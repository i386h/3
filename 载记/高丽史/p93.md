<!-- { "loadSidebar": true } -->
甲子王疾大渐传位于太子晛制曰: "朕以　德　缵丕业临深驭朽不知所图天降之　疾疹不　上惧天心下愧民望。 夙夜靡遑思免厥咎庶政万机不可久旷神器大宝不可暂虚。 太子晛处震之长重离之明元良之德格于上下。 是故惟先王立爱之模法三代与子之义付之重任主之三韩必能稽若典章以凝庶绩。 自今已往凡军国事务　取嗣君处断。" 丁卯遗诏曰: "朕荷皇天之眷命承列圣之遗休抚有三韩二十五载今者忧勤积虑疾恙累旬有加无　遂至大渐。 于　圣哲之道知其存亡佛老之言一乎生死此盖事之必至理之自然归者顺变以不留存者抑哀而善孝此天下之达道也。 咨尔王太子晛忠孝之美天资夙成德业之隆人望攸属可卽王位丧服以日易月山陵制度务从俭约思蹈圣贤之懿则无　祖宗之耿光文武百寮同心　德赞襄国政保乂王家布告中外咸知朕意。" 遂薨于保和殿移殡于干始殿在位二十四年寿三十八上谥恭孝庙号仁宗葬于城南陵曰长陵高宗四十年加谥克安。
#高丽史17卷-世家17-仁宗3-24-14-1146

○史臣金富轼赞曰: "仁宗自少多才艺晓音律善书　喜观书手不释卷或达朝不寐。 及卽位闻明经申淑贫甚召入内侍受春秋经传性又俭约尝不豫宰枢入内问疾所御寝席无黄紬之缘寝衣无绫锦之饰。 初年宫中宦寺及内僚之属甚多每黜以微罪不复补至末年不过数人。 日再视事或奏事者稽迟必使小臣趣之专以德惠安民不欲兴兵生事。 及金国暴兴排群议上表称臣礼接北使甚恭故北人无不爱敬。 词臣应制或指北朝为胡* {狄}则瞿然曰: '安有臣事大国而慢称如是耶。' 遂能世结欢盟边境无虞。 不幸资谦恣横变生宫　身遭幽辱然以外祖之故曲全其生至如拓俊京亦弃过录功　保首领斯可以见度量之宽矣。 故其薨也中外哀慕虽北人闻之亦且嗟悼庙号曰仁不亦宜哉。 惜乎惑妙淸迁都之说驯致西人之叛兴师连年仅乃克之此其为盛德之累也。"
#高丽史17卷-世家17-仁宗3-24-15-1146

○史臣金莘夫曰: "睿庙末年属念房　驯致外家贪恣之行仁宗幼　卽位宰相韩安仁等不能长虑却顾潜夺其权而　忿生事反被窜戮徒使奸凶跋扈毒流三韩至于射黄屋焚寝庙胁至尊置私第杀戮左右倂夺国衡祖宗之业几于坠地可以鉴矣。 又惑于净心寿翰阴阳之说卒致西都之叛逆者何也盖以天性一于慈爱优游不断故耳。 是以典刑未正于丙午之逆类处置不均于西都之叛民又深信浮屠增益生民之弊。 惜哉其不喜游宴　省宦寺恭俭以饬身诚信以交邻虽古帝王何以加焉。"
#高丽史17卷-世家17-毅宗1-00-00-0000

毅宗一。
#高丽史17卷-世家17-毅宗1-00-01-0000

毅宗庄孝大王讳晛字日升古讳彻。 仁宗长子母曰恭睿太后任氏。 仁宗五年丁未四月庚午生。 二十一年封为太子。 二十四年二月丁卯仁宗薨受遗诏卽位于大观殿。
#高丽史17卷-世家17-毅宗1-00-02-0000

三月甲申葬仁宗于长陵。
#高丽史17卷-世家17-毅宗1-00-03-0000

戊戌尊母后为王太后。
#高丽史17卷-世家17-毅宗1-00-04-0000

夏四月庚戌大雨雹。
#高丽史17卷-世家17-毅宗1-00-05-0000

以王生日为河淸节受群臣朝贺。
#高丽史17卷-世家17-毅宗1-00-06-0000

癸丑东宫时僚属　加恩赏。
#高丽史17卷-世家17-毅宗1-00-07-0000

乙巳以任元　为门下侍中定安侯。
#高丽史17卷-世家17-毅宗1-00-08-0000

戊午御仪凤楼大赦。
#高丽史17卷-世家17-毅宗1-00-09-0000

五月庚午幸妙通寺。
#高丽史17卷-世家17-毅宗1-00-10-0000

壬午江陵侯温卒。
#高丽史17卷-世家17-毅宗1-00-11-0000

六月己亥朔王如奉恩寺。
#高丽史17卷-世家17-毅宗1-00-12-0000

雨雹。
#高丽史17卷-世家17-毅宗1-00-13-0000

秋九月壬午虑囚。
#高丽史17卷-世家17-毅宗1-00-14-0000

平章事李俊阳卒。 本全州吏以淸白达。
#高丽史17卷-世家17-毅宗1-00-15-0000

甲申平章事韩惟忠卒辍朝三日。 以勤俭正直见重于时。
#高丽史17卷-世家17-毅宗1-00-16-0000

丙申幸外帝释院。
#高丽史17卷-世家17-毅宗1-00-17-0000

冬十月戊戌金遣淸州防御使乌延遵礼少府少监乌居仁来祭仁宗。 其文曰: "惟灵抚有藩封践修遗训忠勤着于三世功利被于一方遽尔考终兹焉茹叹式驰使传往致奠仪庶其有知歆此至意。"
#高丽史17卷-世家17-毅宗1-00-18-0000

庚子同知中京路都转运司事萧谦来吊慰。
#高丽史17卷-世家17-毅宗1-00-19-0000

壬寅签书会宁府事曹　来命王起复。
#高丽史17卷-世家17-毅宗1-00-20-0000

癸丑宴金使于大观殿。
#高丽史17卷-世家17-毅宗1-00-21-0000

甲子设百座会于宣庆殿王亲听讲经遂幸球庭饭僧三日。
#高丽史17卷-世家17-毅宗1-00-22-0000

十一月己卯遣赵可仁如金贺正。
#高丽史17卷-世家17-毅宗1-00-23-0000

庚辰设八关会御幕次受贺命去殿上女乐遂幸法王寺。
#高丽史17卷-世家17-毅宗1-00-24-0000

癸未遣李阳实如金谢恩。
#高丽史17卷-世家17-毅宗1-00-25-0000

乙酉遣金阳晋进方物。
#高丽史17卷-世家17-毅宗1-00-26-0000

丙戌摄行虞祭。
#高丽史17卷-世家17-毅宗1-00-27-0000

平章事王　乞致仕。 诏: "　淸俭公平身尙康强其赐　杖令视事。"
#高丽史17卷-世家17-毅宗1-00-28-0000

己丑遣梁元俊如金贺万寿节。
#高丽史17卷-世家17-毅宗1-00-29-0000

甲午御史台奏: "鸭江都部署副使尹粹彦及兵船十一　军卒二百九人溺死兵马使不能指挥以致于此请罪之。" 从之。
#高丽史17卷-世家17-毅宗1-00-30-0000

十二月丙午诏: "来丁卯年燃灯用正月望。" 以二月仁宗忌月故改行之为恒式。
#高丽史17卷-世家17-毅宗1-00-31-0000

丁未醮本命于内殿。
#高丽史17卷-世家17-毅宗1-00-32-0000

己酉虑囚。
#高丽史17卷-世家17-毅宗1-00-33-0000

乙卯国子祭酒翰林学士权适卒。
#高丽史17卷-世家17-毅宗1-01-01-1147

○(丁卯)元年夏四月辛酉幸外帝释院。
#高丽史17卷-世家17-毅宗1-01-02-1147

壬戌雨雹。
#高丽史17卷-世家17-毅宗1-01-03-1147

五月甲子赐李愈昌等及第。
#高丽史17卷-世家17-毅宗1-01-04-1147

庚午宋都纲黄鹏陈诚等八十四人来。
#高丽史17卷-世家17-毅宗1-01-05-1147

丁丑祷嗣于灵通寺讲华严经五十日。
#高丽史17卷-世家17-毅宗1-01-06-1147

甲申台谏上章言事。
#高丽史17卷-世家17-毅宗1-01-07-1147

丁亥台谏以言事不报归第。 王乃下球杖各六鞍二于御史台。 台奉诏　寿昌宫北门以禁群小出入。 王游北园谓左右曰: "吾击球之技无复试矣。" 已而取球击之人莫有及者。
#高丽史17卷-世家17-毅宗1-01-08-1147

庚寅台谏复就职。
#高丽史17卷-世家17-毅宗1-01-09-1147

六月癸巳朔王如奉恩寺。
#高丽史17卷-世家17-毅宗1-01-10-1147

辛丑虑囚。
#高丽史17卷-世家17-毅宗1-01-11-1147

丁未王受菩萨戒于明仁殿又受菩萨戒于魂堂。
#高丽史17卷-世家17-毅宗1-01-12-1147

秋七月甲子命翰林学士崔惟淸讲书说命三篇命　知政事崔梓等听讲右司谏李元膺问难。
#高丽史17卷-世家17-毅宗1-01-13-1147

是月海州蝗。
#高丽史17卷-世家17-毅宗1-01-14-1147

太史奏: "太白自六月望后晨见经天今又连日昼见。"
#高丽史17卷-世家17-毅宗1-01-15-1147

八月戊戌太白昼见。
#高丽史17卷-世家17-毅宗1-01-16-1147

己亥夜虎入大明宫。
#高丽史17卷-世家17-毅宗1-01-17-1147

壬寅命刑官覆奏重刑。
#高丽史17卷-世家17-毅宗1-01-18-1147

甲辰日本都纲黄仲文等二十一人来。
#高丽史17卷-世家17-毅宗1-01-19-1147

己未平章事致仕任元浚卒。
#高丽史17卷-世家17-毅宗1-01-20-1147

九月辛未虑囚。
#高丽史17卷-世家17-毅宗1-01-21-1147

壬申虞祭于魂堂。
#高丽史17卷-世家17-毅宗1-01-22-1147

癸酉出御长源亭。
#高丽史17卷-世家17-毅宗1-01-23-1147

甲申太白经天二日。
#高丽史17卷-世家17-毅宗1-01-24-1147

御西楼观击球戱。
#高丽史17卷-世家17-毅宗1-01-25-1147

冬十月乙未朔观击球于西楼。
#高丽史17卷-世家17-毅宗1-01-26-1147

丁酉御西楼观击球凡四日。
#高丽史17卷-世家17-毅宗1-01-27-1147

丙午还宫。
#高丽史17卷-世家17-毅宗1-01-28-1147

戊申设百高座会于宣庆殿。
#高丽史17卷-世家17-毅宗1-01-29-1147

己酉幸百高座会听经遂行球庭饭僧三日。
#高丽史17卷-世家17-毅宗1-01-30-1147

己未亲飨老人孝顺义节于球庭。 庚申赐设鳏寡孤独笃废疾。
