<!-- { "loadSidebar": true } -->
乙丑幸妙通寺。
#高丽史24卷-世家24-高宗3-44-08-1257

丁卯门下侍郞平章事奇允肃卒。
#高丽史24卷-世家24-高宗3-44-09-1257

壬申幸王轮寺。
#高丽史24卷-世家24-高宗3-44-10-1257

乙亥幸外帝释院。
#高丽史24卷-世家24-高宗3-44-11-1257

原州贼安悦等据古城叛遣将军尹君正郞将权赞领兵讨之。
#高丽史24卷-世家24-高宗3-44-12-1257

丙子君正与贼三百余人战于兴元仓大败之有人斩安悦出降君正入城斩其巨魁松庇敦正唐老等数人胁从者徙置于岛。
#高丽史24卷-世家24-高宗3-44-13-1257

闰月丁亥中书令崔沆死。
#高丽史24卷-世家24-高宗3-44-14-1257

甲午以崔沆死停科举。
#高丽史24卷-世家24-高宗3-44-15-1257

城中大饥。
#高丽史24卷-世家24-高宗3-44-16-1257

东眞寇东州界。
#高丽史24卷-世家24-高宗3-44-17-1257

辛丑赦二罪以下。
#高丽史24卷-世家24-高宗3-44-18-1257

五月戊午遣起居注金守刚郞将秦世基如蒙古。
#高丽史24卷-世家24-高宗3-44-19-1257

东北面兵马使报: "分司御史安禧设伏于永　山谷挟击东眞兵获兵仗鞍马及所虏男女牛马等物。"
#高丽史24卷-世家24-高宗3-44-20-1257

乙丑西北面驰报: "蒙兵三十余骑渡淸川江趣龙冈咸从。"
#高丽史24卷-世家24-高宗3-44-21-1257

丁卯东北面兵马使报: "东眞兵三千余骑入登州。"
#高丽史24卷-世家24-高宗3-44-22-1257

甲戌遣诸城防护别监。
#高丽史24卷-世家24-高宗3-44-23-1257

癸未京城戒严。
#高丽史24卷-世家24-高宗3-44-24-1257

是月蒙兵入泰州杀副使崔济擒其妻子州人多被害。
#高丽史24卷-世家24-高宗3-44-25-1257

六月乙酉王如奉恩寺。
#高丽史24卷-世家24-高宗3-44-26-1257

戊子蒙古候兵入开京遣将作监李凝　之。
#高丽史24卷-世家24-高宗3-44-27-1257

癸巳平章事致仕金台瑞卒。
#高丽史24卷-世家24-高宗3-44-28-1257

蒙兵至南京遣李凝请退兵甫波大云: "去留在车罗大处分。"
#高丽史24卷-世家24-高宗3-44-29-1257

乙未蒙兵至稷山遣侍御史金轼诣屯所请客使三人来。
#高丽史24卷-世家24-高宗3-44-30-1257

辛亥西北面兵马使报: "蒙古军至西京。" 壬子金轼伴客使如车罗大屯所。
#高丽史24卷-世家24-高宗3-44-31-1257

秋七月丙辰车罗大使佐十八人到升天馆戊午王邀宴于梯浦馆。
#高丽史24卷-世家24-高宗3-44-32-1257

庚午以崔　为右副承宣。
#高丽史24卷-世家24-高宗3-44-33-1257

壬申金轼自车罗大屯所安北府还云: "车罗大曰王若亲来我卽回兵又令王子入朝永无后患。"
#高丽史24卷-世家24-高宗3-44-34-1257

癸酉流上将军赵晟于海岛晟性强暴多占人土田谤　国家分田制禄妻兄队正申巨龙等恐祸及己阴录罪恶规以自解晟知之反诬巨龙等谋叛崔　讯之巨龙等乃上所录书流晟于岛籍其家。
#高丽史24卷-世家24-高宗3-44-35-1257

宰枢等请遣王子讲和于蒙古不听崔滋金宝鼎等力请许之宰枢更奏: "先遣宗亲观变然后可遣也。" 乃遣永安公僖赠车罗大银甁一百酒果等物。
#高丽史24卷-世家24-高宗3-44-36-1257

永安公僖自车罗大屯所还云: "车罗大问曰: '何为来 ' 对曰: '大人召还南下军兵且禁侵蹂禾谷国王喜甚遣臣奉一觞' 车罗大曰: '太子到日当退屯凤州。'"
#高丽史24卷-世家24-高宗3-44-37-1257

戊子宰枢奏: "请遣太子以活民命。" 王犹豫未决宰枢又遣金轼告车罗大曰: "待大军回归太子亲朝帝所。" 车罗大许之曰: "回军后王子可与松山等偕来。" 于是禁掠升天府甲串江外及诸岛人民时内外萧然计无所出但祈祷佛宇神祠而已。
#高丽史24卷-世家24-高宗3-44-38-1257

壬寅复遣金轼*　{赍}酒果银币獭皮等物如车罗大屯所饯之以观其意。
#高丽史24卷-世家24-高宗3-44-39-1257

蒙兵陷神威岛孟州守胡寿被害。
#高丽史24卷-世家24-高宗3-44-40-1257

别将李成义刘巨本自蒙古来投人也欲诱松山还蒙古及过江斩其首以要功于彼乃　松山曰: "此国疑汝欲杀之柰何 " 松山颇有惧色成义等得*闲约与逃归松山从之。 将与同来王儿郞加大王度庭玉李阳等谋偕行李阳告于敎定所执成义刘巨斩之配松山等于海岛寻知松山为成义所陷卽召还慰谕。
#高丽史24卷-世家24-高宗3-44-41-1257

九月丁巳幸贤圣寺。
#高丽史24卷-世家24-高宗3-44-42-1257

戊午金轼驰报: "车罗大收兵退屯　州又督还南下甫波大军马。"
#高丽史24卷-世家24-高宗3-44-43-1257

辛酉赐内侍少卿宣仁烈红　一腰崔　腹心也。
#高丽史24卷-世家24-高宗3-44-44-1257

京城地震。
#高丽史24卷-世家24-高宗3-44-45-1257

己巳西海道按察使报: "蒙兵六船侵昌麟岛瓮津县令李寿松率别抄击却之。" 加寿松七品。
#高丽史24卷-世家24-高宗3-44-46-1257

壬申金守刚还自蒙古守刚恳乞回军帝许之仍遣使与守刚偕来癸酉幸梯浦馆迎蒙使。
#高丽史24卷-世家24-高宗3-44-47-1257

戊寅幸贤圣寺。
#高丽史24卷-世家24-高宗3-44-48-1257

冬十月丁亥幸干圣福灵二寺。
#高丽史24卷-世家24-高宗3-44-49-1257

壬寅幸外院九曜堂。
#高丽史24卷-世家24-高宗3-44-50-1257

十一月癸丑令四品以上议遣子入朝便否及备御蒙古之策。
#高丽史24卷-世家24-高宗3-44-51-1257

乙丑设八关会幸法王寺。
#高丽史24卷-世家24-高宗3-44-52-1257

十二月壬寅以郑准知门下省事; 李世材为御史大夫; 朴洪茂为枢密院副使; 皇甫琦为左仆射。
#高丽史24卷-世家24-高宗3-44-53-1257

遣安庆公　左仆射崔永如蒙古。
#高丽史24卷-世家24-高宗3-45-01-1258

○(戊午)四十五年春正月辛亥朔放朝贺。
#高丽史24卷-世家24-高宗3-45-02-1258

癸丑流大将军宋吉儒于楸子岛。
#高丽史24卷-世家24-高宗3-45-03-1258

己巳以崔永　知政事。
#高丽史24卷-世家24-高宗3-45-04-1258

二月壬午永嘉侯崔*  死。
#高丽史24卷-世家24-高宗3-45-05-1258

甲午燃灯王如奉恩寺。
#高丽史24卷-世家24-高宗3-45-06-1258

己亥地震。
#高丽史24卷-世家24-高宗3-45-07-1258

是月蒙兵城义州。
#高丽史24卷-世家24-高宗3-45-08-1258

三月甲子幸干圣福灵二寺。
#高丽史24卷-世家24-高宗3-45-09-1258

丙子大司成柳璥别将金仁俊等诛崔　复政于王。 以璥为枢密院右副承宣; 朴松庇为大将军; 仁俊为将军余皆赐爵有差。
#高丽史24卷-世家24-高宗3-45-10-1258

己卯王御康安殿百官陈贺如新卽位礼毕出朴松庇金仁俊以时服率诸功臣左右别抄神义军都房等入殿庭罗拜呼万岁发崔　家　分给有差。
#高丽史24卷-世家24-高宗3-45-11-1258

夏四月庚辰朔赐柳璥金仁俊朴希实李延绍朴松庇金承俊林衍李公柱等卫社功臣号其中有干贱隶者至子孙皆令许通一等赐米二百石彩*　{段}百匹其次米百石彩*　{段}百匹甲第及土田有差。
#高丽史24卷-世家24-高宗3-45-12-1258

壬午赐五军神骑等银谷有差又赐笃废疾者。
#高丽史24卷-世家24-高宗3-45-13-1258

乙酉亲醮三界。
#高丽史24卷-世家24-高宗3-45-14-1258

辛卯幸王轮寺。 各番都房夜别抄神义军书房殿前拥驾而行观者感泣。
#高丽史24卷-世家24-高宗3-45-15-1258

丁酉别赐夜别抄神义军人米三斛银一斤布三匹。
#高丽史24卷-世家24-高宗3-45-16-1258

辛丑蒙兵候骑一千入遂安界遣夜别抄御之。
#高丽史24卷-世家24-高宗3-45-17-1258

己酉王闻车罗大遣使来　出陆之状是日出文武百官于升天府移市肆修宫阙官僚家户。
#高丽史24卷-世家24-高宗3-45-18-1258

五月甲寅王以兵卫涉海御升天府阙引见车罗大客使波养等九人。
#高丽史24卷-世家24-高宗3-45-19-1258

壬戌以济州贡马及崔　所畜胡马分赐文武四品以上。
#高丽史24卷-世家24-高宗3-45-20-1258

西海道按察使任睦荒于酒色以员外郞李惟信代之。
#高丽史24卷-世家24-高宗3-45-21-1258

庆尙州道按察使李洪靖公行请谒以刑部员外郞金禄延代之禄延　克倍于洪靖。
#高丽史24卷-世家24-高宗3-45-22-1258

博州人避兵入保苇岛国家遣都领郞将崔乂等率别抄鎭抚之州人反杀乂及指谕尹谦监仓李承琎乂所领兵皆逃匿芦苇*闲*迹而尽杀之遂投蒙古唯校尉申辅周乘小舟逃来告于兵马使卽遣兵追之取妇女幼弱而还。
#高丽史24卷-世家24-高宗3-45-23-1258

丁卯遣将军朴坚郞将金君锡宣谕苇岛。
