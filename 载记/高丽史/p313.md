<!-- { "loadSidebar": true } -->
恭愍王十年十一月王避红贼幸福州乙未幸映湖楼乘舟游赏。 观者如堵或有诵谶而叹曰: "*　{忽}有一南寇深入卧牛峯。" 又云: "牛大吼龙离海浅水弄淸波古闻其言今见其验。" 十二年六月甲子阙内惊。 十六年民*闲讹言五六月人当尽死人各美衣食待之。 宪司禁之益哗。 十八年二月丙辰寅时讹言唐船已入西江城中汹汹流离失所者颇众。 二十一年六月庚辰讹言唐人食人于京内外。 二十二年四月义成库洞有巫女夜梦虾　无数聚于一处有一靑衣女来虾　向靑衣女死俄而黄衣女来靑衣女承命于黄衣女传于巫女曰: "汝言于上虽作大家九吾不居之速罢影殿役。" 翼日午有神降于巫女曰: "今国多妖　亡征见矣吾受国恩有阴　故国尙不亡　告王  吾还正陵矣。"
#高丽史54卷-志8-五行2-金-058

辛禑十四年童谣有'木子得国'之语军民无少老皆歌之。
#高丽史54卷-志8-五行2-金-059

恭让王三年十一月民*闲讹言帝使求童女而来举国疑惧嫁女之家灯烛相连辉暎街里其不备礼而婚　者不可胜计。
#高丽史54卷-志8-五行2-金-060

○太祖元年八月戊辰虎入都城黑仓垣内射获之筮之曰: "虎猛兽不祥是主兵也。"
#高丽史54卷-志8-五行2-金-061

显宗二年五月癸未西京人献　一首二身。 三年闰十月壬申獐入球庭。 六年三月狐登右仓　上向人而　又虎入归仁门。 七年七月壬戌虎入城。 十年五月京畿多虎。 十一年九月壬申虎入城咬人。 二十年四月乙未虎入京城。
#高丽史54卷-志8-五行2-金-062

德宗元年二月壬戌虎入宣喜门。
#高丽史54卷-志8-五行2-金-063

靖宗二年八月丁未虎入京城。
#高丽史54卷-志8-五行2-金-064

文宗二十年*(  ){二}月甲午虎鬪死于宫城北。 二十一年闰正月虎屡入京城。
#高丽史54卷-志8-五行2-金-065

肃宗六年十二月癸卯虎入城中害人。 八年十一月戊戌虎入禁苑山呼亭。 壬寅京畿多虎命军士捕之。
#高丽史54卷-志8-五行2-金-066

睿宗六年十一月虎入都城多害人物。 十三年二月戊午虎入太子行宫。
#高丽史54卷-志8-五行2-金-067

仁宗七年十月丙戌狐鸣都省厅及大仓北垣。 十一年五月丙寅獐入兵部前路。 十五年二月辛丑狐鸣寿昌宫中。
#高丽史54卷-志8-五行2-金-068

毅宗元年七月壬申夜虎入选军太史奏: "迩来猛虎入选军兵刑部兴国寺及闾巷夫虎者山林之兽也*握镜曰: '虎狼入国府中将空荒。'" 八月己亥夜虎入大明宫。 十二年七月己未虎入京城。
#高丽史54卷-志8-五行2-金-069

明宗六年九月甲辰虎入大明宫八年九月戊子虎入京城。 十年正月戊寅虎入城市。 十八年四月辛未豹入城。 十九年十一月乙丑虎入延庆宫内。 二十七年正月癸卯虎入穆淸殿。
#高丽史54卷-志8-五行2-金-070

高宗四年三月壬午狐鸣御果园。 六年四月壬辰虎入赏春亭。 十一月丙辰有獐出自广化门。 七年四月丙子虎入寿昌宫寝殿。 九年九月丁未鹿入市。 十三年八月庚戌熊入城。 十月丁酉熊又入市街。 二十二年二月辛巳虎入御井。 二十九年四月北界熊　多入海岛。
#高丽史54卷-志8-五行2-金-071

元宗元年二月壬寅虎入内城。 二年正月虎聚固城县石泉寺洞击　而舞。 四年五月庚子十鹿入城。 六年七月壬戌虎入阙东门外咬杀人。 七年十月壬戌狐鸣于寝殿。 十年八月辛丑有鹿入宫中。 十五年四月己酉虎昼入京城。
#高丽史54卷-志8-五行2-金-072

忠烈王三年七月辛亥二鹿入市。 十一月乙未鹿入城。 四年五月壬寅鹿入城。 五年六月乙巳鹿入沙坂宫。 十月丁亥鹿入城。 六年十月庚辰鹿入沙坂宫。 九年四月庚戌虎入城咬人。 五月辛酉虎入市。 六月丙戌鹿入城。 十年二月戊戌虎入市。 十三年闰二月甲子虎入城。 四月乙亥有狐昼入大殿。 己卯狐入城。 十五年五月甲申虎入城咬人。 十八年七月丙戌虎入城。 八月癸丑鹿入城。 十九年二月癸巳虎入王宫三月己丑鹿入城四月己丑鹿入宫中。 二十一年二月壬辰虎入城。 二十二年二月癸亥虎入寿宁宫。 三月丁丑虎入城。 四月庚戌鹿入城。 二十三年二月乙未虎入城。 二十九年五月丙申虎入城。 闰五月辛巳虎入市。 三十四年四月羚羊入行省。
#高丽史54卷-志8-五行2-金-073

忠宣王元年八月壬戌有　出寿宁宫。 三年四月虎连入城中。 五月丁亥虎入城。 五年五月己亥二狐入延庆宫。
#高丽史54卷-志8-五行2-金-074

忠肃王三年二月癸未虎入城。 十一年五月乙未鹿入城中。 十二年九月丙子獐入旻天寺毛色异常。 十六年四月甲午獐入康安殿。
#高丽史54卷-志8-五行2-金-075

忠肃王后六年五月戊申虎入城。 十一月癸丑狐鸣时坐宫。
#高丽史54卷-志8-五行2-金-076

忠惠王后二年五月己卯鹿入城。 三年三月丁酉虎入城咬人。 四年三月辛卯二獐入城。 四月壬寅獐入城。 五年二月甲午虎入城。 丁酉虎入城又狐鸣于市廛廊上。
#高丽史54卷-志8-五行2-金-077

忠穆王三年五月己巳獐入城。 四年二月乙未虎入城。 四月庚辰獐入城。 八月丙子二鹿入寿德宫。
#高丽史54卷-志8-五行2-金-078

忠定王元年九月丁丑山羊及狐獐入城市。 三年正月癸亥狐入城。 九月辛亥鹿入城。
#高丽史54卷-志8-五行2-金-079

恭愍王元年正月辛未虎入城。 三月壬申虎入城。 四月壬戌豹入城。 癸亥獐入城十二月二鹿入城。 二年四月壬子獐入城。 八月辛亥狐入城。 九月辛卯狐鸣于延庆宫。 三年九月乙亥狐鸣于延庆宫。 十月甲午狐入　储仓。 四年四月丁巳獐入城。 六年闰九月壬戌狸入延庆宫苑内。 庚午狸入阙内而死。 十二年闰三月癸未二獐入城中。 戊子獐入城中。 十三年六月己酉狼入城。 十四年七月辛巳虎入城。 癸未狐鸣于宫北。 九月丁卯夜虎入城。 十一月癸丑狐鸣景灵殿。 十五年四月辛巳獐鸣东宫。 九月丁未以狼入城设金经道场十六年四月壬子獐入时坐宫坊。 癸亥*　{狼}及獐入于市又獐入城。 十九年十月壬辰虎入城。 二十二年五月甲辰獐入城。 二十三年四月丙申朔獐入城。
#高丽史54卷-志8-五行2-金-080

辛禑元年正月己巳虎自宣义门入城。 四月壬子獐入城二年五月甲寅朔獐入都省球庭。 三年三月辛巳狐入宫中。 四年八月丙午虎入京城多害人物。 五年正月辛卯狐鸣于本阙。 八月癸巳狐鸣于球庭。 七年二月己丑獐入城。 庚寅二獐入城。 四月甲子獐入城。 日官奏: "按秘记云: '獐入国中其国亡。' 愿小心修省毋事游　。" 五月庚戌獐入城。 八年二月甲戌狐入城。 九年正月乙巳妖狐鸣于阙傍。 三月己酉狐鸣于花苑。 八月丁丑獐入城。 十年二月己卯獐入城。 四月己卯獐入城。 十一年七月癸酉狐鸣康安殿。 十三年九月己卯狐鸣于时坐所。
#高丽史54卷-志8-五行2-金-081

恭让王二年正月辛未狐出寿昌宫西门走入思亲观西冈。 三月甲申獐入城。 九月甲寅虎入新都门下府　人而去时迁汉阳　数日虎多害人畜人皆畏惧。 王遣使祭白岳木觅城隍以禳之。 三年九月丙午虎入城。 四年五月丁亥獐入孝思观。 六月丙辰鹿入京城。
#高丽史54卷-志8-五行2-金-082

○熙宗七年二月甲子禁内应明门南有犬吠声搜而不得。
#高丽史54卷-志8-五行2-金-083

高宗二十九年十二月中部南渠有狗儿一身两臀六足二阴。
#高丽史54卷-志8-五行2-金-084

○定宗七年临津县献白雉。
#高丽史54卷-志8-五行2-金-085

景宗元年五月壬辰京山府献白鹊。
#高丽史54卷-志8-五行2-金-086

显宗五年四月庚午白气界天如匹布。 八年十一月己未夜白气如练竟天俄变为赤　。 九年正月癸亥白气如带　天。 十三年十二月己亥夜白气漫天。 十七年十一月戊午夜白气分五道　天东西。 二十年二月丙戌白　来巢于神凤楼　吻。 三月癸亥白气　天东西。 四月辛丑白气　天。 二十一年七月丁巳白气如布自北而南。
#高丽史54卷-志8-五行2-金-087

德宗三年八月癸亥白气如彗从轸西指翼张长二丈余二十七日而灭。
#高丽史54卷-志8-五行2-金-088

靖宗六年三月丁丑白气经天。
#高丽史54卷-志8-五行2-金-089

文宗六年六月癸巳白气竟天状如鱼鳖有靑紫气贯于其*闲良久乃散。 七年正月丙午有白气二条从西北起贯日其一竟天十七年四月壬申干巽方白气相冲　天。 二十六年十二月丙子白气自干抵巽连坤变为赤气。 二十七年二月乙未夜白气竟天若道路南流而灭。 四月丙子有气如烟生于广化门左右　尾长丈余。 三十四年正月丙子夜有白气自昴贯于翼轸。
#高丽史54卷-志8-五行2-金-090

宣宗九年正月辛卯有气如烟生于奉恩寺太祖眞殿。
#高丽史54卷-志8-五行2-金-091

肃宗四年四月壬午白气贯心星癸未经天十二月癸亥夜白气自西射昴。 十年九月乙卯白气漫天。
#高丽史54卷-志8-五行2-金-092

睿宗元年十二月庚辰有气如烟生于神凤门上　吻数日。 四年五月乙卯夜白气如匹练横　坤艮良久指巽而灭。 五年三月己酉夜素气坤艮相冲经天如布匹至夜央乃灭。 七年五月庚申昏有白气一条如匹练坤艮相冲良久乃灭。 十年三月己丑夜素气如布匹见于干巽方。 十六年正月戊申夜白气　天。
#高丽史54卷-志8-五行2-金-093

