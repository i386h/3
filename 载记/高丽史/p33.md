<!-- { "loadSidebar": true } -->
#高丽史7卷-世家7-文宗1-04-12-1050

庚子以伏热停修罗城。
#高丽史7卷-世家7-文宗1-04-13-1050

戊申东女眞酋长骨罗介等来献土物又赎还没蕃男女四人赐金帛。
#高丽史7卷-世家7-文宗1-04-14-1050

八月辛巳东女眞阿加主　汉沙伊罗等归我没蕃静边鎭副将皇甫　队正宋迎。
#高丽史7卷-世家7-文宗1-04-15-1050

九月丁亥契丹东京回礼使忠勇军都指挥使高长安来。
#高丽史7卷-世家7-文宗1-04-16-1050

己亥东北面兵马使奏: "海贼寇掠烈山县遣兵马录事文扬烈以战舰二十三　追至椒子岛奋击大败之斩九级焚其部落屋舍三十余所毁战舰八　获兵器以百数请赏其功。" 从之。
#高丽史7卷-世家7-文宗1-04-17-1050

乙巳设百高座仁王道场于会庆殿三日。
#高丽史7卷-世家7-文宗1-04-18-1050

冬十一月己酉鎭溟都部署副使金敬应率舟师击海贼三　于烈岛败之斩数十级以献没溺者甚众命有司论赏。
#高丽史7卷-世家7-文宗1-04-19-1050

闰月壬戌契丹横宣使匡义军节度使萧质来。
#高丽史7卷-世家7-文宗1-04-20-1050

辛未契丹汉儿曹一来投。
#高丽史7卷-世家7-文宗1-04-21-1050

十二月甲申契丹遣高州观察使萧玉来贺生辰。
#高丽史7卷-世家7-文宗1-05-01-1051

○(辛卯)五年春正月癸丑朔放朝贺。
#高丽史7卷-世家7-文宗1-05-02-1051

癸亥幸眞观寺转新成华严般若经。
#高丽史7卷-世家7-文宗1-05-03-1051

二月癸巳京市署火延烧一百二十户。
#高丽史7卷-世家7-文宗1-05-04-1051

命有司给材瓦。
#高丽史7卷-世家7-文宗1-05-05-1051

乙未燃灯王如奉恩寺翼日命肆花宴召近侍同宴。
#高丽史7卷-世家7-文宗1-05-06-1051

庚子白翎鎭城廊二十八*闲及民家七十八户　按察副使尙书兵部员外郞刘肃劾奏: "鎭将崔成道副将崔崇望等不为谨愼以致火　请削见任科罪。" 从之。
#高丽史7卷-世家7-文宗1-05-07-1051

三月壬戌祷雨于川上。
#高丽史7卷-世家7-文宗1-05-08-1051

戊辰尙书左仆射李守和卒。
#高丽史7卷-世家7-文宗1-05-09-1051

壬申祷雨于川上。
#高丽史7卷-世家7-文宗1-05-10-1051

夏四月辛巳朔雩。
#高丽史7卷-世家7-文宗1-05-11-1051

赐崔锡等及第。
#高丽史7卷-世家7-文宗1-05-12-1051

壬午幸普济寺设五百罗汉斋。
#高丽史7卷-世家7-文宗1-05-13-1051

乙未制: "放还广仁馆拘留东女眞贼首阿骨等七十七人。"
#高丽史7卷-世家7-文宗1-05-14-1051

庚子内史门下奏: "重兴大安大云等寺创新补旧土木兴役凡所营为事非急切匠夫疲于日夜饷馈劳于转输妻还子去道路相继春夏以来略无休息　去岁不稔生民乏食力不能堪应须兴役请俟农隙。" 从之。
#高丽史7卷-世家7-文宗1-05-15-1051

丁未内史门下奏: "制: '皇甫延为鹰扬军大将军兼摄大府卿; 秦彦为左右卫大将军; 卢能训为神虎卫大将军。' 三人曾坐罪削职虽因赦复官更无功　不合迁擢请罢之。" 制: "可唯皇甫延勿罢。"
#高丽史7卷-世家7-文宗1-05-16-1051

戊申亲醮于球庭。
#高丽史7卷-世家7-文宗1-05-17-1051

五月丁巳以旱赦。
#高丽史7卷-世家7-文宗1-05-18-1051

辛未再雩。
#高丽史7卷-世家7-文宗1-05-19-1051

秋七月庚戌幸兴王寺。
#高丽史7卷-世家7-文宗1-05-20-1051

己未日本对马岛遣使押还被罪逃人良汉等三人。
#高丽史7卷-世家7-文宗1-05-21-1051

戊寅东女眞元甫古舍等二十六人来献土物。
#高丽史7卷-世家7-文宗1-05-22-1051

八月己卯朔中枢使礼部尙书郑杰卒。
#高丽史7卷-世家7-文宗1-05-23-1051

辛丑亲飨年八十以上僧俗男女一千三百四十三人笃废疾僧俗男女六百五十三人孝子顺孙节妇十四人于球庭赐物有差。
#高丽史7卷-世家7-文宗1-05-24-1051

甲辰龟州郞将康邻昌州别将康彦崔立等捕杀蕃贼六人。
#高丽史7卷-世家7-文宗1-05-25-1051

乙巳东女眞归德将军豆也弗等三十一人来献土物。
#高丽史7卷-世家7-文宗1-05-26-1051

九月己酉朔东北面兵马副使金化崇奏: "女眞寇边遣军士击斩五十九级。" 遣合门通事舍人徐亶赐敎曰: "尔富蕴兵谋遐分　寄侦戎丑之作梗扰我边封聘婉　以出奇形兹捷奏顾多　　可奬劳庸今差合门通事舍人徐亶往彼宣谕赐尔衣对彩*　{段}银器其军前员将随等第亦赐匹*　{段}。"
#高丽史7卷-世家7-文宗1-05-27-1051

甲寅西北面兵马使朴宗道奏: "昨率军将巡行关外遇东蕃贼击斩十余级夺战马二十匹铠仗无　。" 王优奬之。
#高丽史7卷-世家7-文宗1-05-28-1051

冬十月丁亥东北面兵马使奏: "蕃贼寇边遣兵马录事尹甫敬忠长州防御使金旦等追击斩二十余级。"
#高丽史7卷-世家7-文宗1-05-29-1051

庚寅幸三角山壬寅还京都。
#高丽史7卷-世家7-文宗1-05-30-1051

丁未契丹东京回礼使*　{检}校工部尙书耶律守行来。
#高丽史7卷-世家7-文宗1-05-31-1051

十一月庚申设八关会月食在望以十三日为初会。
#高丽史7卷-世家7-文宗1-05-32-1051

十二月戊寅朔契丹遣恩州刺史刘从备来贺生辰。
#高丽史7卷-世家7-文宗1-06-01-1052

○(壬辰)六年春正月戊申朔放朝贺。
#高丽史7卷-世家7-文宗1-06-02-1052

甲寅以崔惟善为翰林学士。
#高丽史7卷-世家7-文宗1-06-03-1052

丙辰东女眞怀化将军包加主等来献良马。
#高丽史7卷-世家7-文宗1-06-04-1052

丙寅东女眞正甫马波等男女四十八人请入定州关外为编户赐田宅处之内地。
#高丽史7卷-世家7-文宗1-06-05-1052

甲戌西女眞宁塞将军高反知东女眞归德将军多老等数十人来献良马。
#高丽史7卷-世家7-文宗1-06-06-1052

二月丁丑朔安西都护府地震。
#高丽史7卷-世家7-文宗1-06-07-1052

戊寅册延德宫主李氏为王妃。
#高丽史7卷-世家7-文宗1-06-08-1052

庚辰东蕃元甫阿麟等二十九人来献良马。
#高丽史7卷-世家7-文宗1-06-09-1052

辛巳新筑社稷坛于皇城内西戊子亲幸祀事赐执事员吏爵一级随驾军士赐物有差又赐筑坛监役员吏职一级。
#高丽史7卷-世家7-文宗1-06-10-1052

三月丁未王如大安寺饭僧。
#高丽史7卷-世家7-文宗1-06-11-1052

庚戌以李子渊守太尉。
#高丽史7卷-世家7-文宗1-06-12-1052

乙卯以金元鼎为御史大夫。
#高丽史7卷-世家7-文宗1-06-13-1052

戊午命太史金成泽撰十精历; 李仁显撰七曜历; 韩为行撰见行历; 梁元虎撰遁甲历; 金正撰太一历以禳来岁　祥。
#高丽史7卷-世家7-文宗1-06-14-1052

壬戌王如玄化寺饭僧。
#高丽史7卷-世家7-文宗1-06-15-1052

壬申三司奏: "耽罗国岁贡橘子改定一百包子永为定制。" 从之。
#高丽史7卷-世家7-文宗1-06-16-1052

夏四月己卯以王务崇为中枢院左副承宣; 崔成节为中枢院右副承宣殿中侍御史。
#高丽史7卷-世家7-文宗1-06-17-1052

丙戌幸大安寺以修葺功毕设落成道场。
#高丽史7卷-世家7-文宗1-06-18-1052

丁亥以李仁靖检校司徒尙书左仆射仍令致仕。
#高丽史7卷-世家7-文宗1-06-19-1052

壬寅没蕃人毛阿眞率男妇十六人还。
#高丽史7卷-世家7-文宗1-06-20-1052

五月庚戌北路三撒村贼魁高演与蕃兵围淄潭驿。 兵马录事金忠简慈州防御判官张立身等率兵出战大破之乘胜追击斩掳五十余级。
#高丽史7卷-世家7-文宗1-06-21-1052

甲寅王以旱避正殿　常膳令中外虑囚。
#高丽史7卷-世家7-文宗1-06-22-1052

乙卯东女眞酋长高之问等二十五人来献土物。
#高丽史7卷-世家7-文宗1-06-23-1052

戊午制曰: "顷在统和*闲丹兵入寇我皇考显宗避难于山南于时尙书右仆射朴暹负　扈从克着勤劳比及收复京城终始一节以安社稷可图形阁上以示来者。"
#高丽史7卷-世家7-文宗1-06-24-1052

癸亥命文武常　以上及致政旧臣各上封事陈时政得失。
#高丽史7卷-世家7-文宗1-06-25-1052

六月乙亥设金刚道场于文德殿祷雨。
#高丽史7卷-世家7-文宗1-06-26-1052

大雨。
#高丽史7卷-世家7-文宗1-06-27-1052

戊寅宋进士张廷来授秘书校书郞敎曰: "魏之乐毅翼彼燕王吴之陆机归诸晋室皆因遭际式契一同。 汝二谢名流三张世袭登俊造而飞价晔儒雅而饬身周游不羁纵丈夫之志寅缘有素臻君子之邦。 旣谐得士之昌深慰思贤之竭。 授汝文职辅予朝纲他山之石谅符于我。 用合浦之珠休拟于言旋预推肩一之心终赞膺千之运。 今赐汝敎书一道幷赐衣带彩*　{段}白银等物至可领也。"
#高丽史7卷-世家7-文宗1-06-28-1052

