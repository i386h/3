<!-- { "loadSidebar": true } -->
甲午犯公徒私杖以下及诸征赎者悉令原免。
#高丽史6卷-世家6-靖宗-02-04-1036

二月庚戌朔有事于方泽。
#高丽史6卷-世家6-靖宗-02-05-1036

壬子御殿视朝赐百官禄牌。
#高丽史6卷-世家6-靖宗-02-06-1036

以柳韶为门下侍郞同内史门下平章事; 崔齐颜为尙书左仆射中枢使; 李作忠为吏部尙书翰林学士承旨。
#高丽史6卷-世家6-靖宗-02-07-1036

制曰: "*大尉尙书左仆射异膺甫引年致仕而功存社稷予不敢忘其子孙无官者量授初职。"
#高丽史6卷-世家6-靖宗-02-08-1036

甲寅东蕃首领大信等来献骆驼。
#高丽史6卷-世家6-靖宗-02-09-1036

己未东蕃宁塞将军阿骨等一百三十五人来朝。
#高丽史6卷-世家6-靖宗-02-10-1036

己巳东蕃将军开路等七十一人来献骏马。
#高丽史6卷-世家6-靖宗-02-11-1036

庚午以李周佐为右散骑常侍; 秦玄锡为卫尉卿左谏议大夫; 元台瑨为起居郞; 韩延祚为侍御史。
#高丽史6卷-世家6-靖宗-02-12-1036

辛未东蕃贼船寇三陟县桐津戍　略人民守将设伏草莽伺贼还　　掩击　斩四十余级。
#高丽史6卷-世家6-靖宗-02-13-1036

壬申以门思明为御史中丞。
#高丽史6卷-世家6-靖宗-02-14-1036

三月癸未以皇甫兪义为门下侍郞同内史门下平章事; 刘征弼　知政事兼西京留守使。
#高丽史6卷-世家6-靖宗-02-15-1036

戊子幸三角山癸巳还宫。
#高丽史6卷-世家6-靖宗-02-16-1036

戊申东蕃酋长贵正等八十二人来献骏马。
#高丽史6卷-世家6-靖宗-02-17-1036

夏四月壬子以立夏节进　制曰: "今年不早热其待五月进　。" 有司奏: "日在北陆而藏　西陆而出之献羔而启之藏之也周用之也　则无愆伏凄苦之　故凡用　之法自春分至立秋而尽若于五月始进则有乖古法非所以调顺阴阳也请以立夏进之。" 从之。
#高丽史6卷-世家6-靖宗-02-18-1036

癸丑雨雹。
#高丽史6卷-世家6-靖宗-02-19-1036

庚申东女眞酋长乌夫贺等八十六人来朝。
#高丽史6卷-世家6-靖宗-02-20-1036

辛酉陨霜。
#高丽史6卷-世家6-靖宗-02-21-1036

乙丑东北女眞首领太史阿道闲等五十九人来朝有司言: "太史契丹职名也阿道闲今旣归化请改授正甫。" 从之。
#高丽史6卷-世家6-靖宗-02-22-1036

门下侍郞平章事致仕蔡忠顺卒。
#高丽史6卷-世家6-靖宗-02-23-1036

癸酉雩。
#高丽史6卷-世家6-靖宗-02-24-1036

丁丑制: "前尙书左仆射李　虽再被弹奏以先朝宰相久居文翰之任可复其官。" 仍令致仕。
#高丽史6卷-世家6-靖宗-02-25-1036

五月己卯禁内外名山樵采。
#高丽史6卷-世家6-靖宗-02-26-1036

辛卯制: "凡有四子者许一子出家于灵通嵩法普愿桐华等寺戒坛试所业经律。"
#高丽史6卷-世家6-靖宗-02-27-1036

有司奏: "自春少雨请依古典审理寃狱赈恤穷乏掩　埋　先祈岳鎭海渎诸山川能兴云雨者于北郊次祈宗庙每七日一祈不雨还从岳鎭海渎如初旱甚则修雩徙市断　扇禁屠杀勿饲官马以谷。" 王从之避正殿　常膳。
#高丽史6卷-世家6-靖宗-02-28-1036

己亥雨雹。
#高丽史6卷-世家6-靖宗-02-29-1036

 癸卯设道场于文德殿祷雨五日。
#高丽史6卷-世家6-靖宗-02-30-1036

六月乙卯设道场于文德殿祷雨。
#高丽史6卷-世家6-靖宗-02-31-1036

乙丑亲醮乃雨。
#高丽史6卷-世家6-靖宗-02-32-1036

丙寅辅臣上言: "昔者圣帝明王皆不免　异而惟能修德行政变　为福今自春以来旱气滋甚而圣上避殿　膳宵　忧劳责躬自省时雨应期普润田野　稔可期伏请御正殿复常膳视事如旧。" 制曰: "寡人不德致此旱　今虽得雨犹有后虑然大臣之请不可违。" 乃从之。
#高丽史6卷-世家6-靖宗-02-33-1036

戊辰京城及东京尙广二州安边府等管内州县地震多毁屋庐东京三日而止。
#高丽史6卷-世家6-靖宗-02-34-1036

壬申有司奏: "门下侍中致仕庾方等十七人请限立秋每十日一赐　。" 从之。
#高丽史6卷-世家6-靖宗-02-35-1036

秋七月戊寅中枢院奏: "制旨令进人参三百斤近所进一千斤足以供御用国府之贡皆民膏血不可妄*　{敛}乞勿令复进。" 王不悦门下省驳奏: "古之帝王节嗜欲去奢侈恭己修身虚心纳谏所以养民庶而致*大平也今　变屡作宜齐心责躬岂可枉费无益损民膏血乞从密院所奏。" 从之。
#高丽史6卷-世家6-靖宗-02-36-1036

辛巳宋商陈谅等六十七人献土物。
#高丽史6卷-世家6-靖宗-02-37-1036

壬午制: "近者天地见怪儆诫不德日愼一日不敢遑宁群公庶僚除休暇辍朝外视事无怠以塞　变。"
#高丽史6卷-世家6-靖宗-02-38-1036

庚寅知中枢院事兵部尙书金忠赞卒谥恭靖。
#高丽史6卷-世家6-靖宗-02-39-1036

壬辰制曰: "乙卯岁契丹犯边*大史丞康承颖先锋战死厥功可嘉其赠军器少监授子和初职。"
#高丽史6卷-世家6-靖宗-02-40-1036

日本国归我漂流人谦俊等十一人。
#高丽史6卷-世家6-靖宗-02-41-1036

庚子惠妃韩氏薨。
#高丽史6卷-世家6-靖宗-02-42-1036

是月进奉兼告奏使尙书右丞金元　如宋至瓮津船败而还。
#高丽史6卷-世家6-靖宗-02-43-1036

八月壬戌以皇甫颖为兵部尙书; 李作忠为中枢院使; 郭绅为御史大夫。
#高丽史6卷-世家6-靖宗-02-44-1036

癸亥饭僧一万于球庭。
#高丽史6卷-世家6-靖宗-02-45-1036

丙寅制: "昨览刑部所奏犯斩绞二罪朕方在忧服屡致变怪欲施好生之德以示恤民之心其犯斩绞二罪者除刑配无人岛虽犯二罪情有可矜者配有人岛。" 于是免死者百十六人。
#高丽史6卷-世家6-靖宗-02-46-1036

戊辰以秦玄锡直门下省; 金令器林维干为左右谏议; 朴扬命为侍御史; 徐维杰为尙书左司郞中右承宣。
#高丽史6卷-世家6-靖宗-02-47-1036

东京管内州县及金州密城地震声如雷。
#高丽史6卷-世家6-靖宗-02-48-1036

九月丁丑东女眞将军阿骨等百三十五人来献骏马。
#高丽史6卷-世家6-靖宗-02-49-1036

冬十月丁卯东女眞奉国将军要耶等七十四人来朝。
#高丽史6卷-世家6-靖宗-02-50-1036

十一月己丑设八关会宋商及东女眞耽罗各献方物。
#高丽史6卷-世家6-靖宗-02-51-1036

丁酉东女眞将军吾乙耶等七十八人来朝。
#高丽史6卷-世家6-靖宗-02-52-1036

十二月戊申东女眞奉国大将军姚乙道等七十四人来朝。
#高丽史6卷-世家6-靖宗-02-53-1036

辛酉　德宗于*大庙。
#高丽史6卷-世家6-靖宗-03-01-1037

○(丁丑)三年春正月甲戌朔放朝贺。
#高丽史6卷-世家6-靖宗-03-02-1037

二月丙辰门下侍郞平章事致仕朴忠淑卒谥贞愼。
#高丽史6卷-世家6-靖宗-03-03-1037

己未西北路兵马使捕东女眞交通契丹者沙伊逻等五十五人送于西京。
#高丽史6卷-世家6-靖宗-03-04-1037

癸酉彗星五出长各五六尺。
#高丽史6卷-世家6-靖宗-03-05-1037

三月己亥赐卢延　等及第。
#高丽史6卷-世家6-靖宗-03-06-1037

夏四月丁卯亲　于*大庙赦。
#高丽史6卷-世家6-靖宗-03-07-1037

西蕃酋长沙蕴等来献土物。
#高丽史6卷-世家6-靖宗-03-08-1037

闰月壬辰东女眞正甫阿道闲等五十三人来朝。
#高丽史6卷-世家6-靖宗-03-09-1037

五月癸丑赐东女眞归德将军尼句豆等五十七人职一级。
#高丽史6卷-世家6-靖宗-03-10-1037

乙丑王如玄化寺。
#高丽史6卷-世家6-靖宗-03-11-1037

六月己卯亲飨国老于球庭。
#高丽史6卷-世家6-靖宗-03-12-1037

秋七月壬戌以母后讳辰百官上表陈慰。
#高丽史6卷-世家6-靖宗-03-13-1037

乙丑御干德殿宣麻。 以刘征弼为内史侍郞同内史门下平章事西京留守使; 黄周亮为内史侍郞同内史门下平章事; 崔齐颜为尙书左仆射　知政事中枢使; 崔　　知政事修国史。
#高丽史6卷-世家6-靖宗-03-14-1037

八月乙亥册弟乐浪君緖守太师兼内史令壬午册弟开城国公基守太保。
#高丽史6卷-世家6-靖宗-03-15-1037

乙酉宋商朱如玉等二十人来。
#高丽史6卷-世家6-靖宗-03-16-1037

丁亥宋商林赟等来献方物。
#高丽史6卷-世家6-靖宗-03-17-1037

九月己酉龟朔博泰等州威远鎭地震。
#高丽史6卷-世家6-靖宗-03-18-1037

丙寅王如普济寺。
#高丽史6卷-世家6-靖宗-03-19-1037

是月契丹来远城奉皇帝宣旨牒宁德鎭曰: "高丽之国早务倾输近岁以来稍闻稽阙欲载修于职贡合先上于表章苟验实诚别颁兪命。" 门下侍中徐讷等十四人议奏曰: "宜遣使告奏。"
#高丽史6卷-世家6-靖宗-03-20-1037

冬十月庚午东女眞将军阿留大等五十九人来朝。
#高丽史6卷-世家6-靖宗-03-21-1037

丙子西北路兵马使奏: "契丹以船兵侵鸭绿江。"
#高丽史6卷-世家6-靖宗-03-22-1037

