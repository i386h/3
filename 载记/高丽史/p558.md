<!-- { "loadSidebar": true } -->
○李仁复字克礼星山君兆年之孙。 生而状貌魁伟。 稍长举止如老成。 力学善属文。 兆年每抚背曰: "大吾门者汝乎。" 忠肃朝年十九登第调福州司录选补春秋供奉。 忠惠时除起居舍人。 中元朝制科授大宁路锦州判官。 东还迁起居注。 忠穆卽位以仁复中制科有名望四转为右副代言进密直提学。 命进讲书筵。 仁复貌严辞气简重王每谓左右曰: "吾见李公不觉　然。" 累迁三司左使。 元授征东行省都事。 恭愍初赵日新作乱号令中外朝臣汹惧　无一言。 王密召仁复曰: "事已至此何为则可 " 对曰: "人臣倡乱固有常刑。 　今天朝堂堂法令彰明。 如其犹豫臣恐累及于上王。" 决意诛日新。 王素重仁复及是对益重之。 遂拜政堂文学兼监察大夫寻封星山君。 元授征东省员外郞。
#高丽史112卷-列传25-李仁复-002

元下诏赦诛奇氏及犯边之罪。 当遣使谢。 王以仁复知大体守节仪遣之。 平章事李承庆仁复诸父也。 言于王曰: "臣以李仁复为奸。" 王曰: "何谓也 " 曰: "仁复平生所学经济之术何不一陈于王乎 " 改尙书左仆射御史大夫。 谓李穑曰: "予不才长宪台者再三未尝振纪纲。 自念　碎不足烦上听。 大事又在庙堂不可中挠也。" 转　知中书政事历判开城府事佥议评理进赞成事。 赐端诚佐理功臣号。 王遣仁复如元谢复位时　罗帖木儿引兵入燕京黜丞相代其位。 仁复入见辞简貌重　罗帖木儿屡目之。 仁复退谓从者曰: "就之不见所畏其斯人乎 " 王奏授奉议大夫征东行中书省左右司郞中。 　辛旽罢封兴安府院君。 寻判三司事。 王大设文殊会率两府礼佛。 唯仁复与李穑至拜时辄出不拜。 二十二年以检校侍中居父忧在京山。 王遣判典校寺事林朴吊慰。 明年疽发背自度不起具衣冠北面稽　若辞违之状。 临殁弟仁任劝念佛曰: "吾平生不　佛。 今不可自欺。" 进药又却之。 谓仁任曰: "宰臣殁官　葬事国家厚恩顾吾平日未有丝毫补死且有愧为我辞焉。" 言讫命加朝服于身而卒。 年六十七。 王悼甚素膳遣使致祭以礼葬之谥文忠。
#高丽史112卷-列传25-李仁复-003

仁复刚直有守。 闻人善虽小必喜一事失当必怒形于色。 然不发于口人谓口吃。 自言吾性　急恐失言以忍为守。 为文章辞严义奥操笔点缀极苦。 　事赋物语多讥讽。 尝修闵渍编年纲目忠烈忠宣忠肃三朝实录及古今金镜二录。 仁复密启旽非端人他日必有变请远之不听。 及旽诛王叹其先见之明。 仁复恶弟仁任仁敏之为人曰: "败国亡宗者必二弟也。" 后果败。 其孙存性亦连坐。 辛禑元年配享忠定庙庭。 子向容。
#高丽史112卷-列传25-白文宝-000

白文宝。
#高丽史112卷-列传25-白文宝-001

○白文宝字和父稷山县人。 忠肃朝登第补春秋*　{检}阅累迁右常侍。 恭愍初转典理判书。 上书请设十科以举士。 拜密直提学。 兵火之余史局所藏史藁实录仅余数　。 王在淸州遣供奉郭枢移置海印寺。 文宝时留都与金希祖议曰: "今寇乱甫定不可遽移国史骇人视听。" 留枢待后命。 后上*　言事曰: "国家世守东社文物礼乐有古遗风。 不意寇患屡作红巾陷京乘舆南狩。 言之可谓痛心。 今当丧乱之后民不聊生宜　宽恩以惠遗黎。 且天数循环周而复始。 七百年为一小元积三千六百年为一大周元。 此皇帝王覇理乱兴衰之期。 吾东方自檀君至今已三千六百年乃为周元之会。 宜遵尧舜六经之道不行功利祸福之说。 如是则上天纯佑阴阳顺时国祚延长。 愿念睿庙置淸燕宝文阁故事讲究天人道德之说以明圣学。 且乡曲皆正则国家可理。 唐乡置大中正国初亦置事审。 今宜大小州郡复置事审*　{纠}察非违。 新罗始崇佛法民喜出家乡驿之吏悉逃　赋士夫有一子亦皆祝发。 自今官给度牒始得出家三丁不足者　不听。"
#高丽史112卷-列传25-白文宝-002

初王还都权置庙主于弥　寺设还安都监文宝与平阳伯金敬直主其事。 稽缓踰月王怒督之对以无典籍可稽遣史官南永伸诣海印史库取三礼图杜佑通典至。 文宝仿通典又采寝园老给事朴忠语为仪制。 忠不识字多出于臆计。 辛禑为大君就学王命文宝及田禄生郑枢为师。 官至政堂文学封稷山君。 二十三年卒谥忠简。 性廉洁正直不惑异端善属文。 无子。
#高丽史112卷-列传25-田禄生-000

田禄生。
#高丽史112卷-列传25-田禄生-001

○田禄生字孟耕潭阳人。 忠惠时登第补济州司录。 入为典校校勘中征东乡试。 禄生尝为整治官究治权豪。 　其意以故沮之未得应举。 有姜璜宝者行不洁为　辈所斥不录禁中题名记。 禄生与璜宝父昌富为邻家贫受昌富惠多请同僚录名同僚不从。 禄生竟书之。 恭愍朝授起居舍人与谏议李穑司谏李宝林郑枢等上书论　铁别监之弊。 王召台谏宰相问利害穑宝林称疾禄生枢固执前议不变。 迁殿中侍御史出按全罗道。 奏曰: "自有倭寇以来一道置戍多至十八所军将虐州郡以立威役戍卒以济私。 遂使凋弊逃散。 及寇至更征州郡兵谓之烟户军。 未见御寇祗以害民。 不若罢诸戍令州郡谨烽燧严斥候以应变。 如不得已当审其要害省其戍所则民力舒而军饷节矣。" 红贼之乱扈驾南幸录功为二等。 累转左常侍拜监察大夫。 王以公主娠弥月赦禄生与掌令李茂芳择情不可原者复囚之。 前此*　{纠}正宋纲与大护军韩仲宝争路。 由是重房宪司有隙。 至是幸宦尹祥为上护军。 重房　前事使祥　于王王大怒将下禄生狱侍中庆千兴谏乃止。 寻改密直提学历大司宪政堂文学官至门下评理赐推忠赞化辅理功臣号。 辛禑初谏官李詹全伯英请诛李仁任池奫。 禑下詹伯英狱辞连禄生及朴尙衷杖流俱道死。
#高丽史112卷-列传25-李存吾-000

李存吾。
#高丽史112卷-列传25-李存吾-001

○李存吾字顺卿庆州人。 姿相端洁简重寡言。 早孤力学　慨有志节。 年十余肄十二徒赋江涨诗云: "大野皆为没高山独不降。" 识者异之。 恭愍九年登第调水原书记选补史翰。 与郑梦周朴尙衷李崇仁郑道传金九容金齐颜相友善讲论无虚日大为人称赏。 累授监察*　{纠}正十五年为正言。 辛旽当国凌僭不法无敢言者存吾奋不顾身将论之。 袖*　藁赴省示同列曰: "妖物误国不可不去。" 诸郞畏缩无敢应者。 左司议大夫郑枢存吾姻亲也谓曰: "兄不当如是。" 枢从之。
#高丽史112卷-列传25-李存吾-002

遂上*　曰: "臣等伏値三月十八日于殿内设文殊会领都佥议辛旽不坐宰臣之列敢与殿下　坐*闲不数尺国人惊骇罔不汹汹。 夫礼所以辨上下定民志。 苟无礼焉何以为君臣何以为父子何以为国家乎  圣人制礼严上下之分谋深而虑远也。 窃见旽过蒙上恩专国政而有无君之心。 当初领都佥议判监察命下之日法当朝服进谢而半月不出及进阙庭膝不少屈。 常骑马出入红门与殿下　据胡床在其家宰相拜庭下皆坐待之。 虽崔沆金仁俊林衍之所为亦未有如此者也。 昔为沙门当置之度外不必责其无礼今为宰相名位已定而敢失礼毁常若此  原究其由必托以师傅之名。 然兪升旦高王之师郑可臣德陵之傅臣等未闻彼二人者敢若此也。 李资谦仁王之外祖。 仁王谦让欲以祖孙之礼相见畏公论而不敢盖君臣之分素定故也。 是礼也自有君臣以来亘万古而不易非旽与殿下之所得私也。 旽是何人敢自尊若此乎  洪范曰: '惟　作福惟　作威惟　玉食。 臣而有作福作威玉食必害于家凶于国。 人用侧颇僻民用僭　。' 是谓臣而僭上之权则有位者皆不安其分小民化之亦踰越其常也。 旽作福作威又与殿下抗礼是国有两君也。 陵僭之至骄慢成习则有位者不安其分小民踰越其常。 可不畏哉  宋司马光曰: '纪纲不立奸雄生心。' 然则礼不可不严习不可不愼。 若殿下必敬此人而民无　祸则　其头缁其服削其官置之寺院而敬之。 必用此人而国家平康则裁抑其权严上下之礼以使之民志定矣国难　矣。 且殿下以旽为贤。 自旽用事以来阴阳失时冬月而雷黄雾四塞　旬日黑子夜赤　天狗坠地木　太甚。 淸明之后雨雹寒风干文屡变山禽野兽白日飞走于城中。 旽之论道燮理功臣之号果合于天地祖宗之意乎  臣等职在谏院惜殿下相非其人将取笑于四方见讥于万世故不得　　庶免不言之责。 旣以言矣敬听所裁。"
#高丽史112卷-列传25-李存吾-003

*　上命代言权仲和读之。 读未半王大怒遽命焚之。 召枢存吾面责。 时旽与王对床。 存吾目旽叱之曰: "老僧何得无礼如此。" 旽惶骇不觉下床。 王愈怒下巡军狱命赞成事李春富密直副使金兰签书密直李穑同知密直金达祥鞫之乃谓左右曰: "予畏存吾怒目也。" 春富等问存吾曰: "尔乳臭童子何能自知  必有老狐阴嗾者其无隐。" 曰: "国家不以童子无知置之言官敢不言以负国家耶 " 时年二十五。 旽党必欲杀之。 穑谓春富曰: "二人狂妄固可罪矣。 然我太祖以来五百年*闲未尝杀一谏官今因令公杀谏官恐恶声远播。 且小儒之言于大人何损不如白令公勿杀。" 春富等然之。 得免贬为长沙监务。 国人称之曰: "眞正言也。" 退卧公州之石滩旽势益炽。 存吾忧愤成疾。 二十年疾革令左右扶起曰: "旽尙炽乎 " 左右曰: "然。" 还卧曰: "旽亡吾乃亡。" 返席未安而卒。 年三十一。 殁三月而旽诛王思其忠赠成均大司成。 子来年十岁。 王手书谏臣存吾之子安国下政房授掌车直长。 安国来少字。 存吾性孝友。 兄养吾尝出为贼所杀幷其三奴。 存吾累月乃得闻卽奔赴将收葬尸已成骸不可辨。 存吾曰: "吾兄异常手有六指验之。" 乃得以葬。 请于官尽获其贼。 
#高丽史112卷-列传25-李达衷-000

李达衷。
#高丽史112卷-列传25-李达衷-001

