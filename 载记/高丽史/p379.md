<!-- { "loadSidebar": true } -->
太祖高皇帝赐群臣陪祭冠服比中朝臣下九等递降二等王国七等通服。 靑罗衣白纱中单　领袖　红罗裙　缘红罗蔽膝红白大带方心曲领革带绶环白袜黑履冠五顶五梁至一梁角簪导。 服样一副罗衣中单裙蔽膝大带方心曲领白袜黑履全服*　{段}。 靑罗十一匹白罗十一匹红罗六匹　罗四匹靑绢三十五匹白绢三十五匹红绢十七匹　绢十匹生绢七十一匹。 绶样三副紫锦绶一副银环二赤锦绶一副鍮石铜环二绿锦绶一副鍮石铜环二绶料紫锦绶五副赤锦绶六副绿锦绶三十五副五色线七斤革带银钩* 一副鍮石铜钩* 一副。 第一等秩比中朝第三等服五梁冠革带银钩* 紫锦绶银环。 第二等秩比中朝第四等服四梁冠余同前。 第三等秩比中朝第五等服三梁冠革带铜钩* 紫锦绶铜环。 第四等第五等秩比中朝第六等第七等服二梁冠赤锦绶铜环。 第六等第七等秩比中朝第八等第九等服一梁冠绿锦绶铜环。
#高丽史72卷-志26-舆服1-冠服-朝服-001

○朝服。 毅宗朝详定: 凡正至节日朝贺每朔三大朝贺等事服之。
#高丽史72卷-志26-舆服1-冠服-朝服-002

恭愍王二十一年十一月敎: 象笏红　　　　罗朝服皆非本国之产今后侍臣外东西班五品以下用木笏角带紬纻朝服。
#高丽史72卷-志26-舆服1-冠服-公服-001

○公服。 光宗十一年三月定百官公服: 元尹以上紫衫中坛卿以上丹衫都航卿以上绯衫小主簿以上绿衫。
#高丽史72卷-志26-舆服1-冠服-公服-002

毅宗朝详定: 文官四品以上服紫红　佩金鱼常　六品以上服绯红　佩银鱼官未至而特赐者不拘此例。 九品以上服绿阁门班武臣皆紫而不佩鱼内侍茶房等官除本服外亦皆紫而不佩鱼。 西京留守视尙书副留守视三品以下各依本品东南京副留大都护牧副使以上服紫佩金鱼都护牧判官知州事以上衣带鱼从本品借紫绯不佩鱼。 知州副使以下服紫绯者不得着红　。 凡带公侯伯通犀金玉班犀不佩鱼宰臣枢密金玉班犀及方团球路。 文官八座左右常侍御史大夫翰林学士承旨侍臣三品以上武官上将军以上金班犀文武三品及侍臣给舍中丞以上班犀金涂银文武四品以下常　官金涂银犀。 阁门通事舍人以下祗候以上金涂银　外官不许着犀两府及承制文武三品以上四品知制诰翰林东宫侍讲侍读学士宝文阁直学士待制正四品知阁门内侍行头员茶房侍郞以上　衫红　。 官未至而特赐者不拘此例。 凡笏服紫绯者以象服绿者以木其制上挫下方。
#高丽史72卷-志26-舆服1-冠服-长吏公服-001

○长吏公服。 显宗九年定长吏公服: 州府郡县户长紫衫副户长以下兵仓正以上绯衫户正以下司狱副正以上绿衫幷靴笏。 州府郡县史深靑衫兵仓史诸坛史天碧衫无靴笏。
#高丽史72卷-志26-舆服1-冠服-冠服通制-001

○冠服通制。 成宗八年三月始定东西北面兵马使玉带紫襟兵马副使紫衣带剑。
#高丽史72卷-志26-舆服1-冠服-冠服通制-002

德宗三年正月诏百官衙仕常服紫衣无益于事若非扈从皆着　衫。
#高丽史72卷-志26-舆服1-冠服-冠服通制-003

神宗元年五月防戍中郞将许着有角　头。 防戍中郞将本非使命故无角至是　许揷角。  五年四月始令文班五六品丞令带犀为　秩。
#高丽史72卷-志26-舆服1-冠服-冠服通制-004

高宗三十九年王许崔沆苍头着　头。 旧例唯诸王宗室宫宅苍头着　头谓之紫门假着。 权势两班家奴着　头自沆始。
#高丽史72卷-志26-舆服1-冠服-冠服通制-005

忠烈王元年七月定朝官服章: 宰枢以上玉带六品以上犀带七品以下黑带。  四年二月令境内皆服上国衣冠开剃蒙古俗剃顶至额方其形留发其中谓之开剃。 时自宰相至下僚无不开剃唯禁内学馆不剃左承旨朴恒呼执事官谕之于是学生皆剃。
#高丽史72卷-志26-舆服1-冠服-冠服通制-006

忠惠王后五年七月监察司令五敎两宗僧皆着缁衣。
#高丽史72卷-志26-舆服1-冠服-冠服通制-007

恭愍王六年闰九月司天少监于必兴上书: "玉龙记云: '我国始于白头终于智异其势水根木干之地以黑为父母以靑为身。' 若风俗顺土则昌逆土则　风俗者君臣百姓衣服冠盖是也。 今后文武百官黑衣靑笠僧服黑巾大冠女服黑罗以顺土风。" 从之。  十六年七月敎曰: "我国群臣冠服旣以土风所宜制定　有上下之辨不可易也。 近来轻改　便尊卑混淆。 今后诸君宰枢代言判书上大护军判通礼门三司左右尹知通礼门黑笠白玉顶子三亲从诸摠郞三司副使八备身前陪后殿护军黑笠靑玉顶子诸正佐郞黑笠水精顶子省台成均典校知制敎员及外方各官员黑笠随品顶子县令监务黑笠无台水精顶子。"  九月百官始着笠朝谒。  二十一年五月命代言班主以上皆戴黑草方笠。  二十三年四月命宰相台省重房阁门着笠。
#高丽史72卷-志26-舆服1-冠服-冠服通制-008

辛禑元年十二月始令各司胥吏着白方笠。  八年七月宪府与书云观启: "我国木性不宜服黄白赤色衣。"  十三年六月始革胡服依

大明制。 自一品至九品皆服纱帽团领其品带有差。 一品重大匡以上钑花金带二品两府以上素金带自开城尹及三品大司宪至常侍钑花银带判事至四品素银带五六品至七品门下录事注书密直堂后三司都事艺文春秋馆典校寺成均馆八九品外方县令监务角带东西班七品以下毡帽丝带西班五六品高顶笠毡帽丝带其仕诸都监各色者纱帽品带指谕行首内侍茶房及承命出外者东西班时散勿论　以上纱帽品带　外角带两府代言班主台*　{谏}诸道按廉雨雪则高顶笠顶玉三都监五军录事宰枢所知印有角头巾禄官仕时同三馆各领尉正坎头高顶笠直领缠带白甲牵龙引驾及京外前衔正顺以下高顶笠丝带两府前衔与见任同两府封君前衔奉翊通宪本品冠服成均生员京外学生权务及无职士人高顶帽平顶头巾丝带别监小亲侍给事紫罗头巾细　缠带乐官绿罗头巾饭房水房灯烛上所[主宫中灯烛之人谓之灯烛上所。]高顶笠直领毡帽缠带坎头。 诸司胥吏平顶头巾工商同。 百姓虽有职者高顶笠丝带直领缠带。 巡军螺匠团领　衣缠带唯所由团领　衣。 丁吏黄衣抄紫衣其头巾与带仍元制以其微贱不改。[抄者大内使令奴之名常着紫衣乌巾内侍奉命出使者率行。]
#高丽史72卷-志26-舆服1-冠服-冠服通制-009

恭让王三年正月都评议使司请定平壤府土官冠服东西班为头各一人纱帽品带其余五六品高顶笠品带七品以下高顶笠　儿知印主事平顶巾。
#高丽史72卷-志26-舆服1-舆辂-00-000

舆辂[王舆辂王世子舆辂命妇车]。
#高丽史72卷-志26-舆服1-舆辂-王舆辂-001

○王舆辂。 靖宗九年十一月契丹主赐车辂。
#高丽史72卷-志26-舆服1-舆辂-王舆辂-002

文宗三年正月契丹主赐车辂。 九年五月又赐之。 十一年三月又赐之。  十九年四月契丹主赐象辂。
#高丽史72卷-志26-舆服1-舆辂-王舆辂-003

宣宗二年十一月辽主赐车辂。
#高丽史72卷-志26-舆服1-舆辂-王舆辂-004

肃宗二年十二月辽主赐车辂。 九年四月又赐之。
#高丽史72卷-志26-舆服1-舆辂-王舆辂-005

睿宗三年二月辽主赐车辂。
#高丽史72卷-志26-舆服1-舆辂-王舆辂-006

仁宗二十年五月金主赐象辂。 十月有事于*大庙乘之。  二十二年正月乘象辂祀圆丘。
#高丽史72卷-志26-舆服1-舆辂-王舆辂-007

毅宗朝详定: 象辂朱漆金涂银装以象饰诸末。 驾　白马六祀郊庙乘之。 　*　辇以* {　}　为屋朱漆金涂铜龙凤装金银线织成黄盘龙　褥一案一长竿一　朱漆案铺以红绣长竿饰以银龙头上元燃灯八关会御楼大赦乘之。 其还阙乘平辇其制如　*　而无屋。
#高丽史72卷-志26-舆服1-舆辂-王舆辂-008

明宗二年五月金主赐象辂。
#高丽史72卷-志26-舆服1-舆辂-王舆辂-009

神宗卽位问宰辅云: "嗣王谒*大庙例乘上国所赐象辂今未受赐而卜　有日将修旧耶抑新制乎 " 宰辅曰: "宜用仁宗旧物。" 从之。  二年四月金主赐车辂。
#高丽史72卷-志26-舆服1-舆辂-王舆辂-010

康宗元年七月金主赐车辂。
#高丽史72卷-志26-舆服1-舆辂-王世子舆辂-001

○王世子舆辂。 文宗十一年三月契丹主赐车辂。  十九年四月契丹主赐车辂。
#高丽史72卷-志26-舆服1-舆辂-王世子舆辂-002

肃宗五年十月辽主赐车辂。 九年四月又赐之。
#高丽史72卷-志26-舆服1-舆辂-命妇车-001

○命妇车。 忠烈王二十九年五月依上国　例定: 诸王宰枢承旨班主夫人乘朱漆车三四品夫人黑漆车事竟不行。
#高丽史72卷-志26-舆服1-印章-00-000

印章[王印章王世子印章诸衙门印符验]。
#高丽史72卷-志26-舆服1-印章-王印章-001

○王印章。 靖宗九年十一月契丹主赐印绶。
#高丽史72卷-志26-舆服1-印章-王印章-002

文宗三年正月契丹主赐印绶。
#高丽史72卷-志26-舆服1-印章-王印章-003

宣宗二年十一月辽主赐印。
#高丽史72卷-志26-舆服1-印章-王印章-004

肃宗二年十二月辽主赐印。
#高丽史72卷-志26-舆服1-印章-王印章-005

仁宗二十年五月金主赐金印一面。
#高丽史72卷-志26-舆服1-印章-王印章-006

明宗二年五月金主赐金印一面驼纽。
#高丽史72卷-志26-舆服1-印章-王印章-007

神宗二年四月金主赐金印。
#高丽史72卷-志26-舆服1-印章-王印章-008

康宗元年七月金主赐金印。
#高丽史72卷-志26-舆服1-印章-王印章-009

忠烈王七年三月元赐驸马国王宣命征东行中书省印。 先是王奏曰: "臣旣尙公主乞改宣命益驸马二字。" 许之。  八年九月元赐驸马国王印。
#高丽史72卷-志26-舆服1-印章-王印章-010

恭愍王十九年五月,

太祖高皇帝赐金印一颗龟纽　绶其文曰'高丽国王之印。'
