<!-- { "loadSidebar": true } -->
丁亥定诛奇辙功臣下敎曰: "奇辙权谦连姻帝室依势作威不畏纪纲夺占田民恣行非义顷年以来天下始乱自顾其身积恶*　{敛}怨度其一朝势去难保预为深计以固藩篱以其亲戚腹心桀　之辈布列权要阴树党援图为不轨私造兵仗外方军人亦阅弓矢诈为诏使兼扇讹言眩惑人心密谕会期约以同举宗社安危只在须臾南阳侯洪彦博奋不顾身殄歼贼徒再安社稷功大难忘。 其以南阳侯洪彦博　政商议庆千兴参政安佑知门下省事郑世云判枢密院事黄裳知枢密院事柳淑上将军睦仁吉将军李蒙古大为一等; 签书枢密院事金得培枢密院副使金元凤工部尙书金琳判司天监事陈永緖判太仆寺事金　上将军金元命李云牧前大府卿文璟将军朱永世内侍监方节朶赤帖木儿中郞将张必礼为二等。 爵其父母妻荫及子孙赐田民有差姜仲卿身虽已死功大难忘　赐录券爵其父母荫及子孙。"
#高丽史39卷-世家39-恭愍王2-08-19-1359

杨广全罗庆尙道大旱。
#高丽史39卷-世家39-恭愍王2-08-20-1359

秋七月癸巳放还诸道流人。
#高丽史39卷-世家39-恭愍王2-08-21-1359

辛丑延安伯印承旦卒。
#高丽史39卷-世家39-恭愍王2-08-22-1359

乙巳西原伯郑　卒。
#高丽史39卷-世家39-恭愍王2-08-23-1359

戊申前赞成事闵思平卒。
#高丽史39卷-世家39-恭愍王2-08-24-1359

甲寅张士诚遣范汉杰路本来献彩*　{段}金带美酒丁文彬亦献方物文彬书曰: "向者不揆　陋辄　菲仪上干冕聪战兢无措文彬先是奉使浙左忽家人报吴尙书来出内翰李相公书宣示敎命宠锡踰量无以仔肩企思耿光昭若在迩羁　末役拜觐无能人由大邦深获仁覆感恩膺宠江海与同太尉张公鎭绥浙右向风不忘特遣使祗奉礼仪仰彻殿下文*　{轨}不异祈望弘仁侨寓中不及备聊以微仪少　葵心。" 王引见士诚使者使李穑*　文彬书曰: "　者祗承王命拜书左右自以僭踰　今为愧不意使者回舟如是之速也书札信物谨以入启王皆　纳太尉之使待遇如书使王与太尉自今永以为好未必不由执事也土宜别幅冀领王意。"
#高丽史39卷-世家39-恭愍王2-08-25-1359

江浙省平章火尼赤漂风来泊黄州铁和江赐米一百石苎布二十匹以行省员外申仁适女妻之。
#高丽史39卷-世家39-恭愍王2-08-26-1359

八月癸亥以李仁复守司空尙书左仆射御史大夫; 柳仁雨判开城府事; 李春富判枢密院事; 柳淑为枢密院使; 李余庆知枢密院事; 孙登金希祖郑晖金得培同知枢密院事。
#高丽史39卷-世家39-恭愍王2-08-27-1359

丁卯火尼赤献水精钺二。
#高丽史39卷-世家39-恭愍王2-08-28-1359

戊辰方国珍遣使献方物。
#高丽史39卷-世家39-恭愍王2-08-29-1359

冬十月癸亥亲设百高座道场以禳天变仍放罪囚。
#高丽史39卷-世家39-恭愍王2-08-30-1359

十一月辛卯东北面兵马使郑晖献海靑王曰: "今军务方兴宜崇俭约安用珍禽 " 放之。
#高丽史39卷-世家39-恭愍王2-08-31-1359

甲辰辽渖流民二千三百余户来投分处西北郡县官给资粮先是本国人亦有渡鸭绿江居者以兵乱皆自还。
#高丽史39卷-世家39-恭愍王2-08-32-1359

癸丑贺太子千秋节宴群臣时与元虽不相通不欲遽废也。
#高丽史39卷-世家39-恭愍王2-08-33-1359

乙卯王宴火尼赤于内殿。
#高丽史39卷-世家39-恭愍王2-08-34-1359

戊午红头贼三千余人渡鸭绿江　窃而去都指挥使金元凤匿不报遣户部侍郞郑之祥切责不之罪。
#高丽史39卷-世家39-恭愍王2-08-35-1359

己未以庆千兴为西北面元帅安佑副之。
#高丽史39卷-世家39-恭愍王2-08-36-1359

十二月丁卯红头贼魁伪平章毛居敬众号四万　渡鸭绿江陷义州杀副使朱永世及州民千余人。
#高丽史39卷-世家39-恭愍王2-08-37-1359

戊辰贼陷静州杀都指挥使金元凤遂陷麟州。
#高丽史39卷-世家39-恭愍王2-08-38-1359

庚午以守门下侍中李　为西北面都元帅; *庆千与{庆千兴}为副元帅; 金得培为都指挥使; 李春富为西京尹; 李仁任为西京存抚使。 贼入铁州安佑李芳实等击却之贼退屯麟静等州。
#高丽史39卷-世家39-恭愍王2-08-39-1359

甲戌杀前赞成事康允忠前代言洪开道上将军孙巨源时议寃之。
#高丽史39卷-世家39-恭愍王2-08-40-1359

乙亥贼复入铁州寇掠旁县。 安佑遇于淸江破之复战败绩佑退屯定州。
#高丽史39卷-世家39-恭愍王2-08-41-1359

己卯以同知枢密院事金希祖为西海道都指挥使李　至西京诸军未集退屯黄州中外汹惧京城皆为走计争以谷市轻货先是大布一匹直米二斗时谷贱货贵直至五六斗。
#高丽史39卷-世家39-恭愍王2-08-42-1359

辛巳发诸司吏胥补西北面战卒。
#高丽史39卷-世家39-恭愍王2-08-43-1359

丁亥贼陷西京。
#高丽史39卷-世家39-恭愍王2-08-44-1359

戊子遣户部尙书朱思忠赍细布鞍　酒肉遗贼帅仍　虚实。
#高丽史39卷-世家39-恭愍王2-08-45-1359

以李　懦不能军遣平章事李承庆代之命前佥议赞成事权适帅僧兵赴征。
#高丽史39卷-世家39-恭愍王2-08-46-1359

是岁大饥。
#高丽史39卷-世家39-恭愍王2-09-01-1360

○(庚子)九年春正月己丑朔以知门下省事郑世云为西北面都巡察使赐军中有功者银器絮帛衣服有差。
#高丽史39卷-世家39-恭愍王2-09-02-1360

丁酉朱思忠持贼书还辞极倨傲。
#高丽史39卷-世家39-恭愍王2-09-03-1360

己亥判事金缜还自义州启: "贼入西京臣潜往义静等州征旁县散民杀贼所留徒兵百五十夺其积谷招集团结使守义州。" 王嘉之除刑部尙书。
#高丽史39卷-世家39-恭愍王2-09-04-1360

癸卯刑部尙书金缙宦者金玄领数百骑趣西京遇贼三百余人斩百余级。
#高丽史39卷-世家39-恭愍王2-09-05-1360

命御史台会百官具兵仗仆从鞍马刍粮宿卫球庭数旬以拟仓卒避贼之行又王与公主夜出后苑习骑马王*姓{性}不喜骑非宗庙朝会之事未尝出房　故　于跨马。
#高丽史39卷-世家39-恭愍王2-09-06-1360

甲辰上将军李芳实遇贼于铁化斩百余级。
#高丽史39卷-世家39-恭愍王2-09-07-1360

丙午诸军次生阳驿摠二万人时天寒士卒手足冻　顚　甚众贼知我军将进攻遂杀所掳义静州及西京人以万计积尸如丘。
#高丽史39卷-世家39-恭愍王2-09-08-1360

丁未我军进攻西京步兵先入　死者千余人贼兵死者亦无虑数千人贼退屯龙冈咸从。
#高丽史39卷-世家39-恭愍王2-09-09-1360

乙卯以安佑为安州军民万户府都万户; 李芳实为上万户; 金于珍为副万户。
#高丽史39卷-世家39-恭愍王2-09-10-1360

丙辰卜迁都于太庙不吉时修汉阳城阙人多冻死。
#高丽史39卷-世家39-恭愍王2-09-11-1360

二月己未安佑等进军咸从与贼战失利。
#高丽史39卷-世家39-恭愍王2-09-12-1360

以江阳伯李承老为遂安谷州等处筑城监督使。
#高丽史39卷-世家39-恭愍王2-09-13-1360

戊辰曲赦。
#高丽史39卷-世家39-恭愍王2-09-14-1360

辛未政堂文学安震卒。
#高丽史39卷-世家39-恭愍王2-09-15-1360

壬申我军又战于咸从判开城府事辛富将军李坚死之诸军力战斩二万级虏伪元帅沈刺黄志善余贼万余退保甑山县。
#高丽史39卷-世家39-恭愍王2-09-16-1360

癸酉安佑李芳实等追贼至古宣州斩数百级余贼三百余人渡鸭绿江而走。
#高丽史39卷-世家39-恭愍王2-09-17-1360

壬午都元帅李承庆以疾还。
#高丽史39卷-世家39-恭愍王2-09-18-1360

三月戊子朔庆千兴安佑金得培上笺告捷。
#高丽史39卷-世家39-恭愍王2-09-19-1360

乙未班师。
#高丽史39卷-世家39-恭愍王2-09-20-1360

己酉红贼船七十　来泊西海道　州碧达浦又泊西京德岛席岛入凤州烧城门又百余　入安岳郡元堂浦掠钱谷烧庐舍我军与战数日死者三十余人贼又侵黄州琵琶浦。
#高丽史39卷-世家39-恭愍王2-09-21-1360

壬子赐李承庆忠勤劲节　谋威远功臣; 庆千兴尽忠同德　辅功臣; 安佑推忠节义定乱功臣中书平章政事; 金得培输忠保节定远功臣政堂文学; 李芳实推诚　辅功臣枢密院副使。
#高丽史39卷-世家39-恭愍王2-09-22-1360

甲寅红贼寇安州城垣浦。
#高丽史39卷-世家39-恭愍王2-09-23-1360

乙卯斩黄志善遣户部尙书朱思忠如元告平贼至辽阳道梗而还。
#高丽史39卷-世家39-恭愍王2-09-24-1360

丙辰张士诚遣使来聘。
#高丽史39卷-世家39-恭愍王2-09-25-1360

夏四月丁巳朔红贼侵黄州铁和浦牧使闵珝与战斩二十余级虏一人幷获兵仗以献。
#高丽史39卷-世家39-恭愍王2-09-26-1360

己未遣李芳实击红贼于　州斩三十余级贼乘舟遁去。
#高丽史39卷-世家39-恭愍王2-09-27-1360

壬申遣金伯环权仲和报聘于张士诚。
#高丽史39卷-世家39-恭愍王2-09-28-1360

癸酉宴群臣赐李芳实玉带玉缨。
#高丽史39卷-世家39-恭愍王2-09-29-1360

甲戌王出西亭闻有女哭甚哀问之曰: "吾兄战死母哀毁三日而死家贫无以葬。" 命赐布五十匹。
