<!-- { "loadSidebar": true } -->
#高丽史31卷-世家31-忠烈王4-23-04-1297

壬申王与公主世子诣阙侍宴。
#高丽史31卷-世家31-忠烈王4-23-05-1297

乙亥帝赐王御鞍又赐从臣十人人一鞍。
#高丽史31卷-世家31-忠烈王4-23-06-1297

壬午遣郞将黄瑞如元献金　瓮器野雉及耽罗牛肉。
#高丽史31卷-世家31-忠烈王4-23-07-1297

二月甲午王与公主饯晋王于郊。
#高丽史31卷-世家31-忠烈王4-23-08-1297

己亥帝幸城南观猎王扈从奏曰: "臣之先臣*  于蒙哥皇帝己未岁以世子入觐时世祖皇帝回自征南先臣具袍笏迎拜于　梁之墟世祖嘉叹宠　日隆至于小臣厘降公主世为东藩乞自己未年以来被掳及流民在辽渖者悉令归国。" 帝许之王感泣拜谢。
#高丽史31卷-世家31-忠烈王4-23-09-1297

辛亥彗见六日。
#高丽史31卷-世家31-忠烈王4-23-10-1297

庚申元改元大德赦天下。
#高丽史31卷-世家31-忠烈王4-23-11-1297

太后以王诞日赐羊四十头鹄十首幷赐内　诸王公卿皆来贺。
#高丽史31卷-世家31-忠烈王4-23-12-1297

三月甲子彗见。
#高丽史31卷-世家31-忠烈王4-23-13-1297

乙丑太后饯王及公主于隆福宫仍赐金*　{段}衣赐从臣三品以上二十人金*　{段}衣各一翌日又赐从臣金*　{段}一百匹绫素八百匹。
#高丽史31卷-世家31-忠烈王4-23-14-1297

戊辰王诣阙帝赐蒲萄酒。
#高丽史31卷-世家31-忠烈王4-23-15-1297

庚午太后赐王及公主鞍马。
#高丽史31卷-世家31-忠烈王4-23-16-1297

辛未王与公主发燕京。
#高丽史31卷-世家31-忠烈王4-23-17-1297

夏四月癸巳朔日食。
#高丽史31卷-世家31-忠烈王4-23-18-1297

庚子元遣使辽阳路推刷己未年以后被掳及流民归之凡三百五十户。
#高丽史31卷-世家31-忠烈王4-23-19-1297

庚戌霜。
#高丽史31卷-世家31-忠烈王4-23-20-1297

五月丁卯王与公主至自元遂幸神孝寺。
#高丽史31卷-世家31-忠烈王4-23-21-1297

庚午公主不豫设法席王燃臂。
#高丽史31卷-世家31-忠烈王4-23-22-1297

癸酉王与公主幸贤圣寺发内库米一百石赐穷民为公主祈福。
#高丽史31卷-世家31-忠烈王4-23-23-1297

乙亥遣中郞将秦良弼如元请医。
#高丽史31卷-世家31-忠烈王4-23-24-1297

壬午公主薨于贤圣寺王移御佥议府。
#高丽史31卷-世家31-忠烈王4-23-25-1297

癸未遣副知密直司事元卿如元告公主丧。
#高丽史31卷-世家31-忠烈王4-23-26-1297

丙戌移御金方庆第自是移幸非一所。
#高丽史31卷-世家31-忠烈王4-23-27-1297

六月丁酉雨雹。
#高丽史31卷-世家31-忠烈王4-23-28-1297

戊戌有旨从行臣僚超四等录用。
#高丽史31卷-世家31-忠烈王4-23-29-1297

癸卯许人皆得藏　。
#高丽史31卷-世家31-忠烈王4-23-30-1297

元遣太医王得中郭耕来。
#高丽史31卷-世家31-忠烈王4-23-31-1297

丙午世子自元来奔丧。
#高丽史31卷-世家31-忠烈王4-23-32-1297

壬子元遣火鲁忽孙来吊公主丧太后赐赙楮币转藏追福。
#高丽史31卷-世家31-忠烈王4-23-33-1297

 秋七月乙丑太白昼见。
#高丽史31卷-世家31-忠烈王4-23-34-1297

己巳幸神孝寺荐福公主。
#高丽史31卷-世家31-忠烈王4-23-35-1297

辛未遣副知密直司事朴义如元谢吊慰。
#高丽史31卷-世家31-忠烈王4-23-36-1297

丙戌行省遣左右司都事张瑜如元贺圣节及改元。
#高丽史31卷-世家31-忠烈王4-23-37-1297

戊子世子以为公主之薨由无比杀之又杀　人陶成器崔世延全淑方宗　中郞将金瑾流其党四十余人。
#高丽史31卷-世家31-忠烈王4-23-38-1297

八月辛卯朔遣同知密直司事崔有　如元贺圣节。
#高丽史31卷-世家31-忠烈王4-23-39-1297

癸巳元遣使征写经僧。
#高丽史31卷-世家31-忠烈王4-23-40-1297

辛丑以印侯为都佥议侍郞赞成事判军簿监察司事; 金珲为侍郞赞成事判版图司事; 车信为赞成事世子贰师; 金　副知密直司事; 薛景成为三司右使; 张硕为军簿判书; 柳栯为典法判书。
#高丽史31卷-世家31-忠烈王4-23-41-1297

癸卯公主眞至自元百官以伎乐迎于郊。
#高丽史31卷-世家31-忠烈王4-23-42-1297

*(  )巳{乙巳}世子以故进士崔文妻金氏有姿色纳于王盖因无比之死欲慰解之也。
#高丽史31卷-世家31-忠烈王4-23-43-1297

丙午世子成服。
#高丽史31卷-世家31-忠烈王4-23-44-1297

己未葬安平公主于高陵。
#高丽史31卷-世家31-忠烈王4-23-45-1297

九月丁亥移御张舜龙第。
#高丽史31卷-世家31-忠烈王4-23-46-1297

冬十月辛卯以郑可臣为佥议中赞判典理司事世子师; 洪奎判三司事; 李之　为三司左使; 朴义知密直司事世子元宾; 柳庇同知密直司事监察大夫; 崔　绍许评　副知密直司事; 崔　为右常侍; 闵宗儒知申事。
#高丽史31卷-世家31-忠烈王4-23-47-1297

癸巳世子如元。
#高丽史31卷-世家31-忠烈王4-23-48-1297

丙申遣赵仁规印侯柳庇如元贺生皇子且告　请传位表曰: "圣德齐日月之明无幽不烛卑情絶丝毫之隐有故必陈伏念臣*迹远守东心专拱北尝于至元六年己巳臣为世子入朝还至婆娑府闻权臣林衍擅废立还赴朝廷陈告情状遂与官军来复旧都八年辛未入　宿卫累经岁月至蒙厘降益勤藩职十八年辛巳官军出征日本凡船舰米粮至于军卒梢水一切对象悉皆尽力应副二十四年丁亥闻车驾亲征乃颜躬率五千军而往助征半途诏传大捷仍命还军二十八年辛卯乃颜余种哈丹贼军入我东鄙臣与乃蛮　薛　干等一同心力荡灭无余谓臣有劳效加功臣名分三十年癸巳与公主入朝亲覩圣人之作首诣庆集别承宠渥旣得殊尤之坠　庶几终始以输诚乃因闺室之相离哀伤有甚加以春秋之方　疾恙交攻如一朝　　以莫兴其庶务剖裁之谁任窃见臣之世子　夙成干局入卫阙庭荷恩已配于皇支　事堪承于宗祀而臣将　之嗣位退以摄生庶免忧勤释千钧之重担小延喘息观四海之*大平兹切　呼伫垂矜察。"
#高丽史31卷-世家31-忠烈王4-23-49-1297

乙巳太白昼见经天。
#高丽史31卷-世家31-忠烈王4-23-50-1297

十一月戊寅遣上将军金延寿如元献人参及耽罗　油。
#高丽史31卷-世家31-忠烈王4-23-51-1297

己丑宥二罪以下。
#高丽史31卷-世家31-忠烈王4-23-52-1297

十二月戊戌以内竖金元吕私通宫人柴巨　投临津。
#高丽史31卷-世家31-忠烈王4-23-53-1297

庚子阔阔　大王死于大靑岛。
#高丽史31卷-世家31-忠烈王4-23-54-1297

壬寅以金之淑为佥议　理世子贰师安珦为佥议　理世子贰保崔有　判密直司事李混知密直司事　兼世子元宾*尹(  ){尹琁}为密直学士张硕为军簿判书全升为右副承旨吴仁永为左承旨金恂为左副承旨赵瑞为右承旨吴汉卿李　为左右司议大夫。
#高丽史31卷-世家31-忠烈王4-23-55-1297

甲辰佥议　理张舜龙死。
#高丽史31卷-世家31-忠烈王4-23-56-1297

戊午遣大将军宋瑨如元贺正闰月行省遣　赵珍贺正。
#高丽史31卷-世家31-忠烈王4-23-57-1297

乙丑以元珝同知密直司事; 元卿副知密直司事。
#高丽史31卷-世家31-忠烈王4-23-58-1297

副知密直司事崔　绍以世子命就寿昌宫基大兴工役将以设公主之穹庐也。
#高丽史31卷-世家31-忠烈王4-24-01-1298

○(戊戌)二十四年春正月丙申世子至自元。
#高丽史31卷-世家31-忠烈王4-24-02-1298

庚子世子妃宝塔实怜公主来王幸金郊百官郊迎仪仗伎乐如迎王礼帝使阿木罕太子瓮吉刺　丞相护行以来。
#高丽史31卷-世家31-忠烈王4-24-03-1298

辛丑宴公主及阿木罕等于寿宁宫。
#高丽史31卷-世家31-忠烈王4-24-04-1298

壬寅命巡马所选良家女将以进帝所及使臣令百僚密*　有女家投主司于是有　　之怨者虽无女亦指之以致骚扰　犬不得宁焉潜纳壻者颇多。
#高丽史31卷-世家31-忠烈王4-24-05-1298

癸卯敎曰: "孤以凉德　承丕构二十有五年今且老矣加以去岁因丧配　不觉过恸疾恙随之倦于听政惟尔世子英明智勇众所共知当嗣藩职祗奉宗社孤亦退居后宫稳送余龄惟忠惟孝在此一举。" 世子上　辞不允。
#高丽史31卷-世家31-忠烈王4-24-06-1298

