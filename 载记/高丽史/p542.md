<!-- { "loadSidebar": true } -->
○闵渍字龙涎骊兴人平章事令谟五世孙也。 元宗朝擢魁科。 忠烈时由祗候迁殿中侍史累转礼宾尹。 忠宣以世子如元渍与郑可臣从之。 一日帝命公卿议征交趾诏与渍等同议对称旨授翰林直学士朝列大夫。 后元欲复征日本令本国造战舰王入朝欲陈东征不便渍以左副承旨从行渍偶阅杜氏通典及唐太宗征高丽魏征谏曰: "高丽如石田得之无益。" 乃示佥院洪君祥因语曰: "倭之于大元岂　若唐之于高丽乎  　往岁之役本国民力竭矣。 今若不寝乃吾民何  惟公图之。" 君祥曰: "君有命敢不从。" 渍以君祥言议从臣欲罢造舰印侯张舜龙曰: "此朝廷大事岂以一佥院言止之乎 " 渍曰: "后若有诘我自当之非诸君所知也。" 遂白王罢之人以渍为劲直。 世子讽王令西京留守安悦致仕欲以从臣代之渍以悦年未七十为辞王乃止。 世子怒谓渍曰: "扬人之恶以钓其名卿有焉。" 升密直学士添设也寻罢。 王尝遣内僚高汝舟令渍制诗渍馈汝舟白酒靑瓜汝舟白王曰: "渍虽宰相其贫无比。" 王乃赐米一百硕。 久之授集贤殿大学士佥光政院事改同知密直司事监察大夫词林学士承旨加判密直司事。 忠宣初以佥议政丞致仕。 忠肃八年起为守政丞封骊兴君。
#高丽史107卷-列传20-闵渍-002

十年渍与驾洛君许有全兴宁君金* 如元表请召还忠宣渍自述其表略曰: "　尔小邦依于上国。 太祖皇帝龙兴之际契丹遗种漏逃天网　入我疆朝廷遣哈眞　刺两元帅讨之。 我忠宪王遣陪臣赵　等运粮助战以灭之。 两元帅与　等盟曰: '今我二国约为兄弟世世子孙无相忘也。' 我忠敬王以世子入朝端遇世祖皇帝回自南征将继大统命我忠敬王还国袭爵。 忠烈王亦以世子入侍天庭世积忠勤厘降公主得生嗣子前王璋。 前王年十六承诏入侍世祖皇帝册为世子降诏云: '嗣惟汝嫡亲实我甥。' 自是留侍辇　历事五朝沈　德泽贪恋宠光但期作善以尽忠不觉执迷而获罪。 虽云远谪是帝师兴福之乡若复寻思亦君父涤瑕之药但在自新之迟速岂无如旧之恩怜  臣等曾无匡救之能　及顚　之患。 又迫桑楡之晩景靡堪犬马之恋怀旣难逃岁月之如流恐遂隔音容而入地故增深痛共切哀祈。 伏望矜我王失计而无他怜老物忘躯而到此赐笼鹤得还之翼令复旧巢指海鳌更戴之龄祝延圣　。"
#高丽史107卷-列传20-闵渍-003

又献书都堂曰: "方今天下土地之广人民之众自有宇宙以来无与今日比者。 然未闻一夫不获其所一物不得其宜者实由诸相公赞襄燮理之功。 伏惟前王以世祖之外甥历事五朝凡三十余载但以广作胜缘祝延圣　为己任。 一旦不觉执迷获戾于天远谪西土者于今四年岂不痛哉  小邦人民旣非木石谁无犬马恋主之情然天遥地隔蚊　之鸣上达无由但日夜呼泣而己。 　渍等曾被任用荷德费恩旣极名位年且耆耉岂不百倍于常情乎  然雷霆之威无所不震惊惧失措罔知所图但仰望天日而　　海隅者久矣。 今诸相国阁下将使四海之内无一物不得其所。 若未达残阳恋主之情忽先朝露以没则可谓孤负盛代恨及黄泉。 由是忍病登途备尝艰险幸存余喘匍匐而来。 伏望诸相公哀我王远谪殊方累经岁月怜老躯生度三千余里欲申微愿善为敷奏导宣圣泽回我王万里之行则渍等虽老忘躯报德之心不后于龟蛇。" 渍等留元半岁余为渖王党所沮竟未达而还。
#高丽史107卷-列传20-闵渍-004

十三年卒年七十九谥文仁。 忠烈尝命渍增修郑可臣所撰千秋金镜录国家多故未暇及焉。 后与权溥同校撰成名曰世代编年节要上自虎景大王　于元王分为七卷幷世系图以进。 又撰本国编年纲目上起国祖文德大王下讫高宗书凡四十二卷其昭穆之论与编年节要不同。 渍稍有文藻而多俗习心术不正*　{谄}事内人。 且不知性理之学其论有背于圣人至以朱子昭穆之议为非所见之偏类此。 子祥正。
#高丽史107卷-列传20-闵渍-005

○祥正忠烈二十七年登第。 明年又中殿试历宰硕州宝城江华又按西海杨广所至有声绩。 其为杨广也闻有以货贿输权贵者驿递过境卽使吏搜取牒送国　由是豪强屛气无敢犯令。 忠肃时为司宪掌令尝以事被劾遇赦赴台*　{纠}正再呼曰: "蒙赦掌令!" 又内书舍人卜祺乘醉廷辱祥正曰: "风宪官蒙赦复职古所未闻。 君且休弹*　{纠}。" 闻者笑之。 累转知密直司事尹硕孙琦之狱起王在元遣祥正与赵炎辉蒋伯祥仁守等鞫之。 其党有诉寃于上国者遣使覆问伯祥等皆以受　枉法论输宪司祥正独不染命长监察以荣之。 官至赞成事摠裁铨注　损官职以复古制。 恭愍元年卒年七十二。 　性刚烈不能容人之过虽在骨肉不少假贷。 子濡琡璇琇贤濡登第官累代言祥正以濡不孝告监察司鞫之濡具服寻逃琡璇琇贤以罪流于岛恣横不入岛杖之移配他所。
列传卷第二十。

#高丽史108卷-列传21-00-000

列传卷第二十一。 高丽史一百八。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史108卷-列传21-闵宗儒-000

闵宗儒[*(闵)　*(闵)思平*(闵)　*(闵)霁]。
#高丽史108卷-列传21-闵宗儒-001

○闵宗儒平章事令谟玄孙也。 年甫十一选为王子始阳府学友十九调淸道监务。 郡多大姓号难治宗儒不受请谒绳之以法以最闻。 秩满补都兵马录事兪千遇 时为都兵马使见而奇之妻以女未几籍内侍。 忠烈时累迁三司右尹转判通礼门事拜密直知申事知典理监察司事进密直副使改铨曹尙书崇福馆使复为密直副使刑曹判书寻罢。 久之起为典法判书权授判密直司事监察大夫遥授赞成事。 忠宣元年以重大匡佥议赞成事判选部事致仕。 忠肃六年封福兴君八年革异姓封君者宗儒例罢复以赞成事致仕。 明年王留元未归权汉功等怨王欲请立渖王上书中书省聚党逼百官署名人皆畏势迎合或有诡避者有人持纸讽署名宗儒叱曰: "臣为君隐直在其中至如欺罔是可忍耶  吾虽老不为若卖。" 遂　之其人　而退。 十一年卒年八十谥忠顺。 天资庄重美风度明识典故优于吏干不妄交游笃于宗族未尝干谒公退便杜门谢客　扫庭堂净如也。 性好马闻人有良马必购致之每系堂下朝夕爱赏晩年喜丝竹广植花卉以声伎自娱。 子　　。
#高丽史108卷-列传21-闵宗儒-002

○　字乐全生而姿相不凡外王父兪千遇见而奇之曰: "儿他日必贵。" 姨夫故相金　闻其言养于家。 国俗幼必从僧习句读有面首者僧俗皆奉之号曰仙郞聚徒或至千百其风起自新罗。 　十岁出就僧舍学性敏悟受书旋通其义眉宇如　风仪秀雅见者皆爱之。 忠烈闻之召见宫中目为国仙。 登第补东宫僚属累转佥议注书改秘书郞迁军簿正郞赐银绯以版图正郞兼世子宫门郞赐金紫。 忠宣受禅除秘书少尹。 忠烈复位随例免从忠宣在燕邸凡四年后为罗州牧使及忠宣袭位召为典仪副令改选部议郞知制敎升密直承旨兼司宪执义寻以平壤尹罢。 闲居又四年赐俸禄如旧。 忠肃卽位授选部典书宝文阁提学。 明年拜密直副使又为大司宪如元贺正。 时忠宣在都以　旧僚待遇无比后封骊兴君。 忠惠授密直司事进贤馆大提学知春秋馆事。 忠肃后四年卒年六十七谥文顺。 居第置园林每花时召客置酒赋诗以为乐好贤爱士待孤寒晩进尤致情礼。 子思平愉　涣涣自有传。
#高丽史108卷-列传21-闵宗儒-003

○思平字坦夫少有器局政丞金伦号知人以女妻之。 学日进试补散员别将不乐武资读书益力。 忠肃朝登第调艺文春秋修撰历艺文应敎成均大司成监察大夫封骊兴君尝从忠定朝于元及卽位以劳拜佥议　理赐输诚秉义　赞功臣号进赞成事商议会议都监事。 恭愍八年卒年六十五谥文温。 性温雅睦亲姻善交游居官处事不为崖异常以诗书自娱所著及庵集行于世。
#高丽史108卷-列传21-闵宗儒-004

○　登第忠惠时累迁左司议大夫。 忠定初拜密直代言。 恭愍朝封骊兴君。 辛禑三年卒为人严正无私一循绳矩。 子霁亮开。
#高丽史108卷-列传21-闵宗儒-005

○霁字仲晦性温仁淸简不喜华侈好读书一览辄记长于史学。 恭愍朝年十九登第补国子直学选为春秋检阅稍迁典理正郞知制敎历成均司艺典校副令。 辛禑时官累判典仪事出知春州事有惠政召还判少府寺事再迁典工礼仪判书。 辛昌时拜开城尹商议密直司事。 恭让元年除艺文馆提学转签书密直司事礼曹判书。 霁自少以知礼闻故及升枢府常兼礼曹又恶异端*　{淫}祀使工图仆隶制　嗾犬逐僧巫状于壁观之一日王御经筵谓霁曰: "闻礼曹定服色省减佛事然乎 " 对曰: "服色欲禁异土之物佛事春秋藏经外当悉罢之。" 王曰: "不贵异物实是美德予亦衣　布若佛事先王所为予何敢擅罢 " 复拜开城尹出为汉阳府尹自此以后入

本朝。
#高丽史108卷-列传21-金之淑-000

金之淑[(金)仁沇]。
#高丽史108卷-列传21-金之淑-001

○金之淑化平府人父炼美风仪习容止　事无断而人称为长者官至　知政事。 之淑元宗朝为将军三别抄之乱陷贼中无计得脱自投海随波出没贼以小艇追及取之。 至珍岛将斩以徇承化侯温救解之。 使当一面之淑密以贼状再达于官军及珍岛败王嘉其忠义赏以官。 忠烈朝累迁密直司事以判三司事如元贺圣节交趾人先入陈庭实。 之淑奏曰: "我国虽小自太祖奋义之初首先臣服兄弟有盟甥舅有亲愿先设币陈贺。" 帝从之赐坐诸侯王列之淑礼貌详闲观者美之。 历佥议　理同知光政院事　知机务寻改评理升赞成事判监察司事。 时阔里吉思为行省平章凡奴婢其父母一良者欲听为良宰相莫有止之者之淑谓曰: "世祖皇帝尝遣帖帖兀来监国有赵石奇者诉良帖帖兀欲用上国法事闻。 世祖诏从本国旧俗此例具在不可变更。" 阔里吉思不敢复言加中赞致仕。 忠宣二年卒年七十三。 性廉洁刚正历仕中外皆有声绩。 子仁瑾仁沇二女以家贫未嫁为尼。
#高丽史108卷-列传21-金之淑-002

