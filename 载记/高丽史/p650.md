<!-- { "loadSidebar": true } -->
圣旨天覆地载帝命宰民者孰知其数焉  王有能知造化者守帝命之分或限山或隔海毋生　隙修礼睦邻体上帝好生之德各保生民未有国祚不　远者也设若否此轻施谲诈肆侮邻邦未有不构兵祸以殃民前者恭愍在时入贡使至朕尝叹之朕起草莱王　之为王于三韩始　祖弑君至于斯时四百六十七年乃三韩王子王孙今善贡于我卽推诚以待所以凡使三韩者必土人　者行朕意正在推诚岂期恭愍膺弑君之愆难逃好还之道则弑矣弑者不度意在掩己之逆故杀我行人。 旣后数请约束朕数不允正为守分也请之不已朕强从之所以索岁贡知三韩之诚彼听命矣不一二年违约又不三年如约又不二年诉难呜呼! 朕观四海之内邻于中国者三韩之邦非下下之国径一二千里岂无人焉何正性不常  且岁贡之设中国岂倚此而为富  不过知三韩之诚诈耳。 今诚诈分明表至云及用夏变夷变夷之制在彼君臣力行如何耳。 表至谓岁贡云及生民孔艰使者归朕再与之约削去岁贡三年一朝贡良骥五十匹以资钟山之阳牧野之郡永相保守谕今岁岁终以此约为验后至洪武二十四年正旦方进如始朕言不二未审彼中从乎 " 日本　家台归所虏一百五十人。 遣典医副正李行大护军陈汝义于耽罗时朝廷欲取耽罗马且此岛屡叛故遣行等招诱子弟至明年四月行乃率星主高臣杰子凤礼以还耽罗归顺始此。
#高丽史136卷-列传49-辛禑4-12-08-1386

八月林坚味罢以李仁任为左侍中加封肃宁翁主为宪妃立府曰肃宁。 以赵英吉为密直副使右侍中李成林率百官陈贺于宪妃宫。 禑令都堂进木　布百匹赐宪妃五十匹诸妓三十匹。 丙午以荧惑入南斗设消灾道场于禁中禑手击鼓燃僧头臂。 遣赞成事尹珍密直副使李希蕃如  京师谢　减岁贡密直副使李* 再请衣冠谢恩表曰: "睿恩汪濊宝训丁宁举国均欢抚躬知感窃念为臣之职当修奉上之仪但土地之崎岖而人物之鲜少冒陈卑抱干渎高明涣发德音曲加　免兹盖

陛下柔远能迩厚往薄来视四海犹一家保万姓如赤子遂令僻陋得与生成臣谨当祗服敷言恭承嘉惠永守藩于东土恒祝　于南山。" 请衣冠表曰: "圣人之制惟在大同臣子之情必期上达敢申再三之渎庶冀万一之从先臣恭愍王　于洪武二年*闲准中书省咨该钦奉

圣旨颁降冕服及远游冠绛纱袍幷陪臣祭祀冠服比中朝臣下九等递降二等窃惟小邦爰自先父钦承命服益仰华风顾旧制犹未悉更于愚心宁不知愧冒进封章之奏　　宠锡之加未蒙允兪祗增兢　伏望

陛下扩兼容之量推一视之仁遂使夷裔之民得为冠带之俗臣谨当服之无　愿　安吉之歌奉以周旋恭上康宁之祝。"
#高丽史136卷-列传49-辛禑4-12-09-1386

九月禑如惯习都监。 遣门下评理金凑同知密直司事李崇仁如  京师贺正密直副使张方平献岁贡雄马十五匹雌马三十五匹。
#高丽史136卷-列传49-辛禑4-12-10-1386

十月壬辰雷。 禑出游亲自吹角。 禑　于西海道至魁渊谓知门下安沼曰: "尔谨侍从予乃嘉之从今尔无我诈我无尔虞虽有谗言予不信听。" 沼拜谢酌　进之初沼被谗出使和宁故有是言凡十六日而还。
#高丽史136卷-列传49-辛禑4-12-11-1386

十一月禑如惯习都监。 丁卯设八关会禑率妓及宫女登宪府北山观之是会巡军与近侍争路杂沓近侍多为　所伤。 安翊柳和等还自  京师宣谕

圣旨曰: "我要和买马五千匹　回到高丽。 先对众宰相说都商量定了之后却对国王说知肯不肯时便动将文书来! 我这里运将一万匹*　{段}子四万匹　布去宰相的马一匹价钱*　{段}子二匹　布四匹官马幷百姓的马一匹*　{段}子一匹　布二匹和买　休忘了!"
#高丽史136卷-列传49-辛禑4-12-12-1386

十二月癸未日食阴云不见。 禑以卢英寿小祥斋如云岩寺。 畜马别监边伐介至济州多受人马又夺人臧获盗用尙乘田租宪府劾流远方。 禑使妓燕双飞佩弓吹笛衣绣龙衣　　而行。 丁酉震雷地震木　昏雾四塞咫尺不辨人。 遣典客令郭海龙如  京师奏曰: "小邦所产马匹不多。 且又矮小何敢受价今来钦奉圣旨容当尽力措办伏候明降。"

帝遣指挥佥事高家奴徐质来刷己亥年避寇东来沈阳军民四万余户因前元沈阳路达鲁花赤咬住等之诬告也又索买马三千匹每一匹给大　布八匹*　{段}子二匹各官差家人送马到辽阳取价回还。
#高丽史136卷-列传49-辛禑4-13-01-1387

十三年正月壬子朔禑如寿昌宫率百官贺

帝正仍宴高家奴徐质。 禑令宝源库进绮绢百匹别监版　摠郞李蔓实以库　不卽进禑怒杖二百。 以广兴仓告　减百官俸。 倭寇江华都统使崔莹出屯海　。
#高丽史136卷-列传49-辛禑4-13-02-1387

二月高家奴徐质还。 遣知密直事　长寿如  京师陈情表曰: "天无不覆曲遂生成人有所穷必至呼　兹陈危恳庸渎聪闻窃念小邦遭逢盛代时罔愆于职贡地已入于版图旣无遐迩之殊均是抚绥之内洪武十八年六月*闲有辽东都指挥使司据草河千户焦得原告移文取发李朶里不　等四十七名将金原贵银得显等连家小发回去讫洪武十九年十二月日准左军都督府咨: '据前沈阳路达鲁花赤咬住等告己亥年*闲本路军民四万余户前去高丽避兵除金原贵等家小取回外有李朶里不　等未曾复业奏奉

圣旨节该敎指挥佥事高家奴徐质取去钦此!' 切详前元当己亥辛丑之岁贼兵入辽东沈阳之*闲　掠一空分离四散或有一二之来寓安能四万之得多  见有李朶里不　等前来寄居除将本人等连家小三百五十八名钦依发遣外惟土人之还归实旧业之是复臣会验到圣朝户律内一款节该凡民户逃往邻境州县　避差役者其在洪武七年十月以前流移他郡曾经附籍当差者勿论钦此又会到洪武十八年九月十六日钦奉诏书为臣袭爵事节该一视同仁不分化外钦此幸　缘得沾声敎虽流徙亦在范围　彼所陈过于其实  伏望明垂日月度扩乾坤察迫切之情降宽大之泽遂令远俗得安其生。 臣谨当常怀一视之仁倍祝万年之寿。" 时禑在东江有司请还京率百官拜表右侍中李成林知禑不乐入京告曰: "拜表之礼臣等摄行殿下不必躬亲。" 禑悦。 自东江李仁任别墅率妓十余骑吹角与燕双飞　驱入京夺人笠于道为的而驰射之。 禑又率燕双飞　　如多也岾日以为常。 时燕双飞衣冠与禑无异路人望之未辨。 郭海龙还自  京师礼部咨曰: "奉

圣旨朕尝与诸蕃国王懋以诚信相孚与高丽来使云将*　{段}布　马五千今使者来乃言邦微产寡物不敢进财不敢受愿进五千。 呜呼! 高丽不能体朕之至意以朕仿前代以逼人  若此者朕所不为。 尔礼部速报国王知仍前以物互市凡匹马布八匹*　{段}二匹不分官民永为交易之道!" 礼部移咨曰: "钦奉

圣旨高丽隔海限江风殊俗异以夷夏论之本等东夷实非中国所治天造地设三面负海以为险余者凭山以为固从古至今人民蕃息凡王于是方主宰生齿者必上帝有所命方乃妥焉。 　者中国历代数曾统驭然与彼当时之人皆有始无终得失载于方册朕所见焉。 所以前者命絶往来使自为声敎以妥三韩彼中陪臣强请约束朕姑从之云何量彼必有始而无终若往来之久　隙由是而生其根民之祸莫甚于此。 去岁金通事泛海潜入浙民*闲今年任通事密通京师　者探听事情。 噫! 此计此量岂是彼此相安之道  且昔所需岁贡艰不如约方如约卽诉难朕推诚准其难悉去之微需马种以固其诚其数五十比前之贡二十分之一以金银布匹共论之止该百分之一耳今以一分之物至观美恶以验其诚则物见人心矣若此之为必欲取信相安于攸久未见其美也莫若令彼自为声敎不必往来。 彼中君臣同心奉天勤民以安黔黎于三韩岂不悦上帝之心  福及于将来不必强往来致生　隙尔礼部移咨高丽国王必如朕命无疵矣!"
#高丽史136卷-列传49-辛禑4-13-03-1387

三月前郞将庆弘诈称龙潭安集事觉伏诛。 禑率群妓出游西江又　于西海道取进献马四十匹以行。 丁丑日有黑子。 遣典工判书李美　押初运马一千匹如辽东其老病矮少者皆退还。
#高丽史136卷-列传49-辛禑4-13-04-1387

四月禑闻徐质复来自西海道驰还入京从者皆不及又率群妓游归法川。 乙未陨霜。 禑亲点妓队其后至者六十余人赎布百五十匹徐质来督进献马。 禑令都评议使司进苎麻布一千五百匹分赐宪妃宫侍女　人。
#高丽史136卷-列传49-辛禑4-13-05-1387

五月禑观石战戱于鸢岩翼日亦如之。 　长寿还自  京师钦奉

