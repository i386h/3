<!-- { "loadSidebar": true } -->
天逢等复*　曰: "自古宦者之祸昭然可考。 在本国伯颜秃古思得幸元朝诬　忠宣窜之吐藩。 高龙普阴诉忠惠以致岳阳之祸。 前日万生敢行大逆神人所共愤。 今忠佐不忠不敬之罪已具前*　固不容诛。 且擅权受赂汲引庸人除授官职广占土田误国害民今止免官国人　望。 乞收告身籍没家产鞫问决罪以戒后来。" 命削官收田。 谏官亦上*　曰: "殿下卽位之初固宜舍己从人容受直言以收舆意。 近者宋天逢等上言请除宦官禄俸又劾前上护军李美忠前典工摠郞徐陵俊盗用内帑之罪殿下不允。 自古人主之失拒谏为大。 以殿下天资之美决不如此而此辈欲图专横甘言谀辞蛊惑宸衷陷殿下于拒谏之失。 此臣等夙夜　心疾首为殿下深痛者也。 宦官尹忠佐　邪凶险善为逢迎指嗾党与阴弄权柄与金师幸尹祥同恶相济。 师幸祥已皆窜逐而忠佐独蒙再造之恩至受爵命又与狡宦黄中吉结为父子蒙蔽圣聪罪不容诛。 宜从天逢之言以正忠佐中吉之罪。 且美忠陵俊当先王时*　{谄}事逆臣辛旽金兴庆掌内帑恣其出纳使仓库虚耗其所盗窃不可胜数。 乞依天逢所申幷正其罪。" 禑命中吉美忠陵俊除名不　。 台谏复请下美忠陵俊典法狱美忠行贿权贵移囚巡军。 国人叹曰: "二贼赂何人移系轻狱。" 天逢后拜签书密直司事封金海君。 卒年八十一。 谥文贞。
#高丽史111卷-列传24-洪仲宣-000

洪仲宣。
#高丽史111卷-列传24-洪仲宣-001

○洪仲宣初名仲元忠惠朝登第累迁内府副令。 恭愍初出为汉阳府尹以释器党杖之。 辛禑初判开城府事转政堂文学。 侍中李仁任等请释宦官流窜者仲宣谓金续命曰: "　寺用事先朝以阶祸乱放窜宜矣。 近者谏官屡以直言见斥一无召还今乃反释此辈何以为国 " 升门下赞成事商议。 禑开书筵以仲宣权仲和为师傅。 仁任林坚味等与仲宣同在政房恶其分权以仲宣为启　使。 时纳哈出率兵向辽东路梗仲宣不卽行。 谏官徐钧衡等素与仲宣有怨且希仁任意遂劾奏: "仲宣在先王朝潜怀异志败露被罪。 又附辛旽得至密直滥蒙殿下之恩骤拜赞成擢为师傅宜其尽忠奉公今拟仲宣等四人为启　使仲宣欲自免乃言曰: '四人同时入朝则必拘留其半。' 以惑众听。 复议遣二人仲宣不免则又言曰: '四人当同往。' 不顾大体以图自便不忠莫甚。 乞鞫问远流不　。" 乃流宜宁县。 杨伯渊之狱起辞连仲宣乃遣版图判书表德麟典法判书柳蕃等杀之籍其家国人寃之。 仲宣闻德麟等至知不免仰天誓曰: "予实无罪予死天必动威。" 及死天果大雷电以风。 邑人异之。
#高丽史111卷-列传24-金涛-000

金涛。
#高丽史111卷-列传24-金涛-001

○金涛字长源延安府人。 恭愍朝登第补全州司录五迁为正言言事罢。 中洪武四年制科　授东昌府丘县丞涛辞以不解华语且亲老愿还本国,

诏许之。 及还王谓左右曰: "我国之人登制科者固罕。 　此人旣登科又蒙　授名扬一时使天下知我国有人。 恨不早知其来而礼迎之。" 遂擢右司谏艺文应敎累迁成均司艺。 王手书'金涛长源萝　山人'八字赐之。 辛禑时拜右司议承李仁任池奫指嗾劾三司右使金续命流之,。 转左副代言升知申事拜密直提学。 涛附洪仲宣论议人物仁任恶之。 适涛家奴窃延庆宫旧基之石台吏执之。 仁任嗾台官劾以不敬鞫之。 宦官李得芬与涛有故白禑: "止令免官。" 宪司复请远配得芬又留其状。 杨伯渊之狱起涛逮系被榜掠絶复苏者三。 遂诬服杀之。 枭首于市籍其家。 涛初对狱官曰: "我死不足惜杀一无辜反受其殃。" 狱官皆　然知其寃。 及死门生进士十余人随至门外护尸有李悰者抱尸入川洗其血解衣衣之　以　网其首而悬之再拜而去时人义之。 子自知汝知致知学知。
#高丽史111卷-列传24-林扑-000

林扑。
#高丽史111卷-列传24-林扑-001

○林朴字符质安东府吉安县人。 恭愍九年登第调开城　军。 明年红贼陷京元帅金得培以朴精晓兵法置幕下与之筹　。 南迁时春秋史籍典校祭享仪轨掘地以藏及贼平发之军卒多慢弃不收。 朴与柳　李玖以为国典不可使湮灭监检收括得十之二。 十二年以书状官从李公遂如元。 时德兴君诬奏帝曰: "高丽王薨于红贼。" 帝以德兴为王。 朴与公遂奏曰: "吾王破红贼。 今尙无恙。" 帝令朴等奉德兴之国朴等复奏曰: "臣等若从僧王无异于妇人之背其夫也。" 帝曰: "任从汝志。" 德兴谓朴曰: "尔若不从我死且无益。" 除典理摠郞以诱之。 朴不受曰: "宁死誓不从。" 德兴将东行请诗于朴朴书其屛曰: "弃本滔滔逐末行泰山还似一毫轻。 投鞭直欲横江去嗜　徒劳　地成。 得瓮舞时谁识破吹　混处　求荣。 莫将绘事迷人目我爱天然古石屛。" 学士危素见而叹曰: "今亦有忠节之士。" 朴还王谓曰: "德兴诱以华秩汝不从吾亦以华秩褒之。" 乃除中书舍人。
#高丽史111卷-列传24-林扑-002

朴*　上正心论相二十条王益重之又除典仪副令。 王命陈时政得失复上十余事王嘉纳寻升为令。 河南王使郭永锡来朴为馆伴。 永锡曰: "尝闻高丽山水之异尙有箕子之风。 愿观地图礼乐官制。" 朴曰: "欲知我国山水灵异方今上有皇后太子。 岂非锺其秀气耶 " 永锡　膝高吟曰: "遂令天下父母心不重生男重生女。" 左右　　。 十六年为济州宣抚使朴至州谓其万户曰: "达达牧子喜反侧君宜尽心抚绥勿令生事。" 又谓星主王子曰: "君辈乃神人之后入新罗为星主入本朝为王子服事历代历代之待君辈亦甚厚。 君辈宜各一心服事勿与牧子扇变。" 于是星主王子及军民皆俯伏曰: "敢不唯命。" 先是宣抚者率皆贪暴恣其侵渔民甚苦之牧胡因诱以数叛。 朴行至罗州取水盛瓮而归虽茶汤不入口。 民大悦相谓曰: "圣人来也。 王官皆如林宣抚我辈何至叛乎 " 然州人或有讥其载水者。 转成均祭酒上书始分五经四书斋科举一依中朝搜检通考之法。
#高丽史111卷-列传24-林扑-003

升大司成判典校事。 初成石璘为*　{箚}子房知印不阿附辛旽旽　于王以朴代之。 朴性好诡异倜　敢言又喜立名常自言: "但知奉公未尝干谒。" 然每夜　衣徒行出入旽第为旽　计　迹*　{诡}秘。 旽尝往平壤朴佩刀从行无愧色。 每誉旽为盛德故旽说之。 及为知印手执班簿品第高下亲旧之人则曾不荐引宦官宫妾咸得所欲善伺候王意。 又　旽好恶唯务迎合。 于是眷遇日密权在代言之上庆复兴李仁任等深忌其专。 朴尝语旽曰: "公摠国政宜整田民争讼之寃者。" 旽遂白王立推整都监命旽为提调朴为使。 朴多所平决。 然旽之偏听者不为之辨故寃屈颇多。 二十三年拜代言。 王薨翼日朴在殡侧露齿笑殡殿都监判官柳爰廷性　直敢言。 尝侍王讲读大为器重。 是日见朴笑责之曰: "先王尝称子为社稷臣今子忘哀而笑是非忠臣。" 及朴秉政恶而不用。 然朴丧玄陵素带三年。
#高丽史111卷-列传24-林扑-004

辛禑初仁任倡议与百官为书将呈北元中书省朴与朴尙衷郑道传不署名。 大司宪李宝林阿仁任意劾朴废为庶人流吉安县。 初礼安人附池奫藏禑胎于其县升为郡又与安东争地。 朴在吉安相其地曰: "不吉。" 安东人告于朝曰: "礼安不宜藏胎实以朴言。" 奫由是恶朴。 奫党执义金承得知申事金允升谓奫曰: "林朴不署呈省书必有迎立渖王之志是可罪也。" 承得遂率台官上书曰: "林朴本系庸人尝附逆贼辛旽为其腹心多行谲诈。 及旽伏诛又附金兴庆。 殿下卽位之初乃与朴尙衷辈结为党援蔑视都堂违　众心以悖理之事诱令上书罪固不细。 元朝闻叛贼金义之言议立渖王。 于是本朝耆老百官呈省辨明朴阴怀异志独不署名请诛之以正典刑。" 允升从中下其书遣体覆孙庆生锁致典法杖百流务安中路　杀之。 子稼。
#高丽史111卷-列传24-文益渐-000

文益渐。
#高丽史111卷-列传24-文益渐-001

○文益渐晋州江城县人恭愍朝登第累迁正言。 奉使如元因留附德兴君及德兴败乃还得木　种归属其舅郑天益种之。 初不晓培养之术几槁止一茎在比三年遂大蕃衍。 其取子车　丝车皆天益创之。 辛昌立以左司议侍学上书论为学之道。 时*　{谏}官李* 等以私田不可复上书争之。 益渐附李穑李琳禹玄宝移病不署名翌日径赴书筵。 大司宪赵浚劾曰: "益渐本以遗逸躬耕晋鄙殿下以贤良征拜谏大夫置之左右以资淸问诚宜进尽忠言敷陈治道以补圣治而乃日侍经　依阿苟容以饰忠直之状承顺逢迎而无*　{谏}诤之节　　束手唯唯诺诺。 顷者同舍郞吴思忠李舒各自上*　极言时事益渐持禄患失无一语及之。 又同舍郞联名上*　极论田制益渐依阿权势称疾不仕不与其议规避众谤自以为得计。 上累殿下知人之明下负士林期待之意是宜削其爵位放归田野以为有言责而不言者之戒。" 乃罢之。 子中庸中诚中实中晋中启。
列传卷第二十四。

#高丽史112卷-列传25-00-000

列传卷第二十五。 高丽史一百十二。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史112卷-列传25-李公遂-000

李公遂。
#高丽史112卷-列传25-李公遂-001

○李公遂益州人　部典书行俭之孙。 以监察*　{纠}正擢魁科授典仪注簿累迁典校副令。 忠穆朝历知申事监察大夫。 有金用谦者性暴戾因侄宦者龙藏骤拜代言。 龙藏侄郭允正亦籍其势拜大卿用谦忌之说龙藏罢之又夺龙藏所给资产。 允正诉监察司劾之。 八关会王观乐命用谦入侍公遂奏: "用谦被弹不可齿朝列。" 代言等请姑留王曰: "宁少一代言不欲拒谏。" 录事金龙起为阴竹别监厚*　{敛}民财盗用事觉宪司鞫之。 龙起谓持平崔安沼曰: "尔昔在阴竹*　{敛}民尤甚。 安有以盗治盗者 " 王命释龙起。 公遂曰: "龙起国　也今释之是劝人以盗也。" 不听。
#高丽史112卷-列传25-李公遂-002

