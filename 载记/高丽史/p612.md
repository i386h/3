<!-- { "loadSidebar": true } -->
掌令姜隐见奫权稍弛阿附仁任劾允升等结为朋党沈　酒色是夜允升往见奫曰: "之元承得悦皆已见窜公之羽翼旣除今又劾我祸将及公宜早图之。" 奫遂与允升谋曰: "明日我将请王命子视事又令复兴仁任入政房子便告王曰: '是政转动也侍中不欲诣愿上亲下批目。' 卽矫制召我我入罢复兴仁任职彼必各还其第我又白王云: '复兴仁任乃逆臣洪伦之族见上诛夷其族欲图大事请　发兵收捕。'" 旣定约使益谦言于族党睦仁吉曰: "仁任谋害吾父父亡则及我我亡则族父继之请潜遣睦忠波演等勇士期以诘朝会宫门。" 仁吉佯应曰: "诺" 因问曰: "所谋止仁任乎 " 益谦历数复兴莹李希泌李琳都吉敷等仁吉卽驰告仁任等令避宿以观变益谦阴引交州道兵二十余人密伺仁任动静明日奫至都堂谓复兴仁任曰: "允升今为同知贡举而被台劾若代以他人取士迟缓必涉农月可令视事。" 复兴欲乘奫出与莹谋去之乃阳言曰: "公可自诣阙白王。" 奫遂至阙矫旨召台谏趣令允升视事适持平李吉祚等上*　曰: "奫广植党与擅行威福谋杀　宰允升为奫腹心必知其谋请下狱鞫之。" *　将上奫以约允升之语白禑不许奫色变又使人请仁任入政房。
#高丽史125卷-列传38-奸臣1-池奫-005

仁任复兴莹等知其谋与希泌边安烈吉敷朴林宗曹敏修杨伯渊坚味仁吉等直至禑前命召奫入。 奫使其党宾天翊等二十余人衷甲带剑聚阙下伺仁任等出将击之。 复兴仁任等使仁吉白禑曰: "老臣闻不测之变不以闻臣亦有罪昨奫使益谦请甲士于臣其情　测。" 奫　声曰: "有之复兴仁任琳乃洪伦妻族希泌伦之妻父忌臣欲诛逆党将杀臣故请甲士以备之耳。" 视莹佩刀张目膝行而前若将夺之莹执刀　以身蔽禑谓奫曰: "臣而无礼于君邦有常刑且尔止欲杀两侍中耶 " 奫曰: "奚止侍中而已 " 历数在座诸相抗语不已。 禑趣奫出奫曰: "上何故先退臣 " 禑曰: "诸卿可以次出。" 奫振袂突出及门将上马中郞将桓天佑击奫仆夺其马坚味执奫以待巡卫官奫顾左右索剑不得遂下奫允升于巡军狱益谦逃。 奫谓坚味曰: "与君有平昔之雅幸　杀之我死君亦继之。" 旣囚奫党宫禁戒严。
#高丽史125卷-列传38-奸臣1-池奫-006

初允升等屡夜飮谋以奫为首相密谓奫曰: "公为　宰何如 " 奫曰: "有仁任在　予命数在戊午运乃吉。" 允升曰: "苟有命何待戊午第听吾计。" 遂谋变曰: "黄裳摸棱宜为左侍中公守侍中益谦鹰扬军上护军之元大司宪允升政堂文学承得签书密直。" 及鞫奫奫曰: "悔听允升计以至于此。" 下益谦母妻及其党天翊判事高如意判书崔奕成典客令黄淑眞金履金密秦金刚洪子安李龙吉李宗彦李乙和李匡张德贤金宗李阳眞安思祖等于狱翼日益谦闻母被系自就狱。
#高丽史125卷-列传38-奸臣1-池奫-007

莹鞫奫允升益谦聚兵阙门谋害大臣三人皆服遂诛之幷斩天翊奕成如意等二十余人流奫妾十二人益谦妾七人允升妾二人杖流密金刚龙吉宗彦乙和德贤金得守等七人流履思祖宋臣起等余皆释之。 如意奕成皆为奫卜吉凶者也。 又遣体覆使崔仁哲鞫承得之元悦于淸州之元首服曰: "奫及允升谋杀大臣我实与闻。" 悦曰: "前日匿名书实吾所为吾名乃十一　也请原之。" 仁哲　问之元曰: "悦亦与闻否 " 之元曰: "有之。" 悦不服及鞫讯甚惨遂服承得被　掠垂死犹不服然之元悦证验明甚乃服。 仁哲报于都堂仁任谓复兴莹曰: "旣诛其魁可释此辈复杖流何如  　罪不可再加乎 " 复兴曰: "奫愚人也从此辈从臾耳非奫首谋也。" 莹亦曰: "前日杖流以其议朝政也今日之诛以其害大臣也皆罪之重者岂宜释之 " 仁任曰: "何以处悦  若无悦书吾　其得有今日乎 " 莹曰: "果悦所为当奫在时可以言矣见窜之后犹不言是诬我也。 宜幷诛之。" 仁哲遂斩承得之元悦传首于京。
#高丽史125卷-列传38-奸臣1-池奫-008

奫遇知玄陵位至宰辅通禑乳　或赂宫妾　缘有宠恣其跋扈多植门客附己者用之异己者斥之。 允升赠奫奴婢遂为奫亲信与承得之元悦更相汲引。 奫倚为腹心分置台谏大张威福多列姬妾几三十人唯取富者不以色立门户者十有二人。 贪*　{淫}谲诈卖官　狱得人臧获不可胜纪。 又遥授官爵代受禄俸朝野侧目及诛人皆快之。 益谦目不知书尝凭父势以上护军为侍学为世所嗤。
列传卷第三十八。

#高丽史126卷-列传39-00-00-000

列传卷第三十九。 高丽史一百二十六。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史126卷-列传39-奸臣2-00-000

奸臣二。
#高丽史126卷-列传39-奸臣2-李仁任-000

李仁任。
#高丽史126卷-列传39-奸臣2-李仁任-001

○李仁任星山君兆年之孙荫补典客寺丞累迁典法摠郞。 恭愍七年拜左副承宣。 八年红贼陷义州王命仁任为西京存抚使以备之贼平策功为二等。 十一年与诸将收复京都又策功为一等。 明年元将纳德兴君仁任为西北面都巡问使兼平壤尹调兵食德兴君屯辽东候骑屡到鸭绿江中外震惧国家虑边将或生变凡用兵方略皆从中遥授是以将帅自危莫敢专制颇失机会且士卒夏月赴征　冬未代粮饷又絶冻　顚　唯将吏官属人马稍强然轻兵渡江屡袭辽渖掠居民以邀官赏故未一交锋先自罢　王命都元帅庆复兴留守西北令安遇庆等诸将渡江击之仁任谓都元帅府鎭抚河乙沚曰: "我军饥寒日夜思归岂无异心!但畏法不敢耳。 近都巡察使李龟寿行至凤州军卒谋叛伏诛此一验也渡江之举可为寒心都元帅性多疑必不能断我欲假他事请元帅遣子　事于王子其图之!" 卽以龟寿军卒叛书授乙沚以遣曰: "子往上必引见第献此书愼勿他语! 上悟必命旋师。" 乙沚倍道驰诣京见王王览书果大惊不暇具文牒口喩复兴勿渡江。 乙沚还仁任曰: "师将渡江元帅若以无文牒为辞犹豫不决柰何  我姑先见极陈利害然后子可入!" 乃见复兴从容语曰: "公曾牧尙州上官时民心何如解官时 " 复兴曰: "解官时民心不如初。" 仁任曰: "今日之事殆类此主上旧君德兴新主愚民但知安饱之为乐岂知邪正之所在! 　我师暴露已久皆思归一朝渡江其变难测莫若*　{敛}军还营固守鸭绿　贼渡江上策也。" 复兴悚然曰: "业已如此柰何  且乙沚何时还乎  国家必有处分。" 顷之乙沚入传王命复兴悦立召诸将还。
#高丽史126卷-列传39-奸臣2-李仁任-002

十四年拜三司右使转都佥议赞成事赐纯诚同德辅理功臣号进左侍中。 二十三年罢复为守侍中封广平府院君。 王见弑太后及复兴欲立宗亲复兴宣太后旨于仁任仁任贪立幼主谋窃国柄欲立辛禑议未决李寿山曰: "今日之计当在宗室。" 密直王安德永宁君瑜等希仁任意大言曰: "王以大君禑为后舍此何求!" 仁任率百官遂立禑。 或谓仁任曰: "自古国君见弑为宰相者先受其罪,

帝若闻先王之故兴师问罪公必不免莫若与元和亲。" 仁任然之及

帝使蔡斌等还仁任遣赞成事安师琦阳言饯行密谕金义中路杀斌等以灭口义遂杀斌奔北元由是人心疑惧未敢通使

朝廷。 辛禑元年典校令朴尙衷司艺郑道传等谓宰相曰: "宜速遣使告丧。" 仁任曰: "人皆畏惮谁可行者。" 尙衷等谓判宗簿事崔源曰: "王被弑而不告丧,

帝必疑之如或问罪一国皆受其祸宰相莫以为意卿能为社稷行乎 " 源曰: "社稷苟安何惜一死!" 尙衷等以告仁任不得已从之。
#高丽史126卷-列传39-奸臣2-李仁任-003

时有边报北元将以兵纳渖王暠孙脱脱不花仁任率百官诣孝思馆盟于太祖眞曰: "本国无赖之徒挟渖王之孙来寓北鄙窥　王位凡我同盟戮力固拒翊戴嗣王上报先王之德下保父母妻子有　此盟非惟国家明正其罪天地宗社山川之神必降阴诛。" 义从者来仁任师琦待之厚尙衷上*　言: "宰相不问金义杀使之罪而待其从者厚是师琦嗾义杀使其*迹已具乞明正其罪。" 会判事朴思敬自北元还白太后曰: "纳哈出谓臣言: '尔国宰相遣金义请云王薨无嗣愿奉渖王为主故帝封为尔主若前王有子朝廷必不遣渖王也。'" 太后召仁任曰: "予闻宰相遣金义如元久矣卿等独不知乎 " 遂下尙衷*　于都堂禑下师琦巡卫府师琦亡入人家追者急师琦知不免拔佩刀自刎仍斩之枭首于市。
#高丽史126卷-列传39-奸臣2-李仁任-004

仁任以为遣义如元者乃赞成康舜龙知密直赵希古同知密直成大庸等所为　流远地盖以舜龙等尝仕元朝故也。 仁任与宗亲耆老文武百官连名为书呈北元中书省曰: "本国自世祖皇帝龙兴之时我忠敬王首先朝觐钦蒙圣恩得比圣朝诸王驸马世袭之例授以王爵厘降公主忠烈王为驸马生忠宣王忠宣王生忠肃王皆袭王位自英宗皇帝时有江阳君滋子完泽秃渖王暠本国支派相别妄争王位蒙朝廷区别不能争夺先王伯颜帖木儿是忠肃王亲子袭位二十四年遗旨令亲男元子禑袭位谨遣判密直金　申达讣音前赴朝廷今来乃知完泽秃渖王孙脱脱不花实非厘降公主流派妄生异心欲要争袭甚违世祖皇帝定制乞赐禁约。" 旣而北元遣使来曰: "伯颜帖木儿王背我归

明故赦尔国弑王之罪。" 仁任与池奫欲迎之*二{三}司左尹金九容典理摠郞李崇仁典仪副令郑道传三司判官权近上书都堂以为不可迎仁任复兴却其书不受令道传迎元使。 道传诣复兴第备陈利害辞颇不逊仁任复兴怒不视事乃流道传。
#高丽史126卷-列传39-奸臣2-李仁任-005

