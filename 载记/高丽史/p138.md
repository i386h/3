<!-- { "loadSidebar": true } -->
辛卯王渡江迎于升天新阙夜别抄八十人衷甲以从蒙古大谓王曰: "自大军入境以来一日死亡者几千万人王何惜一身不顾万民之命乎  王若早出迎安有无辜之民肝脑涂地者乎也窟大王之言卽皇帝之言吾之言卽也窟大王之言也自今以往万世和好岂不乐哉 " 遂　飮而去王还江都乔桐别抄伏兵平州城外夜入虏营击杀甚众校尉张子邦持短兵手杀屯长二十余人。
#高丽史24卷-世家24-高宗3-40-63-1253

乙未亲设仁王道场。
#高丽史24卷-世家24-高宗3-40-64-1253

丁酉也窟遣人来言置达鲁花赤及坼城子事其官人胡花亦索金银獭皮纻布等物。
#高丽史24卷-世家24-高宗3-40-65-1253

戊戌王*　也窟书曰: "前者仆射金宝鼎还大王谕以: '若能出迎使者卽当回军。' 遂遣蒙古大等十人以来窃惟出迎使者近无其例　値天寒风劲以老病之躯岂敢涉海  然大王之敎不敢违也祗率臣僚出迎使者意谓大王不违旧约卽还军旅今承明敎欲留兵一万置达鲁花赤之语若果如此安得保其无患复都旧京耶  请寝其事以惠东民。 若乃坼城子事小邦元来俗不露居又海贼无时虏掠是用未卽坏去后当依命。" *　胡花官人书曰: "其所*　{须}金银自昔不产于小邦其于纳贡犹未易办獭皮纻布自兴兵以来民皆惊窜难以做办今略为信具如别纸。"
#高丽史24卷-世家24-高宗3-40-66-1253

癸卯亲设消灾道场。
#高丽史24卷-世家24-高宗3-40-67-1253

十二月壬子幸梯浦馆引见阿母侃使佐。
#高丽史24卷-世家24-高宗3-40-68-1253

丙辰设华严神众道场于内殿。
#高丽史24卷-世家24-高宗3-40-69-1253

戊午亲醮北斗。
#高丽史24卷-世家24-高宗3-40-70-1253

壬戌忠州驰报: "蒙兵解围。"
#高丽史24卷-世家24-高宗3-40-71-1253

乙丑亲设仁王道场。
#高丽史24卷-世家24-高宗3-40-72-1253

壬申遣安庆公　如蒙古。
#高丽史24卷-世家24-高宗3-40-73-1253

是月盗发厚睿二陵。
#高丽史24卷-世家24-高宗3-40-74-1253

是岁庆尙州道按察副使任柱令州县聚白马蹄造带效犀至有杀马者又*　{敛}二十升白纻布民持白银一斤易布一匹犹未易得南民骚然。
#高丽史24卷-世家24-高宗3-41-01-1254

○(甲寅)四十一年春正月乙亥朔放朝贺。
#高丽史24卷-世家24-高宗3-41-02-1254

谒景灵殿。
#高丽史24卷-世家24-高宗3-41-03-1254

丁丑安庆公　至蒙古屯所设宴张乐飨士阿母侃还师。
#高丽史24卷-世家24-高宗3-41-04-1254

戊寅亲设天兵神众道场。
#高丽史24卷-世家24-高宗3-41-05-1254

甲申京城解严。
#高丽史24卷-世家24-高宗3-41-06-1254

遣少卿朴汝翼郞将郑子玙等往探蒙兵还否兼安抚天龙杨根二城。
#高丽史24卷-世家24-高宗3-41-07-1254

甲午亲设仁王道场。
#高丽史24卷-世家24-高宗3-41-08-1254

丁酉亲醮北斗于内殿。
#高丽史24卷-世家24-高宗3-41-09-1254

庚子李岘弃市。
#高丽史24卷-世家24-高宗3-41-10-1254

二月甲辰朔流天龙城别监赵邦彦黄骊县令郑臣旦于海岛。
#高丽史24卷-世家24-高宗3-41-11-1254

甲寅以郑准崔坪林景弼　为枢密院副使。
#高丽史24卷-世家24-高宗3-41-12-1254

丁巳燃灯王如奉恩寺。
#高丽史24卷-世家24-高宗3-41-13-1254

己未北界兵马使报: "蒙古兵船七　侵葛岛虏三十户。"
#高丽史24卷-世家24-高宗3-41-14-1254

庚午亲设华严神众道场。
#高丽史24卷-世家24-高宗3-41-15-1254

三月乙亥加门下侍郞宋珣守太尉。
#高丽史24卷-世家24-高宗3-41-16-1254

全罗州道巡问使李纯孝卒。
#高丽史24卷-世家24-高宗3-41-17-1254

辛卯幸贤圣寺。
#高丽史24卷-世家24-高宗3-41-18-1254

甲午　知政事崔珙卒辍朝三日谥戴庄。
#高丽史24卷-世家24-高宗3-41-19-1254

丁酉御史高平节崔铎梁信成朴裕奉公胤坐散大仓粟皆免官平节数至二千石故特流于海岛使者到门逃走投江而死。
#高丽史24卷-世家24-高宗3-41-20-1254

是月遣秘书少卿李守孙四门博士金良莹如蒙古拘留三年死于懿州。
#高丽史24卷-世家24-高宗3-41-21-1254

夏四月癸卯朔幸干圣福灵二寺。
#高丽史24卷-世家24-高宗3-41-22-1254

壬子幸妙通寺。
#高丽史24卷-世家24-高宗3-41-23-1254

己未亲设天兵神众道场。
#高丽史24卷-世家24-高宗3-41-24-1254

癸亥设仁王道场。
#高丽史24卷-世家24-高宗3-41-25-1254

丙寅幸外院九曜堂。
#高丽史24卷-世家24-高宗3-41-26-1254

是月旱。
#高丽史24卷-世家24-高宗3-41-27-1254

五月壬申朔幸王轮寺设天兵华严神众道场。
#高丽史24卷-世家24-高宗3-41-28-1254

丙子以端午节谒景灵殿。
#高丽史24卷-世家24-高宗3-41-29-1254

六月壬寅朔王如奉恩寺。
#高丽史24卷-世家24-高宗3-41-30-1254

甲辰赐尹正衡等及第。
#高丽史24卷-世家24-高宗3-41-31-1254

戊申亲设天兵神众道场。
#高丽史24卷-世家24-高宗3-41-32-1254

丙辰王受菩萨戒于正殿。
#高丽史24卷-世家24-高宗3-41-33-1254

戊午亲设功德天药师二道场。
#高丽史24卷-世家24-高宗3-41-34-1254

丁卯设华严神众道场。
#高丽史24卷-世家24-高宗3-41-35-1254

是月京城大疫。
#高丽史24卷-世家24-高宗3-41-36-1254

闰月己卯遣中书舍人金守精如蒙古。
#高丽史24卷-世家24-高宗3-41-37-1254

秋七月己酉亲设天兵神众道场。
#高丽史24卷-世家24-高宗3-41-38-1254

丁巳王闻蒙使多可等来移御升天新阙。
#高丽史24卷-世家24-高宗3-41-39-1254

安庆府典签闵仁解还自蒙古言帝使车罗大主东国。
#高丽史24卷-世家24-高宗3-41-40-1254

戊午蒙古使多可等五十人*　{赍}文牒来谕曰: "国王虽已出陆侍中崔沆尙书李应烈周永珪柳璥等不出是为眞降耶 " 仍责诛降城官吏王征赵邦彦郑臣旦乘传入京见于多可以示不诛。
#高丽史24卷-世家24-高宗3-41-41-1254

壬戌西北面兵马使报: "车罗大等帅兵五千渡*　绿{鸭绿}。"
#高丽史24卷-世家24-高宗3-41-42-1254

癸亥太白昼见经天。
#高丽史24卷-世家24-高宗3-41-43-1254

多可还附表曰: "王人骤降圣训稠加举国　惶瞻天　列伏望霁雷霆之威回日月之明备问来使之亲观商酌谗人之妄诉使越境风驰骁骑一时卷还令涉江陆处之弊封万世永保。"
#高丽史24卷-世家24-高宗3-41-44-1254

时多可　云: "吾归则大兵可回。" 国家信之令州县护送于是举邑被掠者甚多。
#高丽史24卷-世家24-高宗3-41-45-1254

是日王还江都。
#高丽史24卷-世家24-高宗3-41-46-1254

甲子太白昼见。
#高丽史24卷-世家24-高宗3-41-47-1254

蒙兵候骑至西海道。
#高丽史24卷-世家24-高宗3-41-48-1254

戊辰蒙古骑兵三十来屯峡溪冠山驿。
#高丽史24卷-世家24-高宗3-41-49-1254

八月辛未朔太白昼见。
#高丽史24卷-世家24-高宗3-41-50-1254

亲设消　道场。
#高丽史24卷-世家24-高宗3-41-51-1254

癸酉庆尙全罗二道各遣夜别抄八十人守卫京城。
#高丽史24卷-世家24-高宗3-41-52-1254

甲戌地震。
#高丽史24卷-世家24-高宗3-41-53-1254

蒙古军入西北鄙。
#高丽史24卷-世家24-高宗3-41-54-1254

丙子候骑至广州。
#高丽史24卷-世家24-高宗3-41-55-1254

赦中外死囚十人杖流有人岛。
#高丽史24卷-世家24-高宗3-41-56-1254

己丑安庆公　还自蒙古蒙使十人偕来王幸梯浦宴慰蒙使曰: "帝　臣等伴公护行万里风尘恐有不宁今日幸无恙还国吾等甚喜。" 仍请献酌王许之。
#高丽史24卷-世家24-高宗3-41-57-1254

庚寅蒙兵候骑屯槐州城下散员张子邦率别抄击破之。
#高丽史24卷-世家24-高宗3-41-58-1254

壬辰命大将军李长诣蒙兵屯所普贤院赠车罗大余速秃甫波大等元帅及永宁公　洪福源金银酒器皮币有差。
#高丽史24卷-世家24-高宗3-41-59-1254

长还奏: "车罗大云: '君臣百姓出陆则尽剃其发否则以国王还如一不从兵无回期。'"
#高丽史24卷-世家24-高宗3-41-60-1254

九月庚子朔幸贤圣寺。
#高丽史24卷-世家24-高宗3-41-61-1254

辛丑东界兵马使报: "东眞兵又多入境。"
#高丽史24卷-世家24-高宗3-41-62-1254

癸卯幸干圣福灵二寺。
#高丽史24卷-世家24-高宗3-41-63-1254

丙午亲设天兵神众道场。
