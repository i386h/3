<!-- { "loadSidebar": true } -->
秋七月辛未遣印侯如元贺圣节且谢恩。
#高丽史30卷-世家30-忠烈王3-19-18-1293

甲戌行中书省箚付都佥议使司准枢密院咨准高丽国王咨本国去水就陆时分珍岛百姓亦移陆地而本地空闲在后耽罗申复摘入人民种田。 目今因哈丹贼军不能于陆地种养若将耽罗人户还入耽罗却将罗州附近百姓移入珍岛种田资生为便奏奉皇旨是眞实呵  耽罗的元田地去者那田地王百姓种者　  钦依皇旨施行。
#高丽史30卷-世家30-忠烈王3-19-19-1293

丁丑鎭边万户韩希愈捕漂风倭八人来。
#高丽史30卷-世家30-忠烈王3-19-20-1293

八月元遣万户洪波豆儿来管造船宝钱库副使瞻思丁管军粮将复征日本也。 波豆儿乃洪君祥兄熊三之子望王宫下马流涕曰: "虽是衣锦还乡职是劳民可愧也。" 礼遇宰相甚恭过王宫必下马。
#高丽史30卷-世家30-忠烈王3-19-21-1293

分遣都指挥使判密直金之淑于忠淸知密直崔有　于全罗都佥议　理金　于庆尙道以备船粮。
#高丽史30卷-世家30-忠烈王3-19-22-1293

癸巳地震。
#高丽史30卷-世家30-忠烈王3-19-23-1293

遣郞将宋英如元请亲朝奏征日本事宜。
#高丽史30卷-世家30-忠烈王3-19-24-1293

戊申幸王轮寺。
#高丽史30卷-世家30-忠烈王3-19-25-1293

九月癸丑幸平州温泉术者以岩防为三苏地命日官相宅幸之。
#高丽史30卷-世家30-忠烈王3-19-26-1293

乙丑元流耽罗达鲁花赤于交趾以右丞阿撒代之。
#高丽史30卷-世家30-忠烈王3-19-27-1293

甲戌王及公主幸九曜堂及外院。
#高丽史30卷-世家30-忠烈王3-19-28-1293

乙亥幸贤圣寺。
#高丽史30卷-世家30-忠烈王3-19-29-1293

冬十月癸巳亲设灵宝道场于康安殿。
#高丽史30卷-世家30-忠烈王3-19-30-1293

己亥王及公主如元选良家女三人以行。
#高丽史30卷-世家30-忠烈王3-19-31-1293

赵仁规廉承益印侯闵渍元卿等文武八十人从行。 命齐安公淑佥议赞成事洪子藩等留守王京。
#高丽史30卷-世家30-忠烈王3-19-32-1293

王次金郊杖西海道按廉使庾瑞开城副使杨柱以其供亿之缓也。
#高丽史30卷-世家30-忠烈王3-19-33-1293

辛丑以金珲为庆尙道都指挥使。
#高丽史30卷-世家30-忠烈王3-19-34-1293

甲辰地震。
#高丽史30卷-世家30-忠烈王3-19-35-1293

遣大将军洪诜如元献人参。
#高丽史30卷-世家30-忠烈王3-19-36-1293

乙巳王次凤州按廉庾瑞享王王温言慰之。
#高丽史30卷-世家30-忠烈王3-19-37-1293

戊申彗星见于*大微左掖门。
#高丽史30卷-世家30-忠烈王3-19-38-1293

王至西京谒圣容殿分遣人祭平壤君祠东明王及木觅庙。
#高丽史30卷-世家30-忠烈王3-19-39-1293

十一月甲寅庆尙道按廉使柳元开献二十升麻布三十匹。
#高丽史30卷-世家30-忠烈王3-19-40-1293

癸亥元遣直省舍人撒八儿秃工部侍郞迷里火者等来颁赦。
#高丽史30卷-世家30-忠烈王3-19-41-1293

丙子彗星犯紫薇又犯北斗。
#高丽史30卷-世家30-忠烈王3-19-42-1293

遣左*　{谏}议金　如元贺正。
#高丽史30卷-世家30-忠烈王3-19-43-1293

庚辰王至大保庄中书省奏奉圣旨高丽国王朝觐时备五百余马草料。
#高丽史30卷-世家30-忠烈王3-19-44-1293

十二月戊子以宋　为耽罗都指挥使。
#高丽史30卷-世家30-忠烈王3-19-45-1293

辛卯王次抚宁县世子遣将军柳庇进紫韦　一领暖帽二顶。
#高丽史30卷-世家30-忠烈王3-19-46-1293

戊戌王次　州世子迎谒于道献鞍马及铁棒四枚长剑四口帝赐世子酒肉享王太子妃使人以羊酒　劳沿途各万户摠管达鲁花赤大王等皆献羊酒或马骆驼王亦以银布谢之。
#高丽史30卷-世家30-忠烈王3-19-47-1293

幸丑王至燕京舍于签书中枢院事洪君祥第帝疾笃不得见然宠赉之厚诸王驸马无比。
#高丽史30卷-世家30-忠烈王3-19-48-1293

壬寅以李混为西北面都指挥使。
#高丽史30卷-世家30-忠烈王3-19-49-1293

乙巳王及公主诣皇太子眞金妃子阔阔眞殿赠金锺金盂各一事白银满镂镀金台盏一双白银满镂甁一事银锺九事银盂二十事虎豹皮各九领水獭皮二十七领细苎布四十五匹黑鹰　各一　。
#高丽史30卷-世家30-忠烈王3-19-50-1293

是岁王改名　。
世家卷第三十。


 
#高丽史31卷-世家31-00-00-00-0000

世家卷第三十一。 高丽史三十一。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史31卷-世家31-忠烈王4-00-00-0000

忠烈王四。
#高丽史31卷-世家31-忠烈王4-20-01-1294

○(甲午)二十年春正月壬子朔王在元王与公主诣阔阔眞妃殿献白马九匹。
#高丽史31卷-世家31-忠烈王4-20-02-1294

癸酉世祖皇帝崩王与公主以羊十马一祭于殡殿其文曰: "　墟莫远伫瞻蓂陛以来宾龙驭忽回曷极鼎湖之哀慕梦也觉也顚之倒之聊修菲薄之仪冀垂歆容之赐。" 将使赞成事郑可臣读之诸大臣止之曰: "岂宜用诸侯之礼祭天子乎 " 遂不读王奠荐之礼哀慕之诚皆致其极元朝丧制非国人不敢近唯高丽得与焉故王之从臣虽舆台之贱出入无禁。
#高丽史31卷-世家31-忠烈王4-20-03-1294

罢造战舰时王入朝欲陈东征不便且以甲戌辛巳两年之役滨水材木斫伐殆尽造舰实难冀缓其期会帝晏驾洪君祥白丞相完泽遂寝东征。
#高丽史31卷-世家31-忠烈王4-20-04-1294

丙子以中郞将罗允材为将军世子之陪葬世祖马惊坠桥下允材扶而得出故有是命。
#高丽史31卷-世家31-忠烈王4-20-05-1294

夏四月辛卯以同知密直安珦为东南道兵马使出鎭合浦。
#高丽史31卷-世家31-忠烈王4-20-06-1294

癸巳王与公主如上都迎皇太子。
#高丽史31卷-世家31-忠烈王4-20-07-1294

甲午皇太子卽皇帝位是为成宗王与公主献金盏银镂葵花盏各一副金甁金镂银尊壶汤甁酒甁各一事半镂银尊胡甁各一事银盂八十一事银锺十八事紫罗九匹细苎八十六匹豹皮十八领水獭皮八十一领以充庭实表贺礼讫帝命王赴宴时诸王驸马毕会王坐第七明日又上表云: "知无不言实惟臣职礼有所举简在帝心恭惟陛下天赋神谋日　圣敬夏民归启争　明德之诞敷文母在周共喜至仁之光孝方欲度时而兴事诚宜稽古以阐猷臣谨按前史子为天子母为太后秦汉以来不删之典也噫斯典之孔彰若盛朝之所急群臣当议愧将浅见以先陈微恳难藏庶有小补于兼听伏望陛下廓回大度采纳愚衷　垂干极之异恩早定坤　之懿号则复三王之要道敎化风行得万国之　心迩遐景仰。"
#高丽史31卷-世家31-忠烈王4-20-08-1294

戊戌陨霜雨雹。
#高丽史31卷-世家31-忠烈王4-20-09-1294

己亥帝以王功大年高诏出入乘小车至殿门。
#高丽史31卷-世家31-忠烈王4-20-10-1294

乙巳帝赐王银三万两。
#高丽史31卷-世家31-忠烈王4-20-11-1294

五月庚戌朔帝遣忽笃海明哥等来颁赦。
#高丽史31卷-世家31-忠烈王4-20-12-1294

甲寅太白昼见翌日亦如之。
#高丽史31卷-世家31-忠烈王4-20-13-1294

耽罗人曲怯大蒙古大塔思拔都等如元献马四百匹。
#高丽史31卷-世家31-忠烈王4-20-14-1294

王以四事奏于帝: "一请归耽罗二请归被虏人民三请册公主四请加爵命。" 帝命: "耽罗还隶高丽己未年以来被虏及流徙人可遣使与辽阳行省分*　{拣}归之公主册命其议以闻国王爵命旣已累降且待来年。" 帝尝使翰林学士撒刺蛮问高丽归附年月王使郑可臣上书以对曰: "太祖圣武皇帝肇兴朔方时则有大势国助征金国恃功而骄不用帝命有金山王子者改其国号自称大辽夺掠中都等处子女玉帛东走江东城拒守朝廷遣哈眞　刺追讨时方雪深道险粮饷不继高王闻之遣赵　金就励济兵　师歼其丑虏因奉表请为东藩太祖遣庆都虎思优诏*　之大加称赏于今七十有六年矣。" 
#高丽史31卷-世家31-忠烈王4-20-15-1294

庚申太白昼见。
#高丽史31卷-世家31-忠烈王4-20-16-1294

己卯王与公主发上都。
#高丽史31卷-世家31-忠烈王4-20-17-1294

六月庚辰朔日食。
#高丽史31卷-世家31-忠烈王4-20-18-1294

戊申王至渖州帝册公主封安平公主。
#高丽史31卷-世家31-忠烈王4-20-19-1294

秋七月戊午以大将军吴仁永为全罗道指挥使往耽罗。
#高丽史31卷-世家31-忠烈王4-20-20-1294

丁卯以大将军刘硕为东南道兵马使出鎭合浦。
#高丽史31卷-世家31-忠烈王4-20-21-1294

乙亥元遣吃折思八八哈思赍护沙门诏来百官具袍笏率僧徒出迎于门外馆于肃陵寺非肉不食吃折思八者蕃僧之名八哈思者蕃师之称师本珍岛郡人岁辛未讨南贼时被虏而西遂投帝师剃发离乡久不知父母存殁至是得于西林县贫不能自存为人家佣王赐米与田令家于乔桐县聚其族而复其役。
#高丽史31卷-世家31-忠烈王4-20-22-1294

丙子遣同知密直司事柳升直史馆权汉功如元贺圣节。
#高丽史31卷-世家31-忠烈王4-20-23-1294

八月乙酉王至自元。
