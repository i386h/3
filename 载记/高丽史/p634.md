<!-- { "loadSidebar": true } -->
初濡　蒙汉军以利曰: "高丽王威胁将士使守西北闻新王来则不战而散事定赏以高丽宰相妻妾资产。" 众皆信之及渡江我军坚拒无一人降者蒙汉军疑我诱致深入设伏以待及　川之败乃知堕于濡计夜诈为我军状呼　惊动濡军遂焚其营渡江走我军追至江不及柳仁雨康之衍安福从扈千奇等罢惫在后执而杀之濡军还燕京者　十七骑。 濡又托权势谋起大兵而东且请于帝曰: "如得还国尽发丁壮以充天子卫兵又献粮饷及女子岁以为常且于庆尙全罗置倭人万户府招诱倭人授金符使为上国之援。"
#高丽史131卷-列传44-叛逆5-崔濡-004

监察御史纽怜等言: "修文德而服远人乃前圣之明训斥奸谀以淸朝政尤台宪之当为夫远人服则干戈屛息谗人远而是非益明。 比闻高丽之为国也地处遐　威行海峤历代征之而弗克号令独施于一方惟我太祖皇帝肇基北土世祖皇帝混一南服恩威所至率众臣服于是授以征东丞相之职妻以公主之荣锡印主国贡赋岁修旣为和亲永洽国典。 其国王卜颜帖木儿传嫡嗣位恪恭乃职方贡不　海隅咸服。 比关贼之陆梁残上京于咫尺　烬宫阙劫掠玺符深入高丽欲残边境其国王卜颜帖木儿仗义兴师誓殄厥寇爰出奇策屠戮殆絶所获玺章宝货等物遣使来纳究其功勋不为不重。 岂期伊庶叔塔失帖木儿旣已为僧复图异虑骏奔京阙　缘群奸朦胧启奏重授印章　代其位分拨将卒防送入国行未及境班师西归。 故繁缨犹惜其妄加而名器岂宜以复授  致生边　有由然矣。 察其妄诞之谋率皆奸臣枢密院同知崔帖木儿不花之所致也谨按帖木儿不花狡狯其心犬　斯秽本系高丽仕居中土罔知国家之大体实为阿谀之小人论其才非职任之可加考其行无尺寸之报效诡妄造　诬废忠良似兹所为孰不切齿  迹其斯人之诡诈揆诸典宪而难容盖恶不惩何以劝天下之善邪  不去无以彰忠义之心事虽在于赦前职难存于革后罪幸遇原理合*　{纠}正如蒙准言卽宜遣使诣彼明谕卜颜帖木儿复还其职安彼遐方以酬前烈收夺塔失帖木儿印章制命斥还帖木儿不花于本土庶几息边尘之复起雪忠义之至寃。" 帝允之收塔失帖木儿印章置永平府械濡送还伏诛。
#高丽史131卷-列传44-叛逆5-洪伦-000

洪伦。
#高丽史131卷-列传44-叛逆5-洪伦-001

○洪伦南阳人侍中彦博之孙。 恭愍王选年少貌美者　子弟卫伦与韩安权瑨洪宽卢瑄等皆属焉以*　{淫}秽得幸伦等常直禁中或终岁不得休沐皆怀怨　。 王使伦等通诸妃嫔冀生子以为嗣益妃有身。 宦者崔万生尝从王如厕密告曰: "臣诣益妃殿妃曰: '有身已五月矣。'" 王喜曰: "予尝虑影殿无所托妃旣有身吾何忧乎 " 少选问: "与谁合 " 万生曰: "妃言洪伦也。" 王曰: "明日谒昌陵佯使酒杀伦辈以灭口汝知此谋亦当不免。" 万生惧与伦安瑨宽瑄等谋是夜三更入寝殿乘王大醉万生手剑击之头髓　壁瑨宽瑄安等遂乱击。 金兴庆尹瑄尹可观因呼曰: "贼自外至矣。" 卫士股栗莫敢动宰相百执事闻变无一人至者。 宦者李刚达先入寝殿见血流满房诡言上未宁锁门禁出入黎明太后至　不发丧百官侍卫如旧刚达以王命召庆复兴李仁任安师琦等密议讨贼仁任以僧神照常在禁中有　力多诡计疑与渖王子脱脱帖木儿通谋作乱下神照狱旣而见屛　及万生衣上有血痕囚万生巡卫府鞫之悉得其状系伦等讯之皆服唯安瑄终不服然伦等辞证明白卽系安父赞成事方信瑄父密直　瑨父密直副使镛宽父判阁门事师普于巡卫府伦父师禹时出鎭全罗系伦兄　。 百官会于市　伦万生斩安瑨宽瑄及其诸子皆枭首籍家产妻妾没为官婢。 杖方信　镛师禹师普编配远州亲叔侄堂兄弟皆杖流。
#高丽史131卷-列传44-叛逆5-洪伦-002

辛禑二年政堂文学李茂芳诣复兴第曰: "何不籍韩方信卢　家 " 复兴曰: "以韩安卢瑄不伏罪而死也 " 茂芳曰: "二贼自知大恶至死不伏然情状着见论以弑逆则其父岂免连坐!" 复兴作色不应茂芳言愈切复兴不获已　籍方信　家。 执义金承得献纳安定等交章请诛万生伦父母妻子兄弟其亲叔侄堂兄弟削职远流永不　且大逆非特万生伦也其洪宽权瑨韩安卢瑄等　宜一体施行禑皆从之仁任赞成睦仁吉评理边安烈政堂文学洪仲宣判密直王安德密直副使禹仁烈等以为贼臣父兄皆已远流请免其死。 禑曰: "今台谏之言固是如之何不从 " 仁吉曰: "臣从先王在元朝十有一年未闻以夫罪而戮妻子罪而戮母也。 若论弑逆则虽举国受戮尙无憾焉臣等亦岂得保首领　彼妇人焉能知 " 言甚切至禑许之时万生妻已死伦妻临刑得免。 命诛师禹　方信镛　师普及安兄休弟宁烈瑨兄定住瑄兄桢弟钧宽弟宪流伦族洪师瑗洪彦猷彦修韩　柳龙生瑨族权镐权适权铸权澣权湛安族韩修韩理等远州。 以万生伦首恶幷流姨子姑子。
#高丽史131卷-列传44-叛逆5-洪伦-003

时池奫利其逆党田民　产伦万生之族假法悉诛。 初师禹知伦不肖欲杀之未果及伦嬖幸宠倾群　师禹白王曰: "伦人面兽心愿无畜宫中。" 王不听。 其在全罗寄　书令戒伦纵恣伦反诉于王曰: "臣兄　疾臣官居己右谗臣于父欲罪臣。" 　临刑曰: "伦之恶伦之恶素知灭吾门不忍早除以至今日!" 烈曰: "吾于甲寅之变年方九岁岂得与闻!" 不肯署名刑书旣而曰: "若是则违王命也!" 遂就死。
#高丽史131卷-列传44-叛逆5-金文铉-000

金文铉。
#高丽史131卷-列传44-叛逆5-金文铉-001

○金文铉善州人父达祥官至同知密直司事与吴仁泽典政柄　官渎货又恃宠以口舌陵人为世所恶。 文铉登第恭愍朝累迁成均祭酒兄君鼎有爱妾当直遽还家觉妾房中有人欲执之人拔剑击君鼎欲突出君鼎大*　仆隶　集人匿床下逮晓视之乃文铉也由是达祥甚疾之。 文铉尝在善州州人林永和与弟宝剑从李芳实击红贼。 及芳实诛文铉利永和家产率二十余人夜至其家矫旨称芳实之党皆置极刑乃执永和兄弟斩之尽夺其财及马九匹以归又与署令朴瑀善瑀死遂奸其妻又窃宰相金　妾达祥禁之不能得惧宪司按治请辛旽曰: "文铉不肖在京必将不孝愿置于外。" 旽曰: "何罪 " 达祥不忍斥言: "但云狂惑。" 文铉闻之怨恨又忌其兄依旽门客陈允俭谒旽曰: "文铉不幸为父兄所疾愿公哀矜不置死地。" 旽曰: "汝父兄何疾汝耶!" 文铉曰: "我有何罪第畏吾口耳。" 旽曰: "何畏也 " 文铉若不忍言者旽疑之密谓文铉曰: "汝父兄有何所为 " 文铉又若不忍言者旽益疑佯怒曰: "汝若不言系巡军鞫之。" 文铉曰: "吾父兄谈公不德曰: '将必亡国。' 予适闻之顾畏吾泄此言也。" 旽信之　王黜达祥君鼎必欲杀之王重违旽意乃命杖之除名籍没旽遂擅杀之。 文铉尝以事贬在外至是依旽还京进退旽门。
#高丽史131卷-列传44-叛逆5-金文铉-002

旽诛谏官李宝林张夏等言: "金文铉党附逆旽　杀父兄其交构诬陷之事辛旽李春富之所常说一国臣民之所共知其父临死亦言: '为文铉所陷。' 有寃痛之声此亦人之所共闻也此正天地所不容王法所必诛若置不问天理灭矣人道絶矣请加典刑以示后世。" 王不允谏官复争之不得宪府又请诛之文铉逃。 辛禑四年典法司言: "金文铉弑父与兄天下大逆而曲蒙恩宥得保首领沈　酒色无所忌惮此而不惩何以为国  请依律处刑周示四方。" 禑杖流全义县十四年缢杀于伊山营子士淸。
#高丽史131卷-列传44-叛逆5-金义-000

金义。
#高丽史131卷-列传44-叛逆5-金义-001

○金义胡人本名也列哥恭愍末拜密直副使升同知司事。
朝庭使臣林密蔡斌等还命义护行斌　酒每欲杀义义不能堪欲害之李仁任亦恐

朝庭问恭愍之故遣安师琦密谕义杀斌等以灭口至开州站义遂杀斌及其子执密以甲士三百人进献马二百匹奔于纳哈出。 辛禑下义母妻于巡军将杀之宪司言: "义虽叛逆妇女何知  请勿杀。" 乃没为尙州官婢籍其　产又系义兄前判事彦彦踰狱逃。 后权近入朝遇义于仪眞州舟上自言归

大明为指挥征南蛮捷还时义母在问之无　容。
列传卷第四十四。

#高丽史132卷-列传45-00-00-000

列传卷第四十五。 高丽史一百三十二。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史132卷-列传45-叛逆6-00-000

叛逆六。
#高丽史132卷-列传45-叛逆6-辛旽-000

辛旽。
#高丽史132卷-列传45-叛逆6-辛旽-001

○辛旽灵山人母桂城县玉川寺婢也。 幼为僧名遍照字耀空以母贱不见齿于其类常处山房。 恭愍王梦人拔剑刺己有僧救之得免明日以告太后。 会金元命以旽见其貌惟肖王大异之与语聪慧辨给自谓得道诡为大言辄中旨。 王素信佛又惑梦由是屡密召入内与之谈空。 旽目不知书常游京都劝缘　诱诸寡妇　其奸*　{淫}自见王务矫饰枯槁其形虽盛夏隆冬常衣一破衲王益重之凡馈衣服飮食必洁净至于足袜必顶戴致敬馈之李承庆见之曰: "乱国家者必此　也。" 郑世云以为妖僧欲杀之王密令避之。 承庆世云死发而为头陀复来谒王始入内用事赐号淸闲居士称为师傅咨访国政言无不从人多附之士大夫之妻以为神僧听法求福而至旽辄私焉。
#高丽史132卷-列传45-叛逆6-辛旽-002

