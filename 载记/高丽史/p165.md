<!-- { "loadSidebar": true } -->
王上书中书省曰: "小邦奸　之人欲释宿憾饰辞妄告或投匿名文至谓之谋叛管军官达鲁花赤因而　问骚扰一国今后如有似前告诉者请自穷究事由申覆上司无令官军惊动百姓又有恶人谋挠国家每以迁都江华籍口腾辞请使种田军入处江华以塞谗言之路东征元帅府于全罗道擅置脱脱禾孙又申覆上司云: '高丽人多乘无箚子铺马乱行走递又有乘驾船只成队往还恐发事端为此差官领军四百充脱脱禾孙勾当。' 然小邦曾奉省旨国内往来之人许国王自给箚子自是来往使介必给箚子安有无箚子而乱行走递者耶  小邦自来例以水路转漕王京此外只是钓渔之人安有乘舟成队往来者耶  帅府舞辞申覆不待明降差脱脱禾孙领四百军前去又有耽罗达鲁花赤于罗州海南地面擅置站赤是何　例  伏望善奏明降东宁府元是小邦祖宗京都崔坦等非其乡贯夺而处之祖宗祠宇祭享皆废伏望还其尺土　修孝祠曾奉圣旨己未年已来驱掠人许令放还年前又有省旨北京东京路东宁府庚午年已来逃诱掳掠之人亦令推刷还之目今还者未见一二伏望更令推刷其有累世居住不便移徙者于东京路地圆聚以充公主行李　养之役耽罗珍岛攻破时官军所虏其有逃闪者则推刷为然矣攻破之后齿役平民者妄称虏获据充驱役甚是难便望行禁止小邦道里辽远事有要急必驰驿以闻然请箚子于达鲁花赤然后得遣或致迟误望依诸驸马列亦许自给箚子西海道内谷州遂安两城往年投拜搭察儿大王大王使吉里　来点民户寻蒙省旨云: '诸王投下不得一面收拾民户　高丽附属国土不合收拾。' 今崔坦等逐去本国差遣官员擅自管领若听取坦等一面　辞似不合理西海道殷栗县不曾投拜崔坦坦等妄称投拜争一十七户已受省旨复属本国今年三月复争如前于一十七户内又令余人圆聚影占管领是何体例  小邦诸岛虽多皆与陆地不远上司所遣罪人已难安置　今耽罗地元放罪囚幷使移置非惟置之无地朝夕恐生他变其耽罗元放罪徒乞令依前住坐仍使官军监守据本国官司告状有男名大贞者于五月十四日到巡马所言今月初四日与注壮男出王京城外日暮将还被两人驱虏至京北山谷*闲复有六人将驱到童僧二介童男女幷七人马十二匹牛三头杀牛吃了从山路而行大贞幸得逃来巡马差人押大贞追搜路上捉拿一人问得说称本国郑乔家奴名达达茶花住坐东京地面与斜米寨乡老高娄舍百姓两托也吾那王三郭相古乙马等六人到王京等处捉獭讫窜伏深谷*闲谋欲驱虏人物牛马而去其言如此辽阳之人潜行驱虏常常有之未得其*迹今幸捕得达达茶花实是天幸望根究其徒置之重法以戒后来下东京摠管府所虏人物　令还本后有如此　人许令本国治之以法。" 时达鲁花赤依蒙古制置巡马所每夜巡行禁人夜作。
#高丽史28卷-世家28-忠烈王1-04-56-1278

癸巳王与公主上寿于帝翌日又上寿于皇后。
#高丽史28卷-世家28-忠烈王1-04-57-1278

丙申王谒帝帝使枢密副使　刺问官军骚扰之事　都在侧曰: "吾军所以扰民王如知之今可言矣。" 王曰: "尔麾下因方庆事侵吾儿家执以付汝汝卽杖之吾儿家尙未免　百姓乎  汝等诉予以不能安集百姓汝之骚扰如是予乌能安集哉 " 谓　刺曰: "予不忍与此辈共处帝赐臣一区地臣率吾民以来尽力于上臣所愿也。" 　刺曰: "帝只问官军骚扰耳王何至如此奏乎 " 帝赐王及公主衣各一袭从臣宰枢至四品各赐金塔子表里其余各赐注丝表里从臣各献白纻布于公主以谢。
#高丽史28卷-世家28-忠烈王1-04-58-1278

戊戌元使平章哈伯副枢　刺谕王曰: "告金方庆者二人皆死无可对讼朕已知方庆寃抑而赦之又命罢　都茶丘军种田军合浦鎭戍军皆还。" 王将退复召至前曰: "朕不识字　人尔识字精细人其听朕言成吉思皇帝尝曰: '人苟小有孝心天必知之。' 尔欲享我将汝一甁酒一石米以来是亦孝也。" 王奏曰: "臣尝奏请召还茶丘军不胜惶恐今尽召诸军还感祝万寿而已。" 帝曰: "此事何足恐乎  可恐者有二妄言与违言是也汝善治汝民毋为诸国后世所笑可也。" 王曰: "诸军还时恐有驱迫良民者请禁之。" 帝曰: "我旣有言谁敢将汝一民来耶 " 王曰: "愿得上所亲信　　一人为达鲁花赤。" 帝曰: "何必达鲁花赤汝自好为之。" 王曰: "小邦亦请依上国法点户又请留合浦鎭戍军以备倭寇。" 帝曰: "何必留之其能无害于汝民乎汝可自用汝国人鎭戍倭寇不足畏也若点户则可自为之。" 又曰: "天渐寒马将瘦及野草未枯可还去。"
#高丽史28卷-世家28-忠烈王1-04-59-1278

辛丑哈伯　刺谓　都曰: "汝军士有以高丽民称为妻党挟带而来者汝其不　圣旨乎 " 又谓王曰: "征珍岛耽罗时官军所掳者王亦不争也。"
#高丽史28卷-世家28-忠烈王1-04-60-1278

壬寅帝赐王海东靑一连驸马金印鞍马王飮饯于东宫。
#高丽史28卷-世家28-忠烈王1-04-61-1278

癸卯王辞归帝使　薛旦安秃丘护送至北京又遣脱脱儿等三官人祖送东门外命金方庆随王还国皇太子亦遣人饯之皇子脱欢皇女忙哥　皆至诸官人以达达歌舞侑觞王使忽赤能歌者歌感皇恩曲以酬之。
#高丽史28卷-世家28-忠烈王1-04-62-1278

丁未遣金周鼎张舜龙于西海道赵仁规印侯于庆尙道郞将金天固于全罗道分*　{拣}人物命曰: "若诸军挟带人物除父母许嫁妻室外余皆勿与。" 仍属天固为内侍舌人为内侍自天固始。
#高丽史28卷-世家28-忠烈王1-04-63-1278

八月丁巳遣别将李逢如元请归遂安谷州。
#高丽史28卷-世家28-忠烈王1-04-64-1278

戊午遣承旨宋　贺圣节。
#高丽史28卷-世家28-忠烈王1-04-65-1278

壬戌知申事李　上时务十余条王览毕　而掷之又语宰枢曰: "事有可先行者实封以闻。" 对曰: "归国续议以闻。"
#高丽史28卷-世家28-忠烈王1-04-66-1278

癸亥日中有黑子大如　卵。
#高丽史28卷-世家28-忠烈王1-04-67-1278

甲戌洪茶丘还元谒王于道献马。
#高丽史28卷-世家28-忠烈王1-04-68-1278

丁丑王过嘉州寨値雨寨人造梁于河以渡之赐督役百户银盘役徒银一斤。
#高丽史28卷-世家28-忠烈王1-04-69-1278

己卯王至东京忽儿干太子妃献马。
#高丽史28卷-世家28-忠烈王1-04-70-1278

辛巳遣将军朴义如元上都堂书曰: "据本国来文全罗道按廉使报: '今春上司所送罪徒分置道内灵岩都披　岛十三名乘　逃窜追搜得之宝城郡乃老岛二十四名夺行人船逃窜未曾捕得。' 我在上都尝言此事本国岛子虽多远陆者少累次所送罪徒已难安置今所移配耽罗罪囚置之何地乞还前所仍使官军鎭守未蒙明降因今二岛罪囚逃窜如此其余诸岛罪人孰不生心伏望善奏以降明断。"
#高丽史28卷-世家28-忠烈王1-04-71-1278

九月甲申遣吴淑富于东界捕海东靑。
#高丽史28卷-世家28-忠烈王1-04-72-1278

丙戌达鲁花赤经历张国纲还元谒王于道曰: "前者秩满当还王报上司留之于今七年今达鲁花赤元帅及官军皆还一国之福也。" 国纲处事淸平多所裨益。
#高丽史28卷-世家28-忠烈王1-04-73-1278

戊子王渡鸭绿江齐安公淑带方公　汉阳公　大将军孔愉等来谒献白苎布。
#高丽史28卷-世家28-忠烈王1-04-74-1278

己丑达鲁花赤石抹天衢还元谒王请契由冀加褒美以其无一善略其辞。
#高丽史28卷-世家28-忠烈王1-04-75-1278

辛卯王遣译者校尉崔奇上书中书省曰: "向蒙圣旨令官军尽还且　　都曰: '军人指称妻家族党挟带而来者汝其禁之。' 今官军不肯听信伏望特降明文令本国官司与官军一同推刷。"
#高丽史28卷-世家28-忠烈王1-04-76-1278

丁酉地震。
#高丽史28卷-世家28-忠烈王1-04-77-1278

广平公　知密直韩康左承旨薛公俭等八人来谒献白苎布忽赤三番又献马匹。
#高丽史28卷-世家28-忠烈王1-04-78-1278

命日官文昌裕伍允孚等卜地西京为明年避暑之所。
#高丽史28卷-世家28-忠烈王1-04-79-1278

命赞成事元傅等祀圣容殿东明平壤木觅庙。
#高丽史28卷-世家28-忠烈王1-04-80-1278

辛丑遣郞将赵　录事李玖如东宁府招刷人物。
#高丽史28卷-世家28-忠烈王1-04-81-1278

将军朴义还自元中书省牒曰: "耽罗达鲁花赤塔刺赤奏留滞耽罗罪囚于高丽险恶岛子里敎入去。 　生圣旨那般者道来两火儿逃走一拏住一拏不着依在先体例敎耽罗里入去　生奏呵。 奉圣旨别介险恶岛子方便敎存住的他每识者。"
#高丽史28卷-世家28-忠烈王1-04-82-1278

乙巳王与公主至自元百官班迎于郊是行也凡国家骚扰事一切奏除国人颂德感泣。
#高丽史28卷-世家28-忠烈王1-04-83-1278

丁未　文学事金坵卒。
#高丽史28卷-世家28-忠烈王1-04-84-1278

冬十月壬子幸王轮寺。
#高丽史28卷-世家28-忠烈王1-04-85-1278

癸丑以金方庆为佥议中赞上将军判监察司事赐银十斤。
#高丽史28卷-世家28-忠烈王1-04-86-1278

遣赵仁规印侯于庆尙道括流民附籍。
#高丽史28卷-世家28-忠烈王1-04-87-1278

甲寅召金方庆密议是夜流密直使李汾禧于白翎岛弟知申事李　于祖忽岛籍其家寻遣人皆沈于海。
#高丽史28卷-世家28-忠烈王1-04-88-1278

丁巳遣少尹赵愉别将李逢于东宁府推刷谷州遂安郡殷栗县人物。
#高丽史28卷-世家28-忠烈王1-04-89-1278

宋商人马晔献方物赐宴内庭。
#高丽史28卷-世家28-忠烈王1-04-90-1278

己未流茶丘党淸州牧使孙世贞散员张起及录事池得龙柳宗等十六人于海岛。
#高丽史28卷-世家28-忠烈王1-04-91-1278

