<!-- { "loadSidebar": true } -->
#高丽史5卷-世家5-德宗-00-09-0000

戊戌王释服。
#高丽史5卷-世家5-德宗-00-10-0000

庚子谒景灵殿告卽位。
#高丽史5卷-世家5-德宗-00-11-0000

癸卯御神凤楼揭　竿于球庭肆赦。
#高丽史5卷-世家5-德宗-00-12-0000

秋七月戊申赐辅臣诸道进马。
#高丽史5卷-世家5-德宗-00-13-0000

己酉以柳韶为中军兵马元帅。
#高丽史5卷-世家5-德宗-00-14-0000

庚戌以蒋剧孟为兵部尙书; 洪宾为刑部尙书; 李有暹为工部尙书; 金宗铉为右谏议大夫; 皇甫颖为御史杂端; 门思明为殿中侍御史; 孙谓为殿中丞; 朴毅夫为监察御史。
#高丽史5卷-世家5-德宗-00-15-0000

己未契丹报哀使工部郞中南承颜来告圣宗崩宣诏于显宗返魂堂。
#高丽史5卷-世家5-德宗-00-16-0000

辛酉王引契丹报哀使举哀于内殿。
#高丽史5卷-世家5-德宗-00-17-0000

丙寅以郑流源为侍御史。
#高丽史5卷-世家5-德宗-00-18-0000

丁卯渤海监门军大道行郞等十四人来投。
#高丽史5卷-世家5-德宗-00-19-0000

己巳渤海诸军判官高眞祥孔目王光禄自契丹持牒来投。
#高丽史5卷-世家5-德宗-00-20-0000

契丹贺先王生辰使耶律温德赵象玄来壬申传命于返魂堂。
#高丽史5卷-世家5-德宗-00-21-0000

八月丁丑东女眞将军古于夫等三十人来献方物。
#高丽史5卷-世家5-德宗-00-22-0000

甲申制曰: "女眞将军阿豆闲等三百四十户来投勒留嘉铁二州之地。 然阿豆闲本东蕃子项史之族宜遣置东蕃。"
#高丽史5卷-世家5-德宗-00-23-0000

壬辰王可道请纳妃。
#高丽史5卷-世家5-德宗-00-24-0000

癸巳以李端为左仆射　知政事。
#高丽史5卷-世家5-德宗-00-25-0000

乙未侍中致仕姜邯赞卒。
#高丽史5卷-世家5-德宗-00-26-0000

辛丑检校太保朴讷　左仆射朱德明卒　辍朝一日。
#高丽史5卷-世家5-德宗-00-27-0000

九月丙午朔幸外帝释院。
#高丽史5卷-世家5-德宗-00-28-0000

己酉以皇甫颖为御史中丞; 金令器为侍御史; 李子渊为右补阙赐绯鱼; 文在先为殿中侍御史; 李庆膺为监察御史赐金鱼。
#高丽史5卷-世家5-德宗-00-29-0000

庚戌以卢　为户部尙书; 闵可举为工部尙书; 许元为内史舍人。
#高丽史5卷-世家5-德宗-00-30-0000

丙辰以秦玄锡为御史杂端。
#高丽史5卷-世家5-德宗-00-31-0000

东女眞怀化将军乌于那开老等六十七人来献土物。
#高丽史5卷-世家5-德宗-00-32-0000

丙寅以密直学士秘书少监朴有仁权知左承宣。
#高丽史5卷-世家5-德宗-00-33-0000

己巳追尊　王太后。
#高丽史5卷-世家5-德宗-00-34-0000

辛未幸妙通寺。
#高丽史5卷-世家5-德宗-00-35-0000

冬十月乙亥朔以徐讷为门下侍中; 王可道柳韶　为门下侍郞同内史门下平章事。
#高丽史5卷-世家5-德宗-00-36-0000

丁丑契丹王守男等十九人来投处之南地。
#高丽史5卷-世家5-德宗-00-37-0000

戊寅宰辅表请复常膳许之。
#高丽史5卷-世家5-德宗-00-38-0000

庚辰享国老于球庭乐悬而不作。
#高丽史5卷-世家5-德宗-00-39-0000

辛巳纳王可道女为妃。
#高丽史5卷-世家5-德宗-00-40-0000

遣工部郞中柳乔如契丹会葬郞中金行恭贺卽位表请毁鸭绿城桥归我被留行人。
#高丽史5卷-世家5-德宗-00-41-0000

乙酉东女眞元甫开老等四十六人来朝增爵赐物。
#高丽史5卷-世家5-德宗-00-42-0000

宪台奏: "尙书左仆射判东京留守事李　横*　{敛}财物又使家奴借乘驿马请论如法。" 从之。
#高丽史5卷-世家5-德宗-00-43-0000

丁酉幸球庭饭僧三万。
#高丽史5卷-世家5-德宗-00-44-0000

癸卯加左仆射异膺甫守司徒右仆射金如琢守司空。
#高丽史5卷-世家5-德宗-00-45-0000

闰月己酉始设国子监试。
#高丽史5卷-世家5-德宗-00-46-0000

己未幸外帝释院。
#高丽史5卷-世家5-德宗-00-47-0000

壬戌幸龙兴寺。
#高丽史5卷-世家5-德宗-00-48-0000

甲子封王氏为贤妃。
#高丽史5卷-世家5-德宗-00-49-0000

十一月乙亥东京留守使户部尙书李作仁卒。
#高丽史5卷-世家5-德宗-00-50-0000

庚寅命有司赐诸国来投人衣服　絮。
#高丽史5卷-世家5-德宗-00-51-0000

壬寅东女眞将军毛伊罗来献马且言以蕃地僻远不及会葬愿谒陵寝许之。
#高丽史5卷-世家5-德宗-00-52-0000

癸巳东女眞乌头乃等四十余人来献方物。
#高丽史5卷-世家5-德宗-00-53-0000

辛丑金行恭回报契丹不从所奏遂停贺正使仍用圣宗*大平{太平}年号。
#高丽史5卷-世家5-德宗-01-01-1032

○(壬申)元年春正月辛巳御史台劾大府卿王希杰右司郞中柳伯仁礼部郞中崔复珪员外郞李膺年分司西京求田殖货请黜免从之。
#高丽史5卷-世家5-德宗-01-02-1032

甲申以林维干为右承宣吏部郞中赐金紫。
#高丽史5卷-世家5-德宗-01-03-1032

乙酉契丹遗留使来至来远城不纳遂城朔州宁仁鎭派川等县备之。
#高丽史5卷-世家5-德宗-01-04-1032

丁亥幸外帝释院。
#高丽史5卷-世家5-德宗-01-05-1032

己丑改王生日仁寿节为应天节。
#高丽史5卷-世家5-德宗-01-06-1032

丁酉西女眞者昆等八人来投。
#高丽史5卷-世家5-德宗-01-07-1032

戊戌制曰: "左仆射异膺甫加司徒右仆射金如琢加司空其班在　知政事之下中枢使之上　加俸禄。"
#高丽史5卷-世家5-德宗-01-08-1032

渤海沙志明童等二十九人来投。
#高丽史5卷-世家5-德宗-01-09-1032

二月壬寅朔以通州振威副尉户长金巨别将守坚当庚戌丹兵之来坚壁固守又禽其大夫马首加金巨郞将守坚赠郞将。
#高丽史5卷-世家5-德宗-01-10-1032

丁未太白昼见。
#高丽史5卷-世家5-德宗-01-11-1032

戊申渤海史通等十七人来投。
#高丽史5卷-世家5-德宗-01-12-1032

铁利国遣使修好。
#高丽史5卷-世家5-德宗-01-13-1032

壬子以皇甫兪义　知政事黄周亮为中枢使。
#高丽史5卷-世家5-德宗-01-14-1032

乙卯燃灯幸王轮寺。
#高丽史5卷-世家5-德宗-01-15-1032

三月壬申朔赐白可易等及第。
#高丽史5卷-世家5-德宗-01-16-1032

癸酉契丹殿直高善悟殿前高眞成等十五人左厢都指挥使大光保州怀化军事判官崔运符乡贡进士李运衡等来奔。
#高丽史5卷-世家5-德宗-01-17-1032

乙亥以朴有仁为翰林学士; 林维干为御史杂端。
#高丽史5卷-世家5-德宗-01-18-1032

癸巳以王可道监修国史; 李端为内史侍郞同内史门下平章事; 黄周亮修国史; 刘征弼为尙书左仆射; 罗敏为礼部尙书。
#高丽史5卷-世家5-德宗-01-19-1032

甲午幸妙通寺。
#高丽史5卷-世家5-德宗-01-20-1032

戊戌论庚戌年以来战亡功赠潘希岳少府监; 金延庆军器监; 田仁颖礼宾少卿; 庾伯夫卫尉少卿; 金良佐少府少监; 梁伯殿中丞。
#高丽史5卷-世家5-德宗-01-21-1032

庚子以旱放奉恩重光两寺役夫。
#高丽史5卷-世家5-德宗-01-22-1032

夏四月壬寅朔避殿　膳禁屠杀放轻系。
#高丽史5卷-世家5-德宗-01-23-1032

丁未东女眞元尹古豆老等来献土物。
#高丽史5卷-世家5-德宗-01-24-1032

戊申契丹奚家内乙古等二十七人来投。
#高丽史5卷-世家5-德宗-01-25-1032

辛酉亲醮于球庭祷雨。
#高丽史5卷-世家5-德宗-01-26-1032

五月壬申以谅阴停贺应天节。
#高丽史5卷-世家5-德宗-01-27-1032

丁丑渤海萨五德等十五人来投。
#高丽史5卷-世家5-德宗-01-28-1032

癸未复常膳御正殿视朝。
#高丽史5卷-世家5-德宗-01-29-1032

丁酉王以皇考讳辰道场如玄化寺。
#高丽史5卷-世家5-德宗-01-30-1032

六月辛丑王以太祖讳辰道场如奉恩寺。
#高丽史5卷-世家5-德宗-01-31-1032

丙午以庚伏放轻罪。
#高丽史5卷-世家5-德宗-01-32-1032

己酉西女眞怀化将军尼冬等八人来朝增爵一级。
#高丽史5卷-世家5-德宗-01-33-1032

辛亥渤海*于音若己等十二人来投。
#高丽史5卷-世家5-德宗-01-34-1032

壬子东女眞归德将军也于浦等八人来献土物。
#高丽史5卷-世家5-德宗-01-35-1032

甲寅王受菩萨戒于膺干殿。
#高丽史5卷-世家5-德宗-01-36-1032

乙卯渤海所乙史等十七人来投。
#高丽史5卷-世家5-德宗-01-37-1032

秋七月壬申以李礼均等八人使于契丹被留不还赐妻子物有差。
#高丽史5卷-世家5-德宗-01-38-1032

乙亥西女眞大相也半等二十五人来献土物。
#高丽史5卷-世家5-德宗-01-39-1032

