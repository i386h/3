<!-- { "loadSidebar": true } -->
○郑克永字师古树州金浦县人明敏好学擢魁科睿宗时累迁左谏议大夫中书舍人尝上表请延访群臣曰: "臣闻忠无不报信不见疑古尝为然今实有望夫　火于积薪之下而寝其上因未及然而谓之安养病于腹心之内而无其医后必为锢而莫之觉窃惟事势方可痛伤臣谨按前汉书曰: '天下之患在于土崩陈涉起穷巷偏袒大呼而天下从风其故何也  由民困而上不恤下怨而上不知俗乱而政不修此三者陈涉所以为资也此之谓土崩。' 臣由是观亦不可忍国家政令垢乱君臣道衰习乱安危无有修省驯致灾变不自觉知道贵因循耳蔽箴诲或以　远公正为不肖或以亲信权贵为上贤或犹豫而莫辨所从或偏信而不知所惑纵欺罔而不能制混智愚而不能分。 　近世以来民苦赋役大兵之后岁仍饥荒献计者以徒法扰民心当官者以苛政伤国体公私耗竭奸轨炽兴上纵弛于王纲下郁伊于物议若事变之一起虽叹息以何为  伏以陛下圣智天生聪明自负以前古圣贤为陈迹以当世臣辅为备员宵　无稽古之勤　筵无延英之访内微宗室维持盘石之势外鲜腹心承卫社稷之忠唯常与近狎之徒仆隶之辈杂进巧说以成祸基陛下孤立而不自谋朝臣大息而无敢谏臣故扼腕痛心泣血叩　。 近与拾遗韩　各上*　具言此事又宰臣与谏官继陈延访之请至今　未见允许施行延颈　踵彷徨叹息有日矣。 伏望陛下　　虚怀博延群彦稽朝纲之所致紊辨政道之所致*　{疵}何施而国势可安何惠而生灵可活推之原本责以将来使和气克充于海隅则*大平可齐于穹壤者矣。 臣又未知陛下以微臣为拙而不足信谓狂言虽切而不足征　而不论者临表尙有可惑故谨幷缮写唐陆贽奉天论延访朝臣表一道随表以闻。" 仁宗初拜翰林学士迁宝文阁学士以韩安仁表弟　李资谦流南裔资谦败召还授东京留守。 五年判尉卫寺事翰林学士知制诰寻卒年六十一克永工文词尝从平章事崔弘嗣入宋其著述为中国人称许。
#高丽史98卷-列传11-朴挺　-000

朴挺　。
#高丽史98卷-列传11-朴挺　-001

○朴挺　竹州人性宽洪睿宗时登第调庆源郡判官仁宗初累迁左正言言事　旨出知仁州仁州卽庆源郡。 前后　政如一课为当时最擢殿中侍御史自是出入台谏几二十余年论议务举大纲不为苛细。 尝与知御史台事崔灌侍御史印毅崔述中安淑等论枢密使陈淑尝讨西京受人奴及宝带伏合三日不报皆杜门不出仁宗召谕令视事挺　与述中固争不就职。 淑由是竟免挺　寻迁右副承宣进退都雅应对明敏为王所重拜枢密院副使兼太子宾客。 二十三年卒年五十七谥忠质父永侯尝诫以忠孝之道挺　亦以自励然夺其舅妾田庐臧获使其母子寒饿而死时议薄之。
#高丽史98卷-列传11-崔思全-000

崔思全。
#高丽史98卷-列传11-崔思全-001

○崔思全耽津人初为内医累迁少府少监睿宗患背疽召思全视之思全以为微　必无患不卽理至不救宰相韩安仁文公美请置于法仁宗止令徒二年思全　之遂构安仁公美于李资谦流之语在安仁传。 寻授军器少监时资谦旣举兵犯阙势甚横王密与思全谋之。 思全曰: "资谦所以跋扈者惟恃拓俊京若得俊京则兵权内属资谦特一夫耳。" 王曰: "俊京为国公腹心至结昏姻而弟俊臣子纯皆为官兵所害以是疑之。" 乃筮得吉兆思全因往俊京家谕以忠义曰: "太祖列圣神灵在天祸福可畏资谦特籍宫掖之势尔无有信义不可与同好恶公宜一心奉国以立永世不朽之功。" 俊京心然之遂决策去资谦王录俊京功幷赏思全擢兵部尙书赐推忠卫社功臣号加守司空尙书左仆射。 制曰: "朕幼年　政外戚专权作威作福多所中伤杀韩安仁流文公美崔弘宰等五十余人朝廷为之一空威振国内寡人至于孤立自是多树朋党祸将不测。 至丙午二月近侍员僚及一二大臣请除其权朕不敢不从而彼乃肆毒犯阙宫殿府库焚荡无遗及朕出御延德宫凡在左右侍卫军士或斩杀之或流窜之凶焰益炽祸变难测。 卿密谕俊京同心定策以五月二十日扫除凶逆再安宗社功不可忘宜令有司书三韩后壁上功臣之次。" 转　知政事判尙书刑部事进门下侍郞同中书门下平章事。
#高丽史98卷-列传11-崔思全-002

自以起寒地位极宠恳请致仕乃许之赐甲第一区诏曰: "朕闻疾风知劲草板荡识贞臣岁丙午祸起萧墙宗社几危板荡之势已极矣在朕左右忠义之士尙未免于白刃谁能出力以卫社稷惟卿奋不顾身与人好谋辨论逆顺开谕祸福虽俊京之悍　亦挥泪感激知宗所尊转祸为福复安宗社卿之功也卿虽退居在予褒奬之心何敢少　。" 遂加开府仪同三司守太尉柱国十七年卒年七十三辍朝三日赠赙加等谥庄景配享仁宗庙庭子弁烈。 思全尝与弁烈。 金　各一具及没妾窃其一弁怒欲鞭之烈曰: "此人先君所爱当倾家产以恤之　此物耶  弟所得者尙存请以遗兄。" 王闻而嘉之曰: "可谓孝且仁矣御笔赐名曰孝仁。
#高丽史98卷-列传11-金珦-000

金珦。
#高丽史98卷-列传11-金珦-001

○金珦字富民安东府人起胥吏无学识淸愼能干事仁宗朝由合门祗候出为庆源郡使政尙廉勤召拜监察御史累迁兵部尙书同知枢密院事女嫁李资谦子之甫然不以姻　附。 及资谦谋逆事迫王密遣宦者以手书急召拓俊京俊京以示珦珦下席泣曰: "君命如此虽亡身灭族岂可不赴之 " 遂与俊京谋执资谦囚之竟不自言人莫知其功。 王常称之曰: "有功不求人知可谓贤矣。" 赐卫社功臣号加检校司徒知门下省事进中书侍郞同中书门下平章事。 上表乞退王不许曰: "卿以不贰心之忠奋不可夺之节属朕卽位遭家多难乃挺身翼卫扫除奸贼旣与共其忧宜与共其乐遽起丘园之兴岂朕待卿之意有未至耶 " 表至五上乃许之十三年卒辍朝一日谥元靖。
#高丽史98卷-列传11-崔滋盛-000

崔滋盛。
#高丽史98卷-列传11-崔滋盛-001

○崔滋盛水州人登第补殿中内给事仁宗朝历官至特进检校司徒守司空中书侍郞同中书门下平章事。 尝与吏部侍郞林存掌贡举存出赋题云: "圣人耐以天下为一家。" 谏官奏: "按耐古能字奴登切今以奴代为韵非是请改命他人再试。" 不允因命滋盛存更试之。 滋盛又命题云: "天道不闲而能久。" 法司又奏: "按礼记云: '天道不闭而能久。' 家语错本以闭为闲今贡院不考正经而据错本命题请罢两贡举职停今年选。" 王重伤大臣意但命简经义论可取者止二十五人赐第罢滋盛存职命刑部治其罪寻复职加开府仪同三司累上表致仕。 二十一年卒年七十九谥忠烈性刚敏所历有能声李资谦之乱就其第执事人以此少之。
#高丽史98卷-列传11-金缜-000

金缜。
#高丽史98卷-列传11-金缜-001

○金缜溟州人少力学登第出知灵光郡有善政安抚使崔渭以忠淸自许少许可人特以缜为最秩满为右补阙又为淸州牧副使其政如灵光入为秘书少监仁宗朝历国子大司成御史大夫左散骑常侍进同知枢密院事。 李资谦拓俊京之乱缜在直庐见宫阙连烧叹曰: "我平生拙直不畏强御与李拓有隙出必遇害与其死于贼手不如自尽。" 使从者闭户逮火而死年五十六乱定嘉其节义赠谥烈直赐子壻爵一级。
#高丽史98卷-列传11-林完-000

林完。
#高丽史98卷-列传11-林完-001

