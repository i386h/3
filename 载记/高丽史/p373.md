<!-- { "loadSidebar": true } -->
○睿宗九年六月甲辰朔安稷崇还自宋徽宗诏曰: "乐与天地同流百年而后兴功成而后作。 自先王之泽渴礼废乐坏由周　今莫之能述。 朕嗣承累圣基緖永惟盛德休烈继志述事告厥成功。 乃诏有司以身为度由度铸鼎作乐荐之天地宗庙羽物时应。 夫今之乐犹古之乐朕所不废以雅正之声播之今乐肇布天下以和民志。 卿保有外服慕义来同有使至止愿闻新声嘉乃诚心是用有锡。 今因信使安稷崇回俯赐卿新乐。" 铁方响五架幷卓子槌子朱漆缕金架子锦　册条金镀银铎子条结紫罗夹　紫绢单　全石方响五架幷卓子槌子朱漆缕金架子锦　册条金镀银铎子条结紫罗夹　紫绢单　全。 琵琶四面金镀鍮石凤钩朱漆缕金架子金镀银铎子条结幷缕金拨子紫罗夹袋全。 五弦二面金镀鍮石凤钩朱漆缕金架子金镀银铎子条结幷缕金拨子紫罗夹袋全。 双弦四面金镀鍮石凤钩朱漆缕金架子筝四面幷卓子　缕金各金镀银铎子条结销金生色　弦紫罗夹袋全。 　　四座　缕金。 　　二十管金镀银丝札缠各用紫罗夹袋一匣盛红罗褥子紫罗夹复子全。 笛二十管。 　二十管。 箫一十面朱漆缕金装金镀银铎结子各用紫罗夹袋一匣盛红罗褥子紫罗夹复全。 匏笙一十　金镀金束子各用紫罗夹袋二匣盛红罗褥子紫罗夹复全。 埙四十枚三匣盛。 大鼓一面桐油遍地花幷座。 鼓槌紫绢衣全。 杖　二十面金镀鍮石钩条索幷杖子紫单绢　复全。 栢板二串金镀银铎结子一匣盛红罗褥子紫罗夹复全。 曲谱一十册黄绫装　紫罗夹　全。 指诀图一十册黄绫装　紫罗夹　全。 是年十月丁卯亲　于太庙兼用宋新乐。
#高丽史70卷-志24-乐1-雅乐-用鼓吹乐节度-000

用鼓吹乐节度。
#高丽史70卷-志24-乐1-雅乐-用鼓吹乐节度-001

○祀　丘先农享太庙燃灯八关会　驾出宫鼓吹陈而不作及还振作。 迎诏书及赐劳设于国门外诏书至导行振作至宫庭而止。 册太后王丽正宫遣使引册振作至大观殿门而止。 元子诞生王降诏陈于别殿门外导诏书振作至延德宫门而止。 王太子纳妃王降诏设于殿门外导诏书振作出泰定门入丽景门至丽正门而止。 公主下嫁王降诏陈于殿门外导诏书振作至公主宫门而止。 进上国表笺列于庭中导表笺振作至国门外而止。 老人赐设分列于大观殿门外王出至阁门幄次还至仪凤门幄次遂至左右同乐亭　振作导从旣至而止老人受花酒又作受讫而止。 仪凤门宣赦书陈于大观殿门外王出至仪凤门上楼振作导从还亦如之。 遣将出征师还于昼亭陈列导元帅振作还至广化门而止。
志卷第二十四。

#高丽史71卷-志25-00-00-00-000

志卷第二十五。 高丽史七十一。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史71卷-志25-乐2-00-00-000

乐二。
#高丽史71卷-志25-乐2-唐乐-00-000

唐乐。
#高丽史71卷-志25-乐2-唐乐-00-001

○唐乐高丽杂用之故集而附之。
#高丽史71卷-志25-乐2-唐乐-乐器-000

乐器。
#高丽史71卷-志25-乐2-唐乐-乐器-001

○方响[铁十六]洞箫[孔八]笛[孔八]　　[孔九]琵琶[弦四]牙筝[弦七]大筝[弦十五]杖鼓敎坊鼓拍[六枚]。
#高丽史71卷-志25-乐2-唐乐-献仙桃-000

献仙桃。
#高丽史71卷-志25-乐2-唐乐-献仙桃-001

○舞队[　衫]率乐官及妓[乐官黑衣　头妓黑衫红带]立于南乐官及妓重行而坐。 妓一人为王母左右各一人为二挟齐行横列。 奉盖三人立其后引人丈二人凤扇二人龙扇二人雀扇二人尾扇二人左右分立奉旌节八人每一队*闲立。 乐官奏会八仙引子奉竹竿子二人先舞蹈而入左右分立乐止口号致语曰: "邈在龟台来朝凤阙奉千年之美实呈万福之休祥敢冒宸颜谨进口号。" 讫左右对立。 乐官又奏会八仙引子奉威仪十八人如前舞蹈而进左右分立。 王母三人奉盖三人舞蹈而进立定乐止。 乐官一人奉仙桃盘授妓一人[择年少者] 妓传奉进王母王母奉盘唱献仙桃元宵嘉会词曰:

  ○元宵嘉会赏春光盛事当年忆上阳尧　喜瞻天北极舜衣深拱殿中央　声浩荡连韶曲和气　　带御香壮观*大平何以报蟠桃一朶献千祥。
#高丽史71卷-志25-乐2-唐乐-献仙桃-002

讫乐官奏献天寿[慢]王母三人唱日暖风和词曰:

  ○日暖风和春更迟是太平时我从蓬岛整容姿来降贺丹　幸逢灯夕眞佳会喜近天威神仙寿　远无期献君寿万千斯。
#高丽史71卷-志25-乐2-唐乐-献仙桃-003

讫乐官仍奏献天寿令[　子]:

  ○　苑人*闲虽隔遥闻圣德弥高西离仙境下云　来献千岁灵桃。  上祝皇龄齐天久犹舞蹈贺贺圣朝梯航交凑四方来端拱永保宗　。
#高丽史71卷-志25-乐2-唐乐-献仙桃-004

讫乐官又奏金盏子[慢]王母不出队周旋而舞讫乐止。 王母少进奉袂唱丽日舒长词曰:

  ○丽日舒长正　　瑞气遍满神京九重天上五云开处丹楼碧阁　嵘盛宴初开锦帐绣幕交横应上元佳节君臣际会共乐升平。  广庭罗绮纷盈动一部笙歌尽新声蓬莱宫殿神仙景浩荡春光　　王城烟收雨歇天色夜更澄淸又千寻火树灯山参差带月鲜明。
#高丽史71卷-志25-乐2-唐乐-献仙桃-005

讫退立乐官奏金盏子令[　子]两挟舞舞进舞退复位乐止两挟舞唱东风报暖词曰:

  ○东风报暖到头嘉气渐融怡巍　凤阙起鳌山万　争耸云涯。  梨园弟子齐奏新曲半是埙　见满筵簪绅醉饱颂鹿鸣诗。
#高丽史71卷-志25-乐2-唐乐-献仙桃-006

讫乐官奏瑞　　[慢]三成讫王母少进唱海东今日词曰:

  ○海东今日太平天喜望龙云庆会筵尾扇初开明　座　帘高卷　祥烟。  梯航交凑端门外玉帛森罗殿陛前妾献皇龄千万岁封人何更祝遐年。
#高丽史71卷-志25-乐2-唐乐-献仙桃-007

讫复位乐官奏瑞　　[慢　子]两挟舞齐行舞进舞退复位乐止两挟舞唱北暴东顽词曰:

  ○北暴东顽纳款慕义争来日新君德更明哉歌咏载衢街。  淸宁海宇无余事乐与民同燕春台一年一度上元回愿醉万年杯。
#高丽史71卷-志25-乐2-唐乐-献仙桃-008

乐官奏千年万岁引子奉威仪十八人回旋而舞三　退复位乐止。 奉竹竿子少进致语曰: "*　{敛}霞　而少退指云路以言旋再拜阶前相将好去。" 讫乐官奏会八仙引子竹竿子舞蹈而退奉盖王母各三人亦从舞蹈而退奉威仪十八人亦如之。
#高丽史71卷-志25-乐2-唐乐-寿延长-000

寿延长。
#高丽史71卷-志25-乐2-唐乐-寿延长-001

○舞队乐官及妓衣冠行次如前仪。 乐官奏宴大淸引子妓二人奉竹竿子足蹈而进立于前乐止。 口号致语曰: "虹流　殿布祯祥瑞气云霞暎圣光万方归顺来拱手梨园乐部奏中腔。" 讫左右分立。 乐官又奏宴大淸引子妓十六人分四队队四人齐行舞蹈而进立定唱中腔令　云暎彩色词曰:

  ○　云暎彩色相暎御座中天簇簪缨万花铺锦满高庭庆敞需宴　声。  千龄启统乐功成同意贺元珪　擎宝觞频举侠群英万万载乐升平。
#高丽史71卷-志25-乐2-唐乐-寿延长-002

○乐官奏中腔令各队回旋而舞三　。 讫各队头一人队队分立为四人或面或背而舞。 讫退坐低头以手控地各队第二人如前仪讫各队第三人亦如之各队第四人亦如之循环而毕如前仪向北立。 乐官奏破字令各队四人不出队一面一背而舞奉袂唱破字令靑春玉殿词曰:

  ○靑春玉殿和风细奏箫韶絶绎瑞　行云飘飘曳泛金尊流霞　溢。  瑞日晖晖临丹　广布慈德宸遐迩愿听歌声舞缀万万年仰瞻宴启。
#高丽史71卷-志25-乐2-唐乐-寿延长-003

乐官奏中腔令竹竿子二人少进于前口号致语曰: "*大平时节好风光玉殿深深日正长花杂寿香熏绮席天将美禄泛金觞三边奠枕投戈戟南极明星献瑞祥欲识圣朝多乐事梨园新曲奏中腔。" 讫乐官又奏中腔令如前仪足蹈而退各队四人亦从舞蹈而退。
#高丽史71卷-志25-乐2-唐乐-五羊仙-000

五羊仙。
#高丽史71卷-志25-乐2-唐乐-五羊仙-001

○舞队[　衫]率乐官及妓[乐官朱衣妓丹妆]立于南乐官重行而坐。 妓一人为王母左右各二人为四挟齐头横列。 奉盖五人立其后引人丈二人凤扇二人龙扇二人雀扇二人尾扇二人左右分立奉旌节八人每一队*闲立。 立定舞队　拍乐官奏五云开瑞朝引子奉竹竿子二人先入左右分立乐止口号致语曰: "云生鹄岭日转鳌山悦逢羊驾之眞仙　结鸾　之上侣雅奏値于仪凤华姿妙于翩鸿冀借优容许以入队。" 讫对立。 奉威仪十八人前进左右分立王母五人奉盖五人前进立定王母少进致语曰: "式歌且舞聊申颂祷之情　炽而昌用赞延洪之祚妾等无任激切屛营之至。" 讫退乐官又奏五云开瑞朝引子王母五人*　{敛}手足蹈而进立。 乐官奏万叶炽瑶图令[慢]王母五人齐行横立而舞王母向左而舞左二人对舞右二人在后向右而舞右二人对舞左二人在后。 舞讫乐官奏　子令王母舞而中立余四人舞而立四隅。 乐官奏中腔令王母五人不出队周旋而舞讫唱步虚子令碧烟笼晓词曰:

  ○碧烟笼晓海波闲江上数峯寒佩环声　异香飘落人*闲　绛节五云端。  宛然共指嘉禾瑞开一笑破朱颜九重峣阙望中三祝高天万万载对南山。
#高丽史71卷-志25-乐2-唐乐-五羊仙-002

讫急拍乐随之讫又奏步虚子令[中腔]。 王母向前左而舞前左回旋对舞王母向前右亦如之向后左亦如之向后右亦如之。 舞讫就位乐官仍奏中腔令奉威仪十八人歌中腔令　云映彩色词舞蹈而回旋三　。 唱讫退位乐官奏破字令王母五人舞。 讫奉袂唱破字令　　三山词曰:

  ○　　三山岛十万岁方分昏晓春风开遍碧桃花为东君一笑祥　暂引香尘到祝高龄后天难老瑞烟散碧归云弄暖一声长啸。
#高丽史71卷-志25-乐2-唐乐-五羊仙-003

