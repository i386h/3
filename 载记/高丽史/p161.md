<!-- { "loadSidebar": true } -->
#高丽史28卷-世家28-忠烈王1-01-58-1275

以元将复征日本遣金光远为庆尙道都指挥使修造战舰。
#高丽史28卷-世家28-忠烈王1-01-59-1275

十一月癸酉以改官制告于宗庙。
#高丽史28卷-世家28-忠烈王1-01-60-1275

乙亥　浮屠观世音菩萨像十二躯设法席于宫中为帝祝厘。
#高丽史28卷-世家28-忠烈王1-01-61-1275

庚辰幸本阙设八关会。
#高丽史28卷-世家28-忠烈王1-01-62-1275

癸未遣佥议赞成事兪千遇如元贺正告改官制献处女十人。
#高丽史28卷-世家28-忠烈王1-01-63-1275

癸巳分遣部夫使于诸道。
#高丽史28卷-世家28-忠烈王1-01-64-1275

元遣使来作军器以起居郞金　偕往庆尙全罗道*　{敛}民箭羽镞铁。
#高丽史28卷-世家28-忠烈王1-01-65-1275

十二月乙未幸魂殿行七虞祭。
#高丽史28卷-世家28-忠烈王1-01-66-1275

甲辰遣将军高天伯及式笃儿如元请以明年亲朝。
#高丽史28卷-世家28-忠烈王1-01-67-1275

乙巳监察司劾上将军康允绍起于贱隶免之。
#高丽史28卷-世家28-忠烈王1-01-68-1275

丁未遣带方公　率衣冠子弟十人如元为秃鲁花赐以景灵殿五室白银祭器。
#高丽史28卷-世家28-忠烈王1-01-69-1275

庚申以金方庆为上柱国奇洪硕为军簿判书鹰扬军上将军。
#高丽史28卷-世家28-忠烈王1-01-70-1275

是月元遣中书员外郞石抹天衢为副达鲁花赤。
#高丽史28卷-世家28-忠烈王1-02-01-1276

○(丙子)二年春正月丁卯朔群臣贺正于王用币命赐内帑银纻支其费岁以为常元帅　都达鲁花赤石抹天衢各献马。
#高丽史28卷-世家28-忠烈王1-02-02-1276

乙亥设法席于普济寺为帝祝厘每値圣甲日行之时谓之'乙亥法席'。
#高丽史28卷-世家28-忠烈王1-02-03-1276

丙子帝命除造战船及箭镞。
#高丽史28卷-世家28-忠烈王1-02-04-1276

丁丑元遣别古里来颁历诏曰: "四时不　推凤历以纪年万国攸同　　林之受朔若稽旧典用布大和今赐至元十三年历日一本卿其敬授农时益遵田正籍尔蕃宣之力赞于平秩之功率勤南亩之民罔知游惰爰　东　之俗丕变雍熙庶绩其凝朕言无替。"
#高丽史28卷-世家28-忠烈王1-02-05-1276

己卯元遣使来求铁。
#高丽史28卷-世家28-忠烈王1-02-06-1276

庚寅少尹朴瑞将赴安西都护府宰枢言: "安西生*券军所聚守非其人恐不能制少尹金　有口辨且尝为金方庆南征佐幕颇识蒙汉军情伪请以代瑞。" 从之。
#高丽史28卷-世家28-忠烈王1-02-07-1276

以淸州凋弊权罢判官。
#高丽史28卷-世家28-忠烈王1-02-08-1276

壬辰王及公主与达鲁花赤观猎于猫串。
#高丽史28卷-世家28-忠烈王1-02-09-1276

乙未　都妻享王仍献良马。
#高丽史28卷-世家28-忠烈王1-02-10-1276

二月丙申朔宴　都妻于内殿。
#高丽史28卷-世家28-忠烈王1-02-11-1276

壬寅兪千遇还自元前所进处女只留崔甸崔之守女余皆放还。
#高丽史28卷-世家28-忠烈王1-02-12-1276

乙巳阅乐于宫门王与公主观之赐银布。
#高丽史28卷-世家28-忠烈王1-02-13-1276

丁未王与公主幸本阙。
#高丽史28卷-世家28-忠烈王1-02-14-1276

己酉燃灯王如奉恩寺士女塡巷相庆曰: "岂谓今日复见升平旧仪 "
#高丽史28卷-世家28-忠烈王1-02-15-1276

三月己巳　都享王。
#高丽史28卷-世家28-忠烈王1-02-16-1276

辛未饭僧二千于球庭。
#高丽史28卷-世家28-忠烈王1-02-17-1276

遣中郞将张得精如元献铁。
#高丽史28卷-世家28-忠烈王1-02-18-1276

甲戌幸贤圣寺。
#高丽史28卷-世家28-忠烈王1-02-19-1276

遣郞将李仁如元请行宫料且赍银换　。
#高丽史28卷-世家28-忠烈王1-02-20-1276

丁丑雨雪。 赦曰: "予以否德嗣守丕基于今三年将与公主朝于天子而天谴屡彰敢不　兢  欲消灾变当布殊恩不忠不孝外二罪以下咸赦除之。"
#高丽史28卷-世家28-忠烈王1-02-21-1276

戊寅王及公主幸升天府观潮。
#高丽史28卷-世家28-忠烈王1-02-22-1276

己卯以鹰坊人倚势虐民遣中郞将元卿等于诸道*　{纠}治。
#高丽史28卷-世家28-忠烈王1-02-23-1276

甲申达鲁花赤诘之曰: "称宣旨称朕称赦何僭也 " 王使佥议中赞金方庆左承宣朴恒解之曰: "非敢僭也但循祖宗相传之旧耳敢不改焉 " 于是改宣旨曰王旨朕曰孤赦曰宥奏曰呈。
#高丽史28卷-世家28-忠烈王1-02-24-1276

庚寅幸康安殿设藏经道场。
#高丽史28卷-世家28-忠烈王1-02-25-1276

闰月丁酉元遣林惟干及回回阿室迷里来采珠于耽罗。
#高丽史28卷-世家28-忠烈王1-02-26-1276

庚子　店一千余户灾。
#高丽史28卷-世家28-忠烈王1-02-27-1276

甲辰设三界大醮于康安殿。
#高丽史28卷-世家28-忠烈王1-02-28-1276

辛亥王与公主观猎于天寿寺南郊。
#高丽史28卷-世家28-忠烈王1-02-29-1276

癸丑元以前所进秃鲁花谓非衣冠之胄皆遣还。
#高丽史28卷-世家28-忠烈王1-02-30-1276

乙卯雨雹于宁越县大如鹄卵鸟雀中者皆死。
#高丽史28卷-世家28-忠烈王1-02-31-1276

庚申命有司行夏享于宗庙王将以四月四日朝京师故卜此日用之。
#高丽史28卷-世家28-忠烈王1-02-32-1276

甲子元遣杨仲信赍币帛来为归附军五百人聘妻王遣寡妇处女推考别监正郞金应文等五人于诸道先是庆尙道屯边官军头目申中书省曰: "高丽人无时乘驿致其疲弱设有他变恐不及时。" 中书省移牒禁之始立　子色应文等各受铺马　子以行。
#高丽史28卷-世家28-忠烈王1-02-33-1276

夏四月庚午置归化部曲苏复别监。
#高丽史28卷-世家28-忠烈王1-02-34-1276

辛未雩。
#高丽史28卷-世家28-忠烈王1-02-35-1276

癸酉王及公主幸都罗山。
#高丽史28卷-世家28-忠烈王1-02-36-1276

耽罗星主来朝命序四品之下。
#高丽史28卷-世家28-忠烈王1-02-37-1276

丙子元　归附军辍其半以归于是追还金应文等。
#高丽史28卷-世家28-忠烈王1-02-38-1276

五月丁酉知佥议府事致仕张镒卒。
#高丽史28卷-世家28-忠烈王1-02-39-1276

乙巳王与公主幸本阙设仁王道场。
#高丽史28卷-世家28-忠烈王1-02-40-1276

将军高天伯自元还帝　停亲朝。
#高丽史28卷-世家28-忠烈王1-02-41-1276

壬戌王与公主如兴王寺。
#高丽史28卷-世家28-忠烈王1-02-42-1276

六月乙丑王如奉恩寺。
#高丽史28卷-世家28-忠烈王1-02-43-1276

丙寅遣大将军尹秀中郞将朴义如元献　。
#高丽史28卷-世家28-忠烈王1-02-44-1276

丁卯王与公主幸竹坂宫相新宫基地。
#高丽史28卷-世家28-忠烈王1-02-45-1276

壬申林惟干采珠耽罗不得乃取民所藏百余枚还元。
#高丽史28卷-世家28-忠烈王1-02-46-1276

元赐绊　于合浦军*　{驮}用驿马百四十三匹。
#高丽史28卷-世家28-忠烈王1-02-47-1276

壬午祷雨于诸寺。
#高丽史28卷-世家28-忠烈王1-02-48-1276

丙戌迁景灵殿仁宗眞于灵通寺　元宗眞于景灵殿。
#高丽史28卷-世家28-忠烈王1-02-49-1276

丁亥密直副使崔文本卒。
#高丽史28卷-世家28-忠烈王1-02-50-1276

辛卯雨。
#高丽史28卷-世家28-忠烈王1-02-51-1276

壬辰　文学事兪千遇卒。
#高丽史28卷-世家28-忠烈王1-02-52-1276

秋七月乙未　元宗于宗庙以平章事李世材蔡桢配享。
#高丽史28卷-世家28-忠烈王1-02-53-1276

丙申以柳璥为佥议侍郞赞成事监修国史判版　司事李汾禧知密直司事。
#高丽史28卷-世家28-忠烈王1-02-54-1276

丁酉将军车信自元还帝赐王重锦七十匹。
#高丽史28卷-世家28-忠烈王1-02-55-1276

元遣王延生推刷耽罗人物。 延生司徒祯庶子也珍岛之败没入元。
#高丽史28卷-世家28-忠烈王1-02-56-1276

戊戌都兵马使言: "秃鲁花子弟至京师请托而还者请皆免官追征盘缠银纻国　马。" 王许之除免官。
#高丽史28卷-世家28-忠烈王1-02-57-1276

丙午元遣使来采金。
#高丽史28卷-世家28-忠烈王1-02-58-1276

癸丑遣大将军印公秀及达鲁花赤采金于洪州只得二钱。
#高丽史28卷-世家28-忠烈王1-02-59-1276

遣中赞金方庆直史馆文琏如元贺圣节王上书中书省一曰: "达鲁花赤经历张国纲明敏淸平百姓德之瓜期已满乞令留任。" 一曰: "小邦秤制异于上国前者蒙赐一十六斤秤一连十斤半等子一盘三斤二两等子一介用之中外未可周遍乞更赐秤子等子各五百。"
#高丽史28卷-世家28-忠烈王1-02-60-1276

