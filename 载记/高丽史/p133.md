<!-- { "loadSidebar": true } -->
#高丽史23卷-世家23-高宗2-21-05-1234

癸亥征诸道民丁营宫阙及百司。
#高丽史23卷-世家23-高宗2-21-06-1234

二月壬申遣将军金宝鼎如蒙古军是日边报: "蒙兵留百余骑于东眞余皆引还。"
#高丽史23卷-世家23-高宗2-21-07-1234

癸未燃灯王如奉恩寺以故　政车倜家为奉恩寺撤民家以广辇路时虽迁都草创然凡球庭宫殿寺社号皆拟松都八关燃灯行香道场一依旧式。
#高丽史23卷-世家23-高宗2-21-08-1234

丁亥以营宫阙移御大将军宋緖家。
#高丽史23卷-世家23-高宗2-21-09-1234

三月甲辰斩大将军赵叔昌于市。
#高丽史23卷-世家23-高宗2-21-10-1234

夏五月乙巳赐金炼成等及第。
#高丽史23卷-世家23-高宗2-21-11-1234

己未侍中金就砺卒。
#高丽史23卷-世家23-高宗2-21-12-1234

六月己巳王如奉恩寺。
#高丽史23卷-世家23-高宗2-21-13-1234

秋七月甲子遣内侍李白全奉安御衣于南京假阙。 有僧据谶云: "自扶　山分为左苏曰阿思达是古杨州之地。 若于此地营宫阙而御之则国祚可延八百年。" 故有是命。
#高丽史23卷-世家23-高宗2-21-14-1234

八月丁卯日食密云不见。
#高丽史23卷-世家23-高宗2-21-15-1234

九月丁酉朔亲设消　道场于内殿以禳星变。
#高丽史23卷-世家23-高宗2-21-16-1234

淮安公　卒。
#高丽史23卷-世家23-高宗2-21-17-1234

冬十月庚寅册崔瑀为晋阳侯。
#高丽史23卷-世家23-高宗2-21-18-1234

十一月丙申奉安太祖神御于开京寿昌宫。
#高丽史23卷-世家23-高宗2-21-19-1234

甲子亲设消　道场于内殿以禳星变。
#高丽史23卷-世家23-高宗2-22-01-1235

○(乙未)二十二年春正月甲寅元子　冠册为太子。
#高丽史23卷-世家23-高宗2-22-02-1235

二月丁丑燃灯王如奉恩寺。
#高丽史23卷-世家23-高宗2-22-03-1235

庚辰设止风道场于内殿。
#高丽史23卷-世家23-高宗2-22-04-1235

壬午奉太祖神御移安于南京新阙。
#高丽史23卷-世家23-高宗2-22-05-1235

壬子诏: "自三月至五月安御衣于南京阙七月至十月移安旧京康安殿十一月至明年二月又于南京周而复始。"
#高丽史23卷-世家23-高宗2-22-06-1235

三月甲辰亲设功德天道场于内殿。
#高丽史23卷-世家23-高宗2-22-07-1235

壬子诏: "义静二州人物凋残且移入水内不得耕种不宜各置官吏其以静州副使兼理义州。"
#高丽史23卷-世家23-高宗2-22-08-1235

夏五月己亥亲设消　道场于内殿。
#高丽史23卷-世家23-高宗2-22-09-1235

六月癸亥王如奉恩寺。
#高丽史23卷-世家23-高宗2-22-10-1235

乙酉以知奏事金若先女为太子妃诏: "以国用不裕量　开福礼物又停宰枢以下赐宴。"
#高丽史23卷-世家23-高宗2-22-11-1235

秋闰七月丙子西北面兵马使报: "蒙兵侵安边都护府。"
#高丽史23卷-世家23-高宗2-22-12-1235

壬午命前后左右军阵主知兵马事沿江防戍又令广州南京合入江华。
#高丽史23卷-世家23-高宗2-22-13-1235

八月壬辰日官奏: "令百官每日自辰至午时拜日*　{禳}兵。"
#高丽史23卷-世家23-高宗2-22-14-1235

辛亥崔瑀都房夜别抄都领李裕贞自请击贼授兵百六十人遣之。
#高丽史23卷-世家23-高宗2-22-15-1235

癸丑海州驰报: "蒙兵陷龙冈咸从三登等城执其守令。"
#高丽史23卷-世家23-高宗2-22-16-1235

九月癸亥制: "国家移都民方疮痍又经* {狄}兵甚可怜恤其中外二罪以下　皆原免配岛归乡者量移。"
#高丽史23卷-世家23-高宗2-22-17-1235

辛未以安东人谋引蒙古兵向东京命上将军金利生为东南道指挥使忠淸州道按察使庾硕副之。
#高丽史23卷-世家23-高宗2-22-18-1235

丙子幸贤圣寺。
#高丽史23卷-世家23-高宗2-22-19-1235

蒙兵引东眞兵攻陷龙津鎭。
#高丽史23卷-世家23-高宗2-22-20-1235

戊寅东眞兵陷鎭溟城李裕贞等击蒙兵于海平败绩。 一军尽没。
#高丽史23卷-世家23-高宗2-22-21-1235

冬十月庚寅朔东西北面兵马使皆报: "蒙兵又多入境。"
#高丽史23卷-世家23-高宗2-22-22-1235

辛丑蒙兵攻破洞州城。
#高丽史23卷-世家23-高宗2-22-23-1235

辛亥夜别抄与砥平县人夜击蒙兵杀获甚多取马驴来献。
#高丽史23卷-世家23-高宗2-22-24-1235

十一月癸酉设八关会幸法王寺。
#高丽史23卷-世家23-高宗2-22-25-1235

丁亥日官奏: "阙北别构一屋设阎满德加威怒王神呪道场以禳兵祸。"
#高丽史23卷-世家23-高宗2-23-01-1236

○(丙申)二十三年春正月丁亥以大将军李龄长为东北面知兵马事判少府监事孙袭卿为西北面知兵马事。
#高丽史23卷-世家23-高宗2-23-02-1236

二月戊子朔设消灾道场于内殿。
#高丽史23卷-世家23-高宗2-23-03-1236

庚子燃灯王如奉恩寺命内侍柳宗卿崔宗敬赐花酒于晋阳府翌日大会亦如之。
#高丽史23卷-世家23-高宗2-23-04-1236

壬寅曲宴于内殿承宣蔡松年奏: "仆射宋景仁素善为处容戱。" 景仁乘　作戱略无愧色。
#高丽史23卷-世家23-高宗2-23-05-1236

癸丑太子妃生子谌。
#高丽史23卷-世家23-高宗2-23-06-1236

夏四月己亥雨雹大如栗。
#高丽史23卷-世家23-高宗2-23-07-1236

五月壬申守司空太集成卒。
#高丽史23卷-世家23-高宗2-23-08-1236

丙子长州防戍所驰报: "蒙兵五十余骑入关东。"
#高丽史23卷-世家23-高宗2-23-09-1236

戊寅赐朴曦等及第。
#高丽史23卷-世家23-高宗2-23-10-1236

六月丙戌朔王如奉恩寺。
#高丽史23卷-世家23-高宗2-23-11-1236

庚寅蒙古兵渡义州江屯乌勿只川又屯宁朔鎭癸巳游兵来屯嘉州乙未屯安北府云岩驿嘉博二州之*闲火气连天。 又于宣州兄弟山之野分屯凡十七所丙申遂遍屯慈朔龟郭之*闲。
#高丽史23卷-世家23-高宗2-23-12-1236

丁酉分遣诸道山城防护别监。
#高丽史23卷-世家23-高宗2-23-13-1236

戊戌蒙兵先锋入黄州庚子至信安二州。
#高丽史23卷-世家23-高宗2-23-14-1236

秋七月辛酉蒙兵至价州京别抄校尉希景价州中郞将明俊等伏兵夹击杀伤颇多取鞍马弓矢衣服等物。
#高丽史23卷-世家23-高宗2-23-15-1236

长州郞将光大等至定州掳蒙兵二人。
#高丽史23卷-世家23-高宗2-23-16-1236

丁卯以崔瑀外孙内给事金晸守司空柱国瑀以年少不称固辞。
#高丽史23卷-世家23-高宗2-23-17-1236

癸酉蒙兵二十余骑入慈州东郊掳刈禾民二十余人皆杀之。
#高丽史23卷-世家23-高宗2-23-18-1236

八月丁亥设消灾道场于内殿。
#高丽史23卷-世家23-高宗2-23-19-1236

戊子东女眞援兵百骑自耀德静边趣永兴仓。
#高丽史23卷-世家23-高宗2-23-20-1236

甲午设功德天道场于内殿。
#高丽史23卷-世家23-高宗2-23-21-1236

丁酉蒙兵陷慈州副使崔景侯判官金之伫殷州副使金景禧等皆被害。
#高丽史23卷-世家23-高宗2-23-22-1236

丙午席岛防护别监擒蒙兵三人槛送于京。
#高丽史23卷-世家23-高宗2-23-23-1236

丁未蒙兵百余人自温水郡南下趣车悬岘。
#高丽史23卷-世家23-高宗2-23-24-1236

戊申蒙兵分屯于南京平泽牙州河阳仓等处。
#高丽史23卷-世家23-高宗2-23-25-1236

己酉夜别抄指谕李林寿朴仁杰各率一百余人分向蒙兵屯所。
#高丽史23卷-世家23-高宗2-23-26-1236

九月丁巳蒙兵围温水郡郡吏玄吕等开门出战大败之斩首二级中矢石死者二百余人所获兵仗甚多王以其郡城隍神有密佑之功加封神号以吕为郡户长。
#高丽史23卷-世家23-高宗2-23-27-1236

壬戌蒙兵至竹州谕降防护别监宋文胄力战走之。
#高丽史23卷-世家23-高宗2-23-28-1236

壬申幸贤圣寺。
#高丽史23卷-世家23-高宗2-23-29-1236

冬十月甲午全罗道指挥使上将军田甫龟报: "蒙兵至全州古阜之境。"
#高丽史23卷-世家23-高宗2-23-30-1236

戊戌设消灾道场于内殿。
#高丽史23卷-世家23-高宗2-23-31-1236

癸丑扶宁别抄医业举人全公烈伏兵于高　寺山路邀击蒙兵二十骑杀二人取兵仗及马二十余匹赏公烈听本业入仕。
#高丽史23卷-世家23-高宗2-23-32-1236

十一月丙寅设八关会幸法王寺命内侍少府监庾硕赐酒果于晋阳府翌日亦如之。
#高丽史23卷-世家23-高宗2-23-33-1236

十二月戊子夜别抄朴仁杰等遇蒙兵于公州孝加洞与战死者十六人。
#高丽史23卷-世家23-高宗2-23-34-1236

