<!-- { "loadSidebar": true } -->
八月癸巳流判密直司事吴仁泽于淸风郡密直副使金达祥于沃州寻拜达祥为汉阳尹。
#高丽史40卷-世家40-恭愍王3-13-53-1364

丙午桧山君黄石奇卒。
#高丽史40卷-世家40-恭愍王3-13-54-1364

甲寅以金　为西北面都巡问使; 以知都佥议梁伯益为都指挥使; 前同知密直司事柳渊为东北面都指挥使。
#高丽史40卷-世家40-恭愍王3-13-55-1364

九月己巳护军张子温还自元言: "帝命王复位槛送崔濡。" 王大悦赐子温廐马一匹金带一腰银一锭米豆五十石布二百五十匹拜上护军其从者二人各赐银一锭米十石。
#高丽史40卷-世家40-恭愍王3-13-56-1364

乙酉洪淳李子松金庾黄大豆还自元各赐米豆三十石。
#高丽史40卷-世家40-恭愍王3-13-57-1364

冬十月辛丑元遣翰林学士承旨奇田龙诏王复位曰: "我世祖皇帝混一文轨高丽王* 向风归附授以王爵遂结懿亲　兹有年朝贡不絶汝伯颜帖木儿克承先业世笃勤劳比者妖贼陆梁转掠辽　之境犯其疆场乃能出奇制胜歼除群丑玺章宝玉复归天府功在我家允有光于前烈不图崔濡阴萌险谲妄希进用倚权臣　思监为　莩构　官朴不花为媒　　聋奏请诏旨无辜易位爰及干戈一方骚然朕所深叹厥今公论昭著重以台评是用大明黜陟其塔思帖木儿收还印绶　居永平肆命伯颜帖木儿仍复旧爵绥辑其民为朕东藩尔其益笃忠孝毋替厥勋尙钦哉。"
#高丽史40卷-世家40-恭愍王3-13-58-1364

壬寅元执送崔濡系巡军。
#高丽史40卷-世家40-恭愍王3-13-59-1364

癸巳王宴元使奇田龙于内殿赐鞍马田龙不受。
#高丽史40卷-世家40-恭愍王3-13-60-1364

丁未以李公遂领都佥议; 洪淳知都佥议兼监察大夫; 李子松为密直副使; 金庾为密直副使。
#高丽史40卷-世家40-恭愍王3-13-61-1364

己酉以王重贵同知密直司事。
#高丽史40卷-世家40-恭愍王3-13-62-1364

辛亥遣赞成事李仁复如元谢复位表曰: "恩还爵秩事辨罔诬感动*干{于}天涕零如雨切以邪正之实欲盖而弥彰上下之情终通而难否有谗言之或　而公论之必明比者本国奸人崔帖木儿不花谋立先祖臣益智礼普化王出妾所生塔思帖木儿为国王因怀废臣之心遂肆欺天之计表笺礼物公为白日之夺攘符玺捷书卒沮明庭之论赏旣自幸阴谋之中又必欲显罚之加而臣孤囚山海之*闲极目云　之表剥肤虽切素节何移  顾影自伤赤心谁谅  惟冀悟于万一以忍死于*　{须}臾果天道之不差而罪人之斯得旌别淑慝特颁当　之言振肃纪纲丕视录功之载星　聿至日角若临释贝锦之前疑已为多幸复藩屛之旧职益添殊荣　又宫锦昼鲜仙　春　岂意非常之宠　加不肖之躬  兹盖伏遇践怀远以德之猷存去邪勿疑之念察彼蔽聪而明其冒膺异渥之责怜臣敌忾而赐以'有光前烈'之褒遂令谤毁之余终荷保全之惠臣敢不对扬休命倍输述职之诚绥辑遗民永戴同仁之化 "
#高丽史40卷-世家40-恭愍王3-13-63-1364

乙卯李公遂还自元。
#高丽史40卷-世家40-恭愍王3-13-64-1364

己未遣同知密直司事王重贵如元贺千秋。
#高丽史40卷-世家40-恭愍王3-13-65-1364

十一月辛酉崔濡伏诛。
#高丽史40卷-世家40-恭愍王3-13-66-1364

丙寅以田禄生为监察大夫; 廉之范为密直副使。
#高丽史40卷-世家40-恭愍王3-13-67-1364

戊辰遣密直副使韩公义如元贺正。
#高丽史40卷-世家40-恭愍王3-13-68-1364

癸未宥二罪以下领都佥议金逸逢女壻版图摠郞李林伯欲胁奸良家女其母不听使奴欧杀之王以逸逢故幷宥之典法司以罪不入赦不奉旨。
#高丽史40卷-世家40-恭愍王3-13-69-1364

十二月庚寅倭寇阻江杀关吏命赞成事崔莹将兵击之。
#高丽史40卷-世家40-恭愍王3-13-70-1364

辛丑命宰相条便民事以闻。
#高丽史40卷-世家40-恭愍王3-13-71-1364

戊申赞成事李龟寿弃官至瑞原高领寺欲祝发。 王闻之遽使人追还复其职。
世家卷第四十。



#高丽史41卷-世家41-00-00-00-0000

世家卷第四十一。 高丽史四十一。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史41卷-世家41-恭愍王4-00-00-0000

恭愍王四。
#高丽史41卷-世家41-恭愍王4-14-01-1365

○(乙巳)十四年春正月戊辰遣密直副使金庾如元请执送德兴君。 庾至辽阳知枢密院事黑驴谓庾曰: "帝　臣杖塔思帖木儿还其本国今方背疽待其愈杖而归之。" 庾闻之乃还。
#高丽史41卷-世家41-恭愍王4-14-02-1365

丙子以密直郑思道为庆尙道巡问使; 佥议评理李金刚为全罗道巡问使; 知佥议洪淳为西北面巡问使; 左常侍李成林为西海道巡问使; 判典校寺事申翼之为杨广道巡问使。
#高丽史41卷-世家41-恭愍王4-14-03-1365

己卯地震。
#高丽史41卷-世家41-恭愍王4-14-04-1365

二月丁酉以公主有娠弥月赦二罪以下。
#高丽史41卷-世家41-恭愍王4-14-05-1365

甲辰公主病剧又赦一罪。 是日公主薨。 王奉太后移御于德宁公主殿。 辍朝三日百官玄冠素服。
#高丽史41卷-世家41-恭愍王4-14-06-1365

癸丑遣黄原君崔伯左副代言金精如元贺圣节。
#高丽史41卷-世家41-恭愍王4-14-07-1365

丙辰遣密直副使李子松往辽阳　黑驴白金及鞍。
#高丽史41卷-世家41-恭愍王4-14-08-1365

三月庚申倭寇乔桐江华命东西江都指挥使赞成事崔莹帅兵出鎭东江。
#高丽史41卷-世家41-恭愍王4-14-09-1365

壬戌遣密直副使杨伯渊如元告公主丧。
#高丽史41卷-世家41-恭愍王4-14-10-1365

戊辰女眞所音山所应哥阿豆刺等请降处之朔方。
#高丽史41卷-世家41-恭愍王4-14-11-1365

己巳元遣吏部侍郞王朶例秃吏部奏差胡天锡来册王为太尉仍赐酒。 又以壬寅平红贼功宣授韩方信秘书监丞安遇庆广文监丞黄裳经正监丞李龟寿太仆寺丞李余庆崇文监丞　阶奉训大夫。 王迎于行省仍宴使臣。
#高丽史41卷-世家41-恭愍王4-14-12-1365

倭入昌陵取世祖眞以归。 以金续命为东西江都指挥使。
#高丽史41卷-世家41-恭愍王4-14-13-1365

己卯命领都佥议李公遂诣昌陵复安世祖位板。
#高丽史41卷-世家41-恭愍王4-14-14-1365

庚辰以柳濯为都佥议侍中; 庆千兴守侍中; 李寿山判三司事; 李仁复宋卿安遇庆崔莹李龟寿为赞成事; 李仁任金续命为三司右左使; 李珣安遇祥判开城府事; 禹　韩晖金贵李金刚梁伯益为佥议评理; 洪淳知都佥议; 元松寿为政堂文学; 朴椿判密直司事; 池龙寿宋仁绩为密直使; 柳渊梁伯渊知密直司事; 李穑签书密直司事; 王重贵金元命赵希古同知密直司事; 边安烈韩公义李子松金庾廉之范洪师范为密直副使; 崔孟孙为密直提学; 韩方信为西原君; 柳淑为瑞宁君; 不花帖木儿为高城君。
#高丽史41卷-世家41-恭愍王4-14-15-1365

戊子遣密直副使洪师范如元谢册命。 表曰: "践修先緖光膺千里之封迪简上心又锡三公之命恩非意及感与愧幷。 臣斗　　材藩辅遗裔由弱岁入承睿眷以致立扬。 虽寸心恒抱愚衷莫伸报　偶値豕蛇之至少输犬马之诚。 然蝇止樊竟遭诬构之祸如鱼脱网实荷保全之私。 甫获更生絶无他望。 忽星　之戾止惊玺书之在兹。 欲辞让则近名故　　焉就职远惭止足深戒满盈。 皇帝陛下运抚中兴仁同一视遂颁茂渥以宠遐邦。 臣谨保家声益彰圣化九　虽远如瞻　　之光。 四境粗安惟祝冈陵之寿。"
#高丽史41卷-世家41-恭愍王4-14-16-1365

夏四月辛卯吴王张士诚遣使来献方物。
#高丽史41卷-世家41-恭愍王4-14-17-1365

壬辰葬公主于正陵。
#高丽史41卷-世家41-恭愍王4-14-18-1365

戊戌平城府院君金逸逢卒。
#高丽史41卷-世家41-恭愍王4-14-19-1365

己亥倭寇乔桐江华至于东西江命赞成事安遇庆李龟寿领兵御之。
#高丽史41卷-世家41-恭愍王4-14-20-1365

辛丑以旱雩。
#高丽史41卷-世家41-恭愍王4-14-21-1365

以杨伯渊为西北面都巡慰使前汉阳尹金达祥为杨广道都巡问使。
#高丽史41卷-世家41-恭愍王4-14-22-1365

遣监察大夫田禄生宦者府院君方节如元进礼物于皇太子又赠廓扩帖木儿及渖王等。
#高丽史41卷-世家41-恭愍王4-14-23-1365

崔伯杨伯渊洪师范等以元乱道梗不至而复。
#高丽史41卷-世家41-恭愍王4-14-24-1365

壬寅以典理判书金先致为东北面都巡问使礼仪判书李守为西北面都兵马使。
#高丽史41卷-世家41-恭愍王4-14-25-1365

甲辰以田禄生为密直提学; 金先致为密直副使; 金光祚为缶川君; 金达祥为和义君; 李子松为公川君; 金汉贵为监察大夫。
#高丽史41卷-世家41-恭愍王4-14-26-1365

丙午以知平州事李守贪污杖百七除名。
#高丽史41卷-世家41-恭愍王4-14-27-1365

五月以妖僧遍照为师傅咨访国政。
#高丽史41卷-世家41-恭愍王4-14-28-1365

乙丑地震。
#高丽史41卷-世家41-恭愍王4-14-29-1365

