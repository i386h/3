<!-- { "loadSidebar": true } -->
己未以崔忠献守*大傅　知政事吏兵部尙书判御史台事; 王珪为御史大夫; 白存濡同知枢密院事; 金平李自贞　为枢密院副使; 于承庆为枢密院知奏事; 安有孚李抗为左右承宣; 金陟候知御史台事; 崔奕为殿中少监御史杂端; 郑德宇为右司谏; 朴得文朴仁硕为殿中侍御史; 任孝明为殿中内给事; 李承白李得绍为左右正言。
#高丽史21卷-世家21-神宗-06-01-1203

○(癸亥)六年春正月辛*(  ){未}朔放朝贺。
#高丽史21卷-世家21-神宗-06-02-1203

己丑幸神众院。
#高丽史21卷-世家21-神宗-06-03-1203

乙未亲设帝释道场于修文殿。
#高丽史21卷-世家21-神宗-06-04-1203

二月乙巳幸法云寺。
#高丽史21卷-世家21-神宗-06-05-1203

戊午设压兵无能胜道场于修文殿。
#高丽史21卷-世家21-神宗-06-06-1203

壬戌幸普济寺设五百罗汉斋以祈灭贼。
#高丽史21卷-世家21-神宗-06-07-1203

己巳王如灵通寺时御辇轴头忽折王乘马至选军门。 尙乘局改轴以进王复乘辇。 太子扈行马且逸易以他马。
#高丽史21卷-世家21-神宗-06-08-1203

三月戊子幸王轮寺。
#高丽史21卷-世家21-神宗-06-09-1203

乙未幸妙通寺。
#高丽史21卷-世家21-神宗-06-10-1203

丙申虑囚。
#高丽史21卷-世家21-神宗-06-11-1203

夏四月丁未太白昼见。
#高丽史21卷-世家21-神宗-06-12-1203

甲寅设消　道场于宣庆殿。
#高丽史21卷-世家21-神宗-06-13-1203

六月戊戌朔王如奉恩寺。
#高丽史21卷-世家21-神宗-06-14-1203

癸丑太白昼见。
#高丽史21卷-世家21-神宗-06-15-1203

秋七月戊辰以王玹守司空; 李椿老　知政事仍令致仕; 康硕侯为右正言。
#高丽史21卷-世家21-神宗-06-16-1203

辛未设消　道场于宣庆殿。
#高丽史21卷-世家21-神宗-06-17-1203

遣将军尹公直如金谢贺生辰。
#高丽史21卷-世家21-神宗-06-18-1203

戊寅遣左司郞中郭公义如金贺天寿节。
#高丽史21卷-世家21-神宗-06-19-1203

辛巳太白昼见。
#高丽史21卷-世家21-神宗-06-20-1203

乙酉中书平章事金晙卒。
#高丽史21卷-世家21-神宗-06-21-1203

八月辛亥　知政事郑国俭卒。
#高丽史21卷-世家21-神宗-06-22-1203

癸丑幸普济寺设五百罗汉斋。
#高丽史21卷-世家21-神宗-06-23-1203

九月甲午崔忠献诣奉恩寺祭太祖眞殿仍献衣　。
#高丽史21卷-世家21-神宗-06-24-1203

冬十月辛丑设消　道场于宣庆殿。
#高丽史21卷-世家21-神宗-06-25-1203

乙卯幸王轮寺。
#高丽史21卷-世家21-神宗-06-26-1203

十一月丁卯幸妙通寺。
#高丽史21卷-世家21-神宗-06-27-1203

辛未设佛顶道场于宣庆殿。
#高丽史21卷-世家21-神宗-06-28-1203

戊寅设八关会幸法王寺。
#高丽史21卷-世家21-神宗-06-29-1203

戊子王以恭睿太后忌晨将如灵通寺日官奏: "天文有警不宜出" 不果行。
#高丽史21卷-世家21-神宗-06-30-1203

壬辰金遣兵部侍郞尹孝来贺生辰。
#高丽史21卷-世家21-神宗-06-31-1203

十二月乙未朔宴金使于大观殿。
#高丽史21卷-世家21-神宗-06-32-1203

戊午以车若松守*大尉中书平章事; 崔忠献为中书侍郞平章事吏部尙书判御史台事太子少师; 王珪　知政事; 丁光　金凤毛　为枢密院副使; 朴晋材为尙书左丞; 张允文试大府卿右谏议大夫知制诰; 李端林为右正言知制诰。
#高丽史21卷-世家21-神宗-06-33-1203

庚申王发背疽辛酉崔忠献入内问疾。
#高丽史21卷-世家21-神宗-07-01-1204

○(甲子)七年春正月丁卯崔忠献又问疾王谓曰: "寡人由藩邸卽宝位公之力也年旣老矣加以弥留不能听朝欲传位于太子。" 忠献对曰: "愿上善自摄养禅位之命非臣所敢从也。" 遂出。
#高丽史21卷-世家21-神宗-07-02-1204

戊辰忠献邀*　{　}宰崔诜平章事奇洪寿于私第密议内禅之事。
#高丽史21卷-世家21-神宗-07-03-1204

己巳忠献复入问疾王语以内禅意甚　　忠献以告太子太子涕泣固辞。 王移御于千龄殿诏太子曰: "朕以凉德谬袭丕基年旣衰　病且弥留不敢听政。 眷尔元子学就光明德孚民望肆以大宝用付于尔。" 忠献白太子曰: "君父之命不宜固辞。" 引入康安殿进御服北面再拜奉出大观殿受百官朝贺王扶起谓忠献曰: "今日朕之志愿已毕病亦随愈卿于朕之父子功德不浅无以为报。" 遂泣下。 忠献再拜而出。 王谓承宣及重房等曰: "今日以后不复见卿等矣宜各善辅嗣君以臻至理。" 闻者莫不流涕。
#高丽史21卷-世家21-神宗-07-04-1204

丁丑王移御德阳侯邸遂薨遗诏: "勿殡干始殿。" 戊寅殡于内史洞靖安宫在位七年寿六十一谥曰靖孝庙号神宗葬于城南陵曰阳陵。 高宗四十年加谥敬恭。
#高丽史21卷-世家21-神宗-07-05-1204

○史臣赞曰: "神宗为崔忠献所立生杀废置皆出其手。 徒拥虚器立于臣民之上如木偶人耳惜哉。"
#高丽史21卷-世家21-熙宗-00-00-0000

熙宗。
#高丽史21卷-世家21-熙宗-00-01-0000

熙宗成孝大王讳　字不陂古讳悳神宗长子母曰靖宣太后金氏。 明宗十一年辛丑五月癸未生神宗三年四月册封太子七年正月己巳受内禅卽位。
#高丽史21卷-世家21-熙宗-00-02-0000

丁丑神宗薨二月庚申葬于阳陵。
#高丽史21卷-世家21-熙宗-00-03-0000

遣郞中任永龄如金告丧。
#高丽史21卷-世家21-熙宗-00-04-0000

三月丁卯释奠于文宣王以国恤用是月。
#高丽史21卷-世家21-熙宗-00-05-0000

夏四月甲午朔尊母金氏为王太后。
#高丽史21卷-世家21-熙宗-00-06-0000

己未赦。
#高丽史21卷-世家21-熙宗-00-07-0000

五月庚午改王生日寿祺节为寿成。
#高丽史21卷-世家21-熙宗-00-08-0000

六月己亥金遣祭奠使小府监张　大理少卿梅琼慰问使工部侍郞石*悫起复使吏部侍郞朮甲晦等来。 三使*闲一日入京分处仁恩迎恩宣恩三馆。
#高丽史21卷-世家21-熙宗-00-09-0000

乙卯王服　衫引祭奠使迎诏于延庆宫。
#高丽史21卷-世家21-熙宗-00-10-0000

庚申宴金使。 旧例当客使宴日内侍一人承命出右仓干*　十五石分给侍卫军人是日军人怒不均分欧杀抄一人。 内侍逃免。 刑部囚系军人鞫问　掠死者数人终不得杀抄者。
#高丽史21卷-世家21-熙宗-00-11-0000

秋七月壬戌朔金遣横宣使兵部侍郞完颜立来。
#高丽史21卷-世家21-熙宗-00-12-0000

八月戊午遣将军金庆夫礼部侍郞崔光遇如金谢赐祭。
#高丽史21卷-世家21-熙宗-00-13-0000

　知政事车若松卒。
#高丽史21卷-世家21-熙宗-00-14-0000

九月辛未燃灯幸法王寺。 壬申设大会今用九月者以正月方初丧也。
#高丽史21卷-世家21-熙宗-00-15-0000

是月遣使如金谢慰问起复横宣。
#高丽史21卷-世家21-熙宗-00-16-0000

冬十月癸巳赐印得侯等及第。
#高丽史21卷-世家21-熙宗-00-17-0000

十一月甲子立元子祉为王太子年八岁。
#高丽史21卷-世家21-熙宗-00-18-0000

十二月癸丑以崔忠献守太师门下侍郞同中书门下平章事。
#高丽史21卷-世家21-熙宗-01-01-1205

○(乙丑)元年夏四月辛亥枢密院使金平卒。
#高丽史21卷-世家21-熙宗-01-02-1205

六月甲午弘文公徒诸生诉忠献曰: "本徒及第林得侯附势卖我宣圣堂于将军金俊请罪之。" 数日宪台囚得侯狱征白银十斤。
#高丽史21卷-世家21-熙宗-01-03-1205

秋七月丙辰赐马仲奇等及第。
#高丽史21卷-世家21-熙宗-01-04-1205

八月宋商船将发礼成江监检御史安琓行视　出之物得犯禁宋商数人笞之太甚。 忠献闻之罢琓又论不择遣御史罢侍御朴得文。
#高丽史21卷-世家21-熙宗-01-05-1205

冬十二月丁卯以崔忠献为门下侍中晋康郡开国侯; 奇洪寿判吏部事。
#高丽史21卷-世家21-熙宗-02-01-1206

○(丙寅)二年春二月己未　神宗于*大庙。
#高丽史21卷-世家21-熙宗-02-02-1206

夏四月甲子金遣大理卿移刺光祖小府监马　来册王宣庆大观两殿倚屛久为尘污。 王命忠献子将军瑀书洪范于宣庆殿无逸于大观殿以迎北使。 癸酉王将受册遣左承宣郑叔瞻议行礼所于金使*　曰: "受册宣庆殿设宴大观殿行望诏拜于升平门外。" 王以问忠献对曰: "前王时宣庆殿　故受册于大观而望诏于升平门外今正殿已成岂可苟循一时之制而便失旧规耶 " 遂从之。
#高丽史21卷-世家21-熙宗-02-03-1206

六月甲寅赐庾亮才等及第。
#高丽史21卷-世家21-熙宗-02-04-1206

丙寅震大将军朴挺谟挺谟为人贪　诈伪。
#高丽史21卷-世家21-熙宗-02-05-1206

秋八月甲戌谒显陵。
