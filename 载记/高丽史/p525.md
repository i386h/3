<!-- { "loadSidebar": true } -->
#高丽史103卷-列传16-金希　-003

出为义州分道将军十年金元帅*于哥下屯兵马山潜寇义静麟三州。 希　奏请往击不得命。 乃遣甲士百人掩袭*于哥下营擒三人奔溃溺鸭绿江死者颇多。 取辎重二十二船以还。 俄改西北面兵马副使。 十三年*于哥下欲使其兵变蒙古服入寇义静州。 知兵马使李允　遣别将金利生大官丞白元凤率兵二百余人渡鸭绿江攻破石城斩宣抚副统等五人获牛马兵仗不见*于哥下而还。 希　与判官礼部员外郞孙袭卿监察御史宋国瞻议曰: "*于哥下背我国恩掠我边民而莫有御者国之耻也。 宜相与戮力追讨以雪国耻。" 遂选步骑一万余人希　将中军袭卿将左军国瞻将右军赍二十日粮往讨石城。 *于哥下遣兵救之。 希　等与战奋击大败之斩七十余级。 急攻石城城主率兵出降。 涕泣衔块誓天乞解围。
#高丽史103卷-列传16-金希　-004

希　数*于哥下背恩之罪而还至紫布江　已解不可渡。 是夜　合乃渡入自淸虏鎭。 希　作诗云: "将军杖钺未雪耻 将何面目朝天阙一奋靑蛇指马山胡军势欲皆顚蹶虎贲腾拏涉五江城郭烂为　烬末临　已畅丈夫心反面无由愧汗发。" 国瞻和云: "以仁为脊义为锋此是将军新巨阙一挥向海鲸　奔再举向陆犀象蹶　彼马山穷　儿制之可以随鞭末朝涉五江暮献捷喜气万斛春光发。" 袭卿和云: "塞垣无鼎又无锺欲记元功诗可阙书之板上告后来观者争前　复蹶孟明济河雪秦耻若比于公当处末明年又可定天山三箭元无一虚发。"
#高丽史103卷-列传16-金希　-005

初希　将发兵密以书告崔怡及还有司欲劾希　擅兴师闻怡知之遂寝。 然功赏不行。 明年出为全罗道巡问使。 希　尝泄术僧演之相崔怡之语有人因　怡曰: "希　等谋害公。" 怡遣人捕希　等。 时*希　{希　}在罗州捕者至。 略无惧色从容语曰: "愿一言而死。" 遂口号云: "欲报淸河百注恩东西南北摠忘身柰何一旦逢天厌紫陌人为碧海人。" 自投于海幷沈其子弘己等三人。 希　美风仪有智勇通书史为怡所亲信。 怡病希　恐不　卜于演之家为妬势者所谗而死。
#高丽史103卷-列传16-金希　-006

弘己娶上将军赵廉卿女廉卿悯弘己无罪而死举家为之茹蔬。 一日怡宴两府及诸将军问廉卿曰: "何故不食肉 " 曰: "合家素馔故也。" 怡变色曰: "我知之公若无异心宜速纳壻。" 廉卿惧欲妻以郞将尹周辅女泣曰: "夫死几日而遽欲夺志。" 廉卿强之。 婚夕周辅梦弘己击其势。 惊觉俄而阴痛翼日乃死。
#高丽史103卷-列传16-金希　-007

希　壻郑相判枢密通辅子也恃势骄横。 尝奸大将军池允深妻流南方后召还。 夜至寿德宫里门闭相怒管　者迟来从门隙射杀之。 法官大集成金得循崔宗蕃洪斯胤等听希　通辅嘱不问唯郞中李廷　固执不得遂以轻罪论免。 未几廷　为晋阳副使崔怡嘉其守法拜紫门指谕。
#高丽史103卷-列传16-李子晟-000

李子晟。
#高丽史103卷-列传16-李子晟-001

○李子晟牛峯郡人父公靖兵部尙书。 子晟性刚烈有勇力善射。 屡从军有功累迁上将军。 高宗十八年蒙古元帅撒礼塔举兵入侵王命将帅三军御之屯洞仙驿。 会日暮谍者报无贼变三军解鞍而息。 有人登山呼曰: "蒙古兵至矣。" 军中大警皆溃。 蒙古兵八千余人突至子晟及将军李承子卢坦等五六人殊死拒战。 子晟中流矢坦中　坠马有兵救之仅免。 三军始集而与战蒙古兵稍却复来击我右军。 有散员李之茂李仁式等四五人拒之马山草贼之从军者二人射蒙古兵应弦而　官军乘胜击走之。
#高丽史103卷-列传16-李子晟-002

明年迁都江华御史台　隶李通乘开京虚啸聚畿县草贼及城中奴隶以反。 逐留守兵马使遂作三军移牒诸寺招集僧徒掠取公私钱谷。 王以子晟为后军阵主枢密副使赵廉卿为中军阵主上将军崔瑾为右军阵主讨之。 贼闻三军自江华来拒于江。 三军与战于升天府东郊大败之。 别将李甫郑福绥率夜别抄先至开城贼闭门城守。 甫　曰: "吾等已破官军而还可速开门。" 门者信之卽开。 甫福绥等斩守门者引兵至通家斩之。 子晟等继至贼魁计穷逃匿。 悉捕余党诛之。
#高丽史103卷-列传16-李子晟-003

初忠州副使于宗柱每簿书*闲与判官庾洪翼有隙闻蒙古兵将至议城守有异同。 宗柱领两班别抄洪翼领奴军杂类别抄相猜忌。 及蒙古兵至宗柱洪翼与两班等皆　城走唯奴军杂类合力击逐之。 蒙古兵退宗柱等还州检官私银器奴军以蒙古兵掠去为辞户长光立等密谋杀奴军之魁者。 奴军知之曰: "蒙古兵至则皆走匿不守乃何以蒙古人所掠反归罪吾辈欲杀之乎。 　先　之。" 乃诈为会葬者吹螺集其徒。 先至首谋者家火之凡豪强之有素怨者搜杀无遗。 且令境内曰: "敢匿者灭其家。" 于是或有匿者则妇人小儿皆被害。
#高丽史103卷-列传16-李子晟-004

王又遣子晟等率三军讨之。 三军至达川水深未涉。 方造桥奴军贼魁数人隔川告曰: "吾等欲斩谋首出降。" 子晟曰: "如此则不必尽杀汝辈也。" 贼魁等还入城斩谋首僧牛本以来。 官军留屯二日奴军勇健者皆逃匿官军入城擒支党悉诛之以所获财物牛马来献。 又明年命子晟为中军兵马使讨龙门仓贼获其魁居卜往心等诛之又有东京贼崔山李儒作乱又遣子晟往击之子晟帅师倂日疾驰据永州城以待。 时贼传檄州郡刻日期会。 诸郡依违闻子晟入永乃定。 贼以为子晟军自远急来欲乘其劳击之集永之南郊。 官军登城望之告子晟曰: "我军冒热远来贼势盛且锐锋不可当宜闭门休士数日而后与战。" 子晟曰: "不可。 凡疲卒休则愈怠。 若旷日持久则贼得我情恐生他变不如急击。" 遂开门突出及贼未阵奋击大败之　尸数十里。 斩山等数十人。 令曰: "胁从罔治。" 民大悦。 子晟自平东京后将士日集其门。 恐为权贵所忌谢疾杜门人称知几。 三十八年以门下平章事卒王震悼谥义烈。
#高丽史103卷-列传16-金允侯-000

金允侯。
#高丽史103卷-列传16-金允侯-001

○金允侯高宗时人尝为僧住白岘院蒙古兵至允侯避乱于处仁城。 蒙古元帅撒礼塔来攻城允侯射杀之。 王嘉其功授上将军允侯让功于人曰: "当战时吾无弓箭岂敢虚受重赏。" 固辞不受乃改摄郞将。 后为忠州山城防护别监蒙古兵来围州城凡七十余日粮储几尽。 允侯谕　士卒曰: "若能效力无贵贱悉除官爵。 尔无不信。" 遂取官奴簿籍焚之又分与所获牛马。 人皆效死赴敌蒙古兵稍挫遂不复南。 以功拜监门卫上将军其余有军功者至官奴白丁亦赐爵有差。 出为东北面兵马使时东北面已没于蒙古故不赴官至守司空右仆射致仕。
#高丽史103卷-列传16-金应德-000

金应德。
#高丽史103卷-列传16-金应德-001

○金应德性勇敢。 元宗十一年为罗州司录时三别抄反据珍岛势甚炽州郡望风迎降或往珍岛谒见贼将至罗州副使朴　等首鼠未决。 上户长郑之吕慨然曰: "苟不能登城固守宁遁避山谷。 为州首吏何面目背国从贼乎 " 应德闻其言卽决意守城。 牒州及领内诸县入保锦城山树棘为栅率励士卒。 贼至围城攻之士卒皆　疮死守贼攻城七昼夜竟不得拔。 罗州遣金　郑元器郑允等来报王嘉之赐应德爵七品　等摄伍尉又赐米各十五石。 后应德又与贼战于珍岛获一　尽杀之。
#高丽史103卷-列传16-金应德-002

陈子和亦罗州人也长身骁勇。 按察使权　遣灵岩副使金须以兵二百守济州又使将军高汝霖率兵七十继之。 子和时年十九亦从军。 及贼攻济州须汝霖等力战死之子和直入贼中斩其将郭延寿以出。 又入又如之士卒喜跃。 旣而复入为贼所害贼乘胜尽杀官军遂陷济州。
列传卷第十六。

#高丽史104卷-列传17-00-000

列传卷第十七。 高丽史一百四。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史104卷-列传17-金方庆-000

金方庆[*(金)九容*(金)齐颜*(金)　*(金)恂*(金)永旽*(金)永煦*(金)士衡朴球]。
#高丽史104卷-列传17-金方庆-001

○金方庆字本然安东人新罗敬顺王之远孙。 父孝印性严毅少志学善书登第官至兵部尙书翰林学士。 初方庆母有娠屡梦餐云霞。 尝语人曰: "云气常在吾口鼻儿必神仙中来。" 及生养于祖敏成家小有嗔　必卧啼街衢牛马为之避人异之。
#高丽史104卷-列传17-金方庆-002

高宗朝年十六以荫补散员兼式目录事。 侍中崔宗峻爱其忠　待之以礼有大务皆委之。 累迁至监察御史监右仓请托不行。 有宰相诉权臣曰: "今御史不若前御史奉公。" 会方庆至权臣诘之对曰: "欲如前御史吾亦能之吾要储峙国　不能调众口。" 诉者大　权臣亦变色。 后为西北面兵马判官蒙兵来攻诸城入保苇岛岛有十余里平衍可耕患海潮不得垦。 方庆令筑堰播种民始苦之及秋大熟人赖以活。 岛又无井泉常陆汲往往被虏。 方庆贮雨为池其患遂絶。
#高丽史104卷-列传17-金方庆-003

入为牵龙行首时禁卫争附权门宿卫甚懈。 方庆愤其然虽疾不请告。 直庐湫隘卫士皆寓宿于外同僚姓朴者欲邀致一娼方庆固止之朴惭谢。 迁御史中丞守法不阿风节凛然。 元宗四年知御史台事。 左承宣兪千遇久执政柄。 士大夫皆趋附。 方庆途遇揖于马上千遇曰: "我是　衫奉命三品以下皆避之君何乃尔 " 方庆曰: "君与我俱三品　衫奉命我欲行礼耳。" 相诘久之方庆曰: "日已晏矣。" 遂径去。 千遇深衔之凡方庆之族求仕者辄抑之方庆不以芥意。 后攻珍岛至全罗调兵千遇田庄在长沙县。 方庆戒勿扰。 及拜上将军以事杖重房一校班主田　恶之诉权臣贬守南京。 方庆尝为西北面兵马使有遗爱至是西北诸城上书请复来鎭。 时方庆赴南京　三日命复鎭之。 入为刑部尙书枢密院副使。
#高丽史104卷-列传17-金方庆-004

