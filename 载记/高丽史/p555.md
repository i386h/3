<!-- { "loadSidebar": true } -->
续命谓堂吏曰: "王母未定宜速辨以解国人之疑何用书筵为 " 旣而叹曰: "天下未辨其父者容或有之未辨其母者我未闻也。" 于是仁任等嗾司议许时金涛等劾之曰: "为人臣止于敬天下古今之常典也。 臣而不敬罪莫大焉。 近集议兴国寺续命发口不可道之言不敬孰甚。 请鞫治。" *　再上太后力救乃流文义县遂罢柳实以朴林宗代之。 实续命所荐林宗仁任姻亲也。 续命旣窜太后如失左右手。 时人惜之。 十二年卒谥忠简。 恭让初左常侍尹绍宗等言: "辛禑旣立辛旽婢妾般若自言君母。 仁任等诈以禑为玄陵所幸故宫人所出求其名氏未定。 金续命以为天下未辨其父者容或有之岂有未辨其母者乎  仁任欲杀之赖明德太后之救仅得流窜。 身虽已没忠义感人。 乞追加褒谥吊祭其墓录其子孙以慰忠魂。" 从之。
#高丽史111卷-列传24-李子松-000

李子松。
#高丽史111卷-列传24-李子松-001

○李子松靑阳人。 恭愍朝拜典法判书。 德兴君之变子松与洪淳在元。 帝令高丽人皆从德兴之国金添寿柳仁雨康之衍黄顺安福从文益渐奇叔伦等皆附之唯子松淳黄大豆等匿不从。 久居燕钱粮　竭终始不贰。 旣还王嘉其节义各赐米豆三十硕。 授子松密直副使赐端诚辅祚功臣号。 久之出为东北面存抚使倭寇安边等地掠妇女夺仓米万余石。 坐罢归田里。 辛禑时以三司左使为巡卫府上万户祭酒方旬窃三司左尹金鼎晖妾鼎晖欲诉于官旬乞哀乃止。 旬反告巡卫府曰: "鼎晖盗杀内乘马又杀其奴。" 子松闻之大怒捕鼎晖鞫之。 开城少尹韩兴寿亦诉鼎晖强奸己妾。 鼎晖依势免止流于外。 进拜守门下侍中。 禑迁都汉阳命子松留守。 子松自松京来谒禑赐酒慰之曰: "留守松都,庶事惟繁卿独处之岂不难乎 " 禑坠马伤子松与洪永通言: "殿下醉辄驰马臣等心常危惧今果顚蹶致伤尊体愿自今端居九重戒游　愼酒色毋或轻动。" 禑默然不悦。 未几罢封公山府院君。 崔莹劝禑攻辽子松诣莹第力言不可。 莹白禑托以党附林坚味杖百七拟流全罗道内厢寻杀之。 或云: "妬妓燕双飞也。" 子松淸廉国人注意复相及闻其死莫不悲之。
#高丽史111卷-列传24-赵暾-000

赵暾[*(赵)仁沃]。
#高丽史111卷-列传24-赵暾-001

○赵暾初名佑双城摠管晖之孙也世居龙津。 未弱冠事忠肃王时吏民逋入女眞洪肯三撒秃鲁兀海阳等地。 王遣暾至海阳刷六十余户还授监门卫郞将。 后复至海阳刷百余户来王嘉之赐廐马绫*　{段}。 寻除左右卫护军。 王薨暾还龙津。 初晖以双城等地叛入元。 恭愍五年欲收复旧地以密直副使柳仁雨为东北面兵马使大护军贡天甫宗簿令金元凤为副使与江陵道存抚使李仁任往击之。 仁雨率兵过铁岭次登州去双城二百余里。 留十余日不进。 双城摠管赵小生暾从子也。 闻变与千户卓都卿召暾暾至小生举兵为拒守计劫暾曰: "今事急矣。 叔父仕高丽为累朝所宠待。 今日叔父南向高丽则双城之地十二城谁肯从我 " 乃与都卿选腹心骁健者三十人卫暾实拘之也。 仁任说仁雨曰: "暾虽小生叔父心在朝廷必不与逆　同叛。 今以王命谕之必来。 暾来双城可传檄而定逆　之首不足血也。" 仁雨然之。 遂以蜡书遗暾暾见书秘之伺*闲未得。
#高丽史111卷-列传24-赵暾-002

暾少时见双城人赵都赤英侠与之交游深结　心。 及是都赤以百户为小生谋主。 暾谕都赤曰: "今两　所以拒朝命者以汝为腹心也。 汝本高丽人尔祖与吾祖皆自汉阳来。 今背本国从逆　独何心哉  　逆从顺去危就安功名富贵此其时也汝其图之。" 都赤泫然泣下举手指天曰: "叔父活我矣。 公且先吾从之。" 暾喜与弟天柱挺身驰出至三　江乘舟已中流追骑百余及岸而返。 暾至龙津谓家人曰: "从夫人浮海会我于登州。" 率子仁璧仁琼仁珪仁沃一夜驰二百里。 黎明诣仁雨营谓仁雨曰: "二　势穷将北走双城人皆窜山谷。 今大军遽至必骇不下淸野无食。 为公计莫若先遣吾子仁璧招谕之。" 仁雨然之乃使仁璧及知通州事张天　徇双城双城人闻仁璧至喜相告曰: "赵别将来吾属更生矣。" 相率来降　迎官军曰: "高丽王眞我主也。" 初我

桓祖以双城等处千户来朝王迎谓曰: "抚绥顽民不亦劳乎 " 时有人密告: "奇辙潜通双城叛民为党援谋逆。"
#高丽史111卷-列传24-赵暾-003

王谕

桓祖曰: "卿宜归鎭吾民脱有变当如吾命。" 至是王闻仁雨逗　授

桓祖小府尹遣兵马判官丁臣桂谕

桓祖内应。

桓祖闻命卽衔枚就行与仁雨合兵攻破双城摠管府小生都卿　妻子逃入伊板岭北立石之地。 于是按地图收复和登定长预高文宜州及宣德元兴宁仁耀德静边等鎭。 盖咸州以北哈　洪献三撒之地本为我疆自晖等叛没于元凡九十九年今皆复之。 臣桂领兵过伊板与女眞战大捷斩其魁帖木儿传首于京。 仁雨之初至也端州以北千数百里靡然南向仁雨贪财杀戮。 及都赤来见王授护军赐金符为东北面千户使往抚女眞仁雨忌而杀之。 天　隶仁雨麾下滥杀无辜掠牛马财产夺人妻妾凡九人遂沮北人归附之心暾深以为恨。 暾还王大喜超授礼宾卿赐第于京。
#高丽史111卷-列传24-赵暾-004

六年迁太仆卿。 小生都卿窜女眞境势穷欲降见都赤降而被害欲见玺书乃降。 八年王遣暾赍玺书往谕。 暾至登州浮海舟行半月至海阳赐玺书小生等欲从暾入朝复怀异志衷甲而待暾卽登舟而还。 红贼陷西京以知兵马事隶安佑麾下击走之。 九年拜判司农寺事。 十年转工部尙书从王南幸王命暾及睦仁吉分领福州兵宿卫行宫。 十一年出牧海州居母忧踰年起复为礼仪判书寻检校密直副使录击走红贼功为一等。 二十一年乞骸退居牛峯县。 辛禑元年封龙城君。 五年归老龙津。 仁沃欲从行暾力止之曰: "吾家遭时危疑先祀之存仅如毫发。 过蒙玄陵眷顾一门以全位至封君。 汝兄弟官皆显达百无所报若等无以老夫为念致力王室犹在吾侧也。" 明年卒年七十三。 仁璧屡立战功官至三司左使。
#高丽史111卷-列传24-赵暾-005

○仁沃累迁判典仪寺事。 我

太祖回军尹绍宗怀　光传以献,

太祖令仁沃读而听之。 仁沃因极陈复立王氏之议拜典法判书。 辛昌立仁沃与同列上*　曰: "佛氏之敎以淸净寡欲离世絶俗为宗。 非所以治天下国家之道也。 近世以来僧徒不顾其师寡欲之敎土田之租奴婢之佣不以供佛僧而自富其身出入寡妇之家污染风俗贿赂权势之门希求巨刹其于淸净絶俗之敎何  愿自今选有道行者住诸寺院其田租奴婢之佣令所在官收之载诸公案计僧徒之数而给之禁住持窃用凡僧留宿人家者以奸论充军籍其主家亦论罪。 贵贱妇女虽父母丧毋得诣寺。 违者以失节论敢祝妇人发者加以重罪其为尼者亦论以失节。 州县吏驿吏及公私奴婢勿许为僧尼。" 从之。 迁密直代言。 恭让时录回军功赐铁*券土田。 寻以事罢起为吏曹判书。 自此以后入  本朝。
#高丽史111卷-列传24-崔宰-000

崔宰。
#高丽史111卷-列传24-崔宰-001

○崔宰字宰之完山人。 父得枰廉正自守人敬惮之。 官至选部典书。 宰忠肃朝登第累迁中部令。 出知瑞州事以母忧不赴。 明年汰冗官有荐宰者王以有父风卽除监察持平宰不获已就职。 忠惠卽位乃*　{　}其职。 王被执如元凡王所设置悉皆更革立都监以宰为判官。 宰叹曰: "王之失德非王自为乃左右逢之耳。 逢之于前扬之于后吾实耻之。" 称疾不出。 忠穆时转典法正郞出知兴州事为印承旦所忌罢。 迁典客副令。 忠定时知襄州有使者降香凌辱存抚使宰曰: "将及我矣。" 　官归。 执政喜白王除监察掌令。 恭愍初升执义改尙书右丞后为尙州牧使。 王避红贼南幸驻　于尙。 宰尽心供办。 然不馈遗左右左右短之。 遂罢起为监察大夫。 寻封完山君移典理判书。 辛禑三年拜密直副使商议固辞乞退。 复封完山君。 四年卒。 性刚直不挠见重于世。 子思美德成有庆。
#高丽史111卷-列传24-宋天逢-000

宋天逢。
#高丽史111卷-列传24-宋天逢-001

○宋天逢金海人擢魁科历正言献纳起居郞。 忠穆时为监察掌令劾评理全允臧: "身为辅相席宠恣横不供其职交结饔人潜窃御膳。 闵祥正诉先王于帝以为不可君国而允臧党于祥正罪莫甚焉。 请加罢黜。" 允臧　之出为草岛勾当。 台官皆辞职。 监察等诣阙请召天逢还政丞王煦救之不得不视事。 政堂文学辛孟判密直李公遂力请之改光阳监务。 恭愍初召拜监察执义与判典校金君发荐文行之士许应麟兪思廉尹守常等。 又掌监试取韩达汉等。 王召达汉及最少者五人令赋牧丹诗多不工一人曳素王怒收其榜责天逢曰: "考艺不精何至是耶 " 天逢　　无以对。 辛禑初以大司宪与同列上*　曰: "窃见宦者判崇敬府事尹忠佐顺州鄙人滥荷至恩秩同宰相擅权用事蒙蔽上聪沮　下情。 曾在先王之前发忿拔刀手　其发。 　戾悖逆无君之心已着。 又于宾天之后佯称耳聋拱手观变其心　测徒以奸　便媚得见任用。 且顺州咀呪之乡以其乡人置之左右尤为不可。" *　奏罢遣忠佐就舍。
#高丽史111卷-列传24-宋天逢-002

