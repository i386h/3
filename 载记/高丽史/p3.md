<!-- { "loadSidebar": true } -->
幸西京新置官府员吏始筑在城。
#高丽史1卷-世家1-太祖1-05-08-0922

亲定牙善城民居。
#高丽史1卷-世家1-太祖1-06-01-0923

○(癸未)六年春三月甲申以下枝县将军元奉为元尹。
#高丽史1卷-世家1-太祖1-06-02-0923

辛丑命旨城将军城达与其弟伊达端林来附。
#高丽史1卷-世家1-太祖1-06-03-0923

夏六月癸未福府卿尹质使梁还献五百罗汉　像命置于海州嵩山寺。
#高丽史1卷-世家1-太祖1-06-04-0923

癸巳吴越国文士朴岩来投。
#高丽史1卷-世家1-太祖1-06-05-0923

秋八月壬申碧珍郡将军良文遣其甥圭奂来降拜圭奂元尹。
#高丽史1卷-世家1-太祖1-06-06-0923

冬十一月戊申眞宝城主洪术遣其子王立献铠三十拜王立元尹。
#高丽史1卷-世家1-太祖1-07-01-0924

○(甲申)七年秋七月甄萱遣子*　弥康{须弥康}良剑等来攻曹物郡命将军哀宣王忠救之。 哀宣战死郡人固守*　弥康{须弥康等失利而归。
#高丽史1卷-世家1-太祖1-07-02-0924

八月甄萱遣使来献絶影岛　马一匹。
#高丽史1卷-世家1-太祖1-07-03-0924

九月新罗王升英薨。 其弟魏膺立来告丧王举哀设斋追福遣使吊之。
#高丽史1卷-世家1-太祖1-07-04-0924

是岁创外帝释院九耀堂神众院。
#高丽史1卷-世家1-太祖1-08-01-0925

○(乙酉)八年春三月幸西京。
#高丽史1卷-世家1-太祖1-08-02-0925

秋九月丙申渤海将军申德等五百人来投。
#高丽史1卷-世家1-太祖1-08-03-0925

庚子渤海礼部卿大和钧均老司政大元钧工部卿大福*谟左右卫将军大审理等率民一百户来附。 渤海本粟末靺鞨也。 唐武后时高勾丽人大祚荣走保辽东睿宗封为渤海郡王。 因自称渤海国幷有扶余肃愼等十余国有文字礼乐官府制度五京十五府六十二州地方五千余里众数十万。 邻于我境而与契丹世　。 至是契丹主谓左右曰: "世　未雪岂宜安处。" 乃大举攻渤海大　　围忽汗城大　　战败乞降遂灭渤海。 于是其国人来奔者相继。
#高丽史1卷-世家1-太祖1-08-04-0925

甲寅买曹城将军能玄遣使乞降。
#高丽史1卷-世家1-太祖1-08-05-0925

冬十月己巳高郁府将军能文率士卒来投以其城近新罗王都劳慰遣还唯留麾下侍郞杯近大监明才相述弓式等。
#高丽史1卷-世家1-太祖1-08-06-0925

遣征西大将军庾黔弼攻百济。
#高丽史1卷-世家1-太祖1-08-07-0925

乙亥王自将及甄萱战于曹物郡黔弼引兵来会萱惧乞和以外甥眞虎为质。 王亦以堂弟元尹王信交质以萱十年之长称为尙父。 新罗王闻之遣使曰: "萱反复多诈不可和亲。" 王然之。
#高丽史1卷-世家1-太祖1-08-08-0925

十一月己丑耽罗贡方物。
#高丽史1卷-世家1-太祖1-08-09-0925

十二月戊子渤海左首卫小将冒豆干检校开国男朴渔等率民一千户来附。
#高丽史1卷-世家1-太祖1-09-01-0926

○(丙戌)九年夏四月庚辰甄萱质子眞虎病死遣侍郞　萱送其丧甄萱谓我杀之杀王信进军熊津。 王命诸城坚壁不出新罗王遣使曰: "甄萱违盟举兵天必不佑若大王奋一鼓之威萱必自败。" 王谓使者曰: "吾非畏萱俟恶盈而自　耳。" 萱闻谶云: "絶影名马至百济亡。" 至是悔之使人请还其马王笑而许之。
#高丽史1卷-世家1-太祖1-09-02-0926

冬十二月癸未幸西京亲行斋祭巡历州鎭。
#高丽史1卷-世家1-太祖1-09-03-0926

是岁遣张彬如唐。
#高丽史1卷-世家1-太祖1-10-01-0927

○(丁亥)十年春正月乙卯亲伐百济龙州降之。 时甄萱违盟屡举兵侵边王含忍久之。 萱益稔恶颇欲强呑故王伐之。 新罗王出兵助之。
#高丽史1卷-世家1-太祖1-10-02-0927

乙丑甄萱送王信之丧遣信弟育迎之。
#高丽史1卷-世家1-太祖1-10-03-0927

三月甲寅渤海工部卿吴兴等五十人僧载雄等六十人来投。
#高丽史1卷-世家1-太祖1-10-04-0927

辛酉王入运州败其城主兢俊于城下。 甲子攻下近品城。
#高丽史1卷-世家1-太祖1-10-05-0927

夏四月壬戌遣海军将军英昌能式等率舟师往击康州下转伊山老浦平西山突山等四乡虏人物而还。
#高丽史1卷-世家1-太祖1-10-06-0927

乙丑王攻熊州不克。
#高丽史1卷-世家1-太祖1-10-07-0927

秋七月戊午遣元甫在忠金乐等攻破大良城虏将军邹许祖等三十余人。
#高丽史1卷-世家1-太祖1-10-08-0927

八月丙戌王　康州高思葛伊城城主兴达归款。 于是百济诸城守皆降附。
#高丽史1卷-世家1-太祖1-10-09-0927

九月甄萱攻烧近品城进袭新罗高郁府逼至郊畿新罗王遣连式告急王谓侍中公萱大相孙幸正朝联珠等曰: "新罗与我同好已久今有急不可不救。" 遣公萱等以兵一万赴之未至萱猝入新罗都城。 时罗王与妃嫔宗戚出游鲍石亭置酒娱乐忽闻兵至仓卒不知所为。 王与夫人走匿城南离宫从臣伶官宫女皆被陷没。 萱纵兵大掠入处王宫令左右索王置军中逼令自尽强辱王妃纵其下乱其嫔妾立王表弟金傅为王虏王弟孝廉宰臣英景等尽取子女百工兵仗珍宝以归。 王闻之大怒遣使吊祭亲帅精骑五千邀萱于公山桐薮大战不利萱兵围王甚急。 大将申崇谦金乐力战死之诸军破北王仅以身免。 萱乘胜取大木郡烧尽田野积聚。
#高丽史1卷-世家1-太祖1-10-10-0927

冬十月甄萱遣将侵碧珍郡芟大小木二郡禾稼。
#高丽史1卷-世家1-太祖1-10-11-0927

十一月烧碧珍郡稻谷正朝索湘战死之。
#高丽史1卷-世家1-太祖1-10-12-0927

十二月甄萱寄书于王曰: "昨者新罗国相金雄廉等将召足下入京有同鳖应　声是欲　披　翼必使生灵涂炭社稷丘墟。 是用先着祖鞭独挥韩钺誓百僚如皎日谕六部以义风不意奸臣遁逃邦君薨变。 遂奉景明王之表弟宪康王之外孙劝卽尊位再造危邦丧君有君于是乎在。 足下不详忠告徒听流言百计窥　多方侵扰尙不能见仆马首拔仆牛毛冬初都头索湘*　{束}手于星山阵下月内左相金乐曝骸于美利寺前。 杀获居多追擒不少强羸若此胜负可知。 所期者挂弓于平壤之楼飮马于浿江之水。 然以前月七日吴越国使班尙书至传王诏旨: '知卿与高丽久通欢好共契邻盟比因质子之两亡遂失和亲之旧好互侵强境不　干戈今专发使臣赴京本道又移文高丽宜相亲比永孚于休。' 仆义笃尊王情深事大及闻诏谕卽欲祗承。 但虑足下欲罢不能困而犹鬪。 今录诏书寄呈请留心详悉。 且　　迭惫终必贻讥蚌鹬相持亦为所笑宜迷复之为戒无后悔之自贻。"
#高丽史1卷-世家1-太祖1-10-13-0927

是岁遣林彦如唐。
#高丽史1卷-世家1-太祖1-11-01-0928

○(戊子)十一年春正月壬申溟州将军顺式来朝。
#高丽史1卷-世家1-太祖1-11-02-0928

乙亥元尹金相正朝直良等将往救康州经草八城为城主兴宗所败金相死之。
#高丽史1卷-世家1-太祖1-11-03-0928

是月王*　甄萱书曰: "伏奉吴越国通和使班尙书所传诏书一道兼蒙足下辱示长书　事者伏以华　肤使爰致制书尺素好音兼承敎诲捧芝检而虽增感激辟华　而难遣嫌疑今托回轩辄敷危　。 仆仰承天假俯迫人推过　将帅之权获赴经纶之会顷以三韩厄会九土凶荒黔黎多属于黄巾田野无非于赤土庶几　风尘之警有以救邦国之　。 爰自善邻于焉结好果见数千里农桑乐业七八年士卒闲眠及至酉年维时阳月忽焉生事至于交兵。 足下始轻敌以直前若　　之拒辙终知难而勇退如蚊子之负山。 拱手陈辞指天作誓: '今日之后永世欢和苟或　盟神其　矣。' 仆亦尙止戈之武期不杀之仁遂解重围以休疲卒不辞质子但欲安民。 此则我有大德于南人也。 岂谓　血未干凶威复作蜂　之毒侵害于生灵狼虎之狂为梗于畿甸。 金城窘迫黄屋震惊仗义尊周谁似桓文之覇。 乘*闲谋汉唯看莽卓之奸致使王之至尊枉称子于足下尊卑失序上下同忧以谓非有元辅之忠纯岂得再安于社稷以仆心无匿恶志切尊王将援置于朝廷使扶危于邦国。 足下见毫厘之小利忘天地之厚恩斩戮君王焚烧宫阙　　卿士虔刘士民* 姜则取以同车珍宝则夺之　载。 元恶浮于桀纣不仁甚于　枭仆怨极崩天诚深却日。 庶效鹰　之逐以申犬马之勤再举干戈两更槐柳。 陆战则雷驰电击水攻则虎搏龙腾动必成功举无虚发。 逐尹　于海岸积甲如山擒邹祖于边城伏尸蔽野燕山郡畔斩吉奂于军前马利城边戮随晤于纛下拔任存之日邢积等数百人捐躯破靑州之时直心等四五辈授首桐薮望旗而溃散京山含璧以投降康州则自南而来归罗府则自西而移属。 侵攻若此收复宁遥必期　水营中雪张耳千般之恨乌江亭上成汉王一捷之功竟息风波永淸　海。 天之所助命将何归。 　承吴越王殿下德洽包荒仁深字小特出纶于丹禁谕　难于靑丘。 旣奉训谟敢不尊奉。 若足下祗承睿旨悉　凶机不惟副上国之仁恩抑亦绍东海之絶緖。 若不过而能改其如悔不可追。"
#高丽史1卷-世家1-太祖1-11-04-0928

三月戊申渤海人金神等六十户来投。
#高丽史1卷-世家1-太祖1-11-05-0928

夏四月庚子幸汤井郡。
#高丽史1卷-世家1-太祖1-11-06-0928

五月庚申康州元甫珍景等运粮于古子郡甄萱潜师袭康州珍景等还战败死者三百余人将军有文降于萱。
#高丽史1卷-世家1-太祖1-11-07-0928

六月甲戌碧珍郡地震。
#高丽史1卷-世家1-太祖1-11-08-0928

癸巳伊餐进庆卒赠大匡。
#高丽史1卷-世家1-太祖1-11-09-0928

秋七月辛亥渤海人大儒范率民来附。
