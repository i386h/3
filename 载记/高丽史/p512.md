<!-- { "loadSidebar": true } -->
○林民庇字德明甫州人少沈讷以门荫补礼部主事毅宗朝擢第出守溟州浚渠漑田以廉勤称入为*大常府录事孤立无援九岁乃迁四门博士转阁门祗候及　晋州有惠政。 明宗召拜右正言累迁谏议大夫国子祭酒拜枢密院承宣箴谏出纳多所称旨王恨相知之晩升知奏事。 有李居正者少与民庇同学无他才能王欲授正言问民庇曰: "居正何如人能沉默不臧否人物者乎 " 对曰: "居正性和平且讷默非耿介者也。" 王曰: "若尔宣为正言。" 乃授之民庇后为枢密使御史大夫性　佛常写佛经。
#高丽史99卷-列传12-林民庇-002

有僧日严在全州自谓能使　者复视死者复生王遣内侍琴克仪迎之在道冒彩*　巾乘驳马以绫扇障其面徒众遮拥人不得正视来寓普贤院都人无贵贱老幼奔走谒见里巷一空凡盲聋　哑有废疾者狼*籍{藉}于前僧以扇挥之迎入天寿寺居南门楼上宰辅大臣亦　谒士女竞布发以籍僧足僧令唱阿弥　佛声闻十里其　漱沐浴之水苟得涓滴贵如千金无不　飮称为法水能理百病男女昼夜杂处丑声播闻祝发为徒不可胜数时无一人谏止者明宗渐验僧诈放还其乡。 初僧　人曰: "万法唯一心汝若勤念佛曰: '我病已愈。' 则病随而愈愼勿言疾之不愈。" 于是盲者言已视聋者亦言已闻以故人易惑。 中书侍郞文克谦以微服致礼民庇亦拜于楼下。
#高丽史99卷-列传12-林民庇-003

十八年　知政事进中书平章事有池得琴者代民庇为*大常录事得琴尙在*大常民庇已为平章世夸其迁擢之速。 民庇为相挺然有古风三掌贡举得人尤多好善周急确实无华故武夫悍卒亦知景仰。 年七十三上表乞骸特授守司空中书侍郞同中书门下平章事致仕二十三年卒谥文靖无子。
#高丽史99卷-列传12-崔陟卿-000

崔陟卿。
#高丽史99卷-列传12-崔陟卿-001

○崔陟卿完山吏登第毅宗初补京山府判官性廉介吏民畏爱秩满还京足不至权门者十余年判吏部事崔允仪闻其淸直欲授耽罗令陟卿以其再除外寄地且僻远固辞。 允仪曰: "耽罗地远俗　为守实难故以子补之幸子勿惮往抚远民不为国家忧则当报以美官。" 陟卿不得已就任兴利革弊民皆安之及还允仪已死陟卿贫甚无以自存将还乡会全罗按察使驰奏: "耽罗人: '*苦{若}令尉侵暴以反。' 乃曰: '若得陟卿为令当释兵。'" 王谓宰相崔　　曰: "有贤如此何不用之 " 召赐绫绢卽除耽罗令陟卿请　家以赴王许之任耽罗者与室偕自陟卿始。 耽罗人闻陟卿来卽具轻舰迎之比入境皆投戈罗拜曰: "公来吾属再生矣。" 按堵如故。
#高丽史99卷-列传12-崔陟卿-002

明宗元年以詹事府注簿召还转监察御史拜左正言知制诰出为杨广忠淸二道按察使所至皆有声绩迁兵部员外郞以能治剧又出为安北都护副使累历礼部侍郞秘书监淸名劲节老而不衰十六年卒年六十七。 初侍郞朴椿龄守完山以联句选群童得陟卿崔均崔松年及递还与之偕劝令就学后三人皆为名士时号'完山三崔'。
#高丽史99卷-列传12-咸有一-000

咸有一。
#高丽史99卷-列传12-咸有一-001

○咸有一恒阳人太祖功臣广评侍郞规五世孙也父德候尙衣奉御同正有一早孤养于舅年十五至京父执宰相李俊阳怜而客之补吏部记官。 仁宗十三年西京反有一以胥吏从军有功调为选军记事夙夜刻苦公耳忘私家贫常衣弊履穿时禁军厨食不如式军士议曰: "若得弊衣记事必不如是。" 会两府举廉吏枢密使王　荐之上素闻名得之甚喜召入内侍勾当军厨事。 王尝幸长源亭命近臣射有一中的受金帛不入于家尽卖之具军厨什器后　宝城廉勤有声绩毅宗朝复入内侍掌桥路都监。
#高丽史99卷-列传12-咸有一-002

有一尝酷排巫觋以为人神杂处人多疵　及为都监凡京城巫家悉徙郊外民家所畜*　{淫}祀尽取而焚之诸山神祠无异*迹者亦皆毁之。 闻九龙山神最灵乃诣祠射神像旋风忽起阖门两扇以防其矢又至龙首山祠试灵无验焚之是夜王梦有神求救者翼日命有司复构其祠。 转监察御史出为黄州判官属郡凤州有　　岩渊世谓灵湫有一集郡人塡以秽物忽兴云暴雨雷电大作人皆惊　俄顷开霁悉出秽物置远岸王闻之命近臣祭之始载祀典。 又为朔方道监仓使登州城隍神屡降于巫奇中国家祸福有一诣祠行国祭揖而不拜有司希旨劾罢之。 明宗卽位召入内侍寻除兵部郞中时武夫执兵横行街巷*闲及见有一莫不倒兵而过迁累尙书左丞。
#高丽史99卷-列传12-咸有一-003

有良　令同正卢若纯主事同正韩受图诈为有一及平章事李公升内侍郞将少监独孤孝等书投忠州贼亡伊欲引与为乱亡伊执其使送于安抚别监卢若　若　收械押还。 王命承宣文章弼鞫之若纯等曰: "今弑君之贼当路为大官吾辈不胜愤激欲引外贼与之诛剪顾吾辈名微恐或不从以有一公升等素有物望故诈为其书耳。" 王闻而义之重房请治其罪皆　配远岛若　以若纯之兄亦坐黜中书门下又奏有一罪削内侍籍。 九年年踰七十乞退以工部尙书致仕十五年卒年八十遗命薄葬。
#高丽史99卷-列传12-咸有一-004

有一平生衣用麻布器用陶瓦不事生产其妻谓之曰: "诸儿欲及公生时颇立产业基址何不虑耶 " *　曰: "予孤立无援勤俭守节以立门户儿辈但当正直节俭以俟命耳何　　于贫　乎 " 子和曦淳淳登第以文章节行名于时。
#高丽史99卷-列传12-廉信若-000

廉信若。
#高丽史99卷-列传12-廉信若-001

○廉信若字公可峯城郡人仁宗时登第调广州掌书记履正奉公丁父忧庐墓三年命有司旌闾选充詹事府录事。 明宗卽位以潜邸旧恩特授国子祭酒翰林侍讲学士转判大府事掌试所取多名士王益器之。 信若有田在峯城郑仲夫夺之旣而还之信若遣奴收获仲夫家奴邀夺与之鬪仲夫捕信若奴付街衢狱杀之令重房劾之王不得已罢信若寻拜吏部尙书后为西北面兵马使。
#高丽史99卷-列传12-廉信若-002

金遣八将军来屯义州关外信若遣人诘之*　曰: "闻西京留守赵位宠请兵于本国及西宋欲伐我故屯兵以备之耳。" 信若又遣人曰: "位宠已诛宋又阻大海无路请兵此皆虚说请问告者名。" 金将曰: "龙州人某。" 信若使人往索则已逃矣令诸城物色之得于永淸县鞫之其人果服曰: "吾父常以国家密事告金人多获厚利及其死嘱诸我故我以此恐　邀彼厚赏耳。" 遂斩之没其母为官婢擢枢密院副使翰林学士承旨累迁至政堂文学礼部尙书仍令致仕二十二年卒年七十五谥孝文。 为人体短胆大世比晏　分符杖钺所至有声绩聪警博览强记尤长于范晔汉书一时高文大册多出其手。
#高丽史99卷-列传12-李知命-000

李知命。
#高丽史99卷-列传12-李知命-001

○李知命字乐　韩山郡人博览群书善词赋工草隶年十八擢第调黄州书记居官廉直民有饥者尽心　恤流氓襁负而至后为忠州判官政如黄州郑仲夫之乱内外文臣逃窜无所容州人感知命惠政护之知命独免。 及明宗立以知命有文章德行擢尙书右丞寻除右谏议大夫历右散骑常侍翰林学士承旨出按西海又为西北面兵马使所至皆着声绩官至政堂文学太子少傅二十一年卒年六十五谥文平。 知命为相有古大臣风再掌礼　以得人称若赵　韩光衍李奎报兪升旦刘　基皆其所取子唐　少有词藻有父风擢魁科仕至国子司业。
#高丽史99卷-列传12-庾应圭-000

庾应圭[*(庾)资谅]。
#高丽史99卷-列传12-庾应圭-001

○庾应圭字宾王初名元规茂松人父弼以文行显质直不阿毅宗朝累官至门下侍郞平章事修文殿大学士判吏部事王尝拜宦官郑　为祗候弼论执不署告身王再三谕之竟不从故终弼之身　不得拜其刚正类此谥恭肃配享毅宗庙庭。 有子五人应圭其长也性颖悟美风仪时称玉人善属文再举不第入补内侍骤迁　官持论端方临事果决若夙成然同列不敢以年少易之。 出　南京政尙淸简一介不取于人其妻因免乳得疾但　菜羹有衙吏密馈只雉妻曰: "良人平生未尝受人馈遗岂宜以我口腹累淸德耶 " 吏　而退迁阁门祗候再转考功员外郞。
#高丽史99卷-列传12-庾应圭-002

郑仲夫等废毅宗立明宗明宗素闻应圭名复召入内侍授工部郞中使赍表如金告奏应圭入境帝诏婆娑路不纳令有司移文详问。 应圭对曰: "前王久病昏耗不治以母弟晧权摄国事。" 帝曰: "让国大事也何以不先陈请 " 诏有司再详问应圭至帝览表曰: "尔国虽小亦知君臣之义兄弟之序乃何废兄簒位造饰虚辞欺罔上国宜行天讨以惩其罪。" 应圭对曰: "前王不幸有疾子亦不慧故遵先父王遗命让位于弟耳小国安敢欺罔天子陪臣虽就汤　　钺之诛更无异辞不屈。" 帝犹疑之以问宰执丞相良弼奏曰: "此不可信晛止一子往年生孙尝有表自陈生孙之喜一也晧尝作乱晛囚之二也今晛不遣使晧乃遣使三也朝廷遣晛生日使晧不转达于晛乃称未敢奉受四也是必晧簒兄诬请于天子安可忍也。" 右丞孟浩曰: "当询彼国士民果皆推服卽遣使册命。" 帝曰: "封一国之君询于民众此与除拜猛安谋克何异其遣使以诏书详问王晛。"
#高丽史99卷-列传12-庾应圭-003

遂以不允前王让位回诏授应圭应圭奏: "陪臣所献二表也新王之表何无回诏也使于四方不辱君命臣之职也臣今辱命罪不容死与其生还本国宁陨身上国闻于天下。" 因不餐具服立庭向阙待命昼夜不移三日馆伴以闻帝屡使劝食犹不食。 从者夜密进水浆应圭叱之曰: "汝亦人耳何行诈之甚邪 " 及五日形容枯槁气息将絶力不能立数至　　帝怜其忠诚遣大臣慰谕曰: "尔国虽小有臣若此已寝问罪之议将降诏依允汝且就食毋伤生。" 应圭曰: "宸眷虽厚臣不受回诏何敢食乎受诏之日乃臣续命之辰。" 不食七日帝益怜之授回诏赐御馔币帛厚慰而送之及还以功擢军器监兼太子中舍人赐金紫宰相又请录应圭子孙以劝后来从之后金人每使介往来必问安否。
#高丽史99卷-列传12-庾应圭-004

