<!-- { "loadSidebar": true } -->
初有权施者娶怡妓妾女得拜仆射子守钧拜将军守钧女壻文璜亦拜少卿及施父子以事罢　又被诛璜心常怏怏欲杀俊为　报仇。 璜子光旦英旦与队正崔注录事柳宗植李秀之校尉玄君寿等交结一日璜密谕注秀之谋杀俊二人许诺因招君寿议之君寿犹豫秀之以告宗植宗植许之。 乃与璜父子会密室屛左右谋之将各引所亲勇士举事宗植往别将金仁问家见壁上有弓剑取而抚之曰: "君丈夫也当此时可以此物取卿相安能　儿女子碌碌乎 " 仁问异其言而不对宗植去仁问恐祸及己遂语指谕白永贞告俊逮捕宗植问之果服俊以为宗植素狂其言戱耳谴而放之。 君寿闻宗植被鞫奔夜别抄营告璜等谋俊闻之鞫璜注光旦英旦秀之等杀之流守钧父子宗植于岛籍璜守钧家产以与仁问君寿又以盲僧伯良卜其吉凶投海籍其家。 宦者金仁宣性温雅王甚爱之俊启事仁宣出入传旨相与比附俊妻又仁宣侄女也。 仁宣年六十官亦极于南班七品俊力请除　职王亦欲授之恐成后例竟不许。 元宗元年改策功以俊为第一进枢密院副使御史大夫柱国太子宾客翼阳郡开国伯食邑一千户食实封一百户。 一日往水州广因院施酒食于行路从者如云皆着戎服。
#高丽史130卷-列传43-叛逆4-金俊-003

四年守太尉　知政事判御史台事太子少师明年蒙古征王入朝俊为王设百高座于大观殿讲仁王经王谓俊有忠诚赐从者爵有差又命为校定别监*　{纠}察国家非违。 王如蒙古命俊监国俊以别抄三十人昼夜卫其家。 王还国欲封侯立府下制曰: "　政金俊事我先王诛戮权臣复政王室扶立寡躬奉承宗祀功业之盛　出千古顷者北朝责令亲朝以无旧例依违未决大兵连岁来侵国势日危又北使来督亲朝朝议纷纷罔知所从俊为国深谋奏留使臣督办方物盘缠　不违约与使偕行果蒙天眷锡与便蕃不日还国社稷复安。 厥功重大。 宜*　以殊恩有司其议以闻。" 六年拜侍中寻册为海阳侯一依晋阳公故事。 俊尝以事嘱忠淸道按察使边保保不听俊白王流之以夜别抄指谕金革精代之。 又募射士多出银罂许中者取之时能射者以百数未有中者有一人中之卽授散员。 俊令四品以上出银有差以充国　又遣使购富民金银法苛峻民多愁怨。 旧制八关阅乐日堂后门下二人盛设宴近因兵荒废之已久俊以阅乐不可无宴乃置广庭宴礼都监移牒州郡备供具民甚苦之后遂寝。 俊家臣高耳别监文成柱倚俊势剥民无所不至有人帖匿名书于御史台诉之俊寝不问。
#高丽史130卷-列传43-叛逆4-金俊-004

九年蒙古帝遣使征兵　俊父子及其弟　皆赴京师　卽承俊也。 俊听将军车松佑言谋欲杀使深入海中再白王王不听俊谓松佑曰: "上固拒奈何 " 松佑等曰: "龙孙不但今上诸王固多! 　太祖亦以将军举事何有疑虑!" 俊深然之遂决谋欲杀使令都兵马录事严守安告　守安诣其第极言不可　信之遂沮其谋然俊益拒蒙古命王甚怏怏。 俊恐蒙古责不入朝大会五敎沙门于其第供佛祈福。 初俊子承宣　家奴与龙山别监李硕有憾闻硕载内膳二　泊于江诉硕于　　以告俊遣夜别抄夺之入其家分与夜别抄。 未几俊见王王以硕所上膳状示俊俊变色退还收以献王却之曰: "旣夺而复献于义可乎  是皆寡人祭醮之须硕久稽不进见夺于俊是硕罪也。" 流于岛遂以内侍权仁纪代之寻召硕还由是王益恶俊。 国子学谕洪惟　尝以书状伴蒙古使入朝与金裕说俊密事有申百川者素为惟　所侮闻其言以语俊俊杀惟　俊自言: "尝诛权臣发畜积活人多矣虽卧市街谁敢害我!" 由是闻人恶言不以为意列置农庄以家臣文成柱管全罗池浚管忠淸二人争事聚*　{敛}给民稻种一斗例收米一硕诸子　之竞聚无赖　势恣横侵夺人田怨　甚多。 俊尝欲邀王于其家撤邻家以广其家穷冬盛夏昼夜督役屋高数丈庭广百步其妻尙嫌曰: "丈夫眼孔亦尔小耶。" 及封宅主每入见宫主拜乎上俊旣封侯　宗室右奉笏每曰: "平生所未惯有时左奉。" 人讥之。 时有*　{淫}巫号　房出入俊家俊惑其言国家事皆占吉凶时号　夫人。 俊每于蒙古使来辄不迎待使若征诘辄言可杀。
#高丽史130卷-列传43-叛逆4-金俊-005

枢副林衍尝与俊子争田俊曰: "我在尙尔　死乎! 吾宁忍视此人耶 " 又衍妻尝手杀其奴俊曰: "此妇性恶当远流。" 衍闻之益衔。 郞将康允绍得幸于王且与衍相善知王忌俊又知衍俊有隙屡言于王曰: "诸功臣皆与俊善惟林衍不附。" 又谓衍曰: "国势危殆将若之何 " 衍曰: "王如有命臣岂惜死!" 允绍以奏王曰: "眞忠臣也。" 一日衍谓宦者崔*  曰: "国事至此子　告王 " *  佯许内怀　怯迁延数日。 衍又谓曰: "言出我口入君之耳万一或泄命在朝夕奈何犹豫 " *  卽与宦者金镜入奏王曰: "果若所言何幸如之!" 衍遂制大　盛　若膳物然预置宫中约日举事会王出饯蒙古使俊党皆不扈从故未果王恐事泄终夜不寐宣言有疾分遣中使祷诸神祠佛宇。 诘朝俊不赴衙镜等以王命召之俊急趋朝俊妻族宦者朴文琪知其谋奔诣俊家遇诸道以左右拥卫不能告　闻俊赴衙亦至朝堂。 *  传旨引俊至便殿前称王不豫引入政堂令抄金尙　击之俊大呼遂斩之。 又引　入内　见血痕欲走出宦者金子廷使其弟子厚杀之。 俊从者欲入救子廷当门称旨却之曰: "今俊兄弟已皆诛戮汝等入内何为  其各同心卫社!" 遂推而出之。
#高丽史130卷-列传43-叛逆4-金俊-006

衍分遣夜别抄捕俊诸子及其党皆斩之俊子柱聚其徒谋拒之。 夜别抄指谕高汝霖等至柱谓汝霖来助己且喜且惧慰以好言汝霖等持疑未决。 将军曹子一亦率介士继至不卽前有校尉徐靖射柱误中屋角柱走入门子一等麾其众使退柱踰垣而走追骑及斩之。 前数日柱梦有一紫衣人来坐厅上使人执俊诸子以针线贯之最后及柱针者曰: "此亦贯乎 " 紫衣曰: "何独赦也!" 遂贯之柱果后诛。 俊子柱及硕材大材　祺靖硕材大材早死。 柱初名用材同知枢密院事。 　祺靖后妻之出　尝赴举平章金之岱掌试难其第拟以乙科四人王擢第三初拜阁门祗候至右副承宣。 　母常与俊谋欲以　为嗣凡　事每右之营其宅多坏人家梁栋楹　必以纹木异材虽远必致金碧相辉壮丽无比园　花卉皆取奇品。 祺靖皆将军。 　淸介自守见其兄与诸侄所为常切责俊与诸子皆惮之。 　临刑叹曰: "予无所知。" 人皆惜之。 又诛俊党大将军崔晖将军车松佑康保忠玄寿朴承益郞将方仲山池浚文成柱指谕葛南宝家奴诛者不可胜纪又流俊妻及将军崔公义上将军金洪就于海岛。 将军李悌孙元庆自刎死。
#高丽史130卷-列传43-叛逆4-金俊-007

初俊流固城县人朴琪颇有恩俊以为养子累授承宣及俊诛琪怏怏不食肉夜则潜泣衍闻之白王杀之。 李宗器者永州吏逃入京以勇力称从俊诛　累迁大将军衍亦杀之及死叹曰: "若知至此当早杀衍!" 群臣表贺诛俊。 松庇初以德原吏籍军伍以诛谊功累官至　知政事性宽洪不与人争功忠烈四年卒子成大。
#高丽史130卷-列传43-叛逆4-林衍-000

林衍[*(林)惟茂]。
#高丽史130卷-列传43-叛逆4-林衍-001

○林衍初名承柱其父不知何许人侨寓鎭州娶州吏女生衍遂以鎭州为贯衍蜂目豺声捷而有力能倒身臂行或投盖于屋梁。 为大将军宋彦祥　养卒后归其乡蒙古兵适至衍与乡人逐之遂补队正。 有林孝侯者通衍妻衍知之诱孝侯妻通焉孝侯告有司有司欲治衍罪金俊壮其为人力救得免又荐为郞将故衍常呼俊为父　为叔父。 衍与俊诛　为卫社功臣累迁枢密副使及俊当国专擅威福元宗忌之衍又与俊有隙遂与金镜崔*  等诛之又忌镜*  势逼己遣夜别抄捕镜*  及其弟琪斩之枭市。 御史大夫张季烈善骑击球性恬淡有礼为王所亲信常出入卧内大将军奇蕴为王庶妹壻　典机密又籍俊家财以珍宝赂镜*  衍恶之　流于岛。
#高丽史130卷-列传43-叛逆4-林衍-002

集三别抄六*  {番}都房于球庭与宰相议曰: "我为王室除权臣王乃与金镜等谋欲杀我不可坐而受戮我欲行大事不尔窜之海岛如之何 " 宰枢莫敢对衍历问之侍中李藏用乃以逊位为言　知政事兪千遇力言不可衍未决而罢。 翼日夜衍囚前将军权守钧大卿李　将军金信佑历数其罪曰: "守钧以贱口滥受大职　*　{淫}其妻前夫女信佑奸父之妾。" 遂皆斩之以恐众心。 衍　甲率三别抄六番都房诣安庆公　第会文武百僚奉　呼万岁入本阙卽王位宗室百官朝贺忽风雨暴作拔木飞瓦贺毕衍率然下阶拜藏用盖喜逊位之策也。 时王在辰岩宫衍使左副承宣李昌庆逼出之左右皆散王冒雨步出昌庆进所乘马又使其从者五人分侍王妃迁于别宫寻又迁王于金　旧第盗内帑珍宝。 初衍谋废立司空李应烈曰: "龙孙非一何必今王!" 至是应烈呼啸　跃喜形于色应烈衍子惟茂妇翁也。 　以衍为校定别监。
#高丽史130卷-列传43-叛逆4-林衍-003

衍移入金俊旧第　遣六番都房卫之。 时世子自燕京还至婆娑府静州官奴丁五孚潜渡江告变曰: "林衍旣废立恐东宫闻乱不入国使夜别抄二十人伏境上以待请毋入境。" 世子闻之疑虑彷徨大将军郑子玙等曰: "彼竖子何敢尔耶  无根之说　可信乎。" 罗裕策马进曰: "事未可知观变而入犹未晩也毋为贼臣所　。" 武德将军金富允亦言之。 诸校郑仁卿麟州守臣保子也潜渡江就父探问具以状还白。 五孚亦曰: "告奏使郭汝弼亦在灵州请使人见之。" 世子使同来蒙古使者七人执汝弼于灵州又执义州防护译语郑庇问知其实然后世子痛哭欲还入蒙古诸臣皆犹豫不肯从独仁卿力劝乃行。
#高丽史130卷-列传43-叛逆4-林衍-004

