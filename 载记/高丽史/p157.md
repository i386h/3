<!-- { "loadSidebar": true } -->
#高丽史27卷-世家27-元宗3-13-44-1272

秋七月甲子倭船到金州庆尙道按抚使曹子一恐交通事觉获谴于元密令还国洪茶丘闻之严鞫子一驰闻于帝。
#高丽史27卷-世家27-元宗3-13-45-1272

己卯遣大将军金伯钧如元贺节日。
#高丽史27卷-世家27-元宗3-13-46-1272

八月丙戌朔日食。
#高丽史27卷-世家27-元宗3-13-47-1272

元遣侍卫亲军千户王岑与茶丘议征取耽罗之策茶丘表陈金通精之党多在王京可使招之招而不从击之未晩帝从之茶丘乃遣通精之侄郞将金赞李邵贼将吴仁节族桓文伯等五人使往谕之通精等不从留金赞余皆杀之。
#高丽史27卷-世家27-元宗3-13-48-1272

壬申三别抄掠夺全罗道贡米八百石。
#高丽史27卷-世家27-元宗3-13-49-1272

丁酉义州副使金孝巨等二十二人还自元帝以我出陆皆放之。
#高丽史27卷-世家27-元宗3-13-50-1272

辛丑设消灾道场于本阙。
#高丽史27卷-世家27-元宗3-13-51-1272

庚戌大府注簿姜渭赞文习圭等以大府虚竭不堪征责祝发而逃。
#高丽史27卷-世家27-元宗3-13-52-1272

九月甲子宴达鲁花赤李益及马绛。
#高丽史27卷-世家27-元宗3-13-53-1272

丙寅李益托游禅源社入江华　虚实。
#高丽史27卷-世家27-元宗3-13-54-1272

戊辰中道按察使报: "三别抄寇孤澜岛焚战舰六　杀船匠执造船官洪州副使李行俭及结城蓝浦监务而去。"
#高丽史27卷-世家27-元宗3-13-55-1272

己巳幸王轮寺。
#高丽史27卷-世家27-元宗3-13-56-1272

遣近仗将校于中道探候贼变。
#高丽史27卷-世家27-元宗3-13-57-1272

庚辰赐金滉等及第。
#高丽史27卷-世家27-元宗3-13-58-1272

冬十月癸巳枢密院副使洪文系辞职以边胤代之。
#高丽史27卷-世家27-元宗3-13-59-1272

甲午移御堤上宫设百座道场。
#高丽史27卷-世家27-元宗3-13-60-1272

乙未地震。
#高丽史27卷-世家27-元宗3-13-61-1272

己亥洪茶丘杀曹子一。
#高丽史27卷-世家27-元宗3-13-62-1272

庚戌幸堤上宫设金经道场。
#高丽史27卷-世家27-元宗3-13-63-1272

辛亥盗窃典牧库银十八斤。
#高丽史27卷-世家27-元宗3-13-64-1272

十一月己巳三别抄寇安南都护府执府使孔愉及其妻以去。
#高丽史27卷-世家27-元宗3-13-65-1272

多者大王使者来。 乙亥王宴使者赠白银苎布。
#高丽史27卷-世家27-元宗3-13-66-1272

三别抄又寇合浦焚战舰二十　执蒙古烽卒四人而去。
#高丽史27卷-世家27-元宗3-13-67-1272

戊寅遣中书舍人权　如元贺正。
#高丽史27卷-世家27-元宗3-13-68-1272

三别抄寇巨济县焚战舰三　执县令而去贼船又来泊灵兴岛横行近境王请五十骑于元帅　都宿卫宫禁。
#高丽史27卷-世家27-元宗3-13-69-1272

十二月壬辰元遣李枢与蒙古二人来索宫室材木。
#高丽史27卷-世家27-元宗3-13-70-1272

甲午设消灾道场于内殿。
#高丽史27卷-世家27-元宗3-13-71-1272

乙未元以攻讨济州诏王签军六千水手三千。
#高丽史27卷-世家27-元宗3-13-72-1272

己亥分遣抄军别监于诸道。
#高丽史27卷-世家27-元宗3-13-73-1272

庚子洪茶丘自南道来遂如元王慰遣之。
#高丽史27卷-世家27-元宗3-13-74-1272

辛丑命枢密院副使宋松礼上将军徐裕点兵。
#高丽史27卷-世家27-元宗3-13-75-1272

丁未世子谌如元。
#高丽史27卷-世家27-元宗3-13-76-1272

庚戌以宋松礼为忠淸道指挥使。
#高丽史27卷-世家27-元宗3-13-77-1272

元复遣赵良弼如日本招谕。
#高丽史27卷-世家27-元宗3-14-01-1273

○(癸酉)十四年春正月己未遣使于庆尙道督造战舰。
#高丽史27卷-世家27-元宗3-14-02-1273

庚申以门下侍郞平章事金方庆判追讨事; 枢密院副使边胤为使。
#高丽史27卷-世家27-元宗3-14-03-1273

壬戌元使来王迎诏于宣义门其文用新制蒙古字人无识者使者云: "因林惟干所奏求火熊皮也。"
#高丽史27卷-世家27-元宗3-14-04-1273

癸亥遣带方侯　谏议大夫郭汝弼如元谢许世子婚。
#高丽史27卷-世家27-元宗3-14-05-1273

甲子以元傅张佶　为中书侍郞平章事; 金炼知门下省事; 尹君正守司空。
#高丽史27卷-世家27-元宗3-14-06-1273

丙子全罗道防护将军文景秀报: "贼船十　侵乐安郡。"
#高丽史27卷-世家27-元宗3-14-07-1273

壬午马绛与大将军宋　巡视近道战舰。
#高丽史27卷-世家27-元宗3-14-08-1273

三别抄寇合浦焚战舰三十二　擒杀蒙古兵十余人。
#高丽史27卷-世家27-元宗3-14-09-1273

彗星见于东方。
#高丽史27卷-世家27-元宗3-14-10-1273

二月乙酉黄凤州经略使差人赍元诏来令僧徒出迎其诏云: "禁军士搔扰僧舍损毁经像使之安心作法。"
#高丽史27卷-世家27-元宗3-14-11-1273

丁亥置寺院造成别监。
#高丽史27卷-世家27-元宗3-14-12-1273

己丑洪茶丘还自元与达鲁花赤李益及马绛等诣阙议出军。
#高丽史27卷-世家27-元宗3-14-13-1273

壬辰遣水路监船使率战舰南下。
#高丽史27卷-世家27-元宗3-14-14-1273

丙申　都刘统领万户郑温朴古大等来自　州屯所传诏二通一以　都等领军讨耽罗一禁官军擅夺良家女为婢又听自制兵仗从王请也。
#高丽史27卷-世家27-元宗3-14-15-1273

丁酉燃灯王如奉恩寺以国家多故除伎会但于寺门外设灯。
#高丽史27卷-世家27-元宗3-14-16-1273

庚子内庄宅告　阙御饭米一夕。
#高丽史27卷-世家27-元宗3-14-17-1273

癸卯中军行营兵马元帅金方庆率精骑八百随　都等讨三别抄于耽罗王授钺遣之。
#高丽史27卷-世家27-元宗3-14-18-1273

辛亥李益禁左仓颁禄王曰: "左仓陪臣俸禄所在非官人所知吾将奏于帝。" 益乃止。
#高丽史27卷-世家27-元宗3-14-19-1273

癸丑以大将军金伯钧为庆尙道水路防护使; 判阁门事李信孙为忠淸道防护使。
#高丽史27卷-世家27-元宗3-14-20-1273

以签书枢密院事许珙为蔚陵岛斫木使伴李枢以行王奏请罢蔚陵斫木　洪茶丘麾下五百人衣服平三别抄后济州人物勿令出陆依旧安业帝皆从之。
#高丽史27卷-世家27-元宗3-14-21-1273

三月辛酉李益以西海道战舰多败没囚按察使禹天锡。
#高丽史27卷-世家27-元宗3-14-22-1273

庚午马绛还以大将军宋　伴行皇后尝求见洛山寺观音如意珠使　献之。
#高丽史27卷-世家27-元宗3-14-23-1273

癸酉元帅金方庆报: "贼入耽罗县杀防守散员郑国甫等十五人擒郞将吴旦等十一人。"
#高丽史27卷-世家27-元宗3-14-24-1273

赵良弼如日本至大宰府不得入国都而还乙亥王引见劳问　白银三斤苎布十匹达鲁花赤李益亦赠以物良弼曰: "此汝侵割高丽而得也不受而去。"
#高丽史27卷-世家27-元宗3-14-25-1273

己卯西海道战舰二十　至伽耶召岛遇大风败没南京判官任恂仁州副使李奭录事裴淑及蒿工水手等一百十五人溺死庆尙道战舰二十七　亦败没。
#高丽史27卷-世家27-元宗3-14-26-1273

壬午元使来索御床材香樟木。
#高丽史27卷-世家27-元宗3-14-27-1273

夏四月癸未朔元帅金方庆奏曰: "　都令曰: '征讨军粮必使足。' 支三月如充此数须以全罗州禄转补之。" 王问计于宰枢皆曰: "出都以来诸道漕谷皆耗仓库虚竭经略司及诸般供亿尙不能*　{支}请以庆尙道庚午辛未两年租税输助军粮全罗州壬申年禄转悉令上纳。" 从之。
#高丽史27卷-世家27-元宗3-14-28-1273

戊子陨霜。
#高丽史27卷-世家27-元宗3-14-29-1273

甲午亲醮三界于本阙。
#高丽史27卷-世家27-元宗3-14-30-1273

丙申王以天文屡变设消灾道场于本阙命放囚。
#高丽史27卷-世家27-元宗3-14-31-1273

戊戌雨雹。
#高丽史27卷-世家27-元宗3-14-32-1273

丙午幸贤圣寺集五敎两宗僧徒设道场于男山宫以祈平贼。
#高丽史27卷-世家27-元宗3-14-33-1273

庚戌金方庆与　都茶丘等以全罗道一百六十　水陆兵一万余人至耽罗与贼战杀获甚众贼众大溃斩金元允等六人分处降者一千三百余人于诸船。 其元住耽罗者按堵如故。 于是贼悉平使将军宋甫演等留鎭而还。
#高丽史27卷-世家27-元宗3-14-34-1273

五月戊午亲醮十一曜于本阙。
#高丽史27卷-世家27-元宗3-14-35-1273

庚午亲设消灾道场三日。
#高丽史27卷-世家27-元宗3-14-36-1273

壬申元册封皇后太子遣使颁诏。
#高丽史27卷-世家27-元宗3-14-37-1273

乙亥金方庆遣其子绶及祗*侯{候}金　别将兪甫等来告捷群臣表贺平贼。
