<!-- { "loadSidebar": true } -->
#高丽史13卷-世家13-睿宗2-08-11-1113

辛亥幸王轮寺设斋还至刑部南街狱囚望驾同声呼万岁。 命近臣就狱赐酒放轻系。
#高丽史13卷-世家13-睿宗2-08-12-1113

三月壬子朔太史奏: "*大阳当亏密云不见。" 门下侍中金景庸率百僚表贺。
#高丽史13卷-世家13-睿宗2-08-13-1113

丙寅王不豫。 百官设大醮于会庆殿祷之。
#高丽史13卷-世家13-睿宗2-08-14-1113

丁卯虑囚。
#高丽史13卷-世家13-睿宗2-08-15-1113

戊辰百官又祷于神众院。
#高丽史13卷-世家13-睿宗2-08-16-1113

戊寅以李资谦为尙书左仆射; 金缘为兵部尙书知枢密院事; 柳子维为尙书右仆射; 康拯为刑部尙书; 金至和为工部尙书; 李载为御史大夫文德殿学士。
#高丽史13卷-世家13-睿宗2-08-17-1113

夏四月己亥亲飨年八十以上及孝顺义节孤独疾病者于宫庭赐物有差特命礼部尙书致仕林成　肩舆入内宴于合门亲侑食赐衣。
#高丽史13卷-世家13-睿宗2-08-18-1113

戊申祷雨于九曜堂三日。
#高丽史13卷-世家13-睿宗2-08-19-1113

闰月辛酉亲醮于阙庭。
#高丽史13卷-世家13-睿宗2-08-20-1113

戊辰虑囚。
#高丽史13卷-世家13-睿宗2-08-21-1113

庚午女眞乌罗骨实显等来谢还九城献名马良金。
#高丽史13卷-世家13-睿宗2-08-22-1113

五月乙酉王诣太后虞宫。
#高丽史13卷-世家13-睿宗2-08-23-1113

戊子宋都纲陈守献白　。
#高丽史13卷-世家13-睿宗2-08-24-1113

辛丑　知政事柳仁着卒。
#高丽史13卷-世家13-睿宗2-08-25-1113

六月庚戌朔王如奉恩寺。
#高丽史13卷-世家13-睿宗2-08-26-1113

珍岛县民汉白等八人因卖买往　罗岛被风漂到宋明州奉圣旨各赐绢二十匹米二石发还。
#高丽史13卷-世家13-睿宗2-08-27-1113

己未虑囚。
#高丽史13卷-世家13-睿宗2-08-28-1113

己巳祈晴于社稷群望。
#高丽史13卷-世家13-睿宗2-08-29-1113

甲戌以赵仲璋为殿中监。
#高丽史13卷-世家13-睿宗2-08-30-1113

秋七月己卯朔以崔继芳守司空兵部尙书　知政事; 高令臣检校司空*恭{　}知政事; 柳子维守司空; 赵仲璋同知枢密院事; 金晙为枢密院副使; 康拯为户部尙书三司使; 金沽为左谏议大夫; 金叔平为殿中侍御史。
#高丽史13卷-世家13-睿宗2-08-31-1113

乙酉以工部尙书金至和为西北面兵马使; 御史杂端李舜谐为东北面兵马副使。
#高丽史13卷-世家13-睿宗2-08-32-1113

癸巳奉安明懿太后眞于开国寺肃宗眞殿。
#高丽史13卷-世家13-睿宗2-08-33-1113

八月丁卯幸长源亭。
#高丽史13卷-世家13-睿宗2-08-34-1113

九月乙酉遣西头供奉官安稷崇如宋。 牒宋明州云: "去年入朝金缘等同称: '在阙下时蒙馆伴张内翰等谕来岁又当　祀申覆国王遣使入朝以观大礼。' 闻此已令有司方始备办忽母氏薨逝迫以难忧今年未遑遣使入朝以达情礼请照会施行。"
#高丽史13卷-世家13-睿宗2-08-35-1113

乙巳自长源亭幸庆天寺落成。
#高丽史13卷-世家13-睿宗2-08-36-1113

冬十月壬戌遣礼部侍郞李永如辽贺天兴节。
#高丽史13卷-世家13-睿宗2-08-37-1113

甲子王还宫。
#高丽史13卷-世家13-睿宗2-08-38-1113

庚午遣礼部尙书洪灌刑部侍郞金义元如辽谢吊祭。
#高丽史13卷-世家13-睿宗2-08-39-1113

辛未设百座会于会庆殿讲仁王经三日斋僧一万于球庭二万于州府。
#高丽史13卷-世家13-睿宗2-08-40-1113

十一月庚辰遣　书少监韩　如辽谢起复。
#高丽史13卷-世家13-睿宗2-08-41-1113

乙酉王诣太后虞宫。
#高丽史13卷-世家13-睿宗2-08-42-1113

丙戌遣工部侍郞李茂荣如辽谢贺生辰。 甲午遣殿中监崔弘宰献方物。
#高丽史13卷-世家13-睿宗2-08-43-1113

丙申翰林学士承旨金缘侍讲学士*朴　中{朴升中}等撰进时政策要五册各赐犀带编修官金富辙以下赐物有差。
#高丽史13卷-世家13-睿宗2-08-44-1113

遣户部侍郞李资　如辽贺正。
#高丽史13卷-世家13-睿宗2-08-45-1113

十二月戊申朔虑囚放轻系。
#高丽史13卷-世家13-睿宗2-08-46-1113

丙辰以金景庸守太傅判尙书吏部事; 吴延宠守太尉判礼兵部事上柱国; 李玮守太尉上柱国; 崔继芳为尙书左仆射判三司事柱国; 金缘为礼部尙书政堂文学判翰林院事; 赵仲璋为兵部尙书枢密院使; 柳子维为尙书右仆射判工部事; 李资谦检校司徒柱国; 刘载为吏部尙书; 康拯知枢密院事; 金晙为左散骑常侍同知枢密院事; 金至和为刑部尙书; 史荣摄工部尙书三司使; 金若温知尙书都省事; 朴景绰为殿中监翰林学士; 王字之礼宾卿枢密院知奏事。
#高丽史13卷-世家13-睿宗2-08-47-1113

甲戌遣礼宾少卿金景淸如辽献方物。
#高丽史13卷-世家13-睿宗2-09-01-1114

○(甲午)九年春正月戊寅朔放朝贺。
#高丽史13卷-世家13-睿宗2-09-02-1114

西女眞将军乌无奂等六十一人来朝。
#高丽史13卷-世家13-睿宗2-09-03-1114

庚辰辽遣卫尉卿张如晦来贺生辰。
#高丽史13卷-世家13-睿宗2-09-04-1114

戊戌幸文德殿作佛事。
#高丽史13卷-世家13-睿宗2-09-05-1114

庚子赦。
#高丽史13卷-世家13-睿宗2-09-06-1114

癸卯幸神众院。
#高丽史13卷-世家13-睿宗2-09-07-1114

乙巳以高义和为右仆射鹰杨军上将军; 尹惟志为兵部尙书龙虎军上将军。
#高丽史13卷-世家13-睿宗2-09-08-1114

二月癸丑以三司使安子恭为西北面兵马使; 三司副使李韶永为东北面兵马副使。
#高丽史13卷-世家13-睿宗2-09-09-1114

己未亲醮本命于干德殿。
#高丽史13卷-世家13-睿宗2-09-10-1114

庚申燃灯王如奉恩寺辛酉以雨停大会壬戌乃行。
#高丽史13卷-世家13-睿宗2-09-11-1114

丙寅西女眞将军古老等六十六人来朝。
#高丽史13卷-世家13-睿宗2-09-12-1114

三月丁丑朔幸妙通寺。
#高丽史13卷-世家13-睿宗2-09-13-1114

壬午幸普济寺。
#高丽史13卷-世家13-睿宗2-09-14-1114

癸未以刘载为尙书左仆射文德殿学士。
#高丽史13卷-世家13-睿宗2-09-15-1114

乙酉王诣太后虞宫。
#高丽史13卷-世家13-睿宗2-09-16-1114

己丑以吴延宠判吏部事; 金缘为检校司空户部尙书　知政事判礼部事兼西京留守使; 赵仲璋检校司空兵部尙书　知政事判刑部事; 康拯为尙书左仆射枢密院事判三司事; 金晙为礼部尙书知枢密院事; 金至和为吏部尙书; 李载为刑部尙书延英殿学士; 史荣为工部尙书; 崔贽朴景绰为左右散骑; 林有文为御史大夫; 王字之为殿中监; 金沽知御史台事。
#高丽史13卷-世家13-睿宗2-09-17-1114

癸巳王如奉恩寺以僧昙眞为国师; 乐眞为王师。
#高丽史13卷-世家13-睿宗2-09-18-1114

夏四月丙午朔御干德殿覆试赐白　等及第。
#高丽史13卷-世家13-睿宗2-09-19-1114

庚戌有司奏: "西京进士郑之元中壬辰年省试第一名请依*(  ){旧}留王京　用。" 制可。
#高丽史13卷-世家13-睿宗2-09-20-1114

丁巳东女眞古罗骨史显等十二人来献马。
#高丽史13卷-世家13-睿宗2-09-21-1114

乙丑大雨雹震文德殿东廊柱。 丙寅雨雹。 御史大夫林有文等以　异引咎辞职命复视事。
#高丽史13卷-世家13-睿宗2-09-22-1114

丁卯亲醮阙庭。
#高丽史13卷-世家13-睿宗2-09-23-1114

庚午以金缘为礼部尙书政堂文学判翰林院事。
#高丽史13卷-世家13-睿宗2-09-24-1114

甲戌幸外帝释院行香设佛顶道场于文德殿七日。
#高丽史13卷-世家13-睿宗2-09-25-1114

五月戊寅设消　道场于干德殿。
#高丽史13卷-世家13-睿宗2-09-26-1114

庚辰祷雨于群望。
#高丽史13卷-世家13-睿宗2-09-27-1114

辛丑王如奉恩寺遂诣太后虞宫。
#高丽史13卷-世家13-睿宗2-09-28-1114

六月甲辰朔安稷崇还自宋。 帝赐王乐器。
#高丽史13卷-世家13-睿宗2-09-29-1114

乙巳王如奉恩寺。
#高丽史13卷-世家13-睿宗2-09-30-1114

丁未遣枢密院知奏事王字之户部郞中文公彦如宋谢赐乐。
#高丽史13卷-世家13-睿宗2-09-31-1114

己酉祷雨于社稷。
#高丽史13卷-世家13-睿宗2-09-32-1114

丙辰虑囚放轻系。
#高丽史13卷-世家13-睿宗2-09-33-1114

乙丑　知政事致仕庾禄崇卒。
#高丽史13卷-世家13-睿宗2-09-34-1114

秋七月辛巳以工部尙书史荣为西北面兵马使; 借户部侍郞智禄延为东北面兵马副使。
