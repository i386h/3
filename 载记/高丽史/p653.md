<!-- { "loadSidebar": true } -->
天子处分非我得专。" 禑将出　点群妓有一妓不及怒杀之。 再如定妃殿。 游行闾里夜至花园使唱胡歌宴乐。 王得明还。 庚子宥境内遂如西海道宁妃及崔莹从之。 命门下赞成事禹玄宝留守京城发五部丁夫为兵名为西猎海州白沙亭实欲攻辽也。 禑徙世子昌及定妃谨妃以下诸妃于汉阳山城。 是时全罗庆尙二道为倭寇巢穴东西北面方忧割地京畿交州杨广三道困于修城西海平壤二道迎候西猎加以征兵八道骚然民失农业中外之怨甚于仁任林廉时矣。
#高丽史137卷-列传50-辛禑5-14-04-1388

四月乙巳朔禑至凤州初禑独与莹决策攻辽未敢显言是日召莹及我

太祖曰: "寡人欲攻辽阳卿等宜尽力!"

太祖曰: "今者出师有四不可。 以小逆大一不可; 夏月发兵二不可; 举国远征倭乘其虚三不可; 时方暑雨弓弩胶解大军疾疫四不可。" 禑颇然之。

太祖退谓莹曰: "明日宜以此言复启。" 莹曰: "诺" 夜莹复入启愿毋纳他言明日禑召

太祖曰: "业已兴师不可中止。"

太祖复启曰: "殿下必欲成大计宜驻驾西京待秋出师禾谷被野大军食足可鼓行而进矣今出师非时虽拔辽东一城雨水方降军不得前却师老粮　祗速祸耳。" 禑曰: "卿不见李子松耶 "

太祖对曰: "子松虽死美名垂于后世臣等虽生已失计矣何用哉 " 禑不听,

太祖退而涕泣麾下士曰:  "公何恸之甚也 " 太祖曰: "生民之祸自此始矣。" 丁未禑次平壤督征诸道兵作浮桥于鸭绿江使大护军裴矩督之船运林廉等家财于西京欲充军赏又发中外僧徒为兵抄京畿兵屯东西江以备倭。 加崔莹八道都统使以昌城府院君曹敏修为左军都统使以西京都元帅沈德符副元帅李茂杨广道都元帅王安德副元帅李承源庆尙道上元帅朴　全罗道副元帅崔云海　林元帅庆仪安东元帅崔郸助战元帅崔公哲八道都统使助战元帅赵希古安庆王宾属焉以我

太祖为右军都统使以安州道都元帅郑地上元帅池涌奇副元帅皇甫琳东北面副元帅李彬江原道副元帅具成老助战元帅尹虎裴克廉朴永忠李和李豆兰金赏尹师德庆补八道都统使助战元帅李元桂李乙珍金天庄属焉左右军共三万八千八百三十人　一万一千六百三十四人马二万一千六百八十二匹。 遣右代言李种学行助兵六丁神醮礼。 命奉天船都元帅同知密直李光甫还屯开京西江以备倭。 禑如大同江陈百戱奏胡乐竟日。 有巡军万户府知印矫禑命放卒十人斩以徇。 辛酉左右军都统使将出师禑醉日晏不兴不得拜辞禑酒醒泛舟石浦至夕乃还飮诸元帅酒赐衣铠弓剑马有差奏胡乐达晓。 壬戌左右军发平壤众号十万。 禑如大同江张胡乐于浮碧楼自吹胡笛有　人*　{裸}而洗马于江禑见之以为慢我命斩之自是常至大同江乐而忘返。 乙丑停洪武年号令国人复胡服。 倭入椒岛时京城丁壮皆从军唯余老弱每夜烽火屡举京城单虚人情危惧莫保朝夕。 禑将出　进一马而斩之曰: "此马数惊我也。" 又道见亡卒二人卽命斩之禑*　{淫}乐杀戮日甚。 戊辰太白昼见。 辛未遣文达汉金宗衍郑承可宦者曹恂金完赐左右都统使及诸将金银酒器至都鎭抚皆赐衣。 禑如大同江泛舟使奏胡乐禑自吹胡笛且为胡舞。
#高丽史137卷-列传50-辛禑5-14-05-1388

五月甲戌朔日食。 禑纵乐于大同江至夜乃还。 禑每出游辄奏胡乐令倡优呈百戱崔莹日领军士出入吹笛君臣荒*　{淫}百姓怨咨。 全罗道按廉使柳亮报: "倭船八十余　来泊鎭浦寇旁近州郡。" 禑遣上护军陈汝宜于全罗杨广道凡托疾不赴北征而令子弟奴隶代行者悉发御倭其隐避者断以军法籍没其产。 禑以宦者金刚少　意斩之与宁妃如浮碧楼或射或击球欲杀　人崔莹请勿杀禑曰: "翁嗜杀人何禁我耶 " 莹曰: "臣之杀人不得已也。" 禑目左右遂斩之。 以倭寇寝盛遣元帅金立坚于汉阳以卫世子及诸妃。 庚辰左右军渡鸭绿江屯威化岛亡卒络绎于道禑令所在斩之不能止。 禑如风月楼杀宦者大护军金吉祥护军金吉逢人莫知其故。 甲申泥城元帅洪仁桂江界元帅李　先入辽东境杀掠而还禑喜赐金顶儿文绮绢。 禑夜杀宦者一人。 丙戌左右都统使上言: "臣等乘　过鸭江前有大川因雨水涨第一滩漂溺者数百第二滩益深留屯洲中徒费粮饷自此至辽东城其*闲多有巨川似难利涉。 近日条录不便事状付都评议使司知印朴淳以闻未蒙兪允诚惶诚惧然当大事有可言者而不言是不忠也安敢避　钺而　　乎  以小事大保国之道我国家统三以来事大以勤玄陵于洪武二年服事  大明其表云: '子孙万世永为臣妾。' 其诚至矣殿下继志岁贡之物一依

诏旨于是特降

诰命赐玄陵之谥册殿下之爵此宗社之福而殿下之盛德也。 今闻刘指挥领军立卫之言使密直提学朴宜中奉表启　策甚善也今不俟命遽犯大邦非宗社生民之福也。 　今暑雨弓解甲重士马俱惫驱而赴之坚城之下战不可必胜攻不可必取当此之时粮饷不给进退维谷将何以处之  伏惟殿下特命班师以*　三韩之望。" 禑与莹不听。 禑如大同江赐宦寺细布有差以宦者金完为过涉察理使赍金帛马匹分赐左右都统使及诸元帅督令进兵军中留完不遣。 杨广道按廉田理驰报: "倭寇四十余郡留兵单弱如蹈无人之境。" 乃遣元帅都兴金凑赵浚郭璇金宗衍等御之。 令诸妃在汉阳者皆还开城。 乙未禑至成州温泉作胡乐彻夜。 左右都统使遣人告崔莹曰: "军多饿死水深难以行军请速许班师。" 莹不以为意是日军中讹言,

太祖率麾下亲兵向东北面已上马矣军中汹汹曹敏修罔知所措单骑驰诣

太祖涕泣曰: "公去吾　安往 "

太祖曰: "予何去矣  公勿如是!" 遂谕诸将曰: "若犯上国之境获罪

天子宗社生民之祸立至矣予以逆顺上书请还师王不省莹又老　不听　与卿等见王亲陈祸福除君侧之恶以安生灵乎 " 诸将皆曰: "吾东方社稷安危在

公一身敢不惟命。" 于是回军渡鸭绿江,

太祖乘白马御　弓白羽箭立于岸迟军毕渡军中望见相谓曰: "古今来世安有如此人乎 " 时霖　数日水不涨师旣渡大水骤至全岛塾没人皆神之时童谣有木子得国之语军民无老少歌之。 丁酉漕转使崔有庆以回军奔告于禑。 是夜我

恭靖王与兄芳雨及李豆兰子和尙上护军柳龙生崔高时帖木儿自成州禑所奔于军前道遇支应守令尽夺其马以行。 禑日午犹未知。 戊戌禑闻大军已至安州驰还夜至慈州泥城下令曰: "赴征诸将擅自回军惟尔大小军民尽心以御必大加赏赉。" 回军诸将请急追之,

太祖曰: "速行必战多杀人矣。" 每戒军士: "汝辈若犯乘舆予不尔赦夺民一瓜亦当抵罪。" 沿途射猎故绥师行。 己亥禑至平壤收货宝渡大同江夜至中和郡。 辛丑禑于道上闻诸军已近从*闲道疾驰至　滩诘朝还京入花园从者　五十余骑自西京至京城从禑臣僚及人民以酒浆迎谒大军者络绎不絶。 莹欲拒战命百官以兵仗侍卫。
#高丽史137卷-列传50-辛禑5-14-06-1388

六月癸卯朔诸军来屯近郊为书授金完以启曰: "我玄陵至诚事大,

天子未尝有加兵于我之志今莹为*蒙{　}宰不念祖宗以来事大之意先举大兵将犯上国盛夏动众三韩失农倭奴乘虚深入为寇杀我人民燔我府库加以迁都汉阳中外骚然今不去莹必覆宗社。" 甲辰禑遣前密直副使陈平仲以书谕诸将曰: "受命出疆旣违节制称兵向阙又犯纲常致此　端良由　末然君臣之大义实古今之通规卿好读书岂不知此  　复疆域受于祖宗岂可易以与人  不如兴兵拒之故我谋之于众众皆曰可今胡敢违  虽指崔莹为辞莹之　卫我躬卿等所知勤劳我家亦卿等所知。 敎书到日毋执迷毋吝改共保富贵以图始终! 予实望之不审卿等以为如何 " 又遣　长寿往军前赐诸将酒欲知其意诸将进屯都门外。 东北面人民及女眞之素不从军者闻

太祖回军争奋相聚昼夜星奔而至者千余人。 禑乃发府库金帛募兵得数十余人皆仓库奴隶市井之徒征兵诸道入援聚车塞巷口分军守四大门削敏修等官爵以崔莹为门下左侍中禹玄宝右侍中宋光美赞成事安沼评理禹洪寿司宪府大司宪郑承可鹰扬军上护军赵珪密直副使金若采知申事。 　于大市曰: "执敏修等诸将者勿论官私奴隶大加爵赏。" 己巳我

太祖屯崇仁门外山台岩遣知门下事柳曼殊入自崇仁门左军入自宣义门莹逆战皆却之曼殊初行,

太祖谓左右曰: "曼殊目大无光胆小人也往必北走。" 果然时

太祖解鞍放马及曼殊奔还左右以白。

太祖不应坚卧帐中左右再三白之然后徐起进膳命　马整兵将发有矮松在百步许太祖欲卜胜兆以一众心遂射松株一矢立断乃曰: "再甚　 " 诸军士皆贺鎭抚李彦出　曰: "陪我

令公往何处不可行乎 "

太祖由崇仁门入与左军　角而进守城之军莫有拒者都人男女争持酒浆迎劳军士曳车开路老弱登城望之欢呼　跃敏修建黑大旗至永义署桥为莹军所奔俄而,

太祖建黄龙大旗由善竹桥登男山尘埃涨天鼓　震地莹麾下安沼率精兵先据男山望旗奔溃莹知势穷奔还花园,

太祖遂登岩房寺北岭使吹大螺一通于是诸军围花园数百重大呼请出莹每征讨诸将不用螺独

太祖于马前吹螺故都人闻螺声皆喜,

太祖之军已至矣禑与宁妃及莹在八角殿莹不肯出吹螺赤宋安登墙吹螺一通诸军一时毁垣　入于庭郭忠辅等三四人直入殿中索莹禑执莹手泣别莹再拜随忠辅而出,

太祖谓莹曰: "若此事变非吾本心然非惟逆大义国家未宁人民劳困寃怨至天故不得已焉好去好去!" 相对而泣遂流莹于高峯县李仁任尝言曰: "李判三司须为国主。" 莹闻之甚怒而不敢言至是叹曰: "仁任之言诚是矣。" 光美沼珪承可等逃匿两都统及三十六元帅诣阙拜谢还军门外先是童谣曰: "西京城外火色安州城外烟光往来其*闲

李元帅愿言救济黔苍!" 丙午复行洪武年号袭  大明衣冠禁胡服。 罢禹玄宝以曹敏修为左侍中我

太祖右侍中赵浚签书密直司事兼大司宪诸将皆复职时 大明闻禑举兵将征之 帝欲亲卜于宗庙方致斋及闻还军卽罢斋。 诸将入城会议兴国寺罢诸道筑城及征兵。 执安沼郑承可囚巡军　流之。 司宪府论宦者曹恂曹福善尹祥前知申事金若采之罪皆流远州。 是夜禑与宦竖八十余人　甲驰至我

