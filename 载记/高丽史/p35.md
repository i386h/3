<!-- { "loadSidebar": true } -->
#高丽史7卷-世家7-文宗1-08-23-1054

甲辰契丹横宣使益州刺史耶律芳来。
#高丽史7卷-世家7-文宗1-08-24-1054

十一月甲子契丹宣谕使益州刺史耶律干来。
#高丽史7卷-世家7-文宗1-08-25-1054

十二月庚寅契丹遣复州刺史耶律新来贺生辰。
#高丽史7卷-世家7-文宗1-08-26-1054

有司请追赠太祖功臣大匡千明等三千二百人次第职从之。
#高丽史7卷-世家7-文宗1-08-27-1054

辛亥命*　{拣}东宫侍卫公子及给使。
#高丽史7卷-世家7-文宗1-09-01-1055

○(乙未)九年春二月乙巳东女眞奉国将军尼多弗等二十七人来献土物。
#高丽史7卷-世家7-文宗1-09-02-1055

戊申寒食飨: 宋商叶德宠等八十七人于娱宾馆黄拯等一百五人于迎宾馆黄助等四十八人于淸河馆耽罗国首领高汉等一百五十八人于朝宗馆。
#高丽史7卷-世家7-文宗1-09-03-1055

夏四月辛丑雨雹雪。
#高丽史7卷-世家7-文宗1-09-04-1055

五月辛酉契丹遣耶律革陈　来册王诏曰: "卿嗣立世勋茂修文敎　珍职　尊奬于皇家奕庆藩圭抚宁于靑域属兹行礼思与同休爰特降于册函仍优加于贿命式昭眷想当体恩荣今差匡义军节度使耶律革等往彼备礼册命仍赐车辂冠服圭剑等及特赐诸物具如别录至可领也。" 册曰: "王者礼遇群后怀和万邦锡以　　宠价藩之功茂赐之　　表王室之庆成顺考前规允膺休典朕甫锺嘉运勉徇鸿名　　之仪适交修于朝右蓼萧之泽宜遐冒于海隅妙简灵辰式扬昆命匡时致理竭节资忠奉上功臣开府仪同三司守太保兼中书令上柱国高丽国王食邑一万户食实封一千三百户王徽淹融迪裕忠肃秉　木德司仁旁锺于醇粹珠衡挺异逈赋于英标而自嗣兴乃邦缵服前烈树桓文之遐业抚辰卞之全封善政其苏驩谣允穆宾王请朔久坚事大之诚候律占风克谨守邦之职作皇家之外蔽壮戎翰之中权实宽东顾之忧率资北面之力存逢邦庆永念世勋乃临遣于使　特进加于朝册维师升秩奉邑增封申昭柔远之恩式　畴庸之典今遣使匡义军节度使饶州刺史兼御史大夫耶律革使副崇禄卿护军陈　持节备礼册命尔为守太师加食邑五千户食实封五百户余如故于戱鸾冕八章异其数象辂九　昭其文讲备物于曲台溢荣晖于列国*　{敛}膺殊礼永懋令图　当熙盛之期益着匡宁之绩仪形群岳贻燕后昆宝朕训言膺受繁祉。" 王受册于南郊。
#高丽史7卷-世家7-文宗1-09-05-1055

癸亥遣利州刺史萧禄来册王太子官告曰: "古之诸侯厥有世子贞列邦而为重守　社以惟艰永念亢宗必先立嫡近省来奏深嘉乃诚爰念　朔尊王盖絶专封之礼瞻天请命固求树本之恩特举旧章懋膺荣典匡时致理竭节资忠奉上功臣开府仪同三司守太*传{傅}中书令上柱国高丽国王食邑一万户食实封一千三百户王徽子勋凭积德之厚　贻谋之休越在　年郁为雅器缀胄筵而让齿趋师席以　玄而　宝系莫竟昌源寝远肯堂肯构旣克绍于世风拜后拜前是倂敷于朝典顾三韩之右地摠百济之旧名荣分父母之邦爵复公侯之始示予绥援弘尔善祥于戱当纨绮之龄受丝纶之宠黑　异等玄衮升华所宜崇孝敬以承亲颜敦信厚而仪公族勿骄勿惰有初有终钦兹惟休无　慈训可特封三韩国公。" 太子迎命于合门庭。
#高丽史7卷-世家7-文宗1-09-06-1055

乙亥大雨雹。
#高丽史7卷-世家7-文宗1-09-07-1055

秋七月丁巳朔都兵马使奏: "契丹前太后皇帝诏赐鸭江以东为我国封境然或置城桥或置弓口栏子渐踰旧限是谓不厌今又创立邮亭蚕食我疆鲁史所谓: '无使滋蔓蔓难图也。' 宜送国书于东京留守陈其不可若其不听遣使告奏。" 于是致书东京留守曰: "当国袭箕子之国以鸭江为疆　前太后皇帝玉册颁恩赐茅裂壤亦限其江顷者上国入我封界排置桥垒梯航纳款益勤于朝天　　抗章乞复其旧土至今未沐兪允方切祷祈又被近日来远城军夫逼迩我城移设弓口门又欲创亭舍材石旣峙边民骚骇未知何意伏冀大王亲邻轸念怀远宣慈善奏　聪还前赐地其城桥弓栏亭舍悉令毁罢。"
#高丽史7卷-世家7-文宗1-09-08-1055

庚申以崔　为内史令仍令致仕; 李子渊为门下侍中判尙书吏部事; 金廷俊为内史侍郞平章事; 朴成杰为内史侍郞平章事上柱国; 金元鼎为尙书左仆射　知政事兼太子少保。
#高丽史7卷-世家7-文宗1-09-09-1055

契丹康庆遵等十五人来投归我没蕃人五十三口。
#高丽史7卷-世家7-文宗1-09-10-1055

癸亥以智猛守司空; 仇胜为刑部尙书; 金所宝为户部尙书; 黄甫延为工部尙书。 皆以武职兼之。
#高丽史7卷-世家7-文宗1-09-11-1055

壬申东女眞首领耶时老等二十六人来献土物职赏有差。
#高丽史7卷-世家7-文宗1-09-12-1055

癸酉制曰: "先　太后亲　金氏当寡人与德宗幼少之时保护有劳朕欲封崇爵邑酬*　前劳宜令中枢院准制施行。"
#高丽史7卷-世家7-文宗1-09-13-1055

八月庚寅虑囚。
#高丽史7卷-世家7-文宗1-09-14-1055

己亥尙书吏部奏: "检校将作少监庾恭义大匡黔弼之曾孙前有所犯久滞散秩曾降制旨太祖配享功臣之后虽有罪犯　*　{须}　用今恭义宜授肃州防御使。" 门下省奏: "恭义曾犯*　{谄}谀名载罪籍不可　用　牧民之寄重于制锦苟非其人必伤其手请罢之。" 制可。
#高丽史7卷-世家7-文宗1-09-15-1055

九月癸亥契丹兴宗告哀使鸿　少卿张嗣复来王闻嗣复过鸭绿江　常膳辍音乐禁屠宰断　猎。
#高丽史7卷-世家7-文宗1-09-16-1055

乙丑王服索　率百官出昌德门前嗣复传诏举哀行服辍朝市三日。
#高丽史7卷-世家7-文宗1-09-17-1055

辛未礼宾省奏: "宋都纲黄　状称臣携儿蒲安世安来投而有母年八十二在本国悲恋不已请遣还长男蒲安供养。" 王曰: "越鸟巢南枝　于人乎。" 许之。
#高丽史7卷-世家7-文宗1-09-18-1055

丙子遣知中枢院事崔惟善工部侍郞李得路如契丹吊丧会葬。
#高丽史7卷-世家7-文宗1-09-19-1055

冬十月乙酉生辰回谢使户部侍郞崔宗弼还自契丹奏: "礼部云: '帝名宗眞汝名犯宗字宜改之臣于表状改称崔弼。'" 门下省奏: "宗弼宜*　以我国不知所讳误犯之表章所载未敢擅改彼若强之但　点　庶合于礼宗弼擅改表文有辱使命请科罪。" 原之。
#高丽史7卷-世家7-文宗1-09-20-1055

丙申制曰: "古先帝王尊崇释敎载籍可考　圣祖以来代创佛寺以资福庆寡人继统不修德政　变屡见庶凭法力福利邦家其令有司择地创寺。" 门下省奏: "自古圣帝明王无有创起寺塔以致*大平惟崇重法门愼省政敎不伤民力则自然宗社灵长昔达摩对武帝言: '造寺造塔殊无功德。' 是尙无为功德不尙有为功德也且圣祖创寺者一以酬统合之志愿一以厌山川之违背耳今欲增创新寺劳民于不急之役怨读交兴毁伤山川之气　灾害必生神人共怒非所以致*大平之道。" 不纳。
#高丽史7卷-世家7-文宗1-09-21-1055

十一月乙丑幸东池检校卫尉少卿崔成节无故入至帐殿前王惊命下狱。 法司奏: "　入御所者斩。" 王曰: "虽律有正条以此加刑是为苛政又文笔有用可原之。" 门下省驳奏不纳。
#高丽史7卷-世家7-文宗1-09-22-1055

契丹东京回礼使检校工部尙书耶律道来。
#高丽史7卷-世家7-文宗1-09-23-1055

十二月甲寅朔契丹遣金州刺史耶律长正来贺生辰。
#高丽史7卷-世家7-文宗1-10-01-1056

○(丙申)十年春正月辛未陨石于黄州声如雷。
#高丽史7卷-世家7-文宗1-10-02-1056

甲戌东女眞奉国将军阿加主等五十人来献骏马三十二匹。
#高丽史7卷-世家7-文宗1-10-03-1056

二月甲午有司奏: "没蕃人廉可　军器丞位之子三韩功臣司徒邢明之孙于庚戌年中充环卫公子军役会丹兵　入京城震骚奉二亲避兵于故乡峯城县道遇贼被虏而去淸宁元年正月携一子亡来请可　父祖永业田舍　令还给。" 制曰: "可　功臣苗裔丁年被　弃蕃土妻儿惟携一子皓首而归深可怜悯可给旧业田庐。"
#高丽史7卷-世家7-文宗1-10-04-1056

癸卯始创兴王寺于德水县。
#高丽史7卷-世家7-文宗1-10-05-1056

己酉耽罗国献方物。
#高丽史7卷-世家7-文宗1-10-06-1056

三月甲寅册子蒸为国原侯王潜御便次观礼讫召侍中李子渊　知政事金元鼎尙书左仆射智猛等置酒达曙。
#高丽史7卷-世家7-文宗1-10-07-1056

闰月癸未朔告朔于*大庙。
#高丽史7卷-世家7-文宗1-10-08-1056

乙酉守司空尙书右仆射致仕高烈卒。 烈善射屡立军功为一时名将及没闻者皆惜之辍朝三日令百官会葬。
#高丽史7卷-世家7-文宗1-10-09-1056

夏四月丙寅以智猛守司空。
#高丽史7卷-世家7-文宗1-10-10-1056

丙子御干德殿覆试赐李干方等及第。
#高丽史7卷-世家7-文宗1-10-11-1056

秋七月丁酉以东蕃贼屡侵边境遣东路马兵贰师侍御史金旦往讨之旦誓众曰: "临敌忘家以身徇国分也我生死正在今日。" 三军感激奋励勇气自倍破其屯落二十余所贼大溃获兵仗羊马无　。
#高丽史7卷-世家7-文宗1-10-12-1056

八月戊辰以决内外死囚避正殿素膳停乐。
#高丽史7卷-世家7-文宗1-10-13-1056

西京留守报: "京内进士明经等诸业举人所业书籍率皆传写字多乖错请分赐秘阁所藏九经汉晋唐书论语孝经子史诸家文集医卜地理律　诸书置于诸学院。" 命有司各印一本送之。
#高丽史7卷-世家7-文宗1-10-14-1056

庚午饭僧三万。
#高丽史7卷-世家7-文宗1-10-15-1056

