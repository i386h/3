<!-- { "loadSidebar": true } -->
乙酉　祭使诣返魂堂祭宣宗王迎诏助祭诏曰: "朕言念先臣保全亮节将被便蕃之宠遽从汗漫之游灵魄未遥渥恩宜及遣陈祭　庸表眷怀今差永州管内观察使萧遵烈卫尉少卿梁祖述充　祭使副祭所诸物具如别录。" 祭文曰: "惟灵器范渊英姿神秀迈庆遇风云之会恭依日月之华承祖业之贻休缵王藩之嗣理表海遵修于旧服朝天奉达于勤诚寔　义方克全忠节将加宠懋奄至沦亡闻讣奏以兹来痛恩褒之莫及特遣　传往陈奠觞凝想贞魂固谅深意。" 祭讫王还宫慰问使传诏于干德殿诏曰: "省所奏高丽国王薨逝事具悉朕以先臣表是东海方赖匡扶之绩遽聆陨越之灾顾尔幼　　斯凶闵当永思于缵袭用少节于哀　顺以礼文副予遐念今差广州防御使萧　*　{赍}诏往彼慰问兼赐赙赠具如别录。" 丙戌起复使传诏于干德殿诏曰: "王适　家艰爰膺世嗣*块　在制然孺慕以钟情金革从权固牵复而就政谅极哀荣之至勉符眷委之深今差崇禄卿郭人文往彼赐卿起复告　各一道。" 官告曰: "立孝惟亲在　麻则礼当终　移忠于国顺金革则义贵从权故襄子繇发命以卽戎伯禽因有为而摄事朕若稽古典诞抚庶邦眷靑社之名封　皇家之巨屛上帝不　列侯云薨属令嗣以有成宜旧服以与继式涓刚吉之旦载考牵复之文佥议允谐宠章攸举高丽国王嗣子王昱庆隆世嫡才茂人英龙星腾七宿之精夙锺其智木神冠五行之秀生富于仁爰在妙龄早推俊器方干承家之蛊遽罹陟岵之艰讣奏云来　伤攸至然痛缠　块三年未忍夺其情而任重蕃垣一日不可虚其守是用特降出纶之命　从始墨之经付驼　之崇权升凤池之峻秩检阶优锡勋邑兼新与袭国封用慰人望于　肇尔烈祖臣于我朝誓着泰山表兹东海尊主庇民而有裕贻孙翼子以承休顾惟八世之莫京皆获一　之所赐汝其祗蹈先训永怀令图勤俭可以保民信义可以行政服是炯戒往惟钦哉可起复骠骑大将军检校太尉兼中书令上柱国高丽国王食邑七千户食实封七百户仍令所司择日备礼册命主者施行。"
#高丽史10卷-世家10-献宗-01-01-1095

○(乙亥)元年春正月戊戌朔放朝贺日傍有彗王幼　不知修省只引内医三四人讨问方书或习书　。
#高丽史10卷-世家10-献宗-01-02-1095

庚戌以王国　权尙书兵部事。
#高丽史10卷-世家10-献宗-01-03-1095

二月庚辰燃灯王如奉恩寺。
#高丽史10卷-世家10-献宗-01-04-1095

甲申东女眞怀化将军所罗等二十八人来献马。
#高丽史10卷-世家10-献宗-01-05-1095

丁亥东女眞奉国将军豆门等四十八人来献马。 王御宣政殿赐见命近臣崔弘嗣问边宜赐酒食衣带布帛。
#高丽史10卷-世家10-献宗-01-06-1095

辛卯宋商黄　等三十一人与慈恩宗僧惠珍来。 王命近臣文翼备轩盖迎珍置于普济寺。 珍常曰: "为欲见普　落山圣窟而来请往观之。" 朝议竟不许。
#高丽史10卷-世家10-献宗-01-07-1095

三月辛丑常安公琇卒。
#高丽史10卷-世家10-献宗-01-08-1095

夏四月己卯赐兪进等及第。
#高丽史10卷-世家10-献宗-01-09-1095

五月丙申太后如玄化寺设宣宗小祥斋。
#高丽史10卷-世家10-献宗-01-10-1095

己酉以柳奭判三司事; 李预为政堂文学刑部尙书; 李资义为中枢院使; 孙冠知中枢院事翰林学士承旨。
#高丽史10卷-世家10-献宗-01-11-1095

癸丑辽东京回礼使高遂来。 遂私献绫罗彩*　{段}甚多。 王御干德殿引见命近臣问留守安否赐酒食衣对。
#高丽史10卷-世家10-献宗-01-12-1095

六月己卯王受木叉戒于干德殿。
#高丽史10卷-世家10-献宗-01-13-1095

秋七月戊戌行辽寿昌年号。
#高丽史10卷-世家10-献宗-01-14-1095

丙午飨于*大庙王居亮阴圆丘方泽宗庙社稷及凡载祀典者无不举。
#高丽史10卷-世家10-献宗-01-15-1095

癸丑　罗高勿等八十人来献土物。
#高丽史10卷-世家10-献宗-01-16-1095

庚申李资义谋乱伏诛。
#高丽史10卷-世家10-献宗-01-17-1095

癸亥以邵台辅权判吏部事; 王国　权判兵部事。
#高丽史10卷-世家10-献宗-01-18-1095

八月甲子朔以黄仲宝为尙书右仆射。
#高丽史10卷-世家10-献宗-01-19-1095

乙丑以大叔　林公熙为中书令。 百官就邸陈贺。
#高丽史10卷-世家10-献宗-01-20-1095

甲戌宋商陈义黄宜等六十二人来献土物。
#高丽史10卷-世家10-献宗-01-21-1095

癸未以孙冠为枢密院使; 崔思诹为吏部尙书知枢密院事。
#高丽史10卷-世家10-献宗-01-22-1095

甲申命修东京皇龙寺塔。
#高丽史10卷-世家10-献宗-01-23-1095

九月乙未以邵台辅特进守司徒判吏部事; 金上琦柳奭　为中书侍郞同中书门下平章事; 林　守司空尙书左仆射判户部事; 王国　为右仆射　知政事判兵部事柱国; 黄宗悫同知枢密院事。
#高丽史10卷-世家10-献宗-01-24-1095

丙申放李资义党兵部员外郞金德忠于远地。
#高丽史10卷-世家10-献宗-01-25-1095

戊戌诏曰: "昨者权奸谋乱伏诛此实将相宣力之效虽已拔乱益勤修省凡诸寃狱悉令宽宥内外赎铜小罪皆许免除。"
#高丽史10卷-世家10-献宗-01-26-1095

庚子以金先锡为刑部尙书; 王国　判都兵马事。
#高丽史10卷-世家10-献宗-01-27-1095

冬十月己巳制曰: "朕承先考遗业谬卽大位年当幼　体亦病羸不能抚邦国之权塞士民之望阴谋横议交起于权门逆贼乱臣屡干于内寝斯皆凉德所致常念为君之难窃见大叔　林公历数在躬神人假手咨尔有众奉纂丕图朕当退居后宫获全残命。" 乃命近臣金德钧等迎　林公熙于宗邸禅位遂退居后宫肃宗二年闰二月甲辰薨于兴盛宫寿十四在位一年谥曰怀　葬于城东陵曰隐陵睿宗卽位改谥恭　庙号献宗高宗四十年加谥定比。
#高丽史10卷-世家10-献宗-01-28-1095

○李齐贤赞曰: "禹之传子为虑后世植遗腹朝委　而天下不动者分素定也显之三子兄弟相传以及于顺顺以居丧过哀夭折无嗣而传于宣宣薨而太子嗣是为献宗国人习熟见闻乃谓: '宣有五弟而立孺子' 以是归非何不思之甚也唯不得周公于亲博陆于臣委任而辅政其危且乱可翘足而待也后世有不幸而遗大投艰于襁褓之中者可以此为诫哉。"
世家卷第十



#高丽史11卷-世家11-00-00-00-0000

世家卷第十一。 高丽史十一。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史11卷-世家11-肃宗1-00-00-0000

肃宗一。
#高丽史11卷-世家11-肃宗1-00-01-0000

肃宗明孝大王讳　字天常古讳熙。 文宗第三子顺宗母弟。 文宗八年甲午七月己丑生幼而聪慧及长孝敬勤俭雄毅果断五经子史无不该览文宗爱之尝曰: "后之复兴王室者其在尔乎。" 十九年二月册为　林侯三十一年三月进封为公宣宗三年二月加守太保。 九年扈驾西京有紫云腾幕上。 望气者以为王者之符。 献宗卽位进守太师兼尙书令明年八月为中书令。 十月己巳献宗下制禅位王谦让再三庚午卽位于重光殿。 是日流元信宫主李氏及子汉山侯兄弟二人于庆源郡。
#高丽史11卷-世家11-肃宗1-00-02-0000

辛未遣左司郞中尹瓘刑部侍郞任懿如辽前王表曰: "伏以为君之道有事必陈敢具封章仰干负　。 伏念臣记龄幼弱植性戆愚不违乃父之遗言谬承家业。 庶效维藩之剧务永竭忠勤缘　渴之夙　历岁时而渐极。 其奈医乏十全之妙莫究诊详药亏百品之灵犹微瞑眩匪朝伊夕有加无　。 肺胆焦熬形骸枯槁两膝于以缓懦双睛于以暗昏。 行之惟艰何以撰戴经杖履视之不见何以辨师冕席阶。 徒　卧于衾床阻监临于军国微躯是　殆危尤甚于兹辰分寄非轻管守难虚于顷刻乃于今月八日以臣父先臣之弟熙令权守藩务特驰陪隶聊达宸庭。" 王表曰: "窃以皐鸣所切天耳可通敢陈臣子之诚仰　君亲之鉴。 伏念臣侯藩末胤圣域滨臣生逢有道之时坐乐无为之化。 昨国王臣昱早　微　近至沈　虽经服饵多方未见　　一效于今月八日令臣权守藩务。 臣顾兹付托拟欲升闻奈恨邈于阙庭未卽申于恳款辄将孱劣假守宗　爰启处以不遑积战兢而尤甚。 寻驰封奏上告宸严。"
#高丽史11卷-世家11-肃宗1-00-03-0000

戊寅以邵台辅守太尉门下侍中; 金上琦守司徒门下侍郞同中书门下平章事; 柳奭守司空; 林　为中书侍郞平章事判刑部事; 王国　守司徒; 孙冠为尙书右仆射　知政事判户部事; 崔思诹守司空枢密院使翰林学士承旨; 金先锡知枢密院事。
#高丽史11卷-世家11-肃宗1-00-04-0000

庚辰制加朝鲜国公焘食邑五千户食实封五百户; 扶余公*  守太傅; 辰韩侯愉为尙书令; 乐浪伯瑛为乐浪侯; 黄仲宝为尙书左仆射; 尹莘杰为龙虎军上将军兵部尙书; 黄兪显为工部尙书; 崔迪为金吾卫上将军摄刑部尙书。 其余　等迁官者数百人工商　隶亦有超授显职者有司莫敢言。
#高丽史11卷-世家11-肃宗1-00-05-0000

丙戌　知政事王国　卒。
#高丽史11卷-世家11-肃宗1-00-06-0000

十一月癸卯御神凤楼赦斩绞以下罪名山大川皆加德号民年八十以上及笃　疾者义夫节妇孝子顺孙鳏寡孤独赐设分物有差诸色军人赐米布亦有差。
#高丽史11卷-世家11-肃宗1-00-07-0000

丙午设八关会御神凤门受中外贺遂幸法王寺。
#高丽史11卷-世家11-肃宗1-00-08-0000

癸丑遣崔惟举如辽进奉。
#高丽史11卷-世家11-肃宗1-00-09-0000

甲寅遣崔用圭贺正董彭载贺天安节。
#高丽史11卷-世家11-肃宗1-00-10-0000

