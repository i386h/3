<!-- { "loadSidebar": true } -->
#高丽史67卷-志21-礼9-嘉礼-元正冬至上国圣寿节望阙贺仪-000

元正冬至上国圣寿节望阙贺仪。
#高丽史67卷-志21-礼9-嘉礼-元正冬至上国圣寿节望阙贺仪-001

○前期执事者设阙庭于王宫正殿南向香烛案于阙庭之前王拜位于殿庭中北向及褥位于香案前众官拜位于王位之南每等异位重行北向司礼司赞位于众官拜位之北司礼在西司赞在东俱相向司香二人位于香案前东西相向。 是日执事陈甲士军仗旗帜于王宫门之外乐工陈乐于拜位之南。 引班引众官朝服入齐班于王宫门外之东西。 司礼司赞司香俱入就位。 引礼启请王于后殿具冕服。 引班引众官入立于殿庭之东西。 引礼导王出乐作王由西阶诣拜位乐止。 引礼立于拜位之左右引班引众官入就拜位。 司赞唱: "四拜!" 乐作王与众官皆四拜乐止。 引礼导王由东门入乐作至阙庭香案前拜位乐止。 引礼立于拜位之左右引礼赞: "　!" 司赞唱: "　!" 王与众官皆　。 引礼赞: "三上香!" 司香以香　进于王之左王三上香毕。 引礼赞: "俯伏兴平身。" 司赞唱: "俯伏兴平身。" 王与众官皆俯伏兴平身。 引礼导王由西门出乐作复位乐止。 司赞唱: "四拜!" 乐作王与众官皆四拜乐止。 司赞唱: "搢笏鞠躬三舞蹈　左脚三叩头山呼万岁山呼万岁再山呼万万岁出笏俯伏兴。" 乐作四拜乐止。 司赞唱: "礼毕。" 引礼启礼毕引王出引班引众官以次出。 如有朝廷官遇正朝冬至圣寿节出使在国中者常服先行礼不在王与众官行礼之列。
#高丽史67卷-志21-礼9-嘉礼-元正冬至节日朝贺仪-000

元正冬至节日朝贺仪。
#高丽史67卷-志21-礼9-嘉礼-元正冬至节日朝贺仪-001

○前一日尙舍局铺王座于大观殿如常仪设二兽炉于前楹外左右。 守宫设宰臣枢密次于朝堂。 典仪设宰臣枢密位于殿庭中心北向东上,设群官版位文官三品以下于殿庭近南少东俱重行北向西上武官三品以下于殿庭近南少西俱重行北向东上。 左侍臣位于东阶之南少东右侍臣位于西阶之南少西设御史位二于东西阶下之左右设摄侍中户部尙书礼部尙书殿中监光禄卿尙食奉御位于左侍臣之后西向北上。 冬至节日无户部尙书。 设典仪位于左侍臣之南左赞者在南差退俱西向右赞者在右侍臣之南差退东向太乐令位于乐工之北北向　律郞位于殿西阶之上东向太官令位于左赞者之南北向。 其日依时刻尙乘局陈　扇华盖于殿庭左右水精杖在左钺斧在右其殿门内外仪卫所司随职供办　如常仪。 宰臣枢密俱集朝堂文武群官集泰定门外朝服以俟。 侍中量时刻版奏请中严太乐令帅工人就位　律郞入就举麾位典仪帅赞者先入就位左右侍臣监察御史行礼执事官以次入就位。 侍中版奏外办王服　黄袍以出　律郞　　伏举麾兴乐作王卽座乐止。 阁门引宰臣枢密以下文武百寮入就闻辞位。 阁使奏闻辞讫阁门各引宰臣枢密以下就拜位。 典仪曰: "再拜!" 群官皆再拜舞蹈又再拜奏圣躬万福再拜。 班首进步致辞退复位。 典仪曰: "再拜!" 宰臣以下再拜舞蹈又再拜讫阁门引宰臣自东阶上殿西向北上立定枢密自西阶上殿东向北上立。 阁门分引文武百寮以出。 次户部尙书持进奉物状就殿庭中心北向　阁门接上户部尙书　伏退。 圣节冬至无此礼。 阁门引诸道表贺员就位闻辞讫就庭中心横行北向东上　。 阁门接表讫拜数如常仪。 舍人传宣赐酒食舍人喝: "再拜舞蹈又再拜!" 讫引出。 王降座乐作入讫乐止。 宰臣枢密以下左右侍臣行礼执事官以次退。 若有旨宣赐酒果则阁门传宣及宰臣枢密侍臣员将以下礼数　如坐殿朝会仪。 王若不坐殿陈设如式。 阁门引宰臣枢密以下百寮入就殿庭北向位班首　伏　奉贺状摄侍中诣宰臣东北接取状宰臣　伏兴。 摄侍中自东阶上殿奏讫降诣宰臣东北向殿揖西向称奉宣放朝贺。 *殿{典}仪曰: "各祗候宰臣枢密以下文武百寮揖!" 讫阁门引宰臣枢密文武群官以次出。 其行礼执事官及左右侍臣殿内仪卫　不退。 次户部尙书持进奉物状就殿庭中心北向　阁门接上户部尙书　伏退。 又阁门引奉表员入殿庭中心横行北向东上奉表　阁门接上讫奉表员　伏兴从西偏门出。 典仪曰: "侍臣等各祗候左右侍臣及凡行事官皆揖退!" 奉表员诣殿门外位北向东上立。 舍人喝: "再拜舞蹈又再拜奏圣躬万福再拜进步致贺退复位。" 舍人喝: "再拜舞蹈又再拜!" 次舍人称宣赐酒食舍人喝: "再拜舞蹈又再拜!" 礼毕揖退。 其元正诸领中郞将以下队正以上　衫冠带各以卫次序立球庭奏山呼肃拜而退。
#高丽史67卷-志21-礼9-嘉礼-元会仪-000

元会仪。
#高丽史67卷-志21-礼9-嘉礼-元会仪-001

○其日早陈　扇水精钺斧于殿庭如常仪。 尙食茶房宿设寿尊所于殿阶上东边有司设臣僚尊所于殿阶下西边。 时至侍中版奏中严。 太乐令帅工人入就位　律郞典仪赞者各就位舍人引文武四品以下常　以上官入殿庭位　外文班九品以上有禄诸权务武班散员以上分立殿门外。 侍中奏外办王将出仗动　律郞举旗乐作王坐殿乐止。 近仗军仪乐官入肃拜奏山呼讫侍中典仪赞者肃拜复位。 侍臣序立讫监察御史二人先入肃拜就殿阶前相对立定。 舍人引三品以上入闻辞位阁使引太子令公宰臣。 初入乐作就闻辞位乐止。 阁使奏闻辞讫阁使引太子令公宰臣就中心位北向合班立。 典仪曰: "再拜!" 太子以下拜舞拜奏圣　又再拜太子进步致辞称贺复位。 典仪曰: "再拜!" 太子以下拜舞拜讫阁使引太子令公升自东阶就殿上中心立定。 典仪曰: "再拜!" 太子以下及殿庭在位者皆再拜讫太子　奏称: "臣某等元正首祚臣等不胜大庆谨上千万岁寿酒。" 阁使传奏近侍承制曰: "可。" 阁使传宣许太子令公奏山呼再拜文武班皆再拜。 太子令公就洗所　手如常仪。 茶房先进茶后行　酒讫太子令公宰臣诣王座前近东　伏兴令公佐尊太子酌寿酒茶房员　盏。 太子　伏兴复就殿上位。 典仪曰: "再拜!" 太子以下及殿庭在位者皆再拜。 太子令公更诣王座前太子奉盏令公佐尊王执爵　律郞举旗乐作尽爵乐止。 阁使引太子令公降自东阶就阶下拜位。 典仪曰: "再拜!" 太子以下拜舞拜讫阁使传宣许赴座兼赐酒食。 典仪曰: "再拜!" 太子以下拜舞拜各赴座舍人引诸道持表员就殿庭东边西向立。 奏闻辞讫舍人引就拜位　呈表舍人接表　伏兴舍人喝: "拜舞拜奏圣　。" 舍人喝: "再拜行头进步致辞复位。" 舍人喝: "拜舞拜!" 太子以下合班如初仪。 舍人喝: "太子以下拜舞拜进步致辞谢恩复位。" 舍人喝: "太子以下拜舞拜。" 各祗候次引侍中前　奏: "臣某言礼毕。" 　伏兴退复位。 王入自东方乐作入讫乐止。
#高丽史67卷-志21-礼9-嘉礼-王太子元正冬至受群官贺仪-000

王太子元正冬至受群官贺仪。
#高丽史67卷-志21-礼9-嘉礼-王太子元正冬至受群官贺仪-001

○前一日有司铺王太子座于丽正殿上东壁下当中西向又设三师三少及宰臣枢密以下文武群官拜位于殿上殿庭如常仪。 其日府率整卫士屯门列仗如仪。 三师三少文武群官俱集宫门外位以俟。 侍卫之官及伶官乐工先入就位。 王太子服靴袍出自阁乐作升座讫乐止。 侍卫之官凡在位者陈贺讫通事舍人引三师三少宾客以下文武宫臣入门乐作左庶子引王太子降立于东阶下三师以下至西阶乐止。 左庶子引王太子升殿乐作至位西向立乐止。 三师以下上殿东向北上立。 初王太子升殿通事舍人引宾客以下文武宫臣入就位宾客以上就殿上西南位北向东上宫臣四品以下就殿庭两班相对为首北向立定。 舍人喝: "群臣上下皆再拜!" 王太子*　拜。 班首一人进步致辞。 元正则云: "元正首祚景福惟新伏惟王太子殿下与时同休。" 冬至则云: "天正长至伏惟殿下与时同休。" 退复位。 再拜王太子*　拜。 左庶子前承令诣班首之左宣令云: "元正首祚与公等均庆。" 冬至则云: "天正长至。" 舍人喝: "群臣上下皆再拜!" 王太子*　拜。 贺讫通事舍人引三师以下降自西阶乐作左庶子引王太子降立于东阶下三师出讫乐止。 舍人引宾客以下宫臣以次出。 左庶子引王太子升殿乐作至位乐止。 通事舍人引宰臣枢密文武群官入就位。 宰臣枢密上殿就东向位三品以上就北向位文武四品以下就殿庭位。 舍人喝群官上下拜贺如初仪。 贺讫通事舍人以次引出。 舍人引持　员入就殿庭位北向东上奉　　舍人接　讫持　员　伏兴。 舍人喝: "持　员再拜!" 行头进步致辞退复位又再拜。 左庶子传令旨赐酒食。 持　员再拜讫舍人引出。 王太子降座乐作入阁乐止。 侍卫之官以次出。
#高丽史67卷-志21-礼9-嘉礼-王太子节日受宫官贺幷会仪-000

王太子节日受宫官贺幷会仪。
#高丽史67卷-志21-礼9-嘉礼-王太子节日受宫官贺幷会仪-001

