<!-- { "loadSidebar": true } -->
靖宗七年正月户部奏: "尙州管内中牟县洪州管内　城郡长湍县管内临津临江等县民田多寡膏　不均请遣使量之均其食役。" 从之。
#高丽史78卷-志32-食货1-田制-经理-003

文宗八年三月判: 凡田品不易之地为上一易之地为中再易之地为下其不易山田一结准平田一结一易田二结准平田一结再易田三结准平田一结。  十三年二月尙书户部奏: "杨州界内见州置邑已百五年州民田亩累经水旱膏　不同请遣使均定。" 制可。  三月西北面兵马使奏: "安北都护及龟泰灵渭等州通海县民田量给已久肥　不同请遣使均定。" 从之。  十八年十一月户部奏: "广州牧自春至秋久旱不雨重以雨雹阖境禾谷一无所收又凤州曾于庚子年大水庐舍禾谷漂荡几尽民无定居请停两官辖下发使量田。" 从之。  二十三年定量田步数田一结方三十三步[六寸为*(  ){一}分十分为一尺六尺为一步。]; 二结方四十七步; 三结方五十七步三分; 四结方六十六步; 五结方七十三步八分; 六结方八十步八分; 七结方八十七步四分; 八结方九十步七分; 九结方九十九步; 十结方一百四步三分。
#高丽史78卷-志32-食货1-田制-经理-004

高宗四十一年二月分遣使于忠庆全三道及东州西海道巡审山城海岛避难之处量给土田。  四十三年十二月制曰: "今想诸道民不聊生彼此流移甚可悼也其避乱所与本邑相距程不过一日者许往还耕田其余就岛内量给土田不足则给沿海闲田及宫寺院田。"  四十六年九月以江华田二千结属公　三千结属崔　家又以河阴鎭江海宁之田分给诸王宰枢以下有差。
#高丽史78卷-志32-食货1-田制-经理-005

元宗元年正月给田都监议请: 文武两班前受之田肥峣不均随职改给。 权势之家皆占良田恶其不便于己沮其议。
#高丽史78卷-志32-食货1-田制-经理-006

忠烈王十一年三月下旨: 诸王宰枢及扈从臣僚诸宫院寺社望占闲田国家亦以务农重谷之意赐牌然凭借赐牌虽有主付籍之田　皆夺之其弊不　择人差遣穷推辨　凡赐牌付田起陈勿论苟有本主皆令还给且本虽闲田百姓已曾开垦则　禁夺占。  二十四年正月忠宣王卽位下敎: 一先王制定内外田丁各随职役平均分给以资民生又支国用迩来豪猾之徒托称远陈标以山川冒受赐牌为己之有不纳公租田野虽辟国贡岁　又其甚者托以房库宗室之田其于租税一分纳公二分归己或有全不纳者兹弊莫大宜令诸道按廉及守令穷诘还主如无主者其给内外军闲人立户充役; 一京畿八县田元有其主国家近因多故以两班禄俸之薄初给垦地其余荒地颇多自利为先者乘*闲受赐不许其主不纳官租专收其利甚者又幷两班折给之田使不得随职递受者多矣令有司更为审验和会折给江华田亦令均分。
#高丽史78卷-志32-食货1-田制-经理-007

忠惠王后五年十二月京畿禄科田为权贵所夺者悉还其主。
#高丽史78卷-志32-食货1-田制-经理-008

恭愍王二年十一月分遣田民别监于杨广全罗庆尙道义成德泉有备仓田及诸赐给田标内滥执公私田推刷悉还本主。  十一年密直提学白文宝上箚子曰: "京师近地平广膏　可以耕稼者为牧场而夺其利宜移牧于山谷岛屿以兴地利且畿内八县田土亦不须颁禄科均给大夫士祭田以济居京者之所急。"  十二年五月敎曰: "田法弊久国　民贫仰都评议使司当于农隙　选官吏改行经理以便公私。"
#高丽史78卷-志32-食货1-田制-经理-009

辛禑八年十二月设折给都监以判开城朴形等为别坐分给土田。  十四年八月昌令六道观察使各举副使判官改量土田。
#高丽史78卷-志32-食货1-田制-田柴科-001

○田柴科。 太祖二十三年初定役分田统合时朝臣军士勿论官阶视人性行善恶功劳大小给之有差。
#高丽史78卷-志32-食货1-田制-田柴科-002

景宗元年十一月始定职散官各品田柴科勿论官品高低但以人品定之: 紫衫以上作十八品。[一品田柴各一百一十结; 二品田柴各一百五结; 三品田柴各一百结; 四品田柴各九十五结; 五品田柴各九十结; 六品田柴各八十五结; 七品田柴各八十结; 八品田柴各七十五结; 九品田柴各七十结; 十品田柴各六十五结; 十一品田柴各六十结; 十二品田柴各五十五结; 十三品田柴各五十结; 十四品田柴各四十五结; 十五品田四十二结柴四十结; 十六品田三十九结柴三十五结; 十七品田三十六结柴三十结; 十八品田三十二结柴二十五结。] 文班丹衫以上作十品。[一品田六十五结柴五十五结; 二品田六十结柴五十结; 三品田五十五结柴四十五结; 四品田五十结柴四十二结; 五品田四十五结柴三十九结; 六品田四十二结柴三十结; 七品田三十九结柴二十七结; 八品田三十六结柴二十四结; 九品田三十三结柴二十一结; 十品田三十结柴十八结。] 绯衫作八品。[一品田五十结柴四十结; 二品田四十五结柴三十五结; 三品田四十二结柴三十结; 四品田三十九结柴二十七结; 五品田三十六结柴二十结; 六品田三十三结柴十八结; 七品田三十结柴十五结; 八品田二十七结柴十四结。] 绿衫以上作十品。[一品田四十五结柴三十五结; 二品田四十二结柴三十三结; 三品田三十九结柴三十一结; 四品田三十六结柴二十八结; 五品田三十二结柴二十五结; 六品田三十结柴二十二结; 七品田二十七结柴十九结; 八品田二十五结柴十六结; 九品田二十三结柴十三结; 十品田二十一结柴十结。] 殿中司天延寿尙膳院等杂业丹衫以上作十品。[一品田六十结柴五十五结; 二品缺; 三品田五十五结柴四十五结; 四品田五十结柴四十二结; 五品田四十五结柴三十九结; 六品田四十二结柴三十结; 七品田三十九结柴二十七结; 八品田三十六结柴二十四结; 九品田三十三结柴二十一结; 十品田三十结柴十八结。] 绯衫以上作八品。[一品缺; 二品田四十五结柴三十五结; 三品田四十二结柴三十结; 四品田三十九结柴二十七结; 五品田三十六结柴二十结; 六品田三十三结柴十八结; 七品田三十结柴十五结; 八品田二十七结柴十四结。] 绿衫以上作十品。[一品缺; 二品田四十二结柴三十二结; 三品田三十九结柴三十一结; 四品田三十六结柴二十八结; 五品田三十三结柴二十五结; 六品田三十结柴二十二结; 七品田二十七结柴十九结; 八品田二十五结柴十六结; 九品田二十二结柴十三结; 十品田二十一结柴十结。] 武班丹衫以上作五品。[一品田六十五结柴五十五结; 二品田六十结柴五十结; 三品田五十五结柴四十五结; 四品田五十结柴四十二结; 五品田四十五结柴三十九结] 以下杂吏各以人品*　{支}给不同其未及此年科等者一切给田十五结。
#高丽史78卷-志32-食货1-田制-田柴科-003

穆宗元年三月赐郡县安逸户长职田之半。  十二月改定文武两班及军人田柴科: 第一科田一百结柴七十结[内史令侍中。]; 第二科田九十五结柴六十五结[内史门下侍郞平章事致仕侍中。]; 第三科田九十结柴六十结[　知政事左右仆射检校太师。]; 第四科田八十五结柴五十五结[六尙书御史大夫左右散骑常侍*大常卿致仕左右仆射太子太保。]; 第五科田八十结柴五十结[秘书殿中少府将作监开城尹上将军散左右仆射。]; 第六科田七十五结柴四十五结[左右丞诸侍郞*　{谏}议大夫大将军散六尙书。]; 第七科田七十结柴四十结[军器*大常少卿给舍中丞太子宾客太子詹事散卿监侍郞。]; 第八科田六十五结柴三十五结[诸少卿少监国子司业诸卫将军太卜监散军器监上将军太子庶子。]; 第九科田六十结柴三十三结[诸郞中军器少监秘书殿中丞内常侍国子博士中郞将折冲都尉*大医监阁门使宣徽诸使判事散少卿少监。]; 第十科田五十五结柴三十结[诸员外郞侍御史起居郞舍诸局奉御内给事诸陵令郞将果毅太卜少监太史令阁门副使散郞中大将军阁门使*大医监太子谕德家令率更令仆。]; 第十一科田五十结柴二十五结[殿中侍御史左右补阙寺监丞秘书郞国子助敎大学博士*大医少监尙药奉御通事舍人宣徽诸使使太子中允中舍人散员外郞太卜少监太史令诸奉御阁门副使。]; 第十二科田四十五结柴二十二结[*大常博士左右拾遗监察御史内谒者监六卫长史六局直长军器丞太子洗马四官正散诸卫将军寺监丞*大医少监尙药奉御宣徽诸使使。]; 第十三科田四十结柴二十结[主书录事都事内侍伯寺监注簿四门博士大学助敎及中尙京市武库*大官*大仓典廐供御典客*大乐令诸陵丞别将太卜太史丞侍御医尙药直长内殿崇班大理评事阁门祗候宣徽诸使副使散直长中郞将折冲都尉四官正药藏郞典膳内直宫门郞典设郞。]; 第十四科田三十五结柴十五结[六卫录事正八品丞令内谒者东西头供奉官散员指挥使　律郞太子监丞散寺监注簿郞将果毅内殿崇班阁门祗候太卜太史丞侍御医尙药直长宣徽诸使副使。]; 第十五科田三*(  ){十}结柴十结[八品丞令秘书校书郞四门助敎诸尉校尉灵台郞保章正　壶正*大医丞博士律学博士左右侍禁左右班殿直散正八品及散别将指挥供奉官。]; 第十六科田二十七结[*大祝司　司库九品丞主事录事秘书正宇制述明经登科将仕郞书　学博士司辰司历卜博士卜正监候食医医正医佐律学助敎篆书博士宣徽诸使判官诸尉队正殿前承旨中枢宣徽银台别驾散校尉左右班殿直侍禁。]; 第十七科田二十三结[诸业将仕郞令史书史监事监作书令史*　{楷}书内承旨客省阁门承旨借殿前承旨亲事内给事马军散殿前承旨队正。]; 第十八科田二十结[散殿前副承旨*大常司仪斋郞国子典学知班注药药童军将官通引厅头直省殿驱官堂引追仗监膳引谒等流外杂职诸步军。]不及此限者皆给田十七结以为例程。
#高丽史78卷-志32-食货1-田制-田柴科-004

显宗五年十二月文武两班杂色员吏加给田柴。
#高丽史78卷-志32-食货1-田制-田柴科-005

德宗三年四月改定两班及军闲人田柴科。
#高丽史78卷-志32-食货1-田制-田柴科-006

