<!-- { "loadSidebar": true } -->
甲辰杖流前密直金敬直于岛贬前密直李承老为宣州勾当前代言尹泽为光阳监务。
#高丽史37卷-世家37-忠定王-01-18-1349

丙辰王至自元帝遣翰林学士双哥护行双哥授国印于王是日王卽位于康安殿。
#高丽史37卷-世家37-忠定王-01-19-1349

闰月癸亥王与德宁公主宴双哥于延庆宫。
#高丽史37卷-世家37-忠定王-01-20-1349

丁卯以铁城君李君　骊兴君闵思平代言洪峻提调政房。
#高丽史37卷-世家37-忠定王-01-21-1349

己巳以卢　为佥议政丞庆阳府院大君; 孙守卿为推诚宣力翊戴定远功臣判三司事义昌府院君; 李君　为推诚守义同德赞化功臣都佥议赞成事; 尹莘系为都佥议赞成事; 孙洪亮为推诚保节佐理功臣都佥议赞成事; 金仁浩为纯诚翊赞保理功臣都佥议　理; 闵思平为输诚秉义　赞功臣都佥议　理; 黄石奇为都佥议　理; 李谦为都佥议　理商议; 金那海为推诚翊戴功臣三司右使; 尹安淑为推诚佐理功臣三司左使; 陈斯文为政堂文学; 李权知都佥议事; 刘革检校佥议评理平壤尹; 李公遂判密直司事; 李岘为密直司使; 黄河衍知密直司事; 柳之淀韩大淳韩仲礼同知密直司事; 尹佺金用谦黄顺为密直副使; 崔濡为诚勤翊戴　赞保定功臣鹫城君; 尹时遇为纯诚　德赞理功臣杞城君; 洪峻为密直司知申事; 李春富崔源为右左代言; 尹仁贵尹时彦为右左副代言; 吴子淳为典理判书; 卢永吉为版图判书。
#高丽史37卷-世家37-忠定王-01-22-1349

丁丑咸阳府院君朴忠佐卒。
#高丽史37卷-世家37-忠定王-01-23-1349

己卯辽王遣使享王及德宁公主。
#高丽史37卷-世家37-忠定王-01-24-1349

帝复以脱脱为右丞相遣中书省宣使　忽　直省舍人定先等来颁诏王出迎于迎宾馆。
#高丽史37卷-世家37-忠定王-01-25-1349

八月辛丑德宁公主享王。
#高丽史37卷-世家37-忠定王-01-26-1349

癸卯元遣使求　油于济州。
#高丽史37卷-世家37-忠定王-01-27-1349

甲辰罢整治都监。
#高丽史37卷-世家37-忠定王-01-28-1349

乙卯以卢　为右政丞; 孙守卿为左政丞; 尹安淑为赞成事; 崔天泽为三司左使; 赵瑜知都佥议事; 李坚同知密直司事商议; 洪法庄吴子淳为密直副使; 尹桓为输诚亮节宣力保理功臣漆源府院君; 尹莘系为诚勤　赞佐命功臣凤城君; 黄石奇为桧山君; 李谦为春城君; 尹　为纯诚辅理翊卫功臣铃原君; 康之衍为信原君; 辛孟为宁城君; 印晖为诚勤赞理功臣阳原君; 辛唐系丘天佑尹仁贵　为典理判书; 金光祚为军簿判书; 康允晖李英远　为叛图判书。
#高丽史37卷-世家37-忠定王-01-29-1349

丁巳幸荣安王大夫人第。
#高丽史37卷-世家37-忠定王-01-30-1349

是月立王母禧妃府曰庆顺。
#高丽史37卷-世家37-忠定王-01-31-1349

九月庚申遣赞成事李君　如元谢袭位。
#高丽史37卷-世家37-忠定王-01-32-1349

甲戌元遣使来推太史府田民兼刷御马。
#高丽史37卷-世家37-忠定王-01-33-1349

戊寅醴泉府院君权汉功卒。
#高丽史37卷-世家37-忠定王-01-34-1349

冬十月戊子朔卢　罢以孙守卿为右政丞李君　为左政丞孙洪亮判三司事廉悌臣许伯为赞成事柳濯陈斯文为都佥议　理李公遂为政堂文学黄河衍判密直司事赵双重金龟年为密直副使崔源为开城尹洪峻为密直提学郭* 为知申事李春富尹时彦为右左代言李培中闵　为右左副代言。
#高丽史37卷-世家37-忠定王-01-35-1349

丁酉以*孙守乡{孙守卿}闵思平尹时遇李培中提调政房。
#高丽史37卷-世家37-忠定王-01-36-1349

癸丑亲设灵宝道场于康安殿。
#高丽史37卷-世家37-忠定王-01-37-1349

分遣察访别监于诸道。
#高丽史37卷-世家37-忠定王-02-01-1350

○(庚寅)二年春正月庚午王以父王忌日如神孝寺。
#高丽史37卷-世家37-忠定王-02-02-1350

庚辰曲宴师傅商议闵思平侍学申德邻安吉祥奉质孙桂。
#高丽史37卷-世家37-忠定王-02-03-1350

二月倭寇固城竹林巨济合浦千户崔禅都领梁管等战破之斩获三百余级倭寇之侵始此。
#高丽史37卷-世家37-忠定王-02-04-1350

壬辰以持平崔龙生为庆尙道按廉使龙生疾宦寺恃宠上国流毒东民　其恶以示国人御香使宦者朱完之帖木儿诉龙生于王及公主以金有谦代之。
#高丽史37卷-世家37-忠定王-02-05-1350

遣权谦吴子淳如元贺圣节。
#高丽史37卷-世家37-忠定王-02-06-1350

壬寅亲设倭贼祈禳法席于延庆宫。
#高丽史37卷-世家37-忠定王-02-07-1350

三月乙丑云南王遣使来。
#高丽史37卷-世家37-忠定王-02-08-1350

庚辰以延城君李权为庆尙全罗道都指挥使佥议　理柳濯为全罗杨广道都巡问使以备倭。
#高丽史37卷-世家37-忠定王-02-09-1350

夏四月戊戌雨雹大如李梅杀禾。
#高丽史37卷-世家37-忠定王-02-10-1350

倭船百余　寇顺天府掠南原求礼灵光长兴漕船。
#高丽史37卷-世家37-忠定王-02-11-1350

五月丙辰元遣使颁赦王出迎于迎宾馆。
#高丽史37卷-世家37-忠定王-02-12-1350

己未王宴元使。
#高丽史37卷-世家37-忠定王-02-13-1350

乙亥以尹时遇为都佥议; 崔濡赵瑜为　理; 崔天泽知都佥议事; 姜得龙为三司左使; 韩仲礼为政堂文学; 韩大淳判密直司事; 尹佺李坚黄顺　知密直司事; 吴子淳金龟年同知密直司事; 洪瑜金承汉金尙璘李春富高忠　为密直副使; 郭* 为密直提学; 尹时彦为知申事; 李居敬为左代言; 尹陟孙得寿为右左副代言。
#高丽史37卷-世家37-忠定王-02-14-1350

庚辰倭船六十六　寇顺天府我兵追获一　斩十三级。
#高丽史37卷-世家37-忠定王-02-15-1350

六月丁酉倭船二十　寇合浦焚其营及固城会原诸郡。
#高丽史37卷-世家37-忠定王-02-16-1350

辛丑倭寇长兴府安壤乡。
#高丽史37卷-世家37-忠定王-02-17-1350

秋七月庚申王以圣甲幸旻天寺行香。
#高丽史37卷-世家37-忠定王-02-18-1350

九月癸丑朔以李凌干为川宁府院君; 金光载为三司右使; 孙洪亮为福川府院君; 李台宝为星山君; 陈斯文为昌阳君; 韩仲礼为继城君; 朴延俊为淸原君。
#高丽史37卷-世家37-忠定王-02-19-1350

己未德宁公主如元王饯于金郊。
#高丽史37卷-世家37-忠定王-02-20-1350

乙丑遣苏复别监于诸道。
#高丽史37卷-世家37-忠定王-02-21-1350

冬十月庚寅亲设灵宝道场于康安殿。
#高丽史37卷-世家37-忠定王-02-22-1350

十一月壬子朔日食。
#高丽史37卷-世家37-忠定王-02-23-1350

己巳倭寇东莱郡。
#高丽史37卷-世家37-忠定王-02-24-1350

十二月甲申遣赞成事廉悌臣前赞成事尹莘系如元贺正。
#高丽史37卷-世家37-忠定王-03-01-1351

○(辛卯)三年春正月辛亥赞成事李谷卒。
#高丽史37卷-世家37-忠定王-03-02-1351

二月壬午　忠穆王于太庙。
#高丽史37卷-世家37-忠定王-03-03-1351

三月乙卯幸广明寺醮三界。
#高丽史37卷-世家37-忠定王-03-04-1351

秋八月丙戌倭船一百三十　寇紫燕三木二岛焚庐舍殆尽。
#高丽史37卷-世家37-忠定王-03-05-1351

戊子遣万户元颢于西北面令万户印　前密直李权屯西江以备。
#高丽史37卷-世家37-忠定王-03-06-1351

己丑倭又寇南阳府双阜县。
#高丽史37卷-世家37-忠定王-03-07-1351

癸巳又命印　等入海捕倭李权还白王曰: "臣非将又不食禄不敢奉命固辞不行。"
#高丽史37卷-世家37-忠定王-03-08-1351

丙申以金那海判三司事; 柳濯金仁浩为赞成事; 权适崔天泽赵瑜为　理; 金光载姜得龙为三司右左使; 韩大淳知都佥议事; 李珍知都佥议商议; 郭* 为密直提学监察大夫; 李成瑞高董士为密直副使。
#高丽史37卷-世家37-忠定王-03-09-1351

冬十月壬午元以江陵大君祺为国王遣断事官完者不花封诸仓库宫室收国玺以归王逊于江华恭愍王元年三月辛亥遇　薨在位三年寿十四葬聪陵恭愍王十六年正月丁亥元赐谥忠定。 尝夜王与近侍相戱谑达曙或以墨洒侍学官衣或有近女而行者便生妬心虽宰相至见撞击往往以铁椎击人几死或于冬月取　雪水和冻饭食人狂悖类此。
#高丽史37卷-世家37-忠定王-03-10-1351

史臣赞曰: "忠穆忠定皆以幼　卽位德宁禧妃以母之尊用事于内奸臣外戚用事于外二君虽有颖悟之资何能为哉  且当忠定之时江陵君亲为叔父得国人之心又有上国之援诸尹不此之顾朋比逞欲酿成祸胎卒使王不幸遇　悲夫。"
世家卷第三十七。

 #高丽史38卷-世家38-00-00-00-0000

世家卷第三十八。 高丽史三十八。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史38卷-世家38-恭愍王1-00-00-0000

恭愍王一。
#高丽史38卷-世家38-恭愍王1-00-01-0000

