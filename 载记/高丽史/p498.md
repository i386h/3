<!-- { "loadSidebar": true } -->
#高丽史95卷-列传8-魏继廷-002

继廷入省视事御史奏: "继廷寝疾弥年不能视事数请告上待益厚赐假二百日假已尽乃复迁延累旬然后扶起入省非大臣意请罢之。" 不许。 二年复三上表乞退诏曰: "卿淸规重德鎭服百寮直节令名耸动群听文祖擢为词臣英考命作首相惟予　人方赖耆哲之辅乃称有疾遽辞机务之烦再下书诏朕已谕于至怀七上封章卿不移于确志重违勤请许遂便安宜加调摄速副登庸。" 寻遣中使慰谕赐茶药二银合又上表辞禄诏曰: "卿久积股肱之勤偶　　理之疹朕以谓身若不安疾难速愈虽深惜去之意勉从告退之诚何复奏于章牍请不*　{支}于禄钱乞骸之后赐　有常当体眷怀无烦固逊。" 再上表辞禄又诏曰: "卿博学攻文词林宗匠匪躬直节为世名臣因疾解官甚惜其去又从而辞禄非朕所以优贤敬老之意令三司给二分禄。" 未几卒谥忠烈继廷淸俭蹇直尝副李资义奉使如宋资义多市珍货继廷一无所求至登两府不改素节又不徇俗好佛国人想望大用及为相已老病且知势之不可为循默无所建明。 仁宗诏曰: "魏继廷尝受肃宗遗命左右先君淸俭正直终始一节宜令配享睿宗庙庭。"
#高丽史95卷-列传8-邵台辅-000

邵台辅[王国　高义和]。
#高丽史95卷-列传8-邵台辅-001

○邵台辅史失世系文宗末授户部侍郞宣宗时官累　知政事进中书侍郞平章事判刑兵部事奏: "北路边城将士多自山南州县充入故丁田在远　产贫乏脱有兵事　为先锋请自今令入辽使臣*　{拣}壮健者为　从因使侦察疆域事势且有互市之利人必竞劝。" 制从之。 献宗初拜门下侍郞平章事上柱国李资义谋乱台辅使王国　率兵入卫令壮士高义和斩资义及其党以功权判吏部事转特进守司徒判吏部事。 肃宗受禅擢拜守太尉门下侍中赐金银器衣　锦　绫罗布帛鞍马及乐部花酒宴于其第。 台辅尝奏: "国学养士　费不　实为民弊且中朝之法难以行于我国请罢之。" 不报。 八年年七十上表乞退不允遣尙书兵部郞中许庆赐　杖制曰: "礼: '大夫七十而致事若不得谢则必赐之　杖。' 盖以图任旧人谘诹大政也卿吏干秀而饰以儒雅兵机深而兼摠刑名加以中和理其身方正率其道眞所谓王佐之才也文考用卿为腹心宣宗任卿为宰辅朕在宗邸熟闻卿名受禅以来惟卿是赖凡所施设必资访问擢置上宰以授大柄何遽引年而告老乎昔太公望七十而遇文王今卿年　至此而再三求退朕所不喜也　卿精神气力强健不衰宜在廊庙论经燮理是用稽诸古典特示殊恩。" 寻守太傅判户部西京留守事加门下侍中致仕明年加守太师赐　谋功臣号卒谥忠谦配享肃宗庙庭。
#高丽史95卷-列传8-邵台辅-002

国　宣宗时直门下省献宗卽位权尙书兵部事议者以为王室微弱权归武将政将柰何。 旣诛资义以功权判兵部事升右仆射　知政事判兵部事柱国寻判都兵马事病不视事而威振朝廷。 肃宗初加守司徒卒子幼妻弟王字之服丧王吊慰赠谥景烈国　惟事弓剑敎书有资兼文武之语时议讥之配享肃宗庙庭。
#高丽史95卷-列传8-邵台辅-003

○义和全州高山县人性沈　有　力应选为军补队正斩资义以功升散员进累上将军。 睿宗朝拜兵部尙书加守司空尙书左仆射判兵部事。 十二年上书言: "臣年六十九户籍误　*一{二}年且臣病不能从事请致仕。" 从之。 赐卫社功臣号十四年卒。
#高丽史95卷-列传8-文正-000

文正。
#高丽史95卷-列传8-文正-001

○文正长渊县人文宗初登第累迁兵部侍郞左谏议大夫历刑部尙书　知政事进中书侍郞平章事。 东蕃作乱正为判行营兵马事与兵马使崔奭廉汉兵马副使李　将步骑三万出屯定州夜分道直趣贼巢穴迟明乃至鼓　震地贼大惧遂麾兵奋击斩三百九十二级擒渠帅三十九人获牛马百余委弃器械塡积攻破庐落凡十余所　后凯还奏捷。 王喜遣左司员外郞裴纬　曰: "近缘边事未息宵　轸虑今省所奏婉　降戎扫除民害使朕无东顾之忧惟乃之功。" 特赐正银合一副重一百两奭汉　银合各一副重各五十两　盛丁香寻赐正推忠赞化荡寇静塞功臣号加特进检校司徒门下侍郞平章事判尙书礼刑部事兼太子太傅上柱国长渊县开国伯食邑一千户食实封二百户。 正奏曰: "今时雨旣洽农务方殷愿上体天养民罢兴王寺土木之役及十二所监仓巡察使以除民弊。" 从之。 进士鲁　其父娶大功亲而生者崔奭为吏部尙书请依律禁锢不　。 王曰: "选用人才当不拘常局可与诸进士　授官秩以通朝籍。" 正等曰: "家齐然后国治　父不正婚礼渎乱人伦然方今崇尙儒术用士是急宜降授阶职。" 从之。 宣宗十年以守太尉门下侍中致仕卒谥贞献配享宣宗庙庭。
#高丽史95卷-列传8-郑文-000

郑文。
#高丽史95卷-列传8-郑文-001

○郑文字懿德草溪县人父倍杰擢魁科官至礼部尙书中枢使以儒术相文宗卒赠弘文广学推诚赞化功臣开府仪同三司守*大尉门下侍中上柱国光儒侯倍杰妻崔氏贤而无子养其族女及　劝倍杰以为妾未几倍杰死遗腹生文年甫十五六　然若老成。 赴国子监试作君为民天赋曰: "物如憔悴我则施雨露之恩俗若顽凶我则布雷霆之怒。" 文宗闻之屡加称叹登第拜秘书郞时宣宗为国原公文为其府录事及卽位擢直翰林院兼四门助敎寻转右拾遗。 台谏驳奏: "文外祖系出处仁部曲不宜谏官。" 乃改授殿中内给事知制诰出知开城府事入为刑部员外郞肃宗十年拜刑部尙书政堂文学兼太子宾客加检校司空礼部尙书在公暴疾　归其第。 王遣内医诊视寻卒王震悼赠特进左仆射　知政事谥贞简官　葬事。 文为人恭俭朴讷不事生产居室仅庇风雨　官谨愼典刑曹十余年未尝妄出入人罪。 尝扈驾西京请立箕子祠奉使入宋所赐金帛分与从者余悉买书籍以归宋人多之子福公福卿福儒。
#高丽史95卷-列传8-金元鼎-000

金元鼎。
#高丽史95卷-列传8-金元鼎-001

○金元鼎德宗朝官累监察御史靖宗时除右司郞中东北路兵马使金令器筑长定二州元兴鎭城元鼎等率兵出屯要路以备之遇贼战有功令器还奏请加褒赏从之。 文宗朝历御史大夫中枢院使尙书左仆射　知政事时兵部请遣兵东西两界以备边元鼎奏曰: "近因送迎北朝封册使士卒已疲又赴兴王寺役不得休息资粮殆乏乞依封册军例赐物以遣。" 乃命侍御史秦仲依所奏行之进内史侍郞同内史门下平章事。 庾仲卿工部尙书逵之子也制降等授荫职式目都监使侍中李子渊等十一人驳曰: "仲卿舅平章李　奸兄少卿蒙女生仲卿母仲卿不宜齿朝列。" 元鼎等四人议曰: "此乃李　之罪非仲卿父子所犯且功臣黔弼之裔不宜塞仕途请依前制降授荫职。" 王从元鼎等议。 加守司徒寻升门下侍郞同中书门下平章事上柱国兼太子太保。 尝遥领西京奏事　旨出为西京留守使未几召还十七年进守太尉门下侍中卒。 后三司奏元鼎卒已四年犹阙赙赠谨按工部尙书郑层之丧旣经大祥制责有司稽缓卽加追赠请从前制赙赠从之赐谷一百三十石。
#高丽史95卷-列传8-孙冠-000

孙冠。
#高丽史95卷-列传8-孙冠-001

○孙冠字知足安峡县人性行淸纯朴古幼好学以文学名文宗朝擢第累迁左补阙自是扬历淸要。 宣宗时为右谏议与门下侍郞金良鉴掌试取进士李景泌等景泌程文不合格时议讥其主司不明。 献宗时历知中枢院事尙书右仆射　知政事判户部事致仕睿宗四年卒年八十六谥章简。
#高丽史95卷-列传8-崔思谅-000

崔思谅。
#高丽史95卷-列传8-崔思谅-001

○崔思谅字益甫海州人年十八登第文宗朝累迁至工部侍郞宣宗时历中枢院使　知政事检校太子太师修国史进左仆射　知政事因疾乞退制以致仕例给半俸。 有司驳奏: "人臣年七十致仕者给半禄所以养国老也未闻病废而家食者。" 王曰: "思谅累代元臣文章器识有异常伦岂拘恒例 " 竟不从。 九年卒思谅仪表端雅沈静寡言秉国钧主文柄名重一时王闻讣悼甚赐子洙等吊书官　葬事谥康敬。
#高丽史95卷-列传8-金先锡-000

金先锡。
#高丽史95卷-列传8-金先锡-001

○金先锡廉毅有吏才文宗时除户部郞中献宗朝累授知枢密院事肃宗初拜左仆射判户部事进中书侍郞平章事年至七十乃三上表请老许之时人讥其顾恋爵位卒谥忠简。
#高丽史95卷-列传8-任懿-000

任懿[*(任)元厚*(任)克忠*(任)克正*(任)溥*(任)濡*(任)翊*(任)沆]。
#高丽史95卷-列传8-任懿-001

○任懿定安县人少力学登第宣宗在藩邸闻其名奏为典签及卽位累迁右承宣。 肃宗初立内人挟宿憾屡　之王雅知其纯正无他谗言卒不行迁谏议大夫。 宋哲宗崩懿与侍郞白可臣奉使吊慰一行人皆　货利懿独廉谨宋人称之赍帝所赐神医普救方来王曰: "此方济世要术其赍来使副僚佐宜　加爵赏。" 未几拜御史大夫历礼兵吏部尙书左仆射　知政事睿宗初进开府仪同三司上柱国寻判尙书刑部事后以中书侍郞平章事权判东北面兵马事兼行营兵马使右*　{谏}议大夫金缘副之。 懿等辞王御重光殿亲授　钺赐鞍马衣服彩*　{段}遣近臣饯于郊及还引见重光殿。 时崔弘正等已收入九城军民兵仗懿等行缓疆　之事一无措置徒烦传骑时人讥之。 后加守太尉门下侍郞同中书门下平章事上柱国仍令致仕赐佐理功臣号十二年卒年七十七谥贞敬仁宗赠中书令子元厚元浚元浚平章事。
#高丽史95卷-列传8-任懿-002

○元厚初名元　登第仁宗初累迁殿中内给事出守陜州移开城府俱有政绩王纳元厚女为妃遂授礼宾少卿御史杂端骤擢　知政事改同知枢密院事。 妙淸白寿翰以邪说惑众元厚上书请诛之以絶祸萌不报。 复为　知政事判工部事进中书侍郞平章事西京叛诏以元厚及金富轼为中军帅寻命元厚留卫都城后赐同德佐理功臣号开府仪同三司检校太傅寻判兵部事改门下侍郞平章事表让崔溱不报。 未几判吏部事铨注甚公人称之曰: "山涛蔑以加矣。" 加守太保判西京留守事懿宗卽位拜门下侍中封定安侯令朝会上殿行礼*　{谏}官论驳遂加宣忠安社佐理同德功臣三重大匡开府仪同三司守太尉上柱国定安公食邑二千户食实封六百户开府曰寿宁置僚属。 十年卒年六十八元厚器宇宏深风彩严重博通经史为宰相勤俭淸白享富贵十余年。 妙淸妖说宰执皆倾信元厚独　之不从人服其明。 子克忠克正溥濡沆。
