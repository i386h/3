<!-- { "loadSidebar": true } -->
辛亥燃灯王如奉恩寺。
#高丽史17卷-世家17-毅宗1-06-03-1152

癸丑御康安殿观彩棚伶官两部乐。 以前夕已经燃灯大会皆已彻去王　命复之。 乐观忘倦至日午乃罢。
#高丽史17卷-世家17-毅宗1-06-04-1152

戊午幸神众院。
#高丽史17卷-世家17-毅宗1-06-05-1152

二月庚午亲设斋于外帝释院。
#高丽史17卷-世家17-毅宗1-06-06-1152

乙未王如灵通寺遂幸兴圣寺。
#高丽史17卷-世家17-毅宗1-06-07-1152

三月丙申朔地震。
#高丽史17卷-世家17-毅宗1-06-08-1152

庚子谏官伏阁言事三日不报。
#高丽史17卷-世家17-毅宗1-06-09-1152

壬寅作佛事于明仁殿王行香。
#高丽史17卷-世家17-毅宗1-06-10-1152

丙午放轻系。
#高丽史17卷-世家17-毅宗1-06-11-1152

戊申醮于内殿。
#高丽史17卷-世家17-毅宗1-06-12-1152

乙卯宴于赏春亭使伶官交奏杂　。
#高丽史17卷-世家17-毅宗1-06-13-1152

壬戌诏曰: "旱魃为虐朕甚惧焉。 将博采忠言励精求理以召和气。" 于是台谏各上封事指陈时政得失。
#高丽史17卷-世家17-毅宗1-06-14-1152

夏四月乙丑朔醮太一于内殿。
#高丽史17卷-世家17-毅宗1-06-15-1152

丙寅地震。
#高丽史17卷-世家17-毅宗1-06-16-1152

丁卯宴万寿亭至晓乃罢。
#高丽史17卷-世家17-毅宗1-06-17-1152

壬申醮北斗于内殿。
#高丽史17卷-世家17-毅宗1-06-18-1152

丁丑夜宴于赏春亭。
#高丽史17卷-世家17-毅宗1-06-19-1152

己卯祷雨于山川及诸神祠。
#高丽史17卷-世家17-毅宗1-06-20-1152

醮三界于内殿太一于福源宫。
#高丽史17卷-世家17-毅宗1-06-21-1152

庚辰以文公元为西京留守使; 庾弼修国史; 金永锡崔子英检校司徒; 崔允仪为修文殿学士; 文公裕为刑部尙书; 金子仪为礼部尙书; 金泽为工部尙书。
#高丽史17卷-世家17-毅宗1-06-22-1152

辛巳谏官伏合谏击球不听谏官遂留宿翰林院。 王赐酒慰谕乃曰: "所言至切何敢不从。" 翌日悉出群马命日官塞北门。
#高丽史17卷-世家17-毅宗1-06-23-1152

丙戌祷雨于山川及诸神祠。
#高丽史17卷-世家17-毅宗1-06-24-1152

庚寅赐金仪等及第。
#高丽史17卷-世家17-毅宗1-06-25-1152

丙申夜宦者给事李钧自投东池死。 王痛惜泣下。
#高丽史17卷-世家17-毅宗1-06-26-1152

五月壬寅御大观殿亲试赐刘羲等及第。
#高丽史17卷-世家17-毅宗1-06-27-1152

甲辰移御安和寺。
#高丽史17卷-世家17-毅宗1-06-28-1152

六月甲子朔王如奉恩寺。
#高丽史17卷-世家17-毅宗1-06-29-1152

辛未放轻系。
#高丽史17卷-世家17-毅宗1-06-30-1152

戊寅王受菩萨戒。
#高丽史17卷-世家17-毅宗1-06-31-1152

己卯亲醮太一于内殿。
#高丽史17卷-世家17-毅宗1-06-32-1152

庚辰飨饥馑疾疫人于开国寺。
#高丽史17卷-世家17-毅宗1-06-33-1152

癸未幸妙通寺设摩利*　{支}天道场。 是日还寿昌宫。 醮七十二星于明仁殿又醮天皇大帝太一及十六神以*　{禳}疾疫。
#高丽史17卷-世家17-毅宗1-06-34-1152

秋七月甲午朔祷雨于山川及诸神祠。
#高丽史17卷-世家17-毅宗1-06-35-1152

醮三界于内殿。
#高丽史17卷-世家17-毅宗1-06-36-1152

甲寅宋都纲许序等四十九人来。
#高丽史17卷-世家17-毅宗1-06-37-1152

乙卯台谏伏合论谏乃黜内侍十四人茶房五人。
#高丽史17卷-世家17-毅宗1-06-38-1152

丙辰宋都纲黄鹏等九十一人来。
#高丽史17卷-世家17-毅宗1-06-39-1152

八月丙寅刑部奏重刑王与大臣审覆断之。
#高丽史17卷-世家17-毅宗1-06-40-1152

己巳宋都纲寥悌等七十七人来。
#高丽史17卷-世家17-毅宗1-06-41-1152

庚午醮三界于新阙。
#高丽史17卷-世家17-毅宗1-06-42-1152

丁亥设消　道场于大观殿五日。
#高丽史17卷-世家17-毅宗1-06-43-1152

九月壬辰朔设金刚经道场于大观殿。
#高丽史17卷-世家17-毅宗1-06-44-1152

戊戌百官诣万宝殿贺太后坤宁节。
#高丽史17卷-世家17-毅宗1-06-45-1152

庚子御东池选善射御者观射终*月{日}。
#高丽史17卷-世家17-毅宗1-06-46-1152

辛丑放轻系。
#高丽史17卷-世家17-毅宗1-06-47-1152

丙辰幸外帝释院设罗汉斋。
#高丽史17卷-世家17-毅宗1-06-48-1152

冬十月癸亥幸妙通寺。
#高丽史17卷-世家17-毅宗1-06-49-1152

十一月戊戌遣柳公材如金谢贺生辰。
#高丽史17卷-世家17-毅宗1-06-50-1152

庚子遣朴彦枢贺正。
#高丽史17卷-世家17-毅宗1-06-51-1152

甲辰设八关会幸法王寺。
#高丽史17卷-世家17-毅宗1-06-52-1152

金遣完颜持正来贺生辰。
#高丽史17卷-世家17-毅宗1-06-53-1152

遣李惇如金进方物。
#高丽史17卷-世家17-毅宗1-06-54-1152

壬子宴金使于大观殿。
#高丽史17卷-世家17-毅宗1-06-55-1152

乙卯遣闵悫如金贺龙兴节。
#高丽史17卷-世家17-毅宗1-06-56-1152

十二月丙寅以庾弼为太子太师; 崔允仪为太傅。
#高丽史17卷-世家17-毅宗1-06-57-1152

丁卯平章事致仕崔灌卒辍朝三日。
#高丽史17卷-世家17-毅宗1-06-58-1152

辛未放轻囚。
#高丽史17卷-世家17-毅宗1-06-59-1152

乙亥夜王观百戱于内殿。
#高丽史17卷-世家17-毅宗1-06-60-1152

丙戌以文公元庾弼为门下侍郞同平章事; 金永锡为中书侍郞平章事; 崔子英　知政事; 崔　为枢密院使; 崔允仪知枢密院事; 任克忠为翰林学士; 金子仪为礼部尙书; 文公裕为兵部尙书; 金泽为刑部尙书; 吴仁广试工部尙书; 金贻永知都省事。
世家卷第十七。



#高丽史18卷-世家18-00-00-00-0000

世家卷第十八。 高丽史十八。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史18卷-世家18-毅宗2-00-00-0000

毅宗二。
#高丽史18卷-世家18-毅宗2-07-01-1153

○(癸酉)七年春正月辛卯朔放朝贺。
#高丽史18卷-世家18-毅宗2-07-02-1153

癸卯赐元子名泓后改称祈。
#高丽史18卷-世家18-毅宗2-07-03-1153

甲辰燃灯王如奉恩寺。
#高丽史18卷-世家18-毅宗2-07-04-1153

乙卯出御长源亭。
#高丽史18卷-世家18-毅宗2-07-05-1153

二月辛未以于邦宰为刑部尙书。
#高丽史18卷-世家18-毅宗2-07-06-1153

癸未还寿昌宫。
#高丽史18卷-世家18-毅宗2-07-07-1153

己丑王如灵通寺。
#高丽史18卷-世家18-毅宗2-07-08-1153

三月乙未幸普济寺设五百罗汉斋。
#高丽史18卷-世家18-毅宗2-07-09-1153

辛亥幸兴圣寺。
#高丽史18卷-世家18-毅宗2-07-10-1153

夏四月己卯册子泓为王太子赦加内外文武两班散职兼赐田柴。
#高丽史18卷-世家18-毅宗2-07-11-1153

丁亥宴群臣于大观殿。
#高丽史18卷-世家18-毅宗2-07-12-1153

六月己未朔王如奉恩寺。
#高丽史18卷-世家18-毅宗2-07-13-1153

庚申穆淸殿　。
#高丽史18卷-世家18-毅宗2-07-14-1153

癸酉王受菩萨戒。
#高丽史18卷-世家18-毅宗2-07-15-1153

甲申移御安和寺。
#高丽史18卷-世家18-毅宗2-07-16-1153

金告改天德五年为贞元元年。
#高丽史18卷-世家18-毅宗2-07-17-1153

秋七月丙申还新阙。
#高丽史18卷-世家18-毅宗2-07-18-1153

壬寅设盂兰盆斋于奉元殿。
#高丽史18卷-世家18-毅宗2-07-19-1153

八月丙寅御宣仁殿论决重刑。
#高丽史18卷-世家18-毅宗2-07-20-1153

甲戌出御长源亭。
#高丽史18卷-世家18-毅宗2-07-21-1153

赐郭元等及第。
#高丽史18卷-世家18-毅宗2-07-22-1153

冬十月辛酉御史台伏合论事。
#高丽史18卷-世家18-毅宗2-07-23-1153

丁卯王还宫。
#高丽史18卷-世家18-毅宗2-07-24-1153

十一月己亥设八关会幸法王寺。
#高丽史18卷-世家18-毅宗2-07-25-1153

庚子耽罗县徒上仁勇副尉中连珍直等十二人来献方物。
#高丽史18卷-世家18-毅宗2-07-26-1153

壬寅金遣少府监阿勒根彦忠来贺生辰。
