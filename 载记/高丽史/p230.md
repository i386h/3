<!-- { "loadSidebar": true } -->
#高丽史40卷-世家40-恭愍王3-11-74-1362

辛巳地震。
#高丽史40卷-世家40-恭愍王3-11-75-1362

丙戌以灾异命百官及守令奏陈时政得失民*闲利害。
#高丽史40卷-世家40-恭愍王3-11-76-1362

庚寅命停八关冬至贺。
#高丽史40卷-世家40-恭愍王3-11-77-1362

赐朴实等及第。
#高丽史40卷-世家40-恭愍王3-11-78-1362

癸巳以李瑞龙丁赞为密直副使。
#高丽史40卷-世家40-恭愍王3-11-79-1362

济州请隶于元元以副枢文阿但不花为耽罗万户杀万户朴都孙。
#高丽史40卷-世家40-恭愍王3-11-80-1362

甲午留都宰枢以红贼声息请移太庙神主及先王眞京城惩前日之变避入江华者十四五。
#高丽史40卷-世家40-恭愍王3-11-81-1362

十一月甲寅地震。
#高丽史40卷-世家40-恭愍王3-11-82-1362

戊午命放各处戍卒。
#高丽史40卷-世家40-恭愍王3-11-83-1362

庚申夜王杂于　巡习骑马。
#高丽史40卷-世家40-恭愍王3-11-84-1362

十二月癸酉王闻元立德兴君塔思帖木儿为国王疑朝臣有贰遣吏部尙书洪师范为西北面体覆使审察情伪。
#高丽史40卷-世家40-恭愍王3-11-85-1362

丙子以成俊德为济州牧使。
#高丽史40卷-世家40-恭愍王3-11-86-1362

癸未以寿春君李寿山为东北面都巡问使定女眞疆域。
#高丽史40卷-世家40-恭愍王3-11-87-1362

癸巳以密直副使柳芳桂为文阿但不花接伴使往劳于济州。
#高丽史40卷-世家40-恭愍王3-11-88-1362

遣赞成事柳仁雨如元贺圣节佥议评理黄顺谢赐衣酒。
#高丽史40卷-世家40-恭愍王3-11-89-1362

高家奴遣使来献羊四头且请处女以前中郞将金光彻女送之。
#高丽史40卷-世家40-恭愍王3-11-90-1362

辛丑以崔宰为星山君。

#高丽史40卷-世家40-恭愍王3-12-01-1363

○(癸卯)十二年春正月壬寅朔王在淸州。
#高丽史40卷-世家40-恭愍王3-12-02-1363

遣三司右使李仁复诣开泰寺太祖眞殿卜还都吉。
#高丽史40卷-世家40-恭愍王3-12-03-1363

癸卯命赞成事金镛往慰佥同奇田龙母赐土田。
#高丽史40卷-世家40-恭愍王3-12-04-1363

乙巳选李蒙古大女赐布一千五百匹妆送于元官其伯叔兄弟。
#高丽史40卷-世家40-恭愍王3-12-05-1363

丁未王召两府及耆老议还都皆曰: "松都宗庙所在国家根本宜速还驾以慰民望。" 书云观以阴阳拘忌奏: "宜先驻驾城南兴王寺俟修康安殿。" 从之。
#高丽史40卷-世家40-恭愍王3-12-06-1363

二月乙亥驾发淸州次鎭州命禁中外迎驾彩棚宴享。
#高丽史40卷-世家40-恭愍王3-12-07-1363

丙子次竹州谒太祖眞于奉业寺。
#高丽史40卷-世家40-恭愍王3-12-08-1363

庚辰地震。
#高丽史40卷-世家40-恭愍王3-12-09-1363

辛巳驾次峯城县留都宰枢奉迎于临津壬午百官班迎通济院癸未驾次兴王寺。
#高丽史40卷-世家40-恭愍王3-12-10-1363

甲申百官贺还都留都宰枢上寿王谓宰枢曰: "不图今日得还京城  此皆卿等之功也。" 极欢而罢以佥议评理李仁任为西北面都巡问使兼平壤尹。
#高丽史40卷-世家40-恭愍王3-12-11-1363

乙酉宴群臣于行宫。
#高丽史40卷-世家40-恭愍王3-12-12-1363

癸巳以赞成事金镛提调巡军。
#高丽史40卷-世家40-恭愍王3-12-13-1363

判事李绩妻与僧通杖僧一百七绩妻七十七。
#高丽史40卷-世家40-恭愍王3-12-14-1363

三月壬寅地震。
#高丽史40卷-世家40-恭愍王3-12-15-1363

遣赞成事李公遂密直提学许纲如元进陈情表曰: "御下之方要使言而无隐事上之义苟有怀则必陈惟其气合而意孚是以德隆而业广稽振古而若此　明时而何疑  敢将无已之求庸渎盖高之听臣降才　薄识事迂　千载风云早承恩于盛旦一区山海甘席宠于余生顾报　之无从惟职贡之是谨岂意遭罹寇贼俄而隔絶朝廷前平壤之蔓延后开城之　及每交锋而示弱固非多　之所为不旋踵而合攻竟使只轮之无返其不避南迁之困盖欲宽东顾之忧果闻天聪获瞻星使冒恩已极揆分何堪　兹尺寸之微劳何与鼎锺之显刻  然远人之敌忾其可取者或存在昭代之报功虽至微而必录抚躬　　俟命屛营伏望皇帝陛下敦字小之仁扩包荒之量回九重之独断察万里之孤忠涣发德音播之多方之口丕视功载编之太史之书不宁耀今  于以示后则臣谨当劝歌七德移箕封按堵之风祝寿万年奉舜殿垂衣之化。" 又贺平海盖贼表曰: "大人之造基緖弥隆妖寇之平　区共庆皇帝陛下仁敦及物德洽好生干羽两阶谓昏迷之可格耕桑万里欲黎庶之载安诛讨不加猖狂未已长驱而直抵箕壤再聚而复污松京自念为寄维藩不可遗君以贼发军尽口与士同心果仗皇灵累歼丑类何枝党之余喘尙海盖之为*　{栖}听帅指而往从助兵威而耀示奸萌销沮残蘖降投时升泰平圣化旣敷于率土境絶陵侮洪恩偏及于小邦臣敢不恪修朝聘之仪益贡康宁之祝 "
#高丽史40卷-世家40-恭愍王3-12-16-1363

乙巳命收　暴骸　埋者日三食五日给布一匹。
#高丽史40卷-世家40-恭愍王3-12-17-1363

己酉倭国归我被掳人三十余口。
#高丽史40卷-世家40-恭愍王3-12-18-1363

辛亥王游赏兴王寺北松岭。
#高丽史40卷-世家40-恭愍王3-12-19-1363

甲寅三司右使金光载卒。
#高丽史40卷-世家40-恭愍王3-12-20-1363

庚申亲设华严三昧忏道场于时御宫。
#高丽史40卷-世家40-恭愍王3-12-21-1363

闰月辛未朔夜五鼓金镛密遣其党五十余人犯行宫宿卫皆奔窜杀宦者安都赤及佥议评理王梓判典校寺事金汉龙又杀右政丞洪彦博于其第密直使崔莹副使禹　知都佥议安遇庆上护军金长寿等自京城帅兵诣行宫击贼平之长寿死之乱定王入御康德龙家令百官宿卫　巡。
#高丽史40卷-世家40-恭愍王3-12-22-1363

命李仁复丁赞禹　洪善福鞫贼于巡军。
#高丽史40卷-世家40-恭愍王3-12-23-1363

壬午以判密直司事李珣为杨广道都巡问使出鎭长岩。
#高丽史40卷-世家40-恭愍王3-12-24-1363

乙酉录兴王讨贼功以三司右使李成瑞知都佥议安遇庆密直使崔莹密直副使禹　韩晖开城尹梁伯益典理判书吴仁泽版图判书金汉眞文睿府司尹金　右副代言柳继祖上护军杨伯渊金庾判小府寺事金之瑞判典医寺事李春英司宰令李芬护军李龙吉为一等功臣; 版图判书崔龙雨典工判书李阳大护军权禧李得霖典客令全甫版图摠郞文天起朴良吉亲从护军李松三司副使孔帖木儿通礼门副使赵臣佐护军崔潭中郞将金安寿为二等功臣; 扶侍避难功以瑞宁君柳淑判典校寺事成士达左代言金达祥鹰扬军上护军朴椿宦者延城府院君金玄上护军李刚达为一等功臣; 礼仪摠郞柳实司宰副令崔忠辅典校寺丞金文铉中郞将金万为二等功臣; 建议集兵定难功以左政丞柳濯为一等功臣; 又录辛丑扈从功以卒右政丞洪彦博赠政丞郑世云铁城府院君李　判三司事金逸逢唐城府院君洪元哲赞成事商议庆千兴黄裳瑞宁君柳淑奉化府院君郑松寿汉阳府院君朴有文泗城君睦仁吉前密直副使许猷版图判书金汉眞肃雍府左司尹宋仁绩前安东都护府使洪彦猷判典校寺事成士达文睿府右司尹张得安判司仆寺事车安道知申事元松寿右代言李穑左代言金达祥前鹰扬军上护军洪师禹前判司仆寺事朴元泽检校评理金桂前上护军许瑞判司仆寺事李良判典医寺事李春荣前判小府寺事黄大都检校评理李难守李天晖徐俊玄之妙金生丽郑之信金勇丽李绚监察执义李成林前大护军马天麟李华宗簿令金广前卫尉尹兪伯前典客令杨赟司仆正尹松典医副令金君鼎通礼门副使赵臣佐前典客副令南大刚前军器监金元世护军李邦英玄臣佑前护军金天佐金良寿朴英佑李乙卿禹连金仁雨李光佑典农副正孙廉司仆副正孙元刘信检校上护军朴资申之善张成吉崔伯颜故亲从护军金承德中郞将金龙崔公朴石连宦者延城府院君金玄宁原府院君申小凤晋原府院君金寿万上护军李刚达判内府寺事尹忠佐大护军尹祥为一等功臣; 密直副使柳渊前开城尹洪师范朴元镜监察大夫金续命前版图判书金元命肃雍府右司尹金忠信前判卫尉寺事张天志判典客寺事张伯颜前上护军庆补检校评理洪深宋璟故典校寺事金汉龙故军器监金敦民前司议朴大阳前大护军金阿赤朴普安大护军罗光满金立坚三司右尹金光乙军器监金光乙前司宰令金晖典理摠郞田禄生典法摠郞权铸礼仪摠郞柳实亲从护军金世德三司副使朴璘前护军赵君玉前水原府使金兴祖前典农副正郑世文前护军金斯革康福龙奉仁辅护军裴吉李逢雨薛松典医副正禹显军簿正郞朴思愼考功正郞洪师瑗检校上护军宋忠金贵万朴守英金古都不花中郞将金天老吴守李存敬赵成朴伯颜李石丑斯林佑罗元郞将李迁张龙刘德为二等功臣; 录佥兵辅佐功以左政丞柳濯三司右使李成瑞佥议评理李春富知密直司事李龟寿前判典农寺事全以道大护军林坚味为一等功臣; 判军器监事尹海前大护军睦忠典法摠郞柳　为二等功臣; 又录收复京城功以赞成事商议黄裳政堂文学韩方信知都佥议安遇庆判密直司事李珣密直使崔莹知密直司事李龟寿密直副使禹　柳渊韩晖前密直副使许猷开城尹梁伯益佥议评理李仁任典理判书吴仁泽金贵礼仪判书洪瑄典工判书赵希古版图判书金汉眞前版图判书金元命前典工判书金汉贵前判阁门事金得齐左常侍金　判司宰寺事权长寿判内府寺事边安烈判宗簿寺事

