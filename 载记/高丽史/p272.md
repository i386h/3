<!-- { "loadSidebar": true } -->
三年正月乙巳太白犯牵牛二月甲子月犯岁星荧惑犯建星庚辰月犯南斗。 丙戌蚩尤旗见。 三月丙申月犯五诸侯壬寅犯*大微。 丁巳流星出危入羽林。 四月丙寅白气如虹贯北斗月犯轩辕戊辰入*大微。 癸酉日官奏: "月当食雨不见。" 庚辰太白昼见丙戌亦如之。 五月庚戌太白岁星犯毕六月丙寅月犯　星庚午犯南斗。 甲戌流星出亢入骑官月与荧惑入羽林。 壬午流星出危入虚。 七月癸巳月与鎭星同舍于亢丁酉入南斗己亥流星出天市入房大如木瓜。 辛亥月与岁星同舍于毕戊寅与岁星同舍。 甲申入*大微屛星九月己丑月入南斗甲寅与鎭星同舍于亢。 十月戊辰月与鎭星同舍丁丑月入轩辕庚辰入*大微东藩。 十二月癸亥流星出五车入七公甲子流星一出五车入北河一出翼入七公大如钵。 戊辰月入*大微。
#高丽史49卷-志3-天文3-月五星凌犯及星变-004

四年正月甲午月与岁星同舍于参甲辰入　星。 二月己未荧惑犯月戊辰月入*大微三月丁亥太白昼见夜又犯月。 戊子荧惑犯月己丑岁星犯月丁酉流星出紫微抵天将军。 四月丁巳太白犯月丁卯月入　星五月庚寅月入*大微西藩上将。 六月甲寅太白掩轩辕丁巳太白昼见经天。 戊午月入*大微。 七月丙午月掩东井丁未掩五诸侯八月壬戌月入羽林又犯荧惑壬申与岁星同舍。 丙子流星出文昌入北极大如梨色赤有光尾长五尺许。 戊寅月入*大微内屛星九月丁亥月入南斗十月壬申月犯轩辕乙亥入*大微。 丙子太白犯月戊寅太白犯月。 又昼见经天。 十一月丙申月犯五诸侯又太白入　。 闰月辛亥太白鎭星同舍于房。 戊寅流星自南抵西大如木瓜。 十二月甲申太白入南斗魁。 庚子月犯　星辛丑犯房次相星。
#高丽史49卷-志3-天文3-月五星凌犯及星变-005

五年正月癸亥流星出*大微入　星二月癸巳月食。 三月甲寅流星出匏瓜入天市垣帝座庚午月与荧惑同舍于危。 四月癸未月与岁星同舍轩辕乙酉入*大微丙戌荧惑入羽林。 五月辛酉月犯心大星癸亥掩南斗九月丁卯月掩轩辕。 壬申太白犯南斗十月辛卯月犯五诸侯流星出干抵坤。 乙未月与岁星同舍轩辕。 十一月戊申太白犯哭泣癸丑荧惑食月。 十二月己丑月与岁星入轩辕。
#高丽史49卷-志3-天文3-月五星凌犯及星变-006

六年正月己酉月掩昴星又与荧惑同舍二月乙亥月犯五车。 戊寅与荧惑同舍于参又入五车己丑掩角星辛卯掩房星甲午入南斗魁。 乙未流星出羽林入败臼长七尺许。 三月辛亥月入轩辕。 甲寅荧惑入东井五月辛丑岁星犯轩辕丙辰月入南斗。 六月辛卯太白入东井七月丙寅月与太白同舍于柳。 八月丙子太白犯轩辕大星甲申月食。 己丑月入五车*乙木{乙未}太白岁星同舍于翼。 九月丙午月犯箕星十月辛卯月犯*大微西藩上将壬辰与岁星同舍于*大微。 岁星自七月至八月守*大微自九月至是月守端门。 十一月甲寅岁星犯左执法乙卯月入舆鬼十二月丙戌月与岁星同舍。
#高丽史49卷-志3-天文3-月五星凌犯及星变-007

七年正月甲寅月与岁星同舍二月癸未月掩左角丁亥掩心星。 三月甲辰月犯轩辕大星四月辛未岁星守右执法癸酉月入轩辕大星乙亥入*大微。 辛卯流星出箕入天狗甲午流星犯天狗。 六月庚寅太白入*大微七月乙未太白犯右执法闰八月辛丑荧惑入东井月入南斗魁。 九月辛未月入南斗荧惑入东井甲申月犯轩辕己丑与太白同舍。 十月乙巳太白入　丁未月与荧惑同舍东井戊申掩舆鬼十一月甲戌犯五车。
#高丽史49卷-志3-天文3-月五星凌犯及星变-008

八年正月己巳月与荧惑同舍于毕壬申犯舆鬼辛巳犯房第二星。 二月丙申荧惑犯东井月与荧惑同舍辛丑掩轩辕大星己酉犯心大星辛亥犯箕星。 三月乙酉荧惑犯舆鬼四月乙未月与荧惑同舍舆鬼癸卯犯房星丙午犯南斗第四星己未流星出箕入天狗。 五月壬戌月犯轩辕丙寅犯心大星。 八月甲午犯箕星乙未犯南斗箕丁酉又犯南斗戊申犯五车。 己酉又入舆鬼积尸癸丑犯轩辕女御九月壬戌犯南斗。 癸亥流星出天屛入天市垣宗人。 十月壬寅岁星荧惑同舍于　十一月己巳月掩五车太白房星相犯庚午月犯键星甲戌犯*昻{昴}。
#高丽史49卷-志3-天文3-月五星凌犯及星变-009

九年三月壬戌犯舆鬼甲子岁星犯房,
#高丽史49卷-志3-天文3-月五星凌犯及星变-010

十年三月己巳月犯南斗四月戊戌犯鎭星十月己酉又犯鎭星十一月丙戌掩昴星。
#高丽史49卷-志3-天文3-月五星凌犯及星变-011

十一年五月丙戌月食。 八月壬戌月入东井九月丁丑犯牵牛十月癸亥鎭星犯岁星。
#高丽史49卷-志3-天文3-月五星凌犯及星变-012

十二年四月辛亥月食。 五月丙戌荧惑掩右执法三日八月乙卯太白犯轩辕右角星十月辛亥月犯东井。
#高丽史49卷-志3-天文3-月五星凌犯及星变-013

十三年正月甲戌月犯东井乙酉犯房星二月辛丑犯东井三月丙申又犯东井。 九月辛亥荧惑入*大微犯西藩上将十一月壬子太白鎭星相犯十二月丙寅太白昼见。
#高丽史49卷-志3-天文3-月五星凌犯及星变-014

十四年二月戊午流星昼见入天市八月己未太白犯轩辕辛未月与岁星同舍十一月甲申月犯牵牛。
#高丽史49卷-志3-天文3-月五星凌犯及星变-015

十五年正月癸未月犯荧惑辛卯犯东井二月戊午又犯东井四月乙巳亦如之六月壬申犯毕星。 七月壬午太白昼见癸未亦如之夜流星出大角入库楼大如梨长一尺许又流星出房星入库楼大如木瓜长二尺许。 庚寅月犯立星乙未犯土星丁酉流星出河鼓入北极勾陈。 八月己巳月入东井。 荧惑入轩辕。 九月庚辰月与鎭星同舍十月甲子月入东井闰月辛丑太白入　。 十一月壬戌月犯轩辕右角。
#高丽史49卷-志3-天文3-月五星凌犯及星变-016

十七年五月辛亥月食。 甲子长庚犯月八月癸未岁星犯轩辕乙酉月掩毕大星丙戌亦如之。 丁亥太白岁星犯轩辕又流星入轩辕大如木瓜尾长五尺许。 九月戊午岁星与月同舍十月壬午月犯东井十一月丁未入毕己酉犯东井癸丑掩岁星张星。
#高丽史49卷-志3-天文3-月五星凌犯及星变-017

十八年正月己未荧惑犯房乙亥月掩轩辕大星。 三月丁未岁星犯轩辕五月丁酉月掩岁星六月丁卯入*大微犯东藩上将。 戊子太白犯木闰月辛丑月犯南斗。 乙巳月食。 七月乙丑月入　星丙寅掩房上相乙亥入　星八月己亥太白犯房上将甲辰岁星犯*大微右执法乙巳月入*大微犯右执法又与鎭星同舍丙午亦如之。 戊申犯毕星乙卯入*大微犯东藩上相丙辰入*大微。 九月壬戌荧惑犯哭星庚午太白掩南斗第三星乙亥月入毕星。 丁丑太白掩南斗第三星十月丙申月与荧惑同舍。 十一月壬戌月犯哭星戊辰犯鎭星庚午犯毕壬申犯东井。
#高丽史49卷-志3-天文3-月五星凌犯及星变-018

十九年正月乙丑月入毕星戊辰入东井。 己巳入*大微癸酉又入*大微。 丙子入　星庚辰岁星犯*大微左执法。 二月庚子月入*大微庭中。 三月庚申流星出七星北贯翼轸入角南平二星。 乙丑月犯轩辕丁卯入*大微又与岁星同舍。 四月甲午月入*大微。 壬寅太白岁星相犯壬子太白鎭星同舍于昴。 五月庚申流星出织女入北斗六月壬辰岁星出*大微端门犯左执法。 七月丁巳月入*大微东藩上相。 八月己酉昼有星流于西北隅。 十月甲辰彗见东方戊申彗星见于*大微左掖门长尺五寸许荧惑犯　左星。 十一月丁卯岁星入亢留守。 乙亥荧惑犯上相丙子彗星犯紫微又犯北斗。
#高丽史49卷-志3-天文3-月五星凌犯及星变-019

二十年三月丁巳月入东井四月丙戌白虹贯月。 壬辰月与岁星同舍于亢五月甲寅太白昼见翼日亦如之庚申又昼见。 甲子月食六月己亥月与岁星同舍丙午犯东井北垣。 七月壬子入*大微八月己亥月与岁星同舍。 甲辰太白入轩辕月犯轩辕。 乙巳太白昼见九月壬戌月食。 壬申月入*大微丙子鎭星入月。 七月丁酉月入东井壬寅入*大微。 十一月庚申犯毕星。 十二月乙酉岁星犯房北第一星癸卯月与荧惑同舍。
#高丽史49卷-志3-天文3-月五星凌犯及星变-020

二十一年正月乙卯月犯毕鎭二星二月庚辰入*大微庚寅又入*大微。 乙未犯岁星三月庚戌犯鎭星。 四月辛巳荧惑入东井月入*大微。 闰月戊申月与太白同舍。 岁星逆行犯房星及钩钤。 癸丑月入*大微。 丙辰犯　星。 五月戊寅入轩辕六月戊申入*大微甲寅犯南斗七月戊寅入房星。 己丑岁星犯*钧{钩}钤乙未月犯鎭星。 八月己酉犯南斗癸亥入东井己巳入*大微。 九月癸酉太白岁星同舍。 戊寅月入南斗乙未入轩辕。 丁酉入*大微十月甲辰犯太白丙辰月食。 十一月乙亥鎭星犯天官太白犯哭泣辛巳月入*大微丁酉与荧惑同舍于箕十二月辛亥又与鎭星同舍于参。 甲寅太白昼见三日。
#高丽史49卷-志3-天文3-月五星凌犯及星变-021

二十二年正月乙酉太白昼见己丑月犯　星二月癸丑入*大微庚申犯南斗。 三月庚辰入*大微四月癸丑月食。 五月甲戌月入轩辕癸未白虹贯北斗。 六月丙辰太白鎭星入东井己未月犯荧惑庚申太白鎭星入东井。 癸亥月入东井翼日亦如之八月甲子月犯太白。 九月甲申犯荧惑十一月甲申入轩辕。
#高丽史49卷-志3-天文3-月五星凌犯及星变-022

二十三年正月壬申月犯毕星二月丙午犯轩辕。 辛亥彗见东井六日乃灭。 三月甲子彗见东井。 四月癸卯月入*大微七月乙丑太白昼见。 癸酉月入南斗丙戌太白荧惑同舍己丑太白犯荧惑。 十月乙巳太白昼见经天。 甲寅月入*大微十二月丙午入轩辕甲寅犯心星。
#高丽史49卷-志3-天文3-月五星凌犯及星变-023

二十四年二月辛酉太白岁星相犯乙丑月犯五诸侯南第二星。 丙子掩心星四月癸亥入轩辕。 六月戊辰犯南斗辛巳犯五诸侯。 八月己巳月食旣。 十月丙辰流星出参入毕。 壬戌月入羽林与岁星同舍。 戊寅流星出舆鬼入紫微。 辛巳流星出翼入*大微。 十一月癸卯月入*大微甲辰荧惑犯五诸侯十二月丁巳月犯岁星甲戌彗见南方。
#高丽史49卷-志3-天文3-月五星凌犯及星变-024

二十五年正月丙戌太白贯月壬辰昼见。
