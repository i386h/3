<!-- { "loadSidebar": true } -->
九年恂智党复引东眞兵万余入静州遂侵义州防守将军守延与战败绩麟州人谋与贼通为内应防守将军知之出屯城外以解其谋勒兵掩袭东眞兵斩二百余级。 王遣中军兵马使李迪儒右军兵马使赵廉卿后军兵马使金淑龙发西京兵追捕之。 又有振威县人令同正李将大直长同正李唐必者乘契丹之乱与同县人别将同正金礼谋不轨啸聚徒众劫夺县令符印发仓赈贷村落饥民多附之移牒旁郡自称靖国兵马使号义兵。 至宗德河阳二仓发粟恣人所取将寇广州王遣郞将权得才散员金光启等与按察使崔博发广水二州兵讨之不克更征忠淸杨州道兵攻之获唐必礼贼徒溃散。 将大奔尙州被擒按察使械送于京皆伏诛。
#高丽史130卷-列传43-叛逆4-洪福源-000

洪福源。
#高丽史130卷-列传43-叛逆4-洪福源-001

○洪福源初名福良本唐城人其先徙居麟州。 父大纯为麟州都领高宗五年元遣哈眞　刺攻契丹兵于江东城大纯迎降十八年撒礼塔大举入侵。 福源又迎降于军二十年福源为西京郞将与毕贤甫杀宣谕使大将军郑毅朴禄全据城反崔怡遣家兵三千与北界兵马使闵曦讨之获贤甫送京腰斩于市。 福源逃入元于是擒其父大纯及女子弟百寿悉徙余民于海岛西京遂为丘墟。 福源在元为东京摠管领高丽军民凡降附四十余城民皆属焉。 谗构本国随兵往来怡患之欲悦其心官大纯为大将军百寿时为僧发之为郞将以张暐为福源女壻贿赂不絶福源感之谗构稍弛然自是元兵岁至攻陷州郡皆福源导之也。 三十七年元征大纯入朝永宁公　之入质也寓于福源福源待之甚厚久乃生　　积不平。
#高丽史130卷-列传43-叛逆4-洪福源-002

四十五年福源密令巫作木偶人缚手钉头埋地或沈井呪诅校尉李绸尝逃入元依　　知之以奏帝遣使验之福源曰: "儿子病虐故用以厌之耳非有他也。" 因谓　曰: "公受恩于我久矣何反使谗贼陷我耶  所谓所养之犬反　主也。" 　妻蒙古女也闻其语声甚　不逊呼译者具问大怒呵福源伏于前切责曰: "汝在尔国为何等人。" 曰: "边城人" 又问: "我公为何等人 " 曰: "王族" 曰: "然则眞乃主也汝实为犬反以公为犬　主何哉  我皇族也帝以公为高丽王族而嫁之妾以是朝夕恪勤无贰心公若犬也安有人而与犬同处者乎  吾当奏帝。" 遂诣帝所福源号泣叩头乞罪　追止之不及。 福源倾产备贿货与　倍道追之中途遇　使　使卽令壮士数十人蹴杀福源籍没家产械其妻及子*　丘{茶丘}君祥等以归。 福源诸子憾父之死谋陷本国无所不至。
#高丽史130卷-列传43-叛逆4-洪福源-003

元宗二年*　丘{茶丘}雪父寃帝诏曰: "汝父方加宠用误　刑章故于已废之中庸　维新之泽可就带元降虎符袭父职管领归附高丽军民摠管!" 十二年*　丘{茶丘}奉诏来见王不拜以中书省牒索其叔父百寿王拜百寿枢密副使致仕将遣之*　丘{茶丘}故为迁延竟不偕去盖欲激帝怒恐动之也。 时官奴崇谦功德等反谋杀达鲁花赤事觉捕鞫之*　丘{茶丘}欲使崇谦等辞连本国因起兵袭取京城密引达鲁花赤脱朶儿议之蒙古法凡议事意合则脱冠以示其从*　丘{茶丘}等皆脱冠脱朶儿不脱为之明辨故免。 *　丘{茶丘}讨三别抄于珍岛其族属及无赖之徒多从之。 明年倭船泊金州庆尙道安抚使曹子一恐元责交通密令还去*　丘{茶丘}闻之严鞫子一*　{锻}炼以奏曰: "高丽与倭相通。" 王遣张暐请释子一囚。 一日*　丘{茶丘}遽还元人莫知其故王慰谕之。
#高丽史130卷-列传43-叛逆4-洪福源-004

十五年帝将征日本以*　丘{茶丘}为监督造船官军民摠管茶丘克期催督甚急分遣部夫使征集工匠诸道骚然。 帝又命茶丘提点高丽农事又命为东征副元帅。 茶丘以忠淸道梢工水手不及期杖部夫使大将军崔沔以大府卿朴晖代之。 茶丘与忽敦金方庆等征日本。 忠烈三年帝欲复征日本以茶丘为征东都元帅时韦得儒等诬构方庆大狱起茶丘在东京闻之奏帝来问欲令方庆诬服嫁祸于国　讯极惨酷未几帝召还语在方庆传。 茶丘常怨本国君祥以为宁怨永宁公不敢负国为本国兴利除害无不力焉。 十八年帝又欲征日本令本国造船君祥进言曰: "军事至大宜先遣使问诸高丽然后行之。" 帝然之遣君祥来问王曰: "臣旣邻不庭之俗庶当躬自致讨以　微劳。" 明年元遣君祥兄熊三子波豆儿来管造船事波豆儿望王宫下马流涕曰: "虽云衣锦还*卿{乡}职是劳民可愧也。" 礼遇宰相甚恭。 二十年帝崩君祥白丞相完泽寝东征。 二十一年王嘉君祥功封三韩壁上功臣三重大匡益城侯寻封都佥议中赞修文殿大学士监修国史世子师临安公。
#高丽史130卷-列传43-叛逆4-洪福源-005

国制非出身科第不得为文翰官崔怡擅政自为监修国史犹不得兼修文殿君祥时为元朝集贤大学士故得拜焉。 百寿子诜官累佥议评理忠宣初拜赞成事寻封麟城君改封江宁君忠肃五年卒子绥铎翊　子明理和尙贪暴骄横其妹适元宠臣亦刺赤明理和尙随之遂为亦刺赤所爱尝奉御香来强奸评理洪顺女女从兄洪承衍面辱之明理和尙诉行省囚承衍。 暐兴海人位至中赞致仕卒年八十一谥纯靖无他功能以君祥等仕元有功本国故凡遣使入朝多以暐副之遂至极品子硕登第至判密直司事。 有柳宗者初附崔沆为江华判官及金俊谋诛沆子　宗与文璜欲杀俊事泄流海岛。 尝与寡妹宿一房虎穿壁攫其妹　断宗一臂后又附茶丘好说国家阴事得罪没其家。
#高丽史130卷-列传43-叛逆4-李岘-000

李岘。
#高丽史130卷-列传43-叛逆4-李岘-001

○李岘高宗时人性贪　好伤人尝为选军别监多受赂银人号银尙书。 转官至枢密副使使于蒙古被留二年说也窟曰: "我国都介于海岛贡赋皆出州郡若于秋前奄袭州郡都人必窘。" 遂受金牌导也窟而来随蒙古兵谕降诸城至杨根天龙二城胁之曰: "　山东州春州等城　以不降见屠宜速出降若守将不许卽斩以来!" 二城降自为达鲁花赤率二城降民攻忠州城七十余日不下及蒙古军还不得随去乃来其军中所获妇女财宝尽为己有银钗至满一　。 宰枢会议曰: "岘以宰相犯叛逆宜赤族。" 于是　市籍其家。 有人蹴其口曰: "吃尽几人银帛耶 " 沈其子之瑞之松之寿之栢永年于海妻及　妹女壻　流于岛。
#高丽史130卷-列传43-叛逆4-赵叔昌-000

赵叔昌。
#高丽史130卷-列传43-叛逆4-赵叔昌-001

○赵叔昌平章事　之子。 高宗十八年以防戍将军在咸新鎭蒙古元帅撒礼塔来围鎭曰: "我是蒙古将也汝可速降! 否则屠之!" 副使全*　惧与叔昌谋曰: "若出降城中之人犹可免死。" 叔昌然之遂以城降谓蒙古人曰: "我赵元帅　之子吾父曾与贵国元帅约为兄弟。" *　发仓饷蒙古军叔昌为书谕朔州宣德鎭使迎降蒙古人所之令叔昌先呼曰: "眞蒙古也宜　出降!" 至铁州城蒙古攻之愈急判官李希绩死之蒙古遂屠其城。 未几咸新鎭报于朝曰: "国家若遣舟楫当尽杀蒙古人小尾生等卷城如京。" 乃命金永时等三十人具舟楫以往果杀蒙古人几尽小尾生先觉亡去*　率吏民入保薪岛后　家乘舟还京溺死叔昌官至上将军毕贤甫之反辞连斩于市。
#高丽史130卷-列传43-叛逆4-赵晖-000

赵晖。
#高丽史130卷-列传43-叛逆4-赵晖-001

○赵晖本汉阳府人后徙居龙津县。 高宗四十五年蒙古兵大至高和定长宜文等十五州人入保猪岛东北面兵马使愼执平以猪岛城大人少守之甚难遂以十五州人徙竹岛岛狭隘无井泉人皆不欲执平强驱纳之人多逃散入者十二三粮储乏少执平分遣别抄请粟于朝催运他道守备稍懈晖与定州人卓靑及登文州诸城人合谋引蒙古兵乘虚杀执平及登州副使朴仁起和州副使金宣甫京别抄等遂攻高城焚烧庐舍杀掠人民以和州　北附于蒙古。 蒙古乃置双城摠管府于和州以晖为摠管靑为千户。 明年晖党自称官人引蒙古兵来攻寒溪城防护别监安洪敏率夜别抄出击尽歼之。 王使郞将金器成别将郭贞有赍国　如蒙古屯所慰之器成等至文州晖党在宝龙驿与蒙古兵三十余人杀器成等幷　从十三人掠国　而去晖党又引东眞国兵屯春州泉谷村有神义军五人诈称蒙古将军罗大使者驰入其屯曰: "解尔弓剑听元帅敎命! 高丽太子将入朝汝何杀高丽使者夺国　乎  尔罪当死。" 皆伏地股栗于是挥鞭召别抄四面攻之无一脱者遂得国　及器成等衣物而还。
#高丽史130卷-列传43-叛逆4-赵晖-002

元宗十二年襄州民张世金世等以蒙古将有所鞫谋杀守令吏士将逃匿远地事觉伏诛其余党天瑞等八人潜投晖请兵晖给四百余人猝入襄州执缚知州事两班等诬以谋率人民徙居海岛遂欲胁迁于和州。 王请达鲁花赤遣人往谕天瑞不听驱掠知州及吏民一千余人而去王奏于蒙古请治天瑞等罪帝遣只必哥来问之。 时只必哥在西京晖自蒙古还谓只必哥曰: "我奏襄州人实自纳款上朝非我驱迫其民帝卽以诏授我使勿问。" 只必哥遂不问。 子良琪袭摠管孙暾自有*傅{传}。
#高丽史130卷-列传43-叛逆4-金俊-000

金俊。
#高丽史130卷-列传43-叛逆4-金俊-001

○金俊初名仁俊父允成本贱隶背其主投崔忠献为奴生俊及承俊。 俊状貌魁岸性宽厚谦恭下人又善射好施与以得众心日与游侠子弟群飮家无所储。 有术僧见之曰: "此人后必当国。" 朴松庇宋吉儒等誉于崔怡怡遂倚信每出入必使俊扶持授殿前承旨。 俊通怡嬖妾安心配固城数年乃还怡之召沆为后俊有力焉。 及沆袭权补别将益亲信沆死　独任崔良伯柳能而　俊俊心不平及吉儒之败益相疑贰。 高宗四十五年与柳璥松庇等诛　复政于王俊进曰: "　不恤生民坐视饿死而不赈贷臣等举义诛之请发粟赈饥以慰人望。" 卽授将军赐卫社功臣号策勋为第二寻拜右副承宣。
#高丽史130卷-列传43-叛逆4-金俊-002

