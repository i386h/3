<!-- { "loadSidebar": true } -->
○康允忠本贱隶始事忠肃拜护军尝强*　{淫}郞将白儒妻监察司鞫问具服请罪之不允。 监察佥议典法交章极论留中不下监察司累日不视事乃杖流海岛。 曹　之乱侍从忠惠有劳录劳为一等授密直副使。 时王求四件奴婢甚急允忠与闵涣主之。 迁佥议评理出为杨广全罗庆尙三道问民疾苦使闵涣分遣恶少诸道诛求无厌允忠执送恶少囚巡军。 忠穆朝拜赞成事初赵得球从王煦如元煦与得球议整治事得球曰: "允忠在幼主之侧纳君于邪苟欲整治宜先去之。" 允忠闻而*　{衔}之。 及煦与金永旽以奇三万死不克整治欲如元奏帝允忠恐得球图己诱王贬于耽罗。 时德宁公主盛年居中允忠与裴佺出入得幸秉政权作威福有人贴匿名榜于监行领云: "赞成事康允忠以一宦者一侍女通媒君母恣行*　{淫}乱得宠于内与河有源沮整治都监若诛此两人国无患矣。" 密直印　赞成权谦李寿山言于院使高龙普曰: "允忠通乎君母罪恶贯盈今允忠闻院使来白王曰: '龙普谋陷先王薨于岳阳今得罪而来王何必待以厚礼 '" 龙普闻而憾之谓允忠曰: "尔为内臣恣行无礼何哉  自今毋　于内!" 允忠惧谢病不出数日赂龙普母以请龙普对允忠语　等曰: "今欲辨康赞成事公等毋隐前言!" 　等相视默然龙普阳诘之顾谓允忠曰: "公宜复视事。" 会王率百官迎诏允忠遂扈从。
#高丽史124卷-列传37-嬖幸2-康允忠-002

金伦李齐贤朴忠佐等上*　曰: "孟子曰: '不仁者可与言哉 ' 安其危而利其　乐其所以亡者不仁而可与言则何亡国败家之有  其有欺君罔民不惮天下之公论不畏天下之大法则不仁之大者也与之言尙不可　信之任之乎  窃见康允忠起自贱隶得幸先王奸*　{谄}荒*　{淫}旣经杖断宜畏法以退藏犹匿过名复贪荣而冒进百端逞欲一代肆凶。 先王所以诏狱就征岳阳反葬允忠一贼实是根株闵涣九人只为枝叶积　专归于上狡谋独免其身斯则一国之痛心而疾首者也臣伦等俱抱愿忠之志不胜疾恶之心谨*　其罪以闻。 盖允忠者强奸金南宝之妻又奸白儒之妻累经杖断身带瘢*　{痕}冒受征东员外仍兼佥议赞成豪横不法。 现有三妻又娶故密直赵石坚服丧妻据有石坚家产。 又至正六年天子命王脱欢金那海整治本国弊政脱欢因言: '前代之事允忠实为祸根当先黜退可以整治。' 允忠恐惧潜用谲谋　那海抑脱欢以误整治之事。 又至正七年天子复命脱欢等整治殿下召脱欢等宰臣耆老议所以奉行者耆老以为: '听断田民之讼只为整治之一事必先整治选法中外之官各得其人令监察举劾非违然后可以上副帝意。' 允忠方为政房提调恐失其利且怨王脱欢前言作色拂袖而起不以众论入白。 寻用所亲安子由等不　民事之人为整治都监官升脱欢为领都佥议实夺其权焉能整治  脱欢不能举行一事者实允忠所沮也。 宗庙之事国之大事子由摄行*大庙擅以牺牛与愿堂僧使血祀有阙监察劾论其罪以其壻李　为允忠门客百计营救反升子由为赞成事。 谏官宋天凤李芳实安元龙不署子由谢牒允忠矫王命召芳实等勒令请暇寻夺其职。 且允忠监传之奴安知流品淸浊  乃为政房提调擅铨选之权与夺由己贿赂公行门户如市。 专权于国流毒于民至使先王存被谴诃殁稽赠谥。 若不举正此贼之罪无以追明先王之忠。 伏乞转呈上国以明前代之事非先王之过皆允忠所为加此贼两观之诛雪先王万世之耻。" 王及*太妃感悟转呈于元。 恭愍三年复为赞成事寻判三司事五年护军林仲甫欲奉忠惠　子释器潜图不轨系治巡军辞连允忠贬为东莱县令八年杀之。
#高丽史124卷-列传37-嬖幸2-裴佺-000

裴佺。
#高丽史124卷-列传37-嬖幸2-裴佺-001

○裴佺兴海郡人其母宫婢。 佺为忠惠嬖幸累转护军委以机务历官军簿判书曹　之乱侍从有劳录功为一等封兴海君。 佺尝在元王夜幸佺第*　{淫}其妻与其　金　妻。 佺　康允忠得幸德宁公主居中用事有人作匿名状录佺罪恶贴版图门公主召诸宰相谓曰: "自今裴佺勿复近侍。" 忠定时为行省理问元以佺及郞中金永煦员外郞李元弼等受　放倭贼囚鞫之会赦免佺犹在公主宫中用事如旧时都佥议尹时遇在王侧弄权人目之曰尹王干谒者不因时遇则必托佺。 及李齐贤为权省下佺于行省狱恭愍宥之时人愤其曲贷元恶。 居十年卒子尙絅尙度尙志尙恭。
#高丽史124卷-列传37-嬖幸2-闵涣-000

闵涣。
#高丽史124卷-列传37-嬖幸2-闵涣-001

○闵涣密直事　子也。 为忠惠幸臣官累代言又以禧妃之舅　势恣横人皆疾之。 嬖人寗夫金使江陵道索人参参贵所得少惧王罪己擅征职税还说王曰: "臣往江陵见朝士退居乡里病民者众臣征其职税藏州郡以待上命朝士居外者非独江陵五道皆然若从臣计有利于国。" 王纳其言。 涣从旁从臾分遣嬖人诸道征职税六品以上布百五十匹七品以下百匹散职十五匹人闻令下或　家登山或乘舟而遁。 于是焚山泽而索之祸及其族政丞蔡河中等请罢职税王欲从涣又劝之征税益急。 庆尙道有散员同正者贫甚卖尽资产不充额其女痛父受苦断发贸布以纳与父皆缢死。 又征船税虽无舟者亦被其害。 后东界存抚使崔昌义白王罢五道职税尽还其主。
#高丽史124卷-列传37-嬖幸2-闵涣-002

涣又建白求取人四件婢奴甚急曰寄上曰投属曰先王所尝赐与曰人相贸易者王使涣及康允忠等主之于是诸豪富家婢有姿色者皆夺而置之北殿使纺绩如平人家权准奉天佑权适家尤被其害唯赂涣者得免。 涣又分遣恶少诸道或收山海税或征巫匠业中贡布民不堪苦康允忠为问民疾苦使执送恶少囚巡军王怒黜涣未几召之复得幸焉。 王尝使涣及朴良衍金善庄等监督新宫役王怒稽缓杖涣等于是人家寺院材瓦础　靡不撤取。 及王被执于元印　以槛车载涣等九人如元流涣于辰州路后还国拜同知密直司事。 红贼之乱涣为元帅以杀摠兵官郑世云与李芳实等伏诛子辐轼。
#高丽史124卷-列传37-嬖幸2-尹硕-000

尹硕。
#高丽史124卷-列传37-嬖幸2-尹硕-001

○尹硕善州海平县人父万庇官至副知密直司事。 硕忠宣时为别将元使至以盏人立王前元使传帝旨令两王子入侍硕闻之默自念: "吾当从弟。" 归告其父父曰: "儿计失矣。 所以从王子者为后日计兄在而弟先有国乎 " 硕曰: "吾亦知其然然吾见少则敬心生见长则否此所以决吾策也。" 遂从之长早亡少卽忠肃也。 及忠肃卽位授护军为王嬖幸累迁代言。 僧松戒尝有秽行见黜于其徒以其妹与硕硕荐于王由是与硕俱见宠出入无禁。 硕巧言令色善逢迎妬贤嫉能顚倒是非忠宣恐其误国谕王斥之贬于金海。 后与孙琦附曹　蔡河中观望生事为国害。 官累同知密直司事元欲立省于本国硕与金怡李凌干等奏于帝议遂寝论功为一等转佥议评理封海平府院君。
#高丽史124卷-列传37-嬖幸2-尹硕-002

拜政丞王有疾不亲除授硕与代言奉天佑等铨注于其第硕性急数骂辱嬖人嬖人多怨之。 赞成事林仲沇与硕有违言硕以马策　之嬖人白王王怒下硕巡军杖之。 忠惠初改中赞加壁上三韩十字功臣号忠肃复位在元遣闵祥正赵炎辉蒋伯祥仁守等下硕及宰相孙琦金之镜上护军裴佺吴子淳康庶朴连代言李君　尹桓大护军丘天佑护军崔安寿金天佑郞将卢英瑞等于巡军皆忠惠嬖幸也。 伯祥鞫硕以四事曰: "王之朝元也汝勒止行邸钱粮。 前王与小人乱政汝为相不言。 又与前王谋叛上国。 又与内竖朴连等交构王父子。" 乃囚其子之彪之贤夺之彪告身杖流海岛又流孙琦等二十余人。 后数月　党有诉寃于元者元遣客省大史都赤来囚伯祥仁守祥正炎辉于行省释硕等囚召还琦等。 忠惠复位又拜左政丞曹　之乱侍从有功赐铁*券。 忠穆时御史崔濡强*　{淫}硕妇硕诉于元托元嬖宦高龙普受鎭国上将军高丽都元帅御史台弹之发还元籍流于海平卒葬以庶人。 之彪官至知门下省事封海平君谥忠简性宽厚不立崖岸略通蒙古语。 子宝大护军宝子可观自有传。
#高丽史124卷-列传37-嬖幸2-孙琦-000

孙琦。
#高丽史124卷-列传37-嬖幸2-孙琦-001

○孙琦本商人为忠肃幸臣累迁大护军以侍从劳赐田及臧获由摠部典书升知密直司事赐推诚　辅功臣号。 王见谗留元奸臣附渖王谋窃王位琦能忘身辨理王复位还国赐铁*券加推诚守义佐理功臣号拜佥议评理进赞成事。 后王还自元次平壤琦与万户曹硕政堂文学朴远大司成张公允等沿大同江携妓纵乐王命卫士执琦等反接囚巡军。 恭愍以王弟入朝琦从之及卽位封平海府院君寻以政丞致仕。
#高丽史124卷-列传37-嬖幸2-郑方吉-000

郑方吉[林仲沇姜融]。
#高丽史124卷-列传37-嬖幸2-郑方吉-001

○郑方吉登第累官判典校事转成均大司成入密直司。 忠肃见留于元方吉与韩宗愈等会百官旻天寺为书请还王又请执送诬诉本国者。 后拜佥议政丞时盗发金马郡马韩祖武康王陵捕系典法司盗逸方吉欲劾典法官赞成事林仲沇沮之曰: "贼系狱二年无现赃死者多矣。" 方吉曰: "吾固知发*　{冢}人多金。" 且云: "潜用巨济田租者谁!" 屡骂辱之仲沇　　移病人以方吉言为是。 时方吉年七十六王赐以杖代金台铉权行省事。 忠惠在元袭位忠肃将如元至海州方吉与赞成事姜融前评理金元祥白忠肃曰: "今王之位殿下与之宜诚心事殿下反如仇　殿下之臣皆*　{　}职唯以义成仓属殿下供亿不给辱莫大焉。 又与龙山元子不友势不可两存请殿下与元子入朝。" 曹益淸力陈不可忠肃嘉纳之然以方吉言犹未能自安。
#高丽史124卷-列传37-嬖幸2-郑方吉-002

仲沇尝与议郞曹光汉应敎韩宗愈　铨注官至赞成事尝与蒋伯祥摄征东省事。 忠肃尝谓仲沇曰: "卿乱我之政人目曰林权。" 有郑权者曾典铨选多受贿赂故王比之。
#高丽史124卷-列传37-嬖幸2-郑方吉-003

融本姓名康庄其祖晋州官奴。 融忠宣时拜内府令妹为巫食松岳祠。 大护军金直邦以其所善巫代之融不可直邦骂融曰: "汝是官奴何骄乃尔 " 忠肃赐端诚　戴功臣号累升赞成事封晋宁府院君忠定元年卒。 子千裕婢妾出也。 恭愍以其妹为元丞相脱脱宠姬命密直金敬直以其子妻之。 千裕后封河城府院君。
