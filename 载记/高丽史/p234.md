<!-- { "loadSidebar": true } -->
庚午以金普李春富为都佥议赞成事; 任君辅金兰朴曦为密直副使; 卓光茂为内书舍人; 许少游为监察掌令; 李仁复为兴安府院君; 赵希古为东川君; 洪师范为南阳君; 崔孟孙为铁原君; 贬赞成事崔莹为　林尹。
#高丽史41卷-世家41-恭愍王4-14-30-1365

甲戌以久旱置刑人推整都监按雪寃抑。
#高丽史41卷-世家41-恭愍王4-14-31-1365

己卯以姜仲瑞为保宁君; 金君鼎为左代言; 金精王福命为右左副代言。
#高丽史41卷-世家41-恭愍王4-14-32-1365

四都监十三色官吏及凡与公主丧事者悉除官。
#高丽史41卷-世家41-恭愍王4-14-33-1365

庚辰流赞成事李龟寿于会原评理梁伯益于春州判密直司事朴椿于光阳芮城君石文成于长岩宦者晋原府院君金寿万于利川府院君李宁于沃州皆籍其家命柳濯李仁任掌庶政于都堂金兰任君辅睦仁吉掌庶务于宫中。
#高丽史41卷-世家41-恭愍王4-14-34-1365

是月京畿蝗。
#高丽史41卷-世家41-恭愍王4-14-35-1365

六月庚寅以李公遂为益山府院君; 庆千兴为淸原府院君; 李寿山为寿春府院君; 宋卿为延安府院君; 韩公义为淸城君; 朴曦为春城君; 以金普守都佥议侍中; 李仁复判三司事; 李仁任为佥议赞成事; 权适睦仁吉为佥议评理; 朴元镜为密直副使; 洪永通为监察大夫; 崔元佑为监察执义; 金龟寿柳源为监察持平。
#高丽史41卷-世家41-恭愍王4-14-36-1365

王重贵元松寿罢。
#高丽史41卷-世家41-恭愍王4-14-37-1365

辛卯王射于佛福藏观群童掷草戱。
#高丽史41卷-世家41-恭愍王4-14-38-1365

甲午流阳川君许猷于淸州前典工判书边光秀于三陟判事洪仁桂于顺兴。
#高丽史41卷-世家41-恭愍王4-14-39-1365

庚戌流佥议评理金贵于金州春城君朴曦于春州杖流典理判书许瑞。
#高丽史41卷-世家41-恭愍王4-14-40-1365

秋七月削崔莹李龟寿梁伯益石文成朴椿三品以上爵金寿万除名　籍其田民。
#高丽史41卷-世家41-恭愍王4-14-41-1365

癸酉窜监察掌令许少游为全罗戍卒。 初监察司鞫前护军牛宣佐杀人状宣佐逃收宣佐故旧吴季南家奴索之。 王以季南方鞫莹等命勿问少游不奉敎。 王怒窜之少游叹曰: "臣罪当诛吾君圣明。" 闻者伤之。 佥议司诣阙请宥少游王曰: "少游之罪卿等所未知。" 因谓左右曰: "少游父邕强暴为世所憎少游眞其子也。"
#高丽史41卷-世家41-恭愍王4-14-42-1365

庚辰以田禄生为　林尹; 李昉为汉阳尹; 金汉贵为开城尹; 李子松为平壤尹; 李成林为军簿判书; 成准得为版图判书; 许佺金安利　为典法判书; 林显朴中美为右左司议大夫; 吴承庇为监察掌令; 许时为左献纳; 李得迁李存吾为右左正言。
#高丽史41卷-世家41-恭愍王4-14-43-1365

辛巳王亲设文殊会。
#高丽史41卷-世家41-恭愍王4-14-44-1365

癸未封遍照为眞平侯。
#高丽史41卷-世家41-恭愍王4-14-45-1365

八月庚寅明州司徒方国珍遣使来聘。
#高丽史41卷-世家41-恭愍王4-14-46-1365

庚子瑞宁君柳淑乞归田里许之。
#高丽史41卷-世家41-恭愍王4-14-47-1365

九月乙丑皇太子遣佥院成大庸宣令旨赐王衣酒。
#高丽史41卷-世家41-恭愍王4-14-48-1365

庚午以权适为佥议赞成事; 睦仁吉金续命为佥议评理; 池龙寿知都佥议; 金元命为三司左使; 金庾同知密直司事; 安元崇金汉贵为密直副使; 成大庸为右代言; 王福命权仲和为右左副代言; 韩弘度为监察持平; 金光祚为洞山君; 朴元为芮城君。
#高丽史41卷-世家41-恭愍王4-14-49-1365

都佥议侍中金普罢。
#高丽史41卷-世家41-恭愍王4-14-50-1365

乙亥以漆原府院君尹桓为东西北面都统使; 评理禹　为都元帅; 知都佥议池龙寿为上元帅; 前同知密直司事赵希古为副元帅。
#高丽史41卷-世家41-恭愍王4-14-51-1365

冬十月癸巳方国珍遣使来聘。
#高丽史41卷-世家41-恭愍王4-14-52-1365

闰月丁巳以全普门判三司事; 崔伯为密直使商议。
#高丽史41卷-世家41-恭愍王4-14-53-1365

癸亥遣密直使商议崔伯如元贺千秋节。
#高丽史41卷-世家41-恭愍王4-14-54-1365

甲子赐尹绍宗等及第。
#高丽史41卷-世家41-恭愍王4-14-55-1365

元遣大府少监安僧来诏: "皇太子讨平逆贼　罗帖木儿。"
#高丽史41卷-世家41-恭愍王4-14-56-1365

十一月癸巳元遣直省舍人阿敦也海来诏: "以伯撒里为太师右丞相廓扩帖木儿为太傅左丞相。"
#高丽史41卷-世家41-恭愍王4-14-57-1365

十二月丁丑以辛旽为守正履顺论道燮理保世功臣壁上三韩三重大匡领都佥议使司事判监察司事鹫城府院君提调僧录司事兼判书云观事旽卽遍照。
#高丽史41卷-世家41-恭愍王4-15-01-1366

○(丙午)十五年春三月庚子亲设文殊会于宫中。
#高丽史41卷-世家41-恭愍王4-15-02-1366

遣密直提学田禄生聘于天下摠兵官河南王廓扩帖木儿。
#高丽史41卷-世家41-恭愍王4-15-03-1366

遣使贺皇太子定难还都笺曰: "龙旗攸指肃将天子之威鹤驾言旋大慰都人之望。 属兹播告举有欣欢。 皇太子殿下伟量渊　英猷果断励精弘化赞文德于诞敷受命启行扬戎兵于克诘匪徒振耀惟以　宁。 妖寇如鼎鱼应悔乞降之不早逆臣为社鼠方知犯顺之必诛。 何猖獗之足虞  盖指挥之有定。 风霆动　　容邪气之留  日月淸明遂絶浮云之蔽。 兹皆睿　上　宸衷事有万全与神谋与众共心无贰适为子孝为臣忠。 是宜出　国步之艰入奉天颜之喜。 声名广被于中外功业卓冠于古今凡在见闻畴非蹈舞  臣*迹惭　屈心慕鹰扬。 万骑来朝遥想凯歌之奏。 四方称庆倍祈胡考之休。"
#高丽史41卷-世家41-恭愍王4-15-04-1366

夏四月壬子上将军赵蔺通宫女有孕王赦蔺黜宫女。
#高丽史41卷-世家41-恭愍王4-15-05-1366

癸丑贬监察执义崔元佑为贞海监务。
#高丽史41卷-世家41-恭愍王4-15-06-1366

乙卯凿沟于市北街。
#高丽史41卷-世家41-恭愍王4-15-07-1366

戊午王观呼旗童戱于殿庭赐布百匹。
#高丽史41卷-世家41-恭愍王4-15-08-1366

庚申贺正副使林大光还自元。 大光至辽阳为群盗所围以所赍赐王衣酒及皇太子令旨示之。 盗曰: "无以此物为也但为高丽王。" 释之。
#高丽史41卷-世家41-恭愍王4-15-09-1366

壬戌大雨雹。
#高丽史41卷-世家41-恭愍王4-15-10-1366

甲子左司议大夫郑枢右正言李存吾上*　论辛旽。 王大怒贬枢为东莱县令存吾为长沙监务。
#高丽史41卷-世家41-恭愍王4-15-11-1366

丙寅以卓光茂为左司议大夫; 金南得为监察执义; 奇仲修朴兴阳为监察持平; 徐钧衡为右正言。
#高丽史41卷-世家41-恭愍王4-15-12-1366

辛未贺正使判三司事全普门还自元。 帝授翰林侍讲学士知制诰同修国史。 普门目不知书国人大骇。 元末官爵之滥如此。
#高丽史41卷-世家41-恭愍王4-15-13-1366

乙亥窜佥议评理睦仁吉于全州判密直司事任君辅于骊兴。
#高丽史41卷-世家41-恭愍王4-15-14-1366

戊寅王率百官幸王轮寺观舍利施黄金彩帛赐僧布八百匹。
#高丽史41卷-世家41-恭愍王4-15-15-1366

五月壬午朔益山府院君李公遂卒。
#高丽史41卷-世家41-恭愍王4-15-16-1366

倭寇深岳县。
#高丽史41卷-世家41-恭愍王4-15-17-1366

乙酉遣郑元庇聘于河南王廓扩帖木儿。
#高丽史41卷-世家41-恭愍王4-15-18-1366

丙戌王出时御宫东冈观击球。
#高丽史41卷-世家41-恭愍王4-15-19-1366

丁亥以诞日饭僧七百于内殿赐布千余匹。
#高丽史41卷-世家41-恭愍王4-15-20-1366

壬辰侍中柳濯谢病乞退。
#高丽史41卷-世家41-恭愍王4-15-21-1366

癸巳正陵役。 大伐德陵木殆尽以营斋室守陵者不敢禁。 又大起公主影殿于王轮寺东南令百官以秩出役夫辇木石。 数百人挽一木尙不能进呼耶声动天地昼夜不絶。 牛死者相继于道。
#高丽史41卷-世家41-恭愍王4-15-22-1366

甲午百官会于辛旽家。 地大震。
#高丽史41卷-世家41-恭愍王4-15-23-1366

庚子判三司事全普门卒。 谥安敬。
#高丽史41卷-世家41-恭愍王4-15-24-1366

乙巳倭屠乔桐留屯不去京城大震。 王命赞成事安遇庆评理池龙寿判开城府事李珣等领三十三兵马使出屯东西江升天府。 时影殿正陵役大兴百司所事不出土木庶事废弛仓禀虚竭宿卫单弱。 军政不修至无兵可操无甲可授诸军索然望贼不敢进。
#高丽史41卷-世家41-恭愍王4-15-25-1366

六月辛酉修九斋。
#高丽史41卷-世家41-恭愍王4-15-26-1366

壬戌田禄生不达河南而还。 书状官金齐颜欲达使命留燕京。
#高丽史41卷-世家41-恭愍王4-15-27-1366

乙丑以辛旽党上护军李得霖为全罗道按廉使。 宪司劾得霖尝盗广州贡紬王命勿治督令之任。
#高丽史41卷-世家41-恭愍王4-15-28-1366

丙子前政堂文学元松寿卒。
