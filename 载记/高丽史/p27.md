<!-- { "loadSidebar": true } -->
十一月癸丑宥公杖罪以下。
#高丽史6卷-世家6-靖宗-03-23-1037

十二月丁亥遣殿中少监崔延　如契丹奏云: "当国伏自前皇太后圣帝降册命以颁宣*　土封而定分但兹东域仰戴北辰连年不絶以勤王递代相传而述职顷以先臣亡兄簒承祖业归附皇朝闻一德之君临新颁庆泽将两条之公事专奏宸聪未垂兪允之恩转积迟疑之虑自从　岁以到今辰虽迭换于炎凉且久停于朝贡近蒙睿旨颇　鄙怀谨当遵太后之遗言固为藩屛抚小邦之弊俗虔奉阙庭更从文轨以输诚永效梯航而展礼。"
#高丽史6卷-世家6-靖宗-03-24-1037

乙未赐玄德宫主金氏万龄宫。
#高丽史6卷-世家6-靖宗-04-01-1038

○(戊寅)四年春正月戊戌朔契丹遣马保业来。
#高丽史6卷-世家6-靖宗-04-02-1038

辛酉东女眞归德将军高之问来朝改授怀化将军　从皆授职。
#高丽史6卷-世家6-靖宗-04-03-1038

二月癸未燃灯王如奉恩寺谒太祖眞灯夕必亲行香眞殿以为常。
#高丽史6卷-世家6-靖宗-04-04-1038

三月辛亥崔延　还自契丹诏曰: "省所奏乞修朝贡事具悉以小事大列国之通规舍旧谋新诸侯之格训卿本世　声朔岁奉梯航先国公方属嗣藩遂稽任土时候屡更于灰管天朝未审于事情近览奏章备观诚恳欲率大弓之俗　陈　矢之仪载念倾虔信为爱戴允兪之外嘉叹良多勉思永图无旷述职。"
#高丽史6卷-世家6-靖宗-04-05-1038

庚申东女眞归德将军仇知罗等三十二人诱其属恢八等三十人来朝。
#高丽史6卷-世家6-靖宗-04-06-1038

夏四月丁卯朔册宫人韩氏为丽妃。
#高丽史6卷-世家6-靖宗-04-07-1038

戊辰平章事柳韶卒。
#高丽史6卷-世家6-靖宗-04-08-1038

是月遣尙书左丞金元　如契丹起居谢恩仍请年号。
#高丽史6卷-世家6-靖宗-04-09-1038

六月乙酉侍中庾方卒。
#高丽史6卷-世家6-靖宗-04-10-1038

秋七月辛丑太白昼见。
#高丽史6卷-世家6-靖宗-04-11-1038

戊申尙书刑部奏: "京外斩绞二罪百有三人。" 制: "降斩罪杖配无人岛绞罪杖配有人岛。"
#高丽史6卷-世家6-靖宗-04-12-1038

甲寅金元　还自契丹诏曰: "省所上表夏季起居事具悉卿挺生方略善抚世封得爱戴于东韩尽倾虔于北阙属　蒸之在候驰章奏以问安嘉　之怀每兴增切。" 又诏曰: "省所上表谢恩令朝贡幷进捧金吸甁银药甁　头纱纻布贡平布脑原茶大纸细墨龙须* 席等事具悉卿权司国宇钦奉朝廷昨差使人远敷忠款述累世倾输之节达近年阻限之由乞重效于梯航愿永为于藩翰载观恭顺寻示允从烦致谢章仍陈贡　顾阅之际　叹良深。" 又诏曰: "省所奏已行用重熙年号事具悉卿昨者乞修朝贡寻允奉陈使介回旋知我纪年之号书文　用见其向日之诚省览叹嘉不忘于意。"
#高丽史6卷-世家6-靖宗-04-13-1038

八月乙丑朔始行契丹重熙年号。
#高丽史6卷-世家6-靖宗-04-14-1038

以水　损禾停征诸道秋役军。
#高丽史6卷-世家6-靖宗-04-15-1038

丙寅东蕃怀化将军阿豆等四十九人来朝。
#高丽史6卷-世家6-靖宗-04-16-1038

丁卯遣持礼使合门祗候金华彦如契丹东京。
#高丽史6卷-世家6-靖宗-04-17-1038

丁丑西北蕃归德将军耶半等二十六人来朝。
#高丽史6卷-世家6-靖宗-04-18-1038

戊子宋明州商陈亮台州商陈维绩等一百四十七人来献土物。
#高丽史6卷-世家6-靖宗-04-19-1038

冬十月辛卯契丹遣马保业来诏曰: "卿　副人情分权国务昨驰章表远达阙庭述阻絶之端由泻倾输之恳款虽已从于告奏宜特示于绥存注想所深不忘于意今差东上合门使左千牛卫大将军马保业往彼安抚。"
#高丽史6卷-世家6-靖宗-04-20-1038

十一月甲寅以黄周亮为门下侍郞平章事; 李作忠　知政事柱国。
#高丽史6卷-世家6-靖宗-04-21-1038

乙卯契丹东京回礼使义勇军都指挥康德宁来。
#高丽史6卷-世家6-靖宗-04-22-1038

己未遣崔忠恭如契丹贺永寿节仍贺正。
#高丽史6卷-世家6-靖宗-04-23-1038

十二月甲戌东女眞归德将军高之问等五十人来朝。
#高丽史6卷-世家6-靖宗-04-24-1038

癸未内史门下省言: "东池白鹤鹅鸭山羊之类日饲稻粱为费多矣前典云犬马非其土性不畜珍禽奇兽不育于国又云鸟兽昆　各遂其性盖不以玩好伤物性也乞放海岛。" 从之。
#高丽史6卷-世家6-靖宗-05-01-1039

○(己卯)五年春正月辛丑祭雨师。
#高丽史6卷-世家6-靖宗-05-02-1039

丙午以工部尙书元颖为春夏番西北路兵马使大府少卿杨带春副之; 右散骑常侍秦玄锡为东路兵马使殿中侍御史林宗翰王夷甫副之。
#高丽史6卷-世家6-靖宗-05-03-1039

二月壬戌朔遣殿中监李成功如契丹献方物。 丁卯遣户部郞中庾先谢安抚仍请罢鸭江东加筑城堡。
#高丽史6卷-世家6-靖宗-05-04-1039

乙亥燃灯王如奉恩寺丙子御重光殿观乐。
#高丽史6卷-世家6-靖宗-05-05-1039

壬午祭老人星于南郊。
#高丽史6卷-世家6-靖宗-05-06-1039

辛卯赐黄抗之等及第。
#高丽史6卷-世家6-靖宗-05-07-1039

三月辛丑东北路兵马使奏: "女眞诸蕃子等六十人请执贽入朝。" 许之。
#高丽史6卷-世家6-靖宗-05-08-1039

夏四月辛酉朔庾先还自契丹诏曰: "省所告鸭江东城壁似妨耕凿事具悉乃　联城置从先庙盖边隅之常备在疆土以何伤朕务守成规时难改作先臣钦曾烦告奏致阻倾输卿袭爵云初贡章　至所欲当遵于　旧乃诚更励于恭勤卽是永图兼符至意厥惟垦殖勿虑惊骚。"
#高丽史6卷-世家6-靖宗-05-09-1039

契丹遣大理卿韩保衡来册王诏曰: "地控东域星环北宸愈坚奉上之心宜举策勋之典遐驰使驭载启王封是谓恩荣所宜祗荷今差大理卿韩保衡往彼赐卿官告一通　牒一道到可祗受。" 官告曰: "朕体天洪覆酌古通规内则推皇家怀远之诚外则付王国专征之柄航栈不可以轻入车书不可以妄同庶及群雄永全大义与其轩习弧矢而夏陈干戚曷若周分藩屛而汉誓山河其有业重桓文望高辰卞绍祖服之云始革先王之不恭贡土疆而广我提封奉玉币而首诸方面安和是务忠肃为容宜举　章特敷宠数权知高丽国王奇姿玉莹伟量渊渟鳌丘耸架海之雄旁锺秀拔龙宿挺丽天之彩俯降精英而自守名区大开　府动静先遵于典则寐兴能制于骄矜千里甸畿先臻富庶一方民俗咸荷恩荣成奕世之令名得殿邦之异略是用专驰　　远降龙纶玄　全封荣加于一字温貂峻秩兼示于三师驭贵崇阶褒功懿号广*　井赋茂奬忠庸于戱星辰在拱北之　则为合度江汉得朝宗之路乃是安流勉服斯言勿烦常训可授开府仪同三司守太保兼侍中上柱国高丽国王食邑七千户食实封一千户仍赐输忠保义奉国六字功臣。"
#高丽史6卷-世家6-靖宗-05-10-1039

五月庚子日本民男女二十六人来投。
#高丽史6卷-世家6-靖宗-05-11-1039

秋七月契丹遣少府监陈迈来贺生辰。
#高丽史6卷-世家6-靖宗-05-12-1039

遣右散骑常侍林维干如契丹谢册封。
#高丽史6卷-世家6-靖宗-05-13-1039

八月庚申朔宋商惟*  {惟积}等五十人来献方物。
#高丽史6卷-世家6-靖宗-05-14-1039

冬十一月辛丑设八关会御神凤楼赐　幸法王寺。
#高丽史6卷-世家6-靖宗-05-15-1039

十二月丁巳朔遣户部侍郞宋融如契丹贺永寿节兼贺正。
#高丽史6卷-世家6-靖宗-05-16-1039

制曰: "候在大寒风雪严凝言念贫穷必至冻　其外国投化人及没蕃怀土男女共八十余人有司量其老幼各赐　布。"
#高丽史6卷-世家6-靖宗-05-17-1039

闰月丁亥朔契丹东京回礼使大坚济等九人来。
#高丽史6卷-世家6-靖宗-06-01-1040

○(庚辰)六年春正月丙辰朔日食。
#高丽史6卷-世家6-靖宗-06-02-1040

以崔延　为西京副留守。
#高丽史6卷-世家6-靖宗-06-03-1040

辛酉东女眞奉国大将军　渔等五十人来献土物。
#高丽史6卷-世家6-靖宗-06-04-1040

壬申遣右散骑常侍秦玄锡如契丹献方物。
#高丽史6卷-世家6-靖宗-06-05-1040

丙子安山郡大君金氏告其子李公　不孝弃市。
#高丽史6卷-世家6-靖宗-06-06-1040

庚辰东女眞绥远将军巴桀等四十人来献骏马。
#高丽史6卷-世家6-靖宗-06-07-1040

甲申西北女眞归德将军高窦等四十六人来献马及土物。
#高丽史6卷-世家6-靖宗-06-08-1040

二月庚寅升平门廊屋数百*闲　延烧御史台。
#高丽史6卷-世家6-靖宗-06-09-1040

丁酉以吏部员外郞金廷俊权知承宣。
#高丽史6卷-世家6-靖宗-06-10-1040

戊申东女眞怀化将军　窦等四十八人来献骏马。
#高丽史6卷-世家6-靖宗-06-11-1040

壬子命有司定权衡平斗量。
#高丽史6卷-世家6-靖宗-06-12-1040

甲寅册丽妃韩氏为王后翼日告于*大庙百官贺。
#高丽史6卷-世家6-靖宗-06-13-1040

三月辛酉东女眞奉国将军阿骨等三十三人来献马十五匹。
#高丽史6卷-世家6-靖宗-06-14-1040

壬戌西北女眞宁塞将军仍保等二十五人来献土物。
#高丽史6卷-世家6-靖宗-06-15-1040

甲戌西北女眞酋渠古史门等二十六人来献土物。
#高丽史6卷-世家6-靖宗-06-16-1040

壬午制曰: "内史侍郞平章事刘征弼积阀袭庆以文翰辅佐累朝其功可录授其子绰工部书令史。"
