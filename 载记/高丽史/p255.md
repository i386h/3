<!-- { "loadSidebar": true } -->
辛卯谏官许应等上*　曰: "人君一身万化之源出理之本而宗社之安危生民之休戚系焉严九重设门禁所以尊其位也非礼勿视听言动所以正其心也故于接下之际必当以礼不可亵狎必当公正不可私　愿自今宗亲大小臣僚及潜邸旧僚有所引见有所奏闻必于经筵公共之所毋得私于燕安之时严内外之别定君臣之分则邪说自远而忠言日进矣且自今台谏之臣更日入侍经筵。" 从之。
#高丽史46卷-世家46-恭让王2-03-66-1391

壬辰地震。
#高丽史46卷-世家46-恭让王2-03-67-1391

甲午我

太祖始出诣阙拜谢王劳慰甚勤

太祖曰: "人主一身万机所丛应接之际不可轻忽然其要只在虚心正志听言纳谏而已殿下以此为念臣等亦以进贤退不肖为任期在共成治道耳。" 王深然之。
#高丽史46卷-世家46-恭让王2-03-68-1391

乙未王幸我

太祖第谓曰: "予不更事滥居宝位罔知攸措且今更新法制卿无退休以匡不逮。" 置酒张乐夜分乃罢。
#高丽史46卷-世家46-恭让王2-03-69-1391

丁酉削顺宁君聃属籍流见州杖流成均司艺柳伯淳于基州又以判典仪寺事柳伯濡非毁田法流于光州。
#高丽史46卷-世家46-恭让王2-03-70-1391

己亥礼曹判书韩理等上*　曰: "今令世子朝见臣等窃以谓殿下卽位三岁,

朝廷始遣使购马万匹国家所遣不满二千匹遽以世子入朝若

朝廷责迟缓世子将何以对  愿殿下更令臣僚拟议施行。" 命下都堂。 我

太祖与

神德王后享王王赐

太祖衣　笠子宝缨鞍马,

太祖卽服以拜谢及夜柳曼殊锁门我

太宗潜白

太祖请出乃以

太祖命使金直开门侍

太祖还第马上顾谓

太宗曰: "缨实奇品吾将传之于汝。" 明日王怒囚金直,

太祖诣阙谢以不胜　杓使开门王赦金直。
#高丽史46卷-世家46-恭让王2-03-71-1391

丙午追谥王大妃国大妃顺妃三代祖考王大妃考竹城君克仁为文贞公祖考赠守门下侍中社卿为僖靖公曾祖考赠门下赞成事汉平为襄景公国大妃考延德大君埙为良孝公　赵氏为安懿妃祖考江阳公滋为靖康公顺妃考昌城君　为齐孝公　洪氏为明懿妃祖考政丞　为康平公祖　王氏为敬惠妃曾祖考赠门下侍中颖秀为懿烈公国大妃忠烈王之曾孙故只封二代。
#高丽史46卷-世家46-恭让王2-03-72-1391

是月我

太祖献议遣人赍　文招谕东女眞地面诸部落于是女眞归顺者三百余人。
#高丽史46卷-世家46-恭让王2-03-73-1391

八月戊午始令谏官入侍经筵。
#高丽史46卷-世家46-恭让王2-03-74-1391

癸亥遣评理柳曼殊知密直卢嵩授顺妃册印。
#高丽史46卷-世家46-恭让王2-03-75-1391

日本九州岛节度使源了浚遣使来朝献方物归我被掳男女六十八人上侍中书曰: "予向贵国尽心交好今四十年矣越己巳十月*闲敬奉禁贼之命以禁诸岛贼党于前年十月周能僧陪来书曰: '海贼今犹未絶若不坚禁彼此恐有损伤之事。' 予反为　愧稍有愤志遣使诸岛捕捉海贼伏冀贵国大相各位俯鉴愚衷永为和好。"
#高丽史46卷-世家46-恭让王2-03-76-1391

甲子百官上笺贺册妃。
#高丽史46卷-世家46-恭让王2-03-77-1391

乙丑地震。
#高丽史46卷-世家46-恭让王2-03-78-1391

己巳遣赞成事　长寿锡世子册印宴群臣。
#高丽史46卷-世家46-恭让王2-03-79-1391

赐回军功臣录*券唯边安烈池涌奇等以罪削之。
#高丽史46卷-世家46-恭让王2-03-80-1391

庚午百官上笺贺册世子。
#高丽史46卷-世家46-恭让王2-03-81-1391

赐弟瑀及我

太祖郑梦周廐马各一匹。
#高丽史46卷-世家46-恭让王2-03-82-1391

癸酉遣判内府寺事金之铎如  京师献马二千五百匹。
#高丽史46卷-世家46-恭让王2-03-83-1391

乙亥兀良哈来朝。 戊寅我

太宗以

神懿王后病辞职不允时为右代言。
#高丽史46卷-世家46-恭让王2-03-84-1391

己卯世子谒*大庙告受封册且告筑城。
#高丽史46卷-世家46-恭让王2-03-85-1391

庚辰发京畿交州西海道民丁及诸道僧筑京都内城命判三司事裴克廉监之。
#高丽史46卷-世家46-恭让王2-03-86-1391

九月乙酉朔倭寇南阳杨广道都观察使安景良遣兵击却之擒十五人以献赐宫　彩帛。
#高丽史46卷-世家46-恭让王2-03-87-1391

丙戌御经筵谓门下舍人安鲁生曰: "今世子朝见以尔为书状官盖尔为郞舍欲以使检察也法令虽严然一行人数旣多必有贪利贸易为中国所笑者宜痛禁之。"
#高丽史46卷-世家46-恭让王2-03-88-1391

庚寅前全罗道都观察使金士安卒辍朝三日谥忠康。
#高丽史46卷-世家46-恭让王2-03-89-1391

甲午宪府劾工曹摠郞朴全义不能防闲其母与僧私通王特命宥之。
#高丽史46卷-世家46-恭让王2-03-90-1391

丁酉我

太祖乞辞。 以弟瑀领三司事; 我

太祖判门下府事; 沈德符为门下侍中; 郑地判开城府事; 柳　为艺文馆大提学; 郑道传为平壤府尹; 李居仁为庆尙道都观察使; 李至为江陵交州道都观察使; 河仑为全罗道都观察使; 卞玉兰为吏曹判书; 禹洪得为典校令; 郑熙为司宪执义。
#高丽史46卷-世家46-恭让王2-03-91-1391

甲辰*　{谏}官许应等上*　曰: "殿下慨念商贾之弊遣使禁断实斯民务本舍末之秋也今遣金仁用等商贾之徒前去北平贸羊窃恐非殿下崇节俭之美意也　当世子朝见之日商贾之徒继踵而行又违殿下为万民遣世子朝觐之意臣等恐中国之人将以为世子今日之行欲阶商贩之路也且贸羊一事非今日急务愿殿下毋令仁用等有此行也夫完城郭练士卒实先王安不忘危理不忘乱之道也方今殿下虑及不虞修葺都城域基已定器械俱备三韩万民之命实系于此岂不伟欤  今年水旱霜雹之　饥馑疾疫之患　起又有贡马万匹之命使中外骚然加之以莼城开河之役民之憔悴莫甚于今日其都城之役一皆停罢以待明年农隙　秋霖连日天谴难谌臣等恐秋霖一霁霜雪继至冻　之徒相枕于道路矣伏惟殿下哀此民生及时放遣则秋耕拾栗备荒之计未为晩也愿殿下留意焉 " 命下都堂拟议施行。
#高丽史46卷-世家46-恭让王2-03-92-1391

放郑道传于奉化县。
#高丽史46卷-世家46-恭让王2-03-93-1391

丙午遣世子奭如  京师贺正侍中沈德符赞成事　长寿密直副使闵开等从行其表笺奏启皆称长男定城君奭。
#高丽史46卷-世家46-恭让王2-03-94-1391

遣前祥原郡事李龙华宣慰斡都里兀良哈斡都里卽东女眞也。
#高丽史46卷-世家46-恭让王2-03-95-1391

庚戌籍曹敏修边安烈家禹仁烈王安德朴　外方从便。
#高丽史46卷-世家46-恭让王2-03-96-1391

辛亥宪府鞫前判事安中夏室女与婢壻相奸罪之。
#高丽史46卷-世家46-恭让王2-03-97-1391

冬十月己未亲祀*大庙还享国大妃。
#高丽史46卷-世家46-恭让王2-03-98-1391

甲子遣判宗簿寺事宋文中报聘于日本九州岛节度使源了浚。
#高丽史46卷-世家46-恭让王2-03-99-1391

丁卯以我

太祖及郑梦周金士衡为人物推辨都监提调官。
#高丽史46卷-世家46-恭让王2-03-100-1391

戊辰判开城府事郑地卒。
#高丽史46卷-世家46-恭让王2-03-101-1391

辛未押马使杨天植还自  京师,

帝归我被倭　十余人。
#高丽史46卷-世家46-恭让王2-03-102-1391

壬申罢筑内城。
#高丽史46卷-世家46-恭让王2-03-103-1391

甲戌日本国僧玄敎遣僧道本等四十余人来献土物称臣奉表曰: "天地崇高而博厚所以覆载万物也日月丽明而腾照所以辉华万方也孔孟本仁而祖义所以敎养万俗也若此三者古今罕有齐其功者也窃闻高丽国王殿下德普天地明逾日月道超孔孟自古至今四夷万国草木禽兽　然沾其大恩大泽未有如殿下齐其功者也故瑞应有感麟凤呈祥郊薮和鸣伏念玄敎远居日下夷地至愚至陋不堪荒眼但远启华封千秋万岁万万岁礼小逃逋　之愆。" 道本等言: "中国尝责日本以不称臣之故我国对曰: '天下者天下之天下岂一人之天下 ' 终不称臣今乃称臣于大国乃慕义也。"
#高丽史46卷-世家46-恭让王2-03-104-1391

乙亥省宪上书论开城尹赵　擅夺公田之罪王曰: "予卽位之初　奉使上国且辨　初诬罔以释

帝疑止停职流外。" 省宪又上*　曰: "臣等以赵　之罪敢渎天聪殿下论其细功止令停职流外虽殿下好生之德至矣然非赏罚之公道也　恣行奸贪之状实殿下之所明知也且　于中路夺所司付处妓又家奴犯罪系狱潜令逃匿其大恶不悛大毁国法陵慢所司诚不容诛之罪也今田禁有匿田二结者处死之律　一州之内擅夺公田数十结则其罪之不可轻宥明矣伏惟殿下勿拘姑息断以公道令攸司收其职牒功*券明正其罪籍没家产以惩贪恶之辈以快臣民之望。" 于是削职流于竹林。 时以谓: "　发　初之事其党忌恶讽宪司中之。"
#高丽史46卷-世家46-恭让王2-03-105-1391

丙子收郑道传职牒录*券移配罗州幷削其子津湛职。
#高丽史46卷-世家46-恭让王2-03-106-1391

密直副使南誾称疾免。
#高丽史46卷-世家46-恭让王2-03-107-1391

己卯遣判军器寺事金久住如  京师献火者二十人。
#高丽史46卷-世家46-恭让王2-03-108-1391

十一月癸未朔亲祀积庆园。
#高丽史46卷-世家46-恭让王2-03-109-1391

