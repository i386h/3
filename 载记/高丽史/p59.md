<!-- { "loadSidebar": true } -->
丁卯以李　为西京留守使; 吴寿增判尙书户部事; 柳伸为左仆射政堂文学; 崔弘嗣为枢密院使兼太子宾客; 尹瓘知枢密院事兼翰林学士承旨; 崔　为户部尙书; 李继膺为左散骑常侍; 文翼为右散骑常侍。
#高丽史12卷-世家12-肃宗2-08-20-1103

秋七月辛卯宋国信使刘逵等还王附表以谢兼告改名。
#高丽史12卷-世家12-肃宗2-08-21-1103

宋医官牟介等馆于兴盛宫敎训医生。
#高丽史12卷-世家12-肃宗2-08-22-1103

乙未东女眞酋长昆豆遣人献黄毛一万条。
#高丽史12卷-世家12-肃宗2-08-23-1103

丁酉王如兴王寺。
#高丽史12卷-世家12-肃宗2-08-24-1103

甲辰东女眞太师盈歌遣使来朝。 有本国医者居完颜部善治疾。 时盈歌戚属有疾盈歌谓医曰: "汝能治此人病则吾当遣人归汝乡国。" 其人果愈盈歌如约遣人送至境上。 医者至言于王曰: "女眞居黑水者部族日强兵益精悍。" 王乃始通使自是来往不阻。 盈歌旣破萧海里报捷于我。 我复使人贺之。 盈歌遣其族弟斜葛报聘王待之甚厚。
#高丽史12卷-世家12-肃宗2-08-25-1103

八月庚戌宪官奏评刑书。
#高丽史12卷-世家12-肃宗2-08-26-1103

大将军高文盖张洪占李弓济将军金子珍等潜怀逆谋。 庚申命御史台捕之流于南极。
#高丽史12卷-世家12-肃宗2-08-27-1103

九月庚辰王如国淸寺。
#高丽史12卷-世家12-肃宗2-08-28-1103

乙未召内侍及侍从文臣于重光殿命题赋诗赐酒。
#高丽史12卷-世家12-肃宗2-08-29-1103

壬寅遣李继膺朴景绰如辽贺加上尊号。
#高丽史12卷-世家12-肃宗2-08-30-1103

乙巳以崔思诹为门下侍中; 林干为门下侍郞平章事; 李　为中书侍郞平章事。
#高丽史12卷-世家12-肃宗2-08-31-1103

丙午饭僧一万。
#高丽史12卷-世家12-肃宗2-08-32-1103

冬十月丁未朔制: "改录壁上功臣职号。"
#高丽史12卷-世家12-肃宗2-08-33-1103

甲寅以崔弘嗣为西北面兵马使兼知中军兵马使。
#高丽史12卷-世家12-肃宗2-08-34-1103

丙辰以宋帝天宁节命太子设斋于奉恩寺医官牟介等往观之赐牟介等酒币。
#高丽史12卷-世家12-肃宗2-08-35-1103

庚申辽东京回礼使礼宾副使高维玉等来。
#高丽史12卷-世家12-肃宗2-08-36-1103

遣宋琳如辽贺天兴节。
#高丽史12卷-世家12-肃宗2-08-37-1103

庚午诏: "征无等山处士殷元忠。"
#高丽史12卷-世家12-肃宗2-08-38-1103

壬申幸东池阅射中鹄者赐物有差。
#高丽史12卷-世家12-肃宗2-08-39-1103

甲戌遣金国珍如辽谢横宣。
#高丽史12卷-世家12-肃宗2-08-40-1103

十一月乙酉遣崔继芳如辽谢贺生辰。
#高丽史12卷-世家12-肃宗2-08-41-1103

己丑设八关会幸法王寺。
#高丽史12卷-世家12-肃宗2-08-42-1103

京城地震。
#高丽史12卷-世家12-肃宗2-08-43-1103

丙申东女眞太师盈歌遣古　率夫阿老等来献土物。
#高丽史12卷-世家12-肃宗2-08-44-1103

丁酉遣赵卿如辽进方物沈侯贺正。
#高丽史12卷-世家12-肃宗2-08-45-1103

十二月戊申辽遣乌兴庆来贺生辰。
#高丽史12卷-世家12-肃宗2-08-46-1103

戊午京城地震。
#高丽史12卷-世家12-肃宗2-08-47-1103

壬申北蕃将军从昆阿老等四十七人来献土物。
#高丽史12卷-世家12-肃宗2-09-01-1104

○(甲申)九年春正月辛巳东女眞男女一千七百五十三人来投。
#高丽史12卷-世家12-肃宗2-09-02-1104

东女眞酋长乌雅束与别部夫乃老有隙遣公兄之助发兵攻之骑兵来屯定州关外。 癸未王以门下侍郞平章事林干判东北面行营兵马事御宣政殿授　钺往备之。 又以直门下省李玮为西北面行营兵马使; 卫尉卿金德珍为东北面行营兵马使。
#高丽史12卷-世家12-肃宗2-09-03-1104

戊子西女眞从昆等三十人来献土物。
#高丽史12卷-世家12-肃宗2-09-04-1104

二月戊申宋医官牟介等还。
#高丽史12卷-世家12-肃宗2-09-05-1104

壬子林干与女眞战于定州城外败绩。 有司劾奏: "干及兵马使左仆射黄兪显副使大将军宋忠户部侍郞王公胤右承宣赵珪败绩之罪皆罢之。"
#高丽史12卷-世家12-肃宗2-09-06-1104

乙卯西女眞居罗弗麻浦等四十九人来献土物。
#高丽史12卷-世家12-肃宗2-09-07-1104

庚申燃灯王如奉恩寺。
#高丽史12卷-世家12-肃宗2-09-08-1104

乙丑以枢密院使尹瓘为东北面行营兵马都统御重光殿授　钺遣之。
#高丽史12卷-世家12-肃宗2-09-09-1104

三月丙子以李　守司空尙书右仆射。
#高丽史12卷-世家12-肃宗2-09-10-1104

丁丑尹瓘与女眞战斩三十余级我军死伤陷没者过半。
#高丽史12卷-世家12-肃宗2-09-11-1104

己卯设仁王道场于会庆殿饭僧一万于球庭。
#高丽史12卷-世家12-肃宗2-09-12-1104

庚辰召全州牧使吴延宠为枢密院左承宣知御史台事。
#高丽史12卷-世家12-肃宗2-09-13-1104

命太子覆试进士于干德殿甲申赐宋玮等及第。
#高丽史12卷-世家12-肃宗2-09-14-1104

丙戌以刘载文冠为左右谏议大夫。
#高丽史12卷-世家12-肃宗2-09-15-1104

己丑设佛顶道场于文德殿。
#高丽史12卷-世家12-肃宗2-09-16-1104

夏四月甲子辽遣耶律嘉谟夏资睦来册王。 诏曰: "朕以推尊荐号肆类告成觐群后以讲仪越庶邦而同庆。 卿白茅　社玄　开疆砺山铭受国之功航海纳来庭之款。 适均　泽爰议增封当体至恩永符深　。 今差安远军节度使耶律嘉谟等备礼往彼册命。 其简册车辂幷赐衣对匹*　{段}鞍马弓箭诸物具如别录。" 册曰: "轩立诸侯肇分于万国汉封异姓始建于八王。 朕祗　先猷绍隆正统近从众欲勉受洪名。 在正朔之所同覃惠泽而已及。 眷言日域虔奉天朝封疆广于七雄功烈高于五覇式当均庆特议*　封申择令辰诞敷休命。 咨尔特进检校太尉兼中书令上柱国高丽国王食邑七千户食实封七百户王　夙锺*闲气生　元精负文武之长材知君臣之大体。 十枝若木森森耸奉日之标九曲洪河浩浩得朝宗之势。 　从道庙庆袭王藩益恭表海之勤无丧砺山之誓一方　乂七载于兹属成茅　之仪当被蓼萧之泽。 是用遣使安远军节度使耶律嘉谟副使利州管内观察使夏资睦等持节备礼册命尔为忠勤奉国功臣开府仪同三司守太尉兼中书令上柱国高丽国王食邑七千户食实封七百户。 于戱恩隆九锡在*予{子}旣广于荣封业茂一匡宜汝愈勤于夹辅。 勉服丕训永孚于休。" 王受册于郊坛群臣表贺。 庚午耶律师傅张织来册太子。 王与太子如南郊。 王先受诏诏曰: "朕绍开正统奄宅多方俯顺群情勉膺显号内则百官小大咸被于优恩外则九服公侯悉加于渥名。 卿嗣延祖构尊奬皇朝嘉兹奕世之忠勤宠尔承家之令嫡。 特遣　驭往将册仪兹谕至怀式昭殊眷。 今差耶律师傅等备礼往彼册命卿长子三韩国公。" 太子登坛受册。 诏曰: "朕诞承骏命祗绍鸿图。 膺宝册以展仪际藩方而均庆。 卿克家毓德体国*　封翊成尊奬之劳深悉忠勤之力。 适覃恩渥申焕　章当副至怀用昭殊眷。 今差泰州管内观察使耶律师傅等备礼往彼册命。 其简册车辂幷别赐衣对匹*　{段}鞍马弓箭诸物具如别录。" 册曰: "朕荷天地之灵休席祖宗之丕构勉膺群请方举于尊称思与庶邦普均于巨庆。 眷言东表夹辅皇朝累叶宣劳荣分于王爵一方述职恪服于帝猷。 载惟嫡胄之良早宅上公之贵若稽前训申焕　仪。 咨尔顺义军节度朔武等州观察处置等使崇禄大夫检校太傅同中书门下平章事使持节朔州诸军事行朔州刺史上柱国三韩国公食邑三千户食实封五百户王　器度渊宏风猷　粹幼昭雅德资孝敬以奉君亲夙蕴令图秉文武而翊军国繇克嗣于家范　庆袭于国封。 领茅坛节制之权同槐府平章之寄。 会束　以崇礼宜及萧而　恩是用遣使泰州管内观察使耶律师傅副使鸿　卿张织等持节备礼册命尔为顺义军节度朔武等州观察处置等使特进检校太尉兼侍中使持节朔州诸军事行朔州刺史上柱国三韩国公食邑三千户食实封五百户。 于戱镂竹泥金示优加于眷　若带如砺当共保于安荣尔其忠顺以律躬慈和而抚众副朕嘉命厥惟懋哉。"
#高丽史12卷-世家12-肃宗2-09-17-1104

五月乙酉以门下侍中致仕邵台辅守太师。
#高丽史12卷-世家12-肃宗2-09-18-1104

甲午雨雹。
#高丽史12卷-世家12-肃宗2-09-19-1104

南京宫阙成。
#高丽史12卷-世家12-肃宗2-09-20-1104

六月癸卯王如奉恩寺。
#高丽史12卷-世家12-肃宗2-09-21-1104

甲辰以吴延宠为尙书左丞翰林侍讲学士; 许庆为给事中枢密院右副承宣。
#高丽史12卷-世家12-肃宗2-09-22-1104

甲寅东北面兵马都统奏: "女眞自毁场寨公兄之助等六十八人　关乞和。"
#高丽史12卷-世家12-肃宗2-09-23-1104

秋七月辛巳左仆射政堂文学柳伸卒。
#高丽史12卷-世家12-肃宗2-09-24-1104

辛卯王如兴王寺。
#高丽史12卷-世家12-肃宗2-09-25-1104

以李　为中书侍郞平章事判三司事太子少保; 尹瓘　知政事判尙书刑部事兼太子宾客。
