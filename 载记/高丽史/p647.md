<!-- { "loadSidebar": true } -->
陛下同视华夷推恩存没遂令贞魄得荷殊称则臣谨当思前烈而益虔祝皇龄于罔极。" 壬戌禑观鱼于壶串都堂复令各司扈从如仪。 癸亥禑欲　于郊至城南门借马于侍中曹敏修敏修辞以无马遂如东江观鱼夜还宿于李仁任第。 乙丑禑观鱼于归法寺南川。 崔涓至辽东都司延安侯静宁侯遣使驰奏曰: "一高丽进马五千匹数足来使合无朝见。 奉

圣旨着他来; 一高丽进贡金银不敷愿将马匹准数合无准他。" 奉

圣旨"准他每银三百两准马一匹金五十两准马一匹。" 涓乃还。
#高丽史135卷-列传48-辛禑3-10-08-1384

八月倭寇梁山县。 戊辰禑　于南郊百司会药院侍卫失其所之奔走东西至暮禑冒雨还翌日又驰马如新京侍从皆不及禑乘舟　沿于江百司出　于郊至曙禑乃还。 济州万户金仲光贡马一百四匹禑选留良马三十九匹余皆赐嬖幸　竖。 庚午禑如定妃殿。 倭寇银川所永同靑山安邑等县又寇全罗道安城所所川驿。 乙亥禑　于郊夜还笙歌鼓舞为巫觋戱叹曰: "人生世*闲有如草露!" 泫然流涕。 倭又寇天蚕所。 禑冒大雨欲　于东郊惮百司扈从至城东门卽还却出城南门游　至暮还判三司李成林等不知禑已还会城东门楼至夜犹待禑率凤加伊出城北门至东郊川泛木　为舟自挽以戱至夜还寻又欲往郊外左右曰: "夜已深天又大雨将安之 " 禑曰: "第欲呼鹰耳。" 遂出南郊至曙乃还。 又　于东郊手秉　角凤加伊水精初生等衣男服臂弓腰箭以从驰往新京遂至海　郡娱戱百端乃与诸嬖日中野合时禑出游无虚日内廐马瘦乏所过夺人马以载宫女宦者人争避匿道路为空。 禑如定妃殿。 禑至进献盘缠色取良马骑之　于壶串及还驰突市肆人皆　易失其货物者多。 日本国遣使归所虏男女九十二人。 倭寇西海道芦岛。 焚军船二　西北面都巡问使金用辉进鹰时禑好田猎诸道元帅争进鹰犬以取悦。 禑与李仁任妻朴氏如仁任别墅极欢夜偕朴氏还。 遣礼仪判书金进宜如辽东献岁贡马一千匹。 禑　于东郊命百司: "毋复扈从。"
#高丽史135卷-列传48-辛禑3-10-09-1384

九月庚子禑如李仁任第是日凡三至翼日亦如之。 禑　于永安城。 禑如礼成江。 以同知密直尹有麟为全罗道都巡问使。 禑如李仁任第闻其邻同知密直权季容家有笛声使人召吹者季容疑矫旨骂之使者还诬以被　禑怒遣人执季容以来蹴其面囚巡军寻释之。 禑佩弓矢射　狗于闾里遂驰入进献盘缠色取良马五匹归诸内廐。 戊午禑如李仁任卢英寿第　酒荒*　{淫}敬孝王忌日也。 禑如定妃殿。 以崔莹为门下侍中李成林守门下侍中李仁任判门下府事宦者金实为门下赞成事商议。
#高丽史135卷-列传48-辛禑3-10-10-1384

十月乙丑实赴都堂署事。 前判事金鼎侯　杀其妻宪府劾治之。 倭寇西海道馆梁。 癸酉雷电。 定辽卫奉帝命欲渡鸭绿江互市许留义州互市禁用金银牛马。 戊寅震电。 禑　于海　郡日暮还。 北元遣使来至和宁府遣护军任彦忠慰谕遣还以道梗留半岁而去。 闰月禑　于南郊还登花园墙为戱。 寿昌宫成。 遣连山君李元纮如  京师献岁贡表曰: "一人御极克广德心万国来庭毕献方物兹当执壤乃敢　天窃念小邦获逢昭代惟先考旣勤于述职而孤臣尤切于输忠洪武十二年*闲钦奉 
圣旨: '约定岁贡钦此。' 自从承命之初愿遵约束以至历年之久未及经营盖缘财力之穷实非精诚之薄。 洪武十六年十一月*闲陪臣崔涓张伯等回自  京师赍到礼部咨文钦奉 
圣旨: '节该前五年未进岁贡马五千匹金五百　银五万两布五万匹一发将来。' 钦此臣与一国臣民* 增战惧自责稽迟遂卽办以多方仅能充于定数伏望

陛下谅臣役志于享上怜臣誓心而靡他涤除旣往之愆昭示有容之德则臣谨当恪守侯度永观玉帛之朝恒祝皇龄窃　冈陵之颂。" 都评议使司申礼部曰: "原奉五年岁贡金五百斤数内见解送九十六斤一十四两其未办四百三斤二两折准马一百二十九匹银五万两数内见解送一万九千两未办三万一千两折准马一百四匹布五万匹数内见解送白苎布四千三百匹黑麻布二万四千四百匹白麻官布二万一千三百匹马五千匹数内已解送四千匹辽东都司收讫今见解送一千匹。" 元纮拜辞禑手赐酒曰: "国家安危系卿此行卿其愼之无为国家羞!" 又遣银川君赵琳贺正时 上国尙怀疑阻奉使朝聘者皆惮之附势求免元纮琳俱以散职而行。 倭寇长渊县西海道上元帅王承宝与战败绩。 狼川君李邦直卒。 禑　于南郊还至龙德家龙德一名加也只通济院婢书云正崔天俭妾出也初以毅妃宫人见幸宠踰毅妃禑自是日至其家。 禑又至龙德家手自理马遂　西郊禑如定妃殿。 禑如李仁任卢英寿第遂驰射犬于闾巷坠马入龙德家。 倭寇淸河县。 禑　于南郊还至龙德家翼日又至其家宦者金实李匡等言于都堂曰: "龙德家隘陋非至尊所幸且膳夫奔驰道路可为国家羞愿置龙德近阙地。" 乃修判书李诚中第。
#高丽史135卷-列传48-辛禑3-10-11-1384

十一月甲子朔禑　于南郊前日崔莹李成林使人谓金实曰: "先王之时一月六衙日今但二衙日每不视朝至使百官未知班次明日衙会须启视朝!" 实以告禑不报遂如龙德家宿焉质明百官皆会禑自龙德家出　实自宫驰告请必视朝禑曰: "宰相图议国事良是予犹有童心游戱无节为可愧也尔其持酒慰谕!" 实诣都堂言之诸相曰: "虽未成朝礼今闻上言亦可为喜。" 以密直副使*曹敬修{曹敏修}为全罗道助战元帅。 禑　于郊率龙德宿李诚中第自是常宿是第禑亲执斧斤　木为戱恶人观听杖卫士三人各四百。 辛未禑游戱市肆遂如李仁任及龙德家翼日亦如之夜奏胡乐巡游里巷。 倭寇同福县都巡问使尹有麟光州牧使金准长兴府使柳宗与战斩九级。 己卯封龙德为淑妃以其父崔天俭为密直使母为明善翁主又以其兄孩儿夫郑熙启判密直司事。 禑宠凤加伊数至李仁任第龙德妬之　曰: "评理都吉敷尝通凤加伊。" 禑出吉敷为西北面都体察使以崔莹判门下府事林坚味为门下侍中。 禑夜宴淑妃宫禑常在是宫歌舞彻夜毅妃宠衰斥在花园。 放轻系。 禑如定妃殿。 倭寇水原工二乡府使许操擒贼谍三人。 辽东都司遣女眞千户白把把山率七十余骑奄至北靑州万户金得卿引兵阳避之乘夜焚其营击斩四十人把把山遁归初李元纮等至辽东知都司将遣兵至哈刺双城邀截胡使密遣人来报都堂卽移牒使得卿豫为之备云。 崔天俭夺柳惠刚家。
#高丽史135卷-列传48-辛禑3-10-12-1384

十二月以全罗道都巡问使尹有麟御倭有功遣护军宋继性赐酒。 禑如卢英寿第赐马一匹。 以我

太祖为东北面都元帅门下赞成事沈德符为上元帅知密直洪征为副元帅向北靑州以备辽东兵禑命

太祖曰: "东方军民之事专付于卿。" 及闻金得卿击走把把山乃还。 海道万户尹之哲遇倭于德积岛击走之获二　歼之得所虏男女八十人。 置推征色以征郡县逋欠贡赋。 判昌德府事鱼伯评卒赠谥良安伯评以医术媚权贵致位两府缙绅耻之。 禑遣宦者赐矢人宋夫介酒及　五斤继至其家悦其工于矢遂命名曰安自是百工之家无所不至辄　其所为甚精。 禑　于南郊驿吏疲于供顿骂之曰: "彼独夫曷丧 " 僧觉然寓华藏寺妄称得道招集妇女颇有丑声宪府论劾杖流龙门山。 禑如卢英寿第*　{淫}其家婢新月。 禑　于南郊还至崔天俭家庭　见天俭时天俭暴贵赂遗布帛牛马奴婢者颇多市井浮薄卑贱之徒　缘出入禁　无所忌惮禑之所与亦不可胜计。 以典法判书权和为东北面安抚使。
#高丽史135卷-列传48-辛禑3-11-01-1385

十一年正月癸亥朔黎明禑自淑妃宫如卢英寿家晩还淑妃宫行贺正礼受群臣朝还宿英寿家禑在淑妃宫疾作不出者二日。 禑闻前判三司事姜仁裕纳女壻先期驰至夺其女以归置于定妃宫日晏不兴停人日朝贺时有女者惧见夺皆未备婚礼潜纳壻护军宋千佑娶知门下都吉逢女扬言曾失节然畏其势不敢去。 海道副元帅前开城尹曹彦击倭于汝走岛获一　擒三人禑赐白金五十两。 禑宴姜仁裕妻于定妃宫至曙乃罢。 禑率崔莹　于会宾门外赐莹鞍马。 禑如定妃殿以姜氏故常宿是殿。 宦者金实弃妻欲更娶士族女至期请休沐禑曰: "见女于我然后可娶。" 实因淑妃以请禑许之实得娶之禑衔之托他事下实巡军狱欲杀之实逃大索下当直千户柳克恕于狱。 禑赐姜仁裕鞍马。 安东元帅皇甫琳斩倭二级。 大阅于球庭。 禑驰至巡军骂柳克恕曰: "汝若不获金实当以其罪罪之。" 遂取杂戱具而出。 禑观讲武于马岩以不能敎战鞭武艺都监使成仲庸李赟诸军鼓　习战伤者颇多。 庆尙道按廉李文和报曰: "道内已无盗贼饥馑疾疫之灾。" 时议讥其*　{谄}。 禑观讲武于马岩亲骑射　酒暮还定妃宫使知申事廉庭秀赐酒于武艺都监仍谕之曰: "往者罪李赟成仲庸是国家大事非私怒也卿等勉之!" 禑出　与宫女菊花　鞍行。
#高丽史135卷-列传48-辛禑3-11-02-1385

二月甲午宫女祭松岳还禑往迎之射狗以归。 以王安德为杨广道都元帅。 丙申禑如王兴第纳其女翼日赐兴马二匹自是常宿其第。 辽东都司遣百户程与来问金得卿击杀官军之故。 庚子禑夜游闾巷遇汉阳尹张子温夺其鞍马。 丙午禑出游市井夜如定妃谨妃懿妃淑妃诸殿乃还王兴第。 庚戌禑　于壶串夜还至巡军狱亲枷囚人。 倭寇西海道皮串。 万户金乙宝强奸金千玉之妻宪司鞫之。 庚申禑　于海州崔莹李成琳等从之禑臂鹰与新月凤加伊　　而驰。 执金得卿归于  京师。 禑与林坚味李成琳待程与极厚潜使张子温赂与金五十两　从三人银各五十两。
#高丽史135卷-列传48-辛禑3-11-03-1385

