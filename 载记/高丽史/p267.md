<!-- { "loadSidebar": true } -->
八年正月丙辰太白岁星聚斗。 二月己卯月食七月壬戌朔鎭星入东井甲申流星出五车入参大如梨尾长三尺许。 八月癸巳荧惑入轩辕乙未流星一出奎星入土司空大如木瓜一出内平入轩辕尾长一丈许一出星七星入张大如木瓜尾长七尺许。 一出阙五星入弧尾长五尺许一出相入常陈大如木瓜尾长十五尺许。 一出东井入五诸侯大如木瓜尾长五丈许。 一出翼指南入天际尾长一丈许。 又众星流于四方不可胜数。 九月丁卯月犯牵牛中星癸酉荧惑入*大微戊子荧惑犯*大微左执法。 十月流星出卷舌入参尾长一丈。 十一月甲子太白与岁星行牛星度太史奏云: "金木合于一舍有蝗。" 明年东西北面果蝗。 壬申月食毕星丁丑流星出胃入天　大如木瓜月犯轩辕右角。 癸未流星出天矢西南入天际大如缶。 鎭星失道自七月入东井至丙戌犯南辕西第一星。 十二月己亥月犯毕星庚戌太史奏: "太白失度火星入　鎭星自十一月掩行东井南辕渐至越星占云: '火入　臣子乱。' 又云: '火失度有兵丧。' 宜修德消变。"
#高丽史48卷-志2-天文2-月五星凌犯及星变-031

九年正月丁卯流星出翼入器府大如　尾长四尺许。 甲戌月食旣。 二月辛卯鎭星犯东井甲午月食毕大星。 丙申流星出尾入龟大如梨。 丁酉月犯井。 三月丁卯小星百余自东流西。 四月己亥太白犯五诸侯。 丁巳流星出尾入积率大如　。 五月乙丑流星出天市西垣入尾大如　尾长十尺许。 癸未流星出天仓入八魁大如　尾长七尺许。 乙酉流星出天将军入胃大如木瓜尾长三尺许六月戊戌荧惑犯　。 庚戌岁星犯垒壁阵月犯毕左股。 太白入行东井壬子流星出天　入天　大如木瓜。 癸丑月隔太白三尺许。 七月甲子流星出羽林入败臼大如梨甲戌太白经天六日己卯流星出天纪入紫微东蕃大如　。 壬午月犯太白。 太史奏: "避正殿设仁王道场于明仁殿十日以禳　变。" 八月庚寅荧惑犯天江。 九月丙辰朔流星出天仓入天庾大如木瓜尾长九尺许。 壬戌流星出参旗入参左肩大如　尾长五尺许。 丙寅流星出五车入文昌大如　色赤尾长六尺许。 丁卯太白犯*大微左执法。 丙子流星出羽林入北落大如　尾长三尺。 戊寅月犯轩辕左角。 己卯流星。 出相入大角。 庚辰月入*大微犯右执法辛巳犯*大微东蕃上相太史请光岩寺大观殿内殿三处设消　道场以禳之。 十月丁酉月食毕大星十一月辛未荧惑犯岁星。 十二月丁亥月食岁星。 
#高丽史48卷-志2-天文2-月五星凌犯及星变-032

十年四月壬辰月入*大微右掖门。 己酉流星出　入翼大如木瓜尾长七尺。 五月庚申月入*大微七月癸酉月犯毕大星。 八月壬寅月食东井西辕第二星丙午又犯轩辕大星鎭星犯鬼。 九月癸丑荧惑犯*大微乙卯太白犯房第二星月犯南斗第六星。 癸亥荧惑入*大微流星出九游入天狗大如　尾长七尺许。 十月乙未月犯毕星流星出营室入垒壁阵。 十一月丙辰鎭星犯舆鬼。 甲子月犯东井丙寅流星一出天狗入军市大如缶尾长十尺许一出天　入天仓大如　尾长十五尺甲戌太白昼见。 十二月*癸末{癸未}又昼见经天。 甲申荧惑入　星己丑月犯毕大星壬辰犯东井北辕东二星丁酉入*大微。
#高丽史48卷-志2-天文2-月五星凌犯及星变-033

十一年正月癸丑荧惑犯房星二月辛卯月犯轩辕大星壬辰又犯*大微右执法。 乙未流星出*大微西藩入翼大如木瓜尾长一尺许。 四月丙辰太白与岁星同舍己巳鎭星入舆鬼壬申荧惑犯南斗乙亥亦如之。 六月戊申流星出天仓入羽林大如　尾长七尺许。 戊辰月入毕星犯左股。 七月丁丑荧惑入南斗己卯荧惑鎭二星同舍。 己亥太白犯辰星甲辰又同舍。 八月乙巳朔流星出天田入南斗大如梨尾长三尺许。 丙午流星出河鼓入东壁大如梨尾长七尺许。 九月丙子流星一出天船入紫微大如缶尾长二尺许一出王良入天津大如木瓜尾长十五尺许。 庚寅月入毕星乙未流星出天　入天仓大如　。 荧惑犯垒壁阵西端星。 十月丙午流星出轩辕入*大微大如木瓜尾长七尺许。 丁未流星出危入天津大如木瓜长六尺许戊申流星出*大微西垣上将入五诸侯。 十一月丁亥月食癸巳月入*大微。 流星出亢入　大如木瓜尾长三尺许。 辛丑月犯辰星十二月丁巳月犯鎭星辛酉又入*大微。
#高丽史48卷-志2-天文2-月五星凌犯及星变-034

十二年正月己亥岁星与荧惑入胃。 二月庚申太白与岁星同舍于胃。 三月戊寅太白岁星相犯。 五月丙子太白与鎭星同舍于柳。 丁亥太白昼见。 六月壬戌流星出南斗入尾大如梨。 尾长五尺许乙丑流星出天津入河鼓大如梨八月甲辰月犯房上相。 九月辛卯流星出轩辕入张大如梨尾长五尺许。 占曰: "女主有害有使来。" 癸卯年太后崩甲辰年大金使来。 十月戊申流星从北向南行大如缶尾长五尺许。 辛亥月入*大微辛酉入*大微中。 甲子太白疾行犯亢星。 十一月己巳荧惑犯　星壬午月食戊子月入*大微屛星壬辰又入　。 十二月戊戌荧惑犯房上相辛丑月入羽林。
#高丽史48卷-志2-天文2-月五星凌犯及星变-035

十三年二月丁未月入*大微*(  ){三}月丁丑月入*大微。 四月乙未流星入王良向南行大如缶尾长十尺许。 五月乙亥荧惑入垒壁阵。 己卯月食流星出垒壁入羽林大如木瓜。 七月戊辰流星出天　入天津大如　。 丁亥流星出腾蛇入河鼓大如木瓜尾长十尺许。 八月己亥流星出河　入天垒大如梨尾长七尺许。 乙卯荧惑入垒壁阵东端门九月己巳月犯南斗戊子又入*大微庚寅流星出天津入河鼓大如　尾长十尺许。 十月辛亥太白犯南斗丙辰月入*大微。 十一月辛未流星出星七星入轩辕大如缶尾长十尺许又流星入天市中大如木瓜尾长六尺许。 己酉月入*大微。 壬子太白入羽林甲寅月入　丙辰入*大微。 丁巳太白经天。 鎭星犯紫微西藩上将。 十二月壬戌流星出星入张大如缶长七尺许。
#高丽史48卷-志2-天文2-月五星凌犯及星变-036

十四年正月甲午太白经天。 甲辰月入*大微己酉入　星二月辛未月入*大微西藩。 太白自去年十月常昼见。 三月壬辰流星出危入羽林大如木瓜尾长七尺许色白疾行甲午流星出*大微入库楼大如缶尾长七尺许。 丙午荧惑入东井北垣。 四月丁卯月入*大微。 五月辛卯朔流星从垒壁入羽林大如木瓜。 六月辛酉太白犯天关。 癸酉流星出天津入天市垣。 七月庚戌太白岁星相犯。 八月戊午太白犯轩辕。 癸酉太白犯*大微西藩上将己卯流星出五车入参大如梨又太白入*大微右掖门庚辰犯右执法又犯鎭星。 九月己亥流星犯轩辕戊申流星出大陵入王良癸丑流星出天节入天苑。 乙卯荧惑与太白同舍。 十月甲子流星出文昌入北斗魁大如梨。 丁卯流星出狼入张。 戊辰流星一出天津入河鼓一出王良入阁道。 壬申荧惑犯太白戊寅月入*大微。 十一月己丑流星出娄入天仓大如木瓜尾长三尺许。 乙巳月与鎭星入*大微辛亥岁星犯轩辕。 十二月壬戌流星出左角入库楼癸酉月入*大微丙子犯　星。
#高丽史48卷-志2-天文2-月五星凌犯及星变-037

十五年正月庚子月入*大微甲辰流星出翼入参。 三月乙酉太白犯月五月壬辰岁星犯轩辕。 六月癸酉太白入*大微右掖门流星出胃入毕大如梨。 七月丙戌月入*大微。 八月丙辰太白经天。 戊午荧惑犯天街。 丙子太白犯房星。 九月乙未月食甲辰月食轩辕第一星。 鎭星犯*大微东藩丙午月犯*大微东藩又与鎭星同舍岁星入*大微西藩右掖门。 十月辛亥岁星犯*大微右执法壬申月入*大微犯屛星。 十一月辛丑月犯鎭星。
#高丽史48卷-志2-天文2-月五星凌犯及星变-038

十六年正月戊子岁星犯右执法己亥月有冠两珥。 二月丁丑太史奏: "岁星自乙巳十月守*大微至十二月十五日退行至今年二月丁巳犯右执法实为咎征。 请修德销变。" 三月丁亥鎭星犯*大微东藩上相。 四月己未月赤如血。 丁卯流星出郞位入*大微五月己卯荧惑入舆鬼。 六月辛亥月入*大微。 七月己卯月犯岁星甲申又犯心前星。 闰月丙午朔流星出昴入参。 八月辛巳月犯箕东北星。 九月辛酉鎭星犯岁。 太史奏: "恐有内乱请于光　摠持两寺设佛顶消　道场又于明仁殿讲仁王经以禳之。" 十月乙未月犯*大微端门。 壬寅流星出天　入天仓。 十一月乙卯月犯昴星壬申流星一出大陵入胃一出西咸入房。 十二月乙酉月犯昴星乙未又食心大星。
#高丽史48卷-志2-天文2-月五星凌犯及星变-039

十七年三月癸丑月食角左星。 五月乙卯流星出大陵入胃戊辰流星犯*大微入端门。 六月癸巳月食昴星丙申流星出腾蛇入营室。 七月壬戌月犯五车西南星甲子荧惑犯司怪南第二星。 丁卯太白昼见经天。 八月甲戌流星出参入东井。 乙亥荧惑入东井癸巳月珥。 九月癸卯月犯箕西北星甲辰入南斗魁中又犯箕星。 流星自干向巽疾行尾长二十尺许俄而无云而雷国人皆谓天狗堕。 己酉太白犯*大微乙卯月食昴星癸亥流星出羽林入　　。 乙丑月犯左角。 十月辛未流星出东井入参戊寅流星出轩辕星入北河星。 庚寅月入*大微太白入　癸巳太白与岁星同舍。 十一月己未流星出紫微入北极壬戌月犯心星癸亥贯心而行。 十二月庚午太白与辰星合癸酉月犯角左星。 己卯犯五车又犯箕东北星庚辰又犯五车丁亥犯角左星。
#高丽史48卷-志2-天文2-月五星凌犯及星变-040

十八年正月丙辰木星犯房上相丁巳月食房星。 二月癸酉流星出库楼入骑官戊子流星出尾入南斗。 三月辛丑月犯五车壬子犯房南第二星丁巳鎭星犯亢西南乙丑荧惑犯舆鬼积尸四月庚辰月犯心星辛巳又食心后星。 七月乙未流星自东抵西行尾长十五尺许。 壬寅月食心后星癸丑太白犯荧惑甲寅亦如之。 八月辛未月犯箕星。 九月己亥月犯南斗魁庚子岁星犯房上相乙巳月入羽林。 庚戌流星出危入河鼓左旗。 十月辛未太白犯南斗辛卯太白昼见。 十一月庚子太白昼见。 十二月戊辰流星出入北斗第六星。 壬申月犯昴又食昴。 鎭星守　凡四十余日。
#高丽史48卷-志2-天文2-月五星凌犯及星变-041

