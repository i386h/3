<!-- { "loadSidebar": true } -->
#高丽史36卷-世家36-忠惠王-00-38-0000

十一月丙戌地震。
#高丽史36卷-世家36-忠惠王-00-39-0000

十二月己酉以韩宗愈为密直提学; 李兆年为掌令。
#高丽史36卷-世家36-忠惠王-00-40-0000

乙卯遣上护军朱柱如元贺正。
#高丽史36卷-世家36-忠惠王-00-41-0000

甲子王如见州谒德妃。
#高丽史36卷-世家36-忠惠王-00-42-0000

癸酉自见州巡南京乃还。
#高丽史36卷-世家36-忠惠王-01-01-1331

○(辛未)元年春正月乙酉元遣郞中摩合冒　南来颁赦。
#高丽史36卷-世家36-忠惠王-01-02-1331

丁亥王宴元使。
#高丽史36卷-世家36-忠惠王-01-03-1331

壬辰王猎于江阴。
#高丽史36卷-世家36-忠惠王-01-04-1331

辛丑地震。
#高丽史36卷-世家36-忠惠王-01-05-1331

二月庚戌以韩渥为中赞; 崔安道为监察大夫。
#高丽史36卷-世家36-忠惠王-01-06-1331

癸丑移御康安殿。
#高丽史36卷-世家36-忠惠王-01-07-1331

甲寅王　于西郊。
#高丽史36卷-世家36-忠惠王-01-08-1331

戊午以公主生日宴于延庆宫。
#高丽史36卷-世家36-忠惠王-01-09-1331

己未燃灯王如奉恩寺。
#高丽史36卷-世家36-忠惠王-01-10-1331

壬戌以僧乃圆为王师。
#高丽史36卷-世家36-忠惠王-01-11-1331

乙丑王猎于海州。
#高丽史36卷-世家36-忠惠王-01-12-1331

三月壬寅王　于江阴。
#高丽史36卷-世家36-忠惠王-01-13-1331

夏四月辛酉王　于郊。
#高丽史36卷-世家36-忠惠王-01-14-1331

癸未王率幸臣幸延福亭观水戱击球。
#高丽史36卷-世家36-忠惠王-01-15-1331

戊子赐周赟等及第。
#高丽史36卷-世家36-忠惠王-01-16-1331

庚寅以五道人民流入双城女眞辽阳沈阳等处表请刷还曰: "天本无私虽高卽听人如有告所欲必从故　卑情冀回大度。 钦惟世祖偏恤我邦高曾继以亲朝适此一千年际父子因而入觐于今七十岁余。 　当时凡所奏陈自先代悉皆兪允。 钦蒙世祖皇帝元降圣旨自己未年二月已后被掳逃来人等凡有司刷会见数悉令归国。 至至元二十一年又降圣旨如前本国以此累次差官前去辽阳沈阳等处欲行分*　{拣}所在官司滥称军户或称农氓沮　不刷者久矣。 而又比年*闲本国州县当役人民幷官寺私奴婢人口逃往辽阳沈阳双城女眞等处影避差役散漫住坐。 虽或差人前去将欲推刷所辖官司幷头目人擅自挟带当栏不与甚为未便。 　今特降圣旨云: '元附籍册人民水土文字有的人每根底奴婢不*　{拣}是谁休争者　道。' 前后制　一皆如此。 然彼处人等久为渊薮仍要堤防。 更依累降之明文欲行分拣第恐罔悛其固执不使发还。 伏望皇帝陛下纪臣翊戴之世功察彼挟持之户计命驰使节刷复民编则臣谨当乐与群黎益饱包荒之德勉供弊赋永酬字小之恩。"
#高丽史36卷-世家36-忠惠王-01-17-1331

辛丑王率幸臣幸延福亭观水戱。
#高丽史36卷-世家36-忠惠王-01-18-1331

六月己未幸广德寺观水戱。
#高丽史36卷-世家36-忠惠王-01-19-1331

辛酉嬖人中郞将韩不花矫旨放囚典法司请治其罪不报。
#高丽史36卷-世家36-忠惠王-01-20-1331

秋七月丙子幸寿康宫。
#高丽史36卷-世家36-忠惠王-01-21-1331

辛丑大宁府院君崔有　卒。
#高丽史36卷-世家36-忠惠王-01-22-1331

八月丙辰以尹硕为中赞宋瑞为监察大夫朴连亦拜典理判书。 连居母丧娶妻每入见王不之咎。 尝有僧白王曰: "官寺之奴或有拜高官大职者不可与士族齿。" 王怒曰: "以吾爱朴连耶 " 连闻之涕泣曰: "他日岂念吾等功乎 " 王赐酒慰谕之。
#高丽史36卷-世家36-忠惠王-01-23-1331

丙寅王　于马堤山。
#高丽史36卷-世家36-忠惠王-01-24-1331

丁卯元遣宦者洪大不花来求童女。
#高丽史36卷-世家36-忠惠王-01-25-1331

九月西北普赛因遣使来献土物。
#高丽史36卷-世家36-忠惠王-01-26-1331

元遣文伯颜不花来颁赦王出迎。
#高丽史36卷-世家36-忠惠王-01-27-1331

丙申命修忠敬王实录。
#高丽史36卷-世家36-忠惠王-01-28-1331

冬十月癸亥王　于西郊。
#高丽史36卷-世家36-忠惠王-01-29-1331

丙寅幸寿康宫。
#高丽史36卷-世家36-忠惠王-01-30-1331

十一月壬申朔日食。
#高丽史36卷-世家36-忠惠王-01-31-1331

辛丑遣赞成事元忠如元贺正。
#高丽史36卷-世家36-忠惠王-01-32-1331

十二月甲寅元遣枢密院使尹受困中丞厥干等召还妥　帖睦尔太子王遣护军曹益淸奉迎于大靑岛。
#高丽史36卷-世家36-忠惠王-02-01-1332

○(壬申)二年[二月以后,入忠肃后元年]春正月庚辰辽阳省遣人来索朱帖木儿赵高伊。 先是二人诬　于帝曰: "辽阳与高丽谋欲奉妥　太子叛。" 已而来奔。 乙酉盗杀二人于街。
#高丽史36卷-世家36-忠惠王-02-02-1332

丙戌夜王率嬖人梁宣宋明理等微行。
#高丽史36卷-世家36-忠惠王-02-03-1332

二月丁未王　于西海道。
#高丽史36卷-世家36-忠惠王-02-04-1332

盗发高陵。
#高丽史36卷-世家36-忠惠王-02-05-1332

庚申王至自　。
#高丽史36卷-世家36-忠惠王-02-06-1332

甲子元遣留守宝守前理问郞中蒋伯祥等来王郊迎伯祥传圣旨云: "已于正月三日命上王复位。" 王及左右皆失色。 伯祥收国玺封诸库王遂如元。 初王以世子入朝丞相燕帖木儿见之大悦视犹己子因忠肃辞位奏帝锡王命时太保伯颜恶燕帖木儿专权待王不礼。 及忠肃复位燕帖木儿已死伯颜待王益薄。 王与燕帖木儿子弟及回骨少年辈飮酒为谑因爱一回骨妇人或不上宿卫伯颜益恶之目曰拨皮奏帝云: "王祯素无行恐累宿卫宜送乃父所使敎义方。" 制可。 忠肃王后五年帝遣王还国八年三月癸未忠肃王薨忠肃常呼王曰拨皮待之少恩然遗命袭位。 由是行省左右司转达中书省王亦遣前评理李揆等求袭位。 而伯颜为太师寝不奏且言: "王焘本非好人且有疾宜死矣拨皮虽嫡长亦不必复为王唯暠可王。" 揆等百计请之不得。
#高丽史36卷-世家36-忠惠王-02-07-1332

夏四月戊午王遣三司右尹金永煦如元献　佛。
#高丽史36卷-世家36-忠惠王-02-08-1332

五月己未朔王私置宝兴库。
#高丽史36卷-世家36-忠惠王-02-09-1332

辛酉地震。
#高丽史36卷-世家36-忠惠王-02-10-1332

乙丑王与公主移御万户印承旦第。
#高丽史36卷-世家36-忠惠王-02-11-1332

丙寅王*　{淫}其舅三司左使洪戎继室黄氏。
#高丽史36卷-世家36-忠惠王-02-12-1332

庚午王蒸庶母寿妃权氏。
#高丽史36卷-世家36-忠惠王-02-13-1332

辛未王闻宦者刘成妻印氏美率丘天佑康允忠幸其家命成进酒旣而成白王曰: "殿下明日当复位宜存抚百姓毋惜赏赉。" 王意在挑其妻成不知反以为王心诚眷我进退惟谨左右窃笑。
#高丽史36卷-世家36-忠惠王-02-14-1332

壬申夜巡军万户全英甫邀王宴其家。
#高丽史36卷-世家36-忠惠王-02-15-1332

丙子王遣大护军孙守卿全允臧赍金银及大顶儿如元赂执事者求复位大顶儿乃仁宗皇帝赐德陵者也。
#高丽史36卷-世家36-忠惠王-02-16-1332

戊寅王宴庆华公主于永安宫。
#高丽史36卷-世家36-忠惠王-02-17-1332

癸未夜黄氏邀王宴其家王命医僧福山治黄氏淋疾。 王常饵热药所幸妇人多有是疾。
#高丽史36卷-世家36-忠惠王-02-18-1332

丙戌王贬曹益淸为济州安抚使放尹桓于漆原郡杖吴子淳放于海州杖洪瑞流于岛。 执前大护军金镜叱曰: "此奴何故昔与洪瑞等同谋 " 遂以铁骨朶击之。
#高丽史36卷-世家36-忠惠王-02-19-1332

大护军韩不花还自元传李揆言曰: "丞相固执如初他省官虽欲申覆固无可假以为辞者若有本国耆老上*　陈请则庶可因以图之。" 王命耆老宰枢会议。
#高丽史36卷-世家36-忠惠王-02-20-1332

