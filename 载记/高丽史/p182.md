<!-- { "loadSidebar": true } -->
#高丽史31卷-世家31-忠烈王4-20-24-1294

丁酉元以加上世祖裕宗尊谥遣达鲁花赤乞石烈六十等来颁诏。
#高丽史31卷-世家31-忠烈王4-20-25-1294

乙巳太白昼见。
#高丽史31卷-世家31-忠烈王4-20-26-1294

九月辛酉遣将军闵甫如元献　。
#高丽史31卷-世家31-忠烈王4-20-27-1294

冬十月甲申赐尹安庇等及第。
#高丽史31卷-世家31-忠烈王4-20-28-1294

丙戌元懿州昊天宫道士显眞大师韩志温与其徒李道实李道和尹道明来王赐号志温圆明通道洞玄眞人道实定智玄明讲经大师赐宅一区乃王招之也。
#高丽史31卷-世家31-忠烈王4-20-29-1294

庚子王猎于东郊遂幸寿康宫。
#高丽史31卷-世家31-忠烈王4-20-30-1294

十一月庚戌赐耽罗王子文昌裕星主高仁旦红　牙笏帽盖靴各一事耽罗今归于我故有是赐然进马于元不絶。
#高丽史31卷-世家31-忠烈王4-20-31-1294

乙卯赐耽罗达鲁花赤织金衣二袭。
#高丽史31卷-世家31-忠烈王4-20-32-1294

癸酉王与公主幸磊坊。
#高丽史31卷-世家31-忠烈王4-20-33-1294

十二月庚辰遣右承旨柳庇直宝文署柳仁明如元贺正。
#高丽史31卷-世家31-忠烈王4-20-34-1294

甲申王与公主自磊坊幸温泉。
#高丽史31卷-世家31-忠烈王4-20-35-1294

乙酉王与公主幸妙莲社。
#高丽史31卷-世家31-忠烈王4-20-36-1294

庚寅元遣中书舍人爱阿赤来先是为征日本运江南米十万石在江华岛今辽渖告饥帝诏以五万石赈之。
#高丽史31卷-世家31-忠烈王4-20-37-1294

以左仆射朴义为西北面都指挥使。
#高丽史31卷-世家31-忠烈王4-20-38-1294

戊戌遣郞将白坚如元献鹄肉鹄多出于河阳永州之地每岁遣使获之骚扰一方民甚苦之。
#高丽史31卷-世家31-忠烈王4-20-39-1294

辛丑元以改元元贞遣忽都海等来颁诏。
#高丽史31卷-世家31-忠烈王4-20-40-1294

以洪子藩为佥议中赞; 印侯为佥议赞成事; 金之淑判密直司事; 车信为密直使; 安珦知密直司事; 张舜龙同知密直司事。
#高丽史31卷-世家31-忠烈王4-21-01-1295

○(乙未)二十一年春正月甲寅以洪子藩为佥议令; 赵仁规为佥议中赞; 加中赞致仕金方庆佥议令。
#高丽史31卷-世家31-忠烈王4-21-02-1295

乙卯王与公主幸妙莲寺辛酉遂幸神孝寺皆为先帝荐福也。
#高丽史31卷-世家31-忠烈王4-21-03-1295

戊辰判监察司事廉承益病免。
#高丽史31卷-世家31-忠烈王4-21-04-1295

己巳以郑可臣为佥议侍郞赞成事; 印侯为世子贰师; 金　知都佥议司事; 金之淑判三司事; 安珦为密直司使; 车信为世子元宾; 柳升知密直司事; 崔有　李之　为左右常侍; 李混同知密直司事; 柳庇闵渍为左右承旨; 元卿为左副承旨。
#高丽史31卷-世家31-忠烈王4-21-05-1295

壬申元遣蒙古字敎授李忙古大来。
#高丽史31卷-世家31-忠烈王4-21-06-1295

甲戌赐宦者将军陶成器内府红　。
#高丽史31卷-世家31-忠烈王4-21-07-1295

二月戊子燃灯王与公主幸康安殿。
#高丽史31卷-世家31-忠烈王4-21-08-1295

癸巳遣中郞将宋瑛如元请　运粮帝不从。
#高丽史31卷-世家31-忠烈王4-21-09-1295

甲午遣大将军吴仁永如元贺诞皇子。
#高丽史31卷-世家31-忠烈王4-21-10-1295

戊戌王　于东郊遂幸寿康宫。
#高丽史31卷-世家31-忠烈王4-21-11-1295

壬寅遣将军崔淑仟如元贺改元。
#高丽史31卷-世家31-忠烈王4-21-12-1295

甲辰亲醮三界于康安殿。
#高丽史31卷-世家31-忠烈王4-21-13-1295

三月戊申知佥议府事致仕池允辅卒。
#高丽史31卷-世家31-忠烈王4-21-14-1295

丁巳亲设消灾道场于外院。
#高丽史31卷-世家31-忠烈王4-21-15-1295

命同修国史致仕任翊史馆修撰官金　撰先帝事*迹。
#高丽史31卷-世家31-忠烈王4-21-16-1295

遣将军智团等以船七十三　载米一万石输之辽阳。
#高丽史31卷-世家31-忠烈王4-21-17-1295

庚午元遣伯帖木儿来取马于耽罗。
#高丽史31卷-世家31-忠烈王4-21-18-1295

辛未亲转藏经于康安殿。
#高丽史31卷-世家31-忠烈王4-21-19-1295

夏四月戊寅元辽阳省奉帝旨以江南运米三千石赈双城。
#高丽史31卷-世家31-忠烈王4-21-20-1295

己卯遣将军金永孙以船九十　载米一万二千一百八十石输之辽阳。
#高丽史31卷-世家31-忠烈王4-21-21-1295

乙酉陨霜杀麻麦凡四日。
#高丽史31卷-世家31-忠烈王4-21-22-1295

甲午设赏花宴于香阁阁后别开帐殿大张女乐中郞将文万寿引水为戱剪靑蜡绢作芭蕉王喜赐白金三斤。
#高丽史31卷-世家31-忠烈王4-21-23-1295

乙未遣大将军刘福和*　{祗}候金之兼送钱币于世子。
#高丽史31卷-世家31-忠烈王4-21-24-1295

癸卯遣将军柳温如元请　辽阳运粮帝许　二万石。
#高丽史31卷-世家31-忠烈王4-21-25-1295

闰月己酉元遣王敬塔失不花赍香币来转藏经。 王敬本国宗姓也。
#高丽史31卷-世家31-忠烈王4-21-26-1295

癸丑以判秘书省事崔瑞为济州牧使。
#高丽史31卷-世家31-忠烈王4-21-27-1295

己未元遣小云失不花来诏曰: "自窝阔台皇帝到今以来买卖人等贷出官钱不以利钱还纳彼此隐匿者多矣其内外官员寻捕买卖人收取利钱依数交纳泉府司若有见买卖人隐匿首告者赏之。"
#高丽史31卷-世家31-忠烈王4-21-28-1295

庚午遣中郞将赵琛如元进济州方物苎布一百匹木衣四十叶脯六笼　皮七十六领野猫皮八十三领黄猫皮二百领　皮四百领鞍　五副。
#高丽史31卷-世家31-忠烈王4-21-29-1295

癸酉遣将军徐光纯等以船六十五　载米八千五百六十八石输之辽阳。
#高丽史31卷-世家31-忠烈王4-21-30-1295

五月辛巳以僧景宜为国尊。
#高丽史31卷-世家31-忠烈王4-21-31-1295

丁亥遣赞成事印侯如元请世子婚又遣左承旨柳庇请加王太师中书令降公主印章改世子印章帝皆不允。
#高丽史31卷-世家31-忠烈王4-21-32-1295

己丑以洪君祥为三韩壁上功臣三重大匡益城侯。
#高丽史31卷-世家31-忠烈王4-21-33-1295

秋七月乙亥佥议中赞致仕张暐卒。
#高丽史31卷-世家31-忠烈王4-21-34-1295

壬午遣　税别监于庆尙全罗道。
#高丽史31卷-世家31-忠烈王4-21-35-1295

己亥遣判三司事金之淑如元贺圣节。
#高丽史31卷-世家31-忠烈王4-21-36-1295

八月甲辰征东行省遣员外郞牛廷信如元贺圣节。
#高丽史31卷-世家31-忠烈王4-21-37-1295

癸丑以闵渍为密直学士。
#高丽史31卷-世家31-忠烈王4-21-38-1295

戊午世子至自元。
#高丽史31卷-世家31-忠烈王4-21-39-1295

庚申以世子判都佥议密直监察司事洪子藩知都佥议司事洪君祥为都佥议中赞修文殿大学士监修国史世子师临安公。
#高丽史31卷-世家31-忠烈王4-21-40-1295

壬戌流万户知都佥议司事韩希愈于祖月岛。
#高丽史31卷-世家31-忠烈王4-21-41-1295

乙丑以齐安公淑录三司事。
#高丽史31卷-世家31-忠烈王4-21-42-1295

己巳赐金方庆爵上洛郡开国公。
#高丽史31卷-世家31-忠烈王4-21-43-1295

九月壬申朔以洪子藩佥议中赞致仕。
#高丽史31卷-世家31-忠烈王4-21-44-1295

甲戌元遣怯薛　帖里迷失老里等来颁诏。
#高丽史31卷-世家31-忠烈王4-21-45-1295

乙亥幸贤圣寺驾至典法司门命放囚。
#高丽史31卷-世家31-忠烈王4-21-46-1295

丙子以圣节大　。
#高丽史31卷-世家31-忠烈王4-21-47-1295

甲申世子署事于都佥议司遂诣寿宁宫王与公主登楼观之。
#高丽史31卷-世家31-忠烈王4-21-48-1295

壬辰以世子判中军事。
#高丽史31卷-世家31-忠烈王4-21-49-1295

乙未密直学士闵渍罢以金　代之加洪文系佥议中赞致仕世子请之也。
#高丽史31卷-世家31-忠烈王4-21-50-1295

冬十月壬戌遣将军柳温如元进先帝事*迹。
#高丽史31卷-世家31-忠烈王4-21-51-1295

癸亥赐姜暄等及第。
#高丽史31卷-世家31-忠烈王4-21-52-1295

甲子王与公主幸妙莲寺。
#高丽史31卷-世家31-忠烈王4-21-53-1295

以赵仁规女为世子妃。
#高丽史31卷-世家31-忠烈王4-21-54-1295

丙寅地震。
#高丽史31卷-世家31-忠烈王4-21-55-1295

十一月丁丑世子朝于王士庶人遮道拥马上书讼寃马不得前世子皆受之盖豪势之家夺人田民有司不能听断故也。
#高丽史31卷-世家31-忠烈王4-21-56-1295

甲申设八关会幸法王寺。
#高丽史31卷-世家31-忠烈王4-21-57-1295

