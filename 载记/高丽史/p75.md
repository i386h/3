<!-- { "loadSidebar": true } -->
八月乙亥朔御淸　阁命翰林学士朴升中讲书洪范。
#高丽史14卷-世家14-睿宗3-14-21-1119

丁丑遣中书主事曹舜举聘于金。 其书有　彼源发乎吾土之语金主拒不受。
#高丽史14卷-世家14-睿宗3-14-22-1119

乙酉幸顺德王后魂堂。
#高丽史14卷-世家14-睿宗3-14-23-1119

丁亥幸安和寺。
#高丽史14卷-世家14-睿宗3-14-24-1119

丁酉幸长源亭。
#高丽史14卷-世家14-睿宗3-14-25-1119

癸卯门下侍郞平章事赵仲璋卒谥康怀。
#高丽史14卷-世家14-睿宗3-14-26-1119

契丹遣萧公听耶律遵庆来。 东路兵马使都部署牒云: "准枢密院奉圣旨箚字高丽近因道途阻　难通贡贺颁赐恩礼亦且累年旷隔仰差小使因便传诏幷致所赐衣着。"
#高丽史14卷-世家14-睿宗3-14-27-1119

冬十月丁丑王如天寿寺。
#高丽史14卷-世家14-睿宗3-14-28-1119

癸未设百座会于内殿斋僧于阙庭三日。
#高丽史14卷-世家14-睿宗3-14-29-1119

十一月辛亥御淸　阁命朴升中讲中庸。
#高丽史14卷-世家14-睿宗3-14-30-1119

戊辰王阅射于淸　阁。
#高丽史14卷-世家14-睿宗3-14-31-1119

壬申王阅射于重光殿中者赏之。
#高丽史14卷-世家14-睿宗3-14-32-1119

十二月癸未幸安和寺。
#高丽史14卷-世家14-睿宗3-14-33-1119

是岁增筑长城三尺。 金边吏发兵止之不从报曰修补旧城。 葛懒甸　菫胡刺古习显以闻金主诏曰: "毋得侵　生事但愼固营垒广布尔目而已。"
#高丽史14卷-世家14-睿宗3-15-01-1120

○(庚子)十五年春二月丙申幸南京。
#高丽史14卷-世家14-睿宗3-15-02-1120

夏四月癸酉至自南京。
#高丽史14卷-世家14-睿宗3-15-03-1120

五月辛亥御干德殿覆试。 丁巳赐李之　等及第。
#高丽史14卷-世家14-睿宗3-15-04-1120

甲子祷雨于山川社稷。
#高丽史14卷-世家14-睿宗3-15-05-1120

乙丑召王师德缘讲金刚经饭僧。
#高丽史14卷-世家14-睿宗3-15-06-1120

戊辰迎入佛骨于禁中。 初王字之使还宋帝以金函盛佛*牙头骨以赐置外帝释院至是置于山呼亭。
#高丽史14卷-世家14-睿宗3-15-07-1120

六月庚午朔王如奉恩寺。
#高丽史14卷-世家14-睿宗3-15-08-1120

辛未雩。
#高丽史14卷-世家14-睿宗3-15-09-1120

甲戌御淸　阁命朴升中讲书洪范。
#高丽史14卷-世家14-睿宗3-15-10-1120

丙子以金晙为中书侍郞平章事; 李轨守司空左仆射　知政事; 林有文为右仆射知门下省事; 朴景仁知枢密院事; 韩安仁为礼部尙书; 崔弘宰为刑部尙书; 尹惟贽为尙书右仆射; 宋秀为兵部尙书。
#高丽史14卷-世家14-睿宗3-15-11-1120

己卯御淸　阁命国子祭酒郑克永讲礼月令。
#高丽史14卷-世家14-睿宗3-15-12-1120

甲申王受菩萨戒于干德殿。
#高丽史14卷-世家14-睿宗3-15-13-1120

丙戌虑囚。
#高丽史14卷-世家14-睿宗3-15-14-1120

丁亥亲醮于福源宫遂幸安和寺顺德王后眞堂荐酌流涕。
#高丽史14卷-世家14-睿宗3-15-15-1120

辛卯宋商林淸等献花木。
#高丽史14卷-世家14-睿宗3-15-16-1120

丁酉御淸　阁命金缘讲书*大甲{太甲}。
#高丽史14卷-世家14-睿宗3-15-17-1120

秋七月甲辰辽遣乐院副使萧遵礼来。 诏曰: "省所上表具悉。 卿东　立社北阙称藩自二　之戎生致一方之路阻。 向祈立嗣未始行封近稔勤王又尝敌忾。 每念至此已多怃然。 更待乘宜辄图荡寇。 顷颁密诏　谕兹怀道会多艰人难偕往或旋　楫莫达封函赐币微通仅能将意谢章遽拜益验输诚。 而又言出由衷心期报上。 旣增慷慨须事澄淸固在同仇是为大顺。 伫观实效续俟来音更示颁宣第思遵领。"
#高丽史14卷-世家14-睿宗3-15-18-1120

庚戌祷雨于圆丘庙社群望。
#高丽史14卷-世家14-睿宗3-15-19-1120

乙卯幸天和寺。
#高丽史14卷-世家14-睿宗3-15-20-1120

以智禄延为西北面兵马使; 李鸾为东北面兵马使。
#高丽史14卷-世家14-睿宗3-15-21-1120

壬戌宋遣承信郞许立进武校尉林大容等来。
#高丽史14卷-世家14-睿宗3-15-22-1120

乙丑中书侍郞平章事致仕康拯卒。
#高丽史14卷-世家14-睿宗3-15-23-1120

八月自夏不雨至于是月五谷不登疫　大兴。
#高丽史14卷-世家14-睿宗3-15-24-1120

辛未幸外帝释院命五部读般若经三日以禳疫　。
#高丽史14卷-世家14-睿宗3-15-25-1120

甲戌虑囚。
#高丽史14卷-世家14-睿宗3-15-26-1120

设佛顶道场于文德殿七日。
#高丽史14卷-世家14-睿宗3-15-27-1120

戊寅御宣政殿决重刑。
#高丽史14卷-世家14-睿宗3-15-28-1120

庚辰幸安和寺顺德王后眞堂感伤久之左右有流涕者。
#高丽史14卷-世家14-睿宗3-15-29-1120

辛巳左正言洪若伊上*　论时政得失嘉纳之。
#高丽史14卷-世家14-睿宗3-15-30-1120

乙酉幸西京。
#高丽史14卷-世家14-睿宗3-15-31-1120

戊子寿星见。
#高丽史14卷-世家14-睿宗3-15-32-1120

丁酉幸兴福永明寺观潮。
#高丽史14卷-世家14-睿宗3-15-33-1120

戊戌幸大东江登舟观鱼。
#高丽史14卷-世家14-睿宗3-15-34-1120

九月己亥朔幸永明寺观潮。
#高丽史14卷-世家14-睿宗3-15-35-1120

癸卯以顺德王后大祥饭僧于常安殿。
#高丽史14卷-世家14-睿宗3-15-36-1120

乙巳设消　道场于长乐殿。
#高丽史14卷-世家14-睿宗3-15-37-1120

戊申制曰: "朕卽位以来再巡陪京。 昔旋至而卽归今久安而无患。 庶推小惠以慰舆情八月乙酉以后误有所犯为所司论劾及赎铜征瓦咸除之。"
#高丽史14卷-世家14-睿宗3-15-38-1120

癸丑宴群臣于长乐殿亲制寿星明词使乐工歌之。
#高丽史14卷-世家14-睿宗3-15-39-1120

乙卯虑囚。
#高丽史14卷-世家14-睿宗3-15-40-1120

癸亥枢密院使致仕金汉忠卒。
#高丽史14卷-世家14-睿宗3-15-41-1120

冬十月戊辰朔日食。
#高丽史14卷-世家14-睿宗3-15-42-1120

辛巳设八关会王观杂戱有国初功臣金乐申崇谦偶像王感叹赋诗。
#高丽史14卷-世家14-睿宗3-15-43-1120

十一月壬寅王至自西京赦。
#高丽史14卷-世家14-睿宗3-15-44-1120

甲辰虑囚。
#高丽史14卷-世家14-睿宗3-15-45-1120

癸亥御淸　阁命金富佾讲诗泮水。
#高丽史14卷-世家14-睿宗3-15-46-1120

十二月丁卯朔王以顺德王后丧毕召太子及平章事李资谦知奏事李资谅等置酒极欢恩赉甚渥。
#高丽史14卷-世家14-睿宗3-15-47-1120

甲申亲醮于福源宫遂幸安和寺。
#高丽史14卷-世家14-睿宗3-15-48-1120

辛卯以演检校司徒守司空晋康伯; *　{　}检校司徒守司空; 朴景仁守司空尙书左仆射　知政事仍令致仕。
#高丽史14卷-世家14-睿宗3-16-01-1121

○(辛丑)十六年春正月丁酉朔放朝贺。
#高丽史14卷-世家14-睿宗3-16-02-1121

己亥制曰: "男女之制尤重大伦帝王之兴亦资内辅。 欲家人之正位须关雎之好仇。 今将以辰韩*(  ){辰韩公}长女大卿崔涌季女备之内职有司宜据礼典定名以闻。" 礼司请: 以王氏为贵妃崔氏为淑妃。 诏可。
#高丽史14卷-世家14-睿宗3-16-03-1121

辛亥王太子加元服于寿春宫百官表贺。
#高丽史14卷-世家14-睿宗3-16-04-1121

癸丑以咸宁节御干德殿受贺赐群臣宴。
#高丽史14卷-世家14-睿宗3-16-05-1121

乙卯纳贵妃甲子纳淑妃。
#高丽史14卷-世家14-睿宗3-16-06-1121

二月壬辰左迁中书舍人韩　为西京副留守; 左正言任元浚为殿中内给事。
#高丽史14卷-世家14-睿宗3-16-07-1121

三月戊戌幸彰信寺微行至绥陵。 王之将行谏官奏曰: "前古君王未有亲诣后妃陵寝考之礼典亦无其文。 玄宫久掩宿草荒　至尊俯临能无悲感。 臣子之心不胜恐惧伏望以礼自抑俯*(  ){循}人望。" 不从。
#高丽史14卷-世家14-睿宗3-16-08-1121

乙巳宋遣姚喜来。
#高丽史14卷-世家14-睿宗3-16-09-1121

壬子幸外帝释院。
#高丽史14卷-世家14-睿宗3-16-10-1121

甲寅御淸　阁命翰林学士朴升中讲礼月令起居注金富轼讲书说命。
#高丽史14卷-世家14-睿宗3-16-11-1121

夏四月乙丑朔幸普济寺。
#高丽史14卷-世家14-睿宗3-16-12-1121

戊辰虑囚。
#高丽史14卷-世家14-睿宗3-16-13-1121

乙亥幸妙通寺。
#高丽史14卷-世家14-睿宗3-16-14-1121

戊子幸安和寺还次李资谦山斋置酒。
