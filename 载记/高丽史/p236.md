<!-- { "loadSidebar": true } -->
#高丽史41卷-世家41-恭愍王4-16-41-1367

十一月戊寅流评理韩晖判开城府事李珣上护军赵璘尹承顺柳仁梓姜元辅大护军韩德卿于外。
#高丽史41卷-世家41-恭愍王4-16-42-1367

丁酉地震。
#高丽史41卷-世家41-恭愍王4-16-43-1367

左司议申德邻献纳朴晋孙李* 正言郑厘安勉罢。
#高丽史41卷-世家41-恭愍王4-16-44-1367

十二月癸卯朔日食天阴不见。
#高丽史41卷-世家41-恭愍王4-16-45-1367

甲辰以金续命为平壤道都巡问使。
#高丽史41卷-世家41-恭愍王4-16-46-1367

乙巳王步幸辛旽家。
#高丽史41卷-世家41-恭愍王4-16-47-1367

甲子以判开城府事李穑兼成均大司成; 宦者申小凤为都佥议评理商议会议都监事。
#高丽史41卷-世家41-恭愍王4-17-01-1368

○(戊申)十七年春正月壬申朔放朝贺。
#高丽史41卷-世家41-恭愍王4-17-02-1368

丙戌王步幸辛旽家。
#高丽史41卷-世家41-恭愍王4-17-03-1368

戊子日本国遣僧梵　梵　偕金逸来报聘。
#高丽史41卷-世家41-恭愍王4-17-04-1368

辽阳省平章洪宝宝哈刺不花等遣客省大使卜颜帖木儿来谕:

"大明兵势甚盛请悉心备御。"
#高丽史41卷-世家41-恭愍王4-17-05-1368

二月丁未幸法王王轮二寺遂幸影殿。
#高丽史41卷-世家41-恭愍王4-17-06-1368

己未彗见于西方长丈余。
#高丽史41卷-世家41-恭愍王4-17-07-1368

乙丑王步幸辛旽家。
#高丽史41卷-世家41-恭愍王4-17-08-1368

三月辛未朔王谒显陵毅陵善陵遂幸正陵。
#高丽史41卷-世家41-恭愍王4-17-09-1368

甲申彗见西方。
#高丽史41卷-世家41-恭愍王4-17-10-1368

庚寅彗出大陵积尸*闲。
#高丽史41卷-世家41-恭愍王4-17-11-1368

辛卯彗出大陵卷舌*闲。
#高丽史41卷-世家41-恭愍王4-17-12-1368

甲午王以忠肃王忌辰如妙莲寺行香。
#高丽史41卷-世家41-恭愍王4-17-13-1368

乙未王步幸辛旽家。
#高丽史41卷-世家41-恭愍王4-17-14-1368

丙申彗出卷舌上。
#高丽史41卷-世家41-恭愍王4-17-15-1368

己亥彗出大陵上。
#高丽史41卷-世家41-恭愍王4-17-16-1368

夏四月辛丑朔彗见。
#高丽史41卷-世家41-恭愍王4-17-17-1368

庚戌幸辛旽家观燃灯火山。
#高丽史41卷-世家41-恭愍王4-17-18-1368

壬子幸九斋赐李詹等及第。
#高丽史41卷-世家41-恭愍王4-17-19-1368

戊午幸演福寺设文殊会凡九日。
#高丽史41卷-世家41-恭愍王4-17-20-1368

庚申密直提学李冈卒。
#高丽史41卷-世家41-恭愍王4-17-21-1368

五月乙亥以诞日饭僧三千于王轮寺。
#高丽史41卷-世家41-恭愍王4-17-22-1368

辛巳幸辛旽家。
#高丽史41卷-世家41-恭愍王4-17-23-1368

壬辰王以王轮影殿佛宇陜小不能容僧三千欲改营幸福源宫相之。
#高丽史41卷-世家41-恭愍王4-17-24-1368

甲午幸马岩相影殿基。
#高丽史41卷-世家41-恭愍王4-17-25-1368

乙未撤王轮影殿改营于马岩怨咨大兴。
#高丽史41卷-世家41-恭愍王4-17-26-1368

六月辛丑尽发坊里丁及四十二都府凿沟于马岩。
#高丽史41卷-世家41-恭愍王4-17-27-1368

甲辰王微行幸马岩。
#高丽史41卷-世家41-恭愍王4-17-28-1368

乙巳幸定妃宫乳　白王曰: "今方农月旱甚愿停影殿之役。" 王怒黜之。
#高丽史41卷-世家41-恭愍王4-17-29-1368

己未幸定妃宫与李云牧围碁赌宴。
#高丽史41卷-世家41-恭愍王4-17-30-1368

庚申以旱甚禁宰牛理寃狱放二罪以下囚。
#高丽史41卷-世家41-恭愍王4-17-31-1368

秋七月乙亥日本遣使来聘。
#高丽史41卷-世家41-恭愍王4-17-32-1368

己卯对马岛万户遣使来献土物。
#高丽史41卷-世家41-恭愍王4-17-33-1368

戊子辽阳省于山帖木儿遣使来聘。
#高丽史41卷-世家41-恭愍王4-17-34-1368

甲午幸王轮寺影殿遂幸马岩。
#高丽史41卷-世家41-恭愍王4-17-35-1368

闰月以旱放影殿役徒。
#高丽史41卷-世家41-恭愍王4-17-36-1368

遣讲究使李夏生于对马岛。
#高丽史41卷-世家41-恭愍王4-17-37-1368

壬寅雨国人相谓曰: "影殿小弛而天小雨若罢则天必大雨。"
#高丽史41卷-世家41-恭愍王4-17-38-1368

乙巳幸奉先寺设消灾道场。
#高丽史41卷-世家41-恭愍王4-17-39-1368

壬戌陨霜杀菽。
#高丽史41卷-世家41-恭愍王4-17-40-1368

八月庚午下都佥议侍中柳濯签书密直郑思道于巡军以李春富为都佥议侍中。
#高丽史41卷-世家41-恭愍王4-17-41-1368

乙未王闻

大明兵围皇城甚急以左常侍曹敏修为义静州等处安慰使前典理判书林坚味为安州巡抚使。
#高丽史41卷-世家41-恭愍王4-17-42-1368

九月辽阳省平章洪宝宝遣使来聘。
#高丽史41卷-世家41-恭愍王4-17-43-1368

辛丑以李成林为杨广道都巡问使; 李金刚为全罗道都巡问使。
#高丽史41卷-世家41-恭愍王4-17-44-1368

戊申幸马岩影殿。
#高丽史41卷-世家41-恭愍王4-17-45-1368

甲寅始赐正陵光岩寺米月三十石又养鸠宫中数百作笼费布一千匹饲谷月十二斛。
#高丽史41卷-世家41-恭愍王4-17-46-1368

乙卯本国人金之秀自元来言:

"大明舟师万余　泊通州入京城元帝与皇后奔上都太子战败又奔上都。"
#高丽史41卷-世家41-恭愍王4-17-47-1368

丙辰杖柳淑于洪州金达祥于淸州辛旽寻遣人杀之。
#高丽史41卷-世家41-恭愍王4-17-48-1368

丁巳令百官议通使

大明。
#高丽史41卷-世家41-恭愍王4-17-49-1368

始赐辛旽妾般若米月三十石。
#高丽史41卷-世家41-恭愍王4-17-50-1368

冬十月癸酉遣判宗簿寺事文天式如元贺千秋节天式至辽阳道梗而还杖复遣之。
#高丽史41卷-世家41-恭愍王4-17-51-1368

甲戌以金兰为西北面都体察使。
#高丽史41卷-世家41-恭愍王4-17-52-1368

十一月丙午对马岛万户崇宗庆遣使来朝赐宗庆米一千石。
#高丽史41卷-世家41-恭愍王4-17-53-1368

丁未遣礼仪判书张子温聘于吴王吴王礼待甚厚使六部御史台宴慰。 至台宴日张乐大夫谓子温曰: "台宴未尝用乐今日之乐为使臣也。" 子温曰: "乐以和为主诸公旣以和气相接何必乐为  夫子曰: '乐云乐云锺鼓云乎哉礼云礼云玉帛云乎哉。'" 大夫曰: "尙书旣知礼乐之本不必用乐。" 乃止吴王闻之加厚礼以送。
#高丽史41卷-世家41-恭愍王4-17-54-1368

己酉幸康安殿观乐。
#高丽史41卷-世家41-恭愍王4-17-55-1368

丙辰元遣利用监太卿峦子罕来诏分命诸将以图恢复。 王迎于行省。
#高丽史41卷-世家41-恭愍王4-17-56-1368

己未王宴元使于时御宫。
#高丽史41卷-世家41-恭愍王4-17-57-1368

甲子遣赞成事李成瑞如元贺正。
#高丽史41卷-世家41-恭愍王4-17-58-1368

十二月甲申以李春富为都佥议右侍中; 李仁任为佐侍中。
#高丽史41卷-世家41-恭愍王4-18-01-1369

○(己酉)十八年春正月辛丑辽阳省纳哈出及平章洪宝宝遣使来聘。
#高丽史41卷-世家41-恭愍王4-18-02-1369

壬寅王亲祭公主魂殿。 奏妓乐极　如平生。 德宁公主及辛旽侍宴夜分乃罢。
#高丽史41卷-世家41-恭愍王4-18-03-1369

二月丁卯亲祭正陵。
#高丽史41卷-世家41-恭愍王4-18-04-1369

癸酉幸王轮寺。
#高丽史41卷-世家41-恭愍王4-18-05-1369

戊子元遣中书省右丞豆利罕赐王衣酒。 王赠豆利罕衣服金带不受。
#高丽史41卷-世家41-恭愍王4-18-06-1369

三月癸卯元遣使进王为右丞相。
#高丽史41卷-世家41-恭愍王4-18-07-1369

