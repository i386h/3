<!-- { "loadSidebar": true } -->
三月庚子御史台奏: "伏审前月制: '播谷伊始雨泽愆期深用*　{　}　其丙戌年肆赦颁示赈济条*昼{　}内可行之事未得施行者速令攸司举行。' 臣等已遵制旨施行唯今大云大安两寺之役方兴丁匠废农一夫不耕必有饥者三时之务安可夺焉又　赦书云一切土木之役限三年停罢举国欣欣皆感德音而竟不行之信者国之大宝不可　也食言之谤恐由此起伏望两寺之役*　{须}俟农隙。" 从之。
#高丽史7卷-世家7-文宗1-02-11-1048

癸卯尊靖宗定信王妃为容信王后。
#高丽史7卷-世家7-文宗1-02-12-1048

辛亥设消灾道场于内殿放轻系　逋欠。
#高丽史7卷-世家7-文宗1-02-13-1048

甲寅延昌宫主卢氏卒。
#高丽史7卷-世家7-文宗1-02-14-1048

乙丑雩。
#高丽史7卷-世家7-文宗1-02-15-1048

夏四月庚午幸外帝释院听轩栏说经故事行幸山林将驾还必驻是院命僧乘凤辇轩栏讲法以为例程。
#高丽史7卷-世家7-文宗1-02-16-1048

甲戌幸妙通寺。
#高丽史7卷-世家7-文宗1-02-17-1048

甲午陨霜于土山县。
#高丽史7卷-世家7-文宗1-02-18-1048

五月甲子王如玄化寺。
#高丽史7卷-世家7-文宗1-02-19-1048

六月戊辰王如奉恩寺。
#高丽史7卷-世家7-文宗1-02-20-1048

癸未祭中　。
#高丽史7卷-世家7-文宗1-02-21-1048

丁亥祭后农。
#高丽史7卷-世家7-文宗1-02-22-1048

东女眞首领吴史等二十六人来朝。
#高丽史7卷-世家7-文宗1-02-23-1048

己丑虑囚。
#高丽史7卷-世家7-文宗1-02-24-1048

秋八月庚午设金刚明经道场于会庆殿。
#高丽史7卷-世家7-文宗1-02-25-1048

丙子附靖宗于*大庙。
#高丽史7卷-世家7-文宗1-02-26-1048

九月甲寅东女眞归德将军阿豆等三十六人来朝。
#高丽史7卷-世家7-文宗1-02-27-1048

丙辰设百座仁王道场于会庆殿三日饭僧一万于球庭二万于外山名寺。
#高丽史7卷-世家7-文宗1-02-28-1048

冬十月甲戌王乘象辂宿斋宫乙亥　于*大庙还御神凤楼赦。
#高丽史7卷-世家7-文宗1-02-29-1048

十一月乙未门下侍中崔　以下两府及常　员　飨执事者　推恩增级。
#高丽史7卷-世家7-文宗1-02-30-1048

戊申设八关会幸法王寺。
#高丽史7卷-世家7-文宗1-02-31-1048

己未契丹遣崇禄少卿邢彭年来贺生辰。
#高丽史7卷-世家7-文宗1-02-32-1048

辛酉契丹东京回礼使　州刺史高庆善来。
#高丽史7卷-世家7-文宗1-02-33-1048

十二月乙丑朔御干德殿受生辰贺。
#高丽史7卷-世家7-文宗1-02-34-1048

甲午晦日食。
#高丽史7卷-世家7-文宗1-03-01-1049

○(己丑)三年春正月乙巳东女眞阿骨等三十二人来献骏马。
#高丽史7卷-世家7-文宗1-03-02-1049

契丹遣萧惟德王守道来册王诏曰: "卿缵袭王封绍兴祖业飞章双阙嘉织　之聿修考礼曲台宜册函之显锡兼申颁赐用示眷怀今差使千牛卫上将军萧惟德使副御史大夫王守道持节备礼册命幷赐车服冠剑印绶及衣带匹*　{段}鞍马诸物具如别录到可祗受。" 册曰: "朕绛阙承　祖有功而宗有德靑藩建社大者王而小者侯虽武肃于群雄亦柔怀于远裔式全大义永保鸿图其有缵服开荣飞章述职控临日域居苍龙列宿之方尊奬天庭奉白马刑牲之约爰举旌畴之命是行册拜之仪咨尔匡时致理竭节功臣开府仪同三司守太保兼侍中上柱国高丽国王食邑七千户食实封一千户王徽玉藻含温金球播雅宇量平呑于渤　风棱峻屹于　仑蝇字观书洞探经纶之略鹤铃蕴术深知战伐之机　自分启三　绍兴五覇寻就颁于凤　　为长于　城四方于宣匡合之名辉信史一变至道　循之化洽熙民加以靖恭无骄满之容忠孝有委输之节　陈　　继走梯航宜考礼于曲台载图勋于盛府班崇絶席秩峻专车袭乃王封增之井赋仍锡褒功之号倂推懋赏之恩遣使千牛卫上将军萧惟德使副御史大夫王守道持节备礼册命尔为守太傅兼中书令特封高丽国王加食邑三千户食实封三百户仍赐资忠奉上四字功臣阶勋如故于戱周赐　弓尤重专征之柄汉颁玄钺益雄作翰之权今古相望宠灵若是勉副殿邦之寄无忘奉国之诚钦荷丕言以绥吉履。" 丙午王受册于南郊。
#高丽史7卷-世家7-文宗1-03-03-1049

二月乙亥以崔　守太保; 李子渊守司徒; 王宠之守司空上柱国; 郑杰同知中枢院事; 蔡忠显为礼部尙书; 崔延　杨鉴为左右散骑常侍。
#高丽史7卷-世家7-文宗1-03-04-1049

甲申册弟平壤公基守太师兼内史令。
#高丽史7卷-世家7-文宗1-03-05-1049

三月癸巳朔东北路监仓使奏: "交州防御判官李惟伯缮理城池修备器械为诸郡第一且其所部连城长杨吏民等言惟伯上任以来劝农恤民虽秩满当代愿得见借。" 王嘉之付尙书吏部。
#高丽史7卷-世家7-文宗1-03-06-1049

庚子飨八十以上国老尙书右仆射崔辅成司宰卿赵　太子詹事李泽成等于合门王亲临赐酒仍赐辅成　等公服各一袭　头二枚脑原茶三十角泽成公服一袭许令合门乘马出正衙门三老固辞。 翼日飨庶老男女及义夫节妇孝子顺孙鳏寡孤独废疾于球庭赐物有差。
#高丽史7卷-世家7-文宗1-03-07-1049

癸卯以韦靖为尙书右仆射; 魏崇摄户部尙书; 吴演为摄工部尙书。
#高丽史7卷-世家7-文宗1-03-08-1049

乙巳契丹所掳凤州喜达等三十人还。
#高丽史7卷-世家7-文宗1-03-09-1049

甲寅东女眞麻离害等二十人来献良马。
#高丽史7卷-世家7-文宗1-03-10-1049

戊午以李仁静为尙书左仆射柱国; 金廷俊为中枢院使判御史台事; 郑杰为秘书监知中枢院事; 金元鼎为礼宾卿同知中枢院事。
#高丽史7卷-世家7-文宗1-03-11-1049

夏四月乙丑西女眞符巨等二十人来献良马。
#高丽史7卷-世家7-文宗1-03-12-1049

丁亥东女眞奉国将军沙伊罗等七十九人来献骏马。
#高丽史7卷-世家7-文宗1-03-13-1049

戊子纳平章事金元　女为妃。
#高丽史7卷-世家7-文宗1-03-14-1049

五月甲子御文德殿覆试赐朴仁寿等及第。
#高丽史7卷-世家7-文宗1-03-15-1049

六月戊辰东蕃海贼寇临道县掳十七人。
#高丽史7卷-世家7-文宗1-03-16-1049

壬申东北路兵马使奏: "云　县折冲军队正惟古等十一人夜巡行到泉井戍有蕃贼四十余人突入屯中军卒皆奔匿惟古挺身奋击贼遂溃走请量功授职。"
#高丽史7卷-世家7-文宗1-03-17-1049

戊子制: "每岁自六月至立秋颁　于诸致仕辅臣三日一次仆射尙书卿监大将军以上七日一次以为永制。"
#高丽史7卷-世家7-文宗1-03-18-1049

秋七月丁酉东蕃海贼寇金壤县掳二十人。
#高丽史7卷-世家7-文宗1-03-19-1049

八月己巳宋台州商徐赞等七十一人来献方物。
#高丽史7卷-世家7-文宗1-03-20-1049

辛巳宋泉州商王易从等六十二人来献珍宝。
#高丽史7卷-世家7-文宗1-03-21-1049

九月庚子延德宫妃生子赐名蒸。
#高丽史7卷-世家7-文宗1-03-22-1049

冬十月丁亥虑囚。
#高丽史7卷-世家7-文宗1-03-23-1049

十一月壬寅耽罗国振威校尉夫乙仍等七十七人北女眞首领夫举等二十人来献土物。
#高丽史7卷-世家7-文宗1-03-24-1049

戊午东南海船兵都部署司奏: "日本对马岛官遣首领明任等押送我国飘风人金孝等二十人到金州。" 赐明任等例物有差。
#高丽史7卷-世家7-文宗1-03-25-1049

十二月己未朔契丹遣殿中少监马佑来贺生辰。
#高丽史7卷-世家7-文宗1-04-01-1050

○(庚寅)四年春正月己丑朔放朝贺东北面都兵马使朴成杰奏: "上年十月海贼夺鎭溟兵船二　而去兵马录事文扬烈卽率兵船与元兴都部署判官宋齐罕追至贼穴焚荡庐舍斩　二十级而还其功可赏。" 制: "付都兵马使。"
#高丽史7卷-世家7-文宗1-04-02-1050

癸卯以门下侍中崔　守太傅。
#高丽史7卷-世家7-文宗1-04-03-1050

丙午东北面兵马录事卫尉注簿朴庸载陛辞。 制: "蕃人有欲来朝者非贼首那拂勿许入朝。" 以蕃类三百人勒留京馆故也。
#高丽史7卷-世家7-文宗1-04-04-1050

乙卯以金元　为门下侍郞平章事判尙书刑部事; 李子渊为内史侍郞平章事; 郑杰为中枢院使翰林学士承旨。
#高丽史7卷-世家7-文宗1-04-05-1050

三月丙午东女眞宁塞将军　汉等十二人柔远将军阿加主等三十人中尹仍*于宪等四人将军要罗那等三十八人来献良马怀化将军阿加主等六人进豹鼠皮赐物有差　汉等十五人以曾犯边留之。
#高丽史7卷-世家7-文宗1-04-06-1050

夏四月辛酉谒显宣二陵肆赦。
#高丽史7卷-世家7-文宗1-04-07-1050

癸酉渤海开好等来投。
#高丽史7卷-世家7-文宗1-04-08-1050

癸未命有司: "检定东女眞大小乞罗尼村疆界以备寇。"
#高丽史7卷-世家7-文宗1-04-09-1050

六月戊辰东蕃海贼寇烈山县宁波戍掠男女十八人。
#高丽史7卷-世家7-文宗1-04-10-1050

己卯制: "东北界沿海城堡军民未获安业欲怀远人莫如愼简元帅宜以兵部尙书杨鉴为今秋冬番兵马使。"
#高丽史7卷-世家7-文宗1-04-11-1050

秋七月丙戌朔东蕃贼寇派川县。
