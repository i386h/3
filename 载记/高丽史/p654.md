<!-- { "loadSidebar": true } -->
太祖及曹敏修边安烈之第以皆屯军门外不在家故不得害而还。 己酉诸将会议崇仁门使李和赵仁璧沈德符王安德诣阙请悉出宫中兵仗鞍马。 庚戌诸将请出宁妃禑曰: "若出此妃我当偕出。" 于是诸元帅领兵守阙请禑如江华禑不得已乃出执鞭据鞍曰: "今日已暮矣。" 左右俯伏泣下无应之者遂与宁妃及燕双飞出会宾门向江华百官奉传国宝置定妃殿。

太祖欲择立王氏后曹敏修念李仁任荐拔之恩欲立昌恐诸将违己以李穑为时名儒欲籍其言密问之穑曰: "当立前王之子。" 辛亥敏修以定妃敎立昌年九岁。 敎曰: "恭惟我太祖肇一三韩列圣相承罔不事大以礼抚下以仁以保宗社人民四百余年于兹矣。 我先恭愍王寅恭小心畏天敬祖任贤听言以明政敎其功光祖考泽在生民至矣。 及遇

皇明灼知天命率先诸国奉表称臣,

天子嘉之封以王爵赐以金章以为宗社生民之永赖不幸先王薨逝卿父嗣位事大抚下罔有所愆不图为崔莹所惑进鹰犬以导田猎敎刑戮以逞威虐乃至兴师动众构　中国几为宗社生民之祸言之可为痛心。 幸赖祖宗阴　之佑崔莹黜退王亦悔过自逊其位以宗社之祀生民之命付之于卿厥责重矣。 咨尔世子夙兴夜寐小心敬畏礼大臣尊师傅勤学好问从善纳谏毋远耆德毋迩顽童去声色絶游　毋嗜酒以乱神心毋听谗以害忠良于以修己德于以立国政庶可以上不负

天子下不负宗社有一不谨天命人心可不畏欤  呜呼! 为君不易懋敬之哉!" 是日尊母谨妃李氏为王大妃毅淑安正善德六妃宁善和惠两翁主皆归私第絶其供上流诸妃之父姜仁裕崔天俭赵英吉申雅王兴吴忠佐等于远地以曹敏修为杨广全罗庆尙西海交州道都统使我

太祖为东北面朔方江陵道都统使。 朴宜中还自  京师礼部咨曰: "本部钦奉

圣旨高丽表云: '铁岭人户事祖宗以来其文和高定等州本隶高丽以王所言其地合隶高丽以理势言之其数州之地　为元统。 今合隶辽东高丽所言未可轻信必待详察然后已且高丽隔大海限鸭绿始古自为声敎然数被中国累朝征伐者盖为能生　端昔者逆臣弑君朕命絶交彼遣人请听约束数番不允数请不已然后索岁贡以表诚方许交往彼虽称贡岁币连岁皆不如约未几遣人诉难准其诉难将前贡削去只许岁贡种马五十匹决以诸色务纯以此贡比前贡万百分之一耳。 及其进也皆非奉上之物尽皆驽下之兽此侮之一也。 表称谢恩以马为礼及其至也皆　班杂色虽行商亦不以为用者侮之二也。 时或遣人　说温台杭绍苏之民密　事势致令发露侮之三也。 朕尝谕诸来使毋作是奸休禁民生理听民水陆往来明白兴贩何事不成何机不得  暗生奸诈诱引下民致彼　　金帛妄言事势公然被小人之诬是其愚哉  侮之四也。 洪武二十年春朕以匹帛置辽左与高丽易马伐胡彼陪臣等皆以驽来易以价较之本国一马之价可得二三今二三马价易一不堪驽马终不为朕用侮之五也。 噫! 高丽地三面环海一面负山周数千里其中岂无贤智哉  凡所交往此以诚交彼以诈合将以罢交彼又卑辞若此之为朕不知其何心且朕观累朝征伐高丽者汉伐四次为其数寇边境故灭之魏伐二次为其阴怀二心与吴通好故屠其所都晋伐一次为其侮慢无礼故焚其宫室　男女五万口奴之隋伐二次为其寇辽西阙蕃礼故讨降之唐伐四次为其弑君幷兄弟争立故平其地置为九都督府辽伐四次为其弑君幷反复寇乱故焚其宫室斩乱臣康兆等数万人金伐一次为其杀使臣故屠其民元伐五次为其纳逋逃杀使者及朝廷所置官故兴师往讨其王窜耽罗捕杀之原其　端皆高丽自取之也非中国帝王好呑幷而欲土地者也。 今铁岭之地王国有辞其耽罗之岛昔元世祖牧马之场今元子孙来归甚众朕必不絶元嗣措诸王于岛上戍兵数万以卫之两　发粮以赡之以存元之后嗣使元子孙复优游于海中岂不然乎 " 赐曹敏修及我

太祖忠勤亮节宣威同德安社功臣号,

太祖以

穆祖讳辞。 以张思吉为密直副使义州地接辽东往来相继而思吉以土人代父侣为万户悉　情势特加褒奬以慰边民。 诛死人等妻流外者皆许从便。 倭寇全州焚官　又寇金*提{金堤}万顷仁义等县。 我

太祖以疾辞职不听。 以僧混修为国师赞英为王师。 昌下书曰: "　惟我上王请命于王太后谕予小子曰: '若稽我忠烈王忠宣王忠肃王三代故事传位于汝予将就居江都以　养汝其毋逸游毋骄　亲近忠良斥去　　遵守祖宗成宪以底于治!' 惟予小子年方幼　不堪负荷辞至再三不获兪允乃告于宗庙越翌日辛亥遂卽王位爰当更始之初宜布惟新之典二罪以下咸宥除之其崔莹专擅国柄杀戮无辜妾兴师旅获罪上国见今申达  朝廷莹及囚贬一干人等未敢轻有。 于戱! 愼终于始敢忘警戒之心发政施仁庶致　平之理。"
#高丽史137卷-列传50-辛禑5-14-07-1388

七月己卯都堂以禑生日遣三司左使赵仁璧同知密直具成老于江华献衣　。 昌奉大妃李氏徙居寿宁宫卽寿昌宫也避名改之。 倭陷光州命杨广全罗庆尙道都体察使皇甫琳杨广道副元帅都兴全罗道副元帅金宗衍庆尙道副元帅具成老等救之。 日本国使妙　关西省探题源了俊遣人来献方物归被虏二百五十人仍求藏经。 鸭绿江　西草贼寇义州靑水口子。 遣门下赞成事禹仁烈政堂文学　长寿如  京师告禑逊位请昌袭封兼奏崔莹兴师攻辽之罪禑表曰: "臣在蒙幼先臣恭愍王　薨逝惟赖祖母洪氏训诲又不幸而祖母亡有兵马都统使崔莹进鹰犬导田猎罢去书筵臣由是无所闻知近莹因诛权臣林坚味等遂为门下侍中擅执军国之柄恣行诛杀从臾兴师将攻辽阳诸将皆以为不可臣窃自念莹之至此实由臣致　惧殒越无所逃罪。 　臣素　疾病国事且繁情愿闲居　养谨依臣高祖忠烈王　曾祖忠宣王　祖忠肃王焘三代退位于子故事于洪武二十一年六月初八日令臣男昌权行勾当伏望

陛下恕臣妾作谅臣愚衷　臣男昌获沾恩命袭臣名爵不胜幸甚。" 长寿带领崔莹所拘李思敬等以行。 流曹敏修于昌宁。
#高丽史137卷-列传50-辛禑5-14-08-1388

八月以李穑为门下侍中我

太祖守侍中开书筵以李穑领书筵事门下评理郑梦周知书筵事左代言权近左副代言柳琰成均大司成郑道传　充书筵侍读又令司宪府重房史官各一人更日入侍。 密直李光甫本市井无赖人也禑乐游东江游戱忘返光甫逢迎所欲必中禑大悦朝夕不离侧至是下狱杖死。 都评议使司议定田制。 左司议大夫李行等上*　曰: "名器国家所以养贤而待士也设官分职自有定制铨选擢用已有成法故必待奇材茂绩而登庸之自权臣擅政以来多开骤进之门穷乡晩进当途少年耻不若人则籍苍赤以赂之用田宅以贿之又求珍玩以充之饲犬马以足之相胜以力相高以言得先指占批敎未下而某为某官道路喧传名分混淆祖宗崇贤重禄之意安在近来添设之多车不胜载田翁樵子亦贱之若泥沙然由是士无忘躯犯颜之节兵乏　义守死之心。 乞殿下淸净为心以公灭私当注拟迁擢之际恐或有恶德私　之及与一二大臣考其功绩察其德行然后授之则便　阿谀之徒无所容其足矣。 且添设势在不得已而用之除军功外一皆禁断百僚各有职事其无职事者一皆汰去义成德泉诸仓库钱谷所在乞依　储料物例复设使副丞注簿至如省府察院殿下所与共理天职者不可不愼简也宜遵祖宗成规以新一代之理。" 昌下都评议使司司宪府请禁奔竞。 戊申以昌生日放囚赵英吉申雅姜仁裕吴忠佐及曹敏修郑熙启安柱许赟孙光裕梁颢亦皆放归田里。 给毅淑德安善五妃米月三十石。 以倭寇大炽遣慈惠府尹曹彦密直副使崔七夕张思吉和宁尹郑曜御之。 倭寇巨济鎭抚韩元哲获一　斩十八级。 评理尹虎奔竞权门坐免。 改诸道按廉使为都观察黜陟使杨广道政堂文学成石璘; 庆尙道前平壤尹张夏; 全罗道前密直副使崔有庆; 交州江陵道前密直商议金士衡; 西海道密直提学赵云　皆用台*　{谏}之荐。 令各举副使判官改量土田。 下书曰: "予以幼　　居臣民之上任大责重惟不克负荷是惧辅臣宪臣交章以为: '近权奸用事好恶由己赏罚无章有功不赏有罪不罚法毁弊生民受其害宜分遣大臣巡行方鎭州郡以申黜陟!' 予闻是言良用　然命卿等为诸道都观察黜陟使授钺以遣。 呜呼! 赏罚国家之大柄所以劝有功惩有罪也凡大小军民官苟能御寇制胜施惠安民戎功政*迹最殊者在所当劝具状以闻其或失律丧师望敌畏避州郡陷没不及赴救者赃污不法惰慢不任方命虐民者在所当惩两府以上监禁听候奉翊以下以其所犯轻重直断之。 卿等之行犹予亲往当体至怀敬哉!" 倭寇连山县开泰寺又寇淸州儒城鎭岑。 都堂以秋夕遣知密直李彬等献禑衣　酒果。 倭寇乐安郡高兴　安等县屠烧民户又寇晋州牧使李赟战死。 以我

太祖都摠中外诸军事以陆丽为东北面元帅郑曜为都巡问使兼和宁尹。 庆尙道副元帅具成老斩倭五级。 倭寇沃州黄涧永同等县。
#高丽史137卷-列传50-辛禑5-14-09-1388

九月遣王安德享禑于江华安德言将迁王于骊兴禑喜赐安德马一匹。 都堂献禑衣服鞍马给侍女内竖宦者冬衣。 禑自江华迁骊兴郡以其郡兵宿卫收税供奉。 遣三司左使赵仁璧赞成事池涌奇同知密直禹洪寿密直副使柳浚等享禑于通津。 以军器少尹高凤礼为济州畜马兼安抚别监遣之。 己丑雨雹。 雉集寿宁宫设金经道场以禳之。 遣门下评理徐钧衡密直副使兪光佑如  京师贺平定胡人获宝玺表曰: "天戈攸指圣谟如神宝玉是　胡种自屈　均万姓功冠百王钦惟

陛下性　刚明资兼勇智声敎同朔南之被车书臻混一之期　尔虏酋阻于荒裔方闻师旅之出讨已见部落之来投景命惟新贞符益永。 伏念臣生遭熙运权守弊封告厥成功莫诣骏奔之列矢其文德聊申虎拜之词。"
#高丽史137卷-列传50-辛禑5-14-10-1388

十月以李穑我

太祖及文达汉安宗源兼判尙瑞寺事右副代言李行兼尙瑞尹大司成李至兼尙瑞少尹赵浚知门下府事兼大司宪。 取及第李致等。 遣门下侍中李穑签书密直司事李崇仁同知密直金士安如  京师贺正且请王官监国子弟入学请监国表曰: "保国在于事大绥远在于置监兹　卑　庸渎聪听窃惟小邑邈处边　虽蒙声敎之渐尙昧礼义之习冀王官之来　惟圣化之是宣。 伏望

