<!-- { "loadSidebar": true } -->
○蔚珍县别将一校尉三队正八抄军左军各二队右军三队宁塞一队。
#高丽史83卷-志37-兵3-州县军-004

交州道。

○春州道内合保胜一百三十三人精勇七百七十六人一品五百七十二人。

○东州道内合精勇九百七十一人一品六百五十人。

○交州道内精勇四百七十七人一品三百五人。
#高丽史83卷-志37-兵3-州县军-005

杨广道。

○广州道内保胜二百五十八人精勇五百四十六人一品五百三十六人。

○南京道内保胜一百三十三人精勇八百六十四人一品五百二十九人。

○安南道内保胜一百五十九人精勇二百九十二人一品二百八十二人。

○仁州道内保胜一百九十四人精勇一百八十七人一品二百二十七人。

○水州道内保胜一百七十五人精勇二百九十一人一品三百七十二人。

○忠州牧道内保胜二百四十一人精勇三百五十七人一品五百二十人。

○原州道内保胜一百二十二人精勇二百三人一品二百四十八人。

○淸州牧道内保胜五百三十八人精勇七百八人一品八百五十人。

○公州道内保胜三百二十六人精勇五百五十三人一品五百二十七人。

○洪州道内保胜三百三十八人精勇四百九十七人一品七百十三人。

○嘉林道内保胜九十八人精勇二百五十一人一品二百一人。
#高丽史83卷-志37-兵3-州县军-006

庆尙道。

○蔚州道内保胜一百三十四人精勇一百四十五人一品一百八十一人。

○梁州道内保胜五十七人精勇一百四十七人一品一百七十三人。

○金州道内保胜一百八十八人精勇二百七十八人一品四百三十一人。

○密城道内保胜二百四十五人精勇四百二十七人一品五百三十二人。

○尙州牧道内保胜六百六十五人精勇一千三百七人一品一千二百四十一人。

○安东大都护道内保胜五百九十一人精勇九百五十三人一品一千十八人。

○京山府道内保胜五十四人精勇八百一人一品六百四十七人。

○晋州*  {牧}道内保胜二百七十七人精勇四百四人一品七百三十人。

○陜州道内保胜三百七十三人精勇二百二十九人一品四百四十八人。

○巨济道内精勇五十人一品一百二十八人。

○固城道内保胜二十六人精勇五十三人一品一百九人。

○南海道内保胜行首幷十七人精勇十七人一品六十四人。
#高丽史83卷-志37-兵3-州县军-007

全罗道。

○全州牧道内保胜一百五十人精勇一千二百十四人一品八百六十七人。

○南原道内保胜二百五人精勇八百人一品六百三十六人。

○古阜道内保胜五十四人精勇六百十人一品五百四十五人。

○临陂道内精勇三百四十一人一品二百人。

○进礼道内精勇二百十一人一品一百五十二人。

○罗州牧道内保胜四百五十四人精勇八百四十八人一品九百二十二人。

○灵光道内精勇四百一人一品三百六十八人。

○宝城道内保胜三百二十二人精勇四百十二人一品五百十三人。

○升平道内保胜二百四十人精勇一百八十四人一品四百十五人。
#高丽史83卷-志37-兵3-州县军-008

西海道。

○黄州道内保胜二百十四人精勇三百二十人一品二百七十七人。

○谷州道内保胜二百九十五人精勇二百九十三人一品二百九十一人。

○安西大都护道内保胜四百五十人精勇八百七十四人一品八百三十八人。

○　州道内保胜三百三十三人精勇四百五十五人一品二百三十五人。

○瓮津道内精勇二百十人保胜一百七人一品六百十二人。
#高丽史83卷-志37-兵3-州县军-009

京畿。

○开城府道内保胜五十二人精勇二百四十人一品一百九十人。

○承天府道内保胜五十人精勇一百六十人一品一百十三人。

○江华道内保胜一百九十九人精勇五十四人一品一百七十一人。

○长湍道内保胜一百三十四人精勇三百四十三人一品三百三人。
#高丽史83卷-志37-兵3-船军-000

船军。
#高丽史83卷-志37-兵3-船军-001

○忠烈王三十四年忠宣王卽位下敎曰: "船军旣属本司如有冒受钧旨以图免役者卽便断罪配岛。"
#高丽史83卷-志37-兵3-船军-002

恭愍王二十二年五月谏官禹玄宝等上*　曰: "议者以为贼善舟楫不可以水战若造战舰是重困吾民是不然。 水贼不可以陆攻其势明甚且攘贼禁暴本欲为民其可念小弊于民而贻大患于国乎。 今东西江　置防守贼泛海扬扬而来我军临岸拱手而已虽精百万其如水何哉。 宜作舟舰严备器仗顺流长驱塞其要冲贼虽善水安能飞渡。 　得势便擒捷扫荡亦可必也。" 二十三年正月检校中郞将李禧上书曰: "今倭寇方炽乃驱烟户之民不习舟楫者使之水战每至败绩。 臣生长海边曾习水战愿率海岛出居民及自募人惯于操舟者与之击贼期以五年永淸海道。" 中郞将郑准提亦上书献策王大悦以禧为杨广道安抚使准提为全罗道安抚使兼倭人追捕万户以禧伴　六十七人准提伴　八十五人皆授添设职又令密直司　给空名千户牒二十百户牒二百。 初六道都巡察使崔莹造船二千欲以六道军骑船捕倭百姓畏惧破家逃役者十常五六及准提等建议事遂寝。
#高丽史83卷-志37-兵3-船军-003

辛禑三年十月出市廛商贾以充海道之军。  四年二月佥五部坊里军令乘船捕倭。  十三年四月佥京圻左右道军人为骑船军以防东西江倭寇。
#高丽史83卷-志37-兵3-船军-004

恭让王元年十月以朴麟佑为杨广左右道水军都万户下旨曰: "领道内兵船察其万户千户领船头目人等能否有不能者择有才干威望者代之令预备器械追捕倭贼若各船万户等擅自放军以营己私隐泊深浦不及应变者各船大小军官及都万户依军法断罪。"  三年都堂启曰: "召募海边人民三丁为一户定为水军诸道滨海之田不收租税以养水军妻子。" 从之。
#高丽史83卷-志37-兵3-工役军-000

工役军。
#高丽史83卷-志37-兵3-工役军-001

○明宗二十一年八月分外方役军为三番。 旧制诸州一品军分为二番当秋而递使之循环比缘营造合而役之至是分焉。
#高丽史83卷-志37-兵3-工役军-002

忠宣王元年三月重新康安延庆二宫令郡县送民为夫其数不可纪。 宰臣议发两宫营造夫见任宰相及诸君日出三名致仕宰相及见任三品日出二名四品以下出有差是谓品从。 又以其人为夫其人者主宫室修营官府使令之役。 郡县吏之子必经是役然后得补吏职。
#高丽史83卷-志37-兵3-工役军-003

忠惠王后四年五月新宫别造成都监令出诸君宰枢品从五名三品四名四品三名五六品二名七八品一名九品权务幷一名各限五日输材木违者重罚。 又令各司纳鍮铜诸君役夫日役三十人大君四十人其下有差。 若阙一日卽征布如其人例。
志卷第三十七。

#高丽史84卷-志38-00-00-00-000

志卷第三十八。 高丽史八十四。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史84卷-志38-刑法1-00-00-000

刑法一。
#高丽史84卷-志38-刑法1-00-00-001

○刑以惩其已然法以防其未然。 惩其已然而使人知畏不若防其未然而使人知避也。 然非刑则法无以行。 此先王所以　用而不能偏废者也。 高丽一代之制大抵皆仿乎唐至于刑法亦采唐律　酌时宜而用之。 曰狱官令二条名例十二条卫禁四条职制十四条户婚四条廐库三条擅兴三条盗贼六条鬪讼七条诈伪二条杂律二条捕亡八条断狱四条摠七十一条删烦取简行之一时亦不可谓无据。 然其弊也禁网不张缓刑数赦奸凶之徒脱漏自恣莫之禁制及其季世其弊极矣。 于是有建议杂用元朝议刑易览大明律以行者又有兼采至正条格言行事宜成书以进者。 此虽切于救时之弊其如大纲之已　国势之已倾何。 今以见于史者记其梗　使考得失作刑法志。
#高丽史84卷-志38-刑法1-名例-00-000

名例。
#高丽史84卷-志38-刑法1-名例-笞刑五-001

笞刑五。

○一十折杖七赎铜一斤。

○二十折杖七赎铜二斤。

○三十折杖八赎铜三斤。

○四十折杖九赎铜四斤。

○五十折杖十赎铜五斤。
#高丽史84卷-志38-刑法1-名例-杖刑五-001

杖刑五。

○六十折杖十三赎铜六斤。

○七十折杖十五赎铜七斤。

○八十折杖十七赎铜八斤。

○九十折杖十八赎铜九斤。

○一百折杖二十赎铜十斤。
#高丽史84卷-志38-刑法1-名例-徒刑五-001

徒刑五。

○一年折杖十三赎铜二十斤。

○一年半折杖十五赎铜三十斤。

○二年折杖十七赎铜四十斤。

○二年半折杖十八赎铜五十斤。

○三年折杖二十赎铜六十斤。
#高丽史84卷-志38-刑法1-名例-流刑三-001

流刑三。

○二千里折杖十七配役一年赎铜八十斤。

○二千五百里折杖十八配役一年赎铜九十斤。

○三千里折杖二十配役一年赎铜一百斤。
#高丽史84卷-志38-刑法1-名例-死刑二-001

死刑二。

○绞赎铜一百二十斤。

○斩[赎铜上同。]
#高丽史84卷-志38-刑法1-名例-刑杖式-001

刑杖式[尺用金尺。]。

○脊杖长五尺大头围九分小头围七分。

○臀杖长五尺大头围七分小头围五分。

○笞杖长五尺大头围五分小头围三分。
#高丽史84卷-志38-刑法1-名例-辜限-001

辜限。

○手足殴伤人者限十日。

○以他物殴伤人者限二十日。

○以刃及汤火殴伤人者限四十日。

○折趺支体及碎骨限五十日。[被伤日晩则当至限日之晩便满。]
#高丽史84卷-志38-刑法1-名例-禁刑-001

禁刑。

○国忌

○十直[初一日初八日十四日十五日十八日二十三日二十四日二十八日二十九日三十日]
○俗节[元正上元寒食上巳端午重九冬至八关秋夕]
○愼日[岁首子午日二月初一日]

#高丽史84卷-志38-刑法1-公式-00-000

公式。
#高丽史84卷-志38-刑法1-公式-相避-000

相避。
#高丽史84卷-志38-刑法1-公式-相避-001

本族。

