<!-- { "loadSidebar": true } -->
珦忧学校日衰议两府曰: "宰相之职莫先敎育人材今养贤库　竭无以养士请令六品以上各出银一斤七品以下出布有差归之库存本取息为'赡学钱'" 两府从之以闻。 王出内库钱谷助之密直高世自以武人不肯出钱珦谓诸相曰: "夫子之道垂宪万世臣忠于君子孝于父弟恭于兄是谁敎耶若曰: '我武人何苦出钱以养尔生徒。' 则是无孔子也而可乎 " 世闻之　甚卽出钱珦又以余　付博士金文鼎等送中原　先圣及七十子像幷求祭器乐器六经诸子史以来且荐密直副使致仕李　典法判书李　为经史敎授都监使于是禁内学馆内侍三都监五库愿学之士及七管十二徒诸生横经受业者动以数百计有诸生不礼先进珦怒将罚生谢罪珦誓曰: "吾视诸生犹吾子孙诸生何不　老夫意 " 因引至家置酒诸生相谓曰: "公之待我以诚如此若不化服我为人耶 " 三十二年复以佥议中赞致仕卒年六十四谥文成及葬七管十二徒素服祭于路。
#高丽史105卷-列传18-安珦-004

珦庄重安详人皆畏敬在相府能谋善断同列顺承惟谨不敢争常以兴学养贤为己任虽谢事家居未尝忘于怀喜宾客好施为文章淸劲可观且有鉴识金怡白元恒未达时珦见之曰: "他日必皆贵显。" 又李齐贤李异同年生俱有名珦召令赋诗曰: "齐贤必贵且寿异则不年矣。" 果皆验晩年常挂晦庵先生眞以致景慕遂号晦轩蓄儒琴一张每遇士之可学者劝之忠肃六年议以从祀文庙有谓珦虽建议置赡学钱岂可以此从祀其门生辛　力请竟从祀。
#高丽史105卷-列传18-安珦-005

○子于器忠烈朝登第累迁国学典酒右承旨升密直副使忠宣以珦扈从入朝不久而还　之将罪于器会赦免忠肃卽位除密直副使兼大司宪亡何罢于器以元尹赵珝代之珝方为忠宣所宠而于器有公望无内援识者惜之尝出鎭合浦以廉干称十六年以检校赞成事卒遗命薄葬子牧。
#高丽史105卷-列传18-安珦-006

○牧登第忠肃时判典校寺事尝出其妻元使秃万馆于家问其故牧具语之秃万曰: "妇人发长意短何足过耶谚云: '一女怨天六月降霜。' 子其思之。" 牧感其言遂为夫妇如初累迁密直副使恭愍时封顺兴君卒谥文淑子元崇。
#高丽史105卷-列传18-薛公俭-000

薛公俭。
#高丽史105卷-列传18-薛公俭-001

○薛公俭淳昌郡人父愼登第以吏干称官至枢密院副使愼母赵氏四乳而生八子三子登科封国大夫人公俭初调乔桐监务选补都兵马录事高宗末登第官累礼部郞中元宗朝拜军器监从世子如元以功累迁右副承宣忠烈初进密直副使为必　赤历监察大夫知佥议府事寻升　理引年乞退加赞成事致仕又加中赞致仕卒年七十九谥文良性廉谨正直接物以恭持己以俭朝官六品以上有亲丧虽素不知必素服往吊有造谒者无贵贱倒　出迎尝卧疾蔡洪哲往诊之布被莞席萧然若僧居出而叹曰: "自吾辈望公所谓壤　之与黄鹤。" 配享忠烈庙子之　赞成事。
#高丽史105卷-列传18-兪千遇-000

兪千遇。
#高丽史105卷-列传18-兪千遇-001

○兪千遇字之一初名亮又改　长沙县人高宗朝登第籍内侍尙书金敞器之荐于晋阳公崔怡怡曰: "貌虽不扬诚可人也置之政房遂为门客累迁吏部侍郞崔沆欲令按察使征诛流人田谷千遇曰: "今流民未集此令若行民必受病。" 沆然之寝其事蒙兵来侵将徙三陟山城郡人重迁遗千遇银甁三十得不徙沆知之责千遇曰: "尔读书知义理何贪污至此 " 配于岛未几宥还后以事又配岛其母赂金承俊珍宝请召还承俊言于其兄仁俊曰: "今政房崔允恺摸棱少分辨其余新进无可与论事者可召千遇。" 仁俊闻于王召还千遇又厚赂宠宦复入政房为兵部侍郞。
#高丽史105卷-列传18-兪千遇-002

元宗初拜枢密院右副承宣寻加知奏事掌铨选引同年田文胤为殿中侍御史崔牧为正言卫社诸功臣以为: "千遇擢所亲置台省欲以相援。" 于是始构隙功臣多倚仁俊请官其族千遇每以义抑之功臣皆怨有白就文者尝于千遇门下登第娶内僚金衍女衍卽仁俊舅也衍请仁俊以就文为海阳府录事仁俊许之千遇不听大将军吴寿山勇而暴亦为其甥朱然求海阳府录事千遇以然无才望乃用秘书郞崔　若寿山道遇　若鞭之　若堕马寿山欲跃马　杀之大将军朴琪救免　若竟以恐怖得疾死寿山言于朝曰: "兪承宣擅政会当数其罪戮之。" 约诸武人会礼宾省伺之或以告千遇千遇笑曰: "命也。" 承俊呼寿山曰: "与夺之权不在主上乎若等敢辱承宣是不有主上与令公也而可乎 " 令公指仁俊于是皆散。
#高丽史105卷-列传18-兪千遇-003

千遇弟将军元绩与郞将郑守卿谋去仁俊事觉仁俊囚元绩召问千遇曰: "公弟欲杀我知之乎 " 曰: "弟之所为兄岂不知 " 曰: "何不告我 " 曰: "元绩尝以语我问所与谋者曰: '某人也。' 曰: '若与此辈作大事乎 ' 杖而逐之我知其必不能就且老母在恐伤其心人谓我食弟自免故未敢告耳。" 衍曰: "公若言不知祗益人疑今以实告何责为且吾固知公之爱母也昔吾弟享客公独不啖枾问其故则将以遗母今言恐伤母心信然矣只罢其职。" 杀元绩。
#高丽史105卷-列传18-兪千遇-004

千遇久典机要多受四方馈遗遂致富　其所畜作佛事于禅源寺为仁俊祈福盖欲免怀璧之祸也历知门下省事　知政事时林衍议废立历问宰枢皆莫敢对千遇曰: "此大事也请公反复思之　今世子在上国待其还亦未晩也。" 衍竟不从及衍子惟茂议拒命千遇曰: "王与世子引上国兵以来闭城而拒岂臣子之义乎虽欲固守得乎 " 惟茂大不悦会惟茂诛不及祸后　达鲁花赤流仁勿岛语在柳璥传未几召还为中书侍郞平章事忠烈卽位革官制降授　文学事判版　司事王将册公主千遇名其殿为元成伍允孚言于公主曰: "元成者显王妃谥也用为殿额不祥。" 公主怒千遇因左右解之曰: "臣诚不知其然又安知公主非元成后再世耶 " 遂讽王以谓帝女下降实为罕古宜献汤沐邑公主喜曰: "蒙古之法名非所讳。" 遂不问。
#高丽史105卷-列传18-兪千遇-005

千遇体短小聪敏耿介少与柳璥齐名然其德器不及璥远甚性多机辩言与行违貌虽勤恪内实不然人谓其孝友信义但钓名耳其局量浅狭务胜于人有求不得辄　见　　必报衣服第宅极侈丽尝为史官不修史藁曰: "当时国家事皆晋阳公所为吾蒙恩厚何敢传其恶于后世 " 卒年六十八谥文度无子外孙朴　登第官至赞成事淸简自守信浮屠。
#高丽史105卷-列传18-赵仁规-000

赵仁规[*(赵)瑞*(赵)琏*(赵)德裕*(赵)璘*(赵)延寿*(赵)玮]。
#高丽史105卷-列传18-赵仁规-001

○赵仁规字去尘平壤府祥原郡人母梦日入怀因有身生而颖悟稍长就学略通文义国家选子弟通敏者习蒙古语仁规与是选以未能出　辈闭户三年昼夜不懈遂知名得补诸校累迁将军忠烈时仁规使麾下卒介三诱南京民八人为獭户民之逃赋者多附之岁纳獭皮于敬成宫半入仁规家南京司录李益邦囚介三仁规诉公主曰: "南京吏裂掷宫敎。" 公主怒逮系益邦及副使崔资寿遣将军林庇鞫之庇具得其实以复公主还民元籍流二人寻释之。
#高丽史105卷-列传18-赵仁规-002

有宰相奏鹰坊之害王怒欲请回回之见信于帝者分掌鹰坊令宰相不复言仁规力谏而止拜右承旨王上书中书省曰: "陪臣赵仁规晓蒙汉语译朝廷诏　文字无有违误予昔侍天庭终始随从又事公主恪勤朝夕请赐牌面充王京脱脱禾孙兼推考官头目。" 元以为宣武将军王京断事官脱脱禾孙赐金牌王敎曰: "仁规当东征时能以国家事奏达宸所天子授寡人中书左丞相又赐群臣都元帅万户千户金银牌皆其功也宜别录功赐田民子孙超等录用。"
#高丽史105卷-列传18-赵仁规-003

王尝御南门中赞金方庆醉骑而过仁规素与方庆权势相逼至是乘机　之乃囚方庆于巡马所历知密直司事佥议赞成事都评议录事金温妻夜窃　家财被执　夫与仁规为姻　仁规缚温妻杖之人皆非之王欲拜中赞仁规曰: "君恩虽至重洪子藩以德望为　宰旣久臣遽处其上如众议何 " 固辞乃止未几拜中赞寻为左中赞宰枢条上时弊三事王怒仁规恐祸及己密告王曰: "前上三事非臣所知请鞫之。" 王囚都评议录事李纡巡马所命万户高宗秀讯倡议者宗秀痛加　掠纡诬以李混对混坐此罢。
#高丽史105卷-列传18-赵仁规-004

二十四年加司徒侍中　知光政院事初仁规女为忠宣王妃至是有人贴匿名书于宫门云: "赵仁规妻敎巫呪咀使王不爱公主而钟爱己女。" 公主下仁规及其妻于狱元遣使鞫仁规又鞫仁规妻极惨酷妻诬服遂执仁规及女壻崔　绍朴瑄以归皆籍其家输使臣馆元杖流仁规于安西　绍于巩昌后放还仁规王以帝命卽除判都佥议司事忠宣在元以仁规为咨议都佥议司事平壤君开府置官属赐宣忠翊戴辅祚功臣号遣承旨金之兼来启曰: "赵仁规年高德邵为国元老许朝会玉带倾盖侍从赞拜不名剑履上殿国有大事佥议密直一人就家咨　若有不听仁规及中赞崔有　约束者以违法论。" 王从之三十四年卒年七十二谥贞肃。
#高丽史105卷-列传18-赵仁规-005

仁规美风仪寡言笑涉猎传记初国人虽学蒙古语未有善敷对者我使如京必令大宁摠管康守衡引入奏仁规尝献　金*磁器世祖问曰: "　金欲其固耶 " 对曰: "但施彩耳。" 曰: "其金可复用耶 " 对曰: "*磁器易破金亦随毁宁可复用 " 世祖善其对命自今*磁器毋　金勿进献又曰: "高丽人解国语如此何必使守衡译之。" 有王人与我国蓄憾欲改土风　帝事　测仁规单骑入觐敷奏明辨事遂寝西北二鄙复归于我亦仁规专对之功王每有奏请必遣仁规凡奉使者三十颇着勤劳然起于微贱骤秉钧轴为人外似端庄恬正以故得幸常出入王卧内多聚田民致富加以国舅权倾一时子壻皆列将相人无敢比者及　疾子壻迎医诊视仁规曰: "吾发迹行伍官至极品年踰七旬死生有命安用医为 " 时诸子在元唯琏侍疾谓曰: "汝家兄弟　妹且九人愼勿忿争取笑于人待汝昆季来具训之永为家法。" 子瑞琏珝玮。
#高丽史105卷-列传18-赵仁规-006

