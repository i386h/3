<!-- { "loadSidebar": true } -->
#高丽史22卷-世家22-高宗1-02-12-1215

庚午王奉太后移御淸州洞宫。
#高丽史22卷-世家22-高宗1-02-13-1215

壬申谒显陵。
#高丽史22卷-世家22-高宗1-02-14-1215

壬午幸妙通寺。
#高丽史22卷-世家22-高宗1-02-15-1215

乙酉谒昌陵。
#高丽史22卷-世家22-高宗1-02-16-1215

冬十月辛卯谒厚陵。
#高丽史22卷-世家22-高宗1-02-17-1215

乙未亲　于*大庙奉玉册追上尊号。 第一太祖室册云: "提汉祖之三尺剑我武惟扬统殷汤之九有师其兴也勃　　不可尙已荡荡无能名焉。" 第二惠宗室册云: "躬　甲胄助成王业之艰难望极云　率致民心之倾附。" 第三显宗室册云: "当王室乱离之际戡定厥功革邦人　薄之风同归于理外则定州牧之旧制内则立社稷之新图扫敌国之百万兵　然莫御筑边城者十八邑备其不虞。 终致*大平之基故号中兴之主。" 第四宣宗室册云: "缵父兄緖握军国权嗣子早让虽未逮于后昆余烈独多故首　于穆位。" 第五肃宗室册云: "卜文帝龟横之兆再造汉家应元皇龙化之谣中兴晋室。" 第六睿宗室册云: "历先王三五代缵承祖业之瓜　　宝位二九年抚育黎元之子慕南巡西狩而观风设敎北伐东征而偃武修文幸学以养人才施药以救民病。" 第七仁宗室册云: "葺内阙以示重威征西都而新污俗亲耕帝籍劝民稼穑以厚生幸御贤关论古训谟而敦化。" 第八神宗室册云: "夙锺睿哲之资久服公侯之度圣德不可掩洛水应符神器固有归咸池出日。 轸高祖倦勤之意无乐乎君念周王遗大之艰乃禅于位。" 第九康宗室册云: "本有龙飞之表不*　{须}鸿举之资历数在躬将以重明而继照国家多难确乎无闷以潜藏。 然天授而神扶故圣作而物覩奄临皇极大统　区遂传神器于后　丕显遗风于先祖。" 礼讫至高达坂崔忠献结彩棚迎贺。 王命　乘还御仪凤楼赦。
#高丽史22卷-世家22-高宗1-03-01-1216

○(丙子)三年春正月辛未地震。
#高丽史22卷-世家22-高宗1-03-02-1216

丁丑亲设帝释道场于修文殿。
#高丽史22卷-世家22-高宗1-03-03-1216

辛巳昌乐公主卒壬午诸王宰枢常　官以上诣阙陈慰。
#高丽史22卷-世家22-高宗1-03-04-1216

二月甲申朔日食。
#高丽史22卷-世家22-高宗1-03-05-1216

己丑日本国僧来求其法。
#高丽史22卷-世家22-高宗1-03-06-1216

丁酉燃灯王如奉恩寺。
#高丽史22卷-世家22-高宗1-03-07-1216

三月戊辰始幸干圣寺行帝释斋又设藏经会于宣庆殿。
#高丽史22卷-世家22-高宗1-03-08-1216

辛未幸普济寺。
#高丽史22卷-世家22-高宗1-03-09-1216

夏四月癸巳雨雪。
#高丽史22卷-世家22-高宗1-03-10-1216

旱。
#高丽史22卷-世家22-高宗1-03-11-1216

五月甲寅赐庾硕等及第。
#高丽史22卷-世家22-高宗1-03-12-1216

丁丑祷雨于诸神祠。
#高丽史22卷-世家22-高宗1-03-13-1216

六月癸未朔王如奉恩寺。
#高丽史22卷-世家22-高宗1-03-14-1216

司徒柱国璇卒。
#高丽史22卷-世家22-高宗1-03-15-1216

癸卯祷雨。
#高丽史22卷-世家22-高宗1-03-16-1216

秋七月辛酉大雨。
#高丽史22卷-世家22-高宗1-03-17-1216

闰月甲申分遣诸道察访使问民疾苦察吏淸浊。
#高丽史22卷-世家22-高宗1-03-18-1216

丙戌北界兵马使奏: "金东京*　{总}管府奉圣旨移牒略曰: '昔有　　恃凶入京已与大军年前讲好去讫而后契丹啸聚　耗边方杀戮我生灵焚烧我仓　。 致皇天之厌秽*　{敛}众怨以同归。 胁从者倒戈而攻同谋者倾军而服。 旣人心之戴旧全辽海以如初。 唯叛贼万奴　一方之重委忘皇国之大恩。 用心不臧为天不佑近被隆安府行省移刺全举大军征讨。 旋不三月应有贼徒尽行杀灭虽有残零余党逃在山林亡无日矣旣此贼之失利舍贵邦以何之  窃恐巧言诈谋*闲谍两国旁生侵扰。 若或过界严设除虞就便捉拿牒送前来。 近者契丹余寇西欲渡河闻知　　约会本朝大军挟攻掩杀自知无所归而奔波逃去潜犯婆速境。 自今已遣大军句当外分头差有心力能干官会合诸道六军指日来到。 一行军数浩大窃恐阙误粮食幷马军　战致马匹瘦弱以此。 今移牒前去借粮储马匹贵国宜量力起送前来患难相救忧乐相同。 设有安危难分彼此愿虑远以信从使回牒以速到。'" 时金宣抚蒲鲜万奴据辽东僭称天王国号大眞。 先是金再牒乞　国家令边官拒而不纳。 自去年金人因兵乱资竭争*　{赍}珍宝款义静州关外互市米谷至以银一锭换米四五石故商贾争射厚利国家虽严刑籍货然犹贪渎无厌潜隐互市不絶。 金将率兵到关责云: "何弃旧好不通告　乎 " 乃掳十余人而去中道脱还。
#高丽史22卷-世家22-高宗1-03-19-1216

戊子设消灾道场于宣庆殿。
#高丽史22卷-世家22-高宗1-03-20-1216

八月壬戌王如玄化寺。
#高丽史22卷-世家22-高宗1-03-21-1216

乙丑契丹遗种金山金始二王子遣其将鹅儿乞奴二人引兵数万渡鸭绿江侵宁朔定戎之境。
#高丽史22卷-世家22-高宗1-03-22-1216

己巳以上将军卢元纯为中军兵马使; 上将军吴应富为右军兵马使; 大将军金就砺为后军兵马使御之。
#高丽史22卷-世家22-高宗1-03-23-1216

辛未北界边报再至丹兵已屠宁德城进围安义龟三州又有兵自麟龙两州界来攻铁宣二州。
#高丽史22卷-世家22-高宗1-03-24-1216

乙亥以朔州分道将军卢仁绥昌州分道将军车德威不能御丹兵削职以中郞将李希柱金公奭皆借将军而遣之。
#高丽史22卷-世家22-高宗1-03-25-1216

契丹兵驰书报曰: "大辽开国二百余年中被女眞侵犯又将百年其女眞所陷诸邑尽行收复惟婆速路一城不下累次攻讨方得乞降。 官吏依旧任使百姓亦依旧安业。 尔若不降附卽遣大军杀戮的无轻恕。"
#高丽史22卷-世家22-高宗1-03-26-1216

九月壬午以大将军李溥为西海道防护使; 大将军崔愈恭为东界兼春州道防护使。
#高丽史22卷-世家22-高宗1-03-27-1216

朝阳鎭奏: "契丹兵至鎭甲仗别监东大悲院录事刘性臧副将李纯老等击杀二十九人取旗帜钲鼓。" 乃拜性臧司宰注簿; 纯老大悲院录事。
#高丽史22卷-世家22-高宗1-03-28-1216

戊子金来远军移牒宁德城约与夹攻契丹仍索兵马　粮。
#高丽史22卷-世家22-高宗1-03-29-1216

壬辰昌州分道将军金公奭与丹兵战于昌州斩首四十二级延州郞将玄章等屡战斩杀七十余级获牛马八十云州副使薛得儒再战杀五十余级。
#高丽史22卷-世家22-高宗1-03-30-1216

己亥西京兵与契丹战于朝阳　端驿斩一百六十余级溺江死者亦众。
#高丽史22卷-世家22-高宗1-03-31-1216

乙卯西京兵至成州之狗浅遇丹兵二千余人交战斩获共一百十五人。
#高丽史22卷-世家22-高宗1-03-32-1216

冬十一月庚寅金移牒曰: "　　兵来攻大夫营乘*闲入城。 然已尽杀尙恐余党逃入贵邦烦请照会堤防掩杀。"
#高丽史22卷-世家22-高宗1-03-33-1216

十二月丙寅丹兵屠黄州。
#高丽史22卷-世家22-高宗1-04-01-1217

○(丁丑)四年春正月庚辰樵人斫*大庙松树几　。 乃命军士禁之亦不能止。
#高丽史22卷-世家22-高宗1-04-02-1217

甲申金来远城移牒宁德城曰: "叛贼万奴本与契丹同心若倂军往侵贵邦其患不小且为贵邦所击则必奔还我国。 苟犯贵邦宜急报之我卽出军掩击。" 宁德城回牒曰: "丹兵曾入我疆屡致　挫。 若万奴继至恐分我军力以致丹寇复振。 若侵上国事在俄顷未可及报请预设兵马遮阻万奴使不至于弊邑。 弊邑亦堤防丹兵无使至于上国。"
#高丽史22卷-世家22-高宗1-04-03-1217

庚寅全罗抄军别监洪溥驰报: "全州军马年前十二月二十六日催发行五日而还州作乱杀逐长吏因留住由是罗界军亦不发。"
#高丽史22卷-世家22-高宗1-04-04-1217

癸巳遣大将军吴寿祺以步卒数千防守东界兼领其界诸军。
#高丽史22卷-世家22-高宗1-04-05-1217

甲午　州人击走丹兵献　数十人。
#高丽史22卷-世家22-高宗1-04-06-1217

丙申遣右副承宣金仲龟以南道军马往击丹兵。
#高丽史22卷-世家22-高宗1-04-07-1217

丁酉亲设无能胜道场于宣庆殿三日安西都护府与丹兵战斩首百余级来献。
#高丽史22卷-世家22-高宗1-04-08-1217

庚子幸法王寺。
#高丽史22卷-世家22-高宗1-04-09-1217

丙午遣将军奇允伟率本领军卒及神骑二班与忠淸按察使追捕南贼。
#高丽史22卷-世家22-高宗1-04-10-1217

二月戊午定州分道将军朴儒驰报: " 丹兵三万许来寇烧栅。"
#高丽史22卷-世家22-高宗1-04-11-1217

三月丙戌遣东面都监判官李唐必迁*大庙神主于*大常府。
#高丽史22卷-世家22-高宗1-04-12-1217

遣将军奇允伟诣显陵奉迁太祖梓宫于奉恩寺。
#高丽史22卷-世家22-高宗1-04-13-1217

丹贼六人入国淸寺僧擒杀一人余皆散走。 又谍者三人入宣义门门卒捕讯之乃杨水尺及我降卒也。 丹兵五六人又至杀门卒三人掳门外良家女一人而去。
#高丽史22卷-世家22-高宗1-04-14-1217

