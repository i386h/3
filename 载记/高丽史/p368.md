<!-- { "loadSidebar": true } -->
大会日坐殿王出御便次承制员近侍官阁门员及诸宿卫中禁都知牵龙官殿门内外卫仗等礼数及敎坊奏乐　如小会仪。 便殿礼毕茶房设果*安{案}于王座前设寿尊案于左右花案南。 尙舍局设王太子位于王座东南西向设公侯伯位于王座西南东向北上。 太子不进则公侯伯分左右。 设左右枢密位于浮阶上近北相向左侍臣位在左枢密之东右侍臣位在右枢密之西。 太子公侯伯果案未坐前先设。 尙乘局陈蟠龙孔雀红绣扇于殿庭左右水精杖在左钺斧在右。 尙舍局以次设太子公侯伯枢密拜褥于殿庭中心近南北向东上侍臣位在枢密之后横行合班俱北向东上。 设讫左右承制近侍官阁门员六尙局诸后殿官改服公服千牛上大将军备身将军牵龙班中禁都知等诸卫仗各服其器服。 左右承制千牛上大将军就殿东西阶下备身将军中禁都知指谕各分左右升立于浮阶上以俟。 王服　黄袍出坐殿鸣鞭禁卫奏山呼再拜。 太史局奏时刻版左右承制千牛上大将军自北西阶升立于斧　左右。 阁门员就殿庭横行北向东上立行头自喝: "再拜舞蹈又再拜奏圣躬万福又再拜讫!" 分立于左右。 阁门各引太子公侯伯枢密侍臣入就拜位。 舍人喝: "太子以下再拜舞蹈又再拜奏圣躬万福再拜!" 太子进步致辞谢唤退复位。 舍人喝: "再拜舞蹈又再拜!" 左执礼官前承旨下殿就太子东北向殿揖西向传上来。 舍人喝: "太子以下再拜!" 阁门员分东西引上殿左右执礼官承引就席后立定公侯伯分东西位取。 上命近侍官进茶执礼官向殿躬身劝。 每进酒进食执礼官皆向殿躬身劝后皆仿此。 次赐太子以下侍臣茶茶至执礼官赞: "拜!" 太子以下再拜执礼官赞: "飮!" 太子以下皆飮讫揖。 每设太子以下侍臣酒食左右执礼: "赞拜!" "赞飮!" "赞食!" 后皆仿此。 次执礼官引太子及公侯伯枢密侍臣就拜位。 每太子以下欲献寿尙舍局铺褥于拜位已则彻去后皆仿此。 执礼官喝: "太子以下再拜!" 每献寿员在阶上拜皆执礼官喝后皆仿此。 　奏云: "臣某等伏値上元盛会不胜大庆谨上千万岁寿酒伏候圣旨。" 执礼官自东阶升殿就王座东南　伏　奏承制传奏讫传宣曰: "可。" 执礼官　伏兴退就太子东北向殿揖西向传宣许。 凡执礼官进退礼数后皆仿此。 喝: "太子以下再拜!" 讫引太子及上公出诣洗所　手次　酒讫近侍官二人奉盏及注子先升每献寿则近侍官奉注子盏先升太子及上公自东阶上殿　伏兴诣王座左西向　太子奉盏上公奉注子酌酒。 王举盏乐作举酒讫乐止。 太子受虚盏近侍官承受盏注子少退　。 太子及上公　伏兴下殿就拜位。 执礼喝: "太子以下侍臣再拜舞蹈又再拜!" 讫各就位。 次行太子以下侍臣酒执礼赞: "飮!" 太子以下再拜执盏乐作飮讫揖乐止。 次近侍官进酒进食及太子以下侍臣行酒设食礼数乐作止如仪。 进三味双下后执礼引太子公侯伯枢密侍臣就拜位喝: "太子以下再拜　奏请上千万岁寿酒。" 执礼官诣王座前　奏。 承制传宣曰: "可。" 执礼官承传喝: "太子以下侍臣再拜!" 太子公侯伯枢密出诣洗所　手王入便次少顷出坐殿近侍官以函奉花又近侍官二人奉盏及注子先升太子以下枢密以上上殿　伏兴太子诣王座左西向　承制员取花一枝授太子。 太子奉花　进乐作。 承制员又取一枝授太子太子　进。 御花一番凡十二枝。 献寿员或献二枝或献三四枝量献寿员多少分献。 王戴花太子少退　伏　。 公侯伯枢密继进献花如上仪。 讫乐止。 太子　伏兴诣王座左奉盏　。 公侯伯枢密以次奉注子酌酒。 乐官上阶奏乐王举盏乐作举酒讫乐止。 太子受虚盏近侍官承受盏注子少退　。 太子以下　伏兴下殿就拜位。 执礼喝: "太子以下侍臣再拜舞蹈又再拜舞蹈又再拜!" 执礼官称: "躬身!" 枢密以上皆躬身。 执礼官传　赐别盏枢密以上皆再拜。 近侍官二人以函奉　赐花及封药宣果注子盏先升。 太子诣王座左　伏　。 承制取花进王手赐乐作太子揷讫　伏退　公侯伯枢密以次进受花如上仪讫乐止。 太子诣王座左　伏　承制取封药　进王手赐太子受讫承制奉注子近侍官奉盏承制赞酌酒太子少前受盏。 近侍官传受诣殿上东壁太子飮位立又承制以宣果授太子太子受讫　伏兴退立于飮位。 公侯伯枢密以次进受　赐如上仪。 执礼官赞: "飮!" 太子以下向王座揖乐作飮讫乐止。 近侍官各受虚盏太子以下揖下殿就拜位喝: "再拜舞蹈又再拜!" 各就位。 次执礼官传左右侍臣宣赐花酒侍臣皆再拜近侍官监赐花酒宣果侍臣戴花执盏乐作飮讫乐止侍臣又再拜。 次传侍立员将宣赐花酒次传两部乐官及山台乐人宣赐花酒侍奉军人宣赐酒果讫执礼官承旨称赐坐太子以下侍臣再拜赴座。 进酒食及太子以下侍臣行酒设食乐作止如常仪。 至别盏侍臣献寿执礼官引侍臣就拜位合班立执礼喝: "侍臣再拜　奏请上千万岁寿酒。" 执礼官上殿　奏承制传宣侍臣　洗　如上仪。 王入便次少顷出坐殿近侍官奉注子盏先升侍臣上殿以次献寿王举酒乐官上阶奏乐举酒讫乐止。 侍臣下殿就拜位执礼喝: "侍臣再拜舞蹈又再拜!" 执礼称: "躬身!" 侍臣皆躬身。 执礼传回赐别盏侍臣再拜。 近侍官以函奉封药宣果及盏注子先升侍臣上殿诣王座左　伏　。 承制　取封药进王手赐侍臣受讫近侍官奉盏承制赞酌酒侍臣受盏传授奉盏者。 又近侍官以宣果授侍臣受讫　伏退。 侍臣以次受酒及封药宣果讫诣飮位执盏乐作飮讫乐止。 下殿就拜位执礼喝: "侍臣再拜舞蹈又再拜!" 讫各就位。 次传侍立员将两部乐官侍奉军人宣赐酒果如初讫次近侍官进酒进食及太子以下侍臣行酒设食礼数乐作止如仪。 至礼毕王入便次。 有旨放谢则太子以下公侯伯枢密侍臣揖退执礼官引出。
#高丽史69卷-志23-礼11-嘉礼杂仪-上元燃灯会仪-004

显宗元年闰二月复燃灯会。 国俗自王宫国都以及乡邑以正月望燃灯二夜。 成宗以烦扰不经罢之至是复之。 二年二月设燃灯会于淸州行宫。 是后例以二月望行之。
#高丽史69卷-志23-礼11-嘉礼杂仪-上元燃灯会仪-005

文宗二年二月甲申燃灯以望日癸未寒食至是日行之。
#高丽史69卷-志23-礼11-嘉礼杂仪-上元燃灯会仪-006

恭愍王二十三年正月壬午燃灯。 初太祖以正月燃灯显宗以二月为之至是有司以公主忌日请复用正月。
#高丽史69卷-志23-礼11-嘉礼杂仪-仲冬八关会仪-000

仲冬八关会仪。
#高丽史69卷-志23-礼11-嘉礼杂仪-仲冬八关会仪-001

○小会。 前期都校署设三级浮阶于仪凤门东殿阶下。 尙舍局率其属设幄于殿上当中南向铺王座如常仪设便次于幄东。 尙衣局设花案于王座前楹*闲左右茶房设果案于王座前设寿尊案于左右花案南。 尙舍局设王太子位于王座东南西向设公侯伯位于殿上东西壁俱北上相向设二兽炉于楹外左右又设左右枢密位于上阶近北左右侍臣分在枢密之后俱北上相向。 设　律郞位于上阶西近南东向设中阶侍臣位于阶左右俱北上相向设乐卓于左右侍臣之后设馔及茶房　于中阶东又设茶房　于中阶西。 内库使列大尊　于沙　左右以北为上。 礼部率其属植黄龙大旗二于沙　东西近阶。 阁门设太子闻辞褥位于沙　中近东西向公侯伯位次之宰臣位又次文俱差退西向北上。 文官三品位在南差退四品以下位次之俱西上每等异位重行西向。 设武官三品位于沙　西四品以下位次之俱东上当文官每等异位重行东向。 又设太子拜位于沙　中近北公侯伯位于太子后宰臣位于公侯后皆北向东上。 设左枢密位于东阶南左侍臣在其东左奉礼赞者在南差退。 设右枢密位于西阶南右侍臣在其西右奉礼赞者在南差退皆北上设文官三品位于宰臣后东南少絶四品以下在三品后设武官三品位于宰臣后西南少絶四品以下在三品后俱北向两班相对为首。 设阁门副使以上位于左侍臣西南少絶通事舍人以下在南差退北上。 前一日左右枢密侍臣仗卫乐部自大观殿陈列出仪凤门宰臣以下文武百寮俱就沙　位肄仪讫揖退。
#高丽史69卷-志23-礼11-嘉礼杂仪-仲冬八关会仪-002

　驾出宫。 其日质明尙舍局铺王座于大观殿上铺辇褥于殿庭中心东向。 礼司依时刻奏初严卤簿仪仗出陈于球庭　扇卫仗自大观殿庭左右陈列。 至仪凤门讫引驾官引　*　辇入置褥上讫礼司奏中严枢密以下侍臣阁门班入殿庭左右分列以俟。 千牛上大将军备身将军各服其器服入侍。 王服　黄袍出御宣仁殿禁卫奏山呼承制以下近侍官以次朝贺讫左右承制引王出御大观殿升座。 鸣鞭殿内外卫仗大喝: "再拜!" 次舍人喝: "枢密侍臣再拜!" 讫侍中版奏: "外办!" 　伏兴退复位王降殿御　*　辇。 黄门侍郞　奏请动驾　伏兴退复位仗动鸣鞭。 枢密及左右侍臣前导出殿门敎坊乐作。 礼司奏三严驾至仪凤门降辇便御楼上。 枢密及左右承制执礼官从升。 王入楼上幄次改服靴袍。 枢密引王诣祖眞前北向再拜酌献又再拜讫自阁道御幄殿便次枢密及承制执礼官并出就位。
#高丽史69卷-志23-礼11-嘉礼杂仪-仲冬八关会仪-003

