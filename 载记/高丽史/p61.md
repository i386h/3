<!-- { "loadSidebar": true } -->
庚子以毕光赞检校太子太师上护军; 赫连挺为长乐殿学士判诸学院事。
#高丽史12卷-世家12-睿宗1-00-13-0000

辛丑制: "潜邸时及卽位日侍卫将校员吏僧徒有功劳者特加爵赏。"
#高丽史12卷-世家12-睿宗1-00-14-0000

壬寅御神凤门赦。
#高丽史12卷-世家12-睿宗1-00-15-0000

甲辰诏曰: "朕闻民*闲买卖所用谷米及银品甚恶。 故前代以来严法禁之而至今未见其惩戒者。 盖奸猾之类不畏法禁惟利是求乃以沙土和米铜铁交银以眩惑愚民甚非天地神明之意民之*贪{贫}困实由于此可惩之以法。 然尧舜　衣冠民不犯法刑措不用比屋可封朕甚慕焉。 庶几内外军民工商杂类改心革虑迁善远罪则自然刑罚淸而德敎洽矣富寿之业*大平之风岂难致哉。 如有不识此意故有违犯者必罚无赦。"
#高丽史12卷-世家12-睿宗1-00-16-0000

丙午御史台奏: "刑措不用帝王盛德。 今囹圄空虚请书狱空二字揭于法司南街以示盛朝刑措之美。" 宰相表贺。 时　狱近经大赦罪人皆放而御史以标枋为请宰相以狱空贺识者讥之。
#高丽史12卷-世家12-睿宗1-00-17-0000

戊申设八关会幸球庭观乐。
#高丽史12卷-世家12-睿宗1-00-18-0000

丁巳以王　为西北面兵马使兼知中军兵马事; 吴延宠为东北面兵马使兼知行营兵马事。
#高丽史12卷-世家12-睿宗1-00-19-0000

壬戌遣内侍祗候智禄延注簿同正殷元忠司天少监许荩卿崔资颢等巡视东界山川。
#高丽史12卷-世家12-睿宗1-00-20-0000

是月改怀　大王谥曰恭　庙号献宗。
#高丽史12卷-世家12-睿宗1-00-21-0000

十二月丙寅政堂文学郑文卒。
#高丽史12卷-世家12-睿宗1-00-22-0000

戊辰太白昼见经天。
#高丽史12卷-世家12-睿宗1-00-23-0000

分赐先代遗物于诸王宰枢。
#高丽史12卷-世家12-睿宗1-00-24-0000

壬申以右散骑常侍柳子维为东界加发兵马使; 内侍祗候崔弘正为判官。
#高丽史12卷-世家12-睿宗1-00-25-0000

乙亥召宰枢于干明殿问东界边事。
#高丽史12卷-世家12-睿宗1-00-26-0000

己卯以吴延宠为东界行营兵马使; 金奇鉴知兵马使; 任申幸为兵马副使; 林彦为别监; 金晙为判官; 智禄延金仁硕为长州分道; 郭景谌为宣德分道; 庾翼拓俊京兪莹若为兵马录事; 崔资颢朴成正为军候。
#高丽史12卷-世家12-睿宗1-00-27-0000

壬午大宁宫　。
#高丽史12卷-世家12-睿宗1-00-28-0000

甲申敎曰: "惟我祖宗经纶草昧肇造邦家累圣持守以及寡人。 今诸道州郡司牧淸廉忧恤者十无一二慕利钓名有伤大体好贿营私残害生民流亡相继十室九空朕甚痛焉实由殿最不行人无劝惩之故也。 宜遣名臣巡行郡县考守令殿最以闻。 朕方将务明赏罚其枢密大臣悉体朕怀推检祖宗典章戒谕百僚以为程序。"
#高丽史12卷-世家12-睿宗1-00-29-0000

辛卯以玄化寺僧德昌为王师。
#高丽史12卷-世家12-睿宗1-01-01-1106

○(丙戌)元年春正月甲午朔王以亮阴不受贺。 宰相请御肉膳不许四上表请之乃许。
#高丽史12卷-世家12-睿宗1-01-02-1106

丁酉彗见于西南月余乃灭。
#高丽史12卷-世家12-睿宗1-01-03-1106

戊戌礼部奏: "两界三京三都护八牧每当元正冬至及至元节表贺坤成殿以为恒式。" 制可。
#高丽史12卷-世家12-睿宗1-01-04-1106

以王生辰为咸宁节。
#高丽史12卷-世家12-睿宗1-01-05-1106

甲辰设百日斋于文德殿。
#高丽史12卷-世家12-睿宗1-01-06-1106

辽遣祭奠使耶律演左企弓来。
#高丽史12卷-世家12-睿宗1-01-07-1106

丙午辽遣吊慰使耶律忠刘企常来又遣刘鼎臣命王起复。
#高丽史12卷-世家12-睿宗1-01-08-1106

辛亥东蕃公牙等十人来朝。 王引见于宣政殿赐酒食例物。 初林干之出师也酋长延盖使之训等逆击之我师败绩至是之训遣公牙来朝。 王欲于正殿备礼待之。 杂端崔纬等奏: "自古虏人之来未尝于正殿引见请依旧制待于便殿。" 从之。
#高丽史12卷-世家12-睿宗1-01-09-1106

癸丑辽祭奠吊慰使祭肃宗虞宫。 王服深衣助奠。 戊午宴辽使于干德殿。
#高丽史12卷-世家12-睿宗1-01-10-1106

二月甲子朔辽横宣使来。
#高丽史12卷-世家12-睿宗1-01-11-1106

乙丑以弟　检校太尉守司徒兼尙书令; * 检校太保守司徒兼尙书令; * 侨　检校尙书令守司空。
#高丽史12卷-世家12-睿宗1-01-12-1106

宰相上表请纳妃王以未终制不允。
#高丽史12卷-世家12-睿宗1-01-13-1106

辛未以工部尙书崔公　为西北面兵马使。
#高丽史12卷-世家12-睿宗1-01-14-1106

乙亥西女眞亡闲等来。
#高丽史12卷-世家12-睿宗1-01-15-1106

日官奏: "松狱乃京都鎭山积年雨水沙土漂流岩石暴露草木不茂宜栽植裨补。" 诏可。
#高丽史12卷-世家12-睿宗1-01-16-1106

丙子北虏沙八等来朝。 都兵马使奏曰: "昔我所讨贼魁高守者卽沙八之父也必怀宿怨请处之新兴馆令军校骁勇者守之。" 从之。
#高丽史12卷-世家12-睿宗1-01-17-1106

己卯北蕃酋长高乱阿于大等四十二人来朝。
#高丽史12卷-世家12-睿宗1-01-18-1106

戊子亲醮于阙庭。
#高丽史12卷-世家12-睿宗1-01-19-1106

辛卯礼宾省奏: "高乱等请纳辽所授官诰受国爵命。" 王从之授中尹。
#高丽史12卷-世家12-睿宗1-01-20-1106

壬辰宰相再上表请纳妃不允。
#高丽史12卷-世家12-睿宗1-01-21-1106

三月丙申白虹贯日。
#高丽史12卷-世家12-睿宗1-01-22-1106

修东京黄龙寺遣尙书金汉忠落成。
#高丽史12卷-世家12-睿宗1-01-23-1106

辽归我军宗志等十二人甲申之战没于东蕃逃入辽者也。
#高丽史12卷-世家12-睿宗1-01-24-1106

丁酉命儒臣与太史官会长宁殿删定阴阳地理诸家书编为一册以进赐名海东秘录。 正本藏于御府副本赐中书省司天台太史局。
#高丽史12卷-世家12-睿宗1-01-25-1106

东北面兵马使奏: "东女眞之训率骑二千来屯关外纳款曰: '往年之战非新王所知公牙之朝谕以此意厚赏遣归上恩至渥岂敢忘背。' 愿至子孙恭勤朝贡。"
#高丽史12卷-世家12-睿宗1-01-26-1106

丁未以东蕃纳款召还东界加发兵马使金德珍副使任申幸。
#高丽史12卷-世家12-睿宗1-01-27-1106

戊申都兵马使奏: "北朝奚家军乃哥以蕃贼霜丘之子阿主及铁甲一副来纳款。"
#高丽史12卷-世家12-睿宗1-01-28-1106

乙卯王诣肃宗虞宫。
#高丽史12卷-世家12-睿宗1-01-29-1106

戊午以金汉忠为尙书左仆射判秘书省事; 金德珍为兵部尙书兼三司使; 柳子维为户部尙书; 高令臣文冠为左右散骑常侍; 金商佑摄御史大夫; 李资谦试御史中丞; 林干守司空致仕。
#高丽史12卷-世家12-睿宗1-01-30-1106

己未以金景庸知门下省事。
#高丽史12卷-世家12-睿宗1-01-31-1106

夏四月戊辰北蕃酋长阿于大等三十八人来朝。
#高丽史12卷-世家12-睿宗1-01-32-1106

作大有仓。
#高丽史12卷-世家12-睿宗1-01-33-1106

己卯赐皇甫许等及第。
#高丽史12卷-世家12-睿宗1-01-34-1106

丙戌幸妙通寺。
#高丽史12卷-世家12-睿宗1-01-35-1106

庚寅诏曰: "顷因所司奏以西海道儒州安岳长渊等县人物流亡始差监务官使之安抚遂致流民渐还产业日盛今牛峯　山积城坡平沙川朔宁安峡僧岭洞阴安州永康嘉禾靑松仁义金城堤州保宁余尾唐津定安万顷富闰杨口狼川等郡县人物亦有流亡之势宜准儒州例置监务招抚。"
#高丽史12卷-世家12-睿宗1-01-36-1106

五月丙申王赋端午诗宣示左右令和进。
#高丽史12卷-世家12-睿宗1-01-37-1106

戊戌幸山呼亭作佛事。
#高丽史12卷-世家12-睿宗1-01-38-1106

庚子御嘉昌楼赋诗令侍臣许庆柳仁着等十余人和进赐帛有差又于楼前以银椀为的命侍从将相角射中者赐之。
#高丽史12卷-世家12-睿宗1-01-39-1106

辛丑幸法云寺。
#高丽史12卷-世家12-睿宗1-01-40-1106

丙辰以大雨踰旬祈晴于庙社八陵。
#高丽史12卷-世家12-睿宗1-01-41-1106

戊午设道场于宴亲殿以祈太后福寿。
#高丽史12卷-世家12-睿宗1-01-42-1106

六月辛酉朔王如奉恩寺。
#高丽史12卷-世家12-睿宗1-01-43-1106

壬戌纳延和宫主为妃。
#高丽史12卷-世家12-睿宗1-01-44-1106

乙亥王受菩萨戒于干德殿。
#高丽史12卷-世家12-睿宗1-01-45-1106

辛巳设金刚经道场于干德殿王逐日听讲。
#高丽史12卷-世家12-睿宗1-01-46-1106

癸未幸山呼亭作佛事。
#高丽史12卷-世家12-睿宗1-01-47-1106

