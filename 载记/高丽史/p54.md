<!-- { "loadSidebar": true } -->
三月庚申葬前王于隐陵。 移牒辽东京兵马都部署: "前王自退居别邸以来病势日增于闰月十九日薨逝今已葬讫。 前王遗命云: '昨乞解机务幸蒙诏允退养残骸近来疾剧决无生理。 饰终诸事宜从俭约不须告奏烦渎大朝。' 肆遵前王遗命不敢遣使告哀。"
#高丽史11卷-世家11-肃宗1-02-08-1097

癸亥以崔思诹为中书侍郞平章事判刑部事兼西京留守使; 金先锡为左仆射判户部事; 黄莹　知政事; 林干知枢密院事判三司事; 魏继廷为礼部尙书翰林学士承旨; 李　为礼宾卿枢密院副使。
#高丽史11卷-世家11-肃宗1-02-09-1097

夏四月丙戌御赏春亭宣示御制禁亭赏花诗令馆阁近侍文臣和进亲第高下赏绢有差。
#高丽史11卷-世家11-肃宗1-02-10-1097

甲辰御文德殿覆试赐林元通等及第。
#高丽史11卷-世家11-肃宗1-02-11-1097

五月丁卯醮于会庆殿。
#高丽史11卷-世家11-肃宗1-02-12-1097

六月甲申王如奉恩寺。
#高丽史11卷-世家11-肃宗1-02-13-1097

戊子门下侍中李靖恭奉宣撰进兴王寺碑文王赐诏奬谕兼赐匹*　{段}银器茶布鞍马等物。
#高丽史11卷-世家11-肃宗1-02-14-1097

宋商愼奂等三十六人来。
#高丽史11卷-世家11-肃宗1-02-15-1097

甲午宋归我漂风人子信等三人。 初耽罗民二十人乘舟漂入　国皆被杀唯此三人得脱投于宋至是乃还。
#高丽史11卷-世家11-肃宗1-02-16-1097

秋七月辛未王如兴王寺。
#高丽史11卷-世家11-肃宗1-02-17-1097

壬申东女眞贼船十　寇鎭溟县。 东北面兵马使金汉忠遣判官姜拯与战克之获船三　斩首四十八级。
#高丽史11卷-世家11-肃宗1-02-18-1097

八月丁亥以金先锡为中书侍郞平章事: 林干为枢密院事尙书左仆射。
#高丽史11卷-世家11-肃宗1-02-19-1097

庚寅东女眞未应等二十四人来朝。
#高丽史11卷-世家11-肃宗1-02-20-1097

戊戌幸弘护寺。
#高丽史11卷-世家11-肃宗1-02-21-1097

丁未彗星见　房*闲光芒射天市垣。
#高丽史11卷-世家11-肃宗1-02-22-1097

九月甲寅王如国淸寺。
#高丽史11卷-世家11-肃宗1-02-23-1097

乙卯东女眞沙好罗等二十三人来朝。
#高丽史11卷-世家11-肃宗1-02-24-1097

乙亥设百高座于会庆殿讲仁王经饭僧一万。
#高丽史11卷-世家11-肃宗1-02-25-1097

冬十月辛巳朔东女眞令波等二十五人来朝。
#高丽史11卷-世家11-肃宗1-02-26-1097

壬寅东女眞阿夫等二十五人来朝。
#高丽史11卷-世家11-肃宗1-02-27-1097

甲辰遣安仁鉴如辽贺天安节。
#高丽史11卷-世家11-肃宗1-02-28-1097

丁未遣柳泽谢横宣。
#高丽史11卷-世家11-肃宗1-02-29-1097

十一月己未遣庾惟佑如辽谢贺前王生辰。 戊辰遣毕公赞进方物又遣林有文贺正。
#高丽史11卷-世家11-肃宗1-02-30-1097

甲子设八关会幸法王寺。
#高丽史11卷-世家11-肃宗1-02-31-1097

十二月癸巳辽遣耶律思齐李湘来赐玉册圭印冠冕车辂章服鞍马匹*　{段}等物。 册曰: "朕以昊苍眷佑祖宗贻范统临天下四十有三载矣。 外康百姓内抚诸侯咸底于道而海隅立社北抵龙泉西极鸭绿祗　正朔奉输琛　。 乃者先臣告谢嫡嗣衔哀旣卽　块　袭茅土迭　章奏恳称疾恙愿归诸父庸荷崇构寻依虔请适委权　而能竭节事大沥诚恭上。 　念一方之位旣崇千乘之名所宜必正爰行典礼特行册命。 咨尔权知高丽国王事熙肖二仪之*闲气含五行之淳烈九流艺术通乎默识七雄势数断乎雅论。 　持政柄专裁时务桢斡立而宗室安　幄深而伯图定。 虽兄弟犹芝兰丛生于卞圃子孙如骐骥竞驰乎辰野主其祀者非尔而谁。 爰从龟　讲求宪物铁*券丹书约坚带励金印紫绶荣配车服。 是用遣使临海军节度使检校太傅兼御史中丞耶律思齐使副*大仆卿昭文馆直学士李湘持节备礼册命尔特进检校太尉兼中书令上柱国高丽国王食邑一千户食实封七百户。 于　肇我太祖嗣及　人积功累德剖符锡壤于蕃于宣家世有遗法曰朝曰会岁时有常制永表东夏与辽无极其惟敬哉。" 王受册于南郊。
#高丽史11卷-世家11-肃宗1-03-01-1098

○(戊寅)三年春正月丙寅诏曰: "寡人纂承祖构方宅丕图大辽遣使特示封崇宜颁庆赉上*　休命。 其受册日接诏以下升坛执礼内外诸色员僚及客使接伴官赐爵一级有违犯当坐者免之指挥军人赐物有差。"
#高丽史11卷-世家11-肃宗1-03-02-1098

甲戌幸外帝释院设罗汉斋。
#高丽史11卷-世家11-肃宗1-03-03-1098

二月甲申亲醮于球庭。
#高丽史11卷-世家11-肃宗1-03-04-1098

己丑幸王轮寺。
#高丽史11卷-世家11-肃宗1-03-05-1098

甲午燃灯王如奉恩寺。
#高丽史11卷-世家11-肃宗1-03-06-1098

壬寅东女眞昌昆等来朝。
#高丽史11卷-世家11-肃宗1-03-07-1098

丁未幸妙通寺。
#高丽史11卷-世家11-肃宗1-03-08-1098

三月甲寅谒昌陵辛酉谒戴陵。
#高丽史11卷-世家11-肃宗1-03-09-1098

癸亥敎曰: "寡人谬以　德而有元良宜升震位。" 特命有司立太子备詹事府左春坊延庆宫司等官　隶　邑皆属焉。 以邵台辅为太师; 金上琦为太傅; 崔思诹为太保; 金先锡为少师; 黄莹为少傅; 林斡为小保; 魏继廷李　赵蔺忠郭尙　为宾客; 金汉忠洪起为左右庶子; 柳伸金景庸为左右谕德; 尹瓘为东宫侍讲学士; 崔公　为家令; 文翼高令臣为左右赞善大夫; 禹元龄为中舍人; 李玮为典内; 蒋宁为洗马; 刘载为侍读; 康拯为中允; 柳仁茂为司议郞; 张景为药藏郞; 崔寅弼为宫门郞; 李侯为率更; 黄兪显为侍卫; 吴孙庆崔惟正为左右淸道率府率; 罗俊弓济为左右监门; 崔挺为右卫; 崔现为旅贲中郞将。
#高丽史11卷-世家11-肃宗1-03-10-1098

乙丑百官上表贺立太子府。
#高丽史11卷-世家11-肃宗1-03-11-1098

丙寅东女眞要眞等来朝。
#高丽史11卷-世家11-肃宗1-03-12-1098

夏四月东女眞古豆等来朝。
#高丽史11卷-世家11-肃宗1-03-13-1098

己丑赐李德允等及第。
#高丽史11卷-世家11-肃宗1-03-14-1098

丁酉王如兴王寺饭僧三千。
#高丽史11卷-世家11-肃宗1-03-15-1098

己亥祈雨于五海神。
#高丽史11卷-世家11-肃宗1-03-16-1098

五月壬子雨雹。
#高丽史11卷-世家11-肃宗1-03-17-1098

辛酉醮于会庆殿。
#高丽史11卷-世家11-肃宗1-03-18-1098

六月戊寅朔王如奉恩寺。
#高丽史11卷-世家11-肃宗1-03-19-1098

秋七月戊申祈晴于松岳神祠。
#高丽史11卷-世家11-肃宗1-03-20-1098

己未遣尹瓘赵珪如宋告嗣位进方物。 表曰: "君亲之慈洽幽荒旣形泛爱臣子之心存忠孝焉可妄陈敢露款诚辄干旒冕。 臣窃念当国惟祖惟考乃子乃孙咸继世以袭封缅向风而述职。 顷者臣兄运绍居侯服逮事皇朝遵累叶之贻谋益坚志节管远方之分寄誓效倾输　自先后之忽谢母仪亡兄则方深孩慕寻差使价欲奉慰章奈不享于永年致奄辞于明代。 臣兄子先臣昱嗣权弊邑续染沈　终救疗以不　渐　羸而斯极乃于乙亥年十月八日恳推藩务令臣主持。 顾其付托之勤未敢逊辞而避谬将孤　假守宗　属以基构惟新。 纂承伊始一方多故数载于兹不获早遣陪僚仰申封奏。 虽宸聪广达曲详遐外之情而家难沓臻遂致因循之咎礼实有阙罪何敢逃。 今则具缓告之事由　至明之鉴照霆威匪远　履增深。"
#高丽史11卷-世家11-肃宗1-03-21-1098

丙寅王如兴王寺。
#高丽史11卷-世家11-肃宗1-03-22-1098

八月丙申命有司　刑狱。
#高丽史11卷-世家11-肃宗1-03-23-1098

九月己酉王如国淸寺。
#高丽史11卷-世家11-肃宗1-03-24-1098

壬子设仁王道场于会庆殿七日。
#高丽史11卷-世家11-肃宗1-03-25-1098

冬十月甲申王率百官　享于*大庙还御神凤门赦二罪以下当斩绞者配岛前配岛者出陆出陆者归乡归乡者上京上京者通朝见已朝见者　用加名山大川诸神*祗{祇}号又加赠配享功臣赐助祭诸执事*大庙九陵侍卫员将等爵一级庙庭乐部工人赐物有差。 进士明经落在军伍者免。
#高丽史11卷-世家11-肃宗1-03-26-1098

戊子遣知枢密院事金庸礼部侍郞曹杨休如辽谢封册。
#高丽史11卷-世家11-肃宗1-03-27-1098

辛丑尙书刑部奏狱空宰相邵台辅等表贺。 王下敎*　谕曰: "朕谬承先业思理下民日览万机但积勤劳之念。 时淸庶狱实由挟赞之能何归美以尽心遽剡章而展贺。 载惟诚悫良切叹嘉。" 宰辅又表谢。
#高丽史11卷-世家11-肃宗1-03-28-1098

壬寅遣金若　如辽贺天安节。
#高丽史11卷-世家11-肃宗1-03-29-1098

十一月庚戌宋商洪保等二十人来。
#高丽史11卷-世家11-肃宗1-03-30-1098

戊午设八关会幸法王寺。
#高丽史11卷-世家11-肃宗1-03-31-1098

乙丑遣王　尹继衡如辽进方物蒋宁贺正。
#高丽史11卷-世家11-肃宗1-03-32-1098

十二月丙戌辽遣左谏议大夫来告符来贺生辰。
