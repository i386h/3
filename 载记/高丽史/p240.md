<!-- { "loadSidebar": true } -->
帝遣中书省宣史孟原哲来诏曰: "朕本农家乐生于有元之世。 何庚申之君荒*　{淫}昏弱纪纲大坏。 由是豪杰　起海内爪分。 虽元兵转战华夏终不能治此天意也。 然倡乱之徒首祸天下谋夺疆土欲为王　。 观其所行未合于礼。 故皆灭亡此亦天意也。 朕当是时年二十有四扰攘之秋盘桓避乱终不宁居遂乃托身行伍。 驱驰三年覩群雄无成徒扰生民。 朕乃率众渡江训将炼兵。 奉天征讨于今十有六年削平强暴混一天下大统旣正民庶皆安。 今年六月十日左副将军李文忠副将军赵庸等遣使来奏: '五月十六日率兵北至沙漠于应昌府。 获元君之孙买的里八刺及其后妃幷宝册等物。' 知庚申之君已于四月二十八日因痢疾殁于应昌大军所至　获无遗。 中书上言宜将其孙及其后妃幷宝册献　于太庙。 朕心思之深有不忍。 其君之亡系于天运所遗幼孙若行献　加殃其身朕所不为也。 　朕本元民天下之乱实非朕始  今定四海休息吾民于田里。 非朕所能亦天运所致也。 尙虑臣民未知朕意是用播告天下所有事宜条列于后。 一摠兵官以礼护送买的里八刺已至北平朕怜帝王之后。 难同庶民及首乱僭号来归者特封崇礼侯*　{总}其眷属以及母后等同居飮食服用出官民上故存元之祭祀礼法前王不肯过亏。 一元君之子爱猷识里达腊畏惧仓卒流离塞地。 岂不知天运旣去  人力难为  若审度朕心筹之左右来抚妻子! 朕当效古先帝王之礼使作宾于吾朝。 果能如是朕不食言。 一元君随驾人员仓卒回避者有之。 贤智者岂不自度  　者有元兴起系是外夷犹能胡越一家　我中原历代之君每居中国而统四夷非止一朝而已。 如果审识天命倾心来归不分等类验才委任。 卽今在朝诸色人物皆已官之朕言不谬。 一朕卽位之初卽遣使往谕四夷高丽占城交趾皆已奉表称臣惟沙漠之地尙未往报。 盖因庚申之君拥残兵于应昌故尔。 今彼禄位旣终人心絶望。 诏书到日凡　北各枝诸王各爱马头目人等　依旧制来朝或遣使归顺! 当与换给印信还领所部本居地方羊马　畜从便牧养。 一　北各枝诸王幷各爱马人等昔遵前元约束得安其生。 今朕旣为天下主一视同仁华夷无*闲姓氏虽异抚治如前。 诏书到日敢有违者必大举六师以淸沙漠毋或执迷以贻后悔! 一　北达达百姓因元丧乱连年起取军人供给羊马差发烦重朕甚悯焉。 朕今混一天下甲兵钱谷倍于前代今后　北人民各安所居。 于戱! 君舟民水覆载不常可不畏哉  然礼德尙矣。 使民怀仁天下宁有不治安者乎 "
#高丽史42卷-世家42-恭愍王5-19-42-1370

八月戊午司宪府请易服色从之。
#高丽史42卷-世家42-恭愍王5-19-43-1370

己巳命我

太祖及西北面上元帅池龙寿副元帅杨伯渊等往击东宁府。
#高丽史42卷-世家42-恭愍王5-19-44-1370

壬申以元枢密院副使拜住判司农寺事赐姓名韩复。
#高丽史42卷-世家42-恭愍王5-19-45-1370

癸酉幸寿昌宫相旧基乃命营宫。
#高丽史42卷-世家42-恭愍王5-19-46-1370

甲戌遣判宗簿寺事尹控如京师贺圣节又贺封建亲王表曰: "秉　握枢奄宅舆图之广分茅　土肇基盘石之安喜溢臣民事关宗社。

皇帝陛下乃神乃圣克类克明。 尊国　而系人心大行封建贻孙谋而示帝范永保盈成金枝玉叶之交辉航海梯山之毕至。 臣猥将浅薄　遇休明虽阻*迹于*凫趋倍驰情于燕贺。"
#高丽史42卷-世家42-恭愍王5-19-47-1370

九月丙戌朔王以影殿规模狭隘撤而更营民甚苦之。
#高丽史42卷-世家42-恭愍王5-19-48-1370

乙未幸籍田。
#高丽史42卷-世家42-恭愍王5-19-49-1370

丙申幸药王院北冈宴群臣。
#高丽史42卷-世家42-恭愍王5-19-50-1370

丁酉佥议赞成事致仕尹泽卒。
#高丽史42卷-世家42-恭愍王5-19-51-1370

辛丑幸广明寺大会僧徒命僧惠勤试功夫选。
#高丽史42卷-世家42-恭愍王5-19-52-1370

遣工部尙书权钧如京师贺正。 举子朴实金涛柳伯濡从行涛中制科。
#高丽史42卷-世家42-恭愍王5-19-53-1370

乙巳元丞相廓扩帖木儿遣使来。
#高丽史42卷-世家42-恭愍王5-19-54-1370

冬十月己卯王谓侍中李春富等曰: "冬雷木稼天道不顺是虽否德所召亦由狱多寃滞。 推整都监之设本欲*　{纠}察诸司卿等为判事不治其职于治道如何  上古先王皆亲听政。 自今其令台谏六部日仕本官各称启事。"
#高丽史42卷-世家42-恭愍王5-19-55-1370

甲申放影殿役徒。
#高丽史42卷-世家42-恭愍王5-19-56-1370

十一月丁亥我

太祖与池龙寿等至义州造浮桥渡鸭绿江己丑进袭辽城急攻拔之。
#高丽史42卷-世家42-恭愍王5-19-57-1370

辛丑令每月六衙日六部台省官亲奏事又令史官近侍。
#高丽史42卷-世家42-恭愍王5-19-58-1370

乙巳女眞达麻大遣使献地以达麻大为大将军鎭边都护府使赐衣。
#高丽史42卷-世家42-恭愍王5-19-59-1370

命前礼仪判书韩修书无逸篇揭于报平厅。
#高丽史42卷-世家42-恭愍王5-19-60-1370

十二月丙辰朔以礼部尙书张子温为鎭边都护府安抚使。
#高丽史42卷-世家42-恭愍王5-19-61-1370

丁巳都评议使司移咨东宁府曰: "奇赛因帖木儿自伊父谋乱伏诛之后挟　怀怨常畜异谋。 近因车驾北迁不肯扈从窜身东宁辽阳等处结构分省分院官志在假威。 大行讣音亦不通报专逞已私肯恤公义  又虑辽渖元系本国旧界事大以来结亲甥舅任为行省管辖赛因帖木儿占作巢穴上不为朝廷　忠下则为本国生事。 以此去岁遣军追袭缘彼奸回累及良善。 尙不悛过复图前计兹复调兵问罪彼乃稔恶　拒力战。 势难中止遂进攻破本人逃去未卽捕获。 本人旣是忘本好生　端省院官吏他日恐为所误。 除恶务本。 兵非得已前日之事唯为赛因帖木儿一人而已。 蒙古汉人　无干涉本人如或透漏在彼卽便捕送。" 令江界万户府　谕辽渖人曰: "辽阳元是国界大军又出恐害及良善其愿渡江为民者官给粮种各令安业。"
#高丽史42卷-世家42-恭愍王5-19-62-1370

丙寅王始御报平厅视事史官二人侍左右司宪府理部奏奴婢事王曰: "宪司弹*　{纠}百官理部专任刑狱何奏奴婢事乎  自今各供其职勿侵官。" 又谓谏议大夫吴中陆曰: "民*闲利病寡人得失悉陈无隐。"
#高丽史42卷-世家42-恭愍王5-19-63-1370

丁卯辛旽请每月六衙日内惟初二十六两日视事从之。
#高丽史42卷-世家42-恭愍王5-19-64-1370

庚午日有黑子太白昼见日官请*　{禳}之王曰: "日黑子咎在寡人勿*　{禳}太白应在卿相其*　{禳}之。"
#高丽史42卷-世家42-恭愍王5-19-65-1370

癸酉纳哈出遣使来朝。
#高丽史42卷-世家42-恭愍王5-19-66-1370

戊寅幸辛旽家问疾。
#高丽史42卷-世家42-恭愍王5-19-67-1370

以知门下事李金刚为全罗道都巡问使。
#高丽史42卷-世家42-恭愍王5-19-68-1370

以达麻大为元帅府元帅赐银印一颗。
世家卷第四十二。

#高丽史43卷-世家43-00-00-00-0000

世家卷第四十三。 高丽史四十三。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史43卷-世家43-恭愍王6-00-00-0000

恭愍王六。
#高丽史43卷-世家43-恭愍王6-20-01-1371

○(辛亥)二十年春正月乙酉朔王亲祭公主魂殿。
#高丽史43卷-世家43-恭愍王6-20-02-1371

己丑又幸影殿饭僧八百。
#高丽史43卷-世家43-恭愍王6-20-03-1371

庚寅幸魂殿。
#高丽史43卷-世家43-恭愍王6-20-04-1371

己亥幸演福寺设谈禅会。
#高丽史43卷-世家43-恭愍王6-20-05-1371

二月己未幸魂殿饭僧。
#高丽史43卷-世家43-恭愍王6-20-06-1371

甲子以韩　为庆尙道都巡问使; 杨伯颜为全罗道都巡问使。
#高丽史43卷-世家43-恭愍王6-20-07-1371

己巳王以公主忌日幸王轮寺饭僧千余。
#高丽史43卷-世家43-恭愍王6-20-08-1371

甲戌女眞千户李豆兰帖木儿遣百户甫介以一百户来投。
#高丽史43卷-世家43-恭愍王6-20-09-1371

三月丁亥幸云岩寺饭僧祭正陵。
#高丽史43卷-世家43-恭愍王6-20-10-1371

倭入海州火官　虏牧使妻及女以归。
#高丽史43卷-世家43-恭愍王6-20-11-1371

庚子王出报平厅视事谓谏官曰: "初以一月再听政。 若有故则一月不视事必矣。 自今大事不待报平奏之。 且宪府职掌弹*　{纠}有诉误断者宜令宪府听理。"
#高丽史43卷-世家43-恭愍王6-20-12-1371

辛丑王谒大妃问疾。 王久阙定省至是大妃有疾乃往省之。
#高丽史43卷-世家43-恭愍王6-20-13-1371

戊申王以忠肃王忌日如宝国寺。
#高丽史43卷-世家43-恭愍王6-20-14-1371

闰月丙辰谏官请禁奢靡之俗。 从之。
#高丽史43卷-世家43-恭愍王6-20-15-1371

己未幸演福寺又幸影殿。
#高丽史43卷-世家43-恭愍王6-20-16-1371

北元辽阳省平章刘益王右丞等欲归附

大明虑迁居民以辽阳本我地若我国请命可免迁徙遣使来告。
#高丽史43卷-世家43-恭愍王6-20-17-1371

庚午幸长湍谒靖陵命大将军李和率工人乘舟中流奏伎乐。 王观之乐焉上将军金兴庆侍侧曰: "请上亲自御舟。" 王曰: "吾虽乐此不为是也。"
