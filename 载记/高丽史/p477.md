<!-- { "loadSidebar": true } -->
○文敬太后李氏朝鲜国公资谦第二女选入宫号延德宫主。 睿宗四年生元子于私第是为仁宗王遣使下诏曰: "汝肃穆以着仪柔顺以迪性有俔天之德主于内朝应弥月之期诞我元子固祖宗之基构得臣庶之欢欣宜示宠嘉以彰眷遇。" 仍赐银器绫罗锦绢鞍马布米妃上表谢。 九年册为王妃册曰: "在天成象尙有轩星之　理国齐家必崇坤极之位。 上以承宗庙下以厚人伦永惟兴替之本靡不由此焉。 夏之兴也以涂山殷之兴也以莘野朕若稽于典宪祈　于神民咨尔延德宫主李氏性惠而明仪静而肃惟乃烈祖克勤王家累为姻亲积有善庆笃生圣后世继哲王覃及后昆产兹懿媛　朕登位来嫔于京关*　{雎}之化行　木之恩逮常有进贤之志固无私谒之心以至　熊梦之祥诞生*　{　}嗣申鸡鸣之戒密辅朕躬宜加显号以表中　。 今遣某官某持节备礼册命尔为王妃。 夫惟先王厘厥士女始自内理御于邦家。 于　予思大赉之人褒升令德尔以相成之道益砺芳猷同济宏休永绥遐福。" 后生仁宗承德兴庆二宫主十三年薨后性柔嘉聪*彗{慧}有宠于王自寝疾王亲调药饵及薨屡举哭临谥顺德王后葬绥陵王亲祖送于神凤门外后又幸魂堂*　{谏}官上*　曰: "前日初丧悲哀过度及葬祖祭亲拜献爵臣民瞻望窃谓过礼今又守小信屈至尊以临灵帐恐伤大体。" 王曰: "祖庭之事非自朕起尝闻宋帝祖送靖和皇后出端门外亲酌拜奠故仿而为之　一幸魂堂何害于义。" 仁宗卽位追尊为文敬王太后十八年四月加谥慈靖。
#高丽史88卷-列传1-后妃1-087-文贞王后王氏

○文贞王后宗室辰韩侯愉之女选入宫王薨出居永贞宫仁宗七年封贵妃十六年薨王避正殿素服三日百官亦素服三日谥文贞王后。
#高丽史88卷-列传1-后妃1-088-淑妃崔氏

○淑妃崔氏　政涌之女选入宫号长信宫主仁宗七年封淑妃二十二年赠其父涌守司空尙书右仆射　知政事明宗十四年卒。
#高丽史88卷-列传1-后妃1-089-废妃李氏

○仁宗废妃李氏朝鲜国公资谦第三女资谦恐他姓为妃权宠有所分强请纳之仁宗不得已纳之册为延德宫主。 资谦败谏官累*　言: "宫主于上为从母不可以配极。" 王乃出之虽以资谦故出恩赉优渥十七年卒。
#高丽史88卷-列传1-后妃1-090-废妃李氏

○废妃李氏资谦第四女资谦图不轨置毒　中以进妃密白王以　投乌乌毙。 又送毒药令妃进于王妃捧椀阳蹶而覆之。 资谦败亦以谏官言废王念覆椀之功赐田宅奴婢恩眷甚厚。 毅明二王亦事之谨。 明宗二十五年卒葬以后礼。
#高丽史88卷-列传1-后妃1-091-恭睿太后任氏

○恭睿太后任氏中书令元厚之女门下侍中李玮之外孙妃诞夕玮梦有黄大旗竖于其第中门旗尾飘　于宣庆殿　尾妃生玮奇爱之曰: "此女后当游宣庆殿。" 及　平章事金仁揆子之孝聘之婚夕之孝至门妃暴疾几死乃谢遣卜人占病曰: "勿忧此女贵不可言必为国母。" 时李资谦已纳两女于王闻其言恶之卽奏贬元厚为开城府使。 岁余府　梦太守厅事梁栋坼作大窦黄龙从窦而出诘朝　具朝服诣元厚具陈其梦以贺曰: "使君家必有异庆公其识之。" 仁宗尝梦得荏子五升黄葵三升以语拓俊京俊京对曰: "荏者任也纳任姓后妃之兆也其数五者诞五子之瑞也黄者皇也与皇王之皇同葵者揆也与道揆之揆同所谓黄葵者皇王执道揆御邦家之瑞也其数三者五子之中三子御国之兆也。" 王旣出资谦二女四年选入宫号延德宫主。 五年生毅宗王遣使下诏曰: "汝任氏起自德门入司阴敎受儆戒相成之道无险陂私谒之心得纯震之长男　斯干之吉梦爰　迩臣式将好赐。" 赐银器彩*　{段}布谷鞍马。 七年册为王妃诏曰: "古先哲王之有天下也非独由己德之茂盖亦有内助之贤。 朕　承景命嗣守丕基王假有家重人伦之大义天作之合宜君子之好　咨尔任氏夙以妇才起于德阀动必由于礼节居不忘于女功自初作嫔爰得有子岂特室家之好实增邦国之休是用举以典章加之位号。 今遣某官某持节册命为王妃。 于戱俭约可以保厥身肃恭可以共其职当体朕意永孚于休。" 八年生大宁侯暻王又遣使下诏曰: "汝以俔天之资居俪极之贵乐关*　{雎}之窈窕服卷耳之勤劳乃符带　之祥载见弄璋之庆叹嘉无已恩礼当优仍赐礼物。" 九年生明宗王又遣使下诏曰: "兹尔任氏典予内职正位中宫震索得男旣主其器　斯多子亦由尔贤谓兹　熊之祥　彼燕媒之后宜膺宠数永保洪休。" 十六年妃母李氏卒王素服避正殿百官表慰素衣三日赠李氏辰韩国大夫人后生毅宗及大宁侯璟明宗元敬国师　曦神宗承庆德宁昌乐永和四宫主毅宗卽位尊为王太后殿曰厚德立府曰善庆置官属。 初后爱次子欲立为太子以故王怨之。 一日侍坐语侵后跣下殿仰天而誓忽雷雨大震电光入座王惊惧　入太后衣下俄而震殿柱王悔悟遂为母子如初。 明宗十二年　曦死王恐后悲痛不白居数月后闻之意诸将害之愤　得气攻　病。 时神宗封平谅公亦患痔久不入觐后疑神宗与曦同祸王命腰舆入谒后且喜且泣曰: "吾以为死不意复见尔面。" 平谅公曰: "母后之疾劳心致然请张乐悦解。" 于是奏管弦王与平谅公上寿为乐气少下未几复笃薨寿七十五葬纯陵上谥恭睿太后。 明年金遣使来祭其文曰: "惟灵早自庆阀来嫔侯藩始以妇道相其夫终以母慈保厥子遽违荣养良可哀怜宜加赙赠之恩仍致酒　之奠贞魂如在宠数其歆。"
#高丽史88卷-列传1-后妃1-092-宣平王后金氏

○宣平王后金氏兵部尙书璇之女仁宗五年纳为次妃毅宗尊为王太妃延寿宫主。 明宗九年卒谥宣平王后。
#高丽史88卷-列传1-后妃1-093-庄敬王后金氏,

○毅宗庄敬王后金氏宗室江陵公温之女毅宗为太子时纳为妃仁宗遣使下诏仍赐礼物。 毅宗卽位封为兴德宫主生孝灵太子祈敬德安贞和顺三宫主高宗四十年十月加谥惠资。
#高丽史88卷-列传1-后妃1-094-庄宣王后崔氏

○庄宣王后崔氏　知政事端之女。
#高丽史88卷-列传1-后妃1-095-光靖太后金氏

○明宗光靖太后金氏江陵公温之女封义静王后生康宗延禧寿安二宫主薨。 康宗立追册为光靖太后册曰: "贵以子春秋之成式谥知行戴礼之格言欲伸永慕之怀须举追尊之典。 恭惟我圣母姿凝偃月庆洽玄云妙龄作配于先皇妇道正仪于中馈谓当眉寿以长生坐膺至理乃乘莽渺而奄弃已积流年而臣今居莫大之崇高实本难名之鞠育虽　九州岛之富而无以致养唯极天下之美而庶几荐名谨遣某官某奉玉册追尊为太后谥曰光靖俯纳丕称曲垂阴援。" 高宗四十年十月加谥恭平。
#高丽史88卷-列传1-后妃1-096-宣靖太后金氏

○神宗宣靖太后金氏江陵公温之女神宗为平谅公纳之及卽位立为元妃三年封为宫主册曰: "朕闻自古有国有家立政立事非独咨谋于外辅亦先求助于中闺咨尔金氏星　分精银潢联派贞明之性本自天成柔静之仪不烦姆训动而中节于环佩居则专精于组　　朕躬之在藩以淑质而作配早　坤贞之吉不显其光果符震长之尊则笃其庆岂独室家之正始实惟社稷之延休共潜光于二十年聿修妇道今践祚于九五位尽赞皇猷。 今遣使某官某持节册命为宫主。 于戱能以俭约率其身克绍关*　{雎}之化亦以法度供其职远颁　管之风祗服训辞永膺天禄。" 后生熙宗及襄阳公恕孝怀公主敬宁宫主。 熙宗立尊为王太后府号庆兴殿号长秋俄改府号为膺庆殿号为绥福后自幼勤女功当忠献废立之际备尝艰难谨愼自守。 高宗九年薨王哀悼命有司以礼葬于眞陵上谥宣靖太后高宗四十年十月加信献。
#高丽史88卷-列传1-后妃1-097-成平王后任氏

○熙宗成平王后任氏宗室宁仁侯　之女讳称任氏熙宗七年封为咸平宫主册曰: "朕闻易赞坤元所以配干刚之道诗称后德所以明王化之基故涂山适而夏业兴*大任{太任}归而周室盛盖赖内助之美以臻外理之功布在前书贻为后范朕祗承景命缵守宏　理国先家所重人伦之本自天作合岂无君子之逑  咨尔元妃任氏　宿分辉天潢毓粹夙着肃雍之德而无险　之心朕初在藩乃为嘉　比登大宝益赞洪猷允　斯干之吉梦长发其祥果符纯震之得男克昌厥后岂特室家之庆实惟邦国之光旣妇德之若斯宜恩章之特厚肆颁爵号　正宫庭今遣某官某持节备礼册命尔为王妃咸平宫主。 于戱躬勤俭以保身循法度以供祀宜思厥服罔或不祗。" 后生昌原公祉始宁侯　庆原公祚大禅师镜智　明国师觉膺安惠太后永昌德昌嘉顺贞禧四宫主高宗三十四年薨葬绍陵上谥成平王后册曰: "功崇则礼优德盛则谥重爰稽古典式荐鸿休。 伏惟大行王后宗室之英王姬之女圣皇知其有相留养后宫上皇纳以为妃　专中　笃生邦媛升配朕躬梦幻　然纵有千秋之痛子孙多矣已符万叶之传凡此嫔功职由母训何上寿未满卽大期奄臻冥冥难可凭漠漠不可问但于畴昔历诸险难恐积心劳因以疾化徒　无从之泣追扬不朽之芬谨遣某官某奉册上谥曰成平王后惟冀上灵俯膺嘉册。" 四十年十月加贞章。
#高丽史88卷-列传1-后妃1-098-思平王后李氏

○康宗思平王后李氏义方之女康宗为太子义方纳之生寿宁宫主义方诛见黜。
#高丽史88卷-列传1-后妃1-099-元德太后柳氏

○元德太后柳氏宗室信安侯珹之女生高宗康宗元年册为延德宫主诏曰: "为君克艰理内尤剧大舜之化天下也盖赖娥皇之厘降王季之肇邦基也亦因挚仲之思齐。 顾予天匹之贤明有古后妃之辅弼　加显册以答潜功今遣某官某持节备礼册命尔为王妃延德宫主兼赐印绶衣　金银器匹*　{段}布谷奴婢鞍马。" 册曰: "后妃之德王化所基周文迎渭水以立嫔本*　{支}益茂夏禹娶涂山而作匹历数遐昌宜用前规特举　典。 咨尔王妃柳氏天生淑质玉润奇姿内无险陂之心外有柔嘉之行感赤龙之入寝诞得元良翫黄鸟之集林广施仁惠顾阴功之旣着合徽号之优加兹择蕙时载颁竹册。 今遣某官某持节备礼册命尔为王妃延德宫主。 于戱能循厥度淑愼其身。" 高宗二十六年薨葬坤陵上谥元德太后四十年十月加贞康。
#高丽史88卷-列传1-后妃1-100-安惠太后柳氏

