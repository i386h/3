<!-- { "loadSidebar": true } -->
冬十月癸丑设消灾道场于明仁殿。
#高丽史20卷-世家20-明宗2-11-37-1181

壬戌设仁王道场于大观殿饭僧三万于球庭。
#高丽史20卷-世家20-明宗2-11-38-1181

十一月乙亥幸外帝释院。
#高丽史20卷-世家20-明宗2-11-39-1181

癸未遣将军崔琏如金谢贺生辰; 金用纯贺正。
#高丽史20卷-世家20-明宗2-11-40-1181

甲申移御景禧宫。
#高丽史20卷-世家20-明宗2-11-41-1181

乙酉设八关会幸法王寺。
#高丽史20卷-世家20-明宗2-11-42-1181

己丑移御寿昌宫。
#高丽史20卷-世家20-明宗2-11-43-1181

十二月壬子移安毅宗眞于宣孝寺。 初安其眞于城西海安寺至是武臣议曰: "毅宗　武人不宜安眞于武方遂请以城东吴弥院改号宣孝寺构眞殿移安以海安寺为重房愿堂。"
#高丽史20卷-世家20-明宗2-11-44-1181

戊辰设仁王道场于内殿。
#高丽史20卷-世家20-明宗2-11-45-1181

庚午以韩文俊为宝文阁大学士判礼部事; 文克谦守*大尉; 崔遇淸为翰林学士承旨; 崔世辅知枢密院事; 宋淸韩约为枢密院副使; 丁黄载为兵部尙书; 杜景升为户部尙书; 曹元正为工部尙书; 文章弼为枢密院知奏事左散骑常侍; 金光轼为殿中监; 独孤孝为枢密院右承宣; 李知命为右散骑常侍; 申宝至为御史中丞。
#高丽史20卷-世家20-明宗2-12-01-1182

○(壬寅)十二年春正月壬午遣郞将金光裕如金进方物; 郞中田元均贺万春节。
#高丽史20卷-世家20-明宗2-12-02-1182

甲申移御延庆宫。
#高丽史20卷-世家20-明宗2-12-03-1182

乙酉燃灯王如奉恩寺。
#高丽史20卷-世家20-明宗2-12-04-1182

戊子金遣耶律仲方来贺生辰。
#高丽史20卷-世家20-明宗2-12-05-1182

辛卯幸神众院。
#高丽史20卷-世家20-明宗2-12-06-1182

甲午宴金使于大观殿。
#高丽史20卷-世家20-明宗2-12-07-1182

己亥移御寿昌宫。
#高丽史20卷-世家20-明宗2-12-08-1182

二月乙巳中书侍郞平章事崔忠烈卒。
#高丽史20卷-世家20-明宗2-12-09-1182

管城县令洪彦侵渔百姓*　{淫}荒无度。 吏民杀彦所爱妓又杀妓母及兄弟遂执彦幽之。 有司按问流首谋者五六人彦亦废锢终身。 又富城县令与县尉不相能害及无辜一县不堪苦。 遂杀尉衙宰仆及婢因闭令尉衙门使不得出入。 有司奏: "二县悖逆莫甚请削官号勿置令尉。" 从之。
#高丽史20卷-世家20-明宗2-12-10-1182

三月辛未朔王如灵通寺。
#高丽史20卷-世家20-明宗2-12-11-1182

庚辰军器注簿张光富庐墓三年旌表门闾。
#高丽史20卷-世家20-明宗2-12-12-1182

癸未以上将军权节平为西北面兵马使; 尙书右丞宋端为东北面兵马使。 旧制两界兵马使上道之日唯郊亭局设而已虽亲旧不得私饯。 盖重其威也近年祖饯成风　咽郊野相与　狎颇损威重。 至是二人早发而行饯者皆不及。 时议多其得体。
#高丽史20卷-世家20-明宗2-12-13-1182

庚寅虑囚。
#高丽史20卷-世家20-明宗2-12-14-1182

初全州司录陈大有颇负淸介用刑极酷民多苦之及国家遣精勇保胜军造官船大有与上户长李泽民等督役甚苛。 旗头竹同等六人作乱啸聚官奴及群不逞者逐大有于山寺烧泽民等十余家吏皆逃窜。 乃劫判官高孝升易置州吏孝升但授印而已。 及按察使朴惟甫入州贼盛陈兵伍诉列大有不法状。 按察不获已械大有送京师因谕贼以祸福不从。 于是悉发道内兵讨之贼闭城固守。 事闻夏四月戊申遣合门祗候裴公淑郞将刘永等往问竹同等叛逆之由。 公淑等入城谕一品军队正[史失其名]谋去贼魁计　垂成被谗见罢以郞中任龙臂郞将金臣颖代之。 按察所遣兵攻城不下已四十余日。 一品军队正与僧徒杀竹同等十余人贼平。 己巳龙臂臣颖等乃至索余党三十余人诛之夷城堑而还。
#高丽史20卷-世家20-明宗2-12-15-1182

五月乙亥百官贺平全州。
#高丽史20卷-世家20-明宗2-12-16-1182

甲申遣近臣迎佛骨于十员殿。
#高丽史20卷-世家20-明宗2-12-17-1182

丁亥太白昼见。
#高丽史20卷-世家20-明宗2-12-18-1182

癸巳幸普济寺。
#高丽史20卷-世家20-明宗2-12-19-1182

甲午太子亲试学生取河巨源等八人以备侍学。
#高丽史20卷-世家20-明宗2-12-20-1182

六月庚子王如奉恩寺。
#高丽史20卷-世家20-明宗2-12-21-1182

甲辰罢全罗道按察使朴惟甫以李章甫代之。 以不能安抚全州擅调兵也。
#高丽史20卷-世家20-明宗2-12-22-1182

甲子制: "凡入金书状令国学馆翰儒官有才名者遣之。"
#高丽史20卷-世家20-明宗2-12-23-1182

丙寅赐许征等及第。
#高丽史20卷-世家20-明宗2-12-24-1182

秋九月穆亲殿及丽正宫成。
#高丽史20卷-世家20-明宗2-12-25-1182

庚寅幸妙通寺。
#高丽史20卷-世家20-明宗2-12-26-1182

冬十一月己卯移御延庆宫。
#高丽史20卷-世家20-明宗2-12-27-1182

癸未遣将军安允恭如金谢贺生辰; 兵部郞中崔永儒贺正。
#高丽史20卷-世家20-明宗2-12-28-1182

十二月乙卯以弟旼守太师平　公; 王珙守司徒邵城侯。
#高丽史20卷-世家20-明宗2-12-29-1182

乙丑以文克谦　知政事; 文章弼为枢密院副使。
#高丽史20卷-世家20-明宗2-13-01-1183

○(癸卯)十三年春正月庚辰燃灯王如奉恩寺。
#高丽史20卷-世家20-明宗2-13-02-1183

癸未金遣大府监仆散衍来贺生辰。
#高丽史20卷-世家20-明宗2-13-03-1183

遣吏部郞中文章伟如金进方物; 郞将卢孝敦贺万春节。
#高丽史20卷-世家20-明宗2-13-04-1183

丙戌移御寿昌宫。
#高丽史20卷-世家20-明宗2-13-05-1183

二月戊戌幸王轮寺。
#高丽史20卷-世家20-明宗2-13-06-1183

己未设藏经道场于明仁殿王行香制絶句一首赐文克谦和进。
#高丽史20卷-世家20-明宗2-13-07-1183

乙丑王如灵通寺。
#高丽史20卷-世家20-明宗2-13-08-1183

夏四月壬寅大设华严法会于洪圆寺荐庚癸以来死亡者。
#高丽史20卷-世家20-明宗2-13-09-1183

丁巳金国报改来远城为来远军。
#高丽史20卷-世家20-明宗2-13-10-1183

戊午大雨雹如杏子。
#高丽史20卷-世家20-明宗2-13-11-1183

五月癸未幸外帝释院。
#高丽史20卷-世家20-明宗2-13-12-1183

丙戌重房奏省东班官职。
#高丽史20卷-世家20-明宗2-13-13-1183

六月金遣大理卿讫石烈来赐羊甲寅宴金使于大观殿。
#高丽史20卷-世家20-明宗2-13-14-1183

秋七月丁丑将军庆大升卒。
#高丽史20卷-世家20-明宗2-13-15-1183

八月癸巳朔夜城中大惊　声震都下。
#高丽史20卷-世家20-明宗2-13-16-1183

戊申捕庆大升都房　流远岛。
#高丽史20卷-世家20-明宗2-13-17-1183

是月两府宰枢奏: "每岁奉使如金者利于懋迁多赍土物转输之弊驿吏苦之夹带私　宜有定额违者夺职" 诏可。 居无何将军李文中韩正修等使金恐失厚利请复旧例王又许之。 王柔而寡断政令无常朝出暮改类多如此。
#高丽史20卷-世家20-明宗2-13-18-1183

冬十月丙辰幸妙通寺。
#高丽史20卷-世家20-明宗2-13-19-1183

十一月壬戌朔日食。
#高丽史20卷-世家20-明宗2-13-20-1183

乙亥设八关会幸法王寺。
#高丽史20卷-世家20-明宗2-13-21-1183

癸未王太后任氏薨。 太后之病也王亲自调药夜不解衣者累日病革王泣目尽　。 及薨殡于义昌宫旁私第王朝夕哭临哀甚。 宰相请抑哀不听。
#高丽史20卷-世家20-明宗2-13-22-1183

闰月乙未遣户部员外郞崔孝着如金告哀; 将军李文中谢贺生辰; 郞将崔文淸贺正; 员外郞郑允当谢赐羊。 金恤我有丧辞遣故皆至义州而还。
#高丽史20卷-世家20-明宗2-13-23-1183

丁未平章事致仕李公升卒。
#高丽史20卷-世家20-明宗2-13-24-1183

甲寅葬太后于纯陵王自义昌宫步至弥勒寺。 释服移御堤上宫。
#高丽史20卷-世家20-明宗2-13-25-1183

戊午两府宰枢台省表请复常膳不允。
#高丽史20卷-世家20-明宗2-13-26-1183

十二月庚寅以李光挺守太保判吏部事; 韩文俊判兵部事; 文克谦为中书侍郞平章事判户部事; 文章弼同知枢密院事御史大夫; 杜景升廉信若曹元正　为枢密院副使; 李义旼为工部尙书。
#高丽史20卷-世家20-明宗2-14-01-1184

○(甲辰)十四年春正月辛卯朔放朝贺。
#高丽史20卷-世家20-明宗2-14-02-1184

甲午太白经天。
#高丽史20卷-世家20-明宗2-14-03-1184

乙巳遣员外郞文义赫如金进方物将军韩正修贺万春节皆至义州而还以金恤我有丧也。
#高丽史20卷-世家20-明宗2-14-04-1184

