<!-- { "loadSidebar": true } -->
乙未宴金使于大观殿。
#高丽史18卷-世家18-毅宗2-15-01-1161

○(辛巳)十五年夏四月癸卯朔出御长源亭。
#高丽史18卷-世家18-毅宗2-15-02-1161

乙卯移御玄化寺。
#高丽史18卷-世家18-毅宗2-15-03-1161

戊辰移御归法寺。
#高丽史18卷-世家18-毅宗2-15-04-1161

五月癸酉朔还宫。
#高丽史18卷-世家18-毅宗2-15-05-1161

甲申雨雹。
#高丽史18卷-世家18-毅宗2-15-06-1161

甲午以崔惟淸为奉元殿大学士。
#高丽史18卷-世家18-毅宗2-15-07-1161

乙未出御玄化寺。
#高丽史18卷-世家18-毅宗2-15-08-1161

丁酉雨王制喜雨诗以示儒臣。
#高丽史18卷-世家18-毅宗2-15-09-1161

六月癸卯王如奉恩寺。
#高丽史18卷-世家18-毅宗2-15-10-1161

癸丑再雩。
#高丽史18卷-世家18-毅宗2-15-11-1161

秋七月壬申朔还宫。
#高丽史18卷-世家18-毅宗2-15-12-1161

庚寅赦。
#高丽史18卷-世家18-毅宗2-15-13-1161

八月壬寅出御长源亭丁未还宫。
#高丽史18卷-世家18-毅宗2-15-14-1161

癸丑出御兴王寺壬戌还宫。
#高丽史18卷-世家18-毅宗2-15-15-1161

丁卯出御天和寺。
#高丽史18卷-世家18-毅宗2-15-16-1161

九月丁丑移御长源亭。
#高丽史18卷-世家18-毅宗2-15-17-1161

丁亥移御天和寺。
#高丽史18卷-世家18-毅宗2-15-18-1161

冬十月壬寅移御玄化寺。
#高丽史18卷-世家18-毅宗2-15-19-1161

丙午感阴县人子和义章等诬告: "郑　妻任氏与县吏仁梁呪诅上及大臣。" 王命阁门祗*侯{候}林文贲按问乃子和与仁梁有隙欲陷之也。 于是投子和义章于江。
#高丽史18卷-世家18-毅宗2-15-20-1161

十一月甲戌太白昼见经天。
#高丽史18卷-世家18-毅宗2-15-21-1161

西北面驰报金主被弑。
#高丽史18卷-世家18-毅宗2-15-22-1161

戊寅王还宫。
#高丽史18卷-世家18-毅宗2-15-23-1161

壬午御球庭观乐甲申亦如之。
#高丽史18卷-世家18-毅宗2-15-24-1161

辛卯出御兴王寺。
#高丽史18卷-世家18-毅宗2-15-25-1161

十二月庚子移御玄化寺。
#高丽史18卷-世家18-毅宗2-15-26-1161

辛亥移御兴王寺。
#高丽史18卷-世家18-毅宗2-15-27-1161

己未王还百顺宫。
#高丽史18卷-世家18-毅宗2-15-28-1161

乙丑以金永夫知门下省事; 金巨公为吏部尙书; 崔　　为枢密院副使; 崔惟淸为中书侍郞平章事致仕; 李公升知尙书吏部事; 曹晋若知御史台事; 李德寿为翰林学士。
#高丽史18卷-世家18-毅宗2-16-01-1162

○(壬午)十六年春正月戊辰朔日食。
#高丽史18卷-世家18-毅宗2-16-02-1162

辛巳燃灯王如奉恩寺。
#高丽史18卷-世家18-毅宗2-16-03-1162

辛卯出御兴王寺。
#高丽史18卷-世家18-毅宗2-16-04-1162

二月庚戌移御天寿寺。
#高丽史18卷-世家18-毅宗2-16-05-1162

辛亥御经筵讲论经义。
#高丽史18卷-世家18-毅宗2-16-06-1162

丁卯王如灵通寺。
#高丽史18卷-世家18-毅宗2-16-07-1162

闰月甲戌移御兴王寺。
#高丽史18卷-世家18-毅宗2-16-08-1162

己丑移御天寿寺。
#高丽史18卷-世家18-毅宗2-16-09-1162

三月丙午移御长源亭。
#高丽史18卷-世家18-毅宗2-16-10-1162

戊午还宫。
#高丽史18卷-世家18-毅宗2-16-11-1162

宋都纲侯林等四十三人来。 明州牒报云: "宋朝与金举兵相战至今年春大捷获金帝完颜亮图形　罪布告中外。 御制书图上曰: '金虏曰亮独夫自大弑君杀母叛盟犯塞残虐两国屡迁必败皇天降罚为夷狄戒。'" 盖宋人欲示威我朝未必尽如其言。
#高丽史18卷-世家18-毅宗2-16-12-1162

己未以金巨公知枢密院事判三司事; 崔　　同知枢密院事; 曹晋若为枢密院副使兼太子宾客; 李公升为翰林学士; 金* 为右承宣。
#高丽史18卷-世家18-毅宗2-16-13-1162

丙寅谏官伏合上*　请罢别宫贡献不听。 王酷信阴阳秘祝之说每于行在集僧道数百余人常设斋醮　费不　帑藏虚竭又多取私第为别宫诛求货财名曰别贡使宦者监领　缘营私。 时旱荒疫　中外道　相望。
#高丽史18卷-世家18-毅宗2-16-14-1162

夏四月甲戌出御玄化寺辛巳还宫。
#高丽史18卷-世家18-毅宗2-16-15-1162

甲申以久旱再雩。 下诏曰: "朕临政愿理思与群臣同心合德日闻忠言施于有政上*　天心下副民望其文武四品以上各言时政得失民*闲利害以备采择。"
#高丽史18卷-世家18-毅宗2-16-16-1162

己丑出御兴王寺。
#高丽史18卷-世家18-毅宗2-16-17-1162

五月丁酉朔赐李继元等及第。
#高丽史18卷-世家18-毅宗2-16-18-1162

己亥移御安和寺。
#高丽史18卷-世家18-毅宗2-16-19-1162

丁巳宣旨: "人君之德在于好生恶杀勤恤民隐。 近者囹圄不空民多疫　朕甚悯焉。 其赦殊死以下　诸道郡县逋租发仓　以赈贫穷失所者兼举淸白守节者。"
#高丽史18卷-世家18-毅宗2-16-20-1162

己未官婢善花与一孕妇争斗粟杀之。 善花子为宦寺请托法司免刑待赦直送原州有司驳奏移配紫燕岛。 是月风旱为甚人以为孕妇寃气所感。
#高丽史18卷-世家18-毅宗2-16-21-1162

六月丁卯王如奉恩寺。
#高丽史18卷-世家18-毅宗2-16-22-1162

辛未宋都纲邓成等四十七人来。
#高丽史18卷-世家18-毅宗2-16-23-1162

癸未京城有贼三十余人夜至永平门击走门卒斩关而出。
#高丽史18卷-世家18-毅宗2-16-24-1162

丁亥王还宫。
#高丽史18卷-世家18-毅宗2-16-25-1162

庚寅宋都纲徐德荣等八十九人吴世全等一百四十二人来。
#高丽史18卷-世家18-毅宗2-16-26-1162

癸巳移御安和寺。
#高丽史18卷-世家18-毅宗2-16-27-1162

秋七月壬寅王还宫。
#高丽史18卷-世家18-毅宗2-16-28-1162

庚申宋都纲河富等四十三人来。
#高丽史18卷-世家18-毅宗2-16-29-1162

辛酉中书侍郞平章事致仕朴纯　卒。 纯　由胥吏入内侍历扬中外遂登宰辅以勤俭自持。
#高丽史18卷-世家18-毅宗2-16-30-1162

八月乙丑朔出御长源亭乙亥王还宫。
#高丽史18卷-世家18-毅宗2-16-31-1162

庚辰出御天寿寺。
#高丽史18卷-世家18-毅宗2-16-32-1162

壬辰门下侍郞平章事崔允仪卒。
#高丽史18卷-世家18-毅宗2-16-33-1162

九月甲午朔移御长源亭。
#高丽史18卷-世家18-毅宗2-16-34-1162

己亥移御兴王寺。
#高丽史18卷-世家18-毅宗2-16-35-1162

辛丑王之嬖幸挟媚道密置　　于御床褥中事觉诬告注簿同正金义辅与内侍尹至元通谋祝诅斩义辅流至元于无人岛。
#高丽史18卷-世家18-毅宗2-16-36-1162

癸丑移御天寿寺。
#高丽史18卷-世家18-毅宗2-16-37-1162

冬十月戊寅移御兴王寺。
#高丽史18卷-世家18-毅宗2-16-38-1162

十一月癸巳朔还宫。
#高丽史18卷-世家18-毅宗2-16-39-1162

壬寅王太子加元服。
#高丽史18卷-世家18-毅宗2-16-40-1162

癸卯以右承宣李聃知御史台事。
#高丽史18卷-世家18-毅宗2-16-41-1162

丙午设八关会幸法王寺。
#高丽史18卷-世家18-毅宗2-16-42-1162

戊申金遣大府监完颜兴来告卽位。
#高丽史18卷-世家18-毅宗2-16-43-1162

壬戌出御天寿寺。
#高丽史18卷-世家18-毅宗2-16-44-1162

十二月癸亥朔太白经天四日。
#高丽史18卷-世家18-毅宗2-16-45-1162

丙寅王还宫自是屡微行。
#高丽史18卷-世家18-毅宗2-16-46-1162

庚午出御兴王寺。
#高丽史18卷-世家18-毅宗2-16-47-1162

乙亥还仁智斋。
#高丽史18卷-世家18-毅宗2-16-48-1162

壬午王还宫。
#高丽史18卷-世家18-毅宗2-16-49-1162

己丑以李之茂判尙书吏部事; 金永夫　知政事判尙书兵部事; 金巨公知门下省事户部尙书; 任克忠判尙书刑部事; 崔　　知枢密院事判三司事; 曹晋若同知枢密院事; 金永胤为枢密院副使。
#高丽史18卷-世家18-毅宗2-16-50-1162

辛卯王御仁智斋亲制春帖字云: "荡荡春光好欣欣物意新将修仁知德今得万年春。" 又云: "梦里明闻眞吉地扶苏山下别神仙迎新纳庆今朝日万福攸同瑞气连。" 王酷信术士改庆龙斋为仁智开广增饰日与嬖幸沈　游戱不恤国政。 谏官或请毁之。 王辄称梦报以拒之故有是诗。 自是谏者乃止。
#高丽史18卷-世家18-毅宗2-16-51-1162

