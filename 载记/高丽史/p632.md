<!-- { "loadSidebar": true } -->
○赵日新从恭愍入元宿卫及王卽位授　理还国拜赞成事录功为一等。 日新挟负　之功暴横骄恣请王曰: "元朝权幸欲官其族者旣请于殿下又嘱臣今使典理军簿掌铨选恐有司拘文法多阻滞请复政房!" 从中除授王曰: "复旧制未几又变必为人笑卿以所托告我! 我谕选司谁敢不从 " 日新愤然曰: "不从臣言何面目复见元朝士大夫!" 遂辞职。 宪司尝劾日新不法日新请与台官辨宪司又囚日新家奴日新毁狱出之。 一日王于殿内设火山陈杂戱观之日新与王同倚栏槛。 巡军府以事囚理问裴佺家奴日新领卒五十余人立马府门外呼吏令释之吏不听乃　之嘱万户洪裕竟释之。 宰相议以五军录事掌都评议司案牍都评议录事卽以案牍传付之皆　去日新听五军录事谗鞫都评议录事金德麟等皆除名不　锢子孙王知其不可不得已从之于是都评议录事皆缺以五军录事及进士学生充之国人畏其势莫敢言其弄权自专类此。 寻判三司事赐输忠奋义同德佐理功臣号。
#高丽史131卷-列传44-叛逆5-赵日新-002

日新召其党前赞成事郑天起及崔和尙张升亮高忠节林没轮张降注韩范孙奴介朴西　廉伯颜帖木儿李松景郭允正聚于其家募闾里恶少谋去奇辙奇轮奇辕高龙普朴都罗大李寿山等乘夜遣人杀之唯辕见杀余皆逃。 时王在星入洞离宫日新率其党围离宫杀直宿判密直司事崔德林上护军郑桓护军郑乙祥等卫士惊骇日新曰: "毋恐! 但除恶辈耳。" 遂劫王开御宝自除为右政丞天起为左政丞李权判三司罗英杰判密直升亮鹰扬军上护军官其党有差又除裴天平壤道存抚使张元硕江陵道存抚使刘广大铁岭防护使李寿长义州防御使封义成德泉二仓。 与忠节和尙等劫金逸逢安震黄顺李济使之从己相与谋议令忽赤巡军大索辙等捕其母妻逮系满狱剑戟盈路。 王与公主移御泉洞离宫侍卫皆贼党国人危之。 日新欲归罪其党以自免夜与和尙入直离宫至晓徐谓和尙曰: "公所佩剑甚良请观之。" 和尙曰: "此剑多杀人。" 与之日新以其剑斩和尙遂劝王出讨贼王疑不许日新固请曰: "安有无头而济事者乎 " 王不得已带剑幸十字街百官始聚斩升亮等八九人枭首于市下天起狱斩其子前摠郞明道。 日新自为左政丞加赞化安社功臣号授忠节同知密直乙辅赞成事洪开道密直副使李君常朴曦代言。
#高丽史131卷-列传44-叛逆5-赵日新-003

王移御丹阳大君第日新献觞于马上于大妃公主亦如之。 王用李仁复言决意诛之幸行省会耆老大臣密议翼日复幸行省命金添寿执日新引出门外斩之囚乙辅英杰权忠节君常曦李宗蔡河老等二十八人贼党赵波　闻老母系狱自来遂斩之。 是时连日阴　及斩日新天日开霁。 耆老上书都佥议司曰: "窃见赵日新心怀僭踰巧言便给陵轹尊长自伐其能阴结凶残为其党援凡所欲为略无忌惮。 顷者监察执义金*  持平郭忠秀举劾其罪日新居*闲废格反罪言官国人皆切齿。 自度罪盈为众指目夜募其党郑天起崔和尙等大备兵刃　入王所杀卫士迫胁左右擅开御宝署置官职自为右政丞天起为左政丞机要之地皆委其党分遣凶徒恣行杀戮夺攘无厌众心　　。 日新恐奸谋败露斩其徒和尙扶王上马反害其党扬言己功大加名号阳退为左政丞居王左右露刃使气人莫不寒心曰: '自我肇邦四百有余年人臣败逆未有如此者。' 　归附圣元以来世尙公主义为君臣亲为甥舅宠锡便蕃固非他国之比虽有元恶大　畏圣元德威不敢小有侮慢但自某王至某王或气锐年幼为政有所未至今我王天资粹美　性仁明臣民爱戴如父母。 日新狂妄一小孺敢称乱如此幸今伏辜人心皆快然其党多是某年*闲恶辈圣德宽洪犹保性命罔有悛心其恶逆又至此原火不可不尽灭 蔓草不可不早除伏望仰告天庭承　明断以惩后来。"
#高丽史131卷-列传44-叛逆5-赵日新-004

百官上书征东省曰: "诱众弄兵人臣之大逆制刑讨罪天下之通规事系安危理当申达。 窃惟本国归附皇元于今八十余载仰荷怀绥之德恭承制御之威黎民按堵邦国底宁人知犯分则必诛岂有干名僭踰谋为逆乱者乎! 不意有贼臣赵日新潜图不轨擅自起兵谋去奇氏攻破其家　政逃匿院使见害　入王宫杀害左右恣行暴虐自知罪不容诛又恐奸谋败露反杀同党崔和尙等灭口自雪扶王上马又捕其党扬言为功自为政丞居王左右常露刃使气人莫不寒心。 夫日新者潜畜异谋多结党援亲戚　养寔繁有徒方其作乱捕之若急祸不可测赖我王默干神机假以辞色以伺其变不劳兵刃而日新就戮。 当其肆虐百姓凛凛若崩厥角今旣伏辜人民宁息若非我王含弘之德英断之谟焉能一朝剪除凶丑易于反掌! 伏望闻于宸听明正典刑以惩后来。"
#高丽史131卷-列传44-叛逆5-赵日新-005

元遣宗正府常判梁烈帖木儿吏部尙书不花帖木儿来鞫执送日新　子丑　在燕都者。 又遣宗正府断事官哈儿章兵部郞中刚升等来斩天起忠节廉伯颜帖木儿允正君常李龟龙籍其家流君常二子希古希庆配烽卒。 又斩西　陈英瑞等十四人杖广大英杰寿长等十七人。 震济以年老免杖赎铜顺以子也先帖木儿有宠于帝得免贬洪铎桧原县令乙辅光阳监务权济州牧使流仇天佑元硕闵桓朴良衍孙袭于外。 铎日新妻父也。 元又以日新妻子给奇天麟为奴婢后皇后免其妻。
#高丽史131卷-列传44-叛逆5-金镛-000

金镛。
#高丽史131卷-列传44-叛逆5-金镛-001

○金镛安城人性阴谲有机槛多诈忌克。 恭愍以元子入元宿卫镛侍从有劳累迁大护军及卽位授鹰扬军上护军奏为行省员外郞。 元丞相脱脱遣使戒王勿用　人赞成事赵日新知申事崔德林要其使言班主金镛承旨柳淑金得培等居中用事使者白王罢淑得培镛方宠幸得不罢。 时行省官多征求州郡宣使严淑到永州河阳收公　田税又*　{敛}综布六百匹驿输于京王闻之召镛责曰: "省吏出外其禁已久何玩法扰民 " 下淑巡军狱寻释之。 录镛侍从功为一等赐土田奴婢拜密直副使赐输忠奋义功臣号。 赵日新作乱犯行宫多杀宿卫者镛直宿于内独免又不　御物议纷　王亦疑之杖流海岛元将讨张士诚遣使募名将王封镛安城君遣之。 明年东还拜知都佥议司事。
#高丽史131卷-列传44-叛逆5-金镛-002

镛郑世云洪义与赞成事金普争权幸普丁母忧密谕行省都事崔介上书请令百官行三年丧镛等矫旨下其书都评议司逼令施行王悉知其状流镛于济州遂罢三年丧。 召拜佥议评理寻改中书门下侍郞平章事。 判密直辛贵贬在外妻康氏独居*　{淫}秽无忌大臣多私之镛亦通焉贵母告御史台鞫之镛以权幸独免。 镛为巡军万户招集无赖隶巡军近千人常以自随八关会忽赤巡军分队扈卫巡军与忽赤争路　击忽赤将军忽赤诉于王置不问。 镛素与世云争宠及世云与安佑金得培李芳实平红贼镛矫旨密令佑等杀世云因以为罪而杀佑等语在佑传。 改赞成事初红贼招降杨广诸州水原府先降降为郡削其四部曲隶安城至是镛纳水原人赂复升为府还其部曲。 镛尝遇谏议大夫金汉龙曰: "贺公将拜奉翊!" 汉龙喜叩头谢镛之　权如此。
#高丽史131卷-列传44-叛逆5-金镛-003

贼金守曹连等五十余人夜至行宫兴王寺斩门者直入相呼为宰臣称

帝旨杀侍卫汉龙及佥议评理王梓文睿府左司尹金台权宦者姜元吉卫士七八人径至寝殿宦者李刚达负王匿太后密室贼入寝殿宦者安都赤貌类王代王卧于寝内贼认为王杀之　跃呼万岁旣而知王尙在佯言于众曰: "愼勿惊动乘舆!" 以其党四十余人监宫内诸务促膳夫进膳欲王不疑而出也贼分遣其党入城杀留都宰相会诸相以祝厘在妙莲寺闻变将如巡军集兵讨贼贼先骑已至妙莲洞口政丞柳濯等　马由*闲道至巡军。 镛独不赴妙莲先至巡军集众阳言讨贼谓诸相曰: "诸公领此兵先诣行在予亦收散卒继进。" 濯　镛有异志留以观变。 镛与其门客巡军提控华之元相目凡贼被执来者不讯辄杀以灭口乱定以讨贼为镛功策为一等。
#高丽史131卷-列传44-叛逆5-金镛-004

时廉悌臣新拜政丞宰枢往贺镛酒　谓悌臣曰: "三患去矣不乐何为!" 人莫知所指或谓洪彦博死是谓一患去贼党尽歼二患去自是百姓无忧三患去或云彦博世云三元帅也彦博以勋戚为首相镛虽执权不得自逞故云然兴王贼党逮捕者九十余人镛一不鞫讯人皆疑之王召镛曰: "欲下汝巡军按问情状但念前功姑从末　。" 卽流密城郡令巡军提控表德麟押行窜其党之元及大护军高　等数人于外。 自是月初日月无光无云而阴及镛之去天气淸明。 寻遣大护军林坚味护军金斗移系　林府与按廉李宝林鞫之镛曰: "予以八年三宰无欲不遂岂有犯上之心乎  但欲去洪侍中耳。" 坚味等诘云: "何以杀安都赤乎 " 镛无以对遂支解徇于诸道传首京师枭于市籍其家　之斩其党十余人杖流者亦数十人。 斗初至密城拜于楼下镛顚倒下接之自以罪重见斗*　{　}魄飮于楼上犹未知斗为何人也酒三行乃悟曰: "君是金将军耶!" 镛旣诛王追念不已为之泣下再叹曰: "谁可恃者!" 命巡军勿复问镛党。
#高丽史131卷-列传44-叛逆5-奇辙-000

奇辙。
#高丽史131卷-列传44-叛逆5-奇辙-001

○奇辙蒙古名伯颜不花幸州人。 高祖允肃性侈靡事豪侠附崔忠献骤拜上将军历践两省尝以黄衣喝道往来倡家行路指笑官至门下侍郞平章事谥康靖。 父子敖荫补散员累迁摠部散郞出守宣州年六十三卒娶典书李行俭女生轼辙辕　轮轼早死季女选入元顺帝后宫封第二皇后生皇太子爱猷识理达腊。 忠惠时帝遣资政院使高龙普太监朴帖木儿不花追赠子敖秉德承和毓庆功臣封荣安王谥庄献　翰林学士欧阳玄撰墓碑赐之妻李氏为荣安王大夫人表其门曰贞节数遣使来锡衣酒又以辙为行省　知政事辕为翰林学士本国拜辙政丞封德城府院君辕德阳君。
#高丽史131卷-列传44-叛逆5-奇辙-002

