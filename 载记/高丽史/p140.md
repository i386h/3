<!-- { "loadSidebar": true } -->
#高丽史24卷-世家24-高宗3-42-41-1255

九月乙未亲设消　道场。
#高丽史24卷-世家24-高宗3-42-42-1255

癸卯幸干圣福灵二寺。
#高丽史24卷-世家24-高宗3-42-43-1255

丁未崔璘与蒙古使六人来留客使于升天馆先入奏云: "车罗大永宁公领大兵到西京候骑已至金郊。"
#高丽史24卷-世家24-高宗3-42-44-1255

己酉宰枢议云: "馆待客使虽厚无益。" 璘曰: "若不得已遣使于帝所则今来使不可不　接。" 庚戌王出迎于梯浦辛亥宴蒙使。
#高丽史24卷-世家24-高宗3-42-45-1255

是月外膳不继内藏告竭王　昼膳。 左仓别监尹平北人也王再三召之不至越三日乃进王怒甚欲令执政夺其官　然叹曰: "今日我虽夺之明日必复之何惩之有。" 只命责之。
#高丽史24卷-世家24-高宗3-42-46-1255

冬十月乙丑蒙兵踰大院岭忠州出精锐击杀千余人。
#高丽史24卷-世家24-高宗3-42-47-1255

癸酉幸妙通寺。
#高丽史24卷-世家24-高宗3-42-48-1255

辛巳幸外院九曜堂设仁王道场于内殿。
#高丽史24卷-世家24-高宗3-42-49-1255

壬午饭僧三百于球庭三日。
#高丽史24卷-世家24-高宗3-42-50-1255

十一月丁酉*大庙成还安神主。
#高丽史24卷-世家24-高宗3-42-51-1255

丙午设八关会幸法王寺。
#高丽史24卷-世家24-高宗3-42-52-1255

己未亲设金经道场。
#高丽史24卷-世家24-高宗3-42-53-1255

十二月戊辰以金琏辛喜　为侍御史。
#高丽史24卷-世家24-高宗3-42-54-1255

庚寅以崔沆为中书令; 奇允肃为门下侍郞同中书门下平章事; 李君卿知门下省事; 赵修为政堂文学致仕。
#高丽史24卷-世家24-高宗3-42-55-1255

壬辰蒙兵造船攻槽岛不克。
#高丽史24卷-世家24-高宗3-42-56-1255

是岁冬无雪京城大疫。
#高丽史24卷-世家24-高宗3-43-01-1256

○(丙辰)四十三年春正月癸巳朔放朝贺。
#高丽史24卷-世家24-高宗3-43-02-1256

戊戌亲设天兵神众道场。
#高丽史24卷-世家24-高宗3-43-03-1256

壬寅枢密院副使崔坪卒。
#高丽史24卷-世家24-高宗3-43-04-1256

丙午太白昼见经天。
#高丽史24卷-世家24-高宗3-43-05-1256

丁巳王闻蒙古兵谋攻诸岛遣将军李广宋君斐领舟师三百南下御之。
#高丽史24卷-世家24-高宗3-43-06-1256

二月乙丑守太师门下侍郞平章事金敞卒。
#高丽史24卷-世家24-高宗3-43-07-1256

丙子燃灯王如奉恩寺。
#高丽史24卷-世家24-高宗3-43-08-1256

是月以蒙兵停发六道宣旨使用别监时奉使者剥民横*　{敛}以固恩宠民甚苦之反喜蒙兵之至。
#高丽史24卷-世家24-高宗3-43-09-1256

三月己酉幸贤圣寺。
#高丽史24卷-世家24-高宗3-43-10-1256

遣大将军愼执平等于车罗大屯所。
#高丽史24卷-世家24-高宗3-43-11-1256

癸丑太白昼见经天。
#高丽史24卷-世家24-高宗3-43-12-1256

甲寅幸干圣福灵二寺。
#高丽史24卷-世家24-高宗3-43-13-1256

戊午蒙兵到窄梁外崔沆使都房分守要害。
#高丽史24卷-世家24-高宗3-43-14-1256

己未李广宋君斐趣灵光约分道击之蒙兵知而有备广还入岛君斐保笠岩山城城中强壮悉投于敌唯老幼在一日君斐佯出羸弱数人于城外以示之蒙兵以为粮尽引兵至城下君斐率精锐奋击败之杀伤甚多擒官人四。
#高丽史24卷-世家24-高宗3-43-15-1256

夏四月丙寅雨雹大如梅。
#高丽史24卷-世家24-高宗3-43-16-1256

戊辰玄风县人四十余　避乱泊近县江渚蒙兵追获男女财物杀劝农使金宗　。
#高丽史24卷-世家24-高宗3-43-17-1256

辛未幸王轮寺。
#高丽史24卷-世家24-高宗3-43-18-1256

壬申愼执平自蒙兵屯所还言: "车罗大永宁公云: '若国王出迎使者王太子亲朝帝所兵可罢还否则以何辞而退乎 '" 时车罗大永宁公屯潭阳洪福源屯海阳。 癸酉宰枢会议退兵之策计无所出王曰: "　得退师何惜一子出迎。"
#高丽史24卷-世家24-高宗3-43-19-1256

甲戌幸妙通寺。
#高丽史24卷-世家24-高宗3-43-20-1256

乙亥复遣愼执平于车罗大屯所寄书云: "大兵回来惟命是从。"
#高丽史24卷-世家24-高宗3-43-21-1256

戊寅西北面兵马使驰报: "遣别抄三百击蒙兵一千于义州。"
#高丽史24卷-世家24-高宗3-43-22-1256

庚辰大府岛别抄夜出仁州境苏来山下击走蒙兵百余人。
#高丽史24卷-世家24-高宗3-43-23-1256

庚寅忠州道巡问使韩就在牙州海岛以船九　欲击蒙兵蒙兵逆击尽杀之蒙兵入忠州屠州城。 又攻山城官吏老弱恐不能拒登月岳神祠忽云雾风雨雷雹俱作蒙兵以为神助不攻而退。
#高丽史24卷-世家24-高宗3-43-24-1256

五月壬辰幸外院九曜堂。
#高丽史24卷-世家24-高宗3-43-25-1256

壬寅愼执平自罗州还言: "车罗大怒曰: '若欲和亲尔国何多杀我兵。 死者已矣擒者可还。' 仍令三十人伴行。" 到升天馆甲辰王幸升天阙宴客使仍赠金银布帛酒器等物有差。
#高丽史24卷-世家24-高宗3-43-26-1256

庚戌新阳伯*  {　}卒。
#高丽史24卷-世家24-高宗3-43-27-1256

丙辰东北面兵马使报: "登州城中无水且无粮储人民散去。" 乃令入保岛内。
#高丽史24卷-世家24-高宗3-43-28-1256

六月庚申朔遣将军李阡率舟师二百余人御蒙兵于南道。
#高丽史24卷-世家24-高宗3-43-29-1256

辛酉王如奉恩寺。
#高丽史24卷-世家24-高宗3-43-30-1256

甲戌王受菩萨戒于内殿。
#高丽史24卷-世家24-高宗3-43-31-1256

壬午将军李阡与蒙兵战于温水县斩数十级夺所虏男女百余人崔沆以银六斤赏士卒。
#高丽史24卷-世家24-高宗3-43-32-1256

是月车罗大屯海阳无等山顶遣兵一千南掠。
#高丽史24卷-世家24-高宗3-43-33-1256

秋八月乙丑发新兴仓赈崔沆家兵。
#高丽史24卷-世家24-高宗3-43-34-1256

甲戌赦死罪三人配有人岛。
#高丽史24卷-世家24-高宗3-43-35-1256

庚辰遣将军宋吉儒徙淸州民于海岛。
#高丽史24卷-世家24-高宗3-43-36-1256

辛巳车罗大永宁公洪福源等到甲串江外大张旗帜牧马于田登通津山望江都退屯守安县。
#高丽史24卷-世家24-高宗3-43-37-1256

九月己丑幸贤圣寺。
#高丽史24卷-世家24-高宗3-43-38-1256

金守刚还自蒙古帝遣徐趾来命班师。
#高丽史24卷-世家24-高宗3-43-39-1256

辛丑幸干圣福灵二寺。
#高丽史24卷-世家24-高宗3-43-40-1256

癸卯平章事崔璘卒。
#高丽史24卷-世家24-高宗3-43-41-1256

戊申幸王轮寺。
#高丽史24卷-世家24-高宗3-43-42-1256

庚戌车罗大等收军北还。
#高丽史24卷-世家24-高宗3-43-43-1256

是月盗发康宗陵。
#高丽史24卷-世家24-高宗3-43-44-1256

冬十月庚申幸妙通寺。
#高丽史24卷-世家24-高宗3-43-45-1256

己巳蒙兵六十人寇艾岛别抄尽擒斩之。
#高丽史24卷-世家24-高宗3-43-46-1256

辛未京城解严自乙卯八月至今凡十五月而罢兵。
#高丽史24卷-世家24-高宗3-43-47-1256

甲申车罗大管下东京摠管松山率妻及　从五人来投崔沆馆待甚厚问其来由松山云: "非以蒙古危亡而尔国强盛也我有三罪以此来耳车罗大入南界以我鎭义州不能固守一也又使我劝农畜粮而禾稼不登仓库虚耗二也闻高丽兵来遣七十人刺探无一人返者三也。" 于是赐宅一区及米谷器物布帛奴婢各三口。
#高丽史24卷-世家24-高宗3-43-48-1256

乙酉以崔滋为中书平章事。
#高丽史24卷-世家24-高宗3-43-49-1256

十一月辛丑设八关会幸法王寺。
#高丽史24卷-世家24-高宗3-43-50-1256

十二月壬午以金起孙知门下省事李辅李世材李藏用　为枢密院副使。
#高丽史24卷-世家24-高宗3-43-51-1256

甲申盗入太子府窃玉册缘饰金银彩帛。
#高丽史24卷-世家24-高宗3-43-52-1256

冬无雪饥疫相仍　尸蔽路银一斤直米二斛。
#高丽史24卷-世家24-高宗3-44-01-1257

○(丁巳)四十四年春正月丁亥朔放朝贺。
#高丽史24卷-世家24-高宗3-44-02-1257

丙辰宰枢议以蒙国连岁加兵竭力事之无益停春例进奉。
#高丽史24卷-世家24-高宗3-44-03-1257

二月庚午燃灯王如奉恩寺。
#高丽史24卷-世家24-高宗3-44-04-1257

三月丁酉幸贤圣寺。
#高丽史24卷-世家24-高宗3-44-05-1257

甲寅幸干圣寺。
#高丽史24卷-世家24-高宗3-44-06-1257

夏四月丁巳幸福灵寺。
#高丽史24卷-世家24-高宗3-44-07-1257

