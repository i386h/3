<!-- { "loadSidebar": true } -->
○王出坐干德殿阁门副使以上先入殿庭肃拜次宰臣侍臣阁门南班肃拜　立后屈使馆伴执事俱入殿庭肃拜讫。 阁门舍人就闻辞位奏: "北朝使臣已到阁门伏候圣旨。" 阁门使传宣曰: "屈。" 阁门员引使臣持诏函者前导入中门使臣就殿门西。 王出殿门东相揖入殿庭。 使臣就传命位向南立定王西向再拜问皇帝体使臣*　传王拜舞拜。 舍人喝: "宰臣以下侍臣拜舞拜!" 讫使臣称有命王再拜。 使臣传诏于王王授宰臣宰臣　授于持函员。 王拜舞拜。 舍人喝: "宰臣及侍臣拜舞拜!" 讫国信物色过庭王再拜。 讫阁门员引使臣出殿门王出殿门外揖送。 阁门引使臣接翰林厅幕次王权御殿门内看诏书。 次阁门使呈使臣精仪物状王*　传讫物色过庭。 阁门使呈使臣　状王复状。 阁门员引到殿门外王出殿门相揖入殿上。 使臣再拜奏圣体又再拜进步致辞又再拜讫就座后舍人呈上中节　状舍人引就拜位王起立。 舍人喝: "再拜!" 奏圣体。 舍人喝: "再拜!" 进步致辞。 舍人喝: "再拜!" 阁使传有敎赐客省茶酒食。 舍人喝: "再拜!" 引出殿门。 王就座后阁门员引下节入殿庭再拜奏圣体再拜阁使传有敎赐所司酒食喝: "再拜!" 出门。 讫进茶初盏亲劝使臣还酬再拜就座飮讫相揖还就座。 赐中下节酒食毕使臣再拜进步致辞再拜。 阁门员引降出殿门王出殿门揖送归馆。
#高丽史65卷-志19-礼7-宾礼-迎北朝起复告　使仪-000

迎北朝起复告　使仪。
#高丽史65卷-志19-礼7-宾礼-迎北朝起复告　使仪-001

○王出坐干德殿阁门副使以上先入庭　立次宰臣以下及侍臣南班入殿庭拜位。 舍人喝: "宰臣以下肃拜。" 讫就位。 屈使监馆事入殿庭肃拜而出。 舍人就闻辞位奏: "北朝某使已到阁门伏候宣旨。" 阁使宣传: "屈。" 阁使出到阁门引使臣。 王出殿门外使臣就门外相揖入殿庭诏书官告先行各就殿庭本位王再拜向使臣问圣体传皇帝安。 王拜舞拜起居舍人喝: "宰臣以下拜舞拜。" 使臣传有　王再拜。 使臣宣传王拜舞拜。 使臣取诏传王接授宰臣。 使臣取官告传王接授宰臣。 王拜舞拜。 使臣揖出王相揖出送门外。 阁使引使臣接翰林厅。 王上殿看诏书官告。 讫使臣以阁使上　状王回送起居状出殿门迎接依前揖入上殿行私礼使臣先行致辞王*　拜。 王东边使臣西边坐定。 阁使进使下人　状。 讫舍人引使下人就拜位。 舍人喝: "再拜!" 时暄。 舍人喝: "再拜!" 进步致辞。 舍人喝: "再拜!" 阁使宣传有敎使臣茶酒。 舍人喝: "再拜!" 引出使臣。 茶酒礼毕致谢王*　拜。 讫引使臣下殿王相揖出殿门外揖送。 服色　用玄冠素服除彩棚乐部揷花。
#高丽史65卷-志19-礼7-宾礼-迎大明诏使仪-000

迎  大明诏使仪。
#高丽史65卷-志19-礼7-宾礼-迎大明诏使仪-001

○使臣入国境先遣关人驰报于王王遣官远接诏书。 前期令有司于国门外公馆设幄结彩设龙亭于正中设香案于龙亭之南备金鼓仪仗鼓乐伺候迎引。 又于国城内街巷结彩于王宫内设阙庭于殿上正中设香案于阙庭之前设司香二人位于香案之左右设诏使立位于香案之东设开读案于殿陛之东北设王拜位于殿庭中北向设众官拜位于王拜位之南异位重行北向。 设奉诏官位于开读案之北宣诏官位于捧诏官之南展诏官二人于宣诏官之南俱西向司礼二人位于王拜位之北东西相向引礼二人位于司礼之南东西相向引班四人位于众官拜位之北东西相向。 陈仪仗于殿庭之东西设乐位于众官拜位之南北向。 远接官。 接见诏书迎至馆中奉安于龙亭中遣使驰报王。 是日王率国中众官及耆老出迎于国门外。 迎接官迎诏书出馆至国门。 金鼓在前次耆老行次众官具朝服行次王具冕服行。 次仪仗　乐次诏书龙亭使臣常服行于龙亭之后。 迎至宫中金鼓分列于外门之左右耆老众官分立于庭中之东西置龙亭于殿上正中。 使臣立于龙亭之东引礼引王入就拜位引班引众官及耆老各入就拜位。 使臣诣前南向立称有制司赞唱: "四拜。" 乐作王及众官以下皆四拜乐止。 引礼引王由西阶升诣香案前北向立。 引礼唱: "　!" 王　。 司礼唱: "众官　!" 众官以下皆　。 引礼唱: "上香!" 司香奉香　进于王之左。 王三上香。 讫司赞唱: "俯伏兴平身!" 王及众官以下皆俯伏兴平身。 引礼引王复位。 司赞唱: "开读!" 宣诏官展诏官升案。 使臣诣龙亭捧诏书授捧诏官捧诏官受诏捧至开读案授宣诏官宣诏官受诏展诏官对展。 司赞唱: "　!" 王及众官以下皆　。 宣诏官宣诏讫捧诏官于宣诏官前捧诏书仍置于龙亭。 司赞唱: "俯伏兴平身!" 王及众官以下皆俯伏兴平身。 司赞唱: "四拜!" 乐作王及众官以下皆四拜乐止。 司赞唱: 搢笏鞠躬三舞蹈　左膝三叩头山呼万岁山呼万岁再山呼万万岁出笏俯伏兴。 乐作四拜乐止。 礼毕引礼引王退引班引众官以次退。 王及众官释服。 使臣以诏书付所司颁行。 王与诏使分宾主行礼。
#高丽史65卷-志19-礼7-宾礼-迎大明赐劳使仪-000

迎  大明赐劳使仪。
#高丽史65卷-志19-礼7-宾礼-迎大明赐劳使仪-001

○使臣至国境先遣关人入报王遣官远接。 前期有司于国门外公馆设幄结彩设龙亭于馆之正中备金鼓仪仗鼓乐于馆所以伺迎引。 又于国城内街巷结彩又于王宫设阙庭于殿上正中设香案于阙庭之前设王受赐予位于香案之前。 设王拜位于殿庭正中北向众官拜位于王拜位之南异位重行北向。 设乐位于众官拜位之南北向司赞二人于王拜位之北东西相向引礼二人于司赞之南东西相向引班四人于众官拜位之北东西相向。 陈仪仗于殿庭之东西。 远接官接见使臣迎至馆所以上赐安奉于龙亭中遣使驰报王。 是日王率众官出迎于国门外远接官迎上赐出馆至国门。 金鼓在前次众官常服乘马行。 次仪仗鼓乐次上赐龙亭使臣常服乘马行于龙亭之后。 迎至宫中金鼓分列于殿外门之左右众官分立殿庭之东西置龙亭于殿上正中。 使臣立于龙亭之东引礼引王引班引众官各就拜位立定。 司赞唱: "四拜!" 乐作王及众官皆四拜乐止。 引礼引王诣龙亭前使臣称有制。 引礼赞　司赞唱: "　!" 王与众官皆　。 使臣宣制云云。 宣毕使臣捧所赐物西向授王王　受。 以授左右。 讫引礼赞俯伏兴平身司赞唱: "俯伏兴平身!" 王与众官皆俯伏兴平身引礼引王出复位。 司赞唱: "四拜!" 乐作王及众官皆四拜乐止。 司赞唱: "礼毕。" 凡行礼毕王入殿西立东向使臣东立西向。 引礼唱: "再拜!" 使臣与王皆再拜。 及出使臣降自东阶王降自西阶。 遣使送使臣还馆。
#高丽史65卷-志19-礼7-宾礼-迎大明无诏　使仪-000

迎  大明无诏　使仪。
#高丽史65卷-志19-礼7-宾礼-迎大明无诏　使仪-001

○使臣入国境守关官驰报王遣官远接。 使臣近王京前期令有司于迎宾馆设幄帐城门街路结彩。 至日王备仪卫出迎于城外幄次世子以下百官皆从　常服。 使臣至百官以次立待于迎宾馆道南北向异位重行。 王出立于幄外使者下马与王对揖后相让上马偕行使臣由道左王由道右。 至王宫俱下马偕入王入门自西使臣入门自东。 至正殿中对立使臣立东王立西有口宣圣旨则使臣立宣王北向　听。 仍受赍来公牒讫叩头兴平身。 王进使臣前稍躬身问圣躬万福使臣*　后王北向　叩头兴平身。 东西相向再拜讫略　寒暄东西对坐设茶后王入内小歇世子与使臣相见再拜次诸君次宰枢次百官皆同讫王出就坐。 飨使臣后有口宣使臣则王亲送至馆或令世子送之无口宣使臣则命宰枢送至馆若有手诏　符则不用此礼依朝廷颁降仪。
#高丽史65卷-志19-礼7-宾礼-迎大明无诏　使仪-002

成宗九年六月宋遣光禄卿柴成务太常少卿赵化成等来册王国俗拘忌阴阳每朝廷使至必择月日受诏。 成务在馆踰月诘责之翌日王乃出拜命自是止择日迎之。
#高丽史65卷-志19-礼7-宾礼-迎大明无诏　使仪-003

宣宗七年九月辽遣利州管内观察使张思说来贺生辰。 庚辰再宴辽使于干德殿令三节人坐殿内左右有司奏: "再宴使臣古无此例三节人坐殿内亦所未闻。" 王曰: "使臣赍御制天庆寺碑文来宜加殊礼。" 不从。
#高丽史65卷-志19-礼7-宾礼-迎大明无诏　使仪-004

睿宗五年六月辛巳宋遣兵部尙书王襄中书舍人张邦唱来。 癸未王命带方侯　往顺天馆迎诏到阙庭王出神凤门拜诏先入会庆殿幕次。 王襄等至王出迎入殿庭受诏及衣带*　{段}匹金玉器弓矢鞍马讫上殿使副就王前传宣谕。
#高丽史65卷-志19-礼7-宾礼-迎大明无诏　使仪-005

明宗八年正月己酉金遣仆散怀忠来贺生辰。 己丑宴金使旧制中下节人于殿门外赐酒不许亲　至是使臣请令赴宴后入殿庭拜谢从之。
#高丽史65卷-志19-礼7-宾礼-迎大明无诏　使仪-006

神宗二年四月乙酉金遣封册使大理卿完颜愈尙书兵部侍郞赵琢等来。 辛丑王乘辇出至升平门入幄次有司以侍立员少聚文武散职员具冠服立球庭。 愈等入广化门诏函至御史台前王出升平门外望诏还入门乘辇入大观殿庭。 愈等奉诏函及礼物入自升平门升殿王行受册礼。
#高丽史65卷-志19-礼7-宾礼-迎大明无诏　使仪-007

元宗十年十一月癸亥王宴黑的等使坐上座黑的等让曰: "今王太子已许尙帝女我等帝之臣也王乃帝驸马大王之父也何敢抗礼  王西面我等北面王南面我等东面。" 王辞曰: "天子之使岂可下坐 " 固请东西相对。
#高丽史65卷-志19-礼7-宾礼-迎大明无诏　使仪-008

