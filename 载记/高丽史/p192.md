<!-- { "loadSidebar": true } -->
夏四月甲辰瑞兴侯琠王惟绍宋邦英宋璘韩愼宋均金忠义崔涓伏诛。
#高丽史32卷-世家32-忠烈王5-33-09-1307

是月元　王还国因署行省以鎭抚。
#高丽史32卷-世家32-忠烈王5-33-10-1307

五月壬申元遣平章撤勒帖木儿学士郭贯来鎭之。
#高丽史32卷-世家32-忠烈王5-33-11-1307

丁丑王至自元入御淑昌院妃第。
#高丽史32卷-世家32-忠烈王5-33-12-1307

乙酉幸梨岘宫设消灾道场。
#高丽史32卷-世家32-忠烈王5-33-13-1307

辛卯内库享王。
#高丽史32卷-世家32-忠烈王5-33-14-1307

是月前王与右丞相　刺罕定策迎皇侄怀宁王卽皇帝位是为武宗。
#高丽史32卷-世家32-忠烈王5-33-15-1307

六月乙未龙山别监鲁维享王。
#高丽史32卷-世家32-忠烈王5-33-16-1307

甲辰遣密直副使赵瑞如元贺圣节。
#高丽史32卷-世家32-忠烈王5-33-17-1307

丙午前王遣左承旨金之兼来启: "令造成都监官桓　领兵船军与内盈尹康顺护军李珠董役营造市街两旁长廊二百*闲" 从之。
#高丽史32卷-世家32-忠烈王5-33-18-1307

己酉遣同知密直司事秦良弼如元献童女。
#高丽史32卷-世家32-忠烈王5-33-19-1307

癸丑元帝以卽位遣要乙古豆来颁赦。
#高丽史32卷-世家32-忠烈王5-33-20-1307

秋七月辛未遣上护军李茂如元献　。
#高丽史32卷-世家32-忠烈王5-33-21-1307

乙亥典理军簿更定选法。 先是前王遥命二司分掌文武选其佥议密直有缺必须驰　于我以故王欲不听二司之奏承旨等强之曰: "此为前王之命不可不听。" 王虽不　于心亦不可否但　之而已。
#高丽史32卷-世家32-忠烈王5-33-22-1307

戊子彗星见于尾。
#高丽史32卷-世家32-忠烈王5-33-23-1307

元册皇太子遣使来颁诏。
#高丽史32卷-世家32-忠烈王5-33-24-1307

八月辛亥元遣前王从臣知监察司事崔实来加王策命曰: "咨尔推忠宣力定远保节功臣开府仪同三司*大尉征东行中书省左丞相上柱国高丽国王王　秉心直谅赋质贞纯早克嗣于先猷久服劳于王室身惟国壻寅居宾日之方男卽皇甥复豫乘龙之选筑馆荷两朝之眷分　袭百祀之传。 肆升右揆之阶光应上台之象兹　颁于宠数其益　于忠勤动惟一德之怀居必正人是与。 祖宗世称汉藩辅保乐土于三韩父子　为周司徒播淸风于万古可特加纯诚守正推忠宣力定远保节功臣开府仪同三司*大尉征东行中书省右丞相上柱国高丽国王尙服渥命以介福祺。" 王赐实衣一袭银三斤。
#高丽史32卷-世家32-忠烈王5-33-25-1307

丁巳遣中赞崔有　如元贺登极。
#高丽史32卷-世家32-忠烈王5-33-26-1307

典法判书李　上书前王王嘉纳超拜政堂文学。
#高丽史32卷-世家32-忠烈王5-33-27-1307

九月癸酉前王命都评议司女年十六岁以下十三岁以上毋得擅嫁必须申闻而后许嫁违者罪之。
#高丽史32卷-世家32-忠烈王5-33-28-1307

冬十月丙午遣判密直司事金延寿如元谢册命。
#高丽史32卷-世家32-忠烈王5-33-29-1307

丁未三番忽赤享王。
#高丽史32卷-世家32-忠烈王5-33-30-1307

壬子元遣宦者及典酒李彦忠来选童女。
#高丽史32卷-世家32-忠烈王5-33-31-1307

庚申内库享王。
#高丽史32卷-世家32-忠烈王5-33-32-1307

十一月甲子赐安奋等及第。
#高丽史32卷-世家32-忠烈王5-33-33-1307

丁卯随从功臣享王平章彻勒帖木儿郭贯亦与宴请设火树观之。
#高丽史32卷-世家32-忠烈王5-33-34-1307

乙亥王不豫。
#高丽史32卷-世家32-忠烈王5-33-35-1307

壬午遣同知密直司事秦良弼如元献童女八人。
#高丽史32卷-世家32-忠烈王5-33-36-1307

丙戌遣都佥议赞成事李混如元贺正。
#高丽史32卷-世家32-忠烈王5-33-37-1307

以前王命遣直史馆尹　奉先代实录一百八十五册如元时人皆不可曰: "祖宗实录不宜出之他国。"
#高丽史32卷-世家32-忠烈王5-33-38-1307

戊子遣都佥议　理金深如元献童女十八人。
#高丽史32卷-世家32-忠烈王5-33-39-1307

十二月丙申前王杖流前承旨吴演及其弟涟于海岛。
#高丽史32卷-世家32-忠烈王5-33-40-1307

前王欲依上国之制定军民崔有　驳之乃止。
#高丽史32卷-世家32-忠烈王5-34-01-1308

○(戊申)三十四年春正月丁亥遣同知密直司事赵瑞如元贺皇太子诞日。
#高丽史32卷-世家32-忠烈王5-34-02-1308

二月癸巳地大震。
#高丽史32卷-世家32-忠烈王5-34-03-1308

辛丑元改元至大遣许宣来颁诏。
#高丽史32卷-世家32-忠烈王5-34-04-1308

甲辰燃灯王如奉恩寺。 翼日侍臣上寿王酬之谓曰: "此日观灯是吾毕竟事卿等宜无辞。" 侍臣皆为之尽觞。
#高丽史32卷-世家32-忠烈王5-34-05-1308

丙辰元诏加封孔子大成至圣文宣王。
#高丽史32卷-世家32-忠烈王5-34-06-1308

丁巳中赞崔有　还自元帝赐王*蒲{葡}萄酒。
#高丽史32卷-世家32-忠烈王5-34-07-1308

三月庚申幸梨岘宫设消灾道场。
#高丽史32卷-世家32-忠烈王5-34-08-1308

壬戌元遣济州达鲁花赤来。
#高丽史32卷-世家32-忠烈王5-34-09-1308

夏四月癸巳元遣宦者撒勒降香以皇太后命选童女撒勒本国龙宫县人也。
#高丽史32卷-世家32-忠烈王5-34-10-1308

丙申王与淑昌院妃幸奉国寺。
#高丽史32卷-世家32-忠烈王5-34-11-1308

戊戌王　于进奉山。
#高丽史32卷-世家32-忠烈王5-34-12-1308

庚子江阳公滋卒。
#高丽史32卷-世家32-忠烈王5-34-13-1308

庚戌设赏花宴于寿宁宫。
#高丽史32卷-世家32-忠烈王5-34-14-1308

癸丑平壤君赵仁规卒。
#高丽史32卷-世家32-忠烈王5-34-15-1308

五月丙寅王不豫移御金文衍第。
#高丽史32卷-世家32-忠烈王5-34-16-1308

戊辰祷雨。
#高丽史32卷-世家32-忠烈王5-34-17-1308

戊寅知密直司事朴瑄还自元帝以前王定策功封沈阳王。
#高丽史32卷-世家32-忠烈王5-34-18-1308

甲申祷雨于圆丘。
#高丽史32卷-世家32-忠烈王5-34-19-1308

丙戌李混崔钧金元具与承旨权准赍沈阳王所定官制及批判还自元超资越序者皆近幸权势世臣旧官俱退闲。
#高丽史32卷-世家32-忠烈王5-34-20-1308

六月己丑元遣使禁诸王驸马私给驿马箚子。
#高丽史32卷-世家32-忠烈王5-34-21-1308

辛丑颁沈阳王所定官制。
#高丽史32卷-世家32-忠烈王5-34-22-1308

秋七月丙寅王疾笃遣礼宾尹韩连以报沈阳王。
#高丽史32卷-世家32-忠烈王5-34-23-1308

己巳王薨于神孝寺是夜殡于淑妃第遗敎曰: "不谷荷天地祖宗之佑滥处王位于今三十有五年矣其*闲国步多艰民不安业邪　倂进忠良自退斯皆否德使然心甚愧焉然幸得受天之佑享年七十有三今遇沈　累旬未差但思一见沈阳王尝寄书促来大期奄至岂容相待  噫! 有生有死理固然矣父传子受匪今斯古。 祖宗基业邦国机务一切委付沈阳王惟尔臣僚各守尔职以待王来传予遗训毋致遗失。" 王在位三十五年寿七十三王性宽厚喜怒不形于色幼向学读书知大义尝与大司成金坵祭酒李松缙等唱和有龙楼集行于世十月葬于庆陵忠宣王二年元赐谥忠烈恭愍王六年加景孝。
#高丽史32卷-世家32-忠烈王5-34-24-1308

史臣赞曰: "当忠烈之世内则权臣擅政外则强敌来侵一国之人不死于虐政则必歼于锋镝祸乱极矣。 一朝上天悔祸诛戮权臣归附上国天子嘉之厘降公主而公主之至也父老喜而相庆曰: '不图百年锋镝之余复见*大平之期。' 王又再朝京师敷奏东方之弊帝旣兪允召还官军东民以安此正王可以有为之日也柰何骄心遽生耽于游　广置鹰坊使恶小李贞辈侵暴州郡溺于宴乐唱和龙楼使僧祖英等　近左右公主世子言之而不听宰臣台省论之而不从及其晩年过听左右之　至欲庞其嫡而立其侄其在东宫虽曰明习典故读书知大义果何用哉  呜呼靡不有初鲜克有终非忠烈之谓乎 "
世家卷第三十二。

#高丽史33卷-世家33-00-00-00-0000

世家卷第三十三。 高丽史三十三。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史33卷-世家33-忠宣王1-00-00-0000

忠宣王一。
#高丽史33卷-世家33-忠宣王1-00-01-0000

