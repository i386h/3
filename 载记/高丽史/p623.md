<!-- { "loadSidebar": true } -->
忠献等引兵还仁恩馆捕　知政事李仁成上将军康济文得吕左承宣文迪右承宣崔光裕大司成李纯佑*大仆卿潘就正起居郞崔衡郞中文洪贲等三十六人囚于馆。 仁至北山剃发被缁堕岩下死。 忠献又杀上将军周光美大将军金愈信权衍等。 有僧告吉仁欲率王轮寺僧徒举事请备之忠献大怒遂杀所囚仁成等三十六人遣人至王轮寺　之僧皆方食在堂帖然无变忠献知其诬欲收斩告者已遁矣。 文迪妻崔氏就积尸*闲觅夫尸戴之而去观者流涕忠献闻之曰: "烈女也。" 令收葬之。 忠献又流判卫尉事崔光远少卿权信将军权湜杜应龙郞将崔斐于南裔。
#高丽史129卷-列传42-叛逆3-崔忠献-004

忠献多杀朝臣人心汹惧遣使诸道慰安之忠献与忠粹上封事曰: "伏见贼臣义旼性　忍慢上陵下谋摇神器祸焰炽然民不聊生臣等赖陛下威灵一举荡灭愿陛下革旧图新一遵太祖正法光启中兴谨条十事以奏。 昔祖圣统一三韩卜神京于松岳郡于明堂位作宫阙为子孙君王万世所御顷者宫室灾又从而新之一何壮丽而信拘忌之说久违临御安知有负于阴阳耶  惟陛下以吉日入御承天永命。 本朝官制计以禄数比乃差舛两府及庶位*闲有剩置　禄不足为弊甚巨惟陛下准古　省量宜除授。 先王制土田除公田外其赐臣民各有差在位者贪鄙夺公私田兼有之一家膏沃弥州跨郡使邦赋削而军士缺惟陛下　有司会验公文凡所见夺悉以还本。 公私租赋皆由民出民苟困竭顾安所取足  吏或不良惟利之从动辄侵损又势家奴　争征田租民皆　然愁痛惟陛下择良能以补外寄毋令势家破民产。 国家分遣使统两界察五道欲吏奸抑民　沮而已今诸道使等应察不察但诛求以供进为名劳邮以输或充私费惟陛下禁诸道使供进专以　问为职。 今一二浮图山人也常徘徊王宫而入卧内陛下惑佛每优容之浮图者旣冒宠屡以事干秽圣德而陛下　内臣勾当三宝以谷取息于民其弊不细惟陛下斥群　使不*迹于宫毋得息谷。 比闻郡国吏多逞贪廉耻道息诸道使置不问焉设有仁而淸者亦不之知使其恶肆而淸无益柰戒劝何惟陛下　两界都统五道按察使按吏能否具以状闻能者擢之否者惩之。 今之廷臣　不节俭修第宅理服玩饰以珍宝而　异之风俗伤败亡无日矣惟陛下具训于百僚禁华侈尙俭啬在祖圣代必以山川顺逆创浮图祠随地以安后代将相群臣无赖僧尼等无问山川吉凶营立佛宇名为愿堂损伤地　　变屡作惟陛下使阴阳官检讨凡裨补外辄削去勿留无为后人观望。 省台之臣主言事故上或不逮则有敢谏虽干　逆鼎所甘心焉今皆　　低　以苟合为心惟陛下择其人而后使直言在庭临事或折。" 书奏王嘉纳之。
#高丽史129卷-列传42-叛逆3-崔忠献-005

忠献以内侍户部侍郞李尙敦军器少监李芬祗候元　等五十人皆以势冒进不应为内侍奏黜之又以王子僧小君洪机洪枢洪规洪钧洪觉洪贻等在内干政奏还本寺又以嬖僧云美存道出入王宫朝臣多附幷黜之。 是年拜左承宣寻知御史台事。 明年制曰: "左承宣崔忠献大将军崔忠粹疾恶如　手斩义旼以安宗社可赐忠献忠诚佐理功臣忠粹输忠赞化功臣赠其父元浩奉议赞德功臣守太尉门下侍郞　图形阁上。" 一日忠献欲往兴王寺庆成佛像有人投匿名书云兴王寺僧统寥一与中书令杜景升谋害忠献乃止。
#高丽史129卷-列传42-叛逆3-崔忠献-006

忠献忠粹欲废王设醮告天是夕大雷电雨雹暴风拔木墙屋多颓后七日又大雷电。 忠粹与晋材往谋于忠献曰: "今上在位二十八载老而倦勤诸小君常在上侧窃弄恩威以乱国政上又宠爱群小多赐金帛府库虚竭不可以主臣民且太子璹嬖群婢生子九人各投小君祝发为弟子性又闇弱不宜为储副。 司空缜博通经史聪明有度量若立为王国可中兴矣。" 缜婢为忠粹所嬖故欲立之忠献曰: "平凉公旼上之母弟宏略大度有帝王之量且其子渊聪明好学宜为储副。" 议未决晋材曰: "缜与旼皆可为君然金不知有缜若立缜彼必以为簒不如立旼如毅宗故事以弟及告之则无患矣。" 议乃定。 忠献忠粹与晋材硕崇及其族人金跃珍等勒兵市街为中军分诸卫兵为左右前后军屯于四街又遣将卒闭诸城门召杜景升流紫燕岛又流枢密院副使柳得义将军高安佑大将军白富公亲从将军周元迪将军石城柱侍郞李尙敦郞中宋　廉克　御史申光汉等十二人及大禅师渊湛等十余僧于岭南又配洪机等小君十余人于海岛。 忠献忠粹遣人入阙逼王以单骑出向成门幽于昌乐宫使中禁指谕郑允候守之时太子璹在内园北宫使人督之与妃步出宫门冒雨乘驿骑放于江华岛。
#高丽史129卷-列传42-叛逆3-崔忠献-007

迎平凉公旼卽位于大观殿是为神宗以子渊为太子。 忠献忠粹拥兵入枢密院令诸卫将军屯于球庭忠献奏黜内侍闵湜等七十余人又以俗传王飮　艾井则宦者用事乃毁之以广明寺井为御水俚语藤梨谓之　艾。 王以忠献为靖国功臣三韩大匡大中大夫上将军柱国忠粹为输诚济乱功臣三韩正匡中大夫鹰扬军大将军卫尉卿知都省事柱国晋材为刑部侍郞赠元浩英烈佑圣功臣三重大匡门下侍中。 忠献又流枢密院使崔涟于升州。
#高丽史129卷-列传42-叛逆3-崔忠献-008

初太子娶昌化伯佑女为妃至是忠粹欲以女配太子固请于王王不悦忠粹佯谓内人曰: "上已出太子妃否 " 内人以告王不得已出之妃呜咽不自胜王后亦流涕宫中莫不垂泪妃遂微服出外忠粹卽定期聚工大备装具忠献闻之携酒至忠粹家从容与飮酒　忠献曰: "闻君欲纳女东宫有诸 " 对曰: "有之。" 忠献晓譬之曰: "今我兄弟虽势倾一国然系本寒微若以女配东宫得无讥乎! 　夫妇之*闲恩义有素太子配　有年一朝离之于人情何  古人曰: '前车覆后车戒。' 向者李义方以女配太子卒死人手今欲踵其覆辙可乎 " 忠粹仰天太息良久曰: "兄言有理敢不从!" 遂罢遣工匠。
#高丽史129卷-列传42-叛逆3-崔忠献-009

旣而　然改图曰: "大丈夫行事当自断耳。" 复集工人督办如旧其母谓之曰: "汝从兄言予实喜之又何如此耶 " 忠粹怒曰: "非妇人所知。" 以手推之　地。 忠献闻之曰: "罪莫大于不孝今辱母如此　于我乎! 必不可以言语谕之明朝当令吾众候广化门拒其女不纳!" 人以告忠粹忠粹亦谓其徒曰: "人于吾行止莫敢谁何兄独欲制我者恃其有众也诘旦吾当扫除其徒尔等努力!" 人又告忠献忠献泣谓其众曰: "忠粹欲以女配东宫者无他欲以图不轨也明朝欲扫吾徒事已急矣计将安出 " 众曰: "请与朴晋材谋。" 忠献卽召晋材及跃珍硕崇告之晋材曰: "公兄弟均吾舅也有何厚薄! 然国家安危系此一举与其助弟而为逆孰若右兄而从顺! 且大义灭亲我当与跃珍硕崇等率众助之。" 忠献大悦。
#高丽史129卷-列传42-叛逆3-崔忠献-010

夜三鼓忠献率兵千余由高达坂至广化门告门者曰: "忠粹明朝欲作乱吾将卫社稷　以此达王所!" 门者以闻王大惊卽命开门纳之使屯于球庭又发武库兵仗授禁军以备诸卫将军亦率兵争赴忠粹闻之惧谓其众曰: "以弟攻兄是谓悖德吾欲奉母入球庭见兄乞罪汝等宜各遁去。" 将军吴淑庇俊存深朴挺夫等曰: "仆等所以游公之门者以公有盖世之气今反怯懦如此是族仆等也请一战以决雌雄。" 忠粹许之黎明率兵千余人屯十字街约曰: "戮力以战苟杀彼党者当授所杀者职!" 忠粹军闻诸将皆归忠献自知寡助稍稍遁去。 忠献出广化门向市街而下忠粹向广化门而上遇于兴国寺南交战晋材跃珍硕崇各率徒众一踰泥岘一踰沙岘一踰高达坂首尾相应腹背攻之忠献以御库大角弩纵射矢下如雨忠粹之徒取步廊扉板为楯御之不克遂大溃忠粹曰: "今日之败天也兄居临津以北我居临津以南卽与淑庇存深等驰至保定门斩关而出渡长湍至坡平县金刚寺追者斩之传首于京忠献哭之谓追者曰: "我欲擒耳何遽杀耶 " 乃遣人收葬之。 王论功诏有司图形加父母爵号升知奏事知御史台事。
#高丽史129卷-列传42-叛逆3-崔忠献-011

元年私　万积等六人樵北山招集公私奴隶谋曰: "国家自庚癸以来朱紫多起于贱隶将相宁有种乎! 时来则可为也吾辈安能劳筋骨困于　楚之下!" 诸奴皆然之剪黄纸数千皆钑丁字为识约曰: "吾辈自兴国寺步廊至球庭一时群集鼓　则在内宦者必应之官奴等诛锄于内吾徒蜂起城中先杀崔忠献等仍各格杀其主焚贱籍! 使三韩无贱人则公卿将相吾辈皆得为之矣。" 及期皆集以众不满数百恐不济事更约会普济寺令曰: "事不密则不成愼勿泄!" 律学博士韩忠愈家奴顺贞告变于忠愈忠愈告忠献遂捕万积等百余人投之江授忠愈阁门祗候赐顺贞白金八十两免为良以余党不可悉诛诏不问。
#高丽史129卷-列传42-叛逆3-崔忠献-012

明年以兵部尙书知吏部事朝往兵部昼入吏部注拟文武官又出入禁　以兵自卫。 先是忠献疑金俊　兄弟有异志贬俊　黄州牧守弟俊光尙州牧守俊　不恤民事募勇士恒事游　晋材门客无虑数百有神骑指谕李绩中者最亲　绩中密召俊　欲作乱时俊光移守安边府俊　阴与通谋乃率黄州民骁勇者潜入京俊　妻父郞将金纯永告忠献忠献遣门卒捕俊　斩之分捕其党或杀或流悉籍妻子为奴婢俊　父平章事永存以老免死配黄骊县遣御史中丞康纯义内侍丁公弼等捕俊光于安边俊光到白岭驿闻事败乃还公弼诈称祈恩别监至安边俊光备公服出迎公弼令抄奴缚之以来　问不服杀之。 绩中逃匿后被执见杀纯永以功拜将军公弼等五人皆拜官有差。 寻加忠献开府仪同三司又明年又加三重大匡守太尉上柱国。 赵准者忠粹女壻也忠献欲官淸要除户部侍郞右*　{谏}议大夫。 忠献自知纵恣恐其变生不测凡文武官闲良军卒强有力者皆招致分为六番更日直宿其家号都房其出入合番拥卫如赴战阵焉。
#高丽史129卷-列传42-叛逆3-崔忠献-013

