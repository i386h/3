<!-- { "loadSidebar": true } -->
○资仁文宗朝登第累迁侍御史文顺相继薨宣宗卽位遣资仁如辽告丧辽主不许入京馆诘曰: "二君连逝必有其故宜奏以实。" 资仁曰: "国公夙有疾恙加以哀毁遂至大渐实无他故愿留臣等遣使本国究问臣若诬罔当服重罪语甚切直。" 辽主出城外毡殿引见慰谕后拜兵部侍郞迁右谏议大夫。 王以八关会幸神众院雨雪侍宴群臣皆沾服及夕将还天霁月明驻辇昌德门外命宗亲奉觞为寿资仁与左谏议金上琦补阙魏继廷等谏止之改尙书左丞升殿中监中枢院副使卒。
#高丽史95卷-列传8-李子渊-004

奕　初名应谊少登第累迁直门下省献议多称旨官至中书侍郞平章事卒谥贞简。 生长阀阅不以富贵骄人人多重之故得免郑仲夫之乱至晩年嬖贱妾不能理家身没未几诸侄孙辈争财相讼时论少之。
#高丽史95卷-列传8-李子渊-005

○资玄字眞精容貌魁伟性聪敏登第为*大乐署丞忽弃官入春州淸平山葺文殊院居之*　食布衣以禅道自乐睿宗遣内臣赐茶香金帛累诏征之。 资玄曰: "臣始出都门誓不复践京华不敢奉诏。" 遂上表曰: "以鸟养鸟庶无锺　之忧观鱼知鱼　遂江湖之性。" 王览之知不可致幸南京遣其弟尙书资德谕赴行在作诗手书赐之资玄赴召。 王曰: "朕慕此老道德久矣不宜以臣礼见。" 令上殿拜赐坐从容与语命留三角山淸　寺再见问养性之要对曰: "莫善于寡欲。" 遂进心要一篇王叹赏待遇甚厚旣而固请还山乃赐茶汤道服以宠其行。 仁宗卽位亦倾向之有疾遣内医　视赐茶药卒年六十五性吝多畜财货举物积谷一方厌苦之赐谥眞乐。
#高丽史95卷-列传8-李子渊-006

资德字观止恭谨孝友喜读书又好佛荫补京市署丞进累中书侍郞平章事资谦败坐贬黄州使后复拜平章事卒年六十八辍朝一日谥庄懿。
#高丽史95卷-列传8-李子渊-007

○预文宗朝登第官累尙书工部员外郞宣宗时历礼部侍郞翰林学士知中枢院事兵部尙书翰林学士承旨献宗初拜政堂文学刑部尙书。 初宣宗为国原公娶预女是为贞信贤妃生延和宫主睿宗立纳延和为妃。 预尝以李资义之党罢免至是以妃故召见含元殿赐酒食衣服鞍马授检校太尉刑部尙书政堂文学进中书侍郞平章事卒子公寿。
#高丽史95卷-列传8-李子渊-008

○公寿字符老旧名寿少时外祖侍中崔惟善抚其顶曰: "此儿当为大器。" 及长力学登科直翰林院迁左拾遗转西京留守判官睿宗幸西京公寿供顿不扰民王嘉之驾还命扈从辞曰: "故事旋驾惟知留一人扈行安可要异恩以挠常典 " 王从之。 秩满拜礼部员外郞转兵部侍郞王委以选军卒凡十四年以称职闻累迁工部尙书一时辈流多践宰府人或以为晩公寿处之恬然。 仁宗卽位擢检校司徒守司空　知政事进中书侍郞平章事李资谦作乱公寿据义鎭定赐推忠卫社同德功臣号拜开府仪同三司门下侍中上柱国。 公寿素患风痹乞退表四上优诏许之卒辍朝一日谥文忠天资宏厚勤俭然吝啬好佛子之　。
#高丽史95卷-列传8-李子渊-009

○之　字子固好读书属辞如宿构擢魁科直翰林院仁宗初授右正言持论公正　时宰改殿中内给事出按西海道。 时资谦当国嗜利者争附之　独不相比资谦使者交午州郡争取财贿之　痛禁资谦恶之除平州使资谦败召还累迁为起居注。 妙淸白寿翰结近侍以妖术惑众之　独深斥之曰: "此辈必误国。" 王幸西京郑知常金安与妙淸诬言: "大同江有瑞气此神龙吐涎千载罕逢请顺天心称尊号以厌金国。" 王以问之　对曰: "金强敌不可轻也　两府大臣留守上都不可偏听一两人言以决大议。" 王从之。 拜中书舍人西京叛久不下之　与左常侍李仲上*　曰: "虎　出于　龟玉毁于　是谁之过  西贼之谋久矣一二大臣非独不防闲反信其谋而张之致今日之患请赐明断诛其党与。" 盖指文公仁林景淸辈也公仁景淸由是罢升御史大夫同知枢密院事历礼部尙书政堂文学守司空左仆射进　知政事二十三年卒年五十四王遣使吊祭赠中书侍郞平章事谥文正。 之　风标英雅秉心宽厚文章事业为一时杰但吝啬父没不分弟妹财产其家奴肆横或至盗劫不检制为时所讥。
#高丽史95卷-列传8-李子渊-010

○　登第直翰林院事文顺宣献肃睿六朝累官开府仪同三司检校太师守太保门下侍郞同中书门下平章事判尙书礼部翰林院事修国史上柱国年六十九卒辍朝三日谥文良。 　恬静寡欲俸禄之外不营产业酷信浮屠遍览诸经章*　尤喜金刚经自号: "金刚居士。" 孙光缙。
#高丽史95卷-列传8-李子渊-011

○光缙初名元休荫补良　丞扬历中外遂　枢府郑仲夫之乱以温谨获全。 明宗初　知政事加中书侍郞门下平章事权执铨衡未几乞骸卒谥贞懿子惟仁惟谊惟直惟谅惟卿惟温。
#高丽史95卷-列传8-朴寅亮-000

朴寅亮[*(朴)景仁*(朴)景伯*(朴)景山]。
#高丽史95卷-列传8-朴寅亮-001

○朴寅亮字代天竹州人或云平州人文宗朝登第多所扬历辽尝欲过鸭绿江为界设船桥越东岸置保州城显宗以来屡请罢不听。 二十九年遣使请之寅亮修阵情表曰: "普天之下旣莫非王土王臣尺地之余何必曰我疆我理 " 又曰: "归汶阳之旧田抚绥弊邑回长沙之拙袖　舞昌辰。" 辽主览之寝其事累迁右副承宣转礼部侍郞。 三十四年与户部尙书柳洪奉使如宋至浙江遇　风几履舟及至宋计所贡方物失亡殆半帝　王勿问王乃释洪等。 有金觐者亦在是行宋人见寅亮及觐所著尺牍表状题咏称叹不置至*　{刊}二人诗文号小华集。 历翰林学士承旨同知中枢院事肃宗元年以右仆射　知政事卒谥文烈寅亮文词雅丽南北朝告奏表状皆出其手尝撰古今录十卷藏秘府子景仁景伯景山。
#高丽史95卷-列传8-朴寅亮-002

○景仁初名景绰字令裕少力学登科累迁左拾遗言论劲直无所依违时议重之。 睿宗朝授中书舍人以兵马副使从尹瓘征女眞坠马伤胫留定州闻瓘将筑九城寄书曰: "武功已成国威已振宜　师旅以图万全更深入贼地列置城池今虽已成后恐难守。" 瓘不能用卒如其言。 王欲遣使如宋景仁时以殿中监直门下上*　谏止言甚　切王不得已从之然以　旨除国子祭酒后为西北面兵马使陛辞王赐名景仁仍赐茶药历吏户礼刑四部尙书翰林学士承旨判三司事以老病屡乞退加检校太子太保守司空尙书左仆射　知政事修国史致仕卒年六十七谥章简子孝廉孝先。
#高丽史95卷-列传8-朴寅亮-003

景伯宣宗朝擢魁科官至尙书。
#高丽史95卷-列传8-朴寅亮-004

景山睿宗朝擢第二名仕至大卿以三子登科例赐母大仓米岁三十硕。
#高丽史95卷-列传8-黄周亮-000

黄周亮。
#高丽史95卷-列传8-黄周亮-001

○黄周亮登第显宗朝累转侍御史历拾遗中丞进累中枢院副使德宗朝拜政堂文学判翰林院事靖宗朝历吏户礼三部尙书　知政事。 威　州女眞仇屯高刀化二人与其都领将军开老争财乘其醉欧杀之事下辅臣议侍中徐讷等六人议曰: "女眞虽是异类然旣归化名载版籍与编氓同固当遵率邦宪今欧杀其长罪不可原请论如法。" 周亮等十一人议曰: "此辈虽归化为我藩篱然人面兽心不惯风敎不可加刑且律文云: '诸化外人同类自相犯者各依本俗法。' 　其邻里老长已依本俗法出犯人二家财物输开老家以赎其罪何更论断 " 王从周亮等议。 进门下侍郞平章事九年加推忠尽节文德匡国功臣特进守太保兼门下侍中判尙书吏部事上柱国卒谥景文。 初契丹兵陷京城烧宫阙书籍尽为　烬周亮奉诏访问采　撰集太祖至穆宗七代事迹共三十六卷以进配享靖宗庙庭宣宗赠开府仪同三司。
#高丽史95卷-列传8-柳伸-000

柳伸。
#高丽史95卷-列传8-柳伸-001

○柳伸初名仁状貌不踰中人而有胆量少登第以淸谨名由起居舍人出牧淸州民畏而敬之。 国家欲移都南京宰相及庶僚皆以为可伸与左散骑常侍庾禄崇独言其不可凡论国事悉主忠义时论多之。 事文顺宣宪肃五朝官至尙书右仆射政堂文学卒赠　知政事谥忠愼。
#高丽史95卷-列传8-王宠之-000

王宠之。
#高丽史95卷-列传8-王宠之-001

○王宠之显宗朝登第累迁起居舍人靖宗朝为右承宣给事中与都兵马副使朴成杰等奏: "东路静边鎭蕃贼窥　之处百姓不得安居请俟农隙筑设城池。" 从之。 转知奏事礼宾卿十年与东北路兵马使　知政事金令器城长定二州及元兴鎭。 文宗初以中枢使为西北面中军使兼行营兵马使加守司空上柱国未几以吏部尙书为都兵马使奏: "传曰: '安不忘危。' 又曰: '无恃敌之不来恃吾有备。' 故国家每当仲秋会东西班员吏于郊外敎习射御而　诸卫军士国之爪牙宜于农隙敎以金鼓旌旗坐作之节又军马皆不练习请先选前锋马兵每一队给马甲十副　习驰逐仍令御史台兵部六卫掌其敎阅。" 从之。 寻拜内史侍郞转门下侍郞平章事上章辞兵马使不允。 开城监牧直李启以事私遣旗头李仁驱史加达捕府军金祚祚投河死。 尙书刑部奏: "启罪应律畏惧致死宜以鬪杀论准今制旨杖脊配有人岛仁及加达以从流三千里。" 李子渊议亦与刑部同宠之等以为: "畏惧致死者谓如临水履　因恐迫致死也今祚自溺与此不同当以仁为首　绞罪半加达为从启以事理重论。" 制曰: "以畏惧致死论启恐非正条可除名收田余依所奏。" 进守太尉门下侍郞同中书门下平章事寻升门下侍中判尙书吏部事二十一年以中书令致仕卒辍朝三日谥景肃后追念其贤下诏褒美赠守太师中书令配享文宗庙庭。
#高丽史95卷-列传8-魏继廷-000

魏继廷。
#高丽史95卷-列传8-魏继廷-001

○魏继廷史失其世系文宗朝登第以文章名累迁左补阙知制诰宣宗朝为御史中丞王嬖妾万春起第壮丽继廷奏: "万春　惑上意劳役百姓大起私第请毁之。" 不报。 又为枢密承宣王以灯夕置宴酒　命继廷起舞辞曰: "有伶人何用臣舞。" 王不得强乃止。 肃宗时历吏礼二部尙书转中书侍郞同中书门下平章事进门下侍郞平章事兼太子少师睿宗初为门下侍中上表乞退不允再乞退又不允命左承宣柳仁着至私第宣谕继廷固称疾上表乞退又手诏不允曰: "卿贪邪所忌忠亮不回先考尙贤早授洪钧之任寡人受命以为同德之臣自春已来称疾求免虽嘉止足之义未符倚注之心知予至诚无或逊避前已曲谕夫复何言 " 遂命内人韩　如敦谕寻加守太保。
