<!-- { "loadSidebar": true } -->
○尹龟生赞成事泽之子累官判典农寺事。 退居锦州立祠宇以朔望四仲俗节祭三代冬至祭始祖立春祭先祖一用朱文公家礼考　祖考　墓立石志其忌日又于考墓立碑墓南作斋室刻高曾以下忌日于石　后世不忘。 恭让三年全罗道都观察使卢嵩移牒锦州曰: "今国家下令立家庙无一人行之者。 龟生自未令前立庙修祀敬事祖考其孝实为众人之标准。 先王之政旌别淑慝树之风声。 今宜旌表门闾立孝子碑给复其家以劝诸人。" 子昌宗绍宗会宗绍宗别传。
#高丽史121卷-列传34-孝友-潘　-000

潘　。
#高丽史121卷-列传34-孝友-潘　-001

○潘　安阴县人以散员居乡里。 辛禑十四年倭贼猝至执其父归　以银锭银带赴贼中乞哀请买父贼义而许之。
#高丽史121卷-列传34-孝友-君万-000

君万。
#高丽史121卷-列传34-孝友-君万-001

○君万优人也。 恭让元年其父夜被虎攫君万号天持弓矢入山虎食之尽负　视君万哮吼而前吐所食支节君万一箭　之遂拔剑剖其腹尽收遗骸焚而葬之。
#高丽史121卷-列传34-烈女-00-000

烈女。
#高丽史121卷-列传34-烈女-00-001

○古者女子生而有傅姆之敎长有　史之训故在家为贤女适人为贤妇遭变故而为烈妇后世妇训不及于闺房其卓然自立至临乱冒白刃不以死生易其操者呜呼可谓难矣。 作烈女传。
#高丽史121卷-列传34-烈女-胡寿妻兪氏-000

胡寿妻兪氏。
#高丽史121卷-列传34-烈女-胡寿妻兪氏-001

○胡寿妻兪氏未详其世系。 高宗四十四年寿出守孟州时孟避兵侨寓海中蒙古兵陷神威岛寿遇害兪恐为贼所污投水而死。
#高丽史121卷-列传34-烈女-玄文奕妻-000

玄文奕妻。
#高丽史121卷-列传34-烈女-玄文奕妻-001

○玄文奕妻史失其姓氏。 元宗十一年三别抄在江华叛文奕逃奔旧京贼船四五　翼而追之。 文奕独射之。 矢相接妻在侧抽矢授之。 贼不敢近文奕船胶于浅贼追及射之。 中臂　舟中妻曰: "吾义不为鼠辈所辱。" 遂携二女投水而死。 贼执文奕惜其勇不杀旣而文奕逃还旧京。
#高丽史121卷-列传34-烈女-洪义妻-000

洪义妻。
#高丽史121卷-列传34-烈女-洪义妻-001

○洪义妻史失姓氏。 恭愍朝义为上护军赵日新作乱遣人害义于其家拔剑将斩义妻遽以身蔽之号*　攀援*　{挺}刃交加面目肢节多折伤几至死义得不死。
#高丽史121卷-列传34-烈女-安天俭妻-000

安天俭妻。
#高丽史121卷-列传34-烈女-安天俭妻-001

○安天俭妻史失姓氏。 天俭恭愍朝为郞将家夜失火天俭适醉卧妻冒火入扶之以出力不胜以身覆天俭遂俱焚。
#高丽史121卷-列传34-烈女-江华三女-000

江华三女。
#高丽史121卷-列传34-烈女-江华三女-001

○三女者江华府吏之处子也。 辛禑三年倭寇江华恣杀掠三女遇贼义不辱相携赴江而死。
#高丽史121卷-列传34-烈女-郑满妻崔氏-000

郑满妻崔氏。
#高丽史121卷-列传34-烈女-郑满妻崔氏-001

○崔氏灵岩郡士人仁佑之女适晋州户长郑满生子女四人其季在襁褓。 辛禑五年倭寇晋州时满如京贼　入所居里崔携诸子避匿山中崔年方三十余貌且美贼得而欲污之露刃以胁崔抱树拒奋骂曰: "死等耳与其见污而生宁死义。" 骂不絶口贼遂害之虏二子以去。 子习甫六岁啼号尸侧襁褓儿犹匍匐就乳血淋　入口寻死。 后十年都观察使张夏以事闻乃命旌表其闾　习吏役。
#高丽史121卷-列传34-烈女-李东郊妻裴氏-000

李东郊妻裴氏。
#高丽史121卷-列传34-烈女-李东郊妻裴氏-001

○裴氏京山府八　县人三司左尹仲善女也适郞将李东郊。 辛禑六年倭贼逼京山阖境扰攘无敢御者东郊时赴合浦帅幕未还贼骑突入裴氏所居里裴负其儿至所耶江江水方涨度不能脱投水贼至岸持满注矢曰: "而来可免死。" 裴顾骂贼曰: "何不速杀我  我书生女尝闻烈女不更二夫我岂污贼者耶 " 贼射之中其儿引满又语如前竟不出遇害。 体覆使赵浚具事以闻遂旌表里门。
#高丽史121卷-列传34-烈女-康好文妻文氏-000

康好文妻文氏。
#高丽史121卷-列传34-烈女-康好文妻文氏-001

○文氏光州甲乡人旣　归判典校寺事康好文。 辛禑十四年倭贼突入州兵仓卒不得制。 文氏有二儿负幼携长将走匿忽被虏欲自絶不肯行贼系其颈逼令前行又逼　所负儿文氏知不免　幼儿置树阴谓长儿曰: "汝且在此将有收护者。" 儿强从之。 行至梦佛山极乐庵畔有石崖高可千尺余上有路如线文氏谓同被虏邻女曰: "污贼求生不如洁身就死。" 奋身而坠贼不及止之骂极口杀其儿而去崖下有萝蔓蒲草又密得不死折右臂久而复苏适里中人先在崖窦见而哀之　粥以养居三日闻贼退乃还乡里莫不惊叹。
#高丽史121卷-列传34-烈女-金彦卿妻金氏-000

金彦卿妻金氏。
#高丽史121卷-列传34-烈女-金彦卿妻金氏-001

○金氏书云正金彦卿妻也居光州。 辛禑十三年倭寇剽掠猝至其家家人四窜金与彦卿奔匿林莽*闲贼获金系颈以去欲污之。 金　地骂贼大叫曰: "汝卽杀我义不辱。" 贼　遂害之。
#高丽史121卷-列传34-烈女-景德宜妻安氏-000

景德宜妻安氏。
#高丽史121卷-列传34-烈女-景德宜妻安氏-001

○安氏昌平人判事邦奕之女适典医正景德宜居井邑县。 辛禑十三年倭贼　入安氏所居里德宜时在京安苍黄携二子与婢三人匿后园土宇。 贼得之欲污之。 安骂且拒贼　其发拔剑胁之。 安极口骂曰: "宁死不从汝。" 贼遂杀之。 虏其一子一婢而去。
#高丽史121卷-列传34-烈女-李得仁妻李氏-000

李得仁妻李氏。
#高丽史121卷-列传34-烈女-李得仁妻李氏-001

○李氏古阜郡吏硕女也适郞将李得仁居井邑县。 辛禑十三年倭贼至执李欲污之。 李以死固拒遂为贼所杀。
#高丽史121卷-列传34-烈女-李得仁妻李氏-000

权金妻。
#高丽史121卷-列传34-烈女-李得仁妻李氏-001

○淮阳府民权金夜被虎搏家有丁壮七八人惧不敢出妻抱权金腰据门限大声叫号虎舍之攫　牛而去。 明日权金死。 恭让二年交州道观察使报都堂旌表其闾。
列传卷第三十四。

#高丽史122卷-列传35-00-00-000

列传卷第三十五。 高丽史一百二十二。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史122卷-列传35-方技-00-000

方技。
#高丽史122卷-列传35-方技-00-001

○盖以一艺名虽君子所耻然亦有国者不可无也自迁史立日者龟策仓扁传而后之作史者皆述方技传岂非是意耶作方技传。
#高丽史122卷-列传35-方技-金谓　-000

金谓　。
#高丽史122卷-列传35-方技-金谓　-001

○金谓　肃宗元年为卫尉丞同正。 新罗末有僧道诜入唐学一行地理之法而还作秘记以传谓　学其术上书请迁都南京曰: "道诜记云: '高丽之地有三京松岳为中京木觅壤为南京平壤为西京十一十二正二月住中京三四五六月住南京七八九十月住西京则三十六国朝天。' 又云: '开国后百六十余年都木觅壤。' 臣谓今时正是巡驻新京之期。 臣又窃观道诜踏山歌曰: '松城落后向何处  三冬日出有平壤! 后代贤士开大井汉江鱼龙四海通。' 三冬日出者仲冬节日出巽方木觅在松京东南故云然也。 又曰: '松岳山为辰马主呜呼! 谁代知始终  花根细劣枝叶然　百年期何不罢  尔后欲觅新花势出渡阳江空往还四海神鱼朝汉江国泰人安致*大平。' 故汉江之阳基业长远四海朝来王族昌盛实为大明堂之地也。 又曰: '后代贤士认人寿不越汉江万代风若渡其江作帝京一席中裂隔汉江!' 又三角山明堂记曰: '举目回头审山貌背壬向丙是仙鳌阴阳花发三四重亲袒负山临守护案前朝山五六重姑叔父母山耸耸内外门犬各三尔常侍龙颜勿余心! 靑白相登勿是非内外商客各献珍卖名邻客如子来辅国匡君皆一心壬子年中若开土丁巳之岁得圣子凭三角山作帝京第九之年四海朝。' 故此明王盛德之地也。 又神志　词曰: '如秤锤极器秤干扶　梁锤者五德地极器百牙冈朝降七十国赖德护神精首尾均平位兴邦保*大平若废三谕地王业有衰倾。' 此以秤谕三京也极器者首也锤者尾也*枰{秤}干者提纲之处也松岳为扶　以谕秤干西京  为白牙冈以谕秤首三角山南为五德丘以谕秤锤。 五德者中有面岳为圆形土德也北有绀岳为曲形水德也南有冠岳尖锐火德也东有杨州南行山直形木德也西有树州北岳方形金德也此亦合于道诜三京之意也。 今国家有中京西京而南京阙焉伏望于三角山南木觅北平建立都城以时巡驻此实关社稷兴衰臣干冒忌讳谨录申奏" 于是日者文象从而和之睿宗时殷元中亦以道诜说上书言之。
#高丽史122卷-列传35-方技-李宁-000

李宁。
#高丽史122卷-列传35-方技-李宁-001

○李宁全州人少以　知名。 仁宗朝随枢密使李资德入宋徽宗命翰林待诏王可训陈德之田宗仁赵守宗等从宁学　且　宁　本国礼成江图旣进徽宗嗟赏曰: "比来高丽　工随使至者多矣唯宁为妙手。" 赐酒食锦绮绫绢。 宁少师内殿崇班李俊异俊异妬后进有能　者少推许仁宗召俊异示宁所　山水俊愕然曰: "此　如在异国臣必以千金购之。" 又宋商献图　仁宗以为中华奇品悦之召宁夸示宁曰: "是臣笔也。" 仁宗不信宁取图　妆背果有姓名王益爱幸。 及毅宗时内合绘事悉主之子光弼亦以　见宠于明宗王命文臣赋潇湘八景仍写为图。 王精于图　尤工山水与光弼高惟访等绘　物像终日忘倦军国事慢不加意近臣希旨凡奏事以简为尙光弼子以西征功补队正正言崔基厚议曰: "此子年甫二十在西征方十岁矣岂有十岁童子能从军者 " 坚执不署王召基厚责曰: "尔独不念光弼荣吾国耶! 微光弼三韩图　殆絶矣。" 基厚乃署之。
