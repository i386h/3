<!-- { "loadSidebar": true } -->
初令谟赴举所作赋失律同知贡举李之　欲不取知贡举崔濡曰: "是篇落落有不凡之气宜署榜尾。" 他日濡谓令谟曰: "尔赋虽不中律然其辞有远大之气尔宜勉之。" 后令谟掌铨注擢用濡孙祗元祗礼。 令谟妻裴氏　为柳益谦妻令谟微时益谦已居显秩有相者相裴氏兄弟曰: "兄当享富贵弟则薄命。" 　以其夫通显不以为然后益谦死于郑仲夫之乱令谟果登*　{　}宰益谦妻寒窘常资兄以生子湜公珪。
#高丽史101卷-列传14-闵令谟-003

○湜登第籍内侍神宗初为右散骑常侍同舍起居舍人张允文谓诸郞曰: "门下录事及堂后官　日私办直宿郞舍承宣供亿竞事　侈从人假　及拜　补外科*　{敛}于民以偿宿债恬不为愧冒进者或以　外补外预聚*　{敛}以为他日计故吏皆贪污鲜有廉谨若除直宿官供亿但供燃灯八关宴会则　费太　然后可责吏淸节。" 宰臣郞舍皆以为可独湜与谏议李桂长执不可议遂寝。 四年卒性豁达有大度虽贵显视故旧无贵贱一如平日人以是多之。 明宗　子僧小君洪机等招权纳赂朝士争附独湜不往其弟曰: "兄　往焉 " 湜曰: "亦吾志也。" 一日弟请与俱往酒　忽曰: "虹沙弥辈败国家。" 弟愕然流汗盖以虹一端接地一端属天喩小君王子而母贱也湜之放旷多类此。 公珪官至门下平章事修文殿大学士判兵部事。
#高丽史101卷-列传14-宋　-000

宋　。
#高丽史101卷-列传14-宋　-001

○宋　见州人少聪悟毅宗时登第累迁阁门祗候郑仲夫之乱以不　人免害。 明宗八年为御史中丞仲夫家奴犯禁　捕治之仲夫怒遂罢其职寻授卫尉卿右谏议大夫。 旧制以义州为两国关门使价往来文牒出入皆由之必择文臣调之其分道官亦以常　官有名望者遣之自武臣用事戍边将军皆带兵马之任为分道故昌朔二城皆以将军委之义州则以文牒交通须有儒士兼置文武二人由是州人困于供费。 及　为西北兵马使州人诉曰: "吾邑本北鄙残乡今文武分道　住一城供费不给不数年邑其丘墟矣请驰奏以便宜分管数城。" 　然之具奏请以文官为义州分道隶灵州威远鎭武官为静州分道隶麟州龙州制从之。 诸将军闻之相谓曰: "此欲因以夺武臣权也。" 大怒请王斩　王惊骇亲谕解之遂贬　巨济县令识者曰: "晋政多门鲁分三家以至败灭春秋讥之今重房制事将军房沮之将军出议郞将房沮之互相矛盾政令之发民不适从　刑杀人主之柄而臣下擅之自　见贬救民革弊之言无闻矣。" 复拜谏议大夫。
#高丽史101卷-列传14-宋　-002

术士言: "太白犯上将武官必有厄。" 于是武官欲移灾文官将军李时用等三十余人诣阙构　及右司谏崔基厚直史馆王许召等六人罪请流王虽知无罪然柔弱无断竟从其请　流远岛人多寃之。 时用等犹虑未足以厌胜追论中郞将金子格尝助庆大升踰入宫墙之罪亦流于岛。 时御史大夫文章弼屡以太白犯上将执法诈上表辞职旣而太白退舍旣远而　又当其灾故章弼复就职然尙怀疑每出入立喝道于马后不欲当执法位其诬天如此。 久之王念　非罪见谪召还将复用朝论未谐不果十七年以判礼宾省事致仕居数岁疽发背卒年六十七。
#高丽史101卷-列传14-金光中-000

金光中[*(金)　]。
#高丽史101卷-列传14-金光中-001

○金光中登第毅宗时稍迁给事中为西北面兵马副使有岛在麟静二州之境二州民尝往来耕渔金人乘*闲樵牧因多居焉。 光中欲复地邀功擅发兵击之火其庐舍仍置防戍屯田后金庄奉使如金金主让之曰: "近稍有边警尔主使然耶若边吏自为则固宜惩之。" 庄还奏王命归其岛撤防戍。 光中累官至谏议大夫秘书监尝爱驱使朴光升与衣食畜之请于人补队校郑仲夫之乱光升引光中匿人家密告害之。
#高丽史101卷-列传14-金光中-002

后光中子　为顺安县令会裴纯硕征兵　炼军以应闻光升为祭告使来先遣人捕光升父于蔚州又执光升俱至顺安令父子相见先杀其父谓光升曰: "哀汝父乎 " 光升曰然　曰: "爱父一也柰何背恩杀吾父乎 " 光升无以对遂断其臂置军中巡历数县然后杀之。
#高丽史101卷-列传14-安刘勃-000

安刘勃。
#高丽史101卷-列传14-安刘勃-001

○安刘勃明宗时累迁侍御史藏经道场　知政事宋有仁行香祗候崔永濡以赞引后至台监御史欲劾之永濡请刘勃曰: "吾已乞　政得解愿勿奏。" 刘勃曰: "我未识　政意事须闻奏第君白王寝之耳。" 永濡托王弟僧　曦以闻王曰: "此小过可赦柰　政怒何宜告诸　政。" 刘勃后拜吏部郞中吏部点入仕者姓名以奏号曰点奏于是入仕者必赂白金数斤为贽自判事至令史习以为常竞占下点曰某某皆自我出也。 唯刘勃毅然不点曰: "我无所知。" 世服其淸官至国子司业卒。
#高丽史101卷-列传14-崔汝谐-000

崔汝谐。
#高丽史101卷-列传14-崔汝谐-001

○崔汝谐庆州人性宽厚才学浅短登第补蔚州通判不闲吏事无所可否但署纸而已。 初明宗为翼阳公汝谐为其府典签一日梦太祖授笏于明宗明宗受之坐御床汝谐与百僚贺觉而奇之以告明宗曰: "愼勿复言此大事也使上闻之必害我。" 汝谐遂归心焉后　罗州求名果海脯厚　于府明宗深感之及卽位汝谐赍表至京随例赴朝王不之知也。 陛辞日独诣禁门因宦官以奏王始惊曰: "崔典签来矣朕不省也。" 引见甚慰籍之令留待命乃拜左正言知制诰不数年历侍御史宝文阁待制年已七十矣奏曰: "吏部　籍臣年今实满七十例当致仕。" 王曰: "吏部错书天使然也勿复有言。" 骤迁谏议大夫国子祭酒掌监试士林窃笑。 拜枢密院使左散骑常侍谢表云: "西垣备职寔知此日之恩荣北阙朝天始信当年之梦感。" 因乞骸骨时年七十七特授政堂文学仍令致仕十六年卒年八十六辍朝三日谥文贞。
#高丽史101卷-列传14-崔遇淸-000

崔遇淸。
#高丽史101卷-列传14-崔遇淸-001

○崔遇淸忠州吏仁宗朝登第调进礼县尉明宗在潜邸遇淸为府典签及卽位以旧僚宠任累历台谏。 赵位宠起兵遇淸以兵马副使从军御之及还擢国子祭酒左*　{谏}议大夫寻出为西北面兵马使。 时静州都领纯夫郞将金崇等屡谋逆朝廷姑息不卽讨遇淸诱州人斩纯夫等王下诏褒之超授判尉卫事进枢密院使翰林学士承旨乞骸骨加守司空左仆射致仕十四年卒。 遇淸历任中外有声绩然性痴闇年至七十二乃乞退时人讥之子沆谦。
#高丽史101卷-列传14-王珪-000

王珪。
#高丽史101卷-列传14-王珪-001

○王珪字叔　初名承老侍中刚烈公　之子太祖从弟宁海公万岁七世孙也。 年七岁为东宫学友性温雅敏厚美容仪有器局未尝以喜怒妄加人。 初授军器注簿同正门下省以幼驳之毅宗曰: "其父有佐命之功岂可拘常例耶 " 累转兵部员外郞殿中侍御史郑仲夫之乱珪乞告觐母故免。 明宗时留守南京有专政珪娶平章事李之茂女之茂子世延以金甫当妹壻死于其乱李义方欲幷害珪囚其妻索之匿仲夫家获免。 时仲夫女孀居见珪悦而通焉珪遂　旧室。 义方死珪复职奉使如金静州中郞将金纯富尝欲杀郞将用纯用纯逃至京及珪还至静州纯富等以珪为权臣壻欲劫留为质请诛用纯因谓珪曰: "公衣冠之族今背旧室托婚权门以图苟活名义已亏将何颜与士大夫共立于朝乎 " 珪缩　无以对赖义州分道王度谕解之乃脱归。 神宗朝拜御史大夫进　知政事累拜门下侍郞同中书平章事年六十四有微疾乃曰: "知足不殆。" 遂上章乞退杜门悬车优游自适世称耆英以珪为首高宗十五年卒年八十七辍朝三日谥庄敬。
#高丽史101卷-列传14-车若松-000

车若松[奇洪寿]。
#高丽史101卷-列传14-车若松-001

○车若松父举首直史馆若松与其兄若椿俱幼举首曰: "若椿当以文艺立身可勤学若松武才著名。" 若椿果登第仕至兵部侍郞若松出身禁卫明宗时由郞将拜将军。 重房奏自庚寅以来武官皆兼文官而内侍茶房独不得兼请许兼属王以若松等四十三人皆兼内侍茶房武官兼属自若松辈始。 神宗初拜枢密院副使进守司空　知政事若松与奇洪寿同入中书省上讫若松问于洪寿曰: "孔雀好在乎 " *　曰食鱼　咽而死因问养牧丹之术若松具道之闻者曰: "宰相之职在论道经邦但论花鸟何以仪表百寮 " 若松后拜开府仪同三司守太尉中书平章事卒。 若松畜妓生二子长入国学补服膺斋生次入流品崔忠献阴嗾御史台奏属伶官限七品又削学籍。
#高丽史101卷-列传14-车若松-002

○洪寿字大古幸州人少善书工文及壮从武班历事明神熙三朝官至特进壁上三韩三重大匡门下侍郞同中书门下平章事判吏部事以吏部掌铨选让于忠献引年乞退琴书自娱卒年六十二辍朝三日谥景懿。
#高丽史101卷-列传14-郑克温-000

郑克温。
#高丽史101卷-列传14-郑克温-001

○郑克温全州尙质县人父元宁大将军克温初调良　令同正召入内侍以征西功授金吾卫散员累转将军得士卒心。 时国家讨南贼克温以所领军赴之益训炼遇贼辄击败之　获居多入为大将军历御史大夫知门下省事进　知政事。 高宗二年卒辍朝三日谥翼烈性温仁谨愿不露圭角凡所　威惠得宜当时无赫赫大名及去皆有遗爱无子配享康宗庙庭。 敎曰: "卿昴　毓粹崧岳降精气雄韩信之登坛早纡将印略迈张良之借　密转军筹当宁考之承　掌中枢而佐命　　大政逮事寡人故及见尔之平生眞可谓古之遗直。 朕　遭忧　深轸哀伤地隔九天虽未还于仙驭礼终三载将入奉于宗　顾侑位之难虚与群僚而　议当代之佐未必乏其人焉众论所归固无易于卿者爰举追崇之典　　与享之联。 朕将嘉乃丕绩誓万世之不忘卿亦相我先君佑三韩之永固。"
#高丽史101卷-列传14-柳光植-000

柳光植。
#高丽史101卷-列传14-柳光植-001

○柳光植全州人风仪　伟淸俭节欲沉重寡言荫补良　署令同正出　灵岩政尙淸严吏畏民怀累迁　知政事扬历中外皆有声绩。 高宗八年以门下侍郞同中书门下平章事致仕逍遥自适世称寿富双全卒辍朝三日谥戴肃。 子　韶韶性刚亢少许可不事产业官至平章事子能为宝文阁待制*　{谄}事崔　弄权*　{敛}怨及金俊诛　能亦被诛韶忧愤成疾卒谥庄定人讥之曰: "生不敎死无益。"
