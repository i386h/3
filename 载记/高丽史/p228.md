<!-- { "loadSidebar": true } -->
#高丽史39卷-世家39-恭愍王2-10-41-1361

十一月己酉红贼屯抚州李芳实以彼众我寡*　{敛}兵退请移顺殷成三州阳岩树德江东三登祥原五县民及粟于　岭栅从之。
#高丽史39卷-世家39-恭愍王2-10-42-1361

庚戌廉悌臣罢以洪彦博为门下侍中。
#高丽史39卷-世家39-恭愍王2-10-43-1361

安佑李芳实与指挥使金景　各帅麾下兵击贼于价延博等州连战破之斩首三百余级王以佑为都元帅。
#高丽史39卷-世家39-恭愍王2-10-44-1361

丙辰贼袭安州我军败绩上将军李荫赵天柱死之贼获指挥使金景　为其元帅移文于我曰: "将兵百十万而东其速迎降。"
#高丽史39卷-世家39-恭愍王2-10-45-1361

丁巳令公侯以下出战马有差。
#高丽史39卷-世家39-恭愍王2-10-46-1361

己未以　知政事郑世云为西北面军容体察使。
#高丽史39卷-世家39-恭愍王2-10-47-1361

庚申遣前密直提学郑思道金*  守　岭栅平章事李公遂屯竹田。
#高丽史39卷-世家39-恭愍王2-10-48-1361

辛酉我

太祖斩贼王元帅以下百余级擒一人以献。
#高丽史39卷-世家39-恭愍王2-10-49-1361

癸亥以平章事金镛为摠兵官前刑部尙书柳渊为兵马使贼以万余兵攻　岭栅破之我军大溃安佑金得培等单骑奔还。
#高丽史39卷-世家39-恭愍王2-10-50-1361

乙丑贼先锋至兴义驿。
#高丽史39卷-世家39-恭愍王2-10-51-1361

丙寅王及公主奉太后南狩渡临津次兜率院从者唯侍中洪彦博李　平章事金镛庆千兴柳濯仆射金逸逢　政郑世云判枢密院事李春富签书金希祖知枢密院事柳淑孙登知奏事元松寿承宣金绩命洪彦猷李穑金达祥兵部尙书睦仁吉上将军金元命前吏部尙书洪师范前刑部尙书柳渊谏议金汉龙将军李琳张伯颜员外金君鼎刑部侍郞郭忠秀正言朴思愼御史朴大阳侍御史田禄生而已。 王驻驾江岸顾瞻山河谓松寿穑曰: "如此风景卿等正宜联句 "
#高丽史39卷-世家39-恭愍王2-10-52-1361

丁卯驾发公主去辇而马次婢李氏所骑马羸弱见者皆泣下。 至焚修院按廉使安宗源忠州牧使朴曦来谒遂次迎曙驿南京留守崔仁远淸州牧使金成甲来谒。
#高丽史39卷-世家39-恭愍王2-10-53-1361

戊辰尙州判官赵缙以兵千四百来使大将军金得齐领之。 驾至沙平院开宁监务来献刷马百余匹。 驾次广州吏民皆登山城惟州官在。 以柳濯为庆尙道都巡问兼兵马使; 李春富为全罗道都巡问兼兵马使; 崔安沼为杨广道巡问使。
#高丽史39卷-世家39-恭愍王2-10-54-1361

己巳驾次庆安驿以尙书右仆射李成瑞为杨广道都巡问兼兵马使知门下省事姜硕为交州江陵道都巡问兼兵马使缙及开宁监务皆进秩。
#高丽史39卷-世家39-恭愍王2-10-55-1361

辛未雨雪。 驾次利川县御衣湿冻燎薪自温。 是日贼陷京城留屯数月杀牛马张皮为城灌水成　人不得缘上。 又屠灸男女或燔孕妇乳为食以恣残虐。
#高丽史39卷-世家39-恭愍王2-10-56-1361

壬申驾次阴竹县吏民皆逃匿判阁门事许猷献米二斗王以按廉使安宗源安抚使许纲不能供张系颈以来县人裴元景言于宰相曰: "吾劝留同里十余户以待大驾。" 宰相嘉之奏除元景散员监阴竹务。
#高丽史39卷-世家39-恭愍王2-10-57-1361

乙亥驾次忠州。
#高丽史39卷-世家39-恭愍王2-10-58-1361

丁丑将军洪瑄自请为游击将军王嘉之擢为南京尹杨广道管军上万户以赵希古为广州牧使杨广道副万户李之泰代宗源下纲及宗源于巡军。
#高丽史39卷-世家39-恭愍王2-10-59-1361

十二月壬辰王至福州以郑世云为摠兵官赐敎书遣之。
#高丽史39卷-世家39-恭愍王2-10-60-1361

甲午王射于西楼下。
#高丽史39卷-世家39-恭愍王2-10-61-1361

乙未幸暎湖楼遂乘舟游赏仍射于湖边按廉使享王观者如堵或有反袂兴嗟者或诵谶而叹曰: "忽有一南寇深入卧牛峯又云: '牛大吼龙离海浅水弄淸波。' 古闻其言今见其验!"
#高丽史39卷-世家39-恭愍王2-10-62-1361

丙申以郑世云为中书平章事。
#高丽史39卷-世家39-恭愍王2-10-63-1361

丁酉　州人检校中郞将金长寿起兵击贼杀游骑一百四十余人遣州人崔英起走报行在以长寿为上将军兼万户英起为西海道安抚使。
#高丽史39卷-世家39-恭愍王2-10-64-1361

丁未红贼三百余骑陷原州牧使宋光彦死之贼二十九人又至安边府邑人诈降飨之酒三行*朴{扑}击尽杀之。
#高丽史39卷-世家39-恭愍王2-10-65-1361

江华府诈降飨贼裨将王同佥伏兵尽杀之贼不敢入境。
世家卷第三十九。

#高丽史40卷-世家40-00-00-00-0000

世家卷第四十。 高丽史四十。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修
#高丽史40卷-世家40-恭愍王3-00-00-0000

恭愍王三。
#高丽史40卷-世家40-恭愍王3-11-01-1362

○(壬寅)十一年春正月戊申朔王在福州贺正。
#高丽史40卷-世家40-恭愍王3-11-02-1362

甲子安佑李芳实黄裳韩方信李余庆金得培安遇庆李龟寿崔莹等率兵二十万屯东郊摠兵官郑世云督诸将进围京城乙丑昧爽诸将四面进攻我

太祖以麾下亲兵二千人奋击先登大破之斩贼魁沙刘关先生等贼徒自相蹈籍　尸满城斩首凡一十余万级获元帝玉玺金宝金银铜印兵仗等物余党破头潘等一十余万遁走渡鸭绿江而去贼遂平。
#高丽史40卷-世家40-恭愍王3-11-03-1362

己巳金镛矫旨密谕安佑李芳实金得培杀摠兵官郑世云。
#高丽史40卷-世家40-恭愍王3-11-04-1362

庚午郑世云露布至行在王遣内詹事李大豆里赐世云衣酒。
#高丽史40卷-世家40-恭愍王3-11-05-1362

遣　政李仁复收国史秘书。
#高丽史40卷-世家40-恭愍王3-11-06-1362

辛未将军睦忠至自军前言: "诸将杀郑世云秘不发。"
#高丽史40卷-世家40-恭愍王3-11-07-1362

壬申颁宥旨于诸将仍令督赴行在以安其心。
#高丽史40卷-世家40-恭愍王3-11-08-1362

甲戌判太医监事金贤上将军洪师禹来献诸将论世云书王悦赐贤等金帛。
#高丽史40卷-世家40-恭愍王3-11-09-1362

乙亥遣知奏事元松寿赐诸将衣酒以李芳实为中书平章政事。
#高丽史40卷-世家40-恭愍王3-11-10-1362

二月己卯赵小生诱引纳哈出入寇三撒忽面之地元季兵　胡虏纳哈出据有沈阳之地称行省丞相。
#高丽史40卷-世家40-恭愍王3-11-11-1362

庚辰宦者高龙普伏诛。
#高丽史40卷-世家40-恭愍王3-11-12-1362

辛巳东京尹裴天庆来享王请幸东京。
#高丽史40卷-世家40-恭愍王3-11-13-1362

丁酉倭焚晋州岳阳县。
#高丽史40卷-世家40-恭愍王3-11-14-1362

　扈从诸司支给有差。
#高丽史40卷-世家40-恭愍王3-11-15-1362

辛丑王发福州。
#高丽史40卷-世家40-恭愍王3-11-16-1362

癸卯驻驾尙州牧使崔宰供进无缺不行馈遗为左右所短遂罢之。
#高丽史40卷-世家40-恭愍王3-11-17-1362

甲辰东北面都指挥使与纳哈出累战败绩请遣我

太祖。
#高丽史40卷-世家40-恭愍王3-11-18-1362

乙巳安佑还诣行宫金镛使门者杀之遣使分捕李芳实金得培万户朴椿杀芳实于龙宫县。
#高丽史40卷-世家40-恭愍王3-11-19-1362

三月丁未朔搜捕得培于山阳县杀之枭首于尙州观者莫不嗟悼下敎曰: "国家不幸遭罹寇难播迁南土惟予小子否德所召亦惟将帅用军无律不克御侮故也方怀尝胆之忧始寝败军之罚乃命门下平章事商议会议都监事鹰扬军上将军郑世云为摠兵官赐之节钺代予行事继降　书宣示所以委任之意大将小将　听约束　无敢违果赖祖宗之灵启迪于上忠志之士奔走于下四面合攻尽歼其众方俟凯旋畴赏报功不期佑等恃功骄恣构　世云不畏大法以快一朝之愤摠兵官代予行事而居下者敢擅杀之是不有我也陵上干犯罪孰大焉  顾惟佑等为国爪牙血战数年颇着劳　而一念之谬前功尽弃予实悼焉虽然破贼之功一时之所或有无君之罪万世之所不容轻重灼然有不相掩者释此不诛何以示后  故命有司将都元帅安佑元帅得培芳实闵涣金琳等明正典刑尙念旧劳罪不及　所管大小官吏具令有司量功　用其党恶背功手害世云郞将郑赞在逃不宥外其余知情不首者悉皆原免布告中外咸使听知惟尔士众务尽乃心无越尔职以保终始。"
#高丽史40卷-世家40-恭愍王3-11-20-1362

遣平章事李公遂　政黄裳枢密院使金希祖守京城。
#高丽史40卷-世家40-恭愍王3-11-21-1362

丁巳命诸司分司京城时京城宫阙无遗闾巷为墟白骨成丘。
#高丽史40卷-世家40-恭愍王3-11-22-1362

己未黑山岛人献倭　。
#高丽史40卷-世家40-恭愍王3-11-23-1362

辛酉赦大　于行宫劳赴征将士。
#高丽史40卷-世家40-恭愍王3-11-24-1362

甲子地震。
#高丽史40卷-世家40-恭愍王3-11-25-1362

改官制。
#高丽史40卷-世家40-恭愍王3-11-26-1362

李　乞辞以柳濯为左政丞。
#高丽史40卷-世家40-恭愍王3-11-27-1362

乙亥前史馆编修官李　上书陈时务十条王嘉之。
#高丽史40卷-世家40-恭愍王3-11-28-1362

