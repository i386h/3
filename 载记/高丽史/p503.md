<!-- { "loadSidebar": true } -->
#高丽史96卷-列传9-尹瓘-015

商季字受益质直无华淸谨有干局由门荫显所　有声绩神宗四年以西京副留守卒。 曾孙珤官至佥议政丞致仕忠肃十六年卒谥文显子安庇安肃安* 。
#高丽史96卷-列传9-吴延宠-000

吴延宠。
#高丽史96卷-列传9-吴延宠-001

○吴延宠海州人家世寒素少贫贱力学善属文登第累迁起居郞兵部郞中肃宗五年与尙书王　如宋贺登极以朝旨购大平御览{太平御览}宋人　不许延宠上表恳请乃得及还王曰: "此书文考尝求之不得今朕得之使者之能也。" 使副僚佐　加爵赏拜延宠中书舍人乞外补时王欲择人授全淸广三州令迎候宋使以延宠有辅相材将大用欲试临民遂出知全州牧。 为政宽平不苛吏民便之以最闻召拜枢密院左承宣刑部侍郞知御史台事转尙书左丞翰林侍讲学士。 睿宗卽位拜知枢密院事御史大夫翰林学士承旨出为东北面兵马使兼行营兵马使奏: "东界征发内外神骑军有父母年七十以上独子者听免一家三四人从军者　一人宰臣枢密之子非自应募者亦免。" 从之迁检校司空刑部尙书。 初术士以谶劝王就西京龙堰创宫阙以时巡幸遣内人郑克恭与司天少监崔资显太史令阴德全吴知老注簿同正金谓　等相龙堰旧墟命两府及长龄殿　校儒臣会议皆以为可延宠独曰: "南京之役甫毕民劳财　不可起新宫如欲巡御莫如旧宫。" 不报平章事崔弘嗣等又奏: "据太史官状称自御松都今二百余年欲延基业宜卜西京龙堰旧墟创新阙移御受朝颁下新令。" 延宠驳曰: "今作龙堰宫有三不可以文宗明睿犹惑术数作西京左右宫旣而悔悟以为无应终不巡御虚费财力其不可一也。 近者开创南京八年而无吉应其不可二也。 西京旧宫与今所求龙堰相去不远地势吉凶未必有异　无明诀可征而弃祖宗旧宫别构新阙毁撤屋庐骚动人民其不可三也。 伏望英断勿疑一依老臣所奏巡御旧宫以讲社稷长久之策无从臆说妄兴工役以致人怨。" 王卒从弘嗣等所言时议惜之。 王伐女眞以延宠副尹瓘时大臣皆赞成之延宠颇以为疑微语瓘瓘曰: "策已决矣又何疑 " 延宠默然遂出师破女眞拓地筑九城语在瓘传录功为　谋同德致远功臣尙书左仆射　知政事赐廐马一匹。
#高丽史96卷-列传9-吴延宠-002

女眞复来争地围雄州王授延宠　钺往救之。 雄州被围二十七日都知兵马钤辖使林彦都巡检使崔弘正等率诸将分兵固守与战日久人马困乏将溃延宠使文冠金晙王字之等率精锐一万分为四道水陆俱进至乌音志沙乌二岭下贼先据岭头我兵争登急击斩百九十一级贼奔北欲复结阵拒战官军乘胜力战大败之斩二百九十一级贼遂烧栅而遁。 延宠入城责城中将士不待援兵辄出战多被杀伤使士气沮丧罚有差加攘寇鎭国功臣守司徒延英殿大学士凯还王引见于文德殿问边事赐宴以劳之。 女眞复聚远近诸部围吉州数月去城十里筑小城立六栅攻城甚急城几陷兵马副使李冠珍等训励士卒一夜更筑重城且守且战然役久势穷死伤者多。 延宠闻之愤然欲行王复授　钺遣之行至公　鎭贼遮路掩击我师大败将卒投甲散入诸城陷没死伤不可胜数。 延宠具状自劾与瓘勒兵将再赴吉州会贼遣使请和遂还。 宰相请治败军之罪王遣使收　钺不得复命归私第王以宰相台谏屡请罪不已免官削功臣号寻复守司空中书侍郞平章事延宠上表让王不允曰: "才虽众循名责实则可与谋其政者有几罪虽重不曰欺其心者犹或赦故曹沫割地而鲁公不责之孟明败军而秦穆复用之。 向者东夷不恭累世为害先皇有愤而欲伐寡人继志以兴兵卿以文武之材为将帅之副初若迟疑而犹豫后能征讨以荡平斩　旣多　虏亦　拓开封境筑设城池虽论议之尙喧乃勤劳之可记爰加宠命　复旧资当　眷怀勿烦谦逊。" 累加守司徒守太尉监修国史上柱国历判吏礼兵部事以疾累上章乞退王以耆儒旧德欲终始倚用不许。 十一年卒谥文襄年六十二饬躬谨行恂恂然以忠俭自许不干誉当官持论务　时弊未尝以私害公故王重之命近臣监护丧事百官会葬无子。
列传卷第九。

#高丽史97卷-列传10-00-000

列传卷第十。 高丽史九十七。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史97卷-列传10-金富佾-000

金富佾[*(金)富仪]。
#高丽史97卷-列传10-金富佾-001

○金富佾字天与庆州人其先新罗宗姓太祖初置庆州以魏英为州长卽富佾曾祖也。 父觐国子祭酒左谏议大夫兄弟四人长富弼次富佾次富轼次富仪。 富佾少力学登第直翰林院随枢密院使王　入宋为　作表辞雅丽帝再遣内臣奬谕。 肃宗朝拜拾遗知制诰出守原尙二州皆有声绩。 睿宗时拜礼部郞中辽将伐女眞遣使来请兵王会群臣议皆以为可富佾与弟富轼及户部员外郞韩　右正言闵修卫尉少卿拓俊京等言: "国家自丁亥戊子兵乱之后军民仅得息肩今为他国出师是自生　端其利害恐难测也。" 寻以国子司业起居注充宝文阁待制升直学士。 时王好文学常与宝文阁儒臣讲论经史富佾雄辨折衷人莫之敌名重当世。 仁宗卽位欲大用骤迁同知枢密院事政堂文学翰林学士承旨五年拜中书侍郞同中书门下平章事。 富佾尝苦风虚八年累表乞骸骨改授守大尉开府仪同三司判　书省事柱国。 十年卒年六十二赠检校太保守*大尉门下侍郞同中书门下平章事判尙书礼部事上柱国谥文简。
#高丽史97卷-列传10-金富佾-002

为人宽厚俭约不喜臧否人物不事生产文章华瞻凡辞命必命富佾润色尝制八关致语口号睿宗览之大悦诏常用勿易。 宋乐人夔中立来投为乐官及归诵其辞于帝前后李资谅入朝帝问: "八关致语口号谁之所制虽有僭语诚嘉章也。" 睿宗以富佾富轼富辙皆为文翰侍从封其母大夫人　有司岁赐　粟其母以为: "旣得诸子禄养此亦国恩不　何敢加辱厚赐。" 遂不受。
#高丽史97卷-列传10-金富佾-003

○富仪初名富辙字子由肃宗二年登第旧制三子登科岁　母三十石富仪兄三人　先登科至是制加一十石遂以为常在职廉谨累迁直翰林院。 睿宗六年以书状从枢密院副使金缘如宋上表乞赴璧雍观讲帝*　诏有　观重席往诣横经诚　备陈文辞兼丽之语还拜监察御史。 金新破辽遣使请结为兄弟大臣极言不可至欲斩其使者富仪独上*　曰: "臣窃观汉之于凶奴唐之于突厥或与之称臣或下嫁公主凡可以和亲者无不为之。 今大宋与契丹迭为伯叔兄弟世世和通以天子之尊无敌于天下而于蛮胡之国屈而事之者乃所谓圣人权以济道保全国家之良策也。 昔成宗之世御边失策以速辽人之入寇诚为可鉴。 臣伏愿圣朝思长图远策以保国家而无后悔。" 宰枢无不笑且排之遂不报。 仁宗在东宫富仪为詹事府司直以文学被眷遇及卽位擢御史中丞历吏户礼三部尙书翰林学士承旨。 王尝问边事奏曰: "杜牧言时事云: '上策莫如自治。' 宋神宗与文彦博议边事彦博曰: '须先自治不可略近勤远。' 王安石曰: '彦博言固当若能自治七十里可以王天下。 孟子曰: 未有千里而畏人者。 今以万里之天下而畏人者由不自治也。' 今我三韩之地岂特七十里而已哉然而不免畏人者其咎在乎不先自治而已。 良骑野合交锋接矢决胜当时戎狄之所长而中国之所短也强弩乘城坚营固守以待其衰中国之所长而戎* {狄}之所短也宜务先所长以观其变此梁商之策甚合于今之形势宜令京城及诸州鎭高城深池畜强弩毒矢雷石火箭遣使督察主吏以赏罚之。" 妙淸请营新宫于西京富仪上*　极言不可。
#高丽史97卷-列传10-金富佾-004

妙淸据西京叛王师讨之富仪上平西十策其大　以为西京城险粮足不可猝拔当以逸待罢以计取胜耳王嘉纳之以为左军帅寻知枢密院事及贼平皆如其策赐金带。 富仪未显时家　治圃得铜印文曰靑幢之印后考新罗故事靑幢乃左军也至是果为左军帅。 十四年卒王震悼赠守司空尙书左仆射政堂文学判尙书礼部修国史柱国谥文懿性坦荡不事家产亦未尝以势利　其心诗文豪迈脍炙人口。 金使韩昉来富仪为馆伴昉能诗与相唱和往复数十篇富仪略无滞思昉服其敏后内侍崔孝温如金昉子汝嘉问曰: "吾父尝言高丽人金富仪异人也今无恙乎。" 闻其卒嗟叹久之。
#高丽史97卷-列传10-高令臣-000

高令臣。
#高丽史97卷-列传10-高令臣-001

○高令臣开州人少孤力学善属文文宗朝登第进累右谏议大夫论议慷慨无所屈挠。 睿宗初授散骑常侍庆尙道大水令臣奉使安抚奏　公田税民赖苏息历吏礼部尙书拜检校司空　知政事时王锐意致理公卿争进新法。 令臣以为祖宗成宪具在不可纷更但守而勿失可也。 以年老致仕十一年卒年七十二辍朝三日谥良敬。 平生以淸俭自守及卒家无羡财子湜。
#高丽史97卷-列传10-金黄元-000

金黄元[李轨]。
#高丽史97卷-列传10-金黄元-001

○金黄元字天民光阳县人少登第力学为古文号海东第一淸直不附势与李轨善同在翰林以文章著名时称金李。 辽使至黄元作内宴口号: "有凤衔纶　从天降鳌驾蓬莱渡海来。"之句使惊叹求写全篇而去。 宰相李子威恶其文不随时所尙曰: "若此辈久在翰院必　误后生。" 遂奏斥之。 尙书金商佑有诗曰: "学非浮薄终归古道不回邪岂媚今。" 宣宗闻之擢为右拾遗知制诰。 未几出守京山府有吏捕杀人强盗以至黄元熟视曰: "此非贼也。" 趣令放之判官李思绛亦名士力争曰: "此盗已服宜治罪。" 不听后获他盗果向之杀人者也吏民皆服其神。 在京山二年多惠政以贡银品不中罢肃宗开延英殿召掌书籍每观书有所疑则辄质之呼为先辈而不名。 睿宗朝累迁中书舍人奉使如辽道见北鄙大饥人相食驰驿上书请发州郡仓　赈之王从其言及还百姓见之曰: "此活我相公也。" 历礼部侍郞国子祭酒翰林学士签书枢密院事累表请老踰年乃许。 女眞侵辽尽下东边诸城惟来远抱州二城固守不下食尽以财　价贸谷于我边吏禁民互市黄元上*　曰: "幸灾不仁怒邻不义请　二城兼许贸易。" 不报。 十二年卒年七十三性不拘检颇好声色礼部郞中金富轼请赠谥当途有不悦者沮之子通理存道通文。
#高丽史97卷-列传10-金黄元-002

