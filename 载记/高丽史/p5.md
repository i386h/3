<!-- { "loadSidebar": true } -->
#高丽史2卷-世家2-太祖2-17-01-0934

○(甲午)十七年春正月甲辰幸西京历巡北鎭。
#高丽史2卷-世家2-太祖2-17-02-0934

夏五月乙巳幸礼山鎭诏曰: "往者新罗政衰群盗竞起民庶乱离曝骨荒野。 前主服纷争之党启邦国之基及乎末年毒流下民倾覆社稷。 朕承其危緖造此新邦劳役疮痍之民岂予意哉。 但草昧之时事不获已。 栉风沐雨巡省州鎭修完城栅欲令赤子得免绿林之难。 由是男尽从戎妇犹在役不忍劳苦或逃匿山林或号诉官府者不知几许。 王亲权势之家安知无肆暴陵弱困我编氓者乎。 予以一身岂能家至而目覩。 小民所以末由控告呼　彼苍者也。 宜尔公卿将相食禄之人谅予爱民如子之意矜尔禄邑编户之氓。 若以家臣无知之辈使于禄邑惟务聚*　{敛}恣为割剥尔亦岂能知之。 虽或知之亦不禁制。 民有论诉者官吏徇情掩护怨　之兴职竞由此。 予尝诲之欲使知之者增勉不知者能诫。 其违令者别行染卷犹以匿人过为贤不曾举奏善恶之实曷得闻知如此宁有守节改过者乎。 尔等遵我训辞听我赏罚。 有罪者无论贵贱罚及子孙功多罪小量行赏罚。 若不改过追其禄俸或一年二三年五六年以至终身不齿。 若志切奉公终始无瑕生享荣禄后称名家至于子孙优加旌赏。 此则非但今日传之万世以为令范。 人有为民陈诉勾唤不赴必令再行勾唤先下十杖以治违令之罪方论所犯吏若故为迁延计日罚责。 又有　威恃力令之不可触者以名闻。"
#高丽史2卷-世家2-太祖2-17-03-0934

秋七月渤海国世子大光显率众数万来投赐姓名王继附之宗籍特授元甫守白州以奉其祀。 赐僚佐爵军士田宅有差。
#高丽史2卷-世家2-太祖2-17-04-0934

九月丁巳自将征运州与甄萱战大败之熊津以北三十余城闻风自降。
#高丽史2卷-世家2-太祖2-17-05-0934

冬十二月渤海陈林等一百六十人来附。
#高丽史2卷-世家2-太祖2-17-06-0934

是岁西京旱蝗。
#高丽史2卷-世家2-太祖2-18-01-0935

○(乙未)十八年春三月甄萱子神剑幽其父于金山佛宇杀其弟金刚。 初萱多妾　有子十余人第四子金刚身长多智萱特爱之欲传其位。 其兄神剑良剑龙剑等知之忧闷。 时良剑龙剑出鎭于外神剑独在侧伊粲能奂使人与良剑龙剑阴谋劝神剑作乱。
#高丽史2卷-世家2-太祖2-18-02-0935

夏六月甄萱与季男能乂女哀福嬖妾姑比等奔罗州请入朝。 遣将军庾黔弼大匡万岁元甫香乂吴淡能宣忠质等领军船四十余　由海路迎之。 及至复称萱为尙父授馆南宫。 位百官上赐杨州为食邑兼赐金帛奴婢各四十口廐马十匹以先降人信康为衙官。
#高丽史2卷-世家2-太祖2-18-03-0935

秋九月甲午幸西京历巡黄海州。
#高丽史2卷-世家2-太祖2-18-04-0935

冬十月壬戌新罗王金傅遣侍郞金封休请入朝。 王遣摄侍中王铁侍郞韩宪邕等往报。 十一月甲午罗王率百僚发王都士庶皆从之。 香车宝马连亘三十余里道路塡咽观者如堵沿路州县供亿甚盛。 王遣人问慰。 癸卯罗王与王铁等入开京。 王备仪仗出郊迎劳命东宫与诸宰从卫而入馆于柳花宫。 癸丑御正殿会百官备礼以长女乐浪公主归于罗王。 己未罗王上书曰: "本国久经危乱历数已穷无复望保基业愿以臣礼见。" 不允。 十二月辛酉群臣奏曰: "天无二日土无二王一国二君民何以堪愿听罗王之请。" 壬申御天德殿会百僚曰: "朕与新罗　血同盟庶几两国永好各保社稷。 今罗王固请称臣卿等亦以为可朕心虽愧众意难违。" 乃受罗王庭见之礼群臣称贺声动宫掖。 于是拜金傅为政丞位太子上岁给禄千硕创神鸾宫赐之其从者　收录优赐田禄除新罗国为庆州仍赐为食邑。
#高丽史2卷-世家2-太祖2-18-05-0935

是岁遣礼宾卿邢顺等如唐。
#高丽史2卷-世家2-太祖2-19-01-0936

○(丙申)十九年春二月甄萱壻将军朴英规请内附。
#高丽史2卷-世家2-太祖2-19-02-0936

夏六月甄萱请曰: "老臣远涉沧波来投圣化愿仗威灵以诛贼子耳。" 王初欲待时而动怜其固请乃从之。 先遣正胤武将军述希领步骑一万趣天安府。
#高丽史2卷-世家2-太祖2-19-03-0936

秋九月王率三军至天安府合兵进次一善郡神剑以兵逆之。 甲午隔一利川而阵王与甄萱观兵。 以萱及大相坚权述希皇甫金山元尹康柔英等领马军一万支天军大将军元尹能达奇言韩顺明昕岳正朝英直广世等领步军一万为左纲大相金铁洪儒朴守卿元甫连珠元尹萱良等领马军一万补天军大将军元尹三顺俊良正朝英儒吉康忠昕继等领步军一万为右纲溟州大匡王顺式大相兢俊王廉王乂元甫仁一等领马军二万大相庾黔弼元尹官茂官宪等领黑水达姑铁勒诸蕃劲骑九千五百佑天军大将军元尹贞顺正朝哀珍等领步军一千天武军大将军元尹宗熙正朝见萱等领步军一千杆天军大将军金克宗元甫助杆等领步军一千为中军*乂{又}以大将军大相公萱元尹能弼将军王含允等领骑兵三百诸城军一万四千七百为三军援兵。 鼓行而前忽有白云状如剑戟起我师上向贼阵行。 百济左将军孝奉德述哀述明吉等四人见兵势大盛免胄投戈降于甄萱马前于是贼兵丧气不敢动。 王劳孝奉等问神剑所在。 孝奉等曰: "在中军左右夹击破之必矣。" 王命大将军公萱直　中军三军齐进奋击贼兵大溃。 虏将军昕康见达殷述今式又奉等三千二百人斩五千七百余级。 贼倒戈相攻我师追至黄山郡踰炭岭驻营马城。 神剑与其弟菁州城主良剑光州城主龙剑及文武官僚来降。 王大悦劳慰之命攸司虏获百济将士三千二百人　还本土唯昕康富达又奉见达等四十人幷妻子送至京师。 面责能奂曰: "始与良剑等谋囚君父立其子者汝也为臣之义当如是乎。" 能奂　首不能言。 遂命诛之流良剑龙剑于眞州寻杀之。 以神剑僭位为人所胁罪轻二弟又且归命特免死赐官。 于是甄萱忧　发疽数日卒于黄山佛舍。 王入百济都城令曰: "渠魁旣已纳款无犯我赤子。" 存问将士量才任用军令严明秋毫不犯州县按堵老幼皆呼万岁相庆曰: "后来其苏。"
#高丽史2卷-世家2-太祖2-19-04-0936

是月王至自百济御威凤楼受文武百官及百姓朝贺。 王旣定三韩欲使为人臣子者明于礼节遂自制政诫一卷诫百寮书八篇颁诸中外。
#高丽史2卷-世家2-太祖2-19-05-0936

冬十二月丁酉大匡裴玄庆卒。
#高丽史2卷-世家2-太祖2-19-06-0936

是岁创广兴现圣弥勒内天王等寺又创开泰寺于连山。
#高丽史2卷-世家2-太祖2-20-01-0937

○(丁酉)二十年夏五月癸丑金傅献镌金安玉排方腰带长十围六十二　。 新罗宝藏殆四百年世传圣帝带。 王受之命元尹　萱藏于物藏。 初新罗使金律来王问曰: "闻新罗有三大宝丈六金像九层塔幷圣帝带也三宝未亡国亦未亡。 塔像犹存不知圣带今犹在耶。" 律对曰: "臣未尝闻圣带也。" 王笑曰: "卿为贵臣何不知国之大宝。" 律　还告其王。 王问群臣无能知者时有皇龙寺僧年过九十者曰: "予闻圣带是眞平大王所服历代传之藏在南库。" 王遂开库风雨暴作白昼晦冥不得见。 乃择日斋祭然后见之。 国人以眞平王是圣骨之王称曰圣帝带。
#高丽史2卷-世家2-太祖2-20-02-0937

遣王规邢顺如晋贺登极。
#高丽史2卷-世家2-太祖2-21-01-0938

○(戊戌)二十一年春三月西天竺僧弘梵大师　　　日罗来本摩竭　国大法轮菩提寺沙门也。 王大备两街威仪法驾迎之。
#高丽史2卷-世家2-太祖2-21-02-0938

秋七月壬子碧珍郡将军李悤言卒。
#高丽史2卷-世家2-太祖2-21-03-0938

是月始行后晋年号。
#高丽史2卷-世家2-太祖2-21-04-0938

筑西京罗城。
#高丽史2卷-世家2-太祖2-21-05-0938

冬十二月耽罗国太子末老来朝赐星主王子爵。
#高丽史2卷-世家2-太祖2-22-06-0938

是岁渤海人朴升以三千余户来投。
#高丽史2卷-世家2-太祖2-22-01-0939

○(己亥)二十二年春三月戊辰佐丞　直卒。
#高丽史2卷-世家2-太祖2-22-02-0939

是岁晋遣国子博士谢攀来册王为开府仪同三司*　校{检校}太师余如故。
#高丽史2卷-世家2-太祖2-23-01-0940

○(庚子)二十三年春三月改州府郡县号。
#高丽史2卷-世家2-太祖2-23-02-0940

秋七月王师忠湛死树塔于原州灵凤山兴法寺亲制碑文。
#高丽史2卷-世家2-太祖2-23-03-0940

冬十二月开泰寺成设落成华严法会亲制*　文。
#高丽史2卷-世家2-太祖2-24-04-0940

是岁重修新兴寺置功臣堂　三韩功臣于东西壁设无遮大会一昼夜岁以为常。
#高丽史2卷-世家2-太祖2-24-05-0940

晋归我质子王仁翟。
#高丽史2卷-世家2-太祖2-24-01-0941

○(辛丑)二十四年夏四月乙未大匡庾黔弼卒。
#高丽史2卷-世家2-太祖2-24-02-0941

是岁遣大相王申一如晋献方物。
#高丽史2卷-世家2-太祖2-25-01-0942

○(壬寅)二十五年冬十月契丹遣使来遣　驼五十匹。 王以契丹尝与渤海连和忽生疑贰背盟殄灭此甚无道不足远结为邻遂絶交聘流其使三十人于海岛系　驼万夫桥下皆饿死。
#高丽史2卷-世家2-太祖2-26-01-0943

