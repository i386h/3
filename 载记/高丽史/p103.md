<!-- { "loadSidebar": true } -->
#高丽史18卷-世家18-毅宗2-19-03-1165

乙丑燃灯王如奉恩寺。
#高丽史18卷-世家18-毅宗2-19-04-1165

庚午出御玄化寺癸酉还宫。
#高丽史18卷-世家18-毅宗2-19-05-1165

丙子出御甑山寺右正言赵文贵谏不听。
#高丽史18卷-世家18-毅宗2-19-06-1165

丁丑移御普贤院。
#高丽史18卷-世家18-毅宗2-19-07-1165

戊寅幸慈孝寺二月辛巳还宫。
#高丽史18卷-世家18-毅宗2-19-08-1165

乙酉出御敬天寺。
#高丽史18卷-世家18-毅宗2-19-09-1165

丙戌移御兴天寺。
#高丽史18卷-世家18-毅宗2-19-10-1165

戊子还御敬天寺己丑还宫。
#高丽史18卷-世家18-毅宗2-19-11-1165

乙未出御洪圆寺。
#高丽史18卷-世家18-毅宗2-19-12-1165

丁酉移御天和寺。
#高丽史18卷-世家18-毅宗2-19-13-1165

庚子以蔡仁为鹰扬军上将军摄兵部尙书充东宫侍卫; 姜文俊为殿中监兴威卫摄上将军太子右淸道率府率; 郑元宁为龙虎军大将军兼太子右监门率府率; 梁淑为大府卿神虎卫大将军兼太子右卫率府率。
#高丽史18卷-世家18-毅宗2-19-14-1165

甲辰移御洪圆寺。
#高丽史18卷-世家18-毅宗2-19-15-1165

丙午移御天和寺。
#高丽史18卷-世家18-毅宗2-19-16-1165

三月庚戌朔移御景福寺。
#高丽史18卷-世家18-毅宗2-19-17-1165

辛亥金大夫营主遣锐卒七十余人攻麟静二州境内之岛执防守静州别将元尙等十六人以归。
#高丽史18卷-世家18-毅宗2-19-18-1165

己未移御洪圆寺。
#高丽史18卷-世家18-毅宗2-19-19-1165

辛酉移御普贤院天寒雨甚卫卒冻死者九人。
#高丽史18卷-世家18-毅宗2-19-20-1165

戊辰还御洪圆寺。
#高丽史18卷-世家18-毅宗2-19-21-1165

庚午移御敬天寺。
#高丽史18卷-世家18-毅宗2-19-22-1165

辛未移御仁济院。
#高丽史18卷-世家18-毅宗2-19-23-1165

夏四月庚辰幸观澜寺。
#高丽史18卷-世家18-毅宗2-19-24-1165

壬午还御仁济院。
#高丽史18卷-世家18-毅宗2-19-25-1165

甲申内侍左右番争献珍玩。 时右番多纨袴子弟因宦者以圣旨多索公私珍玩书　等物又结彩棚载以杂伎作异国人贡献之状献靑红盖二柄骏马二匹左番皆儒士不惯杂戱其所贡献百不当一。 耻不及借人骏马五匹以献王皆纳之赐左番白银十斤丹丝六十五斤右番白银十斤丹丝九十五斤。 其后左番不能偿马之直日被征债时人笑之。
#高丽史18卷-世家18-毅宗2-19-26-1165

乙酉移御景福寺。
#高丽史18卷-世家18-毅宗2-19-27-1165

戊子移御奉灵寺卽郑　祝厘之所。 　飨王供办过仁济观澜远甚。 王醉自吹笙因问知音者。 左右以及第李鸿升对卽召至前命吹笙笛遂欣然以为相见之晩命属内侍。
#高丽史18卷-世家18-毅宗2-19-28-1165

庚寅还御景福寺。
#高丽史18卷-世家18-毅宗2-19-29-1165

戊申王泛舟板积窑池与宦者白善渊王光就内侍朴怀俊刘庄等置酒张乐遂登水楼召崔　　徐恭等同飮又召礼成江蒿工渔者陈水戱以观赐物有差。 夜二鼓还馆北宫扈从官迷路　　相续。
#高丽史18卷-世家18-毅宗2-19-30-1165

五月庚戌移御景福寺。
#高丽史18卷-世家18-毅宗2-19-31-1165

乙卯雨雹。
#高丽史18卷-世家18-毅宗2-19-32-1165

辛酉以李之茂为门下侍郞同中书门下平章事; 崔　　为中书侍郞同中书门下平章事; 金永胤为尙书左仆射; 徐恭知枢密院事; 金* 为枢密院副使。
#高丽史18卷-世家18-毅宗2-19-33-1165

甲子移御玄化寺。
#高丽史18卷-世家18-毅宗2-19-34-1165

六月甲午虑囚。
#高丽史18卷-世家18-毅宗2-19-35-1165

癸卯移御祗候任孝诚第。
#高丽史18卷-世家18-毅宗2-19-36-1165

秋七月庚戌移御司空任克忠第。
#高丽史18卷-世家18-毅宗2-19-37-1165

庚申移御普贤院。
#高丽史18卷-世家18-毅宗2-19-38-1165

八月癸未移御玄化寺。
#高丽史18卷-世家18-毅宗2-19-39-1165

丁亥移御景福寺。
#高丽史18卷-世家18-毅宗2-19-40-1165

癸巳还御玄化寺。
#高丽史18卷-世家18-毅宗2-19-41-1165

冬十月乙酉移御普济寺。
#高丽史18卷-世家18-毅宗2-19-42-1165

十一月壬子移御馆北宫。
#高丽史18卷-世家18-毅宗2-19-43-1165

戊午移御兴国寺己未还宫。
#高丽史18卷-世家18-毅宗2-19-44-1165

设八关会幸法王寺。
#高丽史18卷-世家18-毅宗2-19-45-1165

庚申出御普济寺。
#高丽史18卷-世家18-毅宗2-19-46-1165

金遣少府监完颜章来贺生辰。
#高丽史18卷-世家18-毅宗2-19-47-1165

甲子王还宫卽幸兴国寺。
#高丽史18卷-世家18-毅宗2-19-48-1165

丙寅移御普济寺。
#高丽史18卷-世家18-毅宗2-19-49-1165

庚午潜行移御景福寺。
#高丽史18卷-世家18-毅宗2-19-50-1165

十二月丁丑移御馆北宫丁酉还宫。
#高丽史18卷-世家18-毅宗2-19-51-1165

乙巳以崔　　守太保判尙书吏部事; 金永胤知门下省事判尙书兵部事太子少傅; 任克忠为太子少师; 徐恭判三司事; 金* 为礼部尙书; 李公升为枢密院副使太子宾客; 许洪材为国子祭酒左谏议大夫。
#高丽史18卷-世家18-毅宗2-20-01-1166

○(丙戌)二十年春正月己未燃灯王如奉恩寺。
#高丽史18卷-世家18-毅宗2-20-02-1166

庚午出御玄化寺。
#高丽史18卷-世家18-毅宗2-20-03-1166

二月癸未幸普济寺燃灯一万于罗汉殿。
#高丽史18卷-世家18-毅宗2-20-04-1166

戊子还御玄化寺。
#高丽史18卷-世家18-毅宗2-20-05-1166

三月乙巳幸金身寺设斋。
#高丽史18卷-世家18-毅宗2-20-06-1166

夏四月甲申王与僧觉倪夜宴于圣寿院乃觉倪所创也。
#高丽史18卷-世家18-毅宗2-20-07-1166

戊子召觉倪翫月赋诗。
#高丽史18卷-世家18-毅宗2-20-08-1166

甲午移御馆北别宫。 尝夺迎恩馆北人家增加修营以为别宫。
#高丽史18卷-世家18-毅宗2-20-09-1166

丁酉平章事崔子英卒辍朝三日。
#高丽史18卷-世家18-毅宗2-20-10-1166

辛丑王宴于淸宁斋卽玄化寺*柬{东}岭新营别馆也。 夜五鼓乃还。
#高丽史18卷-世家18-毅宗2-20-11-1166

六月癸酉王如奉恩寺。
#高丽史18卷-世家18-毅宗2-20-12-1166

壬午御玄化寺长兴院赐朴绍等及第。
#高丽史18卷-世家18-毅宗2-20-13-1166

秋七月甲辰移御淸宁斋。
#高丽史18卷-世家18-毅宗2-20-14-1166

戊申移御普济寺。
#高丽史18卷-世家18-毅宗2-20-15-1166

己酉金横赐使尙书右司郞中移刺道来。 王还宫迎诏仍宴来使幸普济寺。
#高丽史18卷-世家18-毅宗2-20-16-1166

乙卯王自普济寺至阙门设帐微行入御修文殿翌日亦从帐中还御普济寺。 自后凡游幸皆设帐于道。
#高丽史18卷-世家18-毅宗2-20-17-1166

八月丁丑移御念贤寺。
#高丽史18卷-世家18-毅宗2-20-18-1166

甲申移御景福寺。
#高丽史18卷-世家18-毅宗2-20-19-1166

九月庚戌移御馆北别宫。
#高丽史18卷-世家18-毅宗2-20-20-1166

壬戌移御普济寺。
#高丽史18卷-世家18-毅宗2-20-21-1166

甲子还馆北别宫。
#高丽史18卷-世家18-毅宗2-20-22-1166

冬十月庚辰还御寿昌宫。
#高丽史18卷-世家18-毅宗2-20-23-1166

戊子出御普济寺。
#高丽史18卷-世家18-毅宗2-20-24-1166

壬辰移御星北洞别宫本侍郞金敦时私第也。
#高丽史18卷-世家18-毅宗2-20-25-1166

丙申还御馆北别宫。
#高丽史18卷-世家18-毅宗2-20-26-1166

戊戌饭僧三万于球庭。
#高丽史18卷-世家18-毅宗2-20-27-1166

庚子设百座会于修文殿幸归法寺遂如玄化寺幸僧性文房。
#高丽史18卷-世家18-毅宗2-20-28-1166

十一月癸卯夜宴淸宁斋。 宠宦李荣鸠聚锦绣金银花眞香犀角马　羔羊*凫　等奇玩之物陈列左右以迎大驾。 王命侍从将卒射上将军康勇中的赐罗一匹　三匹。 张女乐　飮至四鼓还性文房。
#高丽史18卷-世家18-毅宗2-20-29-1166

丙午幸归法寺普光院夜半乃还。
#高丽史18卷-世家18-毅宗2-20-30-1166

癸丑设八关会幸法王寺。
#高丽史18卷-世家18-毅宗2-20-31-1166

丁巳还御寿昌宫。
#高丽史18卷-世家18-毅宗2-20-32-1166

金遣大府监耶律成正来贺生辰。
