<!-- { "loadSidebar": true } -->
文宗三十年更定两班田柴科: 第一科田一百结柴五十结[中书令尙书令门下侍中。]; 第二科田九十结柴四十五结[门下侍郞中书侍郞。]; 第三科田八十五结柴四十结[　知政事左右仆射上将军。]; 第四科田八十结柴三十五结[六尙书御史大夫左右常侍太子詹事太子宾客大将军。]; 第五科田七十五结柴三十结[七寺卿秘书殿中监国子祭酒尙书左右丞司天监太子少詹事诸卫将军右少詹事。]; 第六科田七十结柴二十七结[吏部诸曹侍郞将作少府军器*大医监左右庶子左右谕德诸中郞将。]; 第七科田六十五结柴二十四结[七寺少卿秘书殿中将作少府司天少监给事中中书舍人御史中丞国子司业太子仆太子率更令太子家令。]; 第八科田六十结柴二十一结[诸郞中*大医军器少监内常侍阁门引进使太子左右赞善大夫太子中允太子中舍人阁门使国子博士诸郞将。]; 第九科田五十五结柴十八结[秘书殿中丞阁门副使。]; 第十科田五十结柴十五结[诸员外郞起居郞起居舍人侍御史六局奉御殿中内给事太史令诸陵*大庙令内谒者监大学博士中尙令四官正太子药藏郞典膳郞太子洗马。]; 第十一科田四十五结柴十二结[通事舍人左右补阙殿中侍御史七寺三监丞司天丞秘书郞六卫长史国子助敎京市令内直典设郞宫门监侍御医诸别将。]; 第十二科田四十结柴十结[监察御史左右拾遗阁门祗候门下录事中书注书军器丞六局直长四门博士詹事府司直内侍伯内殿崇班诸散员大相左丞。]; 第十三科田三十五结柴八结[尙书都事七寺三监主簿大学助敎*大官*大乐*大盈典廐令内园供驿掌冶令太史丞诸陵*大庙丞司天主簿东西头供奉官诸校尉元甫正朝。]; 第十四科田三十结柴五结[六卫录事军器主簿四门助敎京市中尙武库*大乐大盈*大仓大官典廐丞内园供驿掌冶丞秘书校书郞良　令司仪守宫典狱都染杂织都校掌牲令*大医博士*大医丞　壶保章正律学博士左右侍禁左右班殿直诸队正元尹。]; 第十五科田二十五结[都染杂织都校掌牲守宫司仪典狱良　丞司　司库太史司辰司历监候尙食食医律学助敎书学　学司天博士*大医医正司天卜正秘书正字诸主事御史台录事中枢院别驾门下待诏文林郞将仕郞殿前承旨都知船头典丘官司引马军。]; 第十六科田二十二结[诸令史书史主事中书秘书史馆太史书艺医计师司天卜师卜助敎副殿前承旨礼宾阁门承旨兽医博士当印堂直监膳典食典设役步军。]; 第十七科田二十结[诸书令史诸史尙乘内承旨副内承旨太史典史注药药童通引直省知班呪禁师供膳酒食供设掌设堂从追仗引谒计史试计史试书艺监门军。]; 第十八科田十七结[闲人杂类。]。 武散阶。 田三十五结柴八结[冠军大将军云摩将军。]田三十结[掌武将军宣威将军明威将军。]田二十五结[宁远将军定远将军游骑将军游击将军。]田二十二结[耀武校尉同副尉振威校尉同副尉致果校尉同副尉翊*(  ){摩}校尉同副尉。]田二十结[宣折校尉同副尉御侮校尉同副尉仁勇校尉同副尉陪戎校尉同副尉。]田十七结[大匠副匠杂匠人御*(  ){前}部乐件乐人地理业僧人。]。 别赐。 田四十结柴十结[大德。]田三十五结柴八结[大通。]田三十结[副通。]田二十五结[地理师。]田二十结[地理博士。]田十七结[地理生地理正。]。 柴地。 一日程: 开城贞州白州　州幸州江阴　山临江新恩麻田积城坡平昌化见州沙川峯城临津长湍交河童城高峯松林通津德水; 二日程: 安州洞州凤州树州抱州杨州东州遂安土山唐城仁州金浦梁骨洞阴荒坪僧旨黄先道尺阿等*  安侠守安孔岩。
#高丽史78卷-志32-食货1-田制-田柴科-007

显宗十五年五月判: 凡无子身殁军人妻给口分田。  十九年五月判: 乡职大丞以上正职别将以上人身死后田丁递立乡职左丞以下元尹以上正职散员以下年满七十人令其子孙递立无后者身殁后递立。
#高丽史78卷-志32-食货1-田制-田柴科-008

靖宗七年正月门下省奏: "旧法凡犯罪者不得受永业田上将军李洪叔曾犯宪章流配岭表其妻子孙不当给田。" 制曰: "洪叔昔在通州丹兵来攻城垂陷固守不下成不朽之功可赏延于世以激将来宜令给田。"
#高丽史78卷-志32-食货1-田制-田柴科-009

文宗元年二月判: 六品以下七品以上无连立子孙者之妻给口分田八结八品以下战亡军人通给妻口分田五结五品以上户夫妻皆死无男而有未嫁女子者给口分田八结女子嫁后还官。  二十三年十月判: 军人年老身病者许令子孙亲族代之无子孙亲族者年满七十*闲属监门卫七十后只给口分田五结收余田至于海军亦依此例。  三十四年三月判: 诸畏死降敌军将田勿许亲子连立择给亲戚堪役者诸卫军充补。  闰九月选军别监奏定: 凡临战陷敌逃还人职田勿夺仍给。
#高丽史78卷-志32-食货1-田制-田柴科-010

明宗十八年三月下制: 凡州县各有京外两班军人家田永业田乃有奸　吏民欲托权要妄称闲地记付其家有权势者又称为我家田要取公牒卽遣使唤通书属托其州员僚不避干请差人征取一田之征乃至二三民不堪苦赴诉无处寃忿冲天　　*闲作祸源在此捕此使　枷械申京记付吏民穷极推罪。
#高丽史78卷-志32-食货1-田制-功荫田柴-001

○功荫田柴。 景宗二年三月赐开国功臣及向义归顺城主等勋田自五十结至二十结有差。
#高丽史78卷-志32-食货1-田制-功荫田柴-002

显宗十二年十月判: 功荫田直子犯罪移给其孙。
#高丽史78卷-志32-食货1-田制-功荫田柴-003

文宗三年五月定两班功荫田柴法: 一品门下侍郞平章事以上田二十五结柴十五结; 二品　政以上田二十二结柴十二结; 三品田二十结柴十结; 四品田十七结柴八结; 五品田十五结柴五结传之子孙散官　五结乐工贱口放良员吏皆不得与受功荫田者之子孙谋危社稷谋叛大逆延坐及杂犯公私罪除名外虽其子有罪其孙无罪则给功荫田柴三分之一。  二十七年正月判: 无子人功荫田传给女壻亲侄养子义子。
#高丽史78卷-志32-食货1-田制-功荫田柴-004

忠烈王二十四年正月忠宣王卽位下敎曰: "功臣之田子孙微劣孙外人占取者勿论年限依孙还给同宗中若一户合执者辨其足丁半丁均给。"
#高丽史78卷-志32-食货1-田制-功荫田柴-005

忠肃王五年五月下敎: 功臣赐田山川为标所受日广而不纳税贡赋之田日益　缩其数外剩占者穷推还本。  十二年十月下敎: 权势之家夺人土田田属势家税仍本主甚为民害自今受赐田虽功臣毋得过百结式目都监考　赐牌削其　数。
#高丽史78卷-志32-食货1-田制-功荫田柴-006

辛禑六年六月谏官李崇仁等上*　曰: "有功而赏人必相劝无功而赏人必相沮故传曰: '赏一人而千万人劝。' 然则赏典不可轻以与人也国家土田赐牌本以待有功近来冒受赐牌占田太多者有之乞令有司根究推刷功不在累次称下南幸兴王癸卯三等者收其田虽在三等之例其所占过元数者收其　数以充军需仍乞功臣之号除有功外宜重惜之。"
#高丽史78卷-志32-食货1-田制-公　田柴-001

○公　田柴。 成宗二年六月定州府郡县　驿田: 千丁以上州县公须田三百结; 五百丁以上公须田一百五十结纸田十五结长田五结; 二百丁以上缺; 一百丁以上公须田七十结纸田十结; 一百丁以下公须田六十结长田四结; 六十丁以上公须田四十结; 三十丁以上公须田二十结; 二十丁以下公须田十结纸田七结长田三结。 乡部曲千丁以上公须田二十结; 一百丁以上公须田十五结; 五十丁以下公须田十结纸田三结长田二结。 大路驿公须田六十结纸田五结长田二结; 中路驿公须田四十结纸田长田各二结; 小路驿公须田二十结纸田二结。 大路　田五结; 中路四结; 小路三结。  十二年。 八月判: 给诸州府郡县驿路公须柴地千丁以上八十结; 五百丁以上六十结; 五百丁以下四十结; 一百丁以下二十结。 十二牧勿论丁多少一百结知州事虽百丁以下六十结东西道大路驿五十结中路驿三十结两界大路驿四十结中路驿二十结东西南北小路驿十五结。
#高丽史78卷-志32-食货1-田制-公　田柴-002

显宗十四年六月式目都监议定: 詹事府公　田给十五结供纸一户。
#高丽史78卷-志32-食货1-田制-公　田柴-003

明宗八年四月更定西京公　田有差: 留守官公　田五十结纸位田二百七十二结三十七负七束六曹公　田二十结纸位田十五结法曹司公　田十五结诸学院公　田十五结书籍位田五十结文宣王油香田十五结先圣油香田五十结[先圣卽箕子。]药店公　田七结僧录司公　纸位田各十五结。
#高丽史78卷-志32-食货1-田制-公　田柴-004

忠惠王后四年七月令五敎两宗亡寺土田及先代功臣田尽属内库。  十月左右道收司判事崔孙雨等尽夺京畿诸赐给田属有备仓。
#高丽史78卷-志32-食货1-田制-禄科田-001

○禄科田。 高宗四十四年六月宰枢会议分田代禄遂置给田都监。
#高丽史78卷-志32-食货1-田制-禄科田-002

元宗十二年二月都兵马使言: "近因兵兴仓库虚竭百官禄俸不给无以劝士请于京畿八县随品给禄科田。" 时诸王及左右嬖宠广占　田多方沮毁王颇惑之右承宣许珙等屡言之王勉从之。  十三年正月议: 以品禄　少分给文武官京畿田有差以近地给校尉队正盖为苦役也。
#高丽史78卷-志32-食货1-田制-禄科田-003

忠烈王四年十二月改折给禄科田。  五年二月传旨曰: "功臣受赐田在京畿八县者勿充禄科田。" 时畿县之田权贵皆以赐牌各占故都兵马使言: "勿论赐牌量给职田。" 王许之又听受赐者请有是命。
#高丽史78卷-志32-食货1-田制-禄科田-004

忠惠王元年八月罢畿内赐给田以充禄科。
#高丽史78卷-志32-食货1-田制-禄科田-005

