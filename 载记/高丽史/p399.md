<!-- { "loadSidebar": true } -->
○密直司掌出纳宿卫军机之政。 成宗十年兵官侍郞韩彦恭使宋还奏宋枢密院卽我朝直宿员吏之职于是始置中枢院。 显宗初卽位罢中枢院及银台南北院置中台省以掌三官机务有使副使直中台兼直中台二年罢中台复置中枢院十四年中枢院日直员为左右承宣各有副仍以副枢以下兼之。 文宗定: 判院事一人院使二人知院事一人同知院事一人秩　从二品; 副使二人签书院事一人直学士一人　正三品; 知奏事一人左右承宣各一人左右副承宣各一人亦正三品; 堂后官二人正七品。 献宗元年改枢密院。 睿宗十一年诏: 承宣立本品行头。 忠烈王初卽位置执奏自崔忠粹死执奏之职废至是复之。 元年改密直司。 二年改承宣为承旨。 二十四年忠宣改光政院删定员吏: 使从一品; 同知院事正二品; 副使从二品; 佥院事正三品; 同佥院事从三品; 都承旨从五品; 承旨副承旨　从六品; 计议官正七品; 计议　军正八品寻复改密直司; 使一人知司事二人同知司事三人副使四人　从二品; 知申事一人左右承旨各一人左右副承旨各一人　正三品; 堂后官正七品。 三十四年忠宣罢及卽位复之加置判司事。 二年密直司升秩与佥议府同称两府改承旨为代言。 三年副使降正三品。 恭愍王三年判司事知申事四代言皆为禄官。 五年复改枢密院员秩　复文宗旧制。 十一年复改密直司: 判司事司使知司事签书司事同知司事　从二品; 副使提学知申事右左代言右左副代言　正三品; 堂后官阶梯正七品。 十八年降签书正三品改提学为学士代言为承宣后复改学士为提学承宣为代言。  吏属文宗置别驾十人主事十人试别驾二人令史二人记官八人通引四人。
#高丽史76卷-志30-百官1-资政院-001

○资政院忠烈王二十四年忠宣新置之: 使秩从一品; 同知院事正二品; 佥院事从二品; 同佥院事正三品; 判官正五品; 计议官正七品; 计议　军从八品。 寻罢之。
#高丽史76卷-志30-百官1-吏曹-001

○吏曹掌文选勋封之政。 国初称选官有御事侍郞郞中员外郞。 成宗十四年改为尙书吏部。 文宗定: 判事一人宰臣兼之; 尙书一人秩正三品; 知部事一人他官兼之; 侍郞一人正四品; 郞中一人正五品; 员外郞一人正六品。 忠烈王元年倂吏礼部为典理司改尙书为判书侍郞为摠郞郞中为正郞员外郞为佐郞。 二十四年忠宣改为铨曹别立礼部复改判书为尙书仍一人摠郞为侍郞增三人其一以他官兼之正郞为郞中佐郞为员外郞　增三人其一皆以西班兼之仍罢六曹判事知事寻复之。 三十四年忠宣倂吏兵礼为选部仍以选军堂后卫尉倂焉改尙书为典书增三人侍郞为议郞郞中为直郞员外郞为散郞　仍三人加设注簿二人正七品以他官兼之后复称典理司。 恭愍王五年复立六部吏部置尙书侍郞郞中员外郞品秩　复文宗旧制。 十一年复改典理司以尙书为判书侍郞为摠郞郞中为正郞员外郞为佐郞。 十八年复改选部称尙书议郞直郞散郞。 二十一年复改典理司仍复判书摠郞正郞佐郞之号。 恭让王元年改吏曹。  吏属文宗置主事二人令史二人书令史二人记官六人。
#高丽史76卷-志30-百官1-考功司-001

○考功司掌考　官吏功过。 国初称司绩。 成宗十四年改尙书考功。 文宗定郞中二人秩正五品员外郞二人正六品。 忠烈王元年改郞中为正郞员外郞为佐郞二十四年。 忠宣倂于铨曹恭愍王五年复置考功司郞中员外郞十一年复称正郞佐郞十八年改直郞散郞二十一年复称正郞佐郞。  吏属文宗置主事二人令史四人书令史四人计史一人记官二人　士一人。
#高丽史76卷-志30-百官1-兵曹-001

○兵曹掌武选军务仪卫邮驿之政。 太祖元年置兵部令卿郞中后称兵官有御事侍郞郞中员外郞。 其属有库曹。[太祖元年有徇军部令郞中十六年有兵禁官郞中史。 光宗十一年改徇军部为军部其职掌未详疑皆是掌兵之官后　废之。] 成宗十四年改兵官为尙书兵部仍改库曹为尙书库部。 显宗二年罢库部。 文宗定: 兵部判事一人宰臣兼之; 尙书一人秩正三品; 知部事一人他官兼之; 侍郞二人正四品; 郞中二人正五品; 员外郞二人正六品。 忠烈王元年改军簿司仍改尙书为判书侍郞为摠郞郞中为正郞员外郞为佐郞。 二十四年忠宣改为兵曹又改判书为尙书增二人其一班主兼之摠郞为侍郞增三人其一以他官兼之正郞为郞中佐郞为员外郞　增三人其一皆以西班兼之。 三十四年忠宣倂于选部后改摠部又复称军簿司。 恭愍王五年复改兵部称尙书侍郞郞中员外郞。 十一年复改军簿司以尙书为判书侍郞为摠郞郞中为正郞员外郞为佐郞。 十八年复改摠部称尙书议郞直郞散郞。 二十一年复改军簿司仍复称判书摠郞正郞佐郞。 恭让王元年复改兵曹。  吏属文宗置主事二人令史二人书令史二人记官十二人。
#高丽史76卷-志30-百官1-户曹-001

○户曹掌户口贡赋钱粮之政。 国初称民官有御事侍郞郞中员外郞。 其属有司度金曹仓曹。 成宗十四年改为尙书户部仍改司度为尙书度支金曹为尙书金部仓曹为尙书仓部后　罢属官。 文宗定: 户部判事一人宰臣兼之; 尙书一人秩正三品; 知部事一人他官兼之; 侍郞二人正四品; 郞中二人正五品; 员外郞二人正六品。 忠烈王元年改为版　司仍改尙书为判书侍郞为摠郞郞中为正郞员外郞为佐郞二十四年忠宣改为民曹又改判书为尙书仍一人摠郞为侍郞增三人其一以他官兼之正郞为郞中佐郞为员外郞　增三人其一皆以西班兼之三十四年忠宣改为民部仍以三司军器都　院倂焉改尙书为典书增三人摠郞为议郞正郞为直郞佐郞为散郞　仍三人后改版图司恭愍王五年复改户部称尙书侍郞郞中员外郞。 十一年复改版图司以尙书为判书侍郞为摠郞郞中为正郞员外郞为佐郞。 十八年复改民部称尙书议郞直郞散郞。 二十一年复改版图司仍复称判书摠郞正郞佐郞。 恭让王元年改户曹。  吏属文宗置主事六人令史六人书令史十人计史一人记官二十五人　士一人。
#高丽史76卷-志30-百官1-刑曹-001

○刑曹掌法律词讼详　之政。 太祖仍泰封之制置义刑台后改刑官有御事侍郞郞中员外郞。 成宗十四年改尙书刑部。 文宗定: 判事一人宰臣兼之; 尙书一人秩正三品; 知部事一人他官兼之; 侍郞二人正四品; 郞中二人正五品; 员外郞二人正六品。 又别置: 律学博士一人从八品; 助敎二人从九品。 忠烈王元年改为典法司仍改尙书为判书侍郞为摠郞郞中为正郞员外郞为佐郞。 二十四年忠宣改为刑曹又改判书为尙书仍一人摠郞为侍郞增三人其一以他官兼之正郞为郞中佐郞为员外郞　增三人其一皆以西班兼之。 三十四年忠宣改为　部仍以监传色都官典狱倂焉改判书为典书增二人侍郞为议郞复　为二人郞中为直郞员外郞为散郞　仍三人后复称典法司。 恭愍王五年复改刑部称尙书侍郞郞中员外郞。 十一年复改典法司仍复称判书摠郞正郞佐郞。 十八年改为理部称尙书议郞直郞散郞。 二十一年复改典法司又复称判书摠郞正郞佐郞。 恭让王元年复改刑曹。  吏属文宗置主事二人令史六人书令史四人计史一人记官六人　士二人杖首二十六人。
#高丽史76卷-志30-百官1-都官-001

○都官掌奴婢簿籍决讼。 文宗定: 尙书都官郞中二人; 正五品员外郞二人; 正六品。 忠烈王元年改郞中为正郞员外郞为佐郞。 二十四年忠宣复改郞中员外郞。 三十四年忠宣倂于　部。 忠宣王二年以诉良者多而　部不能辨复设都官置正郞佐郞。 恭愍王五年改郞中员外郞。 九年加员外郞二人。 十一年加置摠郞正四品改郞中为正郞员外郞为佐郞。 十八年革摠郞改正郞为直郞佐郞为散郞。 二十一年复称正郞佐郞。  吏属文宗置主事六人令史六人书令史六人计史一人记官五人　士一人。
#高丽史76卷-志30-百官1-礼曹-001

○礼曹掌礼仪祭享朝会交聘学校科举之政。 国初称礼官有御事侍郞郞中员外郞。 其属有祠曹。 成宗十四年改礼官为尙书礼部仍改祠曹为尙书祠部。 显宗二年罢祠部。 文宗定: 礼部判事一人宰臣兼之; 尙书一人秩正三品; 知部事一人他官兼之; 侍郞一人正四品; 郞中二人正五品; 员外郞二人正六品。 忠烈王元年倂于典理司。 二十四年忠宣复置称仪曹尙书一人侍郞三人其一以他官兼之郞中员外郞　三人其一皆以西班兼之。 三十四年忠宣复倂于选部。 恭愍王五年复立礼部置尙书侍郞郞中员外郞。 十一年改礼仪司仍改尙书为判书侍郞为摠郞郞中为正郞员外郞为佐郞。 十八年复称礼部又改判书为尙书摠郞为议郞正郞为直郞佐郞为散郞。 二十一年复改礼仪司称判书摠郞正郞佐郞。 恭让王元年改礼曹。  吏属文宗置主事二人令史四人书令史二人记官六人篆书书者二人。
#高丽史76卷-志30-百官1-工曹-001

○工曹掌山泽工匠营造之事。 国初称工官有御事侍郞郞中员外郞。 其属有虞曹水曹成宗十四年改工官为尙书工部仍改虞曹为尙书虞部水曹为尙书水部后废虞水部。 文宗定: 工部判事一人宰臣兼之; 尙书一人秩正三品; 知部事一人他官兼之; 侍郞一人正四品; 郞中二人正五品; 员外郞二人正六品。 忠烈王元年罢。 二十四年忠宣复置称工曹尙书一人侍郞三人其一以他官兼之郞中员外郞　三人其一皆以西班兼之后复罢之。 恭愍王五年复立工部置尙书侍郞郞中员外郞。 十一年改典工司以尙书为判书侍郞为摠郞郞中为正郞员外郞为佐郞。 十八年复称工部仍改判书为典书摠郞为议郞正郞为直郞佐郞为散郞。 二十一年复改典工司称判书摠郞正郞佐郞。 恭让王元年复改工曹。  吏属文宗置主事二人令史四人书令史四人计史一人记官八人。
#高丽史76卷-志30-百官1-司宪府-001

