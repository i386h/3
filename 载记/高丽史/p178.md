<!-- { "loadSidebar": true } -->
#高丽史30卷-世家30-忠烈王3-16-01-1290

○(庚寅)十六年春正月王在元。
#高丽史30卷-世家30-忠烈王3-16-02-1290

丁未遣大将军元卿如元奏日本犯边。
#高丽史30卷-世家30-忠烈王3-16-03-1290

甲子将军吴仁永等还自元言: "乃颜余党哈丹贼将侵我东鄙。"
#高丽史30卷-世家30-忠烈王3-16-04-1290

乙丑佥议赞成事洪子藩判密直事郑可臣等调兵于兵部以安　为庆尙道都指挥使金之淑为全罗道都指挥使。
#高丽史30卷-世家30-忠烈王3-16-05-1290

戊辰以佥议　理宋　为忠淸道都指挥使。
#高丽史30卷-世家30-忠烈王3-16-06-1290

二月乙亥遣中军万户郑守琪屯禁忌山洞左军万户朴之亮屯伊川韩希愈屯双城右军万户金　屯　　罗裕屯通川以备丹贼。
#高丽史30卷-世家30-忠烈王3-16-07-1290

三月壬子　梨帖木儿遣人来戍双城。
#高丽史30卷-世家30-忠烈王3-16-08-1290

庚申帝以写金字经征善书僧乃遣僧三十五人如元。
#高丽史30卷-世家30-忠烈王3-16-09-1290

丙寅前知佥议府事金周鼎卒。
#高丽史30卷-世家30-忠烈王3-16-10-1290

丁卯王及公主世子至自元。
#高丽史30卷-世家30-忠烈王3-16-11-1290

帝诏罢东宁府复归我西北诸城。 王拜其摠管韩愼桂文庇为大将军玄元烈为大仆尹罗公彦李翰为将军。
#高丽史30卷-世家30-忠烈王3-16-12-1290

夏四月丁酉遣写经僧六十五人如元。
#高丽史30卷-世家30-忠烈王3-16-13-1290

五月癸卯朔以旱巷市。
#高丽史30卷-世家30-忠烈王3-16-14-1290

甲辰赐崔咸一等及第。
#高丽史30卷-世家30-忠烈王3-16-15-1290

丙午王置酒以酉北诸城人还付本国者悉许侍宴。
#高丽史30卷-世家30-忠烈王3-16-16-1290

戊申金　罗裕郑守琪等驰报哈丹入海阳界。
#高丽史30卷-世家30-忠烈王3-16-17-1290

乙卯点兵。
#高丽史30卷-世家30-忠烈王3-16-18-1290

戊午遣将军金延寿如元奏哈丹入寇。
#高丽史30卷-世家30-忠烈王3-16-19-1290

六月癸酉王如奉恩寺。
#高丽史30卷-世家30-忠烈王3-16-20-1290

甲戌命大将军韩愼将西京兵御哈丹于东界。
#高丽史30卷-世家30-忠烈王3-16-21-1290

丙子遣将军金兴裔如元献　。
#高丽史30卷-世家30-忠烈王3-16-22-1290

戊寅帝诏曰: "讨贼军至高丽则道路回远宜自咸平府出南京海阳截断贼道。"
#高丽史30卷-世家30-忠烈王3-16-23-1290

癸巳命宋　等点阅京兵。
#高丽史30卷-世家30-忠烈王3-16-24-1290

秋七月壬寅朔复置西北诸城守令以将军郑复均为西京留守。
#高丽史30卷-世家30-忠烈王3-16-25-1290

癸卯元开元路达鲁花赤八秃满遣使来索军粮。
#高丽史30卷-世家30-忠烈王3-16-26-1290

庚申以副知密直司事郑仁卿为西北面都指挥使留守西京。
#高丽史30卷-世家30-忠烈王3-16-27-1290

壬戌遣知佥议府事金　如元贺节日。
#高丽史30卷-世家30-忠烈王3-16-28-1290

八月辛未朔日食。
#高丽史30卷-世家30-忠烈王3-16-29-1290

癸酉遣将军赵　押写经僧如元。
#高丽史30卷-世家30-忠烈王3-16-30-1290

丙子王及公主世子猎于马堤山。
#高丽史30卷-世家30-忠烈王3-16-31-1290

壬午王及公主幸安国寺。
#高丽史30卷-世家30-忠烈王3-16-32-1290

癸未幸寿康宫。
#高丽史30卷-世家30-忠烈王3-16-33-1290

己丑以韩希愈判密直司事。
#高丽史30卷-世家30-忠烈王3-16-34-1290

庚寅遣大将军柳庇如元乞师且奏避贼江华。
#高丽史30卷-世家30-忠烈王3-16-35-1290

癸巳以前枢密院副使洪文系女为世子妃。
#高丽史30卷-世家30-忠烈王3-16-36-1290

九月丁未王及公主猎于都罗山。
#高丽史30卷-世家30-忠烈王3-16-37-1290

癸丑以卫尉府尹闵萱为全罗道指挥使; 判司宰寺事严守安为忠淸道指挥使。
#高丽史30卷-世家30-忠烈王3-16-38-1290

元遣使修补藏经。
#高丽史30卷-世家30-忠烈王3-16-39-1290

己未柳庇还自元帝悉从所奏。
#高丽史30卷-世家30-忠烈王3-16-40-1290

庚申王祭纛于寿康宫盖将东征也。
#高丽史30卷-世家30-忠烈王3-16-41-1290

戊辰遣上将军车信押处女十七人献于元。
#高丽史30卷-世家30-忠烈王3-16-42-1290

冬十月壬申元遣使颁赦。
#高丽史30卷-世家30-忠烈王3-16-43-1290

戊子王及公主世子移御王轮寺庚寅又移妙莲寺。
#高丽史30卷-世家30-忠烈王3-16-44-1290

丙申贼骑至南京海阳界。
#高丽史30卷-世家30-忠烈王3-16-45-1290

戊戌徙妇人老弱于江华令州郡入保山城海岛。
#高丽史30卷-世家30-忠烈王3-16-46-1290

十一月甲辰移国史及宝文阁秘书寺文籍于江华。
#高丽史30卷-世家30-忠烈王3-16-47-1290

丁未遣大将军柳庇如元奏哈丹入双城。
#高丽史30卷-世家30-忠烈王3-16-48-1290

戊申徙宫人于江华。
#高丽史30卷-世家30-忠烈王3-16-49-1290

庚戌奉迁太祖　像于江华。
#高丽史30卷-世家30-忠烈王3-16-50-1290

辛亥元遣平章事　梨帖木儿来助讨哈丹　梨帖木儿遣人来告曰: "国王宜留京城以　吾军。"
#高丽史30卷-世家30-忠烈王3-16-51-1290

丁卯遣世子如元政堂文学郑可臣礼宾尹闵渍等从行。 世子自东京至京师行省路州官皆遣人劳问络绎。 至京馆于同佥枢密院事洪君祥第帝屡赐鞍马衣带以宠之。
#高丽史30卷-世家30-忠烈王3-16-52-1290

帝以赵仁规为高丽国王府断事官赐金虎符。
#高丽史30卷-世家30-忠烈王3-16-53-1290

十二月以安　为忠淸道都指挥使。
#高丽史30卷-世家30-忠烈王3-16-54-1290

哈丹兵数万陷和登二州杀人为粮得妇女聚　而脯之。 遣万户印侯御之。
#高丽史30卷-世家30-忠烈王3-16-55-1290

癸酉元平章事薛　干　梨帖木儿右丞塔出等率步骑一万三千人来。
#高丽史30卷-世家30-忠烈王3-16-56-1290

丁亥王避兵于江华御禅源社命知都佥议司事宋　留守王京戊子　弃京城奔入江华郑仁卿亦自西京逃来。
#高丽史30卷-世家30-忠烈王3-17-01-1291

○(辛卯)十七年春正月己未哈丹踰铁岭　入交州道攻陷杨根城。
#高丽史30卷-世家30-忠烈王3-17-02-1291

甲寅哈丹屯原州别抄乡贡进士元　甲击败之。
#高丽史30卷-世家30-忠烈王3-17-03-1291

癸亥世子谒帝请讨哈丹帝命那蛮　大王将兵一万讨之。
#高丽史30卷-世家30-忠烈王3-17-04-1291

二月丁亥世子令将军吴仁永奏帝曰: "哈丹陷北界诸城。" 帝曰: "尔国唐太宗亲征尙不克又于我朝初未归附我朝征之亦未易捷今此小寇何畏之甚耶。" 仁永奏云: "古今盛衰不同尔。" 帝谕以夜战。
#高丽史30卷-世家30-忠烈王3-17-05-1291

三月戊午遣大将军宋华守开京宫阙华遇丹贼十余骑斩三级擒一人。
#高丽史30卷-世家30-忠烈王3-17-06-1291

利川人申费与哈丹谍人同谋龙冈人金哲亦投贼向导入京　斩于市。
#高丽史30卷-世家30-忠烈王3-17-07-1291

夏四月戊辰朔巡马所南里百余户火。
#高丽史30卷-世家30-忠烈王3-17-08-1291

癸酉以洪文系为佥议赞成事致仕; 韩希愈判三司事; 金　判密直司事; 崔有　副知密直司事监察大夫; 白举为右承旨。
#高丽史30卷-世家30-忠烈王3-17-09-1291

原州山城防护别监卜奎献　五十八人。
#高丽史30卷-世家30-忠烈王3-17-10-1291

丙子谷州别将康平起等献所获贼马鞍等物。
#高丽史30卷-世家30-忠烈王3-17-11-1291

忠州山城别监破贼献　四十级。
#高丽史30卷-世家30-忠烈王3-17-12-1291

辛巳王出迎元兵于蓝岛北郊宴河西国王庆重郡王薛　干　梨帖木儿平章塔出右丞白帖木儿。 薛　干谓王曰: "今江南漕运未到若临敌乏食柰何 " 又谓赞成事洪子藩曰: "尔为相国钱谷皆若所知宜随处支给。" 王难之谓曰: "发内库所储可支。"
#高丽史30卷-世家30-忠烈王3-17-13-1291

壬午还御禅源寺。
#高丽史30卷-世家30-忠烈王3-17-14-1291

*　{敛}军粮。
#高丽史30卷-世家30-忠烈王3-17-15-1291

戊子王迎那蛮　大王塔海元帅于　猊宴慰那蛮　谓王曰: "王亦可亲出御贼。" 王辞以老病那蛮　曰: "贼入室岂以老病自安乎 " 王不对。
#高丽史30卷-世家30-忠烈王3-17-16-1291

己丑王还禅源寺。 那蛮　遣人谓王曰: "昨日辱临劳慰敢不深感但御贼之事不*　而去予实惑焉。 邻人失火尙往救之　是自家事其可坐视乎 " 因献公主鞍一部公主亦以鞍马*　之。
