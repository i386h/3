<!-- { "loadSidebar": true } -->
六月以蔡河中为密直使。
#高丽史35卷-世家35-忠肃王2- 1-13-1332

秋八月帝崩。
#高丽史35卷-世家35-忠肃王2- 1-14-1332

冬十月明宗次子　王。 卽皇帝位是为宁宗。
#高丽史35卷-世家35-忠肃王2- 1-15-1332

十二月帝崩年七岁。
#高丽史35卷-世家35-忠肃王2- 2-01-1333

○(癸酉)二年春正月王在元。
#高丽史35卷-世家35-忠肃王2- 2-02-1333

三月右丞相燕帖木儿奏于皇太后皇太子曰: "高丽邻于倭境今其王久在都下请令还国。" 制可。 时文宗宁宗相继而崩皇太子未卽位。 王以文宗旧臣不忍遽还迁延不发朝廷督之。 闰月丁酉王与公主发京是为庆华公主。 皇太子遣院使阿也赤饯之千官出饯者颇多。
#高丽史35卷-世家35-忠肃王2- 2-03-1333

庚子王至通州太子又遣集贤学士舍罗八饯之。
#高丽史35卷-世家35-忠肃王2- 2-04-1333

庚申王禁迎驾油蜜茶食。
#高丽史35卷-世家35-忠肃王2- 2-05-1333

夏四月丁卯王至临江卵山寨渖王暠来谒行宫遂从王东还。
#高丽史35卷-世家35-忠肃王2- 2-06-1333

丁亥王至平壤府谒御容殿权省丹阳大君王　及赞成事曹　密直使郑　奉国印上谒。
#高丽史35卷-世家35-忠肃王2- 2-07-1333

己丑幸大同江张水戱慰渖王。 晩御楼船自浮碧楼沿流而下歌吹闻于十里。
#高丽史35卷-世家35-忠肃王2- 2-08-1333

六月妥　帖睦尔卽皇帝位是为顺帝。
#高丽史35卷-世家35-忠肃王2- 2-09-1333

遣密直金资等如元贺卽位。
#高丽史35卷-世家35-忠肃王2- 2-10-1333

戊子帝以卽位遣都儿赤来颁诏。 王率百官出迎于郊王宴使臣　甚赋絶句命文臣和进。
#高丽史35卷-世家35-忠肃王2- 3-01-1334

○(甲戌)三年
#高丽史35卷-世家35-忠肃王2- 4-01-1335

○(乙亥)四年夏四月己巳王猎于海州。
#高丽史35卷-世家35-忠肃王2- 4-02-1335

丁丑命佑文君梁将前郞将曹莘卿掌铨注; 以姜融佥议左政丞判三司事; 蔡河中佥议赞成事; 崔老星为怀义君; 曹莘卿为左代言; 申时用为大匡元尹; 尹贤为持平。
#高丽史35卷-世家35-忠肃王2- 4-03-1335

自三月不雨至于是月。 五月壬午朔以旱徙市聚巫祷雨。
#高丽史35卷-世家35-忠肃王2- 4-04-1335

庚子禁酒。
#高丽史35卷-世家35-忠肃王2- 4-05-1335

庚戌雨。
#高丽史35卷-世家35-忠肃王2- 4-06-1335

六月辛酉王至自海州。
#高丽史35卷-世家35-忠肃王2- 4-07-1335

秋七月丁亥大雨。
#高丽史35卷-世家35-忠肃王2- 4-08-1335

元以册皇后遣直省舍人月鲁博儿来颁诏。
#高丽史35卷-世家35-忠肃王2- 4-09-1335

元断事官敎化哥里　哥来斩御香使塔思不花枭首于市籍其家囚其妻及党恶护军宋允时中郞将许　于行省人大悦。
#高丽史35卷-世家35-忠肃王2- 4-10-1335

八月辛亥元遣舍儿八赤伯颜不花来诏王曰: "愼简庶僚各供尔位一遵世祖皇帝圣训祇率旧章整治邦家。"
#高丽史35卷-世家35-忠肃王2- 4-11-1335

己未 幸海州。 初王欲游猎海州惮朝议未果御香使金信本国人希旨口宣圣旨云: "祝寿于海州神光寺乃托以行。"
#高丽史35卷-世家35-忠肃王2- 4-12-1335

乙丑纳前左常侍权衡女册为寿妃。
#高丽史35卷-世家35-忠肃王2- 4-13-1335

九月甲辰忠宣王顺妃卒。
#高丽史35卷-世家35-忠肃王2- 4-14-1335

冬十月己巳王闻元使黑　来庚午还自海州至国淸寺。 王性厌人左右不得近。 忽赤李　虑王独行从其后王怒罪之。 翌日昧爽百官会迎宾馆迎诏始知车驾先至惊惶行礼王使人逐之百官皆走匿。 王之忌人如此。 俄而元使至。 王听诏于行省还幸国淸寺。
#高丽史35卷-世家35-忠肃王2- 4-15-1335

甲戌复幸海州。
#高丽史35卷-世家35-忠肃王2- 4-16-1335

十一月丙午王以梦改讳焘为卍典理司贴　喩人。
#高丽史35卷-世家35-忠肃王2- 4-17-1335

十二月辛酉葬顺妃元遣完者来会葬。
#高丽史35卷-世家35-忠肃王2- 4-18-1335

己巳元以改元至元遣使来颁诏。
#高丽史35卷-世家35-忠肃王2- 4-19-1335

戊寅遣姜好礼郑天佐如元贺正。
#高丽史35卷-世家35-忠肃王2- 4-20-1335

闰月甲午元遣使诏王入朝。
#高丽史35卷-世家35-忠肃王2- 4-21-1335

乙巳至自海州。
#高丽史35卷-世家35-忠肃王2- 4-22-1335

丙午上护军安士由还自元以前王悔过白王王泣下。
#高丽史35卷-世家35-忠肃王2- 4-23-1335

初宦者帖木儿不哥有罪王命李精杖流于岛。 精故纵之帖木儿不哥亡入元。 一日王问精以帖木儿不哥安在精对以死。 至是大护军朴靑来自元告: "帖木儿不哥在大都扬殿下过恶。" 王怒杖精流于岛籍其家复属延庆宫为奴人多快之。
#高丽史35卷-世家35-忠肃王2- 5-01-1336

○(丙子)五年春正月丙辰赐南宫敏等及第。
#高丽史35卷-世家35-忠肃王2- 5-02-1336

戊辰召还德妃。
#高丽史35卷-世家35-忠肃王2- 5-03-1336

乙亥遣赞成事闵祥正如元贺改元。
#高丽史35卷-世家35-忠肃王2- 5-04-1336

是月幸海州。
#高丽史35卷-世家35-忠肃王2- 5-05-1336

二月戊寅朔立公主府曰庆华置官属。
#高丽史35卷-世家35-忠肃王2- 5-06-1336

三月丙辰王将如元发海州时王不欲入朝久留西京。
#高丽史35卷-世家35-忠肃王2- 5-07-1336

乙亥命右常侍郑天起执义王伯等征前王所用财物免贱为良者还属贱隶又收前王功臣田　还本主。
#高丽史35卷-世家35-忠肃王2- 5-08-1336

夏四月戊戌祷雨。
#高丽史35卷-世家35-忠肃王2- 5-09-1336

冬十月壬辰辛彦卿还自元曰: "汉人卢康忠王谊王荣等十二人诉王之罪谋欲除国夷为军民王宜急入觐。"
#高丽史35卷-世家35-忠肃王2- 5-10-1336

十二月辛卯王渡鸭绿江帝以前王不谨遣还国。
#高丽史35卷-世家35-忠肃王2- 6-01-1337

○(丁丑)六年春正月王在元。
#高丽史35卷-世家35-忠肃王2- 6-02-1337

二月乙未杞城君尹莘杰卒。
#高丽史35卷-世家35-忠肃王2- 6-03-1337

夏五月己酉赞成事元忠卒。
#高丽史35卷-世家35-忠肃王2- 6-04-1337

庚戌帝　: "汉南高丽人不得虚藏军器执把弓箭除官员存留马匹外其余尽行拘刷。" 于是百官皆不视事。
#高丽史35卷-世家35-忠肃王2- 6-05-1337

戊午征东省据世祖皇帝不改土风之诏奏闻于帝请令百官骑马。
#高丽史35卷-世家35-忠肃王2- 6-06-1337

丙寅彗见长丈余。
#高丽史35卷-世家35-忠肃王2- 6-07-1337

六月庚午朔彗星见癸酉癸巳丁酉亦如之。
#高丽史35卷-世家35-忠肃王2- 6-08-1337

秋七月庚子彗见天市垣四十日乃灭。
#高丽史35卷-世家35-忠肃王2- 6-09-1337

壬寅枢密院遣人索鸦　。
#高丽史35卷-世家35-忠肃王2- 6-10-1337

八月丙子前王率群小猎于东郊。
#高丽史35卷-世家35-忠肃王2- 6-11-1337

庚辰典理判书李谦如元贺册太皇太后。
#高丽史35卷-世家35-忠肃王2- 6-12-1337

甲午以郑　为锦城君。
#高丽史35卷-世家35-忠肃王2- 6-13-1337

九月壬寅延昌君朴孝修卒。
#高丽史35卷-世家35-忠肃王2- 6-14-1337

甲子前王率群小数微行街里。 会夜司宰副令李平遇诸沙岘意谓群小击伤王臂　地。
#高丽史35卷-世家35-忠肃王2- 6-15-1337

冬十月己卯礼城县地震。
#高丽史35卷-世家35-忠肃王2- 6-16-1337

乙未前王猎于东郊。
#高丽史35卷-世家35-忠肃王2- 6-17-1337

十一月丙寅遣开城尹高允温如元贺正。
#高丽史35卷-世家35-忠肃王2- 6-18-1337

十二月壬申流赵得球于灵兴岛得球为前王近幸全以财利献计。
#高丽史35卷-世家35-忠肃王2- 6-19-1337

癸酉帝命勿收兵器许骑马。
#高丽史35卷-世家35-忠肃王2- 6-20-1337

是月王至自元。
#高丽史35卷-世家35-忠肃王2- 7-01-1338

○(戊寅)七年夏六月丙寅幸白州藤岩寺。
#高丽史35卷-世家35-忠肃王2- 7-02-1338

地大震。 乙亥地三震壬午又震丙戌丁亥亦如之。
#高丽史35卷-世家35-忠肃王2- 7-03-1338

壬申禁酒。
#高丽史35卷-世家35-忠肃王2- 7-04-1338

秋七月庚戌大风雨拔木偃禾。
#高丽史35卷-世家35-忠肃王2- 7-05-1338

甲寅元遣失里迷诏册皇后且求宦者童女及马。 失里迷到金郊驿闻王在白州藤岩寺不入城宰相遣上护军全思义馈羊酒不受曰: "王若不迎吾当不入城。" 宰相遣人以闻王先知之禁人故不得白。
#高丽史35卷-世家35-忠肃王2- 7-06-1338

