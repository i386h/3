<!-- { "loadSidebar": true } -->
癸酉遣卫尉卿金子　刑部郞中柳德文如金谢宣谕。 表曰: "高伯淑至密传圣旨保州城地许属高丽更不收复。 切以勾丽本地主彼辽山平壤旧墟限于鸭绿累经迁变逮我祖宗値北国之兼幷侵三韩之分野虽讲邻好未归故疆。 及乎天命惟新圣王旣作见兵师之起义致城堡之无人。 当臣父先王时有大辽边臣沙乙何来传皇帝　旨曰: '保州本高丽地高丽收之可也。' 先王于是理其城池实以民户当此之时。 虽小邦未尝臣属上国而先帝特欲宠绥邻藩沾以训辞赐之旧土及后嗣之继序遭圣德之承天备认德音恭修臣职。 惟此东滨之寸土本为下国之边　虽尝见夺于契丹谓已拜恩于先代特推异渥仍属弊封岂侥幸而致兹。 盖遭遇之异甚。 深仁大义不可名言。 　力薄材若为报效惟当备春秋之事守艺极之常举邦国而乐输传子孙而永誓高明在上　　无他。"
#高丽史15卷-世家15-仁宗1-04-50-1126

己卯设消　道场于天福殿。
#高丽史15卷-世家15-仁宗1-04-51-1126

庚辰以金仁存检校太师门下侍中; 金珦为兵部尙书; 崔惟迪为户部尙书; 召还韩柱为刑部郞中知制诰。
#高丽史15卷-世家15-仁宗1-05-01-1127

○(丁未)五年春正月丁酉金遣高随来贺生辰。
#高丽史15卷-世家15-仁宗1-05-02-1127

庚子移御寿昌宫。
#高丽史15卷-世家15-仁宗1-05-03-1127

丙午金使还王饯于重华殿附表以谢。
#高丽史15卷-世家15-仁宗1-05-04-1127

二月己巳移御延庆宫纳删定都监判官金璇女为次妃。
#高丽史15卷-世家15-仁宗1-05-05-1127

乙亥幸西京。
#高丽史15卷-世家15-仁宗1-05-06-1127

庚辰谒太祖眞殿。
#高丽史15卷-世家15-仁宗1-05-07-1127

三月癸巳金子　柳德文赍诏还自金。 诏曰: "省所上表谢宣谕幷进奉物事具悉。 卿　人未谕之前愿为附属禹会旣通之后益亮勤悰因嘉志在于畏天当卽恩绥而赐地。 顷陈贡　止上谢章。 领阅之余奬叹虽切尙托言于户口未别奏于誓封。 但其事事以讫成忠于世世而可信所谕之言其或不定所得之地将何以凭。" 谏官奏: "子　入金不能御下其从者与金人鬪伤。 金人　让执都部署申锡杖之请治辱命之罪。" 乃免官。
#高丽史15卷-世家15-仁宗1-05-08-1127

甲辰西京妖僧妙淸日者白寿翰说王设灌顶道场于常安殿。
#高丽史15卷-世家15-仁宗1-05-09-1127

戊申王与妃及两公主幸兴福寺。 遂与宰枢近臣御楼船于大同江中流宴乐。
#高丽史15卷-世家15-仁宗1-05-10-1127

己酉虑囚。
#高丽史15卷-世家15-仁宗1-05-11-1127

壬子移御九梯宫天兴殿。
#高丽史15卷-世家15-仁宗1-05-12-1127

癸丑命政堂文学金富佾讲书洪范。
#高丽史15卷-世家15-仁宗1-05-13-1127

甲寅御麒麟阁命承宣郑沆讲书说命周官。
#高丽史15卷-世家15-仁宗1-05-14-1127

乙卯流: 拓俊京于　堕岛崔湜于草岛尙州牧副使李侯进龟州使邵亿郞将郑惟晃西材场判官尹翰等于远地。
#高丽史15卷-世家15-仁宗1-05-15-1127

御麒麟阁命郑知常讲书无逸召从臣及西京儒臣二十五人赋诗赐酒食。
#高丽史15卷-世家15-仁宗1-05-16-1127

丙辰王与妃及两公主御龙舟于大同江沿流宴乐召宰枢侍臣侍宴。
#高丽史15卷-世家15-仁宗1-05-17-1127

丁巳移御观风殿。
#高丽史15卷-世家15-仁宗1-05-18-1127

戊午诏曰: "朕荷天地之景命袭祖宗之遗基奄有三韩于兹六载智不能谋明无所触　变相仍略无宁岁。 去年二月乱臣贼子乘*闲而起阴谋发觉朕不得已咸致于法自是引咎责躬惭德多矣。 今以日官之议行幸西都。 深省旣往之愆冀有惟新之敎布告中外咸使闻知。 一方泽祭地*祗{祇}四郊迎气。 一车服制度务从俭约。 一除冗官不急之务。 一劝农力田以给民食。 一务储官谷以待救民。 一取民有制常租调外毋得横*　{敛}。 一抚民安土无使逃流。 一济危铺大悲院厚畜积以救疾病。 一无以官库陈谷抑配贫民强取其息又无以陈朽之谷强民　米。 一山泽之利与民共之毋得侵牟。"
#高丽史15卷-世家15-仁宗1-05-19-1127

夏四月丙寅大雨雹。
#高丽史15卷-世家15-仁宗1-05-20-1127

庚午王妃任氏生元子百官表贺。
#高丽史15卷-世家15-仁宗1-05-21-1127

乙亥设般若道场于长乐殿。
#高丽史15卷-世家15-仁宗1-05-22-1127

乙酉以文公美为吏部尙书; 韩安中为尙书右丞; 韩　为礼部侍郞; 文公裕为合门祗候; 李神倚为千牛卫上将军; 郑克永为东京留守使; 林存为晋州牧副使; 崔巨鳞为尙州牧副使。 公美等皆资谦所流至是召还复职。
#高丽史15卷-世家15-仁宗1-05-23-1127

五月壬辰流同知枢密院事崔惟迪于庆州刑部侍郞蔡硕于珍岛县。
#高丽史15卷-世家15-仁宗1-05-24-1127

乙未御灵凤楼命两京神骑击球赐物有差。
#高丽史15卷-世家15-仁宗1-05-25-1127

辛丑虑囚。
#高丽史15卷-世家15-仁宗1-05-26-1127

金富轼等至宋明州会金兵入　道梗不得入癸卯乃还。
#高丽史15卷-世家15-仁宗1-05-27-1127

六月乙丑赐王佐材等及第。
#高丽史15卷-世家15-仁宗1-05-28-1127

庚午以金仁存判吏部事; 李公寿判兵部事; 金富佾为户部尙书判礼部事; 金珦检校太尉守司空; 金富轼知枢密院事; 崔滋盛同知枢密院事; 崔思全为吏部尙书知都省事; 文公美为礼部尙书知制诰; 郑克永判卫尉事翰林学士。
#高丽史15卷-世家15-仁宗1-05-29-1127

乙酉虑囚。
#高丽史15卷-世家15-仁宗1-05-30-1127

秋七月辛亥至自西京入御延德宫。 下诏曰: "今春巡西京驻　至秋乃还。 将以推恩及诸有众诸扈从人有所犯者若非故犯勿论诸随驾人员及西京迎驾百司各加同正职一级诸劳役仆*肄{隶}赐物有差其余未尽称下者令攸司以类闻奏施行。"
#高丽史15卷-世家15-仁宗1-05-31-1127

丙辰宋敎练使明州副使张诜来。
#高丽史15卷-世家15-仁宗1-05-32-1127

是月西京西北道蝗。
#高丽史15卷-世家15-仁宗1-05-33-1127

八月甲子移御延庆宫。
#高丽史15卷-世家15-仁宗1-05-34-1127

乙亥幸普济寺。
#高丽史15卷-世家15-仁宗1-05-35-1127

丁丑以李玮为中书令; 任元　为礼宾少卿御史杂端。
#高丽史15卷-世家15-仁宗1-05-36-1127

辛巳改延庆宫为仁德宫; 天福殿为天成殿。
#高丽史15卷-世家15-仁宗1-05-37-1127

九月己丑遣国子司业李仲如金贺天淸节。
#高丽史15卷-世家15-仁宗1-05-38-1127

甲午王如安和寺。
#高丽史15卷-世家15-仁宗1-05-39-1127

丁酉幸王轮寺。
#高丽史15卷-世家15-仁宗1-05-40-1127

癸卯虑囚。
#高丽史15卷-世家15-仁宗1-05-41-1127

丁未幸妙通寺。
#高丽史15卷-世家15-仁宗1-05-42-1127

己酉金宣庆使永州管内观察使耶律居瑾秦州团练使张淮等来。
#高丽史15卷-世家15-仁宗1-05-43-1127

丙辰王迎诏于天成殿。 诏曰: "勍敌奉天而废立事盖非常诸侯为朕之蕃宣理当诞告。 厥初　宋请复幽燕密修浮海之勤申结与邻之好先皇帝曲矜恳至卽示允兪。 曾无知施以固盟飜更纳亡而构怨　桓缵绍复佶云为。 仍久示于含弘讫无闻于悔祸以致人神共怒天地不容。 止劳将帅之一征旋致　巢之坐覆宗　失守父子见　。 载惟积　之深至有易姓之事谓神器不可无主议降新封。 　生民惟怀至仁共推旧宰已于今年三月初七日宣谕元帅府差人押送赵主父子幷燕王越王　王以下宗族四百七十余人赴阙仍备礼册命亡宋*大宰张邦昌为大楚皇帝都于金陵。 于　获盈贯之元恶于是输成毕造物之全功所宜同庆。 今赐卿衣带犀金银绢匹*　{段}等物至可领也。"
#高丽史15卷-世家15-仁宗1-05-44-1127

冬十月丁卯命有司刷诸李所夺土田臧获悉还本主。
#高丽史15卷-世家15-仁宗1-05-45-1127

己巳金使耶律居瑾还王附表以谢。 表曰: "非常胜事不世异恩实千古之未闻举一方而祗服。 皇帝*升{陛}下应三灵之符谶袭累世之宗　。 仁之所渐者深则义之所制者众德之所施者广则威之所屈者多。 故得神兵一挥率土大定东西南北拓地增疆华夏蛮夷望风束手。 功业光辉于竹素威灵耸动于乾坤。 今者饬使节以有宣与侯邦而同庆便蕃上眷渥缛多仪。 惠厚及遐固论酬而无计心存事大但忠荩以为期。"
#高丽史15卷-世家15-仁宗1-05-46-1127

丁丑设百座道场于天成殿命内外斋*　{僧}三万。
#高丽史15卷-世家15-仁宗1-05-47-1127

十一月乙未幸奉严寺落成。
#高丽史15卷-世家15-仁宗1-05-48-1127

遣石俊如金谢贺生辰李　贺正。
#高丽史15卷-世家15-仁宗1-05-49-1127

十二月庚午门下侍中金仁存卒。
#高丽史15卷-世家15-仁宗1-05-50-1127

戊寅虑囚。
#高丽史15卷-世家15-仁宗1-05-51-1127

壬午以李公寿判吏部事监修国史; 金富佾为中书侍郞同中书门下平章事; 金珦崔滋盛　知政事; 金富轼为户部尙书; 文公美同知枢密院事。
#高丽史15卷-世家15-仁宗1-05-52-1127

