<!-- { "loadSidebar": true } -->
#高丽史18卷-世家18-毅宗2-11-05-1157

辛卯王如国淸寺遂幸敬天寺。 有司以行在所狭隘请去史官。 王曰: "史官记予言动不可暂离。"
#高丽史18卷-世家18-毅宗2-11-06-1157

二月己亥中书侍郞平章事致仕高兆基卒。
#高丽史18卷-世家18-毅宗2-11-07-1157

戊申王还宫。
#高丽史18卷-世家18-毅宗2-11-08-1157

流弟大宁侯暻于天安府。
#高丽史18卷-世家18-毅宗2-11-09-1157

癸丑出御敬天寺。
#高丽史18卷-世家18-毅宗2-11-10-1157

丁巳彭梦龄等八人群聚赌博　流南州。
#高丽史18卷-世家18-毅宗2-11-11-1157

三月壬申移御长源亭。
#高丽史18卷-世家18-毅宗2-11-12-1157

是夜尙乘局　延及御辇。
#高丽史18卷-世家18-毅宗2-11-13-1157

庚辰移御天寿寺。
#高丽史18卷-世家18-毅宗2-11-14-1157

癸未流礼宾卿李仲齐及家属于南岛。 仲齐妻李氏尙书福林之女性恶。 尝语仆有不臣语仆妻素怨李遂状诉于宦寺以闻。 王怒命近臣面缚李氏以来合家流窜。 自是谗言交　王多疑群臣。
#高丽史18卷-世家18-毅宗2-11-15-1157

夏四月丙申朔阙东离宫成宫曰寿德殿曰天宁。 又以侍中王　第为安昌宫; 前　政金正纯第为静和宫; 平章事庾弼第为连昌宫; 枢密院副使金巨公第为瑞　宫。 又毁民家五十余区作*大平亭{太平亭}命太子书额旁植名花异果奇丽珍玩之物布列左右。 亭南凿池作观澜亭。 其北　养怡亭盖以靑瓷。 南　养和亭盖以　。 又磨玉石筑欢喜美成二台聚怪石作仙山引远水为飞泉穷极侈丽。 群小逢迎民*闲珍异之物辄称密旨无问远近争取　载络绎于道民甚苦之。
#高丽史18卷-世家18-毅宗2-11-16-1157

戊戌命宰枢台谏侍臣等游览寿德宫因赐酒食。
#高丽史18卷-世家18-毅宗2-11-17-1157

庚子王入御寿德宫。
#高丽史18卷-世家18-毅宗2-11-18-1157

壬寅御观澜亭曲赦二罪以下复郑　职凡预营缮者皆赏之。
#高丽史18卷-世家18-毅宗2-11-19-1157

癸卯幸普济寺遂移御天寿寺。
#高丽史18卷-世家18-毅宗2-11-20-1157

乙巳王以眞丝四百斤买平章事文公元第为巡御所。
#高丽史18卷-世家18-毅宗2-11-21-1157

甲寅王还宫。
#高丽史18卷-世家18-毅宗2-11-22-1157

甲子荣仪奏曰: "来岁国有　宜修古寺以*　{禳}之。" 王率百官幸海安寺相风水。
#高丽史18卷-世家18-毅宗2-11-23-1157

五月壬申御密殿召见平章事崔允仪右承宣李元膺等赐犀红　带各一腰。 是夜王率内竖伶人巡宴林亭至晓不辍。
#高丽史18卷-世家18-毅宗2-11-24-1157

癸酉夜亦如之。
#高丽史18卷-世家18-毅宗2-11-25-1157

丙子以朴纯　为枢密院副使。
#高丽史18卷-世家18-毅宗2-11-26-1157

王闻: 东海中有羽陵岛地广土肥旧有州县可以居民。 遣溟州道监仓殿中内给事金柔立往视。 柔立回奏: "土多岩石民不可居。" 遂寝其议。
#高丽史18卷-世家18-毅宗2-11-27-1157

甲申幸观静寺相风水遂如国淸寺。
#高丽史18卷-世家18-毅宗2-11-28-1157

乙酉移御安和寺。
#高丽史18卷-世家18-毅宗2-11-29-1157

六月戊申金横宣使大府卿张喆来。
#高丽史18卷-世家18-毅宗2-11-30-1157

辛亥至自安和寺。
#高丽史18卷-世家18-毅宗2-11-31-1157

戊午宴金使于大观殿。
#高丽史18卷-世家18-毅宗2-11-32-1157

秋七月戊子宋商献鹦鹉孔雀异花。
#高丽史18卷-世家18-毅宗2-11-33-1157

八月己亥王还寿德宫。
#高丽史18卷-世家18-毅宗2-11-34-1157

乙卯幸摠持寺召住持怀正游赏林亭留题祈福诗二絶宣视宰枢侍臣。 扈从百官军卒露宿林壑颇多愁叹。 怀正唯以呪　得幸恩宠无比凡僧徒求职赏者皆趣附贿赂贪鄙无厌。
#高丽史18卷-世家18-毅宗2-11-35-1157

辛酉王欲置离宫于金吾卫堤上里平章事崔允仪切谏乃止。
#高丽史18卷-世家18-毅宗2-11-36-1157

壬戌出御长源亭。
#高丽史18卷-世家18-毅宗2-11-37-1157

九月癸亥朔命内侍朴允恭增营寿德宫。
#高丽史18卷-世家18-毅宗2-11-38-1157

辛未移御天寿寺。
#高丽史18卷-世家18-毅宗2-11-39-1157

翼日移御兴王寺。
#高丽史18卷-世家18-毅宗2-11-40-1157

冬十月癸巳朔还移天寿寺。
#高丽史18卷-世家18-毅宗2-11-41-1157

壬寅以大府寺油蜜告　征*　{敛}诸寺院以充斋醮之费。
#高丽史18卷-世家18-毅宗2-11-42-1157

乙卯幸外帝释院。
#高丽史18卷-世家18-毅宗2-11-43-1157

丁巳饭僧三万于球庭三日。
#高丽史18卷-世家18-毅宗2-11-44-1157

十一月癸亥朔王还宫。
#高丽史18卷-世家18-毅宗2-11-45-1157

遣工部郞中李光缙如金谢贺生辰; 刑部员外郞朴育和谢横赐; 刑部员外郞金敦中贺正; 礼宾少卿崔令仪进方物; 工部员外郞金嘉会贺龙兴节。
#高丽史18卷-世家18-毅宗2-11-46-1157

丁丑设八关会。 是夜召平章事崔允仪李之茂承宣李元膺崔　　等游赏林亭赐曲宴。
#高丽史18卷-世家18-毅宗2-11-47-1157

己卯金遣少府监完颜德寿来贺生辰。
#高丽史18卷-世家18-毅宗2-11-48-1157

癸未册长女为敬德宫主; 第二女为安贞宫主; 第三女为顺和宫主。 是夜召宰枢近臣曲宴于天宁殿。
#高丽史18卷-世家18-毅宗2-11-49-1157

甲申出御普济寺。
#高丽史18卷-世家18-毅宗2-11-50-1157

戊子还宫。
#高丽史18卷-世家18-毅宗2-11-51-1157

辛卯宴金使于大观殿。
#高丽史18卷-世家18-毅宗2-11-52-1157

十二月癸丑诏: "以郑　私第为庆明宫。" 阴阳家以为: "犬举头吠主之势不宜临御。" 不从。
#高丽史18卷-世家18-毅宗2-11-53-1157

戊午以李之茂监修国史; 崔　为政堂文学; 金永夫知枢密院事太子宾客; 任克忠守司空。
#高丽史18卷-世家18-毅宗2-11-54-1157

庚申移御庆明宫。
#高丽史18卷-世家18-毅宗2-12-01-1158

○(戊寅)十二年春正月甲戌还宫。
#高丽史18卷-世家18-毅宗2-12-02-1158

二月乙未出御兴王寺庚子移御天寿寺。
#高丽史18卷-世家18-毅宗2-12-03-1158

戊午王还宫。
#高丽史18卷-世家18-毅宗2-12-04-1158

己未以仁宗忌日饭僧于*大平亭{太平亭}。 时王好作佛事缁徒盈溢宫庭　恃恩宠附托宦官侵扰百姓竞造寺塔为害日甚。
#高丽史18卷-世家18-毅宗2-12-05-1158

庚申王如灵通寺。
#高丽史18卷-世家18-毅宗2-12-06-1158

三月辛酉朔日食。
#高丽史18卷-世家18-毅宗2-12-07-1158

丁卯降死罪流以下原之。 又赦西京叛逆充为奴婢者。
#高丽史18卷-世家18-毅宗2-12-08-1158

壬申幸寿德宫宴宰枢台阁侍臣于*大平亭{太平亭}仍许游赏御苑花木。
#高丽史18卷-世家18-毅宗2-12-09-1158

壬午大　国内老人。
#高丽史18卷-世家18-毅宗2-12-10-1158

夏四月乙巳命平章事崔允仪知门下省事申淑同知枢密院事金永夫醮于赏春亭祷雨。
#高丽史18卷-世家18-毅宗2-12-11-1158

戊申再雩。
#高丽史18卷-世家18-毅宗2-12-12-1158

五月乙丑幸安和寺赋石井诗令宰相词臣和进。
#高丽史18卷-世家18-毅宗2-12-13-1158

丙寅大雨雹。
#高丽史18卷-世家18-毅宗2-12-14-1158

己巳白虹贯日。
#高丽史18卷-世家18-毅宗2-12-15-1158

辛巳赐金正明等及第。
#高丽史18卷-世家18-毅宗2-12-16-1158

戊申移御安和寺。
#高丽史18卷-世家18-毅宗2-12-17-1158

秋七月己未太白昼见。
#高丽史18卷-世家18-毅宗2-12-18-1158

辛酉亦如之。
#高丽史18卷-世家18-毅宗2-12-19-1158

甲申王还宫。
#高丽史18卷-世家18-毅宗2-12-20-1158

八月庚子尙书刑部奏决重刑。
#高丽史18卷-世家18-毅宗2-12-21-1158

乙巳以朴纯　知门下省事。
#高丽史18卷-世家18-毅宗2-12-22-1158

丙午出御天寿寺癸丑移御安和寺。
#高丽史18卷-世家18-毅宗2-12-23-1158

甲寅太史监候刘元度奏: "白州　山半月冈实我国重兴之地。 若营宫阙七年之内可呑北虏。" 于是遣平章事崔允仪等相风水。 还奏曰: "山朝水顺可营宫阙。" 王然之。
#高丽史18卷-世家18-毅宗2-12-24-1158

九月己未王还宫。
#高丽史18卷-世家18-毅宗2-12-25-1158

