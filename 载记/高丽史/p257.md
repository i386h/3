<!-- { "loadSidebar": true } -->
司幕韩干于本阙遗址得新埋骨一　题其背曰: "作明堂之主。" 幷得假金银三四锭以启王曰: "汝从傍　之。" 果有人来视乃故洪州判官李深女壻司衣金　及其子僧玄悟也下巡军鞫之: "深在利川病且死谓　及玄悟曰: '我死葬于扶苏山穴。' 　与玄悟函骨来葬　三日矣。" 　杖一百充水军藉　家以赏干。
#高丽史46卷-世家46-恭让王2-04-35-1392

郞舍上*　曰: "郞舍词臣也职亲华近掌制敎令献可替否不可与他吏员比今者或差诸都监或为都堂首领官而任使之甚非置词臣于左右之本意也伏望但令臣等亲近耿光以尽职分毋兼吏务。" 从之。
#高丽史46卷-世家46-恭让王2-04-36-1392

戊申刑曹: "请系狱者免囚供役决笞者还任勿收告身。" 从之。
#高丽史46卷-世家46-恭让王2-04-37-1392

己酉幸赏春亭宴劳世子。
#高丽史46卷-世家46-恭让王2-04-38-1392

夏四月壬子朔前门下评理致仕朴林宗卒。
#高丽史46卷-世家46-恭让王2-04-39-1392

流赵浚郑道传于远地。 削南誾尹绍宗南在赵璞职亦流远地。
#高丽史46卷-世家46-恭让王2-04-40-1392

癸丑削判典校寺事吴思忠职远流我

太祖自海州舆疾夜还于邸。
#高丽史46卷-世家46-恭让王2-04-41-1392

前判开城府事柳源卒谥良景。
#高丽史46卷-世家46-恭让王2-04-42-1392

前判三司事王安德死。
#高丽史46卷-世家46-恭让王2-04-43-1392

甲寅遣宦者金师幸赐我

太祖白银一锭纱罗各一匹。
#高丽史46卷-世家46-恭让王2-04-44-1392

乙卯世子谒积庆园及孝愼殿。
#高丽史46卷-世家46-恭让王2-04-45-1392

判典客寺事赵英珪等杀守侍中郑梦周。
#高丽史46卷-世家46-恭让王2-04-46-1392

流金震阳李扩李来李敢权弘郑熙金亩徐甄李作李申及李崇仁李种学赵瑚等。
#高丽史46卷-世家46-恭让王2-04-47-1392

丙辰召还赵浚等。
#高丽史46卷-世家46-恭让王2-04-48-1392

丁巳以裴克廉守门下侍中; 赵浚柳曼殊为门下赞成事; 　长寿判三司事; 李元纮金士衡为三司左右使; 李豆兰知门下府事; 我

恭靖王判密直司事; 赵珪为密直副使; 尹师德知密直司事; 闵开兼大司宪; 李廷坚金子粹为左右常侍; 崔云嗣李文和为左右司议; *权　{权总}为司宪执义; 朴贯柳珦为掌令; 宋因全顺为左右献纳; 郑擢金升为持平; 崔宏为右正言。
#高丽史46卷-世家46-恭让王2-04-49-1392

戊午流知申事李詹于结城右副代言李士颖于南原。
#高丽史46卷-世家46-恭让王2-04-50-1392

池涌奇死于贬所。
#高丽史46卷-世家46-恭让王2-04-51-1392

甲子放李穑于韩州。
#高丽史46卷-世家46-恭让王2-04-52-1392

乙丑废李崇仁赵瑚李种学种善金震阳李扩为庶人。
#高丽史46卷-世家46-恭让王2-04-53-1392

丁卯命复诸神祠。
#高丽史46卷-世家46-恭让王2-04-54-1392

世子问疾于我

太祖第。
#高丽史46卷-世家46-恭让王2-04-55-1392

戊辰宥李詹任便居住。
#高丽史46卷-世家46-恭让王2-04-56-1392

壬申南阳府院君洪永通享王赐马一匹。
#高丽史46卷-世家46-恭让王2-04-57-1392

癸酉以沈德符判门下府事; 我

太祖为门下侍中; 李元纮为政堂文学; 郑熙启判开城府事; 闵霁为开城尹; 崔乙义为密直使; 李彬张思吉金仁赞　同知密直司事; 起复我

太宗为密直提学; 李行赵仁沃　为吏曹判书; 李懃柳亮为户曹判书; 李稷为刑曹判书; 安瑗知申事; 安景恭朴锡命为左右副代言; 金子粹金希善为左右常侍; 赵璞为三司右尹; 金若恒为司宪执义; 李兴为持平。
#高丽史46卷-世家46-恭让王2-04-58-1392

丁丑命礼曹勿禁神事。
#高丽史46卷-世家46-恭让王2-04-59-1392

五月壬午我

太祖辞不允。
#高丽史46卷-世家46-恭让王2-04-60-1392

乙酉赐金　等及第。
#高丽史46卷-世家46-恭让王2-04-61-1392

我

太祖又上书辞不允。
#高丽史46卷-世家46-恭让王2-04-62-1392

癸巳演福寺塔成。
#高丽史46卷-世家46-恭让王2-04-63-1392

丁酉司宪府兼大司宪闵开等上*　曰: "开国伯

李[太祖旧讳]秉心忠直好贤乐善见危授命临乱不避戊辰之夏倡义回兵以安社稷己巳之冬奉诏定策兴复王室功烈落落永世不忘门下赞成事赵浚性本劲直好善疾恶国耳忘家临事尽节当

开国伯定策之时奋义赞襄以立殿下功高山斗带砺难忘　皆诚心奉上不计功利进贤退不肖一革旧弊复正三韩一心夹辅而被诛郑梦周本系庸人,

开国伯以为达古书生屡加荐引代以己任梦周贪　富贵恣行货贿抗直　己者一皆斥去阿谀*　{谄}己者布列朝*延{廷}无欲不遂犹以为不得纵情逞欲忌惮

开国伯所与同心同力　赞王室赵浚南誾等阴诱台谏嗾而论罪置之极刑将及于

开国伯欲以专权自恣植党谋乱万一得成其计专擅国柄则不唯浊乱朝廷必将倾危社稷祸在不测同谋党与置而不问他日祸阶愈可畏焉其党与判三司事　长寿奸猾无节唯事货殖谬为国许得与卿相知密直司事李茂同知密直司事李彬再干罪犯幸蒙宽宥获保性命礼曹判书金履自少附势别无才行滥受官爵以至六部　皆受国厚恩宜其尽心勉力图报圣恩而与梦周交结党附欲以诬陷忠良扰乱国家宜收职牒鞫问论罪鉴后兵曹摠郞安鲁生礼曹摠郞崔关亲御军护军金瞻素无节行滥居显秩贪冒利禄*　{谄}事梦周杂乱横行宜收职牒远流惩戒后人。" *　上罢长寿履命归田里其余　罢远流。
#高丽史46卷-世家46-恭让王2-04-64-1392

戊戌流姜淮伯柳沂于外。
#高丽史46卷-世家46-恭让王2-04-65-1392

庚子庆尙道按廉崔咸坐　长寿姻亲罢以左司议崔云嗣代之。
#高丽史46卷-世家46-恭让王2-04-66-1392

壬寅王与顺妃引见僧自超于解　亭。
#高丽史46卷-世家46-恭让王2-04-67-1392

是月遣司仆正任光义如  京师献马一千匹又遣判礼宾寺事任寿献*(  ){一}千匹。
#高丽史46卷-世家46-恭让王2-04-68-1392

六月己未都评议使司流前判三司事禹玄宝及宗室南平君和宦者姜仁富等于远地。
#高丽史46卷-世家46-恭让王2-04-69-1392

庚申召还郑道传南誾。
#高丽史46卷-世家46-恭让王2-04-70-1392

流柳曼殊于外削　长寿金履职亦流远地。
#高丽史46卷-世家46-恭让王2-04-71-1392

日本遣使求藏经仍献方物。
#高丽史46卷-世家46-恭让王2-04-72-1392

丙寅顺平君文达汉卒。
#高丽史46卷-世家46-恭让王2-04-73-1392

以赵浚为京畿左右道节制使南誾为庆尙道节制使各道皆如之使掌其道戎马。
#高丽史46卷-世家46-恭让王2-04-74-1392

丁卯遣门下评理庆仪如  京师贺  圣节开城尹赵仁琼贺千秋节王如寿昌宫拜表笺遂幸我

太祖第问疾仍置酒言曰: "予虽无厚报何至忘德 " 因泣下遂欢飮及罢以琴瑟等乐器遗之曰: "病中可养耳目其速治疗为寡人出视事。"
#高丽史46卷-世家46-恭让王2-04-75-1392

己巳以赵浚判三司事; 我

恭靖王为三司右使; 南誾同知密直司事; 权仲和商议赞成事; 尹虎成石璘　为赞成事; 李仁敏判开城府事; 庆仪郑熙启　为门下评理; 金士衡为三司左使; 尹师德判密直司事; 金用超金乙贵李　金　　为密直副使; 李行王康　为艺文馆提学; 李稷知申事; 安景恭李懃为左右代言; 南在韩尙敬为左右副代言; 朴锡命为兵曹判书; 庆习为司宪掌令; 申孝昌为持平; 王裨为右正言。
#高丽史46卷-世家46-恭让王2-04-76-1392

乙亥杖金震阳一百移流远方禹洪富禹洪寿依旧削职远流永不　用。
#高丽史46卷-世家46-恭让王2-04-77-1392

丁丑遣门下评理金凑如  京师表请诰命书曰: "高丽国宗亲大小臣僚闲良耆老等窃惟小邦自始祖王建以来正派相承将五百年及至洪武七年九月恭愍王不幸无嗣薨逝国人议立宗亲之贤有奸臣李仁任欲固权宠不听众议却将辛旽之子禑诈称恭愍王后继立王位而禑荒*　{淫}自恣　狎群小游　沈　不恤国政神怒人愤十有六年至洪武二十一年六月禑乃自知人心不顺辞位于子昌昌亦幼弱不　国事举国忧惧无可奈何*闲洪武二十二年九月二十八日陪臣门下评理尹承顺等回自  京师赍到礼部咨文: '钦奉

圣旨节该高丽国中多事为陪臣者忠逆混淆所为皆非良谋君位自王氏被弑絶嗣之后虽假王氏以异姓为之亦非三韩世守之良谋童子不必赴京果有贤知陪臣在位定君臣之分于上造妥民之计于国虽数十岁不朝亦何患哉连岁来朝又何厌哉 ' 钦此伏念  圣神明察万里眞伪判然一国感惧无所逃罪启奉恭愍王妃安氏之命告于祖庙择于宗亲以始祖王建正派之传神王晫第二子襄阳君恕六代嫡孙定昌府院君王瑶最亲且贤于洪武二十二年十一月十五日承恭愍王后权署国事以定人心当差顺安君王昉等赍擎实封奏本已经奏达及今四年臣等伏见权国以来事大之诚愈加恭谨政敎修明人民安业乃缘未蒙袭爵明命举国遑遑　望德音伏望圣慈特赐明降袭封王爵以慰远人之心。" 凑至肃州闻王废乃还。
#高丽史46卷-世家46-恭让王2-04-78-1392

己卯赵仁琼至西京闻皇太子薨乃还。
#高丽史46卷-世家46-恭让王2-04-79-1392

