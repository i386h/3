<!-- { "loadSidebar": true } -->
王在福州以郑世云为摠兵官督诸军。 十一年佑芳实得培黄裳韩方信李余庆安遇庆李龟寿崔莹率兵二十万屯东郊天寿寺前。 世云督令进军诸将围京城世云退屯兜率院。 时方雨雪贼弛备。 余庆当崇仁门麾下护军权僖　知之曰: "贼之精锐皆聚于此。 出其不意攻之可克。" 翌日味爽僖率数十骑突入鼓　奋击贼众惊骇。 诸将乘之四面急击。 我

太祖以麾下亲兵二千人先登大败之。 日　时斩贼魁沙刘关先生等。 贼徒自相蹈籍　尸满城斩首凡一十余万。 获元帝玉玺二金宝一玉印三金银铜印金银器牌面等物。 诸将咸曰: "穷寇不可尽也。" 乃开崇仁炭岘二门余党破头潘等十余万奔渡鸭绿江而走贼遂平。
#高丽史113卷-列传26-安佑-008

攻城之日贼虽穷蹙筑垒固守诸军进围逼之,

太祖止路旁家夜半贼　围而走,

太祖驰至东门。 贼及我军争门杂沓不可出有后至贼以枪刺

太祖右耳后势急。

太祖拔剑斫前七八人跃马踰城。 马不跌人皆神之。 镛素与世云争宠又恐佑得培芳实等成大功为王所重欲使佑等杀世云因以为罪而尽杀之。 乃矫旨为书使其侄前工部尙书金琳密谕佑等令　世云且曰: "世云素忌卿等破贼之后必不免祸　先　之。" 佑芳实就得培牙帐曰: "今世云畏贼不进镛书如此不可不从。" 得培曰: "今甫平贼岂宜自相剪灭。 昔攘　擅诛庄贾卫靑不杀苏建。 古今明鉴不可不愼。 若不获已执致阙下听上区处不亦可乎 " 佑芳实乃退及夜复来言曰: "诛世云君命也。 我辈成功而不奉命其如后患何 " 得培坚执不可佑等强之。 于是置酒使人邀世云旣至佑等目壮士于坐击杀之。 王闻变遣直门下金　颁赦令诸将赴行在以安其心。 旣而福州守朴之英言于宰相曰: "芳实独杀世云。 佑等亦遇害。" 王恐生他变卽召　还将调兵讨之。 判事金贤上将军洪师禹来献诸将论世云书王大悦赐贤金银布帛复遣　颁赦召之英责曰: "汝何妄言  予念其老不置于法。 止令罢归乡里。" 又遣知奏事元松寿赐诸将衣酒。 佑至咸昌县王择大臣有计　者往迎之以备非常乃遣侍中柳濯。 濯至　进酒请元帅立飮佑不敢。 濯曰: "今公收复三韩仆敢以爵位为心一　之后岂复请立飮耶 " 因泣下。
#高丽史113卷-列传26-安佑-009

明日佑凯还诣行宫上谒镛令睦仁吉引至中门使门者　其首。 佑辞色不变三叩所佩囊大呼曰: "幸小缓愿至上前献囊书就戮。" 王未及闻　者更击杀之曳下庭。 王不知其死传旨曰: "汝等擅杀郑世云身首异处。 今不斩汝以有大功也。" 囊书卽镛　佑等杀世云书也。 镛恐琳泄其谋先斩之遂白王曰: "佑等擅杀主将是不有殿下也罪不可赦。" 王闻佑死其幼子*　{裸}立道旁哀之召留禁中问其所归遣之。 麾下士惊溃王召赐酒食劳之。 镛与洪彦博柳濯廉悌臣李岩尹桓黄裳李春富金希祖　旨揭榜云: "佑等不忠擅杀世云。 佑已伏辜有能捕得培芳实者超三级录用。" 分遣大将军吴仁泽御史中丞郑之祥万户朴椿金庾等捕之。 是日芳实赴行在至龙宫县。 王命芳实舅右散骑辛珣按廉成元揆往迎。 椿至称有旨芳实下庭　。 仁泽拔剑击之卽　絶良久复苏踰垣走。 椿追执之芳实欲拔椿剑之祥等从后击杀之。 得培至基州闻变率数骑逃匿山阳县先茔侧。 流其弟得齐于花山囚得培妻　鞫之。 其壻直讲赵云　谓妻母曰: "直言之毋受苦楚。" 妻母隐忍久之乃告。 庾椿之祥元揆等捕斩之枭首尙州。 年五十一。 观者莫不嗟悼。
#高丽史113卷-列传26-安佑-010

得培门生直翰林郑梦周请王收尸为文以祭曰: "呜呼皇天我罪伊何  呜呼皇天此何人哉  盖闻福善祸*　{淫}者天也赏善罚恶者人也。 天人虽殊其理则一。 古人有言曰: '天定胜人人众胜天。' 天定胜人果何理也  人众胜天亦何理也  往者红寇　入乘舆播越国家之命危如悬线惟公首倡大义远近向应身出万死之计克复三韩之业。 凡今之人食于斯寝于斯伊谁之功欤  虽有其罪以功掩之可也。 罪重于功必使归服其罪然后诛之可也。 柰何汗马未干凯歌未罢遂使泰山之功转为锋刃之血欤  此吾所以泣血而问于天者也。 吾知其忠魂壮魄千秋万岁必飮泣于九泉之下。 呜呼命也如之何如之何。" 芳实子中文佑子年甫十余游市街人争以物馈之曰: "今我辈获安寝食三元帅之功也。" 至有垂涕者。
#高丽史113卷-列传26-郑世云-000

郑世云。
#高丽史113卷-列传26-郑世云-001

○郑世云光州长泽县人。 从恭愍入元宿卫。 累官大护军王卽位录其功为一等与金镛有宠于王。 杨广道按*广{廉}金南得笞辱忽赤中郞将郑谷谷同僚权石和等诉于王。 世云镛与南得善请王杖流石和等于海岛。 又与镛忌密直副使任君辅有宠　以诈传王旨流济州。 历军簿判书知门下省事录诛奇辙功为一等。 八年红贼陷西京以世云为西北面都巡察使自黄州还言: "贼入西京积柴修城无进逼计。 愿勿惊扰以安众心。" 转　知政事。 倭寇杨广道京城戒严令百官从军谏官诣王宫辞世云曰: "谏官从军古所未闻。 如国体何 " 命免之。 十年红贼陷京城王幸福州世云以枢密兼鹰扬军上将军从行。 性忠淸日夜忧愤以扫贼恢复自任王亦倚信。 世云屡请: "　下哀痛之敎以慰民心遣使督诸道兵讨贼。" 王遂以世云为摠兵官敎曰: "天下安注意相天下危注意将。 惟时与势轻重在人可不愼哉  恭惟太祖肇创鸿业列圣相承休养生民。 逮于寡人　于宴安军旅之事废而不讲。 以致红贼侵犯播越而南。 每念宗社痛楚何堪。 今分遣诸将合兵攻贼乃授郑世云节钺。 往董厥师赏罚用命不用命其各处军官军人敢有故违节制及隔越驰闻者听以军法从事。 于戱师出以律有国之所当先国耳忘家为臣之所当急。 惟尔士众体予至怀。" 
#高丽史113卷-列传26-郑世云-002

世云诣都堂愤然扬言曰: "吾甚寒微如吾为相国家宜乱。 竹岭以南居人扈驾者不给粮幷从军此议已定今何不然  纪纲乃尔安能制难 " 谓柳淑曰: "吾明日出师公其往签军。" 淑曰: "诸军已到竹岭大院矣。" 世云曰: "军若后期公亦不得免责。" 淑卽往督之。 又谓镛曰: "今两相玩寇如此孰不　耶  若不歼贼纵窜匿山谷可得而生可得而国乎 " 守侍中李　曰: "今寇贼　入君臣播迁为天下之笑三韩之耻。 而公首倡大义仗钺行师社稷之再安王业之中兴在此一举。 惟公勉之。 吾君臣日夜望公之凯还也。" 世云行擢授中书平章事位二相三宰之*闲。 王遣*于达赤权天佑赐衣酒世云附奏曰: "诸将有报获贼者勿先论赏。 臣虽捕获不敢数驰报以烦驿骑。 大战之后具状上闻。" 西京人高敬至军前言: "府民脱贼者无虑万人请遣将鎭抚。" 世云大悦遣礼部尙书李珣往抚之督赴京城。
#高丽史113卷-列传26-郑世云-003

十一年世云督诸将围京城自退屯兜率院。 贼平遣大将军金汉贵中郞将金景奉露布诣行在曰: "尝轸济世之心旁求俊彦。 敬承分　之命恐累圣明。 窃闻兴衰有数理乱无穷安民之要御寇为难。 *大王{太王}去　未能防狄人之逼明皇幸蜀不得制　狗之侵。 扫赤眉而刘汉重兴破黄巾而曹魏继统。 悉惟时运匪独人为。 当去岁之仲冬値滔天之勍敌论其肆毒虽豺虎之莫如观其行兵亦孙吴之难抗。 日将自恣世无谁何。 乘胜长驱旣横行于天下远引直入遂大振于海东怒锋不可当望风皆自溃。 百万精甲奄屯住于都城亿兆斯民荡流离于道路。 嗟哉黎烝甚于涂炭　乘舆之远狩实将相之深忧。 肆举云合之兵遂攻蚁聚之虏士卒得建　之势赴敌何难。 顽　为破竹之魂迎刃辄解。 制天下所不能制诛一世所不能诛鱼可息于鼎中免难脱于网外。 田单一奇何足法葛亮八阵可为师。 凌雪入城李　取蔡州之地背水为阵韩信拔赵壁之旗事虽不同义则允合。 昔搜兵于己亥曾扫贼于朝鲜再克寇侵之强皆非臣等之绩兹盖伏遇殿下。 勇智天锡圣敬日　远播休风。 遵礼乐于三代诞敷文德舞干羽于两阶。 枭　之所以驯犬羊之所以伏无不关于圣化亦皆　于至仁理之自然。 否则复泰斯乃重兴之际实是更始之初。 臣等敢不竞奋鹰扬之勇致淸明于会朝载伸鳌　之诚伫瞻望于行在。" 王喜赐汉贵黄金二十五两帛二匹景帛二匹卽遣内詹事李大豆里赐世云衣酒。 *大后公主亦赐衣酒。 寻为安佑等所害洪彦博闻其死曰: "摠兵之出师也言貌甚　其及宜矣。" 赠佥议政丞葬以礼。 又追录扈从及收复之功俱为一等。
#高丽史113卷-列传26-安遇庆-000

安遇庆。
#高丽史113卷-列传26-安遇庆-001

