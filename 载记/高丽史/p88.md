<!-- { "loadSidebar": true } -->
壬戌下诏曰: "罪己勃兴鲁史嘉大禹之德改过不吝商书载成汤之明。 今率前修以成其美。 朕以后　之　继先世之　长于深宫之中暗诸经国之务忧勤夙夜虽增若涉之怀制驭奸雄尙乏先几之见属崇德之跋扈更丙午之扰攘　舆播迁宫室焚荡上辱祖宗之委寄每辜基业之延洪。 适有阴阳之人出从镐邑加之左右之荐待以大贤。 朕诚不明遂　其说乃创大华之新阙以期祖业之重兴不思一己之劳屡访西巡之驾。 而吉祥之应盖寡　异之生浸多讫无明征空速众谤,无成乃已。 朕方戒于听从彼昏不知日有怀于怨望擅兴军马囚械官员以天开表其年元以忠义号其军额公然征集兵卒意欲陵犯上都变出不图势将莫　。 自古大逆之罪孰与西都之人。 吕刑三千论罪莫先于无上舜功二十知人实本于去凶。 是用先诛内应之奸遂有元戎之遣。 然且约无掩击待以归降何逆命之至深乃　城而固拒。 久劳于外士卒经时而未还不已于行馈饷属途而弗絶众庶劳止远近骚然。 　今虑已妨农久稽月捷兴言及此莫知所然履霜坚　过本驯致痛心疾首罪实在予。 所冀在庭之臣勤王之卒奋其　力歼厥群凶上慰寡人之心次释三韩之愤。 然后共补不逮有望于将来永言自新几无于二过所有悔过自责之诏布告中外咸使闻知。"
#高丽史16卷-世家16-仁宗2-13-18-1135

壬申幸普济寺。
#高丽史16卷-世家16-仁宗2-13-19-1135

三月乙酉遣户部尙书金仁揆礼部郞中王昌胤如金贺登极。
#高丽史16卷-世家16-仁宗2-13-20-1135

壬寅幸现圣寺移御寿昌宫。
#高丽史16卷-世家16-仁宗2-13-21-1135

夏四月丁未以郑旌淑为尙书左仆射鹰扬军上将军。
#高丽史16卷-世家16-仁宗2-13-22-1135

癸丑王如安和寺。
#高丽史16卷-世家16-仁宗2-13-23-1135

乙卯　于*大庙。
#高丽史16卷-世家16-仁宗2-13-24-1135

六月癸卯朔王如奉恩寺。
#高丽史16卷-世家16-仁宗2-13-25-1135

己未宋遣迪功郞吴敦礼。 来曰: "近闻西京作乱　或难擒欲发十万兵相助。"
#高丽史16卷-世家16-仁宗2-13-26-1135

秋七月庚寅移御仁德宫。
#高丽史16卷-世家16-仁宗2-13-27-1135

丁酉虑囚。
#高丽史16卷-世家16-仁宗2-13-28-1135

八月壬子御天成殿召两府大臣及侍从官侍坐命翰林学士郑沆读唐鉴。
#高丽史16卷-世家16-仁宗2-13-29-1135

戊午移御寿昌宫。
#高丽史16卷-世家16-仁宗2-13-30-1135

九月壬申幸普济寺。
#高丽史16卷-世家16-仁宗2-13-31-1135

乙亥吴敦礼还。 王附奏曰: "西京之贼已歼渠魁余党啸聚据险自固。 欲速攻破虑多杀伤按兵围城以待其降贼势日窘破在朝夕。 窃念海外少邦边鄙细故岂足上烦威灵故不敢控告。 今特遣使问助兵可否虽上感大朝字小之意但理有不便难以承当。 　海洋万里险不可测天兵东下恐非便宜所下指挥乞行追寝。"
#高丽史16卷-世家16-仁宗2-13-32-1135

丁丑王如安和寺。
#高丽史16卷-世家16-仁宗2-13-33-1135

癸巳遣文承美卢显庸等*　{赍}牒如宋。
#高丽史16卷-世家16-仁宗2-13-34-1135

冬十月丙午遣户部郞中康福舆如金谢贺生辰。
#高丽史16卷-世家16-仁宗2-13-35-1135

己酉移御仁德宫。
#高丽史16卷-世家16-仁宗2-13-36-1135

幸法王寺设百高座道场仍命内外斋僧三万。
#高丽史16卷-世家16-仁宗2-13-37-1135

癸丑幸外帝释院。
#高丽史16卷-世家16-仁宗2-13-38-1135

移御寿昌宫。
#高丽史16卷-世家16-仁宗2-13-39-1135

十一月癸酉以韩惟忠为礼部尙书同修国史; 李仲为工部尙书知制诰; 又以林景淸守司空尙书左仆射枢密院使判三司事仍令致仕。
#高丽史16卷-世家16-仁宗2-13-40-1135

己卯以任元浚为吏部尙书; 金富仪为刑部尙书宝文阁大学士。
#高丽史16卷-世家16-仁宗2-13-41-1135

甲申遣员外郞郭东珣如金贺正。
#高丽史16卷-世家16-仁宗2-13-42-1135

丁酉遣郞中文公元如金贺万寿节。
#高丽史16卷-世家16-仁宗2-13-43-1135

十二月甲辰虑囚。
#高丽史16卷-世家16-仁宗2-13-44-1135

庚戌太白昼见经天。
#高丽史16卷-世家16-仁宗2-13-45-1135

丙寅以崔濡守司空中书侍郞平章事; 任元　判刑部事; 金克俭为尙书左仆射; 任元浚为枢密院使; 金富仪知枢密院事知制诰; 李仲同知枢密院事。
#高丽史16卷-世家16-仁宗2-14-01-1136

○(丙辰)十四年春正月乙亥金遣泰州管内观察使萧绶来贺生辰。
#高丽史16卷-世家16-仁宗2-14-02-1136

二月壬寅设天帝释道场于明仁殿三日。
#高丽史16卷-世家16-仁宗2-14-03-1136

丙辰金遣使来告太皇太后丧举国素服三日。
#高丽史16卷-世家16-仁宗2-14-04-1136

丁巳金富轼会诸军攻西京城陷赵匡自焚死。 戊午富轼奉表献捷。
#高丽史16卷-世家16-仁宗2-14-05-1136

丙寅幸长源亭。
#高丽史16卷-世家16-仁宗2-14-06-1136

丁卯遣殿中监尹彦植左司谏崔允义如金吊祭。
#高丽史16卷-世家16-仁宗2-14-07-1136

三月己巳遣左承宣李之　殿中少监林仪下诏奬谕征西将帅赐: 金富轼衣服鞍马金带金酒器香药; 金正纯金带; 四军兵马使副判官以下银绢绫罗有差。 西京内外老疾幼弱不能自存者量给米　恤又按行城内外寺院祠墓曾经破毁者　令修葺。
#高丽史16卷-世家16-仁宗2-14-08-1136

癸未以金富轼检校太保守太尉门下侍中判尙书吏部事。
#高丽史16卷-世家16-仁宗2-14-09-1136

乙酉以陈淑为礼部尙书同知枢密院事兼太子宾客。
#高丽史16卷-世家16-仁宗2-14-10-1136

夏四月己亥朔还御寿昌宫。
#高丽史16卷-世家16-仁宗2-14-11-1136

庚子金富轼凯还。 王谒景灵殿告平西贼。
#高丽史16卷-世家16-仁宗2-14-12-1136

丁未王如安和寺。
#高丽史16卷-世家16-仁宗2-14-13-1136

五月甲戌中军兵马使奏: "枢密院副使韩惟忠不顾国家安危凡兵机动辄防遮贬忠州牧使。"
#高丽史16卷-世家16-仁宗2-14-14-1136

己卯以西京平赦。 诏曰: "朕闻古典云: '无赦之国刑必平。' 然今国家　厄之所致实由朕之不德。 西都人无故犯顺不得已行师问罪劳弊甚重杀伤人命亦不少矣。 由是夙夜恐惧不敢遑宁庶几优渥之泽普被于民咸与惟新以格善祥: 其犯大　以下悉皆原之; 从军将卒有功者及阵亡者依丁亥年论赏; 两京*闲驿吏赐复一年; 侍御史金阜内侍黄文裳校尉卢资挺奉命陷贼见害赐其子爵一级无子赐侄壻一人; 尹瞻韦瑾英在城中不与贼同谋见杀赐其子爵一级。"
#高丽史16卷-世家16-仁宗2-14-15-1136

六月戊戌王如奉恩寺。
#高丽史16卷-世家16-仁宗2-14-16-1136

辛亥虑囚。
#高丽史16卷-世家16-仁宗2-14-17-1136

己未太白昼见经天。
#高丽史16卷-世家16-仁宗2-14-18-1136

八月乙卯幸长源亭。
#高丽史16卷-世家16-仁宗2-14-19-1136

九月乙亥遣金稚规刘待举如宋明州。 牒云: "伏审近商客陈舒*　{赍}到公凭: '今来夏国差到使人欲同使臣前去高丽议事差遣陈舒往高丽于本国掌管事务官处密谕此意仍取回报前来。' 惟三韩自汉唐以来世事中原易其衣裳习其礼义　我祖宗内附二百年于兹受累圣待遇之恩至深至厚岂不欲一心以守藩臣之度哉。 而与金国疆域相接不得已请和设闻遣使与夏人偕来议事必为阴与为谋。 因此猜怒兵出有名则小国成败未可得知。 若微我为之藩屛则淮浙之滨与金为邻固非上国之利也。 又上国因兴师取道于我则彼亦由此以行然则沿海诸县必警备之不暇矣。 顷杨尙书至只欲与彼讲好非有兵革之事尙不能副称使旨。 至今举国待罪者岂有他哉其势如前所陈耳。 伏望执事熟计之无使小国结怨于金上国亦无唇亡齿寒之忧幸甚。" 宋明州回牒。 略云: "奉行在枢密院　字奏勘会昨遣吴敦礼*　{赍}诏书兼令商人陈舒前去。 盖缘朝廷自祖宗以来眷待诸国恩义甚厚至靖康兵火之后使命稍艰近者夏国密使到都督行府因遣敦礼讲明旧好且闻彼与金切邻因臣使往来当得两宫安问耳。 至兴兵应援假途　征皆敦礼等专对之辞非朝廷指授宜深见谅无致自疑。"
#高丽史16卷-世家16-仁宗2-14-20-1136

冬十月乙未朔遣大府少卿申至　如金谢贺生辰。
#高丽史16卷-世家16-仁宗2-14-21-1136

辛丑盗窃元陵祭器杀守陵三人。
#高丽史16卷-世家16-仁宗2-14-22-1136

丙午幸天寿寺。
#高丽史16卷-世家16-仁宗2-14-23-1136

甲寅还宫。
#高丽史16卷-世家16-仁宗2-14-24-1136

丙辰知枢密院事金富仪卒。
#高丽史16卷-世家16-仁宗2-14-25-1136

十一月丙子移御仁德宫。
#高丽史16卷-世家16-仁宗2-14-26-1136

遣少卿李有开如金贺正。
#高丽史16卷-世家16-仁宗2-14-27-1136

己丑遣礼部侍郞李仁实如金贺万寿节。
#高丽史16卷-世家16-仁宗2-14-28-1136

庚寅枢密院知奏事郑沆卒。
#高丽史16卷-世家16-仁宗2-14-29-1136

十二月辛丑虑囚。
