<!-- { "loadSidebar": true } -->
是月遣金永胤金淳夫如金贺登极又遣金居实谢宣谕登极。
#高丽史18卷-世家18-毅宗2-17-01-1163

○(癸未)十七年春正月己亥幸仁智斋。
#高丽史18卷-世家18-毅宗2-17-02-1163

壬寅以尙书左丞徐淳知西北面兵马事; 翰林侍读学士崔佑甫为东北面兵马副使。
#高丽史18卷-世家18-毅宗2-17-03-1163

乙巳燃灯王如奉恩寺。
#高丽史18卷-世家18-毅宗2-17-04-1163

二月丁卯出御普济寺壬申还宫。
#高丽史18卷-世家18-毅宗2-17-05-1163

乙亥幸天寿洪圆二寺沈醉留宿从官卫士皆不得食。
#高丽史18卷-世家18-毅宗2-17-06-1163

丁丑出御玄化寺。
#高丽史18卷-世家18-毅宗2-17-07-1163

乙酉移御天寿寺。
#高丽史18卷-世家18-毅宗2-17-08-1163

辛卯如灵通寺遂御玄化寺。
#高丽史18卷-世家18-毅宗2-17-09-1163

三月丁酉移御兴王寺。
#高丽史18卷-世家18-毅宗2-17-10-1163

庚子以东面都监判官孙应时庐墓三年诏旌表门闾。
#高丽史18卷-世家18-毅宗2-17-11-1163

癸卯移御洪圆寺夏四月壬戌还宫。
#高丽史18卷-世家18-毅宗2-17-12-1163

癸酉移御馆北宫。
#高丽史18卷-世家18-毅宗2-17-13-1163

乙亥亲　*大庙赦殊死以下升百官爵一级其执事正郞以上官各许一子荫职。
#高丽史18卷-世家18-毅宗2-17-14-1163

丙子移御仁智斋五月丁酉还宫。
#高丽史18卷-世家18-毅宗2-17-15-1163

壬子知门下省事金巨公卒。
#高丽史18卷-世家18-毅宗2-17-16-1163

丙辰以王璞守司徒咸宁伯。
#高丽史18卷-世家18-毅宗2-17-17-1163

六月庚申朔日食。
#高丽史18卷-世家18-毅宗2-17-18-1163

甲子王微行移御安和寺丁丑还宫。
#高丽史18卷-世家18-毅宗2-17-19-1163

金横赐使少府监韩钢来。
#高丽史18卷-世家18-毅宗2-17-20-1163

秋七月辛卯宴金使于大内。
#高丽史18卷-世家18-毅宗2-17-21-1163

乙未出御玄化寺。
#高丽史18卷-世家18-毅宗2-17-22-1163

乙巳宋都纲徐德荣等来献孔雀及珍翫之物。 德荣又以宋帝密旨献金银合二副盛以沈香。
#高丽史18卷-世家18-毅宗2-17-23-1163

甲寅移御天寿寺。
#高丽史18卷-世家18-毅宗2-17-24-1163

以卫尉卿李阳实知西北面兵马事; 给事中朴育和为东北面兵马副使。 有司劾阳实不合藩鎭以徐淳仍之。
#高丽史18卷-世家18-毅宗2-17-25-1163

八月壬戌王还宫。
#高丽史18卷-世家18-毅宗2-17-26-1163

癸亥出御玄化寺。
#高丽史18卷-世家18-毅宗2-17-27-1163

甲申移御天寿寺。
#高丽史18卷-世家18-毅宗2-17-28-1163

九月戊戌移御玄化寺。
#高丽史18卷-世家18-毅宗2-17-29-1163

冬十月戊午朔赐李纯佑等及第。
#高丽史18卷-世家18-毅宗2-17-30-1163

丙寅地震。
#高丽史18卷-世家18-毅宗2-17-31-1163

壬申移御仁智斋。
#高丽史18卷-世家18-毅宗2-17-32-1163

戊寅移御馆北宫甲申王还宫设百座会令内外饭僧三万。
#高丽史18卷-世家18-毅宗2-17-33-1163

十一月庚子设八关会幸法王寺。
#高丽史18卷-世家18-毅宗2-17-34-1163

壬寅金遣大府监耶律章来贺生辰。
#高丽史18卷-世家18-毅宗2-17-35-1163

十二月庚申移御兴国寺。
#高丽史18卷-世家18-毅宗2-17-36-1163

丙寅移御仁智斋。
#高丽史18卷-世家18-毅宗2-17-37-1163

癸酉星陨声如雷。
#高丽史18卷-世家18-毅宗2-17-38-1163

戊寅出御兴王寺。
#高丽史18卷-世家18-毅宗2-17-39-1163

癸未移御天寿寺。
#高丽史18卷-世家18-毅宗2-17-40-1163

丙戌以崔　　知门下省事; 金永胤同知枢密院事判三司事; 徐恭为枢密院副使。
#高丽史18卷-世家18-毅宗2-18-01-1164

○(甲申)十八年春正月辛卯王还宫。
#高丽史18卷-世家18-毅宗2-18-02-1164

庚子燃灯王如奉恩寺。
#高丽史18卷-世家18-毅宗2-18-03-1164

白虹贯日。
#高丽史18卷-世家18-毅宗2-18-04-1164

二月乙丑王微行移御安和寺。
#高丽史18卷-世家18-毅宗2-18-05-1164

癸酉移御兴王寺。
#高丽史18卷-世家18-毅宗2-18-06-1164

丁丑移御兴国寺。
#高丽史18卷-世家18-毅宗2-18-07-1164

庚辰移御馆北宫。
#高丽史18卷-世家18-毅宗2-18-08-1164

壬午移御兴国寺三月辛卯还宫。
#高丽史18卷-世家18-毅宗2-18-09-1164

辛丑出御玄化寺。
#高丽史18卷-世家18-毅宗2-18-10-1164

壬寅遣借内殿崇班赵冬曦借右侍禁朴光通如宋献鍮铜器报徐德荣之来也。
#高丽史18卷-世家18-毅宗2-18-11-1164

丙午将移御仁智斋法泉寺住持觉倪睿宗宫人之子备酒馔迎驾于獭岭院。 王吟赏风月与诸学士唱和未已。 王被酒径入归法寺。 日已暮侍从失王所之夜半乃还。
#高丽史18卷-世家18-毅宗2-18-12-1164

夏四月丁巳移御玄化寺丙寅王还宫。
#高丽史18卷-世家18-毅宗2-18-13-1164

己卯亲　*大庙赦。
#高丽史18卷-世家18-毅宗2-18-14-1164

五月丙戌移御兴国寺。
#高丽史18卷-世家18-毅宗2-18-15-1164

丁酉移御仁智斋。
#高丽史18卷-世家18-毅宗2-18-16-1164

戊戌移御馆北宫丙午还宫召崔　　李聃宴于修文殿又宴于赏春亭　飮达曙。
#高丽史18卷-世家18-毅宗2-18-17-1164

庚戌出御天寿寺。
#高丽史18卷-世家18-毅宗2-18-18-1164

六月甲寅朔日食太史不奏。
#高丽史18卷-世家18-毅宗2-18-19-1164

以金永夫为中书侍郞同平章事; 崔　　为尙书左仆射　知政事; 金永胤知枢密院事。
#高丽史18卷-世家18-毅宗2-18-20-1164

己未移御仁智斋癸未还宫。
#高丽史18卷-世家18-毅宗2-18-21-1164

秋七月壬辰诏曰: "民惟邦本本固邦宁。 比因公私土木之役民不聊生而　今宦寺等营造屋舍竞为奢丽有司其悉禁断。"
#高丽史18卷-世家18-毅宗2-18-22-1164

甲午移御安和寺丁未还宫。
#高丽史18卷-世家18-毅宗2-18-23-1164

八月辛酉王微行移御安和寺。
#高丽史18卷-世家18-毅宗2-18-24-1164

庚辰移御景福寺。
#高丽史18卷-世家18-毅宗2-18-25-1164

辛巳盗窃*大庙祭器。
#高丽史18卷-世家18-毅宗2-18-26-1164

九月丁亥移御玄化寺。
#高丽史18卷-世家18-毅宗2-18-27-1164

乙未移御志和斋观击球。
#高丽史18卷-世家18-毅宗2-18-28-1164

守司空梓卒。
#高丽史18卷-世家18-毅宗2-18-29-1164

冬十月癸丑朔赐金元礼等及第。
#高丽史18卷-世家18-毅宗2-18-30-1164

丁巳太白昼见。
#高丽史18卷-世家18-毅宗2-18-31-1164

丁卯移御景福寺。
#高丽史18卷-世家18-毅宗2-18-32-1164

十一月庚寅移御馆北宫。
#高丽史18卷-世家18-毅宗2-18-33-1164

甲午设八关会幸法王寺。
#高丽史18卷-世家18-毅宗2-18-34-1164

白虹围日南西北各有珥如日相贯。
#高丽史18卷-世家18-毅宗2-18-35-1164

丁酉移御淸州洞宫。
#高丽史18卷-世家18-毅宗2-18-36-1164

金遣大府监乌骨论守贞来贺生辰。
#高丽史18卷-世家18-毅宗2-18-37-1164

庚子移御守司空任克忠第。
#高丽史18卷-世家18-毅宗2-18-38-1164

丙午移御馆北宫。
#高丽史18卷-世家18-毅宗2-18-39-1164

闰月戊午移御任克忠第。
#高丽史18卷-世家18-毅宗2-18-40-1164

甲子移御景福寺。
#高丽史18卷-世家18-毅宗2-18-41-1164

乙亥移御净业院。
#高丽史18卷-世家18-毅宗2-18-42-1164

戊寅还宫。
#高丽史18卷-世家18-毅宗2-18-43-1164

遣金庄如金谢贺生辰。
#高丽史18卷-世家18-毅宗2-18-44-1164

十二月丁亥移御馆北宫。
#高丽史18卷-世家18-毅宗2-18-45-1164

庚子出御景福寺。
#高丽史18卷-世家18-毅宗2-18-46-1164

壬寅以崔　　判兵部事太子太傅; 金永胤为吏部尙书枢密院使; 徐恭为兵部尙书同知枢密院事; 任克忠为太子太保。
#高丽史18卷-世家18-毅宗2-19-01-1165

○(乙酉)十九年春正月辛亥朔王还宫。
#高丽史18卷-世家18-毅宗2-19-02-1165

庚申出御玄化寺辛酉还宫设无遮大会。
