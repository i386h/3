<!-- { "loadSidebar": true } -->
甲寅元使问达鲁花赤石抹天衢所犯不服囚之王遣朴球请之乃释。
#高丽史28卷-世家28-忠烈王1-02-61-1276

八月甲子都兵马使请降号贼乡尙州淸州海阳珍岛等州且从贼入耽罗者禁锢王只许禁锢。
#高丽史28卷-世家28-忠烈王1-02-62-1276

丁卯以将军崔有　为人物推考别监伴张国纲往合浦。
#高丽史28卷-世家28-忠烈王1-02-63-1276

庚午命内侍佐郞郭预以六韵诗试世子府侍学公子取李益邦等。
#高丽史28卷-世家28-忠烈王1-02-64-1276

甲戌王与公主猎于德水县马堤山王率忽赤鹰坊亲御弓箭鹰　纵横驰　父老见者皆叹息。
#高丽史28卷-世家28-忠烈王1-02-65-1276

己卯王猎于昌乐院。
#高丽史28卷-世家28-忠烈王1-02-66-1276

癸未以左司议大夫李仁成为选军别监。
#高丽史28卷-世家28-忠烈王1-02-67-1276

元遣鹰坊迷刺里等七人来王赐宅及奴婢。
#高丽史28卷-世家28-忠烈王1-02-68-1276

丁亥饭僧千四百于球庭王及公主亲临侑饭僧宗悟升座说法王赐宗悟银甁十五。
#高丽史28卷-世家28-忠烈王1-02-69-1276

元遣塔刺赤为耽罗达鲁花赤以马百六十匹来牧。
#高丽史28卷-世家28-忠烈王1-02-70-1276

己丑东宁府千户韩愼来刷人物。
#高丽史28卷-世家28-忠烈王1-02-71-1276

九月壬辰王与公主幸王轮寺。
#高丽史28卷-世家28-忠烈王1-02-72-1276

甲午幸本阙设藏经道场。
#高丽史28卷-世家28-忠烈王1-02-73-1276

辛丑王与公主猎于马堤山。
#高丽史28卷-世家28-忠烈王1-02-74-1276

甲辰复葬世祖梓宫于昌陵太祖梓宫于显陵。
#高丽史28卷-世家28-忠烈王1-02-75-1276

丁未谒显陵。
#高丽史28卷-世家28-忠烈王1-02-76-1276

戊午遣诸道巡抚使。
#高丽史28卷-世家28-忠烈王1-02-77-1276

己未达鲁花赤享王。
#高丽史28卷-世家28-忠烈王1-02-78-1276

庚申元以平定江淮遣不花来诏赦天下。
#高丽史28卷-世家28-忠烈王1-02-79-1276

冬十月壬戌朔赐李益邦等及第。
#高丽史28卷-世家28-忠烈王1-02-80-1276

癸亥亲醮于康安殿。
#高丽史28卷-世家28-忠烈王1-02-81-1276

甲子元遣忽刺　命王及公主以明年五月入朝又移放罗州马于珍岛又罢合浦鎭边所梢工水手又令西海道归附军自耕而食。
#高丽史28卷-世家28-忠烈王1-02-82-1276

乙丑太白昼见。
#高丽史28卷-世家28-忠烈王1-02-83-1276

戊辰金方庆受虎头金牌仍赍诏书还王出城以迎。
#高丽史28卷-世家28-忠烈王1-02-84-1276

己巳谒昭陵。
#高丽史28卷-世家28-忠烈王1-02-85-1276

乙亥亲　于*大庙上谥册。
#高丽史28卷-世家28-忠烈王1-02-86-1276

丙子郞将郑福均还自元帝赐*枰{秤}子三百。
#高丽史28卷-世家28-忠烈王1-02-87-1276

戊寅敎曰: "先代君王旣行　礼必肆大恩近以天子之诏已赦一切罪犯然其后有犯者皆可除之国内山川神祇宜加德号。"
#高丽史28卷-世家28-忠烈王1-02-88-1276

甲申王猎于赤田之南。
#高丽史28卷-世家28-忠烈王1-02-89-1276

庚寅遣译者如元献日本栗初赵良弼得日本栗种于义安县至是结实。
#高丽史28卷-世家28-忠烈王1-02-90-1276

十一月甲辰设八关会幸仪凤楼行般若道场。
#高丽史28卷-世家28-忠烈王1-02-91-1276

乙巳地震声如雷。
#高丽史28卷-世家28-忠烈王1-02-92-1276

戊申中郞将康之邵还自元之邵以推刷人物如元不得而还。
#高丽史28卷-世家28-忠烈王1-02-93-1276

癸丑遣中禁指谕金富允如元进黄漆且请明年入朝铺马及草料。
#高丽史28卷-世家28-忠烈王1-02-94-1276

南京司录李益邦赍八关贺笺来有人以私憾因内竖　之王遣螺匠锁颈以来。
#高丽史28卷-世家28-忠烈王1-02-95-1276

甲寅知佥议府事郑子玙卒。
#高丽史28卷-世家28-忠烈王1-02-96-1276

丙辰达鲁花赤张榜: "国人军士外禁持弓箭兵器。"
#高丽史28卷-世家28-忠烈王1-02-97-1276

遣判秘书寺事朱悦将军兪洪愼如元贺正。
#高丽史28卷-世家28-忠烈王1-02-98-1276

十二月壬戌传旨宰枢曰: "近者星文屡变寡人思欲修德　灾卿等各言时政得失无有所讳。" 宰枢以十二事上书秘而不发。
#高丽史28卷-世家28-忠烈王1-02-99-1276

丙子夜有人投匿名书诬告: "贞和宫主呪咀公主。 又齐安公淑金方庆等四十三人谋不*　{轨}。" 于是囚贞和宫主及淑方庆等柳璥涕泣力谏公主感悟皆释之。
#高丽史28卷-世家28-忠烈王1-02-100-1276

甲申遣将军高天伯及忽刺　如元上表曰: "巫蛊之言鼓虚而起圣明之鉴烛实可知今者达鲁花赤持匿名书来示言有四十余人聚谋复入江华若其所言诚或有据固宜当面而露告何乃匿名以阴投  此必有憾于国有怨于人妄饰而为之者耳所录四十人中有身没已过五年者则其诬妄可验也乞降明断自今匿名书悉令勿论。"
#高丽史28卷-世家28-忠烈王1-02-101-1276

是岁发诸道丁夫伐木交州道界输之京城冻　多死
#高丽史28卷-世家28-忠烈王1-03-01-1277

○(丁丑)三年春正月辛卯朔放朝贺。
#高丽史28卷-世家28-忠烈王1-03-02-1277

甲午以金方庆为世子师; 柳璥为傅; 元傅为保; 金坵为贰师; 许珙洪禄　李汾禧韩康为调护; 张暐知詹事府事; 任翊薛恭俭为左右赞德; 李信孙宋　为左右庶尹; 其余宫官皆置之。
#高丽史28卷-世家28-忠烈王1-03-03-1277

丙申以朴恒为密直副使。
#高丽史28卷-世家28-忠烈王1-03-04-1277

壬寅册子　为王世子。
#高丽史28卷-世家28-忠烈王1-03-05-1277

甲辰以王将入朝预设燃灯。
#高丽史28卷-世家28-忠烈王1-03-06-1277

甲寅元枢密院牒达鲁花赤禁国人持弓矢盖信匿名书也。
#高丽史28卷-世家28-忠烈王1-03-07-1277

二月庚申朔亲醮于本阙。
#高丽史28卷-世家28-忠烈王1-03-08-1277

壬戌达鲁花赤石抹天衢言于王曰: "王何　贤士而亲无赖之人 " 王默然。
#高丽史28卷-世家28-忠烈王1-03-09-1277

丁卯遣张舜龙如元上书中书省曰: "今蒙省牒: '枢密院奏奉圣旨令茶丘前去高丽与　都一同勾当者征日本还家三千军也。' 敎去者本院照得: '站军二百名还家屯田军三千名幷阔端赤依先往日本时数目应副米粮草料承此照得。' 小邦自至元七年以来征讨珍岛耽罗日本大军粮饷悉于百姓科收尔后见在合浦鎭边军耽罗防护军　白州归附军幷阔端赤一年都支人粮一万八千六百二十九石二斗马牛料三万二千九百五十二石六斗皆以汉斗计亦于百姓科收今者所遣屯田军三千二百幷阔端赤等粮料更于何处索之  曾于至元七年奉圣旨应副屯田军二千人牛只农器粮种今经数年必有所储请以经略司见收子粒支应又马郞中所蓄兵粮窃恐年深漕烂不中食用照得至元十一年省牒　州合浦军马粮料合于马郞中所蓄兵粮内补支今此军马粮料亦请将兵粮米*　{支}应令小邦残民免致重困又奉牒归附军合用牛具拟于小邦和买不许买直照得至元十三年归附军回还者其求到妻室匹绢分付达鲁花赤收管请于内拨取依至元九年种田军牛具买直每头绢四匹旧例和买。"
#高丽史28卷-世家28-忠烈王1-03-10-1277

己巳佥议府言: "公主怯怜口及内僚广占良田标以山川多受赐牌不纳租税请还赐牌。" 不听。
#高丽史28卷-世家28-忠烈王1-03-11-1277

癸酉朱悦还自元言丞相哈伯谓悦曰: "急难相助亲戚之意也今北鄙有惊宜令金方庆之子　将兵出境以听指挥。"
#高丽史28卷-世家28-忠烈王1-03-12-1277

甲戌王轮寺丈六塑像成王与公主亲设法会。
#高丽史28卷-世家28-忠烈王1-03-13-1277

乙亥中郞将卢英还自元。 洪茶丘引兵将入我境帝召还又　还归附军五百人举国皆喜。
#高丽史28卷-世家28-忠烈王1-03-14-1277

三月庚子大府火延烧民家八百余户。
#高丽史28卷-世家28-忠烈王1-03-15-1277

甲寅遣将军赵仁规如元请入朝。
#高丽史28卷-世家28-忠烈王1-03-16-1277

乙卯遣亲从将军金子廷押送防守军于耽罗子廷本内僚林衍之杀金俊与其谋以功许通内僚出使自子廷始。
#高丽史28卷-世家28-忠烈王1-03-17-1277

耽罗大饥民有阖户而死者遣崔硕巡视。
#高丽史28卷-世家28-忠烈王1-03-18-1277

丁巳元流盗贼四十人于德州。
#高丽史28卷-世家28-忠烈王1-03-19-1277

夏四月癸亥　于*大庙。
#高丽史28卷-世家28-忠烈王1-03-20-1277

丁卯元遣刘弘忽奴来王命李藏茂偕往忠州铸环刀一千。
#高丽史28卷-世家28-忠烈王1-03-21-1277

壬申宰枢以全罗道王旨别监权宏割民媚权贵劾罢之宏托内僚复职。
#高丽史28卷-世家28-忠烈王1-03-22-1277

丙子王以将入朝又公主将免身宥二罪以下停修宫阙监察司启曰: "二罪原免非先王之制请收成命。" 从之。
