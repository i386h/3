<!-- { "loadSidebar": true } -->
○白胜贤业风水。 高宗末补郞将王在江都尝问延基之地胜贤曰: "愿幸穴口寺谈扬法华经又　阙于三郞城以试其验!" 王命两府合坐令胜贤与景瑜判司天事安邦悦等论难利害胜贤以数马　道　{马驮道　}佛书阴阳图谶左抽右取诡辨无穷景瑜等不能折其谈锋两府曰: "如之何 " 景瑜等不得已曰: "胜贤之言虽不可信姑试之。" 于是命营假阙于三郞城及神泥洞。 元宗五年蒙古征王入朝胜贤又因金俊奏曰: "若于摩利山堑城亲醮又于三郞城神泥洞造假阙亲设大佛顶五星道场则未八月必有应而可寝亲朝三韩变为震旦大国来朝矣。" 王信之命胜贤及内侍大将军赵文柱国子祭酒金坵将军宋松礼等　假阙礼部侍郞金轨谓右仆射朴松庇曰: "穴口凶山也胜贤以为大日王常住处。 尝奏高宗作穴口寺以安御衣带未几升遐。 今又敢作浮言奏营假阙且请于穴口亲设大日王道场是不可信也! 请公禁之。" 松庇以告俊俊深惑胜贤之言欲斩轨乃止。 胜贤又奏曰: "图谶有姬龙之后重兴之说宜以周康王讳钊字。" 改御押从之旣而忌高勾丽王钊不得其死乃复旧讳。
#高丽史123卷-列传36-嬖幸1-康允绍-000

康允绍。
#高丽史123卷-列传36-嬖幸1-康允绍-001

○康允绍本新安公之家奴解蒙古语以奸　得幸于元宗累使于元以功许通宦路累迁将军。 林衍之诛金俊也首与其谋称一等功臣加大将军。 衍逼王迁于龙岩宫王问将军李汾成曰: "允绍何如 " 对曰: "允绍已贰于王矣。" 及王复位朝于元衍以允绍为己腹心使扈驾及还又加上将军然以前事常不自安及世子率衣冠子弟入侍于元允绍不在选中不告于王遂行开剃而还自比客使见王不拜王怒不能制有司莫敢诘。 其在元也附洪茶丘妄言本国多畜军粮茶丘以告中书省于是遣使来督军粮。 忠烈王元年拜军簿判书鹰扬军上将军时群臣以新官制改衔唯允绍*　{系}贱为监察司所论未改允绍自出视事复为监察司所劾免。 寻转密直副使与大将军金子廷诈称赐牌多占民田事觉没其田于新兴仓。 九年加判三司事致仕。 郑子琠亦译者也本灵光郡押海人。 初为僧归俗补译语都监录事因习蒙古语累入元以劳转官至知佥议府事。
#高丽史123卷-列传36-嬖幸1-廉承益-000

廉承益。
#高丽史123卷-列传36-嬖幸1-廉承益-001

○廉承益初名惟直政堂文学信若之后尝得恶疾念浮屠神祝穿掌贯索精勤疾愈遂以禳人疾病为事为李之　所荐得幸忠烈王。 王尝暴得疾承益侍及移御天孝寺公主以从者少忿　遂与王　击承益进曰: "王赖佛力疾愈今主怒若有魔障*闲之 " 公主怒解李　曰: "廉郞中无实之言时有可用。" 元求术士王进承益王女有疾承益白王令僧天其治疾天其言: "病不　当尽焚经像裂袈裟覆之。" 精勤终日是夕王女死。 拜承旨律学助敎全子公尝为东安法曹坐受贿见罢赂承益复职邑人权文卓*　子公罪令婢壻蛮商告佥议府起居舍人李仁挺语承益籍王命囚文卓及蛮商竟杀商以灭口。 承益权倾一国台谏莫敢问尝私役其人五十构第畏公主谴请献为大藏写经所许之。 王数游田承益劝以浮屠法由是游田稍　。
#高丽史123卷-列传36-嬖幸1-廉承益-002

李英柱括民户告王曰: "聚逋民者廉承益为首。" 将鞫之承益及诸嬖人皆怒众谤纷然事遂寝。 时鹰坊怯怜口及内竖贱者皆受赐田多至数百结诱齐民为佃凡民田在旁近者　收租州县赋税无所入守令有绳以法者诬　抵罪承益及尹秀李贞朴义元卿高宗秀李之　郑承伍朴卿等尤甚。 典理佐郞尹敦郞将吴淑富等相言: "用事臣廉承益可斩。" 护军曹允通闻以告王命流之籍田民分赐宰枢。
#高丽史123卷-列传36-嬖幸1-廉承益-003

后升副知密直东宁府千户韩愼崔坦玄孝哲执千户桂文庇管下人等诬谓欲与宰相廉承益同谋欲杀我辈遣人告辽东按察府元遣使与辽东按察使来讯。 王遣承益及金周鼎赵仁规柳庇偕元使往东宁府辨诘愼等伏其诬。 拜佥议评理寻知都佥议司事公主将入朝命承益印侯等选良家女承益等使巡军忽赤搜索人家或夜突入密室或缚拷奴婢无女者亦惊扰怨号遍闾巷。 洪子藩时为首相赵仁规为亚相承益次之承益得幸两宫常居禁中希至都堂一日子藩先出仁规语承益曰: "国人谓洪公眞宰相谓我为老译谓公为老呪我等不预眞宰相之目唯当勤朝衙夕直耳 " 承益卽日辞免。
#高丽史123卷-列传36-嬖幸1-廉承益-004

十七年判版　事寻判监察司事密城人赵　与郡人谋杀按廉事觉获免附承益拜典理佐郞监察侍史金有成不署告身承益以王命督之有成固执不可承益怒骂曰: "尔岂贤于　耶  何不从吾言  且尔年老远谪汝其安乎 " 承益寻以病免未几丁母忧公主病命脱衰入内设法席穿掌祈佛。 二十八年以兴法佐理功臣都佥议中赞致仕祝发为僧被袈裟置炭火掌上焚香念佛颜色不变时人谓: "承益不足责名器可惜。" 是年卒谥忠靖。 子世忠仕至安南副使其妻中赞赵仁规女与驱奴裴三通丑声流播子悌臣自有传。
#高丽史123卷-列传36-嬖幸1-李汾禧-000

李汾禧[*(李)　]。
#高丽史123卷-列传36-嬖幸1-李汾禧-001

○李汾禧　州人父大将军松为崔怡门客汾禧与弟　事金俊为腹心。 汾禧补行首指谕拜将军为元宗所宠。 及林衍诛俊疑汾禧欲收其心除大将军直门下俄转上将军。 忠烈卽位授枢密院副使固辞拜知奏事升知密直司事。 韦得儒卢进义之诬告金方庆也　都茶丘鞫理甚剧举国汹汹　谓王曰: "此自方庆事上若欲辨是非茶丘必谓以私方庆也宜勿与知。" 汾禧亦夜诣茶丘议事人谓汾禧兄弟有二心。 及王如元汾禧从之会张舜龙等还自元谒王曰: "帝　方庆父子得儒进义等从王入朝对置。" 王驻白金滩欲召方庆父子议可否于从行宰枢汾禧　曰: "　都茶丘本不欲辨此事今虽有帝命彼必以无　书不听不如入朝更奏召之。" 余皆曰: "帅府岂敢违圣旨不听乎! 我则有辞矣。" 乃遣舜龙召方庆至是国人益信汾禧兄弟贰于茶丘。 金周鼎朴球廉承益屡陈汾禧兄弟过恶金深证之。
#高丽史123卷-列传36-嬖幸1-李汾禧-002

及王还国周鼎等因内僚讽王王召方庆密议流汾禧于白翎岛　于祖忽岛籍其家或谓: "若茶丘闻之必告都省究问不如杀之。" 乃遣人皆沈于海。 未几茶丘果诉帝遣速鲁哥来问速鲁哥欲率方庆许珙以归公主曰: "王旣入朝国方空虚方庆珙非有帝命不可以归。" 速鲁哥欲从之金甫成不听。 甫成本北界人其父叛入辽阳为茶丘腹心与汾禧　甚厚闻其死从速鲁哥来凡诘责我者皆其谋也。 王谒帝帝使枢密　刺谕王曰: "金方庆官高权重多行不法每为汾禧兄弟所沮讽王杀之是否 " 对曰: "在江都时汾禧之父事权臣金俊后与林衍谋杀俊衍之废立危社稷皆汾禧导之。 及臣袭位汾禧兄弟每违臣命惩其罪以戒后尔。" 速鲁哥茶丘甫成在傍茶丘进曰: "汾禧兄弟有二功于朝廷何可擅杀  我言若妄罪当死。" 　刺再问茶丘曰: "汾禧有何二功 " 曰: "岁庚午帝命复都古京林衍子惟茂拒命汾禧与郑子玙先入江华讨之奉王妃率国人来松京明年予领屯田军驻京南奴军功德崇谦等潜谋作乱汾禧执其党一人以告王与达鲁花赤掩捕诛戮以安百姓此二功也。"
#高丽史123卷-列传36-嬖幸1-李汾禧-003

王曰: "茶丘前言吾若妄言罪当死今所言皆妄也。 庚午之事秃辇哥请遣使江都谕以官军压境于是以汾禧与惟茂交偕郑子玙往说之大将军宋松礼将军洪文系将诛惟茂召汾禧计事汾禧杜门不出。 松礼等旣诛惟茂奉社稷来松京以待吾父子汾禧踵后乃至吾与松礼等入奏帝赐松礼等鞍马赏其功汾禧果有功岂不与于此赏也  功德崇谦之乱人有告者汾禧适入直故引告者言于达鲁花赤汾禧何功之有 " 茶丘曰: "然则何以得至宰相 " 曰: "先王常语予云: '汾禧兄弟　猾多机变若黜其爵位祇速祸乱故循资授职以观其变罪旣贯盈　圣旨诛之。' 我国之事何与于汝 " 茶丘无以对。
#高丽史123卷-列传36-嬖幸1-李汾禧-004

○　初名汾成娶高宗宫妾之女号国壻得幸元宗累迁尙书右丞忠烈卽位兼知御史台事以国壻为宪官人皆讥之。 迁上将军拜承宣升知申事鹰坊吴淑富等尝　全罗按察使安　长兴副使辛佐宣罢之　言: "吴淑富多行不法安　辛佐宣不从其欲故　之听其言而罪二人岂不累圣德乎 " 王曰: "予固疑之姑待　来言耳!" 召新按察卢景纶曰: "毋以安　故惧! 如有籍宣旨为不法者辄以闻!" 因问　曰: "官吏皆欲抗我命何也 " 对曰: "今僧徒仆隶有所欲皆托左右受宣旨官吏若不问是非而从之民弊可胜言哉且人臣岂欲抗其主人主而屈于臣所以为盛德 " 王然之。 旧制凡命令征求必下宣旨王自卽位以来宣旨数下州郡疲于迎命。 　建白: "小事不足烦宣旨宣旨所至必焚香迎命请令承宣奉王旨为书署名纸尾谓之宣传消息。" 于是消息蜂午州郡苦之。
#高丽史123卷-列传36-嬖幸1-李汾禧-005

