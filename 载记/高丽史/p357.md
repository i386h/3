<!-- { "loadSidebar": true } -->
会宾。 册礼毕宫官设筵伴座于殿上东壁当中西向设册使副座于西壁使在南副使在北设读册押册官劝花使座于册使副之后俱东向。 每座各设果案。 设讫筵伴呈屈状册使副复状讫宫庭执礼官引筵伴出门外之左西向立又引册使副以下读册押册官诣门外之右东向立相揖入门升诣殿上褥位立定。 执礼官交呈起居状讫赞: "再拜!" 宾主俱再拜进步又再拜再进步又再拜讫各就位立定。 执礼官呈押物以下行事执事官起居状讫押物以下以次就位　讫各退就次。 执礼官赞: "揖!" 宾主相揖就坐。 进茶讫酒至执礼官引宾主出就褥位筵伴请献宾辞筵伴请献至于三宾称: "不敢辞。" 凡宾主之辞执礼皆相之。 执礼官赞: "揖!" 宾主相揖执注子盏者诣筵伴之左北向立执礼官赞: "揖!" 宾主相揖筵伴搢笏酌酒讫出笏又相揖搢笏执盏进　授宾宾进　搢笏受盏以授执盏者宾之执盏者受盏诣册使座之左东向立宾主俱兴执笏相揖立献副使读册押册官亦如之。 宾请酬筵伴辞宾请酬至于三筵伴称: "不敢辞。" 执礼官赞: "揖!" 宾主相揖。 执酒子盏者诣宾之右北向立册使与筵伴相揖搢笏取盏以授副使副使搢笏执盏册使出笏又相揖搢笏酌酒讫出笏又相揖册使搢笏执盏副使出笏相揖搢笏酌酒次读册押册官酌酒如副使之仪。 讫册使进　授筵伴副使读册押册官俱进　筵伴进　搢笏受盏以授执盏者执盏者受盏诣筵伴座之左西向立宾主俱兴执笏退复位立定。 执礼官赞: "拜!" 宾主俱再拜各就座讫执礼官赞: "飮!" 乐作飮讫乐止。 执礼官引宾主出就褥位相揖讫就座以次进酒食。 至五盏后宣送花酒使至宫门外之右东向立筵伴出宫门外之左西向立执礼官赞: "揖!" 宾主相揖讫持宣花酒者先入就宫庭西东向北上立执礼官引宾主入宫庭劝花使就两阶*闲近北南向立押花酒使在劝花使之西差退南向立。 初筵伴出门迎劝花使册使副读册押册官俱降阶诣庭东拜命位筵伴诣拜命位每等异位俱西向立定。 执礼官赞: "拜!" 册使副读册押册官及筵伴俱再拜劝花使口宣讫册使以下俱再拜舞蹈又再拜讫执礼官引宾主俱上阶押花使以宣花授劝花使劝花使传受以次传册使副读册押册官及筵伴戴花讫劝花使酌宣酒以次授册使副读册押册官及筵伴册使以下及筵伴以宣花酒酬劝花使讫各就位立。 执礼官赞: "飮!" 乐作飮讫乐止。 执礼官引宾主俱降就宫庭位立定执礼官赞: "拜!" 册使副读册押册官劝花使及筵伴俱再拜舞蹈又再拜讫执礼官引宾主俱上阶就位立交呈起居状讫执礼官赞: "拜!" 筵伴与劝花使再拜进步又再拜再进步又再拜。 押花酒使引花担员以次上阶　讫各出就次宾主俱就座设酒食乐作止并如仪。 其行事执礼官押物以下执事官并宣花使于宴次监赐花酒执礼及押物以下拜命谢恩并下庭再拜舞蹈又再拜次押花使及引花担员戴花受酒谢恩拜舞并如上仪。 至八*(  ){味}后执礼官引宾主俱兴相揖分位各就歇幕。 宫庭别送花酒宫官奉令旨诣宾幕宾戴花飮讫宫官退。 册使副读册押册官劝花使行事执礼官每等异幕宫官送花酒并同其押物以下不设歇幕宫庭花酒并送宴次。 初宾就幕歇一刻顷迎仙乐作执礼官引宾主去靴笏俱上阶就褥位乐止。 谢宫庭花酒执礼官赞: "拜!" 宾主再拜进步又再拜讫各就座。 进茶进酒食如初会宾。 讫执礼官引宾主各出就幕次具靴笏入就宫庭位。 筵伴附谢表如别仪。 附表讫宾主俱上阶就座押物以下行事官呈辞状各就位再拜又再拜讫退引宾主俱就褥位。 执礼官赞: "拜!" 宾主俱再拜进步又再拜立定交呈状辞违宾主俱再拜又再拜执礼官引宾主出门外送酒讫相揖分位其币帛筐　宫官具状各授宾之从者。
#高丽史66卷-志20-礼8-嘉礼-册王太子仪-007

附表。 掌仪设王太子拜表位于丽正殿庭中心北向设香案于拜表位之北北向设册使位于殿两阶*闲南向副使位于册使之西南劝花使位于副使之右差退俱东向宫庭持函二人奉两表先置于香案上。 讫王太子将出通事舍人引宫官俱就门外位立定通事舍人引册使副及劝花使就宫门外之右东向立左右庶子引王太子出宫门外之左西向立。 舍人赞: "揖!" 册使副劝花使东向揖王太子对揖伴行入丽正门典直承引册使副劝花使就宫庭位持诏函二人对举空函随后入宫庭就副使之右少退东向立左庶子引王太子入就拜表位通事舍人引三师三少以下文武宫官入诣初拜命位北向立定。 左庶子赞: "再拜!" 王太子再拜宫庭持函二人诣香案东　取表函诣右庶子之左北向　右庶子　以次取表诣王太子之右　进王太子取表诣册使之南北向　进。 册使少前南向　受表退。 又取谢花酒表授劝花使劝花使　受表退俱复位立。 左庶子引王太子复位赞: "再拜!" 王太子再拜。 册使及劝花使置表于函讫。 舍人喝: "三师以下文武宫官皆再拜!" 讫舍人引宫官出门外位立定。 持表函者先行由中道出典直引册使副西出舍人承引出丽正门外左庶子引王太子伴行出门外揖送如初。 左右庶子引王太子入内阁册使副奉表诣殿门附近臣闻奏复曰: "奉诏册王太子礼毕。" 再拜讫退。
#高丽史66卷-志20-礼8-嘉礼-册王太子仪-008

朝谒。 其日册礼讫王太子着绛纱袍诣王所御殿如常内朝之式。 至殿门外近臣引入殿庭北向再拜进步致辞又再拜讫近臣引退诣王后殿前北向再拜进步致辞又再拜讫出还宫如常仪。
#高丽史66卷-志20-礼8-嘉礼-册王太子仪-009

百官朝贺。 册后一日宰臣枢密率文武百官奉表诣大观殿如常朝贺之仪。 贺辞云: "王太子　　夙着令月吉日光膺宝册臣等不胜大庆云云。"
#高丽史66卷-志20-礼8-嘉礼-册王太子仪-010

王后受百官贺。 宰臣枢密及文武百官大观殿朝贺毕便诣王后殿门奉贺其贺辞同上。 但不称臣称某等为异。
#高丽史66卷-志20-礼8-嘉礼-册王太子仪-011

王会群臣。 其日上寿辞曰: "具官臣某等稽首言王太子　　夙着令月吉日光膺宝册臣等不胜大庆谨上千万岁寿酒。"
#高丽史66卷-志20-礼8-嘉礼-王太子称名立府仪-000

王太子称名立府仪。
#高丽史66卷-志20-礼8-嘉礼-王太子称名立府仪-001

○奏告。 其日五　后王躬诣景灵殿。 享告如仪太庙及别庙神祠遣使奏告。 大观殿陈设。 临轩遣使并如封册仪。 唯侍中宣制曰: "以元子称名立府命公等展礼。" 无节印为异。 其日宫臣集东宫门外宾客以上俱就次府率整卫士屯门列仗如仪。 詹事以下春坊通事舍人等先入殿庭分左右立定。 通事舍人及东宫侍卫先至寝门王太子将出舍人等自喝: "再拜!" 引王太子升丽正殿东壁下当中西向坐舍人侍卫退复位。 将卒以下大喝: "再拜!" 讫舍人喝: "詹事以下再拜!" 舍人出引宾客以上入殿庭至西阶下三师以下东向北上立。 王太子降自东阶就东边位西向立。 三师以下躬身王太子升自东阶就位。 三师以下升自西阶三师三少在西东向北上宾客在南北向东上。 舍人引左右庶子以下文武群官入殿庭文东武西立班如式。 三师以下初再拜王太子*　拜讫舍人引三师以下出。 王太子降阶立还上殿升座。 舍人喝: "文武宫臣拜!" 数如式。 讫舍人分引以出左庶子进王太子座前　伏兴称: "礼毕。" 王太子入内。
#高丽史66卷-志20-礼8-嘉礼-王太子称名立府仪-002

宫庭陈设。 前一日有司设王太子受命位于殿庭东边西向设太尉位于殿阶*闲少西南向司徒位于太尉位之西南东向设三师以下文武宫官位于受命位之南如仪。 每等异位俱重行北向。
#高丽史66卷-志20-礼8-嘉礼-王太子称名立府仪-003

宫庭受命。 诏书将至宫门左右庶子引王太子下殿庭就东边位西向立。 三师三少率宫府坊寮出宫门外拜诏讫谒者引太尉司徒诣宫门外之右东向立通事舍人引太师诣宫门外之左西向立。 持诏函者先入太师与使副伴行入门使副诣传命位立定太师退复位。 初使副入门舍人引三师以下入就殿庭南边位北向立班如式。 左右庶子引王太子就受命位北向立。 左庶子赞: "拜!" 王太子再拜。 奏圣躬万福又再拜。 三师以下俱再拜。 太尉口宣讫副使取诏书以授使使奉诏书少前南向　王太子进步　受诏书右庶子进王太子之右传受诏书以传持函者持函二人退立于受命位之右北向太尉退复位左庶子引王太子退复位赞: "再拜!" 王太子再拜宫官再拜王太子　押物引宣物过庭东入西出左庶子赞: "再拜!" 王太子　伏兴再拜讫左右庶子引王太子就殿庭东边位西向立。 谒者引使副舍人引太师伴行出门外揖送左右庶子引王太子上殿升座。
#高丽史66卷-志20-礼8-嘉礼-王太子称名立府仪-004

太子受贺。 受命礼毕舍人引三师三少宾客升自西阶三师三少在西东向北上宾客在南北向东上。 舍人引左右詹事庶子以下文武群官就拜位立定。 舍人喝: "三师以下文武群官上下初再拜!" 王太子*　拜。 舍人喝: "三师以下又再拜!" 班首进步致辞退复位。 舍人喝: "三师以下又再拜!" 王太子俱*　拜讫舍人引三师以下降阶躬身王太子降阶三师以下将出门左庶子前称: "礼毕。" 退复位。 通事舍人引王太子入内阁东宫侍卫挟侍如式群官以次出。
#高丽史66卷-志20-礼8-嘉礼-王太子称名立府仪-005

会宾附表朝谒并如封册仪。
#高丽史66卷-志20-礼8-嘉礼-王太子称名立府仪-006

忠烈王二十一年九月甲子世子署事于都佥议司世子坐南向中赞向西侍郞赞成事以下向东。 世子还百官进贺世子*　拜。
#高丽史66卷-志20-礼8-嘉礼-王太子加元服仪-000

王太子加元服仪。
#高丽史66卷-志20-礼8-嘉礼-王太子加元服仪-001

○告太庙别庙景灵殿并有司行事如常告之仪。
#高丽史66卷-志20-礼8-嘉礼-王太子加元服仪-002

