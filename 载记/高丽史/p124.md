<!-- { "loadSidebar": true } -->
戊子遣将军申宣胄奉迁昌陵梓宫于奉恩寺又立改葬厚陵都监寻罢。
#高丽史22卷-世家22-高宗1-04-15-1217

己丑丹兵寇牛峯县遂趣临江长湍。
#高丽史22卷-世家22-高宗1-04-16-1217

奉迁玄化寺安显康三宗神御于崇敎寺。
#高丽史22卷-世家22-高宗1-04-17-1217

庚寅命将军申宣胄奇允伟崔俊文等各帅其军备丹兵于崇仁弘仁二门外。 丹兵至白领驿。
#高丽史22卷-世家22-高宗1-04-18-1217

盗发纯陵。
#高丽史22卷-世家22-高宗1-04-19-1217

癸巳幸干圣寺命将军崔孝文金阳与申宣胄等合兵备御丙申宣胄等五将军不战奔还。
#高丽史22卷-世家22-高宗1-04-20-1217

丁酉幸妙通寺。
#高丽史22卷-世家22-高宗1-04-21-1217

夏四月己酉移御*竹反宫{竹坂宫}乃忠献所营也。 时术士云: "松山王气将尽宜御别宫以禳之。" 从之。
#高丽史22卷-世家22-高宗1-04-22-1217

庚戌丹兵五千余人至金郊驿。
#高丽史22卷-世家22-高宗1-04-23-1217

壬子亲设无能胜道场于宣庆殿。
#高丽史22卷-世家22-高宗1-04-24-1217

戊午更阅五军以上将军吴应夫为中军兵马使上将军崔元世为前军兵马使借将军贡天源为左军兵马使借将军吴仁永为右军兵马使上将军柳敦植为后军兵马使各率师出崇仁门以御之。
#高丽史22卷-世家22-高宗1-04-25-1217

己未金万奴兵来破大夫营。
#高丽史22卷-世家22-高宗1-04-26-1217

辛酉奉迁九室神主于工部厅诸陵神主于考功厅。
#高丽史22卷-世家22-高宗1-04-27-1217

戊辰金兵九十余人渡鸭绿江入义州。 分道将军丁公寿出兵御之有虎头金牌官人弃兵　曰: "我元帅*于哥下也夜与黄旗子军战不克来奔愿将军活我。"
#高丽史22卷-世家22-高宗1-04-28-1217

癸酉幸贤圣寺设文豆娄道场。
#高丽史22卷-世家22-高宗1-04-29-1217

五月庚辰丹兵陷东州。
#高丽史22卷-世家22-高宗1-04-30-1217

罢吴应夫以前军兵马使崔元世代之上将军金就砺为前军兵马使。
#高丽史22卷-世家22-高宗1-04-31-1217

壬午丹兵数十骑寇城东籍田里。
#高丽史22卷-世家22-高宗1-04-32-1217

癸未丹兵掠桃源驿吏得其文牒略曰: "两国相战徒杀无辜之民宜遣信实大臣奉表归款。"
#高丽史22卷-世家22-高宗1-04-33-1217

甲申以大将军池允深为扬广忠淸道防御使率道内兵及僧军以御丹贼。
#高丽史22卷-世家22-高宗1-04-34-1217

乙酉幸王轮寺设神众道场。
#高丽史22卷-世家22-高宗1-04-35-1217

癸巳丹兵入原州州人力战却之丹兵退屯于横川。
#高丽史22卷-世家22-高宗1-04-36-1217

乙未以中军兵马使崔元世为兵部尙书鹰扬军上将军; 后军兵马使柳敦植为监门卫上将军; 左军兵马使贡天源降为大卿; 以郑有麟代之。
#高丽史22卷-世家22-高宗1-04-37-1217

丁酉幸妙通寺设摩利支天道场以禳丹兵。
#高丽史22卷-世家22-高宗1-04-38-1217

遣内侍赍诏往慰军中各赐衣一领银甁二口。
#高丽史22卷-世家22-高宗1-04-39-1217

己亥丹兵陷原州。
#高丽史22卷-世家22-高宗1-04-40-1217

六月丁未朔王如奉恩寺。
#高丽史22卷-世家22-高宗1-04-41-1217

甲寅遣刑部郞中金周鼎安抚西京。
#高丽史22卷-世家22-高宗1-04-42-1217

丙辰幸王轮寺。
#高丽史22卷-世家22-高宗1-04-43-1217

壬戌幸法王寺。
#高丽史22卷-世家22-高宗1-04-44-1217

甲戌幸外帝释院。
#高丽史22卷-世家22-高宗1-04-45-1217

淸塞鎭执丹人王侯烈来寻斩之。
#高丽史22卷-世家22-高宗1-04-46-1217

秋七月丙子朔日食。
#高丽史22卷-世家22-高宗1-04-47-1217

丁丑西北面兵马使奏: "契丹二百余人寇淸塞鎭判官周孝严京将韩貂出战擒男女二人马十匹铁甲朱记银牌等物。" 王以孝严为兴王都监判官貂为郞将。
#高丽史22卷-世家22-高宗1-04-48-1217

以前枢密院使赵　为西北面兵马使。
#高丽史22卷-世家22-高宗1-04-49-1217

庚辰崔元世金就砺追丹兵于忠原二州*闲战于麦谷追至朴达岘大败之贼踰大关岭而遁。
#高丽史22卷-世家22-高宗1-04-50-1217

辛巳设消灾道场于宣庆殿。
#高丽史22卷-世家22-高宗1-04-51-1217

戊子复以赵　为枢密院使吏部尙书上将军翰林学士承旨。
#高丽史22卷-世家22-高宗1-04-52-1217

癸巳幸王轮寺。
#高丽史22卷-世家22-高宗1-04-53-1217

丙申王改名　。
#高丽史22卷-世家22-高宗1-04-54-1217

癸卯加发兵马使任辅病以大将军奇允伟代之。
#高丽史22卷-世家22-高宗1-04-55-1217

甲辰幸佛恩寺。
#高丽史22卷-世家22-高宗1-04-56-1217

八月丙午朔奉迁崇敎寺康宗神御于王轮寺。
#高丽史22卷-世家22-高宗1-04-57-1217

复史馆宣饭先是某王欲见史臣记事潜至史馆直馆预知匿不现。 王怒曰: "直馆不直宿停赐食。" 至是崔忠献奏云: "禁内官皆赐食唯史馆独无未合于理。" 命复之。
#高丽史22卷-世家22-高宗1-04-58-1217

戊申赦死罪十五人配岛。
#高丽史22卷-世家22-高宗1-04-59-1217

壬子交州防护兵马使吴寿祺与丹兵战败绩。
#高丽史22卷-世家22-高宗1-04-60-1217

癸亥崔忠献奏: "后军兵马使柳敦植遇贼逗留不战请罢敦植及军内诸将军职终身不　。" 王从之。 以敦植忠献外甥赦之。
#高丽史22卷-世家22-高宗1-04-61-1217

庚午还御本阙。
#高丽史22卷-世家22-高宗1-04-62-1217

九月辛巳西北面兵马使报: "女眞黄旗子军自婆速府渡鸭绿江来屯古义州城。"
#高丽史22卷-世家22-高宗1-04-63-1217

辛卯震丽正宫。
#高丽史22卷-世家22-高宗1-04-64-1217

甲午幸王轮寺。
#高丽史22卷-世家22-高宗1-04-65-1217

丁酉丹兵入义静麟三州及宁德城之界。
#高丽史22卷-世家22-高宗1-04-66-1217

戊戌亲设消灾道场于宣庆殿。
#高丽史22卷-世家22-高宗1-04-67-1217

丹兵移谍请粮。
#高丽史22卷-世家22-高宗1-04-68-1217

辛丑以吴寿祺为东北面兵马使。
#高丽史22卷-世家22-高宗1-04-69-1217

冬十月乙巳朔亲设佛顶道场于修文殿。
#高丽史22卷-世家22-高宗1-04-70-1217

庚戌幸普济寺。
#高丽史22卷-世家22-高宗1-04-71-1217

癸丑幸妙通寺。
#高丽史22卷-世家22-高宗1-04-72-1217

丁巳幸干圣寺。
#高丽史22卷-世家22-高宗1-04-73-1217

庚申赵　与黄旗子军战于麟州大败之。
#高丽史22卷-世家22-高宗1-04-74-1217

丙寅亲设无能胜道场于宣庆殿。
#高丽史22卷-世家22-高宗1-04-75-1217

遣使于安东庆州晋陜州尙州灵岩罗州全州*扬广州{杨广州}淸州忠州等十道督诸州土贡又军士有因取冬衣请告归乡久不番上者督令赴京。
#高丽史22卷-世家22-高宗1-04-76-1217

十一月丙子丹兵复聚寇高州和州以上将军文汉卿为中军兵马使大将军柳敦植为后军兵马使大将军奇允伟为加发兵马使御之。
#高丽史22卷-世家22-高宗1-04-77-1217

丙申丹兵陷宁仁鎭。
#高丽史22卷-世家22-高宗1-04-78-1217

己亥陷长平鎭。
#高丽史22卷-世家22-高宗1-04-79-1217

庚子朔州分道将军白胤诱引丹兵二十余人飮之酒乘其醉尽歼。
#高丽史22卷-世家22-高宗1-04-80-1217

壬寅以文汉卿为中军兵马使; 贡天源为左军兵马使; 李茂功为右军兵马使。
#高丽史22卷-世家22-高宗1-04-81-1217

丹兵陷豫州。
#高丽史22卷-世家22-高宗1-04-82-1217

十二月丁未崔忠献信术人李知识之言坏干元寺以禳北兵。
#高丽史22卷-世家22-高宗1-04-83-1217

移成宗神御于开国寺。
#高丽史22卷-世家22-高宗1-04-84-1217

戊申设消灾道场于宣庆殿五日。
#高丽史22卷-世家22-高宗1-04-85-1217

庚戌始营新阙于白岳从知识之言也。
#高丽史22卷-世家22-高宗1-04-86-1217

庚申亲设四天王道场于宣庆殿。
#高丽史22卷-世家22-高宗1-04-87-1217

壬戌幸贤圣寺。 设文豆娄道场。
#高丽史22卷-世家22-高宗1-04-88-1217

戊辰宣州防戌将军赵敦朴　等弃城而还流于岛。
#高丽史22卷-世家22-高宗1-04-89-1217

壬申移御贤圣寺盖信术者之说欲以延基也。
#高丽史22卷-世家22-高宗1-05-01-1218

○(戊寅)五年夏四月乙卯纳熙宗女为妃。
#高丽史22卷-世家22-高宗1-05-02-1218

