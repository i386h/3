<!-- { "loadSidebar": true } -->
夏四月壬戌遣上将军赵叔昌侍御史薛愼如蒙古上表称臣献罗绢绫紬各十匹诸般金银酒器　　　扇等物仍致书撒礼塔赠金银器皿匹*　{段}獭皮　扇　　以至麾下十六官亦有差其书曰: "前次所输进皇帝物件内水獭皮一千领好底与来事我国于遮个物前此未尝有捕捉者自贵国征求以后始以百计捕之亦未能多得故每次所输贡赋艰于准备今所需索其数过多求之又难似未堪应副然旁搜四遐月集日储犹未得盈数粗以九百七十七领输进惟冀照悉又称: '国王诸王公主郡主大官人童男五百个童女五百个*　{须}管送来'事如前书所载我国之法虽上之为君者唯配得一个嫡室更无　妾故王族之枝叶例未繁茂又以国之　小故臣僚之在列者亦未之师师而所娶不过一妻则所产或无或有有或不多人耳。 若皆发遣上国则谁其承袭王位及朝廷有司之职以奉事大国耶  若贵国抚存弊邑使通好万世请　省偏方　土所不得堪如此事*　{段}以示字小扶弱之义幸甚幸甚又称: '诸般工匠遣送'事我国工匠自昔欠少又因饥馑疾疫亦多物故加以贵国兵马经由大小城堡罹害被驱者不少自此耗散而莫有地着专业者故节次不得押遣应命　刺绣妇人本来无有此皆以实告之伏惟谅情哀察又于赵兵马处所嘱当义州民户检会物色事已曾行下其界兵马委令根究则告以城守与民户等乘　逃闪因风没溺故便不得显验请照悉之。 其余文字内所及一一承　又贵国还兵次所留下瘠马每处搜集凡十五疋卽令收管牧养今此行李幷分去奉呈。"
#高丽史23卷-世家23-高宗2-19-22-1232

五月丁亥以旱再雩。
#高丽史23卷-世家23-高宗2-19-23-1232

辛丑赐文振等及第。
#高丽史23卷-世家23-高宗2-19-24-1232

宰枢会宣庆殿议御蒙古。
#高丽史23卷-世家23-高宗2-19-25-1232

癸卯四品以上又会议皆曰: "城守拒敌。" 唯宰枢郑亩太集成等曰: "宜徙都避乱。"
#高丽史23卷-世家23-高宗2-19-26-1232

己酉北界龙冈宣州蒙古达鲁花赤四人来。
#高丽史23卷-世家23-高宗2-19-27-1232

六月庚戌朔王妃王氏薨。
#高丽史23卷-世家23-高宗2-19-28-1232

丁巳崔瑀遣人迎前王于紫燕岛。
#高丽史23卷-世家23-高宗2-19-29-1232

辛酉葬王后。
#高丽史23卷-世家23-高宗2-19-30-1232

甲子校尉宋得昌自池义深行李逃来云: "义深到撒礼塔所撒礼塔怒曰'前送文牒内事件何不办来 ' 执送义深于帝所余皆拘囚。"
#高丽史23卷-世家23-高宗2-19-31-1232

乙丑崔瑀胁王迁都江华。
#高丽史23卷-世家23-高宗2-19-32-1232

丙寅瑀发二领军始营宫阙于江华。
#高丽史23卷-世家23-高宗2-19-33-1232

秋七月庚辰朔蒙古使九人来王迎诏于宣义门外留四日而还。
#高丽史23卷-世家23-高宗2-19-34-1232

命知门下省事金仲龟知枢密院事金仁镜为王京留守兵马使以八领军鎭守。
#高丽史23卷-世家23-高宗2-19-35-1232

壬午安南判官郭得星招抚白岳等处贼魁二十余人来投。
#高丽史23卷-世家23-高宗2-19-36-1232

遣内侍尹复昌往北界诸城夺达鲁花赤弓矢复昌到宣州达鲁花赤射杀之。
#高丽史23卷-世家23-高宗2-19-37-1232

乙酉王发开京次于升天府。
#高丽史23卷-世家23-高宗2-19-38-1232

丙戌入御江华客馆。
#高丽史23卷-世家23-高宗2-19-39-1232

八月己酉朔西京巡抚使大将军闵曦与司录崔滋温密使将校等谋杀达鲁花赤西京人闻之曰: "如是则我京必如平州为蒙兵所灭。" 遂叛。 壬戌执崔滋温囚之留守崔林寿及判官分台御史六曹员等皆逃窜于楮岛。
#高丽史23卷-世家23-高宗2-19-40-1232

丙子　知政事兪升旦卒。
#高丽史23卷-世家23-高宗2-19-41-1232

九月*　蒙古官人书曰: "伏蒙幕府远涉千里辱临弊境首贻诲音欣感欣感但所诘数*　{段}事实非我国本意深以此为恐敢布腹心惟冀大度矜之其所称: '　者巧言语说得我出去后却行返变了入海里住去不中的人宋立章许公才那两个来的说　走得来　每信那人言语呵返了也'事我国与上朝通好久矣顷有宋立章者来言上国将举大兵来征弊邑。 其言有不可不信者百姓闻之惊骇*　{　}气过半逃闪城邑为之几空盖雷霆一振天下同惊以是予亦不能无惧又虑些小遗民若一朝扫地皆逋则恐不得岁输贡赋以永事大国因与不多残口入　毒卑湿之地以求苟活耳宁有他心耶  皇天后土实监之矣又称: '达鲁花赤交死则死留下来如今　每拿缚者'事右达鲁花赤其在京邑者接遇甚谨略不　意大国岂不闻之耶  又于列城委令厚对其*闲容或有不如国敎者予亦不能一一知之惟上国明考焉其拿缚上朝使人无有是理后可凭勘知之又称: '　本心投拜出来迎我者本心不投拜军马出来与我　杀'者今闻大军布露原野虽大国不谕之其在小国礼当亲自迎　然弊邑之移于　深偏地本非上国所令而固不能无咎责故且恐且　未以时展谒耳。 其投拜之心一也岂有二哉  且小国虽愚暗旣知畏服大国之义其向仰有年矣岂于今日乃生叛逆之心耶  仰冀明鉴赦过字小抚存外藩实予之望也。"
#高丽史23卷-世家23-高宗2-19-42-1232

