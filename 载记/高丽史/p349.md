<!-- { "loadSidebar": true } -->
文宗三十七年七月辛酉王疾笃薨于重光殿殡于宣德殿。 是日顺宗卽位。 八月甲申葬文宗于景陵。 十月乙未王疾笃遗诏在外州鎭官吏止于本处举哀丧服以日易月薨于丧次。 是日殡于宣德殿丙申宣宗卽位。 戊戌王率百官成服诣宣德殿行祭。 十一月庚申王亲临启殡哭尽哀葬于成陵。 二年九月壬子王亲奠于顺宗魂殿。 九年九月壬午王太后李氏薨于西京归葬戴陵。 乙酉辽遣王鼎来贺生辰。 有司奏: "古典天子诸侯三年之丧旣葬释服心丧终制不与士大夫同礼。 今贺节使已至伏望以日易月二十七日后释服迎命。" 从之。 十年九月丁丑王诣仁睿太后返魂殿行小祥祭从晋制奉安神主于本殿。
#高丽史64卷-志18-礼6-凶礼-国恤-006

肃宗十年十月王还自西京丙寅至长平门外以疾薨于辇中到西华门发丧太子群臣哭踊奉入延英殿卽日移殡于宣德殿。 遗诏方鎭州牧止于本处举哀服丧之制以日易月。 是日睿宗卽位甲申葬于英陵。 元年三月乙卯王诣肃宗虞宫。 七年七月己巳王太后柳氏薨殡于大内八月丙申葬于崇陵。 王祖送于阙庭。 十七年四月王疾革丙申遗诏丧服以日易月方鎭州牧止于本处举哀成服三日而除遂薨殡于宣政殿。 仁宗卽位朝夕奠殡哭踊尽哀甲寅葬于裕陵。 七月己卯虞八月壬寅虞十月癸卯虞十二月朔丙戌虞。 元年四月癸巳小祥己酉虞十月乙酉虞。 二年四月甲戌　于太庙。 二十四年二月王疾大渐丁卯遗诏丧服以日易月薨于保和殿是日毅宗卽位三月甲戌王及百官国人成服甲申葬于长陵癸巳王以下释服丙戌虞。 二年二月丁巳大祥。
#高丽史64卷-志18-礼6-凶礼-国恤-007

明宗三年十月庚申李义旼弑毅宗于　林五年五月丙申发毅宗丧百官玄冠素服三日壬寅葬于禧陵。 十三年十一月癸未王太后任氏薨殡于义昌宫旁私第王朝夕哭临。 闰月甲寅葬于纯陵王导　车自义昌宫步至弥勒寺释服。 十四年二月壬戌卒哭。 礼官奏: "按仁睿太后丧制一依文庙故事卒哭之后上及群臣应带红　者皆服　带今太后之丧亦依此制。" 中书省驳议: "王后丧制不宜与国王同。" 王曰: "人子之于父母其心一也岂可重父而轻母哉  卒哭之后朕虽许卿等带红而卿等宜引礼固辞　祥期之内朕常带　而卿等独带红耶 " 夏四月壬申燃灯翼日大会观乐燃灯上元事也以国恤权停至是行之唯禁揷花诸伎。 五月甲午金祭奠使太府监完颜*辜来。 初至西郊亭接伴使大将军张博仁舞蹈行问上礼*辜以国恤舞蹈讥之曰: "何失礼也!" 博仁犹不悟。 丁巳王宴金使使不入曰: "今日之事是谓花宴　王旣起复礼宜从吉结彩棚奏乐揷花可也不则不受享礼。" 王使人*　曰: "虽受起复练祥未　可从吉礼乎 " 金使怒不赴宴。 六月戊辰宴金使竟不结棚揷花奏乐。 八月王以嬖妾死久不御肉人讥之曰: "丁母后丧未五旬而复常膳今反乃尔何失礼之甚也。" 十一月甲午虞己亥设八关会王观乐于球庭。 以太后祥月除贺礼及舞蹈工人庭舞歌曲。 初礼官奏: "仲冬乃王太后忌日请于孟冬行八关礼。" 王以问相府　知政事文克谦曰: "太祖始设八关盖为神*祗{祇}也后世嗣王不可以他事进退之。 　太祖祷于神明曰: '愿世世仲冬无令有国忌若不幸有忌则疑国祚将艾也。' 故自统合以来仲冬无国忌今有之是国之灾也而又以孟冬设八关固非太祖意礼官所奏不可许。" 从之翼日大会王又观乐于球庭。 十五年八月壬申行八虞祭。 十六年正月丙午附于太庙。
#高丽史64卷-志18-礼6-凶礼-国恤-008

神宗五年十一月戊午明宗薨于昌乐宫宰枢及常　官以上　带诣阙陈慰宗室百官及士庶人玄冠素服三日唯葬礼都监服至葬日。 己巳金遣户部侍郞李仲元来贺生辰。 十二月朔辛未王受诏于大观殿先遣左承宣于承庆谓金使曰: "前王在殡迎诏及宴不敢举乐。" 金使曰: "迎天子之命岂可以私丧彻乐乎 " 遂用之。 丙辰宴金使先遣人告曰: "前王在殡未敢宴于正殿。" 金使不听再告乃许之。 闰月壬寅葬明宗于智陵。 王初欲葬以王礼崔忠献坚执不可降从其妃景顺王后葬仪*闲用仁庙葬礼。 时太子斥在江华未得襄事国人哀之。 七年正月己巳王背疽御千龄殿诏太子嗣位是为熙宗。 丁丑薨戊寅殡于靖安宫崔忠献会宰枢于其第议减礼司所奏服丧二十六日为十四日。 二月庚申葬于阳陵。 二年二月己未　于太庙。
#高丽史64卷-志18-礼6-凶礼-国恤-009

康宗二年八月王不豫丁丑遗诏易月之服三日而除薨于寿昌宫戊寅高宗卽位九月丙寅葬于厚陵。 十九年六月朔庚戌王妃王氏薨百官玄冠素服三日辛酉葬王后。 四十六年六月壬寅王薨于柳璥第遗诏太子嗣位太子奉使未还*闲太孙监国。 易月之服三日而除。 太子卽元宗。 七月乙卯有事于太庙以国恤除牲牢乐悬。 九月丙辰蒙使加大只大等来太孙传令旨曰: "大朝使来不可以凶服迎当服　　以迎其留使外馆以待终制。" 己未葬高宗于洪陵太孙释服。 元宗在元闻讣服丧三日而除。 元年二月己酉燃灯太孙如奉恩寺除黄红伞水精钺　驾前仪仗及引驾其它诸王宰枢两班士卒侍卫如常仪。 入康安殿与诸王分坐东西看乐。 许诸王宰枢文武两班服吉服红　。 三月甲申元宗还戊子卽位。 六月丙寅小祥。 十五年六月王不豫癸亥遗诏易月之服三日而除藩鎭州县毋得越疆奉遵朝廷哀制至于科举昏姻一切如旧薨于堤上宫。 八月戊辰渖王至自元诣堤上宫谒殡殿。 己巳王幸本阙服黄袍卽位于康安殿是谓忠烈王。 九月壬午王诣殡殿始服斩衰麻　率群臣哭。 乙酉葬于韶陵王释丧服。 元年十一月乙未王行七虞祭于魂殿。 二年六月乙丑　于景灵殿。 七月乙未　于太庙。 二十三年五月壬午安平公主薨于贤圣寺殡于寿宁宫令国中士庶素衣白帽至葬。 八月丙午世子成服己未葬于高陵。 三十四年五月王不豫七月己巳薨于神孝寺是夜殡于淑妃金氏第。 八月壬子沈阳王自元来奔丧诣殡殿入哭设奠百官以玄冠素服侍立。 甲寅沈阳王服紫袍诣景灵殿告嗣位遂至寿宁宫卽位是为忠宣王。 九月辛卯王祭殡殿癸巳祭殡殿乙未王祭殡殿。 大*　{敛}三临尽哀。 百官皆缟素停朝市。 十月丁酉葬于庆陵诸司设奠道次祖送梓宫。 初发王衰麻　手擎香炉步至十川桥乃乘肩舆至山陵。 葬讫率百官大临侍魂舆而返安于灵眞殿。 二年九月丁丑　于寝园摄太尉大宁君崔有　前一日诣灵眞殿斋宿其日早行告事由祭。 摄司徒政丞柳淸臣典仪判事李之　与诸享官受祝版径诣寝园百官具仪卫会灵眞殿门外　立。 奉木主出安于辂密直二人坐于前摄上护军二人坐于后内侍常　二人又坐其后。 百官前后导从至寝园大尉司徒及典仪判事先入庭分立左右右上诸享官及侍臣入庭分立奉主去辂就舆乐作及门乐止。 斋郞奉主置拜位摄侍中俯伏致告讫奉主复乘舆堂上执礼官引入正室先见太祖次见惠显二祖次见仁明二祖讫奉安于位堂下。 乐作太尉洗爵初献司徒亚献典仪终献其礼实王之所制也。
#高丽史64卷-志18-礼6-凶礼-国恤-010

忠肃王二年十一月　国大长公主在元不豫十二月甲午薨。 庚子柩东还。 仁宗皇帝命中书省御史台百官奠于道。 三年二月丙子公主丧至百官玄冠素服迎于郊殡于永安宫庚寅葬公主。 十二年五月辛酉太尉王[卽忠宣王。]薨于燕邸甲戌讣至遣三司使尹莘杰万户姜融迎梓宫于平壤。 七月癸酉梓宫至百官玄冠素服郊迎殡于淑妃宫十一月甲寅葬于德陵。 十七年六月丁未　于寝园。
#高丽史64卷-志18-礼6-凶礼-国恤-011

忠惠王后五年正月王在元丙子薨于岳阳县闰二月己巳讣至停朝市三日。 六月癸酉梓宫至八月庚申葬于永陵。 忠穆王二年正月丁未奉安木主于魂殿五月乙酉　于太庙。
#高丽史64卷-志18-礼6-凶礼-国恤-012

恭愍王元年三月辛亥忠定王遇　薨于江华。 七月癸酉葬于聪陵诸司一员服斩衰奉安神御于宣明殿。 辛禑元年四月己酉　于太庙。  恭愍王十四年二月甲辰徽懿公主薨辍朝三日百官玄冠素服置殡殿国葬造墓都监及山所灵饭法威仪丧　　车祭器丧服返魂服玩小造棺椁墓室铺陈眞影等十三色以供丧事又命诸司设奠。 四月壬辰葬于正陵百官玄冠素服送至陵及返魂改吉服从还。 王手写公主眞日夜对食悲泣三年不御肉膳。 二十三年九月甲申洪伦等弑王丙戌殡于宝房。 辛禑与宰枢发丧举哀十月庚申葬于玄陵。 百官皆丧服秉烛导　车前行诸司设奠道次。 禑以丧服出演福寺西街迎拜肩舆前导至宣义门外拜送平笠白衣乘马而还百官至山陵葬讫以吉服返魂于宝源库。
#高丽史64卷-志18-礼6-凶礼-国恤-013

辛禑元年三月甲戌贞顺淑仪公主薨百官玄冠素服辍朝市。 四月甲辰葬于顷陵百官又玄冠素服送至山陵公服侍魂舆而返安于魂殿。
#高丽史64卷-志18-礼6-凶礼-陈慰仪-000

陈慰仪。
#高丽史64卷-志18-礼6-凶礼-陈慰仪-001

○其日百官　　　阁门先立殿门外东边*祇{祗}候分引两班中心为头异位重行北向立定侍臣随品交立。 *祇{祗}候引宰臣就褥位舍人喝: "宰臣两班再拜!" 阁使出行诣宰臣右立宰臣搢笏　进表。 阁使揖搢笏奉表抽笏奉表。 入门揖落笏　进一拜　搢笏呈表于　上膝退面拜　退出门外揖就位揖云奉宣: "卿等所慰已知。" 舍人喝: "皆再拜!" *祇{祗}候引宰臣出。 次引两班出讫阁门横行再拜行头进步复位拜揖退。
#高丽史64卷-志18-礼6-凶礼-　太庙仪-000

　太庙仪
#高丽史64卷-志18-礼6-凶礼-　太庙仪-001

