<!-- { "loadSidebar": true } -->
#高丽史34卷-世家34-忠肃王1-06-15-1319

乙未王猎于龙泉寺之野。
#高丽史34卷-世家34-忠肃王1-06-16-1319

丁未幸寿康宫遂　于铁原至孤石亭留诗一絶。
#高丽史34卷-世家34-忠肃王1-06-17-1319

壬子王　于德水县王怒海靑及内廐马之毙命焚城隍神祠。
#高丽史34卷-世家34-忠肃王1-06-18-1319

闰月己巳评理致仕吴良遇卒。
#高丽史34卷-世家34-忠肃王1-06-19-1319

九月癸未夜王微行遇人行路杖之几死。
#高丽史34卷-世家34-忠肃王1-06-20-1319

丁亥覆收州县事审官人民土田民二千三百六十户奴婢一百三十七口田一万九千七百九十八结赐田一千二百二十七结位田三百十五结。
#高丽史34卷-世家34-忠肃王1-06-21-1319

戊子王以公主不豫数移御寺观及私第。
#高丽史34卷-世家34-忠肃王1-06-22-1319

癸巳保安君申珩卒。
#高丽史34卷-世家34-忠肃王1-06-23-1319

丁未公主薨殡于延庆宫。
#高丽史34卷-世家34-忠肃王1-06-24-1319

移御内愿堂自是屡移寺院。
#高丽史34卷-世家34-忠肃王1-06-25-1319

遣元尹任子松如元告丧郞将李麟起告讣于营王。
#高丽史34卷-世家34-忠肃王1-06-26-1319

辛亥口传李敞为堂后官口传授职自此始。
#高丽史34卷-世家34-忠肃王1-06-27-1319

冬十月己未佥议赞成事致仕崔毗一卒。
#高丽史34卷-世家34-忠肃王1-06-28-1319

壬戌移御沙岘宫。
#高丽史34卷-世家34-忠肃王1-06-29-1319

戊寅放轻系。
#高丽史34卷-世家34-忠肃王1-06-30-1319

十一月丁亥营王遣使来吊公主丧。
#高丽史34卷-世家34-忠肃王1-06-31-1319

乙未停八关会。
#高丽史34卷-世家34-忠肃王1-06-32-1319

戊戌移御永安宫。
#高丽史34卷-世家34-忠肃王1-06-33-1319

十二月癸丑元以授册皇太子遣徽政院使失烈门来颁诏。
#高丽史34卷-世家34-忠肃王1-06-34-1319

己未元皇太后遣中使于侁不花来吊公主丧。
#高丽史34卷-世家34-忠肃王1-06-35-1319

丙子元遣使赐王海靑。
世家卷第三十四。

#高丽史35卷-世家35-00-00-00-0000

世家卷第三十五。 高丽史三十五。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史35卷-世家35-忠肃王2-00-00-0000

忠肃王二。
#高丽史35卷-世家35-忠肃王2-07-01-1320

○(庚申)七年春正月辛巳朔元来告日当食停贺正礼百官素服以待不食。 癸未乃行贺礼。
#高丽史35卷-世家35-忠肃王2-07-02-1320

辛卯遣摠部典书尹硕如元贺千秋节。
#高丽史35卷-世家35-忠肃王2-07-03-1320

丁未遣吉昌君权准如元贺圣节。
#高丽史35卷-世家35-忠肃王2-07-04-1320

二月庚申葬靖和公主。
#高丽史35卷-世家35-忠肃王2-07-05-1320

甲子停燃灯。
#高丽史35卷-世家35-忠肃王2-07-06-1320

丙寅郞将玉纯自元来报帝崩皇太子卽位是为英宗。 百官会哭于紫门。
#高丽史35卷-世家35-忠肃王2-07-07-1320

戊辰遣检校评理秦良弼如元陈慰。
#高丽史35卷-世家35-忠肃王2-07-08-1320

甲戌王微行猎于郊。
#高丽史35卷-世家35-忠肃王2-07-09-1320

戊寅移御上洛君金恂第。
#高丽史35卷-世家35-忠肃王2-07-10-1320

三月甲申上王承皇太后懿旨命刷宦者伯颜秃古思等六人所夺土田臧获归其本主。
#高丽史35卷-世家35-忠肃王2-07-11-1320

庚寅遣评理金怡如元贺登极。
#高丽史35卷-世家35-忠肃王2-07-12-1320

夏四月辛亥雩。
#高丽史35卷-世家35-忠肃王2-07-13-1320

乙卯雨。
#高丽史35卷-世家35-忠肃王2-07-14-1320

丁巳以权溥为佥议政丞; 金利用为赞成事; 赵云卿李光逢为评理。
#高丽史35卷-世家35-忠肃王2-07-15-1320

戊午元帝以卽位诏天下遣礼部郞中忽刺出来颁诏。
#高丽史35卷-世家35-忠肃王2-07-16-1320

庚申宴元使王醉杖密直副使尹莘杰。
#高丽史35卷-世家35-忠肃王2-07-17-1320

甲子宴元使王作诗侍臣和进。 连夜宴飮耽乐无度赐妓缠头无　由是府库虚竭。
#高丽史35卷-世家35-忠肃王2-07-18-1320

五月己卯王潜与左右打球于禅兴寺前。
#高丽史35卷-世家35-忠肃王2-07-19-1320

癸未幸旻天寺命密直使元忠打球观之。
#高丽史35卷-世家35-忠肃王2-07-20-1320

六月己巳遣丹阳大君　如元贺登极。
#高丽史35卷-世家35-忠肃王2-07-21-1320

辛未遣大护军尹吉甫如元献　。
#高丽史35卷-世家35-忠肃王2-07-22-1320

壬申夜幸莲花寺诸司供膳不备翼日又猎。
#高丽史35卷-世家35-忠肃王2-07-23-1320

甲戌虑囚。
#高丽史35卷-世家35-忠肃王2-07-24-1320

秋七月以蔡洪哲为重大匡平康君; 崔诚之判民部; 金怡赵延寿　为赞成事; 元忠为评理; 金元祥为三司使; 尹莘杰柳墩　为密直使; 尹奕张瑄检校评理; 李齐贤知密直司事; 郑允兴为密直副使; 曹　为选部典书。
#高丽史35卷-世家35-忠肃王2-07-25-1320

癸巳元以尊皇太后为太皇太后诏天下遣别里哥不花来颁诏。
#高丽史35卷-世家35-忠肃王2-07-26-1320

丙午遣赞成金怡如元问上王起居。
#高丽史35卷-世家35-忠肃王2-07-27-1320

八月庚戌帝遣使来求童女五十三火者二十三。
#高丽史35卷-世家35-忠肃王2-07-28-1320

癸丑移御于德妃宫。
#高丽史35卷-世家35-忠肃王2-07-29-1320

明顺妃卒。
#高丽史35卷-世家35-忠肃王2-07-30-1320

癸酉夜王微行　于近郊。
#高丽史35卷-世家35-忠肃王2-07-31-1320

九月戊寅塑文宣王像王出银甁三十以助其费宰枢皆出币助之。
#高丽史35卷-世家35-忠肃王2-07-32-1320

癸未赐崔龙甲等及第。 李齐贤朴孝修所取也王嘉孝修淸白赐银甁五十米百石令办学士宴。
#高丽史35卷-世家35-忠肃王2-07-33-1320

丁亥幸平州温井戊戌夜还宫。 百官迎谒中门判官赵文瑾喝于驾前马惊王怒命执之百官皆走自后微行见人则辄令欧之。
#高丽史35卷-世家35-忠肃王2-07-34-1320

庚子虑囚。
#高丽史35卷-世家35-忠肃王2-07-35-1320

癸卯辽阳人来献鹰犬马。
#高丽史35卷-世家35-忠肃王2-07-36-1320

冬十月丁巳遣丹阳府注簿安轴长兴库使崔瀣司宪*　{纠}正李衍宗应举于元。
#高丽史35卷-世家35-忠肃王2-07-37-1320

十一月丁丑以金利用都佥议政丞; 吴潜为赞成事; 尹硕为密直副使。
#高丽史35卷-世家35-忠肃王2-07-38-1320

癸未遣吉昌君权准如元贺正。
#高丽史35卷-世家35-忠肃王2-07-39-1320

壬辰遣大护军郑绩如元献童女。
#高丽史35卷-世家35-忠肃王2-07-40-1320

甲辰遣尹硕郭惟坚问上王起居。
#高丽史35卷-世家35-忠肃王2-07-41-1320

葬贞信府主。
#高丽史35卷-世家35-忠肃王2-07-42-1320

十二月戊申帝以学佛经为名流上王于吐蕃撒思结之地。 去京师万五千里。 随从宰相崔诚之等皆逃匿不见唯直宝文阁朴仁干前大护军张元祉等从至流所。
#高丽史35卷-世家35-忠肃王2-07-43-1320

遣政丞金利用如元进方物。
#高丽史35卷-世家35-忠肃王2-07-44-1320

庚戌遣张沆尹莘系献盘缠于上王。
#高丽史35卷-世家35-忠肃王2-07-45-1320

壬子以韩渥为选部典书; 全英甫为密直副使。
#高丽史35卷-世家35-忠肃王2-07-46-1320

乙卯百官上书中书省讼上王之寃。
#高丽史35卷-世家35-忠肃王2-07-47-1320

戊午王大集僧徒于旻天寺为上王祈祷。
#高丽史35卷-世家35-忠肃王2-07-48-1320

乙丑虑囚。
#高丽史35卷-世家35-忠肃王2-07-49-1320

戊辰以许富为选部典书; 李宜风为摠部典书; 安珪为代言。
#高丽史35卷-世家35-忠肃王2-07-50-1320

辛未复置政房以代言安珪掌铨注右常侍林仲沇议郞曹光汉应敎韩宗愈等　之。
#高丽史35卷-世家35-忠肃王2-07-51-1320

癸酉宁王送羊一百头。
#高丽史35卷-世家35-忠肃王2-08-01-1321

○(辛酉)八年春正月庚辰元以改元至治遣使颁诏。
#高丽史35卷-世家35-忠肃王2-08-02-1321

壬午遣内书舍人安钧索盘缠于庆尙道。
#高丽史35卷-世家35-忠肃王2-08-03-1321

癸未遣永阳君李瑚如元贺圣节。
#高丽史35卷-世家35-忠肃王2-08-04-1321

乙酉遣阳城君李　献童女。
#高丽史35卷-世家35-忠肃王2-08-05-1321

