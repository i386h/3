<!-- { "loadSidebar": true } -->
景升以功拜将军出为西北面兵马副使戍昌州西京留守赵位宠起兵分道将军朴存伟李彦功等为位宠所执时景升戍旋至香山洞通路驿遇西兵与战败之景升至抚州馆方昼食西兵千余人突至景升开馆门西兵争入景升射一人卽　地西兵败走。 景升谓士卒曰: "贼在前不可从旧路。" 乃由径夜行至一寺解鞍与僧问路僧指之景升日夜兼行八日而至京。 时元帅尹鳞瞻已出军王以景升为东路加发兵马副使景升率兵五千余人至孤山分军为三以左右翼急击西兵大破之斩首千余级至宜州位宠将金朴升列车城外御之景升选锐攻拔其城擒朴升斩之传首于京。 诸州鎭稍稍归附定长二州及宣德鎭欲投女眞景升遣人抚安之女眞千余人到定州门外欲乘危　掠景升谕解之女眞乃退。 景升至孟州西兵据险以拒与李义旼石麟等击破之斩四百级孟德二州兵　城走景升慰居民令按堵抚州坚拒不服云中兵又至为声援景升分兵击之云中兵退抚州遂降。 时行营兵马使及四摠管战不利还京西兵遮路景升迎击于大同江凡二十战皆捷西兵大败。
#高丽史100卷-列传13-杜景升-003

景升还至平州王遣知奏事李光挺郊迎劳问。 及至王曰: "卿以死许国使凶徒挫气功不细矣然大　尙存社稷之耻也卿其勉之。" 仍命为后军摠管使复遣之。 景升踰铁关从耀德云中路行所至风靡西兵入保涟州景升积土城外列大炮攻拔之又斩义州都领崔敬若及令猷令英等士卒入城争取货宝景升下令禁止之惟听取釜鼎于是西北诸城皆迎降遂移师攻西京连捷。 西人负固久不下军中以涟州釜鼎为　器人便之曰: "公之计远矣。"
#高丽史100卷-列传13-杜景升-004

西兵夜出犯阵烧营门景升令曰: "旣火矣救之何益 " 因取物投之火益炽明如昼兵不敢入。 景升恩信素着西人多出城投降者遂与鳞瞻破西京擒位宠杀之西京平余兵尙在复以景升为西北面兵马使鎭永淸。 北路处置使李景伯欲与议军事遣五百骑邀之西人设伏狙击于路骑兵皆没唯郞将高勇之等十余人走免景升已就途闻变驰还八城西人追不及执电吏杀之。 景伯与景升不　战数不利召景伯还以石麟代知西北路兵马事景升兼处置使。 金使将还西兵梗路不得过景升募士卒掩击杀之王嘉其功升上将军知御*吏{史}台事骤迁守*大尉　知政事判吏部事修国史掌铨注虽内宠莫敢挠之。
#高丽史100卷-列传13-杜景升-005

进平章事封三韩后壁上功臣　　工李光弼图形光弼曰: "　法生时　半像耳。" 景升怒使具体。 两府文武百官就第贺重房诸将宴贺酒　各执乐器景升歌守司空郑存实吹小管李义旼怒骂曰: "安有宰相自同伶人歌吹也 " 乃罢归景升目不知书时有一医题壁自称玉堂人有人嘲之曰: "战将今为修国*吏{史}不妨医作玉堂人。" 闻者齿冷景升与同列奏: "式目都监所藏判案国之龟镜部秩错乱渐难稽考宜加检讨誊写以藏。" 从之。 又奏: "祖代诸功臣赞定大业厥功卓然宜追加爵命以示不忘。" 王嘉其奏皆赠爵又为录*券各赐其后。
#高丽史100卷-列传13-杜景升-006

与义旼同拜门下侍中位在义旼上义旼在中书大　景升笑而不*　寻加中书令旧制三品以上每迁级例上让表降诏不允然后表谢上官景升独曰: "内不欲让而假人笔外为礼文吾不忍为也。" 王移御延庆宫讹言变生辇下扈驾百官皆狼狈四散景升独按　神色自若。 崔忠献谋废王勒兵市街托议事召景升景升女壻将军柳森栢疑之自刎死遂流景升于紫燕岛又流森栢父得义于南裔景升在岛忧愤呕血卒或云景升有金其奴欲盗密毒之。
#高丽史100卷-列传13-于学儒-000

于学儒。
#高丽史100卷-列传13-于学儒-001

○于学儒木州人父邦宰　力絶人官至右仆射学儒倜　有气　宿卫毅明两朝忠谨无他李高李义方等将作乱议主兵者皆曰: "在今舍于公复何人哉 " 遂诣其家谋之学儒曰: "公之志大矣然吾父常戒予曰: '武官见屈于文官久矣能无愤乎去之易如拉朽然文官见害祸及吾辈亦不旋踵汝宜愼之。' 吾父虽没言犹在耳死且不从。" 及二李得志谋害之学儒惧求娶义方　得免官至同知枢密院事卒。
#高丽史100卷-列传13-卢永淳-000

卢永淳。
#高丽史100卷-列传13-卢永淳-001

○卢永淳杞溪人毅宗朝入内侍为合门祗*侯{候}东北面兵马使及春州道按察使奏: "京畿伊川安峡东州平康东界永　宜州西海谷州之境寇盗横行请捕之。 王遣永淳及兵部郞中金庄等捕贼首异双员衣朴等诛之后拜承宣。 郑仲夫之乱扈从臣僚多遇害永淳本兵家子且与武臣相善故免官至平章事。 子孝敦荫补官历任中外累立战功事有利国知无不为熙宗四年以门下侍郞平章事卒年六十二谥懿贞。
#高丽史100卷-列传13-赵位宠-000

赵位宠。
#高丽史100卷-列传13-赵位宠-001

○赵位宠史失世系毅宗末以兵部尙书为西京留守郑仲夫李义方等弑毅宗立明宗。 明宗四年位宠起兵谋讨仲夫等遂檄召东北两界诸城兵曰: "侧闻上京重房议以北界诸城率多桀　欲讨之兵已大举岂可安坐自就诛戮宜各*　{纠}合士马速赴西京。" 于是　岭以北四十余城皆应之独延州闭城固守王遣平章事尹鳞瞻率三军击位宠又遣内侍礼部郞中崔均为东北路都指挥使谕诸城鳞瞻至　岭驿位宠遣兵急击大破之位宠先锋至京西义方击败之奔还至大同江收散卒复　城固守义方久屯城外位宠击却之义方兵获位宠子卿及将军禹为善斩之传首于京。
#高丽史100卷-列传13-赵位宠-002

明年位宠遣兵击耀德县时义方已伏诛王遣殿中监庾应圭给事中史正儒诏位宠曰: "朕因臣民推戴奄登大宝于今六年赖文武臣邻　辅获守丕基顷有贼臣专擅国政多行不义害及中外民怨兵起至于无知小民杀伤尤多朕甚哀痛其贼臣已从卿等表奏举义扫荡卿等又请降使宣谕嘉乃忠诚遣使宣谕体朕至意更励忠诚。" 位宠上表请降应圭还位宠悔之遣精骑追至洞仙驿不及不胜其愤斩其　吏而还寻遣左营郞将徐俊明上表贺诛义方王留俊明于法灵寺唯放校尉徐惟挺还。 上京兵围涟州数月涟州请救于位宠位宠遣将救之上京兵从*闲道击之斩千五百余级虏二百五十余人又掩击于莽园斩七百余级虏六十余人。 时毅宗犹未葬以位宠声言义方弑君不葬之罪乃发丧葬禧陵。 将军朴存威奉使在云中道每夸纳釜之事云中人应位宠遂斩存威。
#高丽史100卷-列传13-赵位宠-003

鳞瞻攻西京位宠食尽至　人尸时出挑战鳞瞻坚壁不出位宠遣金存心赵规如金奏义方放弑之罪存心中道杀规来泊礼安江王遣中使迎劳拜存心内侍阁门祗候其军将六十人职赏有差。 位宠闻之杀存心妻子位宠复遣徐彦等如金上表曰: "前王本非避让大将军郑仲夫郞将李义方弑之臣位宠请以　岭以西至鸭绿江四十余城内属请兵助援。" 金主执送彦等东京路都摠管府牒宁德城云: "西京留守赵位宠三次遣使九十六人赍告奏表文等事今勘得所遣人徐彦等状称大定十年八月前王游普贤寺大将军郑仲夫郞将李义方等执前王及子孙送海岛立前王弟翼阳公为王饰以因病让位上表大朝大定十三年仲夫等遣人杀前王及子孙官僚等大定十四年位宠上表请王诛仲夫等今年正月王下诏谕贼臣等已诛复有仲夫子筠杀义方等不告国王领兵三万余人攻西京相战至今未决胜否今年六月位宠与北界四十余城欲属大朝遣义州都领崔敬若等赍牒婆速路摠管府公文至义州关门为郑白臣等所杀又筠等军马遮路以此遣大使金存心赵规等各三十余人泛海来奏不知消息节次再遣彦等其欲属大朝及请兵问罪等事委是端的钦奉帝命位宠陈乞事则非大国所容将彦等付彼国施行其彦等衣甲诸物差官交割。"
#高丽史100卷-列传13-赵位宠-004

六年位宠使人诈为居士服请兵于西北州鎭至静州被执位宠与上京兵战佯败走上京兵逐至龙兴德部位宠回兵击之上京兵死者甚多。 麟州人康夫禄升郑臣等杀防守将军蔡允和王遣内侍祗候崔存往谕之未几夫等又杀义州分道将军尹光辅防御判官李彦升以应位宠位宠遣人署诸城酋豪官。 麟州都领中郞将洪德谋执位宠所遣人以拒夫等袖刃至德家欲害之德伏兵于门斩之鳞瞻攻西京通阳门后军摠管杜景升攻大同门破之城中大溃遂杀位宠函其首来献枭于市又执送位宠妻　。
#高丽史100卷-列传13-房瑞鸾-000

房瑞鸾。
#高丽史100卷-列传13-房瑞鸾-001

○房瑞鸾宣州乡贡进士赵位宠起兵西北诸城皆附瑞鸾谓其兄孝珍得龄曰: "位宠胁诱诸城土豪伪署官职令收兵赴西京吾曹亦与其中吾妇翁尹仲瞻以兵马判官在从兄鳞瞻麾下壻攻妇翁情所不忍　位宠所谋不轨终必自败兄宜熟计。" 孝珍等然之夜密诱州人曰: "位宠始以诛贼臣为名故诸城响应称兵向阙及至郊畿交锋辄败官军追击　尸相枕欲收余烬复谋旅拒气势已沮不可复振所恃者惟险固耳若王师一朝拔西京移军临之阖城必为*　粉且位宠之志不止讨贼若不改图恐为同恶流丑后世今欲率先倡义去逆　顺于诸君意何 " 州人皆诺有都领郞将义儒受位宠署为将军独不可孝珍狙射毙之卽遣人告义州义州人亦杀位宠所置将景绰等以应遣人赍首从*闲道飞报行营诸城闻之皆罢兵。 事闻王嘉之赐孝珍爵散员瑞鸾以同正属内侍得龄留本州岛为户长未几州人嫉孝珍独受爵遂杀得龄及其母。
#高丽史100卷-列传13-朴齐俭-000

朴齐俭。
#高丽史100卷-列传13-朴齐俭-001

