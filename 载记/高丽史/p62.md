<!-- { "loadSidebar": true } -->
丙戌诏曰: "是月以来亢旱尤甚盖由否德所致。 日夜焦劳省躬谢过祷佛祈神无不尽心然未蒙报应。 朕嗣位以后施为政敎多所乖戾天其或者谴告朕躬。 宜令两府近臣及台省谏官诸司知制诰各上封事直言时弊。"
#高丽史12卷-世家12-睿宗1-01-48-1106

丁亥诏曰: "去年十一月赦前所犯流以下罪法官有所追论者皆当除之。 　今旱气滋甚亦宜宽刑。 其内外狱囚流以下罪　原免。"
#高丽史12卷-世家12-睿宗1-01-49-1106

戊子祷雨于法云寺。
#高丽史12卷-世家12-睿宗1-01-50-1106

己丑御长宁殿命僧昙眞说禅祈雨。 时国家盛行街衢经行五部人民　此各于所在里行读行至阙西里。 适有雨王赐米帛更令行读。
#高丽史12卷-世家12-睿宗1-01-51-1106

秋七月庚寅朔设般若道场于会庆殿召王师德昌讲经祈雨。
#高丽史12卷-世家12-睿宗1-01-52-1106

辛卯大雩。
#高丽史12卷-世家12-睿宗1-01-53-1106

癸巳雨。
#高丽史12卷-世家12-睿宗1-01-54-1106

乙未御长龄殿讲华严经。
#高丽史12卷-世家12-睿宗1-01-55-1106

丁酉祈雨于诸神庙。
#高丽史12卷-世家12-睿宗1-01-56-1106

己亥王率两府台省两制及三品官亲祀昊天上帝于会庆殿配以太祖祷雨。
#高丽史12卷-世家12-睿宗1-01-57-1106

辛丑诏曰: "朕览两府台谏两制及长龄殿　校员等封事。 其所论躬行自省奉承祖训者旣已存心庶几践行矣其四时迎气顺天行令及郊社原庙颓而可修者祭器祭服弊而可改者令有司具闻施行。 其天寿之役朕亦知可否。 然当圣考经始无一士敢言升遐以后众论蜂起争欲谏止。 朕以义思之地势吉凶是拘忌小道曷若　追先志乎  惟今春之役是朕过也。 宜据赦文三年而后为之。 其服饰之制上下混淆者自先代未有定法近虽立制以别尊卑第缘君臣不能行俭以率众上下无等至于此极。 故曰: '百姓不从其所令从其所好。' 又曰: '上之所行下必有甚者。' 若君臣躬行节俭不夺民利则庶民观感尊卑有别矣。 其文武官僚无功尸禄故屡致旱蝗盖进贤退不肖为政之要也。 然百职至烦非朕所能尽知如有贤良在下宰相荐之奸贪窃位台谏黜之。" 是日小雨。
#高丽史12卷-世家12-睿宗1-01-58-1106

癸卯设盂兰盆斋于长龄殿以荐肃宗冥佑甲辰又召名僧讲目莲经。
#高丽史12卷-世家12-睿宗1-01-59-1106

丙午醮太一于干德殿。
#高丽史12卷-世家12-睿宗1-01-60-1106

癸丑御重光殿西楼召投化宋人郞将陈养译语陈高兪坦试阅兵手各赐物。
#高丽史12卷-世家12-睿宗1-01-61-1106

八月丁卯王诣肃宗虞宫。
#高丽史12卷-世家12-睿宗1-01-62-1106

庚午断中外重罪。
#高丽史12卷-世家12-睿宗1-01-63-1106

丙子幸普济寺。
#高丽史12卷-世家12-睿宗1-01-64-1106

戊寅以礼部尙书李纬兵部尙书崔惟正为中军兵马使; 卫尉卿张翼礼部侍郞金缘为中军兵马副使。
#高丽史12卷-世家12-睿宗1-01-65-1106

辛巳王如奉恩寺谒太祖眞殿。
#高丽史12卷-世家12-睿宗1-01-66-1106

九月壬辰幸外帝释院。
#高丽史12卷-世家12-睿宗1-01-67-1106

甲午幸佛恩寺。
#高丽史12卷-世家12-睿宗1-01-68-1106

丁酉诣肃宗虞宫。
#高丽史12卷-世家12-睿宗1-01-69-1106

戊戌设消　道场于干德殿是夜亲醮三界神祇于会庆殿。
#高丽史12卷-世家12-睿宗1-01-70-1106

庚子亲飨年八十以上男女义夫节妇孝子顺孙鳏寡孤独笃　疾者于阙庭赐物有差。
#高丽史12卷-世家12-睿宗1-01-71-1106

丙午幸妙通寺。
#高丽史12卷-世家12-睿宗1-01-72-1106

戊申幸外帝释院。
#高丽史12卷-世家12-睿宗1-01-73-1106

癸丑设百高坐道场于会庆殿讲仁王经饭僧一万于阙庭二万于州府。
#高丽史12卷-世家12-睿宗1-01-74-1106

乙卯以平章事尹瓘监督天寿寺役赐犀带一腰诸僚佐束帛有差。
#高丽史12卷-世家12-睿宗1-01-75-1106

幸妙通寺。
#高丽史12卷-世家12-睿宗1-01-76-1106

冬十月己未朔亲设慈悲忏道场于文德殿。
#高丽史12卷-世家12-睿宗1-01-77-1106

庚申移安肃宗神主于虞宫　容于开国寺。
#高丽史12卷-世家12-睿宗1-01-78-1106

壬戌王以肃宗小祥如开国寺仍幸天寿寺董其工役还次路上回望追慕涕泣久之。
#高丽史12卷-世家12-睿宗1-01-79-1106

庚午设般若道场于干德殿。
#高丽史12卷-世家12-睿宗1-01-80-1106

甲戌遣侍郞金宝威郞将李璹如辽谢赐祭。
#高丽史12卷-世家12-睿宗1-01-81-1106

丁丑遣礼宾少卿崔洙如辽贺天兴节。
#高丽史12卷-世家12-睿宗1-01-82-1106

己卯王诣肃宗虞宫。
#高丽史12卷-世家12-睿宗1-01-83-1106

癸未王梦见先考觉而有憾赋诗三篇宣示宰枢和进赐马各一匹。
#高丽史12卷-世家12-睿宗1-01-84-1106

十一月戊子以李玮同知枢密院事。
#高丽史12卷-世家12-睿宗1-01-85-1106

辛卯西女眞于厚大等来朝。
#高丽史12卷-世家12-睿宗1-01-86-1106

癸巳尹瓘吴延宠阅神骑神步军于崇仁门外。
#高丽史12卷-世家12-睿宗1-01-87-1106

丁酉遣金义方如辽谢横宣。
#高丽史12卷-世家12-睿宗1-01-88-1106

戊戌　知政事致仕郭尙卒。
#高丽史12卷-世家12-睿宗1-01-89-1106

辛丑设八关会幸法王寺神众院还拜百神于阙庭。
#高丽史12卷-世家12-睿宗1-01-90-1106

乙卯西女眞亡闲等三十人来朝。
#高丽史12卷-世家12-睿宗1-01-91-1106

十二月戊午朔日食。
#高丽史12卷-世家12-睿宗1-01-92-1106

庚申御文德殿命平章事尹瓘讲无逸知枢密院事吴延宠讲礼记召平章事崔弘嗣等儒臣二十一人听讲仍赐酒馔。
#高丽史12卷-世家12-睿宗1-01-93-1106

癸亥御重光殿命上大将军以下军士射侯中者赐马及绢有差。
#高丽史12卷-世家12-睿宗1-01-94-1106

戊辰赐尹瓘吴延宠衣带以褒讲经。
#高丽史12卷-世家12-睿宗1-01-95-1106

己巳彗星见。
#高丽史12卷-世家12-睿宗1-01-96-1106

乙亥以魏继廷守太保; 崔弘嗣为文德殿大学士上柱国; 李　为上柱国; 尹瓘为延英殿大学士; 任懿为开府仪同三司柱国; 金景庸为左仆射　知政事; 王　守司空; 吴延宠检校司徒; 李玮检校司空; 李预检校太尉刑部尙书政堂文学判御书院事仍令致仕。
#高丽史12卷-世家12-睿宗1-01-97-1106

丁亥大宁宫　。
#高丽史12卷-世家12-睿宗1-01-98-1106

幸法云寺。
#高丽史12卷-世家12-睿宗1-02-01-1107

○(丁亥)二年春正月戊子朔放朝贺。
#高丽史12卷-世家12-睿宗1-02-02-1107

庚寅辽遣高存寿来贺生辰仍赐大藏经。
#高丽史12卷-世家12-睿宗1-02-03-1107

丙申宴辽使于干德殿。
#高丽史12卷-世家12-睿宗1-02-04-1107

戊戌幸神众院。
#高丽史12卷-世家12-睿宗1-02-05-1107

戊申设仁王道场于干德殿。
#高丽史12卷-世家12-睿宗1-02-06-1107

辛亥又设天帝释道场于文德殿以禳天变。
#高丽史12卷-世家12-睿宗1-02-07-1107

以金景庸检校太子太师守司空。
#高丽史12卷-世家12-睿宗1-02-08-1107

癸丑门下侍郞平章事致仕林　卒。
#高丽史12卷-世家12-睿宗1-02-09-1107

乙卯御明庆殿以僧昙眞为王师。
#高丽史12卷-世家12-睿宗1-02-10-1107

丙辰命罢太后生日百官献马。
#高丽史12卷-世家12-睿宗1-02-11-1107

二月庚申幸外帝释院丙子又幸。
#高丽史12卷-世家12-睿宗1-02-12-1107

庚辰幸神众院。
#高丽史12卷-世家12-睿宗1-02-13-1107

癸未幸王轮寺。
#高丽史12卷-世家12-睿宗1-02-14-1107

丙戌分遣诸道安抚使。 起居郞李汝霖于杨广忠淸州道; 大府少卿崔渭于全罗州道; 侍御史智禄延于庆尙晋州道问民疾苦察守令殿最以闻。
#高丽史12卷-世家12-睿宗1-02-15-1107

三月丁亥朔诏曰: "当万物发生之时不　不卵者实礼典之成规而先王之仁政也。 今诸道守令鲜克循令。 或托供膳以要上赏或厚飨使客以悦其意田猎无时或农夫火耕延烧物命。 有乖对时育物之义足伤天地之和一切禁断违者罪之。"
#高丽史12卷-世家12-睿宗1-02-16-1107

乙未亲祭天地及境内山川神*祗{祇}于阙庭。
#高丽史12卷-世家12-睿宗1-02-17-1107

丁酉幸外帝释院。
#高丽史12卷-世家12-睿宗1-02-18-1107

己亥遣户部侍郞柳台树于西北道右副承宣林彦于东北道巡视诸城。
#高丽史12卷-世家12-睿宗1-02-19-1107

庚子设佛顶道场于文德殿。
#高丽史12卷-世家12-睿宗1-02-20-1107

己酉幸龟山寺。
