<!-- { "loadSidebar": true } -->
秋七月戊戌朔王襄等还王附表以谢曰: "记存特异俯　益恭　底绩之蔑如　　颜之无所。 伏念臣系　遐僻逢世浸昌。 子*　{须}肯播于父　小固服怀于大国。 此先臣所以贻训而微臣资以为忠。 藩服　承方谨一修之贡家陪在返过蒙厚往之私徒积　兢未遑　谢岂谓皇帝陛下仁心怀远例举非常降使　之光华将赏典之优渥。 自祖先而拜赐虽曰有年　宠数之横加莫如今日。 　详　墨兼奉谕音　于臣衔直去权字所谓册立之命正朔之颁已曾　受于大辽不欲别行于上国以示酌中之义致宽顾北之忧。 睿眷稠重奚克丘山之戴丹衷战栗有同　谷之临。 唯愿倾输免孤覆露。" 又*　密谕曰: "当国介在东表祖先已来乐慕风化有时入贡优荷宠恩。 崇宁中国信使刘侍郞吴给事奉圣旨咨闻行册礼事先考以当国地接大辽久已　行爵命正朔所以未敢遵承上命以实恳辞举国惶恐未之暂安。 今闻国信尙书舍人所传密谕皇帝圣明如天日国王虽在万里之外忠孝恭顺皇帝无不鉴照常欲优加异恩某等朝辞日备闻圣训以受大辽册命南北两朝通好百有余年义同骨肉兄弟所以不欲更加封册今来诏书已去权字卽是宠国王以眞王之礼。 拜命之始惶骇自失意欲奉表辞免更自思惟皇帝圣恩委曲存抚祗去权字以示正名永除册立之命欲使一方无有后虑今已依诏除权。 　闻所赐诏书是御笔亲制此之荣幸古未曾有感戴殊甚。 更期忠恪上*　生成所冀尙书舍人复命归朝从容敷奏。"
#高丽史13卷-世家13-睿宗2-05-44-1110

己亥宋商池贵等四十二人来。
#高丽史13卷-世家13-睿宗2-05-45-1110

辛丑门下侍郞平章事李　卒。
#高丽史13卷-世家13-睿宗2-05-46-1110

丙寅以司宰卿李载为西北面兵马使; 借户部侍郞安子恭为东北面兵马副使。
#高丽史13卷-世家13-睿宗2-05-47-1110

八月辛巳刑部奏内外重刑王御宣政殿南廊与宰枢议断。
#高丽史13卷-世家13-睿宗2-05-48-1110

乙酉幸王轮寺。
#高丽史13卷-世家13-睿宗2-05-49-1110

乙未祈晴于*大庙及诸神庙。
#高丽史13卷-世家13-睿宗2-05-50-1110

闰月癸卯王奉太后幸南京。
#高丽史13卷-世家13-睿宗2-05-51-1110

壬子设般若道场于延兴殿八日。
#高丽史13卷-世家13-睿宗2-05-52-1110

辛酉幸三角山藏义寺遂幸僧伽窟命通义侯侨诣文殊窟太后及诸王宫公主各施衣　。
#高丽史13卷-世家13-睿宗2-05-53-1110

九月甲戌宴诸王宰枢于天授殿达曙乃罢各赐侑币。 王赋诗命儒臣和进赐物有差。 有优人因戱称美先代功臣河拱辰王追念其功以其玄孙内侍卫尉注簿浚为阁门祗候仍制诗一絶赐之。
#高丽史13卷-世家13-睿宗2-05-54-1110

己卯御南明门阅神骑军击球赐物有差。
#高丽史13卷-世家13-睿宗2-05-55-1110

庚辰讲金刚经于延兴殿。
#高丽史13卷-世家13-睿宗2-05-56-1110

壬辰御北宁门阅文武臣僚射中的者赐物有差。
#高丽史13卷-世家13-睿宗2-05-57-1110

冬十月甲辰太白昼见经天。
#高丽史13卷-世家13-睿宗2-05-58-1110

西女眞古伋果下等九十八人来献骏马五十七匹。
#高丽史13卷-世家13-睿宗2-05-59-1110

戊申　于*大庙。
#高丽史13卷-世家13-睿宗2-05-60-1110

壬子亲飨年八十以上及孝顺义节鳏寡孤独笃废疾者于南明门外赐物有差。 中有孝子一人特加例赐为赋诗一首宣示左右。
#高丽史13卷-世家13-睿宗2-05-61-1110

乙卯车驾发南京。
#高丽史13卷-世家13-睿宗2-05-62-1110

丙辰幸神穴寺。
#高丽史13卷-世家13-睿宗2-05-63-1110

十一月乙丑朔次药师院南路颁德音至　还京都。
#高丽史13卷-世家13-睿宗2-05-64-1110

丁丑东女眞史显等十二人来朝。
#高丽史13卷-世家13-睿宗2-05-65-1110

戊寅设八关会幸法王寺。
#高丽史13卷-世家13-睿宗2-05-66-1110

辛巳以文冠守司空。
#高丽史13卷-世家13-睿宗2-05-67-1110

甲申大雪王制喜雪诗示左右。
#高丽史13卷-世家13-睿宗2-05-68-1110

十二月乙未御宣政殿引见东女眞史显等赐物有差。
#高丽史13卷-世家13-睿宗2-05-69-1110

庚子御重光殿南楼引见西女眞酋长等四十余人赐酒食。
#高丽史13卷-世家13-睿宗2-05-70-1110

辛丑以尹瓘守太保门下侍中判兵部事; 崔弘嗣判吏礼部事; 金景庸为门下侍郞平章事判刑部事; 金汉忠判工部事; 吴延宠为中书侍郞平章事判三司事; 李玮为中书侍郞判户部事兼西京留守使; 许庆为刑部尙书枢密院使; 李资谦为殿中监同知枢密院事。
#高丽史13卷-世家13-睿宗2-05-71-1110

乙巳醮于干德殿。
#高丽史13卷-世家13-睿宗2-05-72-1110

戊申幸法云寺。
#高丽史13卷-世家13-睿宗2-05-73-1110

癸丑立春百官朝于干德殿赐春幡子仍赋迎春词二首。
#高丽史13卷-世家13-睿宗2-05-74-1110

以带方侯　守*大尉带方公; 大原侯* 守*大尉; 齐安侯* 守司徒; 通义侯侨守司徒; 史荣摄户部尙书西京知留守; 朴景绰 为左谏议大夫。 　等俱上表让职下敎不允。
#高丽史13卷-世家13-睿宗2-05-75-1110

庚申以金商佑为御史大夫。
#高丽史13卷-世家13-睿宗2-05-76-1110

幸普济寺。
#高丽史13卷-世家13-睿宗2-06-01-1111

○(辛卯)六年春正月丙寅御干德殿颁德音犯斩绞者免刑流配流以下　赦之中外老人及鳏寡孤独节义孝顺者赐酒食幷赐物有差。
#高丽史13卷-世家13-睿宗2-06-02-1111

戊辰辽遣泰州管内观察使大仲宣来贺生辰。
#高丽史13卷-世家13-睿宗2-06-03-1111

丙子御宣政殿引见北鄙女眞村长三十人。
#高丽史13卷-世家13-睿宗2-06-04-1111

癸未以判合门事柳泽为西北面兵马使; 国子司业御史杂端洪灌为东北面兵马副使。
#高丽史13卷-世家13-睿宗2-06-05-1111

癸巳盗入上林司杀守库婢窃银物。
#高丽史13卷-世家13-睿宗2-06-06-1111

二月乙未以任申幸摄刑部尙书。
#高丽史13卷-世家13-睿宗2-06-07-1111

丁未燃灯王如奉恩寺。
#高丽史13卷-世家13-睿宗2-06-08-1111

三月丙寅封源为广平伯。
#高丽史13卷-世家13-睿宗2-06-09-1111

辛未以许庆为吏部尙书　知政事; 柳仁着为兵部尙书; 李资谦为御史大夫; 金缘为　书监枢密院副使; 崔继芳为户部尙书兼三司使; 柳子维为刑部尙书; 赵仲璋为吏部侍郞知御史台事; 金沽为礼部侍郞右谏议大夫; 朴升中为中书舍人。
#高丽史13卷-世家13-睿宗2-06-10-1111

癸未飨庶老及节义孝顺男女于宫庭国老尙书致仕林成　柳泽等于合门王亲侑之观者多感泣。 成　怀谏*　奏之凡五条皆国家大事。 平章事致仕金上琦年八十一王欲宴于内殿以示优礼上琦辞以老病。 特命左承宣韩　如传宣肩舆入内上殿勿拜上琦固辞不就。
#高丽史13卷-世家13-睿宗2-06-11-1111

甲申日赤无光。
#高丽史13卷-世家13-睿宗2-06-12-1111

夏四月己亥享于*大庙。
#高丽史13卷-世家13-睿宗2-06-13-1111

庚戌再雩。
#高丽史13卷-世家13-睿宗2-06-14-1111

甲寅右补阙韩　上*　言时政得失。
#高丽史13卷-世家13-睿宗2-06-15-1111

五月甲子祷雨于庙社诸陵山川。
#高丽史13卷-世家13-睿宗2-06-16-1111

己巳门下侍中尹瓘卒。
#高丽史13卷-世家13-睿宗2-06-17-1111

是月有箭着于都兵马使及金刚库屋上其镞穿瓦。
#高丽史13卷-世家13-睿宗2-06-18-1111

六月壬辰朔王如奉恩寺。
#高丽史13卷-世家13-睿宗2-06-19-1111

丁酉以林彦为翰林侍讲学士; 崔弘正为给事中。
#高丽史13卷-世家13-睿宗2-06-20-1111

庚子虑囚放轻系。
#高丽史13卷-世家13-睿宗2-06-21-1111

秋七月甲子亲醮三淸于纯福殿。
#高丽史13卷-世家13-睿宗2-06-22-1111

己卯以右散骑常侍康拯为西北面兵马使; 右谏议大夫朴景绰为东北面兵马使。
#高丽史13卷-世家13-睿宗2-06-23-1111

壬午遣枢密院副使金缘少府监林有文如宋。
#高丽史13卷-世家13-睿宗2-06-24-1111

庚寅王太后不豫移御法王寺。
#高丽史13卷-世家13-睿宗2-06-25-1111

八月甲午亲醮于阙庭。
#高丽史13卷-世家13-睿宗2-06-26-1111

太史奏: "先朝所创天寿寺地势不利请毁药师院移之。" 庚戌亲幸相地。
#高丽史13卷-世家13-睿宗2-06-27-1111

甲寅以金汉忠为枢密院使。
#高丽史13卷-世家13-睿宗2-06-28-1111

乙卯幸长源亭。
#高丽史13卷-世家13-睿宗2-06-29-1111

九月己巳设重阳宴。 王赋诗令从臣和进。
#高丽史13卷-世家13-睿宗2-06-30-1111

戊寅命侍从官射中的者赐物有差仍赐宴。
#高丽史13卷-世家13-睿宗2-06-31-1111

冬十月甲午王还宫。
#高丽史13卷-世家13-睿宗2-06-32-1111

