<!-- { "loadSidebar": true } -->
丁卯以崔忠献为上将军柱国; 忠粹为鹰扬军大将军知都省事柱国; 朴晋材为刑部侍郞; 赵永仁判吏部事; 奇洪寿　知政事判兵部事。
#高丽史21卷-世家21-神宗-00-04-0000

冬十月乙亥王改名晫尝在潜邸梦人命名曰千晫。 未几卽位至是。 以与金主同名欲改之令宰相拟进　知政事崔　进晫字。 王心异之遂改。
#高丽史21卷-世家21-神宗-00-05-0000

丙子遣考功员外郞赵通如金。 前王表曰: "鹤鸣于皐尙有可闻之响葵倾于日岂无委照之私  敢　恳款之诚仰渎高明之鉴。 伏念某猥将　力　袭藩封表东海之滨久陶于声敎迫西山之日忽染于病　。 一脚偏枯而行必借于人扶两眼　昏而视不过于步内。 自年龄驯致若此非药饵所可能为。 且当国政之堆前意亦迷于去取。 如或皇华之临境礼必阙于将迎。 念兹虽谓之小邦厥位难虚于一日。 顾父言之在耳*　{须}弟及而传家故臣　曾受付托于臣兄今宜　重艰于臣弟。 　臣兄有元子臣某尝传闻于遗训亦承顺于臣心因谓大叔之贤非所　及愿付延陵之节固欲退藏。 而臣母弟晫德服人心名高戚里非特能保乂于下国亦可以藩宣于上朝。 乃于九月二十三日以弟晫权守军国事务敢布腹心之微用祈覆载之惠。" 新王表曰: "覆物无私帝王之至德仗信以事臣子之良规敢吐　辞冒干聪听。 伏念旧邦遗胤荒服曾臣遭逢解网之时涵泳垂衣之化。 伏见臣兄国王臣晧逮事先帝至于圣朝述职仅三十年礼无所失享寿余六十载病莫能兴。 药乏万金之良疾同二竖之苦欲释重负庶保残龄追述臣父国王楷遗嘱以九月二十三日令臣权守军国事务而臣迫此恳辞避将何计。 顾负托之大重将　呼以上闻然念宗庙不可以乏祠黎元不可以无主勉从诚请假守繁机。 若临渊而履　或至陨越　回霜而收电永荷生成。 区区之诚实天所鉴。"
#高丽史21卷-世家21-神宗-00-06-0000

十一月庚子朔御仪凤楼诏曰: "朕因臣民之推戴承祖宗积累之基夙夜祗惧无安厥位。 庶几中兴驯致*大平虽至忧勤罔知攸济。 视古哲王宽刑宥罪崇德报功轻　薄赋为理之要莫过于此。 故欲于中外普被恩泽与民更始自今月初一日昧爽前内外斩绞以下至于赎铜征瓦咸赦除之国内名山大川及耽罗神*祗{祇}各加号祖圣及历代名王加上尊谥年八十以上及笃　疾僧俗男女鳏寡孤独义节孝顺旌表门闾许加分职登极日侍卫宰枢以下及军卒加爵号分职子孙加荫职其余不应受职者各赐物有差文武两班各许散职一级田柴东堂监试人吏动静　许一度。"
#高丽史21卷-世家21-神宗-00-07-0000

前中书令杜景升卒。
#高丽史21卷-世家21-神宗-00-08-0000

壬子改天佑门为应明。
#高丽史21卷-世家21-神宗-00-09-0000

癸丑设八关会幸法王寺。
#高丽史21卷-世家21-神宗-00-10-0000

癸巳以宗室　守太尉上柱国延昌公; 沔守司空上柱国广陵侯; 缜守司徒上柱国宁仁伯; 佑守司徒上柱国昌化伯; 沆守司徒上柱国; 赵永仁守太师门下侍郞平章事监修国史判吏部事; 奇洪寿守司徒中书侍郞平章事监修国史判兵部事太子太傅; 任濡崔　　为中书侍郞平章事; 李文中　知政事; 于述儒守司空左仆射判刑部事; 崔诜知枢密院事太子少师; 金晙同知枢密院事太子宾客; 蔡顺禧车若松　为枢密院副使; 金彦为尙书左仆射; 林惟谦为尙书右仆射判三司事; 崔忠献为枢密院知奏事。
#高丽史21卷-世家21-神宗-01-01-1198

○(戊午)元年春正月己亥朔日食。
#高丽史21卷-世家21-神宗-01-02-1198

庚子放朝贺。
#高丽史21卷-世家21-神宗-01-03-1198

壬子燃灯王如奉恩寺。
#高丽史21卷-世家21-神宗-01-04-1198

甲子以上将军白存濡为西北面知兵马事; 大府卿文侯轼为东北面知兵马事。
#高丽史21卷-世家21-神宗-01-05-1198

三月戊戌王以仁宗忌晨道场将如灵通寺卽位未久疑有变不果行。
#高丽史21卷-世家21-神宗-01-06-1198

乙巳元子始开书筵于宝文阁。
#高丽史21卷-世家21-神宗-01-07-1198

丙午分遣中使省州县寃狱。
#高丽史21卷-世家21-神宗-01-08-1198

丁巳幸王轮寺。
#高丽史21卷-世家21-神宗-01-09-1198

甲子幸妙通寺。
#高丽史21卷-世家21-神宗-01-10-1198

乙丑重房奏: "阙西之地武官位也请禁人家安　。"
#高丽史21卷-世家21-神宗-01-11-1198

夏四月癸酉谒显陵。
#高丽史21卷-世家21-神宗-01-12-1198

乙酉谒昌陵。
#高丽史21卷-世家21-神宗-01-13-1198

五月戊戌朔谒长纯二陵。
#高丽史21卷-世家21-神宗-01-14-1198

己亥有司请避上嫌名令诸姓卓者从外家姓若内外姓同则从内外祖母之姓。
#高丽史21卷-世家21-神宗-01-15-1198

丙午赵通还自金*　前王表诏曰: "卿嗣爵遐　抚封岁久遽退让以去位疑事变之非常。 　阅奏缄备形恳切自以衰疾之逼难任机务之繁且述父言欲令弟及久旷藩宣之寄已从权摄之宜虽若出于卿诚顾未孚于朕听。 续遣信使往咨其详。"
#高丽史21卷-世家21-神宗-01-16-1198

己未幸外帝释院。
#高丽史21卷-世家21-神宗-01-17-1198

六月丁卯朔太白昼见。
#高丽史21卷-世家21-神宗-01-18-1198

辛未再雩。
#高丽史21卷-世家21-神宗-01-19-1198

癸酉赐田敏儒等及第。
#高丽史21卷-世家21-神宗-01-20-1198

金遣宣问使大理卿孙　来　诘前王逊位事由对如前王表意　曰: "有诏必见前王亲授。" 朝议难之门下侍郞赵永仁曰: "前王养疾南州计程三十日乃至必欲亲授诏请留待二三月然后可。" 　曰: "苟如是不必亲授也。" 翼日传诏于王诏曰: "久抚海邦遽形诚恳自以　疾难于奉藩乃追述于父言且幷陈其子让欲令母弟传受爵封谓其能事于上朝已　摄行于国政骤达予听未察所从。 特命使以卽诹庶得卿之诚素具详奏牍无或隐情。"
#高丽史21卷-世家21-神宗-01-21-1198

秋七月丁未以王生日为咸成节。
#高丽史21卷-世家21-神宗-01-22-1198

乙卯遣礼部郞中白汝舟如金请封册; 侍郞郑邦辅进方物。
#高丽史21卷-世家21-神宗-01-23-1198

八月壬午太白经天。
#高丽史21卷-世家21-神宗-01-24-1198

九月遣户部侍郞郑世　如金贺天寿节。
#高丽史21卷-世家21-神宗-01-25-1198

冬十月癸酉太白经天二日。
#高丽史21卷-世家21-神宗-01-26-1198

十二月戊寅以崔忠献为枢密院知奏事。
#高丽史21卷-世家21-神宗-02-01-1199

○(己未)二年春正月癸巳朔放朝贺。
#高丽史21卷-世家21-神宗-02-02-1199

遣礼宾卿白元轼如金贺正。
#高丽史21卷-世家21-神宗-02-03-1199

二月甲子白汝舟还自金诏曰: "卿比饰使　肃驰缄奏备　兄让兼征父言虑有旷于抚封　从权而摄事诘其端緖亦旣合符。 兹复贡于款诚冀获承于世爵载稽公义爰　兪音续当遣使册命。"
#高丽史21卷-世家21-神宗-02-04-1199

盗起溟州陷三陟蔚珍二县盗又起东京与溟州贼合侵掠州郡。 遣郞将吴应夫借阁门祗候宋公绰于溟州道将作少监赵通郞将韩祗于东京招抚之。
#高丽史21卷-世家21-神宗-02-05-1199

壬辰王如灵通寺驾经　扉　刑部　囚徒。
#高丽史21卷-世家21-神宗-02-06-1199

三月戊午虑囚。
#高丽史21卷-世家21-神宗-02-07-1199

宋公绰招谕东京贼魁金顺蔚珍贼魁今草等来降王赐酒食衣服遣还。
#高丽史21卷-世家21-神宗-02-08-1199

夏四月癸酉亲　于*大庙赦。
#高丽史21卷-世家21-神宗-02-09-1199

乙酉金遣封册使大理卿完颜愈尙书兵部侍郞赵琢等来上节十八人散上节十四人中节二十七人下节一百人车二十一两马一十四匹纲担夫一百人。
#高丽史21卷-世家21-神宗-02-10-1199

五月戊戌命平章事奇洪寿改写大观殿无逸篇。
#高丽史21卷-世家21-神宗-02-11-1199

辛丑王受金诏于大观殿诏曰: "　土尙规所以就传于国政象贤立德亦惟安享于世封。 　箕子之故区寔卞韩之旧壤。 根本固而所庇者久枝叶茂而其承者蕃享兹世及之休卒自庆流之永。 载敷新渥庸焕异恩。 咨尔晫　性安和持心　睦贤明素出于天性名誉寝称于国人。 属其兄病且日加舍其子位将汝　露章来上诚意可嘉肆朕听之具孚管邦仪而往代。 今遣使大将军大理卿完颜愈持节册命尔为开府仪同三司永为藩辅。 于戱俎豆遗俗尙循旧者有年昆弟传家复联芳而累叶。 宜克念于　远以无忘于宠绥往敬乃心其服朕命。" 又诏云: "分命*候{侯}邦是维屛翰嗣膺世緖厥有故常。 兹临遣于使　往就加于典册其承恩数益懋忠勤。 今差使某官往彼册命仍赐卿车服金印匹*　{段}弓箭鞍马等物具如别录至可领也。"
#高丽史21卷-世家21-神宗-02-12-1199

六月壬戌王如奉恩寺。
#高丽史21卷-世家21-神宗-02-13-1199

中书奏: "贼臣曹元正石　余党虽被德音已免流放请勿复给职田以惩乱贼。" 从之。
#高丽史21卷-世家21-神宗-02-14-1199

癸酉以崔　为门下平章事致仕于述儒为中书平章事致仕凡不请而仍令致仕者二十人。
#高丽史21卷-世家21-神宗-02-15-1199

乙亥王受菩萨戒。
#高丽史21卷-世家21-神宗-02-16-1199

秋七月乙未遣大将军金陟候礼部侍郞王仪如金谢册命。
