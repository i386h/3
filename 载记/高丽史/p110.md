<!-- { "loadSidebar": true } -->
丙辰设八关会幸法王寺。
#高丽史19卷-世家19-明宗1-06-34-1176

戊午移御寿昌宫。
#高丽史19卷-世家19-明宗1-06-35-1176

十二月癸巳中书侍郞平章事尹鳞瞻卒。
#高丽史19卷-世家19-明宗1-06-36-1176

庚子遣大将军郑世猷李夫为处置兵马使分左右道往讨南贼。 世猷等聚开国寺门前练兵阅月而后行。
#高丽史19卷-世家19-明宗1-07-01-1177

○(丁酉)七年春正月己酉亡伊亡所伊来降赐　粟命监察御史金德刚押送其乡。
#高丽史19卷-世家19-明宗1-07-02-1177

庚戌遣将军丁守弼如金进方物。
#高丽史19卷-世家19-明宗1-07-03-1177

丙辰移御景禧宫燃灯王如奉恩寺。
#高丽史19卷-世家19-明宗1-07-04-1177

丁巳曲宴赋诗示群臣。
#高丽史19卷-世家19-明宗1-07-05-1177

戊午金遣耶律子元来贺生辰。
#高丽史19卷-世家19-明宗1-07-06-1177

遣兵部侍郞崔光廷如金贺万春节。
#高丽史19卷-世家19-明宗1-07-07-1177

乙丑宴金使。
#高丽史19卷-世家19-明宗1-07-08-1177

己巳移御寿昌宫。
#高丽史19卷-世家19-明宗1-07-09-1177

三月丁丑全罗州道按察使奏: "弥勒山贼降。"
#高丽史19卷-世家19-明宗1-07-10-1177

庚辰亡伊等复叛寇伽耶寺。
#高丽史19卷-世家19-明宗1-07-11-1177

甲申亲设斋于神众院。
#高丽史19卷-世家19-明宗1-07-12-1177

戊子设帝释道场于内殿。
#高丽史19卷-世家19-明宗1-07-13-1177

己丑南贼寇黄骊县又寇鎭州。
#高丽史19卷-世家19-明宗1-07-14-1177

丁酉设佛顶道场于内殿。
#高丽史19卷-世家19-明宗1-07-15-1177

己亥右道兵马擒斩伽耶山贼首孙淸及其徒党。
#高丽史19卷-世家19-明宗1-07-16-1177

庚子王如灵通寺。
#高丽史19卷-世家19-明宗1-07-17-1177

是月盗起西海道遣户部员外郞朴绍发州县兵讨之。
#高丽史19卷-世家19-明宗1-07-18-1177

三月乙巳吴光陟还自金言: "所进玉带其一乃石乳非玉有司奏之帝曰: '小国无辨识者误以为玉耳。 且人不易物惟德其物。 若复却之岂礼体耶。'" 王闻之　惧遣郞中朴孝缙表谢乞罪。
#高丽史19卷-世家19-明宗1-07-19-1177

辛亥亡伊等焚弘庆院杀居僧十余人逼令住持僧*　{赍}书赴京。 略云: "旣升我乡为县又置守以安抚旋复发兵来讨收系我母妻其意安在。 宁死于锋刃下终不为降虏必至王京然后已。"
#高丽史19卷-世家19-明宗1-07-20-1177

丁巳虑囚。
#高丽史19卷-世家19-明宗1-07-21-1177

戊午左道兵马使擒贼首李光等十余人。
#高丽史19卷-世家19-明宗1-07-22-1177

庚申幸妙通寺设摩利支天道场。
#高丽史19卷-世家19-明宗1-07-23-1177

夏四月义静二州叛。 遣直门下史正儒礼部郞中林正植谕之。
#高丽史19卷-世家19-明宗1-07-24-1177

南贼陷牙州。 时淸州牧内郡县皆陷于贼唯淸坚守。
#高丽史19卷-世家19-明宗1-07-25-1177

丁丑重房奏: "东北两界州鎭判官不许以武官补。" 从之。 主是议者将军洪仲邦也武官金敦义等六人伺仲邦出遮道号诉杂以恶语。 重房捕得之　配于岛。
#高丽史19卷-世家19-明宗1-07-26-1177

壬午安平公璥卒。
#高丽史19卷-世家19-明宗1-07-27-1177

丁酉赐崔基静等及第。
#高丽史19卷-世家19-明宗1-07-28-1177

五月庚子遣宣旨使用别监审　南贼制置左右道兵马使战功多少。
#高丽史19卷-世家19-明宗1-07-29-1177

辛亥诏削忠顺县。
#高丽史19卷-世家19-明宗1-07-30-1177

癸丑大雨雹。
#高丽史19卷-世家19-明宗1-07-31-1177

壬戌赵位宠余众五百余人作乱杀留守判官朴宁及其初请降者副留守朴挺羲司录金得砺书记李纯正等潜窜获免。 初王师之攻围也踰城降者无虑千余人及城陷丁壮皆逃匿。 厥后其降者以逃者为叛妻略妇女攘夺财产故丁壮作乱致此变。 遣大将军李景伯郞中朴绍往谕之。
#高丽史19卷-世家19-明宗1-07-32-1177

六月庚午王如奉恩寺。
#高丽史19卷-世家19-明宗1-07-33-1177

辛巳金横宣使大府监徒单良臣来。 金使之来也国家疑西京余　梗道路托言军旅之后沿路大疫从他路迎候仍遣户部郞中朴绍中郞将牙应时率官军及神骑军八十人往备不虞。 行至通德驿贼果猝出掩击。 死者十八九绍亦遇害。
#高丽史19卷-世家19-明宗1-07-34-1177

癸未王受菩萨戒。
#高丽史19卷-世家19-明宗1-07-35-1177

辛卯震*大庙。
#高丽史19卷-世家19-明宗1-07-36-1177

南贼首亡伊遣人来请降。
#高丽史19卷-世家19-明宗1-07-37-1177

甲午虑囚。
#高丽史19卷-世家19-明宗1-07-38-1177

秋七月甲辰官军与西贼战败乃还。
#高丽史19卷-世家19-明宗1-07-39-1177

丁未王亲制引咎责躬词告谢于景灵殿太祖神御。
#高丽史19卷-世家19-明宗1-07-40-1177

庚戌西贼首郞将金旦请降下制曲赦仍遣中使往谕之。
#高丽史19卷-世家19-明宗1-07-41-1177

丁巳南贼处置兵马使郑世猷等捕贼首亡伊亡所伊等囚淸州狱遣人告捷。
#高丽史19卷-世家19-明宗1-07-42-1177

戊午遣抄猛班行首李顿绰金立成讨西贼。
#高丽史19卷-世家19-明宗1-07-43-1177

八月庚午遣五军别号讨西贼。
#高丽史19卷-世家19-明宗1-07-44-1177

丙子　死囚二十人配有人岛。
#高丽史19卷-世家19-明宗1-07-45-1177

丁丑太史奏: "太白自七月五日至是常见。"
#高丽史19卷-世家19-明宗1-07-46-1177

壬午南路捉贼左道兵马使梁翼京还。 翼京所至贪纵吏民不堪其苦咸谓害甚于贼。
#高丽史19卷-世家19-明宗1-07-47-1177

乙酉金使还。 时以西贼梗塞东涉临津经由春州界行至定州乃出关。 春州副使崔忠弼托其供顿聚*　{敛}太甚坐罢。
#高丽史19卷-世家19-明宗1-07-48-1177

丁亥西北路斩贼魁金旦等五人首函送于京。
#高丽史19卷-世家19-明宗1-07-49-1177

中书侍郞平章事致仕韩就卒。
#高丽史19卷-世家19-明宗1-07-50-1177

癸巳幸外帝释院设罗汉斋。
#高丽史19卷-世家19-明宗1-07-51-1177

九月辛丑遣上将军李义旼领八将军讨西北贼。
#高丽史19卷-世家19-明宗1-07-52-1177

乙巳移御安和寺。
#高丽史19卷-世家19-明宗1-07-53-1177

戊申虑囚。
#高丽史19卷-世家19-明宗1-07-54-1177

甲寅西贼自西京昙和寺移屯香山。
#高丽史19卷-世家19-明宗1-07-55-1177

冬十月壬申幸王轮寺设罗汉斋。
#高丽史19卷-世家19-明宗1-07-56-1177

丙戌西贼首康畜等三人来降皆授校尉遣还谕降余党。
#高丽史19卷-世家19-明宗1-07-57-1177

甲午设佛顶道场于明仁殿。
#高丽史19卷-世家19-明宗1-07-58-1177

十一月丙午遣郞将崔美如金谢横宣; 内侍员外郞崔贞谢贺生辰; 礼部员外郞孙应时贺正。
#高丽史19卷-世家19-明宗1-07-59-1177

己酉设八关会幸法王寺。
#高丽史19卷-世家19-明宗1-07-60-1177

辛亥还御寿昌宫。
#高丽史19卷-世家19-明宗1-07-61-1177

壬子西贼首曹忠来降。
#高丽史19卷-世家19-明宗1-07-62-1177

丙辰南贼制置右道兵马使李夫还。 夫驭军严整所至按堵得士卒心屡战皆捷故盗贼屛息。
#高丽史19卷-世家19-明宗1-08-01-1178

○(戊戌)八年春正月甲辰遣将军卢卓儒如金贺万春节。 丙午遣兵部郞中崔孝球进方物。
#高丽史19卷-世家19-明宗1-08-02-1178

己酉燃灯王如奉恩寺。
#高丽史19卷-世家19-明宗1-08-03-1178

金遣仆散怀忠来贺生辰。
#高丽史19卷-世家19-明宗1-08-04-1178

乙卯亲设斋于神众院。
#高丽史19卷-世家19-明宗1-08-05-1178

丁巳分遣察访使: 工部郞中崔诜于兴化道; 刑部员外郞崔孝着云中道; 阁门*祇{祗}候林惟谦朔方道; 监察御史崔敦礼沿海溟州道; 秘书丞尹宗* 西海道; 千牛卫将军吴光陟杨忠州道; 郞将李文中晋陜州道; 侍御史宋端庆尙州道; 将军宋君秀全罗州道; 刑部侍郞李文中广淸州道; 起居注皇甫倬春州道。 问民疾苦黜陟官吏及奉使者限十年以前追论殿最。 凡被劾者八百余员孝着以考　不精免。
#高丽史19卷-世家19-明宗1-08-06-1178

戊午宴金使。
#高丽史19卷-世家19-明宗1-08-07-1178

兴王寺僧告重房曰: "寺僧有与德水县人谋作乱者散员高子章实知之。" 重房逮捕僧及子章流于远岛阴遣人投之江中。 子章性甚暴戾闻者相庆。
#高丽史19卷-世家19-明宗1-08-08-1178

己未设帝释道场于明仁殿。
