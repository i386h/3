<!-- { "loadSidebar": true } -->
己卯东女眞高之问等航海来攻三陟县临远戍守将河周吕率兵出城徇于军曰: "彼众我寡若人自为战不爱其身则战必胜矣。" 遂拥干挺刃而进适有安边都护判官金崇鼎巡所管诸戍行至近境贼闻其角声谓援兵径至遂惊乱周吕军乘胜击之　斩十余级贼奔溃。
#高丽史7卷-世家7-文宗1-06-29-1052

秋七月戊午以崔惟善为刑部尙书; 李令干为礼部尙书; 王祚为户部尙书; 庾逵为工部尙书; 金显为散骑常侍。
#高丽史7卷-世家7-文宗1-06-30-1052

八月癸酉朔制: "以韩式文质牛奇理金悦等于圣考南巡扈从有功　追赠左右卫上将军。"
#高丽史7卷-世家7-文宗1-06-31-1052

乙酉致仕*　{检}校太师尙书左仆射崔辅成卒辍朝一日。
#高丽史7卷-世家7-文宗1-06-32-1052

宋商林兴等三十五人来献土物。
#高丽史7卷-世家7-文宗1-06-33-1052

辛卯宋咸州没蕃高士文自东女眞来投。
#高丽史7卷-世家7-文宗1-06-34-1052

九月癸卯朔以金元鼎同知中枢院事; 李令干为翰林学士。
#高丽史7卷-世家7-文宗1-06-35-1052

宋商赵受等二十六人来献土物。
#高丽史7卷-世家7-文宗1-06-36-1052

壬子宋商萧宗明等四十人来献土物。
#高丽史7卷-世家7-文宗1-06-37-1052

己未东女眞将军沙时贺等四十人来献骏马。
#高丽史7卷-世家7-文宗1-06-38-1052

庚申设百高座道场于会庆殿三日饭僧三万于球庭及诸名寺。
#高丽史7卷-世家7-文宗1-06-39-1052

冬十月癸未册侄璥守太保兼尙书令。
#高丽史7卷-世家7-文宗1-06-40-1052

丙戌录苏康汉平虏鎭战死之功赠兴威卫上将军。
#高丽史7卷-世家7-文宗1-06-41-1052

甲午册侄　守太尉兼尙书令。
#高丽史7卷-世家7-文宗1-06-42-1052

十一月甲辰御宣政殿御史台奏论时政得失。
#高丽史7卷-世家7-文宗1-06-43-1052

乙丑以张廷为右拾遗。
#高丽史7卷-世家7-文宗1-06-44-1052

十二月壬申朔契丹遣永州刺史耶律士淸来贺生辰。
#高丽史7卷-世家7-文宗1-06-45-1052

甲午致仕门下侍郞平章事金令器卒辍朝三日。
#高丽史7卷-世家7-文宗1-07-01-1053

○(癸巳)七年春正月丙午白气贯日竟天。
#高丽史7卷-世家7-文宗1-07-02-1053

丙辰太白昼见。
#高丽史7卷-世家7-文宗1-07-03-1053

二月乙亥彗出库楼入翼长丈余。
#高丽史7卷-世家7-文宗1-07-04-1053

丁丑东女眞阿夫汉等三十三人来献骏马又赎还没蕃六人职赏有差。
#高丽史7卷-世家7-文宗1-07-05-1053

耽罗国王子殊云那遣其子陪戎校尉古物等来献牛黄牛角牛皮螺肉榧子海藻龟甲等物王授王子中虎将军赐公服银带彩*　{段}药物。
#高丽史7卷-世家7-文宗1-07-06-1053

三月戊申赐禹相等及第。
#高丽史7卷-世家7-文宗1-07-07-1053

夏四月丁酉亲醮于球庭。
#高丽史7卷-世家7-文宗1-07-08-1053

六月癸未王受菩萨戒于干德殿。
#高丽史7卷-世家7-文宗1-07-09-1053

秋七月戊午礼司奏: "谨按唐书: '玄宗天宝八载闰六月庚寅上亲谒大淸宫册圣祖玄元皇帝等五尊号御含元殿受群臣上册大赦天下。' 乞依此制每闰月朔御便殿视朝。" 制可。
#高丽史7卷-世家7-文宗1-07-10-1053

己未以李子渊王宠之为门下侍郞平章事; 金廷俊朴成杰　　知政事。
#高丽史7卷-世家7-文宗1-07-11-1053

辛酉东女眞怀化将军古刀达等三十人来献马幷还没蕃人赐物加等。
#高丽史7卷-世家7-文宗1-07-12-1053

闰月癸未东北路文涌二州大水漂没民户百余遣使宣慰。
#高丽史7卷-世家7-文宗1-07-13-1053

八月丁酉御史台上言: "准尙书工部奉制: '罗城东南隅高岸者所以补都邑之虚缺今为川　襄坏宜征役夫三四千人修防。' 当司勘会其岸傍边皆是田畴恐损禾稼请待收获。" 从之。
#高丽史7卷-世家7-文宗1-07-14-1053

九月甲申御史台奏云: "宫城外诸曹侍臣夙夜侍从寓宿无所窃审中朝之制诸词臣同会于舍人院今制诰员僚请于翰林院寓宿。" 制可。
#高丽史7卷-世家7-文宗1-07-15-1053

丙戌幸西京。
#高丽史7卷-世家7-文宗1-07-16-1053

庚寅次安西都护府留三日辛卯次北嵩山神光寺设罗汉斋宴诸王宰枢侍臣。 癸巳登都护府南山召亲王宰枢侍臣置酒至夜而罢。
#高丽史7卷-世家7-文宗1-07-17-1053

冬十月丙申朔日食。
#高丽史7卷-世家7-文宗1-07-18-1053

庚子驾至大同江御楼船宴诸王宰枢。
#高丽史7卷-世家7-文宗1-07-19-1053

壬寅幸兴福寺遂御大同江楼船宴上将军以上臣僚。
#高丽史7卷-世家7-文宗1-07-20-1053

甲辰飨孝顺义节鳏寡孤独赐物有差。
#高丽史7卷-世家7-文宗1-07-21-1053

己酉设八关会幸兴国寺。
#高丽史7卷-世家7-文宗1-07-22-1053

癸丑宴东班常　以上西班郞将以上于长乐殿赐帛有差。
#高丽史7卷-世家7-文宗1-07-23-1053

甲寅幸重兴寺。
#高丽史7卷-世家7-文宗1-07-24-1053

乙卯车驾发西京御大同江楼船东望江岸命将军郑曾等八人射郞将惟现矢过江王嘉奬之遂宴诸王宰枢侍臣。
#高丽史7卷-世家7-文宗1-07-25-1053

丙辰留守使户部尙书王夷甫等至生阳驿辞各赐公服一袭。
#高丽史7卷-世家7-文宗1-07-26-1053

丁巳次慈悲岭弥勒院行香施衣行过　岭道有一妇抱两孩儿王怜之赐米。
#高丽史7卷-世家7-文宗1-07-27-1053

辛酉至自西京。
#高丽史7卷-世家7-文宗1-07-28-1053

十一月己丑制曰: "书云: '一人元良万邦以贞。' 太子国之本也定立储副嫡庶有别所以重宗统一民心也凡有国家者惟此为急延德宫妃长子烋可改名勋立为太子。"
#高丽史7卷-世家7-文宗1-07-29-1053

十二月丙申朔契丹遣利州刺史萧素来贺生辰。
#高丽史7卷-世家7-文宗1-08-01-1054

○(甲午)八年春正月丙寅朔放朝贺。
#高丽史7卷-世家7-文宗1-08-02-1054

壬申东女眞中尹英孙等十八人来献名马。
#高丽史7卷-世家7-文宗1-08-03-1054

二月癸卯册勋为王太子其册曰: "　自生民置君览万机而允理立嗣必子历百世以弗磨是为通规匪由私爱朕谬据元元之首思弘永永之休国本贞于植宁孙谋光于锡羡但缀旒而在虑方主器以伫贤果能蒙佑琁旻毓明琅震旣亶聪而稔誉宜贰体以　荣咨尔长子勋汪度包宽　姿挺秀处　年之列不杂群嬉　耉德之流乐闻善道重海之讴歌胥洽盈庭之　注佥同是用陟紫殿之副尊示靑墙之峻级练辰斯吉纶　特　今遣使兼太尉守门下侍郞王宠之使副兼司徒尙书右仆射朴成杰等持节备礼册命尔为王太子。 于戱刘彻之七岁登储信为美事周昌之三朝问竖可俟勤诚勉乃令图率兹芳烈飨高位而弥*　{　}服正言之惟师　嘉淑以有彰亦抚监而无忽敬佩予训不其伟欤。"
#高丽史7卷-世家7-文宗1-08-04-1054

丙午御神凤楼大赦凡有职者加一级。
#高丽史7卷-世家7-文宗1-08-05-1054

癸丑飨于宗庙山陵宴群臣于干德殿赐币有差。
#高丽史7卷-世家7-文宗1-08-06-1054

三月甲戌赐勒留东女眞阿骨等五十九人布物有差。
#高丽史7卷-世家7-文宗1-08-07-1054

夏四月庚戌加李子渊太傅制赦前见罢员吏皆复其官。
#高丽史7卷-世家7-文宗1-08-08-1054

壬子北女眞宁塞将军高遮等三十九人来献骏马。
#高丽史7卷-世家7-文宗1-08-09-1054

己未赐柳善余等及第。
#高丽史7卷-世家7-文宗1-08-10-1054

是月遣给事中金良贽如契丹告立太子。
#高丽史7卷-世家7-文宗1-08-11-1054

五月己卯加国内名山大川神祗聪正二字功号。
#高丽史7卷-世家7-文宗1-08-12-1054

耽罗国遣使贺册立太子加使者十三人职梢工　从赐物有差。
#高丽史7卷-世家7-文宗1-08-13-1054

乙酉震会庆殿。
#高丽史7卷-世家7-文宗1-08-14-1054

六月丁未王受菩萨戒于内殿。
#高丽史7卷-世家7-文宗1-08-15-1054

秋七月庚午宋商赵受等六十九人来献犀角象*牙。
#高丽史7卷-世家7-文宗1-08-16-1054

己丑王子生赐名　。
#高丽史7卷-世家7-文宗1-08-17-1054

是月契丹始设弓口门栏于抱州城东野。
#高丽史7卷-世家7-文宗1-08-18-1054

八月壬子以中枢院使金元鼎为西北面兵马使。
#高丽史7卷-世家7-文宗1-08-19-1054

庚申东路兵马使奏: "长州地高且险城中无井乞令设栅南门外平地徙民居之有急入城。" 从之。
#高丽史7卷-世家7-文宗1-08-20-1054

九月己巳录壬辰年淄潭驿破贼之功赏军士职有差赐物优厚。
#高丽史7卷-世家7-文宗1-08-21-1054

庚午宋商黄助等四十八人来。
#高丽史7卷-世家7-文宗1-08-22-1054

冬十月乙未东女眞柔远将军尼多弗等二十八人来献骏马归我被掳人信金位奉暹礼等三人且言: "蕃人实彬盐汉比丹摩里弗等四人曾受契丹官爵闻王惠爱异土之人愿得入觐故谨与俱来。" 赐尼多弗实彬盐汉比丹摩里弗职加等其余赐物有差。
