<!-- { "loadSidebar": true } -->
#高丽史68卷-志22-礼10-嘉礼-外官遥谢改衔仪-000

外官遥谢改衔仪。
#高丽史68卷-志22-礼10-嘉礼-外官遥谢改衔仪-001

○其日设香炉外官上香就席末揖就席再拜不出行再拜讫舞蹈或进步后再拜举袖膝进云: "今授某职臣无任诚惶诚恐。" 膝退　伏兴再拜舞蹈又再拜揖出。
#高丽史68卷-志22-礼10-嘉礼-西京官寮加职遥谢仪-000

西京官寮加职遥谢仪。
#高丽史68卷-志22-礼10-嘉礼-西京官寮加职遥谢仪-001

○西京受散官者会长乐宫向阙再拜奏圣体拜舞拜讫谢恩致词拜舞拜称新衔。
#高丽史68卷-志22-礼10-嘉礼-防御员将谒按廉及　上官仪-000

防御员将谒按廉及　上官仪。
#高丽史68卷-志22-礼10-嘉礼-防御员将谒按廉及　上官仪-001

○别抄将校及凡别差官于按廉及界首官没阶祗揖。
志卷第二十二。

#高丽史69卷-志23-00-00-00-000

志卷第二十三。 高丽史六十九。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史69卷-志23-礼11-00-00-000

礼十一。
#高丽史69卷-志23-礼11-嘉礼杂仪-00-000

嘉礼杂仪。
#高丽史69卷-志23-礼11-嘉礼杂仪-上元燃灯会仪-000

上元燃灯会仪。
#高丽史69卷-志23-礼11-嘉礼杂仪-上元燃灯会仪-001

○小会日坐殿前期都校署设浮阶于康安殿阶前。 尙舍局率其属设王幄于殿上设便次于王幄东设二兽炉于前楹外。 尙衣局设花案于王座左右楹前殿中省列灯笼于浮阶之上下左右设彩山于殿庭。 内库使列尊　于殿庭左右。 其日王服栀黄衣出御便次牵龙官中禁都知殿门内外卫仗奏山呼再拜讫承制员近侍官俱服便服以次升诣陛上拜位行头自喝: "再拜!" 讫退立于阶上西边东向北上。 次阁门员入殿庭横行北向东上行头自喝: "再拜!" 讫俱就庭东西向北上立。 次上将军以下宿卫入殿庭横行北向东上行头自喝: "再拜!" 讫分立于东西。 次殿中省六尙局诸后殿官入殿庭就位再拜讫就庭西东向北上立。 次百戱杂伎以次入殿庭连作讫出退次敎坊奏乐及舞队进退具如常仪。
#高丽史69卷-志23-礼11-嘉礼杂仪-上元燃灯会仪-002

谒祖眞仪。 便殿礼毕礼司奏初严卤簿仪仗陈列于球庭　扇卫仗自康安殿庭左右陈列至泰定门。 尙舍局设辇褥于殿庭中心近北东向设太子公侯伯宰臣拜位于辇褥南近南俱北向东上。 引驾官引　*　辇入置褥位讫礼司奏中严枢密以下侍臣入殿庭分列左右左右承制千牛上大将军就殿东西阶下备身将军中禁都知指谕各分左右升立于浮阶上以俟。 王服　黄袍出坐殿鸣鞭禁卫奏山呼再拜。 太史局奏时刻板左右承制千牛上大将军自东西阶升立于斧　。 左右舍人喝: "枢密以下侍臣再拜!" 次阁门各引太子公侯伯宰臣入就位。 舍人喝: "太子以下再拜!" 讫阁门引太子公侯伯宰臣卷班西出。 次摄侍中就殿庭中心　伏　奏: "外办!" 　伏兴退复位。 王降殿御　*　辇尙衣奉御进手衣尙乘奉御进案讫黄门侍郞进当辇前　伏　奏请动驾　伏兴退复位。 仗动鸣鞭。 枢密左右侍臣前导出殿门敎坊乐鼓吹振作。 礼司奏三严驾至泰定门黄门侍郞奏请驻辇。 舍人喝: "文武群官再拜!" 次黄门侍郞请　群官上马摄侍中传宣曰: "可。" 黄门侍郞传侍臣将相文武两班宣许上马。 舍人喝: "枢密以下侍臣及两班承制员以下近侍官应骑者及六尙局诸后殿官俱再拜!" 次黄门侍郞奏请动驾侍臣引驾至升平门外导从群官皆上马驾至奉恩寺三门外群官皆下马。 侍臣引驾入三门内王下辇入幄次阁门引太子以下先诣眞殿门外布立以俟。 王行至眞殿门内北向立。 阁门引太子公侯伯宰臣各就阶下褥位北向西上立侍臣于宰臣后合班北向西上立定文武群官于侍臣后两班相对为首北向立定。 讫枢密赞: "拜!" 王拜。 舍人喝: "太子以下群官皆再拜!" 每王拜后舍人喝: "太子以下俱拜!" 下皆仿此。 王入殿庭阁门引太子公侯伯宰臣升阶上褥位立定。 王至殿户外枢密赞: "拜!" 王拜太子以下群官再拜。 王入户内再拜酌献讫又再拜太子以下群官再拜。 枢密进福酒王再拜飮讫又再拜。 飮福前后臣下无拜出殿户再拜。 太子以下群官再拜。 阁门引太子公侯伯宰臣下阶就拜位。 王出诣门内位北向立枢密赞: "拜!" 王拜太子以下群官再拜。 讫宰密引王还幄次阁门引太子公侯伯宰臣俱出就幕侍臣两班出三门外陈列如常仪。 引驾官引平兜辇入置于辇褥。 讫礼司奏严王服　黄袍出御平兜辇鸣鞭。 黄门侍郞奏请动驾仗动驾出三门外黄门侍郞奏请驻辇黄门侍郞请　群官上马。 摄侍中传宣曰: "可。" 黄门侍郞传侍臣员将文武两班宣许上马舍人喝: "枢密以下侍臣两班应骑者俱再拜!" 如来仪。 次黄门侍郞奏请动驾群官皆上马驾行入泰定门至康安殿庭降辇升殿阁门赞: "侍臣等各祗候枢密以下左右侍臣揖退。"
#高丽史69卷-志23-礼11-嘉礼杂仪-上元燃灯会仪-003

