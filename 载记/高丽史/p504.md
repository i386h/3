<!-- { "loadSidebar": true } -->
轨字公济初名载淸州人父攸绩礼部侍郞。 轨宣宗时为少府注簿承　校入宋表误书辽大安年号宋还其表坐免官。 肃宗六年以礼部郞中奉使如辽大觉国师属孔目官李复请献金钟使还刑部劾治复罪轨以知而不禁亦罢。 睿宗朝累拜政堂文学户部尙书修国史进守司空　知政事以疾累上表乞致仕优诏许之。 十七年卒谥文简。
#高丽史97卷-列传10-郭尙-000

郭尙[*(郭)舆]。
#高丽史97卷-列传10-郭尙-001

○郭尙字符老淸州人起小吏　缘攀附事宣宗于国原邸宣宗卽位擢拜监察御史累迁至枢密院左承宣出入禁　权势日炽尝矫传王旨有司劾请夺职不报。 肃宗在邸召见遗犀带辞不受。 及宣宗大渐尙侍疾卧内肃宗至寝门欲入问疾尙曰: "今主上弥留王子若无召命不宜直入。" 遂不纳。 肃宗立以尙事先君无贰心欲大用拜户部尙书出知西京留守政未满召为刑部尙书谏官奏曰: "尙出守无政可记请终三载。" 不从骤迁尙书右仆射　知政事。 时平章事尹瓘请行钱币尙力言以为非风俗所宜上*　争之不得。 寻致仕居家睿宗元年卒年七十三谥顺显尙质直无他技能平生不事生产家无余　子坦舆。
#高丽史97卷-列传10-郭尙-002

舆少时梦有人命名舆遂以为名字梦得自幼不茹　不从群儿戱常独处一室力学。 登第属内侍以合门祗*侯{候}出为洪州使就野外川上筑小庵名曰长溪草堂公暇每往游息考满入为礼部员外郞归隐金州。 睿宗在东宫识之卽位遣中使征之使居禁中纯福殿称为先生以乌巾鹤　常侍左右从容谈论唱和时人谓之金门羽客王以其久在禁中或思出游赐别业西华门外。 舆尝请饯入宋使王字之文公裕于别业王赐酒果命内官主办供张甚盛物议非之旣而固求退居赐城东若头山一峯构室以居号东山处士名其堂曰虚静斋曰养志亲书额赐之。 一日王微行至山斋舆适入城王徘徊久之赋诗题壁而还后又幸山斋执其手使口号其见宠遇如此。 仁宗八年卒年七十二王嗟悼遣近臣祭之赠谥眞静命知制诰郑知常作山斋记立石。 舆　伟无髥目若悬珠涉猎书史至于道释医药阴阳之说见辄成诵不忘射御琴碁靡所不治终身不娶妻在洪州私一妓将还使飮药诈言仙去潜携至京色衰遣归又于山斋常以婢妾自随为时议所少。
#高丽史97卷-列传10-刘载-000

刘载[胡宗旦愼安之]。
#高丽史97卷-列传10-刘载-001

○刘载宋泉州人宣宗时随商舶来试以诗赋授千牛卫录事　军。 睿宗朝历左散骑常侍吏礼部尙书十三年以守司空尙书右仆射卒。 载能文性朴素不事生产虽偕商人来自立朝不复相亲时议多之。
#高丽史97卷-列传10-刘载-002

胡宗旦亦宋福州人尝入大学为上舍生后游两浙遂从商船来睿宗宠顾优厚补左右卫录事寻权直翰林院骤迁宝文阁待制。 时王颇好乐妓玲珑　云以善歌屡承恩赉国学生高孝　作感二女诗讽之中书舍人郑克永以白王王不悦会孝　赴举王命黜之遂下狱宗旦上书营救乃释之。 宗旦性聪敏博学能文楚楚自喜兼通杂艺颇进厌胜之术王不能无惑后事仁宗为起居舍人。
#高丽史97卷-列传10-刘载-003

○愼安之字符老亦宋开封府人父修文宗朝随海舶来有学识且精医术登第官至守司徒左仆射　知政事致仕谥恭献。 安之事睿仁二朝知水州为政淸肃吏畏民怀累迁兵部尙书三司使判合门事卒。 容仪秀美性度宽弘临事廉平善医药晓汉语凡移南北朝文牒多出其手。
#高丽史97卷-列传10-金景庸-000

金景庸。[*(金)仁揆]
#高丽史97卷-列传10-金景庸-001

○金景庸庆州人父元晃兵部尙书本新罗宗室。 景庸容仪伟丽有贵介风彩少放逸好声色尝与人鬪于道宋商客见之语曰: "仆好相人今观子相骨法秀异必富贵而寿请自爱。" 景庸由是颇自负。 以合门祗候出为广州判官为政不苛人畏敬之。 尝冬月大醉乘骏马走过汉江马蹄所触　破水涌而不溺闻者异之。 累迁御史中丞肃宗御东池观射景庸先中鹄心赐银器廐马历吏部侍郞兵户工三部尙书睿宗初　知政事进开府仪同三司中书侍郞同中书门下平章事升门下侍中上柱国加　谋卫社致理功臣守大保判尙书吏刑部事乐浪郡开国伯食邑一千户食实封二百户累上表请老王遣左副承宣安唐颖赐　杖寻许致仕。 后召宗室宰枢置酒赏春亭极　顾谓景庸曰: "国之元老惟卿在。" 景庸涕泣拜谢累加匡国同德翊圣功臣食邑三千户食实封七百户进爵为公倚势聚*　{敛}殖货治第壮丽为世所讥。 仁宗三年卒年八十五命赙葬赠谥。
#高丽史97卷-列传10-金景庸-002

子仁揆中第历左承宣左谏议大夫睿宗朝进知奏事累迁至守*大尉中书侍郞平章事女嫁李资谦子之彦资谦败贬知春州事后召还守司空左仆射　知政事卒。 为人宽厚不喜臧否人物亦未尝倚势骄人优游不断但保禄位而已。
#高丽史97卷-列传10-崔弘嗣-000

崔弘嗣。
#高丽史97卷-列传10-崔弘嗣-001

○崔弘嗣字国老中原府人家世单平少力学登科以文行闻历拾遗补阙出为平州事有惠政累迁淸要。 肃宗朝授枢密院使奉使如宋忽为　风所飘舟人无不　心泣弘嗣神色自若。 及至宋观者称其仪度中规帝厚待之加赐金币口宣云: "顾惟枢近之臣宜有褒嘉之宠。" 馆伴曰: "此语如待朝廷近臣可见皇帝宠使臣也。" 还拜守司徒中书侍郞平章事睿宗时转门下侍郞平章事累加推诚赞化功臣守太保上柱国监修国史三上表请老遂致仕十七年卒年八十谥贞敬王遣使吊祭。 弘嗣淸介寡欲朝无党援家居不言公事妻子未尝见戱笑人有馈遗虽蔬果不受王深重之然务苛察少宽容见人小过辄不忘世以此短之。
#高丽史97卷-列传10-韩安仁-000

韩安仁。
#高丽史97卷-列传10-韩安仁-001

○韩安仁字子居旧名　如端州人父圭以乡贡中第仕至户部侍郞。 安仁登第直翰林院。 睿宗在潜邸安仁与李永李汝霖等侍学及卽位以旧恩密近用事恩宠浸优兄弟亲戚皆　缘分据要路士大夫趋势利者无不附。 初与汝霖交若不相负后　之使不复起累历右副承宣左散骑常侍翰林学士承旨刑部尙书六上章恳求外补不允改礼部尙书同知枢密院事。 有金尙　李惟寅者淸直自守所至皆有声绩未尝干谒权贵故年高未达安仁上*　请加擢用以励具僚王授尙　判合门事; 惟寅大府卿初御史台奏: "迩者风俗日侈公私宴会器皿华丽上下无等请依旧制申行禁止如或有犯尊者奏决卑者先囚后奏。" 王从之八关习仪枢密院果卓踰制台官囚执事别驾安仁与院使王字之乘醉怒骂使释之台官不听。 安仁等奏: "臣等不肖为小官所辱请罢臣等。" 王重违大臣意左迁侍御史陈淑卢元崇为都官员外郞遣近臣敦谕安仁等乃视事。
#高丽史97卷-列传10-韩安仁-002

仁宗卽位由　知政事升中书侍郞平章事奏曰: "睿宗在位十七年事业宜载史册贻厥后世请依宋朝故事置实录编修官。" 从之。 初安仁与文公美崔弘宰及李资谦弟资谅俱在枢府资谅凭势安仁公美恃宠虽外和而内忌且与弘宰不相得。 安仁又以资谦为国上宰事皆　决而惰慢不朝事多壅蔽阳尊资谦封为上公不令视事阴欲夺其权使承宣韩柱奏之诸吏知其谋衔之。 及睿宗薨安仁公美以*大医崔思全视疾不谨欲置于法以故思全颇怨之。 且资谦以崔惟迪为给事中物议纷然内给事张应枢好干时附势闻惟迪以奴婢二十口赂资谦得是职密语安仁安仁　言于省中惟迪闻之诉于资谦资谦大怒请辨于御史台安仁惭恐告休在家遂与公美及堂弟郑克永妹壻知御史台事李永等数相会侵夜而散。 思全得其*闲欲释旧憾与　人蔡硕　于资谅弘宰曰: "安仁公美结党阴谋将不利于李令公。" 资谦颇以为疑遂罗织其罪奏流安仁于升州甘勿岛沈杀之流公美于忠州以柱党于安仁流灵光郡松岛又流永及克永于外安仁兄尙书右丞安中弟僧永伦从弟礼部郞中韩　妻弟侍御史林存壻合门祗候李仲若子* 等四人公美弟祗候公裕僧可观克永妹壻右正言崔巨鳞姻　员外郞任元浚安中子纶等五人永子元长等三人皆缘坐流窜其族类罢职者亦多。 仲若善医术故疑之追遣人沈杀之。 刑部又以左正言李逢原司天监全干殿直安天饷等常会安仁家必与阴谋劾夺其职。 安仁明达好学善属文又善易筮事多奇中为一时名流然乘势速富贵谋轧权贵以至于此及资谦败赠谥文烈。
#高丽史97卷-列传10-李永-000

李永。
#高丽史97卷-列传10-李永-001

○李永字大年安城郡人父仲宣以本郡户长选为京军。 永幼从师学父没欲继永业田为胥吏以状付政曹主事揖不拜主事怒且骂。 永卽裂其状曰: "吾可取第仕朝何礼汝辈为 " 肃宗朝擢乙科直史馆。 内侍林彦请讨东女眞永曰: "兵凶器战危事不可妄动彦当无事时欲用兵生　甚不可也。" 王不听命平章事林干讨之永亦从军师败坐免官。 后知京山府以廉勤闻累迁礼部侍郞右谏议大夫。 仁宗初知御史台事宝文阁学士及李资谦杀韩安仁永以安仁妹壻坐流珍岛或有告永曰: "公之母子将没为奴婢。" 永曰: "吾内省不　故忍死以待若老母以予故没为贱隶吾苟生何为 " 乃飮酒一斗愤　而卒时人惜之。 资谦遣术士　道傍牛马不敢践或病　者就祷则愈。 资谦败永子请改葬掘之尸不变赠签书枢密院事命吏部削罪案。 永天资方直不为权贵所挠然取友不端拓俊京等谋毁李汝霖智禄延等毁斥朴景升永皆与焉。
#高丽史97卷-列传10-韩　-000

韩　。
#高丽史97卷-列传10-韩　-001

○韩　本端州吏中第补尙州司录睿宗朝除右补阙上*　言时政得失转起居注宋使承信郞许立进武校尉林大容将还王欲许升阶拜辞　与左司谏崔巨鳞侍御史崔弘略等谏曰: "今诏使本商人尝到我国与市井人贩卖秩且卑传诏日拜阶上已是过谦今宜拜阶下。" 从之寻迁中书舍人崔弘嗣将随尹瓘伐女眞誓佛云: "功若成创大藏堂于开国寺。" 及还私令军将输材　与左正言任元浚劾奏王谕止之　固执乞罢左迁为西京副留守仁宗初李资谦杀韩安仁　以安仁从弟流外及资谦败召拜礼部侍郞复出为西京留守民闻其来皆喜历国子祭酒翰林侍读学士七年以枢密院副使卒性刚直言无忌讳笃学能文政尙廉惠所至有声绩。
#高丽史97卷-列传10-林　-000

林　[庾禄崇]。
#高丽史97卷-列传10-林　-001

