<!-- { "loadSidebar": true } -->
○林　沃沟县人淸直廉谨有大臣风。 文宗朝以内侍管勾大仓有韩顺者居仓侧盗窃仓谷诬弄官吏家资巨万至有搢绅与之交通者　发其奸置于法朝议多之。 历事顺宣献肃睿五朝累官至门下侍郞平章事致仕卒辍朝三日谥元敬子有谦有文。 有文登第官至门下侍郞平章事致仕仁宗三年卒年七十。
#高丽史97卷-列传10-林　-002

有庾禄崇者亦以刚直称禄崇字龟寿茂松县人以儒术进　官四十余年以公忠自许未尝枉己徇人其任义直前虽豪右亲戚不敢挠。 肃宗朝累历右散骄常侍枢密院使尙书右仆射睿宗时进　知政事虽贵显衣服第宅如布衣时卒辍朝三日谥安贞。
#高丽史97卷-列传10-金晙-000

金晙。
#高丽史97卷-列传10-金晙-001

○金晙字适中开州人少英锐好学善属文擢魁科补晋州司录以淸白累迁左拾遗知制诰。 睿宗朝拜刑部郞中尹瓘征女眞晙为左军判官军败瓘怒缚军卒将戮之晙大言曰: "今日之败由知兵马事林彦之失律也释不问而戮此辈岂所谓不吐刚不茹柔之意乎 " 瓘愕然解其缚而纵之。 历左散骑常侍兵礼二部尙书知枢密院事　知政事进门下侍郞平章事判礼部事。 仁宗二年卒年六十八谥贞愼。
#高丽史97卷-列传10-柳仁着-000

柳仁着。
#高丽史97卷-列传10-柳仁着-001

○柳仁着贞州人父洪以武略进宣宗时拜侍中通春秋左传及兵家　诀每国有虞疑引古决策多中时议重之卒谥匡肃。 仁着荫补卫尉注簿中睿宗三年第自合门祗候历官至　知政事八年卒王亲制文祭之赠守司徒门下侍郞平章事谥贞简配享睿宗庙庭仁着　为肃宗妃门户贵显乃与诸生游读书登科为宰相不以富贵骄人有儒者风无子。
#高丽史97卷-列传10-康拯-000

康拯。
#高丽史97卷-列传10-康拯-001

○康拯西海永康县人家世微无技能然操心勤谨祖仁佑死国事例补良　史为吏役十年加军器注簿同正出为宁仁鎭判官鎭溟都部署副使与女眞战累有功。 肃宗初除监察御史后为东北面兵马判官又与女眞战于菱岛献四十八级赐绢十匹升殿中侍御史。 睿宗卽位授知御史台事尹瓘征女眞拯以左军知兵马事从之有功拜左散骑常侍历御史大夫刑户二部尙书左仆射进　知政事十二年以中书侍郞平章事致仕十五年卒年七十二谥景襄子福舆。
#高丽史97卷-列传10-许庆-000

许庆。
#高丽史97卷-列传10-许庆-001

○许庆孔岩县人中第以文学显淸廉忠俭。 肃宗在潜邸引为府寮及卽位拜枢密院承宣出入禁中恩渥殊异。 睿宗初历刑吏二部尙书　知政事八年加门下侍郞同中书门下平章事仍令致仕十年卒辍朝三日谥顺平。 庆虽无赫赫之称终始一节为朝廷所重子曰谅曰开先曰谦。
#高丽史97卷-列传10-文冠-000

文冠。
#高丽史97卷-列传10-文冠-001

○文冠字民章旌善县人父林干太子少傅。 冠文宗朝中第补静边鎭副将与女眞战于草堤有功边民大饥冠发公私储赈之所活甚众。 肃宗初拜礼部员外郞历起居注兵部侍郞右谏议大夫。 睿宗卽位授右散骑常侍尹瓘征女眞冠以左军兵马使从攻石城克之筑福州城语在瓘传以功迁吏部尙书又从吴延宠复征女眞。 后王谕之曰: "卿奉职淸勤宣劳中外用兵东鄙厥绩居多予将擢用。" 六年守司空　知政事以老致仕明年卒年七十一谥章敬。 冠性淸直宽厚不事产业当官执节不挠。 尝为西北面兵马使韩　以都部署如辽谒冠于宣州佩剑升拜楹*闲冠立受不交一言　后屡称之曰: "冠眞有元帅气量固非庸庸者。" 先是为元帅者见命使虽微官必曲为礼貌以干誉冠不然故　称之。 子子麟子凤子龟子龙。
#高丽史97卷-列传10-郑沆-000

郑沆[*(郑)　]。
#高丽史97卷-列传10-郑沆-001

○郑沆字子临东莱郡人父穆大府卿。 沆性颖悟好学肃宗时中第补尙州司录州人以年少易之及临事善断皆叹服州人数司录二郑一韩谓沆及郑克永韩　也秩满直翰林院。 睿宗朝以内侍掌奏事处心平直出纳详明。 随李资谅如宋馆伴学士王　见所制表章称叹之还拜右正言论事　直为权贵所忌通判全州寻召还为右司谏历按杨广忠淸两道。 仁宗幼　卽位李资谦威势震赫郡守及奉使者竞聚*　{敛}以媚之沆独不然。 资谦败拜枢密院承宣升知奏事劝王读书学业日就。 王以妙淸言幸西京妙淸郑知常欲王长御西京讽谏官请停修上京宫阙沆再上*　请修葺旧宫还御言甚切直王从之。 知贡举崔滋盛出试题缪误有司请罢贡举。 举子金贻永沆之女壻王妃母弟也尹英瞻承宣韩惟忠女壻亦妃戚也妃劝王勿罢举沆与惟忠亦因宦官干请得不罢。 十四年沆有疾王遣内医诊视疾革进知枢密院事礼部尙书翰林学士承旨命下翼日卒年五十七王震悼辍朝吊祭闻其家无担石之储叹曰: "三十年近侍十一年承制贫如是可嘉也。" 加赙米百硕布二百匹御笔特谥文安。
#高丽史97卷-列传10-郑沆-002

子　仕至内侍郞中以恭睿太后妹壻有宠于仁宗性轻薄有才艺交结大宁侯璟常与游戱。 郑　金存中等诬构　罪以闻毅宗疑之台谏劾　阴结宗室夜聚宴飮乃流于东莱语在大宁侯传　将行王谓曰: "今日事迫于朝议也行当召还。" 　旣流召命久不至乃抚琴作歌词极凄　　自号瓜亭后人名其曲为郑瓜亭。
#高丽史97卷-列传10-金克俭-000

金克俭。
#高丽史97卷-列传10-金克俭-001

○金克俭字伯仪灵光郡人祖行琼平章事。 克俭以祖荫进肃宗时守安东府入拜监察御史。 仁宗时由尙书左仆射升　知政事致仕加守司空太子少师卒谥祁烈。 克俭虽无学术公勤不懈累历中外以果辨称及当钧轴但敦谨保位而已。
#高丽史97卷-列传10-金若温-000

金若温。
#高丽史97卷-列传10-金若温-001

○金若温字柔胜初名义文光阳县人侍中良鉴之子力学登第自尙衣奉御通判广州入拜中书舍人历合门使知枢密院事　知政事仁宗卽位拜中书侍郞平章事加检校司徒守司空上柱国十八年以门下侍中致仕卒年八十二谥思靖。 性恭俭廉静未尝以富贵骄人李资谦以国舅当国士之喜利者争附之若温与资谦为堂兄弟而不相比世多其守正子璇。
列传卷第十。

#高丽史98卷-列传11-00-000

列传卷第十一。 高丽史九十八。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史98卷-列传11-金富轼-000

金富轼[*(金)敦中*(金)君绥]。
#高丽史98卷-列传11-金富轼-001

○金富轼富佾之弟肃宗时登第补安西大都护府司录　军事考满直翰林院历右司谏中书舍人仁宗卽位李资谦以国舅当国王诏资谦于朕为外祖班次礼数不可与百官同两府两制及诸侍从官其会议以闻宝文阁学士郑克永御史杂端崔濡议曰: "传云天子有不臣者三后之父母居其一今资谦宜上表不称臣君臣宴会不与百官庭贺径诣幕次拜上*　拜而后坐殿。" 众议雷同富轼时为宝文阁待制独曰: "汉高祖初定天下五日一朝太公太公家令说太公曰: '天无二日土无二王皇帝虽子人主也太公虽父人臣也柰何令人主拜人臣 ' 高祖善家令言诏曰: '人之至亲莫亲于父子故父有天下传归于子子有天下尊归于父此人道之极也今王侯卿大夫已尊朕为皇帝而太公未有号今上尊太公曰太上皇。' 以此论之虽天子之父若无尊号则不可令人主拜也不其侯伏完献帝皇后父也郑玄议曰: '不其侯在京师礼事出入宜从臣礼若后息离宫及归宁父母则从子礼。' 故伏完朝贺公庭如众臣及皇后在宫后拜如子又东晋群臣议穆帝母　太后见父之礼纷　不一博士徐禅依郑玄议曰: '王庭正君臣之礼私　全父子之亲是大顺之道也。' 又魏帝父燕王宇上表称臣虽父子至亲礼数尙如此　外祖乎按仪礼五服制度母之父母服小功五月而已与己父母尊亲相远岂得与上抗礼宜令上表称臣在王庭则行君臣之礼宫　之内则以家人礼相见如此则公义私*思{恩}两相顺矣。" 宰辅以两议闻王遣近臣康侯显问资谦资谦奏曰: "臣虽无知今观富轼议实天下之公论也微斯人群公几陷老臣于不义愿从其议勿疑。" 诏可。
#高丽史98卷-列传11-金富轼-002

寻与朴升中郑克永修睿宗实录二年转礼部侍郞王追封资谦祖考升中欲媚资谦请焚黄日赐敎坊乐富轼以为: "宗庙用乐象平生若坟墓则以素服从事至于涕泣岂可用乐。" 升中又欲号资谦生日为仁寿节富轼言: "生日称节自古所无唐玄宗时始称皇帝生日为千秋节未闻人臣有称节者。" 平章事金若温曰: "侍郞议善。" 四年拜御史大夫历户部尙书翰林学士承旨进平章事加守司空。 十二年王以妙淸言欲幸西京避灾富轼奏曰: "今夏雷震西京大华宫三十余所若是吉地天必不如此避灾于此不亦左乎　今西成未收车驾若出必蹂禾稼非仁民爱物之意。" 又与谏官上*　极言王曰: "所言至当朕不西行。"
#高丽史98卷-列传11-金富轼-003

