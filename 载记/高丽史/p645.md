<!-- { "loadSidebar": true } -->
三月己酉禑驰马于市有人走避禑追及以铁如意击之遂如惠妃殿。 典理摠郞裴仲伦妻与族僧云珪通逃至延安府捕鞫之杖仲伦妻没为官婢云珪毙狱中禑率林* 等十余骑如惠妃殿又如卢英寿第驰马射狗又如安逸院院尼寺也。 以旱禁酒。 前副正禹吉逢杀妻逃捕鞫之。 庆尙道按廉吕克　言: "河阳永州报令化令河东等处有闲旷地请屯田以助军　。" 从之于是克　夺人祖业田或夺耕牛民失其业怨　旁兴。 禑如李仁任第。 前郞将郑元甫尝诈称川宁安集系狱逃又称居昌安集赴任营私伏诛。 以曹敏修为门下侍中林坚味守门下侍中以林坚味及都吉敷禹玄宝李存性提调政房。 禑臂鹰　于郊。
#高丽史135卷-列传48-辛禑3-09-04-1383

四月禑封崇国师王师出花园遥礼之。 三司右使林成味卒赠谥忠简。 以旱宥二罪以下。 竹城君安克仁卒赠谥文定。 取及第金汉老等我  太宗擢丙科第七人。 禑驰马于东郊游于佛日野。 禑观石战戱。
#高丽史135卷-列传48-辛禑3-09-05-1383

五月禑令成均馆进四书读论语数章卽辍。 禑如宝源库祈雨坛亲自击鼓以祷。 禑冒雨出游。 前判事韩仲宝尝安抚济州矫旨纵欲下巡军狱其弟上护军仲良素与仲宝不友至是喜仲宝得罪*　其过恶投匿名书于李存性第幷下仲良狱　杖流边地。 陟城君朴原镜卒。 庆尙道按廉报: "晋州等处麦穗三四　。" 禑潜至壶串观牧马宿卫者皆失所之。 知门下商议闵伯萱卒。 有私婢一产三男赐米二十硕。 前判事赵瑚与宦者争田宦者诉禑杖瑚流遂安郡。
#高丽史135卷-列传48-辛禑3-09-06-1383

六月密直使金宝生卒。 禑　于延福亭三日。 交州江陵道禾尺才人等诈为倭贼寇掠平昌原州荣州顺兴横川等处元帅金立坚体察使崔公哲捕斩五十余人分配妻子于州郡。 台*　{谏}交章上言曰: "自我太祖统一三韩子孙相继事必师古乘舆出入必因宗庙会同宾客等事未有无事而妄行者至于永陵不遵祖宗之法不从谏臣之言日与群小嬉游闾里声闻上国终有岳阳之行贻我无穷之耻今殿下游幸无节从以数骑驰骋无方臣民缺望愿上畏天命下法祖宗出入有节侍卫有仪无或轻出以慰臣民之望以永宗社之福。" 倭寇庆尙道吉安安康杞溪永州新宁长守义兴义城善州等处。 禑宴宰相于花园。 倭寇丹阳堤州酒泉平昌横川荣州顺兴等处。 以王安德为杨广道助战元帅遣典仪令禹夏于庆尙道督察元帅御倭勤怠。 　人金刚欲娶皇甫加之女不果托以他事诉于禑囚巡军。 以罗世为庆尙道助战元帅。 以倭寇　入内地移忠州开天寺所藏史籍于竹州七长寺。 戊戌禑以卢英寿生日宴于花园。
#高丽史135卷-列传48-辛禑3-09-07-1383

七月汉阳府尹张夏捕倭反*闲三人。 以倭寇方兴令在外闲散奉翊通宪皆赴征。 禹夏督诸兵马使击倭于义城斩三级。 知顺州事黄安信尝监运军粮盗用米七十五石事觉有司将置于法以戚连毅妃止令削职。 倭寇大丘京山善州仁同知礼金山等处。 禑赐安东府使李忠富廐马曰: "戮力防御以保胎室!" 以尹可观为庆尙道助战元帅。 禹夏督诸兵马使与倭战于礼安斩八级又战于顺兴斩六级。 辽渖草贼四十余骑侵掠端州端州万户陆丽靑州万户黄希硕千户李豆兰等追至西州卫海阳等处斩渠魁六人余皆遁去。 交州江陵道都体察使崔公哲遇倭于芳林驿斩八级夺其兵仗及马五十九匹。
#高丽史135卷-列传48-辛禑3-09-08-1383

八月壬申朔书云观丞池巨源告日食不果食重房请治其罪乃杖七十。 以门下赞成事赵仁璧为东北面都体察使判开城府事韩邦彦为上元帅门下赞成事金用辉为西北面都巡察使前版图判书安思祖为江界万户时,

大明责事大不诚屡侵边境故备之。 禑如定妃殿遂如林坚味第驰马闾巷。 倭陷居宁长水等县分兵欲寇全州全州副元帅皇甫琳战于砺岘却之。 以门下评理文达汉为杨广道都察理使知门下事安庆为都安抚使保安君朴寿年为都巡慰使。 倭贼一千三百余人寇春阳宁越旌善等处。 壬午禑夺骑林* 马如卢英寿第* 及宦官皆步从遂如定妃殿。 万顷安集金瑞元鎭抚韩福押漕转托以漂没窃米布囚鞫之。 癸未禑如定妃殿夜又至不克入。 左司议权近等上书戒逸游。 禑尝驰骋闾里然犹忌台谏宦竖等进说曰: "台谏皆上所除如有　旨替之何难 " 自是禑益轻台谏无复忌惮游戱　猎无度近又与同僚极谏禑醉甚欲射之。 倭寇任实县。 我

太祖大破胡拔都于吉州。 遣门下赞成事金庾贺圣节请谥承袭陈情密直副使李子庸贺千秋节请谥表曰: "节惠易名是皇王之恤典显亲归美惟人子之孝　。 窃念臣父先臣　早袭世封邈居藩服际昌辰之肇启知景命之有归慕义一朝率先款附输忠七载罔或怠荒奈不吊于昊天而奄辞于盛代  顾以委质而至此谓应赐谥而示终岁律已　于十更天语未蒙于一降肆陈愚恳再渎圣聪。 伏望  陛下悯先臣之诚哀孤臣之志特赐殊号以旌贞魂则臣谨当率考攸行恒无替于厥服顺帝之则用永保于斯民。" 承袭表曰: "锡命推恩仰惟圣君之典践位行礼实为孝子之心敢此　呼* 增惶惧。 臣闻诗歌缵考宣王所以待韩侯传称扬名仲尼所以语曾子以斯为美终古则然钦惟

陛下　舜舞干师汤弛　分茅　土措天下于泰山*　{敛}福锡民　一世于寿域遂致多方之面内而无匹夫之向隅如臣者方在弱龄卽丧严父对影海曲哀吾生之曷归翘首云　望兪音之益切。 伏望

陛下怜臣移孝为忠之至愿谅臣以小事大之微诚特　洪私　承先业则臣谨当之屛之翰永保箕封曰寿曰康恒申华祝。" 陈情表曰: "高高在上降监孔昭断断无他敷奏则渎* 切兢　辄　允兪伏念　尔小邦际于兴运天休滋至非远人之与京国步斯频奄先臣之不禄肆　多故已至十年洪武十一年差陪臣沈德符等进献马匹金银器皿等物回还赍奉

诏旨: '节该今岁贡马一千差执政陪臣以半来朝明年贡金一百斤银一万两良马一百匹细布一万匹岁以为常钦此!' 祗承敎条靡遑启处但金银之不产遐迩所知而马匹之未敷　小攸致每被都司之阻尙稽天府之充洪武十五年再行　力措办金银布匹马匹辏足原奉之数差陪臣金庾洪尙载金宝生郑梦周李海裴行俭管押前赴  朝廷到于辽东甛水站听候*闲蒙都司差来徐千户录示

圣旨: '节该岁贡以数年之物合而为一其意未诚仍前阻归不许入境钦此!。' 金庾等钦遵回还当年六月再差陪臣周谦前去恳告亦蒙阻回八月差陪臣柳藩赍擎表文进贺平定云南亦蒙阻回十一月差陪臣郑梦周赍擎表笺进贺洪武十六年正旦亦蒙阻回卽目钦遇  圣节千秋节例合进呈表笺诚恐仍前阻回臣与一国臣民进退无凭惊惶失措所愿微诚之必达虽加严谴而何辞谨遣陪臣重大匡门下赞成事金庾等谨奉表笺赴  朝廷进贺。 伏望

陛下愍先臣方进忠而未终哀孤臣欲继志而弗获特颁

诏旨　诣趋　则臣谨当不二不三谨修侯度时万时亿恒祝皇龄。 先是我使行由辽东辄不得达故令庾等航海而往。" 我

太祖献安边之策曰: "北界与女眞达达辽渖之境相连实为国家要害之地虽于无事之时必当储粮养兵以备不虞今其居民每与彼俗互市日相亲狎至结婚姻而其族属在彼诱引而去又为乡导入寇不已唇亡齿寒非止东北一面之虞也。 且兵之胜否在于地利之得失彼兵所据近我西北舍而不图乃以重利远　我吾邑草甲州海阳之民以诱致之今又突入端州秃鲁兀之地驱掠人物以此观之我之要害地利形势彼固知之矣。 臣受任方面不可坐视谨筹边策以闻御寇之方在于炼兵齐举今也以不敎之兵散处远地及寇之至仓皇招集比其至也寇已虏掠而退虽及与战其如不熟旗鼓不习击刺何  愿自今炼兵训卒严立约束申明号令待变而作无失事机又师旅之命系于粮饷虽百万之师有一日之粮方为一日之师有一月之粮方为一月之师是不可一日无食也此道之兵昔运庆尙江陵交州之谷以给之今以道内地税代之比因水旱公私俱竭加以游手之僧无赖之人托为佛事冒受权势书状干谒州郡借民斗米尺布*　{敛}以　石寻丈号曰反同征如逋债民以饥寒又诸衙门诸元帅所遣之人群行传食剥肤槌髓民不忍苦失所流亡十常八九军之粮饷无从而出乞皆禁断以安百姓又道内州郡介于山海地狭且脊今其收税不问耕田多寡唯视户之大小和宁于道内地广以饶皆为吏民地禄而其地税官不得收取民不均饷军不足今后道内诸州及和宁一以耕田多寡科税以便公私又军民非有统属缓急难以相保是以先王丙申之敎以三家为一户统以百户统主隶于帅营无事则三家番上有事则俱出事急则悉发家丁诚为良法近来法废无所维系每至征发散居之民逃窜山谷难以招集今又旱饥民心益离彼用钱*谷{谷}饵以招纳潜师以来虏掠而归一界穷民旣无恒心又皆杂类彼此观望惟利之从实为难保乞依丙申之敎更定军户使有统属固结其心又民之休戚系于守令军之勇怯在于将帅今之为郡县者出于权幸之门恃其势力不谨其职以致军　其*　{须}民失其业户口消耗府库虚竭乞自今公选廉勤正直者　之临民字抚鳏寡又择堪为将帅者　之摠戎　御国家。" 倭陷沃州报宁等县。 禑常置妓女于宫中恶其诲*　{淫}黜之未几复召纳之。 金斯革击倭于木州黑站斩二十级。 禑　于长湍县三日。 以门下评理池涌奇为全罗道都元帅。
#高丽史135卷-列传48-辛禑3-09-09-1383

