<!-- { "loadSidebar": true } -->
丁丑将军金延寿还自元言: "世子已于今月四日上道还国。" 且以世子言白王曰: "闻岁　民饥车驾所幸供亿不　愿上毋出迎境上。 　父不可为子屈也  其宫僚应出迎者毋得过西普通。" 王怒曰: "世子言不当如是。"
#高丽史30卷-世家30-忠烈王3-18-19-1292

庚寅王为迎世子出猎于马浅西辛卯遂猎于平州温泉。
#高丽史30卷-世家30-忠烈王3-18-20-1292

五月乙未副知密直致仕李益培卒。
#高丽史30卷-世家30-忠烈王3-18-21-1292

戊戌世子至自元。
#高丽史30卷-世家30-忠烈王3-18-22-1292

癸丑王及公主宴世子。
#高丽史30卷-世家30-忠烈王3-18-23-1292

丁巳世子设浆街市施饿者三日。
#高丽史30卷-世家30-忠烈王3-18-24-1292

六月癸酉世子上寿于两宫诸王两府耆老侍宴世子起舞王及公主极欢而罢。
#高丽史30卷-世家30-忠烈王3-18-25-1292

丁丑同知密直司事罗裕卒。
#高丽史30卷-世家30-忠烈王3-18-26-1292

闰月辛卯以天谴民饥宥二罪以下。
#高丽史30卷-世家30-忠烈王3-18-27-1292

元遣万户徐兴祚运江南米十万石来赈饥民。
#高丽史30卷-世家30-忠烈王3-18-28-1292

辛亥以金　为佥议　理世子贰傅; 韩希愈知佥议府事世子贰保; 金　判三司事; 郑仁卿柳升崔有　　同知密直司事; 李混张舜龙　副知密直司事; 朴义郑　为左右承旨; 闵渍为左副承旨。
#高丽史30卷-世家30-忠烈王3-18-29-1292

乙卯徐兴祚献鹦鹉孔雀各二　。
#高丽史30卷-世家30-忠烈王3-18-30-1292

戊辰以赵仁规女为世子妃。
#高丽史30卷-世家30-忠烈王3-18-31-1292

甲戌鎭边万户宋　免以佥议府事韩希愈代之。
#高丽史30卷-世家30-忠烈王3-18-32-1292

己卯以版图摠郞洪萱为司空。
#高丽史30卷-世家30-忠烈王3-18-33-1292

癸未以洪萱为司徒。
#高丽史30卷-世家30-忠烈王3-18-34-1292

丙戌遣世子如元贺圣节。
#高丽史30卷-世家30-忠烈王3-18-35-1292

副知密直司事文翰学士致仕崔雍卒。
#高丽史30卷-世家30-忠烈王3-18-36-1292

八月丁未遣郞将秦良弼押呪人巫女如元帝召之也。
#高丽史30卷-世家30-忠烈王3-18-37-1292

丁未世子谒帝于紫檀殿郑可臣柳庇等随入。 有丁右丞者奏: "江南战船大则大矣遇触则毁此前所以失利也。 如使高丽造船而再征之日本可取。" 帝问征日本事洪君祥进言曰: "军事至大宜先遣使问诸高丽然后行之。" 帝然之。
#高丽史30卷-世家30-忠烈王3-18-38-1292

九月己未幸王轮干圣二寺。
#高丽史30卷-世家30-忠烈王3-18-39-1292

乙丑幸贤圣寺。
#高丽史30卷-世家30-忠烈王3-18-40-1292

丙寅带方公　卒。
#高丽史30卷-世家30-忠烈王3-18-41-1292

乙亥王及公主幸妙莲寺。
#高丽史30卷-世家30-忠烈王3-18-42-1292

壬午元遣洪君祥来命我护送日本人还其国君祥以帝旨问征日本事王对曰: "臣旣邻不庭之俗庶当躬自致讨以　微劳。" 君祥献马遂宴于香阁。
#高丽史30卷-世家30-忠烈王3-18-43-1292

戊子宴君祥于寿宁宫。
#高丽史30卷-世家30-忠烈王3-18-44-1292

是月帝御紫檀殿引见世子令呪人巫女等入殿执帝手足呪之帝笑之。
#高丽史30卷-世家30-忠烈王3-18-45-1292

冬十月庚寅以太仆尹金有成为护送日本人供驿署令郭麟为书状官仍致书曰: "小邦与贵国隔海为邻昔贵国商人时或来往于金海。 国因以为好曾无嫌隙。 今年五月贵国商船到泊耽罗洲渚耽罗性顽　射逐其船逻捉二名而送之小邦申于大元国皇帝诏问其由命还本国而护送伏惟悉之。 两国旣以为邻凡兴亡休戚敢不相恤  且为贵国计之将有利害两端不得不陈。 我国元自祖先臣事大元其来尙矣。 我父王再觐天庭辄蒙圣奬安保国家恪谨侯度予为世子时继父亲朝皇帝特垂宠渥许尙公主册为驸马承袭宗器不失国号君臣社稷礼乐文物衣冠名分一切仍旧百姓按堵乐业安生。 实输诚事大故也。 且宋朝军民不为不多金汤不为不固不知有唐虞之大统自大而不庭皇帝亲征天兵奄至宋之君臣仓卒失措遣使请哀若许班师世修朝贡岁纳方物。 皇帝轻慈而却兵遣翰林学士　经宣谕甚敦宋国执迷不悛违命不朝皇帝震怒大发王师讨以失期。 兵威所加如石压卵殄灭国号九庙　百官毁无复君臣之礼三百年积累之期一旦倾覆。 乃命设官置省完护遗民亦贵国之所闻。 殷鉴不远古典云: '顺天者昌逆天者亡。' 又云: '抗衡为祸和睦为好。' 可不戒哉  可不儆哉今我大元国皇帝陛下千载应期神圣文明功德兼　仁慈宽厚好生恶杀德洽群生普天之下莫不感德梯航辐凑犹恐不及。 贵国念我国之存惩宋之亡遣一介之使奉*二{一}尺之书朝于大元则无损于今有益于后诚贵国社稷之福也。 若恃阻大洋而不朝存亡之机未可知也脱有不测之患　脐何及。 自古未有恃险而能保国家者也。 小邦爰处旧都其势易弱。 犹且在宥一视同仁许安土着如向所陈。 贵国邈在海外但遣使入朝决无后患幸进退详酌。 顷在辛巳年因边将所奏发兵往征战舰因风涛播扬*闲或失水军卒有遗漏不还者今闻耽罗所送商人言贵国　皆收护处养似顺好生之圣德此一幸也。 若贵国之社稷有灵以不谷之言为可取纳款归朝则必蒙圣泽无秋毫之失有盘石之安。 予亦处中保命导　皇恩以贻百岁之宁不谷之言　后方信。 予之所以区区者只为彼此无辜耳伏惟倾照不宣。"
#高丽史30卷-世家30-忠烈王3-18-46-1292

壬辰不旨将军吕文就昔庚寅之役战死于竹田其子壻超等　用。
#高丽史30卷-世家30-忠烈王3-18-47-1292

丙申以交州道经贼剽掠民物凋残停诸郡八关正至进奉。
#高丽史30卷-世家30-忠烈王3-18-48-1292

乙巳洪君祥还遣将军洪诜偕君祥如元献香茶木果等物。
#高丽史30卷-世家30-忠烈王3-18-49-1292

己酉册僧惠永为国尊。
#高丽史30卷-世家30-忠烈王3-18-50-1292

十一月戊午王及公主移御妙莲寺。
#高丽史30卷-世家30-忠烈王3-18-51-1292

癸酉王以疾微行移御密直安珦第。
#高丽史30卷-世家30-忠烈王3-18-52-1292

甲戌遣将军高世如元请医。
#高丽史30卷-世家30-忠烈王3-18-53-1292

丙子宥二罪以下。
#高丽史30卷-世家30-忠烈王3-18-54-1292

辛巳以李之　同知密直司事。
#高丽史30卷-世家30-忠烈王3-18-55-1292

甲申移御中赞金方庆第。
#高丽史30卷-世家30-忠烈王3-18-56-1292

乙酉流前赞成事宋　同知密直司事郑仁卿于海岛。
#高丽史30卷-世家30-忠烈王3-18-57-1292

十二月庚寅遣赞成事赵仁规如元贺正。
#高丽史30卷-世家30-忠烈王3-18-58-1292

戊戌宥二罪以下。
#高丽史30卷-世家30-忠烈王3-18-59-1292

丁未元遣太医姚生来。
#高丽史30卷-世家30-忠烈王3-19-01-1293

○(癸巳)十九年春正月癸未庆尙道按廉使刘颢为丁吏林大所杀。 颢尝没入林大白金二斤大甚怨之。 颢又欲检阅营库营吏许颁金彦恐获罪告于林大饵之以言令乘夜刺杀之。 遣摠郞金元具往鞠彦元具旧识吏也元具密引彦诱以祸福彦以实告于是斩大彦颁等。
#高丽史30卷-世家30-忠烈王3-19-02-1293

三月丁巳朔王猎于都罗山。
#高丽史30卷-世家30-忠烈王3-19-03-1293

丙寅公主有疾移御密直安珦第。
#高丽史30卷-世家30-忠烈王3-19-04-1293

监察司没南海县令徐远赃物。
#高丽史30卷-世家30-忠烈王3-19-05-1293

乙酉帝　曰: "卿世守王爵选尙我家载扬藩屛之功宜示褒嘉之宠可赐号推忠宣力定远功臣益茂厥功对扬休命。" 又改佥议使司为都佥议使司升为从二品赐两台银印一颗。
#高丽史30卷-世家30-忠烈王3-19-06-1293

夏四月丁亥朔幸福灵寺。
#高丽史30卷-世家30-忠烈王3-19-07-1293

辛卯雨雹。
#高丽史30卷-世家30-忠烈王3-19-08-1293

丁酉王与公主幸寿宁宫。
#高丽史30卷-世家30-忠烈王3-19-09-1293

癸丑宴于大殿贺功臣号安珦作诗以贺赐米五十石。
#高丽史30卷-世家30-忠烈王3-19-10-1293

五月庚申宰枢享王。 辽阳行省遣人献犬马。
#高丽史30卷-世家30-忠烈王3-19-11-1293

六月丙戌以内僚别将金吕为巡马指挥。 内僚兼巡马始此。
#高丽史30卷-世家30-忠烈王3-19-12-1293

丁亥幸九曜堂。
#高丽史30卷-世家30-忠烈王3-19-13-1293

己丑元遣江南千户陈勇等载米二十　来又献鹦鹉一双其它土物甚多。
#高丽史30卷-世家30-忠烈王3-19-14-1293

甲午遣将军南挺如元献　。
#高丽史30卷-世家30-忠烈王3-19-15-1293

甲寅元以赵仁规为嘉议大夫王府断事官李之　为奉直大夫合浦等处鎭边万户府副万户行中书省副鎭抚金延寿为武德将军西京等处管水手万户府副万户皆赐虎符。
#高丽史30卷-世家30-忠烈王3-19-16-1293

乙卯元遣万户尹世柱推刷耽罗人物。
#高丽史30卷-世家30-忠烈王3-19-17-1293

