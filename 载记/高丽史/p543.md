<!-- { "loadSidebar": true } -->
○仁沇忠肃朝为护军时王被　留元仁沇与庆斯万等请王还国潘王暠之党恶之囚巡军。 后拜知申事寻除密直副使又加赞成事。 王薨与征东省员外韩帖木儿不花前郞将卢英瑞等如元请忠惠袭位及元囚忠惠于刑部乃与金伦等系于狱忠惠还国录功为一等封光山君。 忠穆为元子在元以师傅朴仁干卒手书招仁沇及府院君金永旽咸阳君朴忠佐等入侍宰枢不许故未赴。 恭愍卽位追念侍从功赠谥录子孙。 子元命续命自有传。
#高丽史108卷-列传21-郑　-000

郑　。
#高丽史108卷-列传21-郑　-001

○郑　字去非初名贤佐草溪人弘文公倍杰七世孙也。 元宗末擢魁科调全州司录。 忠烈朝累迁吏兵二部摠郞历宰三州皆有声绩。 后为右常侍知内旨王以　正直命管斋醮都监。 忠宣时以佥议评理致仕屛浮华日以阅释典持戒为事卒年七十五。 子光祖光緖光度光祖子　。 　字孟淳官至判开城封八川君为人精晓音律且以知礼闻后进皆就学焉谥良献。
#高丽史108卷-列传21-李混-000

李混。
#高丽史108卷-列传21-李混-001

○李混字去华一字太初全义县人。 元宗朝年十七登第调广州　军入补国学学正。 忠烈时累历佥议舍人右副承旨升副知密直司事文翰学士承旨加同知司事。 王尝欲籍耽罗民户隶内库混极言不可王不悦时近幸多奉使扰民都堂言: "西北界人性暴悍不可以内旨扰之。 自今宜下都评议司司牒都指挥使亦可办事。 驿吏逃散寔由传遽之繁宜遣使整理。 近以内旨出使者相继民受其弊宜经都评议司给驿然后行。" 近幸者疾之诉于王王怒命巡马官执堂吏李纡讯其倡议者纡曰: "此事皆我所为。" 王益怒命万户高宗秀必欲得情痛加榜掠纡诬服指混下混狱遂罢。 起知密直司事世子元宾升密直司使铨曹判书集贤殿大学士修国史寻罢。 复起判密直司事又罢。 王谓左右曰: "人臣之节渐不如旧。 昔李混尹珤主铨选寡人欲以混弟子和为行首混辞曰: '殿下不以臣为不肖待罪铨曹。 臣弟为行首则人谓臣何 ' 又以珤子安庇为权务珤亦曰: '臣子年少臣又掌铨选不敢受。' 皆固辞再三。 今之主铨选者先以美官授亲戚不令寡人知之　敢辞乎  此所以廉耻日丧世道日降也。" 王惟绍宋邦英旣诛忠宣得专国政以混为佥议侍郞赞成事俄改中护。
#高丽史108卷-列传21-李混-002

忠宣在元以贺正使召之至则与议选法更定官制。 于是密直重房内侍三官五军皆罢失职者多怨之。 混与崔钧金元具权准赍忠宣所定官制及批判还自元时宰枢会慈云寺有人投匿名书云: "中护李混诣沈阳王所议选法升擢二子其余所举多亲戚故旧。 诬上行私不宜任用。" 混大　及忠宣还国事皆令艺文馆申奏故拜混大词伯加壁上三韩未几为淑妃所　贬淮州牧使又贬礼州牧使召还拜佥议政丞致仕。 混性宽厚尝与郑　尹珤在政房相推致一日语曰: "吾辈交欢久　相告以过 " 混谓*　{　}曰: "人谓君巧。" 又谓珤曰: "人谓君好自尊宜改之。" 　乃谓混曰: "人谓君不廉然乎 " 混久典铨选性且不廉故其家富务*　散喜宾客好琴碁置别业于城南号曰福山庄数往来。 卒年六十一谥文庄。 诗文淸便长短句若干篇行于世。 尝贬宁海得海浮査制为舞鼓至今传于乐府。 子异少颖悟登第任至成均乐正先卒无子。
#高丽史108卷-列传21-崔诚之-000

崔诚之[*(崔)文度]。
#高丽史108卷-列传21-崔诚之-001

○崔诚之字纯夫凡五易名阜　琇实诚之平章事甫淳四世孙也父毗一官至赞成事。 诚之未弱冠登第管记　林入补史翰。 选为春宫属从忠宣如元执政畏恶忠宣百计诱之使去诚之笑曰: "穷达在天　于利非士也。" 忠宣定内乱拥立武宗诚之居左右多所赞襄拜知监察司事。 奉策命还国忠烈喜赐衣一袭银三斤。 及忠烈薨忠宣自元奔丧率百官肄卽位仪赐诚之　带常与权汉功等召见无时及葬庆陵。 诚之时为执义旧例中丞署名封玄宫俗传封陵者不吉是日执义李彦　辞王命诚之押封且曰: "前程不在我乎 " 骤迁同知密直司事大司宪转佥议评理进赞成事赐推诚亮节功臣号封光阳君。
#高丽史108卷-列传21-崔诚之-002

忠肃七年元流忠宣于吐蕃撒思结之地去京师万五千里时诚之从忠宣在元逃匿不见唯直宝文阁朴仁干大护军张元祉等十八人从至流所。 时人以为诚之大臣也主辱忘恩全身引避君臣之义扫地矣。 时国人分党相诉朝廷议立省比内地诚之与金廷美李齐贤等献书都省陈说利害其议遂寝渖王暠党*　国家得失将言于朝廷诚之不肯署名主谋者同坐府中令录事请署诚之　声曰: "吾尝备位宰相佥录欲相*　{胁}耶。" 众沮丧十一年上书乞退以光阳君家居畜声妓召宾客淸谈雅笑不问人*闲事居七年卒年六十六谥文简官　葬事。 性刚直不妄语书法楷正诗　籍可喜尤邃阴阳推步法。 忠宣留元见太史院精历数赐诚之内帑金百斤求师受业尽得授时历术东还遂传其学至今遵用之。
#高丽史108卷-列传21-崔诚之-003

○子文度字羲民以世家子宿卫元朝。 乐观濂洛性理之书事亲孝性温良人未尝见其卒怒而遽喜官至佥议　理谥良敬。 子思俭。
#高丽史108卷-列传21-蔡洪哲-000

蔡洪哲。
#高丽史108卷-列传21-蔡洪哲-001

○蔡洪哲字无闷平康县人。 忠烈朝登第补膺善府录事稍迁通礼门祗候出守长兴府有惠政。 已而　官闲居凡十四年自号中庵居士以浮屠禅旨琴书剂和为日用。 忠宣素知其名及卽位将大用强起之除司医副正骤升密直副使由前祗候八迁为相士林荣之又加知司事。 忠肃元年始正经界量田制赋洪哲为五道巡访计定使。 明年升佥议评理转三司使寻迁赞成事巡访一年五道田籍粗毕然新旧贡赋多不均民不聊生。 性又贪　喜营私多取民田遂致巨富。 王虽不直其所为以有宠忠宣且与权汉功崔诚之善故未敢发。 至五年欲厘正之分遣台官竟无*　{纠}举者。
#高丽史108卷-列传21-蔡洪哲-002

七年拜重大匡平康君。 子河中仕元秩五品以恩授洪哲奉议大夫*大常礼仪院判官骁骑尉大兴县子。 忠肃复位起为赞成事时两府以行邸用度不足科*　{敛}文武官布抽索富人财理问郞中蒋伯祥谓洪哲曰: "君为老相强*　{敛}民财何也 " 洪哲曰: "非吾过也。 今王在燕邸多所须用有旨征钱府藏虚竭不能*　{支}用不*　{敛}何为 " 改封顺天君进三重大匡赐纯诚辅翊赞化功臣号命洪哲及安珪掌试梁载者王之嬖幸也操弄政柄士大夫多出其门载以李润属洪哲曰: "走马看锦恐迷日五色。" 洪哲果取之。 王赐洪哲苎布五十匹珪玉带五综布六百匹。 忠惠后元年卒年七十九。 为人精巧于文章技艺皆尽其能尤好释敎尝于第北构　檀园常养禅僧又施药国人多赖之呼为活人堂。 忠宣尝幸其园施白金三十斤又于第南作堂号中和。 时邀永嘉君权溥以下国老八人为耆英会制'紫霞洞新曲'今乐府有谱。 初金方庆鎭北界悦龙冈官婢生一女洪哲娶之生河中河老河中别传。
#高丽史108卷-列传21-金怡-000

金怡。
#高丽史108卷-列传21-金怡-001

○金怡字悦心一字隐之福州春阳县人初名之　后改廷美忠宣王赐名怡。 初母梦天烂赤日轮带赤晕入怀中因有身。 怡生而貌魁梧早有大志。 安珦尝见之曰: "后当贵。" 年十余为都评议司　吏事虽鄙不惮识者异之。 忠烈十四年怡年二十四偶宿华藏寺梦王御正殿群臣拥卫祥云掩苒王唱一句云: "靑云紫气知仙阁。" 怡　云: "绿发淸谈是贵人。" 王嘉叹解衣衣之以此预知贵显之兆。 是年调长兴府　。 十六年哈丹入寇国家令州县据险自保禁民出耕令出咸惧怡谓按廉姜就曰: "天兵制此小丑如　上肉耳何能到边郡。 且食为民天耕种有时时不可失请出耕。" 就曰: "如违令被谴何 " 怡退而叹曰: "一夫不耕天下受饥从令不耕则饿死者众不从而耕则受罪者我也。" 令民出耕。 贼果至燕　而灭他郡皆未获唯此府大熟远近赖之。 十八年秩满召入内侍。
#高丽史108卷-列传21-金怡-002

忠宣受禅寻递位以前王在元见　于王资用不继欲卖宝带怡曰: "世宝不可轻　。" 遂贷钱以供顿。 三十年柳淸臣朴景亮等欲专国柄　忠宣言: "本国都佥议使司世祖皇帝已升为二品且赐印以宠之。 今其官亦受帝命除拜之与朝廷为一朝廷大臣不敢凌蔑是国家万全之策。" 忠宣深然之将表闻大宁君崔有　密语怡曰: "若从二人言东国之业已矣。 政令自中国出几何不为其所幷也。" 怡乘*闲具陈忠宣乃止。 后王与忠宣俱在元王听群小　欲废忠宣以瑞兴侯琠为子又以忠宣公主改嫁琠两王之臣角立相倾怡惧祸将起密取忠宣受封诏册潜带腰*闲以他纸纳空宣匣中缄封如故居数日宣匣果为人所窃忠宣大惊怡密言曰: "臣恐不虞之变尝取匣中书藏之请勿惊。" 月余群小计垂成怡出所佩册命以验之事遂寝累迁版图正郞。
#高丽史108卷-列传21-金怡-003

三十四年王薨忠宣复位还国初忠宣在元资用阙乏众议以为就富豪借钱令本国偿之怡曰: "本国素无蓄积近因父王赴都府藏　尽且*　{敛}民*闲公私俱　。 今官自称贷而欲令民偿之如小民何 " 从之。 授民部议郞试内府令兼缮工副令都津长充开城少尹兼　储广兴仓义盈库济用司事凡钱谷出纳皆委怡。 元年转司宪执义升右副承旨。 明年进密直副使。 五年王在元杖流金深李思温于临　疑怡党于深等使赞成事权汉功等来鞫怡及其子护军文贵于巡军贬怡为机张监务流文贵于合浦籍其家。
#高丽史108卷-列传21-金怡-004

