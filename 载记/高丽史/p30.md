<!-- { "loadSidebar": true } -->
#高丽史6卷-世家6-靖宗-11-01-1045

○(乙酉)十一年春正月戊午朔放朝贺。
#高丽史6卷-世家6-靖宗-11-02-1045

丁丑祭风师于东北郊。
#高丽史6卷-世家6-靖宗-11-03-1045

东女眞归德将军阿豆主等五十人来献土物。
#高丽史6卷-世家6-靖宗-11-04-1045

二月戊子朔赐临津课桥院号曰慈济寺。 先是津无船桥行人争渡多致陷溺命有司作浮梁自此人马如履平地。
#高丽史6卷-世家6-靖宗-11-05-1045

甲午东女眞柔远将军巴乙达等六十五人来献骏马。
#高丽史6卷-世家6-靖宗-11-06-1045

三月己巳东女眞怀远将军盐汉等七十五人来朝。
#高丽史6卷-世家6-靖宗-11-07-1045

庚午幸妙通寺。
#高丽史6卷-世家6-靖宗-11-08-1045

丙子以谷雨节降霜录囚。
#高丽史6卷-世家6-靖宗-11-09-1045

夏四月丁亥朔太史奏: "日当食阴云不见。" 群臣表贺。
#高丽史6卷-世家6-靖宗-11-10-1045

戊戌东女眞首领沙于头等三十五人来献骏马。
#高丽史6卷-世家6-靖宗-11-11-1045

己亥东女眞将军要于那等七十人来献良马。
#高丽史6卷-世家6-靖宗-11-12-1045

庚子宁塞将军高陶化等七十人来献土物。
#高丽史6卷-世家6-靖宗-11-13-1045

丙午西北路兵马判官监察御史李春奏: "蕃贼百余人侵宁远鎭长平戍掳掠军士三十余人请治将校不能守御之罪。" 从之。
#高丽史6卷-世家6-靖宗-11-14-1045

戊申祭雷师于西南郊。
#高丽史6卷-世家6-靖宗-11-15-1045

己酉秘书省进新*　{刊}礼记正义七十本毛诗正义四十本命藏一本于御书阁余赐文臣。
#高丽史6卷-世家6-靖宗-11-16-1045

五月庚申制: "以小暑将至挺重囚放轻系。"
#高丽史6卷-世家6-靖宗-11-17-1045

丙寅大宋泉州商林禧等来献土物。
#高丽史6卷-世家6-靖宗-11-18-1045

东路军士与蕃贼战胜者各赐内廐马。
#高丽史6卷-世家6-靖宗-11-19-1045

闰月辛丑以久雨虑囚放轻系。
#高丽史6卷-世家6-靖宗-11-20-1045

六月己卯契丹横宣使检校太傅判三班院事耶律宣来。
#高丽史6卷-世家6-靖宗-11-21-1045

庚辰祭零星。
#高丽史6卷-世家6-靖宗-11-22-1045

秋七月丁酉契丹遣检校尙书右仆射高惟几来贺生辰。
#高丽史6卷-世家6-靖宗-11-23-1045

九月庚寅东女眞将军高之问等四十五人来朝。
#高丽史6卷-世家6-靖宗-11-24-1045

冬十一月庚寅以盛寒放轻系停不急之役。
#高丽史6卷-世家6-靖宗-11-25-1045

东女眞高遮等三十六人来献土物。
#高丽史6卷-世家6-靖宗-11-26-1045

十二月壬子虑囚。
#高丽史6卷-世家6-靖宗-12-01-1046

○(丙戌)十二年春二月丙寅燃灯赐　。
#高丽史6卷-世家6-靖宗-12-02-1046

壬申祭马祖。
#高丽史6卷-世家6-靖宗-12-03-1046

三月辛巳朔日食王避殿素　救食。
#高丽史6卷-世家6-靖宗-12-04-1046

辛卯赐李仁挺等及第。
#高丽史6卷-世家6-靖宗-12-05-1046

辛丑命侍中崔齐颜诣球庭行香拜送街衢经行分京城街衢为三道各以彩楼子担般若经前行僧徒具法服步行读诵监押官亦以公服步从巡行街衢为民祈福名曰经行自是岁以为常。
#高丽史6卷-世家6-靖宗-12-06-1046

夏四月辛亥祭仲农。
#高丽史6卷-世家6-靖宗-12-07-1046

丁卯王不豫移御山呼殿丁丑移御大内法云寺丙戌百官祷于佛寺。
#高丽史6卷-世家6-靖宗-12-08-1046

五月乙未吏部奏: "卫尉卿知*大史局事徐雄被疾请告已经一百八十余日国制凡见任官乞假满百日者罢职请解雄职。" 制曰: "雄精于其业为日官之长特赐告二百日。"
#高丽史6卷-世家6-靖宗-12-09-1046

丁酉王疾弥留召弟乐浪君徽入卧内诏令权摠国事诏曰: "朕承先君之末命嗣累圣之丕图十有二载赖天之休国内乂安春夏以来忧劳爽和药石无效遂至大渐欲以神器归之有德内史令乐浪君徽朕之爱弟也仁孝恭俭闻于邻国宜传大宝以显耿光。" 是日薨寿三十三在位十二年移殡于宣德殿王宽仁孝友识度弘远英武果断不拘小节谥曰容惠庙号靖宗葬于北郊陵曰周陵。 有司奉遗命山陵制度悉从俭约。 文宗十年加谥弘孝仁宗十八年加英烈高宗四十年加文敬。
#高丽史6卷-世家6-靖宗-12-10-1046

○李齐贤赞曰: "契丹贪暴不足保信太祖深以为戒然而幸其一　而弃旧好亦非计也显宗艰难反正日不暇给德宗未及方刚之年尤宜戒之在鬪。 王可道议絶和亲不若皇甫兪义继好息民之论也。 靖宗嗣位三年我大夫崔延　如契丹四年契丹之使马保业寔来。 自是复寻　盟感之匪由至诚致之必有奇策君子以为善继善述以保其国。
世家卷第六。

#高丽史7卷-世家7-00-00-00-0000

世家卷第七。 高丽史七。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史7卷-世家7-文宗1-00-00-0000

文宗一。
#高丽史7卷-世家7-文宗1-00-01-0000

文宗章圣仁孝大王讳徽字烛幽古讳緖显宗第三子母曰元惠太后金氏显宗十年己未十二月癸未生十三年封乐浪君靖宗三年册为内史令。 十二年五月丁酉靖宗薨卽位于柩前百官奉国玺诣重光殿朝贺。
#高丽史7卷-世家7-文宗1-00-02-0000

己亥制曰: "先朝所御倚床踏斗皆以金银装钉又以金银线织成　锦为茵褥宜令有司代以铜铁绫绢。"
#高丽史7卷-世家7-文宗1-00-03-0000

庚子王率百官诣殡殿哭尽哀。
#高丽史7卷-世家7-文宗1-00-04-0000

六月甲寅遣尙书工部郞中崔爰俊如契丹告哀。
#高丽史7卷-世家7-文宗1-00-05-0000

己未醮本命于大内每遇是日必亲醮。
#高丽史7卷-世家7-文宗1-00-06-0000

丁卯御神凤楼大赦凡有职者加一级。
#高丽史7卷-世家7-文宗1-00-07-0000

秋七月己卯朔以母后讳晨道场幸王轮寺。
#高丽史7卷-世家7-文宗1-00-08-0000

辛巳制: "八音岛水军殷质壤岛水军匡　宽达英吉有*檎{擒}贼功　授中尹。"
#高丽史7卷-世家7-文宗1-00-09-0000

戊戌制: "往者东贼围静边鎭别将郑匡顺力战却敌没于阵下其功甚大可赠金吾卫郞将。"
#高丽史7卷-世家7-文宗1-00-10-0000

八月壬子设华严经道场于干德殿。
#高丽史7卷-世家7-文宗1-00-11-0000

庚申御干德殿视朝退御宣政殿召侍中崔齐颜平章事崔　等论时政得失。
#高丽史7卷-世家7-文宗1-00-12-0000

九月己卯王如普济寺饭僧。
#高丽史7卷-世家7-文宗1-00-13-0000

癸未以致仕尙书左仆射崔辅成右仆射赵　上将军异膺甫金洪光年老赐酒食衣服。
#高丽史7卷-世家7-文宗1-00-14-0000

乙酉设百座仁王经道场于内殿三日。
#高丽史7卷-世家7-文宗1-00-15-0000

丁酉临津县人裴行矫制授赵京等七人职法当绞会赦免归乡。
#高丽史7卷-世家7-文宗1-00-16-0000

己亥亲飨年八十以上官员及百姓男女孝子顺孙义夫节妇鳏寡孤独废疾于球庭赐物有差。
#高丽史7卷-世家7-文宗1-00-17-0000

丙午幸妙通寺行香。
#高丽史7卷-世家7-文宗1-00-18-0000

冬十月癸丑有司奏: "宫殿城门寺院官名府号与御名同音者悉改之。"
#高丽史7卷-世家7-文宗1-00-19-0000

丙辰设消灾道场于会庆殿。
#高丽史7卷-世家7-文宗1-00-20-0000

十一月戊子侍中崔齐颜卒。
#高丽史7卷-世家7-文宗1-00-21-0000

庚寅设八关会幸法王寺。
#高丽史7卷-世家7-文宗1-00-22-0000

十一月丙午朔百官诣干德殿贺成平节宴宰枢给舍中丞以上侍臣于宣政殿成平节王生日也每遇节日国家设祈祥迎福道场于外帝释院七日文武百寮于兴国寺东西两京四都护八牧各于所在佛寺行之以为恒式。
#高丽史7卷-世家7-文宗1-00-23-0000

壬戌契丹遣起居舍人周宗白来归赙。
#高丽史7卷-世家7-文宗1-01-01-1047

○(丁亥)元年春正月丙戌制曰: "顷于甲申岁寇贼侵掠东北路军士李暹汉等四十人先锋告捷其各赏职有差。"
#高丽史7卷-世家7-文宗1-01-02-1047

丁亥制曰: "卒中枢院使林维干忠贞辅弼绩效实多宜行异数可授其子良　八品职。"
#高丽史7卷-世家7-文宗1-01-03-1047

丁酉制曰: "诸州府郡县逐年盛设轮经会虑外吏凭此聚*　(敛}以成劳弊今后醉饱娱乐之事　宜禁断。"
#高丽史7卷-世家7-文宗1-01-04-1047

壬寅以司宰卿卢佑知东北面兵马事; 刑部侍郞三司副使李仁靖充西北面兵马副使。
#高丽史7卷-世家7-文宗1-01-05-1047

二月丙午朔西北路兵马使杨带春奏: "辖下连州防御长吏军民等八百余人告云: '防御副使苏显自下车以来劝课农桑存恤民庶政绩茂着' 理合升闻。" 制: "令尙书吏部准制量用。"
#高丽史7卷-世家7-文宗1-01-06-1047

己未燃灯王如奉恩寺翼日宴亲王及近臣。
#高丽史7卷-世家7-文宗1-01-07-1047

壬戌契丹遣忠顺军节度使萧愼微守殿中少监康化成等来祭靖宗于虞宫王往　之。
