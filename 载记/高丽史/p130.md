<!-- { "loadSidebar": true } -->
癸巳北界分台御史闵曦还奏: "曦与兵马判官员外郞崔桂年承三军指挥往　蒙兵有一元帅自称权皇帝名撒礼塔坐毡庐饰以锦绣列妇人左右乃曰: '汝国能固守则固守能投拜则投拜能对战则对战速决了也。 汝职为何 ' 对曰: '分台官人。' 曰: '汝是小官人大官人速来降。'"
#高丽史23卷-世家23-高宗2-18-23-1231

甲辰加发五军兵马以御蒙兵。
#高丽史23卷-世家23-高宗2-18-24-1231

蒙兵以平州囚其持牒者欲先灭之庚戌夜未明突入城中杀州官屠其城尽烧人户　犬一空。
#高丽史23卷-世家23-高宗2-18-25-1231

辛亥蒙兵自平州来屯宣义门外蒲桃元帅屯金郊迪巨元帅屯吾山唐古元帅屯蒲里前锋到礼成江焚烧庐舍杀掠人民不可胜计京城惊扰汹汹。
#高丽史23卷-世家23-高宗2-18-26-1231

十二月壬子朔蒙兵分屯京城四门外且攻兴王寺遣御史闵曦　之结和亲翼日曦又往蒙古屯所偕蒙使二人下节二十人以来命知阁门事崔珙为接伴使备仪仗出迎宣义门外入宣恩馆时撒礼塔屯安北都护府亦遣使者三人来谕讲和翼日诣阙王下大观殿庭北面以迎蒙使止之王乃南面拜讫蒙使毛衣冠佩弓剑我朝赠紫罗衫束带令更衣蒙使不从只表着之王宴慰之蒙使献王文牒一道牒曰: "天底气力天道将来底言语所得不秋底人有眼　了有手没了有脚子*  {　}了圣旨差撒里打火里赤军去者问　每待投拜待　杀。 鼠儿年黑契丹　每高丽国里讨虏时节　每*  当不得了去也阿每差得　刺何称两介引得军来把黑契丹都杀了　每不杀了阿每来若阿每不将黑契丹了　每不早了那是　使臣禾利一女  根底不拜来那是　投了呵  差使臣瓜古与　每根底不行打来那什　瓜古与没了  使臣觅瓜古与来　每使弓箭将觅来底人射得回去了那上头管是　每底将瓜古与杀了也阿每觅问当来也皇帝圣旨道若　每待　交阿每一处　相杀住到老者若还要投呵依前一* 投了者去若　每民户根底的爱惜依前一* 投拜来下去底使臣怏怏地交回来者若要　杀　识者皇帝大国土里达达每将四向周围国土都收了不投底国土都收了　每不听得来投去了底人都一处行打　每不听得来阿每将劫* 　每底寄不及都收抚了听　每根底来。 高丽国王　每底民户里投拜了的人依旧住坐不投拜底人户杀有虎儿年投投拜了　每不　一家来那什　使去底使臣是阿土。"
#高丽史23卷-世家23-高宗2-18-27-1231

乙卯以金酒器大小盏盘各一副银甁水獭皮衣紬纻布等物赠送于三元帅又赠使者有差。
#高丽史23卷-世家23-高宗2-18-28-1231

丙辰遣淮安公　以土物遗撒礼塔。
#高丽史23卷-世家23-高宗2-18-29-1231

丁巳蒙兵向广忠淸州所过无不残灭。
#高丽史23卷-世家23-高宗2-18-30-1231

辛酉蒙使八人来求鹰　。
#高丽史23卷-世家23-高宗2-18-31-1231

壬戌宴蒙使于内殿丁卯遣人遗唐古迪巨及撒礼塔之子银各五斤纻布十匹　布二千匹马　马缨等物。
#高丽史23卷-世家23-高宗2-18-32-1231

甲戌将军赵叔昌与撒礼塔所遣蒙使九人持牒来牒曰: "蒙古大朝国皇帝圣旨专命撒里打火里赤统领大军前去高丽国问当如何杀了着古与使臣乎钦奉圣旨我使底稍马去使臣到投拜了使臣令公将进底对象应生交送这些个与物将来底物去我*  没一个中底物布子与来子　我要底好金银好珠子水獭皮鹅岚好衣服与来　道足但言者不违　与金银衣服多合二万匹马*　{驮}来者小合一万匹马*　{驮}来者我底大军离家多日穿将来底衣服都坏了也。 一百万军人衣服　斟酌与来者除别进外眞紫罗一万匹　进呈将来底　将来底水獭二百三十个好　与紫个来如今交上好水獭皮二万个与来者　底官马里选炼一万个匹大马一万匹小马与来者王孙男* 儿一千底公主大王每等郡主进呈皇帝者外大官人母女* 儿亦与来者　底太子将领大王令子幷大官人男* 儿要一千个女* 儿亦是一千个进呈皇帝做　也者　这公事疾忙句当了合　已后早了　底里地里稳便快和也这事不了合　长日睡合忧者有我使臣呼唤稍马军去我要底物件疾忙交来军也疾来迟交来持我军马迟来为　高丽民户将打得莫多少物件百端拜告郡里足得　受惜　也民户我这里飜取要金银财物　道骨肉出力这飜语异侯异侯休忘了者据国王好好底投拜上头使得使臣交道与我手军去为　底百姓上休交相杀如此道得去也交他旧日自在行路通泰者依上知之。" 使云: "底使臣二人乌鲁土只宾木入都护三军阵主诣降权皇帝所。"
#高丽史23卷-世家23-高宗2-18-33-1231

乙亥宴蒙使于内殿。
#高丽史23卷-世家23-高宗2-18-34-1231

丁丑以满镂凤盖酒子台盏各一副细纻布二匹　马一匹银镀金妆鞍桥子满绣　遗唐古元帅。
#高丽史23卷-世家23-高宗2-18-35-1231

庚辰蒙古使*　{赍}国　黄金七十斤白金一千三百斤　衣一千领马百七十匹而还遣将军曹时着以黄金十二斤八两多般金酒器重七斤白银二十九斤多般银酒食器重四百三十七斤银甁一百十六口纱罗锦绣衣十六紫纱　子二银镀金腰带二及紬布　衣二千獭皮七十五领金饰鞍子具马一匹散马一百五十匹遗撒礼塔又以金四十九斤五两银三百四十一斤银酒器重一千八十斤银甁一百二十口细纻布三百匹獭皮一百六十四领绫纱　衣鞍马等物分赠妻子及麾下将佐十四官人以赵叔昌拜大将军偕行寄蒙使上皇帝表曰: "伏念臣曾荷大邦之救危完我社稷切期永世以为好至于子孙宁有二心敢孤厚惠伏承下诏深　中怀事或可陈情何有匿其着古与杀了底事实邻寇之攸作想圣智之易明彼所经由亦堪证验其再来人使着箭事前此哥不爱伪作上国服样屡犯边鄙边民久乃觉其非今春又値如此人等方驱逐之俄不见人物唯拾所弃毛衣帛冠鞍马等事以帛冠之故虽知其伪尙疑之藏置县官将俟大国来人辨其眞　今以此悉付上国大军则无他之意于此可知也又阿土等缚纽事初不意结亲之大国乃无故加暴于小邦拟寇贼之来侵出军师而方战忽有二人突入我军痴军士不甚考问捕送平州平州人恐其逋逸略加　杻申覆朝廷朝廷遣译察视以其语颇类上国然后解械慰讯兼　衣物随译前去则初虽不明所致其实亦可恕之又哥不爱人户于我国城子里入居事此等人尝与我国边人迭相侵伐其为寃　久矣边民虽忧岂容　敌与之处耶  事渐明矣言可饰乎  其投拜事往前河称　刺来时已曾投拜今因华使之来申讲旧年之好伏望乾坤覆露日月照临鞠实察情苟廓包荒之度竭诚尽力益修享上之仪。"
#高丽史23卷-世家23-高宗2-19-01-1232

○(壬辰)十九年春正月壬午蒙使来癸未宴于内殿。
#高丽史23卷-世家23-高宗2-19-02-1232

壬辰蒙兵还遣淮安公　首宰金就砺大将军奇允肃慰送。
#高丽史23卷-世家23-高宗2-19-03-1232

丙申幸法王寺。
#高丽史23卷-世家23-高宗2-19-04-1232

忠州官奴作乱宰枢会崔瑀第议发兵州之判官庾洪翼请遣使抚谕卽以注书朴文秀前奉御金公鼎假属内侍为安抚别监以遣之。
#高丽史23卷-世家23-高宗2-19-05-1232

己亥以大将军朴敦甫为东北面兵马使; 右谏议刘俊公为西北面兵马使; 崔林寿知西京留守。
#高丽史23卷-世家23-高宗2-19-06-1232

癸卯京城解严。
#高丽史23卷-世家23-高宗2-19-07-1232

丁未安抚别监朴文秀还自忠州金公鼎留州以待平定奴军都领令史池光守僧牛本等赴京。
#高丽史23卷-世家23-高宗2-19-08-1232

二月壬子朔三军班师留三领军防戍。
#高丽史23卷-世家23-高宗2-19-09-1232

乙丑燃灯王如奉恩寺。
#高丽史23卷-世家23-高宗2-19-10-1232

戊辰淮安公　与蒙古使都旦上下节二十四人来。
#高丽史23卷-世家23-高宗2-19-11-1232

庚午幸王轮寺。
#高丽史23卷-世家23-高宗2-19-12-1232

辛未宰枢会典牧司议移都。
#高丽史23卷-世家23-高宗2-19-13-1232

壬申幸干圣寺。
#高丽史23卷-世家23-高宗2-19-14-1232

丁丑王欲移御杨堤坊别宫都旦闻之曰: "我因都统高丽国事差使到此将入处大内。" 朝议难之闭广化门命右承宣庾敬玄往谕止之遂邀宴都旦欲与王连坐又欲仍处于内诘之至夕然后乃赴宴还馆。
#高丽史23卷-世家23-高宗2-19-15-1232

三月甲申都旦以馆迎送判官郞中闵怀迪不能支对杖杀之。
#高丽史23卷-世家23-高宗2-19-16-1232

丙戌都旦又以馆舍寥寂欲移*　{寓}人家赠金酒器一事纻布八十匹乃止。 都旦本契丹人性甚奸　往者请蒙兵到江东城灭其国兵者也。
#高丽史23卷-世家23-高宗2-19-17-1232

甲午幸贤圣寺。
#高丽史23卷-世家23-高宗2-19-18-1232

蒙使六人先还遣通事池义深录事洪巨源等*　{赍}国　寄书于撒礼塔曰: "每来文字内所及诸般事图踵后回报又阅淮安公　所蒙手简称: '　国选*　{拣}人户赴开州馆及宣城山脚底住坐种田。' 窃思大国所以割与分地将使吾民耕食则其义在所欣感然我国每处人民牛畜物故损失者大　故这一国区区之地尙不胜耕垦忍使鞠为茂草　于邈远大国之境将部遣甚处人物使之耕种耶  力所不堪理难强勉惟大度量之。"
#高丽史23卷-世家23-高宗2-19-19-1232

遣西京都领郑应卿前静州副使朴得芬押船三十　水手三千人发龙州浦赴蒙古从其请也。
#高丽史23卷-世家23-高宗2-19-20-1232

蒙古军三十余人复入境发宣州仓米三十石而去。
#高丽史23卷-世家23-高宗2-19-21-1232

