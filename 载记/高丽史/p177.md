<!-- { "loadSidebar": true } -->
#高丽史30卷-世家30-忠烈王3-14-55-1288

乙未帝命王及公主入朝。
#高丽史30卷-世家30-忠烈王3-14-56-1288

癸卯赐尹宣佐等及第。
#高丽史30卷-世家30-忠烈王3-14-57-1288

戊申遣大将军柳庇如元奏王亲朝。
#高丽史30卷-世家30-忠烈王3-14-58-1288

己酉遣使于诸道酌定贡赋。
#高丽史30卷-世家30-忠烈王3-14-59-1288

壬子王以世子生日宴群臣上将军郑仁卿为侏儒戱将军简弘为倡优戱王亦拍手起舞。
#高丽史30卷-世家30-忠烈王3-14-60-1288

冬十月丙辰副知密直司事监察大夫林贞杞死。
#高丽史30卷-世家30-忠烈王3-14-61-1288

戊午亲设灵宝道场于康安殿。
#高丽史30卷-世家30-忠烈王3-14-62-1288

庚午帝命王勿入朝。
#高丽史30卷-世家30-忠烈王3-14-63-1288

癸酉盗发义陵取银器。
#高丽史30卷-世家30-忠烈王3-14-64-1288

十一月乙酉盗发恭陵。
#高丽史30卷-世家30-忠烈王3-14-65-1288

丁亥流前枢密院副使洪文系于海岛。
#高丽史30卷-世家30-忠烈王3-14-66-1288

甲午大雷电昼晦震人。
#高丽史30卷-世家30-忠烈王3-14-67-1288

庚子遣上将军车信如元献处女。
#高丽史30卷-世家30-忠烈王3-14-68-1288

王猎于平州温泉。
#高丽史30卷-世家30-忠烈王3-14-69-1288

十二月壬子遣赞成事赵仁规如元贺正。
#高丽史30卷-世家30-忠烈王3-14-70-1288

丙辰幸九曜堂醮十一曜。
#高丽史30卷-世家30-忠烈王3-14-71-1288

辛未遣将军李* 如元献　。
#高丽史30卷-世家30-忠烈王3-14-72-1288

丙子王猎于马堤山。
#高丽史30卷-世家30-忠烈王3-15-01-1289

○(己丑)十五年春正月戊子王及公主幸妙莲寺。
#高丽史30卷-世家30-忠烈王3-15-02-1289

庚子赞成事康守衡中赞致仕宋松礼卒。
#高丽史30卷-世家30-忠烈王3-15-03-1289

二月壬子世子冠以西原侯瑛之女为世子妃。
#高丽史30卷-世家30-忠烈王3-15-04-1289

戊午王及公主幸妙莲寺。
#高丽史30卷-世家30-忠烈王3-15-05-1289

壬戌元遣监察阿鲁温来采银。
#高丽史30卷-世家30-忠烈王3-15-06-1289

丙寅元遣湖广等路行尙书省　知政事张守智翰林直学士李天英等来诏曰: "据尙书省奏: '去岁辽东调遣军马人民被扰田禾未收例皆阙食江南险远船运粮斛不敷给散辽东与高丽接境乞令本处措办粮十万石前来接济。' 得此今遣张守智等前去上件粮数　力办集差官报送　迭来春接济用度。"
#高丽史30卷-世家30-忠烈王3-15-07-1289

丁丑王不豫与公主世子移御孝信寺。
#高丽史30卷-世家30-忠烈王3-15-08-1289

三月庚辰朔日食。
#高丽史30卷-世家30-忠烈王3-15-09-1289

丁亥遣将军吴仁永如元告军粮数。
#高丽史30卷-世家30-忠烈王3-15-10-1289

庚寅元阿古大以眞珠衣二领来献公主张舜龙所买也。 王与公主宴阿古大于寿宁宫。
#高丽史30卷-世家30-忠烈王3-15-11-1289

辛卯遣监察司丞吕文就直史馆陈果等以船四百八十三　运船人一千三百十四名转米六万四千石于盖州忠淸道指挥使大将军林庇全罗道指挥使左司议大夫崔* 以输军粮后期皆削职。 乃以知密直司事罗裕为忠淸道都巡问使判三司事朴之亮为庆尙全罗道都巡问使以督军粮。
#高丽史30卷-世家30-忠烈王3-15-12-1289

召还洪文系。
#高丽史30卷-世家30-忠烈王3-15-13-1289

己亥发内库米四千石以补兵粮。
#高丽史30卷-世家30-忠烈王3-15-14-1289

夏四月己酉朔帝赐王金瓮。
#高丽史30卷-世家30-忠烈王3-15-15-1289

庚戌霜。
#高丽史30卷-世家30-忠烈王3-15-16-1289

戊午王猎于木村。
#高丽史30卷-世家30-忠烈王3-15-17-1289

丁卯张守智李天英等还。 守智私请　十匹马二十匹及细布而归。
#高丽史30卷-世家30-忠烈王3-15-18-1289

乙亥还给所*　{敛}军粮于各品。
#高丽史30卷-世家30-忠烈王3-15-19-1289

以旱禁酒。
#高丽史30卷-世家30-忠烈王3-15-20-1289

五月庚辰以旱巷市。
#高丽史30卷-世家30-忠烈王3-15-21-1289

辛巳雨雹微雪。
#高丽史30卷-世家30-忠烈王3-15-22-1289

癸未王及公主以端午宴于　楼观击球。 时牧丹花落尽以彩蜡作花缀于枝条。
#高丽史30卷-世家30-忠烈王3-15-23-1289

乙酉遣知密直司事罗裕输军粮于盖州。
#高丽史30卷-世家30-忠烈王3-15-24-1289

辛卯聚巫祷雨。
#高丽史30卷-世家30-忠烈王3-15-25-1289

甲午祷雨于圆丘。
#高丽史30卷-世家30-忠烈王3-15-26-1289

六月庚戌遣大将军柳庇如元献苎布将军南　献　。
#高丽史30卷-世家30-忠烈王3-15-27-1289

秋七月壬午太白昼见癸未亦如之。
#高丽史30卷-世家30-忠烈王3-15-28-1289

元遣阿鲁浑李成等来采银。
#高丽史30卷-世家30-忠烈王3-15-29-1289

乙酉柳庇还自元帝赐王玉带公主金袍。
#高丽史30卷-世家30-忠烈王3-15-30-1289

己丑公主不豫。
#高丽史30卷-世家30-忠烈王3-15-31-1289

甲午王猎于西海道。
#高丽史30卷-世家30-忠烈王3-15-32-1289

戊戌遣判三司事朴之亮如元贺节日。
#高丽史30卷-世家30-忠烈王3-15-33-1289

癸卯帝以海都兵犯边将欲亲征遣阿旦不花来征兵。
#高丽史30卷-世家30-忠烈王3-15-34-1289

八月戊申命洪子藩赵仁规等会奉恩寺签军又征诸道兵。
#高丽史30卷-世家30-忠烈王3-15-35-1289

辛亥赞成事朴球卒。
#高丽史30卷-世家30-忠烈王3-15-36-1289

乙卯命印侯金　点兵于通衢。
#高丽史30卷-世家30-忠烈王3-15-37-1289

遣大将军张舜龙献同知密直司事蔡仁揆之女于元。
#高丽史30卷-世家30-忠烈王3-15-38-1289

丁巳亲设消灾道场于外院。
#高丽史30卷-世家30-忠烈王3-15-39-1289

戊午耽罗安抚使忽都塔儿还自元中书省牒求靑砂瓮盆甁。
#高丽史30卷-世家30-忠烈王3-15-40-1289

壬戌遣万户金　率助征军赴辽阳行省。
#高丽史30卷-世家30-忠烈王3-15-41-1289

九月丁丑朔王猎于西海道。 时宦官及权贵皆受赐田多至二三千结各占良民皆　赋役。 凡王之出猎按廉劝农各设宴供之其或有恤民不行者或鞭之争先侵害民之被毒为甚。
#高丽史30卷-世家30-忠烈王3-15-42-1289

庚辰元流大王石列纥于人物岛野里不于高鸾岛撒里只于与音岛。
#高丽史30卷-世家30-忠烈王3-15-43-1289

壬辰幸寿康宫。
#高丽史30卷-世家30-忠烈王3-15-44-1289

丙申遣大将军柳庇如元。
#高丽史30卷-世家30-忠烈王3-15-45-1289

乙巳以大将军梁公绩出鎭合浦。
#高丽史30卷-世家30-忠烈王3-15-46-1289

丙午赞成事致仕申思全卒。
#高丽史30卷-世家30-忠烈王3-15-47-1289

是月元置高丽国儒学提举司秩从五品。
#高丽史30卷-世家30-忠烈王3-15-48-1289

冬十月丁未朔王猎于马堤山。
#高丽史30卷-世家30-忠烈王3-15-49-1289

戊午幸贤圣寺。
#高丽史30卷-世家30-忠烈王3-15-50-1289

庚申帝命罢助征军。
#高丽史30卷-世家30-忠烈王3-15-51-1289

壬戌遣大将军元卿如元请入朝。
#高丽史30卷-世家30-忠烈王3-15-52-1289

乙丑罗裕还自盖州言: "漕船坏者四十四遭风而失者九米沉没者五千三百五石粮尽窃食者九百八石四斗人溺死者一百十九病死者四逃者六十七不知所之者八十六。"
#高丽史30卷-世家30-忠烈王3-15-53-1289

闰月乙酉幸金字院庆赞大藏经。
#高丽史30卷-世家30-忠烈王3-15-54-1289

己丑元尙书省及枢密院差官来阅东征日本时合浦兵器。
#高丽史30卷-世家30-忠烈王3-15-55-1289

辛丑王及公主移御妙莲寺。
#高丽史30卷-世家30-忠烈王3-15-56-1289

十一月丙午朔遣将军白挺仁如元献　。
#高丽史30卷-世家30-忠烈王3-15-57-1289

丁未佥议中赞致仕柳璥卒。
#高丽史30卷-世家30-忠烈王3-15-58-1289

壬子王及公主世子如元赵仁规印侯廉承益安珦等从行。 是行欲以扈从邀功者众增　未定。 乃以史官无关于事不许扈驾史臣不从行始此。
#高丽史30卷-世家30-忠烈王3-15-59-1289

十二月庚寅弓箭陪中原侯　如元大将军朴义献鹄肉。
#高丽史30卷-世家30-忠烈王3-15-60-1289

癸巳遣知密直司事金　同知密直司事罗裕调东界防戍军。
#高丽史30卷-世家30-忠烈王3-15-61-1289

戊戌倭船泊莲花楮田二岛。
