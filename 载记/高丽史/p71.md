<!-- { "loadSidebar": true } -->
戊子遣吏部尙书王字之户部侍郞文公美如宋谢恩兼进奉仍遣进士金端甄惟底赵奭康就正权适等五人赴大学。 表曰: "化民成俗由乎大学之风用夏变夷藉彼先王之敎。 故呼韩遣子于汉室吐蕃请书于唐家事虽不同义则无异。 伏惟大宋之兴也千龄接旦一统当天发扬大道之源扫荡积年之弊学分三舍敎本六经。 　又开璧水搜讲上仪立明堂复兴盛典功成理定新制作于百年仁洽道　一车书于万国。 顾惟弊邑夙慕华风在乎开宝之时及至神宗之世每驰使价　遣生徒　以观周期于变鲁厥后偶因中废。 久阙前修传闻承习之已遥广记备言之半脱。 士无定论学有多　混混末流寥寥几岁。 　乎法度宪章之际声名文物之仪或历代之遗经或诸家之异说苟非质疑于有识岂能成法于将来。 每及兴言思遵旧贯。 今也良辰在遇素志可伸谨遣学生五人令随入朝赴阙。 惟此诸生　非秀颖目不见胶庠之礼耳不闻雅颂之声。 难可与言有类互乡之童未尝无诲盖存阙里之仁伏望皇帝陛下愍恻深衷推明故事特下国子监或于璧雍收管许令就便学业则容迹于诸生之末　衣于博士之前。 怀我好音庶见　鸣之变迁于乔木免同　舌之顽　令吾道以东行永荷大明之下烛。"
#高丽史14卷-世家14-睿宗3-10-34-1115

丙申门下侍郞平章事致仕许庆卒。
#高丽史14卷-世家14-睿宗3-10-35-1115

八月庚子御宣政殿南廊听断内外重刑。
#高丽史14卷-世家14-睿宗3-10-36-1115

辽将伐女眞遣使来请兵。 乙巳召宰枢侍臣都兵马判官诸卫大将军以上问至再三卒无定议。
#高丽史14卷-世家14-睿宗3-10-37-1115

壬子曲宴于长龄殿。
#高丽史14卷-世家14-睿宗3-10-38-1115

癸丑太白昼见。
#高丽史14卷-世家14-睿宗3-10-39-1115

乙卯幸外帝释院。
#高丽史14卷-世家14-睿宗3-10-40-1115

戊午幸妙通寺作佛事。
#高丽史14卷-世家14-睿宗3-10-41-1115

庚申亲飨庶老于球庭赐物有差又飨国老致仕平章事吴寿增等于合门。
#高丽史14卷-世家14-睿宗3-10-42-1115

西北面兵马使朴景绰陛辞改赐名景仁赐茶药。
#高丽史14卷-世家14-睿宗3-10-43-1115

甲子幸普济寺。
#高丽史14卷-世家14-睿宗3-10-44-1115

乙丑雨雹。
#高丽史14卷-世家14-睿宗3-10-45-1115

九月丁卯召集近臣于御院阅射曲宴于赏春亭。
#高丽史14卷-世家14-睿宗3-10-46-1115

辛未王乘月微行幸处士郭舆所居纯福殿淸心台置酒与近臣论文至晓乃罢。
#高丽史14卷-世家14-睿宗3-10-47-1115

壬申虑囚。
#高丽史14卷-世家14-睿宗3-10-48-1115

丙戌亲选武士于东池丁亥观水　。
#高丽史14卷-世家14-睿宗3-10-49-1115

冬十月己亥王以肃宗忌辰如开国寺行香。
#高丽史14卷-世家14-睿宗3-10-50-1115

甲辰设百座仁王道场于会庆殿三日斋僧一万于阙庭二万于州府。
#高丽史14卷-世家14-睿宗3-10-51-1115

丁未亲阅六道神骑将士于东池。
#高丽史14卷-世家14-睿宗3-10-52-1115

庚戌命中书侍郞平章事金缘等大阅于东郊。
#高丽史14卷-世家14-睿宗3-10-53-1115

辛亥亲醮下元于纯福殿。
#高丽史14卷-世家14-睿宗3-10-54-1115

癸丑遣侍御史尹彦纯如辽贺天兴节。
#高丽史14卷-世家14-睿宗3-10-55-1115

亲选西京将士于东池。
#高丽史14卷-世家14-睿宗3-10-56-1115

十一月壬申曲宴于膺干殿。
#高丽史14卷-世家14-睿宗3-10-57-1115

遣郞中金仁管如辽谢落起复。
#高丽史14卷-世家14-睿宗3-10-58-1115

庚辰设八关会王自球庭还至合门前驻　唱和久之命倡优歌舞仗内几至三　。 御史大夫崔贽杂端许载进谏王嘉纳之。
#高丽史14卷-世家14-睿宗3-10-59-1115

壬午曲宴于内殿。
#高丽史14卷-世家14-睿宗3-10-60-1115

甲申辽遣利州管内观察使耶律义大理少卿孙良谋来督发兵。 诏云: "昨以女眞不恭王师问罪。 自去冬而降诏　分路以进攻虽曰整兵未能殄寇。 今则诸军　会叩境前行。 　尔兵戎早经点阅便可卽时而先出毋或相应以后时仍* {饬}使人就观进发勉图忠效惟在敬从。" 仍赐*　{段}匹诸物。
#高丽史14卷-世家14-睿宗3-10-61-1115

庚寅北路兵马使驰报: "辽东京牒昨奉　旨高丽所遣生辰横宣落起复三谢使近缘边境多故未得入界已令还国。"
#高丽史14卷-世家14-睿宗3-10-62-1115

辛卯耶律义等诣合门欲辞以出兵之议*　{久}不决不成礼而退翼日乃辞。
#高丽史14卷-世家14-睿宗3-10-63-1115

十二月庚子虑囚。
#高丽史14卷-世家14-睿宗3-10-64-1115

壬寅辽东京留守遣回谢持礼使礼宾副使高孝顺来。
#高丽史14卷-世家14-睿宗3-11-01-1116

○(丙申)十一年春正月丙寅朔放朝贺。
#高丽史14卷-世家14-睿宗3-11-02-1116

戊辰辽遣大理卿张言中来贺生辰。
#高丽史14卷-世家14-睿宗3-11-03-1116

壬午御便殿宴诸王夜分乃罢。
#高丽史14卷-世家14-睿宗3-11-04-1116

庚寅幸天寿寺巡视新创堂殿赏赐工匠有差。
#高丽史14卷-世家14-睿宗3-11-05-1116

壬辰以尙书户部侍郞李韶永为西北面兵马副使; 借户部侍郞李惟寅为东北面兵马副使。
#高丽史14卷-世家14-睿宗3-11-06-1116

闰月庚子以宋秀为工部尙书。
#高丽史14卷-世家14-睿宗3-11-07-1116

壬寅幸普济寺听国师昙眞说禅赐施优厚。
#高丽史14卷-世家14-睿宗3-11-08-1116

庚戌遣　书校书郞郑良稷称为安北都护府衙前持牒如辽东京　知节日使尹彦纯进奉使徐昉贺正使李德允等稽留事。
#高丽史14卷-世家14-睿宗3-11-09-1116

甲子醮三界于内殿。
#高丽史14卷-世家14-睿宗3-11-10-1116

二月丙寅日本国进柑子。
#高丽史14卷-世家14-睿宗3-11-11-1116

癸酉辽东京人高　来投。
#高丽史14卷-世家14-睿宗3-11-12-1116

庚辰燃灯王如奉恩寺甲申行别例燃灯御重光殿宴亲王宰枢侍臣夜分乃罢。
#高丽史14卷-世家14-睿宗3-11-13-1116

丙戌　知政事致仕高令臣卒。
#高丽史14卷-世家14-睿宗3-11-14-1116

三月乙未朔王闻辽来远把州二城为女眞所攻城中食尽遣都兵马录事邵亿送米一千石来远统军辞不受。
#高丽史14卷-世家14-睿宗3-11-15-1116

己亥奉安肃宗及明懿太后　容于天寿寺。
#高丽史14卷-世家14-睿宗3-11-16-1116

壬寅郑良稷自辽东京还时东京渤海人作乱杀留守萧保先立供奉官高永昌僭称皇帝国号大元建元隆基。 良稷至诈称官衔上表称臣以国家所遗留守土物赠永昌得厚报及还匿不奏。 事觉有司请下狱治之从之。
#高丽史14卷-世家14-睿宗3-11-17-1116

癸卯王如天寿寺设斋以落之。 彩棚伎乐连亘道路者三日。 甲辰宴群臣于寺门外至晓乃罢。 乙巳还宫赦监督官吏工匠役徒赏赉有差。 驻驾都市诸王宰枢称觞献寿。 王执金景庸手语及先王太后泣下沾襟左右呜咽。
#高丽史14卷-世家14-睿宗3-11-18-1116

壬子以吴延宠守太尉。
#高丽史14卷-世家14-睿宗3-11-19-1116

乙卯幸西京。 以李玮金缘判行从事; 李资谦赵仲璋判留守事所历供给务从省约卤簿仪仗悉令简便沿路田地有不垦者必召守令责之。
#高丽史14卷-世家14-睿宗3-11-20-1116

己未祷雨于所过祠宇。
#高丽史14卷-世家14-睿宗3-11-21-1116

夏四月甲子朔至西京置酒大同江船上扈驾诸王宰枢侍臣西京留守分司三品以上侍宴。 风日淸和王悦　与侍臣唱和。
#高丽史14卷-世家14-睿宗3-11-22-1116

乙丑谒太祖眞殿。
#高丽史14卷-世家14-睿宗3-11-23-1116

丙寅召见处士郭舆赐坐于常安殿后花坛亲赐酒食。 时忽见东南方有白云数片其中双鹤徘徊因命舆赋诗王亦和之。
#高丽史14卷-世家14-睿宗3-11-24-1116

丁卯命有司　于*大庙以金上琦配宣庙; 崔思诹配肃庙。
#高丽史14卷-世家14-睿宗3-11-25-1116

幸长庆寺。
#高丽史14卷-世家14-睿宗3-11-26-1116

祷雨于山川诸祠。
#高丽史14卷-世家14-睿宗3-11-27-1116

戊辰召诸王及郭舆置酒王制诗三篇命舆和进。
#高丽史14卷-世家14-睿宗3-11-28-1116

己巳祷雨于九月山。
#高丽史14卷-世家14-睿宗3-11-29-1116

庚午幸金刚兴福两寺还至永明寺御楼船宴诸王宰枢侍臣复以御制仙吕调临江仙三　宣示臣僚。
#高丽史14卷-世家14-睿宗3-11-30-1116

金主阿骨打遣阿只来。
#高丽史14卷-世家14-睿宗3-11-31-1116

辛未中书门下奏: "辽为女眞所侵有危亡之势所　正朔不可行自今公私文字宜除去天庆年号但用甲子。" 从之。
#高丽史14卷-世家14-睿宗3-11-32-1116

壬申醮三界于长乐殿。
#高丽史14卷-世家14-睿宗3-11-33-1116

癸酉宴群臣于长乐殿仍宣示御制诗一絶。
#高丽史14卷-世家14-睿宗3-11-34-1116

