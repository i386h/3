<!-- { "loadSidebar": true } -->
禑及太后再慰谕之仁任复兴乃出右献纳李詹左正言全伯英上*　曰: "守侍中李仁任阴与金义谋杀天使幸而获免此国人所以切齿痛心者也。 吴季南擅杀定辽卫之人张子温不以金义之杀使告定辽卫罪当推鞫仁任置而不问罪一也。 近赞成事池奫出鎭西北得金义书不以上达密附仁任及殿下累索然后乃闻托以不惑民听罪二也。 胡书之来池奫写其书削其言之要者以献殿下付其书仁任仁任不卽上闻罪三也。 与百官同盟以示专事殿下之意与胡通欲树功渖王以免他日之祸反复奸诈罪四也。 仁任奫唇齿煽变将然之祸不可测请诛仁任与奫又正季南子温之罪又遣使闻于天子。" 书上贬詹知春州事伯英知荣州事于是鹰扬军上护军禹仁烈亲从护军韩理阿仁任意上书以为: "谏官论宰相非细故也谏官是则宰相有罪宰相无罪则谏官非矣不可不辨。" 遂下詹伯英狱使莹奫等鞫之辞连尙衷田禄生莹杖鞫禄生尙衷甚惨仁任曰: "不*　{须}杀此辈。" 乃流之皆道死杖詹伯英及方旬闵中行朴尙眞流之又以九容崇仁郑梦周林孝先廉廷秀廉兴邦朴形郑思道李成林尹虎崔乙义赵文信等谋害己　流之。
#高丽史126卷-列传39-奸臣2-李仁任-006

时仁任奫坚味提调政房　权植党举国　附铨注之际视人贿赂多少伺候勤怠以为升黜官或不足则添设无限或累旬不下批以待货贿之来一日除官宰枢至五十九台*　{谏}将帅守令皆其亲旧至于市井工匠无不　缘除拜时人谓之烟户政其论赏鸿山战功不从军得官者甚众。 三年以京城滨海畏倭寇欲迁都内地议可否崔莹以为不可迁陈征师固守之策仁任曰: "今赤地千里农夫辍耕望云霓而又征师使失农业非为国之谋也。" 后仁任坐都堂议迁都曰: "今倭谋寇京都忠州去海远四方道路适均宜预迁太祖眞于忠州以松都为防戍之地。" 禑录仁任复兴功敎曰: "卿以功臣之后在先王时赤心素节历仕中外丙申己亥辛丑壬寅癸卯年*闲社稷倾危之际奋不顾身克着功绩　先王奄　之初悉捕凶徒以正典刑　予幼　不坠祖宗之緖再安社稷以　于今带砺难忘若不旌异何以励后! 今赐田各二百结奴婢各十五口虽有过愆犯不至十悉皆原宥卿等其益懋乃心匡救不逮与国咸休!" 南原府使卢成达日与倡妓纵飮不恤民事及倭寇南原成达火其仓盗米百三十石纸二百卷宪司请治其罪成达逃仁任曲法庇之竟不罪。
#高丽史126卷-列传39-奸臣2-李仁任-007

有裴中伦者遗仁任妾奴婢五口拜典客寺丞与判事金允坚争奴婢允坚亦以奴婢十口遗仁任二人皆附仁任讼都官允坚得之仁任右中伦召骂都官吏还取其案允坚更讼之知典法李释之曰: "汝可讼于侍中。" 时凡争讼者必先以田民金帛遗仁任然后得理台谏弹劾法司断决亦皆先阴　之。 六年文牒录事王裨马弱仁任与之骏马。 七年因倭寇漕路不通宰相之俸不过数斛仁任不受曰: "以予之禄颁诸尉正!" 仁任纵肆贪　瘠公肥私致禄俸不给顾行小惠以钓虚名时人讥之旣而辞职不允。
#高丽史126卷-列传39-奸臣2-李仁任-008

八年判书云观事张补之副正吴思忠等上书言: "道诜密记有三京巡御之说今变怪屡现野兽入城群乌飞集宫中井沸鱼鬪请移都避灾。" 禑下其书于都堂仁任执不可曰: "今勍敌在境　我虚实不可徙深地示弱　又年饥仓　　竭而使行者　粮居者失所其可乎  且乘舆所至供亿甚繁迁都之举徒取民怨非久安之计也。" 事遂寝。 庆尙道都巡问使南秩不能御倭宪司劾之仁任与秩善止令安置宜宁。 禑荒*　{淫}游戱无度一日至仁任第适不在乃还仁任闻之献良马自后禑常至其第。 禑初稍志于学仁任奫坚味不喜儒竞以鹰犬导之。 仁任辞职不允授领门下府事寻领三司事禑迁都汉阳仁任及禑舅李琳坚味廉兴邦都吉敷李存性崔濂等扈从各遣　从所在成群夺民田庐无有纪极。 吉敷以仁任姻亲拜代言诸司章*　不能口读骤升五宰党于仁任坚味兴邦久执政柄受人贿赂用舍顚倒。
#高丽史126卷-列传39-奸臣2-李仁任-009

九年有人书于吉敷门曰: "池佛陪为大司宪边伐介为掌令。" 二人本系庸贱生长市井奸贪*　{谄}谲未尝齿于缙绅故书以讽之。 十年仁任献其婢凤加伊于禑禑宠爱之屡宿其第仁任避居别墅禑称仁任为父妻朴氏为母仁任待禑如畜壻。 国无旬日之储而田园奴婢遍中外将相皆出其门争　之夺人田民不恤国事时人目之曰: "提调奴婢" 禑尝恶坚味贪　屡讽其子* 坚味托疾乞退仁任亦乞退以观禑志禑不允仍以仁任领三司事又领重房。 司宪开城府事副令张演妻典工判书金克恭季女也与护军金璋私演执璋告宪司妻逃入仁任家仁任令宪司勿问。 十二年代坚味为侍中明年以老病辞。
#高丽史126卷-列传39-奸臣2-李仁任-010

十四年诛林廉安置仁任于京山府窜其弟前评理仁敏于　林配烽卒杖流　子大护军　　女壻知申事权执经侄右代言稷姻族签书密直河仑李崇仁密直副使朴可兴诛从孙三司右使存性。 存性初　仁任所为后颇悔其尹西京治为第一民追慕之。 初仁任逢迎恭愍赞成影殿之役及王薨无嗣援立辛禑一国威福在其掌握欲多树亲党务以柔　悦人门客满庭各自以为待己尤厚诬陷忠良杀戮无辜时人比之李猫。 林廉之诛仁任将有所言诣莹第莹辞不见然莹德仁任右己白禑曰: "仁任决谋事大鎭定国家功可掩过。" 遂幷其子弟皆宥之国人叹曰: "林廉之党渠魁漏网。" 又曰: "正直崔公私活老贼。" 辛昌立左侍中曹敏修白昌召仁任时仁任已死矣。 国人初闻被召恐其复乱国政开田民攘夺之门寻闻其死皆喜跃曰: "人不能诛天乃　之。" 昌赐敎曰: "终始哀荣君无憾矣左右辅弼予何望焉 " 人皆笑之。 敏修请礼葬遣使吊　赠谥典仪官难之皆谢病不出副令孔俯慨然曰: "吾而不谥广平谁敢为之 " 独至典仪议谥曰荒缪崇仁河仑姜淮伯等折辱之俯以　谐对其后台谏*　论仁任罪亦自俯发之。
#高丽史126卷-列传39-奸臣2-李仁任-011

右司议大夫尹绍宗与同列上*　曰: "窃见李仁任以柔媚之资挟其诈慝　缘父兄事我玄陵窃位宰相。 影殿之役中外　　侍中柳濯请候农隙　旨见罢而仁任遂代其位当国秉政迎合面谀竭民财力毒　三韩卒致甲寅之祸是仁任实知民怨而反逢长之也。 上王幼　嗣位仁任专制国柄乃谋一身百年之富贵不顾三韩万世之社稷杀忠勋而窜大臣罢书筵而进顽童蔽上聪明导上声色娱上游　使上王不暇亲政宦官宫妾饔夫内竖爵禄以悦之馈遗以结之使为耳目日夜称誉于上甘言小惠愚弄国人皆得　心以林坚味廉兴邦为腹心雄唱雌和。 货官市狱门如沸汤苞　附托者为贤才节行廉耻者为不肖锺鼎出于一笑刀锯起于一嚬两府百司藩鎭守令咸出其门言官要职列其私亲溪壑之欲不知纪极田园遍于诸道金帛充于列屋。 富家之翁　以封君姻亚乳臭工商贱隶坐耗天禄宿卫之臣百战之士未食斗粟。 于是一国之人以奔竞为德行贿赂为功状群寮旷职知有私门不知有王室矣。 四境多虞军旅方殷而仁任不以为念败军之将纳贿则不问破贼之帅非赂则不赏。 境内丁壮咸托凶党免于戎行戍兵羸弱倭奴横行前无结草滨海沃野五六千里暴骨荒墟而内地州郡荡为战场八道肃然者由仁任之坏军政也。 长养林廉群凶之党夺人土田夺人奴婢贼害无告残虐生灵恶声达于上国而仁任自疑不敢入朝其金银马布之贡轻薄谲诈之责铁岭立卫之议实仁任召之也。 卢氏宫妾也崔氏院婢也探旨封妃以配正宫倚其内助以固其权犹虑其计之未周也乃纳家婢戴为小君俯伏称臣灭我列圣五百年正家之法败我东方数千载秉礼之俗污秽王室羞辱祖宗播丑天下天子以为三韩无人。 开国以来其奸其罪未有伦比林廉之恶皆仁任所　酿也群凶旣族而仁任乃保其首领以死但削其爵而其家得全是劝来世之奸贼也天子岂不以臣等为党恶而不能闻于殿下以正其罪耶! 其为中兴更化之累莫大焉。 愿殿下奋干刚之明断数仁任之罪斩棺　宅以解天地祖宗之怒以快臣　亿兆之愤其家舍奴婢财物一皆籍没其子孙远窜禁锢使国人晓然知奸贼误国之罪虽其身已死不得逃于天诛则为恶者惧为善者劝人心正而国祚长矣。 林廉之族诛诚社稷之福也今殿下悯其罪及无罪还其家产诚天地生物之心也然其支党假群凶之威福病国毒民所畜聚者岂在无辜之列乎  不问有罪无罪一切还之岂不有戾于圣王惩恶劝善之政乎  岂不有戾于天道福善祸*　{淫}之理乎  愿命宪司坚味以下诸奸　不还一钱外其支党奴婢家财明　其罪之轻重虽在还给之限止给其祖先相传文卷明白者其它横得者一切不许还给以充杂贡!" *　上命禁锢子孙。
#高丽史126卷-列传39-奸臣2-李仁任-012

明年绍宗又与同舍许应闵开等*　论仁任适绍宗病应等寝不上及绍宗迁大司成昌乃许*(  ){葬}*(  )任{仁任}其壻姜筮往京山府葬之绍宗赴书筵以*　进昌命权近读之*　曰: "臣等前日论仁任罪恶请斩棺　宅而殿下记其人所不知饷军出奇制胜援立事大之功而宥其三韩所知残民贼君误国滔天之罪诚国人之所失望为恶者之所喜幸为善者之所沮丧。 一代人心之所以不正而臣等所以为殿下惧开万世祸乱之原于中兴之初政也夫以四百余年圣继神承之国家至我玄陵仁俭勤政历年之所积畜者果如亡秦兵火之余关中之　竭而仁任有萧何给军食之功乎  以我玄陵之明得人之多曾谓仁任得专良平淮阴出奇制胜之功哉  丙申己亥辛丑癸卯之难庙堂　幄则有洪彦博诸公干城折冲则有李承庆安佑李芳实,金得培崔莹诸将相功名卓卓在百姓耳目而今也谓仁任一身兼三杰之功者臣等所未知也三韩之人无智愚皆指仁任为林廉群贼之魁而犬豕之矣骂　之矣而不知仁任有尺寸之功。 假令仁任虽小有劳果足以掩其当国十四年卖官而靑紫如泥　狱而奸　得志毁军政而州郡为墟铸群凶而　丧邦本之罪乎
