<!-- { "loadSidebar": true } -->
#高丽史54卷-志8-五行2-金-007

明宗六年三月癸丑西京江边石自生火。 十六年正月戊申西京仁王寺南川东石大如瓮夜自移于川西。
#高丽史54卷-志8-五行2-金-008

康宗元年十月壬午有石自移于敦化门内。 二年二月西京杨命浦水中石大如瓮自出陆移一百二十尺许。
#高丽史54卷-志8-五行2-金-009

高宗六年闰三月壬寅有石出西京长命浦水中登陆向北转行一百六十七尺。 又有二石出多庆楼南渊中转沙石*闲宛然成蹊始则　行百步许终则一石向北行八十三步一石向东南行八十三步。 七年三月丙午耽罗郡有石百余自行中有最大石欲还来而止余石皆止不行。 八年二月己巳西京马滩边有大石自移。 十七年正月壬辰陨石于中原府二声如雷。 七月乙未陨石于安南府通津县。
#高丽史54卷-志8-五行2-金-010

元宗二年四月丁巳西京羊皿浦石出水陆行。
#高丽史54卷-志8-五行2-金-011

忠烈王十九年二月丁酉西北面铁州烽串浦有大石自移一千七百八尺许。 三月己丑崇敎寺东路桥石自裂声如牛吼。 二十年三月陨石于尼山县其质如玉形如　子。 三十四年二月癸巳陨石于　州声如雷。
#高丽史54卷-志8-五行2-金-012

忠穆王元年正月己亥有大石自涉长湍渡。
#高丽史54卷-志8-五行2-金-013

○太祖十七年西京旱蝗。
#高丽史54卷-志8-五行2-金-014

成宗十年七月旱敎曰: "季夏已　孟秋将半尙愆时雨心轸忧怀。 未知政化之陵夷欤  刑赏之不中欤  启牢狱放囚徒避正殿　常膳祈天祷佛望祀山川未观石燕之飞转见金乌之赫由予　德致此亢阳。 欲推养老之恩以表忧农之念准雍熙三年赐给老人制在京城庶民年八十已上者所司具录姓名申闻。"
#高丽史54卷-志8-五行2-金-015

显宗二年四月旱。 丁未祷雨于宗庙移市肆禁屠宰断　扇审寃狱恤穷　。 辛酉祷雨于松岳大雨。 三年六月以旱命有司治寃狱放轻系祷祀山川。 八年九月旱蝗王避正殿　常膳。 十年四月旱。 癸卯祷雨于神祠。 五月辛巳以旱虑囚。 十一年七月乙丑以久旱虑囚大雨。 十二年四月旱。 庚午祷雨。 五月庚辰造土龙于南省庭中集巫觋祷雨庚寅雨。 十三年五月旱。 庚午祷雨于群望。 十四年六月戊戌以旱虑囚。 十五年四月旱。 己卯祷雨于群庙。 十六年四月旱。 甲子敎曰: "农事方殷亢阳为　恐乏蒸民之食轸予宵　之怀是宜避正殿　常膳禁屠宰辍乐悬审寃狱祷群望。 匪惟寡德深合责躬凡百官僚亦当自　。" 十八年五月庚子朔祷雨于群望甲寅以旱避正殿　常膳*　决狱囚。 乙卯再雩丙寅雨。 二十二年四月旱。 戊子祷雨于群望。
#高丽史54卷-志8-五行2-金-016

德宗元年三月庚子以旱放奉恩重光两寺役夫。 四月辛酉亲醮于球庭祷雨。
#高丽史54卷-志8-五行2-金-017

靖宗二年五月癸卯设道场于文德殿祷雨五日。 六月乙卯设道场于文德殿祷雨。 乙丑王亲醮乃雨。 六年四月旱。 丁未祷雨于临海院。 五月乙卯朔祷雨于北岳辛酉醮于会庆殿祷雨。 七年五月旱。 庚午设金刚明经道场于文德殿祷雨乙亥雨。 八年六月旱。 庚辰祷雨于宗庙山川。 九年五月旱己卯雨。
#高丽史54卷-志8-五行2-金-018

文宗元年四月癸亥王以自春不雨避殿辍常朝断屠宰止用脯　令中外虑囚。 五年三月旱。 壬戌祷雨于川上壬申亦如之。 五月辛未再雩。 六年五月甲寅王以旱避正殿　常膳令中外虑囚。 六月乙亥设金刚道场于文德殿祷雨。 十一年五月戊寅礼部奏: "谨按今自孟夏雨泽愆期又广州牧报: '田野干焦殆失岁望。' 请于松岳东神堂诸神庙山川朴渊等五所每七日一祈又令广州等州郡各行祈雨。" 制可。 壬午祷雨于诸神庙戊子再祷乃雨。 十八年四月甲戌有司奏: "自春亢旱焦禾损麦请移市肆禁伞扇。" 从之。 二十年四月癸巳再雩。 五月乙卯祷雨于川上。 二十三年四月旱。 五月甲申祷雨。 二十四年四月旱。 辛未祷雨于川上。 二十五年五月旱。 丁亥祷雨于川上。 六月甲子祷雨于川上。 二十八年四月戊辰朔以旱徙市。 二十九年五月辛酉朔太史奏: "自春至夏亢阳不雨恐伤稼穑请祷于丘陵川渎。" 制可。 三十六年三月庚子命有司祷雨于山川社稷。 五月旱。 癸巳醮九曜堂祷雨庚子又祷于兴国寺。 三十七年六月旱。 丁卯祷雨于宗庙社稷。
#高丽史54卷-志8-五行2-金-019

宣宗二年四月庚寅以旱命有司讲云雨经于临海院七日又祷于山岳。 五月甲寅设金刚明经道场于干德殿七日祷雨。 三年三月乙酉祷雨于山川。 四月癸巳又祷。 辛丑有司以久旱请造土龙又于民家　龙祷雨王从之。 是日徙市。 四年四月乙巳设金刚经道场于干德殿七日祷雨戊申又祷于普济寺。 五月丁巳再雩。 己卯亲醮于会庆殿祷雨。 五年四月丙申以旱甚王备法驾率百僚如南郊再雩巷市禁人戴冒挥扇。 壬寅又祷于宗庙社稷山川。 六年五月乙亥以旱命有司　龙祷雨巷市掩　。 六月辛丑祷雨于宗庙七陵。 八年五月旱。 乙丑祷雨于社稷丁卯祷雨于*大庙七陵。 六月甲午再祈于社稷丁酉又祈于*大庙七陵。
#高丽史54卷-志8-五行2-金-020

肃宗元年五月旱戊申设金刚经道场于干德殿祷雨。 三年四月旱。 己亥祷雨于五海神。 四年五月乙巳祷雨于诸神祠。 六月戊戌祷雨于诸神祠及朴渊川上。 五年六月乙卯祷雨于*大庙八陵及松岳东神祠。 六年四月癸巳以旱祷雨于天地宗庙山川。 甲辰醮太一祈雨。 乙巳曝巫祈雨。 丁未设龙王道场于临海院祈雨。 己酉又祷于天地宗庙丙辰大雩。 五月壬戌祷雨断扇徙市。 九年八月丙午王幸南京驾次常慈院遣侍御史崔谓赍御衣茶香祷雨于三角山僧伽窟。
#高丽史54卷-志8-五行2-金-021

睿宗元年六月旱。 戊子祷雨于法云寺。 七月庚寅朔召王师德昌讲经祈雨。 辛卯大雩。 丁酉祈雨于诸神庙。 己亥王率两府台省两制及三品官亲祀昊天上帝于会庆殿配以太祖祷雨。 二年四月旱。 戊辰祷雨于朴渊甲申祷于松岳东神祠。 五月乙未又祷于庙社及群望庚子亦如之百官祷于兴国寺。 壬寅又祷于法云寺。 乙卯醮太一于干德殿以祷。 三年四月旱。 癸未祷雨于诸神庙及山川。 六月戊戌祷雨于诸神庙及山川庚子雨。 六年四月旱。 庚戌再雩。 五月甲子祷雨于庙社诸陵山川。 七年五月旱。 乙丑祷雨于兴国寺。 八年四月旱。 戊申祷雨于九曜堂三日。 九年五月旱。 庚辰祷雨于群望。 六月己酉祷雨于社稷。 十一年三月旱。 己未祷雨于祠宇。 四月丁卯祷雨于山川诸祠。 己巳又祷于九月山。 十五年五月旱。 甲子祷雨于山川社稷。 六月辛未雩。 七月庚戌又祷于圆丘庙社群望。 自夏至八月不雨五谷不登疫　大兴。 十六年五月旱。 癸亥百官祷雨于兴国寺五日。 闰月丁卯召王师德缘祷雨于干德殿五日又祷于佛宇神祠。 辛未聚巫又祷。 壬申复召德缘祷于山呼亭。 丙子亲醮于纯福殿祷雨又祷于王轮寺。 戊寅又祷于日月寺。 庚辰聚僧于山呼亭讲经祈雨。 辛巳命有司雩祀圆丘。 壬午祷雨于法云寺。 六月己亥再雩。 庚子命百官设罗汉斋祷雨。
#高丽史54卷-志8-五行2-金-022

○仁宗元年五月丁巳以旱避正殿集僧内殿讲佛经祷雨不得。 甲子造土龙于都省厅聚巫祷雨。 己巳醮于会庆殿祷雨。 三年四月旱。 戊辰幸普济寺祷雨。 丁丑幸妙通寺祷雨。 六月乙巳再雩。 四年五月旱。 庚辰命文武百官斋僧祈雨。 六年五月旱。 庚戌祷雨于庙社山川。 八年四月旱。 戊子诏再雩祈雨。 太史奏: "必先祈川上松岳东神诸神庙栗浦朴渊而后再雩可也宜当两京内外公私罢土木兴作之役。" 从之。 七月旱。 乙巳祈雨于山川诸神祠。 十一年五月庚午集女巫三百余人于都省厅祈雨。 六月己亥又聚巫祷雨。 辛丑令百僚设斋以祷。 乙巳再雩庚戌三雩。 十二年五月庚戌朔集巫于都省厅祷雨。 戊辰又祷于诸陵及庙社山川。 己巳再雩。 六月己卯朔集巫二百五十人于都省祷雨。 辛卯幸灵通寺又祷。 十五年五月旱。 己卯祷雨于庙社。 壬午会巫都省庭祷雨。 己丑祭天祈雨。 十八年闰六月丁亥设金经道场于金明殿祷雨。 己丑聚巫又祷。 辛卯亲祷于法云寺。 丁酉醮于宣庆殿以祷。 戊戌又亲祷于外帝释院。
#高丽史54卷-志8-五行2-金-023

毅宗三年四月己卯祷雨于山川及诸神祠。 五月辛卯再雩。 五年闰四月乙亥以旱祷雨于名山大川及诸神祠。 六月丁酉以旱禁扇。 七月壬寅设龙王道场于贞州船上祷雨七日。 甲辰设罗汉斋于普济寺祷雨丁未雨。 六年四月己卯祷雨于山川及诸神祠丙戌亦如之。 七月甲午朔祷雨于山川及诸神祠。 十二年四月乙巳醮于赏春亭祷雨。 戊戌再雩。 十四年五月戊戌再雩。 十五年六月癸丑再雩。 十六年四月甲申以久*早{旱}再雩。 五月风旱为甚。 二十三年四月辛卯雩自正月不雨至于是月。
#高丽史54卷-志8-五行2-金-024

明宗三年四月丙子聚巫祷雨分遣近臣祷于群望自正月不雨川井皆渴禾麦枯槁疾疫　兴人多饥死至有市人肉者又多火　。 庚辰两府宰枢祷雨于普济寺。 戊子宰枢又祷于神众院。 五月甲辰令文武三品抽禄设斋于普济寺以祷。 五年七月乙巳祷雨。 八年五月甲午祷雨。 壬子聚巫都省祷雨。 辛酉再雩。 十一年四月辛酉祷雨于宗庙陵寝岳渎及诸神祠。 癸酉亲醮内殿又望祭北郊于玄虎门楼祷雨。 五月辛巳再雩。 十四年四月庚寅以久旱虑囚。 十九年闰五月丙寅以久旱祷雨于群望宥寃狱。 辛未又祷于名山大川诸神祠及庙社巷市。 癸酉聚巫祷于都省。 丁丑雩又祷于群望。 二十一年七月己酉再雩。 二十四年六月戊戌亲祷雨于妙通寺。 大雨二十五年六月辛酉再雩。
#高丽史54卷-志8-五行2-金-025

神宗元年六月辛未再雩。 四年六月辛巳再雩。 五年五月丁亥再雩。
#高丽史54卷-志8-五行2-金-026

康宗二年五月丙寅以旱再雩。
#高丽史54卷-志8-五行2-金-027

