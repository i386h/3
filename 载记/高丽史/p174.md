<!-- { "loadSidebar": true } -->
#高丽史29卷-世家29-忠烈王2-10-46-1284

丙午王与公主幸妙莲寺设华严法会。
#高丽史29卷-世家29-忠烈王2-10-47-1284

甲寅以印侯为鎭边万户。
#高丽史29卷-世家29-忠烈王2-10-48-1284

丁巳以赵　为左副承旨。
#高丽史29卷-世家29-忠烈王2-10-49-1284

戊辰以洪子藩佥议赞成事; 金周鼎知都佥议事。
世家卷第二十九。

#高丽史30卷-世家30-00-00-00-0000

世家卷第三十。 高丽史三十。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史30卷-世家30-忠烈王3-00-00-0000

忠烈王三。
#高丽史30卷-世家30-忠烈王3-11-01-1285

○(乙酉)十一年春正月丙子元遣吏部郞中撒刺儿来诏复以安童为右丞相。
#高丽史30卷-世家30-忠烈王3-11-02-1285

癸未东宁府千户崔坦等来享王。
#高丽史30卷-世家30-忠烈王3-11-03-1285

乙酉王与公主世子猎于平州温井供亿之费不可胜言。 时权贵侵夺民田奸氓附势多免赋役凡诸征*　{敛}平民苦之。
#高丽史30卷-世家30-忠烈王3-11-04-1285

丁酉王至自平州设彩棚杂戱以迎。
#高丽史30卷-世家30-忠烈王3-11-05-1285

二月戊申宴济州达鲁花赤于正殿。
#高丽史30卷-世家30-忠烈王3-11-06-1285

己酉王与公主幸法华寺。
#高丽史30卷-世家30-忠烈王3-11-07-1285

辛亥虑囚。
#高丽史30卷-世家30-忠烈王3-11-08-1285

癸丑地震。
#高丽史30卷-世家30-忠烈王3-11-09-1285

甲寅宰枢享王。
#高丽史30卷-世家30-忠烈王3-11-10-1285

乙卯流右白甲指谕孙公吕于海岛。 公吕曾投逆贼向王语多不逊滥受是职宰枢白而流之。
#高丽史30卷-世家30-忠烈王3-11-11-1285

丁巳燃灯王如奉恩寺除伎乐。
#高丽史30卷-世家30-忠烈王3-11-12-1285

庚申王猎于马堤山。
#高丽史30卷-世家30-忠烈王3-11-13-1285

癸亥忠淸道按廉使李千裕发民私伐屋材监察司　罢之。
#高丽史30卷-世家30-忠烈王3-11-14-1285

三月己卯亲醮三界于康安殿。
#高丽史30卷-世家30-忠烈王3-11-15-1285

戊子遣尙药侍医薛景成如元。 元求良医故遣之。
#高丽史30卷-世家30-忠烈王3-11-16-1285

己丑以旱虑囚。
#高丽史30卷-世家30-忠烈王3-11-17-1285

元断事官及辽东宣慰使遣使东眞北面刷出本国逋逃人口。
#高丽史30卷-世家30-忠烈王3-11-18-1285

辛卯下旨一流移乡吏不拘年限已曾还本今百姓之流移者亦宜刷还。 然流移已久安心土着若皆还本则彼此迁徙必失农业依前庚午年以上例已讫还本人外　皆不动使之安业。 一每月常膳及别膳进供时重*　{敛}残民以为私用痛行禁止。
#高丽史30卷-世家30-忠烈王3-11-19-1285

夏四月丙午王猎于马堤山。
#高丽史30卷-世家30-忠烈王3-11-20-1285

庚戌判三司事致仕文昌裕卒。
#高丽史30卷-世家30-忠烈王3-11-21-1285

王及公主幸妙莲寺。
#高丽史30卷-世家30-忠烈王3-11-22-1285

己未以旱巷市禁笠扇。
#高丽史30卷-世家30-忠烈王3-11-23-1285

庚申放轻系。
#高丽史30卷-世家30-忠烈王3-11-24-1285

丁卯取监试尹莘杰等王制贺诗赐之。
#高丽史30卷-世家30-忠烈王3-11-25-1285

五月乙亥雨。
#高丽史30卷-世家30-忠烈王3-11-26-1285

乙酉王及公主移御神孝寺。
#高丽史30卷-世家30-忠烈王3-11-27-1285

癸巳王猎于金郊。
#高丽史30卷-世家30-忠烈王3-11-28-1285

中郞将池瑄散员郑之衍还自元言: "帝命己未年以来逃入中朝人口悉令刷还本国。"
#高丽史30卷-世家30-忠烈王3-11-29-1285

六月癸卯王如奉恩寺。
#高丽史30卷-世家30-忠烈王3-11-30-1285

戊申遣将军李* 等二十八人如元献鹰。
#高丽史30卷-世家30-忠烈王3-11-31-1285

己酉元遣李熙载来诏曰: "除法物钟磬铜镜古铜甁鼎熟铜器物外其余应有铜钱生铜器物以圣旨到限百日悉纳所在官。" 寻命停罢。
#高丽史30卷-世家30-忠烈王3-11-32-1285

乙丑幸龟山寺视九斋夏课诸生进　谣赐果酒。
#高丽史30卷-世家30-忠烈王3-11-33-1285

秋七月庚辰遣将军元卿宦者郞将崔世延如元献鹰。
#高丽史30卷-世家30-忠烈王3-11-34-1285

癸未幸神孝寺设盂兰斋。
#高丽史30卷-世家30-忠烈王3-11-35-1285

乙未遣知密直司事禹浚　如元贺圣节。
#高丽史30卷-世家30-忠烈王3-11-36-1285

庚子门下平章事致仕皇甫琦卒。
#高丽史30卷-世家30-忠烈王3-11-37-1285

八月乙卯王梦先祖游望站台及命奏乐于台。
#高丽史30卷-世家30-忠烈王3-11-38-1285

乙丑王猎于马堤山。
#高丽史30卷-世家30-忠烈王3-11-39-1285

戊辰元卿等还自元帝赐王蒲萄酒。
#高丽史30卷-世家30-忠烈王3-11-40-1285

以内竖上将军金子廷为东京副使。
#高丽史30卷-世家30-忠烈王3-11-41-1285

九月庚午朔幸王轮寺。
#高丽史30卷-世家30-忠烈王3-11-42-1285

乙亥以不给鹰坊人禄囚左仓别监裴瑞于巡马所。
#高丽史30卷-世家30-忠烈王3-11-43-1285

癸未幸贤圣寺。
#高丽史30卷-世家30-忠烈王3-11-44-1285

甲申王及公主幸南京。
#高丽史30卷-世家30-忠烈王3-11-45-1285

冬十月辛丑广平公　卒。
#高丽史30卷-世家30-忠烈王3-11-46-1285

乙卯以金周鼎为忠淸全罗庆尙道计点都指挥使分遣计点使及别监于诸道。
#高丽史30卷-世家30-忠烈王3-11-47-1285

乙丑赐郭麟等及*　{第}。
#高丽史30卷-世家30-忠烈王3-11-48-1285

十一月己巳朔日食。
#高丽史30卷-世家30-忠烈王3-11-49-1285

丁丑王及公主幸妙莲寺设庆赞会赐行香使洪子藩红　。
#高丽史30卷-世家30-忠烈王3-11-50-1285

乙酉幸平州温泉。
#高丽史30卷-世家30-忠烈王3-11-51-1285

丙戌元以东宁府争我遂安谷州遣断事官苏独海来视兼督东征造船。
#高丽史30卷-世家30-忠烈王3-11-52-1285

十二月己亥遣大将军高天伯如元贺正。
#高丽史30卷-世家30-忠烈王3-11-53-1285

辛丑元中书省遣人来督造船又令申报军兵梢工水手名目。
#高丽史30卷-世家30-忠烈王3-11-54-1285

癸卯以同知密直司事宋　为庆尙道造船都指挥使又遣使诸道督造船　军粮。
#高丽史30卷-世家30-忠烈王3-11-55-1285

甲寅元遣箭匠十人来。
#高丽史30卷-世家30-忠烈王3-11-56-1285

丙辰王及公主幸兴王寺拜金塔遂幸妙莲寺。
#高丽史30卷-世家30-忠烈王3-11-57-1285

丁卯元中书省牒调发军粮十万石。
#高丽史30卷-世家30-忠烈王3-12-01-1286

○(丙戌)十二年春正月庚午遣上将军印侯如元请亲朝。
#高丽史30卷-世家30-忠烈王3-12-02-1286

辛未元归我遂安谷州。
#高丽史30卷-世家30-忠烈王3-12-03-1286

甲申王及公主幸神孝寺。
#高丽史30卷-世家30-忠烈王3-12-04-1286

丙戌元遣使诏大赦寝东征。
#高丽史30卷-世家30-忠烈王3-12-05-1286

丁酉元遣校尉朱佛大来命王勿朝。
#高丽史30卷-世家30-忠烈王3-12-06-1286

二月戊申忠淸道脱脱禾孙李英柱报康允明作乱杀宁越县令李恂遣侍史尹谐往鞫之。
#高丽史30卷-世家30-忠烈王3-12-07-1286

辛亥燃灯王如奉恩寺。
#高丽史30卷-世家30-忠烈王3-12-08-1286

癸丑王猎于升天府。
#高丽史30卷-世家30-忠烈王3-12-09-1286

丁巳王与公主宴元使于大殿。
#高丽史30卷-世家30-忠烈王3-12-10-1286

丁卯王入御新宫。
#高丽史30卷-世家30-忠烈王3-12-11-1286

三月癸酉宥境内。
#高丽史30卷-世家30-忠烈王3-12-12-1286

丁丑亲醮三界于康安殿。
#高丽史30卷-世家30-忠烈王3-12-13-1286

己卯判三司事金应文卒。
#高丽史30卷-世家30-忠烈王3-12-14-1286

壬午以*申知事{知申事}金　为三司使; 左承旨蔡谟为知申事; 上将军金　为左承旨; 上将军印侯为鹰扬军上将军。
#高丽史30卷-世家30-忠烈王3-12-15-1286

乙酉幸王轮干圣二寺。
#高丽史30卷-世家30-忠烈王3-12-16-1286

丁亥以金　副知密直司事。
#高丽史30卷-世家30-忠烈王3-12-17-1286

庚寅王行香于藏经道场。
#高丽史30卷-世家30-忠烈王3-12-18-1286

夏四月丁酉朔雨雹而　凡八日。
