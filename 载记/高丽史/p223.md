<!-- { "loadSidebar": true } -->
敎曰: "洪惟我太祖创业列圣相承咸能继述衣冠礼乐*  {灿}然可观比来国俗一变惟势是求奇辙等凭震主之威挠为邦之法选调随其喜怒政令由之伸缩人有土田则攘之人有人民则夺之斯岂寡人无德之所致欤抑纪纲不立无术以御之欤  无乃理乱循环必极而变天道之然耶  深惟兹故每用　然日者幸赖祖宗之灵辙等伏辜释器非止庶　又系私婢所出而倚望谋逆若孙守卿等亦*　{置}典刑自今伊始励精图治修明法令整顿纪纲复我祖宗之法期与一国更始敷实德于民续大命于天二罪以下一切除之其辙　守卿等　误连累者亦从原免太祖及历代先王加上尊号修其祀事务尽精洁守陵人户复其　役社稷山川诸祠在祀典者亦加德号其诸*　{淫}祀一皆撤去贼臣之奴倚其主势占夺土田役使平民多聚良家子女成群逞恶存抚按廉究治渠魁撤毁屋舍量罪罪之良家子女归其父母籍没家产以赡国用所占民户仍令安业以从公役漕运不通凡所转输皆从陆路宜令有司量地远近营立院馆复其土田又以行省及逆贼所占人民庐其旁以便止宿于戱! 拨乱反正宜施宽大之恩任贤使能庶致隆平之治。"
#高丽史39卷-世家39-恭愍王2-05-37-1356

元囚本国节日使金龟年于辽阳省声言发八十万兵来讨西北面兵马使印　请济师以备。
#高丽史39卷-世家39-恭愍王2-05-38-1356

丙子洪翊黄河衍赐死。
#高丽史39卷-世家39-恭愍王2-05-39-1356

丁丑命判书云观事陈永緖相地于南京。
#高丽史39卷-世家39-恭愍王2-05-40-1356

籍万户洪瑜家以米千石赈贷贫民。
#高丽史39卷-世家39-恭愍王2-05-41-1356

秋七月己卯朔魏王太子到鸭绿江王命许　从二人渡江。
#高丽史39卷-世家39-恭愍王2-05-42-1356

壬午禁人　家出城自相地南京人心动摇负戴南行者如归市故禁之。
#高丽史39卷-世家39-恭愍王2-05-43-1356

乙酉置忠勇四卫。
#高丽史39卷-世家39-恭愍王2-05-44-1356

丁亥复改官制。 以洪彦博为门下侍中; 尹桓守门下侍中; 柳濯为门下侍郞同中书门下平章事; 许伯为中书侍郞同中书门下平章事; 黄石奇为门下平章事; 金镛为中书平章事; 金逸逢印　　知政事; 李仁复为政堂文学; 全普门郑　守司空左右仆射; 庆千兴判枢密院事; 崔仁远为枢密院使; 安佑知枢密院事; 裴天庆黄裳同知枢密院事; 柳仁雨李春富为枢密院副使; 金希祖签书枢密院事; 柳淑为枢密院学士。
#高丽史39卷-世家39-恭愍王2-05-45-1356

东北面兵马使柳仁雨陷双城摠管赵小生千户卓都卿遁走收复和登定长预高文宜州及宣德元兴宁仁耀德静边等鎭咸州以北自高宗戊午没于元今皆复之。
#高丽史39卷-世家39-恭愍王2-05-46-1356

癸巳设盂兰盆斋于内殿。
#高丽史39卷-世家39-恭愍王2-05-47-1356

丁酉元遣中书省断事官撒迪罕尙衣奉御朶　到鸭江传帝旨曰: "高丽自我世祖混一之初灼知天命举国臣服爰结婚亲于今百年迩者奸民遽生边　越我封疆扰我黎庶焚我传舍阻我行人揆诸天宪讨戮何疑尙虑丛尔贼徒或得罪尔邦逋逃啸聚或从他国妄称汝民盗用兵戈以*闲世好若不询问情伪大兵一临玉石俱焚诚所不忍特遣撒迪罕等前去尔其毋生疑贰发尔士卒就便招捕或约我天兵倂力挟攻期于靖国安民永敦前好具悉奏闻。"
#高丽史39卷-世家39-恭愍王2-05-48-1356

戊申斩西北面兵马使印　附表撒迪罕表曰: "下愚啬命但要生全大圣原情　加存恤  肆陈　说庶感聪闻窃惟小邦邈处东极隋唐之盛羁　而已世祖龙兴灼知天命首先归附世着微劳东渐恩泽日新月盛不意贼臣奇辙与卢　权谦谋为不轨生我祸阶切详辙等连姻掖庭假威大朝气焰熏天胁制国主人有人民不夺不已人有土田不夺不　臣畏天朝一不敢问群黎百姓怨岂在明  辙等自知罪盈恶积人所不容而又妄意天下扰攘甲兵方炽一朝势去身不能保乃谋自安务固其权中外官司皆置亲戚凡曰要职无非腹心擅造兵器闲习射御公然为之不少隐匿扇动讹言惑乱众听今年五月十八日召集无赖一时俱起舟载兵器已至江口又令数辈诈为天使称有诏旨已至宫门将欲歼我君臣以逞己欲安危死生*闲不容发尙赖圣德粗能应变旣获贼徒恐有他变不暇申闻俱致于法诚惶诚恐无地措躬又虑边鄙之民乘　妄动或有奸人往来乱我情实故置关防以谨出入而其吏士过江劫掠实非本意考其罪人以正邦典伏望弘天地之仁霁雷霆之怒垂荡荡之洪恩保哀哀之微喘则四千余里永为薄海之藩亿万斯年专祝如冈之寿。"
#高丽史39卷-世家39-恭愍王2-05-49-1356

八月壬子以佥议评理黄顺为江陵朔方道都巡问使。
#高丽史39卷-世家39-恭愍王2-05-50-1356

戊午流蔡河中于顺天印承旦于保安贬郑　为淸州牧使。
#高丽史39卷-世家39-恭愍王2-05-51-1356

己巳命写无逸篇二十余本赐近臣。
#高丽史39卷-世家39-恭愍王2-05-52-1356

九月庚辰遣使于杨广全罗道刷济州人及禾尺才人充西北面戍卒。
#高丽史39卷-世家39-恭愍王2-05-53-1356

辛巳新设内詹事内常侍等官。
#高丽史39卷-世家39-恭愍王2-05-54-1356

癸未以曲城伯廉悌臣为西北面都元帅刑部尙书柳渊判司宰寺事金之顺上将军金元命副之赐貂　金带仍授钺遣之。
#高丽史39卷-世家39-恭愍王2-05-55-1356

平壤都巡问使李余庆献　女眞男女二十余人分置杨广道。
#高丽史39卷-世家39-恭愍王2-05-56-1356

己丑东北面兵马使献　女眞女二十人分属各司为婢。
#高丽史39卷-世家39-恭愍王2-05-57-1356

己亥阅兵于球庭。
#高丽史39卷-世家39-恭愍王2-05-58-1356

是月以我

桓祖为大中大夫司仆卿赐第一区。
#高丽史39卷-世家39-恭愍王2-05-59-1356

冬十月甲寅元复遣撒迪罕等赍诏来王盛陈兵卫出迎于宫门外诏曰: "昔我世祖皇帝混一区夏尔高丽国率先效顺建为东藩请婚帝室帝亦允从今将百年锡贡相望靡有*闲言兹夏尔国游兵入我疆域毁我驿置边民不宁是用遣使往告厥由使还附奏具称: '近者境上乘闲侵　之徒已正其罪又言事　之生在于仓卒志图靖难不及　命' 其*闲应变之状中书悉以告朕肆朕察其事情追惟我祖宗悯下之惠先臣慕义之诚　以一　辄亏旧恩  然裁以至公若尔初获首事具罪以闻善善恶恶朕与天下共之奚肯徇私以紊大法  如云仓卒不遑陈奏  事定之后　先驰闻事旣已往　能悔罪陈情兹示宽容特释尔咎自今伊始小心敬愼率顺　章抚我黎庶固我东　勿替朕命惟尔之休于戱! 赦过宥罪广推大造之心怀远招携诞布至仁之德。"
#高丽史39卷-世家39-恭愍王2-05-60-1356

王与公主宴元使。
#高丽史39卷-世家39-恭愍王2-05-61-1356

戊午遣政堂文学李仁复如元上表曰: "乾坤洪造曲全庶物之生父母至仁旋　痴儿之过贼子乱常殆将覆国愚臣应卒不及闻天伏蒙推视远之明廓包荒之度揆事机之非所得已矜情实之无可柰何霁雷霆之威旣往不咎　雨露之泽咸与惟新乾坤全物之生父母　儿之过亦不可为喩也人非石木岂不知感哉  臣谨当布德音于臣庶以宁一邦修职贡于岁时无替万世。" 又上书曰: "近者逆臣奇辙等谋动戈兵欲危社稷专凭圣德得　祸萌然而失火之家迫于救焚仓皇无以先告弄兵之子幸而脱死惶恐难于自言　天　地无所措躬伏蒙特降赦恩　身粉骨奚足以报  旣荷天地父母再造之恩敢陈国病冀达天聪切惟世皇征东令国王为丞相行省官吏委国王保举不入常调非他行省比其后续立都鎭抚司理问所儒学提举司医学提举司比来省官皆托妇寺滥受朝命擅作威福小邦有监察司典法司掌刑听讼*　{纠}正非理而省官听人妄诉拘取诸司所断文*券以是为非莫敢谁何人疾之如狼虎　今省官有与逆贼谋者愿自今其左右司官令臣保举勿蹈前弊其理问所等官司一切革去世皇东征日本时所置万户中军右军左军耳其后增置巡军合浦全罗耽罗西京等万户府　无所领军徒佩金符以　宣命召诱平民妄称户计勒令州县不敢差发深为未便如蒙钦依世祖皇帝旧制除三万户鎭守日本外其余增置五万户府及都鎭抚司乞皆革罢朝廷使臣及府寺院监司所差人吏多是小邦之人不务宣上德意专要夸耀乡闾威福自恣恩　必报屈辱宰相陵犯国主经年不还增娶妻妾无恶不为金刚山诸寺岁再降香劳民生事反戾陛下求福之意本国自有倭寇以来备御无或小弛枢密院所差体覆使亦宜停罢宣徽院资政院将作院大府监利用监太仆寺诸衙门所差人吏一切禁断其方物可充用度者明立额数听本国自献庶使站路边民获宁双城三撒元是小邦之境先臣忠宪王戊午赵晖卓靑等犯罪惧诛诱致女眞乘我不虞杀戮官吏系累男女皆为奴婢父老至今言之流涕指为血　比来逆臣奇辙卢　权谦交结酋长召集逋逃及其谋逆约为声援辙等旣死支党多奔于彼故令搜索彼反用兵助逆势不获已以致行师其*　{总}管赵小生千户卓都卿今在逃窜窃恐构　生事恭惟朝廷薄海内外莫非王土尺寸不毛之地岂计彼此哉  伏乞归我旧疆双城三撒以北许立关防女眞人等于泥城等处山谷之*闲越境来居扰百姓掠牛马导本国犯罪之人逃闪莫追卽与双城三撒无异*(  ){乞}立禁约毋得擅入似前侵害祖王以来庶　之子必令为僧所以明嫡庶之分杜　　之萌今有塔思帖木儿自谓忠宣王　子亦尝剃发及长还俗奔于京师诱致本国群不逞之徒扇起讹言眩惑人心若此人者其于朝廷岂有小益  乞将此人及其党与发还本国。"
#高丽史39卷-世家39-恭愍王2-05-62-1356

丙寅济州加乙赤忽古托等叛杀都巡问使尹时遇牧使张天年判官李阳吉。
#高丽史39卷-世家39-恭愍王2-05-63-1356

丙子遣枢密院使金希祖如元贺皇太子千秋节。
#高丽史39卷-世家39-恭愍王2-05-64-1356

