<!-- { "loadSidebar": true } -->
#高丽史20卷-世家20-明宗2-10-06-1180

壬子王如灵通寺。
#高丽史20卷-世家20-明宗2-10-07-1180

三月庚午幸王轮寺。
#高丽史20卷-世家20-明宗2-10-08-1180

夏五月己巳幸外帝释院。
#高丽史20卷-世家20-明宗2-10-09-1180

六月壬午王如奉恩寺。
#高丽史20卷-世家20-明宗2-10-10-1180

丁亥赐李得玉等及第。
#高丽史20卷-世家20-明宗2-10-11-1180

甲午金横宣使少府监郭喜国等来。
#高丽史20卷-世家20-明宗2-10-12-1180

壬寅宴金使。
#高丽史20卷-世家20-明宗2-10-13-1180

己酉设法华会于崇敎寺。
#高丽史20卷-世家20-明宗2-10-14-1180

庚戌内嬖明春死王哀恋不已失声号哭。 太后惊骇宽譬之曰: "虽是情锺然不可使闻于重房也。" 然犹呜咽不能止遂亲制悼亡诗令宗亲和进以自慰。 王天资孱弱加以屡更变故动辄惊惧凡军国机务皆牵制武臣至如声色犹不敢自专及贼臣诛夷始得溺爱床第。 内嬖专房者五人尤宠幸者唯纯珠明春二人自去年冬纯珠死明春又亡后宫无可悦意者。 乃命召二公主入内令掌服御诸务　朝夕不离于侧*闲或同　共寝眷念有不可道者。 其壻令公累月旷居不胜愤　遂欲絶婚。 王闻之乃召令公　居寿昌宫东太后行宫日令公主微服往见慰*籍{藉}之至十一月还公主于私第。 王又召集纯珠明春及诸嬖所生儿女数十于宫内皆衣班　载以鸠车嬉戱内庭。 啼呼喧闹不类宫禁。 故武臣等悉皆腹诽或有偶语咨嗟者。 王惩艾毅宗不孝悌故自卽位以来至诚事太后敦睦宗戚。
#高丽史20卷-世家20-明宗2-10-15-1180

秋七月丁丑　知政事李绍膺死。
#高丽史20卷-世家20-明宗2-10-16-1180

八月庚寅　死罪二十余人配有人岛。
#高丽史20卷-世家20-明宗2-10-17-1180

丙申移安太祖靖宗神御于大安寺。
#高丽史20卷-世家20-明宗2-10-18-1180

戊戌设消灾道场于明仁殿。
#高丽史20卷-世家20-明宗2-10-19-1180

九月癸丑放还二罪以下流窜者。
#高丽史20卷-世家20-明宗2-10-20-1180

辛酉设消　道场于大观殿以禳天变。
#高丽史20卷-世家20-明宗2-10-21-1180

冬十月辛巳赐将军庆大升犀红　一腰马一匹。
#高丽史20卷-世家20-明宗2-10-22-1180

甲午幸普济寺。
#高丽史20卷-世家20-明宗2-10-23-1180

己亥设佛顶道场于明仁殿。
#高丽史20卷-世家20-明宗2-10-24-1180

庚子王如奉恩寺以重修落成也。
#高丽史20卷-世家20-明宗2-10-25-1180

十一月壬子重新康安殿成。 其门额旧曰向福以门近接重房东隅故武臣等议以为'向福'与'降伏'声相近盖文臣欲以此禳压武官而降伏之也奏请改其额。 命平章事闵令谟改曰永禧武臣等复以为: "文臣之意不可测安知永禧别有深意耶禧者福也永字之意吉凶未可知也重字本房之称请改为重禧。" 王从之。
#高丽史20卷-世家20-明宗2-10-26-1180

乙卯幸妙通寺。
#高丽史20卷-世家20-明宗2-10-27-1180

己未遣秘书少监王度如金谢横宣; 郞将沈进升谢贺生辰。
#高丽史20卷-世家20-明宗2-10-28-1180

庚申移御景禧宫。
#高丽史20卷-世家20-明宗2-10-29-1180

壬戌设八关会幸法王寺。
#高丽史20卷-世家20-明宗2-10-30-1180

癸亥遣兵部郞中陈士龙如金贺正。
#高丽史20卷-世家20-明宗2-10-31-1180

戊辰移御寿昌宫。
#高丽史20卷-世家20-明宗2-10-32-1180

甲戌太白昼见。 十二月癸未又昼见经天。
#高丽史20卷-世家20-明宗2-10-33-1180

乙未设消　道场于内殿。
#高丽史20卷-世家20-明宗2-10-34-1180

辛丑夜三司灾有司请罪直宿官及诸司不赴救者。 王知直宿官为副使李纯惮其怒命贳之但罪不救者中书省固请以为: "若不罪失火官而罪他人则罚不中矣。" 王不得已从之。
#高丽史20卷-世家20-明宗2-10-35-1180

乙巳虑囚。
#高丽史20卷-世家20-明宗2-10-36-1180

以闵令谟为太子太师李光挺为太子太傅　以本官兼之。 崔忠烈为中书侍郞平章事太子少傅; 韩文俊　知政事太子少保; 文克谦为太子少师; 崔遇淸为枢密院使太子宾客; 李应招知枢密院事太子宾客; 崔世辅同知枢密院事; 丁黄载为户部尙书; 杜景升为工部尙书。
#高丽史20卷-世家20-明宗2-11-01-1181

○(辛丑)十一年春正月戊申朔放朝贺。
#高丽史20卷-世家20-明宗2-11-02-1181

己酉以李知命为右谏议大夫。
#高丽史20卷-世家20-明宗2-11-03-1181

辛亥写经院火先是命写成银字藏经公私竞纳钱财而助之。 无赖辈欲盗其物因火之。
#高丽史20卷-世家20-明宗2-11-04-1181

甲寅知枢密院事李应招卒。
#高丽史20卷-世家20-明宗2-11-05-1181

戊午遣卫尉少卿李辅德如金献方物。
#高丽史20卷-世家20-明宗2-11-06-1181

庚申移御景禧宫。
#高丽史20卷-世家20-明宗2-11-07-1181

辛酉燃灯王如奉恩寺翌日大会御帐殿看乐夜与群臣　飮日晏未罢。 军校皆使酒鼓　牵龙争高其榻至与浮阶相齐尊卑无等王亦醉甚欲起舞左承宣文章弼谏止之。
#高丽史20卷-世家20-明宗2-11-08-1181

遣将军申宝至如金贺万春节。
#高丽史20卷-世家20-明宗2-11-09-1181

甲子金遣大府监任倜来贺生辰。
#高丽史20卷-世家20-明宗2-11-10-1181

癸酉移御寿昌宫。
#高丽史20卷-世家20-明宗2-11-11-1181

乙亥白虹逼日。
#高丽史20卷-世家20-明宗2-11-12-1181

*三{二}月戊寅朔设帝释道场于明仁殿。
#高丽史20卷-世家20-明宗2-11-13-1181

三月丁未朔王如灵通寺。
#高丽史20卷-世家20-明宗2-11-14-1181

丙寅虑囚。
#高丽史20卷-世家20-明宗2-11-15-1181

戊辰群盗入大仓队正宋康淸募卒力鬪不克而死辛未入奉恩寺鼓　劫掠盗太祖铺银甁三十余口。
#高丽史20卷-世家20-明宗2-11-16-1181

闰月戊戌幸王轮寺。
#高丽史20卷-世家20-明宗2-11-17-1181

夏四月丁未直翰林院李元牧制进祈雨*　多言时政之失王召元牧传旨曰: "野谚曰春旱与粪田同*闲或有雨泽则天心之仁爱盖未可知。 比者太史请祷雨予重违而许之。 汝*　何引我过举以饰辞乎 " 卽命改撰。 自正月至此不雨而王言如此由群小导之也。
#高丽史20卷-世家20-明宗2-11-18-1181

辛酉祷雨于宗庙陵寝岳渎及诸神祠。
#高丽史20卷-世家20-明宗2-11-19-1181

乙丑幸普济寺。
#高丽史20卷-世家20-明宗2-11-20-1181

癸酉亲醮内殿又望祭比郊于玄武门楼祷雨。
#高丽史20卷-世家20-明宗2-11-21-1181

五月辛巳再雩。
#高丽史20卷-世家20-明宗2-11-22-1181

辛卯设仁王道场于明仁殿。
#高丽史20卷-世家20-明宗2-11-23-1181

以崔忠烈判刑部事; 李富直门下省。
#高丽史20卷-世家20-明宗2-11-24-1181

六月丙午朔王如奉恩寺。
#高丽史20卷-世家20-明宗2-11-25-1181

辛亥设大岁道场于明仁康安二殿。
#高丽史20卷-世家20-明宗2-11-26-1181

辛酉大雨。
#高丽史20卷-世家20-明宗2-11-27-1181

壬申虑囚。
#高丽史20卷-世家20-明宗2-11-28-1181

是月殿中省奉诏遣使赐酒果于上将军致仕宋庆宝私第。 庆宝闻使臣至燕服出迎令使臣脱公服使臣据旧例迟回不敢。 庆宝怒叱强令脱之便执手入厅设草具酒三行卽撤。 庆宝官至三品年踰七十而不知礼骂辱使命时议讥之。
#高丽史20卷-世家20-明宗2-11-29-1181

秋七月己卯宰枢台谏重房会京市署检斗斛察奸伪。 以市人于斗米杂沙秕卖之也。
#高丽史20卷-世家20-明宗2-11-30-1181

是夜自寿昌宫北垣投石抵御寝北　者三四。 宿卫皆惊巡索禁垣竟不得。 重房奏请每夜一将军领手下军校伏兵宫门外及诸要害处以备警急从之。
#高丽史20卷-世家20-明宗2-11-31-1181

乙卯　死罪配有人岛。
#高丽史20卷-世家20-明宗2-11-32-1181

癸酉百官习射于西郊。
#高丽史20卷-世家20-明宗2-11-33-1181

九月丙子诏曰: "朕闻往年十道察访使黜陟官吏多有乖戾其滥蒙褒赏者犹之可也误被罪罚　抑无告者可不惜哉  其悉原免依旧　用!" 仍命二罪以下悉除刑付处。 岁戊戌宰相宋有仁李光挺等建议奏发十道察访使　往升黜坐赃落职者九百九十余人悉皆录籍。 于是共出银五十余斤赂郑仲夫求去其籍仲夫未果而败。 自是大赂权贵请去之然国家朝章　　不絶故累岁而未能削。 至是用事者指言天谴屡彰讹言浸兴皆因寃滥所致。 下诏原之台阁无一言。 识者叹之。
#高丽史20卷-世家20-明宗2-11-34-1181

癸未百官习射于东郊。
#高丽史20卷-世家20-明宗2-11-35-1181

壬寅幸妙通寺。
#高丽史20卷-世家20-明宗2-11-36-1181

