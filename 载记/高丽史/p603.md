<!-- { "loadSidebar": true } -->
○李之　礼安县人以内僚进。 忠烈尝猎于马堤山乐而忘返之　与文昌裕言猎骑践蹂禾稼民多怨咨请　还从之。 王又取民*闲家　纳宫中之　与车得珪以为不可遂还之。 元将征日本之　时为将军欲避赴征遂乞免。 时内僚皆受赐田之　尤多又请加赐忠宣为世子谓之　曰: "汝虽无田亦不乏。" 之　惭而退。 旧制受王旨者必先关承旨酌可否奏而行之至是内僚皆先白王承旨但署押而已。 寻除大将军有金义光者亦以内僚拜将军铨选甚滥时议讥之。 进同知密直元授合浦等处鎭边万户府副万户行中书省副鎭抚赐虎符历资政院使知都佥议事加赞成事出鎭合浦。 忠宣卽位拜检校佥议政丞王以为式目都监掌邦国重事乃授之　为商议式目都监事封礼安君改封承安君。 忠肃四年卒。 子实恃父势狂暴甚于　犬。 尝有国学诸生过其门实令小奴呼之至则持　逐之有李悦者后实击其额　地从而蹴踏诸生欲告之　实当门挥剑曰: "当杀汝辈数人。" 诸生诣世子告之以之　故不问公主闻之囚实巡马所谓王曰: "小竖骄横至此王何不禁 " 寻命释之。 义光忠州官奴父壮附崔怡义光遂为其府内竖官累密直副使。 高宗秀金儒亦内僚也。
#高丽史123卷-列传36-嬖幸1-李之　-002

宗秀忠烈朝以善吹笛得幸用事官至三司左史王表请于帝授武略将军巡马千户赐金牌后加王京等处管军万户府万户赐三珠虎符。
#高丽史123卷-列传36-嬖幸1-李之　-003

儒性贪　倾狡忠宣恶之祝发置八顚寺及忠烈复位儒发而拜将军为庆尙全罗*扬广{杨广}采访使务为渔夺逞欲固宠民闻其来莫不痛愤。 历典理摠郞亲从护军儒告: "护军朴圭郞将吴仁赞尝使外潜备船舰资粮必有异谋。" 王命宰枢鞫之具*　谋乱状王大怒手裂其*　旣而悔之后元使塔察儿令行省鞫之圭等果伏。 王遣密直高世于沈阳括人物儒时为大护军与护军高汝舟潜以书达忠宣事觉王怒杖之。
#高丽史123卷-列传36-嬖幸1-印侯-000

印侯[承旦]。
#高丽史123卷-列传36-嬖幸1-印侯-001

○印侯本蒙古人初名忽刺　齐国公主怯怜口怯怜口华言私属人也。 与三哥车古　从公主来补中郞将忠烈欲拜将军令易名忽刺　语大将军印公秀曰: "吾与尔善　借尔姓 " 遂改姓名为印侯。 与张舜龙车信争起第极其奢僭。 王尝如元至虎平县县令将宴王侯以不先馈己　曰: "尔用几羊欲以此宴乎 " 又川州达鲁花赤宴王王欲赐物侯曰: "川州小邑可勿与。" 王怒命李之　赐之之　畏侯竟不与。 后有人牵牛而过者侯家奴夺而槌之牛主畏其势不敢告又有都将校金希迪者托侯势暴横白昼击杀判事金硕家奴流海岛侯卽放还侯之专恣如此。 元于金州等处置鎭边万户府以侯为昭勇大将军鎭边万户赐虎符及印。 出鎭合浦全罗庆尙之民多受其害有吴仲侯者宰密城*　{谄}事王旨别监蔡谟决守山县古陂为田欲以赂权贵侯如合浦仲侯盛张妓乐宴舟中侯与仲侯　酒　头仲侯戴　头起舞失脚堕水死。
#高丽史123卷-列传36-嬖幸1-印侯-002

王尝谓宰枢曰: "国小民贫旱灾滋甚欲罢鹰坊。" 侯曰: "鹰坊请于帝而置之岂宜遽罢 " 忠淸道按廉黄守命稍不廉然颇恤民侯挟憾　以盗官米罢之。 十二年授副知密直赐籍升平郡。 王闻乃颜大王叛遣柳庇请举兵助征宰枢或云: '请待帝命。' 侯曰: "父母家有变奚暇待命!" 王从之练兵将亲征以侯为中军万户侯白王令赴征士卒见人家及道路有马则取之士卒争劫夺千户高宗秀请王禁之道闻帝擒乃颜还。 升判密直进知都佥议辞职寻拜赞成事。 哈丹之侵王召宰枢议备御侯曰: "上亲将出东界以断贼路贼如　入近境上入江华令臣等将兵御之。" 王曰: "民惟邦本予岂先避以挠民心  贼虽长驱而至予为三军之殿以全社稷。" 遣侯御之追至燕　与韩希愈金　击破之告捷献　帝以侯为鎭边万户府达鲁花赤赐玉带一腰银一锭鞍一面赏之。
#高丽史123卷-列传36-嬖幸1-印侯-003

王尝在元司徒撒里蛮谓世子曰: "帝有命诸王驸马各还国盖欲鎭安军民然后来赴大会。 今世子与父王直欲赴上都父王纵未遽还世子宜先往鎭抚之。" 世子曰: "已遣忽刺　等矣。" 司徒曰: "忽刺　君家一老奴耳其能鎭百姓乎 " 世子不*　。 二十四年改官制拜光政使　知机务寻改重大匡佥议侍郞赞成事判兵曹监察司事。 初韩希愈鎭合浦侯奉使至与争席希愈扼其项跨其腹久之乃释侯还白公主请加希愈罪公主曰: "希愈有功齿且长非希愈谁敢侮汝其勿复言!"
#高丽史123卷-列传36-嬖幸1-印侯-004

侯与金　元卿谋倾轧之及公主薨王相希愈侯等畏莫敢发会僧日英构诬语谓郞将李承佑曰: "希愈等谋不轨。" 承佑以告侯　侯　等发兵执希愈及上将军李英柱千户石天补及其弟天卿将军李茂朴松坚元　甲韩大庄兪守大前中郞将白瑞卿别将裴仁俭等十余人告行省左丞哈散曰: "希愈等将杀侯　挟王窜海岛事急不先图祸且不测今已被执左丞其图之。" 哈散曰: "王亦知否 " 曰: "王岂不知 " 哈散密令其子往候王宫仍谓曰: "王若知之必严警备汝见王曰: '吾父闻有变恐惧无兵卫故遣我借兵,'" 其子黎明往王宫宫中　然卫士皆卧不起及上谒王趣召见赐弓剑。 其子还告哈散曰: "前言乃妄也然业已执希愈等诣王宫请讯之 " 王与哈散鞫之不服囚巡马所日英逃。 王与哈散又鞫希愈等于兴国寺凡五日惟英柱仁俭诬伏又鞫希愈等三日竟不伏。 侯　卿　其党上将军姜　大将军金七貂将军桓贞李瑀少尹闵　等以日英逃希愈等不伏将如元诉帝王使承旨金深留之不从。 王谓宰枢曰: "侯等之去西北面都指挥使尹珤飮食之罪一也不拘留罪二也给贞　驿骑罪三也宜罪之。" 中赞洪子蕃: "唯唯!" 知都佥议崔有　曰: "殿下且不得留侯珤安得止之  宰相入朝者指挥使其能不飮食之耶  驿骑贞等擅骑非珤给之也宰相非人乃致此事不罪宰相而罪珤可乎 " 议寝。 然珤竟坐罢王流希愈英柱于海岛余皆杖之。 哈散还帝问希愈事对曰: "希愈本无异谋但忽刺　欲为益知礼普化王地耳。" 王亦遣判三司郑仁卿判通礼柳　如元辨侯诬妄。 元遣塔海阔阔不花等来执希愈英柱元卿及判密直柳庇都评议录事宋之罕以归。 庇乃哈散鞫希愈时译者之罕主文案者也。 庇还王疑与侯同心欲罪之庇逃乃罢其职又罢侯职夺侯所佩万户符与王惟绍希愈复相有宠。 侯惮之因留元不敢还及希愈死惟绍伏诛侯拜咨议都佥议司事平阳君复佩万户符。
#高丽史123卷-列传36-嬖幸1-印侯-005

忠烈薨忠宣嗣位入朝侯始东还王命佥议密直出迎于国门外后加检校政丞赐忠勤辅佑功臣号三年卒年六十二。 性狂纵贪　但善于将命忠烈与公主数入朝侯未尝不从凡有事奏闻必遣侯以行辨。 金方庆诬得解复平壤隶本国侯与有功焉赐*券一等。 侯初甚贫　及得幸屡被赏赐家　巨万又凭借势力多受贿赂夺人土田奴婢无有纪极人多怨之及死至有相贺者谥庄惠。 子承光庶子承旦侯慕科第之荣令承光赴举张舜龙亦令其子瑄赴举承光瑄俱不学无才试官阿侯等意取之承光仕至护军。
#高丽史123卷-列传36-嬖幸1-印侯-006

○承旦筮仕迁历未详。 元执忠惠以归遇诞日承旦独与郑天起诣德宁府贺百官无一人至者。 忠穆元年拜左政丞恭愍初封延安府院君时权豪夺畿县公田承旦所占尤多辨整都监收其田仍征累岁之租承旦恶之一日入侍经筵请罢都监王不应但曰: "穿　夜行恶月之明。" 寻复为左政丞百官罢朝贺当诣王后宫监察大夫元　执义庆千兴以王后戚属故先诣宫贺。 承旦欲令式目劾之议于同列四宰李公遂以为不可承旦怒不视事。 时监察司不署承旦政丞告身承旦　之。 后罢封延安伯未几以事流于保安居四年召还卒葬不以礼。 有婢妾子完护军。
#高丽史123卷-列传36-嬖幸1-张舜龙-000

张舜龙[车信卢英]。
#高丽史123卷-列传36-嬖幸1-张舜龙-001

○张舜龙本回回人初名三哥父卿事元世祖为必　赤。 舜龙以齐国公主怯怜口来授郞将累迁将军改今姓名。 忠烈猎于马堤山时设道场于寿康宫大集缁徒舜龙曰: "王奉佛饭僧又射猎如此有何功德 " 元授宣武将军鎭边管军摠管征东行中书省都鎭抚。 王遣舜龙如元献女求买公主眞珠衣。 帝赐舜龙双珠金牌。 进副知密直。 王与公主曲宴内人迭起献寿赞成事赵仁规佯醉不飮舜龙曰: "何不飮无乃诈耶 " 仁规怒曰: "汝辈诈我则否。" 王与公主入内二人诘不止舜龙弟三哥欲右其兄仁规欧且批其颊三哥攘臂而进左右解之。 二十三年以佥议　理卒年四十四。 舜龙与印侯车信争权竞为奢靡起第宅极侈丽以瓦砾筑外垣状花草以为文时称张家墙其第与起居郞吴良遇家邻比舜龙欲夺之不得夜率无赖人坏其垣墙。 子将军芸豪奢不检尝于八关会直上五凤楼手取案上橘柚因而失仪者多王不悦乃罢。 车信卢英亦怯怜口也。
#高丽史123卷-列传36-嬖幸1-张舜龙-002

信初名车忽　本国人尝没入于元居燕京其母　缘得乳公主及公主厘降遂为　臣累迁上将军官至赞成事。 初兴王寺婢年未五十者托信求免役寺别监李源执不可信　源源诣宫门诉之王怒召信数之曰: "别监吾所命也汝何　耶 " 顾谓信母及印侯舜龙曰: "汝辈之言吾皆勉从今汝不法何至此 " 遂囚信于街衢所。
#高丽史123卷-列传36-嬖幸1-张舜龙-003

英初名式笃儿河西国人官至将军尝以事如元未还而死。 性温厚聪敏颇知书非印侯舜龙之比。
#高丽史123卷-列传36-嬖幸1-曹允通-000

曹允通。
#高丽史123卷-列传36-嬖幸1-曹允通-001

