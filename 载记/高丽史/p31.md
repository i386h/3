<!-- { "loadSidebar": true } -->
#高丽史7卷-世家7-文宗1-01-08-1047

丁卯都兵马使奏: "东蕃酋长阿兜干内附以来久承恩赏背我投丹罪莫大焉其党首领高之问等今在蕃境请密遣军士拘执入关　讯端由依律科罪。" 从之。
#高丽史7卷-世家7-文宗1-01-09-1047

甲戌幸外帝释院。
#高丽史7卷-世家7-文宗1-01-10-1047

三月乙亥朔日食御史台奏: "春官正柳彭太史丞柳得韶等昏迷天象不预闻奏请罢其职。" 制: "原之。" 复驳曰: "日月食者阴阳常度也历　不愆则其变可验而官非其人人失其职岂宜便从宽典请依前奏科罪。" 从之。
#高丽史7卷-世家7-文宗1-01-11-1047

癸未亲设般若道场于干德殿五日。
#高丽史7卷-世家7-文宗1-01-12-1047

丙戌东女眞奉国将军沙伊罗等来献土物加归德大将军。
#高丽史7卷-世家7-文宗1-01-13-1047

辛卯门下侍郞平章事皇甫颖上言: "臣无嗣乞以外孙金禄崇为后。" 从之官禄崇九品。
#高丽史7卷-世家7-文宗1-01-14-1047

戊戌东女眞将军耶于害等六人各率其众款塞赐田宅处之内地。
#高丽史7卷-世家7-文宗1-01-15-1047

夏四月丙午御干德殿视朝又御宣政殿召宰臣御史台论时政得失。
#高丽史7卷-世家7-文宗1-01-16-1047

丁未以崔　为门下侍中; 金令器为门下侍郞平章事; 金元　为内史侍郞平章事; 朴有仁为尙书左仆射　知政事; 李子渊为吏部尙书　知政事。
#高丽史7卷-世家7-文宗1-01-17-1047

戊午加致仕守太尉异膺甫开府仪同三司。
#高丽史7卷-世家7-文宗1-01-18-1047

癸亥王以自春不雨避殿辍常朝断屠宰止用脯　令中外虑囚。
#高丽史7卷-世家7-文宗1-01-19-1047

甲子　于*大庙。
#高丽史7卷-世家7-文宗1-01-20-1047

乙丑以武臣高烈守司空尙书左仆射何兴休守工部尙书。
#高丽史7卷-世家7-文宗1-01-21-1047

丁卯亲设百座仁王道场于会庆殿饭僧一万于球庭。
#高丽史7卷-世家7-文宗1-01-22-1047

辛未赐金鼎新等及第。
#高丽史7卷-世家7-文宗1-01-23-1047

癸酉东女眞阿加主等来献土物授平远大将军。
#高丽史7卷-世家7-文宗1-01-24-1047

五月丁丑东女眞将军乌于乃来朝。
#高丽史7卷-世家7-文宗1-01-25-1047

己卯大雨。
#高丽史7卷-世家7-文宗1-01-26-1047

乙未门下省奏: "时雨旣洽请复常膳。" 从之。
#高丽史7卷-世家7-文宗1-01-27-1047

戊戌东女眞大相乌弗遮来朝。
#高丽史7卷-世家7-文宗1-01-28-1047

己亥王以显宗讳晨道场如玄化寺。
#高丽史7卷-世家7-文宗1-01-29-1047

六月乙巳王如奉恩寺。
#高丽史7卷-世家7-文宗1-01-30-1047

戊申制曰: "法律刑罚之断例也明则刑无枉滥不明则罪失轻重今所行律令或多讹舛良用轸怀其令侍中崔　集诸律官重加详校务从允当书　业亦令考正。"
#高丽史7卷-世家7-文宗1-01-31-1047

乙卯王率公卿大夫如奉恩寺以王师决凝为国师。
#高丽史7卷-世家7-文宗1-01-32-1047

丁巳召见崔　等于文德殿问军国庶务。
#高丽史7卷-世家7-文宗1-01-33-1047

庚申东女眞宁塞将军老道归德将军耶思老等来献土物授思老怀化将军。
#高丽史7卷-世家7-文宗1-01-34-1047

乙丑,契丹人高无诸等来投。
#高丽史7卷-世家7-文宗1-01-35-1047

庚午东女眞沙伊弗等来朝。
#高丽史7卷-世家7-文宗1-01-36-1047

秋七月甲戌朔幸王轮寺。
#高丽史7卷-世家7-文宗1-01-37-1047

庚辰制曰: "守司徒左仆射蒋剧猛久着边功国耳忘家宜申异宠以示眷怀其子孙除常例奏荫外可特赐一子官。"
#高丽史7卷-世家7-文宗1-01-38-1047

长渊县民文汉假言托神顚狂弑其父母又杀亲妹小儿等四人　市。 尙书刑部奏: "县令崔德元尉崔崇望等不能善政化民致有不祥之变且申报稽迟宜罢其职。" 从之。
#高丽史7卷-世家7-文宗1-01-39-1047

辛巳以礼部尙书李守和为西北面秋冬番兵马使兵部侍郞三司副使朴宗道为东北面兵马副使。
#高丽史7卷-世家7-文宗1-01-40-1047

壬午召见宰相于文德殿问时政得失。
#高丽史7卷-世家7-文宗1-01-41-1047

戊子以崔惟善为御史杂端; 金义珍为殿中侍御史。
#高丽史7卷-世家7-文宗1-01-42-1047

壬辰以中枢使王宠之为西北面中军使兼行营兵马使。
#高丽史7卷-世家7-文宗1-01-43-1047

八月戊申御史台奏: "近日除李希老洪德威为监察御史希老性躁急历仕中外无成绩德威当靖宗丧制未　今年灯夕与卫尉注簿徐　宜置酒作乐极欢自恣殊无臣子之义俱不宜风宪请黜之不允再驳切直。" 从之。
#高丽史7卷-世家7-文宗1-01-44-1047

辛亥亲设金刚经道场于文德殿五日。
#高丽史7卷-世家7-文宗1-01-45-1047

甲子东女眞柔远将军无伊老阿豆等来献土物。
#高丽史7卷-世家7-文宗1-01-46-1047

己巳蒙罗古村仰果只村等三十部落蕃长率众内附。
#高丽史7卷-世家7-文宗1-01-47-1047

九月乙亥王如普济寺。
#高丽史7卷-世家7-文宗1-01-48-1047

丁丑宋商林机等来献土物。
#高丽史7卷-世家7-文宗1-01-49-1047

壬午契丹遣福州管内观察使宋璘来册王。 其册曰: "眷乃马韩之地素称龙节之邦代袭王封品高人爵分颁金　表荣冠于诸侯申锡　　得　征于四履爰属杰时之器允膺缵服之权载历臧时式均徽典权知高丽国王事王徽应基运之数锺英异之灵天麟逈首于龟龙　明嘉瑞日观遍崇于嵩华夙焕幽经负文武之全才识忠孝之大本　自胜衣有始构室推良静守贞纯动循礼乐慕桓文之覇业精卫　之兵符富厥令图稔兹淑会　帅臣之告阙　藩国之归尊而能惠洽一方情　群望及露章而斯　故宠数以难稽是用宜显被于紫纶　特建于玄社倚为左相峻陟三师超　驭贵之阶优赐褒功之号盈*　实赋剧转淸勋于戱周天王之重非熊止遥分于齐壤汉高祖之刑白马仍纳约于刘宗顺考古先罕偕恩礼用卜攸长之祚愈坚匡合之诚勉佩训言仰迪神佑可特授开府仪同三司守太保兼侍中上柱国封高丽国王食邑七千户食实封一千户兼赐匡时致理竭节功臣之号。"
#高丽史7卷-世家7-文宗1-01-50-1047

冬十月甲辰致仕门下侍郞平章事皇甫颖卒。
#高丽史7卷-世家7-文宗1-01-51-1047

乙巳东女眞将军高都达等四十人来献土物。
#高丽史7卷-世家7-文宗1-01-52-1047

丁未东女眞蒙罗等村古无诸等三百十二户来附。
#高丽史7卷-世家7-文宗1-01-53-1047

庚申晋州牧使司宰卿崔复圭奏: "招安逋民一万三千余户复其业。" 王嘉奬之。
#高丽史7卷-世家7-文宗1-01-54-1047

十一月丁丑东女眞将军马志高谢等四十六人来献骏马。
#高丽史7卷-世家7-文宗1-01-55-1047

己丑召见宰臣于文德殿议时政得失。
#高丽史7卷-世家7-文宗1-01-56-1047

丙申尙书吏部奏: "伏准宣旨凡内外大小衙门官员皆　一人惟巡边官司仍旧今伏审浿西山南道州牧务剧员少事多壅滞甚为不便请岳牧州府员数　令仍旧永为定制。" 从之。
#高丽史7卷-世家7-文宗1-01-57-1047

十二月辛丑朔致仕门下侍郞平章事李端卒。
#高丽史7卷-世家7-文宗1-01-58-1047

己酉延德宫妃李氏生子赐名烋。
#高丽史7卷-世家7-文宗1-01-59-1047

庚戌尙书吏部奏: "旧制凡诸官僚例非上章请老者年至六十九则岁　解职今茶房太医少监金征渥年当致仕宜罢。" 制曰: "征渥名医职在近侍可许数年供职。"
#高丽史7卷-世家7-文宗1-01-60-1047

丙辰以户部尙书朴成杰为西北面行营兵马使。
#高丽史7卷-世家7-文宗1-01-61-1047

丁巳东女眞也古西女眞高舍等来朝。
#高丽史7卷-世家7-文宗1-02-01-1048

○(戊子)二年春正月庚午朔放朝贺。
#高丽史7卷-世家7-文宗1-02-02-1048

乙亥东女眞怀化将军仇罗麻里弗等四十人来献名马赐物有差。
#高丽史7卷-世家7-文宗1-02-03-1048

闰月庚子朔告朔于*大庙。
#高丽史7卷-世家7-文宗1-02-04-1048

丙午东女眞归德将军沙伊罗柔远将军沙时贺等三十五人来献土马。
#高丽史7卷-世家7-文宗1-02-05-1048

庚戌东女眞怀化将军都仇罗等三十八人来献土物。
#高丽史7卷-世家7-文宗1-02-06-1048

辛亥西女眞宁塞将军高之智等二十四人来献土物。
#高丽史7卷-世家7-文宗1-02-07-1048

契丹遣千牛卫大将军王泽等来致国信。
#高丽史7卷-世家7-文宗1-02-08-1048

二月辛巳虑囚。
#高丽史7卷-世家7-文宗1-02-09-1048

甲申燃灯以望日癸未寒食至是日行之。
#高丽史7卷-世家7-文宗1-02-10-1048

