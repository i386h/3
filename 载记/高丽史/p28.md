<!-- { "loadSidebar": true } -->
#高丽史6卷-世家6-靖宗-06-17-1040

夏四月丙戌契丹东京民巫仪老吴知桀等二十余人来投赐物及田宅处之岭南。
#高丽史6卷-世家6-靖宗-06-18-1040

辛丑契丹横宣使秦州防御使马世长等来。
#高丽史6卷-世家6-靖宗-06-19-1040

丁未祷雨于临海院。
#高丽史6卷-世家6-靖宗-06-20-1040

壬子以东女眞酋渠乌　为都领将军。
#高丽史6卷-世家6-靖宗-06-21-1040

甲寅西北女眞奉国将军阿伊化等二十七人来献土物。
#高丽史6卷-世家6-靖宗-06-22-1040

五月乙卯朔祷雨于北岳。
#高丽史6卷-世家6-靖宗-06-23-1040

辛酉醮于会庆殿祷雨。
#高丽史6卷-世家6-靖宗-06-24-1040

壬戌大雨弥月。
#高丽史6卷-世家6-靖宗-06-25-1040

以李令干为史馆修撰; 李象先为监察御史。
#高丽史6卷-世家6-靖宗-06-26-1040

六月乙巳遣尙书右丞柳伯仁如契丹谢恩。
#高丽史6卷-世家6-靖宗-06-27-1040

东女眞宁塞将军慕伊罗等五十人来献土物。
#高丽史6卷-世家6-靖宗-06-28-1040

癸丑塞北奚家积乙仇等来投。
#高丽史6卷-世家6-靖宗-06-29-1040

秋七月乙丑震宜春楼。
#高丽史6卷-世家6-靖宗-06-30-1040

崇化宫王妃卒。
#高丽史6卷-世家6-靖宗-06-31-1040

契丹遣夏州观察使赵安仁来贺生辰。
#高丽史6卷-世家6-靖宗-06-32-1040

戊辰尙书左仆射致仕梁　卒。
#高丽史6卷-世家6-靖宗-06-33-1040

八月乙酉刑部尙书判御史台事李周佐卒。
#高丽史6卷-世家6-靖宗-06-34-1040

遣工部侍郞庾昌如契丹贺皇太后生日。
#高丽史6卷-世家6-靖宗-06-35-1040

癸巳东女眞古陶达等五十三人来献土物。
#高丽史6卷-世家6-靖宗-06-36-1040

九月乙卯以李怀为尙书右仆射; 元颖为工部尙书。
#高丽史6卷-世家6-靖宗-06-37-1040

西北女眞将军耶盘等来献骏马十三匹。
#高丽史6卷-世家6-靖宗-06-38-1040

丁巳以李子渊知中枢院事; 王宠之为中枢院知奏事。
#高丽史6卷-世家6-靖宗-06-39-1040

庚申契丹东京回礼使都指挥使高维翰来。
#高丽史6卷-世家6-靖宗-06-40-1040

壬申北女眞将军尼迂火骨辅来投赐田宅处之圻内。
#高丽史6卷-世家6-靖宗-06-41-1040

冬十月甲申西北女眞仍化老等十三人来投命充为课户。
#高丽史6卷-世家6-靖宗-06-42-1040

乙酉西北女眞正朝孚巨等一百余人来献土物。
#高丽史6卷-世家6-靖宗-06-43-1040

庚寅纳知中枢院事金元　女为妃。
#高丽史6卷-世家6-靖宗-06-44-1040

癸卯东女眞将军沙伊罗西北女眞将军董化卢各率众二百余人来献土物。
#高丽史6卷-世家6-靖宗-06-45-1040

是月庾昌还自契丹诏曰: "近以群舆抗议徽懿加尊虽*　*　以屡回而*　　之莫却载矜恳到难默都兪眷藩国之同休宜诏函之宠锡今已定十二月上旬大行礼册故兹诏示。"
#高丽史6卷-世家6-靖宗-06-46-1040

十一月丙寅大食国客商保那　等来献水银龙齿占城香没药大苏木等物。 命有司馆待优厚及还厚赐金帛。
#高丽史6卷-世家6-靖宗-06-47-1040

辛未遣工部侍郞李仁静如契丹贺永寿节兼贺正。
#高丽史6卷-世家6-靖宗-06-48-1040

十二月丁酉东女眞元尹阿豆简等五十人来献马三十五匹。
#高丽史6卷-世家6-靖宗-06-49-1040

契丹东京民二十余户来投。
#高丽史6卷-世家6-靖宗-07-01-1041

○(辛巳)七年春正月庚戌朔放朝贺。
#高丽史6卷-世家6-靖宗-07-02-1041

丙辰西女眞大丞高支智等十五人来献马。
#高丽史6卷-世家6-靖宗-07-03-1041

二月庚辰朔尙书工部奏: "松岳东西麓植松以壮宫关。" 从之。
#高丽史6卷-世家6-靖宗-07-04-1041

己丑赐兪畅等及第。
#高丽史6卷-世家6-靖宗-07-05-1041

壬寅西女眞奉国将军尼于大等十八人来献名马。
#高丽史6卷-世家6-靖宗-07-06-1041

三月庚戌朔东女眞中尹也赐老等来朝。
#高丽史6卷-世家6-靖宗-07-07-1041

夏四月己卯东女眞酋长大相伊盖等来朝。
#高丽史6卷-世家6-靖宗-07-08-1041

癸巳设藏经道场于会庆殿春秋二季例设此会春六日秋七日。
#高丽史6卷-世家6-靖宗-07-09-1041

五月乙卯谒显陵丙辰谒宣陵制曰: "圣祖统三之时扈从臣僚子孙有沈于　庶未有官资者有司召试文武才*艺皆许登仕。" 仍赐: 上护军洪宾尹修己大将军韦靖金琢磨石忠梁抱质河兴休智孟吴金甫韩所宝敷畅监察御史金琼马各一匹。
#高丽史6卷-世家6-靖宗-07-10-1041

庚午设金刚明经道场于文德殿祷雨。
#高丽史6卷-世家6-靖宗-07-11-1041

乙亥雨。
#高丽史6卷-世家6-靖宗-07-12-1041

六月乙酉东女眞正甫乌夫等二十六人来朝。
#高丽史6卷-世家6-靖宗-07-13-1041

秋七月己未西女眞归德将军所智罗等来朝。
#高丽史6卷-世家6-靖宗-07-14-1041

辛酉契丹遣卫尉少卿耿致君来贺生辰。
#高丽史6卷-世家6-靖宗-07-15-1041

八月乙未东女眞柔远将军波乙达等五十人来朝。
#高丽史6卷-世家6-靖宗-07-16-1041

是月彗星见东方长三十尺许二十余日乃灭。
#高丽史6卷-世家6-靖宗-07-17-1041

九月丁未朔尙书兵部奏: "选军别监选取文武班七品以上员子弟除业文赴举外　充军伍此虽安不忘危之虑然皆累世勋旧之子孙故祖宗以来不与于役　在甲子丙子年*闲已有禁制非惟忘其先世之功亦违旧制请勿充队伍。" 从之。
#高丽史6卷-世家6-靖宗-07-18-1041

冬十月幸镐京。
#高丽史6卷-世家6-靖宗-07-19-1041

彗星长三十尺许出东方十余日。
#高丽史6卷-世家6-靖宗-07-20-1041

辛巳驾至大同江留守使　知政事皇甫颖奉迎江头王御龙船赐宴辅臣命将军承恺等射右拾遗金尙宾进谏乃止入御宣恩馆。
#高丽史6卷-世家6-靖宗-07-21-1041

己丑设八关会御灵凤门受百官贺赐　遂幸兴国寺行香移御长乐宫。
#高丽史6卷-世家6-靖宗-07-22-1041

己亥以崔　为内史侍郞平章事; 皇甫颖守司空左仆射。
#高丽史6卷-世家6-靖宗-07-23-1041

十一月丙午朔至自镐京。
#高丽史6卷-世家6-靖宗-07-24-1041

加徐讷洪宾有暹安甫高烈等重大匡。
#高丽史6卷-世家6-靖宗-07-25-1041

己未宋商王诺等来献方物。
#高丽史6卷-世家6-靖宗-07-26-1041

东女眞柔远将军沙伊罗宁塞将军耶于盖等六十二人来献马。
#高丽史6卷-世家6-靖宗-07-27-1041

十二月辛巳阅射于东池龟龄阁。
#高丽史6卷-世家6-靖宗-07-28-1041

壬午东女眞奉国将军阿加主等五十五人来献土物。
#高丽史6卷-世家6-靖宗-07-29-1041

是岁遣翰林学士承旨朴有仁右丞李惟亮如契丹贺册礼判卫尉事柳参献方物。
#高丽史6卷-世家6-靖宗-08-01-1042

○(壬午)八年春正月丙午朔放朝贺。
#高丽史6卷-世家6-靖宗-08-02-1042

己酉东女眞首领昆豆等来献*骇{骏}马。
#高丽史6卷-世家6-靖宗-08-03-1042

甲寅金吾卫上将军刑部尙书安保上表请老不允。
#高丽史6卷-世家6-靖宗-08-04-1042

庚申西北路兵马使籍鸭绿以东至淸塞鎭辖下立石村蕃户以闻。
#高丽史6卷-世家6-靖宗-08-05-1042

己巳东女眞归德将军阿兜干等四十九人来献土物。
#高丽史6卷-世家6-靖宗-08-06-1042

二月戊寅东女眞柔远将军高之问等三十六人来献土物拜职有差。
#高丽史6卷-世家6-靖宗-08-07-1042

戊子燃灯王如奉恩寺。
#高丽史6卷-世家6-靖宗-08-08-1042

丙申西女眞酋长高之知等十二人来献土物礼宾省奏: "之知等于往年平虏宁远两城拓开之时颇有劳效请优赐礼物。" 从之。
#高丽史6卷-世家6-靖宗-08-09-1042

己亥东京副留守崔颢判官罗旨说司录尹廉掌书记郑公干等奉制新*　{刊}两汉书与唐书以进　赐爵。
#高丽史6卷-世家6-靖宗-08-10-1042

三月乙巳内史门下奏请: "御殿视朝之日令百官各自奏对" 从之。
#高丽史6卷-世家6-靖宗-08-11-1042

丙辰西北女眞宁塞将军耶于盖等来献土物。
#高丽史6卷-世家6-靖宗-08-12-1042

甲子将军尼*于弗等四十七人来献土物。
#高丽史6卷-世家6-靖宗-08-13-1042

夏四月丙戌霜。
#高丽史6卷-世家6-靖宗-08-14-1042

壬寅东女眞大相吴于达请耕牛乃赐东路屯田司牛十头。
#高丽史6卷-世家6-靖宗-08-15-1042

五月己巳王如玄化寺。
#高丽史6卷-世家6-靖宗-08-16-1042

六月乙亥王以太祖讳辰道场如开国寺。
#高丽史6卷-世家6-靖宗-08-17-1042

丁丑制曰: "农事方殷时雨阻降凡可以救旱者有司具以奏闻。"
#高丽史6卷-世家6-靖宗-08-18-1042

庚辰祷雨于宗庙山川。
