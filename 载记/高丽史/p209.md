<!-- { "loadSidebar": true } -->
乙卯地震。
#高丽史35卷-世家35-忠肃王2- 7-07-1338

失里迷入城以王不迎诏责问政丞权汉功赞成事闵祥正赵玮等以王有疾对。
#高丽史35卷-世家35-忠肃王2- 7-08-1338

丙辰元遣使来求佛经纸。
#高丽史35卷-世家35-忠肃王2- 7-09-1338

八月癸亥宰枢以金二丁贿失里迷不受。
#高丽史35卷-世家35-忠肃王2- 7-10-1338

乙丑失里迷诣藤岩寺见王王辞以浴良久乃见。 失里迷责王不迎诏欲取招状王对以不知不肯承又待之不礼失里迷怒退宿白州。 翌日王命赞成事高谦宴慰之。
#高丽史35卷-世家35-忠肃王2- 7-11-1338

乙亥王　失里迷　三百锭宰枢亦赠银绫苎虎豹熊皮。
#高丽史35卷-世家35-忠肃王2- 7-12-1338

闰月乙未赞成事安文凯卒。
#高丽史35卷-世家35-忠肃王2- 7-13-1338

甲辰以曹　为佥议左政丞; 洪彬为赞成事。
#高丽史35卷-世家35-忠肃王2- 8-01-1339

○(己卯)八年春三月癸未王薨于寝。 在位前后二十五年寿四十六。 性严毅沉重聪明善属文工隶书。 又性好洁一月汤浴之费诸香十余盆苎布不下六十余匹名曰手巾多为内竖所窃王不之知。 忠惠王后五年十二月元赠谥忠肃恭愍王六年闰九月加上尊号曰懿孝。
#高丽史35卷-世家35-忠肃王2- 8-02-1339

史臣赞曰: "自烈宣肃惠世历四代父子相夷至与之讼于天子之朝贻笑天下后世。 且父子天性之亲孝为百行之先而政事之本也。 本旣失焉其它无足观者。 忠肃晩年遗　国事出舍外郊信任朴靑等三竖威福下移若子若孙皆罹凶夭可胜叹哉。
世家卷第三十五。

#高丽史36卷-世家36-00-00-00-0000

世家卷第三十六。 高丽史三十六。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史36卷-世家36-忠惠王-00-00-0000

忠惠王。
#高丽史36卷-世家36-忠惠王-00-01-0000

忠惠献孝大王讳祯蒙古讳普塔失里忠肃王长子母曰明德太后洪氏。 忠肃王二年乙卯正月丁卯生十五年二月以世子如元宿卫。 十六年十月忠肃王奏请传位十七年二月壬午朔帝命典瑞院使阿鲁委头曼台客省太史九住策王曰: "世笃忠贞足任人民之寄家兴仁让宜膺爵土之传。 庸非其人胡能立国。 咨尔高丽国世子王祯肇由懿戚获建鸿名。 奕叶相仍奉声敎而弥谨历年滋久守臣节而靡亏。 兹因乃父之求闲爰承正系之攸属。 于　藩维宗社毋忘尔先世之忠带砺山河永固我大邦之庆。 勉修令德丕集繁禧。 可特授开府仪同三司征东行中书省左丞相上柱国高丽国王。" 遂遣客省副使七十坚来取国王印。
#高丽史36卷-世家36-忠惠王-00-02-0000

癸巳王放鹰于平则门外凡六日。
#高丽史36卷-世家36-忠惠王-00-03-0000

西河君任子松万户权谦等从七十坚赍国印如元。
#高丽史36卷-世家36-忠惠王-00-04-0000

丁未帝御奎章阁授王国印。 王命政丞致仕金台铉权征东行省事。
#高丽史36卷-世家36-忠惠王-00-05-0000

戊申王置知印房以三司右尹尹之贤起居注李湛都官正郞李君　典签金汉龙充其任。
#高丽史36卷-世家36-忠惠王-00-06-0000

己酉王与右丞相燕帖木儿放鹰于柳林。
#高丽史36卷-世家36-忠惠王-00-07-0000

三月王委机务于嬖臣裴佺朱柱等日与内竖为角力戱无上下礼。 由是君子见斥直言不得进。 起居注李湛白王曰: "君举不可不愼。 一动一静左右书之。" 王曰: "书者谁欤 " 湛曰: "史臣之职也。" 王曰: "书我过失者皆书生也。" 王本不好儒由是益恶之。
#高丽史36卷-世家36-忠惠王-00-08-0000

丁巳大护军崔成等赍白苎布虎豹皮如元献王。
#高丽史36卷-世家36-忠惠王-00-09-0000

戊寅王尙关西王焦八长女是为德宁公主。 宣徽院宴王及公主于燕帖木儿第。
#高丽史36卷-世家36-忠惠王-00-10-0000

夏四月壬午朔护军赵得圭如元白王曰: "上王囚权省金台铉及尹硕元忠等以郑方吉权行省事。"
#高丽史36卷-世家36-忠惠王-00-11-0000

庚寅以金深为都佥议中赞; 任子松元忠全彦为赞成事; 李凌干李揆为佥议　理; 李齐贤为政堂文学; 全英甫韩渥为三司使; 尹奕为密直使; 权谦金文贵金之镜为密直副使; 全信为监察大夫; 韩宗愈知申事; 李湛尹安庇为右左代言; 李君　为右副代言。
#高丽史36卷-世家36-忠惠王-00-12-0000

甲午王献白马八十一匹。 帝御兴圣殿会诸王驸马置酒　王以属序坐。
#高丽史36卷-世家36-忠惠王-00-13-0000

戊戌王宴关西王。
#高丽史36卷-世家36-忠惠王-00-14-0000

上王遣张沆如元请太医仍以书谕王曰: "闻俗儒有冒进者王其勿用。"
#高丽史36卷-世家36-忠惠王-00-15-0000

癸卯王享右丞相燕帖木儿于其第酒半丞相起舞王亦起舞献酬剧飮。
#高丽史36卷-世家36-忠惠王-00-16-0000

五月己未帝命王之国。
#高丽史36卷-世家36-忠惠王-00-17-0000

壬戌以代言李君　前掌令安牧成均丞郑　都官佐郞郑世忠掌铨注赐从臣爵嬖幸冒滥者颇多。
#高丽史36卷-世家36-忠惠王-00-18-0000

乙丑帝御大明殿受尊号改元至顺大赦天下。 王就驸马之列以贺翰林学士阔阔　献王玉带。
#高丽史36卷-世家36-忠惠王-00-19-0000

乙亥帝幸上都。 丙子王从至龙虎台拜辞帝赐衣慰谕。
#高丽史36卷-世家36-忠惠王-00-20-0000

六月丙申监察司论杨广道按廉马季良庆尙道按廉赵方　贪污不法流于岛。
#高丽史36卷-世家36-忠惠王-00-21-0000

丁未　忠宣王于寝园以忠正公洪子藩文靖公郑可臣配享迁仁宗主权安康宗主于东夹室。
#高丽史36卷-世家36-忠惠王-00-22-0000

秋七月丁巳元流明宗太子妥　帖睦尔于我大靑岛年十一岁。
#高丽史36卷-世家36-忠惠王-00-23-0000

癸亥光阳君崔诚之卒。
#高丽史36卷-世家36-忠惠王-00-24-0000

闰月戊子郞将金天佑还自元言: "朝廷据前征东行省左右司郞中蛮人蒋伯祥状议于东国将置行省。" 庚寅王寄书太师右丞相曰: "祯传荷洪造尙主受封今已就国天地父母恩何报谢。 窃闻前行省左右司郞中蒋伯祥上告都堂欲于小邦立省置官变更国俗上下无不惊惶　予东来坐席未暖遽闻此事安得无恐切念小邦臣服圣朝岁修职贡百有余年未尝小懈。 岁戊寅太祖圣武皇帝应天奋举之初有亡辽遗种金山王子驱掠中原陆梁东土略无归顺之意妄有兴复之谋。 朝廷命哈眞　刺以讨其罪天寒雪深粮道不继。 我五代祖忠宪王遣赵　金就砺助兵　饷　力攻破。 于是两元帅闻奏朝廷与　等结兄弟之盟世世子孙无忘今日。 岁己未世祖皇帝回军江南我四代祖忠敬王率群臣跋涉六千余里迎拜于梁楚之地世祖大加褒赏卽降圣训不改国俗依旧管领。 中统元年诏谕安南国有曰: '本国风俗一依旧制不须更改　高丽比遣使来请已经不诏悉依此例。' 至元三年赐日本国书有曰: '朕卽位之初以高丽无辜之民久　锋镝卽令罢兵还其疆域反其　倪高丽感戴来朝。 义虽君臣　若父子。 计王之君臣亦已知之高丽朕之东藩也。' 其后我三代祖忠烈王入侍辇下厘降帝女世　甥舅之亲。 当其立诸处行省独于小邦不设。 后因征日本虽有名额不拘常选。 大德末我祖太尉王佐仁宗皇帝平定内乱行至央骨迎立武宗皇帝为定策一等功臣。 时有辽阳人重喜请立省小邦天心赫怒杖重喜流远方。 今伯祥挟恨饰辞谋欲覆我宗国不畏累朝圣训。 朝廷若从其说小邦所以首先归服岁修职贡不敢自以为功其于累朝存恤之意何其赐日本安南之诏何。 又念小邦黑志之地山川林薮土石　薄税地赋民不周于用地远民愚言语趋舍婚姻风俗不同中国若其闻此必皆惶惧。 伏望大丞相合下无纳巧言导开天意许土风之不改令祖业以相安则岂惟山泽之民皆怀圣德抑亦宗　之鬼益感至仁遂寝立省议。"
#高丽史36卷-世家36-忠惠王-00-25-0000

上王将如元至黄州王道上胡　迎谒上王曰: "汝之父母皆高丽也何见我行胡礼  且衣冠太侈何以示人。 可速更衣。" 训戒严　王涕泣而出。
#高丽史36卷-世家36-忠惠王-00-26-0000

丙午王及公主还自元入御延庆宫。 帝遣翰林学士阿塔　户部郞中秃怜宣使孟士泰护行而来。
#高丽史36卷-世家36-忠惠王-00-27-0000

八月丙辰王卽位于康安殿。
#高丽史36卷-世家36-忠惠王-00-28-0000

戊午赦。
#高丽史36卷-世家36-忠惠王-00-29-0000

辛酉遣上护军朱柱如元贺加上尊号。
#高丽史36卷-世家36-忠惠王-00-30-0000

九月己卯幸王轮干圣二寺。
#高丽史36卷-世家36-忠惠王-00-31-0000

壬寅王如见州谒德妃。
#高丽史36卷-世家36-忠惠王-00-32-0000

冬十月癸丑检校政丞金台铉卒。
#高丽史36卷-世家36-忠惠王-00-33-0000

辛酉赐宋天凤等及第。 赐知贡举安文凯玉带同知贡举李湛红　及第第二人洪彦博马第三人李达尊　带。
#高丽史36卷-世家36-忠惠王-00-34-0000

甲子遣佥议评理李凌干如元贺改元谢厘降公主。
#高丽史36卷-世家36-忠惠王-00-35-0000

移御永安宫。
#高丽史36卷-世家36-忠惠王-00-36-0000

戊辰王　于海安。
#高丽史36卷-世家36-忠惠王-00-37-0000

甲戌秃赤国王遣使献马六匹。
