<!-- { "loadSidebar": true } -->
六月乙丑召台官谕曰: "僧禅近所犯不须穷治。" 禅近内愿堂僧也素有宠于王至是通士人妻为宪府所鞫故王命释之。 时僧徒恣*　{淫}。 慈恩宗僧英旭通宦官金不花妻台官钩致欲罪之旭曰: "若欲罪我须罢宗门今宗门僧谁非我乎 "
#高丽史38卷-世家38-恭愍王1-04-24-1355

辛巳地震。
#高丽史38卷-世家38-恭愍王1-04-25-1355

秋七月甲申朔前知都佥议司事韩大淳卒。
#高丽史38卷-世家38-恭愍王1-04-26-1355

丁亥设消灾道场于康安殿以禳地震。
#高丽史38卷-世家38-恭愍王1-04-27-1355

赞成事朴寿年卒于元寿年丞相汪家奴之妇翁也丞相宴慰过飮暴卒。
#高丽史38卷-世家38-恭愍王1-04-28-1355

辛丑知申事任君辅还自元帝赐王酒除贡纹苎布。
#高丽史38卷-世家38-恭愍王1-04-29-1355

八月癸亥元皇太子遣月鲁帖木儿来宴荣安王大夫人。 王幸其第王与李氏　南面皇后弟赵希　妻坐东奇辙与月鲁帖木儿坐西宰枢坐阶上。
#高丽史38卷-世家38-恭愍王1-04-30-1355

甲戌亲设百高座道场于康安殿王手书*　文。
#高丽史38卷-世家38-恭愍王1-04-31-1355

九月甲申下除目皆奇氏及元使之请也。
#高丽史38卷-世家38-恭愍王1-04-32-1355

壬寅元遣资政院使姜金刚吉思来宴荣安王大夫人兼降御香。
#高丽史38卷-世家38-恭愍王1-04-33-1355

冬十月乙卯宴金刚吉思于宫中。
#高丽史38卷-世家38-恭愍王1-04-34-1355

癸酉流密直副使任君辅于济州。
#高丽史38卷-世家38-恭愍王1-04-35-1355

乙亥命金镛洪义郑世云柳淑逐日入宫事无大小一切启　。
#高丽史38卷-世家38-恭愍王1-04-36-1355

十一月庚戌遣定原君钧大护军金瑨如元献方物。
#高丽史38卷-世家38-恭愍王1-04-37-1355

十二月辛未流知都佥议司事金镛于济州。
#高丽史38卷-世家38-恭愍王1-04-38-1355

是岁我桓祖以双城等处千户来见王曰: "乃祖乃父身虽在外乃心王室我祖考实宠嘉之。 今卿无　祖考予将玉汝于成矣。" 双城地颇沃饶东南民无恒产者多归焉。 国家闻于中书省奉圣旨差官来辽阳省亦差官来。 王遣行省郞中李寿山往会区别新旧籍民谓之三省照勘户计其后抚绥失宜稍稍流徙。 王命

桓祖主之民由是得安其业。
世家卷第三十八。

#高丽史39卷-世家39-00-00-00-0000

世家卷第三十九。 高丽史三十九。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史39卷-世家39-恭愍王2-00-00-0000

恭愍王二。
#高丽史39卷-世家39-恭愍王2-05-01-1356

○(丙申)五年春正月辛卯王如奉恩寺谒太祖眞殿。
#高丽史39卷-世家39-恭愍王2-05-02-1356

甲午赤气挟日长数尺余其中皆有日轮人言三日　出。
#高丽史39卷-世家39-恭愍王2-05-03-1356

甲辰益城府院君洪铎卒。
#高丽史39卷-世家39-恭愍王2-05-04-1356

二月乙卯幸荣安王大夫人第。
#高丽史39卷-世家39-恭愍王2-05-05-1356

庚申版图摠郞宣天桂奉赐王衣酒还自元。
#高丽史39卷-世家39-恭愍王2-05-06-1356

乙丑燃灯王如奉恩寺。
#高丽史39卷-世家39-恭愍王2-05-07-1356

辛未元遣使锡王功臣号曰亲仁保义宣力奉国彰惠靖远王出迎宣义门外宴群臣。
#高丽史39卷-世家39-恭愍王2-05-08-1356

甲戌遣福昌府院君金永煦如元谢功臣号表曰: "千载一时欣戴自天之命四方万国耸闻稀代之荣铭骨何忘  粉身难报钦惟皇帝陛下以简临下惟精执中率祖攸行不怒而威不言而信顺帝之则所过者化所存者神至如草木之生成皆是乾坤之休养臣爰从弱岁获觐淸光充宿卫于龙楼旣乏丝毫之补袭藩宣于　域亦微尺寸之功何图十有二字之褒谬及百无一能之品伏遇皇帝陛下记累岁勤王之效怜愚臣恋主之诚特垂纶　之言用比鼎钟之列臣谨当志求仁而务惠于物身服义而愿忠于君保远民蠢蠢之情庶几致于安靖严上国明明之训敢不奉以周旋 "
#高丽史39卷-世家39-恭愍王2-05-09-1356

丙子王饭僧普愚于内佛堂普愚卽普虚。
#高丽史39卷-世家39-恭愍王2-05-10-1356

三月丙戌王及公主奉太妃如奉恩寺听普愚说禅顶礼施币帛银钵绣袈裟积如丘山其徒三百余僧皆施白布二匹袈裟一领士女奔波犹恐不及。
#高丽史39卷-世家39-恭愍王2-05-11-1356

甲辰王以忠肃王忌辰如神孝寺。
#高丽史39卷-世家39-恭愍王2-05-12-1356

以孙涌为监察大夫元太师汪家奴之请也是月我

桓祖来朝王迎谓曰: "抚绥顽民不亦劳乎 " 时奇氏族倚后势暴横人有密告: "奇辙潜通双城叛民结为党援谋逆。" 王谕

桓祖曰: "卿宜归鎭吾民脱有变当如我命。"
#高丽史39卷-世家39-恭愍王2-05-13-1356

夏四月壬戌王如奉恩寺谒太祖眞殿。
#高丽史39卷-世家39-恭愍王2-05-14-1356

戊辰知都佥议车蒲温奉赐王衣酒还自元。
#高丽史39卷-世家39-恭愍王2-05-15-1356

癸酉封普愚为王师立府曰圆融置官属左右司尹丞舍人注簿左右宝马陪指谕行首。
#高丽史39卷-世家39-恭愍王2-05-16-1356

戊寅王邀普愚于延庆宫行师弟礼其仪卫拟于卤簿。
#高丽史39卷-世家39-恭愍王2-05-17-1356

五月庚辰朔王御报平厅观　庆千兴元松寿侍。
#高丽史39卷-世家39-恭愍王2-05-18-1356

壬午定原君钧大护军金瑨奉赐王衣酒还自元。
#高丽史39卷-世家39-恭愍王2-05-19-1356

乙酉王以诞日邀普愚于内殿饭僧百八时僧徒求住寺者皆附愚干请王曰: "自今禅敎宗门寺社住持听师注拟寡人但下除目尔。" 于是僧徒争为门徒不可胜计。
#高丽史39卷-世家39-恭愍王2-05-20-1356

丙戌前密直安佑奉赐王衣酒还自元。
#高丽史39卷-世家39-恭愍王2-05-21-1356

戊子元遣,奇完者不花来改册荣安王为敬王追赠三代为王。
#高丽史39卷-世家39-恭愍王2-05-22-1356

丁酉太司徒奇辙太监权谦庆阳府院君卢　谋反伏诛亲党皆逃宫城戒严释郑之祥为巡军提控令侍卫以洪彦博为右政丞尹桓为左政丞元颢判三司事许伯黄石奇为赞成事全普门韩可贵为三司右左使金逸逢金镛印　为佥议评理寻以故纵奇权卢*　{支}党下颢可贵沔城君具荣俭于狱杀之籍其家。
#高丽史39卷-世家39-恭愍王2-05-23-1356

罢征东行中书省理问所。
#高丽史39卷-世家39-恭愍王2-05-24-1356

以评理印　同知密直司事姜仲卿为西北面兵马使司尹辛珣兪洪前大护军崔莹前副正崔夫介为副使攻鸭江以西八站以密直副使柳仁雨为东北面兵马使前大护军贡天甫前宗簿令金元凤为副使收复双城等地　先发仲卿被酒后至使气　止之不听　目辛珣斩之报王曰: "仲卿有二心处以军法。" 国家莫知其故物议纷　。
#高丽史39卷-世家39-恭愍王2-05-25-1356

己亥以郑晖为西北面兵马使; 洪巨源李思敬为副使; 郑絪为江陵交州道都指挥使; 申靑为平壤道巡问使。
#高丽史39卷-世家39-恭愍王2-05-26-1356

庚子前密直洪义卒。
#高丽史39卷-世家39-恭愍王2-05-27-1356

壬寅命收诸军万户鎭抚千户百户牌。
#高丽史39卷-世家39-恭愍王2-05-28-1356

癸卯设鎭兵道场于康安殿及诸佛宇五日。
#高丽史39卷-世家39-恭愍王2-05-29-1356

六月癸丑印　引兵渡鸭绿江攻婆娑府等三站破之。
#高丽史39卷-世家39-恭愍王2-05-30-1356

乙卯以金敬直为全罗道都巡问使。
#高丽史39卷-世家39-恭愍王2-05-31-1356

己未双城人赵都赤来朝赐金牌授高丽双城地面管军千户。
#高丽史39卷-世家39-恭愍王2-05-32-1356

庚申以前赞成事尹时遇为济州都巡问使。
#高丽史39卷-世家39-恭愍王2-05-33-1356

癸亥元使直省舍人赍奇辙太司徒宣命印章而来西北面兵马副使辛珣遇诸道夺宣命印章囚舍人杀　从三人舍人夜逃。
#高丽史39卷-世家39-恭愍王2-05-34-1356

乙丑王闻前护军林仲甫欲奉永陵　子释器　不*　{轨}系巡军辞连前政丞孙守卿等十余人。 己巳斩守卿等贬其党赞成事康允忠为东莱县令杖汉阳尹洪仲元等放释器于外。
#高丽史39卷-世家39-恭愍王2-05-35-1356

乙亥停至正年号。
#高丽史39卷-世家39-恭愍王2-05-36-1356

