<!-- { "loadSidebar": true } -->
三月以知门下事禹仁烈为庆尙道上元帅密直副使睦子安为全罗道副元帅　兼都巡问使沈德符金宝生回自  京师,

帝赐手诏曰: "尔来者承奸之诈不得已而来　今命尔归尔当谓高丽祸首言朕所云其杀无罪使者之　非执政大臣来朝及岁贡如约则不能免他日取使者之兵岂不知沧海与吾共之  若不信吾命则以　　数千精兵数十万扬帆东泊特问使者安在虽不尽灭其党岂不　囚太半 果敢轻视乎 " 礼部尙书朱梦炎录

帝旨以示国人曰: "自高丽国王王　奉表入贡称臣其表云: '子孙世世愿为臣妾。' 何期数年之后王被奸臣所弑弑后迭差人来来文皆言嗣王之使为未知王之端的拘使询由又三年矣。 朕不忍使者父母妻子悬望特　归还未几复差使至却之不纳使彼自为人回不逾数月止称贺正贡马为由而又使至称臣措表皆嗣王之称如此者五次矣若却之不纳其表皆云嗣王之所为也然朕观高丽之于中国自汉至今其国君臣多不怀恩但广诈交而构祸在昔汉时高氏失爵光武复其王号旋卽寇边大为汉兵所败唐有天下亦尝锡封随复背叛以致父子受　族姓遂絶　宋之兴王氏当国逼于契丹女眞甘为奴虏元世祖入中原尝救本国于垂亡而乃妄怀疑贰盗杀信使屡降屡叛是以数遭兵祸今王　被弑奸臣窃命将欲为之首构　怨于我纳之何益  以春秋论之乱臣贼子人人得而诛之又何言哉  乃何前后五次皆云嗣王之为陪臣奉之  尔中书差人诣彼问嗣王之何如! 政令之安在若政令如前嗣王不被羁囚则当仍依前王所言今岁贡马一千差执政陪臣以半来朝明年贡金一百斤银一万两良马百匹细布一万匹岁以为常仍将所拘辽东之民无问数万悉送回还方乃王位眞而政令行朕无惑也设若否此必弑君之贼为之将后多诈　生必肆侮于我边　构大祸于高丽之生民也。 朕观此奸之量必恃沧海以环疆负重山固险意在逞凶顽以跳梁视我朝调兵如汉唐且汉唐之将长骑射短舟楫故涉海艰辛兵行委曲朕自平华夏攘胡虏水陆通征骑射舟师诸将岂比汉唐之为  然且遣使往观问嗣王安否如　施行!" 乃使奏差邵垒赵振随德符等来二人至甛水站传闻本国遣文天式吴季南使北元乃曰: "昔杀行人今又怀二心吾与其死于高丽宁死于我土。" 遂不至而还。 倭寇道康县。 高城君柳濚卒。 遣前典工判书李演护军任彦忠如辽东修好于摠兵潘敬叶旺演等至辽东不得入而还。 以印原宝为西北面体察使。 以太后不豫虑囚。 倭寇谷城又寇南原杀判官留三日又寇顺天府。 辽东移咨督令发还同知李兀鲁思帖木儿等三十三人又令刷还黄城等处移来人民。
#高丽史134卷-列传47-辛禑2-05-04-1379

四月遣万户郑龙尹松以战舰二十　追捕倭贼。 以密直副使安翊为杨广道都巡问使。 甲辰地震。 护军周谦至自  京师曰:
"帝令周姐姐见我又问: '　国王是前王子耶 ' 谦对曰: '前王正妃鲁国公主无后今王乃宫人所出也。" 辛亥雨雹。 倭寇安山郡。 禑纳判开城府事李琳女册为谨妃置府曰厚德以琳为铁城府院君虑囚。
#高丽史134卷-列传47-辛禑2-05-05-1379

五月倭焚掠　川杀知州事柳滋按廉金侃火官　民舍虏六十余人而去元帅沈德符以业精江千户任坚李吉生不赴救斩之幷杖文化安集凡永富。 禑以端午登市街楼观击球火　杂戱。 乙亥雨雹。 戊寅太白昼见凡二十五日。 韩国柱还自日本大内殿义弘遣朴居士率其军一百八十六人偕来。 乙酉以旱命判典医杨宗眞行醮求雨宗眞号碧云本　中道士也。 倭寇信州。 铁原君崔孟孙卒。 宦者金实谏曰: "殿下何学射御击球乎  若学射亲征伐则国不国矣自古称圣君者必言尧舜称庸君者必言桀纣愿以尧舜为法桀纣为戒用贤去邪以兴至治。" 闰月安州元帅崔元沚击倭于永淸县败之。 遣检校礼仪判书尹思忠报聘于日本。 禑以封妃宥杖八十以下罪。 倭寇蔚州　林府。
#高丽史134卷-列传47-辛禑2-05-06-1379

六月倭寇淸道郡元帅禹仁烈击走之。

帝遣还耽罗飘风人洪仁隆等十三人。 倭贼自　林向江陵道以赵仁璧为江陵道元帅朴修敬为安东道元帅兼府尹。 癸未太白昼见。 北元遣佥院甫非告郊祀改元天元。 纳哈出亦遣文哈刺不花来及还禑曰: "丞相与吾先君称兄弟。" 吾以父事之遗苎麻布各一百五十匹。 倭寇龙州义州万户张侣击却之。 庚寅太白昼见。 辛卯亦如之。
#高丽史134卷-列传47-辛禑2-05-07-1379

七月倭寇乐安郡。 遣永宁君王彬如北元贺郊祀改元。 前判三司事孙洪亮卒赠谥靖平。 李子庸还自日本九州岛节度使源了俊归被虏人二百三十余口献枪剑及马。 倭入武陵岛留半月而去。
#高丽史134卷-列传47-辛禑2-05-08-1379

八月倭寇余美县又寇随郭二州。 以前　林尹金光富为合浦都巡问使。 辽东都司移咨都评议使司曰: "近闻纳哈出遣人经由哈刺双城潜往高丽行礼胡主帖古思台帖木儿亦遣使驰驿前往高丽会议公务切详本国累尝遣使宾贡我朝臣礼旣施异谋难畜纳哈出等虽差人潜往本国岂意复与交通  可将胡使差人押送以表忠诚! 不然则奸　自昭后悔无及。" 以知密直司事池涌奇为全罗道元帅。
#高丽史134卷-列传47-辛禑2-05-09-1379

九月流乳　张氏于砥平县时政堂文学许完同知密直尹邦晏托张谋去内宰枢林坚味等事败张常在禁中公受贿赂多行不法禑尝数往妃所张曰: "礼君王必择日御妃嫔今何如野狗绥绥乎 " 至是台*　{谏}幷劾不敬之罪流之斩完邦晏等语在崔莹传。 辛卯雨雹。 九月倭寇丹溪居昌冶炉等县至嘉树县都巡问使金光富与战败死。 移置海印寺所藏历代实录及经史诸书于善州得益寺。 以李乙珍为忠州丹阳道兵马使张伯渊为淸州兵马使分领诸将卒以备倭寇。 倭寇山阴晋州泗州咸阳遣使西海杨广等道签水军备倭寇。 以前崇敬尹李元管为杨广道上元帅。
#高丽史134卷-列传47-辛禑2-05-10-1379

十月梨花。 戊辰大雾。 己巳雨木　。 禑移居梨岘新阙本柳芳系家也。 禑出花园视花木内宰枢具先王所乘辂请乘禑曰: "吾闻学乘马未闻学乘车。" 遂却之。 诣太后殿上寿曰: "予今幼　国家粗安惟太后德是赖以楸洞阙远太后殿故罢之徙居于此如蒙训诲敢不敬听。" 遣门下评理李茂方判密直裴彦如京师进岁贡上陈情表曰: "臣生十岁臣父臣　暴薨祖母洪卽命臣居丧次主丧事臣但知哀号不知所为。 未几群臣奉祖母之命请臣权署国事臣虽欲辞避其道无由群臣具表文请臣署名入奏

天子乞赐先臣谥号幷臣爵命岁月逾迈　今未蒙明降臣虽愚蒙岂不恐惧  私心自念亡父能知天命所归举国内附降年不永奄尔沦逝叛臣金义盗杀使臣奔于北方祖母旣老臣又幼弱时之多艰未有若是之甚者不赖

圣天子保全之惠将何以图存哉  此所以奉表瞻望日俟德音之至也。 陪臣德符回自  京师钦奉

圣旨伏读流汗　天　地若无所容祖母洪谓群臣曰: '吾孙年幼必不能别白事宜群臣又难自达妾当上表敷奏。' 是用差陪臣李茂方裴彦等赍擎祖母表文幷管领金三十一斤四两银一千两白细布五百匹黑细布五百匹杂色马二百匹赴京伏望

陛下录先臣归附之功察祖母穷迫之情赐先臣谥命臣袭爵。 岁贡之物亦容小邦不拘定数随力所办以献则先臣含笑地下迪我子孙世为  圣朝藩辅臣之至愿也臣之至幸也伏惟 圣鉴采纳。" 王太后表曰: "故高丽国王王　母太妃妾窃闻自古帝王临御海内外万邦苍生共惟臣妾男为臣女为妾其类虽殊其性则同其势虽殊其情则亲故曰匹夫匹妇不获自尽民主罔与成厥功今妾势窘事迫不过号天而已。

陛下卽天也而视听自我民天不言而

陛下代之言此妾之所以触冒天威而　竭所蕴也妾生十六岁事先臣王焘生二子长曰祯次曰　祯之子曰昕曰　相次袭位而皆早夭无后　最后立事妾尽孝道国人悉知之天地悉鉴之。 及

陛下卽位　能知天命有归乐于内附,

陛下亦知其忠矣不幸短命暴亡致疑传言失眞闻于天聪,

陛下怒之诚是矣虽然其亡也暴故致人疑耳非有他故也。 若其杀使之贼金义在途闻　之薨卽生奸计欲立渖王为王逃入胡地至今不敢还国则本国之不与也明矣。 妾又闻兴灭国继絶世圣人之大政也　国未至于灭世未至于絶乎  今禑以　遗孤权署国事表请赠谥袭位已有年矣妾与国人无大无小日夜瞻望以　德音而犹未降也。

陛下为天地于天地之*闲洋洋乎发育万物各得其性而独小邦不沾王化妾实痛之妾实痛之。 又念小国滨海邻于倭国日与为敌故其执政皆为将帅居中者少以半入朝恐致　虞　或倭贼得志岂非小邦之不幸 朝廷之所虑哉  小国地薄不产金银中国之所知也马有二种曰胡马者从北方来者也曰乡马者国中之所出也国马如驴无从而得良焉胡马居百之一二亦中国之所知也近因倭寇损伤殆尽布匹虽出于国中然数至于万诚难充办。 辽东流移民户见行出榜招集妾自少未尝妄言　敢欺天乎  妾生于大德戊戌行年八十又二朝暮当辞盛代诚不忍亡儿　一心向化之美泯而不彰　　孤孙无以立于世是以犯礼法披心腹以冀陛下一悟,

陛下哀之恕之赐先臣之谥降世爵之命收岁贡之诏使小邦私图其宜时节献土物永永遵守则妾当安心待尽而亡儿　亦当图所以报恩于冥冥之*闲矣。 妾以妇人享其二子三孙相继荣养一旦遇急难不能有所别白于  圣明之世将何以见先臣于地下乎  今人有十金之产尙欲传之子孙无所坠失　一国乎  　老牛　犊之情乎  妾临表涕泣不知所云。" 遣赞成事睦仁吉密直副使睦子安梁济捕倭于全罗道。 戊子雷。 三司左使权仲和门下评理曹敏修相宅于桧岩以书云观言道诜所谓左苏卽此地故也。 壬辰大雾凡七日。
#高丽史134卷-列传47-辛禑2-05-11-1379

十一月禑猎于新京。 以庆尙道元帅禹仁烈为合浦都巡问使。
#高丽史134卷-列传47-辛禑2-05-12-1379

