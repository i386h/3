<!-- { "loadSidebar": true } -->
冬十月癸巳元遣兵部尙书脱脱帖木儿来捕吴祁盖不知祁已赴京也。
#高丽史32卷-世家32-忠烈王5-29-36-1303

乙未王至西京帝不许入朝乃还。
#高丽史32卷-世家32-忠烈王5-29-37-1303

壬子幸外院设消　道场。
#高丽史32卷-世家32-忠烈王5-29-38-1303

都佥议中赞致仕蔡仁揆卒。
#高丽史32卷-世家32-忠烈王5-29-39-1303

十一月己未太白昼见。
#高丽史32卷-世家32-忠烈王5-29-40-1303

辛酉元遣刑部尙书塔察儿翰林直学士王约来约谓王曰: "天地*闲至亲者父子至重者君臣彼小人知自利宁肯为王国家地耶 " 王感泣谢曰: "臣老　听信　邪是以致此今闻命矣愿奉表自雪且请前王还国其小人党与悉听使臣治。" 于是执宋璘及吴祁兄弟三司右尹　承旨演正郞珩少尹连妹壻中郞将赵深等囚于行省。
#高丽史32卷-世家32-忠烈王5-29-41-1303

壬申以韩希愈为都佥议右中赞判典理司事; 金珲为侍郞赞成事判军簿司事; 安珦为侍郞赞成事判版图司事; 崔有　柳庇　为赞成事; 闵萱为　理; 闵渍判密直司事; 郑　为密直司使; 李混权永　知密直司事; 金台铉金深同知密直司事; 金延寿金文衍为密直副使; 洪诜为版图判书; 郭膺为监察大夫; 李　为典法判书; 朴　为右常侍; 高世康纯为三司左右使。
#高丽史32卷-世家32-忠烈王5-29-42-1303

戊寅遣密直副使金延寿大护军夜先旦如元贺正又遣齐安公淑请还前王表曰: "乾坤德洽遐荒亦合为一家父子性存恩爱何忘于两地  敢陈鄙蕴仰渎亶聪。 伏念幸缘早岁之忠勤获　先朝之厘降方初得子锺怜奚止于隋珠  及至成人割爱令归于汉阙旣累生孙于帝侧又曾尙主于日边喜极事乖情　奸入以任从于肤受江忽有　如能辨其面欺玉何为石不明由己可责在臣属奸党之伏辜知恶言之移意。 今兹反本还复如初适逢天使之鼎来悉照臣衷而策发如解宿　而自省益惊睿　之尤加　小邦久依　李之阴能保苞桑之业叹昔人之难复思佳妇之足凭伏望哀臣未免于先迷念臣匪稽于后悟　令嗣子王璋陪公主而还国尽孝抚民则臣得旧宝坐消晩景之虞疑民无贰心专戴春阳之化育。"
#高丽史32卷-世家32-忠烈王5-29-43-1303

十二月甲午以金元祥金* 为密直左右承旨; 金子兴金* 为左右副承旨。
#高丽史32卷-世家32-忠烈王5-29-44-1303

癸卯太白昼见。
#高丽史32卷-世家32-忠烈王5-29-45-1303

庚戌彗见西方。
#高丽史32卷-世家32-忠烈王5-29-46-1303

中书省移文略曰: "征东省欲将本国所贮兵粮折*　{支}行省官吏俸都省送户部议得高丽钱粮止从东国支用。"
#高丽史32卷-世家32-忠烈王5-30-01-1304

○(甲辰)三十年春正月癸丑朔王在齐安公第不豫放朝贺。
#高丽史32卷-世家32-忠烈王5-30-02-1304

甲寅彗见于奎。
#高丽史32卷-世家32-忠烈王5-30-03-1304

都佥议赞成事致仕伍允孚卒。
#高丽史32卷-世家32-忠烈王5-30-04-1304

癸亥复析州郡之倂者罢晋州罗州溟州仁州灵光密城判官祖江河源勾当罗州道馆驿使。
#高丽史32卷-世家32-忠烈王5-30-05-1304

丙寅塔察儿王约流吴演等十人于海岛释宋璘。
#高丽史32卷-世家32-忠烈王5-30-06-1304

庚午塔察儿王约还。
#高丽史32卷-世家32-忠烈王5-30-07-1304

遣密直副使金深如元表谢遣使来治吴祁之党又请还前王表曰: "狐媚之奸一朝扫地鹤鸣之恳千里闻天伏念猥以　资寄于荒服唯把忠纯之性赖德享荣不虞欺蔽之徒借威肆虐渠魁向上司而曾往余种留此土以尙存今有塔察儿尙书王学士衔命远来与臣同议乃拘囚而察罪当轻重以定刑公正为心神明决事二星所降乃知万国之歆数月未盈已得三韩之理君臣皆正父子亦和惟兹贤使之幸逢端是圣皇之慈护因思前岁遥奏下情为定省之久违计光阴而伫待愿　克家之嗣斯速稳还亦令宜室之逑共来相见。"
#高丽史32卷-世家32-忠烈王5-30-08-1304

丙子以李之　为都佥议赞成事; 闵萱咨议都佥议赞成事; 郑　判三司事; 李混判密直司事; 权永为密直司使; 金深知密直司事; 高世同知密直司事; 朴　为密直副使; 金元祥知申事; 洪敬为右承旨。
#高丽史32卷-世家32-忠烈王5-30-09-1304

丁丑幸妙莲寺祝帝寿。
#高丽史32卷-世家32-忠烈王5-30-10-1304

壬午以安于器为右副承旨。
#高丽史32卷-世家32-忠烈王5-30-11-1304

二月辛卯元遣都古达也先帖木儿来颁省刑诏。
#高丽史32卷-世家32-忠烈王5-30-12-1304

丙申燃灯王如奉恩寺。 是日以塔察儿王约言: "朝廷未有明禁。" 复用黄袍黄伞。
#高丽史32卷-世家32-忠烈王5-30-13-1304

乙巳以内僚前护军宋均党宋邦英沮毁前王囚于巡军。
#高丽史32卷-世家32-忠烈王5-30-14-1304

三月庚申梨岘新宫成王幸观之大宴赐护作官白金人*(  ){一}斤赐工徒酒食。
#高丽史32卷-世家32-忠烈王5-30-15-1304

辛未命释宋均宰枢不肯使卫士召均至宫门释之。
#高丽史32卷-世家32-忠烈王5-30-16-1304

丁丑元遣兵部尙书伯伯刘学士来鞫宋均宋邦英等于行省。
#高丽史32卷-世家32-忠烈王5-30-17-1304

夏四月壬午伯伯将还百官请罪宋邦英等伯伯乃与王议令大护军夜先旦中郞将金章押邦英等送于元。
#高丽史32卷-世家32-忠烈王5-30-18-1304

癸未太白昼见。
#高丽史32卷-世家32-忠烈王5-30-19-1304

丙戌王置酒寿宁宫赏花戊子亦如之。
#高丽史32卷-世家32-忠烈王5-30-20-1304

乙未令内库宴于寿宁宫。
#高丽史32卷-世家32-忠烈王5-30-21-1304

聚巫祷雨。
#高丽史32卷-世家32-忠烈王5-30-22-1304

丙申前中赞韩希愈赞成事崔有　柳庇还自元有　庇诣中书省求奏请还前王表未获而还。
#高丽史32卷-世家32-忠烈王5-30-23-1304

壬寅以韩希愈咨议都佥议中赞。
#高丽史32卷-世家32-忠烈王5-30-24-1304

丁未元遣　知政事忽怜翰林直学士林元来时吴祁石天补系狱于元又以其党肆为奸欺无所畏忌故遣二人鎭　之。
#高丽史32卷-世家32-忠烈王5-30-25-1304

五月壬子朔日食。
#高丽史32卷-世家32-忠烈王5-30-26-1304

丙辰宴忽怜林元于凉楼观击球戱。
#高丽史32卷-世家32-忠烈王5-30-27-1304

己卯赞成事安珦建议置国学赡学钱。
#高丽史32卷-世家32-忠烈王5-30-28-1304

六月乙酉国学大成殿成。
#高丽史32卷-世家32-忠烈王5-30-29-1304

丙戌王诣国学忽怜林元从之。 七管诸生具冠服迎谒于道献　谣。 王入大成殿谒圣命密直使李混作入学颂林元作爱日箴以示诸生。
#高丽史32卷-世家32-忠烈王5-30-30-1304

丙申安西王阿难达遣使来求　人。
#高丽史32卷-世家32-忠烈王5-30-31-1304

秋七月丁巳内僚宋均赍金刚山图如元宰枢使人追止之均曰: "王有命。" 遂去。
#高丽史32卷-世家32-忠烈王5-30-32-1304

癸亥宴于寿宁宫。
#高丽史32卷-世家32-忠烈王5-30-33-1304

庚午以韩希愈为佥议右中赞宋璘知申事。
#高丽史32卷-世家32-忠烈王5-30-34-1304

己卯江南僧绍琼来遣承旨安于器迎于郊琼自号铁山。
#高丽史32卷-世家32-忠烈王5-30-35-1304

八月甲申遣中赞韩希愈如元贺天寿节。
#高丽史32卷-世家32-忠烈王5-30-36-1304

丁亥王率群臣具礼服邀绍琼于寿宁宫听说禅。
#高丽史32卷-世家32-忠烈王5-30-37-1304

甲午宋邦英宋璘等还自元王各赐衣。
#高丽史32卷-世家32-忠烈王5-30-38-1304

丙申命停今年科举。
#高丽史32卷-世家32-忠烈王5-30-39-1304

丁酉遣知密直司事高世于沈阳推刷人物。 内僚金儒高汝舟潜以书达前王事觉王怒杖之下巡军。
#高丽史32卷-世家32-忠烈王5-30-40-1304

九月甲戌辽阳行省　政金诜偕高世来。
#高丽史32卷-世家32-忠烈王5-30-41-1304

冬十月元杖流吴祁石天补兄弟于安西。
#高丽史32卷-世家32-忠烈王5-30-42-1304

十一月宦者李淑奉御香来王出迎于迎宾馆宴于寿宁宫。
#高丽史32卷-世家32-忠烈王5-30-43-1304

乙亥彗见虚危*闲。
#高丽史32卷-世家32-忠烈王5-30-44-1304

十二月甲辰遣同知密直司事宋邦英如元贺正。
#高丽史32卷-世家32-忠烈王5-31-01-1305

○(乙巳)三十一年春二月戊寅以郑　为都佥议赞成事; 王惟绍知都佥议司事; 权永判密直司事; 金台铉为密直司使; 申汝桂为密直副使。
#高丽史32卷-世家32-忠烈王5-31-02-1305

庚辰忽怜疾笃有为之进药者忽怜曰: "汝国奸臣执命父子相图故帝遣我来监我若飮药死其得无后言乎　死生有命虽良药奚为。" 竟不飮而卒。
#高丽史32卷-世家32-忠烈王5-31-03-1305

壬午以李淑为平昌君。
#高丽史32卷-世家32-忠烈王5-31-04-1305

丙戌林元还。
#高丽史32卷-世家32-忠烈王5-31-05-1305

丁亥遣护军郑恭如元献童女。
