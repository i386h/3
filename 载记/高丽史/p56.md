<!-- { "loadSidebar": true } -->
壬子辽遣萧好古高士宁来册王太子。 　曰: "卿嗣膺祖服遥临海表之区将建后昆虔俟天朝之命。 适从汝请旣谕朕言特申遣于使华　宠加于公爵固昭优异庸示眷怀。 今差高州管内观察使萧好古等持礼往彼册命卿长子　为三韩国公。 其印绶简册车辂幷别赐衣带匹*　{段}鞍马弓箭诸物具如别录。" 册曰: "朕荷七圣之丕图绍百王之正统。 眷言日域夹辅天朝虽缵乃世封已临于旧服而宠兹国嗣未备于　仪申　有司。 率修故事藏辰顺卜异数爰颁。 咨尔高丽国王熙长子　生　元精幼成令器。 就学克敏究诗书礼乐之源率德罔愆合父子君臣之义。 祖先而下忠烈相承永惟尊奬之劳固有嗣续之庆　居嫡胄载茂嘉闻。 四履之*闲一心所系。 是用遣使高州管内观察使萧好古副使守卫尉卿高士宁等持节备礼册命尔为顺义军节度朔武等州观察处置等使崇禄大夫检校太傅同中书门下平章事使持节朔州诸军事行朔州刺史上柱国三韩国公食邑三千户食实封五百户。 于戱誓山河而传信汝旣同保其休赐弓钺以抚征汝亦共宣其力。 惟孝敬可以　天性惟谦和可以顺物情戒哉钦哉无替朕之嘉命。" 乙卯王与太子如南郊受册。
#高丽史11卷-世家11-肃宗1-05-30-1100

己未太子宴辽使于门下省。
#高丽史11卷-世家11-肃宗1-05-31-1100

辛酉遣朴浩如辽贺天安节。
#高丽史11卷-世家11-肃宗1-05-32-1100

十一月乙丑辽使萧好古等还王附表以谢。
#高丽史11卷-世家11-肃宗1-05-33-1100

遣金侯善如辽谢贺生辰。
#高丽史11卷-世家11-肃宗1-05-34-1100

丙子设八关会幸法王寺。
#高丽史11卷-世家11-肃宗1-05-35-1100

戊寅宋商　罗女眞等来献土物。
#高丽史11卷-世家11-肃宗1-05-36-1100

辛巳遣金龟年如辽谢恩。
#高丽史11卷-世家11-肃宗1-05-37-1100

丙戌遣赫连挺如辽献方物崔善纬贺正。
#高丽史11卷-世家11-肃宗1-05-38-1100

十二月癸巳朔辽遣*大仆卿王执中来贺生辰。
#高丽史11卷-世家11-肃宗1-05-39-1100

甲辰王执中还王附表以谢。
#高丽史11卷-世家11-肃宗1-05-40-1100

丙辰以李玮为给事中; 李　为侍御史; 邵台干为殿中侍御史; 刘谊李德羽为左右拾遗。
#高丽史11卷-世家11-肃宗1-06-01-1101

○(辛巳)六年春正月丁卯制: "以九经子史各一本分置台省枢密院。"
#高丽史11卷-世家11-肃宗1-06-02-1101

以太子生辰为昌宁节。
#高丽史11卷-世家11-肃宗1-06-03-1101

己巳设天帝释道场于文德殿。
#高丽史11卷-世家11-肃宗1-06-04-1101

庚午幸神众院。
#高丽史11卷-世家11-肃宗1-06-05-1101

癸酉东女眞余罗弗沙温等七十五人来献土物。
#高丽史11卷-世家11-肃宗1-06-06-1101

丙子以礼部尙书崔弘嗣为西北面兵马使; 尙书左丞金德珍为东北面兵马使。
#高丽史11卷-世家11-肃宗1-06-07-1101

辽东京持礼使礼宾副使高克少来。
#高丽史11卷-世家11-肃宗1-06-08-1101

庚辰宋人邵珪陆廷俊刘伋来投。 王召试于文德殿　授八品官赐廷俊名廷杰。
#高丽史11卷-世家11-肃宗1-06-09-1101

辛巳遣兵部尙书韩莹大将军张弘占赐中书侍郞金先锡官诰礼物。
#高丽史11卷-世家11-肃宗1-06-10-1101

癸未注簿李景泽妻金氏欲杀夫之继母阴使婢置毒于食以进母知之以告御史台金不服。 御史台请*(  ){更}鞫问。 王曰: "犯状已白宜卽论决。" 以金先朝外戚　死流安山县景泽死狱中。
#高丽史11卷-世家11-肃宗1-06-11-1101

乙酉刑部奏: "注簿同正赵俊明父没四年不养其母不友其弟使皆失所请论如法。" 王曰: "朕为政先孝弟乃有若人耶。" 可其奏。
#高丽史11卷-世家11-肃宗1-06-12-1101

辛卯设消　道场于干德殿四日。
#高丽史11卷-世家11-肃宗1-06-13-1101

二月壬辰朔贬诏谕回谢使孔目官李复幷免回谢使李载。
#高丽史11卷-世家11-肃宗1-06-14-1101

癸巳录囚。
#高丽史11卷-世家11-肃宗1-06-15-1101

甲午遣使望秩于山川。
#高丽史11卷-世家11-肃宗1-06-16-1101

癸卯东女眞乃巴只村归德将军甫马弓汉伊忽村都领麻浦广滩村将军骨夫等五十五人请入朝许之。
#高丽史11卷-世家11-肃宗1-06-17-1101

乙巳东女眞伊位村都领怪夫等三十人来朝。
#高丽史11卷-世家11-肃宗1-06-18-1101

丙午燃灯王如奉恩寺。
#高丽史11卷-世家11-肃宗1-06-19-1101

　知政事致仕愼修卒遣使吊祭谥恭献。 修宋人也颇有学识尤精于医。
#高丽史11卷-世家11-肃宗1-06-20-1101

己酉检校太师守司空滋卒。
#高丽史11卷-世家11-肃宗1-06-21-1101

壬子诏: "逆臣李资义从坐者皆量移。"
#高丽史11卷-世家11-肃宗1-06-22-1101

乙卯又诏曰: "逆党罪疑者已赦之矣其侍御史王台绍主簿全宠判官李滋卫尉少卿金义英妻李氏等许令还京。"
#高丽史11卷-世家11-肃宗1-06-23-1101

丙辰幸洪圆寺落成大藏堂及九祖堂。
#高丽史11卷-世家11-肃宗1-06-24-1101

戊午御重光殿阅书籍。
#高丽史11卷-世家11-肃宗1-06-25-1101

三月戊辰幸王轮寺。
#高丽史11卷-世家11-肃宗1-06-26-1101

庚午幸弘护寺御制诗命内侍儒臣和进。
#高丽史11卷-世家11-肃宗1-06-27-1101

壬申制: "以秘书省文籍板本委积损毁命置书籍铺于国子监移藏之以广摹印。"
#高丽史11卷-世家11-肃宗1-06-28-1101

丙子设藏经道场于会庆殿御制庆赞诗。
#高丽史11卷-世家11-肃宗1-06-29-1101

己卯王避辽帝嫌名改名　告于*大庙八陵群臣表贺。
#高丽史11卷-世家11-肃宗1-06-30-1101

庚辰设般若道场于干德殿。
#高丽史11卷-世家11-肃宗1-06-31-1101

辽遣检校右散骑常侍耶律　来告道宗崩皇太孙燕国公延禧嗣位。
#高丽史11卷-世家11-肃宗1-06-32-1101

广明寺僧光器主簿孙弼进士李震光诈造阴阳书事觉杖流之。
#高丽史11卷-世家11-肃宗1-06-33-1101

丙戌祭五瘟神。
#高丽史11卷-世家11-肃宗1-06-34-1101

庚寅诏曰: "己卯年幸三角山所过名山大川神号各加仁圣二字令所在州县祭告。"
#高丽史11卷-世家11-肃宗1-06-35-1101

夏四月辛卯朔日食。
#高丽史11卷-世家11-肃宗1-06-36-1101

癸巳从祀六十一子二十一贤于文宣王庙。
#高丽史11卷-世家11-肃宗1-06-37-1101

御史台奏: "辽告哀使传命后以　衫乌帽赴宴非礼也请罪迎送员吏。" 王曰: "此使者之失迎送员吏何与焉。" 不听。 又奏: "司天卜正柳绿春误奏日食分刻请论如法。" 从之。
#高丽史11卷-世家11-肃宗1-06-38-1101

以旱祷雨于天地宗庙山川。
#高丽史11卷-世家11-肃宗1-06-39-1101

乙未以枢密院事吴寿增为西北面兵马使知中军兵马使事。
#高丽史11卷-世家11-肃宗1-06-40-1101

丙申幸普济寺。
#高丽史11卷-世家11-肃宗1-06-41-1101

戊戌幸妙通寺设摩利支天道场。
#高丽史11卷-世家11-肃宗1-06-42-1101

庚子幸普济寺。
#高丽史11卷-世家11-肃宗1-06-43-1101

辛丑平州妖僧觉眞妄言阴阳眩惑众人诏流谷州。
#高丽史11卷-世家11-肃宗1-06-44-1101

壬寅以洪器为工部尙书充史馆修撰官。
#高丽史11卷-世家11-肃宗1-06-45-1101

癸卯录囚。
#高丽史11卷-世家11-肃宗1-06-46-1101

遣大府少卿王公胤合门使鲁作公如辽吊慰会葬。
#高丽史11卷-世家11-肃宗1-06-47-1101

东路州鎭雪深一寸。
#高丽史11卷-世家11-肃宗1-06-48-1101

甲辰醮太一祈雨。
#高丽史11卷-世家11-肃宗1-06-49-1101

幸外帝释院。
#高丽史11卷-世家11-肃宗1-06-50-1101

翰林院奏: "御名同韵字请令　书省雕板颁示使人知所避讳。" 制可改雍和殿为祥和殿。
#高丽史11卷-世家11-肃宗1-06-51-1101

乙巳曝巫祈雨。
#高丽史11卷-世家11-肃宗1-06-52-1101

群臣上言: "松　蕃殖压禳无效。 臣等谨按京房易飞候云: '食禄不益圣化天示之　。' 臣等无状以贻上忧愿进贤退不肖以*　天谴。" 不报。
#高丽史11卷-世家11-肃宗1-06-53-1101

设龙王道场于临海院祈雨。
#高丽史11卷-世家11-肃宗1-06-54-1101

戊申合祭己卯年行幸所过名山大川神*祗{祇}于开城府及杨州。
#高丽史11卷-世家11-肃宗1-06-55-1101

幸日月寺庆成金字妙法莲华经旣毕与后妃太子登寺后冈欲置酒为乐。 御史台奏: "时方盛农旱魃为　若乐酒于此百姓孰谓殿下忧民之忧。" 王乃止。 及还有感作诗。 末句云: "莲宫观访酬前愿兼祷时霖表至心。"
#高丽史11卷-世家11-肃宗1-06-56-1101

己酉祷雨于天地宗庙。
