<!-- { "loadSidebar": true } -->
仁宗元年十月壬午大风拔木。 二年正月辛酉大风拔木。 三月丙寅大风雨土闰月壬辰昼晦大风升平门　尾动摇。 八月戊午骤雨大风飞瓦拔木。 己未大风拔木辛酉暴风。 五年八月辛巳暴风拔木。 六年九月丙午大风雷雨雹赤气自干方从紫微入艮方又黑气南北相冲。 八年六月癸未　时暴风折木扬沙雨雹。 太史奏: "近来有臆说阴阳者交上消息　行斋醮。 譬如药尽而病不尽老状男女往往聚集互唱佛号。 宜命御史台及街衢所巡行禁止。" 从之。 七月辛亥暴风拔木雷电震五正里人家松木。 太史奏: "自立夏至立秋后时令不调风雨暴作或下雹。 此亦水旱兵丧之灾将来可畏。 斋祭修禳不足以消变愿殿下省躬修德上*　天谴。" 从之。 十月丙申大风拔木。 九年二月戊寅大风拔木。 七月戊午大风拔木九月癸亥暴风雷电雨雹。 十月乙酉大风拔木。 十一月己亥大风雨雷电。 十一年十二月庚寅大风拔木。 十二年八月甲午大风拔木。 十三年五月庚子大风雨拔木十六年六月丙寅暴风雨普济寺罗汉堂毁。 八月戊寅大风拔木暴雨震电。 十月庚辰大风雾塞。 十八年六月戊辰有艮风凡五日百谷草木枯死过半　蚓出死于道路中可　。 二十年正月乙未朔大风终日飞沙走石丁巳大风飞沙癸未大风雨土。
#高丽史55卷-志9-五行3-土-026

毅宗元年五月己巳大雨暴风发屋折木。 二年四月丙申暴风雨雹。 十一年正月戊辰风自干来。 太史奏曰: "国有忧。" 王惧。 卜者内侍荣仪因进禳　之说王信之命于灵通敬天等五寺自是月至岁终恒作佛事以禳之。 十二年八月庚子尙书刑部奏: "决重刑大风雨拔木飞瓦。" 十五年七月丙申朔大风伤谷。 十八年五月壬子大风时旱甚草木萎黄。
#高丽史55卷-志9-五行3-土-027

明宗四年九月己卯大风飞沙石二日。 八年三月壬戌大风扬沙石。 四月甲戌大风扬沙石。 九月庚午大风升平门右角　尾颓。 九年七月乙酉大风伤　。 九月己未大风雷雪泰定门右　尾颓。 十年八月壬午大风拔木。 十一年正月壬申大风拔木。 十七年七月壬子大风。 十八年八月乙酉大风拔木。 十月丁丑大风雨二日。
#高丽史55卷-志9-五行3-土-028

康宗元年七月辛未大风拔木。
#高丽史55卷-志9-五行3-土-029

高宗二年四月庚子大风拔木翼日亦如之。 八月庚寅大风拔木伤禾。 四年九月辛卯大风雨雹震丽正宫。 十五年正月戊子大风拔木。 二十二年二月恒风。 三十三年七月大风振屋。 四十一年正月丁酉大风飞瓦。 三月乙酉大风拔木飞瓦闰六月丙申大风雨拔木。 四十四年三月恒风。 九月庚午大风飞瓦。 四十六年六月癸未大风以雨。
#高丽史55卷-志9-五行3-土-030

元宗十年六月壬寅风雨暴作拔木飞瓦。 十三年三月丙戌暴风雷雨以雹。
#高丽史55卷-志9-五行3-土-031

忠烈王六年八月全罗道大风七日川溢损禾。 十一年七月辛卯大风拔木飞瓦。 十四年八月己未大风伤禾。 十九年四月乙未暴风雨伤禾麻。 二十一年七月壬午大风拔木。 二十四年二月壬申大风雨。 二十六年九月乙巳迅风雷雨。
#高丽史55卷-志9-五行3-土-032

忠宣王三年二月戊辰大风屋瓦皆飞。
#高丽史55卷-志9-五行3-土-033

忠肃王五年五月癸未大风行路不行。 六月乙巳大风雨。 六年八月戊子夜大风。 十五年十一月甲申大风雨土后六年十月丙申北风大作扬沙石积雪声如雷人马不能前。 七年七月庚戌大风雨拔木偃禾。
#高丽史55卷-志9-五行3-土-034

忠惠王后二年十二月丁卯大风拔松树数千章。
#高丽史55卷-志9-五行3-土-035

忠穆王元年七月己亥大风以雨拔松岳树。
#高丽史55卷-志9-五行3-土-036

忠定王元年闰七月甲子大风雨城中屋瓦皆飞仪凤楼颓松岳龙首两山松尽拔。 十月庚寅风看乐楼颓。 二年六月丙戌暴风疾雨拔木损禾。 三年正月己巳朝　风暴作至翌日乃止。 十二月乙酉　风大作。
#高丽史55卷-志9-五行3-土-037

恭愍王二年正月丙戌大风。 十一月丙戌大风戊子大风。 三年正月甲子朔大风。 五年正月乙未大风人马欲　。 六年九月乙亥大风己卯亦如之戊子大风拔木飞瓦凡二日。 七年二月乙卯暴风戊戌大风昼晦。 八年正月癸亥大风拔木。 七月甲午大风以雨。 十二年闰三月己卯旋风忽起吹乱市贾诸物高举空中落巡军庭人争拾取之。 十四年正月己卯大风雪雷地震。 十五年九月庚寅夜大风雨。 十六年二月壬戌大风终夜癸亥亦如之。 三月辛卯王幸演福寺大设文殊会辛旽从焉。 暴风终日黄尘涨天人不能开目会凡七日而暴风三日大霜三日。 六月辛未大风。 十七年八月己丑大风飞瓦拔木。 九月己酉大风辛亥亦如之。 十二月丙戌大风。 十八年九月戊申大风雨雹雷震人。 二十一年八月丁丑大风雨拔木戊寅亦如之。 十月辛巳大风雷。
#高丽史55卷-志9-五行3-土-038

辛禑七年八月戊辰大风拔木。 十年六月丙戌大风连夜。 十三年六月丙午暴风折木飞瓦坏*大庙东门。 十四年七月癸巳大风拔木市廊颓。
#高丽史55卷-志9-五行3-土-039

恭让王元年七月丙子烈风且雹。 三年八月丙辰全罗杨广道大风拔木。
#高丽史55卷-志9-五行3-土-040

○穆宗十二年九月恒雾至冬。
#高丽史55卷-志9-五行3-土-041

显宗五年十月丁丑大雾竟日。 十一月戊戌大雾三日。 十一年十月甲辰大雾咫尺不辨人物。 十二年十一月辛卯大雾。 二十年二月乙丑大雾。
#高丽史55卷-志9-五行3-土-042

德宗三年十一月庚子大雾。
#高丽史55卷-志9-五行3-土-043

靖宗六年正月戊午云雾四塞至午乃收。
#高丽史55卷-志9-五行3-土-044

文宗二十九年十月庚子雾塞三十七年十二月辛未朔虹见大雾连日。
#高丽史55卷-志9-五行3-土-045

肃宗七年十月己卯雾。 八年正月辛巳朔雾。
#高丽史55卷-志9-五行3-土-046

睿宗元年十一月戊子朔大雾三日。 十年十月己未雾塞不辨人物。 十七年十一月丙午大雾木稼。
#高丽史55卷-志9-五行3-土-047

仁宗元年十月戊戌大雾。 二年九月乙未沈雾。 五年九月丙午大雾。 十二月癸酉大雾。 六年十月戊午昏雾四塞二日。 十一月甲午大雾四塞三日。 七年十月丁亥大雾四塞。 十一月庚申大雾终月。 八年九月丁卯大雾。 十一月甲辰大雾。 九年十月壬申大雾。 壬午雾。 十年九月甲戌大雾。 十一月甲戌大雾。 十一年正月*朔丁巳{丁巳朔}雾。 十二月丙戌雾塞五日木　。 太史奏: "天雨雾冷名降殃国有大忧惟寇之祥。" 时妙淸等劝西幸故有此奏。 十二年九月癸巳大雾。 十六年十月辛未大雾。 十九年十月庚午大雾四塞。
#高丽史55卷-志9-五行3-土-048

毅宗二年十二月戊午大雾。 三年九月甲午大雾。 七年九月己亥雾塞。 十年四月丙子雾塞。 十二年三月甲戌雾塞日无光。 十四年十月丁未雾塞。 十八年十一月戊子大雾。 癸卯阴雾四塞行者失路。 太史奏云: "雾者众邪之气连日不解其国昏乱。 又雾起昏乱十步外不见人是谓昼昏。 大阙明堂者祖宗布政之所其制皆法天地阴阳。 故王者出入起居不可无常。 今陛下处非其位任非其人明堂久旷而不居天　可惧而不省移徙无常号令不时故有此异。" 王竟不悟。
#高丽史55卷-志9-五行3-土-049

明宗六年二月甲辰大雾。 十月辛丑大雾。 十一月壬寅朔大雾。 七年二月丁丑大雾。 三月己酉大雾自二月壬午至是昼夜恒雾日月无光。 九月戊午大雾。 十月庚午大雾。 十二月己巳大雾咫尺不辨人物。 八年九月乙未大雾五日。 九年九月恒雾。 太史奏请于光岩寺大观殿内殿三处设消　道场以禳之。 十月辛卯雾。 丙申雾四日。 十一年十月庚申大雾二日。 十二月庚戌大雾癸丑亦如之。 十三年十月壬子大雾。 十四年十一月丁亥大雾。 十五年十一月庚子太史奏: "自立冬以来沈雾又自今月七日至十日　雾。 奸臣谋君其变可畏。 请修德消变。" 王但祷佛祈神而已。 十六年十月辛巳大雾。 十八年十月癸酉大雾三日。 二十年十月丁未大雾咫尺不见人物。 十一月庚申大雾二十三年正月己巳朔大雾十月庚申阴雾四塞。 二十六年十一月乙未大雾。
#高丽史55卷-志9-五行3-土-050

神宗二年十月庚申朔大雾。 五年十一月戊午大雾竟日咫尺不辨人。 九月壬辰大雾不辨人。
#高丽史55卷-志9-五行3-土-051

熙宗四年二月癸卯沈雾。
#高丽史55卷-志9-五行3-土-052

高宗七年正月癸丑大雾咫尺不辨人物。 八年十月戊午雾。 九年十二月甲申大雾。 十二年十一月壬戌大雾不辨人十四年十一月辛巳雾。 二十一年十二月丙戌大雾。 三十六年十一月壬戌雾十一月丙子大雾庚辰亦如之。 三十七年十一月庚辰大雾三日。 三十八年闰十月戊寅雾。 三十九年十月壬子雾。 十一月庚寅雾。 四十年七月辛丑雾。 十一月甲申雾己丑亦如之。 四十二年十二月甲子雾庚寅大雾壬辰亦如之。 四十六年五月壬子大雾咫尺不辨人。
#高丽史55卷-志9-五行3-土-053

元宗元年十月己酉雾。 十一月壬辰雾。 四年十一月丙午大雾咫尺不辨人。 六年十月庚午大雾。
#高丽史55卷-志9-五行3-土-054

忠烈王四年十一月乙未雾庚子大雾咫尺不辨人物。 六年十一月己酉大雾木稼。 十四年十月丁卯雾戊辰亦如之。 十七年十一月丁未大雾。 三十四年十一月戊午朝雾。
#高丽史55卷-志9-五行3-土-055

忠肃王元年十月甲辰大雾。 八年十月壬子朝雾。 九年九月丁亥雾。 十一月乙卯雾。 十一年十一月壬辰雾。 十五年九月丁丑雾。 十一月壬申雾。 十六年十月庚戌大雾。
#高丽史55卷-志9-五行3-土-056

忠肃王后四年十二月癸卯大雾。 六年十一月庚子大雾甲辰亦如之。
#高丽史55卷-志9-五行3-土-057

