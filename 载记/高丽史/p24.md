<!-- { "loadSidebar": true } -->
丁丑东女眞正朝加伊老怀化将军也半归德将军开老元甫古刀化等九十一人来献土物。
#高丽史5卷-世家5-德宗-01-40-1032

庚寅王以皇　讳辰如奉恩寺。
#高丽史5卷-世家5-德宗-01-41-1032

丙申渤海高城等二十人来投。
#高丽史5卷-世家5-德宗-01-42-1032

戊戌以金宗铉为右散骑常侍。
#高丽史5卷-世家5-德宗-01-43-1032

八月壬寅大相主乌欧母弃市。
#高丽史5卷-世家5-德宗-01-44-1032

庚戌以柳琮为左散骑常侍; 皇甫颖为尙书右丞知御史台事; 秦玄锡为御史中丞。
#高丽史5卷-世家5-德宗-01-45-1032

癸丑幸妙通寺。
#高丽史5卷-世家5-德宗-01-46-1032

乙卯东女眞正甫豆于甫等二十人来献土物。
#高丽史5卷-世家5-德宗-01-47-1032

丁巳以李端为平章事; 皇甫兪义为吏部尙书　知政事。
#高丽史5卷-世家5-德宗-01-48-1032

戊午王如奉恩寺以僧法镜为国师。
#高丽史5卷-世家5-德宗-01-49-1032

庚申东女眞甫尹大由等三人来朝。
#高丽史5卷-世家5-德宗-01-50-1032

九月癸酉东女眞大相也乙汉等三十人来朝。
#高丽史5卷-世家5-德宗-01-51-1032

丙子录内外囚放徒罪以下。
#高丽史5卷-世家5-德宗-01-52-1032

庚寅东女眞奉国大将军要乙乃等五十人来朝。
#高丽史5卷-世家5-德宗-01-53-1032

乙未幸外帝释院。
#高丽史5卷-世家5-德宗-01-54-1032

冬十月丙午渤海押司官李南松等十人来奔。
#高丽史5卷-世家5-德宗-01-55-1032

辛亥尙州界十余县地震。
#高丽史5卷-世家5-德宗-01-56-1032

壬子契丹注簿刘信思等五人来奔。
#高丽史5卷-世家5-德宗-01-57-1032

丙寅契丹济乙男等十人来奔。
#高丽史5卷-世家5-德宗-01-58-1032

十一月丙子羽陵城主遣子夫于仍多郞来献土物。
#高丽史5卷-世家5-德宗-01-59-1032

西女眞正朝大浦古之门等十四人来献土物。
#高丽史5卷-世家5-德宗-01-60-1032

十二月辛丑以李作忠为左谏议大夫; 卢佑朴扬命为监察御史。
#高丽史5卷-世家5-德宗-01-61-1032

甲辰契丹罗骨等十人来投。
#高丽史5卷-世家5-德宗-02-01-1033

○(癸酉)二年春正月辛未东女眞将军开多闲等二十五人来朝。
#高丽史5卷-世家5-德宗-02-02-1033

铁利国遣使献良马貂鼠皮王嘉之回赐甚优。
#高丽史5卷-世家5-德宗-02-03-1033

乙亥宋刘守全等十四人来奔。
#高丽史5卷-世家5-德宗-02-04-1033

己卯以黄周亮判御史台事; 崔　为右散骑常侍; 闵可举为礼部尙书; 柳琮为工部尙书; 李周佐为右谏议大夫。
#高丽史5卷-世家5-德宗-02-05-1033

辛巳东女眞将军宝伎阿于乃等一百十三人来献土物。
#高丽史5卷-世家5-德宗-02-06-1033

丁亥礼部尙书罗敏上表乞退。
#高丽史5卷-世家5-德宗-02-07-1033

乙未契丹仇乃等十八人来奔。
#高丽史5卷-世家5-德宗-02-08-1033

左右卫猛校尉吴幸李璜申先立等抄掠丹兵七人赐职一级。
#高丽史5卷-世家5-德宗-02-09-1033

二月壬寅西女眞持印古音波及契丹*大师古省奂等十一人来献土物及兵仗。
#高丽史5卷-世家5-德宗-02-10-1033

己酉东女眞怀化将军居于蔚等四十九人来朝。
#高丽史5卷-世家5-德宗-02-11-1033

乙卯以金忠赞为礼宾卿知中枢院事。
#高丽史5卷-世家5-德宗-02-12-1033

三月辛未西女眞将军尼*于弗来献土物。
#高丽史5卷-世家5-德宗-02-13-1033

海贼寇杆城县白石浦擒获五十人以献。
#高丽史5卷-世家5-德宗-02-14-1033

赐崔希穆等及第。
#高丽史5卷-世家5-德宗-02-15-1033

契丹奚家古要等十一人来投处之江南。
#高丽史5卷-世家5-德宗-02-16-1033

夏四月戊戌渤海首乙分等十八人来投。
#高丽史5卷-世家5-德宗-02-17-1033

己亥东女眞归德将军古于夫等二十六人来献土物。
#高丽史5卷-世家5-德宗-02-18-1033

戊午渤海可守等三人来投。
#高丽史5卷-世家5-德宗-02-19-1033

壬戌海贼寇三陟县擒获四十余人。
#高丽史5卷-世家5-德宗-02-20-1033

五月戊子西女眞正位沙于下等三人来朝。
#高丽史5卷-世家5-德宗-02-21-1033

癸巳渤海监门队正奇叱火等十九人来投。
#高丽史5卷-世家5-德宗-02-22-1033

六月辛丑渤海先宋等七人来投。
#高丽史5卷-世家5-德宗-02-23-1033

壬寅安东府陜州地震。
#高丽史5卷-世家5-德宗-02-24-1033

甲辰西女眞怀化大将军居伊罗等二十四人来朝。
#高丽史5卷-世家5-德宗-02-25-1033

宋申流等十二人来奔。
#高丽史5卷-世家5-德宗-02-26-1033

丙辰东女眞大相古之门等四十一人来朝。
#高丽史5卷-世家5-德宗-02-27-1033

壬戌西女眞中尹古舍等六人来投古毛汉等二十五人来献土物。
#高丽史5卷-世家5-德宗-02-28-1033

秋七月壬辰东女眞左尹阿浦等四十三人来献土物。
#高丽史5卷-世家5-德宗-02-29-1033

八月甲午朔宋泉州商都纲林　等五十五人来献土物。
#高丽史5卷-世家5-德宗-02-30-1033

戊午　显宗于*大庙。
#高丽史5卷-世家5-德宗-02-31-1033

命平章事柳韶创置北境关城。
#高丽史5卷-世家5-德宗-02-32-1033

九月癸亥朔日色如彗。
#高丽史5卷-世家5-德宗-02-33-1033

以柳琮为兵部尙书; 韩彬卿为工部尙书; 林维干为御史中丞; 李子渊为吏部郞中御史杂端右承宣; 廉显为右辅阙; 李惟道为监察御史。
#高丽史5卷-世家5-德宗-02-34-1033

冬十月癸巳东女眞归德将军要宾柔远将军古之门等三十七人来朝。
#高丽史5卷-世家5-德宗-02-35-1033

己亥西女眞*大师阿角八等十四人东女眞元甫乌头那等六十三人来朝。
#高丽史5卷-世家5-德宗-02-36-1033

以黄周亮为户部尙书; 闵可举为刑部尙书。
#高丽史5卷-世家5-德宗-02-37-1033

甲辰赠先代功臣加崔凝司徒; 刘新城太傅; 崔承老大匡; 崔亮三重大匡; 徐熙太师; 李知伯大匡; 李梦游司空; 韩彦恭太傅; 金承祚司空; 崔肃太师; 姜邯赞大丞; 崔沆正匡。
#高丽史5卷-世家5-德宗-02-38-1033

丁未契丹侵静州。
#高丽史5卷-世家5-德宗-02-39-1033

己酉敎曰: "朕谬承先业统御三韩志敦理国安民心切奉先思孝今当　享之岁克备亲行之礼欲覃殊恩内外同欢可大赦国内除不忠不孝坐赃奸盗外流罪以下咸赦之斩绞配有人岛曾流者量移收赎者免放。"
#高丽史5卷-世家5-德宗-02-40-1033

十一月癸亥朔以元颖为西京副留守知分司户部事。
#高丽史5卷-世家5-德宗-02-41-1033

辛卯以西女眞*于火等一百五十六人开拓关城时　有功劳加爵一级。
#高丽史5卷-世家5-德宗-02-42-1033

十二月辛丑西女眞甫尹甫失等三十九人来献土物。
#高丽史5卷-世家5-德宗-02-43-1033

甲辰以门思明文在先为侍御史; 李绅为殿中侍御史; 林思行为监察御史。
#高丽史5卷-世家5-德宗-02-44-1033

癸丑渤海奇叱火等十一人来投处之南地。
#高丽史5卷-世家5-德宗-03-01-1034

○(甲戌)三年春正月丁卯册王　为延庆宫长公主。
#高丽史5卷-世家5-德宗-03-02-1034

辛未敎曰: "从俭节用足民之道尙衣局御衣所染　芝草计一年支用外毋得多取。"
#高丽史5卷-世家5-德宗-03-03-1034

丙戌东女眞正朝多老闲等五十八人来献土物。
#高丽史5卷-世家5-德宗-03-04-1034

丁亥以黄周亮为政堂文学判翰林院事。
#高丽史5卷-世家5-德宗-03-05-1034

戊子以皇甫颖为中枢副使; 林维干为翰林侍讲学士。
#高丽史5卷-世家5-德宗-03-06-1034

二月壬辰朔东女眞柔远大将军主达等三十六人来献土物。
#高丽史5卷-世家5-德宗-03-07-1034

己亥纳景兴院长女金氏为后。
#高丽史5卷-世家5-德宗-03-08-1034

东女眞佐尹阿刀闲等四十二人来献土物。
#高丽史5卷-世家5-德宗-03-09-1034

三月丁丑以金鼎为工部尙书; 蒋剧孟为尙书右仆射; 李有暹为兵部尙书; 李作忠为御史大夫知翰林院事; 李周佐为国子祭酒左谏议大夫; 秦玄锡为中枢直学士知制诰; 卢佑为殿中侍御史; 金元鼎金敬和朴丁固　为监察御史。
#高丽史5卷-世家5-德宗-03-10-1034

戊寅东女眞奉国将军阿刀闲等三十二人来献土物。
#高丽史5卷-世家5-德宗-03-11-1034

庚辰敎曰: "农桑衣食之本诸道州县官勉遵朝旨无夺三时以宁万姓。"
#高丽史5卷-世家5-德宗-03-12-1034

丁亥宴群臣于文德殿。
#高丽史5卷-世家5-德宗-03-13-1034

夏四月丙申东女眞怀化将军伊罗等二十五人来献土物。
#高丽史5卷-世家5-德宗-03-14-1034

己酉赐李端推忠佐理功臣上柱国。
