<!-- { "loadSidebar": true } -->
#高丽史104卷-列传17-金方庆-016

时公主请工匠于元大兴土*太{木}之役木匠提领卢仁秀择一大木讽方庆柳璥与印侯张舜龙各执巨断其两端曰: "人臣尽力于主当如是也。" 方庆尝享王及公主。 皆用新铸银器宴罢纳于内帑又营五百罗汉堂于普济寺极其壮丽大设会以落之达鲁花赤及两府皆会都人士女　至识者讥之。 有人投匿名书于达鲁花赤石抹天衢曰: "齐安公淑金方庆等四十三人谋不轨复入江华。 天衢囚淑及方庆等令宰相杂问之赖柳璥力救得免。 语在璥传。 东征之役金侁溺死方庆以韦得儒不救主将奏罢其职郞将卢进义从方庆攻珍岛不力战掠人财产方庆没入官金福大亦当时从军者。 三人俱有憾于方庆。
#高丽史104卷-列传17-金方庆-017

三年方庆往见　都于硕州而还将士皆迎于碧澜渡。 进义具　酒而进方庆麾下士恶其先己止之进义曰: "诸军与麾下皆人也何先后之有 " 韩希愈曰: "此悖理之人请勿飮。" 方庆遽起进义等衔之。 得儒谓希愈曰: "君何不恤我乎  我*　{　}职而君得赏我何罪耶 " 因辱骂遂以头再触希愈胸希愈　退之。 得儒怏怏以告宰枢及监察司方庆曰: "醉中之失。" 谁复治之  遂不问。 得儒益怨日与进义福大等阴谋倾轧。 乃具状　于　都曰: "方庆与子　壻赵　义男韩希愈及孔愉罗裕安社贞金天禄等四百余人谋去王公主及达鲁花赤入江华以叛。 东征之后军器皆当纳官方庆与亲属私藏于家又造战舰置潘南昆湄珍岛三县欲聚众谋叛自以其第近达鲁花赤馆移居孤柳洞国家曾命诸岛人民入居内地方庆父子不从使居海滨又东征之时令不习水战者为梢工水手致战不利又以子　守晋州幕客田儒守京山府义男安迪材鎭合浦韩希愈掌兵船拟举事响应凡八条。"
#高丽史104卷-列传17-金方庆-018

于是　都以三百骑至与石抹天衢告王王及公主虽知诬妄不得已命柳璥元傅李汾禧韩康李　与　都天衢杂问之。 有与得儒同状者宫得时等四人告曰: "我等目不识字。 得儒　曰: '与若俱有功　连一状以求爵赏。' 故署名耳告　非所知也。" 得儒又告　都曰: "岁乙亥方庆语我曰: '汝等助我当尽歼官军入据海岛。' 若不之信请与对辨。" 方庆性沉默又愤怒似不能言。 璥曰: "得儒旣以八事告方庆叛今所言益重。 何不先载状中耶 " 诸囚畏韦卢莫敢正视。 天禄顾叱曰: "汝等犬豕也攻珍岛时汝二人犯律中赞没汝赃入官汝所憾者此耳今饰虚辞欲陷大臣天而不诛无天也。" 福大等十四人又告曰: "以得儒故署名非吾本意。" 王益知诬妄止论希愈等十二人藏甲之罪杖而释之。
#高丽史104卷-列传17-金方庆-019

茶丘与本国有宿憾欲伺　嫁祸闻方庆事请中书省来鞫。 　都亦尝遣其子吉　以得儒言奏帝诏与国王公主同问。 于是王与　都茶丘复鞫方庆及　。 茶丘以铁索圈其首若将加钉又叱杖者击其头*　{裸}立终日。 天极寒肌肤冻如泼墨。 王谓茶丘曰: "向与　都已鞫讫何必更问 " 茶丘不听。 会郞哥　还自全罗道。 王引与同问郞哥　曰: "我将还朝帝若问东方事当以所闻见对。" 茶丘颇屈。 后又鞫之方庆曰: "小国戴上国如天爱之如亲岂有背天逆亲自取亡灭。 吾宁枉死不敢诬服。" 茶丘必欲服之加以惨毒身无完肌絶而复苏者屡。 茶丘密诱王左右曰: "时大寒雨雪不止王亦疲于问讯若使方庆伏辜罪止一人法当流配耳于国何有 " 王信之且不忍视语方庆曰: "天子仁圣将明其情伪不置于死何自苦乃尔 " 方庆曰: "王何如是也  臣起自行伍致位宰相肝脑涂地不足报国岂爱身诬服以负社稷。" 顾谓茶丘曰: "欲杀便杀。 我不以不义屈。" 竟以藏甲论流方庆于大靑岛　于白翎岛余皆释之。
#高丽史104卷-列传17-金方庆-020

方庆之流国人皆遮道泣送。 茶丘遣人诬奏帝曰: "金方庆积谷造船多藏兵甲以　不轨请于王京以南要害之地置军防戍亦于州郡皆置达鲁花赤方庆及子壻家属悉送京师以为奴隶收其土田以充兵粮。" 及印侯以奏流方庆如元帝问方庆藏甲几何对曰: "四十六副耳。" 帝曰: "方庆恃此谋叛乎。 高丽州县之租皆漕输王京造船积谷又何足疑。 又方庆起第王京如谋叛何必起第。 　令茶丘还国王待草长可来奏。" 得儒进义又谓茶丘曰: "国家设谈禅法会所以诅上国也。" 茶丘以语天衢遣人报中书省。 王亦遣将军卢英如元辨对。 平章哈伯曰: "此何足上闻。 汝且归令王自奏。" 王遂如元道遇帝　令方庆父子得儒进义等从王入朝王遣张舜龙召方庆等。 方庆　自海岛还入皆涕泣　手曰: "不图今日复见侍中父子面。" 进义至姚家寨舌烂暴死临死曰: "吾以得儒至此。" 得儒闻之不寝食常仰天太息而已。
#高丽史104卷-列传17-金方庆-021

王上书都堂辨方庆诬曰: "韦得儒卢进义等告　都以为金方庆谋去公主国王及达鲁花赤将入江华如其信然得儒宜先告我何以直告帅府。 　都　问方庆未尝家藏兵甲惟罗裕等四十一人所为。 然裕等皆云: '未尝听方庆谋叛事缘。 得儒等含怨欲害方庆。' 然得儒等亦称未尝亲闻方庆谋叛事亦未曾听说于人。 但征东时方庆麾下有不纳军器于官者以此疑其谋叛。 后更言方庆再说谋叛前后所言不同。 又言: '至元十二年十二月日到方庆家方庆言: @　都毁我房院而去。 因说叛事。' 今看帅府鎭抚也速达文字　都以至元十二年十二月二十八日到王京翼年正月初三日还　州得儒何称十二月去也。 进义云: '至元十三年四月诣方庆家方庆在门前说谋叛事。' 后言方庆在政房东廊下说所言前后不同。 以此观之　是妄饰　都与达鲁花赤同鞫杖藏甲者余皆原放惟留方庆以候明降。 茶丘又　钧旨来问韩希愈安迪材金　等实我所差。 指称方庆擅差委吴木江积谷。 实是竹州等郡县所输公私之物指称方庆所畜潘南等处船楫俱是种田军人所具。 指称方庆船只强取文字酷刑鞫问必欲招伏。 卽今势难自白要令方庆全其性命姑流海岛以待圣慈。 岂谓圣明曲照　令方庆赴京。 伏望详其前表与达鲁花赤文状一一善奏。 得儒进义又云谈禅法会将不利于上朝呼得儒问之曰: '队正金玄言将设谈禅寝而不行。' 又军成一亦言有僧告公主曰: '谈禅不利于上朝。' 公主命成一妹于紧缝衣赏之。 今问金玄则云: '得儒唤我问谈禅法会何由而寝 ' *　云: '不知余无所言。' 问成一则云: '我寓居进义家进义将我往见得儒得儒曰闻有异事否*　云不闻。 公主赏僧事不曾见闻。 何曾说与得儒。 我若有妹当处其家何故寓居进义之家。' 金玄成一之言皆如此。 且禅法通行天下本国自国初至今三百六十余年率以三年一度当孟春设会。 是年以得儒进义诬告国家骚动欲于四月设会故淹延耳。 得儒恐亲朝奏闻加其罪谋沮我行又复妄说达鲁花赤不曾究问遽尔申奏实深兢惧。 伏望善奏。" 旣而省官闻得儒言皆大笑。 居十余日得儒亦舌烂而死。 时人以为天诛。
#高丽史104卷-列传17-金方庆-022

帝谕王曰: "诉方庆者皆死无可对讼朕已知方庆寃。" 遂赦之命随王还国。 复为中赞赐银十斤。 六年秋上章乞退王遣承旨郑可臣敦谕起之。 冬复请老王曰: "卿年虽老勋业殊异岂宜轻许其退。 且今天子有东征之命我国亦当奏置元帅。 苟以无功业者请帝以为何如。" 遂不允。 后复上章乞退又不允遣右承旨赵仁规上中书省书曰: "陪臣金方庆尽心供职凡有朝命恪勤不懈。 又于珍岛耽罗日本随官军致讨累捷有功宣授虎头牌奬谕*　劳。 今复管领正军一万水手一万五千往征日本若不参领军事窃恐难以号令或致违误。 方庆年龄虽迈壮心尙在欲更尽力以*　天恩伏请善奏许参元帅府勾当公事。"
#高丽史104卷-列传17-金方庆-023

帝下诏授方庆中善大夫管领高丽国都元帅。 时方庆如元贺正帝御大明殿受贺。 四品以上得上殿赴宴方庆亦与焉。 帝温言慰籍命坐丞相之次赐珍餐又赐白饭鱼羹曰: "高丽人好之。" 仍侍宴三日及还赐弓矢剑白羽甲又赐弓一千甲胄一百　　二百令分赐东征将士仍示东征条令。 丞相安童素与本国有恩者时在朔方故不赍国　行。 方庆以银盂苎布遗其夫人夫人曰: "莫是金相邪。 自丞相北去絶无国　非公谁数妇人 " 前此进奉使必赍国　以行或有羡余为使者率私用方庆尝为进奉使悉还之。
#高丽史104卷-列传17-金方庆-024

七年三月出师东征方庆先到义安军阅兵仗王至合浦大阅诸军。 方庆与　都茶丘朴球金周鼎等发至日本世界村大明浦使通事金贮檄谕之。 周鼎先与倭交锋诸军皆下与战郞将康彦康师子等死之。 六月方庆周鼎球朴之亮荆万户等与日本兵合战斩三百余级日本兵突进官军溃茶丘　马走。 王万户复横击之斩五十余级日本兵乃退茶丘仅免。 翼日复战败绩军中又大疫死者凡三千余人。 　都茶丘等以累战不利且范文虎过期不至议回军曰: "圣旨令江南军与东路军必及是月望会一　岛今南军不至我军先到数战船腐粮尽其将柰何 " 方庆默然。 旬余又议如初方庆曰: "奉圣旨赍三月粮今一月粮尙在俟南军来合攻必灭之。" 诸将不敢复言。 旣而文虎以蛮军十余万至船凡九千　。 八月値大风蛮军皆溺死尸随潮汐入浦浦为之塞可践而行。 遂还军。
#高丽史104卷-列传17-金方庆-025

