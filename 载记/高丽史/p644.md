<!-- { "loadSidebar": true } -->
八年正月门下评理成元揆卒赠谥简宪性奸以能称。 辽东胡拔都率兵一千潜渡鸭江突至义州围上万户张侣家侣与其子思吉思　力拒之侣被创二子俱中矢胡拔都夺侣财产及马十五匹以去副万户崔元沚追击斩二十余级侣本化宁人入鎭为义州站吏能射御赂权贵得拜万户性贪而无知人心不附遂为贼所轻。 禑谒玄陵正陵遂　于开城。 赈庆尙江陵全罗道饥。
#高丽史134卷-列传47-辛禑2-08-02-1382

二月以门下评理韩邦彦为西北面都体察使兼安州道上元帅前知门下事商议金用辉为都安抚使兼副元帅以备定辽卫兵。 判书云观事张补之等上书以变怪屡见请迁都避　禑下其书都堂李仁任执不可遂寝。 以德城君吴季南为庆尙道都安抚使。 封释婢为毅妃父卢英寿为大护军母为福安宅主。 倭寇林州都巡问使吴彦击之不克。 置盘缠色令大小文武官吏出马匹及纻麻布有差以备岁贡。 禑给毅妃印以义顺库为妃私藏。 禑以子昌病宥二罪以下。 甲戌日有黑子大如　卵凡三日。 有私奴无敌自称弥勒化身伏诛。 海阳万户金同不花遣其子夫耶介为质。 闰月倭寇林州扶余石城。 禑　于南郊。 禑与　竖内乘恶少辈驰*　闾阎击杀　犬夺人鞍马。 金同不花遣人献鹰禑与衣服。 禑猎于东郊禑尝曰: "吾闻史官记吾过失若见则吾必杀之。" 由是史官不敢近。 倭寇平海郡。 金同不花以所管人民来投处之秃鲁兀之地。 日本归被虏男女百五十人。 无麦苗。
#高丽史134卷-列传47-辛禑2-08-03-1382

三月倭寇三陟蔚珍羽溪等县。 立毅妃府曰德昌拜卢英寿为密直使。 时毅妃宠倾后宫衣服器皿奢丽之物过于谨妃由是其父亦荣显不日封君气焰　赫。 倭寇宁越礼安荣州顺兴甫州安东。
#高丽史134卷-列传47-辛禑2-08-04-1382

四月宪府劾庆尙道都巡问使南秩不能御倭事下都堂李仁任与秩善止令安置宜宁县。 禑夜出观灯。 禾尺群聚诈为倭贼侵宁海郡焚公　民户遣判密直林成味同知密直安沼密直副使皇甫琳前密直副使姜筮等追捕之成味等献所获男女五十余人马二百余匹禾尺卽杨水尺。 遣门下赞成事金庾门下评理洪尙载知密直金宝生同知密直郑梦周密直副使李海典工判书裴行俭等如  京师进岁贡金一百斤银一万两布一万匹马一千匹。 禑　于江阴。 江陵道上元帅赵仁璧副元帅权玄龙与倭战斩三十级。 西海道按廉使李茂献所获禾尺三十余人马百匹。 诸道按廉守令各献所获下巡军鞫之斩其首谋者没入妻　马匹余皆释之都评议使司牒诸道按廉分置诸州比平民差役有不从令者斩之。 以密直副使李居仁为庆尙道都巡问使密直副使尹有麟为全罗道都巡问使。 倭踰竹岭寇丹阳郡元帅边安烈韩邦彦等击败之。
#高丽史134卷-列传47-辛禑2-08-05-1382

五月庆尙道陜州有一私奴自称剑大将军其徒一人称抄军将军一人称散军将军聚徒众群行剽掠将杀其主及守令以作乱按廉使安景恭遣州军捕斩之。 取及第柳亮等。 倭寇永春县。 丁卯太白昼见。 倭寇淮阳府。
#高丽史134卷-列传47-辛禑2-08-06-1382

六月宥二罪以下。 禑如尙乘阅马如惠妃殿如卢英寿家自是尙乘及英寿李仁任家无日不至或一日九至设宴其它所往不可胜纪。 金庾等至辽东不纳乃还。 倭寇庆山大丘花园　林等处又寇通沟县。 遣典法判书赵浚为庆尙道体覆使。 以李仁任领门下府事; 崔莹领三司事; 洪永通为门下侍中; 李子松守门下侍中。 谏官郑厘等上*　曰: "人主一身万化之源宗社之安危生民之休戚系焉古之人君克愼威仪非礼勿动有所行幸必备仪卫动必以时出必端门行必黄道殿下但率一二仆从昼夜驰骋闾巷窃念　车在前属车在后犹恐有衔　之虞　以一二仆从不限晨夜驰*　街曲万有惊蹶之患其可悔乎  　今南国屯兵近境倭贼深入州县又有草贼窃发其反*闲者窥　京都屡见获焉。 由此观之安知不有奸人刺客之变耶  此举国臣民所共寒心也。 伏惟殿下深虑动必以礼出入有节宗社幸甚。" 禑不听。
#高丽史134卷-列传47-辛禑2-08-07-1382

七月以张夏为各道山城巡审使我

太祖以门下赞成事为东北面都指挥使时胡拔都虏掠东北面人民而去以

太祖世管其道军务威信素着遣以慰抚。

帝平定云南发遣梁王家属安置济州。 禑遣密直司使柳藩如  京师贺表曰: "大春秋之一统运启中邦整雷霆之六师威加南极捷音远播喜气旁腾。 窃以虞书载有苗之征汉史记交趾之击盖其执迷而干纪故乃声罪而致讨　尔云南滨于海　妄谓险远之足恃敢肆跳梁而不恭爰出睿谋伟矣万全之举克平　俗赫然一怒而安息马投戈超今迈古兹盖

陛下重华　德光武同符。 告厥成功混车书　宇之内屈此群丑置　虏海岛之中是宜　　之消益慰神人之望。 伏念臣幸逢昭代欣闻凯歌摄政厘东虽阻骏奔之列陈诗美上聊申燕贺之诚。"
#高丽史134卷-列传47-辛禑2-08-08-1382

八月戊子太白昼见彗星见太微东藩长丈余。 议定迁都汉阳*　{谏}官上*　止之不听。 有郑　者入定妃殿潜通侍女杖流延安府杖侍女黜之。 禑出正殿视事。 禑猎于新京,
#高丽史134卷-列传47-辛禑2-08-09-1382

九月白州守洪顺上书曰: "南京鎭三角山火山也木性之国不宜为都。" 禑不听。 赐宫女理装布五千余匹。 命守侍中李子松留守。 癸酉禑至汉阳。
#高丽史134卷-列传47-辛禑2-08-10-1382

十月禑　于郊。 倭寇南原庆尙道助战元帅知兵马事沈于老斩倭三级。 禑被酒驰骋闾里坠马伤面。
#高丽史134卷-列传47-辛禑2-08-11-1382

十一月大司宪卢嵩等上*　曰: "近日殿下出游入直辞内府令李德时不以告百官有司内乘金天守等进不调习之马以致顚蹶请鞫其罪。" 从之。 禑如鹰扬军上护军李存性第曰: "予少好驰马今尙不能自已。" 存性曰: "地方　冻恐马顚　愿为宗社自重。" 禑不悦。 遣同知密直司事郑梦周版图判书赵　如  京师贺正仍进陈情请谥承袭表陈情表曰: "岁贡下之奉上天聪高而听卑力或未周情在必达。 臣禑少而孤苦加以愚蒙处朝鲜山海之*闲壤地　小値日本干戈之际财赋凋残虽怀事大之忠未彻烛微之鉴岁月逝矣日夕*　{　}然。 伏望

陛下记先臣翼翼之心怜孤臣　　之　示敎条之宽大通行李之往来则臣谨当保一方之人民罔愆于度为万世之臣妾永观厥成。" 请谥表曰: "丕视功载虽旧不遗永言孝思惟亲是显兹　　　庸　高明窃以礼莫重于示终德莫加于怀远此帝王之懿范而古今之恒规先臣　于洪武七年薨逝之后累次上表请谥未蒙明降岁律悲于九更天聪敢于再渎伏望

陛下特颁恤典以慰贞魂则臣谨当率先考以移忠与东人而祝寿。" 承袭表曰: "茅土之封帝王所以树屛箕　之业人子所以承家冒贡愚衷敢干聪听。 伏念臣年方十岁丧我先臣对影无依悼岁月之　逝抚躬自幸蒙天地之生成第锡命之尙稽肆倾心之益切伏望

陛下以九经怀柔之道举万国封建之权　臣之微缵父之服则臣谨当嘉与父老祝皇龄之万年以至子孙修侯服于百世。" 以天变屡见放轻系。
#高丽史134卷-列传47-辛禑2-08-12-1382

十二月命曹敏修守松京。 禑　于郊至暮不返群臣失禑所之夜深乃还。
列传卷第四十七。

#高丽史135卷-列传48-00-00-00-0000

列传卷第四十八。 高丽史一百三十五。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史135卷-列传48-辛禑3-00-00-0000

辛禑三。
#高丽史135卷-列传48-辛禑3-09-01-1383

○九年正月癸丑纳哈出遣文哈刺不花请寻旧好。 禑如谨妃殿作傩戱翼日禑以妓乐出游时寒风甚烈禑手自吹笛谓妓辈曰: "手冻吹笛甚苦。" 郑梦周等至辽东都司称有　不纳止纳进献礼物　曰: "天覆地载日月所临为烝民之主封疆虽大小之殊治民之道莫不亦然其尽大地之民亘古至今岂一主而善周育者也  前者三韩酋长为臣所弑弑后迭来奏朕臣贡如常却之再三不止特以岁贡难之必止今不止而固请乃以前数年零碎之贡合而为数而暗为愚侮然三韩之域奠于中国之东沧海之外朕观我中国之书其方之人不怀恩而好构祸纵使暂臣亦何益哉  尔守辽诸将固守我疆毋与较征今以数年之物合而为一称为如　其意未诚符到之日仍前阻归不许入境止许自为声敎!" 胡拔都来掠泥城中流矢走。 门下府上书请还松京。 丁巳禑徒行如谨妃殿禑出游百官侍卫禑忌之驰马还。 辽东都司移文曰: "高丽臣事  大明不宜与纳哈出通好今闻纳哈出遣文哈刺不花请好高丽厚礼以慰之其于臣事  大明之意如何  如欲免罪莫若槛送文哈刺不花以　其诚! 不然虽有后患悔之何及!"
#高丽史135卷-列传48-辛禑3-09-02-1383

二月戊寅禑带弓矢驰马于郊翼日又　于郊。 以僧混修为国师粲英为王师。 禑观打鱼于杨州禑发汉阳时军民甚苦暴露及行火其庐幕以冀不复来也。 赐杨广道按廉柳克恕交州道按廉崔资廐马各一匹克恕资皆奸慧*　{谄}谀善伺候人意当禑之南迁剥民膏血穷极珍羞赂遗权贵以取媚悦故赐之。 己丑禑还松京以宰臣朴原镜第为时坐宫设彩棚杂戱以迎成均学生献歌谣禑曰: "学生何其少耶 " 廉兴邦对曰: "往者养贤库充羡能养诸生故人争入学今　乏不能养故少。" 禑曰: "其给　储仓米养之。 禑宴群臣于花园夜分乃罢。 以柳曼殊为庆尙道元帅兼合浦都巡问使罗世为海道元帅。
#高丽史135卷-列传48-辛禑3-09-03-1383

