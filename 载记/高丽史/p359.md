<!-- { "loadSidebar": true } -->
#高丽史66卷-志20-礼8-嘉礼-王太子纳妃仪-003

妃入内。 是日所司设妃氏次于丽正宫阁内。 王降指挥遣近臣逆之于妃氏之第所司具　扇羽仪仗卫如式。 妃氏升稳舆上　以出行至丽正宫中门内下　降舆。 仪卫止于门外。 司闺引妃氏入次扇烛量人从入。 少顷王太子出殿庭司闺引妃氏出次王太子在东西向妃氏在西东向　伏兴各自阶升殿相对又俱　伏兴司闺前引妃氏自西入寝筵。
#高丽史66卷-志20-礼8-嘉礼-王太子纳妃仪-004

同牢。 初昏掌事者设巾洗各二一于东阶南一于室之北水在洗东置尊于室中实四爵两　于　执扇烛者陈列于前后王太子　于南洗妃从者沃之妃　于北洗太子从者沃之。 掌事者设酒馔匕着从设若不设馔则无匕着之设临时从宜为之。 又设对位王太子与妃皆卽座童侍二人各以酒注于盏授王太子及妃。 王太子及妃受盏飮讫童侍受虚盏遂进馔再飮三飮如初仪。 王太子及妃俱兴再拜。 掌事者　言礼毕帅其属彻酒馔以退。
#高丽史66卷-志20-礼8-嘉礼-王太子纳妃仪-005

降使。 纳妃第三日王御殿卽座近臣内仗起居如常仪。 枢密院阁门班起居亦如之讫阁门引使副入殿庭舍人喝: "使副再拜!" 讫近臣诣王座前　伏　取诏书兴降诣使副东北西向称有制舍人喝: "使副再拜!" 近臣宣制曰: "王太子纳妃三日命公等展礼。" 宣讫以诏书授使使　受以授副使副使　受以传持函者舍人喝: "使副俱再拜!" 讫引出备仪卫乐部出泰定门以行自丽景门以入。 先是东宫卫率勒所部屯门列仗所司设王太子受宫官拜位于丽正殿上如仪又设王太子拜诏褥位于丽正门外香案在褥位前设使副次于丽正门外路西南向又设王太子受诏褥位于宫庭北向又设使副传诏位于宫庭北少西南向持诏函者在使副之西南东向又设宫臣位版于宫庭如式。 使副旣受命至　门外下马。 左庶子引王太子出就殿上位三师以下起居如常仪。 诏函贮以小楼子至丽正门内舍人引三师以下出丽正门外列班。 诏函至丽正门外路东左庶子引王太子出就褥位左庶子赞: "拜!" 王太子再拜舍人喝: "三师以下再拜!" 左庶子引王太子就门外之左谒者引使副就门外之右相揖入门持诏函者先入三师以下宫官随入。 就殿庭位讫左庶子引王太子就受诏位赞: "再拜!" 王太子再拜奏圣躬万福再拜舞蹈又再拜讫舍人喝: "三师以下宫官再拜舞蹈又再拜!" 太师称有诏左庶子赞: "拜!" 王太子再拜躬身。 大使口宣讫奉诏书进步　王太子少前搢笏　受以授右庶子右庶子接诏以传持函者持函者受诏立于王太子之右西向王太子执笏　伏兴左庶子赞: "拜!" 王太子再拜舞蹈又再拜讫舍人喝: "宫官皆再拜舞蹈又再拜!" 讫王太子搢笏　膝押物引宣头物担过庭东入西出讫左庶子赞: "拜!" 王太子再拜讫左庶子引诣东阶下西向立。 典直引使副至西阶下东向相揖分位谒者引使副入中门外次。 会宾如常仪讫宫官以表置殿庭案上谒者引使副出次典直引就殿庭位左庶子引王太子就拜表位左庶子赞: "拜!" 王太子再拜右庶子取表　进王太子受表进步　于褥位前大使进步　受表退就位。 王太子执笏兴退复位左庶子赞: "拜!" 王太子再拜舞蹈又再拜讫舍人喝: "宫官皆再拜舞蹈又再拜!" 大使以表授副使副使授持函者典直引使副持函者先导以出。 王太子在东使副在西相揖以出至门外揖送左庶子引王太子以入。
#高丽史66卷-志20-礼8-嘉礼-王太子纳妃仪-006

妃朝拜。 其日夙兴　洗盛服至御殿及王后殿朝拜如常仪。 王及王后醴妃亦如常仪。
#高丽史66卷-志20-礼8-嘉礼-王太子纳妃仪-007

册妃。 如册公主仪制词云: "册某氏为王太子妃命公等持节展礼。"
#高丽史66卷-志20-礼8-嘉礼-王太子纳妃仪-008

恭让王三年四月丙寅定世子妃朝谒仪。 妃夙兴斋沐备仪诣阙王便服王妃盛服坐殿女史引妃侍女奉枣* {　}修　以从。 妃入再拜司宾女史引升殿进　降又再拜。 宦者酌酒以进妃　酒再拜。 女史引妃出。 如有筵宴及赐赉世子及妃坐以家人礼酌献极　。 妃朝谒后王会群臣礼如元会仪。 群臣上寿曰: "王世子嘉聘礼成克崇景福臣等不胜庆　谨上千秋万岁寿。"
志卷第二十


#高丽史67卷-志21-00-00-00-000志卷第二十一。 高丽史六十七。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史67卷-志21-礼9-00-00-000

礼九。
#高丽史67卷-志21-礼9-嘉礼-00-000

嘉礼。
#高丽史67卷-志21-礼9-嘉礼-册王子王姬仪-000

册王子王姬仪。
#高丽史67卷-志21-礼9-嘉礼-册王子王姬仪-001

○大观殿陈设。 册日质明尙舍局铺王座于大观殿上如常仪。 设书案于王座前又设印案于王座之左。 设门下侍中门下侍郞中书侍郞位于王座东南西向北上设枢密位于王座西南东向北上内侍持诏册印者位于王座东北又设宰臣枢密册使副拜位于殿庭中心读册以下行事官位于使副之后每等异位俱北向东上又设册使副受制位于拜位之北北向又设传制位于受制位东北西向。 典仪设侍臣文武官位于殿庭如常仪。 　律郞位于殿庭西北东向典仪位于文官北赞者二人在南差退俱西向。
#高丽史67卷-志21-礼9-嘉礼-册王子王姬仪-002

发册。 陈设讫近臣奉诏书先置王座前书案上有司奉册函印宝设于王座之左案上册函在北印宝在南持节者立于印案之南西向北上。 讫*大乐令帅乐工入陈于殿庭近南北向立定典仪赞者先入就位阁门引宰臣枢密以下侍臣文武常　官入就殿庭位。 典仪曰: "再拜!" 赞者喝: "宰臣以下群官再拜!" 阁门分引宰臣枢密自东西侧阶升殿讫。 通事舍人引册使副以下至拜位立定。 典仪曰: "再拜!" 赞者喝: "册使副以下应行事官再拜!" 讫侍中诣王座前　伏　近臣诣诏案东奉诏函以授侍中侍中受诏函授内侍持函者侍中引诏降自东阶持诏函者对举从后诣传制位西向立。 初侍中将降阶通事舍人引册使副就受制位北向立。 侍中称有制册使以下群官躬身。 典仪曰: "再拜!" 赞者喝: "册使副以下应行事官皆再拜!" 讫侍中宣制曰: "册第几王子某为某公侯。" 王姬则云: "册第几王姬为某公主命卿等持节展礼。" 宣讫取诏书以授册使册使　受以授副使副使以授持函者持函者　受退立于副使之后册使副　伏兴。 典仪曰: "再拜!" 赞者喝: "册使副再拜!" 侍中升复位。 门下侍郞帅掌节者脱节衣降诣传制位西向立以节授册使册使　受以授副使副使　受以授持节者持节者　受退立于诏函之南分左右门下侍郞升复位。 中书侍郞引册印内侍持册案者举案从册函后降诣传制位举册函以授使副使副　受以授持册者持册者　受退立于诏函之北内侍持册案者以案授行事持案者行事持案者对举退立于册函之北。 中书侍郞又取印以授册使册使　受以授副使副使　受以授持印者持印者　受退立于册案之北中书侍郞升复位。 通事舍人引册使副还拜位。 典仪曰: "群官再拜!" 赞者喝: "册使副以下群官再拜!" 讫通事舍人引册使副出持节者前导持诏册印者以次由正门出。 至门外持节者加节衣。 册使副并自正门出读册官以下由西偏门出。 讫阁门引宰臣枢密侍臣文武群官以次出太乐令帅乐工西出。
#高丽史67卷-志21-礼9-嘉礼-册王子王姬仪-003

宫庭受册。 册日所司设诏册楼子褥位于宫门外之西东向设望诏拜位于宫门外之东西向设香案于宫庭阶*闲近北设受册褥位于宫庭近南北向设册使副褥位于受册位之东北使在南副使在北俱西向持节者立于册使之左去节衣者立于其后俱西向设读册褥位于副使之右少前西向设读册官位于副使之右差退西向持诏函者位于读册官之右少前持册者次之持印者又次之俱西向设赞引谒者位于使副之后每等异位俱西向南上设宫官持函位于受册者之左少南抬册案者次之持印者又次之俱北向。 诏册至宫门外受册者出诣望诏拜位再拜讫便诣宫门外之左西向立定。 赞引先引持节者前导持诏函册案印宝者以次入就宫庭位。 谒者引册使副诣宫门外之右东向立与受册者相揖讫宫庭执礼官承引入就宫庭褥位。 舍人喝: "受册者再拜奏圣躬万福再拜舞蹈又再拜。" 讫册使称有制受册者再拜躬身。 册使口宣讫副使取诏函以授册使册使受传于受册者受册者　受传于持函者持函者奉诏书立于受册者之左受册者再拜舞蹈又再拜执笏　。 持册函者以函案置于读册褥位。 持节者脱节衣。 读册官就位西向　读讫退复位。 受册者　伏兴持节者加节衣。 册使副对举册函以授受册者持册函案者援卫受册者　受以授抬册者抬册者举函案立于诏函之次。 副使取印宝以授册使册使受以授受册者受册者受以授持印者持印者奉印宝立于册函之次。 受册者　伏兴。 舍人喝: "受册者再拜舞蹈又再拜!" 搢笏　膝押物官引宣物过庭东入西出讫受册者　伏兴。 舍人喝: "受册者再拜!" 讫赞引先引持节者前导册使副以下以次出受册者出宫门外揖送。
#高丽史67卷-志21-礼9-嘉礼-册王子王姬仪-004

