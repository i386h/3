<!-- { "loadSidebar": true } -->
#高丽史5卷-世家5-显宗2-20-32-1029

丙寅赐开京罗城及重光寺造成都监员吏职一级。
#高丽史5卷-世家5-显宗2-20-33-1029

以平章事徐讷判西京留守事; 尙书左仆射李端为西京留守使; 黄周亮为国子祭酒翰林学士; 崔　为右谏议大夫; 李作忠为给事中。
#高丽史5卷-世家5-显宗2-20-34-1029

丁卯以李可道检校*大尉行吏部尙书兼太子少师　知政事。
#高丽史5卷-世家5-显宗2-20-35-1029

戊辰刑部尙书　知政事郭元卒。
#高丽史5卷-世家5-显宗2-20-36-1029

庚午赠光宗宫人金氏贤妃。
#高丽史5卷-世家5-显宗2-20-37-1029

甲申东女眞求头等三十余人来朝。
#高丽史5卷-世家5-显宗2-20-38-1029

十二月庚寅雷震。
#高丽史5卷-世家5-显宗2-20-39-1029

兴辽国*大师大延定引东北女眞与契丹相攻遣使乞援王不许自此路梗与契丹不通。
#高丽史5卷-世家5-显宗2-20-40-1029

壬辰命西北面判兵马事柳韶赴鎭以备兴辽。
#高丽史5卷-世家5-显宗2-21-01-1030

○(庚午)二十一年春正月丁巳东女眞乌乙那等五十人来献马。
#高丽史5卷-世家5-显宗2-21-02-1030

丙寅兴辽国又遣水部员外郞高基德上表乞师。
#高丽史5卷-世家5-显宗2-21-03-1030

二月丙戌以蔡忠顺判西京留守事; 李作仁　知政事; 柳韶为中枢使。
#高丽史5卷-世家5-显宗2-21-04-1030

甲午交州翼岭洞山县地震。
#高丽史5卷-世家5-显宗2-21-05-1030

乙未东女眞毛逸罗来献土马。
#高丽史5卷-世家5-显宗2-21-06-1030

辛丑积庆宫主卒谥孝惠葬平陵。
#高丽史5卷-世家5-显宗2-21-07-1030

三月癸酉以郭伸为右承宣; 崔延寿为考功郞中兼御史杂端; 柳云为侍御史。
#高丽史5卷-世家5-显宗2-21-08-1030

夏四月乙酉敎曰: "上年十二月宋历以为大尽而我国太史所进历以为小尽又今正月十五日奏大阴食而卒不食此必术家未精也御史台推鞫以闻。"
#高丽史5卷-世家5-显宗2-21-09-1030

戊子东女眞曼鬪等六十余人来献戈船四　　矢十一万七千六百。
#高丽史5卷-世家5-显宗2-21-10-1030

甲午御文德殿覆试赐崔惟善等及第。
#高丽史5卷-世家5-显宗2-21-11-1030

己亥铁利国主那沙遣女眞计　汉等来献貂鼠皮请历日许之。
#高丽史5卷-世家5-显宗2-21-12-1030

五月甲寅以金猛为太子少傅; 刘征弼为太子宾客; 黄周亮为太子右庶子; 崔　为太子右谕德。
#高丽史5卷-世家5-显宗2-21-13-1030

乙卯东女眞奉国大将军苏勿盖等来献马九匹戈船三　　矢五万八千六百及器仗。
#高丽史5卷-世家5-显宗2-21-14-1030

乙丑契丹水军指麾使虎骑尉大道李卿等六人来投自是契丹渤海人来附甚众。
#高丽史5卷-世家5-显宗2-21-15-1030

辛未加姜邯赞门下侍中。
#高丽史5卷-世家5-显宗2-21-16-1030

六月辛卯特赦殊死二罪流远地余皆原之筑罗城营重光寺员吏僧俗工匠　加阶职赴役者　今年调布诸州郡县逋欠限戊辰年　免城麟州威远定戎鎭及西巡扈从有功劳者加次第职白身赐物有差。
#高丽史5卷-世家5-显宗2-21-17-1030

秋七月甲子积庆公主卒。
#高丽史5卷-世家5-显宗2-21-18-1030

乙丑兴辽国行营都部署刘忠正遣宁州刺史大庆翰赍表来乞援。
#高丽史5卷-世家5-显宗2-21-19-1030

己巳宋泉州人卢遵等来献方物。
#高丽史5卷-世家5-显宗2-21-20-1030

戊寅内史侍郞晋含祚卒含祚治术数每遇国家有事辄质以图谶遂至大用时议轻之。
#高丽史5卷-世家5-显宗2-21-21-1030

八月戊申以王可道为内史侍郞判三司事; 李周佐为御史中丞。
#高丽史5卷-世家5-显宗2-21-22-1030

九月辛亥朔耽罗献方物。
#高丽史5卷-世家5-显宗2-21-23-1030

丙辰兴辽国　州刺史李匡禄来告急寻闻国亡遂留不归。
#高丽史5卷-世家5-显宗2-21-24-1030

甲戌遣金　如契丹贺收复东京。
#高丽史5卷-世家5-显宗2-21-25-1030

乙亥契丹遣千牛将军罗汉奴来诏曰: "近不差人往还应为路梗今渤海偷主俱遭围闭　已归降宜遣陪臣速来赴国必无虞虑。"
#高丽史5卷-世家5-显宗2-21-26-1030

冬十月辛巳朔以韩祚知西京留守事。
#高丽史5卷-世家5-显宗2-21-27-1030

是月契丹奚哥渤海民五百余人来投处之江南州郡。
#高丽史5卷-世家5-显宗2-21-28-1030

十一月乙丑西女眞曼鬪等二十七户来附处之东界。
#高丽史5卷-世家5-显宗2-21-29-1030

*癸酋{癸酉}御史杂端崔延寿劾奏　知政事李作仁诈称太祖功臣后荫其子免官。
#高丽史5卷-世家5-显宗2-21-30-1030

十二月辛卯以徐讷为门下侍郞同平章事判尙书吏部事。
#高丽史5卷-世家5-显宗2-21-31-1030

丁酉中枢使金猛卒。
#高丽史5卷-世家5-显宗2-21-32-1030

癸卯以崔齐颜为中枢使; 黄周亮为中枢副使。
#高丽史5卷-世家5-显宗2-21-33-1030

是月东女眞宁塞将军睦史阿骨柔远将军阏那归德将军阿个朱来献马及铁甲　矢。
#高丽史5卷-世家5-显宗2-21-34-1030

京城疫人多死。
#高丽史5卷-世家5-显宗2-22-01-1031

○(辛未)二十二年春正月辛酉东女眞尼牛弗来献马及器仗。
#高丽史5卷-世家5-显宗2-22-02-1031

乙亥亲耕籍田赦流罪以下圆丘方泽升坛执礼员吏及孝子顺孙义夫节妇耆老笃疾者赐物有差。
#高丽史5卷-世家5-显宗2-22-03-1031

丙子以左仆射梁　为东京留守使。
#高丽史5卷-世家5-显宗2-22-04-1031

二月己卯宴文武常　以上于文德殿。
#高丽史5卷-世家5-显宗2-22-05-1031

己丑册王子基守太尉兼尙书令开城国公。
#高丽史5卷-世家5-显宗2-22-06-1031

是月东西女眞八十余人来献土物。
#高丽史5卷-世家5-显宗2-22-07-1031

三月甲寅以宫人韩氏为尙宫; 金氏为尙寝; 韩氏为尙食; 徐氏为尙针。
#高丽史5卷-世家5-显宗2-22-08-1031

是月女眞沙逸罗等四十余人来献土马。
#高丽史5卷-世家5-显宗2-22-09-1031

契丹渤海民四十余人来投。
#高丽史5卷-世家5-显宗2-22-10-1031

夏四月丁亥霜。
#高丽史5卷-世家5-显宗2-22-11-1031

戊子祷两于群望。
#高丽史5卷-世家5-显宗2-22-12-1031

乙巳王不豫。
#高丽史5卷-世家5-显宗2-22-13-1031

以左仆射李端　知政事。
#高丽史5卷-世家5-显宗2-22-14-1031

五月壬子以柳韶为吏部尙书　知政事; 皇甫兪义为中枢使。
#高丽史5卷-世家5-显宗2-22-15-1031

丁巳以崔士威为内史令仍令致仕; 李　为司空左仆射判东京留守事。
#高丽史5卷-世家5-显宗2-22-16-1031

戊午赦公罪徒以下。
#高丽史5卷-世家5-显宗2-22-17-1031

丁卯以王琳检校右仆射罗州牧使。
#高丽史5卷-世家5-显宗2-22-18-1031

辛未王疾笃召太子钦属以后事俄而薨于重光殿寿四十在位二十二年王幼聪悟仁惠及长敏学工书好词翰凡耳目所经不复遗忘谥曰元文庙号显宗葬于松岳西麓陵曰宣陵文宗十年加谥大孝仁宗十八年加德威高宗四十年加达思。
#高丽史5卷-世家5-显宗2-22-19-1031

○史臣崔　赞曰: "传称: '天将兴之谁能废之。' 千秋太后自纵*　{淫}荒潜图倾夺。 穆宗知百姓之属望排千秋之恶党远驰使命以授神器　固本支所谓: '天之将兴谁能废之者,' 　不信欤。 然以姨母贻　戎臣构逆强　伺　京阙俱烬乘舆播迁艰否极矣反正之后和戎结好偃革修文薄赋轻　登崇俊良修政公平　民安辑内外底宁农桑屡稔*北{比}之周之成康汉之文景亦无愧矣。"
#高丽史5卷-世家5-显宗二-22-20-1031

○李齐贤曰: "崔　之言世所谓命也句践尝胆雪耻会稽小白忘　遗患于齐。 人君恃有天命纵欲败度虽得之必失之是故君子理思乱安思危愼终如始以对天休如显宗所谓吾无*闲然者乎。"
#高丽史5卷-世家5-德宗-00-00-0000

德宗。
#高丽史5卷-世家5-德宗-00-01-0000

德宗敬康大王讳钦字符良显宗长子母曰元成太后金氏显宗七年丙辰五月乙巳生十一年封延庆君十三年立为太子明年契丹册封高丽国公二十二年五月辛未显宗薨卽位于重光殿居翼室朝夕哀临甲戌率群臣成服。
#高丽史5卷-世家5-德宗-00-02-0000

六月丁丑朔以徐讷检校太师。
#高丽史5卷-世家5-德宗-00-03-0000

己卯以姜邯赞检校太师侍中。
#高丽史5卷-世家5-德宗-00-04-0000

乙酉西女眞宁塞大将军阿志大等二十七人来献良马。
#高丽史5卷-世家5-德宗-00-05-0000

乙未东女眞将军大宛沙伊罗等五十八人来献良马。
#高丽史5卷-世家5-德宗-00-06-0000

铁利国主武那沙遣若吾者等来献貂鼠皮。
#高丽史5卷-世家5-德宗-00-07-0000

宋台州商客陈惟志等六十四人来。
#高丽史5卷-世家5-德宗-00-08-0000

丙申葬显宗于宣陵。
