<!-- { "loadSidebar": true } -->
#高丽史25卷-世家25-元宗1-01-76-1260

冬十月甲寅宋商陈文广等不堪大府寺内侍院侵夺道诉金仁俊曰: "不予直而取绫罗丝绢六千余匹我等将垂　而归。" 仁俊等不能禁。
#高丽史25卷-世家25-元宗1-01-77-1260

戊午以金宝鼎知门下省事吏部尙书; 崔　守司空左仆射。
#高丽史25卷-世家25-元宗1-01-78-1260

辛酉御康安殿下诏册封长公主为庆安宫主宴诏册使及执事官。
#高丽史25卷-世家25-元宗1-01-79-1260

十一月丁丑设八关会幸法王寺。 当国恤奏还宫乐识者讥之。
#高丽史25卷-世家25-元宗1-01-80-1260

辛卯以司徒絪女为太子妃。
#高丽史25卷-世家25-元宗1-01-81-1260

十二月庚子庆安宫主下嫁于齐安伯　。 是年封册四嘉礼二所费金银千余斤米谷三千余石布帛不可胜计。
#高丽史25卷-世家25-元宗1-01-82-1260

庚申以金起孙为门下平章事判吏部事; 李世材为中书平章事; 金之岱为政堂文学吏部尙书; 金仁俊同知枢密院事御史大夫; 李应韶郑芝　为枢密院副使。
#高丽史25卷-世家25-元宗1-01-83-1260

王聚宫女于水房*　{淫}纵无节御史大夫金仁俊移置水房于外。
#高丽史25卷-世家25-元宗1-02-01-1261

○(辛酉)二年春正月癸亥朔放朝贺。
#高丽史25卷-世家25-元宗1-02-02-1261

以太子生日为寿元节。
#高丽史25卷-世家25-元宗1-02-03-1261

辛未地震。
#高丽史25卷-世家25-元宗1-02-04-1261

丁丑内侍郞将崔允通以母老病辞职归田。 允通武人时称其孝。
#高丽史25卷-世家25-元宗1-02-05-1261

辛巳新安公佺卒。
#高丽史25卷-世家25-元宗1-02-06-1261

二月丙午燃灯王如奉恩寺。
#高丽史25卷-世家25-元宗1-02-07-1261

三月甲子幸贤圣寺。
#高丽史25卷-世家25-元宗1-02-08-1261

庚午谕诸道按察使曰: "朕欲推仁心施及禽兽。 方春田猎恐其不　不卵违我好生之心。 卿等体此勿献肉膳。"
#高丽史25卷-世家25-元宗1-02-09-1261

壬申幸干圣福灵二寺。
#高丽史25卷-世家25-元宗1-02-10-1261

己卯亲醮三界。
#高丽史25卷-世家25-元宗1-02-11-1261

夏四月辛丑以旱祷于　丘乃雨。
#高丽史25卷-世家25-元宗1-02-12-1261

己酉遣太子谌如蒙古贺平阿里　哥表曰: "圣捷方传四海谁非庆幸皇恩旣积三韩最是欢　爰贡贺章敢干聪鉴。 臣闻舜功尤盛于七旬之格宣烈愈　于六月之征必因不*　{轨}之顽益着难名之德。 恭惟皇帝陛下赫斯怒爰整旅扬孟津黄钺白　。 爱克威允罔功　曲沃素衣朱　收复迩遐之域揽持亿兆之心布以*大平*　于咸仰。 伏念臣　当亲觐深荷眷怜勤勤慰谕以遣还　修侯度。 比比诏恩之颁示益感圣慈。 君臣*闲如此遭逢天地内未之伦拟。 细思报　惟祝寿康。 顷者永安公之回也伏闻皇帝陛下亲举六师远征万里。 且父母苟或有难噫儿孙乌得不忧。 　下国之安危系上朝之动作。 是用遍　有灵之佛宇尝祈加护于兵威。 遣陪臣田文胤赍状*　往奏。 其行李内译语李赟忽至言: '使臣其奴奉传圣旨皇帝以北方平　事令行李内一人归谕国王以故先来。' 斯乃天佑有加圣谟无敌朝说成师以出暮聆唱凯而还。 　驰天下之好音先晓海隅之荒服此盖知臣愿捷之方切谓臣助喜之必深。 旣承宠诲之丁宁尤剧感情而　跃。 　于遗　乐以更生。 欲明享上之诚*　{须}极臣心所重兹竭由中之信乃令世子而朝。 顾惟童孩之孱资岂合趋　于聘列但吾纸上之不能载者付尔舌端而将往鸣焉伏冀圣明悉垂矜听　安心于残俗专　职于永年。"
#高丽史25卷-世家25-元宗1-02-13-1261

五月丁丑田文胤还自蒙古。 初文胤谒帝帝特厚慰问曰: "有所言乎 " 对曰: "陛下怜我国王恩至渥也。 然谗*闲者多愿陛下勿信。" 及其还帝命束里大伴行。 文胤奏曰: "束里大以前年　还屯兵事意小邦所谗愤　而还。 反诉小邦　张为幻。 今若伴臣以去未知他日造何言以　陛下敢请勿遣。" 帝从之。
#高丽史25卷-世家25-元宗1-02-14-1261

丙戌赐郑谦等及第。
#高丽史25卷-世家25-元宗1-02-15-1261

六月壬辰王如奉恩寺。
#高丽史25卷-世家25-元宗1-02-16-1261

乙巳王受菩萨戒。
#高丽史25卷-世家25-元宗1-02-17-1261

壬子地大震。
#高丽史25卷-世家25-元宗1-02-18-1261

设五敎法席于内殿祷太子速还。
#高丽史25卷-世家25-元宗1-02-19-1261

秋七月辛酉朔奉安高宗眞于景灵殿移肃宗眞于安和寺。
#高丽史25卷-世家25-元宗1-02-20-1261

八月辛丑幸福灵干圣二寺。
#高丽史25卷-世家25-元宗1-02-21-1261

壬子幸王轮寺。
#高丽史25卷-世家25-元宗1-02-22-1261

九月壬戌幸升天府。
#高丽史25卷-世家25-元宗1-02-23-1261

癸亥太子还自蒙古帝遣侍卫将军勃立札礼部郞中高逸民等护其行。
#高丽史25卷-世家25-元宗1-02-24-1261

甲申谒昌显二陵。
#高丽史25卷-世家25-元宗1-02-25-1261

丁亥谒洪陵。
#高丽史25卷-世家25-元宗1-02-26-1261

冬十月蒙使焦天翼等来。
#高丽史25卷-世家25-元宗1-03-01-1262

○(壬戌)三年夏四月。 遣判秘书省事朴伦等如蒙古进方物。
#高丽史25卷-世家25-元宗1-03-02-1262

秋七月壬寅朴伦还自蒙古。 帝赐王锦九匹诏曰: "来表称女眞侵汝边境虏掠人民事。 已闻知前日北鄙叛逆想卿已悉。 旣而诸王有言: '先以听信一二奸人之语遂成过恶引咎请和'为辞因之按甲不意去岁辄来犯我边民致有摇动。 连兵交乱之际小人乘而作过者有之交兵之事为不祥者此之谓也。 寻当究问而遣出之。" 又诏云: "据来使奏告: '每岁朝见来时地里　远骑坐马匹多有失盗去处乞禁约事。' 准奏仰各处达鲁花赤管军管民官员人等今后如遇高丽差使臣来时经过去处官为差人防护传送无令一行鞍马诸物　失。" 又诏云: "据来使奏告: '本国所产鹰　每岁进奉乞依数给付铺马及无令人遮当事' 准奏仰各处达鲁花赤管民官如高丽国进奉鹰　来时官司验鹰　数目应副与铺头口者仍仰不以是何人等无得遮当。"
#高丽史25卷-世家25-元宗1-03-03-1262

丙午幸贤圣寺。
#高丽史25卷-世家25-元宗1-03-04-1262

庚戌宥死囚九人流于岛。
#高丽史25卷-世家25-元宗1-03-05-1262

九月庚午蒙古遣按脱　彻儿礼部侍郞刘宪接伴使康和尙等来索　子及好铜我国以好铜疑是赤铜问于宪*　曰: "好铜者鍮　也。" 于是令宰枢至六品收鍮　有差。
#高丽史25卷-世家25-元宗1-03-06-1262

庚辰太白犯月昼见。
#高丽史25卷-世家25-元宗1-03-07-1262

王饯蒙使于郊外。
#高丽史25卷-世家25-元宗1-03-08-1262

遣礼部郞中高汭献　子二十好铜六百一十二斤黄白纸各一百张且奏曰: "圣旨以鹰　子奉献之晩为谕又　以好铜二万斤进献其　子者早　时而探捕将贡而养驯。 好铜者初观诏旨疑是赤铜及问来使则谓之鍮　。 此物小国鸭绿江内本非所产惟上朝汉儿土中买传而来。 言何妄饰世所共知然恐违圣　　时所有收集以进。"
#高丽史25卷-世家25-元宗1-03-09-1262

闰月己丑幸普济寺设五百罗汉斋。
#高丽史25卷-世家25-元宗1-03-10-1262

壬辰幸王轮寺。
#高丽史25卷-世家25-元宗1-03-11-1262

辛丑幸妙通寺。
#高丽史25卷-世家25-元宗1-03-12-1262

冬十月己未重营弥勒寺及功臣堂。 初自太祖以来功臣皆图形壁上每岁十月为张佛寺以资冥福顷因迁都*　{久}废至是王命重营设斋以壬辰年迁都功臣崔怡戊午年卫社功臣枢密院使金仁俊上将军朴希实李仁桓金承俊朴松庇枢密院使柳璥将军金大材金用材金硕材车松佑上将军林衍将军李公柱大将军金洪就等　图形壁上。
#高丽史25卷-世家25-元宗1-03-13-1262

壬申王命撤权臣崔沆故宅以其地分给士庶无家者取材瓦营室于东山洞。
#高丽史25卷-世家25-元宗1-03-14-1262

十一月癸卯追封敬穆贤妃金氏为静顺王后。
#高丽史25卷-世家25-元宗1-03-15-1262

十二月乙卯郞中高汭还自蒙古。 帝颁历又诏曰: "大小分殊当谨畏天之戒往来礼在要知怀远之心。 卿自东隅臣属上国适我家之有难越其境以来归特侈新封。 　还旧服凡有所奏无不允从。 如不易衣冠班收军戍去水而就于陆在虏者听其归若此甚多难于具悉。 岂期弗谅动则肆欺。 向许贡于珍禽已乖素约顷小征于铜货又饰他辞陆子襄一羁旅也愍骨肉之　离降纶　而理索辄为拒命是诚何心  兹小事尙尔见违于大节岂其可保。 凡远迩诸新附之国我祖宗有已定之规则必纳质而籍民编置邮而出师旅转输粮饷补助军储。 今者除已尝纳质外余悉未行卿自有区处必当熟议庸候成言其岁贡之物依例入进毋怠初心以敦永好。"
#高丽史25卷-世家25-元宗1-03-16-1262

