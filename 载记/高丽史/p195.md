<!-- { "loadSidebar": true } -->
戊戌复改官制。 以洪子藩为三重大匡佥议中赞判铨曹事; 印侯为重大匡佥议侍郞赞成事判兵曹监察司事; 金珲为佥议侍郞赞成事判民曹事; 韩希愈守司空中京留守开城府尹商议都佥议会议都监事; 车信为佥议赞成事判仪曹事; 金之淑为佥议　理判工曹事; 安珦为佥议　理修文殿大学士监修国史; 李之　为资政院使知都佥议事; 崔有　判三司事; 李混为密直司使铨曹判书集贤殿大学士修国史; 郑　知密直司事兵曹判书宝文阁大学士; 柳庇知密直司事左常侍; 闵渍同知密直司事监察大夫词林学士承旨; 元珝同知资政院事民曹判书; 元卿同知密直司事工*书{曹}判书; 金　同知资政院事仪曹判书同修国史; 许评同知密直司事判奉常寺事; 吴仁永为密直副使判卫尉寺事; 闵宗儒为密直副使刑曹判书; 尹珤为密直副使成均大司成修文殿学士; 刘福和为密直副使判礼宾寺事; 薛景成为资政院副使判*大仆寺事; 金富允为资政院副使判司津寺事皆兼上护军; 崔　为资政院副使右常侍词林学士承旨; 张硕为资政院副使中京留守判外府寺事集贤殿学士; 柳栯为资政院副使判内府寺事; 朴全之为三司左使词林学士承旨; 吴汉卿为三司右使词林学士; 洪诜为密直司知申事兵曹判书知铨曹事; 洪子翰知监察司事; 全升为左副承旨判秘书寺事宝文阁直学士; 李承休判秘书寺事崇文馆学士; 金恂为右承旨成均祭酒宝文阁学士知民曹事; 李　为左承旨秘书尹知兵曹事词林学士; 权永为密直司右副承旨礼宾尹知工曹事词林侍读学士。
#高丽史33卷-世家33-忠宣王1-00-99-0000

己亥王与公主幸神孝寺设盂兰盆斋。
#高丽史33卷-世家33-忠宣王1-00-100-0000

癸卯洪君祥还。
#高丽史33卷-世家33-忠宣王1-00-101-0000

乙巳幸三大藏所命写五大部经。
#高丽史33卷-世家33-忠宣王1-00-102-0000

丙午王与公主幸安国寺观水戱。
#高丽史33卷-世家33-忠宣王1-00-103-0000

庚戌王与公主朝德慈宫。
#高丽史33卷-世家33-忠宣王1-00-104-0000

癸丑王朝德慈宫。
#高丽史33卷-世家33-忠宣王1-00-105-0000

八月乙卯朔遣知密直司事郑　行省亦遣石抹也先帖木儿如元贺圣节。
#高丽史33卷-世家33-忠宣王1-00-106-0000

庚申太上王移御将军崔仲卿家。
#高丽史33卷-世家33-忠宣王1-00-107-0000

甲子元遣　鲁兀等来趣王及公主入朝。
#高丽史33卷-世家33-忠宣王1-00-108-0000

以柳庇判密直司事; 朴全之为密直副使中京留守; 金恂为三司左使; 许评同知资政院事; 刘福和为密直副使; 李承休为密直副使监察大夫词林学士承旨仍令致仕。
#高丽史33卷-世家33-忠宣王1-00-109-0000

戊辰追尊安平公主为仁明太后。
#高丽史33卷-世家33-忠宣王1-00-110-0000

辛未王与公主如元宥二罪已下。
#高丽史33卷-世家33-忠宣王1-00-111-0000

壬申太上王饯于金郊酒　使臣　鲁兀以帝命取国王印授逸寿王。 于是太上王复位。 王如元宿卫凡十年。 武宗仁宗龙潜与王同卧起昼夜不相离忠烈王三十三年皇侄爱育黎拔力八达太子及右丞相　刺罕院使别不花与王定策迎立怀宁王海山。 左丞相阿忽台平章八都马辛等谋奉安西王阿难达为乱太子知其谋先一日执阿忽台等使大王都刺院使别不花及王按诛之。 五月皇侄怀宁王卽皇帝位是谓武宗。
#高丽史33卷-世家33-忠宣王1-00-112-0000

三十四年五月戊寅元以定策功封沈阳王制曰: "咨尔推忠揆义　谋佐运功臣开府仪同三司征东行中书省左丞相驸马王璋世祖外孙先朝贵壻方朕缵承之始寔　翊赞之功。 以赏善罚恶之至公保孝父忠君之大节可特授开府仪同三司太子太傅上柱国驸马都尉进封沈阳王。" 又令入中书省　议政事赐金虎符玉带七宝带碧钿金带及黄金五百两银五千两。 皇后皇太子亦宠待所赐珍宝锦绮未可胜计。
#高丽史33卷-世家33-忠宣王1-00-113-0000

七月己巳忠烈王薨。
#高丽史33卷-世家33-忠宣王1-00-114-0000

辛未遣佥议评理金利用如元告丧。
#高丽史33卷-世家33-忠宣王1-00-115-0000

八月乙未市街长廊成。
#高丽史33卷-世家33-忠宣王1-00-116-0000

王命罢近侍茶房。
#高丽史33卷-世家33-忠宣王1-00-117-0000

壬子王自元来奔丧在途星行十余日乃至。 先诣殡殿入哭设奠百官以玄冠素服侍立次诣仁明太后殿设祭。
#高丽史33卷-世家33-忠宣王1-00-118-0000

癸丑王幸寿宁宫率百官隶卽位仪。
#高丽史33卷-世家33-忠宣王1-00-119-0000

赐政丞崔有　玉带朴景亮权汉功金之兼崔诚之李彦忠等　带。
#高丽史33卷-世家33-忠宣王1-00-120-0000

甲寅王服紫袍设灌顶道场于康安殿诣景灵殿告嗣位遂乘舆至寿宁宫卽位受群臣朝贺班序尙右文西武东。 礼未毕天大雷电雨雹。 旣霁佥议司享王诸君宰臣军官忽赤皆献白马。
#高丽史33卷-世家33-忠宣王1-00-121-0000

九月丙辰幸寿宁宫佥议司享王。
#高丽史33卷-世家33-忠宣王1-00-122-0000

乙丑杖　部议郞韩仲熙于宫门人莫知其罪。 旣而召仲熙慰抚之。
#高丽史33卷-世家33-忠宣王1-00-123-0000

庚午王祭殡殿又祭仁明殿遂幸神孝寺为帝祝厘。
#高丽史33卷-世家33-忠宣王1-00-124-0000

戊寅幸神孝寺遂幸王轮寺住持仁照进茶继以肉膳。
#高丽史33卷-世家33-忠宣王1-00-125-0000

己卯命艺文词伯吴　等改诸宫及内僚官名又改宫主为翁主。
#高丽史33卷-世家33-忠宣王1-00-126-0000

壬午幸龙化池中护金深享王。
#高丽史33卷-世家33-忠宣王1-00-127-0000

癸未饭僧尼二千二百余人于寿宁宫。
#高丽史33卷-世家33-忠宣王1-00-128-0000

甲申百官贺王诞日各献茶果典仪寺不及书云观梨一器而已典仪兼官李彦忠书云提点崔诚之　征银一斤。
#高丽史33卷-世家33-忠宣王1-00-129-0000

十月丁亥又饭僧尼于寿宁宫。
#高丽史33卷-世家33-忠宣王1-00-130-0000

戊子以选部铨注多误追典书至散郞俸米。 始令佥议宰臣同选部议政。
#高丽史33卷-世家33-忠宣王1-00-131-0000

己丑贴榜中门曰: "除王轮住持仁照龙岩住持用宣仙岩住持若宏及崔湍权汉功金之兼金士元崔诚之桓　吴玄良姜邦彦李珍姜融赵通曹　曹硕崔玄郑子羽崔仲公文　李伯谦外余人非特召不得入。" 又饭僧于寿宁宫。
#高丽史33卷-世家33-忠宣王1-00-132-0000

谒高陵以卜地不吉囚相地者密直副使致仕姜轩故赞成事伍允孚壻姜美及外孙二人于巡军遂如新陵赐酒护作官及工徒劳之。
#高丽史33卷-世家33-忠宣王1-00-133-0000

始令五部点户。
#高丽史33卷-世家33-忠宣王1-00-134-0000

庚寅洛浪君金珲邀王享于男山书斋。 于是宰枢僧徒日进膳争极豪侈。
#高丽史33卷-世家33-忠宣王1-00-135-0000

辛卯王祭殡殿遂幸寿宁宫。 沈阳路人享王。
#高丽史33卷-世家33-忠宣王1-00-136-0000

癸巳王祭殡殿遂幸金文衍家与淑昌院妃相对移时妃文衍妹也。
#高丽史33卷-世家33-忠宣王1-00-137-0000

甲午大行王　容来自元王率百官出迎于郊入安于殡殿。 翌日王祭殡殿大*　{敛}三临尽哀百官皆缟素停朝市。
#高丽史33卷-世家33-忠宣王1-00-138-0000

是日宿定安君许琮第。
#高丽史33卷-世家33-忠宣王1-00-139-0000

丙申有司议上大行王谥王不可曰: "有上国在我且请之竹册玉册亦合于礼乎 " 于是但上号曰纯诚守正上升大王。
#高丽史33卷-世家33-忠宣王1-00-140-0000

丁酉葬庆陵柩初发王衰麻　手擎香炉步至十川桥乃乘肩舆至山陵。 葬讫大临乃还先世所未尝行也。 遂设释服道场于西普通奉安　容于魂殿号曰灵眞殿。
#高丽史33卷-世家33-忠宣王1-00-141-0000

戊戌王视事。
#高丽史33卷-世家33-忠宣王1-00-142-0000

己亥元皇太子遣使贺卽位。
#高丽史33卷-世家33-忠宣王1-00-143-0000

庚子王如妙莲寺谒仁明太后眞。
#高丽史33卷-世家33-忠宣王1-00-144-0000

召诸道务农使李厚陆希贽崔伯伦等谕之曰: "予所以置典农司者欲法汉常平仓与民　　以周其急非以私之也。 且国无三年之蓄国非其国。 如有缓急猝索于民欲民之无怨而集事得乎  凡民匿于豪强之家者日益富逸孑遗残民困于赋*　{敛}此专是奉使者徇私背公之致也。 予甚悯之尔其各体予意痛革其弊! 其有不从者随其所犯处决然后申报佥议府。"
#高丽史33卷-世家33-忠宣王1-00-145-0000

辛丑新设消灾道场于外院。
#高丽史33卷-世家33-忠宣王1-00-146-0000

甲辰宰臣元灌享王于寿宁宫。
#高丽史33卷-世家33-忠宣王1-00-147-0000

丙午幸定安君许琮第置酒是日纳故平阳公　之妻许氏。
#高丽史33卷-世家33-忠宣王1-00-148-0000

丁未王如神孝寺设大行王百日斋。
#高丽史33卷-世家33-忠宣王1-00-149-0000

己酉幸金文衍家蒸淑昌院妃未几进封为淑妃。
#高丽史33卷-世家33-忠宣王1-00-150-0000

