<!-- { "loadSidebar": true } -->
二月倭寇新平县杨广道都巡问使洪仁桂击之。 北元遣翰林承旨　刺的赍册命及御酒海靑来诏曰: "上天眷命皇帝圣旨谕牟尼奴　惟我国家受天景命统承万方世祖皇帝圣德神功泽被四表惟时高丽虽介在海隅能仰德执义率先来臣以顺以忠帝用嘉之爰降贵主　尔祖启壤三韩作我东藩百年于兹前岁伯颜帖木儿没尔众以继袭之典上章有司而不言有子国家恤彼宗祀废殒乃简尔族之良用承厥世是以有脱脱不花之命今者来言伯颜帖木儿有嗣牟尼奴在故遣使往问而祖母洪氏请章偕至夫父死子继古今之通谊也在理苟安何难改作  今以牟尼奴为征东省左丞相高丽国王于戱稽古象贤期于为治而已牟尼奴其益懋　心保乂我民! 毋替若祖为我国藩辅之义则忠孝之道于是在矣往敬之哉益光宠命!" 又授尹桓等六人平章事。 纳哈出遣文哈刺不花来。 北元遣豆　达来祭敬孝大王始行北元宣光年号。 倭寇庆阳遂入平泽县杨广道副元帅印海与战不克禑令召募良家子弟善射御及郡县吏有　力者使防倭诸司员吏告归田里久不还者削职取其田给有战功者。 以知密直司事赵希古为全罗道都兵马使与衣马各道要冲皆置防护以　流民修筑沿海州郡山城。 令中外决狱一遵至正条格。
#高丽史133卷-列传46-辛禑1-03-03-1377

三月池奫伏诛。 遣三司左使李子松如北元谢册命表曰: "天地无私广施生成之造侯藩有庆优承宠渥之恩万姓　呼四方耸听伏念臣年才*　{总}角材乏经邦权世职而守封* 怀兢　　臣顺而向化常切　倾第缘道阻于朝宗易致谗兴于　斐惟哀恳必期于奏达顾臣庶冒昧而　呼睿谋克灼其群情　泽仍从于宽典遂令陋质获被耿光爵旣袭于眞王秩又升于左相赐以仙壶之　侑以锦毛之禽顾无*　{纠}　之劳岂意褒崇之赏为荣过厚揆分难堪兹盖陛下志在固存仁敦绥远敷虞文德两阶之舞雍容复汉官仪十行之诏密勿天下之势离必合*大平之期适当今谓孤臣为世皇之外孙谓小邑为太后之故国眷顾特殊于他姓光华　越于常伦臣敢不益　不二之心恪遵侯度恒贡由中之信永祝皇龄 " 且献礼物皇帝白金七锭纻布八十一匹皇后白黄红纻布各九匹二皇后白纻布九匹黄纻布五匹红纻布四匹中书省太师阔阔帖木儿太保哈刺章*大尉蛮子各白纻布八匹黑麻布七匹鞍子一面平章　政台大夫下至内官小臣皆遗纻麻布有差。 遣礼仪判书文天式报聘于纳哈出仍遗麻布各十五匹鞍子一面胡床豹皮屛风等物娘子姐姐至麾下官人各遗纻麻布有差又送纳哈出宴饯回礼白纻布八十匹以纳哈出翁主文哈刺不花豆　大等尝遥受本国官爵皆遗禄俸布纳哈出五百匹。 翁主文哈刺不花俱三百匹豆　大五十匹。 宥境内惟洪伦亲族及池奫党不原。 宪府以水旱兵革请禁酒从之。 倭寇西鄙以海州*　弥寺{须弥寺}为日本　设文殊道场以禳之。 倭寇窄梁又寇江华。 京城大震。 以崔莹为六道都统使三司左使李希泌为东江都元帅睦仁吉林坚味等十一人副之受守城都统使庆复兴节度义昌君黄裳为西江都元帅我 
太祖与杨伯渊边安烈等十人副之受京畿都统使李仁任节度。 募征诸道僧徒作战舰京山三百人杨广道一千人交州西海平壤道各五百人遂下令僧徒如有苟避者以军法论。
#高丽史133卷-列传46-辛禑1-03-04-1377

四月倭寇蔚州　林。 以睦仁吉洪仲宣为门下赞成事; 睦忠同知密直; 王宾密直副使。 遣判军器监事李光甫造战舰于龙津。 倭寇蔚州梁州密城等处焚掠殆尽。 以旱灾兵革禁公私宴飮。 以知密直李琳为庆尙道助战元帅。 倭焚彦阳县　林府尹尹承顺斩倭四级。 以王宾为安东道副元帅瑞城君崔公哲为江陵道元帅。 倭贼入西江崔莹边安烈出师却之。 禑下书都堂曰: "今星变旱干灾异可畏宜释徒流以*　天谴。" 所释者唯宦者金玄。 以密直副使庆仪为西京都巡问使兼西北面副元帅。 取及第成石　等近臣金虔中第禑喜与鞍马。 丙子暴雨雹。 是月旱。
#高丽史133卷-列传46-辛禑1-03-05-1377

五月以旱宥二罪以下。 倭寇密城侵掠村落取麦载船若蹈无人之境安东助战元帅王宾击却之。 癸未雩且遍祷诸寺。 以京城滨海倭寇不测欲迁都内地会耆老尹桓等书动止二字议可否众虽心不肯恐后有变祸将及己皆占动字书名唯崔莹否庆复兴莹等诣太祖眞殿卜之得止字禑曰: "倭寇密迩可从卜耶 " 遣政堂文学权仲和相宅于铁原莹谏之事遂寝。 我 
太祖击倭于智异山大败之。 庚寅大雨雹。 禑以洪仲宣权仲和为师傅。 倭贼百余骑寇南阳安城宗德等县。 新作市廛东廊。 倭复寇江华烽火自江华昼举不絶京城戒严遣诸元帅分戍东西江召募勇士皆赏以官先给布人五十匹。 丁酉以德宁公主　于神孝寺忠惠王眞殿。 倭又寇江华大肆杀掠。 庆尙道都巡问使禹仁烈以病辞以裴克廉代之。
#高丽史133卷-列传46-辛禑1-03-06-1377

六月文天式还自北元献玉带及琉璃杯。 宪府劾奏: "崔仁哲本贱人冒受官爵承命出使擅自还朝妄献倭捷欺瞒国家滥受赏赐请置于法以惩后来。" 遂收赐银杖流永州道死。 庚戌祷雨禑叹曰: "五月二十九日祖圣忌日也水旱无灾祖圣之愿故当此日雨旸不失其期者四百余年今乃不雨以予幼　否德未厌天心乎  抑有寃枉耶 " 遂彻膳谓宰相曰: "旱灾太甚岂无故哉  必是寃怨所召肆予欲悦人心屡下恩宥卿等因循不肯行得无不可 " 于是宥二罪以下。 唯金续命不原。 倭寇西海道安州金公世等三人击斩四级与布人五十匹。 倭又寇长泽县元帅池涌奇击走之。 禑下书都堂曰: "今闻边民被虏于贼幸而逃还皆指为贼谍辄杀之甚不可也夫思乡怀土人情之常　有父母妻子者孰不思还  特畏死从贼耳自今凡逃还者必加褒赏虽实谍者毋得杀戮官给资粮以遂其生如有斩倭还者赏之加等! 其令边郡张榜以示! 违者罪之。" 乙卯大雨。 以知门下朴普老为西海道助战元帅。 谢恩使李子松还自北元元朝臣僚见子松朝服行礼皆泣曰: "自我播迁困于行*闲不图今日复见礼仪。" 待之甚厚。 以密直副使李仁立为西京副元帅判密直韩邦彦为安州元帅。 遣判典客寺事安吉祥于日本请禁贼书曰: "本国与贵邦为邻虽隔大海或时通好岁自庚寅海盗始发扰我岛民各有损伤甚可怜愍因此丙午年*闲差万户金龙等报事意卽蒙征夷大将军禁约稍得宁息近自甲寅以来其盗又肆猖蹶差判典客寺事罗兴儒赍咨再达两国之*闲海寇造　实为不祥事意去后据罗兴儒赍来贵国回文言称此寇因我西海一路九州岛乱臣割据西岛顽然作寇实非我所为未敢卽许禁约得此　详治民禁盗国之常典前项海寇但肯禁约理无不从两国通好海道安静在于贵国处之如何耳。" 倭贼二百余　寇济州全罗道水军都万户郑龙尹仁佑等率兵候之获一船歼之禑与龙等衣一袭。 倭寇西海道永康长渊等县三元帅击之。 倭寇　州安岳。 禑下书都堂曰: "今困于兵革加以饥馑不可以土木之役重困吾民自今中外营缮一皆停罢!" 倭寇咸从三和江西等县。 禑谓宰相曰: "倭虽贼其尸亦当　之　我江华西海之民死于贼暴露甚众岂可忍视  其出内帑钱布以资掩埋。" 野城君金宝一妾朴与宝一适孙金孜争田诬告孜奸其妹宪府具朴罪缢杀之先是遣使于下三道抄闲散子弟至有　子易马者名虽抄闲散半是农民私隶也至是都堂　其实皆放还。
#高丽史133卷-列传46-辛禑1-03-07-1377

七月以岁旱国用虚竭除生日进马。 遣崇敬府尹陈永世相宅于涟州永世还曰: "涟州五逆之地不可建都。" 北元遣宣徽院使彻里帖木儿来请挟攻定辽卫禑赠金带鞍马不受。 倭寇　州西海道上元帅朴普老进击之副使赵天玉等十余人死。 遣使诸道修筑山城。
#高丽史133卷-列传46-辛禑1-03-08-1377

八月遣启　使晋川君姜仁裕如北元。 以赞成事梁伯益为西海道元帅。 戊午雨雹。 倭寇信州文化安岳凤州元帅梁伯益罗世朴普老都巡问使沈德符等击之败绩请遣将助战于是以我  
太祖及林坚味边安烈密直副使柳曼殊洪征为助战元帅赴之,

太祖与诸元帅击贼于海州安烈坚味等奔溃 
太祖将战置兜　于百数十步外试射之以卜胜否遂三发皆洞贯曰: "今日之事可知。" 战于州之东亭子战方　遇泥　之地丈余 
太祖之马一　而过从者皆不得度 
太祖以大羽箭射贼十七发皆毙之乃纵兵乘之遂大破之 
太祖口不言功坚味等讳其败自以为己功要取爵赏是战也 
太祖初御大羽箭二十及战罢余三矢谓左右曰: "吾皆射左目　汝往观之。" 往观之果尽验余贼阻险积柴自固 
太祖下马据胡床张乐僧神照割肉进酒命士卒焚柴烟焰涨天贼势穷出死力冲突矢中座前甁 
太祖安坐不起命金思训鲁玄受李万中等击之几歼。 日本国遣僧信弘来报聘书云: "草窃之贼是逋逃辈不遵我令未易禁焉。" 以三司右使崔公哲为义州元帅。 倭寇海州。
#高丽史133卷-列传46-辛禑1-03-09-1377

九月倭寇灵光长沙牟平咸　等地。 倭又寇海平二州。 禑授崔莹钺使与元帅李希泌金得齐杨伯渊边安烈禹仁烈朴寿年赵思敏康永柳濚柳实朴修敬等击走之。 以密直副使裴彦为和宁府尹。 姜仁裕在北元遣人来告曰: "平章文典成大　政张海马与丞相纳哈出炼兵　马待高丽军来欲攻定辽卫。" 时我不应攻辽之请故又督之遣军簿判书文天式告以天寒草枯不可出师。 倭寇岳阳县元帅李琳 击之获二　。 遣前大司成郑梦周报聘于日本且请禁贼书曰: "窃念本国北连大元西接  大明常炼军官以充守御　于海寇只令沿海州郡把截防御贼徒侦候乘*闲入侵烧毁民庐夺掠人口及覩官军随卽骑船逃匿为害不小今蒙大将军言及谆谆又于弘长老备　厚意其益图之。"
#高丽史133卷-列传46-辛禑1-03-10-1377

十月始置火　都监从判事崔茂宣之言也茂宣与元焰　匠李元同里　善遇之窃问其术令家　数人习而试之遂建白置之。 修京城。 倭贼四十　寇东莱县。 庚申雷。 倭寇咸悦县。 政堂文学权仲和侍书筵讲贞观政要至魏征对太宗曰: "喜怒之情贤愚皆同贤者能节之不使过度愚者纵之多至失所陛下常能自制以克厥终则万代永赖。" 禑曰: "美哉! 言乎! 卿其法魏征以敎我!" 对曰: "但殿下容受臣言臣敢不　竭心力 " 以赞成事杨伯渊为安州上元帅。
