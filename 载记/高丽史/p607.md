<!-- { "loadSidebar": true } -->
明理历官上护军每从王微行。 王尝作傩戱命明理主之赐布二百匹。 役百工夺市中物以供其费市铺皆闭。 又劝王起楼崇敎寺莲池旁为游宴之所王命良衍植花木。 王又起新宫于三岘命良衍及金善庄闵涣等督役书云副正闵　季以阴阳拘忌言其不利王怒　之。 良衍求媚于王大加营度点西江人户输　瓦又令恶少辈夺人牛马以输又发近京诸郡丁夫伐材浮江而下人马络绎州郡骚然农者辍耕。 时京城民讹言: "王将取民家小儿数十埋新宫础下。" 家家惊骇多抱儿逃窜者恶少乘*闲恣行剽窃。 王怒营宫稽缓责善庄良衍等曰: "若不断手十月必受重刑。" 且征赐物及工费。 善庄等昼夜督役不少懈又张榜曰: "自宰相至权务输材不及期者征布五百匹分配海岛。" 于是辇材络绎。 新宫殿宇门户皆饰鍮铜乃命百官下至胥吏每二人给五综布一匹征鍮铜二斤人皆苦之。 又*　{敛}诸道铜铁铸鼎　锜釜纳之新宫民*闲农器尽括无余。 王犹怒其稽缓亲杖善庄良衍涣于是人家寺院材瓦础　靡不撤取其宫室制度不类王居。 及王被执如元高龙普捕良衍善庄等十余人囚之明理以与龙普善故免。 印　槛载良衍等如元元流良衍于杭州路。
#高丽史124卷-列传37-嬖幸2-金兴庆-000

金兴庆。
#高丽史124卷-列传37-嬖幸2-金兴庆-001

○金兴庆侍中就砺之曾孙聪慧便　。 恭愍朝选补*于达赤王见而悦之以为内速古赤有龙阳之宠常侍内寝未尝一夕许休沐数月*闲超迁至三司左尹转左右卫上护军宠爱日深。 尝入直据胡床王见之怒使上护军卢璹拳　几毙。 后王又以事笞兴庆兴庆怒　内侍宋良哲复矫命杖之。 拜代言有上护军金用辉*　{谄}附兴庆尝奸高家奴妻当坐兴庆因诞辰请王赦遂得免。 王　子弟卫以洪伦韩安权瑨洪宽卢瑄属焉兴庆摠之王强使兴庆伦安等通益妃。 兴庆宠幸旣极势倾中外尝以事衔典法摠郞杨允发矫旨召之允发辞以疾命巡卫府执致宫中时方隆冬裸其身终夜侵辱。 郞将张龙本判事张海奴也*　{谄}事赞成安师琦不礼于海海怒　之龙诉师琦师琦告兴庆兴庆白王令巡卫府捕海幷取契*券海知之携*券逃系其处女巡卫府。 又兴庆从者遇*　{纠}正姜隐金南生柳　等不下马隐等叱下之从者诉兴庆乃囚隐等令宪府罪之。
#高丽史124卷-列传37-嬖幸2-金兴庆-002

兴庆请以母积善翁主柳氏为交州江陵杨广三道祈恩使传骑至十余匹按部守令竞行苞　柳寻封辰韩国大夫人柳受俸广兴仓米布　恶兴庆怒杖仓官于阙外。 王以体覆使李贾森轻决河乙沚等罪杀之贾森临刑谈笑自若。 人谓: "贾森刚直敢言尝　兴庆故。" 及兴庆爱倡妓小斤庄恐人窃之日使其党崔仁哲伺之见李成林宿其家。 以告明日兴庆戱之曰: "宰相宿倡家可乎 " 成林变色曰: "无之。" 由是交恶白王出成林为杨广道都巡问使适御倭军败都巡察使崔莹希兴庆意欲杀之成林异父弟廉兴邦亦有宠于王力救免死杖配烽卒斩其都鎭抚池深。 兴庆当直使判典校林朴代之又与安师琦等张乐宴禁中其无忌惮类此每出入驺从之盛与辛旽无异。
#高丽史124卷-列传37-嬖幸2-金兴庆-003

及王被弑辛禑立右司议安宗源门下舍人金涛补阙林孝先正言卢嵩闵由谊等上言: "古人云: '大奸似忠大诈似信。' 金兴庆不更事无知惟以年少　利荷先王宠眷超擢高官得任喉舌朝夕　侍　权陵僭蒙蔽聪明专擅威福纵肆贪　王旨擅传而不奏御膳先己而后进刑政自任贿赂盛行用公府之财为己物取内廐之马为己畜夺人之妻阳令离异受人之奴阴许扶援慢骂宰相缚辱郞吏以普通佛舍作其马坊役七站人马输其私米诱扇群小恣行不法亏君德*　{敛}人怨。 远近莫不痛愤畏威莫敢指斥使上恩不得下究下情不得上达驯致坚　之势酿成前日之祸盖起祸者万生也而媒祸者兴庆也昔赵高专于秦而卒成望夷之祸朱　专于梁而俄有台城之变。 今在惟新之朝宜先正兴庆误国陷君之罪以快一国臣民之愤。 　至今日略无谴诃兴庆曾不自悔所在群聚谋自安之术惊骇视听沸腾物议。 且兴庆之纵恶至此者亦由王伯安沼郑龙寿为其腹心相济为之耳。 请令宪司明正其罪以诫后来。" 禑留中不下台省请至再三禑乃流兴庆于彦阳除名籍其家余皆免官。
#高丽史124卷-列传37-嬖幸2-金兴庆-004

初吴献闻洪伦等谋以告兴庆兴庆以伦等有宠于王恐王不信反为所害犹豫未发。 及乱作献具告崔莹莹遣献于兴庆贬所对辨兴庆谓献曰: "汝尙乳臭吾荐汝先王汝反欲　我耶 " 献曰: "吾以伦等逆谋告公乃所以报公德也。" 兴庆无以对遂诛之。
#高丽史124卷-列传37-嬖幸2-潘福海-000

潘福海。
#高丽史124卷-列传37-嬖幸2-潘福海-001

○潘福海巨济人为辛禑嬖幸累迁密直承旨。 尝直禁中与知申事李存性戱*　{　}知印尙书高士　衣相与　闹禑闻而问之福海存性对曰: "士　使酒臣等不能禁。" 禑怒罢士　职。 后福海升密直副使禑　于西海道福海从之至瓮津。 禑射豕豕突触马禑惊坠福海跃马直前一箭　之禑得免自是宠遇日隆赐姓王为子擢门下赞成事赐推忠亮节翊戴佐命辅理功臣号超拜其父门下评理益淳为右侍中以福海旣为禑子同入政府不相避。 禑赐福海敎曰: "遇急遽仓卒之难然后知出众之眞才立光明隽伟之功然后受稀世之至宠此古贤臣硕辅所以富贵不离其身而声名流于万世者也。 乃祖阜奉使节而通日本提文衡而取英材。 代有*闲人立于朝着余庆浸渍久而大振其在卿乎! 卿材兼文武立志坚确移孝为忠主耳忘身。 丙寅西狩封豕奔来我前左右变色不知所为我之安危在于呼吸之顷卿跃马而来一箭洞其腹应弦而毙是卿　续我命于天也此虽宗社山川之灵默诱卿衷然非卿所蕴之忠所　之勇予末小子何由奉宗社山川于今日乎  若稽典故锡卿王姓为义子升卿赞成事所以异其恩数劝其忠勇也拜父侍中所以劝其忠义也。"
#高丽史124卷-列传37-嬖幸2-潘福海-002

福海尝从禑田坠马禑以所乘马与之福海。 娶林坚味女后又娶典仪注簿柳芬女坚味不敢禁但嘘　而已。 赵　事起禑下坚味廉兴邦狱以福海为子故不疑使领兵与崔莹等宿卫福海阴怀异志夜以突骑数十诈称　巡驰入莹军莹方被甲踞胡床指挥偏裨目不交睫福海不得害而还。 翌日禑欲试福海意问曰: "何以处坚味 " 福海不对复问曰: "唯尔言是从。" 对曰: "若宥臣舅臣当以死报。" 禑应曰: "诺。" 旣而下福海狱诛之籍其家事在坚味传。
#高丽史124卷-列传37-嬖幸2-申元弼-000

申元弼。
#高丽史124卷-列传37-嬖幸2-申元弼-001

○申元弼门地单微恭让在潜邸时常赐衣食与之学登第累迁部令罢归久居乡曲。 王卽位七日特遣使召之授弘福都监判官经筵　讨官。 一日王谓元弼曰: "余久居深宫脚膝酸疼。" 对曰: "每夜宫中宜拜天拜佛以养气。" 王从之置仁王佛于别殿朝暮礼拜遇　异辄祈禳。 命给田都监赐元弼田仍趣成案给之。 元弼矫世子旨宪司劾之王命罢其职旣而悔之欲罪言者知申事李行密白世子*　{谏}止之王不听。 左使郑道传又谏之怒稍解。 王御经筵代言成石瑢论刑制之紊曰: "往者赵　枉受酷刑然且不死命也。" 元弼在侧曰: "　尝奉释敎其得免死实由果报也。" 礼成江水赤沸三日王有忧色元弼曰: "安知其不为祥也 " 元弼每进谀言且以异端之说蛊惑王心出入房　与宦寺同流恣为邪媚士林鄙之。 骤迁礼曹摠郞转内府令皆带经筵经筵官更日侍讲唯元弼日侍左右以*　{谄}　得幸士大夫多趋附者。 后以禹玄宝党流远地。
列传卷第三十七。


#高丽史125卷-列传38-00-00-000

列传卷第三十八。 高丽史一百二十五。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史125卷-列传38-奸臣1-00-000

奸臣一。
#高丽史125卷-列传38-奸臣1-00-001

○世未尝无奸臣也惟人主明以照之而驭之得其道故不得骋其术苟人主一陷其术则鲜不至于危亡。 高丽自仁宗以后奸臣相继而出窃弄权柄　民败国其事皆足以为后世戒作奸臣传。
#高丽史125卷-列传38-奸臣1-文公仁-000

文公仁。
#高丽史125卷-列传38-奸臣1-文公仁-001

○文公仁初名公美南平县人父翼官至散骑常侍。 公仁雅丽柔曼侍中崔思诹以女妻之。 中第直史馆家世单寒以连姻贵族恣为豪奢。 尝以户部员外郞奉使如辽私赠　者白铜螺钿器及书　屛扇等奇玩自是辽人每于行李必援公仁征索无厌遂为巨弊。 转枢密院右副承宣副王字之使宋字之亦富奢二人夸　饬妆务相繁缛。 仁宗初拜枢密院副使与韩安仁为李资谦所忌流于忠州语在安仁传。 资谦败召还历礼吏部尙书累进门下侍郞同中书门下平章事。 时西京僧妙淸与白寿翰唱妖言郑知常等交誉公仁亦和之及妙淸叛寿翰子淸自西京赍亲旧招寿翰书来寿翰奏之王以书示公仁公仁曰: "是事可疑难究眞伪姑　之。" 西人斩妙淸遣尹瞻请降元帅金富轼移书两府曰: "宜厚对瞻以开自新之路。" 公仁不听奏下瞻狱困辱之由是西人复叛至踰年乃克。 谏官弹奏: "公仁荐用妙淸以至误国流毒生灵。" 左迁守*大尉判国子监事。 卒谥忠懿。
#高丽史125卷-列传38-奸臣1-朴升中-000

朴升中。
#高丽史125卷-列传38-奸臣1-朴升中-001

