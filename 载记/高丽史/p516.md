<!-- { "loadSidebar": true } -->
○李英搢初名宠夫高令郡人家世微贩鱼为生充逻卒性残忍喜祸郑仲夫之乱附李义方李高恣其凶暴世之言残虐者必曰宠夫。 庆大升用事诛戮凶党殆尽英搢畏缩及大升卒复横肆骤迁刑部尙书渔夺无厌以致家当屋宇耽耽人见之曰　。 尝求使于金沿路需索郡县奔走赂遗万计秽声四达金人见之曰: "汝向为义州戍卒州人皆呼为兽心人汝国无人　汝拜高官衔使命耶 " 所至皆慢骂不礼及还语其子曰: "汝辈免使异国幸矣。" 转兵部尙书疾笃在告会有武选力疾而出寻死。
#高丽史100卷-列传13-白任至-000

白任至。
#高丽史100卷-列传13-白任至-001

○白任至蓝浦县人业农初以骁勇被选至京赁屋居卖薪自给毅宗选充内巡检军扈驾出入不离仗侧以劳补队正郑仲夫之乱武人得志遂贵显。 明宗朝累迁刑部侍郞妻具酒馔盛驺从访旧赁家　　惊叹曰: "　汝之福也。" 转大将军兵马副使。 有养贤库记官尝借库银器数事寄郞将李允平家过数日记官取器不返其妻候之闻有笼尸在路旁往视之卽其夫也妻意必为允平所杀诉有司治之允平不服久系狱以赂免　掠允平家人及记官亲友被　讯死者数人。 国人皆曰: "允平实杀记官法官故缓之。" 允平闻而告曰: "予实无罪国人皆指予为言势不可　请纳家　赎之。" 公议久未决时中军阅战马有注簿同正赵英仁者鞍马服饰极鲜华求籍神骑班。 任至曰: "英仁家素贫今暴富有由。" 执送法司英仁恃其无显迹略无惧色俄有一　来告曰: "我英仁家　也主与记官素亲一日记官赍银器到家主贪其物毒杀之吾母适在前主恐事泄幷杀　后园以灭口银器亦埋某地我欲告法司复　恐见害未敢耳。" 有司往掘之皆得。 任至后拜刑部尙书迁知枢密院事尝以私事谒王引入内殿优礼以遣。 旧制: 大臣非国家大事不诣君门。 台*　{谏}不劾任至时议讥之二十一年以知门下省事卒。
#高丽史100卷-列传13-李俊昌-000

李俊昌。
#高丽史100卷-列传13-李俊昌-001

○李俊昌明宗时为刑部侍郞有男子夜投匿名书于寿昌宫门巡检官捕得之乃　俊昌兄弟也王性柔弱事皆决于诸将但　之而已诸将信其书乃欲诛俊昌等。 王闻之召大将军郑邦佑责曰: "自癸巳以来无辜多见害予不能救咎实在予今俊昌等若谋不轨彼必显告岂夜投匿名书乎曲在男子诸将何欲诛俊昌耶 " 诸将　问男子果服其诬流远岛盖怨俊昌尝夺其田也后拜太仆卿。 俊昌母睿宗宫人出也宫人本贱隶旧例宫人子孙限七品唯登科者至五品俊昌至是拜三品台谏畏缩无敢言者官至枢密院使卒。
#高丽史100卷-列传13-崔忠烈-000

崔忠烈。
#高丽史100卷-列传13-崔忠烈-001

○崔忠烈明宗时拜司宰卿神虎卫上将军累迁同知枢密院事与院使李光挺副使文克谦等奏: "燃灯会旧用二月望近因圣考讳朔改用正月有乖先王之意今三光告异二气不调恐或由此纵不设会作乐请于二月望令公私随宜燃灯。" 从之。 忠烈又建议: "八关会百官果床与中禁军衣饰华侈无制请禁之。" 从之寻以星变乞解职不允进中书侍郞平章事太子少傅判刑部事。 旧制燃灯八关必遣宰相至西京摄行斋祭自甲午之变西京有事诏停遣使后只遣三品官忠烈利其赠遗奏曰: "先王遣宰相为使盖重翼京也乞依旧制。" 王　知其意遣忠烈如西京行八关会及还多受贿赂辎重至三十余两十二年卒。
#高丽史100卷-列传13-郑世裕-000

郑世裕[*(郑)叔瞻*(郑)晏]。
#高丽史100卷-列传13-郑世裕-001

○郑世裕河东郡人明宗时为西北面兵马使*　{敛}民财货数献内府王遣其子叔瞻赍手诏奬谕世裕还请授其子允当铨曹允当年少无知乃授吏部员外郞。 世裕累官刑部尙书时　知政事上将军文章弼等诸将军劾奏: "世裕尝在西北面*　{敛}民茧丝及珍玩之物诈称贡献驿输其家又在尙书省署永州吏崔安户长公牒已成世裕纳水州吏崔少赂改永为水安为少以其牒给少事觉法当流以计获免今为刑部先坐衙同列有后至者辄畜骂逐之专权自恣舞文弄法视贿赂多少出入人罪请流远岛以戒后人。" 制从之国人大悦后队正李金大上变告世裕谋不轨乃流世裕允当叔瞻于南裔。
#高丽史100卷-列传13-郑世裕-002

○叔瞻累官枢密院知奏事高宗初　知政事金山王子兵　入北鄙叔瞻为中军元帅行至兴义驿军中自惊奔还屯国淸寺号令不行部伍无纪律人皆缺望。 从军僧徒谋杀崔忠献忠献捕鞫之辞连叔瞻乃罢还叔瞻以忠献子怡为壻恃势颇骄横大起第宅三四区弥满数里及为元帅多受军卒贿放遣之常语军中曰: "崔忠献　丧王室自招寇贼反遣我讨贼谚所谓人则食　我反飮水者也。" 至是忠献欲杀之赖怡营救流河东后拜平章事。 兄右仆射　亦贪鄙夺占人田又不能正家妻妾无分乃降授工部尙书。
#高丽史100卷-列传13-郑世裕-003

叔瞻子晏晏初名奋性聪慧少登第阴阳　术医药音律无不精晓出　晋阳以母老辞归养河东怡爱其才奏授国子祭酒晏见怡专权忌克欲远害退居南海好佛游遍名山胜刹舍私　与国家约中分藏经*　{刊}之事佛太烦一方厌苦。 晏旣退犹恐及祸养怡外孙为子以取媚又*　{谄}事权贵好奢侈第宅器皿极其华丽。 崔沆秉政召知门下省升　知政事一日与门生郞将林　内侍李德英威州副使石演芬论时事曰: "人命至重崔令公何杀人乃尔 " 后德英演芬会　家飮复称晏语叹曰: "恩门之言诚是。" 　妻兄家奴闻之诉于沆。 沆与晏素有隙欲收人望外虽礼貌内实猜忌至是大怒曰: "郑公本有异心诽谤吾事其将构乱乎 " 遂籍其家流白翎岛寻遣人沈杀之。
#高丽史100卷-列传13-郑国俭-000

郑国俭[利瓦伊城]。
#高丽史100卷-列传13-郑国俭-001

○郑国俭明宗时属内侍为大府少卿八关会赍赐宰相花酒稽缓　政宋有仁怒不受国俭以此被劾削禁籍后附有仁复为内侍。 国俭家在水精峯下峯路幽僻高险恶少五六人常聚其峯见妇人有姿色者必劫乱之至夺其衣物。 一日国俭见一妇人盛饰着袈裟由峯路下袈裟妇人盛饰以缁帛为之所以蒙头掩面者贼邀而劫执从婢皆散。 国俭不能忍视遣女壻内侍利瓦伊城令同正崔谦率家　捕之获三人囚大理乃大将军李富甥侄及权势武官子侄也请谒交午法官欲不治刑部员外郞赵闻识独抗议讯鞫杖杀时议快之。 国俭累官吏部尙书转御史大夫恶铨注冗杂罢南班假充者十余人台纲稍振进　知政事神宗六年卒。
#高丽史100卷-列传13-郑国俭-002

维城大将军干之子交友以信遇事刚果按全罗守汉山皆有声绩累拜左常侍。 王浚明之被祸也其弟正言景仪缘坐配流亲旧畏崔忠献莫有送者维城以故旧遣人饯之　白金三十两遗押吏得宽陵逼景仪感泣　咽时人多之。 高宗初为西京副留守以弦歌自娱惑于官妓因得疾卒。
#高丽史100卷-列传13-郑邦佑-000

郑邦佑。
#高丽史100卷-列传13-郑邦佑-001

○郑邦佑起自电吏明宗朝累迁大将军知御史台事以贱系拜台官人皆笑之出为西北面兵马使重房奏: "昔陈淑尝为其道兵马使邦佑以电吏从行北蕃吏民尙有记其面者今若出鎭人心不服徒示国家无人也请勿遣。" 王从之。 后复为兵马使台谏无有言者邦佑公廉率法威惠　施一方畏服。
#高丽史100卷-列传13-丁彦眞-000

丁彦眞。
#高丽史100卷-列传13-丁彦眞-001

○丁彦眞神宗五年为大将军时庆州人谋反密遣郞将同正裴元佑往将军石成柱配所古阜郡说曰: "高丽王业几尽新罗必复兴以公为主沙平渡为界何如 " 成柱佯喜留元佑于家潜告郡守惟贞惟贞捕送按察使以闻诛之。 庆尙道按察使池资深奏庆州贼请降不必发兵。 崔忠献怒以大将军金陟侯为招讨处置兵马中道使刑部侍郞田元均副之大将军崔匡义为左道使兵部侍郞李　副之摄大将军康纯义为右道使知阁门事利瓦伊城副之趣发兵往讨。 贼闻之募集云门山及蔚珍草田贼分为三军自称正国兵马诱胁州郡。 陟侯师老不战使贼势日盛明年征陟侯以私骑还京遣彦眞代之台省劾罢陟侯职。 贼入基阳县匡义帅兵急击杀获甚多忠献奏遣中使赍诏赐药以奬之彦眞旣至因祈恩诣城隍祠密以捕贼之谋授觋。
#高丽史100卷-列传13-丁彦眞-002

一日贼徒都领利备父子至祠潜祷觋　曰: "都领举兵将复新罗吾属喜之久矣今幸得见请献一杯。" 邀至其家飮之醉遂执送彦眞贼掠杞溪县维城进兵击之贼魁　佐乘高望见将遁将军房秀精率二子先登奋击士卒乘之斩一千余级虏二百五十余人彦眞又遣队正咸延寿康淑淸往云门山诱　佐使安业不听。 贼副屡目延寿延寿知其意出持剑入击　佐　佐奋起淑淸击斩之传首于京贼麾下欲刺延寿等贼副呵禁之得免。 匡义执太白山贼魁阿之械送于京瘦死狱中匡义又奏: "兴州浮石符仁等寺及松生县双岩寺僧徒谋乱。" 命兵马使鞫之配岛。 又明年忠献以匡义　纯义维城等平东京功最多奏令先还　加爵秩僚佐以下赏赉有差。 彦眞元均等还忠献奏曰: "贼未尽除宜留中军判官朴仁硕为按察使率京兵二百鎭之。" 仁硕擒余贼金顺等二十余人遣皇甫经以闻王命经属内侍加八品职高宗二年彦眞以知门下省事卒。
列传卷第十三

#高丽史101卷-列传14-00-000

列传卷第十四。 高丽史一百一。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史101卷-列传14-闵令谟-000

闵令谟[*(闵)湜]。
#高丽史101卷-列传14-闵令谟-001

○闵令谟黄骊县人父懿户部员外郞令谟少好学仁宗朝登第累迁吏部员外郞。 明宗在潜邸梦一宰相出自广化门驺从甚盛有人曰: "此公之宰相也。" 及卽位令谟以刑部侍郞掌南省试至发榜王见之与所梦者肖始有大用之志不次迁擢授枢密院副使后判兵部事。 御史台劾兵部铨注失当令谟上章自列中书门下及重房反劾御史台合司乞罪王敦谕皆令出视事寻拜中书侍郞平章事转门下侍郞平章事判吏部事太子太师。 令谟性怯讷少亏操履及典政柄请谒公行铨注猥滥十三年乞退二十四年卒年八十谥文景。
#高丽史101卷-列传14-闵令谟-002

