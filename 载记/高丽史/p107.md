<!-- { "loadSidebar": true } -->
#高丽史19卷-世家19-明宗1-00-02-0000

王御修文殿李俊仪郑仲夫李义方李高侍从。 释文克谦命书批目。 以任克忠为中书侍郞平章事; 郑仲夫卢永醇梁淑　知政事; 韩就为枢密院使; 尹鳞瞻知枢密院事; 金成美为仆射; 金阐为枢密院副使; 李俊仪为左承宣给事中; 文克谦为右承宣御史中丞; 李绍膺为左散骑常侍; 李高为大将军卫尉卿; 李义方为大将军殿中监; 高义方皆兼执奏; 奇卓成为御史台事; 蔡元为将军。 其余武夫超资越序职兼华要者不可胜数。
#高丽史19卷-世家19-明宗1-00-03-0000

癸未群臣诣大观殿贺卽位。
#高丽史19卷-世家19-明宗1-00-04-0000

冬十月庚戌大赦。 以郑仲夫李义方李高为壁上功臣图形阁上梁淑蔡元次之加朝臣爵一级。 召还金贻永李绰升郑　等皆复职田以　　流矢之事流窜者皆令赴京。
#高丽史19卷-世家19-明宗1-00-05-0000

遣工部郞中庾应圭*　{赍}表如金。 前王表曰: "臣久缠疾恙渐致衰羸襟灵以之昏荒气力以之消沮医攻　而莫效药瞑眩而不　　居膏*盲{　}天夺魂魄。 以之祗服前人之训言率先列国之贡艺而乃民政堆案而或废于剖决国宾踵门而或失于将迎。 为邦之道旣　事主之仪多阙。 今则伏在床枕几委体支仰　覆露之私深念播　之业。 臣昔逮事臣父先国王。 尝属臣云: '苟有递代必先弟及。' 今臣有元子泓少而无慧长且多愆未堪主　以展勤　复奉藩而受职。 窃见臣弟晧忠顺之德夙勤于君亲睦恭之心无懈于朝夕。 载嘉淑行之如始益体理命之有征乃于某月某日以臣弟臣晧权守军国事务。 敢兹上闻冀照下恳。" 新王表曰: "覆焘之仁靡私于一物圣神之德均视于万邦恪布　辞冒干洪造伏见。 臣兄国王臣晛*　{久}尊周室乐率汉藩缘感疾于中身遂抱羸于积稔十全不能措其手一丸岂复效其灵沈　浸深顿　是惧顷因脱释于重负始欲保守于余年。 盖由承　臣先国王臣晛遗属以臣　为同母之亲可付先　之业于某月某日令臣权守军国事务。 而臣避之无计受亦诚难将　呼以上闻顾跋涉之愈远又黎庶不可以无主保厘不可以阙人勉副群情假司分寄战兢之抱莫敢遑宁危栗之怀几至殒越。 敢具事实以达宸严。"
#高丽史19卷-世家19-明宗1-00-06-0000

金遣大宗正丞耶律　来贺生辰。 　至境边吏以前王让位却之。
#高丽史19卷-世家19-明宗1-01-01-1171

○(辛卯)元年春正月元子璹冠。
#高丽史19卷-世家19-明宗1-01-02-1171

五月甲申设消灾道场于宣庆殿五日。
#高丽史19卷-世家19-明宗1-01-03-1171

己丑庾应圭还自金。 帝　诏不允前王让位曰: "卿袭封二纪作屛一邦。 近者屡愆信使之期徒有邮书之报向深忧乎变故今始阅于封章。 称疾疹之淹延惧保厘之旷阙述其父命之遗嘱欲以弟及而相传付之伊人摄以国事。 卿言虽顺朕意未孚续遣使　往询厥事。"
#高丽史19卷-世家19-明宗1-01-04-1171

辛卯赐林遂等及第。
#高丽史19卷-世家19-明宗1-01-05-1171

六月甲辰朔王如奉恩寺。
#高丽史19卷-世家19-明宗1-01-06-1171

戊午王受菩萨戒于大观殿。
#高丽史19卷-世家19-明宗1-01-07-1171

秋七月辛巳设消灾道场于大观殿三日。
#高丽史19卷-世家19-明宗1-01-08-1171

癸未金询问使完颜靖等来。
#高丽史19卷-世家19-明宗1-01-09-1171

甲申设拂尘宴丙戌设初　宴靖皆不赴。
#高丽史19卷-世家19-明宗1-01-10-1171

己丑王迎诏于大观殿乃赐前王诏也。 诏曰: "卿抚有尔邦践修世美及当兹岁付上封章告厥疾已旷于保厘谓其子不能于负荷述前人之遗嘱让母弟而相传尙忧未出于诚心是用往颁于诏问使　来复奏牍宜详。"
#高丽史19卷-世家19-明宗1-01-11-1171

壬辰平章事徐恭卒。
#高丽史19卷-世家19-明宗1-01-12-1171

八月甲辰完颜靖辞宴于大观殿。 靖之初询问也王称: "前王已避位出居他所病加无损不能就位拜命路又险远非使者所宜往。" 靖以故不得见前王。 王乃具前王表以附。 丁未靖行。
#高丽史19卷-世家19-明宗1-01-13-1171

九月癸未以僧德素为王师。
#高丽史19卷-世家19-明宗1-01-14-1171

戊子左谏议金莘尹右谏议金甫当左散骑常侍李绍膺左司谏李应招右正言崔　等上*　: "以为前朝宰相崔允仪谏议李元膺中丞吴中正等署宦官郑　告身西海按察使朴纯古妄奏老人星见知水州事吴录之妄献金龟之瑞请皆禁锢子孙。 且承宣王之喉舌但出纳惟允可也今李俊仪文克谦职兼台省居中用事请解兼官。" 王从之唯俊仪克谦之事不允。 翼日谏官伏合力争俊仪因醉使巡检军陵辱之。 王闻之召俊仪慰解囚谏官于隍城。 庚寅左迁金莘尹判大府事; 金甫当为工部侍郞; 李应招为礼部员外郞; 崔　为殿中内给事; 改李俊仪为卫尉少卿; 文克谦为大府少卿。
#高丽史19卷-世家19-明宗1-01-15-1171

辛卯日有黑子大如桃。
#高丽史19卷-世家19-明宗1-01-16-1171

冬十月甲辰设百高座于宣庆殿读仁王经。
#高丽史19卷-世家19-明宗1-01-17-1171

乙巳饭僧三万。
#高丽史19卷-世家19-明宗1-01-18-1171

平章事任奎卒。
#高丽史19卷-世家19-明宗1-01-19-1171

壬子夜宫阙灾诸寺僧徒及府卫军人诣阙将救火。 郑仲夫李俊仪等入直义方兄弟恐有变走入于内闭紫城门不纳诸救火者故殿宇悉火。 王出山呼亭痛哭。
#高丽史19卷-世家19-明宗1-01-20-1171

癸丑移御寿昌宫。
#高丽史19卷-世家19-明宗1-01-21-1171

丁巳以王生日为干兴节。
#高丽史19卷-世家19-明宗1-01-22-1171

戊午日有黑子大如桃。
#高丽史19卷-世家19-明宗1-01-23-1171

是岁遣告奏使礼部侍郞张翼明都部署黄公遇如金。
#高丽史19卷-世家19-明宗1-02-01-1172

○(壬辰)二年春正月庚午朔谒景灵殿。
#高丽史19卷-世家19-明宗1-02-02-1172

庚辰以郑仲夫为西北面兵马判事行营兵马兼中军兵马判事; 金阐为西北面兵马使行营兼中军兵马使; 尹鳞瞻为东北面兵马判事行营兵马兼中军兵马判事; 陈俊为东北面兵马使行营兼中军兵马使。
#高丽史19卷-世家19-明宗1-02-03-1172

二月己酉张翼明黄公遇还自金。 　曰: "卿　居侯土望重邦人固常公耳以为心适会友于之　疾累封章而敷奏述逊让之由来摄位从宜。 投诚有请意欲承家而保国义当垂诏以加恩肆因使价之还姑用兪音之布续当遣使册命。"
#高丽史19卷-世家19-明宗1-02-04-1172

癸丑燃灯王如奉恩寺。
#高丽史19卷-世家19-明宗1-02-05-1172

有司请依太祖旧制以二月望燃灯。 王重违其请从之明年复用上元。
#高丽史19卷-世家19-明宗1-02-06-1172

三月己巳朔王如灵通寺谒世祖*大祖{太祖}仁宗眞。
#高丽史19卷-世家19-明宗1-02-07-1172

乙亥移御大明宫。
#高丽史19卷-世家19-明宗1-02-08-1172

辛巳遣尙书右丞李文着侍郞崔　如金贺上尊号。
#高丽史19卷-世家19-明宗1-02-09-1172

夏五月壬申金遣太府监上轻车都尉乌古论仲荣翰林直学士张享来册王。 壬午王出升平门迎诏受册于大观殿。 册曰: "崇德象贤若稽于古承家开国以正其功。 　惟表海之旧封未艾如川之多祚。 所从来远虽子孙勿替其传惟不于常有兄弟相及之道。 世将于是享德人亦宜无*闲言。 爰契师虞往敷天宠。 咨尔晧远大以为任贤明而自将地处彼邦之懿亲才雄尔众之令望。 　乃祖乃父实维藩维垣。 前烈用弘嗣贤不乏。 盖根深则枝茂积厚者流光余庆曷归汝躬是在。 属友于之疾其殆不　推公耳之心自为克让申以敷奏达于听闻。 是用成斯美于天伦代厥后于先正。 今遣使命尔为开府仪同三司高丽国王永为藩辅。 于戱社稷旣有所受德业莫或不勤律乃邦民谨尔侯度。 祸福惟人所召切戒于*　{淫}佚骄邪夙夜畏天之威庶可以安宁长久。 罔曰不克。 惟旣厥心往哉惟休无替朕命。" 又诏曰: "朕位乎天地之中托于侯王之上凡来咨来茹皆厘尔成于维藩维垣固怀以德。 卿令图经远雅望得民以介弟之懿亲笃前人之余烈恭承友让　续世封宜膺蕃锡之恩永对荣怀之庆。 今差某官某等往彼册命仍赐卿衣带鞍马匹*　{段}等物具如别录至可领也。" 九旒冕一顶九章服一副玉圭一面玉册一副金印一面驼纽象辂一马四匹别赐衣五对细衣着二百匹*　{段}细弓一张　翎大箭二十八只鞍　二匹散马七匹。
#高丽史19卷-世家19-明宗1-02-10-1172

丁亥宴金使于大观殿。
#高丽史19卷-世家19-明宗1-02-11-1172

辛卯雨雹。
#高丽史19卷-世家19-明宗1-02-12-1172

六月戊戌朔王如奉恩寺。
#高丽史19卷-世家19-明宗1-02-13-1172

丙午以梁淑为中书侍郞平章事; 韩就守司空　知政事; 崔惟淸为集贤殿大学士判礼部事　仍令致仕。
#高丽史19卷-世家19-明宗1-02-14-1172

壬戌王受菩萨戒。
#高丽史19卷-世家19-明宗1-02-15-1172

左承宣李俊仪奏: "诸州任内五十三县各置监务安东任内甫州以太子胎藏升为县令固城县加置尉一员。" 王命群臣议之以俊仪势位旣重性且猜险莫敢是非。
#高丽史19卷-世家19-明宗1-02-16-1172

秋七月甲戌赐张闻庆等及第。
#高丽史19卷-世家19-明宗1-02-17-1172

