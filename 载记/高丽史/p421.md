<!-- { "loadSidebar": true } -->
靖宗五年十一月制曰: "八关会虽是前规旣行盛礼宜播德音。 其犯公徒私杖以下及诸征赎皆免之。"
#高丽史80卷-志34-食货3-赈恤-恩免之制-008

文宗四年九月制曰: "朕以　德托于臣民之上拟凭佛敎以致理平开大法筵今当罢会欲　洪恩其今日以前赎罪征收之类可悉除免。"  十年十一月侍中李子渊上言"近因创造兴王寺移德水县于杨川由是百姓营葺庐舍未遑宁处男负女提道路相继。 贫者有　壑之忧富者无按堵之所当今视民如子覆民如天请　德水县一岁赋役," 制特　两年。  十一年四月诏曰: "两行封册使副同时偕至其所过州县　今年租税之半。"  三十六年九月王南巡至温泉十月还京缘路州县程驿放今年租税之半。
#高丽史80卷-志34-食货3-赈恤-恩免之制-009

献宗元年冬肃宗卽位诏免州县今年租税。 其　贡未纳者限癸酉年　免。
#高丽史80卷-志34-食货3-赈恤-恩免之制-010

肃宗三年十月　享于*大庙诸州府郡县部曲　今年租税之半。  五年二月免州府郡县部曲杂所今年税布半。  七年十一月王自西京还次临浿驿宣赦沿途州县　今年田租。
#高丽史80卷-志34-食货3-赈恤-恩免之制-011

睿宗元年三月西海按察使奏"谷州峡溪县民多流亡颇阙贡赋请　三年租税," 制: "可。"  三年二月以封王太后诸州郡县进奉长吏从卒等各田丁税布全放。 内庄宅及宫院诸宝[宝者方言以钱谷施纳存本取息利于久远故谓之宝。]谷米请贷未还者限乙未年。 东西州鎭及诸州县乡部曲等杂所长吏漏失杂物色征还及　贡未收者限乙酉年银金限癸卯年　皆放除。
#高丽史80卷-志34-食货3-赈恤-恩免之制-012

仁宗七年三月王至自西京　放西京及所过州县今年租税。  八年十月王至自西京诏缘路州县复今年租税。  十四年五月诏诸州县兵筑城者水军转输军饷者赐今年田租之半。
#高丽史80卷-志34-食货3-赈恤-恩免之制-013

毅宗十六年四月　诸道郡县逋租。  二十一年九月王自南京还　南京广州今年税租输役其余州县半之。  二十三年四月还自西京下诏曰: "所历州府郡县贡税输役许令全放公私息利亦皆　除。"
#高丽史80卷-志34-食货3-赈恤-恩免之制-014

明宗二十七年十一月神宗卽位诏曰: "贡赋征输公私息利不便于民者　放。"
#高丽史80卷-志34-食货3-赈恤-恩免之制-015

高宗二十二年五月诏"广州于辛卯壬辰年狄兵围攻能固守不下其免常　杂役。"  四十年六月宣旨"转米以下杂贡税及诸宫院所司公　田科式未收限庚戌年全放。 诸宫院内外两班大小寺社不实谷食据给年远一切放下诸州府郡县百姓受公私谷食物故者虽入秋成依前判'死及流配勿征之意,' 　　除残亡尤甚州县输养帐限庚戌年以上全放。 两界州鎭将相将校禄及例食停给者还给将作监柴炭未收限庚戌年以上全放。"  四十四年闰四月　丙辰年以上逋租。
#高丽史80卷-志34-食货3-赈恤-恩免之制-016

元宗元年六月下制　丁巳年以上公私逋租。  十年十二月以西海道诸郡有迎驾供亿之艰　今年租赋。
#高丽史80卷-志34-食货3-赈恤-恩免之制-017

忠烈王四年四月敎曰: "历观西海郡县凋弊已甚自丁丑至今年租税　贡皆免之。"  八年二月　征东战亡者欠负官钱。  五月敎曰: "开城圣祖之乡常税外他　役皆　之。"  九年五月　免公私逋欠钱。  二十二年正月下旨"　外贡三年贫民因租税而　子者官赎还之。"  二十四年正月忠宣王卽位下敎: "一哈丹入境州郡望风迎降唯原州以孤城　挫贼锋其邑常　杂贡宜复三年。 一开城是祖乡三大贡外除常　杂贡。 一诸州府郡县税及常　杂贡往年未收者幷今年　贡亦令全除。 一各道柴炭贡诸院寺官司所属公　田诸宝米等往年未收限丁酉年以上除之。 一入朝过行西海道三税大贡外常　杂贡及各驿柴炭贡限今年全除。"  三十四年八月忠宣王复位十一月下敎: "诸州府郡县转税及常　杂贡诸宝米各驿柴炭贡如有欠少宜限一年勿征。"
#高丽史80卷-志34-食货3-赈恤-恩免之制-018

忠肃王十二年十月下敎: "一西海平壤两道近因行李往来供亿烦剧平壤道官给粮以赈之西海道复今年租税之半。 一汉阳富原今値南巡虑多供亿其复今年租税。 一官吏贡赋欠纳者截自甲子年以前一切　免。"
#高丽史80卷-志34-食货3-赈恤-恩免之制-019

恭愍王元年二月下旨诸官司贡赋自庚寅年以前一切　免。  十二年五月下敎: "一庚子年以前诸道州县三税杂贡未到官者　免追征。 一辛丑年以后所没诸家之田悉充军需其所夺田土人民悉还旧主。 一畿甸之民因乱流离田野多荒若非宽恤何以招来。 其京畿公私田租限三年三分　一。 一自龙驹以北诸驿三道之冲供费尤多其柴炭贡与免三年。"  二十年十二月敎曰: "民惟邦本近来军国事繁差发尤重其免洪武三年以前各道逋欠赋税。"
#高丽史80卷-志34-食货3-赈恤-恩免之制-020

辛禑元年二月宥旨"近年以来军须田户困于重*　{敛}远输多致荒　凡系军须田入量　三分之一。"  十四年六月辛昌卽位敎曰: "贡赋之设自有定制近因多故征*　{敛}无艺。 民受其害。 各道州府郡县往年逋负未纳贡物一皆　免今戊辰年贡物亦以被罪人等家财充用其有先纳私钱下乡倍征者止偿其本自己巳年始纳贡如旧其已发到官者不在此限。"
#高丽史80卷-志34-食货3-赈恤-恩免之制-021

恭让王二年九月都堂启"义州泥城江界为国藩屛宜加抚　请　　役," 从之。
#高丽史80卷-志34-食货3-赈恤-灾免之制-001

○灾免之制。 成宗七年十二月判"水旱　霜为灾田损四分以上免租六分免租布七分租布役俱免。"  十年十月幸西都民户有以疾疫失农业者免其租赋。
#高丽史80卷-志34-食货3-赈恤-灾免之制-002

穆宗九年二月谓有司曰: "比年秋谷不登百姓艰食自统和二十一年以来贡赋未纳者　除之其有絶食无谷种者开仓赈给。"  六月戊戌震天成殿肆赦仍　今年税布之半幷　甲辰年前逋欠租税。
#高丽史80卷-志34-食货3-赈恤-灾免之制-003

显宗二十年七月以朔方道登溟州管内三陟霜阴鹤浦派川　谷金壤碧山临道云岩　　高城安昌列山杆城翼岭洞山连谷羽溪等十九县　被蕃贼侵扰特　租赋。
#高丽史80卷-志34-食货3-赈恤-灾免之制-004

靖宗二年六月三司言"去年密城管内牢山部曲等三所大水漂损田禾请放一年租税," 从之。  十二月有司奏"金州管内州县水　暴至　防溃溢坏庐舍损田苗今年租税合在　免请遣使宣慰," 从之。
#高丽史80卷-志34-食货3-赈恤-灾免之制-005

文宗四年二月西北面兴化道监仓使奏"去戊子年道内昌州有蝗　其年已纳租税者请依令文以损分多少折放," 从之。  五年十一月云中道监仓使奏"肃州通海永淸县安戎鎭春夏旱干早秋霜雹禾稼不登请免今年租税," 从之。  六年四月有司奏"双阜万顷沃沟利城等四县往年久旱禾谷不登百姓饥馑请　租赋," 从之。  八年十一月东北路兵马使奏"文涌二州连年大水损伤禾谷乞省　赋役," 从之。  十五年正月浿西道抚问使尙书考功员外郞韩丁翊奏"管内龙泉驿　被水　公馆民居　皆漂没今方迁徙创造馆宇民力劳　请　今明两年租税," 从之。  二月有司奏"密城管内昌宁等九郡去年暴水损稼请　今年夏税," 从之。  三十年四月有司奏"黄州牧管内凤州比因水　迁徙新创公　民庐民业未复请　今年租税　役," 从之。
#高丽史80卷-志34-食货3-赈恤-灾免之制-006

宣宗七年六月制曰: "今年以来灾变屡作时雨愆期朕甚惧焉其内外公徒私杖以下轻罪悉令放除吏民于丁卯年借贷新兴仓谷米未还者咸使　免。"
#高丽史80卷-志34-食货3-赈恤-灾免之制-007

肃宗六年六月以长渊县频年水旱免赋役三年。  十一月都兵马使奏"东京管内郡县旱气太甚民被其　乞放公私长生库及诸仓逋欠米谷俟　年收纳," 制可。  七年三月三司奏"东京管内州郡乡部曲十九所因去年久旱民多饥困乞依令文'损四分以上免租六分以上免租调七分以上课役俱免已输者听折　来年租税,'" 制可。
#高丽史80卷-志34-食货3-赈恤-灾免之制-008

明宗二十五年九月诏曰: "刑政不中谪见于天比来吏政多苛逋租宿贷督*　{敛}无已　　者众致有变异。 呜呼痛哉其尔郡县吏敬听朕言。 其逋租限五年宽假公私宿债亦所不问。"
#高丽史80卷-志34-食货3-赈恤-灾免之制-009

高宗二十二年九月制"国家移都民方疮痍又经狄兵甚可怜恤。 其　癸巳年以来诸道贡赋之逋欠者。"  三十三年五月制以西海道州郡被兵　　贡七年又　谷州树德两所银贡五年。  四十二年三月以诸道郡县经乱凋*币{弊}　三税外杂税。  四十五年二月免海岛移入州县一年租。
#高丽史80卷-志34-食货3-赈恤-灾免之制-010

忠烈王三年十一月以庆尙道禾谷不稔　租税。  七年五月京城饥民菜食无　限九月　　税。  十七年七月以旱干禾谷不实分遣安集别监于诸道检踏田亩量　租税。  九月命被兵州郡　免租税又以忠淸交州西海三道因军旅失业　柴炭贡。  十八年三月下敎曰: "比经寇贼百姓困弊虽已　免租税诸司不　至意一切征纳。 自今悉令禁约毋致失业。"  四月下旨"庆尙道管城安邑利山等县顷因避贼于淸州山城民失农业宜与中道　　贡赋。"  七月以全罗忠淸道民饥除朝觐盘缠。  十九年六月以黄骊郡经贼　赋税。
#高丽史80卷-志34-食货3-赈恤-灾免之制-011

恭愍王元年二月宥旨西海平壤道近年风水为　凡被灾州县量其轻重免其租税。  五年六月敎曰: "　户因倭寇莫输其贡官未给　民徒纳布为害尤甚自今年七月至明年七月其　税布三分　一。"  九年四月敎曰: "今兹百姓劳于兵革困于饥馑其除各道　税。"
#高丽史80卷-志34-食货3-赈恤-灾免之制-012

