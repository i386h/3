<!-- { "loadSidebar": true } -->
#高丽史20卷-世家20-明宗2-20-05-1190

夏五月赐皇甫纬等及第。
#高丽史20卷-世家20-明宗2-20-06-1190

秋八月丙戌　内外死囚十六人分配海岛。
#高丽史20卷-世家20-明宗2-20-07-1190

丁酉以秋夕亲享景灵殿。
#高丽史20卷-世家20-明宗2-20-08-1190

甲辰幸普济寺。
#高丽史20卷-世家20-明宗2-20-09-1190

丁未平章事韩文俊卒。
#高丽史20卷-世家20-明宗2-20-10-1190

九月丙辰诏曰: "自古有国家者所重在民。 唐太宗*　{拣}天下淸直有名之士分补守令抚绥黎民事在简策垂法后世。 今国家酌古思今扬淸激浊黜陟之法庶几贞观乃何近民之官先私后公损人益己剥民膏血恬不为愧虽赃状已露犹且* {托}付权势以图苟免。 故习俗因循　于奸　欲臻至治其可得乎。 咨尔两界兵马使五道按察使尙一乃心力见善若惊疾恶若　其有守节效职者褒之使知劝卖公渔利者劾之使知戒。 如此则廉耻之风兴而贪残之行息矣其令有司施行。"
#高丽史20卷-世家20-明宗2-20-11-1190

庚申以重阳亲享景灵殿。
#高丽史20卷-世家20-明宗2-20-12-1190

壬戌有司奏劾忠州牧使前上将军郑元　。 制曰: "代君而理民者吏也。 故吏良则民安否则必至骚扰。 元　尝抵法削爵窜于南荒朕冀其自新命以前职假守中原今且不悛多行不义剥民滋甚罪在不赦然以恻隐之心不忍加诛。 其令以检校官屛居*卿{乡}里彼忠州民敢行告诉罪合示惩第愚氓不忍　毒冒死仰诉其亦可矜有司无问。"
#高丽史20卷-世家20-明宗2-20-13-1190

戊寅太白昼见二日。
#高丽史20卷-世家20-明宗2-20-14-1190

虑囚。
#高丽史20卷-世家20-明宗2-20-15-1190

冬十月壬寅设百座仁王会于大观殿饭僧于球庭三日。
#高丽史20卷-世家20-明宗2-20-16-1190

十一月遣使如金谢贺生辰又遣使贺正。
#高丽史20卷-世家20-明宗2-20-17-1190

乙丑设八关会幸法王寺。
#高丽史20卷-世家20-明宗2-20-18-1190

甲戌幸灵通寺。
#高丽史20卷-世家20-明宗2-20-19-1190

十二月辛巳朔设胜法文道场于内殿。
#高丽史20卷-世家20-明宗2-20-20-1190

癸巳以中郞将姜纯义为南路捉贼使; 合门祗候庾宽副之。
#高丽史20卷-世家20-明宗2-20-21-1190

戊申以崔世辅特进守*大师; 杜景升守*大尉; 李义旼同中书门下平章事; 朴纯弼为中书侍郞平章事; 史正儒守司空左仆射　知政事; 李奕　　知政事; 李知命为太子少傅; 白任至知门下省事; 权节平为枢密院使; 赵永仁刘升金永存　同知枢密院事; 金纯为枢密院副使; 崔瑜贾为国子监大司成枢密院副使。
#高丽史20卷-世家20-明宗2-21-01-1191

○(辛亥)二十一年春正月辛亥政堂文学李知命卒。
#高丽史20卷-世家20-明宗2-21-02-1191

丙寅金遣完颜克忠来贺生辰庚辰宴于大观殿。
#高丽史20卷-世家20-明宗2-21-03-1191

二月乙未金遣完颜臣来告皇太后丧。 遣大将军韩正修郞中崔敦礼如金吊丧; 大将军文得吕司业李世长致祭。 丁酉幸延庆宫邀金使不至夜率群臣迎诏于都省发哀。
#高丽史20卷-世家20-明宗2-21-04-1191

己亥宴金使于大观殿。
#高丽史20卷-世家20-明宗2-21-05-1191

庚子知门下省事白任至卒。
#高丽史20卷-世家20-明宗2-21-06-1191

三月乙卯　知政事朴纯弼卒。
#高丽史20卷-世家20-明宗2-21-07-1191

秋七月己酉再雩。
#高丽史20卷-世家20-明宗2-21-08-1191

冬十二月甲辰以杜景升判吏部事修国史; 李义旼判兵部事; 李奕　为中书侍郞平章事; 权节平　知政事判户部事; 赵永仁　知政事政堂文学翰林学士承旨; 刘升守司空左仆射; 金永存知枢密院事; 金纯同知枢密院事; 孙硕王度　为枢密院副使。
#高丽史20卷-世家20-明宗2-22-01-1192

○(壬子)二十二年春正月乙巳朔金遣* 　温都说来贺生辰。 癸亥宴于大观殿。
#高丽史20卷-世家20-明宗2-22-02-1192

二月癸巳平章事李奕　卒。
#高丽史20卷-世家20-明宗2-22-03-1192

夏四月壬子命吏部尙书郑国俭判秘书省事崔诜集书筵诸儒于宝文阁　校增续资治通鉴分送州县雕印以进分赐侍从儒臣。
#高丽史20卷-世家20-明宗2-22-04-1192

戊午赐孙希绰等及第。
#高丽史20卷-世家20-明宗2-22-05-1192

六月壬寅王如奉恩寺。
#高丽史20卷-世家20-明宗2-22-06-1192

甲寅金遣横宣使　朮鲁至忠来。
#高丽史20卷-世家20-明宗2-22-07-1192

秋七月乙亥遣使如金进方物; 壬午遣使贺天寿节; 庚寅遣使谢横宣。
#高丽史20卷-世家20-明宗2-22-08-1192

戊戌幸王轮寺。
#高丽史20卷-世家20-明宗2-22-09-1192

八月癸丑德宁公主卒。
#高丽史20卷-世家20-明宗2-22-10-1192

壬戌太白经天。
#高丽史20卷-世家20-明宗2-22-11-1192

癸亥宋商来献*大平御览{太平御览}赐白金六十斤仍命崔诜校　讹谬。
#高丽史20卷-世家20-明宗2-22-12-1192

九月庚午朔遣郞将金元义等二十余人往西都度畿内田。
#高丽史20卷-世家20-明宗2-22-13-1192

冬十月辛丑李义旼以御史大夫王度起第于寿德宫傍劾罢朝野失望。
#高丽史20卷-世家20-明宗2-22-14-1192

丁卯幸妙通寺。
#高丽史20卷-世家20-明宗2-22-15-1192

己巳政堂文学致仕廉信若卒。
#高丽史20卷-世家20-明宗2-23-01-1193

○(癸丑)二十三年春正月乙酉金遣礼部侍郞张汝猷来贺生辰。 丁亥宴于大观殿。
#高丽史20卷-世家20-明宗2-23-02-1193

二月丁卯王如灵通寺。
#高丽史20卷-世家20-明宗2-23-03-1193

东南路按察副使金光济讨贼不克请遣京兵。
#高丽史20卷-世家20-明宗2-23-04-1193

三月乙酉平章事林民庇卒。
#高丽史20卷-世家20-明宗2-23-05-1193

夏五月丁丑迎日县献玛瑙。
#高丽史20卷-世家20-明宗2-23-06-1193

六月丙申朔王如奉恩寺。
#高丽史20卷-世家20-明宗2-23-07-1193

秋七月辛未遣使如金进方物乙亥遣使贺天寿节。
#高丽史20卷-世家20-明宗2-23-08-1193

时南贼蜂起其剧者金沙弥据云门孝心据草田啸聚亡命　掠州县。 王闻而患之丙子遣大将军全存杰率将军李至纯李公靖金陟侯金庆夫卢植等讨之。
#高丽史20卷-世家20-明宗2-23-09-1193

是月太白昼见经天。
#高丽史20卷-世家20-明宗2-23-10-1193

八月辛丑李公靖金庆夫等击贼败绩。
#高丽史20卷-世家20-明宗2-23-11-1193

甲辰　死刑十五人分配海岛。
#高丽史20卷-世家20-明宗2-23-12-1193

冬十月戊申平章事崔世辅卒。
#高丽史20卷-世家20-明宗2-23-13-1193

甲寅设百高座道场于内殿饭僧三万。
#高丽史20卷-世家20-明宗2-23-14-1193

十一月壬申遣使如金谢贺生辰又遣使贺正。
#高丽史20卷-世家20-明宗2-23-15-1193

乙酉以恭睿太后讳辰设斋于内殿自诸王侯伯两府宰辅近卫之臣各献　馔。 讳辰群下供馔始此。
#高丽史20卷-世家20-明宗2-23-16-1193

丁亥王如灵通寺。
#高丽史20卷-世家20-明宗2-23-17-1193

壬辰以上将军崔仁为南路捉贼兵马使大将军高涌之都知兵马事率将军金存仁史良柱朴公袭白富公陈光卿往讨之。
#高丽史20卷-世家20-明宗2-23-18-1193

十二月壬寅太白昼见经天。
#高丽史20卷-世家20-明宗2-23-19-1193

丁巳南贼魁得甫诣阙请许安业。 命有司放还听兵马使区处。
#高丽史20卷-世家20-明宗2-24-01-1194

○(甲寅)二十四年春正月己卯金遣大理卿纥石烈　来贺生辰。 辛巳宴于大观殿。
#高丽史20卷-世家20-明宗2-24-02-1194

二月癸巳南贼魁金沙弥自投行营请降斩之。
#高丽史20卷-世家20-明宗2-24-03-1194

甲寅将军史良柱击南贼败死。
#高丽史20卷-世家20-明宗2-24-04-1194

庚申左道兵马使崔仁率锐卒数千击贼。 至江陵城设伏以待贼至执一女问曰兵马安在女曰: "在城中。" 贼惊骇而退。 伏发追斩百五十级。
#高丽史20卷-世家20-明宗2-24-05-1194

三月丁丑门下侍郞平章事致仕闵令谟卒。
#高丽史20卷-世家20-明宗2-24-06-1194

壬午遣奉御柳泽如金进方物; 将军权信贺天寿节。
#高丽史20卷-世家20-明宗2-24-07-1194

夏四月戊戌南路兵马使击贼于密城楮田村斩获七千余级器械牛马称是。
#高丽史20卷-世家20-明宗2-24-08-1194

乙巳赐金君绥等及第。
#高丽史20卷-世家20-明宗2-24-09-1194

癸丑右道兵马使击贼擒斩四十级又连战三日贼败北。
#高丽史20卷-世家20-明宗2-24-10-1194

