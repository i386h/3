<!-- { "loadSidebar": true } -->
甲子遣谏议大夫郭汝弼如元上表曰: "小邦地　人稀兵农无别加以凋残已甚故往者耽罗赴征兵卒蒿师今又悉赴造船之役今东征兵卒梢工亦当就向件役　而调出耳洪茶丘移书金方庆云: '船三百只梢工水手一万五千人预先备之。' 其数甚多岂可止用小邦人而足矣元来所管济州东宁府北界诸城人与夫西海道避役亡在东宁府者皆能习水又工把船乞令幷刷补之又自庚午年以来至今五年供军粮饷早曾乏絶今此造船　匠及监造官等三万五百人种田军洪*　{总}管军济州留守军等粮米专取两班禄俸及诸赋税尙未充给又*　{敛}中外官民而　竭无余特蒙圣慈漕运二万硕米以补军食举国感戴又蒙圣恩优赐粮价绢匹报谢无阶然以累次征役中外公私旣竭又因造船农务失时货绢峙粮恐不如意。"
#高丽史27卷-世家27-元宗3-15-11-1274

五月庚辰赐朱锭等及第。
#高丽史27卷-世家27-元宗3-15-12-1274

丙戌世子谌尙帝女忽都鲁揭里迷失公主。
#高丽史27卷-世家27-元宗3-15-13-1274

己丑元征东兵万五千人来。
#高丽史27卷-世家27-元宗3-15-14-1274

壬辰幸本阙醮十一曜祷雨。
#高丽史27卷-世家27-元宗3-15-15-1274

丙申命知枢密院事宋松礼枢密院副使奇蕴鹰扬军上将军金光远加佥征东军。
#高丽史27卷-世家27-元宗3-15-16-1274

庚子元遣使诏劝课农桑储峙军粮仍命洪茶丘提点农事。
#高丽史27卷-世家27-元宗3-15-17-1274

六月己酉王不豫大赦境内除不忠不孝外死罪皆宥之。
#高丽史27卷-世家27-元宗3-15-18-1274

辛酉遣大将军罗裕如元上中书省书曰: "今年正月三日伏蒙朝旨打造大船三百　卽行措置遣枢密院副使许珙于全州道边山左仆射洪禄　于罗州道天冠山备材。 又以侍中金方庆为都督使管下员将亦皆精*　{拣}所须　匠物件　于中外差委催督应副越正月十五日聚齐十六日起役,至五月晦告毕船大小幷九百只造讫合用物件亦皆圆备令三品官能干者分管回泊已向金州伏望诸相国善为敷奏。"
#高丽史27卷-世家27-元宗3-15-19-1274

癸亥王薨于堤上宫在位十五年寿五十六遗诏曰: "朕以凉德　守宗　十有五年。 　缘负重　疾弥留未堪持守。 曰惟大宝不可暂虚惟予元子元良之德蔚于人望睿哲之性　自天成今在上朝未获亲命凡尔臣民听受嗣王之命无坠前宁之烈易月之服三日而除山陵制度务从俭约藩鎭州牧毋得越疆遵奉朝廷哀制至于科举婚姻一切如旧咨尔辅相大臣越厥庶士无以死伤生一乃心力保定邦家。" 又上遗表于元且言: "世子谌孝谨可付后事。" 甲子百官上谥曰顺孝庙号元宗。
#高丽史27卷-世家27-元宗3-15-20-1274

九月乙酉葬韶陵。
#高丽史27卷-世家27-元宗3-15-21-1274

忠宣王二年七月乙未元赠谥忠敬。

#高丽史27卷-世家27-元宗3-15-22-1274

○史臣赞曰: "元宗之为世子也权臣专权恣行不义畏上国讨罪不乐内附蒙古之兵连年压境中外骚然王承父王之命亲朝上国　伏权臣跋扈之志遂使疽背而死又阿里　哥以宪宗嫡子阻兵上都世皇以藩王在梁楚之郊而乃能识天命民心之去就舍近之远世皇嘉之至以公主归于王子自是世结舅甥之好使东方之民享百年升平之乐亦可尙也但其三别抄内叛侵掠州郡元遣将帅求索无已是宜宵　图治之日也顾乃溺于宴安以致　　蛊其心志　人专其出纳惜哉。"
世家卷第二十七。

#高丽史28卷-世家28-00-00-00-0000

世家卷第二十八。 高丽史二十八。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史28卷-世家28-忠烈王1-00-00-0000

忠烈王一。
#高丽史28卷-世家28-忠烈王1-00-01-0000

忠烈王讳　古讳谌又　元宗长子母曰顺敬太后金氏高宗二十三年丙申二月癸丑生。 四十六年六月高宗薨元宗以太子入觐于元王时为太孙受遗诏权监国事。 元宗元年八月册为太子十三年如元十五年尙元世祖女忽都鲁揭里迷失公主。 六月癸亥元宗薨甲子百官会于本阙遥尊为王。
#高丽史28卷-世家28-忠烈王1-00-02-0000

戊辰吏部员外郞郭希　郞将曹精通以善碁被帝召如元。
#高丽史28卷-世家28-忠烈王1-00-03-0000

秋七月元遣同知上都留守事张焕册为王。
#高丽史28卷-世家28-忠烈王1-00-04-0000

丙戌金方庆帅征东先锋别抄启行。
#高丽史28卷-世家28-忠烈王1-00-05-0000

壬辰遣枢密院使朴　如元贺圣节。
#高丽史28卷-世家28-忠烈王1-00-06-0000

八月己酉元遣日本征讨都元帅忽敦来令加发京军四百五十八人。
#高丽史28卷-世家28-忠烈王1-00-07-0000

戊辰王至自元百官迎于马川亭伴行元使奉诏书先入京王御帐殿受百官拜备仪仗先诣堤上宫谒殡殿。
#高丽史28卷-世家28-忠烈王1-00-08-0000

己巳以便服　　幸本阙更备袍笏受诏于康安殿其诏曰: "国王在日屡言世子可以承替今命世子承袭国王勾当凡在所属　听节制。" 王受诏毕谒景灵殿还御康安殿服黄袍卽位受群臣朝贺仍宴诏使诏使以王驸马推王南面诏使东向达鲁花赤西向坐王行酒诏使拜受飮讫又拜达鲁花赤立飮不拜诏使曰: "王天子之驸马也老子何敢如是吾等还奏汝得无罪耶 " *　曰: "公主不在且此先王时礼耳。"
#高丽史28卷-世家28-忠烈王1-00-09-0000

庚午遣少卿赵愉如东宁府推刷逋逃人物。
#高丽史28卷-世家28-忠烈王1-00-10-0000

除诸道贺卽位笺。
#高丽史28卷-世家28-忠烈王1-00-11-0000

癸酉东征副元帅洪茶丘以忠淸道梢工水手不及期杖部夫使大将军崔沔以大府卿朴晖代之。
#高丽史28卷-世家28-忠烈王1-00-12-0000

以李汾成为枢密院执奏。
#高丽史28卷-世家28-忠烈王1-00-13-0000

九月乙亥以金炼　知政事李汾禧金侁　为枢密院副使。
#高丽史28卷-世家28-忠烈王1-00-14-0000

丙子宴元使。
#高丽史28卷-世家28-忠烈王1-00-15-0000

壬午王诣大行王殡殿始服斩衰麻　率群臣哭。
#高丽史28卷-世家28-忠烈王1-00-16-0000

乙酉葬韶陵释丧服移御沙坂宫。
#高丽史28卷-世家28-忠烈王1-00-17-0000

戊子王引见宰枢曰: "自古贤君必赖忠良能底乂康我家安危 只在卿等事有可言不可含　。"
#高丽史28卷-世家28-忠烈王1-00-18-0000

己丑遣枢密院副使奇蕴逆公主于元。
#高丽史28卷-世家28-忠烈王1-00-19-0000

壬辰侍从入元臣僚　加赏赉限品者许通。
#高丽史28卷-世家28-忠烈王1-00-20-0000

甲午亲设灌顶道场于本阙。
#高丽史28卷-世家28-忠烈王1-00-21-0000

戊戌遣齐安公淑知枢密院事郑子玙如元谢厘降袭爵。
#高丽史28卷-世家28-忠烈王1-00-22-0000

以堤上宫中书省为史馆还都以来未营史馆奉实录假藏本阙佛堂库。
#高丽史28卷-世家28-忠烈王1-00-23-0000

冬十月乙巳都督使金方庆将中军朴之亮金　知兵马事任恺为副使金侁为左军使韦得儒知兵马事孙世贞为副使金文庇为右军使罗裕朴保知兵马事潘阜为副使号三翼军与元都元帅忽敦右副元帅洪茶丘左副元帅刘复亨以蒙汉军二万五千我军八千梢工引海水手六千七百战舰九百余　征日本至一　岛击杀千余级分道以进倭却走伏尸如麻及暮乃解会夜大风雨战舰触岩崖多败金侁溺死。
#高丽史28卷-世家28-忠烈王1-00-24-0000

戊申以李汾成知御史台事。
#高丽史28卷-世家28-忠烈王1-00-25-0000

辛亥亲醮三界于本阙。
#高丽史28卷-世家28-忠烈王1-00-26-0000

大府注簿卓之琪以府藏虚竭供费烦重不堪其苦祝发为僧。
#高丽史28卷-世家28-忠烈王1-00-27-0000

戊午白气贯日。
#高丽史28卷-世家28-忠烈王1-00-28-0000

辛酉幸西北面迎公主顺安公悰广平公　带方公　汉阳侯　平章事兪千遇知枢密院事张镒知奏事李汾禧承宣崔文本朴恒上将军朴成大知御史台事李汾成从行王责汾禧等不开剃对曰: "臣等非恶开剃唯俟众例耳。" 蒙古之俗剃顶至额方其形留发其中谓之怯仇儿王入朝时已开剃而国人则未也故责之。
#高丽史28卷-世家28-忠烈王1-00-29-0000

甲子命李汾成还京令妃嫔及诸宫主宰枢夫人皆出迎公主留从臣于龙泉驿独与开剃者大将军朴球等行承宣朴恒言于王曰: "史官记人君动作不可一日无也。" 乃令直史馆李源从行。
#高丽史28卷-世家28-忠烈王1-00-30-0000

丙寅王至西京时西京属东宁府王出银纻易粮草以给从臣。
#高丽史28卷-世家28-忠烈王1-00-31-0000

丁卯王会公主于肃州西京大兴府录事杨寿等请从王以行崔坦要而夺之。
#高丽史28卷-世家28-忠烈王1-00-32-0000

十一月丁丑王与公主至京入御竹坂宫先是兪千遇谓张镒曰: "王若以戎服入城国人惊怪。" 乃使崔文本朴恒请王以礼服入又使康允绍简有之再请王不听有之贱隶也以优得幸拜郞将宰相百官　于国淸寺门前允绍宋　嗾尹秀元卿郑孙琦等执　驰马击逐礼服者侍从失次分散王与公主同辇入城父老相庆曰: "不图百年锋镝之余复见*大平之期。"
#高丽史28卷-世家28-忠烈王1-00-33-0000

甲申以康守衡为枢密院副使判卫尉寺事上将军。
#高丽史28卷-世家28-忠烈王1-00-34-0000

乙酉幸本阙设八关会翌日大会公主幕于仪凤楼侧观之。
