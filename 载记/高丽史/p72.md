<!-- { "loadSidebar": true } -->
丙子幸观风殿巡视太祖行在所遂御九梯宫及晩移御永明寺东阁召诸王及郭舆置酒唱和。
#高丽史14卷-世家14-睿宗3-11-35-1116

戊寅幸九梯宫。 辽来远抱州二城流民驱羊马数百来投。
#高丽史14卷-世家14-睿宗3-11-36-1116

己卯移御龙德宫。
#高丽史14卷-世家14-睿宗3-11-37-1116

辽流民男女二十余人来投献羊二百余口。
#高丽史14卷-世家14-睿宗3-11-38-1116

庚辰御干元殿受朝贺。 下制曰: "朕承祖宗积累之緖保有三韩惧无以称人神之望宵　忧劳不敢遑宁。 今以日官所请徙御西都以颁新敎将以与物更始使民知归以兴先王之旧业。 且彼圣贤之训及诸图谶之言谓奉顺阴阳尊崇佛释明信刑罚黜陟幽明三宝之财不可妄费四仙之迹所宜加荣依而行之不敢失也。 　圆丘*大庙社稷籍田及诸园陵者国家敬重之所也其管勾员吏以时修葺无使弊亏。 所谓国仙之事比来仕路多门略无求者宜令大官子孙行之。 文武两学国家敎化之根源。 早降指挥欲令立其两学养育诸生以备将来将相之举而有司各执异论未有定议宜速奏定施行。 且国风欲其俭朴而今朝廷士庶衣服华侈尊卑无等宜令礼仪详定所据祖宗代式例沿革制定以闻又改定中外官制。"
#高丽史14卷-世家14-睿宗3-11-39-1116

辛巳曲宴于干元殿。
#高丽史14卷-世家14-睿宗3-11-40-1116

壬午幸弘福寺移御唐浦古城门楼置酒欢赏名楼曰多景御制留题命词臣和进。
#高丽史14卷-世家14-睿宗3-11-41-1116

癸未命知西京留守事户部尙书金若温扈驾以赵令龟摄分司户部尙书知留守事。
#高丽史14卷-世家14-睿宗3-11-42-1116

甲申驾发西京路上有老　进壶酒王怜其诚一尝因赋诗一絶。
#高丽史14卷-世家14-睿宗3-11-43-1116

丁亥驾至　岭驿宋都纲杨明等谒于道。
#高丽史14卷-世家14-睿宗3-11-44-1116

辛卯王还京都赦制曰: "巡狩之礼所以省方设敎也。 朕　袭丕基欲兴景业。 俯从太史之请愿效先王之游移　旧都落成新阙。 虽除众弊岂无骚扰。 宜敷宽大之恩以慰遐迩之望其西京及随驾员将军卒及沿路州府郡县长吏有所犯停囚应受公徒私杖以下罪上京留守百官于驾出后凡有征赎等杂轻罪咸赦除之; 西京及所历山川神*祗{祇}各加号; 沿路州府郡县年八十以上者及孝子顺孙义夫节妇鳏寡孤独笃废疾者准西京例赐物; 两京诸处道场福田及都监道俗员吏西京及随驾两班员军人杂类诸界官迎驾长吏等职赏及税租　除等事准庚寅年南幸丁亥年西幸两度恩制施行; 内侍给使及诸宦者随驾亲王宫府员吏侍卫南班员吏杂类等亦准前两度恩制施行; 西京及四道仓督迎驾诸州府郡县凡所有时弊宜令留守官按察使临问奏除; 新阙创成都监员吏诸色匠人杂类等　准西京九梯宫上京长源亭创成后所加恩赏例奏裁。" 时留守百官备仪仗乐部迎驾于马川亭*大乐管弦两部争务奇侈以至使妇女驰马击球。 王命黜之其戱遂絶。
#高丽史14卷-世家14-睿宗3-11-45-1116

是月得宝玉于西京盘龙山命玉人先造祭器以*　神　宰臣表贺。
#高丽史14卷-世家14-睿宗3-11-46-1116

五月癸卯门下侍郞平章事吴延宠卒。
#高丽史14卷-世家14-睿宗3-11-47-1116

丙辰御干德殿覆试庚申赐裴佑等及第。
#高丽史14卷-世家14-睿宗3-11-48-1116

六月甲子王如奉恩寺。
#高丽史14卷-世家14-睿宗3-11-49-1116

乙丑王字之文公美*　{赍}诏还自宋。 王受诏于干德殿。 诏曰: "使人王字之等至省所上表起居事具悉。 列国称藩表兹东海载临时序遐　乃心靡忘报上之归特贡履和之问。 春祺在旦福履克绥用加勤诚不忘晨夕。" 又诏曰: "省所差人进奉御衣二对等事具悉。 抚封旧履袭庆东藩不替前修有嘉来享使　华　方物充庭惟顺与忠旣嘉且旅。 永言恭恪用劝于怀。 今回赐衣着银器等具如别录至可领也。" 又奬谕设斋诏曰: "使人王字之等至省所奏于大相国寺杨州天宁万寿观抗州天竺寺闰州金山寺泗州普照王寺设斋祝寿事具悉。 使航遐　礼意有加祗载眞乘用伸报礼有严佛事虔祝寿祺。 缅想遐心良深注意。" 又奬谕贺册皇太子诏曰: "使人王字之等至省所上表贺册皇太子事具悉。 比立储　预崇国本用系天下以御邦家。 惟尔东藩　闻庆典需章来贺欣　攸均。" 又奬谕别进诏曰: "省所差人别进事具悉。 践修厥猷备物来享罔坠先君之履克劝方物之珍。 航海造庭实　有贡忠纯益懋奬属良深。" 又回赐国信诏曰: "修方惟旧底贡旣嘉。 舟楫言旋匪颁在　。 礼无不*　其往*祇{祗}承。 今回赐国信兼别赐密赐特赐物色等具如别录至可领也。" 又奬谕遣子弟入学诏曰: "使人王字之等至省所上表乞学生金端等五人下国子监或璧雍收管许令取便学业事具悉。 绍述先猷　追三代肇兴学校诞弥万邦弦歌之声无远不　。 惟尔雅俗有古遗风乃遣诸生观光上国。 尽捐宿习欲见天地之全于变华风亦推礼义之旧永言向慕旣用嘉叹。" 又诏赐大晟乐。
#高丽史14卷-世家14-睿宗3-11-50-1116

乙亥虑囚。
#高丽史14卷-世家14-睿宗3-11-51-1116

壬午以金景庸守太师乐浪郡开国侯; 李玮守太保门下侍中判尙书吏部事; 李资谦为门下侍郞同中书门下平章事判尙书兵部事; 金缘守司徒中书侍郞同中书门下平章事上柱国; 赵仲璋守司徒中书侍郞同中书门下平章事判尙书户部事上柱国; 康拯守司空　知政事判尙书刑部事兼太子少傅; 金晙为兵部尙书枢密院使兼太子宾客; 朴景仁为刑部尙书翰林学士承旨; 韩　如为枢密院知奏事兼直学士; 朴升中为国子祭酒翰林学士左谏义大夫。
#高丽史14卷-世家14-睿宗3-11-52-1116

庚寅御会庆殿召宰枢侍臣观大晟新乐。
#高丽史14卷-世家14-睿宗3-11-53-1116

秋七月辛丑燕射于赏春亭。
#高丽史14卷-世家14-睿宗3-11-54-1116

戊申王如天寿寺荐明懿太后冥福。
#高丽史14卷-世家14-睿宗3-11-55-1116

己酉遣李资谅李永如宋谢赐大晟乐。
#高丽史14卷-世家14-睿宗3-11-56-1116

癸丑以右散骑常侍崔弘宰为西北面兵马使; *大仆卿智淑延为东北面兵马使。
#高丽史14卷-世家14-睿宗3-11-57-1116

庚申听断内外重刑。
#高丽史14卷-世家14-睿宗3-11-58-1116

辛酉御宣政殿召宰枢给舍中丞以上侍臣亲访边事又召台省诸侍臣及兵马判官于干德殿传宣访问。
#高丽史14卷-世家14-睿宗3-11-59-1116

八月甲戌东藩使者阿伊等来朝。
#高丽史14卷-世家14-睿宗3-11-60-1116

丙子谒景灵殿。
#高丽史14卷-世家14-睿宗3-11-61-1116

丁丑幸妙通寺。
#高丽史14卷-世家14-睿宗3-11-62-1116

庚辰金将撒喝攻辽来远抱州二城几陷其统军耶律宁欲帅众而逃王遣枢密院知奏事韩　如招谕宁以无王旨辞。 　如驰奏。 王欲令枢密院具箚子送之。 宰臣谏官奏曰: "彼求王旨其意难测请止之。" 王乃遣使如金请曰: "抱州本吾旧地愿以见还。" 金主谓使者曰: "尔其自取之。"
#高丽史14卷-世家14-睿宗3-11-63-1116

甲申以洪灌为淸　阁学士; 郑克恭为直学士; 尹谐为直阁。
#高丽史14卷-世家14-睿宗3-11-64-1116

九月庚子虑囚。
#高丽史14卷-世家14-睿宗3-11-65-1116

冬十月甲子王如天寿寺。
#高丽史14卷-世家14-睿宗3-11-66-1116

戊辰阅大晟乐于干德殿。
#高丽史14卷-世家14-睿宗3-11-67-1116

癸酉亲　*大庙荐大晟乐西都所得瑞玉祭器倂奏新制九室登歌。
#高丽史14卷-世家14-睿宗3-11-68-1116

十一月庚子御淸　阁命翰林学士承旨朴景仁讲尙书二典。
#高丽史14卷-世家14-睿宗3-11-69-1116

以国子司业兼起居注知制诰金富佾充宝文阁待制。
#高丽史14卷-世家14-睿宗3-11-70-1116

乙卯大雪御淸　阁召枢密院知奏事韩　如宝文阁直学士郑克恭右副承宣文公美直宝文阁尹谐等置酒咏雪。 以前礼部郞中郭俊穆尝辅导肃宗殿中内给事金元舆潜邸旧学命召赐坐于诸学士之右。
#高丽史14卷-世家14-睿宗3-11-71-1116

十二月庚申朔御淸　阁命宝文阁校勘高先柔讲书大禹谟皐陶谟益稷三篇。
#高丽史14卷-世家14-睿宗3-11-72-1116

壬午御淸　阁命内侍良　令池昌洽讲礼记中庸投壶二篇。 谓宝文阁学士等曰: "投壶古礼也废已久矣。 宋帝所赐其器极为精备将试之卿等可纂定投壶仪幷图以进。"
#高丽史14卷-世家14-睿宗3-11-73-1116

甲申宴淸　阁。 谓学士等曰: "朕尝览贞观政要太宗曰: '但使天下*大平家给人足虽无祥瑞可比德于尧舜若百姓不足夷* {狄}内侵纵有芝草凤凰何异于桀纣。' 斯言至矣庶几景行。" 遂命金缘朴景仁及宝文阁学士批注政要以进。
#高丽史14卷-世家14-睿宗3-11-74-1116

己丑大傩。
#高丽史14卷-世家14-睿宗3-11-75-1116

是月契丹三十三人汉五十二人奚一百五十五人熟女眞十五人渤海四十四人来。
#高丽史14卷-世家14-睿宗3-12-01-1117

○(丁酉)十二年春正月庚寅放朝贺。
#高丽史14卷-世家14-睿宗3-12-02-1117

壬辰渤海五十二人奚八十九人汉六人契丹十八人熟女眞八人自辽来投。
#高丽史14卷-世家14-睿宗3-12-03-1117

壬子幸法王寺及神众院还御明庆殿以僧德缘为王师。
