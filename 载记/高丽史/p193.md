<!-- { "loadSidebar": true } -->
忠宣王讳璋字仲　古讳　蒙古讳益智礼普化忠烈王长子母曰齐国大长公主。 忠烈王元年乙亥九月丁酉生三年正月册王为世子九年二月忠烈将猎于忠淸道时王年九岁忽泣下乳母请其故*　曰: "今兹百姓困穷又当东作之时父王何为远猎 " 曹义珣以告忠烈曰: "小儿怪哉! 猎期已定不能听。" 未几公主得疾忠烈不果行。 又见人衣破布衫。 负柴入于宫门使问之对曰: "将作署其人也。" 王曰: "我美衣服而百姓若此于心安乎 " 又有宫奴取里中儿纸鸢以献问汝安得此以实对。 王曰: "取诸人献于我何哉 " 卽命还之。 常谓行李别监魏璇曰: "奇怪妖妄皆所不取但可以前修之事告我耳。" 廉承益尝进相师天一天一相王曰: "慈眼不喜鹰犬。" 朴义在侧王顾曰: "每以鹰犬从臾吾君者此老狗也。" 义　　而退。
#高丽史33卷-世家33-忠宣王1-00-02-0000

十三年九月忠烈在燕召王入朝。
#高丽史33卷-世家33-忠宣王1-00-03-0000

十月全罗道王旨别监权宜以银四十斤虎皮二十领献王以助行李之费王曰: "此物皆剥民*　{敛}怨非吾所欲。" 遣人悉还其主。
#高丽史33卷-世家33-忠宣王1-00-04-0000

十四年八月以圣节宴于大殿宋人作戱。 忠烈召王观之王辞不入时王年十四尝踞内僚元奕膝上从容相语奕谓王曰: "人主不宜聪察殿下聪明大过宜小宽容。" 王作色曰: "汝辈使我痴暗持弄掌上如软　乎 " 奕惧。
#高丽史33卷-世家33-忠宣王1-00-05-0000

十五年五月壬午王闻前博士康煦死问左右曰: "莫是燃头燃臂以救王疾者欤 " 对曰: "然。" 王曰: "凡人臣事上之道在忠勤尽节燃头燃臂乃浮屠之事非君子之所为也。 而煦乃媚上敢行非礼虽死何惜。" 闻者叹服。
#高丽史33卷-世家33-忠宣王1-00-06-0000

十七年九月帝授王特进上柱国高丽国王世子赐金印。
#高丽史33卷-世家33-忠宣王1-00-07-0000

十八年七月丙戌如元。
#高丽史33卷-世家33-忠宣王1-00-08-0000

九月帝御紫檀殿引见问本国事王奏对详明。
#高丽史33卷-世家33-忠宣王1-00-09-0000

十月帝召王入寝殿问曰: "读何书 " 奏云: "读通鉴。" 帝曰: "历代帝王谁为贤明 " 对曰: "汉之高祖唐之太宗" 帝又问曰: "汉祖唐宗孰与寡人 " 对曰: "臣年少何足以知之。" 帝曰: "然问于宰相以来。"
#高丽史33卷-世家33-忠宣王1-00-10-0000

二十一年八月戊午至自元帝册为仪同三司上柱国高丽国王世子领都佥议使司赐两台银印诰曰: "幼　义方夙标令器。 　我家之自出为藩辅之具赡逮事先皇恭勤备着。 预闻庶议声誉加隆。 爰宠贲于仪章仍峻升于命秩　其劳诏其旧宜懿戚特优。 子惟孝臣惟忠尙成规恪守毋愆素履茂对荣光!"
#高丽史33卷-世家33-忠宣王1-00-11-0000

九月甲申署事于都佥议司。
#高丽史33卷-世家33-忠宣王1-00-12-0000

十二月癸卯如元。
#高丽史33卷-世家33-忠宣王1-00-13-0000

二十二年十一月壬辰王以白马八十一匹献于帝纳币遂尙晋王甘麻刺之女。 癸巳又以白马八十一匹献于太后太后以羊七百头酒五百瓮宴王帝与太后临轩诸王公主百官侍宴。 甲午以白马八十一匹献晋王仍以酒三百瓮羊四百头宴。
#高丽史33卷-世家33-忠宣王1-00-14-0000

二十四年正月甲辰元遣使册为国王以忠烈为逸寿王。
#高丽史33卷-世家33-忠宣王1-00-15-0000

丙午受内禅卽位于康安殿。
#高丽史33卷-世家33-忠宣王1-00-16-0000

戊申敎曰: "昔我太祖一统三韩熙鸿号于无穷堂构相承于今三百八十有一年矣。 逮我光文宣德太上王在潜邸时为安黎庶断自睿虑入侍帝庭得配王姬。 光绍前宁嗣大历服二十五年升平之业于斯为盛。 噫! 皇天不吊　我母后贞敏庄宣仁明太后奄忽宾天上心郁郁倦于听政。 以军国繁机归于幼　牢让再三不获兪命新卽王位。 惟予小子幸为先帝外甥又承皇帝皇太后眷顾嘉与公主聿来于兹。 　赖积累之功永保社稷丕丕之基宜以殊恩覃及遐迩。 自正月二十一日昧爽以前二罪以下咸宥除之一哈丹之　入也州郡望风迎降唯原州以孤城　挫贼锋然后诸城效之扫尽贼　。 致三韩之再安敌先帝之所忾其功万世难忘。 其防护别监判书致仕卜奎战士中郞将元　甲其邑守　与长吏之成功者虽已褒赏尙有慊然。 宜加擢用劝励后人其邑常　杂贡宜复三年。 一三韩壁上功臣三韩后代代壁上功臣配享功臣征战没阵而亡功臣子孙等以贱技落在工商匠乐者凡以功与恩已属两班而父母无痕咎者宜推明许通其功臣之田如有孙外人占取者勿论年限依孙还给同宗中功臣田若一户合执者辨其足丁半丁均给功臣子孙属南班者改东班。 一文武两班正杂路凡有职者加次第同正职前恩未蒙者幷以今恩许蒙前有乡职者加次第乡职官满者加乡职阶。 一诸司人吏动静许一度吏兵部入仕者各许五十人近侍茶房员吏超等加职给事许初入仕南班属者年限勿论改东班。 一谚曰: '僧多批职亡国败家。' 今批职之数过多令有司褒贬申闻今后有法德殊胜者方加法号。 一前所配者除谋乱国家不忠不孝杀人强盗谋故劫杀钑面充常户外其余入岛者出陆余乡余乡者通朝见朝见者量用公私杂罪者还其职田终身不　停职属散者量用。 一日本护送使副知密直司事致仕金有成供驿令郭麟一行员将子孙录用。"
#高丽史33卷-世家33-忠宣王1-00-17-0000

己酉移御寿宁宫。 王以文翰学士承旨崔　学士朴全之侍读学士吴汉卿李　修撰宥旨赐绫绢紬纻各十五匹。
#高丽史33卷-世家33-忠宣王1-00-18-0000

庚戌王诣德慈宫奉逸寿王宴于寿宁宫。
#高丽史33卷-世家33-忠宣王1-00-19-0000

王舅晋王遣平章　刺帖木儿来吊公主丧仍致祭。
#高丽史33卷-世家33-忠宣王1-00-20-0000

壬子重房宴王。
#高丽史33卷-世家33-忠宣王1-00-21-0000

癸丑幸佛恩寺相营宫之地置德慈宫。
#高丽史33卷-世家33-忠宣王1-00-22-0000

乙卯王率百官诣德慈宫奉　上尊号曰太上王。 王衣紫袍太上王衣黄袍受贺时称三韩罕有之盛事。
#高丽史33卷-世家33-忠宣王1-00-23-0000

平阳侯　大将军金精赍王及逸寿王谢表如元。
#高丽史33卷-世家33-忠宣王1-00-24-0000

丙辰王与公主诣德慈宫奉*大上王宴于寿宁宫为公主诞日也。 翌日又奉迎太上王及贞和宫主宴于王宫。
#高丽史33卷-世家33-忠宣王1-00-25-0000

二月戊午朔王始署征东省事宰枢及行省左右司官吏谒见用元朝礼。
#高丽史33卷-世家33-忠宣王1-00-26-0000

庚申阿木罕太子及瓮吉刺　丞相还王饯于金郊。
#高丽史33卷-世家33-忠宣王1-00-27-0000

甲子王朝太上王于贞和宫。 王命庄穆王后宜加太后之号有司其议以闻。
#高丽史33卷-世家33-忠宣王1-00-28-0000

丁卯王与公主移御印侯家。
#高丽史33卷-世家33-忠宣王1-00-29-0000

己巳命以佥议密直司为王宫盖古彦昌宫基也。 初王欲以车信家为宫旣兴工相地者以为不吉遂卜于此大兴工役。
#高丽史33卷-世家33-忠宣王1-00-30-0000

庚午以观灯王与公主奉太上王幸康安殿。
#高丽史33卷-世家33-忠宣王1-00-31-0000

辛未燃灯王如奉恩寺赐文翰学士崔　朴全之吴汉卿李　尙乘鞍马。 翌日大会群臣上寿次至四学士王使之前赐　酒谓之曰: "惟尔诸学士直言无隐。"
#高丽史33卷-世家33-忠宣王1-00-32-0000

甲戌以摠郞姜用丁为庆尙道按廉使; 正郞柳谦副之; 国学司艺许有全为全罗道按廉使; 直讲郑珩副之; 摠郞李源为忠淸道按廉使; 郞将白应龙副之。
#高丽史33卷-世家33-忠宣王1-00-33-0000

丁丑监察司囚校书郞赵晋成妻赵氏。 赵氏正郞　之女也与兄之烈通其母知而止之之烈欧母匿妹其母讼之。
#高丽史33卷-世家33-忠宣王1-00-34-0000

亲设消灾道场于康安殿。
#高丽史33卷-世家33-忠宣王1-00-35-0000

甲申王率百官贺太上王生日于德慈宫。
#高丽史33卷-世家33-忠宣王1-00-36-0000

王下书征前司谏李承休。
#高丽史33卷-世家33-忠宣王1-00-37-0000

是月王以岁凶民饥　膳命内厨进橡实尝之。
#高丽史33卷-世家33-忠宣王1-00-38-0000

三月戊子亲醮三界于康安殿。
#高丽史33卷-世家33-忠宣王1-00-39-0000

中赞郑可臣上章乞退不允。
#高丽史33卷-世家33-忠宣王1-00-40-0000

壬辰王朝太上王于贞和宫。
#高丽史33卷-世家33-忠宣王1-00-41-0000

癸巳王召诸道按廉谕以治民之事为之流涕赐酒遣之。
#高丽史33卷-世家33-忠宣王1-00-42-0000

乙未以方臣佑李淑为壁上三韩正匡; 吴仁永副知密直司事; 洪诜为右副承旨。
#高丽史33卷-世家33-忠宣王1-00-43-0000

丁酉王与公主以晋王生日奉太上王宴于寿宁宫。
#高丽史33卷-世家33-忠宣王1-00-44-0000

庚子幸王轮干圣二寺。
#高丽史33卷-世家33-忠宣王1-00-45-0000

长阳公　进颂德诗赐米三十石。
#高丽史33卷-世家33-忠宣王1-00-46-0000

壬子亲设功德天道场于康安殿。
#高丽史33卷-世家33-忠宣王1-00-47-0000

王与宰臣崔　绍及翰林四学士论三敎业。
#高丽史33卷-世家33-忠宣王1-00-48-0000

