<!-- { "loadSidebar": true } -->
○李谷字中父初名芸白韩山郡吏自成子也。 自　　举止异常稍长知读书　　忘倦。 早丧父事母孝。 为都评议使司*椽{　}吏。 忠肃四年中举子科。 硏穷经史一时学者多就正焉。 七年登第调福州司录　军。 忠惠元年迁艺文检阅。 忠肃后元年中征东省乡试第一名遂擢制科。 前此本国人虽中制科率居下列。 谷所对策大为读卷官所赏置第二甲宰相奏授翰林国史院检阅官。 谷与中朝文士交游讲　所造益深。 为文章操笔立成辞严义奥典雅高古不敢以外国人视也。 奉兴学诏还国寻复如元。 本国授典仪副令元授徽政院管勾转征东省行中书省左右司员外郞。
#高丽史109卷-列传22-李谷-002

元屡求童女于本国谷言于御史台请罢之代作*　曰: "古之圣王其治天下也一视而同仁。 虽人力所至文轨必同而其风土所宜人情所尙则不必变之。 以为四方荒　风俗各异苟使同之中国则情不顺而势不行也。 势不行情不顺而善治之虽尧舜不能矣。 昔我世祖皇帝临御天下务得人心。 尤于远方殊俗随其习而顺治之。 故普天率土欢欣鼓舞重译来王犹恐或后。 尧舜之治蔑以加也。 高丽本在海外别作一国苟非中国有圣人邈然不与相通。 以唐太宗之威德再举伐之无功而还。 国朝肇兴首先臣服着勋王室。 世祖皇帝厘降公主仍赐诏书奬谕曰: '衣冠典礼无坠祖风。' 故其俗至于今不变。 方今天下有君臣有民社惟三韩而已。 为高丽计者当钦承明诏率祖攸行修明政敎朝聘以时与国咸休可也。 而乃使其妇寺之流根据中国寔繁有徒　恩恃宠反挠本国至有冒干内旨争驰传遽岁取童女络绎辇来。 夫其取人之女以媚于上为己之利此虽高丽自取之也旣称有旨岂不为国朝之累乎  古昔帝王发一号施一令天下　　望其德泽故称诏旨曰德音。 今屡降特旨夺人室女甚为不可。 夫人之生子鞠之育之将以望其反哺也。 无尊卑之别华夷之*闲其为天性一也。 抑彼风俗宁使男异居女则不出若为秦之赘壻然凡致养于父母者有女之尸焉。 故其生女也恩斯勤斯日夜望其长能有以奉养。 而一朝夺之怀抱之中送之四千里外足一出门终身不返其为情何如也  今高丽妇女在后妃之列配王侯之贵而公卿大臣多出于高丽外甥者。 此其本国王族及阀阅豪富之家特蒙诏旨或情愿自来且有媒聘之礼焉固非常事。 而好利者援以为例凡今使其国者皆欲妻妾非但取童女而已。 夫使于四方将以宣布上恩询咨民隐。 诗不云乎: '周爰咨询周爰咨诹。' 今乃使于外国货色是　不可不禁也。 侧闻高丽之人生女者卽秘之惟虑不密虽比邻不得见每有使臣至自中国便失色相顾曰: '胡为乎来哉  非取童女者耶非取妻妾者耶 ' 已而军吏四出家搜户　。 若或匿之则系累其邻里缚束其亲族鞭挞困苦见而后已。 一遇使臣国中骚然虽　犬不得宁焉。 及其聚而选之姸丑不同。 或啖其使臣而饱其欲虽美而舍之舍之而他求。 每取一女阅数百家。 唯使臣之为听莫或敢违。 何者  称有旨也。 如此者岁再焉或一焉*闲岁焉。 其数多者至四五十。 旣在其选则父母宗族相聚哭泣日夜声不絶及送于国门牵衣顿　栏道呼号。 悲痛愤　有投井而死者有自缢者有忧愁絶倒者有血泣丧明者。 如此之类不可　记。 其取为妻妾者虽不若此逆其情取其怨则无不同也。 书曰: '匹夫匹妇不获自尽民主罔与成厥功。' 恭惟国朝德化所及万物咸遂高丽之人独有何罪而受此苦乎  昔东海有寃妇三年天旱。 今高丽有几寃妇乎  比年其国水旱相仍民之饥莩者甚众岂其怨叹能伤和气乎  今以堂堂天朝岂不足于后庭而必取之外国乎  虽承恩于朝夕犹怀父母乡党人之至情也。 而乃置之宫掖愆期虚老时或出之而归之寺人终无嗣者十之五六其怨气伤和又何如也。 事有小弊而为国之利者容或有之。 然不若无弊之为愈也　无益于国家取怨于远人其为弊不小者哉  伏望涣发德音敢有冒干内旨上渎圣听下为己利而取童女者及使于其国而取妻妾者明示条禁絶其后望。 以彰圣朝同仁之化以慰外国慕义之心消怨致和万物育焉不胜幸甚。" 帝纳之。 本国除判典校寺事。
#高丽史109卷-列传22-李谷-003

忠惠后二年奉表如元。 因留居凡六年元授中瑞司典簿。 时本国官爵猥滥奴*肄{隶}亦得轩冕。 殿中崔江求为正尹谷闻之寄诗云: "不妨正尹生前得犹胜中书死后加。" 安就赵溟死后皆拜中书故云。 忠穆袭位还国谷寓宰相书曰: "惟吾三韩国之不国亦已久矣。 风俗败坏刑政紊乱民不聊生如在涂炭。 幸今国王受命之国民之望之若大旱之望甘澍。 然国王以春秋之富谦恭　默一国之政听于诸公则其社稷安危人民利病士君子之进退皆出于诸公。 夫进君子则社稷安退君子则人民病此古今之常理也。 然则用人又为政之本也。 盖用人则易知人则难。 不问邪正不论高下唯货是视唯势是依附我者虽奸*　{谄}而进之异己者虽廉谨而退之则其用人不旣易乎  用人易故政日乱政乱故国家随以危亡。 此不待远求诸古实目前之明鉴也。 古之人知其然于一进退人之际而必察其所行所从来惟恐　于货而夺于势也。 然犹朱紫相夺玉石相混其知人不旣难乎  卽今本国之俗以有财为有能有势为有智。 至以朝衣儒冠为倡优杂剧之戱直言正论为闾里狂妄之谈宜乎国之不国也。 谷之所以离亲戚去乡国久客于辇　之下者正为此耳。 比闻诸公所以辅政更化者。 与前日甚不相远。 名虽尙老而少者实主其柄名虽尙廉而贪者实执其权旣斥恶少而大者不悛其恶旣改旧臣而新者反附其旧。 知人不难用人甚易。 似非国王委任之意。 朝廷闻之得无不可乎  或曰: '不必寓书诸公  徒见其怒而无所益也。' 谷应之曰: '社稷苟安人民苟利将具本末言之朝*延{廷}达之天子岂以诸公之怒而便含默耶 ' 是用敢贡狂　之说惟诸公之垂察焉。"
#高丽史109卷-列传22-李谷-004

顺帝幸上都谷扈从。 本国拜密直副使累升知司事进政堂文学封韩山君。 以颁朔还国。 与李齐贤等增修闵渍所撰编年纲目又修忠烈忠宣忠肃三朝实录。 与阳川君许伯掌试取金仁管等。 谷伯徇私多取世家不学子弟宪司弹之不出新及第依牒复还于元。 中书差监仓本国拜都佥议赞成事。 寻还国。 忠定卽位谷以尝请立恭愍不自安游关东。 明年元授奉议大夫征东行中书省左右司郞中。 又明年卒年五十四谥文孝。 性端严刚直人皆敬之。 所著稼亭集二十卷行于世。 子穑自有传。
#高丽史109卷-列传22-禹倬-000

禹倬。
#高丽史109卷-列传22-禹倬-001

○禹倬丹山人父天珪乡贡进士。 倬登科初调宁海司录。 郡有妖神祠名八铃民惑灵怪奉祀甚渎。 倬至卽碎之沈于海*　{淫}祀遂絶。 累升监察*　{纠}正。 时忠宣蒸淑昌院妃倬白衣持斧荷藁席诣阙上*　敢*　{谏}近臣展*　不敢读。 倬　声曰: "卿为近臣未能格非而逢恶至此卿知其罪耶 " 左右震栗王有　色。 后退老礼安县。 忠肃嘉其忠义再召不起。 倬通经史尤深于易学。 卜筮无不中。 程传初来东方无能知者倬乃闭门月余　究乃解敎授生徒。 理学始行。 官至成均祭酒致仕。 忠惠三年卒年八十一。
#高丽史109卷-列传22-安轴-000

安轴[*(安)宗源*(安)辅]。
#高丽史109卷-列传22-安轴-001

○安轴字当之福州兴宁县人。 父硕以县吏登第隐不仕。 轴生而颖悟力学工文中第调金州司录选补史翰除司宪纠正。 忠肃十一年中元朝制科授辽阳路盖州判官。 时忠肃被留于元。 轴谓同志曰: "主忧臣辱主辱臣死。" 乃上书讼王无他。 王嘉之超授成均乐正。 盖州守遣人礼请王方向用故不能去。 累迁右司议大夫。 忠惠卽位命存抚江陵道。 有文集曰关东瓦注。 入判典校知典法事。 忠肃复位凡得幸忠惠者皆斥之或以轴为所斥者亲罢之。 旣而起为典法判书　内竖用事者又罢。 忠惠复位又拜典法判书转监察大夫。 自乐正至监察大夫皆带馆职表笺词命多出其手。 以检校评理出牧尙州。 时母在兴宁轴往来以尽孝。 忠穆立召为密直副使累升佥议赞成事监春秋馆事。 与李齐贤等增修闵渍所撰编年纲目又修忠烈忠宣忠肃三朝实录。 执事者不喜儒罢封兴宁君已而复职四年疾作乞致仕复封兴宁君。 卒年六十二谥文贞。 处心公正持家勤俭。 尝曰: "吾平生无可称四为士师凡民之屈抑为奴者必理而良之。" 硕早没轴敎二弟辅辑俱登第辅辑事之亦如父。 子宗基宗源。
#高丽史109卷-列传22-安轴-002

○宗源字嗣淸年十七登第忠穆时选补史翰。 秩满当迁同僚沈东老年高位下宗源让之。 轴闻而喜曰: "让德之先也。 我让于人人谁舍我  我家有人殆益昌乎 " 后一年始调三司都事。 恭愍初授典法正郞。 时田民刑讼皆聚典法裁决平允人称其明。 累迁侍御史出按杨广道。 王避红贼南幸宗源来谒于道先往忠州备供御。 左右　曰: "按廉到忠州已踰岭而遁矣。" 王信之遣中使执以来。 使者至忠州见宗源在馆办供顿执与俱来。 王知其诬释不问。 王次阴竹吏民皆逃匿。 以宗源不能供张下巡军贬知淸风郡事。 后为典法摠郞。 辛旽擅权士大夫争趋附之。 有执政者言: "吾等荐公于领相谏官可得宜速往谒。" 宗源辞曰: "我本　懒趋势非吾所能也。" 执政　反　之出为江陵府使有惠政。 未久而代民立生祠以祀之。 闲居七八年屛*迹不出。 及旽诛起为司宪侍史迁右司议大夫。
#高丽史109卷-列传22-安轴-003

