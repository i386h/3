<!-- { "loadSidebar": true } -->
#高丽史31卷-世家31-忠烈王4-25-34-1299

是月以增置行省上表陈情曰: "小邦累世勤王之功凡八十余年岁修职贡臣尝以世子入侍得连婚帝室遂为甥舅实感至恩使小国不替祖风永修侯职是所望也。"
#高丽史31卷-世家31-忠烈王4-25-35-1299

十一月庚辰知都佥议司事宋　乞退。
#高丽史31卷-世家31-忠烈王4-25-36-1299

乙酉幸妙莲寺。
#高丽史31卷-世家31-忠烈王4-25-37-1299

庚子幸温泉。
#高丽史31卷-世家31-忠烈王4-25-38-1299

十二月戊申朔遣将军李白超如元献人参鹄肉。
#高丽史31卷-世家31-忠烈王4-25-39-1299

甲寅遣赞成事郑仁卿如元贺正。
#高丽史31卷-世家31-忠烈王4-26-01-1300

○(庚子)二十六年春正月辛卯元遣阔阔不花来颁册皇后诏。
#高丽史31卷-世家31-忠烈王4-26-02-1300

是月以洪子藩判中军事。
#高丽史31卷-世家31-忠烈王4-26-03-1300

二月庚申燃灯王如奉恩寺。
#高丽史31卷-世家31-忠烈王4-26-04-1300

壬戌幸梨岘宫。
#高丽史31卷-世家31-忠烈王4-26-05-1300

以吴仁永知密直司事典理判书; 刘福和同知密直司事版图判书; 洪诜为密直副使。
#高丽史31卷-世家31-忠烈王4-26-06-1300

三月庚辰王不豫移御齐安宫。
#高丽史31卷-世家31-忠烈王4-26-07-1300

庚寅移御寿宁宫。
#高丽史31卷-世家31-忠烈王4-26-08-1300

夏四月庚戌遣同知密直司事薛景成如元吊皇太后丧。
#高丽史31卷-世家31-忠烈王4-26-09-1300

戊午王如元吊丧。
#高丽史31卷-世家31-忠烈王4-26-10-1300

是月以闵萱都佥议　理; 李帖知都佥议司事。
#高丽史31卷-世家31-忠烈王4-26-11-1300

五月辛丑有僧天固朱书怪语于瓦龟背埋惠宿寺石塔下寻自堀曰: "此龟甚神异。" 以眩惑众人阔里吉思执而杖之又以东京留守罗允不行禁理反信妖术囚于行省。
#高丽史31卷-世家31-忠烈王4-26-12-1300

壬寅遣上将军高世如元献童女。
#高丽史31卷-世家31-忠烈王4-26-13-1300

六月壬子王至上都谒帝于　殿仍献方物帝大设只孙宴。 只孙华言颜色赴会者衣冠皆一色帝命王侍宴王于诸王驸马坐次第四宠眷殊异。
#高丽史31卷-世家31-忠烈王4-26-14-1300

戊辰王以羊二百头酒二百　上寿于帝己巳又诣阙设扶头宴帝命唱高丽歌王令大将军宋邦英宋英等歌双燕曲前王执檀板王起舞献寿帝与后悦。
#高丽史31卷-世家31-忠烈王4-26-15-1300

癸酉王祭太后殡殿。
#高丽史31卷-世家31-忠烈王4-26-16-1300

秋七月甲戌朔帝使人　王曰: "凡有所言卽闻奏。"
#高丽史31卷-世家31-忠烈王4-26-17-1300

乙亥王诣阙献童女二　竖三又以童女一归丞相完泽。
#高丽史31卷-世家31-忠烈王4-26-18-1300

丁丑王侍宴帝以皇太子千秋节赦印侯金　等。
#高丽史31卷-世家31-忠烈王4-26-19-1300

辛巳帝命右丞相完泽传旨云: "高丽国王所奏风俗百事许令依旧。"
#高丽史31卷-世家31-忠烈王4-26-20-1300

壬午帝赐王弓矢海靑　子及金鞍二癸未又赐王从臣金*　{段}表　各三百三十六匹弓剑各三十鞍二十。
#高丽史31卷-世家31-忠烈王4-26-21-1300

乙酉皇后赐王衣三袭。
#高丽史31卷-世家31-忠烈王4-26-22-1300

壬辰王发上都。
#高丽史31卷-世家31-忠烈王4-26-23-1300

戊戌赐右中赞宋　推诚赞化安社功臣之号。
#高丽史31卷-世家31-忠烈王4-26-24-1300

辛丑以薛永任判三司事; 宋和为密直副使; 郭膺为军簿判书; 宋邦英为左副承旨。
#高丽史31卷-世家31-忠烈王4-26-25-1300

八月戊午上洛公金方庆卒。
#高丽史31卷-世家31-忠烈王4-26-26-1300

癸亥遣副知密直司事洪子翰如元贺圣节。
#高丽史31卷-世家31-忠烈王4-26-27-1300

以金延寿为密直副使。
#高丽史31卷-世家31-忠烈王4-26-28-1300

闰月庚辰王次金郊赐宋　　杖。
#高丽史31卷-世家31-忠烈王4-26-29-1300

辛巳王至自元。
#高丽史31卷-世家31-忠烈王4-26-30-1300

乙酉移御齐安宫。
#高丽史31卷-世家31-忠烈王4-26-31-1300

丙戌阔里吉思享王。
#高丽史31卷-世家31-忠烈王4-26-32-1300

丁亥韩希愈李英柱柳　等还自元王入朝辨曲直故释希愈归之。
#高丽史31卷-世家31-忠烈王4-26-33-1300

庚子以吴祁为密直司知申事知监察司事。
#高丽史31卷-世家31-忠烈王4-26-34-1300

九月壬寅朔遣将军闵丘如元献　。
#高丽史31卷-世家31-忠烈王4-26-35-1300

甲辰幸王轮寺。
#高丽史31卷-世家31-忠烈王4-26-36-1300

丁巳平阳公　卒。
#高丽史31卷-世家31-忠烈王4-26-37-1300

辛未赐李资岁等及第。
#高丽史31卷-世家31-忠烈王4-26-38-1300

冬十月癸酉密直副使致仕李承休卒。
#高丽史31卷-世家31-忠烈王4-26-39-1300

丁酉王与阔里吉思　于西郊。
#高丽史31卷-世家31-忠烈王4-26-40-1300

是月阔里吉思欲革本国奴婢之法王上表曰: "亶聪兼听言降如纶大号旣宣势无反汗犹有期于申命不能已于再鸣伏念凡属我疆实非他俗若良若贱有何憎爱之所偏其愼其难为此安危之攸系昔我始祖垂诫于后嗣子孙云: '凡此贱类其种有别愼勿使斯类从良若许从良后必通仕渐求要职谋乱国家若违此诫社稷危矣。' 由是小邦之法于其八世户籍不干贱类然后乃得筮仕凡为贱类若父若母一贱则贱纵其本主放许为良于其所生子孙却还为贱又其本主絶其继嗣亦属同宗所以然者不欲使终良也恐或有逃脱而为良虽切防微而杜渐亦多乘隙而发奸或有因势托功擅作威福谋乱国家而就灭者益知祖训之难违犹恐奸情之莫御　又若更此法非徒如治乱丝因失旧章不得仅存遗緖故于至元七年小邦去水就陆之时先帝遣达鲁花赤以治之于时因人告状欲变此法确论闻奏廷议明断　从国俗众奸絶窥　之意得至于今兹者省官初　此邦不察制法之意必欲变更故臣于今夏入觐之时具悉表奏伏蒙兪允今奉圣旨良贱事宜更遣人受决臣旣承若彼之言而还有如斯之旨虽深惶惧又窃思惟旣许祖风无问是非而仍旧焉当贱类必论臧否以更新应因毁说之纷　聊欲究观其纤悉故忘冒渎备奏愚怀伏望回揭日之光明　同云之优渥　从先命乃罔后艰则物以群分消风土变更之叹邦其永保荷乾坤终始之恩。"
#高丽史31卷-世家31-忠烈王4-26-41-1300

十一月癸卯宴阔里吉思于寿宁宫。
#高丽史31卷-世家31-忠烈王4-26-42-1300

遣大将军李白超如元献人参牛肉。
#高丽史31卷-世家31-忠烈王4-26-43-1300

丁未阔里吉思还王饯于宣义门外。
#高丽史31卷-世家31-忠烈王4-26-44-1300

庚申遣赞成事崔有　如元。
#高丽史31卷-世家31-忠烈王4-26-45-1300

辛酉幸外院设消灾道场。
#高丽史31卷-世家31-忠烈王4-26-46-1300

丙寅行省遣员外郞李希实如元贺正。
#高丽史31卷-世家31-忠烈王4-26-47-1300

