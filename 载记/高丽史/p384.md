<!-- { "loadSidebar": true } -->
○宣赦卤簿。 高宗八年十月御仪凤楼宣赦用仪仗军一千三百八十人。 凤曳军六十人盘车军二十人指谕将校六十二人　着绣衣分列球庭左右。 红门大旗二分左右队正各一人夹军士各二十人。 五方中旗各一依其方色排列红门大旗*闲队正各一人夹军士各二人。 彩旗十分左右队正各一人夹军士各十人冷里军二十人散手军二十人　分左右。 黄质白泽大旗二分左右。[队夹同红门大旗。] 彩旗十分左右。[队夹同红门队彩旗。] 豹尾枪二十军士二十人分左右。 绿质一角兽大旗二彩旗十　分左右。[队夹　同前队。] 引口吹幡二十军士二十人分左右。 碧质驺牙大旗二彩旗十　分左右。[队夹　同前队。] 　杖二十军士二十人分左右。 天下*大平旗一中道队正一人夹军士二十人。 红质黄龙大旗二彩旗十　分左右。[队夹与驺牙大旗同。] 　头弓箭二十军士二十人分左右。 四海永淸大旗一中道队正一人军士二十人。 黄质天鹿大旗二彩旗十　分左右。[队夹与黄龙大旗同。] 　鼓十分左右军士各五人。 金铮十分左右军士各五人。 二仪交泰大旗一中道。[队夹与四海永淸旗同。] 白质捧宝珠仙人大旗二彩旗十　分左右。[队夹　同天鹿大旗。] 摇鼓枪二十军士二十人。 吹角二十军士二十人　分左右。 红质鸟　大旗二彩旗十　分左右。[队夹　同前队。] 钺斧二十军士二十人分左右。 五方龙中旗各依方色排列中道队正各一人夹军士各二人。 蓝黄质白龙大旗二彩旗十　分左右。[队夹　同鸟　大旗。] 银枪二十军士二十人分左右。 黄质龙马大旗二彩旗十　分左右。[队夹　同前队。] 斫子二十军士二十人分左右。 碧质　　大旗二分左右。[队夹同前队。] 银妆长刀二十镀金长刀二十哥舒捧二十军士各二十人　分左右。 黑大旗四黄龙大旗二　分左右队正各一人夹军士各二十人。
#高丽史72卷-志26-舆服1-卤簿-小驾卤簿-001

○小驾卤簿。 毅宗朝详定: 只设红门大旗二后殿黑大旗二其余以次差　。 凡仪仗有司各以令式排列如常仪。
#高丽史72卷-志26-舆服1-卤簿-王太子卤簿-001

○王太子卤簿。 文宗十年六月礼司奏: "队仗　吹当　大驾之半。 乞令卫尉寺分隶詹事府。" 从之。
#高丽史72卷-志26-舆服1-卤簿-王太子卤簿-002

毅宗朝详定: 先排队领将校四人[放角紫衣束带佩刀执旗。]军士一百人分左右[紫衣执长刀。]淸道电吏八人分左右。[放角执杖子。] 白泽中旗二三角兽中旗二白狮子中旗二驺牙中旗二引将校二人夹军士各二人。 杂彩旗二十引将校四人夹军士各二人　分左右。[引将校皆放角紫衣束带佩刀执旗军士皆平巾　*末{抹}额绯衣　袴。] 银骨朶子队领将校二人[放角紫衣束带佩刀执旗。]军士二十人。[　纱帽子紫小袖衣假银带。] 银妆长刀队领将校二人军士八人。[衣服各与银骨朶子队同已上　分左右。] 行炉茶担各一军士四人中道。[立角宝祥花大袖衣假银带。] 绞床水灌子各一分左右军士四人。[衣服同前。] 书函笔硏案各一军士四人。[衣服同前。] 银斫子队军士十六人分左右。[紫罗冠绯罗背子绿罗汗衫紫绣包　。] 都知班十二人分左右[放角锦衣束带把斫子。]行首二人。[佩刀执旗。] 中禁班十人分左右[衣甲佩刀行首执旗先排执弹弓。]大伞二拱鹤四人[金　帽子锦衣束带。]靑阳伞二拱鹤四人。[衣服同前。] 牵龙班指谕二人将校八人分左右[金　帽子锦衣金涂银束带。]雨伞二拱鹤四人茶房衣房军士各十五人[靑衣。]后拥马二匹控军士十四人。[立角宝祥花大袖衣假银带。] 玄武队领将校四人军士一百人分左右。[衣服　如先排队。]
#高丽史72卷-志26-舆服1-卤簿-百官仪从-001

○百官仪从。 显宗十四年六月式目都监奏定: 詹事府丞给从三人司直以下录事以上各给从二人。
#高丽史72卷-志26-舆服1-卤簿-百官仪从-002

献宗元年九月诏: 自今宰相枢密随驾者许令张伞以为恒式。
#高丽史72卷-志26-舆服1-卤簿-百官仪从-003

明宗二十年判: 守太师太傅太保各丘史二十二守太尉守司徒司空十六公侯二十伯子男十四中书令门下侍中二十二门下中书侍郞平章事二十　知政事十六知省事政堂文学十五左右常侍十直门下给事中左右*　{谏}议八起居注起居舍人左右司谏六左右正言五尙书令二十二左右仆射十四知省事八左右丞七左右司郞中六左右司员外郞五枢密院事十六使十五知院事同知院事十四副使十三密直学士十知奏事九承宣八六尙书官判事十五六尙书上将军十殿中监近仗诸卫大将军卿监祭酒八六尙书官知部事八近仗诸卫将军诸曹侍郞七近仗诸卫中郞将诸曹郞中六近仗诸卫郞将诸员外郞五三司判事十五使知司事八副使六判官五御史台判台事十二大夫十知台事八中丞七杂端侍御史殿中侍御史六监察御史五秘书殿中礼宾卫尉司宰太仆太府少府将作国子判事九少卿少监司业六秘书殿中丞五内给事国子博士四翰林院判院事十学士承旨八翰林学士七侍讲侍读六史馆监修国史十五修国史十三修撰官六军器*大医监判事八监七少监六阁门判事八引进使知阁门事七使六副使通事舍人五祗候四詹事府詹事八少詹事六尙食尙衣尙舍尙乘尙药知局事六大史局判事七知局事五令四司天台判事八监七少监五四官正四诸陵*大庙令四以下　外六品及近仗诸卫别将东南班七品员三近仗诸卫散员及东班八九品员二诸权务官甲科使同科副使四乙丙科使四同科副使三泰定　通门静德康安殿侍卫将军三直翰林史馆录事判官留院校监以上有禄诸权务二以下诸权务员一两班致仕员尙书中书令门下侍中侍郞平章事各丘史五。 此外宰臣枢密院员及守三公以上四仆射六尙书上将军三大将军卿监二判宝文阁学士七直学士六待制五直阁四。 此皆兼官　半定付。
#高丽史72卷-志26-舆服1-卤簿-百官仪从-004

恭让王元年四月礼仪司请更定群臣仪从: 盖扇有差侍中十二人省宰九人密直八人六部判书代言班主七人上将判事六人单三品五人四品四人五六品三人　外二人捕盗巡绰官不在此限。 又暑月只着纱帽触热甚艰自四月至八月两府用重　靑色盖六部判书代言班主通宪散骑以上用单　靑色盖台省用平　　盖。 三品用圆扇四品至六品用鹤翎扇。 以上显任官雨雪外不许着高顶帽文武官朝觐会同禁用灰白色。 事竟不行。
#高丽史72卷-志26-舆服1-卤簿-外官衙从-001

○外官衙从。 显宗九年正月定大小各官守令衙从大都护府牧官使六副使五判官四司录法曹各三医文师各二。 中都护府使副使判官法曹医文师衙从[　同大都护府。]防御鎭使知州府郡事官使五副使四判官法曹各三县令鎭将三副将尉二。
#高丽史72卷-志26-舆服1-卤簿-外官衙从-002

恭愍王十五年十二月定外官衙从马匹: 留守官尹衙从九马五疋判官衙从四马三疋　军法曹各衙从三马二疋大都护府使衙从六马四疋判官衙从四马三疋司录衙从三马二疋。 牧官使判官司录衙从马匹[　同大都护府。]中都护府使衙从五马三疋司录衙从三马二疋。 知州事衙从四马三疋判官衙从二马二疋县令衙从三马二疋监务衙从二马二疋。
志卷第二十六。

#高丽史73卷-志27-00-00-000

志卷第二十七。 高丽史七十三。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史73卷-志27-选举1-00-000

选举一。
#高丽史73卷-志27-选举1-00-001

○三国以前未有科举之法高丽太祖首建学校而科举取士未遑焉。 光宗用双冀言以科举选士自此文风始兴。 大抵其法颇用唐制。 其学校有国子大学四门又有九斋学堂而律书　学皆肄国子。 其科举有制述明经二业而医卜地理律书　三礼三传何论等杂业各以其业试之而赐出身。 其国子升补试亦所以勉进后学也。 虽名卿大夫未必不由科目进。 而科目之外又有遗逸之荐门荫之　成众爱马之选补南班杂路之升转所进之途非一矣。 原其立法定制之初养育之方选取之制铨注之法井然有条累世子孙凭借而维持之东方文物之盛拟诸中华。 自权臣私置政房政以贿成铨法大坏而科目取士亦从而泛滥。 于是黑册之谤粉红之　传播一时而高丽之业遂衰矣。 其制度节目之详遗失殆尽姑采见于史册者随其详略条分类聚作选举志。
#高丽史73卷-志27-选举1-科目1-000

科目一。
#高丽史73卷-志27-选举1-科目1-001

○光宗九年五月双冀献议始设科举试以诗赋颂及时务策取进士兼取明经医卜等业。  十一年只试诗赋颂。  十五年复试以诗赋颂及时务策。
#高丽史73卷-志27-选举1-科目1-002

景宗二年亲试进士。
#高丽史73卷-志27-选举1-科目1-003

成宗二年始临轩覆试然不为常例。 亲试覆试例用诗赋。  六年除颂试以诗赋及时务策。
#高丽史73卷-志27-选举1-科目1-004

穆宗七年三月改定科举法。 先时每春月试取秋冬发榜至是定以三月开场锁　贴礼经十条明日试诗赋越一日试时务策至十日定奏科第乃开锁。 其明经以下诸业上年十一月毕选与进士同日发榜。
#高丽史73卷-志27-选举1-科目1-005

显宗元年四月国子司业孙梦周奏: "只试诗赋不试时务策。"  二年礼部侍郞周起奏: "定糊名试式。"  八年十月判: 东堂监试给暇两大业试前三朔医卜律书业二朔　业一朔。  十年六月翰林学士郭元奏: "除对策试以论必用礼记中义为题。"  十五年十二月判: 诸州县千丁以上岁贡三人五百丁以上二人以下一人令界首官试选制述业则试以五言六韵诗一首明经则试五经各一机依例送京国子监更试入格者许赴举余　任还本处学习。 如界首官贡非其人国子监考　科罪。
#高丽史73卷-志27-选举1-科目1-006

靖宗二年七月判: 生徒入学满三年方许赴监试。  十一年四月判: 五逆五贱不忠不孝乡部曲乐工杂类子孙勿许赴举。
#高丽史73卷-志27-选举1-科目1-007

