<!-- { "loadSidebar": true } -->
后大良院夫人李氏陜州人大匡元之女。
#高丽史88卷-列传1-后妃1-015-大溟州院夫人王氏

大溟州院夫人王氏溟州人内史令乂之女。
#高丽史88卷-列传1-后妃1-016-广州院夫人王氏

广州院夫人王氏广州人大匡规之女。
#高丽史88卷-列传1-后妃1-017-小广州院夫人王氏

小广州院夫人王氏亦规之女生子广州院君。
#高丽史88卷-列传1-后妃1-018-东山院夫人朴氏

东山院夫人朴氏升州人三重大匡英规之女。
#高丽史88卷-列传1-后妃1-019-礼和夫人王氏

礼和夫人王氏春州人大匡柔之女。
#高丽史88卷-列传1-后妃1-020-大西院夫人金氏

大西院夫人金氏洞州人大匡行波之女。
#高丽史88卷-列传1-后妃1-021-小西院夫人金氏

小西院夫人金氏亦行波之女行波善射御太祖赐姓金太祖幸西京行波率猎徒道谒请至其家留信宿以二女各侍一夜。 后不复幸二女皆出家为尼太祖怜之召见曰: "尔等旣出家志不可夺也。" 命于西京城中作大小西院两寺置田民令各居之故称大小西院夫人。
#高丽史88卷-列传1-后妃1-022-西殿院夫人

西殿院夫人史失其氏族。
#高丽史88卷-列传1-后妃1-023-信州院夫人康氏

信州院夫人康氏信州人阿飡起珠之女生一子早卒养光宗为子。
#高丽史88卷-列传1-后妃1-024-月华院夫人

月华院夫人大匡英章之女史失姓氏。
#高丽史88卷-列传1-后妃1-025-小黄州院夫人

小黄州院夫人元甫顺行之女史失姓氏。
#高丽史88卷-列传1-后妃1-026-圣茂夫人朴氏

圣茂夫人朴氏平州人三重大匡智胤之女生孝悌孝明二太子法登资利二君。
#高丽史88卷-列传1-后妃1-027-义城府院夫人洪氏

义城府院夫人洪氏义城府人太师三重大匡儒之女生义城府院大君。
#高丽史88卷-列传1-后妃1-028-月镜院夫人朴氏

月镜院夫人朴氏平州人太尉三重大匡守文之女。
#高丽史88卷-列传1-后妃1-029-梦良院夫人朴氏

梦良院夫人朴氏平州人太师三重大匡守卿之女。
#高丽史88卷-列传1-后妃1-030-海良院夫人

海良院夫人海平人大匡宣必之女史失姓氏。
#高丽史88卷-列传1-后妃1-031-义和王后林氏

○惠宗义和王后林氏鎭州人大匡曦之女太祖四年十二月册惠宗为正胤以后为妃生兴化君庆化宫夫人贞宪公主薨谥义和王后葬顺陵　惠宗庙。 穆宗五年四月加谥成懿。 显宗五年三月加景信十八年四月加怀宣。 高宗四十年十月加靖顺。
#高丽史88卷-列传1-后妃1-032-后广州院夫人王氏

○后广州院夫人王氏广州人大匡规之女。
#高丽史88卷-列传1-后妃1-033-淸州院夫人金氏

淸州院夫人金氏淸州人元甫兢律之女。
#高丽史88卷-列传1-后妃1-034-宫人哀伊主

宫人哀伊主庆州人大干连乂之女生太子济明惠夫人。
#高丽史88卷-列传1-后妃1-035-文恭王后朴氏

○定宗文恭王后朴氏升州人三重大匡英规之女薨谥文恭王后葬安陵　定宗庙。 穆宗五年四月加淑节显宗五年三月加孝愼十八年四月加景信后又加宣穆顺圣。 文宗十年十月加贞惠高宗四十年十月加安淑。
#高丽史88卷-列传1-后妃1-036-文成王后朴氏

○文成王后朴氏亦英规之女生庆春院君公主一。
#高丽史88卷-列传1-后妃1-037-淸州南院夫人金氏

○淸州南院夫人金氏元甫兢律之女。
#高丽史88卷-列传1-后妃1-038-大穆王后皇甫氏

○光宗大穆王后皇甫氏太祖之女生景宗孝和太子千秋宝华二夫人公主一。 光宗七年命按检奴婢辨其是非奴背主者甚众陵上之风大行人皆嗟怨后切谏之光宗不纳。 薨谥大穆王后　光宗庙。 穆宗五年四月加安静显宗五年三月加宣明十八年四月加懿正后又加信敬。 文宗十年十月加恭平高宗四十年十月加静睿。
#高丽史88卷-列传1-后妃1-039-庆和宫夫人林氏

○庆和宫夫人林氏惠宗之女惠宗二年王规　王弟尧及昭有异图惠宗乃以女妻昭以强其势语在规传。
#高丽史88卷-列传1-后妃1-040-献肃王后金氏

○景宗献肃王后金氏新罗敬顺王之女也薨谥献肃王后　景宗庙。 穆宗五年四月加温敬显宗五年三月加恭孝十八年四月加良惠后又加懿穆顺圣。 文宗十年十月加怀安高宗四十年十月加仁厚。
#高丽史88卷-列传1-后妃1-041-献懿王后刘氏

○献懿王后刘氏宗室文元大王贞之女。
#高丽史88卷-列传1-后妃1-042-献哀王太后皇甫氏

○献哀王太后皇甫氏戴宗之女生穆宗穆宗卽位册上尊号曰: "应天启圣静德王太后。 穆宗年已十八太后摄政居千秋殿世号千秋太后。 与金致阳通而生子欲以其子嗣王位时显宗为大良院君太后忌之强令出家寓居三角山神穴寺时称神穴小君太后屡遣人谋害。 一日使内人遗以酒　皆和毒药内人到寺求见小君欲亲劝食寺有僧辄匿小君于地穴中　之曰: "小君出游山中安知去处耶 " 及内人还散之庭中乌雀食而卽毙。 凡忠臣义士尤所忌惮多以非罪陷之穆宗不能禁。 十二年正月千秋殿　太后入长生殿后康兆杀致阳父子流太后亲属于海岛又使人弑穆宗。 于是太后归居黄州者二十一年显宗二十年正月薨于崇德宫寿六十六葬幽陵。
#高丽史88卷-列传1-后妃1-043-献贞王后皇甫氏

○献贞王后皇甫氏亦戴宗之女景宗薨出居王轮寺南私第尝梦登鹄岭旋流溢国中尽成银海卜之曰: "生子则王有一国。" 后曰: "我旣寡何以生子 " 时安宗第与后第相近因与往来通焉有娠弥月人莫敢言。 成宗十一年七月后宿安宗第家人积薪于庭而火之火方炽百官奔救成宗亦　往问之家人遂以实告乃流安宗后　恨哭泣比还其第　及门胎动攀门前柳枝免身而卒。 成宗命择姆以养其儿是为显宗。 显宗卽位追尊为孝肃王太后陵曰元陵。 八年五月加惠顺十二年六月改惠顺为仁惠十八年四月加宣容高宗四十年十月加明简。
#高丽史88卷-列传1-后妃1-044-大明宫夫人柳氏

○大明宫夫人柳氏宗室元庄太子之女。
#高丽史88卷-列传1-后妃1-045-文德王后刘氏

○成宗文德王后刘氏光宗之女初适弘德院君后配成宗。 薨谥文德王后　成宗庙。 穆宗五年四月加孝恭显宗五年三月加顺圣十八年四月加英容后又加肃节文宗十年十月加元献高宗四十年十月加宣威。
#高丽史88卷-列传1-后妃1-046-文和王后金氏

○文和王后金氏善州人赠侍中元崇之女初称延兴宫主或称玄德宫主。 生贞元王后显宗二十年四月封为大妃九月赠元崇特进守*大尉兼侍中上柱国和义郡开国侯食邑一千五百户母王氏和义郡大夫人祖光义尙书左仆射上柱国和义县开国伯食邑七百户祖母金氏和义郡大夫人。 后薨谥文和王后。
#高丽史88卷-列传1-后妃1-047-延昌宫夫人崔氏

○延昌宫夫人崔氏右仆射行言之女生元和王后。
#高丽史88卷-列传1-后妃1-048-宣正王后刘氏

○穆宗宣正王后刘氏宗室弘德院君圭之女。 薨谥宣正王后　穆宗庙显宗五年三月加懿节后加安献贞愼文宗十年十月加襄坚高宗四十年十月加元贞。
#高丽史88卷-列传1-后妃1-049-宫人金氏

○宫人金氏有宠号邀石宅宫人庆州人融大诈称新罗元圣王远孙认良民五百余口为奴婢以赠金氏及平章韩蔺卿侍郞金诺为援御史台按问得实奏请罪之穆宗命罚金氏铜一百斤流蔺卿诺于外闻者皆贺。
#高丽史88卷-列传1-后妃1-050-元贞王后金氏

○显宗元贞王后金氏成宗之女显宗卽位纳为后称玄德王后。 元年王避契丹兵南幸后从行九年四月薨谥元贞葬和陵十八年加懿惠。
#高丽史88卷-列传1-后妃1-051-元和王后崔氏

○元和王后崔氏亦成宗之女生孝静公主天寿殿主初称恒春殿王妃后改常春殿亦从王南幸。 八年十二月赠后外祖崔行言尙书左仆射外祖母金氏　山郡大夫人母崔氏乐浪郡大夫人。 薨谥元和王后。
#高丽史88卷-列传1-后妃1-052-元城太后金氏

○元城太后金氏安山人侍中殷傅之女生德宗靖宗仁平王后景肃公主。 初显宗南幸及贼退还至公州殷傅时为节度使使后制御衣以进因纳之称延庆院主。 九年七月生靖宗改院号为宫遣使赐礼物。 十三年九月追赠殷傅为推忠守节昌国功臣开府仪同三司守司空上柱国安山郡开国侯食邑一千户　安山郡大夫人寻册后为王妃。 十五年又赠祖肯弼为尙书右仆射上柱国安山县开国侯食邑一千五百户祖　安山郡大夫人外祖李许谦尙书左仆射上柱国邵城县开国侯食邑一千五百户十八年九月赐后旧宅号为长庆宫。 十九年七月薨谥元成王后葬明陵　显宗庙。 德宗卽位追尊为王太后后加容懿恭惠文宗十年十月加英穆后又加良德信节顺圣仁宗十八年四月加慈圣高宗四十年十月加广宣。
#高丽史88卷-列传1-后妃1-053-元惠太后金氏

○元惠太后金氏亦殷傅之女生文宗平壤公基孝思王后初称安福宫主显宗十一年五月改安福为延德十三年六月卒谥元惠葬怀陵十六年四月追赠王妃十八年五月加谥平敬王后文宗时尊为太后。
#高丽史88卷-列传1-后妃1-054-元容王后柳氏

○元容王后柳氏宗室敬章太子之女显宗四年五月纳为妃薨谥元容王后。
#高丽史88卷-列传1-后妃1-055-元穆王后徐氏

○元穆王后徐氏利川人内史令讷之女显宗十三年八月纳为淑妃称兴盛宫主十七年三月追赠母崔氏为利川郡大夫人继母郑氏利川郡大君文宗十一年五月卒有司奏: "礼庶母有子者　麻三月兴盛宫主无子上不宜服。" 制可辍朝三日。 又制兴盛宫主火殡讫令有司　骨置陵定侍卫员吏及守陵户岁时奉祀。 中书省奏: "伏审乙未十二月判旨景兴院主贵妃依文和大妃例葬除其陵号。 兴盛景兴皆是圣考妃追孝之礼不宜有异　兴盛无后上旣无服请除陵号及岁时奉祀。" 制从之赠谥元穆王后。
#高丽史88卷-列传1-后妃1-056-元平王后金氏

○元平王后金氏亦殷傅之女生孝敬公主显宗十九年十月赠元平王后陵号曰宜。
#高丽史88卷-列传1-后妃1-057-元顺淑妃金氏

