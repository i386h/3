<!-- { "loadSidebar": true } -->

五月戊午宴于　楼观击球。
#高丽史29卷-世家29-忠烈王2-09-39-1283

辛酉以旱命宰枢各言时政得失宥二罪已下。
#高丽史29卷-世家29-忠烈王2-09-40-1283

己卯王与公主幸福灵寺。
#高丽史29卷-世家29-忠烈王2-09-41-1283

郑仁卿等还自元言: "帝寝东征之议。" 王命罢修舰调兵等事。
#高丽史29卷-世家29-忠烈王2-09-42-1283

六月壬辰有告于王曰: "两班百姓输兵粮已毕宰枢及有权势者独否。" 王怒命军粮别监具*　其名以闻。
#高丽史29卷-世家29-忠烈王2-09-43-1283

癸未赵仁规还自元帝册王为征东中书省左丞相依前驸马高丽国王命与阿塔海共事。
#高丽史29卷-世家29-忠烈王2-09-44-1283

己酉王与公主幸孝信寺观　佛。
#高丽史29卷-世家29-忠烈王2-09-45-1283

庚戌以公主生辰宴于新殿王与公主各赐群臣大锺争飮负者罚两　。
#高丽史29卷-世家29-忠烈王2-09-46-1283

乙卯王与公主幸妙莲寺。
#高丽史29卷-世家29-忠烈王2-09-47-1283

秋七月戊午置鹰坊都监以金周鼎为使元卿朴义为副使。
#高丽史29卷-世家29-忠烈王2-09-48-1283

命廉承益孔愉修玄化寺又修南溪院王轮寺石塔。
#高丽史29卷-世家29-忠烈王2-09-49-1283

塔纳还元。
#高丽史29卷-世家29-忠烈王2-09-50-1283

己未王与公主如玄化寺。
#高丽史29卷-世家29-忠烈王2-09-51-1283

甲子公主不豫王与公主幸神孝寺。
#高丽史29卷-世家29-忠烈王2-09-52-1283

己巳遣郞将南裕廷如元进鹰。
#高丽史29卷-世家29-忠烈王2-09-53-1283

辛未遣知密直司事朴球如元贺圣节。
#高丽史29卷-世家29-忠烈王2-09-54-1283

八月癸未召还王弟顺安公悰于仇音岛。
#高丽史29卷-世家29-忠烈王2-09-55-1283

戊子移御齐安公第。
#高丽史29卷-世家29-忠烈王2-09-56-1283

丙申爱牙赤大王遣使献币。
#高丽史29卷-世家29-忠烈王2-09-57-1283

丁酉王猎于白州。
#高丽史29卷-世家29-忠烈王2-09-58-1283

辛丑选衣冠子弟充世子府宿卫。
#高丽史29卷-世家29-忠烈王2-09-59-1283

乙巳元倡优男女来王赐米三石。
#高丽史29卷-世家29-忠烈王2-09-60-1283

丙午王托供佛遣人除道三角山其实为游　也。
#高丽史29卷-世家29-忠烈王2-09-61-1283

己酉宴于大殿元优人呈百戱赐白银三斤。
#高丽史29卷-世家29-忠烈王2-09-62-1283

九月甲寅召还王子滋公主赐衣物。
#高丽史29卷-世家29-忠烈王2-09-63-1283

丙辰幸王轮寺。
#高丽史29卷-世家29-忠烈王2-09-64-1283

己未王与公主饭僧于金字大藏院。
#高丽史29卷-世家29-忠烈王2-09-65-1283

庚申遣护军朴秀崔元老戍耽罗。
#高丽史29卷-世家29-忠烈王2-09-66-1283

亲醮于本*关{阙}。
#高丽史29卷-世家29-忠烈王2-09-67-1283

元流室刺只于大靑岛。
#高丽史29卷-世家29-忠烈王2-09-68-1283

乙丑耽罗达鲁花赤塔刺赤还自元。
#高丽史29卷-世家29-忠烈王2-09-69-1283

辛未王猎于马堤山。
#高丽史29卷-世家29-忠烈王2-09-70-1283

壬申塔刺赤享王献二马求婚。 以内侍郑孚女妻之。
#高丽史29卷-世家29-忠烈王2-09-71-1283

甲戌遣正郞魏文恺郞将金位良如开元路招刷人物。
#高丽史29卷-世家29-忠烈王2-09-72-1283

冬十月癸未护军金富允还自元中书省差各道劝农使。
#高丽史29卷-世家29-忠烈王2-09-73-1283

甲申王与公主猎于南京。
#高丽史29卷-世家29-忠烈王2-09-74-1283

十一月辛酉遣大将军赵　如元贺正。
#高丽史29卷-世家29-忠烈王2-09-75-1283

十二月辛丑中赞金方庆乞退以上洛公致仕康允绍亦以判三司事致仕。
#高丽史29卷-世家29-忠烈王2-10-01-1284

○(甲申)十年春正月癸丑咸平宣慰使奉中书户部牒来推刷本国人口逃入双城者。 王亦尝遣魏文恺金位良推刷甚详双城人赂以马位良不受而还王闻而嘉之赐马二匹。
#高丽史29卷-世家29-忠烈王2-10-02-1284

己未王与公主幸神孝寺。
#高丽史29卷-世家29-忠烈王2-10-03-1284

丁卯命以宰枢可兼万户者令鎭东边。
#高丽史29卷-世家29-忠烈王2-10-04-1284

癸酉王与公主自神孝寺还齐安公第。 二月癸未又幸神孝寺。
#高丽史29卷-世家29-忠烈王2-10-05-1284

戊子以副知密直司事廉承益为庆尙全罗忠淸道都巡问使。
#高丽史29卷-世家29-忠烈王2-10-06-1284

庚寅还宫饭僧于禁中。
#高丽史29卷-世家29-忠烈王2-10-07-1284

丙申赵　赍表还自元帝受尊号大赦。
#高丽史29卷-世家29-忠烈王2-10-08-1284

丁酉王与公主移御齐安公第。
#高丽史29卷-世家29-忠烈王2-10-09-1284

己亥元遣济州达鲁花赤来。
#高丽史29卷-世家29-忠烈王2-10-10-1284

辛丑遣知密直司事宋　护军张舜龙如元贺加上尊号。
#高丽史29卷-世家29-忠烈王2-10-11-1284

己酉王与公主幸吉祥寺斋五百罗汉。
#高丽史29卷-世家29-忠烈王2-10-12-1284

三月丁巳幸王轮寺。
#高丽史29卷-世家29-忠烈王2-10-13-1284

戊午亲醮三界于康安殿。
#高丽史29卷-世家29-忠烈王2-10-14-1284

乙丑幸贤圣寺。
#高丽史29卷-世家29-忠烈王2-10-15-1284

夏四月庚寅王及公主世子如元扈从臣僚一千二百余人赍银六百三十余斤纻布二千四百四十余匹楮币一千八百余锭。
#高丽史29卷-世家29-忠烈王2-10-16-1284

戊戌次中和县元捉鹰使郞哥　东宁府达鲁花赤等来献鹰马。
#高丽史29卷-世家29-忠烈王2-10-17-1284

己亥次东宁府赐郞哥　达鲁花赤等银纻有差。
#高丽史29卷-世家29-忠烈王2-10-18-1284

癸卯地震。
#高丽史29卷-世家29-忠烈王2-10-19-1284

甲辰带方公　等以秃鲁花如元。
#高丽史29卷-世家29-忠烈王2-10-20-1284

戊申次龙州东京达鲁花赤来迎献马。
#高丽史29卷-世家29-忠烈王2-10-21-1284

五月庚戌以判密直金周鼎为鎭边万户。
#高丽史29卷-世家29-忠烈王2-10-22-1284

戊午东宁摠管洪仲熙来献马。
#高丽史29卷-世家29-忠烈王2-10-23-1284

己未入东京摠管康守衡及东京官僚等宴慰各献良马。
#高丽史29卷-世家29-忠烈王2-10-24-1284

庚申郞将高世还自元帝许除军器不遣种田军。
#高丽史29卷-世家29-忠烈王2-10-25-1284

闰月辛巳设消灾道场于大内。
#高丽史29卷-世家29-忠烈王2-10-26-1284

丙戌献鹰使四十人如元。
#高丽史29卷-世家29-忠烈王2-10-27-1284

辛丑元遣捉鹰使高子等六人来。
#高丽史29卷-世家29-忠烈王2-10-28-1284

六月庚午元遣　梨帖木儿领兵来戍济州。
#高丽史29卷-世家29-忠烈王2-10-29-1284

丙子监修国史元傅修国史许珙韩康等撰古今录至十月而成。
#高丽史29卷-世家29-忠烈王2-10-30-1284

丁亥同知密直蔡仁平卒。
#高丽史29卷-世家29-忠烈王2-10-31-1284

秋七月甲午典法判书金　卒。
#高丽史29卷-世家29-忠烈王2-10-32-1284

己亥遣副知密直司事孔愉如元贺圣节。
#高丽史29卷-世家29-忠烈王2-10-33-1284

九月甲申王及公主世子至自元。
#高丽史29卷-世家29-忠烈王2-10-34-1284

己亥以金周鼎为文翰学士承旨李尊庇为监察大夫孔愉为典法判书郑可臣为密直学士崔守璜为右副承旨廉守贞以宠臣承益之兄骤得少府尹知制诰。
#高丽史29卷-世家29-忠烈王2-10-35-1284

冬十月丙午亲醮于康安殿。
#高丽史29卷-世家29-忠烈王2-10-36-1284

丁巳王猎于平州。
#高丽史29卷-世家29-忠烈王2-10-37-1284

甲子赐赵宣烈等及第。
#高丽史29卷-世家29-忠烈王2-10-38-1284

乙丑王与公主宴于崇庆堂。
#高丽史29卷-世家29-忠烈王2-10-39-1284

十一月戊寅王与公主幸法华寺。
#高丽史29卷-世家29-忠烈王2-10-40-1284

辛巳元遣监候张仲良来颁历。
#高丽史29卷-世家29-忠烈王2-10-41-1284

甲申宥二罪以下。
#高丽史29卷-世家29-忠烈王2-10-42-1284

癸巳征中道丁夫营竹坂宫大殿。
#高丽史29卷-世家29-忠烈王2-10-43-1284

乙未王与公主幸妙莲寺。
#高丽史29卷-世家29-忠烈王2-10-44-1284

己亥王猎于都罗山。
#高丽史29卷-世家29-忠烈王2-10-45-1284

十二月甲辰遣密直学士郑可臣如元贺正。
