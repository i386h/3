<!-- { "loadSidebar": true } -->
恭愍王二年四月庚子雨雹。 九月丁卯雨雹。 四年四月戊午雨雹。 六年五月丁丑雨雹闰九月乙巳大雨雹大风拔木。 八年四月辛未雨雹。 十三年四月戊申雨雹。 十五年四月壬戌大雨雹。 十六年四月乙卯大雨雹。 壬戌大雨雹震电平壤尤甚田头　器皆碎。 时辛旽以相宅方在平壤。 癸亥雨雹甲子亦如之。 十八年八月甲子雨雹。 二十二年五月丙寅雨　于平州大如升。
#高丽史53卷-志7-五行1-水-176

辛禑元年三月甲申雨雹大如弹丸。 三年四月丙子暴雨雹。 五月庚寅大雨电。 八月戊午雨雹。 五年二月丙辰雨雹。 丁卯亦如之。 四月辛亥雨雹。 五月乙亥雨雹。 八月辛卯雨雹。 七年四月己巳雨雹。 十年三月己酉雨雹。 四月甲戌雨雹。 十一年四月壬辰雨雹暴风草木皆　。 十二年四月丙戌朔雨雹。 十四年九月己丑雨雹。
#高丽史53卷-志7-五行1-水-177

恭让王元年五月乙亥雨雹二年四月乙卯雨雹陨霜庚申亦如之。 八月己丑雨雹如李梅。 九月癸卯雨雹。 三年四月甲子庆尙杨广两道雨雹。 五月戊子雨雹于平康县。 八月庚午雨雹。 九月辛丑雨雹。 四年四月庚午雨雹。
#高丽史53卷-志7-五行1-水-178

○光宗九年五月玄鹤集含德殿。
#高丽史53卷-志7-五行1-水-179

文宗二十一年十月丙午朔黑雾四塞。
#高丽史53卷-志7-五行1-水-180

睿宗十七年四月壬申昏时有黑云发于干方或有靑气出于云*闲或有赤气挟于左右　向巽方至初更自灭。
#高丽史53卷-志7-五行1-水-181

仁宗十一年十月戊申黑气一条广五尺余发自*大微五帝座中指奎南外屛天　不行而灭。 二十年正月乙未朔东南有黑气。
#高丽史53卷-志7-五行1-水-182

明宗六年四月辛丑黑气从西北横　东南广如布。 太史奏云: "不出三月西京必败。"
#高丽史53卷-志7-五行1-水-183

神宗二年十月辛酉雷俄而有怪气中黑边赤从鹄岭出渐大弥满京都遂雨雹黑气下地咫尺不见人。
#高丽史53卷-志7-五行1-水-184

高宗四十一年八月丙申黑云竟天向北行。 四十三年正月己未黑气从南方东西横天贯尾星广三尺长三百尺许。 七月甲寅无云有黑气广四尺许从坤至艮向干而行。 四十六年二月己亥黑气从南斗魁抵河　。
#高丽史53卷-志7-五行1-水-185

元宗元年六月壬寅黑气见于北方。 十一月己未自朝至暮黑云漫天二更干巽二方赤气竟天三更干方冲天。 四年五月壬午巽方有黑气如布匹入于南河及东井。
#高丽史53卷-志7-五行1-水-186

忠烈王七年五月丁酉黑　竟天辛丑又见于西方。 八年正月丁丑黑　横　东西。 十五年闰十月庚辰大雷雨雨如黑水。
#高丽史53卷-志7-五行1-水-187

恭愍王十四年十月丙戌黑气见于西方。 庚寅夜黑气如云。 十六年十月丙寅黑　四日。 壬申黑　。 十一月癸酉朔黑　。
#高丽史53卷-志7-五行1-水-188

辛禑元年九月己未政坐坊里井热沸色黑。 三年三月戊戌梅介井黑沸。
#高丽史53卷-志7-五行1-水-189

恭让王元年九月己丑夜有黑气。
#高丽史53卷-志7-五行1-水-190

○宣宗三年五月西京龙德部南街地镜见凡七十余步如水有影月余乃灭。 四年六月甲午地镜又见于西京龙德部南街。
#高丽史53卷-志7-五行1-水-191

肃宗十年五月辛丑西京龙德部梯渊路地镜又见俗相传此地为明月里。
#高丽史53卷-志7-五行1-水-192

毅宗五年六月乙丑西京梯渊至普贤经坊地镜见。
#高丽史53卷-志7-五行1-火-001

○五行二曰火炎上火之性也失其性为　。 阳失节则滥炎妄起　宗庙烧宫　。 时则有草妖时则有羊祸时则有羽　之　是为火不炎上。 其征恒　其色赤是为赤　赤祥。 定宗二年十月丙申西京重兴寺九层塔　。 四年十月乙卯庆州皇龙寺九层塔　。
#高丽史53卷-志7-五行1-火-002

穆宗十二年正月壬申御详政殿观灯大府油库　延烧千秋殿。
#高丽史53卷-志7-五行1-火-003

显宗三年六月癸卯龙津鎭三百四十余户火。 五年九月丙申将作监火。 十月磁州城火。 七年三月博州兴化鎭　。 十二年二月癸亥仁寿门外二千户　。 十三年二月丙辰宫城东北廊一百五十余*闲火。 十九年三月甲辰延州民家二百余户火。 丁未龟州官仓及民家八百四十余户火。
#高丽史53卷-志7-五行1-火-004

德宗元年二月癸酉灵州火。
#高丽史53卷-志7-五行1-火-005

靖宗二年二月甲子西京杂材署火。 三月己亥东界高城县火。 二年十一月壬寅大府寺火。 四年二月庚寅中部民家八百六十户火。 五年三月戊戌东路金壤县城廊八十五*闲民庐六十五区火。 六年二月庚寅升平门廊屋数百*闲　延烧御史台。 己酉松岳神祠　。 九年正月乙酉白翎鎭火延烧城门二百余*闲仓库五十*闲民庐三百余所。 十二年十二月戊午镐京南北二面城廊六十七*闲　。
#高丽史53卷-志7-五行1-火-006

文宗五年二月癸巳京市署火延烧一百二十户庚子白翎鎭城廊二十八*闲及民家七十八户　。 十二年十二月甲子内史门下省火延烧会庆殿东南廊。 十六年二月癸巳　谷县　。 六月丁丑定州　。 十八年正月癸亥都官　舍火延烧淸河　。 二十年二月己亥云兴仓　二十八年二月丙申显德鎭民家九十一户　。 三月庚子静边鎭城　军营及民家一百十三户　。 丙辰鎭溟县城　及民家八十二户　。 三十四年四月丙申将作监火。
#高丽史53卷-志7-五行1-火-007

宣宗元年二月戊戌东路金壤县管内观海戍高城县管内　　戍　城县管内竹岛戍　责罢军官见任设道场于各县禳之。 三年三月庚辰市廛火。 四年九月庚戌朔王幸西京次于怀蛟驿夜扈卫军营火。 七年正月辛未横川郡仓　火。 三月戊子夜大震电新兴仓　　　巨万都尽飞焰蔽空。 九年三月丙辰祭器都监药店两司楼门及市巷民家六百四十户火。
#高丽史53卷-志7-五行1-火-008

献宗元年六月戊寅东京皇龙寺塔　。
#高丽史53卷-志7-五行1-火-009

肃宗五年八月己未宫南楼桥东廊及四店　掌牲司仪二署火延烧民户数百。 六年四月乙巳吏部火。 十二月甲午*大仆寺库火。 七年六月庚寅宋商客所接东西　火闰月己巳孟州城廊及民家七十余户火。 十月乙丑龟州城廊七十四*闲火。 十二年十二月戊寅左牧监火。 壬午大宁宫　。
#高丽史53卷-志7-五行1-火-010

睿宗元年十二月丁丑大宁宫　。 二年九月丙午北面城廊火。 五年四月甲申尙药局南廊火。 十一月丙寅御史台库火。 七年九月乙丑京市楼北廊六十五*闲火。 八年正月戊辰都官南行廊火。 三月甲戌将作监火。 九年五月戊戌中尙署火。 十一年闰正月辛丑宋商客　火。 十二月乙亥南面城廊十七*闲火。 十三年十二月己亥明陵火。 十四年正月辛酉迎恩　火。 十月辛巳干明殿火寻灭之。 十五年十月戊辰鹄岭城火。 十六年三月癸亥市廛火。
#高丽史53卷-志7-五行1-火-011

仁宗六年正月乙巳仁德宫火。 二月癸亥南京宫阙　。 七年二月癸丑供备库火。 八年九月甲子西京重兴寺塔震而　。 十一月庚子日官奏: "白州　山西南方火从地中出焚草木。 燃沙石泥土赤如灰入地二尺其下闰湿而土色黑东西一千三百二十尺许南北三千三百六十尺自六月二十日至九月十五日通昼夜光明遍地至今月三日因雨渐息。" 九年八月西京大华阙西山有火列如众灯俄而合成大灯灭。 十年三月丁酉仁德宫老楡火出自焚。 十四年十一月乙酉东京兵库火。 十五年二月癸丑东界禾登戍兵库火延烧七十余家。 二十年四月壬午静边城廊火。 二十一年五月丁卯延德宫火。 二十二年十一月丙寅市廛火延烧民户数十家。 二十三年正月癸亥仁恩　火。 丁亥西京大同门及遮城左右廊五十五*闲火。
#高丽史53卷-志7-五行1-火-012

毅宗六年三月癸亥夜禁苑林木*闲有光烂然如火焰。 外人疑为失火聚阙门外欲救知非火乃退。 时人谓以王好秉烛故有此异。 七年六月庚申穆淸殿灾。 十一年三月壬申尙乘局　延及御辇。 十二年四月癸巳新仓　里三百二十余户　。 十一月癸未万宝殿　。 十三年正月辛巳禁中十员殿　。 十五年三月乙丑东界宣德鎭兵库三百余*闲及民家三百户火。
#高丽史53卷-志7-五行1-火-013

明宗元年十月壬子夜宫阙　诸寺僧徒及府卫军人诣阙将救火郑仲夫李俊仪等入直义方兄弟恐有变走入内闭紫城门不纳诸救火者故殿宇悉火王出山呼亭痛哭。 五年二月辛巳内史洞宫灾。 七年十月壬申宫阙都监及市廛三十八*闲火。 十年三月壬午西京留守奏: "衣渊村地烧烟煤不絶长广　六尺许。" 十二月辛丑夜三司　。 十一年正月辛亥写经院　。 十五年八月乙丑户部版籍库灾。 十七年正月庚戌枢密院火延烧寿昌宫廊二十余楹。 十一月庚申平壤祠堂灾。 十九年五月辛亥大仓灾连三日烧六十二庾。 二十五年八月己卯西京重兴寺塔灾。
#高丽史53卷-志7-五行1-火-014

