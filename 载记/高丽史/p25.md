<!-- { "loadSidebar": true } -->
#高丽史5卷-世家5-德宗-03-15-1034

五月庚申朔东女眞归德将军骨甫等二十七人来献土物。
#高丽史5卷-世家5-德宗-03-16-1034

丁丑门下侍郞平章事王可道卒。
#高丽史5卷-世家5-德宗-03-17-1034

甲申以翰林学士朴有仁为平壤君文学; 中枢院直学士秦玄锡为乐浪君文学。
#高丽史5卷-世家5-德宗-03-18-1034

丙戌以崔辅成为尙书左仆射。
#高丽史5卷-世家5-德宗-03-19-1034

六月己丑朔震皇城朱雀门廊屋。
#高丽史5卷-世家5-德宗-03-20-1034

壬辰东女眞宁塞将军尼仇刀等三十人来献土物。
#高丽史5卷-世家5-德宗-03-21-1034

秋七月庚寅西女眞元尹毛乌等二十二人来献土物。
#高丽史5卷-世家5-德宗-03-22-1034

丙申以李端为门下侍郞平章事; 闵可举刘征弼为尙书左右仆射; 金鼎为兵部尙书; 张允含任简　为工部尙书。
#高丽史5卷-世家5-德宗-03-23-1034

辛亥以皇甫兪义为内史侍郞同内史门下平章事; 黄周亮为吏部尙书; 崔齐颜为户部尙书; 刘志诚为礼部尙书。
#高丽史5卷-世家5-德宗-03-24-1034

壬子以元台瑨为侍御史。
#高丽史5卷-世家5-德宗-03-25-1034

癸丑以崔　为刑部尙书中枢使; 金忠赞为右散骑常侍。
#高丽史5卷-世家5-德宗-03-26-1034

九月癸卯王寝疾顾命曰: "朕疾不　已至大渐宜以爱弟平壤君亨缵登宝位。" 遂薨于延英殿殡于宣德殿在位三年寿十九王生而岐　执性刚断旣长踏砖辄破人以为德重之故谥曰敬康庙号德宗葬于北郊陵曰肃陵文宗十年加谥宣孝仁宗十八年加刚明高宗四十年加光庄。
#高丽史5卷-世家5-德宗-03-27-1034

○李齐贤赞曰: "庆陵朝头　山人李承休进帝王韵记有曰: '德何止四年凤鸟来呈瑞' 考之实录未见其事唯俚语相传言: '凤鸟来仪于威凤门群乌随而　之凤乃飞去国人憎乌少长持弓弹射德宗一代京城无乌' 夫凤羽族之长也为群乌所逐岂曰凤哉盖韵记之无稽耳。 德宗居丧能尽子之孝为政不改父之道任用旧臣徐讷王可道崔　黄周亮之　朝廷无欺蔽而民安其生虽微凤鸟尊号曰德不亦宜乎。"
世家卷第五。


#高丽史6卷-世家6-靖宗-00-00-0000世家卷第六。 高丽史六。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史6卷-世家6-靖宗-00-00-0000

靖宗。
#高丽史6卷-世家6-靖宗-00-01-0000

靖宗弘孝安懿康献容惠大王讳亨字申照德宗母弟显宗九年七月戊寅生。 岐　明睿五岁封内史令平壤君德宗三年九月癸卯受顾命卽位于重光殿冬十月丁巳朔告朔于*大庙。
#高丽史6卷-世家6-靖宗-00-02-0000

庚午葬德宗于肃陵。
#高丽史6卷-世家6-靖宗-00-03-0000

遣辅臣赐西京八关会　二日。
#高丽史6卷-世家6-靖宗-00-04-0000

十一月庚寅御神凤楼大赦受中外群臣贺。
#高丽史6卷-世家6-靖宗-00-05-0000

宋商客东西蕃耽罗国各献方物。
#高丽史6卷-世家6-靖宗-00-06-0000

庚子设八关会御神凤楼赐百官　夕幸法王寺翼日大会又赐　观乐东西二京东北两路兵马使四都护八牧各上表陈贺宋商客东西蕃耽罗国亦献方物赐坐观礼后以为常。
#高丽史6卷-世家6-靖宗-00-07-0000

十二月己巳以王弟緖守太师兼内史令; 基守太保; 黄周亮为礼部尙书　知政事; 崔齐颜为吏部尙书; 刘志诚为工部尙书; 李珍为户部尙书; 郭绅为殿中监; 金令器为御史中丞; 金忠赞李作忠为左右散骑常侍。
#高丽史6卷-世家6-靖宗-01-01-1035

○(乙亥)元年春正月丙戌朔放朝贺。
#高丽史6卷-世家6-靖宗-01-02-1035

壬寅以崔　为中枢使刑部尙书。
#高丽史6卷-世家6-靖宗-01-03-1035

东女眞怀化将军毛伊罗等五十七人来朝赐物有差。
#高丽史6卷-世家6-靖宗-01-04-1035

丁未以庾昌为殿中丞; 柳云为起居郞; 金廷俊为殿中侍御史; 郑倍杰金显为左右拾遗知制诰; 　顺之为监察御史。
#高丽史6卷-世家6-靖宗-01-05-1035

辛亥王子生于延兴宫赐名　。
#高丽史6卷-世家6-靖宗-01-06-1035

二月己卯西女眞酋长哥儿古等十二人来朝。
#高丽史6卷-世家6-靖宗-01-07-1035

辛巳东女眞奉国将军高之问等三十五人来朝。
#高丽史6卷-世家6-靖宗-01-08-1035

三月乙酉以李端为门下侍郞同内史门下平章事; 皇甫兪义为内史侍郞同内史门下平章事。
#高丽史6卷-世家6-靖宗-01-09-1035

丙戌赐金无滞等及第。
#高丽史6卷-世家6-靖宗-01-10-1035

癸卯册延兴宫主韩氏为惠妃翌日赦徒罪以下。
#高丽史6卷-世家6-靖宗-01-11-1035

夏四月甲寅亲飨国老年八十以上男女于球庭。
#高丽史6卷-世家6-靖宗-01-12-1035

丁巳礼部奏: "禁京城名山樵采遍植树木。" 从之。
#高丽史6卷-世家6-靖宗-01-13-1035

五月甲辰祈晴于川上。
#高丽史6卷-世家6-靖宗-01-14-1035

契丹来远城使检校右散骑常侍安署牒兴化鎭曰: "窃以当郡最近仁封有小便宜须至披达载念贵国元为附庸先帝每赐优洽积有岁月靡倦梯航昨因伐罪之年致阻来庭之礼旣剪除于凶逆合继续于贡输曷越数年不寻旧好累石城而拟遮大路竖木寨而欲　奇兵不知蜀国之中别有石牛之径举是后也深取　焉今皇上绍累圣之基垧统八方之国界南夏帝主永慕义以通欢西土诸王长向风而纳款唯独东溟之域未宾北极之尊或激怒于雷霆何安宁于黎庶其于违允自有变通。"
#高丽史6卷-世家6-靖宗-01-15-1035

六月丙辰京城地震。
#高丽史6卷-世家6-靖宗-01-16-1035

太白昼见。
#高丽史6卷-世家6-靖宗-01-17-1035

癸亥以致仕邢硏机检校尙书右仆射李征佐为尙书兵部侍郞示优老也。
#高丽史6卷-世家6-靖宗-01-18-1035

辛未东女眞乌于古等二十七人来朝。
#高丽史6卷-世家6-靖宗-01-19-1035

是月宁德鎭回牒契丹来远城云: "窃以公文聿至备见亲仁责谕颇多固须宣剖略言一　无至多谭其来示云: '昨因伐罪之年致阻来庭之礼旣剪除于凶恶合继续于贡输者。' 窃念当国于延琳作乱之初是大国兴兵之际道途艰阻人使寝停厥后内史舍人金　庆克复于东都户部侍郞李守和续进献其方物先大王之弃国也合门使蔡忠显将命而告终先皇帝之升遐也尙书左丞柳乔　征而会葬今皇帝之继统也给事中金行恭乘传而朝贺然则平辽以来就日相继岂可谓致阻来庭之礼乎又云: '累石城而拟遮大路竖木寨而欲　奇兵者。' 且羲爻设险有土常规鲁国废关通人深诫是以列兹城寨备我提封盖图其帖息边氓非欲以负阻皇化又云: '唯独东溟之域未宾北极之尊者。' 昨缘梯航六使被勒留于上国之中宣定两城致入筑于我强之内未蒙还复方切祷祈幸遇皇帝陛下启运惟新与民更始天上之汪洋四洽日边之章奏寻陈乞放行人倂归侵地无由得请以至于今　兪悫实之诚敢怠乐输之礼祗在恩命何烦责言又云: '或激怒于雷霆何安宁于黎庶者。' 伏想今皇上字小情深听卑道广乃　寅宾之域必加推置之恩于我无辜有何凭怒细详来诲似涉戱言。"
#高丽史6卷-世家6-靖宗-01-20-1035

秋七月丁亥以金忠赞为兵部尙书; 李怀为三司使; 李惟道为殿中侍御史; 金显赵　为左右拾遗; 李公显殷伯　为监察御史。
#高丽史6卷-世家6-靖宗-01-21-1035

癸巳尙书吏部奏: "前尙书左仆射李　曾犯污辱之罪累经赦宥请复其职。" 从之御史台论劾未几罢。
#高丽史6卷-世家6-靖宗-01-22-1035

甲午以皇甫颖为中枢使兼御史大夫。
#高丽史6卷-世家6-靖宗-01-23-1035

以王生日为长龄节。
#高丽史6卷-世家6-靖宗-01-24-1035

庚戌制曰: "先王忧服未　其犯斩罪者杖配无人岛绞罪者杖配有人岛。"
#高丽史6卷-世家6-靖宗-01-25-1035

八月庚申以李子渊为给事中; 金令器为内史舍人。 癸亥太白昼见。
#高丽史6卷-世家6-靖宗-01-26-1035

辛未京城地震声如雷。
#高丽史6卷-世家6-靖宗-01-27-1035

甲戌西女眞大将军尼于弗等四十四人来朝。
#高丽史6卷-世家6-靖宗-01-28-1035

庚辰东女眞大完皆多汉等五十二人来朝。
#高丽史6卷-世家6-靖宗-01-29-1035

九月戊子东蕃归德将军吴多等二十三人来朝。
#高丽史6卷-世家6-靖宗-01-30-1035

癸卯庆州等处十九州岛地震。
#高丽史6卷-世家6-靖宗-01-31-1035

是月筑长城于西北路松岭　东以扼边寇之冲。
#高丽史6卷-世家6-靖宗-01-32-1035

冬十月辛酉东女眞首领鱼弗老等六人来朝。
#高丽史6卷-世家6-靖宗-01-33-1035

壬戌以林宗翰为监察御史。
#高丽史6卷-世家6-靖宗-01-34-1035

丙寅式目都监奏: "收黄州等十州郡僧官印。
#高丽史6卷-世家6-靖宗-01-35-1035

十一月癸未东女眞酋长阿卢干等六十五人来朝。
#高丽史6卷-世家6-靖宗-01-36-1035

十二月壬子东蕃大完高陶化等三十人来朝。
#高丽史6卷-世家6-靖宗-02-01-1036

○(丙子)二年春正月庚辰朔放朝贺。
#高丽史6卷-世家6-靖宗-02-02-1036

乙酉东蕃怀化将军沙罗等八十三人来朝。
#高丽史6卷-世家6-靖宗-02-03-1036

