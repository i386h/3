<!-- { "loadSidebar": true } -->
#高丽史5卷-世家5-显宗2-14-25-1023

癸酉大醮球庭。
#高丽史5卷-世家5-显宗2-14-26-1023

丙子以崔辅成为兵部尙书。
#高丽史5卷-世家5-显宗2-14-27-1023

己丑以卢　为三司使。
#高丽史5卷-世家5-显宗2-14-28-1023

闰月庚子契丹使栗守常来聘。
#高丽史5卷-世家5-显宗2-14-29-1023

壬寅契丹东京使高仁寿来。
#高丽史5卷-世家5-显宗2-14-30-1023

冬十月辛未以李周佐为侍御史; 皇甫颖为殿中侍御史; 许元为左拾遗。
#高丽史5卷-世家5-显宗2-14-31-1023

十一月丙申黑水酋长耶　罗等来朝。
#高丽史5卷-世家5-显宗2-14-32-1023

宋泉州人陈亿来投。
#高丽史5卷-世家5-显宗2-14-33-1023

十二月丁丑以立春节宴宰枢及上将军于干德殿。
#高丽史5卷-世家5-显宗2-14-34-1023

己卯以庾方为太子太保; 李　为内史侍郞平章事监修国史; 李元检校太子太保。
#高丽史5卷-世家5-显宗2-15-01-1024

○(甲子)十五年春正月甲寅朔以郭元为刑部尙书; 刘征弼为礼部尙书。
#高丽史5卷-世家5-显宗2-15-02-1024

契丹马史刀等三人来投。
#高丽史5卷-世家5-显宗2-15-03-1024

戊戌太白昼见。
#高丽史5卷-世家5-显宗2-15-04-1024

丁巳册景兴院主金氏为德妃。
#高丽史5卷-世家5-显宗2-15-05-1024

三月辛卯赐李子渊等及第。
#高丽史5卷-世家5-显宗2-15-06-1024

甲午西女眞高豆老东女眞瑟弗达等九十人来投。
#高丽史5卷-世家5-显宗2-15-07-1024

辛丑以王希杰为西京副留守。
#高丽史5卷-世家5-显宗2-15-08-1024

夏四月己卯祷雨于群庙。
#高丽史5卷-世家5-显宗2-15-09-1024

壬午黑水靺鞨古刀买等来献土物。
#高丽史5卷-世家5-显宗2-15-10-1024

五月丁亥太史局奏: "日当食不食。"
#高丽史5卷-世家5-显宗2-15-11-1024

癸巳雨自春旱甚民有团聚　天祈祷是日王晨起闻其声因辍膳斋沐焚香立于殿庭仰天祝曰: "寡人有过请卽降罚万民有过寡人亦当之乞垂膏泽以救元元。" 大雨。
#高丽史5卷-世家5-显宗2-15-12-1024

庚子东女眞怀化将军阿阏那来朝。
#高丽史5卷-世家5-显宗2-15-13-1024

庚戌礼部尙书周伫卒。
#高丽史5卷-世家5-显宗2-15-14-1024

六月辛酉门下侍郞平章事崔沆卒。
#高丽史5卷-世家5-显宗2-15-15-1024

秋七月丙戌朔契丹遣检校司徒高寿来贺生辰。
#高丽史5卷-世家5-显宗2-15-16-1024

壬辰西女眞酋长　罗东女眞奴乙坚等来献马。
#高丽史5卷-世家5-显宗2-15-17-1024

乙巳以徐讷为西北面行营都统郭元副之。
#高丽史5卷-世家5-显宗2-15-18-1024

壬子以耽罗酋长周物子高没　为云麾大将军上护军。
#高丽史5卷-世家5-显宗2-15-19-1024

九月乙未以金因渭为尙书左仆射　知政事仍令致仕。
#高丽史5卷-世家5-显宗2-15-20-1024

甲寅黑水靺鞨阿里古来。
#高丽史5卷-世家5-显宗2-15-21-1024

是月大食国悦罗慈等一百人来献方物。 [大食国在西域。]。
#高丽史5卷-世家5-显宗2-15-22-1024

冬十月丙辰契丹遣检校左仆射李正伦来。
#高丽史5卷-世家5-显宗2-15-23-1024

十一月乙酉朔太史局奏: "日当食不食。"
#高丽史5卷-世家5-显宗2-15-24-1024

庚寅以李　为尙书左仆射同内史门下平章事。
#高丽史5卷-世家5-显宗2-15-25-1024

丙午以李可道为户部尙书。
#高丽史5卷-世家5-显宗2-15-26-1024

己酉尙州地震。
#高丽史5卷-世家5-显宗2-15-27-1024

十二月壬申以黄周亮为御史中丞; 崔　为中枢直学士; 李仁泽为侍御史; 崔象舆为殿中侍御史。
#高丽史5卷-世家5-显宗2-16-01-1025

○(乙丑)十六年春正月庚寅女眞怀化将军耶古伽归德将军阿骨　老等来朝各赐爵及衣物。
#高丽史5卷-世家5-显宗2-16-02-1025

乙未以庾方判尙书兵部事蔡忠顺判尙书礼部事。
#高丽史5卷-世家5-显宗2-16-03-1025

丁酉赦皮渭宗等六人复其爵初渭宗以兵部郞中巡行　外见契丹将军耶律撒割游猎与礼宾注簿郑民义等五人驰出斩之而归以邀功赏所司以擅兵出塞流远方至是放还。
#高丽史5卷-世家5-显宗2-16-04-1025

辛亥女眞酋长毛逸罗来朝以有功边　加授大匡优赐衣物。
#高丽史5卷-世家5-显宗2-16-05-1025

二月戊辰以郭元为推诚文理功臣上柱国; 李可道为致盛功臣; 金猛为宜春县开国男; 罗敏为致君文德功臣; 柳韶同知中枢事。
#高丽史5卷-世家5-显宗2-16-06-1025

壬午以寒食宴文武常　以上官于内殿。
#高丽史5卷-世家5-显宗2-16-07-1025

三月己丑白气贯日。
#高丽史5卷-世家5-显宗2-16-08-1025

庚寅停诸营作放农民。
#高丽史5卷-世家5-显宗2-16-09-1025

甲辰延庆宫主金氏卒。
#高丽史5卷-世家5-显宗2-16-10-1025

夏四月甲子敎曰: "农事方殷亢阳为　恐乏蒸民之食轸予宵　之怀是宜避正殿　常膳禁屠宰辍乐悬审寃狱祷群望匪惟寡德深合责躬凡百官僚亦当自　。"
#高丽史5卷-世家5-显宗2-16-11-1025

辛未岭南道广平河滨等十县地震壬申乙亥又震。
#高丽史5卷-世家5-显宗2-16-12-1025

六月甲寅以宫人庾氏为贵妃。
#高丽史5卷-世家5-显宗2-16-13-1025

己未敎曰: "法天顺时然后可以御灾　而致和平今内史门下省及诸官司凡所奏行多违时政欲望阴阳调洽岂不谬哉宜各悉心勉遵月令以副予意。"
#高丽史5卷-世家5-显宗2-16-14-1025

秋七月辛巳朔契丹遣监门卫大将军韩　来贺生辰。
#高丽史5卷-世家5-显宗2-16-15-1025

乙酉以韩遂良为侍御史; 金忠赞柳伯仁　为殿中侍御史; 金锡之韩延祚崔延　金令器　为监察御史。
#高丽史5卷-世家5-显宗2-16-16-1025

丁亥庆尙淸州安东密城地震。
#高丽史5卷-世家5-显宗2-16-17-1025

丁未以柳韶为太子宾客。
#高丽史5卷-世家5-显宗2-16-18-1025

九月辛巳大食蛮夏诜罗慈等百人来献方物。
#高丽史5卷-世家5-显宗2-16-19-1025

冬十一月己卯朔太史奏: "日当食不食。" 群臣表贺。
#高丽史5卷-世家5-显宗2-16-20-1025

十二月戊午以崔　为翰林学士内史舍人知制诰。
#高丽史5卷-世家5-显宗2-16-21-1025

敎: "凡犯罪收职田者蒙赦除眞盗及伪造公私文书受财枉法监临自盗*　{谄}曲奸邪所犯外　听还给。"
#高丽史5卷-世家5-显宗2-17-01-1026

○(丙寅)十七年春正月丁亥以李端为御史大夫。
#高丽史5卷-世家5-显宗2-17-02-1026

壬辰东女眞归德将军居闾郁等来朝。
#高丽史5卷-世家5-显宗2-17-03-1026

二月癸亥契丹遣太傅李知顺来聘。
#高丽史5卷-世家5-显宗2-17-04-1026

乙丑白气贯日。
#高丽史5卷-世家5-显宗2-17-05-1026

三月庚寅赐崔　等及第。
#高丽史5卷-世家5-显宗2-17-06-1026

夏四月庚午以智蔡文为右仆射。
#高丽史5卷-世家5-显宗2-17-07-1026

闰五月壬子东西女眞酋长各率部落子弟来献土马弓弩。
#高丽史5卷-世家5-显宗2-17-08-1026

甲子契丹遣御院判官耶律骨打来请假途将如东北女眞不许。
#高丽史5卷-世家5-显宗2-17-09-1026

六月戊寅以李端为右常侍知中枢事; 皇甫兪义为御史大夫。
#高丽史5卷-世家5-显宗2-17-10-1026

秋七月甲辰朔契丹遣监门卫大将军王文简来贺生辰。
#高丽史5卷-世家5-显宗2-17-11-1026

丁未大雨凡四日京城民家漂毁者甚多。
#高丽史5卷-世家5-显宗2-17-12-1026

八月壬午宋广南人李文通等三人来献方物。
#高丽史5卷-世家5-显宗2-17-13-1026

九月甲子幸海州神光寺。
#高丽史5卷-世家5-显宗2-17-14-1026

冬十月癸酉朔日食。
#高丽史5卷-世家5-显宗2-17-15-1026

壬午至自海州。
#高丽史5卷-世家5-显宗2-17-16-1026

十一月以黄周亮为太子少詹事; 崔齐颜为太子右庶子; 崔　为太子中允。
#高丽史5卷-世家5-显宗2-18-01-1027

○(丁卯)十八年春正月辛亥以崔士威为太子太师; 蔡忠顺李　　为门下侍郞; 徐讷为内史侍郞; 郭元李可道　　知政事; 李端金猛　为中枢使; 梁　为左仆射; 崔　为给事中。
#高丽史5卷-世家5-显宗2-18-02-1027

壬子东女眞酋长昌夫等来献方物。
#高丽史5卷-世家5-显宗2-18-03-1027

丙寅门下侍郞平章事庾方上表乞骸许之加特进门下侍中。
#高丽史5卷-世家5-显宗2-18-04-1027

戊辰契丹遣李正允来。
#高丽史5卷-世家5-显宗2-18-05-1027

二月戊子修*大庙复安神主。
