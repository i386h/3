<!-- { "loadSidebar": true } -->
仁任率百官遂立禑年十岁。 十月癸巳朔告丧于*大庙。 壬寅雷雨雹。 丁未下书宥境内曰: "不幸天不佑我国家先考奄弃群下痛不容言宦者崔万生及洪伦权瑨洪宽韩安卢瑄等与近臣金兴庆妬宠宿怨乘　肆毒幸赖祖宗在天之灵捕获万生等已正典刑原其致乱流兴庆于外。 于洪武七年九月二十五日国之宗亲　大小臣僚以先考遗命承王大母旨　予继位。 予方幼　在衰　之中固辞至再至三遂不获已以至于此于戱凡尔内外大小臣庶各尽乃心恪守先王成宪弼予于理以安社稷!" 宥辛旽党。 甲寅大雾二日。 庚申葬玄陵是日虹围日日傍又有大小二日。 十一月己巳摄事于*大庙是日大雨雷电地大震　鸣于*大室。 追谥韩氏为顺静王后遣密直使张子温典工判书闵伯萱如  京师告讣请赐谥承袭请谥表曰: "帝王之道虽远不忘人子之心惟亲是显。 窃念臣父先臣　早承旧服爰处遐方幸逢圣人之兴灼见天命之集旣委质于事上亦尽心而治民。 若稽成规宜请殊号。 伏望同仁夷夏施泽幽明察先臣笃于忠贞哀孤臣迫于痛悼举易名之典副向化之诚则臣谨当宣孝治于一方祝圣寿于万岁。" 承袭表曰: "居高惟在听卑承国宜先禀命辄陈哀恳仰渎聪闻。 伏念臣禑恶运旣深先臣奄逝年龄甚弱方居衰　之庐政事惟繁难旷蕃宣之职兹当呼　* 切兢惶。 伏望推无外之洪恩降由中之明诏　小国得遵旧典许孤臣仍守遗基则臣谨当永坚保厘之心上答生成之造。" 设八关会以国恤不受贺。 移安仁德太后眞于光岩寺。 纳哈出遣其子文哈刺不花来献骆驼二头马四匹。  大明使林密蔡斌等还至开州站护送官金义杀斌及其子执密遂奔北元,张子温闵伯萱逃还。 十二月以三司左使李希泌为西北面上元帅。 遣判密直司事金　如北元告丧。 倭寇密城焚官　虏掠人物。
#高丽史133卷-列传46-辛禑1-01-01-1375

元年正月禑如普济寺设百斋释服。 遣判宗簿寺事崔源如  京师告丧请谥及承袭。 禑始置书筵以田禄生李茂方为师傅。 倭焚掠密城以万户不能御遣将军崔仁哲往按之。 令百官各陈便民策。 纳哈出遣使来问曰: "前王无子今谁嗣位耶 " 时北元以恭愍无嗣乃封渖王暠孙脱脱不花为王故有是问。
#高丽史133卷-列传46-辛禑1-01-02-1375

二月以同知密直韩邦彦为杨广道副元帅兼都巡问使禑下书曰: "予以幼　承先王之业处臣民之上罔知所为以致干道失常地　屡现顾惟　昧其何以堪  岂政刑之失宜民不得所而致然欤  于戱凡尔内外大小臣僚各尽乃心毋事虚文务求实效以底　平之理。" 遣判典客寺事罗兴儒聘日本。 戊申日有黑子己酉亦如之。 禑以疾放囚。
#高丽史133卷-列传46-辛禑1-01-03-1375

三月遣判事孙天用如  京师献贡马一百匹。 禑祭慈明仁和两殿。 倭寇庆阳县杨广道都巡问使韩邦彦与战败绩。 以年饥禁酒。 甲申雨雹大如弹丸。
#高丽史133卷-列传46-辛禑1-01-04-1375

四月以判密直李子松为西北面都巡问使兼平壤尹赞成事池奫为西北面都元帅门下评理柳渊为东北面都元帅征诸道兵以备北元寻得边报平安乃止以判密直司事李成林为西北面宣慰使密直副使赵思敏为东北面宣慰使。 戊申雨雹。 己酉　忠定王于*大庙。 以密直副使崔公哲为泥城上元帅。 耽罗献金带三腰及银器。
#高丽史133卷-列传46-辛禑1-01-05-1375

五月禑有疾设消　道场于书筵厅以李宝林为司宪府大司宪禑谓书筵官曰: "前日大司宪来悔不引见。" 遂召宝林与之酒曰: "宪府国家耳目敬哉。" 北元遣使来以赞成事黄裳为西北面都体察使左副代言成石璘为体察使如江界慰遣之。 遣判典仪寺事全甫如

京师献岁贡马。
#高丽史133卷-列传46-辛禑1-01-06-1375

六月倭公昌等十六人来降。 大明人张来兴等被　于倭逃还遣孙君佑押送  京师。
#高丽史133卷-列传46-辛禑1-01-07-1375

七月己未朔日食。
#高丽史133卷-列传46-辛禑1-01-08-1375

八月倭寇乐安宝城。 改定都城五部户数。 庆尙道副元帅尹承顺斩倭二十六级。 书云观言: "近者天文示异灾变屡兴宜移御避　。" 禑议迁都判三司事崔莹等议曰: "今无大故不可遽　旧都。" 乃止。 泥城万户飞报渖王母子率金义及进奉使金　已到信州中外汹惧以知门下府事林坚味为西京上元帅密直副使商议庆补兼都巡问使门下评理商议杨伯渊为安州上元帅同知密直李元桂为元帅赞成事池奫为西北面都体察使密直副使罗世为西海道上元帅兼都巡问使密直副使朴普老为副元帅兼都体察使密直副使赵仁璧为东北面元帅门下评理边安烈为副元帅又征诸道兵。
#高丽史133卷-列传46-辛禑1-01-09-1375

九月泥城元帅崔公哲麾下二百余人叛杀军民渡江去。 倭舶大集德积紫燕二岛时将卒悉赴北征乃签坊里丁及诸陵户为兵又征杨广全罗庆尙诸道兵以我太祖及判三司事崔莹领之耀兵东西江以备之寻放还诸道兵。 禑以知仁州事田秀妻有乳保恩与布七百匹米二十石。 西北面都体察使池奫请又发兵为后援命三司左使李希泌为都指挥使率兵赴之征诸寺住持僧战马各一匹又取诸寺田租以充军须以密直副使李琳为西北面宣慰使往察事变。 迎桐华寺释迦佛骨置神孝寺作佛事。 倭寇宁州木州瑞州结城。
#高丽史133卷-列传46-辛禑1-01-10-1375

十月我

太祖射虎以进禑赐　衣一领曰: "恶兽可除然亦危事后其愼之!" 阅诸道所募兵放还老弱。 禑欲召书筵官讲书宦者金玄曰: "每月暇日宜停讲。" 禑曰: "读书非视事何可废也 " 遂出讲。 宪府劾杨广道安抚使郑庇巡问使韩邦彦不能御倭编配戍卒。 礼仪判书朴仁桂为杨广道安抚使。 以天变屡见释杖罪以下囚。 以河允源为司宪府大司宪。
#高丽史133卷-列传46-辛禑1-01-11-1375

十一月以河乙沚为全罗道元帅。 杨广道安抚使朴仁桂获倭贼二　歼之。 济州人车玄有等焚官　杀安抚使林完牧使朴允淸马畜使金桂生等以叛州人文臣辅星主高实开鎭抚林彦千户高德羽等起兵尽诛禑遣使如  京师奏之。
#高丽史133卷-列传46-辛禑1-01-12-1375

十二月丙戌大雾。 禑出书筵读大学问右副代言尹邦彦曰: "诗云: '穆穆文王于缉熙敬止。' 何义也 " 邦彦不能对禑曰: "予尝谓儒者能通经书今乃尔耶!" 时禑　近宦官宫妾不亲士大夫识者忧之。 倭寇杨广道滨海州县以判典仪寺事金仕宝为兵马使御之。 遣密直副使金宝生如  京师贺正阻风还泊乔桐。 戊戌雷。 癸丑雾。
#高丽史133卷-列传46-辛禑1-02-01-1376

二年正月复遣金宝生如  京师。 摄事于*大庙上尊号。 以添设职赏军士自奉翊通宪至七八品无　。
#高丽史133卷-列传46-辛禑1-02-02-1376

二月遣李之富如定辽卫通好仍察事变又遣李原实聘于纳哈出。 判事安德麟擅杀人系狱鞫治。 佥议评理洪淳卒。
#高丽史133卷-列传46-辛禑1-02-03-1376

三月以朴普老为西北面元帅兼都巡问使遣签书密直司事郑公权安胎于礼安县。 般若夜潜入太后宫啼号曰: "我实生主上何母韩氏耶 " 太后黜之仁任下般若狱台谏巡卫府杂治之般若指新创中门号曰: "天若知吾寃此门必颓。" 司议许时　入门门自颓时仅免人颇异之竟投般若于临津斩其族判事龙居实。 遣判事金龙如定辽卫通好。
#高丽史133卷-列传46-辛禑1-02-04-1376

四月以郭璇为杨广全罗道体察使察将帅守令备御勤怠。 官军久留西北面民多饥乏以李淑林为完护使赍布千五百匹赈之。 禑曲宴禁中宰相请奏乐禑以国恤不许。 营敬孝大王影殿于王轮寺西。 懒翁设文殊会于杨州桧岩寺中外士女无贵贱赍布帛果饵施与恐不及寺门嗔咽宪府遣吏禁斥妇女都堂又令闭关尙不能禁放于庆尙道密城郡行至骊兴神勒寺死。
#高丽史133卷-列传46-辛禑1-02-05-1376

五月遣知印尹思礼赍布千五百匹分与西北面各站。 以六曹印小改铸之。 济州万户金仲光捕斩逆贼哈赤姜伯颜等十三人分配妻子于光罗二州。 庚午地大震　岩吼。 禑出北园习骑马又观弄杖戱。 北元人吴抄儿志来禑待之厚。 取及第郑摠等。
#高丽史133卷-列传46-辛禑1-02-06-1376

