<!-- { "loadSidebar": true } -->
一日将大阅于球庭大司宪任献兴邦妹壻也遣台吏告都堂曰: "此庭非惟先王大朝会行礼之所密迩景灵殿太祖列圣神御在岂可纵军士驰骋于其*闲乎!" 兴邦曰: "玄陵尝阅五军于此取其闲旷也。" 献执不可兴邦怒*口{曰}: "讲武之事非惟都堂亦宪司所宜深虑也。" 玄宝亦谓台吏曰: "姑且休矣。" 兴邦家奴李琳女壻判密直崔濂家奴居富平恃势恣横府使周彦邦遣吏签军奴等率民四十余人　其吏滨死彦邦自持四道都指挥使发军牒至其家奴辈又　彦邦且　二　人折其齿都堂以闻禑遣巡军提控辛龟生往捕奴辈不复究问悉斩之。 兴邦尝与异父兄李成林上　而还驺骑满路有人为优戱极势家奴隶剥民收租之状成林　　兴邦乐观不之觉也后与林坚味伏诛事在坚味传。
#高丽史126卷-列传39-奸臣2-曹敏修-000

曹敏修。
#高丽史126卷-列传39-奸臣2-曹敏修-001

○曹敏修昌宁县人恭愍时出知顺州红贼入寇敏修与诸将击走之录功为二等。 累转典理判书进同知密直司事赐忠勤辅理功臣号。 辛禑初为庆尙道都巡问使倭寇金海恣杀掠焚官　城门敏修与战败又战于大丘亦败安集卢处中死士卒死者甚众倭数十　自金海　黄山江将寇密城敏修邀击之斩数十级禑遣中使赐衣酒及马倭又寇晋州敏修战于淸水驿斩十三级以献禑遣人赐酒。 迁知门下府事为西北面都体察使定辽卫都事高家奴闻纳哈出与北元屡遣使交好于我遣卒二百余来渡鸭江行商　我敏修曰: "闻有

圣旨禁断私商汝何犯令扰我疆耶!" 其卒还渡江去。 转评理拜守侍中上书乞退禑不听。 敏修与诸宰相建议: "军国之需不赡凡赐给田及口分田寺社田租　公收之以补经费!" 禑不从。 罢封昌城府院君寻判门下府事禑攻辽敏修为左军都统使事在禑传。
#高丽史126卷-列传39-奸臣2-曹敏修-002

我

太祖于回军时与敏修议复立王氏之后敏修亦以为然及禑废,

太祖欲择立王氏之后敏修念李仁任荐拔之恩谋立仁任外兄弟李琳女谨妃之子昌恐诸将违己意立王氏以韩山君李穑为时名儒欲藉其言密问于穑穑亦欲立昌乃曰: "当立前王之子。"

太祖谓敏修曰: "其如回军时所言何 " 敏修作色曰: "元子之立韩山君已定策何可违也。" 遂立昌。 敏修请于昌召仁任李崇仁等仁任已死矣。 昌以敏修为杨广全罗庆尙西海交州道都统使赐忠勤亮节宣威同德安社功臣号。 林廉诛敏修恐祸及己所尝攘夺田民悉还其主至是稍稍复夺肆其贪　又沮革私田之议踵仁任所为赵浚上*　劾之流于昌宁幷流其鎭抚南成理于公州许　于凤州昌使左代言权近赐敏修酒曰: "卿虽有罪然功可相掩不宜流窜但在卽位之初谏臣之言不可不听耳。" 昌以生日宥罪放敏修归田里。
#高丽史126卷-列传39-奸臣2-曹敏修-003

恭让卽位*　{谏}官吴思忠赵璞等上*　: "以为诸将回军议立王氏之际曹敏修以李仁任姻亲欲立昌问计于穑遂定议立之请下攸司论罪!" 王命削职复遣司宪*　{纠}正田时鞫之。 郞舍尹绍宗等上书略曰: "敏修党于贼臣李仁任位至　宰纵其贪暴大败风俗又以主将沮立王氏之议而立昌欲使我宗庙永不血食。 权近私　圣旨党附辛氏先示李琳。 二人逆谋皆天地所不容祖宗所不赦请下攸司明正典刑!" 王以敏修回军有大功不宜重论止令远配近亦杖流。 宪司上*　请治敏修穑议立辛昌又欲迎还辛禑之罪谏官复上*　请置极刑削穑职与敏修皆徙边地台谏再论奏不报。 又交章上*　王命我

太祖及沈德符曰: "敏修旣已加罪卿等宜谕台谏更不论执!" 王录回军功下敎褒奬赐功臣号台*　{谏}上*　: "以为曹敏修沮众议立异姓是乃王氏祖宗之罪人也乞明正其罪!" 不允寻卒于昌宁。 省宪刑曹言: "敏修沮王氏而立昌其罪固不容诛幸免刑戮得终天年保全其家无以示后举国　望。" 王召郑梦周裴克廉等同省宪刑曹更议籍敏修家。 子取贵尝为辛旽所爱金兴庆　于王王谒阳陵取贵不扈驾杖杀之。
#高丽史126卷-列传39-奸臣2-边安烈-000

边安烈。
#高丽史126卷-列传39-奸臣2-边安烈-001

○边安烈本沈阳人因元季兵乱从恭愍王来赐乡原州。 从安佑击走红贼录其功为二等累迁判少府监事。 又与佑等收复京都录功为一等寻除礼仪判书赐推诚辅祚功臣号升密直副使再转知司事。 宰枢尝会宴于郊安烈与林坚味廉兴邦等拍戱较胜负。 拜判密直司事与崔莹征济州还改知门下府*(  ){事}转评理。 辛禑初赐推忠亮节宣威翊赞功臣号出为杨广全罗道都指挥使兼助战元帅倭寇扶宁登幸安山安烈与罗世赵思敏柳实督兵进攻大破之斩获甚多献捷禑赐白金一锭鞍马衣服凯还都堂出天水寺设傩戱迎之进门下赞成事。
#高丽史126卷-列传39-奸臣2-边安烈-002

倭贼五百　入鎭浦口以巨　相维分兵守之遂登岸散入州郡焚掠罗世沈德符等至鎭浦用火　焚其船贼守船者烧溺殆尽贼穷怒益盛尽杀所　子女山积所过波血唯三百三十余人自拔而来守船贼脱死者趣沃州与登岸贼合焚利山永同县杀永同监务又焚黄涧御侮二县又寇中牟化宁功城靑利等县焚尙州留七日置酒。 全罗道元帅池涌奇麾下裴俭自募请往　贼诸元帅许之。 俭至贼欲杀之俭曰: "天下无杀使之国我国诸将领精兵无　战则必克然尽歼汝等何益  汝等宜占居一邑。" 贼曰: "是　我也汝国诚欲活我岂夺我舟楫耶  吾亦计之熟矣。" 飮俭以酒遂以铁骑卫送。 贼掠得二三岁女儿剃发剖腹净洗兼奠米酒祭天分左右张乐罗拜祭毕　分其米而食飮酒三锺焚其儿枪柄忽折卜者曰: "吾等留此必败。" 卽引军趣善州遂焚善州又侵京山府三道沿海州郡萧然一空自有倭患未有如此之比。
#高丽史126卷-列传39-奸臣2-边安烈-003

禑以我

太祖为杨广全罗庆尙道都巡察使安烈为都体察使以副之王福命禹仁烈都吉敷朴林宗洪仁桂林成味及

太祖庶兄元桂为元帅皆受

太祖节度各赐马二匹。 师出至长湍有白虹贯日占者以为战胜之兆。 倭驻沙斤乃驿元帅裴克廉金用辉池涌奇吴彦郑地朴修敬裴彦都兴河乙沚击之败绩修敬裴彦死士卒死者五百余人贼遂屠咸阳又攻南原山城不克退焚云峯县屯印月驿声言: "将谷马于光之金城北上。" 中外大震。

太祖见　尸相接恻然不能寝息与安烈等至南原克廉等来谒于道莫不　悦。

太祖休马一日将以厥明战诸将咸曰: "贼负险不若俟其出与战。"

太祖慨然曰: "兴师敌忾犹恐不见贼今遇贼不击可乎 " 遂部署诸将诘朝誓而东踰云峯距贼数十里至荒山西北登鼎山峯,

太祖见道右险径曰: "贼必出此袭我后矣我当趋之。" 诸将皆由坦道进望见贼锋锐甚不战而却。 时日已　,

太祖旣入险贼奇锐果突出,

太祖以大羽箭二十射之继以柳叶箭射之五十余发皆中其面莫不应弦而毙凡三遇　战歼之其地泥　彼我俱陷相顚　及出死者皆贼我军不伤一人。
#高丽史126卷-列传39-奸臣2-边安烈-004

贼据山自固,

太祖指挥士卒分据要害使麾下李大中等十余人挑之,

太祖仰攻之贼出死力冲突我军奔北而下,

太祖顾谓将士曰: "坚控　勿使马蹶!" 旣而

太祖复使吹螺整兵蚁附而上冲贼阵有贼将引　直趋

太祖后甚急偏将李豆兰跃马大呼曰:

"令公视后令公视后。"
太祖未及见豆兰遂射　之,

太祖马中矢而　易乘又中　又易乘飞矢中

太祖左脚,

太祖抽矢气益壮战益急军士莫知

太祖伤。 贼围

太祖数重,

太祖与数骑突围而出贼又冲突

太祖前,

太祖立　八人贼不敢前,

太祖誓指天日麾左右曰: "怯者退! 我且死贼!" 将士感　勇气百倍人人殊死战贼植立不动。 有一贼将年　十五六骨貌端丽骁勇无比乘白马舞　驰突所向披靡莫敢当。 我军称阿只拔都争避之,

太祖惜其勇锐命豆兰生擒之豆兰白曰: "不杀必伤人其将身被坚甲又带铜面具无隙可射。"

太祖曰: "我射兜牟顶子兜牟落汝便射之。" 遂跃马射之正中顶子兜牟缨絶而侧其将急整之,

太祖卽射之又中顶子兜牟遂落豆兰便射杀之。 于是贼挫气,

太祖挺身奋击贼锐锋尽毙贼痛哭声如万牛　马登山诸军乘胜驰上鼓　震地四面崩之遂大破之川流尽赤六七日色不变人不得飮皆盛器候澄久乃得飮获马一千六百余匹兵仗无　。
#高丽史126卷-列传39-奸臣2-边安烈-005

遣知印金鞠报捷禑喜遣密直使印元宝赐宫　慰之授鞠郞将赐马一匹。 初贼十*　{倍}于我唯七十余人奔智异山。

太祖曰: "天下未有歼敌之国。" 遂不穷追退而大作军乐陈傩戱军士皆呼万岁献首级山积。 诸将惧治不战之罪叩头流血乞生,

太祖曰: "在朝廷处分。" 又曰: "贼之勇者殆尽矣。" 笑谓诸将曰: "击贼固当如是!" 诸将咸服。 时被虏者自贼中还言: "阿只拔都望见

太祖置阵整齐谓其众曰: '观此兵势殊非往日诸将比今日之事尔辈宜各愼之。' 初阿只拔都在其岛欲不来众贼服其勇锐固请而来诸贼酋每进见必趋　军中号令悉主之。" 是行也军士帐幕柱皆易以竹,

太祖谓曰: "竹轻于木便于致远然亦民家所植也且非吾装赍旧物不失旧而还足矣。" 军士敬服咸　之,

太祖所至不犯秋毫皆类此。 东宁之役,

太祖获其将处明不杀处明感恩每见矢*　{痕}必呜咽流涕常随侍左右是战也处明居马前力战立功时人称之。
#高丽史126卷-列传39-奸臣2-边安烈-006

太祖振旅而还崔莹率百官设彩棚杂戱班迎天寿寺门前,

太祖望见下马趋进再拜莹亦再拜前执

太祖手挥涕曰: "非公孰能尔耶 "

太祖顿首谢曰: "谨奉明公指挥幸而得捷予何功焉。 此贼势已挫矣　若复肆吾当受责。" 莹曰:

"公乎! 公乎! 三韩再造在此一举微

公国将何恃 "

太祖让不敢当。 禑赐

太祖及安烈金各五十两福命以下诸将银各五十两皆辞曰: "将帅杀贼职尔臣何敢受 "

太祖威名益着倭贼虏国人必问

李[太祖旧讳]万户今在何处乎不敢近

