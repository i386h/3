<!-- { "loadSidebar": true } -->
#高丽史4卷-世家4-显宗1-04-18-1013

八月乙亥谒义陵赦。
#高丽史4卷-世家4-显宗1-04-19-1013

九月丙午御宽仁殿覆试赐林维干等及第。
#高丽史4卷-世家4-显宗1-04-20-1013

庚戌敎曰: "辅国大将军宋能骠骑大将军庾孙逮事太祖从军有劳今尙无恙已及期　其各加大匡。"
#高丽史4卷-世家4-显宗1-04-21-1013

丙辰以吏部尙书　知政事崔沆监修国史礼部尙书金审言修国史礼部侍郞周伫内史舍人尹征古侍御史黄周亮右拾遗崔　　为修撰官。
#高丽史4卷-世家4-显宗1-04-22-1013

冬十月修功臣堂。
#高丽史4卷-世家4-显宗1-04-23-1013

十一月丁未金州地震。
#高丽史4卷-世家4-显宗1-04-24-1013

十二月戊午朔日食。
#高丽史4卷-世家4-显宗1-04-25-1013

丙戌金庆二州地震。
#高丽史4卷-世家4-显宗1-05-01-1014

○(甲寅)五年春正月甲午宫阙成。
#高丽史4卷-世家4-显宗1-05-02-1014

壬子彗见于五车。
#高丽史4卷-世家4-显宗1-05-03-1014

二月庚申彗入大陵。
#高丽史4卷-世家4-显宗1-05-04-1014

甲子御新阙。
#高丽史4卷-世家4-显宗1-05-05-1014

铁利国主那沙使女眞万豆来献马及貂鼠靑鼠皮。
#高丽史4卷-世家4-显宗1-05-06-1014

丙子敎: "民年七十以上无官者　加正位级。"
#高丽史4卷-世家4-显宗1-05-07-1014

甲申以光休梁一巨贞　为郞将以赏战功。
#高丽史4卷-世家4-显宗1-05-08-1014

三月庚寅白虹贯日。
#高丽史4卷-世家4-显宗1-05-09-1014

辛丑白气贯日。
#高丽史4卷-世家4-显宗1-05-10-1014

壬子敎曰: "追尊祖考以明功烈人子之志也。 朕取来月飨于　宫宜委所司议定。" 礼官奏加上先王先后尊谥。
#高丽史4卷-世家4-显宗1-05-11-1014

夏四月甲戌致仕门下侍中柳允孚加内史令。
#高丽史4卷-世家4-显宗1-05-12-1014

丙子亲　于斋坊始以穆宗　赦流罪以下。
#高丽史4卷-世家4-显宗1-05-13-1014

以刘瑨检校太师守门下侍中; 崔士威为门下侍郞平章事; 金审言为内史侍郞平章事。
#高丽史4卷-世家4-显宗1-05-14-1014

丁丑赐禹玄符等及第。
#高丽史4卷-世家4-显宗1-05-15-1014

五月辛卯太白昼见。
#高丽史4卷-世家4-显宗1-05-16-1014

丙午中枢院副使田拱之卒。
#高丽史4卷-世家4-显宗1-05-17-1014

六月庚申敎曰: "防戍军道死者官给*　{敛}具函其骨驿送于家其商旅死而不记姓名本贯者所在官司为之权　志其老壮形貌勿使疑误以为永式。"
#高丽史4卷-世家4-显宗1-05-18-1014

是月加陈　李礼均为门下侍郞平章事王同颖为内史侍郞平章事尹余为司宰卿王佐暹为将作少监以奉使契丹被留未还也。
#高丽史4卷-世家4-显宗1-05-19-1014

秋七月庚寅修社稷坛。
#高丽史4卷-世家4-显宗1-05-20-1014

八月甲子遣内史舍人尹征古如宋献金线织成龙凤鞍　绣龙凤鞍　各二良马二十二匹仍请归附如旧宋帝诏登州置馆于海次以待之。
#高丽史4卷-世家4-显宗1-05-21-1014

己巳移御明福宫。
#高丽史4卷-世家4-显宗1-05-22-1014

丙子庆州地震。
#高丽史4卷-世家4-显宗1-05-23-1014

己卯以内史侍郞平章事金审言为西京留守卢　为御史中丞。
#高丽史4卷-世家4-显宗1-05-24-1014

癸未以梁　为吏部侍郞中枢副使。
#高丽史4卷-世家4-显宗1-05-25-1014

九月乙酉以孙梦周为翰林学士承旨李　为翰林学士。
#高丽史4卷-世家4-显宗1-05-26-1014

丙申契丹遣将军李松茂又索六城。
#高丽史4卷-世家4-显宗1-05-27-1014

冬十月己未契丹遣国舅详稳萧敌烈来侵通州兴化鎭将军郑神勇别将周演击败之斩七百余级溺江死者甚众。
#高丽史4卷-世家4-显宗1-05-28-1014

十一月癸未朔上将军金训崔质等率诸卫军作乱流中枢院使张延佑日直皇甫兪义。
#高丽史4卷-世家4-显宗1-05-29-1014

乙酉金训等请武官常　以上皆兼文官从之。
#高丽史4卷-世家4-显宗1-05-30-1014

庚寅讹言北山诸寺僧举兵来京城大骇戒严。
#高丽史4卷-世家4-显宗1-05-31-1014

十二月丁巳赦流罪以下　诸死罪杖流除皇甫兪义张延佑及常赦不免外诸流配人　与量移。 海渎山川神祇各加勋号京中人户赐谷有差孝子顺孙义夫节妇量赐分物文官七品以上入仕二十年者改服章道官加次第职。
#高丽史4卷-世家4-显宗1-06-01-1015

○(乙卯)六年春正月契丹作桥于鸭绿江夹桥筑东西城遣将攻破不克。
#高丽史4卷-世家4-显宗1-06-02-1015

癸卯契丹兵围兴化鎭将军高积余赵　等击却之甲辰又侵通州。
#高丽史4卷-世家4-显宗1-06-03-1015

三月癸未幸西京。
#高丽史4卷-世家4-显宗1-06-04-1015

甲午王宴群臣于长乐宫诛金训崔质等十九人。
#高丽史4卷-世家4-显宗1-06-05-1015

己亥契丹侵龙州。
#高丽史4卷-世家4-显宗1-06-06-1015

女眞以船二十　寇狗头浦鎭溟道都部署击败之。
#高丽史4卷-世家4-显宗1-06-07-1015

夏四月庚申契丹使将军耶律行平来又索六城拘留不遣。
#高丽史4卷-世家4-显宗1-06-08-1015

是月王至自西京。
#高丽史4卷-世家4-显宗1-06-09-1015

五月辛丑大流星陨于西南。
#高丽史4卷-世家4-显宗1-06-10-1015

癸卯以金殷傅知中枢事。
#高丽史4卷-世家4-显宗1-06-11-1015

六月己酉朔日食。
#高丽史4卷-世家4-显宗1-06-12-1015

闰月甲辰以李周宪为刑郞尙书张延佑为户部尙书。
#高丽史4卷-世家4-显宗1-06-13-1015

宋泉州人欧阳征来投。
#高丽史4卷-世家4-显宗1-06-14-1015

秋七月庚申罢武官所请建官号。
#高丽史4卷-世家4-显宗1-06-15-1015

都兵马使奏: "将军郑神勇林英含及军士一万二千五百余人皆有边功请增级以赏。" 从之。
#高丽史4卷-世家4-显宗1-06-16-1015

八月乙未内史令柳允孚卒辍朝三日谥敬安。
#高丽史4卷-世家4-显宗1-06-17-1015

九月甲寅契丹使监门将军李松茂来索六城。
#高丽史4卷-世家4-显宗1-06-18-1015

己未契丹来攻通州。 癸亥兴化鎭大将军郑神勇别将周演散员任忆校尉杨春*大医丞孙简太史丞康承颖等引兵出契丹军后击杀七百余级神勇及六人死之。
#高丽史4卷-世家4-显宗1-06-19-1015

丁卯契丹攻宁州城不克而退。 庚午大将军高积余将军苏忠玄高延迪散员金克别将光参等追击死之。 丹兵虏兵马判官王佐录事卢玄佐而去。
#高丽史4卷-世家4-显宗1-06-20-1015

十一月己巳户部尙书张延佑卒。
#高丽史4卷-世家4-显宗1-06-21-1015

甲戌庆州地震。
#高丽史4卷-世家4-显宗1-06-22-1015

是岁契丹取宣化定远二鎭城之。
#高丽史4卷-世家4-显宗1-06-23-1015

遣民官侍郞郭元如宋献方物仍告契丹连岁来侵。 表曰: "借以圣威示其睿略或至倾危之际预垂救急之恩。"
#高丽史4卷-世家4-显宗1-07-01-1016

○(丙辰)七年春正月庚戌契丹耶律世良萧屈烈侵郭州。 我军与战死者数万人获辎重而归。
#高丽史4卷-世家4-显宗1-07-02-1016

甲寅契丹使十人到鸭绿江不纳。
#高丽史4卷-世家4-显宗1-07-03-1016

乙卯移御寿昌宫。
#高丽史4卷-世家4-显宗1-07-04-1016

赠郑神勇尙书右仆射上柱国周演将军任忆中郞将杨春郞将孙简尙药奉御康承颖太史令授神勇子均伯郞将兼尙乘奉御。
#高丽史4卷-世家4-显宗1-07-05-1016

戊午以姜民瞻为内史舍人。
#高丽史4卷-世家4-显宗1-07-06-1016

壬戌兵部奏: "郞将秦明柳高价康孝等七十四人请增爵一级以赏边功。" 从之。
#高丽史4卷-世家4-显宗1-07-07-1016

丙寅以故将军高延迪死事赙其家米五十硕麦三十硕布一百匹。
#高丽史4卷-世家4-显宗1-07-08-1016

丁卯以金殷傅为户部尙书李守和崔　为左右补阙李作忠欧阳征为左右拾遗。
#高丽史4卷-世家4-显宗1-07-09-1016

戊辰以尹征古为中枢院副使。
#高丽史4卷-世家4-显宗1-07-10-1016

己巳以张莹为左散骑常侍蔡忠顺复为礼部尙书。
#高丽史4卷-世家4-显宗1-07-11-1016

壬申奉太祖梓宫复葬显陵。 庚戌之乱移安梓宫于负儿山香林寺至是还葬。
#高丽史4卷-世家4-显宗1-07-12-1016

郭元还自宋。 帝诏曰: "朕位居司牧志存安民。 虽分域以有殊惟推诚而无*闲。 念卿本道固深轸于怀思　彼邻封亦久从于盟好。 所期辑睦用泰黎蒸。"
#高丽史4卷-世家4-显宗1-07-13-1016

二月己卯以金老玄为尙书右仆射。
#高丽史4卷-世家4-显宗1-07-14-1016

庚辰兵部奏: "中郞将蔡宏李康等一百五十九人　有战功请增爵一级。" 从之。
