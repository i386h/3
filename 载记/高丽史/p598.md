<!-- { "loadSidebar": true } -->
#高丽史122卷-列传35-方技-李商老-000

李商老。
#高丽史122卷-列传35-方技-李商老-001

○李商老中书舍人仲孚之子仲孚坐与妙淸善流淸州商老随之。 及壮放浪逐酒徒有异僧授以医方商老因业医。 后至京有达官患疽商老治之验毅宗患足疾不　闻其名召针之立愈赐绫帛超授良　令属内侍眷待厚不数年迁至郞官。 明宗朝拜大府少卿时　业及第彭之緖　承宣宋知仁进士秦公緖阴与南贼石令史谋作乱王命内侍李存章郞将车若松等鞫之逮系甚多更命内侍尹民瞻上将军崔世辅按验勿分眞伪皆流海岛又闭城门大索其党商老亦以谗连逮配岛百官虽知其寃然恐怖无敢言者。 寻召还复职籍内侍后拜吏部尙书商老无学术识者讥其不称。
#高丽史122卷-列传35-方技-伍允孚-000

伍允孚。
#高丽史122卷-列传35-方技-伍允孚-001

○伍允孚复兴郡人世为太史局官忠烈朝累迁判观候署事。 允孚精于占候竟夕不寐虽祁寒盛暑非疾病不废一夕。 有星犯天樽曰: "当有飮者奉使来。" 有星犯女林曰: "当有使臣来选童女。" 皆验又善卜筮元世祖召试之益有名。 允孚言: "国家尝以春秋仲月远戊日为社按宋旧历及元朝今历皆以近戊日为社自今请用近戊日。" 从之。 王亲　于*大庙上谥册公主亦欲与祭允孚曰: "*大庙祖宗神灵所在。" 可畏公主惧而止。 允孚又言于公主曰: "天变屡见加以亢旱请弛营缮修德　灾后如有悔恐被不言之罪故言之。" 公主将如元临发召宰枢令卜日作宫室允孚曰: "今年兴土功不利于人主臣不敢卜。" 公主怒将夺官笞之柳璥*　{谏}止之宰枢遣人白公主曰: "寝殿材瓦已备日官伍允孚以土功不利于王公主世子不肯卜日乞令扈从日官文昌裕卜日降旨!" 公主怒欲流允孚王不得已免其官后王以允孚不早卜日杖之允孚曰: "卜日者欲避凶就吉也胁而涓之不如勿涓臣宁就戮不敢阿旨。"
#高丽史122卷-列传35-方技-伍允孚-002

火星食月允孚与昌裕泣白王曰: "火星食月非常之变岂饭僧事佛所能禳乎  愿愼厥施为以消灾变。" 于是求直言罢造成役徒。 允孚语典法摠郞朴仁澍曰: "司中事何稽滞之多也 " 仁澍曰: "内敎判旨如雨安得不滞!" 允孚以告王王使语仁澍曰: "我非偏听右其人凡有告者欲令有司早剖决故命之耳岂为私耶!" 仁澍对曰: "若不下判旨内敎而臣等容私听理则罪当死矣。" 一日龙化院池鱼死浮出莫知其数允孚言: "岁甲戌东池有此怪而宫车晏驾请王修省。" 顺昌宫灾王召允孚昌裕曰: "卿等尝言当有火灾何以知其然也 " 对曰: "天谴章章此火犹为小灾也。" 允孚又言: "天变可畏请设消灾道场。" 王曰: "天渐寒今将往南京还当行之。"
#高丽史122卷-列传35-方技-伍允孚-003

世祖亲征乃颜王率兵助征行至平壤先遣柳庇旣行使允孚卜之对曰: "某日庇必还而殿下亦自此返　矣。" 至期登圣容殿后冈北望久之戱谓允孚曰: "汝卜得无谬乎。" 使左右执之允孚进曰: "今日尙未昏可小待。" 有顷驿骑扬尘而来果庇也庇至曰: "帝平乃颜罢诸道兵。" 王益信之。 允孚因星变白王曰: "星变不利于王公主。" 王问所以禳之对曰: "百姓无怨可以禳之不若罢全罗庆尙二道王旨别监及公主食邑。" 王只罢公主食邑以其布帛归左仓充百官俸。 允孚性切直每因灾异言甚恳至时政有可言卽入谏不听涕泣固争期于必从王惮之。 常告朔于奉恩寺且拜且泣曰: "太祖! 太祖! 君之国事日非矣。" 因呜咽不自胜其诚恳类此为人貌丑寡言笑公主尝谓王曰: "何故数引见此人 " 王曰: "允孚吾之崔浩貌虽丑不可弃也。" 后公主颇改容礼之。 尝自图天文以献日者皆取法焉。 官至佥议赞成事致仕卒。
#高丽史122卷-列传35-方技-薛景成-000

薛景成。
#高丽史122卷-列传35-方技-薛景成-001

○薛景成　林人自言弘儒侯聪之后世业医精其术。 初补尙药医佐累迁军簿摠郞骤升同知密直司事转知都佥议司事致仕。 忠烈每　疾必使景成治之由是有名。 元世祖不豫遣使求医安平公主赐装钱及衣二袭遣之用药有　世祖喜赐馆　　门者时得出入至使围碁于前亲临观之留二年告归世祖赏赐甚厚且曰: "得无念室家耶! 汝归　家以来!" 景成还欲与妻行妻不可乃止未几世祖召之自是数往还世祖遇之益厚前后所赐不可胜纪。 成宗寝疾又召之因留元。 忠宣受禅韩国公主妬赵妃诬妃父仁规罪元遣使鞫问以景成副之。 景成不与用事者通特加赞成事致仕卒年七十七。 景成身长美风仪性谨厚虽见知天子蒙幸国王未尝为子孙求恩泽亦不治产业。 子文遇登第官至成均大司成。
#高丽史122卷-列传35-宦者-00-000

宦者。
#高丽史122卷-列传35-宦者-00-001

○高丽　人其本系非氓则贱隶也。 高丽不用腐刑在襁褓为狗所　者皆是然但备宫　永巷之任而已不得拜　官其虑深远矣。 毅宗时郑　白善渊始用事然　之为祗候宰相台谏固争而不奉旨盖犹有先王之遗风焉齐国公主尝献数人于元世祖颇得执侍闺　出纳帑藏有奉诏来使复其家官其族恩宠至厚于是残忍侥幸之徒转相慕效父宫其子兄宫其弟又其强暴者小有愤怨辄自割势不数十年*闲刀锯之辈甚多。 元政渐紊　人用事此辈或官至大司徒者遥授平章政事者其次皆为院使司卿姻　弟侄　受朝命第宅车服僭拟卿相富贵光荣汉南　人所不及国家每有奏请必赖其力故忠烈之世已有封君者忠宣久留于元数出入三宫此辈因与相狎多有请谒王择其尤近幸者皆封君赐爵余皆拜检校佥议密直由是旧典尽坏而熏腐未燥者亦轻视本国如伯颜秃古思方臣佑李大顺禹山节李三眞高龙普等皆反吠其主谗　构祸言之可谓痛心。 恭愍在位日久猜忌大臣以群小为耳目倚任　寺至列于经邦论道之位坐庙堂议国政而丽之社稷亦不久矣。 可不戒哉  作宦者传。
#高丽史122卷-列传35-宦者-郑　-000

郑　。
#高丽史122卷-列传35-宦者-郑　-001

○郑　仁宗时为内侍西头供奉官以毅宗乳　为妻毅宗卽位赐甲第一区授内殿崇班。 王封德兴宫主设曲宴右谏议王轼见　带犀讥台员曰: "此而不弹台官无目者也!" 御史杂端李绰升作色曰: "君安知不弹耶 " 卽令台吏李　取其带　以赐物不肯与　强取之　诉于王王大怒命内侍李成允执　　走入台门乃执他吏闵孝旌以来中禁抄奴等欧缚之囚宫城所王不悦罢宴解所御犀带赐　下孝旌刑部狱。 台官知王怒未霁还其带于内侍院内侍执事韩儒功曰: "汝旣取矣何用还为!" 遂却之往来再三而后受之台谏伏合论成允等王不听台谏杜门不出王黜成允儒功等五人谏官不出台官出视事。 寻以　权知阁门祗候台官以宦者　朝官无古制争之不听台官又不出王召谕之曰: "已收　祗候制矣。" 台官拜谢而退　怨之密诱人诬告台省及　等推戴大宁侯暻为王按问不验宰相谏官伏合奏: "　以私怨谋陷台谏罪不可赦。" 论请不已乃罢其职黜之。 寻召还复充内侍郞将崔淑淸密谓左仆射权正钧曰: "郑　与承宣直门下省李元膺等乘势弄权吾欲诛之何如 " 正钧卽以闻流淑淸于远岛。
#高丽史122卷-列传35-宦者-郑　-002

未几复　权知合门祗候王命右承宣左谏议大公李公升督门下省署　告身宰臣及谏官论执不可公升往来再三王曰: "卿等不听朕言朕食不甘味寝不安席。" 平章事崔允仪右谏议崔应淸元膺公升等不得已署之给事中李知深司谏崔佑甫崔景义独不署伏合力争左迁知深为国子司业佑甫尙舍奉御景义殿中内给事。 　自是得列搢绅权宠日盛多树亲党引官奴王光就白子端为羽翼蔽王耳目交构谗诉陵轹朝臣侵渔闾巷宰相台谏畏威胁势含　不言。 　第在阙东南三十步许廊　凡二百余*闲楼阁　嵘金碧交辉僭拟宫禁宦寺乱法莫盛于斯。 王召知御史台事李公升等督署　告身公升不奉旨知门下省事申淑率谏官上*　曰: "郑　之先在圣祖开创之时逆命不臣锢充奴隶区别种类使不得列于朝廷今授　显任以太祖功臣之裔反仆役于不臣之类有乖太祖立法垂统之意请削　职凡与　结党者亦降为庶人。" 王大怒还其*　谏官伏合二日竟不得达左正言许势修挥泪太息　官而去。 复召台谏督署之公升又不奉旨淑上*　力争王不得已降制削　职布告中外顷之复其职。 　尝飨王仍献衣允仪元膺等侍宴乐声闻外闻者莫不叹息曰: "权在内竖矣!"
#高丽史122卷-列传35-宦者-白善渊-000

白善渊。
#高丽史122卷-列传35-宦者-白善渊-001

○白善渊本南京官奴。 毅宗尝幸南京见而悦之号为养子。 宫人无比亦官婢也嬖于王善渊狎之颇有丑声。 善渊与王光就常出入王卧内专擅威福胥吏秦得文事二人如奴隶得拜宝城判官以竹造　案及　献之王悦召为内侍。 内侍金献璜亦*　{谄}事善渊者也御史台劾奏削其籍。 广州书记金　*　{敛}民财买珍玩器皿重赂宦者于是善渊王肃恭荐属内侍。 礼成江人赂善渊肃恭荣仪请以礼成为县善渊等劝王游幸于江江人*　{敛}民白金三百余斤为奇技*　{淫}巧。 王欲观水戱命内侍朴怀俊等以五十余舟皆挂彩帆载乐伎彩棚及渔猎之具张戱于前有一人作鬼戱含火吐之误焚一船王大　。 善渊尝准王行年铸铜佛四十　观音四十以佛生日点灯祝厘于别院王乘夜微行观之。 又于万春亭构延兴殿灵德亭寿乐堂鲜碧斋玉竿亭沿涧植松竹花草。 王每泛舟南浦为流连之乐皆善渊怀俊刘庄等从臾而成之也。
#高丽史122卷-列传35-宦者-崔世延-000

崔世延。
#高丽史122卷-列传35-宦者-崔世延-001

