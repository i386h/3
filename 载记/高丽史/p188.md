<!-- { "loadSidebar": true } -->
*庚戊{庚戌}遣知都佥议司事闵萱如元请改嫁宝塔实怜公主表曰: "扶桑地僻犹经帝女之曾临　李行迟　奏邦人之共慕。 念我国得存于今日由王姬早降于先朝　　宝阴之忽收叹其中否婉　芳华之继至拟不终屯何期暂返于九　而致遂淹于四载。 久欲陈其愚意恐或　于宸聪。 若犹伉俪之未谐其必儿孙之难见忍使靑春而虚老空令皎月以却羞。 人言: '不可为谋事由天命。' 臣谓求改其匹简在帝心天心卽是帝心帝命亦惟天命。" 又请罢耽罗摠管府隶本国置万户府表曰: "地如邻敌为备要详天必听卑所须当闻庶仗早图之力欲消后悔之萌。 伏念　尔耽罗接于倭国恐奸人　来忽往或漏事情令戍卒严警肃装不容窥　于是谓在军官而作帅宜加宣令以播威。 顷者臣之所以拟议设立军民都指挥使司者不知上国曾有是命徒以本国旧例凡大官出鎭边境者令带指挥使之名故欲于是名加受宣命虎符如合浦鎭边事耳。 今承中书省咨奏准设立耽罗军民摠管府势有大乖事非本望　许从便而毋固第期无失于所施令罢耽罗摠管府依旧隶属本国开置万户府如合浦鎭边事。 但于头目人员颁降宣命虎符使得增威鎭压则譬若毛之有皮得其所附亦如臂之使指动罔不宜。" 又请以忽刺　等夺占田民悉还本主以伸寃枉表曰: "天地量优兼容荆棘甁　器窄要辨　铢。 伏念臣适遭小国之衰危益荷盛朝之矜恤。 顷者祸缠蜗角靡堪吠主之* 讼释鼠牙不忍依人之鸟犹执渠魁而诫后悉令余党以还元。 本国乱臣之首忽刺　等所作奸计旣以明白徒欲乱其国家而欺天亦多罪不容诛幸赖好生之德获保首领而尙不知足因受朝旨欲收本国所在田园臧获又所曾分付令还本国姜　等亦徘徊不还以至于今理甚乖张事须申闻。 若忽刺　等本以只身而到此曾何一物之有将今所有资财皆出侵渔贿赂所有田民多是强呑势夺其中亦有臣所给者亦因妄告以无主故与之耳。 至如金　之田民亦亚于彼自古安有旣去其国而仍食其田又取其民者乎　其被夺之民寃枉不小亦非所忍观。 是可忍也何以惩恶何以劝善乎。 　奸贼以为谋亦明时之所恶。 伏望陛下张不漏之网辟无私之门其忽刺　等所占田民许依公道以推明毋滞平民之寃枉遂令宜与乃与可还者还更使徘徊不返之徒勿违分付有严之令则旣承圣泽得全祖考之风又仗皇威复正君臣之分其为感祝曷可敷宣 " 中书省移咨略曰: "征东省欲依庆尙全罗道鎭边万户府例于耽罗设立万户府事奉圣旨可依所请者。" 其请改嫁公主表萱不敢进而还。
#高丽史32卷-世家32-忠烈王5-27-23-1301

戊辰赐卢承　等及第。
#高丽史32卷-世家32-忠烈王5-27-24-1301

庆尙道安东界大雨雹　鹿鸟雀或有中而死者雹一枚数人不能举。
#高丽史32卷-世家32-忠烈王5-27-25-1301

六月癸巳置田民辨正司。
#高丽史32卷-世家32-忠烈王5-27-26-1301

秋七月丙午幸寿康宫。
#高丽史32卷-世家32-忠烈王5-27-27-1301

乙卯忽只各番宰枢房库重房轮日享王。
#高丽史32卷-世家32-忠烈王5-27-28-1301

命侍郞赞成事韩希愈赞成事崔有　同知密直司事宋和金台铉密直副使金延寿知申事吴祁左承旨宋邦英等议利国便民之事以闻。
#高丽史32卷-世家32-忠烈王5-27-29-1301

赞成事致仕任翊卒。
#高丽史32卷-世家32-忠烈王5-27-30-1301

乙丑遣密直副使金台铉如元贺圣节。
#高丽史32卷-世家32-忠烈王5-27-31-1301

赞成事致仕李德孙卒。
#高丽史32卷-世家32-忠烈王5-27-32-1301

八月己巳命行省杖韩希愈宋　。
#高丽史32卷-世家32-忠烈王5-27-33-1301

戊寅彗星见于北斗。
#高丽史32卷-世家32-忠烈王5-27-34-1301

辛巳设中秋宴于寿康宫。
#高丽史32卷-世家32-忠烈王5-27-35-1301

壬午彗见于北斗。
#高丽史32卷-世家32-忠烈王5-27-36-1301

丙戌赞成事致仕崔守璜卒。
#高丽史32卷-世家32-忠烈王5-27-37-1301

戊子江南商客享王于寿康宫。
#高丽史32卷-世家32-忠烈王5-27-38-1301

己丑王欲还宫诸嬖幸进言曰: "前月野鹿入城今又彗星见宜舍郊*　{禳}　。" 凡王之出游嬖幸益横恣故托避　异劝王留连如此。
#高丽史32卷-世家32-忠烈王5-27-39-1301

乙未王自寿康宫入御张瑄家。
#高丽史32卷-世家32-忠烈王5-27-40-1301

彗见于上台入天市垣。
#高丽史32卷-世家32-忠烈王5-27-41-1301

丙申元中书省移文云: "大将军金天锡奸诈凶回离*闲王父子宜放还乡里。"
#高丽史32卷-世家32-忠烈王5-27-42-1301

东界自正月不雨至于是月。
#高丽史32卷-世家32-忠烈王5-27-43-1301

九月丁酉朔幸外院设星变祈*　{禳}法会。
#高丽史32卷-世家32-忠烈王5-27-44-1301

己亥以庆尙道按廉朱印远兼当道劝农使。
#高丽史32卷-世家32-忠烈王5-27-45-1301

癸卯彗星见于天市垣天狗坠地。
#高丽史32卷-世家32-忠烈王5-27-46-1301

乙巳金长守还自元言帝将北征。
#高丽史32卷-世家32-忠烈王5-27-47-1301

戊申遣上护军高世如元请助征。
#高丽史32卷-世家32-忠烈王5-27-48-1301

郞将崔涓还自元言: "帝已寝北征。" 宰枢喜赠白金三斤。
#高丽史32卷-世家32-忠烈王5-27-49-1301

亲设龙华会于广明寺。
#高丽史32卷-世家32-忠烈王5-27-50-1301

丁巳遣大护军闵甫如元献　。
#高丽史32卷-世家32-忠烈王5-27-51-1301

冬十月甲戌移御齐安宫。
#高丽史32卷-世家32-忠烈王5-27-52-1301

乙酉王如元次银川高世还言: "帝有诏勿朝。" 遂幸海州。
#高丽史32卷-世家32-忠烈王5-27-53-1301

十一月庚子王至自海州入御齐安宫。
#高丽史32卷-世家32-忠烈王5-27-54-1301

戊午遣上护军康纯如元贺正。 行省遣郞将林宣如元贺正。
#高丽史32卷-世家32-忠烈王5-27-55-1301

庚申王猎于南京。
#高丽史32卷-世家32-忠烈王5-27-56-1301

十二月丙寅朔遣护军崔涓如元献　。 司宰尹郑良进　油上护军李白超进人参。
#高丽史32卷-世家32-忠烈王5-27-57-1301

壬午至自南京。
#高丽史32卷-世家32-忠烈王5-28-01-1302

○(壬寅)二十八年春正月壬寅幸外院。
#高丽史32卷-世家32-忠烈王5-28-02-1302

甲辰金延寿还自元报晋王甘麻刺之薨。
#高丽史32卷-世家32-忠烈王5-28-03-1302

戊申命田民辨正都监籍阔里吉思所断奴婢为良者归之本主。
#高丽史32卷-世家32-忠烈王5-28-04-1302

壬子赐中赞洪子藩象牙杖。
#高丽史32卷-世家32-忠烈王5-28-05-1302

辛酉密直使全升暴卒。
#高丽史32卷-世家32-忠烈王5-28-06-1302

二月乙丑朔遣赞成事柳庇如元吊晋王丧。
#高丽史32卷-世家32-忠烈王5-28-07-1302

癸酉幸寿宁宫设百座道场。
#高丽史32卷-世家32-忠烈王5-28-08-1302

戊寅燃灯王如奉恩寺。
#高丽史32卷-世家32-忠烈王5-28-09-1302

佥议中赞致仕薛公俭卒。
#高丽史32卷-世家32-忠烈王5-28-10-1302

庚寅帝赐王葡萄酒。
#高丽史32卷-世家32-忠烈王5-28-11-1302

辛卯幸广明寺设龙华会。
#高丽史32卷-世家32-忠烈王5-28-12-1302

三月乙巳幸妙莲寺为晋王追福。
#高丽史32卷-世家32-忠烈王5-28-13-1302

庚戌中赞致仕廉承益　官为僧。
#高丽史32卷-世家32-忠烈王5-28-14-1302

乙卯幸寿康宫。
#高丽史32卷-世家32-忠烈王5-28-15-1302

甲子元遣种田军万户拔都来颁赦。
#高丽史32卷-世家32-忠烈王5-28-16-1302

夏四月辛未元遣别帖木儿等来征写经僧。
#高丽史32卷-世家32-忠烈王5-28-17-1302

癸酉赐崔凝等及第。
#高丽史32卷-世家32-忠烈王5-28-18-1302

五月壬寅饭僧一千于寿宁宫遂幸寿康宫。
#高丽史32卷-世家32-忠烈王5-28-19-1302

癸卯以诗赋亲试取曹匡汉等七人各赐白金三斤马一匹以匡汉等为殿试门生故有是赐。
#高丽史32卷-世家32-忠烈王5-28-20-1302

丙午以黄元吉知都佥议司事王惟绍为密直副使又以惟绍之父　知都佥议司事致仕。
#高丽史32卷-世家32-忠烈王5-28-21-1302

殿中侍史金英佐论海南馆别监金延侵渔百姓　旨贬为凤阳副使。
#高丽史32卷-世家32-忠烈王5-28-22-1302

己酉以金延寿为典法判书; 赵简为左谏议右承旨; 朴　为监察大夫; 申汝桂为右副承旨。
#高丽史32卷-世家32-忠烈王5-28-23-1302

六月癸亥朔日食雨不见。
#高丽史32卷-世家32-忠烈王5-28-24-1302

丙寅还宫。 王之幸寿康宫也宰枢将军房忽赤内房库内僚轮日设宴后以为常。
#高丽史32卷-世家32-忠烈王5-28-25-1302

乙亥命佥议　理闵渍知密直司事金台铉聚及第二十人试以贺圣节表上丞相国书祝圣寿佛*　白仁寿卜祺权　金芝等连中之皆授文翰署令。
#高丽史32卷-世家32-忠烈王5-28-26-1302

