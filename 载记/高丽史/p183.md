<!-- { "loadSidebar": true } -->
壬辰王与公主幸神孝寺。
#高丽史31卷-世家31-忠烈王4-21-58-1295

十二月壬寅遣洪文系金光就如元贺正行省遣通礼门祗*侯{候}赵　贺正。
#高丽史31卷-世家31-忠烈王4-21-59-1295

赐上洛公金方庆食邑三千户食实封三百户世子请之也。
#高丽史31卷-世家31-忠烈王4-21-60-1295

癸卯世子如元。
#高丽史31卷-世家31-忠烈王4-21-61-1295

甲寅太白昼见三日。
#高丽史31卷-世家31-忠烈王4-21-62-1295

乙卯囚监察侍史许有全于巡马所。
#高丽史31卷-世家31-忠烈王4-21-63-1295

甲子幸外院。
#高丽史31卷-世家31-忠烈王4-22-01-1296

○(丙申)二十二年春正月壬申遣副知密直事柳庇如元请世子婚。
#高丽史31卷-世家31-忠烈王4-22-02-1296

甲申宥二罪以下又下旨曰: "先祖苗裔许初入仕历代功臣坟墓禁樵牧致祭祀　外贡三年置经史敎授都监通一经习一艺者优加擢用凡进士生徒　免防戍癸巳甲午年从行臣僚超职四等南班内僚许通仕路有差捕讨哈丹有功将卒别行　用贫民因租税而　子者官赎还之。" 时王年六十一术者有换甲厄年之说故推恩肆宥。
#高丽史31卷-世家31-忠烈王4-22-03-1296

乙酉太白昼见。
#高丽史31卷-世家31-忠烈王4-22-04-1296

戊子以先帝大祥幸神孝寺行香。
#高丽史31卷-世家31-忠烈王4-22-05-1296

己丑王与公主幸妙莲寺。
#高丽史31卷-世家31-忠烈王4-22-06-1296

戊戌还宫宦者将军陶成器结彩棚盛伎乐奉觞驾前王与公主极欢而罢。
#高丽史31卷-世家31-忠烈王4-22-07-1296

二月甲辰以金之淑知都佥议司事; 安珦为三司左使; 金　李德孙　副知密直司事。
#高丽史31卷-世家31-忠烈王4-22-08-1296

同知密直司事李混罢。
#高丽史31卷-世家31-忠烈王4-22-09-1296

壬子燃灯王如奉恩寺。
#高丽史31卷-世家31-忠烈王4-22-10-1296

乙丑元以耽罗牧畜事遣断事官木兀赤来。
#高丽史31卷-世家31-忠烈王4-22-11-1296

丙寅王猎于西郊国师僧献书曰: "殿下换甲之年宜小心修德不可荒于游　。" 王曰: "非敢好猎逐虎也。" 其实惮公主妬悍因猎而出私嬖妾也。
#高丽史31卷-世家31-忠烈王4-22-12-1296

三月己卯元遣使整理馆驿。
#高丽史31卷-世家31-忠烈王4-22-13-1296

金光就还自元帝赐王织金*　{段}红绢各四匹太后赐蒲萄酒二器　赐历日中书省送线绫红　各五匹。
#高丽史31卷-世家31-忠烈王4-22-14-1296

戊子盗发崔瑀*　{冢}命有司修之。
#高丽史31卷-世家31-忠烈王4-22-15-1296

夏四月壬寅王与公主幸妙莲寺。
#高丽史31卷-世家31-忠烈王4-22-16-1296

丁未遣大将军刘福和致钱币于世子以婚礼也。
#高丽史31卷-世家31-忠烈王4-22-17-1296

庚戌还宫设赏花宴于香阁大学士郑可信制诗以贺。
#高丽史31卷-世家31-忠烈王4-22-18-1296

甲寅有人以传内旨突入典法司闵莳以其无礼不诘其由而囚之王怒流莳于紫燕岛。
#高丽史31卷-世家31-忠烈王4-22-19-1296

乙丑命都佥议郞舍禁内六官及学官和郑可信赏花内宴诗各赐米二十石。
#高丽史31卷-世家31-忠烈王4-22-20-1296

丙寅宴于香阁丁卯亦如之。
#高丽史31卷-世家31-忠烈王4-22-21-1296

五月己巳以元卿副知密直司事。
#高丽史31卷-世家31-忠烈王4-22-22-1296

庚午夜宴于香阁王见壁上唐玄宗夜宴图谓左右曰: "寡人虽君小国其于游宴安可不及明皇 " 自是夜以继日奇巧*　{淫}伎无所不至。
#高丽史31卷-世家31-忠烈王4-22-23-1296

辛未以洪子藩商议都佥议事。
#高丽史31卷-世家31-忠烈王4-22-24-1296

癸酉以国　库罗绢二十匹付巡马所至内宴日妆饰花阶久则换之。
#高丽史31卷-世家31-忠烈王4-22-25-1296

甲戌以旱禁酒。
#高丽史31卷-世家31-忠烈王4-22-26-1296

丙子以洪子藩为右中赞; 赵仁规为左中赞。
#高丽史31卷-世家31-忠烈王4-22-27-1296

己卯遣将军李连松如元献耽罗皮货。
#高丽史31卷-世家31-忠烈王4-22-28-1296

丙戌遣右副承旨吴仁永献苎布。
#高丽史31卷-世家31-忠烈王4-22-29-1296

庚寅幸神孝寺壬辰公主又幸是寺燃灯皆以珠玉织成灯笼巧妙奢华不可胜言。
#高丽史31卷-世家31-忠烈王4-22-30-1296

癸巳元遣　兰奚秃鲁点视馆驿。
#高丽史31卷-世家31-忠烈王4-22-31-1296

甲午遣大将军南　如元献耽罗马。
#高丽史31卷-世家31-忠烈王4-22-32-1296

六月庚子遣上将军崔世延如元献　。
#高丽史31卷-世家31-忠烈王4-22-33-1296

甲辰中赞洪子藩上书条便民十八事王嘉纳。
#高丽史31卷-世家31-忠烈王4-22-34-1296

己酉副知密直司事金义光死。
#高丽史31卷-世家31-忠烈王4-22-35-1296

戊午副知密直司事金之卿卒以吏能进有廉直名。
#高丽史31卷-世家31-忠烈王4-22-36-1296

乙丑以公主生日宥二罪以下。
#高丽史31卷-世家31-忠烈王4-22-37-1296

秋七月辛巳王与公主幸广明寺设盂兰盆斋。
#高丽史31卷-世家31-忠烈王4-22-38-1296

甲申遣将军李茂如元献　。
#高丽史31卷-世家31-忠烈王4-22-39-1296

乙未遣中赞郑可臣如元贺圣节上将军金延寿请入朝。
#高丽史31卷-世家31-忠烈王4-22-40-1296

丙申元遣帖木儿推刷双城人物。
#高丽史31卷-世家31-忠烈王4-22-41-1296

八月己亥行省遣中郞将边信如元贺圣节。
#高丽史31卷-世家31-忠烈王4-22-42-1296

戊午金延寿还自元报世子婚期帝趣王入觐。
#高丽史31卷-世家31-忠烈王4-22-43-1296

九月乙亥幸外院。
#高丽史31卷-世家31-忠烈王4-22-44-1296

壬午王与公主幸妙莲寺。
#高丽史31卷-世家31-忠烈王4-22-45-1296

丁亥王与公主如元从臣一百四十三人　从五百九十人马九百九十匹。
#高丽史31卷-世家31-忠烈王4-22-46-1296

冬十月戊申王次灵州辽阳省中书省皆遣人迎于鸭绿江。
#高丽史31卷-世家31-忠烈王4-22-47-1296

戊午王次渖州摠*官{管}朴仁才知事朴纯亮不出迎王怒锁其颈。
#高丽史31卷-世家31-忠烈王4-22-48-1296

十一月庚午行省遣上将军金延寿如元贺正。
#高丽史31卷-世家31-忠烈王4-22-49-1296

庚辰王次令头儿寨世子来迎。
#高丽史31卷-世家31-忠烈王4-22-50-1296

壬午王至燕京馆于洪君祥第皇太后遣使劳问诸王公主公卿士妇争来谒。
#高丽史31卷-世家31-忠烈王4-22-51-1296

甲申王与公主谒帝献方物: 金甁金锺二事镂银壶银汤甁各一事银盏一副银胡甁银大樽各一事半镂银胡甁二事银大锺一事银盂五十事虎豹皮各十三领水獭皮七十六领紫罗十匹白苎布一百匹玳瑁　子一十。 遂侍宴于长朝殿诸王满座王居第七公主之右无敢坐者。
#高丽史31卷-世家31-忠烈王4-22-52-1296

乙酉王与公主谒太后于隆福宫。
#高丽史31卷-世家31-忠烈王4-22-53-1296

己丑王与公主侍宴于长朝殿翌日亦如之。
#高丽史31卷-世家31-忠烈王4-22-54-1296

壬辰王与公主诣阙世子以白马纳币于帝尙晋王之女。 是日宴皆用本国油蜜果。 诸王公主及诸大臣皆侍宴至晩酒　令本国乐官奏感皇恩之调。 旣罢王与公主诣隆福宫太后设毡帐置酒入夜乃罢。
#高丽史31卷-世家31-忠烈王4-22-55-1296

癸巳世子以白马献于太后太后以羊酒宴世子帝与太后临轩诸王公主百官侍宴。
#高丽史31卷-世家31-忠烈王4-22-56-1296

甲午王与公主侍宴于长朝殿世子以白马献于晋王仍以酒羊宴。
#高丽史31卷-世家31-忠烈王4-22-57-1296

十二月己亥王与世子侍宴于长朝殿乙巳亦如之。
#高丽史31卷-世家31-忠烈王4-22-58-1296

辛亥帝赐王金四锭金*　{段}二匹绢二匹赐从臣银五十锭金*　{段}十八匹绣*　{段}十匹绫素*　{段}五百七十八匹绢四百八十六匹赐妇寺绫绢各二十七匹仆从木　绢各四百十一匹。
#高丽史31卷-世家31-忠烈王4-22-59-1296

壬子王与公主侍宴于长朝殿。
#高丽史31卷-世家31-忠烈王4-22-60-1296

甲寅中书省宴王。
#高丽史31卷-世家31-忠烈王4-22-61-1296

乙卯帝赐王弓矢及剑赐从臣弓三十九矢五百。
#高丽史31卷-世家31-忠烈王4-22-62-1296

庚申帝宴王及公主辛酉太后又宴于隆福宫。
#高丽史31卷-世家31-忠烈王4-23-01-1297

○(丁酉)二十三年春正月甲子朔王在元贺正礼毕上殿侍宴。
#高丽史31卷-世家31-忠烈王4-23-02-1297

乙丑王与公主世子侍宴万岁山广寒殿。
#高丽史31卷-世家31-忠烈王4-23-03-1297

丙寅王与公主侍宴于隆福宫。
