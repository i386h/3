<!-- { "loadSidebar": true } -->
乙亥王以宫阙灾。 　食松叶干文屡变下诏责躬赦内外斩绞以下。
#高丽史19卷-世家19-明宗1-02-18-1172

八月癸丑遣*大仆卿金暄如金谢封册。
#高丽史19卷-世家19-明宗1-02-19-1172

九月乙酉谒昌陵。
#高丽史19卷-世家19-明宗1-02-20-1172

冬十月甲辰移御寿昌宫。
#高丽史19卷-世家19-明宗1-02-21-1172

十一月甲戌幸普济寺。
#高丽史19卷-世家19-明宗1-02-22-1172

十二月壬寅金移牒问王生日。
#高丽史19卷-世家19-明宗1-02-23-1172

乙巳设佛顶道场于明仁殿。
#高丽史19卷-世家19-明宗1-02-24-1172

遣卫尉卿蔡祥正如金进方物。
#高丽史19卷-世家19-明宗1-03-01-1173

○(癸巳)三年春正月乙丑朔谒景灵殿。
#高丽史19卷-世家19-明宗1-03-02-1173

辛未百官贺人日赐人胜禄牌。
#高丽史19卷-世家19-明宗1-03-03-1173

戊寅贺立春赐春幡子皆循旧例也。
#高丽史19卷-世家19-明宗1-03-04-1173

燃灯王如奉恩寺。
#高丽史19卷-世家19-明宗1-03-05-1173

己丑设帝释道场于明仁殿。
#高丽史19卷-世家19-明宗1-03-06-1173

闰月庚子遣礼宾少卿权光弼如金献方物; 大府少卿李应球贺万春节。
#高丽史19卷-世家19-明宗1-03-07-1173

乙巳设尊胜法会于内殿。
#高丽史19卷-世家19-明宗1-03-08-1173

以朴育和守司空左仆射。
#高丽史19卷-世家19-明宗1-03-09-1173

己酉幸外帝释院设罗汉斋。
#高丽史19卷-世家19-明宗1-03-10-1173

二月甲戌幸王轮寺饭僧。
#高丽史19卷-世家19-明宗1-03-11-1173

戊子幸妙通寺设摩利支天道场。
#高丽史19卷-世家19-明宗1-03-12-1173

庚寅移御大明宫。
#高丽史19卷-世家19-明宗1-03-13-1173

辛卯以仁考忌辰饭僧于乐宾亭。
#高丽史19卷-世家19-明宗1-03-14-1173

三月癸巳朔王如灵通寺。
#高丽史19卷-世家19-明宗1-03-15-1173

己酉虑囚。
#高丽史19卷-世家19-明宗1-03-16-1173

夏四月乙丑亲　*大庙下旨曰: "寡人以　德因人推戴承袭祖宗遗业。 夙夜寅畏奉先思孝躬行　礼致飨宗庙颇欲覃恩中外。 然近封元子当颁大泽。 以是先于　祀拜三陵时执事陪奉及内外　狱幽囚痛楚之类欲　蒙泽其赦公徒私杖以下及赎铜征瓦　皆除之凡预　礼拜三陵者亦赐物。"
#高丽史19卷-世家19-明宗1-03-17-1173

壬申醮太一于内殿。
#高丽史19卷-世家19-明宗1-03-18-1173

丙子聚巫祷雨分遣近臣祷于群望。 是时自正月不雨川井皆渴禾麦枯槁疾疫　兴。 人多饿死至有市人肉者。 又多火灾人甚愁叹。
#高丽史19卷-世家19-明宗1-03-19-1173

庚辰两府宰枢祷雨于普济寺。
#高丽史19卷-世家19-明宗1-03-20-1173

辛巳命门下平章事郑仲夫中书平章事尹鳞瞻册元子璹为王太子。
#高丽史19卷-世家19-明宗1-03-21-1173

丁亥封王长女为延禧宫公主; 次女为寿安宫公主。
#高丽史19卷-世家19-明宗1-03-22-1173

戊子移御寿昌宫。
#高丽史19卷-世家19-明宗1-03-23-1173

宰枢祷雨于神众院。
#高丽史19卷-世家19-明宗1-03-24-1173

五月壬辰朔日食。
#高丽史19卷-世家19-明宗1-03-25-1173

丙申端午谒景灵殿。
#高丽史19卷-世家19-明宗1-03-26-1173

甲辰令文武三品抽禄设斋祷雨于普济寺。
#高丽史19卷-世家19-明宗1-03-27-1173

六月壬戌朔王如奉恩寺。
#高丽史19卷-世家19-明宗1-03-28-1173

甲申宋遣徐德荣来。
#高丽史19卷-世家19-明宗1-03-29-1173

戊子赐崔时幸等及第。
#高丽史19卷-世家19-明宗1-03-30-1173

秋七月辛亥醮本命于明仁殿。
#高丽史19卷-世家19-明宗1-03-31-1173

八月乙亥谒景灵殿。
#高丽史19卷-世家19-明宗1-03-32-1173

丁亥移御大明宫。
#高丽史19卷-世家19-明宗1-03-33-1173

庚辰东北面兵马使谏议大夫金甫当起兵于东界欲讨郑仲夫李义方复立前王东北面知兵马事韩彦国举兵应之使张纯锡等至巨济奉前王出居　林。
#高丽史19卷-世家19-明宗1-03-34-1173

九月丁酉捕杀韩彦国。
#高丽史19卷-世家19-明宗1-03-35-1173

癸卯安北都护府执送甫当等。 李义方杀之于市凡文臣一切诛戮。
#高丽史19卷-世家19-明宗1-03-36-1173

丁巳　林人幽前王于客舍使人守之冬十月庚申朔李义旼出前王至坤元寺北渊上献酒数杯遂弑之。 初前王宴金使使见左承宣金敦中问于执礼曰: "彼晳而长者贵而甚文其名为谁。" *　曰: "名敦中相国金富轼之子中魁第者也。" 金使曰: "果信矣。" 王闻之使请曰: "寡人之寿几何。" 金使曰: "国王之寿久不可数。 今满庭老少之臣尽逝然后王有临川之患矣。 王自计必寿不复问临川之患及庚癸之乱老少文臣皆被害而王亦遇渊上之变其言果验。
#高丽史19卷-世家19-明宗1-03-37-1173

冬十月壬戌制: "自三京四都护八牧以至郡县馆驿之任　用武人。"
#高丽史19卷-世家19-明宗1-03-38-1173

戊寅设消灾道场于崇文殿。
#高丽史19卷-世家19-明宗1-03-39-1173

乙酉移御寿昌宫。
#高丽史19卷-世家19-明宗1-03-40-1173

十一月丁酉遣内侍郞中崔均如金贺正。
#高丽史19卷-世家19-明宗1-03-41-1173

己亥以册太子赦。
#高丽史19卷-世家19-明宗1-03-42-1173

癸卯设八关会幸法王寺。
#高丽史19卷-世家19-明宗1-04-01-1174

○(甲午)四年春正月丁酉燃灯王如奉恩寺。
#高丽史19卷-世家19-明宗1-04-02-1174

二月丁亥王如灵通寺。
#高丽史19卷-世家19-明宗1-04-03-1174

三月己丑以李义方女为太子妃。
#高丽史19卷-世家19-明宗1-04-04-1174

癸卯幸法王寺。
#高丽史19卷-世家19-明宗1-04-05-1174

夏四月乙酉幸妙通寺。
#高丽史19卷-世家19-明宗1-04-06-1174

五月丁酉王命指谕于光胤白任至行首李冠夫宋群秀庆大升牵龙车若松等打球赐绫绢有差。
#高丽史19卷-世家19-明宗1-04-07-1174

辛丑幸王*  寺{王轮寺}。
#高丽史19卷-世家19-明宗1-04-08-1174

六月丙辰朔王如奉恩寺。
#高丽史19卷-世家19-明宗1-04-09-1174

乙丑金横宣使完颜　来。
#高丽史19卷-世家19-明宗1-04-10-1174

庚午王受菩萨戒。
#高丽史19卷-世家19-明宗1-04-11-1174

丙子宴金使于大观殿。
#高丽史19卷-世家19-明宗1-04-12-1174

秋七月庚寅遣给事中皮莹文如金贺万春节; 中郞将宋胜夫进方物; 都官员外郞鲁璋谢横宣; 左司员外郞赵永仁贺正。
#高丽史19卷-世家19-明宗1-04-13-1174

八月丁巳刑官奏: "重刑　死分配诸岛。"
#高丽史19卷-世家19-明宗1-04-14-1174

宋归我漂风人张和等五人。
#高丽史19卷-世家19-明宗1-04-15-1174

乙丑幸王轮寺。
#高丽史19卷-世家19-明宗1-04-16-1174

九月癸巳以重九宴枢密重房于和平宫。
#高丽史19卷-世家19-明宗1-04-17-1174

己酉西京留守赵位宠起兵谋讨郑仲夫李义方檄召东北两界诸城。
#高丽史19卷-世家19-明宗1-04-18-1174

冬十月己未遣中书侍郞平章事尹鳞瞻率三军以击位宠。
#高丽史19卷-世家19-明宗1-04-19-1174

丙寅鳞瞻至　岭兵败而还。
#高丽史19卷-世家19-明宗1-04-20-1174

丙子设百高座于天敷殿讲仁王经三日。
#高丽史19卷-世家19-明宗1-04-21-1174

十一月甲申朔日食。
#高丽史19卷-世家19-明宗1-04-22-1174

庚戌复命尹鳞瞻为元帅率三军攻西京。
#高丽史19卷-世家19-明宗1-04-23-1174

十二月乙卯诏曰: "朕德薄智微谬承祖宗积累之基临　三韩于今五载不能上*　天意下抚民心灾变未息恐惧难安。 思欲宽宥恩泽广被中外: 可赦斩绞二罪以下除刑付处; 庚寅癸巳配流者皆移免上京幷除赎铜征瓦; 内外名山大川神祇各加号; 赐征西军卒米人一石; 宿卫军人妻子在外者谷二人幷一石。"
#高丽史19卷-世家19-明宗1-04-24-1174

癸亥以李邻为执奏。
#高丽史19卷-世家19-明宗1-04-25-1174

辛未郑筠密诱从军僧宗　等斩李义方分捕其党杀之。 僧徒遂聚普济寺。
#高丽史19卷-世家19-明宗1-04-26-1174

壬申遣知奏事李光挺左副承宣文克谦慰谕僧徒。
#高丽史19卷-世家19-明宗1-04-27-1174

戊寅中书侍郞平章事崔惟淸卒。
#高丽史19卷-世家19-明宗1-04-28-1174

