<!-- { "loadSidebar": true } -->
○前一日有司铺王太子座于殿上东壁下当中西向又设臣寮版位于丽正宫庭如常仪。 其日早朝仗卫入陈于宫庭。 伶官帅两部工人就位伶官一人就举麾位。 通事舍人引宫官俱就宫门外位文臣在东西向北上武臣在西东向北上俱重行立定。 通事舍人等行礼官先入就位。 王太子服靴袍将出阁伶官举麾乐作坐定偃麾乐止。 仗卫伶官等各自喝再拜。 通事舍人行礼官等陈贺讫就位分立。 舍人引三师三少宾客以上入宫庭乐作王太子降自东阶三师以下就西阶上殿乐止。 三师三少在西北上宾客在南东上北向再拜王太子*　拜。 行头进步致辞又再拜。 王太子*　拜讫降自东阶乐作三师以下降自西阶王太子还上殿乐止。 舍人引三师以下就门外次王太子升座讫舍人引宫官六品以上入就位舍人喝: "臣寮再拜行头进步致辞复位又再拜!" 初王太子升座坐典馔设案于筵前备馔具器皆用常使金银。 舍人引行头就西阶升诣尊所。 宫官进茶酒讫典膳郞酌酒行头搢笏执盏诣太子前。 　授左庶子左庶子受盏置于王太子前行头执笏东向　称: "臣某等稽首言幸当某节臣等不胜大庆谨上千万岁寿酒。" 　伏兴再拜宫臣上下皆再拜。 左庶子前承令少退宣令称: "敬举公等之觞。" 讫宫臣上下又再拜。 左庶子取爵奉进王太子举酒乐作飮毕乐止。 臣寮再拜。 第二第三盏　如初仪三爵毕舍人引臣寮出门。 又舍人引持　员入就位　奉　。 舍人接　舍人喝: "持　员再拜行头进步致辞又再拜!" 左庶子传令旨赐酒食持　员再拜舍人引出。 讫舍人引三师三少宾客以上就殿西阶王太子降自东阶乐作上殿乐止。 三师以下俱就位再拜王太子*　拜三师以下就座。 舍人引宫官文武常　以上入殿庭位如初仪。 舍人喝: "臣寮再拜!" 左庶子传令旨赐座兼赐酒食。 舍人喝: "臣寮再拜!" 各就座讫典膳郞奉酒进王太子王太子举酒乐作飮讫乐止。 食官令行群官酒乐作飮讫乐止。 以次进酒食。 礼毕舍人引臣寮就宫庭合班如初仪。 三师三少起座再拜致谢又再拜王太子*　拜下阶乐作舍人引三师三少以出王太子还上殿乐止。 舍人喝: "臣寮再拜!" 舍人引出王太子还入乐作帘降乐止。 若王太子不出则除三师三少唯宫官排班如式。 通事舍人承令至班首之右西向称放贺群官揖退。 舍人引持　员入庭行礼如常仪。
#高丽史67卷-志21-礼9-嘉礼-王太子节日受宫官贺幷会仪-002

宣宗十年八月丁巳制曰: "我国旧制生辰元正冬至百官贺礼唯宰相入直者一人押班其余　不就班近闻宋朝仪制凡放贺之日其礼与坐殿日不殊自今一依宋朝仪式。"
#高丽史67卷-志21-礼9-嘉礼-王太子节日受宫官贺幷会仪-003

睿宗十年十月庚子礼司请以太子生日为永贞节令宫官僚属进贺两界三京八牧三都护府上笺以为恒式。
#高丽史67卷-志21-礼9-嘉礼-王太子节日受宫官贺幷会仪-004

忠烈王二十五年十二月行省官寮及百官肄贺正仪于奉恩寺三日肄仪始此。 三十三年六月丙午以寿元天圣节似涉僭拟改以诞日称之。
#高丽史67卷-志21-礼9-嘉礼-王太子节日受宫官贺幷会仪-005

恭愍王六年正月丙子朔百官备礼服欲陈贺命停贺宴宗室公侯宰枢及耆老侍臣皆以戎服入侍。 十一年四月乙酉以农务方殷停诸道贺生辰。 五月庚戌罢生辰百官献马。 二十一年十一月丁巳冬至王具冕服率百官向阙拜贺山呼万岁后百官又行本朝贺礼。
#高丽史67卷-志21-礼9-嘉礼-王太子节日受宫官贺幷会仪-006

恭让王四年二月癸酉礼曹上言每当朝会礼毕王坐殿而百官先出非礼也请自今礼毕上入内群臣鞠躬祗送讫乃出从之。
#高丽史67卷-志21-礼9-嘉礼-人日贺仪-000

人日贺仪。
#高丽史67卷-志21-礼9-嘉礼-人日贺仪-001

○其日殿门外有司陈设如仪。 阁门员先立东边。 祗候引两班中心为头异位重行北向立定侍臣随品交立。 阁使出行揖入门一拜　先揷人胜面拜出门就位揖云奉宣舍人喝: "两班再拜!" 阁使又云: "赐卿等人胜禄牌。" 舍人喝: "两班拜舞拜!" 讫分授人胜禄牌两班　受其人胜三品以上则祗候分授四品以下太府人吏分上禄牌判事以上则三司判官分授以下人吏分上。 讫舍人喝: "两班再拜!" 各祗候引出讫阁门横行自喝: "拜舞拜!" 各受人胜禄牌如上讫再拜揖退。
#高丽史67卷-志21-礼9-嘉礼-立春贺仪-000

立春贺仪。
#高丽史67卷-志21-礼9-嘉礼-立春贺仪-001

○与人日贺仪同但立春受春幡子。
#高丽史67卷-志21-礼9-嘉礼-新雪贺仪-000

新雪贺仪[小雪后大雪前有雪则贺小雪前有雪则怪雪无贺。]。
#高丽史67卷-志21-礼9-嘉礼-新雪贺仪-001

○雪后第三日阁门先立殿门外东边。 祗候分引两班中心为头异位重行北向立定侍臣随品交立。 祗候引宰臣就褥位。 舍人喝: "宰臣两班再拜!" 阁使出行诣宰臣右立宰臣搢笏　进表阁使揖搢笏奉表立。 舍人喝: "宰臣两班拜舞拜!" 阁使抽笏奉表入门揖落笏　进一拜　搢笏呈表于　上膝退面拜　退出门外揖就位揖云奉宣: "卿等所贺已知。" 舍人喝: "皆再拜!" 祗候引宰臣出次引两班出讫阁门横行再拜行头进步复位拜舞拜揖退。
#高丽史67卷-志21-礼9-嘉礼-宥旨贺仪-000

宥旨贺仪。
#高丽史67卷-志21-礼9-嘉礼-宥旨贺仪-001

○殿上陈设讫佥议府备制书函置帘内案上。 阁门入立于殿庭之东祗候引文武班入殿庭中心为头。 侍臣随班交立次引仆射次引枢密次引宰臣东上立定。 舍人喝: "躬身拜舞!" 讫阁使出行揖上殿揖落笏　进帘前　入内监拜搢笏取制书函出帘外授持函者持函者　受降立阶下阁使下殿揖搢笏取制书授读制官复位读制官　受置于案上再拜揖云有制。 舍人喝: "文武班再拜!" 读制官读讫再拜复位。 舍人喝: "文武班再拜行头进步拜舞拜!" 讫阁门横行拜舞拜行头进步拜舞拜乃出。
#高丽史67卷-志21-礼9-嘉礼-一月三朝仪-000

一月三朝仪。
#高丽史67卷-志21-礼9-嘉礼-一月三朝仪-001

○前一日尙舍局铺王座于大观殿上如常仪。 设宰臣位于王座东南枢密位于王座西南俱相向北上设二兽炉于前楹外左右设宰臣枢密拜位于殿庭中心北向东上闻辞位于殿庭东边西向北上。 阁门设左右侍臣位于殿庭东西俱北上监察御史位二于殿东西阶下左右俱相向　律郞位于殿西阶上东向文官闻辞位于殿庭东近南西向西上武官闻辞位于殿庭西当文官东向东上设文武群官位于殿庭南两班相对为首每等异位俱重行北向文武六品以下位于殿门外如正至之仪。 其日依时刻尙乘局陈　扇华盖于殿庭左右水精杖在左钺斧在右。 其殿门内外仪卫所司随职供办　如常仪。 宰臣枢密俱集朝堂文武群官集泰定门外朝服以俟。 左右侍臣监察御史　律郞及行礼执事官先入殿庭就位讫阁门引文武群官入就大观殿门外立定。 摄侍中版奏外办王出御大观殿升座。 鸣鞭殿庭内外卫仗大喝: "再拜!" 衙仗再拜奏山呼又再拜。 次阁门副使以上先入殿庭横行行头自喝: "再拜舞蹈! 又再拜!" 奏圣躬万福又再拜。 讫诣左侍臣之西稍南西向北上立定。 阁使自东阶升殿当王座前　伏　奏报平降复位。 副使一员出引枢密及通事舍人以下及南班员入就闻辞位。 奏闻辞讫引就拜位。 典仪曰: "再拜!" 枢密及左右侍臣监察御使阁门南班员等再拜舞蹈又再拜奏圣躬万福又再拜。 枢密从西阶升殿东向北上立通事舍人以下诣东边与阁门副使位少絶西向立南班员分立左右近南俱相向。 阁门各引宰臣及文武群官入就闻辞位立定。 奏闻辞讫引宰臣及文武群官就拜位。 赞者喝: "宰臣以下再拜舞蹈又再拜奏圣躬万福又再拜!" 讫阁门引宰臣从东阶升殿西向北上立。 次阁门分引文武群官以出。 如有新及第朝　阁门引入闻辞位。 奏闻辞讫引就拜位立定。 舍人喝: "再拜奏圣躬万福又再拜壮元出行致辞退复位又再拜!" 阁使传宣赐酒食舍人喝: "又再拜!" 讫阁门引卷班西出。 次阁门奏阁门无公事。 若有台谏上*　则不奏无事。 王降座入内殿宰臣枢密及左右侍臣凡行礼执事官以次揖退阁门引出。 有旨则阁使升殿传宰臣枢密宣赐酒果阁使喝: "宰臣枢密再拜!" 阁使降阶传侍臣员将宣赐酒果。 舍人喝: "侍臣及凡行礼官员将俱再拜!" 次传两部乐官殿庭内外禁卫军人宣赐酒果　如仪。
#高丽史67卷-志21-礼9-嘉礼-一月三朝仪-002

显宗三年六月甲辰以时座宫庭湫溢令常　官五日一见。
#高丽史67卷-志21-礼9-嘉礼-一月三朝仪-003

德宗三年六月癸巳敎曰: "圣考朝置诸王升降所于会同门前今诸王年纪稍壮东则春德门外侠小门西则大初门外侠小门为升降所当进见时且止阁门厅事阁门使引入殿庭行礼令五日一　。"
#高丽史67卷-志21-礼9-嘉礼-一月三朝仪-004

文宗七年七月戊午礼司上言乞依唐制每闰月朔御便殿视朝。 制可。
#高丽史67卷-志21-礼9-嘉礼-一月三朝仪-005

仁宗九年五月戊戌制: 每四孟月初视朝命官读时令。
#高丽史67卷-志21-礼9-嘉礼-一月三朝仪-006

辛禑六年五月辛亥宪府上*　曰: "朝会礼仪国之大事近来凡诸朝会每令停罢及至上国使命迎送等不得已朝会百官不知班次乱行失序朝班不肃。 请自今雨雪及大故外一月两衙勿许放朝。" 禑纳之。  十四年四月庚子礼仪司请依  皇朝礼群臣每月用六衙日朝　从之。
#高丽史67卷-志21-礼9-嘉礼-一月三朝仪-007

恭让王二年正月礼曹启凡朝会百官昧爽入殿庭平明行礼。 三年六月辛未初令成均馆生员五部生徒　朔望朝会从都堂之启也。 宪府以无依贴驳之竟不行。
#高丽史67卷-志21-礼9-嘉礼-亲祀圆丘后斋宫受贺仪-000

亲祀圆丘后斋宫受贺仪。
#高丽史67卷-志21-礼9-嘉礼-亲祀圆丘后斋宫受贺仪-001

