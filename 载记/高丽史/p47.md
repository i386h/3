<!-- { "loadSidebar": true } -->
#高丽史10卷-世家10-00-00-00-0000

世家卷第十。 高丽史十。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史10卷-世家10-宣宗-00-00-0000

宣宗。
#高丽史10卷-世家10-宣宗-00-01-0000

宣宗安成思孝大王讳运字继天古讳蒸又祈。 文宗第二子顺宗母弟文宗三年九月庚子生。 幼而聪慧及长孝敬恭俭识量弘远。 博览经史尤工制述。 十年三月册为国原侯累封尙书令进爵为公三十七年七月顺宗卽位加守太师兼中书令。 十月乙未顺宗薨丙申奉遗诏服衮冕卽位于宣政殿受百官贺。
#高丽史10卷-世家10-宣宗-00-02-0000

丁酉设金刚明经道场于干德殿。
#高丽史10卷-世家10-宣宗-00-03-0000

戊戌王率百官服丧服诣宣政殿行祭。 礼毕百官诣西上合门奉慰又陈慰于慈寿殿。
#高丽史10卷-世家10-宣宗-00-04-0000

十一月庚申亲临启殡哭尽哀葬于成陵。
#高丽史10卷-世家10-宣宗-00-05-0000

丁卯翰林院奏: "凡内外州府郡县寺院公私门馆号及臣僚以下名犯御讳者及音同者请改之。" 制从之。
#高丽史10卷-世家10-宣宗-00-06-0000

戊辰御神凤楼赦加文武官一级。
#高丽史10卷-世家10-宣宗-00-07-0000

是月遣侍御史李资仁如辽告丧。
#高丽史10卷-世家10-宣宗-00-08-0000

十二月壬申设华严经道场于干德殿五日。
#高丽史10卷-世家10-宣宗-00-09-0000

丁丑设八关会御神凤楼前帐殿受百官贺遂幸法王寺。 以前月値国恤至是行之。
#高丽史10卷-世家10-宣宗-00-10-0000

丁亥御干德殿视朝退御宣政殿。 门下侍郞平章事李靖恭中书侍郞平章事金良鉴　知政事王锡柳洪陈时政得失。
#高丽史10卷-世家10-宣宗-01-01-1084

○(甲子)元年春正月辛丑朔放朝贺。
#高丽史10卷-世家10-宣宗-01-02-1084

己巳普济寺僧贞双等奏: "九山门　学僧徒请依进士例三年一选。" 从之。
#高丽史10卷-世家10-宣宗-01-03-1084

三月庚子朔东女眞将军分那老等二十人来献马。
#高丽史10卷-世家10-宣宗-01-04-1084

夏四月辽遣　祭使益州管内观察使耶律信慰问使广州管内观察使耶律彦等来。 甲戌祭文宗曰: "惟灵性极礼义之端体涵中和之粹王爵驭贵早袭靑社之封木神则仁全赋东方之气躬怀忠款以力行职述贡仪而岁至一匡致主朝廷赖其勋千里于蕃生民受其赐方当拱手以仰成何意上天之不遗闻讣悼怀辍朝增　呜呼岁阴不留人生如寄一千年时运之逢五十载君臣之义遽藏夜壑之舟难　东园之器宜　遣于　音　往申于奠礼魂兮有知歆此至意。" 丁丑祭顺宗曰: "惟灵辰象纯精岳渎秀气庆发世国才为王臣甫从英妙之年爰被宠嘉之命抚封日域述职天朝翊戴输勤开庇底乂方茂称藩之绩遽缠陟岵之忧议以夺情　其袭爵指　　之旣驾闻驿讣之云来复嗟歼良益用震悼何舟壑之不息乃人琴之俱亡言念忠图想见风矩临遣轮驭往陈奠觞冥神有知谅我遐意。"
#高丽史10卷-世家10-宣宗-01-05-1084

五月壬戌赐高旻翼等及第。
#高丽史10卷-世家10-宣宗-01-06-1084

六月壬午东女眞寇兴海郡母山津农场戍卒击败之擒五人。
#高丽史10卷-世家10-宣宗-01-07-1084

戊子日本国筑前州商客信通等献水银二百五十斤。
#高丽史10卷-世家10-宣宗-01-08-1084

乙未王子生于延和宫。
#高丽史10卷-世家10-宣宗-01-09-1084

秋八月壬申制: "显宗南幸时门下侍中朴成杰扈从有功于三韩后壁上功臣杨规等录*券　录施行。"
#高丽史10卷-世家10-宣宗-01-10-1084

甲申宋遣祭奠使左谏议大夫杨景略副使礼宾使王舜封吊慰使右谏议大夫钱　副使西上合门副使宋球等来。 辛卯祭奠使聚僧徒设道场于文宗魂殿三昼夜壬辰又设于顺宗魂堂癸巳祭文宗祝曰: "惟王绍承庆緖抚有侯封道民师俗礼义是宗壹意朝廷倦倦者忠百名修贡旣久益恭重溟万里一苇以通精诚所兆风涛顺从维此中国四海会同较功悼德孰与王宗谓宜寿考藩屛于东遽兹沦谢伤　何穷遣使陈奠以寓予衷。" 诏曰: "父兄之丧人伦之大　赠赙之礼朝廷之至恩兴言恭顺之蕃宜被哀荣之典特驰使指往致奠仪以示眷存以慰号慕。" 其吊慰书曰: "不意闵凶奄失所　复闻同产相继沦亡痛毒　仍何以胜处达于予听良用恻伤卿绍承父兄素有孝友　能抑割以副眷存今遣使吊慰兼赐卿吊慰物色具如别录至可领也。" 甲午祭顺宗曰: "惟王资质茂美孝友夙成履信思顺休有德声营营服丧得礼之经抚绥一国良　民情谓膺遐福保此安荣为屛为翰翼戴朝廷如何不淑沈　遽　惟天报施称物平衡孰云积善而夭厥龄饬我使指爰棘其行庶陈薄奠以写斯诚。"
#高丽史10卷-世家10-宣宗-01-11-1084

以王生日为天元节。
#高丽史10卷-世家10-宣宗-01-12-1084

九月己亥宴宋使于会庆殿壬寅又如之甲辰饯宴附表以谢。
#高丽史10卷-世家10-宣宗-02-01-1085

○(乙丑)二年春二月丁卯设天帝释道场于文德殿。
#高丽史10卷-世家10-宣宗-02-02-1085

辛未设金刚经道场于干德殿七日。
#高丽史10卷-世家10-宣宗-02-03-1085

癸酉辽报改元大安王命有司告于*大庙六陵。
#高丽史10卷-世家10-宣宗-02-04-1085

乙亥始令驾幸时奉仁王般若经前导遵宋制也。
#高丽史10卷-世家10-宣宗-02-05-1085

丁丑对马岛勾当官遣使进柑橘。
#高丽史10卷-世家10-宣宗-02-06-1085

丁亥幸归法寺饭僧。
#高丽史10卷-世家10-宣宗-02-07-1085

三月丙申王欲诣文考返魂堂行寒食兼上巳祭有司以无哭位难之王曰: "礼当从宜" 遂　法从而往。
#高丽史10卷-世家10-宣宗-02-08-1085

戊戌宋密州报帝崩皇太子卽位。
#高丽史10卷-世家10-宣宗-02-09-1085

戊申设佛顶道场于文德殿。
#高丽史10卷-世家10-宣宗-02-10-1085

甲寅王如兴王寺饭僧。
#高丽史10卷-世家10-宣宗-02-11-1085

夏四月庚午王弟释煦逃入宋。
#高丽史10卷-世家10-宣宗-02-12-1085

赐金晙等及第。
#高丽史10卷-世家10-宣宗-02-13-1085

戊寅幸外帝释院。
#高丽史10卷-世家10-宣宗-02-14-1085

甲申亲醮于球庭。
#高丽史10卷-世家10-宣宗-02-15-1085

庚寅以旱命有司讲云雨经于临海院七日又祷于山岳壬辰命近臣录囚放轻系。
#高丽史10卷-世家10-宣宗-02-16-1085

五月甲寅设金刚明经道场于干德殿七日祷雨。
#高丽史10卷-世家10-宣宗-02-17-1085

六月丁丑王受菩萨戒于干德殿。
#高丽史10卷-世家10-宣宗-02-18-1085

秋七月壬寅飨年八十以上男女于球庭赐衣带例物有差。
#高丽史10卷-世家10-宣宗-02-19-1085

壬子以文宗大祥幸兴王寺行香。
#高丽史10卷-世家10-宣宗-02-20-1085

八月辛未遣户部尙书金上琦礼部侍郞崔思文如宋吊慰工部尙书林　兵部侍郞李资仁贺登极。
#高丽史10卷-世家10-宣宗-02-21-1085

丁丑奉安文宗神御于景灵殿亲行奠礼。
#高丽史10卷-世家10-宣宗-02-22-1085

戊寅御宣政殿听断刑部所奏死囚停音乐进素膳。
#高丽史10卷-世家10-宣宗-02-23-1085

九月己酉放轻系。
#高丽史10卷-世家10-宣宗-02-24-1085

壬子亲奠于顺宗魂殿。
#高丽史10卷-世家10-宣宗-02-25-1085

辽遣御史中丞李可及来贺生辰不及期人嘲之曰: "使名可及何不及耶。"
#高丽史10卷-世家10-宣宗-02-26-1085

冬十月癸酉　文宗于*大庙。
#高丽史10卷-世家10-宣宗-02-27-1085

乙亥设百高座道场于会庆殿讲仁王经三日饭僧三万。
#高丽史10卷-世家10-宣宗-02-28-1085

十一月丁酉　顺宗于*大庙。
#高丽史10卷-世家10-宣宗-02-29-1085

丙午辽遣落起复使高州管内观察使耶律盛来。
#高丽史10卷-世家10-宣宗-02-30-1085

癸丑辽遣保静军节度使萧璋崇禄卿温峤等来册王为特进检校太师兼中书令上柱国食邑一万户食实封一千户兼赐冠冕车马圭印衣带彩*　{段}等物己未王受册于南郊。
#高丽史10卷-世家10-宣宗-03-01-1086

○(丙寅)三年春正月己未以外戚礼部侍郞李预妻王氏等授尙宫以下内职为王太后宫官赐俸有差。
#高丽史10卷-世家10-宣宗-03-02-1086

二月庚申朔以守太师兼中书令崔　守太尉门下侍中金元　配享靖宗庙; 守太尉门下侍中崔齐颜守太师兼中书令李子渊检校太师门下侍中王宠之守太尉中书令崔惟善配享文宗庙。
#高丽史10卷-世家10-宣宗-03-03-1086

丙寅王上册于王太后御干德殿受中外贺赐群臣宴。
#高丽史10卷-世家10-宣宗-03-04-1086

　罗游击将军加于乃等来贺献方物。
#高丽史10卷-世家10-宣宗-03-05-1086

丁卯积庆宫主适扶余侯*  。
#高丽史10卷-世家10-宣宗-03-06-1086

戊辰御神凤楼大赦。
#高丽史10卷-世家10-宣宗-03-07-1086

庚辰以朝鲜公焘　林公熙守太保; 常安侯琇扶余侯*  金官侯*  卞韩侯　守司徒; 辰韩侯愉守司空。
