<!-- { "loadSidebar": true } -->
#高丽史4卷-世家4-显宗1-09-18-1018

甲辰以郑忠节金承渭　为兵部尙书。
#高丽史4卷-世家4-显宗1-09-19-1018

东女眞阿梨古西女眞凌渠等百余人来献方物　赐爵又赐匹*　{段}。
#高丽史4卷-世家4-显宗1-09-20-1018

庚申白气贯日。
#高丽史4卷-世家4-显宗1-09-21-1018

夏四月戊辰王后金氏薨于玄德宫。
#高丽史4卷-世家4-显宗1-09-22-1018

庚午黄雾四塞凡四日京城多患　疫王分遣医疗之。
#高丽史4卷-世家4-显宗1-09-23-1018

辛巳东女眞仇　　西女眞渠逸等二十余人来献土马器仗赐衣带货物。 西女眞木史木开等二百户来投。
#高丽史4卷-世家4-显宗1-09-24-1018

闰月戊戌东女眞酋长阿庐大等来献土马貂鼠皮赐衣物。
#高丽史4卷-世家4-显宗1-09-25-1018

癸卯宋江南人王肃子等二十四人来献方物。
#高丽史4卷-世家4-显宗1-09-26-1018

是月修开国寺塔安舍利设戒坛度僧三千二百余人。
#高丽史4卷-世家4-显宗1-09-27-1018

五月乙丑契丹史夫来投。
#高丽史4卷-世家4-显宗1-09-28-1018

戊寅饭僧十万。
#高丽史4卷-世家4-显宗1-09-29-1018

*柬女眞{东女眞}牛那特乌伊弗等三十余人来献土马兵器　赐爵及衣物。
#高丽史4卷-世家4-显宗1-09-30-1018

己卯以姜邯赞为西京留守内史侍郞平章事; 梁　为礼部尙书兼中枢使; 李　为翰林学士承旨; 徐讷为左谏议大夫。
#高丽史4卷-世家4-显宗1-09-31-1018

庚辰佐尹康闰奉等十九人以战功增职一级。
#高丽史4卷-世家4-显宗1-09-32-1018

西北界螟。
#高丽史4卷-世家4-显宗1-09-33-1018

壬午敎: "乙卯年契丹入寇之时诸州鎭将卒有功绩者增级死者优加赙赠。"
#高丽史4卷-世家4-显宗1-09-34-1018

癸未赐黄靖等及第。
#高丽史4卷-世家4-显宗1-09-35-1018

甲申西女眞　亿实弗等十人来献马及甲　　增职赐物。
#高丽史4卷-世家4-显宗1-09-36-1018

六月乙未以蔡忠顺为吏部尙书　知政事。
#高丽史4卷-世家4-显宗1-09-37-1018

戊戌西北女眞加乙弗等三十人来献马及兵仗。
#高丽史4卷-世家4-显宗1-09-38-1018

己亥以李　周伫为左右常侍。
#高丽史4卷-世家4-显宗1-09-39-1018

戊申始创大慈恩玄化寺以资考　冥福。
#高丽史4卷-世家4-显宗1-09-40-1018

庚戌彗见长四丈余。
#高丽史4卷-世家4-显宗1-09-41-1018

癸丑东女眞尼骨伊西女眞诸毛等来朝。
#高丽史4卷-世家4-显宗1-09-42-1018

庚申兵部奏: "将军杨渥中郞将咸进等四百四十九人皆有边*切{功}增职一级。" 从之。
#高丽史4卷-世家4-显宗1-09-43-1018

秋七月乙亥大醮于球庭。
#高丽史4卷-世家4-显宗1-09-44-1018

丁丑王子生于延庆院赐名曰亨改院为宫仍赐礼物。
#高丽史4卷-世家4-显宗1-09-45-1018

是月修济危院。
#高丽史4卷-世家4-显宗1-09-46-1018

东女眞乌头朱等三十余人来献土马兵仗　赐衣物。
#高丽史4卷-世家4-显宗1-09-47-1018

八月壬辰以晋含祚为户部尙书。
#高丽史4卷-世家4-显宗1-09-48-1018

九月戊寅以朱德明为工部尙书。
#高丽史4卷-世家4-显宗1-09-49-1018

丁亥内史侍郞平章事金审言卒。
#高丽史4卷-世家4-显宗1-09-50-1018

东女眞尼*于弗来朝增授乡职。
#高丽史4卷-世家4-显宗1-09-51-1018

以尹征古为中枢使。
#高丽史4卷-世家4-显宗1-09-52-1018

敎: "犯死罪者免死杖流远地赦流以下。"
#高丽史4卷-世家4-显宗1-09-53-1018

冬十月丙午右仆射金老玄卒。 以勤干称每有营造必令监督。
#高丽史4卷-世家4-显宗1-09-54-1018

丁未赐龟州女眞木史等三十四人绢紬布五百余匹以赏捕贼功。
#高丽史4卷-世家4-显宗1-09-55-1018

戊申以内史侍郞平章事姜邯赞为西北面行营都统使。
#高丽史4卷-世家4-显宗1-09-56-1018

辛亥移御寿昌宫。
#高丽史4卷-世家4-显宗1-09-57-1018

东西女眞酋长盐之渠伊那徐乙那等五十人来献马及甲胄兵仗　赐衣物。
#高丽史4卷-世家4-显宗1-09-58-1018

是月遣礼宾少卿元永如契丹请和。
#高丽史4卷-世家4-显宗1-09-59-1018

行宋天禧年号。
#高丽史4卷-世家4-显宗1-09-60-1018

十一月癸亥辅臣以彗星已灭表请御正殿复常膳从之。
#高丽史4卷-世家4-显宗1-09-61-1018

丙寅以全仁辅为尙书左仆射; 韩彬卿为侍讲学士。
#高丽史4卷-世家4-显宗1-09-62-1018

以于山国被东北女眞所寇废农业遣李元龟赐农器。
#高丽史4卷-世家4-显宗1-09-63-1018

十二月辛卯东北女眞阿次乌乙弗等十四人来献马及兵器。
#高丽史4卷-世家4-显宗1-09-64-1018

壬辰契丹人王遂来投。
#高丽史4卷-世家4-显宗1-09-65-1018

戊戌契丹萧逊宁以兵十万来侵王以平章事姜邯赞为上元帅大将军姜民瞻副之。 帅兵至兴化鎭大败之逊宁引兵直趋京城。 民瞻追及于慈州又大败之。
#高丽史4卷-世家4-显宗1-09-66-1018

辛亥奉太祖梓宫移安于负儿山香林寺。
#高丽史4卷-世家4-显宗1-09-67-1018

甲寅京城戒严。
#高丽史4卷-世家4-显宗1-09-68-1018

丙辰赦流罪以下。
#高丽史4卷-世家4-显宗1-09-69-1018

丁巳彗见。
#高丽史4卷-世家4-显宗1-10-01-1019

○(己未)十年春正月辛酉萧逊宁至新恩县去京城百里。 王命收城外民户入内淸野以待。 逊宁遣耶律好德*　{赍}书至通德门告以回军潜遣候骑三百余至金郊驿。 我遣兵一百乘夜掩杀之。
#高丽史4卷-世家4-显宗1-10-02-1019

丙子东女眞酋长于那等来朝。
#高丽史4卷-世家4-显宗1-10-03-1019

二月己丑朔丹兵过龟州邯赞等邀战大败之生还者仅数千人。
#高丽史4卷-世家4-显宗1-10-04-1019

壬辰右仆射全辅仁卒。 以明经出身累授学官时称宿儒然性轻躁。
#高丽史4卷-世家4-显宗1-10-05-1019

甲午姜邯赞凯还王亲迎于迎波驿。
#高丽史4卷-世家4-显宗1-10-06-1019

壬子宴将帅于明福殿幷劳三军。
#高丽史4卷-世家4-显宗1-10-07-1019

三月戊午朔日食。
#高丽史4卷-世家4-显宗1-10-08-1019

辛酉尙书左仆射文仁渭卒。
#高丽史4卷-世家4-显宗1-10-09-1019

癸亥以通州都府署庾伯符等一百七十三人力战死敌命赠官赐其家米麦有差。
#高丽史4卷-世家4-显宗1-10-10-1019

甲子以异膺甫为右仆射; 姜民瞻为鹰扬上将军柱国; 柳参为礼宾卿; 金宗铉为礼部员外郞。
#高丽史4卷-世家4-显宗1-10-11-1019

戊辰铁利国主那沙使阿卢太来献土马。
#高丽史4卷-世家4-显宗1-10-12-1019

甲申虑囚*　决轻系。
#高丽史4卷-世家4-显宗1-10-13-1019

夏四月癸卯祷雨于神祠。
#高丽史4卷-世家4-显宗1-10-14-1019

丙辰鎭溟船兵都部署张渭男等获海贼八　贼所掠日本生口男女二百五十九人遣供驿令郑子良押送其国。
#高丽史4卷-世家4-显宗1-10-15-1019

五月丙寅太白昼见。
#高丽史4卷-世家4-显宗1-10-16-1019

戊辰契丹东京文籍院少监乌长公来见。
#高丽史4卷-世家4-显宗1-10-17-1019

辛巳以旱虑囚。
#高丽史4卷-世家4-显宗1-10-18-1019

壬午遣使如铁利国报聘。
#高丽史4卷-世家4-显宗1-10-19-1019

六月丙戌朔东女眞酋长那沙弗等率众来朝。
#高丽史4卷-世家4-显宗1-10-20-1019

戊子以罗敏为尙书礼部侍郞兼右谏议大夫。
#高丽史4卷-世家4-显宗1-10-21-1019

秋七月辛酉以异膺甫李元为左右仆射。
#高丽史4卷-世家4-显宗1-10-22-1019

己巳宋泉州陈文轨等一百人来献土物。
#高丽史4卷-世家4-显宗1-10-23-1019

庚午西女眞酋长阿罗弗率众来献马。
#高丽史4卷-世家4-显宗1-10-24-1019

壬申宋福州虞瑄等百余人来献香药。
#高丽史4卷-世家4-显宗1-10-25-1019

己卯于山国民户曾被女眞虏掠来奔者悉令归之。
#高丽史4卷-世家4-显宗1-10-26-1019

八月己丑遣礼宾卿崔元信李守和如宋贺正。
#高丽史4卷-世家4-显宗1-10-27-1019

辛卯契丹东京使工部少卿高应寿来。
#高丽史4卷-世家4-显宗1-10-28-1019

乙未遣考功员外郞李仁泽如契丹东京。
#高丽史4卷-世家4-显宗1-10-29-1019

乙巳门下侍中刘瑨卒。
#高丽史4卷-世家4-显宗1-10-30-1019

壬子东女眞毛逸罗率众来朝增阶职。
#高丽史4卷-世家4-显宗1-10-31-1019

九月甲寅朔太史奏: "日食。" 阴云不见。
