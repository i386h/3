<!-- { "loadSidebar": true } -->
甲辰内侍院奏: "自今有进膳者止给酒果勿用布帛。 布帛有数而进膳者无穷以有限之物供无穷之费非长计也" 诏曰: "朕欲泽及万物而未遂其愿故因其薄物必施厚惠。 布帛虽费皆是国人蒙利也勿以为吝。" 王自卽位以来有进膳者虽微物辄厚赐布帛故贪利之徒至有旁求他方以献者。
#高丽史20卷-世家20-明宗2-16-21-1186

闰月乙卯制曰: "民惟邦本本固邦宁比来守令刻剥其民无所畏忌人不堪苦流离日多予甚悼焉。 惟尔有司痛惩贪吏以戒后来如有诛求于民招受贿赂者所受虽微皆从重论。"
#高丽史20卷-世家20-明宗2-16-22-1186

*(八月)丁酉谒长纯二陵遂幸天孝寺。
#高丽史20卷-世家20-明宗2-16-23-1186

晋州守金光允安东守李光实皆贪残屠剥民不堪苦谋为叛逆。 有司议赃　流之。
#高丽史20卷-世家20-明宗2-16-24-1186

九月丁卯幸普济寺。
#高丽史20卷-世家20-明宗2-16-25-1186

冬十月丁丑流谗人朴敦夫于远岛。 时匿名书甚多诬人罪过有得罪者莫知其由人皆危惧。 重房密令禁军伺之敦夫怀书将帖门。 捕得流之道死人皆快之。
#高丽史20卷-世家20-明宗2-16-26-1186

癸未恭化侯瑛卒。
#高丽史20卷-世家20-明宗2-16-27-1186

乙酉亲　于*大庙赦。
#高丽史20卷-世家20-明宗2-16-28-1186

十一月甲辰幸王轮寺。
#高丽史20卷-世家20-明宗2-16-29-1186

遣刑部侍郞于述儒如金谢落起复; 礼部侍郞任濡谢横宣; 中郞将卢孝敦谢贺生辰; 郞将崔光甫贺正。
#高丽史20卷-世家20-明宗2-16-30-1186

己未移御寿昌宫。
#高丽史20卷-世家20-明宗2-16-31-1186

丁卯王如灵通寺。
#高丽史20卷-世家20-明宗2-16-32-1186

十二月庚辰幸外帝释院。
#高丽史20卷-世家20-明宗2-16-33-1186

辛丑以上将军崔世辅同修国史; 将军崔连金富　为礼部侍郞。
#高丽史20卷-世家20-明宗2-17-01-1187

○(丁未)十七年春正月癸卯朔放朝贺。
#高丽史20卷-世家20-明宗2-17-02-1187

辛亥移御延庆宫。
#高丽史20卷-世家20-明宗2-17-03-1187

遣将军车若松如金进方物; 李文中贺万春节。
#高丽史20卷-世家20-明宗2-17-04-1187

己未金遣昭毅大将军韩景懋来贺生辰宴于大观殿。
#高丽史20卷-世家20-明宗2-17-05-1187

二月戊寅设消灾道场于宣庆殿。
#高丽史20卷-世家20-明宗2-17-06-1187

己丑幸神众院。
#高丽史20卷-世家20-明宗2-17-07-1187

壬寅王如灵通寺。
#高丽史20卷-世家20-明宗2-17-08-1187

三月戊申幸外帝释院。
#高丽史20卷-世家20-明宗2-17-09-1187

夏五月己未移御寿昌宫。
#高丽史20卷-世家20-明宗2-17-10-1187

六月壬申王如奉恩寺。
#高丽史20卷-世家20-明宗2-17-11-1187

丙申中书省劾奏庆尙州道按察使崔严威苛察侵渔吏民受赂无厌命以郞将朴　代之　性淸谨庚癸之乱武臣　夺文官第宅而　独守正。
#高丽史20卷-世家20-明宗2-17-12-1187

秋七月丁卯太白昼见经天。
#高丽史20卷-世家20-明宗2-17-13-1187

己巳晦日食。
#高丽史20卷-世家20-明宗2-17-14-1187

曹元正等谋乱伏诛。
#高丽史20卷-世家20-明宗2-17-15-1187

九月壬子顺州归化所安置贼数百人溃散行掠兵马使发兵捕之。
#高丽史20卷-世家20-明宗2-17-16-1187

冬十月丁酉斋僧三万于球庭。
#高丽史20卷-世家20-明宗2-17-17-1187

十一月丙辰移御寿昌宫。
#高丽史20卷-世家20-明宗2-17-18-1187

辛酉王如灵通寺。
#高丽史20卷-世家20-明宗2-17-19-1187

十二月乙酉以文克谦权判尙书吏部事。
#高丽史20卷-世家20-明宗2-18-01-1188

○(戊申)十八年春正月丁酉朔放朝贺。
#高丽史20卷-世家20-明宗2-18-02-1188

癸丑金遣耶律彦拱来贺生辰乙卯宴于大观殿。
#高丽史20卷-世家20-明宗2-18-03-1188

癸亥设道场于明仁殿以禳天变。
#高丽史20卷-世家20-明宗2-18-04-1188

二月丙申王如灵通寺。
#高丽史20卷-世家20-明宗2-18-05-1188

三月戊午虑囚。
#高丽史20卷-世家20-明宗2-18-06-1188

夏四月丁卯朔雨雹。
#高丽史20卷-世家20-明宗2-18-07-1188

庚午雨雹辛未大雨雹丁亥雨雹。
#高丽史20卷-世家20-明宗2-18-08-1188

五月癸卯诏曰: "农务方兴久旱不雨虑有寃狱久滞不决。 其令二罪以下悉皆原免。"
#高丽史20卷-世家20-明宗2-18-09-1188

癸丑少监王元之婢壻私奴平亮灭元之家。 丙辰流平亮于远岛。 平亮平章事金永宽家奴也居见州务农致富赂遗权要免贱为良得散员同正。 其妻乃元之家婢也元之家贫　家往依焉。 平亮厚慰劝还于京密与妻兄仁茂仁庇等要于路杀元之夫妻及数儿。 自幸其无主可永得为良使其子礼圭得拜队正娶八关宝判官朴柔进之女又以仁茂娶明经学谕朴禹锡之女。 人皆痛愤至是御史台捕鞫流平亮罢柔进禹锡官。 仁茂仁庇礼圭等皆逃匿。
#高丽史20卷-世家20-明宗2-18-10-1188

六月丙寅朔王如奉恩寺。
#高丽史20卷-世家20-明宗2-18-11-1188

己巳赐内侍中尙令李唐　等及第。 阁门祗候李尙敦之子化龙亦登第以宠姬子妻之命于玄德宫迎红牌赐内库银及匹*　{段}。
#高丽史20卷-世家20-明宗2-18-12-1188

庚辰王受菩萨戒于明仁殿。
#高丽史20卷-世家20-明宗2-18-13-1188

秋九月庚申虑囚。
#高丽史20卷-世家20-明宗2-18-14-1188

冬十月甲申幸外帝释院。
#高丽史20卷-世家20-明宗2-18-15-1188

戊子幸妙通寺。
#高丽史20卷-世家20-明宗2-18-16-1188

辛卯太白昼见。
#高丽史20卷-世家20-明宗2-18-17-1188

十一月丙申幸普济寺。
#高丽史20卷-世家20-明宗2-18-18-1188

庚子太白昼见。
#高丽史20卷-世家20-明宗2-18-19-1188

遣朱光美如金谢贺生辰; 李尙儒贺正。
#高丽史20卷-世家20-明宗2-18-20-1188

乙卯王如灵通寺。
#高丽史20卷-世家20-明宗2-18-21-1188

辛酉宪台请　近臣以充各司诏曰: "大臣子弟虽不勤谨不可轻黜无权势者在所当去然皆畏法奉公除此辈更无使令不可依允。"
#高丽史20卷-世家20-明宗2-19-01-1189

○(己酉)十九年春正月丁未西北面兵马使驰报金主崩。
#高丽史20卷-世家20-明宗2-19-02-1189

戊申金遣使来贺生辰王宴之。
#高丽史20卷-世家20-明宗2-19-03-1189

二月辛酉朔日食。
#高丽史20卷-世家20-明宗2-19-04-1189

庚寅王如灵通寺。
#高丽史20卷-世家20-明宗2-19-05-1189

三月戊午遣奉慰使及祭奠兼会葬使如金。
#高丽史20卷-世家20-明宗2-19-06-1189

己未金遣使来告丧。 金使初至境上凡军从三十一人边吏以人数多于旧例固留不迎金使牒曰: "大行皇帝于尔国有大恩宠今闻讣音宜顚倒迎命卽行丧礼今旣累旬稽留不纳大乖礼制。" 命群臣会议迎入界。 庚申王素服率百官迎诏于都省厅举哀。 金使见王哀痛莫不动色。
#高丽史20卷-世家20-明宗2-19-07-1189

夏四月壬戌释服。
#高丽史20卷-世家20-明宗2-19-08-1189

己卯遣使如金贺登极。
#高丽史20卷-世家20-明宗2-19-09-1189

五月辛亥雨雹。
#高丽史20卷-世家20-明宗2-19-10-1189

闰月辛酉故宰相崔忠烈妻以米一百石纳于公　。
#高丽史20卷-世家20-明宗2-19-11-1189

丙寅以久旱祷雨于群望宥寃狱。
#高丽史20卷-世家20-明宗2-19-12-1189

辛未祷于庙社及名山大川诸神祠巷市癸酉聚巫祷于都省丁丑雩又祷于群望己卯雨。
#高丽史20卷-世家20-明宗2-19-13-1189

秋七月丁未遣使如金贺天寿节; 又遣使进方物。
#高丽史20卷-世家20-明宗2-19-14-1189

九月丙寅平章事文克谦卒。
#高丽史20卷-世家20-明宗2-19-15-1189

冬十一月壬申金横宣使完颜述来。
#高丽史20卷-世家20-明宗2-19-16-1189

庚辰王如灵通寺。
#高丽史20卷-世家20-明宗2-19-17-1189

甲申宴金使于大观殿。
#高丽史20卷-世家20-明宗2-19-18-1189

十二月乙巳以崔世辅判吏部事; 杜景升权判兵部事。
#高丽史20卷-世家20-明宗2-20-01-1190

○(庚戌)二十年春正月壬申金遣耶律炳来贺生辰。
#高丽史20卷-世家20-明宗2-20-02-1190

己卯宴金使于大观殿赐金带。
#高丽史20卷-世家20-明宗2-20-03-1190

是月盗起东京按察副使周惟　率兵欲袭贼贼觉而拒之杀伤甚众。
#高丽史20卷-世家20-明宗2-20-04-1190

二月己丑金报改元明昌。
