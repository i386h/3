<!-- { "loadSidebar": true } -->
○曹允通耽津县人以碁知名又善玄鹤琴所制别调行于世元世祖召与南人善碁者试之允通辄胜帝许乘传随意往来。 忠烈时遣使召允通　家入朝帝问曰: "世传人参产汝国者嘉汝能为朕致乎 " 对曰: "臣若管其事岁可得数百斤。" 帝赐传遣之自是允通岁巡州郡发民采之或小有朽败或非地产未及期者辄征银币以营私利民甚苦之。 王遣张舜龙奏曰: "曹允通奉圣旨采人参人参唯产东北界允通强令诸道民就产处采纳臣请随所产处以时采贡。" 帝又命允通管东界鹰坊王亦赐红　。 官至赞成事致仕卒。
列传卷第三十六。

#高丽史124卷-列传37-00-00-000

列传卷第三十七。 高丽史一百二十四。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史124卷-列传37-嬖幸2-00-000

嬖幸二。
#高丽史124卷-列传37-嬖幸2-尹秀-000

尹秀[*(尹)吉甫]。
#高丽史124卷-列传37-嬖幸2-尹秀-001

○尹秀漆原县人父养三为无赖行　市江都因号其地为养三　。 秀元宗朝拜亲从将军时同知枢密赵　夜召秀谋诛林衍秀诺　迁延不发秀惧以其谋告衍衍杀　初秀舅队正宋义随使如蒙古知蒙古将加兵于我逃还以告得迁都江华以功累迁枢密副使致仕。 至是复都旧京义惧蒙古诘前事秀亦惧追理杀　之故二人相与谋　家投头辇哥叛入蒙古。 忠烈之在蒙古为秃鲁花也秀以鹰犬得幸及卽位秀自沈阳　家还管鹰坊恃势纵恶人以禽兽目之。 尝如元献　还言帝以鹰坊子五十人处之罗州凡属鹰坊者勿使侵扰且令朴义掌之以秀自请也。 未几帝遣鹰坊子郞哥　等二十人往庆尙道河阳永州之地以秀及元卿伴行又以秀为全罗道鹰坊使卿义李贞为庆尙忠淸西海道王旨使用别监初秀等分管诸道鹰坊招集逋民称为伊里干。 伊里干华言聚落也。 按察及州郡牧守小　其意必　而罪之故伊里干人肆毒良民无敢谁何都兵马使屡请罢鹰坊秀等恐王听之讽王奏帝各受圣旨鹰坊牢不可破又假使别监之名其权益重。 自后秀贞卿义每分遣其属称捉鹰别监者不可胜数所至击鲜饲鹰民*闲　犬殆尽。 秀官至军簿判书鹰扬军上护军一日三角山僧梦一老父邀至其家谓曰: "我龙也昨日吾儿化为鹄游大泽中尹秀射杀之。" 僧*　{寤}而异之告南京留守王　　诣秀问之果其日获缁鹄其大异常寻暴得疾起立奋拳撞墙壁大叫曰: "狐　　鹿胡　我肉!" 遂死。 子吉孙吉甫。
#高丽史124卷-列传37-嬖幸2-尹秀-002

吉甫善击球。 元仁宗为太子吉甫因宦者伯颜秃古思得出入东宫由是忠宣亦宠遇之授中郞将言无不从。 时淑妃得幸于王顺妃之女伯颜忽笃入侍太子谋辱淑妃诉太子令淑妃赴都。 王患之吉甫白太子乃止王喜谓吉甫曰: "汝宜继乃父为班主!" 吉甫辞曰: "臣年少请授臣兄。" 乃拜吉孙鹰扬军上护军吉甫大护军。 后吉甫　伯颜秃古思失职东还寻贬务安监务起为合浦鎭边使子桓自有传。 宋义子和义之叛入也和泣谏不听至中路逃归义告头辇哥追还之。 和少习骑马击球弄杖妙絶古今。 帝甚叹赏谓左右曰: "若非神助则是幻术。" 康守衡曰: "致高丽入都江华抗拒王师义之所为也。 今高丽出陆义惧罪来耳。" 由是义贫困失所和益怨其父请帝　妻东还。 元宗喜擢为御牵龙行首至中禁指谕以其母贱限职三品后义亦还。
#高丽史124卷-列传37-嬖幸2-李贞-000

李贞[金文庇李* ]。
#高丽史124卷-列传37-嬖幸2-李贞-001

○李贞本贱隶也常屠狗为业以勇力闻见爱于金俊子柱。 及柱败逃免为忠烈乳　女壻遂有宠管鹰坊多聚无赖之徒流毒郡县国人皆恶之。 累迁将军贞自元还谓王曰: "帝问国王: '驰马放鹰熟乎 '" 贞欲使王数游田故有是言。 寻辞职避日本之役。 国制伶官限七品贞爱伶官金大直女讽王授大直*祇{祗}候赐犀带。 王幸寿康宫贞设宴迎于道先散栗林*闲手自拾　以献王悦。 官至副知密直司事贞以鹰犬得幸不数年骤登枢密贱隶之滥授大官未有如贞者。 子郞将琨张舜龙之壻。 与宫人无比私事觉将杀之以舜龙故流海岛。
#高丽史124卷-列传37-嬖幸2-李贞-002

有金文庇者家世单微以勇力闻为夜别抄指谕忠烈时积官至军簿判书。 初赵文柱欲诛林衍召文庇议久未发文庇惧谋泄及祸乃告衍衍杀文柱。 文庇常燎狗破竹刮毛而食之及得疾遍体皆　使人以竹刮其身至死。 李* 张公李平者亦忠烈时人。
#高丽史124卷-列传37-嬖幸2-李贞-003

* 好勇善骑射官至将军。 常以养鹰游猎为事生捕鸟雀去其毛嚼以饲鹰或割生鸡留其半而饲之王之好猎皆* 导之。 及死如鸟　状者遍体。 公平以鹰犬得幸王使公平养鹰于宫园日必再至。 公平杀民*闲　狗无　直史馆秋适尝候平闻　里有声发视之生狗割一脚矣。
#高丽史124卷-列传37-嬖幸2-元卿-000

元卿。
#高丽史124卷-列传37-嬖幸2-元卿-001

○元卿傅子也。 性豪奢好射御不喜儒忠烈朝累迁中郞将为三道人物推考别监　公主旨公主怒杖之。 全罗道巡抚使幕僚李贽道见驿马*　{驮}物如京者诘之乃鹰坊人私物也贽系其人输其物国库卿　王曰: "李贽见进　者骂曰: '安用此为。' 扑杀其　。" 王怒流贽海岛未几尹秀白王释之。 王置鹰坊都监卿与朴义为副使由将军转大将军。 印侯以公主怯怜口骤登宰辅权倾中外卿欲籍侯势以子善长娶侯女自是党于侯好生事为国害。 进右副承旨升*(  ){副}知密直司事时卿兄珝位在卿下卿白王曰: "兄弟同为宰相弟居兄右心所未安。" 乃改卿为三司使珝为副知密直。 后拜中京留守果毅军都指挥使以同知密直司事卒。 卿幼习蒙语屡从王入朝世祖常呼之曰纳麟哈刺以其应对详敏举止便捷故曰纳麟须髥美黑故曰哈刺。 尝受元命为武略将军征东行中书省都鎭抚带金符。
#高丽史124卷-列传37-嬖幸2-朴义-000

朴义。
#高丽史124卷-列传37-嬖幸2-朴义-001

○朴义密阳人以鹰犬嬖于忠烈累迁将军。 先是密城人赵阡杀守应贼降密城为归化部曲义赂左右白王曰: "密城大郡贡赋甚　降为部曲无鎭抚者恐其民流散。" 乃置苏复别监。 义常养一　郞哥　曰: "　尾羽十二者罕此　十四若献帝必厚赏。" 义随郞哥　如元献之及还自言帝有命以己为大将军。 王猎于安南义获一鹄以进王大悦赐衣。 忠宣为世子尝谓义曰: "每以鹰犬从臾吾君者此老狗也。" 义　　。 后　公主旨流海岛籍没家产。 未几拜右副承旨历左仆射副知密直同知资政院事。 忠宣卽位加佥议赞成事封密阳君忠肃八年卒。 义富而吝初欲以黄金二十锭银三十斤为忠宣施佛寺义死子正尹惟正私用之忠宣囚惟正于巡军征金二十两银七十斤银甁六百布千匹奴婢三十口田二十结。
#高丽史124卷-列传37-嬖幸2-朴景亮-000

朴景亮。
#高丽史124卷-列传37-嬖幸2-朴景亮-001

○朴景亮初名瑄抄奴禄大之子忠宣赵妃　妹之壻。 韩国公主妬赵妃专宠　于元元遣使治之景亮亦被执如元遂籍其家。 后累历军簿判书权授密直副使。 忠宣赐景亮　带又敎曰: "大德七年春奸臣　竖至行在香水园谋不利于孤朴景亮刘福和洪诜许有全李连松姜融李珍李* 赵通等奋义忘生力沮奸谋。 忠勤特异宜别录功用之。 景亮亲子及堂兄弟　妹至于子孙　为良。" 又以其族抄奴金泰补南海县令泰元嬖宦李淑友壻也国人言: "自今抄之路开矣。" 迁佥议评理从王如元李思温金深以为王之久留京师实由景亮等为之腹心言于徽政院系狱语在深传。 忠肃时封兴礼君。 忠宣奉香江南景亮与遂安君李连松等从之行至金山寺元遣使急召王令骑士拥逼以行侍从臣僚知伯颜秃古思用事恐忠宣不免皆奔窜景亮连松皆仰药死。
#高丽史124卷-列传37-嬖幸2-全英甫-000

全英甫。
#高丽史124卷-列传37-嬖幸2-全英甫-001

○全英甫本帝释院奴治金薄为生。 元嬖宦李淑之妻兄也。 淑尝党于王惟绍谋废忠宣及忠宣诛惟绍乃籍英甫家流远岛。 初忠烈授英甫郞将谏官不署告身及忠宣复位二年拜大护军卽署之时人语曰: "*闲者人言: '小王立政必公。' 今旣免英甫罪又授大官何私　如此 " 英甫尝为资赡司使多窃银币王以白元恒尝知　部监选军有能名命勾较诸司契卷元恒究问英甫不置英甫甚怨之会元恒杖杀司仆令史英甫诉王流元恒灵兴岛。 忠肃时授密直副使累转知司事兼大司宪台官闭门不署告身。 后改评理升赞成事又拜三司使。 忠肃之留元也渖王暠谋夺王位奸臣交构王遣朴仁平谓宰相曰: "昔有小广大随大广大渡水无船谓诸大广大曰: '我短小难知深浅君辈身长宜先测水。' 咸曰然入水皆溺独小广大免今有二小广大在吾国全英甫朴虚中是也。 置我祸网晏然坐视何以异此!"国语假面为戱者谓之广大。 英甫尝压良人一百六十人为贱事觉整治都监决还本籍忠穆四年死。
#高丽史124卷-列传37-嬖幸2-康允忠-000

康允忠。
#高丽史124卷-列传37-嬖幸2-康允忠-001

