<!-- { "loadSidebar": true } -->
辛禑卽位与左司议柳　门下舍人金涛起居舍人朴尙眞献纳林孝先正言卢嵩闵由谊上书都堂曰: "宦者为患赵高而下班班可见。 我忠宣王吐蕃之辱忠惠王岳阳之祸皆由伯颜秃古思龙普之所为也至于前日万生大逆极矣。 今主上幼　当亲老成以养德性不可复令宦者朝夕狎　壅蔽聪明以至误国。 至于魂殿旣有都监敬供朝夕不可复令宦者纷然聚会以基固宠之地。 伏惟诸相国为国深虑。 择其忠谨者十余人以备宫内扫除之役。 其别赐及禄俸毋得迭受以费国用其余徒党各令从便毋使复为国家之患。" 时禑年幼政出宰相故宗源等献书冀其处置宰相不以为虑。 历成均大司成右常侍进大司宪。 时执义金承得等希池奫意请诛林朴宗源畏其势莫敢言。 改判崇敬府事未几封兴宁君寻以门下评理复兼大司宪赐纯诚补祚功臣号。 与同僚上*　言: "自古宦寺擅权必至误国故我祖宗择臣僚有德行者给事左右宦官不过数人以备宫　　扫未尝授以文武官爵。 先王卽位之初亦遵古制。 其后宦寺　缘乘*闲用事广树朋党卒有万生之祸可胜叹哉。 逮至殿下李得芬但以先代微劳位至赞成招权纳贿谗毁朝臣中外臣庶莫不切齿。 幸赖睿断远窜于外。 然其徒党尙多滥受官爵虚费禄俸。 无补国家将来之祸实为可虑。 请依祖宗旧制择聪敏者不过十人以备宫内使令余悉罢黜。"
#高丽史109卷-列传22-安轴-004

又与掌令吕克　尹就持平成石　等上*　曰: "近来大明谴责我国每请谥承袭不降德音。 以我国所不产金银马匹定为岁贡厥数甚多虽抽*　{敛}文武官以至散官尙未充额。 贪利无识者不顾大体利其贩卖所持私物于进献数十常八九。 大明益不直我而辄拒使者不纳。 今又遣使大明安危系焉。 其私物宜差等定数数外虽一匹布不得赍行择遣淸白有威望者于西京安州等处与都巡问使搜　。 如有私赍金银马匹及数外布匹者置之极刑妻　家产没入官其知情不禁者削职。 又一行有犯禁者使副亦皆科罪。" 从之。 改封顺兴君加纯诚翊戴辅理功臣号又拜政堂文学。 崔莹诛权臣贪污者以宗源淸谨擢门下赞成事提调铨选事辞不克。 恭让朝判三司事进封兴宁府院君。 仕

本朝判门下府事卒年七十。 谥文简。 性简重风神淸朗。 勤谨安详。 尝作亭扁以双淸。 客至必置酒不务　侈惟以礼意款洽。 子仲温景良景恭景俭。
#高丽史109卷-列传22-安轴-005

○辅字员之。 年十九登第调庆州司录选补春秋修撰累升编修官。 忠穆元年中元朝制科授辽阳行中书省照磨兼承发架阁库辅曰:"旣受命不供职是不恭也。 　照磨惟收掌文书无他务吾当赴省。" 旣上官省官重其才皆礼貌之。 辅曰: "吾今足以塞吾责。 母老不归养非孝也。" 于是　官东归。 后拜右代言兼执义。 忠定时为典法判书。 恭愍立知其贤授密直提学兼监察大夫提调铨选事。 一日夜将半王召辅入有所除授旣而曰: "今日何日 " 命取历观之曰: "猖鬼也姑止。" 辅尝恶阴阳拘忌则　曰: "王者奉天时不在于此。 愿殿下欲行则行猖鬼何害 " 王变色。 四年拜政堂文学。 辅自谓遇知知无不言。 久而王以为阔于事情辅亦以母老乞骸归养为东京留守以近兴宁也。 六年卒年五十六谥文敬。 性刚直廉洁。 喜读史汉为文章去华取实达而已矣。 临事务遵大体略不依违顾望。 且不事生产及殁家无担石之储。 无子。
#高丽史109卷-列传22-崔瀣-000

崔瀣。
#高丽史109卷-列传22-崔瀣-001

○崔瀣字彦明父一字寿翁鸡林人文昌侯致远之后。 父伯伦擢魁科官至民部议郞元授高丽王京儒学敎授。 瀣幼颖悟。 九岁能诗旣长学日进大为先辈所服。 登第补成均学官。 学谕阙员瀣与李守者争政丞崔有　欲与守。 伯伦骂有　语颇不逊配伯伦于孤兰岛。 瀣选艺文春秋检阅以事贬长沙监务召授艺文春秋馆注簿。 忠肃八年应举于元中制科授辽阳路盖州判官。 及东还艺文成均典校三馆出迎于迎宾馆。 迁艺文应敎。 始赴盖州地僻职　居五月移病东归。 累官至检校成均大司成。 瀣才奇志高。 读书为文辞不资师友超然自得。 不惑异端不溺习俗而务合于古人。 至论异同苟知其正虽老师宿儒为时所宗者且诘且折确持不变。 延佑科兴闻诏乃曰: "可试所学。" 旣而果中制科同年*状{壮}元。 宋本称其才屡形于诗。 自是名益着。 异己者益不喜而排之。 瀣又不善伺候放荡敢言卒不大用。 然取友必端诗酒自娱。
#高丽史109卷-列传22-崔瀣-002

尝过东莱县登海云台见合浦万户张瑄题诗松树曰: "噫此树有何厄遭此恶诗。" 遂削去之涂以土行至安东。 瑄闻之怒命猛将三四追之得　从一人归械立门外。 瀣潜踰竹岭还京大为儒林所笑。 其恃才傲物类此。 生平不理家人生产业自号拙翁。 后居城南狮子山下自着猊山隐者传曰: "隐者名夏　或称下逮苍槐其氏也世为龙伯国人。 本非覆姓至隐者因夷音之缓倂其名而易之。 隐者方孩提已似识天理及就学不滞于一隅。 　得旨归便无卒业其泛而不究也。 稍壮慨然有志于功名而世莫之许也。 是其性不善于伺候而又好酒数爵而后喜说人善恶凡从耳而入者口不解藏故不为人所爱重。 辄举辄斥而去。 虽亲友惜其欲改或劝或责不能纳。 中年颇自悔然人已待以非可牢笼未可用而隐者亦不复有意于斯世矣。 尝自言: '吾所尝往来者皆善人而其所不与者多欲得众允难矣。 此其所短乃其所以为长也。' 晩从狮子岬寺僧借田而耕开园曰取足自号猊山农隐其铭座右曰: '尔田尔园三宝重恩。 取足奚自愼勿可　。' 隐者素不乐浮屠而卒为其佃户盖讼夙志之爽以自戱耳。" 忠惠后元年卒年五十四。 尝选本国名贤诗文题其目曰东人之文凡二十五卷。 所著拙藁二卷行于世。 无子。 家又甚贫无以襄事朋友致赙乃克葬。
#高丽史109卷-列传22-张沆-000

张沆。
#高丽史109卷-列传22-张沆-001

○张沆史失世系。 为人廉正有文。 登第稍迁司宪*　{纠}正官累左司议大夫。 忠肃见　留元五年未归沆奋义忘身侍从有劳以功赐铁*券。 寻牧罗州入为军簿判书。 忠惠时拜密直提学权授佥议　理平壤尹封永山君。 忠穆初除政堂文学。 每进对常以敬寝园为戒。 尝致书都堂曰: "主上隆师向学乐闻善道。 而　邪弄权欺天罔上使刑政不平害及无辜。 致伤和气天降旱灾饿莩载路乌鸢犬豕之所争食不可忍视。 若悉掩埋且赈饥乏和气可通　稔可致也。" 恭愍立以沆邃礼学命修正*大庙礼乐器服。 及卒王曰: "今宰相宁有尽心宗庙如张讷斋者乎 " 谥文显。
#高丽史109卷-列传22-李晟-000

李晟。
#高丽史109卷-列传22-李晟-001

○李晟潭阳人。 弱冠登第调温水监务移水原司录秩满　家归竹溪村舍不求禄仕日以讨坟典为事。 后被荐补国子博士除阁门祗候。 年五十九拜左司补入直西省作诗云: "药　淸风欺我老竹溪明月诱吾情昨宵已决归田计雪尽江南匹马行。" 翌日　官归田一时名儒会晟草堂设尊俎饯之。 忠宣在燕邸闻其名超授内书舍人。 迁典仪副令艺文应敎转选部议郞。 忠肃元年　官南归加民部典书致仕。 后为化平府使未几又辞。 卒年七十五无子。 为人质素无华。 自少力学卷不释手所至学者如云。 时人谓之五经　。
#高丽史109卷-列传22-赵廉-000

赵廉[王伯]。
#高丽史109卷-列传22-赵廉-001

○赵廉字鲁直淳昌人。 忠肃朝登第。 又中元朝制科授辽阳等路摠管知府事为典理佐郞。 论昭穆之制语在礼志。 忠惠初除正言。 与许邕郑天濡等上书论崔安道子璟借述登第韩宗愈取士不公。 王欲下廉等狱。 嬖臣朴连进曰: "谏官不可罪。" 乃止。 后拜左司议大夫。 时诏使入国诬王以不迎诏鞫两府甚急两府皆承。 廉与右司议王伯上*　言: "君臣一体祸福共之。 且臣为君隐犹子为父。 今两府私躯命遗君父罪请论如法。" 辞甚　切王览其*　义之。 与伯同拜密直副使。 由司议入枢府前此所无有也。 忠惠后四年卒年五十四。 尝与中朝士大夫讲明经史无不通。 伯初名汝舟江陵人。 本姓金新罗太宗五世孙周元之后。 远祖乂佐太祖有功官内史令太祖纳其女为妃赐姓王。
#高丽史109卷-列传22-赵廉-002

伯忠烈朝登第忠肃时以*　{纠}正　铨注寻为左司补。 嬖人李仁吉妾父西京郞将崔得和为随州守伯与右司补李菁等不署告身。 仁吉诉之杖伯等阙下流海岛。 忠惠后二年乞骸骨归老全州忠定二年卒年七十四。 无子。 伯与廉皆尝与曹　之乱。 语在　传。
#高丽史109卷-列传22-李伯谦-000

李伯谦。
#高丽史109卷-列传22-李伯谦-001

○李伯谦平章事公升四世孙。 风仪端丽。 忠烈朝登第调南京司录累转右正言知内旨。 出为公州副使劝农桑民以富饶。 入为右司谏。 忠宣初授司宪执义升右代言知选部事艺文馆司伯累转密直副使选部典书。 出牧济海二州以最闻。 忠肃五年济州贼魁使用金成等啸聚凶徒逐星主王子以叛欲讨之而难其人。 贼党咸曰: "若得李伯谦宋英来抚吾岂敢叛乎 " 乃遣伯谦及英招抚之未几贼平。 其见爱畏如此。 八年加同知密直司事卒年五十八子资深。
#高丽史109卷-列传22-申君平-000

申君平。
#高丽史109卷-列传22-申君平-001

○申君平平州人。 登第忠肃朝为台官。 时赂权贵得官者几百余。 有崔琬者尝匿父丧赴举后中第为水州　军有秽声为同榜所斥。 倚权豪为成均学录。 君平皆不署告身又不署政丞姜融赞成蔡河中怀义君崔老星左代言曹莘卿元尹申时用持平尹贤告身以故见　。 罢朝野惜之。 翌日掌令朴元桂署之人讥其怯。 恭愍元年授罗州牧使时母年九十　疾君平牢辞不赴。 四年拜左代言王命罢义成仓官全以道禹攸基德泉仓官崔云固申天命。 未几攸吉拜典客寺丞攸吉君平友壻也以道等颇有言。 君平恶之白王收除目抹攸吉名。 后王欲授僧职召君平。 方直宿辞以疾。 后拜御史大夫。
列传卷第二十二。

#高丽史110卷-列传23-00-000

列传卷第二十三。 高丽史一百十。

