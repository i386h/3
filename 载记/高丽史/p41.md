<!-- { "loadSidebar": true } -->
癸巳以尙书左丞右谏议大夫郑惟产为西北面秋冬番兵马副使; 兵部侍郞李澄望为东北面秋冬番兵马副使。
#高丽史8卷-世家8-文宗2-23-12-1069

冬闰十一月丁酉王弟平壤公基卒。
#高丽史8卷-世家8-文宗2-23-13-1069

 十二月癸亥朔辽遣御史中丞高耸来贺生辰。
#高丽史8卷-世家8-文宗2-23-14-1069

辽东京回礼使检校右仆射耶律极里哥来。
#高丽史8卷-世家8-文宗2-24-01-1070

○(庚戌)二十四年春正月癸巳朔放朝贺。
#高丽史8卷-世家8-文宗2-24-02-1070

庚子星陨于大丘县化为石。
#高丽史8卷-世家8-文宗2-24-03-1070

己酉以金良鉴为尙书右丞左谏议大夫; 李靖恭为翰林学士; 金拱为右副承宣; 朴德英为右补阙; 康安庶为殿中侍御史; 金锐金上琦为左右补阙。
#高丽史8卷-世家8-文宗2-24-04-1070

二月丙寅幸兴王寺以新创慈氏殿设庆成大会经宿而还。
#高丽史8卷-世家8-文宗2-24-05-1070

壬申燃灯王如奉恩寺。 癸酉大会王与太子诸王侍臣宴于重光殿至晓乃罢以寒食在十五日国忌在十三日乃用十二日为灯夕。
#高丽史8卷-世家8-文宗2-24-06-1070

三月己未以金德符为太子宾客。
#高丽史8卷-世家8-文宗2-24-07-1070

夏四月辛酉朔王曲宴于赏春亭令太子诸王侍臣各赋赏花诗。
#高丽史8卷-世家8-文宗2-24-08-1070

辛未祷雨于川上。
#高丽史8卷-世家8-文宗2-24-09-1070

壬申以兵部侍郞左谏议大夫文正为西北路兵马副使; 秘书少监高维为东北路兵马副使。
#高丽史8卷-世家8-文宗2-24-10-1070

丙子御文德殿覆试赐崔翼臣等及第。
#高丽史8卷-世家8-文宗2-24-11-1070

五月壬寅王出子　于玄化寺剃发为僧。
#高丽史8卷-世家8-文宗2-24-12-1070

六月城兴王寺。
#高丽史8卷-世家8-文宗2-24-13-1070

秋七月乙未以尙书右丞谏议大夫金良鉴为西北路兵马副使; 户部侍郞金若珍为东北路兵马副使。
#高丽史8卷-世家8-文宗2-24-14-1070

八月辛未平章事致仕金义珍卒。
#高丽史8卷-世家8-文宗2-24-15-1070

己卯御史大夫姜源广卒。
#高丽史8卷-世家8-文宗2-24-16-1070

宋湖南荆湖两浙发运使罗拯复遣黄愼来。
#高丽史8卷-世家8-文宗2-24-17-1070

制: "西女眞酋长怀德父尼*于弗自先朝有边功授怀德奉国将军。"
#高丽史8卷-世家8-文宗2-24-18-1070

九月丙申王宴于赏春亭命近臣赋诗夜分乃罢。
#高丽史8卷-世家8-文宗2-24-19-1070

冬十月庚午王如玄化寺。
#高丽史8卷-世家8-文宗2-24-20-1070

十一月甲午置固守炭铁库于京城四面。
#高丽史8卷-世家8-文宗2-24-21-1070

十二月丁巳朔辽遣卫尉卿和　来贺生辰。
#高丽史8卷-世家8-文宗2-25-01-1071

○(辛亥)二十五年春正月丁亥朔放朝贺。
#高丽史8卷-世家8-文宗2-25-02-1071

己亥以金行琼为尙书左仆射判尙书刑部事; 崔有孚为尙书右仆射; 洪德威为兵部尙书; 郑惟产为翰林学士。
#高丽史8卷-世家8-文宗2-25-03-1071

辛丑以金良鉴为尙书左丞知御史台事; 卢寅为尙书右丞左谏议大夫。
#高丽史8卷-世家8-文宗2-25-04-1071

壬寅以子琇为检校尙书令守司空; 崔惟善守司徒异惟忠守司空。
#高丽史8卷-世家8-文宗2-25-05-1071

壬子以金行琼　知政事。
#高丽史8卷-世家8-文宗2-25-06-1071

癸丑西女眞怀化将军纷泰等来献土物。
#高丽史8卷-世家8-文宗2-25-07-1071

二月辛未燃灯王如奉恩寺。
#高丽史8卷-世家8-文宗2-25-08-1071

戊寅特设燃灯会谒景灵殿。
#高丽史8卷-世家8-文宗2-25-09-1071

三月庚寅遣民官侍郞金悌奉表礼物如宋初黄愼之还移牒福建请备礼朝贡至是遣悌由登州入贡。
#高丽史8卷-世家8-文宗2-25-10-1071

戊戌追赠姜源广太子太师。
#高丽史8卷-世家8-文宗2-25-11-1071

辛丑东女眞归德将军霜昆等二十二人购还我被虏人。
#高丽史8卷-世家8-文宗2-25-12-1071

戊申幸大安寺。
#高丽史8卷-世家8-文宗2-25-13-1071

夏四月壬戌雩。
#高丽史8卷-世家8-文宗2-25-14-1071

丁卯西女眞酋长奴*于达等十人来献土物各赐职。
#高丽史8卷-世家8-文宗2-25-15-1071

癸酉亲醮于球庭。
#高丽史8卷-世家8-文宗2-25-16-1071

戊寅幸王轮寺。
#高丽史8卷-世家8-文宗2-25-17-1071

壬午西女眞酋长麻胡达等十八人来献土物加归德将军赐例物。
#高丽史8卷-世家8-文宗2-25-18-1071

五月乙酉以王懋崇为中书侍郞同中书门下平章事判尙书兵部事。
#高丽史8卷-世家8-文宗2-25-19-1071

丁亥祷雨于川上。
#高丽史8卷-世家8-文宗2-25-20-1071

癸巳西女眞　演等来朝优加职赏。
#高丽史8卷-世家8-文宗2-25-21-1071

戊戌宪司奏: "宋人礼宾省注簿周沆本以文艺见用今犯赃请收职田遣还。" 制可。
#高丽史8卷-世家8-文宗2-25-22-1071

辛亥王如玄化寺。
#高丽史8卷-世家8-文宗2-25-23-1071

六月庚申以鞍工宋由乃三韩功臣太傅苏格达玄孙特免其役许入仕。
#高丽史8卷-世家8-文宗2-25-24-1071

甲子祷雨于川上。
#高丽史8卷-世家8-文宗2-25-25-1071

秋七月甲申幸王轮寺。
#高丽史8卷-世家8-文宗2-25-26-1071

八月辛酉东女眞归德将军高舍等十五人来献土物。
#高丽史8卷-世家8-文宗2-25-27-1071

丙子怀化将军沙于贺等二十人来献良马。
#高丽史8卷-世家8-文宗2-25-28-1071

丁丑宋商郭满等三十三人来献土物。
#高丽史8卷-世家8-文宗2-25-29-1071

九月乙酉宋商元积等三十六人来献土物。
#高丽史8卷-世家8-文宗2-25-30-1071

庚寅王以重阳御赏春亭宴太子及*　林候{　林侯}*平壤候{平壤侯}宰相异惟忠王懋崇等各赐马一匹。
#高丽史8卷-世家8-文宗2-25-31-1071

丁酉宋商王华等三十人来献土物。
#高丽史8卷-世家8-文宗2-25-32-1071

冬十月乙卯宋商许满等六十一人来献土物。
#高丽史8卷-世家8-文宗2-25-33-1071

十一月乙未设八关会幸法王寺。
#高丽史8卷-世家8-文宗2-25-34-1071

辛丑西女眞酋长漫头弗等率众来投职赏有差。
#高丽史8卷-世家8-文宗2-25-35-1071

壬寅西女眞酋长　主等十人东女眞酋长多卢昆霜　等五十八人来献土物。
#高丽史8卷-世家8-文宗2-25-36-1071

丙午守司徒庾高满卒。
#高丽史8卷-世家8-文宗2-25-37-1071

十二月辛亥朔辽遣益州刺史高元吉来贺生辰。
#高丽史8卷-世家8-文宗2-25-38-1071

丙子以柳洪为给事中左承宣; 殷鼎为秘书少监右副承宣。
世家卷第八。

#高丽史9卷-世家9-00-00-00-0000

世家卷第九。 高丽史九。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史9卷-世家9-文宗3-00-00-0000

文宗三。
#高丽史9卷-世家9-文宗3-26-01-1072

○(壬子)二十六年春二月辛亥朔诏礼部复位礼服制度。
#高丽史9卷-世家9-文宗3-26-02-1072

丁巳幸兴王寺。
#高丽史9卷-世家9-文宗3-26-03-1072

丙寅以兵部侍郞文正为西北面兵马副使; 户部侍郞闵昌寿为东北面兵马副使。
#高丽史9卷-世家9-文宗3-26-04-1072

壬申东女眞　豆汉等二十五人来投。
#高丽史9卷-世家9-文宗3-26-05-1072

甲戌特设燃灯会于重光殿。
#高丽史9卷-世家9-文宗3-26-06-1072

三月癸巳以金德符为尙书右仆射; 李聪显为礼部尙书; 金阳为工部尙书。
#高丽史9卷-世家9-文宗3-26-07-1072

甲午幸眞观寺。
#高丽史9卷-世家9-文宗3-26-08-1072

庚子御文德殿覆试赐朴维恪等及第。
#高丽史9卷-世家9-文宗3-26-09-1072

夏四月甲子大雨雹。
#高丽史9卷-世家9-文宗3-26-10-1072

己巳中书侍郞平章事异惟忠卒。
#高丽史9卷-世家9-文宗3-26-11-1072

五月丙申西女眞归德将军　舍乃等来献土物。
#高丽史9卷-世家9-文宗3-26-12-1072

六月庚戌宋遣医官王愉徐先来。
#高丽史9卷-世家9-文宗3-26-13-1072

