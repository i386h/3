<!-- { "loadSidebar": true } -->
九年又上笺乞退以推忠靖难定远功臣三重大匡佥议中赞判典理司事世子师仍令致仕。 加佥议令封上洛郡开国公食邑一千户食实封三百户。 一日乞告上　王遣子恂为太白山祭告使随之至乡为亲旧留数日谓曰: "秋稼登场民力未暇岂可久烦汝为。" 遂还。 二十六年以病卒年八十九。 方庆忠直信厚器宇弘大不拘小节严毅寡言。 待子侄必以礼多识典故断事无差。 　身勤俭昼不偃卧至老头发不白能寒暑无疾。 不遗故旧有丧辄往吊平生不言君上得失虽致仕居闲忧国如家有大议王必咨之。 然当国日久又受金符为都元帅权倾一国。 田园遍州郡麾下将士号内厢日拥其门附势假威者横行中外而不之禁。 又第其征倭军功爵赏颇不均人多　望又以外甥赵文简娶车信女人讥其希宠。 遗命归葬安东。 时用事者恶之遂沮礼葬。 后王悔之。 忠宣赠宣忠　谋定难靖国功臣壁上三韩三重大匡谥忠烈命立神道碑。
#高丽史104卷-列传17-金方庆-026

子　　恂。 　官至副知密直司事子承用承泽。 承用登第官至密直使以廉称子厚恭愍朝累官检校佥议评理附元朴赛因不花为合浦万户。 性贪妻亦　吝惨酷。 尝失绫匹意子七佑窃与其妾缚　竟日七佑死。 令仆悬颈曰: "有问者以自缢为解。" 时人谓绫重于子。 承泽以中书平章事致仕卒。 谥良简子昴上洛君昴子九容齐颜。
#高丽史104卷-列传17-金方庆-027

○九容字敬之初名齐闵。 恭愍朝年十六中进士。 王命赋牧丹诗九容居首王奇之赐职散员。 登第授德宁府注簿累迁民部议郞兼成均直讲。 勉进后学训诲不倦虽休沐在家诸生质问者相踵。 辛禑元年拜三司左尹。 时北元遣使来曰: "伯颜帖木儿王背我归明故赦尔国弑王之罪。" 李仁任池奫欲迎之九容与李崇仁郑道传权近等上书都堂曰: "若迎此使一国臣民皆陷乱贼之罪他日何面目见玄陵于地下乎 " 庆复兴仁任却其书不受谏官李詹全伯英等*　论仁任罪请诛之。 仁任杖流谏官又以九容崇仁等谋害己　流之。 九容窜竹州寻移骊兴。 放迹江湖日以诗酒自娱扁其所居曰六友堂。
#高丽史104卷-列传17-金方庆-028

七年禑召为左司议大夫乃上书曰: "今倭*冠{寇}侵扰四方受敌干戈未息民失其业饥馑流移。 贡赋军旅调发无地。 　变故屡兴诚宜恐惧修省以*　天心。 殿下兴居无节乘醉驰马闾巷*闲若或一蹶恐致毁伤。 殿下纵自轻柰宗庙社稷何。 伏望念祖宗艰难之业察皇天谴告之心日接大臣讲论治道出入威仪率由旧章。" 不听。
#高丽史104卷-列传17-金方庆-029

明年迁成均大司成寻判典校寺事。 初义州千户曹桂龙至辽东都指挥梅义等　曰: "我于尔国事每尽心行之尔国何不致谢耶 " 十年以九容为行礼使奉书兼赍白金百两细苎麻布各五十匹以行。 至辽东摠兵潘敬叶旺与义等曰: "人臣义无私交何得乃尔 " 遂执归京师帝命流大理卫。 行至泸州永宁县病卒年四十七。 后禑追治桂龙误传义言流之。 九容善词章有　若斋集行于世。 子明善明理明允。
#高丽史104卷-列传17-金方庆-030

○齐颜字仲贤登第恭愍王十三年为左正言。 时内竖韩晖李龟寿以边功超拜佥议评理管机密甚宠幸谏官不署告身。 二人疑齐颜　王曰: "臣等国耳忘家暴露于外齐颜年少谬居言官非惟不署臣等告身凡　川之役将士告身皆不署是有二心欲使将士解体也。" 王大怒谓侍中庆千兴佥书密直元松寿密直副使金达祥曰: "韩晖李龟寿备尝艰危宣力有劳故报之以爵齐颜不署告身欲鞫之。" 对曰: "郞舍众矣齐颜岂可独任其责。" 王曰: "齐颜卿等之族故为卿等言之。" 又让松寿曰: "卿掌铨选引卿族为谏官欲何为也松寿伏地流汗不能对。 王将下齐颜狱千兴与密直副使宋仁绩争之不能得。 达祥进曰: "齐颜谏官也。 若下狱后世以殿下为何如主。 且告身不时署有何罪 " 王益怒起入内。 翼日齐颜谢病王遣中使强起令署晖等告身竟罢之。
#高丽史104卷-列传17-金方庆-031

十五年以军簿佐郞从田禄生聘河南王扩廓帖木儿至燕京皇太子恶其通信命东还。 齐颜谓禄生曰: "公大臣不可留予且留必达使命。" 遂称疾留燕。 寄书其兄齐闵曰: "燕都虽不如昔丈夫可居之地也。" 王以齐颜有异谋征例赐钱谷居无何齐颜自燕单骑走河南达国书曰: "宰相田禄生被令旨还国齐颜以王命不可不达又乐闻大王名不远万里而来。" 仍献玉烛。 王问何物曰此明灯之具熏而暗修则复明冀王修德若此。 因上书以为我王聪明仁武坐歼红贼百万之众以安帝室为天下倡。 今大王忠义闻天下欲东西　力削平僭乱夹辅帝室王大喜奏授中议大夫中书兵部郞中签书河南江北等处行枢密院事。 齐颜素善儒琴至是为王弹之王悦。 未几遣其幕客郭永锡偕来报聘。 王欲拜代言辛旽　其不谒己沮之乃授内书舍人寻左迁典校副令。 齐颜常怏怏后与前密直副使金精等谋诛旽事泄系巡军杖之旽遣人缢杀。
#高丽史104卷-列传17-金方庆-032

○　以荫调删定都监判官三转为将军从父讨耽罗贼告捷拜大将军寻改司宰卿又从征日本旣还牧晋州。 忠烈王五年以秃鲁花入元本国人庾　言于帝曰: "以蛮夷攻蛮夷中国之势也请令高丽蛮子征日本勿遣蒙古军又令高丽备兵粮二十万石。" 帝许之。 　谓　曰: "汝非黔弼资谅之孙耶  而欲坏本国如此 " 　曰: "汝王如泥塑佛。 尹秀李贞元卿朴义梁善大等剥民所取亦足以备军粮。 我欲去奸臣复正三韩也。" 后袭父职佩金虎符仍授昭勇大将军管高丽军万户加鎭国上将军累迁佥议　理。
#高丽史104卷-列传17-金方庆-033

十五年帝以海都兵犯边遣使征兵王遣　率军赴辽阳。 哈丹之来　屯　　县界备之。 贼将至铁岭防守万户郑守琪惧遁还。 岭路隘仅通一人贼下马鱼贯而登。 时贼饥甚及得守琪资粮大飨数日鼓行而前踰岭　入交州道。 　亦走避贼遂陷杨根城。 时帝遣元帅薛　干来讨之　将右军与薛　干等屯木州逻卒高文吕报: "贼屯燕岐县。" 遣木奴赤等二十八人与文吕往　之夜半诸军发木州黎明至燕　。 贼陈正左山下诸军猝围之贼大惊欲据险登山。 我军夹击之贼腹背受制皆　马隐林木*闲。 我前锋二人中矢疑惧不敢进。 　叱且令曰: "敢后者斩。" 于是步卒五百争先登殊死战。 李硕田得贤等突前斩贼先锋壮士二人乘胜大呼大军合击贼势穷奔溃。 追至公州江伏尸三十余里溺死者甚多。 贼精骑千余渡江而遁获其妇女衣服鞍马宝器不可胜计遣人告捷。 王又遣　于竹田追讨余贼授判密直司事帝赐弓矢鞍玉带银一锭。 赏战功升判三司事寻知都佥议司事。
#高丽史104卷-列传17-金方庆-034

僧日英诬告希愈谋不轨　与印侯发兵执希愈告左丞哈散鞫之。 希愈等不服日英亦逃侯　等将如元诉帝王留之不从王亦遣使如元辨其诬。 会有赦　等免丁父忧还国服　又如元。 时希愈为相故　不肯还居燕凡七年。 及希愈卒拜赞成事咨议都佥议司事加三重大匡袭封上洛公遂东还。 以父遗命辞万户授兄子承用。 忠宣卽位敎曰: "大德三年本国无赖之徒将欲　乱　与万户印侯能先知整乱其功可赏宜特　用。" 元年卒年五十九。 性豁达慈惠尤恤亲戚之穷者。
#高丽史104卷-列传17-金方庆-035

○恂字归厚忠烈五年登第以郞将迁学士直讲。 方庆征日本恂欲从之方庆不许潜登船以从。 及还加殿中侍史累迁密直副使寻辞之。 忠宣起为重大匡上洛君忠肃八年判三司事是年卒年六十四谥文英。 性宽厚工隶书畜声伎日以丝竹为乐。 子永旽永晖永煦。
#高丽史104卷-列传17-金方庆-036

○永旽小字那海忠烈王末登第始除江陵府录事。 曹　之乱侍从有劳策勋为一等赐推诚秉义翊赞号封上洛府院君。 后忠惠被执于元宰相国老欲上书请赦王罪议不同。 永旽曰: "主辱臣死请之宜急。" 语在金伦传。 至忠穆朝为左政丞与王煦等判整治都监事时以奇三万之死行省理问所囚整治官徐浩田禄生等。 永旽告王曰: "殿下何囚整治官。" 王曰: "三万夺人田五结何至于死。" 永旽曰: "三万　势纵恣奚止夺五结田。" 王召理问河有源问之。 永旽曰: "我等亲奉帝命先治元恶浩禄生奚罪 " 乃自系行省狱王命出之。 语在王煦传。 四年卒。
#高丽史104卷-列传17-金方庆-037

○永煦忠肃时累迁至三司右尹。 忠惠以侍从功赐推诚保节同德翊赞功臣号除三司左使。 忠惠被执于元侍从群小百官皆走匿独永煦卫王中　。 忠穆卽位拜赞成事提调政房寻拜右政丞。 恭愍时入侍书筵请罢辨整都监王曰: "予欲闻嘉言设书筵卿言实乖予心。" 遂称疾入内。 永煦初封福昌府院君后封上洛侯。 十年卒年七十谥贞简。 性严毅沉重亲姻故旧有　乏者无不　给。 其孙士安士衡年皆踰冠或谓永煦曰: "　为之求官。" 对曰: "子弟果贤与国家自用之苟不贤与虽得之可保乎 " 闻者皆服。 子　官至密直副使。
#高丽史104卷-列传17-金方庆-038

○士衡初以荫补莺溪馆直累迁监察*　{纠}正。 恭愍时为考功散郞与直郞刘庆元言: "按廉守令职掌贡赋近来州县多阙贡或至三四年请论如法。" 从之。 辛禑三年为执义与赵浚安翊金凑崔崇谦等同在台谏时称得人。 累迁开城尹赐端诚辅理功臣号。 国家议革私田初改按廉为都观察使士衡为交州江陵道都观察使公明威惠绰有声称。 明年知密直司事同知经筵事。 恭让尝御经筵讲无逸士衡曰: "大抵耽乐者享年短无逸者享年长理固然也。 天子一身系天下安危诸侯一身系一国安危故为人上者宜以敬为心以逸为戒。 盖无逸则百姓以宁故祖宗阴佑天亦保之耽乐则百姓不宁故祖宗阴怒天亦不佑此享国长短之所以异也。"
#高丽史104卷-列传17-金方庆-039

