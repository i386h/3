<!-- { "loadSidebar": true } -->
#高丽史8卷-世家8-文宗2-13-19-1059

九月丙申契丹东京回谢使检校右散骑常侍耶律延宁来。
#高丽史8卷-世家8-文宗2-13-20-1059

冬十月甲申契丹多于伊男于陵等二人来投。
#高丽史8卷-世家8-文宗2-13-21-1059

十一月乙巳设八关会幸法王寺。
#高丽史8卷-世家8-文宗2-13-22-1059

甲寅东女眞归德将军毛下等二十四人正甫高史等二十三人来献骏马。
#高丽史8卷-世家8-文宗2-13-23-1059

十二月辛酉朔日食。
#高丽史8卷-世家8-文宗2-13-24-1059

契丹遣检校司徒耶律德来贺生辰。
#高丽史8卷-世家8-文宗2-13-25-1059

虑囚。
#高丽史8卷-世家8-文宗2-14-01-1060

○(庚子)十四年春正月辛卯朔放朝贺。
#高丽史8卷-世家8-文宗2-14-02-1060

癸丑设天帝释道场于文德殿七日。
#高丽史8卷-世家8-文宗2-14-03-1060

二月癸亥幸长源亭。
#高丽史8卷-世家8-文宗2-14-04-1060

甲戌燃灯王如奉恩寺。
#高丽史8卷-世家8-文宗2-14-05-1060

三月丁巳以李靖恭为侍御史。
#高丽史8卷-世家8-文宗2-14-06-1060

夏四月己未以王宠之守*大尉; 金元鼎守司徒; 金显守司空。
#高丽史8卷-世家8-文宗2-14-07-1060

五月甲午亲醮于球庭。
#高丽史8卷-世家8-文宗2-14-08-1060

六月庚午以金义珍知尙书吏部事杨国桢知御史台事。
#高丽史8卷-世家8-文宗2-14-09-1060

秋七月乙巳宋商黄助等三十六人来献土物。
#高丽史8卷-世家8-文宗2-14-10-1060

癸丑东南海船兵都部署奏: "对马岛归我飘风人礼成江民位孝男。" 王赐使者礼物优厚。
#高丽史8卷-世家8-文宗2-14-11-1060

八月戊午制曰: "自夏涉秋　雨不止虑有寃枉以伤和气令御史中*承{丞}朴忠左副承宣姜源广左拾遗崔锡神虎卫大将军曹玉虑囚。"
#高丽史8卷-世家8-文宗2-14-12-1060

癸亥宋商徐意等三十九人来献土物。
#高丽史8卷-世家8-文宗2-14-13-1060

乙亥宋商黄元载等四十九人来献土物。
#高丽史8卷-世家8-文宗2-14-14-1060

九月戊戌东女眞怀化将军阿蔺等十九人来献土物。
#高丽史8卷-世家8-文宗2-14-15-1060

癸卯以宋进士卢寅有文才授秘书省校书郞。
#高丽史8卷-世家8-文宗2-14-16-1060

乙巳以异惟忠为中枢院使。
#高丽史8卷-世家8-文宗2-14-17-1060

癸丑虑囚。
#高丽史8卷-世家8-文宗2-14-18-1060

冬十一月庚寅契丹宣赐使高州管内观察使萧奥来。
#高丽史8卷-世家8-文宗2-14-19-1060

戊戌设八关会幸法王寺。
#高丽史8卷-世家8-文宗2-14-20-1060

东女眞归德大将军阿家主等三十七人来献土物。
#高丽史8卷-世家8-文宗2-14-21-1060

十二月丙辰朔契丹遣永州管内观察使耶律烈来贺生辰。
#高丽史8卷-世家8-文宗2-14-22-1060

甲子内史门下省火延烧会庆殿东南廊。
#高丽史8卷-世家8-文宗2-15-01-1061

○(辛丑)十五年春正月戊子太白昼见。
#高丽史8卷-世家8-文宗2-15-02-1061

癸丑以异惟忠为刑部尙书; 金化崇为翰林学士; 王懋崇为户部尙书判御史台事; 金元晃为兵部尙书。
#高丽史8卷-世家8-文宗2-15-03-1061

二月辛酉以任从一为尙书左仆射中枢使。
#高丽史8卷-世家8-文宗2-15-04-1061

癸未制曰: "刑政王化所先峻则民残宽则民慢刑得其中阴阳和而风雨顺法失其宜怨气积而　　作虐臣酷吏世常有之朕　追训诰笃愼典刑每虑臣虐吏酷不得其中自今秋部员吏精择委任使无寃狱。"
#高丽史8卷-世家8-文宗2-15-05-1061

三月壬辰以崔顺汉为户部尙书郑层摄工部尙书。
#高丽史8卷-世家8-文宗2-15-06-1061

丁酉以去年门下省直宿日有火　降　知政事金显为左仆射右散骑常侍崔爰俊判少府监事。
#高丽史8卷-世家8-文宗2-15-07-1061

己酉赐罗继含等及第。
#高丽史8卷-世家8-文宗2-15-08-1061

夏四月丙辰契丹东京回礼使检校工部尙书萧嗽思来。
#高丽史8卷-世家8-文宗2-15-09-1061

甲戌以张仲英为工部尙书。
#高丽史8卷-世家8-文宗2-15-10-1061

六月癸丑王如奉恩寺遂诣国子监谓侍臣曰: "仲尼百王之师敢不致敬。" 遂再拜。
#高丽史8卷-世家8-文宗2-15-11-1061

丁巳以宋进士陈渭为秘书校书郞; 萧鼎萧迁为阁门承旨; 叶盛为殿前丞旨。 渭有文艺鼎等三人晓音律。
#高丽史8卷-世家8-文宗2-15-12-1061

己卯以弟内史令基改为中书令其余尝为内史者皆改中书。
#高丽史8卷-世家8-文宗2-15-13-1061

秋八月壬子东路兵马使奏: "定州别将耿甫率二十余人侦贼忽遇贼魁阿下费等二百余人与战败之斩十数级请赏其功。" 从之。
#高丽史8卷-世家8-文宗2-15-14-1061

以金行琼为翰林学士。
#高丽史8卷-世家8-文宗2-15-15-1061

戊辰以崔惟善判尙书礼部事。
#高丽史8卷-世家8-文宗2-15-16-1061

丙子宋商郭满等来献土物。
#高丽史8卷-世家8-文宗2-15-17-1061

闰月辛巳朔告朔于*大庙。
#高丽史8卷-世家8-文宗2-15-18-1061

九月丁卯都兵马使奏: "贼酋阿罗弗等犯境劫掠边民平虏鎭兵马录事康莹西北面兵马录事高庆仁率兵追及降魔鎭败之斩获数十级多收兵仗合示褒赏。" 从之。
#高丽史8卷-世家8-文宗2-15-19-1061

戊寅以任从一　知政事王懋崇知中枢院事。
#高丽史8卷-世家8-文宗2-15-20-1061

冬十月丁未以韩功　检校司空守尙书左仆射。
#高丽史8卷-世家8-文宗2-15-21-1061

十一月庚戌朔以崔有孚金阳为太子左右庶子; 崔尙李攸绩为左右谕德; 朴忠为中允; 郑功志黄抗之为左右赞善大夫。
#高丽史8卷-世家8-文宗2-15-22-1061

辛未以崔惟善　知政事权判翰林院事。
#高丽史8卷-世家8-文宗2-15-23-1061

十二月庚辰朔契丹遣检校太傅宁州刺史萧述来贺生辰。
#高丽史8卷-世家8-文宗2-15-24-1061

丙申以王宠之为门下侍中判尙书吏部事; 金元鼎为门下侍郞同中书门下平章事; 崔惟善为中书侍郞同中书门下平章事; 异惟忠　知政事柱国; 金元晃为中枢院事; 金义珍为左散骑常侍同知中枢院事; 金良贽为御史大夫。
#高丽史8卷-世家8-文宗2-15-25-1061

丙午以宋人萧宗明权知阁门*　{祗}候。
#高丽史8卷-世家8-文宗2-16-01-1062

○(壬寅)十六年春正月壬戌东京回礼使检校尙书右仆射耶律章来。
#高丽史8卷-世家8-文宗2-16-02-1062

罢金元鼎出为西京留守使。
#高丽史8卷-世家8-文宗2-16-03-1062

二月己亥册子焘为检校尙书令守司徒。
#高丽史8卷-世家8-文宗2-16-04-1062

乙巳耽罗高　等来献土物。
#高丽史8卷-世家8-文宗2-16-05-1062

夏六月丙子朔东女眞归德将军分大等来朝。
#高丽史8卷-世家8-文宗2-16-06-1062

乙巳以礼宾卿知御史台事崔赏知西北面秋冬番兵马事; 礼部侍郞左谏议大夫洪德威为东北面秋冬番兵马副使。
#高丽史8卷-世家8-文宗2-16-07-1062

秋七月庚申中枢使兵部尙书金元晃卒谥毅敬官其一子。
#高丽史8卷-世家8-文宗2-16-08-1062

壬申东女眞毛乃等来朝。
#高丽史8卷-世家8-文宗2-16-09-1062

八月戊寅东女眞勒于乙*于毛乃等来朝。
#高丽史8卷-世家8-文宗2-16-10-1062

乙酉幸兴王寺制曰: "是寺鸠孱已*　{久}巨构将成今亲观厥功特申异数应内外重刑　降从流配公徒私杖以下咸赦除之董役官吏　加爵赏。"
#高丽史8卷-世家8-文宗2-16-11-1062

壬寅开城侯　卒。
#高丽史8卷-世家8-文宗2-16-12-1062

冬十月己卯耽罗星主高逸来献方物。
#高丽史8卷-世家8-文宗2-16-13-1062

庚子东女眞归德大将军摩里害阿加主来朝。
#高丽史8卷-世家8-文宗2-16-14-1062

十二月甲戌朔契丹遣泰州管内观察使高守正来贺生辰。
#高丽史8卷-世家8-文宗2-17-01-1063

○(癸卯)十七年春正月癸卯朔宴群臣于干德殿赐帛有差。 戊申三司奏: "翼岭县及西北面成州　田场地产黄金请附贡籍。"
#高丽史8卷-世家8-文宗2-17-02-1063

二月甲戌以刑部侍郞右谏议大夫李攸绩为西北面春夏番兵马副使; 少府少监李得路为东北面春夏番兵马副使。
#高丽史8卷-世家8-文宗2-17-03-1063

丁丑东女眞归德将军怀化等来献骏马。
#高丽史8卷-世家8-文宗2-17-04-1063

己丑东女眞归德将军霜昆等来献良马。
#高丽史8卷-世家8-文宗2-17-05-1063

庚寅以蒋英为侍御史; 尹祚明为殿中侍御史。
#高丽史8卷-世家8-文宗2-17-06-1063

三月丙午契丹送大藏经王备法驾迎于西郊。
#高丽史8卷-世家8-文宗2-17-07-1063

辛亥耽罗新星主豆良来朝特授明威将军。
