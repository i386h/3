<!-- { "loadSidebar": true } -->
十九年五月乙巳太白犯荧惑七月丁卯月入南斗魁癸卯又犯昴星。 八月甲辰荧惑入舆鬼乙巳月犯昴壬子犯积尸。 甲寅流星大如瓮自干向巽光芒照地。 丁巳流星出羽林。 九月庚申流星出南斗魁入箕星。 十月丁亥朔流星出北斗入北极辛卯流星出军市。 丁未荧惑入轩辕戊申辰星出房东北。 十二月己丑月入羽林。
#高丽史48卷-志2-天文2-月五星凌犯及星变-042

二十年正月辛酉流星出天苑。 丁卯月犯舆鬼。 二月乙未流星出天津入瓠瓜大如缶八月癸未流星大如梨出奎入天将军。 癸卯月犯东井。 九月丁巳月犯南斗魁第四星丁卯月食昴星。 戊寅太白昼见二日。 丙戌月犯岁星十一月壬子流星出王良入腾蛇壬戌月犯昴东北星。 十二月己丑月犯昴星甲辰犯心大星乙巳太白犯鎭星。
#高丽史48卷-志2-天文2-月五星凌犯及星变-043

二十一年六月乙酉鎭星犯罚壬辰月食。 己酉流星出王良入腾蛇庚戌岁星犯垒壁。 辛亥流星出东壁入垒壁。 八月乙酉月犯南斗戊子荧惑犯舆鬼。 九月庚申月犯昴星己巳荧惑犯轩辕。 十月戊寅流星出参入军市大如木瓜又出阙丘入外厨大如　庚辰流星出军市入丈人大如缶。 乙巳流星出星入翼。 十一月己酉荧惑入*大微西藩上相丁巳月食昴星。 十二月乙亥荧惑守*大微西藩上将。 乙酉流星出轩辕入郞将大如　己丑太白犯岁星。
#高丽史48卷-志2-天文2-月五星凌犯及星变-044

二十二年正月乙巳朔荧惑入*大微西藩上将。 自上年十一月至是守而不退。 二月己卯荧惑犯*大微屛西南星壬午月食东井北辕西北第二星三月丁丑月犯东井北辕第二星丙申荧惑犯*大微上将。 四月丁巳月食密云不见。 己未荧惑掩*大微右执法庚申月犯牵牛南星。 戊辰荧惑入*大微行端门凡十日。 八月甲辰流星出南斗乙卯太白犯西藩上将辛酉,流星出娄入危尾长十尺许。 壬戌太白经天乙丑月入东井丁卯流星一出九坎向坤入天际一出垒壁阵向羽林一出五车入昴。 戊辰太白犯*大微左执法。 九月癸酉流星出狼入柳甲戌月与荧惑鎭星同行尾北。 丁丑月犯牵牛。 癸未流星出五诸侯入轩辕戊子月犯东井北辕第二星。 十月癸卯流星出轩辕入张乙卯月入东井掩北辕东第二星。
#高丽史48卷-志2-天文2-月五星凌犯及星变-045

二十三年正月乙酉流星出角入房壬辰月犯互星三月丁丑太白掩辰星四月庚戌太白入东井。 流星出库楼入尾癸丑月犯鎭星。 五月甲戌流星出天纪入渐台大如木瓜七月壬申流星出南斗入天际。 是月太白昼见经天。 八月丙申流星出参入东井戊戌流星出五车入天　。 辛酉太白犯房南第二星。 九月壬午流星出坤入艮大如缶。 癸未月犯东井北辕第二星己丑荧惑犯*大微西藩上将。 十月庚子荧惑入*大微右掖门戊申月食。 十一月庚午荧惑犯*大微自右掖门出左掖门。 癸未流星出天庙入弧矢丁亥流星出天庙入弧矢色赤如火。 十二月戊戌流星出紫微西藩大如木瓜。 壬寅太白昼见经天。 乙巳月犯东井乙卯流星出四渎入弧矢。
#高丽史48卷-志2-天文2-月五星凌犯及星变-046

二十四年正月*壬甲{壬申}流星出贯索入天市垣尾长三尺许。 三月丁卯月犯东井。 五月庚午流星从危入建大如　尾长三尺。 壬申月去心星仅三尺有晕。 八月壬寅荧惑犯房第二星。 九月辛巳荧惑犯南斗第五星。 十月壬辰月犯南斗第六星。 十一月丙午荧惑犯垒壁东第六星。 十二月戊午太白与荧惑入羽林己未流星出紫微西藩分为二贯紫微宫又侵北极至紫微东藩。
#高丽史48卷-志2-天文2-月五星凌犯及星变-047

二十五年三月辛卯流星出南斗入九坎乙未月犯房星六月辛巳流星出房大如缶。 八月丁巳月犯房北第一星甲戌月入东井九月戊子太白与荧惑犯*大微右掖门己亥流星出上台壬寅流星入羽林。 甲辰荧惑犯*大微左执法。 太史奏云: "荧惑自是月初七日入*大微右掖门留十日又犯左执法此兵象也将有兵起切宜愼之。" 十月戊午流星出北河入昴壬申太白犯　星。 十一月乙酉太白犯房第一星及钩钤。 戊申太白与荧惑犯箕。 十二月甲寅荧惑入　星。 乙卯流星出摄提入天市垣。 戊辰太史奏云: "荧惑自甲寅入　守十九日东出当有臣叛者。"
#高丽史48卷-志2-天文2-月五星凌犯及星变-048

二十六年正月丁亥荧惑犯房北第一星五月甲午荧惑守心。 戊申飞星出坤灭于艮尾长十尺。 六月己酉朔有星流下城中呼　。 乙亥流星出东壁入羽林。 七月癸未天狗坠地甲申月入　星。 八月壬戌月食太史不奏御史台劾之。 丙寅流星出危入羽林丁卯月犯毕星。 戊辰荧惑犯南斗魁辛未流星出北斗魁入弧。 九月己卯岁星犯轩辕甲午月犯毕右股第三星丁酉犯东井北辕第一星。 辛丑荧惑鎭星同舍十一月壬辰荧惑犯垒壁东南第六星己巳流星一出弧入天社一出紫微西藩入王良。
#高丽史48卷-志2-天文2-月五星凌犯及星变-049

二十七年二月己未月食。 四月癸酉岁星守轩辕大星。 闰六月己卯月入　流星出东壁入羽林。 丁酉月入东井。 七月丙寅月食。 八月壬午流星出紫微入文昌荧惑入*大微右掖门犯右执法甲午岁星犯右执法西入*大微荧惑犯左执法。 乙未月犯轩辕右角己亥岁星犯*大微右执法。 十月戊寅月晕东北有背气内靑外赤庚辰月晕南北有珥。 甲申月掩毕大星乙酉岁星犯*大微左执法。 庚寅流星腾蛇入河大星。 壬辰月犯*大微右执法丁酉荧惑犯　星。 十一月癸卯荧惑犯　星。 辛亥月掩毕星。 乙卯月晕内靑外赤四方有赤白气如杵长十尺许西南方有珥。 庚申月犯*大微左掖癸亥入　星。 乙丑荧惑犯房上相丙寅犯钩钤。 十二月辛巳月犯东井。 壬午流星入天际大如缶声如鼓。 丁亥月犯左执法庚寅岁星犯*大微左执法月入　。
#高丽史48卷-志2-天文2-月五星凌犯及星变-050

○神宗元年正月甲寅月食又月犯*大微右执法。 乙丑流星入文昌。 二月丙子月犯东井己丑月犯建星流星入积率。 庚寅流星出大角入　。 三月己酉月犯*大微右掖门乙卯流星出轩辕入北河壬戌流星出河　入天　。 四月辛未月入东井。 己卯荧惑入垒壁阵西端自三月至是月岁星入*大微。 五月辛丑流星出天市入*大微戊申荧惑入羽林己酉太白入轩辕大星次纪星*闲。 六月丁卯朔太白昼见。 辛未月犯*大微右执法壬申又犯*大微东藩上相。 乙酉流星出天津入天市。 七月庚戌月食。 八月壬午太白经天。 丁亥月入东井。 九月己未太白犯*大微左执法月入*大微。 十月癸酉太白经天二日。
#高丽史48卷-志2-天文2-月五星凌犯及星变-051

二年二月戊子流星出北斗入太一三月戊申月入　星四月乙酉与鎭星相犯。 郑通元云: "六月下旬当有女主丧。" 至六月癸未寿安公主卒果验。 六月乙亥月食丁亥月犯东井。 七月庚戌流星出五车入天节。 甲寅月入东井。 乙卯流星出虚入九坎。 戊午太白昼见。 流星出胃入天际庚申流星出天仓入天际。 八月甲子月犯亢第二星乙丑入　星。 丙寅流星出五诸侯壬申月入垒壁阵西端第五星己卯又掩毕星流星出五诸侯入柳。 九月庚寅朔岁星与太白同舍于亢流星出腾蛇入奎。 丙申月入建星己亥入垒壁阵羽林*闲。 辛丑流星出南河入天苑丙午月犯毕右股丁未流星出天市垣入天际。 戊申流星一出天纪入宗人一出天　入天苑。 己酉月入东井辛亥犯舆鬼西南星癸丑犯轩辕大星丙辰流星一出坐旗入东井一出参旗入参。 十月壬戌流星出轩辕入*大微丁卯月入羽林流星出轩辕入*大微。 甲戌月犯毕大星太白犯南斗第二星。 壬午月入*大微西藩上将流星出左角入天际。 丁亥荧惑犯　。 十一月己丑朔流星一出天际入天苑一出左旗入内平。 乙未月入羽林。 十二月壬戌太白经天。 庚午与鎭星同舍于危甲戌犯垒壁阵第五星。 丁丑月入*大微庚辰岁星守房凡六十余日。
#高丽史48卷-志2-天文2-月五星凌犯及星变-052

三年正月甲辰月晕有珥色黄白。 二月甲子太白经天。 己卯月犯南斗闰月乙未月犯舆鬼丁酉犯轩辕大星己亥入*大微右执法癸卯入　星。 三月壬戌岁星犯房北第一星丙寅月入*大微。 戊寅太白经天二日五月丁巳流星出紫微入腾蛇大如缶。 己巳太白犯东井北辕第二星。 庚午月入羽林甲戌亦如之。 七月己卯流星出紫微入天际大如木瓜尾长十尺许。 八月甲申朔岁星犯房钩钤流星入舆鬼丙申月犯羽林。 九月丁丑月入*大微十月庚寅宿羽林丙申犯毕戊戌犯东井钺甲辰入*大微十一月戊午又宿羽林壬戌入天　丙子入*大微端门。 十二月癸巳月入东井己亥入*大微丁未犯岁星。
#高丽史48卷-志2-天文2-月五星凌犯及星变-053

四年正月丁巳荧惑犯天街。 戊午月犯毕右股第二星庚申犯东井钺又犯南辕西第一星。 辛未月犯　星二月甲午入*大微壬寅犯岁星。 甲辰太白昼见。 三月甲寅月犯天关乙卯入东井。 流星出小微入翼。 庚申荧惑犯东井北辕西第一星辛酉入*大微。 四月癸未月入东井岁星守南斗。 戊子月入*大微辛卯太白犯东井二日。 癸巳月入　星辛丑入羽林。 五月壬子月犯舆鬼又犯太白。 甲寅太白犯舆鬼丁巳月入*大微庚申太白荧惑同舍月入　星。 六月丁酉月入羽林丙午流星出奎入羽林大如　尾长十尺许。 七月辛亥太白昼见。 癸亥月入羽林辛未月食东井壬申犯天樽。 八月己卯流星出天市垣入心大如　。 庚寅月入羽林辛丑犯舆鬼东北星。 癸卯太白犯房星乙巳月入*大微端门。 九月辛亥月犯玄闭。 壬子流星出天仓入　　大如木瓜。 乙未月入羽林戊辰流星出垒壁阵入胃大如梨月犯舆鬼。 壬申犯*大微屛星。 丙子流星出奎入天津大如缶尾长十尺许。 十月乙酉月犯羽林癸巳犯东井钺丁酉犯轩辕大星己亥入*大微甲辰入　星。 十一月己酉流星出天　入天仓。 辛亥太白昼见五日壬子月入垒壁阵西第五星庚申月晕三重。 辛酉月食丙寅月入*大微。 十二月丁丑朔流星出南河入天狗大如杯。 戊寅太白犯东咸北第一星。 庚辰月犯羽林丙戌犯毕右股第二星。 己丑岁与荧惑同舍于斗壬辰月犯轩辕北第一星乙未入*大微右掖丁酉又入*大微癸卯月与太白同舍于斗。
#高丽史48卷-志2-天文2-月五星凌犯及星变-054

