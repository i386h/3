<!-- { "loadSidebar": true } -->
#高丽史38卷-世家38-恭愍王1-02-15-1353

夏四月戊戌朔公主幸旻天寺。
#高丽史38卷-世家38-恭愍王1-02-16-1353

庚子雨雹。
#高丽史38卷-世家38-恭愍王1-02-17-1353

甲辰地震。
#高丽史38卷-世家38-恭愍王1-02-18-1353

乙卯王与公主幸福灵寺祷嗣。
#高丽史38卷-世家38-恭愍王1-02-19-1353

五月己巳赐李穑等及第。
#高丽史38卷-世家38-恭愍王1-02-20-1353

壬午王与公主宴荣安王大夫人李氏于其第。
#高丽史38卷-世家38-恭愍王1-02-21-1353

乙酉遣密直使李也先帖木儿鹰扬军上护军安佑如元贡方物仍献皇后诞日礼物皇后诞日之贺始此。
#高丽史38卷-世家38-恭愍王1-02-22-1353

秋七月辛未太白昼见。
#高丽史38卷-世家38-恭愍王1-02-23-1353

壬申七夕王与公主祭牵牛织女于内庭。
#高丽史38卷-世家38-恭愍王1-02-24-1353

乙亥元以册皇太子赦天下遣太府监太监山童直省舍人金波豆等来颁诏太子卽奇皇后所出也。 王出迎于迎宾馆诏曰: "朕荷天地之洪禧缵祖宗之正统若稽古训惟怀永　。 皇子爱猷识理达腊温文日楙仁孝夙成。 朕为之开端本堂以亲学立宫傅府以观政选任老成以躬辅导使之寅赞时雍在朕左右十五年矣讲艺迪德善誉益闻。 迩者宗王大臣合辞恳请至于再三元良之位国本所崇以长以贤中外属望宜遵世皇之盛典以为亿载之贻谋是用俯徇舆情聿隆丕祚已于今年六月初二日授以金宝立为皇太子中书令枢密院使。 悉如旧制其诸册礼具仪举行属庆典之肆成宜普天之均惠可大赦天下。" 王颁宥境内仍宴使臣。
#高丽史38卷-世家38-恭愍王1-02-25-1353

丁丑元御香使宦者崔伯帖木儿以处女六人及琴瑟等乡乐还。
#高丽史38卷-世家38-恭愍王1-02-26-1353

辛巳王与公主如延庆宫宴元使遣卫尉注簿韩元发于江陵交州道索　儿　宴及供使臣所需。
#高丽史38卷-世家38-恭愍王1-02-27-1353

乙酉金宁君金普上护军安佑奉赐王衣酒还自元。
#高丽史38卷-世家38-恭愍王1-02-28-1353

丙戌山童等还王饯于迎宾馆宰枢赠白银二锭苎麻布各九匹绫三匹旧例也皆不受而去。
#高丽史38卷-世家38-恭愍王1-02-29-1353

八月庚子元遣峦峦太子定安平章来锡　儿　宴于荣安王大夫人。
#高丽史38卷-世家38-恭愍王1-02-30-1353

乙巳设　儿　宴于延庆宫王及公主与焉。 是宴用布为花凡五千一百四十余匹他物称是穷极奢侈。 由是物价腾涌禁公私用油蜜果时国用　竭　永福都监布二千六百匹又　于富民。
#高丽史38卷-世家38-恭愍王1-02-31-1353

丙午幸太子馆设防没宴。 元法留宴日大肉马头翌日复宴谓之防没。
#高丽史38卷-世家38-恭愍王1-02-32-1353

甲寅幸太子及平章馆赠礼币。 丁巳太子平章还王饯于郊。 太子约娶金允臧女以其女归。 先是实逗太子之来也亦娶万户林淑之女而还。
#高丽史38卷-世家38-恭愍王1-02-33-1353

谒德陵。
#高丽史38卷-世家38-恭愍王1-02-34-1353

九月乙丑朔元告日食不果食。
#高丽史38卷-世家38-恭愍王1-02-35-1353

丁卯幸王轮干圣寺。
#高丽史38卷-世家38-恭愍王1-02-36-1353

壬申遣密直副使李也先帖木儿如元谢赐　儿　宴表曰: "乾坤邈矣敢期呼　之闻草木微哉忽致恩荣之沐感惊交至蹈舞不知。 皇帝陛下体禹勤俭　汤圣敬遵祖宗之典礼虽旧惟新拥庙社之休祥于斯为盛兼屈听卑之鉴克敦字小之仁眷言出日之邦。 生我俔天之妹美锺坤顺遵母仪于六宫庆毓　明固邦本于万岁。 于是降璇源之贵戚驰玉节之重臣陈飮食以赐欢贲金缯而将意。 旣饱以德为永好于舅甥不显其光想歆观于夷夏臣敢不念其卵翼报以粉　专述职于箕封每输诚于华祝。"
#高丽史38卷-世家38-恭愍王1-02-37-1353

癸酉庆尙道合浦万户献倭　八人。
#高丽史38卷-世家38-恭愍王1-02-38-1353

丙子王令资赡注簿咸柔鼓琴除郞将。
#高丽史38卷-世家38-恭愍王1-02-39-1353

己卯幸西郊观射。
#高丽史38卷-世家38-恭愍王1-02-40-1353

壬午以印承旦为左政丞; 赵瑜判三司事。
#高丽史38卷-世家38-恭愍王1-02-41-1353

戊子公主幸福灵寺祷嗣。
#高丽史38卷-世家38-恭愍王1-02-42-1353

辛卯幸西郊观射。
#高丽史38卷-世家38-恭愍王1-02-43-1353

冬十月甲辰赞成事柳濯奉赐王衣酒还自元。
#高丽史38卷-世家38-恭愍王1-02-44-1353

戊申下敎庆尙道都巡问使曰: "海寇连年为边患每念何日报平今省卿申报擒倭至十余级予甚嘉之赐卿酒及银五十两。 所管军士有功者以名闻予将录用。"
#高丽史38卷-世家38-恭愍王1-02-45-1353

戊午遣*葵河中{蔡河中}如元贺千秋节。
#高丽史38卷-世家38-恭愍王1-02-46-1353

辛酉遣军簿判书金希祖如元贺册太子。
#高丽史38卷-世家38-恭愍王1-02-47-1353

十一月乙酉王如奉恩寺谒太祖眞殿。
#高丽史38卷-世家38-恭愍王1-02-48-1353

设消灾道场于康安殿以*　{禳}星变。
#高丽史38卷-世家38-恭愍王1-02-49-1353

庚寅前政丞曹益淸卒。
#高丽史38卷-世家38-恭愍王1-02-50-1353

壬辰遣南阳君洪彦博如元贺正。
#高丽史38卷-世家38-恭愍王1-03-01-1354

○(甲午)三年春正月庚午以内府告　除赐百官人胜。
#高丽史38卷-世家38-恭愍王1-03-02-1354

辛未幸荣安王大夫人第。
#高丽史38卷-世家38-恭愍王1-03-03-1354

乙亥王宴百官于延庆宫。
#高丽史38卷-世家38-恭愍王1-03-04-1354

长宁翁主女壻鲁王遣使送宴钱楮币一百五十锭。
#高丽史38卷-世家38-恭愍王1-03-05-1354

癸未以蔡河中为右政丞; 廉悌臣为左政丞; 姜千裕判三司事; 李仁复为政堂文学。
#高丽史38卷-世家38-恭愍王1-03-06-1354

乙酉元遣宦者院使金光秀佥院迦刺拨皮赐王楮币万锭黄金一锭白银九锭王悉归之公府。 光秀请王除官三百余人。
#高丽史38卷-世家38-恭愍王1-03-07-1354

二月丙申王与公主宴元使于延庆宫。
#高丽史38卷-世家38-恭愍王1-03-08-1354

己酉以蔡河中领都佥议; 廉悌臣为右政丞; 柳濯为左政丞; 康允忠元颢为赞成事; 崔天泽奇轮为三司右左使; 金信金敬知李珍为评理; 姜之衍为评理商议; 朴寿年知都佥议; 奇完者不花判密直司事; 朴之椿为密直司使; 康舜龙姜仲祥知密直司事; 姜硕全普门同知密直司事; 阔宰哥朴　崔用滋朴君正池赞为密直副使; 安辅为密直提学。
#高丽史38卷-世家38-恭愍王1-03-09-1354

丁巳王与公主幸延庆宫与元使宴耆老及六品已上官帝赐楮币所办也。
#高丽史38卷-世家38-恭愍王1-03-10-1354

三月癸亥朔日食。
#高丽史38卷-世家38-恭愍王1-03-11-1354

辛未元遣帖古思来求纹苎布。
#高丽史38卷-世家38-恭愍王1-03-12-1354

癸酉王与公主幸福灵寺。
#高丽史38卷-世家38-恭愍王1-03-13-1354

甲申遣佥议评理金敬直如元贺圣节。
#高丽史38卷-世家38-恭愍王1-03-14-1354

丙戌幸妙莲寺。
#高丽史38卷-世家38-恭愍王1-03-15-1354

庚寅王观击球于市街。
#高丽史38卷-世家38-恭愍王1-03-16-1354

夏四月甲午以奇轮为赞成事; 奇完者不花为三司左使; 郑　为佥议评理; 黄顺知都佥议; 尹　判密直司事; 姜硕知密直司事; 朴　朴君正同知密直司事; 孙就徐臣桂为密直副使。
#高丽史38卷-世家38-恭愍王1-03-17-1354

己酉以石抹时用为典理判书; 李寿林为军簿判书; 金天宝为版图判书; 洪有龟为左代言; 郑之产为右副代言; 洪师范为左副代言; 金英利为左司议大夫。
#高丽史38卷-世家38-恭愍王1-03-18-1354

倭掠全罗道漕船四十余　。
#高丽史38卷-世家38-恭愍王1-03-19-1354

五月辛未以旱禁酒　膳。
#高丽史38卷-世家38-恭愍王1-03-20-1354

壬申王召监察大夫金*  典法判书洪仲元问民寃枉。
#高丽史38卷-世家38-恭愍王1-03-21-1354

丁丑设云雨道场于康安殿又祷于群望佛宇。
#高丽史38卷-世家38-恭愍王1-03-22-1354

元遣大府少监宦者安童来求纹苎布。
#高丽史38卷-世家38-恭愍王1-03-23-1354

庚辰雩。
#高丽史38卷-世家38-恭愍王1-03-24-1354

辛巳巷市。
#高丽史38卷-世家38-恭愍王1-03-25-1354

元遣使来求毛皮。
#高丽史38卷-世家38-恭愍王1-03-26-1354

遣密直使李也先帖木儿如元贺皇后诞日。
#高丽史38卷-世家38-恭愍王1-03-27-1354

丁亥再雩。
#高丽史38卷-世家38-恭愍王1-03-28-1354

戊子大雨。
#高丽史38卷-世家38-恭愍王1-03-29-1354

庆阳大君卢　纳女于元帝拜集贤殿学士。
#高丽史38卷-世家38-恭愍王1-03-30-1354

