<!-- { "loadSidebar": true } -->
#高丽史14卷-世家14-睿宗3-16-15-1121

己丑以李资谦为邵城郡开国伯。
#高丽史14卷-世家14-睿宗3-16-16-1121

五月丁酉虑囚。
#高丽史14卷-世家14-睿宗3-16-17-1121

甲寅设消　道场于赏春亭及日月王轮高峯极乐寺三七日。
#高丽史14卷-世家14-睿宗3-16-18-1121

乙卯虑囚。
#高丽史14卷-世家14-睿宗3-16-19-1121

癸亥百官祷雨于兴国寺五日。
#高丽史14卷-世家14-睿宗3-16-20-1121

闰月甲子朔王如奉恩寺。
#高丽史14卷-世家14-睿宗3-16-21-1121

丙寅虑囚。
#高丽史14卷-世家14-睿宗3-16-22-1121

丁卯召王师德缘祷雨于干德殿五日又祷于佛宇神祠。
#高丽史14卷-世家14-睿宗3-16-23-1121

辛未聚巫祷雨。 壬申复召德缘祷于山呼亭。
#高丽史14卷-世家14-睿宗3-16-24-1121

乙亥制曰: "天时失顺旱　为　。 顾寡人否德以降殃悯庶民无辜而殒命祈禳无应恐惧未遑。 庶几推恩以召和气凡在狱囚除斩绞二罪外皆原之其或官吏因缘公法苛刻作弊或以腐朽之谷强给取息或征荒田之租或兴不急之役者令中外攸司一切禁治。"
#高丽史14卷-世家14-睿宗3-16-25-1121

丙子亲醮于纯福殿祷雨聚僧又祷于山呼亭及佛宇。
#高丽史14卷-世家14-睿宗3-16-26-1121

庚辰御淸　阁命朴升中讲书洪范。
#高丽史14卷-世家14-睿宗3-16-27-1121

壬午祷雨于法云寺。
#高丽史14卷-世家14-睿宗3-16-28-1121

辛卯御淸　阁命起居舍人林存讲诗云汉。
#高丽史14卷-世家14-睿宗3-16-29-1121

六月癸巳朔御长龄殿命朴升中讲礼月令。
#高丽史14卷-世家14-睿宗3-16-30-1121

乙未设道场于文德殿三日。
#高丽史14卷-世家14-睿宗3-16-31-1121

己亥再雩。
#高丽史14卷-世家14-睿宗3-16-32-1121

庚子命百官设罗汉斋祷雨。
#高丽史14卷-世家14-睿宗3-16-33-1121

丙午大雨。
#高丽史14卷-世家14-睿宗3-16-34-1121

辛酉左仆射　知政事致仕朴景仁卒。
#高丽史14卷-世家14-睿宗3-16-35-1121

秋七月己卯幸天和寺。
#高丽史14卷-世家14-睿宗3-16-36-1121

辛巳以李寿为西北面兵马使; 崔滋盛为东北面兵马使。
#高丽史14卷-世家14-睿宗3-16-37-1121

壬午王如兴王寺。
#高丽史14卷-世家14-睿宗3-16-38-1121

八月戊戌御宣政殿决重刑。
#高丽史14卷-世家14-睿宗3-16-39-1121

壬寅幸普济寺。
#高丽史14卷-世家14-睿宗3-16-40-1121

丁未谒英崇二陵还次因孝院制五言诗一首令侍从文臣和进。
#高丽史14卷-世家14-睿宗3-16-41-1121

乙卯幸长源亭。
#高丽史14卷-世家14-睿宗3-16-42-1121

九月丁亥还宫。
#高丽史14卷-世家14-睿宗3-16-43-1121

辛卯虑囚。
#高丽史14卷-世家14-睿宗3-16-44-1121

冬十月乙未王如天寿寺。
#高丽史14卷-世家14-睿宗3-16-45-1121

丙申设百座道场于会庆殿令中外斋僧三万。
#高丽史14卷-世家14-睿宗3-16-46-1121

壬子幸洪圆寺。
#高丽史14卷-世家14-睿宗3-16-47-1121

太白昼见经天三十余日。
#高丽史14卷-世家14-睿宗3-16-48-1121

十二月壬辰御淸　阁以宋帝所赐书　等物宣示宰枢侍臣。
#高丽史14卷-世家14-睿宗3-16-49-1121

辛丑幸福源宫遂幸龟山安和二寺御玉岑亭宴从官。
#高丽史14卷-世家14-睿宗3-16-50-1121

庚申虑囚。
#高丽史14卷-世家14-睿宗3-17-01-1122

○(壬寅)十七年春正月辛酉朔放朝贺。
#高丽史14卷-世家14-睿宗3-17-02-1122

癸亥以大原公* 为太保; 齐安侯* 进爵为公。
#高丽史14卷-世家14-睿宗3-17-03-1122

辛未幸神众院。
#高丽史14卷-世家14-睿宗3-17-04-1122

丁丑咸宁节御干德殿受贺赐群臣宴。
#高丽史14卷-世家14-睿宗3-17-05-1122

己卯以许载为西北面兵马使; 李资德为东北面兵马副使。
#高丽史14卷-世家14-睿宗3-17-06-1122

丙戌御淸　阁命中书舍人金富轼讲易干卦。
#高丽史14卷-世家14-睿宗3-17-07-1122

二月庚寅朔日食。
#高丽史14卷-世家14-睿宗3-17-08-1122

己亥门下侍郞平章事致仕崔弘嗣卒。
#高丽史14卷-世家14-睿宗3-17-09-1122

三月庚午以金晙守司徒判礼部事; 林有文守司空　知政事判刑部事; 王字之为吏部尙书　知政事判户部事; 韩安仁　知政事判工部事; 崔弘宰为枢密院使判三司事; 金若温知枢密院事; 李资谅为枢密院副使; 朴升中为翰林学士承旨; 郑克永为翰林学士; 李永知御史台事宝文阁学士; 文公美为礼宾少卿枢密院知奏事; 拓俊京为卫尉卿直门下省; 金仁揆为左谏议大夫。
#高丽史14卷-世家14-睿宗3-17-10-1122

丙子虑囚。
#高丽史14卷-世家14-睿宗3-17-11-1122

丁丑御纱楼召文臣五十六人刻烛命赋牧丹诗六韵詹事府注*薄{簿}安宝麟为*　{第}一。 赐绢有差。 时康日用以能诗鸣王*  观其作烛将尽日用　得一联云: "头白醉翁看殿后眼明儒老倚栏边。" 袖其藁伏御沟中王命小黄门取视嗟赏不已。 曰: "此古人所谓: '臼头花钿满面不如西施半*  。'" 慰谕而遣之。
#高丽史14卷-世家14-睿宗3-17-12-1122

己卯亲醮阙庭。
#高丽史14卷-世家14-睿宗3-17-13-1122

壬午幸顺天馆点检接宾之事宴宰枢于香林亭忽觉背有微　促驾还宫。 癸未王不豫分遣人祷于山川神*祗{祇}。
#高丽史14卷-世家14-睿宗3-17-14-1122

　知政事王字之卒。
#高丽史14卷-世家14-睿宗3-17-15-1122

乙酉饭僧一万于诸寺。
#高丽史14卷-世家14-睿宗3-17-16-1122

丙戌虑囚。
#高丽史14卷-世家14-睿宗3-17-17-1122

丁亥设消　道场于干德殿五日。
#高丽史14卷-世家14-睿宗3-17-18-1122

戊子斋僧一万。
#高丽史14卷-世家14-睿宗3-17-19-1122

夏四月己丑朔设道场于文德宴亲殿各五日。
#高丽史14卷-世家14-睿宗3-17-20-1122

制曰: "寡人*祇{祗}承天命　缵丕緖御于家邦多历年所然临事制宜莫知其方以致阴阳失序穹壤挺　加疾病以弥留愈忧惧而自励冀推涣汗以谢幽明凡名山大川秩在祀典者各加名号诸有罪者除斩绞外皆原之流配者量移。"
#高丽史14卷-世家14-睿宗3-17-21-1122

庚寅设道场于宣政殿五日。
#高丽史14卷-世家14-睿宗3-17-22-1122

癸巳门下侍郞平章事李资谦等诣纯福殿告天祷曰: "昔周武王有疾周公以至诚请命于天厥疾乃　今臣等皆以愚不肖承乏备员无政术以安于民庶无德行以媚于神*祗{祇}但以贪鄙不道为国巨　天作之　上延君父。 惟天聪明宜降疾咎于臣等之身无令元首久困沈　。"
#高丽史14卷-世家14-睿宗3-17-23-1122

乙未王疾革扶坐见宰枢曰: "朕以不德天降之　疾疹不　将何以处臣民之上摠军国之事。 太子虽在幼少德行宿成诸公同心　辅无坠祖构。" 群臣俯伏流涕不知所言。 王召太子曰: "予疾大渐势不复　爰释重任传归于汝。 予追思平生所行得少失多愼勿效焉。 但当稽古圣贤之道奉我太祖之训不懈于位永绥庶民。" 太子　首泣不能起。 王命韩安仁取国玺以授之。 遗诏曰: "朕荷天地之景命奉祖宗之遗基奄有三韩十有八载。 扶衰救弊思与万民而同休宵衣　食未尝一日而暂逸。 忧劳积虑疾恙踰时有加无　遂至大渐。 权国事楷睿哲之性　自天成元良之资蔚于人望宜承末命以卽王位。 凡军国重事　取嗣君处分。 丧服以日易月山陵制度务从俭约。 方鎭州牧止于本处举哀不得擅离理所成服三日而除。 于　。 死生常道人所难逃始终得宜朕亦何憾。 尙赖庙社储祉臣邻　心同辅嗣君永康王室使我国祚垂于无穷。 咨尔多方当体予意。" 丙申薨。 殡于宣政殿。 寿四十五在位十七年。 谥曰文孝庙号睿宗葬于城南陵曰裕陵。 仁宗十八年加谥明烈高宗四十年加齐顺。
#高丽史14卷-世家14-睿宗3-17-24-1122

○史臣赞曰: "睿宗天资明哲尝在东宫礼接贤士敦行孝弟及乎卽位宵　忧勤励精求治。 但志存拓境侥幸边功仇隙未已歆慕华风信用胡宗旦颇惑其言未免有所失矣。 然知用兵之难弃怨修好使邻境感慕来服恤鳏寡养耆老开设学校敎养生员置淸　宝文两阁日与文臣讲论六经偃武修文欲以礼乐成俗。 故韩安仁曰: '十七年事业可以贻厥后世。' 信哉!"
世家卷*(第)十四。

#高丽史15卷-世家15-00-00-00-0000

世家卷第十五。 高丽史十五。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史15卷-世家15-仁宗1-00-00-0000

仁宗一。
#高丽史15卷-世家15-仁宗1-00-01-0000

