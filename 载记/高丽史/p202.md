<!-- { "loadSidebar": true } -->
丙戌淑妃邀宴公主赠遗侍女银帛有差。
#高丽史34卷-世家34-忠肃王1-04-08-1317

二月戊戌朔王　于西海道。
#高丽史34卷-世家34-忠肃王1-04-09-1317

甲辰遣密直洪　如元贺节日。
#高丽史34卷-世家34-忠肃王1-04-10-1317

己酉承安君李之　卒。
#高丽史34卷-世家34-忠肃王1-04-11-1317

壬子王　于峯城辛酉又猎于汉阳三司使洪戎密直使赵延寿元忠大司宪赵云卿万户张宣曹硕权准代言许富及猎骑三百余人从之时方农作民甚怨咨。
#高丽史34卷-世家34-忠肃王1-04-12-1317

三月戊寅亲醮于康安殿。
#高丽史34卷-世家34-忠肃王1-04-13-1317

癸未元遣使来阅军器所弓弩都监及江华军器。
#高丽史34卷-世家34-忠肃王1-04-14-1317

壬辰虑囚。
#高丽史34卷-世家34-忠肃王1-04-15-1317

甲午遣前上护军李坚干如元献童女。
#高丽史34卷-世家34-忠肃王1-04-16-1317

乙未光山君金* 卒。
#高丽史34卷-世家34-忠肃王1-04-17-1317

夏四月庚子检校佥议政丞闵渍撰进本朝编年纲目。
#高丽史34卷-世家34-忠肃王1-04-18-1317

丁巳贬前代言尹硕于金海府。
#高丽史34卷-世家34-忠肃王1-04-19-1317

六月癸卯遣佥议评理金怡如元贺立皇太子。
#高丽史34卷-世家34-忠肃王1-04-20-1317

癸亥遣上护军郑允兴聘于营王。
#高丽史34卷-世家34-忠肃王1-04-21-1317

秋九月庚午赐洪义孙等及第。
#高丽史34卷-世家34-忠肃王1-04-22-1317

丁丑移御顺天寺未几又移于护军刘奕第。
#高丽史34卷-世家34-忠肃王1-04-23-1317

己卯遣选部典书李齐贤如元贺上王诞日。
#高丽史34卷-世家34-忠肃王1-04-24-1317

冬十月丁未亲设灵宝道场于康安殿。
#高丽史34卷-世家34-忠肃王1-04-25-1317

癸亥夜王与洪戎元忠微行出猎。
#高丽史34卷-世家34-忠肃王1-04-26-1317

十一月辛卯赞成事权汉功还自元。 帝册王为开府仪同三司驸马高丽国王。
#高丽史34卷-世家34-忠肃王1-04-27-1317

十二月癸巳遣吉昌君权准如元贺正。
#高丽史34卷-世家34-忠肃王1-04-28-1317

戊戌遣艺文检阅安震应举于元。
#高丽史34卷-世家34-忠肃王1-04-29-1317

甲寅王　于温泉。
#高丽史34卷-世家34-忠肃王1-05-01-1318

○(戊午)五年春正月丙寅王及公主宴于延庆宫还宫王于马上记姚安道所赋玄宗打球图诗: "金殿千门白昼开三郞沈醉打球回九龄已老韩休死明日应无谏*　来!" 沈吟久之。 翌日夜赞成事崔诚之享王。 王召权汉功尹莘杰等赋诗　甚又久吟打球图诗。
#高丽史34卷-世家34-忠肃王1-05-02-1318

己巳遣大提学崔诚之如元贺千秋节。
#高丽史34卷-世家34-忠肃王1-05-03-1318

癸酉命佥议赞成事金士元以温泉所获禽荐于*大庙。
#高丽史34卷-世家34-忠肃王1-05-04-1318

丙字召崔元茂尹莘杰白元恒等赋诗唱和　赐红　元茂王之阿　也尝在乡病王遣医疗之。 其见重如此故亦与焉。
#高丽史34卷-世家34-忠肃王1-05-05-1318

戊寅王与公主移御定安君第。
#高丽史34卷-世家34-忠肃王1-05-06-1318

二月乙未还御康安殿。
#高丽史34卷-世家34-忠肃王1-05-07-1318

己亥地震。
#高丽史34卷-世家34-忠肃王1-05-08-1318

辛丑遣泰安君李公甫如元贺圣节。
#高丽史34卷-世家34-忠肃王1-05-09-1318

佥议府令国人避王嫌名。
#高丽史34卷-世家34-忠肃王1-05-10-1318

戊申移御定安君第。
#高丽史34卷-世家34-忠肃王1-05-11-1318

济州民使用金成啸聚凶徒以叛逐星主王子。 星主王子奔告戊午遣检校评理宋英安抚未至贼党自斩渠魁二人来降。 乃以英为牧使。
#高丽史34卷-世家34-忠肃王1-05-12-1318

戊辰王　于兴天寺之野。
#高丽史34卷-世家34-忠肃王1-05-13-1318

庚辰以旱大醮于康安殿王曰: "明日必雨。" 果验。
#高丽史34卷-世家34-忠肃王1-05-14-1318

辛巳虑囚。
#高丽史34卷-世家34-忠肃王1-05-15-1318

夏四月戊申王以上王钧旨囚大护军张公允济州副使张允和于巡军寻流公允于紫燕岛允和于灵兴岛。 盖耽罗贼起由二人贪暴也。
#高丽史34卷-世家34-忠肃王1-05-16-1318

己未聚巫祷雨。
#高丽史34卷-世家34-忠肃王1-05-17-1318

庚申罢州郡事审官民甚悦之。 未几权豪复自为之害甚于前。
#高丽史34卷-世家34-忠肃王1-05-18-1318

祷雨于佛寺。
#高丽史34卷-世家34-忠肃王1-05-19-1318

五月辛酉朔遣上护军裴廷芝为耽罗存抚使。
#高丽史34卷-世家34-忠肃王1-05-20-1318

遣司宪执义金千镒于庆尙全罗忠淸道持平张元组于西北面问民疾苦敎曰: "民惟邦本本固邦宁。 比因多苦民不土着州郡凋弊。 存抚提察守令不以为念。 今遣宪臣金千镒等问民疾苦严行黜陟如使臣徇私废公亦不敢宥。" 千镒怀私诬妄无所*　{纠}举王杖于内庭罢之。 元组亦才劣未有摘发独举宰相金怡横*　{敛}皮币。 上王闻之以怡时方扈从流元组于引月岛。
#高丽史34卷-世家34-忠肃王1-05-21-1318

雩。
#高丽史34卷-世家34-忠肃王1-05-22-1318

戊辰再祷雨于佛寺。
#高丽史34卷-世家34-忠肃王1-05-23-1318

癸酉禁酒。
#高丽史34卷-世家34-忠肃王1-05-24-1318

乙亥雨。
#高丽史34卷-世家34-忠肃王1-05-25-1318

丙子置除弊事目所。
#高丽史34卷-世家34-忠肃王1-05-26-1318

乙酉移御永安宫。
#高丽史34卷-世家34-忠肃王1-05-27-1318

六月庚戌中赞致仕宋　卒。
#高丽史34卷-世家34-忠肃王1-05-28-1318

丁巳以尹莘杰知密直司事宋英同知密直司事。 以艺文检阅安震中制科擢为艺文应敎摠部直郞。
#高丽史34卷-世家34-忠肃王1-05-29-1318

戊午改除弊事目所为　理辨违都监寻罢之。
#高丽史34卷-世家34-忠肃王1-05-30-1318

是月济州贼悉平。
#高丽史34卷-世家34-忠肃王1-05-31-1318

秋七月辛酉元遣吏部尙书卜颜必　赤卖驴来责问慰接魏王及耽罗叛状。
#高丽史34卷-世家34-忠肃王1-05-32-1318

乙亥遣大护军孙起如元献细苎布。
#高丽史34卷-世家34-忠肃王1-05-33-1318

己卯幸延庆宫三百人诉于驾前请复辨违都监从之。
#高丽史34卷-世家34-忠肃王1-05-34-1318

丙戌江宁君洪侁卒。
#高丽史34卷-世家34-忠肃王1-05-35-1318

九月乙丑王　于庆天寺之野。
#高丽史34卷-世家34-忠肃王1-05-36-1318

冬十月壬寅亲设灵宝道场于内愿堂。
#高丽史34卷-世家34-忠肃王1-05-37-1318

十一月戊辰元遣使赐王衣。
#高丽史34卷-世家34-忠肃王1-05-38-1318

乙亥复罢辨违都监。
#高丽史34卷-世家34-忠肃王1-05-39-1318

甲申王　于临江。
#高丽史34卷-世家34-忠肃王1-05-40-1318

十二月己丑遣大司宪闵　如元贺正。
#高丽史34卷-世家34-忠肃王1-05-41-1318

辛卯以* 为元尹; 珣为正尹; 熙为监门卫护军。
#高丽史34卷-世家34-忠肃王1-05-42-1318

戊申营王偏妃来王出迎遂　于西郊。
#高丽史34卷-世家34-忠肃王1-06-01-1319

○(己未)六年春正月壬戌佥议赞成事金士元卒。
#高丽史34卷-世家34-忠肃王1-06-02-1319

庚午营王偏妃宴王及公主于延庆宫。
#高丽史34卷-世家34-忠肃王1-06-03-1319

二月丁亥朔日食。
#高丽史34卷-世家34-忠肃王1-06-04-1319

壬辰王与公主移御于康安殿燃灯。
#高丽史34卷-世家34-忠肃王1-06-05-1319

丙申遣赞成事权汉功如元贺圣节。
#高丽史34卷-世家34-忠肃王1-06-06-1319

戊戌以李　为佥议赞成事; 朴侣为评理; 元忠为密直司使; 赵延寿赵云卿知密直司事; 尹莘杰闵　李光逢同知密直司事。
#高丽史34卷-世家34-忠肃王1-06-07-1319

庚子燃灯王如奉恩寺。
#高丽史34卷-世家34-忠肃王1-06-08-1319

癸卯王及公主移御延庆宫。
#高丽史34卷-世家34-忠肃王1-06-09-1319

甲辰王　于杨广道。
#高丽史34卷-世家34-忠肃王1-06-10-1319

夏四月庚寅王饯营王偏妃于金郊。
#高丽史34卷-世家34-忠肃王1-06-11-1319

丙申亲醮三界于康安殿。
#高丽史34卷-世家34-忠肃王1-06-12-1319

己亥贞信府主王氏卒。
#高丽史34卷-世家34-忠肃王1-06-13-1319

六月丁亥遣大护军郑允兴如元献　。
#高丽史34卷-世家34-忠肃王1-06-14-1319

秋八月癸巳元遣使送宝　一百锭宴王。
