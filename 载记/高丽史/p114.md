<!-- { "loadSidebar": true } -->
二月辛未太白自去年十月常昼见。
#高丽史20卷-世家20-明宗2-14-05-1184

乙亥幸外帝释院。
#高丽史20卷-世家20-明宗2-14-06-1184

三月辛丑京城地震。
#高丽史20卷-世家20-明宗2-14-07-1184

夏四月己未朔日食。
#高丽史20卷-世家20-明宗2-14-08-1184

壬申燃灯王如奉恩寺翌日大会御延庆宫观乐。 以国恤权停上元至是行之唯禁　花诸技。
#高丽史20卷-世家20-明宗2-14-09-1184

戊寅幸妙通寺。
#高丽史20卷-世家20-明宗2-14-10-1184

庚寅以久旱虑囚。
#高丽史20卷-世家20-明宗2-14-11-1184

甲午金祭奠使大府监&完颜*  {完颜古毕}等来丙申金吊慰使大将军大仲允来戊戌起复使完颜三胜来。
#高丽史20卷-世家20-明宗2-14-12-1184

癸丑王引起复使受诏于大观殿诏曰: "君子不夺人之丧盖将立敎圣人有变古之礼所以从宜义或可行事当无避。 晧分茅守土继世象贤　居海邦恪守侯职。 顷以贡章之上遽罹母氏之忧朕亦恻然卿何堪处。 言念大藩之寄岂宜小节之拘。 已　有司　还从政。 墨衰破敌是能达兵革之权哀慕在心何必重　麻之饰。 祖宗之业不可以不念军民之务不可以不修夙夜畏天之威安宁保国之业。"
#高丽史20卷-世家20-明宗2-14-13-1184

丁巳王宴金使于大观殿使以不从吉礼怒不赴。
#高丽史20卷-世家20-明宗2-14-14-1184

六月戊辰王乃宴金使于大观殿竟不结棚揷花奏乐。
#高丽史20卷-世家20-明宗2-14-15-1184

秋七月丁亥朔枢密院使崔遇淸卒。
#高丽史20卷-世家20-明宗2-14-16-1184

八月甲子王以嬖妾死恸哭不御肉听政。
#高丽史20卷-世家20-明宗2-14-17-1184

九月丁未流谏议大夫宋　右司谏崔基厚直史馆王许召等六人于远岛。
#高丽史20卷-世家20-明宗2-14-18-1184

庚戌赐琴克仪等及第。
#高丽史20卷-世家20-明宗2-14-19-1184

冬十月乙亥设百座仁王会于大观殿斋僧一万于球庭。
#高丽史20卷-世家20-明宗2-14-20-1184

癸未金主以谒贞义皇后寝宫于东京诏停明年贺正及贺万春节等使。
#高丽史20卷-世家20-明宗2-14-21-1184

十一月丙戌朔幸外帝释院。
#高丽史20卷-世家20-明宗2-14-22-1184

甲午亲行虞祭。
#高丽史20卷-世家20-明宗2-14-23-1184

己亥设八关会王观乐于球庭翌日大会又观乐于球庭。
#高丽史20卷-世家20-明宗2-14-24-1184

丁未奉安太后眞于灵通寺仁宗眞殿。
#高丽史20卷-世家20-明宗2-14-25-1184

庚戌大阅于东郊。
#高丽史20卷-世家20-明宗2-14-26-1184

十二月甲申以韩文俊为门下侍郞平章事判吏部事; 崔世辅为门下侍郞平章事判兵部事; 文克谦为太子太保; 文章弼　知政事; 金光植林民庇为枢密院副使; 李义旼守司空左仆射; 郑邦佑知御史台事; 李知命为翰林学士承旨; 郑允当为吏部员外郞; 李居正为左正言。 王凡用人唯与嬖臣宦竖议亲署　官以上封其草直付政曹名曰下批。 政曹据草誊写更无奏议。 由是奔竞成风贿赂公行贤否混淆。 嬖臣宦竖有所请托王问曰得赂几何多则喜从其请否则延时日以冀其多。 故宦寺盗主权作威福甚于前朝。 且王之潜邸也光靖王后早薨不复立后故卽位之后嬖姬　子招权纳贿窃弄威柄朝野缺望。
#高丽史20卷-世家20-明宗2-15-01-1185

○(乙巳)十五年春正月丁酉以文克谦为中书侍郞判礼部事。
#高丽史20卷-世家20-明宗2-15-02-1185

戊戌燃灯王如奉恩寺翼日大会王观乐于天敷殿以国恤除揷花。
#高丽史20卷-世家20-明宗2-15-03-1185

辛丑西北面兵马使李知命献契丹丝五百*　{束}。 知命之陛辞也王召入内殿亲谕曰: "义州虽禁两国互市卿宜取龙州库纻布市丹丝以进。" 故有是献。 毅宗时凡金国所赠丝绢等物半入内府以需御用半付大府以充经费王卽位以后悉入内府赐诸嬖　府藏虚渴征求至此。
#高丽史20卷-世家20-明宗2-15-04-1185

三月甲申朔王如灵通寺。
#高丽史20卷-世家20-明宗2-15-05-1185

丁未亲设藏经道场于明仁殿。
#高丽史20卷-世家20-明宗2-15-06-1185

夏四月乙亥幸妙通寺。
#高丽史20卷-世家20-明宗2-15-07-1185

是月王患虚羸尝饵栢子仁酒栢子仁不佳御医奏云: "栢子仁产　林者最*艮{良}请遣中使求之。" 不许请遣邮吏又不许曰: "今农事方殷恐无知小人凭*籍{藉}朕命扰民妨农宁辍药物岂可使东作之民废其业耶。" 遂不复御。
#高丽史20卷-世家20-明宗2-15-08-1185

五月丙戌遣右散骑常侍宋端　祭于白马山为太子祈嗣。
#高丽史20卷-世家20-明宗2-15-09-1185

六月癸丑王如奉恩寺。
#高丽史20卷-世家20-明宗2-15-10-1185

丙寅有侍御史二人与宦官崔东秀会于广眞寺为流头飮。 国俗以是月十五日沐发于东流水　除不祥因会飮号流头飮。
#高丽史20卷-世家20-明宗2-15-11-1185

八月丙辰太白经天。
#高丽史20卷-世家20-明宗2-15-12-1185

己未王御便殿断刑部所奏重刑。
#高丽史20卷-世家20-明宗2-15-13-1185

壬申亲行八虞祭。
#高丽史20卷-世家20-明宗2-15-14-1185

是月金男女十八人来投登州霜阴县。 下诏发还。
#高丽史20卷-世家20-明宗2-15-15-1185

九月丙申设藏经道场于明仁殿。
#高丽史20卷-世家20-明宗2-15-16-1185

冬十月庚戌朔日食。
#高丽史20卷-世家20-明宗2-15-17-1185

十一月壬午遣上将军梁翼京郞中崔素如金谢致祭; 郞将康用儒谢吊慰; 将军崔仁谢起复; 郞将崔文淸贺正。
#高丽史20卷-世家20-明宗2-15-18-1185

癸巳设八关会王如法王寺。
#高丽史20卷-世家20-明宗2-15-19-1185

己酉工部尙书咸有一卒。
#高丽史20卷-世家20-明宗2-15-20-1185

十二月甲子命旌孝子尉貂门。
#高丽史20卷-世家20-明宗2-15-21-1185

丙寅虑囚。
#高丽史20卷-世家20-明宗2-15-22-1185

己卯以杜景升　知政事; 李商老为吏部尙书; 李俊昌为*大仆卿。
#高丽史20卷-世家20-明宗2-16-01-1186

○(丙午)十六年春正月庚辰朔放朝贺。
#高丽史20卷-世家20-明宗2-16-02-1186

癸未令同正朴元实以飞语告重房曰: "校尉张彦夫等八人谋乱。" 重房捕诘彦夫对曰: "方今执政用事者贪鄙酷爱白银卖官　爵多行不法。 拟断如此人头*　{衔}其口以银广示朝野使人人知贪银以死也。" 彦夫竟见杀元实超拜散员。
#高丽史20卷-世家20-明宗2-16-03-1186

辛卯遣侍郞文义赫如金进方物; 礼宾卿柳公权贺万春节。
#高丽史20卷-世家20-明宗2-16-04-1186

癸巳燃灯王如奉恩寺。
#高丽史20卷-世家20-明宗2-16-05-1186

丙申金遣昭毅大将军耶律履来贺生辰戊戌宴金使。
#高丽史20卷-世家20-明宗2-16-06-1186

辛丑王告卽吉于景灵殿。
#高丽史20卷-世家20-明宗2-16-07-1186

丙午　恭睿太后于*大庙。
#高丽史20卷-世家20-明宗2-16-08-1186

二月庚申金遣大府监耶律圭来落起复壬戌宴金使于大观殿。
#高丽史20卷-世家20-明宗2-16-09-1186

夏四月己酉政堂文学致仕崔汝谐卒。
#高丽史20卷-世家20-明宗2-16-10-1186

丁卯丽景门成。 诸将奏: "门之高广宜准向成门。" 诏可。 丽景在东向成在西虑东高于西文胜武故有是议。
#高丽史20卷-世家20-明宗2-16-11-1186

戊辰幸外帝释院。
#高丽史20卷-世家20-明宗2-16-12-1186

壬申赐宋惇光等及第。
#高丽史20卷-世家20-明宗2-16-13-1186

五月壬午雨雹。
#高丽史20卷-世家20-明宗2-16-14-1186

辛卯幸王轮寺。
#高丽史20卷-世家20-明宗2-16-15-1186

宋归我漂风人李汉等六人。
#高丽史20卷-世家20-明宗2-16-16-1186

六月戊申王如奉恩寺。
#高丽史20卷-世家20-明宗2-16-17-1186

庚申金横宣使大理卿李盘来。 宴于大观殿盘善文章容止可观。 自入界所至馆舍锦绮帐褥必命撤之又禁屠杀每有余食辄令从者盛　而行道遇穷饿者悉施之。
#高丽史20卷-世家20-明宗2-16-18-1186

甲子赐羊于文武　官以上及近臣有差。
#高丽史20卷-世家20-明宗2-16-19-1186

秋七月甲申有人告耽罗叛。 王惊愕引两府问处置方略卽遣合门祗候独孤忠郞将池资深为安抚使以式目录事张允文为大府注*薄{簿}行耽罗县令各赐绫绢七端因促上道。 诏前令尉皆加重罚旣而闻之无叛状然诏令已出故允文上官而前令尉竟坐免。
#高丽史20卷-世家20-明宗2-16-20-1186

