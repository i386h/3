<!-- { "loadSidebar": true } -->
#高丽史24卷-世家24-高宗3-41-64-1254

己酉遣御史朴仁基至车罗大屯所赠酒果及币。
#高丽史24卷-世家24-高宗3-41-65-1254

癸丑车罗大攻忠州山城风雨暴作城中人抽精锐奋击之敌解围遂南下。
#高丽史24卷-世家24-高宗3-41-66-1254

乙卯幸妙通寺。
#高丽史24卷-世家24-高宗3-41-67-1254

丁巳幸王轮寺。
#高丽史24卷-世家24-高宗3-41-68-1254

丙寅枢密院副使崔温奏: "　书省掌斋醮祭享文书故每月一人入直沐浴斋素终月乃出若翰林院宝文阁同文院御书院轮番迭宿或飮酒食肉或经秽恶不宜会宿　书省请禁之。" 制可。
#高丽史24卷-世家24-高宗3-41-69-1254

己巳幸外院九曜堂。
#高丽史24卷-世家24-高宗3-41-70-1254

冬十月庚午朔亲设消　道场。
#高丽史24卷-世家24-高宗3-41-71-1254

戊子车罗大攻尙州山城黄岭寺僧洪之射杀第四官人士卒死者过半遂解围而退。
#高丽史24卷-世家24-高宗3-41-72-1254

遣　知政事崔璘如车罗大屯所请罢兵。
#高丽史24卷-世家24-高宗3-41-73-1254

以崔璘为门下平章事。
#高丽史24卷-世家24-高宗3-41-74-1254

命宰臣祈告*大庙曰: "洪惟太祖当三方鼎分愍百姓　苦挥义兵而云合响应奋戎衣而电迈风驰*闲关草昧扫淸云屯合韩土为一家服王民于亿载。 我太宗大王　坚执锐沐雨栉风从圣祖于干戈拯生民于涂炭。 我世宗大王智勇兼资戡定大乱立中兴返正之功　永世不迁之主。 我宣肃睿大王圣圣继体持盈而守成元元归仁含哺而乐业文成理定焕乎有章礼制乐作巍乎难名。 我仁神康大王挺英明之资承积累之庆虽则奸轨　变辄以震谋而剪除亦赖先正夹辅卒致国步之淸宁由是祖有功而宗有德　配帝以郊配天栖灵九庙之中垂裕百世之下伏念以　薄之资宅黎烝之上发闻惟腥巨　　至顷自金卯之岁蠢兹黑狄之人躏藉乎北*　{淫}浸及南至使弃赫赫之鸿都保区区之海邑未得屈强相衡尔乃朝聘惟勤卑辞称臣厚礼遣质选子弟而入侍率臣僚以出迎民已困矣调*　{敛}以奉之我固弱矣征令以逼之　车虽相望于道弓骑乃连讨我疆　去　来长驱深入　逋逃而降者具虚实以告之彼虏计得吾民势穷死者暴形骸生者为奴虏父子不相聊妻　不相保加以比日以来干文示变循巷哀呼人嫌大甚俯仰栗愧*　{寤}寐难安窃念三韩乃先王之家万姓是先王之民岂忍家　　民尽刘乎。 是用痛心疾首　胆披肝爰命攸司望涓良日修薄奠荐神轩伏望上以念王业之艰难下以悯生民之憔悴恕已往之过愆哀卽今之形势请命于上帝宣威若当年叛谋沮　列域缮保胡兵自溃未腊而班还民力有余及春而耘稼按堵如故鼓腹咸熙纪纲　络之复振宗庙血祀之永延。"
#高丽史24卷-世家24-高宗3-41-75-1254

己未亲设华严神众道场。
#高丽史24卷-世家24-高宗3-41-76-1254

十二月甲申合祀山川神*　{祇}于神庙曰: "夫主国山川依人而行者神之道也则所寓之国所依之人能不哀矜而终始保护耶  本朝自昔三韩鼎峙争疆万姓涂炭我龙祖应期而作俯循人望举义一唱四方响臻自然归顺。 然当草昧*闲或有不轨之徒啸聚蜂起而以尺剑扫淸三土合为一家然后圣圣相继代代相承以至于今日矣。 三百余载之*闲时数使然　变屡兴卽能戡定者全是我诸神佥力潜扶保安社稷之所致也越辛卯岁以来不幸为蒙人所寇国家祸乱不可　言嗟呼竭我琛　岁常两度恪修贡赋而惩责尤加又前年大举而来东角藩屛数城不日*闲悉见屠残乘胜纵锐卽移兵中原雨矢石雷鼓　累月攻击而孑尔孤城几乎殆矣当是时若此城见陷则其它列堡靡然席卷者必矣幸赖月岳大王现大威力密加扶护乃克守御终成万世之功虽然弱难拒强故惧其祸之滋深涉海出迎又遣子安庆公往请和亲何图数竖接踵逃去巧播谗言至使今年　加大兵蹂践南隅凡我国所病尽知之而　我腹心我势旣穷无柰何矣。 噫比年来人畜之被害驱掠者已不可胜言至乃孑遗亦皆父子不相恤妻子不相保矣　今一年之*闲饿莩已满于闾巷则国之势其不危哉护国神明之威验不于今日阐用而更待何时耶其忍令国业堕地民命尽刘必不然矣。 伏望恕国家　误之罪愆哀民俗屠残之性命急回神力挫逐腥　使国业更延民命更续岂惟三韩受赐多矣抑亦　洁祀事当不替于万世矣。"
#高丽史24卷-世家24-高宗3-41-77-1254

丁亥亲设天兵神众道场。
#高丽史24卷-世家24-高宗3-41-78-1254

甲午崔璘还奏曰: "臣至陜州丹溪见车罗大言崔沆奉王出陆则兵可罢。"
#高丽史24卷-世家24-高宗3-41-79-1254

是岁蒙兵所虏男女无虑二十万六千八百余人杀戮者不可胜计所经州郡皆为　烬自有蒙兵之乱未有甚于此时也。
#高丽史24卷-世家24-高宗3-42-01-1255

○(乙卯)四十二年春正月己亥朔放朝贺。
#高丽史24卷-世家24-高宗3-42-02-1255

辛丑蒙兵二十余骑到甲串江外癸卯被虏大丘民逃还言: "蒙古帝　车罗大促还师蒙兵屯北界者已渡鸭绿江。"
#高丽史24卷-世家24-高宗3-42-03-1255

乙卯蒙兵百余骑到升天城外命大将军崔瑛慰谕瑛自城上　下酒馔　之蒙兵乃去遣平章事崔璘如蒙古献方物仍乞罢兵表曰: "皇威远格圣训骤加无地措躬　天以实恭惟皇帝陛下廓乾坤之度察贝锦之谗疾速班师哀矜有众则咸承仁化得聊生而出居嘉与后昆至永世而供职。" 车罗大屯于旧京保定门外庚申蒙兵五十余骑到升天城外。
#高丽史24卷-世家24-高宗3-42-04-1255

壬戌以交河县人所获蒙古马匹分赐两府宰枢。
#高丽史24卷-世家24-高宗3-42-05-1255

癸亥幸神格殿。
#高丽史24卷-世家24-高宗3-42-06-1255

二月辛未车罗大遣阿豆仍夫等四人来甲戌王宴于梯浦馆。
#高丽史24卷-世家24-高宗3-42-07-1255

蒙兵屯宿铁岭登州别抄挟攻歼之。
#高丽史24卷-世家24-高宗3-42-08-1255

辛巳燃灯王如奉恩寺。
#高丽史24卷-世家24-高宗3-42-09-1255

癸未以都祭库判官高鼎梅为黄骊利川川宁杨根竹州阴竹等处苏复别监鼎梅不顾苏复之意耽于酒色剥民为利。
#高丽史24卷-世家24-高宗3-42-10-1255

甲申崔沆进酒馔于王召太子诸王宴于内殿作乐彻夜而罢是时民多饿莩王制于权臣不得已设此宴乐。
#高丽史24卷-世家24-高宗3-42-11-1255

癸巳以崔沆监修国史。
#高丽史24卷-世家24-高宗3-42-12-1255

甲午京城解严。
#高丽史24卷-世家24-高宗3-42-13-1255

三月丙午诸道郡县入保山城海岛者悉令出陆时公山城合入郡县粮尽道远者饥死甚众老弱塡壑至有系儿于树而去者。
#高丽史24卷-世家24-高宗3-42-14-1255

戊申幸贤圣寺。
#高丽史24卷-世家24-高宗3-42-15-1255

戊午亲设华严神众道场。
#高丽史24卷-世家24-高宗3-42-16-1255

己未命判司天事安邦悦修智陵以为蒙古所坏也。
#高丽史24卷-世家24-高宗3-42-17-1255

甲子亲设佛顶心道场。
#高丽史24卷-世家24-高宗3-42-18-1255

夏四月丁卯幸干圣福灵二寺。
#高丽史24卷-世家24-高宗3-42-19-1255

己卯幸妙通寺。
#高丽史24卷-世家24-高宗3-42-20-1255

壬午幸王轮寺。
#高丽史24卷-世家24-高宗3-42-21-1255

甲申幸外院九曜堂。
#高丽史24卷-世家24-高宗3-42-22-1255

辛卯北界兵马使报: "蒙兵屯义静州之境自兄弟山至大府城弥满原野。"
#高丽史24卷-世家24-高宗3-42-23-1255

癸巳亲设消　道场。
#高丽史24卷-世家24-高宗3-42-24-1255

是月道路始通兵荒以来骸骨蔽野被虏人民逃入京城者络绎不絶都兵马使日给米一升救之然死者无　。
#高丽史24卷-世家24-高宗3-42-25-1255

五月戊戌令四品以上献安民御敌之策。
#高丽史24卷-世家24-高宗3-42-26-1255

丁未北界报: "蒙兵三百余骑寇龙冈咸从等县掠农民牛马而去。"
#高丽史24卷-世家24-高宗3-42-27-1255

辛亥东界兵马使报: "东眞兵百余骑入高和州。"
#高丽史24卷-世家24-高宗3-42-28-1255

甲寅分遣诸道劝农使。
#高丽史24卷-世家24-高宗3-42-29-1255

六月丙寅朔王如奉恩寺。
#高丽史24卷-世家24-高宗3-42-30-1255

戊辰赐郭王府等及第。
#高丽史24卷-世家24-高宗3-42-31-1255

甲戌遣侍御史金守刚郞将庾资弼如蒙古进方物。
#高丽史24卷-世家24-高宗3-42-32-1255

乙亥亲设华严神众道场。
#高丽史24卷-世家24-高宗3-42-33-1255

秋七月壬戌亲设天兵神众道场。
#高丽史24卷-世家24-高宗3-42-34-1255

八月戊辰王御便殿与宰枢决中外重刑赦斩绞二人配有人岛。
#高丽史24卷-世家24-高宗3-42-35-1255

癸酉始改创*大庙移安神主于诸陵署。
#高丽史24卷-世家24-高宗3-42-36-1255

乙亥亲设功德天道场。
#高丽史24卷-世家24-高宗3-42-37-1255

壬午北界报: "蒙兵抄略淸川江内。"
#高丽史24卷-世家24-高宗3-42-38-1255

以崔　为殿中内给事。
#高丽史24卷-世家24-高宗3-42-39-1255

戊子蒙兵二十余骑到升天府京城戒严。
#高丽史24卷-世家24-高宗3-42-40-1255

壬辰幸贤圣寺。
