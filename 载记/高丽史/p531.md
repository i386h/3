<!-- { "loadSidebar": true } -->
李侍中及梦周道传长寿浚石璘等何难之有 ' 予问孰肯从汝宗衍曰: '吾与杨百之有苍赤之隙尙且从之其余千户孰敢不应。 吾在京中与诸公约举事日已定。' 适乙瑞出外未得发后沃来吾家议之予不应。 沃怒蹴门板而去。 予又曰: '汝若害中兴功臣王得不怒乎 ' 宗衍曰: '拥众举大事何畏王乎 '" 鞫朴天祥天祥曰: "吴仲华谓予曰: '宗衍逃自巡军匿涌奇家四五日熙启家五六日可兴家十余日然后出城。'" 于是追仲华与天祥对辨乃妄也。
#高丽史104卷-列传17-金周鼎-012

王曰: "朴吴为人不实国人所知。" 遂释之。 遣巡军鎭抚任纯礼捕宗衍于西海道。 搜索甚急宗衍所过辄加　掠囚系者数百人。 传相告引中外喧　。 宗衍饥窘隐于谷州林莽*闲见一人曰: "吾饥将死愿救之。" 其人曰: "在此我将煮粥来。" 遂告官掩捕以来。 命　长寿赵浚与台谏鞫之逃匿经宿处一如格所言。 又鞫谋乱事宗衍饥惫不能言。 狱官诘曰: "今日之问君命也何不言也 " 宗衍有微声在喉中曰: "我不忍死且以薄佑所锺至此耳实无谋事。" 又问曰: "所谋事权格李天用已告何隐也。" 宗衍曰: "与格天用共谋得成何事。 我无所谋此亦可知。" 饥甚不可　问飮之粥入温室卽死。 纯礼在途不与食一昼夜驰三百里遂疲困冻　以死。 人皆疑之。 劾纯礼支解宗衍以徇诸道斩忠格芳春加勿天用郑甫朴原实等流可兴仲和轼于远地。 论龟泽功除判书云观事郞舍数月不署告身。 式目录事劾郞舍党宗衍而庇阴谋请治其罪都堂又上*　请之乃下常侍陈义贵郑习仁司议李滉权湛舍人禹洪富献纳宋愚孟思诚正言尹珪尹　于巡军狱鞫之皆流外。 以湛倡议幷收告身。
#高丽史104卷-列传17-金周鼎-013

○石坚忠肃朝累转密直副使忠惠时封化平府院君。 曹　之乱侍从有劳策功为一等爵其父母妻子赐田臧获。 王用闵涣言求取诸豪富家婢有姿色者。 主吏至石坚家索婢石坚欧逐之卽诣王宫王迎谓曰: "政丞得无以臧获事来耶。" 石坚曰: "臣家臧获皆已与子上若索之臣欲明朝如元取来。" 石坚庶子完者帖木儿仕元有宠故因以胁王。 王赐马慰谕曰: "政丞毋怒予将勿取。" 忠穆二年卒。 完者帖木儿元授礼部尙书后还国宰枢及宗族争置酒邀宴。 时忠惠被执如元政丞蔡河中谓曰: "尙书旣知上国与本国事矣。 何故有是变乎 " 完者帖木儿曰: "王之被谴由左右无其人。 谁不知恶之不可为。 但阿意顺旨以固权位耳。 不然何至此 " 寻被征还于元。
列传卷第十七。

#高丽史105卷-列传18-00-000

列传卷第十八。 高丽史一百五。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史105卷-列传18-柳璥-000

柳璥[*(柳)升*(柳)墩*(柳)曼殊]。
#高丽史105卷-列传18-柳璥-001

○柳璥字天年一字藏之政堂文学公权之孙高宗朝登第累迁至国子大司成璥久在政房与兪千遇俱为崔沆所厚蒙兵之侵沆欲徙三陟山城郡人不欲遗璥银甁三十请勿徙璥却不受乃遗千遇千遇受之言于沆得不徙璥谓沆曰: "三陟之徙实关利害郡人安土重迁尝　我银币我不敢受今而不徙何也 " 沆以千遇卖己追所赂流海岛以故千遇与璥有隙。
#高丽史105卷-列传18-柳璥-002

沆子　累世用事擅威福时又连岁凶荒饿莩相枕　不发仓赈贷由是大失人心璥遂与金俊等谋诛　一日俊等诣璥议璥不敢显言令家人进杏子一椀俊等拜曰: "已谕。" 盖杏与幸声相近也是日诛　归政王室王谓璥曰: "卿等为寡人立非常之功。" 　然泣下卽拜枢密院右副承宣俄迁知奏事左右卫上将军璥以近来为知奏者率皆权臣又恐宠禄盛满力辞唯以上将军仍右副承宣赐推诚卫社功臣号又赐米二百石彩*　{段}百匹甲第土田后因宰枢奏爵其子六品给田一百结奴婢各十五口升其乡儒州监务为文化县令璥旣诛　奏置政房于便殿侧掌铨注凡国家机务皆决焉俊弟承俊自以为功高秩卑心常怏怏璥闻之谓承俊曰: "以公之功虽一日九迁可也然循资除授国家常典公以队正越四等授中郞将不可谓不超迁也。" 承俊益衔之俊每入阙必谒璥直庐承俊独不尔璥与俊戱云: "承俊郞将何样在 "
#高丽史105卷-列传18-柳璥-003

璥多置甲第权势日炽门庭如市承俊林衍等诸功臣忌之　于俊讽王王欲夺其权罢璥承宣除签书枢密院事囚璥所善将军禹得圭梁和指谕金得龙郞将庆元禄璥谓俊曰: "公始与璥同心举义复政王室亲如骨肉善　者不能*闲岂图今日反如是耶 " 俊愧谢承俊林衍等不言而退遂杀得圭和得龙流元禄于远岛元宗三年命图形壁上明年守太傅　知政事太子太保进拜门下侍郞同中书门下平章事时衍诛俊号卫社璥与大司成金坵礼部侍郞朱悦将军金珽素友善数相过一日璥谓坵等曰: "顷我以妻服久不视事闻有卫社者今见其人皆群小也。" 又论古史言及当世宦寺之弊宦官金镜闻而衔之诉于王王曰: "此人向诛崔　欲执权柄为俊等所排志不之遂昨日曲宴宰相皆乐独璥不悦我亲酌以劝竟不乐以是知其有二心。" 召坵切责曰: "汝交结柳璥凭经史好论国事史传所载岂可尽信予欲罪之第以汝掌辞命特宥之信勿复尔。" 流璥于黑山岛籍其家璥子行首升及珽悦　流海岛。
#高丽史105卷-列传18-柳璥-004

璥素富尝徙宅输财事马连亘旬日而止及诛　颇有权势富倍于前时称三韩巨富至籍家产珍宝器玩谷帛不可胜计璥被执赤身不赍一物家人以红罗　　一衣追与之璥取衣还　曰: "女子无所衣食可　此以生。" 升先行至金刚院迟之璥至临分携手泣曰: "父子之恩未尽当复相见。" 人称璥之败富所招也未几衍释璥还未至京复流他岛三别抄之乱璥在江华　家舟还古京没于贼璥载妻子于小　财宝于大船与贼共处久之璥佯呕若中热请就凉小　贼许之璥断缆而去贼追不及王闻璥陷贼恐以为谋主璥徒步谒王王大喜厚奬复拜平章事判兵部事。
#高丽史105卷-列传18-柳璥-005

螺匠木同认良民为隶卖与达鲁花赤宰枢请治其罪王不听璥与政堂文学兪千遇牒有司免隶为民达鲁花赤憾而告王王亦怒其擅断罢璥流千遇后千遇母诉于达鲁花赤曰: "吾子与柳璥同罪独吾子配岛请免之。" 达鲁花赤怒流璥于哀岛寻召还忠烈二年拜佥议侍郞赞成事监修国史判版图司事先是璥以平章罢元傅继为赞成而判军簿修国史至是璥以判版图复相位在傅下傅曰: "吾于柳犹门生安敢居上 " 璥曰: "判军簿为二宰判版图为三宰其来尙矣。" 相让久之王以问许珙对曰: "璥之言旧制傅之言私恩也后进让先进礼也若加璥监修国史　于傅上亦人望也。" 从之。
#高丽史105卷-列传18-柳璥-006

有投匿名书于达鲁花赤石抹天衢馆曰: "贞和宫主失宠使女巫呪诅公主又齐安公淑中赞金方庆及李昌庆李汾禧朴恒李汾成等四十三人谋不轨复入江华。" 公主囚贞和宫主天衢亦囚淑方庆等乃召宰相杂问之天衢忽言曰: "春期已近诸君宜赋迎春诗。" 金坵但唯唯璥慨然曰: "王妃与首相俱在　　此岂啸咏时乎 " 天衢　　天衢又讽公主亲鞫诸囚公主将从之璥与诸宰相请见公主膝行而前曰: "近世权臣执国命若有告人以罪不问虚实轻重卽加诛戮如刈草菅人怀战栗莫保朝夕皇天眷佑荡除此辈使公主来　东方臣等以为无复前日之祸今乃有此事所得匿名书臣请辨之我国人物衰耗官军屯于四面谁敢逃窜无名之书何足取信若信而罪之我一二臣明日亦恐不免谁敢竭力以供王事贞和宫主呪诅事亦易辨也自公主厘降国人按堵悉感帝德沦入骨髓彼若以私憾呪诅神而有灵背德之祸必反乎身。" 璥自始语涕泗交下言甚切至左右莫不　然公主感悟皆释之独留贞和宰相议请释畏公主皆默然璥遽起入内力请乃释王遣内人谢璥甚勤。
#高丽史105卷-列传18-柳璥-007

又有韦得儒卢进义者诬告方庆等谋叛元帅　都白王及公主请　掠方庆王将许之璥进曰: "臣生长边鄙未知上国之制其在本国之法先囚告者次系被告者白王然后鞫问所告实则赏虚则反坐今不囚告者便欲　掠被告者于理如何 " 　都默然语在方庆传。 四年判典理司事时王在元公主召宰相令卜日作宫室伍允孚曰: "今年兴土功不利人主臣不敢卜。" 公主怒将夺官笞之璥曰: "臣领造成都监事岂不欲速成以顺圣意今日官云: '宁斫头不敢卜日。' 此无他爱君以诚不顾其身耳臣待罪宰相闻不利于上忍为之耶请备材瓦待大驾还作之未晩。" 公主默然而止。
#高丽史105卷-列传18-柳璥-008

是年上章乞退以匡靖大夫佥议中赞修文殿大学士监修国史上将军判典理司事世子师致仕自是凡有内宴王必命召八年僧洪坦以私憾告璥及上将军韩希愈将军梁公绩林庇等有异谋下巡马所鞫之璥以老病不逮坦坐诬流海岛十五年卒年七十九谥文正璥　肥短人望之俨然天资明敏器度雄深能断大事善接人言笑款洽有藻鉴元傅许珙皆其荐也尝领史馆撰神熙康高四朝实录一掌国子监试三典礼　论文章先体制而后工拙所得皆知名士李尊庇安珦安　李混皆璥门生与兪千遇同掌试千遇喜自用程文有微疵必欲　之璥不与较及榜出皆老于场屋者然少至达官璥初掌试坐主平章事任景肃解所带乌犀红　与之曰: "公之门下有如公者可传之。" 及尊庇掌试欲传之则已失于林衍之乱买之市卽其带也士林传为异事子升。
#高丽史105卷-列传18-柳璥-009

○升字希元官至佥议　理容止可观久在阁门时礼文散失升撰新仪甚详后人遵用之事亲孝居官匪懈不好飮酒嬉戱于声色货利淡如也善弹丸必命中尝与客坐遥见汲妇戴盆曰: "中人则伤中器则破要令丸堕盆中耳。" 弹发果然忠烈二十四年卒年五十一谥贞愼子仁明仁全仁和仁琦仁明中门使仁琦文化君。
#高丽史105卷-列传18-柳璥-010

仁和后改墩中第历代言大司宪出鎭合浦苛酷少恩民甚苦之忠宣元年以佥议赞成始宁君卒谥章敬子*　{总}右副代言*　{总}子曼殊。
#高丽史105卷-列传18-柳璥-011

○曼殊恭愍朝补宝马陪行首拜将军累转典法判书辛禑时为密直副使杨伯渊狱起辞连曼殊杖配合浦戍卒后以同知密直事出为庆尙道元帅又从我

