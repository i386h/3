<!-- { "loadSidebar": true } -->
三十九年李岘奉使如蒙古沆谓岘曰: "彼若问出陆宜*　以今年六月乃出。" 岘未至蒙古东京官人阿母侃通事洪福源等请发兵伐之帝已许之。 及岘至帝问尔国出陆否对如沆言帝又问: "留尔等别遣使审示否则如何 " 对曰: "臣正月就道已于升天府白马山营宫室城郭臣敢妄对!" 帝乃留岘遂遣多可阿土等密　曰: "汝到彼国王迎于陆则虽百姓未出犹可也不然则速回待汝来当发兵致讨。" 岘书状张镒随多可来密知之具白王王以问沆对曰: "大驾不宜轻出江外。" 公卿皆希沆意执不可王从之遣新安公佺出江迎多可等请入梯浦馆王乃出见宴未罢多可等怒王不从帝命还升天馆识者曰: "沆以浅智误国大事蒙古必至矣。" 未几果至屠灭州郡所过皆为　烬。
#高丽史129卷-列传42-叛逆3-崔忠献-043

四十年拜门下侍中判吏部御史台事沆在家遥谢。 下制曰: "朕临　三韩四十有一载自丙子辛卯以来邻敌侵扰祸乱相仍专赖晋阳公崔怡输诚卫社转筹制变至于躬奉乘舆涉水迁都功业所致社稷安宁万世子孙带砺难忘嗣子门下侍中崔沆承袭家业应时而起尊主庇民一新令条佐致中兴功勤莫大宜垂异恩覃及内外其赦斩绞以下加怡爵号沆封侯立府先　加封爵。" 沆　九曜堂于阙西及成王幸观之许沆亲侍二十人初入仕丘史二十人眞拜把领二十人初入仕监督官上将军朴成梓子一人眞拜把领工匠赏功有差。
#高丽史129卷-列传42-叛逆3-崔忠献-044

自迁都后蒙古督令出陆纵兵侵掠永宁公　在蒙古军贻书沆曰: "去年秋皇帝怒大驾不渡江迎使发兵问罪吾无计沮之白皇帝曰: '臣愿将帝命谕本国令复都旧京子孙万世永修蕃职。' 皇帝　臣曰: '汝与本国宰臣归到汝国谕以朕命使之出陆。' 吾于六月初吉到也窟大王处具告之勒令随军一时同发今也窟等十七大王太子各领兵马抄蒙古汉儿女儿高丽人屯田南北界以蒙古精兵分攻水内山城。 且帝命大官人曰: '国王若出迎卽当退兵。' 今国之安危在此一举若不出迎*　{须}令太子若安庆公出迎! 必退兵社稷延基万民按堵公亦长享富贵此上策也如此而兵若不退族予一门! 愿除狐疑善图不失今时后无悔恨!" 岘亦随蒙古军而来贻书云: "吾二年见留观其行事殊异前闻不嗜杀人爱惜物命去今年赐诏条件固非难事何不出迎  皇帝怒曰: '尔国不知朕爱护之意故发兵问罪。' 国家如欲延其基业何惜遣一二人出降  今东宫若安庆公出迎陈乞庶可退兵愿公善图。" 翼日宰枢会议皆曰出迎便沆曰: "春秋贡奉不絶前遣三次使价三百人未还而犹若是今虽出迎恐为无益万一执东宫若安庆公至城下邀降何以处之 " 皆曰: "侍中议是。" 出迎议寝。
#高丽史129卷-列传42-叛逆3-崔忠献-045

四十一年宴宰枢于其第观击球戱马别抄有以黄金饰障泥金叶罗花揷马首尾者。 沆尝分日宴诸王宰枢承宣文武四品以上自是宴会无常。 明年王诏曰: "旦奭相周萧曹佐汉君臣相资古今一揆。 晋阳公崔怡当圣考登极之日寡人卽祚以来推诚卫社同德佐理越辛卯边将失守蒙兵　入神谋独决截断群议躬奉乘舆卜地迁都不数年*闲宫阙官　悉皆营构宪章复振再造三韩且历代所传鎭兵大藏经板尽为狄兵所焚国家多故未暇重新别立都监倾纳私财雕板几半福利邦家功业难忘。 嗣子侍中沆　追家业匡君制难大藏经板施财督役告成庆赞中外受福水路要害备设兵船又于江外营建宫阙且筑江都中城金汤益固万世永赖　今*大庙草　未备实乖奉先之意朕心未安又令门客朴成梓为督役使凡百之费皆出私储不日功毕制度得宜诚罕世大功朕甚嘉叹其令有司开府益封食邑加赠考　进秩二子。" 成梓以下至工匠亦皆赏赐有差沆辞不受。 寻进中书令监修国史。 新及第郭王府等谒沆沆登楼与花酒。
#高丽史129卷-列传42-叛逆3-崔忠献-046

四十三年赐济众康民功臣号。 前西海道苏复别监宋克　*　{敛}　实三百八斛赂沆卽拜御史人号为　实御史。 前学录郑珹　于沆曰: "河东监务卢成与乡人李珪李昌结为兄弟招集陜州副使薛仁俭南海县令郑　及第兪汝谐僧明就等常置酒为乐诽谤国政当宴会书'天子之门诸宾莫入'八字帖诸门以防外客各陈怀唱和有'贤士槌胸日倡雏得意秋'之句沆怒斩成珪昌于市配仁俭皐等于海岛时人指珹为食人者。 四十四年沆病笃王为放狱囚。 沆扶病登后园小亭赋诗云: "桃花香里几千家锦幄　　十里斜无赖狂风吹好事乱驱红雨过长河。" 吟毕还寝暴死。 追赠晋平公。 沆初为僧通宋　婢生　适妻无子以　为嗣。
#高丽史129卷-列传42-叛逆3-崔忠献-047

○　美容貌两手微有金色性沉默多羞涩。 沆使景琳师芮起敎诗笔权　任翊敎政事郑世臣敎礼王以　为殿中内给事赐红　。 沆尝以　属宣仁烈柳能曰: "若辅导成就获承家业则君等之赐也。" 及沆病召仁烈能执手曰: "君等保护此子吾死无恨矣。" 沆死殿前崔良白秘不发丧按剑叱侍婢勿哭与仁烈谋以沆言传于门客大将军崔瑛蔡桢及能等会夜别抄神义军书房三番都房三十六番拥卫乃发丧。 王卽授　借将军又命为敎定别监百官皆诣门吊贺。
#高丽史129卷-列传42-叛逆3-崔忠献-048

沆嬖妾心镜美丽慧　　曾私之沆死之日纳之后房。 沆本妓出　又母贱故时人读簿书至倡妓贱隶之言辄讳之人有仇怨则　以　公所出微贱　尽杀之。 　发仓赈饥民又给诸领府各三十斛。 王以　为枢密院副使判吏兵部御史台事让不受　复归延安宅及靖平宫于王府纳其家米二千五百七十余石于内庄宅布帛油蜜于大府寺又以年饥发私　赈权务队正近仗左右卫神虎卫校尉以下及坊里人寻拜枢密院副使又辞不受改授右副承宣。 有闵　者自蒙古逃还以所佩金牌献　且曰: "在蒙古时闻大臣密议今后不复东伐。" 　悦与第舍米谷衣服拜为散员。
#高丽史129卷-列传42-叛逆3-崔忠献-049

四十五年　以将军边轼郞将安洪敏散员郑汉珪为江华收获使恣其攘夺百姓　　。 旧制奴婢虽有大功赏以钱帛不授官爵沆始除其奴李公柱崔良伯金仁俊为别将　长守为校尉金承俊为队正奴等白　曰: "公柱身事三世年老有功请加　职。" 乃授郞将奴隶拜　自此始。 　年少暗劣不礼遇贤士所与亲信者如柳能良伯之辈皆庸隶轻躁其舅巨成元拔及心镜内行　诉外施威福　货无厌时又遭岁饥馑不发粟赈贷由是大失人望及吉儒之贬又与柳璥柳能金仁俊兄弟等交恶不相接见。 神义军都领郞将朴希实指谕郞将李延绍密谓璥仁俊承俊公柱将军朴松庇都领郞将林衍队正朴天湜别将同正车松佑郞将金洪就仁俊子大材用材式材等曰: "　亲近　小信谗多忌不早为之所吾曹恐亦不免。" 遂定计约以四月八日因观灯举事。 中郞将李柱闻之与牵龙行首崔文本散员庾泰校尉朴瑄队正兪甫等密为书通　良伯大材之妻父也大材以希实等谋告良伯良伯佯应以告　。 　急召柳能计议时日已暮能曰: "暮夜无能为请以书谕夜别抄指谕韩宗轨迟明召李日休等勒兵讨仁俊未晩也。" 　然之。 大材妻在侧闻之以告大材大材告仁俊曰: "事急矣不如早图。" 旣昏仁俊率子弟趋神义军见希实延绍云: "事泄不可犹豫。" 乃召集向所与谋者及别将白永贞队正徐挺李梯林衍使衍及指谕赵文柱吴寿山捕宗轨杀之又召指谕徐均汉等会三别抄于射厅使人呼于道曰: "令公死矣。" 闻者皆集璥与松庇等亦至仁俊曰: "如此大事不可无主者可推大臣有威望者以领众。" 卽召枢密使崔　　至又邀朴成梓议之仁俊召良伯未及升堂别抄兵以炬烧口遂斩之衍又斩日休于其家。
#高丽史129卷-列传42-叛逆3-崔忠献-050

仁俊令　门卒不报更筹分队伍于广场燃松明如昼众人呼　适大雾　家兵无一人知者黎明夜别抄等坏　家壁而入元拔壮士也闻难惊起拔剑当户兵不得前元拔自度不胜欲担　走避以　肥重未能乃扶上屋　又自当户寿山突入击元拔中额踰垣走别抄追斩于江岸又索　及能皆杀之璥仁俊　诣阙百官俱会泰定门外。 两府及璥仁俊入谒便殿复政于王发　仓谷分赐有差太子府二千斛诸王宰枢文武百官以至胥吏军卒　隶坊里人小不下三斛。 又赐诸王宰枢至权务队正布帛有差又以所畜马赐文武四品以上又加赐三品。 遣郞将朴承盖于庆尙道内侍全琮于全罗道籍没　及万宗奴婢田庄银帛米谷。 宰枢奏: "崔忠献罪盈恶积崔怡专权擅命宜削去图形罢庙庭配享。" 从之。
列传卷第四十二。

#高丽史130卷-列传43-00-00-000

列传卷第四十三。 高丽史一百三十。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史130卷-列传43-叛逆4-00-000

叛逆四。
#高丽史130卷-列传43-叛逆4-韩恂-000

韩恂[多智]。
#高丽史130卷-列传43-叛逆4-韩恂-001

○韩恂多智皆义州戍卒恂为别将智为郞将。 高宗六年二人反杀其防戍将军赵宣及其守李　自称元帅署置监仓使及台官擅发国仓诸城响应遣将军赵廉卿郞中李公老招抚之恂智党五十余人至嘉州客舍曰: "兵马使赵　金君绥丁公寿等淸白爱民余皆贪残厚*　{敛}于民剥肤椎髓不堪其苦乃至于此耳。" 崔怡闻其言以安永麟柳庇俊弼李贞寿崔守雄李世芬高世霖洪文　李允恭崔孝全宋自恭李元美崔谧等尝*　{谄}事忠献或为按察或为分道分台监仓使或求巨邑侵渔无厌分配诸岛。 先是朔州分道将军黄龙弼性贪暴用刑惨酷州人知龙弼意在求货赂以官藏银器龙弼巡至安北都护府恂智党来攻其府齐声唱曰: "朔州银器宜速还之!" 龙弼　愤自刎。 时北界诸城多为恂智所陷于是命三军往讨。 明年恂智等以淸川江为界投东眞潜引金元帅*于哥下令屯义州自领诸城兵屯博州相为声援中军知兵马事金君绥与宣抚使李公老议遣义州人郞将尹忠孝朴洪辅寄书*于哥下开陈本末谕以祸福责其违盟*于哥下悟佯怒卽囚忠孝等遣义州郞将郭允昌召恂智恂智拥兵六百赴之。 *于哥下宴慰幷及诸城贼魁慰籍甚厚因*　其姓名翼日伏兵设宴酒　伏发捕恂智及其党尹大明韩存烈等悉诛之*于哥下遣忠孝移牒幷函恂智首送于京国家分配其党于海岛后皆遇赦还乡。
#高丽史130卷-列传43-叛逆4-韩恂-002

