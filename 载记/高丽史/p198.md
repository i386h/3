<!-- { "loadSidebar": true } -->
冬十月丙午以李公甫知密直司事; 朴侣同知密直司事; 金怡为密直副使; 柳墩为左副代言。
#高丽史33卷-世家33-忠宣王1-02-28-1310

乙卯王传旨曰: "内外官司有同上国官名者　皆革去且　林尹崔湍以内库银三十斤米一百石为　给驿马十五匹送之饯宴及宿所供亿委仓库办之。"
#高丽史33卷-世家33-忠宣王1-02-29-1310

戊辰以闵甫为平壤府尹兼存抚使甫回回人也。
#高丽史33卷-世家33-忠宣王1-02-30-1310

十一月丁亥王以资赡司银一百斤分施诸寺饭僧。 

#高丽史33卷-世家33-忠宣王1-02-31-1310

命罢遣延庆宫役卒。
#高丽史33卷-世家33-忠宣王1-02-32-1310

庚寅元以加上皇太后尊号赦天下遣使颁诏。
#高丽史33卷-世家33-忠宣王1-02-33-1310

乙未佥议中赞致仕金之淑卒。
#高丽史33卷-世家33-忠宣王1-02-34-1310

壬寅奉安忠烈王眞于景灵殿移明宗眞于灵通寺。
#高丽史33卷-世家33-忠宣王1-02-35-1310

十二月戊申王传旨限三年禁打围及宴飮宰牛。
#高丽史33卷-世家33-忠宣王1-02-36-1310

甲寅遣使如元献海菜干鱼干脯等物于皇太后。 赞成事裴挺以王旨如元献　佛。
#高丽史33卷-世家33-忠宣王1-02-37-1310

乙卯虑囚。
#高丽史33卷-世家33-忠宣王1-02-38-1310

传旨曰: "仁州近年凋弊益甚宜革判官。" 又放前赞成事薛永任父子。
世家卷第三十三。


 #高丽史34卷-世家34-00-00-00-0000

世家卷第三十四。 高丽史三十四。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史34卷-世家34-忠宣王2-00-00-0000

忠宣王二。
#高丽史34卷-世家34-忠宣王2-03-01-1311

○(辛亥)三年春正月癸酉朔王在元。
#高丽史34卷-世家34-忠宣王2-03-02-1311

丁丑王命月饭僧三千于旻天寺卒岁为期。
#高丽史34卷-世家34-忠宣王2-03-03-1311

庚辰元武宗崩。
#高丽史34卷-世家34-忠宣王2-03-04-1311

庚子以王命遣刷卷别监于诸道。
#高丽史34卷-世家34-忠宣王2-03-05-1311

元遣使来颁诏。
#高丽史34卷-世家34-忠宣王2-03-06-1311

二月丁未遣左常侍金之兼如元贺皇太子诞日献金鐥二酒锺二*(  ){银}鐥二十眞紫罗六匹玳瑁　子九。
#高丽史34卷-世家34-忠宣王2-03-07-1311

辛酉元罢尙书省复为中书省改赐行中书省印。
#高丽史34卷-世家34-忠宣王2-03-08-1311

辛未元流平章迷里不花于乌安岛丞相三宝奴之　也。
#高丽史34卷-世家34-忠宣王2-03-09-1311

三月辛巳遣评理金文衍如元献　人。
#高丽史34卷-世家34-忠宣王2-03-10-1311

戊子虑囚。
#高丽史34卷-世家34-忠宣王2-03-11-1311

癸卯设藏经道场于本阙旧例春六日秋七日今以王旨俱改十日。
#高丽史34卷-世家34-忠宣王2-03-12-1311

是月元皇太子卽位是为仁宗。
#高丽史34卷-世家34-忠宣王2-03-13-1311

夏四月壬子复置选军以知　部事白元恒为别监使。
#高丽史34卷-世家34-忠宣王2-03-14-1311

辛酉元以卽位赦天下遣佥院弗兰奚来颁诏。
#高丽史34卷-世家34-忠宣王2-03-15-1311

壬戌以赵琏为佥议评理; 蔡禑为密直使; 权汉功权准知密直司事; 朴侣李思雅崔诚之同知密直司事; 金之兼金怡为密直副使; 金士元为平壤尹。
#高丽史34卷-世家34-忠宣王2-03-16-1311

六月癸卯元以复中统至元　法遣使颁诏。
#高丽史34卷-世家34-忠宣王2-03-17-1311

秋七月辛未朔以权汉功为密直使; 李公甫知密直事; 方于宣为平壤尹兼安定道存抚使。
#高丽史34卷-世家34-忠宣王2-03-18-1311

乙亥以资赡副使韩坦私造银币命政丞柳淸臣等杖之。
#高丽史34卷-世家34-忠宣王2-03-19-1311

丙戌式目录事李桂英自王所来王有旨云: "郞将徐敖诱良家子女来托豪势之家不进谒王所又闻母丧不奔飮酒食肉故执送之其置鎭边所永不　用。 诸道刷卷别监所申庆尙道提察使姜瑗全罗道提察使李仲丘杨广道提察使金　江陵道安集使韩仲熙别监崔子安郑子温及守令九十六人横*　{敛}于民而私用之罪宜痛断然系赦前所犯只征其物尽行罢职。"
#高丽史34卷-世家34-忠宣王2-03-20-1311

闰月丁巳王命选童女絶美者四人以来。
#高丽史34卷-世家34-忠宣王2-03-21-1311

八月庚午王以　林福州京山府为食邑遣郞将仇　督其赋税。
#高丽史34卷-世家34-忠宣王2-03-22-1311

癸巳元皇太后遣锁鲁花来赐　五千八百锭赏写经。
#高丽史34卷-世家34-忠宣王2-03-23-1311

九月戊申　林君金珲卒。
#高丽史34卷-世家34-忠宣王2-03-24-1311

壬子元遣宦者院使李信来以护兴天寺也晋王以是寺为愿刹故奏遣之。
#高丽史34卷-世家34-忠宣王2-03-25-1311

己巳平阳君印侯死。
#高丽史34卷-世家34-忠宣王2-03-26-1311

冬十月戊子遣佥议评理赵琏于沈阳推刷人物。
#高丽史34卷-世家34-忠宣王2-03-27-1311

十一月庚子命修忠敬王实录。
#高丽史34卷-世家34-忠宣王2-03-28-1311

辛亥停八关会。
#高丽史34卷-世家34-忠宣王2-03-29-1311

壬子赞成事权溥等赍藏经如元。
#高丽史34卷-世家34-忠宣王2-03-30-1311

己未太白昼见经天。
#高丽史34卷-世家34-忠宣王2-03-31-1311

乙丑顺正君璹奉御香还自元。
#高丽史34卷-世家34-忠宣王2-03-32-1311

十二月丁卯朔佥议赞成事致仕权　卒。
#高丽史34卷-世家34-忠宣王2-03-33-1311

庚午元以改元皇庆遣使颁诏。
#高丽史34卷-世家34-忠宣王2-03-34-1311

遣赞成事洪诜如元贺正。
#高丽史34卷-世家34-忠宣王2-03-35-1311

癸酉淑妃如兴天寺饭僧。
#高丽史34卷-世家34-忠宣王2-03-36-1311

癸巳以李之　为礼安君; 金文衍为彦阳君; 金士元知密直司事; 蔡洪哲为密直副使; 元善之为左副代言。
#高丽史34卷-世家34-忠宣王2-04-01-1312

○(壬子)四年春正月丁酉朔王在元帝与太后诏王归国王不欲行使朴景亮言于用事大臣曰: "今方农月请待秋成。" 制可。
#高丽史34卷-世家34-忠宣王2-04-02-1312

以王命集僧徒于延庆宫转藏经卒岁为期。
#高丽史34卷-世家34-忠宣王2-04-03-1312

丙辰王命发杨广西海丁夫一千赴延庆宫役。
#高丽史34卷-世家34-忠宣王2-04-04-1312

二月丁卯遣三司使蔡禑如元贺圣节。
#高丽史34卷-世家34-忠宣王2-04-05-1312

三月戊申淑妃出游朴渊。
#高丽史34卷-世家34-忠宣王2-04-06-1312

丁巳以洪奎为佥议政丞益城君知益城府事; 薛永任为赞成事广州牧使。
#高丽史34卷-世家34-忠宣王2-04-07-1312

夏四月戊子阳川君许嵩卒。
#高丽史34卷-世家34-忠宣王2-04-08-1312

五月壬寅王遣大护军致仕郑晟送还历代实录。
#高丽史34卷-世家34-忠宣王2-04-09-1312

甲寅以旱禁酒。
#高丽史34卷-世家34-忠宣王2-04-10-1312

六月乙丑朔日食。
#高丽史34卷-世家34-忠宣王2-04-11-1312

戊辰元降制令高丽毋置行省初洪重喜诉于中书欲立行省王以祖宗臣服之功奏之故帝有是命。
#高丽史34卷-世家34-忠宣王2-04-12-1312

壬辰以金恂为上洛君; 金子兴为　林君; 权汉功为佥议评理。
#高丽史34卷-世家34-忠宣王2-04-13-1312

崔诚之同知密直司事大司宪。
#高丽史34卷-世家34-忠宣王2-04-14-1312

秋七月乙未朔齐安大君淑卒。
#高丽史34卷-世家34-忠宣王2-04-15-1312

庚子王命　淑妃第于三岘。
#高丽史34卷-世家34-忠宣王2-04-16-1312

八月甲戌命书金字藏经于旻天寺追福母后。
#高丽史34卷-世家34-忠宣王2-04-17-1312

佥议政丞致仕李混卒。
#高丽史34卷-世家34-忠宣王2-04-18-1312

甲申分遣刷卷别监于诸道。
#高丽史34卷-世家34-忠宣王2-04-19-1312

自四月不雨至于是月。
#高丽史34卷-世家34-忠宣王2-04-20-1312

九月甲辰元召还宁王以王命赠银五十斤苎布五十匹。
#高丽史34卷-世家34-忠宣王2-04-21-1312

癸丑遣赞成事洪诜如元谢不置行省。
#高丽史34卷-世家34-忠宣王2-04-22-1312

辛酉毁古寿宁宫御座地　长数步。
#高丽史34卷-世家34-忠宣王2-04-23-1312

壬戌以王诞日放轻系。
#高丽史34卷-世家34-忠宣王2-04-24-1312

冬十月丁亥遣右常侍曹　如元献　人。
#高丽史34卷-世家34-忠宣王2-04-25-1312

十一月丙午始宁君康瑥坐夺人奴婢免为庶人。
