<!-- { "loadSidebar": true } -->
#高丽史6卷-世家6-靖宗-08-19-1042

甲申内史令徐讷卒。
#高丽史6卷-世家6-靖宗-08-20-1042

丙戌都兵马使奏: "东路烈山县宁波戍队正简弘与贼鬪众寡不敌矢尽力穷而死请追加职赏。" 从之。
#高丽史6卷-世家6-靖宗-08-21-1042

东女眞归德将军耶伊弗等二十五人来朝。
#高丽史6卷-世家6-靖宗-08-22-1042

乙未内史侍郞平章事刘征弼卒。
#高丽史6卷-世家6-靖宗-08-23-1042

秋七月乙巳延昌宫妃卒。
#高丽史6卷-世家6-靖宗-08-24-1042

乙卯契丹遣吏部郞中冯立来贺生辰。
#高丽史6卷-世家6-靖宗-08-25-1042

八月戊寅以李子渊为中枢副使。
#高丽史6卷-世家6-靖宗-08-26-1042

庚辰东女眞柔远将军沙伊罗等六十八人来献土物。
#高丽史6卷-世家6-靖宗-08-27-1042

甲申御宣政殿听断刑部奏　。
#高丽史6卷-世家6-靖宗-08-28-1042

九月丁巳东女眞归德将军阿盖等五十人来献方物。
#高丽史6卷-世家6-靖宗-08-29-1042

乙丑西北女眞柔远将军高豆老等来献土物。
#高丽史6卷-世家6-靖宗-08-30-1042

冬十一月辛卯契丹遣检校礼部尙书兼御史王永言来诏曰: "朕以关南十县我国旧基将举兵师议复土壤宋朝累驰专介恳发重言定于旧贡银绢三十万两匹外每年别纳金缯之仪用代赋与之物再论盟约永卜欢和其诸道兵马等优给　免赋调　已放还本部夫何　躬成此美事今文武百　中外庶官屡拜封章载稽典故谓予有元功大略加予以懿号鸿名不获固辞勉依群请已撰定十一月三日两宫　行大礼卿称藩事上望阙输忠遐想闻知必增庆悦今差礼部尙书王永言赍诏往彼示谕。"
#高丽史6卷-世家6-靖宗-08-31-1042

丁酉东女眞宁塞将军冬弗等来献马。
#高丽史6卷-世家6-靖宗-08-32-1042

十二月癸卯致仕门下侍郞平章事皇甫兪义卒。
#高丽史6卷-世家6-靖宗-08-33-1042

甲寅以李令干为秘书少监兼翰林侍讲学士。
#高丽史6卷-世家6-靖宗-09-01-1043

○(癸未)九年春正月庚午朔放朝贺。
#高丽史6卷-世家6-靖宗-09-02-1043

庚辰以黄周亮为守太保兼门下侍中判尙书吏部事上柱国。
#高丽史6卷-世家6-靖宗-09-03-1043

甲申西女眞归德将军骨盖等三十六人来献土物。
#高丽史6卷-世家6-靖宗-09-04-1043

二月壬寅以崔齐颜为门下侍郞同内史门下平章事判尙书户部事; 崔　守司徒修国史上柱国; 皇甫颖为内史侍郞同内史门下平章事上柱国; 李作忠为内史侍郞同内史门下平章事判尙书礼部事; 金廷俊高肃成为左右承宣。
#高丽史6卷-世家6-靖宗-09-05-1043

壬子燃灯王如奉恩寺。
#高丽史6卷-世家6-靖宗-09-06-1043

三月丙子西女眞酋长高豆老等四十人来献土物。
#高丽史6卷-世家6-靖宗-09-07-1043

己丑设百座道场于会庆殿饭僧一万。
#高丽史6卷-世家6-靖宗-09-08-1043

壬辰东女眞将军开老等四十人来献马。
#高丽史6卷-世家6-靖宗-09-09-1043

夏四月戊戌东北路兵马使奏: "女眞柔远将军沙伊罗诱致水陆贼首罗弗等四百九十四人诣和州馆请朝。" 有司议奏: "此类人面兽心宜令兵马使量　人数分次赴朝。" 从之。
#高丽史6卷-世家6-靖宗-09-10-1043

壬寅制曰: "时雨愆期农功可虑岂刑罚不中而民有怨乎所司其审流罪以下皆令原放。"
#高丽史6卷-世家6-靖宗-09-11-1043

癸卯东女眞将军尼多弗等来朝。
#高丽史6卷-世家6-靖宗-09-12-1043

五月丁卯朔日食。
#高丽史6卷-世家6-靖宗-09-13-1043

制曰: "寡人不德致此旱干屡有灾变宜令尙食局放鹰　军又禁*  　捕鱼。"
#高丽史6卷-世家6-靖宗-09-14-1043

甲戌肆赦。
#高丽史6卷-世家6-靖宗-09-15-1043

戊寅避正殿。
#高丽史6卷-世家6-靖宗-09-16-1043

己卯雨。
#高丽史6卷-世家6-靖宗-09-17-1043

乙未雨百官诣干德殿表贺。
#高丽史6卷-世家6-靖宗-09-18-1043

六月丙午以金令器为刑部尙书。
#高丽史6卷-世家6-靖宗-09-19-1043

丁巳东女眞酋长纽弗达等二十五人来朝。
#高丽史6卷-世家6-靖宗-09-20-1043

东北路兵马使奏: "沿海分道判官皇甫琼独领战舰深入大洋奋击水贼　斩甚众请行褒赏。" 从之。
#高丽史6卷-世家6-靖宗-09-21-1043

秋七月丁卯契丹遣侍御史姚居善来贺生辰。
#高丽史6卷-世家6-靖宗-09-22-1043

丁丑东女眞酋长阿豆干等六十六人来朝。
#高丽史6卷-世家6-靖宗-09-23-1043

八月己未决内外死刑避正殿素膳辍乐。
#高丽史6卷-世家6-靖宗-09-24-1043

九月壬申亲醮于球庭。
#高丽史6卷-世家6-靖宗-09-25-1043

丁丑有司奏: "重光寺成造都监使郑庄与吏胥承迪盗监临之物请准法杖配。" 制从轻典御史台论请依律科断允之。
#高丽史6卷-世家6-靖宗-09-26-1043

庚辰东女眞宁塞将军冬弗老柔远将军沙伊罗等率化外女眞八十人来朝奏云: "化外人妄怀　戾曾扰边强　蒙洪育顿改前非今引水陆蕃长诣阙陈款愿为边民自今每侯邻寇动静以报。" 王嘉之特赐金帛加等。
#高丽史6卷-世家6-靖宗-09-27-1043

冬十月壬寅东女眞宁塞将军耶沙盖等八十人来献方物。
#高丽史6卷-世家6-靖宗-09-28-1043

十一月戊寅东京回礼使检校左仆射张昌龄来。
#高丽史6卷-世家6-靖宗-09-29-1043

辛巳契丹遣册封使萧愼微使副韩绍文都部署利川管内观察留后刘日行押册使殿中监马至柔读册将作少监徐化洽传宣检校左散骑常侍韩贻孙等一百三十三人来丁亥王设坛受命诏曰: "朕猥以　德嗣受丕图赖六圣之垂休致八方之咸乂近从群恳祗受鸿名凡在照临毕均庆赏卿世钦声朔地袭土茅航深　述职之仪事大竭为臣之节属陈巨礼载举　章特推进秩之恩倂茂畴庸之数今遣使左监门卫上将军萧愼微使副尙书礼部侍郞韩绍文持节备礼册命幷赐车服冠剑印绶及国信物等具如别录到可祗受。" 册文曰: "朕膺穹旻之寄绍祖宗之基四表归仁偃灵旗而定覇百官考礼镂宝册以加尊遐眷帝臣践开国社航海之诚靡怠带河之誓愈坚属覃庆之在辰宜颁恩而及远式遵徽典特举宠章咨尔输忠保义奉国功臣开府仪同三司守太保兼侍中上柱国高丽国王食邑七千户食实封一千户王亨英哲*闲时仁慈缵服张皇土宇亘日域以分圻尊奬天朝仰宸居而送款戴舜树弼成之业匡周规夹辅之勋化被苍隅声敷靑　朕昨戒严驾巡抚京畿邦尹展肆觐之仪都人契来苏之望干戈不试狱市惟齐群方则慕义向风交驰玉帛　国则畏威怀德增纳金　聿臻累洽之期适享虚名之册是推皇泽首及王藩进絶席之崇资正专车之峻秩爰田益赋美号褒功是用遣使萧愼微使副韩绍文持节备礼册命汝为守太傅兼中书令加食邑三千户食实封三百户仍赐同德致理四字功臣散官勋爵如故于戱守君子国冠诸侯王论道而为周师奋庸而登汉相维坚臣节以*　皇家享富贵于昌时传功名于长世辉流竹素永惟钦哉。"
#高丽史6卷-世家6-靖宗-09-30-1043

丙寅东蕃贼以船八　寇瑞谷县虏四十余人以不谨备防罪其将卒。
#高丽史6卷-世家6-靖宗-09-31-1043

十二月庚申　罗国星主游击将军加利奏: "王子豆罗近因卒一日不可无嗣请以号仍为王子。" 仍献方物。
#高丽史6卷-世家6-靖宗-10-01-1044

○(甲申)十年夏四月庚戌东女眞一千四十五人执贽请盟各赐衣着银器。
#高丽史6卷-世家6-靖宗-10-02-1044

赐金元铉等及第。
#高丽史6卷-世家6-靖宗-10-03-1044

五月丁卯东女眞将军仇罗等二十五人来献土物。
#高丽史6卷-世家6-靖宗-10-04-1044

六月乙巳王受*普{菩}萨戒于干德殿。
#高丽史6卷-世家6-靖宗-10-05-1044

秋七月癸酉契丹遣检校太保刘从政来贺生辰。
#高丽史6卷-世家6-靖宗-10-06-1044

遣右仆射李　尙舍奉御崔希正如契丹谢封册。
#高丽史6卷-世家6-靖宗-10-07-1044

八月癸卯东女眞将军阿刀闲等四十六人来献土物。
#高丽史6卷-世家6-靖宗-10-08-1044

九月辛酉东女眞将军沙伊罗等六十六人来献土物。
#高丽史6卷-世家6-靖宗-10-09-1044

癸亥东女眞将军包伎等五十九人西女眞大将军高豆老等二十七人来献土物。
#高丽史6卷-世家6-靖宗-10-10-1044

丁卯东女眞将军仇尼道等二十六人来献土物。
#高丽史6卷-世家6-靖宗-10-11-1044

冬十一月乙亥兵马使金令器奏: "今筑长定二州及元兴鎭城不日告毕劳效甚多。 其督役州鎭官吏: 一科七品以上超正职一级父母封爵八品以下超正职一级加次第阶职; 二科加正职一级幷阶职。 且三城之地元是贼巢侵扰可虑兵马军事分屯要害水陆　御贼不得近其军士: 一科别将以上超正职一级父母封爵队正以上超正职一级幷乡职军人超乡职一级; 二科队正以上及船头加正乡职一级军人及梢工水手加乡职且赐物有差。 当筑城时出战有功。 一科摄兵部尙书高烈等十人次一科少府监柳乔等五人二科大乐丞郑　等五人亦加褒赏以劝后来。" 制可。
#高丽史6卷-世家6-靖宗-10-12-1044

癸未东女眞将军乌乙达等男女一百四十四人来献骏马奏曰: "我等在贵国之境慕化臣服有年矣每虑丑虏来侵未获奠居今筑三城以防贼路故来朝谢恩。" 王优赏遣还。
