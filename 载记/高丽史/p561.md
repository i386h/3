<!-- { "loadSidebar": true } -->
辛禑三年起授左谏议大夫。 与同列上*　曰: "自古人君未有不由学而能治天下国家者也。 为学之要无他读书穷理诚意正心而已。 是以先考圣王置讲官侍学使之讲明道学蒙以养正其虑深矣。 近来书筵讲学或作或辍臣等窃为殿下惜也。 愿奉先考之遗训复设书筵　正直之士日近左右万机之暇讲习经史乐闻善道涵养德性以臻至理。" 再转判典校寺事。 六年乞退居广州古垣江村。 重营板桥沙平两院自称院主　衣草　与役徒同其劳。 过者不知为达官也。 十四年复起为典理判书迁密直提学。 时议按廉秩卑不能举职选两府有威望者为都观察黜陟使授敎书　钺以遣。
#高丽史112卷-列传25-赵云　-003

云　为西海道都观察使。 将行上书曰: "臣闻芳饵之下必有巨鱼重赏之下必有良将。" 又曰: "行虚惠而受实福斯言至矣。 凡为国者当家给人足内外无患之时犹且思危。 　我本朝水近倭岛陆连胡地不可不虞。 国界自西海至杨广全罗至庆尙海道几二千余里。 有水中可居之洲曰大靑小靑乔桐江华珍岛絶影南海巨济等大岛二十小岛不可胜数。 皆有沃壤鱼　之利今废而不资为可叹已。 宜于五军将帅八道军官各给虎符金牌其千户百户授以牌面仍以大小海岛为其食邑传诸子孙则不惟将帅一身之富子孙万世衣食有余矣人人谁不各自为战乎  人人各自为战则战舰自备兵粮自赍而为游兵因出其不意击之则贼不敢窥　。 民得以富庶烟火相望　犬相闻。 民获鱼　之利国无漕转之虞。 祖宗土地复全于今日矣。 愿与大臣咨议施行。" 禑下其书都堂。 云　观察州郡顿纲振纪抑强扶弱。 有犯法者毫发不贷部内大治。 辛昌元年召拜签书密直司事俄升同知。 恭让二年出为　林府尹。
#高丽史112卷-列传25-赵云　-004

入  本朝授江陵大都护府使寻以病辞归于广州别墅。 又拜检校政堂文学。 检校例受禄云　辞不受。 为人立志奇古跌宕　伟径情直行不肯随时俯仰。 将终自述墓志曰: "赵云　本　壤人高丽太祖臣平章事赵孟三十代孙。 恭愍代兴安君李仁复门下登科。 历仕中外佩印五州观风四道。 虽大无声绩亦无尘陋。 年七十三病终广州古垣城。 无后。 以日月为珠玑以淸风明月为奠。 而葬于古杨州　嵯山南摩诃耶。 孔子杏坛上释迦双树下古今圣贤岂有独存者  　　人生事毕。"
列传卷第二十五。

#高丽史113卷-列传26-00-000列传卷第二十六。 高丽史一百十三。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史113卷-列传26-安佑-000

安佑[金得培李芳实]。
#高丽史113卷-列传26-安佑-001

○安佑小字拔都耽津县人金得培尙州人李芳实咸安县人。 佑恭愍元年拜军簿判书鹰扬军上护军累历知枢密院事　知中书政事。 得培父禄仕至判典酱。 初州吏金祚有女曰万宫生七岁祚避丹贼趣白华城追兵近苍黄弃万宫于道。 旣三日得之林下万宫言: "夜有物来抱昼则去。" 人皆惊异迹之乃虎也。 及长适州吏金镒生禄。 得培登第补艺文检阅累迁典客副令。 从恭愍入元宿卫。 及王卽位授右副代言。 六年为西北面红头倭贼防御都指挥使寻拜枢密院直学士仍为西北面都巡问使兼西京尹上万户。 芳实从忠穆入元侍从有劳。 及卽位补中郞将迁护军赐田百结。 恭愍三年转大护军。 宣城达鲁花赤鲁连祥叛芳实以龙州兵潜渡江直入连祥家刺杀父子传首于京。 七年佑为安州军民万户府万户金元凤副之庆千兴为西京军民万户府万户得培副之芳实以偏裨行宰枢设祖都门外佑醉卧日午不起麾下　望。
#高丽史113卷-列传26-安佑-002

明年红头贼移文曰: "慨念生民久陷于胡倡义举兵恢复中原东踰齐鲁西出函秦南过　广北抵幽燕。 悉皆款附如饥者之得膏梁病者之遇药石。 今令诸将戒严士卒毋得扰民民之归化者抚之执迷旅拒者罪之。" 贼魁伪平章毛居敬等众号四万　渡鸭绿江陷义州杀副使朱永世及州民千余。 又陷静麟州杀都指挥使金元凤遂据麟州。 佑率兵进击贼奔溃追斩三十余级。 贼入铁州佑将七十余骑行战地登山息马猝値贼帅毛贵扬兵大出。 将士皆惧失色佑谈笑自若便旋　漱从容跨马引兵直前阻淸江而阵。 贼数骑登桥麾　贾勇兵马判官丁赞奋剑大呼先登桥斩贼将一人贼稍却。 佑与芳实将军李荫李仁佑等奋击大破之。 贼退屯麟静等州。 事闻王遣使赐佑金带。 宣州支县民闻贼近皆溃。 贼遣兵千余取其谷。 佑得培领步骑一千逐之贼担负不能走追至贼屯。 贼尽锐迎击之佑等败。 千户吴仲兴将军李仁佑死士马物故者多退屯定州。 贼遂陷西京。
#高丽史113卷-列传26-安佑-003

又明年芳实遇贼于铁化斩百余级。 诸军次生阳驿摠二万。 时天寒士卒手足冻皱顚　甚众。 贼知我军将战杀所虏人以万计积尸如丘。 我军进攻西京步兵先入躏死者千余贼兵死者无虑数千人。 贼退屯龙冈咸从。 王以佑为安州军民万户府都万户芳实为上万户金于珍为副万户。 佑等进军咸从贼乘我军未阵突击之我军败走贼以精骑　之佑芳实于珍大将军李珣等殿以拒之贼不得逼。 会东北面千户丁臣桂引兵一千而至与贼殊死战斩数十级。 贼追至五十里而止我步兵登山以免其被杀掠者千余。 贼四百余人屯肃州山谷*闲闻其党败于西京还趣义州。 中郞将柳塘郞将金景在义州修城门闻之召州千户张伦发龙州等处兵击之贼入保静州城塘等进攻歼之。 我军又战于咸从判开城府事辛富将军李坚死。 诸军力战贼势穷入栅自保。 我步兵入栅击之骑兵环栅乱射杀二万级擒伪元帅沈刺黄志善。 贼退保甑山县芳实以精骑一千追至延州江佑得培于珍亦率精骑继至。 贼窘渡江　陷死者殆数千。 贼登岸作队为抗拒状我军疑穷寇死战*　{敛}兵不追。 是夜贼遁芳实　食追之贼徒饥困安铁数州之*闲死者相枕。 芳实追至古宣州以轻骑蹙之杀数百贼死战。 芳实以人马困惫*　{敛}兵而止。 余贼三百余一日一夜至义州渡鸭江而走。 芳实佑等追不及而还。 佑等初从鸭绿抵西京又自咸从还至鸭绿凡九战。 佑得培与庆千兴遣李珣金仁彦告捷王劳谕召还命泥城万户金琎守鸭绿夏防。
#高丽史113卷-列传26-安佑-004

佑等上　贺曰: "红衣之为寇　悍狼贪。 虽白额当前狐绥　狡所欲必得险阻所遇莫不屠残。 虐焰俱焚望之胆破臭风如遡动则心悲。 以吾久玩*大平之民当彼敢行死拒之贼诚亦难哉。 淸江安州之役不利虽臣辈之无良西京咸从之战见功是社稷之有德。 原野积尸之累万关津突骑则逾千。 所欠漏厥凶魁而以为遗恨。 然绳木自尽者多则其窘勿问抑夫妻相刎者半则所计已穷。 度彼中心无复东意。 虽然在贼中便弓马稍多本朝之人比年*闲作罪辜　是宣城之　如不艾旧恶当更虞将来。 殿下念臣等久于水草之劳　于死亡之辱允纳凯归之报明垂召入之言不觉蛟泣之沾膺欣瞻龙颜则　脾。 所有边事悉归夏防然而顾一方之形容假数年则苏息糟糠得接于口亦尙幸焉酒肉将求于民不可忍也使华往返宴飮费需除朝夕粥饭外宜一切禁之。 驿馆缘于道涂驺吏出于州县州驿相去更日而行供给次番尽月而代。 除安州以南外嘉定随郭宣铁龙麟之人宜不出本州岛以待宾客姑寝其驿馆。 人民不得已而奴辱于虏军官无乃何而逃窜于山。 势非苟然力不赡尔。 除谋故外宜先数其愆而第宥之使恩威　行而不悖平民奴婢良家子孙将士自为功或有在于　获主帅虽出令安能究于仓皇。 除汉儿男女外亦宜令所司体察督还本元。 臣等昨者在行阵*闲往往事有可讯　以今月初吉离军上赴天朝谨奉　陈进以闻。" 王批*　云: "穷寇之来肆毒有如蜂　义兵所至定威奚　雷霆。 当其奏凯而还嘉乃驰　而贺。" 师旣旋大飨将士拜佑推忠节义定乱功臣中书平章政事得培输忠保节定远功臣政堂文学芳实推诚　辅功臣枢密院副使。
#高丽史113卷-列传26-安佑-005

红贼七十　又寇西海道遣芳实邀击于　州斩三十余级贼乘舟遁去。 王宴群臣赐芳实玉带玉缨。 公主曰: "何不爱至宝轻以与人 " 王曰: "使我宗社不为兵墟百姓不为鱼肉皆芳实功也。 予虽割肌肤以与之尙不能报。 　此物乎 " 十年红贼伪平章潘诚沙刘关先生朱元帅以龙凤纪元率众二十万渡鸭绿江寇朔州泥城。 佑为上元帅得培为都兵马使芳实为都指挥使。 知肃州康吕火民户而逃贼屯抚州。 芳实以彼众我寡按兵不进请移殷顺成三州阳岩树德江东三登祥原五县民及粟于　岭栅从之。 芳实遣判司农事赵天柱左丞柳继祖大将军崔准等击贼于博州败之礼部尙书李珣邀击于泰州斩七级。 芳实与指挥使金景　至价州击斩百五十余级。 佑遣赵天柱郑履张臣补李元桂洪瑄郑诜等以步骑四百至博州击斩百余级。 芳实又以百骑击斩二十级于延州。 佑领诸军进屯安州献捷曰: "丁赞王安德金仁彦许子麟朴寿年金琦郑元甫兪之哲边安烈权长寿赵麟赵仁璧等皆力战有功乞加赏以作士气。" 王命佑为都元帅曰: "　外之事将军制之。 尔其赏罚用命不用命。" 贼袭安州我军败上将军李荫赵天柱死。 贼获景　为其元帅移文曰: "将兵百十万而东其速迎降。"
#高丽史113卷-列传26-安佑-006

王遣密直提学郑思道金*  守　岭栅贼夜伏兵万余于栅旁鸡鸣以铁骑五千攻破栅门我军大溃。 佑得培等单骑奔还。 佑行收兵与摠兵官金镛等屯金郊驿镛遣左常侍崔莹请遣京兵。 王知事急遂谋避乱使京城妇女老弱先出城人心汹汹贼先锋至兴义驿。 王及公主将南行。 镛佑芳实等驰至以为京城不可不守莹尤痛愤大*　曰: "愿上小留。 募丁壮守宗社。" 宰臣相顾默然。 驾幸旻天寺遣近臣往通衢大呼招集义兵都人皆散应者　数人。 佑等无如之何白王曰: "臣等留此御贼请王行。" 王遂南幸。 出崇仁门老幼顚　子母相　躏籍满野哭声动天地。 后数日贼陷京城。 留屯数月杀牛马张皮为城灌水成　人不得缘上。 又屠灸男女或燔孕妇乳食之恣其残虐。
#高丽史113卷-列传26-安佑-007

