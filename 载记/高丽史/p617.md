<!-- { "loadSidebar": true } -->
○伊昕岩业弓马无他才识见利躁求事弓裔以钩距得见任用。 弓裔末年将兵袭取熊州因鎭之闻太祖卽位潜怀祸心不召自至士卒多亡熊州复为百济所有。 韩粲守义刑台令阎　与昕岩比邻　知其阴谋具奏太祖曰: "昕岩　鎭自来以丧边疆罪实难原然与我　肩事主情分有素不忍加诛且其反形未露彼必有辞。" 　请密令伺之太祖遣内人至　家从帐中候之昕岩妻桓氏至　谓其无人旋已长　曰: "吾夫事若不谐吾受祸矣。" 言讫而入。 内人以状闻遂下狱具服令百僚议其罪皆曰: "当诛" 太祖亲让之曰: "汝素蓄凶心自陷刑　法者天下之公不可私挠。" 昕岩流涕而已。 令斩于市籍其家不问党与。
#高丽史127卷-列传40-叛逆1-王规-000

王规。
#高丽史127卷-列传40-叛逆1-王规-001

○王规广州人事太祖为大匡。 太祖纳规二女一为第十五妃一为第十六妃十六妃生一子曰广州院君。 惠宗二年规　王弟尧及昭有异图惠宗知其诬恩遇愈厚。 司天供奉崔知梦奏: "流星犯紫微国必有贼。" 惠宗意规谋害尧昭之应乃以长公主妻昭用强其族规不得行其谋。 规又欲立广州院君尝夜伺王睡熟遣其党潜入卧内将行大逆惠宗觉之一拳毙之令左右曳出不复问。 一日惠宗违豫在神德殿知梦又奏: "近将有变宜以时移御。" 惠宗潜徙重光殿规夜率其党穴壁而入寝已空矣规见知梦拔剑骂之曰: "上之移寝必汝谋也。" 知梦竟无言规乃退惠宗虽知规所为亦不罪之。 规尝恶大匡朴述熙及惠宗薨矫定宗命杀之。 初惠宗疾笃定宗知规有异志密与西京大匡式廉谋应变及规将作乱式廉引兵入卫规不敢动乃窜于甲串遣人追斩之诛其党三百余人。
#高丽史127卷-列传40-叛逆1-金致阳-000

金致阳。
#高丽史127卷-列传40-叛逆1-金致阳-001

○金致阳洞州人千秋太后皇甫氏外族性奸巧阴能关轮。 尝诈祝发出入千秋宫颇有丑声成宗认之杖配远地。 穆宗卽位召授合门通事舍人不数年贵宠无比骤迁至右仆射兼三司事百官与夺皆出其手亲党布列势倾中外贿赂公行起第至三百余*闲台　园池穷极美丽日夜与太后游戱无所忌。 又役农民立祠洞州额曰星宿寺又于宫城西北隅立十王寺其图像奇怪难状潜怀异志以求阴助凡器皿皆铭其意锺铭曰: "当生东国之时同修善种后往西方之日共证菩提。" 穆宗常欲黜之恐伤母志不敢也后太后生子是私致阳所生也致阳与太后谋为王后忌大良君逼令为僧屡欲害之。 乘王寝疾欲谋变刘忠正上书告变王召蔡忠顺密议令　迎大良君致阳知之无如之何首鼠数日及康兆废立遣兵杀致阳幷其儿流其党于海岛。 有长渊县人文仁渭者　　无华久为千秋宫使及致阳诛宫僚多连坐诛窜独仁渭以兆之庇获免官至尙书左仆射。
#高丽史127卷-列传40-叛逆1-康兆-000

康兆。
#高丽史127卷-列传40-叛逆1-康兆-001

○康兆穆宗时累官中枢使右常侍出为西北面都巡检使。 穆宗寝疾知金致阳谋变遣皇甫兪义往迎显宗又知殿中监李周桢附致阳权授西北面都巡检副使卽日发遣仍征兆入卫兆闻命行至洞州龙川驿内史主书魏从正安北都护掌书记崔昌曾坐事被黜深怨朝廷常欲构乱二人俱谒兆　言: "主上疾笃命在顷刻太后与致阳谋夺社稷以公在外*(  ){手}握重兵恐或不从矫命征召。 足下当速还本道大举义兵保国全身时不可失。" 兆深然之以为王已薨朝廷悉被致阳　误便归本营。 太后忌兆来遣内臣守　岭使　行人兆父患之为书纳竹杖中令奴剃发为僧诡言妙香山僧报兆云: "王已宾天奸凶用事可举兵来以靖国难!" 奴昼夜急走至兆处气竭而毙。 兆探得杖书愈信王薨遂与副使吏部侍郞李铉云等领甲卒五千至平州知王未薨兆丧气垂头良久诸将曰: "业已来矣不可止 " 兆曰: "然" 遂决意废立不知王已迎显宗乃遣分司监察金应仁率兵往迎先奏王曰: "上疾弥留国本未定奸党窥　又偏信庾行简等谗谀赏罚不明致此危乱今欲定分以系人心除恶以快众愤已迎大良君诣阙恐圣情惊动请出御龙兴归法寺卽扫　奸党然后迎入。" 王曰: "已知所奏。"
#高丽史127卷-列传40-叛逆1-康兆-002

是日应仁与兪义到神穴寺奉显宗还翼日铉云率兵入迎秋门大　穆宗惊惧执行简送兆所给事中卓思政郞中河拱辰皆奔于兆。 兆至大初门据胡床崔沆出自省兆起揖沆曰: "古有如此事乎 " 兆不应于是兵士　入穆宗知不免与太后仰天号泣率宫人小竖及蔡忠顺刘忠正等出御法王寺。 兆坐干德殿御　下军士呼万岁兆惊起　曰: "嗣君未至是何声耶 " 俄而兪义等奉显宗而至遂卽位于延宠殿。 兆废穆宗为让国公使合门通事舍人傅岩等守之遣兵杀致阳父子及行简等七人流其党及太后亲属周祯等三十余人于海岛。 穆宗使沆请马于兆送一匹又于人家取一匹穆宗及太后乘之出自宣仁门向忠州行至积城县兆遣尙药直长金光甫进毒穆宗不肯飮光甫谓随从中禁安覇等曰: "兆言: '若不能进毒可令中禁军士行大事报以自刃。' 不尔吾与若等俱族矣。" 夜覇等弑之以自刎闻取门扇为棺权　于馆兆使人以县仓米作饭祭之。 显宗以兆为中台使铉云为副使寻授兆吏部尙书　知政事。
#高丽史127卷-列传40-叛逆1-康兆-003

元年五月契丹主以兆弑君欲发兵问罪王闻之以兆为行营都统使铉云及兵部侍郞张延佑副之起居舍人郭元侍御史尹征古都官员外郞卢　为判官右拾遗乘里仁西京掌书记崔　　为修制官检校尙书右仆射上将军安绍光为行营都兵马使御史中丞卢　副之兵部郞中金爵贤及皇甫兪义为判官少府监崔贤敏为左军兵马使少府少监崔辅成副之兴威卫录事高干*大乐丞金在镕为判官刑部侍郞李昉为右军兵马使刑部郞中金丁梦副之内谒者柳庄为判官礼宾卿朴忠淑为中军兵马使礼宾少卿李良弼副之尙书都事高延庆司宰注簿庾伯符为判官刑部尙书崔士威为统军使户部侍郞宋邻副之左司员外郞皇甫申试兵部员外郞元颖为判官率兵三十万军于通州以备之。
#高丽史127卷-列传40-叛逆1-康兆-004

十一月契丹主自将步骑四十万号义军天兵渡鸭绿江围兴化鎭兆引兵出通州城南分军为三隔水而阵一营于州西据三水之会兆居其中一营于近州之山一附城而营兆以剑车排阵契丹兵入则剑车合攻之无不　靡契丹兵屡却兆遂有轻敌之心与人弹　。 契丹先锋耶律盆奴率详稳耶律敌鲁击破三水砦鎭主告契丹兵至兆不信曰: "如口中之食少则不可宜使多入!" 再告曰: "契丹兵已多入。" 兆惊起曰: "信乎 " 恍惚若见穆宗立于其后叱之曰: "汝奴休矣天伐　可逃耶 " 兆卽脱　牟长　曰: "死罪死罪。" 言未讫契丹兵已至缚兆　以毡载之而去铉云亦被执。 契丹主解兆缚问曰: "汝为我臣乎 " 对曰: "我是高丽人何更为汝臣乎 " 再问对如初又　而问对亦如初问铉云对曰: "两眼已瞻新日月一心何忆旧山川。" 兆怒蹴铉云曰: "汝是高丽人何有此言 " 契丹遂诛兆。
#高丽史127卷-列传40-叛逆1-李资义-000

李资义。
#高丽史127卷-列传40-叛逆1-李资义-001

○李资义中书令子渊之孙侍中　之子宣宗朝累迁户部尙书献宗元年拜中枢院使。 初宣宗纳尙书李硕女为后生王又纳资义妹元信宫主生汉山侯　王幼弱有疾不能听决母后专国事左右依违其*闲。 资义贪冒货财集无赖勇士以骑射为事常曰: "主上有疾朝夕难保外邸有窥　者汝辈宜尽力奉汉山侯勿令神器归于他人!" 聚兵禁中欲举大事。 时肃宗为　林公在明福宫密知之谕平章事邵台辅曰: "国家安危系宰相今事急公其图之。" 台辅使上将军王国　领兵入卫国　先令壮士高义和斩资义于宣政门内诛其党合门祗候张仲中枢院堂后官崔忠伯等于宣政门外分遣兵士捕资义子注簿绰兴王寺大师智照将军崇列泽春中郞将郭希别将成甫成国校尉卢占队正裴信等十七人皆杀之流平章事李子威少卿金义英司天少监黄忠现奉御黄荣少监徐晃侍御史王台绍祗候李资训录事李景泌崔渊注簿全宠王缜判官李滋令金彪司辰黄玩殿前承旨廉正将军李甫吴昌郞将仇贤良　别将安鳞珍奇散员惟宠崔幸林自成侯善金钱李玄孟康希白郑贞佐等五十余人于南裔没贼党妻子为两界州鎭奴婢。 肃宗初御史台奏: "贼臣李资义等私畜米谷数至巨万是皆剥民所聚请　没官。" 从之。
#高丽史127卷-列传40-叛逆1-李资谦-000

李资谦。
#高丽史127卷-列传40-叛逆1-李资谦-001

○李资谦中书令子渊之孙庆源伯颢之子以门荫进为合门祗候。 女弟为顺宗妃顺宗薨与宫奴通资谦坐免官。 睿宗纳资谦第二女为妃由是骤贵至　知政事尙书左仆射柱国进开府仪同三司守司徒中书侍郞同中书门下平章事寻加守*大尉赐翼圣功臣号封其母金氏通义国大夫人妻崔氏朝鲜国大夫人同日降三　于其第。 累加同德推诚佐理功臣邵城郡开国伯食邑二千三百户食实封三百户诸子　进爵。 王薨太子幼诸弟颇　　资谦奉太子卽位是为仁宗。 拜资谦　谋安社功臣守太师中书令邵城侯食邑五千户食实封七百户下诏欲异其礼数群臣请书表不称臣宴会不与百官庭贺待制金富轼以为不可从之寻册为汉阳公以母丧去位。 母平章事廷俊之女性贪沓抑买市人财物或全不与直又纵奴婢横暴及死市人相贺。
#高丽史127卷-列传40-叛逆1-李资谦-002

王遣枢密院使朴升中诏谕资谦曰: "君之于臣不名者盖所以表明功德优礼亲贤成王之于周公旦章帝之于东平王是也。 历代以为故事　公先王之所付托　人之所尊亲任大责深功崇德重不可与群僚同其称谓。 自今所降书诏不称名不称卿此虽异数亦率旧章仍趣释服赴朝!" 赐衣带鞍马金银币帛甚多。 资谦上表陈谢请终制王又遣使册为亮节翼命功臣中书令领门下尙书都省事判吏兵部西京留守事朝鲜国公食邑八千户食实封二千户府号崇德置僚属宫曰懿亲崇德本逆臣金致阳西宅号后乃知之。 妻封辰韩国大夫人子之美为　书监枢密院副使公仪尙书刑部侍郞之彦尙书工部郞中兼御史杂端之甫尙书户部郞中知*　{茶}房事之允殿中内给事之元合门祗候子僧义庄为首座王出干德殿门外亲传诏书。 百官诣殿庭贺次进资谦第贺资谦释服上官坐中书省宰枢文武常　以上阶上七品以下阶下缀行陈贺是日大雨雷电市道水深一丈。
