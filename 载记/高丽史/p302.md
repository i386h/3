<!-- { "loadSidebar": true } -->

策数            度率          盈积度

初    益五十八  三分[八一]    初

一    益五十四  三分[五五]    五十八分

二    益四十七  三分[0九]     一度[一二]

三    益三十七  二分[四三]    一度[五九]

四    益二十四  一分[五八]    一度[九六]

五    益八      五十[二秒半]  二度[二0]

六    损八      五十[二秒半]  二度[二八]

七    损二十四  一分[五八]    二度[二0]

八    损三十七  二分[四三]    一度[九六]

九    损四十七  三分[0九]     一度[五九]

十    损五十四  三分[五五]    一度[一二]

十一  损五十八  三分[八一]     五十八分
策数            度率          缩积度

初    益五十八  三分[八一]    初

一    益五十四  三分[五五]    五十八分

二    益四十七  三分[0九]     一度[一二]

三    益三十七  二分[四三]    一度[五九]

四    益二十四  一分[五八]    一度[九六]

五    益八      五十[二秒半]  二度[二0]

六    损八      五十[二秒半]  二度[二八]

七    损二十四  一分[五八]    二度[二0]

八    损三十七  二分[四三]    一度[九六]

九    损四十七  三分[0九]     一度[五九]

十    损五十四  三分[五五]    一度[一二]

十一  损五十八  三分[八一]    五十八分
#高丽史52卷-志6-历3-授时历经下-023

四暗星。

紫气每日顺行三分五十七秒。[一四二八二十八日行一度。]

月　每日顺行一十一分二十九秒。[四十四微四四四四九日行一度0一分六十五秒。]

罗*　每日逆行五分三十七秒。[十八日行一度九十六分六十六秒。]

计都每日逆行五分三十七秒。[上同]
志卷第六。

#高丽史53卷-志7-00-00-000

志卷第七。 高丽史五十三。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史53卷-志7-五行1-00-000

五行一。
#高丽史53卷-志7-五行1-00-001

○天有五运地有五材其用不穷。 人之生也具为五性着为五事修之则吉不修则凶。 吉者休征之所应也凶者咎征之所应也。 此箕子所以推演洪范之畴而拳拳于天人之际者也。 厥后孔子作春秋灾异必书天人感应之理岂易言哉  今但据史氏所书当时之灾祥作五行志。
#高丽史53卷-志7-五行1-水-001

五行一曰水润下水之性也。 失其性为　。 时则雨水暴出百川逆溢坏乡邑溺人民时则有　妖时则有豕祸及凡雷电霜雪雨雹之变是为水不润下。 其征恒寒其色黑是为黑　黑祥。 光宗十二年四月朔大风雷雨水溢街衢漂没人家水变为赤。
#高丽史53卷-志7-五行1-水-002

显宗十七年七月丁未大雨凡四日京城民家漂毁者甚多。 九月己酉西京大水漂毁民家八十余户。
#高丽史53卷-志7-五行1-水-003

靖宗五年六月戊子西北路大雨鸭江水涨漂失兵船七十余　。
#高丽史53卷-志7-五行1-水-004

文宗十年五月密城郡管内昌宁郡等十七所大水伤禾。
#高丽史53卷-志7-五行1-水-005

宣宗五年五月甲戌夜风雨暴作海水涨溢缘江居民庐舍舟楫漂溺覆败者不可胜计礼成江尤甚。
#高丽史53卷-志7-五行1-水-006

肃宗元年六月甲戌大雨水涌北山漂流木石。 又九龙山东岭六处一时泉涌山崩。 四年六月甲戌大雨九龙山颓长三百尺广五十尺。
#高丽史53卷-志7-五行1-水-007

睿宗八年七月己丑夜大雨平地水深一尺余。
#高丽史53卷-志7-五行1-水-008

仁宗二年七月己亥大雨雷电市道水深一丈震迎恩　及德山坊人。 九年九月丁巳大风暴雨雷电水深平地一尺震玄化海晏两寺南山树十年八月戊子大雨漂没人家不可胜数又水涌奉恩寺后山上古井奔流入国学厅漂没经史百家文书。 十四年六月丁酉朔淸州平地水涌漂流人家百有八十。 二十三年六月甲申大水东界文涌二州山崩水涌漂没城门人户甚多。
#高丽史53卷-志7-五行1-水-009

毅宗元年七月戊辰京畿大水人马多溺死。 二年六月丁酉夜大雨灵通寺山水涌出人多漂没又松岳诸山大水暴出土石崩毁。 十年六月庚辰大雨二日川边人家多漂没。 戊子大雨市廊颓压死者众。 十九年六*日{月}丁未大雨漂民家六十余溺死者多。
#高丽史53卷-志7-五行1-水-010

明宗九年六月丙申大雨市边楼桥行让门桥漂流。 十年六月乙酉大雨东京符仁寺北山大水涌出漂没寺屋八十余*闲溺死者九人。 十六年二月丙寅西京妙德寺井水沸流于外者凡十九日。 闰七月壬子安边府大水漂民屋百余死者千余人。 十八年六月洞凤二州大水民屋多漂没。 七月戊申定长宣豫高和六州大水城郭颓　民屋漂流者不可胜数。 八月辛未登文宜三州鎭溟龙津宁仁等诸城大水损禾漂荡城郭民户死者甚众登州尤甚。 二十一年八月淸州大水漂没民户。
#高丽史53卷-志7-五行1-水-011

神宗六年六月庚子大雨松岳山松树多漂流。
#高丽史53卷-志7-五行1-水-012

高宗十二年五月丁丑大雨二日平地水深七八尺。 四十三年七月庚寅都城大水多漂没人家。
#高丽史53卷-志7-五行1-水-013

忠烈王十五年八月甲子大雨水麻田积城县及兴义驿民户多漂没。 十八年六月己巳大雨天磨山朴渊涨漂没人家。 二十一年五月癸卯大雨漂没人家。 二十二年二月丁巳大水。 八月癸丑大水伤稼。 二十九年闰五月大雨漂人家伤禾谷。
#高丽史53卷-志7-五行1-水-014

忠宣王元年六月庚午大水。 二年七月丙戌大雨水暴涨人多溺死松岳南崖崩为壑。
#高丽史53卷-志7-五行1-水-015

忠穆王四年五月乙丑大雨松岳崩水溢城中人家多漂没。
#高丽史53卷-志7-五行1-水-016

忠定王二年八月己酉淮阳大水漂没官　民户及金刚山诸寺。
#高丽史53卷-志7-五行1-水-017

恭愍王元年五月乙未雨雷震人家京城大水漂流民户及桥梁溺死者颇多。 七年五月庆尙道大水禾谷皆漂没。 九年六月丁亥城中大水漂没庐舍人多死者。 十一年十月癸未大雨震电淸州城内水涨有死蛇漂出蜗上树梢气候如夏。
#高丽史53卷-志7-五行1-水-018

辛禑十四年六月壬戌京城大水。
#高丽史53卷-志7-五行1-水-019

恭让王二年五月戊午淸州忽雷雨大作前川暴涨毁城南门直冲北门城中水深丈余漂没官舍民居殆尽三年秋七月辛亥大水。
#高丽史53卷-志7-五行1-水-020

○仁宗五年六月癸未广德坊井鸣。
#高丽史53卷-志7-五行1-水-021

明宗六年三月庚戌东海水黄浊三日变为血色。
#高丽史53卷-志7-五行1-水-022

高宗十年四月辛丑东池水浊三日鱼鳖尽出或有死者。 二十二年四月庚午慈州池水三日变色鸣吼陷漏尽　。 十月癸亥北界溪涧江河　厚至四五尺忽　裂流下父老以谓: "狄兵入境之兆。"
#高丽史53卷-志7-五行1-水-023

忠烈王十五年六月甲寅丹山县石下有水涌出色黄赤异常弥日。 十九年十二月朴渊水忽尽　。 二十八年五月庚戌龙化池水变为五色盈缩如潮。
#高丽史53卷-志7-五行1-水-024

恭愍王十一年四月丙申开城大井浊沸。 十四年三月庚午演福寺池水沸。
#高丽史53卷-志7-五行1-水-025

辛禑元年八月丙午泥岘人家井虹见沸涌。 八年正月戊子演福寺井浊沸群鱼鬪跃四日。
#高丽史53卷-志7-五行1-水-026

恭让王二年四月壬戌籍田甑池沸涌声如雷闰月丙寅夜甑池振动两虹　现水声如鼓色如血气如烟蒸。 戊子茶房里井鸣如牛吼。
#高丽史53卷-志7-五行1-水-027

显宗五年六月乙卯朔寒风暴起。
#高丽史53卷-志7-五行1-水-028

睿宗二年六月丁巳气寒如冬。 九年四月壬辰风雨寒甚凡二日。
#高丽史53卷-志7-五行1-水-029

仁宗二十一年三月丙申大雨雪人有冻毙者。
#高丽史53卷-志7-五行1-水-030

毅宗十九年三月辛酉移御普贤院天寒雨甚卫卒冻死者九人。
#高丽史53卷-志7-五行1-水-031

明宗八年八月庚申　。 十五年夏无蝇。
#高丽史53卷-志7-五行1-水-032

熙宗七年正月己酉大雪寒甚小雀入城市皆堕地而死雀黄而小前所未见。
#高丽史53卷-志7-五行1-水-033

高宗十三年六月丙申风寒人有衣　者。
#高丽史53卷-志7-五行1-水-034

忠烈王二年三月丁丑雨雪大风　冻。 三年五月戊午天寒人或有衣　者。 四年三月壬辰大雪甲午川水皆冻。
#高丽史53卷-志7-五行1-水-035

忠宣王元年六月丙寅风寒人有着冬衣者。 二年五月辛卯风寒人有着冬衣者。
#高丽史53卷-志7-五行1-水-036

忠肃王六年八月壬子大寒。 十一年四月戊辰雨雹雪人有冻死者。
#高丽史53卷-志7-五行1-水-037

恭愍王三年自五月至六月气候如秋。 十二年六月丁未风气如秋三日。 十六年四月癸酉西风甚寒。 六月壬申北风甚寒城中皆着重　。 十七年三月己卯风大寒　。 辛巳又大风壬午　坚絶流又大雪。 八月庚寅　。
#高丽史53卷-志7-五行1-水-038

辛禑五年八月庚午始霜草叶皆槁终日北风。 十年六月乙酉终风且寒。 十一月甲子天寒有横道死人。 十三年五月丁亥天气如秋。
#高丽史53卷-志7-五行1-水-039

