<!-- { "loadSidebar": true } -->
#高丽史34卷-世家34-忠宣王2-04-26-1312

甲寅以洪诜为麟城君; 张瑄检校评理行*平让{平壤}尹。
#高丽史34卷-世家34-忠宣王2-04-27-1312

乙卯元遣都鲁不花来颁赦。
#高丽史34卷-世家34-忠宣王2-04-28-1312

己未遣中郞将权硕如元献皮货。
#高丽史34卷-世家34-忠宣王2-04-29-1312

十二月癸亥遣知密直司事朴侣如元贺正。
#高丽史34卷-世家34-忠宣王2-05-01-1313

○(癸丑)五年春正月辛卯朔王在元。
#高丽史34卷-世家34-忠宣王2-05-02-1313

己未征杨广全罗西海三道丁夫五百赴延庆宫役始铸佛像于旻天寺。
#高丽史34卷-世家34-忠宣王2-05-03-1313

二月乙丑佥议赞成事致仕薛景成卒。
#高丽史34卷-世家34-忠宣王2-05-04-1313

庚午遣密直副使蔡洪哲如元贺圣节。
#高丽史34卷-世家34-忠宣王2-05-05-1313

甲戌停燃灯会。
#高丽史34卷-世家34-忠宣王2-05-06-1313

下僧晓可于巡军狱可自言见性以妖术衒惑士女。 尝持蜜水米屑示人曰: "此甘露舍利皆吾身所出也。" 人莫知其诈至有飮且藏者。 又尝得一窟可容身者积薪其上而登之谓其徒曰: "吾欲茶毗后七日当化为法身。" 遂　薪烟焰四起。 可自薪中投入窟食枾栗至期拨灰而出。 宪司觉其诈案问可吐实。
#高丽史34卷-世家34-忠宣王2-05-07-1313

丙子元杖流金深李思温于临　。
#高丽史34卷-世家34-忠宣王2-05-08-1313

三月丁酉以崔有　为大宁君; 柳淸臣为佥议政丞; 吴祁为密直使; 李宏为左代言; 僧用宣为寿福君。
#高丽史34卷-世家34-忠宣王2-05-09-1313

丁未有星彗于东井。
#高丽史34卷-世家34-忠宣王2-05-10-1313

辛亥以权溥为永嘉君; 赵简安于器　为密直副使。
#高丽史34卷-世家34-忠宣王2-05-11-1313

甲寅以长子江陵大君焘见于帝请传位帝乃策焘为王。 是时朝廷欲王归国王无以为辞乃逊其位。 又以侄延安君暠为世子王尝封渖王。 故时称渖王忠肃王元年帝命王留京师王　万卷堂于燕邸招致大儒阎复姚燧赵孟　虞集等与之从游以考究自娱时有鲜卑僧上言: "帝师八思巴制蒙古字以利国家乞令天下立祠比孔子。" 有诏公卿耆老会议国公杨安普力主其议王谓安普曰: "师制字有功于国祀之自应古典。 何必比之孔氏。 孔氏百王之师。 其得通祀以德不以功。 后世恐有异论。" 言虽不纳闻者　之。 科举之设王尝以姚燧之言白于帝许之及李孟为平章事奏行焉其原盖自王发也。 右丞相秃鲁罢帝以王为相王固辞曰: "臣小国藩宣之寄犹惧不任乞付于子陛下许之　朝廷之上相哉。 安敢贪荣冒处以累陛下之明。 敢以死请。" 帝笑曰: "固知渠善避权也。"
#高丽史34卷-世家34-忠宣王2-05-12-1313

三年三月辛亥王奏于帝传渖王位于世子暠自称*大尉王{太尉王}。
#高丽史34卷-世家34-忠宣王2-05-13-1313

六年三月请于帝降御香南游江浙至宝　山而还。 权汉功李齐贤等从之命从臣记所历山川胜景为行录一卷。
#高丽史34卷-世家34-忠宣王2-05-14-1313

七年四月复请于帝降香江南盖知时事将变冀以避患也。
#高丽史34卷-世家34-忠宣王2-05-15-1313

六月王行至金山寺帝遣使急召令骑士拥逼以行侍从臣僚皆奔窜。
#高丽史34卷-世家34-忠宣王2-05-16-1313

九月王还至大都帝命中书省护送本国安置。 王迟留顾望不卽发。
#高丽史34卷-世家34-忠宣王2-05-17-1313

十月帝下王于刑部旣而祝发置之石佛寺。
#高丽史34卷-世家34-忠宣王2-05-18-1313

十二月戊申帝流王于吐蕃撒思吉之地。
#高丽史34卷-世家34-忠宣王2-05-19-1313

十年八月泰定皇帝卽位大赦天下召还。
#高丽史34卷-世家34-忠宣王2-05-20-1313

十二年五月辛酉王薨于燕邸。 在位五年寿五十一。 性好贤嫉恶聪明强记凡事一经耳目终身不忘每引儒士商确前古兴亡君臣得失　　不倦。 尤喜大宋故事尝使僚佐读东都事略听至王旦李沆富韩范欧阳司马诸名臣传必举手加额以致景慕至丁谓蔡京章惇等奸臣传未尝不切齿愤　。 十一月葬于德陵忠惠王五年元赐谥忠宣恭愍王六年加宣孝。
#高丽史34卷-世家34-忠宣王2-05-21-1313

史臣赞曰: "忠宣为世子入侍元朝与姚燧赵孟　诸公游*闲或与闻朝政其议论有足观者。 及其卽位避上国之制改易官名谨侯度也正田赋立　法知所本也。 第以人君之位庶民所仰万机所萃不可一日而旷也。 王旣受命复位*　{谄}事妇寺淹留燕京至于五年国人困苦供馈从臣久劳思归至谋相陷元亦厌之再诏归国。 无以为辞乃逊位于子焘又以侄暠为世子父子兄弟卒　猜嫌其祸至于数世而未　贻谋之不臧如此吐蕃之窜非不幸也。"
#高丽史34卷-世家34-忠肃王1-00-00-0000

忠肃王一。
#高丽史34卷-世家34-忠肃王1-00-01-0000

忠肃王讳焘小字宜孝蒙古讳阿刺讷　失里忠宣王第二子母曰蒙古女也速眞。 忠烈王二十年甲午七月乙卯生年五岁封江陵军承宣使长封江陵大君从忠宣王入元。 五年三月甲寅忠宣奏请传位帝乃策曰: "咨尔高丽王世子焘国繇勋戚世立藩维。 乃父释位以图安肆尔承家而弘庆。 爰稽隆典载锡休章可特授金紫光禄大夫征东行中书省左丞相上柱国高丽国王尙坚忠孝之心永底人民之佑。"
#高丽史34卷-世家34-忠肃王1-00-02-0000

夏四月己卯元以立后遣使颁诏。
#高丽史34卷-世家34-忠肃王1-00-03-0000

壬午以旱祷雨于康安殿。
#高丽史34卷-世家34-忠肃王1-00-04-0000

丙戌王侍上王及公主发燕京上王逊位欲留朝廷不听故不得己而遂行传车百四十两马称是。 帝遣丞相纳刺忽宦者遥授平章李伯帖木儿等三十六人皇太后遣　薛丹纳怜等十八人中书省遣直省舍人脱脱帖木儿等十六人徽政院遣也先不花等三人中政院遣宦者察罕帖木儿等三人宣政院遣八哈思和尙等十六人护送。
#高丽史34卷-世家34-忠肃王1-00-05-0000

五月辛卯祷雨于圆丘。
#高丽史34卷-世家34-忠肃王1-00-06-0000

丙申郞将沈淑公妻与所私者毒杀其夫宪府鞫而杖之。 又尝与其壻金进通生子曰湜时人谓之沈金。
#高丽史34卷-世家34-忠肃王1-00-07-0000

丙午王下敎曰: "孤赖皇帝之洪福荷父王之至恩已于三月二十四日受传国印又于其月二十八日受宣命讫。 载惟上之事父下之长民任大责重夙夜忧惧罔知攸济。 其令诸道朔膳先献父王文武官僚贺谢辞见　于父王先行。"
#高丽史34卷-世家34-忠肃王1-00-08-0000

丙辰上王遣彦阳君金文衍如元留世子暠为秃鲁花。
#高丽史34卷-世家34-忠肃王1-00-09-0000

六月甲戌上王及王次西普通寺百官出迎。 是日二王宿是寺上王召故大护军郑子羽妻幸之崔仲卿女也。
#高丽史34卷-世家34-忠肃王1-00-10-0000

丙子入京都张乐杂戱七馆十二徒东西学诸生献歌谣上王命止之以待公主二王遂入泥岘延德宫。
#高丽史34卷-世家34-忠肃王1-00-11-0000

戊寅二王率百官出宣义门迎公主入京都。
#高丽史34卷-世家34-忠肃王1-00-12-0000

己卯宰枢上寿于延庆宫公主上王坐北向南王坐西向东护行诸官人皆与焉。
#高丽史34卷-世家34-忠肃王1-00-13-0000

癸未上王如妙莲寺谒齐国公主眞遂幸旻天寺会百官宣帝策王之诏。
#高丽史34卷-世家34-忠肃王1-00-14-0000

甲申王谒景灵殿卽位于延庆宫。
#高丽史34卷-世家34-忠肃王1-00-15-0000

秋七月辛卯上王谒高陵庆陵。
#高丽史34卷-世家34-忠肃王1-00-16-0000

戊申三司使赵瑞卒。
#高丽史34卷-世家34-忠肃王1-00-17-0000

八月戊午朔亲设消　道场于外帝释院以禳天变。
#高丽史34卷-世家34-忠肃王1-00-18-0000

甲子上王不豫。
#高丽史34卷-世家34-忠肃王1-00-19-0000

戊辰遣大护军金汉贞如元请入朝帝不许。
#高丽史34卷-世家34-忠肃王1-00-20-0000

壬午王纳益城君洪奎女。
#高丽史34卷-世家34-忠肃王1-00-21-0000

九月戊子朔赐安震等及第。
#高丽史34卷-世家34-忠肃王1-00-22-0000

乙未上王饭僧五百于旻天寺二日。
#高丽史34卷-世家34-忠肃王1-00-23-0000

丁酉以延庆宫为上王宫延德宫为公主宫玄德宫为王宫。 罢明熙宫以其土田臧获属料物库。
#高丽史34卷-世家34-忠肃王1-00-24-0000

乙巳幸王轮干圣二寺丙午又幸贤圣寺。
#高丽史34卷-世家34-忠肃王1-00-25-0000

戊申遣上护军朴从龙如元谢袭位表曰: "袭父之爵非分所堪在帝之心惟命是降宠光罔极兢感实深。 臣性不启明事未通晓端遇风云之会幸自攀龙遂分*　{茅}土之封许令干蛊　左丞相之巍秩兼东行省之重权。 此盖陛下允义方释位之安弘小臣承家之庆。 欲观肯　委任于蕃臣敢不亮　有邦无　生成之德。 奋庸熙载益输报郊之诚。"
#高丽史34卷-世家34-忠肃王1-00-26-0000

己酉上王幸旻天寺庚戌又幸演福寺癸丑又幸龙泉寺甲寅又幸安国寺。
#高丽史34卷-世家34-忠肃王1-00-27-0000

