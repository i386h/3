<!-- { "loadSidebar": true } -->
辛亥林衍遣中书舍人郭汝弼如蒙古进王逊位表略曰: "臣尝遇盛辰笃承洪造常欲率先于奉职永言报上以为心何自去年而灾变屡彰至于今日而疹病斯作多方欲救一效莫期旣以弥留恐顚　之无日如或不幸将付托于何人且元子朝觐而未还噫小邦保厘之难旷　臣父尝据祖宗典故而嘱臣曰: '苟有递代当先弟及。' 臣弟安庆公　三入天庭而亲觐累蒙圣眷之特加民望所归侯封堪守兹　遗训又循佥言乃以六月二十二日　摄国事。" 　表云: "臣兄*  坐不摄生忽被阴阳之寇居常茹痛未　朝夕之虞爰以重器嘱于孱质臣实增骇惶牢执辞逊臣兄谓曰: '先父尝有治命当先弟及尔志虽固父言奚违 ' 乃命臣权守国事臣去之旣难就亦非据虽不获已假　主　之名莫敢遑居尤极临渊之抱。"
#高丽史26卷-世家26-元宗2-10-27-1269

乙卯　尊王为太上王立府号曰崇宁置注簿录事各一人殿曰明和置舍人二人以东宫为寿安府置典签录事。
#高丽史26卷-世家26-元宗2-10-28-1269

　以崔瑛为御史大夫赵　同知枢密院事李昌庆为右仆射削御史朴烋右司谏白玄锡职以与金镜相善也。
#高丽史26卷-世家26-元宗2-10-29-1269

甲子蒙古使于娄大于　等六人偕倭人来　出迎于郊初申思佺与倭人谒帝帝大喜曰: "尔国王祗　朕命使尔等往日本尔等不以险阻为辞入不测之地生还复命忠节可嘉。" 厚赐匹帛以至从卒又谓倭人曰: "尔国朝觐中国其来尙矣今朕欲尔国之来朝非以逼汝也但欲垂名于后耳。" 赉予甚稠　令观览宫殿旣而倭人奏云: "臣等闻有天堂佛刹正谓是也。" 帝悦又使　观燕京万寿山玉殿与诸城阙。
#高丽史26卷-世家26-元宗2-10-30-1269

丁卯世子自燕京还至婆娑府。
#高丽史26卷-世家26-元宗2-10-31-1269

静州官奴丁伍孚潜渡江告林衍废立世子闻之疑虑。 伍孚曰: "告奏使郭汝弼在灵州请使人见之。" 世子使同来蒙古使者七人执汝弼于灵州又执防护译语郑庇问知其实痛哭还入蒙古。
#高丽史26卷-世家26-元宗2-10-32-1269

八月甲戌遣侍中李藏用如蒙古贺节日。
#高丽史26卷-世家26-元宗2-10-33-1269

乙亥世子遣大将军郑子玙以书谕国人曰: "*　{须}复父王位不尔则立顺安侯悰。
#高丽史26卷-世家26-元宗2-10-34-1269

丁丑　知政事蔡桢以年老请于世子先还。
#高丽史26卷-世家26-元宗2-10-35-1269

戊戌蒙古遣斡脱儿不花李　等与世子书状官金应文偕来诏谕文武臣僚曰: "据世子王谌来奏: '本国臣下擅废国王以其弟安庆公　为国王。' 朕初闻之以为诚伪无征未可深信国王*  嗣位以来未闻有过失苟有过失谏而不悛当控告朝廷以听我区处不告朝廷臣下擅自废置恒古以来宁有是理  今遣斡脱儿不花李　等前去详问若传闻之误王身无灾于汝何责如其果然敢有将国王与世子幷其族属一有　害者朕必无赦汝等其明谕朕心审思臣节条具以闻。"
#高丽史26卷-世家26-元宗2-10-36-1269

辛丑王宴斡脱儿不花。
#高丽史26卷-世家26-元宗2-10-37-1269

九月庚戌林衍遣枢密院副使金方庆大将军崔东秀偕蒙使如蒙古。 陪臣表略曰: "前王　疾大渐惟几庶将护分以延期因切辞荣而逊位　将弟及先君有言抑此藩称一日难旷而国王　苟　父王之命恐违臣子之常肆不获已而权摄保厘辄曾具由而趣腾申奏其王与世子族属之佳否伏望采王人之目覩幷贱介之口陈原实阅情轸慈加恤。"
#高丽史26卷-世家26-元宗2-10-38-1269

冬十月癸酉衍释平章事柳璥枢密院副使张季烈大将军奇蕴未至京复流于他岛。
#高丽史26卷-世家26-元宗2-10-39-1269

乙亥西北面兵马使营记官崔坦韩愼三和县人前校尉李延龄定远都护郞将桂文庇延州人玄孝哲等以诛林衍为名啸聚龙冈咸从三和人杀咸从县令崔元夜入　岛杀分司御史沈元浚监仓朴守奕京别抄等以叛。
#高丽史26卷-世家26-元宗2-10-40-1269

辛巳　以李君伯为北界安抚使玄文革为逆贼防护将军率军一百五十人遣之。 西北面兵马使洪禄　奔还京以国子祭酒张镒代之; 李君伯畏贼不进削其职以前侍御史朴烋代之。
#高丽史26卷-世家26-元宗2-10-41-1269

庚子遣侍郞陈子厚如蒙古贺正仍附奏云: "小邦西北路摠管下吏崔坦等谋逆与龙冈咸从三和愚惑之民结党擅杀咸从县令又是月五日入乱于摠管本道攻杀行台御史监仓使及幕下将士颇多掠取屯在龙冈县境多张诡说宣言: '上都出兵欲尽诛北鄙之人。' 以此　惑诸郡县日益附会背国横行顾将归咎本国而终以何等恶言往诉于朝廷耶兹所未知也节次进诣贱介之攸奏悉希圣鉴怜察。"
#高丽史26卷-世家26-元宗2-10-42-1269

崔坦杀西京留守及龙灵铁宣慈五州守西北诸城官吏皆殁于贼坦诡言于蒙古使脱朶儿曰: "高丽卷土将欲深入海岛故杀诸城守欲入告于上国耳。" 于是执义州副使金孝巨等二十二人归于蒙古。
#高丽史26卷-世家26-元宗2-10-43-1269

十一月壬子蒙古遣兵部侍郞黑的　莱道摠管府判官徐仲雄等十二人来诏曰: "谕高丽国王*  僚属军民顷以王*  称疾擅令安庆公　权摠国事遣使为问今使还言林衍称: '此事俱传臣所为然有权力者能行废立臣位居七人之下有何权力能行此事 ' 然不可信其言王可与安庆公　及林衍偕诣阙下面陈情实朕听其是非自有区处且闻*  无恙*  之存亡亦未可保必待来觐朕可方信已遣头辇哥国王率兵压境如逾期不至卽当穷诘首恶进兵　絶无遗。"
#高丽史26卷-世家26-元宗2-10-44-1269

乙卯宰枢会林衍第议*　诏书。
#高丽史26卷-世家26-元宗2-10-45-1269

庚申令三四品各以无名实封陈*　诏便宜。
#高丽史26卷-世家26-元宗2-10-46-1269

壬戌林衍宴黑的于其第黑的言王复位事衍不得已会宰枢议废　复立王。
#高丽史26卷-世家26-元宗2-10-47-1269

癸亥王宴黑的等使坐上座黑的等让曰: "今王太子已许尙帝女我等帝之臣也王乃帝驸马大王之父也何敢抗礼王西向我等北面王南面我等东面。" 王辞曰: "天子之使岂可下坐 " 固辞东西相对。
#高丽史26卷-世家26-元宗2-10-48-1269

甲子王复位　还私第百官诣王府扈驾入阙蒙使从之观者感泣。 蒙使请观百官贺礼王服紫袍出庭向北遥谢更黄衣受贺于康安殿。
#高丽史26卷-世家26-元宗2-10-49-1269

丁卯亲设佛顶道场。
#高丽史26卷-世家26-元宗2-10-50-1269

戊辰遣奉御朴烋如蒙古上表略曰: "臣尝缘　质忽　沈　拟资服饵之方将见　平之效乃以臣弟　权摄国事仍驰贱介往奏元由今蒙圣德之日加更致和倪于时摄　宣累诏曲垂训谕之辞又降华　庸示征呼之宠兹复勉居于藩寄庶当寻觐于阙庭。"
#高丽史26卷-世家26-元宗2-10-51-1269

十二月丙子赦二罪以下。
#高丽史26卷-世家26-元宗2-10-52-1269

丁丑亲设消　道场。
#高丽史26卷-世家26-元宗2-10-53-1269

己卯又设灌顶道场于内愿堂。
#高丽史26卷-世家26-元宗2-10-54-1269

辛巳林衍流同知枢密院事赵　于黑山岛。
#高丽史26卷-世家26-元宗2-10-55-1269

甲申以兪千遇知门下省事; 金方庆同知枢密院事御史大夫; 金炼元傅李昌庆　为枢密院副使; 金坵尹君正为左右仆射; 林惟干为右承宣; 许珙为右副承宣; 金轨金禄延为左右谏议大夫。
#高丽史26卷-世家26-元宗2-10-56-1269

庚寅王如蒙古命顺安侯悰监国。
#高丽史26卷-世家26-元宗2-10-57-1269

辛卯静州别将康元佐等三人来传蒙古帝诏曰: "谕高丽国龟州都领崔坦等　西京五十四城西海六城军民等。 近崔坦奏: '高丽逆臣林衍遣人诱*　{胁}众庶及其妻子俱令东往。' 且曰: '若不从令当加　害。' 　等审其顺逆不从逼*　{胁}　诛逆党以明不贰其义可尙今坦已加　命自余吏民别　行中书省重为抚护惟尔臣庶仰体朕怀益　忠节。" 王赐元佐等各白金一斤衍亦厚慰之。
#高丽史26卷-世家26-元宗2-10-58-1269

壬辰王遣右司谏朴恒偕黑的先往蒙古寄书都堂云: "予全蒙大造　觐天庭已于今月十九日上途猖蹶奔走。 近者小邦边民啸聚西都多杀守令欲逃其罪至以贝锦之辞冒　上朝凡其情状验取节次先行使介言说辨其曲直缕达天聪益加护恤永使残邦无失其民万世供职是所望也。"
#高丽史26卷-世家26-元宗2-10-59-1269

丙申王至　岭驿以白银九斤金银锺各一苎布十八匹密赠黑的。
#高丽史26卷-世家26-元宗2-10-60-1269

丁酉至洞仙驿遣人巡检各驿驿吏皆逃匿投于崔坦。
#高丽史26卷-世家26-元宗2-10-61-1269

戊戌至炭岭坦等六人献酒驾前王不受入西京谒太祖眞殿。
#高丽史26卷-世家26-元宗2-11-01-1270

○(庚午)十一年春正月辛丑朔王次博州先遣崔东秀寄书蒙古都堂曰: "今闻小邦叛民崔坦等驰告上朝托以京兵欲侵请送天兵二千许遮护而帝决已到行省矣是事不难别白予早知其叛而不一问罪者以其投附上朝也今旣上途空国而谁肯以兵来侵待臣近　龙颜仰奏一言然后遣兵未晩也安有国君躬进帝所而兵入其境百姓惊动者乎  伏望诸相国阁下以此情状具奏天聪悯予父子勤王之恳扶护始终。"
#高丽史26卷-世家26-元宗2-11-02-1270

己酉李藏用金方庆郭汝弼自东京来谒行宫。
#高丽史26卷-世家26-元宗2-11-03-1270

辛亥王至东京国王头辇哥赵平章等　人具纸笔请王密书废立之由王辞以手病风不书乃使译者问王王顺衍意*　云: "如表所奏。" 行省知其非实不复问。
