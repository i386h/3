<!-- { "loadSidebar": true } -->
陛下度扩兼容仁推一视命设员吏　安要荒臣谨当守侯度以罔愆祝皇龄于有永。" 请入学表曰: "帝王作人以隆至治子弟入学是慕华风仰渎高明俯增兢　窃念臣祖恭愍王臣　于洪武五年*闲上表请子弟入学钦蒙兪允先祖奄辞于昭代生徒未赴于上庠。 伏望

陛下谅臣向化之诚许臣继先之志遂令蒙幼之辈得齿俊秀之伦。 臣谨当获沾一视之仁永祝万年之寿。"
#高丽史137卷-列传50-辛禑5-14-11-1388

十一月赵英吉潜入京获之杖百复流于顺天。 丙戌大雾。 倭寇求礼等处。 以金宗衍为元帅。 遣密直使姜淮伯副使李芳雨如  京师请朝见表曰: "礼莫重于朝觐心用切于　呼惟先臣恭愍之时値中国圣神之作奉表内附称臣东藩第在遐　仍遭多故虽勤岁*  {时}之进贡尙阻天日之亲瞻以臣之微承父之命兹权署于小邑当述职于帝庭。 伏望

陛下度扩兼容仁推一视遂令孱质获覩耿光。 臣谨当　万国之会同祝一人之富寿。" 谏官上*　劾知密直李茂李彬曰: "往者赵英吉擅离贬所潜入京城其*迹诡秘事涉可疑英吉之来也茂彬等悉知其情不卽具闻罪固不细矣犹握重任在于左右使人情汹汹若不早除安危之势未可知也宜付宪司痛行推鞫以安反侧*　上止罢其职。" 又上*　曰: "茂彬党于奸臣李仁任位至宰相颇张威福以气陵人幸蒙圣慈以保其位诚宜小心翼翼以补维新之政乃与英吉反侧之谋茂借马招致彬比邻相从　济奸谋罪莫大焉止令罢职为恶者无所惩艾乞令宪司收其职牒严加鞫问。" 乃流茂于谷州彬于安边。
#高丽史137卷-列传50-辛禑5-14-12-1388

十二月宪司以惠愼定贤四妃俱非正嫡请依忠惠王庆妃故事罢供上给岁禄。

帝遣前元院使喜山大卿金丽普化等来求马及　人喜山等皆我国人也礼毕下庭稽首四拜昌立受之喜山等又传

圣旨云: "征北归顺来的达达亲王等八十余户都要敎他耽罗住去恁去高丽说知敎差人那里净便去处打落了房儿一同来回报!" 于是遣典理判书李希椿于济州修葺新旧可居房舍八十五所。 诛崔莹。
#高丽史137卷-列传50-辛禑5[辛昌]-01-01-1389

元年正月艺文春秋馆典校寺上言: "艺文掌词命春秋掌记事典校掌祀典而修祝文此三者皆重事也。 是以先王置官禁中仍号禁内而今馆寺在外非先王设官之意也愿自今以史翰二人典校一人正字一人入直于内以复旧制。" 从之。
#高丽史137卷-列传50-辛禑5[辛昌]-01-02-1389

二月遣同知密直司事尹师德如  京师奏诛崔莹。 庆尙道元帅朴　击对马岛。
#高丽史137卷-列传50-辛禑5[辛昌]-01-03-1389

三月宪府劾闵中理尝为晋州牧使奔父丧载鱼肉以行又托姨父李穑除版图判书不待起复之命视事受禄流之。 初宪府不署中理告身持平金瞻私署与之又有富商家女杀孕妇瞻故脱其罪及瞻赴衙*　{纠}正等不庭迎。 宪府劾李仁任党李养中全子忠压良为贱削职流之。 丁亥姜淮伯等还自  京师礼部奉圣旨回咨曰: "高丽限山负海风殊俗异虽与中国相通离合不常。 今臣子逐其父立其子请欲来朝盖为　伦大坏君道专无不臣之逆大彰谕使者归童子不必来朝立亦在彼废亦在彼中国不与相干。" 史官崔　等上书曰: "史官之任君上之言行政事百官之是非得失皆得直书以示后世而垂劝戒故自古有国家者莫不以史职为重是以本朝设艺文春秋馆选有文行者八人同任史翰之职又置兼官以领之所以重其任也近年以来史翰　而为二兼官亦不供职但以供奉以下四人当之员少秩卑故九重之事庙堂之议至于关得失垂劝戒者皆不能备记实非国家置史之本意也愿自今以史翰八人同其职任各修史草二本秩满当迁一纳于馆一藏于家以备后考兼官充修撰以下各据闻见录为史草悉送史馆又本馆直牒京外大小衙门凡所施为之事一一报馆以凭记录永为恒式。"
#高丽史137卷-列传50-辛禑5[辛昌]-01-04-1389

四月李穑等还自  京师,

宣谕圣旨: "我这里有几个孩儿恁高丽有根脚好人家女孩儿与将来敎做亲。" 乙巳陨霜。 全州元帅陈乙瑞献倭捷昌赐帛马匹。 以旱宥。
#高丽史137卷-列传50-辛禑5[辛昌]-01-05-1389

五月宪府以前判事表营压异母弟为贱劾论之。 乙亥雨雹。
#高丽史137卷-列传50-辛禑5[辛昌]-01-06-1389

六月遣门下评理尹承顺签书密直司事权近如  京师请亲朝且　处女事。 以沈德符判三司事; 安宗源门下赞成事; 郑梦周艺文馆大提学; 丁令孙李舒源　密直副使。 遣安宗源如  京师贺

圣节密直使皇甫琳贺千秋节。 虑囚宥二罪以下。 京畿沿海节制使朴子安与倭战擒斩三十余级。
#高丽史137卷-列传50-辛禑5[辛昌]-01-07-1389

七月判慈惠府事安庆卒。 癸酉以禑生日放轻系。 我

太祖与判三司事沈德符判开城府事裴克廉门下评理郑地等享禑于黄骊府。 前判事金*(  )贵{金一贵}妻与典狱　匠金都赤通宪府劾论之。 宪府以前知永州事李斯芳阿林坚味意认良为贱劾流顺天。 倭寇咸阳晋州节制使金赏往救之与战败北官军不救赏弃马走肠烂而死遣体覆别监李雍鞫之以副鎭抚河致东陪吏波豆等尝不救李赟之死今又不救斩之都鎭抚河就东等十三人各杖一百。 全罗道都节制使金宗衍献倭捷。 以李穑判门下府事李琳门下侍中洪永通领三司事。
#高丽史137卷-列传50-辛禑5[辛昌]-01-08-1389

八月典农副正金挚上书请禁金银带以从俭约。 琉球国中山王察度遣玉之奉表称臣归我被倭贼虏掠人口献方物硫黄三百斤苏木六百斤胡椒三百斤甲二十部初全罗道都观察使报: "琉球国王闻我国伐对马岛遣使到顺天府。" 都堂以前代所不来难其接待昌曰: "远人来贡待之薄则无乃不可乎  使之入京慰送可也。" 以前判事陈义贵为迎接使。 壬寅以昌生日宥二罪以下。 始置义仓。 昌以琉球国所献苏木胡椒将用诸宫中判内府寺事柳伯濡谏曰: "昔忠肃王置　瓮宫中史书之传以为笑。" 不从。 以郑地为杨广全罗庆尙道都节制　察使兼*　{总}招讨营田缮城事。 遣典客令金允厚副令金仁用报聘于琉球国*　书曰: "高丽权署国事王昌端肃复书琉球国中山王殿下。 我国与贵国隔海万里未尝往来窃闻芳誉景慕久矣今者专使辱书副以嘉　仍将本国被虏人口送还感喜之情难以言尽但以馆待来使不克如礼*艮{良}用慊然今差典客令金允厚等聊致菲仪幸照亮来书云: '被虏人口来年皆许回乡。' 益增感喜乞于允厚等回刷送令其父母妻子完聚幸甚。" 礼物鞍子二银钵匙　各二银盏杯各一黑麻布二十匹虎皮二领豹皮一领满花席四张箭一百枚　屛一副　簇一双。 司宰副令文允庆蒸其父妾又盗官物法司劾奏绞允庆及妾以徇于市。
#高丽史137卷-列传50-辛禑5[辛昌]-01-09-1389

九月昌将亲朝以领三司事洪永通判门下府事李穑判三司事沈德符门下评理　长寿厚德府尹李种学为从行官旣而昌母李氏悯其年幼言于都堂寝其行。 　林兵马节制使朴可实击倭献捷。 给田都监启分掌宗室诸君于宗簿司文班于典理司武班于军簿司前衔各品于开城府令择其可受科田者以凭考核。 命李穑李琳及我

太祖剑履上殿赞拜不名各赐银五十两彩*　{段}十匹马一匹从郑梦周之请也下敎曰: "尊师重傅所以为斯道崇德报功所以劝将来　惟我列庙在位时则有若侍中贞肃公赵仁规功在社稷德在生民特令剑履上殿赞拜不名事载国史予甚慕焉。 韩山府院君李穑早游中原高捷制科学通天人识贯今古事我先祖恭愍王大为所重从容启沃　赞政机润色讨论显扬国美至使人知濂洛之学俗变邹鲁之风实卿之力及至上王起卿视事屡以疾辞然而国家大计必就而咨裨益弘多自我在东宫之日以至践祚之初训诲弼亮厥功尤着是用陛之左揆倚以仰成自崔莹构逆之后人心虞疑卿以六十之年疾病之余慨然自请肩舆就道入觐

天子奏对详明,

天子嘉纳上下之情以通宗社之计以定比之先正益有光焉。 门下侍中李琳爰自先世为国重臣积德之久寔生圣善配我上王以助内理予在襁褓而多疾病卿乃尽心保佑式至于今日临御有众功莫大焉夫以元舅之亲居*　{　}宰之位非予私之实公论所归也。 守门下侍中

李[太祖旧讳]以文武之略将帅之才遇知先祖逮事上王入　鼎铉出将戎兵自己亥用兵以来三十年*闲大小几战所至必捷其大焉者岁辛丑关贼犯京国家播迁卿佐大将克歼凶丑以复京都胡人纳哈出犯我东北鄙诸将败走乘胜奄至高州之境卿卷甲兼行逐出疆外癸卯庶　德兴君举兵入西鄙卿率轻骑挫其锋锐丁巳倭寇海州诸将奔溃卿独身先士卒击之几尽庚申倭自鎭浦下岸横行杨广庆尙全罗之境焚荡郡邑杀掠士女三道骚然元帅裴彦朴修敬等皆败死国家忧之遣卿及九元帅诸将逗　不进卿独奋然率其麾下　战引月之驿捕获无遗民赖以安。 其行师也动遵纪律秋毫无犯军畏其威民怀其德虽古名将无以加焉  卿之　功伟烈在人耳目者赫赫如此而不自矜伐　然退托国人益以倚重及崔莹妄兴师旅以图猾夏祸在朝夕在朝之臣畏莹之威无敢言者卿以宗社生灵之大计请命上王执退崔莹事大益虔再安社稷予实嘉之。 处以端揆仍摠军政卿性行淑均局量宽洪读书不倦事必师古置书筵劝我进学开言路敎我从谏遣大臣黜陟守令而民生安选勇将　御要害而边警息用人材则搜扬茂异施政敎则振起纪纲正经界而均田法禁奔竞而美士风匡救不逮期至中兴之理所谓社稷之臣也。 载惟幼　荷此艰大若涉渊水苟非师傅之训诲元舅之保佑元勋之匡救曷其能济  其令卿等剑履上殿赞拜不名宥十罪以及子孙。 于戱! 卿其祗服休命益励忠诚以　我　人追配于先王卿其永有辞于后世。" 以张夏成石璘为门下评理; 赵云　金士衡崔有庆同知密直司事; 权铸密直提学; 闵霁开城尹; 李行知申事; 李懃左副代言; 吴思忠南在左右司议; 赵璞门下舍人; 权湛司宪掌令; 金尔音崔士威持平。 取及第金汝知等。 尹承顺权近还自  京师礼部奉

圣旨移咨都评议使司曰: "洪武二十二年八月初八日本部尙书李原明等官于奉天门钦奉

