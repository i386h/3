<!-- { "loadSidebar": true } -->
冬十月幸镐京斋祭赦存问耆老赐物。 两京诸鎭军年八十以上有职者增级无职者除陪戎校尉扈驾八品以下员吏军人赐物有差。
#高丽史3卷-世家3-穆宗-02-03-0999

契丹遣右常侍刘绩来加册王尙书令。
#高丽史3卷-世家3-穆宗-02-04-0999

日本国人道要弥刀等二十户来投处之利川郡为编户。
#高丽史3卷-世家3-穆宗-02-05-0999

遣吏部侍郞朱仁绍如宋帝特召见仁绍自陈国人思慕华风为契丹劫制之状。 帝赐诏赍还。
#高丽史3卷-世家3-穆宗-03-01-1000

○(庚子)三年冬十月创崇敎寺为愿刹。
#高丽史3卷-世家3-穆宗-03-02-1000

是岁赐宋　等及第。
#高丽史3卷-世家3-穆宗-04-01-1001

○(辛丑)四年冬十一月幸中原府巡省风俗宴群臣赦扈从官及所历州郡官加一阶赐物有差。
#高丽史3卷-世家3-穆宗-05-01-1002

○(壬寅)五年夏四月壬申亲享*大庙加上先王先后徽号。
#高丽史3卷-世家3-穆宗-05-02-1002

五月敎曰: "余以弱龄　登宝位继祖先之基业思邦国之兴安。 功不百而不行利非千而不务必欲延洪社稷开济生灵。 爰自前年　于近日不　心之所欲谓为时之可行或不念居安思危临深履薄广征土木劳役军夫筑高台而作深池为资游赏役人户而造佛寺漫有经营。 此虽皆从执奏而施行岂非一人之失德  非但致军中之怨　抑亦为宇内之艰难。 若有训众而练兵若有彼侵而我伐将何贾勇将何得人。 何异截羽翼而欲高飞去舟楫而涉大水。 古史云: '芳饵之下必有悬鱼善赏之朝必有勇士。 古犹如此今岂无之。' 庶欲防已往之愆违尤励将来之惩劝。 特宣朕意用示军行宜其所司各成六卫军营备置职员将帅令其军士　除杂役。"
#高丽史3卷-世家3-穆宗-05-03-1002

秋八月甲子赐朴元徽等及第。
#高丽史3卷-世家3-穆宗-06-01-1003

○(癸卯)六年春正月敎曰: "昔我太祖旣偃干戈大开庠序王室宗支横经问道蓬庐贱子负　追师累朝以来才士不乏。 予谬以　　嗣守艰大欲广眞儒之道以崇往圣之猷。 但以诲人不倦者靡多好古敏求者盖寡州乡之内　校之中或因小利或逐异端师长之敎授渐惰后学之功业不成。 今者阐辟容贤之门恢弘进善之路其三京十道群僚庶官体朕谕言劝其艺业令文儒医卜之辈就经明博达之师博士师长奬劝生徒有勤劳者录名申闻。"
#高丽史3卷-世家3-穆宗-06-02-1003

二月辛酉敎曰: "唐以八元而理周因十乱而兴为国所资惟贤而已。 余幼失义方长无师训。 临朝　事栗栗兢兢岂谓去年以来屡见乾坤之变又多边境之忧但深责己之怀敢有尤人之念。 追思　代或览策书宋公发善言妖星退舍隋主修德政邻寇寝兵。 是知小善亦能动天感人。 克己自勤安敢饰非拒谏今见上自台辅下至庶僚曾无　　之言但有阿谀之说。 呜呼! 言而不用余宜自　危而不扶谁任其咎  京官五品以上各上封事皆陈药石之辞共赞邦家之业。"
#高丽史3卷-世家3-穆宗-06-03-1003

是年太后皇甫氏与金致阳通生子。 谋为王后逼大良君询为僧。
#高丽史3卷-世家3-穆宗-07-01-1004

○(甲辰)七年春三月改定科举法。
#高丽史3卷-世家3-穆宗-07-02-1004

夏四月赐黄周亮等及第。
#高丽史3卷-世家3-穆宗-07-03-1004

六月己未门下侍中韩彦恭卒。
#高丽史3卷-世家3-穆宗-07-04-1004

冬十一月甲寅幸镐京斋祭赦杖罪以下养耆老加方岳州鎭神*祗{祇}勋号。
#高丽史3卷-世家3-穆宗-08-01-1005

○(乙巳)八年春正月东女眞寇登州烧州鎭部落三十余所遣将御之。
#高丽史3卷-世家3-穆宗-08-02-1005

三月己酉汰外官。
#高丽史3卷-世家3-穆宗-08-03-1005

夏四月癸酉赐崔　等及第。
#高丽史3卷-世家3-穆宗-08-04-1005

是岁宋温州文士周伫来投授礼宾注簿。
#高丽史3卷-世家3-穆宗-09-01-1006

○(丙午)九年六月戊戌震天成殿　吻。 王忧惧责己肆赦孝顺义节　加恩赏加国内神*祗{祇}勋号。 文武三品以上加勋四品以下增一级九品以上入仕满二十年者改服禅敎僧徒大德以上加法号年六十以上者加职有差。
#高丽史3卷-世家3-穆宗-09-02-1006

是岁彗星见。
#高丽史3卷-世家3-穆宗-10-01-1007

○(丁未)十年春二月契丹遣耶律延贵来加册王为守义保邦推诚奉圣功臣开府仪同三司守尙书令兼政事令上柱国食邑七千户食实封七百户。
#高丽史3卷-世家3-穆宗-10-02-1007

创眞观寺九层塔。
#高丽史3卷-世家3-穆宗-10-03-1007

夏六月赐赵元等及第。
#高丽史3卷-世家3-穆宗-10-04-1007

秋七月戊寅流平章事韩蔺卿于杨州吏部侍郞金诺于海岛。
#高丽史3卷-世家3-穆宗-10-05-1007

冬十月戊申幸镐京斋祭赦流罪以下加国内神*祗{祇}勋号。
#高丽史3卷-世家3-穆宗-10-06-1007

是岁镐京地震。
#高丽史3卷-世家3-穆宗-11-01-1008

○(戊申)十一年春三月赐孙元仙等及第。
#高丽史3卷-世家3-穆宗-11-02-1008

冬十月幸镐京斋祭。
#高丽史3卷-世家3-穆宗-12-01-1009

○(己酉)十二年春正月庚午幸崇敎寺及还中路暴风折伞盖柄。
#高丽史3卷-世家3-穆宗-12-02-1009

壬申御详政殿观灯大府油库　延烧千秋殿王见殿宇府库　烬悲叹成疾不听政。 王国师二僧*大医奇贞业*大卜晋含祚*大史潘希渥宰臣　知政事刘瑨中枢院使崔沆给事中蔡忠顺等直宿银台知银台事李周祯右承宣李作仁嬖臣左司郞中刘忠正合门舍人庾行简等直宿于内亲从将军庾方中郞将柳琮卓思政河拱辰常直近殿门刑部尙书陈　亦入内直宿户部侍郞崔士威为大定门别监闭诸宫门戒严唯开长春大定门。 仍设救命道场于长春干化二殿。 王累日不豫常居于内厌见群臣。 宰臣震恐请入寝问疾不许。 王与蔡忠顺崔沆密议立嗣遣皇甫兪义迎大良院君于神穴寺。
#高丽史3卷-世家3-穆宗-12-03-1009

西京都巡*　{检}使康兆领甲卒而至遂谋废立。 二月戊子请王出御龙兴归法寺。 己丑日色如张红幕。 兆兵　入宫门王知不免与太后号泣出御法王寺。 俄而兪义等奉院君而至遂卽位。 兆废王为让国公遣兵杀金致阳父子及庾行简等七人。 王出自宣仁门侍臣。 初皆步从至是始有骑而从者。 至归法寺解御衣换食而进。 兆召还沆等供职王谓沆曰: "顷府库　而变起所忽皆由予不德夫复何怨。 但愿归老于乡。 卿可奏新君且善辅佐。" 遂向忠州。 太后欲食王亲奉盘盂*大后欲御马王亲执　。 行至积城县兆使人弑之以王自刎闻取门扇为棺权　于馆王在位十二年寿三十性沈毅少有人君之度。 善射御嗜酒好猎不留意政事信狎嬖幸以及于祸。 踰月火葬县南。 陵曰恭陵谥宣灵庙号愍宗皆康兆所撰定。 臣民莫不痛愤。 而显宗未之知至契丹问罪始知之。 显宗三年移葬城东改陵曰义谥曰宣让庙号穆宗五年加谥孝思十八年加威惠文宗十年加克英高宗四十年加靖恭。
#高丽史3卷-世家3-穆宗-12-04-1009

○李齐贤赞曰: 庆父犯礼于鲁不韦嫁祸于秦齐桓尸姜始皇　*毒{　}何救万世之耻哉  穆宗不戒覆车之辙防闲于初子母俱罹其殃社稷几至于亡。 呜呼! 宣让之不幸也抑非不幸也。
世家卷第三。


#高丽史4卷-世家4-00-00-00-0000

世家卷第四。 高丽史四。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史4卷-世家4-显宗1-00-00-0000

显宗一。
#高丽史4卷-世家4-显宗1-00-01-0000

显宗元文大王讳询字安世安宗之子母曰孝肃王后皇甫氏。 成宗十一年壬辰七月壬辰生。 稍长封大良院君年十二。 千秋太后忌之逼令祝发。 初寓崇敎寺有僧梦见大星陨寺庭变为龙又变为人卽王也。 由是众多奇之穆宗九年移寓三角山*神　寺{神穴寺}。 太后屡遣人谋害。 寺有老僧*　{穴}地于室而匿之上置卧榻以防不测。 一日王偶题溪水诗曰: "一条流出白云峯万里沧溟去路通莫道潺湲岩下在不多时日到龙宫。" 咏小蛇曰: "小小蛇儿　药栏满身红锦自斑　莫言长在花林下一旦成龙也不难。" 又梦闻　声砧响问于术士以方言解之曰: "　鸣高贵位砧响御近当是卽位之兆也。" 十二年二月己丑奉迎卽位于延宠殿。
#高丽史4卷-世家4-显宗1-00-02-0000

庚寅以康兆为中台使李铉云为中台副使蔡忠顺为直中台尹余为尙书右丞兼直中台。
#高丽史4卷-世家4-显宗1-00-03-0000

是月遣司农卿王日卿如契丹告哀称嗣。
#高丽史4卷-世家4-显宗1-00-04-0000

罢敎坊放宫女一百余人毁　苑亭珍禽奇兽龟鱼之类放之山泽。
#高丽史4卷-世家4-显宗1-00-05-0000

三月以柳允孚为门下侍中柳邦宪为门下侍郞平章事康兆为吏部尙书　知政事陈　为刑部尙书　知政事刘瑨王同颖为尙书左右仆射崔沆金审言为左右散骑常侍蔡忠顺为吏部侍郞左*炼{谏}议大夫金励为兵部尙书文仁渭为工部尙书。
#高丽史4卷-世家4-显宗1-00-06-0000

是月议筑开京罗城。
#高丽史4卷-世家4-显宗1-00-07-0000

四月丙戌朔遣借工部侍郞李有恒如契丹贺太后生辰。
#高丽史4卷-世家4-显宗1-00-08-0000

甲午追谥考　。
#高丽史4卷-世家4-显宗1-00-09-0000

戊戌赦养老病放逋悬轻　役赏功臣褒贤士录勋旧除女乐济军粮群望神祇加勋号增文武官爵。
#高丽史4卷-世家4-显宗1-00-10-0000

五月戊辰改英华馆为会同馆。
#高丽史4卷-世家4-显宗1-00-11-0000

