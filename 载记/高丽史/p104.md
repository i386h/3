<!-- { "loadSidebar": true } -->
#高丽史18卷-世家18-毅宗2-20-33-1166

庚申宴金使于大观殿。
#高丽史18卷-世家18-毅宗2-20-34-1166

十二月癸酉移御馆北宫。
#高丽史18卷-世家18-毅宗2-21-01-1167

○(丁亥)二十一年春正月甲辰全罗州路按察副使尹平寿献银八十斤。 平寿割民膏血以要恩宠时议鄙之。
#高丽史18卷-世家18-毅宗2-21-02-1167

癸丑燃灯王如奉恩寺夜还。 金敦中马突触骑士矢房矢落辇傍。 王惊愕以为流矢疾驰还宫宫城戒严。 甲寅命有司榜于市曰: "有能告贼者勿论有无职*柬{东}班正郞西班将军随自愿除授公私贱隶亦许　职。 幷给银二百斤女则给银三百斤。" 王犹虑未得又命悬黄金十五斤银甁二百口于街衢购捕。
#高丽史18卷-世家18-毅宗2-21-03-1167

乙卯屯府兵于阙庭以备不测。 自是选取勇力者号内巡检分为两番。 常着紫衣持弓剑分立仗外不避雨雪夜则巡警达曙。
#高丽史18卷-世家18-毅宗2-21-04-1167

丙辰谏官伏合言事五日王从之。
#高丽史18卷-世家18-毅宗2-21-05-1167

二月癸未幸神众院。
#高丽史18卷-世家18-毅宗2-21-06-1167

壬辰移御馆北宫。
#高丽史18卷-世家18-毅宗2-21-07-1167

三月己亥朔王如灵通寺。
#高丽史18卷-世家18-毅宗2-21-08-1167

己未王冒雨幸长兴院与觉倪夜飮命右承宣金敦中赋诗。
#高丽史18卷-世家18-毅宗2-21-09-1167

辛酉王微行至金身窟设罗汉斋还玄化寺与李公升*许洪村{许洪材}觉倪等泛舟众美亭南池　飮极欢。 先是淸宁斋南麓　丁字阁扁曰众美亭。 亭之南涧筑土石贮水岸上作茅亭*凫　芦苇宛如江湖之状。 泛舟其中令小　棹歌渔唱以恣游观之乐。 初作亭役卒私*　{赍}粮一卒贫甚不能自给役徒共分饭一匙食之。 一日其妻具食来饷。 且曰: "宜召所亲共之。" 卒曰: "家贫何以备办将私于人而得之乎岂窃人所有乎。" 妻曰: "貌丑谁与私。 性拙安能盗。 但剪发买来耳。" 因示其首卒呜咽不能食闻者悲之。
#高丽史18卷-世家18-毅宗2-21-10-1167

壬戌幸归法寺东岭与侍臣置酒。
#高丽史18卷-世家18-毅宗2-21-11-1167

癸亥白气贯日。
#高丽史18卷-世家18-毅宗2-21-12-1167

夏四月戊辰朔日食。
#高丽史18卷-世家18-毅宗2-21-13-1167

乙亥移御普贤院。
#高丽史18卷-世家18-毅宗2-21-14-1167

戊寅以河淸节幸万春亭宴宰枢侍臣于延兴殿大乐署管弦坊争备彩棚樽花献仙桃抛球乐等声伎之戱。 又泛舟亭南浦沿流上下相与唱和至夜乃罢。 亭在板积窑。 初因窑亭而营之内有殿曰延兴南有涧盘回左右植松竹花草其*闲又有茅亭草楼凡七有额者四曰灵德亭寿御堂鲜碧斋玉竿亭桥曰锦花门曰水德其御船饰以锦绣假锦为帆以为流连之乐。 穷奢极丽劳民费财凡三年而成。
#高丽史18卷-世家18-毅宗2-21-15-1167

庚辰移御长兴院赋诗命词臣和进。
#高丽史18卷-世家18-毅宗2-21-16-1167

壬午王弟僧　曦享王于淸宁斋。 召觉倪及侍臣同飮晩泛舟众美亭南池游赏至夜。
#高丽史18卷-世家18-毅宗2-21-17-1167

癸未又宴于淸宁斋赋诗令群臣和进。
#高丽史18卷-世家18-毅宗2-21-18-1167

丙戌移御馆北宫。
#高丽史18卷-世家18-毅宗2-21-19-1167

丁亥陨霜。
#高丽史18卷-世家18-毅宗2-21-20-1167

癸巳幸承宣李聃别墅。
#高丽史18卷-世家18-毅宗2-21-21-1167

五月戊戌朔幸临津县宿江边僧舍。 翌日与宰枢金永胤徐恭李公升崔温承宣李聃许洪材金敦中等泛舟南江中流遡沿竟日为乐。 司谏林宗植侍御高子思乘晩被召赴宴。 至夜半移御普贤院侍从不及子思醉不得行。
#高丽史18卷-世家18-毅宗2-21-22-1167

壬寅移御李聃别墅。
#高丽史18卷-世家18-毅宗2-21-23-1167

戊申移御普贤院。
#高丽史18卷-世家18-毅宗2-21-24-1167

己酉幸慈孝寺。
#高丽史18卷-世家18-毅宗2-21-25-1167

癸丑幸长湍县应德亭舟中结彩棚载女乐杂戱泛江中流凡十九　皆饰以彩帛。 与左右幸臣宴乐至五更乃登西岸张侯置烛其上命左右射无中者。 内侍卢永醇曰: "待圣人中的然后臣等中之。" 王射之卽中烛左右呼万岁。 李聃从而中之赐绫罗绢。 留二日观水戱。
#高丽史18卷-世家18-毅宗2-21-26-1167

丁巳自应德亭秉烛乘舟盛张众乐过皇乐亭置酒夜至普贤院。
#高丽史18卷-世家18-毅宗2-21-27-1167

辛酉幸万春亭置酒夜入李聃别墅。
#高丽史18卷-世家18-毅宗2-21-28-1167

壬戌入御安和寺。
#高丽史18卷-世家18-毅宗2-21-29-1167

丙寅还馆北宫。
#高丽史18卷-世家18-毅宗2-21-30-1167

六月戊辰王如奉恩寺遂幸李聃别墅。
#高丽史18卷-世家18-毅宗2-21-31-1167

庚午移御玄化寺。 先是王闻: 城东沙川龙渊寺南有石壁数　削立临川曰虎岩流水停　树木　蔚。 命内侍李唐柱裴衍等　亭其侧名延福奇花异木列植四隅。 以水浅不可舟筑堤为湖。 其地白沙水势强悍雨则辄毁随毁随补昼夜不息人甚苦之。 是日与宰相侍臣宴于亭上极欢乃罢。
#高丽史18卷-世家18-毅宗2-21-32-1167

庚辰还御馆北宫。
#高丽史18卷-世家18-毅宗2-21-33-1167

秋七月丁酉幸归法寺遂御玄化寺驰马至獭岭茶院从臣皆莫及。
#高丽史18卷-世家18-毅宗2-21-34-1167

八月戊申移御归法寺。
#高丽史18卷-世家18-毅宗2-21-35-1167

己未幸南京。
#高丽史18卷-世家18-毅宗2-21-36-1167

甲子驾至加顿院广州备仪卫乐部以迎仍献马二匹肩舆一具阳伞三柄。
#高丽史18卷-世家18-毅宗2-21-37-1167

九月乙丑入御南京。 留守官备礼迎驾献阳伞二柄马二匹牛一头。 是夜命内侍及重房射侯中者赐绫绢。
#高丽史18卷-世家18-毅宗2-21-38-1167

己巳幸三角山僧伽文殊藏义等寺。
#高丽史18卷-世家18-毅宗2-21-39-1167

庚午宴群臣于延兴殿赐马人一匹。 是日发南京。
#高丽史18卷-世家18-毅宗2-21-40-1167

癸酉至坡平县江宴群臣于舟中。 侍臣皆醉失仪枢密院使李公升倒载驾前。
#高丽史18卷-世家18-毅宗2-21-41-1167

乙亥王还京都赦二罪以下。 诏: "加名山大川爵号; 内外八十以上笃废疾鳏寡孤独孝顺节义孝弟力田者皆赐物; 南幸随驾军将及睿令两殿侍卫员将侍学公子皆加职。"
#高丽史18卷-世家18-毅宗2-21-42-1167

冬十月己亥出御龙兴寺。
#高丽史18卷-世家18-毅宗2-21-43-1167

丙午移御兴王寺。
#高丽史18卷-世家18-毅宗2-21-44-1167

十一月戊辰移御幸生院。
#高丽史18卷-世家18-毅宗2-21-45-1167

遣礼宾少卿崔　如金谢贺生辰报前年耶律成正之来也。
#高丽史18卷-世家18-毅宗2-21-46-1167

庚辰金遣少府监李卫国来贺生辰。
#高丽史18卷-世家18-毅宗2-22-01-1168

○(戊子)二十二年春正月甲子朔王御馆北宫受贺赋诗示儒臣。
#高丽史18卷-世家18-毅宗2-22-02-1168

丁丑燃灯王如奉恩寺。
#高丽史18卷-世家18-毅宗2-22-03-1168

戊寅宴群臣彻夜至翌日日中乃罢。
#高丽史18卷-世家18-毅宗2-22-04-1168

庚辰移御兴王寺。
#高丽史18卷-世家18-毅宗2-22-05-1168

甲申移御*  串江书斋丙戌还宫。
#高丽史18卷-世家18-毅宗2-22-06-1168

己丑以江阳伯　之女为太子妃。
#高丽史18卷-世家18-毅宗2-22-07-1168

癸巳王以梦中所制诗示群臣。 其末联云: "布政仁恩洽三韩致*大平。" 臣僚称贺。
#高丽史18卷-世家18-毅宗2-22-08-1168

二月乙未饭僧一千于宣庆殿。
#高丽史18卷-世家18-毅宗2-22-09-1168

辛丑移御馆北宫。
#高丽史18卷-世家18-毅宗2-22-10-1168

丁未进江阳伯　为侯。
#高丽史18卷-世家18-毅宗2-22-11-1168

三月辛未移御庆明宫。
#高丽史18卷-世家18-毅宗2-22-12-1168

丁丑幸西京。 时王母弟翼阳平　二侯颇得众心。 王疑有变移御以避之。
#高丽史18卷-世家18-毅宗2-22-13-1168

庚辰驾至平州崇寿院西亭召宰辅侍臣行酒泛小舟于南溪　流游赏至　乃罢。
#高丽史18卷-世家18-毅宗2-22-14-1168

壬午住　黄州洞仙驿宴于碧波亭又泛舟南溪至夜宴乐。 赐乐工及杂戱人白金三斤。
#高丽史18卷-世家18-毅宗2-22-15-1168

乙酉至西京。
#高丽史18卷-世家18-毅宗2-22-16-1168

丙戌谒太祖眞殿。
#高丽史18卷-世家18-毅宗2-22-17-1168

丁亥饭僧于内殿。
#高丽史18卷-世家18-毅宗2-22-18-1168

