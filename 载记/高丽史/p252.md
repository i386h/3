<!-- { "loadSidebar": true } -->
#高丽史45卷-世家45-恭让王1-02-110-1390

遣前商议签书禹洪寿赐

宣　于我

太祖时,

太祖以病请告如关门温井。
#高丽史45卷-世家45-恭让王1-02-111-1390

丁卯谏官劾柳　厚*　{敛}于民务求媚悦。 罢之以徐钧衡代之。
#高丽史45卷-世家45-恭让王1-02-112-1390

戊辰分遣廉问计定使许周于西海道金若恒于江原道南在于杨广道李懃于庆尙道吴思忠于全罗道。
#高丽史45卷-世家45-恭让王1-02-113-1390

甲戌六十奴还自  京师复归于济州踰一年而死。
#高丽史45卷-世家45-恭让王1-02-114-1390

乙酉讲读官柳伯濡于经筵讲书无逸至惠鲜鳏寡曰: "鳏寡天下之穷民而无告者。 古之圣人必以是为虑今有尹寿台者年至九十六子年亦六十九老不能养。 唯一婢居货以供朝夕之资乞赐米。" 王曰: "享寿如此其心必有操守者。" 对曰: "寿台尝言年未三十左脚不仁一日往天磨山寺药师前誓曰: '佛若愈吾疾为作佛殿。' 梦一僧曰: '汝病可疗能作佛殿乎 ' 梦觉病卽愈遂作佛殿设三昧忏法席以落之故得寿如此。" 王曰: "然予尝于中宫之病设药师法席。 其夜梦见一僧病卽愈。 佛岂虚哉 " 伯濡对曰: "儒亦不可以甚斥佛也。 儒所以斥佛以其人君恃佛而怠于政事也。"
#高丽史45卷-世家45-恭让王1-02-115-1390

十一月己丑朔前郞将郭兴安伪造都堂经历司印牒付准备色军资寺受衣服米豆以与妓妾事觉斩之。
#高丽史45卷-世家45-恭让王1-02-116-1390

辛卯我

太祖上书辞职。 王为之涕泣不允,

太祖亦泣谢。
#高丽史45卷-世家45-恭让王1-02-117-1390

壬辰宥禹玄宝李穑权仲和庆补张夏许京外从便禹仁烈郑地权近李崇仁李琳李贵生外方从便。
#高丽史45卷-世家45-恭让王1-02-118-1390

侍中沈德符系麾下缮工判官赵裕于巡军狱。
#高丽史45卷-世家45-恭让王1-02-119-1390

甲午我

太祖辞侍中再三遂以我

太祖领三司事郑梦周守门下侍中池涌奇判三司事裴克廉　长寿　为门下赞成事我

恭靖王判密直司事。
#高丽史45卷-世家45-恭让王1-02-120-1390

宪府上*　曰: "本朝故事立后妃府设官属曰左右司尹丞注簿舍人而已。 恭愍王封崇明德太后立府曰崇敬官僚曰判事尹少尹判官所以极其尊崇也。 今崇宁府依古制设左右司尹等官。 而懿德慈惠两府则尙仍崇敬府之例。 有违古制请　依崇宁府例。" 从之。
#高丽史45卷-世家45-恭让王1-02-121-1390

辛丑宪府言: "今中外军事旣以领三司事

李[太祖旧讳]都摠之请悉收诸元帅印章。" 从之。
#高丽史45卷-世家45-恭让王1-02-122-1390

癸卯设八关会又分遣各司于松京行八关会。
#高丽史45卷-世家45-恭让王1-02-123-1390

给田都监启定外官员乡驿吏津尺院主田数及　储广兴仓纳税之数。
#高丽史45卷-世家45-恭让王1-02-124-1390

罢各道将帅放军人。
#高丽史45卷-世家45-恭让王1-02-125-1390

丙午安叔老还自燕燕王*　书曰: "致意署高丽国事与国人陪臣等。 迩以礼物来安敢易纳  古人云: '臣子无外交之理。' 　之必艰人意故物留使还谨以状。 闻于父皇以通三韩之意必命乃报。 国人陪臣等审焉。"
#高丽史45卷-世家45-恭让王1-02-126-1390

辛亥政堂文学郑道传等还自  京师宣谕

圣旨: "尹　李初谋乱汝国事朕旣不信。 已曾断罪汝国复何虞疑 "
#高丽史45卷-世家45-恭让王1-02-127-1390

壬子囚沈德符麾下鎭抚曹彦等五人于狱。
#高丽史45卷-世家45-恭让王1-02-128-1390

乙卯以崔允沚为西北面体察使。
#高丽史45卷-世家45-恭让王1-02-129-1390

戊午绞赵裕籍其家杖流曹彦等于远地罢沈德符复以我

太祖为门下侍中。
#高丽史45卷-世家45-恭让王1-02-130-1390

流池涌奇于三陟朴　于　州郑熙启于安边尹师德于淮阳李彬于安峡。
#高丽史45卷-世家45-恭让王1-02-131-1390

十二月辛酉流沈德符于　山。
#高丽史45卷-世家45-恭让王1-02-132-1390

癸亥我

太祖上笺辞曰: "惟度德而授位是为君上之明罔以宠而居功乃合人臣之义。 如冒荣而贪进或速祸而招尤。 是以召公忧盛满难居蔡泽云: '成功者去。' 　我朝侍中之任实周家　宰之官均邦国之旣难燮阴阳之不易。 伏念臣局量　浅学问　荒。 当假姓流毒之时有兴师猾夏之举神人共愤宗社几倾乃与诸将而还敬奉

天子之命僭伪之种自底灭亡正派之传克致兴复斯乃祖宗之阴相固非臣力之所能。 特沾爵命之恩仍领中外之事无补垂衣之化常怀覆　之忧。 于今年春有尹　李初逃入中国窃弄

天子请亲王动天下兵欲移社稷。 金宗衍为其谋首自惑逃窜。 此系王室之安危非关臣身之利害。 乃有人匿且故纵惟不*　{轨}阴相与谋虑惟臣之宠利使然。 念至此而兢惶无已。 近得免于右揆私自幸于中心今又除臣侍中。 降命自天措躬无地。 　今国家再造文物中兴自非宏材曷足赞襄国政不有重德何能鎭服人情  伏愿谅臣至诚释臣重负。 臣谨当避贤者路无贻旷职之讥送老于家。 专贡祝厘之恳。" 王不允批*　曰: "拨乱反正实为命世之材论道经邦必待代天之相。 故其身之去就系于国之安危。 惟卿志励风霜气锺光岳。 惟自昔而功在王室式至今而德被生民。 逐纳氏于朔　歼倭寇于四境。 由先王薨逝以后有伪辛假窃其*闲荒于游田耽于酒色恣行杀戮大肆顽凶。 至兴军师将犯华夏而卿明知逆顺倡义回还。 谋及宗亲与诸臣庶遂乃废黜伪姓推戴寡躬而使邦基。 几危而复安宗祀几絶而再续。 校功度德耀古光今。 当永辅于我家传荣享于后嗣何期群小潜肆奸谋。 此实在予非卿之故。 深有志于责己将欲正其刑章。 而卿遽贡　章规免职任卿虽思之审矣。 予所望则不然。 元首股肱旣同一体。 山河带砺敢忘吾心  毋烦固辞速践乃职。 所请宜不允。" 又遣中官赐衣酒敦谕。 我

太祖诣阙谢恩遂就职。
#高丽史45卷-世家45-恭让王1-02-133-1390

移国史于忠州。 先是藏于竹州七丈寺今夏倭贼入侵故移之,
#高丽史45卷-世家45-恭让王1-02-134-1390

癸酉获金宗衍翼日死狱中。
#高丽史45卷-世家45-恭让王1-02-135-1390

乙亥刑曹判书安瑗等上书曰: "为国之本在乎得人心得人之要在乎察事情。 此王政之所当先也。 夫人发于情形于言。 听其言而究其情则时之理乱政之得失从可知也。 臣等窃闻舆议迁幸之际所损多矣。 从者弃业困于迁徙居者失所依于草莽彼此骚然。 顷者迁幸之初术士论曰: '天　屡见于上地怪每兴于下此皆地德之衰巡幸南京则祸可弛也。' 今驻　未久兽多损伤人物人或潜谋不*　{轨}变怪亦云不息。 术士之论地德之说宁可信乎  若曰谶有其数须当避*　{禳}则与其任术数而邀遐福孰若修德政而祗天戒乎  愿殿下上察天时下稽人事旋还京国则侍从有得所之乐民庶无失所之叹。 惟殿下裁之。" 王令都堂拟议。
#高丽史45卷-世家45-恭让王1-02-136-1390

丙子以闵开李士渭赵温为密直副使; 成石瑢知申事; 安瑗为左副代言; 柳廷显为右副代言。
#高丽史45卷-世家45-恭让王1-02-137-1390

戊寅支解金宗衍以徇诸道斩其党李方春等七人流朴可兴李仲和金轼于远地。
#高丽史45卷-世家45-恭让王1-02-138-1390

庚辰曹敏修卒于昌宁。
#高丽史45卷-世家45-恭让王1-02-139-1390

癸未以韩尙质为西北面都观察黜陟使兼兵马都节制使; 姜淮仲为司宪执义; 李敢为持平。
世家卷第四十五。

#高丽史46卷-世家46-00-00-00-0000

世家卷第四十六。 高丽史四十六。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史46卷-世家46-恭让王2-00-00-0000

恭让王二。
#高丽史46卷-世家46-恭让王2-03-01-1391

○(辛未)三年春正月己丑朔宴群臣。
#高丽史46卷-世家46-恭让王2-03-02-1391

乙未以我

太祖为三军都摠制使; 裴克廉为中军摠制使; 赵浚为左军摠制使; 郑道传为右军摠制使。
#高丽史46卷-世家46-恭让王2-03-03-1391

设帝释道场于报平厅。
#高丽史46卷-世家46-恭让王2-03-04-1391

乙巳以国大妃生日宥禹仁烈李仁敏郑熙启李崇仁河仑权近尹师德柳琰李彬卢赟李行元庠等皆许京外从便。
#高丽史46卷-世家46-恭让王2-03-05-1391

丙午三军摠制府阅兵。
#高丽史46卷-世家46-恭让王2-03-06-1391

二月戊午朔赐回军一等功臣我

太祖田百结二等前侍中沈德符等十七人五十结三等前判慈惠府事崔郸等三十人三十结。
#高丽史46卷-世家46-恭让王2-03-07-1391

己未王发南京辛酉次桧岩寺大张佛事穷极奢侈饭僧千余使伶官奏乡唐乐王手执香炉巡东西僧堂以侑食顺妃亦随之又与妃及世子礼佛彻夜壬戌王及世子手施僧布一千二百匹赐讲主僧*　{段}绢各三匹衣一袭仍御寺门受诞日朝贺。
#高丽史46卷-世家46-恭让王2-03-08-1391

丁卯至自南京都人结彩棚以迎之。
#高丽史46卷-世家46-恭让王2-03-09-1391

辛未三军摠制府阅所统兵分番宿卫。
#高丽史46卷-世家46-恭让王2-03-10-1391

乙亥国大妃至自南京。
