<!-- { "loadSidebar": true } -->
仁宗恭孝大王讳楷字仁表古讳构睿宗长子母曰顺德王后李氏。 睿宗四年十月己亥生。 性仁孝宽慈。 十年二月立为王太子。 十七年四月丙申睿宗薨诸弟以王幼颇有　　心。 平章事李资谦奉王卽位于重光殿。 朝夕奠殡哭踊尽哀左右侍臣哀恸不能止。
#高丽史15卷-世家15-仁宗1-00-02-0000

丁酉王诣景灵殿告卽位遣使告于*大庙九陵。
#高丽史15卷-世家15-仁宗1-00-03-0000

甲寅葬睿宗于裕陵。
#高丽史15卷-世家15-仁宗1-00-04-0000

五月庚午享于*大庙。
#高丽史15卷-世家15-仁宗1-00-05-0000

辛未追尊母后为文敬王太后。
#高丽史15卷-世家15-仁宗1-00-06-0000

乙亥以李资谦守太师中书令邵城侯; 金景庸为乐浪郡开国公; 李玮为桂阳公; 林有文金晙为门下侍郞平章事; 韩安仁为中书侍郞平章事; 崔弘宰金若温　知政事; 李资谅为枢密院使; 金沽知枢密院事; 文公美为枢密院副使。
#高丽史15卷-世家15-仁宗1-00-07-0000

丙子以尹惟志为尙书左仆射; 李英阐为兵部尙书; 崔卓为户部尙书。
#高丽史15卷-世家15-仁宗1-00-08-0000

丁丑赐太后封崇执事官吏职一级。
#高丽史15卷-世家15-仁宗1-00-09-0000

戊寅以封崇太后御神凤门赦。
#高丽史15卷-世家15-仁宗1-00-10-0000

六月戊子朔王如奉恩寺。
#高丽史15卷-世家15-仁宗1-00-11-0000

己亥以僧德缘为国师学一为王师。
#高丽史15卷-世家15-仁宗1-00-12-0000

庚子虑囚。
#高丽史15卷-世家15-仁宗1-00-13-0000

辛丑王受菩萨戒于干德殿。
#高丽史15卷-世家15-仁宗1-00-14-0000

丁未宋持牒使进武校尉姚喜等六十九人来。
#高丽史15卷-世家15-仁宗1-00-15-0000

秋七月戊午　知政事致仕李轨卒。
#高丽史15卷-世家15-仁宗1-00-16-0000

庚午亲设金光经道场于干德殿三七日。
#高丽史15卷-世家15-仁宗1-00-17-0000

辛未醮于崇福殿。
#高丽史15卷-世家15-仁宗1-00-18-0000

己卯亲行虞祭。
#高丽史15卷-世家15-仁宗1-00-19-0000

辛巳命三品以上官会都省议重刑。
#高丽史15卷-世家15-仁宗1-00-20-0000

八月庚寅御宣政殿决重刑。
#高丽史15卷-世家15-仁宗1-00-21-0000

己亥赐罗景纯等及第。
#高丽史15卷-世家15-仁宗1-00-22-0000

壬寅亲行虞祭。
#高丽史15卷-世家15-仁宗1-00-23-0000

九月甲子诏改生辰安贞节为庆龙节。
#高丽史15卷-世家15-仁宗1-00-24-0000

乙亥命修睿宗实录以宝文阁学士朴升中翰林学士郑克永宝文阁待制金富轼充编修官。
#高丽史15卷-世家15-仁宗1-00-25-0000

己卯虑囚。
#高丽史15卷-世家15-仁宗1-00-26-0000

冬十月壬辰设百高座道场于会庆殿斋僧三万于中外。
#高丽史15卷-世家15-仁宗1-00-27-0000

庚子册李资谦为汉阳公。
#高丽史15卷-世家15-仁宗1-00-28-0000

癸卯亲行虞祭。
#高丽史15卷-世家15-仁宗1-00-29-0000

十一月丁卯设八关会王御帐殿受贺幸法王寺。
#高丽史15卷-世家15-仁宗1-00-30-0000

东女眞酋长实现来献马。
#高丽史15卷-世家15-仁宗1-00-31-0000

丙子亲飨年八十以上男女及义夫节妇笃废疾于阙庭赐物有差特赐李资谦母金氏金帛药物加等。
#高丽史15卷-世家15-仁宗1-00-32-0000

十二月丙戌朔亲行虞祭。
#高丽史15卷-世家15-仁宗1-00-33-0000

丙申放带方公　于京山府杀中书侍郞平章事韩安仁合门祗候李仲若流枢密院副使文公美宝文阁学士郑克永知御史台事李永尙书右丞韩安中礼部郞中韩　承宣韩柱侍御史林存合门祗候文公裕右正言崔巨鳞员外郞任元浚于外。
#高丽史15卷-世家15-仁宗1-00-34-0000

戊戌以崔弘宰权判枢密院事。
#高丽史15卷-世家15-仁宗1-00-35-0000

己酉虑囚。
#高丽史15卷-世家15-仁宗1-01-01-1123

○(癸卯)元年春正月甲子宋持牒使许立来。
#高丽史15卷-世家15-仁宗1-01-02-1123

己巳亲醮于纯福殿。
#高丽史15卷-世家15-仁宗1-01-03-1123

庚午幸外帝释院。
#高丽史15卷-世家15-仁宗1-01-04-1123

庚辰亲醮于干德殿。
#高丽史15卷-世家15-仁宗1-01-05-1123

壬午中书侍郞平章事李资谅卒。
#高丽史15卷-世家15-仁宗1-01-06-1123

二月甲午亲醮于阙庭。
#高丽史15卷-世家15-仁宗1-01-07-1123

戊戌燃灯王如奉恩寺。
#高丽史15卷-世家15-仁宗1-01-08-1123

癸卯王如兴王寺移御长源亭。
#高丽史15卷-世家15-仁宗1-01-09-1123

三月丙子虑囚。
#高丽史15卷-世家15-仁宗1-01-10-1123

夏四月丁亥王还宫。
#高丽史15卷-世家15-仁宗1-01-11-1123

癸巳王以睿宗小祥如安和寺行香。
#高丽史15卷-世家15-仁宗1-01-12-1123

癸卯赐卞纯夫等及第。
#高丽史15卷-世家15-仁宗1-01-13-1123

己酉亲行虞祭。
#高丽史15卷-世家15-仁宗1-01-14-1123

庚戌以金缘判秘书省事监修国史。
#高丽史15卷-世家15-仁宗1-01-15-1123

壬子幸外帝释院。
#高丽史15卷-世家15-仁宗1-01-16-1123

五月丁巳以旱避正殿集僧内殿讲佛经祷雨。
#高丽史15卷-世家15-仁宗1-01-17-1123

己未幸普济寺。
#高丽史15卷-世家15-仁宗1-01-18-1123

癸亥虑囚。
#高丽史15卷-世家15-仁宗1-01-19-1123

甲子造土龙聚巫祷雨。
#高丽史15卷-世家15-仁宗1-01-20-1123

幸龟山寺。
#高丽史15卷-世家15-仁宗1-01-21-1123

己巳醮于会庆殿祷雨。
#高丽史15卷-世家15-仁宗1-01-22-1123

六月癸未王如奉恩寺。
#高丽史15卷-世家15-仁宗1-01-23-1123

乙酉东南海都部署使朴景麟错报女眞兵船三十　来犯境遣加发兵马判官杨齐宝等御之至庆州不见虏而还。
#高丽史15卷-世家15-仁宗1-01-24-1123

甲午宋国信使礼部侍郞路允迪中书舍人傅墨卿来。 庚子迎诏于会庆殿。 诏曰: "　闻嗣国甫谨修方谅惟善继之初克懋统承之望遽经变故深极伤　。 肆　命使之华往谕象贤之宠载蕃赉予倂示哀荣宜*　{祗}服于王灵用永遵于侯度。 今赐卿礼物具如别录。" 癸卯王诣魂堂受祭奠吊慰诏。 诏曰: "惟尔先王祗愼明德宜绥厥位毗予一人天命难谌。 遽以讣　缅惟永慕。 谅极哀　纂嗣云初践修是属勉思抑割用副眷怀。 今赐祭奠吊慰礼物至可领也。" 祭睿宗文曰: "惟王躬秉一德嗣有东土。 孝友肃恭惠迪神*祗{祇}克绍于前文人四国是式。 而忠诚夙着义笃勤王旅贡在庭服命惟勤。 朕惟王介在海隅能知役志于享乃心罔不在王室嘉乃丕绩眷顾不忘。 方将　饬使人往谕厥志示鎭抚于尔邦孰谓天不　遗遽闻大故。 邦国殄　震悼于怀。 今锡尔恤典用褒乃显德以宁尔都尙其来止歆我宠灵永垂裕于尔后服休无　。" 路允迪等告王曰: "帝闻先国王薨逝嗣王传业故遣使致奠吊慰诏书祭文皆御制亲　。 在元　*闲祭吊止是常例今恩礼甚异大观年*闲所降诏书内特去权字以示眞王之礼今此御　亦示殊恩。 但先王为已受辽册命故避讳耳今辽命已絶可以请命朝廷。" 王*　曰: "弊邦自祖宗以来乐慕华风　我先考以礼事大以忠述职虽在海外心常在于王室。 故天子灼见屡加宠泽今又亲制祭文特示异恩。 于臣职衔又去权字虽先考尝蒙此礼小子何足以当之。 所谓册命天子所以褒赏诸侯之大典也今忧制未终而遽求大典于义未安实增惶愧。 冀于明年遣使谢恩幷达微诚惟公等善为敷奏。"
#高丽史15卷-世家15-仁宗1-01-25-1123

甲辰虑囚。
#高丽史15卷-世家15-仁宗1-01-26-1123

戊申太白昼见。
#高丽史15卷-世家15-仁宗1-01-27-1123

秋七月辛酉宋使路允迪等还王附表以谢。
#高丽史15卷-世家15-仁宗1-01-28-1123

壬戌太白昼见。
#高丽史15卷-世家15-仁宗1-01-29-1123

乙丑中书侍郞平章事金沽卒。
#高丽史15卷-世家15-仁宗1-01-30-1123

癸酉亲设消　道场于干德殿五日。
#高丽史15卷-世家15-仁宗1-01-31-1123

八月辛巳朔日食。
#高丽史15卷-世家15-仁宗1-01-32-1123

庚子以李资谦判西京留守事。
#高丽史15卷-世家15-仁宗1-01-33-1123

甲辰幸妙通寺。
#高丽史15卷-世家15-仁宗1-01-34-1123

遣河则宝如辽自龙州泛海不达而还。
#高丽史15卷-世家15-仁宗1-01-35-1123

九月乙卯王以文敬太后忌辰如安和寺行香。
#高丽史15卷-世家15-仁宗1-01-36-1123

丁巳决内外重刑。
#高丽史15卷-世家15-仁宗1-01-37-1123

己未幸普济寺。
#高丽史15卷-世家15-仁宗1-01-38-1123

丙子虑囚。
