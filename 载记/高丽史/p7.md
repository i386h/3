<!-- { "loadSidebar": true } -->
#高丽史2卷-世家2-定宗-03-01-0948

○(戊申)三年秋九月东女眞大匡苏无盖等来献马七百匹及方物。 王御天德殿阅马为三等评定其价马一等银注子一事锦绢各一匹二等银钵一事锦绢各一匹三等锦绢各一匹。 忽雷雨震押物人又震殿西角王大惊近臣等扶入重光殿遂不豫。 赦。
#高丽史2卷-世家2-定宗-03-02-0948

始行后汉年号。
#高丽史2卷-世家2-定宗-04-01-0949

○(己酉)四年春正月辛亥大匡王式廉卒。
#高丽史2卷-世家2-定宗-04-02-0949

三月丙辰王疾笃召母弟昭内禅移御帝释院薨。 在位四年寿二十七王性好佛多畏。 初以图谶决议移都西京征发丁夫令侍中权直就营宫阙。 劳役不息又抽开京民户以实之群情不服怨　胥兴。 及薨役夫闻而喜跃。 谥曰文明庙号定宗葬于城南陵曰安陵。 穆宗五年加谥章敬显宗五年加正肃十八年加令仁文宗十年加简敬高宗四十年加庄元。
#高丽史2卷-世家2-定宗-04-03-0949

○李齐贤赞曰: "定宗以人君之尊步至十里所浮屠之宫以藏设利又以七万石谷一日而分赐诸僧。 一遭天谴丧心生疾所谓君子求福不回者亦尝闻其说耶疾旣大渐能以宗社付之亲弟不使如王规者　　于其*闲是可嘉也已。"
#高丽史2卷-世家2-光宗-00-00-0000

光宗。
#高丽史2卷-世家2-光宗-00-01-0000

光宗弘道宣烈平世大成大王讳昭字日华定宗母弟。 以太祖八年乙酉生定宗四年三月丙辰受内禅卽位。
#高丽史2卷-世家2-光宗-00-02-0000

秋八月命大匡朴守卿等考定国初有功役者赐四役者米二十五硕三役者二十硕二役者十五硕一役者十二硕以为例食。
#高丽史2卷-世家2-光宗-01-01-0950

○(庚戌)元年春正月大风拔木王问*　{禳}　之术司天奏曰: "莫如修德。" 自是常读贞观政要。
#高丽史2卷-世家2-光宗-01-02-0950

建元光德。
#高丽史2卷-世家2-光宗-02-01-0951

○(辛亥)二年创大奉恩寺于城南为太祖愿堂又创佛日寺于东郊为先　刘氏愿堂。
#高丽史2卷-世家2-光宗-02-02-0951

冬十二月始行后周年号。
#高丽史2卷-世家2-光宗-03-01-0952

○(壬子)三年遣广评侍郞徐逢如周献方物。
#高丽史2卷-世家2-光宗-04-01-0953

○(癸丑)四年周遣卫尉卿王演将作少监吕继赟来册王为特进检校*大保使持节玄　州都督充大义军使兼御史大夫高丽国王。
#高丽史2卷-世家2-光宗-05-01-0954

○(甲寅)五年春创崇善寺追福先　。
#高丽史2卷-世家2-光宗-06-01-0955

○(乙卯)六年遣大相王融如周献方物。
#高丽史2卷-世家2-光宗-06-02-0955

遣广评侍郞荀质如周贺卽位。
#高丽史2卷-世家2-光宗-07-01-0956

○(丙辰)七年周遣将作监薛文遇来加册王为开府仪同三司检校*大师仍令百官衣冠从华制前大理评使双冀从文遇来。
#高丽史2卷-世家2-光宗-08-01-0957

○(丁巳)八年春正月王观射于球庭。
#高丽史2卷-世家2-光宗-09-01-0958

○(戊午)九年夏五月始置科举命翰林学士双冀取进士。 丙申御威凤楼放枋赐崔暹等及第。
#高丽史2卷-世家2-光宗-09-02-0958

是岁周遣尙书水部员外郞韩彦卿尙辇奉御金彦英赍帛数千匹来市铜。
#高丽史2卷-世家2-光宗-10-01-0959

○(己未)十年遣*{春}春*{遣}佐丞王兢佐尹皇甫魏光如周献名马织成衣　弓剑。
#高丽史2卷-世家2-光宗-10-02-0959

秋遣使如周进别序孝经一卷越王孝经新义八卷皇灵孝经一卷孝经雌雄图三卷。
#高丽史2卷-世家2-光宗-10-03-0959

周遣左骁卫大将军戴交来。
#高丽史2卷-世家2-光宗-10-04-0959

冬遣使如周献铜五万斤紫白水精各二千颗。
#高丽史2卷-世家2-光宗-10-05-0959

周侍御双哲来拜为佐丞。
#高丽史2卷-世家2-光宗-11-01-0960

○(庚申)十一年春三月甲寅赐崔光范等及第。
#高丽史2卷-世家2-光宗-11-02-0960

定百官公服。
#高丽史2卷-世家2-光宗-11-03-0960

改开京为皇都; 西京为西都。
#高丽史2卷-世家2-光宗-11-04-0960

评农书史权信　大相俊弘佐丞王同等谋逆贬之。 自是谗　得志诬陷忠良奴诉其主子谗其父囹圄常溢别置假狱。 无罪而被戮者相继猜忌日甚。 宗族多不得保虽一子　亦自疑阻不使亲近人人畏惧莫敢偶语。
#高丽史2卷-世家2-光宗-12-01-0961

○(辛酉)十二年修宫阙移御正匡王育第。
#高丽史2卷-世家2-光宗-12-02-0961

赐王举等及第。
#高丽史2卷-世家2-光宗-13-01-0962

○(壬戌)十三年冬遣广评侍郞李与佑等如宋献方物。
#高丽史2卷-世家2-光宗-14-01-0963

○(癸亥)十四年夏六月还御宫诏曰: "朕比为重修大内久在离宫心存警备事异寻常百官奏事多不亲听。 虑恐众心或生疑阻其为轸念寝食难忘。 今者修营功毕听政有所。 凡尔百僚各敬尔事依旧进奏毋得稽留庶几鱼水同欢毋致君臣相阻。"
#高丽史2卷-世家2-光宗-14-02-0963

秋七月创归法寺。
#高丽史2卷-世家2-光宗-14-03-0963

冬十二月行宋年号。
#高丽史2卷-世家2-光宗-14-04-0963

宋遣册命使时赞来在海遇风溺死者九十人赞独免王特厚劳之。
#高丽史2卷-世家2-光宗-15-01-0964

○(甲子)十五年春三月赐金策等及第御天德殿宴群臣命策赴宴。
#高丽史2卷-世家2-光宗-15-02-0964

秋八月壬子大匡朴守卿卒。
#高丽史2卷-世家2-光宗-16-01-0965

○(乙丑)十六年春二月加子　元服立为王太子内史诸军事内议令正胤宴群臣于长生殿。
#高丽史2卷-世家2-光宗-16-02-0965

遣大承内奉令王辂如宋献方物帝授辂尙书左仆射食实封三百户幷赐官诰。
#高丽史2卷-世家2-光宗-16-03-0965

秋七月丙午内议令徐弼卒。
#高丽史2卷-世家2-光宗-17-01-0966

○(丙寅)十七年赐崔居业等及第。
#高丽史2卷-世家2-光宗-18-01-0967

○(丁卯)十八年。
#高丽史2卷-世家2-光宗-19-01-0968

○(戊辰)十九年创弘化游岩三归等寺。
#高丽史2卷-世家2-光宗-19-02-0968

以僧惠居为国师坦文为王师王信谗多杀内自怀疑。 欲消罪恶广设斋会无赖辈诈为出家以求饱　　者　至或以　饵米豆柴炭施与京外道路不可胜数。 列置放生所就傍近寺院演佛经。 禁屠杀肉膳亦买市廛以进。
#高丽史2卷-世家2-光宗-20-01-0969

○(己巳)二十年冬十一月王弟旭卒。
#高丽史2卷-世家2-光宗-21-01-0970

○(庚午)二十一年幸归法寺。
#高丽史2卷-世家2-光宗-22-01-0971

○(辛未)二十二年冬十二月壬寅地震。
#高丽史2卷-世家2-光宗-23-01-0972

○(壬申)二十三年春二月地震。
#高丽史2卷-世家2-光宗-23-02-0972

秋八月赦。
#高丽史2卷-世家2-光宗-23-03-0972

是岁赐杨演等及第。
#高丽史2卷-世家2-光宗-23-04-0972

遣内议侍郞徐熙等如宋献方物。 帝制加王食邑赐推诚顺化守节保义功*号臣{臣号}授熙检校兵部尙书副使内奉卿崔业检校司农卿兼御史大夫判官广评侍郞康礼检校少府少监录事广评员外郞刘隐检校尙书金部郞中　赐官诰。
#高丽史2卷-世家2-光宗-24-01-0973

○(癸酉)二十四年春二月赐白思柔等及第。
#高丽史2卷-世家2-光宗-25-01-0974

○(甲戌)二十五年春三月赐韩蔺卿等及第。
#高丽史2卷-世家2-光宗-25-02-0974

是岁西京居士缘可谋叛伏诛。
#高丽史2卷-世家2-光宗-25-03-0974

僧惠居死以坦文为国师。
#高丽史2卷-世家2-光宗-26-01-0975

○(乙亥)二十六年夏五月王不豫甲午薨于正寝。 在位二十六年寿五十一王卽位之初礼待臣下明于听断恤贫弱重儒雅夙夜孜孜庶几治平中岁以后信谗好杀酷信佛法奢侈无节。 谥曰大成庙号光宗葬于松岳北麓陵曰宪陵穆宗五年加谥宣烈显宗五年加平世十八年加肃宪文宗十年加懿孝高宗四十年加康惠。
#高丽史2卷-世家2-光宗-26-02-0975

○李齐贤赞曰: "光宗之用双冀可谓立贤无方乎  冀果贤也岂不能纳君于善不使至于信谗滥刑耶。 若其设科取士有以见光宗之雅有用文化俗之意。 而冀亦将顺以成其美不可谓无补也。 惟其倡以浮华之文后世不胜其弊云。"
#高丽史2卷-世家2-景宗-00-00-0000

景宗。
#高丽史2卷-世家2-景宗-00-01-0000

景宗至仁成穆明惠献和大王讳　字长民光宗长子。 母曰大穆王后皇甫氏。 光宗六年乙卯九月丁巳生十六年立为太子。 二十六年五月甲午光宗薨王卽位。 大赦还流窜放囚系洗*　{痕}累拔淹滞复官爵　欠债　租调毁假狱焚谗书。
#高丽史2卷-世家2-景宗-00-02-0000

