<!-- { "loadSidebar": true } -->
#高丽史110卷-列传23-李齐贤-012

○宝林为人严毅方正有政事才。 尝知南原府新置济用财以支供费民无横*　{敛}。 又宰京山府道闻妇人哭曰: "哭声不哀若有喜者。" 执讯之果与奸夫谋杀夫者也。 有人讼: "邻人割我牛舌。" 邻人不服。 宝林渴其牛会里人和酱于水令曰: "以次飮牛牛欲飮卽止。" 里人如令至所讼人则牛骇走。 讯之果服: "牛食我禾故断其舌。" 又有人马逸食人麦苗殆尽。 麦主将诉之马主曰: "我有麦田稔与汝勿诉。" 麦主许之。 及夏麦再苗犹可收。 马主曰: "汝麦亦稔不与 " 麦主诉宝林命马主坐麦主立曰: "俱走不及者罚。" 马主不及诘之曰: "彼立我坐其能及乎 " 宝林曰: "麦亦然。 牧而后苗其及稔乎  汝逸马食麦罪一也乞令不告罪二也违约不与罪三也。 乱法之民不可不惩。" 遂杖之以麦归告者。 为政严明类此。 辛禑初判安东府事以治最擢拜大司宪。 时林朴不署呈北元书宝林阿仁任意劾流之。 人讥其无雅操。 寻迁密直副使济州进　* 。 分畜诸州多物故不　令赎其价宰相欲分其余畜之。 宝林与权仲和言: "民赎价而吾辈分之于义何如 " 遂止。 官至政堂文学封　林君。 卒谥文肃无子。
#高丽史110卷-列传23-李凌干-000

李凌干。
#高丽史110卷-列传23-李凌干-001

○李凌干南原居宁县人。 忠宣王尝以所幸二姬赐凌干及白文举独凌干置别室莫敢近。 王义之。 又从王在元为盘缠别监。 同事者皆致富凌干独淸苦自励冬月破衫单袴不私一钱。 及王窜吐蕃凌干怀金潜附驿吏献王王及从臣赖以不乏。 王薨奉梓宫东归号呼跋涉勤苦备至。 忠肃朝由密直副使迁知司事右常侍。 元尝欲立省本国凌干与金怡全英甫等奏请于帝议遂寝。 论功为一等爵其父母妻子赐田及臧获。 后为监察大夫升佥议　理拜政丞。 曹　之乱侍从忠惠功在第一赐铁*券寻封宁川府院君。 及王被执如元宰相国老议欲上书请赦王罪。 凌干曰: "天子闻王无道罪之若上书论奏是以天子之命为非而可乎 " 恭愍朝为左政丞领都佥议事六年以门下侍中致仕。 卒官　事以葬。
列传卷第二十三。

#高丽史111卷-列传24-00-000

列传卷第二十四。 高丽史一百十一。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史111卷-列传24-廉悌臣-000

廉悌臣。
#高丽史111卷-列传24-廉悌臣-001

○廉悌臣字恺叔小字佛奴中赞承益之孙。 少孤长于姑夫元平章末吉家。 泰定帝自晋邸入继统末吉率悌臣　驾于和林帝一见奇之命宿卫禁中。 贼臣御史大夫帖失诛以女弟赐之悌臣曰: "臣虽无知不愿近逆党。" 帝益重之。 居数岁以久不省母乞告帝命降香金刚山。 还授尙衣使。 又请归养授征东省郞中。 同僚颇弄威福悌臣力争之多所裁抑田民词讼悉还攸司忠肃叹曰: "廉郞中淸简矣。" 左右司请署文移必曰: "吾郞中署乎 " 有则行无则止。 元召授翊正司丞。 后奉使江浙省。 会计中政院钱货官吏多行赂求媚悌臣一切却之丞相别哥不花待以殊礼。 及入相荐于顺帝曰: "老臣在江浙知廉佛奴淸白。" 具以事白。 帝将用之悌臣以母病力请东归。 忠穆朝拜三司右使赐输诚翊戴功臣号转都佥议评理进赞成事。 征东省官以事欲问台臣时李公遂为大夫悌臣曰: "台纲非所当挠。 李大夫一时之杰其可辱乎 " 事得寝。
#高丽史111卷-列传24-廉悌臣-002

恭愍初拜左政丞赐端诚守义同德辅理功臣号。 蔡河中在元谋复相会元南征求勇士。 河中密说太师脱脱请还国出兵助征仍荐悌臣有勇略。 悌臣知之上*　自退。 王亦逼脱脱势以河中为政丞罢悌臣封曲城府院君。 与柳濯等赴征将士争夺人马行省　禁不止民*闲　　。 悌臣罗英杰孙佛永独不然。 行至鸭江康允忠谋于众曰: "吾辈离亲戚左坟墓以就死地何日旋归。 欲以精骑五十驰还京城斩始谋发兵者。" 以告悌臣。 悌臣曰: "非计也吾君天也天可逃乎  忠臣义士岂有反侧之言 " *闲道疾行旣至都王遣使请还悌臣帝以为高丽大臣赐宴徽政院遣之。 王诛奇氏畏元有谴以悌臣为西北面都元帅赐貂　金带授节钺曰: "卿行之后吾不北顾矣。 其治军政　粮为先城堡次之器械次之。" 拜守门下侍中再三辞不允。 上*　论军务曰: "食为民天。 兵藏于农令军士有事则操兵无事则屯田。 庶转饷省而军食足矣。 师之强弱在于储* 。 今师兴有日而挽输之路阻修。 如选精强分屯要害移其余卒就食安州等处观变而动则挽粟之劳　矣。 戍边之法以时而代。 今军士盛夏北来淹至冬月无衣无褐何以御寒。 设使驱而纳诸矢石之*闲岂肯尽力  请率以半年相代。 军卒遭丧不免行伍人子之情在所不忍。 请自今凡遭丧者许人代之如无代者计日给暇。"
#高丽史111卷-列传24-廉悌臣-003

后以盛满辞复起为右政丞。 红贼之乱悌臣*　{驮}妻　财贿车马甚盛　母而去台谏论以不孝。 拜相逾月不署告身。 会金镛诛以镛姻好罢。 旣而母没大*　{敛}而葬。 明年领都佥议司事。 时辛旽用事恶悌臣不附己　于王。 王命其子壻谕以不可絶旽之意悌臣终不变。 兀刺之役悌臣为西北面都统使节度诸将。 师还封曲城伯亲图形赐之复为门下侍中。 幸臣金兴庆多所请谒悌臣不假贷兴庆有怨言。 王曰: "侍中学于中原性高洁非他廷臣比。 且大臣用心非汝所知也。" 兴庆不敢复言。 辛禑立以悌臣领三司事寻领门下府事。 禑丧毕御正殿宰相上寿悌臣首陈: "为君难为臣不易亲贤远　"等语。 禑为之改容。 加赐忠诚守义同德论道辅理功臣号。 北元遣使拜将作院使。 悌臣旣老国有大疑必与议尽言无隐。 位　宰凡二十九年。 及疾禑遣中官赐宫　药饵悌臣具衣冠受之谓曰: "公善为老臣言。 上之所以念及老臣者徒以臣尝左右先君也。 臣今殆矣。 愿上日愼一日惟永终是图。" 卒年七十九。 谥忠敬遗命三日而葬。 子国宝兴邦廷秀皆登第。 兴邦自有传国宝封瑞城君廷秀官至大司宪。 俱与兴邦伏诛。
#高丽史111卷-列传24-李　-000

李　[*(李)冈]。
#高丽史111卷-列传24-李　-001

○李　字古云初名君　。 祖尊庇初名仁成早孤学于其舅白文节善属文工隶书。 元宗初登第籍内侍迁国学博士直翰林院累转吏部侍郞。 忠烈朝历尙书右丞司议大夫拜左承旨。 时左副承旨金周鼎建议新置必　赤委机务尊庇正直初不与其议故不在选中。 左右以为不宜斥之卒以为必　赤进密直副使。 岁辛巳征日本尊庇为庆尙忠淸全罗道都巡问使调兵粮战舰措置得宜民不见扰。 以判密直司事监察大夫世子元宾卒。 世子闻之泣叹曰: "尊庇正直何夭如是。" 父瑀铁原君。 　　　异凡儿。 忠宣时年十七登第。 忠肃爱其才命典符印除秘省校勘累迁都官正郞。 忠惠初擢密直代言兼监察执义。 忠肃复位以　为忠惠嬖幸杖流海岛罢瑀归田里。 忠惠复位授知申事进同知枢密院事转政堂文学佥议评理。 王以武人韩用规为典校副令　执不可王不听。 忠穆卽位拜赞成事与提学郑思度提调政房。 宦者高龙普以铨注不公白王流　于密城思度于光阳旣而免之。 忠穆薨奉忠定如元及嗣位命　听断国务。 还国命提调政房赐推诚守义同德赞化功臣复除赞成事拜左政丞。 阅战舰于江还带弓矢从者三十余骑二骑前导观者以为僭。
#高丽史111卷-列传24-李　-002

恭愍初封铁原君乞骸入淸平山王征还守门下侍中。 红贼入寇　为西北面都元帅领兵二千行。 有朴居士者自言有　术能破贼以惑人　执送于京。 旣而以　懦不能军遣平章事李承庆代之。 红贼逼京城从王南幸。 贼平录扈从功为一等封铁城府院君赐推诚守义同德赞化翊祚功臣号。 十三年卒年六十八。 命有司以礼葬之。 谥文贞。 　谨守绳墨居家不问有无。 以图书自娱书法妙一时。 尝手写*大甲{太甲}篇献王语其子冈曰: "汝志之。 吾旣老矣。 无官守无言责当以格君心为务耳。" 辛禑元年配享忠定庙庭。 子寅崇荫冈寅辛禑十年以固城君卒。 荫与诸将平红贼以功拜上将军战没。
#高丽史111卷-列传24-李　-003

○冈字思卑。 少好学年十五登第忠定时选充侍读。 及王逊于江都冈从之。 恭愍卽位召见奇之授典仪注簿掌符玺常在左右愈久愈谨。 为吏部郞中当迁冈奏曰: "臣执笔注臣名臣实不敢。" 王益重之。 出为庆尙道按廉使。 王之南幸也迎候尽礼供亿甚盛。 旣还以元松寿荐代松寿为知申事掌铨选。 时方边报络绎上下维持冈之功居多。 然惟务承迎识者讥之。 拜密直副使卒年三十六。 王悼甚赐重赙。 枢密例不得谥特谥文敬。 子原。
#高丽史111卷-列传24-洪彦博-000

洪彦博[*(洪)师禹柳渊]。
#高丽史111卷-列传24-洪彦博-001

○洪彦博字仲容南阳府院君奎之孙。 少好读书善属文。 忠肃十七年登第王赐廐马一匹。 忠穆四年授密直提学俄迁知申事。 恭愍元年拜佥议赞成事赐推诚亮节佐理功臣号封南阳君。 时定六寺判事阶奉翊省郞不署依牒王怒囚右司议宋天凤将罪之彦博与洪彬营救得免。 三年拜左政丞迁右政丞加端诚亮节辅理安社功臣号寻封南阳侯。 录诛奇辙功为一等十年改门下侍中。 红贼逼京城众议欲避之。 彦博独以为先王基緖不可　也。 劝王自将与民　死。 俄而西兵告败王南幸彦博从之。 明年收复京城制胜方略多彦博指　。 判密直事宋卿言于彦博曰: "苍生望公复相久矣。 今为首相何无一事　舆望乎  去岁播迁宗社陷贼主上蒙尘取天下笑公之不早图也。 今公子握府兵壻长宪司富贵已极何不忧国家 " 彦博惮之罢卿。 时彦博壻柳渊为监察大夫故卿云。 然行宫所需金银乏少王之用度无节。 彦博白曰: "内帑之储何如在都时经费  宜加裁省。" 王熟视不应彦博退曰: "言不见从是何　　也。" 李齐贤闻之曰: "吾为相时每言事若此。 吾未尝不为王惜也。"
#高丽史111卷-列传24-洪彦博-002

