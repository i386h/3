<!-- { "loadSidebar": true } -->
#高丽史124卷-列传37-嬖幸2-申靑-000

申靑[朴靑]。
#高丽史124卷-列传37-嬖幸2-申靑-001

○申靑一名松多仁县伐里驿吏。 尝入元为渖王暠从者得幸。 及忠肃如元馆于渖邸靑得见由前散员授护军累迁上护军。 及忠肃倦勤靑假威用事势倾一国无忌惮与朴靑李靑齐名时号三靑。 忠肃每言忠惠过失从臣曹益淸尹桓谋去忠惠所狎恶少辈以上护军吴子淳大护军洪瑞与靑善遣二人与靑共图之。 时靑为巡军千户称奉旨执其恶少之尤者宋八郞洪庄等囚之　掠甚严忠惠欲其*　放屡召靑不至。 忠惠憾不置。
#高丽史124卷-列传37-嬖幸2-申靑-002

忠肃薨忠惠立令权省洪彬囚靑于理问所命耆老府院君权溥等*　靑罪告行省曰: "木有　不除则萎国有盗不去则危故孔子为政七日诛少正卯所以除国害而安民心也。 今有内竖申靑者起自微贱冒受官爵擅权自恣不畏朝廷之制本国之法　官卖狱中外愤怨　加责罚不幸先王　世嗣王居忧若不陈告省府众情郁抑无处可申伏望　正其罪以一戒百。 靑本驿户变名逃役冒受大职罪一也。 靑将远近亲属除免站役又影占人户聚作庄舍私其贡役罪二也。 本国风俗无问尊卑大忌家长方位如有犯动必致病疾靑今年正月就先国王宫里暗堀大树正値先王行年方位因而不　以致大故先王　疾二十余日靑居中沮　他人莫得近前又不报公主及嗣王其意难测罪三也。 靑矫先王旨勒取人金不与其直又盗德泉库布一千八百匹义成仓布二千四百五十匹寺社田二百六十余结自余取人田民不可胜纪罪四也。 令亲属擅乘驿骑械系多仁县吏黄仁赞夺其奴婢一十七口恐　检校裴尙书别将宋全令同正朴得侯李均吴天世等逼*　{淫}其女其余难以尽数罪五也。 令亲属率二百余人执金化郡吏文世益守等五十余人压良为奴婢　杀文世及丁延妻典法判书安轴监察执义尹奕持平李敏等守正不听其言靑矫旨囚巡军百计侵扰罪六也。 家起大楼金　其壁朱　其楹奢僭类此罪七也。 凡其所犯或在赦前恣行不悛　至于今不敢不告。" 行省录其书授金永煦呈中书省。 永煦妹壻别哥不花时为平章于王两姨兄弟故赐永煦　一百锭绫一十五匹纻布三十匹遣之移囚靑巡军遣宋明理宋八郞以粪涂靑口旣而籍没靑家撤其楼输材瓦于崇敎池。 恭愍时授平壤道巡问使官累工部尙书枢密院副使。
#高丽史124卷-列传37-嬖幸2-申靑-003

朴靑一名松素微贱。 以养鹰得幸忠肃累迁上护军。 以罪收赐田属兴善宫后为密直司使。 其妻尝与族父李臣桂通靑　两人告监察司鞫之。
#高丽史124卷-列传37-嬖幸2-王三锡-000

王三锡[梁载曹莘卿崔老星尹贤安珪]。
#高丽史124卷-列传37-嬖幸2-王三锡-001

○王三锡本南蛮人性狙诈轻躁无才术尝随商舶至燕糊口于人。 忠肃在元三锡因幸臣求见王悦之遂从王东还以医术媚王得近幸宠眷无比称为师傅。 妬贤嫉能卖官　狱至于庭辱台官王不悟。 三锡以阴阳幻术劝王幸汉阳富原龙山久留公主在龙山生元子而薨时有飞书云: "禅师祖伦师傅王三锡诱王久留龙山滨海下湿之地使公主免身毡幕　疾不救若达帝聪二人之罪在所不赦。" 三锡尝为儒学提举欲塑文宣王像成均馆闭大成殿不纳三锡　之囚博士李暄学录申　于理问所　罢其职其专恣如此。
#高丽史124卷-列传37-嬖幸2-王三锡-002

梁载初名将燕南人附三锡　缘用事朝野疾之。 三锡死载还燕及忠肃如元载又与蒋伯祥构凶谋不克遂*　{谄}事王左右得幸封佑文君。 与郞将曹莘卿掌铨注交结宦寺窃弄政柄请谒盈门贿赂公行。 士大夫多出其门以莘卿为左代言崔老星怀义君申时用大匡元尹尹贤持平行钱得官者几至百余王不之觉。 载又以所善李闰属蔡洪哲安珪中第时商贾杂类竞依载。 以载舅玉天佑与宰相李　金元轼争奴婢摠郞尹奕瞻依违久未决载夺奕瞻以贤代之贤卽断与天佑。 佥议司会署告身蔡河中见载所用汉人告身遂裂去三四纸。
#高丽史124卷-列传37-嬖幸2-王三锡-003

莘卿尝为僧相风水卖术为生亦因载以进同掌选遂以代言带提学士林　望。 尝矫旨令杨广道贡物别监申淑献熊掌豹胎淑督索州郡事闻王怒罢淑职莘卿阳若不知。
#高丽史124卷-列传37-嬖幸2-王三锡-004

老星色目富商本名　黑　亦因载得封君载嫌物议诡书批目云: "百四岁老人崔老星。"
#高丽史124卷-列传37-嬖幸2-王三锡-005

贤尙州人以典法　为时用家臣得拜典法佐郞卖狱受布百五十匹事觉宪司劾其罪。 时批目下已二日贤与宦官谋寝其劾收批入内抹持平李孙宝名改注贤不用印台官不署告身贤昏夜乞哀又托权豪宦寺促署之。
#高丽史124卷-列传37-嬖幸2-王三锡-006

珪忠肃潜邸时侍学也。 家世本平微无他技性柔讷善逢迎忠肃荐于忠宣权补典校校勘。 忠肃自元还国百官班迎忠肃目珪笑之数引见忠宣　择谨愼者为王府知印。 忠肃乃以珪为选部散郞委以铨注时议非之。 后拜代言仍掌选累迁政堂文学卒。
#高丽史124卷-列传37-嬖幸2-崔安道-000

崔安道[李宜风金之镜李仁吉]。
#高丽史124卷-列传37-嬖幸2-崔安道-001

○崔安道小字那海其先海州人徙居龙州安道母宫婢。 以内僚事忠宣于燕邸遂通蒙汉语后为忠肃僚属录其劳赐田及臧获。 与李宜风俱为忠肃嬖臣曹　与许庆争财安道与宜风右庆　　　方得幸忠宣　安道杖流海岛。 未几复见幸与宜风常在王侧专事报复。 忠肃被　留元以安道侍从有劳加赐田民。 王留燕五年忧悸伤性及还国常居深殿忽忽不乐不亲政事安道与金之镜申时用僧祖伦等擅权柄卖官　狱无所不至台谏章*　中沮不启。 时元欲立省本国安道与金怡等力辨乃止以功又赐田民累转上护军元使买驴来安道之镜自以专恣恐祸及己日夜忧惧及买驴还喜益骄。 王遣安道于平壤　买驴金银绫罗纻布买驴不受安道私用之。
#高丽史124卷-列传37-嬖幸2-崔安道-002

又与金之镜李仁吉辛贞李仲阳裴佺李吉祥郑都赤不花等牧内乘马三百匹于江华多所侵暴民不堪苦流散殆尽王猎于平州安道诣行在驺从甚众王望见意元使来惊骇及至怒流于岛安道留旬余乃行其　从尙多不入配所游遍*扬广道{杨广道}。 时按廉马季良贪　嗜牛　民讥之曰: "马食牛。" 及安道至季良及州郡争劳慰待遇稍薄安道辄加鞭挞。 忠惠初召拜监察大夫。 祭酒金右　掌监试安道子璟年　十余不学得中试提学韩宗愈代言李君　掌贡举璟又中。 献纳许邕正言赵廉郑天濡等上书言: "安道滥居风宪子璟乳臭中第请罪之。" 不从以其书示安道。 台官以璟借述登第祖母又贱不署依牒凡九年王督省官署之。 改同知密直司事赐　谋同德功臣号元授征东行省左右司员外郞旣而入元宿卫元授中尙监丞转太府太监寻奉诏还国。 有南氏者忠肃所幸女也。 安道与之镜通焉。 忠惠后元年卒年四十七。 子濡源淑臣文丘。
#高丽史124卷-列传37-嬖幸2-崔安道-003

源卽璟也忠定时为代言转版图判书。 恭愍朝倭焚乔桐甲山仓源与战获二　拜密直副使赐陈力　谋功臣号赵日新伏诛源益有宠常侍左右。 尝因事杖公主殿饔人八思不花八思不花诉曰: "*(  ){源}　我致公主惊堕胎大不敬。" 王下巡军命赞成柳濯严加讯鞫不服贬为光阳监务时谓宰相金普妬宠而构之也。 元将讨高邮贼召募将卒王召源还封龙城君遣之。 时南贼日盛我军陷六合移防淮安路源与李权等六人战死濡自有传。
#高丽史124卷-列传37-嬖幸2-崔安道-004

宜风本元人善射御为忠肃嬖臣朝夕出入禁　年十五补散员。 尝从王猎鹿走驾前一箭　之王悦授别将行首骤拜摠部典书累升密直副使。 性奇巧惟务媚悦招权纳贿恣行威福爱晋阳妓月娥　缘得官者甚众。 祖伦亦*　{谄}事宜风遂近幸颇与朝政逞私挠法。
#高丽史124卷-列传37-嬖幸2-崔安道-005

之镜亦忠肃嬖臣也累迁密直副使。 王幸白州元使完者来之镜白王曰: "完者族党在本国完者将欲官之。" 王命之镜及高用贤奉天佑掌铨注申时用至政房骂之镜曰: "今日除授为使臣也! 尔辈　官何不官吾子孙耶 " 时失职者皆在庭时用顾曰: "若等无钱又谁怨耶!" 求官者云集。 之镜等夜匿村舍注拟上护军申丁求官未得骂之镜天佑曰: "尔何壅蔽聪明专擅除授也!" 又大呼曰: "无钱者毋求官!" 之镜等不能对。 批成李仁吉擅改于其第及批目下用事者争相涂窜朱墨至不可辨时有童谣云: "用综布作都目政事眞黑册我欲油之今年麻子少噫! 不得!" 初之镜诱王辞位立忠惠自以为功忠惠不用之镜怏怏。 忠肃复位以之镜背恩囚巡军忧　瘦死。
#高丽史124卷-列传37-嬖幸2-崔安道-006

仁吉一名成柱本商人亦忠肃嬖臣也。 累官密直副使与护军李安争奴婢　安又　其妻伤胎监察司囚仁吉家奴仁吉至监察司门伺台官出骂辱之。 仁吉又以奸*　{谄}幸于忠惠忠肃尝见忠惠衣冠太侈训戒之且谓仁吉曰: "汝眞犬*　{豕}也。" 杖流于岛忠惠中止之。
#高丽史124卷-列传37-嬖幸2-卢英瑞-000

卢英瑞[朴良衍宋明理]。
#高丽史124卷-列传37-嬖幸2-卢英瑞-001

○卢英瑞忠惠嬖臣也尝从王如元舍于回回家窃其妻杖之遣还。 有宦者父与英瑞同名者除瑞州英瑞自谓得之卽之任事觉杖之王怜而益幸授内乘别监。 曹　之乱元征王囚刑部又系英瑞等狱及王复位还国录侍从功为一等封直城君爵其父母妻子赐田及臧获。 王尝欲*　{　}人官授宫人亲戚英瑞白王曰: "臣亦欲以是官授人。" 王问为: "谁" 曰: "有尝遗我屋材者。" 王笑许之。 忠穆初　储仓副使李仁寿丞李汝就窃仓货监察司囚鞫之仁寿英瑞姻　也以王命沮之。 寻以仁寿为军簿正郞谪执义赵渊为水原府使。 后德宁公主流英瑞于光阳及李齐贤为权省流加德岛。 朴良衍宋明理亦忠惠嬖臣也。
#高丽史124卷-列传37-嬖幸2-卢英瑞-002

良衍尝以亲从护军管内乘潜易良马八匹事觉征布八百匹流之。 累迁大护军。
#高丽史124卷-列传37-嬖幸2-卢英瑞-003

