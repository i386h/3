<!-- { "loadSidebar": true } -->
戊子御观风殿。 下敎曰: "朕闻镐京万世不衰之地后之王者临御于此颁下新敎则国风淸明小民安泰。 朕卽政以来万机实繁未暇巡御今以日官所奏来幸此都。 将欲革旧鼎新复兴王化采古圣劝戒之遗训及当时救弊之事务颁布新令。 一奉顺阴阳。 近来发号施令反乖阴阳以是寒　失序民物不安。 自今以后赏以春夏刑以秋冬凡所行事一依月令。 一崇重佛事。 时当末季佛法渐衰。 凡祖宗时开创裨补寺社及古来定行法席寺院与别祈恩寺社如有残弊主掌官随卽修葺。 一归敬沙门。 近来僧徒贪生谋利比比皆是。 今欲激浊扬淸以救其弊其有淸高僧徒遁迹山林者所在官搜访荐奏。 一保护三宝。 其佛舍珍宝米*  杂物近因内侍院及诸司奏取费用僧徒叹怨。 自今宪台遍令晓谕禁断。 一遵尙仙风。 昔新罗仙风大行。 由是龙天欢悦民物安宁。 故祖宗以来崇尙其风久矣近来两京八关之会日　旧格遗风渐衰。 自今八关会预择两班家产饶足者定为仙家依行古风致使人天咸悦。 一救恤民物。 国家特立东西大悲院及济危宝以救穷民然近来任是官者率非其人故或有饥馑不能存者疾病无所依附者未能收集救恤于寡人爱民之心何如哉。 自今吏部择能堪其任者委之使宪台*　{纠}察能否以为劝惩。" 敎下百官庭贺。 是日宴宰枢近臣于淸远楼相与唱和为乐。
#高丽史18卷-世家18-毅宗2-22-19-1168

夏四月癸巳幸兴福寺泛龙船于南浦宴宰枢近臣。
#高丽史18卷-世家18-毅宗2-22-20-1168

丁酉幸洪福寺又宴于多景楼赐水　人白金二斤。
#高丽史18卷-世家18-毅宗2-22-21-1168

己亥宣旨曰: "西都乃祖宗巡御之地自经乙卯之乱国家多事累年未得巡御。 今欲旧染污俗咸与惟新亦将延基保业乃幸是都。 迎驾时有所违误为有司所拘执者公徒私杖以下赎铜征瓦　皆放除。 又乙卯年缘坐配南界者亦令放还诸领府及三卫军迎驾有劳者给大仓典　库米人一硕。"
#高丽史18卷-世家18-毅宗2-22-22-1168

庚子宴群臣于长乐殿。
#高丽史18卷-世家18-毅宗2-22-23-1168

壬寅以河淸节又宴于长乐殿。
#高丽史18卷-世家18-毅宗2-22-24-1168

甲辰幸永明寺泛舟于大同江。
#高丽史18卷-世家18-毅宗2-22-25-1168

乙巳御浮碧楼观神骑军弄马　赐白金二斤。
#高丽史18卷-世家18-毅宗2-22-26-1168

丙午又御浮碧楼观水戱赐白金布物宴宰枢侍臣于舟中夜分乃罢。
#高丽史18卷-世家18-毅宗2-22-27-1168

秋至自西京。
#高丽史18卷-世家18-毅宗2-22-28-1168

冬十一月甲戌金遣完颜靖来贺生辰。
#高丽史18卷-世家18-毅宗2-22-29-1168

丁丑耽罗安抚使赵冬曦入觐。 耽罗险远攻战所不及壤地膏　经费所出。 先是贡赋不烦民乐其业近者官吏不法贼首良守等谋叛逐守宰。 王命冬曦持节宣谕贼等自降。 斩良守等二人及其党五人余皆赐谷帛以抚之。
#高丽史18卷-世家18-毅宗2-22-30-1168

是月遣礼宾少卿徐诹如金谢贺生辰。
#高丽史18卷-世家18-毅宗2-22-31-1168

十二月遣司宰少卿陈玄光如金贺正卫尉少卿崔允* 献方物。
世家卷第十八。

#高丽史19卷-世家19-00-00-00-0000

世家卷第十九。 高丽史十九。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史19卷-世家19-毅宗3-00-00-0000

毅宗三。
#高丽史19卷-世家19-毅宗3-23-01-1169

○(己丑)二十三年春正月戊午朔王受朝贺代制臣僚贺正表宣示宰枢近侍国学文臣。 于是禁内六官文臣等奉表贺御制王喜赐酒果以行头直翰林院田致儒属内侍。 大学官又率六管学生与中朝制科者各上表称贺赐酒　。
#高丽史19卷-世家19-毅宗3-23-02-1169

辛未燃灯王如奉恩寺。
#高丽史19卷-世家19-毅宗3-23-03-1169

丁丑设消　道场于宣庆殿。
#高丽史19卷-世家19-毅宗3-23-04-1169

己卯醮二十八宿又醮北斗。
#高丽史19卷-世家19-毅宗3-23-05-1169

甲申设二十七位醮于奉元殿天帝释道场于修文殿七日。
#高丽史19卷-世家19-毅宗3-23-06-1169

乙酉移御杨堤洞离宫。
#高丽史19卷-世家19-毅宗3-23-07-1169

丁亥幸奉香里离宫宴群臣仍赐宋商及日本国所进玩物。
#高丽史19卷-世家19-毅宗3-23-08-1169

二月乙未幸喜美亭醮十一曜二十八宿于内殿。
#高丽史19卷-世家19-毅宗3-23-09-1169

戊戌宴群臣。
#高丽史19卷-世家19-毅宗3-23-10-1169

庚子夜移御选地书斋。
#高丽史19卷-世家19-毅宗3-23-11-1169

丁未幸念贤寺。
#高丽史19卷-世家19-毅宗3-23-12-1169

己酉移御顺和斋。
#高丽史19卷-世家19-毅宗3-23-13-1169

醮十一曜南北斗二十八宿十二宫神于修文殿。
#高丽史19卷-世家19-毅宗3-23-14-1169

癸丑移御馆北宫。
#高丽史19卷-世家19-毅宗3-23-15-1169

乙卯设三界醮。 时斋醮之费寔繁都祭都斋二库未支其用。 又立馆北奉香泉洞三宫各置员僚征求诸道转输三宫者络绎于道民皆愁叹。 内侍刘邦义秦得文李　金应和金存伟郑仲壶希胤魏绰然等深结宦寺约为兄弟以剥民媚主为事创寺绘佛设斋祝圣又制别贡金银鍮铜器皿山积。 由是得幸不次除官任言责者皆阿上意无一直谏者。
#高丽史19卷-世家19-毅宗3-23-16-1169

三月己未王以巡御西都亲制*　文设罗汉斋于山呼亭。
#高丽史19卷-世家19-毅宗3-23-17-1169

辛酉醮太一十一曜南北斗十二宫神于内殿。
#高丽史19卷-世家19-毅宗3-23-18-1169

乙丑幸西京。
#高丽史19卷-世家19-毅宗3-23-19-1169

戊辰驻驾平州泛舟崇寿院南池夜宴扈从臣僚。
#高丽史19卷-世家19-毅宗3-23-20-1169

乙亥至西京。
#高丽史19卷-世家19-毅宗3-23-21-1169

己卯幸永明寺泛龙船于大同江置酒遂御浮碧楼。
#高丽史19卷-世家19-毅宗3-23-22-1169

庚辰幸九梯宫。
#高丽史19卷-世家19-毅宗3-23-23-1169

壬午自永明寺泛舟至洪福寺遂幸仁王寺。
#高丽史19卷-世家19-毅宗3-23-24-1169

癸未幸八景亭观水戱。
#高丽史19卷-世家19-毅宗3-23-25-1169

乙酉发西京。
#高丽史19卷-世家19-毅宗3-23-26-1169

夏四月辛卯雩。 自正月不雨至于是月。
#高丽史19卷-世家19-毅宗3-23-27-1169

庚子驾至浿江龙瑞亭乘舟置酒。
#高丽史19卷-世家19-毅宗3-23-28-1169

癸卯还京都赦二罪以下。
#高丽史19卷-世家19-毅宗3-23-29-1169

诏: "加所历名山大川神*祗{祇}号; 鳏寡孤独笃　疾及义夫节妇孝子顺孙　赐物; 扈从文武员吏加次第同正职; 其余杂类赐物有差。"
#高丽史19卷-世家19-毅宗3-23-30-1169

五月乙丑出御普贤院。
#高丽史19卷-世家19-毅宗3-23-31-1169

己巳移御慈孝寺。
#高丽史19卷-世家19-毅宗3-23-32-1169

辛未幸皇乐亭遂幸长湍。
#高丽史19卷-世家19-毅宗3-23-33-1169

乙酉还馆北宫。
#高丽史19卷-世家19-毅宗3-23-34-1169

六月丙戌朔王如奉恩寺。
#高丽史19卷-世家19-毅宗3-23-35-1169

乙未宴宰枢侍臣于延福亭移御玄化寺。
#高丽史19卷-世家19-毅宗3-23-36-1169

秋七月乙卯朔幸归法寺移御安和寺。
#高丽史19卷-世家19-毅宗3-23-37-1169

辛酉将幸碧岑亭御史台伏合论离宫行幸之繁与按察察访枉法之事皆不听。
#高丽史19卷-世家19-毅宗3-23-38-1169

丙寅移御尙书右丞金光中第。
#高丽史19卷-世家19-毅宗3-23-39-1169

金遣横赐使符宝郞徒单怀贞来赐羊二千。
#高丽史19卷-世家19-毅宗3-23-40-1169

八月甲寅朔日食。
#高丽史19卷-世家19-毅宗3-23-41-1169

己亥移御普贤院。
#高丽史19卷-世家19-毅宗3-23-42-1169

十一月甲戌金遣大府监马贵忠来贺生辰。
#高丽史19卷-世家19-毅宗3-23-43-1169

庚辰宴金使于仁恩馆。
#高丽史19卷-世家19-毅宗3-23-44-1169

十二月壬午朔中书侍郞平章事金永胤卒。
#高丽史19卷-世家19-毅宗3-23-45-1169

庚子王还馆北宫。
#高丽史19卷-世家19-毅宗3-23-46-1169

以*许洪林{许洪材}为中书侍郞平章事判尙书吏部事; 李光缙试兵部尙书; 尹鳞瞻为右谏议大夫; 金起莘为侍御史知制诰; 朴允恭为殿中侍御史。
#高丽史19卷-世家19-毅宗3-24-01-1170

