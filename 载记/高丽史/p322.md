<!-- { "loadSidebar": true } -->
○晋州牧本百济居列城[一名居　。]新罗文武王二年取而置州神文王四年分居　州置菁州摠管景德王改为康州惠恭王复为菁州。 太祖又改康州成宗二年初置十二牧州其一也十四年置十二州节度使号晋州定海军属山南道。 显宗三年废为安抚使九年定为牧为八牧之一。 别号晋康[成庙所定。]又号菁州又号晋阳。 有花开萨川两部曲[其长皆剃头称为僧首。]又有彰善岛[岛本*&高勾丽{新罗}有疾部曲高丽更今名升为县属于州。 忠宣王卽位避王嫌名改为兴善后因倭寇人物俱亡为直村。]属郡二县七领知事郡一县令官三。

  ○江城郡本新罗阙支郡景德王改阙城郡。 高丽初改为江城县后升为郡显宗九年来属恭让王二年置监务。

  ○河东郡本新罗韩多沙郡景德王改今名。 高丽初因之显宗九年来属明宗二年置监务。 别号淸河。

  ○泗州本新罗史勿县景德王改名泗水为固城郡领县。 高丽初来属显宗二年更今名明宗二年置监务。

  ○岳阳县本新罗小多沙县景德王改今名为河东郡领县。 显宗九年来属。

  ○永善县本新罗一善县景德王改名尙善为固城郡领县。 高丽初更今名。 显宗(九)年来属。

  ○鎭海县显宗九年来属恭让王二年*九{置}监务。 别号八鎭。[一云牛山。]

  ○昆明县新罗时称号未详显宗九年来属。

  ○班城县新罗时称号未详显宗九年来属。

  ○宜宁县本新罗獐含县景德王改今名为咸安郡领县。 显宗九年来属恭让王二年置监务以新繁县属之。
#高丽史57卷-志11-地理2-009

○陜州本新罗大良州郡[良一作耶。]景德王改为江阳郡。 显宗由大良院君卽位又以皇妃孝肃王后之乡升知陜州事。 属县十二。

  ○嘉树县[树一作寿。]本新罗加主火县景德王改今名为康州领县。 显宗九年来属别号凤城。

  ○三　县本新罗三支县[一云麻杖。]景德王改今名为江阳郡领县。 显宗九年来属恭愍王二十二年置监务。

  ○山阴县本新罗知品川县景德王改今名为阙城郡领县。 显宗九年来属恭让王二年置监务别号山阳。

  ○丹溪县本新罗赤村县景德王改名丹邑为阙城郡领县。 高丽初更今名显宗九年来属恭让王二年移属江城县。

  ○加祚县本新罗加召县[因方言相近变召为祚。]景德王改名咸阴为居昌郡领县。 高丽初复古名显宗九年来属后还属居昌元宗十二年移属巨济。

  ○感阴县本新罗南内县景德王改名余善为居昌郡领县。 高丽初更今名显宗九年来属毅宗十五年县人子和等诬告郑　妻与县吏仁梁呪咀上及大臣投子和于江降县为部曲。 恭让王二年复置监务以利安县属之。

  ○利安县本新罗马利县景德王改今名为天岭郡领县。 显宗九年来属恭让王二年移属感阴。

  ○新繁县本新罗新　县[一云朱乌村一云泉川县。]景德王改名宜桑为江阳郡领县。 高丽初更今名显宗九年来属。

  ○冶炉县本新罗赤火县景德王改今名为高灵郡领县。 显宗九年来属。

  ○草溪县本新罗草八兮县景德王改名八溪为江阳郡领县。 高丽初更今名显宗九年仍属明宗二年置监务。 忠肃王三年以县人郑守琪卞遇成有功升知郡事。 别号淸溪[成庙所定。]有黄芚津。

  ○居昌县本新罗居烈郡[一名居　。]景德王改今名。 显宗九年来属明宗二年置监务。

  ○含阳县[一云含城郡。]本新罗速含郡景德王改为天岭郡。 成宗十四年升为许州都团练使显宗三年降为含阳郡来属[后含改为咸。]明宗二年降为县置监务。
#高丽史57卷-志11-地理2-010

○固城县本小加耶国新罗取之置古自郡景德王改今名为郡。 成宗十四年为固州刺史后降为县显宗九年属巨济后置县令。 元宗七年以郡升为州忠烈王时倂于南海寻复旧。 别号铁城。
#高丽史57卷-志11-地理2-011

○南海县本海中岛新罗神文王初置转也山郡景德王改为南海郡。 显宗九年置县令恭愍王七年因倭失土侨寓晋州任内大也川部曲。 属县二。

  ○兰浦县本新罗内浦县在南海岛景德王改今名来属。 高丽初因之。 后因倭寇人物俱亡。

  ○平山县本新罗平西山县[一云西平。]亦在南海岛景德王改今名为南海郡领县。 高丽初因之后因倭寇人物俱亡。
#高丽史57卷-志11-地理2-012

○巨济县本海中岛新罗文武王初置裳郡景德王改为巨济郡。 显宗九年置县令元宗十二年因倭失土侨寓居昌县之加祚县忠烈王时倂于管城寻复旧。 有北加助音岛属县三。

  ○鹅洲县本新罗巨老县在巨济岛景德王改今名为巨济郡领县高丽因之。

  ○松边县本新罗松边县亦在巨济岛景德王改名南垂为巨济郡领县。 高丽复旧名仍属。

  ○溟珍县本新罗买珍伊县亦在巨济岛景德王改今名为巨济郡领县高丽因之。
#高丽史57卷-志11-地理2-013

○尙州牧本沙伐国新罗沾解王取以为州法兴王改为上州置军主眞兴王废州为上洛郡。 神文王复置州景德王改为尙州惠恭王复为沙伐州。 太祖二十三年复改为尙州其后又改为安东都督府成宗二年初置十二牧尙州卽其一也十四年置十二州节度使号归德军。 属岭南道。 显宗三年废节度使复为安东大都护府五年改为尙州安抚使九年定为牧为八牧之一。 别号上洛[成庙所定。]又号商山[谚传州北面林下村人姓太者捕贼有功升其村为永顺县。]有洛东江又有大堤名曰恭检[明宗二十五年司录崔正　因旧址而筑之。]属郡七县十七领知事府二。

  ○闻庆郡本新罗冠文县[一云冠县一云高思曷伊城。]景德王改名冠山为古宁郡领县。 高丽初改为闻喜郡显宗九年来属后更今名。 恭让王二年置监务以加恩县属之。[县北有主屹山。] 险阻处三草岾[在县西。]伊火岘[在县西。]串岬迁。[在县南。]

  ○龙宫郡本新罗竺山[一云园山。]成宗十四年升为龙州刺史穆宗八年罢之显宗三年改今名来属明宗二年置监务有河风津。

  ○开宁郡本甘文小国新罗取之眞兴王置军主为靑州眞平王废州文武王为甘文郡景德王改今名。 显宗九年来属明宗二年置监务。

  ○报令郡本新罗三年山郡景德王改为三年郡。 高丽初改保龄郡[后转而为今名。]显宗九年来属明宗二年置监务。 有俗离山。[新罗时称俗离岳为中祀。]

  ○咸昌郡本古宁伽倻国新罗取之为古冬揽郡[一云古陵郡。]景德王改为古宁郡。 光宗十五年为咸宁郡显宗九年来属后更今名。 明宗二年置监务。

  ○永同郡本新罗吉同郡景德王改今名。 成宗十四年升为稽州刺史穆宗八年废刺史显宗九年来属明宗二年置监务六年升为县令后复为监务寻罢之。

  ○海平郡显宗九年来属仁宗二十一年移属一善。

  ○靑山县本新罗屈山县[一云　山。]景德王改名耆山为三年郡领县。 高丽初更今名来属恭让王二年置监务析尙州酒城部曲以隶之十一年还属。

  ○山阳县本新罗近品县[品一作岩。]景德王改名嘉猷为醴泉郡领县。 高丽初更今名显宗九年来属后置监务明宗十年罢之。

  ○化宁郡本新罗　达匕郡[一云沓达。]景德王改为化宁郡。 高丽初因之后为县来*(  ){属}。

  ○功城县本新罗大幷部曲高丽初改今名显宗九年来属。

  ○单密县[单一作丹。]本新罗武冬弥知县[一云曷冬弥知。]景德王改今名为闻韶郡领县。 高丽初因之显宗九年来属。

  ○比屋县本新罗阿火屋县[一云幷屋。]景德王改今名为闻韶郡领县。 高丽初因之显宗九年来属。

  ○安定县[定一作贞。]本新罗阿尸兮县[一云阿乙兮。]景德王改名安贤为闻韶郡领县。 高丽更今名显宗九年来属恭让王二年置监务兼任比屋。

  ○中牟县本新罗刀良县景德王改名道安为化宁郡领县。 高丽更今名显宗九年来属。

  ○虎溪县本新罗虎侧县[一云拜山城。]景德王改今名为古宁郡领县。 显宗九年来属。

  ○御侮县本新罗今勿县[一云阴达。]景德王改今名为开宁郡领县显宗九年来属。

  ○多仁县本新罗达己县[或云多己。] 景德王改今名来属。 至高丽仍属后移属甫州。 别号仁阳。

  ○靑理县本新罗音里火县景德王改为靑骁县来属。 高丽更今名显宗九年仍属。

  ○加恩县本新罗加害县景德王改名嘉善为古宁郡领县。 高丽初更今名显宗九年来属恭让王二年移属闻庆。

  ○一善县本新罗一善郡眞平王升为州置军主神文王废州景德王改为嵩善郡。 成宗十四年为善州刺史显宗九年来属仁宗二十一年改今名置县令后升为知善州事。 别号和义[成庙所定。]有金乌山。

  ○军威县本新罗奴同觅县景德王改今名为嵩善郡领县。 显宗九年来属仁宗二十一年还属一善恭让王二年置监务兼任孝灵。

  ○孝灵县本新罗芼兮县景德王改今名为嵩善郡领县。 显宗九年来属仁宗二十一年还属一善。

  ○缶溪县显宗九年来属后移属善州别号缶林。
#高丽史57卷-志11-地理2-014

○京山府本新罗本彼县景德王改名新安为星山郡领县后改为碧珍郡。 太祖二十三年更今名景宗六年降为广平郡成宗十四年称岱州都团炼使。 显宗三年废团炼使九年改知京山府事。 忠烈王二十一年升为兴安都护府三十四年又升为星州牧忠宣王二年汰诸牧降为京山府。 有伽倻山属郡一县十四。

  ○高灵郡本大伽倻国自始祖伊珍阿　王[一云内珍朱智。]至道设智王凡十六世五百二十年新罗眞兴王灭之以其地为大伽倻郡景德王改今名。 高丽初来属明宗五年置监务。

  ○若木县本新罗大木县[一云七村。]景德王改名溪子为星山郡领县。 高丽更今名来属。

  ○仁同县显宗九年来属。 恭让王二年置监务以若木县属之。[三国史记云星山郡领内寿同县本新罗斯同火县景德王改名今未详。 今以境土考之疑寿同改为仁同也。]

  ○知礼县本新罗知品川县景德王改今名为开宁郡领县。 显宗九年来属恭让王二年置监务别号龟城。

  ○加利县本新罗一利郡景德王改为星山郡。 高丽初更今名显宗九年来属别号　城。

  ○八　县本新罗八居里县[一云北耻长里一云仁里。]景德王改名八里为寿昌郡领县。 高丽初改为八居[后居音转而为　。]显宗九年来属。 别号七谷。

