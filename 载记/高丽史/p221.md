<!-- { "loadSidebar": true } -->
六月辛卯朔平康府院君蔡河中还自元传丞相脱脱言曰: "吾受命南征王宜遣勇锐以助之。" 时元政陵夷河南妖寇韩山童韩咬儿等始鼓乱颖川妖人刘复通又起兵以红巾为号与其党关先生沙刘二王士诚等寇掠中原分据山东其势大振盗贼群起天下大乱。
#高丽史38卷-世家38-恭愍王1-03-31-1354

壬辰如奉恩寺。
#高丽史38卷-世家38-恭愍王1-03-32-1354

甲午以年饥发有备仓粟　价市民时米贵二斗直布匹。
#高丽史38卷-世家38-恭愍王1-03-33-1354

丁酉以蔡河中为佥议政丞; 李寿山康仲祥为佥议评理; 廉悌臣为曲城府院君; 柳濯为高兴府院君; 郑　为西原君; 宋帖木儿为仁城君; 姜之衍为信山君; 崔用滋为义兴君; 帖古思为达城君; 朴寿年为佥议评理; 朴　知密直司事; 朴蒙古不花同知密直司事; 姜仲卿为密直副使; 石抹时用为开城尹; 安佑为典理判书; 庆千兴为军簿判书。
#高丽史38卷-世家38-恭愍王1-03-34-1354

戊戌汉阳府院君韩宗愈卒。
#高丽史38卷-世家38-恭愍王1-03-35-1354

庚子元告: 以定住为右丞相; 哈麻为左丞相。
#高丽史38卷-世家38-恭愍王1-03-36-1354

癸卯元遣吏部郞中哈刺那海崇文监少监伯颜帖木儿利用监丞林蒙古不花召柳濯廉悌臣权谦元颢罗英杰印　金镛李权康允忠郑世云黄裳崔莹崔云起李芳实安佑等及西京水军三百且募骁勇期以八月十日集燕京讨张士诚。 伯颜帖木儿本国人康舜龙。
#高丽史38卷-世家38-恭愍王1-03-37-1354

丙午元遣工部寺丞朴赛颜不花赍宝　六万锭赐赴征将卒。
#高丽史38卷-世家38-恭愍王1-03-38-1354

己酉移御延庆宫。
#高丽史38卷-世家38-恭愍王1-03-39-1354

辛亥以印　为硕城府院君; 李权为五原府院君; 罗英杰为锦城君; 孙佛永为敦城君; 金镜为义城君; 金镛为安城君; 安佑为鳌城君; 崔源为龙城君; 印安为延城君; 崔安守为咸城君; 具贞为沔城君; 赵忠信为祥原君。 其余将卒　加爵秩自募军皆超三级。 令百官及各宗僧徒出马有差使军士平价以市。 时赴征军官夺民马或多抑买行省禁之不止。
#高丽史38卷-世家38-恭愍王1-03-40-1354

全罗道万户印　献倭　。
#高丽史38卷-世家38-恭愍王1-03-41-1354

秋七月癸亥柳濯廉悌臣等四十余人率军士二千如元王幸迎宾馆亲阅送之。 帝所召皆将相之有名望者且精兵锐卒皆从征宿卫虚弱。 王疑惧募弓手于西海道以备不虞。
#高丽史38卷-世家38-恭愍王1-03-42-1354

乙丑元遣中尙监丞崔濡来督赴征军士兼求　秉。
#高丽史38卷-世家38-恭愍王1-03-43-1354

丙寅以倭　分属诸司。
#高丽史38卷-世家38-恭愍王1-03-44-1354

癸酉以蔡河中为侍中; 康舜龙朴赛颜不花为赞成事; 崔濡为三司右使; 姜千裕为河城府院君; 奇轮为德山府院君; 奇完者不花为德阳府院君。
#高丽史38卷-世家38-恭愍王1-03-45-1354

庚辰设消灾道场于内殿。
#高丽史38卷-世家38-恭愍王1-03-46-1354

辛巳以康允忠判三司事; 洪彦博尹桓金敬直为赞成事; 姜得龙李寿山朴寿年为评理; 柳之淀为三司左使; 李仁复兼监察大夫; 李承老知密直司事; 申仲佺同知密直司事; 孙就徐臣桂姜仲卿权恒为密直副使; 康舜龙为银城府院君; 朴赛颜不花为延安府院君; 元颢为成安府院君; 崔濡为龙成府院君; 李凌干为宁川府院君; 裴天庆为达成君; 辛孟为宁城君; 姜硕为永昌君; 车蒲温为龙山君; 李明安帖木儿为　山君; 任君辅为知申事; 柳淑洪有龟为右左代言; 郑之产权益为右左副代言。
#高丽史38卷-世家38-恭愍王1-03-47-1354

丙戌以朴德龙为监察大夫赛颜不花之兄也。
#高丽史38卷-世家38-恭愍王1-03-48-1354

戊子以三司右使柳之淀为杨广道都巡问使。
#高丽史38卷-世家38-恭愍王1-03-49-1354

八月己酉王与公主幸王轮寺祈祷放轻囚。
#高丽史38卷-世家38-恭愍王1-03-50-1354

癸丑诸道按廉陛辞王问宣化之方仍敎毋用赎罚。
#高丽史38卷-世家38-恭愍王1-03-51-1354

九月丁丑亲设仁王道场于康安殿。
#高丽史38卷-世家38-恭愍王1-03-52-1354

冬十月乙未元遣宦者院使赛罕来宴荣安王大夫人王与公主幸其第。
#高丽史38卷-世家38-恭愍王1-03-53-1354

己酉亲设灵宝道场于康安殿。
#高丽史38卷-世家38-恭愍王1-03-54-1354

庚戌前右政丞廉悌臣还自元。
#高丽史38卷-世家38-恭愍王1-03-55-1354

十一月辛酉遣处仁君李珍如元贺千秋节。
#高丽史38卷-世家38-恭愍王1-03-56-1354

乙亥全罗道都巡问使申仲佺献倭　。
#高丽史38卷-世家38-恭愍王1-03-57-1354

壬午以金敬直林淑为三司右左使; 金仁浩为赞成事; 李承老为政堂文学; 洪元哲判开城府事; 全普门王　知密直司事; 池赞同知密直司事; 金元富崔伯石抹时用为密直副使; 韩可贵为佥议评理; 姜硕知密直司事。
#高丽史38卷-世家38-恭愍王1-03-58-1354

丁亥印安还自元言: "太师脱脱领兵八百万攻高邮城柳濯等赴征军士及国人在燕京者摠二万三千人以为前锋城将陷　　知院老长忌我国人专其功令曰: '今日暮矣明日乃取之。' 麾军而退。 其夜贼坚壁设备明日攻之不克拔。 会有人　脱脱帝流于淮安。"
#高丽史38卷-世家38-恭愍王1-03-59-1354

十二月己丑遣赞成事金普知密直司事全普门如元贺正。
#高丽史38卷-世家38-恭愍王1-03-60-1354

壬寅设消　道场于延庆宫。
#高丽史38卷-世家38-恭愍王1-03-61-1354

乙巳龙山君车蒲温奉赐王衣酒还自元。
#高丽史38卷-世家38-恭愍王1-03-62-1354

戊申王以天　如奉恩寺孝思观祷于太祖眞。
#高丽史38卷-世家38-恭愍王1-03-63-1354

甲寅以蔡河中领都佥议司事; 李齐贤为右政丞; 洪彦博为左政丞; 姜仁伯判三司事; 崔天泽为赞成事; 康德龙洪元哲为三司右左使; 尹　知都佥议司事; 李春遇判开城府事; 全普门判密直司事; 金成宝知密直司事; 安辅为密直提学; 姜仲卿徐臣桂同知密直司事; 车蒲温为密直副使; 康敬淳为监察掌令; 郑之祥为监察持平。
#高丽史38卷-世家38-恭愍王1-04-01-1355

○(乙未)四年春正月壬戌太白昼见。
#高丽史38卷-世家38-恭愍王1-04-02-1355

戊辰敎曰: "凡尔百僚恪勤乃职听讼之官审理寃抑违者宪司劾之。"
#高丽史38卷-世家38-恭愍王1-04-03-1355

庚午元诛妖贼韩山童韩咬儿策免丞相脱脱遣直省舍人讷速儿来颁赦王出迎于宣义门外。
#高丽史38卷-世家38-恭愍王1-04-04-1355

闰月丁未以洪有龟申君平为右左代言; 李瑞龙金续命为右左副代言; 金元命为监察执义; 李梦庚为监察掌令; 李穑为内书舍人; 李延庆为兴安君; 姜仲祥为晋原君。
#高丽史38卷-世家38-恭愍王1-04-05-1355

二月己未鹫城府院君辛裔死。
#高丽史38卷-世家38-恭愍王1-04-06-1355

癸亥元来锡公主号承懿。
#高丽史38卷-世家38-恭愍王1-04-07-1355

辛巳赐安乙起等及第。
#高丽史38卷-世家38-恭愍王1-04-08-1355

全罗道按廉郑之祥囚元御香使　思不花于全州自诣白王王惊愕下之祥巡军狱。
#高丽史38卷-世家38-恭愍王1-04-09-1355

三月庚子倭寇全罗道。
#高丽史38卷-世家38-恭愍王1-04-10-1355

甲辰遣前佥议金信赞成事朴寿年如元贺圣节密直副使尹之彪谢封公主。
#高丽史38卷-世家38-恭愍王1-04-11-1355

己酉元告: 以汪家奴为右丞相; 定住为左丞相。
#高丽史38卷-世家38-恭愍王1-04-12-1355

庚戌以忠肃王忌辰如广明寺。
#高丽史38卷-世家38-恭愍王1-04-13-1355

丙辰赞成事金普奉赐王衣酒还自元。
#高丽史38卷-世家38-恭愍王1-04-14-1355

夏四月戊午雨雹。
#高丽史38卷-世家38-恭愍王1-04-15-1355

庚辰元遣使来求女乐。
#高丽史38卷-世家38-恭愍王1-04-16-1355

辛巳倭掠全罗道漕船二百余　。
#高丽史38卷-世家38-恭愍王1-04-17-1355

五月丁酉以安辅为政堂文学; 尹守常为密直提学; 守常以宦者妻亲得拜是职为世所讥。
#高丽史38卷-世家38-恭愍王1-04-18-1355

戊戌以李齐贤为金海府院君; 姜仁伯为柰城府院君; 金敬直为彦阳府院君; 权　为永嘉君; 辛富为鹫山君; 孙就为淸城君; 尹之彪为海平君。
#高丽史38卷-世家38-恭愍王1-04-19-1355

癸卯遣知申事任君辅如元贺皇后千秋节。
#高丽史38卷-世家38-恭愍王1-04-20-1355

乙巳元遣断事官买住来鞫郑之祥。
#高丽史38卷-世家38-恭愍王1-04-21-1355

壬子遣密直副使崔仁远如元献纹苎布。
#高丽史38卷-世家38-恭愍王1-04-22-1355

是月征南万户权谦元颢印　还自元云: "南贼日盛我军陷六合城又移防淮安路。"
#高丽史38卷-世家38-恭愍王1-04-23-1355

