<!-- { "loadSidebar": true } -->
东女眞酋长高舍等二十一人来献马。
#高丽史10卷-世家10-宣宗-06-24-1089

十二月守司空柳洪新第成王命*大仆卿李资义赍诏赐银器匹*　{段}鞍马。
#高丽史10卷-世家10-宣宗-07-01-1090

○(庚午)七年春正月丁卯朔放朝贺。
#高丽史10卷-世家10-宣宗-07-02-1090

己丑礼宾省据　罗勾当使申状奏: "星主游击将军加良仍死母弟陪戎副尉高福令继之　赙之物宜准旧例支送。" 制可。
#高丽史10卷-世家10-宣宗-07-03-1090

壬辰普济寺水陆堂火。 先是嬖人摄户部郞中知太史局事崔士谦入宋求得水陆仪文请王作此堂功未毕而火。
#高丽史10卷-世家10-宣宗-07-04-1090

二月甲寅东女眞都领也沙等十七人来献马赐物有差。
#高丽史10卷-世家10-宣宗-07-05-1090

丙辰以柳洪为门下侍郞平章事判兵部事; 崔思齐为中书侍郞同中书门下平章事; 李子威为尙书右仆射　知政事修国史。
#高丽史10卷-世家10-宣宗-07-06-1090

己未东女眞都领*　于乃等二十二人来献马。
#高丽史10卷-世家10-宣宗-07-07-1090

壬戌东女眞秃达等三十四人来朝。
#高丽史10卷-世家10-宣宗-07-08-1090

三月己巳宋商徐成等一百五十人来献土物。
#高丽史10卷-世家10-宣宗-07-09-1090

戊子夜大震电新兴仓　。 罢弘圆国淸两寺之役。
#高丽史10卷-世家10-宣宗-07-10-1090

夏五月丙寅御干德殿覆试赐李景泌等及第。 时以景泌程文不合格讥谤主司。
#高丽史10卷-世家10-宣宗-07-11-1090

六月庚子御史台奏: "宁远兵马录事禹汝维侵扰边民聚*　{敛}财贿请付廷尉论断。" 制可。
#高丽史10卷-世家10-宣宗-07-12-1090

甲辰制: "灾变屡作时雨愆期放内外公徒私杖以下罪官吏犯法罢职者理无私曲量　本品。"
#高丽史10卷-世家10-宣宗-07-13-1090

秋七月癸未遣户部尙书李资义礼部侍郞魏继廷如宋谢恩兼进奉。
#高丽史10卷-世家10-宣宗-07-14-1090

九月辛未辽遣利州管内观察使张师说等三十一人来贺生辰。
#高丽史10卷-世家10-宣宗-07-15-1090

庚辰再宴辽使于干德殿令三节人坐殿内左右。 有司奏: "再宴使者古无此例三节就坐殿内亦所未闻。" 王曰: "使者赍御制天庆寺碑文以来宜加殊礼。" 不从。
#高丽史10卷-世家10-宣宗-07-16-1090

戊子东女眞怀化将军阿于大等十五人来献马。
#高丽史10卷-世家10-宣宗-07-17-1090

冬十月丙午王奉太后幸三角山庚戌幸僧伽窟遂幸藏义寺癸丑幸仁寿寺行香甲寅驾次山路民年百岁者一人八十者三人谒于路各赐物存问。
#高丽史10卷-世家10-宣宗-07-18-1090

戊午幸神穴寺设五百罗汉斋。
#高丽史10卷-世家10-宣宗-07-19-1090

十一月辛酉朔至自三角山赦。
#高丽史10卷-世家10-宣宗-07-20-1090

十二月壬辰祈雪庚子再祈于诸神庙壬寅又祈。
#高丽史10卷-世家10-宣宗-07-21-1090

辽遣横宣使益州管内观察使耶律利称来。
#高丽史10卷-世家10-宣宗-07-22-1090

宋赐文苑英华集。
#高丽史10卷-世家10-宣宗-08-01-1091

○(辛未)八年春正月丁卯宴群臣于干德殿各赐廐马。
#高丽史10卷-世家10-宣宗-08-02-1091

二月癸丑辽东京持礼回谢使礼宾副使乌耶吕来。
#高丽史10卷-世家10-宣宗-08-03-1091

三月丙子东女眞宁塞将军皆多汉等四十人来献　驼及马。
#高丽史10卷-世家10-宣宗-08-04-1091

夏四月丁未中枢院副使李资仁卒。
#高丽史10卷-世家10-宣宗-08-05-1091

癸丑门下侍郞平章事郑惟产卒谥贞顺。
#高丽史10卷-世家10-宣宗-08-06-1091

五月己未朔日食太白昼见经天七十日。
#高丽史10卷-世家10-宣宗-08-07-1091

乙丑祈雨于社稷。
#高丽史10卷-世家10-宣宗-08-08-1091

王如兴王寺。
#高丽史10卷-世家10-宣宗-08-09-1091

丁卯祈雨于*大庙七陵。
#高丽史10卷-世家10-宣宗-08-10-1091

六月甲午再祈于社稷丁酉又祈于*大庙七陵。
#高丽史10卷-世家10-宣宗-08-11-1091

甲辰都兵马使奏: "往年蕃贼寇昌州兵马录事安先俊等领卒出屯德宁戍遣郞将高猛等追捕奋击贼大溃校尉崇俭队正边鹤等突入贼中士卒增气　斩有功乞加职赏以劝将来。" 制可。
#高丽史10卷-世家10-宣宗-08-12-1091

丙午李资义等还自宋奏云: "帝闻我国书籍多好本命馆伴书所求书目录授之乃曰: '虽有卷第不足者亦须传写附来。'" 百篇尙书荀爽周易十卷京房易十卷郑康成周易九卷陆绩注周易十四卷虞飜注周易九卷东观汉记一百二十七卷谢承后汉书一百三十卷韩诗二十二卷业遵毛诗二十卷吕悦字林七卷古玉篇三十卷括地志五百卷舆地志三十卷新序三卷说苑二十卷刘向七录二十卷刘歆七毗七卷王方庆园亭草木*　二十七卷古今录验方五十卷张仲景方十五卷元白唱和诗一卷深师方黄帝针经九卷九墟经九卷小品方十二卷陶隐居效验方六卷尸子二十卷淮南子二十一卷公孙罗文选水经四十卷羊佑老子二卷罗什老子二卷锺会老子二卷　孝緖七录孙盛晋阳秋三十三卷孙盛魏氏春秋二十卷*于宝{干宝}晋记二十二卷十六国春秋一百二卷魏澹后魏书一百卷鱼　魏略刘　梁典三十卷吴均齐春秋三十卷元行　魏典六十卷沈孙齐纪二十卷杨雄集五卷班固集十四卷崔　集十卷汲　纪年一十四卷谢灵运集二十卷颜延年集四十一卷三敎珠英一千卷孔　文苑一百卷类文三百七十卷文馆词林一千卷仲长统昌言社恕体论诸葛亮集二十四卷王羲之小学篇一卷周处风土纪一卷张揖广雅四卷管弦志四卷王详撰音乐志蔡邕月令章句十二卷信都芳撰乐书九卷古今乐录十三卷公羊*黑守{墨守}十五卷谷梁废疾三卷孝经刘邵注一卷孝经韦昭注一卷郑志九卷尔雅图赞二卷三苍三卷　苍三卷卫宏官书一卷通俗文二卷凡将篇一卷在昔篇一卷飞龙篇一卷圣皇章一卷劝学篇一卷晋中兴书八十卷古史考二十五卷伏侯古今注八卷三辅黄图一卷汉官解　三卷三辅决录七卷益部耆旧传十四卷襄阳耆旧传五卷稽康高士传三卷玄晏春秋三卷*于宝{干宝}搜神记三十卷魏名臣奏三十一卷汉名臣奏二十九卷今书七志十卷世本四卷申子二卷隋巢子一卷胡非子一卷何承天性苑高士廉氏族志一百卷十三州志十四卷高丽风俗纪一卷高丽志七卷子思子八卷公孙尼子一卷愼子十卷晁氏新书三卷风俗通义三十卷泛胜之书三卷灵宪图一卷大衍历兵书接要七卷司马法汉图一卷桐君药录二卷皇帝大素三十卷名医别录三卷曹植集三十卷司马相如集二卷桓谭新论十卷刘琨集十五卷卢谌集二十一卷山公启事三卷书集八十卷应　百一诗八卷古今诗苑英华集二十卷集林二十卷计然子十五卷。
#高丽史10卷-世家10-宣宗-08-13-1091

秋七月壬戌尙书左仆射致仕卢旦卒谥匡献。
#高丽史10卷-世家10-宣宗-08-14-1091

丁丑以金上琦为户部尙书政堂文学; 柳奭同知中枢院事。
#高丽史10卷-世家10-宣宗-08-15-1091

八月丁卯中书侍郞平章事崔思齐卒。
#高丽史10卷-世家10-宣宗-08-16-1091

制曰: "宋人田盛善书札*东养{陈养}有武艺敦请留止且加职秩以劝来者。"
#高丽史10卷-世家10-宣宗-08-17-1091

闰月己未王避正殿素膳丹笔定罪。
#高丽史10卷-世家10-宣宗-08-18-1091

甲子设藏经道场于会庆殿王行香且制诗以示归崇之意。
#高丽史10卷-世家10-宣宗-08-19-1091

九月庚寅御赏春亭召　林公熙扶余公*  门下侍郞平章事柳洪左仆射邵台辅兵部尙书徐靖上将军王国　直门下省高景翰林学士孙冠等置酒从容问以边事。
#高丽史10卷-世家10-宣宗-08-20-1091

癸巳辽遣永州管内观察使高崇来贺生辰。
#高丽史10卷-世家10-宣宗-08-21-1091

冬十一月丙午门下侍郞平章事柳洪卒。
#高丽史10卷-世家10-宣宗-08-22-1091

庚戌祈雪于社稷。
#高丽史10卷-世家10-宣宗-08-23-1091

十二月癸亥门下侍郞平章事李颜卒谥襄愼。
#高丽史10卷-世家10-宣宗-09-01-1092

○(壬申)九年春正月甲申朔以雨雪放朝贺。
#高丽史10卷-世家10-宣宗-09-02-1092

己丑中枢院使刑部尙书致仕朴扬旦卒辍朝三日。
#高丽史10卷-世家10-宣宗-09-03-1092

丁酉以金上琦为吏部尙书; 林　同知中枢院事。
#高丽史10卷-世家10-宣宗-09-04-1092

庚子东女眞阿卢汉等二十人来献土物。
#高丽史10卷-世家10-宣宗-09-05-1092

二月己卯东女眞怀化将军三彬等来献马。
#高丽史10卷-世家10-宣宗-09-06-1092

耽罗星主懿仁来献土物加定远将军赐衣带。
#高丽史10卷-世家10-宣宗-09-07-1092

壬午宣麻以邵台辅　知政事。
#高丽史10卷-世家10-宣宗-09-08-1092

三月丙辰市巷民家六百四十户火。
#高丽史10卷-世家10-宣宗-09-09-1092

是月王忧劳万机颇觉不豫移御文德殿命内医进养性方药忽有感作古风长篇其末云: "药效得否何敢虑浮生有始岂无终唯应愿切修诸善净域超升礼梵雄。" 王春秋鼎盛而有此作见者惊怪。
#高丽史10卷-世家10-宣宗-09-10-1092

