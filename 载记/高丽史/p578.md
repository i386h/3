<!-- { "loadSidebar": true } -->
台谏复请曰: "罪莫大于反逆天下万世所不可赦者也。 边安烈潜图不轨欲杀大臣迎辛禑以逞其欲臣等上*　请鞫其党殿下命申孝昌朴为生鞫李乙珍乙珍云: '李琳李贵生郑地李庚道元庠实与其谋。' 又命台省巡军鞫之贵生明言谋逆之状问李琳则亦与贵生同而殿下皆宥之或反褒之或止杖之远窜者或徙近邑或有削爵而置近境者或有不削爵者等。 为逆党而罚之不同有如是大失刑政之公矣将见纪纲不振谗　日盛凶逆得志争臣杜口忠良　望而危乱将至中兴之大业瓦解矣。 琳贵生与逆魁安烈潜图不轨其状已着。 禹仁烈与琳贵生往安烈第其同谋之状明矣。 安烈欲使仁烈王安德禹洪寿迎辛禑人固多矣而必使三人迎禑则其与谋也必矣。 仁烈素无节行阿附仁任安德　缘军功　至将相殿下反以此二人为有功而加爵赏何哉  洪寿于辛禑时　掌机密颇有不廉之　惟承家荫骤至卿相。 乙珍庚道顽愚无知拔身行伍滥称军功以盗爵禄。 今皆为逆魁之腹心首居刺客之列岂可杖之而已乎  权近私　天朝复立王氏之咨先示逆党以趣逆谋罪固不容诛矣。 曹敏修秉主将之权沮众议立异姓。 李穑为世儒宗于复立王氏之议固当悦而从之乃反沮之。 皆王氏祖宗之罪人也。 郑地元庠与谋之状乙珍已明言之亦岂可不辨而遽舍之乎  愿殿下深虑万世子孙之计明正其罪以副三韩臣庶之望。"
#高丽史116卷-列传29-李琳-005

命配琳贵生敏修穑仁烈地近乙珍庚道安德洪寿庠等于外。 谏官再上*　力争不听。 台谏复交章曰: "向者边安烈畜愤于革私田及至礼部咨文之来欲尽灭王氏以固辛氏乃与李琳禹仁烈王安德禹洪寿李贵生等潜谋不轨以李乙珍李庚道为刺客欲害忠良以谋乱国家若其计得行则王氏之中兴其可望乎  今反加逆党以官职而宠异之是劝万世大逆不轨之党也。 侍中

李[太祖旧讳]才兼将相心在社稷邻敌畏其威中原慕其名国之存亡实系是人。 若非是人殿下何以成中兴之大业太祖列圣三十一代在天之灵何以享殿下之孝祀乎  今若不去逆党渐使得志则臣等恐社稷之忠臣必为唐室之五王未免逆党之中伤矣。 柰何殿下以姻　之故曲法赦之乎  乞明正典刑以戒后来。" 不听。 台谏复上*　曰: "大逆天地之所不容人伦之所不赦。 故仲尼作春秋而诛乱讨贼必先诛未发之祸心。 　其已着之大逆乎  殿下旣为太祖之神孙则安烈之党殿下之世　也。 国人明知其罪而殿下宥之则殿下亦祖宗之罪人矣。 柰何以姻　之故听信谗言宥此逆党遂使　邪之辈得志于内忠义之臣解体于外乎  凡谋逆者先植党与而后敢于为恶未知殿下以谓安烈无党与而独谋乎  伏愿殿下割恩正法明置琳等典刑。" 又不允。
#高丽史116卷-列传29-李琳-006

　初狱起系琳淸州寻以水　免宪司又言: "不可轻赦。" 不听寻宥琳及贵生。 郞舍许应等上*　曰: "殿下卽位之初以李琳姜仁裕王兴申雅等常在伪朝凭恃女宠毁法乱纪悉皆流窜寻蒙恩宥完聚京都无所惩戒请下宪司屛诸远方。" 王从之流琳于忠州仁裕　州兴淸州雅全州。 琳病死贬所。 子贵生茂生。
#高丽史116卷-列传29-王康-000

王康。
#高丽史116卷-列传29-王康-001

○王康宗室*　属。 恭愍二十年应举中会试康于　辈年最少王召见谓曰: "判官曹崇礼进士闵安仁老成儒者尙未中第　此少者乎  必假手也。" 使写会试策题不克。 王怒停殿试。 命自今年未十五岁者毋得赴试。 踰数月覆试赐同进士第补成均直学累迁江宁府丞。 辛禑立授典理摠郞迁成均祭酒寻为西北面安抚使安集郡县流离人物。 恭让朝拜判典农寺事出为杨广全罗庆尙道水军体察使兼防御　铁使寻转礼曹判书升密直副使兼杨广全罗庆尙道水军都体察使　铁漕转招讨营田缮城事。 敎曰: "国家中遭否运伪主昏*　{淫}权臣贪暴纪纲大坏加以倭寇陆梁州郡凋　漕转不通仓庾虚竭。 拨乱之后思得才能以革旧弊堂臣荐卿以任海道不数年*闲果有成效。 简炼戎兵而岛吏远遁转输粮饷而国用不竭。 予嘉乃功。 今委以三道都体察使以摠水陆之事其军吏有功者具名以闻。 予将擢用。 奉翊以上申请科罪三品以下听卿专断。" 康屡运三道军须税贡都堂必设宴劳之。 康以利国为己任务尽鱼　之利钱货之入巨万计国家赖之。 康侵牟海道民多怨咨时谓康为聚*　{敛}之臣。
#高丽史116卷-列传29-王康-002

康献议曰: "杨广道泰安瑞州之境有炭浦从南流至兴仁桥百八十余里仓浦自北流至莼堤城下七十里。 二浦*闲古有浚渠处深凿者十余里其未凿者不过七里若毕凿使海水流通则每岁漕运不涉安兴梁四百余里之险请始役于七月终于八月。" 于是发丁夫浚之。 石在水底且海潮往来随凿随塞未易施功事竟无成。 康尝举前牧使吕称为副使将代己任人以刘晏之徒目之。
#高丽史116卷-列传29-朴　-000

朴　。
#高丽史116卷-列传29-朴　-001

○朴　密阳人。 初补*于达赤。 辛禑时为金海府使击倭于黄山江斩二十九级贼投江死者亦众。 又倭贼五十　至金海南浦　示后来贼曰: "吾辈乘风利　黄山江直　密城。" 　侦知之设伏两岸将舟师三十　以待之。 贼见　一　先入江口伏发　亦突至遮击。 贼狼狈自刃投水死殆尽。 时江州元帅裴克廉又与倭战贼魁覇家台万户着大铁兜　至手足皆甲令步卒翼左右跃马而前马旋　而止我军迎击斩之。 报至褒赏　克廉甚厚。 后为庆尙道都巡问使斩倭十四级。 禑攻辽　以元帅行。 从我

太祖回军复为庆尙道都巡问使与安东元帅崔郸击倭于尙州中牟县破之赐弓矢彩*　{段}。 又击倭于高灵县斩三十五级。 又以战舰百　击对马岛烧倭船三百　及傍岸庐舍殆尽。 元帅金宗衍崔七夕朴子安等继至搜本国被虏男女百余人以还。 辛昌下敎奬谕曰: "我朝升平日久武备稍弛。 肆致岛倭恣为寇掠　今四纪扰我三　国家唯务守御将帅尙稽　征而卿发愤于怀仗义而往凌不测之鲸波覆积年之蚁穴室庐船舰尽为　烬　虏人民得还乡闾足以雪国家之耻足以复臣民之　。 捷报初来予心寔喜。 今遣门下评理徐钧衡赐卿衣领鞍马银锭等物。" 　上笺谢。 时人以为: "　但烧庐舍舟楫实无　获。"
#高丽史116卷-列传29-朴　-002

寻改都节制使捕倭船一　斩三十二级后以判慈惠府事从我

太祖定策立恭让。 拜知门下府事封忠义君赐功臣录*券及廐马一匹白金五十两帛绢五端敎曰: "卿以宽弘之度豁达之资逢时展才委身　掌其处事之敏卫上之忠玄陵称之。 四为守令三鎭南服寇　民安蔚有声绩才超耿贾之　勇在关张之右。 城于州而金汤之利始验剑其船而海道之警悉除。 载惟对马之役有光辛巳之征。

天子责立异姓为王卿与守门下侍中

李[太祖旧讳]首倡大义推戴寡躬以安邦家之基以定君臣之分嘉乃丕绩曰笃不忘。 追崇祖考之号仍加世宥之恩。 锡之土田副以臧获卿其膺此异数益励忠诚。" 金宗衍之狱起辞连　流　州。 寻录回军功赐录*券及田。 自此以后入  本朝。
#高丽史116卷-列传29-李豆兰-000

李豆兰。
#高丽史116卷-列传29-李豆兰-001

○李豆兰初名豆兰帖木儿女直金牌千户阿罗不花之子。 袭世职为千户。 恭愍时豆兰遣其百户甫介以一百户来投仍居北靑州。 事我

太祖属麾下。 辛禑时辽渖草贼四十余骑侵掠端州豆兰与端州上万户陆丽靑州上万户黄希硕等追至西州卫海阳等处斩渠魁六人余皆遁。 胡拔都来寇端州副万户金同不花内应尽以货财故后阳被执。 丽希硕等累战皆败。 时豆兰以母丧在靑州,

太祖使人召谓之曰: "国家事急子不可持服在家。 其脱衰从我。" 豆兰乃脱衰拜哭告天佩弓箭从行。 与胡拔都遇于吉州平豆兰为前锋先与战大败而还。

太祖寻至胡拔都着厚铠三重袭红褐衣乘黑牝马横阵待之意轻

太祖留其士卒拔剑挺身驰出。

太祖亦单骑拔剑驰进挥剑相击两皆闪过不能中。 胡拔都未及勒马

太祖急回骑引弓射其背铠厚箭未深入卽又射其马洞贯马倒而坠。
太祖又欲射之其麾下大至共救之我军亦至。

太祖纵兵大破之胡拔都仅以身遁。 时判书金世德妻尹氏寡居数年有秽行其母以嫁前洪州牧使徐义　数日尹氏恶义而出之。 宪司劾之遣卒守其家李仁任等受尹氏厚赂谋欲寝之谓: "豆兰屡立边功。" 以尹氏妻之。 拜礼仪判书。 又从

太祖大败倭贼于咸州　儿洞赐宣力佐命功臣号拜密直副使。 攻辽之举从

太祖回军寻商议同知密直司事会议都监事。 辛昌立授知司事。 恭让卽位录回军功赐录*券土田升密直使。 与张思吉击倭于西海道进知门下府事司判都评议使同事。 自此以后入  本朝。
#高丽史116卷-列传29-南誾-000

南誾。
#高丽史116卷-列传29-南誾-001

○南誾宜宁县人。 性豪迈无检束自幼好奇计。 辛禑时补社稷坛直。 时倭寇大炽三陟郡城小且危国家难其守誾自荐知郡事。 旣到郡贼猝至誾率十余骑开门突击之贼败走。 召授司仆正。 禑攻辽从我

太祖至威化岛与赵仁沃等献回军之议且密谋推戴以

太祖严谨不敢发言。 旣还密白

太宗太宗戒以勿言。 转三司右尹监门卫上护军。 恭让朝拜鹰扬军上护军兼军簿判书录回军功赐土田录*券升开城尹。
#高丽史116卷-列传29-南誾-002

迁密直副使上书曰: "从谏如流人君之德责难于君臣子之恭。 昔高宗命傅说曰: '朝夕纳诲以辅台德。' 说复于王曰: '惟木从绳则正后从谏则圣。' 古之君臣更相勉励如此后之人君可不鉴哉  近殿下坐正殿进百官以天之谴告与夫八事之弊自责下敎求言然其直言极谏者非一而优游不断臣恐内多欲而外施仁义也。 昔贾谊上书: '以为有痛哭者一流涕者二长大息者三。' 夫以文帝之时内外晏然纪纲备举谊之言尙尔　当今日可言者多矣。 臣以庸劣荷殿下之重恩受殿下之厚禄凡所见闻不以上达是不忠也。 故以数语不避群邪切齿阴中之祸敢冒聪听。 自甲寅以来忠臣义士常腐心于伪姓而不敢发。 辛禑之狂妄日炽遂有戊辰攻辽之举。 诸将仗义回军退辛禑而黜崔莹议立宗室之贤主将曹敏修不顾万世之法力沮众议谋于一大儒立禑子昌则忠臣义士之愤益深切矣。 及见尹承顺权近赍来

