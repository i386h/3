<!-- { "loadSidebar": true } -->
大会日坐殿。 王初御宣仁殿承制以下近侍官及后殿官起居讫出御大观殿侍臣起居及御仪凤楼上行香酌献后近侍官以下升阶太子以下公侯伯宰臣枢密侍臣文武群官序立。 王坐殿后闻辞献寿传宣赐坐　如小会仪唯奏闻辞不称朝贺而称起居班首奏圣再拜后无进步拜舞拜持表员随群官进退为异。 次曲直华盖分东西上阶舆辇符宝等并还列仪凤门内讫阁门引宋纲首等就闻辞位立定。 阁门奏闻辞云: "大宋都纲某等祗侯朝贺。" 讫引就拜位　进物状。 阁门接上　伏兴舍人喝: "再拜行头奏圣躬万福奏山呼再拜!" 行头进步退复位奏山呼再拜。 次传宣赐坐看乐兼赐所司酒食讫奏山呼再拜卷班西出就幕次。 次引东西蕃子次引耽罗人朝贺及传宣礼　与宋纲首同。 次引四方贡物与诸蕃贡物入自东仁德门骏奔过庭出自西义昌门讫阁门礼数及阶上沙　就位如小会仪唯无进步致辞拜舞拜为异。 次两部乐官近仗军人以次升阶各就本所又如小会仪。 次近侍官进御茶食执礼官向殿躬身劝次设太子以下侍臣茶食食至执礼官赞: "拜!" 太子以下侍臣皆再拜就座受食食讫起揖。 殿上进茶进酒进食及太子以下侍臣赐茶行酒设食礼数乐作止　如小会仪。 进御食至双下后引太子公侯伯下殿与枢密上阶侍臣就舞位中阶侍臣于其阶亦如之。 执礼官喝: "太子以下侍臣皆再拜　奏请上千万岁寿酒!" 执礼官升殿　伏　奏承制传奏讫传宣曰: "可。" 执礼官　伏兴下殿就太子东北向殿揖西向称宣许喝: "太子以下侍臣皆再拜!" 引枢密以上出诣洗所　手上中阶侍臣在拜位　以俟。 王入便次少顷王出座殿鸣鞭炉烟升近侍官以函奉御花又近侍官二人奉御盏及注子先升诣王座东北少退　。 太子以下枢密以上升殿　伏兴太子诣王座左西向　。 承制员取花一枝授太子太子奉花　进乐作。 承制员又取一枝授太子太子奉进。 献寿员献御花或二枝或三四枝量献寿员多少分献。 王戴花太子少退　伏　公侯伯枢密继进献花如上仪讫乐止。 太子　伏兴诣王座左奉盏　公侯伯枢密以次奉注子酌酒。 王举酒乐作举酒讫乐止。 太子进受虚盏近侍官承受盏注子少退　太子以下　伏兴下殿就拜位。 喝: "太子以下两阶侍臣再拜舞蹈又再拜!" 献花酒礼下仿此。 执礼官称: "躬身!" 枢密以上皆躬身。 执礼官传　赐别盏枢密以上皆再拜。 近侍官以函奉回赐花及注子盏先升枢密以上升殿诣王座左　伏　。 承制奉花进王手赐乐作太子揷讫　伏退　公侯伯枢密以次进受花如上仪讫乐止。 太子诣王座左　伏　承制奉注子近侍官奉盏承制赞: "酌酒!" 太子少前受盏。 近侍官传受诣殿上东壁太子飮位立太子　伏兴退立于飮位。 公侯伯枢密以次进受回赐如上仪执礼官赞: "飮!" 太子以下向王座揖乐作飮讫乐止。 近侍官各受虚盏太子以下揖下殿就拜位喝: "再拜舞蹈又再拜!" 各就位。 次差降承制一员及中阶左右侍臣各一员分遣左右同乐亭宰臣幕及文武三品官幕赐别宣花酒承命者皆再拜下阶。 承制将诣宰臣幕茶房人吏具注子奉别宣药酒及奉宣果宣花者宣送敎坊乐官等　随后。 承制至幕阶下传命位南向立乐官东向陈列。 宰臣下阶拜命及承制口传礼数与尙食局设果案　如小会仪。 宰臣拜讫升阶就位向殿立定承制于宰臣北南向立奉花函者诣承制右　。 承制取花以次传授宰臣乐作宰臣　受花揷讫乐止。 尙食局设果案茶房人吏一人奉盏又一人斟酒讫奉宣果者各升阶当宰臣位东向立乐作飮讫乐止。 承制下阶南向立宰臣就拜位再拜舞蹈又再拜讫还就位。 承制率乐官升复位再拜。 其中阶侍臣口宣及文武三品官拜命受花酒及宣果与侍臣复命礼数　如上仪唯无果合与乐官为异。 又沙　阁门二员承旨分诣文武四品以下幕其口宣及拜命受花酒礼数又如上仪。 文武三品以下大府花支赐。 初太子以下拜讫就位执礼官承旨传左右侍臣宣赐花酒喝: "再拜!" 近侍官监赐花酒宣果。 侍臣揷花执盏乐作飮讫乐止。 侍臣又再拜次传侍立员将两部乐官宣赐花酒次传侍奉军人宣赐酒果讫执礼官承旨称赐坐喝: "太子以下上阶!" 侍臣再拜赴座舞队进退如小会仪。 进酒进食及太子以下侍臣行酒设食乐作止如常仪。 至别盏上阶侍臣就拜位合班立中阶侍臣于其阶如小会仪。 喝: "侍臣皆再拜　奏请上千万岁寿酒。" 执礼官升殿　奏承制传宣侍臣　洗礼数　如上仪。 王入便次少顷坐殿鸣鞭侍臣升殿以次献寿。 王举酒乐作举酒讫乐止。 侍臣下殿就拜位喝: "两阶侍臣再拜舞蹈又再拜!" 执礼官称: "躬身!" 上阶侍臣皆躬身。 执礼官传　赐别盏侍臣皆再拜。 近侍官以函奉封药宣果及盏注子先升侍臣升殿诣王座左　伏　。 承制　取封药进王手赐侍臣受讫近侍官奉盏承制酌酒侍臣受盏传授奉盏者又近侍官以宣果授侍臣侍臣受讫　伏退侍臣以次受酒及封药宣果讫诣飮位揖执盏乐作飮讫乐止。 下殿就拜位喝: "侍臣再拜舞蹈又再拜!" 讫各就位。 如有旨太子公侯伯及中　侍臣赐别宣酒则各在座后受酒如上仪。 次传侍立员将两部乐官侍奉军人宣赐酒果如上仪。 王入便次少顷　律郞　伏举麾兴　吹振作动台讫偃麾　吹止。 一刻顷王坐殿阁门引宰臣升阶执礼官自上阶承引就位喝: "宰臣再拜班首进步致辞谢唤退复位再拜舞蹈又再拜!" 次引枢密与宰臣合班立执礼官前承旨传上来宰臣枢密再拜引升殿太子公侯伯诣王座东北西上南向立公侯伯在西者自斧　后就东合班宰臣枢密诣王座东北上西向立。 次近侍官进茶乐官奏口号毕引太子公侯伯宰臣枢密下殿与上阶侍臣就拜位立中阶侍臣在其阶亦如之。 喝: "再拜太子进步致辞贺口号退复位再拜舞蹈又再拜　　奏请上千万岁寿酒。" 执礼官升殿　奏承制传宣曰: "可。" 执礼官下殿称宣许喝: "再拜!" 讫引太子以下宰臣枢密诣洗所　手升殿诣王座左以次　献御花寿酒如上仪。 王举酒乐作举酒讫乐止。 太子以下下殿就拜位喝: "再拜舞蹈又再拜!" 执礼官称: "躬身!" 枢密以上躬身。 执礼官传回赐别盏太子以下宰臣枢密再拜升殿受回赐花酒及封药宣果乐作止如上仪讫下殿喝: "再拜舞蹈又再拜!" 引太子公侯伯升殿就位。 次引宰臣下阶阁门接引诣左同乐亭就位次传左右侍臣宣赐别盏上中阶侍臣再拜飮讫再拜。 次传侍立员将两部乐官侍奉军人宣赐酒果。 次命文武三品官升殿合班献寿进退礼数乐作止及受　赐礼数　如上仪。 　赐时亦有宣果。 次执礼官传侍立员将两部乐官侍奉军人宣赐酒果讫执礼官引太子以下枢密及左右侍臣下阶阁门引宰臣以下文武群官就沙　立班舍人喝: "太子以下通班再拜太子进步致辞谢宴退复位。" 舍人喝: "再拜舞蹈又再拜!" 每有旨放谢。 王下殿御平兜辇黄门侍郞奏请动驾侍臣前导如上仪。 入自泰定门入大观殿两部乐官停于殿门外王下辇上殿阁门赞: "侍臣等各祗候枢密以下侍臣揖退。"
#高丽史69卷-志23-礼11-嘉礼杂仪-仲冬八关会仪-005

太祖元年十一月有司言: "前主每岁仲冬大设八关会以祈福。 乞遵其制。" 王从之。 遂于球庭置轮灯一座列香灯于四旁又结二彩棚各高五丈余呈百戱歌舞于前其四仙乐部龙凤象马车船皆新罗故事。 百官袍笏行礼观者倾都。 王御威凤楼观之岁以为常。
#高丽史69卷-志23-礼11-嘉礼杂仪-仲冬八关会仪-006

成宗六年十月命有司停两京八关会。
#高丽史69卷-志23-礼11-嘉礼杂仪-仲冬八关会仪-007

显宗元年十一月复八关会。
#高丽史69卷-志23-礼11-嘉礼杂仪-仲冬八关会仪-008

德宗三年十月遣辅臣赐西京八关会　二日。 西京例以孟冬设此会。 十一月设八关会御神凤楼赐百官　翌日大会又赐　观乐东西二京东北两路兵马使四都护八牧各上表陈贺宋商客东西蕃耽罗国亦献方物赐坐观乐后以为常。
#高丽史69卷-志23-礼11-嘉礼杂仪-仲冬八关会仪-009

文宗五年十一月庚申设八关会月食在望以十三日为初会。
#高丽史69卷-志23-礼11-嘉礼杂仪-仲冬八关会仪-010

忠烈王元年十一月庚辰幸本阙设八关会改金鳌山额圣寿万年四字为庆历千秋其一人有庆八表来庭天下太平等字皆改之呼万岁为呼千岁辇路禁铺黄土。
#高丽史69卷-志23-礼11-嘉礼杂仪-仲冬八关会仪-011

恭愍王六年十一月甲寅八关大会。 凡八关大会以十一月十五日为之今以十四日为大会者以司天台言子卯不乐故也。 七年十一月己酉八关小会庚戌大会以十三日冬至故也。
志卷第二十三。

#高丽史70卷-志24-00-00-00-000

志卷第二十四。 高丽史七十。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史70卷-志24-乐1-00-00-000

乐一。
#高丽史70卷-志24-乐1-00-00-001

○夫乐者所以树风化象功德者也。 高丽太祖草创大业而成宗立郊社躬　　自后文物始备。 而典籍不存未有所考也。 睿宗朝宋赐新乐又赐大晟乐恭愍时。

太祖皇帝特赐雅乐遂用之于朝庙。 又杂用唐乐及三国与当时俗乐。 然因兵乱锺磬散失俗乐则语多鄙俚其甚者但记其歌名与作歌之意类分雅乐唐乐俗乐作乐志。
#高丽史70卷-志24-乐1-雅乐-00-000

雅乐。
#高丽史70卷-志24-乐1-雅乐-亲祠登歌轩架-000

亲祠登歌轩架。
#高丽史70卷-志24-乐1-雅乐-亲祠登歌轩架-001

○登歌金锺架一在东玉磬架一在西俱北向　一在金锺北稍西　一在玉磬北稍东搏　二一在　北一在　北东西相向一弦三弦五弦七弦九弦琴各一瑟二在金锺之南西上玉磬之南亦如之东上。 又于坛下东南太庙则在前楹阶下设笛二　一巢笙一和笙一为一列西上埙一在笛南箫一在巢笙南又于坛下西南设笛二　一巢笙一和笙一为一列东上埙一在笛南箫一在巢笙南。 锺磬　　搏　琴瑟工各坐于坛上。 太庙则在堂上前楹*闲埙　笙笛箫工并立于坛下。 太庙则在前楹阶下乐正一人在锺磬*闲北向　律郞一员在乐　之西东向歌工四人在　　*闲俱东西相向。
#高丽史70卷-志24-乐1-雅乐-亲祠登歌轩架-002

