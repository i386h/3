<!-- { "loadSidebar": true } -->
#高丽史5卷-世家5-显宗2-18-06-1027

甲午黑水靺鞨归德大将军阿骨阿驾来献土马器仗。
#高丽史5卷-世家5-显宗2-18-07-1027

三月乙卯女眞首领瑟弗达等一百人来朝。
#高丽史5卷-世家5-显宗2-18-08-1027

夏四月甲戌陨霜。
#高丽史5卷-世家5-显宗2-18-09-1027

壬午谒*大庙加上先王先后尊号。 以裴玄庆洪儒卜智谦申崇谦庾黔弼崔凝配享太祖; 朴述希金坚术配惠宗; 王式廉配定宗; 刘新成徐弼配光宗; 崔知梦朴良柔配景宗; 崔承老崔亮李知白徐熙李梦游配成宗; 韩彦恭金承祚崔肃配穆宗赦流以下。
#高丽史5卷-世家5-显宗2-18-10-1027

五月庚子朔祷雨于群望。
#高丽史5卷-世家5-显宗2-18-11-1027

甲寅以旱避正殿　常膳*　决狱囚。
#高丽史5卷-世家5-显宗2-18-12-1027

乙卯再雩。
#高丽史5卷-世家5-显宗2-18-13-1027

丁巳公州陨霜杀苗。
#高丽史5卷-世家5-显宗2-18-14-1027

庚申以王子亨为开府仪同三司检校*太帅{太师}兼内史令: 緖为开府仪同三司检校太傅兼尙书令。
#高丽史5卷-世家5-显宗2-18-15-1027

丙寅雨。
#高丽史5卷-世家5-显宗2-18-16-1027

六月己卯以黄周亮为刑部侍郞; 李周佐为起居舍人; 许元为侍御史; 李惟亮为殿中侍御史; 秦玄锡为右补阙; 李膺年为监察御史。
#高丽史5卷-世家5-显宗2-18-17-1027

癸未杨州奏: "庄义三川靑渊等寺僧犯禁酿酒共米三百六十余石请依律断罪。" 从之。
#高丽史5卷-世家5-显宗2-18-18-1027

甲申敎曰: "前工部侍郞庾　廉等一百四十三人虽犯*　{谄}曲奸邪之罪已经累赦　削罪名　用。"
#高丽史5卷-世家5-显宗2-18-19-1027

耽罗献方物。
#高丽史5卷-世家5-显宗2-18-20-1027

辛卯东女眞酋长毛逸罗等二十余人来朝。
#高丽史5卷-世家5-显宗2-18-21-1027

秋七月己亥朔契丹遣太傅李匡一耶律胡都衮来贺生辰。
#高丽史5卷-世家5-显宗2-18-22-1027

庚子灵光郡献珊瑚树高八尺枝八十一。
#高丽史5卷-世家5-显宗2-18-23-1027

癸亥松岳崩。
#高丽史5卷-世家5-显宗2-18-24-1027

八月戊辰朔契丹东京使高延来。
#高丽史5卷-世家5-显宗2-18-25-1027

丁亥宋江南人李文通等来献书册凡五百九十七卷。
#高丽史5卷-世家5-显宗2-18-26-1027

九月戊戌朔命创慧日重光寺征发人夫工匠辅臣谏官皆奏: "百姓劳弊不宜兴作。"左承宣李　独奏曰: "为佛造寺功德无量劳民何伤。"
#高丽史5卷-世家5-显宗2-18-27-1027

壬戌以郭崇元李能封年高　为将军。
#高丽史5卷-世家5-显宗2-18-28-1027

冬十月壬午讲仁王经于球庭。
#高丽史5卷-世家5-显宗2-19-01-1028

○(戊辰)十九年春正月戊戌以林维干为右拾遗知制诰兼东宫侍读学士。
#高丽史5卷-世家5-显宗2-19-02-1028

是月女眞归德将军高豆等七十余人来朝骨夫率部落五百户来附。
#高丽史5卷-世家5-显宗2-19-03-1028

二月辛未检校右仆射金庆廉卒以善大字名一时。
#高丽史5卷-世家5-显宗2-19-04-1028

甲戌遣礼部员外郞金　如契丹东京。
#高丽史5卷-世家5-显宗2-19-05-1028

丁亥放轻系。
#高丽史5卷-世家5-显宗2-19-06-1028

癸巳遣大府卿金作宾如契丹。
#高丽史5卷-世家5-显宗2-19-07-1028

三月己亥放轻系。
#高丽史5卷-世家5-显宗2-19-08-1028

己未御文德殿覆试赐郑在元等及第。
#高丽史5卷-世家5-显宗2-19-09-1028

辛酉契丹遣将军耶律素房州防御使杨延美等来聘。
#高丽史5卷-世家5-显宗2-19-10-1028

是月东女眞归德将军阿骨来。
#高丽史5卷-世家5-显宗2-19-11-1028

夏四月辛未雨雹。
#高丽史5卷-世家5-显宗2-19-12-1028

五月辛丑女眞来攻平海郡不克而还追捕贼船四　尽杀之。
#高丽史5卷-世家5-显宗2-19-13-1028

六月己巳以雨甚祈晴于群庙。
#高丽史5卷-世家5-显宗2-19-14-1028

闰月甲寅北蕃酋长阿忽等五十七人来附。
#高丽史5卷-世家5-显宗2-19-15-1028

秋七月乙未契丹遣渖州刺史萧琼　州刺史傅用元来贺生辰。
#高丽史5卷-世家5-显宗2-19-16-1028

丁酉东女眞　拔部落三百余户来附。
#高丽史5卷-世家5-显宗2-19-17-1028

乙卯王妃金氏薨。
#高丽史5卷-世家5-显宗2-19-18-1028

是月东西女眞酋长尼乌弗豆卢盖等二百余人来献方物。
#高丽史5卷-世家5-显宗2-19-19-1028

八月西北界蝗。
#高丽史5卷-世家5-显宗2-19-20-1028

九月丙申宋泉州人李* 等三十余人来献方物。
#高丽史5卷-世家5-显宗2-19-21-1028

戊申遣左司郞中林福如契丹贺皇后生辰。
#高丽史5卷-世家5-显宗2-19-22-1028

冬十月癸酉遣尙书右丞郑庄如契丹谢恩。
#高丽史5卷-世家5-显宗2-19-23-1028

丁亥东女眞贼船十五　寇高城己丑侵龙津鎭虏中郞将朴兴彦等七十余人。
#高丽史5卷-世家5-显宗2-19-24-1028

十一月癸卯遣*大仆卿王希杰殿中侍御史李惟亮如契丹贺生辰。
#高丽史5卷-世家5-显宗2-19-25-1028

十二月壬辰东女眞沙逸罗等来献马。
#高丽史5卷-世家5-显宗2-20-01-1029

○(己巳)二十年春正月癸巳千秋太后皇甫氏薨于崇德宫。
#高丽史5卷-世家5-显宗2-20-02-1029

二月庚辰以宫人韩氏父彬卿兼太子宾客同知中枢使柱国。
#高丽史5卷-世家5-显宗2-20-03-1029

丁亥避王嫌名改人姓笋为孙。
#高丽史5卷-世家5-显宗2-20-04-1029

闰月己亥女眞贼船三十余　来寇东鄙船兵都部署判官赵闰贞击走之。
#高丽史5卷-世家5-显宗2-20-05-1029

是月东西女眞阿忽沙一罗骨盖等一百余人来献土马兵器增爵一级。
#高丽史5卷-世家5-显宗2-20-06-1029

三月庚午五冠山崩。
#高丽史5卷-世家5-显宗2-20-07-1029

庚辰东女眞贼船十　寇溟州兵马判官金厚击却之。
#高丽史5卷-世家5-显宗2-20-08-1029

夏四月戊戌赐王子亨谷二千石田三百结臧获三十口。
#高丽史5卷-世家5-显宗2-20-09-1029

庚子设藏经道场于会庆殿饭僧一万于球庭。
#高丽史5卷-世家5-显宗2-20-10-1029

庚戌契丹遣大将军耶律延宁海北州刺史张令仪来聘。
#高丽史5卷-世家5-显宗2-20-11-1029

契丹人曹兀　家来奔。
#高丽史5卷-世家5-显宗2-20-12-1029

乙卯王议增*大庙　豆礼部据王制: "　年不奢凶年不俭之义," 执不可乃止。
#高丽史5卷-世家5-显宗2-20-13-1029

五月乙丑东女眞四百余人寇洞山县。
#高丽史5卷-世家5-显宗2-20-14-1029

六月癸丑耽罗世子孤乌弩来朝授游击将军赐袍一袭。
#高丽史5卷-世家5-显宗2-20-15-1029

盗起广州山薮乙卯遣龙虎军将校往捕之。
#高丽史5卷-世家5-显宗2-20-16-1029

丙辰征有妻僧充重光寺役徒。
#高丽史5卷-世家5-显宗2-20-17-1029

秋七月戊午朔契丹遣将军耶律管宁崇禄少卿李可封来贺生辰。
#高丽史5卷-世家5-显宗2-20-18-1029

耽罗献方物。
#高丽史5卷-世家5-显宗2-20-19-1029

闻喜县出水精玉璞四万余枚。
#高丽史5卷-世家5-显宗2-20-20-1029

乙酉耽罗民贞一等还自日本初贞一等二十一人泛海漂风到东南极远岛岛人长大遍体生毛语言殊异劫留七月贞一等七人窃小船东北至日本那沙府乃得生还。
#高丽史5卷-世家5-显宗2-20-21-1029

八月丁亥朔日食。
#高丽史5卷-世家5-显宗2-20-22-1029

乙未东女眞大相　拔率其族三百余户来投赐渤海古城地处之。
#高丽史5卷-世家5-显宗2-20-23-1029

己亥宋广南人庄文宝等八十人来献土物。
#高丽史5卷-世家5-显宗2-20-24-1029

癸卯王西巡庚戌次平州甲寅次白州。
#高丽史5卷-世家5-显宗2-20-25-1029

是月开京罗城成凡二十一年而功毕。
#高丽史5卷-世家5-显宗2-20-26-1029

九月戊午契丹东京将军大延琳遣大府丞高基德告建国兼求援延琳渤海始祖大祚荣七代孙叛契丹国号兴辽建元天兴。
#高丽史5卷-世家5-显宗2-20-27-1029

甲子移幸盐州路上御制重阳咏菊诗一首宣示翰林学士以下卽令和进丁卯遂幸海州所历州县耆年笃疾赐酒食布货有差长吏加职一级。
#高丽史5卷-世家5-显宗2-20-28-1029

乙亥敎曰: "近闻宫院所属庄户　役烦重民不聊生殿中省检　存恤。"
#高丽史5卷-世家5-显宗2-20-29-1029

丁丑宴扈从文武常　以上赐物有差。
#高丽史5卷-世家5-显宗2-20-30-1029

冬十月甲午王至自海州。
#高丽史5卷-世家5-显宗2-20-31-1029

十一月庚申以朴从俭为礼宾卿左谏议大夫。
