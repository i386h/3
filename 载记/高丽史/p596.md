<!-- { "loadSidebar": true } -->
○文大高宗十八年以郞将在瑞昌县为蒙古兵所虏蒙古兵至铁州城下令文大呼谕州人曰: "眞蒙古兵来矣可速出降。" 文大乃呼曰: "假蒙古兵也且勿降。" 蒙古人欲斩之使更呼复如前遂斩之。 蒙古攻城甚急城中粮尽不克守将陷判官李希绩聚城中妇女小儿纳仓中火之率丁壮自刎而死。
#高丽史121卷-列传34-忠义-曹孝立-000

曹孝立。
#高丽史121卷-列传34-忠义-曹孝立-001

○曹孝立高宗四十年以文学在春州蒙古兵围城数重树栅二重坑堑丈余累日攻之城中井泉皆渴刺牛马血飮之士卒困甚孝立知城不守与妻赴火死。 按察使朴天器计穷力尽先烧城中钱谷率敢死卒坏栅突围遇堑不得出无一人脱者遂屠其城。
#高丽史121卷-列传34-忠义-郑文鉴-000

郑文鉴。
#高丽史121卷-列传34-忠义-郑文鉴-001

○郑文鉴登第补直学。 元宗十一年三别抄叛伪署文鉴为承宣使秉政文鉴曰: "与其富贵于贼无宁洁身于泉下。" 卽投水死其妻边氏见文鉴死亦投于水。 边氏西海按察使胤之女也。
#高丽史121卷-列传34-孝友-00-000

孝友。
#高丽史121卷-列传34-孝友-00-001

○孝友人之恒性也。 自世敎衰民失其性者多矣然则有竭力于是者可不表而奬之乎  高丽五百年*闲以孝友书于史册见于旌表者十余人作孝友传。
#高丽史121卷-列传34-孝友-文忠-000

文忠。
#高丽史121卷-列传34-孝友-文忠-001

○文忠未详世系。 事母至孝居五冠山灵通寺之洞去京都三十里。 为养禄仕朝出夕返告面定省不少衰叹其母老作木鸡歌名曰五冠山曲传于乐谱。
#高丽史121卷-列传34-孝友-释珠-000

释珠。
#高丽史121卷-列传34-孝友-释珠-001

○释珠文宗时人。 早孤无托剃发为僧刻木为父母形加绘饰晨昏定省奉养之礼悉如平日有司奏之王曰: "丁兰之孝无以加焉。" 命厚赏之。
#高丽史121卷-列传34-孝友-崔娄伯-000

崔娄伯。
#高丽史121卷-列传34-孝友-崔娄伯-001

○崔娄伯水原吏尙　之子尙　猎为虎所害娄伯时年十五欲捕虎母止之娄伯曰: "父　可不报乎 " 卽荷斧迹虎虎旣食饱卧娄伯直前叱曰: "汝食吾父吾当食汝。" 虎乃掉尾　伏遽斫而　其腹盛虎肉于瓮埋川中取父骸肉安于器遂葬弘法山西庐墓一日假寐尙　来咏诗云: "披榛到孝子庐情多感泪无穷负土日加*　{冢}上知音明月淸风生则养死则守谁谓孝无始终。" 咏讫遂不见服　取虎肉尽食之。 登第毅宗朝累迁起居舍人国子司业翰林学士。
#高丽史121卷-列传34-孝友-尉貂-000

尉貂。
#高丽史121卷-列传34-孝友-尉貂-001

○尉貂本契丹人。 明宗朝为散员同正父永成患恶疾医云: "用子肉可治。" 貂卽割股肉杂置　钝中馈之病稍*闲王闻之诏曰: "貂之孝冠絶古今。 传云: '孝者百行之源。' 又曰: '求忠臣于孝子之门。' 则貂之孝在所必赏。" 命宰相议加褒赏韩文俊文克谦等奏曰: "唐安　县民李兴父被恶疾兴自　股肉假他物以馈父病甚不能啖经宿而死刺史上其事旌表其闾里。 今貂契丹遗种不解书乃能不爱其身残肌馈父及没又庐墓三年不懈可谓能尽其孝。 宜表里门书诸史策垂示无穷。" 制可。
#高丽史121卷-列传34-孝友-徐棱-000

徐棱。
#高丽史121卷-列传34-孝友-徐棱-001

○徐棱长城县人。 高宗时养母不仕母发项疽请医　之医曰: "若不得生蛙难愈。" 棱曰: "时方　寒生蛙可得乎  母之病必不愈。" 号泣不已医曰: "虽无生蛙姑合药试之。 乃炒药于树下。" 忽有物从树上堕鼎中乃生蛙也。 医曰: "子之孝诚感于天。 天乃赐之子之母必生矣。" 合药傅之果愈。 同县人大将军徐曦每说此事必泫然泣下。
#高丽史121卷-列传34-孝友-金迁-000

金迁。
#高丽史121卷-列传34-孝友-金迁-001

○金迁溟州吏小字海庄。 高宗末蒙古兵来侵母与弟德麟被虏时迁年十五昼夜号泣闻被虏者多道死服衰终制。 后十四年有百户习成自元来呼溟州人于市三日适旌善人金纯应之成曰: "有女金氏在东京云: '我本溟州人有子海庄。' 托我以寄书。 汝识海庄否 " 曰: "吾友也。" 受书持以与迁书云: "予生到某州某里某家为婢饥不食寒不衣昼锄夜　备经辛苦谁知我死生 " 迁见书痛哭每临食呜咽不下欲往赎母家贫无　贷人白金至京请往寻母朝议不可乃还。 至忠烈王入朝又求往朝议如初。 迁久留京衣　粮　郁　无聊道遇乡僧孝缘涕泣求哀孝缘曰: "吾兄千户孝至今往东京汝可随去。" 卽嘱之或谓迁曰: "汝得母书已六载安知母存没  且不幸中途遇贼徒丧身失宝耳。" 迁曰: "宁往不得见岂惜躯命 " 遂随孝至入东京与本国译语别将孔明归北州天老寨寻访之母在。
#高丽史121卷-列传34-孝友-金迁-002

至军卒要左家有一　出拜衣悬　蓬发垢面迁见之不知其为母也。 明曰: "汝是何如人 " 曰: "予本溟州户长金子陵女同产进士金龙闻已登第予嫁户长金宗衍生子二曰海庄德麟德麟随我到此已十九年。 今在西邻百户天老家为奴。 何图今日复见本国人。" 迁闻之下拜涕泣母握迁手泣曰: "汝眞吾子耶  吾谓汝为死矣。" 要左适不在迁不得赎乃还东京依别将守龙家居一月与守龙复往要左家请赎要左不听迁哀乞以白金五十五两赎之骑以其马徒步而从德麟送至东京泣曰: "好归好归。 今虽不得从如天之福必有相见之期。" 母子相掩泣不能语会中赞金方庆回自元至东京召见迁母子称叹不已言于摠管府给引厨传以送将至溟州宗衍闻之迎于珍富驿夫妇相见而喜迁举酒以进退而痛哭一座莫不　然。 子陵年七十九见女喜剧倒地。 后六年天老之子携德麟来迁以白金八十六两赎之未数岁尽偿前后所贷白金与弟德麟终身尽孝。
#高丽史121卷-列传34-孝友-黄守-000

黄守。
#高丽史121卷-列传34-孝友-黄守-001

○黄守世居平壤府。 忠肃时为本府杂材署丞父母年俱七十余有弟曰贤曰仲连曰季连又有　妹二人同　而食日三时具甘旨先奉父母退而共食二十余年子孙服习无小怠。 赞成姜融判密直金资亲访其第父母皆皓首出迎于庭止之使坐融垂涕叹曰: "今世士大夫*闲亦所罕闻。 岂意此城中有此孝子之门 " 令府人具状以闻里闾耸观。
#高丽史121卷-列传34-孝友-郑愈-000

郑愈。
#高丽史121卷-列传34-孝友-郑愈-001

○郑愈晋州人知善州事任德之子。 恭愍二十一年与弟　从父戍河东郡倭寇乘夜猝至众皆遁任德病不能骑马愈与　扶拥而走贼追及之愈骑马射杀数人贼不敢前有一贼奋剑突进刺任德颊　自以身蔽之且斩四人力战却之任德得免　竟殁于贼。 事闻授愈宗簿寺丞。 时又有民兄弟偕行弟得黄金二锭以其一与兄至阳川江同舟而济弟忽投金于水兄怪而问之*　曰: "吾平日爱兄甚笃今而分金忽萌忌兄之心。 此乃不祥之物也。 不若投诸江而忘之。" 兄曰: "汝之言诚是矣。 亦投金于水。" 时同舟者皆愚民故无有问其姓名邑里云。
#高丽史121卷-列传34-孝友-曹希参-000

曹希参。
#高丽史121卷-列传34-孝友-曹希参-001

○曹希参守城人也。 累官军器少尹尝避倭寇扶其母将往京山府城行至加利县东江无船不得渡贼追及之母谓希参曰: "吾老且病死无悔。 汝其走马以免。" 希参曰: "母在予何往 " 遂与母匿田*闲贼获之以　刺希参又将害其母希参尽以弓马　产与贼以身蔽母云: "愿杀我勿害我母。" 贼以剑击希参杀之舍其母而去。 辛禑时体覆使赵浚驰书闻于朝遂立石纪事旌表之。
#高丽史121卷-列传34-孝友-郑臣佑女-000

郑臣佑女。
#高丽史121卷-列传34-孝友-郑臣佑女-001

○郑氏*于达赤臣佑女也。 父以罪谪海州疾笃寄书其家母得书痛哭郑时年十七在室谓母曰: "父死在朝夕我欲往见。" 母曰: "汝父得罪于国岂许汝往见耶 " 曰: "我且请诸朝。" 卽驰至京具状告都堂不受郑立门外候诸相出前执侍中马　曰: "妾父臣佑罪非反逆远窜异乡今又疾革请许妾往见。" 诸相感泣卽白辛禑放臣佑归田里。
#高丽史121卷-列传34-孝友-孙宥-000

孙宥。
#高丽史121卷-列传34-孝友-孙宥-001

○孙宥淸州吏也每因公干出入村落一毫不取时称淸白吏。 辛禑四年倭寇所居里儿女揽衣号泣宥不顾径走母家负而匿得免州人敬服。
#高丽史121卷-列传34-孝友-权居义-000

权居义[庐俊恭]。
#高丽史121卷-列传34-孝友-权居义-001

○权居义白州人官累副令。 辛禑时丧母哀毁庐墓三年。 又光州人卢俊恭亦庐墓三年。 时丧制废坏皆服百日而除二人独能出于流俗故国家嘉之　旌表门闾。
#高丽史121卷-列传34-孝友-辛斯　女-000

辛斯　女。
#高丽史121卷-列传34-孝友-辛斯　女-001

○辛氏灵山人郞将斯　女也。 辛禑八年倭贼五十余骑寇灵山斯　　家避乱至　浦乘舟其子息及悦推挽之会夏　水　缆絶船着岸贼追及之杀舟中人殆尽斯　亦被害有一贼执辛氏下船辛不肯贼露刃拟之辛大骂曰: "贼奴杀则杀汝旣杀吾父吾之　也。 宁死不汝从。" 遂扼贼　蹴而倒之贼怒遂害之。 时年十六体覆使赵浚上其事遂立石以旌。
#高丽史121卷-列传34-孝友-尹龟生-000

尹龟生。
#高丽史121卷-列传34-孝友-尹龟生-001

