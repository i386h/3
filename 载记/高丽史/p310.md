<!-- { "loadSidebar": true } -->
辛禑二年闰九月庚戌木稼。 三年十二月壬子木稼。 四年十一月壬午木稼戊子亦如之五年十月己巳雨木　。 八年二月全罗道锦州有木结实色如粉状如手指人以谓木实　味不如　。 十月丁亥木稼。 十一月己未木稼甲戌亦如之。 十二月乙酉木稼。 九年二月庚辰木稼。 十二年十一月庚午木稼。 十二月辛卯木稼戊戌亦如之。 十四年正月乙酉木稼。 十一月乙酉木稼丙申亦如之。
#高丽史54卷-志8-五行2-木-024

恭让王元年正月乙酉木稼。 五月乙亥虫食松叶乙未令重房率五部人捕松虫。 六月辛丑设大般若法席于龟山寺以禳之。 二年二月壬子木稼。 四月虫食松岳山松丁亥发五部人捕之。 三年四月乙丑虫食松岳山松叶发各里各领捕之。 十二月丁巳木稼三日己卯亦如之宜州有大树枯朽累年是年复条达敷荣时人以为开国之兆。 四年五月丙申虫食松岳松叶丙午虫食*大庙松旣虫之食松五六年于兹而*大庙之松未尝食至是始食之。
#高丽史54卷-志8-五行2-木-025

○显宗三年十月己亥大雷雨。 五年十一月乙巳雷雨。 六年十月癸巳雷雨。 十三年十月庚戌大雨暴风折木是日以霖雨不止祈晴于群望。 十五年五月癸巳雨自春　甚民有团聚　天祈祷王晨起闻其声因辍膳斋沐焚香立于殿庭仰天祝曰: "寡人有过请卽降罚万民有过寡人亦当之乞垂膏泽以救元。" 元遂大雨。 十九年六月*　{淫}雨。
#高丽史54卷-志8-五行2-木-026

靖宗元年五月甲辰祈晴于川上每水旱祭百神于松岳溪上号曰川上祭。 十二月乙亥雨。 六年五月壬戌大雨　月。 八月丁未祈晴于北岳。 七年十月乙酉暴雨。
#高丽史54卷-志8-五行2-木-027

文宗元年五月己卯大雨。 三年四月乙丑大雨有雹震人及树木。 四年五月辛卯夜暴雨震人及树木。 六年六月乙亥大雨。 九年五月乙亥大雨雷电有雹。 十年六月己卯制: "今当禾谷垂成*　{淫}雨不止将来可虑其令祈晴于上下神*祗{祇}。" 十九年十一月甲申雷雨。 二十一年十一月壬午日南至大雷雨。 二十七年六月庚子祈晴于川上。 二十八年四月甲戌大雨百官表贺。 三十一年八月辛卯祈晴于川上。
#高丽史54卷-志8-五行2-木-028

宣宗五年八月霖雨伤禾。 七年十月辛丑大雨。 十二月辛卯朔大雨。
#高丽史54卷-志8-五行2-木-029

肃宗元年十月辛未大雨雷震。 三年七月戊申祈晴于松岳。 十月庚辰雷雨。 四年八月丙子祈晴于松岳东神川上诸神庙朴渊等五所。 六年五月庚午大雨十一月辛丑大雨。 九年十二月戊申大雨。
#高丽史54卷-志8-五行2-木-030

睿宗元年五月丙辰以大雨踰旬祈晴于庙社八陵。 八年六月己巳祈晴于社稷群望。 十年五月戊寅雨雷电十月癸丑雨雷电。 十一年九月壬子夜雷雨。 十六年六月丙午大雨自四月旱至是乃雨。
#高丽史54卷-志8-五行2-木-031

仁宗元年十月丙申大雨。 三年正月庚寅大雨。 七年八月丙寅以久雨祈晴于山川佛宇。 八年五月甲辰大雨。 九年五月辛丑大雨。 十月乙丑大雨凡四日庚子雷雨。 十一年五月壬申大雨。 七月辛未大雨。 十二月庚子大雨丁未亦如之。 十二年七月乙亥大雨三日。 十五年五月庚寅大雨。 六月辛卯大雨震南郊人马罢散祈雨巫女。 十八年十二月壬戌大雨。 二十二年十月庚辰大雨雷电。
#高丽史54卷-志8-五行2-木-032

毅宗三年九月丁亥大雷雨。 四年十月庚戌雷雨。 七年九月壬辰大雨雷电。 十一年十一月己巳大雨乙亥丙戌亦如之。 十二年六月丙申大雨。 十月乙未大雨震雷。 十一月丙寅大雨。
#高丽史54卷-志8-五行2-木-033

明宗十一年六月辛酉大雨。 二十年九月癸丑大雨震电。 二十二年十月辛丑大雷雨。 二十三年十月甲寅大风雨雷电。
#高丽史54卷-志8-五行2-木-034

高宗二年七月辛酉大雨。 六年五月辛酉大雨。 八年十一月丁酉雷雨。 十年九月甲辰大雷雨。 十一年十一月癸亥朔雷雨。 十二年夏恒雨伤禾稼。 三十年六月戊申大雨。 三十二年九月戊戌大雨雷电暴风飞瓦。 十月癸亥雷雨。 四十一年七月乙巳大雨伤稼多漂民户。 四十五年自六月至七月恒雨。
#高丽史54卷-志8-五行2-木-035

元宗四年五月丙申大雨。 十年十月辛巳雷雨壬辰亦如之。 十四年闰六月庚申大雨伤稼。
#高丽史54卷-志8-五行2-木-036

忠烈王十三年五月辛卯朔大雨。 十五年八月甲子大雨。 二十一年十二月辛酉大雨。 二十七年六月戊申大雨伤稼。 三十一年十月甲申雷雨。
#高丽史54卷-志8-五行2-木-037

忠宣王五年十一月己亥大雨。
#高丽史54卷-志8-五行2-木-038

忠肃王二年六月癸巳大雨。 三年六月甲戌雨翼日大雨。 四年四月甲子大雨。 五年六月丙午大雨。 八月甲午大风雨禾偃木拔凡二日。 六年六月丙午大风雨。 七月戊寅大风雨震电。 九月戊申大雨雷电。 七年九月甲午雷雨。 十六年三月己卯雨大风。 七月戊辰大雨人有溺死者。
#高丽史54卷-志8-五行2-木-039

忠穆王元年十月丙辰大雷雨。
#高丽史54卷-志8-五行2-木-040

忠定王元年十月己丑暴雨雷电。 三年十月戊寅大雷雨。
#高丽史54卷-志8-五行2-木-041

恭愍王三年五月戊子大雨。 四年正月甲子大雨。 五年七月壬辰大雨人家漂没者多。 十一年十一月乙巳大雨震电。 甲寅雷雨虹见地震。 十六年五月甲辰大雨。 时南方大旱行旅不得水熊津渡浅　濡马足至是乃雨民始播稻。 六月庚申大雨五日。 十七年十二月辛巳夜大雷雨。 二十二年七月丙辰大雨。 二十三年正月戊子雨大雷电有鱼堕落。 十一月己巳大雨雷电。
#高丽史54卷-志8-五行2-木-042

辛禑元年六月丙午汉阳府大雨三角山国望峯崩。 九月癸亥骤雨大风天大震动。 十月己巳雷雨大风行消灾道场于外院寺。 十一月辛巳朔大雨震电　敬孝大王于*大庙不克　。 三年二月甲戌雨震电。 三月戊子大雨。 十月丁巳雷雨。 四年十一月辛未雷雨。 七年七月癸亥大雨水溺死者多。 八年五月己未大雨。 九年五月丁未无云而雨丙辰大雨。 十月乙亥大雨震电丙子亦如之。 十年十月戊寅雨震电。
#高丽史54卷-志8-五行2-木-043

恭让王元年八月自四月至是月恒雨水涌山崩。 十月丁酉大雨震电。 二年五月乙卯以阴雨连日不开故设祈晴法席于顺天寺。 六月丁卯命禳*　{淫}雨及蝗虫之灾。 九月壬辰大雨雷电雨雹。 丙午大雨震电人畜有冻死者。 三年四月庚午大雨。 十月丙寅大雨震电。 四年四月壬戌雨自正月不雨至于是月。 六月庚午大雨雷电震城中人畜。
#高丽史54卷-志8-五行2-木-044

○显宗十一年十一月壬戌卿云见。
#高丽史54卷-志8-五行2-木-045

○太祖十五年四月西京民张坚家雌　化为雄三月而死。
#高丽史54卷-志8-五行2-木-046

显宗八年四月尙乘局雌　长鸣。
#高丽史54卷-志8-五行2-木-047

明宗十七年京城群　鸣不鼓　。
#高丽史54卷-志8-五行2-木-048

忠烈王三年升平郡任内别良部曲长大　家雌　化为雄羽毛尾距皆具唯冠未甚高。 大　云: "此　生二十年每年生雏前岁不乳今忽变为雄。"
#高丽史54卷-志8-五行2-木-049

○元宗二年正月北人言: "群鼠渡江皆入我境。"
#高丽史54卷-志8-五行2-木-050

宣宗十一年十月丙子有靑赤气去日二十余尺。
#高丽史54卷-志8-五行2-木-051

睿宗二年十二月辛丑南北有靑白气西方有赤气。
#高丽史54卷-志8-五行2-木-052

高宗四十三年七月辛丑东方靑赤气相对周天。
#高丽史54卷-志8-五行2-木-053

恭让王二年四月甲寅日旁有靑赤气中大而端尖。
#高丽史54卷-志8-五行2-木-054

○靖宗二年二月戊寅诸神庙屋自颓。 九年五月庚辰兴国寺门廊二十一*闲自颓压死八十余人。
#高丽史54卷-志8-五行2-木-055

宣宗五年六月癸卯大仓南廊自坏压死者数人。
#高丽史54卷-志8-五行2-木-056

献宗元年六月癸巳奉恩寺眞殿御榻自动。
#高丽史54卷-志8-五行2-木-057

睿宗十七年四月辛丑罗城宣义门自毁。
#高丽史54卷-志8-五行2-木-058

仁宗四年四月宣旗门外　毁。 十一年三月甲申升平门　尾若动摇然。
#高丽史54卷-志8-五行2-木-059

毅宗六年四月丁卯宴万寿亭将罢假山颓牝　鸣。
#高丽史54卷-志8-五行2-木-060

明宗九年三月戊子市肆廊　十余楹自颓。 十四年八月乙酉龟州富寿门自动凡三日屋瓦皆飘落。 二十六年四月甲寅寿昌宫中书省门自颓。
#高丽史54卷-志8-五行2-木-061

忠惠王后五年正月辛卯典法司门颓。
#高丽史54卷-志8-五行2-木-062

忠穆王三年七月己未市边行廊自颓。 十一月丁未牛台*(  ){自}颓。
#高丽史54卷-志8-五行2-金-001

○五行四曰金。 从革金之性也失其性为　。 时则冶铸不成为变怪者有之时则有讹言时则有毛虫之　时则有犬祸。 其征恒*　{旸}其色白是为白　白祥。
#高丽史54卷-志8-五行2-金-002

太祖十一年八月原州山涧寺铁佛汗三日。
#高丽史54卷-志8-五行2-金-003

显宗三年六月高州城西大石自行十余步。 六年五月甲申通州有大石自行。 十一年六月乙未　州海边平地大石自行百步而止。 十三年五月乙亥溟州上言: "银矿出旌善县。" 二十年七月闻喜县出水精玉璞四万余枚。
#高丽史54卷-志8-五行2-金-004

文宗十年正月辛未陨石于黄州声如雷。 十一年正月乙未陨石于黄州声如雷。
#高丽史54卷-志8-五行2-金-005

睿宗十四年十一月壬申屋瓦庭砖　有文如花卉状。
#高丽史54卷-志8-五行2-金-006

仁宗二年三月东海中两石进退相击。
