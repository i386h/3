<!-- { "loadSidebar": true } -->
十二月杖宗簿副令李义流于杨广道内厢流赞成事商议梁伯益于昌宁以义与张氏谋事伯益知而不告也。 乙亥雷地震。 以同知密直庆仪为西京元帅。 禑宴李琳及琳母李氏妻洪氏于禁中赐洪氏卞韩国大夫人印琳等旣出禑与宦官张乐极欢寻正色曰: "古人有言: '人惟求旧衣必求新。' 今臣寮在予左右言予得失交修启沃虽有谗说予不信也。 向者张氏　我挞我有国以来困辱妖物之手莫我若也幸赖宪府*　{纠}摘妖物远窜宫中稍安外有耆年硕德图议庶政内与尔等　酒以乐亦何妨乎 " 纳哈出遣人遗鹰及羊。 宪府上*　曰: "张氏本侍婢冒称乳　滥干恩宠尝与池奫交通谋乱又与杨伯渊洪仲宣金涛等相应情*迹暴露余悉伏辜张氏幸免今又送腹心元顺于许完尹邦晏通谋事觉完等已就典刑独张氏流外今闻李义兪甫相与结党欲令张氏还京乞诛张氏以絶祸根。"
#高丽史134卷-列传47-辛禑2-06-01-1380

六年正月癸巳朔放朝贺。 斩张氏传首于京。 以右常侍朴永忠为公州道兵马使礼仪判书皇甫琳为全罗道兵马使以安东元帅朴修敬为庆尙道都巡问使。 永宁君王彬赍诏还自北元。 禑驰马于男山。
#高丽史134卷-列传47-辛禑2-06-02-1380

二月李茂方裴彦至登州而还茂方等至辽东都司奏省府台官钦奉

圣旨所贡旣不如约陪臣不至尔中书差人诣彼发遣来使回还须如前约方许来贡。 北元遣礼部尙书时刺问直省舍人大都闾册禑为*大尉禑率百官郊迎。 倭寇永善县。 有人自辽东来言: "辽东训兵欲攻纳哈出。" 乃遣判事崔郸副正安天吉于西北面　之。 门下评理朴普老卒赠谥敬烈。 倭寇宝城郡入富有县。 以洪仁桂为江界元帅崔元沚为泥城安抚使。
#高丽史134卷-列传47-辛禑2-06-03-1380

三月倭寇顺天松广寺。 禑猎于城东翼日又猎于伯颜郊崔莹等驱兽而前禑射中之。 以韩邦彦为安州道元帅。 遣密直副使文天式如北元贺节日谢册命。 倭寇光州及绫城和顺二县遣元帅崔公哲金用辉李元桂金斯革郑地吴彦闵伯萱王承宝都兴御倭于全罗道。 以尹桓为门下侍中。
#高丽史134卷-列传47-辛禑2-06-04-1380

四月遣崇敬尹周谊如辽东咨曰: "小邦事大之礼不曾有缺钦蒙  圣虑忧恤特降

诏旨许以三年一聘近年以来朝贡不通盖因孙内侍身故金义叛逆事孙内侍本国若害之则当及延院使一行岂止此官  金义逃入胡地不敢还国则本国之不干众所共知向使沈德符等同来使臣到来观察曲直自昭使臣亦旣不至李茂方半涂而回如此事情不能上达负屈莫伸。 窃见都司见处东藩重任　若  朝廷必使小邦受罪岂不可怜  乞加详察特为辨明　小邦复遵原奉

诏旨许容陪臣入朝始终钦蒙

圣恩世世子孙永为臣妾。" 谊至辽东都司飞报  朝廷,

帝命执谊至  京师。 以柳　为汉阳道都兵马使兼汉阳尹崔莹兼海道都统使三司左使赵仁璧为江陵道上元帅。
#高丽史134卷-列传47-辛禑2-06-05-1380

五月禑欲观石战戱知申事李存性谏曰: "此非上所当观。" 禑不悦使小竖　存性存性趋出禑取弹丸射之国俗于端午无赖之徒群聚通衢分左右队手瓦砾相击或杂以短　以决胜负谓之石战。 倭贼百余　寇结城洪州。 右代言徐钧衡掌国子监试禑欲观诗赋题钧衡不从曰: "场屋试题不可外泄。" 禑醉游花园结彩棚张乐。 领三司事崔莹领诸元帅出屯东西江备倭。 刑巫蛊者六人。 禑以贼退与崔莹酒召还。 宪府上*　曰: "我祖宗皆设书筵讲论理道涵养气质熏陶德性以为理国之本上升王遵祖宗之法当殿下之在潜邸也命二大臣以为师傅朝夕讲习其虑深远及殿下卽位之初日开书筵举国欣　近来全废讲读中外臣民莫不　望愿殿下复开书筵日与老成大臣讲论理国安民之道。 报平之礼所以听政布令实祖宗成宪先代君王奉行惟谨近代停废不行非徒有亏祖宗之良法亦使军国机务多所淹滞愿自今勿废报平之礼。" 禑纳之。 取及第李文和等禑赐乙科三人马又以文和李琳之孙女壻赐红　。 以不能御倭杖流全罗道助战元帅崔公哲杨广道都巡问使安翊斩其都鎭抚二人以典理判书金斯革为杨广道都巡问使。
#高丽史134卷-列传47-辛禑2-06-06-1380

六月禑微行至冶家取*　{锻}具置冶禁中其主奔告崔莹莹囚之乃诣阙请勿置冶禑怒命近臣　其主。 以吴彦为杨广道助战元帅彦尝夺人财谷送于其家凡五十*　{驮}。 时之为帅者贪污多若是。 倭寇井邑县元帅池涌奇击之。 禑始出报平厅听政谓诸相曰: "凡为王者必受命天子者当之今予犹未受命委政耆旧听其所为然予默察其政杂然无统甚孤予委任之意自今以后每月初二日十六日各司之长亲启所职! 予当课其能否。"

帝以五月初四日雷震谨身殿颁诏赦天下。 三司右使石文成卒。 禑率林坚味子* 等小竖驰马于男山。 禑移居开城尹权镐第。 是月京城饥布一匹直米五升。
#高丽史134卷-列传47-辛禑2-06-07-1380

七月辛卯太白昼见经天。 癸巳亦如之。 典狱署令金德生伪造检校告身十五通事觉杖之。 乙未以生辰宥二罪以下。 信州监务申英乙尝为国　录事盗官物事觉杖之属典法为隶。 全罗道元帅池涌奇与倭战于鸣良乡夺所　百余人。 以典法判书权季容为杨广全罗道察理使前判典农寺事黄希硕为体覆使。 禑遣宦者李得芬让崔莹曰: "有民社然后为国今使倭寇侵掠至此何也  我当亲征。" 莹曰: "臣请往击之。" 倭寇西州又寇扶余定山云梯高山儒城等县遂入　龙山妇女　儿避贼登山者多被杀获杨广道元帅金斯革击走之。 倭掠靑阳新　鸿山而去。 北元遣使颁赦。 纳哈出使人亦来。 倭寇锦沃二州又寇咸悦　堤等县。 奉加恩县阳山寺太祖眞移安于顺兴避倭寇也。 甲寅陨霜。 禑令小竖坑坎后苑　知申事李存性陷之。 日以此等戱为乐。 禑欲出猎李仁任崔莹等止之禑曰: "吾素不好鹰犬诸相实导之也且卿等好游　能飞过不蹂禾稼耶 "
#高丽史134卷-列传47-辛禑2-06-08-1380

八月遣海道元帅罗世沈德符崔茂宣以战舰百　追捕倭贼。 禑猎于城南凡五日以宦者李得芬金实为守城元帅身佩弓矢臂鹰而出使宦官小竖胡歌胡笛弹琴击鼓以从知申事李存性独不弓矢禑怒罚之禑又欲如木村之野李仁任谏曰: "若向木村必过玄陵过而不奠可乎  所奠之物岂可猝办  且奠当礼服将如之何 " 禑以问崔莹莹对亦然乃止。 乙丑谨妃生子命名昌宥一罪以下。 禑登殿戱有窥者辄执而杖之。 倭寇公州金斯革击斩四级。 罗世沈德符崔茂宣等击倭于鎭浦克之夺所虏三百三十四人金斯革追捕余贼于林川斩四十六级。 禑出游里巷射狗自是射杀　犬日以为常城中　犬几尽。 倭焚黄涧御侮中牟化宁功城靑利等县遂焚尙善二州。 昌城君成士达卒。 遣使征兵于杨广西海道。 启　使周谊在  京师寄书都堂曰: "谊五月初四日到辽阳辽阳飞报

朝廷遂致谊七月初五日入见,

帝命缚谊幽于天界寺数日中官本国人尙宝监丞崔安至讯其事由谊对曰: '凡

朝廷所需不如约者盖我小邦地僻民稀物产　少未易办耳今

圣恩海涵春育万邦咸宁如不怜我小邦虽诛一谊亦何济哉 ' 中官遂以谊言入奏。 明日帝召谊御札示谊曰: '彼东夷易施轻诈往来肆毒果是求安者耶  必欲根祸于将来者欤 ' 谊再拜　头对曰: '小邦岂敢肆毒  其贡不如约者非忠诚不至实民贫而物不备也。'

帝震怒复示谊曰: '　者弑其主中国已与絶交有　谕高丽限山隔海似难声敎使彼自为尔乃诡诈多端数来愿听统属及至约以　贡姑定常贡之例以为验却乃弗从果愿统属者欤  抑奸诈现然欤 ' 于是命校尉将谊而出仍使监之又明日复遣崔安谓谊曰: '尔旣来此必不得归尔令通事先往取贡如前约!' 复谕谊: '前所需马一千已贡若干今再取辏作一千明年金一百斤银五十两布五千匹马一百以为常贡之例则赦尔东夷杀使及内使之罪。'

帝命如是谊敢传达惟诸相国量之!" 倭侵京山府薪谷部曲。 禑出后苑命放群马令左右捕之辄赐捕者。 倭屠咸阳。
#高丽史134卷-列传47-辛禑2-06-09-1380

九月禑率群少驰马后苑或手自飞索以　马无所不为。 禑升殿上手瓦砾击人又入后苑与上护军文达汉知申事李存性习射取存性笠为的。 以密直副使裴克廉为庆尙道都巡问使。 倭焚云峯县。 禑与内竖夜至密直使柳遂第索其室女遂曰: "臣之有女国人所知若行聘礼臣敢不从 " 是夜禑五至其第竟不得遂卽荣也我太祖与诸将击倭于云峯大破之余贼奔智异山。 以子昌有疾释囚。
#高丽史134卷-列传47-辛禑2-06-10-1380

十月周谊还自

京师。 以密直副使闵伯萱为西京道副元帅。 禑率林* 等持竿　雀于闾巷灸于墙下而啖之禑不视事日与群少驰骋闾里击杀　犬宰相谏官莫有规谏者。 辛未雷电。 壬申雷。 丙子雾。 禑率林* 等击　犬于闾里里人不知而骂之禑走避。 又猎于佛日寺之野。 倭焚金海府。
#高丽史134卷-列传47-辛禑2-06-11-1380

