<!-- { "loadSidebar": true } -->
○穆宗五年六月耽罗山开四孔赤水涌出五日而止其水皆成瓦石。 十年耽罗瑞山涌出海中遣大学博士田拱之往视之耽罗人言: "山之始出也云雾晦冥地动如雷凡七昼夜始开霁。 山高可百余丈周围可四十余里无草木烟气　其上望之如石硫黄人恐惧不敢近。" 拱之躬至山下图其形以进。
#高丽史55卷-志9-五行3-土-104

显宗三年二月乙卯松岳大石颓。 四年六月癸酉松岳颓。 六年六月甲子杨州负儿山颓。 十一年五月戊辰智异山颓。 十二年二月辛亥五冠山颓。 三月丙申玄化寺北山颓出玉璞。 十八年二月庚寅九龙山颓。 七月癸亥松岳颓。 二十年二月庚午五冠山颓。 二十一年七月庚午东北界显德鎭以北山多崩颓。
#高丽史55卷-志9-五行3-土-105

德宗三年五月壬午陨石于松岳。
#高丽史55卷-志9-五行3-土-106

靖宗元年七月庚寅三角山积石顶有陨石。 九月癸巳皇城西北山石颓。 六年二月辛丑松岳大石颓。 九年五月辛卯松岳神祠大石颓。
#高丽史55卷-志9-五行3-土-107

文宗四年三月丁酉松岳西麓大石颓。 二十七年七月戊午松岳祠东南大石颓。
#高丽史55卷-志9-五行3-土-108

宣宗二年十一月辛亥三角山石颓。 七年六月丁酉金刚山石颓。 八年四月丁未松岳石颓。
#高丽史55卷-志9-五行3-土-109

肃宗二年九月己未宫城北大石颓。 四年四月庚辰松岳大石颓。 五年八月丁未金身山东冈石颓。
#高丽史55卷-志9-五行3-土-110

睿宗元年二月戊子三角山负儿峯颓。 二年四月辛酉三角山国望峯西石颓。 十六年二月丙寅王轮寺西北山石颓。 五月己酉北山兜率堀山石颓。
#高丽史55卷-志9-五行3-土-111

仁宗十年闰四月丁未北崇山岩石自裂。
#高丽史55卷-志9-五行3-土-112

毅宗元年七月海州牛耳山大石颓。 六年九月癸巳三角山负儿石颓。
#高丽史55卷-志9-五行3-土-113

明宗六年五月乙丑松岳两祠*闲大石自　为三。 三月乙卯三角山石颓。 十七年八月丁巳三角山国望峯石颓。 十八年七月己酉永平门路师子岩自裂为三。 二十二年十二月庚申五冠山石颓长十五尺。 二十四年二月丙午陨石于松岳山。
#高丽史55卷-志9-五行3-土-114

熙宗六年三月己酉三角山中峯崩。
#高丽史55卷-志9-五行3-土-115

康宗二年五月东林寺北岭石堕。
#高丽史55卷-志9-五行3-土-116

忠烈王十九年四月辛亥摩利山崩声如震。
#高丽史55卷-志9-五行3-土-117

忠肃王后元年七月丙子松岳大石颓裂为五。
#高丽史55卷-志9-五行3-土-118

忠穆王元年三月丁酉松岳西峯上石坠。
#高丽史55卷-志9-五行3-土-119

恭愍王元年六月丙寅松岳西麓大石颓。 十六年二月丁巳松岳祠南虎岩颓。 二十三年七月癸巳三角山中峯崩。
#高丽史55卷-志9-五行3-土-120

辛禑二年二月甲寅天磨山广岩石颓。 六年七月乙巳三角山墨岭中峯崩。 十一年七月庚辰广州渡迷寺山顶水涌漂没人家。 十四年六月壬申三角山国望峯崩。
#高丽史55卷-志9-五行3-土-121

○太祖八年三月癸丑蟾出宫城东鱼堤多不可限丙辰　蚓出宫城长七十尺。 时谓渤海国来投之应。
#高丽史55卷-志9-五行3-土-122

仁宗四年五月丁丑有蜂群飞自兴国寺至广化门相连不絶。
#高丽史55卷-志9-五行3-土-123

明宗九年七月戊辰灵通寺内大蚁群聚径二尺余鬪三日死者十八九。 十七年五月虫食栗叶。
#高丽史55卷-志9-五行3-土-124

高宗八年三月戊申雨有靑色　蚓自寿昌门外至和义门南板桥满路而行人皆避之。 十四年三月丁丑寿昌宫西门外大路至板桥　蚓出或如丝络或如布　不可胜数。 十五年三月癸未自寿昌宫门至西门路靑色　蚓长三寸许多随雨下。 三十三年五月雨毒虫其虫　细网。 剖之如斫白毛随飮食入人腹中或　皮肤人辄死。 时号食人虫试以诸药不死涂以　汁便死。
#高丽史55卷-志9-五行3-土-125

恭愍王八年五月丁酉赤黑群蚁相战。 司天监奏: "兵志曰: '　蚁战兵大兴。'" 九年四月壬辰赤黑群蚁相战与前年皆初六日也。
#高丽史55卷-志9-五行3-土-126

○显宗八年六月螟。 九年五月西北界螟。
#高丽史55卷-志9-五行3-土-127

○太祖二十年十一月军岳乡牛生犊一身两头。
#高丽史55卷-志9-五行3-土-128

显宗十八年西京民家牛生犊一身两头。
#高丽史55卷-志9-五行3-土-129

肃宗四年二月东北面定州民家牛生犊一身两头三耳。
#高丽史55卷-志9-五行3-土-130

仁宗二十年十月戊寅以西南路州郡牛马疫遣日官分道祈禳。
#高丽史55卷-志9-五行3-土-131

明宗九年三月甲申南原府民家有牛生犊两头两耳。 十七年八月丙申淸州民家牛生犊一身两头。
#高丽史55卷-志9-五行3-土-132

高宗十八年十一月己丑王轮寺牛生犊一身两头一头两耳一头一耳。
#高丽史55卷-志9-五行3-土-133

忠烈王五年十二月庆尙道牛疫屠者烂手而死。
#高丽史55卷-志9-五行3-土-134

辛禑十年四月辛卯松山石方寺　牛产牝牡两犊。 十三年十二月祭牲自死。
#高丽史55卷-志9-五行3-土-135

○显宗四年正月庚申黄雾四塞。 九年四月庚午黄雾四塞凡四日。
#高丽史55卷-志9-五行3-土-136

肃宗十年二月丁未黄赤气发自东咸贯帝座南长三丈许。
#高丽史55卷-志9-五行3-土-137

仁宗四年三月癸巳黄雾四塞六年六月戊寅黄赤气东西竟天。
#高丽史55卷-志9-五行3-土-138

毅宗十年四月丁亥黄赤雾塞。
#高丽史55卷-志9-五行3-土-139

明宗四年十二月乙未黄雾四塞。 六年正月癸酉雨黄土。 十八年七月戊申东界鎭溟境内黄　黄鼠随雨而下大损禾稼。
#高丽史55卷-志9-五行3-土-140

高宗十三年五月壬戌黄雾四塞。 四十年三月庚辰西南有黄赤气八月庚戌西有黄赤气光明异常。 四十四年六月甲戌黄赤云周天光明如昼。 四十五年十二月甲午东有黄赤气冲天。
#高丽史55卷-志9-五行3-土-141

元宗十四年正月乙卯东方有黄紫气中有直竖冲天者如塔。
#高丽史55卷-志9-五行3-土-142

恭愍王十年六月癸卯开城大井黄沸。 十四年三月庚午黄雾四塞。 十五年十月甲子夜黄雾。 十二月乙丑黄雾四塞。 十七年八月丁亥黄雾。 九月丙辰黄雾四塞庚申亦如之。
#高丽史55卷-志9-五行3-土-143

辛禑十一年三月戊寅涟州澄波渡黄浊三日。
#高丽史55卷-志9-五行3-土-144

○穆宗四年中原府长渊县水田三结陷为池深不可测。
#高丽史55卷-志9-五行3-土-145

明宗二十一年八月德水县地陷深三丈。
#高丽史55卷-志9-五行3-土-146

高宗元年五月庚辰西京法器寺屋一*闲地陷周八十二尺深二十尺许。
#高丽史55卷-志9-五行3-土-147

忠烈王二十四年正月壬寅寿宁宫西门外地　泉涌高数尺自午至酉而止。
#高丽史55卷-志9-五行3-土-148

忠宣王三年九月辛酉毁古寿宁宫御座地　长数步。
#高丽史55卷-志9-五行3-土-149

○文宗二十三年三月丁亥贞州海中沙土忽堆积如岛屿舟船阻碍命有司禳之乃灭。
#高丽史55卷-志9-五行3-土-150

仁宗四年四月庚子兴王寺三层殿主佛头无故自落。
#高丽史55卷-志9-五行3-土-151

明宗十七年四月癸酉智异山神像头忽亡王遣中使索之数月乃得。
#高丽史55卷-志9-五行3-土-152

○成宗十一年九月登州稻穗长七寸黍穗长一尺四寸。
#高丽史55卷-志9-五行3-土-153

显宗三年八月东北州鎭有年。
#高丽史55卷-志9-五行3-土-154

肃宗三年十月灵光郡及管内郡县稻一种再熟。
#高丽史55卷-志9-五行3-土-155

睿宗十一年六月丙子尙州献瑞麦一茎四穗。 十二年六月丙寅尙州献瑞麦两　三穗上表以贺。
#高丽史55卷-志9-五行3-土-156

恭愍王十五年十月壬子全罗道都巡问使金庾献十节稻。
#高丽史55卷-志9-五行3-土-157

辛禑九年五月甲子庆尙道晋州大麦一茎一穗三四　。
志卷第九。


#高丽史56卷-志10-00-000

志卷第十。 高丽史五十六。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史56卷-志10-地理1-000

地理一。
#高丽史56卷-志10-地理1-001

○惟我海东三面阻海一隅连陆辐员之广几于万里。 高丽太祖兴于高勾丽之地降罗灭济定都开京三韩之地归于一统。 然东方初定未遑经理至二十三年始改诸州府郡县名成宗又改州府郡县及关驿江浦之号遂分境内为十道就十二州各置节度使。 其十道一曰关内二曰中原三曰河南四曰江南五曰岭南六曰岭东七曰山南八曰海阳九曰朔方十曰浿西其所管州郡共五百八十余。 东国地理之盛极于此矣显宗初废节度使置五都护七十五道安抚使寻罢安抚使置四都护八牧。 自是以后定为五道两界曰杨广曰庆尙曰全罗曰交州曰西海曰东界曰北界。 　京四牧八府十五郡一百二十九县三百三十五鎭二十九其四履西北自唐以来以鸭绿为限而东北则以先春岭为界。 盖西北所至不及高勾丽而东北过之。 今略据沿革之见于史策者作地理志。
#高丽史56卷-志10-地理1-002

