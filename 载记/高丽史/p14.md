<!-- { "loadSidebar": true } -->
#高丽史4卷-世家4-显宗1-02-35-1011

六月癸卯朔以姜邯赞为翰林学士承旨。
#高丽史4卷-世家4-显宗1-02-36-1011

丁卯以李靖为殿中监孙梦周为尙书左丞。
#高丽史4卷-世家4-显宗1-02-37-1011

秋七月癸酉以崔士威为西北面行营都统使; 张延佑蔡忠顺　为中枢使。
#高丽史4卷-世家4-显宗1-02-38-1011

甲申刑部奏: "郞中白行邻当南幸之际留在京城自称御史中丞与李因礼巨贞等召募徒奴为军见敌不战而溃请除名。" 从之。
#高丽史4卷-世家4-显宗1-02-39-1011

壬辰敎曰: "去年契丹围西京沙门法言见义奋勇忘生徇国可赠首座。"
#高丽史4卷-世家4-显宗1-02-40-1011

八月癸卯刑部奏: "赵容谦柳僧虔李载崔　崔成义林卓当南幸之时惊动行宫请除名支配。" 从之。
#高丽史4卷-世家4-显宗1-02-41-1011

甲辰以梁　为御史中丞。
#高丽史4卷-世家4-显宗1-02-42-1011

乙巳以文仁渭为右仆射; 朴忠淑为西京副留守。
#高丽史4卷-世家4-显宗1-02-43-1011

庚戌以张延佑判御史台事。
#高丽史4卷-世家4-显宗1-02-44-1011

丙辰论康兆党流卓思政朴升崔昌魏从政康隐于海岛。
#高丽史4卷-世家4-显宗1-02-45-1011

丁巳以皇甫兪义为吏部郞中; 柳韶为侍御史; 曹子奇李择成　为殿中侍御史; 李仁泽为监察御史。
#高丽史4卷-世家4-显宗1-02-46-1011

乙丑遣户部侍郞崔元信如契丹。
#高丽史4卷-世家4-显宗1-02-47-1011

丙寅御宽仁殿门飨耆老孤独笃疾者赐物有差。
#高丽史4卷-世家4-显宗1-02-48-1011

己巳以　知政事崔士威为西京留守。
#高丽史4卷-世家4-显宗1-02-49-1011

是月增修松岳城。
#高丽史4卷-世家4-显宗1-02-50-1011

筑西京皇城。
#高丽史4卷-世家4-显宗1-02-51-1011

东女眞百余　寇庆州。
#高丽史4卷-世家4-显宗1-02-52-1011

九月丙子左仆射　知政事赵之　卒。
#高丽史4卷-世家4-显宗1-02-53-1011

以崔士威为吏部尙书; 朴暹为将作监; 康义为尙书右丞; 朴从俭为侍御史。
#高丽史4卷-世家4-显宗1-02-54-1011

乙酉耽罗乞依州郡例赐朱记许之。
#高丽史4卷-世家4-显宗1-02-55-1011

壬辰以李昉为西京副留守。
#高丽史4卷-世家4-显宗1-02-56-1011

冬十月庚子朔以兵部尙书庾方　知政事西京留守兼西北面行营都兵马使。
#高丽史4卷-世家4-显宗1-02-57-1011

乙丑遣都官郞中金崇义如契丹贺冬至。
#高丽史4卷-世家4-显宗1-02-58-1011

命尙书张延*  {张延　}修营宫阙。
#高丽史4卷-世家4-显宗1-02-59-1011

十一月壬午遣刑部侍郞金殷傅如契丹贺生辰。
#高丽史4卷-世家4-显宗1-02-60-1011

十二月己酉以文仁渭　知政事。
#高丽史4卷-世家4-显宗1-02-61-1011

是月契丹杀河拱辰。
#高丽史4卷-世家4-显宗1-03-01-1012

○(壬子)三年春二月甲辰女眞酋长麻尸底率三十姓部落子弟来献土马三十姓曰阿干顿曰尼忽曰尼方固曰门质老曰弗遮利曰居质阿曰　闲逸曰尼质阿曰耶逻多曰邀揭　曰要悦逸曰郁　曰乌临大曰蒙骨　曰晕底宪曰徒怠曰耶兀逸曰拏乙信曰拏乙晏曰冬骨逸曰支　逸曰鱼瑟殷曰　乙逸曰涂没尼曰云突梨曰押闲伊曰恼一伊曰排门异曰佛徐逸曰满尹伊。
#高丽史4卷-世家4-显宗1-03-02-1012

乙卯敎曰: "语曰: '百姓不足君孰与足' 顷因戎事民失农业道　相望。 念黎庶之若此岂君父之独安。 其令尙食大官　省常膳。"
#高丽史4卷-世家4-显宗1-03-03-1012

戊午以韦寿余为侍中刘瑨为门下侍郞崔士威为内史侍郞平章事崔沆为吏部尙书　知政事朴忠淑为尙书左仆射蔡忠顺为礼部尙书。
#高丽史4卷-世家4-显宗1-03-04-1012

三月庚午庆州地震。
#高丽史4卷-世家4-显宗1-03-05-1012

壬申宋人王福钱华杨太叶淸王弩李太林惜来投。
#高丽史4卷-世家4-显宗1-03-06-1012

夏四月癸亥门下侍中韦寿余卒。
#高丽史4卷-世家4-显宗1-03-07-1012

是月霜。
#高丽史4卷-世家4-显宗1-03-08-1012

契丹诏王亲朝。
#高丽史4卷-世家4-显宗1-03-09-1012

五月己巳东女眞寇淸河迎日长　县遣都部署文演姜民瞻李仁泽曹子奇督州郡兵击走之。
#高丽史4卷-世家4-显宗1-03-10-1012

撤庆州朝游宫以其材修皇龙寺塔。
#高丽史4卷-世家4-显宗1-03-11-1012

乙酉谒元陵。
#高丽史4卷-世家4-显宗1-03-12-1012

丙戌集僧于内殿讲仁王般若经。
#高丽史4卷-世家4-显宗1-03-13-1012

六月甲辰以时御宫庭湫隘令常　官五日一见。
#高丽史4卷-世家4-显宗1-03-14-1012

乙巳以李守和为左拾遗。
#高丽史4卷-世家4-显宗1-03-15-1012

庚戌宋人叶居　林德王皓来投。
#高丽史4卷-世家4-显宗1-03-16-1012

癸丑礼官请令中外陈贺生辰。 敎曰: "寡人早値闵凶永违供养。 每及　劳之日益切追感之心岂忍悲怀反受庆会。 今后两京诸道进贺一切禁之止置祝寿道场永为恒式。"
#高丽史4卷-世家4-显宗1-03-17-1012

监察御史李仁泽与东北面行营兵马使姜邯赞有隙论诉不已命罢仁泽职。
#高丽史4卷-世家4-显宗1-03-18-1012

以旱命有司治　狱放轻系祷祠山川。
#高丽史4卷-世家4-显宗1-03-19-1012

甲子遣刑部侍郞田拱之如契丹夏季问候且告王病不能亲朝丹主怒诏取兴化通州龙州铁州郭州龟州等六城。
#高丽史4卷-世家4-显宗1-03-20-1012

秋七月戊寅敎曰: "朕顷在泗水彦孝孝质二人扶持左右夙着勤劳可赐良田以赏其劳。"
#高丽史4卷-世家4-显宗1-03-21-1012

八月丙申朔日食。
#高丽史4卷-世家4-显宗1-03-22-1012

戊戌日本国潘多等三十五人来投。
#高丽史4卷-世家4-显宗1-03-23-1012

壬寅耽罗人来献大船二　。
#高丽史4卷-世家4-显宗1-03-24-1012

东北州鎭有年。
#高丽史4卷-世家4-显宗1-03-25-1012

九月己巳遣西头供奉官文儒领如契丹来远城。
#高丽史4卷-世家4-显宗1-03-26-1012

冬十月丙午南楚人陆世宁等来献方物。
#高丽史4卷-世家4-显宗1-03-27-1012

闰月女眞毛逸罗　乙豆率部落三十姓诣和州乞盟许之。
#高丽史4卷-世家4-显宗1-03-28-1012

庚午遣工部尙书　知政事张莹礼部侍郞刘征弼如契丹。
#高丽史4卷-世家4-显宗1-03-29-1012

癸未契丹使*大尉韩　来。
#高丽史4卷-世家4-显宗1-03-30-1012

十二月丁丑庆州地震。
#高丽史4卷-世家4-显宗1-03-31-1012

敎曰: "昔在晋朝大室烧毁杜预谢鲲等奏修嘉德门权安神主以行祭礼。 今以寡人不德致令淸庙挻灾恻怆虽深兴营未暇。 乃欲先造木主置于斋坊其令礼官拟议奏闻。"
#高丽史4卷-世家4-显宗1-03-32-1012

庚寅张莹与契丹引进使李延弘来。
#高丽史4卷-世家4-显宗1-03-33-1012

是月作西京木觅祠神像。
#高丽史4卷-世家4-显宗1-03-34-1012

创重光寺。
#高丽史4卷-世家4-显宗1-04-01-1013

○(癸丑)四年春正月丁酉遣礼宾少卿张　如契丹。
#高丽史4卷-世家4-显宗1-04-02-1013

庚戌宋　人戴翼来投。 授儒林郞守宫令赐衣物田庄。
#高丽史4卷-世家4-显宗1-04-03-1013

辛酉以金作宾为御史中丞韩昌弼为右补阙黄周亮为侍御史。
#高丽史4卷-世家4-显宗1-04-04-1013

壬午庆州地震。
#高丽史4卷-世家4-显宗1-04-05-1013

癸未敎曰: "朕以　躬　为元首愆违所积变异相仍。 　不妄作是用忧惧宜令有司讲求　灾之道以闻。"
#高丽史4卷-世家4-显宗1-04-06-1013

庚寅遣中枢院使蔡忠顺如契丹。
#高丽史4卷-世家4-显宗1-04-07-1013

三月辛丑金州地震。
#高丽史4卷-世家4-显宗1-04-08-1013

戊申契丹使左监门卫大将军耶律行平来责取兴化等六城。
#高丽史4卷-世家4-显宗1-04-09-1013

夏四月乙丑右常侍全辅仁上表乞致仕不允。
#高丽史4卷-世家4-显宗1-04-10-1013

丙子陨霜杀草。
#高丽史4卷-世家4-显宗1-04-11-1013

癸未以工部尙书　知政事张莹为西京留守。
#高丽史4卷-世家4-显宗1-04-12-1013

五月丁酉契丹来告改统和为开泰。
#高丽史4卷-世家4-显宗1-04-13-1013

壬寅女眞引契丹兵将渡鸭绿江大将军金承渭等击却之。
#高丽史4卷-世家4-显宗1-04-14-1013

癸卯纳敬章太子女为妃。
#高丽史4卷-世家4-显宗1-04-15-1013

六月丁卯遣借尙书右丞金作宾如契丹贺改元。
#高丽史4卷-世家4-显宗1-04-16-1013

癸酉松岳崩。
#高丽史4卷-世家4-显宗1-04-17-1013

秋七月戊申契丹使耶律行平复来索六城。
