<!-- { "loadSidebar": true } -->
#高丽史1卷-世家1-太祖1-01-04-0918

庚申马军将军桓宣吉谋逆伏诛。
#高丽史1卷-世家1-太祖1-01-05-0918

辛酉诏曰: "设官分职任能之道斯存利俗安民选贤之务是急。 诚无官旷何有政荒。 朕　膺景命显驭丕图顾临　以难安念庸虚之可惧。 唯虑知人不明审官多失　起遗贤之叹深乖得士之宜。 寝兴载怀职此而已。 内外庶僚　称其职则匪独今时之致理足贻后代之可称。 宜其登庸列　历试群公勉务精选咸使佥谐自中及外具悉朕怀。" 遂以韩粲金行涛为广评侍中韩粲黔刚为内奉令韩粲林明弼为徇军部令波珍粲林曦为兵部令苏判陈原为仓部令韩粲阎　为义刑台令韩粲归评为都航司令韩粲孙逈为物藏省令苏判秦劲为内泉部令波珍粲秦靖为珍阁省令是皆　性端方处事平允咸从创业之始俱　佐命之勋者也。 阏粲林积玙为广评侍郞前守徇军部卿能骏仓部卿权寔　为内奉卿阏粲金　英俊　为兵部卿阏粲崔汶坚术　为仓部卿一吉粲朴仁远金言规　为白书省卿林湘暖为都航司卿姚仁晖*杳南{香南}　为物藏卿能惠曦弼　为内军卿是皆夙达事务淸谨可称奉公无怠敏于决断允　众心者也。 前广评郞中康允珩为内奉监前徇军部郞中韩粲申一林寔　为广评郞中前广评史国铉为员外郞前广评史倪言为内奉理决内奉史曲矜会为评察前内奉史刘吉权为徇军郞中其余司省各置郞史用备员数一无所缺盖开国之初妙简贤材以谐庶务也。
#高丽史1卷-世家1-太祖1-01-06-0918

壬戌以韩粲朴质荣为侍中。
#高丽史1卷-世家1-太祖1-01-07-0918

以苏判宗*侃少为僧务行奸诈内军将军* 　{狄　}幼为　钳巧言取容皆得幸弓裔好行浸润多陷良善诛之。
#高丽史1卷-世家1-太祖1-01-08-0918

癸亥隐士朴儒来见赐冠带。
#高丽史1卷-世家1-太祖1-01-09-0918

乙丑诏曰: "为国当务节俭。 民富仓实虽有水旱饥馑不能为患。 所有内庄及东宫食邑积谷岁久必多朽损其以内奉郞中能梵为审谷使。"
#高丽史1卷-世家1-太祖1-01-10-0918

以内奉员外郞尹珩为内奉郞中内奉史李矜会为内奉员外。
#高丽史1卷-世家1-太祖1-01-11-0918

戊辰以白书省孔目直晟为白书郞中徇军郞中闵刚为内军将军。
#高丽史1卷-世家1-太祖1-01-12-0918

诏曰: "朕闻乘机革制正谬是详导俗训民号令必愼。 前主以新罗阶官郡邑之号悉皆鄙野改为新制行之累年民不习知以至惑乱。 今悉从新罗之制其名义易知者可从新制。"
#高丽史1卷-世家1-太祖1-01-13-0918

己巳马军大将军伊昕岩谋叛弃市。
#高丽史1卷-世家1-太祖1-01-14-0918

秋七月壬申以广评郞能寔为徇军郞中。
#高丽史1卷-世家1-太祖1-01-15-0918

癸巳广评侍郞荀弼病免以兵部卿列评代之。
#高丽史1卷-世家1-太祖1-01-16-0918

丙申靑州领军将军坚金来见。
#高丽史1卷-世家1-太祖1-01-17-0918

以前兵部卿职预为泰评侍郞。
#高丽史1卷-世家1-太祖1-01-18-0918

八月己酉谕群臣曰: "朕虑诸道寇贼闻朕初卽位或构边患分遣单使重币卑辞以示惠和之意。" 归附者果众独甄萱不肯交聘。
#高丽史1卷-世家1-太祖1-01-19-0918

庚戌朔方　岩城帅尹瑄来归。
#高丽史1卷-世家1-太祖1-01-20-0918

辛亥诏曰: "前主视民如草芥而惟欲之从乃信谶纬遽弃松岳还居斧壤营立宫室百姓困于土功三时失于农业。 加以饥馑　臻疾疫仍起室家弃背道　相望一匹细布直米五升至使齐民卖身　子为人奴婢。 朕甚闷焉其令所在具录以闻。" 于是得一千余口以内库布帛赎还之。 又诏曰: "人臣运佐时之奇略树盖世之高勋者锡之以分茅　土褒之以峻秩崇班是百代之常典千古之宏规也。 朕出自侧微才识庸下诚资群望克践洪基当其废暴主之时竭忠臣之节者宜行赏赉以奬勋劳。 其以洪儒裴玄庆申崇谦卜智谦为第一等给金银器锦绣绮被褥绫罗布帛有差。 坚权能寔权愼廉湘金乐连珠麻暖为第二等给金银器锦绣绮被褥绫帛有差。 其第三等二千余人各给绫帛谷米有差。 朕与公等欲救生民未能终守臣节以此为功岂无　德。 然而有功不赏无以劝将来故有今日之赏公等明知朕意。"
#高丽史1卷-世家1-太祖1-01-21-0918

甄萱遣一吉粲闵　来贺卽位命广评侍郞韩申一等迎于甘弥县　至厚礼遣之。
#高丽史1卷-世家1-太祖1-01-22-0918

甲寅以兵部卿萱寔为内奉卿。
#高丽史1卷-世家1-太祖1-01-23-0918

癸亥以熊运等十余州县叛附百济命前侍中金行涛为东南道招讨使知牙州诸军事。
#高丽史1卷-世家1-太祖1-01-24-0918

丙寅以仓部郞中柳问律为广评郞中。
#高丽史1卷-世家1-太祖1-01-25-0918

九月乙酉徇军吏林春吉等谋叛伏诛。
#高丽史1卷-世家1-太祖1-01-26-0918

庚寅以徇军郞中玄律为兵部郞中。
#高丽史1卷-世家1-太祖1-01-27-0918

癸巳以前侍中具鎭为罗州道大行台侍中鎭辞以久劳前主不肯行王不悦谓刘权说曰: "昔予历试险阻而未尝告劳者实惧严威也今鎭固辞不行可乎。" 权说对曰: "赏以劝善罚以惩恶宜加严刑以戒群下。" 王然之鎭惧谢罪遂行。
#高丽史1卷-世家1-太祖1-01-28-0918

甲午尙州贼帅阿字盖遣使来附王命备仪迎之。 习仪于球庭文武官俱就班广评郞中柳问律与直省官朱瑄　争列。 王曰: "让为礼宗敬乃德本。 今接宾以礼将观厥成而问律瑄　争列岂敬愼者乎。 宜　徙边以彰其罪。" 以徇军郞中景训代问律为广评郞中。
#高丽史1卷-世家1-太祖1-01-29-0918

乙未以前内奉监金篆荣能惠　为内军卿。
#高丽史1卷-世家1-太祖1-01-30-0918

丙申谕群臣曰: "平壤古都荒废虽久基址尙存而荆棘滋茂蕃人游猎于其*闲因而侵掠边邑为害大矣。 宜徙民实之以固藩屛为百世之利。" 遂为大都护遣堂弟式廉广评侍郞列评守之。
#高丽史1卷-世家1-太祖1-01-31-0918

丁酉以珍阁省卿柳陟良当革命之际群僚仓卒散走独不离本省所典仓库无所亡失特授广评侍郞。
#高丽史1卷-世家1-太祖1-01-32-0918

冬十月庚申以守义刑台卿能律为广评侍郞广评侍郞职预为内侍书记。
#高丽史1卷-世家1-太祖1-01-33-0918

辛酉靑州帅波珍粲陈瑄与其弟宣长谋叛伏诛。
#高丽史1卷-世家1-太祖1-01-34-0918

十一月始设八关会御仪凤楼观之岁以为常。
#高丽史1卷-世家1-太祖1-02-01-0919

○(己卯)二年春正月定都于松岳之阳创宫阙置三省六尙书官九寺立市廛辨坊里分五部置六卫。
#高丽史1卷-世家1-太祖1-02-02-0919

三月创法王王轮等十寺于都内两京塔庙肖像之废缺者　令修葺。
#高丽史1卷-世家1-太祖1-02-03-0919

辛巳追谥三代。 以曾祖考为始祖元德大王妃为贞和王后; 祖考为懿祖景康大王妃为元昌王后; 考为世祖威武大王妃为威肃王后。
#高丽史1卷-世家1-太祖1-02-04-0919

秋八月癸卯以靑州首鼠顺逆讹言屡兴亲幸慰抚遂命城之。
#高丽史1卷-世家1-太祖1-02-05-0919

九月癸未吴越国文士酋彦规来投。
#高丽史1卷-世家1-太祖1-02-06-0919

冬十月城平壤。
#高丽史1卷-世家1-太祖1-03-01-0920

○(庚辰)三年春正月新罗始遣使来聘。
#高丽史1卷-世家1-太祖1-03-02-0920

康州将军闰雄遣其子一康为质拜一康阿粲以卿行训之妹妻之遣郞中春让于康州慰谕归附。
#高丽史1卷-世家1-太祖1-03-03-0920

秋九月辛丑甄萱遣阿粲功达献孔雀扇智异山竹箭。
#高丽史1卷-世家1-太祖1-03-04-0920

冬十月甄萱侵新罗取大良仇史二郡至于进礼郡。 新罗遣阿粲金律来求援王遣兵救之。 萱闻之引退始与我有隙是岁巡幸北界。
#高丽史1卷-世家1-太祖1-04-01-0921

○(辛巳)四年春二月甲子黑水酋长高子罗率百七十人来投。
#高丽史1卷-世家1-太祖1-04-02-0921

壬申达姑* {达姑狄}百七十一人侵新罗道由登州将军坚权邀击大败之匹马无还者。 命赐有功者谷人五十石。 新罗王闻之喜遣使来谢。
#高丽史1卷-世家1-太祖1-04-03-0921

夏四月乙酉黑水阿于闲率二百人来投。
#高丽史1卷-世家1-太祖1-04-04-0921

秋九月己亥遣郞中撰行往巡边郡存抚百姓。
#高丽史1卷-世家1-太祖1-04-05-0921

冬十月丁卯创大兴寺于五冠山迎置僧利言师事之。
#高丽史1卷-世家1-太祖1-04-06-0921

壬申幸西京。
#高丽史1卷-世家1-太祖1-04-07-0921

十二月辛酉册子武为正胤正胤卽太子。
#高丽史1卷-世家1-太祖1-04-08-0921

百济人宫昌明权等来投赐田宅。
#高丽史1卷-世家1-太祖1-05-01-0922

○(壬午)五年春二月契丹来遗　驼马及毡。
#高丽史1卷-世家1-太祖1-05-02-0922

夏四月创日月寺于宫城西北。
#高丽史1卷-世家1-太祖1-05-03-0922

六月丁巳下枝县将军元奉来投。
#高丽史1卷-世家1-太祖1-05-04-0922

秋七月戊戌溟州将军顺式遣子降附。
#高丽史1卷-世家1-太祖1-05-05-0922

冬十一月辛巳眞宝城主洪术遣使请降遣元尹王儒卿含弼等慰谕之。
#高丽史1卷-世家1-太祖1-05-06-0922

是岁徙大丞质荣行波等父兄子弟及诸郡县良家子弟以实西京。
#高丽史1卷-世家1-太祖1-05-07-0922

