<!-- { "loadSidebar": true } -->
制曰: "传曰: '国之将兴也视民如子将亡也视民如草芥。' 故先王以不忍人之心行不忍人之政。 去冬营宫三道伐木民死于役者颇众宜发官粟赙其妻子。"
#高丽史16卷-世家16-仁宗2-09-28-1131

丁亥　知政事李璹卒。
#高丽史16卷-世家16-仁宗2-09-29-1131

己丑虑囚。
#高丽史16卷-世家16-仁宗2-09-30-1131

秋七月癸卯虑囚　死罪五十六人杖配有人岛。
#高丽史16卷-世家16-仁宗2-09-31-1131

丁巳幸王轮寺。
#高丽史16卷-世家16-仁宗2-09-32-1131

己未太白经天。
#高丽史16卷-世家16-仁宗2-09-33-1131

八月丁卯移御仁德宫。
#高丽史16卷-世家16-仁宗2-09-34-1131

壬申召两府宰臣于便殿问军国事。
#高丽史16卷-世家16-仁宗2-09-35-1131

丙子日官奏: "近来巫风大行*　{淫}祀日盛请令有司远黜群巫。" 诏可。 诸巫患之*　{敛}财物贸银甁百余赂权贵。 权贵奏曰: "鬼神无形其虚实恐不可知一切禁之未便。" 王然之弛其禁。
#高丽史16卷-世家16-仁宗2-09-36-1131

乙酉西北面兵马使奏: "金主率兵三万到东京其意难测。" 王命台省知制诰各上封事。
#高丽史16卷-世家16-仁宗2-09-37-1131

辛卯遣持礼使阁门祗候庾　如金东京。
#高丽史16卷-世家16-仁宗2-09-38-1131

癸巳遣兵部郞中王洙如金贺天淸节。
#高丽史16卷-世家16-仁宗2-09-39-1131

九月丙申以李公寿检校太师守太傅门下侍中判吏部事; 崔思全守太尉门下侍郞平章事; 金珦检校太尉守司空门下侍郞同中书侍郞平章事　仍令致仕; 加崔弘宰判吏部事; 崔滋盛检校司空中书侍郞判兵部事; 文公仁检校司徒中书侍郞平章事西京留守事; 金富轼检校司空　知政事; 崔濡为兵部尙书翰林学士承旨; 任元　同知枢密院事。
#高丽史16卷-世家16-仁宗2-09-40-1131

丁酉直门下省安稷崇右谏议李伸中书舍人林存左司谏崔　等奏曰: "东京持礼使书状官崔逢深本武举人书状非其任又尝大言国家与我壮士千人则可入金国虏其主来献其狂妄如此窃恐生事不宜遣之。" 伏合固争三日不允。
#高丽史16卷-世家16-仁宗2-09-41-1131

戊戌太白昼见。
#高丽史16卷-世家16-仁宗2-09-42-1131

庚子王如安和寺。
#高丽史16卷-世家16-仁宗2-09-43-1131

癸丑虑囚。
#高丽史16卷-世家16-仁宗2-09-44-1131

壬戌庾　以金主幸东京不达而还。
#高丽史16卷-世家16-仁宗2-09-45-1131

冬十月甲子朔设佛顶道场于天成殿。
#高丽史16卷-世家16-仁宗2-09-46-1131

癸酉幸法王寺设百座道场三日命内外斋僧三万。
#高丽史16卷-世家16-仁宗2-09-47-1131

庚辰王妃任氏生子晧遣御史大夫任元浚赐敎书礼物。
#高丽史16卷-世家16-仁宗2-09-48-1131

十一月己亥遣礼部郞中高唐愈如金谢贺生辰。
#高丽史16卷-世家16-仁宗2-09-49-1131

庚戌遣尙衣奉御李仲衍如金贺正。
#高丽史16卷-世家16-仁宗2-09-50-1131

乙卯移御寿昌宫。
#高丽史16卷-世家16-仁宗2-09-51-1131

十二月辛未复遣持礼使庾　如金东京。
#高丽史16卷-世家16-仁宗2-09-52-1131

壬申虑囚。
#高丽史16卷-世家16-仁宗2-09-53-1131

壬午加崔弘宰检校太傅; 崔濡判翰林院事; 任元　为左散骑常侍。
#高丽史16卷-世家16-仁宗2-09-54-1131

己丑设般若道场于重华殿。
#高丽史16卷-世家16-仁宗2-10-01-1132

○(壬子)十年春正月己亥金遣永州观察使高成山来贺生辰。
#高丽史16卷-世家16-仁宗2-10-02-1132

壬寅始修宫阙。
#高丽史16卷-世家16-仁宗2-10-03-1132

癸卯宴金使于仁明殿。
#高丽史16卷-世家16-仁宗2-10-04-1132

己酉高成山还附表以谢。
#高丽史16卷-世家16-仁宗2-10-05-1132

二月癸酉移御仁德宫。
#高丽史16卷-世家16-仁宗2-10-06-1132

乙亥移御寿昌宫。
#高丽史16卷-世家16-仁宗2-10-07-1132

辛巳遣礼部员外郞崔惟淸合门祗候沈起如宋。 上表曰: "属两圣之远征旣不能奔问官守及大人之继照又未得称庆阙庭。 　于戊申年国信使杨应诚欲假道入金命虽出于重严事固难于承　寻差单介冒贡　诚。 又于庚戌年王政忠来传诏旨有俟休边警当问骋期之语。 臣体训旨之丁宁不敢致朝宗之礼感恩灵之优渥切欲伸归向之勤遂陈　蚁之心控告云天之鉴。 上尊周室　莫追晋伯之前功内属汉庭冀不失朝鲜之旧事。"
#高丽史16卷-世家16-仁宗2-10-08-1132

壬午幸西京行过国学诸生迎谒前路养正斋生崔光远上*　言时事。
#高丽史16卷-世家16-仁宗2-10-09-1132

三月癸巳设仁王道场于长乐殿。
#高丽史16卷-世家16-仁宗2-10-10-1132

甲午幸大华宫。
#高丽史16卷-世家16-仁宗2-10-11-1132

丙申宴群臣于干龙殿。
#高丽史16卷-世家16-仁宗2-10-12-1132

庚子移御九梯宫。
#高丽史16卷-世家16-仁宗2-10-13-1132

辛丑幸永明寺。
#高丽史16卷-世家16-仁宗2-10-14-1132

壬寅御骐麟阁命国子司业尹彦　讲易干卦令承宣郑沆礼部郞中李之　起居注郑知常等问难。
#高丽史16卷-世家16-仁宗2-10-15-1132

癸卯命郑沆讲礼记中庸篇又命题使大学博士郭东珣等十八人赋诗。
#高丽史16卷-世家16-仁宗2-10-16-1132

丙午设仁王道场于观风殿。
#高丽史16卷-世家16-仁宗2-10-17-1132

庚戌御长乐门外帐殿阅射。
#高丽史16卷-世家16-仁宗2-10-18-1132

己未金东京持礼使乌彦贞来。
#高丽史16卷-世家16-仁宗2-10-19-1132

夏四月己巳以睿宗忌辰如长庆寺行香。
#高丽史16卷-世家16-仁宗2-10-20-1132

辛未守太尉判　书省事金富佾卒。
#高丽史16卷-世家16-仁宗2-10-21-1132

壬申设藏经道场于天成殿。
#高丽史16卷-世家16-仁宗2-10-22-1132

甲戌以郑沆尹彦　郑知常再赴经筵讲经　赐花犀带一腰。
#高丽史16卷-世家16-仁宗2-10-23-1132

丙戌御龙舟于大同江以忌月乐悬而不作。 郑知常奏: "礼有忌日未闻有忌月。 若有忌月则有忌年矣请作乐以副都人士女之望。" 制可。
#高丽史16卷-世家16-仁宗2-10-24-1132

闰月甲午至自西京赦入御仁德宫。
#高丽史16卷-世家16-仁宗2-10-25-1132

乙未移御寿昌宫。
#高丽史16卷-世家16-仁宗2-10-26-1132

丁未赐崔光远等及第。
#高丽史16卷-世家16-仁宗2-10-27-1132

五月丙子御史大夫任元浚等以贡院试题错误上奏请追夺今年及第名牌改试不报。 元浚等退而待罪台空凡七日又国学生井彦伯等五十人上书请改试。 命国子司业李之　宣谕诸生曰: "谤　朝政固有常刑今姑赦之汝等宜精修行艺以待来选。"
#高丽史16卷-世家16-仁宗2-10-28-1132

癸未崔惟淸等还自宋。 回诏曰: "朕省方南国通道东藩载嘉享上之恭重有观光之请归视事于宰旅将效勤诚会诸侯于涂山更　寡德爰卽乘舆之所幸以须信使之来庭顾秋塞马肥或戒严之未暇而春潮舟稳庶利涉以无虞。"
#高丽史16卷-世家16-仁宗2-10-29-1132

六月庚寅朔王如奉恩寺。
#高丽史16卷-世家16-仁宗2-10-30-1132

丙申平章事崔滋盛吏部侍郞林存罢。
#高丽史16卷-世家16-仁宗2-10-31-1132

甲辰设菩萨戒道场于重华殿。
#高丽史16卷-世家16-仁宗2-10-32-1132

秋七月庚午复以崔滋盛为中书侍郞同平章事。
#高丽史16卷-世家16-仁宗2-10-33-1132

京城饥谷贵物贱。 银甁一事直米五硕; 小马一匹一硕; 　牛一头四斗; 布一匹六升。 街巷饿　相望。
#高丽史16卷-世家16-仁宗2-10-34-1132

八月己酉左正言朴挺　伏合上*　言事三日不报。
#高丽史16卷-世家16-仁宗2-10-35-1132

壬子彗见长三尺。
#高丽史16卷-世家16-仁宗2-10-36-1132

九月甲子王如安和寺。
#高丽史16卷-世家16-仁宗2-10-37-1132

辛未虑囚。
#高丽史16卷-世家16-仁宗2-10-38-1132

壬申出御天寿寺。
#高丽史16卷-世家16-仁宗2-10-39-1132

冬十月甲午移御国淸寺。
#高丽史16卷-世家16-仁宗2-10-40-1132

丙申还御大明宫。
#高丽史16卷-世家16-仁宗2-10-41-1132

辛亥御崇文殿阅射中者赐物有差。
#高丽史16卷-世家16-仁宗2-10-42-1132

十一月甲子移御寿昌宫。
#高丽史16卷-世家16-仁宗2-10-43-1132

