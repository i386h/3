<!-- { "loadSidebar": true } -->
#高丽史17卷-世家17-毅宗1-01-31-1147

十一月甲戌设八关会幸法王寺。
#高丽史17卷-世家17-毅宗1-01-32-1147

乙亥遣裴承古如金贺正。
#高丽史17卷-世家17-毅宗1-01-33-1147

丙子西京人李淑柳赫崇晃等伏诛。 初金祭奠使还淑等附书曰: "大国兵直到西京请为内应。" 事觉诛之。
#高丽史17卷-世家17-毅宗1-01-34-1147

丁丑金遣完颜宗道来贺生辰。
#高丽史17卷-世家17-毅宗1-01-35-1147

庚辰遣王轼如金献方物。
#高丽史17卷-世家17-毅宗1-01-36-1147

甲申王击球于北园。
#高丽史17卷-世家17-毅宗1-01-37-1147

丁亥遣朴*  {朴　}如金贺万寿节。
#高丽史17卷-世家17-毅宗1-01-38-1147

刑部奏: "监察御史李玄夫以云兴仓米十七石与其义子及富商请征还本仓罢职禁身。" 制可。
#高丽史17卷-世家17-毅宗1-01-39-1147

十二月乙未以李时敏为左散骑常侍同知枢密院事。
#高丽史17卷-世家17-毅宗1-01-40-1147

丁酉知御史台事文公裕左正言郑知源等三日伏合言事。
#高丽史17卷-世家17-毅宗1-01-41-1147

甲辰御史台奏: "寿昌宫北门尝奉诏关　散员史直哉校尉郑仲夫等擅开出入自恣请下吏。" 王不听慰解之。
#高丽史17卷-世家17-毅宗1-01-42-1147

戊申虑囚。
#高丽史17卷-世家17-毅宗1-01-43-1147

丁巳以高兆基守司空上柱国; 李仁实为尙书右仆射　知政事判刑部事; 金永宽为吏部尙书枢密院使; 林光知枢密院事; 崔惟淸为御史大夫同知枢密院事; 庾弼为枢密院知奏事吏部侍郞。
#高丽史17卷-世家17-毅宗1-02-01-1148

○(戊辰)二年春正月庚申朔放朝贺。
#高丽史17卷-世家17-毅宗1-02-02-1148

遣母弟暻及晧告朔于虞宫。
#高丽史17卷-世家17-毅宗1-02-03-1148

戊辰设帝释道场于修文殿七日。
#高丽史17卷-世家17-毅宗1-02-04-1148

癸酉燃灯王如奉恩寺。
#高丽史17卷-世家17-毅宗1-02-05-1148

丙子以　知政事李仁实权判都兵马事知枢密院事; 林光为都兵马使。
#高丽史17卷-世家17-毅宗1-02-06-1148

二月庚子以池深为右仆射兵部尙书鹰扬军上将军; 权正钧为刑部尙书龙虎军上将军; 于方宰为户部尙书左右卫上将军。
#高丽史17卷-世家17-毅宗1-02-07-1148

乙卯进奉使王轼还自金云: "金人言: '进奉表头不书王名差使不书陪臣。'" 命法司科罪。
#高丽史17卷-世家17-毅宗1-02-08-1148

丁巳设仁宗大祥斋于灵通寺太后又设斋于奉恩寺行香。
#高丽史17卷-世家17-毅宗1-02-09-1148

戊午以文公裕为西北面兵马使; 安正修为东北面兵马使。
#高丽史17卷-世家17-毅宗1-02-10-1148

三月己未朔王如灵通寺谒仁考眞殿。
#高丽史17卷-世家17-毅宗1-02-11-1148

辛酉右常侍崔　中书舍人崔允仪等请黜内侍金巨公宦者之淑等七人王不听　等伏合力争凡三日乃从之。
#高丽史17卷-世家17-毅宗1-02-12-1148

甲子奉安仁宗神御于景灵殿。
#高丽史17卷-世家17-毅宗1-02-13-1148

丙寅以高兆基为政堂文学判户部事; 金永宽知门下省事判工部事; 林光为枢密院使判秘书省事; 崔惟淸知枢密院事判三司事; 文公元同知枢密院事; 李轼为右仆射。
#高丽史17卷-世家17-毅宗1-02-14-1148

丁卯出御国淸寺留十三日。
#高丽史17卷-世家17-毅宗1-02-15-1148

壬申以文公裕试右散骑常侍; 改崔　为国子监大司成; 崔允仪试礼部侍郞。
#高丽史17卷-世家17-毅宗1-02-16-1148

乙亥虑囚。
#高丽史17卷-世家17-毅宗1-02-17-1148

庚辰出御兴王寺乙酉还寿昌宫。
#高丽史17卷-世家17-毅宗1-02-18-1148

夏四月丙申雨雹。
#高丽史17卷-世家17-毅宗1-02-19-1148

五月癸亥幸王轮寺。
#高丽史17卷-世家17-毅宗1-02-20-1148

甲子金遣完颜愼之来命王落起复。
#高丽史17卷-世家17-毅宗1-02-21-1148

丁卯宴金使于大观殿。
#高丽史17卷-世家17-毅宗1-02-22-1148

庚午大理卿完颜宗安礼部侍郞蔡松年来册王为开府仪同三司上柱国高丽国王。
#高丽史17卷-世家17-毅宗1-02-23-1148

六月戊子王如奉恩寺。
#高丽史17卷-世家17-毅宗1-02-24-1148

辛卯宴金使于大观殿。
#高丽史17卷-世家17-毅宗1-02-25-1148

癸巳虑囚。
#高丽史17卷-世家17-毅宗1-02-26-1148

辛丑王受菩萨戒于大观殿。
#高丽史17卷-世家17-毅宗1-02-27-1148

金横宣使　散守道来戊申宴于大观殿。
#高丽史17卷-世家17-毅宗1-02-28-1148

秋七月乙丑王上册于王太后。
#高丽史17卷-世家17-毅宗1-02-29-1148

丙寅宴群臣。
#高丽史17卷-世家17-毅宗1-02-30-1148

乙亥大赦赐文武官阶爵。
#高丽史17卷-世家17-毅宗1-02-31-1148

是月良　令同正宋彦升杀其妻配有人岛; 检校少监杨秀英杀母弟配海际县。
#高丽史17卷-世家17-毅宗1-02-32-1148

八月己丑以狱空设般若道场于典狱署五日。
#高丽史17卷-世家17-毅宗1-02-33-1148

辛卯纳故奉御崔端女为妃。
#高丽史17卷-世家17-毅宗1-02-34-1148

是月宋都纲郭英庄华黄世英陈诚林大有等三百三十人来。
#高丽史17卷-世家17-毅宗1-02-35-1148

闰月丁卯谒显陵。
#高丽史17卷-世家17-毅宗1-02-36-1148

庚午御史台伏合言事三日。
#高丽史17卷-世家17-毅宗1-02-37-1148

癸酉以任元淑为中书侍郞同平章事仍令致仕; 任克忠为枢密院副使; 尹彦植守司空; 金永锡为修文殿学士; 李之茂为右谏议大夫。
#高丽史17卷-世家17-毅宗1-02-38-1148

戊寅谒昌陵。
#高丽史17卷-世家17-毅宗1-02-39-1148

壬午谒长陵。
#高丽史17卷-世家17-毅宗1-02-40-1148

九月丙寅朔赐柳庭坚等及第。
#高丽史17卷-世家17-毅宗1-02-41-1148

丁酉虑囚。
#高丽史17卷-世家17-毅宗1-02-42-1148

冬十月丁卯亲*　{　}于*大庙赦。 初李深智之用与宋人张喆同谋深变名称东方昕通书宋*大师秦桧: 以为若以伐金为名假道高丽我为内应则高丽可图也。 之用以其书及柳公植家藏高丽地图附宋商彭寅以献桧。 至是宋都纲林大有得书及图来告囚喆深之用于狱鞠之皆伏。 深之用死狱中喆伏诛其妻皆配远岛。
#高丽史17卷-世家17-毅宗1-02-43-1148

十一月乙酉朔遣宋公赞如金谢贺生辰。
#高丽史17卷-世家17-毅宗1-02-44-1148

丁亥遣李之和谢落起复。
#高丽史17卷-世家17-毅宗1-02-45-1148

戊子尊仁宗次妃金氏为王*太妃延寿宫主。
#高丽史17卷-世家17-毅宗1-02-46-1148

己丑册弟暻为大宁侯; 晧为翼阳侯。
#高丽史17卷-世家17-毅宗1-02-47-1148

庚寅册王妹上公主为承庆宫主; 二公主为德宁宫主。
#高丽史17卷-世家17-毅宗1-02-48-1148

乙未遣许进升如金谢横宣。
#高丽史17卷-世家17-毅宗1-02-49-1148

戊戌设八关会幸法王寺。
#高丽史17卷-世家17-毅宗1-02-50-1148

己亥遣李轼金永夫如金谢册封。 廉直谅贺正。
#高丽史17卷-世家17-毅宗1-02-51-1148

辛丑金遣高景山来贺生辰。
#高丽史17卷-世家17-毅宗1-02-52-1148

癸卯遣殿中侍御史李公升如金进方物。
#高丽史17卷-世家17-毅宗1-02-53-1148

丙午宴金使于大观殿。
#高丽史17卷-世家17-毅宗1-02-54-1148

丁未遣金礼雄如金贺万寿节。
#高丽史17卷-世家17-毅宗1-02-55-1148

以弟兴王寺法尊玄曦为拯世僧统。
#高丽史17卷-世家17-毅宗1-02-56-1148

十二月丙辰宋商谭全陈宝等十四人来。
#高丽史17卷-世家17-毅宗1-02-57-1148

壬戌王击球于北园。
#高丽史17卷-世家17-毅宗1-02-58-1148

丁卯以李仁实权判吏部事高兆基权判兵部事。
#高丽史17卷-世家17-毅宗1-02-59-1148

辛巳以任元　守太尉定安公; 金富轼守太保乐浪郡开国侯; 李仁实为中书侍郞同平章事判吏部事; 高兆基　知政事判兵部事; 金永宽　知政事判工部事; 尹彦　为政堂文学判刑部事; 崔惟淸为兵部尙书; 文公元为御史大夫知枢密院事判三司事; 庾弼为枢密院副使; 金永锡为吏部尙书; 李之茂为左谏议大夫; 崔允仪知御史台事。
#高丽史17卷-世家17-毅宗1-03-01-1149

○(己巳)三年春正月甲申朔放朝贺。
#高丽史17卷-世家17-毅宗1-03-02-1149

壬辰设帝释道场于修文殿七日。
#高丽史17卷-世家17-毅宗1-03-03-1149

