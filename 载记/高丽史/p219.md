<!-- { "loadSidebar": true } -->
六月壬寅朔录燕邸随从功臣以赞成事赵日新佥议评理金普判密直司事金逸逢前代言柳淑上护军郑桓宦者大护军申小凤等为一等上; 平海府院君孙琦判三司事李蒙哥前赞成事曹益淸知密直司事郑　前同知密直司事洪由道判开城府事韩可贵前平壤尹洪元哲密直副使姜千裕密直提学李济版图判书李宗全普门知申事崔德林鹰扬军上护军金镛判司仆寺事车蒲温大护军郑世云中郞将睦仁吉郞将金　全以道等为一等; 上护军李也先帖木儿姜仲卿大护军孙袭亲从李阳中郞将郑鎭寺丞王硕别将任硕任用等为二等; 判事金元护军玄瑾监察掌令许猷中郞将郑璇小府注簿辛廉等为三等　赐田民。
#高丽史38卷-世家38-恭愍王1-01-33-1352

丁未监察司劾录事崔宗玄思德犯禁飮酒请罪之王谓宗曰: "试尔长技若能则宥之。" 宗卽击球于前王喜免其罪。
#高丽史38卷-世家38-恭愍王1-01-34-1352

己酉元赐本国所请戎器。
#高丽史38卷-世家38-恭愍王1-01-35-1352

丙辰王受菩萨戒于康安殿。
#高丽史38卷-世家38-恭愍王1-01-36-1352

设金刚道场于内殿以禳星变。
#高丽史38卷-世家38-恭愍王1-01-37-1352

丁巳谏官上*　　人授检校官食禄者太多请加汰　。
#高丽史38卷-世家38-恭愍王1-01-38-1352

庚申禁土木之役限二年。
#高丽史38卷-世家38-恭愍王1-01-39-1352

丙寅倭寇全罗道茅头梁知益州事金辉领舟师击之不克沃沟监务郑子龙坐逗　不进杖配突山烽卒。
#高丽史38卷-世家38-恭愍王1-01-40-1352

倭寇江陵道。
#高丽史38卷-世家38-恭愍王1-01-41-1352

丁卯元遣大监孙完泽帖木儿来赐王衣酒。
#高丽史38卷-世家38-恭愍王1-01-42-1352

秋七月壬申全罗道都巡问使获倭船二　。
#高丽史38卷-世家38-恭愍王1-01-43-1352

癸酉葬前王于聪陵葬具多阙诸司各一员服斩衰奉安神御于普济寺殿曰宣明。
#高丽史38卷-世家38-恭愍王1-01-44-1352

丁丑万户印　获倭船命泛东池观之。
#高丽史38卷-世家38-恭愍王1-01-45-1352

乙酉吉昌府院君权准卒。
#高丽史38卷-世家38-恭愍王1-01-46-1352

丁亥合浦万户献倭　。
#高丽史38卷-世家38-恭愍王1-01-47-1352

乙未以太妃疾宥二罪以下。
#高丽史38卷-世家38-恭愍王1-01-48-1352

八月乙巳判开城府事郭延俊卒。
#高丽史38卷-世家38-恭愍王1-01-49-1352

戊申王与公主幸福灵寺王遂如奉恩寺谒太祖眞殿是日移御阳川君许伯第。
#高丽史38卷-世家38-恭愍王1-01-50-1352

庚戌敎曰: "古昔君王励精图治欲保邦家*　{须}躬亲机务以广聪明以达下情。 今寡人亦欲如是。 佥议监察典法司开城府选军都官凡所决讼五日一启。"
#高丽史38卷-世家38-恭愍王1-01-51-1352

壬子宰枢享王于时御宫。
#高丽史38卷-世家38-恭愍王1-01-52-1352

戊午元遣直省舍人普思泥赐王金带及　二千锭。
#高丽史38卷-世家38-恭愍王1-01-53-1352

己未开书筵以宁川府院君李凌干金海府院君李齐贤福昌府院君金永煦汉阳府院君韩宗愈延安府院君印承旦前佥议政丞李君　政丞致仕孙琦前赞成事许伯金资安山君安震菁川君郑乙辅永昌君金承泽永山君张沆乐浪君李迁善密直副使安牧典理判书白文宝更日侍读敎曰: "元老大臣大夫士轮次入侍进讲经史法言凡权势所夺田宅奴婢积年之讼与夫寃滞之狱其审治之。 佥议监察是予耳目时政得失民*闲利害直言勿讳。"
#高丽史38卷-世家38-恭愍王1-01-54-1352

福安府院君权谦如元纳女于皇太子元拜大府监大监。
#高丽史38卷-世家38-恭愍王1-01-55-1352

丁卯捕倭使印　帅禁军及东西江乔桐水手一千人御倭以逗　不进下　狱。
#高丽史38卷-世家38-恭愍王1-01-56-1352

九月壬申以宋瑞为都佥议政丞判典理事; 赵日新判三司事。
#高丽史38卷-世家38-恭愍王1-01-57-1352

倭船五十余　寇合浦。
#高丽史38卷-世家38-恭愍王1-01-58-1352

戊子以大护军成士达在政房私授人职四十余下狱。
#高丽史38卷-世家38-恭愍王1-01-59-1352

上将军全普门妻宋氏私普门族侄曹复生系狱按治俱坐罪。
#高丽史38卷-世家38-恭愍王1-01-60-1352

己亥赵日新聚其党郑天起崔和尙张升亮杀奇辕围时御宫杀宿卫判密直司事崔德林等数人。 庚子日新劫王开印自除为右政丞官其党郑天起等有差又封义成德泉仓。 王与公主移御别宫卫士稀少导从皆贼党国人为王危之。 是夜公主潜移御太妃时御宫。
#高丽史38卷-世家38-恭愍王1-01-61-1352

冬十月辛丑朔赵日新杀崔和尙劝王斩张升亮等八九人枭首于市。
#高丽史38卷-世家38-恭愍王1-01-62-1352

壬寅以宋瑞为右政丞; 赵日新为左政丞判军簿监察事加赐赞化安社功臣之号; 洪彦博判三司事; 柳濯郑乙辅赵瑜为赞成事; 金普金逸逢崔天泽为评理; 姜得龙洪元哲为三司右左使; 安震为政堂文学; 金信知都佥议司事; 姜之衍佥议评理商议; 韩可贵判开城府事; 兪眞为密直使; 姜千裕知密直司事; 高忠节李成瑞黄顺同知密直司事; 金龟年为密直副使商议; 李宗洪开道孙佛永为密直副使; 李济为密直提学; 金*  申辑为开城尹; 任君辅为密直司知申事; 田大有元松寿为右左代言; 李君常朴曦为右左副代言。
#高丽史38卷-世家38-恭愍王1-01-63-1352

癸卯移御丹阳大君　第。
#高丽史38卷-世家38-恭愍王1-01-64-1352

乙巳幸行省诛赵日新囚其党郑乙辅李权罗英杰高忠节李君常等二十八人。 是时连日阴　及斩日新天日开霁。
#高丽史38卷-世家38-恭愍王1-01-65-1352

丙午以李齐贤为右政丞; 曹益淸为左政丞赐纯诚直节同德赞化功臣之号; 柳濯判三司事; 洪彦博金承泽为赞成事; 赵瑜为都佥议评理; 李公遂为三司右使; 文伯金光铉同知密直司事; 金镛崔源朴寿年为密直副使; 安辅为密直提学; 金*  田大有为右左代言; 元松寿金光利为右左副代言; 贬洪铎为会原县令; 郑乙辅为光阳监务; 李权为济州牧使。
#高丽史38卷-世家38-恭愍王1-01-66-1352

壬子以高仲瑞为开城尹; 李达衷全普门为典理判书; 车蒲温安佑为军簿判书; 李也先帖木儿许禧为版图判书。
#高丽史38卷-世家38-恭愍王1-01-67-1352

戊午遣上将军姜硕如元贺千秋节。
#高丽史38卷-世家38-恭愍王1-01-68-1352

辛酉下宥旨曰: "寡人承天子之命守祖宗之业夙夜忧勤庶几致理知有所不逮诚有所未孚皇天不吊灾变屡兴贼臣赵日新。 郑天起等集聚凶徒谋为不轨赖祖宗之灵大　伏辜。 凡尔内外百姓皆安心作业勿复惊动。 若其它罪囚除不忠不孝谋故劫杀外咸宥之。"
#高丽史38卷-世家38-恭愍王1-01-69-1352

十一月壬申移御韩仲礼家。
#高丽史38卷-世家38-恭愍王1-01-70-1352

丙子亲设仁王道场于内殿。
#高丽史38卷-世家38-恭愍王1-01-71-1352

乙酉遣密直副使朴寿年如元谢赐戎器兼赍百官论赵日新书以去。
#高丽史38卷-世家38-恭愍王1-01-72-1352

己亥遣都佥议司使韩可贵如元贺正。
#高丽史38卷-世家38-恭愍王1-01-73-1352

十二月庚子遣密直副使李成瑞如元献方物。
#高丽史38卷-世家38-恭愍王1-01-74-1352

癸卯元遣宗正府常判梁烈帖木儿吏部尙书不花帖木儿来鞫赵日新之变。
#高丽史38卷-世家38-恭愍王1-02-01-1353

○(癸巳)二年春正月丙子幸荣安王大夫人李氏第。
#高丽史38卷-世家38-恭愍王1-02-02-1353

乙酉亲　太庙。
#高丽史38卷-世家38-恭愍王1-02-03-1353

戊子以洪彬为右政丞; 曹益淸为左政丞; 洪彦博柳濯李公遂为赞成事; 李达衷为监察大夫; 元　为典理判书; 宋天逢为监察执义; 金承矩为监察掌令; 郑国卿为起居郞; 朴绚为左献纳; 吕渭金成甲为监察持平。
#高丽史38卷-世家38-恭愍王1-02-04-1353

遣上护军姜仲卿金成宝如元献熊羔皮。
#高丽史38卷-世家38-恭愍王1-02-05-1353

己丑永山君张沆卒。
#高丽史38卷-世家38-恭愍王1-02-06-1353

二月丙午平阳君金永纯卒。
#高丽史38卷-世家38-恭愍王1-02-07-1353

乙卯元遣前征东省照磨石抹时用赐王衣酒。
#高丽史38卷-世家38-恭愍王1-02-08-1353

丁卯云南王甫刺太子遣使来宴王及公主。
#高丽史38卷-世家38-恭愍王1-02-09-1353

砺良府院君宋瑞卒。
#高丽史38卷-世家38-恭愍王1-02-10-1353

三月甲戌元遣宗正府断事官哈儿章兵部郞中刚升等诛赵日新党郑天起高忠节廉伯颜帖木儿郭允正李君常李龟龙籍其家。
#高丽史38卷-世家38-恭愍王1-02-11-1353

乙酉遣佥议赞成事柳濯三司右使崔天泽如元贺圣节。
#高丽史38卷-世家38-恭愍王1-02-12-1353

壬辰以忠肃王忌辰如广明寺。
#高丽史38卷-世家38-恭愍王1-02-13-1353

癸巳遣左藏库提点金光铉如元献苎布。
#高丽史38卷-世家38-恭愍王1-02-14-1353

甲午幸旻天寺设仁王道场元赐宝　一百锭设道场以鎭兵。
