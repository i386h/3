<!-- { "loadSidebar": true } -->
乙亥纳延兴宫主女金氏为妃。
#高丽史4卷-世家4-显宗1-00-12-0000

戊寅赦徒罪以下加文武官阶一级考满者增秩赐京军布有差南道民户实东北边鎭者放归田里。
#高丽史4卷-世家4-显宗1-00-13-0000

是月赐安昌龄等及第。
#高丽史4卷-世家4-显宗1-00-14-0000

六月东北界蝗。
#高丽史4卷-世家4-显宗1-00-15-0000

七月癸酉敎文官常　以上各上封事极言时政得失。
#高丽史4卷-世家4-显宗1-00-16-0000

辛巳御球庭集民男女年八十以上及笃疾者六百三十五人赐酒食布帛茶药有差。
#高丽史4卷-世家4-显宗1-00-17-0000

以翰林学士崔沆为师傅。
#高丽史4卷-世家4-显宗1-00-18-0000

八月甲午门下侍郞平章事柳邦宪卒。
#高丽史4卷-世家4-显宗1-00-19-0000

十月壬午以韦寿余为门下侍郞平章事陈　为内史侍郞平章事。
#高丽史4卷-世家4-显宗1-00-20-0000

十二月丙申敎曰: "朕　承祖业恭绍丕基御玄　之封强奉皇天之眷命。 子育黎庶不敢遑宁。 虑一德之未孚或　伦之攸　。 每躬勤于听断冀驯致于*大平。 昨者方及秋旻未收　雾阴阳交错气候乖差。 是增若　之诚乃切责躬之戒。 避正殿　常羞　食宵衣心祈口祷果蒙感通便致淸和。 可谓能敬无灾转祸为福。 固合益思祗畏仰副高明更勤恤于邦家愈励精于政事。 然万机之务独理为难。 允资臣下之功共　乾坤之道。 方因儆惧乃示箴言。 若乃衡轴之司实是民瞻之地固宜*  纶阙漏献纳谟明斟酌化源佐佑王业。 　　材之职选士之权搜草泽而无使遗贤勉公平而勿遵阿党。 或悬科设法折狱审刑合尽哀矜不行苛刻足召和气　无沈寃。 至于百执事恪居官联谨守职务　之以扬淸激浊省之以背公向私。 逮夫牧守之官各怀字民之心无忘爱物之意。 至于鎭边将帅训齐师旅育养骁雄务备不虞戒于无度。 咨汝中外卿士当夙夜以匪懈在终始以不　。 噫天鉴非遥旣垂敬戒予心勿怠已致感通更增夕*　{　}之诚冀赖日新之庆。 故求共理以保将来。"
#高丽史4卷-世家4-显宗1-01-01-1010

○(庚戌)元年春正月乙丑废上元道场。
#高丽史4卷-世家4-显宗1-01-02-1010

闰二月甲子复燃灯会。
#高丽史4卷-世家4-显宗1-01-03-1010

夏四月癸丑亲祀*大庙。
#高丽史4卷-世家4-显宗1-01-04-1010

己未赐徐崧等及第。
#高丽史4卷-世家4-显宗1-01-05-1010

五月甲申流尙书左司郞中河拱辰和州防御郞中柳宗于远岛。 拱辰尝击东女眞见败。 宗恨之会女眞九十五人来朝至和州馆宗尽杀之故　坐流。 女眞诉于契丹契丹主谓群臣曰: "高丽康兆弑君大逆也宜发兵问罪。"
#高丽史4卷-世家4-显宗1-01-06-1010

秋七月戊寅朔契丹遣给事中梁炳大将军那律允来问前王之故。
#高丽史4卷-世家4-显宗1-01-07-1010

八月丁未朔遣内史侍郞平章事陈　直中台尙书右丞尹余如契丹。
#高丽史4卷-世家4-显宗1-01-08-1010

九月遣左司员外郞金延保如契丹秋季问候左司郞中王佐暹将作丞白日升如契丹东京修好。
#高丽史4卷-世家4-显宗1-01-09-1010

冬十月丙午朔以　知政事康兆为行营都统使检校尙书右仆射上将军安绍光为行营都兵马使少府监崔贤敏为左军兵马使刑部侍郞李昉为右军兵马使礼宾卿朴忠淑为中军兵马使刑部尙书崔士威为统军使率兵三十万军于通州以备契丹。
#高丽史4卷-世家4-显宗1-01-10-1010

癸丑契丹遣给事中高正合门引进使韩杞来告兴师　知政事李礼均右仆射王同颖如契丹请和。
#高丽史4卷-世家4-显宗1-01-11-1010

十一月丙子朔遣起居郞姜周载如契丹贺冬至。
#高丽史4卷-世家4-显宗1-01-12-1010

契丹主遣将军萧凝来告亲征。
#高丽史4卷-世家4-显宗1-01-13-1010

庚寅复八关会王御威凤楼观乐。
#高丽史4卷-世家4-显宗1-01-14-1010

辛卯契丹主自将步骑四十万渡鸭绿江围兴化鎭。 杨规李守和等固守不降。
#高丽史4卷-世家4-显宗1-01-15-1010

己亥康兆与契丹战于通州败绩就擒。
#高丽史4卷-世家4-显宗1-01-16-1010

庚戌丹兵陷郭州。
#高丽史4卷-世家4-显宗1-01-17-1010

壬子丹兵至淸水江安北都护府使工部侍郞朴暹弃城遁州民皆溃。
#高丽史4卷-世家4-显宗1-01-18-1010

癸丑丹兵至西京焚中兴寺塔甲寅陷肃州。
#高丽史4卷-世家4-显宗1-01-19-1010

庚申大流星陨于郭州。
#高丽史4卷-世家4-显宗1-01-20-1010

辛酉契丹主攻西京不拔解围而东。
#高丽史4卷-世家4-显宗1-01-21-1010

癸亥西京神祠旋风忽起契丹军马皆　。
#高丽史4卷-世家4-显宗1-01-22-1010

召还河拱辰柳宗复其爵。
#高丽史4卷-世家4-显宗1-01-23-1010

壬申夜王与后妃避丹兵南幸。
#高丽史4卷-世家4-显宗1-01-24-1010

甲戌次杨州遣河拱辰及户部员外郞高英起奉表往丹营请和。
#高丽史4卷-世家4-显宗1-02-01-1011

○(辛亥)二年春正月乙亥朔契丹主入京城焚烧*大庙宫阙民屋皆尽。 是日王次广州。
#高丽史4卷-世家4-显宗1-02-02-1011

丁丑扈从诸臣闻拱辰等被执皆惊惧散走惟侍郞忠肃张延佑蔡忠顺周伫柳宗金应仁不去。
#高丽史4卷-世家4-显宗1-02-03-1011

戊寅王发广州次鼻脑驿。
#高丽史4卷-世家4-显宗1-02-04-1011

壬午次长谷驿。
#高丽史4卷-世家4-显宗1-02-05-1011

乙酉丹兵退。
#高丽史4卷-世家4-显宗1-02-06-1011

丙戌王过仁义县次水多驿丁亥踰芦岭入罗州。
#高丽史4卷-世家4-显宗1-02-07-1011

乙未王回驾次伏龙驿。
#高丽史4卷-世家4-显宗1-02-08-1011

戊戌次古阜郡己亥次金沟县庚子次全州留七日。
#高丽史4卷-世家4-显宗1-02-09-1011

壬寅杨规金叔兴与契丹战死。
#高丽史4卷-世家4-显宗1-02-10-1011

癸卯契丹主渡鸭绿江引去。
#高丽史4卷-世家4-显宗1-02-11-1011

以蔡忠顺为秘书监朴暹为司宰卿周伫为礼部侍郞中枢院直学士韩昌弼为合门通事舍人。 暹自安北遁还京都　家往其乡务安县道逢车驾随至罗州已而辞归又闻兵退来谒乃有是命时议讥之。
#高丽史4卷-世家4-显宗1-02-12-1011

二月丁未发全州次砺阳县戊申次公州留六日。 纳金殷傅长女为妃。
#高丽史4卷-世家4-显宗1-02-13-1011

庚戌以金继夫为兵部侍郞李端为吏部员外郞。
#高丽史4卷-世家4-显宗1-02-14-1011

丁巳次淸州。
#高丽史4卷-世家4-显宗1-02-15-1011

己未设燃灯会于行宫是后例以二月望行之。
#高丽史4卷-世家4-显宗1-02-16-1011

庚申发淸州丁卯还京都入御寿昌宫。
#高丽史4卷-世家4-显宗1-02-17-1011

己巳刑部奏: "刘彦卿世受国恩不思报效率先降敌请流配妻子。" 从之。
#高丽史4卷-世家4-显宗1-02-18-1011

三月戊子以卓思政为御史中丞。
#高丽史4卷-世家4-显宗1-02-19-1011

辛丑以刘瑨为内史侍郞平章事赵之　崔士威　知政事。
#高丽史4卷-世家4-显宗1-02-20-1011

夏四月丁未以卓思政为右谏议大夫。
#高丽史4卷-世家4-显宗1-02-21-1011

以久旱祷雨于宗庙移市肆禁屠宰断　扇审寃狱恤穷　。
#高丽史4卷-世家4-显宗1-02-22-1011

己酉以皇甫兪义崔昌　为侍御史柳韶为殿中侍御史金宗铉朴从俭　为监察御史。
#高丽史4卷-世家4-显宗1-02-23-1011

壬子赠战没中丞卢　礼宾卿。
#高丽史4卷-世家4-显宗1-02-24-1011

丙辰赐战没大将军蔡温谦申宁汉郞将元泰别将崔元拾遗乘里仁太史丞柳仁泽家米布有差。
#高丽史4卷-世家4-显宗1-02-25-1011

丁巳命有司收　中外战死骸骨祭之。
#高丽史4卷-世家4-显宗1-02-26-1011

敎宰相曰: "语云: '危而不持顚而不扶将焉用彼相' 书曰: '惟木从绳则正后从谏则圣,' 君臣之义得不悉心以匡救乎。 朕自　缵服备历艰危夙夜竞愧思免厥愆卿等勉辅不逮且无面从。"
#高丽史4卷-世家4-显宗1-02-27-1011

以李靖崔辅成为尙书左右丞。
#高丽史4卷-世家4-显宗1-02-28-1011

辛酉祷雨于松岳大雨。
#高丽史4卷-世家4-显宗1-02-29-1011

乙丑遣工部郞中王瞻如契丹谢班师。 先是王欲遣使契丹命太史筮之得干之蛊。 奏曰: "干为君为父干健则无所不通。 九五曰: '飞龙在天利见大人。' 蛊之为卦尊者在上卑者在下此亦以下事上之象吉。"
#高丽史4卷-世家4-显宗1-02-30-1011

丁卯置迎宾会仙二馆以待诸国使。
#高丽史4卷-世家4-显宗1-02-31-1011

五月乙亥东北女眞酋长　乙豆率其属七十人来献方物。 各赐衣服银皿。
#高丽史4卷-世家4-显宗1-02-32-1011

戊寅以庾方为兵部尙书兼上将军; 崔贤敏为工部尙书; 金审言为礼部尙书; 崔　为右拾遗。
#高丽史4卷-世家4-显宗1-02-33-1011

丁亥加平壤木觅桥渊道知岩东明王等神勋号。
#高丽史4卷-世家4-显宗1-02-34-1011

丁酉以朴升为殿中侍御史。
