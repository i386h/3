<!-- { "loadSidebar": true } -->
戊子以权仲和成石璘为三司左右使; 安翊判开城府事; 赵仁琼为密直副使; 许应为右副代言; 全五伦金震阳为左右散骑常侍。 仲和与郑地坐　初事得罪至是皆复职盖欲官禹氏之渐也。
#高丽史46卷-世家46-恭让王2-03-110-1391

日本国源了浚遣使来献方物。
#高丽史46卷-世家46-恭让王2-03-111-1391

己丑宥陈义贵郑习义李滉权湛禹洪富孟思诚宋愚尹珪尹须京外从便。
#高丽史46卷-世家46-恭让王2-03-112-1391

丙申设八关会如法王寺。
#高丽史46卷-世家46-恭让王2-03-113-1391

己亥召李穑李崇仁李种学。
#高丽史46卷-世家46-恭让王2-03-114-1391

戊申以苦寒放二罪以下。
#高丽史46卷-世家46-恭让王2-03-115-1391

十二月癸丑朔宪府劾汉阳府尹柳爰廷媒其子而自娶又奉使  京师恣行买卖削职流于南原府爰廷本无子者也。
#高丽史46卷-世家46-恭让王2-03-116-1391

遣前义州牧使曹仲生如  京师献马一千匹。
#高丽史46卷-世家46-恭让王2-03-117-1391

甲子,

帝遣宦者前元承徽院使康完者笃等三人来诏曰: "三韩之地君臣悖乱二纪于兹幸尔无争城野之战民安市乡旧岁来告乃王氏苗裔君主斯民今特遣使往劳以观署政如何。" 又曰: "比闻高丽　寺鲜少为朕割势遣之如有之使禁约马匹又少则不必牡马如牝马　马不愈已乎 " 因赐纻丝绫绢二百匹王分赐宰相有差。
#高丽史46卷-世家46-恭让王2-03-118-1391

丁卯宴使臣于寿昌宫。
#高丽史46卷-世家46-恭让王2-03-119-1391

癸酉唐山君洪尙载卒。
#高丽史46卷-世家46-恭让王2-03-120-1391

丙子以李穑为韩山府院君领艺文春秋馆事; 禹玄宝为丹山府院君; 韩　判开城府事; 姜淮伯为政堂文学兼司宪府大司宪; 尹就知密直司事; 安景恭为艺文馆提学; 禹洪寿同知密直司事; 成石瑢为密直副使; 李士渭为西海道都观察使; 姜隐为杨广道都观察使; 朴永忠为汉阳府尹; 兪光佑为　林府尹; 皇甫琳为全罗道节制使; 李詹知申事; 李士颖为右副代言; 韩理郑寓　为吏曹判书; 郑洪为兵曹判书; 全五伦为刑曹判书; 洪彦修为工曹判书; 金震阳李扩为左右散骑常侍; 全伯英李来为左右司议; 徐甄为司宪掌令; 金尔音为门下舍人; 李敢权弘为左右献纳; 李申为持平; 安从约为右正言; 加赐我

太祖及沈德符郑梦周安社功臣; 　长寿赵浚成石璘定难功臣之号。
#高丽史46卷-世家46-恭让王2-04-01-1392

○(壬申)四年春正月癸未朔王率群臣贺

帝正于寿昌宫宴使臣及群臣夜分乃罢。
#高丽史46卷-世家46-恭让王2-04-02-1392

全罗道都观察使河仑献无逸立政二簇。
#高丽史46卷-世家46-恭让王2-04-03-1392

壬辰杖流密直使李恬于合浦。
#高丽史46卷-世家46-恭让王2-04-04-1392

癸巳前判开城府事尹承顺卒谥忠简。
#高丽史46卷-世家46-恭让王2-04-05-1392

己亥以国大妃生日赦二罪以下。
#高丽史46卷-世家46-恭让王2-04-06-1392

乙巳新置朔方道鎭溟仓。
#高丽史46卷-世家46-恭让王2-04-07-1392

己酉以权仲和为门下赞成事赵浚为三司左使安翊为门下评理鹰扬军上护军柳曼殊判开城府事朴远为密直使李崇仁知密直司事同知春秋馆事金受益同知密直司事康儒为户曹判书儒完者笃之兄也完者笃等各以亲戚请除官凡六百三十余人或补外或授护军中郞将郞将者三百余皆未久见罢其余　拜添设职。
#高丽史46卷-世家46-恭让王2-04-08-1392

同知密直司事张思吉辞疾免。
#高丽史46卷-世家46-恭让王2-04-09-1392

二月甲寅守侍中郑梦周进所撰新定律王命知申事李詹进讲凡六日屡叹其美谓侍臣曰: "此律须要熟究删定然后可行于世也苟不熟审一切判付恐有可删之条也法律一定不可变更。" 讲至以: "乐人倡妓为室者杖八十离异政曹外　用。" 乃曰: "世实多有此等人。" 深嘉纳之。
#高丽史46卷-世家46-恭让王2-04-10-1392

丙辰王以诞辰幸寿昌宫受朝贺宴群臣全罗道都观察使河仑书朱文公仁字说作屛以献下敎褒奬曰: "在江湖忧君之志发为箴规集圣贤垂鉴之言代充玉帛前旣笔之于簇今又着之于屛寻常布置于左右观览修省乎心衷因以绳愆而*　{纠}谬何须显谏而明争  外则观风俗之盛衰内则虑君心之善恶贺予诞辰者虽众如卿称职者无多念焉在兹叹嘉不已。"
#高丽史46卷-世家46-恭让王2-04-11-1392

太白昼见。
#高丽史46卷-世家46-恭让王2-04-12-1392

辛酉艺文春秋馆上*　曰: "人君布政敎于一时史臣垂劝戒于万世故古之王者莫不以史臣置诸左右礼曰: '动则左史书之言则右史书之。' 传曰: '君举必书。' 良以此也窃惟殿下顺天应人入承正统凡所施为动法皇王赏罚明礼乐兴此正大书特书垂耀无穷之秋也臣等滥居史职每侍经筵其于殿下嘉言善行靡不直书然经筵之御日不过数刻　入辄出逡巡于外其关宗社系国家者　乎其未有闻也臣等恐殿下之德业后世无传焉伏望遵礼传之格言每于御殿之际令臣等八人日更二人入侍左右事无大小咸使与闻则殿下之德无让于古可传于后而臣等之职分亦庶乎其尽矣。" 王只令经筵及衙日各司启事时入侍左右。
#高丽史46卷-世家46-恭让王2-04-13-1392

癸亥作解　亭。
#高丽史46卷-世家46-恭让王2-04-14-1392

辛未遣永福君　赞成事权仲和如  京师谢恩表云: "圣谟谆至明示远人天　便蕃*　超前古实踰涯分* 剧凌兢伏念猥将　末之资权袭祖先之构孤忠耿耿惟天日之有临四载悠悠谅丝毫之无补何期诏谕之切  而又锡赉之多优渥非常粉　难报兹盖伏遇仁敦育物度扩包荒怜臣脱出于积乱之余谓臣绍复于已坠之緖乃令驽钝获被鸿私臣谨当载寝载兴情益感于挟　时万时亿寿切祈于如冈。" 仍献火者五人及白黄苎布黑麻布各五十匹人蔘六十　豹皮十领鞍子四面马十匹。
#高丽史46卷-世家46-恭让王2-04-15-1392

癸酉礼曹启: "每受朝讫御报平厅令刑官亲启断狱。" 从之。
#高丽史46卷-世家46-恭让王2-04-16-1392

乙亥肆宥。
#高丽史46卷-世家46-恭让王2-04-17-1392

丙子彗见竟天。
#高丽史46卷-世家46-恭让王2-04-18-1392

丁丑遣前典工判书刘信如  京师献马一千匹。
#高丽史46卷-世家46-恭让王2-04-19-1392

兀良哈及斡都里等来朝争舍馆斡都里曰: "吾等之来非争长也昔侍中尹瓘平吾土立碑曰: '高丽地境。' 今境内人民皆慕

诸军事威信而来耳虽处以

诸军事之第马廐之侧犹感其厚　华屋何有东西之异哉  第愿利见主上与

诸军事耳。" 遂不与争。
#高丽史46卷-世家46-恭让王2-04-20-1392

倭寇庆尙道仇罗岛万户李兴仁击破之获战舰以献赐米二十石兴仁曰: "是岂臣之独力耶 " 尽为酒以飮士卒。
#高丽史46卷-世家46-恭让王2-04-21-1392

戊寅斡都里兀良哈诣阙献土物王素闻争长故使谓之曰: "古语云山有木工则度之宾有礼主则辨之凡向化来者先服者为长。" 兀良哈遂推斡都里为长我

太祖乞退王为设宴留之。
#高丽史46卷-世家46-恭让王2-04-22-1392

庚辰*慧{彗}见。
#高丽史46卷-世家46-恭让王2-04-23-1392

三月甲申修昌陵。
#高丽史46卷-世家46-恭让王2-04-24-1392

乙酉我

太祖享王。
#高丽史46卷-世家46-恭让王2-04-25-1392

戊子我

太祖享斡都里兀良哈于第。
#高丽史46卷-世家46-恭让王2-04-26-1392

辛卯通事李玄回自  京师报世子还期赐玄廐马一匹国大妃王妃世子嫔亦皆厚赐。
#高丽史46卷-世家46-恭让王2-04-27-1392

丙申亲醮三界于净事色。
#高丽史46卷-世家46-恭让王2-04-28-1392

戊戌命弟瑀及我

太祖出迎世子于黄州,

太祖　于海州坠马病笃。
#高丽史46卷-世家46-恭让王2-04-29-1392

庚子斡都里兀良哈诸酋长皆授万户千户百户等职有差且赐米谷衣服马匹诸酋感泣皆内徙为藩屛又　谕诸部落曰: "洪武二十四年七月差李必等赍　文前去女眞地面豆万等处招谕当年斡都里兀良哈万户千户头目等卽便归附已行赏赐名分俱各复业所有速频失的觅蒙骨改阳实怜八邻安顿押兰喜刺兀兀里因古里罕鲁别兀的改地面原系本国公　鎭境内旣已曾经招谕至今未见归附于理不顺为此再差李必等赍　文前去招谕　文到日各各来归赏赐名分及凡所欲一如先附斡都里兀良哈例。"
#高丽史46卷-世家46-恭让王2-04-30-1392

壬寅庆尙道水军万户车俊获倭船一　以献王赐帛。
#高丽史46卷-世家46-恭让王2-04-31-1392

甲辰王御经筵闻我

太祖坠马遣医馈药讲读官李扩曰:

"诸军事国之长城也驰骋田猎万有伤残非国之福也。" 王废书不*　郑梦周闻之亦有喜色。
#高丽史46卷-世家46-恭让王2-04-32-1392

乙巳世子至自  京师都堂迎于金郊百官班迎于宣义门外。

帝置前元梁王子孙爱颜帖木儿等四人于耽罗使与拍拍太子等完聚居住。
#高丽史46卷-世家46-恭让王2-04-33-1392

丁未王以

帝赐世子金二锭银七锭下都堂以充国用。
#高丽史46卷-世家46-恭让王2-04-34-1392

