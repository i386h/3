<!-- { "loadSidebar": true } -->
甲辰元遣咸宁侯王维诏谕国人曰: "迩者高丽国王王　表陈春秋方　忧恙交攻虑庶务之烦劳期息肩于重负乞令世子　袭爵朕以王嗣守东土垂三十年累效忠勤勋伐茂着矜其诚恳特赐兪允授世子开府仪同三司征东行中书省左丞相驸马上柱国高丽国王加授王推忠宣力定远保节功臣开府仪同三司*大尉驸马上柱国逸寿王以示优崇之意国有重务尙*　{须}训励聿底于成。" 又诏王曰: "卿恪居藩翰茂着勋庸宣力我家历年兹久比陈衰疾冀脱烦劳乞*　{须}赐爵之恩将为逸老之计载惟忠恳宜赐允从卿虽耆年国之重务尙资训导　用有成于戱令始令终旣被殊常之眷惟忠惟孝勉思报效之勤祗服宠光益绥福履。" 维本国宗室仕元朝为摠管。
#高丽史31卷-世家31-忠烈王4-24-07-1298

丙午幸康安殿传位于世子退居张舜龙第号为德慈宫世子卽位于康安殿是为忠宣。
#高丽史31卷-世家31-忠烈王4-24-08-1298

乙卯诣德慈宫奉笺上尊号曰光文宣德太上王。[王传国后王复位凡七月在忠宣世家。]
#高丽史31卷-世家31-忠烈王4-24-09-1298

秋八月甲子元遣　鲁兀来趣忠宣入朝辛未忠宣如元壬申王饯于金郊酒　　鲁兀以帝命取国王印授王。
#高丽史31卷-世家31-忠烈王4-24-10-1298

癸酉王如　鲁兀馆备仪卫遂幸寿宁宫受诏诏曰: "谕前高丽国王王　　以卿表请授位于世子　是用诏　往嗣王爵国事仍命听卿训导今闻　政以来颇涉专擅处决失宜众心疑惧盖以年未及壮少所经练故未能副朕亲任之意今遣使诏卿依前统理国政且诏　入侍阙庭使之明习于事。" 　鲁兀之来十日而国人不知有此诏也。
#高丽史31卷-世家31-忠烈王4-24-11-1298

甲戌以左副承旨权永右司议赵简摠郞金台铉前司谏金祜主选法。
#高丽史31卷-世家31-忠烈王4-24-12-1298

己卯　鲁兀还以大将军姜纯之女妻之。
#高丽史31卷-世家31-忠烈王4-24-13-1298

甲申移御明顺宫。
#高丽史31卷-世家31-忠烈王4-24-14-1298

九月丙申元遣平章阔阔出左丞哈散来口宣圣旨云: "自公主弃世王独处无聊帝赐王蒲萄酒且令吾等伴议国事。"
#高丽史31卷-世家31-忠烈王4-24-15-1298

遣中原侯　大将军金天锡如元谢复位表曰: "爰自先朝而陈力又当盛际以输忠　因　李之忽凋将谓朽株之难保哀情至极忧气损和幸存胤子之旣冠方初尙主何惜残年之重负不早上章获蒙从欲而允兪更感推恩于　养今者诏令臣子　入侍天庭令臣依前统理国政若覩玺书之所谕可　家训之无良曾不以斯而责臣反令依旧而守土。"
#高丽史31卷-世家31-忠烈王4-24-16-1298

以郑　为右常侍; 吴仁永为军簿判书; 柳栯副知密直司事; 洪诜黄元吉为三司左右使; 洪子翰为密直司知申事; 李英柱为军簿判书鹰扬军上将军; 金恂宋瑨为左右承旨; 柳　为右副承旨。
#高丽史31卷-世家31-忠烈王4-24-17-1298

冬十月甲戌以*尹(  ){尹琁}为西北面都指挥使。
#高丽史31卷-世家31-忠烈王4-24-18-1298

乙亥渖州达鲁花赤　里大遣人献马一匹羊三十头贺复位。
#高丽史31卷-世家31-忠烈王4-24-19-1298

庚辰移御栢井宫。
#高丽史31卷-世家31-忠烈王4-24-20-1298

十一月甲申朔遣将军李白超如元献耽罗牛肉。
#高丽史31卷-世家31-忠烈王4-24-21-1298

丙戌阔阔出还王饯于宣义门外。
#高丽史31卷-世家31-忠烈王4-24-22-1298

壬辰亲设消灾道场于外院。
#高丽史31卷-世家31-忠烈王4-24-23-1298

戊申宰枢享王。
#高丽史31卷-世家31-忠烈王4-24-24-1298

庚戌以金珲为佥议中赞仍令致仕; 宋　为佥议侍郞赞成事判监察司事; 韩希愈为赞成事判版图司事; 元灌知密直司事版图判书; 金　同知密直司事; 薛景成金富允金恂　为密直副使; 张硕为左承旨。
#高丽史31卷-世家31-忠烈王4-24-25-1298

十二月丙辰遣宋　如元贺正。
#高丽史31卷-世家31-忠烈王4-24-26-1298

戊午宥二罪以下。
#高丽史31卷-世家31-忠烈王4-24-27-1298

行省遣将军宋邦英如元贺正。
#高丽史31卷-世家31-忠烈王4-24-28-1298

己巳以金深为右副承旨。
#高丽史31卷-世家31-忠烈王4-24-29-1298

癸酉下左司谏秋适狱。
#高丽史31卷-世家31-忠烈王4-24-30-1298

甲戌彗见南方。
#高丽史31卷-世家31-忠烈王4-24-31-1298

庚辰复旧官制。
#高丽史31卷-世家31-忠烈王4-25-01-1299

○(己亥)二十五年春正月壬辰太白昼见。
#高丽史31卷-世家31-忠烈王4-25-02-1299

幸外院设藏经道场。
#高丽史31卷-世家31-忠烈王4-25-03-1299

丁酉万户印侯金　密直元卿等擅发兵执万户韩希愈上将军李英柱诬告谋叛戊戌王与左丞哈散鞠希愈等于兴国寺英柱诬伏希愈竟不服。
#高丽史31卷-世家31-忠烈王4-25-04-1299

癸卯以世祖忌幸神孝寺。
#高丽史31卷-世家31-忠烈王4-25-05-1299

戊申印侯金　元卿以希愈不服如元诉帝王留之不从。
#高丽史31卷-世家31-忠烈王4-25-06-1299

二月戊午哈散还元流韩希愈李英柱于海岛。
#高丽史31卷-世家31-忠烈王4-25-07-1299

戊辰王如奉恩寺。
#高丽史31卷-世家31-忠烈王4-25-08-1299

三月壬午朔罢西北面都指挥使尹琁密直副使闵宗儒。
#高丽史31卷-世家31-忠烈王4-25-09-1299

乙酉以金富允为西北面都指挥使。
#高丽史31卷-世家31-忠烈王4-25-10-1299

丙戌下右司谏金台正于巡马所。
#高丽史31卷-世家31-忠烈王4-25-11-1299

庚寅遣知都佥议司事崔有　如元贺生皇子。
#高丽史31卷-世家31-忠烈王4-25-12-1299

壬辰王猎于东郊遂幸寿康宫日事宴乐赐倡妓银八斤又以二银甁为的射之赐中者。
#高丽史31卷-世家31-忠烈王4-25-13-1299

夏四月辛亥朔元遣工部尙书也先帖木儿翰林待制贾汝舟来诏曰: "比者奉使回奏本国陪臣赵仁规等所行不法及事有不遵典制合行正厘者据仁规等罪已　中书省量轻重决遣自今以始卿其勉遵守国之规益勤畏天之戒凡在官者各勤乃事　力匡赞毋蹈前非自干刑宪缁黄士庶各安其业所厘事宜条列于后一先朝已定官府及受宣人员毋得变更中*闲有所擅自更易者卽行改正一命官有罪须具事情本末闻奏毋得辄行杀戮一奉使奏说本国臣庶曾经世子流窜海岛及断没人数有无罪犯从国王分*　{拣}审录合改正者卽与改正。"
#高丽史31卷-世家31-忠烈王4-25-14-1299

壬子召还韩希愈李英柱。
#高丽史31卷-世家31-忠烈王4-25-15-1299

丁巳遣判三司事郑仁卿如元辨印侯诬妄。
#高丽史31卷-世家31-忠烈王4-25-16-1299

己未元遣塔海阔阔不花来执韩希愈李英柱元卿及判密直柳庇都评议录事宋之罕以归。
#高丽史31卷-世家31-忠烈王4-25-17-1299

五月辛巳朔遣将军白孝珠如元献　。
#高丽史31卷-世家31-忠烈王4-25-18-1299

丙戌印侯李混元珝郑　元卿许评罢。
#高丽史31卷-世家31-忠烈王4-25-19-1299

丁亥遣判三司事郑仁卿如元谢恩表曰: "使华戾止俄传九　之明纶帝泽　然便作一方之甘澍省循已往兢感交深伏念幸千载之遭逢　两朝之眷遇民若渊深而鱼泳久沐矜怜国如木老而　生自招尤悔厄数更幷于　德秽言曾及于亶聪虽云山海之兼容尙畏雷霆之一怒岂谓以苍穹之莫*(  ){远}曲察事情　赤子之无知反加哀育旣列法言而垂戒仍宣汗号以涤瑕传孙宝训之丁宁阖国欢声之洋溢兹盖伏遇法汤彰善体舜好生加字小之仁廓包荒之度恐无辜之或枉期宁失于不经臣敢不敬率群僚而述职庶副天心永绥黎俗以沥诚祝延圣　。"
#高丽史31卷-世家31-忠烈王4-25-20-1299

癸巳宥二罪以下。
#高丽史31卷-世家31-忠烈王4-25-21-1299

庚子以安平公主大祥幸妙莲寺。
#高丽史31卷-世家31-忠烈王4-25-22-1299

乙巳幸寿康宫。
#高丽史31卷-世家31-忠烈王4-25-23-1299

秋七月乙未以将军金儒为庆尙全罗杨广三道采访使。
#高丽史31卷-世家31-忠烈王4-25-24-1299

丁未遣密直使柳栯如元贺圣节。
#高丽史31卷-世家31-忠烈王4-25-25-1299

八月己酉朔日食。
#高丽史31卷-世家31-忠烈王4-25-26-1299

丁巳移御寿宁宫。
#高丽史31卷-世家31-忠烈王4-25-27-1299

丙寅判密直司事柳庇逃。
#高丽史31卷-世家31-忠烈王4-25-28-1299

九月己卯朔遣大将军闵甫如元献　。
#高丽史31卷-世家31-忠烈王4-25-29-1299

丙戌流监察使蔡禑于海岛。
#高丽史31卷-世家31-忠烈王4-25-30-1299

己亥以宋　监修国史安珦修国史闵渍同修国史罢车信崔有　柳庇吴仁永刘福和洪诜。
#高丽史31卷-世家31-忠烈王4-25-31-1299

丙午移御许评第。
#高丽史31卷-世家31-忠烈王4-25-32-1299

冬十月甲子元遣阔里吉思为征东行中书省平章事耶律希逸为左丞时哈散还奏王不能服其众朝廷宜遣官共理帝从之。
#高丽史31卷-世家31-忠烈王4-25-33-1299

丙寅王视事于征东省。
