<!-- { "loadSidebar": true } -->
王欲迁都江华命卜于开泰寺太祖眞殿人民汹汹。 太后洪氏彦博姑也面责彦博曰: "尔以外戚巨室位　宰中外之望咸属焉。 今王欲迁都而国人皆不欲。 尔　谏止之 " 彦博以告于王王曰: "予非决迁欲知吉凶耳卜果不吉。" 国人大悦。 时讹言红贼复来议选大帅以彦博不恤国事命左政丞柳濯为都统使。 彦博与柳淑同掌贡举宰枢盛设筵以慰。 彦博勋戚首相淑　幄宠臣虽当播越之时群臣所以倾待者如此。 十二年王将还都迁延不发彦博曰: "供顿已备。 若淹此期防农害事民受其弊。" 王从之。 南迁后祀典　缺文宣王朔望奠亦废成均十二徒请复行彦博以中外多事寝之。
#高丽史111卷-列传24-洪彦博-003

兴王之变子师范遣人走报令避之时尙早彦博方与妾卧闻之自若曰: "不可不食而赴难。" 令作粥。 贼遣其党趣彦博所舍门客急告曰: "贼将至而犹不起耶 " 俄而贼至曰: "出迎帝命。" 家人报曰: "贼在门宜速避。" 彦博曰: "吾见贼问其故。" 终不避。 子及妻劝避犹不肯曰: "安有为首相而逃死者乎 " 徐整衣冠出户曰: "尔乃贼也。 何称帝旨 " 贼　之血　屋椽。 年五十五。 贼在兴王者闻之皆呼万岁。 赠谥文正以礼葬之。 子师普师范师禹师瑗。 师普官至判阁门事以子宽弑逆被诛。 师范知密直司事如京师贺平蜀还至海中许山遭风溺死。 恭愍悼之特赐谥。
#高丽史111卷-列传24-洪彦博-004

○师禹恭愍时为庆尙道都巡问使鎭合浦淸谨自守吏民畏爱。 倭寇龟山县三日浦师禹往击之。 贼溃走乘胜奋击贼登山。 师禹麾兵四面攻之斩获二百余溺水死者以千数夺被虏者十人兵仗不可胜纪。 后为全罗道都巡问使以子伦弑逆遣人鞫之杖流远州。 寻遣崔仁哲缢杀师禹及子　于陜州。 当刑　泣谓仁哲曰: "请诛　释吾父。" 师禹曰: "吾已老矣。 愿诛老夫释吾子。" 仍叹曰: "吾尝斩获倭贼甚多功何在耶 " 父子相携而死人皆惜之。 全罗庆尙之民至有流涕者。 师瑗典书。
#高丽史111卷-列传24-洪彦博-005

○柳渊晋州人三司左使之淀子也。 以公廉才干称执事必恪居官称职屡为将帅颇得众心。 辛禑二年以赞成事商议卒年四十九。 中外惜之。 谥贞靖子龙生。
#高丽史111卷-列传24-柳濯-000

柳濯。
#高丽史111卷-列传24-柳濯-001

○柳濯字春卿高兴府院君淸臣之孙有胆略善武艺。 早以门荫入元宿卫还拜监门卫大护军不数年三转封高兴君。 元授合浦万户。 忠定朝拜都佥议　理赐推诚亮节翊祚功臣号进赞成事。 恭愍初出为全罗道万户持军整肃不扰州县与士卒同甘苦。 王下敎褒奬赐衣酒劳之。 倭寇万德社杀掠而去濯以轻骑追捕悉还其　。 终濯在鎭寇不复犯。 自制长生浦等曲传乐府。 召复为赞成事未几拜左政丞罢封高兴府院君赐输诚亮节翊祚辅理功臣号。 元将南征红巾等贼求勇士蔡河中荐濯及廉悌臣等四十余人有勇略。 元遣使召之濯等率兵数千如元从太师脱脱征高邮贼张士诚连战颇有功。 复旧官制拜门下侍郞同中书门下平章事寻以事流外起封高兴侯。 王避红贼南幸以濯为庆尙道都巡问兼兵马使复拜左政丞录兴王定难功为一等。 又定辛丑扈从功臣以濯济师有劳又为一等改侍中。 与评理崔莹密直副使吴仁泽提调政房崔吴方有宠一日除官濯曰: "宜先择台省。" 莹率尔曰: "我择之。" 　声呼吏曰: "将*于达赤名簿来。" 濯恶其不让辞色方　仁泽曰: "台省岂可于*于达赤择之  须先择儒士与有名望者。" 二人专恣旁若无人濯辞疾不与。
#高丽史111卷-列传24-柳濯-002

鲁国公主薨王惑浮屠说欲火葬以问濯不可乃止赐推忠秉义同德辅理翊祚功臣号。 旧制佥议枢密监察重房夕直者供给甚盛乱后始废。 两府欲复之久未定都佥议司吏金富等怒稽缓大书录事朴允龙孙国英名倒帖柱曰: "誓不出二人告身。" 允龙国英时掌钱谷者。 濯闻之怒下富等狱鞫之曰: "右司议崔安颖左正言金存诚所为。" 事闻罢安颖等。 初公主薨设四都监十三色以掌丧事。 濯多缪举安颖坐府中讥议濯　之至是罢人皆非之。 有诏使来举止甚峻颇傲于王见宰相不肯与坐及见濯礼貌甚恭。 签书李穑谓同列曰: "侍中动容中礼见重宜矣。"
#高丽史111卷-列传24-柳濯-003

监察司囚都评议录事家奴濯见执义崔元佑请放元佑旣许退又囚一奴。 濯曰: "囚录事家奴是囚我奴也。" 怒不朝。 宰枢囚元佑狱罢之。 元佑叹曰: "台中事必会议而行岂独老夫  但老夫无用固宜贬黜。" 有巫自称天帝释妖言惑众杖之。 元使大都驴谓濯曰: "古安有刑妇人者 " 濯无学不能对。 累乞退不允。 王大营公主影殿于马岩濯谓同知密直安克仁签书密直郑思道曰: "马岩之役非但劳民伤财术家有言筑室于兹异姓王矣。 濯滥首百官食君之禄岂可腹非而成君上之过贻讥后世耶  宁死不可不谏。" 克仁等从之上书曰: "今岁大旱五谷不登民将无食。 乞停中外土木之役。" 王大怒曰: "是沮吾影殿之役也。" 下濯思道狱以克仁定妃父勒归私第。
#高丽史111卷-列传24-柳濯-004

濯持重美风度动止可观同列服之及下狱皆惊叹。 太后使人谕王曰: "是祗以彰君之过而见宰相之贤也。 可释濯等。" 王不听卽以李春富代濯为侍中命李穑等鞫以鲁国之薨阙祭三日其葬降用永和公主例。 濯曰: "公主国母也。 宾天之初臣等哀恸罔知所为遂致阙祭辛丑之乱礼文皆失故葬礼以臣等所知为例耳非有他也。" 以闻王怒甚。 辛旽出曰: "侍中当死矣。" 王欲杀濯命穑制谕众文穑对以濯无死罪不敢为辞力争。 王又大怒下穑狱穑泣曰: "臣非畏死恐王以无罪杀大臣耳。" 王皆释之。 翌日濯等谢王赐酒慰之曰: "予失于怒辱卿等数日毋怪也。" 语在穑传。 后王又以正陵无腊祭为濯所定下狱免为庶人籍其家。 都堂言: "诸陵皆无腊祭请释之。" 王怒解还告身及家财。
#高丽史111卷-列传24-柳濯-005

辛旽旣诛宪司奏: "濯为首相尝欲专占全罗军民依妹壻也先帖木儿设万户府成军目靑册纳枢密院。 又公主升遐之初阙殡奠葬用薄礼。 又党逆贼辛旽贿以奴婢钱财相与结援。 李伯修告旽逆谋濯知而不首。 乞置典刑以正不敬不忠之罪。" 王从之。 太后使宦者沙颜不花请宥之王怒囚沙颜不花遂缢杀濯于靑郊年六十一。 国人有涕泣者时议以为王憾濯谏止影殿之役也。 后我

太祖梦濯祈爵其子湿异之赠濯特进辅国高兴伯谥忠靖授湿官。 子云湿　。
#高丽史111卷-列传24-庆复兴-000

*庆复与{庆复兴}。
#高丽史111卷-列传24-庆复兴-001

○庆复兴初名千兴淸州人。 父斯万性质素娶明德太后侄女以故　侍禁掖与宦寺无异人讥之。 官至右代言尝受命醮摩利山堑城闻空中若有呼庆代言不幸短命者再。 还谓友人曰: "吾不久于世矣。" 未几果卒。 复兴性淸直累迁监察掌令。 恭愍初拜军簿判书历判枢密院事　知门下政事升知政事商议。 时议筑京城复兴与郑世云柳淑言: "今四方兵起疮痍饥馑。 若筑城民将不堪。" 王命罢其役。 录诛奇辙功为一等改　知中书省事。 御史台劾黄裳杨伯渊奸判密直辛贵妻康氏复兴言: "康之失节以夫在流不能防闲也。 自丙申以来流窜者寔繁室家怨旷多失节。 请皆放还乡里。" 从之。 红贼入寇以复兴为西北面元帅寻为副元帅。 率兵千余屯安州畏贼不敢战。 王怒欲论以军法洪彦博言: "复兴公廉谨笃。 然不闲将略是用者过也。" 王怒解。 贼退赐尽忠同德　辅功臣号寻拜平章事守门下侍中。 录己亥击走红贼辛丑扈从功俱为一等。
#高丽史111卷-列传24-庆复兴-002

崔濡在元　于帝废王立德兴君发辽阳省兵纳之。 遣李家奴来收王印章。 王以复兴为西北面都元帅屯安州李珣为都体察使屯泥城禹　朴椿为都兵马使分屯江界秃鲁江等处安遇庆李龟寿洪瑄池龙寿分屯诸州皆受复兴节度。 以密直副使丁赞为西北面都安抚使。 椿闻家奴将至收兵得卒数千甲士二百余人生获二獐诣家奴所舍曰: "椿某处万户管下千户也。 王令椿防倭故到此。 今有废立之言然乎  椿将为我王死也。" 因泣下杀獐　之家奴叹息且有惧心。 椿又从*闲道以所领兵送珣屯所令珣遇家奴亦如之。 赞遣麾下兵马使睦忠将兵屯要害。 忠乃宰相仁吉从弟也依势不从赞节度赞不能制。 忠怨赞诬构赞与德兴通谋议乃　屯所逼赞营欲袭杀之赞大惧　军奔复兴营明其诬。 王遣使系致巡军召忠对置事无验忧愤而卒。 赞性宽博有武艺时人惜之。
#高丽史111卷-列传24-庆复兴-003

