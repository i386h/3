<!-- { "loadSidebar": true } -->
大明龙兴续中原之正统玄陵先天下而奉正朔将请衣冠而变胡服下令国中禁人剃头升遐不日仁任以侍中剃玄陵所长之发于是国人知仁任有无君之心无事大之志矣。 上王无他兄弟明德太后以五朝三韩之母太任太　之圣拥立上王于膝下谓仁任有援立之功臣等所未知也。 玄陵之薨上王之嗣王人之不返三者皆国之大事也宜每事各遣一使　奏而仁任乃迟回经涉数月方遣一介微臣崔源以行遂启天子疑我之心被我以不道大恶之名可谓能尽事大之礼乎  仁任当国逆天子征执政之命不肯入朝凡遣使臣辄见拘囚推鞫窜逐上下阻隔人情疑惧讹言屡兴国几于亡能尽事大之礼者固如是乎  夫治国莫先于正人心人心旣正则敎易入而令易行奸不生而乱不作仁任当国徇私情而害公义穷人欲而灭天理生有罪而杀无辜赏无功而诛有功贵贪黑而贱淸白好奸回而恶正直进小人而退君子溺人心于污浊三韩之人以礼义廉耻为贫贱祸败之槛穽而惟恐或陷于其中民焦虐焰国几顚覆尙赖天地之相祖宗之灵启我上王廓淸群凶再安社稷人心一正。 然臣莹不知春秋讨贼之大法上戾天心下违人望释首恶而不诛于是国人见贼魁之得全则又飜然而改其心曰: '彼林廉之败者奸之未熟耳奸之熟则人不得而罪也天不得而祸也为恶诚无害也。' 夫人之情谁不乐富贵哉谁不厌贫贱哉  若不忠不义穷凶极恶而得保富贵以遗其子孙而无后灾则谁复有为忠为义以遗其贫贱于子孙哉  今殿下私贼魁而全其家则三韩之人父勉其子妻劝其夫使学贼魁之深奸　忠　义惑世诬民人人皆欲卖殿下之社稷而求富贵矣。 仁任之逆命不朝与崔莹攻辽之计其罪一也若原其情则莹之攻辽不忍坐视祖宗封疆之削也仁任不朝只为苟安待死之谋耳莹之淸白将相三十余年不取民之一毫续癸卯已絶之国统扶升天几覆之社稷扫群凶于戊辰拯亿兆于汤火一攻辽之谬举殿下旣断以大义而不敢私矣至于仁任败国逆命之罪乃何必欲保全以劝万世之不忠不义乎  愿殿下一依前*　所言下宪司施行以惩为恶以正人心。" 恭让卽位谏官吴思忠等又上*　请斩棺　宅籍没家产于是命　其宅。
#高丽史126卷-列传39-奸臣2-林坚味-000

林坚味。
#高丽史126卷-列传39-奸臣2-林坚味-001

○林坚味平泽人父彦修以坚味故暴贵封平城府院君。 坚味恭愍朝属*于达赤以劳补中郞将王避红贼南幸坚味从之至庆安驿坚味言于宰枢曰: "贼已入京都临津以北非我有也请征诸道兵讨之!" 宰枢不应坚味涕泣白王王曰: "其如仓卒何!" 贼平策扈从功为一等累迁密直副使。 辛禑时知门下省事转评理。 禑始选置内宰枢掌出纳于是坚味及洪永通曹敏修为之常在禁中事无大小皆先关白然后行。 坚味舅评理致仕公永张死葬具皆官府所　。 禑尝使人召坚味辞以疾再召乃至其骄蹇如此。 进守门下侍中与都吉敷禹玄宝李存性提调政房故事侍中掌铨选坚味　权自恣永通敏修虽为侍中不得与焉。 坚味姻族成守恒知平州剥民营私无所不至秩满还家累重属路又为铁原府使又李祥原者以坚味子* 为养子得拜枢密。
#高丽史126卷-列传39-奸臣2-林坚味-002

禑恶坚味贪　屡讽* 坚味托疾乞退许之封平原府院君遣知申事廉廷秀赐宫　慰之寻复为侍中又与李成林等提调实录编修。 辽东都司遣百户程与来问北靑州万户金得卿击杀官军之故禑待与极厚坚味成林皆设宴私第厚慰之赠细布遂执得卿归于京师将行都堂谕之曰: "北靑州之事汝任其咎勿以累国!" 得卿曰: "我但奉行都堂牒耳上国有问岂敢终讳 " 坚味忧惧无以为计密直提学河仑密谓曰: "事贵从权当今倭寇充斥岂无遇贼而死者乎 " 坚味大喜得卿行至铁州中夜盗杀之以遇倭闻于

帝彦修卒及葬歇柩奠至二十余所成林玄宝廉兴邦李仁敏等请谥曰忠贞。 禑起复坚味为门下侍中遣知门下事安沼赐衣一袭坚味诣阙谢禑曰: "今以国事委卿懋哉!" 又赐鞍马衣服。 禑调马花园谓左右曰: "将水精木公文来予将制此马。" 又戱谓* 曰: "尔父好用水精木公文 " 时坚味仁任兴邦纵其恶奴有良田者率以水精木杖而夺之其主虽有公家文*券莫敢与辨时人谓之: "水精木公文。" 禑闻而恶之故每言及之寻领三司事。
#高丽史126卷-列传39-奸臣2-林坚味-003

兴邦家奴李光夺前密直副使赵　白州之田　乞哀于兴邦兴邦归其田光复夺其田凌辱　　诣光哀请光傲　益纵虐　不胜愤以数十骑围而斩之火其家欲白兴邦驰入京。 兴邦闻斩光大怒诬　谋叛令巡军执　母妻遣四百余骑至白州捕　骑至碧澜渡州人云: "　率五骑已驰入京。" 兴邦等劝禑下令购捕甚急交州道元帅郑子乔使其壻中郞将安承庆捕　于孝思观松冈系巡军。 兴邦时为上万户吉敷为副万户与坚味女壻都万户王福海及副万户李光甫委官尹珍姜淮伯台谏典法噪声　曰: "六七贪　宰相纵奴四方夺人田民　虐百姓是大贼也　今斩光者唯以辅国家除民贼耳何云谋叛 " 　掠竟日不服兴邦欲　诬服治极惨酷　辱骂不小屈曰: "我欲斩汝国贼汝与我相讼者也何鞫我为 " 兴邦怒益盛使人乱击其口福海阳不闻假睡余人无敢如何独左司议大夫金若采以为不可而止之。 后数日禑如莹第与语良久议　狱是日兴邦复欲鞫　赴巡军请狱官及台谏皆不至禑遣医赐　药寻命释　及其母妻又赐医药与　。 时当颁禄禑下令曰: "宰相旣富可不颁其先颁队伍之无食者!" 遂下兴邦于巡军国人皆喜曰: "吾君明矣。" 禑召　七岁儿问其父所为对曰: "吾父但拔剑试之云: '欲斩贪　六七宰相以快吾志否则妻　必至饥寒。'" 禑赐儿笠。
#高丽史126卷-列传39-奸臣2-林坚味-004

禑命莹及我

太祖陈兵宿卫下坚味吉敷狱使者至坚味第坚味拒命　声谓使者曰: "七日颁禄古制也今主上无故不颁岂为君之道乎  自古人主之非臣下有正之者。" 遂欲为乱使人奔告其党甲骑已遮路不可出其人归以告坚味坚味家在男山北旣而仰见男山甲骑成列胆落就擒叹曰: "广平君误我矣。" 先是坚味兴邦忌莹淸直且握重兵常欲加害仁任固止之故云。 巡军鞫坚味兴邦等罪不穷治以闻禑大怒以前评理王安德为都万户知门下李居仁为上万户我

恭靖王为副万户命更鞫之。
#高丽史126卷-列传39-奸臣2-林坚味-005

恭靖王时知密直* 自*　{总}角　侍禑游戱出入动必相随累迁密直副使常直禁中至是勒归其家寻下* 福海成林兴邦兴邦弟大司宪廷秀坚味女壻知密直金永珍等巡军狱分遣诸道察访刷坚味兴邦所夺田民还其主遂诛坚味成林福海兴邦吉敷廷秀永珍* 又斩福海养父门下赞成事金用辉成林壻存性成林友壻前原州牧使徐信坚味弟判开城齐味兴邦妹壻密直洪征任献典法判书李　献子公纬公约公缜福海兄德海妹壻开城尹郑*悫朴仁贵李希蕃等。 福海被系用辉有异谋带剑入阙故先斩之仁贵希蕃托附坚味者。 狱官籍献家无担石之储欲免之莹以献藉兴邦势为大司宪未尝发一直言遂斩之时人悲之。 又斩福海父右侍中益淳坚味侄女壻右司议大夫辛权吉敷女壻大护军辛凤生坚味族子执义李美生判官闵中达征子尙渊尙滨尙溥判内府寺事金万兴等万兴坚味家臣专摠田民之簿贪暴奸　为腹心者。 又斩兴邦兄瑞城君国宝国宝子同知密直致中女壻知部安祖同兴邦女壻成均祭酒尹琠护军崔迟福海妹壻大护军金涵族典法判书金乙鼎掌令金肇齐味子孟阳吉敷族前江陵府使都希庆都　都云达及被诛者族党前知密直全彬密直副使安思祖密直提学朴仲容辛靖司仆正甘成旦宦者赵元吉等五十余人籍没坚味等资产流吉敷子进士兪于边地兪禹仁烈女壻莹与仁烈善免。
#高丽史126卷-列传39-奸臣2-林坚味-006

置田民辨正都监考　坚味等所夺占田民分遣安抚使于诸道收捕坚味等家臣恶奴诛之凡千余人　没财产杖仲容父前赞成形一百流角山戍。 巡军勾　坚味益淳兴邦吉敷财产　掠其妻皆死狱中尽收杀被诛者子孙虽在*(  )(  ){襁褓}皆投之江匿免者无几没被诛人妻女为官婢凡三十余人。 投成林福海存性永珍* 权孙仲兴及* 六岁子于临津又斩成林党前判书成仲庸。 徐规亦成林党也在利川安集李安生搜捕之规逃其妻故宰相成士达之女安生见而悦之遂私焉其妻诱规至执杀之事觉杀安生没规妻为典客寺婢。 坚味性猜忌阴凶有口才世比之李林甫仁任久窃国柄支党根据坚味为其腹心疾恶文臣放逐甚众兴邦亦在逐中后坚味以兴邦世家大族请与昏姻兴邦亦惩前日流贬欲保其身惟仁任坚味言是从于是以兴邦异父兄成林为侍中权奸亲党布列两府中外要职无非私人专权自恣卖官　爵夺人土田笼山络野夺人奴婢千百为群以至陵寝宫库州县津驿之田靡不据占背主之隶逃赋之民聚如渊薮廉使守令莫敢征发由是民散寇炽公私　竭中外切齿。 莹及

太祖愤其所为同心　力导禑除之国人大悦道路歌舞。
#高丽史126卷-列传39-奸臣2-廉兴邦-000

廉兴邦。
#高丽史126卷-列传39-奸臣2-廉兴邦-001

○廉兴邦曲城府院君悌臣之*(  ){子}恭愍朝擢魁科累迁左代言寻罢。 王欲兴儒术重营国学于崇文馆旧址兴邦主其事令文臣随品出布典校郞尹商拔卖衣得布五十端以助其费兴邦责不出布者曰: "商拔寒儒禄不足以度朝夕尙卖衣助费公等可出商拔下乎 " 旬日*闲得布至万端时影殿役大兴仓庾虚竭而不仰公　得营国学。 寻升知申事与诸将平红贼收复京都策功为二等拜密直副使转提学。 辛禑时　李仁任流于外寻封瑞城君。 有裴元龙者素称能吏附兴邦为养父赠以宅舍为　林府尹侵渔百姓至载铁杷归之家乡人目为: "铁文鱼府尹" 文鱼卽八梢鱼铁杷之状似之故云。 除三司左使禑不亲政兴邦与弟廷秀及禹玄宝专秉国务皆决于口或有不启而行者。 时拟遣知门下事安庆为进奉使如

大明兴邦受庆赂以前门下评理洪尙载代之。
#高丽史126卷-列传39-奸臣2-廉兴邦-002

