<!-- { "loadSidebar": true } -->
以金子粹金希善为刑曹判书; 吴思忠李舒为左右常侍; 安束为门下舍人; 沈孝生为司宪掌令; 卢湘为持平; 尹须为左正言。
#高丽史46卷-世家46-恭让王2-04-80-1392

蓬原君郑良生卒。
#高丽史46卷-世家46-恭让王2-04-81-1392

秋七月甲申知密直司事金继生卒王命召我

太宗及司艺赵庸曰: "予将与

李侍中同盟卿等以予言就传

侍中听

侍中言草盟书而来。" 且曰: "必有故事。" 庸对曰: "盟不足贵圣人所恶若列国同盟则古有之君与臣同盟则无经籍故事可据。" 王曰: "第草之。" 庸与我

太宗就

太祖传如王敎,

太祖曰: "予何言哉  汝当以上敎起草。" 庸退草之曰: "不有卿予焉至此  卿之功与德予敢忘诸皇天后土在上在旁世世子孙无相害也予所有负于卿者有如此盟。" 庸与

太宗进草于王王曰: "可。"
#高丽史46卷-世家46-恭让王2-04-82-1392

乙酉复以郑道传为奉化郡忠义君; 赵　知密直司事; 李恬为庆尙道都节制使; 柳龙生为东北面都节制使兼和宁府尹。
#高丽史46卷-世家46-恭让王2-04-83-1392

戊子以苦热放经系。
#高丽史46卷-世家46-恭让王2-04-84-1392

辛卯王在北泉洞宫将幸我

太祖第置酒与之同盟仪卫已列百官就班右侍中裴克廉等白王大妃曰: "今王昏暗君道已失人心已去不可以为社稷生灵主请废之。" 遂奉妃敎废王事旣定同知密直南誾与门下评理郑熙启赍敎至时坐宫令右副代言韩尙敬读敎王俯伏听命又令献纳宋因下庭读之晓谕百司遂废王放于原州妃世子及嫔从行寻移杆城郡封恭让君后三年甲戌薨于三陟府在位四年寿五十后追封恭让王。
#高丽史46卷-世家46-恭让王2-04-85-1392

百官奉国玺置于王大妃殿听政。
#高丽史46卷-世家46-恭让王2-04-86-1392

都堂移牒诸道前月流外者皆令系狱待决。
#高丽史46卷-世家46-恭让王2-04-87-1392

斩丹阳君禹成范晋原君姜淮季于会宾门外我

太祖闻之大怒止之不及流赞成事成石璘政堂文学李元纮菁城君姜蓍艺文馆大提学韩　密直提学成石瑢。
#高丽史46卷-世家46-恭让王2-04-88-1392

癸巳又流前密直柳惠孙军资尹姜淮仲开城少尹柳珦缮工副令金允寿护军姜余于外。
#高丽史46卷-世家46-恭让王2-04-89-1392

史臣赞曰: "当禑盗据王位是时已无王氏矣历十有六年之久禑*　{淫}　肆虐昌又昏弱天不使狂狡之童奸秽名器待有德而　之其意昭然忠臣义士必欲求王氏之后而立之于是恭让王不离轩席之上起而登宝位王氏之祀旣絶而复续王氏之国旣亡而复兴是宜推诚勋贤纳忠容谏相与共　惟新之治也奈何惟姻　挟憾之诉妇寺徇私之请是听是信　忌元勋陷害忠良政事悖乱人心自离天命自去使王氏五百岁之宗社不祀忽诸悲夫。"
世家卷第四十六。



#高丽史47卷-志1-00-00-000志卷第一。 高丽史四十七。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史47卷-志1-天文1-日薄食晕珥及日变-000

天文一[日薄食晕珥及日变]。
#高丽史47卷-志1-天文1-日薄食晕珥及日变-001

○自伏牺仰观俯察黄帝迎日推策尧历日月以授人时舜察玑衡以齐七政而观天之道备矣。 易曰: "天垂象见吉凶圣人象之。" 故孔子因鲁史作春秋于日食星变悉存而不削所以愼之也。 高丽四百七十五年*闲日食一百三十二月五星凌犯及诸星变亦多。 今采其见于史者作天文志。
#高丽史47卷-志1-天文1-日薄食晕珥及日变-002

○穆宗十二年二月己丑日色如张红幕。
#高丽史47卷-志1-天文1-日薄食晕珥及日变-003

○显宗元年十一月戊戌日晕如虹旁有珥色靑赤。
#高丽史47卷-志1-天文1-日薄食晕珥及日变-004

三年八月丙申朔日食。
#高丽史47卷-志1-天文1-日薄食晕珥及日变-005

四年十二月戊午朔日食。
#高丽史47卷-志1-天文1-日薄食晕珥及日变-006

五年三月庚寅白虹贯日辛丑白气贯日壬寅日旁赤气相　。
#高丽史47卷-志1-天文1-日薄食晕珥及日变-007

六年正月丙申日旁有靑赤气。 六月己酉朔日食上有白气如虹良久乃灭。 十月甲午日旁有气相背。
#高丽史47卷-志1-天文1-日薄食晕珥及日变-008

八年三月丙午白气贯日。
#高丽史47卷-志1-天文1-日薄食晕珥及日变-009

九年三月庚申白气贯日。
#高丽史47卷-志1-天文1-日薄食晕珥及日变-010

十年三月壬午朔日食。 九月甲寅朔太史奏: "日食阴云不见。"
#高丽史47卷-志1-天文1-日薄食晕珥及日变-011

十一年闰十二月戊申日重晕。
#高丽史47卷-志1-天文1-日薄食晕珥及日变-012

十二年正月庚辰白气贯日。 七月甲戌朔日食。
#高丽史47卷-志1-天文1-日薄食晕珥及日变-013

十五年五月丁亥朔日当食不食。 十一月乙酉朔日当食不食。
#高丽史47卷-志1-天文1-日薄食晕珥及日变-014

十六年三月己丑白气贯日。 十一月己卯朔太史奏: "日当食不食。"
#高丽史47卷-志1-天文1-日薄食晕珥及日变-015

十七年二月乙丑白气贯日。 十月癸酉朔日食。
#高丽史47卷-志1-天文1-日薄食晕珥及日变-016

二十年八月丁亥朔日食。
#高丽史47卷-志1-天文1-日薄食晕珥及日变-017

○德宗元年九月癸亥朔日色如彗。
#高丽史47卷-志1-天文1-日薄食晕珥及日变-018

○靖宗二年十月戊申日傍有靑赤气环绕。
#高丽史47卷-志1-天文1-日薄食晕珥及日变-019

六年正月丙辰朔日食。 二月壬子日晕白虹贯晕。 十一月甲子日晕有两珥。
#高丽史47卷-志1-天文1-日薄食晕珥及日变-020

八年十二月乙巳日有四抱白虹贯日。
#高丽史47卷-志1-天文1-日薄食晕珥及日变-021

九年五月丁卯朔日食。
#高丽史47卷-志1-天文1-日薄食晕珥及日变-022

十一年三月戊辰日有背气。 四月丁亥朔太史奏: "日当食阴云不见。"
#高丽史47卷-志1-天文1-日薄食晕珥及日变-023

十二年三月辛巳朔日食王避殿素　救食。
#高丽史47卷-志1-天文1-日薄食晕珥及日变-024

○文宗元年三月乙亥朔日食。
#高丽史47卷-志1-天文1-日薄食晕珥及日变-025

二年十二月甲午晦日食。
#高丽史47卷-志1-天文1-日薄食晕珥及日变-026

七年十月丙申朔日食。
#高丽史47卷-志1-天文1-日薄食晕珥及日变-027

十二年闰十二月丙申晦日食。
#高丽史47卷-志1-天文1-日薄食晕珥及日变-028

十三年十二月辛酉朔日食。
#高丽史47卷-志1-天文1-日薄食晕珥及日变-029

十九年十月乙巳日重晕赤气贯日又有两珥。
#高丽史47卷-志1-天文1-日薄食晕珥及日变-030

二十年四月己丑日旁有气如虹。
#高丽史47卷-志1-天文1-日薄食晕珥及日变-031

二十二年正月甲戌朔日食。
#高丽史47卷-志1-天文1-日薄食晕珥及日变-032

二十三年七月乙丑朔日食。
#高丽史47卷-志1-天文1-日薄食晕珥及日变-033

二十七年四月甲戌朔日食。
#高丽史47卷-志1-天文1-日薄食晕珥及日变-034

二十九年八月庚寅朔日食。
#高丽史47卷-志1-天文1-日薄食晕珥及日变-035

三十年二月丁亥朔日食。
#高丽史47卷-志1-天文1-日薄食晕珥及日变-036

三十三年六月丁酉朔日食。
#高丽史47卷-志1-天文1-日薄食晕珥及日变-037

三十四年十一月己丑朔日食。
#高丽史47卷-志1-天文1-日薄食晕珥及日变-038

○宣宗八年五月己未朔日食。
#高丽史47卷-志1-天文1-日薄食晕珥及日变-039

十一年正月丙子日冠左右珥。 壬辰日傍东西有彗白虹冲日戊戌亦如之。
#高丽史47卷-志1-天文1-日薄食晕珥及日变-040

○献宗元年正月戊戌日有晕两傍有彗太史奏: "日有彗近臣乱诸侯有欲反者。"
#高丽史47卷-志1-天文1-日薄食晕珥及日变-041

○肃宗元年五月辛卯朔日晕三重。
#高丽史47卷-志1-天文1-日薄食晕珥及日变-042

四年十月乙卯日有晕两珥。
#高丽史47卷-志1-天文1-日薄食晕珥及日变-043

五年正月丁丑日旁有珥色白。 四月丁酉朔日食。
#高丽史47卷-志1-天文1-日薄食晕珥及日变-044

六年正月己丑日晕。 四月辛卯朔日食。
#高丽史47卷-志1-天文1-日薄食晕珥及日变-045

七年十月乙亥日东北有靑赤虹。 庚辰日有两珥。 十二月乙亥赤虹贯日。
#高丽史47卷-志1-天文1-日薄食晕珥及日变-046

八年四月丁巳赤虹犯日。
#高丽史47卷-志1-天文1-日薄食晕珥及日变-047

九年二月丙午日有晕。
#高丽史47卷-志1-天文1-日薄食晕珥及日变-048

十年正月庚寅日正中无光而重晕有珥。
#高丽史47卷-志1-天文1-日薄食晕珥及日变-049

○睿宗元年三月丙申日有重晕白虹贯之。 十一月甲午日有晕。 十二月戊午朔日食。
#高丽史47卷-志1-天文1-日薄食晕珥及日变-050

四年四月己卯日色赤而无光动摇。
#高丽史47卷-志1-天文1-日薄食晕珥及日变-051

五年三月乙卯日色如血无光。
#高丽史47卷-志1-天文1-日薄食晕珥及日变-052

六年三月甲申日赤无光。 十二月癸巳日有两珥白气贯于东西北有晕。
#高丽史47卷-志1-天文1-日薄食晕珥及日变-053

七年三月甲戌日有珥。
