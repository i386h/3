<!-- { "loadSidebar": true } -->
#高丽史46卷-世家46-恭让王2-03-11-1391

丁丑以前政堂文学李元纮女为世子妃庚辰百官上笺贺。
#高丽史46卷-世家46-恭让王2-03-12-1391

是日复以沈德符为靑城郡忠义伯; 李元纮为庆源君; 安景良为杨广道都观察使; 李元缉为司宪持平。
#高丽史46卷-世家46-恭让王2-03-13-1391

辛巳命世子谒阳陵仍祭孝愼殿告还都。
#高丽史46卷-世家46-恭让王2-03-14-1391

癸未井邑人中郞将王益富自称忠宣王　曾孙处绞幷及子孙十三人。
#高丽史46卷-世家46-恭让王2-03-15-1391

三月戊子朔日食。
#高丽史46卷-世家46-恭让王2-03-16-1391

宪府以池涌奇通王益富上*　请诛杖涌奇一百流远地籍其家。
#高丽史46卷-世家46-恭让王2-03-17-1391

庚寅都评议使司请行顺妃及世子册封礼从之。
#高丽史46卷-世家46-恭让王2-03-18-1391

甲午流*　{谏}官陈义贵郑习仁李滉权湛禹洪富宋愚孟思诚尹珪尹　于外。
#高丽史46卷-世家46-恭让王2-03-19-1391

戊戌作　储广兴仓于西江以蓄漕运米谷。
#高丽史46卷-世家46-恭让王2-03-20-1391

壬寅命纳弘福都监布二千匹于演福寺以资修塔。
#高丽史46卷-世家46-恭让王2-03-21-1391

甲辰兼典医寺丞房士良上时务十一事曰: "书云: '愼乃俭德惟怀永图。' 昔汉文帝惜百金于露台以基四百年汉家之业元季为万寿幽宫之乐以溃百年培植之基勤俭奢怠之*闲吉凶兴亡判焉　可畏也愿崇尙俭素屛斥浮华益勤无怠曰其人之制世无史传宪庙至元之*闲五道州郡抄得三百名分属版图司造成都监各一百五十名为常额自庚寅倭寇以来州郡荡然失所或邑无孑遗而长阙官有定额而追捕京中主家当被捉见囚之余雇人代立之际借贷利布尔日征一匹岁月如流且不能*　{支}或破家或闭门谋免其苦又侵扰其乡本贯人物劫以官威据夺奴婢轮次立役矣虽全盛之乡当次之吏亦不计他日之生产尽卖所藏赍持就役其弊甚巨愿殿下毋循旧弊一切罢之曰勋烈之气扶持万世社稷之柱石也忠义之风　挫万世乱贼之　钺也愿自今凡功在王室忠在社稷不幸而陷刑戮致陨命如安佑李芳实金得培朴尙衷等进加褒赠特赐小牢以慰贞魂。" 王深纳之余见诸志。
#高丽史46卷-世家46-恭让王2-03-22-1391

我

太祖以疾上笺辞职遂如平州温井笺曰: "臣以庸劣特蒙殊遇之恩位极将相尙无丝毫之补宜避用贤之路以开圣明之治肆竭卑诚再渎天听每被不允战兢尤深窃以谓国有大小事殊古今其君臣相遇之难则不异汉之高帝以创业之主知人善任至于失处功臣则识者有憾其缺光武以中兴之主网罗豪杰匡复汉室且有善处功臣以保其终后人咸称其美其功臣则韩信周勃终不如张良之保寇恂邓禹犹不及子陵之高臣虽不学愿效张良子陵伏惟殿下愿如光武臣于丙申六月陪先父臣某受命玄陵平双城复旧疆凭借余力拓土至靑州以为藩鎭使无东顾之忧玄陵是嘉其功拜臣父以荣禄大夫将作监事仍为朔方道万户又擢臣以不次年未三十位至宰辅然无所补夙夜忧惧至戊辰年*闲假姓发兵猾夏人无敢谏倾覆社稷臣首倡大义有回军之举再定宗社是则人以为擅兵后于己巳十一月敬奉敎旨灭伪复兴克正宗祀是则人以为执权今为诸军事养兵静守鎭伏奸雄潜消外寇是则且以为耗军资物议纷　难以辨明。 臣有三不幸。 功微赏巨为人所忌一不幸也; 保社稷复正统　盗贼等事未尝无涓埃之助因以居宠二不幸也; 自古功过不能相　执迷而不能勇退三不幸也。 念至于此诚惶诚恐召公曰: '臣罔以宠利居成功。' 蔡泽云: '四时之序功成者去。' 是乃自然之理臣亦不宜*　{久}防贤路乞归田里以保余龄臣之愿也伏望上慈　保全功臣之声不独全美于光武不胜幸甚。" 丙午遣左代言李詹于平州赐宫　以慰批*　曰: "大臣一身关国家之兴衰系生民之休戚职任如此其重去就未可以轻是以召公有告归之心周公谕笃　之义卿山川*闲气社稷元臣徇公忘私忠诚贯日仗信安义功业柱天爰自先王之时以至寡人之日勉出乃力辑宁我邦　戊辰猾夏之师定己巳拨乱之策国祚以之而复续民生由是而再苏且炼养其戎兵以　御于王室事皆合于天理心何恤乎人言  居宠若惊卿之自处则善　谋共政予所任者为谁  于　! 子陵之高光武不任以事留侯之去汉室已致其安以古视今势殊事异宜安厥位以副予心。"
#高丽史46卷-世家46-恭让王2-03-23-1391

乙卯以我

太祖复为门下侍中; 朴子文为左司议; 沈孝生为门下舍人; 赵休为左献纳; 柳沂为左正言。
#高丽史46卷-世家46-恭让王2-03-24-1391

丁巳遣吏曹佐郞禹洪命于平州赐我

太祖宫　。
#高丽史46卷-世家46-恭让王2-03-25-1391

夏四月壬戌以旱禁酒。
#高丽史46卷-世家46-恭让王2-03-26-1391

甲子彗见十余日。
#高丽史46卷-世家46-恭让王2-03-27-1391

乙丑右代言柳廷显请停演福寺之役不听。
#高丽史46卷-世家46-恭让王2-03-28-1391

己巳以久旱放轻系。
#高丽史46卷-世家46-恭让王2-03-29-1391

庚午大雨。
#高丽史46卷-世家46-恭让王2-03-30-1391

以门下评理金凑兼大司宪; 许应全五伦为左右常侍; 全伯英为右司议大夫; 权轸为右献纳; 金汝知为左正言。
#高丽史46卷-世家46-恭让王2-03-31-1391

丙子王微行观射于马岩宪司劾知申事成石瑢不启王备仪卫王怒卽命石瑢视事左迁执义姜淮仲持平李敢以禹洪得为执义李作为持平。
#高丽史46卷-世家46-恭让王2-03-32-1391

己卯避

帝讳禁用元字代以原。
#高丽史46卷-世家46-恭让王2-03-33-1391

壬午帝遣宦者前元中政院使韩龙黄秃蛮等来礼部咨曰: " 钦奉

圣旨: '朕稽古典三韩之地始古至今产马处所卽今乏马戍守差三韩本俗　人谓权署国事王瑶及群陪臣等谕以分明于有职人员及富家处易马一万令各官及富家子弟将马于辽东交割来京关领价直更于各官处需　人二百名三韩远在东溟之外产无我供人无我用受命称臣以何为信  国富民稠于斯需索交易不为过矣。'"
#高丽史46卷-世家46-恭让王2-03-34-1391

癸未下敎求言曰: "　　之道莫如修德为政之要惟在求言昔宋景一言之善致荧惑三舍之退天人之际感应斯速予以　躬荷祖宗之灵托臣民之上忧勤夙夜期底　平而智能不逮学问不明其于政敎动昧施为若涉大川罔知攸济今者日官上言: '干文示儆客星　于紫微火曜入于舆鬼变异甚巨。' 兢　益深将凉德未修而不孚于帝心欤  政令有阙而不　于舆望欤  刑赏之道有乖于正欤  任用之人或徇于私欤  下情未尽达而寃抑有所未伸欤  民弊未尽除而财用有所妄费欤  茂异之才未举者谁欤  谗　之徒未斥者谁欤  如斯之弊岂予一人所能　察  肆开　直之路以消壅蔽之风　　之言亦有可采　卿大夫百执事之臣共天位食天禄者哉  兹欲共新于治化庶以仰*　于天心于　! 赏罚明而礼乐兴阴阳和而风雨时吏称其职民乐其生其要安在  知而不言不可谓之仁言而不尽不可谓之直惟尔大小臣僚　上实封寡躬过误时政得失民*闲利病毋有所讳其言可用予卽有赏言而不中亦不加罪。"
#高丽史46卷-世家46-恭让王2-03-35-1391

甲申宴韩龙等于北泉宫。
#高丽史46卷-世家46-恭让王2-03-36-1391

五月戊子召刑曹判书赵勉等曰: "今天变屡兴旱魃尤甚此必寃狱所致凡*岳{狱}囚当死者诛之当赦者赦之宜速决遣毋久淹滞以顺天心。"
#高丽史46卷-世家46-恭让王2-03-37-1391

己丑王享国大妃。
#高丽史46卷-世家46-恭让王2-03-38-1391

辛卯遣左代言李詹于连山开泰寺祭太祖眞殿献衣一袭玉带一腰。
#高丽史46卷-世家46-恭让王2-03-39-1391

甲午前杨广道都观察使徐钧衡卒谥贞平。
#高丽史46卷-世家46-恭让王2-03-40-1391

戊戌流李琳于忠州姜仁裕于　州王兴于淸州申雅于全州。
#高丽史46卷-世家46-恭让王2-03-41-1391

