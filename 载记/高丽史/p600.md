<!-- { "loadSidebar": true } -->
#高丽史122卷-列传35-宦者-申小凤-001

○申小凤从恭愍入元宿卫凡十一年。 及王卽位除大护军录随从功为一等迁上护军。 后封宁原府院君鲁国公主薨小凤守陵丧毕赏其劳赐忠勤节义翊卫功臣号拜密直使商议会议都监事命百官迎于迎宾馆是日松岳崩时议以为祖宗之法宦者不得受　官今毁旧法置之岩廊国鎭之崩未必不由是也。 转佥议评理卒官庇葬事特赐谥忠禧。
#高丽史122卷-列传35-宦者-李得芬-000

李得芬。
#高丽史122卷-列传35-宦者-李得芬-001

○李得芬有宠于辛禑位至赞成事贪　纳贿多行不义。 与同知密直睦忠谗毁李仁任崔莹宰枢台省会议白禑曰: "得芬尝提调普源库收田税入其家又夺养贤库田使不得养士多*　{敛}人财夺土田。 又尝迎侍元子于其家私改乳母以结私党是非人臣所得为也僭乱之祸自此萌矣。" 禑然之流得芬于　林籍其家黜假子宦者郑鸾凤等二十人又流忠于安东。 先是睦仁吉夺养贤田库在延安府者百余结仁吉死得芬又夺之。 至是成均馆上*　请复属养贤库从之。
#高丽史122卷-列传35-宦者-金师幸-000

金师幸。
#高丽史122卷-列传35-宦者-金师幸-001

○金师幸初名广大得幸恭愍累迁判内府事性倾巧逢迎王意大起正陵影殿之役极其侈丽。 由是财力耗竭民不聊生王薨论以媚惑先王兴工役没为益州官奴籍其家辛禑立释其罪给告身。 恭让朝判内侍府事王欲御经筵师幸止之曰: "日月多矣一日不讲无害于政。" 又以佛敎导王曰: "佛氏之敎不可诬也均是人也或为天下主或为一国主至于庶人贵贱不同者无他前世修善有厚薄故也。" 宪司奏: "宦官金师幸金完尝以巧侈得幸玄陵流毒生民不宜在左右请黜之。" *　{谏}官又上*　论之皆不听自此以后入  本朝。
#高丽史122卷-列传35-酷吏-00-000

酷吏。
#高丽史122卷-列传35-酷吏-00-001

○古者任人而不任法中世始专任法法令滋章而酷吏出焉有论其害比之猛虎者岂过论乎  高丽以宽厚为治刑无惨酷及其中叶多故以来倚用办事之吏而残酷之风始兴。 旧史逸而不备今得二人作酷吏传。
#高丽史122卷-列传35-酷吏-宋吉儒-000

宋吉儒。
#高丽史122卷-列传35-酷吏-宋吉儒-001

○宋吉儒性贪酷便　起于卒伍高宗时*　{谄}事崔沆为夜别抄指谕每鞫囚必缚两手母指悬梁架又合系两足母指　以大石去地尺余炽炭其下使两人立左右交杖腰　囚不胜毒辄诬服。 累迁将军寻拜御史中丞有司以系贱不署告身沆强逼乃署。 加大将军为庆尙道水路防护别监率夜别抄巡州县督民入保海岛有不从令者必扑杀之或以长绳连编人颈令别抄等曳投水中几死乃出稍苏复如之。 又虑民爱财重迁火其庐舍钱谷死者十八九。 又夺人土田财物　削无厌按察使宋彦庠劾报都兵马使其党金俊等私谓大司成柳璥待制柳能曰: "吉儒吾所善闻按察劾书已至都堂若遽发势难营救吾将乘*闲白令公庶可免愿图之。" 令公指崔　也。 璥等以俊兄弟　于　不得已阴戒堂吏停　。 　舅巨成元拔闻之以告　怒流吉儒于楸子岛骂璥能俊等曰: "吾以尔辈为腹心何专擅若是耶 " 皆俯伏待罪。 及俊诛　吉儒诉彦庠于俊谋害之王以彦庠尝有功命赦之。 吉儒官至尙书右丞暴得足疮溃烂而死。
#高丽史122卷-列传35-酷吏-沈于庆-000

沈于庆。
#高丽史122卷-列传35-酷吏-沈于庆-001

○沈于庆宜宁县人性深刻。 辛禑时为　林判官晋州人中郞将郑覃无子养州牧事李仁敏儿为子年六岁堕井死仁敏意覃族人所为遂讼于　林于庆系覃侄汝谐希范鞫之割足灌以油加　烙极惨酷。 府尹尹承顺谓于庆曰: "此辈　讯踰年尙不承当更鞫之!" 汝谐希范闻之曰: "吾辈死乎!" 遂亡去狱吏捕之于庆曰: "汝若无辜何用逃为  汝必杀此儿。" 复鞫之尤惨。 汝谐希范诬服曰: "从　姜乙恭妻实知之。" 于庆执乙恭妻讯之又酷。 或盛石革囊乱击口耳牙齿皆折落于庆谓承顺曰: "吾今得情矣。" 乃杀乙恭妻。 又密直朴天常尝过　林承顺置酒慰之有进士李桂芬等二人见宾校环列讥之曰: "乡徒宴也。" 承顺门士以告承顺怒囚桂芬等及见代以其事属于庆于庆裂足　烙二人寻死承顺闻之惨然尽逐其门士。 国俗结契烧香名曰香徒相与轮设宴会男女少长序坐共飮谓之香徒宴。
列传卷第三十五。

#高丽史123卷-列传36-00-00-000

列传卷第三十六。 高丽史一百二十三。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史123卷-列传36-嬖幸1-00-000

嬖幸一。
#高丽史123卷-列传36-嬖幸1-00-001

○自古小人伺人主之所好逢而长之或以谀　或以声色或以鹰犬或以聚*　{敛}或以土木或以技术皆有以投其所好而求中之也。 高丽有国旣久　　嬖幸之臣亦多今据旧录作嬖幸传。
#高丽史123卷-列传36-嬖幸1-庾行简-000

庾行简。
#高丽史123卷-列传36-嬖幸1-庾行简-001

○庾行简父　廉卫尉少卿行简姿美丽穆宗嬖爱有龙阳之宠。 骤迁阁门舍人每宣旨必先问行简然后行由是　宠骄蹇轻蔑百僚　指气使近侍视之如王知银台事左司郞中刘忠正本渤海人无他技能亦甚宠于王。 王尝以水房人吏分属二人出入驺从僭拟无极王不豫行简忠正　直宿于内宰臣请入寝问疾行简传旨曰: "体气渐平取别日召见。" 宰相再请不许。 王欲迎大良院君为后行简不欲迎立王虑事泄戒蔡忠顺勿令行简知之。 及康兆作乱杀行简等七人。
#高丽史123卷-列传36-嬖幸1-荣仪-000

荣仪。
#高丽史123卷-列传36-嬖幸1-荣仪-001

○荣仪卜者也。 父司天监尙尝配岛娶岛内逆民之后生仪形貌怪异性奸猾。 毅宗初充内侍使令常自言曰: "国家基业之远近人君寿命之修短在禳祷勤怠巡御*　数。" 王颇惑之。 御史中丞高莹夫侍御史韩惟靖崔均深等伏合三日请黜之不听。 十一年元日风自干来太史占奏曰: "国有忧。" 王惧仪因进禳　之说王信之命于灵通敬天等五寺终岁作佛事以禳之。 仪每伺王忧惧辄奏云某年某月恐有祸　若依某法禳之则无患矣。 于是置司祈禳幸而无事仪卽曰: "咸我力也。" 又奏曰: "如欲延寿*　{须}事天帝释观音菩萨。" 王多　其像分送中外寺院广设梵采号曰祝圣法会发州郡仓　以支其费仪乘传巡视守令僧徒皆畏苛酷争遗贿赂。 又于安和寺塑置帝释观音*　菩提{须菩提}聚僧昼夜连声唱诸菩萨名号称为连声法席仪阳示勤苦终　礼拜王时幸观之特加褒赏又信仪言遍祀远近神祠使者络绎或取闾巷名第以为离宫别馆或营山斋野墅巡幸无时。 又于大小佛寺皆张法会至有千日万日为限者京外府库空竭人皆怨之。 又奏: "阙东新成翼阙则可以延基。" 王夺弟翼阳第创离宫又奏: "来岁国有灾宜修古寺以禳之。" 王率日官幸海安寺相风水。 后正言文克谦数仪罪请黜之充牧子不听。 仪以逆民之后限其职王嘉祝厘之功令有司据远近户籍政案注脚改录施行。 郑仲夫之乱与嬖宦白子端王光就幸臣刘方义等被杀枭首于市。
#高丽史123卷-列传36-嬖幸1-金存中-000

金存中。
#高丽史123卷-列传36-嬖幸1-金存中-001

○金存中龙宫郡人性聪慧有诗名。 仁宗时为春坊侍学登第补　事府录事与宦官郑　相善。 毅宗卽位以春坊旧恩属内侍特被宠幸累迁刑部郞中起居注宝文阁同提举。 及知奏事郑袭明卒王欲得有名望者代之　力荐擢为右承宣自是出入禁中图议国政势倾朝野。 存中与内侍郞中郑　有隙以　交结大宁侯暻与　等交构嗾其族左*　{谏}议王轼起居注李元膺等上*　论之流　于东莱　旣流存中益宠幸尝密白王曰: "太子幼宗亲盛恐致　　宜选两府宰相以为东宫师傅以　周公　光故事。" 王然之。 以庾弼为太师崔允义为太傅居无何弼卒存中代为少保王命宗室宰相文武百僚就贺其第守门者皆衣紫佩剑。 存中与　相结用事大张威福附己者进异己者斥久典铨注卖官　爵财累巨万甲第至数四兄弟亲戚恃势骄恣。 十年背疽遣医问疾络绎于道及卒王悼甚赠输忠内辅同德功臣吏部尙书政堂文学修文殿大学士。
#高丽史123卷-列传36-嬖幸1-郑世臣-000

郑世臣。
#高丽史123卷-列传36-嬖幸1-郑世臣-001

○郑世臣世系未详。 高宗末为右副承宣王不豫移御闵修第遣世臣设法席于穴口寺。 世臣还奏其状王曰: "予梦有老比丘劝念法华经及大日经颂今闻卿言实符所梦且予在潜邸尝游穴口闻文殊鸟声卿亦闻之乎 " 世臣对曰: "神怪所当讳臣未敢先奏臣诣法席诚如上所梦　有一老比丘在侧诵经更视则不见俄而复来臣恐其去不敢正视又有鸟来鸣其声云: '文殊师利摩诃萨。'" 世臣与同僚李应韶皆轻薄人也王疾弥留国家多故二人不以为虑百官奏启皆抑而不纳每直宿与修脱冠带闭门围碁拥妓　飮时议愤之。
#高丽史123卷-列传36-嬖幸1-白胜贤-000

白胜贤。
#高丽史123卷-列传36-嬖幸1-白胜贤-001

