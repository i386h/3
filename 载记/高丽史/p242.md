<!-- { "loadSidebar": true } -->
乙未王视事百官各以其职入启。 谏官请严武备以御倭寇重赏罚以励士志。
#高丽史43卷-世家43-恭愍王6-20-72-1371

己亥敎曰: "予以　躬纂承洪业托于臣民之上任大守重夙夜不敢遑宁期至乂安于今二十有一年顷者逆臣谋乱祸在不测。 幸赖天地祖宗之灵随卽平定宗社载安。 已尝谨具礼币　告上下修葺太室躬服衮冕蒸尝以礼。 加谥世祖*大祖{太祖}而下先王先后虽仪物之不及尙诚　之可格。 载惟圣善母仪一国德与年高尊称尙阙。 宜择吉辰亲行册礼。 又虑政事有所未举民生有所未安博采群言布告中外义夫节妇孝子顺孙风俗所系　行旌表。 郊社宗庙祭祀为大仰都评议使摠理其事*大常寺管领太庙署诸陵署都祭库太乐署检察如仪务极　洁保举　丘籍田社稷坛直选*　{拣}诸陵殿直充其祝史斋郞及将歌舞人乐工等习学成才。 司农寺率其籍田典廐以备　盛酒醴牺牲毋致失误其有不如法者司宪府严行*　{纠}理。 国内名山大川载在祀典　加德号致祭涓洁。 太庙九室配享功臣遗风余烈永世难忘。 仰拘该官司　加追赠。"
#高丽史43卷-世家43-恭愍王6-20-73-1371

辛丑宦者李刚达私诣都堂恃宠倨傲。 宰相怒诣阙以闻王下刚达狱翌日释之。
#高丽史43卷-世家43-恭愍王6-20-74-1371

癸卯赐亲享执事官爵一级。
#高丽史43卷-世家43-恭愍王6-20-75-1371

丁未海阳万户弓大及鎭边元帅达麻大遣使贺正。
#高丽史43卷-世家43-恭愍王6-21-01-1372

○(壬子)二十一年春正月癸丑饭僧于宫中。
#高丽史43卷-世家43-恭愍王6-21-02-1372

乙卯王亲祭魂殿。
#高丽史43卷-世家43-恭愍王6-21-03-1372

戊午命宰枢宴哈刺匠同知赐爵大将军。
#高丽史43卷-世家43-恭愍王6-21-04-1372

乙丑王率群臣诣太后殿上尊号曰崇敬王太后改文睿府为崇敬赦二罪以下。
#高丽史43卷-世家43-恭愍王6-21-05-1372

甲戌于山不花纳哈出高家奴古提豆王曹丞等来侵泥城江界等处。
#高丽史43卷-世家43-恭愍王6-21-06-1372

丙子以池奫为西北面元帅。
#高丽史43卷-世家43-恭愍王6-21-07-1372

二月庚辰谏官以全罗道漕运常被倭掠请令陆转。
#高丽史43卷-世家43-恭愍王6-21-08-1372

壬午倭寇白州金谷驿。
#高丽史43卷-世家43-恭愍王6-21-09-1372

丙戌流司宪*　{纠}正林台达金孟许温军器注簿任献。 初*　{纠}正等欺台长柳源安景金存诚崔斯正书于*　{纠}正房壁云: "存诚无诚斯正不正柳源似猿安景眞犬。" 大司宪权镐知司宪府事崔乙义等启王下房主林台达有司许温于巡卫府拷问书壁者。 温不忍榜掠服曰: "前*　{纠}正任献。" 皆流之。
#高丽史43卷-世家43-恭愍王6-21-10-1372

乙未王以公主忌日幸王轮寺听法赐僧布三百余匹。
#高丽史43卷-世家43-恭愍王6-21-11-1372

己亥以公主生辰命设宴于魂殿。
#高丽史43卷-世家43-恭愍王6-21-12-1372

庚子哈刺匠同知还家州州人杀护送官及　从人通事。
#高丽史43卷-世家43-恭愍王6-21-13-1372

辛丑胡拔都张海马等来侵泥城江界等处。 泥城万户斩首三级以献。
#高丽史43卷-世家43-恭愍王6-21-14-1372

癸卯幸魂殿以观音殿制度卑隘命改创。
#高丽史43卷-世家43-恭愍王6-21-15-1372

甲辰遣判事赵仁璧讨家州屠之。
#高丽史43卷-世家43-恭愍王6-21-16-1372

三月庚戌移咨定辽卫曰: "前元奇后兄弟凭恃势力为害百端。 其兄奇辙因谋不轨事觉伏诛。 奇氏挟　侵陵本国靡所不为。 奇辙子平章赛因帖木儿稔恶不已结构辽阳路及东宁府官屡为边患。 以此再调兵马攻破两处城池其赛因帖木儿挺身逃走不获而还。 为因倭贼近境作耗其势益横未能再行追捕。 至洪武五年正月有东宁府余党胡拔都等潜入波儿口子杀守御官金天奇等虏掠人口以去至二月又突入山羊会口子守御官张元吕等击逐之。 又于本月有佥院曹家儿万户高铁头等引军潜入阴童口子守御官金光富等又击逐之过江陷没几尽。 窃详东宁辽阳未曾归附朝廷卽是梗化之人　与我构隙理宜防备。 已令把守要害待变　捕。 如获奇赛因帖木儿起遣前来。"
#高丽史43卷-世家43-恭愍王6-21-17-1372

甲寅遣知密直司事洪师范如京师贺平蜀。 表曰: "皇建极而抚九有奄宅中邦师以律而出万全毕　群丑捷音远播喜气交腾。

皇帝陛下以尧舜神圣之资当殷周征伐之举。 起江淮跨楚越所向无前平齐鲁扫燕云攸　相庆大勋斯集。 污俗维新男有室女有家悉皆按堵。 书同文车同轨孰敢不庭  惟彼蜀方盗称名字负险拒命。 夫岂知螂臂图轮  声罪加诛不　若鸿毛燎火剑阁坦道　　安流。 兹由天运之方来实出圣谋之独断。 混一之速前古所稀。 臣幸获逢辰想闻奏凯。 　封守职敢忘再造之私  虎拜杨休恭上万年之祝。" 又请遣子弟入学表曰: "秉　好德。 无古今智愚之殊用夏变夷在诗书礼乐之习。 苟因陋而就寡奚修业以及时  故我东人肇从炎汉遣子弟鼓　而入学历唐宋联书而可稽。 岂徒有尊崇中国之心  亦足为贲饰*大平之具。

皇帝陛下神武定天下文德来远人。 颁圣经与史书学规斯着赐法服兼雅乐祀事一新。 第因习俗之　　深虑儒风之坠　。 辞藻浮华之末罕见其工圣贤义理之宗孰知其正  如欲期于变鲁必先务于观周。 伏望怜臣向化之诚谅臣成人之美特垂明诏涣发兪音。 　容互乡之童得齿虞庠之　臣谨当奉扬声敎永绥箕子之封　竭忠诚益贡华人之祝。" 又咨中书省曰: "近因兵后雅乐散失见蒙朝廷给降乐器用于宗庙外。 社稷耕籍文庙锺磬　阙。 今将钱物前去收买。"
#高丽史43卷-世家43-恭愍王6-21-18-1372

遣礼部尙书吴季南献马以秘书监刘景元为宥旨别监兼*　{拣}选御马使偕季南往耽罗。
#高丽史43卷-世家43-恭愍王6-21-19-1372

癸亥倭寇顺天长兴耽津道康郡。
#高丽史43卷-世家43-恭愍王6-21-20-1372

庚午王手写星山君李褒眞赐其子守侍中仁任。
#高丽史43卷-世家43-恭愍王6-21-21-1372

辛未王以忠肃王忌日如广济寺遂幸王轮寺巡视影殿工役。
#高丽史43卷-世家43-恭愍王6-21-22-1372

夏四月己卯耽罗杀刘景元及牧使兼万户李用藏以叛吴季南不克入乃还。
#高丽史43卷-世家43-恭愍王6-21-23-1372

甲申纳哈出遣使来献土物。
#高丽史43卷-世家43-恭愍王6-21-24-1372

辛卯以旱祷雨。
#高丽史43卷-世家43-恭愍王6-21-25-1372

庚寅前评理安遇庆卒。
#高丽史43卷-世家43-恭愍王6-21-26-1372

壬辰以禹仁烈为济州体覆使。
#高丽史43卷-世家43-恭愍王6-21-27-1372

倭掠鎭溟仓。
#高丽史43卷-世家43-恭愍王6-21-28-1372

壬寅遣民部尙书张子温如京师请讨耽罗表曰: "海邦虽陋唯知事上之心岛夷不恭敢阻朝天之路。 兹　愚恳仰渎聪闻。 伏念臣昧于为国之方尝有径情之请谓致耽罗之安业莫如　　之移居。 寻奉诏书示以烹鲜之训钦遵条约遂其按堵之生。 第贡献之稽期非陈告之本意。 于本年三月差陪臣礼部尙书吴季南前往耽罗妆载马匹赴京进献以倭贼在海差弓兵四百二十五人防送。 不期　　牧子等将先差去秘书监刘景元及济州牧使李用藏判官文瑞凤权万户安邦彦等尽杀之及季南至又将弓兵先上岸者三百余名亦皆杀之。 以此季南不能前进回还。 如斯变故义当往讯其由未及奏陈礼无擅兴之理。 祇增愧　庸切　呼。 伏望远垂日月之明一视舆图之广明臣效忠之实愍臣抱屈之情俯颁德音为之区处则臣之感戴粉骨何忘。"
#高丽史43卷-世家43-恭愍王6-21-29-1372

甲辰命李茂芳祷雨于康安殿。
#高丽史43卷-世家43-恭愍王6-21-30-1372

丙午以济州叛遣礼部尙书吴季南献本国马六匹于京师。
#高丽史43卷-世家43-恭愍王6-21-31-1372

五月戊申鎭边元帅达麻大女眞万户弓大遣使贺诞辰。
#高丽史43卷-世家43-恭愍王6-21-32-1372

壬子金兴庆请赦王曰: "太后诞日可赦予之诞日不可赦。" 唯赦金用辉。
#高丽史43卷-世家43-恭愍王6-21-33-1372

癸丑以旱放辛旽党人妻妾没为官婢者惟旽妻妾不赦。
#高丽史43卷-世家43-恭愍王6-21-34-1372

辛酉影殿正门成王以不壮丽命撤之。
#高丽史43卷-世家43-恭愍王6-21-35-1372

癸亥,

帝遣宦者前元院使延达麻失里及孙内侍来锡王彩*　{段}纱罗四十八匹。 王出迎于迎宾馆。 中书省移咨曰: "钦奉圣旨那海东高丽国王那里自前年为做立石碑祭祀山川飞报各处捷音及送法服。 使者重迭王好生被暑热来。 为那般我想着限山隔海天造地设生成的国土。 那王每有仁政管抚的好时天地也喜我这里勤勤的使臣往来呵似乎动劳王身体一般。 为那般上头我一年光景不曾敎人去于今。 恁每中书省省收拾纱罗*　{段}子四十八匹差元朝旧日老院使送去。 选海船一只用全身挂甲的军人在上面防海就将那陈皇帝老少夏皇帝老少去王京! 不做军不做民闲住他自过活! 王肯敎那里住呵留下不肯时节载回来! 恁省家文书上好生说得子细了。"
#高丽史43卷-世家43-恭愍王6-21-36-1372

右丞相汪广洋又致书曰: "　因元政不纲群雄　起各拥兵众分据土疆。 我圣上乘时启运奋兴淮右肇基江左命将四征削平群雄。 陈友谅窃据湖湘妄称大汉明贞据有川蜀僭号大夏。 是以,

