<!-- { "loadSidebar": true } -->
#高丽史133卷-列传46-辛禑1-03-11-1377

十一月遣前开城尹黄淑卿如北元贺节日。 下印海于淸州狱治伊山败军罪。 丁亥。 雾塞。 己丑以月食停八关会。 禑与乳　张氏书曰: "念昔先后不幸奄　予方幼弱惟尔小心保护以着勤劳式至今休曰笃不忘赐田百结奴婢十口虽有过愆犯不至十悉皆原宥。" 与长宁公主及张氏各米豆幷六十硕知申事杨以时四十硕。 倭寇扶余定山鸿山又倭百三十　寇金海义昌都巡问使裴克廉与战败绩。 倭寇守安童城通津等县。 以星变月食宥二罪以下。 命韩山君李穑注唐太宗百字碑以进。
#高丽史133卷-列传46-辛禑1-03-12-1377

十二月遣顺兴君王升如北元贺正。 中郞将池遇渊与判书闵伯萱争田诉于版图正郞李养中诘遇渊尝在合浦盗官物遇渊衔之诬告养中为都官正郞受人赂下巡军鞫之遇渊逃捕得诛之。  
帝放还我国人丁彦等三百五十八人。 有僧达明者游历安州等处自称忠肃王母弟德兴君之子潜图不轨遣判开城府事庆补执之以来鞫问本善州民王加勿也幷其党五人斩之。 三司左使李希泌卒赠谥忠靖。 纳哈出遣使遗羊一百六十头毛牛三首。
#高丽史133卷-列传46-辛禑1-04-01-1378

四年正月都评议使率百官相地于新京。 倭寇延安府。
#高丽史133卷-列传46-辛禑1-04-02-1378

二月倭寇安山仁州富平衿州。 以年荒停燃灯。 以知杆城郡事田光富贪墨害民枷市三日杖流之。 点五部坊里军。 壬申地震。 江华府屡被倭寇民失其业给谷三百石赈之。
#高丽史133卷-列传46-辛禑1-04-03-1378

三月倭寇富平又寇泰安郡。 遣判缮工寺事柳藩如  京师谢恩礼仪判书周谊请谥承袭谢恩表曰:  
"帝德天临万邦咸仰臣疑　释一国更生事久乃明恩深莫报伏念臣爰从弱岁遽丧严君敢稽告讣以易名辄望哀孤而锡命马取诸耽罗以递送人到于定辽而被留　期行李之必通乃敢浮海而复年华之屡易尙未回舟罔知事变之所由徒切　呼而无已忽此还家而团聚余三百人故其向阙以　倾惟亿万岁欢声竞沸喜气悉均共言: '暧昧之已明益　恩怜之必至。' 兹盖 
陛下舞干　舜弛　　汤绥斯来动斯和华夏蛮貊之率　道以德齐以礼典章文物之修明乃令海邦获瞻天日臣谨当率循先人之业永有依归对越上帝于心恒申颂祷。" 请谥表曰: "节惠赐谥固帝王之大公请命显亲尤人子之至愿冒陈愚恳庸　亶聪伏念臣父先臣　当圣人之作兴以小邦而归附斯克勤于侯度尝　薄劳柰不永于天年奄辞昭代若稽诸古必易其名敢讣告之后时仍陈乞之倂渎今　更于岁律益翘伫于德音降监在兹兢惶无已伏望敦劝忠之典推恤孤之恩特令贞魂获蒙宠命则臣谨当恒述藩宣之职* 　颂祷之诚。" 请承袭表曰: "建邦树屛帝命斯彰继世袭封臣　攸庆兹当再渎尤切三思伏念臣猥以幼　适丁忧恤　从先考权国事者数年　望 
上恩对天威于咫尺措躬无地惟简在心伏望施字小之恩降缵考之命而令庸品获被耿光则臣谨当永观苗裔之存愿为汉辅共祝康宁之向恒效箕畴。" 赞成事睦仁吉判密直赵仁璧帅师放火　习水战。 倭寇南阳遂焚掠水原府府使愼仁道仅以身免元帅王宾与战败绩请济师命密直副使朴修敬赴之。 倭又寇林韩二州。 修京城。 以密直副使赵希古为汉阳道助战都兵马使。
#高丽史133卷-列传46-辛禑1-04-04-1378

四月倭寇德　合德等县火都巡问使营倭船大集窄梁入升天府中外大震我 
太祖与杨伯渊合击大破之。
#高丽史133卷-列传46-辛禑1-04-05-1378

五月以旱宥二罪以下。 倭寇西州庇仁县又寇水原龙驹等处户长李富擒获十余人。 以评理商议崔公哲为杨广道都元帅。
#高丽史133卷-列传46-辛禑1-04-06-1378

六月倭寇淸州贼锋甚锐我军望风而遁贼四出攻掠我师复乘*闲袭之斩十余级。 日本九州岛节度使源了浚使僧信弘率其军六十九人来捕倭贼。 倭又寇木州宁州温水县。 平壤君赵思敏卒。  
帝放还我行人崔源全甫李之富。 以禹仁烈为庆尙杨广全罗三道都体察使。 倭寇宗德松庄永新等县元帅崔公哲王宾朴修敬等击却之。
#高丽史133卷-列传46-辛禑1-04-07-1378

七月郑梦周还自日本九州岛道节度使源了浚遣周孟仁偕来。 丁丑以生辰放囚。 北元使来告其主豆叱仇帖木儿卽位禑欲托疾不迎使强之禑出迎行省。 倭寇牙州入东林寺崔公哲王宾朴修敬等进击斩三级获马二十余匹。 日本僧信弘与倭寇战于兆阳浦获一　尽斩之放还被虏妇女二十余人。
#高丽史133卷-列传46-辛禑1-04-08-1378

八月庆尙道元帅裴克廉击倭于欲知岛斩五十级。 虎入京城多害人物我 
太祖射　之。 倭寇延安府及海州遣判崇宁府事罗世判密直沈德符领战舰大索倭贼于诸岛。 周谊柳藩还自  京师礼部尙书朱梦炎录 
帝旨以示我国人曰: "朕起寒微实膺天命代元治世君主中国当卽位之初法古哲王之道飞报四夷酋长使知中国之有君当是时不过通好而已不期高丽王王　卽称臣入贡斯非力也心悦也其王精诚数年乃为臣所弑今又几年矣彼中人来请为王　谥号朕思限山隔海似难声敎当听彼自然不干名爵前者弑其君而诡杀行人今岂遵法律笃守宪章者乎  好礼来者归尔大臣勿与彼中事! 如　施行。" 宪府上言: "近来州郡屡经倭寇凋弊已甚而守令每为宾客多张宴乐耗费钱谷侵渔细民为按察者若罔闻知其弊日甚自今请令按廉条启民　及守令得失以凭黜陟。" 倭寇衿州阳川。
#高丽史133卷-列传46-辛禑1-04-09-1378

九月宰枢等诣奉恩寺太祖眞殿卜迁都不吉事遂寝。 倭寇瑞州。 宪府劾崔源: "在  京师 
帝问金义杀使先王被弑事源不遵使旨不讳国恶请治其罪。" 乃下源狱鞫之不服竟杀之。 倭寇铁州。 复行洪武年号。 以密直副使林成味为西京都巡问使。 倭寇连山尼山公州。 以门下评理韩邦彦判密直李琳为杨广全罗道助战元帅。 倭寇益州全州。
#高丽史133卷-列传46-辛禑1-04-10-1378

十月倭寇沃州珍同怀德靑山林州杨广道元帅韩邦彦击之斩二级获马十匹。 倭屠烧全州。 遣版图判书李子庸前司宰令韩国柱如日本请禁贼遗九州岛节度使源了浚金银酒器人参席子虎豹皮等物。 以成汝完为政堂文学商议王承贵金光厚崔准金汉　安翊张夏睦子安为密直副使。 遣判密直司事沈德符如  京师贺正版图判书金宝生谢放还崔源等谢恩表曰: "神机广运德洽四方贱价毕来欢腾一国嫌疑攸释壅塞必通伏念臣猥以　资　逢盛旦尝驰一二之行李岁月　更忽値三百之归来室家交庆　当源等之旣至其慰禑心之曷胜! 兹盖 
陛下推字小之仁廓包荒之度谅微臣畏天之敬怜殊俗怀土之思悉皆放还令其完聚臣谨当恪恭藩职恒输事上之忠倍祝天龄永沐渐东之化。"
#高丽史133卷-列传46-辛禑1-04-11-1378

十一月以门下评理朴普老为安州上元帅兼西北面都　察使。 倭寇益州。 禑尝召左使洪仲宣政堂文学权仲和等曰: "京城控海虑有不虞之患且地气有衰旺而定都已久宜择地徙都之其考道诜书以闻。" 仲宣仲和及韩山君李穑右代言朴晋禄与书云观会议前摠郞闵中理上言: "诜密记所载北苏箕达者卽峡溪可以迁都。" 遣仲和及判书云观及张补之中郞将金佑等往相之仲和还曰: "得北苏宫阙旧基凡百八十*闲。" 于是设北苏造成都监朝议寻以峡溪僻在山谷漕舶不通遂寝。 以冬寒放囚。 覇家台倭使来泊蔚州信弘言: "彼若见我必归告其国。" 遂　曰: "高丽将拘汝。" 使惧逃归。 辛巳地震。 赐裴克廉鞍马衣酒。 赏捕倭功。 以地震宥二罪以下。 信弘与倭贼战于固城郡赤田浦不克遂还其国。 以前密直副使黄淑卿为东北面都巡问使兼和宁府尹。 有李安仁者剃妻发称为家婢卖之不得欲杀之妻逃安仁与妻父母诘欲拔剑刺之典法司论杀之。
#高丽史133卷-列传46-辛禑1-04-12-1378

十二月倭寇河东晋州都巡问使裴克廉与兵马使兪益桓夹攻斩十九级追击于泗州斩二级。 丙午雷。 置左苏造成都监时议欲迁都国史有"左苏白岳山右苏白马山北苏箕达山等三所创建宫阙。"之文故有是役。 高家奴以兵四万来投江界。 遣柳曼殊于东北面吴季南于全罗道安翊于杨广道南佐时于江陵道王安德于西海道庆补于交州道计点户口依西北例置左右翼军惟庆尙道令都巡问使裴克廉掌之后宪府上*　罢之宪府上*　曰: "诸道山城国家往往遣使修筑多发军丁不日毕功旋致崩坏其弊甚巨请自今不复遣使令守令征发旁郡军丁农隙修葺若未毕则停待明年以为年例功臣之号必待有功近年以来自两府至六曹判事添设奉翊无寸功者滥授功臣号如有树立大勋者何以为赏请重惜名器毋得妄与古者非有功不侯今封君甚众近因倭寇漕运不通仓　虚竭除省宰封君外其余封君请勿颁禄。" 无　。
列传卷第四十六。

#高丽史134卷-列传47-00-00-00-0000

列传卷第四十七。 高丽史一百三十四。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史134卷-列传47-辛禑2-00-00-0000

辛禑二。
#高丽史134卷-列传47-辛禑2-05-01-1379

○五年正月乙亥辽东都指挥司遣鎭抚任诚来索被虏人及逃军咨曰: "洪武三年十一月高丽军所虏辽阳官民男妇千余人及各卫军人逃往彼处者悉发解送!" 时辽东人传言高丽遣兵助北元故托以遣诚来　虚实。 以密直副使安翊为杨广道计点使。 谏官上言: "民惟邦本本固邦宁近因倭寇水旱之灾百姓饥馑宜加存恤劝课农桑而今者后苏左苏土木之役方兴不已民困力政将转于壑非惟失农又不能拾橡栗以自资请卽停罢至秋始役。" 禑不听。 以灾变虑囚。
#高丽史134卷-列传47-辛禑2-05-02-1379

二月日本国遣僧法印来报聘献土物。 以年荒停燃灯罢移都左苏。 丙辰雨雹。 倭寇顺天兆阳珍原等处郑地与战败绩。 丁卯雨雹。 沔州人前判书崔有龙匿民口八十事觉计点使安翊斩之。
#高丽史134卷-列传47-辛禑2-05-03-1379

