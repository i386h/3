<!-- { "loadSidebar": true } -->
○林完本宋人登第累迁礼部员外郞仁宗置书籍所于寿昌宫侧完与金富辙等诸儒臣更直备顾问转国子司业知制诰。 王以　变下诏求言完上*　曰: "臣尝谓进言非难而听其言者为难听言非难而行其言者为尤难故曰: '忠臣之事君也言切直则不用而身危不切直则不足以明道。' 昔汉文之世天下可谓无事矣贾谊犹有痛哭流涕长太息之言近者天变异常陛下祗畏天命思闻直言下诏求言此万世之福也。 臣尝观董仲舒策有曰: '国家将有失道之败天乃先出灾异以谴告之不知自省又出怪异以警惧之尙不知变而伤败乃至此见天心之仁爱人君而欲止其乱也自非大无道之世天尽欲扶持而安全之人君所以上答天谴者非勉强以实应之则不可也。' 传曰: '应天以实不以文。' 所谓实者德也所谓文者若今之道场斋醮之类是也。 人君修德以应天不与福期而福自至焉若不修德而徒事虚文则非徒无益适足以渎天而已。 书曰: '皇天无亲惟德是辅。' 又曰: '黍稷非馨明德惟馨。' 所谓德者岂他求哉在人君用心与夫行事而已。 用心善而见诸行事者若尧舜禹汤文武成康是也故一云为一注措皆合于天心而能享无疆之休用。 心不善而见诸行事者若桀纣幽　秦始皇是也故一云为一注措皆悖于天道区区一身尙不能保又乌能享天下国家哉  且天之于人相去辽絶非言可谕而福善祸*　{淫}疾若影响。 比年以来灾变屡作饥馑　臻近者白虹贯日正阳之月雷震特异此近古未闻也意者陛下应天以文而不以实耶何其醮祭之烦而变异之多耶。 天之谴告如此足以见天心之仁爱陛下犹父母之谴告其子切欲扶持而安全之也陛下岂可不勉强以实而应之耶  勉强以实在乎革当今之弊革今之弊在乎遵太祖之遗训举文宗之旧典而已。 太祖之训其详臣不得而闻伏思当时拨乱反正设纪陈纲必有神谋睿　国史所载可考而知至如文宗之遗风余烈距今未远时或闻先生长者之言不觉泪下沾襟。 观其躬行节俭进用贤才名器不假于匪人威权不移于近　虽戚里之亲而无功者不妄赏左右之爱而有罪者必加罚宦官给事择其谨愼少壮者不过十数辈以备　扫属内侍必选其功劳才能者不过二十余人所司庶官各竭其能冗官省而事简费用节而国富故*大仓之*栗{粟}陈陈相因家给人足时号*大平此我朝贤圣之君也。 近代以来一切反是凡百执事倍数于前骄侈日滋廉耻道丧挟权恃势剥削诛求加之以重*　{敛}劳役人心胥怨设使贾谊见今日之势岂特太息流涕痛哭而已哉  臣窃为陛下计责身修省上答天谴莫若行祖宗之良法善政而已。 今欲行祖宗之法必不利于权贵故虽有善政朝行夕改法度无常实非陛下勉强修德之意也。 惟陛下至诚发于圣心责诸辅相质之神明痛抑左右欺蔽之奸絶其阴阳怪诞之说日愼一日行之不已使鸿业增光以为万世无疆之休。 近日怪诞之说大起于妙淸臣观妙淸惟事奸诈欺君罔上与宋朝林灵素无异也灵素挟左道眩惑上皇躁进之士屈己*　{谄}事以求荣显当是之时灾变屡见而上皇不悟及至智尽计穷终于败乱而后已虽诛灵素何益于事! 此陛下之所亲闻也覆车之辙其可蹈乎  陛下宠信妙淸左右近习及诸大臣交相荐誉以为圣人根深　固牢不可拔。 自太华宫之役劳民动众百姓怨咨往岁巡幸灾发佛塔今年巡幸流星马祸相继而作且此宫阙本为求福今已七八年而无一休祥灾变　至其故何也  天意若曰: '奸邪之人荧惑人主人虽可欺天可欺乎 ' 前日之变天其或者警悟陛下耳陛下岂可惜一奸臣而违天意乎  愿陛下奋干刚之威斩妙淸之首上以答天戒下以慰民心此天下之公言非愚臣之敢私也惟陛下察之。"
#高丽史98卷-列传11-崔奇遇-000

崔奇遇。
#高丽史98卷-列传11-崔奇遇-001

○崔奇遇字正甫旧名巨鳞中第补尙州司录以淸勤闻睿宗朝历齐安大原二侯僚佐为所敬惮。 朝廷用兵东鄙以李资谅为将奇遇上书言: "资谅王后叔父万一失律不宜加刑。" 由中书注书出为淸州通判为政严于御史矜恤小民。 尝行部途中遇暴雨避村舍有神托人曰: "前有猛兽宜小休。" 雨霁行虎果伤人于路王闻而异之秩未满征为右正言上书言六事不报。 王幸安和寺还将驻　王轮寺南街奇遇谏曰: "为乐非其所请入宫。" 从之。 累迁至左司谏迁御史以起居舍人为西海道按察使李资谅营院馆侵夺吏民田园掌其事者因缘谋利为民害奇遇奏禁之一方大喜。 李资谦大起屋宇遣使求铁于海州嘱曰勿令崔按察知之。
#高丽史98卷-列传11-崔奇遇-002

仁宗卽位资谦专制国命奇遇言: "陛下新登宝位宜有善政以慰民心而　近　　　远学士大夫此臣所缺望乞常御便殿详延儒臣访问今古引见两府咨诹国事一遵太祖遗训。" 又言: "朝鲜国公不宜区区亲细务。" 其意欲阳示尊崇而阴夺其权也王留其*　不下。 或有言国公尊贵百寮宜拜奇遇曰: "非王氏而拜之如朝廷礼何 " 其年冬雷震开国寺浮图奇遇又上言: "汉延光中冬雷屡作实由阎皇后兄弟专秉威权之所召灾不妄作愿陛下悟皇天之谴告图所以*渭{消}变之术。" 言甚切直资谦闻而衔之及韩安仁等被祸奇遇以姻党窜高城县资谦败召拜户部员外郞尙州牧副使转吏部郞中起居注赐金紫。 有疾王遣内医视疾赐御药奇遇谓其子曰: "吾君终始之惠惟汝目见吾未得报万一命也汝无　吾志。" 遂卒年五十八奇遇天资魁杰身长七尺自少有文藻负气　为事不肯碌碌随人卒以流落不得展其志子应淸应时。
#高丽史98卷-列传11-金守雌-000

金守雌。
#高丽史98卷-列传11-金守雌-001

○金守雌字溪甫旧名理尙州人少丧父负　游学四方中第调金壤县尉迁国学学谕　去杜门不出理田园　蔬以自给日与儿童讲习为乐。 仁宗朝直史馆李资谦之乱宫阙连烧守雌直禁中负国史至山呼亭北掘地藏之得不焚。 迁直翰林院朱几有疾不乐在近职又以母老乞郡出为礼州防御使卒。 毅宗时吏部奏: "守雌于丙午之乱入直史馆不惜身命移藏国史昔唐韦述为史官禄山之乱抱国史藏南山身陷贼中　伪官贼平流　州死广德初以功补过赠右散骑常侍述终　伪官至于流死犹论其功今守雌一无所累例补外官而死未蒙显赏深可惜也乞依古例追赠官爵。" 乃赠吏部侍郞翰林侍读学士知制诰。
#高丽史98卷-列传11-崔濡-000

崔濡。
#高丽史98卷-列传11-崔濡-001

○崔濡字符泽本溟州吏少敏悟善属文年十九中第补校书校勘累迁中书舍人仁宗朝历翰林学士承旨御史大夫　知政事进门下侍郞同中书门下平章事卒年六十九谥庄敬。 为人魁梧有风标历任中外以公淸闻晩有疾步履甚艰犹不退时人讥之。
#高丽史98卷-列传11-李璹-000

李璹[*(李)玮]。
#高丽史98卷-列传11-李璹-001

○李璹树州人父靖恭登第官至门下侍中谥文忠配享顺宗庙庭。 璹性贪鄙无行登第席父势事睿仁二朝累官至　知政事。 其妻平章事金仁揆　也仁揆以李资谦亲党流璹幸其灾据仁揆第夺家产奴婢及仁揆还责之璹惭惧密与其子温卿诬构仁揆谋逆作飞书夜投御史台为巡检所执有司请配流仁宗以妃任氏外王父兄弟止免官卒弟玮。
#高丽史98卷-列传11-李璹-002

○玮字直淸登第累迁户部员外郞宣宗闻郡县守多非其人选玮及尹瓘崔思悦等分遣诸道抚民疾苦玮不称旨免后为黄州牧副使以淸勤抚字闻睿宗朝历刑部尙书门下侍郞平章事赐佐理功臣号。 十一年守太保门下侍中明年进太傅封桂阳伯食邑二千户食实封三百户寻致仕进爵为公赐匡国功臣号。 仁宗纳其外孙女为妃加中书令又赐鎭定功臣号食邑二千五百户食实封五百户。 十一年卒年八十五谥庄肃玮喜殖货家居虽米　必知出入。
#高丽史98卷-列传11-许载-000

许载。
#高丽史98卷-列传11-许载-001

○许载字寿康孔岩县人由刀笔吏起积劳出调铁州防御判官在官淸白有惠政。 九城之役以中军录事守吉州城女眞来攻载与兵马副使李冠珍等固守数月城几陷励士卒一夜更筑重城以拒之虏乃退以功拜监察御史又为行营兵马判官与金义元等击女眞于吉州关外斩三十级获其介仗牛马迁杂端。 睿宗尝幸八关会还至合门前驻　唱和命倡优歌舞仗内夜几至三鼓载与御大夫崔贽进谏王嘉纳之。 三为两界兵马使久在边知敌情奏守边策王下两界诸鎭使遵用。 载不学无术仁宗朝李资谦拓俊京用事载倾心附之遂登宰辅官至中书侍郞同中书门下平章事王恶其朋比屡与左右言之。 及资谦败谏官上*　极言其罪为俊京所庇久之贬知　州防御使又贬其子纯为全州防御判官物意快之。 载秩满除兵部尙书仍令致仕台*　{谏}论驳会西海道按察使奏: "载在　州有政绩不可　。" 遂拜户部尙书致仕寻加开府仪同三司检校*大尉卒年八十三。
列传卷第十一。

#高丽史99卷-列传12-00-000

列传卷第十二。 高丽史九十九。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史99卷-列传12-梁元俊-000

梁元俊。
#高丽史99卷-列传12-梁元俊-001

○梁元俊字用章忠州人起自胥吏监光州务妻事姑不谨黜之妻与子号哭乞哀终不许至使其妻独还人或讥其不仁。 仁宗时累迁殿中侍御史出为尙州副使政尙廉勤吏民称之。  毅宗初拜御史大夫转知门下事十年进门下侍郞平章事明年致仕又明年卒。 性淸俭淳直终始一节不事产业不通　谢门巷萧然尝与谏官论郑　坚执不变时议重之子文荧淸直有父风官至御史中丞。
#高丽史99卷-列传12-崔惟淸-000

崔惟淸[*(崔)　*(崔)璘*(崔)诜*(崔)宗峻*(崔)　*(崔)文本*(崔)坪*(崔)雍。
#高丽史99卷-列传12-崔惟淸-001

○崔惟淸字直哉昌原郡人六世祖俊邕佐太祖为功臣父奭初名锡擢魁科事文顺宣三朝位至守太保门下侍郞同中书门下平章事判吏礼部事谥誉肃。 惟淸少孤嗜学睿宗时登第乃曰: "儒者当学古入官。" 遂杜门读书不求仕宦有荐者辞以学未就后被荐直翰林院。
#高丽史99卷-列传12-崔惟淸-002

