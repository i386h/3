<!-- { "loadSidebar": true } -->
#高丽史64卷-志18-礼6-军礼-遣将出征仪-001

○遣将出征宜大社告太庙并有司行事如奏告之仪。 出钺还钺王皆亲告景灵殿。 前一日尙舍局设王座于大观殿上如常仪设元帅副元帅褥位于殿庭中心北向。 守宫署设元帅副元帅次于殿门外朝堂。 其日依时刻仗卫入陈于殿庭如仪枢密及左右侍臣入就殿庭位。 元帅副元帅服戎服[前一日有司奉宣赍征袍戎衣到尙书兵部准旧例颁赐元帅以下从军文武员寮。]率兵马钤辖[以承制充之。]及诸军从事官俱诣殿门外重行北向立。 讫王服绛纱袍出坐殿鸣鞭仗卫奏山呼再拜。 讫舍人喝: "枢密以下侍臣常起居。" 讫阁门引宰臣入就位舍人喝: "宰臣再拜!" 讫阁门引宰臣自东侧阶升殿近东西向北上立。 次引宰枢自西侧阶升殿近西东向北上立。 讫引元帅副元帅入殿庭就褥位北向立。 舍人喝: "元帅副元帅再拜!" 阁门称有　舍人喝: "再拜躬听!" 口宣讫舍人喝: "元帅副元帅再拜!" 阁门引元帅自西阶升殿进王座之右　诸方略。 上将军奉斧钺诣王座右　进王降座执斧钺授元帅元帅　受降自西阶。 阁门引元帅副元帅由正门出郞将传奉斧钺在前先导。 阁门引兵马钤辖及诸军使副判官以上入殿庭重行北向东上立。 舍人喝: "钤辖以下再拜又再拜!" 讫阁门引自西偏门出。 录事以下于殿门外礼数如上仪。 王入内殿宰臣枢密以下左右侍臣及仗卫以次出。 元帅副元帅出泰定门外乐作至兵部乐止。 钤辖以下诸军使副判官于阶上俱重行再拜录事以下阶下祇揖吏拜。 讫便行师如军令式。
#高丽史64卷-志18-礼6-军礼-师还仪-000

师还仪。
#高丽史64卷-志18-礼6-军礼-师还仪-001

○师还前一日尙舍局设王座于大观殿设元帅副元帅拜位于殿庭。 守宫署设元帅副元帅次于殿门外朝堂又于宿亭设元帅副元帅座于东边筵伴宰臣座于西边又设拜命褥位于庭中。 筵伴到宿亭阁门引元帅以下出门相揖入门各就褥位钤辖及诸军使副判官录事每等异位重行立定。 舍人喝: "元帅以下向阙再拜!" 问圣　。 舍人喝: "元帅以下再拜!" 筵伴口宣讫舍人喝: "元帅以下又再拜!" 讫阁门引筵伴及元帅副元帅各从东西阶升亭上就褥位立定执礼官交呈起居状筵伴及元帅起居。 讫阁门引各就座赴劳宴。 礼毕阁门引筵伴及元帅副元帅以下降就庭中褥位舍人喝: "元帅以下再拜!" 元帅奉谢表诣筵伴前　进筵伴小前接表俱退复位。 舍人喝: "元帅以下又再拜!" 讫筵伴以表传于持函持函者先出元帅及筵伴伴行出门相揖分位。 其日昼亭设筵伴公侯伯座于东边元帅副元帅座于西边。 其余拜命劳宴附表礼数如上仪。 元帅勒所部兵卫鼓吹令押凯歌分左右二部以次陈列鼓吹振作至广化门乐止。 依时刻禁卫入陈于殿庭如常仪。 枢密以下左右侍臣入就殿庭位元帅副元帅率诸军寮佐至殿门外。 阁门引元帅副元帅入次讫近臣奏外办。 王服绛纱袍出坐殿禁卫奏山呼再拜。 舍人喝: "枢密以下侍臣常起居。" 讫阁门引宰臣入就位舍人喝: "宰臣再拜!" 讫阁门各引宰臣枢密自东西侧阶升殿就位立阁门引诸军使副判官录事诸领府郞将以上入殿庭每等异位重行立定。 阁门引元帅捧斧钺入殿庭自西阶升殿诣御座之右　上斧钺王降座执斧钺传授上将军。 讫元帅降自西　就拜位舍人喝: "元帅以下再拜!" 阁门引出殿门外。 元帅副元帅及诸军使副判官录事从事官各服公服阁门分引元帅以下入就殿庭重行北向立定。 舍人喝: "元帅以下再拜舞蹈又再拜!" 奏圣躬万福舍人喝: "元帅以下再拜!" 元帅出行致辞复位。 舍人喝: "元帅以下群官再拜舞蹈又再拜!" 讫近臣承旨降自东阶诣元帅东北西向传宣称: "定难功业惟朕乃嘉。" 元帅以下再拜舞蹈又再拜。 阁门传宣赐酒食舍人喝: "元帅以下再拜舞蹈又再拜!" 讫阁门引元帅以下西出王入内殿宰臣枢密左右侍臣及仗卫以次退。
#高丽史64卷-志18-礼6-军礼-师还仪-002

睿宗二年十月壬寅命尹瓘为元帅吴延宠副之往伐女眞。 十二月朔壬午王御威凤楼瓘延宠率三军将士以次入庭拜讫赐　钺遣之。 三年春瓘等平女眞筑六城立碑于公　鎭以为界。 至四月己丑瓘延宠凯还命具　吹军卫迎之。 遣带方侯　齐安侯* 劳宴于东郊。 瓘等诣景灵殿复命还　钺王御文德殿引瓘延宠上殿问边事。 未几女眞侵犯六城之地四年四月命副元帅吴延宠复征之。 戊寅延宠陛辞王诣景灵殿亲授　钺遣之。
#高丽史64卷-志18-礼6-军礼-师还仪-003

仁宗十三年正月西京反命金富轼讨之。 甲寅王御天福殿富轼以戎服入见命上陛亲授　钺遣之。 十四年二月戊午西京降四月庚子富轼凯还王诣景灵殿告平西贼赐富轼甲第一区。
#高丽史64卷-志18-礼6-军礼-师还仪-004

高宗三年闰七月契丹寇西北境转掠州郡。 十月命　知政事郑叔瞻为行营中军元帅枢密院副使赵　为副往击之。 十二月己未幸顺天馆御文德殿群臣入谒分立左右叔瞻　以戎服率诸摠管入庭行礼王亲授　钺遣之。
#高丽史64卷-志18-礼6-军礼-师还仪-005

恭愍王五年五月遣评理印　等往攻鸭江以西八站。 九月癸未以曲城伯廉悌臣为都元帅刑部尙书柳渊等副之以备西北赐貂　金带授钺遣之。 十三年二月戊戌西北面都元帅庆千兴都巡慰使崔莹等　德兴兵凯还。 王命有司郊　如迎贺仪。 十八年十一月辛未以守门下侍中李仁任为西北面都统使赐大纛以遣之。
#高丽史64卷-志18-礼6-军礼-救日月食仪-000

救日月食仪。
#高丽史64卷-志18-礼6-军礼-救日月食仪-001

○其日应陪侍群臣　玄冠素服伺候。 王素服出坐绞床承宣重房肃拜讫分立。 阁门入庭横行再拜行头进步复位揖左边立。 祗候引枢密就褥位横行立定舍人喝: "再拜!" 讫分立。 王入歇待时刻复出下殿立尙舍别监点香。 王拜礼后还上殿。 阁使承传云: "赐枢密坐。" 舍人喝: "再拜!" 阁使又云: "赐侍奉员将坐。" 舍人喝: "再拜!" 就坐。 救食讫王下殿尙舍别监点香王拜礼讫还上殿入内。
#高丽史64卷-志18-礼6-军礼-救日月食仪-002

文宗元年二月乙亥朔日食御史台奏: "旧制日月食太史局预奏告谕中外伐鼓于社上素　避殿百官素服各守本局向日拱立以待明复今太史官昏迷天象不预闻奏请科罪。" 从之。
#高丽史64卷-志18-礼6-军礼-季冬大傩仪-000

季冬大傩仪。
#高丽史64卷-志18-礼6-军礼-季冬大傩仪-001

○大傩之礼前一日所司奏闻选人年十二以上十六以下为　子着假面衣赤布袴褶二十四人为一队六人作一行凡二队。 执事者十二人着赤　　衣执鞭。 工人二十二人其一方相氏着假面黄金四目蒙熊皮玄衣朱裳右执戈左执楯其一为唱帅着假面皮衣执棒。 鼓角军二十为一队执旗四人吹角四人持鼓十二人以逐恶鬼于禁中。 有司先于仪凤广化朱雀迎秋长平门备设酒果禳物又为　坎各于门之右方深称其事。 前一日夕傩者各赴集所具其器服依次陈布以待事。 其日未明诸卫依时刻勒所部屯门列仗入陈于阶下如常仪。 傩者各集于宫门外内侍诣王所御殿前奏　子备请逐疫讫出命傩者以次入。 　　以进方相氏执戈扬楯唱率　子和曰: "甲作食凶　胃食疫雄伯食魅腾简食不祥览诸食咎伯奇食梦强梁祖明共食　死寄生委随食观错断食巨穷奇腾根共食蛊。 凡使十二神追恶鬼凶赫汝躯拉汝肝节解汝肌肉抽汝肺　汝不急去后者为粮。" 周呼讫前后鼓　而出诸队各趣门以出出郭而止傩者将出大祝布神席当中门南向出讫斋郞陈神座籍以席北首。 斋郞酌酒大祝受而奠之祝史持版于座右　读祝文[祭以*大阴之神祝版以*大祝名。]讫兴奠版于席乃举禳物幷酒　于坎讫退。
#高丽史64卷-志18-礼6-军礼-季冬大傩仪-002

靖宗六年十一月戊寅诏曰: "朕卽位以来心存好生欲使鸟兽昆　咸被仁恩。 岁终傩礼　五　以驱疫气朕甚痛之可贷以他物。" 司天台奏: "瑞祥志云: '季冬之月命有司大傩旁　土牛以送寒气。' 请造黄土牛四头各长一尺高五寸以代　　。" 从之。
#高丽史64卷-志18-礼6-军礼-季冬大傩仪-003

睿宗十一年十二月己丑大傩。 先是宦者分傩为左右以求胜王又命亲王分主之。 凡倡优杂伎以至外官游妓无不被征远近　至旌旗亘路充斥禁中。 是日谏官叩合切谏乃命黜其尤怪者至晩复集。 王将观乐左右纷然争先呈伎无复条理更黜四百余人。
志卷第十八。

#高丽史65卷-志19-00-00-00-000

志卷第十九。 高丽史六十五。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史65卷-志19-礼7-00-00-000

礼七。
#高丽史65卷-志19-礼7-宾礼-00-000

宾礼。
#高丽史65卷-志19-礼7-宾礼-迎北朝诏使仪-000

迎北朝诏使仪。
#高丽史65卷-志19-礼7-宾礼-迎北朝诏使仪-001

