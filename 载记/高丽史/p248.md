<!-- { "loadSidebar": true } -->
九月甲子林密蔡斌等还京师。 遣密直副使金义领马三百匹送定辽卫。 又遣同知密直司事张子温谢通朝贡道路又请冠服。 谢通道路表曰: "圣谋谆至昭示劝惩大度包容曲从敷奏。 恩非望及感与愧幷。 臣学问荒　资材戆朴但知尽忠于所主常勤率职而靡他。 道过辽东致朝正之再阻舟浮海上甘犯禁而不辞。 仍将烦冗之私敢渎高明之听在愚衷深以为惧惟睿鉴灼见其情故推矜恕之心特降丁宁之语。 喩天人之可畏诲切发蒙陋汉唐而不居德敦柔远。 旣遣皇华之使又通朝聘之途拜命以旋抚躬无已。 皇帝陛下大智齐舜克宽迈汤。 　天道以行仁使民生而安业遂令弊邑获被洪恩敢不于蕃于宣恪遵侯度  时万时亿恒祝皇　。"
#高丽史44卷-世家44-恭愍王7-23-59-1374

庚午倭贼近境都城戒严。
#高丽史44卷-世家44-恭愍王7-23-60-1374

癸酉倭寇安州。
#高丽史44卷-世家44-恭愍王7-23-61-1374

丁丑追赠故宫人韩氏考俊祖平曾祖通沔阳府院大君; 外祖韩良沔城府院大君。 王以江宁大君冒称韩氏出也。
#高丽史44卷-世家44-恭愍王7-23-62-1374

辛巳宰枢荐各道按廉嬖臣头里速古赤正郞闵　亦预焉。 王怒　求出外幷入抄录事白珪棒之二人寻死。
#高丽史44卷-世家44-恭愍王7-23-63-1374

有胡僧自北元来谓康舜龙曰: "元以渖王孙为高丽国王。" 王闻之囚僧及舜龙按治僧曰: "闻诸某甲。" 执其人鞫之曰: "此前赞成事禹　家奴行贩北元时所闻也。" 欲讯其奴奴逃释僧与舜龙壬午囚　于巡卫府。
#高丽史44卷-世家44-恭愍王7-23-64-1374

癸未幸王轮寺影殿宴于花园。
#高丽史44卷-世家44-恭愍王7-23-65-1374

甲申王暴薨。 在位二十三年寿四十五王性本严重动容中礼。 至晩年猜暴忌克荒惑滋甚。 十月葬于正陵之西陵曰玄陵。 辛禑二年九月己酉谥曰仁文义武勇智明烈敬孝大王十一年九月丙子,

大明赐谥曰恭愍。
#高丽史44卷-世家44-恭愍王7-23-66-1374

史臣赞曰: "王之未立也聪明仁厚民望咸归焉。 及卽位励精图治中外大悦想望*大平。 自鲁国薨逝过哀丧志委政辛旽逐杀勋贤大兴土木以*　{敛}民怨狎　顽童以逞*　{淫}秽使酒无时欧击左右。 又患无嗣旣取他人子为大君而虑外人不信密令嬖臣污辱后宫及其有身欲杀其人以灭其口。 悖乱如此欲免得乎 "
世家卷第四十四。

#高丽史45卷-世家45-00-00-00-0000

世家卷第四十五。 高丽史四十五。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史45卷-世家45-恭让王1-00-00-0000

恭让王一。
#高丽史45卷-世家45-恭让王1-00-01-0000

恭让王讳瑶定原府院君钧之子神宗七世孙。 母曰国大妃王氏忠穆王元年二月五日生。 性慈仁柔懦优游不断。 初封定昌府院君。 辛昌元年十一月丁丑大护军金伫与禑谋作乱事觉下伫狱戊寅迁禑于江陵。 我

太祖与判三司事沈德符赞成事池涌奇郑梦周政堂文学　长寿评理成石璘知门下府事赵浚判慈惠府事朴　密直副使郑道传会兴国寺大陈兵卫议曰: "禑昌本非王氏。 不可以奉宗祀。 又有

天子之命当废假立眞。 定昌君瑶神王七代孙其族属最近。 当立。" 浚曰: "定昌君生长富贵但知治财不知治国不可立。" 石璘曰: "立君当择贤不必论其族属亲　。" 于是书宗室数人名遣德符石璘浚诣启明殿告

太祖探筹果得定昌君名。 翼日质明我

太祖与德符等八人诣恭愍王定妃宫卫以兵仗。 宗亲百官皆从之奉妃敎放昌于江华迎立王。 王惊惧而辞妃手授以印。 其敎曰: "自我太祖以至恭愍王子孙相承以奉宗庙社稷。 不幸恭愍薨逝无嗣当时宗戚群臣议立宗室之贤者。 　缘权臣李仁任久执国柄多行不义市恩于人窥免己罪以逆贼辛旽之子禑冒名恭愍王后杀所生母以灭其口嫁以侄女以固其宠。 神人积忿十有五年。 禑乃多杀无辜取怨国人举兵猾夏得罪

天子。 此正王氏复祀之秋而大将曹敏修以仁任之亲为上相继仁任之邪谋立禑子昌以恶继恶权柄所归势难卒去。 于洪武二十二年九月*闲门下评理尹承顺等回自  京师钦奉

圣旨: '节该高丽君位自王氏被弑絶嗣。 后虽假王氏以异姓为之非三韩世守之良谋。 果有贤智陪臣在位定君臣之分则虽数十岁不朝亦何患哉 ' 钦此询诸国论宗戚大小臣僚佥曰: '宗亲定昌府院君瑶乃太祖正派神王七代孙族属最近宜为恭愍王后。' 命瑶卽王位以奉宗庙社稷其禑及昌废为庶人。 呜呼! 子弘废而代王复汉家之祀以基四百年*大平之业。 以今视古其理一也咨尔有众体余至怀。"
#高丽史45卷-世家45-恭让王1-01-01-1389

○(己巳)元年十一月己卯王卽位于寿昌宫降禑昌为庶人流李琳及子贵生女壻柳琰崔濂外孙女壻卢龟山侄李懃于远地遣定阳君瑀帅师鎭长湍以备非常王忧惧方夜不眠谓左右曰: "余平生衣食使令皆足。 乃今负荷如此其重不知所为。" 遂泣。
#高丽史45卷-世家45-恭让王1-01-02-1389

庚辰御正殿受朝听政尊母王氏为福宁宫主封妃卢氏为顺妃长子定城君奭为世子宥境内。
#高丽史45卷-世家45-恭让王1-01-03-1389

以李穑判门下府事; 边安烈领三司事; 沈德符为门下侍中; 我

太祖守门下侍中; 王安德判三司事; 郑梦周池涌奇为门下赞成事; 赵仁璧判懿德府事; 　长寿为政堂文学; 成石璘为门下评理; 赵浚知门下府事兼司宪府大司宪; 朴　判慈惠府事; 郑道传为三司右使; 李　为司宪执义; 宋文中为上护军兼司宪执义。 文中曾为罗州牧使有不廉之名故不署告身。
#高丽史45卷-世家45-恭让王1-01-04-1389

壬午,

帝召还拍拍太子之子六十奴及火者卜尼。 初,

帝讨云南流拍拍太子及子六十奴于济州至是召之。
#高丽史45卷-世家45-恭让王1-01-05-1389

甲申王亲　*大庙告卽位。 礼毕百官上笺陈贺还宫犹推让不坐南面李穑进曰: "上已告卽位今又不南面无以*　臣民之望。" 王从之。 谓我

太祖及沈德符曰: "余本无德再辞不获得　大位卿其善图之。" 　然涕下。
#高丽史45卷-世家45-恭让王1-01-06-1389

丙戌宴功臣赐我

太祖及沈德符马各一匹。
#高丽史45卷-世家45-恭让王1-01-07-1389

金伫暴死狱中斩尸于市。 时伫辞多连巡军官故人皆疑之。 于是流门下评理郑地李居仁前判厚德府事柳惠孙李乙珍前密直李惟仁柳蕃赵瑚安柱等二十七人以与伫谋也。
#高丽史45卷-世家45-恭让王1-01-08-1389

丁亥倭寇求礼等处以金宗衍为全罗道元帅。
#高丽史45卷-世家45-恭让王1-01-09-1389

己丑斩赵方兴。
#高丽史45卷-世家45-恭让王1-01-10-1389

庚寅遣顺安君昉同知密直司事赵　如  京师告卽位。 奏曰: "高丽国定昌府院君臣王瑶谨奏臣系本国始祖王建正派神王晫七代之孙。 世袭前项名分别无才德兢惧自处期尽天年。 洪武二十二年十一月十五日大小宗戚臣僚闲良耆老等钦奉圣旨事意共议于国以恭愍王无子薨逝之后权臣李仁任等所立辛禑父子实为异姓而王氏之祀不可无主乃以臣于宗族之属为近且长启奉恭愍王妃安氏之命　臣权国以承祭祀臣进退俱难措身无地。 窃见洪武七年李仁任等擅立异姓以来政敎乖方习俗浮薄。 臣愿使之渐磨圣化以复眞淳。 钦望圣慈许臣亲朝面奏以安一国之民。" 幷进启本于皇太子又都评议使司申礼部请奏启施行。 是日冬至王率百官向阙遥贺。
#高丽史45卷-世家45-恭让王1-01-11-1389

辛卯以陈乙瑞为全罗道节制使; 王承贵为杨广道节制使。
#高丽史45卷-世家45-恭让王1-01-12-1389

十二月乙未朔罢李穑及子种学职废曹敏修为庶人。
#高丽史45卷-世家45-恭让王1-01-13-1389

戊戌徙权近于宁海。
#高丽史45卷-世家45-恭让王1-01-14-1389

己亥谏官请诛禑昌又论李穑李仁任等罪。 　仁任宅流穑父子及李崇仁河仑宦官李芬徙曹敏修于三陟权近于金海收文达汉职牒。
#高丽史45卷-世家45-恭让王1-01-15-1389

壬寅撤禑母懿陵。
#高丽史45卷-世家45-恭让王1-01-16-1389

戊申司宰副令尹会宗上*　请诛禑昌王历问诸宰相皆默然。 我

太祖独曰: "此事不易。 旣以安置江陵闻于

朝廷不可中变。 且臣等在禑虽欲为乱何忧哉 " 王曰: "禑多杀无辜宜其自及。" 命知申事李行下旨遣政堂文学徐钧衡于江陵诛禑艺文馆大提学柳　于江华诛昌。
#高丽史45卷-世家45-恭让王1-01-17-1389

庚戌宗室享王。
#高丽史45卷-世家45-恭让王1-01-18-1389

壬子敎曰: "恭惟我太祖开国以来子孙相承克奉宗祀至恭愍王不幸无子薨逝。 贼臣李仁任欲专政权贪立幼　诈以辛禑称王氏立以为主禑乃顽凶狂悖将欲陵犯辽阳。 侍中

李[太祖旧讳]等以社稷大计谕众回军议立王氏。 主将曹敏修以仁任之党复擅权柄继其奸谋乃沮众议立禑子昌。 王氏絶祀神人共愤者十有六年。 于洪武二十二年十一月十五日侍中

李[太祖旧讳]奋忠倡义乃与沈德符郑梦周池涌奇　长寿成石璘朴　赵浚郑道传等上奉天子明命谋及宗亲耆老文武臣僚启奉恭愍王定妃之命废禑昌父子以予于王氏最亲　承祖宗之统。 虽予寡德未堪负荷

李[太祖旧讳]等正名兴复再造王室。 其功实不在太祖开国功臣之下带砺难忘壁上图形父母妻封爵子孙荫职宥及永世主者施行。"
#高丽史45卷-世家45-恭让王1-01-19-1389

癸丑西海道观察使金南得献倭　。
#高丽史45卷-世家45-恭让王1-01-20-1389

