<!-- { "loadSidebar": true } -->
#高丽史29卷-世家29-忠烈王2-05-36-1279

丙午移御贤圣寺复新宫役徒。
#高丽史29卷-世家29-忠烈王2-05-37-1279

五月丙辰王与公主观竹坂新阙。
#高丽史29卷-世家29-忠烈王2-05-38-1279

丙寅流监察侍史金弘美左司谏李行俭于海岛。
#高丽史29卷-世家29-忠烈王2-05-39-1279

丁卯用乐祀新殿鹫瓦。
#高丽史29卷-世家29-忠烈王2-05-40-1279

戊辰以公主有疾移御将军李贞家又移御水口观音寺。
#高丽史29卷-世家29-忠烈王2-05-41-1279

庚午放新宫役徒。
#高丽史29卷-世家29-忠烈王2-05-42-1279

辛未遣将军卢英如元请医。
#高丽史29卷-世家29-忠烈王2-05-43-1279

是月元中书省牒云: "据来文: '至元十二年使臣岳都因王外郞传谕圣旨改革本国官名已与使臣岳都因商量改革讫。 诸路官司往来文字指佥议府而本府缘无印信每及行移势似难便伏希给降印信幷行移诸路文字　例事。' 都省奏奉圣旨铸与印信者钦此送礼部依例铸到高丽佥议府正四品铜印一颗付于差来官郑贵朱硕等收受前去。"
#高丽史29卷-世家29-忠烈王2-05-44-1279

六月丁丑朔罢左司议大夫权　晋州牧副使崔　。
#高丽史29卷-世家29-忠烈王2-05-45-1279

庚辰移御张舜龙家。
#高丽史29卷-世家29-忠烈王2-05-46-1279

甲申改敬宁宫为贞和院。
#高丽史29卷-世家29-忠烈王2-05-47-1279

丁亥赐赵简等及第。
#高丽史29卷-世家29-忠烈王2-05-48-1279

辛丑卢英与医二人还自元东征元帅府承省旨令造战舰九百　。
#高丽史29卷-世家29-忠烈王2-05-49-1279

癸卯王与公主移御寿康宫。
#高丽史29卷-世家29-忠烈王2-05-50-1279

都评议使据圣旨请于渖州辽阳*闲置伊里干徙诸道富民二百户居之又于鸭绿江内置伊里干二所所各一百户以供朝聘役使从之。
#高丽史29卷-世家29-忠烈王2-05-51-1279

秋七月丙午朔召还李行俭金弘美。
#高丽史29卷-世家29-忠烈王2-05-52-1279

戊申庆尙道按廉使奏: "长史赵阡尝为一善县令与密城人谋叛今虽革面不可使立于朝请罢职。" 从之。
#高丽史29卷-世家29-忠烈王2-05-53-1279

己酉遣承旨赵仁规印侯如元奏　修造战舰。
#高丽史29卷-世家29-忠烈王2-05-54-1279

乙卯除各道按廉守令贺正至及到界状。
#高丽史29卷-世家29-忠烈王2-05-55-1279

庚午遣密直副使李尊庇将军郑仁卿如元贺圣节仍上书都堂曰: "前次赵仁规等申启修造船楫事幷请勿令元帅府监督。 元帅茶丘与我有隙百姓皆怨若使监督民必惊疑逃散未易济事乞善奏天聪。"
#高丽史29卷-世家29-忠烈王2-05-56-1279

八月丙子朔王与公主宴于新殿。
#高丽史29卷-世家29-忠烈王2-05-57-1279

丁丑还御寿康宫。
#高丽史29卷-世家29-忠烈王2-05-58-1279

辛丑将军金伯均与元使金宗义如庆尙道点军器。
#高丽史29卷-世家29-忠烈王2-05-59-1279

是月作客馆。
#高丽史29卷-世家29-忠烈王2-05-60-1279

梢工上左引海一　等四人自日本逃还言: "至元十二年帝遣使日本我令舌人郞将徐赞及梢水三十人送至其国使者及赞等皆见杀。" 王遣郞将池瑄押上左等如元以奏。
#高丽史29卷-世家29-忠烈王2-05-61-1279

九月丙午王放鹰于甑山。
#高丽史29卷-世家29-忠烈王2-05-62-1279

己酉宴于新殿。
#高丽史29卷-世家29-忠烈王2-05-63-1279

癸丑遣许珙于庆尙道洪子藩于全罗道为都指挥使修造战舰。 又遣权　于忠淸为都指挥使朱悦于庆尙郭汝弼于全罗禹浚　于西海崔有侯于东界交州皆为计点使。
#高丽史29卷-世家29-忠烈王2-05-64-1279

丙辰遣将军金允富张舜龙如元。
#高丽史29卷-世家29-忠烈王2-05-65-1279

甲子放鹰于籍田。
#高丽史29卷-世家29-忠烈王2-05-66-1279

中郞将郑公还自元帝赐王海靑圆牌。
#高丽史29卷-世家29-忠烈王2-05-67-1279

乙丑王放鹰于猫串二日。
#高丽史29卷-世家29-忠烈王2-05-68-1279

戊辰移御将军张舜龙家。
#高丽史29卷-世家29-忠烈王2-05-69-1279

甲戌以世子诞辰宴于新殿。
#高丽史29卷-世家29-忠烈王2-05-70-1279

冬十月丁丑 饭僧五百于新宫。
#高丽史29卷-世家29-忠烈王2-05-71-1279

元遣*于丹赤塔纳必　赤哈伯那来督修战舰。
#高丽史29卷-世家29-忠烈王2-05-72-1279

戊寅宴元使于新殿二使拜于阶前。
#高丽史29卷-世家29-忠烈王2-05-73-1279

己卯元遣樊闰来点视站驿。
#高丽史29卷-世家29-忠烈王2-05-74-1279

辛巳王猎于南郊获鹿一獐二。 召谓康允绍李之　曰: "夫猎驰聘从禽宜视险若夷。 汝等择地而行安能多获  自今可数获以闲习之。"
#高丽史29卷-世家29-忠烈王2-05-75-1279

壬午木匠提领宴王于新殿。
#高丽史29卷-世家29-忠烈王2-05-76-1279

癸未遣广平公　偕塔纳哈伯那监督战舰于庆尙全罗道。
#高丽史29卷-世家29-忠烈王2-05-77-1279

己丑亲设消灾道场于本阙。
#高丽史29卷-世家29-忠烈王2-05-78-1279

*寅庚{庚寅}王猎于桃源驿。
#高丽史29卷-世家29-忠烈王2-05-79-1279

甲午移御沙坂宫。
#高丽史29卷-世家29-忠烈王2-05-80-1279

戊戌遣中郞将郑福均如元献人参。
#高丽史29卷-世家29-忠烈王2-05-81-1279

己亥元遣郞哥　送马百五十匹令放水内又令*　{拣}乡马以进。
#高丽史29卷-世家29-忠烈王2-05-82-1279

庚子诸回回宴王于新殿。
#高丽史29卷-世家29-忠烈王2-05-83-1279

辛丑幸王轮寺。
#高丽史29卷-世家29-忠烈王2-05-84-1279

壬寅亲设消灾道场于新殿。
#高丽史29卷-世家29-忠烈王2-05-85-1279

十一月丙午幸贤圣寺。
#高丽史29卷-世家29-忠烈王2-05-86-1279

戊申宴郞哥　于新殿。
#高丽史29卷-世家29-忠烈王2-05-87-1279

癸丑火星食月命宰枢台省论时政得失令于实封皆不书名以进。 是日放造成役徒。
#高丽史29卷-世家29-忠烈王2-05-88-1279

癸亥济州达鲁花赤享王。
#高丽史29卷-世家29-忠烈王2-05-89-1279

乙丑王猎于普贤院。
#高丽史29卷-世家29-忠烈王2-05-90-1279

辛未召见忠淸西海计点使咨问民　。
#高丽史29卷-世家29-忠烈王2-05-91-1279

壬申收还诸臣受赐官奴婢属都官。
#高丽史29卷-世家29-忠烈王2-05-92-1279

康允绍金子廷诈称赐牌多占土田没入新兴仓。
#高丽史29卷-世家29-忠烈王2-05-93-1279

命选州郡倡妓有色艺者充敎坊。
#高丽史29卷-世家29-忠烈王2-05-94-1279

十二月甲戌朔遣大将军兪洪愼少尹金光就如元贺正。
#高丽史29卷-世家29-忠烈王2-05-95-1279

辛卯以许珙同修国史; 薛公俭知密直司事; 宋　李尊庇　同知密直司事; 朴球为密直副使; 金伯钧禹浚　　为三司使; 流监察侍丞崔有　于大靑岛寻召还。
#高丽史29卷-世家29-忠烈王2-06-01-1280

○(庚辰)六年春正月甲辰罢朱悦郭汝弼。
#高丽史29卷-世家29-忠烈王2-06-02-1280

己酉以星文屡变宥二罪以下。
#高丽史29卷-世家29-忠烈王2-06-03-1280

癸丑移御本阙。
#高丽史29卷-世家29-忠烈王2-06-04-1280

庚申遣大将军印侯将军高天伯与塔纳如元。
#高丽史29卷-世家29-忠烈王2-06-05-1280

壬戌王与公主赏东池遂幸观音寺。
#高丽史29卷-世家29-忠烈王2-06-06-1280

乙丑以德泉寺住持益藏击杀永春县吏又与妓玉眞通流于海岛。 益藏元宗宠姬子也。
#高丽史29卷-世家29-忠烈王2-06-07-1280

丙寅忽赤享王于新殿。
#高丽史29卷-世家29-忠烈王2-06-08-1280

己巳遣亲从将军朴延中郞将李仁于东宁府推刷夫匠。
#高丽史29卷-世家29-忠烈王2-06-09-1280

二月癸酉朔忽赤享王乙亥又宴。
#高丽史29卷-世家29-忠烈王2-06-10-1280

己卯遣校尉郑之演如元献环刀三百七十八把。
#高丽史29卷-世家29-忠烈王2-06-11-1280

庚辰郞哥　享王。
#高丽史29卷-世家29-忠烈王2-06-12-1280

壬午鹰坊享王哈八那郞哥　等诸客使皆赴。
#高丽史29卷-世家29-忠烈王2-06-13-1280

丙戌命中郞将柳　搜大府财货入内。
#高丽史29卷-世家29-忠烈王2-06-14-1280

戊子移御寿康宫。
#高丽史29卷-世家29-忠烈王2-06-15-1280

乙未还御沙坂宫。
#高丽史29卷-世家29-忠烈王2-06-16-1280

丙申密直副使李尊庇偕哈伯那视战舰于全罗道。
