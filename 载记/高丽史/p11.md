<!-- { "loadSidebar": true } -->
十二月*大庙成庚申敎曰: "邦家之本宗庙为先。 自昔帝王莫不增修*大室创立　宫设子穆父昭之班行三　五　之礼。 我国朝乘时举义应运开都虽累经纂业承基而未设酎金灌玉。 朕以谬传神器添属孙谋爰自前年新营*大庙。 在朝儒臣等其议定昭穆位次　　仪礼以闻。"
#高丽史3卷-世家3-成宗-11-05-0992

丙寅敎曰: "王者化成天下学校为先。 祖述尧舜之风聿修周孔之道设邦国宪章之制辨君臣上下之仪非任贤儒岂成*　{轨}范。 揆天拓地保大定功固将崇奬而行不可斯须而废。 国朝创业已久守文以兴。 寡人谬以　躬　居大宝思阐九流之说广开四术之门。 发彼童蒙置诸学校　中*  {稷}下横经之士成群夏序虞庠鼓　之徒为市启纶　而较艺辟会府以　材。 就省试者犹多占仙科者尙少。 斯则学无塾党才未精硏。 其令有司相得胜地广营学舍量给田庄使之金炼为眞玉磨成器。 凡在诸儒尙知予意。"
#高丽史3卷-世家3-成宗-11-06-0992

是月亲　于*大庙。
#高丽史3卷-世家3-成宗-12-01-0993

○(癸巳)十二年春三月乙未敎曰: "朕闻王者父天母地兄日　月因时制礼追孝敬亲天子七庙诸侯五庙祖功宗德左昭右穆大孝感于神明至德动乎天地。 我国以大圣生圣重明继明保大定功超今越古。 朕谬　顾命缵守洪基遵奉祖先聿怀襟臆。 爰从去岁新作　宫缔构旣完蒸尝有次。 殷以十二君为六代唐以一十帝为九室。 晋书所云: '兄弟旁及礼之变也' 则宜为主立室不可以室限神。 兄弟一行礼文斯在。 宜奉惠定光景四主通为一庙。"
#高丽史3卷-世家3-成宗-12-02-0993

夏五月西北界女眞报契丹谋举兵来侵。 朝议谓其　我不以为备。
#高丽史3卷-世家3-成宗-12-03-0993

秋八月甲戌赐利瓦伊贤等及第。
#高丽史3卷-世家3-成宗-12-04-0993

是月女眞复报契丹兵至。 始知事急分遣诸道兵马齐正使。
#高丽史3卷-世家3-成宗-12-05-0993

冬十月以侍中朴良柔为上军使内史侍郞徐熙为中军使门下侍郞崔亮为下军使军于北界以御契丹。
#高丽史3卷-世家3-成宗-12-06-0993

闰月丁亥幸西京进次安北府闻契丹萧逊宁攻破蓬山郡不得进乃还。 遣徐熙请和逊宁罢兵。
#高丽史3卷-世家3-成宗-13-01-0994

○(甲午)十三年春二月萧逊宁致书曰: "近奉宣命: '但以彼国信好早通境土相接虽以小事大固有规仪而原始要终*　{须}存悠久。 若不设于预备虑中阻于使人。 遂与彼国相议便于要冲路陌创筑城池者' 寻准宣命自便斟酌拟于鸭江西里创筑五城取三月初拟到筑城处下手修筑伏请大王预先指挥从安北府至鸭江东计二百八十里踏行稳便田地酌量地里远近幷令筑城发遣役夫同时下手其合筑城数早与回报。 所贵交通车马长开贡觐之途永奉朝廷自　安康之计。"
#高丽史3卷-世家3-成宗-13-02-0994

始行契丹统和年号。
#高丽史3卷-世家3-成宗-13-03-0994

夏四月甲辰　于*大庙　戴宗于第五室以功臣裴玄庆洪儒卜智谦申崇谦庾黔弼配太祖朴术熙金坚术配惠宗王式廉配定宗刘新城徐弼配光宗崔知梦配景宗。 大赦赐文武爵一级执事者二级百姓大　三日。
#高丽史3卷-世家3-成宗-13-04-0994

是月遣侍中朴良柔奉表如契丹告行正朔乞还　口。
#高丽史3卷-世家3-成宗-13-05-0994

六月遣元郁如宋乞师以报前年之役宋以北鄙甫宁不宜轻动但优礼遣还。 自是与宋絶。
#高丽史3卷-世家3-成宗-13-06-0994

秋八月癸巳临轩覆试赐崔元信等及第。
#高丽史3卷-世家3-成宗-13-07-0994

是岁契丹遣崇禄卿萧述管御史大夫李　等赍诏来抚谕。
#高丽史3卷-世家3-成宗-13-08-0994

以李承干为鸭江渡勾当使寻遣河拱辰代之。
#高丽史3卷-世家3-成宗-13-09-0994

遣使契丹进妓乐却之。
#高丽史3卷-世家3-成宗-14-01-0995

○(乙未)十四年春二月己卯敎曰: "观乎天文以察时变观乎人文化成天下文之时义大矣哉。 予恐业文之士　得科名各牵公务以废素业。 其年五十以下未经知制诰者翰林院出题令每月进诗三篇赋一篇在外文官自为诗三十篇赋一篇岁抄附计吏以进翰林院品题以闻。"
#高丽史3卷-世家3-成宗-14-02-0995

是月遣李周祯如契丹献方物又进鹰。
#高丽史3卷-世家3-成宗-14-03-0995

夏四月丁丑内史侍郞崔亮卒。
#高丽史3卷-世家3-成宗-14-04-0995

五月戊午敎曰: "唐虞之制周汉之仪皆厘百　之名求奉一人之庆今以诸官司事体虽遵于礼典额名颇有所权称考厥典常分其可否悉除假号克示通规。"
#高丽史3卷-世家3-成宗-14-05-0995

秋九月庚戌定十道。
#高丽史3卷-世家3-成宗-14-06-0995

辛酉覆试赐李子琳等及第。
#高丽史3卷-世家3-成宗-14-07-0995

是岁遣李知白如契丹献方物。
#高丽史3卷-世家3-成宗-14-08-0995

遣童子十人于契丹习其语。
#高丽史3卷-世家3-成宗-14-09-0995

遣左承宣赵之　如契丹请婚以东京留守驸马萧恒德女许嫁。
#高丽史3卷-世家3-成宗-15-01-0996

○(丙申)十五年春三月契丹遣翰林学士张干忠正军节度使萧熟葛来册王曰: "汉重呼韩位列侯王之上周尊熊绎世开土宇之封。 朕法古为君推恩及远。 惟东溟之外域顺北极以来王岁月屡迁梯航靡倦宜举眞封之礼用旌内附之诚。 爰采　章敬敷宠数。 咨尔高丽国王王治地临　壑势压蕃隅继先人之茂勋理君子之旧国文而有礼智以识机能全事大之仪尽　酌中之　。 鸭江西限曾无恃险之心凤　北瞻克备以时之贡。 言念忠敬宜示封崇升一品之贵阶正独坐之荣秩仍*　王爵。 益表国恩册尔为开府仪同三司尙书令高丽国王。 于戱! 海岱之表汝惟独尊辰卞之区汝惟全有。 守兹富贵戒彼满盈无庸小人之谋勿替大君之命敬修乃事用合朝经　尔国人同　寿域。 永扬休命可不美哉。" 干等至西郊筑坛传册王备礼受册大赦。
#高丽史3卷-世家3-成宗-15-02-0996

遣韩彦卿如契丹纳币。
#高丽史3卷-世家3-成宗-15-03-0996

夏四月辛未铸铁钱。
#高丽史3卷-世家3-成宗-15-04-0996

秋七月乙巳郁死于泗水县。
#高丽史3卷-世家3-成宗-15-05-0996

冬十二月丁巳赐郭元等及第。
#高丽史3卷-世家3-成宗-16-01-0997

○(丁酉)十六年秋八月乙未幸东京宴群臣扈从臣僚军士赐物有差中外官各加勋阶义夫节妇孝子顺孙旌门赐物。 遂颁赦。
#高丽史3卷-世家3-成宗-16-02-0997

九月遂幸兴礼府御大和楼宴群臣。 捕大鱼于海中。 王不豫己巳至自东京。
#高丽史3卷-世家3-成宗-16-03-0997

冬十月戊午王疾大渐召开宁君诵亲降誓言传位移御内天王寺。 平章事王融请颁赦王曰: "死生在天何至释有罪枉求延命乎。 且继我者何以布新恩。" 不许薨。 寿三十八在位十六年。 谥曰文懿庙号成宗葬于南郊陵曰康陵穆宗五年加谥康威显宗五年加章献十八年加光孝文宗十年加献明高宗四十年加襄定。
#高丽史3卷-世家3-成宗-16-04-0997

○李齐贤赞曰: 成宗立宗庙定社稷赡学以养士覆试以求贤励守令恤其民赉孝节美其俗。 每下手　词旨恳恻而以移风易俗为务。 及乎契丹意在呑　遣将来侵夙驾西都进兵安北卽寇准　渊之策也。 其欲移关防于　岭弃委积于大同当时庸臣之议耳必非成宗之本意也。 向若观崔承老之书悦而绎之去浮夸务笃实以好古之心求新民之理行之无倦而戒其欲速躬行心得而推己及人齐变至鲁鲁变至道可冀也。 萧逊宁争能诬不恤民事以兴无名之师李知白安敢援不革土风以为却敌之策乎  然其未老而树继嗣为国家之虑长矣临絶而惜肆赦达死生之理明矣所谓有志而可与有为者非耶。 呜呼贤哉。
#高丽史3卷-世家3-穆宗-00-00-0000

穆宗。
#高丽史3卷-世家3-穆宗-00-01-0000

穆宗宣让大王讳诵字孝伸景宗长子母曰献哀太后皇甫氏。 景宗五年庚辰五月壬戌生成宗卽位养于宫中九年六月封开宁君。 十六年十月戊午受内禅卽位。
#高丽史3卷-世家3-穆宗-00-02-0000

十一月遣合门使王同颖如契丹告嗣位。
#高丽史3卷-世家3-穆宗-00-03-0000

十二月壬寅御威凤楼赦褒孝顺洗*　{痕}累救疾病文武官及僧徒加一级国内神*祗{祇}皆加勋号仍赐内外大　一日尊母皇甫氏为王太后。
#高丽史3卷-世家3-穆宗-00-04-0000

是月契丹遣千牛卫大将军耶律迪烈来贺千秋节。 王迎命告于成宗柩前。
#高丽史3卷-世家3-穆宗-01-01-0998

○(戊戌)元年春正月赐周仁杰等及第。
#高丽史3卷-世家3-穆宗-01-02-0998

三月赐姜周载等及第。
#高丽史3卷-世家3-穆宗-01-03-0998

夏四月壬子谒*大庙　成宗以侍中崔承老大师崔亮配享赦。
#高丽史3卷-世家3-穆宗-01-04-0998

以王生日为长宁节。
#高丽史3卷-世家3-穆宗-01-05-0998

是月契丹以前王薨　还纳币之物。
#高丽史3卷-世家3-穆宗-01-06-0998

五月戊午敎有司曰: "太祖及皇考忌斋各限五日焚修辍朝一日惠定光戴成忌斋各限一日以为例程。
#高丽史3卷-世家3-穆宗-01-07-0998

秋七月庚午太保内史令徐熙卒。
#高丽史3卷-世家3-穆宗-01-08-0998

癸未改西京为镐京。
#高丽史3卷-世家3-穆宗-02-01-0999

○(己亥)二年秋七月作眞观寺于城南为太后愿刹。
#高丽史3卷-世家3-穆宗-02-02-0999

