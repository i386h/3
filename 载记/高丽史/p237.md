<!-- { "loadSidebar": true } -->
甲寅遣同知密直司事王重贵如元贺圣节又谢恩表曰: "敷告明纶方深惊省登庸峻级* 极震惶重以匪颁。 益知顚陨。 窃以分封建长譬腹心之赖股肱敌忾勤王犹手足之　头目。 此古今共由之大体实上下相与之至情。 如臣者系出馆甥恩　袭爵。 当天　月捷南土恨未报于分毫値龙驭冬巡上都诚不辞于　粉。 想方召中兴周室思郭李再造唐家抗表出师非敢后也。 飞刍挽粟厥惟艰哉时易逝而功莫成志徒勤而力不逮。 何图圣虑远烛愚衷赐温言于前旣先之以奬诱进右揆于后复继之以褒崇。 斯皆希世之至荣　乃连旬而倂得  酒导投河之飮衣兴挟　之情祗荷宠灵。 愈增忧责。 皇帝陛下躬生知之圣履交泰之时。 恭默渊　洞进退存亡之故作兴振起收予夺废置之权屈群策以杂施感众心而齐奋神明　赞旦夕削平。 赏不遗遐悉令归极非谓臣多多益办盖缘臣断断无他臣敢不誓节义金石之坚惟一终始  伸寿考冈陵之祝倍万寻常。" 重贵道梗不达而还。
#高丽史41卷-世家41-恭愍王4-18-08-1369

命宰枢议移都。
#高丽史41卷-世家41-恭愍王4-18-09-1369

夏四月丁卯辛旽设文殊会于演福寺。 王往观之赐僧布五千五百匹。
#高丽史41卷-世家41-恭愍王4-18-10-1369

辛未幸影殿。
#高丽史41卷-世家41-恭愍王4-18-11-1369

壬申幸公主魂殿饭僧。
#高丽史41卷-世家41-恭愍王4-18-12-1369

癸酉王观火山　。
#高丽史41卷-世家41-恭愍王4-18-13-1369

甲申庆昌大君瑜卒。
#高丽史41卷-世家41-恭愍王4-18-14-1369

壬辰大明皇帝遣符宝郞　斯赐玺书及纱罗*　{段}匹摠四十匹。 王率百官出迎于崇仁门外其书曰: "大明皇帝致书高丽国王自有宋失驭天絶其祀元非我类天命入主中国百有余年。 天厌其昏*　{淫}亦用陨絶其命。 华夷扰乱十有八年。 当群雄初起时朕为淮右布衣忽暴兵疾至误入其中。 见其无成忧惧不宁。 荷天之灵授以文武东渡江左习养民之道十有四年。 其*闲西平汉主陈友谅东缚吴王于姑苏南平　越勘定八蕃北逐胡君肃淸华夏复我中国之旧疆。 今年正月臣民推戴卽皇帝位。 定有天下之号曰大明建元洪武。 惟四夷未报故修书遣使涉海洋入高丽报王知之。 昔我中国之君与高丽壤地相接其王或臣或宾盖慕中国之风为安生灵而已天监其德岂不永王高丽也哉  朕虽德不及中国之先哲王使四夷怀之然不可不使天下周知。" 斯以去年十一月发金陵海道艰关至是乃来。 斯卽逊之弟也。
#高丽史41卷-世家41-恭愍王4-18-15-1369

遣禹　聘于淮王。
#高丽史41卷-世家41-恭愍王4-18-16-1369

旱。
#高丽史41卷-世家41-恭愍王4-18-17-1369

五月甲午朔日食。
#高丽史41卷-世家41-恭愍王4-18-18-1369

乙未　斯以二羊享王。 丁酉斯还王　鞍马衣服不受。 宰枢赠人参药物亦不受王命文臣赋诗以赠。
#高丽史41卷-世家41-恭愍王4-18-19-1369

戊戌幸高罗里观击球。
#高丽史41卷-世家41-恭愍王4-18-20-1369

己亥以诞日饭僧三千于影殿。
#高丽史41卷-世家41-恭愍王4-18-21-1369

辛丑停至正年号。
#高丽史41卷-世家41-恭愍王4-18-22-1369

甲辰遣礼部尙书洪尙载监门卫上护军李夏生奉表如金陵贺登极仍谢恩其表曰: "秉　膺图复中国皇王之统体元居正同万邦臣妾之心景命有归　声旁达。

皇帝陛下文明迈舜勇智　汤。 雷　风飞集大勋于戡定鼎新革古熙洪号以创垂典章文物之粲然华夏蛮貊之率　。 臣邈处东表　望北辰。 虽未　称贺之班愿恒贡　倾之恳。"
#高丽史41卷-世家41-恭愍王4-18-23-1369

六月丙寅,

皇帝遣宦者金丽渊致书曰: "去年冬专使涉海具述安定中国之由。 谅达已久继又削平晋冀以及秦　生民庶有休息之期矣。 比移幽燕之民南来就食内有高丽民百六十五人岂无乡里骨肉之思  朕甚悯焉。 卽命有司具舟欲遣使护送东归。 适内使监丞金丽渊在侧丽渊亦高丽人尝言家有老母久不得见。 朕念其情就令其行幷遂省亲之愿。 仍赍纱罗各六匹侑缄至可领也。"
#高丽史41卷-世家41-恭愍王4-18-24-1369

己巳改官制。
#高丽史41卷-世家41-恭愍王4-18-25-1369

庚辰王微行幸影殿。 辛巳亦如之。
#高丽史41卷-世家41-恭愍王4-18-26-1369

壬午王以幸臣上将军卢璹奸　人妻令左右棒八百又谓幸臣大护军郑熙启曰: "尔亦行同于璹不罚何惩 " 棒四百命宪府鞫之。 二人濒死不得更讯。 璹寻死。
#高丽史41卷-世家41-恭愍王4-18-27-1369

癸未赐柳伯濡等及第。
#高丽史41卷-世家41-恭愍王4-18-28-1369

秋七月戊戌王疑卢璹诈死发其*　{冢}枭其首流其父桢及妻于东京以宪府不能理璹罪流杂端闵寿生于骊兴。
#高丽史41卷-世家41-恭愍王4-18-29-1369

辛丑巨济南海县投化倭叛归其国。
#高丽史41卷-世家41-恭愍王4-18-30-1369

甲辰幸佛恩寺又幸兴国法王二寺下敎曰: "昔我太祖每当四仲之年巡驻三苏。 予亦将幸平壤巡金刚山驻驾忠州。"
#高丽史41卷-世家41-恭愍王4-18-31-1369

八月乙丑置万户千户于西京义州静州泥城江界等处。
#高丽史41卷-世家41-恭愍王4-18-32-1369

时以巡驻三苏之敎发民除道多损禾谷又于*平坏{平壤}忠州皆作离宫及公主魂殿储峙供顿民甚苦之。 丙寅判司天监事陈永緖以为近者太白昼见年又凶荒静吉动凶。 王悦曰: "何晩奏耶。" 卽收巡驻之命。
#高丽史41卷-世家41-恭愍王4-18-33-1369

戊辰遣摠部尙书成准得如京师贺圣节大将军金甲雨贺  皇太子千秋节工部尙书张子温贺正仍请赐本国朝贺仪注。
#高丽史41卷-世家41-恭愍王4-18-34-1369

癸酉设功德天道场于康安殿。
#高丽史41卷-世家41-恭愍王4-18-35-1369

丙戌北元中书省及太尉丞相奇平章遣使来聘。
#高丽史41卷-世家41-恭愍王4-18-36-1369

九月己亥北元吴王淮王双哈达王皆遣使报聘献马四十余匹。 时吴王等先聘于我我遣禹　回谢吴王请昏于我淮王待　甚厚且欲以其女归于我请观其女。 　辞曰: "臣受命修聘耳若请昏非臣所知。" 王强使见之。
#高丽史41卷-世家41-恭愍王4-18-37-1369

庚申遣使度田于京畿。
#高丽史41卷-世家41-恭愍王4-18-38-1369

辛酉幸王轮寺设天兵神众道场七日乃还。 王手书*　赐僧布一千五百匹辛旽亦施千五百匹。
#高丽史41卷-世家41-恭愍王4-18-39-1369

是月伐础石于崇仁门外挽致马岩。 大如屋震且吼声如牛。 又发丁州县需材水运或压或溺死者无　。 中外困弊无敢言者。 时王召元朝梓人元世于济州使营影殿世等十一人　家而来世言于宰辅曰: "元皇帝好兴土木以失民心自知不能卒保四海乃诏吾辈营宫耽罗。 欲为避乱之计功未讫而元亡。 吾辈失衣食今被征复衣食诚万幸也。 然元以天下之大劳民以亡高丽虽大其能不失民心乎。 愿诸相启王。" 宰辅不敢以闻。
#高丽史41卷-世家41-恭愍王4-18-40-1369

济州降。 以朴允靑为牧使。
#高丽史41卷-世家41-恭愍王4-18-41-1369

冬十月甲子王在王轮寺宴淮王吴王使二使各献黄金佛一躯。 时王方惑浮屠故因所好为贽。
#高丽史41卷-世家41-恭愍王4-18-42-1369

丁卯幸影殿饷役徒。
#高丽史41卷-世家41-恭愍王4-18-43-1369

乙酉遣　知门下大将军崔伯柳云归侍中金逸逢女于吴王且逆女于淮王伯道卒淮王不果送女。
#高丽史41卷-世家41-恭愍王4-18-44-1369

丙戌王微行幸辛旽家。
#高丽史41卷-世家41-恭愍王4-18-45-1369

十一月壬辰朔牙州获倭船三　献　二级。
#高丽史41卷-世家41-恭愍王4-18-46-1369

戊午纳哈出遣使来献马。
#高丽史41卷-世家41-恭愍王4-18-47-1369

倭掠宁州温水礼山沔州漕船。 初倭人愿居巨济永结和亲国家信而许之至是入寇。
#高丽史41卷-世家41-恭愍王4-18-48-1369

庚午以我

太祖为东北面元帅知门下省事; 池龙寿为西北面元帅兼平壤尹。
#高丽史41卷-世家41-恭愍王4-18-49-1369

辛未下前侍中柳濯于狱寻释之。
#高丽史41卷-世家41-恭愍王4-18-50-1369

瑞原君卢　奉元诏至黄州王遣大将军宋光美杀之。
#高丽史41卷-世家41-恭愍王4-18-51-1369

以守门下侍中李仁任为西北面都统使赐大纛以遣之。 王尝巡御西京制大纛置官守卫以时致祭至是授仁任。 出鎭　于大淸观及行令五军卫送于黄桥又以密直副使杨伯颜为副元帅。 自秋以来东西北面要害多置万户千户又遣元帅将击东宁府以絶北元。
世家卷第四十一。

#高丽史42卷-世家42-00-00-00-0000

世家卷第四十二。 高丽史四十二。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史42卷-世家42-恭愍王5-00-00-0000

恭愍王五。
#高丽史42卷-世家42-恭愍王5-19-01-1370

○(庚戌)十九年春正月甲午彗见东北方。
#高丽史42卷-世家42-恭愍王5-19-02-1370

我

太祖以骑兵五千步兵一万自东北面踰黄草岭行六百余里至雪寒岭又行七百余里甲辰渡鸭绿江。 是夕西北方紫气漫空影皆南书云观言猛将之气王喜曰: "予遣

