<!-- { "loadSidebar": true } -->
壬申蒙古遣北京路摠管兼大定府尹于也孙脱礼部郞中孟甲等来诏曰: "朕惟天道难谌人道贵诚而卿之事朕率以饰辞见欺朕若受其欺而不言是朕亦不以诚遇卿也故于卿弟　面数其事无有所隐向卿自请: '撤兵三年当去水就陆。' 撤兵之请旣已从之。 就陆之期今几年矣以前言无征是用为问卿意必曰: '舍险卽夷则虑致不虞。' 或未取信听其所止惟我太祖成吉思皇帝制度凡内属之国纳质助军输粮设驿供户数籍置达鲁花赤已尝明谕之矣。 继有来章称: '　民生稍集然后惟命是从。' 稽留至今不以诚言见报闻汝国之政例在左右得非为所梗蔽使卿不闻欤抑卿寔闻之而未之思欤是岂爱而身利而国者也且纳质之事惟我太宗皇帝朝王　等已入质代老补亡固自有例其驿传亦粗立自余率未奉行。 今我朝方问罪于宋其助士卒舟舰自量能办多少所输粮饷则就为储积及达鲁花赤户版之事卿意谓何今特遣使持诏以往当尽情实令海阳公金俊侍中李藏用赍奏章具以悉闻。" 是时帝　金俊父子及其弟　皆赴京师。
#高丽史26卷-世家26-元宗2-09-14-1268

丁丑门下侍郞平章事致仕金起孙卒。
#高丽史26卷-世家26-元宗2-09-15-1268

夏四月丙戌王饯蒙使于郊。
#高丽史26卷-世家26-元宗2-09-16-1268

遣侍中李藏用从于也孙脱如蒙古上表略曰: "惟天为大仰之常畏于下临凡物不平鸣也必哀于上听其就陆之事则已于古邑复其居以经营。 助师之命则虽是残民随所有而检备其办舟舰输粮饷之事则惟力是任亦期将供。 其或请达鲁花赤供户版之事则方始出排诚未暇于修葺俟其毕就亦当从而　裁。 乃若陪臣海阳公金俊侍中李藏用赍表进朝事藏用则乃明训之辄承偕使臣而前去金俊则适都家之迁设方管领以指挥　剧务讫有所成而小臣将率以造。"
#高丽史26卷-世家26-元宗2-09-17-1268

丁酉还御本阙设华严神众道场。
#高丽史26卷-世家26-元宗2-09-18-1268

乙巳赐尹承管等及第。
#高丽史26卷-世家26-元宗2-09-19-1268

己酉亲设道场于内亭鎭兵祈福。
#高丽史26卷-世家26-元宗2-09-20-1268

五月甲寅雨雹。
#高丽史26卷-世家26-元宗2-09-21-1268

乙亥设仁王道场于内殿。
#高丽史26卷-世家26-元宗2-09-22-1268

六月壬午王如奉恩寺。
#高丽史26卷-世家26-元宗2-09-23-1268

丁亥亲设消　道场。
#高丽史26卷-世家26-元宗2-09-24-1268

乙巳蒙古遣吾都止偕藏用来课战舰之数与军额。
#高丽史26卷-世家26-元宗2-09-25-1268

秋七月丁卯起居舍人潘阜还自日本遣阁门使孙世贞郞将吴惟硕等如蒙古贺节日又遣潘阜偕行上书曰: "向诏臣以宣谕日本臣卽差陪臣潘阜奉皇帝玺书幷赍臣书及国　以前年九月二十三日发船而往至今年七月十八日回来云: '自到彼境便不纳王都留置西偏大宰府者凡五月馆待甚薄授以诏旨而无报章又赠国　多方告谕竟不听逼而送之以故不得要领而还。' 未副圣虑惶惧实深辄兹差充陪臣潘阜等以奏。"
#高丽史26卷-世家26-元宗2-09-26-1268

八月遣大将军崔东秀随吾都止如蒙古奏略曰: "顾惟小邦虽在全盛之时人民尙寡　自辛卯三十年来兵疫相仍丧亡太多惟兹编户之孑遗仅复农畦之生业其隶于兵卫亦未有丁壮骁勇者然重违帝　多方调发仅得万人其舟舰则已委沿海官吏方始　材营造。"
#高丽史26卷-世家26-元宗2-09-27-1268

冬十月戊寅朔日食。"
#高丽史26卷-世家26-元宗2-09-28-1268

庚寅蒙古遣明威将军都统领脱朶儿武德将军统领王国昌武略将军副统领刘杰等十四人来诏曰: "卿遣崔东秀来奏备兵一万造船一千只事今特遣脱朶儿等就彼整阅军数点视舟舰其所造船只听去官指　如耽罗已与造船之役不必烦重如其不与卽令别造百　其军兵船只整点足备或南宋或日本逆命征讨临时制宜仍差去官先行相视黑山日本道路卿亦差官护送道达。" 己亥遣郞将朴臣甫都兵马录事禹天锡从国昌刘杰等往视黑山岛。
#高丽史26卷-世家26-元宗2-09-29-1268

十一月甲子蒙古遣兵部侍郞黑的礼部侍郞殷弘本国人申百川于　金裕等来。
#高丽史26卷-世家26-元宗2-09-30-1268

乙丑以　知政事金佺判枢密院事; 崔瑛为团练造兵都监判事。
#高丽史26卷-世家26-元宗2-09-31-1268

丁卯黑的等传诏其诏曰: "向委卿道达去使送至日本卿乃饰辞以为: '风浪险阻不可轻涉' 今潘阜等何由得达可羞可畏之事卿已为之复何言哉今来奏: '有潘阜至日本逼而送还'之语此亦安足取信今复遣黑的殷弘等充使以往期于必达卿当令重臣道达毋致如前稽阻。" 金裕等传丞相安童书来索土产药品王遣译语郞将康禧*　书偕裕行。
#高丽史26卷-世家26-元宗2-09-32-1268

遣国子司业李淳益如蒙古贺正。
#高丽史26卷-世家26-元宗2-09-33-1268

十二月丁丑王国昌刘杰等还自黑山。
#高丽史26卷-世家26-元宗2-09-34-1268

庚辰知门下省事申思佺侍郞陈子厚起居舍人潘阜偕黑的殷弘如日本。
#高丽史26卷-世家26-元宗2-09-35-1268

壬午蒙古使脱朶儿阅兵。
#高丽史26卷-世家26-元宗2-09-36-1268

甲午刘杰欲阅西海道造船先行。
#高丽史26卷-世家26-元宗2-09-37-1268

丙申脱朶儿还王饯于郊遣大将军张镒伴行。
#高丽史26卷-世家26-元宗2-09-38-1268

丁酉诛金俊夷其族。
#高丽史26卷-世家26-元宗2-09-39-1268

己亥移御辰岩宫。
#高丽史26卷-世家26-元宗2-09-40-1268

群臣表贺诛金俊。
#高丽史26卷-世家26-元宗2-10-01-1269

○(己巳)十年春正月癸丑诛金俊党别将金昌世许仁世流李得材吉宣甫等六人。
#高丽史26卷-世家26-元宗2-10-02-1269

丙辰设消　道场于本阙。
#高丽史26卷-世家26-元宗2-10-03-1269

庚申遣将军康允绍如蒙古奏诛金俊。
#高丽史26卷-世家26-元宗2-10-04-1269

二月丁丑还御本阙。
#高丽史26卷-世家26-元宗2-10-05-1269

乙酉将军金保宜林惟茂赵允藩崔宗绍等以后壁赐红改衔。
#高丽史26卷-世家26-元宗2-10-06-1269

庚寅燃灯王如奉恩寺。
#高丽史26卷-世家26-元宗2-10-07-1269

壬辰曲宴宰枢侍臣竟日极欢林衍吹唇欲猿挂于殿柱。
#高丽史26卷-世家26-元宗2-10-08-1269

甲午北界诸城遣人贺诛金俊。
#高丽史26卷-世家26-元宗2-10-09-1269

是月贺正使李淳益还自蒙古帝问淳益曰: "宣麟州人来言: '尔国凭朕诏旨造船将图深窜。' 信乎 " 淳益奏: "小国蒙皇帝保护至于小民安生乐业有何所憾敢怀二心 " 帝曰: "然　人之言朕亦不信。"
#高丽史26卷-世家26-元宗2-10-10-1269

三月辛酉黑的及申思佺等至对马岛执倭二人以还。
#高丽史26卷-世家26-元宗2-10-11-1269

甲戌幸王轮寺。
#高丽史26卷-世家26-元宗2-10-12-1269

夏四月戊寅遣　知政事申思佺伴黑的以倭二人如蒙古。
#高丽史26卷-世家26-元宗2-10-13-1269

甲申设百座仁王道场于内殿。
#高丽史26卷-世家26-元宗2-10-14-1269

辛卯幸普济寺设五百罗汉斋。
#高丽史26卷-世家26-元宗2-10-15-1269

壬辰流平章事柳璥于黑山岛籍其家又流璥子行首升及侍郞朱悦将军金珽于岛。
#高丽史26卷-世家26-元宗2-10-16-1269

乙未世子谌入朝于蒙古　政蔡桢承宣林惟干大将军郑子玙郞将印公绶内官郞将金子贞牵龙行首罗裕书状官学谕金应文等从行。
#高丽史26卷-世家26-元宗2-10-17-1269

壬寅太白昼见经天。
#高丽史26卷-世家26-元宗2-10-18-1269

五月丙午庆尙道按察使驰报: "济州人漂风至日本还言: '日本具兵船将寇我。'" 于是遣三别抄及大角班巡戍海边又令沿海郡县筑城积谷移彰善县所藏国史于珍岛。
#高丽史26卷-世家26-元宗2-10-19-1269

壬申移御辰岩宫。
#高丽史26卷-世家26-元宗2-10-20-1269

六月丙子王如奉恩寺。
#高丽史26卷-世家26-元宗2-10-21-1269

癸未设消　道场于本阙。
#高丽史26卷-世家26-元宗2-10-22-1269

辛卯林衍杀宦者金镜崔*  流御史大夫张季烈大将军奇蕴于岛。
#高丽史26卷-世家26-元宗2-10-23-1269

壬辰林衍谋不轨欲行大事会宰枢议侍中李藏用度不能止以逊位为言乙未衍　甲率三别抄六番都房诣安庆公　第会百官奉　为王忽风雨暴作拔木飞瓦衍使人逼王迁于别宫。
#高丽史26卷-世家26-元宗2-10-24-1269

秋七月丙午　以林衍为敎定别监。
#高丽史26卷-世家26-元宗2-10-25-1269

丁未衍又迁王于金　旧第盗内帑珍宝。
#高丽史26卷-世家26-元宗2-10-26-1269

