<!-- { "loadSidebar": true } -->
己未蒙古使着古与等十三人东眞八人幷妇女一人来甲子王迎诏于大观殿蒙古东眞二十一人皆欲上殿传命。 我国欲只许上价一人上殿往复未决。 日将　乃许八人升殿传蒙古皇太弟钧旨索獭皮一万领细紬三千匹细苎二千匹　子一万　龙团墨一千丁笔二百管纸十万张紫草五　　花蓝笋朱红各五十　雌黄光漆桐油各十　。 着古与等传旨讫将下殿各出怀中物投王前皆年前所与　紬布也遂不赴宴。 又出元帅　刺及蒲黑带书各一通皆征求獭皮　紬　子等物。
#高丽史22卷-世家22-高宗1-08-14-1221

九月壬午朔幸王轮寺。
#高丽史22卷-世家22-高宗1-08-15-1221

东北面兵马使报: "又有蒙古使这可等来。"
#高丽史22卷-世家22-高宗1-08-16-1221

丁亥王召群臣四品以上于大观殿问蒙古后使迎接可否王欲设备拒而不纳。 群臣皆曰: "彼众我寡若不迎接彼必来侵岂可以寡敌众以弱敌强乎 " 王不悦。
#高丽史22卷-世家22-高宗1-08-17-1221

辛卯义州分道将军驰报: "有兵六七千来屯婆速路石城旁。"
#高丽史22卷-世家22-高宗1-08-18-1221

癸巳蒙古使这可等二十三人幷妇女一人来督国　。
#高丽史22卷-世家22-高宗1-08-19-1221

甲午幸干圣寺。
#高丽史22卷-世家22-高宗1-08-20-1221

冬十月甲寅宋商郑文举等一百十五人来。
#高丽史22卷-世家22-高宗1-08-21-1221

乙卯蒙古使喜速不花等七人来。
#高丽史22卷-世家22-高宗1-08-22-1221

戊午移御梨岘崔瑀第。
#高丽史22卷-世家22-高宗1-08-23-1221

庚申王宴蒙使于大观殿。
#高丽史22卷-世家22-高宗1-08-24-1221

己巳王观牵龙等击球。
#高丽史22卷-世家22-高宗1-08-25-1221

己卯御仪凤楼立　竿肆赦赐赵　子壻及阵没军士子孙爵又赐崔忠献及瑀侄壻爵。
#高丽史22卷-世家22-高宗1-08-26-1221

十一月甲午设八关会幸法王寺。
#高丽史22卷-世家22-高宗1-08-27-1221

己亥移御离宫。
#高丽史22卷-世家22-高宗1-08-28-1221

十二月壬辰蒙古使三人东眞十七人来。
#高丽史22卷-世家22-高宗1-08-29-1221

甲午以李延寿为太尉门下侍郞同中书门下平章事判吏部事; 金义元为中书侍郞平章事判兵部事; 崔瑀　知政事吏兵部尙书判御史台事; 史洪纪知门下省事吏部尙书判工部事; 文惟弼守司空左仆射; 金就砺为枢密院使兵部尙书判三司事; 郑通辅知枢密院事礼部尙书; 韩光衍同知枢密院事户部尙书; 李绩为枢密院副使尙书左仆射; 贡天源为右仆射。
#高丽史22卷-世家22-高宗1-09-01-1222

○(壬午)九年春正月甲子幸神众院。
#高丽史22卷-世家22-高宗1-09-02-1222

二月壬午幸王轮寺。
#高丽史22卷-世家22-高宗1-09-03-1222

癸巳燃灯王,如奉恩寺。
#高丽史22卷-世家22-高宗1-09-04-1222

癸卯幸普济寺。
#高丽史22卷-世家22-高宗1-09-05-1222

三月戊辰设佛顶道场于修文殿。
#高丽史22卷-世家22-高宗1-09-06-1222

夏四月己卯朔幸外院。
#高丽史22卷-世家22-高宗1-09-07-1222

壬午幸贤圣寺。
#高丽史22卷-世家22-高宗1-09-08-1222

丙申赐梁* 等及第。
#高丽史22卷-世家22-高宗1-09-09-1222

丁酉亲醮太一于宣庆殿。
#高丽史22卷-世家22-高宗1-09-10-1222

六月戊寅朔王如奉恩寺。
#高丽史22卷-世家22-高宗1-09-11-1222

秋七月壬申彗星出三台中尾指西长三尺许。
#高丽史22卷-世家22-高宗1-09-12-1222

乙亥彗星见西北长三尺许。 八月丁丑见干方长二十尺许戊寅昼见。 又太白昼见经天。
#高丽史22卷-世家22-高宗1-09-13-1222

甲申以彗见设消灾道场于宣庆殿。
#高丽史22卷-世家22-高宗1-09-14-1222

乙酉虑囚。
#高丽史22卷-世家22-高宗1-09-15-1222

壬辰王太后王氏薨。
#高丽史22卷-世家22-高宗1-09-16-1222

癸巳蒙古使三十一人来。
#高丽史22卷-世家22-高宗1-09-17-1222

乙巳太白昼见。
#高丽史22卷-世家22-高宗1-09-18-1222

冬十二月丁酉以李延寿守太保柱国; 崔甫淳为中书侍郞平章事判兵部事; 史洪纪　知政事; 金就砺　知政事判户部事; 文惟弼知门下省事; 郑通辅韩光衍　为枢密院使; 宋臣卿知枢密院事吏部尙书; 李绩同知枢密院事; 李迪儒为左散骑常侍判三司事; 贡天源为枢密院副使尙书左仆射; 吴寿祺为枢密院副使工部尙书; 柳泽为尙书右仆射; 金仲龟为兵部尙书枢密院知奏事; 崔甫延为刑部尙书; 文汉卿为工部尙书; 柳彦琛为刑部尙书判阁门事; 咸寿为户部尙书; 李公老为枢密院右副承宣。
#高丽史22卷-世家22-高宗1-10-01-1223

○(癸未)十年春正月己巳设帝释道场于修文殿。
#高丽史22卷-世家22-高宗1-10-02-1223

二月丁亥燃灯王如奉恩寺。
#高丽史22卷-世家22-高宗1-10-03-1223

乙未设佛顶道场于修文殿。
#高丽史22卷-世家22-高宗1-10-04-1223

丁酉幸王轮寺。
#高丽史22卷-世家22-高宗1-10-05-1223

三月己未幸妙通寺。
#高丽史22卷-世家22-高宗1-10-06-1223

夏四月壬午设谈论法席于内殿。
#高丽史22卷-世家22-高宗1-10-07-1223

癸未幸贤圣寺。
#高丽史22卷-世家22-高宗1-10-08-1223

五月西北面兵马使报平虏鎭有一女生九子皆有文武才命其官岁给租二十石终其身。
#高丽史22卷-世家22-高宗1-10-09-1223

甲子倭寇金州。
#高丽史22卷-世家22-高宗1-10-10-1223

东眞国遣　信阿典浑垣等八人来。
#高丽史22卷-世家22-高宗1-10-11-1223

六月癸酉王如奉恩寺。
#高丽史22卷-世家22-高宗1-10-12-1223

乙未以兪升旦为礼部侍郞右谏议大夫; 赵晋卿为殿中丞。
#高丽史22卷-世家22-高宗1-10-13-1223

丙申赐曹均正等及第。
#高丽史22卷-世家22-高宗1-10-14-1223

秋七月蝗。
#高丽史22卷-世家22-高宗1-10-15-1223

八月甲申西京地大震乙酉亦如之。
#高丽史22卷-世家22-高宗1-10-16-1223

甲午亲设消灾道场于宣庆殿。
#高丽史22卷-世家22-高宗1-10-17-1223

九月庚子朔日食。
#高丽史22卷-世家22-高宗1-10-18-1223

戊申有旨: "两界五道鎭兵法席供费皆出于民是欺佛欺天何福之有 " 爰遣中使出内库银甁三百口分付诸道庆尙道二百口全罗道六十口忠淸道四十口。
#高丽史22卷-世家22-高宗1-10-19-1223

乙卯幸王轮寺。
#高丽史22卷-世家22-高宗1-10-20-1223

辛酉幸普济寺。
#高丽史22卷-世家22-高宗1-10-21-1223

冬十月丙子尊皇太后为太皇太后大赦。
#高丽史22卷-世家22-高宗1-10-22-1223

壬午幸干圣寺。
#高丽史22卷-世家22-高宗1-10-23-1223

戊子幸妙通寺国子祭酒李忠敏率诸生谒于道左王驻　赐酒果。
#高丽史22卷-世家22-高宗1-10-24-1223

丁酉亲设消灾道场于宣庆殿。
#高丽史22卷-世家22-高宗1-10-25-1223

十一月癸卯幸贤圣寺。
#高丽史22卷-世家22-高宗1-10-26-1223

丙午幸法云寺设仁王道场。
#高丽史22卷-世家22-高宗1-10-27-1223

戊申幸外帝释院。
#高丽史22卷-世家22-高宗1-10-28-1223

壬子设八关会幸法王寺。
#高丽史22卷-世家22-高宗1-10-29-1223

戊辰亲设消灾道场于修文殿。
#高丽史22卷-世家22-高宗1-10-30-1223

十二月戊子以李延寿守太保; 崔甫淳为修文殿大学士同修国史; 郑通辅判枢密院事; 韩光衍为宝文阁大学士; 宋臣卿李绩　知枢密院事; 李迪儒同知枢密院事; 贡天源为礼部尙书; 金仲龟为枢密院副使尙书左仆射; 柳泽为翰林学士承旨。
#高丽史22卷-世家22-高宗1-11-01-1224

○(甲申)十一年春正月戊戌朔放朝贺。
#高丽史22卷-世家22-高宗1-11-02-1224

丙午蒙古使　古也等十人来。
#高丽史22卷-世家22-高宗1-11-03-1224

戊申东眞国遣使赍牒二道来其一曰: "蒙古成吉思师老絶域不知所存讹赤　贪暴不仁已絶旧好。" 其一曰: "本国于靑州贵国于定州各置　场依前买卖。"
#高丽史22卷-世家22-高宗1-11-04-1224

癸丑宰枢会崔瑀第议接蒙眞两国使之礼。
#高丽史22卷-世家22-高宗1-11-05-1224

蒙古使赍国　礼物还王命直门下省马希援送于西京。 使至鸭绿江弃紬布等物但持獭皮而去。
#高丽史22卷-世家22-高宗1-11-06-1224

庚申幸法王寺。
#高丽史22卷-世家22-高宗1-11-07-1224

乙丑太白昼见。
#高丽史22卷-世家22-高宗1-11-08-1224

二月己巳亲设佛顶道场于内殿。
