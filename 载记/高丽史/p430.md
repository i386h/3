<!-- { "loadSidebar": true } -->
尙乘局御马一匹黄草节田米实豆及末豆各五升靑草节只除实豆。  件马一匹黄草节田米实豆末豆各三升靑草节亦除实豆。  役　一匹稗一斗实豆二升末豆三升靑草节亦除豆。  牝马一匹稗一斗豆二升末豆三升靑草节稗一斗末豆三升。  二岁驹稗四升豆二升靑草节稗三升豆二升。  把父马一匹一日加稗三升豆二升。  典廐役　一匹一日稗一斗五升实豆末豆各三升靑草节除实豆。  大牛一头一日稗八升实豆三升黄草七束。  *大仆寺别立马稗一斗三升实豆三升末豆四升靑草节除实豆。  常立马稗一斗实豆三升末豆四升靑草节除实豆。  役　稗一斗实豆二升末豆三升靑草节除实豆。
#高丽史82卷-志36-兵2-马政-006

元宗十四年二月令诸王宰枢四品以上各出马一匹五六品二员幷出一匹或夺民马以换军士瘦马。
#高丽史82卷-志36-兵2-马政-007

忠烈王元年七月遣使庆尙全罗道点阅诸岛牛马。  十三年五月令百官出战马及器皿: 宰枢狄乡马各一匹; 致仕宰枢显官判事三品狄马一匹; 致仕三品显官四品乡马一匹; 五六品二员幷乡马一匹; 七八品二员幷鍮铁器一事; 权务九品三员幷一事。  十四年二月置马畜滋长别监。 先是放马于诸岛使之蕃息简出壮者以充尙乘其余班赐诸王宰辅文武臣僚而耽罗之出居多。 自逆贼之乱元令岛民陆居而耽罗别属于元马畜不繁岁贡甚少。 国有亲朝助征之事令外官献马又品*　{敛}百官而至夺外郡良马内外苦之。 朝议以谓若置官选牝马　牛使之蕃息则可备将来于是有是命。
#高丽史82卷-志36-兵2-马政-008

恭愍王三年六月令百官出马官以　买之给征高邮军士。 三品以上诸君宰枢以下出马三匹六品以上四品以下出马一匹僧徒亦随所住寺高下出马。  八年十二月令承宣以上出马一匹又括禅敎各寺僧徒马以充军用。  十年十月令各道括僧寺出战马有差。  十一月令公侯以下出战马有差。  十一年十月令文臣出战马。
#高丽史82卷-志36-兵2-马政-009

辛禑元年九月征诸寺住持僧战马各一匹。
#高丽史82卷-志36-兵2-城堡-000

城堡。
#高丽史82卷-志36-兵2-城堡-001

○太祖二年城龙冈县一千八百七*闲门六水口一。 城平壤。  三年城咸从县二百三十六*闲门四水口三。城头四遮城二。  四年城云南县。  五年始筑西京在城[在者方言　也。]凡六年而毕。  八年城成州六百九十一*闲门七水口五城头七遮城一堞垣八十七*闲。  城运州玉山。  命庾黔弼城汤井郡。  王巡北界移筑鎭国城。  十二年城安定鎭又城永淸安水兴德等鎭。  十三年城安北府九百一十*闲门十二城头二十水口七遮城五。  城朝阳鎭八百二十一*闲门四水口一城头遮城各二。  城马山号安水鎭。  筑靑州罗城连州城。  十七年城通海县五百十三*闲门五水口一城头四。  十八年城伊勿及肃州。  二十年城顺州六百十*闲门五水口九城头十五遮城六。  二十一年城永淸县。  城阳　鎭二百五十二*闲门三水口城头遮城各二。  筑西京罗城。  城龙冈平原。  二十二年城肃州一千二百二十五*闲门十水口一城头七十。  城大安州。  二十三年筑殷州城七百三十九*闲门八水口四城头二遮城四。
#高丽史82卷-志36-兵2-城堡-002

定宗二年城德昌鎭又筑西京王城及铁瓮三陟通德等城。  城德成鎭。  城博州一千一*闲水口一门九城头十六遮城九。
#高丽史82卷-志36-兵2-城堡-003

光宗元年城长靑鎭威化鎭。  二年城抚州六百三*闲门五水口二城头八遮城三。  三年城安朔鎭。  十一年城湿忽及松城。  十八年城乐陵郡。  十九年城威化鎭。  二十年城长平鎭五百三十五*闲门四。  城宁朔鎭。  城泰州八百八十五*闲门六水口一城头三十七遮城四。  二十一年城安朔鎭。  二十三年城云州。  二十四年城和州一千十四*闲门六水口三重城一百八十*闲。  城高州一千十六*闲门六。  城长平博平二鎭及高州又修信都。  城嘉州一千五百十九*闲。  城安戎鎭。
#高丽史82卷-志36-兵2-城堡-004

景宗四年城淸塞鎭。
#高丽史82卷-志36-兵2-城堡-005

成宗二年城树德鎭二百三十五*闲门四水口一城头遮城各九。  三年城文州五百七十八*闲门六。  十三年命平章事徐熙率兵攻逐女眞城长兴归化二鎭及郭龟二州。  十四年命徐熙帅兵深入女眞城安义兴化二鎭。  城灵州六百九十九*闲门七水口二城头十二遮城二。  城猛州六百五十五*闲门五水口四城头十九遮城二。  十五年城宣州一千一百五十八*闲门六城头三十六水口一遮城三。
#高丽史82卷-志36-兵2-城堡-006

穆宗三年城德州七百八十四*闲门五水口九城头二十四遮城三。  四年城永　平虏二鎭。  六年修德州嘉州威化光化四城。  八年城鎭溟县五百一十*闲门五。  城金壤县七百六十八*闲门六。  城郭州七百八十七*闲门八水口一城头五遮城二。  九年城龙津鎭五百一*闲门六。  城龟州一千五百七*闲门九水口一城头四十一遮城五重城一百六十八*闲。  十年城兴化鎭蔚珍又城翼岭县三百四十八*闲门四。  十一年城通州。  城登州六百二*闲门十四水口二。
#高丽史82卷-志36-兵2-城堡-007

显宗元年城德州。  二年增修松岳城筑西京皇城。  城淸河兴海迎日蔚州长　。  三年城庆州长州金壤又城弓兀山。  五年城龙州一千五百七十三*闲门十水口一城头十二遮城四。  六年城云林鎭。  七年城宜州六百五十二*闲门五。 铁州城七百八十九*闲门七水口一城头十八遮城四。  八年城安义鎭八百三十四*闲门五水口一城头二遮城三。  十年城永平鎭。  十二年修东莱郡城。  十四年城耀德鎭六百三十四*闲门六。  十六年城霜阴县。  十七年城顺德。  十八年城东北界显德鎭。  城淸塞鎭八百二十一*闲门七水口四城头十五遮城四。  十九年修龙津鎭城。  城凤化山南以徙高州。  二十年遣平章事柳韶等修古石城置威远鎭筑城八百二十五*闲门七水口一城头十二遮城十二城定戎鎭八百三十五*闲门七水口三城头十二遮城五。  二十一年城麟州一千三百四十九*闲门九水口二城头二十三遮城六重城五十五*闲城宁德八百五十二*闲门七水口一城头十四遮城七。
#高丽史82卷-志36-兵2-城堡-008

德宗元年城朔州八百六十五*闲门八水口二城头十七遮城五。  二年命平章事柳韶创置北境关防起自西海滨古国内城界鸭绿江入海处东跨威远兴化静州宁海宁德宁朔云州安水淸塞平虏宁远定戎孟州朔州等十三城抵耀德静边和州等三城东傅于海延　千余里。 以石为城高厚各二十五尺。  城安戎鎭*(  )城县{杆城县}又城静州鎭一千五百五十三*闲门十水口一城头四十五遮城九重城二百六十*闲。  三年修溟州城。
#高丽史82卷-志36-兵2-城堡-009

靖宗元年筑长城于西北路松岭　东以扼边寇之冲又城梓田徙民实之。  五年都兵马副使朴成杰奏: "东路静边鎭蕃贼窥　之地请城之。" 从之。  城肃州。  六年城金海府。  七年崔　城宁远平虏二鎭宁远城七百五十九*闲堡子八。 区内金刚戍四十二*闲宣威戍六十一*闲宣德戍五十*闲长平戍五十三*闲鼎岑戍三十八*闲鎭河戍四十二*闲铁墉戍六十一*闲定安戍三十二*闲关城一万一千七百*闲。 平虏城五百八十二*闲堡子六。 区内　戎戍三十六*闲鎭凶戍三十*闲直岑戍四十一*闲降魔戍五十*闲折冲戍三十*闲静戎戍三十*闲关城一万四千四百九十五*闲。  城东路　　县一百六十八*闲。  九年城宁朔树德二鎭。  十年命金令器王宠之城长州定州及元兴鎭长州城五百七十五*闲戍六所曰静北高岭扫凶扫蕃压川定远。 定州城八百九*闲戍五所曰防戍押胡弘化大化安陆。 元兴鎭城六百八十三*闲戍四所曰来降压虏海门道安。  城宣德鎭。  十二年城永兴鎭四百二十四*闲门四。
#高丽史82卷-志36-兵2-城堡-010

文宗卽位遣兵部郞中金琼自东海至南海筑沿边城堡农场以扼海贼之冲。  四年修渭州城六百七十五*闲。  城安义鎭榛子农场为宁朔鎭以扼蕃贼要冲六百六十八*闲门六水口三城头十三遮城五。  二十一年城德州六百四十二*闲门四。  二十八年修元兴鎭龙州渭州城共一千九百三十余*闲。
#高丽史82卷-志36-兵2-城堡-011

宣宗八年兵马使奏: "安边都护府境内霜阴县最为边地要害乞筑城垒以防外寇。" 制可。
#高丽史82卷-志36-兵2-城堡-012

睿宗二年尹瓘于蒙罗骨岭下筑城廊九百五十*闲号英州火串山下筑九百九十二*闲号雄州吴林金村筑七百七十四*闲号福州弓汉伊村筑六百七十*闲号吉州。  三年城咸州及公险鎭。  尹瓘等令诸军撤内城材瓦以筑九城徙南界民实之。[号咸州曰鎭东军置户一万三千号英州曰安岭军雄州曰宁海军各置户一万福吉宜三州各置户七千公险通泰平戎三鎭各置户五千。] 四年撤东界崇宁通泰二鎭城。  撤英福咸雄四州及眞阳宣化二鎭城。  十年复城永淸县六百七十一*闲门四水口一城头四遮城二。  城东界预州。  十二年城义州八百六十五*闲门五城头十七遮城七。  十四年增筑长城三尺金边吏发兵止之不从且报曰修补旧城。
#高丽史82卷-志36-兵2-城堡-013

仁宗十五年复城安戎鎭三百四十九*闲门四水口一城头遮城各一。
#高丽史82卷-志36-兵2-城堡-014

毅宗三年复城嘉州门五水口一城头二十六。  四年城延州门十水口五城头十九遮城八。
#高丽史82卷-志36-兵2-城堡-015

高宗九年城宜州和州铁关凡四旬而毕。  二十年筑江华外城。  三十七年始筑江都中城周回二千九百六十余*闲大小门凡十七。  三十八年城金州以备倭寇。  三十九年始营升天府城廊。
#高丽史82卷-志36-兵2-城堡-016

恭愍王十八年城嘉州。
#高丽史82卷-志36-兵2-城堡-017

