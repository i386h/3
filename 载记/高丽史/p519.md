<!-- { "loadSidebar": true } -->
又有白敦明者为东州山城防护别监驱民入保禁出入州吏告曰: "禾未获　敌兵未至请迭出刈之。" 敦明不听遂斩之人心愤怨皆欲杀之。 及蒙古兵至城下敦明出精锐六百拒战士卒不战而走金华监务知城将陷率县吏而遁蒙古兵遂攻门突入杀敦明及其州副使判官金城县令等虏妇女童男而去。
#高丽史101卷-列传14-卢仁绥-000

卢仁绥。
#高丽史101卷-列传14-卢仁绥-001

○卢仁绥高宗三年为朔州分道将军金山王子兵数万来侵仁绥唯事奉佛在山寺逻卒报贼已　入我境仁绥曰: "契丹亦人耳可忍杀耶 " 留寺三日贼横行州境无敢谁何。 仁绥　城逃身中数矢仅免还京崔忠献怒夺其职。 仁绥有老母卽　之被缁投边山僧舍居数年。 崔怡寄书曰: "若来当复旧职。" 仁绥大喜卽还京遂复职俄迁大将军因得幸于怡好论人长短为祸福人皆侧目。 左仆射崔允匡素以　直称一日谒怡仁绥在侧允匡呼而数之曰: "汝何时拜大将带红　耶  汝鎭朔州契丹兵入寇　城逃奔不忠也　老母游方外不孝也不忠不孝天地所不容汝有何功位至三品耶  正己而后正人何不自　妄谈人得失耶  若尔者宜窜遐裔以戒后来。" 仁绥俯伏汗流洽背闻者快之后与周演之谋杀怡事泄怡执之投水中。
#高丽史101卷-列传14-金义元-000

金义元。
#高丽史101卷-列传14-金义元-001

○金义元高宗时人起卒伍骁勇少家贫为无赖行一日有人持钱财衣物过者卽夺掠而走又有邻妇　戴银甁*　{段}帛而去义元从后取之妇不知后义元贵呼其妇给银甁*　{段}帛妇惊怪不受义元不言其故强与之。 官至门下平章事卒。 元宗时有允成者居甲串里邻有校尉夜穴壁偷谷一石穴小未能出允成自内推出之校尉乃走允成追及之曰: "汝迫饥饿以至此亦何伤家人无知者可取去。" 校尉遂负而归允成终不言妻　皆谓穿　所为后校尉受俸具酒食来致谢。
列传卷第十四。

#高丽史102卷-列传15-00-000

列传卷第十五。 高丽史一百二。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史102卷-列传15-琴仪-000

琴仪。
#高丽史102卷-列传15-琴仪-001

○琴仪字节之初名克仪本奉化县人后赐籍金浦三韩功臣容式之后体貌奇爽器度雄伟少力学善属文屡举不第出监淸道务刚直不挠民目为铁太守。 明宗十四年中魁科籍内侍崔忠献当国求文士有李宗揆者荐仪遂*　{谄}事忠献历扬华要神宗朝拜尙书右丞右谏议大夫太子赞善大夫。 仪尝带二学士又兼三大夫世以为荣　执政左迁将作监复拜左谏议大夫。 熙宗四年以右副承宣掌试取皇甫瓘等瓘等谒忠献忠献赠随从坊厢银甁各一事怡亦赠银甁又谒王亲赐酒果仍观各坊厢歌吹命瓘等七人属内侍仪为忠献所　故待以厚礼如此。 寻迁知奏事知吏部事仪久典机要奏对称旨王倚以为重仪颇恃势骄恣瓘诣仪直庐作诗讽休官仪以告忠献流瓘于岛时议薄之。
#高丽史102卷-列传15-琴仪-002

康宗卽位金遣使册命金使欲入仪凤正门朝议不肯往复相诘王命仪往谕仪问曰: "天子之巡守方岳者自古有之若大国枉　小国当入自何门 " 金使曰: "天子出入舍中门而何 " 仪曰: "然则人臣欲入君之正门可乎 " 金使大服乃入自西门王嘉之进签书枢密院事左散骑常侍翰林学士承旨。 高宗二年拜政堂文学修国史寻守太尉中书侍郞平章事五年改门下侍郞平章事。 尝于八关会台吏以事扼队正喉辱之军将呼　乱掷瓦砾于御史台幕有飞石过宰相幕仪大怒下庭立　声骂曰: "若等在君臣大会敢尔耶苟为乱先杀老夫。" 军将稍沮乱得不作加守太保门下侍郞同中书门下侍郞平章事判吏部事。 七年引年乞退加壁上功臣仍令致仕以琴碁自娱十七年卒年七十八王闻讣悼甚命有司　丧葬谥英烈。 仪与人面折无所讳以是人多惮之屡典贡举所选多名士翰林曲有称琴学士者是也子耆揆晖祺。
#高丽史102卷-列传15-李奎报-000

李奎报[*(李)益培]。
#高丽史102卷-列传15-李奎报-001

○李奎报字春卿初名仁　黄骊县人父允绥户部郞中奎报幼聪敏九岁能属文时号奇童稍长经史百家佛老之书一览辄记。 其赴监试也梦有奎星报以居魁果中第一因改今名。 明宗二十年登同进士第嫌末科欲辞之父责之切且无旧例不得辞因醉谓贺客曰: "科第虽下庸　知不三四度铸门生者乎 " 坐客掩口窃笑时李仁老吴世才林椿赵通皇甫抗咸淳李湛之等自以为一时豪俊结为友称七贤每飮酒赋诗旁若无人。 世才死湛之谓奎报曰: "子可补耶 " 奎报曰: "七贤岂朝廷官爵而补其阙耶  未闻稽阮之后有承乏者。" 皆大笑又令赋诗奎报口号其一句云: "未识七贤内谁为钻核人 " 一坐皆有　色。 宰相赵永仁任濡崔诜崔　等上书荐之为不平者所抑久不调神宗二年始补全州司录为同僚所忌见替。 东都叛命将讨之以及第未官者充修制人皆以计避奎报慨然曰: "予虽怯懦避国难非夫也。" 遂从军为兵马录事兼修制及还论赏将士奎报独未得官后禁省诸儒上书交荐权补直翰林院。
#高丽史102卷-列传15-李奎报-002

崔忠献使作茅亭记览之嘉赏遂为眞自是忠献屡招致走笔赋诗骤迁司宰丞。 高宗初以诗贽忠献求　职阶除忠献以其诗示其府典签宋恂曰: "此子高亢意不止此若直除　官则亦人望也。" 乃拜右正言知制诰历左右司谏。 八关会有阙贺表者奎报欲弹琴仪固止忠献闻而劾之贬奎报为桂阳副使寻以礼部郞中起居注召还累拜左谏议大夫翰林学士判卫尉事以事流　岛踰年召判秘书省事。 时蒙古兵压境屡加征诘奎报久掌两制制陈情书表帝感悟撤兵王大嘉之特授枢密副使右散骑常侍进知门下省事户部尙书集贤殿大学士升政堂文学守太尉　知政事。 二十三年上表乞退遣近臣敦谕起之明年三上表固辞王重违其志特加守太保门下侍郞平章事致仕辞命犹皆委之俸禄如故。 二十八年卒年七十四谥文顺性豁达不营生产肆酒放旷为诗文不蹈古人畦径横*　别驾汪洋大肆一时高文大册皆出其手三掌礼　所得多名士有集五十三卷行于世。 子灌涵澄济涵登第仕至司宰少监子益培。
#高丽史102卷-列传15-李奎报-003

○益培字自天高宗时登第调河东监务选入翰院累迁礼部员外郞元宗复旧都时官府旧物皆弃不收独益培收礼部文籍以功迁右司谏。 忠烈朝拜佥议典书累官至副知密直司事版图判书文翰学士致仕十八年卒。 益培以文学名于世通敏强记然好色嗜酒无节操尝受金洪裕赂借述使中第士林鄙之。
#高丽史102卷-列传15-兪升旦-000

兪升旦。
#高丽史102卷-列传15-兪升旦-001

○兪升旦初名元淳仁同县人沈讷谦逊博闻强记尤工于古文世称元淳文经史奥义有问者辨释无疑至于释典亦能旁通。 尝过尙书朴仁硕家仁硕有藻鉴待之尽礼人问其故*　曰: "此人如照夜神珠求不可得　敢自致。" 康宗为太子时选补僚属擢第为侍学康宗放江华升旦亦被斥不调熙宗朝始授南京司录　军与留守崔正华有隙降授深岳监务不赴。 高宗在幼　亦受学及卽位除守宫署丞恩眷甚厚遂为师傅历礼部侍郞右谏议大夫进　知政事。 蒙古大举侵及京畿崔怡会宰枢议迁都江华时升平旣久京都户至十万金碧相望人情安土重迁然畏怡无敢发一言者。 升旦独曰: "以小事大义也事之以礼交之以信彼亦何名而困我哉　城郭捐宗社窜伏海岛苟延岁月使边氓丁壮尽于锋镝老弱系为奴虏非为国长计也。" 怡不听十九年卒谥文安无子。
#高丽史102卷-列传15-金仁镜-000

金仁镜[*(金)承茂]。
#高丽史102卷-列传15-金仁镜-001

○金仁镜初名良镜庆州人平章事良愼公义珍四世孙父永固为兴郊道馆驿使公淸慈惠不笞一人后为龟州甲仗。 金甫当起兵败永固逮系宁州狱当死兴郊吏民诣处置使涕泣请贷使不忍诛械送于京承宣李俊仪素与永固善营救得免然第宅已没官妻子饥寒无所托兴郊吏又*　{敛}米帛厚遗之。 仕至阁门祗候仁镜才识精敏善隶书明宗时中乙科第二人直史馆累转起居舍人。
#高丽史102卷-列传15-金仁镜-002

高宗初赵　讨契丹兵于江东城　仁镜为判官时蒙古元帅哈眞东眞元帅完颜子渊请兵粮　欲　之难其人。 仁镜请行　曰: "幕中筹策君所职耳冒险往谍非素习也何敢请为 " 仁镜曰: "尝闻蒙古布阵取法孙吴予少读六书熟知之故敢请。" 　乃许之卽遣仁镜率精兵一千输米一千石与之会哈眞子渊攻契丹兵于岱州屯州西秃山。 仁镜领兵往见之两元帅张乐宴慰极欢而罢仁镜就州西门外结方阵两元帅登高而望蒙古四十六人被甲带剑相对而立仁镜使才人列军前鼓　作杂戱又使善射者二十余人一时俱射矢入州城契丹登城望者皆奔避两元帅叹军容整肃复邀仁镜置之上座更宴慰转礼部郞中论功擢枢密院右承宣。
#高丽史102卷-列传15-金仁镜-003

十四年东眞寇定长二州仁镜知中军兵马事与战于宜州败绩明年被谗贬尙州牧使故旧无一人相送者唯门生饯于郊仁镜有诗云: "一鞭几尽扫胡尘万里南荒作逐臣玉笋门生多出饯感深难禁泪沾巾。" 又题州壁云: "敢向苍天有怨情谪来犹自得专城何时铃阁登黄阁太守行为宰相行。" 未几拜刑部尙书翰林学士寻知枢密院事尙书左仆射当时以为美谈。 十九年进政堂文学吏部尙书监修国史升中书侍郞平章事二十二年卒谥贞肃。 仁镜文武吏材俱赡诗词淸新尤工近体诗赋世称'良镜诗赋'。
#高丽史102卷-列传15-金仁镜-004

子炼成擢魁科官至尙书左仆射翰林学士承旨。 孙承茂美容仪有才识少登第历史翰为金俊所重累迁侍御史时承宣许珙执政诸道按察多行　遗康轩韩琓亦附珙多受赂承茂皆劾论珙由是恶之。
#高丽史102卷-列传15-李公老-000

李公老。
#高丽史102卷-列传15-李公老-001

