<!-- { "loadSidebar": true } -->
秋七月甲戌李家奴来百官陈兵迎于宣义门外丙子赠家奴及副各金带二腰鞍马二匹衣二袭苎麻布十匹又以布分赐　从宰枢宴家奴于行省以百官耆老上中书省书就付家奴曰: "吾虽不能达于皇帝皇太子可达中书省。" 其书曰: "世祖皇帝嘉我忠敬王先天下朝觐之功厘降帝女于忠烈王且许不革国俗以至于今德兴君塔思帖木儿是忠宣王出宫人嫁白文举所产者也而奸臣崔濡诬告朝廷夺我王位至烦天兵其于世为甥舅之意何哉伏望敷奏天聪执塔思帖木儿崔濡等归之小邦以快国人之愤。"
#高丽史40卷-世家40-恭愍王3-12-55-1363

戊寅李家奴还百官会宣义门外陈兵以送。
#高丽史40卷-世家40-恭愍王3-12-56-1363

辛卯王闻征北军多饿死为之　膳。
#高丽史40卷-世家40-恭愍王3-12-57-1363

八月己亥央土万户全景来投。
#高丽史40卷-世家40-恭愍王3-12-58-1363

戊申以李仁复为西北面都察军容使。
#高丽史40卷-世家40-恭愍王3-12-59-1363

冬十一月壬申录己亥击走红贼功以守佥议侍中庆千兴赞成事宋卿安遇庆前赞成事李成瑞判开城府事李珣三司左使禹　前评理睦仁吉前知都佥议柳方启密直使金光祚知密直司事池龙寿检校密直副使赵暾版图判书许子麟辛珣典法判书柳继祖金先致前典法判书崔准典工判书李善护军金斗达前护军赵璘判事张臣辅皇甫琳上护军鲁哲前上护军金孙司仆正王伯等为一等功臣佥议评理韩晖密直副使边安烈密直商议赵希古前密直副使金兰开城尹金汉眞朴元版图判书罗世礼仪判书李守张必礼判典仪寺事崔公哲前上护军睦忠康永判事金良剑李元桂金千年王福命金　金珍金长柱王普门金光富大护军方天奉朴修敬前大护军王安德孔仁贵宋希玉高如意前司宰令张之宝书云正张补之前司宰令尹有麟宗簿令金于巨江华府使吴汉臣宗簿副令李益前内府副令兪之哲小府少尹韩仲宝前护军高世元奇金*于鲁不花中郞将李贵荣宦者府院君金玄方节等为二等功臣一等图形壁上父母妻超三等封爵官其子一人七品若无子则甥侄女壻一人拜八品驱史五人眞拜把领七人许初入仕子孙荫职　用赐田一百结奴婢一十口。 二等父母妻超三等封爵官其子一人七品若无子则甥侄女壻一人拜八品驱史三人眞拜把领五人许初入仕子孙荫职　用赐田五十结奴婢五口录佥兵济师功以西北面都巡问使李仁任安州牧使李金刚定州牧使林熙载顺州府使曹敏修等为二等功臣父母妻封爵官其子一人七品若无子则甥侄女壻一人拜八品驱史三人眞拜把领五人许初入仕子孙荫职　用赐田五十结奴婢五口。
#高丽史40卷-世家40-恭愍王3-12-60-1363

十二月德兴君屯辽东侯骑屡到鸭绿江朝野震惧。
#高丽史40卷-世家40-恭愍王3-13-01-1364

○(甲辰)十三年春正月丙寅朔崔濡以元兵一万奉德兴君渡鸭绿江围义州。 都指挥使安遇庆七战却之复出与战都兵马使洪瑄被擒我军败绩。 走保安州濡入据宣州。 王命赞成事崔莹为都巡慰使将精兵急趣安州节度诸军又命我

太祖自东北面率精骑一千赴之都　察使李珣都兵马使禹　朴椿引军来会我军复振。
#高丽史40卷-世家40-恭愍王3-13-02-1364

以罗世代洪瑄。
#高丽史40卷-世家40-恭愍王3-13-03-1364

乙亥以廉悌臣领都佥议洪彦猷金元命为密直副使。
#高丽史40卷-世家40-恭愍王3-13-04-1364

丁丑以平昌县令裴仲连贪残不法籍其家。
#高丽史40卷-世家40-恭愍王3-13-05-1364

以黄裳为东北面都巡讨使。
#高丽史40卷-世家40-恭愍王3-13-06-1364

庚辰以赞成事宋卿知密直司事金续命为西北面体覆使。
#高丽史40卷-世家40-恭愍王3-13-07-1364

女眞三善三介等寇忽面三撒王命交州道兵马使成士达发精骑五百往击之贼陷咸州守将全以道李熙　军走还都指挥使韩方信兵马使金贵进兵和州亦溃退保铁关和州以北皆没。
#高丽史40卷-世家40-恭愍王3-13-08-1364

壬午大护军金斗体覆西北而还时军卒寒饿着蓑自温斗米换马道　相继亡卒行乞满路形容羸　而用事之臣壅蔽不闻是以体覆之使虽相望于道军中虚实王竟莫之知。
#高丽史40卷-世家40-恭愍王3-13-09-1364

癸未我军行至定州贼已屯随州之　川我军击败之贼遂焚营渡江而走。
#高丽史40卷-世家40-恭愍王3-13-10-1364

丙戌西北面都元帅庆千兴遣人告捷。 王喜遣使赐千兴酒布告诸道。
#高丽史40卷-世家40-恭愍王3-13-11-1364

己丑东宁路万户朴伯也大入寇延州崔莹击却之。
#高丽史40卷-世家40-恭愍王3-13-12-1364

辛卯以金光祚为东北面都巡慰使。
#高丽史40卷-世家40-恭愍王3-13-13-1364

二月乙未朔我

太祖自西北面引军至铁关与韩方信金贵三面进攻三善等大败之悉复和咸等州。
#高丽史40卷-世家40-恭愍王3-13-14-1364

丙申以金逸逢领都佥议庆千兴为左侍中我

太祖为密直副使赐端诚亮节翊戴功臣之号权长寿赵希古为密直副使。
#高丽史40卷-世家40-恭愍王3-13-15-1364

丁酉赐韩方信彩*　{段}我

太祖及金贵金带。
#高丽史40卷-世家40-恭愍王3-13-16-1364

戊戌西北面都元帅庆千兴都巡慰使崔莹安遇庆李珣禹　李龟寿池龙寿朴椿洪师禹等凯还。 王命有司郊　如迎驾仪百官宴于国淸寺南郊。
#高丽史40卷-世家40-恭愍王3-13-17-1364

己亥以贼臣田宅财产分赐诸将。
#高丽史40卷-世家40-恭愍王3-13-18-1364

罢京城戍卒。
#高丽史40卷-世家40-恭愍王3-13-19-1364

下西北面都兵马使丁赞狱忧愤而卒。
#高丽史40卷-世家40-恭愍王3-13-20-1364

护军裴自富与德兴君交通伪授密直副使斩之。
#高丽史40卷-世家40-恭愍王3-13-21-1364

壬子东北面都指挥使韩方信都兵马使金贵凯还。
#高丽史40卷-世家40-恭愍王3-13-22-1364

甲寅王宴赴征将士于时御宫。
#高丽史40卷-世家40-恭愍王3-13-23-1364

辛酉彗见一在太微南一在大角边一在北斗东北一在　北色赤长尺余。
#高丽史40卷-世家40-恭愍王3-13-24-1364

以曹敏修为杨广道都巡问使。
#高丽史40卷-世家40-恭愍王3-13-25-1364

三月戊辰以年饥禁酒。
#高丽史40卷-世家40-恭愍王3-13-26-1364

己巳倭船二百余　泊葛岛。
#高丽史40卷-世家40-恭愍王3-13-27-1364

壬申倭寇河东。
#高丽史40卷-世家40-恭愍王3-13-28-1364

乙亥倭寇固城泗州。
#高丽史40卷-世家40-恭愍王3-13-29-1364

己卯以知密直司事金续命为庆尙道都巡问使。
#高丽史40卷-世家40-恭愍王3-13-30-1364

甲申倭寇金海府。
#高丽史40卷-世家40-恭愍王3-13-31-1364

乙酉倭寇密城郡。
#高丽史40卷-世家40-恭愍王3-13-32-1364

丙戌倭寇梁州焚二百余户。
#高丽史40卷-世家40-恭愍王3-13-33-1364

以宋仁绩为西北面都巡察使。
#高丽史40卷-世家40-恭愍王3-13-34-1364

左正言金齐颜罢。
#高丽史40卷-世家40-恭愍王3-13-35-1364

全罗道漕船阻倭不通王命京畿右道兵马使边光秀左道兵马使李善往护之遇贼大败兵马判官李芬孙中郞将李和尙死之士卒死者十八九。
#高丽史40卷-世家40-恭愍王3-13-36-1364

夏四月丁酉全罗道都巡御使金　以漕船至内浦与倭战败绩死者大半。
#高丽史40卷-世家40-恭愍王3-13-37-1364

辛丑燃灯观呼旗戱于殿庭赐布国俗以四月八日是释伽生日家家燃灯前期数旬群童剪纸注竿为旗周呼城中街里求米布为其费谓之呼旗。
#高丽史40卷-世家40-恭愍王3-13-38-1364

甲辰张士诚遣万户袁世雄来聘。
#高丽史40卷-世家40-恭愍王3-13-39-1364

戊申雨雹。
#高丽史40卷-世家40-恭愍王3-13-40-1364

甲寅淮南朱平章遣万户许成来献铠　。
#高丽史40卷-世家40-恭愍王3-13-41-1364

五月庆尙道都巡问使金续命击倭三千于鎭海县大破之献捷王赐衣酒金带爵战士有差。
#高丽史40卷-世家40-恭愍王3-13-42-1364

戊辰铁城府院君李　卒。
#高丽史40卷-世家40-恭愍王3-13-43-1364

癸酉遣大护军李成林典校副令李　报聘于张士诚。
#高丽史40卷-世家40-恭愍王3-13-44-1364

戊寅元遣使来告窜　思监于岭北朴不花于甘肃复以　罗帖木儿为太尉。
#高丽史40卷-世家40-恭愍王3-13-45-1364

六月癸巳禁酒。
#高丽史40卷-世家40-恭愍王3-13-46-1364

戊戌倭寇海　郡。
#高丽史40卷-世家40-恭愍王3-13-47-1364

庚子倭寇窄梁命密直副使边安烈判开城府事石文成领兵御之。
#高丽史40卷-世家40-恭愍王3-13-48-1364

乙卯明州司徒方国珍遣照磨胡若海偕田禄生来献沈香弓矢及玉海通志等书。
#高丽史40卷-世家40-恭愍王3-13-49-1364

辛酉虑囚。
#高丽史40卷-世家40-恭愍王3-13-50-1364

秋七月丁丑设百高座道场于康安殿。
#高丽史40卷-世家40-恭愍王3-13-51-1364

丁亥吴王张士诚遣周仲瞻来献玉缨玉顶子彩*　{段}四十匹。
#高丽史40卷-世家40-恭愍王3-13-52-1364

