<!-- { "loadSidebar": true } -->
○凡选用守令。 成宗元年六月崔承老上书曰: "王者理民非家至而日见之故分遣守令往察百姓利害。 太祖统合之后欲置外官盖因*(  ){草}创未遑。 今窃见乡豪每假公务侵暴百姓民不堪命。 请置外官虽不得一时尽遣先于十数州县幷置一官官各设两三员以委抚字。"
#高丽史75卷-志29-选举3-铨注-选用守令-002

穆宗九年四月诏: 文班常　以上各举才堪治民者一人视所举当否赏罚。
#高丽史75卷-志29-选举3-铨注-选用守令-003

显宗九年二月新定诸州府员奉行六条: 一察民庶疾苦; 二察黑绶长吏能否; 三察盗贼奸猾; 四察民犯禁; 五察民孝弟廉洁; 六察吏钱谷散失。
#高丽史75卷-志29-选举3-铨注-选用守令-004

明宗八年四月兵部集武散官试　奏以拟外补。
#高丽史75卷-志29-选举3-铨注-选用守令-005

元宗元年十月中书省奏: "大官自求补外侵渔百姓今官高者不差外任。" 制可。
#高丽史75卷-志29-选举3-铨注-选用守令-006

忠烈王元年六月王欲武官交差守令承宣李　成言: "武人可临民者少。 如有才兼文武宽猛相济者宜勿论东西班授之。" 王纳之。 自庚癸以来权臣柄国倡为文武交差之例每以武官补外及朴恒掌铨注白王曰: "外寄是东班仕路。 故东班必补外然后得授朝官西班则循次以进何必求外寄 " 遂不补外至是武官托左右请复之。
#高丽史75卷-志29-选举3-铨注-选用守令-007

恭愍王三年十二月敎曰: "沿海守令职兼防御诚难其人。 自奉翊以下代言以上各举淸白有武才者二人。"  四年七月命两府各举堪为守令者。  五年八月命宰相选廉公　吏治者为守令。  八年全以道请: 监务县令专任文士旧制监务县令皆用登科士流近世专以诸司胥吏为之贪污虐民且阶皆七八品秩卑人微豪强轻之恣行不法乡邑残弊。 王纳以道之言以五六品为安集欲革旧弊。 然安集非出于批目皆用时宰所举以白牒之任其后军功添设之官与工商之贱皆得为之。  十一年五月令省郞荐六品以上可外任者。  十站台*　{谏}上言: "田里休戚在于守令虽有台谏政曹保举之令皆徇面情所荐至有不识字者。 愿自今临轩引见核其名实举非其人举主必罚。"  十二年五月敎曰: "守令贤否民之休戚系焉。 今后佥议监察及六曹五品以上各举所知以备擢用所举非人罪及举主。"  二十二年九月命都堂各举才堪守令者数人。
#高丽史75卷-志29-选举3-铨注-选用守令-008

辛禑元年二月敎: 守令考绩之法以田野辟户口增赋役均词讼简盗贼息五事为殿最其递任者必待新官交付去任朝　。  十二月令宰相及六曹台省各举才兼文武可为守令者。  四年十二月宪司上言: "守令分忧重任自古必选有名望者近因军国事殷安集不择贤否故侵渔病民者甚众。 请令台谏拟议差遣。"  六年六月谏官李崇仁等言: "守令迁代大速虽得其人未见其　请仿三载考绩之法满三年方许递代令按廉殿最以闻如有政迹尤著者不次擢用。"  八年二月令台省及各司举可当外任者。  九年三月宪司言: "守令近民之职不可不谨。 近年奸　贪暴之徒付托权势求为守令恣行不法凭公营私涂炭生民州府郡县日就雕弊。 愿自今令台省六曹举廉正寡欲纯良勤俭者分遣郡县使都巡问使按廉使黜陟贤否以明赏罚如有谬举罪及举主黜陟不明宪司*　{纠}理。"
#高丽史75卷-志29-选举3-铨注-选用守令-009

辛昌卽位之年六月令都评议使司台省六曹: 各举所知务得公廉有才干者以委外任仰都巡问按廉使严加考　以凭黜陟其贪污不材者痛行惩罚。  八月赵浚言: "近日所除守令颇有士林所不知者。 愿自今非经各司显秩有名望者非历试中外有声绩者不许除授。 监务县令职又近民近世仕出多门人耻为之。 乃以府史胥吏除之使不学墙面之辈以毒其民。 愿以台谏六曹所举有材干者差遣升阶　官使与州牧同批以重其任安集一切罢之。"  是月令台谏六曹举堪为守令者又复以士人为县令监务。 自禑时权奸秉政竞用私人随喜怒以为黜陟或一年三四易诸州县安集例多不识字者夺人田民纳之权门至养权臣马牛鹰犬求媚媒进贪残之祸甚于胥吏。 至是始用士流。
#高丽史75卷-志29-选举3-铨注-选用守令-010

恭让王二年十二月宪司上言: "守令递任频数虽有才能未布政令民未受惠。 且送旧迎新其弊不　。 愿自今三年已满有声绩者擢授京官不胜其任者贬黜以励士风。"
#高丽史75卷-志29-选举3-铨注-选用监司-001

○凡选用监司文宗十年八月诸州牧刺史通判县令尉及长吏政绩勤慢淸浊百姓贫富苦乐遣使按　。
#高丽史75卷-志29-选举3-铨注-选用监司-002

仁宗五年三月诏曰: "遣使郡国廉察刺史县令贤否以褒贬之。"
#高丽史75卷-志29-选举3-铨注-选用监司-003

明宗十一年九月以往年察访使黜陟多有乖戾其被黜官吏依旧　用。 国制重外寄遣按察使巡察州县问民疾苦以春秋更代而又*闲发察访使黜陟幽明自仁宗壬戌以后不遣察访唯委按察为按察者但循故常不能弹举。 故官吏略无畏忌务为侵渔流亡相继庚癸之后政令益苛民生愈困。 岁戊戌宰相宋有仁李光挺等建议奏发十道察访使　往升黜坐赃落职者九百九十余人。 至是原之。  十八年三月因宰枢所奏下制曰: "百姓乃国家根本。 朕欲其安土乐业故遣朝臣分忧宣化。 近闻守令因公事不急之务侵渔劳扰民不堪弊流移逃散转于沟壑朕甚愍之。 其令两界兵马使五道按察使巡察吏理期于　实各官员吏廉贪勤怠精究巡问小有割民受赠凭公自利遍问验实以罪贬奏其有淸白守节兴利除害狱讼平决者以功褒奏。"
#高丽史75卷-志29-选举3-铨注-选用监司-004

恭愍王五年六月敎曰: "存抚按廉州县官所以分忧共治者也。 存抚按廉凭公营私以害吾民及罢软不事事者都评议司监察司闻奏黜削州县官员不能其任存抚按廉体察*　{纠}理。"
#高丽史75卷-志29-选举3-铨注-选用监司-005

辛禑四年十二月宪司上言: "各道按廉军国重事民生疾苦守令得失刑狱争讼皆委统察所任至重今六朔更代故凡行公事未毕见递以至废弛且一年两度送迎有弊。 愿自今满一岁方许递代。"  十三年十一月令诸道按廉使考将帅能否殿最月季报都堂。
#高丽史75卷-志29-选举3-铨注-选用监司-006

辛昌卽位之年七月赵浚言: "按廉之职国初节度使也摠摄军民专制方面守令奉职而民安其业方鎭　服而战守必力事权归一人无异望至今号为一方统察。 今贼破州郡而方鎭无所畏惮拥兵养威坐视而不战贼势日益张。 守令自恣公行贿赂流连声色百姓涂炭而不之恤为按廉者区区于簿书钱谷之*闲而未能严于黜陟赏罚之典以振起军民之政者无他。 知官皆正顺奉顺之员方鎭府尹州牧都护亦两府之大臣奉翊之达官故按廉不以王人大体为念反以秩卑小节为嫌纪纲不振。 愿法祖宗遣两府之成宪体唐室遣大臣之故事择两府有廉威明干四善者为都按廉黜陟大使以田野辟户口增词讼简赋役均学校兴巡察州郡而黜陟之以号令严器械精兵卒炼屯田修海寇息巡临方鎭而赏罚之而军官败绩没一州郡守令贪污招纳贿赂者斩次罪罢职论罪次罪论罚行公以振纪纲守令三年递任不被都按廉谴责者卽除京职。 其都按廉使许令台谏荐举俟依贴出乃遣之。 自元帅以下皆郊迎呈　不许坐。 虽以五六品为廉使者一年相递之期黜陟考课之法与都按廉同。 更相迭遣不为常例。 都按廉不能黜陟州郡方鎭者司宪府申闻罢职痛理。  八月诸道都观察黜陟使皆用台谏之荐。"
#高丽史75卷-志29-选举3-铨注-宦寺之职-001

○凡宦寺之职毅宗五年以郑　权知阁门祗候御史台以宦者　朝官无古制争之。
#高丽史75卷-志29-选举3-铨注-宦寺之职-002

高宗四十五年七月宦者金仁宣有卫社之功然其官极于南班七品金仁俊请除　职王亦欲授之恐后人援以为例终不许。
#高丽史75卷-志29-选举3-铨注-宦寺之职-003

元宗元年六月下制: 宦者闵世　自予幼时以至今日再救朕疾功不可负限六品　用。 宦官拜　始此。
#高丽史75卷-志29-选举3-铨注-宦寺之职-004

恭愍王元年五月*　{谏}官上*　: 　人授检校官食禄者大多请加汰　。
#高丽史75卷-志29-选举3-铨注-宦寺之职-005

辛禑六年六月谏官李崇仁言: "设官分职各有攸当。 故先王置内侍府以待中官是为令典不可改也。 乞复置此官将中官之小心谨愼者随品转用毋与朝官。" 不听。
#高丽史75卷-志29-选举3-铨注-宦寺之职-006

恭让王元年十二站台谏交章请: 依旧制宦官不许拜六品在伪朝已拜　官者追夺告身放还田里。  赵浚上言: "宦者自国初至庆陵朝不得　官近来以宫中传命之任得与论道经邦之列非所以尊朝廷。 愿遵庆陵之制不许拜朝官。"  左司议吴思忠等言: "祖宗之制宦寺无官文庙之世宦寺给事不过十数人亦未尝食禄忠烈王朝亦不拜　官。 至于玄陵使宦寺得与两府八卫之列卒致万生之变。 今复立内侍府阶三品复蹈亡国之辙。 愿宫中给事者只给衣食罢内侍府。" 判曰: "自今不许朝官毋革内侍府。"
#高丽史75卷-志29-选举3-铨注-限职-001

○凡限职靖宗六年四月判: 南班及流外人吏将校等子不付工匠案者依父祖有*　{痕}咎人例入仕。
#高丽史75卷-志29-选举3-铨注-限职-002

