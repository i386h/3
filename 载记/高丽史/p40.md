<!-- { "loadSidebar": true } -->
遣礼部尙书崔尙将作少监金成渐如契丹谢太子册命。
#高丽史8卷-世家8-文宗2-19-17-1065

冬十二月丙戌朔契丹遣左谏议大夫傅平来贺生辰。
#高丽史8卷-世家8-文宗2-20-01-1066

○(丙午)二十年春正月丙辰朔放朝贺。
#高丽史8卷-世家8-文宗2-20-02-1066

乙亥制: "自今年限三年禁中外屠杀。"
#高丽史8卷-世家8-文宗2-20-03-1066

己卯以金良俭为春夏番知西北面兵马事。
#高丽史8卷-世家8-文宗2-20-04-1066

二月己亥云兴仓　。
#高丽史8卷-世家8-文宗2-20-05-1066

辛亥制曰: "云兴仓之　官失其守以积年之所畜弃一夜之横　可不痛哉此后凡仓　府库别置禁火员吏御史台以时点检阙日直者勿论官品先禁后闻。"
#高丽史8卷-世家8-文宗2-20-06-1066

三月戊午亲醮于球庭。
#高丽史8卷-世家8-文宗2-20-07-1066

丁丑有星出干方大如月俄变为彗　。
#高丽史8卷-世家8-文宗2-20-08-1066

契丹复国号曰大辽。
#高丽史8卷-世家8-文宗2-20-09-1066

夏四月庚寅京城地震。
#高丽史8卷-世家8-文宗2-20-10-1066

癸巳再雩。
#高丽史8卷-世家8-文宗2-20-11-1066

壬寅制: "以近侍为京城左右仓及龙门云兴仓别监。"
#高丽史8卷-世家8-文宗2-20-12-1066

癸卯　于*大庙及别庙。
#高丽史8卷-世家8-文宗2-20-13-1066

赐高仲臣等及第。
#高丽史8卷-世家8-文宗2-20-14-1066

甲辰遣司宰卿高复昌如辽贺改国号。
#高丽史8卷-世家8-文宗2-20-15-1066

丙午摄太仆卿李聪显以　　不勤免。
#高丽史8卷-世家8-文宗2-20-16-1066

五月乙卯制: "改国原侯名蒸为祁。"
#高丽史8卷-世家8-文宗2-20-17-1066

祷雨于川上。
#高丽史8卷-世家8-文宗2-20-18-1066

秋七月甲寅诏曰: "孟秋之月成熟之时余阳用事旱气犹深此必刑罚有失寃抑所致朕　　思虑未获宁居凡中外百司审刑察狱罔有寃滥。"
#高丽史8卷-世家8-文宗2-20-19-1066

九月乙丑幸王轮寺。
#高丽史8卷-世家8-文宗2-20-20-1066

庚辰幸妙通寺设摩利*　{支}天道场。
#高丽史8卷-世家8-文宗2-20-21-1066

冬十一月壬子辽横赐使归州刺史耶律贺来。
#高丽史8卷-世家8-文宗2-20-22-1066

十二月辛巳朔辽遣崇禄卿王去惑来贺生辰。
#高丽史8卷-世家8-文宗2-21-01-1067

○(丁未)二十一年春正月庚戌朔放朝贺。
#高丽史8卷-世家8-文宗2-21-02-1067

庚申兴王寺成凡二千八百*闲十二年而功毕王欲设斋以落之诸方缁流　集无　命兵部尙书金阳右街僧录道元等择有戒行者一千赴会仍令常住。
#高丽史8卷-世家8-文宗2-21-03-1067

戊辰特设燃灯大会于兴王寺五昼夜。 　令百司及安西都护开城府广水杨东树五州江华长湍二县自阙庭至寺门结彩棚栉*北{比}鳞次连亘相属辇路左右又作灯山火树光照如昼是日王备卤簿率百官行香施纳财　佛事之盛旷古未有。
#高丽史8卷-世家8-文宗2-21-04-1067

辛未御帐殿于神凤楼东宴群臣。
#高丽史8卷-世家8-文宗2-21-05-1067

丙子谒昌陵赐执事者爵一级侍从军士赐物有差。
#高丽史8卷-世家8-文宗2-21-06-1067

闰月丁亥东女眞怀化将军仍蔚等二十二人来献土物。
#高丽史8卷-世家8-文宗2-21-07-1067

二月己酉朔御神凤楼以兴王寺成肆赦。
#高丽史8卷-世家8-文宗2-21-08-1067

庚午制: "自今诸州县勿贡鱼脯。"
#高丽史8卷-世家8-文宗2-21-09-1067

三月己丑中书令致仕王宠之卒。
#高丽史8卷-世家8-文宗2-21-10-1067

癸巳制: "故门下侍中崔沆姜邯赞　知政事金猛淸节直道历辅累朝功在方策今四方乐康民受其赐皆诸公之力也可赠沆邯赞守太师兼中书令猛太子太师门下侍中。"
#高丽史8卷-世家8-文宗2-21-11-1067

戊戌幸长源亭。
#高丽史8卷-世家8-文宗2-21-12-1067

乙巳制: "漕运杂谷四万九千四百石于朔北诸州郡以给边民。"
#高丽史8卷-世家8-文宗2-21-13-1067

夏五月戊戌宴国老于合门赐衣物。
#高丽史8卷-世家8-文宗2-21-14-1067

六月辛酉王受*普{菩}萨戒于干德殿。
#高丽史8卷-世家8-文宗2-21-15-1067

秋七月癸巳太白昼见。
#高丽史8卷-世家8-文宗2-21-16-1067

九月乙酉幸松岳亭置酒命词臣赋诗。
#高丽史8卷-世家8-文宗2-21-17-1067

丁酉国师海麟请老还山王亲饯于玄化寺赐茶药金银器皿彩*　{段}宝物。
#高丽史8卷-世家8-文宗2-21-18-1067

冬十二月乙巳朔辽遣宁川管内观察使胡平来贺生辰。
#高丽史8卷-世家8-文宗2-22-01-1068

○(戊申)二十二年春正月甲戌朔日食。
#高丽史8卷-世家8-文宗2-22-02-1068

丁丑东女眞归德将军霜　等来朝。
#高丽史8卷-世家8-文宗2-22-03-1068

癸巳幸兴王寺设庆成会信宿乃还。
#高丽史8卷-世家8-文宗2-22-04-1068

丁酉以崔惟善判尙书吏部事王懋崇判尙书刑部事金义珍判尙书兵部事余　如故。
#高丽史8卷-世家8-文宗2-22-05-1068

戊戌以金行琼为兵部尙书; 李　为右散骑常侍。
#高丽史8卷-世家8-文宗2-22-06-1068

二月辛亥以将作监全锡祚知西北面春夏番兵马事太府少卿李征望为东北面春夏番兵马副使。
#高丽史8卷-世家8-文宗2-22-07-1068

三月丁卯耽罗星主游击将军加也仍来献土物。
#高丽史8卷-世家8-文宗2-22-08-1068

夏四月甲子以崔尙同知中枢院事。
#高丽史8卷-世家8-文宗2-22-09-1068

丙寅御文德殿覆试赐崔　等及第。
#高丽史8卷-世家8-文宗2-22-10-1068

五月甲午制曰: "自春　夏时雨愆期骄阳肆威稼穑焦槁此盖寡人　德致兹咎征思欲侧身用*　天谴自今日以前内外杂犯公流私徒以下罪皆原之。"
#高丽史8卷-世家8-文宗2-22-11-1068

六月壬寅东女眞归德将军安矩等来朝。
#高丽史8卷-世家8-文宗2-22-12-1068

庚申东界兵马使奏: "判官任希悦录事郑申将军巨兴等乘战舰巡行椒岛遇贼船十　与战败之获七　　斩甚多。" 王嘉之赐希悦等便服一袭金镀银带一腰诸有战功者悉加爵赏。
#高丽史8卷-世家8-文宗2-22-13-1068

秋七月辛巳宋人黄愼来见言: "皇帝召江淮两浙荆湖南北路都大制置发运使罗拯曰: '高丽古称君子之国自祖宗之世输款甚勤　后阻絶久矣今闻其国主贤王也可遣人谕之。' 于是拯奏遣愼等来传天子之意。" 王悦馆待优厚。
#高丽史8卷-世家8-文宗2-22-14-1068

宋商林宁等来献土物。
#高丽史8卷-世家8-文宗2-22-15-1068

丁酉东界兵马使奏: "判官任希悦都部署副使裴行之元兴鎭副使石秀珪等又巡椒岛夜至阎罗浦遇贼船八　击破三　余贼登岸奔溃追斩三十余级。" 王厚加爵赏。
#高丽史8卷-世家8-文宗2-22-16-1068

八月丁巳命太子召宋进士愼修陈潜古储元宾等试诗赋于玉烛亭。
#高丽史8卷-世家8-文宗2-22-17-1068

己未以姜源广为御史大夫。
#高丽史8卷-世家8-文宗2-22-18-1068

庚申以卫尉卿文扬烈知西北面秋冬番兵马事; 刑部侍郞洪德威为东北面秋冬番兵马副使。
#高丽史8卷-世家8-文宗2-22-19-1068

九月甲申守太师中书令致仕崔　卒。
#高丽史8卷-世家8-文宗2-22-20-1068

冬十月乙卯东女眞怀化将军阿邻等来朝。
#高丽史8卷-世家8-文宗2-22-21-1068

十二月己亥朔辽遣益州管内观察使魏成来贺生辰。
#高丽史8卷-世家8-文宗2-22-22-1068

戊申尙书左仆射王显三上章乞退。
#高丽史8卷-世家8-文宗2-22-23-1068

是岁创新宫于南京。
#高丽史8卷-世家8-文宗2-23-01-1069

○(己酉)二十三年春正月戊子东女眞怀化将军沙于贺来朝。
#高丽史8卷-世家8-文宗2-23-02-1069

二月戊午以太仆卿河周吕知东北面春夏番兵马事大府少卿朴阳旦为西北面春夏番兵马副使。 三月己巳幸兴王寺登南峯　飮制上已诗命侍臣和进。
#高丽史8卷-世家8-文宗2-23-03-1069

夏四月旱。
#高丽史8卷-世家8-文宗2-23-04-1069

癸卯幸眞观寺。
#高丽史8卷-世家8-文宗2-23-05-1069

五月庚辰幸长源亭得瑞文石于亭下渊中命文臣进　诗。
#高丽史8卷-世家8-文宗2-23-06-1069

甲申祷雨。
#高丽史8卷-世家8-文宗2-23-07-1069

癸巳以郑惟产为尙书左丞右谏议大夫; 杨稚春为侍御史; 韩亿李德升　为殿中侍御史; 孙冠为左补阙; 赵伦简沈周赞　为监察御史。
#高丽史8卷-世家8-文宗2-23-08-1069

六月壬寅宋商杨从盛等来献土物。
#高丽史8卷-世家8-文宗2-23-09-1069

秋七月乙丑朔日食。
#高丽史8卷-世家8-文宗2-23-10-1069

丁丑宋商王宁来献土物。
#高丽史8卷-世家8-文宗2-23-11-1069

