<!-- { "loadSidebar": true } -->
十一月左司议白君宁等上*　曰: "殿下年甫十岁嗣承大统先王遽弃群臣南北多虞人心动摇朝夕莫保社稷之危甚于累卵殿下能以幼　之年遵奉太后之训谨守法度尊师好问日与将相大臣开经筵讲论修身理国之道至于威仪动作之*闲不失尺寸四方之使莫不嗟叹归语其国曰: '聪明英伟他日*大平主也。' 由是　　之徒不敢生心父老　　以望维新之化天地祖宗实知实监佑我殿下早降元子以绍祖宗之緖实三韩万世之福也殿下于此安可不为子孙万世计耶  自今年正月以来道路流言殿下颇与儿辈留心鹰犬驰马后苑臣等始闻之以为: '殿下卽位之初年方幼　尙不如此　今春秋已长宫　已备 ' 惟当作为大经大法明示万世岂容如此  万一有之皆儿辈所为耳  近者殿下日与顽童舍仪卫出游闾巷宿卫之士但守空阙而已路人见龙颜不知以为无赖少年至有犯淸尘者三韩之人无贵贱老少莫不　望相告曰: '主上何为至于此哉 ' 大臣百官皆仰屋窃叹但畏天威不敢开口。 夫人主一身生民之休戚社稷之存亡系焉故言则左史书之动则右史书之一言之非取笑四方一动之失贻患万世可不愼哉  以殿下聪明岂不知今日所为不合于先王之道也  其不顾天下之非笑而为之者必非殿下之意也由小人之辈进言曰: '今当国家多难之日虽以人主之尊不可不习武也。' 以此邪说上惑圣听殿下不察以为此辈眞爱我也遂乃深信而行之。 夫以堂堂盛朝将相士卒各奋忠义凡有所向靡不　挫岂必殿下亲自驰马试勇然后能保社稷哉  跃马抚剑匹夫之勇也好之不已必至于败身殿下何学焉  昔汉昌邑王驰骋田猎王吉*　{谏}而不听及至为帝不改其行轻出无节时方久阴夏侯胜谏曰: '皇之不极厥罚常阴。' 又不听终致倾覆为天下笑殿下受太祖四百六十余年之社稷三韩亿兆之命悬于殿下之一身万一马逸顚蹶其于宗庙社稷何  洪范有之曰: '狂恒雨若。' 今自孟冬以来连月*　{淫}雨天之眷眷于殿下而欲其改过迁善者明白切至矣。 伏望殿下上念天心下察舆情为社稷万世计放黜顽童无复轻举亲御报平厅听断万机日开经筵详延老成讲论治道成就圣学如有行幸则一遵祖宗故事必待中严外办百官序立天仗整齐淸道而后行。" 禑不听。 禑与承旨徐钧衡马一匹。 辛卯雾。 禑欲学铸镜召镜匠。 禁贼使安吉祥病死日本押物中郞将房之用还探题将军五郞兵卫等使偕来献土物。
#高丽史134卷-列传47-辛禑2-06-12-1380

十二月禑游黄丙沙洞遇美女携入民家*　{淫}之又尝夺密直李种德妓妾梅花*　{淫}于路傍人家寻纳宫中。 禑游戱昼夜闻人有女辄突入夺之。 遣门下赞成事权仲和礼仪判书李海如  京师贡金三百两银一千两马四百五十匹布四千五百匹请谥承袭请谥表曰: "圣君恤典易名示终孝子至情显亲为重肆当呼　* 极凌兢伏念臣否运之逢严颜奄弃上表请谥瞻企今为七年对影抚躬悲伤则如一日兹　　　益切悚惶伏望陛下察外夷布列之虽多如先臣归附者有几特颁茂渥以慰贞魂臣谨当与祖考为一心幸厘箕域传后昆于万世永作汉藩。" 请承袭表曰: "天临在上敷施生物之仁情动乎中　望分茅之命兹当呼　* 切兢惶。 伏念臣爰从弱龄已値否运徘徊对影恨末由兄友弟恭　*　{　}存心庶无坠父作子述故再陈袭爵之请而上达向化之诚自始至今益勤无怠岁律已七周之久星　无一介之来瞻企未涯敷陈以表志愿所在神明共知。 伏望  陛下记先臣归附之初愍小国危疑之际不责旣往而许自新特颁纶　之音　守箕　之业臣谨当旣饱以德保厘靑社之群生永终是图拜献华封之三祝。" 禑以李仁任生日至其第张乐　飮至夜乃罢与马二匹宪府上*　曰: "惟我先王宵衣　食　　寅畏日与大臣讲论理道出入起居罔敢或轻必诹日择方整备仪卫然后行近年以来倭寇侵陵国家多难大元近居北鄙 大明屯兵辽渖朝夕　我事情将然之患不可测正殿下兢畏励精非礼勿动之时也而日率群少轻出游戱闾巷险隘无所不至恐有顚蹶之虞不测之变也。" 禑览*　颇惭悔欲读书令进通鉴一部。
#高丽史134卷-列传47-辛禑2-07-01-1381

七年正月丁亥朔放朝贺。 禑　于东郊又登殿屋上。
#高丽史134卷-列传47-辛禑2-07-02-1381

二月以朴林宗为西京都巡问使。 禑　于西郊。 以李仁任为门下侍中崔莹守侍中。 禑移居院使金光寿第。 以南秩为庆尙道都巡问使。 倭焚宁海府。 癸未日有黑子。 遣使赈庆尙全罗道饥。 禑　于长湍。
#高丽史134卷-列传47-辛禑2-07-03-1381

三月禑火猎于东郊次壶串 放群马手飞索以　之。 权仲和等至辽东都司以岁贡不满定额却之乃还。 以门下评理罗世为东江都元帅赞成事黄裳为西江都元帅沿江要冲皆置元帅以备海寇凡十五所。 倭寇江陵道遣签书密直南佐时密直副使权玄龙击之时是道大饥备御甚*　遣同知密直李崇率交州道兵以助之。 戊戌大雪二日。 全罗道饥民多饿死诸戍卒及人民逃散过半崔莹请　滨海州郡三年租税从之。 复营寿昌宫。 倭寇松生蔚珍三陟平海宁海盈德等地焚三陟县江陵道副元帅南佐时报: "倭入三陟蔚珍欲取吾斤沓谷两仓之谷不克而退今征聚饥民守之为难请发仓赈饥至秋还之。" 江陵道助战元帅报: "交州道签兵皆羸弱不可用其步兵今已放遣请除烟户军先签闲散官且令朔方道骑兵二百来助。" 从之。
#高丽史134卷-列传47-辛禑2-07-04-1381

四月摄事于诸陵献官阙以堂后柳谦录事郑修遗忘不告都堂也。 都人以释迦生日张灯禑欲微服徒行观灯下马仆人牵退少迟禑手策马　伤其面宪府以内乘别监边伐介等掌廐马不能调习而又非时进马至使上惊动请罪之乃杖流伐介等五人。 己巳雨雹。 倭自智异山逃入无等山树栅圭峯寺岩石*闲三面　絶唯小径缘崖仅通一人全罗道都巡问使李乙珍募敢死士百人乘高下石以火箭焚其栅贼窘坠崖死者甚众余贼走海窃小舶而遁前少尹罗公彦以快船追及尽杀之擒十三人。 以旱虑囚。
#高丽史134卷-列传47-辛禑2-07-05-1381

五月倭寇伊山戍杨广道都巡问使吴彦战却之斩八级擒一人。 海道万户崔七夕私放军三十余人以其粮送于家事觉下狱。 　林元帅尹虎斩倭十一级。 遣判典农事李龟哲于西北面刺探定辽卫事变。 京都有一尼自称弥勒人皆信之争施米布宪司杖流之。 宥二罪以下。 书云观言: "旱旣太甚请禁屠杀罢土木之役。" 安东兵马使郑南晋击倭斩十六级倭寇宁海府。 遣密直提学张夏及判事杨宗眞祷雨于开城大井是日雨与夏廐马。 三司右使柳遂卒庆尙道高灵郡饥弃儿满路饿死者不可胜计。
#高丽史134卷-列传47-辛禑2-07-06-1381

六月宪府言: "僧徒多依近幸受上押愿文横行中外愿自今如有　缘受押者罪之且州郡吏苟避乡役者多请除中科举立军功外勿许免乡。" 禑纳之。 倭寇庇仁县以密直郑地为海道元帅。 安东兵马使郑南晋体覆使黄希硕捕倭禑与酒及马。 禑　于延福亭。 倭焚永州。 倭船五十　至金海府围山城元帅南秩击却之秩又战于宁海蔚州梁州彦阳等处凡五合斩八级。 以前密直使池涌奇为杨广全罗庆尙道助战元帅海道元帅郑地病以门下评理商议沈德符代之。 禑夺骑人马出游时内乘畏宪府不敢非时进马故禑频夺人马于是诣阙者皆匿其马。 知门下府事商议李　卒赠谥翼孝。 倭寇蔚珍县权玄龙与战中　遂奋击败之斩二十级获马七十匹。 禑夺骑人马出游手执铁杖遇狗击杀之一日所杀或至二十余。 料物库及诸仓库告　因倭寇与旱　未纳贡赋故也。 禑乘醉驰马于龙首山堕马舆还。
#高丽史134卷-列传47-辛禑2-07-07-1381

七月倭寇金海府庆尙道按廉报: "倭入丑山岛欲寇安东等处甫州普门社所藏史籍请移内地。" 遣史官移置忠州开天寺。 庚寅以禑生辰宥一罪以下。 禑集群妓宫中为长夜之乐自是殆无虚日。 倭寇固城县南秩与战斩八级。 济州人飘泊上国境时  大明疑我从北元见囊中书有纪洪武年号喜厚慰遣还。 遣前判事李希椿于杨广交州道监造战舰。 遣副正郑连于定辽卫以探事变。 辛亥大雨。
#高丽史134卷-列传47-辛禑2-07-08-1381

八月禑令群妓奏乐与布一百五十匹。 抄坊里人及京畿丁夫修城门。 颁禄未赡自七品以下皆给以布。 宦者朴元常导禑作十六天魔乐宪司上*　斥之。 禑　于新京。 书云观请移都于是议徙汉阳。
#高丽史134卷-列传47-辛禑2-07-09-1381

九月倭寇永州瑞州。 禑猎于郊聚牧马手飞索以　之。 以中外官印制无等改铸之。 南秩击智异山余倭斩四级幷获马十六匹。
#高丽史134卷-列传47-辛禑2-07-10-1381

十月壬子朔日食。 宪府言: "变怪屡见祸患可畏请夙兴夜寐恐惧修省。" 不听。 禑　于江阴县宴乐达曙赐奏乐人布一百匹。 辛酉大雾。 　储仓告　。 禑率宦官二三人夜二鼓踰宫墙而出直宿诸臣不知所之大惊俄而禑还。 倭寇临河县。 壬申彗见于　长丈余十五日乃灭。 遣门下评理金庾如  京师贺正。 禑　于江阴县令女妓乐师奏乐彻夜与布百匹。
#高丽史134卷-列传47-辛禑2-07-11-1381

十一月癸未雷。 丙戌震电雨雹。 遣密直使李海如  京师献马九百三十三匹。 以前典工判书崔贤进为水原富平道兵马使。 海阳万户土音不花遣人献鹰禑悦。 倭寇保宁县。 静州吏丘闲石元益李松寿等叛入辽渖境诱民屯聚为贼入寇昌州。 倭寇密城郡知兵马事李兴富斩三级。 禑夜游闾里路遇　巡官追射之自是日与倡妓宦竖游戱无度连宵不寐好昼寝日暮乃兴。
#高丽史134卷-列传47-辛禑2-07-12-1381

十二月壬戌以谨妃生日宥二罪以下。 延山府人任加勿争财杀其兄军器少尹凤起及妻　乃囚加勿于狱。 禑纳谨妃宫人释婢宠爱之书云副正卢英寿之女也英寿威远县人初为长宁公主　臣。 金庾李海至辽东不纳乃还。
#高丽史134卷-列传47-辛禑2-08-01-1382

