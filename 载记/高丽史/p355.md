<!-- { "loadSidebar": true } -->
临轩发册。 将行册礼所司奏请: "太尉为使司徒为副。" 册日有司陈仗卫于殿庭内外如常仪。 量时刻宰臣枢密以下文武百官册使副及应行礼官各服朝服俱就大观殿门外位以俟。 近臣奉诏书先置王座前书案上有司奉册函玺绶陈设于王座之左册在北玺绶在南。 持节者立于玺案之南西向北上讫典仪赞者先入就殿庭位左右侍臣俱就位立定阁门各引宰臣枢密文武百官入就闻辞位太乐令帅工人入就位　律郞入就举麾位。 摄侍中诣宣仁殿门外版奏外办王服黄袍至殿鸣鞭禁卫奏山呼再拜　律郞举麾乐作卽座偃麾乐止。 阁门各引宰臣枢密文武百官就拜位立定典仪曰: "再拜!" 宰臣以下左右侍臣群官皆再拜讫阁门分引宰臣枢密自东西侧阶升殿立。 通事舍人引册使副以下行礼官初入门乐作入就拜位北向立乐止。 典仪曰: "再拜!" 使副以下皆再拜。 侍中诣诏案南北向　伏　近臣诣诏案东奉诏函以授侍中侍中传授持函者　伏兴引诏书降自东阶持诏函者随后。 侍中诣传制位西向立持诏者立于侍中之右少退通事舍人引册使副就受制位北向东上立定侍中称有制典仪曰: "再拜!" 册使副再拜。 侍中宣制曰: "册某氏为王妃命卿等持节展礼。" 宣制讫取诏函以授册使册使　受以授副使副使　受以传持函者持函者　受册使副　伏兴典仪曰: "再拜!" 使副再拜兴持函者退立于册使副之南侍中升复位。 门下侍郞帅掌节二人脱节衣降诣传制位西向立取节授册使册使　受以授副使副使　受以传持节者持节者　受退立于诏函之南分左右。 门下侍郞升复位。 中书侍郞引册函玺绶降诣传制位持册函案玺绶者随后中书侍郞西向举册函以授使副使副　受以传持册者持册二人　受对举退立于诏函之北。 其册案殿上持案者随册函后传于行礼持案者。 中书侍郞取玺绶授册使册使　受以授副使副使　受以传持玺绶者持玺绶者　受退立于册函之北中书侍郞升复位通事舍人引册使副还拜位。 典仪曰: "再拜!" 册使副以下文武百寮凡在位者皆再拜通事舍人引册使副以下出。 　律郞举麾乐作持节者前导持诏册玺绶者以次由中道出门持节者加节衣使副并自正门出偃麾乐止。 读册官以下由西偏门出通事舍人止门内摄侍中版奏礼毕。 王降座鸣鞭　律郞举麾乐作入合讫乐止。 册使副备仪卫乐部行诣南宫初乐止。 阁门赞: "揖!" 宰臣枢密以下侍臣文武百官揖退便诣南宫各就位如常仪。
#高丽史65卷-志19-礼7-嘉礼-册王妃仪-004

宫庭陈设。 前一日守宫设册使副次于南宫中门外道西东向并铺床席设受册位于宫庭中心北向设香案于受册位之北册使位于受册位之北少西南向副使位于册使位之西南东向读册官位于副使之南差退持诏函者次之持册者次之持印者又次之俱东向持节者位于册使位之东南西向赞引位于副使之西少絶宣册位于读册位之东东向执事位于受册位之东南北向西上。
#高丽史65卷-志19-礼7-嘉礼-册王妃仪-005

宫庭受册。 册日有司陈仪卫于宫门内外如式。 诏册将至宫门执礼官引受册者出宫门外诣拜诏位。 诏册至执礼赞: "拜!" 受册者再拜执礼引受册者诣宫门外之左南向立定。 赞引引册使副持节者前导而入持诏册函案玺绶者相次入就位。 谒者引册使副至门外之右北向立。 执礼赞: "揖!" 册使副与受册者相揖伴行入宫庭位立定。 执礼喝: "受册者再拜奏圣躬万福再拜舞蹈又再拜!" 讫册使称有制受册者再拜躬身册使口宣讫副使取诏函以授册使册使奉诏函少前南向立受册者进册使之南北向　受诏书以授持函者持函二人　受退立于受册位之右稍南北向立受册者兴复位册使退复位受册者再拜舞蹈又再拜执笏　。 持节者脱节衣持册函案者置褥位上去函覆讫退复位读册官就宣册位东向　读受册者　听宣册讫受册者　伏兴读册官退复位持节者加节衣持册还置函覆举册函以授册使副使副对举少进　传受册者持册函案者援卫受册者少前　接授宫官讫册使奉玺绶传受册者受册者　受以授宫官宫官持册印者　立于诏书之东受册者复位册使副俱复位立定。 执礼喝: "受册者再拜舞蹈又再拜!" 搢笏　押物领宣头物担过庭东入西出受册者再拜讫赞引引使副持节者前导出宫门执礼引受册者伴行出门相揖分位。
#高丽史65卷-志19-礼7-嘉礼-册王妃仪-006

会宾。 册礼毕宫官设筵伴座于厅上北壁当中南向设册使副座于南壁使在东副使在西设读册劝花使座于册使副之后俱北向每座各设果案。 设讫筵伴呈屈状册使副复状执礼官引筵伴出门外之左南向立又引册使副以下读册诣门外之右北向立相揖入门升诣厅上褥位立定执礼官交呈起居状讫赞: "再拜!" 宾*王{主}俱再拜进步又再拜再进步又再拜讫各就位立定。 执礼官呈押物以下行事执事官起居状讫押物以下以次就位　讫各退就次。 执礼官赞: "揖!" 宾主相揖就座。 进茶讫酒至执礼官引宾主出就褥位筵伴请献宾辞筵伴请献至于三宾称: "不敢辞。" 凡宾主之辞执礼皆相之。 执礼官赞: "揖!" 宾主相揖。 执注子盏者诣筵伴之左西向立执礼官赞: "揖!" 宾主相揖。 筵伴搢笏酌酒讫出笏又相揖搢笏执盏进　授宾宾进　搢笏受盏以授执盏者宾之执盏者受盏诣册使之左北向立宾主俱兴执笏相揖立献副使读册亦如之。 宾请酬筵伴辞宾请酬至于三筵伴称: "不敢辞。" 执礼官赞: "揖!" 宾主相揖。 执注子盏者诣宾之右西向立册使与筵伴相揖搢笏取盏以授副使副使搢笏执盏册使出笏又相揖搢笏酌酒讫出笏又相揖册使搢笏执盏副使出笏相揖搢笏酌酒次读册官酌酒如副使之仪讫册使进　授筵伴副使读册俱进　筵伴进　搢笏受盏以授执盏者执盏者受盏诣筵伴座之左南向立宾主俱兴执笏退复位立定。 执礼官赞: "拜!" 宾主俱再拜。 各就座讫执礼官赞: "飮!" 乐作飮讫乐止。 执礼官引宾主出就褥位相揖讫就座。 以次进酒食至五盏后宣送花酒使至宫门外之右北向立筵伴出宫门外之左南向立执礼赞: "揖!" 宾主相揖讫持宣花酒者先入宫庭位南向西上立定执礼官引宾主入宫庭劝花使就两阶*闲近西东向立押花酒使在劝花使之南差退东向立。 初筵伴出门迎劝花使册使副读册官俱降阶诣庭南拜命位。 筵伴诣拜命位每等异位俱北向立定执礼官赞: "拜!" 册使副读册官及筵伴俱再拜。 劝花使口宣讫册使以下俱再拜舞蹈又再拜讫执礼官引宾主俱上阶押花使以宣花授劝花使劝花使传受以次传册使副读册官及筵伴。 戴花讫劝花使酌宣酒以次授册使副读册官及筵伴册使以下及筵伴以宣花酒酬劝花使讫各就位立。 执礼官赞: "飮!" 乐作飮讫乐止。 执礼官引宾主俱降阶就宫庭位立定执礼官赞: "拜!" 册使副读册官劝花使及*延{筵}伴俱再拜舞蹈又再拜讫执礼官引宾主俱上阶就位立。 交呈起居状讫执礼官赞: "拜!" 筵伴与劝花使再拜进步又再拜再进步又再拜。 押花酒使及引花担员以次上阶　讫各出就次宾主俱就座进酒食乐作止并如仪。 其行事执礼官及押物以下执事官并宣花使于宴次监赐花酒执礼官及押物以下拜命谢恩并下庭再拜舞蹈又再拜。 次押花酒使及引花担员戴花受酒谢恩拜舞并如上仪。 至八味后执礼官引宾主俱兴相揖分位各就次歇。 宫庭别送花酒宫官诣宾幕传宫旨宾戴花飮酒讫宫官退。 册使副读册官劝花使行事执礼官每等异幕宫官送花酒并同。 其押物以下不设歇幕宫庭花酒并送宴次。 宾就幕歇一刻顷迎仙乐作执礼官引宾主去靴笏俱上阶就褥位乐止。 谢宫庭花酒执礼官赞: "拜!" 宾主再拜进步又再拜讫各就座。 进茶行酒设食如初会宾。 讫执礼官引宾主各出就幕次具靴笏入就宫庭位筵伴附谢表如别仪。 附表讫宾主俱上阶就座押物以下行事官呈辞状各就位再拜又再拜讫退。 宾主俱就褥位执礼官赞: "拜!" 宾主俱再拜进步又再拜立定交呈状辞违宾主俱再拜又再拜。 执礼官引宾主出门外送酒讫相揖分位。 其币帛筐　宫官具状各授宾之从者。
#高丽史65卷-志19-礼7-嘉礼-册王妃仪-007

附表。 宫官设受册者拜表位于宫庭中心北向设香案于拜表位之北设册使位于受册位之北少西南向副使位于册使位之西南劝花使位于副使之右差退俱东向。 宫庭持函二人奉两表函先置于香案上讫执礼引册使副及劝花使就宫门外之右北向立又执礼引受册者出宫门外之左南向立相揖伴行入宫庭就位持诏函二人对举空函随后入庭就册使之右少退南向立受册者就拜表位再拜宫庭持函二人诣香案东　取表函诣受册者之右西向　受册者取表诣册使之前北向　进册使少前南向立受表退复位受册者又取谢花酒表诣劝花使之前　进劝花使少前东向立受表退复位受册者复位再拜舞蹈又再拜。 册使及劝花使置表于函讫执礼引出持表函者先行由中道出册使副劝花使与受册者伴行出门外相揖分位。 　辞违送酒礼毕后册使副及劝花使奉表诣殿门近臣接表进呈册使　伏　复曰: "奉诏册王妃礼毕。" 再拜讫乃出。
#高丽史65卷-志19-礼7-嘉礼-册王妃仪-008

百官朝贺。 册后一日宰臣枢密帅文武百官奉表诣大观殿陈贺如常朝贺之仪。  王妃受百官贺。 宰臣枢密及文武百官大观殿朝贺毕便诣王妃殿门奉贺其辞言: "王妃肃雍夙着至德膺期令月吉日光膺宝册某等不胜大庆谨奉贺以闻。"  王会群臣。 其日上寿辞曰: "具官臣某等稽首言王妃坤仪配天德崇厚载令月吉日光膺宝册臣等不胜大庆谨上千万岁寿酒。" 余如群臣宴仪。
#高丽史65卷-志19-礼7-嘉礼-元子诞生贺仪-000

元子诞生贺仪。
#高丽史65卷-志19-礼7-嘉礼-元子诞生贺仪-001

○元子生三日王前后殿除视事。 至第四日于大观殿陈设及拜数并如节日正至贺仪。 致辞如有宣*　则又再拜。 王不坐殿则宰臣枢密领文武群官以都表进贺如常仪。 王太后在则宰枢领百官以片状诣殿门以贺。
#高丽史65卷-志19-礼7-嘉礼-元子诞生贺仪-002

告景灵殿。 王受贺讫斋于*(  ){别}殿至第七日五　后王服靴袍诣景灵殿如岁日飨告之仪。
#高丽史65卷-志19-礼7-嘉礼-元子诞生贺仪-003

