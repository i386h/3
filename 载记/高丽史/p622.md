<!-- { "loadSidebar": true } -->
二十年同中书门下平章事判兵部事时宰相多武人知枢密院事金永存副使孙硕同在院相　骂如两虎哮吼同列畏缩稍稍引去唯副使王度从容诱解。 一日义旼与杜景升同坐中书夸曰: "某人自矜勇力吾击　之如此。" 遂用拳撞柱　　为之动景升曰: "某时之事吾以空拳奋击众皆奔溃。" 遂撞之拳陷于壁后义旼与景升坐省议事相失奋拳击柱曰: "尔有何功位在吾上!" 时人语曰: "掖垣李杜密院孙金。" 或作诗嘲之曰: "吾畏李与杜屹然眞宰辅黄阁三四年拳风一万古。"
#高丽史128卷-列传41-叛逆2-李义旼-004

二十三年南贼蜂起其剧者金沙弥据云门孝心据草田啸聚亡命剽掠州县王闻而患之遣大将军全存杰率将军李至纯李公靖金陟侯金庆夫卢植等讨之至纯义旼子也。 义旼尝梦红霓起两腋*闲颇负之又闻古谶有龙孙十二尽更有十八子之语十八子乃李字因怀非望稍损贪鄙收用名士以钓虚誉自以籍出庆州潜有兴复新罗之志与贼沙弥孝心等通贼亦赠遗巨万至纯亦贪　无厌闻贼多财物欲钩致之阴与交通资以衣粮鞋* 贼亦遗以金宝由是军中动静辄泄以至屡败。 存杰尝以智勇名至是忿　曰: "若以法治至纯其父必害我否则贼益炽罪将谁归 " 至基阳县仰药而死。
#高丽史128卷-列传41-叛逆2-李义旼-005

二十四年王册义旼为功臣两府文武群臣皆就第贺义旼擅铨注政以货成支党连结廷臣莫敢谁何多占民居大起第宅夺人土田肆其贪虐中外震　。 尝自骆驼桥至猪桥筑堤高数尺挟堤种柳人称为新道宰相。 义旼妻崔氏凶悍因妬格杀家婢且与奴私义旼杀奴逐妻多引良家女子有姿色者为婚旋复　之诸子倚父肆横至荣至光尤甚世谓之双刀子。 至荣尝为朔州分道将军旧例将军必承兵马指挥然后巡行道内至荣专擅出入略无畏忌监仓使合门祗候崔莘尹奉使到朔州至荣不迎命以亵服同食公　忽手　莘尹欲　杀之力困少休莘尹得逃至荣取莘尹衣物火之杀麾下螺匠一人凡　意者辄杀之闻人有美室　其夫出必胁乱之路遇美妇人辄使从者拥去污而后已。 尝与牵龙朴公袭争妓花园玉有憾拔剑逐公袭于宫门义旼请罪至荣王不许请流花园玉王遣内侍李德宇囚妓至荣突入狱逐德宇出其妓又逼*　{淫}王嬖姬王不得罪之朝野痛愤。 义旼女为承宣李贤弼妻*　{淫}纵与母同贤弼丑之不与同居贤弼之子晋玉拜别将亦甚狂狡。 至纯谏其父曰: "公以孤寒位将相宜有敎方以守富贵今子孙横暴怨结于人祸必不旋踵矣。"
#高丽史128卷-列传41-叛逆2-李义旼-006

二十六年至荣为将军夺崔忠粹家　　忠粹怒遂告兄忠献欲诛义旼父子忠献然之义旼适在弥陀山别墅忠献等往杀之枭首于市。 时至纯为大将军至光为将军闻变率家　战于路至纯见忠献等多助自　不胜与至光遁走至荣以碧澜江普达院为愿刹欲跨江作桥携妓往安西都护府令吏民助其费吏民畏祸抽*　{敛}白金七十斤与之民不堪其弊忠献遣将军韩休往捕之休侵夜入府至荣方与太守许大元宴戴花把酒休斩之传首于京安西民喜曰: "至荣死吾属无患矣。" 忠献等又请遣祗候韩光衍于庆州夷义旼三族分遣使诸州诛其奴隶及党附者流贤弼于原州至纯至光诣仁恩馆乞罪忠献曰: "此祸本也不可贷。" 斩之。 义旼不会文字专信巫觋庆州有木魅土人呼为豆豆乙义旼起堂于家邀置之日祀祈福忽一日堂中有哭声义旼怪问之魅曰: "吾守护汝家久矣今天将降祸吾无所依故哭。" 未几败。 有司奏请去壁上图形诏　之。
#高丽史128卷-列传41-叛逆2-郑方义-000

郑方义。
#高丽史128卷-列传41-叛逆2-郑方义-001

○郑方义晋州吏也。 神宗三年晋州公私奴隶群聚作乱屠烧州吏家五十余延　方义家州吏告牧官追捕之方义手弓矢入谒司录全守龙守龙诘曰: "何为持弓矢拜乎 " 方义曰: "欲捕贼魁他人已擒敢入贺耳。" 守龙曰: "不然汝持弓矢亦必作乱也。" 卽　问方义款无他释之太守李淳中闻之曰: "方义正欲作乱司录放之非也。" 遂枷锁方义下狱翌日欲*(  )(  ){更鞫}方义弟昌大突入庭脱去枷锁扶出因啸聚群不逞　突州里杀素所仇怨者牵连被杀至六千四百人于是淳中等惧闭阁不出方义胁令视事多*　{敛}邑内银甁欲赂朝中权贵以自免。 按察副使孙公礼行部至晋按问之吏民畏方义皆曰无罪淳中竟坐流草岛。 王遣少府监赵通中郞将唐绩安抚晋州方义炼兵擅生杀虐焰甚炽通等至但拱手而已。 时陜州贼光明计勃亦豪横为一方巨害晋之与方义有隙者二十余人往投陜州贼党之居奴兀部曲者请兵欲击方义贼从之方义出击走之乘胜至奴兀部曲尽杀其党。 明年晋人讨方义杀之昌大率二百余人登城州人攻之昌大遁去其党亦散晋州平。
#高丽史128卷-列传41-叛逆2-曹元正-000

曹元正[石邻]。
#高丽史128卷-列传41-叛逆2-曹元正-001

○曹元正玉工之子母及祖母皆官妓也。 初限职七品郑仲夫之乱助李义方遂历郞将将军明宗时为工部尙书转枢密院副使。 东宫牵龙指谕缺元正请以其子补之王令中官谕曰: "已用尙书史正儒子矣。" 元正勃然畜骂中使曰: "何正儒子可而元正子独不可耶 " 闻者莫不痛愤。 元正性贪暴尝请刍于将作注簿李长同长同不许骂曰: "多夺人田富有钱谷犹以为不足又求官物耶! 何贪之甚也!" 元正闻之怒讽重房以他事论奏流南方。 尝为东北面兵马使夺人　货不可胜计至*　{敛}马衣送其家见长发者必剪其发以为　多至二*　{驮}。 十七年七月元正又夺中书省公　田租平章事文克谦崔世辅文章弼杜景升左常侍李知命直门下金纯给事中文迪等请治其罪章凡五上乃左迁工部尙书致仕。 其子英植英迪应伦女壻李柱等贪暴尤甚而在近密重房亦奏黜之。
#高丽史128卷-列传41-叛逆2-曹元正-002

是月晦日夜二　有贼七十余人踰墙入寿昌宫杀枢密使梁翼京内侍郞中李揆李粲等杀伤甚众宿卫皆走匿贼出内侍院烛照之所至辄杀至御所扬言曰: "高令文俊白等已除恶徒当复卫社。" 王曰: "谁为汝主帅 " 贼诡言宰相杜景升给事中文迪等也。 左承宣权节平知贼徒无继潜出到街衢召兵至宫门外　　动地贼惧走出西门。 中郞将高安佑闻变驰至市楼桥边见一僧诈为病乞儿卧粪壤中卽捕之有红烛跋在腰*闲收系鞫问乃元正怨文克谦欲去之与石邻石　石夫朱迪等谋遣其家臣高令文林椿干俊白等作乱也。 王命刑部尙书白任至大将军朴纯内侍将军李文中等按问数日令文俊白等俱服遂发兵捕得元正邻等众心稍安台省刑部会市街先斩令文椿干等又斩元正等十余人于保定门外幷其党三十余人籍其家者凡百七十余户。
#高丽史128卷-列传41-叛逆2-曹元正-003

邻本微贱世居仓傍拾米以生。 补禁军庚寅乱从李义方除郞将明宗时从杜景升讨赵位宠有功累升上将军历东西北面兵马使。 尝受所管驿吏银二十斤属其事*(  ){于}*(  )(  )(  ){西海道}按察使康用儒不从邻憾之诬诉用儒请免其职王不听邻忿怒瞋目张拳　声曰: "吾不复仕矣。" 遂解带投地而出王遣内竖留之再三不从又命兵部尙书梁翼京留之翼京挽袖譬解之乃入内殿。 王温言慰谕与之飮诏罢用儒以解其怒邻退还收其诏邻数日不起王屡遣人使就职邻犹偃蹇不朝。 国人皆伤王之弱而愤邻横也。
列传卷第四十一。

#高丽史129卷-列传42-00-00-000

列传卷第四十二。 高丽史一百二十九。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史129卷-列传42-叛逆3-00-000

叛逆三。
#高丽史129卷-列传42-叛逆3-崔忠献-000

崔忠献[*(崔)怡*(崔)沆*(崔)　]。
#高丽史129卷-列传42-叛逆3-崔忠献-001

○崔忠献初名鸾牛峯人父元浩上将军忠献荫补良　令。 明宗四年元帅奇卓诚击赵位宠闻忠献勇敢选补别抄都令以劳累迁摄将军弟忠粹为东部录事性猜险勇悍。 二十六年李义旼子将军至荣夺忠粹家　　忠粹请还言甚悖至荣怒令家　缚之忠粹曰: "非将军手缚谁敢缚我 " 至荣壮而释之忠粹卽告忠献曰: "义旼四父子实为国贼我欲斩之何如 " 忠献难之忠粹曰: "吾志已决不可中止。" 忠献乃然之。 会王幸普济寺义旼称疾不扈从潜往弥　山别墅忠献与忠粹及其甥队正朴晋材族人卢硕崇等袖刃至别墅门外候之义旼将还出门欲跨马忠粹突入击之不中忠献直前斩之从者数十人股弁皆溃。 使硕崇持首驰入京枭于市观者惊　声振都下。 扈从者闻变潜遁王亦趣驾还宫。 忠献忠粹驰马露刃至十字街见监行领将军白存儒告以故存儒乐从之召集将士忠献忠粹率兵诣宫门奏曰: "贼臣义旼曾负弑逆之罪虐害生民窥　大宝臣等疾视久矣今为国家讨之但恐事泄不敢请命死罪*(  )(  ){死罪}。" 王慰谕之。
#高丽史129卷-列传42-叛逆3-崔忠献-002

仍请与大将军李景儒崔文淸等讨余党遂与之坐市街召募壮士响应于是诸卫将卒亦皆毕集膝行听命莫敢仰视乃闭城门分捕支党悉获之。 忠献忠粹与文淸景儒会仁恩馆议事有人告云平章事权节平孙硕上将军吉仁等谋举兵又告景儒等有异谋忠献卽召节平子将军准硕子将军洪胤与之飮言笑自若俄而目左右皆拉杀之又斩景儒于坐以文淸老且直释不杀忠献等坐市幕分捕节平硕及将军权允柳森栢御史中丞崔赫尹等杀之。 时吉仁在寿昌宫闻变急卽与将军兪光朴公袭等擅出武库兵仗以授禁军及宦官奴隶凡千余人谕曰: "今忠献作乱多杀无辜祸将及汝宜各戮力以立大功。" 乃率众出宫门踰沙岭向市街忠献等勒兵迎战以敢死者十余人为先锋挥剑大呼突阵而前仁众望而四溃仁光公袭驰入寿昌宫闭门拒守忠献等率众围之存儒欲以火攻之仁惧踰垣而遁。 王使人开门召忠献忠粹忠献等疑仁在内使郞将崔允匡入奏贼臣义旼跋扈臣举兵诛之其党*(  ){忌}臣反欲加害然上天不助凶徒自溃尙有余党潜侧于内请入宫搜捕。 王许之遂使允匡纵兵　入随遇辄杀　尸狼籍光与公袭自刎王左右皆散走唯小君及宫姬数人侍侧垂泣而已。
#高丽史129卷-列传42-叛逆3-崔忠献-003

