<!-- { "loadSidebar": true } -->
○崔坦西北面兵马使营吏也。 元宗十年林衍废王立安庆公　坦与营吏韩愼三和县人校尉李延龄定远都护郞将桂文庇延州人玄孝哲等以诛衍为名啸聚龙冈咸从三和人杀咸从县令崔元夜入　岛营杀分司御史沈元浚监仓朴守奕京别抄等。 初平章事洪钧再鎭西北人怀其惠称为父　恐北方生变以钧子禄　代李信孙为兵马使禄　至营十日而乱作禄　踰垣走欲投海死分道黄宗　止之曰: "吾欲侦变待吾还而死亦未晩也。" 宗　良久不来禄　以为见害俄闻有人呼莫杀营主禄　乃还坦使人言于禄　曰: "前王再朝上国以安东方民受其赐林衍鎭州一兵卒耳有何功德操弄国柄擅废吾王耶  朝无忠臣吾等奋激欲诛首恶复戴吾王耳。 先平章再鎭北方活我民命尙书今又再来安抚有先公之风吾等不忍背德。" 禄　曰: "君等不忘吾父延及后人何感如之请释分道及随使电吏。" 坦从之禄　等遂还京。
#高丽史130卷-列传43-叛逆4-崔坦-002

时阁门祗候韩景胤退老中和县使其子及弟旦具坦等反状奔告于朝以国子祭酒张镒为兵马使率兵遣之以安抚使李君伯畏贼不得入而还削其职复遣前侍御史朴烋代之烋请备仪而去烋至大同江张盖踞胡床俟贼出迎贼忽击　而出列骑江边使数人拏舟来言曰: "当今无主宣谕使谁所遣乎  义无迎命。" 惟载从者一人而去数林衍之罪。 坦杀西京留守崔年判官柳粲司录曹英　龙州守庾希亮灵州守睦德昌铁州守金鼎和宣州守金义慈州守金润其余诸城员吏皆没于贼成州守崔群为其下所杀。 鼎和之妻大卿李德材女也初入境恃其色不障面人皆知其美至是贼缚鼎和于柱*　{淫}之于前。 金义为人慷慨贼使行酒愤　自缢而死。
#高丽史130卷-列传43-叛逆4-崔坦-003

义州副使金孝巨出猎于野静州户长尹殷甫闻变驰告曰: "西京人杀诸城守欲投蒙古。" 孝巨使郞将康用圭迹之用圭至灵州界奔还曰: "崔坦韩愼等所为也。" 俄而坦等率三十余人至大富城。 时蒙古使脱朶儿来在此城问其故坦等诡言曰: "高丽卷土将深入海岛尽杀北界诸城人故吾等杀诸城守欲入告上国。" 脱朶儿曰: "近处诸城官吏多在何不杀之 " 坦曰: "欲　于公杀之。" 脱朶儿曰: "可执义麟静三城守以来余皆杀之!" 于是孝巨及麟州守郑臣保静州守韩奋等至脱朶儿曰: "非我召之实坦也可往见之孝巨曰: "官人前日累猎弊境予每蒙护恤感戴何言第国法不得越境故不敢谒耳今幸承唤顚倒而来请先谒官人。" 乃许之孝巨因进酒从容言曰: "今三城守获谒大官虽死无恨彼诸城守无辜见杀诚可怜悯请遣使止之。" 脱朶儿乃遣麾下二人止之获免者颇多于是孝巨等二十二人被执归于蒙古。
#高丽史130卷-列传43-叛逆4-崔坦-004

明年坦驰奏蒙古帝云: "京兵欲侵我等请遣天兵三千来鎭西京。" 帝赐坦及延龄金牌孝哲愼银牌诏令内属改号东宁府　慈悲岭为界以坦等为摠管。 忠烈四年王与公主如元至西京公主召延龄愼问其谋反始末皆伏地背汗不敢仰对。 十一年坦愼孝哲等执文庇管下人诬以此辈与宰相廉承益谋杀我等遣人告辽东宣慰使按察府宣慰使遣东京安抚摠管来鞫之明年王遣承益及金周鼎赵仁规柳庇等偕来使往东宁府辨之坦等服其诬。 十六年帝罢东宁府悉归西北诸城。 王拜愼文庇为大将军玄元烈为*大仆尹罗公彦李翰为将军。 十八年世子在元帝以愼等付之命曰: "此人虽叛尔国向朝廷有分毫心尔勿大责!" 三十一年愼拜同知密直司事从王如元党王惟绍谗毁忠宣三十三年与惟绍伏诛籍家产父子兄弟皆没为奴。 愼子方固用　等三人充驿户方固用和皆登第至是削名籍忠肃十六年方固用　皆许通方固出守梁州用　拜成均学谕。
#高丽史130卷-列传43-叛逆4-裴仲孙-000

裴仲孙。
#高丽史130卷-列传43-叛逆4-裴仲孙-001

○裴仲孙元宗朝积官至将军。 十一年复都开京榜示　日趣令悉还三别抄有异心不从。 王遣将军金之　入江华罢三别抄取其名籍还三别抄恐以名籍闻于蒙古益怀反心仲孙与夜别抄指谕庐永禧等作乱使人呼于国中曰: "蒙古兵大至杀戮人民凡欲辅国者皆会球庭!" *　{须}臾国人大会或奔走四散争舟渡江多溺死者。 三别抄禁人出入巡江大呼曰: "凡两班在舟不下者悉斩之。" 闻者皆惧而下其或发船欲向开京者贼乘小艇追射之皆不敢动城中人惊骇散匿林薮童稚妇女哭声满路贼发金刚库兵器分与军卒　城固守。 仲孙永禧领三别抄会市廊逼承化侯温为王署置官府以大将军刘存奕尙书左丞李信孙为左右承宣。 初贼谋作乱将军李白起不应至是斩白起及蒙古所遣回回于街中将军玄文奕妻直学郑文鉴及其妻皆死之。 　知政事蔡桢枢密副使金炼都兵马录事康之绍逃乱出桥浦贼骑追不及。 江华守卒多亡出陆贼度不能守乃聚船舰悉载公私财货及子女南下自仇浦至缸破江　　相接无虑千余　。 时百官咸出迎王其妻　皆为贼所掠痛哭声振天地。
#高丽史130卷-列传43-叛逆4-裴仲孙-002

前中书舍人李淑眞郞将尹吉甫聚奴隶尾击余贼于仇浦斩五人至浮落山临海耀兵贼望见　惧以为蒙古兵已至遂遁淑眞与郞中田文胤等封府库使人守之无赖者不得盗。 贼入据珍岛剽掠州郡王命金方庆往讨之明年方庆与蒙古元帅　都等率三军击破之贼皆　妻子遁贼将金通精率余众窜入耽罗。 初守司空致仕李甫判太史局事安邦悦上将军池桂芳大将军姜渭辅将军金之淑大将军致仕宋肃少卿任宏皆陷贼中及贼败甫桂芳被杀渭辅之淑肃宏得免归朝信孙随贼欲向耽罗中路而还。 邦悦当还都时卜于奉恩寺太祖眞得半存半亡之兆以谓亡者出陆者也存者随三别抄入海者也乃随贼南下说贼曰: "龙孙十二尽向南作帝京之谶于此验矣。" 遂为谋主及贼败抽身将谒方庆兵士击杀之。 存奕据南海县剽掠沿海闻贼遁入耽罗亦以八十余　从之。 贼旣入耽罗筑内外城时出剽窃横行州郡杀守宰滨海萧然王遣通精侄金赞及吴仁节等六人招谕之通精留赞余皆杀之。 十四年又命方庆讨之方庆与　都等进攻之贼大溃通精率七十余人遁入山中缢死耽罗遂平。
列传卷第四十三。

#高丽史131卷-列传44-00-00-000

列传卷第四十四。 高丽史一百三十一。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史131卷-列传44-叛逆5-00-000

叛逆五。
#高丽史131卷-列传44-叛逆5-曹　-000

曹　。
#高丽史131卷-列传44-叛逆5-曹　-001

○曹　不知所出或云义兴郡驿吏。 忠烈时　缘内宦权倾中外忠宣卽位益见亲　累转右常侍忠肃朝入密直迁选部典书。 　尝娶廉承益　女与承益外孙定安君许庆争财诉于王嬖臣崔安道李宜风为庆　　王以　得幸忠宣右之　与万户洪绥　安道下巡军杖流海岛未几安道复幸于王　惧密与护军高子英郞将金良柱谋逃入元。 比蔡河中等*　{谄}事渖王暠窥　国　谋夺王位语在河中传。 骤升佥议赞成事进拜左政丞。 忠肃薨忠惠逼庆华公主蒸焉主耻之欲还于元时　称疾不出公主召之具道见暴状　与洪彬及省官诣忠惠宫群小当门不得入乃还忠惠追召不听至永安宫招集百官声言逐去群小而阴为渖王地。 忠惠率万户印承旦全英甫等二十余骑至永安宫门闭不得入乃使尹继宗丘天佑召　又不出。 　以前护军李安张彦吴云为巡军首领官收国印置永安宫令前军簿摠郞柳衍左思补李达衷军簿佐郞成元度艺文检阅金得培守之。
#高丽史131卷-列传44-叛逆5-曹　-002

会金注庄来自元诈言: "帝许忠惠袭位。" 忠惠大喜赐马二匹　党闻之稍稍遁去。 忠惠榜谕云: "　等不畏朝廷佩执弓刀胁聚国人谋逆罪莫大焉。 百官有能归正者宥。" 使前判书李兆年召省官及诸宰相曰: "曹　久为渖王臣仆潜畜异志诸君胡为助之 " 　闻之曰: "我为政丞见王荒*　{淫}无道之行若不闻于朝廷罪在我身王虽欲杀我我不惧。" 遂使闵珝连车缀宫门外以备之　又与彬申伯黄谦白文举王伯洪晟赵廉全思义朱柱等及省官令珝云安赵炎辉李休李英富韩升张巨才裴成景等点军千余剪红　贴衣为识皆执刀杖夜五　进袭忠惠宫忠惠率幸臣数骑出射之　军败走追至巡军南桥安射王中臂　使人设布帐于连车上以防流矢先锋攻破连车而入　势穷走入永安宫有亲旧谕以出亡　不听入公主殿王军追入射杀之尸于巡军南桥下。 执安谦柱升文举炎辉巨才等系巡军独宥彬及省官后王使嬖人金敎化执元度谓曰: "昔曹　构乱汝亦与谋又作赞　诗何哉 " 对曰: "百官胁从臣亦无他且不作诗。" 王命赋诗使典校副令苏敬夫解之元度尝因妇翁赞成尹继宗为掌令继宗如元敬夫因评理卢英瑞代元度职及继宗还白王还授元度以故元度敬夫有隙至是敬夫诡解诗意王怒欧元度且曰: "谁与汝掌令官  非予所知。" 枷囚巡军遂罢其职以敬夫代之。
#高丽史131卷-列传44-叛逆5-曹　-003

内竖朴仁平亦　党也性最奸猾得幸忠肃拜大护军王尝命赞成金士元献禽于*大庙仁平窃之代以其家瘠肉王知而不能斥寻以罪囚巡军仁平以金赂王左右遂免窜逐。 火者杨安吉　养子也时在帝侧用事其妹适人已久王欲求援安吉黜其夫以嫁仁平。 仁平反与　潜结王欲罪之仁平知之逃至渖王所与　安吉相为唇齿遂背王以国家阴事诉渖王又引诱柳淸臣吴潜与之比赵琏赵延寿金元祥等阴附之于是王之侍从皆离畔莫适所从时人曰: "仁平人猫误王者必此人也。"
#高丽史131卷-列传44-叛逆5-赵日新-000

赵日新。
#高丽史131卷-列传44-叛逆5-赵日新-001

