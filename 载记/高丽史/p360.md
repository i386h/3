<!-- { "loadSidebar": true } -->
会宾。 册礼毕册使副读册官皆出就次。 宫官设主人座于厅上东壁当中西向设册使副座于西壁使在南副使在北设读册官劝花使座于册使副之后俱东向每座各设果案。 设讫主人呈屈宴状宾复状。 讫执礼官引主人出门外之左西向立又引宾诣门外之右东向立相揖入门升诣厅上褥位立定。 执礼官交呈起居状讫赞: "再拜!" 宾主俱再拜进步又再拜再进步又再拜讫各就位立定。 执礼官受赞引以下行事执事官起居状呈主人讫赞引以下以次就位　讫各退就次。 执礼官赞: "揖!" 宾主相揖就座。 进茶讫酒至执礼官引宾主出就褥位主人请献宾宾辞主人请献至于三宾称: "不敢辞," 凡宾主之辞执礼皆相之。 执礼官赞: "揖!" 宾主相揖。 执注子盏者诣主人之左北向立。 执礼官赞: "揖!" 宾主相揖。 主人搢笏执注子酌酒授注子讫出笏又相揖搢笏执盏进　授宾宾进　搢笏受盏以授执盏者宾之执盏者受盏诣册使座之左东向立宾主俱兴执笏相揖立。 次献副使读册官亦如之。 宾请酬主人主人辞宾请酬至于三主人称: "不敢辞。" 执礼官赞: "揖!" 宾主相揖。 执注子盏者诣宾之右北向立。 册使与主人相揖搢笏取盏以授副使副使搢笏执盏册使出笏又相揖搢笏取盏以授副使副使搢笏执盏册使出笏又相揖搢笏执注子酌酒授注子讫出笏又相揖册使搢笏执盏副使出笏相揖搢笏执注子酌酒。 次读册官酌酒如副使之仪。 讫册使进　授主人副使读册官俱进　主人进　搢笏受盏以授执盏者执盏者受盏诣主人座之左少退西向立。 宾主俱兴退复位立定。 执礼官赞: "拜!" 宾主俱再拜各就座。 讫执礼官赞: "飮!" 乐作飮讫乐止。 执礼官引宾主出就褥位相揖讫就座。 以次设酒食至五盏后宣送花酒使至宫门外之右东向立主人出宫门外之左西向立。 执礼官赞: "揖!" 宾主相揖讫持宣花酒者先入就宫庭北南向东上立定执礼官引宾主入宫庭劝花使就香案之东西向立押花酒使在劝花使之右差退西向立。 初主人出门迎劝花使册使副读册官俱降阶诣庭南拜命位主人诣拜命位每等异位俱北向立定执礼官赞: "拜!" 册使副读册官及主人俱再拜。 劝花使口宣讫册使以下俱再拜舞蹈又再拜。 讫执礼官引宾主俱上阶押花使以宣花授劝花使劝花使传受以次传册使副读册官及主人戴花讫劝花使酌宣酒以次授册使副读册官及主人册使以下及主人以宣花酒酬劝花使。 讫各就位立。 执礼官赞: "飮!" 乐作飮讫乐止。 执礼官引宾主俱降就宫庭位立定。 执礼官赞: "拜!" 册使副读册官及主人俱再拜舞蹈又再拜。 执礼官引宾主俱上阶就褥位交呈起居状讫执礼官赞: "拜!" 主人与劝花使再拜进步又再拜再进步又再拜。 讫押花酒使及引花担员以次上阶　讫各退就次。 宾主俱就座设酒食乐作止并如仪。 其行事执礼官及押物以下执事官并宣花酒使于宴次监赐花酒。 执礼以下拜命谢恩并下庭再拜舞蹈又再拜。 次押花酒使及引花担员戴花受酒谢恩拜舞并如上仪。 至八味后执礼官引宾主俱兴相揖分位各就次歇。 宫庭别送花酒宫官奉台旨诣宾幕。 宾戴花飮酒讫宫官退。 册使副读册官劝花使行事执礼官每等异幕宫庭送花酒并同其押物以下不设歇幕宫庭花酒并送宴次。 初宾就幕歇一刻顷迎仙乐作执礼官引宾主去靴笏俱上阶就褥位乐止。 谢宫庭花酒执礼官赞: "拜!" 宾主再拜进步又再拜讫各就座。 进茶设酒食如初会宾。 讫执礼官引宾主各就幕次具靴笏入就宫庭位。 主人附谢表讫宾主俱上阶就座。 押物以下行事执事官呈辞状各就位再拜又再拜讫退。 宾主俱兴就褥位执礼官赞: "拜!" 宾主俱再拜进步又再拜立定交呈状辞违宾主俱再拜又再拜。 执礼官引宾主出门外送酒讫相揖分位。 其币帛筐　宫官具状各授宾之从者。
#高丽史67卷-志21-礼9-嘉礼-册王子王姬仪-005

拜表。 宫官设拜表位于宫庭近南北向设香案于拜表位之北北向设册使位于宫庭之东副使位于册使之右劝花使位于副使之右差退俱西向。 宫庭持函二人以函奉两表先置于香案上。 讫执礼官引受册者与册使副及劝花使俱就位立定持诏函二人对举空函随册使入宫庭就册使之右少退西向立。 执礼官赞: "再拜!" 受册者再拜。 宫庭持函二人诣香案西　取表函诣受册者之左东向　。 受册者搢笏　取谢册表诣册使之西东向　进册使少前西向立搢笏受表退复位。 受册者执笏兴退搢笏　取谢花酒表诣劝花使之西东向　进劝花使少前西向立搢笏受表退复位受册者执笏复位。 执礼官赞: "再拜舞蹈又再拜!" 讫册使及劝花使置表于函持函者受先出。 宾主俱上阶谢宴辞违礼数具在会宾仪。
#高丽史67卷-志21-礼9-嘉礼-公主下嫁仪-000

公主下嫁仪。
#高丽史67卷-志21-礼9-嘉礼-公主下嫁仪-001

○亲迎。 前一日所司于御殿东门外量地之宜设壻次。 其日质明壻之父告于其父母曰: "国恩　室于某以某亲迎敢告。" 再拜。 若父母亡则设位于厅事而告之子将行父醮子于厅事设父位于中*闲南向设子位于父位之西近南东向。 父卽座子公服升自西阶进立于位前。 执事者注酒于盏西向授子子再拜　受。 执事者又奉馔设于位前。 子举酒兴卽坐飮食讫降再拜。 赞礼者引立于父位前父命之曰: "往迎肃雍以惠我宗亲。" 子再拜曰: "祗率严命。" 又再拜降出。 　后乘马至阙门外下马执礼引就次。 有司陈公主卤簿仪卫内东门外。 公主将升车代以　担。 执礼引壻出次立于内东门外躬身。 公主升车讫壻向阙再拜先还第下马以俟。 公主至降车壻对公主　伏公主*　之。 兴入寝门升阶。 执扇执烛者量人从入陈列前后女相者引公主入于室。
#高丽史67卷-志21-礼9-嘉礼-公主下嫁仪-002

同牢。 执事者引壻　于南洗公主从者沃之。 公主　于北洗壻从者沃之掌事者设酒馔匕箸亦布对位女相者引公主就座壻亦就座相　伏皆卽座。 赞礼二人俱酌酒于盏以授壻及公主。 壻及公主受盏飮讫赞礼者受虚盏遂荐馔再三飮如初仪。 壻及公主俱兴再拜讫赞礼者彻酒馔具毕退。
#高丽史67卷-志21-礼9-嘉礼-公主下嫁仪-003

拜舅姑。 其日公主夙兴盛服以俟。 执事者设舅姑位于堂上东西相向舅位于东姑位于西。 舅姑各服其服就位。 相礼者引公主升自西阶诣舅前东向再拜又引诣姑前西向再拜。 讫引退。 醴妇如别仪。
#高丽史67卷-志21-礼9-嘉礼-公主下嫁仪-004

降使。 使臣诣殿庭受命奉诏书以出备乐部仪卫诏书。 担诏书贮以小楼子。 至公主宫门外壻出诣拜诏位再拜讫先入以俟。 执礼引使臣就宫门外之左执礼引壻出于门外之右相揖。 持诏函者先入执礼引使臣入就宫庭褥位。 持诏函者在使之西少退次壻入立于受命位。 执礼喝: "壻再拜!" 奏圣躬万福再拜舞蹈又再拜讫使臣称奉宣壻再拜。 使臣口宣讫取诏传授壻壻　受诏传于持函者　伏兴再拜舞蹈再拜讫搢笏　。 押物领宣头物担过庭东入西出讫壻　伏兴再拜。 执礼引使臣以出壻出宫门外揖送使臣入次壻还入。 少顷壻先呈屈宴状使臣*　。 讫执礼引使臣就门外之右东向壻就门外之左西向相揖入门上阶就褥位立定。 执礼以起居状交呈讫赞: "拜!" 宾主再拜进步又再拜再进步又再拜讫各就位立定。 次押物次持函次引担各呈　状于主人押物于厅上楹*闲稍南东向拜持函引担于楹外北向拜　讫各赴隔阶厅幕每等异　席宾主相揖就座。 讫设茶酒酒至宾主俱兴献酬讫设食礼毕罢宴宾主俱兴下阶各就初传诏位立定。 壻再拜兴奉表诣使臣前　使臣少前接表退复位壻复位再拜舞蹈再拜。 讫使臣以表授持函者。 执礼引宾主相揖上阶辞违后押物以下相次辞退如初。 　礼致币讫宾主相伴出门对座送酒讫相揖分位。 诸公侯纳妃三日降使受命附表仪并同。
#高丽史67卷-志21-礼9-嘉礼-进大明表笺仪-000

进大明表笺仪。
#高丽史67卷-志21-礼9-嘉礼-进大明表笺仪-001

○前期所司于王宫殿之内外及国城内街巷结彩设阙庭于殿上正中设表笺案于阙庭之前设香案于表笺案之前。 司香二人位于香案之左右王拜位于殿庭正中北向众官拜位于王位之南异位重行北向设司礼二人位于拜位之北东西相向引礼二人位于王位之左右引班四人位于众官之左右设使者立位于香案之东捧表笺执事二人位于香案之西设乐于众官拜位之后设龙亭于殿庭之南正中及仪仗鼓乐伺候迎送。 是日侵晨司印者陈印案于殿中涤印讫以表笺及印俱置于案上。 王具冕服及众官各具朝服诣印案前司印者用印讫用黄　　表红　*里{　}笺各置于匣中仍以黄红　重　之。 捧表笺官捧置于案使者及捧表笺官各就立位。 引礼引王入就拜位引班引众官各就拜位。 司赞唱: "再拜!" 乐作王与众官皆再拜乐止。 引礼引王诣香案前引礼赞: "　!" 司赞唱: "众官皆　!" 王与众官皆　。 引礼赞: "三上香!" 司香捧香　进于王之左王三上香。 讫引礼唱: "进表!" 捧表官诣案取表东向　进于王王受表以进于使者使者西向　受表兴复置于案。 引礼唱: "俯伏兴平身。" 司赞唱: "俯伏兴平身。" 王与众官皆俯伏兴平身。 引礼引王复位。 司赞唱: "再拜!" 乐作王与众官皆再拜乐止。 司赞唱: "礼毕。" 引礼引王退立于西引班引众官立于左右。 使者取表笺各捧前行王与众官后送至龙亭前使者以表笺置于龙亭中。 金鼓仪仗鼓乐前导。 使者与王及众官送至宫门外王还宫释服众官仍具朝服送至国门外。 使者捧表笺以行。
#高丽史67卷-志21-礼9-嘉礼-进大明表笺仪-002

忠烈王二十八年八月甲子百官备礼仪拜贺圣节表送于迎宾馆拜表之礼始此。
#高丽史67卷-志21-礼9-嘉礼-进大明表笺仪-003

恭愍王元年闰三月甲申拜贺圣寿节表。 旧例唯文官冠带侍卫至是王命文武八九品冠带分左右侍卫。 二十一年十一月辛未王以冕服拜谢恩表还内百官亦以朝服侍表出门外拜送。
#高丽史67卷-志21-礼9-嘉礼-进大明表笺仪-004

辛禑十四年禑出正门率百官拜表笺礼毕送表笺于大门外百官送于宣义门外。
