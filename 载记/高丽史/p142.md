<!-- { "loadSidebar": true } -->
#高丽史24卷-世家24-高宗3-45-24-1258

庚午安北别将康之俊自苇岛来降赐银九斤米二十斛仍除摄郞将。
#高丽史24卷-世家24-高宗3-45-25-1258

六月庚辰王如奉恩寺。
#高丽史24卷-世家24-高宗3-45-26-1258

己丑蒙古余愁达甫波大等各率一千骑来屯嘉郭二州。
#高丽史24卷-世家24-高宗3-45-27-1258

壬辰赐张汉文等及第。
#高丽史24卷-世家24-高宗3-45-28-1258

赐北界诸城户长郞将各白银一斤　罗二匹。
#高丽史24卷-世家24-高宗3-45-29-1258

癸巳平章事柳韶卒。
#高丽史24卷-世家24-高宗3-45-30-1258

乙未车罗大遣波乎只等六人来。
#高丽史24卷-世家24-高宗3-45-31-1258

丙申幸梯浦馆引见波乎只传车罗大之言曰: "皇帝　云: '高丽国如实出降虽　犬一无所杀否则攻破水内。' 今国王及太子出降西京则便可回兵。" 王曰: "予旣老病不可远行。" 乃遣永安公僖知中枢院事金宝鼎如车罗大屯所。
#高丽史24卷-世家24-高宗3-45-32-1258

庚子西北面兵马使报: "蒙兵候骑过西京。" 京城戒严。
#高丽史24卷-世家24-高宗3-45-33-1258

癸卯流枢密院使崔　于黑山岛。
#高丽史24卷-世家24-高宗3-45-34-1258

甲辰蒙兵候骑到　白等州余愁达屯兵平州宝山驿。
#高丽史24卷-世家24-高宗3-45-35-1258

金宝鼎与余愁达所遣客使八人来。
#高丽史24卷-世家24-高宗3-45-36-1258

丁未幸梯浦馆宝鼎奏曰: "余愁达语臣云: '皇帝以高丽之事属我与车罗大汝知之乎  吾以尔国降否决去留耳国王虽不出迎若遣太子迎降军前卽日回军否则纵兵入南界。' 对曰: '太子当来见耳。'"
#高丽史24卷-世家24-高宗3-45-37-1258

秋七月壬子复遣金宝鼎如余愁达屯所请以数骑来见太子于白马山余愁达曰: "我往见太子乎太子来见我乎 " 默不言宝鼎曰: "非敢烦大官人见枉只畏大兵耳。" 余愁达曰: "太子如欲见我期于猫串江边。"
#高丽史24卷-世家24-高宗3-45-38-1258

乙卯宰枢以余愁达去升天府渐远而召见太子恐有不测之变遣译语康禧赍酒果往慰仍　事变又遣员外郞李禄绥等见余愁达曰: "太子有疾待疾愈往见。"
#高丽史24卷-世家24-高宗3-45-39-1258

戊午余愁达遣使来曰: "国王纵不出迎太子有来见之约吾欲回兵然使者往复数四而太子不至是侮我也今欲知一决又遣使介惟国王生死之。" 王亦不出迎遣人辞谢。
#高丽史24卷-世家24-高宗3-45-40-1258

庚申李禄绥还奏曰: "余愁达言已知汝国之诈乃纵兵侵掠。"
#高丽史24卷-世家24-高宗3-45-41-1258

乙亥都兵马宰枢所奏: "功臣柳璥金仁俊朴希实李延绍金承俊朴松庇林衍李公柱等奋举忠义再造王家匡正三韩带砺难忘虽超授爵秩不足以酬*　依三韩壁上功臣例柳璥仁俊宜爵其子六品给田一百结奴婢各十五口希实延绍承俊松庇林衍公柱爵其子七品给田五十结奴婢各五口无子者爵其甥侄女壻中一人图　壁上各升乡贯之号其同力辅佐车松佑以下十九人亦皆升秩许一子九品职若崔忠献罪盈恶稔崔怡专权擅命宜削去图　罢庙庭配享。" 从之。
#高丽史24卷-世家24-高宗3-45-42-1258

八月癸未永安公僖还自车罗大屯所。
#高丽史24卷-世家24-高宗3-45-43-1258

庚寅车罗大以兵来屯旧京游骑散入升天府交河峯城守安童城掠人民牧羊马。
#高丽史24卷-世家24-高宗3-45-44-1258

癸巳日中黑子大如　子翼日又如人形。
#高丽史24卷-世家24-高宗3-45-45-1258

乙未赦。
#高丽史24卷-世家24-高宗3-45-46-1258

丙申幸贤圣寺。
#高丽史24卷-世家24-高宗3-45-47-1258

戊戌车罗大遣蒙古大等十五人来。
#高丽史24卷-世家24-高宗3-45-48-1258

己亥幸梯浦宫引见客使曰: "太子出则兵可退矣。" 王曰: "太子有病岂能出哉。"
#高丽史24卷-世家24-高宗3-45-49-1258

乙巳蒙兵攻西海道嘉殊窟阳波穴皆降之。 阳波穴有上中下三穴蒙兵自山上　下甲士于上穴口枪斧皆不得入　草投穴中遂安县令朴林宗自缢死防护别监周尹率别抄出战民溃尹中流矢死嘉殊穴别监卢克昌亦被擒。
#高丽史24卷-世家24-高宗3-45-50-1258

九月辛亥亲醮于内殿。
#高丽史24卷-世家24-高宗3-45-51-1258

壬子蒙兵三百余骑来屯甲串江外。
#高丽史24卷-世家24-高宗3-45-52-1258

戊午广福山城避难吏民杀防护别监柳邦才降于蒙兵。
#高丽史24卷-世家24-高宗3-45-53-1258

庚申幸干圣福灵二寺。
#高丽史24卷-世家24-高宗3-45-54-1258

庚午蒙兵自窄梁来屯甲串江外笼络山野。
#高丽史24卷-世家24-高宗3-45-55-1258

辛未幸王轮寺。
#高丽史24卷-世家24-高宗3-45-56-1258

甲戌安庆公　偕蒙使还到升天馆。
#高丽史24卷-世家24-高宗3-45-57-1258

乙亥幸升天阙迎蒙使。
#高丽史24卷-世家24-高宗3-45-58-1258

冬十月己卯遣全光宰飨车罗大请退兵。
#高丽史24卷-世家24-高宗3-45-59-1258

壬寅亲设百座道场。
#高丽史24卷-世家24-高宗3-45-60-1258

是月忠州别抄设伏朴达岘狙击蒙兵夺所掳人物牛马兵仗。
#高丽史24卷-世家24-高宗3-45-61-1258

十一月丁未令文武四品以上陈御蒙兵策。
#高丽史24卷-世家24-高宗3-45-62-1258

丙辰蒙古千户刘于介率九人来投。
#高丽史24卷-世家24-高宗3-45-63-1258

戊午设八关会幸法王寺。
#高丽史24卷-世家24-高宗3-45-64-1258

癸酉以金之岱为枢密院副使; 柳璥签书枢密院事。
#高丽史24卷-世家24-高宗3-45-65-1258

十二月丙子朔以崔允恺为左副承宣。
#高丽史24卷-世家24-高宗3-45-66-1258

东眞国以舟师来围高城县之松岛焚烧战舰。
#高丽史24卷-世家24-高宗3-45-67-1258

丁丑以卒枢密院使闵曦金庆孙刑部尙书朴暄皆有功于国赐妻子各银一斤米三石。
#高丽史24卷-世家24-高宗3-45-68-1258

己丑蒙古散吉大王普只官人等领兵来屯古和州之地。
#高丽史24卷-世家24-高宗3-45-69-1258

龙津县人赵晖定州人卓靑以和州　北附蒙古蒙古置双城摠管府于和州以晖为摠管,靑为千户。
#高丽史24卷-世家24-高宗3-45-70-1258

戊戌达甫城民执防护别监郑琪等投蒙古兵。
#高丽史24卷-世家24-高宗3-45-71-1258

赐诸王宰枢显官致仕三品租各十斛四品八斛五品六斛六品及合入外官　职员四斛。
#高丽史24卷-世家24-高宗3-45-72-1258

壬寅以崔滋同中书门下平章事; 金起孙为中书侍郞平章事; 郑准　知政事; 李藏用为政堂文学; 李世材知门下省事; 赵珣守司空; 金宝鼎为枢密院事; 金之岱同知枢密院事; 柳璥皇甫琦孙挺烈　为枢密院副使; 金佺朴成梓为左右仆射; 郑世材为右副承宣。
#高丽史24卷-世家24-高宗3-45-73-1258

甲辰遣将军朴希实赵文柱散员朴天植如蒙古请达鲁花赤曰: "本国所以未尽事大之诚。 徒以权臣擅政不乐内属故尔今崔　已死卽欲出水就陆以听上国之命而天兵压境譬之穴鼠为猫所守不敢出耳。"
#高丽史24卷-世家24-高宗3-45-74-1258

是岁诸道禾谷尽为蒙兵所获。
#高丽史24卷-世家24-高宗3-46-01-1259

○(己未)四十六年春正月乙巳朔放朝贺。
#高丽史24卷-世家24-高宗3-46-02-1259

丁未蒙古攻成州　岩城夜别抄率城中人与战大败之。
#高丽史24卷-世家24-高宗3-46-03-1259

东眞寇金刚城遣别抄三千人救之。
#高丽史24卷-世家24-高宗3-46-04-1259

戊午以郑芝为西北面兵马使; 金允候为东北面兵马使。
#高丽史24卷-世家24-高宗3-46-05-1259

赐诸寺院僧徒及江华任内诸县人民租有差。
#高丽史24卷-世家24-高宗3-46-06-1259

丁卯遣刑部侍郞李凝如西京王万户沙居只屯所。
#高丽史24卷-世家24-高宗3-46-07-1259

赐合入各官吏民租有差。
#高丽史24卷-世家24-高宗3-46-08-1259

二月戊子燃灯王如奉恩寺。
#高丽史24卷-世家24-高宗3-46-09-1259

庚寅宴诸王宰枢王再举手以示群臣曰: "凡赴宴者拍手以助予乐。" 酒　王犹乐甚群臣拍手踊跃汗流被体至暮乃罢。
#高丽史24卷-世家24-高宗3-46-10-1259

甲午创离宫于摩利山南先是校书郞景瑜请于是山创阙则可延基业从之。
#高丽史24卷-世家24-高宗3-46-11-1259

庚子李凝还自西京曰: "王万户云汝国王不爱百姓耶  何听尹椿松山之言不出降乎  降则秋毫不犯。" 时王万户率军十领修筑西京古城又造战舰开屯田为*　{久}留计。
#高丽史24卷-世家24-高宗3-46-12-1259

癸卯幸贤圣寺。
#高丽史24卷-世家24-高宗3-46-13-1259

是月徙西京黄州民于德积岛。
#高丽史24卷-世家24-高宗3-46-14-1259

盗发厚睿二陵。
