<!-- { "loadSidebar": true } -->
○尙州道掌二十五。 幽谷[虎溪]洛原洛东[尙州]靑路铁波[义城]智保[龙宫]通明[甫州]德通[咸昌]瓮泉安基[安东]安郊[　山]聊城[闻庆]守山[多仁]双溪[比屋]安溪[安定]琴曹通山松蹄[临河]连乡仇*  [善州]牛谷[义兴]上林[海平]曹溪[孝令]文居和目[安德]。
#高丽史82卷-志36-兵2-站驿-022

○京山府道掌二十五。 安堰踏溪[京山]安林[高令]水乡缘情[八　]舌火[花园]茂淇[加利]金泉[金山]属溪[黄闲]长谷[知礼]顺阳[阳山]土* [利山]利仁[安邑]增若[管城]作乃[知礼]洛阳洛山[尙州]会同[永同]猿岩舍林[报令]秋风[御侮]常平[中牟]安谷[善州]长宁[化令]扶桑[开令]。
#高丽史82卷-志36-兵2-站驿-023

○分各驿丁户为六科: 以金郊临波金　宝山安城龙泉　岭洞仙高原生阳怀蛟林原为一科; 以安定迎德通宁云　兴林兴郊长若安信新安云兴林畔通阳　阳兴化鎭驿为二科; 以白岭玉　龙潭岚泉林湍松闲丹林银汉孤山蓝山宝龙铁关德岭通达和远城阳康乐大平长兴玉儿苇溪朔安为三科; 以通德善田金川长利长欢风湍通堰熊壤通蕃长寿为四科; 以金谷深洞淸湍望丁金刚丹林沙沟石牛兴泉密田桃摘田原临江县驿利岭直木保安安抚甘泉山梁高岑竹苞灌木射　淸涧安奇桑树双谷大昌横深珍富大和芳林云桥安仁寿山新池云峯骥　班石陶工金洞管山深源德新洞阴县驿为五科; 以杨溪嘉原靑涧长材云半金化县驿僧岭县驿朔宁县驿元贞芳春遂人富昌甘泉连峯仁岚苍峯岚*  圆壤玛瑙希*  县驿临川同德　驹乐　平陵乔柯史直龙化沃源兴富召召木界乌原慈山降仙玉地白原　山县驿温泉往谷泉头今勿云　长林为六科。 一科丁七十五二科丁六十三科丁四十五四科丁三十五科丁十二六科丁七。 狡猊虽在两京*闲比他驿役事不紧故仍定五十丁林原虽非两京*闲役事最紧故在一科朔安虽为三科非沿路故定为二十五丁桃源虽为三科在东西要冲故定为五十丁。 若有田而丁口不足以本驿白丁子枝自愿者充立。 悬铃传送[悬铃谓皮　盛文贴传送。]三急三悬铃二急二悬铃一急一悬铃随事缓急行之。
#高丽史82卷-志36-兵2-站驿-024

津驿皮角传送自二月至七月三急六驿二急五驿一急四驿八月至正月三急五驿二急四驿一急三驿。
#高丽史82卷-志36-兵2-站驿-025

成宗二年判: "诸驿长大路四十丁以上长三中路十丁以上长二小路亦依中路例差定。"
#高丽史82卷-志36-兵2-站驿-026

显宗二十三年判: "京所司于外方州府公贴行移时*　{须}报尙书省商确可否而后付靑郊驿馆使转送。 若诸所司及宫衙典有不遵行者馆驿使将文贴及事由申省随卽科罪。"
#高丽史82卷-志36-兵2-站驿-027

肃宗八年判: 诸驿吏立马不实者降为常户。
#高丽史82卷-志36-兵2-站驿-028

高宗十三年有旨: "两江内靑郊通波马山碧池迎曙淸波芦原绿杨丹枣等驿困于迎送凋弊莫甚其令临津课桥别监巡视抚恤。"
#高丽史82卷-志36-兵2-站驿-029

元宗十三年正月分遣程驿苏复别监于各道。  十五年判: 各道出使大小员铺马宰枢十匹三品员及按廉使七匹　上别监五匹　外别监及外官　以上三匹　外二匹　上都领指谕等差使员三匹将校一匹。
#高丽史82卷-志36-兵2-站驿-030

忠烈王二年三月令诸道按察使禁忽赤擅乘驿马。  五年六月都评议使言: "今年正月帝令于朝聘路次置伊里干以供役使寻遣塔伯海等就渖州辽阳之*闲拨与土田　定四至其鸭绿江内令本国自置两所。 今请于所赐之地名营城伊里干者刷各道富民二百户徙居之择副户长别将等为头目各管五十人五年而递所徙民父母兄弟之留乡者复之头目之有功者赏之其所徙二百户户给银一斤七综布五十匹为屋舍之费白苎布三匹七综布十五匹为农器之直白苎布二匹七综布十五匹为口粮。 又给紬四匹　四斤六七综布十五匹毛衣冠皮鞋各二炉臼一食器二农牛二头　牛三头*　{　}驼鞍一油单草席各五。 又给两界亡丁投化丁田各四结令更者递受*　{择}能蒙汉语者各二人押去管领。 其管领人人赐银一斤白苎布一匹广苎广布各十五匹紬五匹　三斤米十五石马三匹岁资其家紬苎布各三匹米十石。 鸭绿江内伊里干二所各一百户户给苎二匹六七综布五匹为农器苎二匹六七综布七匹为口粮又给紬二匹　二斤六七综布五匹毛衣冠皮鞋各二炉臼一马一匹牛三头*　{　}驼鞍一油单草席各三。 押领官二人人赐苎布五匹紬三匹　二斤广苎广布各五匹米七石。 　者各一人人苎一匹米二石。" 从之。  六年八月王如元自金郊至生阳站驿马羸疲每站各置内廐马二匹以备入朝之行。  三十四年八月忠宣王卽位十一月下敎曰: "西海道　岭至七站及会源耽罗指沿路站户顷在东征时以各道人户幷流移人物限年入居至今因循未递或有物故令本邑充其数马匹亦如之怨咨尤甚令有司择选当差者以充站役其各邑人户　许还本。"
#高丽史82卷-志36-兵2-站驿-031

忠宣王三年三月传旨: "近来馆舍不修使者无所寓可于闲旷处营建十馆。"
#高丽史82卷-志36-兵2-站驿-032

忠肃王十二年十月敎: "驿路凋弊盖因内外官司滥骑驿马或持私马*　{须}索供给所在官司不能禁止以致驿户逃移今后影占驿户者推还本驿严行征罚。"  后五年五月敎曰: "西海平壤安定各站以三运盘缠民部盘缠令打军每名下官马外私马亦皆　养侵扰各站今后禁之。"  六年十二月忠淸道马山碧池靑坡等驿吏逃匿北界静州等处令其道存问使李玳推刷还本。
#高丽史82卷-志36-兵2-站驿-033

忠穆王元年整理都监状: "行省巡军忽赤等以不紧公事乘驲横行者收铺马文字职名传报品官及僧俗杂类等多骑私马以私事受公*券村驿横行者　上囚从人　外囚当身收所持私马各驿定属。"
#高丽史82卷-志36-兵2-站驿-034

恭愍王五年六月下旨: "置邮传命军兴所急其令刷贼臣及行省所占人物从来不明者悉充驿户不急铺车铺马一皆禁止。"  十二年五月下敎: "各道馆驿比因多故日益凋残其元属土田为人所夺者官为究治以安生业龙驹以北诸驿三道之冲供费尤多其柴炭贡与免三年。"  十三年九月令各司出马官买之补给西北面各站。  二十年十二月敎曰: "置邮本为传命近年诸司凡有转输皆委驿户致令人马困毙自今都评议使司诸道按廉严加禁治。"
#高丽史82卷-志36-兵2-站驿-035

辛禑十四年六月敎曰: "馆驿之设所以传命。 近因豪强兼幷失其土田。 厨传如旧以致凋弊诚可悯焉。 仰都巡问按廉使复其土田禁理枉道滥骑及过行邻驿者务加存恤毋致失所。"  七月大司宪赵浚等上书曰: "使命之任先王于巡问按廉之外不许发遣其愼重之意可见。 兵兴以来使命烦多冠盖相望乘驿者一匹之命矫至八九匹一使之供多至数十人。 察访多而豺狼之迹未屛宣慰繁而破贼之书蔑闻。 加之以巡问按廉之差使诸元帅之发遣亦皆乘驿横行州郡驰*　馆驿。 此门一开成众爱马之往来京外闲散之私行纷如麻粟更出迭入公然受　恬不知愧。 残乡破驿之吏垂头拱手无所控诉。 以有限之供亿应无穷之使客州郡凋弊驿路流亡。 愿自今州郡庶务一委巡问按廉以责其成杂冗使命不许发遣朝廷文字皆以悬铃行移非军情紧急重事不给驿马非乘驿马者不得入诸郡各驿以受　给违者主客皆罢职不　使各道巡问按廉一法朝廷比制不敢违越违者痛理之。"  八月赵浚等又上*　曰: "有旨: '馆驿受害特加存恤。' 臣等以为虽有仁心仁闻不行先王之政则民不被其泽矣。 供驿署全掌八道之驿上国之宾朝聘之使巡问按廉诸奉使者以至出将入相之铺马起发。 以他官兼其使不坐公厅开印私家行移文牒人轻职要。 凡权势豪强之托亲戚朋友之请推审田民还征称贷看病问安之往来大而正马细而知路交错于前络绎于后。 驿马　　而日　驿卒困苦而日散　驿凋残职此之由。 愿自今以供驿署属之军簿司指路知路亦据都堂公缄常坐本司开印发遣。"
#高丽史82卷-志36-兵2-站驿-036

恭让王元年十二月赵浚等又上*　曰: "近来驿户凋弊凡铺马传递知路指路之役州郡代受其苦以至流亡。 欲使州郡复业当先恤驿户。 国家虽置程驿别监安集诸驿而一人不能独理每驿置私属以为耳目。 然非都堂差遣人人得以侵侮不能安集。 愿自今每驿置五六品丞一人其保举如守令例给半印而遣之其有能致驿户富盛铺马充立者观察使报都堂以补守令之阙且授京官以示褒赏。 边远驿丞令观察使举补。"
#高丽史82卷-志36-兵2-马政-000

马政。
#高丽史82卷-志36-兵2-马政-001

○诸牧场龙　[黄州]　西[洞州]银川[白州]羊栏[开城]左牧[贞州]怀仁[淸州]常慈院[见州]叶户岘[广州]江阴 东州。
#高丽史82卷-志36-兵2-马政-002

显宗十六年判: 牧监养马靑草节大马四匹养奴一名黄草节一日一匹法末三升实豆三升靑草节豆末三升。[靑草节五六七八九月黄草节正二三四十十一十二月。]
#高丽史82卷-志36-兵2-马政-003

文宗二十五年判: 岛　马畜不能监养致死者勾当岛吏科罪又州鎭官马齿老及亡失者以公*　{须}屯田所收买立。
#高丽史82卷-志36-兵2-马政-004

仁宗二十三年判: 西北面诸城州鎭官马齿老及物故者以官马宝及他诸宝公*　{须}屯田科空亡杂位所收买卖充立勿使征*　{敛}贫乏百姓。
#高丽史82卷-志36-兵2-马政-005

毅宗十三年典牧司奏定诸牧监场畜马料式。  战马一匹黄草节一日稗一斗豆二升末豆四升靑草节稗一斗末豆三升。  杂马一匹黄草节一日稗四升豆二升末豆三升靑草节稗三升末豆二升。  骆驼一首黄草节一日稗五斗豆二斗　五合靑草节稗二斗豆九升　三合。  驴　各一匹黄草节一日稗六升豆二升末豆三升靑草节稗六升末豆三升。  役牛一头黄草节一日稗六升豆二升靑草节稗四升末豆二升。  犊牛一头黄草节一日稗四升豆二升靑草节稗三升末豆二升。

