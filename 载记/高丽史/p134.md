<!-- { "loadSidebar": true } -->
癸卯大兴官报: "蒙兵来攻城数日开门出战大败之多获兵仗。"
#高丽史23卷-世家23-高宗2-23-35-1236

壬子以朴文成知门下省事; 宋景仁蔡松年　为枢密院副使; 宋允崔宗梓为左右仆射; 田甫龟为左承宣。
#高丽史23卷-世家23-高宗2-24-01-1237

○(丁酉)二十四年春全罗道指挥使金庆孙讨草贼李延年平之。
#高丽史23卷-世家23-高宗2-24-02-1237

秋八月戊子前王薨冬十月丁酉葬于硕陵。
#高丽史23卷-世家23-高宗2-24-03-1237

是岁筑江华外城。
#高丽史23卷-世家23-高宗2-25-01-1238

○(戊戌)二十五年夏闰四月赐池珣等及第。
#高丽史23卷-世家23-高宗2-25-02-1238

蒙兵至东京烧黄龙寺塔。
#高丽史23卷-世家23-高宗2-25-03-1238

冬十二月遣将军金宝鼎御史宋彦琦如蒙古上表曰: "自惟僻陋之小邦必*　{须}庇依于大国　我应期之圣方以宽临其于守土之臣敢不诚服申以两年之讲好约为万岁之通和投拜以来聊生有冀盖昔己卯辛卯两年讲和以后自谓依倚愈固举国欣喜惟天地神明知之岂谓事难取必信或见疑反烦君父之谴诃屡降军师而惩诘民无地着农不时收顾兹茂草之场有何所出惟是苞茅之贡无柰未供进退俱难　惶罔极因念与其因循一时而姑息孰若冒昧万死而哀号兹　瘠土之宜粗达微臣之恳伏望但勿加兵革之威　全遗俗虽不　海山之赋安有旷年非止于今期以为永。"
#高丽史23卷-世家23-高宗2-26-01-1239

○(己亥)二十六年夏四月蒙古遣甫可阿叱等二十人*　{赍}诏来谕亲朝王迎诏于梯浦馆是月蒙兵还。
#高丽史23卷-世家23-高宗2-26-02-1239

五月赦。
#高丽史23卷-世家23-高宗2-26-03-1239

王太后柳氏薨。
#高丽史23卷-世家23-高宗2-26-04-1239

六月遣起居舍人卢演詹事府注簿金谦奉表如蒙古。
#高丽史23卷-世家23-高宗2-26-05-1239

秋八月蒙古遣甫加波下等一百三十七人来更征王亲朝。
#高丽史23卷-世家23-高宗2-26-06-1239

冬十二月遣新安公佺少卿宋彦琦如蒙古。
#高丽史23卷-世家23-高宗2-27-01-1240

○(庚子)二十七年春三月卢演等与蒙古使豆满阿叱等七人来。
#高丽史23卷-世家23-高宗2-27-02-1240

夏四月遣右谏议赵修阁门祗*侯{候}金成宝如蒙古。
#高丽史23卷-世家23-高宗2-27-03-1240

五月赐张天骥等及第。
#高丽史23卷-世家23-高宗2-27-04-1240

六月遣堂后金守精如唐古屯所。
#高丽史23卷-世家23-高宗2-27-05-1240

秋九月新安公佺与蒙古多可坡下道阿叱等十七人*　{赍}诏来复谕入朝。
#高丽史23卷-世家23-高宗2-27-06-1240

冬十二月遣礼宾少卿宋彦琦御史权　如蒙古。
#高丽史23卷-世家23-高宗2-28-01-1241

○(辛丑)二十八年夏四月以族子永宁公　称为子率衣冠子弟十人入蒙古为秃鲁花遣枢密院使崔璘将军金宝鼎左司谏金谦伴行秃鲁花华言质子也。
#高丽史23卷-世家23-高宗2-28-02-1241

唐古遣伊恃合刺阿叱等四人来。
#高丽史23卷-世家23-高宗2-28-03-1241

赐崔宗均等及第。
#高丽史23卷-世家23-高宗2-28-04-1241

秋八月唐古复遣伊恃合刺阿叱等八人来。
#高丽史23卷-世家23-高宗2-28-05-1241

九月门下侍郞平章事致仕李奎报卒。
#高丽史23卷-世家23-高宗2-29-01-1242

○(壬寅)二十九年夏四月丙辰谒坤陵。
#高丽史23卷-世家23-高宗2-29-02-1242

辛酉赐洪之庆等及第。
#高丽史23卷-世家23-高宗2-29-03-1242

五月甲午遣侍郞宋彦琦中郞将李阳俊如蒙古。
#高丽史23卷-世家23-高宗2-29-04-1242

秋七月庚寅亲设功德天道场于内殿。
#高丽史23卷-世家23-高宗2-29-05-1242

八月壬子以久旱徙市。
#高丽史23卷-世家23-高宗2-29-06-1242

癸丑移御离宫。
#高丽史23卷-世家23-高宗2-29-07-1242

九月辛巳诏曰: "近道州县禾谷不登民未收获其如赋*　{敛}何宜遣使审检。"
#高丽史23卷-世家23-高宗2-29-08-1242

辛卯幸贤圣寺。
#高丽史23卷-世家23-高宗2-29-09-1242

冬十二月乙丑蒙古使三十人来。
#高丽史23卷-世家23-高宗2-29-10-1242

戊辰宴蒙使。
#高丽史23卷-世家23-高宗2-29-11-1242

庚午蒙使还赠金银皮币。
#高丽史23卷-世家23-高宗2-30-01-1243

○(癸卯)三十年春正月庚子遣枢密院副使崔璘秘书少监金之岱如蒙古献方物。
#高丽史23卷-世家23-高宗2-30-02-1243

二月辛亥太白昼见。
#高丽史23卷-世家23-高宗2-30-03-1243

壬戌燃灯亲设消灾道场。
#高丽史23卷-世家23-高宗2-30-04-1243

戊辰遣诸道巡问使闵曦于庆尙州道孙袭卿于全罗州道宋国瞻于忠淸州道。
#高丽史23卷-世家23-高宗2-30-05-1243

三月丁丑朔日食。
#高丽史23卷-世家23-高宗2-30-06-1243

辛卯幸贤圣寺。
#高丽史23卷-世家23-高宗2-30-07-1243

夏五月乙酉还御本阙。
#高丽史23卷-世家23-高宗2-30-08-1243

以旱赦中外二罪以下设云雨道场于内殿五日。
#高丽史23卷-世家23-高宗2-30-09-1243

六月丙午朔王如奉恩寺以旱去　扇。
#高丽史23卷-世家23-高宗2-30-10-1243

戊申大雨。
#高丽史23卷-世家23-高宗2-30-11-1243

秋七月遣柳卿老丁瑨如蒙古。
#高丽史23卷-世家23-高宗2-30-12-1243

创兴国寺。
#高丽史23卷-世家23-高宗2-30-13-1243

八月庚午宥重刑十六人流于岛。
#高丽史23卷-世家23-高宗2-30-14-1243

移葬世祖太祖于江华盖骨洞。
#高丽史23卷-世家23-高宗2-30-15-1243

闰月丁亥幸贤圣寺。
#高丽史23卷-世家23-高宗2-30-16-1243

己亥幸王轮寺。
#高丽史23卷-世家23-高宗2-30-17-1243

九月壬戌幸妙通寺。
#高丽史23卷-世家23-高宗2-30-18-1243

庚午设消灾道场于内殿。
#高丽史23卷-世家23-高宗2-30-19-1243

壬申金州防御官报: "日本国献方物又归我漂风人。"
#高丽史23卷-世家23-高宗2-30-20-1243

冬十月丙子移御离宫。
#高丽史23卷-世家23-高宗2-30-21-1243

癸巳蒙古使伊加大阿土奴巨等二十四人来。
#高丽史23卷-世家23-高宗2-30-22-1243

甲午宴蒙使。
#高丽史23卷-世家23-高宗2-30-23-1243

丁酉龙山别监朴益儒剥民聚*　{敛}法司考　私用折征绢一百五十匹流海岛。
#高丽史23卷-世家23-高宗2-30-24-1243

十一月甲辰亲设消灾道场于内殿。
#高丽史23卷-世家23-高宗2-30-25-1243

己酉还御本阙。
#高丽史23卷-世家23-高宗2-30-26-1243

十二月甲申遣郞中柳卿老如蒙古。
#高丽史23卷-世家23-高宗2-31-01-1244

○(甲辰)三十一年春二月癸酉有司劾奏: "前济州副使卢孝贞判官李珏在任时日本商船遇　风败于州境孝贞等私取绫绢银珠等物。" 征孝贞银二十八斤珏二十斤流于岛。
#高丽史23卷-世家23-高宗2-31-02-1244

丁丑纳新安公佺女为太子妃以前妃卒也。
#高丽史23卷-世家23-高宗2-31-03-1244

乙酉燃灯王如奉恩寺。
#高丽史23卷-世家23-高宗2-31-04-1244

丁亥曲宴崔怡进假面人杂戱赐银甁人一口又赐妓绫各二匹。
#高丽史23卷-世家23-高宗2-31-05-1244

三月戊申幸贤圣寺。
#高丽史23卷-世家23-高宗2-31-06-1244

夏四月壬辰遣员外郞任絪寿郞将张益成如蒙古。
#高丽史23卷-世家23-高宗2-31-07-1244

丁酉赐魏珣等及第。
#高丽史23卷-世家23-高宗2-31-08-1244

六月庚午朔王如奉恩寺。
#高丽史23卷-世家23-高宗2-31-09-1244

秋七月乙巳蒙古使阿土等来。
#高丽史23卷-世家23-高宗2-31-10-1244

丙午宴蒙使。
#高丽史23卷-世家23-高宗2-31-11-1244

八月庚午朔宥死囚九人配岛。
#高丽史23卷-世家23-高宗2-31-12-1244

是月改创康安殿。
#高丽史23卷-世家23-高宗2-32-01-1245

○(乙巳)三十二年春三月甲子幸干圣福灵二寺。
#高丽史23卷-世家23-高宗2-32-02-1245

夏四月乙丑朔宰枢奏: "撤左右仓及文籍所藏官　旁近人家五十尺以备火灾。"
#高丽史23卷-世家23-高宗2-32-03-1245

己卯遣员外郞朴随郞将崔公瑨如蒙古。
#高丽史23卷-世家23-高宗2-32-04-1245

庚辰幸王轮寺。
#高丽史23卷-世家23-高宗2-32-05-1245

六月甲子朔王如奉恩寺。
#高丽史23卷-世家23-高宗2-32-06-1245

司空琪卒。
