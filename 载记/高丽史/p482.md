<!-- { "loadSidebar": true } -->
○孝悌太子史逸其名早卒无嗣。
#高丽史90卷-列传3-宗室1-019-孝明太子

○孝明太子史逸其名早卒无嗣。
#高丽史90卷-列传3-宗室1-020-法登君

○法登君史逸其名早卒无嗣。
#高丽史90卷-列传3-宗室1-021-资利君

○资利君史逸其名早卒无嗣资利方言季子。
#高丽史90卷-列传3-宗室1-022-义城府院大君

○义城府院大君史逸其名无嗣。
#高丽史90卷-列传3-宗室1-023-兴化宫君

○惠宗二子义和王后林氏生兴化宫君宫人哀伊主生太子济。

○兴化宫君史逸其名。
#高丽史90卷-列传3-宗室1-024-太子济

○太子济无嗣。
#高丽史90卷-列传3-宗室1-025-庆春院君

○定宗一子文成王后朴氏生庆春院君。

○庆春院君史逸其名。
#高丽史90卷-列传3-宗室1-026-孝和太子

○光宗二子大穆王后皇甫氏生景宗孝和太子。

○孝和太子史逸其名无嗣。
#高丽史90卷-列传3-宗室1-027-平壤公基

○显宗五子元成太后金氏生德宗靖宗元惠王后金氏生文宗平壤公基宫人韩氏生检校太师忠。

○平壤公基显宗十二年命名赐礼物二十二年册为弘仁崇孝光德功臣守太尉兼尙书令开城国公靖宗初册加守太保册曰: "固本枝而永世往代令猷分宝玉以展亲先王美范是封崇于戚里作藩屛于王家旣有元功合加宠数。 咨尔基灵源诞迹伟器推名志笃忠贞身勤夹辅爰遵规于九锡乃授职于三公赐以奇珍兼之命服。 今遣某官某备礼册命汝为守太保阶勋余　如故体予丕训励乃深诚。" 文宗初基病下制遣医视疾又其生日赐礼币后改封平壤公三年加守太师兼内史令十五年又加中书令二十三年卒后追封靖简王子琎　瑛。 琎太尉　司空早卒。 初校尉巨身谋废王立基二十六年兵士张善上变告命诛巨身夷其族基已死乃流琎于海南瑛以幼免又以平章王懋崇长宁宫主李氏遂安宅主李氏与其谋乃放懋崇及其子　于安东长宁宫主遂安宅主于谷州擢善为将军子孙各赐职一级琎寻卒。 瑛尙靖宗女保宁宫主封乐浪伯加守司徒献宗时拜开府仪同三司进为侯肃宗加输忠功臣守太尉食邑二千户食实封三百户睿宗七年卒年七十谥敬安子祯　。 祯授检校尙书右仆射进检校司空尙肃宗兴寿公主加特进检校司徒守司空承化伯食邑二千户食实封三百户赐赞化功臣号仁宗八年卒子梓杞梓检校右仆射守司空毅宗十八年卒杞尙睿宗女承德公主子珹璞　。 珹封信安伯康宗为太子纳其女为妃后进为侯明宗八年卒子沅　。 沅封桂城侯子璟瑃禧*  璟封淸化侯高宗四十六年卒子温　　珽。 温封承化侯元宗十一年三别抄叛逼温为王据珍岛蒙古遣　子雍熙等来讨　嘱雍熙曰: "救温死。" 及破珍岛洪茶丘先入杀之及其子守司徒桓。 　封丹阳伯子　封长阳公。 　封永宁公美容仪慷慨有志略善骑射读书通大义高宗二十八年称为王子入质蒙古四十年从蒙古也窟大王围攻忠州王赐　书曰: "昔尔入侍天庭之日出自诚心决然独断以一介孤身代三韩万姓而往者岂以一身之安危忧乐为虑哉  但为国为家庶全忠孝耳。 十余年*闲险阻艰难千态万状殆不可容说虽然夙志如彼能不益　诚恳永安社稷乎且邈在万里外犹望庇于本国幸今至此三韩万姓冀蒙力护想尔意何如也  　又孝诚所格天地尙有感动今大王以宽仁字小为任苟或见尔孝恳哀哀有不可忍之者则其有不动心哉  汝当切迫陈达　大军解围反　则非特老人悦　举一国更生矣其忠孝两全流名万世正在此时。" 四十一年蒙古帝知　非王亲子谓　曰: "汝虽非王子本王族久处吾土卽吾党也。" 乃夺阿母侃马三百匹赐之。 　又与车罗大帅兵五千来攻诸郡至尙州而还郞将蔡取和谓曰: "捐妻子从公絶域者欲安国家耳。 今无一毫事利国与叛臣无异。" 遂逃还逆竖郑子明以告　　遣人追斩之。 初　之入质也寓于东京摠管洪福源积不平　妻奏于帝杀福源语在福源传后福源子茶丘诉　于帝曰: "眞金太子中书令也永宁公高丽尙书令故自谓秩等于皇太子。" 帝大怒夺　所领兵马子雍熙　　和琳。 雍封信安侯子　司空。 熙封光化侯子珩玖皆司空。 　封宁仁侯子元司空。 　守司徒。 和司徒子衍正尹衍子彬永宁君恭愍十七年来自元曰: "元朝政乱民饥群盗日盛元祚不久矣。" 琳和义君子　和义大君恭愍五年流南海子瑄义琼。 瑄封襄阳君子珪封寿延君恭让四年流远地子评元尹。 义封德　府院君。 琼封寿兴君子福封保宁君恭让四年流远地。 珽守司空子维封咸宁侯。 瑃封河源公子佺封新安公元宗二年卒。 禧守司徒子珪守司徒珪子敬封汉南君。 　有容仪尙明宗女延禧宫主封宁仁侯好文学尤嗜释老孜孜为善得保终始高宗七年卒谥肃懿子　尙神宗女敬宁宫主初封始兴伯后进为侯又进封淮安公高宗十八年遣　如蒙古军以土物遗其帅撒礼塔　至见撒礼塔遥拜阶下不*　　以酒馔饷之撒礼塔馈以　酪　随所劝能飮啖撒礼塔大悦二十一年卒子　*  　。 　封桂阳侯*  封新阳伯姿端丽尙高宗女寿兴宫主高宗四十三年卒追封公子淑　。 淑封齐安公为人廉正　练典故时称宗室仪表初尙元宗女庆安宫主后尙忠烈王女靖宁院妃忠烈二十一年录三司事后进封大君忠烈薨忠宣卽位如元命淑权署征东省事明年王在元遣郞将申彦卿传旨曰: "齐安大君于属为叔翁主亦是大　供上依睿殿淑妃例。" 又明年加三重大匡府院大君四年卒年七十五。 子眩封平阳公庆安宫主出也忠烈二十六年卒子璹桢。 璹忠宣二年封顺正君后进封大君元仁宗在东宫璹妹伯颜忽笃得幸璹赴召如元寻授翰林学士三年奉御香还国故事迎御香不用礼服璹始遣人强百官用礼服。 忠肃三年西海道民多流移州郡空虚者五六海州亦纳其印于都堂以璹夺州田五千余结故也命执璹家奴在海州扰百姓者流远岛。 璹尝矫制起驿马又于辽阳望海等地影占人户二百余口凭宫掖势多行不法见王亦踞傲无礼六年元遣断事官中栾哈里哈赤令史丘友直等执璹以来王与元使鞫于行省杖五十七。 桢忠宣二年封怀仁君亦依妹势恣行不法子　封顺仁大君。 　封带方公忠烈元年率衣冠子弟十人如元为秃鲁花王赐景灵殿五室白银祭器十八年卒子　封中原公　子珣瑀琇。 珣封淮安大君珣子　　　　。 　元尹　史逸其封　益城府院君　子缓缉。 缓封益昌君缉一名　初封益川君后封益山君尙恭让王女肃宁宫主恭让四年流远地。 　封昌宁君子琦封宁原君恭让四年流远地。 瑀封昌原君。 琇封乐浪君琇子昉封顺安君恭让元年与同知密直司事赵　如  京师告卽位子　聃。 　封永福君恭让四年与赞成事权仲和如  京师谢恩子回元尹。 聃封顺宁君恭让三年与司艺柳伯淳犯造言谤国之罪台省刑曹会慈恩寺鞫之伯淳等不服及　讯伯淳曰: "尝与聃言诸将受命攻辽逗　返　宜若无功而今反受褒赏。 其回军也沮王氏立子昌者亦势之然也大臣以此系狱昔毅宗武臣之乱宜可鉴也。 今儒者郑道传等谋弄国柄　有前日之乱则吾等恐陷其祸。" 聃亦具服台省刑曹请加聃罪王曰: "聃宗室不忍加刑削属籍流见州杖流伯淳基州。" 四年聃流远地。 　守司徒。 璞尙毅宗女安贞宫主加守司徒封咸宁伯宫主召伶人学琴遂私之明宗朝以璞不能治家诏削职居二年复职十五年卒。 　神宗初守*大尉上柱国延昌公　子缜守司空缜婢为崔忠粹所嬖明宗末忠粹与兄忠献谋废立乃曰: "宗室中唯缜博通经史聪明有度量若立为主国可中兴矣。" 崔忠献及朴晋材有异议不果。 　睿宗朝授检校户部尙书柱国寻加检校司徒守司空上柱国。
#高丽史90卷-列传3-宗室1-028-太师忠

○检校太师忠史逸。
#高丽史90卷-列传3-宗室1-029-哀　君昉

○靖宗三子容懿丽妃韩氏生哀　君昉乐浪侯璥开城侯　。

○哀　君昉史逸。
#高丽史90卷-列传3-宗室1-030-乐浪侯璥

○乐浪侯璥文宗六年册为开府仪同三司守太保兼尙书令上柱国乐浪侯食邑三千户赐输诚　理奉德功臣号。
#高丽史90卷-列传3-宗室1-031-开城侯　

○开城侯　文宗六年册开府仪同三司守太尉兼尙书令上柱国开城侯食邑二千户赐资仁保理佐化功臣号十六年卒谥愼　。
#高丽史90卷-列传3-宗室1-032-大觉国师煦

○文宗十三子仁睿太后李氏生顺宗宣宗肃宗大觉国师煦常安公琇道生僧统　金官侯*  卞韩侯　乐浪侯　聪惠首座璟仁敬贤妃李氏生朝鲜公焘扶余侯*  辰韩侯愉。 大觉国师煦字义天避宋哲宗讳以字行。 文宗一日谓诸子曰: "孰能为僧作福田利益耶 " 煦起曰: "臣有出世志惟上所命。" 王曰: "善。" 遂随师出居灵通寺煦性聪慧嗜学始业华严便通五敎旁涉儒术莫不精识号佑世僧统煦欲入宋求法王不许至宣宗时数请宰臣谏官极言不可二年四月煦潜与弟子二人随宋商林宁船而去王命御史魏继廷等分道乘船追之不及遣礼宾丞郑仅等问过海安否煦至宋帝引见垂拱殿待以客礼宠数渥缛。 煦请游方问法诏以主客员外杨杰为馆伴至吴中诸寺皆迎饯如王臣。 王上表乞令还国诏许东还煦至礼成江王奉太后出奉恩寺以待其迎　导仪甚盛煦献释典及经书一千卷又于兴王寺奏置敎藏都监购书于辽宋多至四千卷悉皆*　{刊}行始创天台宗置于国淸寺已而南游　历名山后退居海印寺及肃宗卽位遣使迎还住持兴王寺。 辽使王　见兴王寺小钟叹美曰: "我朝所未有。" 煦谓　曰: "吾闻皇帝崇信佛敎请以此钟献之。" 　曰: "可。" 煦请铸金钟二　将献于辽帝遂属回谢使孔目官李复先奏其意辽帝以　奉使妄有求索加峻刑令勿献及复还刑部奏治其罪。 煦病王幸摠持寺问疾寻卒王欲谥大觉中书门下省奏: "大觉者佛也僭佛号非煦意。" 王不从政堂文学李　言: "煦于上虽周亲而按礼出家无服然才行俱优名重辽宋欲追赠国师不可不服。" 于是王与群臣玄冠素服辍朝三日赐赙甚厚遂册赠大觉国师又赐敎门徒吊慰。
#高丽史90卷-列传3-宗室1-033-常安公琇

