<!-- { "loadSidebar": true } -->
复兴移檄德兴君从者曰: "本国父老子弟或以功名或以朝觐用宾中国久近不同老于旅食岂无东意  道里云远盗贼蜂起岁月愈深归计愈　父母妻子夜梦昼思。 言及泪下貌同敬他。 握粟出卜妄喜且悲曷月曷日予还归哉  柰何今又自贻伊阻  听人　言伪主云从。 至为防身弓矢甲刃旁招残贼妄谓羽翼野宿风　靡所定居　　迁延。 不进则退谋所不谋为所不为乃臆以谓吾事　济以是欲见三族欲荣一己　耀里闾。 拜扫松楸何异缘木求鱼理舟涉山祗自劳苦毙于狂妄缘木求鱼理舟涉山已云狂妄犹无后　。 如尔之　未容口颊。 尙我主上至仁以慈欲尔改修存尔三族虽法吏议刑选军革田亦坚执不许姑待须臾。 且如年前边将负勇不备红贼贼逼都城乃于苍黄主上自令鳏寡孤独无保持者先出远害毋犯贼锋及至。 南幸惠养如子。 肆尔三族得保首领又不穷乏。 今犹昔也。 尔尙不知委质报德误从白家之息自纳簒逆之　必使之夷三族拨坟墓　宅舍没田口然后已乎。 岂惟国人施尔显戮抑亦社鬼丕降阴诛。 尔何悖理至于如斯。 然而体思尔心亦不得已不得已说兹复不赘聊以招怀。 国中之人孰非故旧有位之士孰非姻亲。 冀复面目实无异志尔勿为胡越尔勿为鬼　。 且彼苏武牧羊犹持使节管仲射钩终相桓公二人之事其审克之。 主上宰臣　谋成言苟能来者仍其伪授不降一级爵之命之。 呜呼四山雪满大野风鸣。 覆毡车下仰视星斗于斯时也乡思几何  越鸟南枝狐　首丘。 尔可以人不如禽兽。 书到尔部不出三日戒尔徒旅勤尔跋涉如鱼得水如鸟归林。 呜呼此厥不听与尔永诀。"
#高丽史111卷-列传24-庆复兴-004

珣又移书谕崔濡罗英杰柳仁雨黄顺洪法华等曰: "本朝自太祖统三以来圣子神孙继继相承　于今日非王氏不得为王尔等所共知也。 乃何以异姓白家之子欲立为王反攻父母之邦耶  尔等离乡土辞亲戚苦身憔思千里而从人者无乃欲富贵其身而显荣于乡党亲戚乎  今若率兵欲入则尔之三族无遗类矣。 然则虽能得入谁与为荣  且为人子未免乱贼之名则何面目立乎天地之*闲。 宜各挺身渡江而来。 来则罪轻不则罪重可不愼哉。" 濡奉德兴渡鸭绿江崔莹安遇庆等诸将击败之濡渡江而走。 复兴遣录事金南贵献捷王赐南贵银一锭。 遣人赐复兴酒拜左侍中。 凯还王命有司如迎驾仪令百官宴于国淸寺南郊慰之赐诸将贼臣田宅　产。 辛旽用事复兴虽在相位不得与闻政事为旽所　。 罢封淸原府院君后与吴仁泽等谋除旽事泄杖流兴州没为奴籍其家。 旽诛召还复拜左侍中提调政房。 王见弑复兴欲立宗室仁任乃立辛禑。 禑始开书筵翼日称疾欲停讲复兴曰: "圣贤书虽不读常在手亦自有益。" 禑乃讲。
#高丽史111卷-列传24-庆复兴-005

有韩略者口给无才行。 初为司宪令史登明经科以禑外戚超授官。 又托乳　宦寺求为持平。 禑一日用小帖拟略台官金瑄重房韩忠典法下政房。 瑄忠亦禑外戚也。 复兴言: "注授已讫不可更改。" 禑曰: "有纸墨改之何难 " 复兴又言: "古者外戚不除言官。 请授他职。" 禑曰: "何不从命 " 强之复兴力争终不授。 复兴与仁任莹池奫同注拟奫曰: "当先军功。" 复兴曰: "此则都目宜后军功。" 久未定。 时池李擅权举国趋附。 复兴廉洁自守虽恶其贪　知不可救日以醉酒为事。 及其铨注辄荐贤以抑行贿之辈。 然　二人不能行己意或先出不与。
#高丽史111卷-列传24-庆复兴-006

都堂将议呈省书复兴醉不至。 莹呼堂吏曰: "可撤禁酒榜。 首相乃如是耶。" 诸相遂诣复兴第复兴　然曰: "吾因飮药而醉未能进也。" 尝与亲旧夜飮联句典客令金七霖曰: "予近自外来民之憔悴莫甚。 此岂唱和为乐之时耶 " 复兴默然。 又尝与莹率私兵大猎东郊。 时方旱蝗识者讥之。 六年国家闻辽东欲攻纳哈出虑其掠我界遣人　之还言辽东摠兵已出师都堂　会议复兴醉又不至。 仁任林坚味忌复兴淸直诉以嗜酒不视事流淸州。 又流门下评理薛师德密直副使表德麟判事郑龙寿裴吉李乙卿王伯上护军薛怀摠郞薛群薛拳中郞将罗兴俊等皆复兴酒徒也。 师德乙卿道死复兴卒于贬所谥贞烈。
#高丽史111卷-列传24-庆复兴-007

辛昌立赐祭曰: "呜呼我先祖恭愍王有周宣中兴之志有汉祖知人之明卽位之初侧席求贤　食图理擢卿百寮之中置之宪司引入御寝咨访达旦。 潜邸元从莫有知者。 凡百姓苦乐士大夫忠奸亶聪灼知兴利除害进贤退不肖。 遂能内诛奇辙外歼红贼文德武烈闻于天下。 元季东南割据若方国珍张士诚辈皆遣使款献我先祖中兴之烈有光于祖宗卿有力焉。 　至癸卯贼臣崔濡　缘辙党推奉　丑德兴请兵元朝突入鸭绿我先祖授卿节钺与崔莹等击走以存我社稷功在带砺赐*券图形。 及逆旽以左道惑我先祖领佥议事三韩卿大夫望尘趋拜昏夜走谒惟恐不及。 其门汤沸。 旽亦歆卿淸忠　慨欲屈卿而致之门倚以为重屡遣私人通殷懃之意于卿而卿不一进其门旽乃　卿。 而我先祖方委政于旽难违其言。 卿于是有明夷之行三韩之人知与不知莫不泣下。 旽谋旣觉而诛我先祖悔甚卽日召卿复卿左相。 及我上王嗣位贼臣李仁任乘*闲专恣　官货狱败我先祖严恭抑畏事大之礼。 尙赖卿之在朝五六载之*闲社稷粗安而仁任惮卿不能纵其溪壑之欲朝夕侧目但以我王母明德妃信卿之深未敢发也。 及明德升遐仁任嗾群凶而逐卿。 于是仁任穷凶极恶。 笼山川以为田认良民而为隶寃塞覆载丑闻上国遂致天子欲立卫于铁岭社稷几顚而崔莹奋忠廓淸群凶。 上王命予小子乃权国事一新庶政。 予惟汲　在汉而淮南之谋不得行孔父在宋而华督之恶不敢作。 卿在上王朝身佩王室安危朝廷轻重卿诚唐之郭汾阳裴晋公之　也。 呜呼卿位极人臣而无一亩于京甸无斗粟于家甁箪食水飮　　瘦马。 求之千载如卿者几何  卿之忠淸义烈足以范三韩而耸万世。 今遣密直副使柳爰廷往奠卿墓英灵有知歆兹异数谅予至怀永佑我王家。" 子补臻仪。
#高丽史111卷-列传24-金续命-000

金续命。
#高丽史111卷-列传24-金续命-001

○金续命中赞之淑之孙性淸直敢言。 恭愍初拜监察执义与大夫元　持平洪元老　心弹*　{纠}执法不阿。 凡拜官者有疵累辄不署告身。 于是内人宦竖恶之遂皆见罢。 累迁左副代言。 王避红贼南幸续命扈从策功为二等赐土田臧获转监察大夫辞不允。 王以　异求言续命与献纳黄瑾等上言: "书云: '元首明哉股肱良哉庶事康哉元首丛　哉股*　{肱}惰哉万事堕哉。' 殿下气　沉重春秋鼎盛卽位日久备　国事智出万全。 多不信人宦官僧徒杂类之言有时信听。 虽大臣议一事出一言必候上旨承顺施行。 以故*　{谄}谀成风直言路絶。 此德政之最失者也。 地者臣道也。 今赏罚不明故大小之臣怠弛旷官。 又因军功白丁骤拜卿相　隶滥处朝班臣道淆乱以致地震。 请自今信赏必罚重惜名器。 古者选军给之土田故兵皆足食不惮征役。 近豪势兼幷至千百结曾无一亩及于军夫及其征发赴敌之际率皆解体　望敌忾乎  请复选军给田之法。 左右前后皆正人也君谁与为不正  刑余阴类殿下日与相狎乐闻鄙俚无稽之言夜分不寝日中乃兴　远大臣嘉谋　议无自而入。 冬雷地震咎实在兹。 自今三殿宦者各留十人余悉汰去正人端士常令侍侧。 治国之道布在经史未闻以佛书致治者也。 殿下过信佛法群　缘此干谒济私愿。 自今断絶缁流出入禁　。 复开经筵日访治道常观圣贤之书勿杂异端之说。 女谒为政之大害今针线娘子内寮之女亦有封翁主宅主者僭拟踰分殊失尊卑之体。 自今除宗室勋旧外勿许封爵已封者请夺之。 田里戚休在于守令今虽有台省政曹保举之令皆徇面情其所荐举至有不识字者愿自今临轩引见核其名实举非其人必罚举主。 传曰: '无赦之国其政必平。' 养　　者害嘉谷惠奸　者贼良民。 感召水旱在于数赦。 愿自今毋赦有罪以长奸恶。" 王召台谏诘之台谏面争益切王怒甚。 知都佥议柳淑进曰: "旣求直言而怒言者可乎 " 王怒为之小解。
#高丽史111卷-列传24-金续命-002

迁知密直司事出为庆尙道都巡问使。 倭贼三千余人入寇鎭海县续命帅兵急击之贼仓皇不暇乘船乃登县之北山斫木为鹿角栅守之。 续命复进击大败之遂献所获兵仗王喜遣中使赐衣酒金带爵战士有差。 未几拜三司左使赐端诚揆义辅理功臣号。 转佥议评理后为大司宪以论崔莹罢。 辛禑时改三司右使。 时募全罗道兵屯守东江赞成睦仁吉欲以其兵行畿甸诸岛捕倭禑许之。 续命不可曰: "今无门庭之寇天寒　合募卒远来疲弊战舰未完且大臣不可轻出。" 不听。 续命以太后外戚专摠宫中之事刚直不挠人皆畏忌执政至有欲杀者。 出为杨广庆尙道都安抚使盖斥之也。 太后欲留之召柳实问之实曰: "今北有边警大臣不可出外。" 太后遂遣中使止之。 时李仁任池奫林坚味等专权用事贪　无厌唯惮续命不敢肆。 续命尝移病在第庆复兴仁任奫问疾续命曰: "古制两府省五枢七而已。 今一日所除宰枢至五十人如物议何 " 复兴曰: "不得已尔。" 续命曰: "今宰枢窃禄尸位而心不正者无我若也。" 仁任曰: "公不正谁为正乎 " 续命曰: "予伴食都堂凡署事心非口是心不正谁如我乎 " 池李深衔之。 奫使其妻交结禑乳　出入宫禁招权纳贿。 续命讥之奫闻而益恶。 会般若事起两府台谏耆老集兴国寺辨之。 密直权仲和以书筵进讲独不至。
#高丽史111卷-列传24-金续命-003

