<!-- { "loadSidebar": true } -->
涟州吏康安世中郞将金仁鉴捕伪兵马副使李子奇将军李英及卒六百余人王又奬谕赐锦二*　{段}彩帛八匹诸城闻之擒杀西贼一千二百余人。 富轼大军至列城震惧富轼遣僚　于西京晓谕至七八匡等知不可抗欲出降犹豫未决会金淳夫赍诏入城西人遂斩妙淸　及　子浩首遣尹瞻等偕淳夫献之且自请罪。 于是枭三人首于市下瞻狱匡意不免复反富轼以城险不急攻列营持久城中粮尽驱出老弱者富轼知可取状筑土山设炮机为攻具。 十四年选锐卒万余分三道进攻贼兵大溃匡不知所为合家自焚死西都平。 妙淸寿翰知常　匡等妻子　没为奴婢。 知常初名之元少聪悟有能诗声擢魁科历官至起居注人言: "富轼素与知常齐名于文字*闲积不平至是托以内应杀之。" 知常为诗得晩唐体尤工絶句词语淸华韵格豪逸自成一家法。
列传卷第四十。

#高丽史128卷-列传41-00-00-000

列传卷第四十一。 高丽史一百二十八。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史128卷-列传41-叛逆2-00-000

叛逆二。
#高丽史128卷-列传41-叛逆2-郑仲夫-000

郑仲夫[李光挺宋有仁]。
#高丽史128卷-列传41-叛逆2-郑仲夫-001

○郑仲夫海州人容貌雄伟方瞳广　白晳美须髥身长七尺余望之可畏。 初州上军籍封其臂送京宰相崔弘宰选军见而异之解其封慰勉充控鹤禁军。 仁宗朝始补牵龙队正除夕设傩礼呈杂技王临视内侍茶房牵龙等交相腾跃为乐内侍金敦中年少气锐以烛燃仲夫须仲夫搏辱之敦中父富轼怒白王欲　仲夫王允之然异仲夫为人密令逃免仲夫由是慊敦中。 后仲夫复进　侍左右毅宗初为校尉御史台奉诏锁寿昌宫北门禁群少出入仲夫与散员史直哉擅开出入自恣御史台请下吏王不听。 累转上将军时王荒*　{淫}不恤政事游幸无度每至佳境辄驻辇吟赏风月。 十八年王移御仁智斋法泉寺僧觉倪迎驾于獭岭院王与诸学士唱和未已仲夫以下诸将疲困愤　始有不轨之心左副承宣林宗植起居注韩赖无远度　宠傲物视武弁蔑如众怒益甚。
#高丽史128卷-列传41-叛逆2-郑仲夫-002

二十四年王幸和平斋又与近幸文臣觞咏忘返扈从将士饥甚仲夫出旋牵龙行首散员李义方李高从之密语仲夫曰: "文臣得意醉饱武臣皆饥困是可忍乎!" 仲夫曾有燃须之憾乃曰: "然" 遂构凶谋。 后王自延福亭如兴王寺仲夫谓义方高曰: "今可举事然王若便还宫可且隐忍如又移幸普贤院无失此机!" 翌日王将幸普贤院至五门前召侍臣行酒酒　顾左右曰: "壮哉! 此地可以*肄兵!" 命武臣为五兵手搏戱盖知武臣缺望欲因以厚赐慰之也。 赖恐武臣见宠遂怀猜忌大将军李绍膺虽武人貌瘦力羸与一人搏不胜而走赖遽前批绍膺颊卽坠阶下王与群臣抚掌大笑林宗植李复基亦骂绍膺。 于是仲夫金光美梁肃陈俊等失色相目仲夫　声诘赖曰: "绍膺虽武夫官为三品何辱之甚 " 王执仲夫手慰解之高拔刃目仲夫仲夫止之。 至昏驾近普贤院高义方先行矫旨集巡检军王　入门群臣将退高等手杀宗植复基于门。 赖依所亲宦官潜匿御床下王大惊使宦者王光就禁之仲夫曰: "祸根韩赖尙在王侧请出诛之。" 内侍裴允才亦入奏赖挽王衣不出高拔刃胁之乃出卽杀之指谕金锡才谓义方曰: "高敢于御前拔刃耶!" 义方瞋目叱之锡才不复言。 于是承宣李世通内侍李唐柱御史杂端金起莘祗候柳益谦司天监金子期太史令许子端等凡扈从文官及大小臣僚宦寺皆遇害积尸如山。
#高丽史128卷-列传41-叛逆2-郑仲夫-003

初仲夫义方等约曰: "吾曹袒右去　头否者皆杀之。" 故武人不去　头者亦多被杀。 王大惧欲慰安其意赐诸将剑武臣益骄横。 先是童谣云: "何处是普贤刹随此　同刀杀。" 或告仲夫义方曰: "金敦中先知而逃。" 仲夫等惊曰: "若敦中入城奉太子闭城固拒奏捕乱首则事甚危矣如之何 " 义方曰: "若尔我不南投江海则北投丹狄以避之。" 遂遣疾足者抵京刺探疾足者夜至敦中家候之寂无人声问承宣安在*　以扈驾不还卽回报仲夫义方等喜曰: "事已济矣。" 乃留其党守行宫高义方绍膺等选骁勇直走京城至街衢所杀别监金守藏等入阙执枢密院副使梁纯精司天监阴仲寅大府少卿朴甫均监察御史崔东轼内侍祗候金光等内直员僚皆杀之。 又率巡检军夜抵太子宫杀行宫别监金居实员外郞李仁甫等又入泉洞宅杀别常员十余人使人呼于道曰: "凡戴文冠者虽胥吏杀无遗种!" 卒伍蜂起搜杀判吏部事致仕崔　　判吏部事许洪材同知枢密院事徐醇知枢密院事崔温尙书右丞金敦时国子监大司成李知深秘书监金光中吏部侍郞尹敦信尉卫少卿赵文贵大府少卿崔允　侍郞赵文振内侍少卿陈玄光侍御史朴允恭兵部郞中康处约都省郞中康处均奉御田致儒祗候裴缙裴衍等五十余人。
#高丽史128卷-列传41-叛逆2-郑仲夫-004

王益惧召仲夫谋　乱仲夫唯唯不对王卽拜高义方鹰扬龙虎军中郞将其余武人上将军加守司空仆射大将军加上将军。 仲夫等以王还宫宦者王光就谋聚　辈讨仲夫等韩淑泄其谋仲夫等又索随驾内侍十余宦官十人杀之。 仲夫逼迁王于军器监太子于迎恩馆遂放王于巨济县太子于珍岛县杀幼少太孙。 王之爱姬无比逃匿靑郊驿仲夫欲杀之太后固请乃免从王而行。 兵部侍郞赵冬曦以相延基地往西海道闻变将往东界举兵讨贼至铁岭猛虎当道不得过追骑及而捕之。 仲夫以冬曦尝有平耽罗之功议流远地守者遽杀之投尸于水。 仲夫等又杀内侍少卿崔　流少卿崔　员外郞崔値又欲撤所杀文臣家陈俊止之曰: "吾辈所嫉怨者李复基韩赖等四五人今杀无辜亦已甚矣。 若尽撤其家其妻子将何寄生!" 义方等不听遂纵兵毁之是后武人习以为常若有　怨者辄毁其家。 仲夫义方高等领兵迎王弟翼阳公晧卽王位仲夫等又杀嬖宦光就白子端幸臣荣仪刘方义等枭首于市其它宦寺及　宠骄恣者戮之几尽。
#高丽史128卷-列传41-叛逆2-郑仲夫-005

初毅宗构三私第曰馆北宅曰泉洞宅曰藿井洞宅聚*　{敛}财　以巨万计至是仲夫义方高皆分占焉。 仲夫以西海道郡县属贯乡海州义方升外乡金沟为县令。 明宗旣立以仲夫　知政事寻进中书侍郞平章事又加门下平章策功为第一图形阁上时诸武臣会重房悉召文臣之遗者高欲尽杀之仲夫止之。 先是创寿星祠兵部郞中陈允升督役凡军卒输石必*枰{秤}而纳之军卒怨至是有军士至允升家　曰: "有旨先诣阙者拜承宣。" 允升出军士杀之抱以大石。 二年仲夫为西北面兵马判行营兵马兼中军兵马判事。 初东北面兵马使谏议大夫金甫当有胆气仲夫义方等忌之明年甫当欲讨仲夫义方复立毅宗与录事李敬直及张纯锡谋以纯锡及柳寅俊为南路兵马使裴允材为西海道兵马使使发兵乃与东北面知兵马事韩彦国举兵应之纯锡寅俊等至巨济奉毅宗出居　林仲夫义方闻之使将军李义旼散员朴存　领兵趣南路又遣兵西海道以图之安北都护府执甫当敬直等送于京义方鞫杀之于市。 初甫当之谋起兵也内侍陈义光裴允材知之甫当临死诬曰: "凡其文臣孰不与谋!" 于是一切诛戮或投江水旬日*闲文士戮且尽中外汹汹莫保朝夕。 承宣李俊义及陈俊自知无道乃请义方止杀戮郞将金富亦谓仲夫义方曰: "天意未可知人心不可测恃力不揆义　　衣冠世宁少金甫当乎  吾辈有子女者通婚文吏以安其心可久之道也。" 众从之自是祸稍止。
#高丽史128卷-列传41-叛逆2-郑仲夫-006

义旼等至　林弑毅宗。 又明年仲夫拜门下侍中。 先是义方恶李高蔡元逼已杀之仲夫虑祸及己欲辞位杜门不出义方兄弟携酒诣其家致款仲夫迎入以实告之义方等相与约誓结为父子言甚切至仲夫乃安。 仲夫子知兵马事上将军筠密诱僧宗　欲杀义方兄弟宗　推筠为谋主使亲近于王出入后庭无忌遂拜承宣。 仲夫性本贪鄙殖货无厌及为侍中广殖田园家　门客依势横恣中外苦之。 五年仲夫重修普济寺设落成会请王临幸有司谏止之仲夫阴令僧录司奏请亲幸仲夫具盛馔以进王不欲从容留飮乃命两府宰枢承宣诸司侍臣同时赴宴。 时仲夫年已七十不欲去权位郞中张忠义阿意说之曰: "宰相赐　杖则虽七十不致仕。" 仲夫悦讽礼官依汉孔光故事赐　杖国事皆关决时坐重房议人罪百僚诣门贺。 六年仲夫以病请免诸领军士揭匿名榜云: "侍中*(  )(  )(  ){郑仲夫}及子承宣筠女壻仆射宋有仁擅权横恣南贼之起其源繇此若发兵讨之必先去此辈然后可。" 筠闻之惧乞解职累日不出。
#高丽史128卷-列传41-叛逆2-郑仲夫-007

八年仲夫致仕家奴尝犯禁服紫罗衫台吏令所由脱之奴　所由而走吏愤甚嘱路人捕之翌日中丞宋　御史晋光仁缚问之仲夫怒欲率兵士至台杀　等筠止之仲夫遂白王欲罪之会旗头禄尙告仲夫曰: "大将军张博仁前将军赵存夫等潜结失职辈期以暮夜犯公家。" 仲夫信之请系诏狱王命内侍将军吴光陟等按问无状又旗头告: "同领旗头八十人会酒家飮谋出博仁于狱。" 仲夫潜遣家　捕系鞫问亦无验竟窜博仁于海岛余悉流南裔。 又旗头康实诬告枢密崔忠烈谋害仲夫仲夫请按鞫由是狱事连起不暇治　等王虑仲夫愤未快罢　职左迁光仁工部员外郞。
#高丽史128卷-列传41-叛逆2-郑仲夫-008

广德里旧有太后别宫因火灾不御筠请买为私第太后命却其直与之筠大兴工役营葺时王在寿昌宫侍太后疾其地距宫不百步又于岁行为太后忌方王深恶之屡欲诏止其役惮筠不果。 筠久知兵部掌注西班请谒辐凑颇厌之屡求免不允九年筠单骑往天神寺以避之王命内侍郞将柳得义谕还使者络绎筠乃还改知都省事。 筠尝诱尙书金贻永之女为妻*　　旧妻纵欲无节。 将军庆大升素愤仲夫所为且筠潜图尙公主王亦患之。 大升锐意讨之旣杀筠因发禁军分捕仲夫及有仁有仁子将军群秀仲夫等闻变逃匿民舍悉捕斩之枭首于市中外大悦。 绍膺官至　知政事贪恋禄位年过七十尙不致仕。
#高丽史128卷-列传41-叛逆2-郑仲夫-009

