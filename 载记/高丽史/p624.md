<!-- { "loadSidebar": true } -->
四年拜枢密使吏兵部尙书御史大夫。 五年忠献始在私第与内侍吏部员外郞卢管注拟文武官以奏王　之二部判事坐政堂但检阅而已忠献独专政柄或因左右所托或纳赂称意者皆得拜官尝会客设宴使重房有力者手搏胜者卽授校尉队正以赏之。 管忠献外亲起市井性巧　善承迎忠献甚宠爱由是不数年骤迁吏部郞中车马辐凑气势日炽亲戚皆显贿赂公行后出补安西都护府使以琴仪代之。 忠州判官崔孝基因忠献嬖妾月符赂犀带忠献悦特征还属内侍龙虎军卒仲美诈称忠献所遣持兵刃往凤州日兴仓侵割百姓*　{敛}银帛驿输于家有人执以告忠献付街衢所按问枭市三日仍禁内外挟持兵刃者。 忠献女壻任孝明登第王卽属内侍下宣旨权补阁门祗候晋材为设贺宴盛陈罗绮忠献引宾客赴之。 新及第过者辄邀致*　{杯}盘极侈又自高达坂至加造里连亘结彩棚大张伎乐杂戱观者如堵。 庆州反忠献会文武三品以上于其第议之皆曰: "遣使谕之然后可出兵。" 乃遣兵部郞中宋孝成刑部员外郞朴仁硕谕之贼不从忠献以大将军金陟侯等为兵马使往讨之陟侯等引兵发忠献与子怡晋材登路傍楼观之大陈兵卫以示威武加守太傅　知政事吏兵部尙书判御史台事。
#高丽史129卷-列传42-叛逆3-崔忠献-014

六年进中书侍郞平章事吏部尙书太子少师。 诸家　因樵苏分队习战于东郊忠献闻之遣人捕之皆遁只获五十余人掠问投于江。 春州旧隶安边州人以道途艰险厚赂忠献乃升春州为安阳都护府。 忠献一日诣王宫御史台官迎候于丽景门杂端琴仪立语马前人讥其*　{谄}谀。 七年有众三十余人会给事同正池龟寿家谋杀忠献事觉龟寿逃人执其弟龟永告忠献忠献鞫之龟永曰: "将军李光实为谋主。" 忠献捕诘之曰: "吾素知尔不肖但以故旧授将军何敢尔耶!" 光实不能对乃流海岛。
#高丽史129卷-列传42-叛逆3-崔忠献-015

熙宗立进壁上三韩三重大匡开府仪同三司守太师门下侍郞同中书门下平章事上将军上柱国判兵部御史台事太子太师王以忠献有拥立功待以殊礼常呼为恩门相国。 杨广道按察使郭公仪贪鄙民多怨之有司执其从吏鞫之公仪尝以博奕善忠献故止笞其吏。 元年赐忠献内庄田一百结又授特进　谋逸德安社济世功臣门下侍中晋康郡开国侯食邑三千户食实封三百户。 忠献作茅亭于男山里第旁莳双松及第崔　赋双松诗两制文士皆和忠献招耆儒白光臣等使第之及第郑公贲诗为第一忠献奏其诗王召公贲属内侍。
#高丽史129卷-列传42-叛逆3-崔忠献-016

二年诏曰: "门下侍中晋康侯忠献当先君卽政之时及寡人继统之初以至于今竭诚夹辅有大功业可立府以崇赏典。" 命礼司及枢密院立都监遣使册忠献为晋康侯立府曰兴宁置僚属以兴德宫属之忠献迎命于男山第诸王皆诣其门礼毕宴册使赠犀带白金绫绢鞍马甚厚其余读册以下诸执事亦赠白金绫绢有差夜更宴诸王因奏留使副其帐具花果丝竹声伎之盛自三韩以来人臣之家所未有也。 自后忠献出入宫禁便服张盖侍从门客殆三千人。 时以译语内殿崇班于光儒权知阁门祗候省郞议光儒南班员今拜　职非旧例不署告身数月忠献谓省郞曰: "光儒顷者待北朝使有专对之能故授　职何坚执常制耶!" 省郞卽署之。 王加忠献中书令晋康公忠献辞不拜明年复以为中书令晋康公忠献曰: "公者五等之首中书令人臣之极。" 遂辞不拜。 先是有人帖匿名　云: "将军朴晋材谋去舅崔忠献。" 由是两家构隙至是晋材为大将军门客几于忠献而率皆勇悍晋材恨门客除官者少常怏怏不平酒　辄言忠献无状且自谓若无忠献可专国柄欲图之流言曰: "舅氏有无君心。" 每语门客曰: "宁无一日之荣乎 " 忠献知其必害己召晋材晋材谒于阶下忠献呼使前曰: "汝何欲害我!" 遂命左右缚之断其脚筋流白翎鎭居数月病死分配门客勇悍者于远岛。
#高丽史129卷-列传42-叛逆3-崔忠献-017

四年王移御怡第忠献迎驾献寿于阔洞私第诸王宰枢皆侍宴翼日乃罢锦绣彩棚胡汉杂戱穷极侈异后数月王宴宰枢观击球赐忠献玉带一腰通天*  带一腰南铤十五斤盛香金镂银盘二。 五年靑郊驿吏三人谋杀忠献父子诈为公牒召募诸寺僧徒牒至归法寺僧执赍牒者告忠献卽置敎定别监于迎恩馆闭城门大索其党靑郊人诬构右仆射韩琦忠献杀琦及三子又杀将军金南宝等九人分配从者于远岛。 明年有人投匿名书于忠献家曰: "直长同正元　与宰相于承庆谋杀忠献。" 忠献捕　问之　仰天叹曰: "此必我仇人庾益谦所为也益谦尝贷我银甁二事积年未偿亡去予屡责妻子取其家此必益谦所为也。" 忠献遣人搜益谦家果得书草乃流于岛。 忠献尝营第于阔洞毁人家百余务为宏丽延*　数里拟于禁掖北临市廛构别堂号十字阁土木役剧国内　　讹言: "密捕童男女衣以五色埋四隅以禳土木气。" 凡有儿者皆深匿之至有抱负远遁或无赖辈诈捕小儿其父母惊惧赂以厚币乃　去忠献令御史台榜市街曰: "人命至重岂有埋地　禳之理! 有捕儿者执以告。" 自后妖言稍息。
#高丽史129卷-列传42-叛逆3-崔忠献-018

忠献权倾人主威振中外人有违　卽见诛戮故皆钳口不言卢仁佑大将军俊之子也以其姻戚　居左右佯狂屡直语忠献恶之谪守仁州秩满还朝忠献营三第多藏金玉钱谷谓左右曰: "除府库所藏外金银珍宝欲献王府以助国用何如 " 众皆曰善仁佑曰: "未若留为经费更不*　{敛}民之为愈也。" 忠献　　。 一日忠献以事诣寿昌宫谒王有顷王入内中官　忠献从者曰: "有旨赐酒食。" 乃引深入廊　*闲俄有僧俗十余人持兵突至击从者数人忠献知有变仓皇奏曰: "愿上救臣。" 王默然闭户不纳忠献无以为计匿于知奏事房纸障*闲有一僧三索竟不获跃珍及怡舅知奏郑叔瞻在重房闻事急卽入扶忠献以出忠献党指谕申宣胄奇允伟等与僧徒相格鬪忠献都房六番皆集宫城外不知忠献生死有茶捧卢永仪者初随忠献入内登屋大呼曰: "吾公无恙。" 于是都房争入救之僧徒败走。 跃珍谓忠献曰: "我将率兵入宫尽杀宫中人且行大事。" 忠献曰: "若尔国将何如恐为后世口实汝毋轻往。" 使上将军郑邦辅等捕司　郑允时及中官囚于仁恩馆鞫之乃内侍郞中王浚明为谋主　政于承庆枢密史弘绩将军王翊等皆知其谋。 忠献怨王废之迁江华寻迁紫燕岛放太子祉于仁州德阳侯恕于乔桐始宁侯　于白翎遣怡及平章事任濡奉汉南公贞于私第卽位于康安殿是为康宗。 流浚明及承庆弘绩翊等于外。 王改忠献兴宁府为晋康府赐文经武纬向理措安功臣号。
#高丽史129卷-列传42-叛逆3-崔忠献-019

高宗元年封忠献妻任氏为绥成宅主王氏为静和宅主任氏本将军孙洪胤妻也。 忠献杀洪胤闻其美私之王氏康宗庶女也忠献移入别第剑戟兵卫弥满数里朝士追随者甚众前此无宰相随之者至是签书枢密院事琴仪枢密院副使郑邦辅始从之行时人鄙之。 忠献遣将军李光裕迁熙宗于乔桐光裕还言: "王惊愕失措且供顿阙乏止有米六石。" 忠献变色　声曰: "非我仁恕王父子得保首领以至今日乎! 追思浚明事使我毛发尽竖。" 三年端午忠献设　千戱于栢井洞宫宴文武四品以上三日忠献时有出入重房将军房必结彩棚以迎大设宴会其还亦如之。 忠献尝自谓国富兵强每有边报辄骂曰: "何以小事烦驿骑惊朝廷!" 辄流告者边将解　曰: "必待敌兵陷两三城然后乃可飞报。" 至是契丹兵入寇京城无备人情　惧皆怨忠献。
#高丽史129卷-列传42-叛逆3-崔忠献-020

初李至荣为朔州分道将军杨水尺多居兴化云中道至荣谓曰: "汝等本无赋役可属吾妓紫云仙遂籍其名。" 征贡不已至荣死忠献又以紫云仙为妾计口征贡滋甚杨水尺等大怨及契丹兵至迎降乡导故悉知山川要害道路远近杨水尺太祖攻百济时所难制者遗种也素无贯籍赋役好逐水草迁徙无常唯事　猎编柳器贩　为业凡妓种本出于柳器匠家后杨水尺等帖匿名书云: "我等非故反逆也不堪妓家侵夺故投契丹贼为乡导若朝廷杀妓辈及顺天寺主则可倒戈辅国矣。" 忠献闻之乃归其妓紫云仙上林红于其乡顺天寺主亦恃势自恣与妓为乱者也闻之亡去。 时遣将御契丹兵骁勇者皆忠献父子门客官军羸弱不可用忠献阅家兵自左梗里至右梗里作队数重连亘二三里枪竿悬银甁或三或四夸示国人以募兵怡兵自选地桥至崇仁门用旗　习战门客有请从官军者卽流远岛。 忠献阅战于其家门阶高峻马不得上以人作马状进退相战又假作契丹将军佩金牌形擒斩之奏凯班师又令群妓作蓬莱仙女来贺状忠献乐甚赏以银甁紬布侍御史金周鼎着黄背衫入卒伍中　跃进退识者鄙之。 平州擒送契丹军二人其人云: "我军约以今月晦日将犯京城。" 忠献闻之使宣胄允伟等勒兵市街忠献父子拥兵数万以自卫怡耀兵于宣义门外。
#高丽史129卷-列传42-叛逆3-崔忠献-021

四年忠献父子在其第盛陈兵甲戒严。 时契丹兵逼近令百官守城又毁城底人家开凿隍堑兴王弘圆景福王轮赡养修理等寺僧之从军者谋杀忠献佯若奔溃者晓至宣义门急呼曰: "契丹兵已至矣。" 门者拒不纳僧徒鼓　斩关而入杀门者五六人有郞将金德明尝以阴阳之说媚忠献官至知太史局事所进新历皆变旧法日官及台谏心知其非畏忠献莫敢言者又数兴工役侵耗诸寺故僧徒怨之先毁其家然后向忠献家　至市街为巡　军所逐奔至新仓馆与战忠献遣家兵挟击之僧魁中流矢　其徒奔至宣义门悬门下不得出遂皆散走忠献军追斩三百余僧擒其党鞫之辞连中军元帅郑叔瞻明日忠献闭城门大索僧之逃者皆杀之会大雨流血成川又斩僧三百余人于南溪川边前后所斩几八百余积尸如山人不得过者数月。 发大仓给家兵及留京五领军五日粮昼夜戒严天甚寒士卒斫路傍柳又窃公家材木　以自温。
#高丽史129卷-列传42-叛逆3-崔忠献-022

