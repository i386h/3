<!-- { "loadSidebar": true } -->
#高丽史36卷-世家36-忠惠王- 2-15-1341

丁巳王宴元使。
#高丽史36卷-世家36-忠惠王- 2-16-1341

十一月戊寅至日。 诸道贺笺不至。
#高丽史36卷-世家36-忠惠王- 2-17-1341

己丑幸内侍田子由家袭其妻李氏强污之。
#高丽史36卷-世家36-忠惠王- 2-18-1341

癸巳王杖嬖人胡帖木儿烧其舌又烧其阴配岛。 行至靑郊驿行路皆喜。 卽命召还遣医治之人犹恐其不死。
#高丽史36卷-世家36-忠惠王- 2-19-1341

乙未夜幸朴守明家。
#高丽史36卷-世家36-忠惠王- 2-20-1341

戊戌夜幸故护军朴伊刺赤妾家。
#高丽史36卷-世家36-忠惠王- 2-21-1341

十二月癸丑星山君李兆年乞退。
#高丽史36卷-世家36-忠惠王- 2-22-1341

前佥议评理李那海卒。
#高丽史36卷-世家36-忠惠王- 2-23-1341

乙卯输西海粟于北殿结辙于道人不能行。
#高丽史36卷-世家36-忠惠王- 2-24-1341

丙寅王猎于江阴。
#高丽史36卷-世家36-忠惠王- 2-25-1341

壬午政堂文学朴远卒。
#高丽史36卷-世家36-忠惠王- 3-01-1342

○(壬午)三年春正月丁亥王与*　{总}管李寿山较马步于靑郊驿王亲洗马。
#高丽史36卷-世家36-忠惠王- 3-02-1342

丙申王出　己亥亦如之。 自是日以游猎为事出入无度。
#高丽史36卷-世家36-忠惠王- 3-03-1342

二月册评理洪铎之女为和妃将纳之林氏妬之。 乃封为银川翁主以慰其意。
#高丽史36卷-世家36-忠惠王- 3-04-1342

丁未王出　仍宴于郑天起第。
#高丽史36卷-世家36-忠惠王- 3-05-1342

庚戌遣　林郡公王煦如元请大行王谥。
#高丽史36卷-世家36-忠惠王- 3-06-1342

戊午王发义成德泉宝兴布四万八千匹开铺于市。
#高丽史36卷-世家36-忠惠王- 3-07-1342

癸亥王　于江阴县扈从恶小托　鹰争掠里闾　犬人莫敢言。
#高丽史36卷-世家36-忠惠王- 3-08-1342

三月庚辰以密直商议李玳为三道巡抚使。
#高丽史36卷-世家36-忠惠王- 3-09-1342

辛巳元遣大卿终骨赍浮车十五　三千锭*　{段}子百匹来王出迎于迎宾馆。
#高丽史36卷-世家36-忠惠王- 3-10-1342

壬午幸延庆宫宴元使。
#高丽史36卷-世家36-忠惠王- 3-11-1342

辛卯以武人前郞将韩用规为典校副令。
#高丽史36卷-世家36-忠惠王- 3-12-1342

遣政丞李凌干如元贺圣节。
#高丽史36卷-世家36-忠惠王- 3-13-1342

丙申遣南宫信赍布二万匹及金银　市于幽燕。
#高丽史36卷-世家36-忠惠王- 3-14-1342

夏四月戊辰王击球于崇仁门外去仪卫止令螺匠启道。
#高丽史36卷-世家36-忠惠王- 3-15-1342

五月乙亥幸市廛观击球。
#高丽史36卷-世家36-忠惠王- 3-16-1342

壬午幸延庆宫观火山。
#高丽史36卷-世家36-忠惠王- 3-17-1342

癸巳幸赏春亭观手搏戱。
#高丽史36卷-世家36-忠惠王- 3-18-1342

丙申颁禄内竖以不*　{支}禄诉之王使护军承信缚提调郭之保黄和尙杖于宫门以承信代之。
#高丽史36卷-世家36-忠惠王- 3-19-1342

六月庚子朔下敎曰: "贼臣曹　　难之后寡人赴都国家虞疑奸臣余党捏合虚辞扇乱不已而侍从之臣终始一节夹辅寡躬其功莫大带砺难忘。 以海平府院君尹硕政丞蔡河中化平府院君金石坚政丞李凌干理问洪彬上洛府院君金永旽西河君任子松赞成事金仁沇彦阳君金伦金海君李齐贤星山君李兆年佥议评理韩宗愈三司右使金永煦左使李蒙哥判密直司事李云开城尹尹莘系前知密直司事李俨前同知密直司事尹桓朴靑前密直副使康允忠安千吉卢英瑞员外郞韩义臣军簿判书裴佺崔濡知申事黄石奇判宗簿寺事孙守卿判司仆寺事尹元佑大护军金添寿金善庄护军南宫信林成等为一等功臣图形壁上父母妻超三等封爵一子除七品无子代侄甥女壻除八品给田百结奴婢十口永昌君金承泽鹤城君朴仁寿前军簿判书安子由上护军金镜全允臧前判书云观事孙远大护军李光远金庄护军陈敎化承信李轩孙袭中郞将王硕李　李元龙李光桂郞将全卿洪买奴等为二等功臣父母妻超三等封爵一子除八品无子代女壻除九品给田七十结奴婢五口。"
#高丽史36卷-世家36-忠惠王- 3-20-1342

甲寅幸神孝寺。 灯烛辈结香徒设祝寿斋于是寺王押座斋筵。
#高丽史36卷-世家36-忠惠王- 3-21-1342

丙辰王宴于龟山寺。
#高丽史36卷-世家36-忠惠王- 3-22-1342

己未元遣高龙普帖木儿不花等来迎奇皇后母李氏王迎龙普等于郊。
#高丽史36卷-世家36-忠惠王- 3-23-1342

辛酉幸洪法寺见僧　仙因问长生诀　仙对曰: "人有定分无过限之理但不可为恶以促之。" 时王信术士言欲撤崇敎寺。 　仙问其故王曰: "书云观云: '此地有寺逆臣必生。' 予恐曹　复生是以毁之。" 对曰: "自穆宗时已有此寺其*闲逆臣有几 "
#高丽史36卷-世家36-忠惠王- 3-24-1342

戊辰王宴高龙普于延庆宫。
#高丽史36卷-世家36-忠惠王- 3-25-1342

秋七月庚辰幸花园赏莲遂幸密直副使元颢第从金善庄金锐等数人王自持　以行。
#高丽史36卷-世家36-忠惠王- 3-26-1342

癸未赐李资乙等及第。
#高丽史36卷-世家36-忠惠王- 3-27-1342

甲午王宴帖木儿不花于花园。
#高丽史36卷-世家36-忠惠王- 3-28-1342

八月辛丑幸皇后母李氏第设饯宴。
#高丽史36卷-世家36-忠惠王- 3-29-1342

戊戌夜松岳鸣。 王怪而问之陈无作金对曰: "无伤也。 古诗有'嵩岳三呼绕殿靑'之句。" 王悦赐布授郞将。
#高丽史36卷-世家36-忠惠王- 4-01-1343

○(癸未)四年春二月甲辰王率勇士观角　戱夜与左右司郞中金永煦飮于北宫永煦醉卧王使左右扶上马遂召从者曰: "汝郞中已赠我以所乘之马。" 永煦翼日乃献之。
#高丽史36卷-世家36-忠惠王- 4-02-1343

己酉王放鹰于东郊还幸和妃宫观手搏戱。
#高丽史36卷-世家36-忠惠王- 4-03-1343

丙寅幸嬖臣林洪甫家洪甫献侍婢。
#高丽史36卷-世家36-忠惠王- 4-04-1343

三月辛未幸东郊以弹丸射人为　行路皆遁。
#高丽史36卷-世家36-忠惠王- 4-05-1343

王召富人大护军林桧前护军尹庄等十余人授内库货如元贩卖。
#高丽史36卷-世家36-忠惠王- 4-06-1343

癸酉地震二日。
#高丽史36卷-世家36-忠惠王- 4-07-1343

甲戌夜王率嬖人登旻天寺阁捕鸠遗火焚阁。
#高丽史36卷-世家36-忠惠王- 4-08-1343

乙亥作内廐破人家百余区广筑墙宇又夺人田属之命护军韩范收其租输车日用百两。
#高丽史36卷-世家36-忠惠王- 4-09-1343

丙子罢习射场属东西大悲院聚城中病人救药赡衣食。
#高丽史36卷-世家36-忠惠王- 4-10-1343

己卯夜幸宰臣裴佺第*　{淫}其妻及其弟金　妻时佺在元。
#高丽史36卷-世家36-忠惠王- 4-11-1343

遣益城君洪铎如元贺圣节。
#高丽史36卷-世家36-忠惠王- 4-12-1343

王起新阙于三岘。
#高丽史36卷-世家36-忠惠王- 4-13-1343

夏四月丙申朔日食。
#高丽史36卷-世家36-忠惠王- 4-14-1343

庚子王下僧　仙狱　仙善琴　医术亦解汉蒙语王敬重称为师傅上殿不拜时人疾之至是矫旨放囚王怒命监察司鞫之流济州。
#高丽史36卷-世家36-忠惠王- 4-15-1343

甲辰幸奇皇后母李氏第置酒。
#高丽史36卷-世家36-忠惠王- 4-16-1343

丙午大雨雹如李梅。
#高丽史36卷-世家36-忠惠王- 4-17-1343

庚戌京城民讹言: "王欲取民家小儿数十埋于新阙础下。" 家家惊骇有抱儿逃窜者恶小乘*闲恣行剽窃。
#高丽史36卷-世家36-忠惠王- 4-18-1343

甲寅王宴于崇敎寺己未夜又宴于上护军宋明理第。 初嬖臣崔远告王曰: "进士井洞有处女美而艶。" 是夜王与俱至其家索之。 主家　谢以本无女王疑　匿之又疑远欺罔皆杀之。
#高丽史36卷-世家36-忠惠王- 4-19-1343

庚申以康允成为赞成事。
#高丽史36卷-世家36-忠惠王- 4-20-1343

壬戌密直商议李玳卒。
#高丽史36卷-世家36-忠惠王- 4-21-1343

五月乙丑朔王通尹桓妻柳氏。
#高丽史36卷-世家36-忠惠王- 4-22-1343

戊辰幸山台岩击球。
#高丽史36卷-世家36-忠惠王- 4-23-1343

己巳星山君李兆年卒。
#高丽史36卷-世家36-忠惠王- 4-24-1343

癸酉地震丁丑戊寅亦如之。
#高丽史36卷-世家36-忠惠王- 4-25-1343

壬午元遣直省舍人实德来索宋辽金三国事迹。
#高丽史36卷-世家36-忠惠王- 4-26-1343

癸未幸延庆宫宴元使。
#高丽史36卷-世家36-忠惠王- 4-27-1343

乙酉王饷新宫役徒文武臣僚及仓库皆献酒馔绫帛以助其费。 王置酒观傩戱欢甚起舞又命宰相舞宰相递拍檀板以舞。 王出银百两公主及银川翁主亦各出五十两以为宴币。 有人作乞胡戱赐银五十两余皆收之。 自是命群臣盛办酒馔逐日饷之争极华美一食之费累布二三百匹人甚苦之。 寻罢。
