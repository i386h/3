<!-- { "loadSidebar": true } -->
○忠字正甫八岁荫补东面都监判官十八被召事忠宣于燕邸授礼宾内给事有龙阳之宠赐姓王氏改名铸累转右司尹王欲拜代言忠辞曰: "年少无知骤登三品取讥多矣。 喉舌之任愿更择人。" 王怒下旨曰: "忠不体予意多所违　宜追削所赐姓名。" 贬知铁州事后王自元还忠迎谒鸭江　遇如初遂拜代言历密直使佥议评理。 忠肃留元侍从大臣皆携*　{贰}忠独终始一节忠肃复位还国升授赞成事赐推诚佐理功臣号。 忠宣谓忠肃曰: "元忠世家旧臣尽忠辅翊。 且连外戚非他臣比。" 又谓忠曰: "永肩乃心辅尔主。" 然自后渐见　外闲居五年忠惠初复为赞成寻如元贺正。 忠肃复位忠落职因留元受帝命带虎符为武德将军兼提调征东都鎭抚司事后五年东还卒。 性端*悫无城府虽不学善处事子颢翊　。
#高丽史107卷-列传20-元傅-003

○颢年十八荫补护军席父势狂纵累迁三司左使依德宁公主鎭合浦。 恭愍时拜赞成事颢闻元讨张士诚募将于我欲避之求为杨广道都巡问使王不许封成安府院君遣之。 还拜判三司事初颢欲代洪彦博秉权　彦博有异志又　韩可贵具荣俭等不追捕奇辙之党。 于是下颢可贵荣俭狱对置王素恶颢使李蒙古大卽狱中椎杀之幷其党郞将李连孙尸于朱桥外。
#高丽史107卷-列传20-元傅-004

○善之生七岁以父任为西面都监判官官累左右卫护军。 忠宣在元召见骤拜右副代言知三司事又袭父职为昭信校尉征东都鎭抚时忠宣留燕邸殊无归意善之与金深谋奉王还国　旨罢归。 忠肃初贬知沔州后判缮工寺俄转大司宪判典仪寺。 忠宣窜吐蕃忠肃留元国人分曹流言者多。 善之守正不挠士论多之累迁同知密直司事寻罢为检校佥议评理家居六年卒年五十。 为人多能处事安详善琴碁常剂药活人　者日踵门应对无惰容。 子龟寿松寿。
#高丽史107卷-列传20-元傅-005

○松寿登第补春秋修撰忠惠王御书筵安震言: "臣等备员两府未可竟日侍讲宜择端士以备顾问。" 遂荐松寿及闵湜判三司李齐贤等又进言: "玉之有瑕者必待良工雕琢然后成其宝器人君岂皆无失必待良臣启沃然后能成其圣德。" 因曰: "元松寿中赞傅之曾孙宰相善之之子。 臣等不　侍讲之时宜令此人常在左右讲　道义。" 王从之。 忠穆时拜献纳与献纳郭忠秀劾赞成事郑天起告身未出而直入政房题品人物且　其妻常在倡家王怒下松寿等鞫之宰相台谏诣合营救不得竟罢。 忠定三年出为西海道按廉恭愍卽位东还松寿迎谒于道风仪淸秀进退有度王知其非常人卽擢为内书舍人兼左副代言委以机密日见亲信转知奏事。 　铨注愼重名器不少私王尝欲授僧职召之辞以疾。 又以尹泽有翊戴功命补其孙二人陵坛直松寿止注一人。 他日王问之对以阙少未能尽奉旨泽松寿座主也王由是益敬重见松寿至必起待之。 松寿尝在妻服命出视事松寿奏曰: "承宣非独臣且在服视事无古礼。" 王然之。
#高丽史107卷-列传20-元傅-006

十年王避红贼南狩松寿扈从监察司以事劾睦仁吉仁吉与宦官　于王欲令台官分司京城以沮之。 松寿力言不可遂止。 贼平策扈从功为一等松寿典机务八年常怀忧惧涕泣乞代王曰: "卿进如卿者可代。" 乃举李冈以代除签书密直司事赐忠勤赞化功臣号。 十四年拜政堂文学未几　辛旽罢。 明年旽益用事忧愤成疾卒年四十三。 有宰相器国人惜之王命有司葬之加等谥文定。 子序庠。
#高丽史107卷-列传20-金连-000

金连。
#高丽史107卷-列传20-金连-001

○金连字器之海阳县人以富称籍内侍补门下录事累迁兵部侍郞八阙会失仪坐罢。 后历枢密院副使刑部尙书忠烈初为庆尙道都指挥使督修东征战舰忽梦所佩金鱼坠地自解曰: "身章已去不可久留。" 遂引年乞退以知都佥议致仕又加佥议侍郞赞成事致仕卒年七十八谥良简。 性淳厚凡庆吊人无*闲亲　世以此多之。
#高丽史107卷-列传20-金富允-000

金富允。
#高丽史107卷-列传20-金富允-001

○金富允初名用成　山郡人隶左都知侍卫军补校尉。 忠烈以世子如元富允从之虽値险艰执节不移世祖知其名授武德将军征东行中书省理问所官。 忠烈卽位录侍从功赐铁*券曰: "岁己巳寡人归自元朝至婆娑府闻林衍构乱危社稷从臣震惊莫知所图尔能敷陈利害夹辅寡躬还入天廷遂蒙帝眷请兵而东诛奸复国以　于今。 予嘉乃功遵元朝之制: 功臣虽有罪十犯然后一论至子孙亦如之。 宜体朕意益竭心力训尔子孙与国咸休。" 累拜军簿判书鹰扬军上将军历资政院副使知密直司事典理判书。 二十八年知都佥议司事。 明年以赞成事致仕卒。 性公正质朴无华尝为选军别监处决得中。 子就起官至军簿判书。
#高丽史107卷-列传20-郑仁卿-000

郑仁卿。
#高丽史107卷-列传20-郑仁卿-001

○郑仁卿瑞州人高宗末蒙兵来侵屯稷山新昌仁卿从军乘夜攻垒有功补诸校。 忠烈以世子如元仁卿从行世子还至婆娑府有告林衍变者时仁卿父臣保守麟州仁卿潜渡江就父具知衍逆状来报世子欲还京师奏帝请兵来讨之诸从臣皆思归犹豫仁卿独力劝世子从之。 累迁上将军。 忠烈卽位策侍从功为一等升其乡富城县为瑞州郡。 十六年王请罢东宁府复归于我仁卿敷奏甚悉帝听纳王嘉之以副知密直特授西北面都指挥使。 哈丹贼攻陷和登二州王避兵江华仁卿留守西京　而逃来。 寻进同知密直司事时国家选良家处女方禁婚仁卿犯禁流海岛。 二十五年判三司事俄迁都佥议赞成事后加中赞致仕赐号壁上三韩三重大匡推诚定策安社功臣又命图形壁上赐录*券。 三十一年卒年六十九谥襄烈。 性谨直初以舌人知名所至有声绩尝受帝命为武德将军征东省理问官子* 信英信和信绥皆至显官。
#高丽史107卷-列传20-权　-000

权　[*(权)溥*(权)准*(权)廉*(权)镛*(权)适*(权)和*(权)近]。
#高丽史107卷-列传20-权　-001

○权　字晦之枢密副使守平之孙尝有遯世志父翰林学士　强留之请于朝为门下录事倾家　供其费　不得已就职宰相柳璥谓曰: "子有文学不宜为吏。" 令赴举果中第。 迁阁门祗候出为礼升孟价四州副使。 自是扬历中外皆以廉勤精明称。 留守东京旧有一库赋民绫罗贮之名甲坊充贡献　余甚多皆为留守所私。 　撤甲坊以一年所收支三年贡司户有盗民租者碎其脑于庭观者股栗。 忠烈初征拜典理摠郞。 所居里火延烧千余家　家在其中独完人以为爱民之报。 尝按三道行文书但用铃板未尝发一吏令行禁止。 其按庆尙也晋州副使白玄锡未之任先用州吏所赍银币到官重*　{敛}御衣对绫罗丝价私用之甫州副使张悛家在丹山与州近遣州人耕　其田　　劾之悛壮元及第玄锡曾为省郞同受污名士林耻之。
#高丽史107卷-列传20-权　-002

转国子祭酒左司议大夫晋州守崔　所贡绫罗　王命考问邑吏以　为按廉　折丝价对与　　罢。 宰相言: "　为民革弊而罢孰有忧民者 " 寻复其职迁判卫尉寺事掌试取士多知名士权汉功金元祥崔诚之蔡洪哲白　正后皆为名相。 　耿介不苟合自除三品十年不迁久之乃拜承旨升密直提学乞退甚笃以知佥议府事致仕后加赞成事致仕忠宣三年卒年八十四。 性淸俭谦逊酷信浮屠断　肉四十年子孙以时献新衣则必解旧所服以与贫乏　中常无余衣自号梦庵居士。 江南僧绍琼泛海而至　欲出家师事之恐为子溥所沮未果会溥不在遁入禅兴社剃发溥驰至大哭　曰: "将复须发我耶此予素志也。" 得疾趺坐而逝。 孙准有宠于王特谥文淸。
#高丽史107卷-列传20-权　-003

○溥字齐万初名永忠烈五年年十八登第明年又中殿试累迁佥议舍人。 忠宣受禅置词林院溥与朴全之等俱为学士宠幸无比寻拜右副承旨。 忠烈复位以溥及赵简金台铉金佑掌铨选升密直学士累转知都佥议司事。 忠宣复位拜赞成事判摠部事王命注七品以下武选。 忠肃朝拜佥议政丞判摠部事加领都佥议使司事永嘉府院君赐推诚翊祚同德辅理功臣号又尝为征东行省员外郞中王府断事官。 溥性忠孝惠族姻睦僚友嗜读书老不辍尝以朱子四书集注建白*　{刊}行东方性理之学自溥倡注银台集二十卷又与子准　集历代孝子六十四人使壻李齐贤着赞名曰孝行录行于世。 为人无圭角久典铨衡　爵营产时人以为视其父　之淸悬远也。 子准　煦谦壻齐贤宗室璹珣皆封君。 子宗顶祝发亦封广福君世号一家九封君。 溥以*　{　}宰退老准领门生称寿时人荣之。 忠穆二年年八十五　疾命左右扶起端坐而逝谥文正。 煦谦自有传。
#高丽史107卷-列传20-权　-004

○准字平仲登第谒忠宣于燕邸擢为代言自是恩宠愈隆赏赐无　奏帝拜武卫将军合浦万户后授密直副使寻知司事命国　都监以银五十斤买中赞安珦第赐之。 又赐金盏。 元尹申汝桂妻金氏徙宅率婢仆行有恶少十余人大呼担金氏走汝桂奔告淑妃金氏妃之姨也使人追之至十里许　之而散获一人乃准家人也巡军畏权氏势莫敢究治。 忠肃尝移御准第周观屋宇之美叹曰: "非寡躬所敢当也。" 王与渖王暠相持群不逞多附渖王准守义不变事定拜赞成事。 曹　之变准闭门不出　败忠惠封吉昌府院君开府置僚属。 纳准外孙女是为和妃。 王以殖货为事准进　一千锭忠穆薨准与耆旧大臣上书于元请立恭愍及卽位。 准有疾医问不絶卒年七十二王恸悼谥昌和。 性纯重寡言笑仪表秀伟倚势夺土田纳贿赂以致巨富。 子廉适。
#高丽史107卷-列传20-权　-005

○廉字士廉忠肃时授三司副使袭父爵为宣武将军合浦鎭边万户后为选军别监授田有法人便之。 俄迁左常侍。 忠肃纳其女为寿妃封廉玄福君后拜佥议赞成与梁载有隙罢。 复封玄福君卒。 子镛铉镐钧铸。
#高丽史107卷-列传20-权　-006

