<!-- { "loadSidebar": true } -->
冬十月甲子加政丞金傅为尙父制曰: "姬周启圣之初先封吕望刘汉兴王之始首册萧何。 自此大定　宇广开基业立龙图三十代　麟趾四百年日月重明乾坤交泰虽自无为之主亦关致理之臣。 观光顺化卫国功臣上柱国乐浪王政丞食邑八千户金傅世处　林官分王爵。 英烈振凌云之气文章腾掷地之才富有春秋贵居茅土。 六韬三略拘入胸襟七纵五申撮归指掌我太祖始修睦邻之好早认余风寻颁驸马之姻内酬大节。 家国旣归于一统君臣宛合于三韩显播令名光崇懿范。 可加号尙父都省令仍赐推忠顺义崇德守节功臣号勋封如故食邑通前为一万户。"
#高丽史2卷-世家2-景宗-00-03-0000

是月加上六代考　尊号。
#高丽史2卷-世家2-景宗-01-01-0976

○(丙子)元年夏六月庚申黄州院二郞君　加元服改院号为明福宫。
#高丽史2卷-世家2-景宗-01-02-0976

冬十一月宋遣左司御副率于延超司农寺丞徐昭文册王为光禄大夫检校*大傅使持节玄　州诸军事玄　州都督大顺军事食邑三千户。
#高丽史2卷-世家2-景宗-01-03-0976

遣使如宋贺卽位。
#高丽史2卷-世家2-景宗-01-04-0976

放执政王诜于外王尝许先朝被谗人子孙复　遂相擅杀复致寃号及是诜托以复　矫杀太祖子天安府院郞君。 于是贬诜仍禁擅杀复　。
#高丽史2卷-世家2-景宗-01-05-0976

以荀质申质为左右执政皆兼内史令。 元甫寿余为近臣知御厨事。
#高丽史2卷-世家2-景宗-01-06-0976

始定各品田柴科。
#高丽史2卷-世家2-景宗-01-07-0976

是岁遣金行成如宋入学国子监。
#高丽史2卷-世家2-景宗-02-01-0977

○(丁丑)二年春三月御东池龙船亲试进士赐高凝等及第。
#高丽史2卷-世家2-景宗-02-02-0977

是岁遣子如宋献良马甲兵。
#高丽史2卷-世家2-景宗-03-01-0978

○(戊寅)三年夏四月政丞金傅卒谥敬顺。
#高丽史2卷-世家2-景宗-03-02-0978

宋遣太子中允张　来聘。
#高丽史2卷-世家2-景宗-04-01-0979

○(己卯)四年春三月赐元征衍等及第。
#高丽史2卷-世家2-景宗-04-02-0979

夏六月宋遣供奉官合门祗候王　来册王为侍中加食邑一千户。
#高丽史2卷-世家2-景宗-04-03-0979

是岁渤海人数万来投。
#高丽史2卷-世家2-景宗-05-01-0980

○(庚辰)五年以崔知梦为内议令。
#高丽史2卷-世家2-景宗-05-02-0980

王承等谋逆伏诛。
#高丽史2卷-世家2-景宗-06-01-0981

○(辛巳)六年夏六月王不豫。
#高丽史2卷-世家2-景宗-06-02-0981

秋七月王疾弥留甲辰召堂弟开宁君治内禅遗诏曰: "一生一死贤哲难逃或短或修古今皆是。 寡人承四朝之余烈受三韩之　图获保山川土地务安宗庙社稷日愼一日首尾七年。 因此勤劳遂成疾疹。 冀怡神于释负将传圣以　忧。 正胤开宁君治国之亲贤予所友爱。 必能奉祖宗之大业保国家之昌基。 咨尔公卿宰臣其敬保我介弟永绥我大邦。 寡人每览礼经至男子不死妇人之手未尝不临文叹仰至于今日左右嫔御已令屛去。 　或不延　至大期更何所恨。 服纪轻重合依汉制以日易月十三日周祥二十七日大祥园陵制度务从俭约。 其西京安东安南登州等诸道膺鎭守之任有军旅之权者所寄非轻岂宜暂旷。 不许离任赴阙各于任所举哀三日释服。 其余　委嗣君处分。" 丙午薨于正殿在位六年寿二十六。 王温良仁惠不好游戱末年厌倦万机日事娱乐沈溺声色。 且好围碁　近小人　远君子。 由是政敎衰替。 谥曰献和庙号景宗葬于南畿山麓陵曰荣陵穆宗五年加谥成穆显宗五年加明惠十八年加顺熙文宗十年加靖孝高宗四十年加恭懿。
#高丽史2卷-世家2-景宗-06-03-0981

○李齐贤赞曰: "　文公问井地于孟子孟子曰: '仁政必自经界始。 经界不正井地不均谷禄不平。 是故暴君污吏必慢其经界。 经界旣正分田制禄可坐而定也。' 三韩之地非四方舟车之会无物产之饶货殖之利。 民生所仰只在地力而鸭绿以南大抵皆山肥膏不易之田絶无而仅有也。 经界之正若慢则其利害比之中国相万也。 太祖继新罗衰乱泰封奢暴之后万事草创日不暇给止为口分之法历四世景宗作田柴之科虽有　略亦古者世禄之意。 至于九一而助什一而赋与夫所以优君子小人者则不暇论也。 后世屡欲理之终于苟而已矣。 盖其初不以经界为急挠其源而求流之淸何可得也。 惜乎当时群臣未有以孟子之言讲求法制启迪而力行之也。"
世家卷第二。

#高丽史3卷-世家3-00-00-00-0000

世家卷第三。 高丽史三。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史3卷-世家3-成宗-00-00-0000

成宗。
#高丽史3卷-世家3-成宗-00-01-0000

成宗康威章宪文懿大王讳治字温古戴宗第二子母曰宣义太后柳氏光宗十一年庚申十二月辛卯生景宗六年七月甲辰受内禅卽位。
#高丽史3卷-世家3-成宗-00-02-0000

八月癸未御威凤楼大赦升文武官一阶。
#高丽史3卷-世家3-成宗-00-03-0000

冬十一月丁酉追谥先考遂谒陵。
#高丽史3卷-世家3-成宗-00-04-0000

是月王以八关会杂技不经且烦扰悉罢之。 幸法王寺行香还御球庭受群臣朝贺。
#高丽史3卷-世家3-成宗-01-01-0982

○(壬午)元年春三月庚戌改百官号。
#高丽史3卷-世家3-成宗-01-02-0982

夏六月甲申制曰: "后德惟臣古今所同朕新摠万机恐有阙政其京官五品以上各上封事论时政得失。"
#高丽史3卷-世家3-成宗-01-03-0982

是岁遣侍郞金昱如宋告嗣位帝诏报曰: "省所上表: '兄高丽国王　去年七月内薨谢权以国务令臣主持事。' 具悉卿世济英材家传亮节。 习礼乐诗书之道识安危理乱之机。 奄锺手足之悲谅极肺肠之痛。 而乃　元昆之理命抚先政之旧封一方之士庶安宁万室之蒸黎爱戴。 越重溟而奉表望双阙以倾心无亏事大之仪颇得为臣之礼更宜善修刑政恭守宪章勿忘兢愼之规永保延长之庆。 　期命使别议加恩　注所深寝兴无舍。"
#高丽史3卷-世家3-成宗-01-04-0982

以王生日为千春节节日之名始此。
#高丽史3卷-世家3-成宗-02-01-0983

○(癸未)二年春正月辛未王祈谷于圆丘配以太祖。 乙亥躬耕籍田祀神农配以后稷。 祈谷籍田之礼始此。
#高丽史3卷-世家3-成宗-02-02-0983

丁丑宴群臣于天德殿赐物有差。
#高丽史3卷-世家3-成宗-02-03-0983

甲申以崔承老为门下侍郞平章事。
#高丽史3卷-世家3-成宗-02-04-0983

二月戊子始置十二牧诏曰: "天高为大分象纬以着明地厚无强列山川而播气。 庶望首天之类咸悉乐生足地之流无不遂姓。 见一夫之冒罪则意甚泣辜闻百姓之居贫则情深责己虽身居宫禁而心遍蒸黎。 　食宵衣每求启沃听卑视远冀籍贤良。 爰凭方伯之功允　闾阎之望　虞书之十二牧延周祚之八百年。"
#高丽史3卷-世家3-成宗-02-05-0983

三月戊寅宋遣大中大夫光禄少卿李巨原朝议大夫将作少监孔维来册王诏曰: "王者辟四海以为家一六合而光宅。 揆文敎而奋武卫式固鸿基立万国而亲诸侯咸遵茂典。 其有三韩旧域百济遗封地控鲸津诚尊象阙。 属英王之捐馆位固难虚闻令季以抚封才堪厥任。 言念承宗之美宜颁命德之文。 权知高丽国事王治凤穴分华蟠桃　秀。 　星云之*闲气出作时英懋文武之兼才弥光世德。 　丕承于景烈能善继于贞规遵魏阙之风猷则虔修禹贡奠艮宫之土宇则静抚周藩。 爰议宠绥适符利建是命超加帝保大启王封。 眞一字于日中鎭三山于海上阶勋　锡食赋俱优倂示便蕃允光奇杰。 尔其缵乃旧服承予厚恩严六德以有邦谨四封而事大长为外屛肃奉中区斯谓永图勿忘丕训。 可特授光禄大夫检校太保使持节玄　州诸军事玄　州都督充大顺军使上柱国食邑二千户仍封高丽国王。" 王受册诏文武官僚将校僧道三军万姓等曰: "上天以雨露均沾滋成万物王者以仁恩普及抚养群生。 　欲令人改过自新须得弃瑕*含{舍}垢。 不谷谬将虚薄获嗣宗　　食宵衣每积忧勤之念　天　地尤增兢愼之心。 道贵守常情专事大。 所以差驰使价特申述职之诚　执币圭代表朝宗之恳今者果蒙　舰涉　溟之浪便到国城皇华临　郡之乡遽宣帝命。 官崇一品位陟三师莫不骤加茅土之封实荷　　之宠旣致一身之荣幸合旌万姓之　　。 于是议狱缓刑原情肆　。 爰布如纶之旨式覃委　之恩可自*大平兴国{太平兴国}八年三月二十二日昧爽前已发觉未发觉已结正未结正犯罪人相鬪杀以下罪无轻重皆悉赦之。"
#高丽史3卷-世家3-成宗-02-06-0983

癸未御详政殿赐文武元尹以上马人一匹。
#高丽史3卷-世家3-成宗-02-07-0983

夏五月戊午以佐丞徐熙为兵官御事大相郑谦儒为工官御事。
#高丽史3卷-世家3-成宗-02-08-0983

甲子博士任老成至自宋献*大庙堂图一铺幷记一卷社稷堂图一铺幷记一卷文宣王庙图一铺祭器图一卷七十二贤赞记一卷。
#高丽史3卷-世家3-成宗-02-09-0983

是月赐崔行言等及第。
#高丽史3卷-世家3-成宗-02-10-0983

始定三省六曹七寺。
#高丽史3卷-世家3-成宗-02-11-0983

六月庚寅以光禄卿薛神佑为刑官御事。
#高丽史3卷-世家3-成宗-02-12-0983

秋七月壬戌明福宫大夫人皇甫氏薨癸酉率百官诣殡堂哭临。
#高丽史3卷-世家3-成宗-02-13-0983

九月戊午以佐丞李知白为谏议大夫。
#高丽史3卷-世家3-成宗-02-14-0983

冬十月己亥置酒店六所曰成礼曰乐宾曰延龄曰灵液曰玉浆曰喜宾。
