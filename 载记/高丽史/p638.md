<!-- { "loadSidebar": true } -->
六月代言李元纮封雩祭香忘其祝板久而请押禑怒曰: "祀事不可不愼尔何慢耶 " 以大旱禁酒禑谓宰相曰: "宫中亦不宜用酒。" 宰相以为不可禑曰: "予性不好酒自今不复飮。" 以柳濚为全罗道元帅兼都巡问使柳实为全州道兵马使。 放轻系量移诸流配人有差。 判事金龙自定辽卫赍高家奴书还其书曰: "仆自洪武五年归降  朝廷数年之*闲深蒙厚恩非笔舌一言能尽兹因本国不知　生废了普颜帖木儿王上头主人疑惑　又将差去官蔡大使等亦废了因此不通王命这三二年恁又与纳哈出通音前后不一然人在天地*闲岂不知顺逆循环的道理  今次差使臣金龙来好生的好争柰南雄侯大人回京又恐恁那里心上不安俺这里与两个守方面的官人商量了且交他每回去卽自摠兵官靖海侯余都督李平章三个大官人到牛家庄下岸*　{总}统大军转运大粮至辽阳海州沈阳开原等处坚守城池交恁知会我想着前元时分与王普颜帖木儿共同策应杀沙刘二破头潘那其*闲王京官人每多信从我来今日前日何异未敢以不至诚待人切思无知纳哈出孤兵深入所部将士未战自败从然侥幸到金山子百无一二  然又接王保保辈　彼几战败将何足为论旦夕我国家大军四面云集至彼如劲风之扫败叶临时虽悔何及若原来使臣金龙至专望列位相国当以四海八方靡不来臣之心为意作急差经济老臣或奉上之马幷*　{总}兵官靖海侯等大官人处来说话　此之机不可失期更有辽阳先前避兵之民端冀列位相国早为发付前来不惟民之思卽实报国家善政之一端也果允所祷先将己未起男妇备细手本将来与*　{总}兵官大人看　东宁等处来归之民辽阳如市去使详知。 原差蔡大使取的马如达可作急差人来解与我国家添力一般若今次不来显知我也说　恁再如何说话  克日大军殄灭纳哈出等后恁便将无万的马来何用 " 都堂见书喜给龙银五十两。 以太后不豫宥二罪以下。 倭焚掠固城县。 书云观请: 依道诜密记凡制度一循土俗禁断异国之风。
#高丽史133卷-列传46-辛禑1-02-07-1376

七月倭贼二十余　寇全罗道元帅营又寇荣山焚战舰。 判密直司事金　自纳哈出营逃还先是僧小英托缘化遣其徒数人于北方潜寄书渖王曰: "今国家臣弑其君主谀臣*　{谄}国柄专在权臣若引兵来大事可成。" 　见其书来告下小英狱鞫之果服乃沈于碧澜渡。 全罗道元帅柳濚击倭于灵岩。 倭寇扶余至公州牧使金斯革战于鼎岘败绩贼遂陷公州杨广道元帅朴仁桂以属县怀德监务徐天富不赴救斩之贼又寇石城趣连山县开泰寺仁桂迎战堕马被杀贼屠开泰寺仁桂素得民心时号贤将。 都堂奏: "倭寇方兴唯防御都监造军器恐或不足请令各司各爱马诸都监各以其司钱物克期缮造以备缓急。" 从之。 以梁伯益为西海道元帅。 以太后诞日宥二罪以下。 迁乔桐县民于近地以避倭寇。 东莱安集鱼承汉贪暴宪府劾之。 倭寇朗山　堤等县元帅柳濚兵马使柳实力战却之禑遣人与彩*　{段}。 讹言倭将寇都城夜半发坊里军守城又闻贼欲先登松岳发僧为军分守要害。 谏议李悦制*　文以进禑问代言李元纮曰: "此*　用于何日 " 对曰: "在今夕。" 曰: "然则当复何时写之而受押 " 又以艺文检阅金尔音不豫令作*　囚巡军狱宰枢睦仁吉等请释禑曰: "命令大轻未可遽释。" 仁吉等再请乃释之。 庚辰震汉川君王　及其妻朴氏与孺子俗传蓄震家之物可致富以故都人　集争取牛马财帛器皿木石瓦　　及朴气犹未絶至　其支体而去　家须臾变为丘墟都堂令巡军典法推其财产悉还其族。
#高丽史133卷-列传46-辛禑1-02-08-1376

八月银铸定妃印及乳　辰韩国大夫人张氏印张卽金庄也。 以金缜为庆尙道元帅兼都体察使金用辉为泥城元帅。 有人自定辽卫逃还言: "定辽卫将乘秋来侵。" 遣使诸道点兵。
#高丽史133卷-列传46-辛禑1-02-09-1376

九月以庆补为西北面都体察使。 倭寇古阜泰山兴德等地焚官　又寇保安仁义金堤长城等县。 禑造等身佛聚僧徒点眼于禁中。 以天变宥二罪以下。 禑习驰马放鹰。 以韩邦彦为安州副元帅金得齐为义州元帅赵思敏为全罗道副元帅兼都巡问使睦忠为助战兵马使密直副使孙光裕为海道上元帅。 宪府论劾判事赵思谦奸其妻父李培中妾又尝*　{谄}附辛旽多受贿赂禑命收职牒流外。 以边安烈为杨广全罗道都指挥使兼助战元帅。 西北面蝗。
#高丽史133卷-列传46-辛禑1-02-10-1376

闰月因倭寇水路阻梗罢漕运　全罗杨广庆尙沿海州郡　赋有差。 以罗世为全罗道上元帅兼都安抚使。 奉安敬孝大王眞于王轮寺影殿号曰惠明。 戊申葬顺静王后韩氏于懿陵时明经及第韩略言: "我韩氏宗人也初韩氏卒我与韩氏族故僧能佑火其尸收骨　于奉恩寺松林。" 乃于寺之北冈发烧骨一缸备仪物移葬显陵之西　车至十川桥祖奠将撤烧魂钱延及柩幄幷　仪物惟柩赖救得免时人异之或云天火。 追上玄陵尊号仁文义武勇智明烈敬孝大王韩氏宣明齐淑敬懿顺静王后配享惠明殿鲁国公主祭于别室。
#高丽史133卷-列传46-辛禑1-02-11-1376

十月罗兴儒还自日本日本遣僧良柔来报聘献彩*　{段}　屛长剑镂金龙头酒器等物其国僧周佐寄书曰: "惟我西海道一路九州岛乱臣割据不纳贡赋且二十余年矣西边海道顽民观　出寇非我所为是故朝廷遣将征讨* 入其地两阵交锋日以相战庶几克复九州岛则誓天指日禁约海寇。" 以密直副使沈德符为东江元帅。 北元遣兵部尙书　哥帖木儿来都摠兵河南王中书右丞相扩廓帖木儿贻书曰: "往者予与令先君获承往来甚厚厥后令先君为小人所　方在危疑遣介来告予亦周旋以定其事大驾东巡予惟旧交之故期于宣力国家不意早世未展慰问每惟高丽事我朝自世祖爰降贵主建为东藩今所存者非舅甥卽姻亚也去岁或传令先君无嗣朝廷以尔邦久未有君必致危乱是以　尔族世往承其祀诏使旣行彼则有梗当此之时朝廷非乏树立之策失问罪之举也特念天戈一临不无玉石俱焚是以脱脱不花暂馆辽西不令一卒一马渡江以俟彼之觉悟兹者所遣抄儿志至深陈彼情以为寔不悖德又知伯颜帖木儿王有子牟尼奴在国人见推领务夫朝廷之于尔国义则君臣恩则婚　当其命王之意正欲安全尔家岂有偏于彼此  然令先君去世今已二年脱脱不花近在境上北迩大朝南邻朱寇王子虽为众所服从未有朝廷之命窃料彼中人心向背亦各有半而乃冥然莫醒则谋事者可谓未为得计矣且小之事大必得所恃乃可立国如令先君往年以大驾北狩必暂饵朱寇以安境内然朝廷在近加以故主义重甥舅恩厚而可悖哉  今料彼设若不归大朝亦当南事朱寇则呑　无厌汝虽尽其事之之礼则彼之亲汝安汝未必能如汝心　尔财力迁尔人民改尔社稷不知其何所不至矣圣天子宽容待物忘过记功方且延揽四方忠义以为恢复之计王子诚能改图以副上命　兵　马共成　角庸赞我国家中兴之业则于尔祖归国之功不尤有光欤  爰念令先君交契之厚故备言之书到可善审利害轻重速令使来朝廷必有处也。" 纳哈出亦遣右丞九住来归我行人文天式。 倭寇鎭浦以洪仁桂为杨广道都巡问使。 倭寇江华府焚战舰。 倭寇韩州崔公哲击之斩百余级禑与酒鞍马。 戊辰雷翼日亦如之设消　道场于外院寺。 遣密直副使孙彦如北元百官呈省书曰: "本国世世相承保有东土至忠敬王首先归顺世祖皇帝仍袭王爵其子忠烈王尙世祖皇帝亲女忽笃怯烈迷思公主生子忠宣王忠宣王生子忠肃王忠肃王生子伯颜帖木儿王伯颜帖木儿王生子牟尼奴见今袭位以俟明降具载往岁申达之文。 不期金也烈哥附托不干本国王派渖王完泽秃之孙脱脱不花结构凶党上　朝廷欲乱国统今来　详国家之统父子相传古今天下一定之理不可紊乱如蒙准呈将乱统生事之徒发还本国究理允合公道。" 又遣开城尹黄淑卿于纳哈出以报九住之来纳哈出曰: "我本非与高丽战伯颜帖木儿王遣年少 
李将军击我几不免

李将军无恙乎  年少而用兵如神眞天才也将任大事于尔国矣。" 壬申宪府上*　曰: "往者渖王之变宰相　谋决机诸将仗义奋忠辄率偏师昼夜倍道逆战却逐使朝野宁谧而赏典不举无以劝后请第功行赏。" 从之。
#高丽史133卷-列传46-辛禑1-02-12-1376

十一月辛巳　敬孝大王于*大庙大雨震电不克　。 倭寇晋州溟珍县又焚掠咸安东莱梁州彦阳机张固城永善等处。 丙戌雾雨雹震电。 倭寇晋州班城县又寇蔚州会原义昌等县焚掠殆尽。 己亥　敬孝大王于*大庙以忠惠王母弟同一室　以韩氏。 倭寇密城郡及东莱县。
#高丽史133卷-列传46-辛禑1-02-13-1376

十二月纳哈出遣使遗白金及羊。 倭焚合浦营屠烧梁蔚二州及义昌会原咸安鎭海固城班城东平东莱机张等县。 北靑千户金仁赞献海东靑禑赐白金五十两。 以池奫为门下赞成事尹邦彦密直提学郑良生大司宪金涛左副代言金承得右副代言以禹仁烈为庆尙道都巡问使裴克廉晋州道元帅。 宪府劾论判事金禧尝附辛旽称为姻　多行不义又不告父忌乃削职归田里。
#高丽史133卷-列传46-辛禑1-03-01-1377

三年正月倭盗会原仓。 以池涌奇为杨广道副元帅。 纳哈出遣使遗羊马。 以印海为杨广道副元帅。
#高丽史133卷-列传46-辛禑1-03-02-1377

