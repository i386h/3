<!-- { "loadSidebar": true } -->
○蔡靖本阴城县吏力学通经登第掌东都书记有淸德。 秩满补国学学正七管诸生敬惮之。 神宗朝出牧晋阳东都与永州作乱议遣安抚使而难其人。 闻东都人思靖不已乃拜留守副使靖单骑之任。 东都人闻其至反侧悉安。 高宗初留守西都入拜枢密副使寻致仕卒以平贼功官　葬事。
#高丽史103卷-列传16-朴犀-000

朴犀[宋文胄]。
#高丽史103卷-列传16-朴犀-001

○朴犀竹州人。 高宗十八年为西北面兵马使蒙古元帅撒礼塔屠铁州至龟州犀与朔州分道将军金仲温静州分道将军金庆孙静朔渭泰州守令等各率兵会龟州。 犀以仲温军守城东西庆孙军守城南都护别抄及渭泰州别抄二百五十余人分守三面。 蒙古兵围城数重日夜攻西南北门城中军突出击走之。 蒙古兵擒渭州副使朴文昌令入城谕降犀斩之。 蒙古选精骑三百攻北门犀击却之。 蒙古创楼车及大床　以牛革中藏兵薄城底以穿地道。 犀穴城注铁液以烧楼车地且陷蒙古兵压死者三十余人。 又　朽茨以焚木床蒙古人错愕而散。 蒙古又以大炮车十五攻城南甚急犀亦筑台城上发炮车飞石却之。 蒙古以人膏渍薪厚积纵火攻城。 犀灌以水火愈炽令取泥土和水投之乃灭。 蒙古又车载草　之攻　楼。 犀预贮水楼上灌之火焰寻熄。 蒙古围城三旬百计攻之犀辄乘机应变以固守蒙古不克而退。 复驱北界诸城兵来攻列置炮车三十攻破城廊五十*闲。 犀随毁随葺锁以铁　蒙古不敢复攻。 犀出战大捷。 蒙古复以大炮车攻之犀又发炮车飞石击杀无　。 蒙古退屯树栅以守。 撒礼塔遣我国通事池义深学录姜遇昌以淮安公　牒至龟州谕降犀不听。 撒礼塔复遣人谕之犀固守不降。 蒙古又造云梯攻城犀以大于浦迎击之无不　碎梯不得近。 大于浦者大刃大兵也。
#高丽史103卷-列传16-朴犀-002

明年王遣后军知兵马事右谏议大夫崔林寿监察御史闵曦率蒙古人往龟州城外谕曰: "已遣淮安公　讲和于蒙古兵我三军亦已降可罢战出降。" 谕之数四犹不降。 曦愤其固守欲拔剑自刺。 林寿更谕之犀等重违王命乃降。 后蒙古使至以犀固守不降欲杀之崔怡谓犀曰: "卿于国家忠节无比然蒙古之言亦可畏也卿其　之。" 犀乃退归其乡。 蒙古之围龟州也其将有年几七十者至城下环视城垒器械叹曰: "吾结发从军历观天下城池攻战之状未尝见被攻如此而终不降者。 城中诸将他日必皆为将相。" 后犀果拜门下平章事。
#高丽史103卷-列传16-朴犀-003

○宋文胄亦从军龟州者也以功超授郞将二十三年为竹州防护别监。 蒙古至竹州城谕降城中士卒出击走之。 蒙古复以　攻城四面城门辄　落城中亦以炮逆击之蒙古不敢近。 蒙古又备人油灌藁纵火攻之。 城中士卒一时开门突击之蒙古死者不可胜数。 蒙古多方攻之凡十五日竟不能拔乃烧攻具而去。 文胄在龟州熟知蒙古攻城之术其计　无不先料。 辄告众曰: "今日敌必设某机械我当备某器应之。" 贼至果如其言城中皆谓之神明。 论功拜左右卫将军。
#高丽史103卷-列传16-金庆孙-000

金庆孙[*(金)珲]。
#高丽史103卷-列传16-金庆孙-001

○金庆孙初名云来平章事台瑞之子。 母梦五色云*闲有众环拥一靑衣童自天堕怀中。 遂有娠及生美容姿头上有起骨龙爪性庄重和裕智勇絶人有胆略。 常处室必着　衫如对宾怒则须发辄竖。
#高丽史103卷-列传16-金庆孙-002

早以荫进历华显高宗十八年为静州分道将军。 蒙古兵度鸭绿江屠铁州侵及静州庆孙率衙内敢死士十二人开门出力战蒙古却走。 俄而大军继至。 州人度不能守皆奔窜。 庆孙入城无一人在者。 独与十二士登山夜行不火食七日到龟州朔州戍将金仲温亦　城来奔。 兵马使朴犀令仲温守城东西庆孙守城南。 蒙古大至南门庆孙率十二士及诸城别抄将出城令士卒曰: "尔等不顾身命死而不退者。" 右别抄皆伏地不应。 庆孙悉令还入城独与十二士进战。 手射先锋黑旗一骑卽倒。 十二士因奋战流矢中庆孙臂血淋　犹手鼓不止。 四五合蒙古退却。 庆孙整阵吹双小　还犀迎拜而泣庆孙亦拜泣。 犀于是守城事一委庆孙。
#高丽史103卷-列传16-金庆孙-003

蒙古围城数重日夜攻之车积草木辗而进攻。 庆孙以炮车镕铁液以泻之烧其积草蒙古兵却复来攻。 庆孙据胡床督战有炮过庆孙顶中在后衙卒身首　碎。 左右请移床庆孙曰: "不可。 我动则士心皆动。" 神色自若竟不移。 大战二十余日庆孙随机设备应变如神蒙古曰: "此城以小敌大天所佑非人力也。" 遂解围而去。 寻拜大将军知御史台事二十四年为全罗道指挥使。
#高丽史103卷-列传16-金庆孙-004

时草贼李延年兄弟啸聚原栗潭阳诸郡无赖之徒击下海阳等州县。 闻庆孙入罗州围州城贼徒甚盛庆孙登城门望之曰: "贼虽众皆芒　村民耳。" 卽募得可为别抄者三十余人。 集父老泣且谓曰: "尔州御乡不可随他郡降贼。" 父老皆伏地泣。 庆孙督出战左右曰: "今日之事兵少贼多请待州郡兵至乃战。" 庆孙怒叱之于街头祭锦城山神手奠二爵曰: "战胜毕献。" 欲张盖而出左右进曰: "如此恐为贼所识。" 庆孙又叱退之。 遂开门出悬门未下召守门者将斩之卽下悬门。 延年戒其徒曰: "指挥使乃龟州成功大将人望甚重吾当生擒以为都统勿射。" 又恐为流矢所中皆不用弓矢以短兵战兵始交。 延年恃其勇直前将执庆孙马　以出。 庆孙拔剑督战别抄皆殊死战斩延年乘胜逐之贼徒大溃一方复定。
#高丽史103卷-列传16-金庆孙-005

入拜枢密院知奏事有人　崔怡曰: "庆孙父子欲蛊相公且有异志。" 怡检覆无实乃投　者于江。 转枢密院副使三十六年崔沆忌庆孙得众心流白翎岛。 后二年沆弑继母大氏幷投前夫子吴承绩于江以庆孙为承绩姻亲遣人配所投海中。 庆孙累立大功朝野倚重遽为奸贼所害人皆痛惜。 子珲。
#高丽史103卷-列传16-金庆孙-006

○珲年十八直硕陵籍内侍迁监察史忠烈朝为大将军。 与上将军金文庇善尝至其家围碁文庇妻朴氏从窓隙窥视叹其美伟珲闻之遂属意。 未几文庇死珲妻又死朴遣人请曰: "妾无儿愿得君一子养之。" 且曰: "事有面陈幸一来。" 珲遂往通焉。 监察重房交章极论。 王以先后族欲原之不得已流海岛归朴于竹山。 初王以户口日耗令士民皆畜庶妻。 庶妻乃良家女也其子孙许通仕路若不顾信义　旧从新者随卽罪之。 所司方议施行及珲犯礼遂寝。 后为右承旨累转副知密直司事佥议　理升侍郞赞成事改检校守司徒复为侍郞赞成事进拜中赞引年致仕。 久之复起为侍郞赞成事又拜右中赞王如元以珲权署行省事寻罢。 后封乐浪君赐推诚翊戴功臣号改封　林府院君开府置官僚。
#高丽史103卷-列传16-金庆孙-007

忠宣二年以判三司事卒年七十三谥忠宣。 性宽和美容仪习礼度。 尝如元贺正侍宴殿上端笏而坐每行酒者至珲必起揖而飮世祖见之喜曰: "此诚高丽宰相也。" 以敬顺王后从弟得幸忠烈又与淑妃连戚忠宣亦宠遇之。 尝请王宴于男山书斋因事淑妃甚勤。 晩年封拜皆由妃也。 凡所历无树立自奉甚侈衣服飮食务为华美。 子子兴子昌子延子兴美髥　晳。 以父任累迁左副承旨。 元使伯伯来问宋邦英事子兴与金元祥吴贤良　谋剪除凶党历官至佥议评理封　林君卒年六十。 子上琦上珤上瑛上璘。
#高丽史103卷-列传16-崔椿命-000

崔椿命。
#高丽史103卷-列传16-崔椿命-001

○崔椿命文宪公　之后也。 性宽和有节操。 高宗十八年为慈州副使蒙古兵围州椿命率吏民固守不下。 国家以蒙古元帅撒礼塔诘责遣内侍郞中宋国瞻谕降椿命闭门不对国瞻骂而还。 及三军将帅降撒礼塔撒礼塔谓淮安公　曰: "慈州不降宜遣人谕降。" 　遣后军阵主大集成与蒙古官人到城下曰: "国朝及三军已降宜速出降。" 椿命坐城楼使人对曰: "朝旨未到何信而降。 集成曰: "淮安公已来请降故三军亦降此非信耶。" 对曰: "城中人不知有淮安公。" 遂据不纳。 蒙古官人呵责集成入城椿命使左右射之皆奔却。 如是者数四终不下集成深衔而返撒礼塔必使杀之。 王以问宰枢皆请末减。 集成诣崔怡第曰: "椿命拒命不降蒙古怒去祸将不小宜杀之以示蒙古。 今上及宰相皆犹豫未决请公独断杀之。" 怡诺。 于是宰枢皆不得已从之独兪升旦以为不可杀闻者叹服。 怡遣内侍李白全往西京将斩之。 椿命辞色不变蒙古官人曰: "此何人 " 白全曰: "慈州守也。" 官人曰: "此人于我虽逆命在尔为忠臣。 我且不杀尔旣与我约和矣杀全城忠臣可乎 " 固请释之后论功以椿命为第一擢拜枢密院副使。 三十七年卒。 子恬官至卫尉卿。
#高丽史103卷-列传16-金希　-000

金希　。
#高丽史103卷-列传16-金希　-001

○金希　本群山岛人其先随商舶到开城留居遂以为籍。 初以监牧直补散员累迁忠淸道按察使有淸望转将军。 高宗八年蒙古使着古与等怒馆待不满意或射或击。 馆伴郞中崔珙等走出门卽下　蒙古使不得出。 希　开门入谕怒得解。 东北面兵马使报: "又有蒙古使这可等来。" 王以: "蒙人溪壑其欲凡所需索与之则财渴否则　生。" 议未决。 遣侍中李抗司天监朴刚材卜于*大庙又未决。 这可等二十三人及女使一人来督国　。 王以希　有胆略又知诗礼善辞语命为类会使。
#高丽史103卷-列传16-金希　-002

这可等曰: "前此未闻安只女大王遣使而不接待也。" 希　*　曰: "往岁蒙大国恩今使价枉临弊封若其迎　之礼与国　等事敢不尽心。 然君在都护府手射一人死生未可知若生则君之福死则一行必见拘留。" 这可等屈膝惭服一听希　处分。 又蒙古使喜速不花等来王宴于大观殿喜速不花等将佩弓矢上殿希　曰: "自两国交好皆俱礼服相见今欲以　　赴宴飨如礼何 " 卽解之。 又为东眞使馆伴东眞使唱曰: "东君初报暖。" 希　卽对云: "北帝已收寒。" 使曰: "有何意而赋此句也。" *　曰: "君以春意唱吾亦以春事和之。" 使叹服不复诘。
