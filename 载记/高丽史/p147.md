<!-- { "loadSidebar": true } -->
丁卯高汭以陆子襄及于　妻子如蒙古。 表曰: "玺书方降如亲睿眷之临。 纶音所宣谅非愚情之望披承已往悚骇难安。 陛下冠冕百王襁褓万国。 一衣定天下集大统于周家尺剑入关中开洪业于汉室旣皇威之大振何顽寇之足虞。 而逆贼李* 谓天可欺攘臂敢拒爰命将而致伐不延时而就歼纵无露布之传犹获风聆之及。 四海同庆三韩最欣。 臣缘幸昌辰恪居远　素加字小宽仁之荫悉允声哀　请之端　圣德旣深于抚矜率遗黎相与之感泣何尝一念不祝万年节次使介高汭之回也拜　稠重周邦震迭其诏旨所谕事件恶是何语实所痛心。 曾不意圣明之时有如斯严切之责因念眷怜有厚则易生谴斥忠敬无文则反致嫌疑。 今其至兹或者以此若乃子襄之妻　也。 岂其违命而不遣。 刘宪之行李也初未有制而俄传辄自　承寻　推究妻已适他而生一儿又且怀孕。 子虽无恙也有二个皆为提孩。 于使介前方令召观曰驲骑上未可偕往姑使养抚后当遣来。 我其安用而留之彼则不将而去耳。 　以此而谕责甚可为之兢惶。 又如于　之妻也虽非诏旨之倂称亦听使人之回报上朝活儿不花达儿者史丞相等俱在省中　传宣　: '遂与其人同谕送将。' 故不敢违。 今此幷遣伏望怜小邦常向内之无贰。 念前日幸遇上于不期万有千年永示好生之德百无一　　　供职之诚。 仍献金锺三事金鐥二事银鐥八事獭皮七十七领眞紫罗五匹细纻布八匹纸五百四十张玳瑁　子三。"
#高丽史25卷-世家25-元宗1-03-17-1262

己巳昌原公祉卒。
#高丽史25卷-世家25-元宗1-03-18-1262

丁丑以金起孙为门下侍郞同中书门下平章事; 李世材为门下侍郞平章事; 李藏用为中书侍郞平章事; 金纯守太尉判礼部事太子少师; 柳璥守司徒知门下省事太子少*传{傅}; 崔　判工部事; 金佺金仁俊　为枢密院使; 李应韶知枢密院事左散骑常侍太子宾客; 崔允恺知枢密院事兵部尙书太子宾客; 朴松庇同知枢密院事右散骑常侍; 金允候为枢密院副使礼部尙书; 李之　崔瑛为尙书左右仆射; 朴成梓　知政事判礼部事仍令致仕。
#高丽史25卷-世家25-元宗1-04-01-1263

○(癸亥)四年春二月甲寅赦。
#高丽史25卷-世家25-元宗1-04-02-1263

壬申设消　道场于大观殿。
#高丽史25卷-世家25-元宗1-04-03-1263

癸酉倭寇金州管内熊神县勿岛掠诸州县贡船。
#高丽史25卷-世家25-元宗1-04-04-1263

三月甲申幸贤圣寺。
#高丽史25卷-世家25-元宗1-04-05-1263

甲午高汭还自蒙古言: "中书省云: '帝怒尔国前降诏书内置邮籍民出师输粮等事置而不奏故不赐回诏。'"
#高丽史25卷-世家25-元宗1-04-06-1263

戊戌幸干圣福灵二寺。
#高丽史25卷-世家25-元宗1-04-07-1263

己酉幸普济寺。
#高丽史25卷-世家25-元宗1-04-08-1263

夏四月甲寅遣礼宾卿朱英亮郞将郑卿甫如蒙古献獭皮五百领紬一百匹白苎布三百匹表纸五百张奏纸一千张表曰: "君亲之义善贷不违臣子之情直陈无隐。 一昨使　之旋返数条宸　之奉传其所谓置邮事。 虽则民残而未孚为其诏谕而曾设至北境　庐之相属如上朝行李之所监。 其余幷　之多端亦欲应时而　　但缘遗　初沐至仁萧然茂草之*闲与野兽争家而始集　尔编蓬之下犹江鱼处　以相濡若当此时将籍其数顾惟蚩氓之常经患难恐昧法制而益积惊疑。 冀回厚　以徐观　有宁心而允济。 抑又出师输粮等事干戈以后饥馑相仍民口之存者百不二三土毛之*　{敛}者十无八九　倪犹乏于调发。 何以助六军之容晨夕尙难于饔　　堪供千里之　。 设或忘己力之劣而但迫皇威之加今不考实而苟欲其行后如失期则何辞以对。 祗自增其谴责惧将负于生成进退诚艰　惶罔措。 伏望曲加恻隐优赐矜怜恕舆情以不严徇事势而勿　姑且置于大度之外使自由于至恩之中　其民产之有恒渐尔土田之爰辟然后惟命永示好生。"
#高丽史25卷-世家25-元宗1-04-09-1263

遣大官署丞洪　詹事府录事郭王府等如日本国请禁贼牒曰: "自两国交通以来岁常进奉一度船不过二　设有他船枉凭他事滥扰我沿海村里严加征禁以为定约。 越今年二月二十二日贵国船一　无故来入我境内熊神县界勿岛略其岛所泊我国贡船所载多般谷米幷一百二十石紬布幷四十三匹将去又入椽岛居民衣食资生之具尽夺而去于元定交通之意甚大乖反。 今遣洪　等赍牒以送详公牒幷听口陈穷推上项夺攘人等尽皆征沮以固两国和亲之义。"
#高丽史25卷-世家25-元宗1-04-10-1263

丙辰郞将郑子卿妻孙氏宰臣挺烈之女也曾私家奴良守徐均事觉死于狱中。
#高丽史25卷-世家25-元宗1-04-11-1263

庚申醮三界于内殿。
#高丽史25卷-世家25-元宗1-04-12-1263

辛酉幸妙通寺。
#高丽史25卷-世家25-元宗1-04-13-1263

丁卯幸王轮寺。
#高丽史25卷-世家25-元宗1-04-14-1263

甲戌幸外院。
#高丽史25卷-世家25-元宗1-04-15-1263

五月己丑以旱徙市。
#高丽史25卷-世家25-元宗1-04-16-1263

丙申大雨。
#高丽史25卷-世家25-元宗1-04-17-1263

壬寅遣左正言郭如弼如蒙古献　。
#高丽史25卷-世家25-元宗1-04-18-1263

六月庚戌王如奉恩寺。
#高丽史25卷-世家25-元宗1-04-19-1263

是月日本官船大使如眞等将入宋求法漂风僧俗幷二百三十人泊开也召岛二百六十五人到群山楸子二岛。 大宰府少卿殿白商船七十八人自宋将还本国漂风失船以小船泊宣州加次岛命全罗道按察使给粮船护送其国。
#高丽史25卷-世家25-元宗1-04-20-1263

秋七月乙巳日本商船三十人漂风到龟州艾岛命赐粮护送。
#高丽史25卷-世家25-元宗1-04-21-1263

八月戊申朔洪　郭王府等自日本还奏曰: "穷推海贼乃对马岛倭也。 征米二十石马麦三十石牛皮七十领而来。"
#高丽史25卷-世家25-元宗1-04-22-1263

辛酉册子　检校太尉守司空始阳郡开国侯悰检校守司徒顺安郡开国侯。
#高丽史25卷-世家25-元宗1-04-23-1263

甲子朱英亮等还自蒙古诏曰: "朕向以细事见卿心之未孚是故有责备之报今兹来复　候生民稍集然后惟命辞意恳实。 理当兪允凡百所言者能践与否卿其图之。" 仍赐羊五百分赐诸王宰枢承宣致仕三品显官四品近侍省台五品员有差。
#高丽史25卷-世家25-元宗1-04-24-1263

戊辰设消灾道场于内殿。
#高丽史25卷-世家25-元宗1-04-25-1263

丁丑幸贤圣寺。
#高丽史25卷-世家25-元宗1-04-26-1263

冬十月壬戌遣大司成韩就如蒙古贺正兼谢赐羊。
#高丽史25卷-世家25-元宗1-04-27-1263

十一月乙未太白昼见经天。
#高丽史25卷-世家25-元宗1-04-28-1263

己亥永安公僖卒。
#高丽史25卷-世家25-元宗1-04-29-1263

十二月辛酉中书侍郞平章事李藏用知门下省事柳璥上书荐吏部侍郞金坵。
#高丽史25卷-世家25-元宗1-04-30-1263

壬戌流朱英亮郑卿甫于岛英亮等尝赴北朝时受人货赂带十七人而行多行买卖至是事觉。 没十七人银甁一百七十口眞丝七百斤皆配岛征英亮银九斤卿甫七斤。
#高丽史25卷-世家25-元宗1-04-31-1263

丙寅以李藏用守太傅判兵部事太子太傅; 柳璥守太保　知政事太子太保; 金俊守太尉　知政事判御史台事太子少师; 金佺守司徒知门下省事太子少傅; 朴松庇守司空左仆射太子少保; 李应韶为枢密院使; 崔允恺知枢密院事; 李之　崔瑛　同知枢密院事太子宾客; 罗得璜韩就　为枢密院副使; 蔡桢为枢密院副使御史大夫; 宋义洪缙为尙书左右仆射; 申思佺为兵部尙书; 兪千遇朴伦为枢密院左右承宣; 金　为右副承宣; 金方庆知御史台事; 金坵李松缙为左右谏议大夫; 李世材守太傅门下侍郞平章事仍令致仕; 金纯守太傅门下侍郞平章事; 崔　守太傅中书侍郞平章事; 金允候守司空右仆射; 奉禧为枢密院副使工部尙书　令致仕。
世家卷第二十五。


#高丽史26卷-世家26-00-00-00-0000

世家卷第二十六。 高丽史二十六。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史26卷-世家26-元宗2-00-00-0000

元宗二。
#高丽史26卷-世家26-元宗2-05-01-1264

○(甲子)五年春正月丁丑朔放朝贺。
#高丽史26卷-世家26-元宗2-05-02-1264

壬辰亲设仁王道场于内殿。
#高丽史26卷-世家26-元宗2-05-03-1264

己亥醮太一于内殿。
#高丽史26卷-世家26-元宗2-05-04-1264

二月壬子京城地震。
#高丽史26卷-世家26-元宗2-05-05-1264

己未燃灯王如奉恩寺。
#高丽史26卷-世家26-元宗2-05-06-1264

丙寅韩就还自蒙古帝赐西锦一*　{段}历日一本诏曰: "献岁发春式　三阳之会对时育物宜同一视之仁　尔外方忠于内附肇因正旦庸展贺仪方使介之还归*　{须}　书之播告今赐卿中统五年历日一道卿其若稽古典敬授民时劝彼东隅之氓勤于南亩之事茂迎和气　及康年时乃之休惟朕以　。"
#高丽史26卷-世家26-元宗2-05-07-1264

己巳亲设消灾道场于内殿。
#高丽史26卷-世家26-元宗2-05-08-1264

三月己卯亲醮三界于内殿。
#高丽史26卷-世家26-元宗2-05-09-1264

辛卯幸贤圣寺。
#高丽史26卷-世家26-元宗2-05-10-1264

戊戌幸干圣福灵二寺。
