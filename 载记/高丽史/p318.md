<!-- { "loadSidebar": true } -->
○王京开城府本高勾丽扶苏岬新罗改松岳郡太祖二年定都于松岳之阳为开州创宫阙。[会庆殿后改承庆; 膺干殿改奉元; 长龄殿改千龄; 含庆殿改向福; 干明殿改储祥; 明庆殿改金明; 干德殿改大观; 文德殿改修文; 延英殿改集贤; 宣政殿改广仁; 宣明殿改穆淸; 舍元殿改静德; 万寿殿改永寿; 重光殿改康安; 宴亲殿改睦亲; 五星殿改灵宪; 慈和殿改集禧; 正阳宫改书和; 寿春宫改丽正; 　云楼改观祥; 宜春楼改韶晖; 神凤门改仪凤; 春德门改　通; 大初门改泰定; 　阖门改云龙; 会日门改利宾; 昌德门改兴礼; 开庆门改皇极; 金马门改延水; 天福门改紫宸; 通天门改永通; 景阳门改阳和; 安佑门改纯佑; 左右承天门改通嘉; 左右宣庆门改敷佑; 左右延佑门改奉明; 延守门改敎化; 长宁门改朝仁; 宣化门改通仁; 兴泰门改芬芳; 阳春门改广阳; 大平门改重化; 百福门改保化; 通庆门改成德; 东化门改庆度; 西化门改向成; 大淸门改淸泰; 永安门改兴安。] 立市廛辨坊里分五部。 光宗十一年改开京为皇都成宗六年更定五部坊里十四年为开城府管赤县六畿县七。 显宗九年罢府置县令管贞州德水江阴三县又长湍县令管松林临津　山临江积城坡平麻田七县俱直隶尙书都省谓之京畿。 十五年又定京城五部坊里[东部坊七里七十曰安定坊奉香坊令昌坊松令坊杨堤坊仓令坊弘仁坊南部坊五里七十一曰德水坊德　坊安兴坊德山坊安申坊西部坊五里八十一曰森松坊五正坊干福坊鎭安坊香川坊北部坊十里四十七曰正元坊法王坊兴国坊五冠坊慈云坊王轮坊堤上坊舍乃坊师子岩坊内天王坊中部坊八里七十五曰南溪坊兴元坊弘道坊　溪坊由岩坊变羊坊广德坊星化坊。]二十年京都罗城成。[王初卽位征丁夫三十万四千四百人筑之至是功毕。 城周二万九千七百步罗阁一万三千*闲大门四中门八小门十三曰紫安曰安和曰成道曰灵昌曰安定曰崇仁曰弘仁曰宣旗曰德山曰长覇曰德　曰永同曰会宾曰仙溪曰泰安曰　溪曰仙严曰光德曰干福曰昌信曰保泰曰宣义曰　猊曰永平曰通德。 又皇城二千六百*闲门二十曰广化曰通阳曰朱雀曰南熏曰安祥曰归仁曰迎秋曰宣义曰长平曰通德曰干化曰金耀曰泰和曰上东曰和平曰朝宗曰宣仁曰靑阳曰玄武曰北小门。 一云丁夫二十三万八千九百三十八人工匠八千四百五十人城周一万六百六十步高二十七尺厚十二尺廊屋四千九百一十*闲。] 文宗十六年复知开城府事都省所掌十一县皆属焉。 又割西海道平州任内牛峯郡以隶之。 忠烈王三十四年设府尹以下官掌都城内别置开城县掌城外。 恭愍王七年修松都外城恭让王二年分京畿为左右道以长湍。 临江　山临津松林麻田积城坡平为左道; 开城江阴海　德水牛峯为右道。 又依文宗旧制[文宗二十三年正月以杨广道汉阳沙川交河高峯　壤深岳幸州海等州见州抱州峯城金浦阳川富平童城石泉荒调黄鱼富原果州仁州安山衿州南阳守安交州道永兴兎山安峡僧岭朔岭铁原西海道延安白州平州侠州新恩牛峯通津安州凤州瑞兴等州县属京畿。]以杨广道汉阳南阳仁州安山交河阳川衿州果州抱州瑞原高峯交州道铁原永平伊川安峡涟州朔宁属左道以杨广道富平江华乔桐金浦通津西海道延安平州白州谷州遂安载宁瑞兴新恩侠溪属右道各置都观察黜陟使以首领官佐之。 王都鎭山松岳[一名崧岳　有神祠。]又有龙岫山进凤山东江[在贞州。]西江[卽礼成江。]碧澜渡属郡一县十二。

  ○开城县本高勾丽冬比忽新罗景德王十五年改为开城郡。 显宗九年罢开城府置开城县令管贞州德水江阴三县直隶尙书都省。 忠烈王三十四年以开城府掌都城内别置开城县掌城外。 有井名曰大井[世传懿祖娶龙女初到开城山麓以银盂掘地水随涌因以为井。]有　平渡。

  ○牛峯郡本高勾丽牛岑郡[一云牛岭一云首知衣。]新罗景德王改今名。 显宗九年为平州属县文宗十六年来属睿宗元年置监务。 有九龙山[国祖圣骨将军祠在焉。 故又号圣居山。]朴渊。[有上下渊深皆不测遇旱祷雨辄应。 上渊心有盘石可登览。 文宗尝登其上忽风雨暴作石震动。 文宗惊怖。 时李灵干扈从作书数龙之罪投于渊龙卽出其脊乃杖之渊水为之尽赤。]

  ○贞州本高勾丽贞州显宗九年为开城县属县文宗十六年来属睿宗三年改为升天府置知府事。 忠宣王二年降为海　郡。 有白马山长源亭[道诜松岳明堂记云西江边有君子御马明堂之地自太祖统一丙申之岁至百二十年就此创构国业延长。 文宗命太史令金宗允等相地构之于西江　岳南。]河源渡[在州南。]重房堤。[称重房裨补。 每春秋班主率府兵修筑。]

  ○德水县本高勾丽德勿县[一云仁物县。]新罗景德王改今名。 显宗九年为开城县属县文宗十年创兴王寺于县移县治于杨川十六年来属恭让王元年置监务。 有祖江渡引宁渡。

  ○江阴县本高勾丽屈押县[一云江西。]新罗景德王改今名为松岳郡领县。 显宗九年为开城县属县文宗十六年来属仁宗二十一年置监务。

  ○长湍县本高勾丽长浅城县[一云耶耶一云夜牙。]新罗景德王改今名为牛峯郡领县。 穆宗四年以侍中韩彦恭内乡升为湍州显宗九年复为县令为尙书都省所管文宗十六年来属。 有长湍渡。[两岸靑石壁立数十里　之如　世传太祖游幸之地民*闲尙传其歌曲。]

  ○临江县本高勾丽獐项县[一云古斯也忽次。]新罗景德王改今名为牛峯郡领县。 显宗九年为长湍县属县文宗十六年来属恭让王元年置监务。 有灵通寺。[山水之胜为松京第一卽阿干康忠宝育圣人所居摩阿岬之地。]

  ○　山县本高勾丽乌斯含达县新罗景德王改今名。 显宗九年为长湍县属县文宗十六年来属睿宗元年置监务。

  ○临津县本高勾丽津临城县。[一云乌阿忽]新罗景德王改今名为开城郡领县。 显宗九年为长湍县属县文宗十六年来属恭让王元年置监务。 有新京旧址[恭愍王欲迁都南京遣前汉阳尹李安修其城阙民甚苦之。 乃卜于太庙不吉不果迁。 于是亲幸相地遂营宫阙时人谓之新京。]有临津渡。

  ○松林县本高勾丽若只豆耻县[一云之蟾一云朔头]新罗景德王改名如　为松岳郡领县。 高丽初改今名光宗创置佛日寺于其地移县治于东北显宗九年为长湍县属县文宗十六年来属后置监务。 有五冠山。[世传孝子文忠居是山下乐府有五冠山曲。]

  ○麻田县本高勾丽麻田浅县[一云泥沙波忽。]新罗景德王改名临湍为牛峯郡领县。 高丽初更今名显宗九年为长湍县属县文宗十六年来属后置监务寻倂于积城县恭让王元年复置监务。

  ○积城县本高勾丽七重城新罗景德王改名重城为来苏郡领县。 高丽初更今名显宗九年为长湍县属县文宗十六年来属睿宗元年置监务。 有绀岳。[自新罗为小祀山上有祠宇春秋降香祝行祭显宗二年以丹兵至长湍岳神祠若有旌　士马丹兵惧而不敢前命修报祀。 谚传罗人祀唐将薛仁贵为山神云。]

  ○波平县[波一作坡。]本高勾丽波害平史县新罗景德王改今名为来苏郡领县。 显宗九年为长湍县属县文宗十六年来属睿宗元年置监务别号铃平。
#高丽史56卷-志10-地理1-003

○杨广道本高勾丽百济之地。[汉江以北高勾丽以南百济。] 成宗十四年分境内为十道以杨州广州等州县属关内道忠州淸州等州县为忠原道公州运州等州县为河南道睿宗元年合为杨广忠淸州道明宗元年分为二道忠肃王元年定为杨广道恭愍王五年为忠淸道领京一牧三府二郡二十七县七十八。
#高丽史56卷-志10-地理1-004

○南京留守官杨州本高勾丽北汉山郡[一云南平壤城。]百济近肖古王取之二十五年自南汉山徙都之。 至盖卤王二十年高勾丽慈悲王来围汉城盖卤出走为丽兵所害是岁子文周王移都熊津。 后新罗眞兴王十五年至北汉山城定封疆十七年创北汉山州置军主景德王十四年改为汉阳郡。 高丽初又改为杨州成宗十四年初定十道置十二州节度使号左神策军与海州为左右二辅属关内道。 显宗三年废二辅十二节度改安抚使九年降知州事文宗二十一年升为南京留守官徙旁郡民实之。 肃宗元年卫尉丞同正金谓　据道诜密记请迁都南京云: "杨州有木觅壤可立都城。" 日者文象从而和之四年秋王亲幸相之命平章事崔思诹知奏事尹瓘董其役。 五年而成王遂亲幸观之。 忠烈王三十四年改为汉阳府别号广陵[成庙所定。]有三角山[新罗称负儿岳。]汉江[卽沙平渡。]杨津[新罗时北渎汉山河　中祀。]属郡三县六领都护府一知事郡二县令官一。

  ○交河郡本高勾丽泉井口县[一云屈火郡一云于乙买串。]新罗景德王改今名。 显宗九年来属别号宣城。 有乌岛城[汉江临津下流会于此。]洛河渡[在县北。]。 见州本高勾丽买省郡[一云昌化郡。]新罗景德王改为来苏郡。 高丽初更今名显宗九年来属后置监务。

  ○抱州本高勾丽马忽郡[一云命旨。]新罗景德王改为坚城郡。 高丽初更今名成宗十四年置团练使穆宗八年罢之显宗九年来属。 明宗二年置监务别号淸化。[成庙所定。]

  ○幸州本高勾丽皆伯县新罗景德王改名遇王[一云王逢。]为汉阳郡领县。 高丽初更今名显宗九年来属别号德阳。[成庙所定。]

  ○峯城县本高勾丽述弥忽县新罗景德王改今名为交河郡领县。 显宗九年来属明宗二年置监务辛禑十三年改为瑞原县令。

  ○高峯县[峯一作烽。]本高勾丽达乙省县新罗景德王改今名为交河郡领县。 显宗九年来属。

  ○深岳县古宝薪乡显宗九年称今名来属。

  ○　壤县本高勾丽骨衣奴县新罗景德王改名荒壤为汉阳郡领县高丽初更今名显宗九年仍属之后移属抱州。

  ○沙川县本高勾丽内乙买县[一云内　米。]新罗景德王改今名为坚城郡领县。 显宗九年来属。
#高丽史56卷-志10-地理1-005

○安南都护府树州本高勾丽主夫吐郡新罗景德王改为长堤郡。 高丽初改树州成宗十四年置团练使穆宗八年罢之显宗九年改知州事。 毅宗四年更为安南都护府高宗二年又改为桂阳都护府忠烈王三十四年升吉州牧忠宣王二年汰诸牧降为富平府属县六。

