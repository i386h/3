<!-- { "loadSidebar": true } -->
九月壬寅禑如前典工判书王兴第时兴以其女妻边安烈子显期在明日禑曰: "闻汝将嫁女其俟予命嫁之。" 令出其女兴伏于庭曰: "臣女幼　且其母被疾避寓无方何心纳壻 " 禑瞋目叱曰: "小竖欺我耶 " 翼日召兴曰: "毋嫁汝女! 汝不从命罪及妻　。" 侍中曹敏修等曰: "安烈为国名将厥功甚懋今夺其妇将臣孰不　望  臣等为殿下痛心乞许成婚。" 不听至暮幸兴第兴已空其家而避之禑大怒兴不得已对曰: "惟命" 以知门下事李乙珍为江陵道元帅。 宪府劾入直辞韩福卿及各成众爱马薛里别监皆不侍从致使上独游闾里禑不悦。 甲辰禑令王福命择嘉礼吉日福命曰: "臣之孙女得疾避居未知所在。" 禑曰: "我旣与王兴约卿何方命乎 " 日本国归被虏男女一百十二人。 以大护军郑承可为五道体覆使检察军容虚实战守勤怠。 宪府论宦者礼仪判书曹恂导禑荒*　{淫}流于全罗道内厢。 倭寇江陵府属县。 倭陷淮阳府。 设鎭兵法席于重兴寺。 命判书云观事崔融　徐师昊所立碑盖以立碑之后兵革不息水旱相仍故也。 倭寇金化县陷平康县京城戒严征平壤西海道精兵入卫遣前政堂商议南佐时知密直安绍密直商议王承贵王承宝郑熙启印海开城君王福命判开城府事郭璇等往击之。 禑如尙乘及林坚味卢英寿第遂驰骋闾里遇典理摠郞朴德祥挞之夺其马侵夜游戱侍从皆失所之道遇人辄自杖之至有毙者。 倭陷洪川县元帅金立坚李乙珍与战斩五级。 大设鎭兵法席于中外佛宇共一百五十一所供费不可胜计赴防军士自备　粮。 南佐时等击倭于金化县败绩王承贵中矢。 禑如李仁任卢英寿李琳第琳适宴族属禑旣醉遂率琳及族属而还置酒极欢。
#高丽史135卷-列传48-辛禑3-09-10-1383

十月都体察使崔公哲至狼川倭突出掩击擒公哲子。 乙亥大雨震电。 丙子亦如之禑冒雨驰骋里巷捕　刺狗四至尙乘三至卢英寿家张乐达曙。 体覆使郑承可与倭战于杨口败绩退屯春州贼追至春州陷之遂侵加平县元帅朴忠干与战逐之斩六级贼入据淸平山以赞成事商议禹仁烈为都体察使前密直林大匡为助战元帅往击之。 泥城万户曹敏修遣兵马使朴伯颜　辽东伯颜还言: "鞍山百户郑松云辽东摠兵官奏帝曰: '　　遣文哈刺不花于高丽欲与攻辽请遣兵救之。' 帝命孙都督等领战舰八千九百　征高丽孙都督到辽东又三分辽东军发船向高丽会　　击浑河口子尽杀官军屯兵浑河都督兵与战不克还。" 禑闻之命都堂议备边。 交州道按廉使郑符道遇倭贼百余骑贼急击之符脱入林*闲从吏辎重印章皆被夺掠。 以仓库奴隶因收田租侵渔百姓分遣田民都监官于诸道。 癸未禑率数骑放鹰于　驼桥畔捕雀夜率巡绰官如定妃殿。 乙酉以毅妃生日宴宰枢耆老于禁中。 丙戌早出游百官衙会失禑所之遂罢朝台省交章谏曰: "从谏弗　为君之美德敬事而信为国之急务谏不听则君德亏而过失彰信不立则民心乖而政令废殿下卽位以来言官所启一皆听从从谏之美一国举欣近来邻国有警海寇深入往来反*闲事变可畏殿下不择昼夜单骑驰骋臣等忧危*　{谏}至再三辄赐兪允而宦官内竖卫士　人逢迎谀说导上非礼反使殿下出入无时失信于国不忠不道莫此为甚其内乘别监及速古赤宦官内竖之执事者请加鞫问以鉴后来且辞者出纳王命其任匪轻是以古者必择正直谨愼者二人以充其任今加置二人而反有所不逮殿下出入不以告百官请依古制择置二人汰去其余。" *　启禑杖宦官金吉逢充泥山营卒黜内竖徐良守还隶都官内乘别监金千用逃令索之。 倭寇安边府　谷县。 四出虏掠如蹈无人之境以密直提学商议赵浚为江陵交州道都检察使。 李乙珍及副元帅权玄龙兵马使郭忠辅击倭于洞山县斩二十余级获马七十二匹贼收余众退泊高城浦遣鎭抚金光美献捷禑赐乙珍玄龙忠辅白金各五十两军士之力战者三人银盂各一事光美马一匹。
#高丽史135卷-列传48-辛禑3-09-11-1383

十一月以全罗道都元帅池涌奇仍为都巡问使。 李乙珍驰报: "高城浦倭贼昼乘舟夜登岸虏掠而道内兵少食乏未易与战相持日久民甚苦之请济师。" 戊申禑如定妃殿翼日亦如之。 译者张伯还自  京师曰:
"帝以进贺使金庾李子庸过期而至下法司。" 礼部咨曰: "奉

圣旨: '高丽远自东鄙　者来奏愿听约束其中怀诈多端视生隙如寻常朕所不纳止许自为声敎向后数来请命朕将以为诚意至极所以限定岁贡用表彼诚去后贡不如约五年矣。 今又以庆礼来诚则诚矣然非期节而至岂不侮之甚欤  虽然以发使之事论之则非高丽国王陪臣之非乃使者故为侮慢过期而至今高丽旣全臣妾永守事大之诚来使旣非朝礼当送法司如律令其所进礼物旣不依节而至勿纳更与高丽文书。 必然愿听约束前五年未进岁贡马五千匹金五百斤银五万两布五万匹一发将来乃为诚意方免他日取使者之兵至彼钦此。' 已将进献礼物不动原封尽数责令原差来人裴仲伦等收领于水路回还今再令差来人崔涓等四名赍文陆路回还。" 赐密直周谊母尹氏米二十硕豆十硕。 戊午禑如定妃殿。 倭寇淸风郡都巡察使韩邦彦与战于金谷村斩八级。 遣门下评理洪尙载典工判书周谦如  京师贺正。 知门下府事郑地请造战舰于诸道以备倭寇从之。 分遣护军陈汝宜摠郞申云秀前判事宋文礼前少尹黄成吉于杨广西海全罗庆尙道监造战舰。 戊辰禑如定妃殿闻中常里人家火驰马救之。
#高丽史135卷-列传48-辛禑3-09-12-1383

十二月癸酉太白昼见。 甲戌禑如定妃殿又率宫女游男山。 禑令两府百官议岁贡皆以一遵

帝旨为对于是置进献盘缠色。 以知密直都兴为*扬广道{杨广道}都巡问使。 禑与宫女　　游闾里。 以庆尙道副元帅密直副使尹可观仍为都巡问使郑地为海道都元帅杨广全罗庆尙江陵道都指挥处置使。 禑如卢赟第。 赟英寿之弟禑尝至英寿第见赟妻之美自是屡往焉。 丙申禑如定妃殿不克入。
#高丽史135卷-列传48-辛禑3-10-01-1384

十年正月宰枢以禑狂妄日甚不似人为祭于惠明殿及玄陵以祷之。 辛丑夜禑如定妃殿不克入。 癸卯禑如惠妃殿又如卢英寿及卢赟第又如妓龙屯家自是屡至龙屯家又如潘福海第。 以前南阳府使安俊为全罗忠淸庆尙三道体察使问民疾苦。 辽东兵百余骑侵江界虏别差金吉甫百户洪丁以归。 癸亥禑如卢英寿第百官侍从禑召礼务佐郞李汝良曰:  "汝等虑予单骑出游令百官扈从礼则然矣予深居九重忽忽无聊是用出游以遣寂寥耳若城外则扈从宜矣安可每从街陌游乎  且台省各司公务浩繁宜各治事毋致稽滞!" 遂驰上男山百官又从之又召汝良曰: "何不从命敢如是乎  自今无复我从!" 是日九至英寿第。 判事池得淸强奸卒知门下事闵伯萱之妾囚于巡军。 都评议使司移咨辽东遣还被倭劫掠逃来登州人王才甫等二名。
#高丽史135卷-列传48-辛禑3-10-02-1384

二月己巳禑　于壶串百官侍从命止之自是无日不　于郊。 庚午禑如定妃殿。 　者金哲善吹箫常出入卢英寿第禑至辄召乐以忘倦哲从臾为非长禑之恶国人恶而欲去之至是哲矫旨事觉杖流锦州。 甲戌禑率宦竖洗马于东池与之驰骋禑手吹笛令宦竖为杂戱使金元吉作唐人戱元吉辞以坠马伤脚禑怒杖之垂死怒犹未解下巡军狱寻释之。 禑令诸道流窜者骑船捕倭以赎罪。 倭入鎭浦还所虏妇女二十五人。
#高丽史135卷-列传48-辛禑3-10-03-1384

三月密直安仲温卒。 判门下府事崔莹出谷八十硕补军　。 铃平君尹陟卒。 己酉雨雹。 禑习射于马岩。 丙寅禑　于元中浦四日乃还。 禁酒。
#高丽史135卷-列传48-辛禑3-10-04-1384

四月甲戌雨雹。 禑以释迦生日与诸嬖如花园观灯宴乐迎送录事李　适以听候内旨近其侧禑见之曰: "黑笠者谁 " 遂执而亲杖之　痛不可忍执其杖禑怒甚蹴其面使巡军鞫之流骊兴郡。 丙子地震。 前开城尹洪寿老之妻因妬取木板　寿老腰折以死典法司执其妻鞫之死狱中。 癸巳夜禑如定妃殿。 甲午禑如甘露寺遂　于元中浦。 时北方有警遣判密直姜筮唐山君洪征前密直柳源郑梦周等于东北面刺探事变。
#高丽史135卷-列传48-辛禑3-10-05-1384

五月遣判宗簿寺事金进宜如辽东进岁贡马一千匹以金银非本国所产遣司仆正崔涓奏请　其数。 禑观石战戱于　岩召其能者数人与酒又与杖使尽其技。 乙巳禑如金凑第。 戊申地震。 夜禑率　人歌妓纵游衢路。 戊午夜禑率宫女数队如紫霞洞遂如廉兴邦第翼日又率宫女如紫霞洞同浴而戱。 夜游道遇判事金允珍命囚寻释之。
#高丽史135卷-列传48-辛禑3-10-06-1384

六月庚午禑率　竖倡妓过市　击市人以为乐人皆奔匿失货者甚众。 遣前判宗簿寺事张方平如  京师献岁贡马二千匹。 癸未禑微行游东郊至归法寺南川与宫女同浴*　{淫}亵无所不至翌日亦如之。 禑率宫女至演福寺手击锺　以祷雨。 初赵英吉为李仁任婢壻生女曰凤加伊禑如仁任第*　{淫}焉宠倾后宫赐英吉马除典农副正。 乙未禑宿仁任第自是屡宿其第。
#高丽史135卷-列传48-辛禑3-10-07-1384

七月癸卯夜禑率宫女宦者纵游委巷歌吹载路时禑喜着白草笠奴隶之恶少者效之亦戴此笠诈称王夜行闾里杀　狗或因以劫掠事觉伏诛。 倭陷求礼县。 禑观鱼于东江。 倭寇永同朱溪茂　等县。 遣政堂文学郑梦周如  京师贺

圣节请承袭及谥右常侍李天*祀贺  千秋节承袭表曰: "天聪孔迩民欲是从子职所先父业之嗣再　　　庸渎高明伏念臣禑积　之加严亲云没继犹判涣常存恐惧之心奉以周旋久伫恩怜之泽旣星霜之屡换而雨露之尙稽益切　呼冀蒙兪允伏望

陛下　绥远之道垂恤孤之仁遂令孱资获被宠命则臣谨当率循祖考宣八条于箕封嘉与臣民　三呼于嵩岳。" 请谥表曰: "赐谥所以劝忠显亲所以致孝俯摅危恳仰渎聪闻伏念先臣　自遭逢　于薨逝职贡不愆于侯度精诚至形于圣谟爰从讣告之初而望旌褒之久未获曰兪之命敢申无已之求伏望

