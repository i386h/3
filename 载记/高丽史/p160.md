<!-- { "loadSidebar": true } -->
#高丽史28卷-世家28-忠烈王1-00-35-0000

丁亥以边胤知门下省事; 朴　守司空左仆射。
#高丽史28卷-世家28-忠烈王1-00-36-0000

辛卯忽赤康允绍等宴王及公主。
#高丽史28卷-世家28-忠烈王1-00-37-0000

丁酉册王氏为贞和宫主王女为靖宁宫主。
#高丽史28卷-世家28-忠烈王1-00-38-0000

己亥东征师还合浦遣同知枢密院事张镒劳之军不还者无虑万三千五百余人。
#高丽史28卷-世家28-忠烈王1-00-39-0000

十二月乙巳遣判阁门事李信孙将军高天伯如元贺正。 又付别笺以奏曰: "小邦自来分遣州郡守令劝课农桑又令诸道按察使督察播收之事比来连年供给官军民颇凋弊今若上国又遣诸道劝农使则孑遗之民供给元来贡赋者几何应副劝农之命者几何  犹有国名想于圣意谓不至此所恨三韩之地未得一经天眼谓臣诬妄乞遣刚明重实之臣审其虚实而以劝农之事一委于臣臣将率　百姓课其勤怠以副圣上忧民之意。"
#高丽史28卷-世家28-忠烈王1-00-40-0000

丙午追尊　静顺王后为顺敬太后。
#高丽史28卷-世家28-忠烈王1-00-41-0000

甲寅元遣黑的来为达鲁花赤。
#高丽史28卷-世家28-忠烈王1-00-42-0000

乙卯移御沙坂宫。
#高丽史28卷-世家28-忠烈王1-00-43-0000

丁巳宰枢议曰: "金侍中若还必卽开剃开剃一也　先乎 " 于是宋松礼郑子玙开剃而朝余皆效之唯抄奴所由电吏皆仍旧初 印公秀常劝元宗效元俗改形易服元宗曰: "吾未忍一朝遽变祖宗之家风我死之后卿等自为之。"
#高丽史28卷-世家28-忠烈王1-00-44-0000

庚申命元宗魂寝僚属国子监员等仍旧服。
#高丽史28卷-世家28-忠烈王1-00-45-0000

庚午侍中金方庆等还师忽敦以所　童男女二百人献王及公主。
#高丽史28卷-世家28-忠烈王1-01-01-1275

○(乙亥)元年春正月癸酉朔放朝贺率群臣遥贺正旦宴于西殿。
#高丽史28卷-世家28-忠烈王1-01-02-1275

丙子东征元帅忽敦洪茶丘刘复亨北还。
#高丽史28卷-世家28-忠烈王1-01-03-1275

丁丑贞和宫主享公主馈遗左右宦寺。
#高丽史28卷-世家28-忠烈王1-01-04-1275

戊寅册公主为元成公主。
#高丽史28卷-世家28-忠烈王1-01-05-1275

庚辰遣侍中金方庆大将军印公秀如元上表曰: "小邦近因扫除逆贼惟大军之粮饷旣连岁而户收加以征讨倭民修造战舰丁壮悉赴工役老弱仅得耕种早旱晩水禾不登场军国之需*　{敛}于贫民至于斗升　倒以给已有采木实草叶而食者民之凋弊莫甚此时而　兵伤水溺不返者多虽有遗　不可以岁月期其苏息也若复举事于日本则其战舰兵粮实非小邦所能*　{支}也国已皮之不存是为无可柰何矣。 天其眼所未到应谓岂至于此欤伏望俯收款款之诚曲谅哀哀之诉。"
#高丽史28卷-世家28-忠烈王1-01-06-1275

乙酉移御竹坂宫。
#高丽史28卷-世家28-忠烈王1-01-07-1275

二月己酉副达鲁花赤周世昌卒。
#高丽史28卷-世家28-忠烈王1-01-08-1275

丙辰王如奉恩寺。
#高丽史28卷-世家28-忠烈王1-01-09-1275

戊午始安公絪卒。
#高丽史28卷-世家28-忠烈王1-01-10-1275

戊辰以王生日为寿元节。
#高丽史28卷-世家28-忠烈王1-01-11-1275

庚午元遣蛮子军一千四百人来分处海　白三州。
#高丽史28卷-世家28-忠烈王1-01-12-1275

三月庚辰幸王轮寺。
#高丽史28卷-世家28-忠烈王1-01-13-1275

辛巳元遣宣谕日本使礼部侍郞殷世忠兵部郞中河文着来。
#高丽史28卷-世家28-忠烈王1-01-14-1275

戊子元遣使督东征军留者以归。
#高丽史28卷-世家28-忠烈王1-01-15-1275

辛卯王及公主幸北山洛山寺。
#高丽史28卷-世家28-忠烈王1-01-16-1275

门下侍中金方庆自元还。 时王请避暑于西京帝许之。
#高丽史28卷-世家28-忠烈王1-01-17-1275

癸巳遣郞将简有之等如西京相避暑之地。
#高丽史28卷-世家28-忠烈王1-01-18-1275

乙未亲设藏经道场。
#高丽史28卷-世家28-忠烈王1-01-19-1275

夏四月己酉王及公主如贤圣寺为帝祝厘。
#高丽史28卷-世家28-忠烈王1-01-20-1275

壬子元流盗贼百余人于耽罗。
#高丽史28卷-世家28-忠烈王1-01-21-1275

庚申王及公主幸兴王寺及还宰枢宴于药王院南峯。
#高丽史28卷-世家28-忠烈王1-01-22-1275

五月壬申忠淸道按察使金应文　旨罢以中郞将严守安代之。
#高丽史28卷-世家28-忠烈王1-01-23-1275

甲戌王闻诏使来率侍臣时服迎于西门外乃五僧也。
#高丽史28卷-世家28-忠烈王1-01-24-1275

命宰臣洪禄　摄事于景灵殿　豆缺假内殿净事色以祭。
#高丽史28卷-世家28-忠烈王1-01-25-1275

己卯移御左仆射朴　第。
#高丽史28卷-世家28-忠烈王1-01-26-1275

西海道都指挥使上言: "本道贡赋自庚午年多逋欠按察使及守令之罪也左右仓考正别监与同罪请皆罢职。" 从之旣而因左右之请复其任。
#高丽史28卷-世家28-忠烈王1-01-27-1275

壬辰达鲁花赤黑的禁人挟弓矢。
#高丽史28卷-世家28-忠烈王1-01-28-1275

六月庚子朔日食。
#高丽史28卷-世家28-忠烈王1-01-29-1275

辛丑王如奉恩寺。
#高丽史28卷-世家28-忠烈王1-01-30-1275

壬寅遣元卿等十人如元进鹰。
#高丽史28卷-世家28-忠烈王1-01-31-1275

庚戌郞将张得淸队正郭　起从捉虎使倚势受赂囚于街衢所得淸　起为按察使所劾恐法司按律断罪乃托内僚自请囚冀得流宥也。
#高丽史28卷-世家28-忠烈王1-01-32-1275

癸丑初作宣传消息。
#高丽史28卷-世家28-忠烈王1-01-33-1275

丙辰元遣使诏赦耽罗贼党逃匿州县者。
#高丽史28卷-世家28-忠烈王1-01-34-1275

戊午奉安元宗木主于魂殿神御于安和寺。
#高丽史28卷-世家28-忠烈王1-01-35-1275

甲子新定秃鲁花超三等授职都校署丞韩谢奇仆射康之子枢密李汾禧之壻年未二十超拜八品人多非之。
#高丽史28卷-世家28-忠烈王1-01-36-1275

丁卯以公主生辰放囚。
#高丽史28卷-世家28-忠烈王1-01-37-1275

戊辰分遣外山祈恩别监于忠淸庆尙全罗东界道。
#高丽史28卷-世家28-忠烈王1-01-38-1275

己巳王不豫放二罪以下配岛者移免赴京。
#高丽史28卷-世家28-忠烈王1-01-39-1275

命洪子藩祠智异山。
#高丽史28卷-世家28-忠烈王1-01-40-1275

秋七月丙子移御承德府。
#高丽史28卷-世家28-忠烈王1-01-41-1275

甲午达鲁花赤黑的还。 元宗之复位也黑的奉诏而来性谲诈难信及为达鲁花赤甚倨王屡抑之不敢肆其志及是告归王与公主留之不听。
#高丽史28卷-世家28-忠烈王1-01-42-1275

遣同知枢密院事许珙将军赵仁规如元贺圣节公主恐黑的谗构遣式笃儿偕往　其所为。
#高丽史28卷-世家28-忠烈王1-01-43-1275

八月癸卯移御竹坂宫。
#高丽史28卷-世家28-忠烈王1-01-44-1275

乙巳撤堤上宫修五大寺。
#高丽史28卷-世家28-忠烈王1-01-45-1275

丁未济州达鲁花赤遣使来督戍卒王令金光远等调四领兵虽兼近侍悉皆佥发使将军梁公绩等领行。
#高丽史28卷-世家28-忠烈王1-01-46-1275

辛亥元卿还自元帝禁　都等擅捕　子止令尹秀李贞元卿捕养以进王于是禁诸道捕　者。
#高丽史28卷-世家28-忠烈王1-01-47-1275

戊午王及公主移御贤圣寺。
#高丽史28卷-世家28-忠烈王1-01-48-1275

壬戌以公主病遣将军高天伯如元请医。
#高丽史28卷-世家28-忠烈王1-01-49-1275

九月癸酉移御沙坂宫。
#高丽史28卷-世家28-忠烈王1-01-50-1275

丁亥令台省各进直言。
#高丽史28卷-世家28-忠烈王1-01-51-1275

戊子元遣使与剑工古内来。 古内在元言高丽有路可径至日本故遣之。
#高丽史28卷-世家28-忠烈王1-01-52-1275

丁酉公主生子　于沙坂宫。
#高丽史28卷-世家28-忠烈王1-01-53-1275

冬十月辛丑宜春侯该卒。
#高丽史28卷-世家28-忠烈王1-01-54-1275

庚戌元遣岳脱衍康守衡来王出迎于宣义门外诏曰: "尔国诸王氏娶同姓此何理也  旣与我为一家自宜与之通婚不然岂为一家之义哉! 且我太祖皇帝征十三国其王争献美女良马珍宝尔所闻也王之未为王也不称太子而称世子国王之命旧称圣旨今称宣旨官号之同于朝廷者亦其比也又闻王与公主日食米二升此则宰相多而自专故耳凡此皆欲令尔知之非苟使尔贡子女革官名　宰相也。 黑的来言尔国事非一　不听许尔其知之。"
#高丽史28卷-世家28-忠烈王1-01-55-1275

壬子以将献处女于元禁国中婚嫁。
#高丽史28卷-世家28-忠烈王1-01-56-1275

丙辰赐崔之甫等及第因时多故除宣花呵喝。
#高丽史28卷-世家28-忠烈王1-01-57-1275

壬戌改定官制。
