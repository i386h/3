<!-- { "loadSidebar": true } -->
#高丽史11卷-世家11-肃宗1-06-57-1101

辛亥放轻系。
#高丽史11卷-世家11-肃宗1-06-58-1101

甲寅诏曰: "方今农时天久不雨恐州郡官吏不体予意逗挠德音所免租税使民不被其泽或寃狱滞囚久而不决饿莩曝骸弃而不葬又公私收税甚重召民怨伤和气而致然也。 有司其布德惠禁非法平讯具狱掩　埋　　*　天谴。"
#高丽史11卷-世家11-肃宗1-06-59-1101

丙辰大雩。
#高丽史11卷-世家11-肃宗1-06-60-1101

设仁王道场于文德殿祈雨。
#高丽史11卷-世家11-肃宗1-06-61-1101

铸钱都监奏: "国人始知用钱之利以为便乞告于宗庙。" 从之。
#高丽史11卷-世家11-肃宗1-06-62-1101

戊午女眞毡工古舍毛等六人来投赐田庐以充编户。
#高丽史11卷-世家11-肃宗1-06-63-1101

庚申割平虏鎭关内楸子田与民耕之。
#高丽史11卷-世家11-肃宗1-06-64-1101

五月壬戌祷雨断扇徙市。
#高丽史11卷-世家11-肃宗1-06-65-1101

甲申任懿白可臣等还自宋。 帝赐神医补救方。 王受诏于宣政殿。
#高丽史11卷-世家11-肃宗1-06-66-1101

制: "以今秋役夫六千五百人修营弘护寺。"
#高丽史11卷-世家11-肃宗1-06-67-1101

六月辛卯王如奉恩寺。
#高丽史11卷-世家11-肃宗1-06-68-1101

丙申王　吴延宠还自宋。 帝赐王*大平御览{太平御览}一千卷。
#高丽史11卷-世家11-肃宗1-06-69-1101

己亥以任懿为御史大夫; 尹瓘为枢密院知奏事。
#高丽史11卷-世家11-肃宗1-06-70-1101

庚子以林干判尙书刑部事; 魏继廷判翰林院事; 吴寿增判三司事; 王　为枢密院左承宣; 赵珪为右副承宣。
#高丽史11卷-世家11-肃宗1-06-71-1101

辛丑定州长今男盗官库铁甲四部卖与东女眞事觉伏诛。
#高丽史11卷-世家11-肃宗1-06-72-1101

甲辰王受菩萨戒于干德殿。
#高丽史11卷-世家11-肃宗1-06-73-1101

诏: "除两京军卒不急之役。"
#高丽史11卷-世家11-肃宗1-06-74-1101

分内府文书藏于枢密院。
#高丽史11卷-世家11-肃宗1-06-75-1101

戊午以大府卿金汉忠为西北面兵马使; 御史中丞高令臣为东北面兵马使。
#高丽史11卷-世家11-肃宗1-06-76-1101

秋七月辛酉制: "以役夫一千九百人修营国淸寺。"
#高丽史11卷-世家11-肃宗1-06-77-1101

己卯王如兴王寺。
#高丽史11卷-世家11-肃宗1-06-78-1101

八月癸巳诏曰: "元晓义相东方圣人也。 无碑记谥号厥德不暴朕甚悼之。 其赠元晓大圣和静国师义相大圣圆敎国师有司卽所住处立石纪德以垂无穷。"
#高丽史11卷-世家11-肃宗1-06-79-1101

乙巳诏曰: "朕自御神器居常小心北交大辽南事大宋又有女眞　强于东。 军国之务安民为急宜罢不急之役以安斯民。"

#高丽史11卷-世家11-肃宗1-06-80-1101

都兵马使奏: "今辽东京兵马都部署移文请罢静州关内军营。 顷在大安中辽欲于鸭江置亭子及　场我朝遣使请罢辽帝听之今亦宜从其请。" 制可。
#高丽史11卷-世家11-肃宗1-06-81-1101

九月壬戌王如国淸寺。
#高丽史11卷-世家11-肃宗1-06-82-1101

戊寅遣同知枢密院事郭尙尙书左丞许庆如辽贺卽位。
#高丽史11卷-世家11-肃宗1-06-83-1101

西女眞古时毛来投赐田宅。
#高丽史11卷-世家11-肃宗1-06-84-1101

甲申幸摠持寺问母弟僧煦疾。
#高丽史11卷-世家11-肃宗1-06-85-1101

设仁王经道场于会庆殿球庭及外山诸寺饭僧三万。
#高丽史11卷-世家11-肃宗1-06-86-1101

是月置南京开创都监命门下侍郞平章事崔思诹御史大夫任懿知奏事尹瓘少府监致仕文象春官正阴德全秋官正崔资颢相之。
#高丽史11卷-世家11-肃宗1-06-87-1101

冬十月壬辰御史台奏: "京畿捕贼军士擅掠民户为害反甚请罢之。" 制可。
#高丽史11卷-世家11-肃宗1-06-88-1101

乙未以　罗新星主陪戎副尉具代为游击将军。
#高丽史11卷-世家11-肃宗1-06-89-1101

崔思诹等还奏云: "臣等就卢原驿海村龙山等处审视山水不合建都唯三角山面岳之南山形水势符合古文请于主干中心大　壬坐丙向随形建都。" 制可。
#高丽史11卷-世家11-肃宗1-06-90-1101

丙申以始创南京告于宗庙社稷山川。
#高丽史11卷-世家11-肃宗1-06-91-1101

十一月戊辰以罗俊为左右卫上将军摄刑部尙书; 崔挺为金吾卫上将军工部尙书。
#高丽史11卷-世家11-肃宗1-06-92-1101

辛未设八关会幸法王寺。
#高丽史11卷-世家11-肃宗1-06-93-1101

宋商耽罗东北蕃酋长等来献土物。
#高丽史11卷-世家11-肃宗1-06-94-1101

十二月丙午辽遣高州管内观察使高德信来贺生辰。
#高丽史11卷-世家11-肃宗1-06-95-1101

以魏继廷为中书侍郞同中书门下平章事柱国; 李　　知政事柱国; 吴寿增为尙书左仆射兼太子宾客; 柳伸为礼部尙书同知枢密院事翰林学士承旨; 金景庸为兵部尙书同知枢密院事; 韩莹为尙书右仆射; 崔弘嗣为吏部尙书; 白可臣为兵部侍郞左谏议大夫; 高令臣为刑部侍郞右谏议大夫; 康拯为考功郞中御史杂端; 卢忠谨为侍御史; 金至和为右补阙; 金晙张起为左右拾遗。
#高丽史11卷-世家11-肃宗1-06-96-1101

己酉辽遣崇禄卿吴佺来致道宗遗留衣带匹*　{段}等物。
#高丽史11卷-世家11-肃宗1-07-01-1102

○(壬午)七年春正月辛未以左散骑常侍庾禄崇知西北面兵马事; 少府监李继膺知东北面兵马事。
#高丽史11卷-世家11-肃宗1-07-02-1102

二月丙申命太子醮三界百神于球庭。
#高丽史11卷-世家11-肃宗1-07-03-1102

丁酉西女眞高舍等十八人来献土物。
#高丽史11卷-世家11-肃宗1-07-04-1102

庚子燃灯王如奉恩寺。
#高丽史11卷-世家11-肃宗1-07-05-1102

丁未西女眞阿号罗等十五人来献土物。
#高丽史11卷-世家11-肃宗1-07-06-1102

庚戌东女眞安旦分那老等十八人来朝。
#高丽史11卷-世家11-肃宗1-07-07-1102

乙卯平章事金先锡三上表请老许之。
#高丽史11卷-世家11-肃宗1-07-08-1102

三月丁巳幸神众院设斋。
#高丽史11卷-世家11-肃宗1-07-09-1102

庚申幸王轮寺。
#高丽史11卷-世家11-肃宗1-07-10-1102

辛酉以李　判尙书户部事; 郭尙为左仆射　知政事兼西京留守使。
#高丽史11卷-世家11-肃宗1-07-11-1102

乙亥王欲如兴王寺会天雨谏官谏止之。
#高丽史11卷-世家11-肃宗1-07-12-1102

丁丑放轻系。
#高丽史11卷-世家11-肃宗1-07-13-1102

命尹瓘李宏试进士于顺天馆遣殿前副承旨梁信英赐宋朝细笔一千二百管于进士。
#高丽史11卷-世家11-肃宗1-07-14-1102

己卯御史台奏: "四门进士李齐老盲僧法宗之子不合应举。" 王曰: "孔子谓仲弓曰: '犁牛之子　且角虽欲勿用山川其舍诸。' 科目将以求贤齐老苟有才学岂可以父故废之可令赴举。"
#高丽史11卷-世家11-肃宗1-07-15-1102

庚辰设佛顶道场于文德殿。
#高丽史11卷-世家11-肃宗1-07-16-1102

中书门下奏: "新作南京度地必广多夺民田请据'京纬令'所说或依山取势或约水表形先以内从山水形势东至大峯南至沙里西至　峯北至面岳为界。" 制可。
#高丽史11卷-世家11-肃宗1-07-17-1102

靖宗妃延兴宫主金氏卒。
#高丽史11卷-世家11-肃宗1-07-18-1102

夏四月丁酉御干德殿覆试进士召太子及宰枢两制词臣置酒宣题春风扇微和令太子及词臣各赋六韵诗以进赐康涤等及第幷召试投化宋进士章　赐别头及第。
#高丽史11卷-世家11-肃宗1-07-19-1102

甲辰东女眞酋长盈歌遣使来朝。 盈歌卽金之穆宗也。
#高丽史11卷-世家11-肃宗1-07-20-1102

五月丙寅幸玄化寺庆赞银书瑜伽显扬论。
#高丽史11卷-世家11-肃宗1-07-21-1102

丁卯以庾禄崇为枢密院使兼太子宾客。
#高丽史11卷-世家11-肃宗1-07-22-1102

戊辰守司空尙书右仆射黄仲宝卒。
#高丽史11卷-世家11-肃宗1-07-23-1102

六月乙酉朔王如奉恩寺。
#高丽史11卷-世家11-肃宗1-07-24-1102

丁亥诏曰: "松　于泰安二年丙寅始出西山延及白州兎山而近来尤盛此必刑政乖戾所致。 夙夜祗惧乃与群臣引咎责己自五月癸酉至乙亥醮天告谢庶以宽刑宥罪上*　天谴放免今日以前内外公徒私杖以下杂罪其令枢密院施行。"
#高丽史11卷-世家11-肃宗1-07-25-1102

戊戌宋商黄朱等五十二人来。
#高丽史11卷-世家11-肃宗1-07-26-1102

甲辰以直门下省文翼为西北面兵马使; *大仆卿金德珍为东北面兵马使; 崔　为刑部尙书; 李继膺为左散骑常侍; 刘载为右谏议大夫。
#高丽史11卷-世家11-肃宗1-07-27-1102

