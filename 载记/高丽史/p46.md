<!-- { "loadSidebar": true } -->
八月己未西女眞漫豆等十七人　家来投礼宾省奏曰: "旧制本国边民曾被蕃贼所掠怀土自来者与宋人有才艺者外若黑水女眞　不许入今漫豆亦依旧制遣还。" 礼部尙书卢旦奏曰: "漫豆等虽无知之俗慕义而来不可拒也宜处之山南州县以为编户。" 从之。
#高丽史9卷-世家9-文宗3-35-20-1081

辛酉制: "西京宫阙年久颓毁颇多宜募工修葺且去京东西各十余里更卜地构左右宫阙以为省方巡御之所。"
#高丽史9卷-世家9-文宗3-35-21-1081

戊辰宋商李元绩等六十八人来献土物。
#高丽史9卷-世家9-文宗3-35-22-1081

己巳雨雹伤禾。
#高丽史9卷-世家9-文宗3-35-23-1081

壬申东女眞归德将军胡干来献马。
#高丽史9卷-世家9-文宗3-35-24-1081

九月丁酉东北蕃贼首阿亥遣子弟徐害等来朝。
#高丽史9卷-世家9-文宗3-35-25-1081

冬十月甲子幸平州温泉癸酉还宫。
#高丽史9卷-世家9-文宗3-35-26-1081

丙子赦。
#高丽史9卷-世家9-文宗3-35-27-1081

十一月丁亥以李靖恭　知政事修国史。
#高丽史9卷-世家9-文宗3-35-28-1081

壬寅辽遣横宣使利州管内观察使耶律德让来。
#高丽史9卷-世家9-文宗3-35-29-1081

丁未兵部尙书廉汉上章请老赐诏不允。
#高丽史9卷-世家9-文宗3-35-30-1081

十二月癸丑朔辽遣崇禄卿杨移孝来贺生辰。
#高丽史9卷-世家9-文宗3-35-31-1081

癸亥知太史局事梁冠公奏: "奉宣勘进来壬戌年历日　无疑误惟腊日自己未年以来依大宋历法用戌日臣未详可否臣按阴阳书云: 近大寒前后先得辰为腊我国用此日久矣　古史曰: '夏曰嘉平殷曰淸祀周曰大　汉曰腊,' 其称各异皆以卒岁之功因猎取兽合聚万物以报百神可不重欤不宜擅变其法请委有司详定然后施行。" 制可。
#高丽史9卷-世家9-文宗3-35-32-1081

戊辰雷震宁州灵化寺佛殿天王塑像。
#高丽史9卷-世家9-文宗3-35-33-1081

壬申工部尙书洪德成再上章请老赐诏不允。
#高丽史9卷-世家9-文宗3-35-34-1081

庚辰以柳洪为中枢院使; 李　为左散骑常侍知中枢院事; 卢旦为右仆射翰林学士承旨; 崔思齐为右散骑常侍; 崔思训为中枢院知奏事; 林　为卫尉卿知御史台事; 崔思玄为吏部郞中御史杂端; 李资仁为侍御史。
#高丽史9卷-世家9-文宗3-36-01-1082

○(壬戌)三十六年春二月癸丑以国子祭酒宋德延知西北面兵马事; 卫尉少卿金义忠为东北面兵马副使。
#高丽史9卷-世家9-文宗3-36-02-1082

甲子东女眞　于古等来朝。
#高丽史9卷-世家9-文宗3-36-03-1082

三月庚子命有司祷雨于山川社稷。
#高丽史9卷-世家9-文宗3-36-04-1082

夏四月己卯醮太一九宫于会庆殿。
#高丽史9卷-世家9-文宗3-36-05-1082

罗州牧管下洪原县民掘地得黄金一百两白银一百五十两以献王曰天赐也遂还之。
#高丽史9卷-世家9-文宗3-36-06-1082

五月癸未虑囚。
#高丽史9卷-世家9-文宗3-36-07-1082

癸巳醮九曜堂祷雨庚子又祷于兴国寺。
#高丽史9卷-世家9-文宗3-36-08-1082

丁未大雨。
#高丽史9卷-世家9-文宗3-36-09-1082

六月辛酉赦加两京百官职一级。
#高丽史9卷-世家9-文宗3-36-10-1082

丙寅守司空尙书左仆射金德符卒。
#高丽史9卷-世家9-文宗3-36-11-1082

秋七月戊申崇庆宫主李氏卒。
#高丽史9卷-世家9-文宗3-36-12-1082

八月甲寅以李子威为右副承宣; 宋德延知御史台事; 高景为侍御史; 杨信麟为殿中侍御史。
#高丽史9卷-世家9-文宗3-36-13-1082

戊午御文德殿断死刑命门下侍郞文正左仆射李靖恭　详。
#高丽史9卷-世家9-文宗3-36-14-1082

乙亥宋商陈仪等来献珍宝。
#高丽史9卷-世家9-文宗3-36-15-1082

是月配东蕃贼首张向等十四人于山南远地。
#高丽史9卷-世家9-文宗3-36-16-1082

九月癸未王南巡丁亥次峯城县设重阳宴令两府及侍臣赋'途中遇重阳'诗癸卯次天安府乙巳至温水郡。
#高丽史9卷-世家9-文宗3-36-17-1082

冬十月戊申朔宣示御制'暮秋南幸次天安府'诗命近臣依韵和进第其甲乙左散骑常侍李　诗最警絶王嘉叹赐廐马一匹其余赐绢有差。
#高丽史9卷-世家9-文宗3-36-18-1082

辛亥宰臣以幸温泉表贺。
#高丽史9卷-世家9-文宗3-36-19-1082

庚申发温泉癸亥次天安府。
#高丽史9卷-世家9-文宗3-36-20-1082

十一月戊寅朔王太子上表行在贺朔王特　诏*　之。
#高丽史9卷-世家9-文宗3-36-21-1082

甲申还京制: "加所过山川神号侍从臣僚亦加职赏其余吏卒赐物有差。"
#高丽史9卷-世家9-文宗3-36-22-1082

丙戌日本国对马岛遣使献方物。
#高丽史9卷-世家9-文宗3-36-23-1082

十二月丁未朔辽遣永州管内观察使李可遂来贺生辰。
#高丽史9卷-世家9-文宗3-36-24-1082

丁巳中书侍郞平章事金若珍卒辍朝三日。
#高丽史9卷-世家9-文宗3-37-01-1083

○(癸亥)三十七年春正月丁丑朔放朝贺。
#高丽史9卷-世家9-文宗3-37-02-1083

丁亥飨老人于球庭赐物有差。
#高丽史9卷-世家9-文宗3-37-03-1083

戊子以李靖恭崔奭　为中书侍郞同中书门下平章事; 金良鉴王锡为左右仆射。
#高丽史9卷-世家9-文宗3-37-04-1083

二月丁未朔赐群臣禄牌。
#高丽史9卷-世家9-文宗3-37-05-1083

辛未东女眞归德将军姚彬宁远将军方鎭等来献马各赐职赏。
#高丽史9卷-世家9-文宗3-37-06-1083

三月丁丑赐阴鼎等及第。
#高丽史9卷-世家9-文宗3-37-07-1083

己丑命太子迎宋朝大藏经置于开国寺仍设道场。
#高丽史9卷-世家9-文宗3-37-08-1083

辛卯幸开国寺。
#高丽史9卷-世家9-文宗3-37-09-1083

夏四月乙丑王子　卒。
#高丽史9卷-世家9-文宗3-37-10-1083

癸酉制曰: "自春而夏农事方兴霜雹为灾言念狱囚虑有寃滞内外罪囚宜从宽典凡内外土木之役悉令停罢。"
#高丽史9卷-世家9-文宗3-37-11-1083

五月丙子王不豫。
#高丽史9卷-世家9-文宗3-37-12-1083

癸卯太白昼见。
#高丽史9卷-世家9-文宗3-37-13-1083

六月丁卯祷雨于宗庙社稷。
#高丽史9卷-世家9-文宗3-37-14-1083

秋七月癸丑百官设华严经道场于兴国寺五日以祈风雨调顺。
#高丽史9卷-世家9-文宗3-37-15-1083

辛酉王疾笃遗诏曰: "朕以　躬缵守祖业天命有数寝疾弥留闵予不佑已及大期一日万机不可乍旷今以军国政事一以委太子勋用传宝位卿等宜体恳言勉尽忠孝。" 遂薨于重光殿殡于宣德殿之西寿六十五在位三十七年王幼聪哲及长好学善射志略宏远宽仁容众凡所听断不复遗忘谥曰仁孝庙号文宗葬于佛日寺南麓陵曰景陵仁宗十八年加谥刚正高宗四十年加明戴。
#高丽史9卷-世家9-文宗3-37-16-1083

○李齐贤赞曰: "显德靖文父作子述兄终弟及首尾几八十年可谓盛矣而文宗躬勤节俭进用贤才爱民恤刑崇学敬老名器不假于匪人威权不移于近　虽戚里之亲无功不赏左右之爱有罪必罚宦官给使不过十数辈内侍必选有功能者充之亦不过二十余人冗官省而事简费用节而国富大仓之粟陈陈相因家给人足时号*大平宋朝每锡褒赏之命辽氏岁讲庆寿之礼东倭浮海而献琛北貊　关而受廛故林完以为我朝贤圣之君也独其徙一畿县作一僧寺侈峻宇于宫阙　崇墉于国都黄金为塔百物称是殆将比拟萧梁而不知欲成人之美者叹息于斯焉耳。"
#高丽史9卷-世家9-顺宗-00-00-0000

顺宗。
#高丽史9卷-世家9-顺宗-00-01-0000

顺宗宣惠大王讳勋字义恭古讳烋文宗长子母曰仁睿太后李氏文宗元年十二月己酉生八年二月册为王太子三十七年七月辛酉文宗薨奉遗诏卽位遣左拾遗知制诰吴仁俊如辽告哀八月甲申葬文宗于景陵庚子御神凤楼赦冬十月癸酉朔设道场于会庆殿三日饭僧三万。 甲申制: "加王弟运守太师兼中书令食实封一千户。" 王小有疾居庐哀毁疾益笃。 乙未命母弟国原公运权摠国事遗诏曰: "朕比承君父之遗言获主邦家之重器每思　质谬膺顾托之权乐与群公共讲长久之策冀保祖宗之庆永光堂构之功不谓居丧过哀积忧成患经时累朔有加无　爰及冬初遂至大渐念明灭风灯之体宁免幻期而纂承社稷之图合凭预属今母弟守太师中书令国原公运多能天纵盛德日　稼穑艰难备明乃事刑政利病悉究于心如其升九五之尊足以安亿兆之望可于柩所便卽君权凡于国朝赏罚大事一　嗣君处分在外州鎭官员只于本郡举哀辄不得擅离理所丧服之制以日易月山陵制度务从俭约于戱生也有涯难　者始终大义人谁不没所伤者修短异途惟凭一二股肱中外文武同输忠力辅我亲王庶延宝历之无穷长使环区之有寄卽朕之瞑目复何憾哉。" 是日薨于丧次移殡于宣德殿寿三十七谥曰宣惠庙号顺宗葬于城南陵曰成陵仁宗十八年加谥英明高宗四十年加靖宪。
#高丽史9卷-世家9-顺宗-00-02-0000

○李齐贤赞曰: "三年之丧自天子达于庶人然其所谓齐衰之服　粥之食颜色之戚哭泣之哀使四方来观而悦者自　文公之后未之闻也顺宗遭文考之丧哀毁成疾四月而逝虽于圣人之制有所过焉其亲爱之诚则至矣。"
世家卷第九。

