<!-- { "loadSidebar": true } -->
公升美须髥童颜不老操行高洁不事生产性轻躁不能容人之过见辄慢骂初内侍赵刚实家与公升第相对刚实管左仓日受人赂米公升*孰{熟}见之一日刚实谒公升于枢密院公升于坐中数其事　声骂之刚实大惭又僧观远好游公卿*闲克谦尝携谒公升熟视曰: "此僧无可取不意公偕也。" 遂骂逐之然后飮酒尽欢。 椿老字固存官至　知政事熙宗五年卒年七十七谥贞肃尝按西海吏民畏服累历华要以淸谨称桂长登第累官至守太傅门下侍郞同中书门下平章事同修国史四掌贡举所取多知名士。
#高丽史99卷-列传12-申淑-000

申淑。
#高丽史99卷-列传12-申淑-001

○申淑高灵郡人博览群书仁宗朝登明经科以淸俭忠直著名累迁御史杂端。 毅宗初淑与侍御史宋淸伏合言事三日不报淑等谢病归第后除右谏议大夫又伏合言事平章文公元知门下崔子英始与议不至。 内侍尹彦文聚怪石筑假山于寿昌宫北园构小亭其侧号曰万寿以黄绫被壁穷极奢侈眩夺人目。 一日王宴于亭将罢假山颓牝　鸣御史中丞高莹夫侍御史韩靖崔均深等伏合三日请黜彦文及韩就李大有荣仪等不听莹夫等杜门不出御史大夫崔允仪独不与伏合淑乃与给事中林儆等复上*　切谏王勉从之黜彦文等四人。 后数月淑又伏合力陈时弊公元子英及平章庾弼政堂文学金永锡又不至。
#高丽史99卷-列传12-申淑-002

十二年转知门下省事时王以宦官郑　权知阁门祗候淑与*　{谏}议大夫金* 柳公材中书舍人洪源涤起居舍人金于蕃左正言许势修等上*　谏之不得淑复独诣阙上*　请削　职。 王曰: "古无大臣独谏者。" 对曰: "自祖圣创垂以来亦无宦寺拜朝官者至圣朝始有之无乃不可乎臣闻此以还居常愤　食不知味故敢来请若臣言非请诛臣是则愿赐兪允。" 王乃削　职然恶其弹劾不已月余左迁守司空。 明年　官归乡有诗云: "耕田消白日采药过靑春有水有山处无荣无辱身。" 寻召还以　知政事致仕十四年卒。
#高丽史99卷-列传12-韩文俊-000

韩文俊。
#高丽史99卷-列传12-韩文俊-001

○韩文俊大兴郡人父惟忠以勤俭正直见重于时官至平章事文俊性雅正少能属文有逸气惟忠尝谓人曰: "兴吾门者必此儿也。" 仁宗朝登第才名闻于世时方重外寄历长州长兴南原三郡副使南京副留守皆有惠政门人吴世材尝投诗曰: "南苏三郡俗东抚一州民。" 世谓实录。 明宗初拜大府卿擢枢密院右承宣升副使　宋有仁降授判司宰寺事官累　知政事宝文阁大学士判礼部事迁政堂文学判兵部事十四年进门下侍郞平章事判吏部事铨　平允。 明年因星变上*　字{箚子}诈乞退不允及年七十谢事家居日与高人韵士逍遥诗酒二十年卒辍朝三日谥贞懿文俊有识鉴三掌礼　所取多名士。
#高丽史99卷-列传12-文克谦-000

文克谦。
#高丽史99卷-列传12-文克谦-001

○文克谦字德柄南平郡人父公裕知门下省事集贤殿大学士谥敬靖克谦初以伯父公仁荫补删定都监判官。 国制以蓝衫就试者例不过三赴克谦屡举不中叹曰: "白衣且十赴蓝衫何止三赴 " 请以五赴为限朝议从之遂为恒规。
#高丽史99卷-列传12-文克谦-002

克谦从宦未常废业毅宗时登第累迁左正言伏合上*　曰: "宦者白善渊专擅威福密与宫人无比为丑行术人荣仪执左道取媚于上置百顺　北两宫私藏财货以支祝厘斋醮之费而与善渊掌其务凡两界兵马五道按察陛辞之日必于两宫置酒慰饯令各献方物随其贡奉多少以为殿最至使家抽户*　{敛}以召民怨知枢密事崔　　职掌枢要势倾中外贪　无厌不附己者必中伤之财累巨万请斩善渊无比黜荣仪充牧子罢　　以谢一国。" 又语及宫禁　薄之事王大怒焚其*　　　诣阙请辨王召克谦对辨克谦言甚切至遂贬黄州判官。 初克谦草*　谏议李知深给事中朴育和起居注尹鳞瞻等不肯署名及克谦见贬又视事自若时人诵'　游英俊颜何厚'之句以讥之。
#高丽史99卷-列传12-文克谦-003

克谦在黄州吏民爱慕政声　然有贵近挟宿憾构微过奏请免官王亦怒前事又贬晋州判官有司奏: "克谦直臣不宜连贬外官以防言路。" 乃授阁门祗候迁殿中内给事。 郑仲夫之乱克谦直省中闻变逃匿有兵迹而获之克谦曰: "我前正言文克谦也上若从吾言岂至今日愿以利剑决之。" 兵异之擒致诸将前诸将曰: "此人吾辈素闻名者勿杀。" 囚于宫城。 毅宗南行于马上叹曰: "朕若早从克谦言安有是辱 "
#高丽史99卷-列传12-文克谦-004

明宗卽位授诸臣职释克谦使书批目李义方白王拜克谦右承宣御史中丞文臣若李公升等多赖以免武官亦倚之多咨访故事寻兼龙虎军大将军至为宰相犹兼上将军。 克谦有女在室义方弟邻娶之由是癸巳之乱一族皆免。 左谏议金莘尹等上*　以为承宣王之喉舌但出纳惟允可也今李俊仪文克谦职兼台省居中用事请解兼官不允。 翌日*　{谏}官伏合力争改俊仪为卫尉少卿克谦为大府少卿。
#高丽史99卷-列传12-文克谦-005

一日近臣上寿夜分未罢左右稍喧克谦谏曰: "此前王之所以废者可不戒哉 " 因劝王入内遂罢俊仪怒骂之转礼部侍郞拜枢密院知奏事累升知院事与宋有仁有隙左迁守司空左仆射自拜司空不受禄世服其廉。 丁母忧踰年起复还旧职顷之　知政事进中书侍郞平章事判户部事太子太保。 初礼官奏: "太后忌日在仲冬请于孟冬行八关礼。" 王以问相府克谦曰: "太祖始设八关盖为神祇也后王不可以他事进退之　太祖祷于神明曰: '愿世世仲冬无令有国忌。' 若不幸有忌则疑国祚将艾也故自统合以来仲冬无国忌今有之是国之　也而又以孟冬设八关固非太祖意礼官所奏不可许。" 从之。
#高丽史99卷-列传12-文克谦-006

十五年判礼部事时韩文俊于班次为第二次克谦次崔世辅及文俊为　宰克谦当迁亚相然不欲居世辅上先自退逊使世辅判兵部登亚相己居其次。 世辅亦牢让曰: "我于文公受恩实多敢居其上。" 王以礼部在兵部之上故拜克谦判礼部为亚相世辅次之识者多其让。 明年兼中书门下两省判兵部事寻权判尙书吏部事十九年卒年六十八辍朝三日谥忠肃。
#高丽史99卷-列传12-文克谦-007

性孝友慈仁忠　正直食不过数器衣不服文绣三掌礼　所举多名士时称贤宰相然听权豪干请不察贤否铨注多舛又官其　　子弟分遣仆从广植田园时议惜之。 王尝作诗一絶赐克谦曰: "一寸灵台万事侵唯余忧虑日加深短怀拙智一难断白发千茎已满簪。" 克谦和进曰: "年光荏苒暗相侵辅国思量日渐深自顾君恩犹未报无情白发已盈簪。" 人谓二诗俱有衰谢之气王终见废克谦未几而卒盖未必不为诗谶配享明宗庙庭。 子侯轼惟弼惟弼官至知门下省事妻私通家臣事觉崔忠献配家臣于远岛惟弼五世孙达汉自有传。
#高丽史99卷-列传12-柳公权-000

柳公权[*(柳)泽]。
#高丽史99卷-列传12-柳公权-001

○柳公权字正平儒州人六世祖大丞车达佐太祖为功臣公权少好学工草隶登第调翼阳府录事。 明宗初直史馆累迁兵部郞中后以礼宾卿如金贺万春节金人称其知礼转右副承旨升右散骑常侍知奏事启事称旨多裨益进同知枢密院事。 二十五年以疾乞退王爱其文学不欲去乃曰: "朝廷有旧德社稷之福卿何退之遽。" 公权三上章从之居一年疾病亲属进药公权曰: "死生有命。" 却不飮疾革王特拜政堂文学　知政事卒年六十五谥文简性公廉居官不懈子泽彦琛彦琛同知枢密院事。
#高丽史99卷-列传12-柳公权-002

○泽登第官至尙书右仆射翰林学士承旨高宗尝设藏经会于宣庆殿泽制*　曰: "虽自笃克勤之念罔敢怠荒不幸遭多难之时未能制御。" 谏议大夫朴玄圭曰: "所谓未能制御者必指晋康公。" 使告崔忠献忠献卽呼泽问之泽大笑自若人以为玄圭与泽有宿憾以此激之子璥自有传。
#高丽史99卷-列传12-赵永仁-000

赵永仁。
#高丽史99卷-列传12-赵永仁-001

○赵永仁横川人少不群有宰相器度博学善属文毅宗朝登第调全州书记政有声。 明宗立命永仁辅导太子累迁为承宣多所匡救物论归重骤升　知政事政堂文学翰林学士承旨守太尉上柱国神宗初加开府仪同三司守太师门下侍郞平章事判吏部事。 金使诘明宗逊位事曰: "有　必以诏亲授前王。" 朝议难之永仁曰: "前王养疾南州计程三十日乃至必欲亲授请留待数月。" 金使曰: "苟如是不必亲授。" 翼日传诏于王永仁以眼昏乞退加门下侍中仍令致仕五年卒年七十王悼甚赠谥文景后配享神宗庙庭子准　准登第仕至承宣　自有传。
#高丽史99卷-列传12-王世庆-000

王世庆。
#高丽史99卷-列传12-王世庆-001

○王世庆初名肱开城人八代祖希顺佐太祖定三韩为功臣世庆毅宗时登第　京山府以淸白称。 秩满罢归家数年家贫好学手不释卷邻人欲为宰相李之茂祈寿请世庆作*　之茂览其*　奇之补国学学谕改同文院录事。 有宋进士箫上达随商舶来好相人相世庆曰: "君象眼后必贵勿忧屯蹇。" 明宗立金移牒征诘使者络绎世庆撰词命甚称旨王嘉之除监门卫录事累历左正言起居注中书舍人升谏议吏部侍郞转司宰卿仍兼谏议。 十五年卒年六十四性淳厚好扬人善王常呼为直臣然在谏省九年无一建白物议少之。
#高丽史99卷-列传12-李纯佑-000

李纯佑。
#高丽史99卷-列传12-李纯佑-001

○李纯佑字拔之父阳植中书舍人初纯佑母朴氏点灯庭中祈嗣于天忽梦有小儿从灯柱而下奉而怀之因有身及生名之曰请以请而得之也后改纯佑幼能属文。 毅宗时擢魁科调忠州司录明宗初迁供驿丞兼直翰林院。 时王太后患乳疮王命纯佑作祈祷文"有疮生母乳痛在朕心"之句王览而叹曰: "先得朕心矣。" 由是特加宠眷擢除右正言知制诰累迁国子祭酒谏议大夫翰林学士。 尝奏: "近来因八关煎药命医官岁取四畿民乳牛绞取乳汁煎而成　　犊俱伤其药本非备急且损耕牛请罢之。" 制从之民多感悦官至国子大司成为崔忠献所杀。
#高丽史99卷-列传12-林民庇-000

林民庇。
#高丽史99卷-列传12-林民庇-001

