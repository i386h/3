<!-- { "loadSidebar": true } -->
#高丽史15卷-世家15-仁宗1-01-39-1123

冬十月乙酉亲行虞祭。
#高丽史15卷-世家15-仁宗1-01-40-1123

戊子设百高座道场于会庆殿饭僧三万。
#高丽史15卷-世家15-仁宗1-01-41-1123

十一月壬戌设八关会幸法王寺。
#高丽史15卷-世家15-仁宗1-01-42-1123

十二月壬午肆赦秩祀山川飨耆老及笃废疾者赐物有差。
#高丽史15卷-世家15-仁宗1-01-43-1123

丙午以金至和判兵部事; 林有文崔弘宰为门下侍郞平章事; 金若温为中书侍郞平章事; 拓俊京为吏部尙书　知政事; 朴升中为枢密院使; 金仁揆同知枢密院事; 李资德为枢密院副使。
#高丽史15卷-世家15-仁宗1-02-01-1124

○(甲辰)二年春正月丙辰昼晦。
#高丽史15卷-世家15-仁宗1-02-02-1124

辛酉门下侍郞平章事金晙卒。
#高丽史15卷-世家15-仁宗1-02-03-1124

二月乙酉流同知枢密院事崔弘宰于升州褥地岛。
#高丽史15卷-世家15-仁宗1-02-04-1124

三月己巳尙书右仆射李德羽卒。 以文翰自任尝修肃宗实录以劳拜户部侍郞。
#高丽史15卷-世家15-仁宗1-02-05-1124

闰月甲申日赤无光。
#高丽史15卷-世家15-仁宗1-02-06-1124

乙酉亲醮阙庭。
#高丽史15卷-世家15-仁宗1-02-07-1124

丙戌日色黄赤。
#高丽史15卷-世家15-仁宗1-02-08-1124

壬辰大风昼晦。
#高丽史15卷-世家15-仁宗1-02-09-1124

夏四月丁巳王如安和寺。
#高丽史15卷-世家15-仁宗1-02-10-1124

壬申奉安睿宗　容于景灵殿。
#高丽史15卷-世家15-仁宗1-02-11-1124

迁惠宗神主于顺陵甲戌　睿宗于*大庙。
#高丽史15卷-世家15-仁宗1-02-12-1124

五月丁丑朔赐高孝　等及第。
#高丽史15卷-世家15-仁宗1-02-13-1124

庚子宋商柳诚等四十九人来。 初明州杜道济祝延祚随商船到本国不还明州再移文取索。 国家上表请留至是诚等来传明州奉圣旨牒云: "杜道济等许令任便居住。"
#高丽史15卷-世家15-仁宗1-02-14-1124

六月丁未王如奉恩寺。
#高丽史15卷-世家15-仁宗1-02-15-1124

戊申幸灵通寺命有司修葺崇福院。
#高丽史15卷-世家15-仁宗1-02-16-1124

辛酉谒显陵癸亥谒昌陵丁卯谒裕陵癸酉谒绥陵。
#高丽史15卷-世家15-仁宗1-02-17-1124

秋七月己卯亲　于*大庙。
#高丽史15卷-世家15-仁宗1-02-18-1124

甲申册李资谦为朝鲜国公。
#高丽史15卷-世家15-仁宗1-02-19-1124

戊子遣枢密院副使李资德御史中丞金富辙如宋谢恩献方物。
#高丽史15卷-世家15-仁宗1-02-20-1124

八月戊午李资谦纳其第三女于王。 庚申百官贺纳妃。
#高丽史15卷-世家15-仁宗1-02-21-1124

甲子幸妙通寺。
#高丽史15卷-世家15-仁宗1-02-22-1124

庚午御神凤楼大赦。 敎曰: "朕自　上嗣滥位震宫不能以孝行奉于君亲仁德闻于士庶不天　祸易月终丧。 抱弓剑以哀号覩羹墙而永慕。 欲尊外家之长以慰先后之灵。 　朝鲜国公忠诚夹辅功业旣崇遣使策命公及夫人兼　用诸子壻宜以余恩推及内外斩绞二罪以下咸赦除之望秩山川飨老人及笃废疾鳏寡孤独义夫节妇赐物有差凡有职者各以次升职。"
#高丽史15卷-世家15-仁宗1-02-23-1124

壬申下敎: "册王妹承德宫主为长公主。" 曲宴宰枢侍臣彻夜。
#高丽史15卷-世家15-仁宗1-02-24-1124

九月庚辰王如安和寺。
#高丽史15卷-世家15-仁宗1-02-25-1124

甲午太白昼见经天六日。
#高丽史15卷-世家15-仁宗1-02-26-1124

丙申王如玄化寺宴宰枢侍臣。
#高丽史15卷-世家15-仁宗1-02-27-1124

冬十月丁未以庆龙节宴群臣于干德殿常　以上官各赐马一匹又宴宰枢侍臣于含元殿。
#高丽史15卷-世家15-仁宗1-02-28-1124

壬子封王妹兴庆宫主为公主。
#高丽史15卷-世家15-仁宗1-02-29-1124

甲寅幸外帝释院。
#高丽史15卷-世家15-仁宗1-02-30-1124

十二月甲子以林有文检校太保守太尉判尙书户部事上柱国; 金若温检校司徒守司空门下侍郞平章事上柱国; 拓俊京检校司徒守司空中书侍郞平章事; 李寿检校司徒守司空　知政事; 朴升中检校司空政堂文学判翰林院事; 金仁揆检校司空吏部尙书知门下省事; 李资德为工部尙书知枢密院事; 许载同知枢密院事。
#高丽史15卷-世家15-仁宗1-03-01-1125

○(乙巳)三年春正月庚寅李资谦又纳*　{第}四女于王。 壬辰百官贺纳妃。
#高丽史15卷-世家15-仁宗1-03-02-1125

三月己卯制: "义州郞将庾淸曾被虏北辽今自拔还宜令赴京授本职一行军忠占亦授本州岛校尉。"
#高丽史15卷-世家15-仁宗1-03-03-1125

庚辰虑囚。
#高丽史15卷-世家15-仁宗1-03-04-1125

己亥幸崇福院赐号兴圣寺设斋张乐以落之仍宴宰枢侍从官。
#高丽史15卷-世家15-仁宗1-03-05-1125

庚子还宫赦。
#高丽史15卷-世家15-仁宗1-03-06-1125

夏四月庚戌幸李资谦第宴夜还。
#高丽史15卷-世家15-仁宗1-03-07-1125

戊辰幸普济寺祷雨。
#高丽史15卷-世家15-仁宗1-03-08-1125

五月壬申朔遣司宰少卿陈淑尙衣奉御崔学鸾如金金以国书非表又不称臣不纳。
#高丽史15卷-世家15-仁宗1-03-09-1125

丁丑幸妙通寺祷雨。
#高丽史15卷-世家15-仁宗1-03-10-1125

丙申亲醮阙庭。
#高丽史15卷-世家15-仁宗1-03-11-1125

六月壬寅王如奉恩寺。
#高丽史15卷-世家15-仁宗1-03-12-1125

乙巳再雩。
#高丽史15卷-世家15-仁宗1-03-13-1125

丁未雨。
#高丽史15卷-世家15-仁宗1-03-14-1125

秋七月庚午朔赐李阳伸等及第。
#高丽史15卷-世家15-仁宗1-03-15-1125

八月己未幸西京。
#高丽史15卷-世家15-仁宗1-03-16-1125

九月壬午乐浪伯金景庸卒。
#高丽史15卷-世家15-仁宗1-03-17-1125

冬十月己酉门下侍郞平章事致仕林有文卒。
#高丽史15卷-世家15-仁宗1-03-18-1125

十一月丁丑至自西京。
#高丽史15卷-世家15-仁宗1-03-19-1125

十二月壬戌以拓俊京为门下侍郞平章事; 李寿为中书侍郞平章事; 朴升中李资德金仁揆　　知政事; 许载知门下省事; 李之美知枢密院事; 智禄延金缜金富佾　同知枢密院事。
#高丽史15卷-世家15-仁宗1-03-20-1125

是岁金灭辽。
#高丽史15卷-世家15-仁宗1-04-01-1126

○(丙午)四年春正月甲午白虹贯日。
#高丽史15卷-世家15-仁宗1-04-02-1126

二月丁巳淮安伯沂卒。
#高丽史15卷-世家15-仁宗1-04-03-1126

戊午顺宗延福宫主金氏卒。
#高丽史15卷-世家15-仁宗1-04-04-1126

庚申册王妃李氏为延德宫主。
#高丽史15卷-世家15-仁宗1-04-05-1126

辛酉内侍祗候金粲内侍录事安甫鳞与同知枢密院事智禄延上将军崔卓吴卓大将军权秀将军高硕等谋诛李资谦拓俊京不克。 资谦俊京举兵犯阙壬戌焚宫阙癸亥劫王移御南宫杀安甫鳞崔卓权秀高硕及宿卫左仆射洪灌等十七人其余军士死者不可胜计。
#高丽史15卷-世家15-仁宗1-04-06-1126

甲子资谦等流智禄延金粲于远地道杀禄延。
#高丽史15卷-世家15-仁宗1-04-07-1126

三月丁卯朔资谦劫王移御其第。
#高丽史15卷-世家15-仁宗1-04-08-1126

辛未以国家多事停选举。
#高丽史15卷-世家15-仁宗1-04-09-1126

辛卯召百官议事金可否皆言不可。 独李资谦拓俊京曰: "金昔为小国事辽及我今旣暴兴灭辽与宋政修兵强日以强大又与我境壤相接势不得不事且以小事大先王之道宜先遣使聘问。" 从之。
#高丽史15卷-世家15-仁宗1-04-10-1126

癸巳黄雾四塞。
#高丽史15卷-世家15-仁宗1-04-11-1126

甲午日色如血。
#高丽史15卷-世家15-仁宗1-04-12-1126

乙未遣李之美告*大庙筮事金可否。 其文曰: "惟彼女眞自称尊号南侵皇宋北灭大辽取人旣多拓境亦广。 顾惟小国与彼连疆或将遣使讲和或欲养兵待变稽疑大筮神其决之。"
#高丽史15卷-世家15-仁宗1-04-13-1126

赦斩绞以下罪以李拓之党谓之卫社授职有差。
#高丽史15卷-世家15-仁宗1-04-14-1126

夏四月丙午王如安和寺李资谦扈从。 王回望旧宫泫然泪下。
#高丽史15卷-世家15-仁宗1-04-15-1126

