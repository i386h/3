<!-- { "loadSidebar": true } -->
#高丽史34卷-世家34-忠肃王1-01-35-1314

夏四月丁亥宰枢宴公主及王于延庆宫己丑义成德泉仓又宴于延庆宫皆承上王钧旨以慰公主。
#高丽史34卷-世家34-忠肃王1-01-36-1314

庚寅遣上护军李光逢如元贺改元。
#高丽史34卷-世家34-忠肃王1-01-37-1314

辛卯移御礼安君李之　第。
#高丽史34卷-世家34-忠肃王1-01-38-1314

癸巳佥议赞成事致仕吴　卒。
#高丽史34卷-世家34-忠肃王1-01-39-1314

庚戌公主宴王及群臣于延庆宫王不出。
#高丽史34卷-世家34-忠肃王1-01-40-1314

是月元皇后崩。
#高丽史34卷-世家34-忠肃王1-01-41-1314

五月甲寅朔王如永安宫陈慰公主。
#高丽史34卷-世家34-忠肃王1-01-42-1314

甲子公主宴于旻天都监。
#高丽史34卷-世家34-忠肃王1-01-43-1314

甲戌公主及王以齐国大长公主忌日如妙莲寺行香。
#高丽史34卷-世家34-忠肃王1-01-44-1314

己卯宰枢享公主及王于延庆宫。
#高丽史34卷-世家34-忠肃王1-01-45-1314

六月庚寅赞成事权溥商议会议都监事李　三司使权汉功评理赵简知密直安于器等会成均馆考阅新购书籍且试经学。 初成均提举司遣博士柳衍学谕兪迪于江南购书籍未达而船败衍等赤身登岸。 判典校寺事洪　以太子府　军在南京遗衍宝　一百五十锭使购得经籍一万八百卷而还。
#高丽史34卷-世家34-忠肃王1-01-46-1314

彦阳君金文衍卒。
#高丽史34卷-世家34-忠肃王1-01-47-1314

辛卯遣三司使权汉功如元陈慰兼贺始行科举。
#高丽史34卷-世家34-忠肃王1-01-48-1314

秋七月癸丑朔公主饭僧于永安宫。
#高丽史34卷-世家34-忠肃王1-01-49-1314

甲寅元皇太后遣使赐公主酒果帝赐王书籍四千三百七十一册共计一万七千卷皆宋秘阁所藏因洪　之奏也。
#高丽史34卷-世家34-忠肃王1-01-50-1314

辛巳以蔡洪哲知密直司事; 金怡同知密直司事。
#高丽史34卷-世家34-忠肃王1-01-51-1314

八月甲申王诣淑妃宫宴以妃悼文衍之死故慰之也。
#高丽史34卷-世家34-忠肃王1-01-52-1314

丙申命艺文提学尹宣佐试世子府侍学周永等二十一人。
#高丽史34卷-世家34-忠肃王1-01-53-1314

九月己未幸王轮寺。
#高丽史34卷-世家34-忠肃王1-01-54-1314

己巳遣护军尹硕如元贺上王诞日。
#高丽史34卷-世家34-忠肃王1-01-55-1314

癸酉幸贤圣寺。
#高丽史34卷-世家34-忠肃王1-01-56-1314

冬十月丙戌幸福灵寺。
#高丽史34卷-世家34-忠肃王1-01-57-1314

十二月己丑太白昼见。
#高丽史34卷-世家34-忠肃王1-01-58-1314

己酉以许有全为驾洛君; 禹山节为　山君; 王安为定阳君; 崔难守为兴海君; 尹莘杰为右副代言。
#高丽史34卷-世家34-忠肃王1-02-01-1315

○(乙卯)二年春正月戊午元遣使来诏定贵贱服色。
#高丽史34卷-世家34-忠肃王1-02-02-1315

辛酉赐朴仁干等及第遣仁干等三人应举于元。
#高丽史34卷-世家34-忠肃王1-02-03-1315

丁卯王子祯生。
#高丽史34卷-世家34-忠肃王1-02-04-1315

二月壬午遣密直副使赵云乡如元贺节日。
#高丽史34卷-世家34-忠肃王1-02-05-1315

癸巳燃灯王如奉恩寺。
#高丽史34卷-世家34-忠肃王1-02-06-1315

癸卯公主幸王轮寺。
#高丽史34卷-世家34-忠肃王1-02-07-1315

丙午遣郞将权硕献童女于上王。
#高丽史34卷-世家34-忠肃王1-02-08-1315

三月庚午元以加上皇太后尊号诏天下。
#高丽史34卷-世家34-忠肃王1-02-09-1315

甲戌虑囚。
#高丽史34卷-世家34-忠肃王1-02-10-1315

夏四月戊寅朔日食。
#高丽史34卷-世家34-忠肃王1-02-11-1315

丙戌亲醮九曜堂。
#高丽史34卷-世家34-忠肃王1-02-12-1315

辛卯幸妙通寺。
#高丽史34卷-世家34-忠肃王1-02-13-1315

甲午幸福灵寺。
#高丽史34卷-世家34-忠肃王1-02-14-1315

辛丑重房飨公主及王于延庆宫。
#高丽史34卷-世家34-忠肃王1-02-15-1315

五月壬子宰枢飨公主于延庆宫。
#高丽史34卷-世家34-忠肃王1-02-16-1315

丁巳祷雨。
#高丽史34卷-世家34-忠肃王1-02-17-1315

癸亥元加上皇太后尊号遣使来颁诏。
#高丽史34卷-世家34-忠肃王1-02-18-1315

戊辰公主及王如妙莲寺。
#高丽史34卷-世家34-忠肃王1-02-19-1315

己巳饭僧二千于延庆宫五日。
#高丽史34卷-世家34-忠肃王1-02-20-1315

六月丁丑王如奉恩寺。
#高丽史34卷-世家34-忠肃王1-02-21-1315

癸卯虑囚。
#高丽史34卷-世家34-忠肃王1-02-22-1315

秋七月乙卯遣三司使权汉功如元贺加上皇太后尊号。
#高丽史34卷-世家34-忠肃王1-02-23-1315

己未公主及王以忠烈王忌辰如妙莲寺行香。
#高丽史34卷-世家34-忠肃王1-02-24-1315

九月公主如元。
#高丽史34卷-世家34-忠肃王1-02-25-1315

冬十月戊寅世子暠谒公主于通州。
#高丽史34卷-世家34-忠肃王1-02-26-1315

十一月壬子公主在元不豫十二月甲午薨。
#高丽史34卷-世家34-忠肃王1-03-01-1316

○(丙辰)三年春二月丙子公主之丧至自元百官玄冠*索{素}服迎于郊殡永安宫。
#高丽史34卷-世家34-忠肃王1-03-02-1316

庚寅葬公主。
#高丽史34卷-世家34-忠肃王1-03-03-1316

王如元以上王请婚于帝帝许之。
#高丽史34卷-世家34-忠肃王1-03-04-1316

三月乙巳禁酒。
#高丽史34卷-世家34-忠肃王1-03-05-1316

辛亥上王奏于帝传渖王位于世子暠自称*大尉王{太尉王}。
#高丽史34卷-世家34-忠肃王1-03-06-1316

戊午罢密直副使兼大司宪安于器检校佥议评理以元尹赵延寿代之。
#高丽史34卷-世家34-忠肃王1-03-07-1316

丁卯上王传旨命式目都监遣使五道禁　势之徒纵暴州郡时王入朝虑无赖辈侵扰人民也。
#高丽史34卷-世家34-忠肃王1-03-08-1316

夏四月丁亥以王弟　为丹阳府院大君; 埙为延德府院大君; 煦为　林府院大君; 闵渍为骊兴君; 朴全之为延兴君; 金子兴为义兴君; 金子延为义城君; 李　金士元商议会议都监事; 崔元茂检校评理; 赵延寿为艺文馆提学; 洪戎为三司使; 赵云卿知密直司事; 闵　同知密直司事; 元忠为密直副使; 李齐贤为进贤馆提学。
#高丽史34卷-世家34-忠肃王1-03-09-1316

五月戊午以旱祷雨。
#高丽史34卷-世家34-忠肃王1-03-10-1316

丁卯再雩。
#高丽史34卷-世家34-忠肃王1-03-11-1316

己巳聚巫祷雨。
#高丽史34卷-世家34-忠肃王1-03-12-1316

六月甲戌雨翼日大雨。
#高丽史34卷-世家34-忠肃王1-03-13-1316

戊子王谒帝于上都。
#高丽史34卷-世家34-忠肃王1-03-14-1316

壬辰南阳府院君洪奎卒。
#高丽史34卷-世家34-忠肃王1-03-15-1316

秋七月辛丑朔三司使蔡禑卒。
#高丽史34卷-世家34-忠肃王1-03-16-1316

戊申王娶营王女亦怜眞八刺公主。
#高丽史34卷-世家34-忠肃王1-03-17-1316

戊午懿妃薨于元。
#高丽史34卷-世家34-忠肃王1-03-18-1316

八月癸酉懿妃之丧至自元庚寅葬懿妃。
#高丽史34卷-世家34-忠肃王1-03-19-1316

九月庚申虑囚。
#高丽史34卷-世家34-忠肃王1-03-20-1316

冬十月丁酉王与公主至自元。
#高丽史34卷-世家34-忠肃王1-03-21-1316

十一月丙寅遣政丞柳淸臣如元贺正。
#高丽史34卷-世家34-忠肃王1-03-22-1316

十二月丁酉西北方震雷。
#高丽史34卷-世家34-忠肃王1-04-01-1317

○(丁巳)四年春正月戊午王以营王之请亲选童女。
#高丽史34卷-世家34-忠肃王1-04-02-1317

丁卯王微行幸妓万年欢家厚赐银币。
#高丽史34卷-世家34-忠肃王1-04-03-1317

闰月庚午王及公主移御定安君第。
#高丽史34卷-世家34-忠肃王1-04-04-1317

壬申元流魏王阿木哥于耽罗寻移大靑岛。
#高丽史34卷-世家34-忠肃王1-04-05-1317

庚辰元以立皇太子遣使来颁诏。
#高丽史34卷-世家34-忠肃王1-04-06-1317

乙酉魏王馆庭　日照霜润光彩　班。 有人白王曰: "魏王馆庭中光彩皆成牧丹诸花卉状岂天降祥以表圣德。" 王甚喜厚赏其人乃命　工图其状。 先是弥勒寺僧献异草以为灵芝王重秘之令文士赋诗。 有一人献诗: "安得仙人培养术更和甘露种庭心。" 盖讥之也。
#高丽史34卷-世家34-忠肃王1-04-07-1317

