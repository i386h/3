<!-- { "loadSidebar": true } -->
○宋彦琦鎭州人父恂以知礼闻官至中书侍郞平章事虽在悬车凡国典礼皆就咨焉。 彦琦少能文有名　辈*闲高宗时登第出　金州政廉平能断事奸豪*　{敛}迹以最征为都兵马录事稍迁监察御史监右仓。 时岁凶告　请谒者多彦琦一以公分与甚均时称贤御史。 蒙古兵二百余骑声言捕獭直入嘉朔龟泰四州之境实欲剽掠彦琦率数骑往谕之蒙古兵乃退自是四使蒙古讲和七年之*闲边境稍安。 累官至判将作监事三十三年王欲复使讲和适彦琦　疾宰相相谓曰: "宋之生国之福宋之亡国之忧也。" 卒年四十三。
#高丽史102卷-列传15-金守刚-000

金守刚。
#高丽史102卷-列传15-金守刚-001

○金守刚性精通博物耿介不群高宗朝登第直史馆累迁侍御史时移都江华蒙古遣将侵掠督还旧京王遣守刚如蒙古进方物守刚从帝入和林城乞罢兵帝以不出陆为辞。 守刚奏: "譬如猎人逐兽入窟穴持弓矢当其前困兽何从而出。 又如　雪惨烈地　闭塞草木其能生乎。" 帝然之曰: "汝诚使乎当结两国之好。" 遂遣徐趾来命罢兵后复来侵掠又遣守刚帝方自将伐宋守刚谒行营恳乞罢兵帝又许之仍遣使与守刚偕来守刚仕至中书舍人卒未至大拜时论惜之。
#高丽史102卷-列传15-金之岱-000

金之岱。
#高丽史102卷-列传15-金之岱-001

○金之岱初名仲龙淸道人风姿魁梧倜　有大志力学能文高宗四年江东之役代其父隶军队以行队卒皆于楯头　奇兽。 之岱独作诗书之曰: "国患臣之患亲忧子所忧代亲如报国忠孝可双修。" 元帅赵　点兵见之惊问召入内厢器使之明年　知贡举之岱擢第一名例补全州司录。 恤孤寡抑强豪发摘如神吏民敬畏入拜宝文阁校勘后为全罗道按察使。 崔怡子僧万全住珍岛一寺其徒横恣号通知者尤甚其所请谒之岱皆抑不行尝至其寺万全慢骂不见 之岱直入升堂堂上有乐器乃横笛数弄操琴鼓之音节悲壮。 万全欣然出曰: "适有微疾不知公至此。" 相与欢飮因托以十余事之岱卽行之留数事曰: "至行营乃可为耳宜遣通知相候。" 还营数日通知果至之岱命缚之数其不法投之江万全卽沆也虽挟前憾以之岱廉谨少过竟莫能害累迁判司宰事。 时蒙古兵犯北边知兵马事洪熙嗜女色不恤军务一方离心以之岱有才略升签书枢密院事代熙出鎭抚以恩信西北四十余城赖以安。 元宗初拜政堂文学吏部尙书未几上章请老加守太傅中书侍郞平章事致仕得疾剃发坐逝年七十七谥英宪。
#高丽史102卷-列传15-金之岱-002

初之岱闻城南有　善星命往见之　迎入推占因令少女拜庭下云: "此公后必贵汝蒙其赐谨识之。" 后二十年之岱按全罗时贼党多系狱之岱按囚一妇呼曰: "旧日城南　女也不幸至此。" 之岱惊骇命释厚慰而遣之。
#高丽史102卷-列传15-李藏用-000

李藏用。
#高丽史102卷-列传15-李藏用-001

○李藏用字显甫初名仁祺中书令子渊六世孙父儆淸俭寡欲通经史善断事官至枢密院使。 藏用高宗朝登第调西京司录入补校书郞兼直史馆累迁国子大司成枢密院承旨升副使拜政堂文学。 元宗元年　知政事加守太尉监修国史判户部事进中书侍郞平章事又加守太傅判兵部事太子太傅。
#高丽史102卷-列传15-李藏用-002

五年蒙古征王入朝王命宰相会议皆持疑未决藏用独曰: "王觐则和亲否则生　。" 金俊曰: "旣就征万一有变乃何 " 曰: "我以为必无事也脱有变甘受　戮。" 议乃定遂从王入朝时永宁公　在蒙古言: "高丽有三十八领领各千人通为三万八千人若遣我当尽率来为朝廷用。" 史丞相召藏用至中书省问之藏用曰: "我太祖之制盖如此比来死于兵荒虽曰千人其实不然亦犹上国万户牌子头数目未必足也请与　东归点阅　言是斩我我言是斩　。" 　在侧不敢复言又问高丽州郡户口几何曰: "不知。" 曰: "子为国相何为不知 " 藏用指窓　曰: "丞相以为凡几个。" 丞相曰: "不知。" 藏用曰: "小国州郡户口之数有司存虽宰相焉能尽知。" 丞相默然。
#高丽史102卷-列传15-李藏用-003

翰林学士王　邀宴其第歌人唱吴彦高人月圆春从天上来二曲藏用微吟其词中音节　起执手叹赏曰: "君不通华言而解此曲必深于音律者也。" 益敬重帝闻藏用陈奏谓之阿蛮灭儿里干李宰相见者亦谓海东贤人至有写眞以礼者。 王还以功进门下侍郞同中书门下平章事庆源郡开国伯食邑一千户食实封一百户又加太子太师。
#高丽史102卷-列传15-李藏用-004

八年蒙古遣兵部侍郞黑的等令招谕日本藏用以书遗黑的曰: "日本阻海万里虽或与中国相通未尝岁修职贡故中国亦不以为意来则抚之去则絶之以为得之无益于王化　之无损于皇威也。 今圣明在上日月所照尽为臣妾蠢尔小夷敢有不服然蜂　之毒岂可无虑  国书之降亦甚未宜隋文帝时上书云: '日生处天子致书于日没处天子。' 其骄傲不识名分如此安知遗风不存乎  国书旣入脱有骄傲之*　不敬之辞欲舍之则为大朝之累欲取之则风涛艰险非王师万全之地。 陪臣固知大朝宽厚之政亦非必欲致之偶因人之上言姑试之耳然取舍如彼尺一之封莫如不降之为得也且彼岂不闻大朝功德之盛哉  旣闻之计当入朝然而不朝盖恃其海远耳然则期以岁月徐观其为至则奬其内附否则置之度外任其蚩蚩自活于相忘之域实圣人天覆无私之至德也。 陪臣再觐天陛亲承睿渥今虽在遐　犬马之诚思　万一耳。" 盖藏用度日本竟不至将累我国故密谕黑的欲令转闻寝其事王以其不先告疑有二心卽配灵兴岛馆伴起居舍人潘阜亦坐不告流彩云岛。 阜方对黑的坐武士突入曳出黑的怒诘问知之乃还藏用书且曰: "我若归奏此书幸而听乎天下之福也如不之听于汝国亦有何罪 " 固止之由是皆获免。
#高丽史102卷-列传15-李藏用-005

九年拜门下侍中藏用尝言于朝欲使宗社无虞中外晏然莫如还都旧京金俊及其党皆不欲之藏用曰: "若不能席卷以出且令作宫室夏居松京冬返江都如上国之有两都可也。" 于是置古京出排都监蒙古帝遣使征兵于我　令藏用来奏军额及藏用谒帝帝曰: "朕命尔国出师助战尔国不以军数分明奏闻乃以　糊之言来奏王　曾奏: '我国有四万军又有杂色一万。' 故朕昨日　尔等云: '王所不可以无军其留一万以卫王国以四万来助战。' 尔等奏云: '我国无五万军　之言非实也苟不信试遣使与告者偕往点其军额若实有四万陪臣受罪否则反坐诬告者。' 尔等若以军额分明来奏朕何有此言 " 遂呼　曰: "宜与藏用辨。" 又　藏用曰: "尔还尔国速奏军额不尔将讨之尔等不知出军将讨何国朕欲讨宋与日本耳今朕视尔国犹一家尔国若有难朕安敢不救乎  朕征不庭之国尔国出师助战亦其分也尔归语王造战舰一千　可载米三四千石者。" 藏用对曰: "敢不承命但督之则虽有船材恐不及也。" 帝曰: "三王五帝以来历代之事尔等所知不必更说朕将取近而言之昔成吉思皇帝时河西王纳女请和曰: '皇帝若征女眞我为右手若征回回我为左手。' 后成吉思皇帝将讨回回命助征河西竟不应帝讨而灭之尔亦闻之。" 藏用对曰: "我国昔有四万军三十年*闲死于兵疫殆尽虽有百户千户但虚名耳。" 帝曰: "死者尙有独无生者乎尔国亦有妇女岂无生者尔乃年老　事说何妄耶 " 对曰: "小邦蒙荷圣恩自罢兵以来有生长者然皆幼弱不堪充军。" 帝又曰: "尔国于宋风顺则可两三日至日本则朝发夕至此汝国与蛮子人之言也汝国何不主是事乎 " 　欲复言军事藏用曰: "至尊前不当争辨遣人可验。" 帝谓　曰: "言已毕矣。"
#高丽史102卷-列传15-李藏用-006

十年林衍谋废立宰枢莫敢言藏用自度不能止且恐有不测之变乃以逊位为言衍遂废王立安庆公　。 时世子在蒙古回至鸭绿江闻难还入朝衍惧以藏用充节日使如蒙古欲令说世子而返至则具陈衍废立未几王复位入朝。 明年藏用谒王于道王至东京行省问废立之故王以有疾逊位对行省知其非实请以藏用从行王恶藏用言与己异故不许。 藏用追谒于燕具奏衍逆状帝使头辇哥率兵卫王还国。 又明年蒙古断事官不花等宣言: "林衍废立时与谋者尙在朝列不正其罪何以惩恶。" 遂免藏用官藏用曰: "当时不能死岂非罪乎 "
#高丽史102卷-列传15-李藏用-007

十三年卒年七十二美风仪性聪明恭俭沉重博览经史阴阳医药律历靡所不通为文章淸警优赡又喜浮屠书尝着禅家宗派图润色华严锥洞记遗命火葬无子忠烈王元年追谥曰文眞。
列传卷第十五。

#高丽史103卷-列传16-00-000

列传卷第十六。 高丽史一百三。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史103卷-列传16-赵　-000

赵　[*(赵)　]。
#高丽史103卷-列传16-赵　-001

○赵　字湛若侍中永仁之子。 生一月母亡稍长极哀慕家称孝童。 以荫补官入大学登上舍明宗时登第籍内侍。 博闻强记　练典故。 熙宗朝拜国子大司成翰林学士一时典册多出其手。 出为东北面兵马使还拜礼部尙书高宗三年进枢密副使翰林学士承旨上将军。 文臣兼上将军自文克谦始中废已久王以　才兼文武特授之。
#高丽史103卷-列传16-赵　-002

