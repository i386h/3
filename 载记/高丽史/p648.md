<!-- { "loadSidebar": true } -->
三月禑至海州与诸嬖游戱鹊川至古新平县射鹿坠马絶而复苏时自京城至海上供给之车络绎不絶寺人内竖恃宠纵暴折辱按廉守令西海吏民不堪　毒皆散走禑乐而忘返禑至延安府大雨扈从者暴露牛马道死相望。 倭寇永康县。 己卯禑射杀　犬于市街遂　于郊夜还王兴第。 姜仁裕与妻祭松岳禑亲吹笛张乐迎于赏春亭沈醉夜还路逢前郞将全成吉扑杀之夺礼仪佐郞金汉老马令宫女骑还宿王兴第。 癸未禑游戱市井还宿定妃宫。 姜仁裕进衣禑赐仁裕鞍子。 甲申禑如定妃宫。 路逢私　夺其马亲缚之囚巡军。 禑如崔天俭第遂至火桶都监发火数梢夜还王兴第厚德府行首李富润遇诸道以为恶少不避禑怒下狱笞之。
#高丽史135卷-列传48-辛禑3-11-04-1385

四月壬辰朔大雨雹大如拳数日乃消。 禑　于南郊遂至东江观鱼。 禑率新月凤加伊出游东郊。 前书云副正方洽郞将李文桂以伪造印伏诛其党郑安进在狱死。 辽东遣人买农牛于是置点牛色听西北面民互市得牛五百头都巡问使烙印以送辽东以为带印牛乃公家所献不与直故寻罢之。  帝放还金庾洪尙载李子庸周谦黄陶裴仲伦等许通朝聘子庸道死。 倭寇交州道以赵仁璧为四道都指挥使。 取及第禹洪命等。 禑如廉国宝第翼日国宝设学士宴禑又往。 禑如郑梦周第。 以赞成事沈德符为东北面上元帅知密直洪征副之判德昌府事金立坚为交州道副元帅。 禑如郑梦周第梦周方宴耆老禑痛飮执　　进李穑曰: "师傅亦乐观女乐耶 " 遂率座中妓夺马于路载而还。 倭寇襄州。
#高丽史135卷-列传48-辛禑3-11-05-1385

五月遣门下评理尹虎密直副使赵　如  京师谢恩且请谥承袭谢恩表曰: "圣泽旁施卑情上达抚躬知感举国腾　窃念臣禑幸遭圣明之朝庸谨岁时之礼顾所　之愚鲁而辄罹于愆尤畏天之威无地可措何图睿鉴灼见危悰旣容菲薄之仪又贷稽迟之责示训谟之明着通朝聘之往来喜与愧幷涕随言出兹盖

陛下至仁柔远大智烛幽察臣无他之心许臣自新之路遂令遐裔得荷洪私臣敢不修侯度而益虔  祝皇龄于罔极。" 请谥表曰: "赐谥实劝忠之方显亲为致孝之本兹陈危恳庸　聪闻窃念臣父先臣　当圣上之勃兴先诸藩而归附钦遵正朔谨守封疆不吊昊天奄辞昭代若稽示终之典敢请节惠之名伏望

陛下垂日月之明廓乾坤之度特颁殊宠以慰贞魂则臣谨当效先臣之精诚祈一人之寿考。" 承袭表曰: "建侯所以绥远袭爵所以绍先此帝王之常规而人子之至愿窃念臣禑爰从弱齿遽丧严颜念岁月之云　抚霜露以增感第以藩宣之难旷兹用呼　之益勤伏望

陛下大度包荒同仁无外优垂景命被及微躬则臣谨当保民庶于一方祝圣人之万寿。" 倭船二十八　泊丑山岛。 以金斯革为杨广道上元帅李和安柱为交州朔方江陵道助战元帅。 禑驰马于郊暮还花园读论孟数篇终夜书大字近所未有。 禑与妓改成　　驰至宋安家。 禑　于壶串赐密直潘福海马。 命宦竖夺路人马载妓后以为常。 禑　于壶串赐宦者二十余人马各一匹。 道过乳牛所见卖牛瘦弱怜之命膳夫勿进牛酪。 禑率妓十余游　至海　郡乃还。 宪府上*　曰: "判事孙用珍奉使  大明天朝疑我国事鞫之用珍为国忘身至死不服忠义可赏请赠爵赐谥官其子孙以示后人。" 从之。 禑出游市井暮还花园与群妓内竖歌吹戱谑盛水于筒注妓服如浴群妓皆笑一妓不笑挞之。 禑起楼于壶串作楼船极其侈大名曰奉天船。 以淑妃生日放囚。 禑率群妓　南郊还花园夜为水火戱失火延　屋　禑脱衣濡水灭之。
#高丽史135卷-列传48-辛禑3-11-06-1385

六月禑率群妓　　游　东郊及暮还歌吹喧咽马上自舞以宠妓改成属李仁任林坚味给米仁任与米豆各五石坚味与米豆各十石。 丙申太白经天。 戊戌太白昼见。 禑　于壶串夜还花园为处容戱。 司仆副正边伐介白禑曰: "日夺路人马载妓人皆怨之请取诸岛牧马以供游　。" 禑然之遣伐介取岛马三十余匹。 禑如李仁任第欲与仁任妻朴氏往多也岾别墅朴氏辞以无马禑夺路人马遂与俱往率群妓纵*　{淫}乐仁任又与改成谷二十斛众妓内　各二斛。 遣密直使安翊密直副使张方平如  京师贺

圣节。 左司议大夫李至等上*　谏游　禑使知申事廉廷秀释其文义遽大怒曰: "时方危乱此辈不欲吾习马不忠孰甚  当痛惩之。" 以絶言者宰相相视无一言后禑悉书谏官名以藏曰: "此辈可使防倭。" 由是*　{谏}官多谢病。 禑率妓至归法寺川同浴夜还至前开城尹吴忠佐第忠佐妻本丹阳大君　家婢没入义顺库有女三人忠佐规免贱役私事宦寺纳其中女自是屡至其第。 倭寇瓮津麒麟岛海道万户郑龙追击之获三人。 辽东遣桑麟来推还元季流民李朶里不　等四十七人。 禑如壶串赐新楼监役官李希椿等五人马各一匹。 倭寇平海府江陵道都体察使睦子安击却之斩五级。 壬申太白经天。 海道万户郑龙尹之哲等领战舰入海岛搜捕倭贼。 乙亥太白昼见二日。 禑宿壶串新楼禑率妓如东江乘奉天船张水戱后以为常。 戊寅地震声如阵马之奔墙屋颓　人皆出避。 松岳西岭石崩。 禑曰: "此地震无乃天欲陷辽东耶 "

帝放还金庾一行人前典工摠郞宣之哲等三十八人禑赐笠及布其死不返者令所在官给其妻　谷。 己卯地震三日。 禑率妓如壶串四日不返宦者郑鸾凤诣壶串白禑曰: "殿下不恤国事甚非为君之道且都堂未得取旨事多壅滞请还视事。" 禑乃还寻又如壶串。
#高丽史135卷-列传48-辛禑3-11-07-1385

八月以子昌生辰宥二罪以下。 以同知密直崔元沚为西北面都安抚使。 禑如多也岾李仁任别墅。 倭寇端州。 禑召广兴仓官语曰: "闻密城税米多耗欠可征本官勿征其押吏!" 改成本密城妓押吏托以请之。 全罗道海道元帅陈元瑞捕倭二十余人。
#高丽史135卷-列传48-辛禑3-11-08-1385

九月译者郭海龙还自  京师言:
"帝遣诏书使国子监学录张溥行人*　佑{段佑}谥册使国子监典簿周倬行人　英来。" 禑喜赐海龙银带一腰廐马一匹。 以我

太祖为东北面都元帅知密直洪征为副元帅。 张溥*　佑{段佑}等来赐诏曰: "自有元之失御兵争华夏者列若星陈至于擅土宇异声敎岂殊乎瓜分虐黔黎专生杀不外乎五胡  若此者将及二纪治在人思眷从天至朕本寒微君位中原抚诸夷于八极相安于彼此他无肆侮于边　未尝妄兴九伐之师涉水陆之艰以患吾民尔高丽天造东夷地设险远朕意不司简生　隙使各安生何数请隶而永坚　群臣谏纳是以一视同仁不分化外今允虔诚命承前爵仪从本俗法守旧章。 鸣呼! 尽夷夏之咸安必上天之昭鉴旣从朕命勿萌　隙以遂生!" 周倬　英等来册禑为国王制曰: "尔高丽地有三韩生齿且庶国祖朝鲜其来遐矣典章文物岂同诸夷  今者臣服来宾愿遵声敎奏袭如前。 然继世之道列圣相承薄海内外凡诸有众德被无疵古先哲王所以嘉尙由是茅土奠安袭封累世尔王禑自国王王　逝后幼守基邦今几年矣尔方束发智可临民朕命吏部如　召中书精笔朕言钦天命尔弗敢礼违仍前高丽国王世守三韩命使赍擎如国以授尔其仰观俯察必遂群情。 呜呼! 国无大小授必上穹当斯要任岂不厥位艰哉  自袭之后毋逸豫以怠政毋田猎以殃民洁祀境内以格神明精烝尝之羞奉尔祖考循朕之训福寿三韩永矣尔其敬哉!" 赐谥制曰: "皇天授命宰土驭民者非勤政无逸曷以达天  尔高丽国王王　生前怠政务在逸勤。 致使身遭凶陨天命就沦岁月云　。 呜呼! 恃险居安而致此欤  抑开诚心附人而致是欤  呜呼! 言险在德非险可恃言诚在尔非诚必有所归天道好还未有不然者也。 今年秋七月尔陪臣李成林等表辞恳切请谥尔以昭列代命嗣王抚育于黔黎! 今者释彼臣非允其所请谥尔恭愍以彰人世爵尔王封英灵于幽壤。 呜呼! 不昧而有知则逢灾而御灵聪而必觉遇患而　防吉尔邦家! 朕其尔诰允听宜哉!" 禑专事驰骋不闲礼度国人忧之至是动止稍中节人皆喜悦溥等亦曰: "所闻异于所见。" 倭寇咸州洪原北靑哈兰北等处我

太祖自请往击与战于咸州之　儿洞大败之禑喜赐白金五十两*　{段}绢各五匹鞍马又加定远十字功臣号。 张溥等问徐师昊所立碑乃命复立溥等往观之欲徙南郊更相地竟不果。 禑焚黄于*大庙遣同知密直崔乙义致　于张溥溥躬迎以受密直副使具鸿致　于周倬会倬方食鸿不告置厨而还倬大怒曰: "王以  天子之命告庙焚黄礼也祭讫致　使臣亦礼也　肉至则以天子之尊尙盛服躬迎　其它乎  吾当躬迎如礼何不我告而置诸厨乎其罪有三不敬慢

天子之命一也忽国王之敎二也轻祖宗之赐三也不诛而何 " 张子温曰: "鸿位虽密直武人也未知礼。" 倬曰: "如此化外之人不足　也但责之使知耳。" 溥等谒文庙召生员孟思诚讲诗时以朴宜中为大司成郑摠闵霁为司艺权近为直讲霁近皆以前判事假充周倬等求见我国祀典乃书社稷籍田风云以示倬加以忠臣烈士孝子顺孙义夫节妇使幷祭之倬尝对馆伴河仑云: "洪武十六年*闲遍诏天下于皇太子笺文称臣汝国进笺亦当钦依。" 自是笺文始称臣。 禑谒玄陵宣读诰命张溥等往观社稷坛责其不营斋庐又欲观城隍朝议以为不可登高遍瞰国都　以净事色为城隍以示之净事色乃醮星所张溥等欲观籍田朝议沮之张溥等欲诣阙禑方在淑妃宫未还馆人以故迟留不进马溥等大怒欲徒行廉兴邦进曰: "王不豫未得梳沐今天使奄至恐王不及礼待请小留。" 溥等然之及禑还乃邀宴慰。 以前知门下事李乙珍为江陵道元帅捕倭贼。
#高丽史135卷-列传48-辛禑3-11-09-1385

十月以赞成事赵仁璧为交州道元帅。 张溥*　佑{段佑}等还翼日周倬　英等还禑饯于西普通院执　酒谓倬曰: "不谷权署东藩十有余年未得受命惟恨下情不能上达今许臣承袭又锡先考谥不胜感激。" 言未旣有泪盈睫倬叹之极欢而罢禑　溥等衣服鞍马白金苎麻布四人皆辞曰: "敢不拜赐  然今身不受寒且不徒行受将何用 " 唯受朝臣赠行诗览而叹曰: "东方有人矣。" 禑如王兴第又如前判事申雅第使雅出其女而见之上护军林* 奉觞以进禑曰: "汝何得乃尔 " 对曰: "此臣之族也。" 禑曰: "予为汝族矣。" 赐* 马一匹。 遣判门下府事曹敏修赞成事*张自温{张子温}禹玄宝签书密直司事河仑如

