<!-- { "loadSidebar": true } -->
王谓　曰: "予闻诸武臣言军旅之事则委之我辈至如按察守令临民之任只用东班我辈不得无憾今欲交差何如 " 对曰: "武人有吏才知民事者盖寡如有才兼文武宽猛相济者宜勿限东西以授。" 王纳之。 　言于辞朴卿曰: "养鹰者日杀人家　犬宜移养远地。" 卿语鹰坊李贞曰: "大家以鹰　故多取众谤　养之他所 " 贞许诺令尹秀养于安南。 一日王与达鲁花赤观猎　语人曰: "始谓尹秀辈以鹰　市宠今乃知王自笃好也! 生拔　鹄腹背毛而放之纵　啄食观以为乐此非笃好其忍视耶 " 有散员田裕诉王曰: "臣昨捕　过安东司录金　曰: '鹰坊已罢何为到此。' 待之甚薄疑宰相移书诸道以禁鹰　。" 王怒谓　曰: "何损于宰相而禁之乎  必使按廉罢　任。" 对曰: "裕籍捕　侵扰百姓闻殿下解纵鹰　自恐得罪言此以试上意耳。" 王然之。 乳　子内侍郞将黄元吉以其科田　薄白王易郞将韩贞甫科田　言: "元吉虽无此田不至贫乏贞甫惟禄是资岂宜夺彼与此请各复其旧。" 从之。 　上时务十余条王览毕　而掷之。 　耿介恃王宠任政令有不合者必争之多所裨益。 内僚请谒一皆杜絶内僚常切齿遂讽王杀之年三十九。 　临死曰: "吾以兄故死。" 人皆惜之。
#高丽史123卷-列传36-嬖幸1-权宜-000

权宜[蔡谟李德孙]。
#高丽史123卷-列传36-嬖幸1-权宜-001

○权宜忠烈时人性险　每依内僚求使四方酷刑厚*　{敛}民甚苦之。 与承旨廉承益善承益荐为庆尙道按廉使宜依势无所顾忌。 夺晋州人郑延爱妓延有勇力走及奔马直入宜寝所负妓而逃宜系其母延自诣狱宜杀之。 元使也速达因征日本往庆尙还谓宰相曰: "南民　贵皆有菜色贵国多遣别监专尙苛暴枉刑重赎民多死者民卽天子之民可令至此耶 " 中赞金方庆告王王曰: "程驿别监李英柱尝言: '朝廷以拷　为不法又禁赎铜谁肯从令。' 也速达之言岂指此辈耶 " 方庆曰: "按廉权宜暴*　{敛}酷刑请罪之以　民怨。" 内僚刘福和素与宜结为兄弟请王传旨曰: "宜递期已近其徐之。" 承益佯若不与交亲曰: "宜之横暴如此也谁荐为按廉 " 宰枢皆默然不对宰枢复以也速达言告王令监察侍史闵萱代宜郞将金义光代英柱命诸道按廉毋得酷刑。 后宜拜正郞杀延事觉佥议府劾流海岛罢晋州副使徐宁。 十三年为全罗道王旨别监以能办供进授版图摠郞赐红　一腰白金十五斤米十五斛。 时忠宣以世子如元宜献银四十斤虎皮二十张为行李之资忠宣曰: "此物皆剥民*　{敛}怨非吾所欲。" 遣还其主。 宜又与按廉李熙有隙以熙不谨供进　王罢之。
#高丽史123卷-列传36-嬖幸1-权宜-002

有蔡谟者平康人累迁侍御史。 忠烈因东征如合浦时庆尙道因军旅饥馑民不聊生谟为王旨别监厚*　{敛}于民馈遗扈从权贵又以油蜜遗内竖梁善大善大不受执其人以徇。 由左承旨进知申事历副知密直佥议　理二十八年以佥议侍郞赞成事致仕。 谟尝为庆尙道劝农使多*　{敛}细麻布以献又赂左右权贵市私恩李德孙代谟稍增其数后薛仁永又倍尺数布极细密民甚苦王闻之禁献细布。
#高丽史123卷-列传36-嬖幸1-权宜-003

德孙仆射淳牧之子累历监察杂端按庆尙全罗忠淸三道　克作威吏民畏之。 忠烈朝拜东京留守王因东征道过东京以德孙能办供亿加府尹后为庆尙道王旨使用别监剥民膏血以市宠超授卫尉尹。 近侍别监金龙剑题驲壁云: "庆尙州道残民血染出德孙三品职。" 德孙诉王流之。 历官至知都佥议司事年六十一以疾乞退拜赞成事致仕。 二十六年卒谥庄淑。 子　官累赞成事初　妹壻宋璘党于王惟绍离*闲王父子　寄璘书曰: "愿努力使王父子如初毋　人邪说以自误!" 璘伏诛忠宣得其书嘉忠直授密直副使。
#高丽史123卷-列传36-嬖幸1-林贞杞-000

林贞杞。
#高丽史123卷-列传36-嬖幸1-林贞杞-001

○林贞杞元宗朝登第昧学术有吏能。 为长兴副使値其父允　大祥当至京恐失职依内僚请在任行祭寻以娶卢进义之女为贰妻坐免。 忠烈时除正郞监察侍史金弘美左司谏李行俭等不署告身贞杞附鹰房以王命督署弘美等不从贞杞诉王流海岛。 未几为全罗道王旨使用别监务苛暴聚*　{敛}事权贵欲悦众　谤令新岛句当使韩允宜漕运豪家田租与内库米　到礼成江凡八十余　其奸狡如此由是誉言日至宠幸益隆。 时庆尙道按廉闵萱专擅启事以媚于王人谓: "内按廉。" 王同日赐贞杞及萱带红人语曰: "如今邑宰纡朱　尽是生灵血染成。" 指两人也。 以王旨使用别监仍为全罗按廉时权瑞精按庆尙; 黄守命忠淸; 崔崇西海; 郑良佐交州; 金仁琬安集东界。 贞杞奸; 瑞精暴; 良佐愚而贪; 崇　而　; 仁琬浮虚少实; 守命枉直相半。 时之任用如此。
#高丽史123卷-列传36-嬖幸1-林贞杞-002

贞杞进橘二株用十二牛曳入宫中路远累日而至柯叶皆枯贞杞亦知不可用但欲媚王献之。 贞杞以白粒一舟遗承旨崔守璜不受贞杞　怒以其米赂权贵卽代守璜为承旨时人鄙之。 尝掌监试取士命赋题曰: "太宗好尧舜之道如鱼依水不可暂无。" 以好尧舜道不可暂无为韵诸生曰: "韵中六字皆则音。" 贞杞　改曰: "尧舜之道如鱼依水。" 诸生又曰: "韵中五字皆平音。" 贞杞大　又改曰: "好尧舜道如鱼依水。" 贞杞初为试官享王珍膳花果　侈无比酒　贞杞起舞王欢甚故事掌试者发榜后宴贺客三日厥后先试期享王谓之品呈盖以宴品先呈于王也后遂为例。 十三年拜副知密直明年加监察大夫卒。
#高丽史123卷-列传36-嬖幸1-林贞杞-003

时有宰相洪休女寡为尼喜言人短公主欲闻外事令出入卧内公主闻贞杞死怆然尼曰: "贞杞之死不足怪也以血成身其死宜速。" 谓剥民血以立其身也公主变色。 萱平章事令谟四世孙累转卫尉尹为全罗道指挥使。 承旨缺萱及李德孙权宜皆附内僚求之王难于取舍手书筹令三人探之萱得焉。 遂拜右承旨进副知密直司事迁都佥议　理改知都佥议事王欲改嫁忠宣妃韩国公主遣萱赍表如元。 萱告中书省曰: "东京人金天锡久留本国多行不义奸诈回谲离*闲王父子。" 于是中书省移咨征东省勒还东京天锡遂与萱有隙。 一日王坐行省天锡　声曰: "闵萱以宰相构虚事交乱彼此离*闲王父子莫此为甚天锡作何等事使我殿下父子不和耶 " 其言辞举止甚倨傲无复君臣之礼。 萱复拜　理升咨议都佥议赞成事后忠宣以萱进改嫁表流之忠宣二年卒。 萱起于刀笔与世俯仰。
#高丽史123卷-列传36-嬖幸1-朱印远-000

朱印远。
#高丽史123卷-列传36-嬖幸1-朱印远-001

○朱印远悦子也。 忠烈朝登第累迁庆尙道按廉使时正郞宋洪少尹辛需亦按诸道宰枢以皆非人望驳之王怒不听印远贡细黄麻布二笼王开缄令左右争取以为戱。 宰相言: "朱印远重*　{敛}*　{谄}事左右又恶闻乌鹊声常令人操弓矢　之。 一闻其声辄征银甁民甚苦之宣罢其职。" 王欲以金貂代之宰相曰: "貂曾为龙山别监侵渔百姓及为安东判官坐赃流海岛若以貂代印远是以暴易暴甚不可也。 今又令诸道贡二十升黄麻布纺绩于女工最难村妇安能细织必求诸京价贵难买民将不堪。 且帝谕曰: '事　有未便民情有未安者其审图之。' 请　罢。" 王纳之旣而以貂为忠淸道按廉印远竟不罢细布贡如旧时。
#高丽史123卷-列传36-嬖幸1-朱印远-002

有内僚从容白王闻诸道路曰: "宰臣朱悦无子天道无知岂不信然 " 王曰: "不有印远乎 " 对曰: "悦淸直絶伦印远贪邪无比故云然。" 王大笑。 寻为其道劝农使宰枢言: "印远虐民不可用。" 宦者李信尝降香庆尙具知印远贪污以闻至是命信与左承旨赵简宦官柳允珪往都堂与印远辨诘信曰: "印远尝待我甚厚感恩则有之然供亿之费皆民膏血。 又吾归自开骨山道见民扶老携幼往东界者络绎问之则皆曰避朱按廉暴虐也。" 允珪又打印远所贿物于前曰: "此亦君之所横*　{敛}也。" 印远　首不能对。 官至三司左尹子晖。 时有太仆少尹李桂材者暴*　{敛}类印远以旌善别监兼东界安集使务侵渔以市私恩东界多产崖蜜桂材不时征*　{敛}沥取无遗蜜蜂无以自养蔽天飞去堕海而死。
#高丽史123卷-列传36-嬖幸1-李英柱-000

李英柱。
#高丽史123卷-列传36-嬖幸1-李英柱-001

○李英柱父应公。 英柱初为僧后归俗娶良家女生一子为管城县令。 忠烈为世子闻鞋工金准提之妻美纳之时有身已数月及生女养于宫中如己出英柱　其妻娶之时称国壻。 及忠烈卽位以内园丞超拜郞将出入宫禁权势日炽多行不义流毒中外人谓之英柱难。 为人物推考别监白王曰: "大臣及内僚多置田庄为逋逃渊薮乞征银布以充国用。" 且*　姓名以进王大怒命侍史权宜将鞫之英柱又言: "聚逋民者廉承益为首。" 于是承益与诸嬖皆怒众谤纷然王由是恶英柱遂寝其事。 为忠淸道安集使选官婢有姿色者五人以进。 又闻忠州民丁香多畜银酷刑督纳香悉所有不足又贷三十余斤以充之。 又为忠淸道脱脱禾孙侵割驿吏宁越县令李恂亦贪暴不法民甚怨之有民康允明乘众怨作乱诈称新皇帝使者招集无赖驿吏十余辈乘传横行杀恂及县吏一人又将杀英柱英柱知而掩捕之。 累转军簿判书鹰扬军上将军英柱性贪污苛暴夺占田民。 家人尝运米到江英柱亲往载输为路人所辱其无耻类此。
#高丽史123卷-列传36-嬖幸1-李英柱-002

金州民大文者族党近百人英柱倚势欲压而为奴都官佐郞李舜臣性*　{谄}曲阿英柱意舞文为贱大文诉王府断事官赵仁规仁规考其案具陈英柱奸伪王囚舜臣罢英柱职。 僧日英诬告英柱与韩希愈谋反鞫之英柱诬服流海岛未几召还语在希愈传。 二十六年拜密直副使。
#高丽史123卷-列传36-嬖幸1-李之　-000

李之　[高宗秀金儒]。
#高丽史123卷-列传36-嬖幸1-李之　-001

