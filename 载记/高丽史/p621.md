<!-- { "loadSidebar": true } -->
李光挺起自行伍仲夫之废毅宗光挺与其谋由是拜大将军明宗初授枢密院知奏事累升院使时内侍郞将兼兵部员外郞庄甫性刚正不阿权贵尝面责内侍将军郑存实骄傲重房闻之劾甫陵辱长官欲贬巨济县令甫忿怒诣枢密院谓光挺及副使崔忠烈曰: "闻公等欲贬我海上我有何罪 " 辞色俱　光挺等怒卽配远岛阴使人　水中闻者惜之。 九年光挺　知政事尝以事嘱京市署令王宠夫宠夫不听光挺遣电吏诱至中书省呵叱之宠夫据义不屈光挺怒骂曳下庭夺其衣冠囚之寻释之。 一日荧惑犯岁星光挺以灾变再乞解职不允加太子太傅判兵部事。 光挺顽贪无识铨注甚滥进门下侍郞平章事十三年*　{　}宰闵令谟欲告老以年未七十未决光挺规代其职先自上表乞退盖趣令谟致仕也寻代令谟守太傅判吏部事。
#高丽史128卷-列传41-叛逆2-郑仲夫-010

十四年八月以太白犯上将执法又诈上表辞职俄而太白退舍复就职。 十一月八关会王观乐于球庭光挺上寿王曰: "卿已老惜哉!" 光挺　泪呜咽盖恐以老*　{　}职人皆笑之明日上表乞退。 旧例乞退皆以其年十月光挺贪恋爵位至是乃乞。 二十四年卒。 存实尝买红　工彦光家约以白金三十五斤但输二十三斤　曰: "待汝徙家毕偿。" 彦光曰: "虽未输一二斤尙不可　十二斤乎 " 遂不徙存实怒诬告街衢曰: "我家人将白金十二斤过市彦光成群掠夺请治之。" 街衢使虽知其诬畏存实暴戾囚彦光及妻又系其邻里四十余人　问彦光窘计无所出赂存实银十二斤得释。 有民临路作舍存实托路隘欲毁之民纳赂乃止贪暴类此。 累官至守司空。
#高丽史128卷-列传41-叛逆2-郑仲夫-011

有仁仁宗时以其父卫社亡身授散员寻为太子府指谕拜卫将军太子偏爱之厚加宠赐。 初娶宋商徐德彦之妻妻本贱者　财巨万以白金四十斤赂宦者求三品。 毅宗末转大将军颇与文官交通武官常疾之时仲夫用事有仁自知孤危恐祸及己逐其妻于海岛求仲夫女为妻。 明宗初出为西北面兵马使自庚寅之后北人横恣昌州人杀其守爱妓置之衙门成州人议灭三登县有不从者杀数十人铁州人议杀其长格鬪而死有仁不能制称疾乞代乃以金吾卫大将军于学儒代之。 有仁后拜枢密院副使兵部尙书骤登枢府大张祸福进退人物皆出其口进　知政事。 旧例宰相奉使如金其　从有定额要市利者赂使银数斤然后得行内侍郞中崔贞为生日回谢使有仁嘱一奴令带去时贞以货得者已满数不能补奴恃主势遂行金人检还之贞还坐免。 大学博士卢宝玙为蔚州防御副使有仁以为外官文武交差有成法今见任蔚州判官亦文吏不宜又除宝玙不署告身时溟州副使管城县令皆文吏吏部又以文吏为判官尉省已署过宝玙援例告有仁有仁怒然前已误署势不得自省中奏乃诱重房驳奏宝玙及溟州判官管城尉皆不得赴任。 八关会王遣内侍大府少卿郑国俭例赐花酒于省宰时少晩有仁怒不受王遣承宣敦谕乃受国俭被劾削内侍籍后附有仁复籍。
#高丽史128卷-列传41-叛逆2-郑仲夫-012

初仲夫为*　{　}宰在中书省有仁以亲嫌未登相位在枢密累年潜托内人拜守司空尙书仆射及仲夫致仕乃拜门下侍郞平章事时闵令谟先为中书侍郞平章事王以有仁武人使气又为仲夫壻心惮之班令谟上有仁固让又以令谟为门下侍郞平章事班有仁上。 有仁请寿德宫居之富贵华侈拟于王室。 子群秀年少顽　多行不义席父势骤拜高官。 尝为全罗道按察使升黜徇好恶不问政绩然以权门之子无敢议者。 同中书门下平章事判兵部事枢密使文克谦副使韩文俊俱名儒王倚重有仁疾之文俊尝为一卒抵书有仁求官又亲请之有仁怒曰: "公枢机大臣敢以私事伺候执政之门有亏公辅之望劾之。" 会克谦有服不从法驾有仁以为失近臣之体幷劾奏之王重违其奏且以二人非罪依违数日有仁论执愈坚王命右承宣文章弼至其家密谕曰: "文俊则固可罪矣若有服不扈从国典也以此罪克谦柰礼何 " 有仁犹不奉诏杜门数日克谦等密奏曰: "圣慈至渥然不允则臣等必有不测之患愿从所奏以快其心。" 王不得已下制　左迁。 宰相以下屛气累足侧目而视庆大升因众怒遂诛之有仁家臣中书省令史石球欲为报仇造妖言惑众谋作乱事觉流于海岛。
#高丽史128卷-列传41-叛逆2-李义方-000

李义方。
#高丽史128卷-列传41-叛逆2-李义方-001

○李义方全州人毅宗末以散员为牵龙行首与郑仲夫李高等作乱王惧卽拜义方鹰扬龙虎军中郞将兄俊仪为承宣。 明宗立授大将军殿中监兼执奏册为壁上功臣图形阁上。 元年大将军韩顺将军韩恭申大誉史直哉车仲规等相与言: "李义方李高等擅杀朝臣害及忠良非义也。" 义方等闻而杀之惟仲规素与义方亲免死流外。 高有非望之志阴结恶少及法云寺僧修惠开国寺僧玄素等日夜宴飮因谓曰: "大事若成汝等皆登峻班。" 遂作伪制。 及太子加元服王将宴于丽正宫高为宣花使当与宴阴令玄素招致恶少聚法云寺修惠房斩马飨之使各袖刃隐于墙屛*闲将作乱有校尉金大用子为高驱使闻其谋以告大用大用与内侍将军蔡元善遂告之义方素恶高逼己至是与元候高等至宫门外卽以铁椎击杀之令巡　军分捕高母及党与皆诛之其父尝恶高不肖不以为子故独配流。 元阴谋欲尽杀朝臣事泄义方又忌元遂杀于朝幷捕门客群少皆杀之。 三年封王女为宫主近臣上寿夜分未罢义方携妓入重房与诸将纵飮喧　击鼓声闻于内略无畏忌寻转卫尉卿兴威卫摄大将军知兵部事。
#高丽史128卷-列传41-叛逆2-李义方-002

明年归法寺僧百余人犯城北门杀宣谕僧录彦宣义方率兵千余击杀数十僧余皆散去兵卒死伤者亦多翌日重光弘护归法弘化诸寺僧二千余人集城东门门闭乃烧城外人家欲延烧崇仁门入杀义方兄弟义方知之征集府兵逐之斩僧百余府兵亦多死者。 令府兵分守城门禁僧出入义方又遣府兵毁重光弘护归法龙兴妙智福兴等寺俊仪止之义方怒曰: "若从尔言事不成矣。" 遂焚之取货财器皿以归僧徒要击于路还夺之府兵死者甚众。 俊仪骂义方曰: "汝有三大恶放君而弑之取其第宅姬妾一也。 胁奸太后女弟二也。 专擅国政三也。" 义方大怒拔剑欲杀之文克谦止之曰: "以弟杀兄恶莫大焉  何面目见人乎  若吾言不可听请先杀我。" 义方与克谦善且其弟邻为克谦女壻故从其言俊仪走出西门义方自引剑割其胸而卧仲夫曰: "兄弟鬪宫中何理耶 " 欲执俊仪杀之仲夫妻闻之使人谓曰: "义方兄弟之事于卿何与 " 由是俊仪得免然交旧莫敢往见门客亦散。 俊仪往谢义方义方亦潜往谢之。 义方拜左承宣纳其女为太子妃。
#高丽史128卷-列传41-叛逆2-李义方-003

时西京留守赵位宠起兵谋讨义方仲夫元帅尹鳞瞻御之败还位宠兵向京都来屯京西权有路上义方怒甚执西京人尙书尹仁美大将军金德臣将军金锡才等无贵贱悉诛之枭首于市领兵而出先遣崔淑等数十骑突阵击杀数人诸军乘之西兵惊乱大败而走义方乘胜逐北至大同江位宠收散兵复守城义方屯兵城外留月余苦寒不能战复为西兵所败乃还。 义方自纳女东宫益擅威福浊乱朝政众心愤怨鳞瞻将复讨位宠治兵西郊僧徒亦从军义方偶出宣义门外仲夫子筠密诱僧宗　等托有求诉随义方后伺隙斩之分捕俊仪兄弟及其党高得元柳允元等皆杀之僧徒以为贼臣之女不可配东宫奏黜之。 六年义方门客将军李永龄别将高得时队正敦章等欲为义方报仇谋杀仲夫事泄重房捕永龄等窜远岛。 一时武臣皆义方麾下相谓曰: "军国权柄属之重房者实由义方之力。" 遂配宗　等十余僧于海岛。
#高丽史128卷-列传41-叛逆2-李义旼-000

李义旼。
#高丽史128卷-列传41-叛逆2-李义旼-001

○李义旼庆州人父善以贩　　筛为业母延日县玉灵寺婢也。 义旼少时善梦见义旼衣靑衣登黄龙寺九层塔以为此儿必大贵。 及壮身长八尺　力絶人与兄二人横于乡曲为人患按廉使金子阳收掠　问二兄瘦死狱中独义旼不死。 子阳壮其为人选补京军乃携妻负戴至京会日暮城门已闭投宿城南延寿寺梦有长梯自城门至阙历梯而登觉而异之。 义旼善手搏毅宗爱之以队正迁别将郑仲夫之乱义旼所杀居多拜中郞将俄迁将军。 明宗三年金甫当起兵以张纯锡柳寅俊为南路兵马使纯锡寅俊等至巨济奉毅宗出居　林仲夫李义方闻之使义旼及散员朴存威领兵趣南路义旼等至　林有人遮说曰: "前王来此非州人意乃由纯锡寅俊等尔其徒不过数百皆乌合之众去其魁则余悉溃走请少留吾归图之第愿勿*(  ){加}罪州人。" 义旼曰: "我在勿忧!" 其人遂入州谋诸众曰: "纯锡辈非今王所遣杀之何害!" 夜以兵围而攻之斩数百人列其首于路之左右以待义旼幽毅宗于客舍使人守之乃引义旼等入城出毅宗至坤元寺北渊上献酒数杯义旼拉脊骨应手有声便大笑存威　以褥合两釜投之渊中忽旋风大起尘沙飞扬人皆呼　而散寺僧有善　者取釜弃尸尸出水　有日鱼鳖乌鸢不敢伤。 前副户长弼仁等密具棺　水滨义旼自以为功拜大将军。
#高丽史128卷-列传41-叛逆2-李义旼-002

明年赵位宠起兵义方以义旼为征东大将军知兵马事义旼将兵赴战有流矢中目进军铁岭四面鼓　急击大破之方攻涟州有兴化道逆贼数千来屯北川救之义旼领兵出拒冒刃入其屯斩一骑将贼兵退是后贼闻义旼兵至辄奔遁不敢敌以功拜上将军。 七年位宠余兵复聚保香山义旼领八将军往击之斩三百余人告捷。 九年庆大升诛仲夫朝士诣阙贺大升曰: "弑君者尙在焉用贺为!" 义旼闻之大惧聚勇士于家以备之又闻大升都房人谋害所忌益惧乃于里巷树大门以警夜号为闾门京城坊里皆效而树之。 十一年拜刑部尙书上将军。 初大升之诛许升也义旼以兵马使出鎭北塞有人谬传国家诛大升义旼闻之大喜曰: "吾欲杀大升未果是谁之谋欤  先我着鞭矣。" 大升闻而衔之。 义旼还惧不自安称疾归其乡王屡召不至及大升卒犹不至王惧为乱授工部尙书遣中使敦谕乃至引见便殿王内实畏忌外加恩慰中外叹王柔懦寻加守司空左仆射。
#高丽史128卷-列传41-叛逆2-李义旼-003

