<!-- { "loadSidebar": true } -->
辙辕　轮倚后势纵恣其亲党亦　缘骄横。 辕尝会宗族宴其母器皿珍羞穷极侈丽见者以为东韩以来罕有也。 内侍田子由妻李氏奇氏族也王幸其家强*　{淫}之未几子由与妻遁。 轮与田麻颇　内僚灯烛辈王怒亲至麻颇及轮家索麻颇不得又幸轮家率轮还置酒遣恶少辈又索麻颇于轮家竟不得。 廉敦绍辙妹壻也其家奴恃势颇张威福与其党五六人谋夺人妻矫王命强迎以归经三宿夫家始知讼之王怒下巡军鞫讯皆服杖流远岛。 　肆暴中外苦之忠穆立置整治都监　知其罪亡命杨广道按廉金*  捕送都监杖之。 辙族弟三万亦倚势恣行不法夺人土田整治都监杖下巡军逾两旬死其妻诉行省理问所囚都监官徐浩等判都监事政丞金永旽白王曰: "殿下何囚整治官 " 王曰: "三万夺人田五结何至于死!" 永旽曰: "三万恃势稔恶奚止夺五结田!" 元闻三万死遣工部郞中阿鲁刑部郞中王胡刘等来鞫之阿鲁等坐行省欲讯浩锁项而来三万弟善财骂浩曰: "我兄几奸汝妻怀恨杖杀乎!" 浩曰: "我妻士族宁有是耶! 若婢妾必有秽行。" 善财母贱故云然。 元复遣直省舍人僧家奴杖浩等。 王薨德宁公主命辙王煦摄征东省事。
#高丽史131卷-列传44-叛逆5-奇辙-003

恭愍将幸行省贺圣节辕欲　马而语王命卫士分卫前后使不得近。 赵日新谋除诸奇分遣人杀之辕被杀辙亡匿免。 王与公主屡幸李氏第宴。 王表请于元曰: "小邦爰自祖宗之代获　甥舅之荣土风虽愧于中原天幸多逢于上国。 兹者荣安王大夫人李氏衣冠奕叶礼义名家毓德坤元曾践黄金之屋储祥震索当开碧缕之门窃闻皇朝之法有所谓　儿　者合姻亚之　为子孙之庆古旣如是今胡不然  若蒙陛下为大夫人李氏举盛礼之优优示殊恩之　　则九族感睦亲之义誓永世而不忘一邦　归美之诚祝后天而难老。" 帝遣峦峦太子定安平章等赐　儿　宴王与公主幸延庆宫公主太子南面王坐西李氏坐东王行酒先　献太子太子立飮太子行酒献李氏次王公主。 宴将　使者　人升坐西阶卫士东阶置肉争　较胜否为乐食多而先已者为胜。 宴罢皆下庭连袂立使者在西辙权谦等在东各奏胡歌蹈舞而进俱会庭心以纻丝一匹连执环立歌舞旋回者数四断其所执*　{段}*　{段}而分之是宴剪布作花凡五千一百四十匹他物称是由此物价腾涌禁公私宴及斋筵油密果。 自是遣使锡宴无虚岁。 本国置李氏府曰庆昌。 元遣直省舍人忙哥授辙辽阳省平章兼赐衣酒。 王以事杖流监察*　{纠}正辙白王曰: "*　{纠}正虽有罪恐为后世口实。" 王卽释之。 *兀{元}锡王功臣号辙适自辽阳来觐母作诗贺王不称臣。
#高丽史131卷-列传44-叛逆5-奇辙-004

元遣辕子完者不花改册荣安王为敬王又追封三代为王授辙大司徒。 时权谦卢　俱纳女于元有宠辙与谦等声势相倚知天下乱自念积恶*　{敛}怨恐一朝势去难保预谋自安以亲戚腹心布列权要阴树党援将图大逆阅诸道兵器诈为诏使扇动讹言密谕期会约以举事王先知之托以曲宴令宰枢皆会宫庭遣判密直洪义宰臣裴天庆等召辙　谦及辙子赞成事有杰侄完者不花谦子万户恒舍人和尙　子行省郞中济等辙谦先赴密直庆千兴黄石奇判事申靑等密白王曰: "二人已至其余子侄及卢　父子未至若事泄变起不虞不如早图。" 王然之卽令密直姜仲卿大护军睦仁吉*于达赤李蒙大等伏壮士出其不意椎击辙应手而　谦走避追及于紫门杀之血　宫门遂杀辙从者二人尸于朱桥。 义为兵所害奇权麾下狼狈四散禁卫四番军士一时俱发剑　交于路。 仲卿等率兵至　家捕杀之尸于北泉洞路上。 有杰偕天庆诣阙道闻变走匿完者不花济恒和尙等及支党皆逃窜命中外搜捕没入三家奴婢于义成德泉有备诸仓。 无赖之徒多乘乱攘夺宫城戒严自宰执至胥徒备兵仗宿卫。
#高丽史131卷-列传44-叛逆5-奇辙-005

王敎曰: "我太祖创业垂统设官立法上下相保式至于今我忠宪王归款元朝世祖许其不改旧俗以存恤之我国亦恪修职贡未尝小违臣节。 今有奇辙卢　权谦等不念元朝存恤之意先王创垂之法席势以陵君肆威以毒民罔有纪极。 予以连姻帝室于其所言一皆勉从犹为不足潜图不轨欲危社稷幸赖天地祖宗之灵辙等俱已伏辜凶党之在逃者奇有杰完者不花卢济权恒和尙等罪在不原韩可贵具贞等不从国令故纵反者是用俱置典刑。 有能捕告反者以本人家　量功充赏余人所犯一切除之。" 辙等夺占人口土田都佥议司立都监许人申告各还本主。 寻捕有杰完者不花济和尙斩之恒独以素不挟势免死流济州。 有杰之死也观者如堵莫有哀者其弟上护军世杰平章赛因帖木儿时在元得免辙妻金氏逃难祝发为尼获之囚巡军幼子赛因亦　发匿兴王寺捕杀之。 流其党金宁君金普密直副使李也先帖木儿行省员外赵万通同佥洪翊赞成黄河衍评理李寿山密直王重贵代言黄河晏护军黄河湜前代言洪开道前右尹田霖缮工令金义烈宦者大护军郑龙庄杖前密直任君辅前广兴仓使林仁起前护军金南得前郞将卢之卿寻杀龙庄翊河衍籍三家财产官卖之*大庙令张天　主之。 天　密令其仆纳布十七匹买锦衾以归众曰: "此锦匪直十七匹何缘得之 " 共追之仆曰: "我和卖官天　奴也。" 御史台请罪之其弟大护军天志有宠于王特宥之止免官。
#高丽史131卷-列传44-叛逆5-奇辙-006

辙等诛李氏以忧病时国家遣将西北以备元春秋贡献羁　而已故音问颇阻皇太子遣金刚吉思迎李氏李氏固辞使者三返太子遣詹事院佥丞保童　衣酒金刚吉思因留奉养李氏卒官备葬事赙米二百硕布二千五百匹。 世杰妻房氏评理彦晖女也奇氏旣灭金镛胁诱彦晖私房氏以其有夫不敢自恣乃与其门客正言崔守雌为妻及镛流王系彦晖守雌于巡军杖之镛诛国人夺房氏后世杰迎归于元。 元亡赛因帖木儿与辽渖官吏平章金伯颜右丞哈刺波豆　政德左不花等招集亡元遗众割据东宁府憾其父诛将寇我北鄙报仇王命池龙寿杨伯颜往击之赛因帖木儿遁语在龙寿传。
#高丽史131卷-列传44-叛逆5-卢　-000

卢　。
#高丽史131卷-列传44-叛逆5-卢　-001

○卢　交河县人娶平阳公　女庆宁翁主以故骤贵。 忠穆时拜左政丞封庆阳府院大君特许带玉张盖以宠之。 　性贪好夺人臧获整治都监究治之录事曹光乙掌其事　恨之欲除名录事籍乃不署五军都目状俟除光乙名然后署之人多讥议。 恭愍朝以女纳于元帝拜集贤殿学士后与奇权谋逆伏诛子济　　瑛济尝为行省郞中本国封瑞原君及　诛济亡匿后诣阙自诉无罪王欲原之下巡军竟斩于市。 　封昌城君　诛逮狱流于外久之召还判密直司事。 其子瑄与洪伦犯逆伏诛　亦杖流寻与子桢及钧俱被诛籍其家。 恭让在潜邸娶　女及卽位封顺妃追赠　为齐孝公。 　封庆原君仕元为兵部尙书恭愍十八年自漠北奉元诏来至黄州王遣大将军宋光美执　鞫其来故　诬服与前监察大夫王重贵枢密院使李寿林及李明等通谋行谍于是幷其一行十八人杀之。 王尝求龙脑于和义翁主奇氏不得至是托以与北元通谋下巡卫府又囚重贵等及前佐郞方得珠狱未几杀重贵寿林明枭于市　奇氏置之尼院皆奇后之族时人怜其无辜。 得珠附辛旽免。
#高丽史131卷-列传44-叛逆5-权谦-000

权谦。
#高丽史131卷-列传44-叛逆5-权谦-001

○权谦政丞溥之子忠肃初拜司仆副正累迁代言转民部典书从王如元留燕五年侍从有劳王还国录功为二等寻升同知密直司事。 谦尝为合浦万户及忠肃复位屡求为万户王不听谦如元依势家代李俊为巡军万户。 忠穆袭位东还谦奉玺诣行宫拜赞成寻判三司事。 恭愍初以福安府院君如元纳女于皇太子得拜太府监太监。 谦家奴夺忽只朴元柱妻及李佛臣女置谦家强*　{淫}之典法司捕鞫榜暴其罪　其党三人杖之。 谦后与奇卢谋乱伏诛。
#高丽史131卷-列传44-叛逆5-崔濡-000

崔濡
#高丽史131卷-列传44-叛逆5-崔濡-001

○崔濡蒙古名帖木儿不花同知密直安道之子。 忠惠朝累迁军簿判书曹　之乱侍从有劳录功为一等仕元为御史。 初宰臣赵芬妻马氏新寡服未　濡强*　{淫}之芬弟宦者院使伯颜不花在元闻之诉中政院帝遣怯薛旦驴女等鞫问以豪富获免止杖五十后又强*　{淫}海平府院君尹硕妇其横恣如此。 转知都佥议以事罢奉忠定如元及忠定卽位封鹫城君赐诚勤翊戴　赞保定功臣号寻拜　理。 王宴元使裴佺谓濡曰: "尔为　理我所荐也。" 濡勃然曰: "吾顾因尔力乎!" 遂拳　之濡又言于王曰: "援立之功无出臣右然由知都佥议　升　理尹时遇有何功以密直副使拜三宰其父莘系叔父安淑亦皆尝为三宰岂彼传家之职乎 " 闵思平叱曰: "汝抄人之后六宰于汝极矣何不知足!" 濡怒　思平王怒濡而未能斥。 监察司劾之遣所由执濡家婢来濡遣奴　所由夺婢而去都佥议司亦劾之。 时濡弟版图判书源怨王有不逊语王下源于狱命右政丞孙守卿鞫之源不肯就狱强致之令　源不服曰: "政丞曾不知皇帝　薛固不可骂辱亦不可鞫问耶! 骂辱自有邦宪。" 拂袂而出。
#高丽史131卷-列传44-叛逆5-崔濡-002

濡遂与源率其弟有龙奔于元。 恭愍在元还国濡扈驾至辽阳逃还入元。 与金元之帖木儿等谋扰本国奏请征征南兵十万于我帝乃遣濡征兵时国人之在元者咸奏曰: "高丽　小方被倭患且地远不可征兵。" 帝然之召濡等还。 帝将征高邮征兵于我濡为元中尙监丞奉诏来督军且求枪材王拜濡三司使又封龙城府院君。 初诸奇败皇后谓太子曰: "尔年已长何不为我报　!" 会濡在元*　{谄}事丞相　思监及后宫宦者本国人朴不花为将作同知又为同知枢密院事知后怨王又恃金镛杀安佑等诸将而为内应遂与群不逞说后谋废王立德兴君妄奏红贼之难高丽失国印擅铸新印用之元立德兴君为王以奇三宝奴为元子金镛判三司事濡自为左政丞凡国人之在都者咸署伪官且请发辽阳省兵以来。 时王不以失位废贡献屡遣使陈请冀悟帝心濡与朴不花等夺所献礼物表　使不得达王无如之何遣庆千兴安遇庆等屯西北面以备之。 濡以元兵一万奉德兴君渡鸭绿江围义州我军败退保安州濡入据宣州王命崔莹节度诸军战于随州之　川濡军大败。
#高丽史131卷-列传44-叛逆5-崔濡-003

