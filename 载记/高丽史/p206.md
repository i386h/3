<!-- { "loadSidebar": true } -->
#高丽史35卷-世家35-忠肃王2-12-03-1325

闰月丙辰宥二罪以下。
#高丽史35卷-世家35-忠肃王2-12-04-1325

庚申上王以朝廷寝立省之议遣人祭告高庆二陵。
#高丽史35卷-世家35-忠肃王2-12-05-1325

甲戌元遣直省舍人塔不　舍儿别赤伯颜帖木儿来颁赦。
#高丽史35卷-世家35-忠肃王2-12-06-1325

二月甲午燃灯王如奉恩寺。
#高丽史35卷-世家35-忠肃王2-12-07-1325

三月辛未虑囚。
#高丽史35卷-世家35-忠肃王2-12-08-1325

夏四月甲辰祷雨。
#高丽史35卷-世家35-忠肃王2-12-09-1325

五月辛酉王及公主至自元山棚结彩陈杂戱献歌谣以迎。
#高丽史35卷-世家35-忠肃王2-12-10-1325

是日上王薨于燕邸。
#高丽史35卷-世家35-忠肃王2-12-11-1325

甲戌遣三司使尹莘杰万户姜融迎　宫于平壤。
#高丽史35卷-世家35-忠肃王2-12-12-1325

六月己卯朔加上先王先后尊号又加境内山川神号。
#高丽史35卷-世家35-忠肃王2-12-13-1325

壬寅三司右使赵延寿卒。
#高丽史35卷-世家35-忠肃王2-12-14-1325

秋七月己巳知密直事崔云卒。
#高丽史35卷-世家35-忠肃王2-12-15-1325

癸酉　林府院君王煦密直副使李凌干等奉上王　宫至自元百官玄冠素服郊迎殡于淑妃宫。
#高丽史35卷-世家35-忠肃王2-12-16-1325

甲戌延兴君朴全之卒。
#高丽史35卷-世家35-忠肃王2-12-17-1325

八月壬辰王与公主幸汉阳张毡幕于富原龙山高阜望海处而御之。
#高丽史35卷-世家35-忠肃王2-12-18-1325

癸卯以公主弥月宥二罪以下。
#高丽史35卷-世家35-忠肃王2-12-19-1325

九月己酉以鹰坊内乘之谗杖中道提察使李衍宗于行宫。
#高丽史35卷-世家35-忠肃王2-12-20-1325

辛酉以僧祖衡为王师。
#高丽史35卷-世家35-忠肃王2-12-21-1325

戊辰虑囚。
#高丽史35卷-世家35-忠肃王2-12-22-1325

冬十月戊子遣摠部典书李光时如元贺圣节。
#高丽史35卷-世家35-忠肃王2-12-23-1325

乙未敎曰: "孤承先业谬荷丕图常思置器之难* 极临渊之惧　者奉诏入朝时有负罪奸臣饰辞诬　谋倾寡人。 适新皇帝御极肃将天威扫淸内乱赏罚至公曲直自辨。 于是纪祖宗之功廓天地之度厘降公主命复侯藩　遇之幸顾不伟哉。 孤赖父王严训得免悔尤式至今日皇天不吊奄尔　世万机之繁无所咨　。 　近来官吏弄法寃枉甚众以致干文屡变时令不顺栗栗危惧罔知攸济。 推广天子好生之德　追先考爱物之仁宜宣实惠以阐大和其二罪以下咸宥除之。 于　易俗移风庶启维新之化仁民爱物旁推不忍之心。 一尊祖报本孝理所先太祖以来历代君王加上尊号。 一国内名山大川载诸祀典者各加德号修葺祠宇圆丘籍田社稷寝园佛宇道观修营以祭。 先代陵庙官禁樵牧毋令践蹂箕子始封本国礼乐敎化自此而行宜令平壤府立祠以祭其祭文宣王十哲七十子本国文昌侯弘儒侯务致　洁。 一*大师右丞相东平王拜住于我父子临危救难永安社稷恩莫重焉每岁贡献之时幷　土物于其子孙。 一父王吐蕃之行侍从艰险者忠义殊等宜加异奬。 一辛酉年以来随从功臣奋义忘身夷险一节带砺难忘。 别加褒奬延及子孙其留在本国不顾利害一心辅佐者亦加旌赏其已身没者追封爵号赏及子孙。 一孝子节妇旌表门闾劝励风俗。 一前者奸臣谋构危言以动众心能执君臣之义奋不顾身者实少而顾望疑迟中立观变者一国皆是。 及乎孤之危急甚于累卵孰不靡然从于奸党。 义当治罪以为人臣之戒。 然迹其心盖不得已已皆宽宥不介于怀彼尙不晓自怀疑惧。 故兹原宥以定其志其忠节虽亏而有才干者皆许　用。 一郡县大小本有定制近来无功而升号者颇多。 其非先代所设皆仍旧号。 一守令分忧宣化当小心供职务安百姓。 近赏罚不明无有惩劝率皆贪污废职各道存抚提察考其殿最以闻。 一内外两班乡吏百姓冒受金印检校职结衔避役甚为淆滥。 司宪府各道存抚提察使　皆收职各从本役如有不从条令不纳职牒者严行断罪。 又冒受摠选部入仕上典幷伪造谢牒者不在此例。 一各领府队正人等俸禄岁　劳役日深孤甚恤焉宜令重房体察完护。 甲戌年以来有战功人及战亡人子孙各加　用。"
#高丽史35卷-世家35-忠肃王2-12-24-1325

丁酉公主薨于龙山行宫。
#高丽史35卷-世家35-忠肃王2-12-25-1325

丙午遣右代言李揆如元告公主丧。
#高丽史35卷-世家35-忠肃王2-12-26-1325

十一月庚戌王至自汉阳。
#高丽史35卷-世家35-忠肃王2-12-27-1325

甲寅葬上王于德陵。
#高丽史35卷-世家35-忠肃王2-12-28-1325

乙卯公主之丧至自龙山。
#高丽史35卷-世家35-忠肃王2-12-29-1325

丙辰移御于吉昌君权准第自是屡移私第。
#高丽史35卷-世家35-忠肃王2-12-30-1325

庚午以李齐贤为推诚亮节功臣政堂文学。
#高丽史35卷-世家35-忠肃王2-12-31-1325

十二月癸未元中书省移牒曰: "自成吉思皇帝以来出气力有功者抄录史策以进。" 从国史院之奏也。
#高丽史35卷-世家35-忠肃王2-12-32-1325

乙未元遣左司郞中脱必　赐王宝　一百锭宣　二十壶吊慰兼致奠公主。
#高丽史35卷-世家35-忠肃王2-13-01-1326

○(丙寅)十三年七月丁卯敎曰: "*闲者乱贼之徒欲覆邦家擅呈都省请'立省比内地。' 于时诸臣同心戮力奏帝罢之再造邦家其功莫大带砺难忘。 以赞成事金怡全英甫甘泉君全彦评理尹硕知密直司事李凌干密直副使朴仲仁左常侍尹莘系上护军崔安道中郞将孙守卿等为一等功臣赐土田臧获及父母妻子爵有差。"
#高丽史35卷-世家35-忠肃王2-14-01-1327

○(丁卯)十四年夏五月佥议中赞金怡卒。
#高丽史35卷-世家35-忠肃王2-14-02-1327

冬十一月戊子敎曰: "寡人在都五年奸臣谋移国祚侍从之臣尽节辅佐终始一心其功可录。 以佥议政丞尹硕化平君金深上党君韩渥西河君任子松赞成事元忠全英甫　理安文凯李恭崔浚甘泉君全彦　壤君赵琼密直使孙琦朴仲仁同知密直司事曹硕密直副使金之镜军簿判书李那海判司宰寺事李仁吉判缮工寺事张逸右副代言奉天佑鹰扬上护军崔安道上护军申时用韩季辅上护军致仕姜彦护军全世贞朴松中郞将崔孙佑等为一等功臣赞成事郑方吉密直副使郑孙英内府寺事罗英秀淳昌君林仲沇通化君金千宝政堂文学朴远密直副使李揆判典仪寺事赵石坚检校评理金富民部典书权谦郑顺判典校寺事李兆年奉翊致仕裴英之李连检校判书韩永罗州牧使张沆上护军崔德符刘方世检校上护军朴连尹吉甫执义郑瑚大护军张英伯金彦丘洪赞金　前典客令朴永林护军吴挺仁宋善庄崔昌义李重阳李晖郑仁伯尹安淑赵甫典医副正金硕平海副使朴玄柱中郞将崔云桓允全白元泰金寿金成杰文成柱高宗甫金迪朴成瑞金天镜庾良俊密城副使刘臣启郞将白仁庇金* 韩琎刘椿散郞金仁镜为二等功臣赐田及臧获父母妻子爵有差。"
#高丽史35卷-世家35-忠肃王2-15-01-1328

○(戊辰)十五年春二月丁巳遣世子祯如元宿卫又遣左常侍尹莘杰献童女。
#高丽史35卷-世家35-忠肃王2-15-02-1328

夏四月甲午以尹硕为海平府院君; 郑方吉佥议政丞; 姜融林仲沇全英甫为赞成事; 孙琦崔浚为评理。
#高丽史35卷-世家35-忠肃王2-15-03-1328

乙未元以改元致和遣　里帖木儿来颁诏。
#高丽史35卷-世家35-忠肃王2-15-04-1328

戊戌郞将李自成还自元言: "帝封我化平君金深女达麻实里为皇后。" 先是深女为仁宗皇帝偏妃。
#高丽史35卷-世家35-忠肃王2-15-05-1328

辛亥王率内竖　于西海道。
#高丽史35卷-世家35-忠肃王2-15-06-1328

五月辛未幸木村高圆寺。
#高丽史35卷-世家35-忠肃王2-15-07-1328

辛卯幸白州。
#高丽史35卷-世家35-忠肃王2-15-08-1328

六月戊申遣密直副使李揆如元贺改元。
#高丽史35卷-世家35-忠肃王2-15-09-1328

