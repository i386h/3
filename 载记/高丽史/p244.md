<!-- { "loadSidebar": true } -->
#高丽史44卷-世家44-恭愍王7-22-05-1373

乙丑置仁熙殿直四人卽魂殿也。
#高丽史44卷-世家44-恭愍王7-22-06-1373

除目下头里速古赤及子弟卫皆超迁择卿大夫子弟年少美壮者常侍禁中号头里速古赤与子弟卫皆有宠。
#高丽史44卷-世家44-恭愍王7-22-07-1373

戊辰以杨伯渊为西北面都巡察使李成林为西海道都巡察使。
#高丽史44卷-世家44-恭愍王7-22-08-1373

二月乙亥北元遣波都帖木儿及于山不花来诏曰: "顷因兵乱播迁于北今以廓扩帖木儿为相几于中兴。 王亦世祖之孙也宜助力复正天下。" 初二人入境王欲遣人杀之群臣皆执不可。 于是访以拘留  放还  执送京师  三策群臣皆曰放还便。
#高丽史44卷-世家44-恭愍王7-22-09-1373

戊寅王夜见元使曰: "予眼疾见日则大剧故以夜待之。" 盖畏朝廷知也。
#高丽史44卷-世家44-恭愍王7-22-10-1373

乙酉元使还以苎布附献。
#高丽史44卷-世家44-恭愍王7-22-11-1373

丁亥以公主忌辰幸王轮寺饭僧三百赦二罪以下。
#高丽史44卷-世家44-恭愍王7-22-12-1373

庚寅遣判书张子温移咨定辽卫曰: "前遣郑庇赴京献马称到定辽城有守门官不许入城曰: '今奉圣旨山东新附百姓生受高丽使臣休这路上来。' 以此回还。 庇承差进献今听在口之言别无官信明文未委虚实。 如果圣旨请录全文回示。 子温至定辽摠兵官使谓曰: '圣旨高丽使臣止敎海道朝京。 今赍来咨文畏圣旨不敢　看。' 由是子温未得文据而还。"
#高丽史44卷-世家44-恭愍王7-22-13-1373

辛卯明升娶摠郞尹熙宗女。 王赐米四十石布一千匹。
#高丽史44卷-世家44-恭愍王7-22-14-1373

己亥倭寇龟山县庆尙道都巡问使洪师禹斩首数百级献所获器仗。
#高丽史44卷-世家44-恭愍王7-22-15-1373

纳哈出遣文哈刺不花来江界万户康永杀从者十余人而掠其财。 哈刺不花以数骑逃去。 王闻之遣人招还系永巡卫府赎杖百七。
#高丽史44卷-世家44-恭愍王7-22-16-1373

三月癸卯朔日食。
#高丽史44卷-世家44-恭愍王7-22-17-1373

复文庙朔望祭。
#高丽史44卷-世家44-恭愍王7-22-18-1373

庚戌倭寇河东郡。
#高丽史44卷-世家44-恭愍王7-22-19-1373

癸丑以文哈刺不花判典客寺事本我国人也。
#高丽史44卷-世家44-恭愍王7-22-20-1373

辛酉以谷贵禁酒。
#高丽史44卷-世家44-恭愍王7-22-21-1373

丙寅以密直副使都兴为全罗道巡问使。
#高丽史44卷-世家44-恭愍王7-22-22-1373

夏四月庚辰祷雨于庙社群望。
#高丽史44卷-世家44-恭愍王7-22-23-1373

乙酉陨霜杀草。
#高丽史44卷-世家44-恭愍王7-22-24-1373

辛卯以旱徙市。
#高丽史44卷-世家44-恭愍王7-22-25-1373

设仁王道场于康安殿七日以禳天变。
#高丽史44卷-世家44-恭愍王7-22-26-1373

甲午全罗道都巡问使都兴献倭　及所获兵仗。
#高丽史44卷-世家44-恭愍王7-22-27-1373

丁酉检校侍中李褒卒。
#高丽史44卷-世家44-恭愍王7-22-28-1373

戊戌以倭贼在近岛命评理柳渊出鎭东江。
#高丽史44卷-世家44-恭愍王7-22-29-1373

己亥祷雨于内殿。
#高丽史44卷-世家44-恭愍王7-22-30-1373

命柳爰廷讲大宝箴手写其眞书名及字以赐。
#高丽史44卷-世家44-恭愍王7-22-31-1373

全罗庆尙道饥遣使赈之。
#高丽史44卷-世家44-恭愍王7-22-32-1373

五月丁未以诞辰饭僧于仁熙殿赦二罪以下。
#高丽史44卷-世家44-恭愍王7-22-33-1373

戊申雨。
#高丽史44卷-世家44-恭愍王7-22-34-1373

己酉设祈雨道场于康安殿。
#高丽史44卷-世家44-恭愍王7-22-35-1373

丙辰立都摠都监点坊里军。
#高丽史44卷-世家44-恭愍王7-22-36-1373

丁卯改孝思观为景命殿。
#高丽史44卷-世家44-恭愍王7-22-37-1373

六月丁丑设祈雨道场于康安殿。
#高丽史44卷-世家44-恭愍王7-22-38-1373

辛卯遣前　林尹金庾如京师贺圣节密直副使郑元庇贺正复贡马。
#高丽史44卷-世家44-恭愍王7-22-39-1373

丙申倭舶集东西江寇阳川遂至汉阳府烧庐舍杀掠人民数百里骚然京城大震。
#高丽史44卷-世家44-恭愍王7-22-40-1373

是月作花园二层八角殿于泥岘。 周植花木以备宴游。
#高丽史44卷-世家44-恭愍王7-22-41-1373

秋七月甲辰遣判缮工寺事周英赞如京师贺千秋节幷献济州牧胡肖忽秃不花所献马十九匹驴二匹。 英赞女曾入元为

大明兵所掳选为宫人有宠于

帝。
#高丽史44卷-世家44-恭愍王7-22-42-1373

乙巳赐牟尼奴名禑封为江宁府院大君百官贺命政堂文学白文宝田禄生大司成郑枢等傅之。
#高丽史44卷-世家44-恭愍王7-22-43-1373

江华万户河乙沚汉阳尹辛廉不能御倭王遣内府副令李贾森为体覆使杖配烽卒,
#高丽史44卷-世家44-恭愍王7-22-44-1373

