<!-- { "loadSidebar": true } -->
#高丽史26卷-世家26-元宗2-05-11-1264

癸卯幸普济寺。
#高丽史26卷-世家26-元宗2-05-12-1264

夏四月丁未幸妙通寺。
#高丽史26卷-世家26-元宗2-05-13-1264

乙卯遣礼宾卿金禄延如蒙古谢赐历日西锦。
#高丽史26卷-世家26-元宗2-05-14-1264

戊辰太白昼见经天。
#高丽史26卷-世家26-元宗2-05-15-1264

五月庚辰蒙古遣官人胡都多乙者礼部员外郞赵泰康和尙等来辛巳受诏于大观殿诏曰: "朝觐诸侯之大典也朕缵承丕緖于今五年第以兵兴有所不暇近西北诸王率众款附拟今岁朝王公群牧于上都卿宜乘驲而来庸修世见之礼尙无濡滞。"
#高丽史26卷-世家26-元宗2-05-16-1264

丙戌宴蒙使。
#高丽史26卷-世家26-元宗2-05-17-1264

己丑蒙使胡都康和尙先还王饯于郊外以国子祭酒张镒译语郞将康允绍伴行附表曰: "华使鼎至疾于星火之驰玺书带来谕以风云之会颁宣已往舞蹈惟勤伏念臣依荫上朝抚封东　万宇皆归于覆焘仰化无遗三韩别荷于矜怜衔恩罔极向也躬　而将返俄然语及于再朝而臣奏云: '退修离散之残民咸使出居于旧土讫有所定　往乎来 ' 恭承明训以旋归爰示小邦之形状兵戎饥疫之相压三十年垂尽耗亡山海荡流之孑遗四五载　能招集完复经营之未旣往还使佐之实观今被招征实增兢悚有召不宜于俟驾应是当趣于登途然薄贽单装亦岂残藩之易办遐程酷暑亮非劣质之能戡要　　辰方朝邃阙　此私便之　徇亦专恕　之恃优惟冀至仁永加深　且献金锺金盂各三只白银锺四只银盂十只眞紫罗三匹。"
#高丽史26卷-世家26-元宗2-05-18-1264

戊戌赐金周鼎等及第。
#高丽史26卷-世家26-元宗2-05-19-1264

亲设消　道场于内殿。
#高丽史26卷-世家26-元宗2-05-20-1264

壬寅移御长峯宫。
#高丽史26卷-世家26-元宗2-05-21-1264

癸卯始设大佛顶五星道场于三郞城假阙凡四月。
#高丽史26卷-世家26-元宗2-05-22-1264

是月盗起横川杀横及洪川二县民三十余人初横川民屎加大有八子一壻居山谷*闲九人渔猎以生洪横人疾之诉于道内巡行夜别抄指挥请捕之至其家会九人出猎惟取父母妻子尽杀之于是九人谋报　遂起为盗至忠淸道夜涉箪浅疑为狄兵朝野惊扰使夜别抄探之乃知。
#高丽史26卷-世家26-元宗2-05-23-1264

六月乙巳王如奉恩寺。
#高丽史26卷-世家26-元宗2-05-24-1264

丙午幸三郞城五星道场。
#高丽史26卷-世家26-元宗2-05-25-1264

庚戌移御妙智寺又亲醮于磨利山堑城。
#高丽史26卷-世家26-元宗2-05-26-1264

辛亥移御神泥洞假阙设大佛顶五星道场。
#高丽史26卷-世家26-元宗2-05-27-1264

壬子设大日王道场于穴口寺乙卯亲幸行香。
#高丽史26卷-世家26-元宗2-05-28-1264

丙辰还御长峯宫宥境内二罪以下。
#高丽史26卷-世家26-元宗2-05-29-1264

秋七月癸酉朔蒙古使多乙者赵泰等还欲到大夫营以待王行。
#高丽史26卷-世家26-元宗2-05-30-1264

甲戌彗星见于艮方至九月乙酉凡七十二日乃灭。
#高丽史26卷-世家26-元宗2-05-31-1264

庚辰以兪千遇知御史台事; 柳洪休为殿中监。
#高丽史26卷-世家26-元宗2-05-32-1264

癸巳制曰: "朕以　德临　三韩于今五载为保社稷万民将亲朝于万里絶域宜以殊恩覃及中外今七月二十一日昧爽以前斩绞徒流以下咸赦除之。"
#高丽史26卷-世家26-元宗2-05-33-1264

己亥宣旨曰: "自祖圣以来全仗佛敎密护延基夫仁王般若偏为护国安民最胜法文如经所说百师子等法宝威仪乃道场之急具也往者移都时师子座不能输入及乎法筵仪不如法金俊为寡人亲朝欲设仁王法会印成是经新旧译各一百二部造师子座一百彩　妆饰至于供具衣物无不精备忠诚深重以金俊丘史十人许初入仕十人眞拜把领亲侍二十人假着　头造成监役人皆赐爵诸色匠人亦赐物有差。"
#高丽史26卷-世家26-元宗2-05-34-1264

庚子亲设仁王道场于大观殿。
#高丽史26卷-世家26-元宗2-05-35-1264

八月乙巳命　知政事金俊为敎定别监*　{纠}察国家非违。
#高丽史26卷-世家26-元宗2-05-36-1264

壬子守司空左仆射朴松庇罢以枢密院使李应韶代之。
#高丽史26卷-世家26-元宗2-05-37-1264

癸丑王如蒙古太子诸王文武百僚至梯浦辞命金俊先入京使之监国。
#高丽史26卷-世家26-元宗2-05-38-1264

政堂文学致仕郑芝卒谥章宪。
#高丽史26卷-世家26-元宗2-05-39-1264

庚午宫主幸妙通普济二寺为王祈福。
#高丽史26卷-世家26-元宗2-05-40-1264

九月庚子王至燕都谒帝帝再亲宴又赐宴中书省仍赐匹锦下及侍从臣僚。
#高丽史26卷-世家26-元宗2-05-41-1264

冬十月戊申上将军申思佺赍诏书还自蒙古帝改元为至元大赦天下。
#高丽史26卷-世家26-元宗2-05-42-1264

己未王辞于万寿山殿帝赐骆驼十头。
#高丽史26卷-世家26-元宗2-05-43-1264

辛酉地震。
#高丽史26卷-世家26-元宗2-05-44-1264

十一月庚寅　知政事致仕朴成梓卒。
#高丽史26卷-世家26-元宗2-05-45-1264

癸巳　知政事致仕崔永卒谥庄平。
#高丽史26卷-世家26-元宗2-05-46-1264

十二月丙午枢密院副使韩就等六人率夜别抄迎驾于义州。
#高丽史26卷-世家26-元宗2-05-47-1264

壬戌王至自蒙古次梯浦馆太子及诸王迎驾癸亥王发梯浦内学博谕正录等率七管诸生外学十二徒中敎导等率进士生徒各上表及歌谣致仕宰枢三品员等迎于郊外八坊厢两部奏乐争呈百　王驻辇彩棚前观乐至　还宫赐八坊厢白金各二斤娼女乐工赐物有差翌日百官表贺。
#高丽史26卷-世家26-元宗2-05-48-1264

丁卯以金俊壻任资忠特授掖庭内寺伯赐红　改名资辅赐扈从亲朝臣僚及卒徒米有差。
#高丽史26卷-世家26-元宗2-06-01-1265

○(乙丑)六年春正月乙未遣广平公恂大将军金方庆中书舍人张镒等如蒙古谢恩献方物。
#高丽史26卷-世家26-元宗2-06-02-1265

以金俊为侍中。
#高丽史26卷-世家26-元宗2-06-03-1265

二月辛丑朔亲设灵宝道场于神格殿。
#高丽史26卷-世家26-元宗2-06-04-1265

丙辰燃灯王如奉恩寺。
#高丽史26卷-世家26-元宗2-06-05-1265

三月庚午朔幸贤圣寺。
#高丽史26卷-世家26-元宗2-06-06-1265

癸未亲醮三界于内殿。
#高丽史26卷-世家26-元宗2-06-07-1265

甲申幸干圣福灵二寺。
#高丽史26卷-世家26-元宗2-06-08-1265

乙酉设功德天道场于内殿。
#高丽史26卷-世家26-元宗2-06-09-1265

戊子咸宁节金俊使将军李　进御膳酒果极为侈盛赐　　带一腰。
#高丽史26卷-世家26-元宗2-06-10-1265

辛卯幸普济寺。
#高丽史26卷-世家26-元宗2-06-11-1265

夏四月庚子朔亲设消　道场。
#高丽史26卷-世家26-元宗2-06-12-1265

癸卯　有司: "景灵殿仁明二圣眞容失次已久始令顺祀。"
#高丽史26卷-世家26-元宗2-06-13-1265

戊申幸王轮寺。
#高丽史26卷-世家26-元宗2-06-14-1265

己未有一小君犯禁台吏折辱之王不能禁下街衢狱。 国制宫人侍幸而有子则祝发为僧称为小君。
#高丽史26卷-世家26-元宗2-06-15-1265

庚申太子邀宴安庆公奏乐达曙。 国俗以道家说每至是日必会飮彻夜不寐谓之守庚申太子亦徇时俗时议非之。
#高丽史26卷-世家26-元宗2-06-16-1265

五月己巳朔广平公恂大将军金方庆还自蒙古帝厚慰遣之中外称庆。
#高丽史26卷-世家26-元宗2-06-17-1265

秋七月丁未朔倭寇南道沿海州郡命将军安洪敏等率三别抄军御之。
#高丽史26卷-世家26-元宗2-06-18-1265

己未幸妙通寺。
#高丽史26卷-世家26-元宗2-06-19-1265

冬十月庚午御便殿遣平章事李藏用左仆射蔡桢册金俊为海阳侯。
#高丽史26卷-世家26-元宗2-06-20-1265

丙子太子集诸生徒赋诗选进士宣招等五人。
#高丽史26卷-世家26-元宗2-06-21-1265

辛巳刑部郞中崔资庆崔禄兴大官丞崔松峻等坐赃流于岛。
#高丽史26卷-世家26-元宗2-06-22-1265

庚寅遣侍御史李颖郞将金靖如蒙古贺正。
#高丽史26卷-世家26-元宗2-06-23-1265

十一月壬子亲设百座仁王道场。
#高丽史26卷-世家26-元宗2-07-01-1266

○(丙寅)七年春正月丙辰始阳侯　卒。
#高丽史26卷-世家26-元宗2-07-02-1266

二月戊寅燃灯王如奉恩寺。
#高丽史26卷-世家26-元宗2-07-03-1266

癸巳平章事致仕金之岱卒。
#高丽史26卷-世家26-元宗2-07-04-1266

三月己酉幸干圣福灵二寺。
#高丽史26卷-世家26-元宗2-07-05-1266

庚戌赦二罪以下。
#高丽史26卷-世家26-元宗2-07-06-1266

夏四月癸酉幸普济寺。
#高丽史26卷-世家26-元宗2-07-07-1266

五月丙午赐闵渍等及第。
