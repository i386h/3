<!-- { "loadSidebar": true } -->
#高丽史29卷-世家29-忠烈王2-08-31-1282

乙巳虑囚。
#高丽史29卷-世家29-忠烈王2-08-32-1282

己酉王以公主有疾幸王轮寺翼日移御神孝寺。
#高丽史29卷-世家29-忠烈王2-08-33-1282

癸丑又放囚。
#高丽史29卷-世家29-忠烈王2-08-34-1282

丙辰 移御　文学事许珙第。
#高丽史29卷-世家29-忠烈王2-08-35-1282

秋七月戊午朔日食。
#高丽史29卷-世家29-忠烈王2-08-36-1282

庚申遣散员高世如元请医巫。
#高丽史29卷-世家29-忠烈王2-08-37-1282

辛酉以公主病设法华道场。
#高丽史29卷-世家29-忠烈王2-08-38-1282

甲子移御齐安侯第。 自是移幸诸私第寺院或日再移。
#高丽史29卷-世家29-忠烈王2-08-39-1282

庚午大府寺不供蝎炬囚监察史郭膺内侍别监康之元于巡马所。
#高丽史29卷-世家29-忠烈王2-08-40-1282

辛巳遣密直副使金伯钧如元贺圣节。
#高丽史29卷-世家29-忠烈王2-08-41-1282

是月以公主久病禁鹰坊宰牛。
#高丽史29卷-世家29-忠烈王2-08-42-1282

八月丙戌朔高世还自元帝曰: "病非巫所能已医则前已遣炼德新何必他医 " 惟赐药物。
#高丽史29卷-世家29-忠烈王2-08-43-1282

甲午蛮军五人自日本逃来。
#高丽史29卷-世家29-忠烈王2-08-44-1282

乙未大将军印侯还自元帝以内僚高宗秀为巡马千户仍赐金牌。 王嬖宗秀表请故也。
#高丽史29卷-世家29-忠烈王2-08-45-1282

丙午王猎于猪滩。
#高丽史29卷-世家29-忠烈王2-08-46-1282

九月丁巳朔幸王轮寺。
#高丽史29卷-世家29-忠烈王2-08-47-1282

甲子王与公主世子幸吉祥寺设五百圣斋。
#高丽史29卷-世家29-忠烈王2-08-48-1282

郞将柳庇还自元帝赐王驸马国王金印。
#高丽史29卷-世家29-忠烈王2-08-49-1282

丙寅王与公主幸福灵寺。
#高丽史29卷-世家29-忠烈王2-08-50-1282

戊辰王与公主猎于马堤山。
#高丽史29卷-世家29-忠烈王2-08-51-1282

幸寿康宫。
#高丽史29卷-世家29-忠烈王2-08-52-1282

乙亥王与公主　于忠淸道。
#高丽史29卷-世家29-忠烈王2-08-53-1282

以洪子翰为耽罗防护副使。
#高丽史29卷-世家29-忠烈王2-08-54-1282

遣鹰坊　鲁汉等如元献鹰。
#高丽史29卷-世家29-忠烈王2-08-55-1282

遣亲从将军郑仁卿于辽渖中郞将郑福均于东宁府推刷人物。
#高丽史29卷-世家29-忠烈王2-08-56-1282

行从都监禁油蜜果又禁远道守令来谒。
#高丽史29卷-世家29-忠烈王2-08-57-1282

丁丑过孔岩次于安南。
#高丽史29卷-世家29-忠烈王2-08-58-1282

庚辰忠淸道按廉鞠成允享王。
#高丽史29卷-世家29-忠烈王2-08-59-1282

壬午火猎民有焚禾者偿其直。
#高丽史29卷-世家29-忠烈王2-08-60-1282

冬十月癸巳王与公主至自忠淸道。
#高丽史29卷-世家29-忠烈王2-08-61-1282

甲午幸将军张舜龙家。
#高丽史29卷-世家29-忠烈王2-08-62-1282

壬寅迎僧见明于内殿。
#高丽史29卷-世家29-忠烈王2-08-63-1282

丁未遣秃鲁花上将军金　如元。
#高丽史29卷-世家29-忠烈王2-08-64-1282

己酉设仁王道场于崇庆堂王与公主行香。
#高丽史29卷-世家29-忠烈王2-08-65-1282

十一月戊午赐崔伯伦等及第。
#高丽史29卷-世家29-忠烈王2-08-66-1282

庚辰元遣秃浑贺仲谦修战舰。
#高丽史29卷-世家29-忠烈王2-08-67-1282

丙戌分遣知密直司事宋　于庆尙同知密直司事金伯均于全罗密直副使禹浚　于忠淸判司宰金之卿于西海以修战舰。
#高丽史29卷-世家29-忠烈王2-08-68-1282

十二月己丑遣上将军兪洪愼如元贺正。
#高丽史29卷-世家29-忠烈王2-08-69-1282

乙未王与公主幸广明寺访僧见明。
#高丽史29卷-世家29-忠烈王2-08-70-1282

丙申遣上将军印侯如元。
#高丽史29卷-世家29-忠烈王2-08-71-1282

东征时有峯城民没于倭逃至元明州帝赐名更生授百户遣还。
#高丽史29卷-世家29-忠烈王2-08-72-1282

乙巳译者郑之衍还自元帝有旨耽罗鎭戍军尔国差官管领。
#高丽史29卷-世家29-忠烈王2-08-73-1282

壬子虑囚。
#高丽史29卷-世家29-忠烈王2-08-74-1282

戊午遣将军李英柱巡历州郡察吏贤不肖以闻罢尙州司录权万纪安东司录任耘珍岛县令赵得珠。
#高丽史29卷-世家29-忠烈王2-09-01-1283

○(癸未)九年春正月丙辰朔日官奏: "日当食。" 停宴会。
#高丽史29卷-世家29-忠烈王2-09-02-1283

丁巳宴于新殿。
#高丽史29卷-世家29-忠烈王2-09-03-1283

庚申世子设宴。
#高丽史29卷-世家29-忠烈王2-09-04-1283

癸亥元遣伯刺介来求耽罗香樟木。
#高丽史29卷-世家29-忠烈王2-09-05-1283

壬申宴于新殿王不豫。
#高丽史29卷-世家29-忠烈王2-09-06-1283

癸酉设消灾道场于本阙。
#高丽史29卷-世家29-忠烈王2-09-07-1283

甲戌宰枢以王疾设法会于广明寺。
#高丽史29卷-世家29-忠烈王2-09-08-1283

乙亥遣郞将仇千寿如元　东征缓急至平湾州见修战舰乃还。
#高丽史29卷-世家29-忠烈王2-09-09-1283

丙子移御中赞金方庆第。
#高丽史29卷-世家29-忠烈王2-09-10-1283

二月甲午幸寿康宫宰枢享王。
#高丽史29卷-世家29-忠烈王2-09-11-1283

庚子赐三番忽赤畿县田号放牧所。
#高丽史29卷-世家29-忠烈王2-09-12-1283

丁未王放鹰于升天府。
#高丽史29卷-世家29-忠烈王2-09-13-1283

戊申元遣束干李良茂送楮　三千锭为修舰费。
#高丽史29卷-世家29-忠烈王2-09-14-1283

三月乙卯朔中郞将柳庇还自元言: "帝征江南军将以八月东征日本。"
#高丽史29卷-世家29-忠烈王2-09-15-1283

丁巳遣大将军郑仁卿别将郑良如辽阳北京推刷流民。
#高丽史29卷-世家29-忠烈王2-09-16-1283

戊午流民至谷州遂安县者移处新恩县命加存恤。
#高丽史29卷-世家29-忠烈王2-09-17-1283

己未中郞将赵　等还自元帝赐铺马箚子五道。
#高丽史29卷-世家29-忠烈王2-09-18-1283

庚申也先大王遣使来献海东靑。
#高丽史29卷-世家29-忠烈王2-09-19-1283

辛酉市马于懿州。
#高丽史29卷-世家29-忠烈王2-09-20-1283

壬戌遣部夫使于诸道。
#高丽史29卷-世家29-忠烈王2-09-21-1283

癸亥遣中郞将池瑄如元。
#高丽史29卷-世家29-忠烈王2-09-22-1283

甲子亲醮三界于本阙。
#高丽史29卷-世家29-忠烈王2-09-23-1283

庚午以僧见明为国尊。
#高丽史29卷-世家29-忠烈王2-09-24-1283

遣使诸道备兵粮造军器修战舰。
#高丽史29卷-世家29-忠烈王2-09-25-1283

甲戌遣副知密直司事赵仁规如元请　军粮。
#高丽史29卷-世家29-忠烈王2-09-26-1283

遣使捕鹰于东界。
#高丽史29卷-世家29-忠烈王2-09-27-1283

辛巳幸王轮寺。
#高丽史29卷-世家29-忠烈王2-09-28-1283

癸未王猎于东郊。
#高丽史29卷-世家29-忠烈王2-09-29-1283

夏四月乙酉命判密直金周鼎阅军于燃灯都监。
#高丽史29卷-世家29-忠烈王2-09-30-1283

戊子遣使于诸道令修舰夫匠三分　一归农。
#高丽史29卷-世家29-忠烈王2-09-31-1283

辛卯三番忽赤享王于新殿。
#高丽史29卷-世家29-忠烈王2-09-32-1283

元遣塔纳阿　秃刺来督修战舰。
#高丽史29卷-世家29-忠烈王2-09-33-1283

东界杆城人宋蕃告于元曰: "高丽东西界归于朝廷其田尙为国人所有计其亩可得四万石请充东征军粮。" 中书省遣人征之王问宰枢曰: "朝廷以宋蕃之言使我益发军粮四万石柰何 " 对曰: "前者庾　请赋二十万石家抽户*　{敛}仅得四分之一故遣赵仁规请　其数若增四万何以办之  宜更遣人告以情实。"
#高丽史29卷-世家29-忠烈王2-09-34-1283

己亥王与公主宴塔纳阿　秃刺于新殿。
#高丽史29卷-世家29-忠烈王2-09-35-1283

丁未护军曹允通散员韦守全还自元言赵仁规到开平奏　兵粮。 帝曰: "人言汝国足备二十万石若诚不能量力为之可矣。"
#高丽史29卷-世家29-忠烈王2-09-36-1283

戊申夜有物赤如火大如斗渐广如席堕顺昌宫流星相继而陨旣而风暴作火起宫中焚荡无余。
#高丽史29卷-世家29-忠烈王2-09-37-1283

辛亥权罢州府郡县事审官。
#高丽史29卷-世家29-忠烈王2-09-38-1283
