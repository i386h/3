<!-- { "loadSidebar": true } -->
辛禑元年二月宥旨"各道州郡屡因倭寇加以水旱民生凋　仰都评议司自癸丑年以前禄转杂贡未收者一皆　免其沿海州郡被害尤甚去处甲寅年杂贡亦行　免。 已纳到官者准作下年之数延佑甲寅以后加定贡物量宜　除。"  闰九月都评议司奏"各道州县屡经倭乱残亡太甚其沿海各官常　杂贡及　税等全罗道限五年杨广庆尙道限三年　免," 从之。  七年三月全罗道按廉报"民多饿死诸戍卒及人民逃散过半," 崔莹议请　滨海州郡三年租税从之。
#高丽史80卷-志34-食货3-赈恤-灾免之制-013

恭让王二年正月以年凶　田租六分之一。  三年六月敎诸道有水旱霜雹蝗　州郡验覆免租。
#高丽史80卷-志34-食货3-赈恤-鳏寡孤独赈贷之制-001

○鳏寡孤独赈贷之制成宗十年七月判: 无父母族亲孩童有病者官给租救恤。  十月幸西都笃疾　疾者给药且谓有司曰: "此行虽因斋祭亦为省方所历州郡男女年八十以上者特加赈　。"  十三年三月命有司曰: "少孤无养*　{育}者限十岁官给粮过限者许从所愿居住。"
#高丽史80卷-志34-食货3-赈恤-鳏寡孤独赈贷之制-002

显宗二年十二月敎曰: "古先哲王视民如子朕居司牧敢不尽心。 方当　岁又属祈寒惟恐鳏寡孤独未免饥冻。 其令所在赈给衣粮勿使失所。"
#高丽史80卷-志34-食货3-赈恤-鳏寡孤独赈贷之制-003

忠烈王三十四年十一月下敎: "一七十以上无守护者其子孙犯罪流配宜以罪之轻重移免孝养。 一八十以上笃疾　疾不能自存者随其所望勿论亲　许一名免役护养。 若无亲　护养宜令东西大悲院聚会安集公给口粮差官提调。"
#高丽史80卷-志34-食货3-赈恤-鳏寡孤独赈贷之制-004

忠宣王五年八月钧旨曰: "孤悯民食不足置仓中外以广积储近因水旱民不聊生已发民部库赈穷调乏尙虑　独未尽蒙惠尔有司加发有备仓以赈之。"
#高丽史80卷-志34-食货3-赈恤-鳏寡孤独赈贷之制-005

忠肃王十二年十月下敎: "年九十以上官给资粮七十以上给侍丁一人复其身鳏寡孤独疲　残疾者所在官司优加赈恤。"
#高丽史80卷-志34-食货3-赈恤-鳏寡孤独赈贷之制-006

恭愍王元年二月宥旨"鳏寡孤独笃疾　疾官为赈恤毋令失所。"  五年六月敎曰: "贼臣之家所有米谷　价　卖以救鳏寡孤独不能自存者。"  十二年五月下敎: "鳏寡孤独　疾之人在所当恤诸人穷乏不能自存者亦宜矜愍所在官司务加赈济。"  二十年十二月下敎"鳏寡孤独仁政所先宜加矜　。"
#高丽史80卷-志34-食货3-赈恤-水旱疫　赈贷之制-001

○水旱疫　赈贷之制。 显宗三年五月敎曰: "去年西京水旱为灾谷价腾踊民用困乏。 朕夙兴夜寐念之恻然其令所司发仓赈之。"  七年九月三司奏"江南饥馑请转关内仓谷赈之," 从之。  八年七月赈京城贫民。  九年正月以兴化鎭比因兵荒民多寒饿给　布　酱。
#高丽史80卷-志34-食货3-赈恤-水旱疫　赈贷之制-002

靖宗二年十一月修东大悲院以处饥寒疾病之无所归者给衣食。  五年三月制: "东南海诸道州县去岁禾谷不稔民多饥馑其令有司发义仓赈之。"  四月制: "东北路诸州去年大水漂没禾稼百姓贫乏其令本路劝农使发仓米　赈之。"  六年二月灵光郡及临陂县饥发义仓赈之。  七月诏曰: "去岁以来水旱作　生民被灾苗稼空于农畴　财尽于私室。 此寡人不德之所致深有痛焉其发仓　以赈之。"
#高丽史80卷-志34-食货3-赈恤-水旱疫　赈贷之制-003

文宗元年五月制: "去年久旱边民饥饿其发义仓赈之。"  三年四月制曰: "去岁霖雨损禾民食不周。 遣使赈恤务要全活。"  六月命有司集疾病饥饿者于东西大悲院救恤。  四年四月中书省奏曰: "关内西道州县前岁不登民有饥色请发司仓公　粟以助耕耘。 其贫不能自存者发义仓以赈," 从之。  五年二月制: "去岁不稔黎民阻饥。 以御史杂端金化崇为西京关内西道宣抚使兵马判官金继参为北界宣抚使发仓赈之。"  六年二月以关西安北两道饥遣御史中丞金化崇发仓赈之。  三月制曰: "东北路诸州鎭戍边之卒连年旱　饥馑相仍可令兵马监仓使及首领官分道赈恤," 仍赐衣服。 又以京城饥命有司集饥民三万余人赐米粟　　以赈之。  四月移龙门仓粟八千石于　白二州以给农民。  八年四月制: "文涌登三州鎭溟县长平鎭往年被水灾其发义仓赈之。 又移春交东等州仓粟给种食。"  五月制: "诸道州郡民多饥　流移失业。 令诸州通判以上官吏巡行存问发义仓赈之。"  十五年二月西海按察使奏"黄凤二州去年大水漂没田畴居民饥乏请发义仓赈之," 从之。  九月有司奏"去年大水损禾都人阻饥请发仓赈之," 从之。  十八年三月制曰: "去岁水　暴溢损害秋稼。 言念黎元宜急救恤。 其令太仆卿闵昌素自今月至五月于开国寺南设食以施穷民。"  四月又制: "自五月十五日至七月十五日于临津普通院设粥水蔬菜以施行旅。"  二十一年四月制: "关内浿西道往岁禾稼不登人民饥乏发安澜仓赈之。"  二十二年三月制: "去岁京北郡县秋稼不登民多饥乏遣国子司业李成美发仓赈之。"  二十五年十二月发玄德宫米五百石设食于西普通院施穷民。
#高丽史80卷-志34-食货3-赈恤-水旱疫　赈贷之制-004

宣宗三年十二月以淸全二州水　损谷。 遣礼部员外郞庾晳发仓赈之。  十年四月制: "东路州鎭去年禾稼不登民多阻饥言念黎元岂忘救恤  宜遣刑部员外郞井润民发义仓米　赈之。"  十一年二月以东路高和文涌定长登交等八州宣德元兴宁仁长平永兴龙津等六鎭因往年水旱民多饥饿遣东路监仓使员外郞金义璇朔方道监仓使阁门祗候苏忠监察御史林衍等宣抚赈济。
#高丽史80卷-志34-食货3-赈恤-水旱疫　赈贷之制-005

肃宗六年四月诏"民贫不能自存者令济危宝限麦熟赈恤又于临津县普通院施食行旅三月。"  七年命有司设食赐饥民限自四月至立秋。
#高丽史80卷-志34-食货3-赈恤-水旱疫　赈贷之制-006

睿宗元年三月命东西济危都监赈贫病。  四年正月以西京驿路百姓饥馑发仓赈之。  五月制曰: "京内人民罹于疫疾宜置救济都监疗之。 且收　尸骨勿令暴露分遣近臣赈东北西南二道饥民。"  十二月分遣近臣赈兴化云中西海南京广州忠淸州等诸道饥民。
#高丽史80卷-志34-食货3-赈恤-水旱疫　赈贷之制-007

仁宗五年三月诏: "济危铺大悲院厚蓄积以救疾病。"  六年诏: "以定州饥发仓赈之。"  七年三月以西京民劳于创阙发仓赈之。  九年三月制: 葺东西大悲院济危铺以救民疾。  六月以　州旱　移龙门仓粟赈之。  七月发*大仓粟赈贫民。
#高丽史80卷-志34-食货3-赈恤-水旱疫　赈贷之制-008

毅宗三年二月以尙州庆州饥遣使赈之。  十六年四月发仓　赈贫穷失所者。
#高丽史80卷-志34-食货3-赈恤-水旱疫　赈贷之制-009

明宗十八年八月制曰: "近闻东北面兵马使所奏关东诸城多遭水　禾谷损伤人民漂溺。 仅存遗氓　被饥馑朕甚悯焉。 宜遵京内东西大悲院例设食接济活人多少以为褒贬。" 又令移粟于朔方诸城仍遣使发仓赈民。  二十三年三月分遣使于庆尙全罗杨广道发仓赈饥。  九月发仓赈京城饥民。
#高丽史80卷-志34-食货3-赈恤-水旱疫　赈贷之制-010

高宗十二年三月制曰: "去年东方大水损伤禾稼民多失业流亡相继其令东北面兵马使诸道按察使开仓赈贷。  十三年三月制曰: "全罗道饥甚有蓄储州郡宜发仓赈给其无蓄储州郡各于私处取其　余赈给待　年偿之自甲申年后三税常　杂贡　皆停　以待　年收纳。"  十七年闰二月崔瑀以年饥请发*大仓赈之。  四十二年三月签书枢密院事崔坪奏"今春大饥民多死亡请发仓赈恤," 从之。  七月发新兴仓赐甲寅岁守京城坊里百姓。  四十三年六月发新兴仓赈守城军卒及合入州县吏民。  四十五年四月救急都监以年饥发崔　仓谷赐: 太子府二千斛诸王宰枢各六十斛宰枢致仕及显官三品以上各三十斛三品致仕及文武四品各二十斛五六品各十斛九品以上七斛。 又赐: 两班寡妇及城中居民军士僧徒诸役人有差。  四十六年正月城中饥人相食移升天府给粮与田又发仓赈: 宰枢寡妇前衔六品以下官及诸卫军坊里人。  三月金刚城防护别监王仲宣率合入州县民五百余口到升天城出米三十斛赈之。
#高丽史80卷-志34-食货3-赈恤-水旱疫　赈贷之制-011

忠烈王六年四月发兵粮二万石赈全罗道饥民。 又遣将军金允富如元告　中书省借兵粮二万石赈庆尙全罗道至秋偿之。  十三年二月赈东界饥民。  三月全罗道饥发仓赈之。  十七年六月元遣海道万户黄兴张侑千户殷实唐世雄以船四十七　载江南米十万石来赈饥世子尝奏"比年国人征戍转饷失其农业以致饥馑," 故有是赐。 于是颁米于七品以下七品七石八品六石九品五石权务队正四石坊里大户三石中户二石小户一石。 帝意本在贫乏今不先贫民富者所得居多。  十八年三月下敎: "以忠淸道因贼失农赐去年禄转　贡全罗道亦除禄转一千石以赈之。"  闰六月元诏江南漕运万户徐兴祥等二人运米十万石来赈饥民漕风漂失唯来输四千二百石王颁米于诸领府及五部户各一石。  二十一年四月元辽阳省奉帝旨以江南运米三千石赈双城。
#高丽史80卷-志34-食货3-赈恤-水旱疫　赈贷之制-012

忠宣王三年三月传旨"东西大悲院本为医理疾病而设令开城府同本院录事受有备仓米以养疾病。"
#高丽史80卷-志34-食货3-赈恤-水旱疫　赈贷之制-013

忠肃王五年五月下敎: "诸道穷民如诉无食按察　场官发仓赈给令待秋偿本。"  十二年十月下敎: "惠民局济危宝东西大悲院本为济人今皆废　宜复修营医治疾病。"
#高丽史80卷-志34-食货3-赈恤-水旱疫　赈贷之制-014

