<!-- { "loadSidebar": true } -->
恭让王四年六月己亥寒风起终夜大吹候如九秋。 七月丙戌凄风起气候如秋尘沙大起行路为之　目百谷焦槁。 辛卯陨霜最寒。
#高丽史53卷-志7-五行1-水-040

○太祖九年四月西京东部禅院锺自鸣九十声。
#高丽史53卷-志7-五行1-水-041

定宗元年天鼓鸣。
#高丽史53卷-志7-五行1-水-042

文宗元年十一月辛丑干方有声如风水相搏亦如雷吼。 二十三年六月丙辰京城东北山鸣声如鼓旬日而止。
#高丽史53卷-志7-五行1-水-043

肃宗九年三月丙子西北方有声如雷。
#高丽史53卷-志7-五行1-水-044

睿宗五年八月乙亥天动初如众鼓之音或如车马之声发自西北至于东南。 十六年十一月庚子王轮寺北冈岩石鸣。
#高丽史53卷-志7-五行1-水-045

仁宗四年九月辛未兑方天鸣如雷。 六年九月己丑干方有声如雷。 九年十一月丙申天鸣如雷丁巳灵通寺铜鼓自鸣十二年五月戊寅洪圆寺锺自鸣。 十四年七月戊辰安和寺小锺自鸣。 十二月癸丑弘化寺大锺自鸣。 十五年三月辛巳长源亭延净寺锺自鸣。 二十三年十二月丁巳立春夜天有声如雷。
#高丽史53卷-志7-五行1-水-046

毅宗二年十二月庚午天鸣。 三年十一月甲申福源宫三淸殿小锺自鸣。
#高丽史53卷-志7-五行1-水-047

明宗十六年正月戊申木觅堂鸣二十余日。
#高丽史53卷-志7-五行1-水-048

神宗元年正月甲子长兴库香炉足狮子鸣如狗吠。
#高丽史53卷-志7-五行1-水-049

高宗四年三月壬午九曜堂十一曜藏内有声如奏乐。 二十二年正月壬子天鸣如雷或云地震。
#高丽史53卷-志7-五行1-水-050

忠烈王十九年四月辛亥南方有声如鼓动地群　惊　。
#高丽史53卷-志7-五行1-水-051

忠肃王后七年七月乙卯龟山寺门石鸣如鼓。
#高丽史53卷-志7-五行1-水-052

忠惠王后三年正月丁酉锺楼锺撞不鸣。 七月戊戌夜松岳鸣。
#高丽史53卷-志7-五行1-水-053

忠穆王三年七月己巳松岳鸣。
#高丽史53卷-志7-五行1-水-054

恭愍王十一年十一月乙巳天鼓鸣。 十六年正月辛丑漏壶有声如牛吼十八年二月壬子天鸣丙辰夜又大鸣。
#高丽史53卷-志7-五行1-水-055

辛禑元年八月己丑松岳祠有哭声。 八年三月癸丑阙内地中有鬼啸。
#高丽史53卷-志7-五行1-水-056

显宗十九年十一月甲辰虹见东北。
#高丽史53卷-志7-五行1-水-057

睿宗七年十一月戊午虹见。
#高丽史53卷-志7-五行1-水-058

仁宗十年十月戊申虹见东方。
#高丽史53卷-志7-五行1-水-059

明宗十八年四月庚午乾坤二方虹霓垂地又雨雹乙酉自巽至艮虹霓垂地七月丙午短虹见于*大庙斋室。
#高丽史53卷-志7-五行1-水-060

高宗十年九月丙午虹见于东。 十一年九月甲戌虹见东方己卯亦如之。 二十年八月丙午虹从干至巽竟天而赤。 三十八年十一月甲午虹见。 四十年十月己巳东有　　。
#高丽史53卷-志7-五行1-水-061

元宗十三年十月甲寅虹见西方。
#高丽史53卷-志7-五行1-水-062

忠烈王四年十一月癸未虹见西方。 五年十月乙亥朔虹见东方丙戌虹见。 十九年五月壬戌夜有物坠于松岳其气如虹。 八月庚午虹见而雷。 二十七年十一月壬子虹见南方。
#高丽史53卷-志7-五行1-水-063

忠肃王四年十二月丁未南方有气如虹。 七年十月己巳虹见。 后四年十月己巳虹见。
#高丽史53卷-志7-五行1-水-064

忠惠王后元年正月有气如虹见于西南。
#高丽史53卷-志7-五行1-水-065

忠穆王二年十月乙卯虹见丁巳亦如之。 三年七月丙午夜天霓自东起坠于南山俄而复起为二分向南北。
#高丽史53卷-志7-五行1-水-066

忠定王二年八月壬辰两虹见。
#高丽史53卷-志7-五行1-水-067

恭愍王元年九月乙酉虹见。 三年十二月辛亥虹见。 九年十月丁亥虹见。 十一年八月丙子虹见。 九月癸亥虹　于东低跨王宫两端不过淸州内城是日王在州以消　道场致斋。 十一月壬戌虹见。 十五年十一月丙戌朝虹见东方十六年十月甲子虹见西北方十九年十一月丁亥虹见西北方二十三年正月戊辰东南*闲靑天虹见。
#高丽史53卷-志7-五行1-水-068

辛禑元年十月壬寅虹见三日。 三年正月丁未朝虹出艮至坤。 六年十一月癸卯虹见。 八年十一月丙午朔虹见。
#高丽史53卷-志7-五行1-水-069

恭让王元年十月戊午虹见北方。
#高丽史53卷-志7-五行1-水-070

睿宗元年八月戊寅有蛇见于奉恩寺太祖眞殿色靑黄庚辰又见。
#高丽史53卷-志7-五行1-水-071

仁宗九年七月女眞地群蛇涉鸭绿江入义州境。
#高丽史53卷-志7-五行1-水-072

明宗七年八月癸巳静州仓中有靑龙飞出腾空顷之仓　。
#高丽史53卷-志7-五行1-水-073

高宗四十五年五月北界苇岛有黄蛇大如柱穴于假山。 有二樵童过归闻有唤声四顾无人就视之则乃蛇也。 人语谓曰: "此岛之人近必乱。 归告监仓切须愼之。" 监仓使李承琎闻而召问童以状对。 怪之而秘至是州人果叛投蒙古。
#高丽史53卷-志7-五行1-水-074

元宗二年四月丁巳太子行至西京黑龙见于大同江。
#高丽史53卷-志7-五行1-水-075

忠穆王四年七月丁酉水口门外有一巫家井傍大树老　蟠缘有人以木石乱投缀绳长竿钩引弃之　发毒气成火不雨而震。
#高丽史53卷-志7-五行1-水-076

恭愍王十六年六月戊申大蛇见于寝殿御床丁巳设眞言法席于宫内以禳之。
#高丽史53卷-志7-五行1-水-077

○高宗十一年二月丁亥金吾卫池鱼皆死浮于水面。 十五年六月癸丑龙化院池鱼尽出浮水数日而死人有食者亦死。
#高丽史53卷-志7-五行1-水-078

忠烈王七年二月庚寅龙化院池鱼死浮出莫知其数。 十四年六月甲子西莲池鱼自死浮出累日。 十五年十月乙亥大雷雨有河鱼随雨散落。
#高丽史53卷-志7-五行1-水-079

太祖二十三年十一月薛发县百姓汶会庄有马生驹一身两头前两足后四足。
#高丽史53卷-志7-五行1-水-080

高宗四十年七月戊戌尙乘马二匹入康安殿庭相逐奔走。
#高丽史53卷-志7-五行1-水-081

恭愍王十一年十一月丁未夜半城中马长鸣者三。 十二年六月丙寅夜马无故长鸣。
#高丽史53卷-志7-五行1-水-082

辛禑八年二月癸酉东北面进有角马一曲一直长寸余。 九年四月壬辰西京元帅报: "有一*  马死屠而视之孕一身二头驹。"
#高丽史53卷-志7-五行1-水-083

○太祖十二年五月西京民能杯家猪生子一首两身。
#高丽史53卷-志7-五行1-水-084

显宗九年四月丙子竹州民家猪生子一首二身四耳八足。
#高丽史53卷-志7-五行1-水-085

肃宗三年二月癸卯军人景延家猪生子三足前二后一。
#高丽史53卷-志7-五行1-水-086

忠定王三年十一月己酉三猪入城。
#高丽史53卷-志7-五行1-水-087

恭愍王七年三月戊申山猪入城中。
#高丽史53卷-志7-五行1-水-088

辛禑七年十月乙亥山猪入时坐宫南边。 十一年十二月辛亥野豕入城。
#高丽史53卷-志7-五行1-水-089

○显宗十年十一月丙子鹦溪坊民崔老妻一产三男。 十二年十二月甲辰静戎郡民元　妻一产三男。 十四年六月弘仁坊民勤孝妻一产三男。 十八年金州民世明妻一产三男。
#高丽史53卷-志7-五行1-水-090

靖宗元年二月癸酉晋州民得廉妻一产三男准旧例赐三男租各四十硕。 三年三月尙州有女一产三男赐其子粟三十硕以为恒式。
#高丽史53卷-志7-五行1-水-091

文宗六年五月壬申竹州新昌里女泉德一产三男。
#高丽史53卷-志7-五行1-水-092

睿宗三年八月癸卯浿江渡女一产三男四年十一月丁巳鎭安坊军崔幸妻一产三男。
#高丽史53卷-志7-五行1-水-093

仁宗七年四月癸酉长平鎭官婢产卵三斗许大者如鸭卵小者如雀卵皆　出小蛇长寸许。
#高丽史53卷-志7-五行1-水-094

明宗十五年四月乙亥开城府马川里女一产三子。
#高丽史53卷-志7-五行1-水-095

高宗七年四月丙子中原府有女身长三尺凡三产皆非人或蟾或蛇或蛙人以谓妖女。 十年正月辛亥水金洞有女生儿人首蛇身。
#高丽史53卷-志7-五行1-水-096

辛禑九年五月庚午有私婢一产三男赐米二十硕。
#高丽史53卷-志7-五行1-水-097

○毅宗十七年二月丁丑惠民局南路左右街巷有小儿分东西二队各结草为人形如三岁童女衣以锦绣缯彩又装一婢子随其后。 前有　案方丈饰以金银珠玉仍设馔食观者如堵。 二队争媚鬪巧至于呼　作乱。 如是者五六日乃罢不知所之。
#高丽史53卷-志7-五行1-水-098

○定宗三年九月王御天德殿忽雷雨震人又震殿西角。
#高丽史53卷-志7-五行1-水-099

成宗三年五月庚戌朔震刑官门柱。
#高丽史53卷-志7-五行1-水-100

穆宗九年六月戊戌震天成殿　吻。
#高丽史53卷-志7-五行1-水-101

显宗三年十月己未雷辛酉亦如之。 四年十二月辛未雷震。 五年四月丁亥震德陵桐树。 五月戊戌无云而雷。 十月乙卯雷。 六年正月戊戌无云而雷。 十一年十一月壬申雷电。 十四年十二月庚申朔雷震。 十五年正月辛丑大雷电以震。 十九年十月乙亥雷。 十二年十月甲辰雷震。 十二月庚寅雷震。
#高丽史53卷-志7-五行1-水-102

德宗三年六月己丑朔震皇城朱雀门廊屋。
#高丽史53卷-志7-五行1-水-103

