<!-- { "loadSidebar": true } -->
忠烈王元年五月甲戌王闻诏使来率宰枢侍臣时服迎于西门外。 王旣尙公主虽诏使未尝出城而迎。 舌人金台如元省官语之曰: "驸马王不迎诏使不为无例然王是外国之主也诏书至不可不迎。" 至是迎之。 十二月丁酉副达鲁花赤入京王以军服率侍臣出迎于宣义门外入沙坂宫开诏。 达鲁花赤归馆。 百官咸诣谒见三品以上阶上行揖礼四品以下阶下拜礼。 五年十月丁丑元使*于丹赤塔纳必　赤哈伯那来督修战舰。 戊寅王与公主宴元使于新殿二使拜于阶下。 七年三月丙辰王与　都茶丘议事王南面　都等东面事大以来王与使者东西相对今　都茶丘不敢抗礼国人大悦。 
#高丽史65卷-志19-礼7-宾礼-迎大明无诏　使仪-009

忠宣王三年十月乙丑顺正君璹奉御香还自元。 故事迎香不用礼服璹遣人强之百官用礼服。
#高丽史65卷-志19-礼7-宾礼-迎大明无诏　使仪-010

恭愍王十三年十月辛丑元遣翰林学士承旨奇田龙诏王复位。 群臣请王郊迎王不允曰: "吾有所受。" 止命百官迎之。 且曰: "诏使若问寡人不郊迎。 宜对曰: '寡君尝获罪天朝贬爵。 今虽复位未承明命不敢迎诏。 使入国寡君亲承复爵之命然后当冕服更受明命。'" 使至问之果以为然。 王以便服出行省听旨乃具冕服拜命。
#高丽史65卷-志19-礼7-宾礼-迎大明无诏　使仪-011

辛禑三年二月甲寅北元封册使至禑欲冕服郊迎。 前密直副使朴成亮曰: "不可。 昔元复命敬孝王为王诏使来王不郊迎以便服出行省听旨乃具冕服拜命。 今元使来宜遵先王旧制。" 禑从之。
#高丽史65卷-志19-礼7-宾礼-迎大明无诏　使仪-012

恭让王三年,

大明遣前元中政院使韩龙等来。 王率百官出宣义门外迎至寿昌宫行迎命礼设宴。 韩龙等皆国人也举酒前为寿曰: "我辈本国奴耳。 今殿下礼待至此敢不铭感请殿下坐受。" 　而进之王坐受至夜乃罢。 都评议使司启曰: "西北面朝廷使臣往来之处。 大小官相接公私礼及酒礼　依朝廷礼制迎命礼依本国例。" 从之。
#高丽史65卷-志19-礼7-嘉礼-00-000

嘉礼。
#高丽史65卷-志19-礼7-嘉礼-册太后仪-000

册太后仪。
#高丽史65卷-志19-礼7-嘉礼-册太后仪-001

○丽正宫遣使上册日。 王将坐殿阁门引令公宰枢侍臣就殿庭百官就殿门外肃拜左右分立。 次都监员服便服入殿庭肃拜讫阁门引太尉司徒及执事官就位肃拜。 持节者立于殿左右阶上脱节衣。 阁使奉宣曰: "太尉司徒上殿祗候。" 赞者喝: "再拜!" 讫遂引太尉司徒由东阶就殿上两楹之南北向　伏兴。 枢密奉制曰: "朕若稽古尊母为王太后。 今遣卿等备礼物上册者。" 宣讫内侍举册函印宝物状宰枢传奉前　。 王亲传太尉　受册函司徒　受印宝物状。 　内侍抬举降自西阶安于殿庭之西案上东向册在北印在南。 持节者下殿中阶衣节衣阁使引太尉司徒就本位喝: "再拜!" 讫持节者引册宝物状执事官抬举前导出自中门安于楼子。太尉司徒从出王入内。 进物担床前行次行炉茶担次绞床水灌子次散马鞍次紫绣大盖红小盖延平辇次引册乐官次玉册印玺物状楼子持节次太尉司徒以下备仪卫动乐入自景门陈册宝物状楼子于大观殿门外礼物担床于大定门之内太尉司徒入幕次以俟。
#高丽史65卷-志19-礼7-嘉礼-册太后仪-002

大观殿上册。 王将御大观殿执礼内给事内侍内常侍谒者内谒者典谒典仪赞者先入殿庭分左右立。 阁门引文武三品以下　以上由东西门入庭中心为头异位重行北向立　外员立于殿门外。 引宰枢由东门入庭次引令公诸王入庭俱北向东上立祗揖侍奉。 两部乐官入殿庭拜。 太后入幕。 尙仪奏外办司言引尙宫尙宫引太后将坐正殿尙服就帘内之左西向立司言司宝就帘内之右东向立。 　律郞举旗乐作太后坐殿乐止。 王于殿上肃拜讫赞者喝: "令公宰枢文武班肃拜。" 阁门引令公宰枢就庭东边西向北上立。 次都监判官以下服便服肃拜还出引册两部乐官自东西门入押册官入自正门引册宝物状前导入殿庭之右立定。 典谒引太尉以下行礼员及押册官由东门入肃拜讫太尉司徒就内给事前　称: "太尉臣某司徒臣某等承遣备物典册。" 讫内给事上殿　伏受令下殿曰: "可。" 太尉司徒　伏兴复位赞者喝: "太尉司徒再拜!" 持节者先诣东阶分左右立。 抬册持玺物状者前导升就帘外位。 太尉司徒上殿北向东上立。 持节者升立于殿左右阶边脱节衣。 读册官就位　伏　太尉以下皆　。 读册官读讫　伏兴太尉司徒奉册授尙宫尙宫授司言司徒以玺及物状授尙服尙服授司宝。 讫太尉以下降自西阶还本位。 以延平辇及紫绣大盖红小盖绞床水灌子行炉茶担由中门入庭列立进物过庭后还出。 典谒引太尉以下行礼员随班。 讫令公宰枢横行东上北向立。 王于殿上行贺礼。 赞者喝: "令公宰枢以下再拜!" 讫致辞。 赞者喝: "再拜!" 内给事受令称有令。 赞者喝: "再拜!" 内给事宣令曰: "公等推崇宝位深用感愧。" 赞者喝: "再拜!" 户部员及西京溟州押物员进物状。 舍人引外官持表员入殿庭取表传授殿府员引出殿门外。 行礼讫典仪就太后前奏礼毕太后降座乐作司言引尙宫尙宫引太后入内乐止。 王入幕令公宰枢文武班遥贺再拜进步致贺拜舞拜讫阁使引出。
#高丽史65卷-志19-礼7-嘉礼-册太后仪-003

宴群臣。 上册礼毕尙舍设座又设寿尊于殿上东南边群臣酒尊于阶下东西边。 讫侍臣先入分立太乐令帅工人入就位　律郞入就位。 王将出　律郞举旗乐作王坐殿乐止。 舍人引令公宰枢及文武常　以上初入门乐作各就闻辞位乐止。 阁使奏闻辞曰: "令公宰枢及文武官*祇{祗}候朝贺。" 舍人引令公以下就拜位舍人喝: "再拜!" 进步奏称: "臣等伏审圣上玉册备仪琁宫荐号　邦家之同庆实社稷之永图臣等无任蹈跃　呼之至。" 奏讫复位。 舍人喝: "阁门引令公上殿就拜位。" 舍人喝: "令公以下再拜!" 　奏言: "伏审尊奉慈　封崇大位臣等不胜大庆谨上千万岁寿酒。" 阁使传曰: "可。" 舍人喝: "令公以下百官再拜。" 令公退　手直诣王前斟酒以进。 乐作王举酒讫乐止。 令公下殿就位。 舍人喝: "令公以下百官后进。" 阁使传曰: "所贺已知卿等各赴座。" 舍人喝: "拜舞拜!" 令公宰枢文武三品以上省台侍臣诸司知制诰以上坐殿上四品以下常　以上官坐西廊讫阁门引外官持表员入殿庭列立取表后行礼宴后又行谢恩礼讫令公以下群臣各就位舍人喝: "再拜!" 令公为首者进步致辞舍人引出阁使奏礼毕王降座乐作入内乐止。
#高丽史65卷-志19-礼7-嘉礼-册太后仪-004

宣宗三年二月丙寅王上册于王太后御干德殿受中外贺赐群臣宴自祖宗以来册礼多废至是复之。
#高丽史65卷-志19-礼7-嘉礼-册太后仪-005

熙宗三年三月庚子王御干德殿遣使上册宝于王太后遂宴诸王宰枢。
#高丽史65卷-志19-礼7-嘉礼-册太后仪-006

恭愍王二十一年正月乙丑王服黄袍远游冠诣太后殿奉玉册金宝上尊号曰: 崇敬王太后。
#高丽史65卷-志19-礼7-嘉礼-册太后仪-007

恭让王二年四月乙巳册恭愍王定妃王以绛纱袍远游冠御大殿南视朝降立路台上动乐向北再拜亲奉册宝授使副向南再拜。 使副奉册宝出大门外王乃入执事皆公服各司一员侍册宝进定妃殿肃拜。 上尊号曰: 王太妃。 丙午王以绛纱袍远游冠亲传国太妃册宝礼与册王太妃同。
#高丽史65卷-志19-礼7-嘉礼-册王妃仪-000

册王妃仪。
#高丽史65卷-志19-礼7-嘉礼-册王妃仪-001

○告*大庙别庙景灵殿　有司行事如常告之仪。
#高丽史65卷-志19-礼7-嘉礼-册王妃仪-002

大观殿陈设。 前一日尙舍局铺王座于大观殿如常仪设书案于王座前两楹*闲少南设玺绶案于王座之左近东设门下侍中门下侍郞中书侍郞位于王座东南西向北上设枢密位于王座西南东向北上。 又设传制位于殿庭中心之左西向设受制位于殿庭中心北向东上。 设册使副及宰臣枢密拜位于受制位之南设读册官以下行事官位于册使副拜位之南每等异位俱重行北向东上。 典仪设宰臣枢密闻辞位于拜位之东西向北上左右侍臣位于殿庭东西如常仪典仪位于读册拜位之东赞者二人在南差退俱西向。 文武百官闻辞位于殿庭东西俱相向北上设文武官拜位于殿庭之南两班相对为首如常仪。 太乐令位于百官之南北向　律郞位于西阶之西东向。
#高丽史65卷-志19-礼7-嘉礼-册王妃仪-003

