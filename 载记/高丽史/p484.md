<!-- { "loadSidebar": true } -->
○通义侯侨肃宗八年下敎命名赐礼物睿宗元年封推仁赞化功臣开府仪同三司检校尙书令守司空上柱国通义侯食邑二千户食实封二百户五年加奉节功臣守司徒食邑二千五百户侨表让不允九年加推诚功臣检校太保守太尉食邑三千户食实封二百五十户。 十年册为推仁赞化奉节功臣开府仪同三司检校太保守太尉上柱国食邑三千户食实封二百五十户册曰: "睦九族平百姓者尧之仁也盖言自迩以及遐立万国亲诸侯者易之象也所以取法而垂训故周诗有麟趾之咏汉制有犬牙之封者是其义也肆予一人稽若先宪乃眷天伦之属实惟宗室之贤特举宠章方行册礼非敢私于骨肉将以固于本支。 咨尔弟侨生则英奇妙有淑质少而庄重俨若成人孝悌之行成于内俊伟之声达于外先君矜幼以最爱母后恤孤而至慈　兹藩翰之褒崇实乃朝家之典故宜颁明命而备物爰讲缛仪以申恩是用授茅土以*　封为汤沐而赐邑于戱贵不期骄而骄自至禄不期侈而侈自至有势荣必兼义荣得人爵勿　天爵复斯言而无忽愼有终而如初卫社稷以尽忠奉君亲而思孝往践乃位永孚于休。" 十四年卒年二十三谥英章性聪锐好学爱宾客。
#高丽史90卷-列传3-宗室1-049-大宁侯暻

○仁宗五子恭睿太后生毅宗大宁侯暻明宗元敬国师　曦神宗。

○大宁侯暻毅宗二年册为侯暻有度量得众心宦者郑　谋陷台*　{谏}密诱散员郑寿开诬告: "台省及台吏李　等怨王谋推戴暻为主。" 王惑其言欲去之谏臣金存中请令有司按问果无验　寿开配黑山岛流　于云梯县。 　思欲免咎又谗云: "外戚朝臣出入大宁侯家诚不诬矣。" 先是存中与太后妹　内侍郞中郑　及后弟承宣任克正有隙　性轻薄有才艺交结大宁侯常与游戱存中　等构飞语以闻王疑之。 宰相崔惟淸文公元庾弼等率谏官崔子英王轼金永夫朴*  {朴　}等伏合请曰: "郑　交结大宁侯邀其第宴乐游戱罪不可赦。" 御史台又以　阴结宗室夜聚宴飮囚　及秘书正字梁碧戎器色判官金义炼大宁府典签刘遇录事李施王宥五人罢大宁府流暻奴金　于怀仁笞乐工崔艺等流之。 台谏伏合更请知台事崔允仪直入王所争之召还李　杖流　于东莱碧于会津义炼于淸州　于扑岛。 初　饷暻惟淸借以器至是台谏又论惟淸失大臣　贬南京留守使杂端李绰升在家不　劾贬为南海县令皆　妹　也。 未几吏部请录　惟淸绰升罪于政簿制可。 十一年流暻于天安府更贬惟淸为忠州牧使克正为梁州防御使　妹壻右副承宣金贻永知升平郡事绰升为南海县令徙配　于巨济县。 时崔艺遇赦还京与妻不　妻诬告艺尙不悛往来大宁侯第王命崔　　鞫之无验。 王素信图谶不友诸弟疑犹不释密谕谏臣论劾大宁侯及克正等罪又恐太后救之先迁太后于普济寺阳若不得已而允之。 流矢之变王诏责宰枢不得贼于是逮捕络绎疑大宁侯家　罗彦有成黄益等鞫问深刻彦等诬服。 诸王宰枢百僚耆老诣阙贺得罪人斩罗彦有成黄益及有成妻又以禁卫不谨流牵龙巡检指谕十四人于田里。
#高丽史90卷-列传3-宗室1-050-元敬国师　曦

○元敬国师　曦一名玄曦。 明宗七年兴王寺僧上变告: "僧统　曦潜结僧徒谋逆。" 鞫　曦从者无验释之。 十年太后患乳　召　曦侍疾　曦多乱宫女又通公主秽声闻外右司谏崔诜上*　讽　曦秽行请出之王览书大惊曰: "不意司谏离*闲我兄弟。" 遂罢诜。 自后台谏无敢言者朝臣皆附　曦贿赂公行十三年死。
#高丽史90卷-列传3-宗室1-051-孝灵太子祈

○毅宗一子庄敬王后生孝灵太子祈。

○孝灵太子祈初名泓毅宗七年册封王太子二十四年郑仲夫作乱迁迎恩馆寻放珍岛县。
#高丽史90卷-列传3-宗室1-052-小君善思

○明宗庶子十余人善思洪机洪枢洪规洪钧洪觉洪贻皆诸嬖所生俱剃发为僧号小君余史逸。

○善思年甫十岁明宗命为僧衣服礼秩与适无异出入禁中颇张威福时诸小君直授三重择住名寺用事纳贿侥幸者多附。

○洪机洪枢洪规洪钧洪觉洪贻明宗之废同配海岛。
列传卷第三。

#高丽史91卷-列传4-00-000-00

列传卷第四。 高丽史九十一。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史91卷-列传4-宗室2-000-00

宗室二。
#高丽史91卷-列传4-宗室2-001-襄阳公恕

○神宗二子。 宣靖太后金氏生熙宗襄阳公恕。 襄阳公恕神宗三年封德阳侯后封襄阳公。 崔忠献废熙宗迁于江华放恕于乔桐县。 恕子玮*  絪僖。 玮守司空高宗三年卒。 性温裕相貌奇　有文雅好贤乐士。 谥怀敬。 *  守司空子　裕禧。 　守司徒裕禧皆守司空。 絪封始安公子祯瑛　。 祯守司空瑛封西原侯忠烈王十七年卒子　琠。 　封益阳侯子* 熙琏。 * 封淳化侯恭愍九年五月卒子钧珦　钲。 钧初封定原君恭愍四年与大护军金瑨如元献方物五年奉御酒来进封定原伯。 七年如元贺正后改封府院君。 子恭让王瑀。 恭让二年追加四亲爵谥钧为三韩国仁孝大公* 为马韩国仁惠公妃申氏马韩国明睿妃　为辰韩国仁肃公妃朴氏辱韩国庄敬妃瑛为卞韩国英宪公妃皇甫氏卞韩国顺安妃。 瑀初封定阳君恭让元年进府院君判门下改领三司宗簿寺事。 王旣追尊四亲以瑀主其祀。 三年领门下府事至  本朝封麻田郡归义君卒谥景禧。 子　管。 　封定康君管元尹。 珦初封鹤城侯后封鹤城府院君。 恭愍十年如元贺正道梗不果行。 王避红贼幸福州珦与其弟平安君等二人谒行在。 辛禑三年宦者金寿万妻与珦争田民谋害之乃与宦者金元老妻诬告: "珦将不利于上。" 禑命巡军守珦家鞫寿万元老妻服诬妄禑以明德太后请竟不治。 　有司禁宗室擅出入。 子和　。 和封南平君恭让四年流远地子根元尹。 　封宁平君。 　封益原府院君子　封永原君。 　子琼玟皆元尹。 钲封平安府院君子琮　璟　。 琮封庆平君　封保定君璟　皆元尹。 熙封宝城君子瑜环。 瑜封永昌府院君后封庆昌大君恭愍十八年卒。 子顺城君珽永安君正尹璞永安君史逸其名。 环封永兴君妻弟辛珣附辛旽伏诛缘坐流武陵岛不知存没者十九年。 妻辛氏闻环飘风至日本国。 请都堂私备金银令家奴随回礼使物色求之者数四辛昌元年其奴以所谓环者来为人形容不类甚痴不知祖父名及所居田里。 辛氏从弟前判事克恭及其姻亲前判开城府事朴天祥前密直副使朴可兴知密直李崇仁河仑曰: "吾等识环甚熟此实非环也。" 辛氏自京山府来见喜甚曰: "知夫莫若妻。" 遂讼于宪府宪府与门下府郞舍典法司巡军杂治聚宗室及天祥等对辨环二子及兄僧　髓宗室诸君皆曰: "眞永兴也。" 环女壻前判书李崇文崇仁弟也当初对以不知眞伪及鞫之乃曰: "眞吾妇翁也。" 于是天祥克恭可兴仑等坐诬流远地。 子珊珩瑾。 珊顺平君珩元尹瑾正尹。 琏封益兴君子愼封福安君。 愼子　谱谘。 　封定安君。 子璇珍。 璇封福康君珍元尹。 谱封福昌君谘封福原君恭让四年六月流远地。 琠封瑞兴君忠烈朝以秃鲁花在元。 王惟绍宋邦英　于王欲废忠宣令琠继尙宝　实怜公主以为后琠貌美王使之衣　服数往来以观公主。 公主素不谨行遂属意于琠。 及惟绍等伏诛忠宣欲宥琠丞相不可使刑部幷斩于文明门外。 　守司徒* 封永安公元宗四年卒。
#高丽史91卷-列传4-宗室2-002-昌原公祉

○熙宗五子。 成平王后任氏生昌原公祉始宁侯　庆原公祚大禅师镜智　明国师觉膺。 昌原公祉熙宗七年加元服册为太子册曰: "昔者圣人之作易也震以一索而为长男离以重明而照四方。 故先王之有天下莫不立元嗣以定群黎咸仰之怀以承万世不朽之业。 咨尔元子祉素　聪灵之性夙凝岐　之姿宽博而谨愼恭敬而温文。 肆朕稽诸方册之训言兼听士夫之佥议爰择良辰　加宝册今遣某官某等持节备礼册命尔为王太子。 呜呼勉兹诸善允蹈丕　　斥　　之人乐闻方正之言。 上念祖宗积累之休永享富贵康宁之庆岂不伟欤。" 及崔忠献废王迁于江华祉放于仁州。 后封昌原侯元宗三年卒。
#高丽史91卷-列传4-宗室2-003-始宁侯　

始宁侯　熙宗七年封为侯册曰: "封立皇亲藩屛王室盖古今之常典亦邦国之宏规。 朕缵守丕图欲光先业爰举褒崇之礼大开册命之仪。 咨尔　毓德谦勤秉心恭俭。 弱不好弄但将书史以为娱居无求安自得威仪之卒度。 学有缉熙之美志存忠孝之全。 定省不怠于亲　信厚见称于公族。 德行旣着容止可观。 肆布宠灵特颁爵号。 今遣某官某等持节备礼册命尔为检校太尉守司徒上柱国始宁侯。 于戱骄奢*　{淫}佚勿亏戒愼之心富贵功名善保久长之庆祗承厥服永孚于休。" 崔忠献放于白翎县子宏司空。
#高丽史91卷-列传4-宗室2-004-庆原公祚

○庆原公祚忠烈五年卒。 明习典故世称知礼。 元宗有所疑必问于祚号宗室龟鉴。 及葬王许用红大烛。 自是士庶人家皆用之。 子　畇。 　初名恂封广平公尙元宗女咸宁宫主。 忠烈五年偕元使纳塔哈伯那监督东征战舰于庆尙道。 十一年卒王没入财物于内。 畇封定安侯。
#高丽史91卷-列传4-宗室2-005-大禅师镜智

○大禅师镜智。
#高丽史91卷-列传4-宗室2-006-　明国师觉膺

○　明国师觉膺。
#高丽史91卷-列传4-宗室2-007-安庆公　

○高宗。 二子安惠太后柳氏生元宗安庆公　。 安庆公　初名侃初封安庆侯高宗四十年进为公。 使蒙古乞罢兵明年还先遣人奏: "臣久染腥　之臭请经宿进见。" 王曰: "自尔去后祈天祷佛庶几速见。 今旣无恙还何用宿外  悉焚尔所著衣更衣卽来。" 　夜入谒王为之流涕左右皆泣下。 四十六年王薨　居丧哀毁扶杖乃得行。 林衍废元宗立　为王未几蒙古遣使诘衍擅废立衍复立元宗废　后追谥为英宗。 子　封汉阳侯尙忠烈王女明顺院妃。 子侊封桂阳侯。
#高丽史91卷-列传4-宗室2-008-始阳侯　

○元宗。 三子顺敬太后金氏生忠烈王庆昌宫主生始阳侯　顺安公琮。

