<!-- { "loadSidebar": true } -->
夏四月丙辰雨雹。
#高丽史37卷-世家37-忠穆王-01-16-1345

丁卯以金永煦为左政丞; 朴忠佐判三司事; 全思义孙守卿安轴为赞成事; 李　李蒙哥张沆为　理; 郑乙辅为政堂文学; 印　为密直使。
#高丽史37卷-世家37-忠穆王-01-17-1345

五月甲申元遣使来索纹苎布。
#高丽史37卷-世家37-忠穆王-01-18-1345

戊申以旱禁酒。
#高丽史37卷-世家37-忠穆王-01-19-1345

六月癸丑朔佥议评理崔文度卒。
#高丽史37卷-世家37-忠穆王-01-20-1345

甲寅王如奉恩寺。
#高丽史37卷-世家37-忠穆王-01-21-1345

丁卯王受菩萨戒于内殿。
#高丽史37卷-世家37-忠穆王-01-22-1345

秋七月甲申彗见紫薇垣。
#高丽史37卷-世家37-忠穆王-01-23-1345

丁亥太白昼见彗见北河北。
#高丽史37卷-世家37-忠穆王-01-24-1345

壬辰元遣使来赐王衣酒索熊羔皮。
#高丽史37卷-世家37-忠穆王-01-25-1345

乙未渖王暠薨。
#高丽史37卷-世家37-忠穆王-01-26-1345

九月乙巳幸妙通寺。
#高丽史37卷-世家37-忠穆王-01-27-1345

丙午虑囚。
#高丽史37卷-世家37-忠穆王-01-28-1345

冬十月癸丑分遣廉察苏复使于杨广全罗庆尙三道。
#高丽史37卷-世家37-忠穆王-01-29-1345

辛酉王谒景灵殿。
#高丽史37卷-世家37-忠穆王-01-30-1345

十一月乙未设八关会幸法王寺。
#高丽史37卷-世家37-忠穆王-01-31-1345

己亥以大寒放囚。
#高丽史37卷-世家37-忠穆王-01-32-1345

十二月癸丑遣左政丞金永煦如元献方物。
#高丽史37卷-世家37-忠穆王-01-33-1345

乙丑王煦罢以金永煦为右政丞印承旦为左政丞李谷为密直使。
#高丽史37卷-世家37-忠穆王-02-01-1346

○(丙戌)二年春二月庚戌朔日食。
#高丽史37卷-世家37-忠穆王-02-02-1346

乙丑燃灯王如奉恩寺。
#高丽史37卷-世家37-忠穆王-02-03-1346

三月丙申幸王轮干圣二寺。
#高丽史37卷-世家37-忠穆王-02-04-1346

乙巳亲醮于康安殿。
#高丽史37卷-世家37-忠穆王-02-05-1346

戊申东界芋陵岛人来朝。
#高丽史37卷-世家37-忠穆王-02-06-1346

夏四月己酉朔奉安大行王眞于景灵殿。
#高丽史37卷-世家37-忠穆王-02-07-1346

乙亥元遣使来赐王衣酒。
#高丽史37卷-世家37-忠穆王-02-08-1346

丁丑元遣使来索纹苎布。
#高丽史37卷-世家37-忠穆王-02-09-1346

五月乙酉　大行王于太庙以政丞韩渥　理李揆配享。
#高丽史37卷-世家37-忠穆王-02-10-1346

丙戌延安君李俨卒。
#高丽史37卷-世家37-忠穆王-02-11-1346

庚寅右政丞金永煦还自元帝赐王衣酒。
#高丽史37卷-世家37-忠穆王-02-12-1346

以旱禁酒。
#高丽史37卷-世家37-忠穆王-02-13-1346

壬辰亲设祈雨道场于内殿。
#高丽史37卷-世家37-忠穆王-02-14-1346

癸巳徙市。
#高丽史37卷-世家37-忠穆王-02-15-1346

六月己酉王如奉恩寺。
#高丽史37卷-世家37-忠穆王-02-16-1346

癸丑王宴元使于内殿。
#高丽史37卷-世家37-忠穆王-02-17-1346

壬戌虑囚。
#高丽史37卷-世家37-忠穆王-02-18-1346

甲寅雨。
#高丽史37卷-世家37-忠穆王-02-19-1346

壬午化平府院君金石坚卒。
#高丽史37卷-世家37-忠穆王-02-20-1346

秋八月戊申延德大君埙卒。
#高丽史37卷-世家37-忠穆王-02-21-1346

九月甲申遣赞成事金永旽如元请亲朝贺正兼谢衣酒。
#高丽史37卷-世家37-忠穆王-02-22-1346

甲午幸演福寺。
#高丽史37卷-世家37-忠穆王-02-23-1346

壬寅虑囚。
#高丽史37卷-世家37-忠穆王-02-24-1346

冬十月庚申敎曰: "太祖开国四百二十有九年于兹其*闲典章文物嘉言善行秘而不传何以示后  故我忠宣王命臣闵渍修编年纲目尙多阙漏宜加纂述颁布中外。" 乃命府院君李齐贤赞成事安轴韩山君李谷安山君安震提学李仁复撰进又命修忠烈忠宣忠肃三朝实录。
#高丽史37卷-世家37-忠穆王-02-25-1346

甲子王谒景灵殿。
#高丽史37卷-世家37-忠穆王-02-26-1346

赞成事尹继宗卒。
#高丽史37卷-世家37-忠穆王-02-27-1346

己巳永嘉府院君权溥卒。
#高丽史37卷-世家37-忠穆王-02-28-1346

闰月戊戌元遣直省舍人金　来颁诏王出迎于行省。
#高丽史37卷-世家37-忠穆王-02-29-1346

辛丑宴元使于内殿。
#高丽史37卷-世家37-忠穆王-02-30-1346

十一月丁巳设八关会翼日王御仪凤楼观乐坠榻伤臂。
#高丽史37卷-世家37-忠穆王-02-31-1346

十二月戊子火者伯颜帖木儿奉御香来王赐金带及鞍。
#高丽史37卷-世家37-忠穆王-02-32-1346

庚寅天狗堕康安殿西。
#高丽史37卷-世家37-忠穆王-03-01-1347

○(丁亥)三年春正月甲辰朔日食日官不告。
#高丽史37卷-世家37-忠穆王-03-02-1347

丁巳元使白狗儿奉圣旨来王出迎于郊。
#高丽史37卷-世家37-忠穆王-03-03-1347

庚申太白昼见。
#高丽史37卷-世家37-忠穆王-03-04-1347

丁卯元遣人取政丞卢　二女以归。
#高丽史37卷-世家37-忠穆王-03-05-1347

壬申以同知密直司事全允臧为交州道都巡问使令检括双城人口。
#高丽史37卷-世家37-忠穆王-03-06-1347

二月丙子以平壤尹尹之彪为西北面存抚使。
#高丽史37卷-世家37-忠穆王-03-07-1347

庚辰盗入太庙。
#高丽史37卷-世家37-忠穆王-03-08-1347

甲申元使阿丹不花奉诏来王出迎于郊。
#高丽史37卷-世家37-忠穆王-03-09-1347

丙戌燃灯王如奉恩寺。
#高丽史37卷-世家37-忠穆王-03-10-1347

己丑置整治都监以　林郡公王煦左政丞金永旽赞成事安轴判密直司事金光辙为判事郑　等三十三人为属官。
#高丽史37卷-世家37-忠穆王-03-11-1347

辛卯分遣李敏金*  于杨广李元具金英利于全罗南宫敏李培中于庆尙朴光厚崔元佑于西海郑　于平壤金君发于江陵郭* 于交州道令度民田　兼按廉存抚使。
#高丽史37卷-世家37-忠穆王-03-12-1347

甲午以左政丞金永旽赞成事李君　右代言郑思度提调政房。
#高丽史37卷-世家37-忠穆王-03-13-1347

三月癸丑亲醮三界于康安殿。
#高丽史37卷-世家37-忠穆王-03-14-1347

乙卯遣政丞卢　如元贺圣节。
#高丽史37卷-世家37-忠穆王-03-15-1347

壬戌幸外帝释院。
#高丽史37卷-世家37-忠穆王-03-16-1347

戊辰整治都监以奇皇后族弟三万夺人田杖之下狱死。
#高丽史37卷-世家37-忠穆王-03-17-1347

夏四月辛丑以旱禁酒。
#高丽史37卷-世家37-忠穆王-03-18-1347

五月壬寅朔幸旻天寺。
#高丽史37卷-世家37-忠穆王-03-19-1347

癸亥雨雹大如梨。
#高丽史37卷-世家37-忠穆王-03-20-1347

丙寅徙市。
#高丽史37卷-世家37-忠穆王-03-21-1347

六月甲戌遣　理安子由如元献苎布。
#高丽史37卷-世家37-忠穆王-03-22-1347

元遣中书省右司都事兀理不花赐王衣酒。
#高丽史37卷-世家37-忠穆王-03-23-1347

丁亥元放院使高龙普于金刚山。
#高丽史37卷-世家37-忠穆王-03-24-1347

戊子王宴高龙普及诸元使于内殿。
#高丽史37卷-世家37-忠穆王-03-25-1347

监察司论安子由摄事*大庙不杀牲之罪王以子由有功于父王且方奉使上国原之。
#高丽史37卷-世家37-忠穆王-03-26-1347

丙申遣三司右使廉悌臣如元谢赐衣酒。
#高丽史37卷-世家37-忠穆王-03-27-1347

秋七月癸卯以星变设祈禳道场于内殿。
#高丽史37卷-世家37-忠穆王-03-28-1347

丙午夜天霓自东起坠于男山俄而复起为二分向南北。
#高丽史37卷-世家37-忠穆王-03-29-1347

辛酉元使阿鲁欲自濯衣索米屑左右曰: "国家待帝使有礼岂宜亲澣 " 强之乃进偿以　五两。
#高丽史37卷-世家37-忠穆王-03-30-1347

壬戌亲设星变祈禳道场于内殿。
#高丽史37卷-世家37-忠穆王-03-31-1347

八月乙亥以星变设祈禳道场于内殿。
#高丽史37卷-世家37-忠穆王-03-32-1347

丁丑阿鲁等还王宴于内殿。
#高丽史37卷-世家37-忠穆王-03-33-1347

戊寅元太仆寺遣李家奴帖木儿安伯颜不花来取耽罗马。
#高丽史37卷-世家37-忠穆王-03-34-1347

九月丁未亲设藏经道场于康安殿。
#高丽史37卷-世家37-忠穆王-03-35-1347

丁卯饭僧四千一百于旻天寺。
