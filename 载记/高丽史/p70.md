<!-- { "loadSidebar": true } -->
#高丽史13卷-世家13-睿宗2-09-35-1114

癸巳以李资谦守司空尙书左仆射　知政事; 金缘为刑部尙书判礼部事; 赵仲璋权枢密院事判　书省事; 李载为户部尙书; 林有文为左散骑常侍兼御书检讨官; 崔贽为御史大夫。
#高丽史13卷-世家13-睿宗2-09-36-1114

八月乙卯王诣国学酌献于先圣先师。
#高丽史13卷-世家13-睿宗2-09-37-1114

丙辰宰臣率百官上表贺曰: "黄屋翠华光临　宇高冠大带盛集桥门庆溢臣工乐均　海。 窃以经术所以明道而非其人则不行学校所以养贤而非其时则不举发明大典允属休辰。 伏惟圣上道极高明政由仁义若高舜之稽古体殷周之右文。 乃据旧章以兴盛礼拜圣容而奠酌命博士以　经。 君子育材乃见菁莪之雅虎臣献　必成泮水之功。 不惟推美于一时抑亦播馨于千载。 伏念幸逢明时承乏天工仰咫尺之德威。 侍光明之圣学秋水时至固莫测于望洋春木之芚实知荣于援手。"
#高丽史13卷-世家13-睿宗2-09-38-1114

丙寅御东池龟龄阁阅武士。
#高丽史13卷-世家13-睿宗2-09-39-1114

九月庚辰幸妙通寺。
#高丽史13卷-世家13-睿宗2-09-40-1114

辛巳虑囚出轻系。
#高丽史13卷-世家13-睿宗2-09-41-1114

庚寅设百座仁王道场于会庆殿斋僧一万于阙庭二万于州府。
#高丽史13卷-世家13-睿宗2-09-42-1114

冬十月丙午奉惠宗神主复入于*大庙第二室出迁成宗神主于康陵　明懿太后于肃宗室。
#高丽史13卷-世家13-睿宗2-09-43-1114

己酉宴于干德殿始举乐。
#高丽史13卷-世家13-睿宗2-09-44-1114

乙卯谒英崇二陵。
#高丽史13卷-世家13-睿宗2-09-45-1114

丙辰遣李鸾如辽贺天兴节。
#高丽史13卷-世家13-睿宗2-09-46-1114

丁卯亲*　{　}于*大庙兼用宋新乐赦。
#高丽史13卷-世家13-睿宗2-09-47-1114

庚午遣梁永如辽谢贺生辰。
#高丽史13卷-世家13-睿宗2-09-48-1114

是月生女眞完颜阿骨打举兵叛。 辽东京兵马都部署司牒曰: "近有生女眞作过止差官领兵讨伐仰指挥高丽国亦行就便于女眞边界道路深入攻讨应据人口财产房舍收虏荡除仍紧切防备勿令走入彼界险要处所依据闪避。"
#高丽史13卷-世家13-睿宗2-09-49-1114

十一月壬申朔宴诸王宰枢于含元殿阅宋新乐。
#高丽史13卷-世家13-睿宗2-09-50-1114

乙亥辽遣横宣使耶律谘副使李硕来。
#高丽史13卷-世家13-睿宗2-09-51-1114

戊寅作佛事于文德殿。
#高丽史13卷-世家13-睿宗2-09-52-1114

戊子赐元子名构仍赐礼物百官表贺。
#高丽史13卷-世家13-睿宗2-09-53-1114

十二月壬寅朔册延德宫主李氏为王妃。
#高丽史13卷-世家13-睿宗2-09-54-1114

甲辰遣卫尉卿李寿通事舍人黄君裳如辽谢横宣。
#高丽史13卷-世家13-睿宗2-09-55-1114

丁未御宣政殿引见北界四关外蕃长。
#高丽史13卷-世家13-睿宗2-09-56-1114

戊申阅射于东池。
#高丽史13卷-世家13-睿宗2-09-57-1114

己酉御宣政殿南门引见东蕃使者阿只等。
#高丽史13卷-世家13-睿宗2-09-58-1114

丁巳以　守太保; * 为大原公; * 检校太保守太尉; 侨检校太保守太尉; 李资谦守司徒中书侍郞同中书门下平章事兼西京留守使; 金缘守司徒户部尙书; 赵仲璋守司空判尙书刑部事; 金至和为尙书左仆射兼三司使; 史荣为吏部尙书; 李载为刑部尙书翰林学士承旨; 朴景绰为左散骑常侍; 崔璇判国子监事; 金沽知尙书吏部事延英殿学士; 安子恭知御史台事; 朴升中为右谏议大夫; 洪灌为文德殿学士。
#高丽史13卷-世家13-睿宗2-09-59-1114

己巳辽遣王儆来命王落起复。
世家卷第十三。


#高丽史14卷-世家14-00-00-00-0000

世家卷第十四。 高丽史十四。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史14卷-世家14-睿宗3-00-00-0000

睿宗三。
#高丽史14卷-世家14-睿宗3-10-01-1115

○(乙未)十年春正月壬申朔放朝贺。
#高丽史14卷-世家14-睿宗3-10-02-1115

癸酉宴辽横宣使于干德殿。
#高丽史14卷-世家14-睿宗3-10-03-1115

乙亥宴落起复使于干德殿。
#高丽史14卷-世家14-睿宗3-10-04-1115

丙子辽遣观察使高庆顺来贺生辰。
#高丽史14卷-世家14-睿宗3-10-05-1115

戊寅宴辽生辰使于干德殿。
#高丽史14卷-世家14-睿宗3-10-06-1115

戊子册弟* 检校太保守太尉。
#高丽史14卷-世家14-睿宗3-10-07-1115

己丑遣尙书李寿侍郞黄君裳如辽谢横宣。
#高丽史14卷-世家14-睿宗3-10-08-1115

庚寅册弟侨检校太保守太尉。
#高丽史14卷-世家14-睿宗3-10-09-1115

是月生女眞完颜阿骨打称皇帝更名旻国号金。 其俗如匈奴诸部落无城郭分居山野无文字以言语结绳为约束。 土饶猪羊牛马马多骏或有一日千里者。 其人　勇。 为儿能引弓射鸟鼠及壮无不控弦走马习战为劲兵诸部各相雄长莫能统一。 其地西直契丹南直我境故尝事契丹及我朝。 每来朝以　金貂皮良马为贽我朝亦厚遗银币岁常如此。 或曰: "昔我平州僧今俊遁入女眞居阿之古村是谓金之先。" 或曰: "平州僧金幸之子克守初入女眞阿之古村娶女眞女生子曰古以太师古乙生活罗太师。 活罗多子。 长曰劾里钵季曰盈歌盈歌最雄杰得众心。 盈歌死劾里钵长子*乌雅　{乌雅束}嗣位*乌雅　{乌雅束}卒弟阿骨打立。"
#高丽史14卷-世家14-睿宗3-10-10-1115

二月癸卯册子构为王太子。 其文曰: "古先哲王抚有方夏必立储贰以承天序者非敢私于亲爱之*闲将以系人心而固国本也。 肆朕缵服若昔大猷眷惟上嗣之良久　重明之象。 考从于龟筮咨度于臣工申择令辰诞扬休命。 咨尔元子构赋中和之粹挺　　之姿仁义孝友之诚发自天性笃实辉光之德通于神明。 虽在妙龄夙彰全范。 出言而合度举足而中规不事盘游乐从善道终始典于学左右逢其源究诗书礼乐之文明父子君臣之义与夫周昌之事王季汉盈之奉高皇无以异也。 所宜据前载之言正东朝之位主之以匕　对越于祖宗。 是用遣使持节册命尔为王太子。 于戱惟敬逊可以能尽心惟谨愼可以长守贵尔其严师傅之训诫宴安之娱非正人勿亲非正言勿听。 以扬三善之风以贞万邦之心。 则朕之有子无愧于古先哲王矣。 尙远乃猷永膺多福。"
#高丽史14卷-世家14-睿宗3-10-11-1115

戊午行别例燃灯王御重光殿观乐闻中书令致仕崔思诹卒罢宴。
#高丽史14卷-世家14-睿宗3-10-12-1115

丁卯聚僧读佛经于内殿五日。
#高丽史14卷-世家14-睿宗3-10-13-1115

三月壬申以封王太子御神凤门赦。
#高丽史14卷-世家14-睿宗3-10-14-1115

壬午宴群臣于干德殿赋万年词宣示左右。
#高丽史14卷-世家14-睿宗3-10-15-1115

癸未曲宴于内殿。
#高丽史14卷-世家14-睿宗3-10-16-1115

戊子亲醮于球庭。
#高丽史14卷-世家14-睿宗3-10-17-1115

戊戌以王妃延德宫主生辰曲宴于内殿。
#高丽史14卷-世家14-睿宗3-10-18-1115

夏四月壬寅幸妙通寺。
#高丽史14卷-世家14-睿宗3-10-19-1115

李寿等还自辽。 回诏曰: "近以边臣弛备小寇扰民方行有罪之诛是议偏师之举。 以卿地邻贼境职守侯藩特谕整戎庶令逐暴卿遣驰使价来奉谢章谅兹从命之臣尽尔为忠之节。 适当春事有虑农妨姑务练修别期进取。"
#高丽史14卷-世家14-睿宗3-10-20-1115

癸丑召诸王宰枢于赏春亭置酒极欢制词二　令左右和进。 两府宰枢表辞不允。
#高丽史14卷-世家14-睿宗3-10-21-1115

甲寅王字之文公美将如宋省侍臣枢密院承制等饯于顺天馆乐宾亭。 王遣内侍林景淸宣示御制诗一首兼赐酒果。
#高丽史14卷-世家14-睿宗3-10-22-1115

乙卯幸普济寺。
#高丽史14卷-世家14-睿宗3-10-23-1115

五月戊寅雨雹。
#高丽史14卷-世家14-睿宗3-10-24-1115

己卯幸龟山寺。
#高丽史14卷-世家14-睿宗3-10-25-1115

丁亥命赵仲璋等取进士其合格人对策颇蹈袭前人落第者诉之。 庚寅御干德殿出诗赋题覆试。 诏诸王宰枢侍臣坐殿上赐诗题'股肱良庶事康'命词臣制进王亦制之。
#高丽史14卷-世家14-睿宗3-10-26-1115

六月己亥王如奉恩寺。
#高丽史14卷-世家14-睿宗3-10-27-1115

赐金精等及第。
#高丽史14卷-世家14-睿宗3-10-28-1115

丙辰虑囚。
#高丽史14卷-世家14-睿宗3-10-29-1115

辛酉曲宴于内殿。
#高丽史14卷-世家14-睿宗3-10-30-1115

丙寅以中书侍郞平章事李资谦守太尉。
#高丽史14卷-世家14-睿宗3-10-31-1115

秋七月戊辰朔日食。
#高丽史14卷-世家14-睿宗3-10-32-1115

庚辰王以明懿太后忌辰如开国寺行香。
#高丽史14卷-世家14-睿宗3-10-33-1115

