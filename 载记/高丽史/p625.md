<!-- { "loadSidebar": true } -->
契丹兵追至宣义门焚黄桥而退朝野大振。 先是德明告忠献曰: "显宗葬安宗以致庚戌契丹兵今葬厚陵于其侧契丹兵又来恐风水使然宜速改葬。" 忠献然之欲改葬令卜日司天台持疑不卽卜日乃流判事崔季良于高鸾岛后又流大将军李孚于岛孚有智勇善射御得士卒心可属大事闻者惜之。 王赐忠献子将军珦及宣胄允伟朴世通崔俊文等五领军米人一石布一匹忠献集诸军赐之允伟军卒无故呼喊忠献擅令停赐。 旧例都目政在岁抄忠献以兵祸人无行货求官者乃托贼迁延至明年正月始开都目多受人赂托以战功不次除官虽有功非赂终不得职。 寻以年满七十阳欲告老致政王知其意命有司备礼仪赐　杖令出视事。
#高丽史129卷-列传42-叛逆3-崔忠献-023

忠献使怡巡阅城廊兵器以私卒自卫带甲者连亘数里忠献欲得武士心以郞将大集成等五人为借将军集成以无本领不问僧徒奴隶许为属卒中外大扰家家杜门至有不得樵牧者忠献闻之怒夺其职。 六年王赐忠献姓王时赵　破契丹兵凯还忠献忌功停迎　礼私宴将帅于竹坂宫*　{敛}银百官以供其费初　欲留西京第其军功忠献恐生变飞书趣还及论军功忠献主之有功者无赏人多怨之校尉孙永等十人醵飮于市酒　叹曰: "顷与契丹战有功以无赂不得官。" 坐中人告忠献忠献遣家兵捕之幷其同类百余人斩于保定门外。 郞将奇仁甫谋诛忠献不克见杀。 忠献有疾上表辞职还　杖又请还赐姓悉放内外囚以至配岛者。 时月犯荧惑日官奏: "贵人死。" 忠献召集乐工数十奏乐竟日至夜三鼓乐未　果死年七十一谥景成百官缟素会葬秘器羽　鼓吹旗常拟于王者。
#高丽史129卷-列传42-叛逆3-崔忠献-024

忠献初娶上将军宋淸女生怡珦任氏生珹王氏生球珦娶宗室寿春侯沆女封宝城伯珹后改*  {　}尙熙宗女齿宗室亲迎日诸王宰枢百官具公服以从初封永嘉伯后进封为侯子该封宜春侯高宗四十五年*  {　}死中书省奏: "*  {　}以父势强尙公主不可葬以诸王。" 制可。 球官至守司空柱国忠献死降授球工部侍郞。 宋淸弟洪烈藉忠献拜枢密副使恃势骄横凡有求忠献者必因洪烈乃成由是诸王贵戚争先交结性又滑稽每至诸王第见珍玩必　夺而后已故诸王闻洪烈至则趣左右收珍宝乃出迎。
#高丽史129卷-列传42-叛逆3-崔忠献-025

○怡初名瑀累迁枢密院副使高宗六年忠献有疾密谓怡曰: "病将不　恐有萧墙之患汝勿复来!" 怡遂称疾不就令其女壻将军金若先侍疾。 忠献婢桐花貌美里人多通忠献亦私之一日戱曰: "汝以谁为夫耶 " 婢以兴海贡生崔俊文对忠献卽召俊文留于家奴使之补队正至大将军日见宠任请谒者皆附之。 俊文于忠献家侧大营私第交结勇士与上将军池允深将军柳松节郞将金德明为忠献羽翼及忠献病四人谋曰: "公　世吾辈必为怡所*　粉季子珦胆气过人可属大事。" 因　怡候疾欲除之遣人报怡曰: "令公病笃欲见公。" 报至再三怡愈疑不至德明反以其谋告怡怡慰谕留之俄而俊文允深等至曰: "公疾革宜速往候。" 怡卽捕二人幷松节分配远岛道杀俊文。
#高丽史129卷-列传42-叛逆3-崔忠献-026

忠献死怡以其所畜金银珍玩献王明年又以忠献占夺公私田民各还其主且多拔寒士以收人望。 初忠献授人爵视赂多少时求八品者甚众而官制少于是升五部录事为八品又以史官翰林之禄过于五部录事亦升为八品怡以为先王增史翰之禄所以崇儒禄已增矣何必改官制遂复以史翰五部录事　为权务官流其弟珦珦妇翁寿春侯沆沆子司空琮承宣申宣胄及忠献家臣崔思谦婢桐花成春狮子等于诸岛寻召还沆及琮量移珦于洪州珦勇而猜暴自流洪州心常怏怏大营室宇多行不义侵扰居民阖境苦之怡及州官禁之不听后珦聚群不逞作乱召其州副使柳文　判官全两才法曹李宗等两才病不就文　宗至珦卽面缚悬于树寻杀之又率其众至两才所引出斩之登客舍门楼击铮鼓呼　州人皆会震栗失措。 珦以书召在贬前将军柳松节于南海金寿迎于礼山又召朴文　传檄旁近州郡令发兵为援使家　发仓粟给军有一卒杀其　于是州中　　国家闻变遣兵马使蔡松年知兵马事王猷副使金毅烈率十领兵讨之。 珦与数十人逃上北山州人引兵围之珦曰: "吾兄累年不召又不请州官护待州官蔑视不听吾言以故蓄愤尝诣神祠三掷杯　得吉卜乃听左右言轻躁作乱虽悔何及。" 日没珦从者皆亡去珦不知所之坠岩崖匿石窟追兵至自　佯死兵执而囚之死狱中。 按察使全懿获寿迎文　又移文捕松节等皆杀之怡闻而喜使懿穷捕余党懿希怡意诬以礼山结城丽阳大兴等七县监务始与珦通谋及事败欲自免反捕传檄者乃拘县吏等鞫之俱诬服七县监务皆死又洪州人常往来于珦者无问轻重悉诛之。 重房劾懿擅杀寿迎等流海岛。 承宣车倜无才能唯以令色媚人尝附忠献用事权倾中外怡疾之流于罗州后怡密为书召还授枢密院副使御史大夫厚馈遗又与所爱名妓玉肌香以慰籍之。
#高丽史129卷-列传42-叛逆3-崔忠献-027

八年封晋阳侯怡固辞寻　知政事吏兵部尙书判御史台事。 东北面兵马使报: "蒙古使这可等至都护府城外。" 怡曰: "前来使尙未暇应接　后来者乎! 宜令兵马使慰谕遣还。" 时人以为蒙古之　始于此矣。 怡会宰枢其第议发南道州郡精勇保胜军城宜州和州铁关等要害处以备蒙古知奏事金仲龟曰: "比来州郡被契丹兵侵掠民皆流亡今无警急遽又征发以劳其力则邦本不固将若之何!" 怡竟不听。 十年怡修隍罗城以家兵为役徒出银甁三百米二千余石以支其费又出黄金二百斤造十三层塔及花甁置兴王寺。 上将军崔愈恭尝与枢密副使吴寿祺将军金季凤郞将高寿谦等邀宴重房诸将于其家谋欲尽杀文臣以报私怨事觉贬寿祺为白*翕鎭{白翎鎭}将寻遣人杀之愈恭为巨济县令季凤为溟州副使配守谦海岛明年愈恭与季凤及大将军李克仁谋杀怡怡知之杀愈恭克仁季凤散员朴希道李公允等流其党五十余人于岛又鞫其党辞连枢密副使金仲龟上将军咸延寿李茂功大将军朴文备皆流远岛。
#高丽史129卷-列传42-叛逆3-崔忠献-028

十二年百官诣怡第上政簿怡坐厅事受之六品以下官再拜堂下伏地不敢仰视怡自此置政房于私第选文士属之号曰必　赤拟百官铨注书批目以进王但下之而已。 尝拜私奴之子安硕贞为御史中丞人皆愤之至有上*　言者。 怡又以为前游马将校乃御前近卫者遂召集私第选之鞍马服饰极其侈美倍于往日。 又奏: "本朝文物礼乐请一遵华制其自宋来投者许于台省政曹随材擢用。" 庆尙道按察使权应经图倭形以献怡问其故曰: "异国之人容貌奇怪欲令　政知之耳。" 怡知其媚笑之。 十三年怡患　自两府至　吏争祈祷设斋作*　都下为之纸贵诸医不能理阁门祗候林靖妻本医家女贴引毒膏有　王特除靖工部郞中以慰怡意王赐怡匡　翊戴功臣号。
#高丽史129卷-列传42-叛逆3-崔忠献-029

十四年怡令敎定都监牒禁内六官各举登科未官有才行者初忠献置敎定都监掌庶事怡因之。 怡门客多当代名儒分为三番递宿书房。 森溪县人崔山甫晓阴阳术数剃发为僧住金刚寺与侄仓正光孝等夺掠为事光孝盗宰人牛县官捕之光孝逃山甫亦变姓名曰周演之后至京以占术惑人怡与语称赏日益亲信事皆咨之声势日盛能祸福人人皆畏之争赂遗遂致巨富以术僧道一为弟子与相密谋自言察声观色能辨人贫富寿夭多引妇人之美者*　{淫}焉丑声流闻畏威莫有言者。 一日演之密白怡: "今王有失位相公有王侯相命之所在其可避乎 " 怡以语腹心将军金希　希　问演之曰: "果有此说乎 " 演之愕然诣怡谓曰: "前日密语泄恐祸及。" 怡谓演之侮己。 会有人　怡曰: "顷者公有疾上将军卢之正大将军琴辉金希　会演之家谋欲害公奉熙宗复位。" 怡信之流演之于南海之正及辉亦配诸州籍演之家得熙宗与演之书有誓同生死父事之语怡卽遣将军曹时着等迁熙宗于江华又迁于乔桐沈演之于海夷其族捕道一鞫之乃服又捕之正辉希　及中郞将牙允伟别将申作桢　沈于海妻子兄弟分配远地又沈希　子三人。 有文大淳者尝流紫燕岛有僧犯罪亦配是岛与大淳相恶密遣人　怡曰: "大淳等潜谋作乱发近邑兵将赴京。" 怡遣郞将李*(  ){李　}执大淳等五人不问而杀之朝野称寃。 南京人仁杰勇悍过人属神骑为贼魁剽掠南北一日入京逻卒觉之告怡怡遣十余骑捕之仁杰徐行无惧容骑不知为仁杰问贼安在仁杰　曰: "在某处飮酒可速往捕。" 骑驰去仁杰自马后腾上　曳下夺其马以走余骑追不及仁杰匿利川发卒捕杀之仁杰临刑曰: "吾平生多行不义受诛何悔但六军在前出入敌阵斩将　旗吾志也不得一试死于人手为可恨耳。"
#高丽史129卷-列传42-叛逆3-崔忠献-030

十五年加鳌戴鎭国功臣。 怀音鎭别将告西都有谋反者兵马使移牒西都索之不得押送告者于京怡欲因以收北人之心赏告者良马锦衣金带绫罗绢五十匹紬纻布各十匹米三十石令驿输其家又请王褒异赐廐马一匹绫罗绢四十匹紬百匹布二百匹又以私田七百余结属诸卫散员及校尉房以市恩。 及第朴寅聘日本赍和亲牒还怡给银甁五事*　{段}子六十匹布五百匹米豆幷五十石鞍马琴以赏之。 有僧将营慈惠院伐材于江阴县监务朴奉时禁之没其材僧托大将军大集成贻书以请奉时不从集成请怡移敎定所牒又不从集成　忿诉怡乃流奉时于远地。 临陂县令田承雨疾上将军金铉甫广植田园悉收其租入官又以其田与民铉甫托按察使崔宗裕征还其租承雨忿　偿以官银器报法司法司劾铉甫宗裕怡夺其状止之。 国学博士金挺立白良弼恶学录廉守臧直学景瑜　以讥谤时政怡怒囚街衢狱寻配守臧于神草岛瑜于巨济。
#高丽史129卷-列传42-叛逆3-崔忠献-031

