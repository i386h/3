<!-- { "loadSidebar": true } -->
○释器忠定祝发置万德寺。 恭愍时元将召释器王闻之遂召还。 五年王闻前护军林仲甫欲奉释器潜　不轨囚巡军按治辞连前政丞孙守卿前密直洪峻监察大夫孙涌黄淑卿典校令郑世功李大年姜不花前判事洪桂金成前内园丞朴兰等十余人悉系狱。 时涌方坐台承命者来欲执涌以去同坐者皆错愕不知所为独持平全遇祥正色曰: "台官虽有罪当罢台后就狱尔不可直入台中。" 治事如常。 涌诣巡军狱官诘仲甫曰: "汝识孙涌乎 " 对曰: "不知。" 遂释之斩守卿桂成仲甫等贬赞成事康允忠为东莱县令杖世功及汉城尹洪仲元薛起宗姜赞张万林朱云等皆守卿党也。 安置释器于济州令李安郑宝等押送至海中　之于水释器不死亡匿。 十二年西北面都巡抚使田禄生报: "有称释器者在平壤府谋逆。" 遣庆复兴林坚味等捕之又分遣人诸道调兵为备。 禄生与西海道都巡问使金庾获所谓释器者斩之传首于京枭市。 又斩银川翁主父林信及李安郑宝幷斩其党金　徐天吉等六人。 然释器事　未着徒党未集而遽杀人颇疑之。 乃大赦下敎曰: "释器非止庶　实丹阳大君家婢所出。 往者孙守卿等倚以谋变旣伏厥辜群臣皆谓宜除祸本。 予不忍置刑命李安郑宝安置济州水精寺安等回言: '乘舟时坠海死。' 已布告中外。 今西北面都巡问使田禄生密认释器在部内诱集凶徒谋不轨与西海道都巡问使金庾捕获传首至京。 予初疑之逮问释器舅林信乃知其实。 非予失于保全自取顚覆耳。 李安郑宝指生为死欺罔不忠林信纵其亡命不卽首告俱正典刑其凶徒金光秀金玉镜崔黑驴李仁　不赦自余　误一皆除之。" 禄生之搜捕也释器亡走匿安峡民白彦麟家辛禑元年庆复兴李仁任等闻之密奏以睦仁吉素识释器貌与密直副使赵仁璧率兵同往捕之。 仁吉仁璧奄至彦麟家有英俊者捕释器仁吉见之惨然。 释器形貌奇伟言语不凡观者皆谓: "此眞王子也。" 来至　山仁吉遣人于朝请赦之时太后老不视事禑亦年幼仁任疑有变诡曰: "伏诛平壤者卽释器也今何妄称耶。" 乃与复兴崔莹等议累遣中使督杀之。 然犹未忍杀崔仁哲至叱之曰: "庸僧妄称王子敢惑乱人心。" 令　斩之。 始知死于平壤者乃释器同行僧之归俗者也。 禑赐仁吉仁璧等鞍马以彦麟自首杖流之又以前判事郑良辅前牧使李玖知而不告下巡卫府鞫之玖曰: "良辅语予云: '王子释器生在安峡。' 予云此必伪也古亦有此等事不可不察宜告宰枢。" 虽　讯甚惨竟不服。 乃斩良辅杖玖一百。 释器　民家女生一子潜寓前评理梁伯益田庐事觉　之置　龙山未至阴使吏杀之流伯益。
#高丽史91卷-列传4-宗室2-016-世子奭

○恭让王。 一子顺妃卢氏生世子奭。

○世子奭初名瑞封定城君恭让卽位册为世子。 谏官请开书筵。 乃以赵浚徐钧衡李至为师傅李舒金子粹禹成范姜淮季赵庸为侍学三年聘前政堂文学李元纮女为妃王下敎赐礼物。 寻命如  京师贺正 帝宠待序次公侯下宴内殿者五。 又命朝官日开宴慰之赐黄金二锭白金十锭*　{段}绢百匹从官以下赐银帛有差。 明年乃还世子在  京师以支俸之余密令贸布遗嬖妾。
#高丽史91卷-列传4-公主-000-00

公主。
#高丽史91卷-列传4-公主-001-太祖九女

○太祖九女。

○安贞淑仪公主神明王太后刘氏所生新罗王金傅入朝以公主归之称乐浪公主一云神鸾宫夫人。

○兴芳宫主亦神明太后所生适元庄太子。

○大穆王后神静王太后皇甫氏所生事见后妃传。

○文惠王后贞德王后柳氏所生适文元大王贞。

○宣义王后亦贞德王后所生适戴宗旭生成宗后薨谥宣义　戴宗庙穆宗五年加谥贞淑显宗五年加静穆十八年加匡懿高宗四十年加益慈。

○公主史失其号亦贞德王后所生适义城府院大君。

○顺安王大妃贞穆夫人王氏所生。

○公主史失其号兴福院夫人洪氏所生适太子泰。

○公主史失其号圣茂夫人朴氏所生适金傅。
#高丽史91卷-列传4-公主-002-惠宗三女

○惠宗三女。

○庆华宫夫人义和王后林氏所生事见后妃传。

○贞宪公主。

○明惠夫人宫人哀伊主所生。
#高丽史91卷-列传4-公主-003-定宗一女

○定宗一女。

○公主史失其号文成王后朴氏所生适孝成太子。
#高丽史91卷-列传4-公主-004-光宗三女

○光宗三女。

○千秋殿夫人大穆王后皇甫氏所生适千秋殿君。

○宝华宫夫人亦大穆王后所生。

○文德王后亦大穆王后所生事见后妃传。
#高丽史91卷-列传4-公主-005-成宗二女

○成宗二女。

○元贞王后文和王后金氏所生事见后妃传。

○元和王后延昌宫夫人崔氏所生事见后妃传。
#高丽史91卷-列传4-公主-006-显宗八女

○显宗八女。

○孝靖公主元和王后崔氏所生初封积庆公主显宗二十一年卒谥孝靖。

○天寿殿主亦元和王后所生。

○仁平王后元成王太后金氏所生事见后妃传。

○景肃公主亦元成王太后所生。

○孝思王后元惠王后金氏所生事见后妃传。

○孝敬公主元平王后金氏所生。

○敬成王后元顺淑妃金氏所生事见后妃传。

○阿志宫人朴氏所生适检校少监井民相。
#高丽史91卷-列传4-公主-007-德宗二女

○德宗二女。

○　怀公主敬穆贤妃所生蚤卒。

○公主史失其号刘氏所生适检校太师王忠。
#高丽史91卷-列传4-公主-008-靖宗一女

○靖宗一女。

○悼哀公主容穆王后李氏所生文宗十一年卒谥悼哀。
#高丽史91卷-列传4-公主-009-文宗七女

○文宗七女。

○积庆宫主仁睿太后李氏所生宣宗三年适扶余公*  。

○保宁宫主亦仁睿太后所生适乐浪公瑛睿宗八年卒陵曰温谥庆顺其余仁睿所生二公主仁淑贤妃李氏所生二公主仁穆德妃金氏所生公主皆蚤卒。
#高丽史91卷-列传4-公主-010-宣宗三女

○宣宗三女。

○敬和王后贞信贤妃李氏所生事见后妃传。

○公主史失其号思肃太后李氏所生蚤卒。

○遂安宅主亦思肃太后所生生而盲年四十不嫁仁宗六年卒。
#高丽史91卷-列传4-公主-011-肃宗四女

○肃宗四女。

○大宁宫主明懿太后柳氏所生适淮安伯沂肃宗八年册为公主赐礼物睿宗九年卒谥贞穆。

○兴寿宫主亦明懿太后所生适承化伯桢肃宗八年册为公主睿宗六年生子遣承宣金沽赐礼物仁宗元年卒。

○安寿宫主亦明懿太后所生适广平公源肃宗十年册为公主。

○福宁宫主亦明懿太后所生适晋康伯演睿宗九年册为公主性婉顺为两宫所爱富为宗室第一崇信佛法营饰塔庙甚勤仁宗十一年卒谥贞简。
#高丽史91卷-列传4-公主-012-睿宗二女

○睿宗二女。

○承德公主文敬太后李氏所生适汉南伯杞仁宗二年册为长公主赐衣带匹*　{段}金银器鞍马等物。

○兴庆公主亦文敬太后所生适安平公璥仁宗二年封公主明宗六年卒。
#高丽史91卷-列传4-公主-013-仁宗四女

○仁宗四女。

○承庆宫主恭睿太后任氏所生适恭化侯瑛。

○德宁宫主亦恭睿太后所生适江阳公　天姿艶丽举止*闲雅又善谈笑毅宗每于花朝月夕召入内日夜　歌丑声闻外明宗二十二年卒。

○昌乐宫主亦恭睿太后所生适信安侯珹毅宗五年封宫主高宗三年卒及葬以王外祖母素服减膳百官缟素一日。

○永和宫主亦恭睿太后所生适邵城侯珙熙宗四年卒年六十八谥敬和。
#高丽史91卷-列传4-公主-014-毅宗三女

○毅宗三女。

○敬德宫主庄敬王后金氏所生毅宗十一年册为宫主十六年适司空评。

○安贞宫主亦庄敬王后所生毅宗十一年册为宫主十七年适守司徒咸宁伯璞明宗五年与殿前加荣通事觉流加荣于海岛。

○和顺宫主亦庄敬王后所生毅宗十一年册为宫主适广陵侯沔。
#高丽史91卷-列传4-公主-015-明宗二女

○明宗二女。

○延禧宫主光靖太后金氏所生明宗三年册为公主九年适宁仁伯　。

○寿安宫主亦光靖太后所生明宗三年册为公主九年适昌化伯佑。
#高丽史91卷-列传4-公主-016-神宗二女

○神宗二女。

○孝怀公主宣靖太后金氏所生适河源公瑃神宗二年卒年十七王及后悼甚追封为兴德宫主。

○敬宁宫主亦宣靖太后所生神宗二年册为公主四年适始兴伯　。
#高丽史91卷-列传4-公主-017-熙宗五女

○熙宗五女。

○安惠太后成平王后任氏所生事见后妃传。

○永昌公主亦成平王后所生适丹阳伯　。

○德昌宫主亦成平王后所生适永嘉侯崔　。

○嘉顺宫主亦成平王后所生适新安公　。

○贞禧宫主亦成平王后所生适永安公僖。
#高丽史91卷-列传4-公主-018-康宗一女。

○康宗一女。

○寿宁宫主思平王后李氏所生康宗元年封为宫主适河源公瑃卒谥敬烈。
#高丽史91卷-列传4-公主-019-高宗一女

○高宗一女。

○寿兴宫主安惠太后柳氏所生适新阳公*  。
#高丽史91卷-列传4-公主-020-元宗二女

○元宗二女。

○庆安宫主庆昌宫主所生适齐安公淑。

○咸宁宫主亦庆昌宫主所生适广平公　。
#高丽史91卷-列传4-公主-021-忠烈王二女

○忠烈王二女。

○靖宁院妃贞和宫主所生适齐安公淑。

○明顺院妃亦贞和宫主所生适汉阳公　。
#高丽史91卷-列传4-公主-022-忠惠王一女。

○忠惠王一女。

○长宁公主德宁公主所生适元鲁王元之亡也失于北平恭愍王遣尙书成准得告中书省索之。

太祖高皇帝遣宦者访天下军前得于北京赐衣食遣还王闻而不悦辛旽密令左司议大夫吴中陆等上书曰: "妇人从一而终义不敢他适长宁公主本麟趾之孙其在元朝尝有　薄之讥我国之耻也当元朝离乱之际又不能守节徇身为虏获于。

大明亦可耻也。  大明犹念我祖宗之裔以归于我殿下何以待之  若优容而列于五殿以供奉如宗庙何如国人耳目何  请　边远以保其生。" 不听召入京命百寮出迎居德宁公主殿。
#高丽史91卷-列传4-公主-023-恭让王三女。

○恭让王三女。

○肃宁宫主顺妃卢氏所生适益川君缉。

○贞信宫主亦顺妃所生适丹阳君禹成范。

○敬和宫主亦顺妃所生适晋原君姜淮季。
列传卷第四。

