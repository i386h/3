<!-- { "loadSidebar": true } -->
○(庚寅)二十四年春正月壬子朔王受贺于大观殿亲制臣僚贺表宣示群臣。 表曰: "三阳应序万物惟新玉殿春回龙颜庆洽。 体一元而敷惠*　{敛}诸福以大和是大人道长之初乃阳德气萌之始。 恭惟陛下重高之圣哲迭舜之聪明百福是丛新又新而不息天龄更固月复月以无期。 仁洽道　微一物不获其所修文偃武实万世无疆之休。 适当交泰之时益笃方来之庆。 拥神休于北阙保国寿于南山玉帛争来万邦预骏奔之列梯航毕集四方无后至之人。 受贺良辰倍锺纯　。 　今以万机之暇修三接之勤乐与词臣垂文章四六之盛作天临密席讲诗书经史之妙文自北使上寿而致辞日域献宝而称帝。 常有天神之密助每加福庆以川增开不世之新祥接王者之一统。 臣　归美史册有光生民已来今日无对。 臣等遭逢盛世涵泳明时仰瞻万乘之威趋诣北辰之所六乐九奏虽一比简子之游万岁三呼胡不祝汉皇之寿。" 百官表贺。 是日御奉元殿讲书益稷。
#高丽史19卷-世家19-毅宗3-24-02-1170

丙寅燃灯王如奉恩寺。
#高丽史19卷-世家19-毅宗3-24-03-1170

己卯王如灵通寺设华严会亲制佛*　宣示文臣百官表贺。
#高丽史19卷-世家19-毅宗3-24-04-1170

辛巳还宫。 命诸王结彩幕于广化门左右廊。 管弦房大乐署结彩棚陈百戱迎驾皆饰以金银珠玉锦绣罗绮珊瑚玳瑁奇巧奢丽前古无比。 国子学官率学生献歌谣。 王驻辇观乐至三更乃入阙。 承宣金敦中卢永醇林宗植飨王于奉元殿。 王欢甚达晓而罢。
#高丽史19卷-世家19-毅宗3-24-05-1170

大原公* 卒。
#高丽史19卷-世家19-毅宗3-24-06-1170

二月壬辰以中书侍郞平章事许洪材知门下省事崔温判中军兵马事同知枢密院事徐醇枢密院副使李光缙为中军兵马使。
#高丽史19卷-世家19-毅宗3-24-07-1170

甲辰幸延福亭召*许洪村{许洪材}知御史台事李复基起居注韩赖等泛舟宴乐竟日遂御和平斋。
#高丽史19卷-世家19-毅宗3-24-08-1170

甲申狼星见于南极。 西海道按廉使朴纯　以为老人星驰驿以闻。
#高丽史19卷-世家19-毅宗3-24-09-1170

辛亥王如灵通寺。
#高丽史19卷-世家19-毅宗3-24-10-1170

三月乙卯移御延福亭。
#高丽史19卷-世家19-毅宗3-24-11-1170

丁巳王欲游西江梦有一妇人立门告曰: "王若游西江必待五月。" 王觉而乃止。
#高丽史19卷-世家19-毅宗3-24-12-1170

庚申与许洪材李复基韩赖金敦中等泛舟曲宴。 壬戌亦如之。 乙丑又宴于舟中。 夜半幸玄化寺道遇大雨驰马而至。
#高丽史19卷-世家19-毅宗3-24-13-1170

己巳遣知门下省事崔温祭西京老人堂; 右副承宣林宗植祭老人星于海州床山; 凡内外有老人堂皆遣使祭之。
#高丽史19卷-世家19-毅宗3-24-14-1170

夏四月辛巳朔亲醮老人星于内殿。
#高丽史19卷-世家19-毅宗3-24-15-1170

甲申忠州牧副使崔光钧奏: "前月二十八日祭老人星于竹杖寺其夕寿星见至三献乃没。" 王大喜百官称贺。
#高丽史19卷-世家19-毅宗3-24-16-1170

壬辰幸延福亭宴侍臣于舟中夜半乃罢。
#高丽史19卷-世家19-毅宗3-24-17-1170

丙申禁内六官文臣表贺寿星再见赐酒果。
#高丽史19卷-世家19-毅宗3-24-18-1170

乙巳以寿星再见命太子醮于福源宫; 平章事许洪材醮于赏春亭; 左承宣金敦中祭于忠州竹杖寺。
#高丽史19卷-世家19-毅宗3-24-19-1170

王欲亲醮老人星命判礼宾省事金于蕃郞中陈力升　堂于眞观寺南麓又立别恩祈所造金银花及金玉器皿。
#高丽史19卷-世家19-毅宗3-24-20-1170

戊申幸和平斋。
#高丽史19卷-世家19-毅宗3-24-21-1170

五月辛亥朔宴文臣于和平斋唱和至夜命内侍黄文庄执笔以书。 群臣称赞圣德谓之*大平好文之主。
#高丽史19卷-世家19-毅宗3-24-22-1170

戊辰幸延福亭。 夜泛舟宴侍臣。 庚午亦如之。
#高丽史19卷-世家19-毅宗3-24-23-1170

丁丑移御念贤寺。
#高丽史19卷-世家19-毅宗3-24-24-1170

闰月辛巳王如奉恩寺还御延福亭。 夜宴侍臣。
#高丽史19卷-世家19-毅宗3-24-25-1170

癸未命内侍殿中监金阐设宴于延福亭与宰枢承宣台谏乘舟　宴彻夜不止。 翼日群臣皆大醉揷花满帽倒载而退。
#高丽史19卷-世家19-毅宗3-24-26-1170

丁亥王还宫以寿星再见将受贺也。
#高丽史19卷-世家19-毅宗3-24-27-1170

庚寅御大观殿受朝贺仍宴文武常　官以上王亲制乐章五首命工歌之。 结彩棚陈百戱至夜乃罢。 赐赴宴官马各一匹。 是夜又与韩赖李复基曲宴便殿特赐红　犀带以示宠异。
#高丽史19卷-世家19-毅宗3-24-28-1170

壬辰幸延福亭。 群臣皆占所见之物为嘉瑞蓬艾三茎生于亭以为瑞草内侍黄文庄见水鸟指为玄鹤作诗赞之。 王称叹良久乃自制诗以和之思欲直拜正言以为年少改为国子博士直翰林院。
#高丽史19卷-世家19-毅宗3-24-29-1170

丙申王孙生。 王喜欲遣使告于金卽命同文院移牒以待金国指挥。 金主闻之曰: "彼国诞得继孙良为庆事欲申告谢已识忠勤。 不烦远遣使来。" 事遂寝。
#高丽史19卷-世家19-毅宗3-24-30-1170

丙午曲宴于舟中。
#高丽史19卷-世家19-毅宗3-24-31-1170

六月庚戌朔延福亭南川堤决。 命复塞之。 戊午诏曰: "军卒力竭不能堤防宜发丁坊里筑之开水门四五所创亭堤上植以奇花异木。"
#高丽史19卷-世家19-毅宗3-24-32-1170

癸酉移御普贤院。
#高丽史19卷-世家19-毅宗3-24-33-1170

秋七月己卯朔日食。
#高丽史19卷-世家19-毅宗3-24-34-1170

庚辰与许洪材李复基韩赖等泛舟于普贤院南溪置酒唱和。 壬午又曲宴。
#高丽史19卷-世家19-毅宗3-24-35-1170

甲申李复基私献服玩及酒肉脯果。 夜王泛舟宴宰枢侍臣。 顾谓复基曰: "爱君之忠谁复如卿。" 乙酉亦如之。
#高丽史19卷-世家19-毅宗3-24-36-1170

甲午以许洪材为门下侍郞同平章事; 崔温　知政事; 李光缙同知枢密院事; 梁纯精为枢密院副使; 左迁知枢密院事徐淳为尙书左仆射判秘书省事。 淳质直无华不求媚左右为李复基所短故也。 夜泛舟与洪材及诸侍臣曲宴。
#高丽史19卷-世家19-毅宗3-24-37-1170

八月戊申朔延福亭南川堤又决大发卒塞之怨咨盈路。
#高丽史19卷-世家19-毅宗3-24-38-1170

戊午幸东江书斋。
#高丽史19卷-世家19-毅宗3-24-39-1170

水州民耕田得金一锭长二寸许头尾双尖状如龟。 知州事吴录之取以驰献。 王以示左右。 左右呼万岁曰: "天降金龟圣德之应。" 群臣皆贺。
#高丽史19卷-世家19-毅宗3-24-40-1170

丙子王自延福亭如兴王寺。
#高丽史19卷-世家19-毅宗3-24-41-1170

丁丑王将幸普贤院至五门前召侍臣行酒。 酒　。 顾左右曰: "壮哉! 此地可以练肄兵法。" 命武臣为五兵手*　{搏}戱。 至昏驾近普贤院李高与李义方先行矫旨集巡检军。 王　入院门群臣将退高等杀林宗植李复基韩赖凡扈从文官及大小臣僚宦寺皆遇害。 又杀在京文臣五十余人。 郑仲夫等以王还宫。
#高丽史19卷-世家19-毅宗3-24-42-1170

九月戊寅朔　时王入康安殿。 仲夫等又索随驾内侍十余人宦官十人杀之。 王坐修文殿飮酒自若使伶官奏乐夜半乃寝。 李高蔡元欲弑王梁淑止之。 巡检军穿破　壁窃内帑珍宝。 仲夫逼王迁于军器监太子于迎恩馆。
#高丽史19卷-世家19-毅宗3-24-43-1170

己卯王单骑逊于巨济县放太子于珍岛县。
#高丽史19卷-世家19-毅宗3-24-44-1170

是日仲夫义方高等领兵迎王弟翼阳公晧卽位。 明宗三年八月金甫当遣人奉王出居　林。 十月庚申李义旼弑王于坤元寺北渊上。 寿四十七在位二十五年逊位三年。 谥曰庄孝庙号毅宗陵曰禧陵。 高宗四十年加谥刚果。
#高丽史19卷-世家19-毅宗3-24-45-1170

○史臣金良镜赞曰: "昔唐明宗时大理少卿康澄上*　言时事曰: '为国家者有不足惧者五深可畏者六。 三辰失行不足惧; 天象变见不足惧; 小人讹言不足惧; 山崩川渴不足惧; 水旱　蝗不足惧; 贤士藏匿深可畏; 廉耻道丧深可畏; 上下相徇深可畏; 毁誉乱眞深可畏; 直言不闻深可畏。' 欧阳公记此言曰: '凡为国家者可不戒哉。' 有是哉斯言也。 夫王崇奉佛法敬信神*祗{祇}别立经色威仪色祈恩色大醮色斋醮之费征*　{敛}无度区区事佛事神。 而奸谀若李复基林宗植韩赖为左右　壬若郑　王光就白子端为内宦阿曲若荣仪金子几为术士。 所幸嬖妾无比主于内希意导志更相妖媚利口纷腾　言　絶变生辇　之*闲而卒莫之知也此岂惧其所不惧不畏其所畏之然耶。 且祸乱之初无一人效死尤可叹也。"
#高丽史19卷-世家19-明宗1-00-00-0000

明宗一。
#高丽史19卷-世家19-明宗1-00-01-0000

明宗光孝大王讳晧字之旦旧讳昕。 仁宗第三子毅宗母弟。 仁宗九年辛亥十月庚辰生毅宗二年封翼阳侯二十四年九月己卯郑仲夫等逐毅宗领兵迎王卽位于大观殿。 前王信图谶之说忌诸弟。 王之在潜邸也典签崔汝谐尝梦太祖授笏于王王受而坐龙床汝谐与百官陈贺。 觉而奇之以告王。 王曰: "愼勿复言此大事也上闻之必害我矣。" 至是果验。
