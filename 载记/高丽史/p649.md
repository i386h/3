<!-- { "loadSidebar": true } -->
京师谢恩且请历日符验仍纳前元给付本国铺马蒙古文字八道谢  诏表曰: "睿恩覃及无*闲华夷圣训诞颁曲全终始对扬惟谨感激实深。 伏念臣学未知方才非经国猥承训谕以启愚蒙守旧则许以仪章遂生则戒以　隙怀柔至此古昔所稀。 兹盖

陛下乃圣乃神允文允武谓四海之兼济当一视而同仁特遣星　　宣天语臣谨当永铭心而无　勤述职以益虔。" 谢谥表曰: "皇华忽临恤典斯举九原知感一国与荣。 窃念臣先父国王臣王　僻处远邦幸逢昭代钦承天命委质为臣怀保民生尽心以理奄尔不禄于兹有年岂谓兪音特垂睿泽! 兹盖

陛下功着上下仁敦始终念先臣纳　之诚怜孤臣显亲之愿遂令贞魄亦被耿光臣谨当继先志而益勤祝皇龄于有永。" 谢承袭表曰: "恩深眷佑世袭保厘居宠若惊誓心知感臣资材愚鲁学术谬迂第绍先在于承家而事上重于述职屡陈卑恳冀蒙兪音使华鼎来明命益着。 兹盖

陛下　书敷德法易建侯特降纶言　承緖业臣谨当率由圣训祗畏天威守靑社以遂生　华封而祝寿。" 禑如申雅第纳其女自是屡宿其第。 遣门下赞成事沈德符密直提学任献如  京师贺正。 忠州兵马使崔云海斩倭六级幷获兵仗。 戊申地震。 知门下事金斯革卒赠谥忠节。 左代言尹就以崔天俭家奴无礼　之淑妃诉禑禑怒下就巡军狱废为庶人。
#高丽史135卷-列传48-辛禑3-11-10-1385

十一月禑　于元中浦五日。 文天柱本微贱者以毅妃戚得为江华万户侵渔百姓贪暴无比邑人宦者金硕具所犯诉之乃下巡军狱杖流之。 令国人随官品出马以充岁贡。 禑宴群臣。 鸡林府尹裴元龙斩倭四级海道元帅朴子安斩倭二级。 以门下赞成事商议禹仁烈为西北面都巡问使知门下事安沼为东北面都巡问使同知密直池涌奇为杨广道都巡问使。
#高丽史135卷-列传48-辛禑3-11-11-1385

十二月威城府院君卢英寿卒禑率术者相葬地于南郊赠谥良孝。 禑如卢英寿第夜如前副令崔时　家纳其女。 翼日又如时　家。 遣密直副使姜淮伯如  京师进岁贡马一千匹布一万匹及金银折准马六十六匹。 安翊张方平等回自

京师钦奉

宣谕曰: "天下到处乱的时节我出来了收捕了天下着恁四夷知道的上头差这里的人呵不的当所以原朝行来的火者他乡中有亲戚爷娘到那里呵我这里的句当甚　不说  为那般上头差几介火者去了来恁那先王至诚呈表来后头凡百不至诚的上头不交恁来往来后头差将人呵皇太子生日也　不上九月十八日我的生日也　不上洪尙载进年表来呵又正月里来的上头不得无罪贬的云南去了。 来岁贡如约的上头病死的死了有的都着回去了来今番开去的诏书呵不曾着秀才每做都我亲自做来的到那里看不曾移改恁风俗自依恁那里行! 今番将来的马呵那里有我骑的  口说至诚心不至诚直甚　事至诚呵甚　里显至诚  以物显至诚有事不得人何能事鬼神  岁贡呵预前一发　办将来时节恁路上艰难俺这里收呵也不便当一年一年家将来说与恁那宰相每好生整理百姓恁这使臣每呵我这里说的言语到那里件件说不到乍　　 " 使臣又奉

宣谕曰: "恁那里倭贼定害那不定害  我待将军船　解倭贼海岛去径直过海到那里不知他那里水　金州装粮过恁地境着知路人指路! 到那里　解了呵回来他来的口子里　营守御!" 封姜仁裕女为安妃凤加伊为肃宁翁主妓七点仙为宁善翁主。 以私婢官妓封翁主者古所未闻国人惊骇七点仙本密直南秩妾也初禑召之秩令托疾不见都堂囚秩家奴十人秩不得已出之。 丁巳除夜禑与凤加伊宿李仁任第。
列传卷第四十八。

#高丽史136卷-列传49-00-00-00-0000

列传卷第四十九。 高丽史一百三十六。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史136卷-列传49-辛禑4-00-00-0000

辛禑四。
#高丽史136卷-列传49-辛禑4-12-01-1386

○十二年正月禑在李仁任第仁任妻进大爵曰: "今日三元谨上寿。" 禑进爵仍戱曰: "吾一则为孙一则为婢壻今乃对飮得无失礼耶 " 乃冒处容假面作　以悦之。 禑欲与肃宁翁主珠玉妆召宝源库别监黄补问珠玉之数补对以无禑大怒卽囚于巡军又囚提调朴天常徐钧衡李还俭家奴各十人。 修典工判书权铸第为肃宁翁主宫以为时座所林坚味李成林廉兴邦等进贺兴邦复与诸宰相奉觞称寿自后两府百官启事皆诣肃宁宫宠冠后宫肃宁之移居是第也禑率道流等前导后卫而来。 判德昌府事权玄龙卒玄龙　力絶伦所向无前时号万人敌。 李仁任之女姜筮妻死禑亲率　师写其眞其母朴氏痛哭禑手酌大杯前　曰: "大母辍哭! 然后予将倒此。" 遂裂素自带使宦者皆带之。 保安君朴寿年卒寿年骁健善战所向有功时称勇将然使酒难近。 以修肃宁宫迟缓杖流造成都监判官高汝霖。
#高丽史136卷-列传49-辛禑4-12-02-1386

二月夺洛川君金汉　家为安妃殿。 遣政堂文学郑梦周如  京师请便服及群臣朝服便服仍乞　减岁贡请衣冠表曰: "议礼制度大开华夏之明慕义向风庶变要荒之陋敢摅愚抱庸渎聪闻窃观圣人之兴必有一代之法上衣下裳之作盖取象于乾坤殷　周冕之名皆因时而损益以新耳目之习而致风俗之同钦惟  陛下挺神武之资抚亨嘉之运文物备矣聿超三代之隆德敎　然覃及四方之广虽命小邦之从本俗旣赐祭服以至陪臣岂容其余尙袭其旧  在盛世之典固无所亏但远人之心深以为　伏望 陛下怜臣以小事大许臣用夏变夷遂降纶言　从华制臣谨当终始惟一益　补衮之诚亿万斯年永被垂衣之化。" 请减岁贡表曰: "天高而无不覆焘人穷则必至　呼兹竭卑　用干聪听洪武十二年三月*闲陪臣沈德符回自  京师钦赍

手诏及录  旨节该今岁贡马一千匹明年贡金一百　银一万两良马一百匹细布一万匹岁以为常钦此节次施行*闲又准礼部咨文钦奉

圣旨节该前五年未进岁贡马五千匹金五百　银五万两布五万匹一发将来钦此为金银本国不产蒙辽东都司闻奏高丽进贡金银不敷愿将马匹准数钦奉

圣旨每银三百两准马一匹金五十两准马一匹钦此差陪臣门下评理李元纮通行管领马五千匹布五万匹及金银折准马匹前赴  朝廷贡纳讫措办到洪武十七年岁贡马一千匹布一万匹及金银折准马六十六匹已差陪臣密直副使姜淮伯等管领前去进贡顾远方境壤　小而比年海寇侵陵民生孔艰物产悉耗金银固已非土之所出马布恐难充数于将来兢惶实深进退惟谷伏望  陛下以乾坤之大度父母之至恩许随力分之宜优示　减之命臣谨当述侯职于永世祝圣寿于齐天。" 以郑地为海道元帅四道都指挥处置使赵琳为汉阳道元帅兼汉阳府尹。 淑妃宠衰独居花园尝使侍者弹琴适禑至而止之禑大怒谓侍者曰: "及予之至不弹何也。" 欲　之淑妃抱禑腰曰: "妾今宠衰无聊又　侍者妾将柰何 " 禑拳殴其　肃宁翁主诬　淑妃与其母挟媚道为蛊禑大怒卽黜淑妃归其父崔天俭家囚淑妃宫人于巡军严加鞫讯逮系甚众又下天俭及其妻于狱籍其家。 戊戌禑　于西海道肃宁翁主及宫女等皆以男服从行禑与肃宁　　驰驱原野内竖韩富忽遇山阿不及下马肃宁之马已驰过矣肃宁自以素贱意富轻己　杀之是行也禑自吹笛妇寺唱歌昼夜不辍供费巨万西海州郡骚然都巡问使王安德按廉使裴矩海州牧使李淑林延安府使安俊等大具酒食飨禑皆赐廐马凡二十五日而还。
#高丽史136卷-列传49-辛禑4-12-03-1386

三月乙亥禑如姜仁裕第遂　于南郊。 庚辰禑出游有一人驰过禑下马亲执其人　缚系马　缘道驰骋血流被体。 窜淑妃及天俭于全州以敎媚道缢杀淑妃母及族兄孩儿幷侍女四人林坚味李成林廉兴邦等惜其寃欲救不得有一人临刑曰: "必报杀我者。" 辞色如常弃尸于市后数日禑往观之使守尸者复张其尸于车上以烂之腐臭满路人不敢近。 谢恩使曹敏修禹玄宝张子温河仑进奉使沈德符任献金子　等赍*历{历}日及船马符验八道还自  京师。
#高丽史136卷-列传49-辛禑4-12-04-1386

四月丙戌朔雨雹。 禑观鱼于海　郡重房池*　{裸}而捕鱼。 癸巳禑与毅妃如花园观灯彩棚杂　穷奢极侈歌吹达曙。 丙申霜。 禑　于壶串命群小劫夺行人马载妓虽两府皆拱手被夺。 癸卯禑如妓细柳枝家。 乙巳禑冒雨出游暮与宦者五人争驰马于市。 辛亥禑观石战戱于郭沙洞又　于壶串。
#高丽史136卷-列传49-辛禑4-12-05-1386

五月丁巳禑如球庭亲自调马。 取及第孟思诚等。 癸亥禑率群小击球于市街又冒雨　于壶串。 都评议使司以禑常在东江分宰枢为四番侍卫时禑喜与宦官及妓*　{裸}而走水叉鱼日以为常赐同戱人布三百匹。 宰枢飨禑于壶串禑乘醉不脱衣冠骑马入水。 以成均祭酒王康为西北面安抚使安集流离人民。
#高丽史136卷-列传49-辛禑4-12-06-1386

六月下广兴仓使罗英烈副使田思理分台*　{纠}正权干于巡军时英烈等颁禄于东江仓禑如东江使宦者安　语英烈等赐从行叉鱼及养马冶工等三十一人米各一石。 英烈等对曰: "此仓先王所以禄百官也不可用以滥赐。" 禑大怒命　发仓与之囚英烈等三日释之。 遣门下评理安翊如  京师贺  圣节密直副使柳和贺  千秋时每奉使人还执政视赂多少高下其官或不如欲必中伤之以故奉使者规免其祸不得不货市翊流涕太息曰: "吾尝以为遣宰相朝聘者为国家耳今日乃知为权门营产也 " 以安　　志流于竹山岛。 禑如肃宁翁主宫翁主告曰: "今臣民皆云: '上每杀无罪之人。' 上何至如此 " 禑曰: "汝亦安知将加汝何等罪耶 "
#高丽史136卷-列传49-辛禑4-12-07-1386

七月郑梦周还自  京师钦奉

宣谕圣旨曰: "恁那里人在前汉唐时节到中国来因做买卖打细又好匠人也买将去近年以来　　的做买卖也不好意思再来依旧　　的买卖呵拿着不饶　如今俺这里也拿些个布匹绢子*　{段}子等物往那耽罗地面买马呵恁那里休禁者恁那*　{里}人也明白将路引来做买卖呵不问水路旱路放　做买卖不问辽阳山东金城大仓直到*陜西{陕西}四川做买卖也不当这话恁每记者到恁那国王众宰相根前说知一。" 礼部咨曰: "奉

