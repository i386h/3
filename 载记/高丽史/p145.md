<!-- { "loadSidebar": true } -->
#高丽史25卷-世家25-元宗1-01-30-1260

戊申宰枢功臣宴蒙使于馆。 荆节谓馆伴李松缙曰: "作诗赠之而后飮。" 松缙援笔题诗节和之飮酒甚乐。
#高丽史25卷-世家25-元宗1-01-31-1260

庚戌遣太府少卿张季烈赍祝寿*　及方物如蒙古。
#高丽史25卷-世家25-元宗1-01-32-1260

辛亥放出诸岛罪徒。
#高丽史25卷-世家25-元宗1-01-33-1260

戊午王卽位于康安殿灌顶受菩萨戒于庆宁殿御康安殿受百官朝贺后着黄衣坐龙床南面。 束里大波透上殿据床东面太孙公侯伯宰枢文武两班　上以次入殿庭　外立殿门外。 上表行礼呼万岁。 礼毕王入阁命太孙宴客使仆射以下两班侍宴。
#高丽史25卷-世家25-元宗1-01-34-1260

庚申也速达放还金宝鼎金大材等一百人。
#高丽史25卷-世家25-元宗1-01-35-1260

辛酉蒙古遣其多大诏曰: "朕祗若天命获承祖宗丕烈仰惟覆焘一视同仁无遐迩大小之*闲也。 以尔归款旣册为王。 今得尔与边将之书因知上下之情朕所悯焉。 凡所启　区处于后。 一出水就陆以便民居事此朕所喜也。 今时方长育不可因循自误岁计更当劝课农桑以阜残民。 一请罢军士事若留军压境不无骚动已　将帅卽日班师。 其体朕兼爱之心毋自疑惧。 一前年春被虏逃来人民乞放还事已下有司遍行刷会自言约之后逃虏人等放令还国到可收系存恤。 一凡尔国中应有作过犯罪钦依前来已降赦文施行。 军人擅掠人物一丝者具以实闻依条断罪。"
#高丽史25卷-世家25-元宗1-01-36-1260

甲子荆节其多大等怒赠遗不如意卷坐席而去。 节初不近娼儿所得币帛分与麾下。 至是人欺其诈。
#高丽史25卷-世家25-元宗1-01-37-1260

丙寅遣永安公僖如蒙古贺卽位表曰: "千龄启旦如日之升四海为家受天之祜。 统临之始欣戴所同。 恭惟圣烈丕承神谋果断修文偃革舞干羽于两阶发政施仁凑梯航于万国。 惟新景命益拥洪休。 伏念臣祗袭藩封阻诣蟹朝之列向缘庭觐倍输鳌　之诚。" 陈情表曰: "大观利宾于王恪修侯度乐土爰得我直深荷圣知薄言旋归祗自感泣。 恭惟文思天纵圣敬日　。 近悦远来尺地莫非其有。 敎成俗美黎民于变时雍。 念生边　常昧　节顷属趋　于帝阙多　拙涩于朝仪。 何　护短以哀矜优锡非常之眷眄　居桂邸騈罗绮绣之筵适赐椒觞备奏笙箫之乐。 旨酒嘉肴之旣足雕缨宝马之又颁。 俯怜拱北之诚仍愍思南之翼。 谗说锦成于　斐谋沮一行皇明镜察以扫除　还千里比及来归之无恙其为感戴也有加。 伏蒙今月十日使臣荆节奉传诏旨云: '完复旧疆永为东藩。' 祗膺圣旦之推恩继袭先人之守土昔往奚期于至此。 今来罔省其使然。 诏云: '未臣服者唯尔国与宋耳。' 其谓宋不服者　矣顾如小邦恒事大国岂于此统一之际而敢怀携贰之心。 无岁不聘而咸服指挥　臣亲觐而过蒙慰谕何曾比予于是。 不知所以为然退而省私微我有咎唯前日畏威而徒处似有违斯。 苟上朝原实以商量亦可怜者。 诏云: '岛屿残民穷兵极讨殆非本心罪无轻重咸赦除之　正疆界以定民心我师不复踰限矣。' 大号之出至仁可知一函纶　之俄传满国涕　之俱堕。 诏云: '出彼沧溟宅兹平壤事' 此　里　身自督役而荆使臣眼所亲观。 古京是三十年之久荒力勤芟净新构非一二日之遽就诚愧萧条。 其往来诸官之归奏如何每思念此事而忧心罔极诚恳危迫神明证知。 是月二十四日又承使臣荆节再传诏旨云: '就陆农桑以阜残民压境留军已　班师逃虏人等放令归国。 国中犯罪者依赦文施行擅掠民物者依条断罪' 恩灵汪洋寤寐感悦。 虽慈母锺怜于季子过此何能。 自小臣　及于后孙以死为报。 　五*　{段}乾坤之施是三韩金石之藏。 爰　黎蒸但知蹈舞。 臣谨当山海宁变恒输任土之虔日月有临敢弛如冈之祝。"
#高丽史25卷-世家25-元宗1-01-38-1260

五月戊辰朔亲设功德天道场。
#高丽史25卷-世家25-元宗1-01-39-1260

壬申蒙古归我逃虏人四百四十余户。
#高丽史25卷-世家25-元宗1-01-40-1260

癸巳以时方盛农除诸道来贺卽位。
#高丽史25卷-世家25-元宗1-01-41-1260

是月京畿旱蝗。
#高丽史25卷-世家25-元宗1-01-42-1260

六月丁酉朔下制肆赦　丁巳年以上公私逋租年八十以上及鳏寡孤独笃疾　疾者各给奉养一人孝子顺孙义夫节妇旌表其门。 燕京侍从臣僚超受爵秩余　依前代赦令。 改第卫社功臣以第一柳璥为第五金仁俊为第一。
#高丽史25卷-世家25-元宗1-01-43-1260

戊戌王如奉恩寺。
#高丽史25卷-世家25-元宗1-01-44-1260

王以大旱去阳伞禁两班着帽。
#高丽史25卷-世家25-元宗1-01-45-1260

壬寅亲设消　道场。
#高丽史25卷-世家25-元宗1-01-46-1260

王始视事。
#高丽史25卷-世家25-元宗1-01-47-1260

戊申以金仁俊为枢密院副使。
#高丽史25卷-世家25-元宗1-01-48-1260

流刑部侍郞李凝于远岛初凝从王如燕京谓永宁公　曰: "公若欲为王谁曰不可 " 故及。
#高丽史25卷-世家25-元宗1-01-49-1260

庚戌地大震墙屋崩颓京都尤甚。
#高丽史25卷-世家25-元宗1-01-50-1260

遣金宝鼎如束里大屯所　飮。 束里大谓宝鼎曰: "尔王之东还也奏帝曰: '臣之国卽还都松京。' 今已踰数月何其恬不为虑  尔等有几头乎  吾惟一头是以为恐留欲何待  吾其还矣。" 宝鼎无以对。
#高丽史25卷-世家25-元宗1-01-51-1260

丙寅以小祥移安高宗木主于魂殿神御于天寿寺。
#高丽史25卷-世家25-元宗1-01-52-1260

王改名*  。
#高丽史25卷-世家25-元宗1-01-53-1260

秋七月己巳蒙古帝平阿里不哥遣使颁赦。 阿里不哥帝之母弟也僭号和林至是平之。
#高丽史25卷-世家25-元宗1-01-54-1260

癸酉地震。
#高丽史25卷-世家25-元宗1-01-55-1260

乙亥以济州贡马赐东西四品以上。
#高丽史25卷-世家25-元宗1-01-56-1260

庚辰太白昼见。
#高丽史25卷-世家25-元宗1-01-57-1260

丁亥追尊母后为王太后。
#高丽史25卷-世家25-元宗1-01-58-1260

束里大遣人曰: "旧京宫室民居经营垂毕吾欲往西京。 若永安公来当与俱还否则便归请办送进献及赠遗也束达物件。 且吾来时马匹渐死几尽幷送马五十匹。"
#高丽史25卷-世家25-元宗1-01-59-1260

戊子宰枢会议束里大去留便否皆曰: "主上亲请留之。"
#高丽史25卷-世家25-元宗1-01-60-1260

己丑幸束里大屯所。 束里大与王同床而坐置酒。 王请留甚切束里大曰: "归计已定不可留。"
#高丽史25卷-世家25-元宗1-01-61-1260

壬辰门下侍郞平章事致仕崔滋卒。
#高丽史25卷-世家25-元宗1-01-62-1260

八月丁酉册妃柳氏为王后子谌为太子。
#高丽史25卷-世家25-元宗1-01-63-1260

癸卯束里大在西京寄书于王曰: "闻帝谕旨岛子里坐底　识者  *　{拣}那里坐底　识者  王喜耶不  文武群臣亦喜耶不 " 甲辰宰枢诣阙贺且议奏为帝祝寿于九所。
#高丽史25卷-世家25-元宗1-01-64-1260

戊申大府少卿张季烈将军辛允和还自蒙古云: "臣等诣新都开平府帝曰: '朕卽祚后尔国最先来贺多喜多喜闻王亲朝待王来可与俱还。' 臣等留待永安公一赴中书省宴再赴御宴帝曰: '尔国事大国四十年今兹朝会者八十余国汝等见其礼待之厚如尔国者乎 ' 赐衣帛有差。"
#高丽史25卷-世家25-元宗1-01-65-1260

己酉束里大等复来。
#高丽史25卷-世家25-元宗1-01-66-1260

壬子永安公僖赍诏三道还自蒙古。 翌日王邀束里大康和尙等迎诏。 一曰: "汉自武帝之后创业守成之君卽位伊始莫不改元所以示天下万世端本正始之传也。 国家累圣相承廓开大业礼文之事有所未遑。 朕获缵丕图思复古治已于今年五月十九日立号为中统元年使还宜播告之　知朕意。" 一曰: "衣冠从本国之俗皆不改易。 行人惟朝廷所遣予悉禁絶。 古京之迁迟速量力。 屯戍之撤秋以为期元设达鲁花赤　鲁合反儿拔覩鲁一行人等俱　西还。 其自愿托迹于此者十余辈来使亦不知定在何所事须根究。 今后复有似此告留者断不准从。 朕以天下为度事在推诚其体朕怀毋自疑惧。" 一曰: "卿自册世封再遣使传方物之献诚意以将今闻寺社之祈益见肺肝之沥。 凡所陈乞已诏施行。 来价言还特颁宠命苟裕民而利国当适便而随宜。 今赐卿虎符国王之印幷衣*　{段}弓刀等物。"
#高丽史25卷-世家25-元宗1-01-67-1260

庚申宴蒙使于大殿。
#高丽史25卷-世家25-元宗1-01-68-1260

辛酉王饯束里大于郊。
#高丽史25卷-世家25-元宗1-01-69-1260

癸亥王邀前王师混元为师亲自进食。
#高丽史25卷-世家25-元宗1-01-70-1260

九月己巳赐魏文卿等及第。
#高丽史25卷-世家25-元宗1-01-71-1260

遣右正言田文胤如蒙古贺改元谢赐符印兼赍祝寿文而去。
#高丽史25卷-世家25-元宗1-01-72-1260

甲申幸王轮寺。
#高丽史25卷-世家25-元宗1-01-73-1260

己丑幸妙通寺。
#高丽史25卷-世家25-元宗1-01-74-1260

甲午幸外院九曜堂。
#高丽史25卷-世家25-元宗1-01-75-1260

蒙古毕千户金千户驱掠帝所放还逃虏人一百九十余人而去。
