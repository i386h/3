<!-- { "loadSidebar": true } -->
大观殿陈设。 所司预奏请太尉一员为宾尙书一员为赞冠有司承以戒之。 前一日尙舍局设王座于大观殿如常仪。 设书案于王座前两楹*闲小南设宰臣位于王座东南西向北上枢密位于王座西南东向北上又设传制褥位于殿庭中心之左西向受制褥位于殿庭中心北向设宾及宰臣枢密拜位于受制位之南设赞冠拜位于宾拜位之南行礼执事官位于赞冠拜位之南每等异位俱重行北向东上。 典仪设宰臣枢密闻辞位于拜位之东西向北上设左右侍臣位于殿庭东西如常仪典仪位于太乐令位之东北赞者二人在南差退俱西向文武百官闻辞位于殿庭东西相向北上设文武官拜位于殿庭之南两班相对为首如常仪太乐令位于百官之南北向　律郞位于西阶之西东向。
#高丽史66卷-志20-礼8-嘉礼-王太子加元服仪-003

临轩命宾赞。 其日诸卫勒所部列卫仗如常仪。 群官依时刻各服其服俱就大观殿门外以俟。 近臣奉诏书先置王座前书案上。 掌节者立于王座东南西向典仪帅赞者先入就位左右侍臣俱就位立定。 阁门各引宰臣枢密文武百官入就闻辞位太乐令帅工人入就位　律郞入就举麾位。 摄侍中诣宣仁殿门外版奏外办王服黄袍以出曲直华盖侍卫警　如常仪。 王将出近臣枢密殿内起居禁卫以次奏山呼再拜亦如常仪。 王至殿　律郞举麾乐作王卽座乐止。 阁门各引宰臣枢密文武百寮俱就拜位立定。 典仪曰: "再拜!" 在位官皆再拜讫。 阁门分引宰臣枢密自东西侧阶升殿立定通事舍人引宾赞行礼执事官入就位宾赞初行入门乐作至位乐止。 典仪曰: "再拜!" 宾赞以下皆再拜。 侍中及通事舍人前承制降自东阶至传制位西向立称有制宾再拜侍中传制曰: "将加冠于元子卿其将事。" 宾进诣受制位北向再拜稽首辞曰: "臣不敏恐不能供事敢辞。" 侍中升奏又承制降称制: "卿将事无辞。" 宾再拜退复位。 侍中升复位通事舍人至赞冠东北西向称有制赞冠再拜舍人称: "将加冠于元子卿宜赞冠。" 赞冠再拜舍人退。 门下侍郞引主节者脱节衣降诣传制位西向立宾就受制位再拜门下侍郞取节授宾宾　受以传持节者再拜持节者立于宾后门下侍郞退。 中书侍郞诣诏案南北向　伏　近臣诣诏案东取诏书以授中书侍郞中书侍郞传授持函者　伏兴降诣传制位西向立宾再拜　受诏书以传持函者　伏兴又再拜持函者立于宾后中书侍郞升复位。 典仪曰: "再拜!" 宾赞以下文武百寮凡在位者皆再拜。 舍人引宾赞出持节者前导持诏函者次之宾又次之由中道出门持节者加节衣赞冠以下由西偏门出宾赞初行乐作出门乐止。 摄侍中版奏称礼毕　伏兴还侍位。 王兴乐作王降座侍卫警　如常仪入阁乐止。 舍人引在位者以次出初宾赞出门备仪卫而行诣东宫入次文武百寮诣东宫就位如常仪。
#高丽史66卷-志20-礼8-嘉礼-王太子加元服仪-004

丽正宫陈设。 前一日守宫设宾次及赞冠次于丽正门外道西俱南向。 有司设王太子羽仪于殿庭内外如常仪。 典仪设主人望诏拜位于宫门外道西东向又设王太子受宫官拜位于殿上东壁下西向受三师三少拜位于殿庭东西向三师位于殿庭西三少位于三师之南少退宾客位于三少之南少退俱东向设王太子位于东阶东南西向又设受制位于殿庭南北向设宾位于殿阶*闲南向赞冠位于宾西南东向设诏案于赞冠西南东向持节位于宾东南西向主人位于太乐令位之东北西向文武群官位于殿庭文东武西北上太乐令位于殿庭近南北向工人分立于后举麾位于西阶之西东向。 奉礼郞设　洗于东阶东南　在洗东加勺　　在洗西实以巾执　洗者公服立于　洗之南北向。 典设郞铺王太子冠席于殿上东壁下近南西向设宾席于西阶上东向设主人席于王太子席西南西向设三师席于冠席北南向三少席于冠席南北向张　幄于东序内设褥席于　中又张　于序外拟置馔物。 内直郞陈三加之服于　内东领北上初加栀黄衣再加紫罗窄袖袍三加公服　箱在服南栉箱又在南又陈三加冠箱于殿庭西北以北为上初加　罗通顶　再加帽子三加　头。 奉礼三人位于冠箱西各当其后俱东向北上。 序外　内设　洗　在洗北加勺　　在洗南实巾爵各一加　。 良　令实尊醴加勺　在爵洗之西执　洗器皿者公服各立其所。
#高丽史66卷-志20-礼8-嘉礼-王太子加元服仪-005

冠。 其日三师三少文武群官及宫官皆服其服并集于丽正门外位以俟。 诏书至宫门外主人及三师三少以下文武群官以次入就位。 拜诏讫典谒引宫官入就宫庭位。 宾赞至入宫门外次工人及诸行事之官各入就位典谒引群官以次入就位。 左庶子奏外备王太子着帽子绛纱衣出自东序升座。 群官及宫官再拜讫通事舍人引三师三少入就位。 洗马引王太子乐作降自东阶就宫庭东位西向立乐止。 左庶子赞: "再拜!" 王太子再拜。 三师三少及宾客皆再拜讫通事舍人引主人入就殿庭西位主人再拜王太子*　拜舍人引主人出门迎宾洗马引王太子乐作就阶东南位西向立乐止。 三师训导在前三少训从于后千牛仗二人夹左右。 主人赞冠升自东阶诣东序　内少北户东西向立主人迎宾于门东西向宾立于门西东向宾主相揖入门持节者前导持诏函者次之乐作俱就位立定乐止。 宾就案取制书复位洗马引王太子诣受制位北向立王太子初行乐作至位乐止。 主节脱节衣宾称有敎左庶子赞: "拜!" 王太子再拜宾称敎: "王太子某吉日元服率由旧章命太尉某就加元服。" 宣讫王太子又再拜诣宾前　受诏书授少傅少傅进王太子之右　受诏以传持函者持函者承受立于王太子之右少南。 王太子复位再拜讫洗马引王太子升东阶三师三少导从如式初行乐作上阶乐止。 入东序　内近北西向立三师三少各就殿上席位讫宾升西阶主人升东阶各立席后。 初宾升舍人引宾赞冠诣　洗　手升自东阶诣东序　内立于主人赞冠之南俱西向主人赞冠引王太子出立于冠席东西向。 宾赞冠取　栉二箱出　奠于王太子冠席南兴诣席北少东西向立。 宾揖太子太子升筵西向坐宾赞冠进筵前东向　脱王太子帽子置于箱栉毕设　兴少北南向立宾降　主人从降乐作宾升乐止。 主人从升执初加冠者升西阶宾降一等受之右执顶左执前进王太子席前东向立祝曰: "令月吉日始加元服弃厥幼志愼其成德寿考维祺以介景福。" 乃　冠兴复位东向立。 宾赞冠进席前东向　结缨兴复位。 王太子兴宾揖王太子主人赞冠引王太子入东序　内着栀黄衣以出立于席东西向宾揖王太子太子升筵西向坐。 宾赞冠进席前东向　脱初加冠置于箱栉　依旧不解兴复位执再加冠者升西阶宾降二等受之右执顶左执前进王太子席前东向立祝曰: "吉月令辰乃申嘉服克敬威仪式明厥德眉寿万年永受祺福。" 乃　冠兴复位东向立。 宾赞冠进席前东向　正帽兴复位。 王太子兴宾揖王太子主人赞冠引王太子入东序　内*看{着}紫罗窄袖袍以出立于席东西向宾揖王太子。 太子升筵西向坐宾赞冠进席前东向　脱再加冠置于箱栉　依旧不解兴复位。 执三加冠者升西阶宾降三等受之右执顶左执前进王太子席前东向立祝曰: "以岁之正以月之令咸加其服以成厥德万寿无疆承天之庆。" 乃　冠兴复位东向立。 宾赞冠　正　头兴复位。 王太子兴宾揖王太子主人赞冠引王太子入东序　内宾赞冠彻　栉二箱入于　内。 主人赞冠又设王太子醴席于殿上稍东南向。 设讫王太子着公服以出主人赞冠引升筵南向坐赞冠退宾及宾赞冠降自西阶诣序外　内　水洗爵爵以玉盏代之承以玉面叶。 宾升复位典膳郞酌醴以授宾赞冠赞冠受爵升自西阶立于醴席西南北向宾进受醴进王太子筵前北面立祝曰: "甘醴惟厚嘉荐令芳拜受祭之以定厥祥承天之休寿考不忘。" 王太子搢笏受醴乐作宾赞冠与太官令奉馔陈于筵前王太子飮醴奠爵讫乐止。 宾退复位东向立。 太官令彻馔。 王太子执笏降筵西向再拜。 宾*　拜讫通事舍人引宾降立于西阶之西近北东向宾赞冠从降立于宾西南东向。 洗马引王太子降自西阶乐作立于西阶之东南向乐止。 宾少进字之曰: "礼仪旣备令月吉日明告厥字君子攸宜宜之于　永受保之奉　字某。" 王太子再拜曰: "某虽不敏敢不祗奉。" 又再拜。 通事舍人引宾赞及主人出门洗马引王太子乐作至　阶下位西向立乐止。 三师在南北向三少在北南向王太子再拜三师三少*　再拜以出。 洗马引王太子自　阶升殿西向坐典仪曰: "再拜!" 群臣在位者皆再拜。 左庶子前称礼毕主人赞冠引王太子入阁。
#高丽史66卷-志20-礼8-嘉礼-王太子加元服仪-006

会宾赞如册封后会宾仪。
#高丽史66卷-志20-礼8-嘉礼-王太子加元服仪-007

朝谒冠礼讫左庶子洗马引王太子诣殿北向左庶子赞: "拜!" 王太子再拜。 近臣宣　戒曰: "事亲以孝接下以仁使人以义养人以惠。" 讫王太子再拜舞蹈又再拜进步称: "臣虽不敏敢不祗奉。" 退复位。 又再拜讫便诣王后阁前北向立再拜。 尙宫前承令降诣王太子西北东向称令旨。 王太子再拜戒词上同。 王太子再拜少进称: "臣夙夜祗奉不敢失坠。" 退复位。 又再拜讫出。
#高丽史66卷-志20-礼8-嘉礼-王太子加元服仪-008

睿宗十六年正月辛亥王太子加元服于寿春宫百官表贺。 先是太子在行宫欲加冠平章事金缘奏曰: "冠者礼之始事之重故冠于　三加弥尊所以尊其礼而着成人之义也今以元子之贵行事于外非所以法先王示后代宜令有司举礼以行。" 从之。
#高丽史66卷-志20-礼8-嘉礼-王太子纳妃仪-000

王太子纳妃仪。
#高丽史66卷-志20-礼8-嘉礼-王太子纳妃仪-001

○采择告期并内降指挥遣使如仪告*大庙如常告之仪。
#高丽史66卷-志20-礼8-嘉礼-王太子纳妃仪-002

醮戒。 所司铺王座于正殿如临轩之仪又设王太子褥位于殿西阶上东向又设拜位于殿庭北向。 王服　黄袍出卽座近臣及近仗常起居讫近臣引王太子入就位请: "再拜。" 王太子再拜舞蹈又再拜奏圣躬万福又再拜。 讫近臣引王太子升自西阶进立于褥位西东向内侍取盏又内侍以酒注于盏进诣王太子座前王太子　搢笏受盏又内侍奉馔设于座前。 王太子卽座飮食讫降阶北向又再拜近臣引王太子升自东阶诣王座前北向　。 王命之曰: "往迎尔相承我宗事　率以敬。" 王太子曰: "臣谨奉制。" 近臣引王太子降阶北向再拜讫出。
