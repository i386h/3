<!-- { "loadSidebar": true } -->
己亥护军李仁吉还自元诏王入朝。
#高丽史35卷-世家35-忠肃王2-08-06-1321

辛丑元以加上太皇太后尊号诏天下遣使颁诏。
#高丽史35卷-世家35-忠肃王2-08-07-1321

甲辰以金利用守佥议政丞; 金恂判三司事; 吴潜朴虚中佥议赞成事; 赵琏金台铉为评理; 金元祥为政堂文学; 朴侣赵延寿为三司使; 白元恒为密直使; 秦良弼韩渥知密直司事; 尹硕李伯谦同知密直司事; 全英甫柳有奇任瑞为密直副使。
#高丽史35卷-世家35-忠肃王2-08-08-1321

二月丙寅金利用致仕复以柳淸臣代之。
#高丽史35卷-世家35-忠肃王2-08-09-1321

丁卯王出　。
#高丽史35卷-世家35-忠肃王2-08-10-1321

三月甲戌朔复置察理辨违都监。
#高丽史35卷-世家35-忠肃王2-08-11-1321

遣丹阳大君　如元贺改元册太后。
#高丽史35卷-世家35-忠肃王2-08-12-1321

庚子亲醮于康安殿。
#高丽史35卷-世家35-忠肃王2-08-13-1321

夏四月乙巳王　于南郊。
#高丽史35卷-世家35-忠肃王2-08-14-1321

辛亥再雩。
#高丽史35卷-世家35-忠肃王2-08-15-1321

癸丑陨霜。
#高丽史35卷-世家35-忠肃王2-08-16-1321

癸亥杖右思补李　左思补王伯于阙下流于岛。
#高丽史35卷-世家35-忠肃王2-08-17-1321

郞将金吕突入白王曰: "人打吾妻愿王治罪。" 王曰: "以汝室家之故敢告我耶 " 流吕及妻于岛。
#高丽史35卷-世家35-忠肃王2-08-18-1321

丁卯王如元四更出自阳善门百官不及拜辞柳淸臣吴潜元忠韩渥尹硕柳有奇安珪等从之。
#高丽史35卷-世家35-忠肃王2-08-19-1321

壬申令三司使金恂密直使白元恒密直副使尹硕全英甫大护军李仁吉及监察　部官杖权汉功蔡洪哲流于远岛。 先是上王之留元也国家政事仓库出纳一委亲近虽有过举然仓库盈羡人心畏服。 自西幸以后宦官左右谋改忠宣之政放逐旧臣仓库俱竭。 英甫弟僧山枳及吴佛老等付伯颜秃古思蜂起扇乱。
#高丽史35卷-世家35-忠肃王2-08-20-1321

五月丁丑百官诣靑云寺奉懿妃眞移安妙莲寺。
#高丽史35卷-世家35-忠肃王2-08-21-1321

庚辰雨雹大如李梅。
#高丽史35卷-世家35-忠肃王2-08-22-1321

癸巳祷雨于圆丘。
#高丽史35卷-世家35-忠肃王2-08-23-1321

甲午前益城君洪　奉　来求藏经纸。
#高丽史35卷-世家35-忠肃王2-08-24-1321

丁酉太白昼见犯日。
#高丽史35卷-世家35-忠肃王2-08-25-1321

辛丑雨。
#高丽史35卷-世家35-忠肃王2-08-26-1321

同知密直司事李伯谦卒。
#高丽史35卷-世家35-忠肃王2-08-27-1321

遣密直任瑞如元献　。
#高丽史35卷-世家35-忠肃王2-08-28-1321

六月癸卯朔日食旣。
#高丽史35卷-世家35-忠肃王2-08-29-1321

庚戌设星变祈禳法席于内殿。
#高丽史35卷-世家35-忠肃王2-08-30-1321

壬子鹰扬军上护军元　甲卒。
#高丽史35卷-世家35-忠肃王2-08-31-1321

戊午祷雨。
#高丽史35卷-世家35-忠肃王2-08-32-1321

甲子雨。
#高丽史35卷-世家35-忠肃王2-08-33-1321

丁卯虑囚。
#高丽史35卷-世家35-忠肃王2-08-34-1321

辛未王遣上护军孙起宥二罪以下。
#高丽史35卷-世家35-忠肃王2-08-35-1321

秋七月上王至西蕃独知里寄书崔有　权溥许有全赵简等云: "予以命数之奇罹兹忧患。 孑尔一身跋涉万五千里向于吐蕃辱我社稷多矣。 寝不安枕食不知味。 想诸国老亦劳心焦思* 增惶愧。 国王年少无知向之惮我群小辈必幸我如此肆其奸巧焉知不*闲我父子乎。 幸诸国老同心　力敷奏于帝　予速还。" 于是有全与闵渍等如元请王还国为渖王之党所沮竟不能达而还。
#高丽史35卷-世家35-忠肃王2-08-36-1321

八月丁未太白昼见五日。
#高丽史35卷-世家35-忠肃王2-08-37-1321

丁巳大护军孙琦赍金银苎布如元献王。
#高丽史35卷-世家35-忠肃王2-08-38-1321

壬戌判三司事金恂卒。
#高丽史35卷-世家35-忠肃王2-08-39-1321

九月辛巳检校佥议政丞李　卒。
#高丽史35卷-世家35-忠肃王2-08-40-1321

戊子密阳君朴义卒。
#高丽史35卷-世家35-忠肃王2-08-41-1321

冬十月己亥遣李彦　如元贺正。
#高丽史35卷-世家35-忠肃王2-08-42-1321

庚戌以崔有　为大宁君; 金台铉判三司事; 吴潜朴虚中赵琏佥议赞成事; 赵延寿金元祥为三司使; 白元恒韩渥佥议评理; 秦良弼知密直司事; 全英甫知密直司事兼大司宪; 任子松李宜风同知密直司事; 朴孝修李彦忠林仲沇为密直副使; 闵渍裴挺守佥议政丞致仕; 许有全朴全之尹珤李瑚闵宗儒守佥议赞成事致仕; 权谦安文凯为右左代言; 崔之甫庆斯万为右左副代言。
#高丽史35卷-世家35-忠肃王2-08-43-1321

乙丑奉安靖和公主眞于顺天寺。
#高丽史35卷-世家35-忠肃王2-08-44-1321

十一月壬午元以加上尊号遣使颁诏。
#高丽史35卷-世家35-忠肃王2-08-45-1321

上王寄书崔有　权溥裴挺李　许有全金* 赵简等曰: "予以十月六日到吐蕃撒思结。 似闻帝许予还国。 其言若实公等无以为念不然与柳淸臣吴潜议以高王之于圣武元王之于世皇率先归附佐运树功先考忠烈王得尙公主予于帝室亦有微劳之意表请于帝奏记丞相　予无久于此。"
#高丽史35卷-世家35-忠肃王2-08-46-1321

十二月癸卯元以册立皇后诏天下。
#高丽史35卷-世家35-忠肃王2-08-47-1321

丁未白元恒朴孝修等会妙觉寺上书中书省乞还上王。
#高丽史35卷-世家35-忠肃王2-08-48-1321

乙卯虑囚。
#高丽史35卷-世家35-忠肃王2-09-01-1322

○(壬戌)九年春正月王在元代言庆斯万等托王命请大宁君崔有　以下群僚为书请王复位还国。 书成付渖王者多乃置书妙觉寺使巡军任松守之斯万等窃取其书付金之镜赵石坚直呈中书省。 后渖王*傅{传}写其本付河中仁平以示宰执。
#高丽史35卷-世家35-忠肃王2-09-02-1322

癸酉帝遣使赐渖王母安妃手　。
#高丽史35卷-世家35-忠肃王2-09-03-1322

戊寅遣密直使任瑞大护军金资如元贺圣节。
#高丽史35卷-世家35-忠肃王2-09-04-1322

二月壬戌知密直司事林仲沇如元贺册后行至婆娑府达鲁花赤不给驿马不得入而还。
#高丽史35卷-世家35-忠肃王2-09-05-1322

三月癸酉虑囚。
#高丽史35卷-世家35-忠肃王2-09-06-1322

辛巳元以王不奉行帝　遣翰林待制沙的等来讯。
#高丽史35卷-世家35-忠肃王2-09-07-1322

夏四月丙午沙的执员外郞阿都刺及式目都监录事李允缄别驾徐允公以归。
#高丽史35卷-世家35-忠肃王2-09-08-1322

五月己丑遣前佥议评理金怡如元献盘缠于上王。
#高丽史35卷-世家35-忠肃王2-09-09-1322

甲午密直副使裴廷芝卒。
#高丽史35卷-世家35-忠肃王2-09-10-1322

闰月庚子佥议赞成事致仕宋英卒。
#高丽史35卷-世家35-忠肃王2-09-11-1322

己酉遣密直副使柳有奇如元献　。
#高丽史35卷-世家35-忠肃王2-09-12-1322

秋七月丙申朔帝遣蔡河中赐安妃满殿香且求织纹苎布。
#高丽史35卷-世家35-忠肃王2-09-13-1322

八月辛巳佥议赞成事赵琏卒。
#高丽史35卷-世家35-忠肃王2-09-14-1322

丙戌前赞成事权汉功等欲请立渖王暠会百官慈云寺上书中书省己丑汉功等复会慈云寺署呈省书未半天忽大雨雹。
#高丽史35卷-世家35-忠肃王2-09-15-1322

九月乙未朔汉功等又招百官署名忽震电以雹大如李梅。
#高丽史35卷-世家35-忠肃王2-09-16-1322

乙卯蔡河中赍织纹苎布如元。
#高丽史35卷-世家35-忠肃王2-09-17-1322

壬戌虑囚。
#高丽史35卷-世家35-忠肃王2-09-18-1322

冬十一月甲午朔日食。
#高丽史35卷-世家35-忠肃王2-09-19-1322

丁酉遣佥议评理赵云卿献盘缠于上王。
#高丽史35卷-世家35-忠肃王2-09-20-1322

戊午虑囚。
#高丽史35卷-世家35-忠肃王2-09-21-1322

十二月丙寅以渖王钧旨遣上护军杨起三司副使李谦如元贺正。
#高丽史35卷-世家35-忠肃王2-09-22-1322

戊寅摠部典书朴之贞如元吊太皇太后丧。
#高丽史35卷-世家35-忠肃王2-10-01-1323

○(癸亥)十年春正月王在元。
#高丽史35卷-世家35-忠肃王2-10-02-1323

柳淸臣吴潜上书都省请立省比内地不从。
#高丽史35卷-世家35-忠肃王2-10-03-1323

甲辰赞成朴虚中如元贺节日。
#高丽史35卷-世家35-忠肃王2-10-04-1323

济州万户林淑擅自离任囚于行省宥复之任。
#高丽史35卷-世家35-忠肃王2-10-05-1323

戊申太白昼见经天。
