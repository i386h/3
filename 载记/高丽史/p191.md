<!-- { "loadSidebar": true } -->
#高丽史32卷-世家32-忠烈王5-31-06-1305

庚寅停燃灯会。
#高丽史32卷-世家32-忠烈王5-31-07-1305

乙未以韩希愈判平壤府事; 金文衍为府使。
#高丽史32卷-世家32-忠烈王5-31-08-1305

三月乙丑以洪子藩为庆兴君咨议都评议司事; 韩希愈为都佥议中赞。
#高丽史32卷-世家32-忠烈王5-31-09-1305

丙寅元遣脱刺　来颁赦。
#高丽史32卷-世家32-忠烈王5-31-10-1305

戊辰命安于器掌监试取士。 时儒士康庆龙家居敎授其徒十人中是试来谒呵喝之声竟夕不絶。 宗室益阳侯第在其傍异日侯入见王问民*闲事侯因白之王曰: "此老虽不仕诲人不倦以底于成岂曰小补命吏载谷就赐其家。"
#高丽史32卷-世家32-忠烈王5-31-11-1305

甲戌遣王惟绍如元献童女十人。
#高丽史32卷-世家32-忠烈王5-31-12-1305

夏四月癸未元遣突烈来转藏经。
#高丽史32卷-世家32-忠烈王5-31-13-1305

丙戌设赏花宴于寿宁宫。
#高丽史32卷-世家32-忠烈王5-31-14-1305

甲午设藏经道场于寿宁宫。
#高丽史32卷-世家32-忠烈王5-31-15-1305

壬寅以星变宥二罪以下。
#高丽史32卷-世家32-忠烈王5-31-16-1305

五月丙午幸广明寺转藏经。
#高丽史32卷-世家32-忠烈王5-31-17-1305

己酉赐经德斋生张子赟等及第。
#高丽史32卷-世家32-忠烈王5-31-18-1305

癸丑幸妙觉妙莲二寺。
#高丽史32卷-世家32-忠烈王5-31-19-1305

丁巳幸兴王寺转藏经。
#高丽史32卷-世家32-忠烈王5-31-20-1305

癸亥淑昌院妃享王。
#高丽史32卷-世家32-忠烈王5-31-21-1305

丁卯三番忽赤享王。
#高丽史32卷-世家32-忠烈王5-31-22-1305

六月庚辰都佥议赞成事郑　卒。
#高丽史32卷-世家32-忠烈王5-31-23-1305

甲申遣上护军闵甫如元献鹰。
#高丽史32卷-世家32-忠烈王5-31-24-1305

辛丑以韩希愈金珲为都佥议左右中赞; 王惟绍为赞成事; 权永知都佥议司事; 安于器为密直副使; 吴演为左副承旨。
#高丽史32卷-世家32-忠烈王5-31-25-1305

秋七月辛亥内库享王于梨岘新宫。
#高丽史32卷-世家32-忠烈王5-31-26-1305

癸亥永济仓享王于寿宁宫。
#高丽史32卷-世家32-忠烈王5-31-27-1305

甲子上护军秦良弼还自元帝命王亲朝贺正。
#高丽史32卷-世家32-忠烈王5-31-28-1305

己巳以权永为都佥议　理; 金台铉知都佥议司事; 高世为密直使; 宋邦英知密直司事; 韩愼同知密直司*司{事}; 金* 为密直副使。
#高丽史32卷-世家32-忠烈王5-31-29-1305

甲戌元以册皇太子遣咬猪等来颁赦。
#高丽史32卷-世家32-忠烈王5-31-30-1305

八月壬午遣赞成事王惟绍如元贺天寿节。
#高丽史32卷-世家32-忠烈王5-31-31-1305

己丑幸妙莲寺为帝祝寿。
#高丽史32卷-世家32-忠烈王5-31-32-1305

甲午以薛永任为都佥议赞成事; 高世判密直司事; 金文衍为密直使; 朴　知密直司事; 赵文简同知密直司事。
#高丽史32卷-世家32-忠烈王5-31-33-1305

九月戊午安西王阿难达遣使来献金且赂左右求童女使乃妇人也。
#高丽史32卷-世家32-忠烈王5-31-34-1305

冬十月丁丑承旨崔崇劝王幸寿康宫。 崇尝纳校尉金时悦女得幸由是益有宠。
#高丽史32卷-世家32-忠烈王5-31-35-1305

甲申内僚曹　享王。
#高丽史32卷-世家32-忠烈王5-31-36-1305

丁亥自寿康宫还御于淑昌院妃第。
#高丽史32卷-世家32-忠烈王5-31-37-1305

甲午以星变宥二罪以下。
#高丽史32卷-世家32-忠烈王5-31-38-1305

辛丑太白昼见。
#高丽史32卷-世家32-忠烈王5-31-39-1305

十一月乙巳雷震。
#高丽史32卷-世家32-忠烈王5-31-40-1305

丙午宰枢以王入觐宴于寿宁宫。
#高丽史32卷-世家32-忠烈王5-31-41-1305

壬子内库享王于寿宁宫。
#高丽史32卷-世家32-忠烈王5-31-42-1305

甲寅移御前王洪妃第。
#高丽史32卷-世家32-忠烈王5-31-43-1305

戊午王如元孙广平公江陵侯及韩希愈王惟绍高世金文衍韩愼宋邦英宋璘洪子藩崔有　柳庇金深金延寿等从行。
#高丽史32卷-世家32-忠烈王5-31-44-1305

庚午命右中赞金珲权署行省事。
#高丽史32卷-世家32-忠烈王5-31-45-1305

辛未右承旨崔崇罢时承旨一人已受庆尙道祈恩之命崇求代自书口传又抄奴朴延当从行崇受人白金三斤而改之延以告宪司。
#高丽史32卷-世家32-忠烈王5-31-46-1305

十二月癸酉齐安公淑如元王欲以淑孙女献皇后故淑有是行。
#高丽史32卷-世家32-忠烈王5-31-47-1305

己丑都佥议中赞致仕郑仁卿卒。
#高丽史32卷-世家32-忠烈王5-31-48-1305

庚寅元遣忽都不花来求写经僧选僧一百以遣之。
#高丽史32卷-世家32-忠烈王5-31-49-1305

癸巳王次辽阳赵仁规自元放还谒于道王以帝旨卽拜判都佥议司事。
#高丽史32卷-世家32-忠烈王5-31-50-1305

前王迎王于　州至京　于前王邸。
#高丽史32卷-世家32-忠烈王5-32-01-1306

○(丙午)三十二年春正月壬寅朔王在元。
#高丽史32卷-世家32-忠烈王5-32-02-1306

辛酉下敎传曰: "养老乞言本朝制亦有老人赐设今欲遵是制开三老五更之飨年八九十者所在官录名申闻官给租养。"
#高丽史32卷-世家32-忠烈王5-32-03-1306

闰月己丑护军金就起赍批判来自王所以秦良弼为密直副使卢颖秀蔡宗璘为左右承旨朴侣为右副承旨。
#高丽史32卷-世家32-忠烈王5-32-04-1306

三月辛未朔日食。
#高丽史32卷-世家32-忠烈王5-32-05-1306

秋七月己卯行省遣摠郞郭元振如元贺圣节。
#高丽史32卷-世家32-忠烈王5-32-06-1306

以旱聚巫祷雨。
#高丽史32卷-世家32-忠烈王5-32-07-1306

辛巳都佥议左中赞韩希愈卒于元。
#高丽史32卷-世家32-忠烈王5-32-08-1306

八月己亥遣知都佥议司事金台铉如元贺圣节。
#高丽史32卷-世家32-忠烈王5-32-09-1306

辛丑都佥议赞成事致仕曹允通死。
#高丽史32卷-世家32-忠烈王5-32-10-1306

辛亥前王妃洪氏卒。
#高丽史32卷-世家32-忠烈王5-32-11-1306

九月甲申都佥议中赞致仕安珦卒。
#高丽史32卷-世家32-忠烈王5-32-12-1306

戊子庆兴君洪子藩卒于元。
#高丽史32卷-世家32-忠烈王5-32-13-1306

冬十一月甲午遣承旨崔崇如元贺正。
#高丽史32卷-世家32-忠烈王5-32-14-1306

是岁王惟绍宋邦英宋璘韩愼　前王于王又　于皇后及左丞相阿忽台平章八都马辛欲祝前王发以瑞兴侯琠继尙宝塔实怜公主崔有　等诣中书省论惟绍恶逆省官执惟绍等囚之高世金文衍秦良弼劝王还国王不可曰: "我闻前王遣人于路要我沈于河我虽老独不畏死。" 世等上书中书省极论惟绍罪请奉王还国省官以奏趣王行王无以为计乃飮药发痢自夏至秋不起公主闻惟绍等被诉怒甚召文衍杖之又使人守户凡署名告状者禁其出入王所于是诸从臣皆离散惟秘书丞李兆年内竖崔晋二人侍。
#高丽史32卷-世家32-忠烈王5-33-01-1307

○(丁未)三十三年春正月丙寅朔王在元。
#高丽史32卷-世家32-忠烈王5-33-02-1307

癸酉元成宗崩。
#高丽史32卷-世家32-忠烈王5-33-03-1307

丙子中书省御史台遣刘学士来审断狱囚。
#高丽史32卷-世家32-忠烈王5-33-04-1307

二月戊戌太白昼见。
#高丽史32卷-世家32-忠烈王5-33-05-1307

三月丙戌遣郞将姜*  如元告　。
#高丽史32卷-世家32-忠烈王5-33-06-1307

辛卯前王遣同知密直司事金文衍上护军金儒来夜入巡军府宣批判以崔有　为都佥议中赞判典理监察司事柳庇为都佥议赞成事判军簿司事李混为都佥议赞成事判版图司事金深为都佥议　理判三司事许评判密直司事金延寿金台铉知密直司事金文衍同知密直司事尹珤吴汉卿为密直副使朴承功罗允材为三司左右使赵仁规咨议都佥议司事平壤君印侯咨议都佥议司事平阳君金　咨议都佥议司事赞成事高世咨议密直司事都佥议　理金元祥咨议密直司事密直副使秦良弼咨议密直司事同知密直崔　绍为版图判书权授赞成事洪诜为上护军权授　理闵宗儒为典法判书权授判密直司事朴全之判秘书寺事权授密直副使许有全为监察大夫权授同知密直司事郑之衍为左常侍权授同知密直司事赵简为右常侍权授密直副使李连松判礼宾寺事权授密直副使朴瑄为军簿判书权授密直副使李　判司宰寺事权授密直副使李　判卫尉寺事权授密直副使赵瑞金兴为左右承旨夜先旦洪承緖为左右副承旨其余除授者八十余人。
#高丽史32卷-世家32-忠烈王5-33-07-1307

前王奉太子旨捕王惟绍宋邦英宋璘韩愼宋均金忠义崔涓及其党恶者囚之于邸迁王于庆寿寺。 自是王拱手而国政归于前王。
#高丽史32卷-世家32-忠烈王5-33-08-1307

