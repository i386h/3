<!-- { "loadSidebar": true } -->
壬午以郑仲夫为门下侍中; 陈俊　知政事; 庆珍知门下省事; 奇卓成知枢密院事; 宋有仁为枢密院副使兵部尙书; 李光挺为枢密院副使御史大夫。
#高丽史19卷-世家19-明宗1-04-29-1174

是月金遣使来贺生辰。
#高丽史19卷-世家19-明宗1-05-01-1175

○(乙未)五年春正月己丑以陈俊为兵部尙书; 宋有仁为刑部尙书。
#高丽史19卷-世家19-明宗1-05-02-1175

丁酉移御延庆宫燃灯如奉恩寺。
#高丽史19卷-世家19-明宗1-05-03-1175

二月癸丑朔移御寿昌宫。
#高丽史19卷-世家19-明宗1-05-04-1175

辛巳内史洞宫灾。
#高丽史19卷-世家19-明宗1-05-05-1175

三月壬午朔王如灵通寺。
#高丽史19卷-世家19-明宗1-05-06-1175

壬寅幸妙通寺。
#高丽史19卷-世家19-明宗1-05-07-1175

夏四月丙寅诏曰: "朕以　德谬承丕緖智术寡昧刑政乖错威轻德薄不能驭下上下人心日益顽鄙君臣名分亦有倒错以致西北人民连谋不轨。 自庚寅癸巳　至于今杀伤满野干戈不息感伤和气天变屡见。 兹乃寡人否德所致焦心劳思不遑宁处。 书曰: '民惟邦本本固邦宁。' 安民之术最为要务。 分忧列郡者不得任情赏罚侵渔百姓其或州吏割民利己凭公营私而官不能痛禁至于干托权势残害百姓流离失所凡内外官激浊扬淸守节奉公者褒赏否者科罪。 其外官按察使劾奏京官及按察使所司劾奏。 狱者人之大命。 书曰: '刑期无刑故阅实原情。' 究其终始庶无滥刑而由朕愚昧疑有寃枉朕心隐恻其尔刑官以慈折狱。 比来奔竞成风刑政滥失不能开公门杜私路广进贤之道。 赏罚者人主操持之柄而近者权臣在朝威福出自私门乱常失序。 兹风不革有损国家自今以后如有此等事有司举法论罪。 今者民俗偷薄而无礼义廉耻孝悌忠信之心至于父母生不能奉养死不能追远。 如有孝亲忠主兄友弟恭者无问贵贱旌别劝诱又华侈踰度宴飮过极其悉除之。 若金银物饰　佛像法宝外亦不得施用。 天听自我民听天视自我民视人民乖离故灾变频仍庶欲以和致和获天人助其人心和合之术果安在乎。 寡人独智不能施设宜省台诸司各陈无隐。"
#高丽史19卷-世家19-明宗1-05-08-1175

丁卯幸王轮寺。
#高丽史19卷-世家19-明宗1-05-09-1175

壬申醮于明仁殿乙亥又醮。
#高丽史19卷-世家19-明宗1-05-10-1175

丁丑幸普济寺。
#高丽史19卷-世家19-明宗1-05-11-1175

五月辛巳幸外帝释院及九曜堂。
#高丽史19卷-世家19-明宗1-05-12-1175

乙酉端午谒景灵殿。
#高丽史19卷-世家19-明宗1-05-13-1175

*龙罔县{龙冈县}民欲从位宠及第杨元贵谕使不从。 王嘉之拜为守宫丞属诸内侍。
#高丽史19卷-世家19-明宗1-05-14-1175

丙申发前王丧百官玄冠素服三日。 壬寅葬于城东命内侍十人护送。 位宠举兵之时声言义方弑君不葬之罪故奉葬禧陵而安其眞于海安寺以为愿堂。
#高丽史19卷-世家19-明宗1-05-15-1175

六月辛亥王如奉恩寺。
#高丽史19卷-世家19-明宗1-05-16-1175

乙卯幸现圣寺。
#高丽史19卷-世家19-明宗1-05-17-1175

乙未幸神众院。
#高丽史19卷-世家19-明宗1-05-18-1175

乙巳祷雨戊申雨。
#高丽史19卷-世家19-明宗1-05-19-1175

八月己酉朔宋都纲张鹏举谢敦礼吴秉直吴克忠等来。
#高丽史19卷-世家19-明宗1-05-20-1175

甲寅刑官奏: "重刑　死分配远岛。"
#高丽史19卷-世家19-明宗1-05-21-1175

己未幸现圣寺又幸顺天馆祈福于天皇地眞两祠。
#高丽史19卷-世家19-明宗1-05-22-1175

甲子设仁王道场于明仁殿三日。
#高丽史19卷-世家19-明宗1-05-23-1175

戊辰遣告奏使借秘书丞朴绍如金。
#高丽史19卷-世家19-明宗1-05-24-1175

九月己卯　岭兵马使大将军康渐与位宠战败绩免其官。
#高丽史19卷-世家19-明宗1-05-25-1175

辛卯移御景禧宫。
#高丽史19卷-世家19-明宗1-05-26-1175

癸卯以信安伯珹女为太子妃。
#高丽史19卷-世家19-明宗1-05-27-1175

冬十月丙戌赐白龙变等及第。 庚癸以来儒风不振举子　三百余人。
#高丽史19卷-世家19-明宗1-05-28-1175

壬辰饭僧一万于宫庭三日。
#高丽史19卷-世家19-明宗1-05-29-1175

甲午移御寿昌宫。
#高丽史19卷-世家19-明宗1-05-30-1175

己亥幸王轮寺。
#高丽史19卷-世家19-明宗1-05-31-1175

十一月辛亥朴绍还自金。 诏曰: "省所上表告奏事具悉。 使价来庭奏函伸恳戴赐封之恩造述有国之由来。 谓寇攘卒起于不虞致职贡少稽于入觐　用平定孚于听闻。 载嘉侯度之恭宜固世封之守。"
#高丽史19卷-世家19-明宗1-05-32-1175

壬子有人诬告重房曰: "朝庭与南贼潜谋作乱。" 是日流都校丞金允升等七人于岛贬兵部尙书李允修为巨济县令。 朝庭指文班也。
#高丽史19卷-世家19-明宗1-05-33-1175

戊午移御景禧宫。
#高丽史19卷-世家19-明宗1-05-34-1175

丙寅移御寿昌宫。
#高丽史19卷-世家19-明宗1-05-35-1175

十二月癸未太白昼见经天。
#高丽史19卷-世家19-明宗1-06-01-1176

○(丙申)六年春正月金遣大监阿典溥等来贺生辰。 时军旅西征虑客使　我虚实发神骑抄猛班迎于道路。
#高丽史19卷-世家19-明宗1-06-02-1176

己巳宴金使。
#高丽史19卷-世家19-明宗1-06-03-1176

公州鸣鹤所民亡伊亡所伊等啸聚党与自称山行兵马使攻陷公州。
#高丽史19卷-世家19-明宗1-06-04-1176

甲戌幸神众院行香遣祗候蔡元富郞将朴刚寿等宣谕南贼犹不从。 王引见群臣于便殿咨访讨贼之策。
#高丽史19卷-世家19-明宗1-06-05-1176

二月丁亥召募壮士三千命大将军丁黄载将军张博仁等将之以讨南贼。
#高丽史19卷-世家19-明宗1-06-06-1176

庚寅移御景禧宫燃灯王如奉恩寺。
#高丽史19卷-世家19-明宗1-06-07-1176

甲午金人以兵船十余　侵掠东海霜阴县。
#高丽史19卷-世家19-明宗1-06-08-1176

戊戌设天帝释道场于明仁殿。
#高丽史19卷-世家19-明宗1-06-09-1176

乙巳王如灵通寺。
#高丽史19卷-世家19-明宗1-06-10-1176

三月丙午朔日食。
#高丽史19卷-世家19-明宗1-06-11-1176

辛亥幸王轮寺设罗汉斋。
#高丽史19卷-世家19-明宗1-06-12-1176

乙卯南贼执捉兵马使奏: "与贼战不利士卒多亡请募僧以济师。"
#高丽史19卷-世家19-明宗1-06-13-1176

夏四月壬寅亲设五百罗汉斋于普济寺摩利支天道场于妙通寺。
#高丽史19卷-世家19-明宗1-06-14-1176

五月丙午亲设帝释斋于贤圣寺。 旧名现圣避毅宗嫌名改之。
#高丽史19卷-世家19-明宗1-06-15-1176

癸亥行入合礼引见群臣访时政得失。 坐便殿引见群臣谓之入合礼。
#高丽史19卷-世家19-明宗1-06-16-1176

六月甲戌王如奉恩寺。
#高丽史19卷-世家19-明宗1-06-17-1176

丙戌升亡伊乡鸣鹤所为忠顺县以内园丞梁守铎为令内侍金允实为尉以抚之。
#高丽史19卷-世家19-明宗1-06-18-1176

尹鳞瞻攻破西京擒位宠杀之遣人来告捷。
#高丽史19卷-世家19-明宗1-06-19-1176

壬寅遣枢密院副使李文着大将军宋庆宝往西京奬谕诸将。
#高丽史19卷-世家19-明宗1-06-20-1176

秋七月乙巳尹鳞瞻遣秘书少监庾世绩表贺平西授世绩少府监直宝文阁。
#高丽史19卷-世家19-明宗1-06-21-1176

甲寅加尹鳞瞻上柱国监修国史。
#高丽史19卷-世家19-明宗1-06-22-1176

八月丁丑将军金光英路遇一旗头来揖马前者。 光英怒其不拜捉囚于街衢其党群聚擅放之便至光英家呼　撞突。 光英拔戟拒之众怒甚。 光英惧踰垣而避。 其众毁屋舍乃去。
#高丽史19卷-世家19-明宗1-06-23-1176

辛卯幸王轮寺设罗汉斋。
#高丽史19卷-世家19-明宗1-06-24-1176

丁酉以少卿朴挺羲为西京副留守。
#高丽史19卷-世家19-明宗1-06-25-1176

己亥赐秦干公等及第。
#高丽史19卷-世家19-明宗1-06-26-1176

九月乙巳遣将军朴纯刑部郞中朴仁泽往谕南贼。
#高丽史19卷-世家19-明宗1-06-27-1176

丙午醮于球庭。
#高丽史19卷-世家19-明宗1-06-28-1176

辛亥南贼攻陷礼山县杀监务。
#高丽史19卷-世家19-明宗1-06-29-1176

冬十月壬午亲设斋于贤圣寺。
#高丽史19卷-世家19-明宗1-06-30-1176

戊戌设佛顶道场于内殿。
#高丽史19卷-世家19-明宗1-06-31-1176

十二月壬寅朔南贼首孙淸自称兵马使。
#高丽史19卷-世家19-明宗1-06-32-1176

壬子遣将军吴淑夫如金贺正将军吴光陟郞中尹宗诲谢执送徐彦仍进玉带二腰。
#高丽史19卷-世家19-明宗1-06-33-1176

