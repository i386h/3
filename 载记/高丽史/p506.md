<!-- { "loadSidebar": true } -->
十三年正月妙淸与赵匡柳　等据西京反王以富轼为元帅将中军金正纯郑旌淑卢令　林英尹彦　李　高唐愈刘英佐之吏部尙书金富仪将左军金旦李愈李有开尹彦旼佐之知御史台事李周衍将右军陈淑梁佑忠陈景甫王洙佐之西人矫诏征兵两界急王遣淑周衍景甫洙分将右军二千人自东路往谕诸城仍搜贼党命富仪率左军先趣西京王召问两府大臣将出师富轼与诸相议曰: "西都之反郑知常金安白寿翰等与谋不去是人西都不可得平。" 诸相深然之召知常等三人至密谕正纯使勇士曳出三人斩于宫门外乃奏之。 王御天福殿富轼戎服入见乃命上陛亲授　钺遣之曰: "　外之事卿其专之以赏罚用命不用命然西人皆吾赤子歼厥渠魁愼勿多杀。" 右军先行次马川亭中军次金郊驿逻骑擒致西京谍者田元稷富轼解缚慰遣之曰: "归语城中人大军已发有能自新放顺者可保性命不尔天诛不可久　。" 时士卒颇骄谓朝夕凯还装　单寡会天雨雪士马冻　众心解弛富轼抚循　给军情乃安王以洪　　李仲孚为西人党授诏书往谕之　　等缓行四日始至生阳驿惧不能前使驿吏传诏书而还富轼囚　　于平州流仲孚于白翎鎭至宝山驿阅兵三日集将佐问计皆曰: "兵贵拙速先则制人今大军已出宜卷甲倍道疾驰掩贼不备　尔小丑计日可擒若所至掩留必失机会且使贼益得为计非我之利。" 富轼曰: "不然西京谋反已五六年其设计必周战守之具旣备然后举今欲掩其不备不已晩乎且我军有轻敌心器仗未整猝遇伏兵窃发一可危也顿兵坚城之下天寒地冻壁垒未就忽为贼所乘二可危也又闻贼矫制征兵两界列城狐疑莫辨眞伪万一有奸人应之表里相结道路梗塞祸无大于此矣莫若引军从*闲道绕出贼背取诸城军资以饷大军告谕顺逆使与西人絶然后益兵休士飞檄贼中徐以大兵临之此万全之计也。"
#高丽史98卷-列传11-金富轼-004

遂引兵由平州趣管山驿左右军皆会联次以行富轼由射岩驿新城部曲径到成州休兵一日驰檄诸城谕以奉辞讨贼之意遣军吏卢仁谐招谕西京且　城中虚实引诸军道涟州抵安北大都护府淑周衍等自东界来会前此遣录事金子浩等怀　*闲行历两界城鎭告谕西人反状人心犹怀顾望及大军至列城震惧出迎官军富轼又遣寮椽晓谕至数四匡等知不可抗意欲出降自以罪重犹豫未决。 平州判官金淳夫赍诏入城西人遂斩妙淸　及　子浩等首使分司大府卿尹瞻少监赵昌言大将军郭应素郞将徐挺等偕淳夫请罪于朝。 又投书中军曰: "谨奉诏旨及元帅之言已斩渠魁驰献阙下欲以羊酒　献敢请日期。" 于是富轼遣录事白禄珍奏之又贻书两府曰: "宜厚待瞻等以开自新之路。" 宰相文公仁崔濡韩惟忠谓禄珍曰: "汝元帅不直趣西京循迂路以赴安北吾等奏遣单介赍诏谕降非尔元帅之功尔来何为 " 淳夫至郊面缚瞻等将入京两府遣法司枷锁请下狱台谏亦请置极刑王皆不许命解缚袭衣冠入见赐酒食劳慰置客馆未几下狱枭妙淸等首于市赐富轼银药合诏曰: "逆命滔天愤妖人之作乱登坛受钺嘉大将之请行触风霜之　寒悯士卒之辛苦今者王师压境贼类　锋传首于兹已　藁街之殉　兵在卽实由莲幕之谋宜更勉六军之心卒以　万全之计。"
#高丽史98卷-列传11-金富轼-005

匡等闻瞻等下狱谓必不免复反。 王遣殿中侍御史金阜内侍黄文裳与瞻往颁诏阜等劫之以威不可慰抚西人怨怒。 二月讽乱兵杀阜文裳及诸从者瞻奉太祖眞逃出捕杀之　城固守富轼遣录事李德卿往谕又杀之富轼与诸将誓告皇天后土山川神祇曰: "西京妖人邪说　人相聚谋反臣等祗奉王命率师问罪窃念上兵伐谋善智不战若以万众横行城中则无辜小民横罹兵刃非吊民伐罪之意兹用按甲休兵说之以逆顺谕之以祸福然后斩渠魁诣阙乞罪庶几革面而恶心不悛反复不常诏书屡下而不从使臣方至而见害厥罪贯盈理难可宥天地神明临之在上质之在旁尙克阴　使三军增气元恶授首以安宗社以　干戈虽不责报岂敢忘恩草芥之诚神其鉴之。" 富轼以西京北负山冈三面阻水城且高险未易猝拔宜环城列营以逼之乃命中军屯川德部左军屯兴福寺右军屯重兴寺西又以大同江为往来之冲贼若先据道梗不通使大将军金良秀侍郞杨齐宝员外郞金精合门祗候崔子英直长权景亮等将兵屯守号后军又使陈淑郞中王毅合门祗候全镕安宝龟等将兵屯重兴寺东号前军且城外民户甚多自兵兴丁壮多入城为战卒其余逃窜山谷富轼以为若不招抚势必啸聚为贼耳目分遣军吏劳来慰谕逃窜者悉出或负粮饷愿助军费者络绎不絶皆给衣食使得安居西人沿江筑城自宣耀门至多景楼凡一千七百三十四*闲置六门以拒之。
#高丽史98卷-列传11-金富轼-006

先是王遣内侍祗候郑袭明济危宝副使许纯杂织署令王轼往西京西南海岛会弓手水手四千六百余人以战舰百四十　入顺化县南江御贼船至是又遣上将军李禄千大将军金台寿录事郑俊尹惟翰军候魏通元等自西海领舟师五十　助讨禄千至铁岛欲径趣西京会日暮潮退。 袭明曰: "水道狭浅宜乘潮而发。" 禄千不听行至半涂水浅舟胶西人以小船十余　载薪灌油火之随潮而放先于路旁丛薄*闲伏弩数百约以火发同时齐举及火船相迫延烧战舰众弩俱发。 禄千狼狈不知所图兵仗皆烧士卒溺没殆尽台寿俊死禄千蹈积尸登岸仅以身免由是西人始轻官军选卒炼兵为拒守计富轼虑后军寡弱夜密送步骑一千以益之贼不知黎明渡马滩紫浦直冲后军烧营突进僧冠宣应募从军　甲荷大斧先出击贼杀十数人官军乘胜大破之斩首三百余级贼皆蹂躏赴江溺死获兵船甲仗甚多贼势顿挫。 时诸军野屯数月富轼恐春夏之交水　　至为贼所袭欲筑城按甲州鎭兵番休就农持久以伺其便议者皆曰: "西人兵少今举国兴师当指日平　数月不决尙为稽缓　筑城自固不亦示弱乎  富轼曰: "城中兵食有余人心方固攻之难克不如好谋而成何必疾战多杀人乎 " 遂定计以北界州鎭南西近道军分隶五军各筑一城又于顺化县王城江各筑小城数日而毕峙兵积谷闭门休士虽或与贼交兵无大胜败或分道攻城而城高堑深虽矢石所及多所杀伤而官军亦伤。 王遣近臣崔　抗员外郞赵硕等下诏招谕富轼亦遣录事赵　荣金子浩康羽及僧品先等百计开谕许以不死每获贼谍及樵苏者皆给衣食遣之。 匡等殊无降意幸其有外患使王师自罢时金使适至贼欲遮刺之以构　官军知之候察甚至故贼不敢发。 贼又恐其党降附诈为我中军文牒示众曰: "诸军所　及降人无问老少皆杀之。" 西人颇信之已而闻抚慰降者甚厚稍稍归顺。
#高丽史98卷-列传11-金富轼-007

时有朝臣献议曰: "自古用兵当观形势如何岂校一时之损伤乎国家虽与北朝和亲其意难测今兴师数万弥年不决若邻敌乘　而动加以盗贼不虞之患何以制之请遣重臣不计死伤刻日破贼敢有逗挠者以军法论。" 王以示富轼富轼奏曰: "北边之警寇贼之变不可不虞诚如所议至于不计死伤刻日破贼是何不究当今之利害也臣观西都天设险固未易攻拔　城中甲兵多而守备严每壮士先登仅至城下未有踰城超堞者云梯冲车皆无所用童稚妇女掷　投瓦犹为勍敌设使五军传城而攻不出数日骁将锐士尽毙于矢石矣贼知力屈鼓　而出锋不可当何暇备外虞哉  今联兵数万弥年不决老臣当任其咎然边鄙之警盗贼之变不可不虑故欲以全策胜之不伤士卒不挫国威耳兵固有不期速胜者今以宗社之灵明主之威妖贼负恩行卽殄灭愿以讨贼付老臣使得便宜从事必破贼以报。" 王亦以为然卒排群议而委之。
#高丽史98卷-列传11-金富轼-008

三月五军会攻不克涉夏至秋与贼相持不决十月贼粮尽简老弱及妇女驱出之皆羸　无人色战卒往往出降富轼知有可取之状命诸将起土山先于杨命浦山上竖栅列营移前军据之发西南界州县卒二万三千二百僧徒五百五十负土石集材木分命将军义甫方宰卢　积先将精卒四千二百及北界州鎭战卒三千九百为游军以备剽掠。 十一月诸军就前军屯所起土山跨杨命浦抵贼城西南隅昼夜督役贼惊骇以锐士出战又于城头设弓弩炮石尽力拒之官军随宜　御鼓　攻城以分贼势。 有侨人赵彦献计制炮机置土山上其制高大飞石重数百斤撞城楼　碎继投火球焚之贼不敢近土山高八丈长七十余丈广十八丈去贼城数丈富轼会五军攻城又不克录事朴光儒死贼夜分军为三出攻前军营。 富轼令僧尙崇荷斧逆击杀十余人贼兵奔溃将军于邦宰金叔积先金先权正均等率兵追击之贼　甲入城。 明年二月贼以我起土山逼之欲于城内筑重城富轼闻之曰: "贼虽筑城何益 " 尹彦　池锡崇曰: "大军之出今已二年旷日持久事变难料不如潜师突击破重城可以成功。" 富轼不听彦　固请于是分锐兵为三道陈景甫王洙及刑部员外郞朴正明合门祗候金礼雄等将三千人为中道锡崇全镕殿中内给事李侯等将二千人为左道李愈及合门祗候李永章金臣琏等将二千人为右道将军公直以所领兵入石浦道将军良孟入唐浦道又使诸军分道攻城无令贼专备西南隅部分讫厚赐军士。 富轼还抵中军至夜四　轻骑驰入前军勒诸将大举。
#高丽史98卷-列传11-金富轼-009

丁巳昧爽景甫军入杨命门拔贼栅进攻延正门锡崇军踰城入攻含元门李愈军亦踰城攻兴礼门富轼以衙兵攻广德门贼徒以我土山未就不设备及诸军突至惶遽无所措富轼与正纯督战将士争奋诸军亦鼓　纵火烧城屋贼兵大溃官军乘胜恣其斩　。 富轼令曰: "擒贼者赏杀降及剽掠者死。" 士皆*　{敛}刃而进会日暮雨作麾兵而却生擒及降者送顺化县飮食之。 是夜城中溃乱匡不知所为合家自焚死郞中维伟侯彭淑金贤瑾皆缢死郑璇维汉侯郑克升崔公泌赵瑄金泽升　自刎。 戊午西人执贼魁崔永等出降富轼受之下吏慰谕军民老幼妇女令入城保家室使御史杂端李仁实侍御史李轼御史崔子英封府库分兵守诸门使正纯彦　金鼎黄率兵三千人入顿观风殿号令城中禁虏掠。 己未以郞中申至　为收拾兵仗使; 李侯为百姓和谕安居使; 朴正明为监检仓库使; 合门祗候李若讷为客馆修营使; 录事崔　称白思淸为城内左右巡检使。
#高丽史98卷-列传11-金富轼-010

