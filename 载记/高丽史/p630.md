<!-- { "loadSidebar": true } -->
衍擅废立自谓莫敢谁何及闻世子北还日夜忧惧。 将军兪元绩与郞将郑守卿欲诛衍复王位言于将军尹秀秀阳诺奔告于衍衍捕鞫之守卿不服元绩服遂杀之籍其家。 蒙古遣使责废立衍诬王以病逊位对蒙古又遣兵部侍郞黑的诏征王与　及衍问之衍惧会宰枢其第议*　诏书。 衍叹曰: "我欲正国家而后朝于帝所今征诘如此其急将如之何 " 因泣下宴黑的赂珍宝甚多又令三四品各以空名实封陈*　诏便宜复宴黑的于其第黑的言宜复王位衍不得已会宰枢议废　复立王。 同知枢密赵　居常恭逊颇得众心衍之废立也　病不与及衍擅权朝野归心于　将军金文庇欲诛衍与　子将军允　已定约使告　　不从文庇知事不集反告于衍衍流　于黑山岛杀允　及　女壻秘书郞张颢等七人籍其家又流　子允温　力能图衍而　怯速祸时人惜之。 一日有人见慈恩寺设斋树幡告衍子惟干云: "乱作官旗已竖矣," 惟干奔告衍阖门惊骇。
#高丽史130卷-列传43-叛逆4-林衍-005

王如蒙古衍恐王泄废立事使惟干及腹心扈从王至京师惟干因康和尙*  缝其事奏之帝　云: "世子与李藏用已具陈朕所详知汝父擅废王信乎 " 惟干奏: "此李藏用所为请问之。" 帝以问藏用及申思佺元傅各以实对帝　之惟干复奏帝止之曰: "汝之所言皆妄也。" 遂系其颈命中书省牒衍曰: "汝之子有来奏臣僚亦有来奏朕意未详汝于此时宜卽入朝明辨!" 衍欲拒命遣夜别抄于诸道督民入居诸岛衍忧　疽发背而死天阴旬余至是开霁。
#高丽史130卷-列传43-叛逆4-林衍-006

时顺安侯琮监国惟茂请赠　知政事谥庄烈琮又以惟茂为校定别监。 惟茂集都监六番自卫其家使惟* 领书房三番卫惟干家为外援。 惟茂忌童谣谶说盛行令曰: "有能捕童谣及说图谶者赏以爵货。" 召日官伍允孚等问以鎭国之策允孚曰: "如病深而求医末如之何!" 帝使头辇哥国王赵平章等护王东还王先遣郑子玙谕国中臣僚出都旧京。 惟茂意欲不从恐众议不合使致仕宰枢三品以上显官四品以下及台省各以实封议可否皆曰: "君命也敢不从乎 " 惟茂忿怒莫知所为分遣诸道水路防护使及山城别监聚保人民以拒命又使金文庇领夜别抄戍乔桐以防北军。 衍所遣夜别抄至庆尙道督民入保诸岛按察使崔涧与东京副留守朱悦判官严守安谋执夜别抄囚金州以待王还及王入境从*闲道赴行在全罗道按察使权坦忠淸道按察使崔有　见王传谕帝旨皆感泣卽晓谕州郡西海道按察使边亮闻王还奔诣行在惟茂闻之遣人追之不及。
#高丽史130卷-列传43-叛逆4-林衍-007

惟茂以童穉继执父权罔知所裁每事决于应烈与枢副致仕宋君斐等。 　夫御史中丞洪文系及直门下省宋松礼外虽面从心常愤　惟茂将拒命中外汹汹文系谋于松礼。 松礼子琰及　俱为卫士长松礼文系集三别抄谕以大义谋执惟茂惟茂闻变拥兵以待三别抄坏其家东门突入乱射众乃溃擒惟茂及　夫大将军崔宗绍欲流于岛以蒙古使在馆恐生他变皆斩于市流应烈君斐及族父*宋邦乂{宋邦又}李成老外弟李黄绶等乃罢书房三番及造成色朝野大悦咸谓更生。 应烈剃发而逃追者获之至球庭有少年辈数其罪争拳之惟* 自　未殊蒙古使见之扼其喉而杀之。 惟茂母李氏性妬险凡拒命杀戮多其敎也及败盛服怀珍宝欲逃赵　妻子至门伺之　发批颊又里有宿怨者争聚裂脱其衣观者如堵不得匿遂入芹田儿童争以瓦砾掷之后幷其子惟干惟　惟提等执送蒙古。
#高丽史130卷-列传43-叛逆4-赵　-000

赵　[金裕李枢]。
#高丽史130卷-列传43-叛逆4-赵　-001

○赵　初名蔺如咸安人尝为僧归俗学举子业中进士后反入元称秀才能解诸国语出入帝所　曰: "高丽与日本邻好" 元遣使日本令本国乡导元宗遣宋君斐偕元使如日本至巨济因波险乃还王遣君斐如元奏曰: "日本大洋万里风涛险恶且小邦未尝通好。" 帝大怒诘责于是王遣潘阜如日本又遣安庆公　如元奏之帝以　　怒不解责　甚严。 　还　矫旨勒留中路　复入告中书省乃得还　遂忧愤成疾至东京东京人又拘　从劫夺马价然后放之。 　常以谗毁为事竟不得志而死。 有金裕李枢者亦反人也。
#高丽史130卷-列传43-叛逆4-赵　-002

裕登第永宁公　之入质也枢副韩就选弓箭陪卒裕作诗求行就爱其诗置选中。 裕旣入朝背本国常欲奉使还以逞其欲乃语丞相安童曰: "海东三山有药物若遣我可得。" 安童信之遂遣裕及申百川来。 裕矜其戎服略无愧色传安童书曰: "闻王国土产药品可备尙医用者今遣金裕等往采可给人力令收以归。 其药品海东三山液药方大岭山香栢子六十斤智灵洞全蜜四十斤有　人参合用造酒方永同郡香曲子五十斤南海岛失母松五十斤服药后膳方金刚山石茸六十斤大岭山南榧子五十斤松膏　三十斤沐浴方观音松上水风眠松叶二百斤。" 及裕等还王遣译语郞将康禧*　书曰: "伏承钧旨谕以小邦所产药品令采进就问裕等一依名数采进。 但观音松上水未审所在问诸裕等则云在洛山上卽欲遣人与裕等索之反云多得风眠松叶则松上水无亦不妨此曾启都堂　旨而来便不往索若观音松上水本无之物也。 松膏　则取松白皮熟炼灰水百杵和蜜汁粘* 乃作餠裕以为自生于松上皆　言也。"
#高丽史130卷-列传43-叛逆4-赵　-003

枢上将军应公之子初名唐古。 尝反入元妄奏金漆靑藤八郞　榧木奴台木乌梅华梨藤席等物产于本国帝信之遣必　赤黑狗及枢等来索之。 王报中书省曰: "今奉省旨云: '王国未平圣虑怜悯今岁朝币不*　{须}进奉所用金漆良多今遣必　赤往取。' 窃念小邦所储金漆就陆时散尽且其所产南方海岛比为逆贼往来之所当更乘*闲往取奉献先将十缸以进其沥汁之匠当就产地征来起遣。 又黑狗口宣榧木土人谓之白木问其产地于枢则云升天郡之今要岛也其靑藤八郞　亦出于此又于珍岛南海等处皆产焉其榧实桐栢实亦产此地距王京千余里难以立致枢不自往见而返兹与达鲁花赤遣人视其有无待还具奏先以榧木若干片奉献。 八郞　则枢初言产于乔桐郡今使人往取则无有也又云出于今要岛当复使人就审。 其奴台木海竹冬栢竹　辄随所有以进。 乌梅华梨藤席元非所产昔于西宋商舶粗得若干　此进奉。" 元又遣枢来索大木枢因侵扰不已王欲悦其意拜将军枢伐大木载以十　幷载其奴婢货财而去。 未几元遣枢又索材木枢欲入蔚陵岛斫木王以大将军姜渭辅为伴行枢以三品秩卑言曰: "三品如狗耳吾不可与同行!" 乃以签书枢密事许珙代之王请于元遂罢之。
#高丽史130卷-列传43-叛逆4-韩洪甫-000

韩洪甫。
#高丽史130卷-列传43-叛逆4-韩洪甫-001

○韩洪甫　城人尝怨其兄洪弼反入蒙古也速达爱之如子。 一日　也速达云: "吾在本国　藏白金人莫知之且吾兄家产颇饶闻今已死请往收兄财及吾藏银而来。" 也速达许之仍遣二人伴行。 洪甫至金郊驿自计以为若偕二人入京不可独留托语二人曰: "今吾失冠请还寻之。" 取他人鞍马匿草莽乃后二人而来言于朝曰: "我之投蒙古以吾兄故本非背国不胜怀土之情以来。" 未几也速达牒云: "　城人韩洪甫投入已有年矣向者请取本郡大井寺　藏银物而来我令二人伴行及到金郊驿逃窜不还两国和好之约不固者实由此等奸人语言也请捕送。" 时洪甫归其乡久矣遣别抄追捕之。 也速达又遣阿介等来诘曰: "洪甫尹椿闵　张升才郭汝益松山六人何不遣还 " 曰: "松山升才已死洪甫今犹未获闵　尹椿流远岛汝益无恙。" 阿介曰: "死者已矣若洪甫尹椿之辈可率以还。" 曰: "流者路远水深不可计日而致亡命者潜匿幽险亦难速得。" 阿介曰: "虽幽险亦国地何不可得!" 于是召还　幷洪甫执送于也速达。
#高丽史130卷-列传43-叛逆4-韩洪甫-002

尹椿尝为阳根城防护别监蒙古兵围城椿率众出降蒙古兵选城中精锐六百使椿领之留其兵三百鎭之刈禾备粮饷。 椿移书春州防护别监郑至麟谕降至麟不听城守益固蒙古兵解围去后椿自虏中还言: "诸将劝车罗大退屯西京车罗大辞以无诏乃曰: '吾宁死于此岂可退兵。' 殊无归意。 车罗大尝将舟师七十　盛陈旗帜欲攻押海使吾与一官人乘别船督战押海人置二炮于大舰待之两军相持未战车罗大临岸望之召吾等曰: '我船受炮必　碎不可当也。' 更令移船攻之押海人随处备炮故蒙古人遂罢水攻之具。 今莫若屯田岛内且耕且守淸野以待此策之上也。" 崔沆然之给椿家一区米二百斛豆一百斛超授亲从将军。
#高丽史130卷-列传43-叛逆4-于　-000

于　。
#高丽史130卷-列传43-叛逆4-于　-001

○于　鎭州人元宗朝以译语累迁郞将尝使蒙古因留不返与叛人陆子让请帝以圣旨取家属王上表曰: "在昔春秋之义尙不容三叛人　今皇帝之时何反受二贼子 " 　又与叛人金守　俱剃发在也速达营诉曰: "高丽有急必迁济州今言复都旧京非实。" 也速达*言{信}之及太子自蒙古还至也速达营也速达欲令　等对辨太子曰: "何信叛人之言  吾宁祝发被拘于此岂可与叛人辨哉。" 也速达愧而遣还只留枢密使金宝鼎指挥金大材译语李松茂等。 后　东还娶林惟* 妻蔡氏中书省以为朝廷尝督取林衍惟* 家属赴京蔡氏不遵朝命漏网独留而　娶之罪莫大焉遂移文达鲁花赤诛　蔡氏父枢密使仁揆亦坐流灵兴岛。 　兄弟三人登科其母例当受　有司议曰: "凡禄三子登第者母为其生文章辅弼也今　母虽有登第三子一为逆臣不宜与禄。" 遂止。
#高丽史130卷-列传43-叛逆4-崔坦-000

崔坦。
#高丽史130卷-列传43-叛逆4-崔坦-001

