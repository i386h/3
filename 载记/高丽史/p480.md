<!-- { "loadSidebar": true } -->
○庆华公主伯颜忽都蒙古女王在元娶之后二年与王来五年开府曰庆华置官属。 王薨忠惠再宴公主于永安宫公主亦邀忠惠宴及酒罢忠惠佯醉不出暮入公主卧内公主惊起忠惠使宋明理辈扶之使不动且掩其口遂蒸焉。 翌日公主耻之欲还于元使买马忠惠命李俨尹继宗等禁马市不得卖马元使头麟等来进御酒于公主执忠惠以归。 公主囚赞成事郑天起于征东省仍命金之谦权征东省金资提调都佥议使司。 忠惠五年薨葬以礼恭愍十六年元赠谥肃恭徽宁公主。
#高丽史89卷-列传2-后妃2-013-明德太后洪氏

○明德太后洪氏南阳人府院君奎之女生而聪慧端恪王卽位选入宫册为德妃动遵礼法王甚重之二年生子祯百官贺是为忠惠王又生恭愍王后忠肃尙元　国长公主以公主妬忌后出居定安公第。 王数夜幸之尹硕孙奇等密白王移御定安公第迁后于邻家以便往来。 有女巫以妖言出入后宫颇见信爱后寻知妖妄籍其财产令左右榜杀之。 忠惠旣卽位忠肃听郑万吉姜融金元祥谗*闲遂勒后归田里不许母子相见。 元执忠惠以归宰相享后以慰之后引见政丞蔡河中曰: "卿为首相见君之恶何不匡救  以至于此其阿谀顺旨不一谏者徒欲固其禄位也今王被执而去卿曾不遣一介奔问起居　然无耻今虽具酒食予何忍下咽。" 泣而却之。 初立府曰德庆及恭愍卽位改号文睿尊为大妃。 元年王欲躬　*大室判书云事姜保以阴阳拘忌言今年不可亲祀都堂责之曰: "祀大事汝何沮之 " 有奸臣告于后后固止之。 十年王以红贼逼京奉后南狩。 十五年德宁公主享后于文睿府时辛旽方得幸势甚炽从王入见后不赐坐旽趋出王曰: "佥议国之柱石何不赐坐 " 后正色曰: "吾未亡人安敢与外僧共坐 " 王默然旽衔之谗*闲百计。 十七年侍中柳濯以谏马岩役系狱后使人谕王释之王不听。 十八年夏旱王谒后语及旱灾后曰: "王知天之所以旱耶去年不雨百姓饿死今又大旱民不聊生王孰与为君  奈何委政臣下多杀有功无罪之人大兴土木以伤和气乎  王为元子时百姓属望惟恐王不为君怨忠惠无道我亦以为然。 忠惠时岁屡　而杀人少今何反不及耶  且王年非幼何假国柄他人手乎 " 因泣下王有不豫色曰: "母后何彰子之过若是欤  多杀人非臣之罪但禁乱臣耳。" 自是王怨后旽之谗*闲亦行孝遂衰。 十九年太祖高皇帝遣尙宝司丞　斯来锡王命又赐后*　{段}线罗纱王构佛宇上梁压死者二十六人肢体异处不可忍视后闻之请罢役不听。 二十年旽伏诛王以濯为旽党将杀之后使人请赦王怒缚使者系狱。 王久阙定省及后有疾乃往省之。 二十一年正月王上尊号赦二罪以下册曰: "王化之本莫先于孝人子之职宜显其亲　圣善之有恩　封崇之以礼  恭惟王大妃夙传家业克着母仪贞静本乎天资柔顺形于日用配先考专治于内警戒无违保小子式至于今　劳罔极。 年垂八秩位冠东　以言其德则宗社之所由安以言其功则臣民之所共赖持　抱管虽未足以形容检玉泥金庶小伸于爱敬考本朝之旧典遵历代之通规谨率百官奉金宝玉册上尊号曰崇敬王太后茂对鸿名诞膺巨庆　于万寿祚我三韩。" 改文睿府为崇敬其年夏旱后使人告王曰: "天之久旱由人所召辛旽党人妻妾没为官婢者可令放之妇人何与焉 " 王从之惟旽妻妾不赦。 二十二年王欲以辛禑为嗣请就学命成均直讲李崇仁授书后不欲托辞曰: "儿尙幼稍长就学未为晩。" 王曰: "臣今数穷当死今不立嗣社稷谁托且影殿之役谁继吾志 " 后曰: "影殿壮丽天下罕比劳民伤财莫甚焉水旱灾变靡不由此宜罢其役。" 又曰: "人臣出从王事入治家产而金兴庆等诸子弟日夜在内不得归家岂不怨王王尝偏信贼旽不听予言几至误国今又若尔何耶  宜令子弟轮番宿卫且万机至烦宵　勤政犹惧不及今王日中而起军国之务岂无稽滞  王宜夙兴夜寐亲听国政以孝老母。" 王不悦欲辞去后再三言之王对曰: "谨从命。" 又问: "何不御妃嫔。" 王曰: "无如公主者。" 因泣下后笑曰: "一死理之常王亦终不免矣何恸之甚也恐为人笑愼勿复然。" 后数对王言过失王不悦宫人宦官相戒毋得言王过失于后后亦知其然及闻王杀忠惠王　子释器佯不知乃曰: "昨梦见死尸心不平。" 令膳夫备素膳以进。 二十三年九月甲辰王见弑后欲择立宗室侍中李仁任率百官立禑。 三年倭寇江华恣杀虏后遣杨伯颜言于都堂曰: "倭贼肆暴屠害生民不可坐视今倭僧良柔等奉使而来可遣说贼曰: '汝亦人耳何残忍之甚也  汝欲金银粟帛则我何惜焉虽土地亦当与之无徒杀人为也。' 以此开晓之如何 " 侍中庆千兴曰: "是示弱也。" 乃止。 五年禑乳　张氏有罪百官请下狱禑使人问于后曰: "古亦有出乳母者乎 " 后曰: "岂可以古今有无论  但因时制宜耳。" 百官固请禑不听后曰: "岂可使一女之故令举国　望 " 召张氏趣下狱张氏在禑前不出后怒命辇欲幸别宫禑由是竟出张氏。 六年春正月戊戌薨寿八十三前夕执禑手曰: "我国传世之久将五百年大抵人君率不听臣僚言愿王稽大疑决大事必咨侍中庆复兴李仁任判三司崔莹及诸相愼勿径情直行又君举必书不可数出游观。" 二月葬令陵谥曰恭元恭让王三年礼曹请曰: "忠肃王妃洪氏乃忠惠王恭愍王之母后忠惠王妃尹氏乃忠定王之母后以正统君王有后之妃　今不祀实为阙典乞二妃忌祭及眞殿祭悉仿近代先后礼。" 从之。
#高丽史89卷-列传2-后妃2-014-寿妃权氏

○寿妃权氏福州人左常侍衡之女初嫁密直商议全信子衡以全家不肖欲离之而未果忠肃后四年托内旨絶婚遂纳于王册为寿妃忠肃薨忠惠蒸焉后元年卒。
#高丽史89卷-列传2-后妃2-015-德宁公主

○忠惠王德宁公主亦怜眞班元鎭西武靖王焦八之女忠肃十七年忠惠在元尙公主生忠穆王长宁翁主公主尝请干洞社主于旻天寺受戒忠惠薨忠穆幼　卽位公主方盛年居中裴佺与康允忠出入得幸。 有人录佺罪恶贴匿名状于版图门公主召诸宰相曰: "自今裴佺勿复近侍。" 后佺犹在公主宫中用事忠穆不豫公主徙居密直副使安牧第庶务皆取决王薨公主命德城府院君奇辙政丞王煦摄行征东省事。 忠定时公主颇与政王不能沮二年如元恭愍三年还王以主属为嫂事之甚谨供奉视三殿十六年元封贞顺淑仪公主辛禑元年薨葬顷陵三年　神孝寺忠惠王眞殿恭让王二年　太庙。
#高丽史89卷-列传2-后妃2-016-禧妃尹氏

○禧妃尹氏坡平县人赞成事继宗之女生忠定王。 忠定元年立府曰敬顺置丞注簿各一舍人二忠定逊于江华供膳不充往来又絶忧愁号泣妃请恭愍往见之留数日还辛禑六年薨。 恭让三年礼官建白妃之忌祭及眞殿祭悉仿近代先后从之。
#高丽史89卷-列传2-后妃2-017-和妃洪氏

○和妃洪氏评理铎之女铎为庆尙道鎭边使王闻其女有姿色赐铎衣酒后三年未纳而册为和妃置于宰臣尹　第以便往来然临幸数日而宠絶。
#高丽史89卷-列传2-后妃2-018-银川翁主林氏

○银川翁主林氏商人信之女丹阳大君之婢也卖沙器为业王见而幸之有宠。 三年王将纳和妃林氏妬之乃封为银川翁主以慰其意时称沙器翁主。 王起三岘新宫其制度不类王居库屋百*闲实谷帛廊　置彩女有二女被选当入泣下王怒以铁椎击杀之又多置　　皆翁主意也。 王好热药诸妃嫔皆不能当御唯翁主得幸生释器开福宴夺市人帛为币。 王被执如元高龙普等封内帑翁主泣曰: "王只着礼服不服重　今寒甚愿献王　。" 龙普许之龙普又放翁主等宫人百二十六人。
#高丽史89卷-列传2-后妃2-019-鲁国大长公主

