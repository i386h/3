<!-- { "loadSidebar": true } -->
○常安公琇文宗二十五年授开府仪同三司检校尙书令守司空上柱国平壤侯食邑一千户二十七年王遣中书侍郞金行琼卫尉卿李靖恭于尙书省行册礼幷赐印绶衣带鞍马匹*　{段}银器布货等物册曰: "周开五等之封增恢茂业汉置七王之辅永耀丕图。 伊制理之惟艰必宗藩而是赖宜遵缛矩益阐芬猷。 咨尔王子琇天纵艺能生知仁孝刘睦之谦恭育性孚　至和始兴之淸素饬躬雅符佥　克膺德懋高暎戚流乃推敦睦之怀　示旌庸之眷授之大邑进以崇资今遣使某官某等持节备礼册为开府仪同三司检校尙书令守司空上柱国平壤侯食邑一千户。 于戱朕则举不由私致加于公望尔则动无违礼勉奉于官常保以恩荣愼厥终始。" 宣宗三年加守司徒食邑二千户进封常安公献宗卽位加守太保元年卒谥英良。
#高丽史90卷-列传3-宗室1-034-道生僧统　

○道生僧统　文宗二十四年命祝发后住俗离寺。 睿宗七年或告　与尙书右丞金仁硕全州牧使李汝霖交通图不轨王流　于巨济县及其党汝霖仁硕殿中少监河彦硕刑部尙书任申幸大卿李仲平刑部员外郞李日肃将军金泽臣宋英汉别将金有成知南原府事李绥宁朔鎭使李日衍崇敎寺僧资尙幷仁硕汝霖申幸彦硕等子流远地诛资尙于中路　寻卒　财累巨万厚施于人故贪利者多附之终以此败。
#高丽史90卷-列传3-宗室1-035-金官侯* 
○金官侯*  文宗三十一年授特进检校司空上柱国金官侯食邑一千户*  有学术扶余公*  尝娶积庆宫主*  与　愉等谏以为不可娶同姓王不从。 宣宗三年进检校尙书令守司徒食邑二千户九年卒赠守太尉兼中书令食邑三千户食实封五百户王曰: "　者章顺侯无后而卒依浮屠法散骨今金官侯无嗣宜准章顺例然此法出于释氏不足依据宜卜地厚葬以永春秋之飨。" 有司竟奏不行谥庄宪。
#高丽史90卷-列传3-宗室1-036-卞韩侯　

○卞韩侯　文宗三十一年授特进检校司空上柱国卞韩侯食邑八百户宣宗三年进检校尙书令守司徒食邑二千户九月卒谥章顺。
#高丽史90卷-列传3-宗室1-037-乐浪侯　

○乐浪侯　文宗三十七年卒追封乐浪侯。
#高丽史90卷-列传3-宗室1-038-聪惠首座璟

○聪惠首座璟。
#高丽史90卷-列传3-宗室1-039-朝鲜公焘

○朝鲜公焘文宗十五年册为崇仁广义功臣开府仪同三司检校尙书令守司徒上柱国朝鲜侯食邑二千户三十一年进封公宣宗三年加守太保食邑三千户献宗卽位加守太师肃宗立增封食邑五千户食实封五百户四年卒赠谥襄宪爵其子滋检校太保上柱国。 源检校司空柱国温检校工部尙书柱国。 六年滋以检校太师守司空卒。 源肃宗加输忠功臣*持{特}进检校太尉守司徒尙肃宗女安寿公主封广平伯进开府仪同三司封为侯仁宗加守太保广平公食邑二千户食实封五百户子璥封安平伯尙睿宗女兴庆公主明宗七年卒性恬静好学经艺方技无不该贯书　亦妙然好释典临终效禅僧作偈卒年六十一。 温睿宗授上柱国仁宗加守太尉江陵侯食邑七百户食实封三百户寻卒生三女为毅宗明宗神宗妃子瑛　瑛字玄虚性沈静寡欲笃志于学毅宗初为殿中内给事请赴试王嘉其志然以侯王之子下从贡士非例不允尙仁宗女承庆宫主封恭化伯恩顾甚渥明宗卽位进为侯晩年酷好浮屠法十六年卒年六十一谥定懿。 子沔尙毅宗女和顺宫主神宗授守司空上柱国广陵侯后进为公高宗五年卒性纯厚沈静工笔札多技能尤精医术以畜药活人为事凡有疾　者皆造其门略无惮色人皆叹服。 　殿中内给事同正。
#高丽史90卷-列传3-宗室1-040-扶余侯* 
○扶余侯*  文宗三十四年册为扶余侯册曰: "周树维藩所以保　兴之运汉崇盘石所以臻炎盛之期将图社稷之宁必赖本*　{支}之固　涓景范用举宠章  咨尔王子*  克　挺姿至　禀粹读书俱下于十行　藻敏成于七步声华旣洽奬贲可稽是用逈陟五侯之列擢升八座之荣*　以土茅赐之户食。 今遣使某官某等持节备礼册命汝为开府仪同三司检校司空守尙书令上柱国扶余侯食邑一千户于戱恩虽立爱义亦在公论德授官朕罔踰于制度出忠入孝汝祗率于典　恒守贵以勿骄益砺诚而匪懈敬佩嘉训不其　欤 " 宣宗三年加守司徒食邑二千户十一年进守太保肃宗卽位制授守太傅食邑三千户食实封三百户四年以罪流京山府若木郡王以儒释书赐之睿宗七年又以罪移巨济县流其子沔于进礼县差内侍官递守之*  道卒王闻之辍朝三日百官上表陈慰明年召沔还授司空。
#高丽史90卷-列传3-宗室1-041-辰韩侯愉

○辰韩侯愉宣宗三年授检校太尉守司空献宗初进守司徒肃宗时加尙书令食邑六千户食实封四百户四年卒谥和信子沂演。 沂睿宗授检校尙书右仆射柱国进检校司空尙睿宗女大宁公主加检校司徒守司空淮安伯食邑二千户食实封三百户赐赞化功臣号沂与及第崔道元进士白思允承旨权思道及吴世英等游道元学阴阳术思允等皆无赖薄行沂与道元设醮山寺事闻鞫道元等不服沂与道元皆坐流沂寻召还仁宗四年卒。 演睿宗授检校户部尙书柱国尙肃宗福宁宫主加检校司徒守司空上柱国晋康伯食邑三百户仁宗二十四年卒。
#高丽史90卷-列传3-宗室1-042-汉山侯　

○宣宗四子思肃太后李氏生献宗元信宫主李氏生汉山侯　二子夭史逸其名。

○汉山侯　献宗卽位拜守司徒李资义欲奉　为王伏诛肃宗流元信宫主及　兄弟二人于庆源郡。
#高丽史90卷-列传3-宗室1-043-上党侯　

○肃宗七子明懿太后柳氏生睿宗上党侯泌圆明国师澄俨带方公　太原公* 齐安公* 通义侯侨。

○上党侯　肃宗三年册为守仁辅德佐理功臣开府仪同三司检校太保守太尉兼尙书令上柱国上党侯食邑二千户食实封三百户四年卒谥顺　。
#高丽史90卷-列传3-宗室1-044-圆明国师澄俨

○圆明国师澄俨肃宗三年出家以佑世僧统煦为师仁宗十九年卒赠谥圆明国师。
#高丽史90卷-列传3-宗室1-045-带方公　

○带方公　肃宗七年下敎命名赐礼物睿宗元年授推忠广义功臣开府仪同三司检校太尉守司徒兼尙书令上柱国带方侯食邑二千户食实封三百户四年封为公册曰: "兴祖业者必固本*　{支}壮王室者须资藩辅眷言同气时乃懿亲稽典训之文采臣工之议乃择吉日特颁宠章。 咨尔大弟　膺帝拇之祥发灵源之粹仁义忠信曰天爵秉自生知诗书礼乐谓人文敏于时习口不言利欲之事身不近　谀之人静必修诚动斯中节居宗室则睦友之道盛奉慈　则爱敬之意深厥德茂焉朕心嘉止宜出纶而锡命寔备物以申恩分以土茅爵高于五等赐之衮冕制及于九章遣某官某等持节册命尔为推忠广义功臣开府仪同三司检校太保守司徒兼尙书令带方公食邑三千户食实封三百户。 于　恩莫深于骨肉义莫重于君臣尔其念骨肉之恩　君臣之义光赞我祖业尊奬我王室不其　欤敬哉　哉。" 五年加输忠功臣守太尉带方公食邑三千户食实封三百户　表让不允九年加奉顺功臣守太保食邑三千五百户食实封三百五十户。 后为李资谦所构放京山府及资谦败仁宗欲召还六年卒于贬所王闻之哀悼辍朝三日赠谥良简追封开府仪同三司守太师中书令带方公食邑五千户食实封五百户子瑜娶通义侯女仁宗十九年卒。 瑜子珙尙仁宗女永和宫主封邵城伯明宗十二年进守司徒邵城侯。 珙性贪鄙凡市物遣家奴占夺不与直虽至樵苏菜果亦如之卖者或就索其直辄遭欧辱民*闲多苦之枢密副使曹元正家奴入市卖二死雉珙奴夺之元正诬告法官曰: "我家奴持犀带二腰过市珙奴强夺请取还。" 法官囚其奴　掠甚酷奴诬服珙当　坐赂元正白金六斤得免闻者虽疾元正诬妄亦喜珙挫辱也年四十八疽发背死国人皆喜曰: "吾　得活矣。" 珙子佑璇。 佑尙明宗女寿安宫主封昌化侯神宗卽位拜守司徒上柱国佑子泫守司空。 璇守司徒柱国为人寡欲　佛不营产业高宗三年卒有二女家贫未嫁不克襄事崔忠献闻于王官　葬事。
#高丽史90卷-列传3-宗室1-046-大原公*
○大原公* 肃宗七年下敎命名赐礼物睿宗元年授奉义同德功臣开府仪同三司检校太保守司徒兼尙书令上柱国大原侯食邑二千户食实封三百户四年册封大原侯册曰: "昔者仁君之于弟亲爱故莫不欲其富贵之也于是册立褒崇之典举矣。 朕祗承大统若涉深渊载惟永图奬进同气非特私骨肉之好思以奉宗庙之灵。 咨尔* 迪哲温文　仁宽博岐　之姿日秀孝友之美夙成忘势而乐乎道克己而从于师宜崇　土之封以固维城之望是用衍之邑采峻以阶资仍加九锡之仪升以五等之贵。 今遣某官某等命尔为奉义同德功臣开府仪同三司检校太保守司徒兼尙书令上柱国大原侯食邑三千户食实封三百户。 于戱敦族所以厚风俗立侯所以屛王家汝其居宠禄以当思危谓宴安而犹怀毒往愼乃位永孚于休。" 五年加广孝功臣守太尉* 表让不允九年加守仁功臣进为公食邑三千五百户食实封三百五十户十七年进太保寻为李资谦所陷窜南裔仁宗七年召还授奉顺同德守节赞化功臣开府仪同三司检校太师守太保兼尙书令上柱国食邑三千五百户食实封五百户。 八年王赐敎曰: "卿负时伟望为世宗亲贬在岭南本非寡人之意今还阙下乃伸犹子之情锡之第宅之新加以物般之渥益修忠荩当　眷怀。" 赐甲第一区及金银器匹*　{段}鞍马布货毅宗二十四年卒子　授检校司空上柱国封江阳伯毅宗二十二年进封侯。
#高丽史90卷-列传3-宗室1-047-齐安公*
○齐安公* 肃宗八年下敎命名赐礼物睿宗元年授翊圣致理功臣开府仪同三司检校尙书令守司空上柱国封齐安侯食邑二千户食实封二百户。 五年加奉化功臣守司徒食邑三千五百户* 表让不允九年加同德功臣检校太保守太尉食邑三千户食实封二百五十户。 十年册为翊圣致理奉化功臣检校太保守太尉食邑三千户食实封二百五十户。 十七年进爵为公仁宗九年卒时李资谦用事奏贬带方大原二公及诸有名望者* 恐不免请去诸侍卫军士杜门不接宾客纵酒自晦故终免于祸谥思节子璋司空素无赖好弓马与直长同正李龟寿飮博击球毅宗弟僧　曦在兴王寺数往还游戱兴王寺管勾内侍朴怀俊奏二人意　测毅宗九年削璋爵流龟寿于仁州璋愤　死。
#高丽史90卷-列传3-宗室1-048-通仪侯侨

