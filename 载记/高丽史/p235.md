<!-- { "loadSidebar": true } -->
#高丽史41卷-世家41-恭愍王4-15-29-1366

秋七月辛巳朔日食旣。
#高丽史41卷-世家41-恭愍王4-15-30-1366

己酉王步至佛福藏访僧千禧。
#高丽史41卷-世家41-恭愍王4-15-31-1366

八月丙辰太白昼见经天至于九月。
#高丽史41卷-世家41-恭愍王4-15-32-1366

丙寅　李龟寿置于松广寺金贵于卢山寺朴椿于裂岩寺辛旽寻遣人杀之。
#高丽史41卷-世家41-恭愍王4-15-33-1366

丁卯渖王笃朶不花遣使来。
#高丽史41卷-世家41-恭愍王4-15-34-1366

壬申王更名　遣使如元表请曰: "命物以类宜莫尙于自嫌登名于朝敢无因而辄改  故当敷奏* 切凌兢。 切惟小国之风尙仍其旧盖由世皇之诏: '毋变其初。' 自臣名祺。 袭封归国大而官司案牍微而里巷书词凡为字从示从其而其声相同相近悉皆请避谓是故常。 臣*　{久}乃知事多有　故众情之莫夺惟自改之为便。 臣曾祖忠烈王讳谌改　祖忠宣王讳　改璋考其所由罔不在此。 臣今亦拟　字为名　垂兼听曲贷擅更谨当期一节以厘东立扬终始誓专心于拱北报*　生成。"
#高丽史41卷-世家41-恭愍王4-15-35-1366

设文殊会于宫中凡七日。
#高丽史41卷-世家41-恭愍王4-15-36-1366

丙子夜王微行观影殿。
#高丽史41卷-世家41-恭愍王4-15-37-1366

戊寅幸奉先寺观星象图。
#高丽史41卷-世家41-恭愍王4-15-38-1366

己卯辽阳平章高家奴献　王放之。 王性慈爱不忍害物。 尝见狗鸣急曰: "此必腹痛也。" 命出内药。 药未至王立待之。 在位踰纪未尝一为游　之乐。
#高丽史41卷-世家41-恭愍王4-15-39-1366

九月辛巳西方流星昼陨。
#高丽史41卷-世家41-恭愍王4-15-40-1366

戊子幸洛山寺。
#高丽史41卷-世家41-恭愍王4-15-41-1366

丁未倭入阳川县掠漕船。
#高丽史41卷-世家41-恭愍王4-15-42-1366

冬十月癸丑地震。 丙辰又震。
#高丽史41卷-世家41-恭愍王4-15-43-1366

全罗道都巡问使金庾募兵得百　讨济州败绩。
#高丽史41卷-世家41-恭愍王4-15-44-1366

庚午淮王遣使献羊百二十头。
#高丽史41卷-世家41-恭愍王4-15-45-1366

丁丑幸板房庵纳宗室德　君王义女右常侍安克仁女为妃。
#高丽史41卷-世家41-恭愍王4-15-46-1366

十一月庚辰宰枢享王于板房庵。
#高丽史41卷-世家41-恭愍王4-15-47-1366

壬辰遣检校中郞将金逸如日本请禁海贼。
#高丽史41卷-世家41-恭愍王4-15-48-1366

庚子设北帝天兵护国道场于内殿。
#高丽史41卷-世家41-恭愍王4-15-49-1366

辛丑河南王遣中书检校郭永锡偕金齐颜来报聘。
#高丽史41卷-世家41-恭愍王4-15-50-1366

十二月戊申朔郭永锡谒文庙。
#高丽史41卷-世家41-恭愍王4-15-51-1366

辛亥郭永锡以白金享王。 承河南王之命也。 酒半永锡请侍臣联句左右皆武人相顾失色王甚惭。 癸丑王宴郭永锡赠袭衣金带鞍马不受。
#高丽史41卷-世家41-恭愍王4-15-52-1366

甲寅封王氏为益妃赐姓韩氏安氏为定妃。
#高丽史41卷-世家41-恭愍王4-15-53-1366

己未郭永锡还至平壤府题箕子庙诗曰: "何事佯狂被发为  欲将殷祚独扶持。 去之祇为身长洁谏死谁嗟国已危。 鲁土一丘松栢在忠魂万古鬼神知。 晩来立马朝鲜道　　犹闻麦秀诗。"
#高丽史41卷-世家41-恭愍王4-15-54-1366

癸酉辽阳省同知高家奴遣使来献田犬。
#高丽史41卷-世家41-恭愍王4-15-55-1366

无　。
#高丽史41卷-世家41-恭愍王4-16-01-1367

○(丁未)十六年春正月丁亥元遣前辽阳理问忽都帖木儿追锡永陵曰摅诚宣忠崇仁秉德　恭寅亮功臣谥忠惠; 明陵曰　诚辅理演德宣惠奉化保庆功臣谥忠穆; 聪陵曰守诚履正佐理翊顺保义迪庆功臣谥忠定; 忠肃王妃伯颜忽都公主曰肃恭徽宁公主; 王妃宝塔实里公主曰鲁国徽翼大长公主; 封永陵妃亦怜眞班公主为贞顺淑仪公主。
#高丽史41卷-世家41-恭愍王4-16-02-1367

戊戌彗见垂地。
#高丽史41卷-世家41-恭愍王4-16-03-1367

丙午幸公主魂殿告锡命仍设大享敎坊奏新撰乐章王坐对公主眞侑食礼如平生。 宗室宰枢侍宴辛旽与王　坐殿上。
#高丽史41卷-世家41-恭愍王4-16-04-1367

二月庚戌皇太子遣大府卿大都驴赐王衣酒王以衣一袭赐公主魂殿。 宦者尹忠佐令宿卫向忠佐三拜。
#高丽史41卷-世家41-恭愍王4-16-05-1367

壬子王宴大都驴。
#高丽史41卷-世家41-恭愍王4-16-06-1367

癸亥元使高大悲来自济州帝赐王彩帛锦绢五百五十匹宰枢亦有差。 时帝欲避乱济州仍输御府金帛乃诏以济州复属高丽。 时牧胡数杀国家所遣牧使万户以叛及金庾之讨牧胡诉于元请置万户府。 王奏: "金庾实非讨济州因捕倭追至州境樵苏牧胡妄生疑惑遂与相战耳。 请令本国自遣牧使万户择牧胡所养马以献如故事。" 帝从之。
#高丽史41卷-世家41-恭愍王4-16-07-1367

庚午元以辛旽为集贤殿大学士赐衣酒。
#高丽史41卷-世家41-恭愍王4-16-08-1367

三月庚辰遣典法判书白汉龙如元谢恩前同知密直司事王重贵贺圣节。
#高丽史41卷-世家41-恭愍王4-16-09-1367

己丑倭掠江华府。
#高丽史41卷-世家41-恭愍王4-16-10-1367

辛卯幸演福寺大设文殊会王手擎金炉逐僧行香略无倦容。
#高丽史41卷-世家41-恭愍王4-16-11-1367

癸卯辽阳平章洪宝宝知辽阳沿海行枢密院事于山帖木儿遣使来聘。
#高丽史41卷-世家41-恭愍王4-16-12-1367

夏四月甲寅有奴背其主托永安君思济者都官佐郞坚思济决还其主王曰: "永安监我影殿役虽所为实非礼当申闻遽决与彼岂臣子义乎。" 卽下思济狱。
#高丽史41卷-世家41-恭愍王4-16-13-1367

乙卯大雨雹。
#高丽史41卷-世家41-恭愍王4-16-14-1367

命辛旽相宅于平壤。
#高丽史41卷-世家41-恭愍王4-16-15-1367

庚申遣典校令林朴宣抚济州。
#高丽史41卷-世家41-恭愍王4-16-16-1367

壬戌大雨雹。
#高丽史41卷-世家41-恭愍王4-16-17-1367

甲子王步至奉先寺松冈观击球。
#高丽史41卷-世家41-恭愍王4-16-18-1367

丙寅命放影殿役夫止留工匠及僧徒。 时征发六道丁夫督役太急逃者相继以久旱放之乃雨。
#高丽史41卷-世家41-恭愍王4-16-19-1367

五月戊寅遣张子温报聘于河南王。
#高丽史41卷-世家41-恭愍王4-16-20-1367

庚辰王与益妃定妃幸高罗里观击球戱。 大陈百戱百官皆从佥议评理韩晖与伎对舞王顾谓曰: "韩宰臣其乐耶。"
#高丽史41卷-世家41-恭愍王4-16-21-1367

甲申王如太后殿上寿。
#高丽史41卷-世家41-恭愍王4-16-22-1367

丙戌命重营国学。
#高丽史41卷-世家41-恭愍王4-16-23-1367

甲辰大雨民始播种。
#高丽史41卷-世家41-恭愍王4-16-24-1367

乙巳元中书省遣直省舍人乞彻牒曰: "倭贼入寇必经高丽宜出兵捕之。"
#高丽史41卷-世家41-恭愍王4-16-25-1367

秋七月丙子以李冈为密直副使; 廉兴邦为密直知申事; 李云牧为典理判书。
#高丽史41卷-世家41-恭愍王4-16-26-1367

壬辰以田禄生为庆尙道都巡问使; 金汉贵为全罗道都巡问使; 池龙寿为西北面都巡问使; 李成林为东北面都巡问使。
#高丽史41卷-世家41-恭愍王4-16-27-1367

丙申地震。
#高丽史41卷-世家41-恭愍王4-16-28-1367

癸卯　林府院君李齐贤卒。
#高丽史41卷-世家41-恭愍王4-16-29-1367

八月丙午王谒文庙又幸王轮寺观影殿。
#高丽史41卷-世家41-恭愍王4-16-30-1367

乙卯元遣直省舍人山塔失里来告以完者帖木儿为左丞相。
#高丽史41卷-世家41-恭愍王4-16-31-1367

己未宰相会云岩寺设大　陈妓乐祭正陵宫人皆会。
#高丽史41卷-世家41-恭愍王4-16-32-1367

壬戌幸安和寺还至影殿大饷役徒。
#高丽史41卷-世家41-恭愍王4-16-33-1367

九月丁丑元遣长秋寺少卿笃怜帖木儿来告罢廓扩帖木儿摠兵官命皇太子摠天下兵马。
#高丽史41卷-世家41-恭愍王4-16-34-1367

甲申王步幸辛旽家。
#高丽史41卷-世家41-恭愍王4-16-35-1367

辛卯幸洛山寺。
#高丽史41卷-世家41-恭愍王4-16-36-1367

己亥王率百官幸吉祥寺遂游朴渊三日乃还。
#高丽史41卷-世家41-恭愍王4-16-37-1367

冬十月己未幸辛旽家置酒落成。
#高丽史41卷-世家41-恭愍王4-16-38-1367

纳哈出遣使来献马。
#高丽史41卷-世家41-恭愍王4-16-39-1367

辛酉幸辛旽别室。
#高丽史41卷-世家41-恭愍王4-16-40-1367

辛未杖流前侍中庆千兴知都佥议吴仁泽前评理睦仁吉三司右使安遇庆三司左使金元命前密直副使赵希古于南裔没为官奴籍其家。
