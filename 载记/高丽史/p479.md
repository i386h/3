<!-- { "loadSidebar": true } -->
○六年帝流皇子爱牙赤于大靑岛公主迎于城外遂张乐宴于馆从者止之曰: "皇子以帝命之贬所岂可耽乐 " 遂罢。 九月以世子生辰置宴新殿时东征事急除女乐杂戱但奏汉乐群臣各以贽见世子奉觞舞王与公主欢甚序元使也速达于佥议宰相下崔仁着于上将军下也速达谓卢英曰: "吾与崔知事一也何令坐下也 " 公主闻之曰: "仁着蒙汉耶高丽耶  坐上将军之下足矣。" 也速达惭。 七年皇后讣音至公主将奔丧科*　{敛}银苎布又选良家处女以行至懿州帝　还国乃还。 八年王与公主　于忠淸道渡临津公主怒责王曰: "游　非急务何为引我至此 " 王无以对次安南责尹秀曰: "此地无鹅鹄何诱王远来 " 又谓王曰: "惟游田是务奈国事何 " 王　愤露坐于外王火猎民有焚禾者偿其直公主谓赵仁规曰: "民之病已不可言扈从者亦劳矣　归乎 " 遂还。 十一年王以内僚上将军金子廷为东京副使公主谓王曰: "予闻东京是王之母乡然乎 " 王曰: "然" 公主曰: "家奴为邑宰可乎南班人得居中外重任始自何代 " 王曰: "自元庙始。" 公主曰: "王眞元王之子也。" 王有　色。 王留意音律尝使内竖与伶人鼓乐公主遣人告王曰: "以丝竹而理国家非所闻也。" 遂罢之。 十三年公主将入觐命选良家子女使忽赤搜索人家虽无女者亦惊扰怨泣声　闾巷遂选西原侯瑛大将军金之瑞侍郞郭蕃别将李德守女又遣中郞郑允耆于江华搜夺民家所藏白金五十斤乃与世子如元次温泉世子有不豫色忽刺　问其故曰: "吾将　西原侯女今在选中以故不悦。" 忽刺　以告公主卽遣其女公主至西京闻贼起咸平府道梗遂还有告中郞将金仲卿以美女献王者公主遂囚仲卿巡马所。 初世祖以亡宋医炼德新赐王德新能合助阳丸得幸于王及公主伍允孚尝痛愤以为: "此药不宜胎产使三韩*　{支}胤不蕃者必此人也。" 公主连岁有身及王得德新药更不妊娠。 十七年元将薛　干平哈丹谒公主献所　男女五十良马五匹王与公主置宴慰之公主坐当中那蛮　坐其右王坐其左都欢大王阿石驸马河西国王重庆郡王薛　干　梨帖木儿塔出等皆以次坐翼日亦如之。 十九年王与公主如元次金郊王怒供亿稽缓杖西海按廉使庾瑞至凤州瑞享王温言慰之公主曰: "前日金郊则受谴今日凤阳则取悦所进膳羞尽是民膏还驾时勿以*　{敛}民取悦为事。" 二十年世祖崩成宗卽位册公主曰: "朕嗣有令緖时庸展亲　先朝帝女之贤视今日宗藩之贵肆扬焕号用率　章厘降高丽国王公主忽都鲁揭里迷失毓秀天潢承徽宸极孝恭有则早闲　范之慈警戒无违特借公宫之重正嫔仪于贰馆敦王化于三韩车服不系其夫义方以敎其子旣优旣渥是惟茅土之分来归来宁与覩邦国之庆因廷臣之建议卽邑国以*　封于以锡丹　紫禁之恩于以彰赤　　车之宠。 于戱周王姬为妇道之准以成其肃雍唐汉阳以皇姑之尊深戒乎骄侈罔　前代得专令名可封安平公主。" 二十二年王与公主如元明年晋王将之国帝幸其邸饯之王与公主侍宴酒　公主歌王起舞。 是年五月还国时寿宁宫芍药盛开公主命折一枝把玩良久感泣寻得疾薨于贤圣寺寿三十九遣副知密直元卿如元告丧元遣火鲁忽孙来吊丧皇太后赐赙又转藏经追福公主尝入朝亲命　工写眞至是来自元安于仁和殿九月葬高陵谥庄穆仁明王后。 二十四年晋王遣使致祭高唐王亦遣使归赙是年忠宣王受禅追尊为仁明太后二年武宗降制曰: "三韩为国五季已王虽居东海之滨实享南面之奉由其先有功于太祖许帝室以连姻故季女钟爱于世皇卽公宫而命醮方　靑轩之桃李俄晞白露于　　永怀懿亲用隆恤典高丽王璋　皇姑安平公主高丽王妃发祥坤掖分派天潢以舜妃癸比之宵明为古公亶父之姜女善于　德车服不矜其夫家乐有娠贤茅土已缵其父服可谓全妻道之终始苟不因汤沐之安平原进大封曷彰尊属  于戱自他邦而北阙最道路之五千移近甸于东秦尽山河之十二明灵可作殊报是承可追封皇姑齐国大长公主高丽国王妃。"
#高丽史89卷-列传2-后妃2-002-贞信府主王氏

○贞信府主宗室始安公絪之女忠烈卽位册为贞和宫主二年有人投匿名书于达鲁花赤石抹天衢馆又呼于道曰: "有衣则衣有食则食勿为他人所得。" 明日达鲁花赤以告王及齐国公主其书曰: "贞和宫主失宠使女巫呪诅公主。" 公主遣忽刺　三哥车古　等囚宫主于螺匠家封其府库赖柳璥力辨得释。 宫主自公主厘降恒居别宫与王絶不相通公主薨忠宣受内禅奉迎王及宫主上寿宫主生江阳公滋静宁明顺两院妃忠肃六年卒。
#高丽史89卷-列传2-后妃2-003-淑昌院妃金氏

○淑昌院妃金氏尉卫尹致仕良鉴之女有姿色尝嫁进士崔文早寡齐国公主薨忠宣为世子疾幸姬无比专宠斩之欲慰解忠烈意以金氏纳之后封淑昌院妃忠烈薨忠宣祭殡殿遂幸妃兄金文衍家与妃相对移时人始讶之后十余日移御文衍家蒸焉未几进封淑妃。 妃日夜百态妖媚王惑之不亲听政遂命停八关会元皇太后遣使赐妃姑姑姑姑蒙古妇人冠名时王有宠于皇太后故请之妃戴姑姑宴元使宰枢以下用币贺妃尝以四月八日张灯后园设火山具弦管以自娱其黄帘绣幕皆供御之物观者如市三日乃罢。 妃尝居母忧邀宴宰枢又如银字院设法会宰枢亦与焉。 时王在元妃或宴元使或游朴渊或如寺院饭僧出入无度车服衣仗与公主无异。
#高丽史89卷-列传2-后妃2-004-　国大长公主

○忠宣王　国大长公主宝塔实怜元晋王甘麻刺之女忠烈二十二年忠宣以世子在元尙主二十四年公主自元来帝使太子阿木罕丞相雍吉刺　护行忠烈幸金郊百官郊迎仪仗妓乐如迎王礼。 是年忠宣受禅号公主宫曰中和府曰崇敬置官僚公主妬赵妃专宠作畏吾儿字书付随从阔阔不花阔阔　二人如元达于皇太后。 畏吾儿古回　也元古无字八思巴始制蒙古字然往来书多用畏吾儿字。 其书云: "赵妃诅呪公主使王不爱。" 王使朴景亮问二人书中事二人不应反欧之。 王惧白忠烈忠烈幸公主所慰安之又以所籍都成器金　玄宗柱张佑等家产人口赐阔阔不花阔阔　章吉彻里等又以　妻赐阔阔不花欲解公主怒公主犹遣阔阔不花阔阔　与大将军金精吴挺圭等如元告之。 顷之有人贴匿名书于宫门云: "赵仁规妻事神巫呪诅使王不爱公主而爱其女。" 公主下仁规及其妻于狱又囚仁规子瑞琏珝女壻朴义卢颖秀等及妻又遣彻里如元告贴榜事贴榜者乃司宰注簿尹彦周也。 上洛伯金方庆等诸致仕宰相诣公主乞留彻里不从王又使人请之亦不听阔阔不花等与太后使者还自元以帝命囚崔　绍及将军柳温于巡马所又囚赵妃元又遣使来鞫仁规凡乘传者百余遂以仁规如元又鞫仁规妻极惨酷妻不胜苦诬服元又遣使执赵妃及宦者李温以归太后遣蕃僧五人道士二人来　公主呪诅又遣洪君祥享王欲使王与公主合　人谓王自尙主以来有　夫妇之道然嫔妾或进御有身故致妬忌之　是年忠烈复位王与公主如元。 二十七年忠烈遣都佥议司使闵萱表请改嫁公主萱不敢进而还语在世家。 三十二年王惟绍等　于皇后欲以瑞兴侯琠改尙公主琠貌美忠烈使之　服数往来以观公主公主素不谨每与内僚诸人乱王益不屑故遂属意于琠语在惟绍传。 王复位二年元封为韩国长公主五年与王还国王使顺妃淑妃迎于金岩驿　用币宰枢亦如之僧徒亦迎拜献币公主所乘车二两饰以金银锦绮后车五十两毡帐有大小大者可载十四车金瓮一锺二大锺子六只里麻锺子　栾只锺子及盏儿各十银札思麻十四番甁二大锺子只里麻锺子各十　栾只锺子十四察刺盏儿察浑盏儿各六灌子二猪　*  子及胡芦各一摠金四十锭二十九两银六十八锭三十四两。 诸器名皆蒙古语也。 车服断送之盛前世所未有。 忠肃二年公主如元帝遣院使阔阔　等迎之忠宣时在元请迎于道帝许之乃至　州之南迎之公主在元寻不豫太后遣院使唐古　问疾仍令侍疾未几薨奉柩东还帝命中书省御史台百官奠于道明年丧至自元百官玄冠素服迎于郊殡永安宫葬以礼忠惠四年元追封　国大长公主。
#高丽史89卷-列传2-后妃2-005-懿妃

○懿妃也速眞蒙古女生世子鉴忠肃王忠肃三年薨于元还葬于国追赠懿妃。
#高丽史89卷-列传2-后妃2-006-静妃王氏

○静妃宗室西原侯瑛之女忠穆元年薨追赠静妃。
#高丽史89卷-列传2-后妃2-007-顺和院妃洪氏

○顺和院妃洪氏南阳人府院君奎之女。
#高丽史89卷-列传2-后妃2-008-妃赵氏

○赵妃祥原郡人平壤君仁规之女忠烈王十八年忠宣为世子纳以为妃二十四年韩国公主妬妃专宠　于元语在　国公主传。
#高丽史89卷-列传2-后妃2-009-顺妃许氏

○顺妃许氏孔岩县人中赞珙之女尝嫁平阳公　生三男四女　死忠烈王三十四年忠宣纳之及卽位册为顺妃后淑妃得幸顺妃之女入侍皇太子谋辱淑妃白太子令淑妃赴都中郞将尹吉甫以击球得出入东宫故请于太子止之。 后元遣使赐妃姑姑百僚宴妃弟用币以贺妃与淑妃不平至是王令淑妃往贺终宴之*闲二妃五出更衣以服饰相高。 忠肃后四年卒元遣完者来会葬。
#高丽史89卷-列传2-后妃2-010-　国长公主

○忠肃王　国长公主亦怜眞八刺元营王也先帖木儿之女忠肃三年王在元娶之是年冬与王来六年薨殡于延庆宫追赠靖和公主遣元尹任子松如元告讣郞将李麟告讣于营王营王遣使来吊丧皇太后亦遣中使于侁不花来吊七年葬明年元中书省遣宣使李常志来囚公主宫女胡刺赤女子及饔人韩万福问公主薨故万福云: "去年八月王　御德妃于延庆宫公主妬被王欧鼻　又于九月王如妙莲寺欧公主于侁夫介等救之。" 常志遂执胡刺赤女子及万福等以归白元恒朴孝修等上书中书省辨万福诬告是年冬奉安公主眞于顺天寺忠惠四年元追封　国长公主。
#高丽史89卷-列传2-后妃2-011-曹国长公主

○曹国长公主金童元顺宗子魏王阿木哥之女忠肃十一年王在元娶之明年与王来从王幸汉阳龙山生子是为龙山元子未几公主薨于行宫年十八元遣左司郞脱必　来致奠忠惠四年元追封曹国长公主。
#高丽史89卷-列传2-后妃2-012-庆华公主

