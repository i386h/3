<!-- { "loadSidebar": true } -->
#高丽史16卷-世家16-仁宗2-08-11-1130

丁亥　于*大庙。
#高丽史16卷-世家16-仁宗2-08-12-1130

戊子日官奏今旱甚请祷雨于庙社山川从之。
#高丽史16卷-世家16-仁宗2-08-13-1130

知御史台事李周衍中丞任元浚杂端皇甫让侍御史高唐愈殿中侍御史文公元等上*　言时弊王只从二三事。
#高丽史16卷-世家16-仁宗2-08-14-1130

己丑赐朴东柱等及第。
#高丽史16卷-世家16-仁宗2-08-15-1130

辛丑门下侍中李公寿与两府大臣会议令百寮出米有差设斋于现圣灵通二寺为国家禳灾祈福。
#高丽史16卷-世家16-仁宗2-08-16-1130

五月丁巳设佛顶道场于重华殿七日。
#高丽史16卷-世家16-仁宗2-08-17-1130

六月壬申王如奉恩寺。
#高丽史16卷-世家16-仁宗2-08-18-1130

癸未雨雹。
#高丽史16卷-世家16-仁宗2-08-19-1130

乙酉设菩萨戒道场于重华殿。
#高丽史16卷-世家16-仁宗2-08-20-1130

丁亥虑囚。
#高丽史16卷-世家16-仁宗2-08-21-1130

癸巳以金富佾守太尉判秘书省事柱国; 金富轼判三司事; 崔滋盛判尙书礼部事; 文公仁判尙书刑部事。
#高丽史16卷-世家16-仁宗2-08-22-1130

秋七月甲辰承化伯祯卒。
#高丽史16卷-世家16-仁宗2-08-23-1130

乙卯供佛骨于重华殿。
#高丽史16卷-世家16-仁宗2-08-24-1130

庚申左迁侍御史高唐愈为工部员外郞。
#高丽史16卷-世家16-仁宗2-08-25-1130

己巳宋使王政忠还附表云: "制辞坦明睿意恳恻恭承训及不觉涕零。 恭惟皇帝陛下灵承帝迁绍抚皇统时惟多故乃艰难启圣之期命靡有常保历数在躬之庆。 顾惟下国邈在遐　第剧震惊莫能奔问惟有春秋之事可达意于明廷愿踰朝夕之池获升闻于行在岂图微恳上简淸衷特遣王人远将皇命。 盖因边警　缓聘期奉诏以旋　襟自失旣不能跋涉山海致命于勤王又未及奉遵典章　时而修贡徒抱疹心之痛阻修享上之恭情非有他神听无妄。 祈天永祚但愿宣王之重兴拭目观光行　肃愼之来贺瞻望宸极神魂飞扬。"
#高丽史16卷-世家16-仁宗2-08-26-1130

八月甲戌幸王轮寺。
#高丽史16卷-世家16-仁宗2-08-27-1130

癸巳遣崔梓如金贺天淸节。
#高丽史16卷-世家16-仁宗2-08-28-1130

乙未幸西京。
#高丽史16卷-世家16-仁宗2-08-29-1130

壬子命置呵　波拘神道场于弘庆院般若道场于选军厅皆二七日从妙淸之言也。
#高丽史16卷-世家16-仁宗2-08-30-1130

乙卯虑囚。
#高丽史16卷-世家16-仁宗2-08-31-1130

冬十月壬申至自西京诏曰: "寡人以凉德承袭祖业克艰克愼若涉　渊。 日者阴阳家流据古人之言奏请西幸朕从而行之今已还阙。 将以小恩普及中外其犯死罪除刑流配流以下原之曾配流者宥之其不可除者许令量移。 加所过山川神*祗{祇}号行从及西京文武员寮吏人各加同正职掌固入仕杂类赐物有差。 飨耆年及孝顺节义鳏寡孤独笃　疾赐物有差。"
#高丽史16卷-世家16-仁宗2-08-32-1130

癸酉以庆龙节虑囚。
#高丽史16卷-世家16-仁宗2-08-33-1130

丁丑设无能胜道场于选军厅三七日从妙淸之言也。
#高丽史16卷-世家16-仁宗2-08-34-1130

辛卯宴宰枢于便殿咨访政事夜分乃罢。
#高丽史16卷-世家16-仁宗2-08-35-1130

十一月甲辰遣合门副使李　如金谢贺生辰。
#高丽史16卷-世家16-仁宗2-08-36-1130

庚戌遣殿中内给事崔允淑如金贺正。
#高丽史16卷-世家16-仁宗2-08-37-1130

乙卯移御寿昌宫。
#高丽史16卷-世家16-仁宗2-08-38-1130

壬戌谏议安稷崇等上*　论时政。
#高丽史16卷-世家16-仁宗2-08-39-1130

十二月乙酉遣左司郞中金端如金请免追索保州投入人口。 表曰: "闻命以还精爽震越草芥之恳辄复剖陈神圣之慈冀赐矜察退惟踰僭愈切兢惶。 伏念臣　然薄材职是小国値眞人之受命兴大业以统天卽慕义以入朝遂称藩而修贡皇帝陛下仁深解网德厚包荒谅其面内之勤推之字小之惠。 天会四年丙午九月日遣宣谕使高伯淑来传诏旨亦有口宣保州城更不收复其投来人口亦令小国取便。 臣当时　　下阶拜受明命嘉与臣民　　感戴区区之心已兼表谢。 又天会六年戊申十二月日报谕使司古德韩昉来传别录: '保州之地初有诏谕更不收复意谓必能祇率旧章遵奉王室故朝廷不爱其地特行割赐尔后数岁尙未进纳誓表于理岂为便稳。 及自来胁从幷逃移户口其数颇多皆称物故殆未可亮。' 又昨来　旨: '许赐保州　无一城境内语句兼未　定界至。 自是见得系内地分宜约束封吏。 右上数事尔国果能推诚享上卽纳誓表皎然自明朝廷亦当回赐誓诏兼别降指挥申　封疆一切务从宽大成长久之计。' 又韩昉移文馆人曰: '朝廷方以大信示天下肯欺尔国。' 臣受言书之明白感德意之殊尤指天誓心拜献章表窃意宸慈俯赐誓诏而玺书　至训　加严彷徨忧惧不知所图。 　念人物投来之事是臣父先王未获臣事上国时薄物细故而责之若此非特乖小国庆赖之心亦恐非朝廷以至仁大德宠绥下藩之意此臣所以披肝沥血干冒天威不能自止者也。 伏望皇帝陛下俯回明照深赐哀怜法先王绥远之经用大汉释逃之制。 特允至诚之请曲推全度之恩虽小陋以无能必激　而论报葵藿之志向白日以长倾江汉之流朝沧海而不息皇天后土鉴臣此言。" 回诏曰: "省所上表幷进奉御服衣带银器合物等。 卿志存　辅职在正封稽首称藩务　畏天之义充庭祗贡聿陈享上之仪言念忠勤不忘嘉叹。 所告奏事续当报谕。"
#高丽史16卷-世家16-仁宗2-08-40-1130

甲午醮于阙庭。
#高丽史16卷-世家16-仁宗2-08-41-1130

丙申以文公仁　知政事; 金富轼为政堂文学修国史; 林景淸知枢密院事; 李俊阳同知枢密院事; 任元　为枢密院副使。
#高丽史16卷-世家16-仁宗2-09-01-1131

○(辛亥)九年春正月乙巳金遣李巨烈来贺生辰。 丁未宴于重华殿。
#高丽史16卷-世家16-仁宗2-09-02-1131

庚戌巨烈还附表以谢。
#高丽史16卷-世家16-仁宗2-09-03-1131

乙卯御史杂端郑渐等上*　论时政得失。
#高丽史16卷-世家16-仁宗2-09-04-1131

二月丙子移御仁德宫。
#高丽史16卷-世家16-仁宗2-09-05-1131

己卯赐元子名昌遣使赐礼物权设东宫位于中书门下厅事受诏。 王御政事堂东帐殿观礼仍宴宰枢台谏。
#高丽史16卷-世家16-仁宗2-09-06-1131

辛巳齐安公* 卒。
#高丽史16卷-世家16-仁宗2-09-07-1131

三月辛丑设佛顶道场于天成殿。
#高丽史16卷-世家16-仁宗2-09-08-1131

甲辰制: "文官常　以上及翰林史馆国学宝文阁式目都兵马迎送都监行营录事军候员武官四品以上各上封事言军国利害。"
#高丽史16卷-世家16-仁宗2-09-09-1131

戊午虑囚。
#高丽史16卷-世家16-仁宗2-09-10-1131

庚申右散骑常侍郑俊侯知御史台事李周衍等上*　论事。
#高丽史16卷-世家16-仁宗2-09-11-1131

癸亥制: "无伐木无　无卵掩　埋　葺东西大悲院济危铺以救民疾。
#高丽史16卷-世家16-仁宗2-09-12-1131

甲子禁诸生治老庄之学。
#高丽史16卷-世家16-仁宗2-09-13-1131

夏四月丙子王如安和寺。
#高丽史16卷-世家16-仁宗2-09-14-1131

戊寅改元子名彻以崔濡郑俊侯为左右詹事。
#高丽史16卷-世家16-仁宗2-09-15-1131

壬午移御寿昌宫。
#高丽史16卷-世家16-仁宗2-09-16-1131

己丑宋都纲卓荣来奏云: "少师刘光世遣将黄夜叉将大兵过江击破金人。 横尸蔽野降三千人半是汉人。 自两浙至河北仅平安皇帝驻　越州改建炎五年为绍兴元年。" 王以荣所奏状示宰辅曰: "前者侯章归中孚来请援不能从又杨应诚欲假道入金又不从。 自念祖宗以来与宋结好蒙恩至厚而再不从命其如信义何。" 崔弘宰等皆言遣一介行李告奏便。
#高丽史16卷-世家16-仁宗2-09-17-1131

辛卯制曰: "尙书户部卽古大司徒之职其以五典敎民。"
#高丽史16卷-世家16-仁宗2-09-18-1131

乙未再雩。
#高丽史16卷-世家16-仁宗2-09-19-1131

五月戊戌制: "每四孟月初视朝命官读时令。"
#高丽史16卷-世家16-仁宗2-09-20-1131

辛丑大雨。
#高丽史16卷-世家16-仁宗2-09-21-1131

甲辰中书门下奏: "今重修宫阙令两府宰枢监督此所谓十羊九牧宜　员数。" 从之以平章事崔弘宰　知政事文公仁知枢密院事林景淸董其役。
#高丽史16卷-世家16-仁宗2-09-22-1131

丙午制: "令百官各写太祖诫百寮书藏于家以训子孙。"
#高丽史16卷-世家16-仁宗2-09-23-1131

乙丑太白昼见经天百余日。
#高丽史16卷-世家16-仁宗2-09-24-1131

六月丙寅朔王如奉恩寺。
#高丽史16卷-世家16-仁宗2-09-25-1131

己卯虑囚。
#高丽史16卷-世家16-仁宗2-09-26-1131

庚辰设菩萨戒道场于重华殿。
#高丽史16卷-世家16-仁宗2-09-27-1131

