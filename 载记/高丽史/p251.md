<!-- { "loadSidebar": true } -->
王御经筵。 讲读官成石　进讲贞观政要曰: "太宗好听直言。 然臣下畏威不能尽言。 太宗深知之必和颜而纳之曰: '群臣　为我言之 ' 盖古之圣君以天下之聪明为己聪明。 故必采　　之言愿上广咨博访裁度而用之。 伪朝辛禑狂暴拒*　{谏}多行不道时臣为献纳与谏议权近极谏禑醉甚欲射臣等。 是其所以速亡也。"
#高丽史45卷-世家45-恭让王1-02-60-1390

五月癸巳朔王昉赵　等还自  京师启曰: "礼部召臣等曰: '尔国人有尹　李初者来诉于

帝言高丽

李侍中立瑶为主瑶非宗室乃其姻亲也。 瑶与

李[太祖旧讳]谋动兵马将犯上国。 宰相李穑等以为不可。 卽将李穑等十人杀害将禹玄宝等九人远流其在贬宰相等潜遣我等来告

天子。 仍请亲王动天下兵来讨。' 乃出　初所记穑等姓名以示之曰: '尔速还国语王及宰相将　书内人等诘问来报。'"
#高丽史45卷-世家45-恭让王1-02-61-1390

戊戌夜金宗衍逃大索境内遂下禹玄宝权仲和庆补张夏洪仁桂尹有麟于巡军狱幷下崔公哲等十一人于狱又囚李穑李琳禹仁烈李仁敏郑地李崇仁权近李种学李贵生等于淸州狱。
#高丽史45卷-世家45-恭让王1-02-62-1390

辛丑尹有麟死狱中枭首于市籍其家。
#高丽史45卷-世家45-恭让王1-02-63-1390

丙午以王康为密直副使兼全罗庆尙杨广三道水军都体察使; 韩尙质为艺文馆提学; 柳亮为刑曹判书。
#高丽史45卷-世家45-恭让王1-02-64-1390

辛亥日本关西九州岛节度使源了俊遣周能等来献土物。
#高丽史45卷-世家45-恭让王1-02-65-1390

丁巳崔公哲死狱中洪仁桂亦寻死　枭首于市。
#高丽史45卷-世家45-恭让王1-02-66-1390

六月甲子积庆园成。
#高丽史45卷-世家45-恭让王1-02-67-1390

乙丑王以淸州大水又前月雨雪召沈德符及我

太祖议放罪囚遣吏曹判书赵温于淸州下敎曰: "王昉赵　回自  京师传言蒙礼部省会令与本国逃去二人对问。 一名尹　诈称坡平君一名李初。 称中郞将等言说: '本国将李穑等十人杀害禹玄宝等九人远流举兵将欲侵犯中国其在贬宰相等敎令　等前赴  京师陈告仍请亲王动天下兵来讨。' 据此如尹　等所言其敎令之人罪涉叛逆在所推明。 乃命有司究问尹　之亲有麟自知其罪不食而死。 同谋崔公哲伏辜金宗衍在逃未获。 其余人等情状未明。 苟加榜讯恐有陷于　误者予甚悯焉。 将上项人等除已见伏招外宜于各处安置。 后有实状见露予不敢私。" 国人大悦翌日又以久雨放京外二罪以下囚外方付处者勿论轻重　皆本乡从便京城所放罪囚凡百五十余人。
#高丽史45卷-世家45-恭让王1-02-68-1390

己巳赐李　等及第。
#高丽史45卷-世家45-恭让王1-02-69-1390

癸酉宪府劾前郞将金粹为造成监役官盗材木等物流之。
#高丽史45卷-世家45-恭让王1-02-70-1390

丙子遣政堂文学郑道传如  京师贺  圣节艺文馆提学韩尙质贺千秋且奏曰: "　初诬妄。 臣不敢先辨虚实乞遣钦差一官前来究问仍许臣赴  京面奏。"
#高丽史45卷-世家45-恭让王1-02-71-1390

戊寅太白昼见己卯亦如之。
#高丽史45卷-世家45-恭让王1-02-72-1390

杨广道观察使报倭贼入寇议修山城。
#高丽史45卷-世家45-恭让王1-02-73-1390

庚辰太白昼见经天。
#高丽史45卷-世家45-恭让王1-02-74-1390

遣同知密直司事安叔老聘于燕王。
#高丽史45卷-世家45-恭让王1-02-75-1390

倭寇杨广道至阴竹阴城安城竹州槐州。 遣知密直司事尹师德慈惠尹

李[恭靖王旧讳]密直副使柳龙生金用超懿德府尹郭忠辅捕之遇贼于宁州道高山下斩贼百余级取所虏男女头匹以归。
#高丽史45卷-世家45-恭让王1-02-76-1390

辛巳太白昼见壬午亦如之。
#高丽史45卷-世家45-恭让王1-02-77-1390

门下府郞舍等上*　曰: "殿下卽位之初卽以无逸自期命代言成石瑢书无逸篇以进一国臣民罔不欣欣。 迩者日加巳午乃出或宴至夜分臣等缺望。 愿自今早朝听政勿为夜宴。" 王纳之。
#高丽史45卷-世家45-恭让王1-02-78-1390

癸未我

太祖辞食邑不许。
#高丽史45卷-世家45-恭让王1-02-79-1390

丙戌王如积庆园戊子追上四亲爵谥安神主于积庆园使母弟瑀主祀。
#高丽史45卷-世家45-恭让王1-02-80-1390

庚寅金震阳罢。
#高丽史45卷-世家45-恭让王1-02-81-1390

秋七月辛卯朔太白昼见。
#高丽史45卷-世家45-恭让王1-02-82-1390

以郑寓李伯由为左右常侍; 崔云嗣为左司议; 李蟠为右献纳; 权埙为左正言。
#高丽史45卷-世家45-恭让王1-02-83-1390

大赦境内敎曰: "理莫先于立孝礼莫大于正名。 予式绍丕图恪遵旧典恭惟祖宗三十一代之庙修　宫而严吉享荐宝册而进殊称。 高曾以下四代之亲封高官而置园命母弟以主祀。 上以奉尊祖之大义下以伸敬亲之私恩。 名旣正而顺于言孝已立而合于道。 神人以之而悦　宗社以之而荣怀万世之休实基于此因兹盛举宜布宽条。 鸣呼! 追远愼终德必期于归厚赦过宥罪仁用推于好生。"
#高丽史45卷-世家45-恭让王1-02-84-1390

丙申太白昼见。 王惧命申严门禁。
#高丽史45卷-世家45-恭让王1-02-85-1390

讲读官柳伯濡言于经筵曰: "人命至重不可轻杀宜令三复启。" 王曰: "近台谏请诛李穑等予皆不允。 昔有射钩者反为忠臣。 人有罪而我宥之岂不感悦而　忠乎 "
#高丽史45卷-世家45-恭让王1-02-86-1390

庚子柳爰廷还自  京师启曰:

"帝知　初诬妄远流于　水县。"
#高丽史45卷-世家45-恭让王1-02-87-1390

辛丑太白昼见终月。
#高丽史45卷-世家45-恭让王1-02-88-1390

乙巳以评理裴克廉为杨广道察理使监修汉阳宫阙。
#高丽史45卷-世家45-恭让王1-02-89-1390

己酉命撤演福寺傍近民家三十余户广其垣墙浚三池九井。
#高丽史45卷-世家45-恭让王1-02-90-1390

癸丑左献纳李室上*　曰: "殿下信谶纬之说欲迁汉阳旣为不可。 　今秋成未获而人马蹂践必召民怨。" 王诘之曰: "秘录云: '苟不迁废君臣。' 尔何独执不可耶 "
#高丽史45卷-世家45-恭让王1-02-91-1390

八月壬戌流禹玄宝权仲和庆补张夏于远地。
#高丽史45卷-世家45-恭让王1-02-92-1390

乙丑太白昼见。
#高丽史45卷-世家45-恭让王1-02-93-1390

以安宗源判三司事; 安翊为三司左使; 王壻大护军; 禹成范为丹阳君; 佐郞姜淮季为晋原君。
#高丽史45卷-世家45-恭让王1-02-94-1390

丁卯遣密直李豆兰张思吉击倭于西海道。
#高丽史45卷-世家45-恭让王1-02-95-1390

己巳王谒文庙令大司成宋文中讲诗七月篇遂如积庆园。 翌日亲　四亲还享国大妃。
#高丽史45卷-世家45-恭让王1-02-96-1390

倭寇全罗道。 都节制使李茂击却之斩二十七级赐衣酒。
#高丽史45卷-世家45-恭让王1-02-97-1390

乙亥以顺妃生日宥二罪以下。
#高丽史45卷-世家45-恭让王1-02-98-1390

丁亥金允厚等还自琉球国。 中山王察度又遣其臣玉之等称臣奉表归我被掳人三十七仍献土物。
#高丽史45卷-世家45-恭让王1-02-99-1390

九月庚寅朔日食旣太白昼见经天。
#高丽史45卷-世家45-恭让王1-02-100-1390

壬辰*　{谏}官郑寓崔云嗣李蟠权埙等罢。
#高丽史45卷-世家45-恭让王1-02-101-1390

癸巳贬司宪*　{纠}正李敢等九人为县监务。 时王赏赐宫中妇寺无节仓无宿储。 敢分台　储仓乃言曰: "善治家者必先节用　国君滥赐私人以致仓库虚渴可乎  宦官常食内厨且受禄俸。 而今又赐米其名虽殊其费一也。" 乃与腐麦宦官诉之王怒命都堂治罪囚敢家奴。 *　{纠}正等议曰: "台官而见囚家奴古所未有。" 皆谢病不出故有是贬。
#高丽史45卷-世家45-恭让王1-02-102-1390

遣内侍于演福洛山王轮等寺设斋祈福。 王自卽位以来每月朔望必于宫中招僧讲经每四时必于十三所祈恩曰道场曰法席曰别祈恩*　{谄}事神佛大臣台谏每论不听。
#高丽史45卷-世家45-恭让王1-02-103-1390

甲午以成石璘为三司左使; 安瑗为刑曹判书; 陈义贵为右常侍; 洪吉旼为右司议; 柳廷显为执义; 洪保李来　为掌令; 李原为持平; 宋愚为右献纳; 尹珪为右正言。
#高丽史45卷-世家45-恭让王1-02-104-1390

乙巳谒阳陵仍祭于孝愼殿告迁都。
#高丽史45卷-世家45-恭让王1-02-105-1390

丙午迁都于汉阳。 命判三司事安宗源门下评理尹虎留守松京且令百官分司。 是夕大风雨震电人畜有冻死者。
#高丽史45卷-世家45-恭让王1-02-106-1390

庚戌驾至汉阳。 杨广道都观察使柳　结彩棚陈百戱。 以迎王先遣人罢之乃入。
#高丽史45卷-世家45-恭让王1-02-107-1390

丙辰遣密直副使姜隐如  京师献种马五十匹。
#高丽史45卷-世家45-恭让王1-02-108-1390

戊午遣门下评理金南得密直提学李至如  京师贺正。
#高丽史45卷-世家45-恭让王1-02-109-1390

冬十月己未朔以门下评理崔允沚为松京守城节制使。
