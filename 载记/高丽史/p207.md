<!-- { "loadSidebar": true } -->
秋七月己巳帝遣平章政事买驴舍人亦　迷失不花等来兴礼君朴仲仁及曹　赵云卿上护军高子英等从之皆渖王之党也。 时柳淸臣吴潜诣中书省诬王盲聋　哑不亲政事遂诉云: "上王奏仁宗皇帝以焘为高丽王以暠为世子已有定命。 至英宗时焘与伯颜秃古思谋令金怡说上王夺暠世子印又夺上王所赐暠田宅及陪臣淸臣潜等百四十人田宅等事。" 于是帝遣买驴来质问。 王辞疾不迎买驴意王实聋哑径诣王宫宣诏诘问。 王对曰: "世祖皇帝赐我父王高丽王世子印武宗皇帝授父王渖王爵未几袭封高丽王。 洪重喜来曰: '一身上不宜兼　两王印。' 奏于帝命我为高丽王。 延佑三年我朝京师父王授我世子印谓曰: '世祖皇帝赐此印曰待胤子长传与之。' 今党暠者言: '父王听金怡说以印与我' 然仁宗宾天二年父王窜吐蕃时予在国何暇与伯颜秃古思谋。 且印乃延佑三年所授而言英宗时所与其言谬妄。 但使吾父子相夷耳。 我父王以世祖外甥又有累朝佐命之功。 重喜尙曰: '一身不可兼两王。' 　暠有何功旣为渖王又要高丽世子印耶。 父王田宅已与暠者曾蒙帝旨孰敢违异。 但懿州所置　典库店铺江南土田父王所与文契俱在营城宣城两扫里世祖为高丽王朝见往来供给许置之。 子不得传之于父而他人有之岂其理也。 又淸臣等田地皆夺他人所有非其传于祖父者。 令有司考其文契还与旧主耳。" 买驴见王礼容严肃言辞有　曰: "帝所以命臣来者察王疾也以今所见向者之诉皆诬也。" 于是　等惶惧无言。 时上国使臣络绎而来王皆不接见使臣陵辱宰相擅作威福多纳贿赂荒*　{淫}声色淹留旬月买驴疾其所为　督令还归。
#高丽史35卷-世家35-忠肃王2-15-10-1328

辛未元遣不家奴来求童女。
#高丽史35卷-世家35-忠肃王2-15-11-1328

乙亥下政丞尹硕于巡军狱杖之。
#高丽史35卷-世家35-忠肃王2-15-12-1328

丙子买驴亦　迷失不花还王遣崔安道于平壤　金银绫罗苎布买驴不受。
#高丽史35卷-世家35-忠肃王2-15-13-1328

壬午遣护军尹桓如元献苎布及纸。
#高丽史35卷-世家35-忠肃王2-15-14-1328

庚寅胡僧指空说戒于延福亭士女奔走以听。 　林府司录李光顺亦受无生戒之任令州民祭城隍不得用肉禁民畜豚甚严州人一日尽杀其豚。
#高丽史35卷-世家35-忠肃王2-15-15-1328

是月泰定皇帝崩。
#高丽史35卷-世家35-忠肃王2-15-16-1328

八月癸丑盗窃寝园祭器。
#高丽史35卷-世家35-忠肃王2-15-17-1328

甲寅王微行幸礼成江以商人子李奴介为密直副使内竖壻金就起为军簿判书鹰扬军上护军。
#高丽史35卷-世家35-忠肃王2-15-18-1328

乙卯幸平州。
#高丽史35卷-世家35-忠肃王2-15-19-1328

下渖王党赵湜金温权贺田宏等于巡军流之。
#高丽史35卷-世家35-忠肃王2-15-20-1328

丙辰贬乐安君金之谦为宁海府使流判事金千镒于田里。 先是之谦千镒与万户洪绥归心于暠诬以本国背上国又以王盲聋　哑　于元故及。
#高丽史35卷-世家35-忠肃王2-15-21-1328

九月壬申武宗皇帝次子怀王卽皇帝位于上都是为文宗。 遣使来告改元天历赦天下。
#高丽史35卷-世家35-忠肃王2-15-22-1328

左散骑常侍尹莘系还自元。 元欲征兵本国令莘系同洪伯颜不花赍文牒以归莘系还国匿不见。
#高丽史35卷-世家35-忠肃王2-15-23-1328

冬十月乙巳地震。
#高丽史35卷-世家35-忠肃王2-15-24-1328

十一月乙酉地震。
#高丽史35卷-世家35-忠肃王2-15-25-1328

十一月庚寅遣监察大夫李凌干如元贺卽位改元海平府院君尹硕贺正。
#高丽史35卷-世家35-忠肃王2-15-26-1328

壬寅遣密直使金承用如元贺圣节。
#高丽史35卷-世家35-忠肃王2-16-01-1329

○(己巳)十六年春正月王在平州王自去年八月出次天神山下构假屋以御问虞人曰: "盖屋何物为佳 " 虞人对曰: "朴木皮最佳。" 卽命取之民甚苦之。 王耽于游田支费浩繁招集虞人皆授检校郞将别将赐衣服谷米动以百计。
#高丽史35卷-世家35-忠肃王2-16-02-1329

己未渖王公主讷伦之丧至自元。
#高丽史35卷-世家35-忠肃王2-16-03-1329

丁亥元遣崇祥院摠管府判洪明理和尙来颁赦。
#高丽史35卷-世家35-忠肃王2-16-04-1329

三月甲戌金承用还自元道卒。
#高丽史35卷-世家35-忠肃王2-16-05-1329

庚辰帝召还　刺太子。
#高丽史35卷-世家35-忠肃王2-16-06-1329

夏四月帝让位周王周王卽皇帝位是为明宗以文宗为皇太子。
#高丽史35卷-世家35-忠肃王2-16-07-1329

庚寅葬讷伦公主翼日盗发其墓。
#高丽史35卷-世家35-忠肃王2-16-08-1329

丁未王不豫移御双峯寺。
#高丽史35卷-世家35-忠肃王2-16-09-1329

五月戊午帝遣洪末的里廉悌臣赐王衣酒又召还金之谦金温赵湜。
#高丽史35卷-世家35-忠肃王2-16-10-1329

庚申以旱禁酒。
#高丽史35卷-世家35-忠肃王2-16-11-1329

丁卯聚巫祷雨六日。
#高丽史35卷-世家35-忠肃王2-16-12-1329

乙亥幸白州般若寺。
#高丽史35卷-世家35-忠肃王2-16-13-1329

丁丑遣朴之环如元献文苎布。
#高丽史35卷-世家35-忠肃王2-16-14-1329

癸未雨。
#高丽史35卷-世家35-忠肃王2-16-15-1329

丙戌以王不豫祷于毡城。
#高丽史35卷-世家35-忠肃王2-16-16-1329

六月庚戌高兴府院君柳淸臣死于元。
#高丽史35卷-世家35-忠肃王2-16-17-1329

秋七月丙辰朔日食太白昼见。
#高丽史35卷-世家35-忠肃王2-16-18-1329

丙寅佥议政丞致仕铃平君尹珤卒。
#高丽史35卷-世家35-忠肃王2-16-19-1329

戊寅赐政丞郑方吉杖。
#高丽史35卷-世家35-忠肃王2-16-20-1329

八月帝崩皇太子复位赦天下。
#高丽史35卷-世家35-忠肃王2-16-21-1329

九月前忠州牧使金用卿从渖王留于元其妻私义女壻别将王之佑监察司鞫问俱服。
#高丽史35卷-世家35-忠肃王2-16-22-1329

丙寅检校赞成事安于器卒。
#高丽史35卷-世家35-忠肃王2-16-23-1329

辛未元帝以卽位遣直省舍人完者省委官文伯颜不花来颁诏。 *元{王}在白州病不出迎壬申完者诘问其由郑方吉以实对王犹忧惧。 完者遣忽赤闵子明谓王曰: "上国称高丽多过失今宜先贺登极。" 王喜曰: "使臣右我复何忧。"
#高丽史35卷-世家35-忠肃王2-16-24-1329

冬十月丁亥完者文伯颜不花洪末的等见王于白州藤岩寺左右皆匿。 完者等直入卧内王慰谕之。
#高丽史35卷-世家35-忠肃王2-16-25-1329

己亥遣定安君琮如元贺帝复位庚戌又遣金之镜请传位世子祯。
#高丽史35卷-世家35-忠肃王2-16-26-1329

壬子广兴仓颁禄。 时国无纪纲人无廉耻诸卫别将散员等亲到仓门或冒受或劫夺*　{纠}正不能*　{纠}治手执鞭杖终不能禁。
#高丽史35卷-世家35-忠肃王2-17-01-1330

○(庚午)十七年春二月壬午朔元策世子祯为王遣客省副使七十坚来取国玺。
#高丽史35卷-世家35-忠肃王2-17-02-1330

秋闰七月甲申王如元。[王传国后至复位凡二十四月在忠惠世家。]
#高丽史35卷-世家35-忠肃王2- 1-01-1332

○(壬申)后元年[正月以前入忠惠二年。]春二月甲子元遣留守宝守前理问郞中蒋伯祥等来命王复位。 王以蔡洪哲林仲沇为赞成事; 尹莘杰为评理; 金资金仁沇为密直使; 曹　闵祥正知密直事; 又令伯祥仲沇摄行征东省事。
#高丽史35卷-世家35-忠肃王2- 1-02-1332

戊辰王遣闵祥正赵炎辉下前王嬖幸政丞尹硕宰相孙琦金之镜上护军裴佺吴子淳康庶朴连代言李君　尹桓大护军丘天佑护军崔安寿金天佑郞将卢英瑞于巡军。
#高丽史35卷-世家35-忠肃王2- 1-03-1332

三月庚午伯祥囚判事权适上护军金锐于巡军壬申又囚奉翊尹佺知申事尹之贤前大司成高用贤大护军洪瑞尹之彪金上璘梁宣前内府令桓允佺护军金镜韩不花中郞将宋明理梁和尙林仲甫。
#高丽史35卷-世家35-忠肃王2- 1-04-1332

癸酉辽阳使者以崔安道及护军孙远辞连朱帖木儿不花执之以归中书省亦遣其　任志搜　军器因前日之诬诉也。
#高丽史35卷-世家35-忠肃王2- 1-05-1332

乙亥杖金天佑丘天佑崔安寿孙琦尹桓梁宣金锐吴子淳洪瑞尹之彪桓允佺卢英瑞金镜等追夺职牒幷权适韩不花流于海岛。
#高丽史35卷-世家35-忠肃王2- 1-06-1332

庚辰杖李君　高用贤林仲甫流于岛金之镜瘦死狱中。
#高丽史35卷-世家35-忠肃王2- 1-07-1332

夏五月癸未元遣客省太史都赤来囚伯祥仁守祥正炎辉于行省释尹硕之贤康庶裴佺朴连尹吉甫召还配岛孙琦等二十余人。
#高丽史35卷-世家35-忠肃王2- 1-08-1332

乙酉百官以书诉伯祥不法于都赤丙戌都赤执伯祥以归。
#高丽史35卷-世家35-忠肃王2- 1-09-1332

辛卯聚巫祷雨。
#高丽史35卷-世家35-忠肃王2- 1-10-1332

甲午雩。
#高丽史35卷-世家35-忠肃王2- 1-11-1332

丙申雨。
#高丽史35卷-世家35-忠肃王2- 1-12-1332

