<!-- { "loadSidebar": true } -->
八月甲寅亲设天兵神众道场。
#高丽史24卷-世家24-高宗3-39-28-1252

丙子亲设仁王道场。
#高丽史24卷-世家24-高宗3-39-29-1252

九月甲申幸干圣福灵二寺。
#高丽史24卷-世家24-高宗3-39-30-1252

丁亥王乘崔沆所献新辇幸王轮寺出大府银三十斤赐造辇工匠及沆苍头仍许苍头着　头凡四十六人。
#高丽史24卷-世家24-高宗3-39-31-1252

己亥幸妙通寺。
#高丽史24卷-世家24-高宗3-39-32-1252

辛丑幸外院九曜堂。
#高丽史24卷-世家24-高宗3-39-33-1252

冬十月庚申亲设华严神众道场甲戌设仁王百座道场。
#高丽史24卷-世家24-高宗3-39-34-1252

十一月甲午设八关会幸法王寺。
#高丽史24卷-世家24-高宗3-39-35-1252

壬寅移御西宫。
#高丽史24卷-世家24-高宗3-40-01-1253

○(癸丑)四十年春正月庚辰朔放朝贺。
#高丽史24卷-世家24-高宗3-40-02-1253

二月以崔沆为门下侍中判吏部御史台事。
#高丽史24卷-世家24-高宗3-40-03-1253

王还御大阙。
#高丽史24卷-世家24-高宗3-40-04-1253

庚申进安庆侯侃为公。
#高丽史24卷-世家24-高宗3-40-05-1253

壬戌燃灯王如奉恩寺。
#高丽史24卷-世家24-高宗3-40-06-1253

甲子王不豫。
#高丽史24卷-世家24-高宗3-40-07-1253

辛卯幸贤圣寺。
#高丽史24卷-世家24-高宗3-40-08-1253

东界兵马使驰报: "东眞三百骑围登州。"
#高丽史24卷-世家24-高宗3-40-09-1253

甲午亲设功德天道场。
#高丽史24卷-世家24-高宗3-40-10-1253

戊戌幸干圣福灵二寺。
#高丽史24卷-世家24-高宗3-40-11-1253

壬寅幸妙通寺。
#高丽史24卷-世家24-高宗3-40-12-1253

是月遣日官埋三石于东西两界要害处以禳狄兵。
#高丽史24卷-世家24-高宗3-40-13-1253

夏四月庚戌北界兵马使报: "狄兵三十余人入寇。"
#高丽史24卷-世家24-高宗3-40-14-1253

癸丑亲设功德天道场。
#高丽史24卷-世家24-高宗3-40-15-1253

甲寅原州民被掳蒙古者还言阿母侃洪福源诣帝所言高丽筑重城无出陆归款意帝命皇弟松柱帅兵一万道东眞国入东界阿母侃洪福源领麾下兵趣北界皆屯大伊州。
#高丽史24卷-世家24-高宗3-40-16-1253

乙卯幸王轮寺。
#高丽史24卷-世家24-高宗3-40-17-1253

丁巳亲设华严神众道场癸亥设仁王道场。
#高丽史24卷-世家24-高宗3-40-18-1253

戊辰幸外院九曜堂。
#高丽史24卷-世家24-高宗3-40-19-1253

五月丙申蒙古也窟大王遣阿豆等十六人来王迎于梯浦宫赠金银布帛有差。
#高丽史24卷-世家24-高宗3-40-20-1253

己亥宴蒙使。
#高丽史24卷-世家24-高宗3-40-21-1253

六月辛亥赦加上先王先妃尊谥名山大川德号文武两班南班杂路凡有职者加次第同正职弘儒侯薛聪文昌侯崔致远加赐爵州府郡县吏津驿杂尺长典等赐武散阶有差。
#高丽史24卷-世家24-高宗3-40-22-1253

秋七月己卯幸药师殿。
#高丽史24卷-世家24-高宗3-40-23-1253

癸未亲设天兵神众道场。
#高丽史24卷-世家24-高宗3-40-24-1253

甲申北界兵马使报: "蒙兵渡鸭绿江。" 卽移牒五道按察及三道巡问使督领居民入保山城海岛。
#高丽史24卷-世家24-高宗3-40-25-1253

丙戌亲设天兵神众道场。
#高丽史24卷-世家24-高宗3-40-26-1253

辛卯蒙兵涉大同江下马滩指古和州。
#高丽史24卷-世家24-高宗3-40-27-1253

乙未亲设仁王道场。
#高丽史24卷-世家24-高宗3-40-28-1253

八月戊申习水战于甲串江。
#高丽史24卷-世家24-高宗3-40-29-1253

辛亥亲设华严神众道场。
#高丽史24卷-世家24-高宗3-40-30-1253

癸丑校尉*大金就{金大就}率牛峯别抄三十余人与蒙古兵战于金郊兴义*闲斩首数级获马弓矢毡　等物。
#高丽史24卷-世家24-高宗3-40-31-1253

丙辰宥死罪十二人配有人岛。
#高丽史24卷-世家24-高宗3-40-32-1253

戊午蒙古元帅也窟遣人传诏于王其诏责以六事曰: "朕欲自白日所出至于所没凡有黎庶咸令逸乐缘汝辈逆命命皇叔也窟统师往伐若迎命纳款罢兵以还若有拒命朕必无赦。"
#高丽史24卷-世家24-高宗3-40-33-1253

蒙古兵陷西海道　山城。
#高丽史24卷-世家24-高宗3-40-34-1253

己未王遣郞将崔东植致书于也窟屯所曰: "小邦臣服上国以来一心无二出力供职庶蒙庇护万世无虞不图天兵奄临弊邑罔知其由举国兢　惟大王谅我诚恳曲赐哀怜。" 时也窟在土山受国书使人谓东植曰: "帝虑国王称老病不朝欲验眞否王之来否限六日更来报。" 东植答曰: "兵*闲主上岂能速来 " 也窟曰: "尔何能来 "
#高丽史24卷-世家24-高宗3-40-35-1253

庚申谒景灵殿。
#高丽史24卷-世家24-高宗3-40-36-1253

蒙兵三千来屯高和二州之境候骑三百余至广州焚烧庐舍。
#高丽史24卷-世家24-高宗3-40-37-1253

癸亥亲设仁王道场。
#高丽史24卷-世家24-高宗3-40-38-1253

庚午宰枢会议若东宫若安庆公率三品一员乞降便否。
#高丽史24卷-世家24-高宗3-40-39-1253

癸酉蒙兵陷东州山城。
#高丽史24卷-世家24-高宗3-40-40-1253

是月蒙兵候骑三百余至全州城南班石驿别抄指谕李柱击杀过半获马二十匹。
#高丽史24卷-世家24-高宗3-40-41-1253

九月丁丑幸贤圣寺。
#高丽史24卷-世家24-高宗3-40-42-1253

戊寅遣大将军高悦致书也窟大王曰: "小邦不敢违　圣旨已于升天府白马山下筑城郭营宫室但东北界捕獭人是惧未得毕构出居今大军入境国人惊骇罔知所措惟大王矜恤班师　我东民悉皆按堵则当明年躬率臣僚出迎帝命若其虚实遣一二使价审之可知也。" 仍遗金银酒器罗紬纻布獭皮笠带等物其诸将阿母侃等亦皆赠遗也窟拘留悦及崔东植遣李松茂云: "受尔国诸城降牒而来宰枢会议。" 答曰: "大军若还则君臣出陆州县安往 "
#高丽史24卷-世家24-高宗3-40-43-1253

甲申以重阳节谒景灵殿。
#高丽史24卷-世家24-高宗3-40-44-1253

乙酉忠州仓正崔守设伏金堂峡候蒙兵至急击杀十五级夺其兵仗与所虏男女二百余人以功除队正。
#高丽史24卷-世家24-高宗3-40-45-1253

癸巳蒙兵十余骑　掠甲串江外。
#高丽史24卷-世家24-高宗3-40-46-1253

丙申蒙兵屠春州城。
#高丽史24卷-世家24-高宗3-40-47-1253

甲辰高悦还言: "也窟曰: '国王如诏出降便当回军不然可一战也。'"
#高丽史24卷-世家24-高宗3-40-48-1253

冬十月丙午朔东界兵马使报: "蒙兵围登州解围趣金壤城。"
#高丽史24卷-世家24-高宗3-40-49-1253

戊申国内名山及耽罗神祇各加'济民'之号*大庙九室及十九陵　加上尊谥。
#高丽史24卷-世家24-高宗3-40-50-1253

己酉蒙兵围杨根城防护别监尹椿率众出降。
#高丽史24卷-世家24-高宗3-40-51-1253

辛亥幸王轮寺。
#高丽史24卷-世家24-高宗3-40-52-1253

甲寅蒙兵攻天龙山城黄骊县令郑臣旦防护别监赵邦彦出降。
#高丽史24卷-世家24-高宗3-40-53-1253

丁巳幸妙通寺。
#高丽史24卷-世家24-高宗3-40-54-1253

丙寅蒙兵陷襄州。
#高丽史24卷-世家24-高宗3-40-55-1253

辛未命宰枢致仕及文武四品以上议却兵之策佥曰: "莫如太子出降。" 王怒使承宣李世材诘之曰: "遣太子则可保无后患耶议从谁出 " 宦者闵阳宣进曰: "崔侍中亦可其议。" 王怒稍霁曰: "宰枢善图之。" 王又遣世材就崔沆问谁可使蒙军者沆奏曰: "此非臣所决惟上裁之。"
#高丽史24卷-世家24-高宗3-40-56-1253

是月也窟等围攻忠州前少卿郑寿率二子自京山府来降。
#高丽史24卷-世家24-高宗3-40-57-1253

十一月戊寅遣永安伯僖仆射金宝鼎致书于也窟阿母侃*于悦王万户洪福源等遗土物。
#高丽史24卷-世家24-高宗3-40-58-1253

己丑设八关会幸法王寺。
#高丽史24卷-世家24-高宗3-40-59-1253

时因兵乱诸道上表者但南京及广树二州。
#高丽史24卷-世家24-高宗3-40-60-1253

庚寅兵部尙书翰林学士金孝印卒。
#高丽史24卷-世家24-高宗3-40-61-1253

也窟在忠州得病卜者曰: "久留则难返。" 也窟留阿母侃洪福源守之率精骑一千北还永安伯僖等追至旧京保定门外致国　礼物且乞退兵也窟责云: "国王出江外迎吾使价则兵可退也。" 遂遣蒙古大等十人来。
#高丽史24卷-世家24-高宗3-40-62-1253

