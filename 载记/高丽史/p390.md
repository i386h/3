<!-- { "loadSidebar": true } -->
#高丽史74卷-志28-选举2-科目2-制科-009

恭愍王二年以李穑充书状官应举三年穑中制科第二甲第二名授应奉翰林文字。  十九年六月,

大明颁科举诏令就本国乡试贡赴京师至会试不拘额数选取。  八月李仁复李穑为考试官通考三场文字取李崇仁朴实权近金涛柳伯濡以充贡士崇仁近以年未满二十五不遣。  二十年涛中制科第二十五名授东昌府丞。  二十二年六月白文宝权仲和取应举试金潜宋文中权近曹信金震阳近又以年少不赴。
#高丽史74卷-志28-选举2-科目2-武科-001

○武科。 恭愍王元年四月进士李穑上书: "请设武举之科。" 事未施行。
#高丽史74卷-志28-选举2-科目2-武科-002

恭让王二年闰四月都评议使司奏: "文武二道不可偏废本朝只取文科不取武科故武艺成材者少当以寅申巳亥试武科其试官则以两府以上一员同考试官则以三四品中文武各一员试取给牌一如文科仪。 一等三人取诸家兵书俱通且精武艺者二等七人取粗习武艺通兵书者三等二十三人取或通兵书或精一艺者永为恒式。" 从之。
#高丽史74卷-志28-选举2-科目2-国子监试-001

○国子监试卽进士试德宗始置试以赋及六韵十韵诗厥后或称成均试或称南省试。 文宗二十五年只试六韵十韵诗。 毅宗二年试以赋及十韵诗忠宣王废之。 忠肃王四年以九斋朔试代之。 七年称举子试。 恭愍王十七年王欲选通经者为试官辛旽欲以监察大夫孙涌为之宦者李刚达欲以判典校寺事李茂芳权思复为之王恶其争乃曰: "监试所取例皆童蒙非经明行修之士无益国家。" 罢之。 辛禑二年复之。
#高丽史74卷-志28-选举2-科目2-国子试试员-001

○凡国子试试员以三品以下官为之。 高宗十四年三月庾敬玄掌试以: "相如一奋其气威信敌国。" 为十韵诗题举子请解题敬玄误解信字为诚信之信有一生前诘是非敬玄怒黜之时人欺之。 忠烈王十三年五月林贞杞掌试出律赋题曰: "太宗好尧舜之道如鱼依水不可暂无以好尧舜道不可暂无。" 为韵。 诸生进曰: "韵中六字皆则音何如 " 贞杞　改之曰: "好尧之道如鱼依水。" 诸生又进曰: "韵中五字皆平音何如 " 贞杞大　又改之曰: "好尧舜道如鱼依水。" 辛禑十一年三月尹就掌试所取皆势家乳臭之童。 时人欺之为粉红榜。 以其儿童好着粉红衣也。
#高丽史74卷-志28-选举2-科目2-国子试之额-001

○凡国子试之额无定制德宗初年命右拾遗廉显取郑功志等六十人。
#高丽史74卷-志28-选举2-科目2-国子试之额-002

文宗三年二月右副承宣金尙宾取韩复等三十九人。  二十五年十月秘书少监高维取七十五人。
#高丽史74卷-志28-选举2-科目2-国子试之额-003

宣宗八年三月礼部郞中李　取金荩等九十一人。
#高丽史74卷-志28-选举2-科目2-国子试之额-004

睿宗元年三月中书舍人李载取安之忠等八十九人。  十一年二月国子祭酒洪瓘取兪坦升等九十九人。  十二年三月文德殿学士金沽取王存等一百三人。
#高丽史74卷-志28-选举2-科目2-国子试之额-005

仁宗十七年林光取林景等。  十八年崔　取韩梓等。  十九年三月礼部侍郞李仁实取卓光裕等。  二十一年朴景山取皇甫存等。  二十三年金永宽取朴彦猷等。  二十四年四月张修取金大年等。
#高丽史74卷-志28-选举2-科目2-国子试之额-006

毅宗元年李之茂取朴绶等。  二年四月崔允仪取诗赋梁忠赞等十一人十韵诗朴有时等八十人。  三年五月左承宣郑袭明取诗赋吴光允等十四人十韵诗赵挺时等四十人。  五年四月金永胤取诗赋高英瑾等十五人十韵诗河挺材等七十二人。  七年三月知奏事刘硕取诗赋金世赖十韵诗李东粹等。  八年四月右承宣李元膺取诗赋朴世南等十八人十韵诗金遇等九十三人明经五人。  九年五月御史中丞李公升取诗赋金端宝十韵诗黄文庄等百余人。  十一年四月给事中崔应淸取李阳秀等一百余人。  十三年五月国子祭酒李德寿取七十八人。  十五年五月金* 取高克中等八十三人明经五人。 十七年四月起居注尹鳞瞻取郑成泽等九十四人。  十八年四月大府少卿崔佑甫取金谋直等一百人。  十九年五月右常侍徐淳取诗赋金　等十五人十韵诗九十人明经五人。  二十一年金敦中取闵湜等。  二十二年郑肃忠取王光纯等。  二十三年金敦时取林廷等。
#高丽史74卷-志28-选举2-科目2-国子试之额-007

明宗元年正月大仆卿柳德林取诗赋李希佑等十三人十韵诗李世卿等七十六人明经八人。  二年三月判卫尉事高子思取金光祖等一百十五人。  三年三月将作监廉信若取诗赋金征魏等二十八人十韵诗李滋佑等七十八人。  五年六月刑部侍郞闵令谟取诗赋承丘源等十二人十韵诗方希进等六十人。  六年六月国子祭酒崔汝谐取诗赋李晋升等八人十韵诗郑世俊等三十八人明经一人。  七年四月*　{谏}议大夫崔遇淸取诗赋朴敦章等十五人十韵诗金角章等六十八人明经三人。  九年五月左副承宣李文中取李陟高等八十一人。  十一年四月林民庇取洪永植等八十九人。  十三年五月尙书左丞崔　取诗赋吴梦霖等十人十韵诗金瑀等八十九人明经六人。  十五年五月右承宣赵永仁取诗赋崔文牧等十韵诗丁光佑等明经五人。  十六年闰七月大司成皇甫倬左散骑常侍李知命判将作监崔诜取梁公俊等三十二人明经五人。  十七年七月秘书监金英富取池宗浚等八十人明经九人。  十九年五月右承宣柳公权取诗赋郑守刚等十九人十韵诗李奎报等六十二人。  二十一年李纯佑取洪儆等。  二十五年六月礼部侍郞张自牧取诗赋申　等二十一人十韵诗李膺贲等八十六人明经十三人。  二十七年四月谏议大夫王仪取百人。
#高丽史74卷-志28-选举2-科目2-国子试之额-008

神宗元年四月秘书监金平取诗赋智大成等十九人十韵诗*　世儒{段世儒}等七十二人明经七人。  二年四月秘书监李桂长取诗赋陆永仪等二十人十韵诗李唐仁等七十五人明经五人。  三年闰二月礼宾卿高莹中取诗赋陈　等二十二人十韵诗鲁元规等七十三人明经七人。  四年三月礼部侍郞崔弘胤取诗赋郑公　等二十二人十韵诗朴维弼等七十人明经五人。  五年四月左承宣安有孚取诗赋秦阳胤等十四人十韵诗宋咸等七十三人明经五人。 六年五月国子祭酒崔孝思取诗赋金命予等二十一人十韵诗李世兴等七十二人明经七人。
#高丽史74卷-志28-选举2-科目2-国子试之额-009

熙宗元年四月判小府监事李　取李　等九十人。  三年五月大司成张允文取诗赋金南石十韵诗权时伟等九十余人。  五年六月国子祭酒赵　取诗赋秋永寿等十六人十韵诗申季伯等五十人。  七年三月大司成蔡靖取诗赋郑宗　等二十人十韵诗郑弘柱等六十九人。
#高丽史74卷-志28-选举2-科目2-国子试之额-010

康宗元年五月右谏议大夫崔甫淳取诗赋闵* 等二十八人十韵诗魏大舆等六十二人明经二人。  二年四月秘书监李淳中取诗赋陈* 十韵诗金革良等八十一人明经十五人。
#高丽史74卷-志28-选举2-科目2-国子试之额-011

高宗元年四月左谏议大夫朴玄圭取诗赋尹得之等二十五人十韵诗张貂等六十二人明经十人。  二年四月大司成任永　取金文老等八十六人明经六人。  三年三月国子祭酒李得绍取文昌瑞等五十八人明经六人。  六年四月卫尉卿崔宗静取诗赋金守坚十韵诗苏文悦等六十七人明经五人。  七年五月右承宣金良镜取诗赋陈昌德等二十四人十韵诗徐子敏等三十六人明经一人。  八年四月右谏议大夫崔先旦取李阳茂等八十六人。  十年四月左谏议大夫刘　基取韩景允等六十人。  十一年三月右谏议大夫兪升旦取诗赋金璨十韵诗梁龙藏等七十四人明经一人。  十二年二月国子祭酒李奎报取诗赋李惟信十韵诗元良允等六十六人明经三人。  十三年三月右副承宣崔宗藩取诗赋庾松栢十韵诗张良允等五十九人明经二人。  十四年三月右*　{谏}议大夫庾敬玄取诗赋兪亮十韵诗高宗赉等七十一人明经二人。  十六年五月取诗赋金良纯等二十人十韵诗卢希管等五十三人。  十八年四月任景谦取诗赋李旦等二十五人十韵诗李仁等四十一人。  二十年将作监李百顺取诗赋康洪正十韵诗曹伯等七十人明经一人。  二十四年四月*大仆寺事金敞取诗赋吴寿十韵诗曹希甫等八十一人明经四人。  二十七年四月判秘书省事宋国赡取诗赋吴恂十韵诗李石崇等四十一人。  二十九年三月大司成闵仁钧取诗赋权珝十韵诗刘勃忠等七十四人明经二人。  三十年六月右承宣赵伯琪取诗赋韩璟等二十人十韵诗六十人明经二人。  三十二年五月左承宣庾弘取诗赋闵阳宣等二十九人十韵诗朴文正等五十八人明经二人。  三十四年四月*大仆卿崔滋取诗赋郑淳十韵诗廉守贞等九十人明经五人。  三十六年四月判秘书省事赵修取诗赋孙昌衍十韵诗郑一麟等九十五人明经六人。  三十八年四月判秘书省事李淳牧取诗赋卢元等三十九人十韵诗明经幷六十人。  四十年四月大司成李藏用取诗赋金仲伟等三十人十韵诗金命等六十人明经八人。  四十一年四月秘书监河千旦取诗赋李邵等三十三人十韵诗郭洪祚等五十二人明经三人。  四十二年五月*大仆卿柳璥取诗赋王胤等三十四人十韵诗李受庚等五十四人明经四人。  四十四年闰四月尙书右丞崔允恺取诗赋林椿寿等十七人十韵诗黄公石等二十七人明经一人。  四十五年三月*大仆寺事韩就取李源等六十五人。
#高丽史74卷-志28-选举2-科目2-国子试之额-012

