<!-- { "loadSidebar": true } -->
坐殿受贺群臣献寿。 王御便次有顷左右承制千牛上大将军备身将军内侍茶房御厨员寮　律郞水精钺斧杖银斡斫子持节持旌官牵龙静鞭掌扇承旨中禁班等应上阶者各升阶左右承制千牛上大将军就幄殿东西阶下北向立以俟水精钺斧杖银斡斫子分在殿阶下水精杖在左钺斧在右盘龙孔雀扇分在东西彩屛内旌节分在其前千牛备身将军又分在其前俱北上相向立。 内侍茶房御厨员寮分左右在东西彩屛之外近南相向立。 牵龙官在南轩内以中为首分左右北向立。 中禁二人分在东西侧阶检督升者。 双龙凤扇分在中阶左右乐卓前先排中禁六人就中阶分左右北向立其余中禁分就各阶左右检督御前。 敎坊乐官就沙　分左右在侍臣后北向立枢密以下左右侍臣俱就沙　位。 阁门各引太子公侯伯宰臣文武百寮就闻辞位立定　*　辇平兜辇曲直华盖前后导从鼓吹仪卫　出沙　就群官拜位后北向陈列。 王服　黄袍将出近侍官　帘鸣鞭　律郞　伏举麾兴敎坊奏乐鼓吹振作。 王升座鸣鞭左右承制千牛上大将军自东西阶升殿分立斧　左右炉烟升。 太史局奏时刻板　律郞　偃麾　伏兴再拜乐止。 衙仗再拜奏山呼又再拜讫分就沙　侍臣位后北上立。 次阁门员就奏闻辞位奏称: "太子公侯伯宰臣枢密及文武两班等祗候朝贺。" 奏讫退复位。 阁门引太子以下群官就拜位立定舍人喝: "太子以下群官再拜舞蹈又再拜太子奏圣躬万福。" 舍人喝: "太子以下群官皆再拜!" 太子进步致辞辞云: "臣某等幸値八关盛会不胜大庆臣某等无任诚　诚　激切之至。" 退复位。 舍人喝: "太子以下群官再拜舞蹈又再拜!" 讫阁门引太子及上公太子不进则献寿公侯及宰臣唯上所命升自东阶至上阶左执礼官承引就褥位。 舍人喝: "太子上公及沙　群官皆再拜!" 太子上公　奏云: "臣某等幸値八关盛会不胜大庆请上千万岁寿酒伏候圣旨。" 左执礼官自东阶升殿就王座东南　伏　奏承制传奏讫传宣曰: "可。" 执礼官　伏兴下阶就太子东北向殿揖西向称宣许。 舍人喝: "太子上公及沙　群官皆再拜!" 左执礼官引太子上公出诣洗所　手。 近侍官进茶执礼官向殿躬身劝次　酒讫殿中监奉盏近侍官奉注子先升太子上公自东阶升殿　伏兴诣御座左西向　太子奉盏上公诣太子之左奉注子酌酒。 王举盏　律郞举麾乐官奏歌曲天　香王举酒讫太子受虚盏殿中监承受盏近侍官受注子少退　　律郞偃麾乐止。 太子上公　伏兴下殿阁门引就沙　拜位。 舍人喝: "太子以下群官再拜舞蹈又再拜!" 讫立定。 初献寿讫司宰卿进食殿中监进酒三进食后右执礼自西阶升上阶就位北向立。 左执礼承旨下阶诣太子东北向殿揖西向传宣云: "卿等所贺已知。" 仍赐所司茶酒。 舍人喝: "太子以下群官再拜舞蹈又再拜!" 讫阁门各引太子公侯伯枢密升阶侍臣随之左右执礼官承引太子公侯伯就殿上位枢密及侍臣给舍中丞正四品知制诰及待制以上就上阶位其在中阶者　分左右以北为上就位立。 阁门引宰臣及文武三品以下群官分诣左右同乐亭及左右廊讫阁门引三京留守东西兵马使八牧四都护奉表员入就闻辞位西向北上立定。 阁门奏闻辞云: "持表某官臣某等祗候朝贺。" 讫引就拜位北向东上奉表　。 阁门接上持表员　伏兴。 舍人喝: "持表员再拜舞蹈又再拜奏圣躬万福再拜进步致辞退复位再拜舞蹈又再拜!" 阁门传宣赐坐看乐兼赐酒食舍人喝: "再拜舞蹈又再拜!" 卷班西出。 次阁门班近阶横行北向东上立行头自喝: "再拜舞蹈又再拜奏圣躬万福再拜进致辞退复位再拜舞蹈又再拜!" 讫正四品知阁以上升上阶少卿知阁以下副使以上升中阶通事舍人以下就沙　分左右立讫殿省六尙局诸后殿官自西侧阶升上阶在西彩屛后近南东向立承制传宣差降上阶左侍臣一员中阶左右侍臣各一员分遣左右同乐亭宰臣及文武三品官幕。 传宣赐坐承命者皆再拜下阶上阶侍臣诣宰臣幕阶下传命位南向立宰臣皆下阶就拜位向殿立定。 将命者称奉宣宰臣再拜躬身。 口宣讫宰臣又再拜皆赴坐。 将命者升复位再拜。 其中阶侍臣口宣及文武三品官拜命礼数　如上仪。 又沙　阁门官二员承旨分诣文武四品以下幕其口宣及四品以下官拜命礼数又如上仪。 次左执礼官承旨在上阶向殿揖西向传两部乐官宣许上阶。 次传近仗十人宣许上阶两部乐官及卫仗将士　山呼再拜以次各升阶分左右俱北上重行立。 都知班升中阶白甲仗升下阶分左右立次曲直华盖分东西升阶　*　辇平兜辇及符宝等还列仪凤门内。 　律郞举麾太乐令板奏百戱　场百戱俱进少顷　律郞偃麾百戱俱退。 次设枢密以下两阶侍臣及沙　阁门员等果案殿上太子公侯伯果案未坐前。 设近侍官进茶食。 次设太子公侯伯及枢密两阶侍臣茶食。 左右执礼官赞: "拜!" 太子以下枢密侍臣皆再拜就座受食食讫起揖。 中阶侍臣立受食。 次近侍官进茶。 次赐太子公侯伯枢密侍臣茶。 执礼官赞: "拜!" 太子以下枢密侍臣皆再拜受茶飮讫揖。 太乐令板奏: "万邦呈奏九成。" 雅乐沙　众乐以次迭作如式。 次近侍官进食。 次设太子以下侍臣食。 执礼官赞: "食!" 王举食乐作太子以下侍臣揖就座食讫起揖乐止。 次近侍官进酒王举酒乐作举酒讫乐止。 次行太子以下侍臣酒执礼官赞: "飮!" 太子以下侍臣再拜受酒乐作飮讫乐止。 次进食。 次设太子以下侍臣食礼数乐作止并如上仪。 次进酒王举酒乐作举酒讫乐止。 次行太子以下侍臣酒执礼赞: "飮!" 太子以下揖执盏乐作飮讫揖乐止。 次进双下。 次设太子以下侍臣食乐作食讫乐止。 每受酒受食前后皆揖唯别盏前后皆再拜。 执礼官引太子公侯伯下殿与枢密及上阶侍臣各就拜位俱北向东上立。 中阶侍臣于其阶各出立于果案前下仿此。 执礼官喝: "太子以下两阶侍臣再拜!" 　奏云: "臣某等请上千万岁寿酒伏候圣旨。" 执礼官升殿　奏承制传奏讫传宣曰: "可。" 执礼下殿称宣许太子以下侍臣皆再拜引太子公侯伯枢密出诣洗所　手两阶侍臣在拜位　以俟。 王入便次少顷王出坐殿炉烟升。 太子公侯伯枢密便升殿　伏兴。 太子诣王座左奉盏公侯伯枢密以次奉注子酌酒。 王举酒乐作举酒讫乐止。 太子受虚盏近侍官承受盏注子少退　太子以下　伏兴下殿就拜位。 喝: "再拜舞蹈又再拜!" 拜讫两阶侍臣就本位。 执礼官称: "躬身!" 枢密以上皆躬身。 执礼官传回赐别盏枢密以上皆再拜。 近侍官奉注子盏先升枢密以上升殿　伏　承制奉注子近侍官奉盏承制赞: "酌酒!" 太子少前受盏近侍官传受诣殿上东壁太子飮位立。 太子　伏兴退立于飮位。 次公侯伯枢密以次进受　赐如上仪。 执礼官赞: "飮!" 枢密以上向王座揖受盏乐作飮讫乐止。 近侍官各受虚盏枢密以上揖下殿就拜位。 执礼赞: "拜!" 枢密以上皆再拜舞蹈又再拜。 献寿后回赐礼数后皆仿此。 各就位次差降承制一员中阶左右侍臣各一员分遣左右同乐亭宰臣幕及文武三品官幕。 赐别盏承命者皆再拜下阶。 承制将诣宰臣幕茶房人吏二人具注子奉别宣酒与宣送敎坊乐官俱随后。 承制至幕阶下传命位南向立乐官东向陈列。 宰臣皆下阶就拜位。 承制称奉宣宰臣再拜躬身。 口宣讫宰臣又再拜升阶上少前向西立。 承命者升阶于宰臣北南向立。 尙食局设果案茶房人吏一人奉盏又一人斟酒乐作飮讫乐止。 承制下阶南向立宰臣就拜位再拜舞蹈又再拜还就位。 承制率乐官升阶复命再拜。 其中阶侍臣口宣及文武三品官拜命礼数　如上仪但无乐官为异。 又沙　阁门官二员分诣文武四品以下幕其口宣及四品以下拜命礼数如三品仪。 初太子以下受回赐后拜讫就位执礼官承旨传左右侍臣宣赐别盏执礼官赞: "拜!" 两阶侍臣皆再拜。 酒至侍臣皆揖受酒乐作飮讫乐止再拜。 次传侍立员将两部乐官侍奉军人宣赐酒果讫左右承制千牛上大将军内侍茶房　上员殿上左右执礼以次就殿上西壁东向北上立再拜受酒飮讫再拜各就位。 每宣赐别盏及大会日受花封药宣果皆仿此。 执礼官承旨称赐坐太子以下上阶侍臣再拜赴坐。 舞队进三味三盏后退。 此后进酒进食及太子以下侍臣行酒设食乐作止　如常。 至别盏上阶侍臣就拜位合班立。 执礼赞: "拜!" 侍臣皆再拜　奏: "臣等请上千万岁寿酒。" 执礼官升殿　奏承制传宣侍臣　洗礼数　如上仪。 王入便次少顷王出坐殿侍臣升殿以次献寿如上仪。 王举酒乐作举酒讫乐止。 侍臣下殿就拜位喝: "两阶侍臣再拜舞蹈又再拜!" 中阶侍臣就本位。 执礼官称: "躬身!" 上阶侍臣皆躬身。 执礼官传　赐别盏侍臣再拜升殿以次受　赐如上仪。 如有旨太子公侯伯中阶侍臣赐别宣酒则各在座后受酒如常仪。 下殿就拜位喝: "再拜舞蹈又再拜!" 讫各就位。 次传侍立员将两部乐官侍奉军人宣赐酒果如上仪。 王入便次少顷　律郞举麾鼓吹振作动台讫偃麾鼓吹止。 阁门引太子公侯伯枢密侍臣下沙　与宰臣文武群官各就位立定。 舍人喝: "太子以下文武群官再拜太子进步致辞退复位再拜舞蹈又再拜!" 每有旨放谢阁门赞: "各祗揖!" 群官揖退。
#高丽史69卷-志23-礼11-嘉礼杂仪-仲冬八关会仪-004

