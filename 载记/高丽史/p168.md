<!-- { "loadSidebar": true } -->
#高丽史29卷-世家29-忠烈王2-06-17-1280

戊戌王与公主如玄化寺命承旨廉承益作佛殿。
#高丽史29卷-世家29-忠烈王2-06-18-1280

三月壬寅朔大将军印侯将军高天伯与塔纳还自元。 塔纳至　岭站瓮津等数县当供昼食有人告塔纳曰: "吾邑之民尽隶鹰坊孑遗贫民何以供亿  欲还朱记于国家　死而已。" 塔纳来责宰相曰: "东民独非天子之赤子乎  困苦至此而不之恤朝廷驰一使以问何辞以对 " 宰相白王: "请去鹰坊之弊。" 王怒欲请回回之见信于帝者以来分管诸道鹰坊抑令宰相不敢复言赵仁规力*　{谏}而公主亦言不可乃止。
#高丽史29卷-世家29-忠烈王2-06-19-1280

癸卯召检校大将军吴光札拜为明仁殿侍卫将军赐红　光札年八十九居同福县其子僧祖英有宠故有是命。
#高丽史29卷-世家29-忠烈王2-06-20-1280

甲辰辍西海道己卯年转米赐　岭道各站以供郞哥　又以支宫室战舰铁价及夫匠粮。
#高丽史29卷-世家29-忠烈王2-06-21-1280

戊申亲醮三界于本阙。
#高丽史29卷-世家29-忠烈王2-06-22-1280

庚戌诸王宰枢享王于新殿召柳璥皇甫琦崔瑛宋松礼边胤等致仕宰枢侍宴。
#高丽史29卷-世家29-忠烈王2-06-23-1280

壬子监察司言: "顷在江都贡赋粗足今左右仓之入顿　而又致大坊厨外漆色鞍色阿　赤等各所赐食皆仰给右仓请除之。 且修宫室今已三载而两班无仆隶者只卖禄牌雇佣赴役或有躬自执役者亦请除之以　农隙。 又诸道按廉使别监职在察理治问民苦今皆籍上供*　{敛}民紬纻皮币脯果名表纸等物赂遗权贵请皆理罪。" 王只许除名表纸。
#高丽史29卷-世家29-忠烈王2-06-24-1280

乙卯监察司上言论时事王大怒鞫侍史沈* 于崇文馆流杂端陈倜侍史文应于海岛罢殿中侍史李承休以将军金镒为侍丞郞将禹天锡为杂端佐郞闵萱为侍史前广州判官李仁挺祗*侯{候}闵渍为殿中侍史。
#高丽史29卷-世家29-忠烈王2-06-25-1280

丙辰幸本阙设藏经道场见殿后杜鹃花盛开题四韵诗一篇令词臣白文节潘阜郭预闵渍等十八人和进文节等进言请宥沈* 之罪卽命释之寻又释倜应等。
#高丽史29卷-世家29-忠烈王2-06-26-1280

戊午元遣蛮子海牙来帝　禁郡国舍匿亡军回回恣行屠宰。
#高丽史29卷-世家29-忠烈王2-06-27-1280

辛酉下旨曰: "今之儒士唯习科举之文未有博通经史者其令通一经一史已上者敎授国子。" 乃以司宰尹金　正郞崔雍左司谏方维前通事舍人柳沇权知祗候薛调前祗候李　吴汉卿为经史敎授。
#高丽史29卷-世家29-忠烈王2-06-28-1280

戊辰将军曹允通还自元。 中书省许复设谈禅法会。
#高丽史29卷-世家29-忠烈王2-06-29-1280

夏四月癸未陨霜杀禾　甲申亦如之。
#高丽史29卷-世家29-忠烈王2-06-30-1280

丙戌遣中郞将简有之如元平章阿哈马求美女弘圆寺眞殿直张仁　请以其女行有之押去。 于是除仁　郞将时人讥其卖女得官。 阿哈马以其非名族不受。
#高丽史29卷-世家29-忠烈王2-06-31-1280

庚寅王与公主幸吉祥寺观朴渊。
#高丽史29卷-世家29-忠烈王2-06-32-1280

遣中郞将池瑄于东宁府问发掘先代君王陵墓。
#高丽史29卷-世家29-忠烈王2-06-33-1280

辛卯王与公主至新宫匠者白曰: "役徒三年不得一日之息妻儿何以为生  今当农时乞且放归。" 不听。
#高丽史29卷-世家29-忠烈王2-06-34-1280

癸巳以旱甚禁人扇笠。
#高丽史29卷-世家29-忠烈王2-06-35-1280

乙未赐李伯琪等及第以旱不赐花。
#高丽史29卷-世家29-忠烈王2-06-36-1280

巷市。
#高丽史29卷-世家29-忠烈王2-06-37-1280

五月癸卯以诗赋亲试文臣取书籍店录事赵简等九人赐黄牌籍内侍。
#高丽史29卷-世家29-忠烈王2-06-38-1280

倭贼入固城漆浦掳渔者而去遣大将军韩希愈防守海道。 又选忽赤巡马诸领府等二百人分守于庆尙全罗道。 倭贼又寇合浦掳渔者二人以归乃遣大将军印侯郞将池瑄告于元。
#高丽史29卷-世家29-忠烈王2-06-39-1280

乙巳命忽赤击球王与公主御凉楼观之。
#高丽史29卷-世家29-忠烈王2-06-40-1280

壬子雨雹聚盲僧祷雨。
#高丽史29卷-世家29-忠烈王2-06-41-1280

癸亥雨。
#高丽史29卷-世家29-忠烈王2-06-42-1280

乙丑王与公主如玄化寺。
#高丽史29卷-世家29-忠烈王2-06-43-1280

丙寅召文臣及殿试及第示所制四韵诗令刻烛和进。 左司议潘阜待制郭预耻与后辈同赋为左右所迫不得已亦进焉。
#高丽史29卷-世家29-忠烈王2-06-44-1280

甲戌柳庇还自元帝　以本国军卒防御倭贼。
#高丽史29卷-世家29-忠烈王2-06-45-1280

是月旱蝗元中书省牒加　米一万石。
#高丽史29卷-世家29-忠烈王2-06-46-1280

六月己卯郞将池瑄还自元言: "蛮子海牙非朝廷所遣当押送京师。"
#高丽史29卷-世家29-忠烈王2-06-47-1280

辛巳新宫成号曰膺庆楼曰寒碧门曰泰通。
#高丽史29卷-世家29-忠烈王2-06-48-1280

遣将军朴义如元献　子。
#高丽史29卷-世家29-忠烈王2-06-49-1280

秋七月癸卯移御承旨廉承益第。
#高丽史29卷-世家29-忠烈王2-06-50-1280

遣将军元卿如元。
#高丽史29卷-世家29-忠烈王2-06-51-1280

丙午佥议中赞金方庆上章乞退遣承旨郑可臣敦谕起之。
#高丽史29卷-世家29-忠烈王2-06-52-1280

辛亥将军朴义还自元帝　王亲朝。
#高丽史29卷-世家29-忠烈王2-06-53-1280

甲子移御沙坂宫。
#高丽史29卷-世家29-忠烈王2-06-54-1280

乙丑以西海道计点使禹浚　为都指挥使。
#高丽史29卷-世家29-忠烈王2-06-55-1280

丙寅遣密直副使金周鼎如元贺圣节。
#高丽史29卷-世家29-忠烈王2-06-56-1280

丁卯中书省牒云: "双城民户除将韩信等三户分付讫外。 德光等六户缘双城勒留在前宴帖儿元断幷差官魏文恺断与本国全户三十只身男女四十二名放归而后分付德光等事都省准此除前项户计箚付开元等路宣慰使行下双城照勘呈省外合行移牒请照验卽将德光等六户分付施行。"
#高丽史29卷-世家29-忠烈王2-06-57-1280

八月辛未王以将如元且天变屡彰宥二罪已下。
#高丽史29卷-世家29-忠烈王2-06-58-1280

王如元。
#高丽史29卷-世家29-忠烈王2-06-59-1280

癸酉元卿自元赍省旨来令耽罗达鲁花赤自以其铁匠修战舰。
#高丽史29卷-世家29-忠烈王2-06-60-1280

丙子元流皇子爱牙赤于大靑岛。
#高丽史29卷-世家29-忠烈王2-06-61-1280

癸未王次昌义县永宁公率二子来谒。
#高丽史29卷-世家29-忠烈王2-06-62-1280

辛卯公主宴爱牙赤于新殿。
#高丽史29卷-世家29-忠烈王2-06-63-1280

王至上都时帝在　干那兀王遂如行在。 乙未谒帝帝宴王仍命从臣赴宴。 先是王使朴义奏曰: "东征之事臣请入朝　旨。" 帝许之。 　都茶丘范文虎皆先受命茶丘曰: "臣若不举日本何面目复见陛下 " 于是约束曰: "茶丘　都率蒙丽汉四万军发合浦范文虎率蛮军十万发江南俱会日本一　岛两军毕集直抵日本破之必矣。" 王以七事请: 一以我军鎭戍耽罗者补东征之师。 二　丽汉军使　里帖木儿益发蒙军以进。 三勿加洪茶丘职任待其成功赏之且令　里帖木儿与臣管征东省事。 四小国军官皆赐*　{牌}面。 五汉地滨海之人幷充梢工水手。 六遣按察使廉问百姓疾苦。 七臣躬至合浦阅送军马。 帝曰: "已领所奏。"
#高丽史29卷-世家29-忠烈王2-06-64-1280

戊戌　王还国。 丞相安童母献良马一匹。
#高丽史29卷-世家29-忠烈王2-06-65-1280

九月己酉王至北京康守衡享王于其第。 有同知宋贞儒者也。 王示以所制九日诗二篇。
#高丽史29卷-世家29-忠烈王2-06-66-1280

丙辰　里帖木儿迎王于路献马三匹。
#高丽史29卷-世家29-忠烈王2-06-67-1280

征东元帅府鎭抚也速达赍二关字来。 其一奉圣旨委　都茶丘范右丞李左丞征收日本行中书省事卽目军马调度据本国见管粮储船只梢工水手一切军须请照验行下合属如法准备听候区用勿値临时失误其一经行去处窃恐不畏公法之人放火烧草事系利害请照验行下合属出　禁约。 如违罪有所归。
#高丽史29卷-世家29-忠烈王2-06-68-1280

丙寅王至自元入御沙坂宫。
#高丽史29卷-世家29-忠烈王2-06-69-1280

丁卯元遣也速达崔仁着以水　　之处开元北京辽阳路者移置东宁府使之将赴征东。
#高丽史29卷-世家29-忠烈王2-06-70-1280

冬十月辛未点阅京外兵。
#高丽史29卷-世家29-忠烈王2-06-71-1280

丁亥令各道指挥使罢判官录事唯留都评议录事。
#高丽史29卷-世家29-忠烈王2-06-72-1280

戊子令宫人奏乐笙箫歌吹之声闻于外。 国人以东征故皆有蹙额之嗟。
#高丽史29卷-世家29-忠烈王2-06-73-1280

己丑监察司检诸司勤怠谓之衙时监检常以冬夏孟月行之。
#高丽史29卷-世家29-忠烈王2-06-74-1280

