<!-- { "loadSidebar": true } -->
庚申赞成事判典理司事柳璥辞职加佥议中赞仍令致仕以中赞金方庆判典理司事朴恒　文学事薛公俭为密直副使宋　为密直司知申事朴球为右承旨金周鼎为左副承旨。
#高丽史28卷-世家28-忠烈王1-04-92-1278

辛酉宥二罪以下随从官吏有世累者及内僚皆许通。
#高丽史28卷-世家28-忠烈王1-04-93-1278

甲子以郞将金兴裔为庆尙道各驿鹰坊审　别监。
#高丽史28卷-世家28-忠烈王1-04-94-1278

辛未新置必　赤及申闻色。
#高丽史28卷-世家28-忠烈王1-04-95-1278

癸酉王猎于马堤山。
#高丽史28卷-世家28-忠烈王1-04-96-1278

甲戌中赞金方庆享王及公主。
#高丽史28卷-世家28-忠烈王1-04-97-1278

丁丑王猎于马堤山。
#高丽史28卷-世家28-忠烈王1-04-98-1278

戊寅郞将李逢还自元。 帝归我谷州遂安殷栗。
#高丽史28卷-世家28-忠烈王1-04-99-1278

太白昼见。
#高丽史28卷-世家28-忠烈王1-04-100-1278

己卯以欧妻母流郞将金琎于海岛。 琎本以善造鞍得幸者也。
#高丽史28卷-世家28-忠烈王1-04-101-1278

是月作离宫于马堤山名曰寿康卽草屋之地。
#高丽史28卷-世家28-忠烈王1-04-102-1278

十一月癸未王猎于马堤山。
#高丽史28卷-世家28-忠烈王1-04-103-1278

戊子济州达鲁花赤享王。
#高丽史28卷-世家28-忠烈王1-04-104-1278

丁酉王与公主幸寿康宫观猎仍饯郞哥　全罗之行。
#高丽史28卷-世家28-忠烈王1-04-105-1278

遣诸道计点使三司使朱悦于庆尙国子祭酒权　于全罗判少府事崔濡于忠淸殿中尹崔有侯于东界交州判事禹浚　于西海。
#高丽史28卷-世家28-忠烈王1-04-106-1278

庚子移御李贞家。
#高丽史28卷-世家28-忠烈王1-04-107-1278

甲辰*大庙屋颓。
#高丽史28卷-世家28-忠烈王1-04-108-1278

闰月癸丑遣大将军赵仁规将军卢英如元告归国且谢恩表曰: "君亲字小之恩乾坤覆焘臣子享上之恳天日照临伏念臣恪守侯蕃阻朝宸所望云戒道邈隔关山克日腾装犹如咫尺郊迎络绎台　转　。 谗说鼓虚多般沮毁情衷烛实一切　除凡所条陈悉皆　肯乃至下情之未尽披露亦皆先照而　就安便百姓咸得聊生三韩举欣再造此盖伏蒙眷注银潢之派恩回木域之春臣谨当承温谕非常之宝辞敢忘孝顺竭平生所有之　力小*　恩怜。" 又奏云: "前者入朝时面奏今后如有罪犯人臣请罪之获蒙制可今有李汾禧兄弟尝父事权臣金俊窃弄国柄反与林衍杀金俊如前擅权至于父王废立事首谋倡乱又与卢进义韦得儒交结谋危国家推明其状已正典刑是用闻奏。"
#高丽史28卷-世家28-忠烈王1-04-109-1278

遣将军朴义如元献　。
#高丽史28卷-世家28-忠烈王1-04-110-1278

乙卯左仆射致仕李凑卒。
#高丽史28卷-世家28-忠烈王1-04-111-1278

壬戌以公主有疾放囚。
#高丽史28卷-世家28-忠烈王1-04-112-1278

丙子遣将军车信藏世子胎于安东府。
#高丽史28卷-世家28-忠烈王1-04-113-1278

戊寅遣国学大司成郭汝弼将军兪洪愼如元贺正。
#高丽史28卷-世家28-忠烈王1-04-114-1278

十二月癸未遣速鲁哥来问杀李汾禧兄弟流池得龙等事及刷取种田鎭守军妻妇事。 甲申宰枢请亲朝许之。
#高丽史28卷-世家28-忠烈王1-04-115-1278

辛卯放轻系。
#高丽史28卷-世家28-忠烈王1-04-116-1278

王如元　文学事朴恒知密直司洪子藩右副承旨金周鼎等从行。
#高丽史28卷-世家28-忠烈王1-04-117-1278

丙申渡鸭绿江。
#高丽史28卷-世家28-忠烈王1-04-118-1278

丁未至元。
#高丽史28卷-世家28-忠烈王1-04-119-1278

是月速鲁哥以中赞金方庆判密直许珙还元。
世家卷第二十八。





#高丽史29卷-世家29-00-00-00-0000

世家卷第二十九。 高丽史二十九。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史29卷-世家29-忠烈王2-00-00-0000

忠烈王二。
#高丽史29卷-世家29-忠烈王2-05-01-1279

○(己卯)五年春正月王在元。
#高丽史29卷-世家29-忠烈王2-05-02-1279

辛亥帝赐王亡宋宝器凤甁玉笛等九十事翼日又赐王及从臣彩帛。
#高丽史29卷-世家29-忠烈王2-05-03-1279

乙卯宰枢享公主。
#高丽史29卷-世家29-忠烈王2-05-04-1279

校尉李应柱康渭成赍颁历诏还自元。 诏曰: "朕若稽天象敬授人时所以大一统重民事也。 卿世守藩方岁修贡职宜颁新朔用示同文尙驱东作之民勉率西成之　。"
#高丽史29卷-世家29-忠烈王2-05-05-1279

丙寅王谒帝帝使御史大夫月列伦枢密　刺必　赤忽秃哥儿　兀等谕王曰: "　都茶丘奏: '鎭边种田军回来时妻子皆为官司所留不遣。' 是否 " 王对曰: "去夏奉圣旨归国差官与帅府考官军妻妾婚书有无依例点刷非敢擅留。"
#高丽史29卷-世家29-忠烈王2-05-06-1279

丁卯王侍宴长朝殿。
#高丽史29卷-世家29-忠烈王2-05-07-1279

戊辰王谒帝茶丘以军人妻子一百二十八人为请。 茶丘子为　刺执鞭之竖　刺颇佑茶丘。 王曰: "若以分*　{拣}军人妻子为不法纵军人胁良民子女强娶之可为法乎 " 月列伦等奏之帝曰: "军人妻有儿息者归其夫国人官高有罪者申奏而后罪之。" 因命王归国。
#高丽史29卷-世家29-忠烈王2-05-08-1279

公主幸新宫劳役徒。
#高丽史29卷-世家29-忠烈王2-05-09-1279

己巳遣卢英归国命毋以迎待烦民。
#高丽史29卷-世家29-忠烈王2-05-10-1279

庚午王发燕京。
#高丽史29卷-世家29-忠烈王2-05-11-1279

二月丁亥至自元。
#高丽史29卷-世家29-忠烈王2-05-12-1279

己丑遣少尹赵愉于东宁府推刷己未以来西海之民亡命者。
#高丽史29卷-世家29-忠烈王2-05-13-1279

辛卯王放鹰于寿康宫。
#高丽史29卷-世家29-忠烈王2-05-14-1279

甲辰庆源公祚卒。
#高丽史29卷-世家29-忠烈王2-05-15-1279

丙午以金方庆为世子傅; 许珙知佥议府事; 洪子藩判密直事; 韩康为密直使; 奇洪硕同知密直事监察提宪; 任翊宋　李尊庇　为密直副使。
#高丽史29卷-世家29-忠烈王2-05-16-1279

三月庚戌亲醮于康安殿。
#高丽史29卷-世家29-忠烈王2-05-17-1279

撤竹坂洞人家三百余户以起新宫徒役凡四千。
#高丽史29卷-世家29-忠烈王2-05-18-1279

甲寅遣郞将殷弘淳如元献花文大席。
#高丽史29卷-世家29-忠烈王2-05-19-1279

丁巳遣带方公　率秃鲁花如元金方庆子　元傅子贞朴恒子元　许珙子评洪子藩子顺韩康子射奇薛公俭子之　李尊庇子瑀金周鼎子深等衣冠子弟凡二十五人皆超三等授职送之。
#高丽史29卷-世家29-忠烈王2-05-20-1279

己未以尹秀为全罗道鹰坊使遣元卿于庆尙李贞于忠淸朴义于西海称为王旨使用别监。
#高丽史29卷-世家29-忠烈王2-05-21-1279

壬戌王及公主观猎于马堤山。
#高丽史29卷-世家29-忠烈王2-05-22-1279

丙寅敎曰: "予闻人有　权昧理擅夺人田民者又有托势得官超资越序者甚无谓也。 脱或不改非惟其人所托附者亦皆罪之。 其含寃抱屈者无论贵贱尊卑宜各上书驾前。 听讼官迁延不决必罚无贳。"
#高丽史29卷-世家29-忠烈王2-05-23-1279

丁卯王及公主移御寿康宫。
#高丽史29卷-世家29-忠烈王2-05-24-1279

庚午忽赤三番享王。
#高丽史29卷-世家29-忠烈王2-05-25-1279

辛未停各道计点使。
#高丽史29卷-世家29-忠烈王2-05-26-1279

壬申王猎于郊。
#高丽史29卷-世家29-忠烈王2-05-27-1279

癸酉王以田民之讼积年未决将今年三月以前事命左司议权　将军崔有　等七人为别监四月以后委监察典法司推决无滞。
#高丽史29卷-世家29-忠烈王2-05-28-1279

传旨都评议司曰: "可遣使诸道检察往年三税纳否户口增耗自今年更定税额幷点　户以征其税。" 宰枢以谓: "三税纳否各有司存察户口增耗非农时所行。" 遂停之。
#高丽史29卷-世家29-忠烈王2-05-29-1279

夏四月戊寅王与公主放鹅鸭于东川观之。
#高丽史29卷-世家29-忠烈王2-05-30-1279

辛卯传旨曰: "安东公主汤沐邑也副使宋由义其带红　之任。" 由义以三品求美邑又请红　时议讥之。
#高丽史29卷-世家29-忠烈王2-05-31-1279

乙未遣王子滋于忠淸道牙州东深寺避世子也。
#高丽史29卷-世家29-忠烈王2-05-32-1279

辛丑遣中郞将郑公宋贤如元请置伊里干。
#高丽史29卷-世家29-忠烈王2-05-33-1279

癸卯王有疾放新宫役徒修诸陵。
#高丽史29卷-世家29-忠烈王2-05-34-1279

甲辰移御舍那寺。
#高丽史29卷-世家29-忠烈王2-05-35-1279

乙巳以旱宥二罪以下。
