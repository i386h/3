<!-- { "loadSidebar": true } -->
#高丽史16卷-世家16-仁宗2-14-30-1136

庚申以崔濡为太子太保; 金克俭李资德任元浚　　知政事; 陈淑为兵部尙书知枢密院事。
#高丽史16卷-世家16-仁宗2-15-01-1137

○(丁巳)十五年春正月己巳金遣中书舍人吴激来贺生辰。
#高丽史16卷-世家16-仁宗2-15-02-1137

二月戊申移御寿昌宫。
#高丽史16卷-世家16-仁宗2-15-03-1137

三月丁卯幸长源亭。
#高丽史16卷-世家16-仁宗2-15-04-1137

戊辰以任元　检校太保守司徒判　书省事。
#高丽史16卷-世家16-仁宗2-15-05-1137

乙亥西京地震。
#高丽史16卷-世家16-仁宗2-15-06-1137

戊子赐李信等及第。
#高丽史16卷-世家16-仁宗2-15-07-1137

以任元浚为中书侍郞同中书门下平章事判刑部事; 李资德判户部事; 康侯显为吏部尙书知门下省事判工部事。
#高丽史16卷-世家16-仁宗2-15-08-1137

夏四月辛丑王如敬天寺。
#高丽史16卷-世家16-仁宗2-15-09-1137

癸卯出御天寿寺甲寅还宫。
#高丽史16卷-世家16-仁宗2-15-10-1137

金稚规刘待举回自宋。 诏云: "干戈震扰老稚转移赖前好之不忘悯吾民之久寓假舟楫之利旣获以归返庐井之安各得其所。 尙虑遗氓之多有更烦惠泽以哀斯　涉信潮。 尽离遐峤　疆而守虽有限于封圻爱人之心谅无分于南北有嘉诚节深副朕怀。"
#高丽史16卷-世家16-仁宗2-15-11-1137

乙卯雨雹。
#高丽史16卷-世家16-仁宗2-15-12-1137

五月乙亥巷市。
#高丽史16卷-世家16-仁宗2-15-13-1137

己卯祷雨于庙社己丑又祭天祷雨。
#高丽史16卷-世家16-仁宗2-15-14-1137

庚寅大雨。
#高丽史16卷-世家16-仁宗2-15-15-1137

六月壬辰王如奉恩寺。
#高丽史16卷-世家16-仁宗2-15-16-1137

庚子虑囚。
#高丽史16卷-世家16-仁宗2-15-17-1137

乙巳设菩萨戒道场于明仁殿。
#高丽史16卷-世家16-仁宗2-15-18-1137

秋七月丙子门下侍中致仕李公寿卒。
#高丽史16卷-世家16-仁宗2-15-19-1137

九月乙丑虑囚。
#高丽史16卷-世家16-仁宗2-15-20-1137

丙寅王如安和寺。
#高丽史16卷-世家16-仁宗2-15-21-1137

丁卯出御长源亭冬十月乙卯还宫。
#高丽史16卷-世家16-仁宗2-15-22-1137

闰月戊寅设百座道场于宣庆殿三日命中外斋僧三万。
#高丽史16卷-世家16-仁宗2-15-23-1137

十一月癸巳遣兵部员外郞柳昴如金谢贺生辰。
#高丽史16卷-世家16-仁宗2-15-24-1137

庚子遣工部员外郞鲁洙贺正。
#高丽史16卷-世家16-仁宗2-15-25-1137

戊申遣礼部郞中李亮如金贺万寿节。
#高丽史16卷-世家16-仁宗2-15-26-1137

丁巳靑赤晕贯日太白昼见经天。
#高丽史16卷-世家16-仁宗2-15-27-1137

十二月甲子以崔濡守司徒太子太傅; 金克俭守司空　知政事太子少师; 李资德任元浚　知政事太子少保; 陈淑为兵部尙书知枢密院事; 崔溱为左散骑常侍枢密院副使太子宾客。
#高丽史16卷-世家16-仁宗2-15-28-1137

壬申判国子监事文公仁卒。
#高丽史16卷-世家16-仁宗2-16-01-1138

○(戊午)十六年春正月甲午金遣永州管内观察使杜谊来贺生辰。
#高丽史16卷-世家16-仁宗2-16-02-1138

二月癸亥遣持礼使阁门祗候崔沔如金东京。
#高丽史16卷-世家16-仁宗2-16-03-1138

甲子设消　道场于明仁殿五日。
#高丽史16卷-世家16-仁宗2-16-04-1138

乙亥王如兴王寺。
#高丽史16卷-世家16-仁宗2-16-05-1138

壬午诏曰: "帝王之德谦逊为先。 故老子曰: '王公自称孤寡不谷'; 汉光武诏: '上书不得言圣'; 仲尼亦不居仁圣。 而今臣下尊君推美称谓过当甚不合理。 今后凡上章*　及公行案牍毋得称神圣帝王。"
#高丽史16卷-世家16-仁宗2-16-06-1138

三月戊戌以陈淑为右仆射; 李仲为吏部尙书判御史台事。
#高丽史16卷-世家16-仁宗2-16-07-1138

庚子虑囚。
#高丽史16卷-世家16-仁宗2-16-08-1138

宋商吴迪等六十三人持宋明州牒来报: "徽宗皇帝及宁德皇后郑氏崩于金。"
#高丽史16卷-世家16-仁宗2-16-09-1138

壬子赐李大有等及第。
#高丽史16卷-世家16-仁宗2-16-10-1138

夏四月癸亥王如兴王寺。
#高丽史16卷-世家16-仁宗2-16-11-1138

丁卯雨雹。
#高丽史16卷-世家16-仁宗2-16-12-1138

五月甲午幸普济寺。
#高丽史16卷-世家16-仁宗2-16-13-1138

庚子命有司录囚。 诏曰: "朕以寡昧获在尊位无德享天无恩及物。 纲纪日废人民凋　夙夜祗惧不敢遑宁。 愿以至诚格天地之和气宜令有司备物致祭国内名山大川。 自五月十六日昧爽前内外大　以下罪悉原之。 前配流者量移。 诸色军人杂类赐物有差。 令中外官司及按察使等扬淸激浊救民疾苦。"
#高丽史16卷-世家16-仁宗2-16-14-1138

庚戌改诸殿阁及宫门名御书额号: 会庆殿改宣庆; 干德改大观; 文德改修文; 延英改集贤; 宣政改熏仁; 膺干改干始; 长龄改奉元; 宣明改穆淸; 含元改静德; 万寿改永寿; 重光改康安; 干明改储祥; 宴亲改穆亲; 玄德改万宝; 明庆改金明; 慈和改集禧; 五星改灵宪; 正阳改肃和; 寿春宫改丽正; 望云楼改观祥; 宜春改韶晖; 　阖门改云龙; 神凤改仪凤; 春德改　通; 大初改泰定; 会同改利宾; 昌德改兴礼; 左右承天改通嘉; 延寿改敦化; 长宁改朝仁; 宣化改通仙; 开庆改皇极; 景阳改阳和; 金马改延明; 天佑改紫宸; 通天改永通; 安佑改纯佑; 兴泰改芬芳; 阳春改广阳; *大平{太平}改重明; 百福改保和; 通庆改成德; 东华改丽景; 西华改向成; 永安改兴安; 大淸改淸宁; 左右宣庆改敷佑; 左右延佑改奉明; 唯庆宁殿　书阁不改。
#高丽史16卷-世家16-仁宗2-16-15-1138

六月乙卯朔王如奉恩寺。
#高丽史16卷-世家16-仁宗2-16-16-1138

甲子虑囚。
#高丽史16卷-世家16-仁宗2-16-17-1138

己巳睿宗贵妃王氏薨。
#高丽史16卷-世家16-仁宗2-16-18-1138

秋八月乙卯以金富轼判礼部事; 李仲　知政事判三司事; 崔溱为兵部尙书知枢密院事; 金正纯李之　为枢密院副使。
#高丽史16卷-世家16-仁宗2-16-19-1138

壬戌出御兴王寺荐福院。
#高丽史16卷-世家16-仁宗2-16-20-1138

中书侍郞平章事李资德卒。
#高丽史16卷-世家16-仁宗2-16-21-1138

戊辰谒显宗文宗眞殿。
#高丽史16卷-世家16-仁宗2-16-22-1138

冬十月壬戌移御国淸寺甲子还新阙。 先是以宫阙经火命有司葺之。 是日百官陈贺置酒便殿诸王宰枢从官皆侍夜分乃罢。
#高丽史16卷-世家16-仁宗2-16-23-1138

丁卯设般若道场于大观殿三日。
#高丽史16卷-世家16-仁宗2-16-24-1138

十一月乙酉金东京知礼宾司事夏睦来报聘。
#高丽史16卷-世家16-仁宗2-16-25-1138

己丑遣刑部员外郞金臣琏如金谢贺生辰。
#高丽史16卷-世家16-仁宗2-16-26-1138

甲午遣考功员外郞刘邦遇贺万寿节。
#高丽史16卷-世家16-仁宗2-16-27-1138

癸卯幸集贤殿命金富轼讲易大畜复二卦令诸学士问难。 王执经而听。 仍赐宴夜分乃罢。
#高丽史16卷-世家16-仁宗2-16-28-1138

十二月己未以金富轼检校太师集贤殿大学士太子太师; 崔濡为门下侍郞平章事; 任元　检校太傅; 李仲为检校司徒守司空尙书左仆射判户部事太子少师; 李之　为御史大夫同知枢密院事; 金正纯同知枢密院事。
#高丽史16卷-世家16-仁宗2-16-29-1138

癸亥设消　道场于明仁殿五日。
世家卷第十六。

#高丽史17卷-世家17-00-00-00-0000

世家卷第十七。 高丽史十七。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史17卷-世家17-仁宗3-00-00-0000

仁宗三。
#高丽史17卷-世家17-仁宗3-17-01-1139

○(己未)十七年春正月戊子金遣高州管内观察使耶律宁来贺生辰。
#高丽史17卷-世家17-仁宗3-17-02-1139

壬辰宴金使于大观殿。
#高丽史17卷-世家17-仁宗3-17-03-1139

乙未幸神众院。
#高丽史17卷-世家17-仁宗3-17-04-1139

二月戊午大赦。 制曰: "朕承先君之末命袭累世之丕基。 德薄任重不能制御致使权臣跋扈　祸发作于丙午二月灵圣祠宇祖宗神御路寝府库焚尽无遗。 朕俯仰　兢不遑宁处今者赖天地之阴扶臣民之　力重修讫功以戊午岁冬十月入御斯为庆之莫大。 宜与民而同休普推恩泽布及中外自大　以下罪悉原之。"
#高丽史17卷-世家17-仁宗3-17-05-1139

庚午宴群臣于大观殿赐马人一匹。
