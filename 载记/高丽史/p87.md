<!-- { "loadSidebar": true } -->
乙亥祭籍田始用大晟乐。
#高丽史16卷-世家16-仁宗2-12-04-1134

戊寅白虹贯日。
#高丽史16卷-世家16-仁宗2-12-05-1134

己卯以净心为三重大统知漏刻院事赐紫。
#高丽史16卷-世家16-仁宗2-12-06-1134

二月乙酉白气贯日。
#高丽史16卷-世家16-仁宗2-12-07-1134

移御仁德宫。
#高丽史16卷-世家16-仁宗2-12-08-1134

丁亥宴群臣于延康殿。 故事封王太子则设宴値国家多事至是乃行。
#高丽史16卷-世家16-仁宗2-12-09-1134

丙申移御寿昌宫。
#高丽史16卷-世家16-仁宗2-12-10-1134

癸卯幸西京至马川亭亲从将军金勇马惊若有物驱之急逸过驾前勇坠地几死。
#高丽史16卷-世家16-仁宗2-12-11-1134

己酉驾至大同江御龙船宴扈从宰枢侍臣及西京留守官忽北风暴起船上　幕器皿皆震动天气大寒。 王遽起更衣促驾入宫。
#高丽史16卷-世家16-仁宗2-12-12-1134

三月甲寅移御大华阙。 驾初发暴风扬尘人马不能前执伞者亦不能行。 王手执　头入阙风小止。
#高丽史16卷-世家16-仁宗2-12-13-1134

甲子虑囚。
#高丽史16卷-世家16-仁宗2-12-14-1134

丁卯至自西京入御寿昌宫。
#高丽史16卷-世家16-仁宗2-12-15-1134

壬申以孝经论语分赐闾巷童稚。
#高丽史16卷-世家16-仁宗2-12-16-1134

夏四月己丑王如安和寺。
#高丽史16卷-世家16-仁宗2-12-17-1134

丁酉以任元　为中书侍郞平章事。
#高丽史16卷-世家16-仁宗2-12-18-1134

戊戌陨霜。
#高丽史16卷-世家16-仁宗2-12-19-1134

丁未虑囚。
#高丽史16卷-世家16-仁宗2-12-20-1134

五月庚戌朔集巫于都省祷雨。
#高丽史16卷-世家16-仁宗2-12-21-1134

辛酉赐许洪材等及第。
#高丽史16卷-世家16-仁宗2-12-22-1134

丙寅诏曰: "近者天变异常旱灾亦甚夙夜忧虑不知所为。 惟尔三品以上各上封事陈弊政民　无有所讳。"
#高丽史16卷-世家16-仁宗2-12-23-1134

戊辰祷雨于诸陵及庙社山川。 王谒太祖眞殿流涕告曰: "臣实不德不能率先王之成宪政不足以亮天地和阴阳。 是以天降之灾三月雪四月霜加以雷震人物四十余所弥月不雨赤地千里民不聊生饿　相枕罪实在臣苍生何辜庶几洗心悔过祖训是式。 诗曰: '父母先祖胡宁忍予。' 伏望圣慈眷顾召集和气鼓舞万灵　然下雨使予小子与群臣百姓　受其福神亦永有所依。" 又移御大明宫下诏曰: "旱灾方深田野枯槁恐失有年之望以贻艰食之忧。 虑有无辜误滞牢狱其犯二罪除刑远流流以下罪悉皆原免。"
#高丽史16卷-世家16-仁宗2-12-24-1134

徙市。
#高丽史16卷-世家16-仁宗2-12-25-1134

己巳再雩。
#高丽史16卷-世家16-仁宗2-12-26-1134

戊寅地震。
#高丽史16卷-世家16-仁宗2-12-27-1134

六月己卯朔集巫二百五十人于都省祷雨。
#高丽史16卷-世家16-仁宗2-12-28-1134

东京地震。
#高丽史16卷-世家16-仁宗2-12-29-1134

庚辰王如奉恩寺。
#高丽史16卷-世家16-仁宗2-12-30-1134

辛巳御大明宫寿乐堂命翰林学士金富仪讲月令。
#高丽史16卷-世家16-仁宗2-12-31-1134

太白昼见经天。
#高丽史16卷-世家16-仁宗2-12-32-1134

甲申震西京大华阙干龙殿。
#高丽史16卷-世家16-仁宗2-12-33-1134

庚寅虑囚。
#高丽史16卷-世家16-仁宗2-12-34-1134

辛卯幸灵通寺祷雨。
#高丽史16卷-世家16-仁宗2-12-35-1134

癸巳设菩萨戒道场于崇文殿。
#高丽史16卷-世家16-仁宗2-12-36-1134

甲午御寿乐堂命翰林学士郑沆讲诗七月篇。
#高丽史16卷-世家16-仁宗2-12-37-1134

己亥亲醮阙庭。
#高丽史16卷-世家16-仁宗2-12-38-1134

秋七月甲子命宝文阁直学士尹彦　讲月令。
#高丽史16卷-世家16-仁宗2-12-39-1134

庚午幸王轮寺。
#高丽史16卷-世家16-仁宗2-12-40-1134

乙亥大雨三日。
#高丽史16卷-世家16-仁宗2-12-41-1134

是月遣内侍郑袭明凿河于洪州苏大县以安兴亭下海道为众流所激又有岩石之险往往覆舟或有献议由苏大县境凿河道之则船行捷利。 遣袭明发旁郡卒数千人凿之竟未就。
#高丽史16卷-世家16-仁宗2-12-42-1134

八月庚辰移御寿昌宫。
#高丽史16卷-世家16-仁宗2-12-43-1134

庚子御明仁殿命翰林学士金富仪讲书说命。
#高丽史16卷-世家16-仁宗2-12-44-1134

壬寅召山僧继膺讲华严经。
#高丽史16卷-世家16-仁宗2-12-45-1134

丙午遣借礼部侍郞朴景山如金贺天淸节。
#高丽史16卷-世家16-仁宗2-12-46-1134

九月丁未朔幸长源亭。
#高丽史16卷-世家16-仁宗2-12-47-1134

癸丑王以*文敬大后{文敬太后}忌辰幸敬天寺行香。
#高丽史16卷-世家16-仁宗2-12-48-1134

庚申虑囚。
#高丽史16卷-世家16-仁宗2-12-49-1134

冬十月戊子白虹贯日。
#高丽史16卷-世家16-仁宗2-12-50-1134

庚寅移御国淸寺。
#高丽史16卷-世家16-仁宗2-12-51-1134

甲午入御大明宫。
#高丽史16卷-世家16-仁宗2-12-52-1134

丁酉下诏曰: "舜曰: '咨尔二十有二人钦哉惟时亮天工。' 盖非钦哉则有怠忽之患非惟时则有后时之悔。 夙夜匪懈钦哉之谓也时哉不可失惟时之谓也能钦哉惟时以亮天工则功之所以成也。 今闻百官无思尽　以仕国多以逋慢而旷职是以朝廷空事务废。 是由元首丛　故股肱惰庶事堕固其所也。 然太甲赖伊尹以兴桓公得管仲以覇。 凡百君子各扬其职同寅　恭兴事造业以亮天工致朕于无过之地于国有无疆之休岂不美哉。"
#高丽史16卷-世家16-仁宗2-12-53-1134

十一月丙午朔移御寿昌宫。
#高丽史16卷-世家16-仁宗2-12-54-1134

戊申遣员外郞金永宽如金谢贺生辰。
#高丽史16卷-世家16-仁宗2-12-55-1134

壬戌遣户部员外郞李轼如金贺正。
#高丽史16卷-世家16-仁宗2-12-56-1134

自十月至是月太白昼见经天。
#高丽史16卷-世家16-仁宗2-12-57-1134

十二月戊寅右正言黄周瞻希妙淸郑知常意奏请称帝建元不报。
#高丽史16卷-世家16-仁宗2-13-01-1135

○(乙卯)十三年春正月乙巳朔日食密云不见。
#高丽史16卷-世家16-仁宗2-13-02-1135

戊申妙淸柳　赵匡等以西京反。
#高丽史16卷-世家16-仁宗2-13-03-1135

辛亥以金富轼为元帅讨之。
#高丽史16卷-世家16-仁宗2-13-04-1135

壬子讹言: "西京兵至金郊驿。" 西郊居民惊惧皆　家入城。
#高丽史16卷-世家16-仁宗2-13-05-1135

金遣桂州管内观察使高春等来贺生辰。
#高丽史16卷-世家16-仁宗2-13-06-1135

甲寅斩金安郑知常白寿翰。
#高丽史16卷-世家16-仁宗2-13-07-1135

乙卯西京将军一孟亡来告贼状甚详。 王拜官赐居第。
#高丽史16卷-世家16-仁宗2-13-08-1135

乙丑诏曰: "朕观自古有国家者孰不欲致治长*　{久}而治乱相寻者盖缘时君之明暗政敎之得失也。 朕以幼　卽政素无知人之明偏听近习之说致有西都之乱俯仰深思不胜痛悔。 惟尔台省侍从之臣朝野有志之士论列平西之策及时政之失朕躬之愆无有所讳。"
#高丽史16卷-世家16-仁宗2-13-09-1135

西人斩妙淸及柳　遣分司大附卿尹瞻请降。
#高丽史16卷-世家16-仁宗2-13-10-1135

辛未西京赵匡复叛。
#高丽史16卷-世家16-仁宗2-13-11-1135

二月壬午白虹贯日。
#高丽史16卷-世家16-仁宗2-13-12-1135

庚寅中书侍郞平章事致仕金珦卒。
#高丽史16卷-世家16-仁宗2-13-13-1135

丁酉门下侍郞平章事*政{致}仕崔弘宰卒。
#高丽史16卷-世家16-仁宗2-13-14-1135

辛丑金报哀使检校右散骑常侍王政来。 癸卯王受诏。 诏曰: "上天降祸大行皇帝　疾弥留奄弃万国攀慕哀号不克胜处。 朕钦承　训继迫舆情以　　之躬嗣丕丕之业。 卿缅闻讣音谅极悲凝益励乃心同底于理。"
#高丽史16卷-世家16-仁宗2-13-15-1135

闰月丁未报哀使还附表陈慰。
#高丽史16卷-世家16-仁宗2-13-16-1135

乙卯遣少卿金端侍御史李时敏如金吊丧。
#高丽史16卷-世家16-仁宗2-13-17-1135

