<!-- { "loadSidebar": true } -->
六月庚寅谏官奏: "旱　日久亦由祈祷未早请治太史之罪。" 王曰: "咎在寡人太史何罪勿问。"
#高丽史20卷-世家20-明宗2-24-11-1194

丁酉太史奏: "昔甲寅岁久旱仁考因太史之请以七事修省一曰治寃狱二曰赈鳏寡孤独三曰轻　薄赋四曰进贤良五曰黜贪邪六曰恤怨旷七曰　膳羞。 今旱魃为　干文屡变请依旧制侧身修行以*　天心。"
#高丽史20卷-世家20-明宗2-24-12-1194

戊戌亲祷雨于妙通寺澍雨大降。
#高丽史20卷-世家20-明宗2-24-13-1194

秋八月丁酉南贼魁遣其党李纯等四人诣阙请降。 除纯等队正赐布遣还。
#高丽史20卷-世家20-明宗2-24-14-1194

甲辰　死囚十人杖脊配流。
#高丽史20卷-世家20-明宗2-24-15-1194

九月己未太史奏: "天文示儆尙矣今南方未静国家未能讨平臣窃寒心。 　我朝盛德在木方秋叶落变随以生请愼之。" 王命内外戒严。
#高丽史20卷-世家20-明宗2-24-16-1194

庚申门下侍郞平章事李光挺卒。
#高丽史20卷-世家20-明宗2-24-17-1194

甲子　知政事崔瑜贾引年乞退时人美之。
#高丽史20卷-世家20-明宗2-24-18-1194

冬十月丁酉南路兵马使收贼妻　三百五十余人　配西海道充诸城奴婢。
#高丽史20卷-世家20-明宗2-24-19-1194

闰月乙亥有司奏: "左道兵马*  {使}崔仁尝自　退不肯一战淹延岁月　费不　请罢治罪以右道兵马使上将军高涌之兼领之。" 王曰: "贼亦民也奚多杀为。 以恩服之可也。" 有司固请从之。
#高丽史20卷-世家20-明宗2-24-20-1194

十二月己未太史奏曰: "顷来干象多变意者天儆陛下欤。 宜*　{　}然修省以*　天戒。 不然祸且至矣。" 王惧分遣使祈告。
#高丽史20卷-世家20-明宗2-24-21-1194

癸亥南路兵马使擒贼魁孝心。
#高丽史20卷-世家20-明宗2-24-22-1194

己卯以赵永仁守*大尉上柱国; 孙硕　知政事; 申宝至守司空左仆射; 李仁成同知枢密院事御史大夫; 柳公权同知枢密院事; 奇洪寿为枢密院副使; 崔仁为刑部尙书; 高涌之为工部尙书; 文迪为右散骑常侍。
#高丽史20卷-世家20-明宗2-24-23-1194

辛巳南路兵马使高涌之班师。 王引见奬谕甚厚。
#高丽史20卷-世家20-明宗2-25-01-1195

○(乙卯)二十五年春正月癸卯金遣李敬义来贺生辰。
#高丽史20卷-世家20-明宗2-25-02-1195

王闻水州廷谷村有老　年百有四岁子孙丁壮者共九十五人悉供　役赐　谷三十石。
#高丽史20卷-世家20-明宗2-25-03-1195

三月丙戌朔日食。
#高丽史20卷-世家20-明宗2-25-04-1195

丁亥亲命题试文臣诗赋金君绥为魁大加称赏。
#高丽史20卷-世家20-明宗2-25-05-1195

癸巳诏曰: "比年旱　禾稼不稔而民不足食吏犹徇私户*　{敛}尤暴或以不急发邮所至侵扰又势家日益侵民妨农害谷朕甚忧之自今诸道使臣等察吏臧否问民疾苦具状以闻。 脱有不勤则有司存。"
#高丽史20卷-世家20-明宗2-25-06-1195

夏四月庚申中外贺天禧节太子受贺遂朝于王。 王问民*闲之语对曰: "人皆笑臣为老太子。" 王曰: "寡人之久生亦过也。" 太子失色太子之意称美王之寿考然语涉疑讳故也。
#高丽史20卷-世家20-明宗2-25-07-1195

六月辛酉再雩。
#高丽史20卷-世家20-明宗2-25-08-1195

丁卯金横宣使纳兰昉来。 庚午宴于大观殿。
#高丽史20卷-世家20-明宗2-25-09-1195

秋八月戊辰　死囚十四人放流。
#高丽史20卷-世家20-明宗2-25-10-1195

冬十一月戊申仁宗出妃福昌院主李氏卒。
#高丽史20卷-世家20-明宗2-26-01-1196

○(丙辰)二十六年春正月丁酉金遣贾益来贺生辰宴于大观殿。
#高丽史20卷-世家20-明宗2-26-02-1196

二月丁卯京城地震。
#高丽史20卷-世家20-明宗2-26-03-1196

壬申遣枢密院事李俊昌奉宣孝寺毅宗神御移安于佛住寺。
#高丽史20卷-世家20-明宗2-26-04-1196

三月己丑诏曰: "盖闻君道得则风雨时否则反是。 近者岁不登稔饥馑　臻今又久旱朕甚惧焉。 庶几除苛政恤寃枉以*　天谴惟尔有司　朕此意凡系囚罪非殊死悉原之。"
#高丽史20卷-世家20-明宗2-26-05-1196

夏四月戊午将军崔忠献诛李义旼。
#高丽史20卷-世家20-明宗2-26-06-1196

己卯以赵永仁权判吏部事; 柳得义权知吏部尙书; 白存儒为大将军; 崔忠粹崔光允　为将军; 朴晋材为别将。
#高丽史20卷-世家20-明宗2-26-07-1196

六月壬子以崔忠献于承庆为左右承宣。
#高丽史20卷-世家20-明宗2-26-08-1196

庚午以崔忠献知御史台事。
#高丽史20卷-世家20-明宗2-26-09-1196

秋七月丁亥赐赵挺规等及第。
#高丽史20卷-世家20-明宗2-26-10-1196

丙申政堂文学柳公权卒。
#高丽史20卷-世家20-明宗2-26-11-1196

八月戊申守司空左仆射申宝至卒。
#高丽史20卷-世家20-明宗2-26-12-1196

庚午改中和殿曰延康; 云龙门曰天佑。
#高丽史20卷-世家20-明宗2-26-13-1196

壬申王自寿昌宫移御延庆宫。 自辛卯宫阙　为接金使先创康安大观两殿。 金使至则入御康安殿引见于大观殿忌其新创未尝留御礼毕卽还御寿昌宫至是乃御延庆宫。 崔忠粹陈兵兵曹之南及车驾将入广化门观者多从傍出。 忠粹遣人呵止观者　易乱触太子仪仗。 人讹言变生辇下扈驾百官皆*　{狼}狈四散夹道士女交相践蹂惟侍中杜景升按　自若。 时人心汹汹危疑如此。
#高丽史20卷-世家20-明宗2-26-14-1196

九月丁丑朔御仪凤门赦。
#高丽史20卷-世家20-明宗2-26-15-1196

冬十一月己丑设八关会王　北界诸都领等观乐。 麟州都领中郞将子　见判阁门事王珪长揖不拜。 有司劾奏无礼王曰: "与藩民同乐宠之也而罪之可乎 " 有司再请允之。 子　初发本州岛谓诸都领曰: "国家召吾辈盖有指矣吾入朝欲以微事试之。 如将罪我是朝廷有人否则是畏我也。"
#高丽史20卷-世家20-明宗2-26-16-1196

甲午移御寿昌宫。
#高丽史20卷-世家20-明宗2-26-17-1196

庚午以门下侍中杜景升为中书令。
#高丽史20卷-世家20-明宗2-27-01-1197

○(丁巳)二十七年春正月丙子移御延庆宫。
#高丽史20卷-世家20-明宗2-27-02-1197

辛卯金遣阿弗罕德刚来贺生辰。
#高丽史20卷-世家20-明宗2-27-03-1197

二月乙巳朔日食。
#高丽史20卷-世家20-明宗2-27-04-1197

壬子夜有人入大内凿利宾门外西步廊柱为穴数十。 武人曰此必东班蛊西也相传哗　者甚众东班无以自明独大将军于承庆曰: "此奸人隙文因以生事耳非东班为之也。" 众口乃止。
#高丽史20卷-世家20-明宗2-27-05-1197

夏五月己酉赐房衍宝等及第。
#高丽史20卷-世家20-明宗2-27-06-1197

秋九月甲寅崔忠献兄弟设醮以废立事告天。 是夕大雷电雨雹旋风暴起拔兴国寺南道傍树木吹入狱中垣墙尽颓近狱新步廊十八*闲一时坏　又吹过高达坂至贤圣寺多拔树木。
#高丽史20卷-世家20-明宗2-27-07-1197

庚申大雷电。
#高丽史20卷-世家20-明宗2-27-08-1197

癸亥忠献兄弟逼王单骑出向成门幽于昌乐宫放太子璹于江华岛迎平　公旼立之以子渊为太子。 神宗五年九月王患痢疾。 神宗遣中使请曰: "欲遣医进药谁其可者 " 王曰: "我　位二十八年寿七十二岂希延生。" 遂不听。 十一月戊午薨于昌乐宫。 谥曰光孝庙号明宗。 葬于长湍陵曰智陵。 高宗四十年加谥皇明。
#高丽史20卷-世家20-明宗2-27-09-1197

○史臣赞曰: "自郑仲夫李义方义旼等弑毅宗窃弄国柄为明宗计者当誓心自强必欲讨贼而后已。 若曰力不足则庆大升愤王室之微弱疾强臣之跋扈一朝举义诛仲夫父子如猎狐　而义旼奉首鼠窜假息*卿{乡}闾此正任用贤良修明纪纲复张王室之秋也。 王不能然溺于宴安其所施为殊如平居无事之时。 若义旼者特一匹夫耳遣一介使数其弑君之罪诛而族之可也反加招置骤登爵位使之陵轹王室杀害朝臣卖官　狱浊乱朝政其祸惨矣。 崔忠献乘　以起而王反见放逐子孙不保。 自是权臣相继执命王室之不亡若缀旒者几百年呜呼痛哉。"
世家卷第二十


#高丽史21卷-世家21-00-00-00-0000世家卷第二十一。 高丽史二十一。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。

#高丽史21卷-世家21-神宗-00-00-0000

神宗。
#高丽史21卷-世家21-神宗-00-01-0000

神宗靖孝大王讳晫古讳旼字至华仁宗第五子明宗母弟。 仁宗二十二年甲子七月庚申生及长封为平　公明宗二十七年九月癸亥崔忠献废明宗迎王卽位于大观殿。
#高丽史21卷-世家21-神宗-00-02-0000

乙丑御大观殿受群臣贺移御仪凤楼亲劳球庭宿卫军仍命罢归。 翼日忠献兄弟亦出自枢密院归第。
#高丽史21卷-世家21-神宗-00-03-0000

