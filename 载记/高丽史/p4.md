<!-- { "loadSidebar": true } -->
#高丽史1卷-世家1-太祖1-11-10-0928

丙辰自将击三年山城不克遂幸靑州。
#高丽史1卷-世家1-太祖1-11-11-0928

八月幸忠州甄萱使将军官昕城阳山王遣命旨城元甫王忠率兵击走之。 官昕退保大良城纵军芟取大木郡禾稼遂分屯乌于谷竹岭路塞。 命王忠等往谍于曹物城。
#高丽史1卷-世家1-太祖1-11-12-0928

新罗僧洪庆自唐　府航载大藏经一部至礼成江王亲迎之置于帝释院。
#高丽史1卷-世家1-太祖1-11-13-0928

九月丁丑大相权信卒尝以破黄山郡功授重阿餐。
#高丽史1卷-世家1-太祖1-11-14-0928

丁酉渤海人隐继宗等来附见于天德殿三拜人谓失礼大相含弘曰: "失土人三拜古之礼也。"
#高丽史1卷-世家1-太祖1-11-15-0928

冬十一月甄萱选劲卒攻拔乌于谷城杀戍卒一千将军杨志明式等六人出降王命集诸军于球庭以六人妻子徇诸军弃市。
#高丽史1卷-世家1-太祖1-11-16-0928

是岁巡幸北界。
#高丽史1卷-世家1-太祖1-12-01-0929

○(己丑)十二年夏四月乙巳幸西京历巡州鎭。
#高丽史1卷-世家1-太祖1-12-02-0929

六月壬寅以元甫长弼为大相。
#高丽史1卷-世家1-太祖1-12-03-0929

癸丑天竺国三藏法师摩*　罗来王备仪迎之明年死于龟山寺。
#高丽史1卷-世家1-太祖1-12-04-0929

庚申渤海人洪见等以船二十　载人物来附。
#高丽史1卷-世家1-太祖1-12-05-0929

秋七月己卯幸基州历巡州鎭。
#高丽史1卷-世家1-太祖1-12-06-0929

辛巳甄萱以甲卒五千侵义城府城主将军洪术战死王哭之恸曰: "吾失左右手矣。" 又侵顺州将军元奉遁。
#高丽史1卷-世家1-太祖1-12-07-0929

九月乙亥幸刚州。
#高丽史1卷-世家1-太祖1-12-08-0929

丙子渤海正近等三百余人来投。
#高丽史1卷-世家1-太祖1-12-09-0929

冬十月丙申百济一吉干廉昕来投。
#高丽史1卷-世家1-太祖1-12-10-0929

甄萱围加恩县不克。
#高丽史1卷-世家1-太祖1-12-11-0929

十二月甄萱围古昌郡王自将救之。
#高丽史1卷-世家1-太祖1-13-01-0930

○(庚寅)十三年春正月丁卯载岩城将军善弼来投。
#高丽史1卷-世家1-太祖1-13-02-0930

丙戌王自将军古昌郡甁山甄萱军石山相去五百步许遂与战至暮萱败走获侍郞金渥死者八千余人。 是日古昌郡奏: "萱遣将攻陷顺州掠人户而去。" 王卽幸顺州修其城罪将军元奉。
#高丽史1卷-世家1-太祖1-13-03-0930

庚寅以古昌郡城主金宣平为大匡权行张吉为大相。 于是永安河曲直明松生等三十余郡县相次来降。
#高丽史1卷-世家1-太祖1-13-04-0930

二月乙未遣使新罗告古昌之捷罗王遣使报聘致书请相见。 是时新罗以东沿海州郡部落皆来降自溟州至兴礼府摠百十余城。
#高丽史1卷-世家1-太祖1-13-05-0930

庚子幸　于鎭。
#高丽史1卷-世家1-太祖1-13-06-0930

北弥秩夫城主萱达与南弥秩夫城主来降。
#高丽史1卷-世家1-太祖1-13-07-0930

三月戊辰以白书省郞中行顺英式　为内议舍人。
#高丽史1卷-世家1-太祖1-13-08-0930

夏五月壬辰幸西京。
#高丽史1卷-世家1-太祖1-13-09-0930

六月庚子至自西京。
#高丽史1卷-世家1-太祖1-13-10-0930

秋八月创安和禅院为大匡王信愿堂。
#高丽史1卷-世家1-太祖1-13-11-0930

己亥幸大木郡以大丞弟弓为天安都督府使元甫严式为副使。
#高丽史1卷-世家1-太祖1-13-12-0930

癸卯幸靑州。
#高丽史1卷-世家1-太祖1-13-13-0930

丙午芋陵岛遣白吉土豆贡方物拜白吉为正位土豆为正朝。
#高丽史1卷-世家1-太祖1-13-14-0930

九月丁卯皆知边遣崔奂请降。
#高丽史1卷-世家1-太祖1-13-15-0930

冬十二月庚寅幸西京创置学校。
世家卷第一。

#高丽史2卷-世家2-00-00-00-0000

世家卷第二。 高丽史二。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史2卷-世家2-太祖2-00-00-0000

太祖二。
#高丽史2卷-世家2-太祖2-14-01-0931

○(辛卯)十四年春二月丁酉新罗王遣*大守谦用复请相见。
#高丽史2卷-世家2-太祖2-14-02-0931

辛亥王如新罗以五十余骑至畿内先遣将军善弼问起居罗王命百官迎于郊堂弟相国金裕廉等迎于城门外罗王出应门外迎拜。 王*　拜。 罗王由左王由右揖让升殿命扈从诸臣拜罗王情礼备至。 宴临海殿酒　罗王曰: "小国不天为甄萱　丧何痛如之。" 泫然泣下左右莫不呜咽王亦流涕慰藉之。
#高丽史2卷-世家2-太祖2-14-03-0931

夏五月丁丑王遗罗王太后竹房夫人与相国裕廉　干礼文波珍粲策宫尹儒韩粲策直昕直义卿让余宽封含宜熙吉等物有差。
#高丽史2卷-世家2-太祖2-14-04-0931

癸未王还罗王送至穴城以裕廉为质而从都人士女感泣相庆曰: "昔甄氏之来如逢豺虎今王公之来如见父母。"
#高丽史2卷-世家2-太祖2-14-05-0931

秋八月癸丑遣甫尹善规等遗罗王鞍马绫罗彩锦幷赐百官彩帛军民茶　头僧尼茶香有差。
#高丽史2卷-世家2-太祖2-14-06-0931

冬十一月辛亥幸西京亲行斋祭历巡州鎭。
#高丽史2卷-世家2-太祖2-14-07-0931

是岁诏有司曰: "北蕃之人人面兽心饥来饱去见利忘耻今虽服事向背无常宜令所过州鎭筑馆城外待之。"
#高丽史2卷-世家2-太祖2-15-01-0932

○(壬辰)十五年夏五月甲申谕群臣曰: "顷完葺西京徙民实之冀凭地力平定三韩将都于此。 今者民家雌　化为雄大风官舍颓坏夫何灾变至此。 昔晋有邪臣潜畜异谋其家雌　化为雄。 卜云: '人怀非分天垂警戒。' 不悛其恶竟取诛灭。 吴王刘　之时大风坏门拔木。 其卜亦同　不知戒亦底覆亡。 且祥瑞志云: '行役不平贡赋烦重下民怨上有此之应。' 以古验今岂无所召。 今四方劳役不息供费旣多贡赋未省窃恐缘此以致天谴夙夜忧惧不敢遑宁。 军国贡赋难以　免。 尙虑群臣不行公道使民怨咨或怀非分之心致此变异各宜悛心毋及于祸。"
#高丽史2卷-世家2-太祖2-15-02-0932

六月丙寅百济将军　直来降。
#高丽史2卷-世家2-太祖2-15-03-0932

秋七月辛卯亲征一牟山城遣正胤武巡北边。
#高丽史2卷-世家2-太祖2-15-04-0932

九月甄萱遣一吉粲相贵以舟师入侵礼成江焚　白贞三州船一百　取猪山岛牧马三百匹而归。
#高丽史2卷-世家2-太祖2-15-05-0932

冬十月甄萱海军将尙哀等攻掠大牛岛命大匡万岁等救之不利。
#高丽史2卷-世家2-太祖2-15-06-0932

十一月己丑前内奉卿崔凝卒。
#高丽史2卷-世家2-太祖2-15-07-0932

是岁遣大相王仲儒如唐献方物。
#高丽史2卷-世家2-太祖2-15-08-0932

复攻一牟山城破之。
#高丽史2卷-世家2-太祖2-16-01-0933

○(癸巳)十六年春三月辛巳唐遣王琼杨昭业来册王诏曰: "王者法天而育兆庶体地而安八纮允执大中式彰无外。 斗极正而众星咸拱溟渤广而百谷皆宗。 所以居戴履之伦穷照临之境弘道修德恭己虚怀。 归心者　为王人向化者被以风敎。 由是举封崇之命稽旌赏之文垂于古先罔敢失坠。 其有地称平壤师擅兼材。 统五族之强宗控三韩之奥壤务权鎭静志奉声明爰　　章是加宠数。 咨尔权知高丽国王事建身资雄勇智达机铃冠边城以挺生负壮图而*闲出。 山河有授基址克　踵朱蒙启土之祯为彼君长履箕子作蕃之迹宣乃惠和俗厚知书故能导之以礼义风骁尙武故能肃之以威严。 提封于是谧宁生聚以之完辑而复行及唇齿分笃皮毛。 忿　虏之挻　恤邻邦而救患　以披肝效顺秉节纳忠慕仁寿以康时识文思之抚运航深梯险输　贡琛继陈述职之仪茂着勤王之业。 夫推至诚而享　报道之常也奠眞封而显列国礼之大也。 劳有所至朕无爱焉。 今遣使太仆卿王琼使副大府少卿兼通事舍人杨昭业等持节备礼册命尔为高丽国王。 于戱作善天降之祥守正神祚之福。 干戈愼于危事文轨资于远谋永为唐臣世服王爵往践厥位汝惟钦哉。" 又诏曰: "卿珠树分辉金钩　兆领日边之分野冠海外之英雄。 士心同感于抚循民意咸歌于惠养而又诚坚事大志在恤邻抹马利兵挫甄萱之党分衣　食济忽汗之人。 继航海以拜章每充庭而致贡金石之诚明贯日风云之梗　凌空名播一时美流四裔。 忠规若此赏典宁忘。 特议*　封仍升峻秩剪桐圭而锡命目极蓬山　桃野以倾思心随济水勉祗异礼永保崇勋。 今授卿特进检校太保使持节玄　州都督上柱国充大义军使仍封高丽国王。 今差使太仆卿王琼使副大府少卿杨昭业等往彼备礼册命兼赐国信银器匹*　{段}等具如别录至当领也。" 又诏曰: "卿长淮茂族涨海雄蕃以文武之才控兹土宇以忠孝之节来　化风。 贞规旣篆于旗常宠数是覃于简册如纶如　已成虎穴之荣宜室宜家足显鹊巢之美。 　颁汤沐以庆丝萝永光辅佐之功式　优隆之命谅卿诚素知我渥恩卿妻柳氏今封河东郡夫人。" 又赐三军将吏等诏曰: "朕以王建星云　秀金石输诚。 信义着于睦邻忠孝彰于事大。 领三韩之乐土每奉周正越万里之洪波常陈禹贡。 勋名已显爵秩未崇宜宠锡以桐圭　眞封于桃野。 今封授高丽国王差使往彼备礼册命便令慰谕想宜知悉。" 又赐历日自是除天授年号行后唐年号。
