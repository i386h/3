<!-- { "loadSidebar": true } -->
○镛初名镒尝为合浦万户割剥军吏市金银铸器擅发传骑输私货。 元颢代鎭合浦具镛事移式目都监庆尙道察访金汉丘牒监察司居民又诉之。 监察司庇不问恭愍引奉使者访民疾苦得其状下巡卫府命郑桓鞫之。 桓亦依违不治王怒召石抹都事曰: "镛族党满国人不敢治其罪汝能治之乎  不能则直以告。" 石抹惭　良久曰: "镛贪污人也敢不穷治。" 后为密直副使云岩寺僧言于都堂曰: "公等与王共理一国而国不理使人主狱而囚逸则谁任其咎 " 镛曰: "吾闻释敎见性成道尔亦能见性乎 " 僧曰: "见性与否闻言可知不必问也。" 诸相以镛为失言。 后以子瑨弑逆编配远州辛禑遣人杀之。
#高丽史107卷-列传20-权　-007

○适为忠惠嬖幸累迁判典客寺事元废忠惠命忠肃复位囚适及上护军金锐于巡军杖流海岛。 忠惠复位授密直代言赐推诚劲节功臣号历判密直司事佥议　理封花山君。 恭愍初改封吉昌君拜赞成事红贼陷西京适率僧兵赴征后赐端诚保节翊戴功臣号。 恭愍见弑适以权瑨近亲罢。 卒谥原靖。
#高丽史107卷-列传20-权　-008

○皐未详其迁历。 初封文化君后封永嘉君位至检校侍中年八十六卒谥忠靖。 皐尝与其子正郞侃争田召侃不至怒蹴侃妻堕胎死监察司鞫之时有人曰: "皐本贪残人也蹴杀子妇非父也侃　父意非子也。" 子俨侃僖僖子和衷近遇。
#高丽史107卷-列传20-权　-009

○和辛禑时为淸州牧使有固城妖民伊金自称弥勒佛惑众云: "我能致释迦佛。 凡祷祀神祇者食马牛肉者不以货财分人者皆死若不信吾言至三月日月皆无光矣。" 又云: "吾作用则草发靑花木结谷实或一种再获。" 愚民信之施米帛金银恐后马牛死则　之不食有货财者悉以与人。 又云: "吾　遣山川神倭贼可擒也。" 巫觋尤加敬信撤城隍祠庙事伊金如佛祈福利无赖辈从而和之自称弟子相诬　。 所至守令或出迎　之及至淸州和诱致其党缚其渠首五人囚之驰报于朝都堂移牒诸道悉捕斩之。 判事杨元格信奉其说至是逃匿搜获之杖流道死。 累官至密直副使出牧全州兼元帅斩倭二级以献禑遣人赐酒帛自此以后入

本朝。
#高丽史107卷-列传20-权　-010

○近初名晋字可远一字思叔少好学。 恭愍朝年十八登第唱名入庭王怒曰: "彼少者亦登第耶 " 同知贡举李穑对曰: "将大用不可少之也。" 选补史翰为王府必　赤。 本国选文士应举京师近再中乡试以年少不赴除成均直讲艺文应敎。 辛禑时历礼仪军簿正郞典校副令拜左司议大夫与同僚上书曰: "书云: '学于古训时惟立事。' 又云: '不学墙面　事惟烦。' 自古圣贤之君未有不学而能理万机之政者也。 殿不卽位之初有志于学首开书筵国人相庆以望*大平。 近年以来或作或辍人皆缺望。 愿殿下不忘初志复开书筵或命大臣论议或令左右讲　以通经学义理之宗以观古今理乱之变非礼勿视勿礼非听勿礼勿言非礼勿动以副三韩臣民之望以动四国观听之心则实万世无穷之福也。"
#高丽史107卷-列传20-权　-011

又上*　曰: "从谏如流人君之美德责难于君臣子之忠义也。 书曰: '惟木从绳则正后从谏则圣。' 又曰: '股肱惟人良臣惟圣。' 故为人君者不可以不从谏为人臣者不可以不责难。 此臣等所以敢冒天威仰渎聪听也。 古之人君深居九重躬揽万几日亲贤士大夫以守至正。 至于出入之际必有警　之节徐驱而行尘不及轨前导后卫以　行人故百姓但闻其声不见其面君位以尊民心以敬戴之如天畏之如神。 今者殿下专事逸豫兴居无节或昼或夜从以数骑驰聘道路百姓望见龙颜知之者惊骇失望以为殿下何至此极也不知者以为无赖豪侠之徒指而侮笑此臣等所以夙夜痛心深为殿下惜之也。 而　人君一身与宗社为体不重其身是不重其宗社也驰骋之际马或惊倒危惧甚矣不审殿下何不自重纵不自重其柰宗社何  昔者汉文帝将驰下峻坂袁　*　{谏}曰: '马惊车败陛下纵自轻柰高庙太后何 ' 文帝嘉纳故后世皆称文帝之德以为贤君。 殿下天资英迈过于文帝岂宜此事独出其下  此臣等所以敢言不讳以冀殿下之从之也。 天之有昼夜犹人之有动息也。 人君奉若天道一动一静皆当法乎天也。 易曰: '向晦入宴息。' 传曰: '人君动法于日出入有节言人君昼则动而为政以法乎天之日出而为昼也及向昏晦入居于内宴息其身以法乎天之日入而为夜也。' 古之圣王昧爽丕显坐以待旦辨色视朝以听庶政至于日中　所以法乎天日也故天爱人君降之遐福。 今者殿下夜游晏起其于法天法日之道何如  　今四方兵兴饥馑　臻民业荡尽国势将危。 此诚殿下夙夜忧勤励精为治之时也。 殿下不以为意耽乐于内驰骋于外玩细娱忘远虑一朝如有缓急将何以处之  臣等念此深为痛心。 又　耽乐以荡其志驰骋以劳其身诚非贻养精神以保天年之术。 殿下春秋鼎盛血气未定此亦不可不戒也。 臣等爱君之心不能不为殿下惜之也。 愿自今无敢轻出驰骋道路方夜而寝及朝而兴端居高拱亲近大臣访以时政得失问以古今理乱从容谈笑涵养德性非法不道非礼不行日愼一日虽休勿休则殿下有从谏好善之美而无荡志劳身之忧天位益尊圣德益昌宗社益重人民益附天命益新王业益永而邻国益慕之矣。 实我三韩万世无疆之福也。" 书上禑命更书以进。
#高丽史107卷-列传20-权　-012

又上*　曰: "尝观自古国家理乱兴亡之故莫不由祖宗修德忧勤于创业之初从谏敬畏于守成之日以垂其统亦莫不由子孙骄*　{淫}侈肆于富贵之余荒*　{淫}慢游于危乱之际以坠其緖骄怠愈甚乱亡愈速千载之远同一轨也。 昔者大禹勤俭而得天下其孙*大康{太康}盘游灭德黎民咸贰厥弟五人作歌以讽而不悟以失其国。 成汤宽仁而得天下其孙太甲纵欲败度几坠汤緖伊尹作书以谏然后悔过迁善为商令王。 武王惇信明义而有天下其孙昭王巡游无度而不返　王骄侈拒谏而出奔宣王有志申甫补阙而中兴。 三代之后从谏好善之君莫如汉文帝唐太宗故汉唐之理于斯为盛。 拒谏饰非肆志盘游之君莫如秦二世隋炀帝故秦隋之末群盗　起虽以秦之强隋之富而亡不旋踵。 是知敬愼修德从谏改过理之本也骄*　{淫}拒谏荒怠慢游乱之本也。 书曰: '与治同道罔不兴与乱同事罔不亡。' 为人君者不可以不戒也。 我太祖忧勤垂统万世列圣相承畏天勤民遵守宪度驯致*大平祖宗数百年积累艰难之业传至殿下付　之任可谓重矣。 君位惟艰所系至重一念不谨或以贻四海之忧一日不谨或以致千百年之患虽在理平无事之时犹当兢畏儆戒以备不虞。 　当国家危急之际可不愼哉可不惧哉  今水旱相仍饥疫　至公无数月之储民乏一夕之资老弱转于沟壑饿　　于道路加以邻国屯兵近境侵我封疆诱我人民倭贼又深入为寇州县骚然　为贼薮守令不能御将帅不能制自古危乱之极未有甚于此时者也。 积薪　火不足喩其急剥床以肤不足喩其切也。 救时之急宜若奉漏沃焦犹恐不及。 此诚殿下恐惧修省夙夜忧勤奋发有为之时也。 　者臣等与宪府上书*　{谏}微行殿下英明果断优容弗　卽赐兪允端居九重数月不出从谏之德改过之美光今迈古日月增辉群僚相与庆于朝百姓相与　于野中外翕然以望理平者于兹有月矣。 今当危乱多艰之际不以修省戒惧为念复事游幸昼夜驰骋以人君之尊乘匹马而行数离深宫之固驰驱委巷之中侍卫之臣挟弓剑而守空宫公卿百僚不知殿下所在。 宁知盗贼之伺候内应者与夫反*闲刺客不在于国中乎  万有强暴之徒乘*闲窃发则仓卒之变甚可畏也此臣等所以夙夜痛心深为殿下危之也。 自古人心难测祸乱无常危必生于所安变必生于所忽备患之道诚不可不严。 理安之日犹恐变生　今多盗益为寒心。 殿下承祖宗积累艰难之业纵不自重将柰宗社何  知过而不从谏是益其疾也知危而不修政是促其亡也此声若出闻于四方盗贼之欲乘　者岂不自幸  将帅之往敌忾者岂不失望  民心岂不益离  国势岂不益危  此臣等所以当夜不寐当食而叹　心痛念不能自止者也。 伏望远稽历代兴亡之故深念祖宗付　之重无敢逸豫以　万几之政无敢游幸以备非常之变从谏必行毋或失信端居高拱亲近宰辅经国之谋制寇之策广咨博访夙夜忧勤　精图治修德行政以收民心信赏必罚以明国典则将士自奋盗贼自息而邻国不敢谋强暴不敢肆祖宗之业传于无穷殿下从谏之德　美于*大甲{太甲}中兴之功同符于宣王编诸信史后世称圣明矣。"
#高丽史107卷-列传20-权　-013

又上言: "今倭寇四侵反*闲刺客往来京城。 殿下以数骑驰骋道路终夜不返臣等深为殿下危之。" 禑曰: "我诚有此愆非卿辈忠谁肯言之 " 后近又与献纳成石　极谏禑醉甚欲射之。 迁判典校寺事执政拟近代言禑曰: "此人为谏官使予不得游幸何可近侍  合令防倭耳。" 取笔勾去。 拜成均大司成历礼仪判书左代言升密直副使。 辛昌立授厚德府尹转签书密直司事昌遣近及门下评理尹承顺如京师请亲朝近赍礼部责异姓为王咨还中路私自　视旣至先诣昌舅李琳私第示之然后付都评议使司。 近上书论辨李崇仁罪谏官劾以党比崇仁欺诈罔上流牛峯县。
#高丽史107卷-列传20-权　-014

恭让朝宪府上*　曰: "今以权近私　咨文之故问尹承顺承顺言: '与近复命约明朝谒侍中李琳。 翌日将往琳第道遇近。 近曰: @吾已谒然旣相遇更与之进。 旣见琳予以病在家。 近将咨文藏

圣旨筒置于其家开见后乃付都堂。' 臣等谓此咨本国宗社存亡所关宜直付都堂会宰相同　。 近累日私藏私自开　隐密谋议漏泄天机阴谋难测不忠莫甚。 请更究问依律决罪。" 王命勿问远配宁海。 郞舍尹绍宗等上书复论私　之罪请正典刑命杖一百徙流兴海。 台谏复交章请罪又移金海。 尹　李初之狱起逮系淸州寻以水　免归汉阳。 又贬益州寻宥之归忠州。 在谪着入学图说及五经浅见录自此以后入

本朝。
#高丽史107卷-列传20-闵渍-000

闵渍[*(闵)祥正]。
#高丽史107卷-列传20-闵渍-001

