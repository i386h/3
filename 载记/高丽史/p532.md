<!-- { "loadSidebar": true } -->
太祖回军有功迁知门下府事谏官许应等上*　曰: "曼殊由门荫致位宰相而不孝于母人皆贱之又强奸少尹崔秀瞻处女又廉兴邦尝夺人平州田及被诛还为其主所有曼殊公然夺占使其主痛哭含寃请令推鞫以砺风俗近宪司上*　以为宰相须用燮理阴阳正己以正百官威加敌国者不尔不许入两府未知曼殊有一于此乎自今新拜两府者令应敎别为一批录其功德使士大夫皆知其拜相之由。" 辛昌只罢其职时人恨之。
#高丽史105卷-列传18-柳璥-012

倭二十　来寇海州昌遣我

恭靖王及曼殊御之赐弓矢禑之移江陵也曼殊与尹虎等押行恭让卽位策为功臣拜门下评理商议又录回军功赐田及录*券遂兼鹰扬军上护军曼殊尝为巡军万户鞫密直使李恬不敬之罪恬谓曼殊曰: "尔位至宰相负不孝不友之名台省再论之何鞫我为 " 曼殊　　旣而宪司又劾曼殊不侍母奉养又夺诸弟田民请治其罪不听宪司再论只削鹰扬军上护军寻判开城府事迁门下赞成事郑梦周旣诛曼殊以

太祖麾下率二百七十余人上*　请籍梦周家产幷治其党从之宪司又言台谏屡*　曼殊罪上不问宠遇日隆宜改心励节犹不惩艾骄暴日甚若置而不问无以惩恶请鞫问正罪王止令流外自此以后入本朝。
#高丽史105卷-列传18-许珙-000

许珙[*(许)悰*(许)冠*(许)锦*(许)富*(许)猷]。
#高丽史105卷-列传18-许珙-001

○许珙字　　初名仪孔岩县人父遂官至枢密副使珙幼聪敏奇伟高宗末登第承宣柳璥荐珙及崔宁元公植　属内侍为政事点笔员时号政房三杰转国学博士元宗初授阁门祗候累迁至户部侍郞与修神熙康实录十年拜右副承宣吏部侍郞知御史台事时林衍执国命擅威福欲以子惟茂娶珙女珙不听衍逼之珙固拒衍以告王王召珙曰: "衍奸凶不可取怨卿深计之。" 珙曰: "臣宁受祸不敢嫁女于贼臣之家。" 王义之曰: "卿善处之。" 珙退卽嫁其女于平章事金佺之子　衍深　之。
#高丽史105卷-列传18-许珙-002

及衍杀金俊文武多遇害珙适葬妻在阳川还至通津闻乱恐为所害欲投河而死旣而曰: "死生天也。" 遂入京衍多杀朝臣无可与议铨选者问左右曰: "许珙还否 " 珙闻之至衍家衍大喜迎入坐谢曰: "吾有事不能赴葬幸勿过。" 遂委铨选珙注授得宜衍喜白王赐赉甚厚衍废王诬王以病逊位表于蒙古蒙古知其诬趣王入朝面陈情实王行至松站问从行臣僚曰: "至东京行省若问林衍废立将何以对 " 珙及大将军李汾禧将军康允绍等顺衍意曰: "宜以表意对。"
#高丽史105卷-列传18-许珙-003

有庾超者承宣弘之子也尝为僧归俗娶李藏用孙女随藏用如元欲媚于帝因诉曰: "高丽承宣许珙上将军康允绍将军孔愉同谋欲叛上朝。" 帝命不花逮珙等与超对辨超服其诬遂杖之进签书枢密院事忠烈元年改官制拜监察提宪珙尝娶政堂文学尹克敏女死更　妻弟之女养于家者宪司劾之至是朝臣皆以新官制改衔谢恩命唯珙未得谢历判密直知佥议府事元世祖征日本王分遣都指挥使督造战舰珙往庆尙洪子藩往全罗子藩事未半珙已毕还子藩服其能迁　文学事修国史与韩康元傅等撰古今录拜佥议中赞。
#高丽史105卷-列传18-许珙-004

十六年王在元珙与子藩留守王京哈丹贼将侵东鄙讹言贼已　入中外汹汹子藩等议避于江华珙与崔有　独不可曰: "今王在京师岂可信讹言擅移国都。" 子藩等会耆老宰相议之皆曰当迁珙不能止谓堂吏文　曰: "众论如此不可沮也吾与尔守京以待王命。" 诸宰相皆曰: "人谓许中赞鎭定国家今其误国乎 " 珙归家召子孙曰: "吾当留此若辈有不从我者非吾子孙必处之以法。" 未几印侯自元来曰: "帝闻复都江华命王曰: '其言若实执首谋者以来。'" 国人闻之服珙智识。
#高丽史105卷-列传18-许珙-005

明年元遣兵追讨哈丹珙亦举兵应之积日不下马因得气疾累月不卧至八月疾笃卒年五十九谥文敬王命左司议大夫金　　之珙性恭俭不事产业虽至达官食不过一器布被蒲荐处之怡然群居愼口燕处不倚坐如见大宾少也常率一仆掩　埋　殆无虚日见　尸自负　之尝月夜弹琴邻有处女踰墙来奔珙不敢近喩以礼义女惭悔而返忠宣二年配享忠烈王庙子程评冠宠富程东州事评后改嵩官至检校政丞阳川君卒谥良肃子悰。
#高丽史105卷-列传18-许珙-006

○悰忠烈养之宫中及长尙忠宣女寿春翁主悰少长富贵能守礼好施忠烈朝拜守司空未几罢以帝命如元留三年忠宣时守司徒封定安君后复如元连遭父母丧还国自是屛居日以医剂活人为事忠肃在元召入朝时忠宣自北还燕都握悰手泣曰: "吾唯一女卿同居二十七年无*闲言此寡人所以钟情也。" 因厚遗之忠肃还国加封定安府院君又从忠惠入元留五年忠穆元年翁主卒哀过　疾卒。
#高丽史105卷-列传18-许珙-007

○冠忠烈朝登第国制六品以上不许赴试虽拜六品不谢则听赴举冠授郞将四年不谢妇翁宋　曰: "宦途多何必登第 " 冠曰: "先人遗予纸令赴试予虽屡举不中纸尙在何敢躁进废父命耶 " 王素闻其名及发榜召至帘前赐犀带仕至户部散郞赠赞成事子伯阳川君伯子絅知申事絅子锦。
#高丽史105卷-列传18-许珙-008

○锦字在中恭愍朝登第补校书校勘累转礼仪正郞辛禑时除左常侍寻迁典理判书未几免性恬静乐观书史不喜佛又不阿权贵与赵浚尹绍宗辈为忘年友自少　疾不乐仕宦谨妃虽其姻亲未尝　附退居田里常倾　剂药凡有疾者无问尊卑辄施予所疗活甚多禑初立锦作诗曰: "汉仪自合复三辅秦世应难至万年谁解在房双陆梦缅怀击楫大江船。" 十四年卒年未五十士林惜之子　。
#高丽史105卷-列传18-许珙-009

○富忠肃时以右代言掌举子试取郑乙辅等富不解文字唯选榜头一人余皆以　名先后第之防禁不严检阅刘世兴入　　第高下修撰郑怡潜　封*  殊无国试体官至选部典书尝与掌令成乙臣言掌令朴元桂受人赂布百匹元桂讼于王王命蔡河中等鞫之富言听于判事李仁吉仁吉云: "我无是言。" 相持不服河中等奏富为妄子信顺猷　完。
#高丽史105卷-列传18-许珙-010

○猷从恭愍入侍元朝及卽位录功为三等累迁判阁门事尝习八关仪猷使酒拳欧速古赤御史台劾之猷又叱辱台官王曰: "猷罪实重然今大会礼官不可阙姑令视事。" 台官畏势不敢复劾红贼之乱为兵马使以旧怨杀将军崔福良王闻而恶之未几与诸将平贼及从安佑凯还金镛使人　杀佑又斩金琳次及猷镛止之流岛配烽卒子瑞亦配烽卒寻召还官累密直副使策扈从收复功俱一等封阳川君时辛旽始用事以猷谤　　王流淸州又杖流瑞猷性酷暴妾与家奴通割妾两耳伤其两目又凿其奴两目加　　　又割其势令妾　之闻者　体事多类此。
#高丽史105卷-列传18-洪子藩-000

洪子藩[*(洪)承緖*(洪)永通]。
#高丽史105卷-列传18-洪子藩-001

○洪子藩字云之左仆射瓘之后父裔官至同知密直子藩敏达嗜学为宰相柳璥所知璥尝谓曰: "君年未二十已为堂后　应举以济世科之美子藩遂应举不中出为南京留守判官寻改广州通判去必见思又按忠淸庆尙全罗三道入为户部侍郞元宗时拜右副承宣奏曰: "比来不亲听政有司章奏悉委宦竖出纳中外　望请亲庶政以慰舆望。" 时台省及士大夫皆缄默自保子藩独持　论时议多之王以天变命放囚子藩奏: "轻囚可释也如奴逆主子不孝者亦免乃天意何此非修德实招灾也如欲修德莫若省大府供御之费禁市肆侵割之害。" 王默然。
#高丽史105卷-列传18-洪子藩-002

旧制承宣奉御宝至试院同知贡举庭迎知贡举面北立堂上金坵为知贡举子藩奉御宝将往奏曰: "承宣奉御宝至贡院知贡举或下阶以迎或否今从何礼 " 王曰: "有宝宜下阶。" 子藩至贡院诘坵曰: "予承命奉御宝来知贡举不庭迎予不敢入。" 坵曰: "承宣诣宰相宰相坐而待之今乃起避尙过礼　庭迎乎 " 子藩曰: "有旨日将晩。" 坵不得已下阶未尽一级子藩乃入或谓: "子藩不恭坵起避可也遽尔下阶亦失大臣体。" 忠烈不豫放二罪以下配岛者子藩曰: "去岁亦有赦赦不已数乎恐犯罪者益众京中见囚请以口传宥之诸道令祈恩别监命界首官放遣。" 从之。
#高丽史105卷-列传18-洪子藩-003

征日本时以判密直司事为全罗道都指挥使督造战舰时李尊庇输诸道兵粮于合浦子藩募水手运以战舰兵粮与战舰一举俱集民颇得耕种元使哈伯那深服其能子藩驰奏: "本道饥民多阖门饿死哈伯那亦涕泣语臣云: '邦本至此何可忍视。' 请发兵粮库赈贷。" 从之未几知佥议府事升赞成事哈丹之变王迁江华或以为一水险未足恃中外汹汹子藩修城饬备人赖以安二十年拜佥议中赞明年加佥议令无何以中赞致仕又明年复为右中赞条上便民十八事王嘉纳之语在食货刑法志。
#高丽史105卷-列传18-洪子藩-004

二十四年忠宣卽位改左仆射　知光政院事俄复为中赞忠烈复位赐壁上三韩尽忠同德佐理功臣号封庆兴郡开国侯寻复拜左中赞赐象牙杖忠宣在元吴祁石天补得幸用事离*闲王父子国人患之元遣断事官帖木儿不花与宰相崔有　韩希愈柳庇执天补及其父胄弟天卿天琪赴京以子藩年老不堪乘传令留掌国事诏王事无大小皆听子藩子藩数祁罪恶告帖木儿不花疑祁害己防备甚严祁亦疑惧不离王侧子藩与诸宰枢及万户金深率三军将士围王宫护军吴玄良直入王所执祁出王使内人请留祁诸宰相持疑子藩　声曰: "上旣许之何疑之有 " 趣护军崔淑千押送于元初子藩议围王宫　理郑　不可曰: "退一奸臣一武夫力耳何至用兵。" 子藩不听后闻上国以为言乃悔之。
#高丽史105卷-列传18-洪子藩-005

