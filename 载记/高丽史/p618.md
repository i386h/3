<!-- { "loadSidebar": true } -->
#高丽史127卷-列传40-叛逆1-李资谦-003

资谦恐他姓为妃权宠有所分强请纳第三女于王王不得已从之是日大风飞瓦拔木后又纳其第四女又大风雨。 王旣册资谦推恩赦二罪以下其日中外所献悉归资谦第命有司修葺资谦祖先所居开明宅功旣讫改号重兴宅令资谦入处遣　知政事李寿同知枢密院事许载下诏赐衣　金帛鞍马土田奴婢仍幸其第置酒用家人礼夜艾而还。 以之美试礼部尙书同知枢密院事公仪卫尉卿诸子弟姻　拜官有差。 资谦私遣其府注簿苏世淸入宋上表进土物自称知军国事。 资谦权宠日盛有不附己者百计中伤窜王弟带方公　于京山府流平章事韩安仁于海岛杀之又流崔弘宰文公美李永郑克永等五十余人。 以其族属布列要职卖官　爵多树党与自为国公礼数视王太子号其生日"仁寿节" 内外贺谢称笺。 诸子争起第宅连　街陌势焰益炽贿赂公行四方馈遗辐凑腐肉常数万斤强夺人土田纵其仆隶掠车马输己物小民皆毁车卖牛马道路骚然。
#高丽史127卷-列传40-叛逆1-李资谦-004

又欲知军国事请王幸其第授策勒定时日事虽未就王颇恶之。 内侍金粲安甫鳞常侍左右　知王意乃与同知枢密智禄延欲捕资谦流远地召上将军崔卓吴卓大将军权秀将军高硕等图之时之元妻父拓俊京与其弟俊臣颇用事卓等素疾俊臣自下位擢为兵部尙书居己上故许之。 约旣定至初夜率兵入宫先杀俊臣及俊京子内侍纯祗候金鼎芬录事田其上崔英等投尸于宫城外。 内直旗头学文踰城因中郞将池颢告资谦资谦罔知所为。 郞中王毅又踰城奔告其详资谦与俊京及之美等相顾战恐召集宰枢百寮于其第使之美往复议问皆莫知所对俊京曰: "事急矣不可坐待!" 乃与侍郞崔湜祗候李候进录事尹翰等率数十人至朱雀门不得入使翰踰城折　开关入至神凤门外呼　声殷地禄延卓等谓外兵大集胆落皆不能出资谦使人火崔卓吴卓秀硕等家囚其妻子奴仆。 平明俊京见俊臣辈尸恐不免与之甫湜候进翰金鼎黄曹舜举文仲经等召聚军卒授军器库兵仗进围升平门。 义庄自玄化寺率僧三百余人至宫城外在宫内者无敢出但持弓矢分守子城门上。 王御神凤门张黄　俊京军卒望见罗拜　呼万岁。 王使问: "汝辈何为操兵而至 " 对曰: "闻有贼入禁中欲卫社耳。" 王曰: "无之朕亦无恙汝等可释甲散去。" 遂　下内帑银币赐军卒令侍御史李仲起居舍人胡宗旦宣谕军士解甲投兵俊京怒拔剑逐仲等令军卒复　甲执兵大呼或有流矢及御前以楯蔽之义庄之徒以斧斫神凤门柱有自楼上射斫之者中其头卽毙。
#高丽史127卷-列传40-叛逆1-李资谦-005

资谦使合门祗候崔学鸾都兵马录事邵亿至宫门奏曰: "请出禁中作乱者不尔恐惊动禁中。" 言甚不逊王默然。 俊京遣亿谓资谦曰: "今日向晩恐贼乘夜窃发及其未发焚宫门索擒何如 " 资谦使之美问平章事李寿等*　曰: "宫宇相比延烧不可扑灭甚不可也。" 俊京不待报取少府监黄灰木将作监木　积东华门廊火之风焰煽炽*　{须}臾延及内寝宫人皆惊骇走匿。 及晩俊京之甫被甲上马率兵百余人至春德门守门内侍李叔晨开门纳之。 俊京入左掖门前禁卫别将李作将军宋幸忠拔剑逐之俊京奔退作手阖门扉俊京使人守诸门令曰: "有自内出者卽杀之。" 夜王步至山呼亭侍从皆散惟近臣林景淸等十余人在王恐被害作书请禅位于资谦资谦畏两府议未敢发言寿　言于座曰: "上虽有诏李公岂敢如是 " 资谦意遂沮涕泣还书曰: "臣无二心惟圣鉴谅之!"
#高丽史127卷-列传40-叛逆1-李资谦-006

有洪立功者将军刘汉卿下中郞将也资谦以汉卿入内卽以立功为借将军帅兵听俊京指挥俊京使立功领卒六十余人担柴至都省南路立功密语卒曰: "我与若等皆王臣也而负薪烧宫非臣子之义。" 遂释担从宣义门窦入见罗拜王惊问: "尔为谁 " 立功前自陈王甚悦赐酒食自是宿卫不离。 黎明王以火焰将逼欲出会资谦遣承宣金珦请出御南宫王步至景灵殿命内侍白思淸奉祖宗眞纳诸内帝释院　井中乃出西华门乘马至延德宫吴卓导前俊京使郞将张成拔剑突入执卓斩之又杀左仆射洪灌分遣人执崔卓秀硕作甫麟幸忠大将军尹成韩景将军朴英宋仁史惟挺吴挺臣汉卿郞将李儒内侍崔箴员外郞朴元实等皆杀之其余军士死者不可胜计。 内侍奉御王观大将军尹先郞将丁宠珍别将张成好从王在南宫资谦请出之再三王不得已从之使人请勿杀之甫皆杀之。 资谦又与俊京议乱作日直宿者无贵贱皆杀之寿执不可乃止。 将军李禄千金旦金彦逃免后彦自出流南裔。 是日宫禁焚荡惟山呼赏春赏花三亭及内帝释院廊　数十*闲仅存百官狼狈奔散。 资谦杀禄延及吴卓子子升硕弟甫俊流粲于远地没禄延粲妻子为奴婢粲后改安。
#高丽史127卷-列传40-叛逆1-李资谦-007

资谦请王幸重兴宅西院王去仗卫从*闲道及院门大卿金义元崔滋盛以重兴宅执事出迎郞将池锡崇散员权正均队正吴含自山呼亭至南宫不离左右至是锡崇等扶王将入北门资谦俊京欲杀之使郞将李积善牵出锡崇手执御衣疾呼请救王顾叱积善蹴其胸犹不释御衣为之裂　头亦触楣而破之美之甫在门望见王不下阶崔湜独出拜骂积善曰: "有圣旨汝何敢尔 " 积善遂释之锡崇等尙恐惧不能出时宦者赵宁*　{谄}事资谦王召湜宁曰: "锡崇等三人至诚爱君更无他心尔等为我请勿令杀。" 俊京从之流远地。 王升堂资谦与其妻拍手　地大哭曰: "自皇后入宫愿生太子及圣人诞生祈天永命无所不至! 天地鬼神鉴吾至诚不图今日反信贼臣欲害骨肉!" 王羞　无言。 王自居西院左右皆资谦党国事不自听断动止飮食皆不自由百寮移寓旁近寺馆备员而已资谦俊京威势益煽其所施为无敢谁何。
#高丽史127卷-列传40-叛逆1-李资谦-008

赠俊臣守司空鼎芬纯户部员外郞其上英合门祗候厚赙之从资谦之意也又出资谦所恶者内侍二十五人自是外家益横宰相朴升中许载以下皆*　{谄}谀附托威虐可畏。 王密与内医崔思全谋谕俊京令　力王室俊京心然之王赐俊京诏曰: "惟朕不明致凶徒生事使大臣忧劳皆寡人之罪。 是用省躬悔过指天誓心冀与臣民惟新厥德卿其更励厥修无念旣往尽心夹辅　无后艰。" 会之彦奴骂俊京奴曰: "汝主射　位火宫禁罪当死汝亦当没为官奴岂得辱我哉!" 俊京闻之大怒走诣资谦第解衣免冠曰: "吾罪大矣当诣所司自辨。" 径出不复顾有人止之乃归卧其家。 资谦遣之美公仪请和俊京骂曰: "前日之乱皆尔等所为也何独谓我罪当死乎!" 卒不与见因宣言: "欲归老吾乡。" 王闻之遣知枢密院事金富佾趣令视事赐鞍马。 资谦从王诣安和寺百官拜马前资谦视之自若。
#高丽史127卷-列传40-叛逆1-李资谦-009

未几王移御延庆宫资谦寓居宫南凿北垣以通宫内取军器库甲兵藏之家。 王尝独往北垣仰天恸哭移时资谦因十八子之谶欲图不轨置毒　中以进王妃密白于王以　投乌乌毙又送毒药令妃进于王妃奉椀阳蹶覆之妃卽资谦第四女也。 俊京旣与资谦构隙思全又乘*闲说之俊京乃决策附奏云: "愿自　。" 王使谓俊京曰: "国公虽僭乱反状未着朕若先举亲亲之意谓何徐俟其变应之未晩。" 常使中人伺之。 一日俊京在兵部注拟武职王手书小纸密遣宦者赵毅示俊京曰: "今日崇德府军将持兵至殿北若将入寝门朕若遇害实否德所致所可痛者太祖　业列圣相继以至寡躬若为异姓所易非独朕罪实辅相大臣所深耻也*(  ){惟}卿图之。" 俊京乃以御笔示尙书金珦珦　号天泣曰: "有旨如此义当死事公其可安乎!" 俊京与珦率上衙将校七人寮吏仆隶二十余人出北门仓卒无所持各取栅木为棒自金吾卫南桥入宫毅延呼曰: "事急矣趣入!" 遂闭广华门李公寿随至王命开一扉纳之。 公寿卽寿也。 巡检都领郑惟晃率百余人入军器监分授兵甲向延庆宫路见资谦党少卿柳元湜其言不顺卽杀之。
#高丽史127卷-列传40-叛逆1-李资谦-010

俊京　甲胄急入宫王出天福殿门迟之俊京奉王以出资谦之党射之俊京拔剑一呼无敢动者王入御军器监严兵卫。 俊京使承宣康侯显召资谦资谦服素而至。 俊京与公寿议囚资谦及妻子于八关宝斩其将军康好高珍守等皆资谦所指使者也。 分遣人逮捕支党王出御广华门使告于众曰: "祸起萧墙大逆不道赖忠臣义士举义除害。" 众皆称: "万岁" 　呼　跃至有流涕者。 之美闻变率百余人至广华门不得入徘徊往返与李资德及金仁揆入兵部犹未知资谦被囚及晩巡检至兵部执之美囚检点所资德等惊骇散去。 王还御延庆宫近侍先入淸宫义庄匿内寝执送八关宝。 流资谦及妻崔氏子之允于灵光之美于陜州公仪于珍岛之彦于巨济之甫于三陟义庄于金州之元于咸从合门祗候朴彪文仲经直长朴永太史令梁麟冬官正梁　李叔晨李芬大将军金好将军池颢池福臣郞将崔思琰别将位好散员宋用中等三十余人及官私奴凡九十余人分配远地。 彪最奸　*　{谄}媚资谦常出入卧内凡聚*　{敛}附益皆其所为故射利干禄者竞赂之遂致*(  ){巨}富朝廷尤疾之中路杀之沈于水。 又执射神凤门者一人及之彦家臣*大乐丞金　枷于市三日流远岛其亲党资德仁揆义元王毅礼宾卿李资元殿中少监朴孝廉祗候李存皆贬为守令又流朴升中于蔚珍。
#高丽史127卷-列传40-叛逆1-李资谦-011

资谦寻死于灵光后三年召还其妻久之下诏曰: "昔郑庄公置姜氏于城颖誓曰: '不及黄泉无相见也。' 旣而悔之复为母子如初。 秦皇迎迁母于雍而入咸阳复居甘泉。 此二君忘母氏之旧恶致人子之孝意朕甚慕焉。 今外舅虽没而亲亲之意终不可忘可赠检校太师汉阳公妻崔氏可封卞韩国大夫人。
#高丽史127卷-列传40-叛逆1-拓俊京-000

拓俊京。
#高丽史127卷-列传40-叛逆1-拓俊京-001

