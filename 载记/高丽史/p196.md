<!-- { "loadSidebar": true } -->
辛亥元遣使来诏曰: "　尔东藩世守臣职。 子承父爵典制具存近高丽王王　遗奏以其子王璋袭爵朕惟王璋亲惟圣祖之甥懿乃宗姬之壻嘉谋伟绩俱有可称。 久侍阙庭备　忠力特授征东行中书省右丞相高丽国王依前开府仪同三司太子太师上柱国驸马都尉沈阳王。 自今以始益谨畏天之戒勉修事上之诚群工庶职各守常规士庶缁黄无失其业。"
#高丽史33卷-世家33-忠宣王1-00-151-0000

甲寅帝及太后遣使来宴王。 乙卯皇太子所遣使臣又宴王。
#高丽史33卷-世家33-忠宣王1-00-152-0000

十一月己未宴元使赠银甁百口苎布二百匹绫百余匹。
#高丽史33卷-世家33-忠宣王1-00-153-0000

甲子命停八关会。
#高丽史33卷-世家33-忠宣王1-00-154-0000

辛未王在金文衍家百官会梨岘新宫王下敎曰: "肇自祖王统合三韩臣服述职者尙矣。 逮我父王上国顾遇　异于前获承厘降厚沐宠光孤亦入侍继为驸马历卫三朝于今十有九年越于年前仰凭皇帝皇太后皇太子奋庸熙载肃淸四海至于本国奸　之　亦皆荡除内外安宁。 孤乃请欲归宁父王上天不吊未获少延克日奔丧何嗟及矣  皇帝哀予小子乃许愼终继袭之命寻遣使臣仍授征东行中书省右丞相高丽国王依前开府仪同三司驸马都尉沈阳王。 噫! 圣恩重大王位难虚承先父之遗训迫臣民之推戴以否德就位兢兢业业不敢遑宁。 追惟祖王开创之初法度悉备降及后代渐致陵夷　又近奸臣得志愚弄国柄毁纲　纪公私田民倂为所夺人民艰食官　空虚私门富溢孤甚痛之庸是择遣使人点数民田均租定赋　追前式此盖一为国用周备。 一为俸禄赡给一为民产　足　司牧之初宜加异泽。 自至大元年十月十六日黎明以前除不忠不孝谋故杀人外咸宥除之。 一祖王以降历代祖先宜加上德号一城隍幷国内名山大川载在祀典者　宜加号。 一圆丘籍田社稷乃国家　福之所宜令有司营立斋厨祭膳之设要当　洁。 一寝园及祖宗坟墓务在敬崇迩来有司怠慢至有　倾颓毁者。 今特设典仪寺全为斯任其寝园一新营构诸坟墓更加完补　置看守人户禁樵采放火。 一大成至圣文宣王百代之师春秋释奠朔望祭享诸儒聚会宜加精洁。 一孝子顺孙节妇烈女旌表门闾许加分职。 一地理国师道诜儒宗弘儒侯薛聪文昌侯崔致远　宜加号。 一诸衙门随时沿革不拘一体。 　本国官多虚设名存实少今商酌时便或倂或省宜加勤恪各供尔职。 一先于至元十二年钦蒙世祖皇帝遣阿秃因来传圣旨又于至元二十八年予与郑可臣柳淸臣等诣紫檀殿里亲奉世祖皇帝圣旨云: '同姓不得通婚天下之通理。 　尔国识会文字行夫子之道不应要同姓。' 时有李守丘传说柳淸臣又传译郑可臣。 本国因循未还遽革耳。 自今若宗亲娶同姓者以违背圣旨论宜娶累世宰相之女为室宰相之男可听娶宗世之女。 若家世卑微不在此限。 新罗王孙金珲一家亦为顺敬太后叔伯之宗。 彦阳金氏一宗定安任太后一宗庆源李太后安山金太后铁原崔氏海州崔氏孔岩许氏平康蔡氏淸州李氏唐城洪氏黄骊闵氏横川赵氏坡平尹氏平壤赵氏　累代功臣宰相之宗可世为婚　。 男尙宗女女为宗妃文武两班之家不得娶同姓外家四寸亦听求婚。 一自至元二十七年至大德元年自大德二年至于今侍从臣僚多负劳苦其功可赏宜别录　用。 一大德三年本国无赖之徒将欲　乱万户忽刺　金　等先知其谋有能整乱其功可赏宜别录　用。 一大德七年春奸臣　竖至行在香水园谋为不利于孤评理朴景亮刘福和洪诜许有全李连松姜融李珍李* 赵通等奋义忘生力沮奸谋忠勤特异。 朴景亮宜别录　用其亲子及堂兄弟　妹至于子孙一皆为良。 刘福和洪诜许有全李连松姜融李珍李* 赵通等尤加　用延及子孙。 一大德九年冬本国宰相洪子藩崔有　柳淸臣金深金利用等图安宗社重义轻身偕赴朝廷论列利害为孤请还其功殊异。 宜别录　用。" 是日下批判检校之职益繁矣。
#高丽史33卷-世家33-忠宣王1-00-155-0000

又下旨于典农司: "一本司所畜米谷但为备荒而已*闲有无职之人冒求购受为费不细。 其前后所下赐米钧旨尽行封置毋给。 一赐给田租已纳到司者虽有还给钧旨勿用听受。 一豪势之家始以赐给占籍土田因称祖业者及其足丁剩于本数者令各道务农使尽行打量纳租本司。 一京畿八县禄科口分田外其余田租疾早收畜。 一东西积仓用船军其人各一百名及诸色匠人从宜营造。 一农元仓东积仓西积仓令伍尉队正失职者九十名轮日直守有政当加　用。"
#高丽史33卷-世家33-忠宣王1-00-156-0000

壬申王如元命齐安大君淑权署征东省事。
#高丽史33卷-世家33-忠宣王1-00-157-0000

闰月壬辰元遣直省舍人帖哥　来颁诏。
#高丽史33卷-世家33-忠宣王1-00-158-0000

十二月戊午遣评理赵琏如元贺正以王命赍世代编年节要幷金镜录以进。
#高丽史33卷-世家33-忠宣王1-00-159-0000

癸未禁嫌名改　州为涟州彰善为兴善章德为兴德章山为庆山　岛为宁源　项寺为弘济寺幷禁* 樟二字。
#高丽史33卷-世家33-忠宣王1-01-01-1309

○(己酉)元年春正月乙酉朔王在元。
#高丽史33卷-世家33-忠宣王1-01-02-1309

戊申遣检校评理金元祥如元贺皇太子诞日。
#高丽史33卷-世家33-忠宣王1-01-03-1309

二月乙卯王传旨立　　法。
#高丽史33卷-世家33-忠宣王1-01-04-1309

戊寅命撰忠宪王实录。
#高丽史33卷-世家33-忠宣王1-01-05-1309

三月癸巳命检校中护裴挺内府令姜融重新康安延庆二宫。 中外公私屋材　令官收以供营构朝野怨之寻罢康安宫之役及延庆宫上梁仿上国之制百官皆贺用银绢纻布为币宴六品以上。 殿宇廊　凡四百一十楹挺之指　也。
#高丽史33卷-世家33-忠宣王1-01-06-1309

戊戌毁梨岘新宫。
#高丽史33卷-世家33-忠宣王1-01-07-1309

甲辰元宣政院遣人来督造船时皇太后欲营佛寺洪福源之孙重喜重庆等奏白头山多美材若发沈阳军二千伐之流下鸭绿江使高丽舟载以输便。 于是遣辽阳省宣使刘显等来令本国造船百　输米三千石弊不可言。 是时二宫之役方兴造船之事又急西海交州杨广之民尤受其害。
#高丽史33卷-世家33-忠宣王1-01-08-1309

丁未传旨曰: "流窜之人皆免放唯吴演粱麟徙置鎭边。 前者各衙门倂省之时士大夫多无故失职或有劳降官者  予惟念之不置。 可依旧勾当又新设衙门官吏各勤其职毋致废弛。 又前所革近侍茶房三官五军皆复之。" 时洪重喜以擅改官号诉于中书省故有是命。
#高丽史33卷-世家33-忠宣王1-01-09-1309

戊申大司宪赵瑞还自元。 帝以　理金深为高丽都元帅; 瑞为副元帅。
#高丽史33卷-世家33-忠宣王1-01-10-1309

己酉元以受尊号遣宦者王家奴来颁诏。
#高丽史33卷-世家33-忠宣王1-01-11-1309

是月元太后幸五台山王扈从。
#高丽史33卷-世家33-忠宣王1-01-12-1309

夏四月甲子右军千户金暹左军千户郑琦押船五十　发礼成江宣政院所遣使臣监送。
#高丽史33卷-世家33-忠宣王1-01-13-1309

己巳元枢密院遣水军千户常仲信来督造船。
#高丽史33卷-世家33-忠宣王1-01-14-1309

辛未以崔有　守佥议政丞监春秋馆事大宁君; 印侯为赞成事平阳君; 柳淸臣朴义金深为赞成事; 权永金利用为评理; 金台铉判三司事; 金文衍判密直司事; 元瓘为密直使; 赵瑞知密直司事; 李瑚赵琏郑之衍同知密直司事; 金元祥权汉功李连松李公甫朴侣为密直副使; 宋英赵云卿为三司右左使。 于是密直重房皆复旧。
#高丽史33卷-世家33-忠宣王1-01-15-1309

丁丑祷雨于圆丘。
#高丽史33卷-世家33-忠宣王1-01-16-1309

己卯遣吴挺珪如元贺受尊号。 政丞崔有　等仍上笺于王请还国曰: "命重征朝尝赴云龙之会职拘居守阻成鱼水之欢未获追陪徒增延　窃以君臣之重今古所同观其势则虽堂陛之高卑比诸身则犹股肱之左右。 必相资于休戚固难旷于斯*　{须}  恭惟国王殿下仁德克宽神谋果断侍天十载始终一节之勤王扑地群黎旦暮同心之　我适逢盛际确立元功承往谐之纶言慰来苏之舆意。 邪　化为忠正旧染咸新呻吟变作讴歌尔生有望。 坐未暇于暖席诏忽催于还辕而臣等托付匪轻论思无状事非一二　　蔡仲之*  缝路隔四千靡　晋臣之牧　。 略无毗于彼此祗自愧于寻常。 　今支应之悉繁而又　承之无所谨率苍生而瞻企有如皎日之照临伏望国王殿下。 知君位久不可虚谅民情急于何戴　回行色　偿曷月之恋怀益荷睿恩永保先朝之赐履。" 时帝及皇后皇太子待王甚宠故王不纳。
#高丽史33卷-世家33-忠宣王1-01-17-1309

辛巳元遣使来求佛经纸。
#高丽史33卷-世家33-忠宣王1-01-18-1309

六月戊辰遣佥议评理赵琏如元贺圣节。
#高丽史33卷-世家33-忠宣王1-01-19-1309

秋七月辛巳上洛公金　卒。
#高丽史33卷-世家33-忠宣王1-01-20-1309

己丑郞将宋时还自元帝命　造船转米。
#高丽史33卷-世家33-忠宣王1-01-21-1309

壬寅王遣内僚郞将申彦卿传旨曰: "上升王请谥表令密直副使致仕吴良遇制之自今给以见官之俸表笺制撰一以委之。"
#高丽史33卷-世家33-忠宣王1-01-22-1309

己酉元遣宦者李三眞来罢献耽罗牛肉。
#高丽史33卷-世家33-忠宣王1-01-23-1309

八月辛亥王命令富人就宣义门内闲地缘道作瓦屋又命五部民家皆盖以瓦命毋禁私窑。
#高丽史33卷-世家33-忠宣王1-01-24-1309

九月乙未　部以王命选州郡奴婢二十五名及凡人相争奴婢两造不当未可归一者悉送王所。
#高丽史33卷-世家33-忠宣王1-01-25-1309

庚子虑囚。
