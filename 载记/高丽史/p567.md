<!-- { "loadSidebar": true } -->
十年拜门下评理。 禑遣宦者金实责地曰: "都统使崔莹造战舰备水战加以火　其虑周矣。 卿为海道元帅比来倭寇侵扰州郡未能扫平罪实在卿。" 地顿首谢。 十三年地上书自请东征曰: "近中国声言征倭。 若　我境分泊战舰则非惟支待为艰亦恐　我虚实。 倭非举国为盗其叛民据对马一　诸岛近我东鄙入寇无时。 若声罪大举先攻诸岛覆其巢穴又移书日本尽刷漏贼使之归顺则倭患可以永除中国之兵亦无因而至矣。 今之水军皆善水战非辛巳东征蒙汉兵不习舟楫之比。 若顺时候风而动则易以成功。 但船久则朽师老则疲。 且今船卒困于　赋日思逃散宜乘此机决策荡平不可迟疑。"
#高丽史113卷-列传26-郑地-004

十四年禑遣我

太祖攻辽地以安州道都元帅隶焉遂从

太祖回军。 时倭寇三道自夏至秋屠烧州郡将帅守令莫有御者。 以地威名　倭寇命为杨广全罗庆尙道都指挥使与诸将往击之。 倭自咸阳踰云峯八罗岘至南原。 地帅都巡问使崔云海副元帅金宗衍助战元帅金伯兴陈元瑞全州牧使金用钧杨广道上元帅都兴副元帅李承源等奋击大破之斩五十八级获马六十余匹。 贼夜遁地以诸军无食不能追。 时人谓非此战则三道民几尽矣。 禑赐宫　*　{段}绢。 恭让元年为杨广全罗*广尙道{庆尙道}节制体察使兼*　{总}招讨营田缮城事。 金伫与边安烈等谋迎辛禑事觉地以辞连流于外。 二年遣左献纳咸傅霖鞫地于　林台*　{谏}抗*　请论以法乃徙横川台谏复论驳不已又徙远地。 事具安烈传。
#高丽史113卷-列传26-郑地-005

尹　李初之狱起地逮系淸州　讯不服曰:

"李侍中仗义回军吾以伊　故事讽

侍中。 深有意尔。 复何党　初欤 " 言必誓天辞旨感慨有足动人者狱官不能取辞。 地退谓人曰: "人生会有一死生何足惜  但王氏复国而死非其罪是可痛也。" 明日将峻刑鞫之以水　免。 三年录回军功为二等赐录*券及田五十结。 台省刑曹议奏曰: "地以党安烈坐罪实为诬枉。" 遂释之。 退居光州别业。 召判开城未赴病卒年四十五谥景烈。 子耕。
#高丽史113卷-列传26-尹可观-000

尹可观。
#高丽史113卷-列传26-尹可观-001

○尹可观海平府院君硕之曾孙。 有武略善骑射。 恭愍晩年令韩安洪伦等强辱诸妃嫔可观亦　侍左右王令通益妃。 可观以死固拒王大怒棒之废为庶人寻释之。 辛禑时拜密直副使。 出为庆尙道副元帅。 倭寇比屋义城等县贼众我寡屡战不利。 可观与战于安东礼安等处败绩矢集右臂。 仍为本道都巡问使鎭合浦倭贼百余寇咸阳郡可观与晋州牧使朴子安击之斩十八级夺本国被虏二十余人幷获器仗。 初倭贼皆由丑山岛入寇可观闻于朝为置船卒。 自后倭患稍息销兵器弊　者为农器开屯田以赡军食。 性淸俭秋毫不取不近声妓。 及还鞍勒破缺以麻绳补之。 后以判密直事卒。
#高丽史113卷-列传26-金长寿-000

金长寿。
#高丽史113卷-列传26-金长寿-001

○金长寿　州人。 红贼陷京城所在充斥。 长寿以检校中郞将家居自称万户。 率州人杀游　百四十四人夺其榜文遣州人崔英起吴永卿驰报行在。 王嘉之超授上将军兼万户赐紫金鱼袋英起西海道安抚使永卿郞将。 贼犯兴王行宫长寿从崔莹自城中率兵驰诣行宫。 将入门诸相曰: "当审视贼所在。" 乃入长寿　声曰: "贼在内何谓审视 " 毁门拔剑而入斩一人贼以剑斫其额血流被面冒刃又杀二人众从而入长寿为贼所害。 乱定论功为一等。
列传卷第二十六。

#高丽史114卷-列传27-00-000

列传卷第二十七。 高丽史一百十四。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史114卷-列传27-尹桓-000

尹桓。
#高丽史114卷-列传27-尹桓-001

○尹桓军簿判书秀之孙也。 忠肃时拜护军。 忠惠立授代言。 忠肃在元复位党狱起囚桓于巡军夺告身杖流海岛遂亡入元。 桓尝与曹益淸执忠惠所狎宋八郞洪庄等囚巡军庄挟前憾　之放桓于漆原。 忠惠复位授同知密直元授行省员外郞。 曹　之乱侍从有劳赐输诚亮节辅理功臣号除赞成事。 元授行省郞中。 王起新宫于三岘欲以奴婢实之命近臣各献有姿色一两婢。 桓与康允忠孙守卿等不得已皆曰: "唯命。" 蔡河中适至王顾桓曰: "卿等所议可语政丞。" 桓愧不能言王促之再桓具以告河中曰: "王虽不命臣等议已有日　有命敢不奉承。" 退谓人曰: "君上请奴婢于臣庶古所未闻。" 王尝通桓妻柳氏出桓为江陵交州道都巡问使。 忠定初封漆原府院君赐输诚亮节宣力保理功臣号。 王尝宴群臣桓诘政房提调郭* 以受赂事* 不应桓攘臂　* 左右止之不得。 恭愍朝复为赞成事寻判三司事赐输忠　义同德翊赞功臣号。 拜左政丞改门下侍中寻以罪流。 后召还封漆原侯改封漆原伯复拜侍中赐推诚秉义同德燮理翊赞功臣号。
#高丽史114卷-列传27-尹桓-002

桓本武人王命监春秋馆事赐玉顶儿玉缨笠。 未几罢。 辛禑三年北元遣使授平章事。 六年复为门下侍中寻以病辞不允。 十二年卒。 年八十余。 桓美须长大风仪秀伟。 历事五朝三为首相。 家巨富。 尝乞告归漆原岁大饥人相食。 散家财以赈之取贫民称贷契卷悉烧之。 时方久旱水涌桓田浸及人田大熟庆尙之民称之不已。 谥忠孝。 无子以　女嫁南佐时。 佐时封宜城君辛禑十三年卒。
#高丽史114卷-列传27-李成瑞-000

李成瑞。
#高丽史114卷-列传27-李成瑞-001

○李成瑞　林府人。 忠定朝拜密直副使。 恭愍卽位升同知司事改尙书右仆射。 王避红贼南迁命为杨广道都巡问兼兵马使签兵有功兴王之变从崔莹击贼又有功。 俱策为一等。 又录己亥击走红贼功为一等升赞成事。 寻以罪流于外。 明年召还。 后如元贺正元授*大尉监大卿。 王起正陵以云庵寺为愿刹。 给寺僧米月三十石凡所供给无不至。 寺僧又诣都堂请给饷客之需宰枢重违其请议给转输都监米五十石。 成瑞在告吏奉牒请署之成瑞叹曰: "我年十三始仕二十九入宰府今五十一年。 历己亥之旱辛丑之贼凶荒乱离其变极矣。 未闻有仓　　竭而俸禄不给也。 今颁禄不给而于云庵僧惟其所欲请养居僧则与之请食役夫则与之。 又给饷客之费。 以有限之财供无已之求国焉得不　  予备员宰相不可不言。" 遂不署。 初成瑞窃元翰林学士承旨奇田龙妾为宪司劾免王召宪官还其劾状封月城君。 辛禑五年卒谥恭简。 妻朴氏初与辛旽通配徒役。 及成瑞卒又奔于郑天凤宪司鞫而窜之竟不悛恣行无忌。
#高丽史114卷-列传27-李寿山-000

李寿山[*(李)恬]。
#高丽史114卷-列传27-李寿山-001

○李寿山遂安郡人。 忠惠时拜密直副使赐推诚翊戴佐命功臣号封春城君。 恭愍元年赵日新将作乱忌寿山遣其党欲害之寿山匿免。 后与蔡河中比拜佥议评理寻升赞成事又为行省郞中。 诸奇败以党流于外召封寿春君出为东北面都巡问使定女眞疆域。 再迁三司右使判三司事加推忠保节翊戴佐理功臣号。 蒙古伶人梁济率其徒诣都堂奏乐寿山曰: "有乐不可无歌。" 乃呼汉女唱歌与诸相极欢。 判事许佺窃桧山府院君黄裳嬖妾惑之所为错乱。 寿山与诸宰相会殿庭言其状相与笑　。 声彻御座。 王闻之曰: "李三司老矣。 评论女色今可休矣。" 都元帅庆千兴却德兴兵凯还宰枢置酒慰之。 寿山被酒自击檀板以板拍诸相以为戱拍右侍中柳濯。 濯正色不言。 其轻率无仪类此。 为辛旽所　罢寻复职。 朝廷使臣林密蔡斌谒文庙诸生揖林密*　礼蔡斌不*　　更揖。 诸生皆入舍斌怒寿山卽诡曰: "我国之礼于尊长不敢一时　揖。" 斌悦寿山密令人促诸生更揖。 王见弑太后及庆复兴欲立宗亲李仁任欲立辛禑犹豫未决都堂相视莫敢发言。 寿山曰: "今日之计当在宗室。" 仁任竟立禑。 禑二年卒谥恭良。 恭让立左常侍尹绍宗等上*　曰: "有功必赏有罪必罚。 尧舜所以致治也。 玄陵无嗣晏驾李仁任欲立辛禑大臣无敢有异议故判三司事寿山独请立宗室。 身虽已没忠义感人乞追加褒谥吊祭其墓录其子孙以慰忠魂。" 从之。 子恬。
#高丽史114卷-列传27-李寿山-002

○恬恭愍朝登第累迁判典仪寺事。 辛禑时历礼仪典工判书升密直副使改签书密直司事。 恭让时进知司事。 八关会重房不礼于密直司遂构隙交章相讼王皆留中不下。 恬心　之一日王宴群臣夜分乃罢将入内恬醉引王　曰: "殿下不念定昌君时欤  国事将日非矣何信竖儿而轻大臣乎 " 遂脱帽投地曰: "愿还王此帽以手坏之。" 王怒蹴其帽　声曰: "恬使酒乃尔耶。" 宦官姜仁富大护军金鼎卿执退之命下巡军鞫之恬谓万户柳曼殊曰: "尔为宰相负不孝不友之名台省再论汝矣。 何鞫我欤敢谏非罪。 亦非使酒。" 旣而万户裴克廉等至恬迎谓曰: "曼殊几杀我今见公辈吾得生矣。" 克廉等鞫问恬尙以谓谏君当如是。 克廉等白王曰: "恬实使酒。" 王怒囚千户金龟联提控郑之度罢克廉曼殊等万户以赵浚安翊柳　金士衡代之。 召散骑金震阳执义郑熙曰: "恬予之潜邸交游也。 虽自拟于朱云子陵固不如恬之顽率也。" 命震阳熙同巡军鞫之。 恬曰: "密直十三人上章请罪重房而左右皆重房故不听。 信竖儿轻大臣国将不国谓此也。" 震阳等言: "李恬之发狂也备身扶策之人不得　御。 请令有司明断其罪。" 王下上护军权维卢弼大护军洪恕洪原诚等于巡军。 谏官又上*　请置于法我

太祖白王曰: "恬实有罪。 然其言出于狂直。 请贷其死。" 王杖恬一百流合浦笞维等九人。 寻以恬为庆尙道都节制使。 自此以后入  本朝。
#高丽史114卷-列传27-李承老-000

李承老[*(李)云牧]。
#高丽史114卷-列传27-李承老-001

