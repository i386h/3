<!-- { "loadSidebar": true } -->
史臣赞曰: "忠惠王以英锐之才用之于不善　比恶小荒*　{淫}纵恣内则见责于父王上则得罪于天子身为　囚死于道路宜矣。 虽有一老臣李兆年言之　切其如不我听何哉 "
世家卷第三十六。

#高丽史37卷-世家37-00-00-00-0000

世家卷第三十七。 高丽史三十七。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史37卷-世家37-忠穆王-00-00-0000

忠穆王。
#高丽史37卷-世家37-忠穆王-00-01-0000

忠穆显孝大王讳昕蒙古讳八思麻朶儿只忠惠王长子母曰德宁公主忠肃王六年丁丑四月乙酉生性聪慧入元宿卫。 忠惠王五年二月丁未高龙普抱王以见帝帝问曰: "汝学父乎抑学母乎 " 对曰: "愿学母。" 帝叹其天性好善恶恶遂令袭位时王年八岁。 下敎戒国内臣僚"一革弊政慰恤百姓。"
#高丽史37卷-世家37-忠穆王-00-02-0000

乙卯元遣不哥奴等来阅内廐马。
#高丽史37卷-世家37-忠穆王-00-03-0000

闰月丙寅王命政丞蔡河中司空姜好礼政堂文学郑乙辅同知密直司事金上琦薛玄固密直提学张沆　议国政以咸阳君朴忠佐阳川君许伯判田民都监事窜韩范张松沈奴介田头乞不花等十五人于岛郑天起苏敬夫赵成柱放归田里皆先王之嬖幸也。
#高丽史37卷-世家37-忠穆王-00-04-0000

丁卯监察司悉收先王时恶小告身。
#高丽史37卷-世家37-忠穆王-00-05-0000

壬申遣佥议商议李　如元贺郊赦。
#高丽史37卷-世家37-忠穆王-00-06-0000

三月癸卯　林郡公王煦前典法判书崔文度如元贺圣节。
#高丽史37卷-世家37-忠穆王-00-07-0000

乙巳元遣使来求苎布。
#高丽史37卷-世家37-忠穆王-00-08-0000

夏四月政丞奇辙万户权谦前摠郞卢永奉国玺诣行宫。
#高丽史37卷-世家37-忠穆王-00-09-0000

癸酉王封叔祺为江陵府院大君; 玹为益兴府院君; 愼为大匡元尹; 怡为正匡元尹; 以蔡河中为右政丞; 韩宗愈为左政丞; 李齐贤判三司事; 金伦权谦朴忠佐为赞成事; 罗益禧孙守卿为　理; 金承嗣金上琦为三司右左使。
#高丽史37卷-世家37-忠穆王-00-10-0000

乙酉王至自元。
#高丽史37卷-世家37-忠穆王-00-11-0000

丙戌元遣桑哥来颁诏曰: "昔我祖宗奄有万方外薄四海。 于时高丽慕义效顺用建东国传之子孙世守藩辅。 不谓近者高丽国王宝塔实里肆为无道　毒境内民不堪命来诉京师今正厥罚迁之岭表。 然念自其先世事我列圣罔有二心一朝后嗣不克继承遂失世爵在朕奚忍。 又念海隅苍生皆朕赤子久罹涂炭良切予怀乃命其子八秃麻朶儿只仍袭征东行省左丞相高丽国王布朕德泽辑宁吾民。 其宝塔实里所行虐政　从厘革人民逃避山林　令有司克日招抚劝农兴学凡合整治事宜悉遵成制　尔有众各保生业共兹升平之乐岂不伟哉。 其或荒　朕命邦有常宪宁不知惧 " 是日王宴桑哥用女乐百官侍坐皆簪花名曰君臣庆会宴。
#高丽史37卷-世家37-忠穆王-00-12-0000

五月甲午元遣李　秦瑾来册王曰: "东方有国盖数百年北面归朝已三四世不谓人伦之多变致烦天讨之屡加。 顾惟甥舅之亲重以君臣之义用明保夫小子　获承于先王。 咨尔八秃麻朶儿只　　之年英敏之器非有父师之训已知稼穑之难式绍王封匪加于旧载登宰路其命维新。 毋侮老成毋虐鳏寡毋谓己知毋恃己能。 思乃祖事大之诚以保其社稷谨尔父亡身之戒而利其民人。 所以辑宁尔邦亦惟敬典在德。 于　内外交正尙盖前人之愆左右皆贤永笃后来之庆。 其听朕命毋易攸言。 可特授开府仪同三司征东行中书省左丞相上柱国嗣封高丽国王。"
#高丽史37卷-世家37-忠穆王-00-13-0000

宴元使于延庆宫毋后公主在北向南王在西向东各赠廐马一匹白金五十两。
#高丽史37卷-世家37-忠穆王-00-14-0000

己酉元遣使来求皮币。
#高丽史37卷-世家37-忠穆王-00-15-0000

丙辰遣密直全思义如元谢册命。
#高丽史37卷-世家37-忠穆王-00-16-0000

丁巳元流忠惠王嬖人崔和尙于靖州路林信于彬州路朴良衍于沆州路闵涣于辰州路金添寿于永州路林以道于桂阳路承信于归州路南宫信于道州路王硕于金州路。
#高丽史37卷-世家37-忠穆王-00-17-0000

六月壬戌发新宫所贮三食邑布四千余匹归广兴仓金玉重器还王府。
#高丽史37卷-世家37-忠穆王-00-18-0000

甲子前佥议赞成事刘方世卒。
#高丽史37卷-世家37-忠穆王-00-19-0000

壬申诏书使直省舍人奇完者不花来王出迎于迎宾馆。
#高丽史37卷-世家37-忠穆王-00-20-0000

庆华公主薨。
#高丽史37卷-世家37-忠穆王-00-21-0000

癸酉大行王之丧至自岳阳。
#高丽史37卷-世家37-忠穆王-00-22-0000

乙卯置书筵以右政丞蔡河中左政丞韩宗愈判三司事李齐贤赞成事朴忠佐金伦权谦兴海君裴佺直城君卢英瑞判密直司事李　知密直司事黄石奇同知密直司事许伯前佥议　理辛裔佥议　理孙守卿密直副使奉天佑安震安轴典理判书闵思平知申事金光辙右代言韩仲礼左代言河有源右副代言李公遂左副代言尹　鹰扬军上将军罗英杰上护军尹之彪判通礼门事赵文瑾大司成梁温判典校寺事郑怡右司议李衍宗左司议吴珣执义赵渊祭酒田叔蒙大护军郑　掌令李余庆司艺许龄典仪副令郑天濡宗簿副令成元度起居注朴允文起居郞宋天凤典理正郞金君发李达衷都官正郞金希祖左献纳郑思度持平金*  金*  左正言尹安之典校丞全忠典仪注簿孙涌德宁府注簿洪俊更日侍读。
#高丽史37卷-世家37-忠穆王-00-23-0000

秋七月己酉以母后不豫放囚。
#高丽史37卷-世家37-忠穆王-00-24-0000

八月庚申葬忠惠王于永陵。
#高丽史37卷-世家37-忠穆王-00-25-0000

丁卯书筵罢讲起居郞朴允文后出宦者李伯告王曰: "请令允文速署奴家兄告身。" 王曰: "若是则何异前代崔和尙之所为乎  汝宜以私请之。"
#高丽史37卷-世家37-忠穆王-00-26-0000

丙子王命毁新宫作崇文馆。
#高丽史37卷-世家37-忠穆王-00-27-0000

癸未元遣使来索鞍。
#高丽史37卷-世家37-忠穆王-00-28-0000

丙戌元遣兵部尙书溥花同知资政院朶儿赤来传皇后懿旨曰: "凡吾亲戚勿倚势夺人田民如有违异必罪之法司知而故纵亦当罪之。"
#高丽史37卷-世家37-忠穆王-00-29-0000

九月丁亥朔日食。
#高丽史37卷-世家37-忠穆王-00-30-0000

己丑佥议　理罗益禧卒。
#高丽史37卷-世家37-忠穆王-00-31-0000

癸卯以母后不豫赦二罪以下。
#高丽史37卷-世家37-忠穆王-00-32-0000

甲辰葬庆华公主。
#高丽史37卷-世家37-忠穆王-00-33-0000

甲寅王宴元使。
#高丽史37卷-世家37-忠穆王-00-34-0000

冬十月庚申禁王嫌名姓氏从外家。
#高丽史37卷-世家37-忠穆王-00-35-0000

甲子以王煦为右政丞; 金伦为左政丞; 金永煦康允成为赞成事; 全思义姜佑为　理; 李　为政堂文学; 权适判密直司事; 许伯为密直司使; 奉天佑安轴知密直司事; 闵思平为监察大夫。
#高丽史37卷-世家37-忠穆王-00-36-0000

丙子幸内院设灵宝道场。
#高丽史37卷-世家37-忠穆王-00-37-0000

癸未王宴皇后母李氏。
#高丽史37卷-世家37-忠穆王-00-38-0000

十一月癸巳赐河乙沚等及第。
#高丽史37卷-世家37-忠穆王-00-39-0000

十二月戊午遣德城府院君奇辙如元贺正王饯于迎宾馆。
#高丽史37卷-世家37-忠穆王-00-40-0000

己巳渖王暠至自元。
#高丽史37卷-世家37-忠穆王-00-41-0000

丁丑元遣使来锡忠宣忠肃王谥册。
#高丽史37卷-世家37-忠穆王-00-42-0000

己卯公主贬直城君卢英瑞于光阳右代言田叔蒙于东莱。
#高丽史37卷-世家37-忠穆王-01-01-1345

○(乙酉)元年春正月丙戌王率百官贺正于行省。
#高丽史37卷-世家37-忠穆王-01-02-1345

甲午地震凡二日。
#高丽史37卷-世家37-忠穆王-01-03-1345

壬寅亲设百高座道场于康安殿。
#高丽史37卷-世家37-忠穆王-01-04-1345

丁未复置政房以赞成事朴忠佐金永煦　理辛裔知申事李公遂为提调官。
#高丽史37卷-世家37-忠穆王-01-05-1345

乙卯地震。
#高丽史37卷-世家37-忠穆王-01-06-1345

三月丙寅定安府院君许琮卒。
#高丽史37卷-世家37-忠穆王-01-07-1345

辛未燃灯王如奉恩寺。
#高丽史37卷-世家37-忠穆王-01-08-1345

三月丁亥元直省舍人也速迭儿等来颁诏王率百官出迎。
#高丽史37卷-世家37-忠穆王-01-09-1345

戊子宴元使于内殿。
#高丽史37卷-世家37-忠穆王-01-10-1345

丙申幸干圣王轮二寺。
#高丽史37卷-世家37-忠穆王-01-11-1345

丁酉遣判三司事权谦密直副使柳濯如元贺圣节。
#高丽史37卷-世家37-忠穆王-01-12-1345

乙巳亲醮于康安殿。
#高丽史37卷-世家37-忠穆王-01-13-1345

己酉幸福灵寺。
#高丽史37卷-世家37-忠穆王-01-14-1345

庚戌幸外帝释院。
#高丽史37卷-世家37-忠穆王-01-15-1345

