<!-- { "loadSidebar": true } -->
○恭愍王徽懿鲁国大长公主宝塔失里元宗室魏王之女王在元亲迎于北庭元封承懿公主。 王卽位与之东还置府曰肃雍。 元年王欲躬　*大室公主　王侍臣曰: "若等侍王诣*大庙则吾必罪之。" 由是王不得行五年王幸奉恩寺听僧普虚说法公主从太后继至侍女僧徒杂沓无别王又邀普虚于内殿公主太后喜泣下沾襟亲侑茶果公主施瑠璃盘玛瑙匙等物。 八年宰相白公主曰: "王卽位九年未有太子愿选良家女充后宫。" 公主许之乃纳李齐贤女为妃寔非王意公主复悔之不进膳于是　竖女谒谗谤百端公主遂有妬志。 十年避红贼从王南幸事出仓卒去辇而马见者皆泣下。 明年兴王之变王入太后密室蒙　而匿公主坐当其户乱定王乃出。 十四年二月王以公主有身弥月赦二罪以下及难产病剧令有司祷于佛宇神祠又赦一罪王焚香端坐暂不离侧公主寻薨王悲恸不知所为赞成事崔莹请移御他宫王曰: "吾与公主约不如是不可远避他处以图自便。" 命王福命主丧事辍朝三日百官玄冠素服设殡殿国葬造墓斋四都监各置判事使副使判官录事又设山所灵饭法威仪丧　　车祭器丧服返魂服玩小造棺椁墓室铺陈眞影等十三色各置别监以供丧事令诸司设奠赏其　洁者于是争务华侈至有称贷以办者。 王素信释敎至是大张佛事每七日令群僧梵呗随魂舆自殡殿至寺门幡幢蔽路　　喧天或以锦绣蒙其佛宇金银彩帛罗列左右观者眩眼远近诸僧闻者皆争赴遣密直副使杨伯颜如元告丧。 四月壬辰葬正陵群臣上号曰仁德恭明慈睿宣安王太后将葬王命　仪卫次第山陵制度观之不觉涕泗。 丧事依齐国大长公主例穷奢极侈以此府库虚竭。 王惑浮屠说欲火葬侍中柳濯不可乃止。 王手写公主眞日夜对食悲泣三年不进肉膳令朝臣除拜及出使者皆诣陵下如合门行礼。 十五年大起公主影殿于王轮寺之东南令百官辇木石数百夫挽一木尙不能进呼耶声动天地昼夜不絶牛死者相继于道。 十六年元遣前辽阳理问忽都帖木儿赐公主谥曰鲁国徽翼大长公主王幸魂殿告锡命设大享敎坊奏新撰乐词王坐对公主眞侑食如平生后又幸正陵巡视茔域徘徊悲思御丁字阁奏胡歌献酬寻命改公主谥李仁复李穑遂改徽懿以闻从之。 十九年置守陵户纳土田臧获于云岩寺王与群臣同盟曰: "有国有家配匹莫重　兹内助之贤宜在不忘惟仁德恭明慈睿宣安徽懿鲁国大长公主分派天潢连芳戚　礼从亲迎来嫔我家潜邸燕京旣同甘苦　及东旋再定祸乱辛丑妖贼犯京播迁于南赞成克复癸卯兴王仓猝之变贼在　步横身障蔽又其凶谋攘窃国玺乃能出奇密令收护　我国家式至今日比功提甲亦无　焉温恭小心循蹈妇则慈祥惠爱克着母仪儆戒相成多所匡救是宜终始共守宗　乃以弥月之辰竟殒厥身兴言及此痛楚尤深上国赠徽懿鲁国大长公主之号群臣献慈睿宣安之谥葬于云岩寺东麓号曰正陵神御之所在城中者曰仁熙仰稽太祖以来历代成规增益光大期尽予心肆与群臣同发誓愿于仁熙殿立千手道场又以德泉库宝源库延德宫永和宫永福宫永兴宫属之以备供用又于宝源库别置解典库又将宫中所御之物买布一万五千二百九十三匹分给州郡随本多少以取息诸道诸色人匠合纳贡布幷委宝源库收掌云岩寺纳田二千二百四十结奴婢四十六口以资冥福置陵户百有十四期至不替。 佛天在上宗社在下今我同盟及后代君臣不遵此盟或有侵夺盗用者神必　之。 云岩元系敎宗今改昌化属禅宗又改光岩。"
#高丽史89卷-列传2-后妃2-020-惠妃李氏,

○惠妃李氏　林人府院君齐贤之女鲁国大长公主无子宰相请纳名家女宜子者于是选入封惠妃洪伦韩安之强辱诸妃也妃拒不从恭愍旣见弑剃发为尼。
#高丽史89卷-列传2-后妃2-021-益妃韩氏

○益妃韩氏宗室德　君义之女以选入封益妃王尝宴内殿妃起为寿王怡然顾谓近臣禹确曰: "美如何耶。" 及王得心疾令洪伦韩安等强辱妃妃拒之王怒抽剑欲击妃惧从之自是伦等矫旨数往来妃亦知其诈然不拒遂有身语在伦等传。 辛禑时台谏交章请杀妃所生子从之。 初中郞将金元桂收其子养于家至是鞫之乃女也台谏又请鞫妃禑不许曰: "是彰先君之失也。" 恭让王卽位以王女敬和宫主养于妃家命有司赐妃田。
#高丽史89卷-列传2-后妃2-022-定妃安氏

○定妃安氏竹州人竹城君克仁之女十五年以选入封定妃。 克仁为同知密直与侍中柳濯等上书谏马岩役王大怒出妃归第曰: "非恶汝也恶汝父也。" 寻召妃还。 洪伦韩安之强辱诸妃也妃被发徒跣欲缢死王惧而止。 辛禑卽位妃年少美而艶禑每戱之曰: "予后宫人何无如母氏者乎 " 数如妃所或一日两三至或夜至或至而不得入颇有丑声闻于外禑一日如妃所妃以有疾不梳不见妃见其弟判书安淑老女于禑禑纳为贤妃人谓妃畏人讥欲以自掩也。 十三年立府曰慈惠置官属明年禑逊于江华百官奉传国玺献于妃遂以妃敎立禑子昌。 昌卽位台臣以妃及惠妃愼妃俱非正嫡请只给岁禄。 明年我

太祖与诸大臣定策奉妃敎迎立恭让王王尊妃为贞淑宣明敬信翼成柔惠王大妃册曰: "为之后者为之子当推孝敬之心有是实者有是名　举尊崇之典  此春秋之大义而古今之通规。 恭惟王大妃系出蝉联德符窈窕先朝作配寻遭中否之运一旦主盟坐定再安之策旣廓除异姓之祸仍遂立宗亲之贤顾以　末之资获　艰大之托化家为国实蒙补炼之功顺色承颜恒奉怡愉之养然不进其嘉号曷足酬其至恩  率　众情爰择谷旦谨奉册宝上尊号曰贞淑宣明敬信翼成柔惠王大妃殿曰敬愼。 诞膺休庆丕　　伦象服是宜化益敦于正始眉寿无害福自享于*大平。"
#高丽史89卷-列传2-后妃2-023-愼妃廉氏

○愼妃廉氏瑞原县人曲城府院君悌臣之女以选入封愼妃洪伦韩安之强辱诸妃也妃拒不从恭愍旣见弑剃发为尼。
#高丽史89卷-列传2-后妃2-024-顺妃卢氏

○恭让王顺妃卢氏交河郡人昌城君　之女元年十一月立为顺妃开府曰懿德置僚属。 三年三月都评议使司奏曰: "殿下受命中兴以正大位奉承宗庙社稷之祀中宫所以助祭祀东宫所以重国本宜令有司举行册礼以正名号。" 又请追赠王大妃国大妃中宫三代祖考以彰孝理从之七月追谥妃三代八月授妃竹册金印。 妃生世子奭肃宁贞信敬和三宫主。
列传卷第二。

#高丽史90卷-列传3-00-000-00

列传卷第三。 高丽史九十。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史90卷-列传3-宗室1-000-00

宗室一。
#高丽史90卷-列传3-宗室1-001-00

○高丽封宗室之亲且尊者曰公其次为侯　者为伯幼者为司徒司空摠称曰诸王皆不任事所以保亲亲也今据旧录作宗室传公主别附其后。
#高丽史90卷-列传3-宗室1-002-太子泰

○太祖二十五子庄和王后吴氏生惠宗神明王太后刘氏生太子泰定宗光宗文元大王贞证通国师神静王太后皇甫氏生戴宗旭神成王太后金氏生安宗郁贞德王后柳氏生王位君仁爱君元庄太子助伊君献穆大夫人平氏生寿命太子东阳院夫人庾氏生孝穆太子义孝隐太子肃穆夫人生元宁太子天安府院夫人林氏生孝成太子珠琳孝祗太子兴福院夫人洪氏生太子稷小广州院夫人王氏生广州院君圣茂夫人朴氏生孝悌太子孝明太子法登君资利君义城府院夫人洪氏生义城府院大君。

○太子泰无嗣。
#高丽史90卷-列传3-宗室1-003-文元大王贞

○文元大王贞史逸封赠之由子千秋殿君尙光宗女阿志君早卒史皆逸其名。

○证通国师史逸其名。
#高丽史90卷-列传3-宗室1-004-戴宗旭

○戴宗旭光宗二十年卒子孝德太子成宗敬章太子成宗卽位追尊睿圣宣庆太王庙号戴宗卽故葬号泰陵　享*大庙穆宗五年加号和简显宗五年加恭愼十八年又加显献。
#高丽史90卷-列传3-宗室1-005-安宗郁

○安宗郁居第在王轮寺南与景宗妃皇甫氏私第近景宗薨妃出居其第郁遂烝有身事觉成宗流郁泗水县谓曰: "叔犯大义故流之愼勿焦心。" 命内侍谒者高玄押送玄还郁赠诗曰: "与君同日出皇畿君已先归我未归旅槛自嗟猿似　离亭还羡马如飞帝城春色魂交梦海国风光　满衣圣主一言应不改可能终使老渔矶。" 初流郁之日皇甫氏免身而卒成宗为择傅姆养其儿儿至二岁姆常诲之曰: "爷。" 一日成宗召见姆抱以入儿仰视成宗呼云: "爷。" 就膝上　衣襟又再呼: "爷。" 成宗怜之下泪曰: "此儿深慕父也。" 遂送泗水以归郁是为显宗郁工文辞又精于地理尝密遗显宗金一囊曰: "我死以金赠术师令葬我县城隍堂南归龙洞必伏埋。" 成宗十五年郁卒于贬所显宗如其言将葬请伏埋术师曰: "何大忙乎。" 明年二月显宗还京及卽位追尊孝穆大王庙号安宗八年四月移葬干陵五月加号宪景十二年改孝穆为孝懿十八年加圣德后称武陵。
#高丽史90卷-列传3-宗室1-006-王位君

○王位君史逸其名无嗣。
#高丽史90卷-列传3-宗室1-007-仁爱君

○仁爱君史逸其名无嗣。
#高丽史90卷-列传3-宗室1-008-元庄太子

○元庄太子史逸其名子兴芳宫大君亦逸其名。
#高丽史90卷-列传3-宗室1-009-助伊君

○助伊君史逸其名无嗣。
#高丽史90卷-列传3-宗室1-010-寿命太子

○寿命太子史逸其名子弘德院君圭。
#高丽史90卷-列传3-宗室1-011-孝穆太子义

○孝穆太子义生一子出家。
#高丽史90卷-列传3-宗室1-012-孝隐太子

○孝隐太子史逸其名或称东阳君性险戾交结群小潜怀异图光宗 赐死子琳祯孝隐之死琳祯以幼获免逃窜糊口民*闲康兆用事奏授琳祯爵给臧获田庄属宗籍。 琳尙书左仆射卒。 祯太子詹事上轻车都尉显宗三年卒谥温洁赠工部尙书。
#高丽史90卷-列传3-宗室1-013-元宁太子

○元宁太子史逸其名子孝当太子。
#高丽史90卷-列传3-宗室1-014-孝诚太子琳珠

○孝诚太子琳珠无嗣。
#高丽史90卷-列传3-宗室1-015-孝祗太子

○孝祗太子史逸其名无嗣。
#高丽史90卷-列传3-宗室1-016-太子稷

○太子稷无嗣。
#高丽史90卷-列传3-宗室1-017-广州院君

○广州院君史逸其名惠宗二年外舅王规欲立以为王谋逆见诛院君亦不知所终。
#高丽史90卷-列传3-宗室1-018-孝悌太子

