<!-- { "loadSidebar": true } -->
#高丽史43卷-世家43-恭愍王6-20-18-1371

壬申王乘舟张女乐游观石壁。
#高丽史43卷-世家43-恭愍王6-20-19-1371

癸酉谒宪陵驻驾龙遁野观射以李沃金用貂善射各赐鞍马。
#高丽史43卷-世家43-恭愍王6-20-20-1371

甲戌谒景陵。
#高丽史43卷-世家43-恭愍王6-20-21-1371

夏四月癸未朔雨雹。 王曰: "天之动威责在法司断狱不公。" 乃命放囚。
#高丽史43卷-世家43-恭愍王6-20-22-1371

戊戌中书省咨告: "前元辽阳行省平章刘益以金复盖海等地归顺,

帝以为本卫指挥。"
#高丽史43卷-世家43-恭愍王6-20-23-1371

幸演福寺设文殊会。
#高丽史43卷-世家43-恭愍王6-20-24-1371

庚戌太白昼见。
#高丽史43卷-世家43-恭愍王6-20-25-1371

幸影殿观上梁仍幸慈恩寺。
#高丽史43卷-世家43-恭愍王6-20-26-1371

五月癸丑刘平章王右丞和尙院使遣人来贺诞辰。
#高丽史43卷-世家43-恭愍王6-20-27-1371

丁巳以诞日幸魂殿饭僧八百。 有忽只一人善弄杖王喜赐内乘马。
#高丽史43卷-世家43-恭愍王6-20-28-1371

壬戌幸灵通寺。
#高丽史43卷-世家43-恭愍王6-20-29-1371

壬申王以久雨妨影殿役祈晴于顺天寺。
#高丽史43卷-世家43-恭愍王6-20-30-1371

癸酉命监春秋馆事李仁复知春秋　事李穑等增修本朝金镜录。
#高丽史43卷-世家43-恭愍王6-20-31-1371

甲戌前长沙监务李存吾卒。
#高丽史43卷-世家43-恭愍王6-20-32-1371

乙亥吴王遣使来聘。
#高丽史43卷-世家43-恭愍王6-20-33-1371

六月癸巳以姜仲祥判开城府事; 郑思道知密直司事; 洪仲元为摠部尙书。
#高丽史43卷-世家43-恭愍王6-20-34-1371

壬寅贬左司谏闵寿生右司谏奇叔伦右正言李詹司宪杂端金孝先补外。
#高丽史43卷-世家43-恭愍王6-20-35-1371

丁未赐金潜等及第。
#高丽史43卷-世家43-恭愍王6-20-36-1371

秋七月癸丑倭寇礼成江焚兵船四十余　。 杖流兵马使金立坚于安山以我

太祖为西江都指挥使杨伯渊为东江都指挥使。
#高丽史43卷-世家43-恭愍王6-20-37-1371

高家奴王右丞遣使来聘。
#高丽史43卷-世家43-恭愍王6-20-38-1371

丙辰选部议郞李　上匿名书告辛旽谋逆鞫其党奇显崔思远郑龟汉陈允俭奇仲修等诛之。
#高丽史43卷-世家43-恭愍王6-20-39-1371

己未流辛旽于水原。
#高丽史43卷-世家43-恭愍王6-20-40-1371

庚申。 召前侍中庆千兴前赞成事安佑祥前评理李珣上将军尹承顺于贬所。
#高丽史43卷-世家43-恭愍王6-20-41-1371

辛酉辛旽伏诛诛其党大护军李伯修流成汝完赵思谦柳浚。
#高丽史43卷-世家43-恭愍王6-20-42-1371

丙寅以尹桓为门下侍中; 韩方信为赞成事; 李穑为政堂文学; 我

太祖知门下府事。
#高丽史43卷-世家43-恭愍王6-20-43-1371

丁卯王以前侍中柳濯党于旽将杀之太后使宦者沙颜不花请宥之。 王怒囚沙颜不花遂杀濯又诛旽党白绚孙演金斗达金元万杖流宋兰石兰孙凑金安金仲源朴千佑。
#高丽史43卷-世家43-恭愍王6-20-44-1371

戊辰召牟尼奴纳太后殿。
#高丽史43卷-世家43-恭愍王6-20-45-1371

己巳流大司宪孙涌以田禄生代之。
#高丽史43卷-世家43-恭愍王6-20-46-1371

乙亥遣判开城府事姜仲祥如京师贺圣节知密直司事郑思道贺正摠部尙书洪仲元贺千秋节。
#高丽史43卷-世家43-恭愍王6-20-47-1371

丙子诛辛旽党李春富金兰李云牧编配其子。 又斩旽子二岁儿及奇显子仲平杖流金缜及大护军金鼎。
#高丽史43卷-世家43-恭愍王6-20-48-1371

丁丑敎曰: "太祖创业垂统列圣相承传次在予。 夙夜兢　敬天勤民。 适时多艰责成辅弼不图辛旽擅行威福　　非分春富金兰为其腹心及高仁器妄发大言阳为首告阴实蔽覆致令仁器逃刑三年。 奇显崔思远事觉伏诛春富金兰犹党于旽不卽加诛。 尙赖天地祖宗之灵断自予衷流窜辛旽廷臣宪司交章请诛卽置极刑春富金兰情见事白亦伏其辜。 郑龟汉陈允俭韩乙松奇仲修柳濯李云牧李伯修白绚孙演金元万林仁茂妖僧哲观天正　正典刑外连累人等悉从轻决。 属兹靖乱之初宜示推恩之典自洪武四年七月二十七日昧爽以前除谋叛大逆杀祖父母父母妻妾杀夫奴婢杀主谋故杀人蛊毒　魅但犯强盗外其余罪犯咸宥除之。"
#高丽史43卷-世家43-恭愍王6-20-49-1371

己卯罗州牧使李进修上*　曰: "内宰枢不可不去也宰臣枢密会于都堂燮理阴阳题品人物如有议事皆诣紫门　命而发安有非时入见出专威福使同列莫知其由  朝野皆聚其门僭逾之心于是乎起矣。 国制知申事一人承宣四人位皆不过三品。 更日入直执礼报平出纳王命虽片言不敢自发是谓龙喉又谓内相。 传曰: "'遵先王之法而过者未之有也。' 君臣相安之要在除内宰枢一举。" 王嘉之除判典校寺事。
#高丽史43卷-世家43-恭愍王6-20-50-1371

八月丁亥以僧惠勤为王师。
#高丽史43卷-世家43-恭愍王6-20-51-1371

辛卯诛旽党辛纯辛贵林熙载奇叔伦奇仲齐崔津流洪永通金　许完吴仲华成俊德吴一　及李春富弟光富原富。
#高丽史43卷-世家43-恭愍王6-20-52-1371

癸卯倭寇凤州。
#高丽史43卷-世家43-恭愍王6-20-53-1371

乙巳以黄裳安遇庆崔莹为门下赞成事; 李珣为三司左使; 以武臣侍中尹桓监春秋馆事。
#高丽史43卷-世家43-恭愍王6-20-54-1371

九月辛亥遣西京都万户安遇庆安州上万户李珣往伐五老山城。
#高丽史43卷-世家43-恭愍王6-20-55-1371

癸丑东平王遣使来。
#高丽史43卷-世家43-恭愍王6-20-56-1371

乙亥以廉悌臣为西北面都统使。
#高丽史43卷-世家43-恭愍王6-20-57-1371

冬十月丙戌判事黄用成来报: "我军克五老山城虏元枢密院副使哈刺不花。" 王赐用成鞍马。
#高丽史43卷-世家43-恭愍王6-20-58-1371

庚寅全罗道都巡问使捕倭船一　。
#高丽史43卷-世家43-恭愍王6-20-59-1371

乙未亲享*大庙受群臣贺还次崇仁门内成均学官率生员十二徒生徒献歌谣曰: "臣等伏覩主上殿下芟夷宿慝刑政修举爰择吉日亲行告庙之礼典章文物一遵古初臣于此时幸蒙圣恩获在学官领幼学生员等俯伏道左以献颂。" 颂曰: "皇祖肇祀垂五百年我后受之匪懈益虔。 祗肃庙社敬供于天。 升平旣极祸生奸权。 上曰: '呜呼! 大统予传予惧宗社旣坠以顚夙夜兢　若涉春　赖祖宗灵大　克淸神怡人　朝野以宁。 曰尔廷臣戒尔斋明。 予入室　以祀以享。' 昧爽濯　有严法服登于庙廷。 洞洞属属顾瞻堂宇圣容有　。 承是俎豆苾芬黍稷。 琴瑟　　乐旣具作奠币献　拜俯降陟。 执事有恪左右奔走。 礼仪卒度无有悔惧工祝致告锡我纯　。 纯　伊何黄耉眉寿子孙千亿。 克昌厥后礼旣成矣受群臣贺有觉其庭冠冕巍　。 阖庙旋车日尙未　旗常旌纛　　　　老幼士女　跃欢呼。 推恩庆赏巫歌史书。 臣拜稽首。 君王至仁奉养母后睦于族亲。 臣拜稽首。 君王圣神惟君子用无迩　人万有千岁父母斯民。" 敎坊亦献歌谣。
#高丽史43卷-世家43-恭愍王6-20-60-1371

家州哈刺匠同知来见。
#高丽史43卷-世家43-恭愍王6-20-61-1371

戊申宴群臣于太妃殿至初夜有矢坠于庭上下惊骇宫城戒严。
#高丽史43卷-世家43-恭愍王6-20-62-1371

十一月庚戌朔太后使宦者金寿万赍酒馔馈王。 王飮不止寿万曰: "老奴常祝圣体安宁请随量节飮。" 时王使酒屡杖左右故宦寺欲王沈醉不省争相进酒。 王醉甚思公主而泣。
#高丽史43卷-世家43-恭愍王6-20-63-1371

壬戌设八关小会幸康安殿。
#高丽史43卷-世家43-恭愍王6-20-64-1371

丙寅司宪府上*　请开经筵缮兵训卒省赦。
#高丽史43卷-世家43-恭愍王6-20-65-1371

戊辰复置鹰坊。 王曰: "予之畜鹰非为猎也爱其猛俊耳。"
#高丽史43卷-世家43-恭愍王6-20-66-1371

甲戌谒显庆善高德五陵。
#高丽史43卷-世家43-恭愍王6-20-67-1371

乙亥祭正陵。
#高丽史43卷-世家43-恭愍王6-20-68-1371

咨中书省曰: "于本年八月遣同知密直司事郑思道驾海赴京贺明年正到乔桐岛船着浅穿漏不得前去又于本年九月更遣密直副使韩邦彦贺正开船忽被暴风　没。 小邦去京师隔海甚远天寒　合难以发船恐违进贺之期。 金复等州涉海稍近驿路可通经由辽东庶望及期。 今遣韩邦彦前往辽东都司赴京进贺。 请闻奏施行。
#高丽史43卷-世家43-恭愍王6-20-69-1371

丁丑纳曲城伯廉悌臣女为愼妃。
#高丽史43卷-世家43-恭愍王6-20-70-1371

十二月辛巳吏部上言曰: "汉文皇之却骏马唐太宗之袖　子至今称颂不已。 我朝旧置鹰坊骚扰中外民甚苦之。 是以先王深轸其弊乃命罢去其虑远矣。 今边境多虞军旅方殷不此之图复设鹰坊。 上行下效捷于影响。 臣等恐群下化之耽于游　怠弃职事践蹂禾稼病我生民。 是前日之弊复生于今日也请罢之。" 从之。
#高丽史43卷-世家43-恭愍王6-20-71-1371

