<!-- { "loadSidebar": true } -->
八月甲戌神骑军士还自东界。 王御重光殿西楼慰之曰: "东役之败将帅之过也朕何忘汝等之劳。"
#高丽史13卷-世家13-睿宗2-04-74-1109

乙酉刑部奏内外重刑王御宣政殿南廊与宰枢科断。
#高丽史13卷-世家13-睿宗2-04-75-1109

丁亥王以中秋率文臣翫月于重光便殿御制咏月诗。 其末联云: "他日吾民　富寿好酬佳节燕公卿。" 命文臣和进。
#高丽史13卷-世家13-睿宗2-04-76-1109

甲午以户部尙书柳子维为西北面兵马使。
#高丽史13卷-世家13-睿宗2-04-77-1109

己亥女眞使者史显等来献土物。
#高丽史13卷-世家13-睿宗2-04-78-1109

九月戊申幸王轮寺。
#高丽史13卷-世家13-睿宗2-04-79-1109

壬子幸妙通寺辛酉又幸。
#高丽史13卷-世家13-睿宗2-04-80-1109

乙丑设百座道场于会庆殿又亲饭僧于阙庭命中外斋僧三万。
#高丽史13卷-世家13-睿宗2-04-81-1109

冬十月乙亥元子构生。
#高丽史13卷-世家13-睿宗2-04-82-1109

幸开国寺。
#高丽史13卷-世家13-睿宗2-04-83-1109

戊寅百官上表贺生元子。
#高丽史13卷-世家13-睿宗2-04-84-1109

壬午幸外帝释院。
#高丽史13卷-世家13-睿宗2-04-85-1109

乙酉设佛顶道场于文德殿。
#高丽史13卷-世家13-睿宗2-04-86-1109

壬辰以李玮　知政事; 柳仁着为殿中监知枢密院事; 李资谦为礼宾卿枢密院副使; 金沽为左承宣知吏部事。
#高丽史13卷-世家13-睿宗2-04-87-1109

十一月癸卯视朝于干德殿。 谏议大夫李载金缘御史大夫崔继芳等出班请治尹瓘吴延宠林彦败军之罪不允。
#高丽史13卷-世家13-睿宗2-04-88-1109

癸丑设八关会幸法王寺。
#高丽史13卷-世家13-睿宗2-04-89-1109

庚申东女眞酋长吴老等来朝。
#高丽史13卷-世家13-睿宗2-04-90-1109

甲子御宣政殿引见平虏淸塞关外蕃长多老居夫等四十五人史显等七人赐酒食例物。
#高丽史13卷-世家13-睿宗2-04-91-1109

戊辰宰相崔弘嗣李　任懿等与台谏复请尹瓘等罪。
#高丽史13卷-世家13-睿宗2-04-92-1109

十二月己卯宋敎练使明州都知兵马使任郭等来。
#高丽史13卷-世家13-睿宗2-04-93-1109

壬午以金晙为尙书右丞枢密院右承宣; 李寿为御史中丞。
#高丽史13卷-世家13-睿宗2-04-94-1109

乙酉命有司分祭于松岳及诸神祠以禳疾疫。
#高丽史13卷-世家13-睿宗2-04-95-1109

癸巳以沂检校司徒守司空淮安伯。
#高丽史13卷-世家13-睿宗2-04-96-1109

戊戌宴诸王宰枢于重光殿至晓而罢。
#高丽史13卷-世家13-睿宗2-04-97-1109

是岁遣都官郞中李国琼如辽奏还女眞九城。
#高丽史13卷-世家13-睿宗2-05-01-1110

○(庚寅)五年春正月庚子朔放朝贺。
#高丽史13卷-世家13-睿宗2-05-02-1110

昌州关外蕃长亡闲等二十八人来朝。
#高丽史13卷-世家13-睿宗2-05-03-1110

壬寅辽遣卫尉卿李逢辰来贺生辰。 仍诏曰: "卿蕃卫皇家鎭抚海表专征守职　寇有劳。 因乘胜以纳降遂开疆而置垒载惟施设允　便宜。 向遣使人远驰捷奏永言归美良用慰怀。"
#高丽史13卷-世家13-睿宗2-05-04-1110

己酉李国琼还自辽。 诏曰: "卿向讨边夷权置城堡因其防寇且务于修营旣乃请和遂从于毁撤旣　宜便。 复具奏陈载念忠虔良增叹尙。"
#高丽史13卷-世家13-睿宗2-05-05-1110

庚戌设帝释道场于文德殿。
#高丽史13卷-世家13-睿宗2-05-06-1110

乙卯御宣政殿南门引见北界蕃长三十九人各赐衣一袭。
#高丽史13卷-世家13-睿宗2-05-07-1110

丁巳御宣政殿引见北界蕃长三十五人赐物有差。
#高丽史13卷-世家13-睿宗2-05-08-1110

庚申御重光殿南楼阅神骑军士击球赐物有差。
#高丽史13卷-世家13-睿宗2-05-09-1110

壬戌御重光殿南门引见北界蕃长十九人赐酒食例物。
#高丽史13卷-世家13-睿宗2-05-10-1110

甲子亲醮于星宿殿。
#高丽史13卷-世家13-睿宗2-05-11-1110

二月癸未燃灯王如奉恩寺。
#高丽史13卷-世家13-睿宗2-05-12-1110

女眞酋长万寿等十三人来朝。
#高丽史13卷-世家13-睿宗2-05-13-1110

庚寅以祯检校司徒守司空承化伯诏赐例物。
#高丽史13卷-世家13-睿宗2-05-14-1110

甲午王太后移御佛恩寺。
#高丽史13卷-世家13-睿宗2-05-15-1110

三月己酉幸王轮寺。
#高丽史13卷-世家13-睿宗2-05-16-1110

辛亥幸外帝释院。
#高丽史13卷-世家13-睿宗2-05-17-1110

乙卯日色如血无光。
#高丽史13卷-世家13-睿宗2-05-18-1110

甲子幸普济寺。
#高丽史13卷-世家13-睿宗2-05-19-1110

以任懿守太尉门下侍郞平章事致仕毕光赞为尙书右仆射; 李　权尙书吏部事。
#高丽史13卷-世家13-睿宗2-05-20-1110

夏四月辛未虑囚。
#高丽史13卷-世家13-睿宗2-05-21-1110

甲戌司天台奏: "今年疫　大兴尸骸载路请令有司收　。" 从之。
#高丽史13卷-世家13-睿宗2-05-22-1110

丙子赐李正升等及第。
#高丽史13卷-世家13-睿宗2-05-23-1110

甲申幸妙通寺。
#高丽史13卷-世家13-睿宗2-05-24-1110

乙酉设孔雀明王道场于文德殿。
#高丽史13卷-世家13-睿宗2-05-25-1110

甲午幸顺天馆点检接宾之事。
#高丽史13卷-世家13-睿宗2-05-26-1110

五月癸卯设消　道场于会庆殿五日。
#高丽史13卷-世家13-睿宗2-05-27-1110

己酉彗星入紫*薇{微}。
#高丽史13卷-世家13-睿宗2-05-28-1110

庚戌王朝王太后于延德宫。
#高丽史13卷-世家13-睿宗2-05-29-1110

辛亥御干德殿视朝。 宰相崔弘嗣金景庸与台谏上*　论尹瓘吴延宠等败军之罪王不听便入内。 弘嗣等诣重光殿东紫门固请至　竟不允。 宰相谏官皆归第不出省中一空。 王召平章事李　中书舍人李德羽等令直省中。 弘嗣等累旬不出王遣近臣敦谕起之谏官亦出视事时人讥之。
#高丽史13卷-世家13-睿宗2-05-30-1110

乙卯彗星见凡九日。
#高丽史13卷-世家13-睿宗2-05-31-1110

丁巳夜盗二十人入都祭库杀库直郞将同正金可崇窃取银物。
#高丽史13卷-世家13-睿宗2-05-32-1110

甲子雨雹于永康县翌日乃消。
#高丽史13卷-世家13-睿宗2-05-33-1110

六月戊辰朔王如奉恩寺。 己巳亲祭天祥于是寺。
#高丽史13卷-世家13-睿宗2-05-34-1110

庚午以李玮为刑部尙书; 金商佑为礼部尙书。
#高丽史13卷-世家13-睿宗2-05-35-1110

辛未御干德殿召见宋明州所归女乐二人。
#高丽史13卷-世家13-睿宗2-05-36-1110

雨雹。
#高丽史13卷-世家13-睿宗2-05-37-1110

甲戌宋商李荣等四十八人来。
#高丽史13卷-世家13-睿宗2-05-38-1110

丙子诏曰: "朕谬以　躬绍御三韩万机至广不能视听。 刑政不中节候不调三四年*闲田谷凶荒人民饥病宵　忧劳未尝暂已。 　又干文变怪无日不见夏月以来凄风雨雹此乃　德所致恐惧增深意欲推恩上*　天谴下慰民心召集和气以报平安。 自宣旨前凡在狱囚犯流以下　除免之二罪以上除刑付处曾坐罪流谪者　皆量移以至　用或有所犯父母妻子分居各处者完聚一处。"
#高丽史13卷-世家13-睿宗2-05-39-1110

辛巳宋遣王襄张邦昌来。 以　知政事李玮殿中少监左承宣韩　如为馆伴。
#高丽史13卷-世家13-睿宗2-05-40-1110

壬午王受菩萨戒于干德殿。
#高丽史13卷-世家13-睿宗2-05-41-1110

癸未王受诏于会庆殿庭。 诏曰: "卿世载令闻保厘东藩。 当袭爵之云初乃修邦而惟旧张　航海陈贡旅庭。 义有可嘉礼无不报爰命介使往　乃封用伸厚意之将示识多仪之享其恤厥若永孚于休。 今差兵部尙书王襄中书舍人张邦昌往彼赐卿衣带*　{段}匹金玉器弓箭鞍马。" 王受讫上殿。 使副就王前传密谕曰: "皇帝明见万里谅王忠恪之诚欲加恩数闻王已受北朝册命南北两朝通好百年义同兄弟故不复册王但令赐诏已去权字卽是宠王以眞王之礼。 且此诏乃皇帝御笔亲制北朝必无如此礼数文王肃王亦不曾有此等恩命。 襄等来见王迎诏甚恭他日归奏帝必嘉悦恩数有加请王益笃诚敬以*　圣恩。"
#高丽史13卷-世家13-睿宗2-05-42-1110

戊子宴宋使于会庆殿。
#高丽史13卷-世家13-睿宗2-05-43-1110

