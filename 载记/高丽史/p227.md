<!-- { "loadSidebar": true } -->
#高丽史39卷-世家39-恭愍王2-09-30-1360

丙子祷雨。
#高丽史39卷-世家39-恭愍王2-09-31-1360

倭寇泗州角山。
#高丽史39卷-世家39-恭愍王2-09-32-1360

辛巳禁酒。
#高丽史39卷-世家39-恭愍王2-09-33-1360

癸未大飨征北将士。
#高丽史39卷-世家39-恭愍王2-09-34-1360

丙戌敎曰: "今兹百姓劳于兵革困于饥馑予甚悯焉而又狱囚久在　　或有寃抑以伤和气其宥二罪以下。"
#高丽史39卷-世家39-恭愍王2-09-35-1360

自二月至是月旱甚王为之日一食。
#高丽史39卷-世家39-恭愍王2-09-36-1360

庆尙全罗道大饥民多饿死。
#高丽史39卷-世家39-恭愍王2-09-37-1360

五月戊子顺兴君安牧卒。
#高丽史39卷-世家39-恭愍王2-09-38-1360

倭寇全罗道会尾沃沟等处。
#高丽史39卷-世家39-恭愍王2-09-39-1360

己酉淳化侯* 卒。
#高丽史39卷-世家39-恭愍王2-09-40-1360

倭寇杨广道平泽牙州新平等县又焚龙城等十余县京城戒严以前平章事柳濯为京畿兵马都统使判枢密院事李春富为东江都兵马使我

桓祖以判军器监事为西江兵马使。 发坊里丁为军又令百官助战。
#高丽史39卷-世家39-恭愍王2-09-41-1360

辛亥杞城侯尹莘杰卒。
#高丽史39卷-世家39-恭愍王2-09-42-1360

闰月丙辰朔倭寇江华杀三百余人掠米四万余石有沈梦龙者斩倭十三级竟死于贼。
#高丽史39卷-世家39-恭愍王2-09-43-1360

癸酉门下侍郞平章事李承庆卒。
#高丽史39卷-世家39-恭愍王2-09-44-1360

倭焚乔桐县。
#高丽史39卷-世家39-恭愍王2-09-45-1360

六月丁亥命百官行三年丧。
#高丽史39卷-世家39-恭愍王2-09-46-1360

以大水宥狱囚。
#高丽史39卷-世家39-恭愍王2-09-47-1360

京城饥。
#高丽史39卷-世家39-恭愍王2-09-48-1360

秋七月乙卯朔幸白岳相视迁都之地白岳在临津县北五里。
#高丽史39卷-世家39-恭愍王2-09-49-1360

乙丑司天台以天文失序请征贤用士行科举。
#高丽史39卷-世家39-恭愍王2-09-50-1360

辛未始营白岳宫阙先是欲迁都南京遣前汉阳尹李安修其城阙民甚苦之卜于太庙不吉又兴是役时人谓之新京。
#高丽史39卷-世家39-恭愍王2-09-51-1360

遣益山君李公遂户部尙书朱思忠宦者方都赤如元审贼势行至汤站道梗还渡鸭绿江王大怒曰: "虽死不可还" 固遣之至沈阳数月又不得达而还。
#高丽史39卷-世家39-恭愍王2-09-52-1360

丙子江浙省李右丞遣张国珍来献沈香匹*　{段}玉带弓剑复遣少尹金伯环报聘。
#高丽史39卷-世家39-恭愍王2-09-53-1360

八月丙戌敎曰: "四方兵兴用人为急其除三年丧制。"
#高丽史39卷-世家39-恭愍王2-09-54-1360

己丑王及公主移御昌和寺。
#高丽史39卷-世家39-恭愍王2-09-55-1360

平章事致仕郑子厚卒。
#高丽史39卷-世家39-恭愍王2-09-56-1360

封尹桓为漆原侯; 柳濯为高兴侯; 　逊为高昌伯; 以安佑　知政事。
#高丽史39卷-世家39-恭愍王2-09-57-1360

冬十月甲申赐郑梦周等及第。
#高丽史39卷-世家39-恭愍王2-09-58-1360

十一月辛酉移御白岳新宫。
#高丽史39卷-世家39-恭愍王2-10-01-1361

○(辛丑)十年春正月戊辰以崔莹为西北面都巡察使。
#高丽史39卷-世家39-恭愍王2-10-02-1361

二月辛卯敎曰: "予自践位以来畏天爱民祖训是式愿治之心常切于衷属时多艰泽罔下究干戈迭兴　异屡见予为此惧用道诜言于胥斯原盖将续大命于无穷也载惟臣庶奔走服事劳费实重岂不知恤国之大计  不敢不图庶事伊始宜布仁恩其二罪以下　皆原免北征战亡者宜加赠恤仍令悉官其子无后者赡恤其家近因兵荒民不聊生又辽渖流民归化者众　令攸司优加赈恤于戱! 应天者惟以至诚爱民者莫如实惠惟尔臣僚各尽乃心以辅台德。"
#高丽史39卷-世家39-恭愍王2-10-03-1361

丁酉我

桓祖以判将作监事为东北面兵马使御史台上*　以为:

"李[桓祖讳。]东北面人而又本界千户也不可使为鎭守" 王不允赐宴慰行宰枢又饯于会宾门旣行授户部尙书,

桓祖至北道未几驰报本国人入彼土者皆顺命出来。
#高丽史39卷-世家39-恭愍王2-10-04-1361

甲辰命李齐贤讲书无逸篇。
#高丽史39卷-世家39-恭愍王2-10-05-1361

全罗杨广道防御使金　捕倭船五　杀获三十余人。
#高丽史39卷-世家39-恭愍王2-10-06-1361

三月丁巳王及公主奉太妃至自白岳。
#高丽史39卷-世家39-恭愍王2-10-07-1361

张士诚遣人来献彩*　{段}玉　沈香弓矢。
#高丽史39卷-世家39-恭愍王2-10-08-1361

淮南省右丞王晟遣使来献彩帛沈香。
#高丽史39卷-世家39-恭愍王2-10-09-1361

倭焚南海县。
#高丽史39卷-世家39-恭愍王2-10-10-1361

丁丑兴海君裴佺死。
#高丽史39卷-世家39-恭愍王2-10-11-1361

夏四月辛巳朔日食旣。
#高丽史39卷-世家39-恭愍王2-10-12-1361

辽阳省摠官高家奴遣使来献玉　及犬。
#高丽史39卷-世家39-恭愍王2-10-13-1361

辛卯设百高座道场于康安殿。
#高丽史39卷-世家39-恭愍王2-10-14-1361

乙未门下平章事致仕李谦卒。
#高丽史39卷-世家39-恭愍王2-10-15-1361

丙申倭寇固城蔚州巨济。
#高丽史39卷-世家39-恭愍王2-10-16-1361

郞将朱彦英奸料物库副使李中明妻郞将郑元奸将军李元立妻御史台　之会赦皆原免元不悛御史台杖杀之。
#高丽史39卷-世家39-恭愍王2-10-17-1361

庚戌我

桓祖薨讣闻王悼甚遣使吊哭致赙如礼士大夫咸惊曰: "东北面无人矣。"
#高丽史39卷-世家39-恭愍王2-10-18-1361

五月甲寅以枢密院直学士韩方信为东北面都兵马使前都佥议评理姜仲祥为庆尙道都巡问鎭边使。
#高丽史39卷-世家39-恭愍王2-10-19-1361

壬戌上洛侯金永煦卒。
#高丽史39卷-世家39-恭愍王2-10-20-1361

癸亥命左承宣李穑讲书洪范。
#高丽史39卷-世家39-恭愍王2-10-21-1361

丁卯祷雨于太庙。
#高丽史39卷-世家39-恭愍王2-10-22-1361

己巳巷市。
#高丽史39卷-世家39-恭愍王2-10-23-1361

甲戌都佥议使司启曰: "年凶饿莩甚多无以赈活良人不能自食者令富人食而役止其身人有奴婢而不能养令食之者永以为奴婢。" 王恶其认民为隶焚其书。
#高丽史39卷-世家39-恭愍王2-10-24-1361

乙亥命前密直提学田大有讲书无逸。
#高丽史39卷-世家39-恭愍王2-10-25-1361

六月甲申太白昼见二日。
#高丽史39卷-世家39-恭愍王2-10-26-1361

乙未御史大夫李峤卒。
#高丽史39卷-世家39-恭愍王2-10-27-1361

秋七月壬子张士诚遣千户傅德来聘戊午又遣赵伯渊不花来聘。
#高丽史39卷-世家39-恭愍王2-10-28-1361

八月癸巳王邀僧普印等于内殿日讲传灯录。
#高丽史39卷-世家39-恭愍王2-10-29-1361

倭焚掠东莱蔚州夺其漕船又寇梁州金海府泗州密城郡。
#高丽史39卷-世家39-恭愍王2-10-30-1361

九月庚申遣户部尙书朱思忠如元贺道路复通表曰: "辰居星拱服四海万国之心雷　风飞通九夷八蛮之道量同覆载明　恒升遵圣武规模之张御以宽而临以简抚世皇声敎所　绥斯来而动斯和故令蠢尔之氓咸入　然之化但恃圣朝之扶佑何图强寇之侵陵藩翰任专幸得敌王所忾梯航路梗末由观国之光马恋主而长鸣鹤　天而难闻兹者驰星华于漠远而圣德之惟新解和渴饥不知蹈舞。"
#高丽史39卷-世家39-恭愍王2-10-31-1361

癸酉复置征东省官。
#高丽史39卷-世家39-恭愍王2-10-32-1361

元以韩咬儿等　乱四方兵兴遣使来颁赦。
#高丽史39卷-世家39-恭愍王2-10-33-1361

丙子秃鲁江万户朴仪叛杀千户任自富金天龙命刑部尙书金琎往讨之。
#高丽史39卷-世家39-恭愍王2-10-34-1361

冬十月戊子地震。
#高丽史39卷-世家39-恭愍王2-10-35-1361

乙未金琎请济师时我

太祖以金吾卫上将军为东北面上万户王命往援琎,

太祖以亲兵一千五百人赴之仪已率其党逃入江界尽捕诛之。
#高丽史39卷-世家39-恭愍王2-10-36-1361

丁酉红贼伪平章潘诚沙刘关先生朱元帅等十余万众渡鸭绿江寇朔州以枢密院副使李芳实为西北面都指挥使遣同知枢密院事李余庆栅　岭。
#高丽史39卷-世家39-恭愍王2-10-37-1361

戊戌遣鹤城侯　如元贺正以道梗不果行。
#高丽史39卷-世家39-恭愍王2-10-38-1361

己亥集都人修城门。
#高丽史39卷-世家39-恭愍王2-10-39-1361

壬寅红贼寇泥城。
#高丽史39卷-世家39-恭愍王2-10-40-1361

癸卯以　知政事安佑为上元帅; 政堂文学金得培为都兵马使; 同知枢密院事郑晖为东北面都指挥使。
