<!-- { "loadSidebar": true } -->
#高丽史16卷-世家16-仁宗2-07-10-1129

癸未宴群臣。
#高丽史16卷-世家16-仁宗2-07-11-1129

庚寅至自西京赦。 诏曰: "因时乘变不常厥居自古而然海东先贤有言: '创宫阙于大花势以延基业。' 今旣相地创造新宫顺时巡游思有恩泽遍及中外: 其犯死罪者流配; 犯流以下原之; 曾配流者除不赦重罪外　许量移; 给还拓俊京妻子职田; 李之美兄弟许令任便聚居一处; 西京及所过州县山川神*祗{祇}各加尊号; 新阙主山秩载祀典; 西京及所过州县耆老孝顺节义鳏寡孤独笃废疾者赐酒食仍赐物有差; 侍从官及西京文武官营造新阙官吏　赐爵一级; 下逮仆隶悉推恩泽。"
#高丽史16卷-世家16-仁宗2-07-12-1129

乙未幸妙通寺。
#高丽史16卷-世家16-仁宗2-07-13-1129

辛丑幸外帝释院。
#高丽史16卷-世家16-仁宗2-07-14-1129

癸卯王视国学释奠先圣献以银盘二事绫绢三十匹。 御敦化堂命大司成金富辙讲书无逸篇使起居郞尹彦　及诸生讲问大义。 赐宰枢侍臣学官诸生酒食。 学官诸生表贺。
#高丽史16卷-世家16-仁宗2-07-15-1129

丁未虑囚。
#高丽史16卷-世家16-仁宗2-07-16-1129

戊申幸普济寺。
#高丽史16卷-世家16-仁宗2-07-17-1129

夏四月癸丑设金刚经道场于天成殿。
#高丽史16卷-世家16-仁宗2-07-18-1129

戊午王如安和寺。
#高丽史16卷-世家16-仁宗2-07-19-1129

庚申延佛骨于大安寺置仁德宫。
#高丽史16卷-世家16-仁宗2-07-20-1129

五月庚辰起居郞尹彦　左司谏郑知常右正言权适上*　论时政得失王优纳之。
#高丽史16卷-世家16-仁宗2-07-21-1129

丁亥移御延德宫册任氏为王妃。
#高丽史16卷-世家16-仁宗2-07-22-1129

庚寅移御寿昌宫。
#高丽史16卷-世家16-仁宗2-07-23-1129

甲辰诏曰: "先王之法正刑名详分守大为之备曲为之防冠冕之式衣服之制上下有别尊卑不同故贵不以逼而贱不敢踰人心定矣逮德下衰法与时弊衣服无等而人不知节俭。 我太祖之开国也克愼俭德惟怀永图景行华夏之法切禁丹狄之俗今则上自朝廷下至民庶竞华靡之风袭丹狄之俗往而不返深可叹也。 今朕庶几率先以革末俗其乘舆服御之物皆去华尙质咨尔公卿大夫其体朕意奉而行之。"
#高丽史16卷-世家16-仁宗2-07-24-1129

六月戊申朔王如奉恩寺。
#高丽史16卷-世家16-仁宗2-07-25-1129

庚戌中书门下奏曰: "忠州人刘挺弑父。 其牧守及州吏不能敎民请皆下吏仍降州为郡。" 王问左右对曰: "礼云: '　娄定公时有弑父者杀其人坏其室　其宫而止耳。' 不言其所居州邑则降州为郡非古法也。" 从之。
#高丽史16卷-世家16-仁宗2-07-26-1129

戊午虑囚。
#高丽史16卷-世家16-仁宗2-07-27-1129

辛酉设菩萨戒道场于重华殿。
#高丽史16卷-世家16-仁宗2-07-28-1129

秋七月丁丑朔太白昼见经天凡十五日。
#高丽史16卷-世家16-仁宗2-07-29-1129

戊戌幸王轮寺。
#高丽史16卷-世家16-仁宗2-07-30-1129

八月戊申御书籍所命承宣郑沆读宋朝忠义集。 王欲以听政之暇与诸学士讲学以寿昌宫侧侍中邵台辅家为书籍所　集文书令大司成金富辙礼部员外郞林完与诸儒臣更直。
#高丽史16卷-世家16-仁宗2-07-31-1129

癸亥移御仁德宫。
#高丽史16卷-世家16-仁宗2-07-32-1129

丙寅以久雨祈晴于山川佛宇。
#高丽史16卷-世家16-仁宗2-07-33-1129

辛未幸普济寺。
#高丽史16卷-世家16-仁宗2-07-34-1129

乙亥幸外帝释院。
#高丽史16卷-世家16-仁宗2-07-35-1129

闰月己卯遣兵部郞中崔灌如金贺天淸节。
#高丽史16卷-世家16-仁宗2-07-36-1129

九月丙午朔日食。
#高丽史16卷-世家16-仁宗2-07-37-1129

壬子王如安和寺。
#高丽史16卷-世家16-仁宗2-07-38-1129

庚申虑囚。
#高丽史16卷-世家16-仁宗2-07-39-1129

癸酉设百座道场于法王寺三日令内外斋僧三万。
#高丽史16卷-世家16-仁宗2-07-40-1129

冬十月壬午分遣使于东北两界宣谕诸城官吏问民疾苦点检兵仗。
#高丽史16卷-世家16-仁宗2-07-41-1129

十一月乙卯遣胡仁颖如金贺正。
#高丽史16卷-世家16-仁宗2-07-42-1129

丙辰遣卢令　洪若伊如金进誓表。 曰: "使节贲来训辞密谕俯　闻命凌兢失图。 窃以周官司盟掌其盟约之法盟邦国之不　与万民之犯命而诅其不信而已至于衰季春秋之时列国交相猜疑不能必于诚信而惟盟誓之为先。 故诗人讥其屡盟而夫子与其胥命。 伏惟皇帝陛下至德高于帝先大信孚于天下光开一统奄有四方大邦震其威小邦怀其惠。 惟是小邑介在防隅闻眞人之作兴先诸域而朝贺。 故得免防风之罪辱仪父之褒略诸细故待以殊礼锡之以边鄙之地谕之以贡输之式。 朝廷更无于他故属国敢有于异心。 而严命　至敢不祗承谨当誓以君臣之义世修藩屛之职忠信之心有如　日苟或　变神其　之。" 又谢还送金铁衣崔颇喜及无主马匹表曰: "圣德方增大畏小怀而咸造龙光普被薄物细故而靡遗。 臣闻费书称: '马牛其风臣妾逋逃勿敢越逐祗复之。' 此虽诸侯之事然其言有谐于坟典其敎不戾于帝王故编之乎圣人之书而次之于天子之命轨法万世称为六经。 伏遇皇帝陛下神明　兴威德兼备通达之属莫不服从夷夏之民皆为臣妾。 　惟下邑附近东隅处国奉藩早尽畏天之礼推恩字小已蒙割地之仁。 　承皇使之移文更觉宸慈之浃物在边境之末事尙不遗忘见朝廷之至仁务为宽厚。 顾惟孤寡何以胜堪。 瞻言咫尺之威第识拜命惟是春秋之事庶无后伦。"
#高丽史16卷-世家16-仁宗2-07-43-1129

庚申大雾昼晦凡十余日。
#高丽史16卷-世家16-仁宗2-07-44-1129

丙寅移御寿昌宫。
#高丽史16卷-世家16-仁宗2-07-45-1129

癸酉遣文公裕如金谢贺生辰。
#高丽史16卷-世家16-仁宗2-07-46-1129

十二月丁丑大阅于东郊。
#高丽史16卷-世家16-仁宗2-07-47-1129

癸未虑囚。
#高丽史16卷-世家16-仁宗2-07-48-1129

庚子以大原公* 检校太师守太保兼尙书令; 崔滋盛为尙书左仆射　知政事; 文公仁为吏部尙书知门下省事; 林景淸为刑部尙书同知枢密院事; 李俊阳为殿中监枢密院副使。
#高丽史16卷-世家16-仁宗2-08-01-1130

○(庚戌)八年春正月己酉幸神众院。
#高丽史16卷-世家16-仁宗2-08-02-1130

庚戌金遣刘　来贺生辰。
#高丽史16卷-世家16-仁宗2-08-03-1130

庚午设帝释道场于重华殿。
#高丽史16卷-世家16-仁宗2-08-04-1130

二月壬午移御仁德宫。
#高丽史16卷-世家16-仁宗2-08-05-1130

己丑移御寿昌宫。
#高丽史16卷-世家16-仁宗2-08-06-1130

三月壬子虑囚。
#高丽史16卷-世家16-仁宗2-08-07-1130

己未卢令　等还自金。 诏曰: "省所上称谢进奉银器茶布等物幷付进誓表事具悉。 朕不已而征见立　于二罪非常之庆遂诞告于四方。 卿　守王藩笃守臣节露囊章而展谢旅　贡以将诚载念忠嘉岂忘叹尙。 有所合谕事件具如别录至当深省以善后图。" 别录云: "昨遣伯淑宣谕去时止言保州虚城: '将来到彼若是所约事件一一毕从更加恳求卽当割赐。' 　其金子　入朝所上表内妄称: '投入户口交付之事旣积岁年之久复由风土之殊罔有安存悉皆物故许令小国当取便宜。' 致于回诏特谕: '尙托言于户口未别奏于誓封。 但其事事以讫成忠于世世而可信所谕之言其或不定所得之地将何以凭。' 又司古德韩昉等奉使亦仰如上具款议及回来奏称将到语录依前饰言: '臣父先王生前不获前后屡降诏书未曾却有一起释放户口专俟将来进上誓表必以依从。' 今览来表文意似重讫无归纳户口辞语必谓: '入贺生辰正朝至于横使不失其时。 　又从命上讫誓表足絶猜贰故以不言交付之事。' 若计前后新旧户口其数不少无因俱为物故除当日阵亡后因病卒者自无追索外至如身没*　{须}有遗骸。 更或本身见在幷其诸子孙婆妇等户　委疾速刷会见数具表奏闻卽当谅察。 如或果难依应所进誓章亦无为定。" 又卢令　等在金国欲起馆帝遣节度使班资成传旨云: "昨来赵家父子背信因发军生擒在此降封昏德公重昏侯属次差发报谕使回言报谕回谢使进表。 卽日准到虽表内誓意尤重不录远近累次胁从投入户口之语旣推诚立誓礼合专使上表却行附带于礼不可。 至如表内事理了当也合恕容。 回次使副申覆国王后次具录远近新旧胁从投入户数随表进来。"
#高丽史16卷-世家16-仁宗2-08-08-1130

丁卯幸灵通寺。
#高丽史16卷-世家16-仁宗2-08-09-1130

夏四月甲戌宋遣进武校尉王正忠来王受诏于重华殿。 诏曰: "惟王缅受基图夙同文轨乃附乘　之讯愿修贡　之恭。 惟忠顺以无他质神明而靡愧。 属关闻听良用叹嘉。 言念比年实惟多故举中原之生聚遭强敌之震惊旣涉地以弥深犹称兵而未已。 兹移仗卫暂住江湖若信使之鼎来恐有司之不戒俟休边警当问聘期。 毁晋馆以纳车庶无后悔闭汉关而谢质非用前规谅彼素怀体吾诚意。"
#高丽史16卷-世家16-仁宗2-08-10-1130

辛巳王如安和寺。
