<!-- { "loadSidebar": true } -->
○始阳侯　元宗四年赐名加元服封为侯册曰: "欲理其国先齐其家　子弟之广封实国家之令则。 咨尔　学就日将德与年　。 肆　我之好爵用立尔于上公无*　{淫}于逸于游博究皇王之坟典非礼勿言勿动蔚为宗室之表仪茂绥福履之休翊致泰平之业。 今遣某官某等持节备礼命为开府仪同三司检校太尉守司空上柱国始阳郡开国侯食邑三百户食实封一百户。 于戱恩虽父子义兼君臣体朕意之　怜肩乃心于忠孝。" 府曰始阳置典签录事各一人。 七年卒。
#高丽史91卷-列传4-宗室2-009-顺安公琮

○顺安公琮元宗四年赐名加元服封为侯册曰: "广置侯封以藩王室是古之常典非朕之私恩。 咨尔琮挺岐　之资蕴聪明之质朕之所以爱汝保汝汲汲望其成人者不惟天性之自然盖为本*　{支}之益固。 肆颁位号用示宠光今遣某官某等命尔为开府仪同三司检校守司徒上柱国顺安郡开国侯食邑二百户食实封一百户。 于戱惟仁可以下获民心惟德可以上承天命日愼所守时敏厥修。 夙夜惟寅服勤于子职明哲以保对扬于王休。" 府曰大宁置典签录事各一人。 十年王如蒙古命琮监国。 十四年琮如元贺册封帝以琮王爱子赐白金五百斤苎布八百匹他物比世子行尤多。 后进封为公。 琮素多病忠烈三年母庆昌宫主召盲僧终同问度厄之术遂设醮以祷埋奠馔内竖梁善大守庄等诬告: '庆昌宫主与其子琮谋令盲僧终同呪咀上欲使琮尙公主为王。' 王命李　印公秀李之　印侯张舜龙车信鞫终同又命中赞金方庆密直使许珙监察侍丞赵仁规等鞫庆昌宫主及琮不服王召琮亲鞫。 宰枢诣宫门请释王欲籍琮母子家赞成柳璥曰: "今琮犹不服宫主亦曰: '非敢呪咀但问祸福。' 宜奏上国诏许然后籍之可也。" 王遣仁规俟表奏公主请籍之。 王不可公主强之不得已从焉。 元宗爱琮赐以货宝无　至是公主尽取之。 及仁规还自元帝曰: "顺安公母子事任王处置。" 于是废庆昌宫主为庶人流琮终同于海岛十一年召还二十一年开府置属。
#高丽史91卷-列传4-宗室2-010-江阳公滋

○忠烈王。 三子齐国大长公主生忠宣王贞信府主生江阳公滋侍婢盘珠生小君　。

○江阳公滋居长以非公主出不得立。 忠烈五年遗滋忠淸道牙州东深寺以避世子。 九年召还公主赐衣后封为公开府置属。 三十四年卒。 子　暠埙。 　忠宣二年封丹阳府院大君忠肃后二年王在元　为权省。 初贞和宫主兄僧住桐华寺冒良人为隶蕃至千数百户。 　等世役之整治都监申理归良。 　挟憾欲诉于元过鸭绿江宰枢命忽赤等捕还。 红贼陷京城　与典理判书印安等降于贼。 及贼平监察司劾奏: "　等降贼凡沃土可居之处畿县米谷所在无不指导。 弃国忘亲罪莫大焉不可与愚民一视。 若以罪经赦宥则乞禁锢子孙籍没田民以惩后人。" 王从之子封阳原君史逸其名仕于元为御史。 暠蒙古名完泽秃。 忠宣爱暠如己子养之宫中封延安君。 忠宣在元传位忠肃以暠为世子因留为秃鲁花。 忠宣尝为渖王忠肃三年奏帝: "传渖王位于暠。" 自称太尉王。 遂封暠藩王尙元梁王女梁王　国公主兄也。 暠因得公主宝物宠幸无比忠宣爱护愈笃暠遂怀　　国人大半归心。 暠又得幸英宗皇帝曹　蔡河中等左右暠谋夺王位谗诉万端诏征王入朝。 先是忠宣在元以从臣司仆正白应丘能殖货令干渖王府事应丘逃还本国。 暠奏帝遣员外郞阿都刺　王发应丘还都。 王不时奉行暠　云: "王手裂其　。" 及王入朝帝怒诘责之收国王印遣翰林待制沙的等来讯之使者络绎。 暠先遣其臣前护军朴龟寄书宰相曰: "尔王嗣位以来　酒嗜音不迎帝使不亲庶务夜与群小变服微行使幸臣尹硕李宜风孙琦等假称王命逞其私欲。 又信　言枉杀无辜官人以私不以贤劳父王勋旧之臣皆置散地或至流放籍没其家。 尔等反为逢迎至使国纲大毁事大之礼后于诸国。 尔等自今其省察之。 前者阿都刺赍去  圣旨尔国王非唯不行又失所在沙的到日明推以对。" 沙的在行省鞫式目都监录事李允缄等允缄言: "臣赍  圣旨至王宫授代言安珪时有别驾徐允公见之。" 沙的执阿都刺及允缄允公以归。 帝命宗正寺鞫珪等珪辞及于王王未能自明丞相伯颜疑虑久而不决。 暠恶本国多输钱财于王所遣其臣杨成柱以帝命责宰相金利用征所输钱财又以庆斯万甄成裕尝管输送取其辞恐喝之。 暠又遣人称钧旨曰: "国王入朝时中外仓库皆已告　。 乃抽*　{敛}大小人户备盘缠以来及被天谴至严规免罪辜赂事权贵费尽钱物又遣孙琦安均等于本国重*　{敛}于民帝闻之命刑部推征国王曾不惩艾与恶小前护军李恭谋遣代言安文凯郞将桓允全宰相金　百户金成万等复加横*　{敛}割取民膏连续转运帝怒已囚文凯于宗正府遂押恭及允全成万等发还宜卽杖流海岛。 汝宰枢不能谏正反为之助至使民怨益深。 卿等虽聚*　{敛}以送固非国王所得擅用徒增国怨耳自今一皆禁断违者奏闻痛惩。" 于是杖流允全成万恭及护军康吕于岛。 恭性抗直王在东宫屡进直言怒蹴其目　。 及卽位念其忠直骤加拔擢。 与吕为王　暠动静允全成万船载布二万匹献王暠以故皆恶之。 暠党十余人忽自都下来言: "暠已得国国人　状王过恶以达于朝。" 于是权汉功等上书中书省请立暠语在汉功传。 王留元五年财用　乏。 暠知其然遣其臣祭酒白文珏郞将李淑贞以帝命封诸仓库。 十年泰定帝立明年　王还国复赐国王印章。 忠宣戒谕国人曰: "从臣引曹交构国王及渖王以致　墙之变。 其听奸臣　诱请立渖王者予已谕国王: '毋念旧恶一皆原宥' 其悉知之。" 于是宰枢召民部典书致仕李伯经前司宪掌令李东吉前民部议郞赵湜前成均乐正权贺等谕之皆为暠谋议上书者也。 后二年王如元还国暠来谒行宫遂从王还王薨暠复如元止平壤阴与曹　谋暠臣朴全自平壤来诈言: "暠已为国王。" 忠惠遣鹰房忽只六十余骑于*平坏{平壤}欲止暠不及而还。 忠惠后五年暠还国忠穆元年卒葬以公主例。 子德寿封江陵大君子笃朶不花帖古不花。 笃朶不花袭暠封渖王。 奇后兄辙太子妃父卢　等谋乱伏诛后与太子憾恭愍欲废恭愍立笃朶不花笃朶不花固辞曰: "叔父无子百岁后国将焉往  今叔父无恙吾而可夺叔父位耶 " 乃以德兴君塔思帖木儿为王天下莫不贤之。 李公遂还自元言于王王嘉之问遗甚厚十五年八月遣使来王引见其使厚礼遣之。 帖古不花仕元为中书平章事。 埙忠宣封延德君忠肃进封府院大君后坐奸卫士金永长妻下巡军永长妻内侍闵元济女本有秽行。 元中书省差脱脱帖木儿枢密院差脱邻御史台差也素不花等来鞫埙于行省埙旣服当抵罪以兄暠私谒释不治忠穆二年卒。
#高丽史91卷-列传4-宗室2-011-小君　

○小君　初忠烈为太孙金俊以崔　婢盘珠纳之得幸生　。 公主亦爱之出入禁中号王小君。 拜中郞将欲袭王宿卫赂康守衡以请守衡以丞相安童言来告曰: "令　率秃鲁花来。" 二年王以　骄恣剃发为僧。
#高丽史91卷-列传4-宗室2-012-世子鉴

○忠宣王三子。 懿妃生世子鉴忠肃王德兴君塔思帖木儿史失其母氏位。

○世子鉴小字宜忠尝为广陵君后封世子。 忠宣二年王在元杀鉴及其从者金义重等是年返葬城南百官素服送之。
#高丽史91卷-列传4-宗室2-013-德兴君塔思帖木儿

○德兴君塔思帖木儿尝为僧忠定三年逃奔于元及奇辙诛皇后怨恭愍会本国人崔濡在元与群不逞说后谋构恭愍废之立塔思帖木儿为王奇三宝奴为元子凡国人之在元者咸署伪官。 且请发辽阳省兵一万渡鸭绿江至随州　川为我军所败语在濡传。 帝寻诏放遣辽阳兵达达将吏　赴朝廷。 塔思帖木儿止带素领　从人等归止永平。 王遣密直副使金庾如元请执送塔思帖木儿庾至辽阳知枢密院事黑驴谓庾曰: "帝　臣 : '杖塔思帖木儿百七还其本国' 今方背疽待其愈杖而归之。" 庾乃还。 初护军裴自富与塔思帖木儿交通伪授密直副使事觉斩之。
#高丽史91卷-列传4-宗室2-014-龙山元子

○忠肃王。 三子曹国长公主生龙山元子明德太后洪氏生忠惠王恭愍王。

○龙山元子史失其名忠肃王与曹国公主幸汉阳富原龙山生故称龙山元子。 卒于元*(  ){返}葬年十七。
#高丽史91卷-列传4-宗室2-015-释器

○忠惠王。 一子银川翁主林氏生释器。

