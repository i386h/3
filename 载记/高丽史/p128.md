<!-- { "loadSidebar": true } -->
#高丽史22卷-世家22-高宗1-14-05-1227

夏四月庚辰朔亲设金经道场于宣庆殿以禳天变。
#高丽史22卷-世家22-高宗1-14-06-1227

己丑幸外帝释院。
#高丽史22卷-世家22-高宗1-14-07-1227

甲午幸贤圣寺。
#高丽史22卷-世家22-高宗1-14-08-1227

倭寇金州防护别监卢旦发兵捕贼船二　斩三十余级且献所获兵仗。
#高丽史22卷-世家22-高宗1-14-09-1227

五月庚戌倭寇熊神县别将郑金亿等潜伏山*闲突出斩七级贼遁。
#高丽史22卷-世家22-高宗1-14-10-1227

乙丑雨雹。
#高丽史22卷-世家22-高宗1-14-11-1227

日本国寄书谢贼船寇边之罪仍请修好互市。
#高丽史22卷-世家22-高宗1-14-12-1227

闰月己卯朔王如奉恩寺。
#高丽史22卷-世家22-高宗1-14-13-1227

丙午太白昼见。
#高丽史22卷-世家22-高宗1-14-14-1227

六月戊申朔日官奏: "日食雨不见。"
#高丽史22卷-世家22-高宗1-14-15-1227

秋七月癸未　知政事史洪纪卒辍朝三日。
#高丽史22卷-世家22-高宗1-14-16-1227

壬寅太白经天累旬乃灭。
#高丽史22卷-世家22-高宗1-14-17-1227

八月辛亥太子坐宝文阁始讲孝经。
#高丽史22卷-世家22-高宗1-14-18-1227

乙丑幸王轮寺。
#高丽史22卷-世家22-高宗1-14-19-1227

丙寅太子出丽正宫试选侍学公子给使六韵诗取兪恂等四人四韵诗丁伟等四人絶句李绍等四人。
#高丽史22卷-世家22-高宗1-14-20-1227

己巳幸干圣寺。
#高丽史22卷-世家22-高宗1-14-21-1227

亲设消灾道场于宣庆殿以禳天变。
#高丽史22卷-世家22-高宗1-14-22-1227

乙亥幸普济寺。
#高丽史22卷-世家22-高宗1-14-23-1227

九月庚辰监修国史平章事崔甫淳修撰官金良镜任景肃兪升旦等撰明宗实录藏于史馆又以一本藏于海印寺。
#高丽史22卷-世家22-高宗1-14-24-1227

壬午东界兵马使奏: "东眞寇定长二州。" 遣右军兵马使上将军赵廉卿知兵马事大将军金升俊中军兵马使枢密院使丁公寿知兵马事金良镜后军兵马使上将军丁纯佑知兵马事大将军金之成率三军御之。
#高丽史22卷-世家22-高宗1-14-25-1227

乙酉谒景灵殿。
#高丽史22卷-世家22-高宗1-14-26-1227

辛丑亲设消灾道场于宣庆殿以禳天变。
#高丽史22卷-世家22-高宗1-14-27-1227

丙午亲设无能胜道场于修文殿以压兵。
#高丽史22卷-世家22-高宗1-14-28-1227

冬十月庚戌幸外帝释院命宰枢设醮于天皇堂以祈兵捷。
#高丽史22卷-世家22-高宗1-14-29-1227

癸丑又设无能胜道场于宣庆殿。
#高丽史22卷-世家22-高宗1-14-30-1227

己未三军自安边府直指贼屯所宜州甲子贼挑战我军败绩。
#高丽史22卷-世家22-高宗1-14-31-1227

十一月己丑以郞将金利生为紫门指谕利生尝领北界兵夜入和州城与城中人幷力固守又出奇兵斩敌无虑千百。 以功受是职。
#高丽史22卷-世家22-高宗1-14-32-1227

癸巳以前枢密院使金仲龟为西京留守。 仲龟公忠节俭所至有声命下朝野皆喜。
#高丽史22卷-世家22-高宗1-14-33-1227

贬丁公寿为南京留守赵廉卿为溟州副使流丁纯佑于白翎岛以不能御贼也。
#高丽史22卷-世家22-高宗1-14-34-1227

十二月乙丑御史台禁闾里养　　鹰　以有职者废公务无职者起争讼也。
#高丽史22卷-世家22-高宗1-14-35-1227

辛未以文惟弼　知政事判礼部事; 贡天源知门下省事吏部尙书; 柳彦琛为枢密院使礼部尙书; 崔宗俊知枢密院事左散骑常侍; 崔正　为枢密院使; 崔正华同知枢密院事户部尙书; 李元　奇　金之成　为枢密院副使; 陈湜为右仆射翰林学士; 史光补为兵部尙书; 金叔龙为枢密院左承宣工部尙书知吏部事; 郑　为户部尙书; 李仲敏为刑部尙书; 崔宗藩为枢密院左副承宣; 李　为右承宣; 李奎报判卫尉事知制诰; 庾敬玄为尙书右丞知御史台事; 白敦贲试秘书监左谏议大夫。
#高丽史22卷-世家22-高宗1-14-36-1227

乙亥门下侍中李延寿卒。
#高丽史22卷-世家22-高宗1-14-37-1227

是岁遣及第朴寅聘于日本时倭贼侵掠州县国家患之遣寅*　{赍}牒谕以历世和好不宜来侵日本推检贼倭诛之。 侵掠稍息。
#高丽史22卷-世家22-高宗1-15-01-1228

○(戊子)十五年春正月丙子朔地震。
#高丽史22卷-世家22-高宗1-15-02-1228

癸未以判将作监事金弁为东北面兵马使; 大将军太集成为西北面兵马使。
#高丽史22卷-世家22-高宗1-15-03-1228

戊戌幸法王寺。
#高丽史22卷-世家22-高宗1-15-04-1228

己亥醮三淸于宣庆殿以禳地震。
#高丽史22卷-世家22-高宗1-15-05-1228

癸卯设消灾道场于修文殿。
#高丽史22卷-世家22-高宗1-15-06-1228

二月戊午燃灯王如奉恩寺。
#高丽史22卷-世家22-高宗1-15-07-1228

乙丑幸王轮寺。
#高丽史22卷-世家22-高宗1-15-08-1228

三月甲戌朔幸普济寺。
#高丽史22卷-世家22-高宗1-15-09-1228

乙酉幸干圣寺。
#高丽史22卷-世家22-高宗1-15-10-1228

己丑怀音鎭都领希干捕西京谋叛者来告。 赐彩帛四十匹廐马一匹。
#高丽史22卷-世家22-高宗1-15-11-1228

辛卯幸外帝释院。
#高丽史22卷-世家22-高宗1-15-12-1228

戊戌赐李敦等及第。
#高丽史22卷-世家22-高宗1-15-13-1228

夏四月壬戌亲设消灾道场于宣庆殿。
#高丽史22卷-世家22-高宗1-15-14-1228

五月辛丑北界兵马使驰报: "境上有贼变又蝗害稼。" 王分遣内侍祷于中外神祠又设般若道场于宣庆殿二七日。
#高丽史22卷-世家22-高宗1-15-15-1228

六月壬寅朔王如奉恩寺。
#高丽史22卷-世家22-高宗1-15-16-1228

戊申亲醮元辰于修文殿。
#高丽史22卷-世家22-高宗1-15-17-1228

壬子东眞矛克王奴卑司历高邻干　哥来投。
#高丽史22卷-世家22-高宗1-15-18-1228

壬戌亲设仁王道场于宣庆殿。 以禳狄兵。
#高丽史22卷-世家22-高宗1-15-19-1228

戊辰掌牲署囚徒中有一女美姿色署吏当直夕欲奸之。 其女固拒曰: "我亦队正妻也肯从他乎 " 吏劫之囚于猪廐。 众猪争　其女*　呼甚急吏以为诈置而不救。 比明视之唯骨在焉。
#高丽史22卷-世家22-高宗1-15-20-1228

秋七月乙未移御延庆宫。
#高丽史22卷-世家22-高宗1-15-21-1228

庚子东北面兵马使报: "东眞兵千余人来屯长平鎭。" 议遣三军以御之寻闻贼退竟不行。
#高丽史22卷-世家22-高宗1-15-22-1228

八月丙辰诏曰: "东眞潜据近地数寇边鄙。 出军追讨卽辄遁去　军之还复入窥　制御之术安在  书曰: '谋及卿士' 宜尔文武四品台省六品以上各以长策条上。"
#高丽史22卷-世家22-高宗1-15-23-1228

辛酉亲设消灾道场于延庆宫。
#高丽史22卷-世家22-高宗1-15-24-1228

九月壬申幸王轮寺。
#高丽史22卷-世家22-高宗1-15-25-1228

亲设佛顶道场于修文殿。
#高丽史22卷-世家22-高宗1-15-26-1228

己丑幸普济寺。
#高丽史22卷-世家22-高宗1-15-27-1228

辛卯幸干圣寺。
#高丽史22卷-世家22-高宗1-15-28-1228

乙未幸妙通寺。
#高丽史22卷-世家22-高宗1-15-29-1228

丙申淸塞鎭户长妄作童谣欲与龙州谋叛。 兵马使蔡松年按诛之。
#高丽史22卷-世家22-高宗1-15-30-1228

冬十月戊申幸外帝释院。
#高丽史22卷-世家22-高宗1-15-31-1228

辛亥亲设消灾道场于宣庆殿。
#高丽史22卷-世家22-高宗1-15-32-1228

辛酉饭僧三万。
#高丽史22卷-世家22-高宗1-15-33-1228

己巳太白昼见经天。
#高丽史22卷-世家22-高宗1-15-34-1228

十一月辛未朔地震。
#高丽史22卷-世家22-高宗1-15-35-1228

癸未设八关会幸法王寺。
#高丽史22卷-世家22-高宗1-15-36-1228

辛卯知门下省事文惟弼卒辍朝三日。
#高丽史22卷-世家22-高宗1-15-37-1228

乙未还御本阙。
#高丽史22卷-世家22-高宗1-15-38-1228

十二月庚子朔日食。
#高丽史22卷-世家22-高宗1-15-39-1228

癸卯平章事王珪卒。
#高丽史22卷-世家22-高宗1-15-40-1228

甲子命枢密院副使李允　奉御衣带移安于白岳假阙。
#高丽史22卷-世家22-高宗1-15-41-1228

