<!-- { "loadSidebar": true } -->
#高丽史19卷-世家19-明宗1-08-09-1178

庚申西北路兵马使李义旼斩西贼三百余人告捷。
#高丽史19卷-世家19-明宗1-08-10-1178

二月壬申设佛顶道场于内殿。
#高丽史19卷-世家19-明宗1-08-11-1178

甲戌西京留守判官朴仁泽将赴任行至高原驿贼邀杀于路。
#高丽史19卷-世家19-明宗1-08-12-1178

辛巳亲醮魁刚。
#高丽史19卷-世家19-明宗1-08-13-1178

三月乙未朔王如灵通寺。
#高丽史19卷-世家19-明宗1-08-14-1178

己酉幸普济寺设五百罗汉斋。
#高丽史19卷-世家19-明宗1-08-15-1178

辛亥虑囚宥诸道察访使械送赃吏三十五人。 台监殿中侍御史晋光仁不能驳执御史台劾奏竟原之。
#高丽史19卷-世家19-明宗1-08-16-1178

甲寅宰枢文武三品以上会式目都监议处置西京。
#高丽史19卷-世家19-明宗1-08-17-1178

丙辰御史台奏: "内侍茶房实踰定额。" 制下: "削内侍林正植等十二员茶房六员。"
#高丽史19卷-世家19-明宗1-08-18-1178

戊午重房奏: "以大将军张博仁金淑分典左右桥路凡道傍屋宅栏垣虽尺寸苟侵官路皆令复旧。"
#高丽史19卷-世家19-明宗1-08-19-1178

夏四月乙亥西贼陷谷州丙子陷遂安掠财谷牛马而去。
#高丽史19卷-世家19-明宗1-08-20-1178

庚辰幸王轮寺设罗汉斋。
#高丽史19卷-世家19-明宗1-08-21-1178

雨雹。
#高丽史19卷-世家19-明宗1-08-22-1178

壬午以大将军金光轼为西京制置使将军朴顺副之。
#高丽史19卷-世家19-明宗1-08-23-1178

乙酉　于*大庙。
#高丽史19卷-世家19-明宗1-08-24-1178

更定西京官制。
#高丽史19卷-世家19-明宗1-08-25-1178

庚寅发五领军往捕西贼。
#高丽史19卷-世家19-明宗1-08-26-1178

五月甲午祷雨。
#高丽史19卷-世家19-明宗1-08-27-1178

壬子聚巫都省又祷辛酉再雩。
#高丽史19卷-世家19-明宗1-08-28-1178

六月甲子王如奉恩寺。
#高丽史19卷-世家19-明宗1-08-29-1178

丁卯赐陈光恂等及第。
#高丽史19卷-世家19-明宗1-08-30-1178

己卯罢察访使所劾赃吏职其政最者皆升资。
#高丽史19卷-世家19-明宗1-08-31-1178

闰月壬子平章事李光缙卒。
#高丽史19卷-世家19-明宗1-08-32-1178

八月壬辰朔设消灾道场于内殿。
#高丽史19卷-世家19-明宗1-08-33-1178

甲辰　死囚二十人流之。
#高丽史19卷-世家19-明宗1-08-34-1178

辛亥信安侯卒辍朝三日。
#高丽史19卷-世家19-明宗1-08-35-1178

九月癸未设藏经道场于明仁殿七日。
#高丽史19卷-世家19-明宗1-08-36-1178

冬十月己酉亲*　{　}于*大庙告平西贼赦。
#高丽史19卷-世家19-明宗1-08-37-1178

丙辰设仁王百座道场于大观殿令中外饭僧三万。
#高丽史19卷-世家19-明宗1-08-38-1178

十一月壬申遣将军奇世俊如金谢贺生辰; 郞中全谅贺正。
#高丽史19卷-世家19-明宗1-08-39-1178

癸酉设八关会幸法王寺。
#高丽史19卷-世家19-明宗1-08-40-1178

戊子御便殿引见东西两界诸城上长都领赐: 上长匹*　{段}; 都领锦衣金带马一匹; 　人布十匹。 以平西之后盗贼频起虑复摇动有此赐识者叹其姑息。
#高丽史19卷-世家19-明宗1-08-41-1178

是月金遣八将军兵来屯义州关外。
#高丽史19卷-世家19-明宗1-08-42-1178

十二月壬子亲设仁王道场于明仁殿五日。
世家卷第十九。

#高丽史20卷-世家20-00-00-00-0000

世家卷第二十。 高丽史二十。

正宪大夫工曹判书集贤殿大提学知  经筵春秋馆事兼成均大司成臣郑麟趾奉  敎修。
#高丽史20卷-世家20-明宗2-00-00-0000

明宗二。
#高丽史20卷-世家20-明宗2-09-01-1179

○(己亥)九年春正月庚申朔放朝贺。
#高丽史20卷-世家20-明宗2-09-02-1179

甲子遣郞中李俊材如金进方物; 将军孙硕贺万春节。
#高丽史20卷-世家20-明宗2-09-03-1179

壬申燃灯王如奉恩寺。
#高丽史20卷-世家20-明宗2-09-04-1179

丙子金遣大府大将军少府监左光庆来贺生辰。
#高丽史20卷-世家20-明宗2-09-05-1179

戊寅宴金使。
#高丽史20卷-世家20-明宗2-09-06-1179

二月辛卯西贼复起。
#高丽史20卷-世家20-明宗2-09-07-1179

壬辰门下侍郞平章事奇卓成卒。
#高丽史20卷-世家20-明宗2-09-08-1179

戊午王如灵通寺。
#高丽史20卷-世家20-明宗2-09-09-1179

三月己未朔始修宫阙。
#高丽史20卷-世家20-明宗2-09-10-1179

辛酉亲醮于内殿。
#高丽史20卷-世家20-明宗2-09-11-1179

戊寅虑囚。
#高丽史20卷-世家20-明宗2-09-12-1179

夏四月己丑朔千龄殿成。
#高丽史20卷-世家20-明宗2-09-13-1179

壬辰陨霜杀草。
#高丽史20卷-世家20-明宗2-09-14-1179

庚戌西北面知兵马事李富患西贼遗种乘*闲复起思欲尽诛之闻其乏食为公牒　诸贼屯曰: "以某日受粮于所在某城!" 仍密诱诸城曰: "若贼来入城宜闭门悉诛之!" 于是承牒捕诛者凡五城龟州所杀至三百余人。 嘉州人引贼百余人入仓锁门贼脱出无计汹踊曰: "不意官家见　如此吾宁自絶岂可见制于人手 " 乃钻燧烧仓自焚而死谷米无虑十万斛尽为　烬。 独牛方田等贼帅觉之复啸聚为贼。 兵马使奏发诸城兵击之官军失利安北都护判官咸寿山战死。 于是复济师屡战乃灭之。
#高丽史20卷-世家20-明宗2-09-15-1179

癸丑幸外帝释院。
#高丽史20卷-世家20-明宗2-09-16-1179

丙辰幸普济寺。
#高丽史20卷-世家20-明宗2-09-17-1179

五月甲子同知枢密院事于学儒卒。
#高丽史20卷-世家20-明宗2-09-18-1179

丙寅以闵令谟同中书侍郞平章事判吏部事; 宋有仁同中书侍郞平章事判兵部事; 以左承宣知兵部事郑筠改为知都省事。
#高丽史20卷-世家20-明宗2-09-19-1179

甲戌守司空左仆射洪仲方卒。
#高丽史20卷-世家20-明宗2-09-20-1179

丁亥停修宫阙。
#高丽史20卷-世家20-明宗2-09-21-1179

六月戊子朔王如奉恩寺。
#高丽史20卷-世家20-明宗2-09-22-1179

辛卯　知政事陈俊卒。
#高丽史20卷-世家20-明宗2-09-23-1179

壬寅王受菩萨戒于明仁殿。
#高丽史20卷-世家20-明宗2-09-24-1179

己酉虑囚。
#高丽史20卷-世家20-明宗2-09-25-1179

秋七月己未左迁枢密院使文克谦为尙书左仆射; 枢密院副使韩文俊判司宰寺事。
#高丽史20卷-世家20-明宗2-09-26-1179

甲戌太白经天六日。
#高丽史20卷-世家20-明宗2-09-27-1179

庚辰以廉信若为吏部尙书。
#高丽史20卷-世家20-明宗2-09-28-1179

壬午设仁王道场于明仁殿十余日以禳灾变。
#高丽史20卷-世家20-明宗2-09-29-1179

九月庚申幸王轮寺。
#高丽史20卷-世家20-明宗2-09-30-1179

辛未将军庆大升诛郑仲夫宋有仁。
#高丽史20卷-世家20-明宗2-09-31-1179

甲申金牒告闵宗皇帝庙讳亶字及同音字　令回避。
#高丽史20卷-世家20-明宗2-09-32-1179

冬十一月戊午地震。
#高丽史20卷-世家20-明宗2-09-33-1179

己未宣旨二罪以下除刑付处。 庆大升累起大狱用刑深峻王恻然故有是命中外皆悦。
#高丽史20卷-世家20-明宗2-09-34-1179

辛酉设百座会于开国寺。 是年兵刃数起国家患之。 术僧致纯奏曰: "旧制三年一设百座会前年十月虽已行之今宜别例复行以禳其　。" 从之。
#高丽史20卷-世家20-明宗2-09-35-1179

丁卯设八关会幸法王寺。
#高丽史20卷-世家20-明宗2-09-36-1179

丁丑设消　道场于明仁殿五日。
#高丽史20卷-世家20-明宗2-09-37-1179

十二月辛卯地震。
#高丽史20卷-世家20-明宗2-09-38-1179

戊申以宋　为卫尉卿右谏议大夫。
#高丽史20卷-世家20-明宗2-09-39-1179

壬子重房闻妖言'岁　有变'大惧使禁军露刃环卫其近侍　宦逃匿者过半。
#高丽史20卷-世家20-明宗2-10-01-1180

○(庚子)十年春正月甲寅朔放朝贺。
#高丽史20卷-世家20-明宗2-10-02-1180

丁卯燃灯王如奉恩寺。
#高丽史20卷-世家20-明宗2-10-03-1180

庚午金遣少府监卢珙来贺生辰。
#高丽史20卷-世家20-明宗2-10-04-1180

乙亥宴金使。
#高丽史20卷-世家20-明宗2-10-05-1180

二月壬辰始营宫阙。
