<!-- { "loadSidebar": true } -->
己卯制曰: "朕以凉德获承祖业适当衰季累更变故夙夜勉励庶几中兴。 训有之曰: '积数万岁必得冬至甲子日月五星皆会于子谓之上元以为历始开辟以来圣人之道从此而行。' 今遇十一月初六日冬至其夜半値甲子为三元之始可以革旧鼎新爰命有司举古贤遗训创西京大华阙。 咨尔三事大夫百官庶事共图惟新之政以增永世之休。"
#高丽史16卷-世家16-仁宗2-10-44-1132

庚辰御明仁殿。 下制曰: "朕以幼　卽位未堪家多难。 虽临政而愿治不遑康宁固无德以处宜凡所施为不克当天心。 是以山崩水涌变异继作栗栗危惧若将陨于深渊尙赖耆旧忠义之臣匡救之力革去旧　一新政理。 顾以不能处置事无大小动辄害于国体者多矣然所大惜者惟丙午一事耳。 　惟外家形势炽甚僭　过度不可沮止图为不轨窃窥神器祖宗基緖几至坠失。 故出于不得已听有司之议徇法定罪。 噫大义灭亲古亦有之然亲亲之恩天性自然每一念来痛心切骨。 抑所谓党与者虽附权托势岂其一切与图不轨。 故数下宽宥之令而有司不体朕心上言不已必欲罪以不臣至使人心扇动中外骚然惧罪忧愤致伤和气。 除已流窜者定罪书名于史籍外凡所有刑驳文簿藏在有司者悉皆焚之外庭荡涤瑕垢大开自新之路。 自今以后文武之臣惟以是非善恶褒贬黜陟不复污以前事。 如拓俊京罪恶极重然其功亦有可录法当功罪相除可还其子职田除蔡硕李侯进外其妻子不复坐。 此亦罪人不　之义也。 书曰: '令出惟行不惟反。' 自丙午以来下旨数四而有司不肯奉行。 臣不行君令国体所以渐轻也朕甚患之。 自今以后若有敢言此事者以违制论。"
#高丽史16卷-世家16-仁宗2-10-45-1132

十二月庚子虑囚。
#高丽史16卷-世家16-仁宗2-10-46-1132

丁未以金富轼守司空中书侍郞同中书门下平章事; 李俊阳为尙书左仆射; 李宠麟　知政事; 崔濡为吏部尙书知枢密院事。
#高丽史16卷-世家16-仁宗2-11-01-1133

○(癸丑)十一年春正月癸亥金遣高陈可来贺生辰。
#高丽史16卷-世家16-仁宗2-11-02-1133

二月庚子移御仁德宫。
#高丽史16卷-世家16-仁宗2-11-03-1133

癸卯临轩册封元子彻为王太子。 册曰: "易: '以一索为长男之位。' 记: '以三善为世子之礼。' 古之王者曷尝不封立上嗣以固宗庙社稷之本以定君臣父子之分。 咨尔元子天赋英锐之性幼挺岐　之表雅不好弄自知向学读书若宿习挥翰若神助德行　于元良天序当于储贰必能承匕　之严塞中外之望今遣使册尔为王太子。 于戱惟至仁可以主重器惟作善可以保令名尔其愼时习敏厥修*　远邪　之人亲近方正之士惟忠孝之是务非礼义而勿践丕承祖宗之耿光以永邦家之景业。"
#高丽史16卷-世家16-仁宗2-11-04-1133

甲辰移御寿昌宫。
#高丽史16卷-世家16-仁宗2-11-05-1133

乙巳遣韩惟忠李之　如宋谢恩行至洪州海上遇风几覆贡　沾湿不达而还。
#高丽史16卷-世家16-仁宗2-11-06-1133

三月庚申幸普济寺。
#高丽史16卷-世家16-仁宗2-11-07-1133

丙寅虑囚。
#高丽史16卷-世家16-仁宗2-11-08-1133

庚午移御仁德宫以封王太子赦还御寿昌宫。
#高丽史16卷-世家16-仁宗2-11-09-1133

夏四月己丑以文公仁判尙书兵部事监修国史; 崔濡　知政事判尙书工部事兼太子少保; 任元　　知政事判翰林院事; 林景淸为尙书右仆射; 任元浚同知枢密院事; 韩惟忠为枢密院副使。
#高丽史16卷-世家16-仁宗2-11-10-1133

庚寅移御大明宫。
#高丽史16卷-世家16-仁宗2-11-11-1133

乙未王如安和寺。
#高丽史16卷-世家16-仁宗2-11-12-1133

甲辰制曰: "恒阳作　亢旱为灾。 窃恐政令烦苛刑法惨酷或困于狱人不堪其苦。 京官及两京留守两界兵马使诸道按廉使亲监牢狱挺重囚出轻系。"
#高丽史16卷-世家16-仁宗2-11-13-1133

戊申设金刚经道场于崇文殿七日。
#高丽史16卷-世家16-仁宗2-11-14-1133

五月乙丑诏曰: "朕以薄德适遭厄会宫室烧焚仓　空　朝廷未正风俗淆薄。 而政理寡术施设乖方上下人心日益顽鄙远近民业日益雕残。 夙夜恐惧不遑宁处。 今谏官奏曰: '京畿山野蝗　食松。' 此盖国多邪人朝无忠臣。 天意若曰: '居位食禄无功如虫矣救之不早则兵起举有道置高位灾可消也。' 古人云: '臣安禄位兹谓贪厥灾　食根德无常兹谓烦　食叶不黜无德　食本与东作争　食茎蔽恶生　　食心。' 昔晋武帝宠任贾充杨骏有　蝗此不黜无德之　也。 梁大同初蝗食松栢叶。 京房曰: '食禄而不益圣化天视以　　无益于人而食万物此公卿食禄无益之应也天灾以类而见知臣莫若君请进贤退不肖而刚断不疑。' 此乃有司善则称君过则称己引咎自陈耳。 朕求理虽切而德实不类政弊民残。 旣不能知人可用者遗之无用者升之庸人鄙夫滥进列位营私害公货赂大行公道闭塞为害滋久。 其怀忠抱节可以裨益者畏害　默随俗进退此上天所以降灾异也。 今宰辅群公引古论列者方将善善恶恶激淸国事者也朕虽不敏昌言　议敢不乐从。 凡有内外官僚其有贪污谋利暴恶残人或懦怯不肖无益有损者非不知之然不敎而诛谓之虐习俗已久遽置罪责朕所不忍。 有司宜丁宁告谕使之自新。 苟不革心长恶不悛者勿论亲　贵贱皆绳以法其有淸白奉公节义殊异者宜各褒举。"
#高丽史16卷-世家16-仁宗2-11-15-1133

丙寅集巫三百余人于都省厅祈雨。
#高丽史16卷-世家16-仁宗2-11-16-1133

壬申徙市。
#高丽史16卷-世家16-仁宗2-11-17-1133

御崇文殿命平章事金富轼讲易尙书使翰林学士承旨金富仪知奏事洪　　承宣郑沆起居注郑知常司业尹彦　等问难。
#高丽史16卷-世家16-仁宗2-11-18-1133

甲戌命金富仪讲书洪范。
#高丽史16卷-世家16-仁宗2-11-19-1133

戊寅命尹彦　讲中庸。
#高丽史16卷-世家16-仁宗2-11-20-1133

六月乙酉王如奉恩寺。
#高丽史16卷-世家16-仁宗2-11-21-1133

庚寅虑囚。
#高丽史16卷-世家16-仁宗2-11-22-1133

戊戌设菩萨戒道场于崇文殿。
#高丽史16卷-世家16-仁宗2-11-23-1133

己亥又聚巫祷雨辛丑令百僚设斋以祷。
#高丽史16卷-世家16-仁宗2-11-24-1133

乙巳再雩庚戌三雩。
#高丽史16卷-世家16-仁宗2-11-25-1133

制曰: "近来世道渐降风俗　薄不孝不友或弃孤幼去妻妾或居忧游荡父母骸骨权　寺宇至有累年不葬者。 宜令有司　察治罪如有贫不能襄事者官给葬费。"
#高丽史16卷-世家16-仁宗2-11-26-1133

辛亥左迁崔弘宰守司空右仆射; 以李俊阳为中书侍郞平章事。
#高丽史16卷-世家16-仁宗2-11-27-1133

秋七月甲子御寿乐堂命金富轼讲易干卦丁卯又讲泰卦。
#高丽史16卷-世家16-仁宗2-11-28-1133

辛未大雨。
#高丽史16卷-世家16-仁宗2-11-29-1133

庚辰移御寿昌宫。
#高丽史16卷-世家16-仁宗2-11-30-1133

八月壬辰幸普济寺。
#高丽史16卷-世家16-仁宗2-11-31-1133

辛丑幸外帝释院。
#高丽史16卷-世家16-仁宗2-11-32-1133

赐金于蕃等及第。
#高丽史16卷-世家16-仁宗2-11-33-1133

九月甲寅遣礼宾少卿郑泽如金贺天淸节。
#高丽史16卷-世家16-仁宗2-11-34-1133

戊午王如安和寺。
#高丽史16卷-世家16-仁宗2-11-35-1133

乙丑幸妙通寺。
#高丽史16卷-世家16-仁宗2-11-36-1133

丙寅虑囚。
#高丽史16卷-世家16-仁宗2-11-37-1133

庚辰门下侍中致仕李玮卒。
#高丽史16卷-世家16-仁宗2-11-38-1133

冬十月辛丑设百座道场命内外斋僧三万。
#高丽史16卷-世家16-仁宗2-11-39-1133

丙午亲飨年八十以上老人及孝顺节义鳏寡孤独笃废疾者赐物有差。
#高丽史16卷-世家16-仁宗2-11-40-1133

丁未金东京回谢使殿中侍御史高安元来。
#高丽史16卷-世家16-仁宗2-11-41-1133

十一月戊午遣郞中金永锡如金谢贺生辰。
#高丽史16卷-世家16-仁宗2-11-42-1133

甲子移御延庆宫。
#高丽史16卷-世家16-仁宗2-11-43-1133

遣愼和之如金贺正。
#高丽史16卷-世家16-仁宗2-11-44-1133

丁卯移御寿昌宫。
#高丽史16卷-世家16-仁宗2-11-45-1133

癸酉以文公美判吏部事。
#高丽史16卷-世家16-仁宗2-11-46-1133

甲戌起居郞郑知常奏: "长公主年壮不可久留大内请出嫁。"
#高丽史16卷-世家16-仁宗2-11-47-1133

戊寅两日　出。
#高丽史16卷-世家16-仁宗2-11-48-1133

以崔允仪为殿中内给事; 李仲孚为起居舍人。
#高丽史16卷-世家16-仁宗2-11-49-1133

十二月己亥以金富轼判兵部事; 崔濡判礼部事; 任元　判工部事; 林景淸守司空; 任元浚为礼部尙书知枢密院事; 金富仪为吏部尙书; 康侯显为御史大夫。
#高丽史16卷-世家16-仁宗2-12-01-1134

○(甲寅)十二年春正月丁巳金遣谏议大夫张浩来贺生辰。
#高丽史16卷-世家16-仁宗2-12-02-1134

辛酉幸神众院。
#高丽史16卷-世家16-仁宗2-12-03-1134

