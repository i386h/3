<!-- { "loadSidebar": true } -->
○李达衷庆州人父　登第官至佥议　理封月城君。 达衷忠肃朝登第累官成均祭酒。 恭愍元年拜典理判书转监察大夫。 八年迁户部尙书。 八关会有司设　洗幕于仆射厅南竖樊限内外。 达衷与刑部尙书李挺坐厅上令撒其樊。 王在仪凤楼见之大怒命系狱左右请之止囚家奴。 御史台又劾之挺尝提调内佛堂特原之。 十五年王以达衷名儒擢为密直提学。 时辛旽方用事达衷尝于广坐谓旽曰: "人谓相公好酒色。" 旽不悦未几见罢。 及旽伏诛作诗云: "天地生成品汇烦谁干洪造擅寒暄。 欢情浃洽藏春坞怒气阴凝蔽日云。 雉蜃鹰鸠犹足怪龙鱼鼠虎岂容言。 可怜老木风吹倒萝　离披失所援。 骋怪驰妖老野狐那知有手竞张弧。 威能假虎熊　　媚或为男妇女趋。 黄狗苍鹰尤所忌乌　白马是何辜。 曾闻汝死必丘首今见城东官道隅。" 旽性畏　犬恶射猎且纵*　{淫}。 常杀乌　白马以助阳道。 时人谓旽为老狐精故云。 后拜　林府尹上笺辞不允。 辛禑十一年以　林君卒。 谥文靖。 性刚直不挠有鉴识。 尝为东北面都巡问使及还我

桓祖饯于野,

太祖立

桓祖后。

桓祖行酒达衷立飮。

太祖行酒乃　飮。

桓祖怪问之曰: "此子诚异人非公所及。 公之家业此子必能大之。 因以子孙属之。" 所著霁亭集行于世。 其诗文大为李齐贤所称赏。 子* * )　　。
#高丽史112卷-列传25-　逊-000

　逊[*(　)长寿]。
#高丽史112卷-列传25-　逊-001

○　逊初名百辽逊。 回　人以世居　辇河因以　为氏。 自高祖岳璘帖穆尔归于元世仕元。 父哲笃官至江西行省右丞。 逊顺帝时中进士历翰林应奉文字宣政院断事官选为端本堂正字授皇太子经。 为丞相哈麻所忌出守单州。 居父忧寓居大宁。 红贼逼大宁恭愍七年避兵东来。 王之在元也侍从皇太子于端本堂与逊有旧。 由是待之甚厚赐第封高昌伯改封富原侯赐田富原。 九年卒。 所著有近思斋逸藁行于世。 子长寿延寿福寿庆寿眉寿。
#高丽史112卷-列传25-　逊-002

○长寿字天民。 恭愍时以庆顺府舍人居父忧。 王以色目人特命脱衰赴试遂登第。 官累判典农寺事。 上书曰: "臣本羁旅贱愚于世无补谬荷深仁。 尝守晋阳周岁之*闲颇知民　倭寇防戍最为紧急。 窃计贼船出没无有定时民庶安危朝夕靡测而沿海防戍虽有其名无益于事。 盖鎭戍兵卒悉皆乌合之众素无敎炼之严器械甲胄未为坚利又无营垒以为保障不过草屋薪　仅庇风雨而已。 故一有寇至则望风奔溃。 虽使颇牧为将亦不能号令之也。 其防戍之处远者相去五六十里近者不下二三十里。 贼可由此入寇而滨海郡县村落之民或　或密四散而居。 彼贼多则千百成群小则什伍为队妖谋诡计言所难穷。 淸明之昼则尙可　其来　验其多少以为警备。 昏晦之夜则候望难远故往往出我不意肆其陆梁多则虚张声势指西向东俟我兵势互分潜为袭　。 或　防戍而直趋居民或舍居民而先袭防戍。 少则预遣*闲谍伺其富实之家潜为剽劫。 比官兵得知而追逐贼已饱载而遥遁于是加发男丁则民已残而盗已去。 及其放遣则民才去而盗复来。 故民无得息之时兵无可用之势。 至若淸野之策其弊尤深。 大抵滨海之地颇多膏　而小民各怀其土本欲利之反以为害之。 且深远之处田亦有限而土着之民恃以为生。 若使养客户则彼亦凋废。 由是被迁之民怀怨而流移深陆之民受殃而失业。 此臣所以痛心切齿于平昔者也。 且入保之令始则限以一息程途今贼之所至往往过六七十里。 以是较之虽百里亦无益也。 臣愚以为沿海百里之*闲刷已徙及见在之民方三十里或五十里膏　可耕之地择形势平易有薪水处计户数众寡筑城堡以二三百家为率设官守以居之　接屋连墙仅容其众。 除屋舍外止留谷场其园圃俱于城外给之。 凡城堑高深上置楼橹门置钓桥其余守具随宜布置。 城堑之*闲多掘品字小坑树鹿角以　往来严更鼓谨烽烟。 及耕耘之时则远者不过二十余里晨出暮入往来无难。 禾熟则随刈随输毋使稽缓。 设有贼至则少壮登城老弱供食分方面以坚拒守之志通烽燧以招邻救之兵邻城有急择精骑以赴之。 其知而不相赴救者罪及所统之官。 夫贼之往来恃潮水为期非欲攻城略地以谋久长特以寇抄为心而已旣无所得势必还退。 于是乘　以袭之多方以误之使其勇无所施众无所用。 掠则靡获攻则不能。 进有腹背受敌之忧退有首尾冲决之患。 以我之逸待彼之劳则不战而屈人兵。 盗可制而民可息矣。 若循习故弊徒设防戍之虚文则所谓揖让救焚从容拯溺无益于事取侮于人也。 至若两江京师之唇齿阳川贡赋之会同亦不可不虑也。 臣之所言于事似难以臣愚料之始难而后当易也。" 下都堂议竟不行。
#高丽史112卷-列传25-　逊-003

辛禑时拜知密直事再转政堂文学。 赍禑逊位表如京师。 我

太祖定策立恭让长寿　谋议。 王赐中兴功臣铁*券封忠义君下敎褒奬曰: "　者伪主辛禑顽凶狂悖伤败　伦妄兴师旅潜*(  )(  )(  ){图猾夏}。 尙赖祖宗之灵启迪于上忠义之臣愤激于下举义旋师。 当此之时人情　惧国论纷　卿入觐天庭敷奏详明,

天子嘉之授以丁宁之训。 卿乃常怀匡复之心以待事机之变乃与侍中

李[太祖旧讳]等上奉

天子之命下徇臣民之情推戴寡躬　除异姓使九庙之主有所依归三韩之人得以永赖。 肆命有司追赠三代宥及永世立阁图形镌碑纪绩。" 锡之奴婢土田又赐银锭马匹进赞成事赐定乱功臣号迁判三司事。 宪府劾附郑梦周罢之。 复上*　请除名远流王不得已从之。 自此以后入  本朝。
#高丽史112卷-列传25-韩复-000

韩复。
#高丽史112卷-列传25-韩复-001

○韩复元朝人本名拜住。 顺帝至正元年擢进士第一名官至枢密院副使。 恭愍十九年我太祖击兀刺山城城降。 闻坏垣中有哭声使人视之有人*　{裸}立掩泣。 执以问乃曰: "我元朝壮元拜住也。 贵国李仁复吾同年也。"

太祖闻其语卽解衣衣之与马骑之遂与俱来。 王厚加待遇拜判司农寺事赐姓名韩复。 王欲幸籍田先命辛旽往观之。 复初欲偕往见旽以女乐自随恶其僭乃止。 复事

太祖甚谨。 又与仁复李穑相从唱和。 举子多以程文取正。 累迁至大匡西原君进贤馆大提学。
#高丽史112卷-列传25-李茂方-000

李茂方。
#高丽史112卷-列传25-李茂方-001

○李茂方字释之光阳人。 忠穆时登第补典校校勘。 恭愍初出知淳昌郡。 有求土物于郡者茂方解所佩笔　及带与吏曰: "朋友私请不可以公物应之以此易所求与之。" 请者愧而去。 后为献纳。 时金镛执国柄屡求见茂方辞不往。 镛曰: "朝官无不求见我茂方独不来。 吾亲往亦不来。 简我也。" 转掌令。 国制陵隧必使执义署封。 世谓封陵者多不达。 及封正陵执义洪原哲惑于拘忌规避之。 茂方代署惟谨王嘉之曰: "掌令淸白忠直寡人所知。 达与不达不在我乎 " 原哲惧遂祝发避嫌。 居母忧起复判典校寺事固辞不允。 迁民部尙书改司宪府大司宪赐推忠佐命功臣号升密直学士。 王以旱命茂方祷雨于康安殿。 茂方燃臂以祷。 王闻之曰: "爱民如是可为首相。" 寻出为　林府尹。 初府大饥及茂方至适岁稔。 茂方因民之便贩鱼　置义仓以备赈贷。 崔莹巡察六道法甚峻守令多贬黜者。 至　林境内肃然莹大喜。
#高丽史112卷-列传25-李茂方-002

召判开城府事加赐砺节功臣号。 王以茂方淸寒赐米五十硕茂方以为大臣不可虚受赐不受。 拜政堂文学。 王每称政堂国耳忘家不畏权势虽古人无以过之。 辛禑立开书筵以茂方为师。 恭愍所畜鸠在禁中禑常爱玩。 茂方书旅獒篇进讲仍言: "鸠亦珍禽也。 愿勿畜。" 禑乃命左右去之。 茂方尝责侍中庆复兴不籍韩方信卢　家　意罢封光阳君。 俄拜门下评理。 辛昌立拜检校门下侍中。 恭让宴群臣茂方侍宴。 年八十一上寿起舞风仪可观。 王称叹赐推忠砺节赞化功臣号。 入 本朝封光阳府院君。 卒谥文简以礼葬之。
#高丽史112卷-列传25-郑习仁-000

郑习仁。
#高丽史112卷-列传25-郑习仁-001

○郑习仁字显叔草溪人。 有志气使酒敢言。 恭愍朝登第补成均学官出知荣州。 将视事吏以故事请诣消　图焚香。 习仁曰: "人臣不蹈非　　何由生  若其无妄顺受而已。" 命吏撤去。 州有塔名曰无信。 习仁曰: "异哉。 恶木不息盗泉不飮恶其名也。 乌有巍然其形为一邑所瞻视而以无信表之者。" 命刻日夷之用其　修宾馆。 辛旽闻而怒系　林狱。 阅数月移系典法困苦之。 旽必欲置死地廷臣怜之。 营救得免废为庶人。 令就州复构其塔。 旽诛起知梁州又知密城。 所至抑豪强禁*　{淫}祀。 辛禑时授典校令。 日本来聘命习仁报聘。 日本使佛者也。 闻习仁名乃曰: "斥佛者吾辈所不与。 请易之。" 不果行。 习仁居父母忧皆庐墓终制。 治丧一用朱子家礼。 恭让卽位除右散骑常侍。 王自南京还松都日官涓吉日王以其日不利于妃欲缓其期将由迂路入都。 习仁与左散骑陈义贵言: "其不可。" 王不悦谓习仁曰: "汝非宰相所荐我自用之。 毋多言。" 习仁　　而退。 寻以不署尹龟泽告身流于外。 语在金宗衍传。 子悛。
#高丽史112卷-列传25-河允源-000

河允源。
#高丽史112卷-列传25-河允源-001

○河允源晋州人。 父楫赞成事致仕封晋川君。 卒子僧元珪火葬。 谥元正。 允源忠惠末登第补典校校勘。 恭愍朝以典理摠郞从诸将克复京城策功为二等。 尝出按庆尙西海杨广交州四道牧原尙二州。 所至有声绩。 辛旽用事允源不*　{谄}附。 辛禑初擢拜大司宪封晋山君书'知非误断皇天降罚'八字于　每赴台必挂之然后视事。 居母忧庐墓禑下书征之曰: "三年行丧虽古今之通制百日卽吉因时势以从宜。 可移孝以为忠其抑哀而赴召。" 书未至卒。 子有宗自宗启宗。
#高丽史112卷-列传25-朴尙衷-000

朴尙衷。
#高丽史112卷-列传25-朴尙衷-001

