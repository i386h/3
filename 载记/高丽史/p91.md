<!-- { "loadSidebar": true } -->
己酉遣朴台进如金贺正柳轨贺万寿节。
#高丽史17卷-世家17-仁宗3-19-26-1141

十二月庚寅以任元　李仲为门下侍郞平章事; 崔溱为中书侍郞平章事; 金仁揆为左仆射　知政事; 李之　为政堂文学判翰林院事; 金正纯王　知枢密院事; 崔灌同知枢密院事。
#高丽史17卷-世家17-仁宗3-20-01-1142

○(壬戌)二十年春正月辛丑金遣肇州防御使乌陵锡　来贺生辰。
#高丽史17卷-世家17-仁宗3-20-02-1142

壬寅以金良秀为刑部尙书上将军; 李禄千为工部尙书上将军。
#高丽史17卷-世家17-仁宗3-20-03-1142

丙午宴金使于大观殿。
#高丽史17卷-世家17-仁宗3-20-04-1142

癸丑谏官劾奏: "秘书少监宝文阁待制金精尝诣枢密金正纯第使酒　骂请罪之。" 落宝文阁待制。 谏官又奏: "罪重罚轻请罢其职。" 从之。
#高丽史17卷-世家17-仁宗3-20-05-1142

丁巳幸神众院。
#高丽史17卷-世家17-仁宗3-20-06-1142

二月乙丑朔幸外帝释院。
#高丽史17卷-世家17-仁宗3-20-07-1142

己卯燃灯。
#高丽史17卷-世家17-仁宗3-20-08-1142

金使请观乐馆伴金端奏请许之台谏固谏又弹端及掌奏承宣裴景诚不听。
#高丽史17卷-世家17-仁宗3-20-09-1142

辛卯遣金巨公如金东京。
#高丽史17卷-世家17-仁宗3-20-10-1142

三月己酉赐高　等及第。
#高丽史17卷-世家17-仁宗3-20-11-1142

庚申幸普济寺。
#高丽史17卷-世家17-仁宗3-20-12-1142

夏四月己巳以任元　判尙书吏部事。
#高丽史17卷-世家17-仁宗3-20-13-1142

癸酉王如安和寺。
#高丽史17卷-世家17-仁宗3-20-14-1142

己丑幸外帝释院。
#高丽史17卷-世家17-仁宗3-20-15-1142

五月丙申　知政事金仁揆卒。
#高丽史17卷-世家17-仁宗3-20-16-1142

庚戌金遣大府监完颜宗礼翰林直学士田　来册王。 戊午王受诏于宣庆殿。 诏曰: "九仪锡命礼本于周官诸侯称王事从于汉制。 卿世遵信约躬践令猷肇从嗣守之初克谨称藩之义累年于此一德不　宜封册之遂行饬使　而往使恪守尔典恭听朕言。 今遣使册命仍赐九旒冠一顶九章服一副玉珪一面金印一面玉册一副象辂一马四匹别赐衣对匹*　{段}器用若干鞍　马三匹散马四匹。" 册曰: "昔先王疆理天下锡命六服率因世守用丕　于大公。 肆朕君临若稽隆古亦惟崇德象贤以奉若天道。 咨尔楷英气迈往淑质纯茂　自早岁以孝友诚敬事亲有闻逮其缵承祗德弥邵。 眷尔先哲克笃忠贞以谨事大邦怀保惠训载祀数百用　燕于尔躬尔亦迪知　恂夙夜兢翼芟刈崇激式克敬典乃增裕于前烈。 朕甚嘉之越兹旣累年而典册未称大惧　郁公议今遣使持节册命尔为仪同三司柱国高丽国王永为我藩辅。 于　惟天难　惟命不于常人之攸好德降之百祥义之不庸强自取弱勿矜于贵勿溢于富勿敢怠于宴康听予一人之猷训以向受多福其以有民世享岂不伟欤。" 又加开府仪同三司上柱国。 诏曰: "朕恭承先业奄有庶邦宾实以名勉徇乐推之意由中及外惟均大赉之恩奕世抚封象贤嗣爵夙笃尊王之义宜膺进秩之荣属使传之往驰申命书而用锡尙绥厥位永孚于休。" 故事受册命必于南郊今宗礼等奉朝廷指挥始于王宫颁诏。
#高丽史17卷-世家17-仁宗3-20-17-1142

六月癸亥王如奉恩寺。
#高丽史17卷-世家17-仁宗3-20-18-1142

辛未宴金使于大观殿。
#高丽史17卷-世家17-仁宗3-20-19-1142

丙子王受菩萨戒于大观殿。
#高丽史17卷-世家17-仁宗3-20-20-1142

秋七月辛丑始行金皇统年号命有司告于*大庙及十二陵。
#高丽史17卷-世家17-仁宗3-20-21-1142

八月庚辰幸王轮寺。
#高丽史17卷-世家17-仁宗3-20-22-1142

丁亥出御长源亭有一妇抱双生男谒于路赐布二十匹。
#高丽史17卷-世家17-仁宗3-20-23-1142

九月丙申幸敬天寺。
#高丽史17卷-世家17-仁宗3-20-24-1142

冬十月戊辰御长源亭西楼阅射中者赐物有差。
#高丽史17卷-世家17-仁宗3-20-25-1142

甲戌幸彰信寺遂如天寿寺。
#高丽史17卷-世家17-仁宗3-20-26-1142

乙亥还御新阙。
#高丽史17卷-世家17-仁宗3-20-27-1142

庚辰遣同知枢密院事崔灌谏议大夫崔惟淸如金谢册命。
#高丽史17卷-世家17-仁宗3-20-28-1142

乙酉有事于*大庙赦。
#高丽史17卷-世家17-仁宗3-20-29-1142

丁亥遣崔　　如金谢贺生辰。
#高丽史17卷-世家17-仁宗3-20-30-1142

十一月辛卯金东京飞骑尉蒲察忠安来报聘。
#高丽史17卷-世家17-仁宗3-20-31-1142

癸巳遣使八道察访州县官吏能否。
#高丽史17卷-世家17-仁宗3-20-32-1142

戊戌遣李永章如金进方物。 辛丑遣李阳升贺正。
#高丽史17卷-世家17-仁宗3-20-33-1142

癸丑遣安正修如金贺万寿节。
#高丽史17卷-世家17-仁宗3-20-34-1142

十二月乙丑王以重修功毕如奉恩寺。
#高丽史17卷-世家17-仁宗3-20-35-1142

丙戌以任元　监修国史; 李之　守司空左仆射判礼部事; 金正纯守司空知门下省事判刑部事; 韩惟忠为左仆射枢密院事判三司事; 王　为吏部尙书。
#高丽史17卷-世家17-仁宗3-21-01-1143

○(癸亥)二十一年春正月己丑朔日食。
#高丽史17卷-世家17-仁宗3-21-02-1143

乙未金遣　州防御使萧嗣贞来贺生辰。
#高丽史17卷-世家17-仁宗3-21-03-1143

戊戌宴金使于大观殿。
#高丽史17卷-世家17-仁宗3-21-04-1143

壬寅以池锡崇为兵部尙书; 崔孝升摄工部尙书。
#高丽史17卷-世家17-仁宗3-21-05-1143

癸卯幸神众院。
#高丽史17卷-世家17-仁宗3-21-06-1143

二月甲申幸外帝释院。
#高丽史17卷-世家17-仁宗3-21-07-1143

丙戌幸王轮寺。
#高丽史17卷-世家17-仁宗3-21-08-1143

夏四月丁卯王如安和寺。
#高丽史17卷-世家17-仁宗3-21-09-1143

戊辰陨霜雨雹。
#高丽史17卷-世家17-仁宗3-21-10-1143

丁亥幸普济寺。
#高丽史17卷-世家17-仁宗3-21-11-1143

闰月乙巳纳王氏为太子妃。
#高丽史17卷-世家17-仁宗3-21-12-1143

丁未赐太子妃诏书礼物遂召广平侯源司徒温平章事任元　曲宴于密殿。
#高丽史17卷-世家17-仁宗3-21-13-1143

甲寅幸外帝释院。
#高丽史17卷-世家17-仁宗3-21-14-1143

五月丁卯延德宫火。
#高丽史17卷-世家17-仁宗3-21-15-1143

六月丁亥王如奉恩寺。
#高丽史17卷-世家17-仁宗3-21-16-1143

戊子以王妃任氏有疾设消　道场于大观殿五日。 庚寅命太子设宝星道场于修文殿三日。
#高丽史17卷-世家17-仁宗3-21-17-1143

庚子王受菩萨戒于大观殿。
#高丽史17卷-世家17-仁宗3-21-18-1143

戊申还寿昌宫。
#高丽史17卷-世家17-仁宗3-21-19-1143

壬子以广平侯源守太保; 广平公司徒温守太尉江陵侯。
#高丽史17卷-世家17-仁宗3-21-20-1143

八月乙未出御长源亭。
#高丽史17卷-世家17-仁宗3-21-21-1143

九月庚申幸庆天寺。
#高丽史17卷-世家17-仁宗3-21-22-1143

癸酉以裴景诚知吏部事。 景诚为承宣取倡女为妻。 谏官言: "景诚内行如此不可居喉舌之职。" 改除知御史台事。 谏官又言: "风宪尤非所宜论执不已。" 故有是命。
#高丽史17卷-世家17-仁宗3-21-23-1143

冬十月壬戌王还寿昌宫。
#高丽史17卷-世家17-仁宗3-21-24-1143

十一月乙卯设百座道场于宣庆殿三日饭僧三万。
#高丽史17卷-世家17-仁宗3-21-25-1143

己未遣兵部员外郞林仲如金谢贺生辰。
#高丽史17卷-世家17-仁宗3-21-26-1143

丁卯遣李德寿如金进方物。 辛未遣尙食奉御尹彦旼贺正。 乙亥遣庾弼贺万寿节。
#高丽史17卷-世家17-仁宗3-21-27-1143

十二月癸未太史奏: "*大阳当食不亏。"
#高丽史17卷-世家17-仁宗3-21-28-1143

壬辰中书侍郞平章事致仕崔滋盛卒。
#高丽史17卷-世家17-仁宗3-21-29-1143

丁未以李之　　知政事判西京留守事; 金正纯　知政事。
#高丽史17卷-世家17-仁宗3-22-01-1144

○(甲子)二十二年春正月己未金遣大府监萧隶来贺生辰。
#高丽史17卷-世家17-仁宗3-22-02-1144

庚申王斋宿南郊。
#高丽史17卷-世家17-仁宗3-22-03-1144

辛酉祀圆丘。
#高丽史17卷-世家17-仁宗3-22-04-1144

壬戌宴金使。
#高丽史17卷-世家17-仁宗3-22-05-1144

庚午幸神众院。
#高丽史17卷-世家17-仁宗3-22-06-1144

乙亥亲耕籍田赦群臣表贺。
#高丽史17卷-世家17-仁宗3-22-07-1144

二月丁亥幸外帝释院。
