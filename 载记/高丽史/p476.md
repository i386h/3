<!-- { "loadSidebar": true } -->
○元顺淑妃金氏史失其乡平章事因渭之女生敬成王后初称景兴院主显宗十五年正月册为德妃九月授因渭尙书左仆射　知政事柱国京兆县开国男食邑三百户仍令致仕。
#高丽史88卷-列传1-后妃1-058-元质贵妃王氏

○元质贵妃王氏淸州人中书令可道之女。
#高丽史88卷-列传1-后妃1-059-贵妃庾氏

○贵妃庾氏史失世系初为宫人显宗十六年封贵妃。
#高丽史88卷-列传1-后妃1-060-宫人韩氏

宫人韩氏名萱英杨州人平章事蔺卿之女生检校太师忠。
#高丽史88卷-列传1-后妃1-061-宫人李氏

宫人李氏给事中彦述之女。
#高丽史88卷-列传1-后妃1-062-宫人朴氏

宫人朴氏全州人内给事同正温其之女生一女阿志。
#高丽史88卷-列传1-后妃1-063-敬成王后金氏

○德宗敬成王后金氏显宗之女德宗三年二月纳为王后宣宗三年七月薨谥敬成葬质陵肃宗元年六月　德宗庙仁宗十八年四月加柔贞高宗四十年十月加宽肃。
#高丽史88卷-列传1-后妃1-064-敬穆贤妃王氏

○敬穆贤妃王氏中书令可道之女德宗卽位纳为妃寻册为贤妃生　怀公主卒谥敬穆。
#高丽史88卷-列传1-后妃1-065-孝思王后金氏

○孝思王后金氏显宗之女。
#高丽史88卷-列传1-后妃1-066-李氏

○李氏扶余郡人工部侍郞　焉之女。
#高丽史88卷-列传1-后妃1-067-刘氏

刘氏忠州人检校少监宠居之女。 史皆失其称号。
#高丽史88卷-列传1-后妃1-068-容信王后韩氏

○靖宗容信王后韩氏湍州人赠门下侍中祚之女靖宗初为平壤君纳以为妃及卽位号延兴宫主元年后生子赐名　册为惠妃后封定信王妃二年七月薨八月葬玄陵。 文宗二年三月追谥容信王后十年十月加定懿仁宗十八年四月加明达高宗四十年十月加禧穆。
#高丽史88卷-列传1-后妃1-069-容懿王后韩氏

○容懿王后韩氏亦祚之女靖宗四年四月册为丽妃号昌盛宫主后改玄德宫六年二月册为王后生哀　君昉乐浪侯璥开城侯　。
#高丽史88卷-列传1-后妃1-070-容穆王后李氏

○容穆王后李氏扶余郡人工部侍郞　焉之女号昌盛宫。 生悼哀公主。
#高丽史88卷-列传1-后妃1-071-容节德妃金氏

○容节德妃金氏庆州人门下侍中元　之女号延兴宫主肃宗七年三月卒王降吊慰敎书追封德妃谥容节。
#高丽史88卷-列传1-后妃1-072-延昌宫主卢氏

○延昌宫主卢氏未详世系初靖宗闻其美潜纳宫中遂专房宴。 文宗立以遗命赐卢氏延昌宫门下省及御史台驳奏: "卢氏纳不以礼且先王乱命不可从也。" 王终不允。 二年三月卒。
#高丽史88卷-列传1-后妃1-073-仁平王后金氏

○文宗仁平王后金氏显宗之女。
#高丽史88卷-列传1-后妃1-074-仁睿顺德太后李氏

○仁睿顺德太后李氏仁州人中书令子渊之长女号延德宫主。 文宗六年二月封为王妃册曰: "王化兴邦首述关*　{雎}之义坤元立配固推神马之占盖所以敦序二仪甄扬四德彪简编而可久柬贤淑以为先　据前修用旌殊宠  咨尔延德宫主李氏含章有顺饰性无亏。 覆以玉衣早膺嘉瑞贮之金屋亮　幽求。 爰将五可之称来演六宫之庆葛覃之咏* 着于睦和兰梦之征诞彰于蕃衍执组　之妙致景慕共姜守闺　之令猷思齐*大　{太　}顾惟弘懿宜示正封遂颁命于　衔　加荣于翟服令遣使某官某持节备礼册为王妃。 于　后妃之职国家所宗励乃柔规效余芳于翼夏竟令　史免专美于熙殷永孚于休毋忘厥训。" 以父子渊为太尉母乐浪郡君金氏为大夫人后生顺宗宣宗肃宗大觉国师煦常安公琇普应僧统规金官侯*  卞韩侯　乐浪侯　聪慧首座璟积庆保宁二宫主。 宣宗三年二月册封为太后诸道皆表贺州县　献布无虑十万余匹　罗亦来贺献方物。 九年九月薨于西京归葬戴陵。 后性好佛创国淸寺又愿银书瑜伽显扬论至肃宗乃成。 仁宗十八年四月加谥圣善高宗四十年十月加孝穆。
#高丽史88卷-列传1-后妃1-075-仁敬贤妃李氏,

○仁敬贤妃李氏亦子渊之女号寿宁宫主文宗三十六年正月封淑妃生朝鲜公焘扶余公*  辰韩公愉卒谥仁敬。
#高丽史88卷-列传1-后妃1-076-仁节贤妃李氏

○仁节贤妃李氏亦子渊之女号崇敬宫主文宗三十六年七月卒谥仁节。
#高丽史88卷-列传1-后妃1-077-仁穆德妃金氏

○仁穆德妃金氏侍中元　之女号崇化宫主宣宗十一年六月卒谥仁穆。
#高丽史88卷-列传1-后妃1-078-贞懿王后王氏

○顺宗贞懿王后王氏宗室平壤公基之女。
#高丽史88卷-列传1-后妃1-079-宣禧王后金氏

○宣禧王后金氏庆州人大卿良俭之女顺宗在东宫选入宫有宠然文宗恶之　还外第故终无子。 号延福宫主仁宗四年二月卒追谥宣禧王后八年四月命有司　于*大庙　顺宗庙。 仁宗十八年四月加谥恭懿高宗四十年十月加和顺。
#高丽史88卷-列传1-后妃1-080-长庆宫主李氏

○长庆宫主李氏仁州人户部郞中颢之女顺宗卽位纳以为妃王薨在外宫与宫奴通事觉废。
#高丽史88卷-列传1-后妃1-081-贞信贤妃李氏

○宣宗贞信贤妃李氏仁州人平章事预之女宣宗为国原公纳以为妃生敬和王后而卒谥贞信。
#高丽史88卷-列传1-后妃1-082-思肃太后李氏

○思肃太后李氏仁州人工部尙书硕之女号延和宫妃初宣宗为国原公纳之生献宗及遂安宅主宣宗卽位册为王妃献宗嗣位尊为太后殿号中和置府曰永宁王幼弱不能听决机务太后称制凡军国大小事咸取决焉。 献宗薨有司奏罢永宁府及中和殿号薨谥思肃太后。 睿宗二年四月王欲以贞信贤妃　宣宗谏官奏曰: "贞信为国原公妃年月不久思肃自嫔公府以至践祚内助居多及太子继统临朝称制者三年献宗逊位于肃宗乃退居旧宫终无失德宜以思肃升　。" 制曰: "嫡庶之分不可不别更详礼典以闻。" 谏官复奏曰: "春秋之义国君卽位未踰年者不合列序昭穆国君尙如此　后妃乎请以思肃升　。" 王从之。 仁宗十八年四月加谥贞和高宗四十年十月加匡肃。
#高丽史88卷-列传1-后妃1-083-元信宫主李氏

○元信宫主李氏仁州人平章事　之女号元禧宫妃生汉山侯　。 献宗立妃兄中枢使资义欲奉　为王事觉诛肃宗卽位流宫主及　于庆源郡。
#高丽史88卷-列传1-后妃1-084-明懿太后柳氏

○肃宗明懿太后柳氏贞州人门下侍中洪之女号明福宫主后改号延德宫主。 肃宗二年宫主生子王遣使下敎赐银器匹*　{段}布谷鞍马四年三月封为王妃册曰: "殷聘有莘而作配周征太任以为妃而皆致王业之勃兴载史编而彪焕合遵旧制特举宠章。 咨尔延德宫主李氏霁月储精曾沙　庆结　外邸行妇道以有闻鸣　中　赞皇猷而匪懈旋被神明之福佑得谐胤嗣之蕃昌。 今遣某官某持节备礼册命为王妃于　丝纶降命　正位于璇宫　翟加仪永流芳于　管敎训斯在敬愼勿忘。" 后生睿宗及上党侯　圆明国师澄俨带方公　大原公* 齐安公* 通义侯侨大宁兴寿安寿福宁四宫主。 睿宗卽位尊为王太后殿曰天和府曰崇明生辰曰至元节三年正月册曰: "臣闻册后之制历代相因称皇太者秦汉之通规以子贵者春秋之格语凡为后胤合　前修伏惟我圣母德备母仪位居坤极神资淑哲蚤储沙麓之祥性蕴贞明独　涂山之训遂令大业永保中兴臣　膺顾命嗣守宗　自承鞠育之恩誓奉慈严之敎虽日以万钱之养未能尽于孝诚而尊加三字之封庶永光于信牒虔寻旧典率　群情爰撰吉辰用上尊号臣不胜大愿谨遣某官某奉玉册金宝上尊号曰王太后伏愿遵前古之宪章顺上天之眷佑俯　睿鉴诞受嘉称。" 七年七月病革王驰诣请入大内行至信朴寺薨王率百官上谥明懿王太后。 册曰: "礼以饬终为子之达孝谥以旌德历代之成规合举旧章用申哀恳。 伏惟大行王太后柔嘉赋性恭俭律身自先王之在藩作好仇而宜室辅佐志存于卷耳肃和德茂于　华于文祖有逮事之勤于戴陵有思齐之敬属君临于大宝整后服于六　吉　黄裳美流　管。 顾惟　昧仰荷　劳　袭丕图动烦慈训　海宇奉长乐之养以宝册称太上之尊。 八载母临万姓孩慕令闻动于中夏异恩浃于东朝何其不　之深罹此乃　之酷攀号莫及创巨奚胜。 今有礼官恭稽谥法独见先识曰明温和圣善曰懿以彰莫大之德　永无穷之传  谨奉册上尊谥曰明懿王太后伏惟诞膺典册幽赞邦家。" 八月葬崇陵。 八年辽遣使致祭其文曰: "惟灵温惠毓德柔嘉成仪以母道敎于一方以亲恩睦于九族。 　兰香气本自芬芳桃李有华加之　实先臣谢世长嫡承家棘风方　于吹嘘　露遽悲于零落人生至此天道难知。 朕方抚存侯藩知恤臣意彼死生虽以数至于母子其如哀何  爰遣介　往陈奠礼魂兮不昧歆我殊私。" 百官奏曰: "本朝自祖宗以来太后升遐邻国未尝遣使吊祭今始见是礼又前夕雨雪暴作及车驾行礼日色淸明人心喜悦宜令百僚朝贺。" 王从之。 仁宗十八年四月加谥柔嘉高宗四十年十月加光惠。
#高丽史88卷-列传1-后妃1-085-敬和王后李氏

○睿宗敬和王后李氏宣宗之女长于外家封延和公主睿宗纳为妃容仪淑丽甚有宠。 年三十一薨葬慈陵谥敬和王后。
#高丽史88卷-列传1-后妃1-086-文敬太后李氏

