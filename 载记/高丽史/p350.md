<!-- { "loadSidebar": true } -->
○其日承宣开殿实魂殿都监判官秉烛先升拂　筵趺　踏台。 讫太祝入室启　出神主安于趺上行告　庙祭。 讫太祝入室奉神主还安　内阖户而出承宣封室户仪仗乐部列于门外。 尙舍设褥位于殿庭指谕牵龙各着锦衣陪腰舆置褥位上又设褥位于外庭置彩帛楼子又设褥位于大门外置大辂于褥位南。 承宣重房备身将军指谕内侍茶房序立于内紫门阶下执礼命尙赞阁门*祇{祗}候引伞扇入陈于外庭。 侍臣左右分立宰臣密直一行西上。 太史局奏时员报某时承宣开室户摄侍中诣　前　奏云请降座升舆内侍一员奉灵　一员奉趺　太祝宫　令奉神主　降自西阶安于腰舆殿侍卫及巡检等陪立。 次殿中禁服其服左右分立指谕牵龙陪立于紫门阶上。 次承宣重房备身将军内侍茶房指谕肃拜讫殿都知着锦衣奉*钝子左右分立陪腰舆出门外小驻。 舍人喝: "宰臣密直左右侍臣肃拜!" 讫摄侍中　请降舆升楼子安于楼子如前仪进行。 至大路前褥位小驻摄侍中　奏请降楼子升辂安于辂上如前仪。 舍人喝: "百官再拜!" 　侍奉员将文武两班上马黄门侍郞奏上马。 舍人喝: "百官再拜!" 讫上将军一员佩刀就辂前立奏: "神主路上行李万福升　太庙。" 再拜讫密直二员上将军二员内侍　上四员　乘密直辂外前面上将军后面别监辂内稍后左右陪奉。 到太庙外驻辂　乘官俱下前到。 享官肃拜讫辂至门外摄侍中　奏请降辂升舆。 安于舆上如前仪。 尙舍于门外先设幕次幕前设褥位腰舆到褥位上以楼子邀之尙舍别监卷帘安于幕内床褥上如前仪。 庙庭执礼俟庙内诸事毕诣幕次。 舍人喝: "宰枢侍臣再拜权退。" 引腰舆置幕前褥位上。 别监又卷帘。 庙庭大祝奉神主　安于腰舆斋郞陪腰舆赞者引入庙门庙庭。 执礼曰: "魂殿侍卫员将人吏掌固退散。" 出门外再拜。 退散后斋郞等陪腰舆入安于庙庭东边褥位大祝斋郞奉木主历见太祖而下先王先后讫入安于当　之室。 享官行祭礼毕阖户而出。 　景灵殿仪放此。
#高丽史64卷-志18-礼6-凶礼-上国使祭奠赠赙吊慰仪-000

上国使祭奠赠赙吊慰仪。
#高丽史64卷-志18-礼6-凶礼-上国使祭奠赠赙吊慰仪-001

○文宗之丧宋遣祭奠使左*　{谏}议大夫杨景略副使礼宾使王舜封吊慰使右谏议大夫钱　副使西上阁门副使宋球来。 祭奠使设奠于魂殿使副就位。 执事告陈设毕使副卽席再拜。 使搢笏焚香　酒读祝文。 本国上陪官捧祝文　伏兴使副再拜讫嗣王向阙立。 使称有　嗣王再拜。 使口传宣讫嗣王再拜。 使搢笏捧赠赙诏书嗣王　受　伏兴。 祭奠礼毕吊慰使副少进嗣王向阙立。 使宣有　嗣王再拜。 口宣及授吊慰诏书　如祭奠使仪。 讫与祭奠使副展慰陈状如常仪。 仁睿太后之丧金遣太府监完颜*辜来赐祭将祭*辜问曰: "太后　象坐耶立耶。" 对曰: "坐。" *辜曰: "诸侯王母坐而天子使拜可乎  必藏影帧乃入行事。" 王遣人陈谕再三*辜从之。 王立庭下*辜登堂再拜奠爵。 安平公主之丧元遣火鲁忽孙来吊。 王与世子素衣短帽黄带群臣玄冠素服与火鲁忽孙入临殡殿。
#高丽史64卷-志18-礼6-凶礼-先王讳辰眞殿酌献仪-000

先王讳辰眞殿酌献仪。
#高丽史64卷-志18-礼6-凶礼-先王讳辰眞殿酌献仪-001

○其日质明礼司奏初严所司陈仗卫于殿庭内外如常仪。 枢密以下左右侍臣就大观殿庭文武百寮就泰定门外立班以俟。 侍中诣宣仁殿门版奏外办礼司奏二严。 王出御大观殿鸣鞭内外仗卫大喝: "再拜!" 舍人喝: "枢密以下左右侍臣再拜!" 次阁门员引宰臣就拜位。 舍人喝: "宰臣再拜!" 西出。 黄门侍郞就庭中　伏　奏请动驾奏讫　伏兴退复位。 王降殿升辇出利宾门外礼司奏三严。 出泰定门黄门侍郞出就辇前　伏　奏请驻辇　伏兴。 舍人喝: "文武百寮再拜!" 次黄门侍郞复就辇前　伏　奏请　侍臣百寮上马侍中传宣曰: "可。" 黄门侍郞　伏兴传侍臣员将文武两班宣许上马。 传讫舍人喝: "枢密以下侍臣及近臣百寮应骑者俱再拜!" 讫黄门侍郞复出　伏　奏请动驾　伏兴退复位。 鸣鞭侍臣前导出升平门前后导从应骑者皆乘马。 驾至眞殿门外降辇入幄次殿内酌献　与燃灯小会驾幸仪同。 酌献时宰臣以下文武百寮皆着　　。
#高丽史64卷-志18-礼6-凶礼-先王讳辰眞殿酌献仪-002

成宗八年十二月敎: "太祖及王考戴宗王　宣义王后忌月禁屠杀断肉膳。"
#高丽史64卷-志18-礼6-凶礼-先王讳辰眞殿酌献仪-003

靖宗三年七月壬戌以王　元成太后讳辰百官就干德殿上表陈慰讳辰陈慰始此。 自后考　讳辰宰臣进表三品以上黑带假红以下犀带陈慰如仪。
#高丽史64卷-志18-礼6-凶礼-先王讳辰眞殿酌献仪-004

文宗三十一年五月甲戌王以显考忌服素　避正殿令中外断音乐禁　猎终月。
#高丽史64卷-志18-礼6-凶礼-先王讳辰眞殿酌献仪-005

恭让王三年正月辛丑礼曹启曰: "安庆公　以元王母弟簒立元朝遣使奉元王复位则　不当称为英宗亦不当载诸祀典。 今遇忌日致祭有乖大义请罢之。 且忠肃王妃洪氏乃忠惠王恭愍之母后忠惠王妃尹氏乃忠定王之母后。 以正统君王有后之妃　今不祀实为阙典乞两妃忌日及眞殿祭享悉仿近代先后礼。" 从之。
#高丽史64卷-志18-礼6-凶礼-上国丧-000

上国丧。
#高丽史64卷-志18-礼6-凶礼-上国丧-001

○显宗二十二年七月己未契丹报哀使工部郞中南承颜来告圣宗丧宣诏于显宗魂堂。 辛酉德宗引契丹使举哀于内殿。 十月辛巳遣工部郞中柳乔如契丹会葬。
#高丽史64卷-志18-礼6-凶礼-上国丧-002

文宗九年九月癸亥契丹告哀使鸿　少卿张嗣复来告兴宗丧。 王闻嗣复过鸭绿江减常膳彻音乐禁屠宰断　猎。 礼司奏: "礼世子不为天子服又童子不　乞太子及乐浪开城国原侯　不服平壤公以下文武常　以上服丧。" 从之。 乙丑王服素　率百官出昌德门前嗣复传诏举哀行服辍朝市三日。 丙子遣知中枢院事崔惟善工部侍郞李得路如契丹吊丧会葬。
#高丽史64卷-志18-礼6-凶礼-上国丧-003

仁宗十三年二月辛丑金报哀使检校右散骑常侍王政来告太祖丧。 百官玄冠素服。 癸卯王受诏与国人服丧三日。 闰月丁未报哀使还附表陈慰。 乙卯遣少卿金端侍御史李时敏如金吊丧。 十四年二月丙辰金遣使来告太皇太后丧举国素服三日。 丁卯遣殿中监尹彦植左司谏崔允仪如金吊祭。
#高丽史64卷-志18-礼6-凶礼-上国丧-004

明宗十九年正月金世宗崩三月戊午遣奉慰使及祭奠兼会葬使如金。 己未金遣使来告丧庚申王素服率百官迎诏于都省厅举哀。 四月壬戌释服。 二十一年二月乙未金遣完颜臣来告皇太后丧遣大将军韩正修郞中崔敦礼如金吊丧。 大将军文得吕司业李世长致祭。 丁酉王率群臣发哀于都省。
#高丽史64卷-志18-礼6-凶礼-上国丧-005

熙宗四年冬金章宗崩五年正月丁酉遣奉慰使史洪纪祭奠使李淳中如金。
#高丽史64卷-志18-礼6-凶礼-上国丧-006

忠烈王二十年正月癸酉世祖皇帝崩王与公主以羊十马一祭于殡殿。 二十六年正月丙寅元皇太后崩四月庚戌遣同知密直司事薛景成如元吊丧。 戊午王如元吊丧。 六月癸酉王祭太后殡殿。
#高丽史64卷-志18-礼6-凶礼-上国丧-007

恭让王四年六月己卯王闻大明皇太子薨欲发丧廷臣启曰: "皇太子未成为君不可服丧。" 于是辍朝三日百官布带。
#高丽史64卷-志18-礼6-凶礼-邻国丧-000

邻国丧。
#高丽史64卷-志18-礼6-凶礼-邻国丧-001

○太祖七年九月新罗王升英薨来告丧王举哀遣使吊之。
#高丽史64卷-志18-礼6-凶礼-诸臣丧-000

诸臣丧。
#高丽史64卷-志18-礼6-凶礼-诸臣丧-001

○高丽大臣之卒赙赠恩恤极为优厚。 然其仪制史阙未详略举其见于史者以着其凡。
#高丽史64卷-志18-礼6-凶礼-诸臣丧-002

太祖十九年十二月大匡裴玄庆疾笃王亲幸其第问疾王出门而玄庆卒。 王驻驾命官　葬事而后还。
#高丽史64卷-志18-礼6-凶礼-诸臣丧-003

成宗六年三月内史令崔知梦卒王闻讣震悼赙布千匹米三百石麦二百石茶二百角香二百斤官　葬事赠太子太傅谥敏休。 八年五月守侍中崔承老卒王恸悼下敎: "褒其勋德赠太师赙布千匹　三百石粳米五百石乳香百斤脑原茶二百角大茶十斤。" 十四年四月平章事崔亮卒王恸悼赠太子太师赙米三百石麦二百石脑原茶千角以礼葬之谥匡彬。
#高丽史64卷-志18-礼6-凶礼-诸臣丧-004

穆宗元年七月内史令徐熙卒赙布千匹　麦三百石米五百石脑原茶二百角大茶十斤　香三百两谥章威以礼葬之。 七年六月侍中韩彦恭卒赙米五百石　麦三百石平布八百匹中布四百匹茶二百角赠内史令谥贞信以礼葬之。
#高丽史64卷-志18-礼6-凶礼-诸臣丧-005

显宗八年五月户部尙书金殷傅卒辍朝一日后赠侍中。 十五年六月平章事崔沆卒王悼甚赙绢三百匹布五百*　{段}米麦各千石谥节义。 二十二年八月侍中姜邯赞卒辍朝三日谥仁宪命文武两班会葬吊　赙赠加礼。
#高丽史64卷-志18-礼6-凶礼-诸臣丧-006

靖宗八年六月内史令徐讷卒王御重光殿廊下举哀贵臣举哀与诸王同其异者一举哀而止耳。
#高丽史64卷-志18-礼6-凶礼-诸臣丧-007

文宗元年十月平章事皇甫颖卒赐米百石麦五十石布四百匹大茶三百斤香十斤。
#高丽史64卷-志18-礼6-凶礼-诸臣丧-008

肃宗九年九月　知政事朴寅亮卒赐吊慰敎及　书赙赠以礼谥文烈。
#高丽史64卷-志18-礼6-凶礼-诸臣丧-009

睿宗五年七月平章事李　卒辍朝三日遣使吊祭官　葬事谥文良。 十年二月中书令崔思诹卒王震悼辍朝三日赙恤优厚令百官会葬谥忠景。
#高丽史64卷-志18-礼6-凶礼-诸臣丧-010

仁宗十四年十一月枢密院知奏事郑沆卒王悼甚辍朝吊祭赙米百石布二百匹御笔特谥文安。
