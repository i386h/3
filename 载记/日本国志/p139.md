<!-- { "loadSidebar": true } -->
二人以上共犯罪者皆为正犯，各科其刑。第百四教诱人而使犯重、轻罪者亦为正犯。第百五条，教诱或以诈欺，或以胁迫，或以赠遗，或以威权，罪皆同等。就正犯之身应特加重者，不得施之他正犯、从犯及教诱者。第六条，例如子殴其父母，加凡人例二等，而不得以此例施之他共犯人。由犯人多数而应加重者，不得通计教诱者以充其数。第百七条，例如一人教诱已决囚徒，而二人应之通谋逃走，若算之为三人，不得不依第四十五条例各加一等。而不算入教诱者，则止照第百四十二条例拟断，不加等。如指画方法以教诱人，其应者乘其教诱及其所指画之外，例如教之殴打人而至杀伤人者。或其所现行之事与教诱者之指画殊者，例如教之窃盗，而犯人乘所教为强盗。照左例处断教诱者：一，所犯重于所教诱罪，止从其所指画罪科刑。例如教诱为窃盗，而犯者乃为强盗，处教诱者止于其所指画窃盗罪。二，所犯轻于所教诱罪，则从其所犯之罪科刑。第百八条，例如教诱为强盗而犯人止窃洛．亦钋教诱者以窃椿罪。

第二节 从 犯

凡从犯止重、轻罪，不及违警罪。

知其犯重、轻罪而给之用具或诱导指教，如为窃盗者，指示事主门户及财货所在等。或预为准备，如为强奸者，诱致妇女于犯所等。以帮助正犯使其易于犯罪者为从犯。于正犯刑减一等。犯人现犯罪时为其耳目手足帮助之者，皆为正犯，不得为从犯。但正犯所行重于从犯所知，则止照其所知罪减一等。第百九条，若正犯所行轻于从犯所知，亦照其所知罪减一等。由其人地位应加重者，为从犯则从其重者减一等。例如从犯于正犯刑减一等为常例，然其所犯殴打致死罪在犯人乃为父母，自不得从寻常从犯例，照其重者即本刑死刑减一等，为无期徒刑。虽由正犯之身应减免时，其从犯之刑不得从轻减免。第百十条，例如正犯窃夫财物，虽得免窃盗罪，其从犯仍为窃盗，照本刑即二月以外、四年以内重禁锢，减一等为一月十五日以外、三年以内重禁锢。

第九章 未遂犯罪

虽谋犯罪如立意决犯一罪而料其独力难成，与同志议其方法。或预为准备，例如欲犯罪已携凶器、怀毒药，或深夜持锯凿近人家之类。未发于行事者，自非本律，别有专条者不科其刑。第百十一条，谋犯罪者止发于心而未显形迹，固无端绪可寻。至预为准备则形迹已显，非不可穷究，然其间或恐有怖威曲从等事，故不得竟科其罪。然事关内乱外患，所系在国家安危，又不得与寻常犯罪同视，故亦别揭其条例，即如第百二十五条、第百三十三条是也。犯人虽已行其事，然意外生妨碍、如持刀将杀人，而为旁人所夺不得斫下，或欲窃取财物而为主人所觉逃去。或舛错如欲杀人，已发铳而不中，或窃取财物而当日直被夺还。而不遂者，于既遂者之刑减一等或二等。第百十二条。将犯重罪而未遂者照前条例处断，将犯轻罪而未遂者，自非本律别有专条，不得照前条之例处断。将犯违警罪而未遂者，不论其罪。第百十三条。

第十章 亲属例

此刑法称亲属者揭示如左：一、祖父母、父母、夫妻。二、子孙及其配偶。配偶者兼称男女。三、兄弟姊妹及其配偶。四、兄弟姊妹之子及其配偶。五、父母之兄弟姊妹及其配偶。六、父母之兄弟姊妹之子。七、配偶之祖父母、父母。八、配偶之兄弟姊妹及其配偶。九、配偶之兄弟姊妹之子。十、配偶之父母之兄弟姊妹。第十四条。称祖父母者，高、曾祖父母，外祖父母皆同。称父母者，继父母、亲父母皆同。称子孙者，庶子、曾、玄、外孙皆同。称兄弟姊妹者，异父异母兄弟姊妹皆同。律中单日亲属，总称此条所揭者，若特称某某，则不得统称亲属，如第三百七十七条等是也。养子于所养亲属，亦与亲子同例。第百十五条，日本风俗有女无子者，即以赘婿称为养子，并冒其姓，承其宗祀，食其世禄。源平以后此风盛行，养子等于亲子，因俗施政，不得不尔也。

第二编 有关于公益重罪轻罪公益谓其事所关其大者．如国家安危．众民利害导柑。

第一章 对皇室罪

危害天皇、兼太上天皇。三后、太皇太后，皇太后，皇后。皇太子，及将危害者皆处死刑。第百十六条，言涉至尊，理宜隐讳。然总则中既有法律，无正条不得行罚之语，故预立之法以防之。对天皇、三后、皇太子为不敬者，如骂詈、侮辱、诽毁等。处三月以上、五年以下重禁锢，附科二十圆以上、二百圆以下罚金。对山陵为不敬者谓毁坏发掘等事。亦如之。第百十七条。危害皇族者处死刑，将危害者处无期徒刑。第十八条。对皇族为不敬者，处二月以上、四年以下重禁锢，附科十圆以上、百圆以下罚金。第百十九条。犯此章所揭罪而处轻罪刑者，付六月以上、二年以下监视。第百二十条。

第二章 关国事罪

关系全国安危存亡，利害所及极大，故虽未遂犯亦科其罪。然其事大抵出于愤世忧国之意，亦有可悯谅者，故亦或宽于常事犯。

第一节 关国乱罪

谋覆政府，或僭窃邦土，或紊乱朝宪以酿起国乱者，从左例处断：一、首魁及教唆等处死刑。二、指挥群众及主管枢要者处无期流刑，其情轻者处有期流刑。三、资给兵器、军需及管理诸职者处重禁狱，其情轻者处轻禁狱。四、乘人教唆、附和随行又应使令、供杂役者，处二年以上、五年以下轻禁锢。第百二十一条，是即数人共犯罪之大者，然不嗣其例别揭此条者，盖由国事犯不可同于常事犯也。欲酿起国乱，劫掠兵器、弹药、船舶、金谷及可供军用诸物者，日乱人同删。第百二十二条，以变乱国政之意谋杀人者，虽未至举兵与乱人同论，其教唆者及下手者皆处死刑。第百二十三条，之资给兵食、附和随行，如第一百二十一条所载者，非无小异，要其意在变乱国政，则亦不得不依例处断。前三条犯罪在未遂时则科本刑。第百二十四条。征募兵士或收藏兵器、具备金谷、为起乱而准备者，照第百二十一条例各减一等。凡谓照同何条，系一条一项者，其谓照同何条例，系一条内有二项以上者。阴谋起乱而未为准备者各减二等。第百二十五条。虽阴谋起乱或为准备未举事前自首于官者，免本刑，止付六月以上、三年以下监见。第百二十六条，自首减轻例所载，专指未发觉前自首者，此例则犯人未举事不问，已发觉与未发觉及知之与否皆许免刑。何也？盖常事犯成否止一身一家利害，至国事犯皆关系公众、国家安危，而其人自首防大害于未萌，其为益实不眇，是处刑之所以特异。然犹付之监视者，未知其果真悔悟与否故也。知起乱之情而故给与集会处者，处二年以上、五年以下轻禁锢。第百二十七条。乘国乱而对他人之身体、财产犯重、轻罪者，照通常例从重处断。第百二十八条，对身体、财产罪并详下条，从重，恶其乘乱也。

第二节 有关外患罪

背本国，潜从外国，比之国乱罪可恶尤甚，然征之古今史乘，其犯罪多因政事，故亦列于此，为国事犯之一。

与外敌抗本国，或内外交战中凡谓交战，不专指战时，总称两国失和既宣战令以后。抗我同盟国，是非谓平时和亲结约之国，谓其战时联络协力者。及背叛而属敌者，并兼未抗本国者而言。处死刑。第百二十九条。交战中诱敌人人我管内，或以我国及同盟国之都府城寨、兵器弹药、船舰暨其他可供军用之土地、家屋、物品交付外敌者，亦处死刑。第百三十条。漏泄我国及同盟国军机密情于敌，或通知屯兵要处、道路险夷者，处无期流刑。诱导敌人间谍入我管内或藏匿者亦如之。第百三十一条。奉陆海军之命供给物品及工作，于交战之际通谋敌国或受其赂遗、违背命令以致军备缺乏者，处有期流刑。第三十二条。私与外国不问敌国与同盟国。开战端者，处有期流刑。其止为准备犹未开战者，减一等或二等。第百三十三条。当外国争战时我国布告局外中立之令，而违背其布告者，如将兵器弹药等物卖于外国者。处六月以上、三年以下轻禁锢，附科十圆以上、百圆以下罚金。第百三十四条，凡犯此章所揭罪，处轻罪刑者，兼称原系重罪刑，而宥恕减轻为轻罪者。付六月以上、二年以下监视。第百三十五条。

第三章 害静谧罪

谓妨害人民安静，以下系常事犯罪。

第一节 凶徒聚众罪

凶徒聚众共谋暴举，官吏已说谕仍不解散者，首魁及教唆者处三月以上、三年以下重禁锢。附和随行者处二圆以上、五圆以下罚金。第百三十六条，虽至暴举，如服从官吏说谕即行解散，则不论其罪。凶徒啸聚多众、喧闹官厅、强迫官吏、或骚扰村市及为暴行者，首魁及教唆者处重惩役，相从煽动以助势者处轻惩役，其情轻者减一等，附和随行者处二圆以上、二十圆以下罚金。第三十七条。乘暴行之际杀人或烧毁家屋、船舶、仓库等，其下手者及放火者处死刑。

首魁及教唆者、知情而不禁制亦如之。第百三十八条，如殴打、创伤、逮捕、胁迫、毁坏家屋物品者等，皆止以暴行论，不别问其罪。

第二节 妨害官吏职务罪

当官吏奉职行法及施行官司令命，而暴行胁迫、出身抗拒者，处四月以上、四年以下重禁锢，附科五圆以上、五十圆以下罚金。纵令官吏所行或越职，或误举，亦不许免罪。盖奉行官吏只从上官使命，故不能以越职或误举责之其人也。暴行胁迫，使官吏强为其不可为之事者，罪亦如之。第百三十九条，例如强迫计吏违期给禄，强迫狱吏释放罪囚之类。犯前条罪因而殴伤官吏者，照殴打创伤各本条加一等从重处断。第百四十条，例如殴伤人，二十四日间致罹疾病者，照第百三十一条例更加一等，处一年三月以上、三年九月以下重禁锢。而比之前条反为从轻，故声明从重处断，谓比较两例从其重也。对官吏职事直以言貌侮辱者，例如判官听断时．诉讼者或旁听人对判官骂詈等类。处一月以上、一年以下重禁锢，附科五圆以上、五十圆以下罚金。其以书画刊行其事，或登场演说其事，对众人以行侮辱者，罪亦如之。第百四十一条。

第三节 囚徒逃走及藏匿罪人罪

虽只关囚人及藏匿者一身之事，然使罪囚得以免罪，则多害良民，故亦以为关公众罪之一。

