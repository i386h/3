<!-- { "loadSidebar": true } -->
而政府自通商以来，力以殖物产、兴商务、为人民提倡。既广开官工场，属内务省者有千住制绒所、爱知纺绩所、广岛纺绩所、砂糖制造所，属大藏省者有造币局、印刷局，属海军省者有横须贺造船所、唐津石炭所，属工部省者有佐渡、生野、阿仁、院内、三池之矿山，有赤羽、深川、兵库、长崎之工厂，属开拓使者有水车器械制造所、木工所、炼铁所、面粉制造所、麦酒酿造所、葡萄酒酿造所、鱼油制造所、燧木制造所、昆布精制所、鱼粕制造所、罐鱼制造所，招集群工，日事兴作。复举国家所有轮舶付之三菱会社，岁给赀金，使争内外航海之利。生蕃之役，购以载兵役、运军器者共十三艘，事平，属于大藏省，改为商船以谋海运，命三菱会社代司其事。八年七月改隶内务省，九月尽举诸舶付之三羞．目每年由政府给金二十五万圆以资助之。考黍西各国，髑R创建轮船、铁路，国冢有以冒船给之者，有以官地付之者，有岁出官金以资助之者，有借给经费、免收利息以助之转运者，甚有与商人订约、岁得四分五分利、苟经营不足此数筹款以弥补之者。盖轮船、铁路为一国公益所关，国家遇有军务、赈务，既便征调，尤便运输。且民间重滞难运之物，若煤、若铁，寻常人力不便营运者，苟轮船能通、铁路能到，不难变废弃之物而为货财，化穷僻之乡而为富庶。非独利商，实则裕国。又况各国皆有而我国独无，则利权尽为外人占据。但使创立一轮船商会，无论其得利与否，此商会中有十余艘轮船，每岁所得转运之赀及一百万，则此一百万金仍归于吾民，不至为外人夺去，国家安得不设法保护之乎？凡创办之事根本甫立，外人争揽利权者又往往倾赀以争竞，设策以摇撼，故得利甚难。国家出赀助之，亦势之不得不然者也。三菱会社既设，即于是年购美国船四艘，以分走上海。旋又与英国彼阿会社争日本沿海之利，英船卒让之独行十年。麂岛之乱，尽举轮帆诸船以供国家调兵运粮，国家亦赖其利。盖办理已有成效矣。以官工所开炭山付之长崎商社，以劝民人开矿之业。复于劝农局、商务局拣派官吏，往中西各国考求种殖之法，孳养之方，制造之事，归以教人。于直隶购羊千头，于纽约购马数十匹，于欧洲诸国购葡萄、木棉、烟草及其他奇花异卉。开农场，设学校，日讨国人教以务财、训农、通商、惠工诸事。又设共进会，若绵、若丝、若茶、若糖，各令商人出品，每物不下千余种，分别其精粗优劣，上者给以龙纹赏牌，次凤纹赏牌，次花纹赏牌，又次给以褒赏之章，以内务卿监临其事，拔其尤者以劝众人。明治十年，又开内国劝业博览会，萃全国物产工作比较而赏拔之，则国皇与后均亲临会场以示盛典。而米利坚费里地费亚百年大会、澳地利维也纳之万国博览会、佛兰西巴黎斯之大会，皆特命卿、辅总裁其事，俾督率商人赍物以往，得褒赏者归而夸示以为荣。米国百年大会，初命内务卿大幺保利诵为总裁．继改命陆军中将西乡从道。澳国大会，特命议官佐野常IM，皆令亲赴会场，归，上其事于政府。法国大会，亦命内务卿伊滕博文为总裁。复于中国之上海、天津、厦门，英之伦敦、新驾波，法之马耳塞，俄之华地云士铎，美之纽约、桑佛兰须斯果，分设领事，命以时呈报商务。而政府以本国制造物，如绵织物、丝织物、丝棉交织物、衣服、陶器、磁器、七宝器、漆器、竹器、铜器、搪器、纸扇、子团扇，于十二年布告一概免税，许之输出。凡有可以拓商业、揽利权之法，皆依仿采择，一一举行。然而通商十余年，惟明治元年及九年输出多于输入，其他则输入过于输出者为数甚多也。盖自维新以前，各藩学习西洋兵法，以戎衣劲服从事，遂以洋服为便，稍有摹拟者，德国末代将军曾著洋服，人争诽谤。外交渐开既势力自审不敌，遂艳羡其事事物物无不尽美。明治三四年间，各藩士多用洋服、脱刀剑者，其时东、西衣服并用，奇装异饰招摇过市，外人颇为嗤笑。三年，令士民散发脱刀，一任其便。于时地方官谕令人民，或以散发有益于养生为言，或设不遵断发之令，甚有令结发课重税者，于是士民之头发靡然一变云。未几，国皇断发，皇后亦废弃剃眉涅齿旧习。逮明治五年，制定文武官礼服，一用洋式，而服色一变矣。房屋旧皆以木制，幕府之末惟一延寮馆筑之以石，盖亦以馆宾者。既而官厅、学校、工场皆效西式，层楼杰阁，穹窿壮丽，警人耳目。五年，东京火灾，政府命于京桥、新桥间创造市街，墙砖屋瓦一依西俗，特借给经费以助成之，而居处又稍变矣。上行下效，靡然从风，为官吏者限于礼制无论也，豪富大贾、故家世族、学士文人亦头戴毡笠，足踹皮靴，手执鞭杖，鼻撑眼镜。若入而居家，不以巴黎斯之葡萄酒、古巴之淡巴菰饷客，辄若有惭色。而巨室大家更且墙被文绣，地铺榻氍矣。即下至穷乡陋邑、小户下民，偶有余蓄，亦购猩红毡为褥、碧琉璃嵌窗，以之耀乡里。以故外物丛集，大而轮船、机器、巨炮、利枪，小而毡冠、革履、手拭、襟饰，连樯累舶，日新而月异。外商之工于谋利者，又且以英美之物效日本之制，输入之物每年累加，设关以来浮于输出者遂不下亿万矣。输出人货值既不足相抵，金银日益滥出，自安政五年横滨开港，迄于明治四年，凡十三年间溢出金银大约及八千万圆。通商之始，未谙外情，所订条约以货币互换为言，政府乃定以洋银一枚三分之一换金一两之制，外商不劳而获厚利，百方交换，其时流出者盖不知凡几。美国条约云：外国货币与日本货币种类同，轻重同，许其通用，听两国人民互相交换。又云：日本人民未习用外国货币，开港之后，凡一年间官于各港设经理所，所有日本货币应听米利坚人求请照价交换。英、佛、俄、兰诸约皆同。而政府是时未知外国货币价格也，乃定以洋银一枚三分之一换金一两之制。外商以兑换之间骤得美利，日夕持银责官吏互换，官吏乃限每日每人许换之数，外商又雇人互换，行之一年而后已。按当时价值，每洋银一圆仅值日本金一两十分之七五云。以各税关未经查核，故未悉其确数。然自庆长铸金以后累世积蓄倾荡殆尽云。明治五年以后，税关始稽金银溢出之数，至十三年，输出过于输入凡六干六百余万，其中有新铸货币五千余万，综计通商至今，为数凡一亿四千余万云。若通商各国输入之货以英为最多，输出之货以美为最多，其与中国通商，则近岁输出入之数各在四五百万圆间，不甚悬殊也。

金银输出入比较表

类别


车 

金银输出额

(千圆)


金银输入额

(千圆)


金银输出

超过(千圆)


金银输入

超过(千圆)


明治五年

4524

3691

832


六年

5126

3080

2045


七年

13995

1071

12923


八年

14715

335

14380


九年

10697

8271

2425


十年

9468

2180

7288


十一年

8485

2189

6296


十二年

13135

3135

9999


十三年

13760

3639

10120


总 计

93908

27595

66313



新货币输出入超过暮

类别


年 


金货过出


(千圆)


金货过入


(千圆)


银货过出


(千圆)


银货过入


(千圆)


金银货过


出(千圆)


金银货过


入(千圆)


明治五年

142


21


164


六年

1977


18


1995


七年

7596


930


8526


八年

8304


825


9130


九年

3247



98

3149


十年

4789


1485


6274


十一年

3017


1280


4298


十二年

3829


3724


7554



类别


聿 

金货过出


(千圆)

金货过人


(千圆)

银货过出


(千圆)

银货过入


(千圆)

金银货过


出(千圆)

金银货过


入(千圆)

十三年

5290


4764


10054


总 计

38195


12954


51150



旧货币输出入超过表

类别


争 


金货过出


(千圆)


金货过入


(千圆)


银货过出


(千圆)


银货过入


(千圆)


金银货过


出(千圆)


金银货过


入(千圆)


明治五年

1542


1758


4300


六年

600


1065


1666


七年

528


1531


2059


八年

1758


1477


3236


九年

890


289


1180


十年

889


499


1389


十一年

1132


5cr7


1640


十二年

250


244


495


十三年

18


189


208


总 计

8612


7564


16177


外国货币及金银块输出入超过表

类别


罕 


金过出


(千圆)


金过入


(千圆)


银过出


(千圆)


银过人


(千圆)


金银过出


(千圆)


金银过入


(千圆)


明治五年


3675


3675

六年


1977

358



1619

七年


1

2338


2337


类别


掌 

金过出


(千圆)

金过入


(千圆)

银过出


(千圆)

银过入


(千圆)

金银过出


(千圆)

金银过入


(千圆)

八年

513


1484


1998


九年

1012



2933


1920

十年

380



777


397

十一年

450



250

200


十二年


62

1656


1592


十三年

558


218


776


总 计

874



1580


708


