<!-- { "loadSidebar": true } -->
五月二十四日植杉，宜阴雨，忌睛干，始植常青之树。五月二十八日浸种方阑，早蚕事讫，茄子华，种牛房。芒种六月六日 蚕事正忙。宜植甘薯，惟忌北风。宜植槲槠、桧、

柑、山茶花、枇杷、竹之类。

六月九日蚕事讫。刈早麦，宜扦种扈子、枇杷之类，种胡萝。六月十九日初夏蚕方化蛾，春蚕始为蛾。

夏至六月二十一日 初夏蚕尽化蛾，春蚕方作蛾，宜播种大豆于田畔。

六月二十四日始插秧，春蚕尽化蛾，宜种粟。半夏插秧寒暑表自七十六度至九十度以上。小暑七月七日 插秧，宜种胡萝。

七月十八日宜种稗子、浇芋。

伏日七月二十日 种萝，自是月至立冬勿移植树木。

大暑七月二十六日 百合华，宜种粟，寒暑表自履：至九十度。七月二十五日刈麻。

七月三十日宜摘胡麻、木棉之抽嫩枝者，种二回马铃薯。立秋八月七日 种萝h，赤蜻蛉始出。

处暑八月廿三日 宜种蒿、麦、油菜。

八月二十八日早稻华，柿始红，种油菜事讫。

二百十日八月三十一日 种蒿、麦事讫，早大豆、小豆并熟。九月六日粟子始熟，晚稻华。

白露九月七日 宜种芜菁、秋菜、洋葱。九月十日宜种菠菱菜，自是节宜束桑树。九月十二日种晚萝、水菜、菘菜、葱、罂粟等类。晚大豆亦熟。

九月十八日造乌柿，菌蕈生，宜种葱、韭、大蒜、冬菘、芥子。秋分九月二十三日 栗子熟，宜移植常青树木。

寒露十月八日 宜种三年牛房、小豆、蚕豆之类。伏日十月二十日 菌蕈、栗子尽熟，稗皆熟。

霜降十月二十三日 种大麦、小麦、萝。

十月三十一日种小麦事讫。宜种蚕豆、豌豆、冬菘，植百合根。

十一月三十一日柚子、黄栗皆落实，槭叶始红，宜掘芋、掘甘薯、刈早稻。

立冬十一月七日 刈晚妥，自是日宜移种冬凋之树，若根不繁荣之

大木等类，其移植尤宜三月。

十一月十九日植油菜，造腌菜。

小雪十一月二十二日 宜覆蜜柑、香橙，但忌寒暑表四十度以上。大雪十二月七日 宜拔萝卜，浇大麦。

十二月八日宜拾落叶，伐薪，且不可久留。 。

冬至目二十一日 自是日至立春，忌耕耨陆田、水田，但不妨浇肥。


卷十 地理志一


外史氏日：于茫茫大地之中画疆分土而名之为国，其壤地莫不相接，其疆场莫不相夺，其强弱大小无定形，则有日辟国而日蹙国者，上下千古，横览九州，莫不然矣。而日本之为国乃独立大海中，旷然邈然不与邻接，由东而往凡历一万五千余里，乃至美利坚。由西南而往凡历二三千里，乃至上海、台湾。即最与邻近之朝鲜，亦历数百里而后能至。自神武纪元以来二千五百有余岁，未尝举尺寸之土与人，亦未尝得尺寸之土于人，虽近日开拓虾夷，交换桦太，吞灭琉球，似有异于前之版图者，然虾夷本羁縻之州，桦太非固有之地，琉球乃瓯脱之土，得非果得，失亦非失。盖自有日本以后即守此终古一成而不变，不亦奇乎。余闻欧西有瑞士，山水清华，士女明媚，以介居诸大间，各谋保护，不相侵扰，世人比之桃源。而东方之日本，乃以远隔强国自成乐土，天殆故设此二国使之东西并峙欤。自德川氏以禁教故丸泥封关，谢绝外客，子孙世守其法，胶柱拘泥二百余载，无所见于外者无所羡于内，无所闻于内者亦无所惧于外。当是时也，上以武断为政，下以卑屈为俗，熙熙攘攘，娱乐无事。而欧洲诸国鹰瞵鹗视，强弱相并，阅一争战则国步日进。北则有彼得加他邻，明毅果断，气吞南溟；西则有若拿破仑，雄才伟略，诸侯稽首；又西则有若华盛顿，艰苦卓绝，独立一洲。或英人吞并五印度，抚有而国；或俄人建万里铁道，以通浩罕；轮船、电线，争骛纷起，机巧夺天工，人智欺鬼神，凡西人兵威宗教，几几乎弥纶地球而无所不至。而日本闭门自守，无见无闻，喙然未之知也。直至坚船巨炮环伺于门，乃始如梦之方觉，醉之甫醒。虽日锁港逐客，国体如此，亦未始非地势使之然也。嗟夫!事变之极，开辟未闻。以日本四面濒海，古称天险，二千余载，绝无外患。而自轮船铁路纵横于世，极五大洲之地若不过弹丸黑子之大，各国恃其船炮又可以无所不达。昔林子平有言，日本桥头之水直与英之伦敦、法之巴里相接。古所恃以为藩篱者，今则出入若庭户矣。言念及此，地险足恃乎？余观亚细亚诸国，印度覆矣，土耳其仆矣，安南、缅甸又倾踣矣。日本自通商以来虽颇受外侮，而家国如故，金瓯无缺，犹得以日本帝国之名，捧载书而从万国后。壤地虽日褊小，其经营筹画，卒能自立，亦有足多矣。然而日本论者方且以英之三岛为比，其亟亟力图自强，虽日自守，亦颇有以小生巨、遂霸天下之志。试展五部洲舆图而观之，吾诚恐其鼎举而膑绝，地小而不足回旋也。作《地理志》。

全国四面濒海，统四大岛而为国，所属小岛凡一千八百余，西北隔日本海遥与朝鲜相对；北有桦太岛，隔尼哥劳斯海峡遥与鲁西亚相接；东北千岛诸岛或断或续，直与鲁西亚之堪察加相连；东南面太平洋，西南为琉球诸岛，与中国之台湾等处相对。长凡五百余里，广凡三十余里或至六十余里，地形修长。山脉自北而起，至陆羽之间旷奥高峻，旋分数脉，皆蜿蜒西走而趋于东海、东山、北陆三'道。其至于信浓者为浅间山，至于甲骏之间者为富士山，此山挺立于东海中，又分脉南出为伊豆半岛，与海南群岛相连。北陆道之一脉至加越之间者为白山、立山。其至近江者又分为两支，一经伊势、太和，聚集于吉野山而趋纪伊；一西走分山阴、山阳二道，而至西海道，经筑、丰诸国而南折，有阿酥雾岛等数峰，盘踞肥后、日向之间。继复参差出没则琉球群岛也。山阳及纪伊之余脉由淡路岛而至于四国，为云边山、石锤山诸山。淡路岛以西阳、四国之间岛屿棋布，是为濑户内海，其东口为明石峡，其东南口为鸣门峡，其西北口为下关峡云。东海北陆之大川皆发源于东山，其东流者为利根川，其北注者为信浓川，其南注者为天龙川，西注者为木曾川，由近江湖而发则为淀国云。山阴道有江川，四国有吉野川，西海道有筑后川，皆海内之巨川也。全国多山，惟武总之际平坦膏美，所谓沃野千里之地，故今为帝都。气候寒暑大率中正。北方早寒多雪，极南恒燠，物产丰饶，尤富五谷，上古名大八洲。神武天皇起于日向，定都于大倭之桓原，赐功臣椎根津彦等以地，名日国造。疆域日辟，至成务朝隔山河而分国县，随阡陌以定邑里，以东西为日纵，南北为日横。凡为国百四十四。推古以降，兼置国司。及孝德朝各州遍设国司、郡司，诸吏多以国造任之，于时渐省国为郡。文武帝之大宝中又因山海形势分六十六国，内称畿内，外分七道，国司限年迁任，治所称为国府。至嵯峨朝，大国十三，上国三十五，中国十一，下国九，凡四等，共六十八国。于是古制一变而为郡县。升平日久，藤原氏世专国权，国司多在京，以吏代治，公卿之庄园皆以家人为地头，遍于七道，治体渐变。及源赖朝开府镰仓，执兵马之权，裂地以授家臣。文治元年奏请置守护地头，往往世袭，国司复不赴任，于是封建之势渐成。建武中兴，命以功臣为守护使，就国司治所。至足利氏分国郡而封家臣，称为守护三管领，四职以下皆以地传之子孙。正平四年，置关东管领以镇镰仓，统八洲及奥羽，于是形势一变而为封建。应仁以降，天下大乱，群雄割据，诸道互相吞灭。织田氏兴，略定东海、东山、畿内、山阴诸地。丰臣氏继之，海内荡平，群雄服从，其大者六姓，德川、岛津、毛利、上杉、前田、佐竹。其次三十余家。庆长五年关原役毕，德川氏统率诸氏，分封其子弟功臣，其后加削增减，颇易旧封。庆应中凡二百七十一藩，王政革新，更建藩十四。既而分奥羽为七国，改虾夷称北海道，分十一国。明治四年废藩置县，复为郡县之治。凡五畿、七道、七十三国、二京、三府、六镇、三十六县。移都于东京，设开拓使以经理北海道，封琉球为藩王。此古今沿革大略也。自设府县，离合分并，朝令夕改，而古来所分国郡虽迭经群雄割据，各以威力跨三四州，或八九州，而国郡举沿用旧名未有变革，数百年来莫不皆然。今仍以国分叙，别以府县沿革编之为表，而附以地理诸表焉。

畿 内

日本少名山巨川，而平冈细流乃不可胜数。今第录取山之较高者，水之较长者，其关于名胜、居于冲要者附及焉。

山城 东至近江，西至丹波、摄津，南至伊贺、太和、河内，北至丹波，东西凡六里，南北凡一十五里。东、北、西三面群山环围，别有山脉自近江、太和而来者，又拥抱其南。西南稍坦，美加茂、宇治等诸水会淀水而南注。景致秀丽，名祀大刹胜境颇多，风俗俭啬，作业尤勤，都人皆约饮馔而喜服饰。自桓武帝延历十三年奠鼎以来，历朝之皇都也。郡数凡八：村数四百三十四。日葛野、村数。爱宕、村数六十一。乙动I1、村数五十。纪伊、村数二十四，町数一。宇治、村数三十九。久世、村数三十七，町数四。缀喜、村数五十五，町数一。相乐。村数八十八。田圃凡一万九千一百七十二町五段一亩二十四步六厘三毫。其山岳有岚山、葛野郡大野川之西，虽不甚高，而以樱花得名。爱宕山、北睿山、如意岳。其河渠有贺茂国、木津国、一名山城川，发源于伊贺，名张川。自相乐而来，容上野国西流，而受布目、布当等诸水，至木津而北流，及缀喜郡八幡而会淀川。又有轮韩川、泉国之名。自伊贺界至于八幡，长凡十三里，阔五町四十间。淀宇治、桂川二水至淀而合流，称为淀川。西南流至缀喜、乙训两郡之间，而会木津川。经河内、摄津二州之界过大坂入海。详于摄津。淀至州界二里二十八町，阔三町。

