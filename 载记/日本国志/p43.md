<!-- { "loadSidebar": true } -->
武藏 东至下总，西至信浓、甲斐，南至相模，北至上野，东北至下野，东南至于海，东西凡二十六里，南北凡二十五里。利根川绕其北境，江户限其东北；山脉自西而来，地势随而东有秩父、多摩诸山；南北辟旷野数十里，大逵四达，人烟相属；其东南隅即东京，皆古所谓武藏野之地也。全国最称坦沃，初，江户属于扇谷氏，后为北条氏所灭，北条氏亡，德川氏遂迁居焉。先是，德川家康起三河，丰臣秀吉语之日："江户霸气之所钟，子宜筑城为根本地。"家康既徙居，筑石为城，高垒深濠，一如大坂，任将军统列藩者凡十五世。及德川氏还政，参与大久保利通以山城地狭，请择地迁都。明治元年，乘舆东临，遂因幕府为宫殿焉。物产五谷丰饶，兼有鱼盐蚕桑之利。风俗则都邑以轻佻豪侠自喜，流于侈靡，惟僻邑犹存朴实之风。郡数凡二十二：村数二千九百四十二，町数三十五。日丰岛、村数一百零二，町数三。葛饰、村数二百八十八，町数一。足立、村数四百零五，町数一十。琦玉、村数四百二十四，町数八。新座、村数三十三。荏原、村数九十二，町数一。人间、村数二百五十，町数一。高丽、村数一百一十七。比企、村数一百六十二。横见、村数四十七。大里、村数三十九，町数一。男衾、村数二十六。幡罗、村数五十九。榛泽、村数七十四。儿玉、村数六十，町数一。贺美、村数二十七。那珂、村数一十一。秩父、村数八十四，町数一。多摩、村数三百九十四，町数三。橘树、村数一百二十三，町数三。都筑、村数七十二。久良歧。村数五十三，町数二。田圃凡二十四万三千五百一十町八段一亩二十九步二厘八毫。其山岳有三峰山、在秩父郡，合云采、白云、妙法岳而称三峰山，方三里许，由山麓始凡一里十六町。慈光山。在比企郡，与地峰、远一山、见性山合而称慈光三山，东南望房、总诸山，甚宜凭眺。其河渠有荒、发源秩父郡古大泷村木贼谷、真泽等处，东流过贽川、大宫，北流至小柱村而容赤平川，北折又东北向经男衾、榛泽二郡之界，入大里郡明户村，过熊谷驿之南，又东南流入横见足立郡界。至比企郡松永村而容市川，及上老袋村又合入间川，至东京之北南流乃名为隅田川，过府下入海。长凡七十里余，阔熊谷驿边凡十二町二十间，东京箱崎町边二町四十间，府下架五大桥，永代桥长百四间，幅六问；新大桥长百八间，幅三间三尺；两国桥长九十间，幅六间；厩桥长八十六间，幅三间二尺；大川桥长八十四间，幅三间三尺。于住驿亦架大桥，长六十六间，幅三间。中川、古在琦玉郡佐波、外野之间，从利根之南而分流，天保中筑堤，以后利根川分支之细流数条相合而为一河，至川口村合会川注琵琶溜井，又南流过葛饰郡户崎之西，经埒玉郡珩村、足立郡六木、新田之间，与荒川之分流合为绫濑川。至葛饰郡新宿抵砂村、新田而入于海。户崎村之上，古名利根川，下名中川。长二十一里十七町三十七间，阔凡一町半。人间国、发源秩父郡名栗村，东流一里许入高丽郡赤泽村，至野村经高丽、入间二郡之界，又东北流至平冢、新田入入间郡绀屋村，又东流而合越边川，及上老袋村又合荒川，上名栗川，下称入间川。长凡十八里，阔凡一町余。多摩国。一作玉川，发源信浓，入甲斐都留郡黑川村东流而至丹波山村，有黑川、一濑川、丹波川之称。复东流入多摩郡留浦村而名多摩川。至青梅村下曲折六十八盘入秋川，至稻荷、新田之间而入海。长凡三十八里，最阔处八町二十间。下流名六乡川，近顷架一桥，长六十间，幅三间。上流凡四町余，因蒸汽车通行之故又架铁桥，长六十六间四尺，幅四间二尺四寸。

安房北至上总，东西南皆至于海，东西十里，南北七里。北方一带山脉横亘以为州界，支脉南走而贯州中，盖趋于半岛之地也，地势险阻，西边稍平旷。土壤肥硗相半，风俗朴陋，民业农渔相杂，鱼介之产，殊饶海滥。万石起伏，峭壁万仞，纯骨无肉，盖饱经风涛、日刷月剥故成此状。石匠唐集，伐石为材，以输运东京，锤凿之声远近相应，故土人又多以锲工为生计。郡数凡四：村数二百九十二，町数三。日平群、村数七十五，町数一。安房、村数九十，町数二。长狭、村数六十三。朝夷。村数六十四。田圃凡一万零二百一十三町二段五亩二十二步一厘。

上总南至安房，北至下总，东西至于海，东西凡一十四里，南北亦同。南方负山，迤北而渐平衍，与下总旷野相接；东方一带海碛亘于三郡，有九十九里滨与下总连，渔业最盛之处也。地质埴坚，又有斥卤，风俗顽悍。郡数凡九：村数一千一百七十三，町数八。日天羽、村数七十六。周准、村数，町数一。望陀、村数九十三，町数一。市原、村数一百八十七，町数二。夷隅、村数七十，町数二。埴生、村数四十八。长柄、村数二十九，町数一。山左、村数一百三十一，町数一。武射。村数一百三十一。田圃凡六万二千四百九十八町九段七亩一十八步零六毫。其河渠有夷隅川、一名大多喜川，发源安房州界夷隅郡台宿村，北流十余里过大多喜，又东折从大福原而经长柄郡界入于海。长凡二十里，阔一町。一宫、发源长柄郡笠森村，东流埴生郡界，遂并长柄郡小林、味庄、千代丸及埴生郡茗荷、泽芝原五村之水，至一宫本乡而入海。长凡二十里，阔一町。养老、发源安房清澄山背，经夷隅葛藤村入市原郡西北，流至五井而入于海。长凡十里，阔二町三十间。小柜。一名久留里川，有二源，一出安房清澄山，一发望陀郡香木原村，共与川俣合，经久留里而西北流至久津间而入海。长凡二十里，阔一町余。其港湾有九十九里滨。自长柄郡至下总上郡总称为九十九里，长凡十五里，海滥平浅，弯如一弓，鱼媪之利尤多，一网所获积如山阜，居民赖之殊为富饶-Z-。

下总东至海，西至武藏、上野，南至上总及海，北至常陆、下野，东西凡二十二里，南北凡一十七里余。州内无山，原野居四分之一，利根川分派在西、北二房界，巨浸灌之，漕输颇便，然沿河之地时被水患。其土赤坟少石，五谷皆宜。风俗浇薄。郡数凡一十二：村数一千六百二十一町数一十一。日千叶、村数二十六，町数一。葛饰、村数三百三寸一，町数三。猿岛、村数八十，町数一。结城、村数五十一，町数一。辛田、村数七十九，町数一。冈田、村数五十三。相马、村数一百四印幡、村数二百四十，町数一。埴生、村数六十二。香取、村数三零八，町数二。匝磋、村数八十二。海上。村数七十五，町数一。田圃凡一十二万零二百四十九町四段一亩二十一步一厘三毫。其河渠有利根、发源上野利根郡藤原村之文殊山，东下至本州葛饰郡中田驿及武藏、葛饰郡栗桥驿之间，名为上利根川，分流为南、北二道，南派由栗桥驿至本州葛饰郡川妻村之间，经武总之界出关宿之西，向河岸村江川、新田之间，名为权现堂川，长二里二十二町四十五间，阔二町三十五间。又东北流名逆川，受赤堀川而东流，即利根本流也。赤堀川即由中田而分，有北派至关宿之北山王村及猿岛郡境町之间，而合逆川，长二里二十一町十九间，阔二町五十五间。合本流二水，其阔倍增。东流容葛饰沼、猿岛郡长井户沼、市谷沼、鹄户沼之水，并相马郡鬼怒、蚕养之两川，至南相马郡江藏地新田北布川驿之间，栗桥以下名为中利根川，长十里二十二町四十一间，阔二十一町。从此以下为下利根川，并印幡郡手贺沼、印幡沼、埴生郡长沼之水，过安西、新田，计由布川至此长八里十二町二十五问，阔七町二十一间。遂入香取郡容大浦沼，又并田浦及常陆浪逆浦、北浦等诸水，至铫子港而入海。从安西新田至此长凡十五里十一町，阔二十五町二十间。源委通长七十余里，为日本第一大河，故以坂东大郎称。上流详于上野权现堂川，由关宿之南江户町南折而为江户川，又从香取郡中岛村、岛原新野之间分而横出常陆霞浦、牛掘，别名横利根川云。江户川、利根川之支流也，自葛饰郡向河岸村及关宿之南江户町之间，分派南流经武藏州界至堀江村而入海。长十七里三十三町五十间，阔一町五十七间云。鬼怒、一作绢川，自下野来南流，经结城、冈田、丰田三郡，至相马郡大木、新田，会中利根川，从州界始长十一里二町三十一间，阔九町三十八间。上流详于下野。蚕养。一作小贝，发源下野盐谷郡高谷村，经常陆真壁、筑波二郡而南流，至相马郡平沼村而东流，及高须村复南流，至小文间村会中利根川I，从州界始长十四里三十三町七间，阔十盯五十间。上流详于常陆。

常陆西至下野、下总，南至下总，北至磐城，东至于海，东西凡十一里一十八町，南北三十里一十町。磐城之诸山分歧而南走，那珂、久慈二水划而东流，筑波峰突起其东南，山势迤北与下野诸山连，南方多平原，众水西来汇于霞浦而注于海。地宜桑楮，海滨旷漠，鱼盐颇富。民俗勇悍褊固，乏敦厚之风。郡数凡一十一：村数一千七二十七，町数一十二。日筑波、村数一百七十三，町数一。河内、村数一百四十四，町数一。信大、村数九十四。新治、村数一百八十九，町数二。行方、村数八十二，町数二。鹿岛、村数三十，町数二。真壁、村数二百六十二，町数一。茨城、村数三百零二，町数二。那珂、村数一百二十七．町数一。久慈、村数四十一，町数一。多贺。村数八十三。田圃凡一十三万八千七百五十七町四段六亩二十七步六厘五毫。其山岳有筑波山。跨筑波、新治、真壁三郡，双峰对峙，西为男体，东为女体，直立凡二千二二十六尺。其河渠有蚕养、一作小贝川，发源下野盐谷郡高谷村，南流经本州真壁郡，绕筑波郡西南界，入下总相马郡而注中利根。长凡二十三里十八町，阔二十间或至五十间。那珂、自下野来，东南流至那珂港而入海。入本州长十二里，阔一町三十八间，或至二町四间，舟楫能通，凡十里。久慈川亦同。上流详于下野。久慈。发源八沟山，经磐城自河郡、本州久慈郡东南流，至久慈村入于海，源长二十四里，阔四十间。其涨溢至二町余。其湖沼有霞浦。横亘河内、信太、新治、行方四郡及下总香取郡，周回三十六里，东西七里十町十间，南北六里十三町。下流为逆浪浦，并北浦、合利根)而入海，湖中多产鱼虾，尤饶景物。

东 山 道

