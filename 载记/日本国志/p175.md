<!-- { "loadSidebar": true } -->
外史氏日：物产之盛衰，国民之勤惰系焉，田野之芜治系焉，而国家之贫富、强弱，无不系乎此。宇内万国，自古迄今，昭然若揭矣。今海外各国，汲汲求富，君臣上下，并力一，期所以繁殖物产者，若伊尹、吕尚之谋，若孙、吴之用兵，若商殃之行法，其竭志尽力与邻国争竞，则有甲弛乙张，此起彼仆者。其微析于秋毫，其末甚于锥刀，其相顷相轧之甚，其间不能以容发，故其在国中也，则日讨国人朝夕申儆，教以务财、力农、蓄工，于己所有者设法以护之，加意以精之。于己所无者，移种以植之，如法以效之。广开农、商、工诸学校以教人，有异种奇植、新器妙术，则摸其形、绘其图、译其法而广传之，凡丝茶棉糖之类，必萃其类，区其品，开博览共进之会，以争奇竞美，褒其精纯，禁其饰匿，而进而劝之。而犹虑他国之产侵入我国，吾之力微不能拒也，则重征进口货税，使人物腾贵无相侵夺，而吾乃得徐起而收其效，于是乎有保护之法。泰西一千八百四十四年，美国初兴铁利，其时英国输入铁条每一吨值三十六圆，课税二十四圆。又英国输入铁块每百磅值三圆三十钱，亦课税三圆。盖重课人税使价重于我国产，乃可以销流，俟国产王税乃递减，西人名曰保护礼而犹虑己国之产不售于人国，吾之利薄不能盛也，则分设领事，遍遣委员，使察其风尚之所趋，人情之所习，而依仿其式以投其好，于是乎有模造之法。又其甚者，商务不竞，继以兵战，一遇开衅，辄以偏师毁其商船，使彼国疲敝不能复振，而吾乃得垄断以图其利。如英之于荷兰，则尤争斗之甚者矣。泰西百余年来累世讲求，上自王公贵人，下至佣贩妇女，皆心知其意，上以是为保富之方，下以是为报国之务。泰西人有恒言，疆场之役，十战九败，不足虑也。若物力虚耗，国产微薄，则一国之大命倾焉，元气削焉。彼盖筹之精而虑之熟矣，譬之一豪农之家，环四邻而居者，以所居近市，各出其瓜瓠果赢之美以图朝夕升斗之利，而为之主人者，一听其贱佣下婢栽培灌溉，曾不一问，欲以是争利，不亦难乎？不亦难乎!

日本维新以来亦兢兢以殖产为亟务，如丝之售于英法，茶之售于美，海产之售于中国，则尤其所竭精敝神以求之者，可不谓知所先务与？《管子》日："本富为上，末富次之。"太史公日："善者因之，其次利导之，其次整齐之，其次教诲之。"有国家者能勿念诸!作《物产志》。

日本之丝由来远矣，应神帝时既遣使于吴求织缝女。《山海经》云：欧丝之野在大踵东，有女子跪据树。欧丝则上古既有之与？至雄略帝命秦公酒统领养蚕，蚕大蕃息，赐姓为禹豆麻佐。先是，秦人弓月自称是始皇后，于应神时自百济来，迨其孙普洞以制茧功赐姓陂陀，秦公酒，其后裔也。既知养蚕之利，国中亦能自织绸绢。近年与泰西通商，英、法诸国争购其丝，遂为国产第一大宗。其浴种、饲养、分薄、入簇诸法亦同于中国。多于山中掘坑藏种，名日风穴，至夏初取出蚕卵，用格子装叠置之暖处，候十余日乃用小帚扫拨蚕子于竹筐内，拣嫩叶切细条饲之，再六七日方食大叶．饲毋失时，又历八九日则吐丝矣。当吐丝时授以器物，使缘器布丝，丝尽成茧，于烈日中晒之，如遇阴雨则取茧置箱以火蒸一二时，再置于当风灰卜今吹十，惟其色洁白不及日晒。近学于佛国兼用蒸、燥二法，仍不失色泽2。择茧缫丝则以铁锅煮热汤将茧蒸软，每人司一锅、一车，左手取茧四五枚，右手转车。其最初抽出者日屑丝，次层日熨斗丝，三层日生丝，四层日伪棉。丝大柔弱且为蛹污染，洗之以水，晒之以日，以其似棉故名。凡茧尤粗大者中必有二蛹，抽出其丝如线，名日玉丝。若茧为蛹破，丝寸寸断，不能作丝者名日真棉。制法以禾稿烧灰，榨取卤汁复澄而清之，用以煮茧。再用清冷水净洗晒干，其式如猪肚，故又名日猪肚棉。其蚕家欲留蚕种，不蒸不晒，听其破茧出蛹，名日茧壳，碎屑者日屑茧。又择取壮茧别藏于室，听其破茧而出，配以雌雄则互相粘合，至十日外即能散卵，用硬纸一片，长一寸阔六寸，散布其上名日蚕卵纸。中国名日蚕连，计每一蚕卵纸．出茧七斗，每斗可造丝四斤半。凡缫丝多用女工，每一人能抽丝三斤半，以纸条粘缚成总，每总重八九钱，以四十总为一束，每束三斤或二斤半。以二十八束为一包，每包约重五十五六斤。近年多以机器制造，机器有水、火二法，水用木器，火用铁器，铁器为上，木器次之。初，明治三年民部省之庶务司议。于上野国富冈开机器制丝场，于佛国购买机器，雇男女工师。五年十月开场，并募内国女工传习其法，受业者凡二千余人。至明治十年，一岁间通计出丝四千九百五十四贯七百零一钱，并屑丝等项值价金二十八万六千九百二十四圆．除费用之外实有利益金十万零四千八十二圆。尔后逐年经营，益以恢廓。其民间商会以机器营业者甚多，尤著者日岩代国二本松制丝会社，丝尤精美，名日娘丝。工场役人凡二百二十余，每岁制丝一万二百九十余斤。陆羽七州争仿其制，应之如响。日上野国前桥研业社，创于旧前桥藩士族深泽雄象、速水坚曹诸人，于明治三年特聘瑞西人为师，传习意大利缫丝法，易提抽之法为燃捻，质美而价高，人争慕效。有日桐华组日盛社，皆规模极大。其上野之碓冰精缫社，则专以水车缫丝，凡十数组，每组各分一室。别有上野桃井会社，亦用水车，皆最有名。又有参酌水、火机器别制手车以省人力者。武州八王子驿内藤左右卫门创制一人独缫之制丝器械．每一机值银四圆。又矢岛某自制踏车器械，所出丝皆价胜于常。常陆国西村文平创制人力运转车，每一人之力可充十六人之用。又加贺国白峰社创制单缫车，其法多摸拟水车，代以人力。日本产丝凡四十余州：山城、摄津、武藏、相模、伊势、上总、下总、常陆、三河、尾张、甲斐、骏河、远江、伊豆、近江、美浓、飞骅、信浓、上野、下野、岩代、磐城、陆前、陆奥、羽后、羽前、若狭、越前、加贺、越中、越后、能登、丹波、丹后、但马、石见、备中、长门、周防、伊豫、纪伊、丰前、丰后、筑前、肥前、肥后、日向皆有之，以上野为最多，武藏次之。丝之佳者，奥州之滨付、岩代之挂田、武州之八王子驿皆有名。而机器所制，若上野之富冈、前桥，岩代之二本松尤为擅美。寻常丝价每百斤平均约五百余圆，而机器丝有值七八百圆者。茧以岩代国伊达郡所出为全国之冠。伊达郡有丹治梅吉者，精于蚕事，专以输出海外为业，既广求善种，又分遣教师于诸国习饲蚕之法，精益求精，遂为杰出。其蚕卵纸一种则信浓国为最多。近年以来丝业益盛，国家既于富冈开机器制丝场以为民倡，复开屑丝、屑茧纺绩所以收遗利，向来屑丝、屑茧仅以充绵，尤下者付之弃捐。明治六年委员某在意国讲求其术，归请于朝乃开纺绩所。其法藉水车之力以屑丝为精绵，更以蒸气机捻丝，品质色泽竟能与精丝仿佛。民间仿为之，遂有输出海外者。开制丝试验所以验人工，在东京内藤、新宿仿意国机器，以一人兼数工，验丝之强弱与细大等事。又于劝农局中讲求蚕事，广采新法，历验利病以刊告于众。如将蚕身内外形器解剖为图，以验其利病。又分为清冷室、清温室、盛热室、湿暖室、于寒室、湿寒室，每日每时测睛干阴雨及风之方向，与蚕之食度，桑叶之多少，以验卵之生育，茧之造就，病蚕失蚕之多寡。明治十二年开茧丝共进会，凡出品者一千一百二十二家，一千三百二十六品。内丝八百零四品，茧五百二十二品。乃精撰委员一一审其包装便否，结束良否，装饰宜否，光泽佳否，价格高否，细大均否，取丝四百条称准分量，又分为四，各一百条以评校之。绝断之多少，以机器试验。疵类之大小，取丝百条，摊为平面以分别计算。强力之多少，取无疵之丝以试验。伸度之长短，设一定则，验其过不及以定度。再缲之难易，辨其络交之齐否，粘着之多少，续口之有无，以分难易。然后考其机器之力，使役女工之数及制造之额。择其尤者而褒赏之，民间靡然从风，豪富钜商争结社会与外商相争抗，多有直输外国不假外人手者。先是，蚕卵纸一种，明治初年每枚价约一圆九十钱，四年落至九十馀钱，至明治八年诸国竞相制造，骤增百馀万枚，而是年意、佛两国购者甚少，初拟价高者每枚二三圆，其后仅值二三十钱，甚则仅值二三钱，弃之几如土苴。政府乃命豪商数人以金八万圆购而焚之，复严设规则以防滥造。至明治十一年值价犹不过七十钱而已，现犹设法以冀挽回焉。向来日本丝商只运出通商港口，西商购而自运回国，然往往验货定价辄饰词退回，而日本丝商以争先竞卖时有亏折。至十四年日本乃联合诸商设一社会，名日生丝存贮所，议令商人运丝先到公所，公所为之分别等第，西商欲购买者自到公所，预交定银然后出丝，所有悔约竞卖诸弊概予革除。西商哗然不遵约束，争持数月，诉之于公使。公使告之外部，外务辞日：此商人事，非政府所得预也。久之西商策穷，俯首听命。闻此事日本政府力为维持云。其势方蒸蒸日上云。

蚕经历年输出价表



生丝

屑丝

熨斗丝

茧壳

真编

玉丝

屑茧

茧

合计


元年

223951

139868

6279

156528

32749

84548

1139

33

161822


二年

72646

12283

93667

188637

79159

625

13849


1224786

量



三年


683362


13457


74938


12848


2668


316


36


153


11721


四年

1323425

233383

5O

832269

48296

599

14649

459

2163723


五年

8955

3533

217839

444849

112695

15



23782

价



六年


32134


244465


135435


343422


6942



3144



22592


七年

979193

36278

9661

372992

782

55

22725

3

199927


八年上半季

395923

167396

4233

4668

32382


24584

