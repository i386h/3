<!-- { "loadSidebar": true } -->
被剥夺公权者，自主刑满期之日经过五年，得因其品行情状开复以后公权。既过年限，认其人为改过复善，则许请求复权，由司法卿上奏，待朝旨允许。但复权不得溯既往，如剥夺中年金、恩给不能补领。主刑得期满免除者，自其监视初日过五年亦如之。第六十三条。遇大赦而免罪者直许复权。因特赦而免罪者，非于恩赦状揭载则不得复。凡许复权者，监视亦随而免除。第六十四条。复权非经朝旨不许。第六十五条。

第三章 加 减 例

于法律本刑可以加重、减轻者，照次条以下诸例加减，但不得加至于死。第六十六条，死刑可减不可加，故加重至无期刑而止。重罪刑照左等级加减：常事犯罪。一、死刑。二、无期徒刑。三、有期徒刑。四、重惩役。五、轻惩役。第六十七条。关国事重罪刑照左等级加减：一、死刑。二、无期流刑。三、有期流刑。四、重禁狱。五、轻禁狱。第六十八条。当轻惩役而可以减轻者，处二年以上、五年以下重禁锢，为一等。从前二条例宜曰减轻，轻惩役处重禁锢为一等，然重禁锢短期有仅止十一目者，今减轻惩役，处重禁锢，最短之期则为过轻，失于权衡，故日处二年以上、五年以下重禁锢为一等。下文仿此。当轻禁狱而可以减轻者，处二年以上、五年以下轻禁锢，为一等。第六十九条。当禁锢罚金而可以减轻者，减各本条所揭刑期金额四分之一，为一等。可以加重者亦加其四分一，为一等。轻罪刑不得加入重罪，但禁锢得加至七年。第七十条，从重罪刑例可减入轻罪，轻罪可减入违警罪。然减入违警罪可也，若由轻罪加至重罪为不可，故别设此加减四分一例以处之。例如本刑系二月以上、四年以下重禁锢者，自首减一等为一月十S．日以上、三年以下。再减二等处十日以上、一年以下。重禁锢又本刑六月以上、五年以下。重禁锢者再犯，加一等为七月半以上、六年三月以下。仍以其犯者二人？上加一等，宜为九月以上、七年六月以下。依此类推，加至七年而止。若锈金则无此制限。减尽禁锢则处拘留，减尽罚金则处科料，减禁锢罚金短期至十日以下，寡数至一圆九十五钱以下，亦得处拘留科料。第七十一条，所减轻之刑，长期多数犹在轻罪内，而短期寡数既入违警罪内，则判官得以权进退之，情重者处禁锢罚金，情轻者处拘留科料。当拘留科料而可以加减者，照禁锢罚金例加减其四分一，为一等。违警罪刑不得加入轻罪，但拘留得加至十二日，而不得减至一日以下。科料得加至二圆四十钱，而不得减至五钱以下。第七十二条，科料加重止此，以轻罪别有罚金也。拘留科料不得减至一日以下、五钱以下者，刑虽可减，不得直行放免也。加减禁锢拘留，而刑期生奇零不满一日者则除弃之。第七十三条，以四分一算之故生奇零。附刑罚金，从主刑加减其额之四分一，为一等。若减尽则止科主刑。第七十四条，附刑罚金不许减至科料，何也？盖减主刑入主刑可也，减附刑入主刑不可也。又此例不及他项附刑者，以其他附刑有不能加减者，亦有无须从主刑加减者故也。

第四章 不论罪及减轻第一节 不论罪及宥恕减轻遇威逼强制而力不能抗拒、致作非意之事者，不论其罪。罹天灾、事变不可逃避之难，出于防卫自己及亲属身体者亦如之。第七十五条。所属官奉本管上司之命由职事而犯者，不论其罪。第七十六条，谓在其职则不可不从其命，如刽手之从检察官使令刑杀囚人，巡查之从判官令状逮捕犯人是也。若其非职事所关，而听从他人使令者非在此例。无意犯罪而误犯者，不论其罪。但法律别有专条者不在此限。谓如第百十七条以下，及他则例所定过失杀伤者。不知为有罪之事而犯者，不论其罪。罪本应重而犯时不知其重者，不得从重论。例如不知为官吏或祖父母、父母，而殴打杀伤之者仍以凡论。亦不得以不知犯律为无犯罪意。第七十七条，国民之于法律虽不能悉知，然亦为不可不知者，且法律所罪皆不善事也，今虽不知法律，必知其事之为善不善，而居然犯之，故不得为无罪。犯时迷乱精神不辨是非者，不论其罪。第七十八条，是虽特为疯癫人而设，凡犯时精神错乱者皆然。然平时虽精神迷乱．而犯时复常，则不得免罪。犯时不满十二岁者不论其罪。但满八岁以上者，得因其情状至满十六岁时使入惩治场。第七十九条，是非刑罚也，他日再犯罪不得以再犯论。国制满二十岁以上为丁年，以下为幼年，然幼年问又智识体力从年而异，不可一视，故分为三期：十二岁以下为第一期十二岁以、十六岁以下为第二期．十六岁以、二十岁以下为第三期。此条记处置第一期幼年法。犯时满十二岁以上、未满十六岁者，审案其所行能辨别是非与否，果不能辨别则不论其罪。但得因其情状至满二十岁时使入惩治场。若能辨别是非，则酌宥其罪，就本刑减二等。第八十条，此条记处置第二期幼年法。犯时满十六岁以上、未满二十岁者，酌宥其罪，就本刑减一等。第八十一条，此条记处置第三期幼年法。哑子犯罪者不论其罪，但得因其情状于五年间使入惩治场。第八十二条，同一废人而不及聋瞽者，何也？盖瞽者自中岁而始，聋者亦能辨别是非，独哑子自生时或一二岁耳聋，不闻人语，故口亦不能言，惟目能睹耳，是以犯罪亦不得不与第一期幼年者同视。犯违警罪，自十六岁以上、虽二十岁未满者，不得宥恕其罪。违警罪刑之最轻者，其事虽出于微细，而罚之亦轻，故虽幼年已满十六岁以上仍不得宥恕之。满十二岁以上、十六岁未满者宥恕其罪，就本刑减一等。未满十二岁及哑子不论其罪。第八十三条。此节所举外别有不论罪及宥恕减轻特例者，各于本条记之。第八十四条，例如第三百九十条以下所揭杀伤宥恕不论罪等。

第二节 自首减轻

犯罪未发而自首者，就本刑减一等。但系谋杀、故杀者不在自首之例。第八十五条，其他人已告官及官已探知者，无论犯人自首时知与不知，亦不及减轻之限。犯罪因财产总称窃盗及拾得遗失物不还事主，及倒产之人藏匿财物等诸罪。而自首者，已还赃物偿损害，则自首减等外更减二等。通减三等。虽不全额偿还，至半额以上亦减一等。第八十六条，通减二等。犯罪系因财产而自首服于被害者，与自首于官同，照前二条处断。第八十七条。此节所记之外，其本条别揭有自首例者各从其例。第八十八条。

第三节 酌量减轻

总则及各条有宥恕、自首诸减轻例，其法既备，然犯罪情状千变万化，或有事实可悯者不得不更行减轻，而亦不得预设之制，故一任判官所见随时酌核，所以与他减轻例不同。不论重、轻罪，违警罪，其所犯情状可原谅者得酌量以减轻本刑。本刑虽在法律可以加减，但应行酌量者仍得减轻。第八十九条。凡可酌量减轻者，于本刑减一等或二等。第九十条，不得减至三等。

第五章 再犯加重

再犯有可加重者，有不可加重者，可加重者如此章所揭是也，其不可加重者，一，初犯无期刑，再犯重、轻罪。二，初犯重罪，再犯违警罪；或初犯违警罪，再犯重罪。三，初犯轻罪，再犯重罪。四，初犯轻罪，再犯违警罪。初犯、再犯共违警罪，而犯时不同一年及犯处不同一所是也。

前处重罪刑者再犯重罪，则就本刑加一等。第九十一条，但前处无期刑者无可加重，止可囚狱则加罚或不许假出狱等耳。前处重、轻罪刑者再犯轻罪，亦就本刑加一等。第九十二条，初犯轻罪而后犯重罪，不加重。初犯重罪而后犯轻罪，加重。何也？盖前刑轻而后刑重，虽不别加重处亦足以惩戒，若前刑重而后刑轻，则既经重刑而犹未悛改，非加重何以惩之？所以此加等而彼不加等也。前处违警罪刑者再犯违警罪，则就本刑加一等。但非于一年内、在同一裁判所管内重犯，不以再犯论。第九十三条。再犯加重，非初犯判罪决定后不得论。第九十四条，虽经宣告刑名，苟未经过上诉期限不得作为处刑人，若有于其间复行犯罪者，以数罪俱发论。刑期内再犯罪而宣告其刑，则先服役者，次及不服役者。若初、再犯皆应当服役，或皆应当不服役，则先其重者。先行初犯刑，后及再犯刑，顺也。然前刑若轻于后刑，则后刑未行前或遇赦典而负是因再把却免重刑也，故不问所犯前后，先服后或重者。应当罚金科料，不论次序各征收之。第九十五条。经陆海军裁判所判决者再犯重、轻罪，其初犯非照常律处断者不以再犯论。第7LL六条，虽陆海军裁判所判决，其初犯据常律处断者仍以再犯论。遇大赦而免罪者，虽再犯不以再犯论。第九十七条，如特赦期满免除、自首免罪等类，皆不得从此钆，虽三犯以上，加重之法同再犯例。第九十八条，加一等外不得别加重。

第六章 加减次序

因犯罪情状以加减应照总则，其同时加减者从左开次序以定刑名，但从犯与未遂犯及各条所揭加重、减轻，即以其加减之刑为本刑：一、再犯加重。二、宥恕减轻。三、自首减轻。四、酌量减轻。第九十九条，不定次序则判官随意先后，恐有彼此失权衡者。然先加重后减轻，亦非无一二为犯人不幸，但大抵属于宽宥，例如无期刑加重不入于死，则止从原刑减轻为有期刑等例，可以见矣。

第七章 数罪俱发

犯重、轻罪未经论决，而二罪以上俱发，从一重者处断。重罪刑以刑期长者为重，刑期相等则服役者为重。轻罪刑从其所犯情状最重者处断。第百条，轻罪刑有期长而轻者，有期短而重者，其处刑多与罚金并行，故不得不由情重者拟断。违警罪二罪以上俱发，并科各刑。若与重罪或轻罪俱发，从一重者。第百一条。一罪先发已经论决，余罪后发，其轻相等者不论，重者更论之，通计前刑以充后数。但应当罚金科料已完纳者，照第二十七条例折算以通计后刑。一圆换一日，就后刑期中扣除，其所纳金额日数止科其剩期。若其罪当笋决前罪时未发，而后与再犯罪俱发，则与再犯罪比较从一重者，而不通算前罪刑。第百二条，再犯可加重，如其俱发之罪重于再犯罪，亦可从其重者。而通计前刑扣除所经年月，或反有轻于再犯者之刑，故不通算。数罪俱发虽从一重者，其没收征偿仍从各本条科之。第百三条。

第八章 数人共犯

第一节 正 犯

