<!-- { "loadSidebar": true } -->
凡全国分七大征兵区，隶各军管征兵区。为军管征兵区，军管所辖分各师管，师管所辖分各旅管，旅管所辖分各联队，联队所辖分各大队，大队所辖分各中队，各从所辖分划征兵区。惟旅管以下征兵区尚未设置，现从使府县辖地为使府县征兵区，使府县所辖地跨两师管界者，每使管各设一征兵区。案征兵各区尚未设置，而先布之令甲者，诚以分划各区，则军旅师队，小大相维，如枝干之贯，如指臂之使，既使应征之人无多寡不均之患，而以此区之人充此区之兵，平日共井同乡，及至逐队联镳，自易收出入相友、守望相助之效。又况兵皆土著，则家室田园亲族各有其系恋之故，亦不敢逃亡背叛，相率为非。盖一举而兼数善，故令中先及之也。其不与府县之疆域同者，则以分土治民与分营治兵，各有所宜故耳。每岁二月由陆军省拣派征兵使，以佐官一人充之。征兵副使，以尉官充之，每师管派Z人。征兵医官，陆军军医任之。征兵副医官，军医副以上任之。征兵事务官，后备军人员之驻在使府县者任之。征兵书记，陆军下士官十等属以下任之。使巡按诸部。至地方官亦派出使府县征兵事务长官，以地方长官或书记官任之。使府县征兵事务官，地方属官任之。郡区征兵事务官，以郡区长任之。地方征兵医员，由地方官拣充，每征兵八十名或名用一人。笔生。由地方官拣充，每检查所置人。凡事皆商议而行。自颁征兵令以来，地方官期顺民心，务为姑息，民之希图免役者官吏辄代为袒护，代为掩覆，以市恩于民，因是征不及额。此次新制，地方征兵官之权较重于昔，盖使之任责乃能协同军官尽力从事也。先期一年之九月，凡年十九应征者使其户主呈报于户长，递呈于使府县，总编为壮丁名簿。每岁限九月一日至十五日，户主依式作上告书呈户长，是月廿五日以内呈郡区长，郡区长限十月十日呈使府县厅，载于征兵名簿。限十二月二十五日以内呈所管镇台。其寄寓他使府县者，或于本籍应征，或于寄寓应征者听惟于寄籍应征须觉保人具结，预报官厅牒查本籍乃准行。

除除役、免役、延役各名外，凡应除役、免役、延役人，于征兵使巡行时，其疾病者或引之到署，或就其医员仍加检查。其关于官职、军籍及学业者，必使呈所受文凭，关于家事者，使亲戚加保结。当征兵使巡部之前，先告各府县每区刻日期限，人数若干名，使应征者由户长带到。先期又由使府县厅交付划野之纸分授本年应征者，各自朱书姓名、产地、生年月日、族籍、职业及户主名，与其父母、祖父母、兄弟姊妹、妻子、及氏神、此谓记其何地何神社之所辖也。宗丁，此谓佛教之何寺何宗派也，日本人有神、佛二教，凡生卒祭葬皆神官、僧官主之。作为人别表，人各一页，于检查之日持到。至日，征兵使、地方征兵事务官列坐其席，依征集名簿唱名引到，陆军军医及地方医员各审查其身干尺度如何，炮兵定五尺四寸以上，然三寸以上亦可用。骑兵、工兵、辎重兵定五尺三寸以上，然五尺二寸以上亦可用。步兵定五尺以上。辎重输卒、看病卒、役人尺度无定。骨相如何，详志眼耳口鼻各样。体格体质如何，宜征为何兵，炮兵取其身干最强，目力尤佳者，其人旧业机关、雕刻工、时表匠者，均宜采用。骑兵取善于骑者，工兵取其素业木工、石、竹、船、车工、锻、桶、稀工、泥工、马具工、家具工、造屋匠、涂饰等，分依其业撰之。辎重兵取其善骑、稍读书、通算术者。步兵不拘其职业，有无技艺，但堪于兵役者悉采用之。辎重输卒取其少疾病、能耐劳苦者。看病卒取其少疾而性情温和者。役人随其所业取之。羊志于检查簿。检查役竣，乃据人别表及检查簿，标注合于充役之员，稽核本年应征之数，乃行常备抽签之法。抽签之日作签，签载号数，纳于签箱，调集征丁区分兵种使各从所宜自抽各种之签，据检查簿，如此人宜炮兵令抽炮兵签，宜骑兵令抽骑兵签之类。有典签委员监视其正否，详记其抽出之号，将签仍授之本人。假如有签丁五百名，则制自一号至五百号之签，逐次抽取，本年当举常备征员二百名，补充征员百名，则自一至二百为常备兵，第二百一至三百为补充兵，余为落签。补充兵者许其在家治生，一年之内遇常备兵阙员时，其镇台循抽签号数次序传到使补兵缺。惟服役年限仍依常备本兵入营初目起算，作为三年毕役，若一年之内无缺，应补准平时免兵役，落签者平时免兵役，此二种免役者编为第一豫备，征兵年在三十岁内遇有事召集，后备军充兵时亦使之充兵，或以供辎重役。抽签既毕，复据签簿与人别表制印票，票中载某人充何兵，何兵种，何号数，与签簿比附，钤勘合印，召致本人，使各将签换票。每岁四月二十日至五，月一日，由各区户长引之人营。方入营时，或因疾病，或因犯罪不能来者详记其事由上呈，其罹病者必以地方医师诊断书为凭，由户长捺印，速诉之镇台，至于十月一日犹不能入营，则俟下次征兵检查时再行检查．比寻常征兵先令入营。凡征兵官员于四月十日复命，所有关系一切征兵文书均缴呈于陆军省。

第一军，管东京镇台常备步兵三联队，骑兵一大队，炮兵二大队，工兵一大队，辎重兵一小队，海岸炮兵三队，总员七千二十人，此中一岁征员二千三百四十人，管下府县：东京、神奈川、崎玉、静冈、山梨、群马、千叶、茨城、枥木、长野、新渴。第二军，管仙台镇台常备步兵二联队，炮兵一大队，工兵一中队，辎重兵一小队，总员四千二百六十人，此中一岁征员千四百二十人，管下诸县：宫城、福岛、青森、岩手、秋田、山形。第三军，管名古屋镇台步兵二联队，炮兵一大队，工兵一中队，辎重兵一小队，总员四千二百六十人，此中一岁征员千四百二十人，管下诸县：爱知、岐阜、百川、静冈县内远江、滋贺县内越前国一郡、长野县内信浓国四郡。第四军，管大坂镇台步兵三联队，炮兵二大队，工兵一大队，辎重兵队，海岸炮兵二队，总员六千七百人，此中一岁征员二千二百三十三人，管下府县：大坂、兵库、埽、和歌山、京都、滋贺、三重、冈山、岛根县内因幡、伯耆、隐岐。第五军，管广岛镇台步兵二联队，炮兵一大队，工兵一中队，辎重兵一小队，总员四千三百四十人，此中一岁征员千四百四十六人，管下诸县：广岛、岛根、山口、高知、爱姬、冈山县内备中全郡。第六军，管熊本镇台步兵二联队，炮兵二大队，工兵一大队，辎重兵4,队，海岸炮兵二队，总员四千七百八十人，此中一岁征员千五百九十三人，管下诸县：熊本、鹿儿岛、大分、福冈、长崎、冲绳。第七军，管海岸炮兵一队，现今属第二军管，总员八十人，函馆海岸炮兵设备以来，明治十年始行征兵方法，因所辖之地狭隘，仅有函馆、福山、江刺三所，故应征者仅有八十三名，而体格不良，可用者仅十四名，故第七军管现并于第二军管。此中一岁征员二十六人，管下：开拓使管下，函馆支厅管下。以上总计三万一千四百四十人，此中一岁征员一万四百八十人，但辎重输卒、看病卒及职工等未定征额，故今不算于此。自明治六年始行征兵令，连年所征，常不足额。第一、第四军管常备兵每不足额，以他管补充兵补之。至九年，常备征兵之额既足，补充兵亦能敷用，独第六军管不足，乃并采用未满五尺之四尺九寸以上者，犹缺二十二名。是年全国二十岁丁壮共二十九万六千零八十六名，应征者仅五万三千二百二十一名，属于免役者乃有二十四万二千八百六十名。内嗣子十五万五千六百五十九名，户主六万六千五百九十二名，未满定尺者一万三千九百八十四名，其他六千六百二十五名。明治十年，全国二十岁丁壮共二十九万四千二百三十一名，附九年应征迟延一年者七千零二十八名，合三十万零一千二百五十九名，应征者仅五万一千四百八十六名，属于免役者二十四万九千七百七十三名，内嗣子十六万一千零二十名，户主七万二千零二十四名，未满定尺者一万零八十名，其他五千六百五十七名。

而此应征各员中，有疾病、事故、逃亡或应归翌年征募者，及检查不合格者，又有三万零七百七十七名，可以采用者仅二万零五百零九名，查是年应征定额止有一万四千五百三十七名，今有总员二万名，似无不足，然各军管下所征彼此多寡不等，以之分配犹有不足之患。

以三十万丁壮征万五千人而不足，盖日本自德川氏主政，承平日久，习于安逸，其所谓武士皆世禄之家，寻常百姓不知当何物，初下血税之命，展转讹传，谓朝廷习西法，将绞吾民膏血以为用，疑惑恐惧，屡激成斩木揭竿之变。数年以后虽稍稍安习，然执无知小民，日告以人生报国，分所当为，虽谆谆无益。而父兄不免溺爱，农商不无失时，故人人冀免于役。本人民多质弱而身短，其不堪役者固多，而年来民益狡诈，其强者则逃避而远之四方，其弱者则饥饿而不出门户，各随其性质以弄狡狯，甚至毁伤肢体，斯削手指；或故罹法网，冀为罪囚；或伪造文书，捏作免证；而嗣子、户主免役二条，或让分家产，各立门户；或指择众子，俾受家财；或诡名为兴绝族之家，或托身为入赘之婿，规避之术，愈出愈奇。政府颇厌苦之，故此次新令，于户主、嗣子二条先为预防，后又颁行征兵令补遗．称令中户主、嗣子免役各条，所谓应征年纪以前、以后，即以征兵令颁行之日分前后，此令发行以前已为户主，或五十岁以上之嗣子嗣孙，并五十岁以上之养子继嗣，并未及五十岁之嗣子，准其照例免役。若在新令发行以后，总使应征云云，则防，4E4更为严密矣。。而其他设计规避者严惩其罪。自十二年十月颁布新令以来，此十三年征兵即为举行新令之首，令行日浅，疑惑尚多，而此年常备、补充均足额，其捐金以免役者骤增至四百余名之多，此辈皆图规避者，以新法网密，术无可施，乃不得不捐家赀以免兵役也，则其效已可睹矣。今列表于后，可知其概。初下征兵之令，外议哓晓，谤言载道，然日本自愿充兵者岁不过数百人，自愿充兵者仍经检查，然后录用。明治六年仅六百十六人，明治十年全国共二百八十四人而已。苟不征调，且患无兵，故政府诸人断行己意，其后草寇窃发，屡次削平，置议者不复容喙。然起数百年之衰废而变更旧制，要非容易，观于八年之间改令三回，逐渐整顿，则当路诸君黜浮议而勤远略，汲汲图强，有足多矣。

十三年征兵第一表


类别 、

第一


第二


第三


第四


第五


第六



第七军

管内

函馆

计



