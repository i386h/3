<!-- { "loadSidebar": true } -->
866

1246

1433

1897

日本未设邮政以前，凡官中文书皆驰马飞递，其民间往复书函有代人邮递者，名飞脚屋。自明治四年始仿欧美各国之制设驿递局，今十年矣。以余所闻，泰西百年之前亦犹古时驿站之制，递公文不递私函，而羽檄交驰，人与马俱縻费殊甚。民间一函费钱者千，托之亲友犹有经年累月沉滞而遗失者，群厌苦之而未有善法也。自议以官民公私合为邮局，而费省事捷，法筒政敏，上下便利。所收邮费复有盈余，足以利国，递年讲求，法益美备。至特设邮政部以经理其事，其职与户、兵、工、刑相同。近年以来复联合万国结邮政约，俾诸国一律互相维护，则其事益重大矣。余尝读其章程，所以求利便而防弊害者细微无不备，惟专以邮寄之权属之政府，严禁人民私自营利，甚至远道经商、四方作客、亲友托带者，或一城市内折简询问者，亦令交局，一经搜获，责令补税，否则畀彼炎火、付之浮沉而不顾。其行法似乎刻薄，然亦势之不得不然者也。寄书之外复代递金银，其惠行旅而便转输尤为善法。而驿递分局并许人存金取患，俾劳苦力作之人积细微之金以图衣食者，有所倚恃以为生，沐浴恩泽更非浅鲜。今考明治十一年，日本邮局凡三千九百二十七所，于局中代递金银者四零四所，存寄金银者五百九十五所，一岁邮便物合计五千五七十七万五千二百六个，所发汇兑券二十四万九千四二十九通，其金额三七十万四千-Z八十三圆。是年六月，现存寄留金三十九万三千九八十三圆，支出息金一万五千三百零三圆。总计是年经费八十二7)-六千三七十八圆，收入金额九十四万九千三百五十七圆。观此可以知其便益矣。

博物局，以大书记官为局长，职在博陈物品以启人智识。凡植物，米、麦、草、木之类。动物，鸟、兽、鱼、虫之类。金属，金、银、铜、铁之类。石属，石、炭、硫磺之类。化学炼造之物，酒、酱、油、盐之类。人工制造之类，丝、棉、陶、漆之类。暨动植相合之质，贝、蛤、海菜之类。化工搀和之品，盐、面之类，谓天生之物略以人工制造者。皆部分区别，举其名，陈其类，肖其形，详其法，胪陈于馆以纵人观览。若内、外国开博览会，并司其事。有送物于本馆，邮物于外国者，应为之经营收发，局长咸率其属而从事焉。

会计局，以大书记官为局长，主本省会计。

工部省 古无此官，戊辰闰四月，建会计官，管营缮司。七月，改铜会所为矿山司。先是，四月设铜会所于大坂。己巳七月，建大藏省，命管矿山司。八月，民部省与大藏省合并。庚午七月，民部、大藏复分省，大藏省仍管营缮司，民部省管矿山，铁道、电信、灯台诸司。闰十月始建工部省，如今制。

工部卿一人，大辅一人，少辅一人。凡建轮路、制器械、营河防之事，卿率其属以定议，大事上之，小事则行，以饬邦材。书记官，无定员，凡四等。属官，无定员，凡十等。分所司而承其事。本省所辖凡九局：矿山局，以大书记官为局长，掌全国矿务。凡矿物别其性质，有天然一类之质，两类搀和之质。区其名称，殊其品类，凡金、银、铜、铁、铅、锡之类为有矿质，属第一类，凡石油、石炭、琉磺、绿矾、玛瑙、水晶之类为无矿质，属第二类。统名日坑物。凡坑物见于本国者总为国家所有，应由政府便宜采用，凡人民有欲试掘者上书于本局，苟为地主许其自掘，如地属他人，许地主索取偿金。彼此争论，则本局协同地方官以公平之价裁决。有欲借区开坑者，先度地之广狭、业之大小，上书于本局，经本局巡验则植表以志，给予工部全权之证，日借区券。以十五年为定期。既经开坑，有造仓库、通道路、及洗矿、镕矿诸事，凡开坑必兼制矿，方得允许。必需之地许偿金，地主如有异论，本局亦协同地方官以公平之价裁决。开坑之后如欲通洞，于坑中穿凿小坑，开纵横道之外有于地底横截开一大坑，以便疏水运物者名日通洞。若非借区中所有地，则绘图具说上之本局，经本局勘验亦给予证书。或转移方向，伸缩距离，仍经本局勘验而后行。凡通洞时有涉于他人借区者，令彼此互商。凡借区人至通洞时以乏赀废业，如有他人接办，亦令彼此商办，不得拒人。凡开坑必令于坑中支柱，若值房屋、铁路、河流、街衢要害之处，必令设计远避。于所请开掘坑物之外，有掘得别种者，必报知本局。每岁一月、七月，应将所掘坑物斤量、价格及制造之品、分析之品、营业日数、工役人数，详报于本局。凡采取有矿质之物，坑区面积五百坪，每年税金一圆，无矿质者减半，铁虽矿物，与无矿质者等。其采掘废矿者递减如常税，名日借区税。凡所采金属及诸物于卖价中，少则税百分之三，多则税十分之二，其税额视矿业之盛衰，随时由本局制定。名日坑物税，均纳于本局。既试掘而废业，或转卖，均呈请本局而后行。凡本国坑物不许外国人干预，有私与外人联合会社从事开掘者，查悉将所有物人官，并禁止营业。其延请外国矿学家襄助者，必先以草约呈本局，经本局验其学术、检其履历，方许雇入。凡开坑人乏赀借金外国，不得指坑物抵押，所订私约视为废纸。凡本局有创定新规，变更故例，皆由局长撰拟，上于卿而颁行之，局长成率其属而从事焉。

官有矿山表第一表中末位惟金银二类系两数，其余皆系贯数。日本以一百两为一贯。

类别

字


金


银


铜


铣


铅


石炭


明治九年度

49240

1523584

108097


25214

16377307

8996

明治十年度

87432

2020729

112715


36637

18347343

18168

明治十一年度

53522

1579003

101745


39043

25808942

32582

明治十二年度

50230

1286862

85700

161036

35317

38972018

89884

总计

20245

6410180

408258

161036

136213

99505612

149631

官有矿山轰笔二

类别

魈客 

金

银

铜


铣


铅


石炭


生野矿山

9014

299725

佐渡矿山

27373

512759

阿仁矿山

302

128285

85700


35317

院内矿山

3539

346091


中小坂矿山


161036

三池矿山

38061134

89884

油户矿山

910884

总 计

50230

1386862

85700

161036

35317

38972018

89884


民有矿山表

类 别

重 量

类 别

重 量

金

19132

云 母

7027

银

1058628

山 盐

984

铜

1026860

石 油

． 756811

锡

1746

黑 铅

73141

铅

41814

石 炭

156894504

生 铁

792121

煽 炭

2525920

铣 铁

477152

岩 木

4608

铒 铁

372844

酸化满俺

11380

钢 铁

137973

耐火粘木

720

白 目

297

硅化炭酸石炭

60

约崔路

68

水 晶

427


类 别

重 量

类 别

重 量

安质母尼

45284

玛 瑙

600

硫 黄

573812

蜡 石

47565

明 矾

4794

寒水石

55808

绿 矾

234624

硅 石

26730

丹 矾

10177

班 石

38649

红 柄

4277

燧 石

26583

矾 石

1086

陶 土

4539554

矿 脂

376

硝子石

3500

土沥青

1340

雄 黄

390

