<!-- { "loadSidebar": true } -->
有年给：一等官之赏勋局总裁、修史馆总裁，年三千圆。议长六千圆，副议长四千八百圆，干事，四千五百圆、四千圆，议官，三千五百圆、三千圆。考元老院议长、干事、议官，职尊而事简，给俸较薄，惟以一等官下同二、三等官，议官中又分三等，其给俸少者乃同于四等官，故变为年给。二等官之特命全权公使，一万七千圆至一万五千圆。驻英、法、俄、美，均一万七千圆；驻德，一万六千圆；驻意、澳及中国，均一万五千圆。按全权公使以交际之官有关国体，给俸特优，惟以二等官比太政大臣、左右大臣，几多逾一倍，故亦变为年给。三等官之特命全权公使、办理公使，一万五千圆至一万三干圆。驻英、法、俄、美，均一万五千圆；驻德、意，一万四千圆；驻中国一万三千圆。皇太后宫大夫，三千圆。四等官之一等编修官，二千四百圆。代理公使，一万一千圆至九千圆。驻英、法、俄、美，一万一千圆；驻德、意、澳，一万圆；驻中国九千圆。总领事，驻上海者。六千五百圆。皇太后宫亮，一千八百圆。五等官之二等编修官，一千八百圆。一等书记官，四千八百圆至三千八百圆。驻英、法、俄、美，四千八百圆；驻德、意、澳，四千圆；驻中国-Z千八百圆。六等官之三等编修官，一千二百圆。领事六千圆至五千五百圆。驻上海，六千圆；驻伦敦、马耳塞、纽约、桑港、香港、二千三百圆；驻北京、上海、香港、厦门、天津，均五千五百圆。二等书记官，三千八百圆至二千八百圆。驻英、法、俄、美，三千八圆；驻德、意、澳，三千圆；驻中国二千八百圆。七等官之四等编修官，一千圆。八等官之副领事，五千二百圆至三千圆。驻上海，三千圆；驻伦敦、马耳塞、纽约、桑港、香港、厦门、天津均五千二圆；驻罗马．三千2ii圆。一等书记生，二千六百圆至二千圆。驻英、法、俄、美，二千六百圆；驻德、意、澳，二千三百圆；驻北京、上海、香港、厦门、天津，二千圆，驻伦敦、马耳塞、纽约、桑港，二千四百圆。九等官之二等书记生，二千二百圆至一千五百圆。驻英、法、俄、美，二千二百圆；驻德、意、澳，千圆；驻北京、上海，一千六百圆；驻伦敦、马耳塞、纽约、桑港，二千圆；驻香港、厦门、天津，一千六百圆。

凡月给，定于每月十七日支领，新任在十五日前者给全额，在十五日后者给半额。升等增给者准之，其降等免职在十五日前者给半额，在十五日后者给全额。既免职复再任者，前官之俸给半额，后官之俸给全额。一月之内再三转任者，于支俸之日在职之厅准额支给，在十八日后者照增额给。一官而兼数任，从其多者支给，若兼任同等官，不给兼官之俸。凡奉职远地者，每三个月给俸一次。其公使、领事、书记等官之奉使外国者，每六个月给俸一次。既领俸而免职者，按月追缴。凡免职而因事留任者，照给旧官月俸三分之一。得请归乡者给月俸之半，因病不能奉职者，在四个月中给全额，以后则照给三分之一。因公、私事解任审问者，在十五日中给全额，在十五日后者照给月俸五分之一，其无罪者补给，处刑者停给。凡年给仍准月俸之法，按月分给。

月给之外又有日给，凡海、陆军官自佐尉以下，各照领次等相当官月俸，而以日计算，有事则加俸焉。若额外吏之佣雇者，亦以日计算。

凡依愿免官及在职病故者，计其奉职久暂给予赐金，日满年赐金。惟因私罪免职，处惩役一年以上者不给。自明治六年制定官禄税，敕任官课十分之一，明治十年命课十分之二。奏任官课二十分之一，惟海、陆军官及公使、领事、并工部省之技、监官不税。明治十三年，诏普免之。

勋 位

官等之外，有品以别亲王，有位以叙诸臣，有勋章以旌有功，有记章以奖军士。

亲王之品，日一品，日二品，日三品，日四品，惟诸王有列五品者。

叙位，日正一位，曰从一位，日正二位，日从二位，日正三位，日从三位，日正四位，日从四位，日正五位，日从五位，日正六位，日从六位，日正七位，日从七位，日正八位，凡十五级，位阶与官等不相附丽。太政大臣，左、右大臣，得叙一、二、三位，而正一位仍不得授参议、诸省卿、大将、议长，虽列一等官，仅叙正、从四位。一、二等官以下仅叙五、六、七位，若八等官以下则无位焉。凡叙位以资格之深浅，不以官等之崇卑，免官之后仍带位阶，惟有罪褫职者并夺其位记，亦有身后追赠者。

勋章凡八等：古以武功爵为勋，凡十二等。明治八年定制，仿照西人宝星之法给以赏牌，九年乃改为勋章。勋章态制以金银为章，上系以纽，纽之上为环，佩之以绶。勋一等者金日章，又名旭日大绶章。径二寸五分，以赤佛蒜嵌光线，以白佛蒜嵌纽，亦金制为桐叶形，上为桐花三枝，中央七花，左、右各五花，花以紫佛蒜嵌叶，以绿佛蒜嵌环，用金圆形绶，幅四寸，红白交织。勋二等者金银日章，又名旭日重光章。径三寸，日及光线用佛蒜均如一等制。无纽无环，佩以银针，无绶。勋三等金日章，又名旭日中绶章。径一寸八分，纽如一等，环用金椭圆形，绶幅一寸，亦红白交织。勋四等金日章，又名旭日小绶章。径一寸五分，纽如一等，环用金圆形，绶幅一寸。勋五等金银日章，径一寸五分，纽亦金制为桐叶形，上为桐花三枝，中央五花，左、右各三花，花紫叶绿，均用佛蒜如一等制。环用金圆形，绶幅一寸。勋六等银日章，径一寸五分，纽如五等，环用银圆形，绶幅一寸。勋七等银桐章，径一寸，叶绿花紫，花中五而左、右三，其式如纽而不别系纽，环用银圆形，绶幅一寸。勋八等亦银桐章，花叶皆以银，不嵌佛蒜，其他均如七等。凡佩带勋章之法，勋一等者必兼佩二等章，二等以下只佩一章。凡一等勋用广绶，自右肩上斜佩左肋下。二等无绶，用针夹佩右肋上。三等缠绶于领，佩于颔下。四等以下皆佩于左肋边。凡勋章佩于礼服，若常服代用略绶褂之左襟扣口以表等级。明治十年又改制，一日大勋位菊花大绶章，章用金日，日之四围有菊四枝，日赤光线白，花黄叶绿，均用佛蒜，纽亦用菊，仍以黄佛蒜嵌，环用金圆形，绶幅三寸八分，红紫交织。二日大勋位菊花章，章用金银日，径三寸，日赤光线白，二重。菊黄叶绿，均用佛蒜，无纽、无环、无绶，佩用银针。叙勋一、二等者亦许其佩带，惟大勋位不轻授人，今惟叙亲王一人而已。

凡叙勋，一等者，国皇亲授。叙二等者，太政大臣奉授。叙三等者，赏勋局总裁奉授。四等以下，则总裁送致之诸省卿长以转授之。外国臣民之得勋章者，由外务卿转授焉。其自外国政府得有勋章者，敕、奏任官具状于外务省。判任官及华士族平民，各由其管辖厅具状于外务省，转达于太政官，经赏勋局核准亦许佩带焉。

若从军记章，不论将卒贵贱，不问军功有无，凯旋之后即普赐之以为徽志。其式银章，圆形，径一寸，中刻纹为桐枝，里记年号，纽用银，绶幅一寸，绿白交织。

章 服

明治六年始仿西制改定章服有大礼服，其分别等差日冒，帽，敕、奏、任均同，惟以饰毛之有无、刺绣之精粗为别。日上衣，上衣之饰章，敕任官在襟、背、胸、袖侧囊脊端，奏任官在襟、袖侧囊脊端，判任官仅在襟、袖。日下衣，日裤，日等级标条。等级标条在两袖饰章之边，其条线阔一分，中间八厘。

凡敕任官帽用黑绒，饰以白毛，左侧章用黑天鹅绒，五七桐御纹一个，桐蕾，小唐草，按蕾即桐花，中央七，左、右五，故名五七桐。其五三桐仿此。周缘电纹，阔三分，纽扣径七分，金制，亦刻五七桐。上衣用黑绒，饰用绣以金线，御纹以五七桐，桐蕾、唐草。缘饰以电纹线，阔三分。大钮扣径七分，金制，亦刻五七桐。下衣用白绒，小钮扣径五分，亦以金制。数无定制。裤用白绒，两侧施电纹线。阔一寸。等级标条：一等官金线三条，二等官二条，三等官一条。

凡奏任官帽用黑绒，饰以黑毛，左侧章用天鹅绒，五三桐御纹一个，桐雷，中唐草。周缘单线阔三分，钮扣径七分，金制，亦刻五三桐。上衣用黑绒，饰用绣以金线，御纹以五三桐，桐蕾，中唐草。缘饰以无地单线，大钮扣径七分，金制，亦刻五三桐。下衣用鼠色绒，小钮扣径五分，亦以金制。数无定制。裤用鼠色绒，两侧章施无地单线。阔一寸。等级标条：四等官金线四条，五等官三条，六等官二条，七等官一条。

凡判任官帽用黑绒，无毛饰，左侧章用黑天鹅绒，五三桐御纹一个，桐蕾，大唐草。周缘单线，钮扣径七分，银制，亦刻五三桐。上衣用黑绒，饰用绣以银线，御纹以五三桐，桐蕾，唐草。缘饰以无地单线，大钮扣径七分，银制，亦刻五三桐。下衣以绀色绒，小钮扣径五分，以银制。数无定制。裤以绀色绒，两侧章施无地单线。阔一寸。等级标条：八等官银线七条，九等官六条，十等官五条，十一等官四条，十二等官三条，十三等官二条，十四等官一条，十五等官无。凡等外吏用通常礼服，惟一等至四等各以其袖端施等级标条，一等白线四条，二等三条，三等二条，四等一条。凡非役有位者，四位以上准敕任，五位以下准奏任，惟饰章除桐蕾、唐草合绣之制，仅以脊端附圆径二寸之御纹一个而已。其皇族大礼服，徽章用菊饰，章用日，他亦如诸官。惟海、陆军军官尊卑之等，职务之别，或以色，或以式，各不相同云。

凡大礼服必佩剑，剑约长三尺，敕任官之剑柄用金，剑之头环为卵形，表里二个桐蕾密锓，剑之覆轮缘为云头，剑之鸟头为凤，剑之锷为卵形，一个桐蕾密锓，剑之鞘用黑革，剑之鞘口为云头，带剑之鞘舌为叶形，剑之铛为桐蕾密锓，剑之带以金线装，剑之运转环以金，剑之钩带以金线装，带之扣以金。奏任、判任官制多从同，惟所锓桐蕾较疏。奏任官之带以银线装，判任官之柄用银，带用黑革而已。

黜 陟

