<!-- { "loadSidebar": true } -->
第一节 关阿片烟罪

输入阿片烟及制造或贩卖者，处有期徒刑。第二百三十七条。输入吸阿片烟器具及制造或贩卖者，处轻惩役。第二百三十八条。税关官吏知情而输入阿片烟及其器具者，照前二条刑各加一等。第二百三十九条。给贷可吸阿片烟房舍以图利者，处轻惩役。其非以图利者，照次条吸阿片烟者从犯处断。引诱人吸阿片烟者罪亦同。第二四十条，赠与阿片烟令受者吸之，罪亦同。吸阿片烟者处二年以上、三年以下重禁锢。第二四十一条。私有阿片烟及器具或受寄者，处一月以上、一年以下重禁锢。第二百四十二条。

第二节 污秽饮水罪

供饮净水因污秽致不能用者，处十一日以上、一月以下重禁锢，附科二圆以上、五圆以下罚金。第二四十三条。投入伤生物以变水质或致腐败者，处一月以上、一年以下重禁锢，附科三圆以上、三十圆以下罚金。第二百四十四条．若由其所业倾注其所用品渣滓，偶然至变水质者，别有规则处断。犯前条罪因致人疾病或死者，照殴打创伤各本条从重处断。第二百四十五条，其事若出于故意毒杀．依第二九十三条处断。

第三节 关传染病预防规则罪

船舶人港者违背预防传染病规则上陆或搬输物品于陆地，处一月以上、一年以下轻禁锢，或处十圆以上、百圆以下罚金。第二百四十六条，船客多日航海，入港辄欲上陆，是人之常情，非别有破廉损耻之行，故或处轻禁锢、或处罚金，总任判官所见耳。若犯人原非故意违犯，实因风波等事不得已上陆，亦不得加之以罚。

船长自犯前条罪及知有人犯而不制止者，于前条刑加一等。第二百四十七条。当传染病流行时违背预防规则，由流行地方出往他处者，处十五日以上、六月以下轻禁锢，或处十圆以上、百圆以下罚金。第二百四十八条，其他违背预防规则者，总依第四编违警罪规则。当兽畜传染病流行时违背预防规则，送出其兽畜于他处者，处十一以上、二月以下轻禁锢，或处五圆以上、五十圆以下罚金、第二百四十九条。

第四节 关危害品、伤生物、制造规则罪

如火药、硝石、石油等一切有破裂性者。如煤气、制药、制革等凡有恶臭毒气者。别有此规则。

不得官准创建危害品制造所者，处二十圆以上、二百圆以下罚金。若其创建伤生物制造所者，处十圆以上、百圆以下罚金。第二百五十条。虽得官准创建前条所揭制造所，其违背预防危害、保护康健规则者，别有此规则。照前条例各减一等。第二百五十一条，非前条所谓制造人而犯之者，依第四编第四百二十五条、第四百二十六条处断。犯前二条罪因致人疾病死伤者，照过失杀伤各本条从重处断。第二百五十二条。

第五节 贩卖伤生饮食及药剂罪

矿制颜料食品及毒药剧药等。

混和可以伤生物于饮食品以贩卖者，处三圆以上、三十圆以下罚金。第二百五十三条，如贩卖腐败饮食品者依违警罪本条。违背规则所谓药品卖买规则。贩卖毒药、剧药者，处十圆以上、百圆以下罚金。第二五十四条。犯前二条罪因致人疾病或死者，照过失杀伤各本条从重处断。第二五十五条。第六节 私营医业罪

医关人民生命，非术精道熟不得行世，故必经官准以后乃得为业。

不得官准而业医者，处十圆以上、百圆以下罚金。第二百五十六条，若一时止授治方投药剂，尚未以医为业者，非此条所罪。其误治人致人死伤者，照过失杀伤各本条从重处断。第二五十七条。

第六章 败风俗罪败坏民间风俗，其流弊甚大，故设刑防之。公为猥亵之行如奸淫及露体等。者，处三圆以上、三十圆以下罚金。第二百五十八条，于公众所共居或于公众所共视者，而后名为公行，其他不问。公然陈列败俗图书及猥亵器具，图书如摹写淫状及春画等，器具如模拟阴具等。或贩卖者，处四圆以上、四十圆以下罚金。第二百五十九条，如陈私室之中及秘藏者，非此条所问。开张赌场以图利或招结博徒者，处三月以上、一年以下重禁锢，附科十圆以上、百圆以下罚金。第二百六十条。现以财物赌博者，处一月以上、六月以下重禁锢，附科五圆以上、五十圆以下罚金。虽赌博非当时发觉及未行者，不在此限。知其情而给贷房舍者，罪亦同。其赌饮食者指便可饮食之糕果酒肉等品，其以饮食为名及以米谷为注，仍以赌博论。勿论，凡赌博器具、骰子、骨牌之类。财物现在其场者皆没收。第二百六十一条。行醵集财物探筹赢利之业者，预醵集金钱探阄，导之中者集金与之，不中则并弃所已出之金，谓之富签。处一月以上、六月以下重禁锢，附科五圆以上、五十圆以下罚金。第二百六十二条。对神祠、佛龛、坟墓及他礼拜堂公然为不敬之行者，谓于众人所共视侮慢神佛或污秽败坏等类，若非人所共见非此条所问。处二圆以上、二十圆以下罚金。若妨碍其说教神官、僧侣聚众说法谓之说教。及拜礼者，处四圆以上、四十圆以下罚金。第二百六十三条。

第七章 毁弃死尸及发掘坟墓罪

毁弃应行埋葬死尸者，处一月以上、一年以下重禁锢，附科二圆以上、二十圆以下罚金。第二百六十四条，知有死尸而不告或私移于他处者，依违警罪例。发掘坟墓见棺椁或死尸者，处二月以上、二年以下重禁锢，附科三圆以上、三十圆以下罚金。因窃取墓中财物者，从二罪俱发例处断。因而毁弃死尸者，处三月以上、三年以下重禁锢，附科五圆以上、五十圆以下罚金。第四百六十五条。欲犯此章所揭罪而未遂者，照未遂犯罪例处断。第二百六十六条，亦同第百十三条等。

第八章 妨碍商业及农工业罪

用伪计、威力妨碍卖买稻谷如米、麦、豆、粟、黍等类。及民生需用不可缺食品如盐、豉、酒、酱、茶等类。者，处一月以上、六月以下重禁锢，附科三圆以上、三十圆以下罚金。妨碍前项所揭外物品他食品及薪炭、膏油等。者．减一等。第二百六十七条。用伪计、威力妨碍他人竞卖或射买者，处十五日以上、三月以下重禁锢，附科三圆以上、三十圆以下罚金。第二百六十八条，同一卖买物品而此条轻于前条者何？盖前条二项所关甚大．例如闻米谷将输入恐其价低下，设法妨碍致米价涌贵，其害将及全国。不如此条止害卖买人，所以刑亦有轻重也。用伪计、威力妨碍农工业者罪亦同前条。第二百六十九条，是谓总关农工公益者，如其关一人稼穑植物等事，依第三编害动植物之罪处断。农工雇人欲增佣值或变更所业，如增加休暇时日或更改营业法等。用伪计、威力妨碍雇主及他雇人者，处一月以上、六月以下重禁锢，附科三圆以上、三十圆以下罚金。第二百七十条。雇主欲减佣值或变更所业，用伪计、威力妨碍雇人及他雇主者，罪亦同前条。第二百七十一条。传播虚论伪说，令昂低米谷及民生须用物品价直者，处十圆以上、百圆以下罚金。第二百七十二条，假令传播虚说不至使物价昂低者，非此条所问。

第九章 官吏渎职罪第一节 官吏害公益罪凡此编所揭，无非关于公益者，然其所犯概兼常人与官吏而言，独此节

专举官吏所犯之罪，故别设此目。

官吏于所司法制不以公布施行，例如大臣奏状经裁可后命主任官吏行之，而官吏承命而不行，或府知事、县令受某省令而不公布之管内之类。或妨碍他官吏公布施行者，处二月以上、六月以下轻禁锢，附科十圆以上、五十圆以下罚金。第二百七十三条。地方官吏遇有骚乱，应得请发官兵如府知事、县令等，详第百七十七条注。及请管兵官如海陆军将校等。弹压镇定，而不能区处其事者，处三月以上、三年以下轻禁锢，附科二十圆以上、百圆以下罚金。第二百七十四条。官吏违背规则谓明治八年四月第六十五号布令等。而营商业者，处二十圆以上、五百圆以下罚金。第二百七十五条，但如贩卖私地所产、土地或贷金起利、或教授技术以得利者不在此限。

第二节 官吏待人民之罪

