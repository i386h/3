<!-- { "loadSidebar": true } -->
以未满八岁幼儿或老者、病者遗弃于旷野无人之地，处重禁锢。第三百三十七条。得人之给料、受人之依托、力可保养者犯前二条罪各加一等。第三百三十八条。遗弃老幼因而致废疾者处轻惩役。若至笃疾者处重惩役。至死者处有期徒刑。第三百三十九条。己所有地看守所及之处有遗弃幼儿老疾者，知而不扶助又不申告官署者，处十五Lt以上、六月以下重禁锢。若有罹疾病昏倒者，知而不扶助、不申告者亦同。第三百四十条。

第十节 略取诱拐幼者之罪

略取诱拐十二岁未满幼者，或藏匿、或交付他人者，处二年以上、五年以下重禁锢，附加十圆以上、百圆以下罚金。第三百四十一条。略取十二岁以上、二十岁未满幼者，或藏匿、或交付他人者，处一年以上、三年以下重禁锢，附加五圆以上、五十圆以下罚金。仅诱拐、藏匿或交付他人者，处六月以上、二年以下重禁锢，附加二圆以上、二十圆以下罚金。第三百四十二条。略取诱拐幼者为仆婢，又假设名称以使役之者，照前二条例各减一等。第三四十三条。前数条所揭，待被告者及其亲族告诉而后论罪。惟幼者或至长大婚姻之时而遵礼从式者不论。第三百四十四条。略取诱拐二十岁未满幼者交付与外国人者，处轻惩役。第三百四十五条。

第十一节 猥亵奸淫重婚之罪

对十二岁既满男女为猥亵之事，又对十二岁以上男女以暴行胁迫为猥亵之事者，处一月以上、一年以下重禁锢，附加二圆以上、二十圆以下罚金。第三百四十六条。对十二岁未满男女以暴行胁迫为猥亵之事者，处二月以上、二年以下重禁锢，附加四圆以上、四十圆以下罚金。第三百四十七条。强奸十二岁以上妇女者处轻惩役。其以药酒等物诱令迷乱而奸淫者，以强奸论。第三百四十八条。奸淫十二岁未满幼女者处轻惩役。若强奸者处重惩役。第三百四十九条。前数条所揭载，待被害者及其亲属告诉而后论罪。第三百五十条。犯前数条罪因而致人死伤者，照殴打创伤各本条从重处断。但由强奸因致废疾、笃疾者处有期徒刑。致死者处无期徒刑。第三五十一条。劝诱十六岁未满男女已为媒合者，处一月以上、六月以下重禁锢，附加二圆以上、二十圆以下罚金。第三百五十二条。与有夫之妇奸通者，先是，明治六年改正奸律，奸无夫之妇者不论罪，故此律特指有夫之妇。考泰西和奸之罪均处禁锢，佛律二年以下，德律六月以上，经其夫告诉而后论罪。若无夫之妇，无告诉者均置不问。盖信重于礼，情重于理，其律意大抵如此也。处六月以上、二年以下重禁锢。男女同罪。此条待本夫告诉而后论罪。但本夫先系纵容奸通者，虽诉不论。第三百五十三条。有配偶者重结婚姻，处六月以上、二年以下重禁锢，附加五圆以上、五十圆以下罚金。第三百五十四条，配偶兼男女而言。

第十二节 诬告及诽毁之罪

以不实之事诬告人者，照第二百二十条所载伪证例处断。第三百五十五条。虽为诬告，于被告未推问之前而自首悔过者免本刑。第三百五十六条。因诬告致被告人受刑，照第二百二十一条、第二百二十二条所载之例处断。第三百五十七条。摘发恶事丑行诽谤人者，不问事实有无，照左例处断：一，公然演说诽毁人者，处十一Lt以上、三月以下重禁锢，附加三圆以上、三十圆以下罚金。二，公布书册、图画，又作为杂剧、偶像诽毁人者，处十五日以上、六月以下重禁锢，附加五圆以上、五十圆以下罚金。第三百五十八耙诽毁已死者，若非出于诬罔，不得照前条之例处断。第三百五十九条，前条所载即事实非诬，亦依律论罪。盖名誉荣辱关人大节，且暖昧之事非人所应知，乃公然对众诽毁，且以书册、图画、杂剧、偶像形容其状，不加禁遏将造言飞语，见事风生，即毛卵钩须乌有之事，亦不难抉摘装点以快已私，其事伊于胡底。中国通例，有造匿名揭帖以诽谤人者，除其事立按不问外，犯者审实拟绞。所犯之罪虽与此有殊，而律重诛心用意则一也。医师、药商、稳婆、代言人、辩护人、代书人等及神官、僧侣，受人委托因得知其阴私而漏告于众者，以诽谤论，处十一日以上、三月以下重禁锢，附加三圆以上、三十圆以下罚金。但由裁判官传唤，令其陈述事实者不在此限。第三百六十条。此节所记载诽毁之罪，待被害者及死者之亲属告诉而后论罪。第三百六十一条。

第十三节 对其祖父母、父母之罪

子孙谋杀其祖父母、父母者处死刑。关自杀罪照凡人之刑加二等。第三百六十二条。子孙对其祖父母、父母犯殴打创伤，其他监禁、胁迫、遗弃、诬告、诽毁之罪者，按各本条所载照凡人之例加二等。其致废疾者处有期徒刑。致笃疾者处无期徒刑。致死者处死刑。第三百六十三条。子孙对其祖父母、父母不给衣食缺奉养者，处十五日以上、六月以下重禁锢，附加二圆以上、二十圆以下罚金。致疾病或死者亦同前条例。第三六十四条。对祖父母、父母犯杀伤罪者，不得用宥恕例，但犯时不知而误犯者谓离别日久，相逢不识，以小故斗殴至于杀伤。又深夜昏黑误为他人，以凶器拿捕至于杀伤之类。不在此限。第三百六十五条。

第二章 对人财产之罪第一节 窃盗之罪

窃取他人物品者为窃盗罪，处二月以上、四年以下重禁锢。第三百六十六条。乘水、火、震灾之变为窃盗者，处六月以上、五年以下重禁锢。第三百六十七条。逾越墙户或毁坏或开钥而人人邸舍、仓库，犯窃盗者亦同前条。第三百六十八条。二人以上共犯前三条罪者各加一等。第三百六十九条．、携带凶器人人住宅为窃盗者，处轻惩役。第三七十条、虽系己物已典付他人，又有官司之命令他人监守而窃取之者，以窃盗论。第三百七十一条。于田野窃取谷类菜果及其他产物者，处一月以上、一年以下重禁锢。第三百七十二条。于山林窃取竹木矿物及其他产物，又于川泽池沼窃取所生养鱼鳖，及关人营业产物者亦同前条。第三百七十三条，，于牧场窃取牧畜兽类者，处二月以上、二年以下重禁锢。第三百七十四条．．此节所揭载轻罪欲犯未遂者，照未遂犯罪例处断。第三百七十五条。犯此节所记之轻罪处刑者，付六月以上、二年以下监视。第三百七十六条，此节所载惟携带凶器入人住宅为窃盗者处轻惩役，以其实有盗心，故科以重罪。其他处重禁锢，皆轻罪也，或本非为窃之人，或实无作盗之意，偶然贪得，中亦有可悯谅者。但乘水、火、地震不及防范之时，当山林田野易于攫取之地，而公然为盗，其人之心术不端巳可概见，故虽科轻罪仍付监视。祖父母、父母、夫妻、子孙及其配偶者，又同居兄弟姊妹互相窃财物者，不以窃盗论。若与他人共犯而分取财物者，仍以窃盗论。第三百七十七条。

第二节 强盗之罪

以暴行加人或胁迫人而强取财物者为强盗，处轻惩役。第三百七十八条。强盗罪有左开情状者，每一项加一等：一，二人以上共犯者。二，携带凶器者。第三百七十九条，若二人以上共犯，各又携带凶器，共加二等。强盗伤人者处无期徒刑。致死者处死刑。第三百八十条。强盗强奸妇女者处无期徒刑。第三百八十一条，常人犯强奸罪处轻惩役，犯强盗罪亦处轻惩役，今以强盗犯强奸，其情节尤可恨恶，故不用二罪俱发从一科断之律，直处以无期徒刑 考日本旧律，强奸、强盗各处死刑。此律虽较旧法为轻，而在本律中则从其最重者矣。窃盗得赃而走，为人拒止，因而以暴行胁迫者以强盗论。第三百八十二条。用药酒等使人迷乱而盗取其财物者，以强盗论，处轻惩役。第三百八十三条，此与上条同一以强盗论，而独揭明处轻惩役者，以其用药迷人，情节可恶，故特处之重罪。若窃盔拒捕出于一时图免己罪，其中情节或有可宥恕减轻者，故不以一律论也。犯此节所载之罪，或因减轻而处轻刑者，付六月以上、二年以下监视。第三百八十四条。

第三节 关遗失物埋藏物之罪

拾得遗失及漂流物，隐匿不还于其主，又不申告官司者，处十一日以上、三月以下重禁锢，又处二圆以上、二十圆以下罚金。第三百八十五条。于他人所有地掘取埋藏诸物，私自隐匿者亦同前条。第三八十六条。犯此节所载之罪，若系第三百七十七条所揭载亲属不论其罪。第三百八十七条。

第四节 关家资分散之罪

分散者，破产歇业不能偿债、倾家所有分之与人故曰分散。此律为中裤所无而西律所重，泰西通例，凡营业耗折身负重债力不能偿，则请之于官，佃家资所有分与偿人，官为立一经理人，先检点其货财，搜集其契约，并悬示限期，凡负某人债者悉数缴官，其某人所欠之债各呈凭据以待分给。然后悉索所有按数计成，一一分派产尽而后已。其人已报破产者不许再营生业，此通例也r，中国以追债告官，每曰钱债细故实因沿用旧律，而古来贸易未盛。借贷较少，即有负债多出于亲属之情不容已，朋友之义不容辞，势难以负债之故没人家产。、自商务大兴，有无相通，如银行、商会之类，乃有以日积月累所得寄而取息者，亦有举盈千累万之数借以谋生者。一人破产，万众嗷嗷．若无法以维制之，则隐匿逃遁、窃人脂膏而自润，与白昼大都杀人而夺之金何异？而受害者糊口无资，茹辛含苦又不待言也。日本近年商会若小野岛田之倒产歇业，官亦负累及百万，故依仿西律创立此条。迩来中国亦有此事，恐亦不能不设此律矣。家资分散之际有藏匿脱漏其财产，又增加虚伪负债者，处四月以上、四年以下重禁锢。知其情而承诺虚伪契约或为其媒介者减一等。第三百八十八条。家资分散之际所有簿记之类，或藏匿毁弃，至分散决定之后依托一债主或二三债主私偿于人，以致害及他债主者，处一月以上、二年以下重禁锢。第三八十九条。

第五节 诈欺取财之罪及关受寄财物之罪

