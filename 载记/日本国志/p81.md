<!-- { "loadSidebar": true } -->
国之为国，非如人之一身一家之有恒产者可比，故欲以一国之财治一国之事，舍租税之外更无他法。世人徒见英、俄、法、美船炮之多，金帛之富，而不知其岁入租税至七千万磅之多。英国岁入约七千一百万磅，俄国岁入约六千六百万磅，法国岁入约七千二百7)-磅，德国岁入约七千八百万磅，惟美国近年岁入以次减少，然亦在三千万磅之r．G。假使中国岁人得有此数，比今日常税骤增五六倍，即铁甲轮路一切富强之具咄嗟而办，亦复何难。正为岁人不足之故，无论外务，即内国政令亦不得不苟且敷衍，能静而不能动，谓非取之过轻之故欤？嘉庆、道光以来，圣主所以励名臣、良民所以颂贤吏者，未尝不日任劳任怨，陶文毅之理漕粮，胡文忠之兴厘务，宁使怨归于己，必不使饷绌用匮，贻朝廷寇乱之忧。其用心可谓独苦。三十年来封疆大吏之肩荷艰巨、实心任事者，往往综核名实，清厘弊窦，以修举庶政，盖其势不得不然。而不便己私者辄腾怨言，以言利之臣、苛酷之吏讥之抑亦冤矣。若自诩为催科政拙者，偏隅或蒙小惠，以博一己忠厚之名，则可相率而效尤，国何以立乎!

士夫读书，徒见古君子之议薄赋敛，未尝考其时之狗彘食人、饿莩载道，当时所取几何？举古人之十取三四以议今日，亦兢兢然议减漕、议减厘，寡识间又上书言事，相聚乞恩，若惟知朝廷应设官以卫民，不知百姓应竭力以奉公者，岂非不达时务之甚乎。上稽百世以上，旁考四海以外，未有如我大清之轻赋者。于此犹欲欠粮匿税，则可谓天地之大而犹有所憾矣。


卷十七 食货志三


国 计

当旧幕府时，国用出入一出于计吏之手，多寡不可得知，大概以岁入不足为常，诸藩亦多入不敷出。然当时太平无事，国帑所费只土木与骄奢耳，省啬而用，或改货币，或增贡纳，犹足弥补。嘉永六年以后美使劫盟，颇用意海防，自是府藏空虚年甚一年。迨幕师征长，内讧外侮纷集迭起，卒以粮匮师老不利而罢，而幕府亦随而倾覆矣。王室维新，明治二年始以一岁出入付之布告。于时国家多故，费用繁浩，出入不相偿，每岁不足米一百二十六万余石，乃作会计表询之诸藩，令各陈意见。其后废藩令下，理财之法归于一途，乃稍稍就绪。然自元年至八年例外岁出为款至巨，一日征讨费，幕府违命，官军征东及佐贺之师、台湾之役等款也，共一千二百九十四万有奇。一日废藩费，即王室维新，废藩为县，所有旧幕1日藩诸费凡一千四i9九十四万有奇。一日官工费，即铁道、电信、矿山、造币、灯台等款，凡二千八百三十四万有奇。一日改政费，自乘舆迁都、官吏出洋及其他计画家国、劝业开务等款，凡七百八十五万有奇。一日借给费，国家借给诸藩米石、并其余繁殖物品、劝助5-业等款，凡三千一百三十六万有奇。一日秩禄费，即华、士族秩禄，奉还赐给以金之款也，凡一千一百四十三万有奇。共费一亿六百八十六万有奇。不得已发纸币、募外债以充之。

当明治六年五月，大藏大辅井上馨、三等出仕涩泽荣一上书政府，论求效太速，民力疲弊之害，且言岁计不足殆一千万，而国债至一亿四千万之多。书既上，井上、涩泽相率辞职。其书略曰：国家隆替，虽日气运，亦关人事。维新以来未十年，庶职就绪，万方向化，内则振兴数百年之纪纲，外则折衷五大洲之刑政。律则兼万国之公法，议则尽四境之舆论。学别八区以导无智之民，兵置六镇以惩不逞之徒。达远则舟车并藉蒸气之力，报急则海陆同飞电线之机。其他务财、训农、通商、惠工，大而造币、制铁、灯台、铁路，小至街衢、屋舍、器用、衣服，日改月革，驳骏乎进开明之域，有驷马不及之势，如此不止，不出数年与欧洲诸国相抗应亦无惭色。凡有心国事者孰不忭舞相庆？然而臣等不免窃窃有所忧也。夫所谓开明者在民力，不在国政；在实际，不在文饰。欧米诸国之民皆崇实学，骛实事，人人以不能力食为耻。而我邦之民则异是，士惟知食祖父余禄而不究文武之科，农惟知依乡土惯习而不考蕃殖之术，工惟知寻常器械而不能习奇巧，商惟知目前锱铢而不能广贸易，是皆非不能力食者乎？其所谓才者，则欺诈百出，诬罔万变，破产亡家者比比皆是。欲驱令此辈一朝达开明之域，是犹见卵而求时夜，见弹而求鹗炙，不太亟乎!方今在官之士足未蹈欧土，目未见米政，仅阅画图、读译书且奋然兴起，欲比各国。若曾游海外亲睹其审，则益尊信崇仰之不啻。凡外国之可以资我文明者虽纤毫之微莫不求备，日英曰法日兰日普，相与目营心醉，口讲指划而不已，若惟恐其摸仿之不似者。虽然，徒取其形似而不重实际，则政事、民情互相违背，外强者中于，先笑者后眺。臣恐所望未遂而国已陷贫弱中矣。虽有善者未如之何，国其何以为国？此人人所喜而臣辈所忧也。海内晏安二百余年于兹，为上者不知教化法律为何物，惟按故据例一以武断取决。民之困于压制者已极卑屈固陋，因袭之久反以为常然。一旦外交事起，其害不可收拾。志士仁人争取竞趋，杀身为仁，卒以挽回维新中兴之业。当是时诚不得不铲革旧习，更张废政，一以勇猛果决新天下耳目。今又数年矣，譬如良医治病，病方剧则先投剧药，及其稍平则宜用温补之剂，而俟其元气之复。为天下之术犹如是，今施设政事宜步步逐序，事事竭诚，若计不出此，犹效畴昔轻佻百事躁进，此臣等之所未解也。更始之际政府以搜罗人才为务，天下人士云集麇至，政府亦姑以爵禄羁縻之。夫官多冗员必好兴作，好兴作必求急效。政府不注意民力而专力政治，百官急于趋事成功，势不能无舍实驰虚之弊，自院、省、使、寮、司至诸国、府、县，苟有小利喋喋言之，有投隙容悦、衙维新竞奇以要宠遇者，彼辈特欲贪其功、增其官以谋一时之荣耳。是以百端辐辏，万事猬集，互相抵触，政府亦不知所以措手也。且冗员多则费用广，朝廷终不能使天雨粟、地流金以济国用，则不得不征求人民。人民已疲弊矣，虽欲征求之不复可得矣。臣谓政治之要以理财为第一义，苟理财失其法，惟增租税、重赋敛，使斯民不得安息，国亦随而凋弊。民疲国弊，安得独立？政府可不寒心哉!今概算全国岁入总额不过得四千万圆，豫推本年经费，虽无凶年饥岁一切变故，尚应出五千万圆。然则比较出入，业已一千万圆不足若。维新以来国费多端，每岁所负将及一千万，其他官省旧藩楮币及中外负债，殆及一亿二千万圆。是以通算政府现今负债，实有一亿四千万圆之多。偿之之法未立，何以使民之信之哉？一朝有不虞之变，诚恐困顿跋定、噬脐无及。今政府曾不念此，反务百事更张，强求开明，呜呼，保护斯民之道抑安在哉!议者或谓欧米诸国重敛赋税，盖使民劳而后民富。噫，何其言之谬也。欧米诸国之民概优于智识，其君民互参政议，犹人之一身其相保持，犹手足护头目尔，利害得失明于中，政府不过护其外而已。我民异于是，偏僻固陋进退俯仰惟尊政府之命耳，所谓权利、义务未知为何物也。政府有所令，举国奉之，政府有所为，举国拟之，风习、言语、服饰、器用之微，莫不争先耻后，摸其所尚。上之所好，下有甚焉。故互市之际输入器玩什具，年多一年，而输出之器不过十之六七。诗有之日：母教猱升木。民之陷于贫弱，是即政府教之也。古人有言"视民如伤"，今也政府反以法制束缚之，以赋税督呵之，有加于昔日者户不得无编籍，里不得无社证，宅不得无地券，人不得无血税，有诉讼之费，有违诖之罚，乃至物货贩鬻之事逮于奴仆六畜，各有严律。是以每一令下，民皆惘然失措不知所向。凡百租税取于农、取于商、取于工、取于杂业民，不堪其多，破产失居者比比相踵，其凋衰有倍于前者。而政府愈进于开明之域，民庶愈陷于蛮夷之俗，上下相距何啻霄壤。臣闻政治之要以因国俗、适民情为贵，故施政者不可不审时度宜，量出而制入，量入而制出。臣谓今日有司宜省啬而用，务减经费，使岁出无超岁入。自院、省、使、寮、司至于府、县，考量其施设之顺序而确定其额，不许分毫出于限度，如其负债纸币，宜裁冗费，省冗禄，支消兑换，渐次行之。事不逐其序则不进，不求其实则无效。但使斯民得以苏息，国步亦随之而进可企足而俟矣。臣等无似，久承乏于理财之政，于施为之事虽无寸效，而亲验躬履不敢谓一无所知，故敢伸愚衷尽言极论，冀望政府有所回顾云。政府虽屏弃其言，然其稿已流布于世，内外人民以为大藏官吏所上书言必确实，物议嚣嚣。一先是，在伦敦募集外债，当时公布岁出入表颇有赢

