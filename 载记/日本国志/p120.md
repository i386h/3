<!-- { "loadSidebar": true } -->
3.2


0.8


39


磐城舰

610.634

300.405

水平高压

暗车

650

120

3

25吨

74


船名



全身重


(吨)


所容


吨数



机关




车轮



实用

马力


(匹)

推算

马力


(匹)


装炮



煤炭容

积一日


夜炭费


官兵

(名)


海门舰

1390.038

681.62

水平复动

暗车

1250

250

8

38.5吨


天龙舰




暗车

1250


7



高雄丸

114097



外车


25




肇敏丸

446

600








快风丸










凡军舰等级分为七阶：统官员兵士以四百五十五人以上为一等，三百十五人以上为二等，百七十人以上为三等，百人以上为四等，六十五人以上为五等，四十人以上为六等，三十九人以下为七等。其铁甲船不问大中小，以一、二、三等军舰之官兵充补。至运送船，则容载八百吨以上，总称为四等；五百吨以上为五等，二百吨以上为六等，以下总称为七等。军舰，三等以上称日大舰，六等以下称日小舰，其间二等称日中舰。大舰以大佐、中佐为舰长，中舰以少佐为舰长，小舰以大尉为舰长。合诸军舰编为舰队，亦分三等，大舰队概以十二艘，中舰队概以八艘，小舰队概以四艘，每舰队必以运送船一附属焉。大舰队以将官指挥，中舰队或以少将，或大佐指挥，小舰队以大佐指挥，是为常法。然苟以将官指挥，不问其所乘之舰列于何等，皆称日旗舰。若大佐所乘则称日指挥舰。此亦仿英国制度，其为此名者，盖以大将指挥则于大樯上揭一、旗，中将则揭旗于前樯上，少将则揭旗于后樯上，舰皆日旗舰，将亦日旗将。若大佐则揭大带旗以示分别，盖大佐以下官专司一舰为舰长。若联合舰队，小舰队得命其指挥，中舰队以上，则必大、中、少将有故，乃能代理焉。平时军舰除停泊之外，时于内海近港巡回测量，间亦驶往外国。先是，万延元年遣咸宁丸往美国，彼国水兵颇为轻侮。至明治八年，筑波舰复往，则皆称赞之。后于十二年，遣龙骧舰往土耳其。十四年，复遣之往澳大利亚焉。

日本海军之兴为日尚浅，明治十年，悉索诸赋购扶桑、金刚、比睿三舰于英国，稍能成军。扶桑价银九十六万七千五圆，金刚、比睿各六十三,七千五百圆，此外则龙骧二十七万圆，清辉等皆十六万圆。当路者谋欲扩充之而力未能也。考英国水师兵船，有用之运师粮者，有用之贮军实者，有用之运官兵者，此种船皆下等，或兼用帆船，日本之高雄、肇敏、快风皆是也。有用之钡量者，有用之教练者，此多以次等船及旧式船为之，日本之筑波、富士山、浅间、乾行，今皆在水师学校为教练船。有用之守港者，有用之撞突者，船头有铁锥，极锋利，可以撞击敌船。西语谓之兰母，译言牡羊，喻羊之以头触物也。华人谓之蚊子船，日本谓之东舰是也。有用之攻击者，此为专用大炮，每船炮不过三四尊，西语谓之根钵，译言炮船。日本之摄津、凤翔、孟春、丁卯、乾行、千代田形、磐城皆是也。有用之侵内河港者，此种船多用一枝樯，西语谓之斯鲁朴，日本译为旧炮船。其富士山、清辉、日进、春日皆是也。有用之巡击外洋者，用以往来海面，擒敌国各船，保己国商船者．西语谓之科鲁色尔，译言巡逻船。日本之金刚、比睿、龙骧、浅间、筑波皆是也。至名日战船，则可攻可守可战。皆船坚而炮巨，其三等者，西语谓之廓非梯；二等者谓之富力结特，舱多分两层，上层有炮台，日本之扶桑亦此类也。其尤者为第一等战舰，英语谓之施朴阿富兰，译言列阵船，谓其可成列而战，如营阵之坚，难于摇撼也。此种船多用三层，上层有炮台，日本无之。若英之因富列谢布，铁甲厚至二十四英寸，载重三千一百五十五吨。船长至三百二十英尺，宽至七十五英尺，铁甲之内复有铁城形，高十二英尺，半入水中，半出水面，宽七十五英尺，长一百一十英尺，机关、蒸气罐、器械、弹药、炮台皆在城墙内，此城墙厚四十一英寸，中有铁厚十六至十七英寸不等。余皆以印度坚木为之表里，此墙外距船头、船尾各一百五英尺，下距船底十八英尺墙脚之下以木为壳，取易浮也。船中机轮机关皆修两副，以备更换。炮重至八十一吨，容药三百磅。弹重至一千六百五十磅，船中铁城之内有炮台两座，分列左右，与寻常安置前后者不同，台高十二英尺，内径二十八英尺，八十一吨重，炮共四尊。盖自帆樯易为车轮，而风樯失其利；板木变为铁甲，而木舟失其用。逮乎近日，各国争强角力，日进日新，铁甲之不已，复益以铁城，直无异建铜墙铁壁于海中，而与人争地，宜乎无敌不摧，无城不克矣。虽然，输之攻有尽，墨之守无穷。炮过重则舟不胜，舟过重则水不胜，故船坚炮巨不能无止境。而海底之水雷，岸上之炮弹，则其力不可限量也。又况费用过巨，制一因富列谢布船之费，可以造炮船六艘。当中国购龙骧、虎威诸炮船时，美国机器长某上书其政府以为得策，日苟炮船有三十六吨，八百磅之弹，则举四炮船之力，足以敌一铁甲绰乎有余裕，此亦一理也。窃谓中国有十数大铁甲雄镇海口，其他则多造炮船与巡逻船为宜。日本海军规模未备，特举英国海军大凡以告知兵者。至于机关之微，车轮之巧，炮弹之精，是皆专门之学，不尽著于篇。

兵卒

兵卒统称日水兵，多募壮勇充之，据征兵令日："海军别设方法以征集。"盖海军之役自属专门，欲于人民赋兵撰充甚难，且年限较长，人数较少，故用赋兵不如募壮兵也。考各国水兵章程不一，然大概二种：一目募兵，亦谓自奋兵。一曰役兵，则使海岸人R编入兵籍，强之充役。若遇战时，凡国中商船水夫皆应归调觏海军别有征募规则：一日凡愿充水兵者，年岁限十五岁以上、二十五岁以下。二日曾在西洋式之帆船及汽船营业者，不拘年岁亦可采用。三日海军在职之期限，定七年或五年，期限中不得他往。考英国章程，凡水兵在船遵守军律，非经官吏允许不得上岸，否则直以逃亡律处断。近来有终身充兵者，以十年为期，期满再任，许假期二十一日，然后再移他舰。四日期满之后如愿再充，准其续任三年。五日在期限中不得离船，即父子兄弟有疾不得告假往视。六日当奉职时，家族许量给以扶助金。案英国海军章程，水夫与水兵歧而为二，此法未善，英国亦屡欲更改而未及举行也。其充水兵者，海陆并用，此中多属炮兵，凡被服器用、操练方法皆无异于陆军。据其一千八百七十九年之数，驻岸水兵六千八百人，此种皆习水者，时与在船水兵互相更替。在船水兵六千二百人，而水夫则共三万五千一百人，尚有水师童仆五千三百入，都共五万三千四百五十人，此皆常备兵之数也。外此尚有三种留兵：一海防卫兵，此种兵本是守卫海岸，兼在巡船以严查商贾漏税者，后无此患，故变为海岸卫兵。分英国海岸为十一州，隶于各海军舰长麾下。舰长之次复有士官监督之，或属炮船，或属巡艇，以时查察港汉，此兵颇能自如，每在近傍海岸经营小舍，常时驻居，有事乃下船以供职，若遇战争，则皆使服役军舰。此队殆有七千五百人。一日海防自愿兵，在海军犹民兵也，此于海岸贸易及船舶供事之人，尽编兵籍，每岁亦酌给以银。一年中于二十八日间归海军卫兵士官麾下，受其教练，有战争时则应募，限二年期在军舰服役。此队现有五千五百人。又一曰海军留兵，稍似乎海防豫备兵，其所以异者，平时在航海船，战时应募，于五年供役在军舰。此队殆有一万六千人云。附识于此。

经费

自明治元年至明治八年六月，海军省费共金五百六十七万五千一百三十三圆八十六钱，又买军舰费一百七十七万一百八圆六十四钱，购兵器费一百七万四千．七十九圆八十三钱。明治八年自八年七月起，至九年六月止．下同。费共金二百七十万圆，九年费三百五十四万九千七百圆，十年费三百二十一万七干五百圆，十一年费二百六十四万一千六百圆，十二年费二百六十三万六千三百圆。十三年费三百零六十五万圆。



卷二十六兵志六海 军


海军省

海军卿之职，统率属官以理海军事，凡部下官员，奏任以上官进退黜陟皆具状上申，判任以下得专行之。省中事务，凡设定制度，卿以其意见奏请，报可而后行。一目定海军编制之法；二曰定诸徽章；三曰撰定营兵之地；四日布达诸军士号令；五曰诸局、诸官廨，或设立、或废、或合并；六曰制定诸局、诸官廨之条例规制；七曰命将官司某职课，及除局长与廨长；八日军人、军属有赏典及特赦、恩减之事；九曰判决士官闭门以上之罪；十曰处决下2犯军律死罪者；十一日凡关涉外国人、军属犯罪处分之事；十二日派遣部下官员、生徒前往外国；十三曰凡制造船舰、购买军器与外国人结约之事；十四日派船往外国；十五日佣外国人；十六日创设新制，变更旧规。此皆奏请然后施行，其他则专行。小事则径决。大辅，辅卿之职掌，卿有事得代理。少辅又亚于大辅，书记官各受卿之命，分营庶务，率属官而从事焉。本省所属有裁判所等官，以整军律。而兵学寮、造船局、水路局皆附属之。环海分为东、西二部，各设镇守府以守护，南海自纪伊国潮岬以西为西部，北海自能登岬以东为东部，现东海镇守府既设于横滨，其西海镇守府尚未设立，故海军船舰皆归东海镇守府管辖焉。

海军裁判所

