<!-- { "loadSidebar": true } -->
日本古无刑法，上古有罪，去爪发、诵禊词而已。神武已平东国，使天种子命祓除人民所犯罪，害稼穑、污斋殿谓之天罪，奸淫、蛊毒，谓之国罪，皆从其轻重征赎物，使请神祗而解除之。至应神时有探汤听讼之法，以泥置釜中煮沸，令讼者手探之，直者不伤手，曲则手烂。雄略时有焚杀黥面之刑，而武烈帝用刑峻酷，遂至刳孕妇之胎、射杀人于树。自古刑无专官，用刑则令物部司其事。物部，古为掌兵之官，盖是时兵、刑不分职。亦无律法，及推古时上宫太子摄政始作宪法十七条，后世以为造律之祖，然法中仅为禁饬语，尚非刑名律也。迨孝德朝依仿唐制始设刑部省，省中分二司：日赃赎司，日囚狱司，于是始有刑律。律分十二：一日名例，二日卫禁，三日职制，四日户婚，五日厩库，六日擅兴，七日贼盗，八日斗讼，九日诈伪，十日杂律，十一日捕亡，十二日断狱。亦用五刑，别有八虐、即后世律所谓十恶，常赦所不原者。六议即议亲、议故诸条。等条，大概同唐律，其时遣唐学生颇有习律者，归以教人而法制颇详明矣。及王政衰微，将军主政，刑罚或轻或重惟长官之意，并无颁行一定之法，数百年来政尚严酷，窃盗、诽谤往往罪至于死。近年王政维新，复设刑部省，明治三年十二月乃采用明律，颁行《新律纲领》一书，诏日："朕敕刑部改撰律书，乃以《新律纲领》六卷奏进。朕与在廷诸臣议，宜令颁布内外，有司其遵守之。"六年五月，又颁《改定律例》一书，诏日："朕曩敕司法省，本国家之成宪、酌各国之定律，修撰《改定律例》一书，今编纂告成，朕乃与内阁诸臣辩论裁定，命之颁行，尔臣僚其遵守之。"比《新律纲领》颇有斟酌损益，然大致仍同明律。八年五月，改设大审院、诸裁判所，其职务、事务、章程，及颁发《控诉规则》、《上告规则》乃稍稍参用西律。十年二月又有更改，自外交条约称"泰西流寓商民均归领事官管辖"，日本欲依通例改归地方官，而泰西各国咸谓日本法律不完不备，其笞杖斩杀之刑不足以治外人，于是日本政府遂一意改用西律，敕元老院依拟佛律、略参国制，以纂定诸律。至十四年二月，遂告成颁行，日治罪法，日刑法。

治罪法口第一编总则凡分六编，每编分章，章或分节，节又分条，惟编列条数自初编起至终编止连贯不断，每章每节各有标题，独第一编不分章节，此总则二字即其标题也下仿此。

