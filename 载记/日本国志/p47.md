<!-- { "loadSidebar": true } -->
越中东至越后及信浓，南至飞弹、北至加贺，西北至能登，北至海，东西凡二十一里余，南北凡一十九里余。立山之山脉，东西累叠连于飞信，北方沿海之地稍为平坦，以四大河贯流，故颇有灌溉之利，地质丰确相半，多物产，尤饶水族，民俗朴陋。郡数凡四：村数二千四百四十四，町数一十一。日新村数一千零四十一，町数四。妇负、村数三百六十五，町数二。砺波、村数七百零一，町数二。射水。村数三百三十七，町数三。田圃凡八万七千五百七十二町六段四亩一十九步。其山]岳有立山、自新川郡芦1|弁寺村始，凡十里，直立五千零四十尺，其高峻与加贺白山相伯仲。金岳、在立山之北，其脉连续不断，自新川郡伊折村始，凡五里。鹫羽岳、夫妇山。其河渠有射水川、一名雄神川，又名庄川，发源飞弹者为白川，北流经砺波郡及射水郡米岛村，而合小矢部注新凑，自州界长凡四十里，阔五町。上流详于飞弹。小矢部川者源出砺波郡大门山，东北流至射水郡米岛村而合射水川，长凡二十一里，阔一町二十间。神通国、发源飞弹，名为官川，北流经富山之西注东南濑港入州界，长凡三十里余，阔凡四町十间。富山之西北架舟桥，总六十四只，横亘以铁锁系之，长凡四十四间四尺余，幅六间二尺。上流详于飞弹。常愿寺发源药师岳、上岳、寺地山等处，西北流绕新川郡之西，仍以而注水桥港．长凡十八里，阔凡五町四十间。黑部。发源鹫岳，合诸溪涧贯新川郡之东方，北流至北野村分东、西二派，东自高岛新田、西自荒俣村而入海。长凡二十里，阔凡八町二十间。以上四河及加贺手取国、越前九头龙国、越后信浓川，世称之北陆道七大河。

越后西至越中，西南至信浓，南至上野，东至岩代，东北至羽前，西北至海，东西凡六十二里，南北凡一十七里。陆羽之大山脉来自东北，蜿蜒绕其南方，连于信野。洪水纵横州内，运输极便。其土广衍，其产富饶，巧于机织，民多优裕，俗较柔惰。冬春之间，积雪丈余于檐下，通路河冰以橇行。郡数凡七：村数四千二百五十二，町数四十。日岩船、村数二四十九，町数二。蒲原、村数一千七百八十四，町数二十三。三岛、村数一百八十一，町数四。古志、村数三百四十八，町数二。刈羽、村数一八十六，町数二。鱼沼、村数四一十一，町数二。颈城。村数一千零九十三，町数五。田圃凡一十六万零六百四十一町一亩二十七步零四毫。其山岳有鹫巢山、以形似故，里人称为越之富山。饭丰山、在蒲原郡，跨岩代、羽前，有五峰，中央名三国岳，高凡三千九百九十尺。风仓山、一作笠仓，亦在蒲原郡，高一千二-g尺。大日岳、亦在蒲原郡，西有乌帽子岳，高三千尺。又有蒜场岳，高二千二十尺，皆大日岳之连峰也。御神乐岳、高二千九十尺。莲华山、朝日岳。一名大莲华，其南有链岳，又有雪仓岳，统称为莲华三峰。其河渠有信浓、一名千曲川，入本州乃名信浓川，发源信浓，来鱼沼郡宫原、羽仓二村之间，合志久见川、中津川等诸水，东北流及卯木村而容清津川，至川口村合鱼沼川，东北流至地藏堂驿，分一派而北流，称为西川。本流及尾崎村合刈谷田川，至八王子村分中口川，与须顷、井土卷等七村相抱，至三条町合五十岚川渐北流，及酒屋村容小阿贺川西北流，及大野町再会中口川，至平岛村更会西川，北流至新漏而入海。其他容大小数十流，故俗有八千八水河之称。源长凡百余里，入州界凡四十里，最阔处八町，新漏港口四町十间，舟路溯西南至鱼沼郡十日町二十九里，又经鱼沼川至六日町三十四里，溯东经阿贺川可至岩代耶麻郡，其他诸流舟楫多可通者，惟至信浓一路激湍险阻，不便行舟。上流详于信浓。鱼沼一作鱼野川，又名上田川，轮奈泽川。有二源，一出鱼沼郡土樽村小富士川，一出谷后，二流相会而北流，从汤泽东北流容东方诸水，至小出岛驿合佐梨川西流，及四日町村容破间川，至川口村而会信浓川，长二十一里，阔一町二十间。阿贺、发源岩代，来至蒲原郡新渡村合实川、日出谷川，至津川町合室谷川，西南流及安养寺村合早出川，西北流至泽海村西南，分一派名小阿贺国，与信浓川相通，本流渐北折至津岛屋村合新发田川、加治川，至松崎村而入海。入州界长二十余里，阔二十间，亦有舟楫之利，舟路溯东北入加治川，至三日市驿八里余。上流详于岩代。三面、发源岩船郡三面村以东岳，西流至下中岛村合高根川，及下渡村合相古川，至濑波町而入海。长二十余里，阔一町十间，川口阔五十。荒。有二源，一出信浓水内郡户隐山，一出颈城郡烧山，东北流及关川驿并信浓野尻湖之下流，至妙香山为苗名瀑，从大鹿村渐北流，及稻增村合别所川，及长者原村合矢代川，及今池村合冈川，过高田之东，西北流至直江津与保仓川相会而入海。长凡二十里，阔一町四十间，上流至于高田，有关川之称。

佐渡在越后、新溻之西少北，越海一十一里余而至其地，一大岛也，周回五十三里一十町五十二间半，东西凡七里余，南凡一十一里。地势南北横拓，中央渐窄缩，左右皆港湾，土壤平衍，鱼稻之乡也，而土产金银为一国之最。其民力作，兼以凿矿为业，风俗顽固。郡数凡三：村数二百四十五，町数七。日杂太、村数八十九，町数三。羽茂、村数六十二，町数一。加茂。村数九十四，町数三。田圃凡一万一千零一十五町六段五亩一十一步。其山岳有金北山。跨杂太、加茂二郡，直立凡四千尺。

山 阴 道

丹波 东至山城，东北至近江，西至但马，西南至播磨，西北至丹后，南至摄津，北至若狭，东西凡一十四里一十八町，南北凡一十二里。山脉自近江、若狭而来，纵横分布，地形隆高。南t1--邻诸水多发源于兹，东北树密谷邃，西南稍平旷，地质肥瘠不一。民俗朴陋，多业耕樵。郡数凡六：村数一千零五十九，町数六。日桑田、村数二百二十，町数一。船井、村数二百，町数一。何鹿、村数一百三十六，町数一。多纪、村数二百一十三，町数一。冰上、村数一百七十七，町数一。天田。村数一百一十三，町数一。田圃凡二万九千三百二十七町四段七亩二十一步五厘六毫。其河渠有保津川、发源近江州界桑田郡山谷，入山城爱宕郡之北境复来桑田郡，及周山村而合弓削，西南流入船井郡容大谷、园部二水，渐南折而过桑田郡龟冈之北，至保津村名大堰川，东流入山城葛野郡而名桂川。下流详于山城。源至淀川长凡五十五里，阔三町三间。和知川。发源桑田郡佐里村山谷，西南流至岛村合棚野川，西流入船井郡容高屋川，西北流至何鹿郡山家合上林川，又西流至天田郡福知山，名福知川，又名音无濑川，会土师川，又北流至丹后名由良川。由源至丹后州界长凡二十三里，阔一町。下流详于丹后。

丹后东至若狭，西至但马，南至丹波，北至海，东西凡一十三里余，南北凡一十一里余。东西二隅两湾相抱，山脉自丹波来，州内散布而走，西北为但马界，地势迤北渐卑，诸水皆北流。港市之地颇为繁富，景胜亦多。地味硗薄，居民农暇多业蚕织，风俗朴野。郡数凡五：村数四百零五，町数三。日加佐、村数一百五十一，町数一。与佐、村数九十五，町数一。中、村数三十四，町数一。竹野、村数七十二。熊野。村数五十三。田圃凡一万二千二百五十八町四段四亩二十七步二厘六毫。其山岳有由良岳。在加佐郡，里俗称为丹后富士。

其河渠有由良。一名大川，又名大云川，丹波福知川之下流，入加佐郡日藤村，东北流经二个村、地头村等，北流至由良、神崎二村之间而入海。上至丹波福智山，舟楫可通，川口名由良港，碇泊之所也。其港湾有天桥立。别名子日岬、白丝滨，加佐郡江尻村之沙洲也，东南横出二十七町四十间，幅三十二间，南端与文殊村相对，苍松一带，蓊蔚如画，与松岛、岩岛共称三胜。其湾称为岩泷湾，深十一仞，而港口至浅，仅通小船而已。

但马 东至丹波、丹后，西至因幡，南至播磨，北至海，东西凡一十五里余，南北凡一十二里。山脉自丹波、播磨而连因幡，西方一带山谷险隘，殊少平地。其东边河流萦纡，足资灌溉，民业农商相半，风俗纯朴，犹存古风。郡数凡八：村数六百五十六，町数四。日城崎、村数七十八，町数一。出石、村数八十，町数一。美含、村数七十二。二方、村数五十六。气多、村数一百一十。七味、村数六十九，町数一。养父、村数一百零四。朝来。村数八十二，町数一。田圃凡一万三千一百五十七町七段一亩二十五步五厘二毫。其山岳有三开山。在城崎郡筱冈村，跨出石郡，高凡三町，俗称为但马富士名。其河渠有朝来。发源朝来郡圆山村之边，合诸水北流至养父郡，及上田村容丝井川，西北流至舞狂村合广谷川，西入木川，曲折回旋，终复北流，及城崎郡佐野村会出石川，沿丰江市防之东合六方川，抱津居山而入海。长凡十六里，阔二町余。

因幡 东至但马，西至伯耆，南至播磨、美作，北至海，东西凡一十二里余，南北凡一十二里一十八町余。濒海一带平沙萦回，以港湾少不便泊船，东南山岳累叠连亘，播磨中央沿河之地稍觉平阔，土性硗瘠，风俗固陋。郡数凡八：村数五-F六十，町数八。日岩井、村数五十一。法美、村数六十二，町数一。邑美、村数三十一，町数四。八东、村数八十九。高草、村数八十三，町数一。气多、村数八十三，町数二。八上、村数六十二。智头。村数九十九。田圃凡一万三千五百九十五町零八步三厘五毫。

伯耆 东至因幡，西至出云，南至备后、备中、美作，北至海，东西凡一十七里，南北凡八里。大山中央挺立，支脉左右蜿蜒州之西北一隅，斗出与出云之东隅相对，而拥抱中海，西北平坦，稍为沃饶，风俗野鄙。郡数凡六：村数七百六十八，町数七。日会见、村数一百八十一，町数四。日野、村数一百八。汗入、村数七十五，町数一。八桥、村数一百零八，町数一。久来、村数一百一十九，町数一。河村。村数一百零七。田圃凡二万二千四百七十六町二段二亩七步。其山岳有大山。自会见郡尾高村始，凡五里十八町，横亘日野、汗入、八桥三郡。其河渠有日野。又作簸川，发源日野郡之西南隅上蔌山、新屋、野组、汤谷四村之溪，东流九里余至州河崎村，北折更西北流至古市村容二部谷川，又北流经野殿、河内诸村，至观音寺村合尻烧川，及皆生村、今村之间而入海。长十七里余，阔三町十四间。

