<!-- { "loadSidebar": true } -->
自废藩令下，明治六年古来日本土地尽国家所有，人民不得卖买，明治五年始解此禁，听人民买卖，惟不许卖与外国人。是年颁发地券，始行证券印税。无几又下地租改正之令，从租税头陆奥宗光之请也。七月诏日：租税者国用出入之大经，人民休戚之所系也。比者法制不一，宽严轻重不得其平。朕欲加厘正，乃博采有司群议，地方官众论，更与内阁诸臣辩论制定，使归画一。今颁布地租改正法，庶冀赋无厚薄之弊，民无劳逸之偏。主者奉行大政官又布告日：现今厘正地租，历代田亩纳贡之法皆废而不用。惟考核各地券以其地价百分之三以充地租，其条例具如别录。凡从前官厅、郡区所课民费，此谓由地方官吏、郡区长课收，以充地方公用者。自今并宜课地价，其额不得超过正税三分之一。其条例日：现行改革地租法，因时因地各有缓急难易，断难一律施行。此后有已经改正者即陆续施行。曰凡地随原价以课税，尔后虽丰年不增，虽凶年不减。日从前地税与物品税、房屋税合而为一，今当划分地税，定为地价百分之一。然物品税额未定，不得已暂收地价百分之三，待物品税逐年递增，收额及二百万圆，则地租仍减为百分之一。日有不愿改正者皆依旧法，虽轻重不平，一切不许申诉。其从前所定免地，今再检验丈量以定税则。曰改正以后买卖地价或有增减，自改正日始准于五年间照最初所定地价收税。于是设局经理，率课地价百分之三，田地准每岁收获以定地价，令各地主自行申报，乃派员丈量详记亩步，给以地券。其宅地准是处耕地平均价，或准近邑宅地价以定。若市街、池泽、山林、原野、学校、贫院、或私有地、或公有地，皆定相当地价以收税。惟堤防、坟墓等不税，由邑里所定地价，若地主以为过重，再行查勘，如仍不服则行投票法以定地价，任人买取。其始人民守旧，颇有嚣然不愿服从者。行之四年，渐归整理。十年一月又诏日：朕维维新日浅，中外多事，国用实不赀，而兆民犹在疾苦中未沾厚泽，曩者改制税法，定地价百分之三。今亲察稼穑艰难，吾民无以休养，其更减税额为地价百分之二分五厘，汝有司其省啬国用以称朕意。太政官又布告日：今奉旨减地租额，所课民费亦宜减省。自明治十年不可超过正税五分之一。由是农民易以养赡。明治六、七年闯，福山等处有揭竿倡乱者，即以改地租、易正朔为名。十年三月，西乡隆盛之叛亦以减租之事鼓动群愚，而归附者甚众。实则改正地租比旧幕府大为轻减，第以人情守1日执迷，故一时有不愿从者。近岁日本农民颇足赡养云。凡收纳地租之法，陆田、水田各分期立限，陆田-T-*#-七月一日起，十二月十五日止，分三期。水田习年十二月一日起，至明年四月三十日止，分三期。逾期不纳则没收田产。实系凶岁灾重，许其延纳。遇水旱非常凶灾，遣员查勘，如灾至五分，则将所损五分分五年纳租。若灾及十分，则分十年。如延纳限中再罹凶灾，俟旧额分年完纳后乃及新额。初改地租皆令纳金，至明治十一年，凡属水田许以米代金，纳半额。其愿纳米者，地方官于是年十月一日至十一月三十日，六十日中米价，确实查核乃平均以定一价，申报大藏省。所有运输之费仍照旧日贡纳之法。当明治八、九年间，岁课地租五六百万圆，减租之后，岁收约四百万圆云。

海关税海关于输出、输入货物均课税，值百之五。其章程详条约中。考泰西各国国用，海关税最为大宗。输出多不课税，其输入货物，如平常日用麻、麦、米、豆之类值百收税约二三十。如珍异玩好、烟酒、绸缎之类值百收税约五六十。若己国方兴之产、虑他国之物以价低相冲拒者，则重课他国物，名日保护税，有值百收税至二百、E-百、数倍其物价者。收税之权皆由自主，或轻或重以时损益，他国不得干预。独泰西与中东两国条约，将海关税则附约而行，订明某物课税多少，实非万国通行之例。盖由当时订约未熟情形，亦以左执干戈、右陈檠敦，威迫势劫，有不得不从之势也。日本于外交利弊考求颇熟，于明治四年即遣使周历各国，欲免输出税而加输入税，所有收税之权改归日本自主。惟西人既得之利难于遽失，卒不得要领而归。其后商之美国，先改美约，然约声明"俟诸国一律改约后乃得施行"。现今商议此事尚未就绪云。

矿山税凡采取有矿质之物，每坑面积五百坪，每六尺为一坪。年税金一圆，名日借区税，例于每岁一月纳之矿山局。若采铁及无矿质之物，铁之为物用广而价贱，故与无矿质之物相等。每坑面积五百坪，年税金五十钱。若采掘废矿面积千坪，照常税例纳。其于官有地掘取土石者，砚石、砥石、版石、筑石、石盘、石灰、石碑之类。照一年卖价以百分之一纳税。

官禄税敕、奏任以上官于每月俸额照则征收，次月五日纳之租税局。凡敕任官课禄税十分之二，奏任官月俸百圆以上者课税二十分之一，惟海、陆军武官免税。明治六年始行禄税，九年改例，凡元老院议官年俸每月分计未满三百五十圆者，减为课收Z-十分之一。出使海外之公使、领事官、书记官、书记生等皆准免税。十二年三月，又改工部省中技监、大技长、权大技长、少技长、权少技长亦免税。

北海道物产税 凡北海道物产，谷类、酒类、矿属、蚕纸、生丝不在此内。无分官用私用，海、陆军用物免税。按原额百分之四课出港税，于输送所至之地令船主开报输纳。日本古虾夷地，维新以来改称北海道，其地旷漠无垠，荒芜不治，故别设开拓使，移内地居民以经营之。海产甚富，地利亦饶，将来开拓可得大利，政府课税特较常税为轻，所以保商务、广殖产也。

酒税 凡以稻米、杂谷、果实酿酒以营业者，申报管辖厅领受准牌，日本谓之鉴札，刻木为牌，详载某府县某国某郡某村某区某町某号地某姓名。乃许发卖，名营业税。每酒一种年纳金十圆，其贩之酿酒家卖于卖酒店为贩卖，年纳金十圆，以贩自一酿酒家为限，若又贩之别家，每一家纳税十圆。卖与自饮人者为零卖，年纳金五圆。每年十月一日至翌年九月三十日名为一期，此一期内无论何时创业，均纳一期全额。领牌造酒所造石数，每年派员检查，令纳酿造税，每酒一石价高者纳金三圆，价低者纳金一圆，明治四年定例，每石税价值十分之一。十一年九月改定新例，分酒高低以定多少，大概不止十之一也。每岁四月三十日纳半额，至九月三十日全纳。每一期造酒石数，例于十月申报管辖厅。当官检查时，令酒人自占于盛酒器标识多少，有腐败者禁不许卖。其清酒酿具官封以印，请之于官乃许再用。既领造酒准牌又贩酒于人，及于酿造所外别设卖店者，仍令纳贩卖税。既领贩卖准牌又分设卖店者，别令纳贩卖税。凡准牌不许假借与人，每岁检查，烙印干支字于牌上。未领牌而私造、私卖，酒及酒具皆没收于官，并每石别科罚金。其借人准牌者同罚。以准牌贷与人者令缴准牌，仍科罚金。若酿造石数占不以实，以多报少，则没收其所造酒卖得金，仍再科罚。造酒之外又课曲税，领准牌者每岁纳金五十圆，营此业者于计簿详记其石数并购求者姓名、居处、年月，至翌年十月申报于官以待检查。漏税者有罚，凡以漏税告发于官，审实，以所没收物所罚金十分之一赏之。

烟草税 以烟草营业者申报管辖厅，领取准牌。惟种烟草人以自种之物卖与商人，不在此限。发卖者岁纳金十圆，零卖者岁纳金五圆。卖与商人为发卖，卖与自用者为零卖。受领准牌者须别领小牌，每牌金十钱。买卖烟草时必携之在身以待检查。纳税每岁分二度。前半年以一月三十日为限，后半年以七月三十一日为限。所卖之烟草别制印纸，分别印纸价准烟草所值，贴而用之。印纸者以极精之纸缕刻花草虫鱼人物，由官卖给，例须纳印纸税者必购买贴用。泰西收税多用此法。凡卖烟草价未满五钱者用一厘一钱十分之一为一厘，即银一圆之千分一也。印纸，五钱以上、未满十钱者用五厘印纸，十钱以上、未满二十钱者用一钱印纸，二十钱以上、未满三十钱者用二钱印纸，三十钱以上、未满四十钱者用三钱印纸。烟草或盛以箱，或裹以纸，或束之如书卷，必粘用印纸于一经拆开必致损破之处，又须于印纸上钤用店主名号。欲涂灭之，以杜复用也。其不领准牌与借贷准牌者罚则大概同酒税。商人不携小牌而买卖者罚金二十倍，不用印纸准价罚金二十倍，用印纸而不足税额者谓如值价三十钱以上乃用一钱印纸之类。科罚十倍，若剥取印纸而再用者，赝造印纸以充用者，均课重罚，经人告发审实，以科罚金之半额赏之。

