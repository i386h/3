<!-- { "loadSidebar": true } -->
显宗时始造银钱，式如铜钱，中有孔，无文，外无轮廓，径一寸，重一钱八分。后历十八世二百余年，至文武帝乃造铜钱。元明嗣位之和铜元年，银、铜并铸，文日和铜开珍。银钱径八分，重二钱一分强。铜钱径八分，重一钱。帝大炊时复造金钱，有文日开基胜宝，天平宝字四年铸，径八分，重三钱一分强。同时造铜钱，日万年通宝。径八分，重一钱二分。其后屡造铜钱，称德帝日神功开宝，桓武帝日隆平永宝，嵯峨帝日富寿神宝，以上皆径八分，重一钱或八分。仁明帝日永和昌宝，日长年大宝，清和帝日饶益神宝，日贞观永宝，宇多帝日宽平大宝，醍醐帝日延喜通宝，村上帝日乾元大宝，以上皆径六分，重五、六分不等。尔后不复铸钱。当足利氏颛政时，屡上表于明，称：臣国铜钱耗失，公私索然，请赐钱。诏屡赐之，永乐钱遂通行国中。以铜质纯良，至以一文当古杂钱四，一贯当黄金一两。市民择钱，屡兴讼狱，将军义植尝下令禁恶钱，然犹听用永乐、宣德钱之破毁者而定其价值。迨庆长中，将军德川秀忠令禁用明钱，以民多争用明钱故也，先是，相模守北条氏康令民专用永乐钱，钱多归关东，至是禁之，行永乐钱二余年矣。犹用京钱。京钱，汉古杂钱也。后阳成帝天正年问尝铸银钱、铜钱，日天正通宝，银钱径七分五厘，重一分五厘。铜钱径八分，重八分五厘。然流传不多。于时始铸大判金，椭圆，无孔，无轮廓。为日本铸造大判之始。纵四寸九分五厘，横三寸零厘，重四十四钱七分，为无名大判金。又有天正大判、天正菱大判、太阁大判、古大判、大佛大判，其式不一，大概纵在四五寸间，横在二三寸间，重在四十钱内外，多有花押或模字，或有十两字，此皆丰臣秀吉所铸。德川氏以后有纵三寸余、横一寸余、重二十二钱者，世称为骏河五两判。纵二寸余、横一寸余，重二钱余者，世称为半两判。纵二寸余、横一寸余、重四钱余者，世称为天正小判。纵一寸余、横九分余、重二钱，世称为二分判。其纵横、轻重同小判而有花押者，世称为武藏墨判。又有骏河墨判，其重仅一钱。纵、横在一寸间者，称为雏丸桐一分判。径六分，重一钱为浑圆形者，称为圆一分判。纵六分，横三分，重一钱余，作长方形者称为大坂一分判。又有金钱，铸永乐通宝字，如永乐钱式，径八分，重一钱一分。同时又造银笋。有骏河银判，有骏河银五两判。有丁银，世称古丁银，丁银亦椭圆形，惟首尾略尖，模刻花押及葵花、葵叶。亦有永乐通宝、文禄通宝，银钱，轻重大概如金判金钱。庆长以后德川家康为将军时。益铸金银判。有庆长大判，庆长小判，纵横、轻重同天正时所造，其作长方形者日庆长一分金。又有庆长丁银、庆长豆板银。豆板银者圆如豆，无纹，纵六分，横五分，重三钱五分。以后所铸，纵横大概在五六分间，其式略同或加一二文字而己。又铸庆长通宝银钱。后复铸铜钱，后水尾帝日元和通宝，明正帝、灵元帝时均日宽永通宝。有径七分、重九分者，有径八分、重九分者。当德川秉政，岁入常不足，遇国库匮乏则改铸金银判，减其分量，杂以伪质，以资周转。元禄、宝永年间，德川纲吉为将军。改铸金银。元禄时所造有元禄大判，元禄小判，元禄一分金，元禄丁银，元禄豆板银，元禄二朱金。二朱金纵四分，横二分余，重五分余，表有文曰"二朱"，里有花押。宝永时所造有宝字丁银，宝字豆板银。及德川家宣嗣位，又改铸，在宝永时有永字丁银，永字豆板银，三宝丁银，三宝豆板银，乾字小判金，乾字一分金。在政德后有四宝丁银，四宝豆板银，武藏小判，武藏一分金。德川吉宗又复改造，享保年间所造有享保小判。享保一分金，享保丁银，享保豆板银，享保大判。元文间所造有元文小判，元文一分金，元文丁银，元文豆板银。称名同者，纵横、轻重略如古式。德川家治执政，别造长方形五钱银，有轮廓，表文曰银五钱"，里文日"常是"，世称明和五钱银，纵一寸五分，横七分，重五钱。甬镣银，表文曰"以南镣八片换小判一两"，里文曰"银座常是"，纵八分五厘，横五分，重二钱七分。又铸铁钱。文仍日宽永通宝。及德川家齐主政之末年，海防事起，国计益窘，因又改造金银判，文政中所造有文政小判，真字二分判，文政一分金，文字丁银，文字豆板银，文政南镣银，文政一朱金，草文二分金。逮天保初年有天保大判，天保五两判，天保二朱金，天保小判，天保一分判，天保一分银，天保丁银，天保豆板银。并造天保当百大钱以充用。椭圆形，有孔，有轮廓，表曰"天保通宝"，里日"当百"。纵一寸六分，横一寸，重五钱五分，现今通行，值宽永钱八文，犹不值新铜货一钱也。嘉永以后，美使劫盟，征调纷起，益以繁费。于是将军家定又改造货币，有嘉永一朱银，安政二分金，安政大形二朱银，安政小判金，安政一分金，安政一分银，安政丁银，安政豆板银。家茂继之，有万延大判，万延小判，万延一分金，万延二分金，万延二朱金。以上所铸金银货，明治七年由太政官布告，因其本质以定价格，有表列后。别铸铁钱，仍日宽永通宝。又有文久钱。质益粗劣。元治、庆应间将造纸币，时小栗上总介力阻其事，卒不果行，而幕府亦亡矣。

王政维新，特于大坂设造币局，于明治四年始金、银、铜三货并铸。特以英人麻汝留钦茶为首长监督其事，既成，颁发《新货条例》，命上下通用。又定与新、旧、金、银、外国货币交换之制，凡民人所藏金银块及摩损烧毁愿铸新货者，许为代铸。一仿外国之式，其称谓从圆数起，由一圆而二圆、三圆、至于千万亿，皆以圆计。一圆百分之一为一钱，千分之一为一厘，自厘以下不复铸造，其计算之法则继之以毫、丝、忽、微、纤云。厘十为一钱，钱十为十钱，十钱者十则为一圆。金货有值二十圆者，重八钱八分余，其质金九铜一，有轮廓，表为升龙、伏龙形，厨围有文日"大日本明治三年，二十圆"，里纹有菊花桐叶、交互树双旒。有值十圆者，式皆同上，文日十圆，重四钱四分余。有值五圆者，式皆同上，文目孟涸，壁三钱一盐分裂。

有值二圆者，式皆同上，文日二圆，重八分有余。有值一圆者。重四分余，里式同上，惟表面不作龙形，中有一"圆"字，周围日"大日本明治四年"。银货有值一圆者，初，于明治四年发行一圆银，表为双龙升降形，周围有文日"大日本明治三年，一圆"，里有菊纹桐叶，中作星彩。明治七年复改图画，表曰"大日本明治七年"，附以洋文，里之中心改铸字曰"一圆"。是二种皆重七钱一分七厘六毫，然比洋银较轻，不便于用。至明治八年又改铸，增重为七钱二分五厘六毫，里作隶书曰"贸易银"。考泰西各国，本国通用货币必系本国所自铸造者，其他国钱币不许通行，虽轻重相等而价格较低，此通例也。惟日本开港以后，多用墨西哥、米利坚银钱，所铸新货反不如洋银价高，乃改增为七钱二分有奇，而通商市场犹不能与洋银相等。其散布于香港等处者，明治十三年香港知事燕臬士来游，外务卿请其布告香港商民日本银钱一体通用。燕臬士许之，然至今香港所用日本银价犹略低云。有值五十钱者，值二十钱者，值十钱者，值五钱者。式皆同上，惟一圆银银九铜一，五十钱以下则皆银八铜二也。铜货有值二钱者，式略同银钱，里有文曰"五十枚换一圆"。有值一钱者，式亦相同，里有文目"以百枚换一圆"。有值半钱者，式亦相同，里有文日"二百枚换一圆"。有值一厘者。表作菊纹，里有文日"一厘"。以上金、银、铜三货，径寸、重量、性质有表具于后。自开局铸造至明治十三年，共铸金货五千二百五十万一千二百零八圆，银货二千八百六十五万八千九百七十五圆，铜货四百八十四万九千七十八圆，共值八千六百一十万零六十一圆云。

