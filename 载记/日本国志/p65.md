<!-- { "loadSidebar": true } -->
元老院 古无此官。初，明治戊辰四月，于太政官中设议政局。十二月置公议所于东京，己巳七月，废公议所，置集议院。十二月闭院，庚午三月，开集议院，九月闭院。辛未，并集议院于太政官。其时太政官之权特重，议者欲仿西法，开议院以分其权，是年参议副岛种臣、板垣退助等连名上书，请起民撰议院。大学头加藤宏之驳论，谓民智未开，于时未可。然世论纷纭未已。壬申二月，诏日："朕即位之初，会群臣，以五事誓神明，定国是。赖祖宗之灵，群臣之力，致今日小康。顾中兴日浅，未臻上理，朕乃扩充誓文之意，更设元老院，以定立法之源。置大审院，以巩立法之权。又召集地方官以通民情，图公益，渐建立宪政体。欲与汝众庶俱赖其庆，汝众庶其毋泥旧习，毋蹈轻进，以翼赞朕旨。"于是遂设元老院。

议长一人，副议长一人，主监临议场，整顿院规。干事一人，理院中会计庶务。议官，无定员。掌会议议案，定决可否。书记官，无定员，凡四等。主宣读议草，纂修奏稿。书记生，无定员，凡十等。主文书档案。议长、议官皆特旨擢任，第一，华族；第二，敕任、奏任官应升者；第三，于国有勋劳者；第四，明于政治，习于法律者。凡制定新法，改正旧章，皆由内阁草具议案，以敕命交付本院。议案有应行议商者，有止应检视者，亦由内阁分别交付，若其事急应施行者，先由内阁随时布告，再交本院检视亦可。议官约三十员，议事之日会集诸员必逾三分之一乃得开议，议论既毕，专以人数之多寡决事之从违。凡诸省所上之事已经内阁具案，亦得委员至本院陈述其意见，以备参酌。凡大臣、参议、省使长官均得于议事日至院会议，惟不入于决议员数之列。凡人民于立法创制有所建白，本院得受其书而理之。每岁会议开院、闭院，均奉敕旨以行，开会之日乘舆或亲临焉。

外务省 中古有鸿胪寺，以待远宾，然所司迎送馈劳之事而已。德国氏时设长崎奉行，官理互市。迨泰西诸国遣兵要约，于下田、箱馆、浦贺各设奉行，为外务所缘起。明治戊辰二月，德国氏还政，始建外国事务局。闰四月，废局，设外国官，七月复废外国官，建外务省。幕府末年，曾遣筑后守池田使英、法国，是为遣使外国之始。庚午六月，设特例办务使。闰十月，置大、中、少办务使，正、权大少记，分遣于泰西，理通商事及留学生。十一月，又设领事官，官凡四等。壬申十月，废办务使及大少记，置公使、书记官、书记生等定为今制。

外务卿一人，大辅一人，少辅一人，凡订条约、遣信使、通市舶之事，卿率其属以定议，大事上之，小事则行，以慎邦交。书记官，无定员，凡四等。主译文书，通言语，款宾客，具草案。或分国，或分事，各专其责。属官，无定员，凡四等。承办庶务。凡朝会宴飨，外务卿班在邻国公使上，公使人国先谒外务卿，示以国书稿而后觐见，有事则折简约公使会商于本省。亦有遣大辅、少辅与使馆书记官议商具草，而后卿与公使定之者。凡邻国领事莅任，公使具其姓名告之卿，卿假以文凭日"认可状"，得状乃视事。领事逾越法度者，卿得以其罪状达其国外务，请撤之归。凡地方官与他国领事交涉财产，属之府县官。斗争属之警视局，讼狱属之裁判所，课税属之税关长，然皆隶于外务。若两国争执，以其事申之卿，卿告之公使而会议焉。凡国中律令格式宣告于四方者亦达之公使，凡邻国大宾来则设领客使、接伴挂以周旋之，凡驻外公使、领事皆受外务卿指挥，公使、领事旬月必有报，书记官译而编录之，使周知他国之政治风俗焉。特命全权公使，一驻中国北京，一驻美国华盛顿，一驻英国伦敦，一驻俄国彼得罗堡，一驻意国罗国，一驻澳国维也纳，一驻德国伯林，一驻法国巴黎，一驻日国-国得力，一驻和国海牙。主修邻好，觇国势，护商旅，所驻之国条约内事皆任其全权，而事仍隶于外务。若国家大事则受外务卿指挥而后行。凡彼国有事必报达外务。办理公使、官职差小者。代理公使，公使归国以书记宫代理者。任事同而职稍杀，惟因事派遣授以全权者受命而出，事得专行。辛未四月，命大藏卿伊达宗城为钦差全权大臣，来使于我。以右大臣岩仓具视等为特命全权大使，往美利驾、欧罗巴各大国。丙子十月，以开拓使黑田清隆为特命全权办理大臣，使朝鲜结约。甲戊八月，以内务卿大久保利通为钦差全权办理大臣，来使于我议台湾生蕃事。皆所谓头等公使。凡特命全权公使，多以二等官充，拜命则解本官，归国若不授别官，仍隶于外务，在任无定期。公使馆属官：书记官，凡二等。书记生，凡四等。书记见习，承办诸务。

总领事，一驻中国上海，一驻朝鲜元山津。领事，在中国者驻天津、厦门、-牛-庄、之罘，多兼任，驻广州者每以驻香港领事兼任。在法国者驻马耳塞，在美国者一驻纽约，一驻桑佛兰西斯哥，在伊国者驻未兰，在朝鲜者驻釜山。主保护商民，管理贸易。所驻之国凡寄寓商民、留学生员归其编审，商船之往来者亦归其稽查。其在亚细亚者凡争讼并得以己国法审断己民，大事皆报之外务省，若与地方官争议，则申其事于公使。领事署属官：书记生，书记见习，承办诸务。

内务省古为民部省。戊辰正月，设八课，有内国事务课。二月改课为局，闰四月废之。己巳四月，建民部官，七月废官改省，八月合并于大藏省。庚午七月，复改民部、大藏为二。辛未七月，又废民部省。癸酉十一月，再置内务省，如今制。

内务卿一人，大辅一人，少辅一人。凡安家国、审户籍、正疆界之事，卿率其属以定议，大事上之，小事则行，以敷邦治。书记官，无定员，凡四等。属官，无定员，凡十等。分所司而承其事。本省所辖凡十二局：警保局，以书记官为局长，主监稽警察。初警视厅为本省分局，后虽别开官厅，而仍隶本省，此局专司其事。

地理局，以大书记官为局长，主测绘地图。户籍局，以大书记官为局长，主编审户籍。社寺局，以大书记官为局长，主神社、佛寺之事。

土木局，以大书记官为局长，主家屋坟山之事。

卫生局，以大书记官为局长，其职在保护人民使无疾病。凡粪除街衢、疏通潴郾、洁清井灶，皆督饬府县官及警察官使地方人民扫除污秽，以防疾病。凡医生必经试验给予文凭，方许行医。凡通都大邑必有病院以收养病民，院长时察其病况，上之本局。凡有以丹膏丸散营业者，必以化学剖验无有毒害方许发卖。凡人民兽畜有传染时疫者，必速由地方警察所电报于本局，而设法以豫防焉。

图书局，以大书记官为局长，其职在奖劝著述，以图公益。凡欲以著作及翻译之图书刻板者，先以草稿缮呈本局，本局察其有益于世给予执照，名日版权，许于三十年间自专其利，他人不得翻刻盗卖。以摄影写山水人物之形、名镜写真者亦如之。其摹测地图、编录政表者亦如之。凡新闻纸每日刊印，必以印本呈本局。有犯新闻条例及谗谤律者，本局察而罚之。

会计局，以书记官为局长，主本省会计。庶务局，以书记官为局长，主本省庶务。取调局，以书记官为局长，主调查诸务。监狱局，以大书记官为局长。凡罪犯已经裁判官宣

告、其处徒刑、流刑、惩役、禁狱、禁锢、拘留者，悉收于狱。

狱成，隶于本省，不与司法官相关。凡狱中之房室、饮食、衣服、工役皆有定则。分设监狱于府县，命监狱长司其事，而以本局监督之焉。

往复课，以书记官为课长，主收发文书。

大藏省古亦名大藏省。戊辰正月，设八课，有会计事务课。二月改课为局，闰四月废之，旋建会计官，己巳七月，废官改省，八月与民部省合并。庚午七月，民部、大藏复分省，如今制。

大藏卿一人，大辅一人，少辅一人。凡课徂税、权出纳、造钱币之事，卿率其属以定议，大事上之，小事则行，以制邦用。书记官，无定员，凡四等。属官，无定员，凡十等。分所司而承其事。本省所辖凡十二局：

书记局，以大书记官为局长，主撰拟文书。议案局，以书记官为局长，主编纂章程。租税局，以大书记官为局长，主催收租税。关税局，以三等官为局长，主稽查关税。凡通商港口分设税关，关长以大书记官充，副关长以少书记官充，其事务较简者不设副关长，或以属官充关长。所属有属官，无定员，凡十等。监吏，鉴定役，能识别物之美恶，价之高低者。各执其事，而以本局总司稽查焉。分设诸关日横滨、曰神户、曰大坂、日长崎、日函馆、曰新漏。

国债局，以大书记官为局长，主清厘国债。国债详《食货志》。

出纳局，以书记官为局长，主出纳钱币。

造币局，以大书记官为局长。自明治四年始于大坂筑造币局，仿西人钱式，金、银、铜三货并铸。凡货币别其性质，凡金二十圆、十圆、五圆、二圆、一圆者，皆金九铜一。银一圆者，银九铜一。银五十钱、二十钱、十钱、五钱者，皆银八铜二。准其分量，金二十圆重八钱八分七厘三毫六丝，十圆重四钱四分三厘六毫八丝，五圆重二钱一分一厘八毫四丝，二圆重八分八厘七毫三丝，一圆重四分四厘三毫六丝八．银一圆者重七钱一分七厘六毫，其他皆有定式。手0其名称，一圆千分之一为一厘，百分之一为一钱，十分之一为十钱。精其式样，皆圆式，刻为龙凤花草之形。皆由本局督令工匠随时制造，以颁行于世焉。余详《食货志．货币》条。

印刷局，以大书记官为局工，主印刷纸币。纸币详《食货志》。

常平局，以书记官为局长，主平准货物。记录局，以书记官为局长，主勘录档案。调查局，以大书记官为局长，主勘查算数。银行局，以书记官为局长。凡银行名日国立，核其资

本，检其股分，计其利益，查其簿记，皆由国家制定条例，而本局以时遣员巡察焉。

陆军省沿革详《兵志》。

陆军卿一人，大辅一人，少辅一人。凡选将校、给兵饷、饬军律之事，卿率其属以定议，大事上之，小事则行，以整邦武。所属将校分所司而承其事。本省所隶凡六局：

卿官房，以参谋大佐为房长，主参赞军务。总务局，以大少辅为局长，主总理庶务。人员局，以大佐为局长，主步兵、骑兵事。炮兵局，以大佐为局长，主炮兵事。

工兵局，以大佐为局长，主工兵事。

会计局，以会计监督长为局长，主会计事。

