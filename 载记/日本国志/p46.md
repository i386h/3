<!-- { "loadSidebar": true } -->
陆奥南至陆中及羽后，东、西、北皆至海，东西凡三十九里，南北凡四十余里。东西二隅曲折相拱容海，隔津轻峡对北海道，山脉起中央南走，支脉西折划羽后。东方旷野相接，多不毛之地，西疆土壤稍肥，民勤耕种，兼习猎渔，风俗鄙野。郡数凡四：村数二千三百一十五，町数凡七。日津轻、村数一千零七，町数四。北、村数四百五十四，町数二。三户、村数五百九十五，盯数一。二户。村数三百一十九。田圃凡五万五千三百三十一町二段二亩四步。其山岳有八甲田岳、跨津轻、北二郡，各七里。赤仓岳、户来岳。其河渠有岩木川、一名宏前川，发源津轻郡泊岳，北流并岩木山溪涧诸流，容平川、浅濑石川等注十三泻而入海。长二十二里，阔五十间，舟楫可通者十余里，马渊川亦同。马渊、发源陆中九户郡远别岳，西北流入二户郡，北流合净法寺川，至三户郡大向村容原野川、相内川等，又东流至八凑村而入海。长二十五里，阔一町四十间。能代。一名米代川，发源二郡田山村山中，西流入陆中鹿角郡。下流详于陆中、羽后。

羽前东至磐城、陆前，南至岩代、越后，北至羽后，西至海，东西二十二里，南北三十五里。山永绵亘，东南界岩代，连越后，最上川之左右颇平旷，肥硗相半，田川郡独有鱼盐之利。风俗朴强，以蚕桑为业。郡数凡四：村数一千二百三十九，町数二十二。日置赐、村数二百九十五，町数五。村山、村数四百三十九，町数十一。最上、村数八十五，町数一。田。村数四百二十，町数五。田圃凡七万九千三百四十五町一段二亩七步八厘四毫。其山岳有吾妻山、一名大日岳，跨置赐郡及岩代之耶麻郡，由置赐郡至东大岭凡四里，由关村至西大岭凡四里。五所山、十里余。月山。自置赐郡羽黑山麓之手向村始，凡九里，直立五千三百四十尺。其河渠有最上。上流名松川，发源置赐郡大-T村大日岳，北流至中田村容羽黑川，及洲岛村受鬼面川，经津久、茂村等数村又合诸流凡十八里余，入村山郡杉山村始名最上川。经佐泽东流至小盐村分为二派，北名新川，及长崎村再相合容酢川，北流至仁田村合寒河、江川等，大石田村迤南容丹生川入最上郡，西流容小国川，经新庄之南会鲑川至酒田港而入海。长凡六十二里，阔三十町二十间。

羽后 东至陆前、陆中，南至羽前，北至陆奥，西至海，东西凡二十五里，狭处一十九里，南北凡四十九里。山势来自陆奥，划东北二方，郁结中央，产材极多，能代川注北疆，御物川贯南方，男鹿岛突出西方而拥八郎泻，地味硗薄，不宜果谷，沿海颇有繁盛之区。风俗顽陋。郡数凡八：村数一千三百二十，町数二十。日饱海、村数二百八十四，町数二。由利、村数二百四十，町数四。雄胜、村数八十六，町数三。平鹿、村数一百一十四，町数一。仙北、村数一百七十九，町数二。河边、村数五十九，町数一。秋田、村数二百八十二，町数四。山本。村数七十六，町数二。田圃凡七万一千六百一十二町六段四亩二十九步八厘。其山岳有鸟海山、属饱海郡，亘由利郡，直立六千四百六十八尺，在饱海郡九里，在蕨冈村九里，在由利郡六里，在矢岛六里。御驹山、阿弥陀岳、朝日岳。其河渠有御物川、发源雄胜郡院内银山町东安岳。东北流至横堀村合役内川．自逆卷村而北流．及角间村又合岩崎川仍北流，至角间村容横手川入仙北郡，至花馆驿合玉川又西流，北流至秋田郡土崎港而入海。长三十里余，阔二町四十间。．玉国、古作副川，发源陆中岩手郡，界仙北郡田泽村大深岳，南流合小和濑川、大仙立川、生保内川，西南流至小馆村容鳅濑川1，至神宫寺驿会御物川，长凡二十七里十八町，阔凡一町余。子吉、发源由利郡鸟海山下，东北流合诸小流，绕西北而经矢岛合薯蓣，西流至古雪港而入海。长凡十八里余，阔一町四十间。能代、一名米代川，发源陆奥二户郡，过陆中入秋田郡，西北流至川口村合大馆川，西流合阿仁川，而入山本郡及荷上场村容藤琴川，至能代港而入海。长十五里，阚一町四十间余。源流详于陆中、陆奥。大阿仁。发源仙北郡，界秋田郡荒濑村立又容小_又，北流至李台村合小阿仁川，及麻生村而入米代川，长三十里余，阔一町余，上流为大又川，下流为大阿仁云。又有小阿仁川，出于同郡南泽村、河边郡界龙峰，北流入大阿仁川，长二十里余，阔五十间，称为小锭、大锭，岩石蠖峭，水流险恶，舟人视为畏途。


卷十一 地理志二


北 陆 道


若狭 东至越前、近江，南至近江、丹波，西至丹后，北至海，东西凡一十二里，南北凡四里。山势自东走西，连于丹后，濒海岬蟆错出，疆壤狭隘，甚少平地，土质硗瘠，风俗朴陋，而能勉耕渔。郡数凡三：村数二百七十八，町数三。日三方、村数六十二。远敷、村数一百四十四，町数二。大饭。村数七十二，町数一。田圃凡七千四百二十九町七段三亩一十二步八厘六毫。

越前东北至加贺，东南至美浓，南至近江，西至若狭，西北至海，东西凡一十九里，南北凡一十七里。白山之脉耸于东南，西北渐低，三河贯其中，会同一港，西南一隅以木芽岭为屏障，海表湾曲，土壤膏腴，五谷皆宜。其民勉于耕织，业工商者亦多，风俗慧黠。郡数凡八：村数一千四百九十二，町数一十二。日敦贺、村数七十九，町数一。南条、村数八十一，町数二。今立、村数二百零二，町数二。丹生、村数二百三十六。足羽、村数二百五十七，町数一。吉田、村数一百二十七，町数一。圾井、村数三百五十六，町数三。大野。村数二百五十四，町数二。田圃凡三万八千四百九十二町零二亩二十二步五厘七毫。其山岳有越智山。在丹生郡之西，自山麓至巅一里十四町，直立一千八百八十七尺。其河渠有日野门f、发源南条郡岩屋村近傍诸山谷。西北流沿武生之东北流，至丹生郡在田村合天王川，至清水尻村之东客志津川，及足羽郡角折村而会足羽川，名为安居川云。又北流及吉田郡高屋村合九头龙川，于是三川会同至坂井港而入海。上流自白)r1村渡口至坂井港长十一里，舟楫可通，源长凡二十四里十八町，阔凡三町二十M。足羽、凡四源，皆在今立郡，一出田代山，一出渔见坂，其二出部子岳，相合而北流，及足羽郡境寺村合羽丹生川，及獭口村容芦见川，稍西流贯福井街衢，至角折村会日野川。福井市中有九十九桥，长八十八M，幅三间，半为石造，半为木造，尤称奇工。自足羽郡前波村至福井长二里十八町，自福井至坂井港长六里十二町十三间，舟楫可通，源长凡二十五里，阔凡四十五M。九头龙。有三源，皆发于美浓州界大野郡，一出油坂岭，为油坂川西流；一出白山之别山，名石彻白川，西南流，共至朝日村而相会西北流；一出下秋生村蝇帽子岳外三所而北流，名秋生川，又称真名川，及土布子村而合流，过胜山之西，并西流数小河，过舟桥、稻多之间至高屋村会安吉川，自坂井郡鸣鹿村至坂井港长十里余，舟楫可通，源长凡三十二里，阔三町二十间，舟桥、稻多二村之M有舟桥，长百二十间，四十八只横亘以铁锁系之，天正中柴田胜家之所创造也。

加贺西南至越前，东至飞骅、越中，北至能登，西北至海，东西凡一十里，南北凡一十八里。白山耸其南隅，山脉左右分走，与二越、飞骅三州相连。河水概发源于此，北流而入于海。时令不调，物产殊乏，风俗优柔而不免偏执。郡数凡四：村数一千零九，町数一十。日江沼、村数一百四十，町数二。能美、村数二百六十四，町数一。石、村数三百三十六，町数五。河北。村数二百六十九，町数二。田圃段数未详。其山岳有白山、北陆道第一高山也，为日本三山之一。跨越前、美浓、飞弹诸国，有三峰，南称别山，北称大汝，中央称御前，最高峻，登其绝顶俯瞰六州。直立凡八千四百尺。御前峰后又有剑峰，其状如植五剑，积雪四时不化，故总称白山。自能登郡凡九里，自牛首村市濑凡四里，自金泽凡二十里三十三町，自越前大野郡胜山凡十五里八町。释加岳、在牛首村，凡七里。妙法山。属石川郡，凡十里。其河渠有手取川、有南北二源，皆发白山。自大汝岳出者名中又川，又称尾添川，北流渐折而西北，为能美、石川二郡之界；自别山出者名白山川，西北流共容数小河，从牛首村而北流至河原山村相会，名为手取川，仍北流至河合村。从大日山发者与北流之大日川合，过石川郡鹤来之南渐西流，至凑美川之间而入海。长凡二十里余，阔五町。大圣寺川。发源江沼郡大日山之西麓，西北流经九谷，西流，自我谷村而北流，至河崎村渐西流，经大圣寺至盐屋浦而入海。长凡十八里，阔五十间。

能登东接越中、加贺，余皆至海，东西凡一十一里，南北凡一十八里。加越诸山之余脉，斗出于北海而为半岛，东面抱一大湾，北海第一巨港也。土壤薄瘠，风俗庞朴。郡数凡四：村数八百六十五，町数四。日羽咋、村数二百三十九，町数一。鹿岛、村数一百九十六，町数一。凤至、村数三百一十八，町数二。珠洲。村数一百一十二。田圃段数未详。其岛屿有能登岛。俗名岛之地，属鹿岛郡，周回十四里十九町余，居民概以煮盐为业，近旁有小屿数十。

