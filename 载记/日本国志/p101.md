<!-- { "loadSidebar": true } -->
日本古兵制，兵与农合。迨孝德朝依仿唐制，始设兵部省，特置兵团，四分每国之丁而取其一，卫京戍边，在京曰卫士，在防曰防人。一年而更。边疆有事则下尺一之符，调发沿道，事止则散归卒伍，无列屯而坐食者。及王政弛废，藤原氏世相于内，源、平氏世将于外，兵之隶将家者号日武士，源、平二氏各私其武士日家人，互相吞噬。源氏既得志，命其家人为诸国守护地头，使各自守，守其土而食其毛，农食六分，兵食四分，兵农之势隐然既分，然其兵则尚皆土著也。降至足利氏，仍源氏、北条氏守护地头之旧，而渐成封建之制。时家国多故，军役烦兴，诸国武士稍离其故土，东西转徙以就其将帅，而举国之兵渐不土著。及其衰也，雄豪割据，务竞进取，往往招集亡命之徒以为爪牙，取其奉养于农。农不足给，又使其徒略取外境以自封，隐然成侯国之势。及织田氏、丰臣氏兴，幕下将校之封朝暮纷更，曾无定所，是以常聚其兵于城府以便分遣，于是兵之不土著者一定，而兵与农全分矣。当时所谓士者，自非职事官，皆分番直宿，略如古之卫士。士之下有徒，有卒，士有扈从、马迥之目，卒有足轻、与力、同心之目，区分部伍，置长领之。此类概谓之兵士，与徒皆袭世禄，卒之简点罢免一任其头长便宜为之。及德川氏定国，亦因织、丰二氏之辙，分割六十余州，封群雄及子弟功臣，自百万石至一万石统称日藩，藩各有士。举国兵士之隶于德川氏麾下，自不满万石至百石、数十石，或食采邑，或仰廪给，总其众号日八万。此八万之众各皆世其禄俸，畜其妻孥、臣仆，仰食于平民。自年十五就役，至六十免役，以三四十年间为服役之限。而此二百余年中太平无事，兵备懈弛，所称武士者耳不闻鼓鼙，目不见旌旗，惟餍膏粱、服罗绮，以奢侈相竞，即所谓骑射击刺，亦惟习华法儿戏。兵既无用，而欺陵良懦，大为民害，积弱之极，不可复挽。

及其季世，西舶东航，皆束手不复能战。虽各藩知铳炮之用，颇有简练之师，而其势不能统一，及太政归于朝，乃尽收列藩兵权，废武士世禄。至明治五年十一月诏日："朕赖天地祖宗之灵，行吾邦二千余年未有之变，革封建之制复为郡县，海陆兵制亦不可不因时而制宜。往者太阿倒持，兵权归于将门，迨乎季世，将骄卒惰，国亦随弱，朕心痛之。今源本吾邦兵农合一之制，斟酌海外各国之式，设全国募兵法，以保护国家无疆之基。汝百官众庶，其体朕意。"于是太政官复谕于众日："我朝上古之制，举国无非兵者，有事则天子为之元帅，率而征不庭。寇平则解甲归田，复为农工商，固非如后世之佩双刀，糜厚禄，甚至睚眦杀人，官不敢问其罪者也。昔神武天皇以珍彦为葛城国造，设军团，定卫士防人之制。至神龟、天平间，六府二镇之制始备。保元、平治以后，朝纲解纽，兵权归武门，始隐然有封建之势，而兵农亦分矣。浸淫日久，弁髦王章，奴隶民人，弊不忍言。今列藩奉还图版，王政维新，旧日武门坐食之士削其禄、脱其剑，俾四民与之等夷，此固国家所以平均上下，无有差等之意也。夫如是则食毛践土莫非王民，可不思所以报国乎？天地之间，一事一物，莫不有税，以供国用。为吾国人，则应竭致其身以报吾国。西人谓之血税，谓洒其生血以报家国也。且夫家国有难，民人共之，卫国即所以自卫矣。有国即有兵，有兵即不得不以吾民充其役，乃天地古今之通义也。泰西诸国数百年来所研究实践，编定兵制，法极精密。然而我国政体地势稍有不同，今不能悉采用，辄取其所长补古昔军制，立海陆二军，取全国四民男至二十岁者皆编人兵籍，以备缓急。尔乡长里正依此意告谕民庶，务使知保护国家之大本。"遂颁行征兵令数十条，大概分三种：一为常备兵，一为后备兵，一为国民兵。行之四年，至明治八年复有所更正，行之又复四年，至明治十二年十月，太政官又废旧令定为今制，凡分八章，统七十一条。

凡征兵以全国丁壮充之。四分陆军，为常备、豫备、后备、国民军，各从其身材，分属之步、骑、炮、工等部。海军则别设令征集之。常备军选男子年二十岁者，征集于各军管下国郡，抽签选定，乃编队伍。俾服役三年，分置于所管镇台，其有未及三年精熟技艺者，特恩许其毕役。其身材强壮，品行方正，能晓畅技艺者在管六个月，擢为近卫兵。使服役三年既毕，编入豫备军。已经二年六个月编入后备军，有愿充士官者，照检查例合格，送之人士官学校及教导团。能熟技艺及有异才者，亦可优擢下士官。辎重输卒及看病卒，并工人等，虽募其愿充者，若或员缺，则身不合格或合格，亦可依其所为业便宜征集之，使服其役。以辎重输卒征集者，六个月间服常备军役既毕，编入后备军。看病卒并工人等服役与诸兵同。常备军在屯营中日给额俸，凡被服饮食皆由官支给。豫备军以常备军毕三年役者编制之，亦定三年期，惟平时在家，遇有事变乃编列常备军使从军，每年一回召集于屯营，使演习技艺。后备军以豫备军满三年者编制之，更定四年期，遇有事变征集在豫备军之次，每年一回召集于便宜地方使之演习。豫备、后备军当演习时，例于十日前由镇台宣告，随里程远近给予路费。凡兵役虽期限既满，若遇战争即不得解役。国民军，查全国十七岁以上、四十岁以下男子尽编入兵籍，当全国大举时临时编列队伍以充守卫。案旧制，男子二十而征为常备军，二十四而编为第一后备军，二十六而编为第二后备军，二十八岁而编国民军，在营三年，应役者四年，四十而免。新制则男子二十而为常备军，二十四而编豫备军，二十七而编后备军，三十而为国民军。在营三年，应役者七年。旧制第二后备无须演习，新制后备与豫备同，比旧加三年应役，增五年演习。盖兵之为道，非习不精，苟弓硬手生，仓卒呼集，反恐误事，而每岁一回召集，亦不至大妨民时，故虽民情所不喜，亦强增之，所以重军政也。自五年发令以来，物情呶呶，或谓驱一国执未耜操牙筹之子弟，使之三载入营，既恐染武夫习气，又恐荒学业而废家政，所以多方隐匿，百计逃避，常有征不及额之忧。此次新制特设"未及三年精熟技艺，特恩许其毕业"之条，使有志者发奋勉励，得以早日归休，所以顺民情也。

凡男子有终身免兵役者：一日废疾，不具，不堪兵役。二日经惩役一年以上之罪犯，经禁狱一年以上之国事犯。详《刑法志》。案中国古制．寓兵干农．未有甄择流品之文。其后越用罪囚暴发两戍，汉有大征伐，往往赦死罪从军。至周世宗乃尽募盗贼、杀人亡命者，卒以之拓疆土，霸诸侯。盖强梁恶少，骁健奔命，倚以杀贼，偶亦收效。《司马法》所谓"使贪使愚"者此也。然此辈本皆无赖，习惯为非，故驾驭稍疏，动辄挟众虏掠，因事鼓噪，甚至戕害将帅，劫易人主，无所不为。兵以弭乱，反以生乱，使天下之人视如蛇蝎，动色以养兵为戒，岂非以不肖之徒群聚其中欤。且自五代籍为兵者皆文面滹手，夫黥刑所以治有罪者也，今集盗为兵，又待兵如盗，叶适所谓"黥卒老兵，贱而可羞"，当世以为骂詈之词，轻之也如此。冀其有用，得乎？泰西征兵之法，几于人尽为兵，独至罪犯不得录用，其所以重兵即所以强兵也矣。有国民军外免兵役者：一日户主，凡注于户籍为一户之主，总不征集。惟于应征年纪以前分为两户，或女户主以赘婿分家，或既绝户以继嗣再兴，或未及五十岁遽让产于其养子继嗣为户主者，不在此限。二日独子嗣子。独别、，承祖之孙。三日五十岁以上者其嗣子或承祖之孙，但应征年纪以后以嗣子或承祖之孙分家者，或五十岁以下之养子，非有不得已事故者，或已绝户以立嗣再兴，或女户主以赘婿分家，或于众子孙中以应征年纪以前更定为嗣子，或承祖之孙者，均不在此限。四日年五十岁无嗣子者，其养子谓赘婿。或继嗣。五日未及五十岁而废疾不具，不能事生产者，其嗣子或承祖之孙及养子继嗣。六日判任以上之官史其准官吏及试用员与佣人虽不许免役，但现理要务，可具状于太政官请裁汰兵役。及教导职以上之僧官并户长。七日府县会议长、副议长及议员。八日公立学校之教员及文部省所辖与省府使所属之官立学校教员，有平时免兵役者，此类编为第二豫备。征兵，年在三十岁以下者，当战争有事、召集后备军以充兵时亦使编人队伍，或以供辎重役。一日年五十岁以下之嗣子或承祖之孙。但应征年纪以后以嗣子或承祖之孙分家者，或五十岁以下之养子非有不得已事故者，或已绝户以立嗣再兴，或女户主以赘婿分家，或于众子孙中以应征年纪以前更定为嗣子或承祖之孙者，均不在此限。二日陆海军生徒及海军兵器局造船所所佣工艺人。三日在海陆军役中死亡罹病及负伤，其兄或弟一人。四日通医术，既得开业文凭者。五日公立师范学校之卒业生徒。系各使府县所设立者，下同。六日公立中学校及公立专门学校之卒业生徒。七日文部所辖及省使所属官立学校之卒业生徒。八日留学外国过二年、有卒业文凭者。九日航海之船长、运转手、机关手，既经试验得文凭者。十日为海船佣工执水火之业经三年者。有平时许延一年征集期限者，次年征集之，至时犹应延期，则再延一年，至第三年犹应延期，于平时免兵役。一日愿充海军兵员者。二日兄弟同时征兵，偶数之半数，奇数之寡数。谓三人取其一人，五人取其二人。三日海军常备在役中之下士卒，其兄或弟一人。四日海陆军生徒之兄或弟一人。五日父兄或不知踪迹，或废疾不具，其人关一家生计者。六日文部所辖、省使所属之官立学校及公立师范学校生徒有一年课程者。七日公立中学校及专门学校生徒有三年课程者。八日因学术及商业驻留外国者。九日身未满定尺及有疾者。十日为刑事被告人，裁判未决者。所有应免役或延役之人，应详记事由，由户主上户长，递呈郡区长使府县厅，于征兵检查时核其是否，然后施行。凡兔．役、延役有年岁期限，如满五十岁之嗣子嗣孙及三年卒业之生徒之类，须每岁九月十五日以前呈核，若过期方为满岁，仍应征集。若有伪作年纪、捏造父母兄弟有无，或故伤身体，佯托疾病，冀免征兵者，查出依律处断。户长及郡区长扶同徇隐者同坐。惟例许捐金免役，如本年应征者纳金二百七十圆，在平时免役者纳金二百三十五圆，准于国民军之外特免兵役，此外咸使征集。

