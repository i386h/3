<!-- { "loadSidebar": true } -->
外使劫盟，海防事起，逮元治、庆应，司农竭蹶，拮据甚矣，旧藩诸侯各负债累。及废藩命下，各藩力不能自偿，政府虑骤废逋债，恐失人心，乃分别款项，其应还者作为政府公债。自宏化甲辰迄于庆应丁卯，凡旧藩所借用者称为旧公债。自明治戊辰迄于辛未废藩、壬申置县，凡诸藩县所借用者称为新公债，各给以证书。证书犹曰凭票。旧公债无利息，自明治五年至五十四年，限五十年间分年偿还，其数共一千九十八万二千七十五圆。新公债自明治五年至二十九年，限二十五年间偿还，每岁给四分利。四分利即每一百圆一年给利四圆。明治八年始以抽签之法分偿本金，其数共一千二百三十九万二千五百五十圆。凡金额分为五种：曰五百圆，日三百圆，日一百圆，日五十圆，日二十五圆。证书亦分为五类，其新公债证书，别用国字伊吕波，编为四十七部，证书之内详记债主姓名、籍贯、金额、种类并号数，于证书之末附以小札，记一年应还之款、应给之息，俟每期本金利息支给之日，将小札裁截收还以为据。令各债主申缴契约，经大藏省查核之后记于簿册，照额编列证书，钤勘合印，送致于各债主所居地。又于各地方设公债局，备各簿册，照依大藏省所颁证书加用官印给与其人。旧公债每年于十二月一日至十五日给予是年应偿之款。新公债于每年六月一日至十日、十二月一日至十五日给予是年应得之息，其本金听大藏省便宜，或每年、或间年用抽签法以偿。其法先由大藏省悬示本年应还新公债若干，何种何类各若干，乃于证书最多之地，或东京、或大坂，由国债寮遣员会同地方官招集债主十名以上乃行抽签。其签亦分编伊吕波四十七类，某类又分号数与证书相同，抽签得相应号数者即于本年备偿。凡收藏新、旧公债证书可传授子孙，典质、买卖亦任其意。其买卖者甲乙偕报官厅，官厅公债课受其书，亲加印记给与买者。其以证书典质与人者，当支给本金利息时官亦照给，如典质过期不赎则准买卖例。若证书罹水火灾，收藏人详记颠末及号数、金数，申报大藏省，准换新证。或盗窃、或遗失，亦如式申报大藏省，大藏省照录其号数、金数，悬示此项证书不得买卖典质，见者速报于官。如阅七个月不悉所在，别造新证书交与本主。凡证书有挑剜、割裂、涂抹、穿破、黏连等弊，照其证书金额十倍科罚。其赝造摸写或变换证书内文字、图画，并藏有类似刻板、纸料、图书者，事觉均论如律。

维新之际，以王师东征岁入不足，当日决算表，自庆应三年至明治元年不足五百余万，例外岁出至二千五百万。乃从由禾公正之言制造纸币，名日太政官金札。后以太政官金札过大，不便流通，换为民部省小札。明治元年闰四月，布告日：皇政维新之际，将建立富国基础，乃以一时权宜制造金札，限于元年戊辰至十三年庚辰通用国内。二年五月，又布告日：自今制造纸币器械一概焚毁，以三千二百五十万圆为限，由本年冬迄于壬申将造银货，听人交换，有未换者则每月给以五铢利。每月五铢即六分也。六年三月，又布告日：现因政府有事，所发官札未能如约付以利金。今自本年三月十五日以公债证书交换，有藏官札者宜遵此例。于是金札一变而为公债，名日金札交换公债，限于十五年间通用，过十五年则政府收买。年给六分息，发给证书，四年后亦以抽签之法分偿本金，其数为二百二十三万八千五百五十圆。此项证书分为二种：一曰记名公债证书，于证书内记收藏人姓名，有买卖之事则请大藏省更书。一称利札公债证书，仅记收藏人姓名于簿，买卖之际不必更名。其他条例同于新、旧公债。初，将军奉还政权，萨、长、肥、土四藩亦上表请奉还藩籍。后改府、藩、县一致之制，令藩主、藩臣以各藩租人之数给以十分之一为世禄，然不足赡养，颇有改为农、工、商者。华、士族既改禄制，其租入少者不能自赡，有请改归农、商籍者，政府听其请，给予资金，其岁租八石八斗者给金三百圆，七石者Z-百五十圆，大概算予五年全额，此项资金当时共费一百二十余万云。废藩令下，士失常职，益无以谋生，当时有请奉还世禄者。政府虑其失恒产，生异心，未敢遽许，然人人以素餐坐食为惧，物议嚣嚣，群冀政府有所处置。至明治六年，先是有内藤政举、水野忠敬等五十余人先后请纳家禄及赏典禄，以抵偿旧藩债、外国债，并充官厅费。朝议许之，其后颇有请奉还者。乃决议募外债以收家禄，有自请奉还者给以六年应得之禄，其半给以通货，其半作为公债，给予证书。是为秩禄公债，年利八分，发给证书三年后，限七年间以抽签之法分偿本金，其数为一千六百五十九万二千二百二十五圆。初许奉还令，华、士族于奉还后有再请土地山林者，减地价之半，仅缴半额，仍令管领。旋停止奉还，至八年八月又布告，秩禄公债条款略有增改，大概同新、旧公债。初，政府之许秩禄奉还也听人自便，请者乃给，故其数不多。从前制禄有家禄，世食之禄，自畿内王人及幕府藩臣，以世官得世禄者皆于维新时改定禄制，多者六万余石，少者数十石，食禄者凡二十九万余人。有赏典禄，因功而得禄者，自江户追讨迄函馆平定．凡于王室有勋劳者概给以赏典，多者二万石，少亦百石，得赏者凡二万余人。其中又有永世禄，世世给予。终身禄，二代禄，年限禄限年给与。之别。至九年八月，遂废奉还令，所有华、士族、平民之家禄、赏典禄、旧日禄制概改为公债。其永世禄在七万圆以上者合家禄、赏典禄计之。给予五年全额，即三十五万圆。银数较少则年数较增，如千11t以上、未满二千五百圆者给予七年半金额。由七万至千圆均为五分利，由千圆至百圆为六分利，由百圆至二十五圆为七分利。其终身禄照永世禄年限十分之五，给利之法亦同。年限禄则十年以上者照永世禄十分之四，年限较短则给数较少，如二年限，照永世禄十分之一五给之。给利之法亦与永世禄同。是为金禄公债，日本给禄之法概以米石计，后改为俸金。此项家禄、赏典禄本额亦系给米，既乃平均米价折算金，故日金禄。考日本秩禄支给为岁出第一款，自明治元年至明治八年，总计九千五百余万。自改为公债，岁出之常款变而为国债之利息矣。发给证书，六年之后限三十年间以抽签之法分偿本金，其数为一亿七千四百二十一万九千五百一十五圆。其他条例同新、旧公债，惟证书不许买卖。当时政府之意，欲华、士族岁仰余息易于谋生，故创立银行使便以存寄证书，岁收其利。至十一年九月解证书买卖之禁，然犹恐其以低价贩卖，骤陷于困，特设法保护，凡证书百，五分利者价六十四，六分利者价七十三，七分利者价八十二圆，十分利者价百圆。大藏省许为受买，以故证书价亦不低。及十二年大藏省停止买受，而公债证书之价目就低下矣。自收还华、士族、平民采地之后，其旧日神官所管社地皆没收于官，以其社地租入十分之二给之，后平均米石改给以金。及金禄改公债后，神官之禄亦给五年全额，换予公债证书，是为旧神官配当禄公债。本非官禄，第举社寺所入配合相当之额而定禄制，故名日配当禄。年利八分，限十一年间清偿，其数为四十二万三千三百二十五圆。

