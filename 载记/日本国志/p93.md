<!-- { "loadSidebar": true } -->
15292247

一

一

芷



四月



67M98



356639



91287



28927132



30262124



150307480


五月

671741

355664



91287

286672

30354936

150171300


六月



26270243

32357435

16678

外史氏日：楮币可以便民，不可以罔利者也。苟使持数寸脆薄之物使天下之人饥藉以食，寒藉以衣，露处藉以安居，则造之易而赍之轻，天下之至便无过于此矣。无如其不可，何也？金也银也铜也，是亦寒不可以为襦，饥不可以为粟，穴处不可以为屋，而天下之人奔走而求之。且萃五大部洲嗜欲不通、言语不达之辈，不约而同以此为利。则以布帛菽粟之不可交易，乃择一物之贵而有用者为币以适用，而金、银、铜实为适宜。若以楮为币，则直以无用为有用，虽以帝王之力设为金、银、铜交易之禁，严刑峻法驱迫使行，而势有所不能。且夫在唐有飞券，在宋有钞引，今银行钱店罗列市廛，入亦争出其宝货以易空楮，经商四海者携尺寸之券，虽在数万里海外悉操之则获，不异于载宝而往。于是禁飞券、禁钞引，必嚣然以为不便。而欧洲各大国又有国家公立之银行，富商巨室举其家所有之金银，大者牛车、小者襁负，实输于其中，予一张之纸则珍宝而藏之。日本初用楮币也，值相等者价或重于真金，蚩蚩细民，给予钱则拒，给予纸则受，亦安在楮币之无用？

今日不可行者何？日以楮币代金银则可行，指楮币为金银则不可行也。有金、银、铜，使楮币相辅而行则便于民，无金、银、铜，恁虚而造漫无限制，吾立见其败矣。挽近以来，物侈用糜，钱之直日轻，钱之数日多，直轻而数多，则其致远也难。成色有好丑，铸造有美恶，权量有轻重，民有交易，奸诡者得上下其手以肆其诈伪，而金、银、铜之便以用者又憎其繁重矣。代以楮币则以轻易重，以简易繁，而人争便之。虽以中人之赀，设市易银，纸币尚足以行，况以国家之力，有不趋之若鹜者乎？诚使国家造金银铜约亿万，则亦造楮币亿万示之于民，明示大信，永不滥造，防其赝则为精美之式，救其朽则为倒钞之法，设为银行以周转之，上下俱便，此经久之利也。日本自明治四、五、六年金、银、铜三货并铸，计值六千余万，当时纸币八千余万，虽其数既浮，民尚利之。既有萨摩之乱，骤加纸币二千六百万，加以银行之增发，公债之充溢，核楮币之数过于真钱几亿万。即使金钱不流出，而增造无艺，浮数过巨，势不得不贱。况又益以输入过多、金银滥出之害乎。前之以一圆易金银货一圆者，浸假而十一，浸假而十二，至今则十三四乃能易矣。金、元、明之行钞不过百年，及其弊也，钞百贯值钱一文耳，乃至不足偿楮墨之费。美利驾之行纸币，法兰西之行纸币，皆为时不久，值千值万之纸币，至不能谋一醉。今日值十之三四，将来殆不可问也。寻前明及美、法之弊，终至拉杂摧烧废弃不用，转而用金银。

吾稽日本新铸之货多流出海外，存于国中者不可问也，全国上下所流通者纸币已耳。一旦不用，殆将转而易布帛菽粟矣，纸币日贱，物价日昂，贫民之谋生者日难于一日，既有岌岌不可复支之势。然以本国之币购本国之产，自相流转尚可强无用为有用，购他国之货则非以货易货不可矣。若或不幸饥馑洧臻，敌国乘隙，终不能复举无用之楮币以购菽粟，以储枪炮，诚未知其税驾之何所也。《诗》有之日"譬彼舟流，不知所届"，其今日日本纸币之谓乎？吾将拭目以观其补救之方也。


卷二十 食货志六


商 务

古无商贾，第以有易无而已。至显宗时铸造银钱，商业盖权舆于此。自通使大唐，唐物麇聚，特于太宰府设唐物使一官，舶至则遣藏人检查货物，命出纳司辨给价值，其珍异之品朝廷或以献上皇、以告山陵，而特禁贾估不由官司、私相交易者。盖当时所重远方难得之物，不在通商也。惰好中绝，宋、明之间，偶通商舶而贸易不盛，又以海寇肆扰，每禁通商。德川氏之初，规模宏远，尝许荷兰、英吉利、葡萄牙、西班牙、吕宋、安南、暹罗互市，外舶至者辄给以印票，许持票再来。其时坊津、长崎、平户、和泉、界浦海帆云集，而日本商人亦造巨舶出海，德川氏定为二十家，船名日殊印船。禁教之后，人海者必奉牒而行，又谓之奉书船。然卒以天主教倡乱，悉绝互市，并禁造大舶。禁帆用三桅，漕船外不得过五百石，著为永例。外舶抵港不许上陆，而国民出海虽遭风难，民归亦处斩。二百余年兢兢墨守，专以锁港为国是，终德川氏之世，惟长崎开港，许中国与和兰通商而已。当时输入之货绵糖、绸缎、书具、文籍为多，输出之货铜为大宗，余则昆布、鳆鱼及铜、漆、杂器耳。而德川氏中叶屡减舶数，限出入货物值数，故商务日以衰微。事详《邻交志》上、下篇中。盖亚细亚诸国重农而不重商，但恐货物匮乏，或无以养人之欲，给人之求．故立之制限．使货不滥出则价不腾贵，意在保民不在通商。古来政体如此，与今日黍西诸国广兴商务以争利益迥不侔也。

及美舰、俄船迭来劫盟，乃订条约，通邻交。以横滨、箱馆、大坂、神户、新渴、夷港、长崎、筑地为通商市场而海禁大开，国势一变矣。既开互市，外商鳞集，轮船帆船，联翩络绎，东来西往。日本亦颇有出巨赀以营商业者。先是，日本旧习为商贾者，仅以一二人私财权子母以图微利，未有如西人之醵赀集钱、以联合力结为商会者。既与西商争利，知私财绵薄，不如集赀商会之力之大，由是商人合力联结会社。然操术不工，往往锐进轻举，不量力，不虑胜，先笑而后眺j明治七年小野组既破家，野为豪商之首组者，谓组合为商，即商会也。岛田组又报倾产，亦豪商。当时二家破产，连累甚广，宫库亏损亦及九十六万余圆。日本之商势益衰莆，其经营之业，如蚕卵纸屡取败屈。蚕卵纸，欧洲中原购以为种，输出甚盛。商人贪得，制日苟且，声价渐轻。政府虑其滥造，特设规则、立制限，商民哗然谓不便，外国公使亦生异议。政府不得已，于七年解禁，诸国蚕种概供输出。一时万余人聚于横滨，减价争卖，莫不亏本。于是豪商六人协力出八万余圆，购五十余万枚而摧烧之，乃略复原价。此时失赀破产者不知几千百人，或日此收买之策乃政府出赀，阴遣商人为之云。至十年又复败失，商法会议局收毁三十余枚，而卒无效。其他若三年之豕、五年之兔、八年之蔷薇、十年之万年青，皆以无足重轻之物张脉偾兴，骤起高价，乘机者居为奇货，及价落而物归无用，因而破产者又比比相踵。明治三年，有豕白腹者或诧为异物，购而去，俄而出赀争购，各以肥腊彭亨为贵。商人贪利，甚至寄电报购之香港、广东。蔷薇、万年青因一二华族购而玩赏，效尤竞起，一花一叶竟费中人之产，犹不能得其殊异者。兔为日本所无，外商乘机谋利，乃至每头值数百金，商民之愚昧者倾家购取以侥幸一时之利，既而价落，破产者殊众，且有人自杀。西商有以银米物价限期为买卖者，其法实类于博篓，日本自结商会，争效此风，颇有朝猗顿而夕黔娄者。

辟如米价每石值五剧，则悬期订约购米乃石或十万石，既至期而米价值六圆，则每石得利一圆，十万石得十万圆矣。或每石值四圆，则每石损一圆，十万石损十万圆矣。第指其虚价预揣低昂以决胜负，而米仍积于仓廪未尝买卖也。其他若油、若豆、若金、若银，无不如是。此风盛行，豪富有大力者间或联集巨赀，尽举市场之米概行收买而自定其价，以博厚利。与之斗力者复出他策以决胜败，市价无定，往往一市哄动云。而各商会树党相争，又每每操同室之戈，使外商得渔人之利。以故利权尽归于外商，日本十不及一，政府颇厌苦之。其后豪商有识者乃集合众商开商法会议所，设商法学校，以振兴商务。至十三年，因卖丝事与外商争，始稍稍有效，尔后当能恢复商业欤。蚕卵纸耗损以后，日本学制红茶，又因滥制争卖而不得利。输出之货，丝最为大宗，商人又虑其败也，乃联合众丝商结一生丝转运局，凡外商买丝必至此局，拣式样、定价值乃许发卖，日本丝商不得自与外商私相交易。自设局后外商嚣然不愿，请于公使，公使商之外务，外务辞以"此商人之事，非吾辈所得干预"。外商乃停止买卖，相持数月，卒以欧洲丝价甚昂，外商乃不得已而从其章程。盖内商与外商争权，此为第一次云。

