<!-- { "loadSidebar": true } -->
　　泛乡忠贞，社稷是经。进贤为国，稽考钱、刘、李、《函》作考。典刑。型义通。爱莫助之，身殒朝倾。　何武，字君公，郫人也。初以对策甲科，为郎。历扬、兖州刺史，司隶校尉，京兆尹，清河、楚、沛太守，廷尉，御史大夫。成帝初具三公，拜大司空，封汜乡侯。为人忠厚公正，推贤进士。在楚致两龚；在沛厚两唐；临司隶，致茂林何并；居公位，进辛庆忌；皆世名贤。临州郡，虽无赫赫之名，及去，民思之。才虽不及丞相薛宣、翟方进，而正直过之。哀帝即位，以朱博、赵玄为公卿，用事，免官。谏大夫鲍子都亟言讼之。丞相王嘉亦以为慨。帝复征武为御史大夫，徙前将军。时大司马新都侯王莽避帝外家丁，傅氏逊位，亦以列侯见征。哀帝诏博举太常，莽从武求举。武以莽奸人之雄，不许。哀帝崩，王太皇太后，莽姑也，即日引莽入，收大司马董贤印绶，诏举大司马。丞相孔光等逼王氏，皆举莽。武与左将军公孙禄谋曰：「莽五父世朝，权倾人主，必危刘氏。」乃举禄。禄亦举武。太后不从，用莽为大司马。莽讽有司劾奏，皆免。武就国。后莽浸钱、刘、李、《函》、浙本作寖。此从廖本。盛，遂为宰衡、安汉公。欲图篡汉，惮武与其叔红阳侯王立不从，元始三年，因吕宽、吴章事，槛车征武。武自杀。众咸冤之。莽欲厌众心，谥武曰刺侯。子况嗣。平帝崩，莽因居摄。后僭王廖本注云：「当作真。」位。


　　叔文播教，变《风》为《雅》。道洽化迁，我实西鲁。　张宽，字叔文，成都人也。蜀承秦后，质文刻野。太守文翁遣宽诣博士。东受《七经》，还以教授。于是蜀学比于齐鲁。巴、汉亦化之。景帝嘉之，命天下郡国皆立文学。由翁唱其教，蜀为之始也。宽从武帝郊甘泉、泰畤，过桥，见一女子裸浴川中，乳长七尺，曰：「知我者帝后七车。」适得宽车。对曰：「天有星主祠祀，不齐洁，则作女令见。」帝感寤，以为扬州刺史。复别蛇莽之妖。世称云七车张。作《春秋章句》十五万言。


　　长卿彬彬，文为世矩。　司马相如，字长卿，成都人也。游京师。善属文。着《子虚赋》而不自名，武帝见而钱写本脱而字。善之，曰：「吾独不得与此人同世。」杨得意对曰：「臣邑子司马相如所作也。」召见相如，相如又作《上林赋》。帝悦，以为郎。又上《大人赋》以风谏，制《封禅书》，为汉辞宗。官至中郎将。世之作辞赋者，自杨《函海》本作扬。雄之徒咸则之。


　　王钱、《函》、廖、浙本与顾观光本并作王。刘、李本作子。当作王。渊艳丽，蔚若华圃。　王褒，钱写作?，他处同。字子渊，资中属犍为郡。人也。以高才文藻侍宣帝。初为〔益州刺史〕依《汉书?褒传》补。王襄作《乐职钱写讹赋。中和颂》。本传作《中和乐职宣布诗》，颜师古注曰：「中和者，言政治和平也。乐职者，言百官各得其职也。宣布者，风化普洽，无所不被。」宣帝【时】〔征之。上《圣主得贤臣颂》。〕依《褒传》补。又上《甘泉》、《洞箫赋》。帝善之，令宫人诵之。为谏大夫，卒。


　　子山翰藻，遗篇有【厚】〔序。〕廖本注云：「当作序」。今按：厚古文与序字易混。杨序，《后汉书》亦讹作厚。序，「叙陈书旨」。有序，谓有人为之作注，如《书序》、《诗序》也。　杨终，字子山，成都人也。年十三，已能作《雷赋》，通屈原《七谏》章。【
后坐太守，徙边，作《孤愤诗》】。按「徙边」谓谪徙北地，见《后汉书》。又此十字当后移。明帝时，与班固、贾逵并为校书郎，删《
太史公书》为十余万言。作《生民诗》。〔后坐太守徙边，作《孤愤诗》。〕上十字当移在此。〔章帝东巡〕据《后汉书》补。又上《符瑞诗》十五章。制《封禅书》。〔免还乡里。〕依《后汉书》补。着《〔春秋〕廖本注云：「当有春秋二字，见《后汉书》。」外传》十二卷，《章句》十五万言，皆传于世者。


　　少迁猛毅，垂勋三邦。　陈立，字少迁，临邛人也。成帝時，?柯李本作?。有乱，〔大〕依《汉书?西南夷传》补。将军王凤荐立为太守，克平祸乱。徙守巴郡，秩中二千石，治有张本有作行。尤异。又徙天水太守，为天下最，天子赐黄金四十斤。钱写作「觔」。入为左〔曹〕卫〔将军〕、护军〔都尉。〕《函海》注云：「李本作护卫，此改正。」兹并依《汉书》补五字。


　　世公赋政，祥瑞来同。　王阜，字世公，成都人也。太守【弟】〔第〕五伦察举孝廉，为重泉令，有鸾鸟集于文学十余日。迁益州太守，神马出滇池河，甘露降，白乌见，民怀之如父母。


　　猗欤文父，叡发幼童。德澹读如赡。会稽，道崇辟雍。　张霸，字伯饶，谥曰文父，成都人也。年数岁，以已字通。知礼义。【诸生孙林、刘固、段着等宗之，移家其宇下。】十六字当下移。启母，求就师学。母怜其稚。对曰：「饶能。」张本有小注七字云：「《汉传》云：我饶为之。」故字伯饶也。〔治《严氏春秋》。〕依《范史?霸传》补。〔诸生孙林、刘固、段着等宗之，移家其宇下。〕依《范史》移。为会稽太守，拨乱兴治。立文学，学徒以千数，风教大行，道路但闻诵声。百姓歌咏之。致达名士顾奉、公孙松、毕海、胡母官、万虞先、王演、李根皆至大位。在郡十年，以有道征拜议郎。迁侍中。遂授霸五更，尊礼于文廖本注云：「当作大。」学。年老卒，葬河南。张本此下尚有「梁县」二大字，及「按《后汉书》霸子楷、孙陵、玄，各有传」十三小字注。


　　少府委?，刘、李本作迡。钱、《函》本作迟。廖与顾观光本作?。作卿作师。　赵典，字仲经，成都人也。太尉戒【孙】〔子〕《
函海》注云：「惠校改子。」廖本注云「当作子」。兹依《后汉书》改。也。与颍川李膺等并号八俊。三为侍中，自乐，依《范书?典传》当作：「一为侍中，五居卿位，隐约自乐。」禄俸施贫。方授国师，未拜，病卒。张本有小注云：「按《东汉?典传》，典为戒子。《
谢承书》：典为戒私子。」


　　何、杨研神，贯奥入微。　何英，字叔俊，郫人也。杨由，字哀侯，成都人也。二子学通经、纬。


　　英着《汉德春秋》十五卷。孙汶，字景由，亦深学；初征，上日食，蚀字通。盗贼起，有效，为谒者；京师旱，请雨，即澍。迁犍为属国。着《世务论》三十篇，卒。杨由为太守廉范文学，范称能治。由言：「当有刘、李本作存。贼发。」顷之，广柔羌反，寇杀长姚超。乡人冷丰赍酒侯之，值刘、李本作傎。客未内，读如纳。字当从入。由为知其多少。又言：「人当致果，其色赤黄。」果有送甘橘者。大将军窦宪从太守索《云气图》，由谏莫与，寻宪受诛。其明如此。着书十篇而卒。


　　司农刘本作司徒。明允，国宪是维。　任昉，字文始，成都人也。初为叶令，治奸贼七十余人。迁梁相，尚书令。清身检下。大将军梁冀惮之。出为魏郡，徙平原，岁出租税百万。冀诛，复入为尚书令，司隶校尉，迁大司农，卒。弟恺，徐州刺史，亦有治名。昉父循，字伯度，为长沙太守，得其父，时为五官，事在精通也。


　　翁君美秀，牧【后】〔后〕旧作后。廖本注云：「当作后。」今按：宋刻古籍中，多有讹后为后者。寤机。　何霸，字翁君，司空武兄也。为郡户曹。刺史王尊将之官，移诸郡不得遣迎。太守唯。霸白宜往。太守遣霸。尊大怒。霸对曰：「太守遣霸，非修敬也，以去京师久，迟知朝廷起居耳。」尊遽下车，持节对之。因奇霸容止，辟为别驾。举秀才，为属国中郎将。


　　弟〔显，〕旧本原脱显字，作空位。旧校小注有「阙名」二字。张本无，作「弟显」。廖本注云：「按当作显，见《目录》。旧校失考也。」颍川太守。兄弟五人皆有名。


　　伯骞推贤，求善如饥。　柳宗，字伯骞，成都人也。初结九友共学，号九子。及为州郡右职，务在进贤。拔致求次方、张叔辽、王仲曾、殷智孙等，终至牧守。州里为谚曰：「得黄金一笥，不如为伯骞所识。」举茂才，为〔美〕阳【夏太守】〔令。〕原作「阳夏太守」。按《汉志》，无阳夏郡。廖本注云：「当依《目录》作美阳令。」兹改。


　　文侯颙卬，音昂。李本误作仰。极位台衡。　文侯按：此称其谥也。《后汉书?赵典传》：「父戒，为太尉。桓帝立，以定策，封厨亭侯。」赵戒，字志伯，少府典【祖】〔父〕《后汉书》引《谢承书》曰：「典，太尉戒之叔子也。」旧刻各本作祖。当依上改文作父。也。父定，赵戒之父，典之祖也。以游侠称。戒，顺、桓帝之世历司徒，太尉，登特进。屡居公辅，免忧患于钱写本无此于字。无刘本作?。妄之世。告归于蜀，薨家。钱写本无家字。唐百川校笺云：「二字无。」


　　太尉颉颃，志振颓纲。　赵谦，字彦信，戒孙也。历位卿尹，初平元年，为太尉。时董卓秉政，欲迁天子长安。谦与司空荀爽固谏，卓不听；以为车骑将军，奉大驾西幸，封洛亭侯。拜司隶校尉。忤卓指免。讨白波贼有功，封〔郫〕廖本注云：「当有郫字。」侯，进司徒。免，拜尚书令，太仆。三年薨，谥曰忠侯。


　　司徒继踵，僶俛权横。《函海》、王、李、何等本作衡。　赵温，字子柔，谦弟。以侍中与此下廖本注云：「当有大驾二字。」〔帝〕同辇西迁，封江南亭侯。兄亡。初平四年拜司空。未期，进司徒，当世荣之。时车骑将军李傕与董承、张济等争权，数迁移天子。温以书切责于傕。天子闻，为钱写本无为字。寒心。寻曹公入，徙天子都许，政出诸侯，礼待温，居公位十五年。建安十三年薨。张本无薨字，移赞文，径以年字连下条董卓字。


　　犹操道柄，董、李是让。原当以此与赵谦、赵温两赞衔接。旧刻随注隔断。兹从其式。　让，责也。张本移赞，并删此三字。董卓、李傕凶擅，谦、温干张本作平。之。初，文侯与李固、胡广议立清河王蒜，而〔梁〕各本旧无梁字，当有。冀欲立蠡吾侯。【赵】戒胁而从之，使李固枉死。君子以为，卓、傕之恶，甚于梁冀。谦摩卓之牙，温弄傕之爪，虽逼权势，以道陈训，贤其祖远矣。


　　侍中授命，分节亦当读如以。彰。　常洽，字茂尼，江原人也。自荆州刺史迁京兆尹，侍中，长水校尉。以兵卫大驾西幸。傕等作难，常侍卫天子张本无天子二字，改作守字。左右。为傕所煞。钱、廖本作煞。张、刘、李、浙本与顾观光校勘本作杀。下同。


