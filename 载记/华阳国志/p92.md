<!-- { "loadSidebar": true } -->
　　〔耿秉妾行。〕无考。惟《常志》必有赞注，今佚。


　　〔鲜尼母姜。〕同上注。参看《目录》２章注〔八一〕。


〔述巴郡列女〕按各郡例，当题有此五字在末。


〔右《巴郡士女赞》第二。　　凡五十四人。（四十七人士，七人女）。〕按各郡士女赞注末，例有如此题目并结人数。





华阳国志校补图注卷十中


　　广汉士女
　　（各本有此四字标题。常氏原书不当有。传钞者所加也。）

　　　　　　五


　　讲学冲邃，洙泗是睎。钱、刘、李、《函》本作稀，从禾。廖、浙、顾观光本作睎，从目。胤帝绍圣，庶熙畴咨。　杨宣，字君纬，什邡人也。少受学于楚国王子张，天文图纬于河内郑子侯。师（事）钱、刘、李、《函》本有事字，廖、浙、顾本无。杨公钱、刘、李、《函》本作翁，廖、浙、顾本作公。叔，能畅鸟言。长于灾异。教授弟子以百数。成帝征拜谏大夫。帝无嗣，宣上封事，劝宜以定陶恭王子为太子。帝从之，出宣为交州牧。太子即位，〔是〕为哀帝，拜〔
宣〕河内太守。征太仓令。上言宜封周公、孔子后，帝从之，封周公【孙】〔后〕各本俱作孙，当同下文作后。相如为褒鲁侯，孔子后孔孔字当衍。均为褒成侯。又荐辽东王纲、琅【?】〔琊〕廖本作?。他各本俱作琊。徐吉、太原郭越、楚国龚胜等宜赞钱写作赞。隆时雍。平帝时，命持节为讲学大夫，与刘歆共校书。居摄中卒。门生河南李吉，广汉严象、赵翘等皆作大儒。


　　长伯抚遐，声畅中畿。析钱写作祈。虎命邦，绰有余徽。　郑纯，字长伯，郪人也。为益州西部都尉。处地金银、琥珀、犀象、翠羽〔所〕出，作此官者，皆富及十世，纯独清廉，毫毛不犯。夷汉歌叹，表闻，三司及京师贵重贵室重臣。多荐美之。明帝嘉之，乃改西部为永昌郡，以纯为太守。在官十年，卒，列画颂东观。


　　三老泱泱，实作父师。　杨统，字仲通，新都人也。事华里先生炎高。高戒统曰：「汉九世王出《图书》，与卿适应之。」建武初，天下求通《内谶》二卷者，不得。永平中，刺史张志举统方正。司徒鲁恭辟掾。与恭共定音律，上《家法章句》及二卷《解说》。迁侍中，光禄大夫。以年老道深，养于辟雍，授几杖，为三老，卒。张本删此下七字。《内谶》二卷竟未【详】〔传。〕既云《内谶》二卷由统而兴，着为《解说》。则此「未详」二字抵牾。原当是未传耳。


　　平刘本作王。仲淑钱、刘、李、《函》本作涉。廖、浙、顾观光作淑。道，殆乎庶几。　王佑，字平仲，郪人也。少与雒高士张浮齐名，不应州郡辟命。司隶校尉陈纪山名知人，称佑天下高士。钱、刘、李、《函》本作「天下之高」。年四十二卒。弟获，〔濩〕《目录》作灌。旧校小注云「获亦作灌」，在文末。兹移。并改作濩。志其遗言，撰《王子》五篇。东观郎李胜，文章士也，作诔，方之颜子。列画学官。李本与顾观光本作宫。【获亦作灌】各本旧有此四字，《
函海》作大字。钱写作小字，单行。他各本作小字双行。兹移注获字下。


　　文父明洞，探赜索微。　杨序，钱、张、《函》、廖、浙、顾本并作序。刘、李本依《后汉书》卷六十传文改作厚。序字不误，说详注释。字仲桓，《函海》作●，遵宋椠讳笔字也。李本误作柏，见《
函海》校注。下桓字同。统仲子也。道业侔父。三司及公车连征，【
辟】〔辞〕钱、刘、李、《函》、浙本作辞。廖、顾本作辟。〔永建二年，特征〕依《后汉书》本传补二字。拜侍中，上言四方〔兵起〕，及荆、扬【交】〔六〕州【当兵起】人民疫、蝗，洛阳大水，宫殿【当】灾，三府当免〔大臣〕，旧刻此节讹乱甚，兹悉订正。此句旧无大臣二字。元丰本空二格。嘉泰本连下。廖本小注云：「旧空二格，当是阴臣二字。见《后汉书》。」今不取其说，填补大臣二字。说详注释。近戚谋变，皆效验。大将军梁冀秉权，自退。廖本小注云：「旧空六格。当是归家遂修黄老六字，见《后汉书》。」今酌《范史》文，改填六字。〔归家修黄老，教〕依《范书》本传补。授，门徒三千人。本初《后汉书》本传作太初。元年及建和中，特征聘，不行。年八十三卒。本传作「八十二」。天子痛惜，诏〔祭〕。谥曰文父。本传作：「策书吊祭，乡人谥曰文父。」故知当补祭字，断句。弟子雒昭约节宰，绵竹寇欢文仪，蜀郡何苌幼正，侯祈升伯，巴郡周舒叔布，及任安、董扶等，皆征聘辟举，驰名当世。


　　元章玄泊，韬光匿【耀】〔辉。〕旧各本作耀，协上联韵，当作辉。《函海》注云：「刘本作耀，朱校改辉。」谓朱小山也。顾广圻校稿亦作辉。廖本注云「当作辉」。顾观光径改作辉。并注云：「原误耀，依廖校改。」　段翳，字元章，新都人也。明经术，妙占未来。常告大渡津【口】〔吏〕依《后汉书》本传改。曰：「某日，当有诸生二人，荷担，问翳舍处者，幸为告之。」后竟如其言。又有人从冀州来学，积年，自以精究翳术，辞去。翳为筒，作【书】〔膏，〕于文当作膏。封头与之。告曰：「有急，发之。」至葭萌，争津，此下，《函海》本脱十六字，径连「破头」句。吏挝从者头〔破〕，【
诸】依《后汉书》改，属上句。生发筒。筒中有书曰：「到葭萌，争津，破头，以膏裹之。」生乃喟然知不及翳，还更精学。翳常隐匿不使人知。门人皆号夫子。


　　稚子奕奕，古之〔爱〕畏【爱】。二字旧倒。　王涣，字稚子，郪人也。初为河内温令，路不【失】〔拾〕李、廖本误作失。遗，卧不闭门。民歌之曰：「王稚子，世未有，平徭役，百姓喜。」迁兖州刺史，部中肃清。征拜侍御史，洛阳令。聪明惠断，公平廉正，抑强扶弱，化行不犯；发奸擿伏，忽若有神；京华密疑当作谧。静，权豪畏敬。元兴元年卒，百姓痛哭，二县吊丧，钱、刘、李、《函》本作祭。廖、浙、顾作丧。行人商旅，莫不祭之。贾胡左威，遭其清理，制服三年。洛阳〔民为立祠〕弦歌〔祀〕之。【为立祠】当移三字，补二字，说详注释。天子悼惜，每下诏书德令，【必】「必」字当衍，说详注释。赐后嗣，与卓茂等【为伍】。张本此下有小注云：「涣子石，邓太后嘉涣勤劳诏为郎中。」


　　敬伯恺悌，树德播惠。　王堂，字敬伯，郪人也。初临巴郡，进贤达士，举孝子严永、隐士黄错，及张璊、陈髦，〔皆至大位。〕依《巴志》文补。民为立祠。徙任右钱、刘、李、《函》本作左。《函海》注云：「当作右。」廖、顾本同《后汉书》本传作右。扶风，政教严明；帝舅车骑将军阎显、大将军窦宪、中常侍江京等嘱托，辄拒之；白鹿见象，不以为祥。徙鲁相。又徙汝南守，举陈蕃为功曹，应嗣〔为主簿。〕旧本有脱。廖本注云：「按《后汉书?堂传》云：委功曹陈蕃。又云：任主簿应嗣。此应嗣下当有脱文。今无以补之也。」兹补九字，以通其意。说详注释。〔后蕃至三公，嗣〕司隶校尉。号知人之鉴。


　　叔宰济济，以礼进退。　冯张本作马。颢，字叔宰，郪人也。少师事杨仲桓，及蜀郡张光超。后又事东平虞叔雅。初为谒者，威仪济济。为成都令，迁越嶲太守，所在着称。为梁冀所不善，冀风讽字同义。州，〔郡〕【追】〔迫〕之。张本无此五字。他各本有，作追。当是迫字讹。迫，偪也。遇事为难，迫其去官也。隐居，作《易章句》及《刺奢说》。修黄老，恬然终日。


　　大匠奇畅，妙监鉴字通。玄察。尽言世规，祇钱、张作秪。以陨越。　翟酺，字子超，雒人也。少此下钱写本有师字。衍。事段翳，以明天官为侍中，尚书。常尝字通。见太史令孙懿，歔欷涕泣曰：「
《图书》有贼臣孙登，将以才智为黄门开路。《后汉书》本传作「为中官所害」。君表相应之，是以凄怆。」此下，按《范书》本传，当有「懿忧惧移病」字。后为京兆尹，光禄大夫，将作大匠。上言：「
汉四百年，当有弱主，闭门听政，数在三百年之间。」按，此借图纬讥安帝时女后专政也。《后汉书》本传不载。出《益部耆旧传》，见章怀注引。「四百年」，举成数。「三百年之间」言不至四百年也。荐故太尉庞参、故司徒李合明通三才，忠正可以辅世。所言每指【刺】（利）钱、刘、李、《函》本作利。疾。利疾，说详注释。权贵诬酺及尚书令高堂芝交构。免死。《范书》本传云：「坐减死归家。」着《援神契经说》。《范书》本传作「着《援神钩命解诂》十二篇」。章怀注云：「援神契、钩命诀，皆《孝经?纬篇》名也。」卒家。


　　司隶聪敏，奋名刘本作兴。后叶。　郭贺，字乔卿，雒人也。初为太守黄幸户曹。幸有事，与汉中太守李荣俱被征。贺劝幸星行诣诏狱自归，得张本作德。免。荣稽留，诏杀之。由是显名。太守蔡茂命为主簿。茂梦坐【太极】〔大〕殿〔极，〕旧各本作「坐太极殿」。汉无太极殿名。当有误。廖本小注云：「按，当作殿极。见《后汉书?蔡茂传》。章怀注云：『屋之大者，古通呼为殿也。极，殿梁也。《前书音义》曰：三辅间谓屋梁为极。』可证。」兹据《茂传》改作「大殿极」三字。上，得嘉禾三穗。以问贺。对曰：「明府位当至三公。」旬月，茂迁司徒。表贺明律令，稍迁侍中，尚书仆射，司隶校尉。〔转〕荆州刺史。〔百姓歌之曰：「厥德仁明郭乔卿。」〕依《
艺文类聚》卷五十引文补。《范书》卷五十六《蔡茂传》附，歌辞尚有「忠正朝迋上下平」一句。明帝南巡狩，善其治。征〔拜〕依《范书》传文补。河南尹。卒，据《范书》在永平七年。天子痛惜，赐钱三十万。《范书》作「四十万」。


　　镡、蔡翩翩，刘本作翻翻。交友惟贤。　镡显，字子诵，郪人也。蔡弓，字子骞，雒人也。俱携【手】手字，衍文。共学。冬则侍亲，春行受业。与张霸、李合、张皓、陈禅为友，共师司徒张本此下有一墨巴。鲁恭。显又与王稚子同见察孝于太守陈司空，谓陈宠也。历豫州刺史，光禄大夫，侍中，卫尉。弓为庐江太守，征拜郎。而霸、合、皓、禅皆至公卿。


