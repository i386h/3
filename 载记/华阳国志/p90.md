<!-- { "loadSidebar": true } -->
　　纪常哀哀，精感昭融。　纪常，常侍【常】洽女，赵侯〔谦〕当补此字，以别谦、温与典。夫人也。父遇害〔在〕廖本无在，据他本补。长安，其【二】〔一〕廖本原作二，他本作一，审文意作一是。兄【皆】先没。钱写作殁。遣父门生翟旧各本作瞿。廖本作翟。登、张顺迎丧。时寇贼蜂起，昼夜悲哀。顺、登得将丧无恙还，时人皆以纪常精诚所感。


　　贡罗誓志。　贡罗，郫罗倩女，景奇《函海》注云：「李本无奇字。惠校加之。」妻也。奇早亡，无子。父愍其年壮，以许同郡何诗。贡罗白书钱写本与《函海》作昼。张、刘、李、廖、浙本作书。誓父，不还家。父使诗【乃】因下乃字衍。白州。州告县，逼遣之。罗乃诉州。刺史高而许之。


　　玹何忘生。　玹何，郫何氏女，成都赵宪妻也。宪早亡，无子。父母欲改嫁。何恚愤自幽，【乃】字当衍。不食，旬日而死。郡县为立石表。


　　昭仪殉身。　昭仪，【新】当衍。说在前注。繁张氏女，广汉朱叔贤妻也。贤为郡督邮。建安十九年，刘主围刘璋于成都，贤坐谋外降。璋以昭仪配兵。将见逼，昭仪自杀。三军莫不哀叹。


　　二钱写本作三。姚见灵。　广柔长郫姚超二女，姚妣、饶，未许嫁，随父在官。值九种夷反，杀超。获二女，欲使张本脱使字。牧羊，二女誓不辱，乃以衣连腰，自沈水中死。见梦告兄慰曰：「姊妹之丧，当钱写脱「当」字。以某日至溉下。」慰寤哀愕。如梦日得丧。郡县图象府庭。


　　峨峨淑媛，表图铭旌。　淑，善。媛，婉娩也。言此十二女，皆图象列传。述蜀郡列女。五字各本行款同前。


右《蜀郡士女赞》第一志古堂影刻题襟馆本讹作第十。他各本皆作第一。又此下，各本皆只空格。题襟馆本独另行低五格。兹仍旧本式。


　　凡五十五人。此下九字，各本皆有，作双行小字。浙本补刻全作大字。当作大字。（四十三人士，十二人女）。


　　　　　　四


　　【巴郡士女】旧各本全阙《巴郡士女赞》注。廖本补此四字，作阴文。并注一百六十九字云：「旧本自此脱去，乃阙赞之第二也。今仅能知其标题，而无从补其文矣。近人见旧本较张佳胤以来所刻（按，此指吴本及何、王等《汉魏丛书》本）多第十之上、中两卷，谓为完书，其实不然。又案，卷末云：『二州人士二百四十八人。』今存蜀、广汉、犍为、汉中、梓潼共一百九十四人。所阙，巴郡士女凡五十四人也。『士一百九十七。』所存者一百五十。所阙，巴郡四十七人士也。『女五十一人。』今存四十四。所阙，巴郡七人女也。姓名必具在《目录》；而无赞者亦并列，故不可推知。今但考得其凡如此。」顾观光校勘记亦补有此标目四字，作阳文。并注二十四字云：「
此下，宋本亦脱。今依《目录》补此标题，而以诸书所引逸文附之。」（所附辑逸文七条。见下文。）


附　巴郡士女赞注残文辑佚
　　　　凡各类书所引，皆非全文。大抵各依所为部类，摘录一事。凡与该部类无关之部，即节删之，但存姓名、籍贯备查勘而已。例如《太平御览》卷四百二十六「清廉」，八百二十四「园」，九百三「
豕」，九百七十五「芋」，皆引《华阳国志》何随事。皆取于本书《
后贤?何随传》之一段。又卷四百三「阴德」，卷四百六十五「歌」，七百七「被」，八百十一「金」皆引《益部耆旧》。合之，几可得其全传，甚至有所重复。分条则各述一事，且多节录，非原文。兹故称为「残文」，足被参考而已。惟仍作大字正文，按前各篇校注例校订夹注，以通其意。凡两书同引者，取文字较多一种为正文。

　　〔范目〕事载《巴志》，此篇当有赞注。原佚，今无可补。但存其名。下仅存名各条同。参看《士女目录》２章之注〔一〕。


　　〔洛下闳〕同上注。参看《目录》２章之注〔二〕。


　　任文孙此条据《太平御览》卷四百三十二（《人事部》七十三，「智」）原只记述「任文公智无双」一谣，不干其父任文孙事，而必引作「任文孙子」云者，足知原文系其父子合赞之注语。【字文公】三字当移后。字作子。阆中人……《后汉书》卷一百十二《方术上?任文公传》云：「父文孙，明晓天官风星秘要，文公少修父术。」以前汉人，故略之。《益部耆旧》记任文公事（《御览》卷五十一、二百六十五、七百五十七并引）皆在前汉。《常志》当是合赞。〔子文公〕《常志?目录》子作弟，《范史》本传作子。而《御览》刻作字。显系子字之讹。说详《目录》２章注〔四〕。……此下当有任文公事迹甚多。《御览》引文仅其末段耳。初，《蜀志》作「公孙述时」。武担山石折，文公曰：「噫！西方智士死，吾其应之。」遂卒。《
蜀志》作「岁中卒」。益部为之谚《艺文类聚》卷二十一同引，谚作谣。《蜀志》无谚。曰：「任文公，智无双。」


　　徐诵，字子产。此条据《北堂书钞》卷九十八，《御览》卷六百十六（《学部》十。读诵）引《华阳国志》。《常志》各卷无此文，故知在阙赞注中。……当脱有「阆中人」等字句。少读书，日不过五十字，诵千遍乃得，终成儒学。……脱官历行事。


　　谯隆，此条据《艺文类聚》卷四十八，《御览》卷二百十九引《
华阳国志》。《常志》各卷无此文。故知在阙赞注。……为上林令。《类聚》令上有苑字。武帝欲广上林。《类聚》有苑字。隆言：「尧舜至治，广德，不务林苑。」帝后思其言，征为侍中。……当更有后文。今无考矣。


　　〔谯玄。〕已着《巴志》。当有赞注。原阙之。行事详《士女目录》２章之注〔八〕。


　　〔赵珜。〕同上。参《目录》２章之注〔十〕。


　　〔赵宏。〕赵温柔，已着《巴志》。当有赞，注其行事。原阙。参看《士女目录》２章之注〔十三〕。


　　〔严遵。〕严王思见咏《巴志》。当有赞注。参看《士女目录》２章之注〔十四〕。


　　玄贺，此条据王象之《舆地纪胜》卷一百六十二《潼川府路?渠州?人物》引《华阳国志》。《常志?巴郡总序》着「玄文和」，《
宕渠郡》着「大司农玄贺」，别无此文。故知为所阙赞注文也。字文若，《巴志》与《目录》作文和。《东观汉记》作文宏。宕渠人也。第五伦命为主簿，《后汉书?伦传》云：「为宕渠令。显拔乡佐玄贺。贺后为九江、沛二郡守，以清洁称。所在化行。终于大司农。」袁安辟掾。袁安，《后汉书》卷七十五有传。永平末为河南尹。后代第五伦为司空。章和元年为司徒。其辟玄贺为掾，惟见于此。历九江、沛郡太守，所在着德，吏民皆涕泣送之。《东观汉记?贺传》残文云：「迁邺令，政化大行。为九江太守，行县，赍持干糒，但就温汤而已。临去日，百姓扶车叩马，涕泣随之。」迁大司农，为时名卿。按：此条引文首尾全。惟不能视为《常志》原文如此。查王象之时，行世之《华阳国志》已脱此篇，故元丰、嘉泰两刻以及旧校均阙之。《
舆地纪胜》他州收列人物，亦更无引及《华阳国志》者。此条与此下所引冯绲等宕渠人物各条，盖皆宋初已有之《渠州图经》所引。王氏转引之耳。转引至再，颇有删削。如「第五伦命为主簿」句上，必有「县令」或「蜀郡太守」字。「袁安辟掾」句上，亦必有「司空」或「司徒」字。「吏民皆涕泣送之」句上，亦必有「临去」或「每当迁转」字，始成文理。然以其删省不大，无害于义。故仅以注文补之。


　　〔庞〕雄，此条据《舆地纪胜?渠州人物》引《华阳国志》。原作「都亭侯雄」四字领起。与下文重复，又脱其姓，显为转引时改。兹改还为庞雄二字。字宣孟，宕渠人也。始讨荆扬乱贼，有功。永初三年，南单于【擅】〔檀〕依《后汉书?南匈奴传》改。与乌丸反。【杀】〔遣〕依《后汉书?梁慬传》改。辽东太守耿夔，【遣】〔与〕依《梁慬传》改。雄讨之。大破〔降〕依《范书》补。单于。迁大鸿胪，封都亭侯。此亦当是由《渠州图经》转引，迭经删节，且多误讹。兹仅改其讹字，仍引《范史》为之补注如下：《后汉书?安帝纪》：永初三年「秋七月，海贼张伯路等寇略沿海九郡。遣侍御史庞雄督州郡兵讨破之。」又《法雄传》：「永初三年，海贼张伯路等三千余人，冠赤帻，服绛衣，寇滨海九郡，杀二千石、令、长。初遣侍御史庞雄督州郡兵击之。伯路等乞降。寻复屯聚。……党众浸盛。」经法雄再讨，平之。此《常志》「始讨荆扬乱贼有功」句注脚也。其时庞雄已作侍御史矣。又《南匈奴传》：「万氏尸逐鞮单于檀，永元十年立。……永初三年夏，汉人韩琮随南单于入朝。既还，说南单于云：关东水潦，人民饥饿死尽，可击也。单于信其言，遂起兵反叛。……冬，遣行车骑将军何熙、副中郎将庞雄击之。……单于见诸军并进，大恐怖。顾让韩琮曰：汝言汉人死尽，今是何等人也。乃遣使乞降。许之。单于脱帽徒跣，对庞雄等拜，陈道死罪。于是赦之，待遇如初。」又《梁慬传》云：「三年冬，南单于与乌桓大人俱反。以大司农何熙行车骑将军事，中郎将庞雄为副，将羽林五校营士，及发移边郡兵二万余人；又辽东太守耿夔率将鲜卑种众，共击之。诏慬行度辽将军事。庞雄与耿夔共击匈奴奥鞬日逐王，破之。单于乃自将围中郎将耿种于美稷。连战数月，攻之转急。种移檄求救。明年正月，慬将八千余人驰往赴之。……三月，何熙军到五原曼柏，暴疾，不能进。遣庞雄与慬及耿种步骑万六千人攻虎泽。连营稍前。单于怖，遣左奥鞬日逐王诣慬乞降。慬乃大陈兵受之。单于脱帽徒跣，面缚稽颡，纳质。……庞雄还为大鸿胪。雄，巴郡人，有勇略，称为名将。」此《
常志》「破降单于」句注脚也。时为永初四年，雄已为中郎将，行副车骑将军事。故还拜大鸿胪。位在梁慬上，而《范史》附《慬传》者。《东观记》未为雄列传，《范史》盖取《常志》文，以附《慬传》。其「有勇略，称为名将」等句，疑皆《常志》原文，为《渠州图经》所删者。再，耿夔，《范史》卷四十六有传。谓其永初五年，以云中太守代梁慬为度辽将军。元初元年免。建光元年复代邓遵为度辽将军，见《南匈奴传》，与其本传符合。则永初三年为辽东太守时未为叛胡所杀。相反，乃为与庞雄共讨匈奴有功者。则原引文之杀字，为遣；遣字为与之讹无疑。兹并改正。度辽将军，东北镇胡方面官。


