<!-- { "loadSidebar": true } -->
　　何，字君肃，宗族人也。初，犍为杨洪为太守李严功曹，去郡数年，以为蜀郡，严犹在官。为洪门下书佐，去郡数年，以为广汉，洪犹在官。是以西土咸服诸葛亮之能揽拔秀异也。徙犍为太守，卒。
　　▲辅汉朗捷，服时之勤。　
　　张裔，字君嗣，成都人也。汝南许文休称其才“锺元常辈也”。为辅汉将军，丞相长史。丞相北征，居府统事，足食足兵。
　　▲太常清密，邃远钩深。　
　　杜琼，字伯瑜，成都人也。师事任定祖，通经纬术艺，为太常。沉默慎密，称诸生之淳。
　　▲休休众彦，殊涂同臻。金声玉振，蜀之球琳。　
　　休休，美也。众彦，言此四十三人也。《易》曰：殊涂同归，百行齐致。贵于流光显称，扬名垂世。此四十三人者，虽立行不同，俱以垂美，如金玉之音器，为世名宝。
　　述蜀郡人士。
　　▲敬司穆穆，畅始玄终。　
　　敬，司马氏女，五更张伯饶妻也。霸前妻有三男一女，敬司产一男。抚教五子，恩爱若一。霸卒，葬河南，敬司与诸子还蜀。疾病，遗令告诸子曰：“舜葬苍梧，二妃不从。汝父在梁，吾自在蜀，亦各其志，勿违吾敕也。”遂葬蜀。子光超禀母教，为聘士也。
　　▲叔纪婉娩，十媛仰风。　
　　叔纪，霸女孙也，广汉王遵。至有贤训，事姑以礼。生子商，海内名士。广汉周干、古朴、彭勰、汉中祝龟为作颂，曰：“少则为家之孝女，长则为夫之贤妇，老则为子之慈亲。终温且惠，秉心塞渊，宜谥曰孝明惠母。”
　　▲公乘氏张，两髦义崇。　
　　公乘会妻，广都张氏女也。夫早亡，无子，姑及兄弟欲改嫁之，张誓不许，而言之不止。乃断割耳，养会族子，事姑终身。
　　▲助陈抚孩，节笃分充。　
　　助陈，临邛陈氏女，犍为杨凤妻也。凤亡，养遗生子守节，兄弟必欲改嫁，乃引刀割咽，几死。宗族骇之，遂全其义。
　　▲二常茕茕，颓构再隆。　
　　元常、靡常，江原人也。元常，广都令常良女，广汉便敬宾，早亡。元常无子，养宾族子。父母欲嫁，乃祝刀誓志而死。靡常，仲山女，成都殷仲孙。家遭疫气死亡，惟靡常在。十八，收葬诸丧，养遗生子，立美成家。
　　▲纪常哀哀，精感昭融。　
　　纪常，常侍常洽女，赵侯夫人也。父遇害长安，其二兄皆先没，遣父门生翟登、张顺迎丧。时寇贼蜂起，昼夜悲哀，顺、登得将丧无恙还，时人皆以纪常精诚所感。
　　▲贡罗誓志，　
　　贡罗，郫罗倩女，景奇妻也。奇早亡，无子。父愍其年壮，以许同郡何诗。贡罗白书誓父不还家。父乃使诗白州，州告县逼遣之。罗乃诉州，刺史高而许之。
　　▲玄何忘生。　
　　玄何，郫何氏女，成都赵宪妻也。宪早亡，无子，父母欲改嫁。何恚愤自幽，乃不食，旬日而死。郡县为立石表。
　　▲昭仪殉身。　
　　昭仪，繁张氏女，广汉朱叔贤妻也。贤为郡督邮。建安十九年，刘主围刘璋于成都，贤坐谋外降诛。璋以昭仪配兵将，见逼，昭仪自杀。三军莫不哀叹。
　　▲二姚见灵。　
　　广柔长郫姚超二女妣、饶，未许嫁，随父在官。值九种夷反，杀超，获二女，欲使牧羊。二女誓不辱，乃以衣连腰自沈水中死。见梦告兄慰曰：姊妹之丧当以某日至溉下。慰寤，哀愕，如梦日得丧。郡县图象府庭。
　　▲峨峨淑媛，表图铭旌。　
　　淑，善；媛，婉娩也。言此十二女皆图象列传。
　　述蜀郡列女。
　　右蜀郡士女赞第一。
　　凡五十五人。
　　◎巴郡士女（阙）



　　●卷十（中）
　　○先贤士女总赞（中）
　　◎广汉士女
　　▲讲学冲邃，洙、泗是希。胤帝绍圣，庶熙畴咨。
　　杨宣，字君纬，什邡人也。少受学于楚国王子张，天文、图纬于河内郑子侯，师杨公叔，能畅鸟言，长于灾异，教授弟子以百数。成帝征拜谏大夫。帝无嗣，宣上封事，劝宜以定陶恭王子为太子，帝从之，出宣为交州牧。太子即位，为哀帝。拜河内太守，征太仓令。上言宜封周公、孔子后，帝从之，封周公后公孙相如为褒鲁侯，孔子后孔均为褒成侯。又荐辽东王纲、琅琊徐吉、太原郭越、楚国龚胜等宜赞隆时雍。平帝时，命持节为讲学大夫，与刘歆共校书。居摄中卒。门生河南李吉、广汉严象、赵翘等皆作大儒。
　　▲长伯抚遐，声畅中畿。析虎命邦，绰有馀徽。　
　　郑纯，字长伯，妻阝人也。为益州西部都尉。处地金银、琥珀、犀象、翠羽出，作此官者皆富及十世。纯独清廉，毫毛不犯，夷汉歌叹。表闻，三司及京师贵重多荐美之。明帝嘉之，乃改西部为永昌郡，以纯为太守。在官十年卒，列画颂东观。
　　▲三老泱泱，实作父师。　
　　杨统，字仲通，新都人也。事华里先生炎高，高戒统曰：“汉九世王出图书与，卿应之。”建武初，天下求通《内谶》二卷者不得。永平中，刺史张志举统方正。司徒鲁恭辟掾，与恭共定音律，上家法章句及二卷解说。迁侍中、光禄大夫。以年老道深，养于辟雍，授几杖为三老，卒。《内谶》二卷竟未详。
　　▲平仲淑道，殆乎庶几。　
　　王，字平仲，妻阝人也。少与雒高士张浮齐名，不应州郡辟命。司隶校尉陈纪山，名知人，称天下高士。年四十二卒。弟获志其遗言，撰《王子》五篇。东观郎李胜，文章士也，作诔，方之颜子，列画学官。
　　▲文父明洞，探赜索微。　
　　杨序，字仲桓，统仲子也。道业侔父，三司及公车连征辟，拜侍中。上言西方及荆、扬、交州当兵起，人民疫蝗，洛阳大水，宫殿当灾，三府当免，近戚谋变，皆效验。大将军梁冀秉权，自退去。授门徒三千人。本初元年及建和中，特征聘，不行。年八十三卒。天子痛惜，诏谥曰文父。弟子雒昭约节宰、绵竹寇欢文仪、蜀郡何苌幼正、侯祈升伯、巴郡周舒叔布及任安、董扶等皆征聘辟举，驰名当世。
　　▲元章玄泊，韬光匿辉。
　　段翳，字符章，新都人也。明经术，妙占未来。尝告大渡津吏曰：某日当有诸生二人荷担问翳舍处者，幸为告之。后竟如其言。又有人从冀州来学积年，自以精究翳术，辞去。翳为筒作书，封头与之，告曰：“有急发之。”至葭萌争津，吏挝从者头，诸生发筒，筒中有书曰：“到葭萌争津破头，以膏裹之。”生乃喟然知不及翳，还更精学。翳常隐匿，不使人知。门人皆号夫子。
　　▲稚子奕奕，古之畏爱。　
　　王涣，字稚子，妻阝人也。初为河内温令，路不拾遗，卧不闭门。民歌之曰：“王稚子，世未有，平徭役，百姓喜。”迁兖州刺史，部中肃清。征拜侍御史、洛阳令。聪明惠断，公平廉正，抑强扶弱，化行不犯，发奸レ伏，忽若有神，京华密静，权豪畏敬。元兴元年卒。百姓痛哭，二县吊丧，行人商旅，莫不祭之。贾胡左威，遭其清理，制服三年。洛阳弦歌之，为立祠。天子悼惜，每下诏书德令，必赐后嗣，与卓茂等为伍。
　　▲敬伯恺悌，树德播惠。　
　　王堂，字敬伯，妻阝人也。初临巴郡，进贤达士，举孝子严永、隐士黄错及张、陈髦，民为立祠。徙任右扶风，政教严明。帝舅车骑将军阎显、大将军窦宪，中常侍江京等嘱，辄拒之。白鹿见象，不以为祥。徙鲁相，又徙汝南守，举陈蕃为功曹，应嗣司隶校尉，号知人之鉴。
　　▲叔宰济济，以礼进退。　
　　冯颢，字叔宰，妻阝人也。少师事杨仲桓及蜀郡张光超，后又事东平虞叔雅。初为谒者，威仪济济；为成都令，迁越太守，所在着称。为梁冀所不善，冀风州追迫之，隐居。作《易章句》及《刺奢说》，修黄老，恬然终日。
　　▲大匠奇畅，妙监玄察。尽言规世，以陨越。　
　　翟，字子超，雒人也。少事段翳，以明天官为侍中、尚书。常见太史令孙懿，欷涕泣曰：“图书有贼臣孙登，将以才智为黄门所害，君表相应之，是以凄怆。”后为京兆尹、光禄大夫、将作大匠，上言汉四百年当有弱主闭门听政，数在三百年之间。荐故太尉庞参、故司徒李明通三才，忠正可以辅世。所言每指利疾，权贵诬及尚书令高堂芝交构，免死。着《援神契经说》，卒家。
　　▲司隶聪敏，奋名后叶。　
　　郭贺，字乔卿，雒人也。初为太守黄幸户曹。幸有事，与汉中太守李荣俱被征。贺劝幸星行诣诏狱自归，得免；荣稽留，诏杀之。由是显名。太守蔡茂命为主簿。茂梦坐大殿极上，得嘉禾三穗，以问贺，对曰：“明府位当至三公。”旬月，茂迁司徒。表贺明律令，稍迁侍中、尚书仆射、司隶校尉、荆州刺史。百姓歌之曰：“厥德仁明郭乔卿。”明帝南巡狩，善其治，赐三公服，去露冕，使百姓见之，以彰有德。征河南尹，卒。天子痛惜，赐钱三十万。
　　▲镡、蔡翩翩，交友惟贤。　
　　镡显，字子诵，妻阝人也。蔡弓，字子骞，雒人也。俱携手共学，冬则侍亲，春行受业。与张霸、李、张皓、陈禅为友，共师司徒鲁恭。显又与王稚子同见察孝于太守陈司空，历豫州刺史、光禄大夫、侍中、卫尉。弓为庐江太守，征拜议郎。而霸、、皓、禅皆至公卿。
　　▲两李丽采，文藻可观。　
　　李尤字伯仁，李胜字茂通，雒人也。侍中贾逵荐尤有相如、杨雄之才，明帝召作东观、辟雍、德阳诸观赋铭、《怀戎颂》、百二十铭，着《政事论》七篇，帝善之。拜谏大夫、乐安相。后与刘珍共撰《汉纪》。孙充，有文才。胜为东观郎，着赋、诔、论、颂数十篇。
　　▲宪父悬车，　
　　王稚，字叔起，堂幼子也。屡拒孝廉，公府十五辟，公车征，及授二千石，征以太常，终不诣。年八十一卒。门人录其本行，谥曰宪父。癸未诏书以安车聘请，会已亡。
　　▲征君肥Т。　
　　冯信，字季诚，妻阝人也。郡三察孝廉，州举茂才，公府十辟，公车再征，不诣。公孙述时，目青盲，侍婢奸其前，阳不觉。述卒，以年老不出。
　　▲董、任循志，束帛戋戋。　
　　董扶字茂安，任安字定祖，绵竹人也。家居教授，弟子自远而至。扶初应贤良方正，诣京师。宰府十辟，公车三征，再举有道，为侍中。观汉将乱，求为属国，还蜀。安察孝及茂才，公府辟，公车征，皆不诣，卒布衣。弟子杜微、何宗、杜琼皆名士，至卿佐。
　　▲文表汜博，提携士彦。　
