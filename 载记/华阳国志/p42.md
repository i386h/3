<!-- { "loadSidebar": true } -->
　　二十四年春，先主进军攻汉中。至定军，渊、合、颙来战，大为先主所破。将军黄忠斩渊、颙首。魏武帝复西征先主。先主曰：「孟德虽来，无能为也。我必有汉川矣。」〔乃敛众拒险，终不交锋。魏武积月不能拔，果引军还。〕原脱一行，依《陈志?先主纪》与《魏武纪》补二十字，还足一行之数。先主遂为汉中王。将还成都，当得重将以镇汉中。众皆以必张飞。张飞心亦自许。先主乃以牙门延本传下有「将军」字。义阳魏延为镇远将军、汉中太守。先主大会群臣，问延曰：「今委卿以汉中。卿居之若何？」延本传作「欲云何」。对曰：「若曹操举天下而来，请为大王拒之。若偏将十万而来，请为大王吞之。」众壮其言。初，魏武之留渊、合也，以鸡肋示外。外人莫察。惟主簿杨修知之，故曰：「夫鸡肋，弃之如可惜，食之无所得，以比汉中也。」裴注引《九州春秋》，为建安二十四年，将弃汉中时事。此以为征张鲁年事，当是常氏误笔。是后，处蜀、魏界，固险重守。自丞相〔亮〕、大司马〔琬〕、大将军〔祎〕，皆镇汉中。蜀大将军姜维即不镇汉中。按常氏行文规律，补三字。


　　　　　　六


　　蜀平，梁州治沔阳。太康中，【晋】武帝【子】〔孙〕依《晋书?武十三王传》改。汉王迪受封，更曰汉国。旧各本皆下连「郡」字。兹断句。〔李雄时〕郡但六县。《晋志》「汉国领八县」。李雄得汉中，失黄金、兴道，乃为六县。


　　南郑县　　郡治。周贞王十【六】〔八〕年，原作十六年。《史记?六国表》秦「左庶长城南郑」在「定王十八年」。凡复谥可单用一字，皆谓贞定王也。秦厉公《六国表》作厉共公。《秦本纪》作厉公。城之。有池水，从旱山来入沔。大姓李、郑、元丰本作郑。他旧本皆作程。《函海》注云「应作郑」。廖本径改作郑。赵氏。钱、《
函》二本氏作公。《函海》注云：「刘、吴、何、李本并作氏。」


　　沔阳县　　州治。有铁官。【又】有度水。水有二源：一曰清检，二曰浊检，〔并〕有鱼穴。清水出●，李本作鱮。浊水出鲋，常以二月八月钱写本讹作日。取。蜀丞相诸葛亮葬定军山。


　　褒中县　　孝昭帝元凤六年置。本都尉治也。山名扶木。何本误作水。有唐公房祠也。


　　成固县各旧本皆作城固。下同。《函海》注云：「前、后《汉》、《晋书》并作成。」廖本作成。　　蜀时，以沔阳为汉城，成固为乐城。张、吴、何、王、浙本下连「蒲池县」。他本下二县提行或空格。


　　蒲池县


　　西乡县


　　　　　　七


　　魏兴郡，本汉中西城县。哀平之世，县民锡李、钱、《函》本作钖。光，字长冲，为交州刺史。徙交址张、吴、何、王、浙本作趾。太守。王莽篡位，【据】〔拒〕依旧本作拒。郡不附。莽方有事海内，未以为意。寻值所在兵起，遂自守。张、吴本起、遂二字倒。更始即位，旧本作祚。《函海》注云：「应作位。」廖本改作位。正其本官。世祖嘉其忠节，征拜为大将军朝侯祭酒，封盐水侯。后汉中数寇乱，县土独存。汉季世别为郡。建安二十四年，刘先主命宜都太守孟达从【姊】秭依旧本作秭。归北伐房陵、上庸。自汉中，又遣副军中郎将刘封钱写本脱封字。乘沔水会达上庸。以申耽弟仪为建信将军、西城太守。达、耽降魏。黄初二年，〔魏〕文帝旧本但文帝二字，非例。兹仿下文补。转仪为魏兴太守，封郧乡侯。〔住洵口。〕依《刘封传》补三字。蜀平，【遂】〔还〕治西城。旧失「洵口」句，故讹还为遂。兹补正。说在注。属县六。户万。去洛一千七百里。元丰本有里字，李本、廖本亦有，刘本有小里字与小字挤刻，钱、张、吴、《函》本无。土地险隘。其人半楚。风俗略与荆州、沔中【郡】同。


　　西城县　　郡治。元康元年，封越骑校尉蜀郡何攀为公国也。


　　锡钱、《函》作钖。他本作锡。县　　〔有锡穴。〕依《后汉志》补。


　　安康县　　〔本安阳县，太康中改。〕说在注。


　　兴晋县　　晋置。当云魏置平阳县，晋改名。


　　郧刘、李、钱作员。下同。乡县　　本名长利县。县有郧〔关〕【乡】。廖本注云：「当作郧关。见《汉书?地理志》。」


　　洵阳县　　〔北山〕洵水所出。依《汉书》补「北山」字。


　　　　　　八


　　上庸郡，故庸国，楚与巴秦所共灭者也。秦时属蜀。元丰本作属县。后属汉中。汉末为上庸郡。建安二十四年，孟达、刘封征上庸。上庸太守申耽《三国志》作耽。稽服，遣子弟及宗族诣成都。先主拜耽征北将军，封郧乡侯，仍当作「领」。郡如故。黄初中，降魏。文帝拜耽怀集将军，徙居南阳。钱写本此下有一「帝」字。省上庸，并新城。孟达诛后，复为郡。属县五。户七千。去洛一千七百里。


　　上庸县　　郡治。


　　北巫县　　安乐乡，刘、李本作乡。他各本皆作「县」，并作郡属县款式，提行或空格。成六县。当非。咸熙元年为公国，封刘后主也。廖本此下注云：「按当有误也。上文言属县五，而今有六县。或不数公国耳。但考《晋书?地理志》幽州燕国有『安乐国相。蜀主刘禅封此县公』，明不得属上庸。此之云然，所未详矣。」廖刻不考板本，未见刘本与《函海》注，自迷惘。


　　武陵县


　　安富县


　　微阳县


　　　　　　九


　　新城郡，本汉中房陵县也。秦始皇徙吕不韦舍人万家于房陵，以其隘地也。汉时宗族、大臣有罪，亦多徙此县。汉末，以为房陵郡。建安二十四年，孟达征房陵，煞钱、《函》本作煞，他本作杀。太守蒯祺，进平三郡。与刘封不和，封夺达鼓吹。关羽围樊城，求助于封、达。封、达以新据山郡，未可扰动为辞。羽为吴所破杀。达既忿封，又惧先主见责，遂拜书先主告叛，降魏。魏文帝善达姿才容观，以为散骑常侍、建武将军，〔使〕袭刘封。封败走，达据房陵。文帝合三郡为新城〔郡〕，以达为太守。【后】蜀丞相诸葛亮将北伐，招达为外援，故贻书曰：「嗟乎，孟子度！迩者，刘封侵凌足下，以伤先帝待士之望。慨然永叹！每存足下吴、何、王本皆误作「天下」。平素之志，岂虚托名载策者哉！」都护李严亦与书曰：「吾与孔明，并受遗诏，思得良伴。」吴王孙权亦招之。达遂背魏，通吴、蜀。表请马、弩于文帝，抚军司马宣王以为不可许。帝曰：「吾为天下主，义不先负人。当使吴、蜀知吾心。」乃多与之，过其所求。明帝太和初，达叛魏归蜀。时宣王屯宛，知其情，乃以书喻之曰：「将军昔弃刘备，托身国家。〔国家〕委将军以疆场音邑。钱、《函》本从易。他各本作场，从昜。之任，任将军〔以〕廖本删此以字。图蜀之事，可谓心贯白日。蜀人愚智莫不切齿于将军。诸葛亮欲相破，惟苦刘、钱本作恐。无路耳。模之所言，宋椠旧注云「郭模，亮遣诈降泄孟达谋者」。非小事也，亮岂轻之而令宣露，此殆易知耳。」达【乃】以书与亮曰：「宛去洛八百，去此千二百里，闻吾举事，当表上天子。比相反覆，一月闲也；则吾城已固，诸军刘本误作「将军」。足辨。【
则】李本无。吾所在深险，司马公必不自来。诸将来，吾无患矣。」及兵到，达又告亮曰：「吾起事八日，而兵至城下，何其神速也！」亮以其数反覆，亦不捄。遂为宣王所诛灭。宣王分为三郡。新城属县四，户二万。去洛一千六百里。


　　房陵县　　郡治。旧各本无此二字。廖本有。有维山，维水所出，东入【泸】〔沔〕。此下，宋椠已有小注云：「泸字疑误。当作汉。」张、吴、何、王本又有加注云：「又按《巴汉志》新城郡有维水所出，亦云入泸。」盖张佳胤所注。廖本于旧校下云「今按当依《汉书?地理志》，作『东至中庐入沔』。又《水经?沔水篇》云，『又东过中庐县东，维水自房陵县维山东流注之。』亦其明证。旧校非也。」今按：常氏亦用《汉志》为文。非有他据。则依《汉志》正为入沔可也。固不当取「中庐」字。〔筑水，北入沔。〕依《汉志》补。


　　沶乡县刘李本作沴乡。钱、《函》本作?乡。他各本作沶。


　　昌魏县


　　绥阳县刘、李、钱、《函》本作「绶阳」。张、吴、何、王、浙本作「缓阳」。廖本作「绥阳」。兹依《晋志》、《宋志》、《齐志》定。


　　　　　　十


　　右三郡，汉中所分也。在汉【中】中字各本无。之东，故蜀汉谓之「东三郡」。蜀时为魏，属荆州。晋元康六年，始还梁州。山水艰阻，有黄金、子午，马【聪】〔鬃〕李本与《函海》本作鬃。他各本作聪。顾祖禹引《元和志》亦作鬃。今本《元和志》、《寰宇记》并作鬣。益足知旧本聪字是音讹。建鼓之阻。又有作道，九君抟土作人处。而其记及，《汉中记》不载。又不为李雄所据。璩识其大梗概，未能详其小委曲也。


　　　　　　十一


　　梓【橦】〔潼〕廖本作橦。下同。郡，本广汉属县也。建安十八年，刘先主自葭萌南攻州牧刘璋，留中郎将南郡霍峻守葭萌城。张鲁遣将杨帛诱峻，求共城守。峻曰：「小人头可得，城不可得也。」帛退。刘璋将向存、扶禁由巴阆水攻峻。岁余，不能克。峻众才八百人。存众万计，更为峻所破败，退走。成都既定，先主嘉峻功，此下，刘本提行，钱、《函》、廖本空格。句犹未结。兹连写。二十二张、吴、何、王本作「二十三」。应讹。年，分广汉置梓潼郡，以峻为太守。属县六。廖本注云「当作五」。户万。去洛二千八百三十八里。东接巴西。南接广汉。西接阴平。北接汉中。土地出金、银、丹、漆、药、蜜也。世有隽刘、钱、本作?彦，人侔于巴蜀。


　　梓【橦】〔潼〕县　　郡治。有五妇山，故蜀五丁士所拽蛇崩山处也。有善板祠，一曰恶子。民岁上雷杼钱写作杵。十枚。元丰本作枝。钱写作牧。岁尽，不复见，云雷取去。四姓，文、景、雍、邓者也。此下钱写本有单行小字云「一本作梓」。刘李本同有，字作「●」。应是李注。钱写误。《函海》注云：「梓潼，一本作梓，刘李本作●」。廖本注：「旧校云，一本作梓橦。按当作潼。」张、吴、何、王、浙本无注。


