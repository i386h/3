<!-- { "loadSidebar": true } -->
　　李膺《益州记》久失传。唐宋人每多引之，文不尽同。如《寰宇记》谓南江桥为「七星桥之一」，万里桥为「七星桥之二」。市桥为「七星桥之五」，余四桥无名次，但有「夷里桥又名笮桥」，不言七星桥次，而与《一统志》所传《益州记》「四，夷星桥又名笮桥」之文正同。故知其出于《益州记》也。然《一统志》所传《益州记》之桥次为一万里桥；二安乐桥（按《寰宇记》，安乐桥即江桥）；三建昌桥，谓即长升桥，其下突然跃越至斗柄中，显有未合，疑原是夷里桥；其四为笮桥，而五为市桥（禅尼桥），顺序乃合，然则李膺本语固以笮桥入于七星与《水经注》同也；其六为「冲星桥」，沿市桥溯郫江而上，次叙合。其七为升仙桥，又不合如上所述。可疑所云「李膺《益州记》」，亦只是后人所妄托。即如长、员、玑、夷、尾、冲、曲等星名，亦非天文诸书所固有，不得为李膺实地考察之言矣。


　　若《常志》文，「上曰笮桥」四字为自注语，则从江桥为斗魁第一星起，次万里、夷里、市桥为勺。次冲里、长升、永平三桥为柄，以象北斗，殆似之矣。


　　综上言之，可得下之结论：「上应七星」之说。除形似外，不能有其他意义。既云：「（秦城）西南两江有七桥……上应七星。」即不得有升仙桥（驷马桥），亦不得有笮桥。笮桥虽亦在检江，与七星不相应，亦非如七星桥之为木桥，常文本自明白。后人转引讹谬，以升仙亦为木桥（汉世笮桥亦为木桥），而永平桥远（或已坏），说者不知，亦不细审常文，致昧七星之义。


《五行志》


　　　　成帝鸿嘉三年五月乙亥，天水、冀、南山大石鸣，声隆隆如雷。有顷止，闻平襄二百四十里。……是岁，广汉钳子谋攻牢。（颜注：「钳子，谓钳徒也。牢，系重囚之处。」）篡死?囚。郑躬等盗库兵，劫略吏民。衣绣衣。自号曰山君。党羽寖广。明年冬，乃伏诛。自归者三千余人。





华阳国志校补图注卷四


　　南中志
　　（在蜀《汉书》曰《宁州志》。）

　　　　　　一


　　宁州，晋泰始六年初置，蜀之南中诸郡，庲降都督治也。南中在昔，盖夷越之地，钱、《函》二本脱盖字，重越字。滇、濮、句町、夜郎、叶榆、桐师、嶲唐，侯王国以十数，〔或椎髻耕田，有邑聚，或〕编发、【左衽】随畜迁徙，旧本唯「随畜」下六字，只能表嶲、昆明，即叶榆民俗，若夜郎、滇、濮、句町、则明明为定居之民。故依《西南夷传》改。莫能相雄长。此下旧有嶲唐小注。删。周之季世，楚【威】〔顷襄〕旧刻皆同《史》、《汉》、《西南夷传》作威。颜师古《汉书》注牂柯郡引《华阳国志》作「顷襄王时」（《后汉书》同）。廖本注谓：「盖颜师古因秦夺楚黔中郡地在顷襄王时，改而引之也。」顾观光《校勘记》云：「廖说误也。《史记正义》，《艺文》七十一，《书钞》百三十八，《御览》百六十六，又七百七十一，并引作顷襄王。必《华阳国志》古本如此，后人依《史》、《汉》改耳」。今按：杜佑《通典》百八十七已驳威王时之说，谓「恐《史记》谬误，班生因习便书。范晔所记详考，为正」。清黔人莫与俦《
庄蹻考》征引详赡，论断允当。谓「杜氏以《史》、《汉》威王时为非，《后书》顷襄王时为正」。兹更详考参合，定《常志》原作「顷襄王」，依谯周《古史考》，不取《史记》。《范史》遵用《常志》，而后人更从《史》、《汉》改易作威王也，当改还。参看附录《庄蹻入滇考》。王遣將軍莊蹻泝沅水出且蘭以伐夜郎，植牂柯，各本作??，牂柯，字不同，音義同。此依钱、廖本。系船于是。系，廖本注云「当作椓，下同」。船，刘、李，《函海》作舡。下同。且兰既克，刘、张、吴、何、王、浙本并作克。廖本作克。夜郎又降，而秦夺楚黔中地，无路得反，遂留王滇池。此段「夜郎又降」句以上，亦是常氏用《古史考》文。《范史》遵之。《史记》言楚威王时有误；谓「使将军庄蹻将兵，循江上略巴、蜀、黔中以西」则不误。说详附录《庄蹻入滇考》。缘此是常氏本文，故不改。蹻，楚庄王苗裔也。顾观光云：「此又误。《书钞》、《御览》并云：遂留之，号为庄王。」按：不得以此为旧刻又误。以牂柯系船，因名且兰为牂柯国。张、吴、何、王本以字下脱牂柯字。《艺文》、《御览》并云「以且兰有椓船牂柯处，乃改其名为牂柯」，引而变其文也。【分侯支党，传数百年秦并蜀，通五尺道，置吏主之。汉兴，遂不宾。】「传数百年」句有误，承庄蹻言，无数百年；承且兰言，亦非允当；谓夜郎竹王，则不当着于此处。审此上二十四字，当是述夜郎国文，兹移下。


　　有竹王者，兴于遯水。〔先是〕据《太平御览》九百六十二引文补二字。有一女子浣于水滨。有三刘本作一。节大竹流入女子足闲，推之不肯去，闻有儿声。取持归，破之，得一男儿。〔养之。〕《范史》有「归而养之」句。疑下养字脱乱。长【养】有才武，遂雄夷【
狄】〔濮〕，南中无狄名。而多濮属。故依后文夷濮字改狄为濮。氏以竹为姓。张、吴、何、王本删氏字，他各本有。浙本于氏字下挤刻一世字，盖据卢校本添。顾广圻校稿亦两标氏与世字，意疑氏当作世也。《范史》作「以竹为姓」，《水经注》则作「氏竹为姓」。一删氏字，一删以字，合而观之，正足见常氏原文为「氏以竹为姓」五字。氏字为不可少，当读如「氏以竹，后世为姓」，省后世字，氏与姓有别，说在注。捐所破竹于野，成竹林，今竹王祠竹林是也。王与从人尝止大石上，命作羹，从者【曰】〔白〕旧刻尽作曰，《水经注》与《后汉书?夜郎传》注引《华阳国志》文皆作白。白，启事也。无水，王以剑击石，水出，今〔竹〕廖本注云：《后汉书?夜郎传》注引有竹字，兹补。王水是也，破石钱本等作竹。存焉。后渐骄恣，〔
分侯支党，传数百年。秦并蜀，通五尺道，置吏主之。汉兴，遂不宾。〕移上文二十四字于此，上承竹王，下接汉事，义理通贯，格塞俱解矣。武帝使张骞至大夏国，见邛竹、蜀布，问所从来，曰：「吾贾人从身毒国得之。」身毒国，蜀之西国，今永昌〔徼外〕是也，徼外二字旧传写脱，然不可少，兹径补。骞以白帝。东越攻南越，大行王恢救之。恢使番阳令唐蒙晓喻李本作谕。南越，南越人食有【蒟】〔
枸〕酱，当依《史记》作枸酱，说详附录《蜀枸酱考》。蒙问所从，曰「牂柯来。」蒙亦以白帝，因上书曰：「南越地东西万里，名为外臣，实一州主，今以长沙、豫章往，水道多绝，难行。窃闻夜郎精兵可得十万，若【从番禺】此三字不当有，《史》、《汉》无之。若常氏增语，亦当云「若从夜郎」。浮船牂柯，出其不意，此制越之一奇也。可通夜郎道，为置吏主之。」帝乃拜蒙中郎将，《史》、《汉》、《西南夷传》作「郎中将」。发巴、蜀兵千人，奉币帛，《史》、《汉》有「食重万人」字，无「奉币帛」字。见夜郎侯，《史》、《
汉》有「多同」字。喻以威德，为置吏。《史》、《汉》作「约为置吏、使其子为令」。旁小邑皆贪汉缯帛，以为道远，汉终不能有也，故皆且听命。《史》、《汉》此下有「还报乃以为犍为郡」句。司马相如亦言：西夷邛笮，蜀之后园，可置为郡。帝【既感邛竹，又甘蒟酱】，此八字当衍。于史文为赘疣，于史事亦不通，与常氏语法亦不类。应是梁陈文士传钞者妄增。乃拜为中郎将，往喻意，此下当有亦字。皆听命。【后西南夷数反，发运役，费甚多，相如知其不易也，乃假巴蜀之论以讽帝，且以宣指使「使」廖本作便。于百姓】。此三十六字亦赘文，应是后人用《相如传》妄增，当删。〔蒙〕卒开僰门通南中，原脱蒙字，而多赘文，直如相如开通僰门。唐蒙以南入道不通，斩僰道令，乃斩石通阁道，《见犍为郡序》。后乃为都尉，与下文合。故当补蒙字。相如持节开越嶲，按道侯韩说开益州。武帝转拜唐蒙为都尉，开牂柯，以重币喻告诸种侯王，侯王服从。因斩竹王，置牂柯郡，以吴霸为太守。及置越嶲、朱提、益州【四】郡。四郡文甚明。「及」下三郡，不当赘以四字，否则当云「为四郡」矣。后夷濮阻城，咸怨诉竹王非血气所生，求立后嗣，霸表封其三子列侯。死，配食父祠。今竹王三郎神是也。


　　　　　　二


　　昭帝始元元年，益州廉头、姑缯，〔牂柯、谈指同并〕六字依《
汉书?昭帝纪》补。等二十四县民反。水衡都尉吕破奴《汉书?昭帝纪》作破胡，《通鉴》同，《西南夷传》于此水衡都尉不具名，下文乃云「吕辟胡」，《通鉴》始元四年同。今按：《百官公卿表》始元元年云：「水衡都尉吕辟胡，五年为云中太守。」是此年之吕破奴，即「后三岁」之「都尉吕辟胡」也。破与辟音近，义亦通，奴与虏，古亦同音义，并可通用。盖班氏、常氏取材于两种资料而未会通所致。募吏民及发犍为、蜀郡奔命击破之。后三岁，姑缯复反。【都尉吕辟胡】〔破奴〕击之，败绩。旧本皆作「都尉吕辟胡击之」，遂与上文歧为二人。兹考系一人，班氏、常氏字异耳，后人又依《班史》改此为五字也。明年，遣大鸿胪田广明等，大破之。斩首、捕虏五《昭纪》作三万人，获畜产十余万头。《昭纪》作「五万余头」。【富埒中国】四字唐突，无谓，不知何人妄窜，《班史》纪传与《汉纪》均无此语。封【其】〔钩町〕渠帅亡波为钩町王，以〔其〕助击反者故也。旧本其字无上文可指，兹依《班史》改正。广明赐爵邑。


　　成帝时，夜郎王兴与钩町王禹，漏卧侯愈，更相攻击。帝钱、《
函》本作命。使太刘李本作大，亦当读如太音。中大夫〔蜀郡〕依《
