<!-- { "loadSidebar": true } -->
复〕保郡【独】为晋。按，牂柯治故且兰，近晋湘州。故恕易进退。旧脱五字后，被传写者改窜，紊乱。就文理言，独当为复字讹，并在遂下。官至抚夷中郎将、宁州刺史、冠军〔将军〕。旧脱「将军」字，是写校疏忽。【是岁，咸和八年也。】上已记「咸和八年」，此七字当衍。


　　　　　　七


　　牂柯郡，汉武帝元鼎【二】〔六〕年开。《前汉?地理志》作「
元鼎六年开」。本书《蜀志》作「元封元年分犍为置牂柯郡」即元鼎六之次年。盖因伐南越开牂柯，次年乃置郡。廖本注云「二当作六。」兹径改。属县，汉十七，户【六】〔二〕万。《前汉志》户二万四千二百一十九。举成数当为二万。此作六者，盖传钞中与「元鼎六」字互易。兹并订正。及晋，县四，廖本注云「当作八」户五千。《晋书?地理志》牂柯郡「县八，户一千二百」。据《太康簿》也。此系用尹奉降蜀时簿。时蜀民南流者多，故四县户增。去洛五千六百一十里。郡上值天井，故多雨潦。张、吴、何、王、浙本皆作獠，意属下句。非是。《说文》潦，「雨大貌」。牂柯郡民族复杂，不可以僚族一种代表之。下所指亦非獠俗特点。故当从刘、钱、《函》、廖本作潦字。俗好鬼巫，多禁忌。【畬】〔●〕旧皆作畬、《说文》「三岁治田也。」与此文义不合。字当从畲，诗车切。音奢。《集韵》「火种也」。谓烧山而种，今云「火地」。山为田。无蚕桑。颇尚学书。少威【棱】〔仪〕。钱本作仪，是。多懦怯。寡畜产，虽有僮仆，方诸郡为贫。王莽更名牂柯曰同亭。郡不服。会公孙述【时】〔据〕各本作时。廖本注云：「当作据。李依《后汉书》误改耳。」兹径改。【三】〔巴〕蜀，旧皆作「三蜀。」述所据兼巴、蜀、汉中。不只三蜀。三当是巴字讹。廖注：「句绝。」大姓龙、傅、尹、董氏与功曹谢暹保郡，闻【汉】汉字衍。世祖在河北，光武于更始三年称帝于河北，世祖是庙谥，追记得用之。乃远使使由番禺江出，奉贡汉朝。世祖嘉之，号为义郎。明、章之世，毋敛人尹珍，字道真，以生遐裔，未渐庠序，乃远从汝南许叔重受五经。又师事应世叔学图纬，通三材。刘本作才。还以教授。于是南域始有学焉。珍以经术选用，历尚书丞、郎，荆州刺史。【而世叔为司隶校尉。师生并显。】此十二字，当是后人批注语，传写者误入正文。非牂柯事也。平夷傅【保】〔
宝〕，元丰亦作保，钱本作宝，是。夜郎尹贡，亦有名德，历尚书郎、长安令，巴郡太守、彭城相，傅宝字纪图，巴郡太守，见《士女目录》。尹贡无考，应是官彭城相者。二人官职合叙，亦有前后。则先作尚书郎是宝，作长安令是贡。号南州人士。郡特多阻险，钱本作崄。有延江、雾赤、煎水为池卫。少有乱，惟朱褒见诛。其郡守垂功名者，前有吴霸、陈立，后有汉中张亮则、广汉刘宠、犍为费诗、巴西马忠，皆着勋烈。晋元帝世，太守建宁孟才以骄暴无恩，郡民王清、范朗元丰本作郎。吴、何本作期。逐出之。逐，刘本作遂。刺史王逊怒，分鄨半廖本注云，「当作平。下当有夷字」。今按：「鄨半」者，当时习惯表示延江流域北部地区之称。晋牂柯郡八县。夜郎、谈指属盘江流域，余六县属延江流域。鄨与平夷二县在延江北，余四县在延江南。时人谓延江以北为鄨半也。分夜郎郡不言县名，则此亦不当举鄨与平夷。如举县名则当先郡治平夷，不当先鄨。故知廖本注非也。为平夷郡，夜郎以南为夜郎郡。此下廖本注云：「当有但字。」兹依《汉中郡》例，补「郡但」二字。〔郡但〕四县。


　　万寿县　　郡治。有万寿山。沮，廖本注云「当衍」，非。此地名。说在注释。本有盐井，汉末时，夷民共诅盟不开。今三郡皆无盐。


　　且兰县　　〔音沮。〕旧各本有此二字。廖本删去，注云「旧校云音沮。」以为是小注误入正文。兹仍旧本。汉曰故且兰。有柱蒲钱写本讹作兰。关【也】。〔有赤雾、煎水，入沅。〕《前汉志》，故且兰有沅水。《后汉志》注引《地道记》曰：「有沈水。」王先谦校《水经注》说，沈当作沅，是也。上文有「雾赤、煎水为池卫」，考在县境，故补。


　　广谈县此下张、吴、何、王、浙本连「毋敛」，不空。


　　毋敛县　　有刚【火】〔水〕也。廖本注云：「火当作水，见《
汉书?地理志》。」兹径改。刘、李本存上也字，删此也字。兹存此也字，删上也字。


　　平夷郡，晋元帝顾广圻校本于眉上批「愍，癸酉」三字。意谓当作「愍帝。」兹不改。建兴李本作武，他各本作兴，廖本注云「当作武」，兹不改。元年置。《水经注》亦作建兴元年，则《常志》固作建兴。建兴虽愍帝年号，时元帝已以琅邪王加安东将军都督扬州诸军事，镇建业。宁州王逊依怙之，与元帝同用建兴年号，晋南方州晋皆只知元帝，不知愍帝，故《常志》从李钊诸人语如此，非错谬也。属县二。户千。李、吴、何、王本倒作「千户。」下同。〔去建康，水，一万三千里。〕用《宋书?州郡志》补。


　　平夷县　　郡治。有●津，安乐水。山出茶、蜜。


　　鄨县　　故犍为郡城也。不狼山，出鄨水，入【沅】〔延〕。《
前汉志》宋椠已讹作沅，《常志》本作延，后人谬从误本《汉志》改作沅也，兹改还作延。又钱写本此下有水字。有野生薜，可食。大姓王氏。


　　夜郎郡，〔故〕夜郎国也。各旧本脱故字，当补。属县二。户千。〔去建康，水，一万三千里。〕依《宋书?州郡志》补。


　　夜郎县　　郡治。有遯水，通【广】郁林。廖本注云：「《后汉书?夜郎传》注引无广字。」兹径删。有竹王三郎祠，甚有灵响也。张、吴、何、王、浙本无也字，他各本有，当衍。


　　谈指县　　〔出丹。〕用《后汉志》文补二字。〔不津江，有瘴气。〕用《后汉?郡国志》刘昭注引《南中志》文补。张、吴、何、王、浙本有小注云：「《汉书》谈指县出丹。」脱后字也。《函海》本亦有小注云：「《后汉志》引此有『有不津江江有瘴气』八字。」意谓刘昭所引是常氏此篇。顾广圻校批云：「彼注所引《南中志》当另是一书。」意指是谯周《南中志》或魏完《南中志》。然常氏此书亦多有引自旧有典籍，如谯周之《南中志》处，刘昭所引《南中志》纵非出于常氏，亦可用以补常氏所阙也。


　　　　　　八


　　晋宁郡，本【益州】〔滇国〕也。旧作「益州。」审下文，当是「滇国」二字，传抄者妄改之。元鼎初〔置吏，分〕属?柯、越嶲。旧有脱，不成文理。审系初未置郡，但以滇王与其属邑置吏分属二郡，补三字。【汉武帝】元封二年，叟反，上元鼎未举帝称，?柯郡已言「汉武帝元鼎」也。此句自不当更赘「汉武帝」三字。应是浅人旁注，被误入正文。故删。《后汉书?光武纪》建武十九年注引此文有武帝字，亦注引时加，非常文所固有。又其叟下有夷字，亦注引时衍也。遣将军郭昌讨平之。因开为郡，治滇池上，号曰益州。时尚未置十三部刺史。元鼎五年初置部刺史、改梁曰益，遂同郡名。汉属县二十四，户二十万。唐百川校本涂去十，并笺云：「《班志》户二万九千。」今按《班志》：「户八万一千四百九十六。」《续汉志》：「
户二万九千三十六。」唐误。又《班志》所记，为元始二年簿。此云二十万，盖据元封开郡时账。因昭帝时益州夷乱用兵，多所屠戮，故户口转少。后汉又屡乱，故更转少也。晋县七，户万。去洛五千六百里。《续汉志》同。《宋书?州郡志》云：「去建康，水，一万三千七百里。」多于平夷七百里，从江道海道不同。【司马相如】韩说初开，得牛、马、羊属三十万。旧本皆有「司马相如」四字，查《相如传》，人死于元封前，亦未尝入滇。常氏上文，固言「相如持节开越嶲，按道侯韩说开益州。」明此四字系浅人妄为傅益。非常文所有。汉乃募、徙死罪及奸豪实之。郡土大平敞，原田。句。疑原上有「美好」字。多长松皋。疑当倒作「皋多长松」。有鹦鹉、孔雀、盐池、田、渔之饶，金、银、畜产之富。俗奢豪，难抚御，惟文齐、王阜、景毅、李颙及南郡董和为之防检，后遂为善。蜀建兴三年，丞相亮之南征，以郡民字当作人。李恢为字当作领。时恢仍为庲降都督，兼领郡。太守，改曰建宁，治味县。宁州【别】建，〔分西七县别立〕为益州郡。旧作「宁州别建为益州郡」。兹依《晋书?地理志》补五字，并移别字在下，以通文意。后太守李?，《南中总序》作「李易」。恢孙也，与〔梁水〕【前】太守《总序》作梁水太守董慬，刘李本作仅。建【兴】〔宁〕钱本作宁，是。爨量共叛。《晋书?明帝纪》作「梁州（水）太守爨亮、益州太守李?，以兴古叛，降于李雄。」宁州刺史王逊此下当有「讨平之」字。表改益州为晋宁郡。


　　滇池县　　郡治，故滇【国】〔邑〕也。旧传写讹邑为国，并改上文滇国为益州，兹并改正。有泽水，【周】〔周〕钱本作周，是。回钱写作围。二百〔余〕里。《史记?西南夷传》：「蹻至滇池，地方三百里。」《班史》删去地字，承池字云「方三百里」。《后汉?郡国志》注引《南中志》云「池周二百五十里。」《范史?滇传》云：「有池周回二百余里。」《水经注》卷三十六云「周三百里许」，顾广圻校本据改二字作三。今按：古人惟目测，不能定准。近世实测滇池周岸回曲二百二十四公里，即约四百五十里。《范史》实用《常志》文。旧本盖脱余字。所出深广，下流浅狭，如倒流，故曰滇池。《汉书?西南夷传》注引作「泽下流浅狭，状如倒池，故曰滇池。」长老传言：池中有神马，《初学记》二十九，《太平御览》八百九十七，并引作「神马四匹出滇池河中。」当是参用他书别文所衍。或交焉，《艺文类聚》引作「与家马交」。即生骏驹。刘、李本与上焉字均作马。钱、《函》本此亦作马。俗称之曰「滇池驹」，日行五百里。〔有黑〕水神祠【祀】。原有脱、衍。廖本注云：「当有『有黑』二字，见《汉书?地理志》。」顾观光校勘本云：「祠下衍祀字，并依《汉志》删。」亦有温泉，如越嶲温水。又有白猬山，山无石，惟有此二字，《御览》引作「而多」。猬也。


　　同劳县　　〔汉旧县。〕


　　同安县


　　连然县　　有盐泉，南中共仰之。


　　建伶刘、钱、《函》本作令。县


　　毋单县　　〔汉旧县，属?柯郡。建兴中度。〕据《水经注》。〔有丹。〕


