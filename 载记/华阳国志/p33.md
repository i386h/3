<!-- { "loadSidebar": true } -->
　　光禄大夫四人
　　尚书郎十二人
　　中书郎、将、御史六人
　　公车令、谏议、太中十一人
　　公府辟士八人
　　高士一人
　　聘士七人
　　征士四人
　　节士四人
　　列女四十七人
　　○益梁宁三州（三国）两晋以来人士目录（添立目录）
　　○明略：大司农、西城公何攀，字惠兴。（郫人。）
　　○清秀：大长秋寿良，字文淑。（成都人也。）
　　○果烈：西河太守柳隐，字休然。（成都人也。）
　　△梁、益二州都督杜祯，字文然。（成都人也。）
　　△度支、巴东太守柳伸，字稚原。（成都人也。）
　　○德行：江阳太守何随，字季业。（郫人。）
　　○令德：犍为太守杜轸，字超宗。（成都人也。）
　　△犍为太守杜烈，字仲武。（轸弟。）
　　△建宁太守杜良，字幼伦。（轸少弟。）
　　△益州刺史杜毗，字长基。（轸子。）
　　○德行：给事中任熙，字伯远。（成都人也。）
　　△涪陵太守任蕃，字宪祖。（熙子。）
　　○义正：郫令常勖，字修业。（江原人也。）
　　△州都常忌，字茂通。（勖从弟也。）
　　△令才：太史令高玩，字伯珍。（江原人也。）
　　○闳才：湘东太守常骞，字季慎。（江原人也。）
　　○述作：武平太守常宽，字泰恭。（骞从弟也。）
　　△使持节、西夷校尉张峻，字绍茂。（成都人也。）
　　平西将军、西夷校尉、益州刺史王异，字彦明。（成都人也。）
　　勇略：雍州刺史、南中郎将、重安开国侯李阳，字叔文。（郫人。）
　　征虏将军、广汉、梓潼太守杨谦，字令志。（成都人也。）
　　右二十一人蜀郡人，在晋世。
　　○强济：少府、成都威侯李毅，字允刚。（妻阝人。）
　　△西夷校尉李钊，字世康。（毅子。）
　　○仁让：汉嘉太守司马胜之，字兴先。（绵竹人。）
　　○德义：梓潼太守王化，字伯远。（妻阝人，文表孙。）
　　△巴东太守王振，字仲远。（化弟也。）
　　△作唐令王岱，字季远。（振弟也。）
　　△述作：蜀郡太守王崇，字幼远。（岱弟也。）
　　○素隐：中书郎王长文，字德亻隽。（妻阝人也。）
　　△建宁太守段容，字宗仲。（广汉人也。）
　　右九人广汉人，在晋世。
　　○汉中太守李宓，字令伯。（武阳人也。）
　　△汶山太守李赐，字宗硕。（宓子也。）
　　△太傅参军李兴，字隽硕。（赐弟也。）
　　△广汉太守张征，字建兴。（翼子也。）
　　△谯国内史费缉，字文平。（南安人。二子见《寿良传》。）
　　○执义：衡阳太守杨，字岐之。（武阳人。）
　　○清正：尚书费立，字建熙。（南安人。）
　　右七人犍为人士，在晋世。
　　○卫尉文立，字广休。（临江人也。）
　　△武陵太守杨宗。（临江人也。）
　　△柯太守毛楚。（枳人。）
　　右三人巴郡人，在晋世。
　　○述作：太子中庶子陈寿，字承祚。（安汉人。）
　　△骠骑府掾陈莅，字叔度。（寿兄子。）
　　△上廉令陈符，字长信。（寿兄子。）
　　△建宁太守陈阶，字达之。（莅从弟。）
　　正直：汉中太守阎缵，字续伯。（安汉人。）
　　△卓略：长水校尉、荆州刺史张奕，字希祖。（南充国人。）
　　△令德：锡令谯同，字彦绍。（周子，见周传。）
　　○义烈：扬烈将军、梓潼内史谯登，字顺明。（周孙。）
　　右八人巴西人士，在晋世。
　　△清重：长水校尉吕淑，字伟德。
　　右一人，汉中人。
　　△广汉太守李骧，字叔龙。（福子。）
　　右一人梓潼人。
　　○忠义：江阳太守侯馥，字世明。
　　右一人江阳人。
　　三州后贤五十一人，并前贤四百一人。
　　撰曰：凡此人士，或见《汉书》，或载《耆旧》，或见郡记，或在《三国书》，并取秀异，表之斯篇。其洪伐弘显者并附载者齐之；其但见名字而不详其行故，或以有传无珍善，阙之。以副直文，为实录矣。
华阳国志校补图注卷一


　　巴志
　　　　　　一

　　昔在唐尧，洪水滔天。鲧功无成，圣禹嗣兴，导江疏河，百川蠲修；封殖天下，因古九囿以置九州。仰禀参伐，俯壤华阳，黑水、江、汉为梁州。厥土青黎。厥田惟下上。厥赋惟下中。厥贡璆、铁、银、镂、砮、磬、熊、罴、狐、狸、织皮。于是四隩刘、钱、《函》、张、吴、何、王等旧本皆作奥。《函海》注云：「惠校改隩。」廖本作隩。既宅，九州攸宋、明刻本作逌。清代刻本作攸。古今字。同，六府孔修，元丰本作修。嘉泰本作修。庶土交正，底刘、钱、《函》、廖本作厎。张、吴、何、王本作底。古慎字。元丰本如此。嘉泰本避孝宗讳缺一笔。惠栋校改。《函》、廖本同。财赋，成贡中国。盖时雍之化，东被西渐矣。


　　历夏、殷、周，廖本注：「当作历虞夏殷。脱虞字，衍周字。」兹不取。九州牧伯率职。周文为伯，西有九国。及武王克商，并徐合青，省梁合雍，而职方氏犹掌其地，辨其土壤，甄其【宝】〔贯〕利。旧各本俱作宝利。惠校改作货利。兹按，《周礼?职方氏》：「乃辨九州之国，使同贯利。」郑玄注：「贯，事也。谓九谷六畜等财用之事。」常氏用《职方》文，则当是贯字。兹改正。迄于秦帝。旧各本皆作「起于秦帝」。惟廖本改起作迄，无说。兹查《说文》走部：「起，能立也。」「●，直行也。」?部：「●，古文起。」「●，至也。」盖常氏谓职方之制，行至秦帝时。后人写讹为起。惠校改作●，故廖本作迄也。句断。汉兴，高祖藉之成业。〔武帝开拓疆壤〕，乃改雍曰凉，革梁曰益。旧刻皆乃字上接高祖句。当是有脱。按《
汉书?地理志》：「武帝攘却胡越，开地斥境，南置交址，北置朔方之州。兼徐、梁、幽、并、夏、周之制，改雍曰凉，改梁曰益，凡十三部。」常氏实用其说，宛然原句，则其脱武帝一句明矣。《水经注》卷三十三，引《地理风俗记》曰：「元朔二年，改梁曰益州。以新启犍为、牂柯、越嶲、州之疆壤益广，故称益云。」兹据以补六字。故巴、汉、庸、蜀属益州。至魏咸熙元年平蜀，始分益【州】〔之〕旧皆作州。按「益州」既为州名，亦为州部属郡名。与巴、汉连称，甚碍文义。上益，亦不连州字。此益下州盖之字讹。巴、汉七郡置梁州。治汉中。以相国参军中山耿黼为刺史。元康六年，广【汉益】〔
魏梁〕州，旧各本皆作「广汉益州」。廖本注云：「当作广益梁州。」今按：所广者魏之梁州。原文当是「广魏梁州」。传钞者因魏改广汉为广魏，每见广魏字即改为广汉。展转遂并讹梁益字也。广与益为一义。廖本所注亦非。兹改二字。更割雍州之武都、阴平，荆州之新城、上庸、魏兴以属焉。凡统郡【一十一】〔十二〕，县五十八。旧本尽作「凡统郡一十一」。顾广圻校云：「当云统郡一十二。巴郡、巴东郡、涪陵郡、巴西郡、宕渠郡、汉中郡、魏兴郡、上庸郡、新城郡、梓潼郡、武都郡、阴平郡。县五十八者，不数省。」廖本据以入注。汉晋人记数，十、百、千、万上，例不着「一」字。原文当作「
郡十二」。县不数省者，谓如乐城、常安、宣汉，晋世已省并县，不在五十八县内。


　　　　　　二


　　《洛书》曰：「人皇始出，继地皇之后，兄弟九人，分理九州，为九囿。人皇居中州，制八辅。」华阳之壤，梁岷之域，是其一囿；囿中之国，则巴蜀矣。其分野，舆鬼、东井。其君，上世未闻。五帝以来，黄帝、高阳之支庶，世为侯伯。及禹治水命州，巴、蜀以属梁州。禹娶于涂山，辛、壬、癸、甲而去。生子启，呱呱啼，不及视。三过其门而不入室，务在救时。今江州涂山是也，帝禹之庙铭存焉。禹会诸侯于会稽，执玉帛者万国，巴蜀往焉。周武王伐纣，实得巴蜀之师，着乎《尚书》。巴师勇锐，歌舞以凌殷人，【前徒】〔殷人〕倒戈。旧各本不重殷人字，即无法句读。王本以「殷人倒戈」为句。则上句无宾词。廖本用《武成》文，补「前徒」二字。亦句无主语。必作「殷前徒」乃可。兹重「殷人」二字。意乃足矣。故世称之曰，「武王伐纣，前歌后舞」也。武王既克殷，以《函海》注云：「或改封。」其宗姬【封】于巴，廖本姬下有封字。他各本无。按常氏原意，谓因有宗姬在巴，而予巴以子爵。非谓封宗姬于巴。于，在也。巴既助伐纣有功，则何能更封宗姬夺其君位哉？抑或是巴冒姬姓往，武王以为宗姬也。爵之以子。古者，远国虽大，爵不过子。故吴楚及巴皆曰子。此下，旧本或空格，或连。顾广圻校稿云「当提行另起」。


　　　　　　三


　　其地，东至鱼复，西至僰道，北接汉中，南极黔涪。土植五榖。牲具六畜。桑、蚕、麻、苎，旧刻本作纻。兹从钱写本作苎。鱼、盐、铜、铁、丹、漆、茶、蜜，灵龟、巨犀、山鸡、白雉，黄润、鲜粉，皆纳贡之。其果实之珍者，树有荔支或本作芰。蔓有辛蒟，园有芳蒻、香茗，给客橙、●。旧本作●。《函海》作葵，注云：「原讹●。何本作葵。刘、李本亦作●。」廖本未改字，而有注云：「橙字当衍。●当作。即橙字。」今按：给客橙，三字读。●即荜茇。说详注。其药物之异者，有巴戟天、椒。竹木之钱写作贵。者，有桃支、灵寿。其名山有涂、籍、灵台、石书、刊山。其民质直好义。土风敦厚，有先民之流。原省韵字。故其诗曰：「川崖钱写作?。惟平，其稼多黍。旨酒嘉谷，可以养父。野惟阜丘，彼稷多有。嘉谷旨酒，可以养母。」其祭祀之诗曰：「惟月孟春，獭祭彼崖。永言孝思，享祀孔嘉。彼黍既洁，彼牺刘、李、廖本作牺。他本作仪。惟泽。蒸命良辰，祖考来格。」其好古乐道之诗曰：「日月明明，亦惟其名。谁能长生，不朽难获。」又曰：「惟德实宝，富贵何常。我思古人，令问令望。」而其失，在于重迟鲁钝。俗素朴，无造次辨丽之气。其属有濮、賨、苴、共、奴、獽、夷、蜑之蛮。


　　　　　　四


　　周之仲世，虽奉王职，与秦、楚、邓为比。《春秋》鲁桓公九年，巴子使韩服告楚，请与邓为好。楚子使道朔将巴客聘邓。邓南鄙《
