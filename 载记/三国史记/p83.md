<!-- { "loadSidebar": true } -->
○又与同年<顾云>友善，将归，<顾云>以诗送别，略曰："我闻海上三金鳖，金鳖头戴山高高。山之上兮，珠宫，贝阙，黄金殿，山之下兮，千里万里之洪涛。傍边一点<　林>碧，鳖山孕秀生奇特。十二乘船渡海来，文章感动<中华国>。十八横行战词苑，一箭射破金门策。"『新唐书艺文志』云："<崔致远>『四六集』一卷『桂苑笔耕』二十卷"注云："<崔致远><高丽>人，宾贡及第为<高騈>从事。"其名闻上国如此。又有『文集』三十卷，行于世。初我<太祖>作兴，<致远>知非常人，必受命开国，因致书问有"<　林>黄叶，<鹄岭>靑松"之句。其门人等，至国初来朝，仕至达官者非一。<显宗>在位，为<致远>密赞祖业，功不可忘，下敎，赠内史令，至十四岁<大平{太平}>二{三}年壬戌{癸亥}五{二}月，赠谥<文昌侯>。

四六卷列传六薛聪零一

○<薛聪>，字<聪智>，祖<谈捺>奈麻，父<元晓>。初为桑门，掩{淹}该佛书，旣而返本，自号<小性居士>。<聪>性明锐，生知道待{道术}。以方言读九经，训导后生，至今学者宗之。又能属文，而世无传者。但今南地，或有<聪>所制碑铭，文字　{缺}落不可读，竟不知其何如也。

<神文大王>以仲夏之月，处高明之室，顾谓<聪>曰："今日，宿雨初歇，熏风微凉，虽有珍馔哀音，不如高谈善谑，以舒伊郁。吾子必有异闻，　为我陈之?"

四六卷列传六薛聪零二

○<聪>曰："唯，臣闻昔花王之始来也，植之以香园，护之以翠幕，当三春而发艶，凌百花而独出。于是，自迩及遐，艶艶之灵，夭夭之英，无不奔走上谒，唯恐不及。忽有一佳人，朱颜玉齿，鲜妆　服，伶　而来，绰约而前曰：'妾履雪白之沙汀，对镜淸之海而{面}沐春雨以去{垢}，快{袂}淸风而自适，其名曰蔷薇。闻王之令德，期荐枕于香　，王其容我乎!'又有一丈夫，布衣韦带，戴白持杖，龙钟而步，　　而来曰：'仆在京城之外，居大道之旁，下临苍茫之野景，上倚嵯峨之山色，其名曰白头翁。窃谓左右供给虽足，膏梁以充肠，茶酒以淸神，巾衍储藏，须有良药以补气，恶石以　毒。故曰虽有丝麻，无弃菅　，凡百君子，无不代　。不识，王亦有意乎?'或曰：'二者之来，何取何舍?'花王曰：'丈夫之言，亦有道理，而佳人难得，将如之何?'丈夫进而言曰：'吾谓王聪明识理义，故来焉耳，今则非也。凡为君者，鲜不亲近邪　{　}，疎远正直，是以，<孟轲>不遇以终身，<冯唐>郞潜而皓首，自古如此，吾其奈何?'花王曰：'吾过矣，吾过矣!'"于是，王　然作色曰："子之寓言，诚有深志，请书之，以谓{为}王者之戒。"遂擢<聪>以高秩。

四六卷列传六薛聪零三

○世传<日本>国眞人，赠<新罗>使<薛>判官诗序云："尝览<元晓>居士所著，『金刚三昧论』，深恨不见其人，闻<新罗>国使<薛>，卽是居士之抱孙，虽不见其祖，而喜遇其孙，乃作诗赠之。"其诗至今存焉，但不知其子孙名字耳。至我<显宗>在位十三岁，<天禧{干兴}>五{元}年辛酉{壬戌}，追赠为弘儒侯。或云，<薛聪>尝入<唐>学，未知然不。

四六卷列传六崔承佑零一

○<崔承佑>，以<唐><昭宗><龙纪>二年入<唐>，至<景福>二年，侍郞<杨涉>下及第。有『四六』五卷，自序为『　本集』。后为<甄萱>作檄书，移我<太祖>。

四六卷列传六崔承佑零二

○<崔彦　>年十八，入<唐>游学，礼部侍郞<薛廷珪>下及第。四十二还国为执事侍郞瑞书院学士，及<太祖>开国，入朝，仕至翰林院大学士{太学士}平章事。卒谥<文英>。

四六卷列传六崔承佑零三

○<金大问>本<新罗>贵门子弟。<圣德王>三年，为<汉山州>都督，作传记若干卷。其『高僧传』『花郞世记』『乐本』『汉山记』犹存。

四六卷列传六崔承佑零四

○<朴仁范><元杰><巨仁><金云卿><金垂训>辈，虽仅有文字传者，而史失行事，不得立传。

三国史记卷第四十六。

四七卷零零零零零零

三国史记卷第四十七。

输忠定难靖国赞化同德功臣开府仪同三司检校太师守太保门下侍中判尙书吏礼部事集贤殿太学士监修国史上柱国致仕臣<金富轼>奉宣撰。

四七卷列传七零零零零

列传第七。

<奚论><素那><骤徒><讷催><薛　头><金令胤><官昌><金部军{金歆运}><裂起><丕宁子><竹竹><匹夫><阶伯>。

四七卷列传七奚论零一

○<奚论>，<牟梁>人也。其父<赞德>，有勇志英节，名高一时。<建福>二十七年庚午{乙丑}，<眞平大王>选为<　岑城>县令。明年辛未{丙寅}冬十月，<百济>大发兵，来攻<　岑城>一百余日。<眞平王>命将，以<上州><下州><新州>之兵救之，遂往与<百济>人战不克，引还。<赞德>愤恨之，谓士卒曰："三州军帅见敌强不进，城危不救，是无义也。与其无义而生，不若有义而死。"乃激昻奋励，且战且守，以至粮尽水竭，而犹食尸飮尿，力战不怠。至春正月，人旣疲，城将破，势不可复完，乃仰天大呼曰："吾王委我以一城，而不能全，为敌所败，愿死为大　，吃尽<百济>人，以复此城。"遂攘臂瞋目，走触槐树而死。于是，城陷，军士皆降

四七卷列传七奚论零二

○<奚论>年二十余岁，以父功，为大奈麻。至<建福>&三十五{四十}年戊寅，王命<奚论>，为<金山>幢主，与<汉山州>都督<边品>，兴师袭<　岑城>，取之。<百济>闻之，举兵来，<奚论>等逆之。兵旣相交，<奚论>谓诸将曰：

"昔吾父殒身于此，我今亦与<百济>人战于此，是我死日也。"遂以短兵赴敌，杀数人而死。王闻之，为流涕，赠　其家甚厚。时人无不哀悼，为作长歌吊之。

四七卷列传七素那零一

○<素那>[或云<金川>。]，<白城郡><蛇山>人也。其父<沈那>[或云<煌川>。]，旅{　}力过人，身轻且捷。<蛇山>境与<百济>相错，故互相寇击无虚月。<沈那>每出战，所向无坚阵。<仁平>中，<白城郡>出兵，往抄<百济>边邑，<百济>出精兵急击之，我士卒乱退。<沈那>独立拔剑，怒目大叱，斩杀数十余人，贼惧不敢当，遂引兵而走。

四七卷列传七素那零二

○<百济>人，指<沈那>曰："<新罗>飞将。"因相谓曰："<沈那>尙生，莫近<白城>。"<素那>雄豪有父风。<百济>灭后，<汉州>都督都儒&公请大王迁{白王遣}<素那>于<阿达城>，　御北鄙。<上元>二年乙亥春，<阿达城>大守{太守}级　<汉宣>，敎民以某日齐出种麻，不得违令。<靺鞨>谍者认之，归告其酋长。至其日，百姓皆出城在田，<靺鞨>潜师猝入城，剽掠一城，老幼狼狈，不知所为。<素那>奋刃向贼，大呼曰："尔等知<新罗>有<沈那>之子<素那>乎?固不畏死以图生，欲鬪者曷不来耶?"遂愤怒突贼，贼不敢迫，但向射之。<素那>亦射，飞矢如蜂，自辰至酉，<素那>身矢如　，遂倒而死。

四七卷列传七素那零三

○<素那>妻，<加林郡>良家女子。初<素那>以<阿达城>隣敌国，独行，留其妻而在家。郡人闻<素那>死，吊之，其妻哭而对曰："吾夫常曰：'丈夫固当兵死，岂可卧床席，死家人之手乎!'

其平昔之言如此，今死如其志也。"大王闻之，涕泣沾襟曰："父子勇于国事，可谓世济忠义矣。"赠官　　。

四七卷列传七骤徒零一

○<骤徒>，<沙梁>人，奈麻<聚福>之子，史失其姓。兄弟三人，长<夫果>，仲<骤徒>，季<逼实>。<骤徒>尝出家，名<道玉>，居<实际寺>。<大宗大王{太宗大王}>时，<百济>来伐<助川城>，大王兴师出战，未决。于是，<道玉>语其徒曰："吾闻：为僧者，上则精术业，以复性。次则起道用，以益他。'我形似桑门而已，无一善可取，不如从军杀身，以报国。"脱法衣，着戎服，改名曰<骤徒>，意谓驰骤而为徒也。乃诣兵部，请属三千幢，遂随军赴敌场。及旗鼓相当，持枪剑，突阵力鬪，杀贼数人而死。

四七卷列传七骤徒零二

○后<咸亨>二年辛未，<文武大王>发兵，使践<百济>边地之禾。遂与<百济>人，战于<熊津>之南。时<夫果>以幢主战死，论功第一。<文明>元年甲申，<高句丽>残贼，据<报德城>而叛，<神文大王>命将讨之，以<逼实>为贵幢弟监{第监}。临行，谓其妇曰："吾二兄，旣死于王事，名垂不朽，吾虽不肖，何得畏死而苟存乎?今日与尔生离，终是死别也，好住无伤。"及对阵，独出奋击，斩杀数十人而死。大王闻之，流涕叹曰："<骤徒>知死所，而激昆弟之心。<夫果><逼实>亦能勇于义，不顾其身，不其壮欤!"皆追赠官沙　。

四七卷列传七讷催零一

○<讷催>，<沙梁>人，大奈麻<都非>之子也。<眞平王><建福>四十一年甲申{己卯}冬十月，<百济>大举来侵，分兵围攻<速含><樱岑><岐岑><烽岑><旗悬><冗栅{穴栅}>等六城，王命<上州><下州><贵幢><法幢><誓幢>五军，往救之。旣到，见<百济>兵阵堂堂，锋不可当，盘桓不进。或立议曰：

"大王以五军委之诸将，国之存亡，在此一役。兵家之言曰：'见可而进，知难而退。'今强敌在前，不以好谋而直进，万一有不如意，则悔不可追。"将佐皆以为然，而业已受命出师，不得徒还。先是，国家欲筑<奴珍>等六城而未遑，遂于其地，筑毕而归。

四七卷列传七讷催零二

○于是，<百济>侵攻愈急，<速含><岐岑><冗栅{穴栅}>三城，或灭或降，<讷催>以三城固守，及闻五军不救而还，慷慨流涕，谓士卒曰："阳春和气，草木皆华，至于岁寒，独松栢后雕。今孤城无援，日益　危，此诚志士义夫，尽节扬名之秋，汝等将若之何?"士卒挥泪曰："不敢惜死，唯命是从。"及城将　，军士死亡无几，人皆殊死战，无苟免之心。<讷催>有一奴，强力善射。或尝语曰："小人而有异才，鲜不为害，此奴宜远之。"<讷催>不听。至是城陷贼入，奴张弓挟矢，在<讷催>前，射不虚发，贼惧不能前。有一贼出后，以斧击<讷催>，乃　，奴反与鬪俱死。王闻之，悲恸，追赠<讷催>职级　。

四七卷列传七薛　头零一

