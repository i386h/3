<!-- { "loadSidebar": true } -->
○<神德王>立。姓<朴>氏，讳<景晖>，<阿达罗王>远孙。父<乂兼>[一云<锐谦>。]，事<定康大王>为大阿　。母，<贞和>夫人。妃<金>氏，<宪康大王>之女。<孝恭王>薨，无子，为国人推戴，卽位。

一二卷新罗本纪一二神德王零一年

○元年，五月，追尊考为<宣圣大王>，母为<贞和太后>，妃为<义成王后>，立子<升英>为王太子。拜伊　<继康>为上大等。

一二卷新罗本纪一二神德王零二年

○二年，夏四月，陨霜。地震。

一二卷新罗本纪一二神德王零三年

○三年，春三月，陨霜。<弓裔>改<水德万岁>，为<政开>元年。

一二卷新罗本纪一二神德王零四年

○四年，夏六月，<　浦>水与<东海>水相击，浪高二十丈许，三日而止。

一二卷新罗本纪一二神德王零五年

○五年，秋八月，<甄萱>攻<大耶>(+<仇史>)(+二)城，不克。冬十月，地震，声如雷。

一二卷新罗本纪一二神德王零六年

○六年，春正月，太白犯月。秋七月，王薨。谥曰<神德>，葬于<竹城>。

一二卷新罗本纪一二景明王元年

○<景明王>立。讳<升英>，<神德王>之太子，母，<义成王后>。

一二卷新罗本纪一二景明王零一年

○元年，八月，拜王弟伊　<魏膺>为上大等，大阿　<裕廉>为侍中。

一二卷新罗本纪一二景明王零二年

○二年，春二月，一吉　<玄升>叛，伏诛。夏六月，<弓裔>麾下人心忽变，推戴<太祖>，<弓裔>出奔，为下所杀。<太祖>卽位称元。秋七月，<尙州>贼帅<阿兹盖>，遣使降于<太祖>。

一二卷新罗本纪一二景明王零三年

○三年，<四天王寺>塑像所执弓弦自絶，壁畵狗子有声，若吠者。以上大等<金成>为角　，侍中<彦邕>为沙　。

我<太祖>移都<松岳郡>。

一二卷新罗本纪一二景明王零四年

○四年，春正月，王与<太祖>交聘修好。二月，<康州>将军<闰雄>，降于<太祖>。冬十月，<后百济>主<甄萱>，率步骑一万，攻陷<大耶城>，进军于<进礼>，王遣阿　<金律>，求援于<太祖>。<太祖>命将出师救之，<萱>闻乃去。

一二卷新罗本纪一二景明王零五年

○五年，春正月，<金律>告王曰："臣往年奉使<高丽>，<丽>王问臣曰：'闻<新罗>有王{三}宝，所谓丈六尊像九层塔幷圣带也。像塔犹存，不知圣带今犹在耶。'臣不能　{答}。"王闻之，问群臣曰："圣带是何宝物耶?"无能知者。时，有<皇龙寺>僧年过九十者，曰："予尝闻之，宝带是<眞平大王>所服也，历代传之，藏在南库。"王遂令开库，不能得见，乃以别{择}日斋祭，然后见之。

其带{妆}以金玉甚长，非常人所可束也。

○论曰："古者坐明堂，执传国玺，列九鼎，其若帝王之盛事者也。而<韩公>论之曰：'归天人之心，兴太平之基，决非三器之所能也。'竖三器而为重者，其夸者之词耶?　此<新罗>所谓三宝，亦出于人为之侈而已，为国家，何须此耶?『孟子』曰：'诸侯之宝三，土地人民政事。'『楚书』曰：'<楚国>无以为宝，惟善以为宝。'若此者，行之于内。足以善一国，推之于外，足以泽四海，又何外物之足云哉!<太祖>闻<罗>人之说而问之耳，非以为可尙者也。二月，<靺鞨>别部<达姑>众，来寇北边。时，<太祖>将<坚权>鎭<朔州>，率骑击大破之，匹马不还。王喜，遣使移书，谢于<太祖>。夏四月，京都大风拔树。秋八月，蝗，旱。

一二卷新罗本纪一二景明王零六年

○六年，春正月，<下枝城>将军<元逢><溟州>将军<顺式>，降于<太祖>。<太祖>念其归顺，以<元逢>本城为<顺州>，赐<顺式>姓曰<王>。是月，<眞宝城>将军<洪述>，降于<太祖>。

一二卷新罗本纪一二景明王零七年

○七年，秋七月，命<旨城>将军<城达><京山府>将军<良文>等，降于<太祖>。王遣仓部侍郞<金乐>录事　军<金幼卿>，朝<后唐>，贡方物。<庄宗>赐物有差。

一二卷新罗本纪一二景明王零八年

○八年，春正月，遣使入<后唐>朝贡。<泉州>节度使<王逢规>，亦遣使，贡方物。夏六月，遣朝散大夫仓部侍郞<金岳>，入<后唐>朝贡，<庄宗>授朝议大夫试卫尉卿。秋八月，王薨。谥曰<景明>，葬于<黄福寺>比{北}，<太祖>遣使吊祭。

一二卷新罗本纪一二景哀王元年

○<景哀王>立。讳<魏膺>，<景明王>同母弟也。

一二卷新罗本纪一二景哀王零一年

○元年，九月，遣使聘于<太祖>。冬十月，亲祀神宫。大赦。

一二卷新罗本纪一二景哀王零二年

○二年，冬十月，<高郁府>将军<能文>，投于<太祖>，劳谕还之，以其城迫近<新罗>王都故也。十一月，<后百济>主<甄萱>，以侄<眞虎>，质于<高丽>。王闻之，使谓<太祖>曰："<甄萱>反复多诈，不可和亲。"<太祖>然之。

一二卷新罗本纪一二景哀王零三年

○三年，夏四月，<眞虎>暴死。<萱>谓<高丽>人故杀，怒举兵，进军于<熊津>。<太祖>命诸城，坚壁不出。王遣使曰："<甄萱>违盟举兵，天必不佑。若大王奋一鼓之威，<甄萱>必自破矣。"<太祖>谓使者曰："吾非畏<萱>，俟恶盈而自强{　}耳。"

一二卷新罗本纪一二景哀王零四年

○四年，春正月，<太祖>亲征<百济>，王出兵助之。二月，遣兵部侍郞<张芬>等，入<后唐>朝贡。<唐>授<张芬>检校工部尙书;副使兵部郞中<朴术洪>，兼御史中丞;判官仓部员外郞<李忠式>，兼侍御史。三月，<皇龙寺>塔摇动北倾。<太祖>亲破<近岩城{近品城}>。<唐><明宗>以权知康州事<王逢规>，为怀化大将军。夏四月，知康州事<王逢规>遣使<林彦{林远}>，入<后唐>朝贡，<明宗>召对<中兴殿>，赐物。<康州>所管<突山>等四乡，归于<太祖>。

秋九月，<甄萱>侵我军于<高郁府>，王请救于<太祖>，命将出劲兵一万往救。<甄萱>以救兵未至，以冬十一月，掩入王京。王与妃嫔宗戚，游<鲍石亭>宴娱，不觉贼兵至，仓猝不知所为。王与妃奔入后宫，宗戚及公卿大夫士女四散，奔走逃窜。其为贼所虏者，无贵贱皆骇汗匍匐，乞为奴仆而不免。<萱>又纵其兵，剽掠公私财物略尽，入处宫阙，乃命左右索王。王与妃妾数人在后宫，拘致军中。逼令王自尽，强淫王妃，纵其下，乱其妃妾。乃立王之族弟，权知国事，是为<敬顺王>。

一二卷新罗本纪一二敬顺王元年

○<敬顺王>立。讳<傅>，<文圣大王>之裔孙，<孝宗>伊　之子也，母<桂娥太后>。为<甄萱>所举卽位。举前王尸，殡于西堂，与群下恸哭。上谥曰<景哀>，葬<南山><蟹目岭>，<太祖>遣使吊祭。

一二卷新罗本纪一二敬顺王零一年

○元年，十一月，追尊考为<神兴大王>，母为王太后。十二月，<甄萱>侵<大木郡>，烧尽田野积聚。

一二卷新罗本纪一二敬顺王零二年

○二年，春正月，<高丽>将<金相>与<草八城>贼<兴宗>战，不克死之。夏五月，<康州>将军<有文>，降于<甄萱>。六月，地震。秋八月，<甄萱>命将军<官昕>，筑城于<阳山>，<太祖>命<命旨城>将军<王忠>，率兵击走之。<甄萱>进屯于<大耶城>下，分遣军士，芟取<大木郡>禾稼。冬十月，<甄萱>攻陷<武谷城>。

一二卷新罗本纪一二敬顺王零三年

○三年，夏六月，<天竺国><三藏摩　罗>抵<高丽>。秋七月，<甄萱>攻<义成府城{义城府城}>，<高丽>将<洪述>出战，不克死之。<顺州>将军<元逢>，降于<甄萱>。<太祖>闻之怒，然以<元逢>前功，宥之，但改<顺州>为县。冬十月，<甄萱>围<加恩县>，不克而归。

一二卷新罗本纪一二敬顺王零四年

○四年，春正月，<载岩城>将军<善弼>降<高丽>，<太祖>厚礼待之，称为尙父。初，<太祖>将通好<新罗>，<善弼>引导之，至是降也，念其有功且老，故宠褒之。<太祖>与<甄萱>战<古昌郡><甁山>之下，大捷，杀虏甚众。其<永安><河曲><直明><松生>等三十余郡县，相次降于<太祖>。二月，<太祖>遣使告捷，王报聘兼请相会。秋九月，国东沿海州郡部落，尽降于<太祖>。

一二卷新罗本纪一二敬顺王零五年

○五年，春二月，<太祖>率五十余骑，至京畿通谒。王与百官郊迎，入宫相对，曲尽情礼。置宴于<临海殿>，酒　，王言曰："吾以不天，　致祸乱。<甄萱>恣行不义，丧我国家，何痛如之。"因泫然涕泣，左右无不呜咽，<太祖>亦流涕慰藉。因留数旬回驾，王送至<穴城>，以堂弟<裕廉>为质，随驾焉。<太祖>麾下军士肃正，不犯秋毫，都人士女相庆曰："昔<甄>氏之来也，如逢豺虎;今王公之至也，如见父母。"秋八月，<太祖>遣使，遗王以锦彩鞍马，幷赐群僚将士布帛，有差。

一二卷新罗本纪一二敬顺王零六年

○六年，春正月，地震。夏四月，遣便{使}执事侍郞<金　>，副使司宾卿<李儒>，入<唐>朝贡。

一二卷新罗本纪一二敬顺王零七年

○七年，<唐><明宗>遣使<高丽>，锡命。

一二卷新罗本纪一二敬顺王零八年

○八年，秋九月，老人星见。<运州>界三十余郡县降于<太祖>。

一二卷新罗本纪一二敬顺王零九年

