<!-- { "loadSidebar": true } -->
缘<安北河>设关城，又筑<铁关城>。<靺鞨>入<阿达城>劫掠，城主<素那>逆战死之。<唐>兵与<契丹><靺鞨>兵来，围七重城，不克。小守<儒冬>死之。<靺鞨>又围<赤木城>灭之，县令<脱起>率百姓，拒之，力竭俱死。<唐>兵又围<石岘城>，拔之，县令<仙伯><悉毛>等，力战死之。又我兵与<唐>兵大小十八战，皆胜之，斩首六千四十七级，得战马二百匹。

七卷新罗本纪七文武王一六年

○十六年春二月，高僧<义相>奉旨，创<浮石寺>。秋七月，彗星出北河积水之间，长六七许步。<唐>兵来攻<道临城>拔之，县令<居尸知>死之。作<壤宫>。冬十一月，沙　<施得>领船兵，与<薛仁贵>战于<所夫里州><伎伐浦>，败绩，又进大小二十二战，克之，斩首四千余级。宰相<陈纯>乞致仕，不允，赐　杖。

七卷新罗本纪七文武王一七年

○十七年春三月，观射于<讲武殿>南门。始置左司禄馆{左司禄官}。<所夫里州>献白鹰。

七卷新罗本纪七文武王一八年

○十八年春正月，置船府令一员，掌船楫事。加左右理方府卿各一员。置<北原>小京，以大阿　<吴起>守之。三月，拜大阿　<春长>为中侍。夏四月，阿　<天训>为<武珍州>都督。五月，<北原>献异鸟，羽　有文，胫有毛。

七卷新罗本纪七文武王一九年

○十九年春正月，中侍<春长>病免，舒弗邯<天存>为中侍。二月，发使略<耽罗国>。重修宫阙，颇极壮丽。

夏四月，荧惑守羽林。六月，太白入月，流星犯参大星。秋八月，太白入月。角干<天存>卒。创造东宫，始定内外诸门额号。<四天王寺>成。增筑<南山城>。

七卷新罗本纪七文武王二零年

○二十年春二月，拜伊　<金军官>为上大等。三月，以金银器及杂彩百段，赐<报德王><安胜>，遂以王&妹{兄之女}妻之。[一云　　<金义官>之女也。]下敎书曰："人伦之本，夫妇攸先;王化之基，继嗣为主。王鹊巢位旷，　鸣在心。不可久空内辅之仪，永阙起家之业。今良辰吉日，率顺{循}旧章，以寡人妹{兄}女为伉俪，王宜共敦心义，式奉宗　，克茂子孙，永豊盘石，岂不盛欤，岂不美欤!"夏五月，<高句丽>王使大将军<延武>等上表曰："臣<安胜>言：大阿　<金官长>至，奉宣敎旨，幷赐敎书，以外生公{女}，为下邑内主，仍以四月十五日至此，喜惧交怀，罔知攸　。窃以<帝女>降<　>，<王姬>适<齐>，本扬圣德，匪关凡才。臣本庸流，行能无　，幸逢昌运，沐浴圣化，每荷殊泽，欲报无　。重蒙天宠，降此姻亲，遂卽　华表庆，肃　成德。吉月令辰，言归弊馆，亿载难遇，一朝获申，事非望始，喜出意表。岂惟一二父兄，实受其赐?其自先祖已下，寔宠喜之。臣未蒙敎旨，不敢直朝，无任悦豫之至，谨遣臣大将军太大兄<延武>，奉表以闻。"<加耶郡>置<金官>小京。

七卷新罗本纪七文武王二一年

○二十一年春正月朔，终日黑暗如夜。沙　<武仙>率精兵三千，以戍<比列忽>。置右司禄馆。夏五月，地震。流星犯参大星。六月，天狗落坤方。王欲新京城，问浮屠<义相>，对曰："虽在草野茅屋，行正道，则福业长，苟为不然，虽劳人作城，亦无所益。"王乃止役。秋七月一日，王薨，谥曰<文武>。群臣以遗言葬东海口{中}大石上，俗传王化为龙，仍指其石为<大王石>。遗诏曰："寡人运属纷　，时当争战。西征北讨，克定疆封，伐叛招　，聿宁遐迩。上慰宗　之遗顾，下报父子之宿寃，追赏遍于存亡，　爵均于内外。铸兵戈为农器，驱黎元于仁寿，薄赋省　，家给人足，民间安堵，域内无虞。仓　积于丘山，囹圄成于茂草，可谓无愧于幽显，无负于士人。自犯冒风霜，遂成痼疾，忧劳政敎，更结沈　。运往名存，古今一揆，奄归大夜，何有恨焉!太子早蕴离辉，久居震位，上从群宰，下至庶寮，送往之义勿违，事居之礼莫阙。宗庙之主，不可暂空，太子卽于柩前，嗣立王位。且山谷迁贸，人代椎{推}移，<吴>王<北山>之坟，　见金凫之彩，<魏>主<西陵>之望，唯闻<铜雀>之名。

昔日万机之英，终成一封之土，樵牧歌其上，狐兎穴其旁。徒费资财，贻讥简牍，空劳人力，莫济幽魂。静而思之，伤痛无已，如此之类，非所乐焉。属　之后十日，便于库门外庭，依西国之式，以火烧葬。服轻重，自有常科，丧制度，务从俭约。其边城鎭　，及州县课税，于事非要者，　宜量废，律令格式，有不便者，卽便改张，布告远近，令知此意。主者施行!"

三国史记卷第七。

八卷零零零零零零

三国史记卷第八。

输忠定难靖国赞化同德功臣开府仪同三司检校太师守太保门下侍中判尙书吏礼部事集贤殿太学士监修国史上柱国致仕臣<金富轼>奉宣撰。

八卷新罗本纪八零零零零

新罗本纪第八。

<神文王><孝明王{孝昭王/孝照王}><圣德王>。

八卷新罗本纪八神文王元年

○<神文王>立。讳<政明>[<明之>，字<日　{日照}>。]，　<文武大王>长子也。母<慈仪[一作义]王后>，妃<金>氏，苏判<钦突>之女，王为太子时，纳之，久而无子，后坐父作乱，出宫。<文武王>五年，立为太子，至是继位。<唐><高宗>遣使册立为<新罗>王，仍袭先王官爵。

八卷新罗本纪八神文王零一年

○元年，八月，拜舒弗邯<眞福>，为上大等。八日，苏判<金钦突>波珍　<兴元>大阿　<眞功>等，谋叛　{伏}诛。十三日，<报德王>遣使小兄<首德皆>，贺平逆贼。十六日，下敎曰："赏有功者，往圣之良规;诛有罪者，先王之令典。寡人以　躬　德，嗣守崇基，废食志{忘}餐，晨兴晏寝，庶与股肱，共宁邦家，岂图　　之内，乱起京城!贼首<钦突><兴元><眞功>等，位非才进，职实恩升。不能克愼始终，保全富贵，而乃不仁不义，作福作威，侮慢官寮，欺凌上下。比口{日}逞其无厌之志，肆其暴虐之心，招纳凶邪，交结近竖，祸通内外，同恶相资，克日定期，欲行乱逆。

寡人上赖天地之佑，下蒙宗庙之灵，<钦突>等恶积罪盈，所谋发露，此乃人神之所共弃，覆载之所不容，犯义伤风，莫斯为甚。是以追集兵众，欲除枭镜{　}，或逃窜山谷，或归降阙庭。然寻枝究叶，　已诛夷，三四日间，囚首荡尽。事不获已，惊动士人，忧愧之怀，岂忘旦夕!今旣妖徒廓淸，遐迩无虞，所集兵马，宜速放归，布告四方，令知此意!"二十八日，诛伊　<军官>，敎书曰："事上之规，尽忠为本;居官之义，不二为宗。兵部令伊　<军官>，因缘班序，遂升上位，不能拾遗补阙，效素节于朝廷，授命忘躯，表丹诚于社稷。乃与贼臣<钦突>等交涉，知其逆事，曾不告言，旣无忧国之心，更絶徇公之志，何以重居宰辅，滥浊宪章?宜与众弃，以惩后进。<军官>及嫡子一人，可令自尽。布告远近，使共知之!"冬十月，罢侍卫监。置将军六人。

八卷新罗本纪八神文王零二年

○二年，春正月，亲祀神宫，大赦。夏四月，置位和府令二人，掌选举之事。五月，太白犯月。六月，立国学，置卿一人。又置工匠府监一人，彩典监一人。

八卷新罗本纪八神文王零三年

○三年，春二月，以<顺知>为中侍。纳一吉　<金钦运>少女，为夫人。先差伊　<文颖>波珍　<三光>定期，以大阿　<智常>纳采，币帛十五轝，米酒油蜜酱　脯酰一百三十五轝，租一百五十车。夏四月，平地雪(+深)一尺。五月七日，遣伊　<文颖><恺元>抵其宅，册为夫人。其日卯时，遣波珍　<大常><孙文>阿　<坐耶><吉叔>等，各与妻娘<及梁><沙梁>二部　各三十人迎来。

夫人乘车，左右侍从官人及娘　甚盛。至王宫北门，下车入内。

冬十月，征<报德王><安胜>为苏判，赐姓<金>氏，留京都，赐甲第良田。彗星出五车。

八卷新罗本纪八神文王零四年

○四年，冬十月，自昏及曙，流星纵横。十一月，<安胜>族子将军<大文>，在<金马渚>谋叛，事发伏诛。余人见<大文>诛死，杀害官吏，据邑叛，王命将士讨之，逆鬪幢主<逼实>死之。陷其城，徙其人于国南州郡，以其地为<金马郡>。[<大文>或云<悉伏>。]

八卷新罗本纪八神文王零五年

○五年春，复置<完山州>，以<龙元>为摠管。挺<居列州>，以置<菁州>，始备九州岛，以大阿　<福世>为摠管。三月，置<西原小京>，以阿　<元泰>为仕臣。置<南原小京>，徙诸州郡民户分居之。<奉圣寺>成。夏四月，<望德寺>成。

八卷新罗本纪八神文王零六年

○六年，春正月，以伊　<大庄>[一作将。]为中侍。置例作府卿二人。二月，置<石山><马山><孤山><沙平>四县。以<泗　州>为郡，<熊川郡>为州。<发罗州>为郡，<武珍郡>为州。遣使入<唐>，奏请『礼记』幷文章。<则天>令所司，写『吉凶要礼』，幷于『文　词林』，采其词涉规诫者，勒成五十卷，赐之。

八卷新罗本纪八神文王零七年

○七年，春二月，元子生。是日，阴沈昧暗，大雷电。三月，罢<一善州>，复置<沙伐州>，以波珍　<官长>为摠管。夏四月，改音声署长为卿。

遣大臣于祖庙，致祭曰："王某稽首再拜，谨言<太祖大王><眞智大王><文兴大王><太宗大王><文武大王>之灵。某以虚薄，嗣守崇基，寤寐忧勤，未遑宁处。奉赖宗庙，获{护}持乾坤降禄{福}，四边安静，百姓雍和，异域来宾，航琛奉职，刑淸讼息，以至于今。比者，道丧君临，义乖天鉴，怪成星{星成}象，火宿沈辉，战战慓慓{栗栗}，若坠渊谷。谨遣使某官某，奉陈不　之物，以虔如在之灵。伏望：照察微诚，矜恤　末，以顺四时之候，无愆五事之征，禾稼豊而疫　消，衣食足而礼义备，表里淸谧，盗贼消亡，垂裕后昆，永膺多福。谨言。"五月，敎赐文虎{武}官僚田有差。秋，筑<沙伐><　良>二州城。

八卷新罗本纪八神文王零八年

○八年，春正月，中侍<大庄>卒，伊　<元师>为中侍。二月，加船府卿一人。

八卷新罗本纪八神文王零九年

○九年，春正月，下敎：罢内外官禄邑，逐年赐租有差，以为恒式。秋闰九月二十六日，幸<獐山城>。筑<西原京城>。王欲移都<达句伐>，未果。

八卷新罗本纪八神文王一零年

