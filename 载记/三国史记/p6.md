<!-- { "loadSidebar": true } -->
○四年，夏四月，<倭>兵来攻<明活城>，不克而归，王率骑兵，要之<独山>之南，再战破之，杀获三百余级。

三卷新罗本纪三实圣尼师今零五年

○五年，秋七月，国西蝗害谷。冬十月，京都地震。十一月，无氷。

三卷新罗本纪三实圣尼师今零六年

○六年，春三月，<倭>人侵东边。夏六月，又侵南边，夺掠一百人。

三卷新罗本纪三实圣尼师今零七年

○七年，春二月，王闻<倭>人于<对马岛>置营，贮以兵革资粮，以谋袭我，我欲先其未发，拣精兵击破兵储。舒弗邯<未斯品>曰："臣闻：'兵凶器，战危事。'况涉巨浸以伐人，万一失利，则悔不可追，不若依　设关，来则御之，使不得侵猾，便则出而禽之，此所谓致人而不致于人，策之上也。"王从之。

三卷新罗本纪三实圣尼师今一一年

○十一年，以<奈勿王>子<卜好>，质于<高句丽>。

三卷新罗本纪三实圣尼师今一二年

○十二年，秋八月，云起<狼山>，望之如楼阁，香气郁然，久而不歇。王谓：是必仙灵降游，应是福地。从此后，禁人斩伐树木。新成<平壤州>大桥。

三卷新罗本纪三实圣尼师今一四年

○十四年，秋七月，大阅于<穴城>原，又御<金城>南门观射。八月，与<倭>人战于<风岛>，克之。

三卷新罗本纪三实圣尼师今一五年

○十五年，春三月，东海边获大鱼，有角，其大盈车。夏五月，<吐含山>崩，泉水涌，高三丈。

三卷新罗本纪三实圣尼师今一六年

○十六年，夏五月，王薨。

三卷新罗本纪三讷祗麻立干元年

○<讷祗>麻立干立，[<金大问>云："麻立者，方言，谓　也。　谓　操{标}，准位而置，则王　为主，臣　列于下，因以名之。"]<奈勿王>子也。母，<保反>夫人[一云<内礼吉怖>]，<味邹王>女也;妃，<实圣王>之女。<奈勿王>三十七年，以<实圣>质于<高句丽>，及<实圣>还为王，怨<奈勿>质己于外国，欲害其子以报怨。遣人招在<高句丽>时相知人，因密告：见<讷祗>则杀之。遂令<讷祗>往，逆于中路。<丽>人见<讷祗>，形神爽雅，有君子之风，遂告曰："尔国王使我害君，今见君，不忍贼害。"乃归。<讷祗>怨之，反弑王自立。

三卷新罗本纪三讷祗麻立干零二年

○二年，春正月，亲谒始祖庙。王弟<卜好>，自<高句丽>，与<堤上>奈麻还来。秋，王弟<未斯欣>，自<倭>国逃还。

三卷新罗本纪三讷祗麻立干零三年

○三年，夏四月，<牛谷>水涌。

三卷新罗本纪三讷祗麻立干零四年

○四年，春夏大旱。秋七月，陨霜杀谷，民饥，有卖子孙者。虑囚原罪。

三卷新罗本纪三讷祗麻立干零七年

○七年，夏四月，养老于<南堂>，王亲执食，赐谷帛有差。

三卷新罗本纪三讷祗麻立干零八年

○八年，春二月，遣使<高句丽>修聘。

三卷新罗本纪三讷祗麻立干一三年

○十三年，新筑<矢堤>，岸长二千一百七十步。

三卷新罗本纪三讷祗麻立干一五年

○十五年，夏四月，<倭>兵来侵东边，围<明活城>，无功而退。秋七月，霜雹杀谷。

三卷新罗本纪三讷祗麻立干一六年

○十六年春，谷贵，人食松树皮。

三卷新罗本纪三讷祗麻立干一七年

○十七年，夏五月，<未斯欣>卒，赠舒弗邯。秋七月，<百济>遣使请和，从之。

三卷新罗本纪三讷祗麻立干一八年

○十八年，春二月，<百济>王送良马二匹。秋九月，又送白鹰。冬十月，王以黄金明珠，报聘<百济>。

三卷新罗本纪三讷祗麻立干一九年

○十九年，春正月，大风拔木。二月，修葺历代园陵。夏四月，祀始祖庙。

三卷新罗本纪三讷祗麻立干二零年

○二十年，夏四月，雨雹。虑囚。

三卷新罗本纪三讷祗麻立干二二年

○二十二年，夏四月，<牛头郡>山水暴至，漂流五十余家。京都大风雨雹。敎民牛车之法。

三卷新罗本纪三讷祗麻立干二四年

○二十四年，<倭>人侵南边，掠取生口而去。夏六月，又侵东边。

三卷新罗本纪三讷祗麻立干二五年

○二十五年，春二月，<史勿县>进长尾白雉，王嘉之，赐县吏谷。

三卷新罗本纪三讷祗麻立干二八年

○二十八年，夏四月，<倭>兵围<金城>十日，粮尽乃归。王欲出兵追之，左右曰："兵家之说曰：'穷寇勿追。'王其舍之。"不听，率数千余骑，追反{至/及}于<独山>之东合战，为贼所败，将士死者过半。王苍黄弃马上山，贼围之数重。忽昏雾，不辨咫尺，贼谓有阴助，收兵退归。

三卷新罗本纪三讷祗麻立干三四年

○三十四年，秋七月，<高句丽>边将，猎于<悉直>之原，<何瑟罗>城主<三直>，出兵掩杀之。<丽>王闻之怒，使来告曰："孤与大王，修好至欢也，今出兵杀我边将，是何义耶?"乃兴师，侵我西边，王卑辞谢之，乃归。

三卷新罗本纪三讷祗麻立干三六年

○三十六年，秋七月，<大山郡>进嘉禾。

三卷新罗本纪三讷祗麻立干三七年

○三十七年，春夏旱。秋七月，群狼入<始林>。

三卷新罗本纪三讷祗麻立干三八年

○三十八年，秋七月，霜雹害谷。八{七}月，<高句丽>侵北边。

三卷新罗本纪三讷祗麻立干三九年

○三十九年，冬十月，<高句丽>侵<百济>，王遣兵救之。

三卷新罗本纪三讷祗麻立干四一年

○四十一年，春二月，大风拔木。夏四月，陨霜伤麦。

三卷新罗本纪三讷祗麻立干四二年

○四十二年，春二月，地震，<金城>南门自毁。秋八月，王薨。

三卷新罗本纪三慈悲麻立干元年

○<慈悲>麻立干立，<讷祗王>长子，母<金>氏，<实圣>之女也。

三卷新罗本纪三慈悲麻立干零二年

○二年，春二月，谒始祖庙。夏四{五}月，<倭>人以兵船百余　，袭东边，进围<月城>，四面矢石，如雨。王城守，贼将退，出兵击败之，追北至海口，贼溺死者，过半。

三卷新罗本纪三慈悲麻立干零四年

○四年，春二月，王纳舒弗邯<未斯欣>女，为妃。夏四月，龙见<金城>井中。

三卷新罗本纪三慈悲麻立干零五年

○五年，夏五月，<倭>人袭破<活开城>，虏人一千而去。

三卷新罗本纪三慈悲麻立干零六年

○六年，春二月，<倭>人侵<　良城{　良城}>，不克而去，王命<伐智><德智>，领兵伏候于路，要击，大败之。王以<倭>人屡侵疆　，缘边筑二城。秋七月，大阅。

三卷新罗本纪三慈悲麻立干零八年

○八年，夏四月，大水，山崩一十七所。五月，<沙伐郡>，蝗。

三卷新罗本纪三慈悲麻立干一零年

○十年春，命有司修理战舰。秋九月，天赤，大星自北流东南。

三卷新罗本纪三慈悲麻立干一一年

○十一年春，<高句丽>与<靺鞨>，袭北边<悉直城>。秋九月，征<何瑟罗>人年十五已上，筑城于<泥河>[<泥河>一名<泥川>。]。

三卷新罗本纪三慈悲麻立干一二年

○十二年，春正月，定京都坊里名。夏四月，国西大水，漂毁民户。秋七月，王巡抚经水州郡。

三卷新罗本纪三慈悲麻立干一三年

○十三年，筑<三年山城>。[<三年>者，自兴役始终，三年讫功，故名之。]

三卷新罗本纪三慈悲麻立干一四年

○十四年，春二月，筑<芼老城>。三月，京都地裂，广　二(+十)丈，浊水涌。冬十月，大疫。

三卷新罗本纪三慈悲麻立干一六年

○十六年，春正月，以阿　<伐智>级　<德智>为左右将军。秋七月，葺<明活城>。

三卷新罗本纪三慈悲麻立干一七年

○十七年，筑<一牟><沙尸><广石><沓达><仇礼><坐罗>等城。秋七月，<高句丽>王<巨连>亲率兵，攻<百济>。<百济>王<&庆{余庆}>，遣子<文周>求援，王出兵救之，未至，<百济>已陷，<&庆{余庆}>亦被害。

三卷新罗本纪三慈悲麻立干一八年

○十八年，春正月，王移居<明活城>。

三卷新罗本纪三慈悲麻立干一九年

○十九年，夏六月，<倭>人侵东边。王命将军<德智>击败之，杀虏二百余人。

三卷新罗本纪三慈悲麻立干二零年

○二十年，夏五月，<倭>人举兵，五道来侵，竟无功而还。

三卷新罗本纪三慈悲麻立干二一年

○二十一年，春二月，夜赤光，如匹练，自地至天。冬十月，京都地震。

三卷新罗本纪三慈悲麻立干二二年

○二十二年，春二月三日，王薨。

三卷新罗本纪三照知麻立干元年

○<照知{照知}>[一云<毗处>。]麻立干立，<慈悲王>长子。母<金>氏，舒弗邯<未斯欣>之女;妃<善兮>夫人，<乃宿>伊伐　女也。<照知{照知}>幼有孝行，谦恭自守，人咸服之。

三卷新罗本纪三照知麻立干零一年

○元年，大赦，赐百官爵一级。

三卷新罗本纪三照知麻立干零二年

○二年，春二月，祀始祖庙。夏五月，京都旱。冬十月，民饥，出仓谷赈给之。十一月，<靺鞨>侵北边。

三卷新罗本纪三照知麻立干零三年

○三年，春二月，幸<比列城>，存抚军士，赐征　{袍}。三月，<高句丽>与<靺鞨>入北边，取<狐鸣>等七城，又进军于<弥秩夫>。我军与<百济><加耶>援兵，分道御之。贼败退，追击破之<泥河>西，斩首千余级。

三卷新罗本纪三照知麻立干零四年

○四年，春二月，大风拔木。<金城>南门火。夏四月，久雨。命内外有司虑囚。五月，<倭>人侵边。

三卷新罗本纪三照知麻立干零五年

○五年，夏四月，大水。秋七月，大水。冬十月，幸<一善>界，存问　灾百姓，赐谷有差。十一月，雷。京都大疫。

三卷新罗本纪三照知麻立干零六年

○六年，春正月，以<乌含>为伊伐　。三月，土星犯月。雨雹。秋七月，<高句丽>侵北边，我军与<百济>，合击于<母山城>下，大破之。

三卷新罗本纪三照知麻立干零七年

○七年，春二月，筑<仇伐城>。夏四月，亲祀始祖庙，增置守庙二十家。五月，<百济>来聘。

三卷新罗本纪三照知麻立干零八年

○八年，春正月，拜伊　<实竹>为将军。征<一善>界丁夫三千，改筑<三年><屈山>二城。二月，以<乃宿>为伊伐　，以参国政。夏四月，<倭>人犯边。秋八月，大阅于<狼山>之南。

三卷新罗本纪三照知麻立干零九年

