<!-- { "loadSidebar": true } -->
二卷新罗本纪二奈解尼师今零四年

○四年，秋七月，<百济>侵境。

二卷新罗本纪二奈解尼师今零五年

○五年，秋七月，太白昼见。陨霜杀草。九月庚午朔，日有食之。大{阅}于<阏川>。

二卷新罗本纪二奈解尼师今零六年

○六年，春二月，<加耶国>请和。三月丁卯朔，日有食之。大旱，录内外系囚，原轻罪。

二卷新罗本纪二奈解尼师今零八年

○八年，冬十月，<靺鞨>犯境。桃李华。人大疫。

二卷新罗本纪二奈解尼师今一零年

○十年，春二月，拜<眞忠>为一伐　，以参国政。秋七月，霜雹杀谷。太白犯月。八月，狐鸣<金城>及始祖庙庭。

二卷新罗本纪二奈解尼师今一二年

○十二年，春正月，拜王子<利音>[或云<奈音>。]为伊伐　，兼知内外兵马事。

二卷新罗本纪二奈解尼师今一三年

○十三年，春二月，西巡郡邑，浃旬而返。夏四月，<倭>人犯境。遣伊伐　<利音>，将兵拒之。

二卷新罗本纪二奈解尼师今一四年

○十四年，秋七月，浦上八国谋侵<加罗{阿罗}>，<加罗{阿罗}>王子来请救。王命大子{太子}<于老>与伊伐　<利音>，将六部兵往救之。击杀八国将军，夺所虏六千人，还之。

二卷新罗本纪二奈解尼师今一五年

○十五年，春夏旱，发使录郡邑狱囚，除二死，余悉原之。

二卷新罗本纪二奈解尼师今一六年

○十六年，春正月，拜<萱坚>为伊　，<允宗>为一吉　。

二卷新罗本纪二奈解尼师今一七年

○十七年，春三月，<加耶>送王子为质。夏五月，大雨，漂毁民屋。

二卷新罗本纪二奈解尼师今一九年

○十九年，春三月，大风折才{木}。秋七月，<百济>来攻国西<腰车城>，杀城主<薛夫>。王命伊伐　<利音>，率精兵六千伐<百济>，破<沙岘城>。冬十二月，雷。

二卷新罗本纪二奈解尼师今二三年

○二十三年，秋七月，武库兵物自出。<百济>人来国{围}<獐山城>，王亲率兵出击走之。

二卷新罗本纪二奈解尼师今二五年

○二十五年，春三月，伊伐　<利音>卒。以<忠萱>为伊伐　，兼知兵马事。秋七月，大阅<杨山>西。

二卷新罗本纪二奈解尼师今二七年

○二十七年，夏四月，雹伤菽麦。<南新县>人死，历月复活。冬十月，<百济>兵入<牛头州>，伊伐　<忠萱>将兵拒之。至<熊谷>，为贼所败，单骑而返。贬为鎭主，以<连珍>为伊伐　，兼知兵马事。

二卷新罗本纪二奈解尼师今二九年

○二十九年，秋七月，伊伐　<连珍>与<百济>战，<烽山>下破之，杀获一千余级。八月，筑<烽山城>。

二卷新罗本纪二奈解尼师今三一年

○三十一年，春不雨，至秋七月乃雨。民饥，发仓　赈给。冬十月，录内外狱囚，原轻罪。

二卷新罗本纪二奈解尼师今三二年

○三十二年，春二月，巡狩西南郡邑，三月还。拜波珍　<康萱>为伊　。

二卷新罗本纪二奈解尼师今三四年

○三十四年，夏四月，蛇鸣南库三日。秋九月，地震。冬十月，大雪深五尺。

二卷新罗本纪二奈解尼师今三五年

○三十五年，春三月，王薨。

二卷新罗本纪二助贲尼师今元年

○<助贲>尼师今立，[一云<诸贵{诸贲}>。]姓，<昔>氏，<伐休>尼师今之孙也。父，<骨正>[一作<忽争>。]葛文王。母，<金>氏<玉帽>夫人，<仇道>葛文王之女;妃，<阿尔兮>夫人，<奈解王>之女也。前王将死，遗言以壻<助贲>继位。王身长，美仪　{表}，临事明断，国人畏敬之。

二卷新罗本纪二助贲尼师今零一年

○元年，拜<连忠>为伊　，委军国事。秋七月，谒{始}祖庙。

二卷新罗本纪二助贲尼师今零二年

○二年，秋七月，以伊　<于老>为大将军，讨破<甘文国>，以其地为郡。

二卷新罗本纪二助贲尼师今零三年

○三年，夏四月，<倭>人猝至围<金城>。王亲出战，贼溃走，遣轻骑追击之，杀获一千余级。

二卷新罗本纪二助贲尼师今零四年

○四年，夏四月，大风飞屋瓦。五月，<倭>兵寇东边。秋七月，伊　<于老>与<倭>人战<沙道>，乘风纵火焚舟，贼赴水死尽。

二卷新罗本纪二助贲尼师今零六年

○六年，春正月，东巡抚恤。

二卷新罗本纪二助贲尼师今零七年

○七年，春二月，<骨伐国>王<阿音夫>，率众来降，赐第宅田庄安之，以其地为郡。

二卷新罗本纪二助贲尼师今零八年

○八年，秋八月，蝗害谷。

二卷新罗本纪二助贲尼师今一一年

○十一年，<百济>侵西边。

二卷新罗本纪二助贲尼师今一三年

○十三年秋，大有年。<古　郡>进嘉禾。

二卷新罗本纪二助贲尼师今一五年

○十五年，春正月，拜伊　<于老>为舒弗邯，兼知兵马事。

二卷新罗本纪二助贲尼师今一六年

○十六年，冬十月，<高句丽>侵北边，<于老>将兵出击之，不克，退保<马头栅>。其夜苦寒，<于老>劳士卒，躬烧柴暖之，群心感激。

二卷新罗本纪二助贲尼师今一七年

○十七年，冬十月，东南有白气如匹练。十一月，京都地震。

二卷新罗本纪二助贲尼师今一八年

○十八年，夏五月，王薨。

二卷新罗本纪二沾解尼师今元年

○<沾解>尼师今立，<助贲王>同母弟也。

二卷新罗本纪二沾解尼师今零一年

○元年，秋七月，谒始祖庙。封父<骨正>为<世神>葛文王。

○论曰：<汉><宣帝>卽位，有司奏："为人后者为之子也。故降其父母不得祭，尊祖之义也。是以帝所生父称亲，谥曰悼，母曰悼后，比诸侯王。"此合经义，为万世法。故<后汉><光武帝><宋><英宗>，法而行之。<新罗>自王亲入继大统之君，无不封崇其父称王，非特如此而已，封其外舅者亦有之。此，非礼，固不可以为法也。

二卷新罗本纪二沾解尼师今零二年

○二年，春正{二}月，以伊　<长萱>为舒弗邯，以参国政。二月，遣使<高句丽>结和。

二卷新罗本纪二沾解尼师今零三年

○三年，夏四月，<倭>人杀舒弗邯<于老>。秋七月，作<南堂>于宫南。[<南堂>或云<都堂>。]以<良夫>为伊　。

二卷新罗本纪二沾解尼师今零五年

○五年，春正月，始听政于<南堂>。<汉祇部>人<夫道>者，家贫无谄，工书算，著名于时。王征之为阿　，委以物藏库事务。

二卷新罗本纪二沾解尼师今零七年

○七年，夏四月，龙见宫东池。<金城>南卧柳自起。自五月至七月不雨，祷祀祖庙及名山，乃雨。年饥，多盗贼。

二卷新罗本纪二沾解尼师今零九年

○九年，秋九月，<百济>来侵。一伐　<翊宗>，逆战于<槐谷>西，为贼所杀。冬十月，<百济>攻<烽山城>，不下。

二卷新罗本纪二沾解尼师今一零年

○十年，春三月，国东海出大鱼三，长三丈，高丈有二尺。冬十月晦，日有食之。

二卷新罗本纪二沾解尼师今一三年

○十三年，秋七月，旱蝗。年荒，多盗。

二卷新罗本纪二沾解尼师今一四年

○十四年夏，大雨，山崩四十余所。秋七月，星　于东方，二十五日而灭。

二卷新罗本纪二沾解尼师今一五年

○十五年，春二月，筑<达伐城>，以奈麻<克宗>为城主。三月，<百济>遣使请和，不许。冬十二月二十八日，王暴疾薨。

二卷新罗本纪二味邹尼师今元年

○<味邹>尼师今立，[一云<味照>。]姓<金>。母<朴>氏，葛文王<伊柒>之女;妃<昔>氏<光明>夫人，<助贲王>之女。其先<阏智>出于<　林>，<脱解王>得之，养于宫中，后拜为大辅。<阏智>生<势汉>，<势汉>生<阿道>，<阿道>生<首留>，<首留>生<郁甫>，<郁甫>生<仇道>，<仇道>则<味邹>之考也。<沾解>无子，国人立<味邹>。此，<金>氏有国之始也。

二卷新罗本纪二味邹尼师今零一年

○元年，春三月，龙见宫东池。秋七月，<金城>西门灾，延烧人家三百余区。

二卷新罗本纪二味邹尼师今零二年

○二年，春正月，拜伊　<良夫>为舒弗邯，兼知内外兵马事。二月，亲祀国祖庙。大赦。封考<仇道>为葛文王。

二卷新罗本纪二味邹尼师今零三年

○三年，春二月，东巡幸望海。三月，幸<黄山>，问高年及贫不能自存者，赈恤之。

二卷新罗本纪二味邹尼师今零五年

○五年，秋八月，<百济>来攻<烽山城>。城主<直宣>率壮士二百人出击之，贼败走。王闻之，拜<直宣>为一吉　，厚赏士卒。

二卷新罗本纪二味邹尼师今零七年

○七年，春夏不雨。会群臣于<南堂>，亲问政刑得失，又遣使五人，巡问百姓苦患。

二卷新罗本纪二味邹尼师今一一年

○十一年，春二月，下令：凡有害农事者，一切除之。秋七月，霜雹害谷。冬十一月，<百济>侵边。

二卷新罗本纪二味邹尼师今一五年

○十五年，春二月，臣寮请改作宫室，上{王}重劳人，不从。

二卷新罗本纪二味邹尼师今一七年

○十七年，夏四月，暴风拔木。冬十月，<百济>兵来围<槐谷城>。命彼珍　{波珍　}<正源>领兵拒之。

二卷新罗本纪二味邹尼师今一九年

○十九年，夏四月，旱。录囚。

二卷新罗本纪二味邹尼师今二零年

○二十年，春正月，拜<弘权>为伊　，<良质>为一吉　，<光谦>为沙　。二月，谒庙{祖}。秋九月，大阅<杨山>西。

二卷新罗本纪二味邹尼师今二二年

○二十二年，秋九月，<百济>侵边。冬十月，围<槐谷城>。命一吉　<良质>领兵御之。

二卷新罗本纪二味邹尼师今二三年

○二十三年，春二月，巡抚国西诸城。冬十月，王薨，葬<大陵>。[一云<什长陵{竹长陵}>。]

二卷新罗本纪二儒礼尼师今元年

○<儒礼>尼师今立，[古记第三，第十四，二王同讳<儒理>，或云<儒礼>，未知孰是。]<助贲王>长子。母<村{朴}>氏，葛文王<奈音>之女。尝夜行，星光入口，因有娠。载诞之夕，异香满室。

二卷新罗本纪二儒礼尼师今零二年

○二年，春正月，谒始祖庙。二月，拜伊　<弘权>为舒弗邯，委以机务。

二卷新罗本纪二儒礼尼师今零三年

○三年，春正月，<百济>遣使请和。三月，旱。

二卷新罗本纪二儒礼尼师今零四年

