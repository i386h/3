<!-- { "loadSidebar": true } -->
○『新唐书』云："<高句丽>官凡十二级：曰大对卢，或曰吐□{　}，曰郁折，主图簿者。曰太大使者。曰　衣头大兄，所谓　衣者，仙人也，{秉}国政，三岁一易，善职则否。凡代日，有不服则相攻，王为闭宫守，胜者听为之。曰大使者，曰大兄，曰上位使者，曰诸兄，曰小使者，曰过节，曰先人，曰古邹大加。"又云："莫离支大莫离支中里小兄中里大兄。"

四零卷志九职官下外官一二

○『册府元龟』云："<高句丽>，<后汉>时其国置官，有相加对卢沛者古邹大加[古邹大加，<高句丽>掌宾客之官，如大鸿　也。]主簿优[一作于]台使者　衣先人。一说，大官有大对卢，次有太大兄大兄小兄意俟奢乌拙太大使者小使者褥奢　属仙人，幷褥萨，凡十三{二}等。复有内评外评，分掌内外事焉。"右见<中国>历代史。

四零卷志九职官下外官一三

○左辅右辅大主簿国相九使者中畏大夫。右见本国古记。

四零卷志九职官下外官一四

○广评省匡治奈[今侍中]徐事[今侍郞]外书[今员外郞]兵部大龙部[谓仓部]寿春部[今礼部]奉宾部[今礼宾省]义刑台[今刑部]纳货府[今大府寺]调位府[今三司]内奉省[今都省]禁书省[今秘书省]南厢坛[今将作监]水坛[今水部]元凤省[今翰林院]飞龙省[今太仆寺]物藏省[今少府监]史台[掌习诸译语]植货府[掌栽植菓树]障缮府[掌修理城隍]珠淘省[掌造成器物]正匡元辅大相元尹佐尹正朝甫尹军尹中尹(+等品职)。右<弓裔>所制官号。

四零卷志九职官下外官一五

○『北史』云："<百济>官有十六品：左平五人一品，达率三十人二品，恩率三品，德率四品，　率五品，奈率六品，将德七品，施德八品，固德九品，季德十品，对德十一品，文督十二品，武督十三品，佐军十四品，振武十五品，克虞十六品。自恩率以下，官无常员，各有部司，分掌众务。内官有前内部谷内部内　部外　部马部刀部功德部药部木部法部后宫部，外官有司军部司徒部司空部司寇部点口部(+客部)外舍部绸部日官部市部，长吏三年一交代。都下有方，各为五部，曰上部前部中部下部后部。部有五巷，士庶居焉。部统兵五百人。五方各有方鎭{领}一人，以达率为之，方佐贰之。方有十郡，郡有将三人，以德率为之，统兵一千一百人以下七百人以上。"

四零卷志九职官下外官一六

○『隋书』云："<百济>官有十六品，长曰左平，次大率，次恩率，次德率，次　率，次奈率，次将德，次施德，次固德，次季德，次对德，次文督，次武督，次佐军，次振武，次克虞。五方各有方领二人，方佐贰之。方有十郡，郡有将。"

四零卷志九职官下外官一七

○『唐书』云："<百济>所置(内)官，曰{有}内臣佐平，掌宣纳事;内头佐平，掌库藏事;内法佐平，掌礼仪事;卫士佐平，掌宿卫兵事;朝廷佐平，掌刑狱事;兵官佐平，掌外兵马事。"右见<中国>历代史。

四零卷志九职官下外官一八

○左辅右辅左将上佐平北门头。右见本国古记。

三国史记卷第四十。
四一卷零零零零零零

三国史记卷第四十一。

输忠定难靖国赞化同德功臣开府仪同三司检校太师守太保门下侍中判尙书吏礼部事集贤殿太学士监修国史上柱国致仕臣<金富轼>奉宣撰。

四一卷列传一金庾信零零

列传第一。

<金庾信>上。

四一卷列传一金庾信零一

○<金庾信>，王京人也。十二世祖<首露>，不知何许人也。以<后汉><建武>十八年壬寅，登<龟峯>，望<驾洛>九村，遂至其地开国，号曰<加耶>，后改为<金官国>。其子孙相承，至九世孙<仇亥{仇充}>，或云<仇次休>，于<庾信>为曾祖。<罗>人自谓<少昊金天氏>之后，故姓<金>。<庾信>碑亦云："<轩辕>之裔，<少昊>之胤。"则<南加耶>始祖<首露>与<新罗>，同姓也。

四一卷列传一金庾信零二

○祖<武力>，为<新州>道行军摠管，尝领兵获<百济>王及其将四人，斩首一万余级。父<舒玄>，官至苏判<大梁州>都督安抚<大梁州>诸军事。按<庾信>碑云："考苏判<金逍衍>。"不知<舒玄>或更名耶，或<逍衍>是字耶，疑故两存之。

四一卷列传一金庾信零三

○初，<舒玄>路见葛文王<立宗>之子<肃讫宗>之女<万明>，心悦而目挑之，不待媒　而合。<舒玄>为<万弩郡>太守，将与俱行，<肃讫宗>始知女子与<玄>野合，疾之囚于别第，使人守之。忽雷震屋门，守者惊乱，<万明>从窦而出，遂与<舒玄>赴<万弩郡>。

四一卷列传一金庾信零四

○<舒玄>庚辰之夜，梦荧或{荧惑}鎭二星降于己，<万明>亦以辛丑之夜，梦见童子衣金甲，乘云入堂中，寻而有娠，二十月而生<庾信>，是<眞平王><建福>十二{七}年，<隋><文帝><开皇>十五年乙卯也。

及欲定名，谓夫人曰："吾以庚辰夜吉梦，得此儿，宜以为名，然礼不以日月为名。今庚与庾字相似，辰与信声相近，　古之贤人有名<庾信>，　以命之。"遂名<庾信>焉。[<万弩郡>，今之<鎭州>，初以<庾信>胎，藏之高山，至今谓之<胎灵山>。]

四一卷列传一金庾信零五

○公年十五岁为花郞，时人洽然服从，号<龙华香徒>。<眞平王><建福>二十八{三十三}年辛未，公年十七岁，见<高句丽><百济><靺鞨>侵　国疆，慷慨有平寇贼之志，独行入<中岳>石　，齐{斋}戒告天盟誓曰："敌国无道，为豺虎，以扰我封　，略无宁岁。催{仆}是一介微臣，不量材力，志淸祸乱。惟天降监，假手于我。"居四日，忽有一老人，被褐而来曰："此处，多毒虫猛兽，可畏之地，贵少年爰来独处，何也。"答曰："长者从何许来，尊名可得闻乎?"老人曰："吾无所住，行止随缘，名则<难胜>也。"公闻之，知非常人，再拜进曰："仆<新罗>人也，见国之雠，痛心疾首，故来此，冀有所遇耳。伏乞长者悯我精诚，受{授}之方术。"老人默然无言。公涕泪恳请不倦，至于六七。老人乃言曰："子幼而有幷三国之心，不亦壮乎。"万{乃}授以秘法曰："愼勿妄传，若用之不义，反受其殃。"言讫而辞，行二里许，追而望之，不见，唯山上有光，烂然若五色焉。

四一卷列传一金庾信零六

○<建福>二十九{三十四}年，邻贼转迫，公愈激壮心，独携宝剑，入<咽薄山>深壑之中，烧香告天，祈祝若在<中岳>，誓辞仍祷。天官垂光，降灵于宝剑。三日夜，虚角二星，光芒赫然下垂，剑若动摇然。

四一卷列传一金庾信零七

○<建福>四十六{五十一}年，己丑秋八月，王遣伊　<任永里{任末里}>，波珍　<龙春><白龙>，苏判<大因><舒玄>等，率兵攻<高句丽><娘臂城>。<丽>人出兵逆击之，吾人失利，死者众多，众心折　，无复鬪心。<庾信>时为中幢幢主，进于父前，脱胄而告曰："我兵败北，吾平生以忠孝自期，临战不可不勇。盖闻：'振领而　正，提纲而网张'，吾其为纲领乎。"　跨马拔剑跳坑，出入贼阵，斩将军，提其首而来。我军见之，乘胜奋击，斩杀五千余级，生擒一千人。城中凶惧无敢抗，皆出降。

四一卷列传一金庾信零八

○<善德大王>十一年壬寅，<百济>败<大梁州>，<春秋>公女子<古　照>娘，从夫<品释>死焉。<春秋>恨之，欲请<高句丽>兵，以报<百济>之怨，王许之。将行，谓<庾信>曰："吾与公同体，为国股肱。今我若入彼见害，则公其无心乎。"<庾信>曰："公若往而不还，则仆之马迹，必践于<丽><济>两王之庭。苟不如此，将何面目以见国人乎。"<春秋>感悦，与公互　手指，　血以盟曰："吾计日六旬乃还，若过此不来，则无再见之期矣。"遂相别。后<庾信>为<押梁州>军主。<春秋>与<训信>沙于{沙干}，聘<高句丽>，行至<代买县>，县人<豆斯支>沙干，赠靑布三百步。旣入彼境，<丽>王遣太大对卢<盖金>馆之，燕飨有加。或告<丽>王曰："<新罗>使者，非庸人也。

今来，殆欲观我形势也，王其图之，　无后患。"王欲横问，因其难对而辱之。谓曰："<麻木岘>与<竹岭>，本我国地，若不我还，则不得归。"<春秋>　{对}曰："国家土地，非臣子所专，臣不敢闻命。"王怒囚之，欲戮未果。<春秋>以靑布三百步，密赠王之宠臣<先道解>。<道解>以馔具来，相飮酒　，戱语曰："子亦尝闻龟兎之说乎。昔，东海龙女病心，医言：'得兎肝合药，则可疗也。'然海中无兎，不奈之何。有一龟白龙王言：'吾能得之。'遂登陆见免{兎}言：'海中有一岛，淸泉白石，茂林佳菓，寒暑不能到，鹰　不能侵。尔若得至，可以安居无患。'因负兎背上，游行二三里许。龟顾谓兎曰：'今龙女被病，须兎肝为药，故不惮劳，负尔来耳。'兎曰：'噫，吾神明之后，能出五藏，洗而纳之。曰{日}者小觉心烦，遂出肝心洗之，暂置岩石之底，闻尔甘言径来，肝尙在彼，何不回归取肝，则汝得所求，吾虽无肝尙活，岂不两相宜哉。'龟信之而还，　上岸，兎脱入草中，请{谓}龟曰：'愚哉，汝也，岂有无肝而生者乎。'龟悯默而退。"<春秋>闻其言，喩其意。移书于王曰："二岭，本大国地。分{令}臣归国，请吾王还之。谓予不信，有如　日。"王　悦焉。<春秋>入<高句丽>，过六旬未还。<庾信>拣得国内勇士三千人，相语曰："吾闻见危致命，临难忘身者，烈士之志也。夫一人致死当百人，百人致死当千人，千人致死当万人，则可以横行天下。今国之贤相，被他国之拘执，其可畏不犯难乎。"于是众人日{曰}："虽出万死一生之中，敢不从将军之令乎。"

遂请王以定行期。时，<高句丽>谍者浮屠<德昌>，使告于王。王前闻<春秋>盟辞，又闻谍者之言，不敢复留，厚礼而归之。及出境，谓送者曰："吾欲释憾于<百济>，故来请师。大王不许之，而反求土地，此非臣所得专。向，与大王书者，　{图}　死耳。"[此与本言{书/记}<眞平王>十二{<善德王>十一}年所书，一事而小异，以皆古记所传，故两存之。]

四一卷列传一金庾信零九

