<!-- { "loadSidebar": true } -->
四卷新罗本纪四眞兴王零六年

○六年，秋七月，伊　<异斯夫>奏曰："国史者，记君臣之善恶，示褒贬于万代。不有修撰，后代何观?"王深然之，命大阿　<居柒夫>等，广集文士，　之修撰。

四卷新罗本纪四眞兴王零九年

○九年，春二月，<高句丽>与<秽>人攻<百济><独山城>，<百济>请救。王遣将军<朱玲{朱珍}>，领劲卒三千击之，杀获甚众。

四卷新罗本纪四眞兴王一零年

○十年春，<梁>遣使与入学僧<觉德>，逸{送}佛舍利。王使百官奉迎<兴轮寺>前路。

四卷新罗本纪四眞兴王一一年

○十一年，春正月，<百济>拔<高句丽><道萨城>。三月，<高句丽>陷<百济><金岘城>。王乘两国兵疲，命伊　<异斯夫>出兵击之，取二城增筑，留甲士一千戍之。

四卷新罗本纪四眞兴王一二年

○十二年，春正月，改元<开国>。三月，王巡守次<娘城>，闻<千勒{于勒}>及其弟子<尼文>知音乐，特唤之。王驻<河临宫>，令奏其乐，二人各制新歌奏之。先是，<加耶国><嘉悉王>制十二弦琴，以象十二月之律，乃命<于勒>制其曲，及其国乱，操乐器投我，其乐名加耶琴。王命<居柒夫>等，侵<高句丽>，乘胜取十郡。

四卷新罗本纪四眞兴王一三年

○十三年，王命<阶古><法知{注知}><万德>三人，学乐于<于勒>。<于勒>量其人之所能，敎<阶古>以琴，敎<法知>以歌，敎<万德>以舞。业成，王命奏之曰："与前<娘城>之音，无异。"厚赏焉。

四卷新罗本纪四眞兴王一四年

○十四年，春二月，王命所司，筑新宫于<月城>东，黄龙见其地，王疑之，改为佛寺，赐号曰<皇龙>。秋七月，取<百济>东北鄙，置<新兴{新州}>，以阿　<武力>为军主。冬十月，娶<百济>王女，为小妃。

四卷新罗本纪四眞兴王一五年

○十五年，秋七月，修筑<明活城>。<百济>王<明　>与<加良>，来攻<管山城>，军主角干<于德>伊　<耽知>等，逆战失利。<新州>军主<金武力>，以州兵赴之，及交战，裨将<三年山郡><高于都刀{高干都刀}>，急击杀<百济>王。于是，诸军乘胜，大克之，斩佐平四人，士卒二万九千六百人，匹马无反者。

四卷新罗本纪四眞兴王一六年

○十六年，春正月，置<完山州>于<比斯伐>。冬十月，王巡幸<北汉山>，拓定封疆。十一月，至自<北汉山>，敎所经州郡，复一年租调。曲赦，除二罪，皆原之。

四卷新罗本纪四眞兴王一七年

○十七年，秋七月，置<比列忽州>，以沙　<成宗>为军王{军主}。

四卷新罗本纪四眞兴王一八年

○十八年，以<国原>为小京。废<沙伐州>，置<甘文州>，以沙　<起宗>为军主。废<新州>，置<北汉山州>。

四卷新罗本纪四眞兴王一九年

○十九年，春二月，徙贵戚子弟及六部豪民，以实<国原>。奈麻<身得>作炮弩上之，置之城上。

四卷新罗本纪四眞兴王二三年

○二十三年，秋七月，<百济>侵掠边户，王出师拒之，杀获一千余人。九月，<加耶>叛，王命<异斯夫>讨之，<斯多含>副之。<斯多含>领五千骑先驰，入<　檀门>，立白旗，城中恐惧，不知所为。<异斯夫>引兵临之，一时尽降。论功，<斯多含>为最，王赏以良田及所虏二{三}百口。<斯多含>三让，王强之，乃受其生口，放为良人，田分与战士，国人美之。

四卷新罗本纪四眞兴王二五年

○二十五年，遣使<北齐>朝贡。

四卷新罗本纪四眞兴王二六年

○二十六年，春二月，<北齐><武成皇帝>诏，以王为使持节东夷校尉<乐浪郡>公<新罗>王。秋八月，命阿　<春赋>出守<国原>。九月，废<完山州>，置<大耶州>。<陈>遣使<刘思>与僧<明观>，来聘，送<释>氏经论千七百余卷。

四卷新罗本纪四眞兴王二七年

○二一{十}七年，春二月，<祗园><实际>二寺成。立王子<铜轮>为王太子。遣使于<陈>，贡方物。<皇龙寺>毕功。

四卷新罗本纪四眞兴王二八年

○二十八年，春三月，遣使于<陈>，贡方物。

四卷新罗本纪四眞兴王二九年

○二十九年，改元<大昌>。夏六月，遣使于<陈>，贡方物。冬十月，废<北汉山州>，置<南川州>。又废<比列忽州>，置<达忽州>。

四卷新罗本纪四眞兴王三一年

○三十一年，夏六月，遣使于<陈>，献方物。

四卷新罗本纪四眞兴王三二年

○三十二年，遣使于<陈>，贡方物。

四卷新罗本纪四眞兴王三三年

○二{三}十三年，春正月，改元<鸿济>。三月，王太子<铜轮>卒。遣使<北齐>朝贡。冬十月二十日，为战死士卒，设八关筵会于外寺，七日罢。

四卷新罗本纪四眞兴王三五年

○三十五年，春三月，铸成<皇龙寺><丈六像>。铜重三万五千七斤，镀金重一万一百九十八分。

四卷新罗本纪四眞兴王三六年

○三十六年，春夏旱。<皇龙寺><丈六像>出泪至踵。

四卷新罗本纪四眞兴王三七年

○三十七年春，始奉源花。初，君臣病无以知人，欲使类聚群游，以观其行义，然后举而用之。遂简美女二人，一曰<南毛>，一曰<俊贞>，聚徒三百余人。二女争娟相妬，<俊贞>引<南毛>于私第，强劝酒至醉，曳而投河水，以杀之。<俊贞>伏诛，徒人失和罢散。其后，更取美貌男子，妆饰之，名花郞以奉之。徒众云集，或相磨以道义，或相悦以歌乐，游娱山水，无远不至。因此知其人邪正，择其善者，荐之于朝。<金大问>『花郞世记』曰："贤佐忠臣，从此而秀，良将勇卒，由是而生。"<崔致远>鸾郞碑序曰："国有玄妙之道，曰风流。设敎之源，备详仙史，实乃包含三敎，接化群生。且如入则孝于家，出则忠于国，<鲁司寇>之旨也;处无为之事，行不言之敎，<周柱史>之宗也;诸恶莫作，诸善奉行，<竺干太子>之化也。"<唐><令狐澄>『新罗国记』曰："择贵人子弟之美者，傅粉妆饰之，名曰花郞，国人皆尊事之也。"<安弘>法师入<隋>求法，与胡僧<毗摩罗>等二僧回，上『棱伽胜　经』及佛舍利。秋八月，王薨。谥曰<眞兴>，葬于<哀公寺>北峯。王幼年卽位，一心奉佛，至末年祝发被僧衣，自号<法云>，以终其身。王妃亦　之为尼，住<永兴寺>。及其薨也，国人以礼葬之。

四卷新罗本纪四眞智王元年

○<眞智王>立。讳<舍轮>[或云<金轮>。]，<眞兴王>次子。母，<思道>夫人;妃，<知道>夫人。太子早卒，故<眞智>立。

四卷新罗本纪四眞智王零一年

○元年，以伊　<居柒夫>为上大等，委以国事。

四卷新罗本纪四眞智王零二年

○二年，春二月，王亲祀神宫，大赦。冬十月，<百济>侵西边州郡，命伊　<世宗>出师，击破之于<一善>北，斩获三千七百级。筑<内利西城>。

四卷新罗本纪四眞智王零三年

○三年，秋七月，遣使于<陈>，以献方物。与{侵/举}<百济><阏也山城>。

四卷新罗本纪四眞智王零四年

○四年，春二月，<百济>筑<熊岘城><松述城>，以梗<　山城><麻知岘城><内利西城>之路。秋七月十七日，王薨。谥曰<眞智>，葬于<永敬寺>北。

四卷新罗本纪四眞平王元年

○<眞平王>立。讳<白净>，<眞兴王>太子<铜轮>之子也。母<金>氏<万呼>[一云<万内>。]夫人，葛文王<立宗>之女，妃<金>氏<摩耶>夫人，葛文王<福胜>之女。王生有奇相，身体长大，志识沈毅明达。

四卷新罗本纪四眞平王零一年

○元年，八月，以伊　<弩里夫>为上大等。封{赠}母弟<伯饭>为<眞正>葛文王，<国饭>为<眞安>葛文王。

四卷新罗本纪四眞平王零二年

○二年，春二月，亲祀神宫。以伊　<后稷>为兵部令。

四卷新罗本纪四眞平王零三年

○三年，春正月，始置位和府，如今吏部。

四卷新罗本纪四眞平王零五年

○五年，春正月，始置船府署，大监弟监各一员。

四卷新罗本纪四眞平王零六年

○六年，春二月，改元<建福>。三月，置调府令一员，掌贡赋，乘府令一员，掌车乘。

四卷新罗本纪四眞平王零七年

○七年，春三月，旱，王避正殿，减常饍，御<南堂>，亲录囚。秋七月，高僧<智明>入<陈>求法。

四卷新罗本纪四眞平王零八年

○八年，春正月，置礼部令二员。夏五月，雷震，星殒如雨。

四卷新罗本纪四眞平王零九年

○九年，秋七月，<大世><仇柒>二人适海。<大世>，<奈勿王>七世孙，伊　<冬台>之子也。资俊逸，少有方外志，与交游僧<淡水>，曰："在此<新罗>山谷之间，以终一生，则何异池鱼笼鸟，不知沧海之浩大，山林之宽闲乎!吾将乘　泛海，以至<吴><越>，侵寻追师，访道于名山。若凡骨可换，　仙{神仙}可学，则飘然乘风于　寥之表，此天下之奇游壮观也，子能从我乎?"<淡水>不肯，<大世>退而求友。适遇<仇柒>者，耿介有奇节，遂与之游<南山>之寺。忽风雨落叶，泛于庭　。<大世>与<仇柒>言曰："吾有与君西游之志，今各取一叶，为之舟，以观其行之先后。"俄而<大世>之叶在前，<大世>笑曰："吾其行乎!"<仇柒>勃然曰："子{予}亦男儿也，岂独不能乎!"<大世>知其可与，密言其志。<仇柒>曰："此吾愿也。"遂相与为友，自南海乘舟而去，后不知其所往。

四卷新罗本纪四眞平王一零年

○十年，冬十二月，上大等<弩里夫>卒，以伊　<首乙夫>为上大等。

四卷新罗本纪四眞平王一一年

○十一年，春三月，<圆光>法师，入<陈>求法。秋七月，国西大水，漂没人户，三万三百六十，死者二百余人。王发使赈恤之。

四卷新罗本纪四眞平王一三年

○十三年，春二月，置领客府令二员。秋七月，筑<南山城>，周二千八百五十四步。

四卷新罗本纪四眞平王一五年

○十五年，秋七月，改筑<明活城>，周三千步;<西兄山城>，周二千步。

四卷新罗本纪四眞平王一六年

○十六年，<隋>帝诏，拜王为上开府<乐浪郡>公<新罗>王。

四卷新罗本纪四眞平王一八年

