<!-- { "loadSidebar": true } -->
○十三年，夏四月，遣使入<魏>朝贡，<世宗>引见其使<芮悉弗>于东堂。<悉弗>进曰："小国系诚天极，累叶纯诚，地产土毛，无愆王贡。但黄金出自<扶余>，珂则<涉罗>所产。<扶余>为<勿吉>所逐，<涉罗>为<百济>所幷，二品所以不登王府，实两贼是为。"<世宗>曰："<高句丽>世荷上奬{将}，专制海外，九夷　虏，悉得征之，甁　　　，谁之咎也?昔，方贡之愆，责在连率。卿宜宣朕志于卿主，务尽威怀之略，　披害群，辑宁东裔。使二邑，还复旧墟，土毛无失常贡也。"

一九卷高句丽本纪七文咨明王一五年

○十五年，秋八月，王猎于<龙山>之阳，五日而还。九月，遣使入<魏>朝贡。冬十一月，遣将伐<百济>，大雪，士卒冻　而还。

一九卷高句丽本纪七文咨明王一六年

○十六年，冬十月，遣使入<魏>朝贡。王遣将<高老>，兴{与}<靺鞨>谋，欲攻<百济><汉城>，进屯于<横岳>下，<百济>出师逆战，乃退。

一九卷高句丽本纪七文咨明王一七年

○十七年，<梁><高祖>下诏曰："<高句丽>王<乐浪郡>公某，乃诚款着，贡驿相寻，宜豊{隆}秩命，式弘朝典，可抚军[一作东。]大将军开府仪同三司。"夏五月，遣使入<魏>朝贡。

冬十二月，遣使入<魏>朝贡。

一九卷高句丽本纪七文咨明王一八年

○十八年，夏五月，遣使入<魏>朝贡。

一九卷高句丽本纪七文咨明王一九年

○十九年，夏闰六月，遣使入<魏>朝贡。冬十一{二}月，遣使入<魏>朝贡。

一九卷高句丽本纪七文咨明王二一年

○二十一年，春三月，遣使入<梁>朝贡。夏五月，遣使入<魏>朝贡。秋九月，侵<百济>，陷<加弗><圆山>二城，虏获(一)男女一千余口。

一九卷高句丽本纪七文咨明王二二年

○二十二年，春正月，遣使入<魏>朝贡。夏五月，遣使入<魏>朝贡。冬十(二)月，遣使入<魏>朝贡。

一九卷高句丽本纪七文咨明王二三年

○二十三年，冬十一月，遣使入<魏>朝贡。

一九卷高句丽本纪七文咨明王二四年

○二十四年，冬十月，遣使入<魏>朝贡。

一九卷高句丽本纪七文咨明王二五年

○二十五年，夏四月，遣使入<梁>朝贡。

一九卷高句丽本纪七文咨明王二六年

○二十六年，夏四月，遣使入<魏>朝贡。

一九卷高句丽本纪七文咨明王二七年

○二十七年，春二月，遣使入<魏>朝贡。三月，暴风拔木，王宫南门自毁。夏四月，遣使入<魏>朝贡。五月，遣使入<魏>朝贡。

一九卷高句丽本纪七文咨明王二八年

○二十八年，王薨。号为<文咨明王>。<魏><灵大后{太后}>举哀于东堂，遣使策赠车骑大将军。

时，<魏><肃宗>年十岁，太后临朝称制。

一九卷高句丽本纪七安藏王元年

○<安臧王{安藏王}>，讳<兴安>，<文咨明王>之长子。<文咨>在位七年，立为太子。二十八年，王薨，太子卽位。

一九卷高句丽本纪七安藏王零二年

○二年，春正月，遣使入<梁>朝贡。二月，<梁><高祖>封王为宁东将军都督<营><平>二州诸军事<高句丽>王，遣使者<江注盛{江法盛}>，赐王衣冠剑佩，<魏>兵就海中执之，送<洛阳>。<魏>封王为安东将军领护东夷校尉<辽东郡>开国公<高句丽>王。秋九月，入<梁>朝贡。

一九卷高句丽本纪七安藏王零三年

○三年，夏四月，王幸<卒{卒本}>，祀始祖庙。五月，王至自<卒本>，所经州邑贫乏者，赐{　三斛/　人一斛。}

一九卷高句丽本纪七安藏王零五年

○五年春，旱。秋八月，遣兵侵<百济>。冬十月，饥，发仓赈救。十一月，遣使{如}{<魏>}，进良马十匹。

一九卷高句丽本纪七安藏王零八年

○八年，春三月，遣使入<梁>朝贡。

一九卷高句丽本纪七安藏王零九年

○九年，冬十一月，遣使入{如}{<梁>}朝贡。

一九卷高句丽本纪七安藏王一一年

○十一年，春三月，王　于<城{黄城}>之东。冬十月，王与<百济>战于<五谷>，克之，杀获二千余级。

一九卷高句丽本纪七安藏王一三年

○十三年，夏五月，王薨，号为<安臧王{安藏王}>。[是<梁><中大通>三年，<魏><普泰>元年也。『梁书』云："<安臧王{安藏王}>在位第八年，<普通>七年卒。"误也。]

一九卷高句丽本纪七安原王元年

○<安原王>，讳<宝延>，<安臧王{安藏王}>之弟也。身长七尺五寸，有大量，<安臧{安藏}>爱友之。<安臧{安藏}>在位十三年，薨，无嗣子，故卽位。<梁><高祖>下诏袭爵。

一九卷高句丽本纪七安原王零二年

○二年，春三月，<魏>帝诏策使持节散骑常侍领护东夷校尉<辽东郡>开国公<高句丽>王，赐衣冠车旗之饰。夏四月，遣使入<梁>朝贡。六月，遣使入<魏>朝贡。冬十一月，遣使入<梁>朝贡。

一九卷高句丽本纪七安原王零三年

○三年，春正月，立王子<平成>为太子。二月，遣使入<魏>朝贡。

一九卷高句丽本纪七安原王零四年

○四年，<东魏>诏加王骠骑大将军，余悉如故。遣使入<魏>朝贡。

一九卷高句丽本纪七安原王零五年

○五年，春二月，遣使入<梁>朝贡。夏五月，国南大水，漂没民屋，死者二百余人。冬十月，地震。十二月，雷，大疫。

一九卷高句丽本纪七安原王零六年

○六年，春夏，大旱。发使抚恤饥民。秋八月，蝗。遣使入<东魏>朝贡。

一九卷高句丽本纪七安原王零七年

○七年，春三月，民饥，王巡抚赈救。冬十二月，遣使入<东魏>朝贡。

一九卷高句丽本纪七安原王零九年

○九年，夏五月，遣使入<东魏>朝贡。

一九卷高句丽本纪七安原王一零年

○十年，秋九月，<百济>围<牛山城>，王遣精骑五千，击走之。冬十月，桃李华。十二月，遣使入<东魏>朝贡。

一九卷高句丽本纪七安原王一一年

○十一年，春三月，遣使入<梁>朝贡。

一九卷高句丽本纪七安原王一二年

○十二年，春三月，大风拔木飞瓦。夏四月，雹。冬十二月，遣使入<东魏>朝贡。

一九卷高句丽本纪七安原王一三年

○十三年，冬十一月，遣使入<东魏>朝贡。

一九卷高句丽本纪七安原王一四年

○十四年，冬十一月，遣使入<东魏>朝贡。

一九卷高句丽本纪七安原王一五年

○十五年，春三月，王薨，号为<安原王>。[是<梁><大同>十一年，<东魏><武定>三年也。『梁书』云："<安原>以<大淸>二年卒，以其子为宁东将军<高句丽>王<乐浪>公。"误也。]

一九卷高句丽本纪七阳原王元年

○<阳原王>[或云<阳岗上好王>。]，讳<平成>，<安原王>长子。生而聪慧，及壮，雄豪过人，以<安原>在位三年，立为太子。至十五年，王薨，太子卽位。冬十二月，遣使入<东魏>朝贡。

一九卷高句丽本纪七阳原王零二年

○一{二}年，春二月，王都梨树连理。夏四月，雹。冬十一{二}月，遣使入<东魏>朝贡。

一九卷高句丽本纪七阳原王零三年

○三年，秋七月，改筑<白岩城>，葺<新城>。遣使入<东魏>朝贡。

一九卷高句丽本纪七阳原王零四年

○四年，春正月，以<濊>兵六千，攻<百济><独山城>，<新罗>将军<朱珍>来援，故不克而退。秋九月，<丸都>进嘉禾。遣使入<东魏>朝贡。

一九卷高句丽本纪七阳原王零五年

○五年，遣使入<东魏>朝贡。

一九卷高句丽本纪七阳原王零六年

○六年，春正月，<百济>来侵，陷<道萨城>。三月，攻<百济><金岘城>。<新罗>人乘间取二城。夏六月，遣使入<北齐>朝贡。秋九月，<北齐>封王，为使持节侍中骠骑大将军领护东夷校尉<辽东郡>开国公<高句丽>王。

一九卷高句丽本纪七阳原王零七年

○七年，夏五月，遣使入<北齐>朝贡。秋九月，<突厥>来围<新城>，不克，移攻<白岩城>。王遣将军<高纥>，领兵一万，拒克之，杀获一千余级。<新罗>来攻，取十城{郡}。

一九卷高句丽本纪七阳原王零八年

○八年，筑<长安城>。

一九卷高句丽本纪七阳原王一零年

○十年，冬，攻<百济><熊川城>，不克。十二月晦，日有食之。无氷。

一九卷高句丽本纪七阳原王一一年

○十一年，冬十月，虎入王都，擒之。十一月，大白{太白}昼见。遣使入<北齐>朝贡。

一九卷高句丽本纪七阳原王一三年

○十三年，夏四月，立王子<阳成>为太子，遂宴群臣于内殿。冬十月，<丸都城><干朱理>叛，伏诛。

一九卷高句丽本纪七阳原王一五年

○十五年，春三月，王薨，号为<阳原王>。

一九卷高句丽本纪七平原王元年

○<平原王>[或云<平岗上好王>。]，讳<阳成>[『隋唐书』作<汤>。]，<阳原王>长子。有胆力，善骑射。<阳原王>在位十三年，立为太子。十五年，王薨，太子卽位。

一九卷高句丽本纪七平原王零二年

○二年，春二月，<北齐><废帝>封王，为使持节领东夷校尉<辽东郡>公<高句丽>王。王幸<卒本>，祀始祖庙。三月，王至自<卒本>，所经州郡，狱囚除二死，皆原之。

一九卷高句丽本纪七平原王零三年

○三年，夏四月，异鸟集宫庭。六月，大水。冬十一月，遣使入<陈>朝贡。

一九卷高句丽本纪七平原王零四年

○四年，春二月，<陈><文帝>诏授王宁东将军。

一九卷高句丽本纪七平原王零五年

○五年，夏，大旱，王减常膳，祈祷山川。

一九卷高句丽本纪七平原王零六年

○六年，遣使入<北齐>朝贡。

一九卷高句丽本纪七平原王零七年

○七年，春正月，立王子<元>为太子。遣使入<北齐>朝贡。

一九卷高句丽本纪七平原王零八年

○八年，冬十二月，遣使入<陈>朝贡。

一九卷高句丽本纪七平原王一二年

○十二年，冬十一月，遣使入<陈>朝贡。

一九卷高句丽本纪七平原王一三年

○十三年，春二月，遣使入<陈>朝贡。秋七月，王　于<浿河>之原，五旬而返。八月，重修宫室，蝗旱，罢役。

一九卷高句丽本纪七平原王一五年

○十五年，遣使入<北齐>朝贡。

一九卷高句丽本纪七平原王一六年

