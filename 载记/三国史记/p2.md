<!-- { "loadSidebar": true } -->
○十四年，<高句丽>王<无恤>，袭<乐浪>灭之。其国人五千来投，分居六部。

一卷新罗本纪一儒理尼师今一七年

○十七年，秋九月，<华丽><不耐>二县人连谋，率骑兵犯北境。<貊>国渠帅，以兵要<曲河>西败之。王喜，与<貊>国结好。

一卷新罗本纪一儒理尼师今一九年

○十九年，秋八月，<貊>帅猎得禽兽，献之。

一卷新罗本纪一儒理尼师今三一年

○三十一年，春二月，星　于紫宫。

一卷新罗本纪一儒理尼师今三三年

○三十三年，夏四月，龙见<金城>井，有顷暴雨自西北来。五月，大风拔木。

一卷新罗本纪一儒理尼师今三四年

○三十四年，秋九月，王不豫，谓臣寮曰："<脱解>身联国戚，位处辅臣，屡着功名。朕之二子，其才不及远矣。吾死之后，　卽大位，以无忘我遗训。"冬十月，王薨。葬<蛇陵园>内。

一卷新罗本纪一脱解尼师今元年

○<脱解>尼师今立。[一云<吐解>。]时年六十二。姓<昔>，妃<阿孝>夫人。<脱解>本<多婆那国>所生也，其国在<倭>国东北一千里。初，其国王，娶<女国>王女为妻，有娠七年，乃生大卵。王曰："人而生卵，不祥也，宜弃之。"其女不忍，以帛　卵幷宝物，置于　中，浮于海，任其所往。初至<金官国>海边，<金官>人怪之，不取。又至<辰韩><阿珍浦>口，是始祖<赫居世>，在位三十九年也。时，海边老母，以绳引系海岸，开　见之，有一小儿在焉。其母取养之。及壮身，长九尺，风神秀朗，智识过人。或曰："此儿不知姓氏，初　来时，有一鹊飞鸣而随之，宜省鹊字，以<昔>为氏。又解　　而出，宜名<脱解>。"<脱解>始以渔钓为业，供养其母，未尝有懈色。母谓曰："汝非常人，骨相殊异，宜从学，以立功名。"于是，专精学问，兼知地理。望<杨山>下<瓠公>宅，以为吉地，设诡计，以取而居之。其地后为<月城>。至<南解>王五年，闻其贤，以其女妻之。至七年，登庸为大辅，委以政事。<儒理>将死曰："先王顾命曰：'吾死后，无论子壻，以年长且贤者，继位。'是以寡人先立，今也宜传其位焉。"

一卷新罗本纪一脱解尼师今零二年

○二年春正月，拜<瓠公>为大辅。二月，亲祀始祖庙。

一卷新罗本纪一脱解尼师今零三年

○三年春三月，王登<吐含山>，有玄云如盖，浮王头上，良久而散。　夏五月，与<倭>国结好交聘。六月，有星　于天船。

一卷新罗本纪一脱解尼师今零五年

○五年秋八月，<马韩>将<孟召>，以<覆岩城>降。

一卷新罗本纪一脱解尼师今零七年

○七年冬十月，<百济>王拓地，至<娘子谷城>，遣使请会，王不行。

一卷新罗本纪一脱解尼师今零八年

○八年秋八月，<百济>遣兵，攻<蛙山城>。冬十月，又攻<狗壤城>。王遣骑二千，(+逆)击走之。十二月，地震。无雪。

一卷新罗本纪一脱解尼师今零九年

○九年春三月，王夜闻<金城>西<始林>树间，有鸡鸣声。迟明遣<瓠公>视之，有金色小　，挂树枝，白鸡鸣于其下。<瓠公>还告。王使人取　开之，有小男儿在其中，姿容奇伟。上喜谓左右曰："此岂非天遗我以胤{令胤}乎!"乃收养之。及长，聪明多智略，乃名<阏智>。以其出于金　，姓<金>氏。改<始林>名<　林>，因以为国号。

一卷新罗本纪一脱解尼师今一零年

○十年，<百济>攻取<蛙山城>，留二百人居守，寻取之。

一卷新罗本纪一脱解尼师今一一年

○十一年春正月，以<朴>氏贵戚，分理国内州郡，号为州主郡主。二月，以<顺贞>为伊伐　，委以政事。

一卷新罗本纪一脱解尼师今一四年

○十四年，<百济>来侵。

一卷新罗本纪一脱解尼师今一七年

○十一{七}年，<倭>人侵<木出岛>。王遣角干<羽乌>御之，不克，<羽乌>{死}之。

一卷新罗本纪一脱解尼师今一八年

○十八年，秋八月，<百济>寇边，遣兵拒之。

一卷新罗本纪一脱解尼师今一九年

○十九年，大旱。民饥，发仓赈给。冬十月，<百济>攻西鄙<蛙山城>，拔之。

一卷新罗本纪一脱解尼师今二零年

○二十年，秋九月，遣兵伐<百济>，复取<蛙山城>。自<百济>来居者二百余人，尽杀之。

一卷新罗本纪一脱解尼师今二一年

○二十一年，秋八月，阿　<吉门>，与<加耶>兵，战于<黄山津>口，获一千余级。以<吉门>为波珍　，赏功也。

一卷新罗本纪一脱解尼师今二三年

○二十三年，春二月，彗星见东方，又见北方，二十日乃灭。

一卷新罗本纪一脱解尼师今二四年

○二十四年，夏四月，京都大风，<金城>东门自坏。秋八月，王薨。葬城北<壤井>丘。

一卷新罗本纪一婆娑尼师今元年

○<婆娑>尼师今立，<儒理>王第二子也。[或云，<儒理>第{弟}<柰老>之子也。]妃，<金>氏<史省>夫人，<娄{许娄}>葛文王之女也。初，<脱解>薨，臣僚欲立<儒理>太子<逸圣>。或谓："<逸圣>虽嫡嗣，而威明不及<婆娑>。"遂立之。<婆娑>节俭省用，而爱民，国人嘉之。

一卷新罗本纪一婆娑尼师今零二年

○二年，春二月，亲祀始祖庙。三月，巡抚州郡，发仓赈给，虑狱囚，非二罪，悉原之。

一卷新罗本纪一婆娑尼师今零三年

○三年，春正月，下令曰："今仓　空　，戎器顽钝，　有水旱之灾，边鄙之警，其何以御之?宜令有司，劝农桑，练兵{革}，以备不虞。"

一卷新罗本纪一婆娑尼师今零五年

○五年，春二月，以<明宣>为伊　，<允良>为波珍　。夏五月，<古　>郡主，献靑牛。<南新县>　{麦}连　，大有年，行者不赍粮。

一卷新罗本纪一婆娑尼师今零六年

○六年，春正月，<百济>犯边。二月，以<吉元>为阿　。夏四月，客星入紫微。

一卷新罗本纪一婆娑尼师今零八年

○八年，秋七月，下令曰："朕以不德，有此国家。西邻<百济>，南接<加耶>，德不能绥，威不足畏，宜缮葺城垒，以待侵　。"是月，筑<加召><马头>二城。

一卷新罗本纪一婆娑尼师今一一年

○十一年，秋七月，分遣使十人，廉察州郡主，不勤公事，致田野多荒者，贬黜之。

一卷新罗本纪一婆娑尼师今一四年

○十四年，春正月，拜<凡良{允良}>为伊　，<启其>为波珍　。二月，巡幸<古所夫里郡>，亲问高年，赐谷。冬十月，京都地震。

一卷新罗本纪一婆娑尼师今一五年

○十五年，春二月，<加耶>贼围<马头城>。遣阿　<吉元>，将骑一千，击走之。秋八月，阅兵于<阏川>。

一卷新罗本纪一婆娑尼师今一七年

○十七年，秋七月，暴风自南，拔<金城>南大树。九月，<加耶>人袭南鄙。遣加城主<长世>拒之，为贼所杀。王怒，率勇士五千出战，败之，虏获甚多。

一卷新罗本纪一婆娑尼师今一八年

○十八年，春正月，举兵欲伐<加耶>，其国主，遣使请{谢}罪，乃止。

一卷新罗本纪一婆娑尼师今一九年

○十九年，夏四月，京都旱。

一卷新罗本纪一婆娑尼师今二一年

○二十一年，秋七月，雨雹，飞鸟死。冬十月，京都地震，倒民屋，有死者。

一卷新罗本纪一婆娑尼师今二二年

○二十二年，春二月，筑城，名<月城>。秋七月，王移居<月城>。

一卷新罗本纪一婆娑尼师今二三年

○二十三年，秋八月，<音汁伐国>与<悉直谷国>争疆，{诣}王请{决}。王难之，谓<金官国><首露王>，年老多智识，召问之。<首露>立议，以所争之地，属<音汁伐国>。于是，王命六部，会飨<首露王>。五部皆以伊　为主，唯<汉祇部>，以位卑者主之。<首露>怒，命奴<耽下里{下里}>，杀<汉祇部>主<保齐>而归。奴逃，依<音汁伐>主<　邹干>家。王使人索其奴，<　邹>不送。王怒，以兵伐<音汁伐国>，其主与众自降。<悉直><押督>二国王来降。冬十月，　{桃}李华。

一卷新罗本纪一婆娑尼师今二五年

○二十五年，春正月，众星陨如雨，不至地。秋七月，<悉直>叛，发兵讨平之，徙其余众于南鄙。

一卷新罗本纪一婆娑尼师今二六年

○二十六年，春正月，<百济>遣使请和。二月，京都雪三尺。

一卷新罗本纪一婆娑尼师今二七年

○二十七年，春正月，幸<押督>，赈贫穷。三月，至自<押督>。秋八月，命<马头城>主，伐<加耶>。

一卷新罗本纪一婆娑尼师今二九年

○二十九年，夏五月，大水。民饥，发使十道，开食{仓}赈给。遣兵伐<比只国><多伐国><草八国>幷之。

一卷新罗本纪一婆娑尼师今三零年

○三十年，秋七月，蝗害谷。王遍祭山川，以{祈}禳之，蝗灭，有年。

一卷新罗本纪一婆娑尼师今三二年

○三十二年，夏四月，城门自毁。自五月，至秋七月，不雨。

一卷新罗本纪一婆娑尼师今三三年

○三十三年，冬十月，王薨。葬<蛇陵　{蛇陵园}>内。

一卷新罗本纪一祗摩尼师今元年

○<祗摩>尼师今立，[或云<祇味>。]<婆娑王>嫡子。母，<史省>夫人;妃，<金>氏<爱礼>夫人，葛文王<摩帝>之女也。初，<婆娑王>猎于<楡　>之泽，太子从焉。猎后，过<韩　{韩　部}>，伊　<许娄>飨之。酒　，<许娄>之妻，{以/携}少女子出舞。<摩帝>伊　之妻，亦(引)出其女，太子见而悦之，<许娄>不悦。王谓<许娄>曰："此地名<大　>，公于此，置盛馔美　，以宴　之，宜位酒多，在伊　之上。"以<摩帝>之女，配太子焉。酒多后云{称}角干。

一卷新罗本纪一祗摩尼师今零二年

○二年，春二月，亲祀始祖庙。拜<昌{昌永}>为伊　，以参政事，<玉权>为波珍　，<申权>为一吉　，<顺宣>为级　。三月，<百济>遣使来聘。

一卷新罗本纪一祗摩尼师今零三年

○三年，春三月，雨雹，麦苗伤。夏四月，大水。虑囚，除死罪，余悉原之。

一卷新罗本纪一祗摩尼师今零四年

四年，春二月，<加耶>寇南边。秋七月，亲征<加耶>。帅步骑，度<黄山河>，<加耶>人伏兵林薄，以待之。王不觉直前，伏发围数重，王挥军奋击，决围而退。

一卷新罗本纪一祗摩尼师今零五年

