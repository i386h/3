<!-- { "loadSidebar": true } -->
夏五月，王谓臣下曰："国家东有<乐浪>，北有<靺鞨>。侵　疆境，少有宁日。　今妖祥屡见，国母弃养，势不自安，必将迁国。予昨出巡，观<汉水>之南，土壤膏　。宜都于彼，以图久安之计。"秋七月，就<汉山>下，立栅，移<慰礼城>民户。八月，遣使<马韩>，告迁都。遂畵定疆　，北至<浿河>，南限<熊川>，西穷大海，东极<走壤>。九月，立城阙。

二三卷百济本纪一温祚王一四年

○十四年，春正月，(+来)迁(+<汉山>)都。二月，王巡抚部落，务劝农事。秋七月，筑城<汉江>西北，分<汉城>民。

二三卷百济本纪一温祚王一五年

○十五年，春正月，作新宫室，俭而不陋，华而不侈。

二三卷百济本纪一温祚王一七年

○十七年，春，<乐浪>来侵，焚<慰礼城>。夏四月，立庙以祀国母。

二三卷百济本纪一温祚王一八年

○十八年，冬十月，<靺鞨>掩至，王帅兵，逆战于<七重河>，虏获酋长<素牟>，送<马韩>，其余贼尽坑之。十一月，王欲袭<乐浪><牛头山城>，至<臼谷>，遇大雪，乃还。

二三卷百济本纪一温祚王二零年

○二十年，春二月，王设大坛，亲祠{祀}天地，异鸟五来翔。

二三卷百济本纪一温祚王二二年

○二十二年，秋八月，筑<石头><高木>二城。九月，王帅骑兵一千，猎<斧岘>东，遇<靺鞨>贼，一战破之，虏获生口，分赐将士。

二三卷百济本纪一温祚王二四年

○二十四年，秋七月，王作<熊川>栅。<马韩>王遣使责让曰："王初渡河，无所容足，吾割东北一百里之地，安之，其待王不为不厚。宜思有以报之，今以国完民聚，谓莫与我敌，大设城池，侵犯我封疆，其如义何?"王惭，遂坏其栅。

二三卷百济本纪一温祚王二五年

○二十五年，春二月，王宫井水暴溢。<汉城>人家马生牛，一首二身。日者曰："井水暴溢者，大王勃兴之兆也，牛一首二身者，大王幷　国之应也。"王闻之喜，遂有幷呑<辰><马>之心。

二三卷百济本纪一温祚王二六年

○二十六年，秋七月，王曰："<马韩>渐弱，上下离心，其势不能又{久}。　为他所幷，则唇亡齿寒，悔不可及。不如先人而取之，以免后艰。"冬十月，王出师，阳言田猎，潜袭<马韩>，遂幷其国邑，唯<圆山><锦岘>二城固守不下。

二三卷百济本纪一温祚王二七年

○二十七年，夏四月，二城降，移其民于<汉山>之北，<马韩>遂灭。秋七月，筑<大豆山城>。

二三卷百济本纪一温祚王二八年

○二十八年，春二月，立元子<多娄>为太子，委以内外兵事。夏四月，陨霜害麦。

二三卷百济本纪一温祚王三一年

○三十一年，春正月，分国内民户，为南北部。夏四月，雹。五月，地震。

六月，又震。

二三卷百济本纪一温祚王三三年

○三十三年，春夏大旱。民饥相食，盗贼大起，王抚安之。秋八月，加置东西二部。

二三卷百济本纪一温祚王三四年

○三十四年，冬十月，<马韩>旧将<周勤>，据<牛谷城>叛。王躬帅兵五千，讨之，<周勤>自经。腰斩其尸，幷诛其妻子。

二三卷百济本纪一温祚王三六年

○三十六年，秋七月，筑<汤井城>，分<大豆城>民户，居之。八月，修葺<圆山><锦岘>二城，筑<古沙夫里城>。

二三卷百济本纪一温祚王三七年

○三十七年，春三月，雹大如　子，鸟雀遇者死。夏四月，旱，至六月乃雨。<汉水>东北部落饥荒，亡入<高句丽>者一千余户，<浿><带>之间，空无居人。

二三卷百济本纪一温祚王三八年

○三十八年，春二月，王巡抚，东至<走壤>，北至<浿河>，五旬而返。三月，发使劝农桑，其以不急之事扰民者，皆除之。冬十月，王筑大坛，祠{祀}天地。

二三卷百济本纪一温祚王四零年

○四十年，秋九月，<靺鞨>来攻<述川城>。冬十一月，又袭<斧岘城>，杀掠百余人，王命劲骑二百，拒击之。

二三卷百济本纪一温祚王四一年

○四十一年，春正月，右辅<乙音>卒，拜北部<解娄>为右辅。<解娄>，本<扶余>人也。神识渊与{奥}，年过七十，旅{　}力不愆，故用之。

二月，发<汉水>东北诸部落人年十五岁以上，修营<慰礼城>。

二三卷百济本纪一温祚王四三年

○四十三年，秋八月，王田<牙山>之原五日。九月，鸿　百余集王宫。日者曰："鸿　，民之象也，将有远人来投者乎!"冬十月，<南沃沮><仇颇解>等二十余家，至<斧壤>纳款。王纳之，安置<汉山>之西。

二三卷百济本纪一温祚王四五年

○四十五年，春夏大旱，草木焦枯。冬十月，地震，倾倒人屋。

二三卷百济本纪一温祚王四六年

○四十六年，春二月，王薨。

二三卷百济本纪一多娄王元年

○<多娄王>，<温祚王>之元子。器宇宽厚，有威望。<温祚王>在位第二十八年，立为太子，至四十六年，王薨，继位。

二三卷百济本纪一多娄王零二年

○二年，春正月，(+王)谒始祖<东明>庙。二月，王祀天地于南坛。

二三卷百济本纪一多娄王零三年

○三年，冬十月，东部<屹于>，与<靺鞨>战于<马首山>西，克之，杀获甚众。王喜，赏<屹于>马十匹租五百石。

二三卷百济本纪一多娄王零四年

○四年，秋八月，<高木城><昆优>，与<靺鞨>战，大克，斩首二百余级。九月，王田于<横岳>下，连中双鹿，众人叹美之。

二三卷百济本纪一多娄王零六年

○六年，春正月，立元子<己娄>为太子。大赦。二月，下令国南州郡，始作稻田。

二三卷百济本纪一多娄王零七年

○七年，春二月，右辅<解娄>卒，年九十岁。以东部<屹于>为右辅。夏四月，东方有赤气。秋九月，<靺鞨>攻陷<马首城>，放火，烧百姓庐屋。冬十月，又袭<甁山>栅。

二三卷百济本纪一多娄王一零年

○十年，冬十月，右辅<屹于>为左辅，北部<眞会>为右辅。十一月，地震声如雷。

二三卷百济本纪一多娄王一一年

○十一年，秋，谷不成，禁百姓私酿酒。冬十月，王巡抚东西两部，贫不能自存者，给谷人二石。

二三卷百济本纪一多娄王二一年

○二十一年，春二月，宫中太槐树自枯。三月，左辅<屹于>卒，王哭之哀。

二三卷百济本纪一多娄王二八年

○二十八年，春夏旱。虑囚，赦死罪。秋八月，<靺鞨>侵北鄙。

二三卷百济本纪一多娄王二九年

○二十九年，春二月，王命东部，筑<牛谷城>，以备<靺鞨>。

二三卷百济本纪一多娄王三六年

○三十六年，冬十月，王拓地至<娘子谷城>。仍遣使<新罗>请会，不从。

二三卷百济本纪一多娄王三七年

○三十七年，(+秋八月)王遣兵攻<新罗><蛙山城>，不克，(+冬十月)，移兵攻<狗壤城>。<新罗>发骑兵二千，逆击走之。

二三卷百济本纪一多娄王三九年

○三十九年，攻取<蛙山城>，留二百人，守之，寻为<新罗>所败。

二三卷百济本纪一多娄王四三年

○四十三年，遣兵侵<新罗>。

二三卷百济本纪一多娄王四六年

○四十六年，夏五月戊午晦，日有食之。

二三卷百济本纪一多娄王四七年

○四十七年，秋八月，遣将侵<新罗>。

二三卷百济本纪一多娄王四八年

○四十八年，冬十月，又攻<蛙山城>，拔之。

二三卷百济本纪一多娄王四九年

○四十九年，秋九月，<蛙山城>为<新罗>所复。

二三卷百济本纪一多娄王五零年

○五十年，秋九月，王薨。

二三卷百济本纪一己娄王元年

○<己娄王>，<多娄王>之元子。志识宏远，不留心细事。<多娄王>在位第六年，立为太子，至五十年，王薨，继位。

二三卷百济本纪一己娄王零九年

○九年，春正月，遣兵侵<新罗>边境。夏四月乙巳，客星入紫微。

二三卷百济本纪一己娄王一一年

○十一年，秋八月乙未晦，日有食之。

二三卷百济本纪一己娄王一三年

○十三年，夏六月，地震，裂陷民屋，死者多。

二三卷百济本纪一己娄王一四年

○十四年，春三月，大旱，无　{麦}。夏六月，大风拔木。

二三卷百济本纪一己娄王一六年

○十六年，夏六月戊戌朔，日有食之。

二三卷百济本纪一己娄王一七年

○十七年，秋八月，<横岳>大石五，一时陨落。

二三卷百济本纪一己娄王二一年

○二十一年，夏四月，二龙见<汉江>。

二三卷百济本纪一己娄王二三年

○二十三年，秋八月，陨霜杀菽。冬十月，雨雹。

二三卷百济本纪一己娄王二七年

○二十七年，王猎<汉山>，获神鹿。

二三卷百济本纪一己娄王二九年

○二十九年，遣使<新罗>请和。

二三卷百济本纪一己娄王三一年

○三十一年，冬，无氷。

二三卷百济本纪一己娄王三二年

○三十二年，春夏旱，年饥民相食。秋七月，<靺鞨>入<牛谷>，夺掠民口而归。

二三卷百济本纪一己娄王三五年

○三十五年，春三月，地震。冬十月，又震。

二三卷百济本纪一己娄王三七年

○三十七年，遣使聘<新罗>。

二三卷百济本纪一己娄王四零年

○四十年，夏四月，　巢于都城门上。六月，大雨浃旬，<汉江>水涨，漂毁民屋。秋七月，命有司，补水损之田。

二三卷百济本纪一己娄王四九年

○四十九年，<新罗>为<靺鞨>所侵掠，移书请兵，王遣五将军，救之。

二三卷百济本纪一己娄王五二年

○五十二年，冬十一月，王薨。

二三卷百济本纪一盖娄王元年

○<盖娄王>，<己娄王>之子，性恭顺，有操行。<己娄>在位五十二年薨，卽位。

二三卷百济本纪一盖娄王零四年

○四年，夏四月，王猎<汉山>。

二三卷百济本纪一盖娄王零五年

○五年，春二月，筑<北汉山城>。

二三卷百济本纪一盖娄王一零年

○十年，秋八月庚子，荧惑犯南斗(一)。

二三卷百济本纪一盖娄王二八年

○二十八年，春正月丙申晦，日有食之。冬十月，<新罗>阿　<吉宣>谋叛，事露来奔。<罗>王移书请之，不送。<罗>王怒，出师来伐。诸城坚壁，自守不出，<罗>兵絶粮而归。

