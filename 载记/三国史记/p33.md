<!-- { "loadSidebar": true } -->
○十二年，春二月，修葺<瓦都城{丸都城}>，又筑<国内城>。秋八月，移居<丸都城>。冬十月，<燕>王<　>迁都<龙城>。立威将军<翰>请：先取<高句丽>，后灭<宇文>，然后中原可图。<高句丽>有二道，其北道平阔，南道险狭，众欲从北道。<翰>曰："虏以常情料之，必谓大军从北道，当重北而轻南。王宜帅锐兵，从南道击之，出其不意，北都{丸都}不足取也。别遣偏师，出北道，纵有蹉跌，其腹心已溃，四支无能为也。"<　>从之。十一月，<　>自将劲兵四万，出南道。以<慕容翰><慕容覇>为前锋，别遣长史<王　>等，将兵万五千，出北道以来侵。王遣弟<武>，帅精兵五万，拒北道，自帅羸兵，以备南道。<慕容翰>等先至战，<　>以大众继之，我兵大败。左长史<韩寿>，斩我将<阿佛和度加>，诸军乘胜，遂入<丸都>。王单骑走入<断熊谷>，将军<慕舆　>，追获王母<周>氏及王妃而归。会，<王　>等战于北道，皆败没。由是，<　>不复穷追，遣使招王，王不出。<　>将还，<韩寿>曰："<高句丽>之地，不可戍守。今，其主亡民散，潜伏山谷，大军旣去，必复鸠聚，收其余烬，犹足为患。请载其父尸，囚其生母而归，俟其束身自归，然后返之，抚以恩信，策之上也。"<　>从之。发<美川王>庙{墓}，载其尸，收其府库累世之宝，虏男女五万余口，烧其宫室，毁<丸都城>而还。

一八卷高句丽本纪六故国原王一三年

○十三年，春二月，王遣其弟，称臣入朝于<燕>，贡珍异以千数。<燕>王<　>乃还其父尸，犹留其母为质。秋七月，移居<平壤><东黄城>，城在今<西京>东<木觅山>中。遣使如<晋>朝贡。冬十一月，雪五尺。

一八卷高句丽本纪六故国原王一五年

○十五年，冬十月，<燕>王<　>使<慕容恪>来攻，拔<南苏>，置戍而还。

一八卷高句丽本纪六故国原王一九年

○十九年，王送前东夷护军<宋晃>于<燕>。<燕>王<隽>赦之，更名曰<活>，拜为中尉。

一八卷高句丽本纪六故国原王二五年

○二十五年，春正月，立王子<丘夫>为王太子。冬十二月，王遣使诣<燕>，纳质修贡，以请其母。<燕>王<隽>许之，遣殿中将军<刀龛{　龛}>，送王母<周>氏归国。以王为征东大将军<营州>刺史，封<乐浪>公，王如故。

一八卷高句丽本纪六故国原王三九年

○三十九年，秋九月，王以兵二万，南伐<百济>，战于<雉壤>，败续{绩}。

一八卷高句丽本纪六故国原王四零年

○四十年，<秦>王<猛>，伐<燕>破之。<燕>大傅<慕容评>来奔，王执送于<秦>。

一八卷高句丽本纪六故国原王四一年

○四十一年，冬十月，<百济>王率{帅}兵三万，来攻<平壤城>。王出师拒之，为流矢所中。是月二十三日，薨。葬于<故国>之原。[<百济><盖卤王>表<魏>曰："枭斩<钊>首。"过辞也。]

一八卷高句丽本纪六小兽林王元年

○<小兽林王>[一云<小解朱留王>。]，讳<丘夫>，<故国原王>之子也。身长大有雄略。<故国原王>二十五年，立为太子。四十一年，王薨，太子卽位。

一八卷高句丽本纪六小兽林王零二年

○二年，夏六月，<秦>王<符坚{　坚}>，遣使及浮屠<顺道>，送佛像经文。王遣使回谢，以贡方物。立大学，敎育子弟。

一八卷高句丽本纪六小兽林王零三年

○三年，始颁律令。

一八卷高句丽本纪六小兽林王零四年

○四年，僧<阿道>来。

一八卷高句丽本纪六小兽林王零五年

○五年，春二月，始创<肖门寺{省门寺}>，以置<顺道>;又创<伊弗兰寺>，以置<阿道>。此海东佛法之始。秋七月，攻<百济><水谷城>。

一八卷高句丽本纪六小兽林王零六年

○六年，冬十一月，侵<百济>北鄙。

一八卷高句丽本纪六小兽林王零七年

○七年，冬十月，无雪，雷，民疫。<百济>将兵三万，来侵<平壤城>。十一月，南伐<百济>。遣使入<符秦{　秦}>朝贡。

一八卷高句丽本纪六小兽林王零八年

○八年，旱，民饥相食。秋九月，<契丹>犯北边，陷八部落。

一八卷高句丽本纪六小兽林王一三年

○十三年，秋九月，星　于西北。

一八卷高句丽本纪六小兽林王一四年

○十四年，冬十一月，王薨。葬于<小兽林>，号为<小兽林王>。

一八卷高句丽本纪六故国壤王元年

○<故国壤王>，讳<伊连>[或云<于只支>。]，<小兽林王>之弟也。<小兽林王>在位十四年，薨，无嗣，弟<伊连>卽位。

一八卷高句丽本纪六故国壤王零二年

○二年，夏六月，王出兵四万，袭<辽东>。先是，<燕>王<垂>命<带方>王<佐>，鎭<龙城>。<佐>闻我军袭<辽东>，遣司马<　景>，将兵救之，我军击败之，遂陷<辽东><玄　>，虏男女一万口而还。冬十(一)月，<燕><慕容农>将兵来侵，复<辽东><玄　>二郡。初，<幽><冀>流民，多来投，<农>以<范阳><庞渊>，为<辽东>太守，招抚之。十二月，地震。

一八卷高句丽本纪六故国壤王零三年

○三年，春正月，立王子<谈德>为太子。秋八月，王发兵，南伐<百济>。冬十月，桃李华。牛生马，八足二尾。

一八卷高句丽本纪六故国壤王零五年

○五年，夏四月，大旱。秋八月，蝗。

一八卷高句丽本纪六故国壤王零六年

○六年，春，饥人相食，王发仓赈给。秋九月，<百济>来侵，掠南鄙部落而归。

一八卷高句丽本纪六故国壤王零七年

○七年，秋九月，<百济>遣达率<眞嘉谟>，攻破<都押城>，虏二百人以归。

一八卷高句丽本纪六故国壤王零九年

○九{八}年春，遣使<新罗>修好，<新罗>王遣侄<实圣>为质。

三月，下敎：崇信佛法求福。命有司，立国社，修宗庙。夏五月，王薨。葬于<故国壤>，号为<故国壤王>。

一八卷高句丽本纪六广开土王元年

○<广开土王>，讳<谈德>，<故国壤王>之子。生而雄伟，有倜　之志。<故国壤王>三年，立为太子。九{八}年，王薨，太子卽位。秋七月，南伐<百济>，拔十城。九月，北伐<契丹>，虏男女五百口，又招谕本国陷没民口一万而归。冬十月，攻陷<百济><关弥城>。其城四面　絶，海水环绕，王分军七道，攻击二十日，乃拔。

一八卷高句丽本纪六广开土王零二年

○二年，秋八月，<百济>侵南边，命将拒之。创九寺于<平壤>。

一八卷高句丽本纪六广开土王零三年

○三年，秋七月，<百济>来侵。王率精骑五千，逆击败之，余寇夜走。八月，筑国南七城，以备<百济>之寇。

一八卷高句丽本纪六广开土王零四年

○四年，秋八月，王与<百济>，战于<浿水>之上，大败之，虏获八千余级。

一八卷高句丽本纪六广开土王零九年

○九年，春正月，王遣使入<燕>朝贡。二月，<燕>王<盛>，以我王礼慢，自将兵三万袭之。以骠骑大将军<慕容熙>，为前锋，拔<新城><南苏>二城，拓地七百余里，徙五千余户而还。

一八卷高句丽本纪六广开土王一一年

○十一年，王遣兵攻宿军，<燕><平州>刺史<慕容归>，弃城走。

一八卷高句丽本纪六广开土王一三年

○十三年，冬十一月，出师侵<燕>。

一八卷高句丽本纪六广开土王一四年

○十四年，春正月，<燕>王<熙>来攻<辽东城>。且陷，<熙>命将士："毋得先登，俟　平其城，朕与皇后，乘轝而入。"由是，城中得严备，卒不克而还。

一八卷高句丽本纪六广开土王一五年

○十五年，秋七月，蝗，旱。冬十二月，<燕>王<熙>袭<契丹>，至<　北>，畏<契丹>之众，欲还。遂弃辎重，轻兵袭我。<燕>军行三千余里，士马疲冻，死者属路。攻我<木底城>，不克而还。

一八卷高句丽本纪六广开土王一六年

○十六年，春二月，增修宫阙。

一八卷高句丽本纪六广开土王一七年

○十七年，春三月，遣使<北燕>，且　宗族，<北燕>王<云>，遣侍御史<李拔>报之。<云>祖父<高和>，<句丽>之支□{属}，自云<高阳>氏之苗裔，故以<高>为氏焉。<慕容宝>之为太子，<云>以武艺，侍东宫，<宝>子之，赐姓<慕容>氏。

一八卷高句丽本纪六广开土王一八年

○十八年，夏四月，立王子<巨连>，为太子。秋七月，筑国东<秃山>等六城，移<平壤>民户。八月，王南巡。

一八卷高句丽本纪六广开土王二二年

○二十二年，冬十月，王薨。号为<广开土王>。

一八卷高句丽本纪六长寿王元年

○<长寿王>，讳<巨连>[一作<琏>。]，<开土王>之元子也。体貌魁杰，志气豪迈。<开土王>十八年，立为太子。二十二年，王薨，卽位。

一八卷高句丽本纪六长寿王零一年

○元年，遣长史<高翼>，入<晋>奉表，献　白马。<安帝>封王<高句丽>王<乐安郡{乐浪郡}>}公。

一八卷高句丽本纪六长寿王零二年

○二年，秋八月，异鸟集王宫。冬十月，王　于<蛇川>之原，获白獐。十二月，王都，雪五尺。

一八卷高句丽本纪六长寿王零七年

○七年，夏五月，国东大氷{水}，王遣使存问。

一八卷高句丽本纪六长寿王一二年

○十二年，春二月，<新罗>遣使修聘，王劳慰之特厚。秋九月，大有年，王宴群臣于宫。

一八卷高句丽本纪六长寿王一三年

○十三年，遣使如<魏>贡。

一八卷高句丽本纪六长寿王一五年

○十五年，移都<平壤>。

一八卷高句丽本纪六长寿王二三年

○二十三年，夏六月，王遣使入<魏>朝贡，且请国讳。<世祖>嘉其诚款，使录帝系及讳以与之。遣员外散骑侍郞<李敖>，拜王为都督辽海诸军事征东将军领护东夷中郞将<辽东郡>开国公<高句丽>王。秋，王遣使入<魏>谢恩。<魏>人数伐<燕>，<燕>日危蹙。<燕>王<冯弘>曰："若事急，且东依<高句丽>，以国{图}后举。"密遣尙书<阳伊>，请迎于我。

一八卷高句丽本纪六长寿王二四年

○二十四年，<燕>王遣使入贡于<魏>，请送侍子。<魏>主不许，将举兵讨之，遣使来告谕。

