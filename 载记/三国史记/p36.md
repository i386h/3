<!-- { "loadSidebar": true } -->
○十六年，春正月，遣使入<陈>朝贡。

一九卷高句丽本纪七平原王一九年

○十九年，王遣使入<周>朝贡，<周><高祖>拜王为开府仪同三司大将军<辽东郡>开国公<高句丽>王。

一九卷高句丽本纪七平原王二三年

○二十三年，春二月晦，星陨如雨。秋七月，霜雹杀　。冬十月，民饥，王巡行抚恤。十二月，遣使入<隋>朝贡，<高祖>授王大将军<辽东郡>公。

一九卷高句丽本纪七平原王二四年

○二十四年，春正月，遣使入<隋>朝贡。冬十一月，遣使入<隋>朝贡。

一九卷高句丽本纪七平原王二五年

○二十五年，春正月，遣使入<隋>朝贡。二月，下令：　不急之事，发使郡邑劝农桑。夏四月，遣使入<隋>朝贡。冬，遣使入<隋>朝贡。

一九卷高句丽本纪七平原王二六年

○二十六年春，遣使入<隋>朝贡。夏四月，<隋><文帝>宴我使者于<大兴殿>。

一九卷高句丽本纪七平原王二七年

○二十七年，冬十二月，遣使入<陈>朝贡。

一九卷高句丽本纪七平原王二八年

○二十八年，移都<长安城>。

一九卷高句丽本纪七平原王三二年

○三十二年，王闻<陈>亡，大惧，理{治}兵积　，为拒守之策。<隋><高祖>赐王玺书，责以："虽称藩附，诚节未尽。"且曰："彼之一方，虽地狭人少，今若黜王，不可虚置，终须更选官属，就彼安抚。王若　心易行，率由宪章，卽是朕之良臣，何劳别遣才彦?王谓<辽水>之广，何如<长江>;<高句丽>之人，多少<陈>国。朕若不存含育，责王前愆，命一将军，何待多力?殷勤晓未{示}，许王自新耳。"王得书惶恐，将奉表陈谢而未果，王在位三十二年，冬十月，薨。号曰<平原王>。[是<开皇>十年。『隋书』及『通鉴』书："<高祖>赐玺书于<开皇>十七年。"误也。]

三国史记卷第十九。

二零卷零零零零零零

三国史记卷第二十。

输忠定难靖国赞化同德功臣开府仪同三司检校太师守太保门下侍中判尙书吏礼部事集贤殿太学士监修国史上柱国致仕臣<金富轼>奉宣撰。

二零卷高句丽本纪八零零零零

高句丽本纪第八。

<　阳王><建武王{荣留王}>。

二零卷高句丽本纪八　阳王元年

○<　阳王>[一云<平阳>。]，讳<元>[一云<大元>。]，<平原王>长子也。风神俊爽，以济世安民自任。<平原王>在位七年，立为太子。三十二年，王薨，太子卽位。<隋><文帝>遣使拜王，为上开府仪同三司，袭爵<辽东郡>公，赐衣一袭。

二零卷高句丽本纪八　阳王零二年

○二年，春正月，遣使入<隋>，奉表谢恩进奉，因请封王，帝许之。三月，策封为<高句丽>王，仍赐车服。夏五月，遣使谢恩。

二零卷高句丽本纪八　阳王零三年

○三年，春正月，遣使入<隋>朝贡。

二零卷高句丽本纪八　阳王零八年

○八年，夏五月，遣使入<隋>朝贡。

二零卷高句丽本纪八　阳王零九年

○九年，王率<靺鞨>之众万余，侵<辽西>，<营州>摠管<韦　>击退之。<隋><文帝>闻而大怒，命<汉>王<谅><王世绩{王世积}>　为元帅，将水陆三十万来伐。夏六月，帝下诏黜王官爵。<汉>王<谅>军出临<　关>，値水　，　转不继，军中乏食，复遇疾疫。

<周罗　>自<东莱>泛海，趣<平壤城>，亦遭风，舡多漂没。

秋九月，师还，死者十八九。王亦恐惧，遣使谢罪，上表称<辽东>粪土臣某。帝于是罢兵，待之如初。<百济>王<昌>遣使奉表，请为军导。帝下诏：谕以<高句丽>服罪，朕已赦之，不可致伐。厚其使而遣之。王知其事，侵掠<百济>之境。

二零卷高句丽本纪八　阳王一一年

○十一年，春正月，遣使入<隋>朝贡。诏：太学博士<李文眞>，约古史为『新集』五卷。国初始用文字时，有人记事一百卷，名曰『留记』，至是删修。

二零卷高句丽本纪八　阳王一四年

○十四年，王遣将军<高胜>，攻<新罗><北汉山城>，<罗>王率兵，过<汉水>。城中鼓　相应，<胜>以彼众我寡，恐不克而退。

二零卷高句丽本纪八　阳王一八年

○十八年，初，<炀帝>之幸<启民>帐也，我使者在<启民>所。<启民>不敢隐，与之见帝。黄门侍郞<裴矩>说帝曰："<高句丽>本<箕子>所封之地，<汉><晋>皆为郡县。今乃不臣，别为异域，先帝欲征之久矣。但<杨谅>不肖，师出无功。当陛下之时，安可不取，使冠带之境，遂为蛮貊之乡乎?今其使者，亲见<启民>举国从化，可因其恐惧，胁使入朝。"

帝从之，　<牛弘>宣旨曰："朕以<启民>诚心奉国，故亲至其帐，明年当往<　郡>。尔还日语尔王，宜早来朝，勿自疑惧，存育之礼，当如<启民>，苟或不朝，将帅<启民>，往巡彼土。"王惧：藩礼颇阙，帝将讨之。<启民>，<突厥>可汗也。夏五月，遣师攻<百济><松山城>，不下，移袭<石头城>，虏男女三千而还。

二零卷高句丽本纪八　阳王一九年

○十九年，春二月，命将袭<新罗>北境，虏获八千人。夏四月，拔<新罗><牛鸣山城>。

二零卷高句丽本纪八　阳王二二年

○二十二年，春二月，<炀帝>下诏，讨<高句丽>。夏四月，车盖至<　郡>之<临朔宫>，四方兵皆集<　郡>。

二零卷高句丽本纪八　阳王二三年

○二十三年，春正月王午{壬午}，帝下诏曰："<高句丽>小丑，迷昏不恭，崇聚<勃{渤}><碣>之间，　食<辽><濊>之境。虽复<汉><魏>诛戮，巢穴暂倾，乱离多阻，种落还集。萃川薮于往代，播寔繁以讫{　}今。　彼华壤，　为夷类，历年永久，恶稔旣盈。天道祸淫，亡征已兆。乱常败德，非可胜图，掩慝怀奸，唯曰{日}不足。移告之严，未尝面受;朝觐之礼，莫肯躬亲。诱纳亡叛，不知纪极;充斥边垂，　劳烽候。

关柝以之不静，生人为之废业。在昔薄伐，已漏天网，旣缓前禽之戮，未卽后服之诛，曾不怀恩，　为长恶，乃兼<契丹>之党，处刘海戍，习<靺鞨>之服，侵　<辽西>。又<靑丘>之表，咸修职贡，碧海之滨，同禀正朔，遂复　攘琛责{　}，　絶往来。虐及弗辜，诚而遇祸。　车奉使，爰　海东，旌节所次，途经藩境，而拥塞道路，拒絶王人，无事君之心，岂为臣之礼?此而可忍，孰不可容!且法令苛酷，赋敛烦重，强臣豪族，咸执国钧，朋党比周，以之成俗。贿货如市，寃枉莫申。重以仍岁灾凶，比屋饥馑，兵戈不息，　役无期，力竭转输，身塡沟壑。百姓愁苦，爰谁适从?境内哀惶，不胜其弊。回首面内，各怀性命之图，黄发稚齿，咸兴酷毒之叹。省俗观风，爰　幽朔，吊人问罪，无俟再驾。于是，亲摠六师，用申九伐，拯厥　危，　{协}从天意，殄兹逋秽，克嗣先谟。今宜授律启行，分麾　路，掩<渤海>而雷震，历<扶余>以电扫。比干{戈}按甲誓旅而后行，三令{先}五申必胜而后战。左十二军，出<镂方><长岑><溟海><盖马><建安><南苏><辽东><玄　><扶余><朝鲜><沃沮><乐浪>等道;右十二军，出<　蝉><含资><浑弥><临屯><候城><提奚><踏顿><肃愼><碣石><东　><　方{带方}><襄平>等道。络驿{绎}引途，摠集<平壤>。"凡一百十三万三千八百人，号二百万。其　输者倍之。宜杜{社}于南<桑干水>上，类上帝于<临朔宫>南，祭马祖于<　城>北。帝亲授节度，每军上将亚将各一人，骑兵四十队。队百人，十队为团。步卒八十队，分为四团，团各有偏将一人，其铠胄缨拂旗　，每团异色。

日遣一军，相去四十里，连营渐进，终四十日发，乃尽。首尾相继，鼓角相闻，旌旗亘九百六十里。御营内，合十二卫三台五省九寺，分隶内外前后左右六军，次后发，又亘八十里。近古出师之盛，未之有也。二月，帝御师进至<辽水>，众军摠会，临水为大阵。我兵阻水拒守，<隋>兵不得济。帝命工部尙书<宇文恺>，造浮桥三道于<辽水>西岸，旣成，引桥趣东岸，短不及岸丈余。我兵大至，<隋>兵骁勇者，争赴水接战，我兵乘高击之，<隋>兵不得登岸，死者甚众。<麦铁杖>跃登岸，与<钱士雄><&孟又{孟金叉}>等，皆战死，乃敛兵引桥，复就西岸。更命少府监<何稠>接桥，二日而成。诸军相次继进，大战于东岸。我兵大败，死者万计。诸军乘胜，进围<辽东城>，则<汉>之<襄平城>也。车驾到{度}<辽>，下诏赦天下，命刑部尙书<卫文升>等，抚<辽>左之民，给复十年，建置郡县，以相统摄。夏五月，初，<(+隋)>诸将之东下也，帝戒之曰："凡军事进止，皆须奏闻待报，无得专擅。"<辽东>数出战不利，乃　城固守。帝命诸军攻之，又　诸将，<高句丽>若降，则宜抚纳，不得纵兵。<辽东城>将陷，城中人辄言请降，诸将奉旨，不敢赴期{机}，先令驰奏。比报至，城中守御亦备，隋{随}出拒战。如此再三，帝终不悟，旣而城久不下。

