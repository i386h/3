<!-- { "loadSidebar": true } -->
○五年，秋八月，遣将侵<加耶>，王帅精兵一万以继之，<加耶>　城固守。会久雨，乃还。

一卷新罗本纪一祗摩尼师今零九年

○九年，春二月，大星坠<月城>西，声如雷。三月，京都大疫。

一卷新罗本纪一祗摩尼师今一零年

○十年，春正月，以<翌宗>为伊　，<昕连>为波珍　，<林权>为河　{阿　}。二月，筑<大甑山城>。夏四月，<倭>人侵东边。

一卷新罗本纪一祗摩尼师今一一年

○十一年，夏四月，大风东来，折木飞瓦，至夕而止。都人讹言<倭>兵大来，争遁山谷。王命伊　<翌宗>等谕止之。秋七月，飞蝗害谷，年饥多盗。

一卷新罗本纪一祗摩尼师今一二年

○十二年，春三月，与<倭>国讲和。夏四月，陨霜。五月，<金城>东民屋，陷为他{池}，芙　生。

一卷新罗本纪一祗摩尼师今一三年

○十三年，秋九月庚申晦，日有食之。

一卷新罗本纪一祗摩尼师今一四年

○十四年，春正月，<靺鞨>大入北境，杀掠吏民。秋七月，又袭<大岭>栅，过于<泥河>。王移书<百济>请救，<百济>遣五将军助之。贼闻而退。

一卷新罗本纪一祗摩尼师今一六年

○十六年，秋七月甲戌朔，日有食之。

一卷新罗本纪一祗摩尼师今一七年

○十七年，秋八月，长星竟天。冬十月，国东地震。十一月，雷。

一卷新罗本纪一祗摩尼师今一八年

○十八年，伊　<昌永>卒。以波珍　<玉权>为伊　，以参政事。

一卷新罗本纪一祗摩尼师今二零年

○二十年，夏五月，大雨，漂没民户。

一卷新罗本纪一祗摩尼师今二一年

○二十一年，春二月，宫南门灾。

一卷新罗本纪一祗摩尼师今二三年

○二十三年，春夏，旱。秋八月，王薨，无子。

一卷新罗本纪一逸圣尼师今元年

○<逸圣>尼师今立，<儒理王>之长子。[或云<日知>葛文王之子。]妃，<朴>氏，<支所礼王>之女。

一卷新罗本纪一逸圣尼师今零一年

○元年九月，大赦。

一卷新罗本纪一逸圣尼师今零二年

○二年，春正月，亲祀始祖庙。

一卷新罗本纪一逸圣尼师今零三年

○三年，春正月，拜<雄宣>为伊　，兼知内外兵马事。<近宗>为一吉　。

一卷新罗本纪一逸圣尼师今零四年

○四年，春二月，<靺鞨>入塞，烧<长岭>五栅。

一卷新罗本纪一逸圣尼师今零五年

○五年，春二月，置政事堂于<金城>。秋七月，大阅<阏川>西。冬十月，北巡，亲祀<大白山{太白山}>。

一卷新罗本纪一逸圣尼师今零六年

○六年，秋七月，陨霜杀菽。八月，<靺鞨>袭<长岭>，虏掠民口。冬十月，又来，雷{雪}甚乃退。

一卷新罗本纪一逸圣尼师今零七年

○七年，春二月，立栅<长岭>，以防<靺鞨>。

一卷新罗本纪一逸圣尼师今零八年

○八年，秋九月辛亥晦，日有食之。

一卷新罗本纪一逸圣尼师今零九年

○九年，秋七月，召群公议征<靺鞨>。伊　<雄宣>上言："不可。"乃止。

一卷新罗本纪一逸圣尼师今一零年

○十年，春二月，修葺宫室。夏六月乙丑，荧惑犯鎭星。冬十一月，雷。

一卷新罗本纪一逸圣尼师今一一年

○十一年，春二月，下令："农者政本，食惟民天。诸州郡修完堤坊，广辟田野。"又下令："禁民间用金银珠玉。"

一卷新罗本纪一逸圣尼师今一二年

○十二年，春夏旱，南地最甚，民饥，移其粟赈给之。

一卷新罗本纪一逸圣尼师今一三年

○十三年，冬十月，<押督>叛，发兵讨平之。徙其余众于南地。

一卷新罗本纪一逸圣尼师今一四年

○十四年，秋七月，命：臣寮，各举智勇堪为将帅者。

一卷新罗本纪一逸圣尼师今一五年

○十五年，封<朴阿道>为葛文王。[<新罗>追封王，皆称葛文王，其义未详。]

一卷新罗本纪一逸圣尼师今一六年

○十六年，春正月，以<得训>为沙　，<宣忠>为奈麻。秧{秋}八月，有星　于天市。冬十一月，雷。京都大疫。

一卷新罗本纪一逸圣尼师今一七年

○十七年，自夏四月不雨，至秋七月，乃雨。

一卷新罗本纪一逸圣尼师今一八年

○十八年，春二月，伊　<雄宣>卒。以<大宣>为伊　，兼知内外兵马事。三月，雨雹。

一卷新罗本纪一逸圣尼师今二零年

○二十年，冬十月，宫门灾。彗星见东方，又见东北方。

一卷新罗本纪一逸圣尼师今二一年

○二十一年，春二月，王薨。

三国史记卷第一。

二卷零零零零零零

三国史记卷第二。

输忠定难靖国赞化同德功臣开府仪同三司检校太师守太保门下侍中判尙书吏礼部事集贤殿太学士监修国史上柱国致仕臣<金富轼>奉宣撰。

二卷新罗本纪二零零零零

新罗本纪第二。

<阿达罗>尼师今<伐休>尼师今<奈解>尼师今<助贲>尼师今<沾解>尼师今<味邹>尼师今<儒礼>尼师今<基临>尼师今<讫解>尼师今。

二卷新罗本纪二阿达罗尼师今元年

○<阿达罗>尼师今立，<逸圣>长子也。身长七尺，豊准有奇相。母<朴>氏，<支所礼王>之女，妃<朴>氏<内礼>夫人，<祗摩王>之女也。

二卷新罗本纪二阿达罗尼师今零一年

○元年三月，以<继元>为伊　，委军国政事。

二卷新罗本纪二阿达罗尼师今零二年

○二年，春正月，亲祀(+始)祖庙，大赦。以<兴宣>为一吉　。

二卷新罗本纪二阿达罗尼师今零三年

○三年，夏四月，陨霜。开<　立岭>路。

二卷新罗本纪二阿达罗尼师今零四年

○四年，春二月，始置<甘勿><马山>二县。三月，巡幸<长岭鎭>，劳戍卒，各赐征袍。

二卷新罗本纪二阿达罗尼师今零五年

○五年，春三月，开<竹岭>。<倭>人来聘。

二卷新罗本纪二阿达罗尼师今零七年

○七年，夏四月，暴雨，<阏川>水溢，漂流人家，<金城>北门自毁。

二卷新罗本纪二阿达罗尼师今零八年

○八年，秋七月，蝗害谷。海鱼多出死。

二卷新罗本纪二阿达罗尼师今零九年

○九年，巡幸<沙道城>，劳戍卒。

二卷新罗本纪二阿达罗尼师今一一年

○十一年，春二月，龙见京都。

二卷新罗本纪二阿达罗尼师今一二年

○(十)二年，冬十月，阿　<吉宣>谋叛，发觉，惧诛亡入<百济>。王移书求之，<百济>不许。王怒出师伐之，<百济>　城守不出，我军粮尽乃归。

二卷新罗本纪二阿达罗尼师今一三年

○十三年，春正月辛亥朔，日有食之。

二卷新罗本纪二阿达罗尼师今一四年

○十四年，秋七月，<百济>袭破国西二城，虏获民口一千而去。八月，命一吉　<兴宣>，领兵二万伐之，王又率骑八千，自<汉水>临之，<百济>大惧，还其所掠男女，乞和。

二卷新罗本纪二阿达罗尼师今一五年

○十五年，夏四月，伊　<继元>卒，以<兴宣>为伊　。

二卷新罗本纪二阿达罗尼师今一七年

○十七年，春二月，重修始祖庙。秋七月，京师地震，霜雹害谷。冬十月，<百济>寇边。

二卷新罗本纪二阿达罗尼师今一八年

○十八年春，谷贵，民饥。

二卷新罗本纪二阿达罗尼师今一九年

○十九年，春正月，以<仇道>为波珍　，<仇须兮>为□吉　{一吉　}。二月，有事始祖庙。京都大疫。

二卷新罗本纪二阿达罗尼师今二零年

○二十年，夏五月，<倭>女王<卑弥乎>遣使来聘。

二卷新罗本纪二阿达罗尼师今二一年

○二十一年，春正月，雨王{土}。二月旱，井泉{竭}。

二卷新罗本纪二阿达罗尼师今三一年

○三十一年，春三月，王薨。

二卷新罗本纪二伐休尼师今元年

○<伐休>[一作<发晖>。]尼师今立。姓<昔>，<脱解王>子<仇邹>角干之子也。母姓<金>氏，<只珍内礼>夫人。<阿达罗>薨，无子，国人立之。王占风云，预知水旱及年之豊俭，又知人邪正，人谓之圣。

二卷新罗本纪二伐休尼师今零二年

○二年，春正月，亲祀始祖庙，大赦。二月，拜波珍　<仇道>一吉　<仇须兮>为左右军主，伐<召文国>。军主之名始于此。

二卷新罗本纪二伐休尼师今零三年

○三年，春正月，巡幸州郡，观察风俗。夏五月壬申{壬辰}晦，日有食之。秋七月，<南新县>进嘉禾。

二卷新罗本纪二伐休尼师今零四年

○四年，春三月，下令：州郡，无作土木之事，以夺农时。冬十月，北地大雪，深一丈。

二卷新罗本纪二伐休尼师今零五年

○五年，春二月，<百济>来攻<母山城>。命波珍　<仇道>，出兵拒之。

二卷新罗本纪二伐休尼师今零六年

○六{五}年，秋七月，<仇道>与<百济>战于<狗壤>，胜之。杀获五百余级。

二卷新罗本纪二伐休尼师今零七年

○七年，秋八月，<百济>袭西境<圆山乡>，又进围<缶谷城>。<仇道>率劲骑五百击之，<百济>兵佯走。<仇道>追及<蛙山>，为<百济>所败。王以<仇道>失策，贬为<缶谷城>主，以<薛支>为左军主。

二卷新罗本纪二伐休尼师今零八年

○八年，秋九月，蚩尤旗见于角亢。

二卷新罗本纪二伐休尼师今零九年

○九年，春正月，拜<国良>为阿　，<述明>为一吉　。□{三}月，京都雪深三尺。夏五月，大水，山崩十余所。

二卷新罗本纪二伐休尼师今一零年

○十年，春正月甲寅朔，日有食之。三月，<汉祇部>女，一产四男一女。六月，<倭>人大饥，来求食者千余人。

二卷新罗本纪二伐休尼师今一一年

○十一年，夏六月乙巳晦，日有食之。

二卷新罗本纪二伐休尼师今一三年

○十三年，春二月，重修宫室。三月，旱。夏四月，震宫南大树，又震<金城>东门。王薨。

二卷新罗本纪二奈解尼师今元年

○<奈解>尼师今立，<伐休王>之孙也。母，<内礼>夫人。妃<昔>氏，<助贲王>之妹。容仪雄伟，有俊才。前王太子<骨正>及第二十{子}<伊买>，先死，大孙尙幼少，乃立<伊买>之子，是为<奈解>尼师今。是年，自正月至四月不雨，及王卽位之日，大雨，百姓欢庆。

二卷新罗本纪二奈解尼师今零二年

○二年，春正月，谒始祖庙。

二卷新罗本纪二奈解尼师今零三年

○三年，夏四月，始祖庙前卧柳自起。五月，国西大水，免遭水州县一年租调。秋七月，遣使抚问。

