<!-- { "loadSidebar": true } -->
又<永明>八年，<百济>王<牟大>遣使上表。遣谒者仆射<孙副>，策命<大>袭亡祖父<牟都>，为<百济>王，曰："于戱，惟尔世袭忠勤，诚着遐表，海路肃澄，要贡无替，式循彛典，用纂显命，往敬哉。其敬膺休业，可不愼欤。行都督<百济>诸军事鎭东大将军<百济>王。"而『三韩古记』无<牟都>为王之事。又按<牟大>，<盖卤王>之孙，<盖卤>第二子<昆支>之子，不言其祖<牟都>，则『齐书』所载，不可不疑。]

二六卷百济本纪四武宁王元年

○<武宁王>，讳<斯摩{斯麻}>[或云<&隆{余隆}>。]，<牟大王>之第二子也。身长八尺，眉目如畵，仁慈宽厚，民心归附，<牟大>在位二十三年薨，卽位。春正月，佐平<　加{芍加}>据<加林城>叛，王帅兵马，至<牛头城>，命　率<解明>讨之。<　加{芍加}>出降，王斩之，投于<白江>。

○论日{曰}：『春秋』曰："人臣无将，将而必诛。"若<　加>之元恶大　，则天地所不容，不卽罪之，至是自知难免，谋叛而后诛之，晩也。冬十一月，遣达率<优永>，帅兵五千，袭<高句丽><水谷城>。

二六卷百济本纪四武宁王零二年

○二年，春，民饥且疫。冬十一月，遣兵侵<高句丽>边境。

二六卷百济本纪四武宁王零三年

○三年，秋九月，<靺鞨>烧<马首>栅，进攻<高木城>。王遣兵五千，击退之。冬无氷。

二六卷百济本纪四武宁王零六年

○六年，春大疫。三月至五月，不雨，川泽竭。民饥，发仓赈救。

秋七月，<靺鞨>来侵，破<高木城>，杀虏六百余人。

二六卷百济本纪四武宁王零七年

○七年，夏五月，立二栅于<高木城>南，又筑<长岭城>，以备<靺鞨>。冬十月，<高句丽>将<高老>与<靺鞨>谋，欲攻<汉城>，进屯于<横岳>下，王出师，战退之。

二六卷百济本纪四武宁王一零年

○十年，春正月，下令：完固　防，驱内外游食者，归农。

二六卷百济本纪四武宁王一二年

○十二年，夏四月，遣使入<梁>朝贡。秋九月，<高句丽>袭取<加弗城>，移兵破<圆山城>，杀掠甚众。王帅勇骑三千，战于<苇川>之北。<丽>人见王军小{少}，易之，不设阵。王出奇急击，大破之。

二六卷百济本纪四武宁王一六年

○十六年，春三月戊辰朔，日有食之。

二六卷百济本纪四武宁王二一年

○二十一年，夏五月，大水。秋八月，蝗害　。民饥，亡入<新罗>者，九百户。冬十一月，遣使入<梁>朝贡。先是，为<高句丽>所破，衰弱累年。至是上表，称："累破<高句丽>，始与通好，而更为强国。"十二月，<高祖>诏册王，曰："行都督<百济>诸军事鎭东大将军<百济>王<余隆>，守藩海外，远修贡职，　诚款到，朕有嘉焉。宜率旧章，授兹荣命，可使持节都督<百济>诸军事宁东大将军。"

二六卷百济本纪四武宁王二二年

○二十二年，秋九月，王猎于<狐山>之原。冬十月，地震。

二六卷百济本纪四武宁王二三年

○二十三年，春二月，王幸<汉城>，命佐平<因友{因支}>达率<沙乌>等，征<汉>北州郡民年十五岁已上，筑<双岘城>。三月，至自<汉城>。夏五月，王薨。谥曰<武宁>。

二六卷百济本纪四圣王元年

○<圣王>，讳<明　>，<武宁王>之子也。智识英迈，能断事。<武宁>薨，继位，国人称为<圣王>。秋八月，<高句丽>兵至<浿水>，王命左将<志忠>，帅步骑一万，出战退之。

二六卷百济本纪四圣王零二年

○二年，<梁><高祖>诏册王为持节都督<百济>诸军事绥东将军<百济>王。

二六卷百济本纪四圣王零三年

○三年，春二月，与<新罗>交聘。

二六卷百济本纪四圣王零四年

○四年，冬十月，修葺<熊津城>，立<沙井>栅。

二六卷百济本纪四圣王零七年

○七年，冬十月，<高句丽>王<兴安>，躬帅兵马来侵，拔北鄙<穴城>。命佐平<燕谟>，领步骑三万，拒战于<五谷>之原，不克。死者二千余人。

二六卷百济本纪四圣王一零年

○十年，秋七月甲辰，星陨如雨。

二六卷百济本纪四圣王一二年

○十二年，春三月，遣使入<梁>朝贡。夏四月丁卯，荧惑犯南斗。

二六卷百济本纪四圣王一六年

○十六年，春，移都于<泗　>[一名<所夫里>。]，国号<南扶余>。

二六卷百济本纪四圣王一八年

○十八年，秋九月，王命将军<燕会>，攻<高句丽><牛山城>，不克。

二六卷百济本纪四圣王一九年

○十九年，王遣使入<梁>朝贡，兼表请『毛诗』博士涅盘等经义，幷工匠畵师等，从之。

二六卷百济本纪四圣王二五年

○二十五年，春正月己亥朔，日有食之。

二六卷百济本纪四圣王二六年

○二十六年，春正月，<高句丽>王<平成>与<濊>谋，攻<汉>北<独山城>。王遣使请救于<新罗>。<罗>王命将军<朱珍>，领甲卒三千，发之。<朱珍>日夜兼程，至<独山城>下，与<丽>兵一战，大破之。

二六卷百济本纪四圣王二七年

○二十七年，春正月庚申，白虹贯日。冬十月，王不知<梁>京师有寇贼，遣使朝贡。使人旣至，见城阙荒毁，　号泣于端门外，行路见者，莫不洒泪。<侯景>闻之，大怒，执囚之。及<景>平，方得还国。

二六卷百济本纪四圣王二八年

○二十八年，春正月，王遣将军<达己>，领兵一万，攻取<高句丽><道萨城>。三月，<高句丽>兵围<金岘城>。

二六卷百济本纪四圣王三一年

○三十一年，秋七月，<新罗>取东北鄙，置<新州>。冬十月，王女归于<新罗>。

二六卷百济本纪四圣王三二年

○三十二年，秋七月，王欲袭<新罗>，亲帅步骑五十，夜至<狗川>，<新罗>伏兵发与战，为乱兵所害薨。谥曰<圣>。

三国史记卷第二十六。

二七卷零零零零零零

三国史记卷第二十七。

输忠定难靖国赞化同德功臣开府仪同三司检校太师守太保门下侍中判尙书吏礼部事集贤殿太学士监修国史上柱国致仕臣<金富轼>奉宣撰。

二七卷百济本纪五零零零零

百济本纪第五。

<威德王><惠王><法王><武王>。

二七卷百济本纪五威德王元年

○<威德王>，讳<昌>，<圣王>之元子也。<圣王>在位三十二年薨，继位。

二七卷百济本纪五威德王零一年

○元年，冬十月，<高句丽>大举兵来攻<熊川城>，败　而归。

二七卷百济本纪五威德王零六年

○六年，夏五月丙辰朔，日有食之。

二七卷百济本纪五威德王零八年

○八年，秋七月，遣兵侵掠<新罗>边境，<罗>兵出击败之，死者一千余人。

二七卷百济本纪五威德王一四年

○十四年，秋九月，遣使入<陈>朝贡。

二七卷百济本纪五威德王一七年

○十七年，<高齐>后主拜王为使持节侍中车骑大将军<带方郡>公<百济>王。

二七卷百济本纪五威德王一八年

○十八年，<高齐>后主，又以王为使持节都督<东靑州>诸军事<东靑州>刺史。

二七卷百济本纪五威德王一九年

○十九年，遣使入<齐>朝贡。秋九月庚子朔，日有食之。

二七卷百济本纪五威德王二四年

○二十四年，秋七月，遣使入<陈>朝贡。冬十月，侵<新罗>西边州郡，<新罗>伊　<世宗>帅兵，击破之。

十一月，遣使入<宇文周>朝贡。

二七卷百济本纪五威德王二五年

○二十五年，遣使入<宇文周>朝贡。

二七卷百济本纪五威德王二六年

○二十六年，冬十月，长星竟天，二十日而灭。地震。

二七卷百济本纪五威德王二八年

○二十八年，王遣使入<隋>朝贡，<隋><高祖>诏拜王为上开府仪同三司<带方郡>公。

二七卷百济本纪五威德王二九年

○二十九年，春正月，遣使入<隋>朝贡。

二七卷百济本纪五威德王三一年

○三十一年，冬十一月，遣使入<陈>朝贡。

二七卷百济本纪五威德王三三年

○三十三年，遣使入<陈>朝贡。

二七卷百济本纪五威德王三六年

○三十六年，<隋>平<陈>。有一战船，漂至<耽牟罗>国，其船得还，经于国界，王资送之甚厚，幷遣使奉表，贺平<陈>。<高祖>善之，下诏曰："<百济>王旣闻平<陈>，远令奉表。往复至难，若逢风浪，便致伤损。<百济>王心迹淳至，朕已委知。相去虽远，事同言面，何必数遣使，来相体悉。自今已后，不须年别入贡，朕亦不遣使往，王宜知之。"

二七卷百济本纪五威德王三九年

○三十九年，秋七月壬申晦，日有食之。

二七卷百济本纪五威德王四一年

○四十一年，冬十一月癸未，星　于角亢。

二七卷百济本纪五威德王四五年

○四十五年，秋九月，王使长史<王辩那>，入<隋>朝献。王闻<隋>兴<辽东>之役，遣使奉表，请为军{乡}道。帝下诏曰："往岁，<高句丽>不供职贡，无人臣礼，故命将讨之。<高元>君臣，恐惧畏服归罪，朕已赦之，不可致伐。"厚我使者而还之。<高句丽>颇知其事，以兵侵掠国境。冬十二月，王薨。群臣议谥曰<威德>。

二七卷百济本纪五惠王元年

○<惠王>，讳<季>，<明王>第二子。<昌王>薨，卽位。

二七卷百济本纪五惠王零二年

○二年，王薨。谥曰<惠>。

二七卷百济本纪五法王元年

○<法王>，讳<宣>[或云<孝顺>。]，<惠王>之长子。<惠王>薨，子<宣>，继位。[『隋书』以<宣>为<昌王>之子。]

冬十二月，下令：禁杀生，收民家所养鹰　，放之，渔猎之具焚之。

二七卷百济本纪五法王零二年

○二年，春正月，创<王兴寺>，度僧三十人。大旱，王幸<漆岳寺>，析雨{祈雨}。夏五月，薨。上谥曰<法>。

二七卷百济本纪五武王元年

○<武王>，讳<璋>，<法王>之子。风仪英伟，志气豪杰。<法王>卽位，翌年薨，子嗣位。

二七卷百济本纪五武王零三年

○三年，秋八月，王出兵，围<新罗><阿莫山城>[一名<母山城>]。<罗>王<眞平>遣精骑数千，拒战之，我兵失利而还。<新罗>筑<小　><畏石><泉山><瓮岑>四城，侵逼我疆境。

