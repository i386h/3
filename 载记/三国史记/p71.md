<!-- { "loadSidebar": true } -->
大舍二人，<眞德王>五年置。<景德王>改为主簿，后复称大舍，位与调府大舍同。舍知一人，<景德王>改为司礼，后复称舍知，位与调府舍知同。史八人，<眞德王>五年，加三人，位与调府史同。

三八卷志七职官上一九

○乘府，<景德王>改为司驭府，<惠恭王>复故。令二人，<眞平王>六年置，位自大阿　至角干为之。卿二人，<文武王>十五年，加一人，位与调府卿同。大舍二人，<景德王>改为主簿，后复称大舍，位与兵部大舍同。舍知一人，<景德王>改为司牧，后复称舍知，位与调府舍知同。史九人，<文武王>十一年，加三人，位与调府史同。

三八卷志七职官上二零

○司正府，<太宗王>六年置。<景德王>改为肃正台，<惠恭王>复故。令一人，位自大阿　至角干为之。卿二人，<眞兴王>五年置。<文武王>十五年，加一人，位与乘府卿同。佐二人，<孝成王>元年，为犯大王讳，凡丞皆称佐。<景德王>改为评事，后复称佐，位自奈麻至天奈麻{大奈麻}为之。大舍二人，位自舍知至奈麻为之。史十人，<文武王>十一年，加五人。

三八卷志七职官上二一

○例作府[一云例作典。]，<景德王>改为修例府，<惠恭王>复故。令一人，<神文王>六年置，位自大阿　至角干为之。卿二人，<神文王>置，位与司正卿同。大舍四人，<哀庄王>六年，省二人，<景德王>改为主簿，后复称大舍，位与兵部大舍同。舍知二人，<景德王>改为司例，后复称舍知，位与弩舍知同。史八人。

三八卷志七职官上二二

○船府，旧以兵部大监弟监，掌舟楫之事。<文武王>十八年别置，<景德王>改为利济府，<惠恭王>复故。令一人，位自大阿　至角干为之。卿二人，<文武王>三年置，<神文王>八年，加一人，位与调府卿同。大舍二人，<景德王>改为主簿，<惠恭王>复称大舍，位与调府大舍同。

舍知一人，<景德王>改为司舟，<惠恭王>复称舍知，位与调府舍知同。史八人，<神文王>元年，加二人，<哀庄王>六年，省二人。

三八卷志七职官上二三

○领客府，本名倭典，<眞平王>四十三年，改为领客典[后又别置倭典。]，<景德王>又改为司宾府，<惠恭王>复故。令二人，<眞德王>五年置，位自大阿　至角干为之。卿二人，<文武王>十五年，加一人，位与调府卿同。大舍二人，<景德王>改为主簿，<惠恭王>复称大舍，位与调府大舍同。舍知一人，<景德王>改为司仪，<惠恭王>复称舍知，位与调府舍知同，史八人。

三八卷志七职官上二四

○位和府，<眞平王>三年始置，<景德王>改为司位府，<惠恭王>复故。衿荷臣二人，<神文王>二年始置，五年，加一人，<哀庄王>六年，改为令，位自伊　至大角干为之。上堂二人，<神文王>置，<圣德王>二年，加一人。<哀庄王>改为卿，位自级　至阿　为之。大舍二人，<景德王>改为主簿，后复称大舍，位与调府大舍同。史八人。

三八卷志七职官上二五

○左理方府，<眞德王>五年置，<孝昭王{孝照王}>元年，避大王讳，改为议方府。令二人，位自级　至　　为之。卿二人，<眞德王>置，<文武王>十八年，加一人，位与他卿同。佐二人，<眞德王>置，<景德王>改为评事，<惠恭王>复称佐，位与司正佐同。大舍二人，位与兵部大舍同。史十五人，<元圣王>十三年，省五人。

三八卷志七职官上二六

○右理方府，<文武王>七年置。令二人，卿二人，佐二人，大舍二人，史十人。

三八卷志七职官上二七

○赏赐署，属仓部。<景德王>改为司勋监，<惠恭王>复故。大正{大匠}一人，<眞平王>四十六年置。<景德王>改为正，后复称大正，位自级　至阿　为之。佐一人，位自大奈麻至级　为之。大舍二人，<眞德王>五年置，<景德王>改为主书，<惠恭王>复称大舍，位自舍知至奈麻为之。史六人，<文武王>二十年，加二人，<哀庄王>六年，省二{三}人。

三八卷志七职官上二八

○大道署[或云寺典，或云内道监。]，属礼部。大正一人，<眞平王>四十六年置。<景德王>改为正，后复称大正，位自级　至阿　为之。[一云：大正下有大舍二人。]主书{主簿}二人，<景德王>改为主事。位自舍知至奈麻为之。史八人。

三八卷志七职官上二九

○典邑署，<景德王>改为典京府，<惠恭王>复设{称/故}。卿二人[本置监六人，分领六部，<元圣王>六年，升二人为卿]，位自奈麻至沙　为之。监四人，位自奈麻至大奈麻为之。大司邑六人，位自舍知至奈麻为之。中司邑六人，位自舍知至大舍为之。小司邑九人，位与弩舍知同。史十六人，木尺七十人。

三八卷志七职官上三零

○永昌宫成典，<文武王>十七年置。上堂一人，<景德王>置，又改为卿。<惠恭王>复称上堂，<哀庄王>六年又改为卿，位自级　至阿　为之。大舍二人，<景德王>改为主簿，<惠恭王>复称大舍，位自舍知至奈麻为之。史四人。

三八卷志七职官上三一

○国学，属礼部。<神文王>二年置，<景德王>改为大学监，<惠恭王>复故。卿一人，<景德王>改为司业，<惠恭王>复称卿，位与他卿同。博士[若干人，数不定。]，助敎[若干人，数不定]，大舍二人，<眞德王>五年置，<景德王>改为主簿，<惠恭王>复称大舍，位自舍知至奈麻为之。

史二人，<惠恭王>元年，加二人。敎授之法，以『周易』『尙书』『毛诗』『礼记』『春秋左氏传』『文选』，分而为之业。博士若助敎一人，或以『礼记』『周易』『论语』『孝经』，或以『春秋左传』『毛诗』『论语』『孝经』，或以『尙书』『论语』『孝经』『文选』，敎授之。诸生读书，以三品出身，读『春秋左氏传』，若『礼记』，若『文选』而能通其义，兼明『论语』『孝经』者为上;读『曲礼』『论语』『孝经』者为中;读『曲礼』『孝经』者为下。若能兼通五经三史诸子百家书者，超擢用之。或差算学博士若助敎一人，以『缀经』『三开』『九章』『六章』，敎授之。凡学生，位自大舍已下至无位，年自十五至三十，皆充之。限九年，若朴鲁不化者罢之。若才器可成，而未熟者，虽踰九年，许在学，位至大奈麻奈麻而后，出学。

三八卷志七职官上三二

○音声署，属礼部，<景德王>改为大乐监，<惠恭王>复故。长二人，<神文王>七年，改为卿，<景德王>又改为司乐，<惠恭王>复称卿，位与他卿同，大舍二人，<眞德王>五年置，<景德王>改为主簿，后复称大舍，位自舍知至奈麻为之。史四人。

三八卷志七职官上三三

○大日任典，<太宗王>四年置，<景德王>合典京府。大都司六人，<景德王>改为大典仪，后复故，位自舍知至奈麻为之。小都司二人，<景德王>改为小典仪，后复故，位自舍知至大舍为之。都事大舍二人，<景德王>改为大典事，后复故，位自舍知至奈麻为之。都事舍知{舍人}四人，<景德王>改为中典事，后复故，位自舍知至大舍为之。都谒舍知八人，<景德王>改为典谒，后复故，位自舍知至大舍为之。都引舍知一人，<景德王>改为典引，后复故。位与弩舍知同。幢六人，<景德王>改为小典事，后复故。位与调府史同。都事稽知六人，都谒稽知六人，都引稽知五人[或云都引幢，或云少典引。]，比伐首十人。

三八卷志七职官上三四

○工匠府，<景德王>改为典祀署，后复故。监一人，<神文王>二年置，位自大奈麻至级　为之。主书二人[或云主事，或云大舍。]，<眞德王>五年置，位自舍知至奈麻为之。史四人。

三八卷志七职官上三五

○彩典，<景德王>改为典彩署，后复故{古}。监一人，<神文王>二年置，位自奈麻至大奈麻为之。主书二人，<眞德王>五年置，位自舍知至奈麻为之。史三人[一云四人。]。

三八卷志七职官上三六

○左司禄馆，<文武王>十七年置。监一人，位自奈麻至大奈麻为之。主书二人[或云主事。]，位自舍知至奈麻为之。史四人。

三八卷志七职官上三七

○右司禄馆，<文武王>二十一年置。监一人，主书二人，史四人。

三八卷志七职官上三八

○典祀署，属礼部，<圣德王>十二年置。监一人，位自奈麻至大奈麻为之。大舍二人，<眞德王>五年置，位自舍知至奈麻为之。史四人。

三八卷志七职官上三九

○新宫，<圣德王>十六年置。<景德王>改为典设馆，后复故。监一人，位与典祀署监同。主书二人，位与典祀署大舍同。史三人。

三八卷志七职官上四零

○东市典，<智证王>九{十}年置。监二人，位自奈麻至大奈麻为之。大舍二人，<景德王>改为主事，后复称大舍，位自舍知至奈麻为之。书生二人，<景德王>改为司直，后复称书生，位与调府史同。史四人。

三八卷志七职官上四一

○西市典，<孝昭王{孝照王}>四年置。监二人，大舍二人，<景德王>改为主事，后复称大舍。书生二人，<景德王>改为司直，后复称书生。史四人。

三八卷志七职官上四二

○南市典，亦<孝昭王>四年置。监二人，大舍二人，<景德王>改为主事，后复称大舍。书生二人，<景德王>改为司直，后复称书生。史四人。

三八卷志七职官上四三

○司范署，属礼部。大舍二人[或云主书。]，<景德王>改为主事，后复称大舍，位与调府舍知同。史四人。

三八卷志七职官上四四

○京都驿，<景德王>改为都亭驿，后复故。大舍二人，位自舍知至奈麻为之。史二人。

三八卷志七职官上四五

○漏刻典，<圣德王>十七年始置。博士六人，史一人。

三八卷志七职官上四六

○六部少监典[一云六部监典。]，梁部沙梁部，监郞各一人，大奈麻各一人，大舍各二人，舍知各一人。梁部，史六人，沙梁部，史五人;本彼部，监郞一人，监大舍一人，舍知一人，监幢五人，史一人;牟梁部，监臣一人，大舍一人，舍知一人，监幢五人，史一人;汉祗部习比部，监臣各一人，大舍各一人，舍知各一人，监幢各三人，史各一人。

三八卷志七职官上四七

○食尺典，大舍六人，史六人。

三八卷志七职官上四八

○直徒典，大舍六人，舍知八人，史二十六人。

三八卷志七职官上四九

