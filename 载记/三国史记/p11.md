<!-- { "loadSidebar": true } -->
○<太宗武烈王>立。讳<春秋>，<眞智王>子伊　<龙春>[一云<龙树>]之子也。[『唐书』以为<眞德>之弟，误也。]母，<天明>夫人，<眞平王>女;妃，<文明>夫人，<舒玄>角　女也。王仪表英伟，幼有济世志。事<眞德>，位历伊　，<唐>帝授以特进。及<眞德>薨，群臣请<阏川>伊　摄政。<阏川>固让曰："臣老矣，无德行可称。今之德望崇重，莫若<春秋>公，实可谓济世英杰矣。"遂奉为王，<春秋>三让，不得已而就位。

五卷新罗本纪五太宗武烈王零一年

○元年，夏四月，追封{尊}王考为<文兴大王>，母为<文贞太后>。大赦。五月，命理方府令<良首>等，详酌律令，修定理方府格六十余条。<唐>遣使持节备礼，册命为开府仪同三司<新罗>王。王遣使入<唐>表谢。

五卷新罗本纪五太宗武烈王零二年

○二年，春正月，拜伊　<金刚>为上大等，波珍　<文忠>为中侍。<高句丽>与<百济><靺鞨>连兵，侵　我北境，取三十三城。王遣使入<唐>求援，三月，<唐>遣<营州>都督<程名振>左右卫中郞将<苏定方>，发兵击<高句丽>。立元子<法敏>为太子，庶子<文王{文汪}>为伊　，<老且{老旦}>为海　，<仁泰>为角　，<智镜><恺元>各为伊　。

冬十月，<牛首州>献白鹿。<屈弗郡>进白猪，一首二身八足。王女<智照>下嫁大角　<庾信>。立鼓楼<月城>内。

五卷新罗本纪五太宗武烈王零三年

○三年，<金仁问>自<唐>归，遂任军主，监筑<獐山城>。秋七月，遣子右{左}武卫将军<文王{文汪}>，朝<唐>。

五卷新罗本纪五太宗武烈王零四年

○四年，秋七月，<一善郡>大水，溺死者三百余人。东<吐含山>地燃，三年而灭。<兴轮寺>门自坏。□□□北岩崩碎为米，食之如陈仓米。

五卷新罗本纪五太宗武烈王零五年

○五年，春正月，中侍<文忠>改为伊　，<文王{文汪}>为中侍。三月，王以<何瑟罗>地连<靺鞨>，人不能安，罢京为州，置都督以鎭之。又以<悉直>为<北鎭>。

五卷新罗本纪五太宗武烈王零六年

○六年，夏四月，<百济>频犯境，王将伐之，遣使入<唐>乞师。秋八月，以阿　<眞珠>为兵部令。九月，<何瑟罗州>进白鸟。<公州><基郡江>中大鱼出死，长百尺。食者死。冬十月，王坐朝，以请兵于<唐>，不报，忧形于色。忽有人于王前，若先臣<长春><罢郞>者。言曰："臣虽枯骨，犹有报国之心，昨到大<唐>。认得皇帝命大将军<苏定方>等，领兵以来年五月，来伐<百济>。以大王勤伫如此，故兹控告。"言毕而灭。王大惊异之，厚赏两家子孙，仍命所司，创<汉山州><庄义寺>，以资冥福。

五卷新罗本纪五太宗武烈王零七年

○七年，春正月，上大等<金刚>卒。拜伊　<金庾信>为上大等。三月，<唐><高宗>命左武卫大将军<苏定方>，为<神丘>道行军大摠管，<金仁问>为副大摠管，帅左骁卫将军<刘伯英>等水陆十三万□{军}，□□{以伐}<□济{百济}>，勅王为<　夷>道行军摠管，何{使}将兵，□□□□{为之声援}。夏五月二十六日，王与<庾信><眞珠><天存>等，领兵出京，六月十八日，次<南川停>。<定方>发自<莱州>，　　千里，随流东下。二十一日，王遣太子<法敏>，领兵船一百　，迎<定方>于<德物岛>。<定方>谓<法敏>曰："吾欲以七月十日至<百济>南，与大王兵会，屠破<义慈>都城。"<法敏>曰："大王立待大军，如闻大将军来，必　食而至。"<定方>喜，还遣<法敏>征<新罗>兵马。<法敏>至，言<定方>军势甚盛，王喜不自胜。又命太子与大将军<庾信>将军<品日><钦春>[春或作纯]等，率精兵五万，应之，王次<今突城>。秋七月九日，<庾信>等，进军于<黄山>之原，<百济>将军<　伯{阶伯}>，拥兵而至，先据　，设三营以待。<庾信>等，分军为三道，四战不利，士卒力竭。将军<钦纯{钦春}>谓子<盘屈>曰："为臣莫若忠，为子莫若孝，见危致命，忠孝两全。"<盘屈>曰："谨闻命矣。"乃入阵，力战死。左将军<品日>，唤子<官状>[一云<官昌>。]，立于马前，指诸将曰："吾儿年　十六，志气颇勇，今日之役，能为三军标的乎?"□□□□{<官状/官昌>}曰："唯!"以甲马单枪，径赴敌阵，为贼所□{擒}，□□{生致}<□伯{阶伯}>。<　伯{阶伯}>　脱胄，爱其少且勇，不忍加害，乃叹曰：

"<新罗>不可敌也，少年尙如此，况壮士乎!"乃许生还。<官状>告父曰："吾入敌中，不能斩将　旗者，非畏死也。"言讫，以手　井水飮之，更向敌阵疾鬪。<阶伯>擒斩首，系马鞍以送之。<品日>执其首，流血湿袂。曰："吾儿面目如生。能死于王事，幸矣!"三军见之，慷慨有死志，鼓　进击，<百济>众大败，<阶伯>死之，虏佐平<忠常><常永>等二十余人。是日，<定方>与副摠管<金仁问>等，到<伎伐浦>，遇<百济>兵，逆击大败之。<庾信>等至<唐>营，<定方>以<庾信>等后期，将斩<新罗>督军<金文颖>[或作永。]于军门。<庾信>言于众曰："大将军不见<黄山>之役，将以后期为罪。吾不能无罪而受辱，必先与<唐>军决战，然后破<百济>。"乃杖钺军门，怒发如植，其腰间宝剑，自跃出　。<定方>右将<　宝亮>　足曰："<新罗>兵将有变也。"<定方>乃释<文颖>之罪。<百济>王子使佐平<觉伽>，移书于<唐>将军，哀乞退兵。十二日，<唐><罗>军□□□□{围}<义慈>都城，进于<所夫里>之原。<定方>有所□□□{忌不能}前，<庾信>说之，二军勇敢，四道齐振。<百济>王子又使上佐平致　　豊　，<定方>却之。王庶子<躬>与佐平六人谓{诣}前乞罪，又挥之。十三日，<义慈>率左右，夜遁走，保<熊津城>，<义慈>子<隆>与大佐平<千福>等，出降。<法敏>　<隆>于马前，唾面骂曰："向者，汝父枉杀我妹，埋之狱中，使我二十年间，痛心疾首，今日汝命在吾手中!"<隆>伏地无言。十八日，<义慈>率太子及<熊津方>领军等，自<熊津城>来降。王闻<义慈>降，二十九日，自<今突城>至<所夫里城>，遣弟监<天福>，露布于大<唐>。

八月二日，大置酒劳将土{士}，王与<定方>及诸将，坐于堂上，坐<义慈>及子<隆>于堂下，或使<义慈>行酒，<百济>佐平等群臣莫不呜咽流涕。是日捕斩<毛尺>。<毛尺>本<新罗>人，亡入<百济>，与<大耶城><黔日>同谋陷城，故斩之。又捉<黔日>，数曰："汝在<大耶城>，与<毛尺>谋，引<百济>之兵，烧亡仓库，令一城乏食致败，罪一也。逼杀<品释>夫妻，罪二也。与<百济>来攻本国，罪三也。"以□{四}支解，投其尸于江水。<百济>□{余}贼□{据}<南岑><贞岘>□□□城，又佐平<正武>聚众庄<豆尸原>岳，抄掠<唐><罗>人。二十六日，攻<任存>大栅，兵多地　，不能克，但攻破小栅。九月三日，郞将<刘仁愿>，以兵一万人，留鎭<泗　城>，王子<仁泰>与沙　<日原>级　<吉那>，以兵七千副之。<定方>以<百济>王及王族臣寮九十三人，百姓一万二千人，自<泗　>乘舡回<唐>。<金仁问>与沙　<儒敦>大奈麻<中知>等偕行。二十三日，<百济>余贼{兵}入<泗　>，谋掠生降人，留守<仁愿>出<唐><罗>人，击走之。贼退上<泗　>南岭，竖四五栅，屯聚伺隙，抄掠城邑，<百济>人叛而应者二十余城。<唐>皇帝遣左卫中郞将<王文度>，为<熊津>都督。二十八日，至<三年山城>，传诏，<文度>面东立，大王面西立。锡命后，<文度>欲以宣物授王，忽疾作便死。从者摄位毕事。十月九日，王率太子及诸军攻<　礼城>。十八日，取其城置官守，<百济>二十余城震惧，皆降。三十日，攻<泗　>南岭军栅，斩首一千五百人。十一月一日，<高句丽>侵攻<七重城>，军□{军主}<匹夫>死之。五日，王行渡<　滩>攻<王兴寺><岑城>，七日乃克，斩首七百人。

二十二日，王来自<百济>，论功，以<　衿>卒<宣服>为级　，军师<豆迭>为高于{高干}。战死<儒史知><未知活><宝弘伊><屑儒>等四人，许职有差。<百济>人员　量才任用，佐平<忠常><常永>，达率<自简>授位一吉　，充职摠管;恩率<武守>授位大奈麻，充职大监;恩率<仁守>授位大奈麻，充职弟监。

五卷新罗本纪五太宗武烈王零八年

○八年春二月，<百济>残贼来攻<泗　城>。王命伊　<品日>为大幢将军，　　<文王>大阿　<良图>阿　<忠常>等副之。　　<文忠>为<上州>将军，阿　<眞王>副之。阿　<义服>为<下州>将军，<武　><旭川>等为<南川>大监，<文品>为誓幢将军，<义光>为郞幢将军，往救之。三月五日，至中路，<品日>分麾下军，先行往<豆良尹[一作伊。]城>南，相营地。<百济>人望阵不整，猝出急击不意，我军惊骇溃北。十二日，大军来屯<古沙比城>外，进攻<豆良尹城>，一朔有六日，不克。夏四月十九日，班师，大幢誓幢先行，<下州>军殿后，至<宾骨壤>，遇<百济>军，相鬪败退。死者虽小，先{失}亡兵械辎重甚多。<上州>郞幢遇贼于<角山>，而进击克之，遂入<百济>屯堡，斩获二千级。王闻军败大惊，遣将军<金纯><眞{眞钦}><天存><竹旨><济师>救援。至<加尸兮津>，闻军退至<加召川>，乃还。王以诸将败绩，论罚有差。

