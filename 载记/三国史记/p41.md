<!-- { "loadSidebar": true } -->
○二十七年，春正月，以右相<刘仁轨>，为<辽东>道副大摠管，<　处俊><金仁问>副之。二月，<李绩>等，拔我<扶余城>。<薛仁贵>旣破我军于<金山>，乘胜，将三千人，将攻<扶余城>，诸将以其兵少，止之。<仁贵>曰："兵不必多，顾用之何如耳。"遂为前锋以进，与我军战，胜之，杀获我军，遂拔<扶余城>，<扶余川{扶余州}>中四十余城，皆请服。侍御史<贾言忠>奉使，自<辽东>还。帝问："军中云何?"对曰："必克。昔，先帝问罪，所以不得志者，虏未有　也。谚曰：'军无媒，中道回。'今<男生>元{兄}弟　　，为我向导，虏之情伪，我尽知之，将忠士力，臣故曰必克。且<高句丽>『秘记』曰：'不及九百年，当有八十大将，灭之。'<高>氏自<汉>有国，今九百年，<绩>年八十矣。虏仍　饥，人常{相}掠卖，地震裂，狼狐入城，　穴于门，人心危骇，是行不再举矣。"<泉男建>复遣兵五万人，救<扶余城>，与<李绩>等，遇于<薛贺水>，合战败，死者三万余人。<绩>进攻<大行城>。夏四月，彗星见于毕昴之间。<唐><许宗{许敬宗}>曰："彗见东北，<高句丽>将灭之兆也。"秋九月，<李绩>拔<平壤>。<绩>旣克<大行城>，诸军出他道者，皆与<绩>会，进至<鸭　>栅。我军拒战，<绩>等败之，追奔二百余里，拔<辱夷城>，诸城遁逃及降者，相继。<契苾何力>先引兵，至<平壤城>下，<绩>军继之，围<平壤>月余。

王<臧{藏}>遣<泉男产>，帅首领九十八人，持白幡，诣<绩>降，<绩>以礼接之。<泉男建>犹闭门拒守，频遣兵出战，皆败。<男建>以军事委浮图<信诚>。<信诚>与小将<乌沙><饶苗>等，密遣人诣<绩>，请为内应。后五日，<信诚>开门，<绩>纵兵登城，鼓　焚城。<男建>自刺不死。执王及<男建>等。冬十月，<李绩>将还，<高宗>命：先以王等献于<昭陵>，具军容，奏凯歌，入京师，献于大庙。十二月，帝受　于<含元殿>。以王政非己出，赦以为司平太常伯员外同正;以<泉男产>为司宰少卿;僧<信诚>为银靑光禄大夫;<泉男生>为右卫大将军。<李绩>已下，封赏有差，<泉男建>流<黔州>。分五部，百七十六城，六十九万余户，为九都督府，四十二州，百县，置安东都护府于<平壤>，以统之。擢我将帅有功者，为都督刺史县令，与<华>人　理。以右威卫大将军<薛仁贵>，检校安东都护，摠兵二万人，以鎭抚之。是<高宗><摠章>元年戊辰岁也。二年，己巳二月，王之庶子<安胜>，率四千余户，投<新罗>。夏四月，<高宗>移三{二}万八千三百户于<江><淮>之南，及<山南><京西>诸州空旷之地。至<咸亨>元年庚午岁，夏四月，<剑牟岑>欲兴复国家，叛<唐>，立王外孙<安舜>[『罗纪』作<胜>。]为主。<唐><高宗>遣大将军<高侃>，为<东州>道行军摠管，发兵讨之。<安舜>杀<剑牟岑>，奔<新罗>。二年辛未岁，秋七月，<高侃>破余众于<安市城>。三年壬申岁，十二月，<高侃>与我余众，战于<白氷山{白水山}>，破之。<新罗>遣兵救我，<高侃>击克之，虏获二千人。四年癸酉岁，夏闰五月，<燕山道>摠管大将军<李谨行>，破我人于<瓠泸河>，　获数千人。余众皆奔<新罗>。

<仪凤>二年丁丑岁，春二月，以降王为<辽东州>都督，封<朝鲜>王，遣归<辽东>，安辑余众。东人先在诸州者，皆遣与王俱归，仍移安东都护府于<新城>，以统之。王至<辽东>，谋叛，潜与<靺鞨>通。<开曜{开耀}>元年，召还<　州>，以<永淳>初死。赠卫尉卿，诏送至京师，葬<　利>墓左，树碑其阡，散徙其人于<何南{河南}><　右>诸州。贫者留<安东城>傍旧城，往往没于<新罗>，余众散入<靺鞨>及<突厥>。<高>氏君长遂絶。<垂拱>二年，以降王孙<宝元>，为<朝鲜郡>王，至<圣历>初，进左鹰扬卫大将军，更封忠诚国王，赐{使}统安东旧部，不行。明年，以降王子<德武>，为安东都督，后稍自国，至<元和>十三年，遣使入<唐>，献乐工。

○论曰：<玄　><乐浪>，本<朝鲜>之地，<箕子>所封。<箕子>敎其民，以礼义田蚕织作，设禁八条。是以其民不相盗，无门户之闭，妇人贞信不淫，飮食以　豆，此仁贤之化也。而又天性柔顺，异于三方。故<孔子>悼道不行，欲浮　于海以居之，有以也夫。然而『易』之"爻，二多誉，四多惧，近也。"<高句丽>自<秦><汉>之后，介在<中国>东北隅，其北邻，皆天子有司，乱世则英雄特起，僭窃名位者也，可谓居多惧之地，而无谦巽之意，侵其封　以雠之，入其郡县以居之。是故兵连祸结，略无宁岁。及其东迁，値<隋><唐>之一统，而犹拒诏命以不顺，囚王人于土室。其顽然不畏如此，故屡致问罪之师。虽或有时设奇以陷大军，而终于王降，国灭而后止。

然观始末，当其上下和，众庶睦，虽大国，不能以取之，及其不义于国，不仁于民，以兴众怨，则崩溃而不自振。故<孟子>曰："天时地利，不如人和。"『左氏』曰："国之兴也，以福;其亡也，以祸。国之兴也，视民如伤，是其福也;其亡也，以民为土芥，是其祸也。"有味哉，斯言也!夫然则凡有国家者，纵暴吏之驱迫，强宗之聚敛，以失人心，虽欲理而不乱，存而不亡，又何异强酒而恶醉者乎?

三国史记卷第二十二。
二三卷零零零零零零

三国史记卷第二十三。

输忠定难靖国赞化同德功臣开府仪同三司检校太师守太保门下侍中判尙书吏礼部事集贤殿太学士监修国史上柱国致仕臣<金富轼>奉宣撰。

二三卷百济本纪一零零零零

百济本纪第一。

始祖<温祚王><多娄王><己娄王><盖娄王><肖古王>。

二三卷百济本纪一温祚王元年

○<百济>始祖<温祚王>，其父，<邹牟>，或云<朱蒙>。自<北扶余>逃难，至<卒本扶余>。<扶余>王无子，只有三女子，见<朱蒙>，知非常人，以第二女妻之。未几，<扶余>王薨，<朱蒙>嗣位。生二子，长曰<沸流>，次曰<温祚>。[或云："<朱蒙>，到<卒本>，娶越郡女，生二子。"]及<朱蒙>在<北扶余>所生子，来为太子。<沸流><温祚>，恐为太子所不容，遂与<乌干><马黎>等十臣南行，百姓从之者，多。遂至<汉山>，登<负儿岳>，望可居之地，<沸流>欲居于海滨。十臣谏曰："惟此<河南>之地，北带<汉水>，东据高岳，南望沃泽，西阻大海。其天险地利，难得之势，作都于斯，不亦宜乎?"<沸流>不听，分其民，归<　邹忽>以居之。<温祚>都<河南><慰礼城>，以十臣为辅翼，国号<十济>，是<前汉><成帝><鸿嘉>三年也。<沸流>以<　邹>，土湿水咸，不得安居，归见<慰礼>，都邑鼎定，人民安泰，遂惭悔而死，其臣民皆归于<慰礼>。后以来时百姓乐从，改号<百济>。其世系与<高句丽>，同出<扶余>，故以<扶余>为氏。[一云：始祖<沸流王>，其父<优台>，<北扶余>王<解扶娄>庶孙。母<召西奴>，<卒本>人<延　勃>之女，始归于<优台>，生子二人，长曰<沸流>，次曰<温祚>。<优台>死，寡居于<卒本>。

后<朱蒙>不容于<扶余>，以<前汉><建昭>二年，春二月，南奔至<卒本>，立都号<高句丽>，娶<召西奴>为妃。

其于问{开}基创业，　{颇}有内助，故<朱蒙>宠接之特厚，待<沸流>等如己子。及<朱蒙>在<扶余>所生<礼>氏子<孺留>来，立之为大子{太子}，以至嗣位焉。于是，<沸流>谓弟<温祚>曰："始，大王避<扶余>之难，逃归至此，我母氏倾家财，助成邦业，其勤劳多矣。及大王厌世，国家属于<孺留>，吾等徒在此，郁郁如　赘，不如奉母氏，南游卜地，别立国都。"遂与第{弟}率党类，渡<浿><带>二水，至<　邹忽{弥邹忽}>以居之。『北史』及『隋书』皆云："<东明>之后有<仇台>，笃于仁信。初立国于<带方>故地，<汉><辽东>太守<公孙度>以女妻之，遂为东夷强国。"未知孰是。]

元年，夏五月，立<东明王>庙。

二三卷百济本纪一温祚王零二年

○二年，春正月，王谓群臣曰："<靺　{靺鞨}>连我北境，其人勇而多诈，宜缮兵积　，为拒守之计。"三月，王以族父<乙音>，有智识胆力，拜为右辅，委以兵马之事。

二三卷百济本纪一温祚王零三年

○三年，秋九月，<靺鞨>侵北境，王帅劲兵，急击大败之，贼生还者十一二。冬十月，雷。桃李华。

二三卷百济本纪一温祚王零四年

○四年，春夏，旱，饥，疫。秋八月，遣使<乐浪>修好。

二三卷百济本纪一温祚王零五年

○五年，冬十月，巡抚北边，猎获神鹿。二三卷百济本纪一温祚王零六年

○六年，秋七月辛未{辛卯}晦，日有食之。

二三卷百济本纪一温祚王零八年

○八年，春二月，<靺鞨>贼{兵}三千来围<慰礼城>，王闭城门不出。经旬，贼粮尽而归。王简锐卒，追及<大斧岘>，一战克之，杀虏五百余人。秋七月，筑<马首城>，竖<甁山>栅。<乐浪>太守使告曰："顷者，聘问结好，意同一家，今逼我疆，造立城栅，或者其有蚕食之谋乎?若不　旧好，　城破栅，则无所猜疑。苟或不然，请一战以决胜负。"王报曰："设险守国，古今常道，岂敢以此，有　于和好?宜若执事之所不疑也。若执事恃强出师，则小国亦有以待之耳。"由是，与<乐浪>失和。

二三卷百济本纪一温祚王一零年

○十年，秋九月，王出猎，获神鹿，以送<马韩>。冬十月，<靺鞨>寇北境。王遣兵二百，拒战于<昆弥川>上。我军败绩，依<靑木山>自保。王亲帅精骑一百，出<烽岘>，救之。贼见之，卽退。

二三卷百济本纪一温祚王一一年

○十一年，夏四月，<乐浪>使<靺鞨>袭破<甁山>栅，杀掠一百余人。秋七月，设<秃山><狗川>两栅，以塞<乐浪>之路。

二三卷百济本纪一温祚王一三年

○十三年，春二月，王都老　化为男。五虎入城。王母薨，年六十一岁。

