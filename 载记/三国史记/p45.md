<!-- { "loadSidebar": true } -->
○七年，春二月，以<眞武>为兵官佐平，<沙豆>为左将。三月，筑<双岘城>。秋八月，王将伐<高句丽>，出帅{师}至<汉山>北栅。其夜大星落，营中有声。王深恶之，乃止。九月，集都人，习射于<西台>。

二五卷百济本纪三阿莘王零八年

○八年，秋八月，王欲侵<高句丽>，大征兵马，民苦于役，多奔<新罗>，户口衰灭{减}。

二五卷百济本纪三阿莘王零九年

○九年，春二月，星　于奎娄。夏六月庚辰朔，日有食之。

二五卷百济本纪三阿莘王一一年

○十一年，夏，大旱，禾苗焦枯，王亲祭<横岳>，乃雨。五月，遣使<倭>国求大珠。

二五卷百济本纪三阿莘王一二年

○十二年，春二月，<倭>国使者至，王迎劳之，特厚。秋七月，遣兵侵<新罗>边境。

二五卷百济本纪三阿莘王一四年

○十四年，春三月，白气自王宫西起，如匹练。秋九月，王薨。

二五卷百济本纪三　支王元年

○<　支王>[或士{云}<直支>。]，『梁书』名<映{暎/　}>，<阿莘>之元子。<阿莘>在位第三年，立为太子，六年出质于<倭>国。十四年，王薨，王仲弟<训解>摄政，以待太子还国，季弟<　礼>杀<训解>，自立为王。<　支>在<倭>闻讣，哭泣请归，<倭>王以兵士百人卫送。旣至国界，<汉城>人<解忠>来告曰："大王弃世，王弟<　礼>杀兄自(+立)王，愿太子无轻入。"<　支>留<倭>人自卫，依海岛以待之，国人杀<　礼>，迎<　支>卽位。妃<八须>夫人，生子<久　辛>。

二五卷百济本纪三　支王零二年

○二年，春正月，王谒<东明>庙。祭天地于南坛。大赦。二月，遣使入<晋>朝贡。秋九月，以<解忠>为达率，赐<汉城>租一千石。

二五卷百济本纪三　支王零三年

○三年，春二月，拜庶弟<余信>为内臣佐平，<解　{解须}>为内法佐平，<解丘>为兵官佐平，皆王戚也。

二五卷百济本纪三　支王零四年

○四年，春正月，拜<余信>为上佐平，委以军国政事。上佐平之职，始于此，若今之　宰。

二五卷百济本纪三　支王零五年

○五年，<倭>国遣使，送夜明珠，王优礼待之。

二五卷百济本纪三　支王一一年

○十一年，夏五月甲申，彗星见。

二五卷百济本纪三　支王一二年

○十二年，<东晋><安帝>遣使，册命王，为使持节都督<百济>诸军事鎭东将军<百济>王。

二五卷百济本纪三　支王一三年

○十三年，春正月甲戌朔，日有食之。夏四月，旱，民饥。秋七月，征东北二部人年十五已上，筑<沙口城>，使兵官佐平<解丘>监役。

二五卷百济本纪三　支王一四年

○十四年，夏，遣使<倭>国，送白绵{锦}十匹。

二五卷百济本纪三　支王一五年

○十五年，春正月戊戌，星　于大微{太微}。冬十(一)月丁亥朔，日有食之。

二五卷百济本纪三　支王一六年

○十六年，春三月，王薨。

二五卷百济本纪三久　辛王元年

○<久　辛王>，<　支王>长子。<　支王>薨，卽位。

二五卷百济本纪三久　辛王零八年

○{八}年，冬十二月，王薨。

二五卷百济本纪三毗有王元年

○<毗有王>，<久　辛王>之长子。[或云：<　支王>庶子。未知孰是。]美姿貌，有口辩，人所推重，<久　辛王>薨，卽位。

二五卷百济本纪三毗有王零二年

○二年，春二月，王巡抚四部，赐贫乏　有差。<倭>国使至，从者五十人。

二五卷百济本纪三毗有王零三年

○三年，秋，遣使入<宋>朝贡。冬十月，上佐平<余信>卒，以<解　{解须}>为上佐平。十一月，地震，大风飞瓦。十二月，无氷。

二五卷百济本纪三毗有王零四年

○四年，夏四月，<宋><文皇帝>以王复修职贡，降使册授&先王<映>{前王<　支>}爵号。[<　支王>十二年，<东晋>册命，为使持节都督<百济>诸军事鎭东将军<百济>王。]

二五卷百济本纪三毗有王零七年

○七年，春夏不雨。秋七月，遣使入<新罗>，请和。

二五卷百济本纪三毗有王零八年

○八年，春二月，遣使<新罗>，送良马二匹。秋九月，又送白鹰。冬十月，<新罗>报聘以良金明珠。

二五卷百济本纪三毗有王一四年

○十四年，夏四月戊午朔，日有食之。冬十月，遣使入<宋>朝贡。

二五卷百济本纪三毗有王二一年

○二十一年，夏五月，宫南池中有火，焰如车轮，终夜而灭。秋七月，旱，　不熟，民饥，流入<新罗>者多。

二五卷百济本纪三毗有王二八年

○二十八年，星陨如雨，星　于西北，长二丈许。秋八月，蝗害　，年饥。

二五卷百济本纪三毗有王二九年

○二十九年，春三月，王猎于<汉山>。秋九月，黑龙见<汉江>，　{须}臾云雾晦冥飞去。王薨。

二五卷百济本纪三盖卤王元年

○<盖卤王>[或云<近盖娄>。]，讳<庆司>，<毗有王>之长子。<毗有>在位二十九年，薨，嗣。

二五卷百济本纪三盖卤王一四年

○十四年，冬十月癸酉朔，日有食之。

二五卷百济本纪三盖卤王一五年

○十五年，秋八月，遣将侵<高句丽>南鄙。冬十月，葺<双岘城>，设大栅于<靑木岭>，分<北汉山城>士卒，戍之。

二五卷百济本纪三盖卤王一八年

○十八年，遣使朝<魏>。上表曰："臣立国东极，豺狼隔路，虽世承灵化，莫由奉藩。瞻望云阙，驰情罔极，凉风微应。伏惟皇帝陛下，　{协}和天休，不胜系仰之情。谨遣私署冠军将军驸马都尉弗斯侯长史<余礼>，龙　将军<带方>太守司马<张茂>等，投舫波阻，搜径玄津，托命自然之{运}，遣进万一之诚。冀神祗{祇}垂感，皇灵洪覆，克达天庭，宣畅臣志，虽旦闻夕没，永无余恨。"又云："臣与<高句丽>，源出<扶余{夫余}>，先世之时，笃崇旧款。其祖<钊>，轻废　好，亲率士众，凌践臣境。臣祖<　{须}>，整旅电迈，应机驰击，矢石暂交，枭斩<钊>首。自尔已来，莫敢南顾。自<冯>氏数终，余烬奔窜，丑类渐盛。遂见凌逼，构怨连祸，三十余载，财　力竭，转自孱　。若天慈曲矜，远及无外，速遣一将，来救臣国，当奉送{鄙}女，执□{　/扫}后宫，幷遣子弟，牧　外廐，尺坏{壤}匹夫，不敢自有。"

又云："今<琏>有罪，国自鱼肉，大臣强族，戮杀无已，罪盈恶积，民庶崩离，是灭(+亡)之期，假手之秋也。且<马{冯}>族士马，有鸟畜之恋，<乐浪>诸郡，怀首丘之心，天威一举，有征无战，臣虽不敏，志　毕力，当率所统，承风响应。且<高句丽>不义，逆诈非一，外慕<　　>藩卑之辞，内怀凶祸豕突之行。或南通<刘>氏，或北约<　　>，共相唇卤{齿}，谋凌王略。昔<唐尧>至圣，致罚<丹水>，<孟尝>称仁，不舍涂　。涓流之水，宜早壅塞，今若不取，将贻后悔。去庚辰年后，臣西界<小石山>北国海中，见尸十余，　得衣器鞍勒，视之，非<高句丽>之物。后闻，乃是王人来降臣国，长蛇隔路，以沈于海。虽未委当，深怀愤　。昔<宋>戮<申舟>，<楚><庄>徒跣，　撮放鸠，<信陵>不食。克敌立名，{美}隆无已，夫以区区偏鄙，犹慕万代之信，　陛下合气天地，势倾山海，岂令小竖，跨塞天达{逵}?今上所得鞍一以实验。"<显祖>以其僻远冒险朝献，礼遇尤厚。遣使者<邵安>，与其使俱还。诏曰："得表闻之，无恙其{甚}善{喜}。卿在东隅，处五服之外，不远山海，归诚<魏>阙，欣嘉至意，用　于怀。朕承万世之业，君临四海，统御群生。今宇内淸一，八表归义，襁负而至者，不可称数。风俗之和，士马之盛，皆<余礼>等，亲所闻见。卿与<高句丽>不穆，屡致凌犯，苟能顺义，守之以仁，亦何忧于寇　也?

前所遣使，浮海以抚荒外之国，从来积年，往而不返，存亡达否，未能审悉。卿所送鞍，比校{较}旧乘，非中国之物。不可以疑似之事，以生必然之过，经略权要，以具别旨。"又诏曰："知：<高句丽>阻疆，侵　卿上{土}，修先君之旧怨，弃息民之大德。兵交累载，难结荒边，使兼<申胥>之诚，国有<楚><越>之急。乃应展义扶微，乘机电举。但以<高句丽>称藩先朝，供职日久。于彼，虽有自昔之　，于国，未有犯令之愆。卿使命始通，便求致伐，寻讨事会，理亦未周。故往年遣<礼>等至<平壤>，欲验其由状，然<高句丽>奏请频烦，辞理俱诣，行人不能抑其请，司法无以成其责，故听其所启，诏<礼>等还。若今复违旨，则过各{咎}益露，后虽自陈，无所逃罪，然后兴师讨之，于义为得。九夷之国，世居海外，道畅则奉藩，惠　则保境。故　　着于前典，　贡旷于岁时。卿备陈强弱之形，具列往代之迹，俗殊事异，拟　{　}乖衷。洪规大略，其致犹在。今中夏平一，宇内无虞。每欲陵威东极，悬旌域表，拯荒黎于偏方，舒皇风于远服。良由<高句丽>卽　，未及卜征。今若不从诏旨，则卿之来谋，载　{协}朕意，元戎启行，将不云远。便可豫率同兴，具以待事，时遣报使，速究彼情。师举之日，卿为乡导之首，大捷之后，又受元功之赏，不亦善乎?

所献锦布海物，虽不悉达，明卿至心。今赐杂物如别(+幅)。"又诏<琏>护送<安>等。<安>等至<高句丽>，<琏>称昔与<余庆>有　，不令东过，<安>等于是皆还，乃下诏切责之。后使<安>等，从<东莱>浮海，赐<余庆>玺书，褒其诚节。<安>等至海滨，遇风飘荡，竟不达而还。王以<丽>人屡犯边鄙，上表乞师于<魏>，不从。王怨之，遂絶朝贡。

二五卷百济本纪三盖卤王二一年

