<!-- { "loadSidebar": true } -->
○论曰：<新罗>数穷道丧，天无所助，民无所归。于是，群盗投隙而作，若　毛然。其剧者，<弓裔><甄萱>二人而已。<弓裔>，本<新罗>王子，而反以宗国为雠，图夷灭之，至斩先祖之畵像，其为不仁，甚矣。<甄萱>，起自<新罗>之民，食<新罗>之禄，而包藏祸心。幸国之危，侵　都邑，虔刘君臣，若禽　而草　之，实天下之元恶大　。故<弓裔>见弃于其臣，<甄萱>产祸于其子，皆自取之也，又谁咎也?虽<项羽><李密>之雄才，不能敌<汉><唐>之兴，而况<裔><萱>之凶人，岂可与我<太祖>相抗欤?但为之欧民者也。

三国史记卷第五十。

五零卷卷末人物零一

　考宝文阁修校文林郞礼宾丞同正臣<金永温>

　考西林{材}场判官儒林郞尙衣直长同正臣<崔佑甫>

　考文林郞国学学谕礼宾丞同正臣<李黄中>

　考儒林郞前国学学正臣<朴东桂{朴东柱}>

　考儒林郞金吾卫录事　军事臣<徐安贞>

　考文林郞守宫署令兼直史馆臣<许洪材>

　考将仕郞分司司宰注簿臣<李温文>

　考文林郞试掌治{冶}署令兼宝文阁校勘臣<崔山甫>

编修输忠定难靖国赞化同德{同德赞化}功臣开府仪同三司检校太师守大保门下侍中判尙书吏礼部事集贤殿太学士监修国史上柱国致仕臣<金富轼>

同管句内侍宝文阁校勘将仕郞尙食直长同正臣<金忠孝>

管句右丞{承}宣尙书工部侍郞翰林侍讲学士知制诰臣<郑袭明>

府使嘉善大夫兼管内劝农防御使臣<金居斗>

权知经历前奉正大夫三司左咨议臣<崔得　>

嘉靖大夫庆尙道都观察黜陟事兼监仓安集转输劝农管学事提调刑狱兵马公事同知中枢院事

臣<闵开>

五零卷卷末跋文零一

○三国史印本之在<　林>者，岁久而泯，世以写本行。按廉使<沈>公<孝生>得一本，与前府使<陈>公<义贵>图所以刊行，于癸酉七月，下牒于府。八月，始　诸梓，未几，二公见代。余以其年冬十月至府，承观察使<闵>相公之命，因继其志，乃助之施令，工不断手，至甲戌夏四月告成。呜呼!指挥能事，以至于成，惟三公是赖，余何力之有焉?但具事之终始，书于卷末耳。府使嘉善大夫<金居斗>跋。

五零卷卷末跋文零二

○吾东方三国本史遗事两本，他无所刊，而只在本府。岁久　缺，一行可解仅四五字。余惟士生斯世，历观诸史，其于天下治乱兴亡，与诸异迹，尙欲博识，况居是邦，不知其国事，可乎!因欲改刊，广求完本，阅数载不得焉。其曾罕行于世，人未易得见，可知若今不改则将为失传。东方往事，后学竟莫闻知，可叹也已。幸吾斯文<星州>牧使<权>公<辏>，闻余之求，求得完本送余，余喜受，具告监司<安>相国<　>都事<朴>侯<佺>，佥曰善。于是，分刊列邑，令还藏于本府。噫!物久则必有废，废则必有兴，兴而废，废而兴，是理之常。知理之常，而有时兴，以永其传，亦有望于后来之惠学者云。

皇明<正德>壬申季冬，府尹推诚定难功臣嘉善大夫<庆州>鎭兵马节制使全平君<李继福>谨跋。

生员<李山甫>

校正生员<崔起潼>

中训大夫庆州府判官庆州鎭兵马节制都尉<李瑠>

奉直郞守庆尙道都事<朴佺>

推诚定难功臣嘉靖大夫庆尙道观察使兼兵马水军节度使<安　>

五零卷卷末进表零一

进三国史表。

○臣<富轼>言：古之列国，亦各置史官，以记事。故<孟子>曰："<晋>之『乘』，<楚>之『　　』，<鲁>之『春秋』，一也。"惟此海东三国，历年长久，宜其事实着在方策。乃命老臣，　之编集，自顾缺尔，不知所为。伏惟圣上陛下，性<唐尧>之文思，体<夏禹>之勤俭，宵　余闲，博览前古。以为今之学士大夫，其于五经诸子之书，<秦><汉>历代之史，或有淹通而详说之者，至于吾邦之事，却茫然不知其始末，甚可叹也。况惟<新罗>氏<高句丽>氏<百济>氏，开基鼎峙，能以礼通于<中国>。故<范晔>『汉书』<宋祁>『唐书』，皆有列传。而详内略外，不以具载。又其古记，文字芜　，事迹阙亡。是以君后之善恶，臣子之忠邪，邦业之安危，人民之理乱，皆不得发路以垂劝戒。宜得三长之才，克成一家之史，贻之万世，炳若日星。如臣者，本非长才，又无奥识。　至迟暮，日益昏蒙，读书虽勤，淹卷卽忘，操笔无力，临纸难下。臣之学术，蹇浅如此，而前言往事，幽昧如彼，是故疲精竭力，仅得成编，讫无可观，祗自愧耳。伏望圣上陛下，谅狂简之裁，赦妄作之罪。虽不足藏之名山，庶无使　之酱　。区区妄意，天日照临。

