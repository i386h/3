<!-- { "loadSidebar": true } -->
○四年，春正月，拜伊　<金思仁>为上大等。夏四月，京都雹，大如鸡子。五月，旱。中侍<惟正>退，伊　<大正>为中侍。秋七月，葺东宫。又置司正府少年监典秽宫典。

九卷新罗本纪九景德王零五年

○五年，春二月，遣使入<唐>贺正，幷献方物。夏四月，大赦，赐大　，度僧一百五十人。

九卷新罗本纪九景德王零六年

○六年，春正月，改中侍为侍中。置国学诸业博士助敎。遣使入<唐>贺正，幷献方物。三月，震<眞平王陵>。秋，旱。冬，无雪。民饥且疫，出使十道安抚。

九卷新罗本纪九景德王零七年

○七年，春正月，天狗落地。秋八月，太后移居<永明新宫>。始置贞察{员察}一员，纠正百官。遣阿　<贞节>等，检察北边。始置<大谷城>等十四郡县。

九卷新罗本纪九景德王零八年

○八年，春三{二}月，暴风拔木。三月，置天文博士一员漏刻博士六员。

九卷新罗本纪九景德王零九年

○九年，春正月，侍中<大正>免，伊　<朝良>为侍中。二月，置御龙省奉御二员。

九卷新罗本纪九景德王一一年

○十一年，春三月，以级　<原神><龙方>为大阿　。秋八月，置东宫衙官。冬十月，加置仓部史三人。

九卷新罗本纪九景德王一二年

○十二年，秋八月，<日本国>使至，慢而无礼，王不见之，乃回。<武珍州>献白雉。

九卷新罗本纪九景德王一三年

○十三年，夏四月，京都雹，大如鸡卵。五月，立<圣德王>碑。<牛头州>献瑞芝。秋七月，王命官修葺<永兴><元延{元永}>二寺。八月，旱，蝗。侍中<朝良>退。

九卷新罗本纪九景德王一四年

○十四年，春，　贵民饥。<熊川州><向德>，贫无以为养，割股肉，饲其父。王闻，赐赉颇厚，仍使旌表门闾。<望德寺>塔动。[<唐><令狐澄>『新罗国记』曰："其国，为<唐>立此寺，故以为名。两塔相对，高十三层，忽震动开合，如欲倾倒者数日。其年<禄山>乱，疑其应也。"]夏四月，遣使入<唐>贺正。秋七月，赦罪人，存问老疾鳏寡孤独，赐　有差。以伊　<金耆>为侍中。

九卷新罗本纪九景德王一五年

○十五年，春二月，上大等<金思仁>，以比年灾异屡见，上疏极论时政得失，王嘉纳之。王闻<玄宗>在<蜀>，遣使入<唐>，　<江>至<成都>，朝贡。<玄宗>御制御书五言十韵诗，赐王曰："嘉<新罗>王岁修朝贡，克践礼乐名义，赐诗一首：四维分景纬，万象含中枢。玉帛遍天下，梯航归上都。缅怀阻靑陆，岁月勤黄图。

漫漫穷地际，苍苍连海隅。兴言名义国，岂谓山河殊。使去传风敎，人来习典谟。衣冠知奉礼，忠信识尊儒。诚矣天其鉴，贤哉德不孤。拥　同作牧，厚　比生　。益重靑靑志，风霜恒不　。"帝幸<蜀>时，<新罗>能不远千里，朝聘行在所，故嘉其至诚，赐之以诗。其云："益重靑靑志，风霜恒不　"者，岂古诗"疾风知劲草，叛{板}荡识贞臣"之意乎。<宣和>中，入朝使臣<金富仪>将刻本，入<　京>，示　伴学士<李　>。<李　>上皇帝，因宣示两府及诸学士讫，传宣曰："进奉侍郞所上诗，眞明皇书。"嘉叹不已。夏四月，大雹。<大永郞>献白狐，授位南边第一。

九卷新罗本纪九景德王一六年

○十六年，春正月，上大等<思仁>病免，伊　<信忠>为上大等。三月，除内外群官月俸，复赐禄邑。秋七月，重修<永昌宫>。八月，加调府史二人。

冬十二月，改<沙伐州>为<尙州>，领州一，郡十，县三十;<　良州>为<良州>，领州一，小京一，郡十二，县三十四;<菁州>为<康州>，领州一，郡十一，县二十七;<汉山州>为<汉州>，领州一，小京一，郡二十七，县四十六;<首若州>为<朔州>，领州一，小京一，郡十一，县二十七;<熊川州>为<熊州>，领州一，小京一，郡十三，县二十九;<河西州>为<溟州>，领州一，郡九，县二十五;<完山州>为<全州>，领州一，小京一，郡十，县三十一;<武珍州>为<武州>，领州一，郡十四，县四十四。[<良州>一作<梁州>。]

九卷新罗本纪九景德王一七年

○十七年，春正月，侍中<金耆>卒，伊　<廉相>为侍中。二月，下敎：内外官请暇满六十日者，听解官。夏四月，选医官精究者，充内供奉。置律令博士二员。秋七月二十三日，王子生。大雷电，震佛寺十六所。八月，遣使入<唐>朝贡。

九卷新罗本纪九景德王一八年

○十八年，春正月，改兵部仓部卿监为侍郞，大舍为郞中，改执事舍知为执事员外郞，执事史为执事郞。改调府礼部乘府船府领客府左右议方府司正(+府)位和府例作典大学监大道署永昌宫等大舍为主簿。赏赐署典祀署音声署工匠府彩典等大舍为主书。二月，改礼部舍知为司礼，调府舍知为司库，领客府舍知为司仪，乘府舍知为司牧，船府舍知为同舟{司舟}，例作府舍知为司例，兵部弩舍知为司兵，仓部租舍知为司仓。三月，彗星见，至秋乃灭。

九卷新罗本纪九景德王一九年

○十九年，春正月，都城寅方，有声如伐鼓，众人谓之鬼鼓。二月，宫中穿大池。又于宫南<蚊川>之上，起<月净><春阳>二桥。夏四月，侍中<廉相>退，伊　<金邕>为侍中。秋七月，封王子<干运>，为王太子。

九卷新罗本纪九景德王二零年

○二十年，春正月朔，虹贯日，日有珥。夏四月，彗星出。

九卷新罗本纪九景德王二一年

○二十一年，夏五月，筑<五谷><　岩><汉城><獐塞><池城><德谷>六城，各置太守。秋九月，遣使入<唐>朝贡。

九卷新罗本纪九景德王二二年

○二十二年，夏四月，遣使入<唐>朝贡。秋七月，京都大风，飞瓦拔树。八月，桃李再花。上大等<信忠>侍中<金邕>免。大奈麻<李纯>为王宠臣，忽一旦避世入山，累征不就。剃发为僧，为王创立<断俗寺>，居之。后，闻王好乐，卽诣宫门。谏奏曰："臣闻：昔者，<桀><纣>荒于酒色，淫乐不止。由是，政事凌迟{夷}，国家败灭，覆辙在前，后车宜戒。伏望：大王改过自新，以永国寿。"王闻之感叹，为之停乐。便引之正室，闻说道妙，以及理世之方，数日乃止。

九卷新罗本纪九景德王二三年

○二十三年，春正月，伊　<万宗>为上大等，阿　<良相>为侍中。三月，星　于东南。龙见<杨山>下，俄而飞去。冬十二月十一日，流星或大或小，观者不能数。

九卷新罗本纪九景德王二四年

○二十四年，夏四月，地震。遣使入<唐>朝贡，帝授使者检校礼部尙书。六月，流星犯心。是月，王薨。谥曰<景德>，葬<毛祇寺>西岑。[古记云："<永泰>元年乙巳卒。"而『旧唐书』及『资理通鉴』皆云："<大历>二年，<新罗>王<宪英>卒。"岂其误耶。]

九卷新罗本纪九惠恭王元年

○<惠恭王>立。讳<干运>，<景德王>之嫡子。母，<金>氏<满月>夫人，舒弗邯<义忠>之女。王卽位时年八岁，太后摄政。

九卷新罗本纪九惠恭王零一年

○元年，大赦。幸大学，命博士讲『尙书』义。

九卷新罗本纪九惠恭王零二年

○二年，春正月，二日　出。大赦。二月，王亲祀新宫。<良里公>家牝牛生犊，五脚，一脚向上。<康州>地陷成池，纵广五十余尺，水色靑黑。冬十月，天有声如鼓。

九卷新罗本纪九惠恭王零三年

○三年，夏六月，地震。秋七月，遣伊　<金隐居>，入<唐>贡方物，仍请加册命。帝御<紫震殿{紫宸殿}>宴见。三星陨王庭，相击，其光如火　散。九月，<金浦县>禾实皆米。

九卷新罗本纪九惠恭王零四年

○四年，春，彗星出东北。<唐><代宗>遣仓部郞中<归崇敬>兼御史中丞，持节赍册书，册王为开府仪同三司<新罗>王。兼册王母<金>氏为大妃。夏五月，赦殊死已下罪。六月，京都雷雹伤草木。大星陨<皇龙寺>南。地震声如雷，泉井皆渴。虎入宫中。秋七月，一吉　<大恭>与弟阿　<大廉>叛，集众，围王宫三十三日。王军讨平之，诛九族。九月，遣使入<唐>朝贡。冬十月，以伊　<神猷>为上大等，伊　<金隐居>为侍中。

九卷新罗本纪九惠恭王零五年

○五年，春三月，燕群臣于<临海殿>。夏五月，蝗。旱。命百官各举所知。冬十一月，<雉岳县>鼠八千{数十}许，向<平壤>。无雪。

九卷新罗本纪九惠恭王零六年

○六年，春正月，王幸<西原京>，曲赦所经州县系囚。三月，雨土。夏四月，王至自<西原>。五月十一日，彗星出五章{五车}北，至六月十二日灭。二十九日，虎入执事省，捉杀之。秋八月，大阿　<金融>叛，伏诛。冬十一月，京都地震。十二月，侍中<隐居>退，伊　<正门>为侍中。

九卷新罗本纪九惠恭王零八年

○八年，春正月，遣伊　<金标石>，朝<唐>贺正。<代宗>授卫尉员外少卿放还。

九卷新罗本纪九惠恭王零九年

○九年，夏四月，遣使如<唐>贺正，献金银牛黄鱼牙紬朝霞(+紬)等方物。六月，遣使如<唐>谢恩，<代宗>引见于<延英殿{迎英殿}>。

九卷新罗本纪九惠恭王一零年

○十年，夏四月，遣使如<唐>朝贡。秋九月，拜伊　<良相>为上大等。冬十月，遣使如<唐>贺正，见于<延英殿>，授员外卫尉卿遣之。

九卷新罗本纪九惠恭王一一年

○十一年，春正月，遣使如<唐>朝贡。三月，以伊　<金顺>为侍中。夏六月，遣使朝<唐>。伊　<金隐居>叛，伏诛。秋八月，伊　<廉相>与侍中<正门>谋叛，伏诛。

九卷新罗本纪九惠恭王一二年

○十二年，春正月，下敎：百官之讲{号}，尽合复旧。幸<感恩寺>望海。二月，幸国学听号{讲}。三月，加仓部史八人。秋七月，遣使朝<唐>，献方物。冬十月，遣使入<唐>朝贡。

九卷新罗本纪九惠恭王一三年

○十三年，春三月，京都地震。夏四月，又震。上大等<良相>上疏，极论时政。冬十月，伊　<周元>为侍中。

九卷新罗本纪九惠恭王一五年

○十五年，春三月，京都地震，坏民屋，死者百余人。太白入月，设百座法会。

九卷新罗本纪九惠恭王一六年

