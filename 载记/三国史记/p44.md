<!-- { "loadSidebar": true } -->
○十三年，秋九月，<汉>与<貊>人来侵，王出御，为敌兵所害，薨。

二四卷百济本纪二汾西王元年

○<汾西王>，<责稽王>长子。幼而聪惠，仪表英挺，王爱之，不离左右，及王薨，继而卽位。

冬十月，大赦。

二四卷百济本纪二汾西王零二年

○二年，春正月，谒<东明>庙。

二四卷百济本纪二汾西王零五年

○五年，夏四月，彗星昼见。

二四卷百济本纪二汾西王零七年

○七年，春二月，潜师袭取<乐浪>西县。冬十月，王为<乐浪>大守{太守}所遣刺客贼害，薨。

二四卷百济本纪二比流王元年

○<比流王>，<仇首王>第二子，性宽慈爱人，又强力善射。久在民间，令誉流闻。及<汾西>之终，虽有子，皆幼不得立，是以，为臣民推戴卽位。

二四卷百济本纪二比流王零五年

○五年，春正月丙子朔，日有食之。

二四卷百济本纪二比流王零九年

○九年，春二月，发使巡问百姓疾苦，其鳏寡孤独不能自存者，赐　人三石。夏四月，谒<东明>庙。拜<解仇>为兵官佐平。

二四卷百济本纪二比流王一零年

○十年，春正月，祀天地于南郊。王亲割牲。

二四卷百济本纪二比流王一三年

○十三年，春，旱，大星西流。夏四月，王都井水溢，黑龙见其中。

二四卷百济本纪二比流王一七年

○十七年，秋八月，筑射台于宫西，每以朔望习射。

二四卷百济本纪二比流王一八年

○十八年，春正月，以王庶弟<优福>为内臣佐平。秋七月，大白{太白}昼见。国南蝗害　。

二四卷百济本纪二比流王二二年

○二十二年，冬十月，天有声，如风浪相激。十一月，王猎于<狗原>北，手射鹿。

二四卷百济本纪二比流王二四年

○二十四年，秋七月，有云如赤乌夹日。九月，内臣佐平<优福>，据<北汉城>叛，王发兵讨之。

二四卷百济本纪二比流王二八年

○二十八年，春夏大旱，草木枯，江水竭，至秋七月，乃雨。年饥人相食。

二四卷百济本纪二比流王三零年

○三十年，夏五月，星陨。王宫火，连烧民户。秋十{七}月，修宫室。拜<眞义>为内臣佐平。冬十二月，雷。

二四卷百济本纪二比流王三二年

○三十二年，冬十月乙未朔，日有食之。

二四卷百济本纪二比流王三三年

○三十三年，春正月辛巳，彗星见于奎。

二四卷百济本纪二比流王三四年

○三十四年，春二月，<新罗>遣使来聘。

二四卷百济本纪二比流王四一年

○四十一年，冬十月，王薨。

二四卷百济本纪二契王元年

○<契王>，<汾西王>之长子也。天资刚勇，善骑射。初<汾西>之薨也，<契王>幼不得立，<比流王>在位四十一年薨，卽位。

二四卷百济本纪二契王零三年

○三年，秋九月，王薨。

二四卷百济本纪二近肖古王元年

○<近肖古王>，<比流王>第二子也，体貌奇伟，有远识，<契王>薨，继位。

二四卷百济本纪二近肖古王零二年

○二年，春正月，祭天地神祇。拜<眞净>为朝廷佐平。<净>王后亲戚，性　戾不仁，临事苛细，恃势自用，国人疾之。

二四卷百济本纪二近肖古王二一年

○二十一年，春三月，遣使聘<新罗>。

二四卷百济本纪二近肖古王二三年

○二十三年，春三月丁巳朔，日有食之。遣使<新罗>，送良马二匹。

二四卷百济本纪二近肖古王二四年

○二十四年，秋九月，<高句丽>王<斯由>帅步骑二万，来屯<雉壤>，分兵侵夺民户。王遣太子，以兵径至<雉壤>，急击破之，获五千余级，其虏获分赐将士。冬十一月，大阅于<汉水>南，旗帜皆用黄。

二四卷百济本纪二近肖古王二六年

○二十六年，<高句丽>举兵来。王闻之，伏兵于<浿河>上，俟其至，急击之，<高句丽>兵败北。冬，王与太子帅精兵三万，侵<高句丽>，攻<平壤城>。<丽>王<&斯由{钊}>，力战拒之，中流矢死，王引军退。

移都<汉山>。

二四卷百济本纪二近肖古王二七年

○二十七年，春正月，遣使入<晋>朝贡。秋七月，地震。

二四卷百济本纪二近肖古王二八年

○二十八年，春二月，遣使入<晋>朝贡。秋七月，筑城于<靑木岭>。<秃山>城主率三百人，奔<新罗>。

二四卷百济本纪二近肖古王三零年

○三十年，秋七月，<高句丽>来攻北鄙<水谷城>，陷之。王遣将拒之，不克。王又将大举兵报之，以年荒不果。冬十一月，王薨。古记云："<百济>开国已来，未有以文字记事。至是，得博士<高兴>，始有『书记』。"然<高兴>未尝显于他书，不知其何许人也。

二四卷百济本纪二近仇首王元年

○<近仇首王>[一云<讳须>。]，<近肖古王>之子。先是，<高句丽><国冈王><斯由>亲来侵，<近肖古王>遣太子拒之。至<半乞壤>，将战。<高句丽>人<斯纪>，本<百济>人，误伤国马蹄，惧罪奔于彼。至是，还来，告太子曰："彼师虽多，皆备数疑兵而已。其骁勇，唯赤旗，若先破之，其余不攻自溃。"太子从之，进击大败之，追奔逐北，至于<水谷城>之西北。将军<莫古解>谏曰："尝闻道家之言：'知足不辱，知止不殆。'今所得多矣，何必求多。"太子善之，止焉。乃积石为表，登其上，顾左右曰："今日之后，畴克再至于此手{乎}。" 

其地有岩石，　若马蹄者，他人至今，

呼为太子马迹。<近肖古>在位三十年薨，卽位。

二四卷百济本纪二近仇首王零二年

○二年，以王舅<眞高道>为内臣佐平，委以政事。冬十一月，<高句丽>来侵北鄙。

二四卷百济本纪二近仇首王零三年

○三年，冬十月，王将兵三万，侵<高句丽><平壤城>。十一月，<高句丽>来侵。

二四卷百济本纪二近仇首王零五年

○五年，春三月，遣使朝<晋>，其使海上遇恶风，不达而还。夏四月，雨土竟日。

二四卷百济本纪二近仇首王零六年

○六年，大疫。夏五月，地裂，深五丈，横广三丈，三日乃合。

二四卷百济本纪二近仇首王零八年

○八年，春不雨，至六月，民饥，至有　子者，王出官　，赎之。

二四卷百济本纪二近仇首王一零年

○十年，春二月，日有晕三重。宫中大树自拔。夏四月，王薨。

二四卷百济本纪二枕流王元年

○<枕流王>，<近仇首王>之元子，母曰<阿　>夫人，继父卽位。秋七月，遣使入<晋>朝贡。九月，<胡>僧<摩罗难　>自<晋>至，王迎之，致宫内，礼敬焉。佛法始于此。

二四卷百济本纪二枕流王零二年

○二年，春二月，创佛寺于<汉山>，度僧十人。冬十一月，王薨。

三国史记卷第二十四。

二五卷零零零零零零

三国史记卷第二十五。

输忠定难靖国赞化同德功臣开府仪同三司检校太师守太保门下侍中判尙书吏礼部事集贤殿太学士监修国史上柱国致仕臣<金富轼>奉宣撰。

二五卷百济本纪三零零零零

百济本纪第三。

<辰斯王><阿莘王><　支王><父木辛王{久　辛王}><毗有王><盖卤王>。

二五卷百济本纪三辰斯王元年

○<辰斯王>，<近仇首王>之仲子，<枕流>之弟。为人强勇，聪惠多智略。<枕流>之薨也，太子少，故叔父<辰斯>卽位。

二五卷百济本纪三辰斯王零二年

○二年，春，发国内人年十五岁已上，设关防，自<靑木岭>，北距<八坤城>，西至于海。秋七月，陨霜害　。八月，<高句丽>来侵。

二五卷百济本纪三辰斯王零三年

○三年，春正月，拜<眞嘉谟>为达率，<豆知>为恩率。秋九月，与<靺鞨>战<关弥岭>，不捷。

二五卷百济本纪三辰斯王零五年

○五年，秋九月，王遣兵，侵掠<高句丽>南鄙。

二五卷百济本纪三辰斯王零六年

○六年，秋七月，星　于北河。九月，王命达率<眞嘉谟>，伐<高句丽>，拔<都坤城>，虏得二百人。王拜<嘉谟>为兵官佐平。冬十月，猎于<狗原>，七日乃返。

二五卷百济本纪三辰斯王零七年

○七年，春正月，重修宫室，穿池造山，以养奇禽异卉。

夏四月，<靺鞨>攻陷北鄙<赤岘城>。秋七月，猎国西大岛，王亲射鹿。八月，又猎<横岳>之西。

二五卷百济本纪三辰斯王零八年

○八年，夏五月丁卯朔，日有食之。秋七月，<高句丽>王<谈德>，帅兵四万，来攻北鄙，陷<石岘>等十余城。王闻<谈德>能用兵，不得出拒，<汉水>北诸部落，多没焉。冬十月，<高句丽>攻拔<关弥城>。王田于<狗原>，经旬不返。十一月，薨于<狗原>行宫。

二五卷百济本纪三阿莘王元年

○<阿莘王>[或云<阿芳>。]，<枕流王>之元子。初，生于<汉城>别宫，神光照夜。及壮，志气豪迈，好鹰马。王薨时，年少，故叔父<辰斯>继位。八年薨，卽位。

二五卷百济本纪三阿莘王零二年

○二年，春正月，谒<东明>庙，又祭天地于南坛。拜<眞武>为左将，委以兵马事。<武>，王之亲舅，沈毅有大略，时人服之。秋八月，王谓<武>曰："<关弥城>者，我北鄙之襟要也。今为<高句丽>所有。此寡人之所痛惜，而卿之所宜用心而雪耻也。"遂谋将兵一万，伐<高句丽>南鄙。<武>身先士卒，以冒矢石，意复<石岘>等五城，先围<关弥城>，<丽>人　城固守。<武>以粮道不继，引而归。

二五卷百济本纪三阿莘王零三年

○三年，春二月，立元子<　支>为太子。大赦。拜庶弟<洪>为内臣佐平。秋七月，与<高句丽>战于<水谷城>下，败绩。大白{太白}昼见。

二五卷百济本纪三阿莘王零四年

○四年，春二月，星　于西北，二十日而灭。秋八月，王命左将<眞武>等，伐<高句丽>，<丽>王<谈德>亲帅兵七千，阵于<浿水>之上，拒战。我军大败，死者八千人。冬十一月，王欲报<浿水>之役，亲帅兵七千人，过<汉水>，次于<靑木岭>下。会，大雪，士卒多冻死。回军至<汉山城>，劳军士。

二五卷百济本纪三阿莘王零六年

○六年，夏五月，王与<倭>国结好，以太子<　支>为质。秋七月，大阅于<汉水>之南。

二五卷百济本纪三阿莘王零七年

