<!-- { "loadSidebar": true } -->
　　苏子曰宋襄公欲求诸侯与楚人战于不鼔不成列不禽二毛以此兵败身死而公羊嘉之以为文王之战不过于此余窃笑之夫襄公凌虐小国至使邾人用鄫子于次且之社虽桀纣有不为矣乃欲以不皷不成列不禽二毛求为文王不亦过甚矣哉夫尧舜文武其所以自为者至矣始于其身而至于其室家仰不愧于天俯不惭于人夫是以干羽可以格三苗因垒可以伏有崇不然将败折自救之不暇而况以伏人哉呜呼儒者不原本末而惑于虚名将以杯水胜舆薪之火悲夫



　　古史卷十五
<史部,别史类,古史>
　　钦定四库全书
　　古史卷十六　　　　　　　宋　苏辙　撰晋唐叔世家第九
