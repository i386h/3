<!-- { "loadSidebar": true } -->
　　苏子曰晋文公辟丽姬之难处狄十有二年奚齐卓子相继戮死秦晋之人归心焉文公深信舅犯靖而待之若将终焉者至于惠公起而赴之如恐不及于是秦人责报于外而里丕要功于内不能相忍继以败灭内外絶望属于文公然后文公徐起而收之无尺土之赂一金之费而晋人戴之遂覇诸侯彼其处利害之计诚审哉夏商之衰汤文王皆起于诸侯积德深厚天下归之不得已而后应故虽取天下而无取天下之患其后皆数十世若晋文公德虽未足而待其自至则庶几王者之事也是以主盟中夏几二百年其功业与齐桓等而子孙过之逺甚夫岂非其积之有厚薄故耶晋悼公之复伯也与楚争郑三合诸侯之师未尝一与楚战卒以敝楚而服郑盖古之善用兵者皆以不战屈人之兵非不得已不战方郑之未服也中行偃栾黡皆欲以战胜楚惟智防知用兵之难胜负之不可必迁延稽故而楚人自敝不较而去不然二子将为先縠而防将为林父如防可谓知兵矣
　　古史卷十六
　　钦定四库全书
　　古史卷十七　　　　　　　宋　苏辙　撰楚世家第十
