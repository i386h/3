<!-- { "loadSidebar": true } -->
　　以上拙见所及，希与枢垣、总署一商。此外，现无要事，王仍拟初七进内。倘继此又来应商之件，务祈示知，即趋入会办。
　　醇亲王泐。初四申初。
　　二十三
　　英使问答及闽电均悉。归来细思，讲解固曲终，结束万难。自我开口，而各国出头者外议疑其图利，不语者又疑有阴谋。近来竟有谓合谋图我之事，以致官场怀疑、民派屡起。此关不破，枝节无已时。破之之法，似当索性明旨宣示。大致谓华洋睦谊有年，风气大开，猜嫌久释。近日法人开衅构兵，无识之徒捏造流言，谓各国与法合谋云云；展转传播，致某某处有某某案，殊与邦交有碍：前谕云云甚明。凡忠义之民，必不出此；此皆莠言乱政，亟当严禁云云。如此施为，似可收潜消默夺之效。盖彼族性虽阴鸷，颇顾虚面；因势利导，未始非计。希公酌，以待晤商。
　　醇亲王泐。初六申初。
　　台事又奉旨谆饬，湘、淮分门别类，殊太闷人。此刻恪靖援军有孙开华在彼，不患抵晤。对来瑷到换璈，必乱一阵；斌到，又必与铭龃龉一番。炳虽淮，而所部乃楚。将帅愈集，事权愈歧；功必互争，过必互诿：是不可不领为区画，似宜内按图详考，某处责成某军，正兵为谁、奇兵为谁；并请旨限于几时克复，逾限治罪。先破其畛域之患，庶可收催拉之效也。
　　再，记得钟德祥曾缕述在越助法之华人为某某项，可以收为我用；现奉旨饬办招徕，似可便中令潘向中一问，或亦偏方耳。希公酌之。
　　醇亲王泐。初六未正。
　　二十四
　　前函计承青及。
　　顷得阅昨、今各电，法海军辞退，是否即茹？日内署或得有其名，希示知之！
　　林朝栋歼其大兵头，差强人意。阅刘电，法水陆只四千余，则登岸者并不伙；以我兵数讨之，何不能驱逐！闷闷。
　　孤轻赴越，可惜我无水军，不能截擒。未知可否电潘、岑详探该酋所在，设法歼之否？此亦无聊之思耳。
　　醇亲王泐。初六申初。
　　二十五
　　夜接各电，似孤酋无苟全之势；翘企确音，想同情耳。
　　黑兵果来，益不能破。闻此种形同牲畜，漫无军律；气球虽奇，无用。京营铁火箭能及四、五里，带炸子者。现造千枝，拟即饬演直射之法，须用测量之法；通行各防，喷炮炸子，拟并演之，早为之备。兹拟一说帖送阅，希诸公商可否。
　　醇亲王泐。初七未初。
　　二十六
　　枢垣今日遵办各件底，已阅悉。重价雇船运械，顷晤徐星使，据称可以办到；并云封口系封通行之口，若偏僻口岸甚多，岂能尽封！所说有理。即如英领事云：『四面环围，音信不通，明系欺人之语；果尔，非千百船不足合围』。且信果不通，省三之电及孤酋之函又从何来耶？
　　盛议不妥处极多，故称秘密，期在必行；固不待智始知。如朝廷不发众阅，法国竟允此议，彼时如何处置？办则适堕术中，不办则转以失信；责我奈何？愚见但可同众论而废七条，决不可惜七条而淆定志。希酌商施行！
　　醇亲王泐。初九酉初。
　　二十七
　　顷接章京包封，得悉清卿报到；虽不过如北洋日前电称云云，究恐有应办之事。本拟赴直，适值稍有外感，只饮午时茶。又闻十二徐、唐之案递上，据仍于十二进内。诸位前希代致意，帘前可勿奏及矣。
　　醇亲王泐。初十戌初。
　　二十八
　　覆笺读悉。我李使已出法境，彼之巴、谢仍逗遛上海，李梅复从中作祟。似可奏明由总署发给照会，谓既开仗，即当回国云云；看若何。设仍悍然不顾，即可先发制之；否则，不成局面，且恐误事也。
　　顷钞电孤境满网，愤闷奚如！杨漕督既调营先行，所称赴湘招募，即可将昨旨令两湖、江西招募之勇数内划出；不然，愈募愈伙，饷必难继。再，孤如出闽，闽急已松，所筹授军及张振轩似不应全赴闽省；杨去尚可，左宜从缓。宜如何酌调兼顾之处，明早与诸位公商；请遵办！
　　此复，即候均祺。
　　港济法军火药，可恨已极！亟宜电劼执公法以夷之。
　　醇亲王泐。初十申初。
　　二十九
　　未刻一函，计承青及。
　　顷阅南洋代述邵意，其论法使，与昨旨符合。拘固快心，未免启孤群之悲；直饬出境，似无不可。至商民出境，日前联衔奏片已详陈之。洋关税务，则非所深悉。穆意索为谁，更不解也。
　　粤既有警，振轩自不能他适。前奉旨饬南、北洋于船台县筹胜算，此时似宜并请旨饬粤。又，彭等合词一电，亦当请示遵行；缓告不得接济。曾、郑之见相同，当奏准也；告以无济，徒带我购定军火耳。
　　醇亲王泐。十二亥初。
　　三十
　　早先面奏大概，上慰天心。至曾之隐语、赫之谰语，皆可弆置弗顾。惟杨桔巴一节，希与诸公留意。
　　此泐，即候刻佳。
　　醇亲王泐。十二酉正。
　　三十一
　　（略）
　　三十二
　　（略）
　　三十三
　　孤酋抵越之信既确，舍舟登陆，正可设法歼除。可否请旨通饬桂、云各营：有歼此酋者优予爵赏？刻下生力之军渐集，或彼自投死路时也。顷闻传言：茹又劝集千二百万饷，为明年扰华之用；分委各路统师，而以孤拔纵横于沿海云云。此语出自西人，彼亦以为法无此等大力，盖虚声云。然此时当以歼孤酋为第一要义；此物一除，茹必夺气。基隆官军亦宜乘此力图攻逐，使孤兼顾不来，或疲于奔命，亦一策也。请公酌之！
　　醇亲王泐。十三未初。
　　三十四
　　戌正章京玉恒又送到发下九件，归入十五封并阅，亥正蒇事；一并封送台端，希公阅预酌！拙见援台各策为先，议和各策次之；余则徐徐酌办。
　　至吴御吏请变通会议章程一摺，似未可厚非；亦不可即照原议。总以局内、局外各化成见，同力合作为是；俟面陈其详备酌。
　　醇亲王泐。十四亥正二刻。
　　三十五
　　劼事阅悉，「津约」已与杨使明言作废，廷议惟尚贤借作陪衬，余无论及者；似以各摺全行□□□发阅后，十六日定如何覆劼为妥。希与诸公酌□奏！
　　醇亲王泐。十四戌正。
　　再，十五摺夜分可以阅讫，丑正派护卫怀他布送至尊处，希发给回条。先此泐知。又及。
　　三十六
　　总署转送省三信阅讫，大致仍不外恳筹转圜；彼只图济然眉，而于吾辈之千头万绪自无暇代虑。
　　昨夕阅摺，匆遽仅摘记大概。兹将选出先行商办各件送阅，希明早先与诸位公酌，以俟面叙挂漏之处。并希详检归类，恭候垂问。
　　此泐，即颂时佳。
　　醇亲王泐。十五未初。
　　附省三原信。
　　三十七
　　快读西报，喜欲距踊。马尾此次恶战，实足彰华威而寒法胆。参观敌船回港之言，则孤酋伏诛，已无疑义；而犯淞、犯津之说，正牵制我师之计耳。张成等无恙，尤足深庆。将来创立水军，以此辈充教习，必大得力。至于船沉挫败，乃制造之不坚，非战之罪。日内奏报细情摺到，吾侪须请破格恩施，宣示中外；再加密防，俟其重来报复也。
　　左相向晦来谈，仍是「伏波据鞌」之概，其志甚坚、其行甚急。已属其少安勿躁，十八日代为请旨；始去。特此布知，希与同事与公述及；恐明日此老又欲陛辞也。
　　匆匆布臆，即候晡佳。
　　醇亲王泐。中元戌正三刻。
　　三十八
　　发下各件阅讫。愚见援闽已迭有旨，再加钦差之举，先声自振；岩、泉似皆可供帮办之选也。彭摺千言万语，归宿于无何有之乡；惟片则实堪〔注〕意。
　　王今赴东城一行，归来亥正；挑灯细读，子正始讫。匆匆不及详书。谨缴原件，希检收带入为荷。
　　醇亲王泐。
　　三十九
　　南洋电颇壮，惟「托邵道」以下七字，诠解不清耳。
　　闽患未释，自以远扼长门、内守马尾为重。水师既坏，正宜于陆路设法；况幼樵曾有「所缺非陆军」之电，始奉旨停调两湖、江西援军。此时，又以张、杨不即至为忧，何耶？好在杨去在即，江西援军亦报启程，不致漫无救援；但拯急仍难耳。
　　大东、大北公司既立有合同，视我利益，盍由总署筹办？果成，则甚善矣。
　　左相跃跃欲试，有不可遏之势。若照前议为杨后路，楚军必为之一振；先声夺人，于闽甚益。若按彼意南下，则沅圃必多掣肘，转费调停。此节拟于后日请旨。
　　先此泐知，希与诸公预商。即候时祉。
　　明日向有随同行礼，昨已告左相矣。
　　醇亲王泐。十六日。
　　四十（附片一）
　　昨阅署送洋报，华直洋曲已昭然于海国；是此举为环球观瞻所系，结束益不容稍苟矣。顷得一信，送供公览。看此情形，彼之斗志固非甚坚；我覆劼之电正可投彼下怀，日内或有转机之音也。
　　此泐，即候刻佳。
　　醇亲王泐。十七申正。
　　附片
　　谨将密探法夷电音，缮摺恭呈电览。
　　昨密探西人，得悉法廷电致巴德诺，以「中国主战乃左相；左相已奉命至福建，必易转圜。前电知一切，可设法照办。但求与我国无损，不致贻笑别邦便可，似不过于要求」云云。巴德诺电覆，以「左相虽出京，无如前月中国业有廷谕：朝内大臣工有言和者交刑部治罪；故政府中多不敢启议。即李相虽欲和，亦不敢上奏。加以六部九卿各官员仍多主战者，恐非一时能议洽。现处此情形，亦无别法转圜与议。现需照前电有赫德在津与林领事熟商到京与议，未知如何？俟议有端倪，再行飞报」云云。观此电，少见法廷有骑虎难下之势，可知矣。
　　至前探十五日辟门会议，想上海已得确耗。俟迟日密探，再行具报。
　　四十一
　　观省三电，基失已决。渠所带不止亲军，旧防各营数实不少；法兵之数相较，尚不及小半。何以败挫至此！法既掘煤，正可设法搅扰，使日夜不安；岂可听其所为，专保后路！刘驻台已多日，兹土民情当能联络。何以法人新到，即能雇募土勇；我转舍此资敌？以上各情，实鄙见所不解。合肥但谓其亲军太单云云，于事何补！希明早预拟电！拙见挂漏良多，祈旨以备。请诸位公酌定稿，示发往。余容面罄。
　　醇亲王泐。二十一日戌正。
　　四十二
　　早间慈谕，谓法人连日寂然，必有诡谋；兹观劼电，信然。山东防未足深恃，北洋、子健均宜亟电，陈抚亦当严行责成也。
　　南洋购枪炮为济然眉，似当请旨俯允。联洋商、杜诿卸，诚为善举。
　　襄办俄事时曾与闻倭琉之案，日久忘却。希饬该股查出始末全案，摘要夹签；俾吾侪熟读，临事以应。
　　此泐，即候均祺。
　　醇亲王泐。二十一日戌正。
　　四十三
