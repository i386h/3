<!-- { "loadSidebar": true } -->
　　台湾土地之调查，自日本明治三十一年九月开局，至三十六年十月地籍调查已全部告竣。惟因异动地整理、大租权处分及改革地赋等善后事务迁延至明治三十八年三月，其局始闭。共计六年有半，其调查费用总计五百余万圆。其用于地籍调查者，计四百三十二万八千六百四十三圆九十七钱九厘；用于三角测量者，三十九万九千四百六十六圆四十二钱五厘；用于地形测量者，二十一万八千八百五圆十八钱；用于异动地整理者，十九万五千二百二十七圆九十六钱七厘；用于大租权整理者，三万五千二百五十一圆八钱二厘；又因改革地赋所用者，四万八千四百九十五圆十七钱九厘：总计五百二十二万五千八百八十九圆八十钱四厘。但开办时（即三十一年度）所用之六万六千三百三十六圆一钱四厘系由民政费内开支，不在此数之内。若合前后而计算之，实费五百二十九万五千二百二十五圆八十一钱八厘。其调查甲数，共七十七万七千八百五十甲；按甲分配，每甲所费者计六圆八十钱有奇。若以地籍调查费计之，每甲需费约五圆五十钱有奇。惟地籍调查费内因添设地形测量而耗费者，计六十八万七千四百四十圆；若将此数扣除，合其余数计算，则每甲费用不过四圆六十钱有奇。其第一次计划虽云失败，然其结果仍与预定四圆七十钱之数无大出入。推原其故，盖其办事人员因新增之甲数过多，若以预定每甲之经费为标准，终必溢出预算之外，受议会之诘责；故不得不改良事业，撙节经费以就范围。日人之所以能收此美果者，预算之确立实与有力焉。

　　本章第二节第二款补注：查定机关虽以判断土地争讼为目的，然未涉争讼之土地，其业主、境界、地类等亦皆由查定机关查定之；即确定之权，不在调查机关而在查定机关也。 
 
　
