<!-- { "loadSidebar": true } -->
　　贾循【苏颋谓今颇牧　禄山使守幽州杲卿招之以倾贼巢　谋泄禄山杀以狥】
　　张廵【邓人　愽通羣书　气志髙迈所交必大人长者　开元末擢进士　清河令有治绩　困阨归者倾赀振护　以杨国忠为国恠朝官不可为调真源令　诛猾吏华南金　政简民安　谯郡守杨万石遣迎禄山廵遂举兵　令狐潮围之六旬大小数百战潮走　大将六人劝降廵设天子像朝拜而引六人斩之　粮尽取潮盐米千斛矢尽缚藁人千余得贼箭数十万　复遣之贼不备因斫潮潮大乱　围四月贼常数万巡才千余战輙克　贼将杨朝宗谋趋宁陵絶巡粮路巡防众至睢阳与太守许逺姚訚等合　遣雷万春南霁云战宁陵北杀万余人朝宗走　拜河南副节度　安庆绪遣尹子琦等十余万攻之日中二十战逺譲巡治兵而已居下子琦败去拜廵御史中丞　子琦闻廵欲攻陈留复围之巡亲督战贼渍五月剡蒿矢试子琦霁云一发中其左目贼退七月复围之食尽救不至巡杀爱妾奴逺杀僮罗雀鼠煑铠弩以食　说贼将李懐忠等降皆得】
　　【其死力　霁云冐万众出请救于许叔冀贺兰进明皆不应　贼益急众议东奔廵逺以睢阳江淮保障不可　十月士病不能战被执骂贼不降与霁云姚訚万春等三十六人遇害　巡读书不过三为文不藁　睢阳士卒居人一见皆识其姓字　四百战斩贼将三百卒十余万　用兵未尝依古法以少击众未尝败　凡食三万口人知将死而无畔者　城破遗民四百而已　亡三日而救至十日而贼亡　李翰谓天下不亡皆其功史赞谓贼下得愽食东南牵制首尾全江淮财赋济中兴双庙至今】
　　许逺【敬宗曽孙　寛厚长者明吏治　与巡同年而长巡呼兄　巡死逺被送至偃师亦不屈死巡子去疾讼其独全　李翰为巡缺逺事昌黎非之曰逺非畏死者　史赞逺后死不为屈】
　　南霁云【幼为人操舟　髙衡击贼汴州以为先锋遣至张巡计事留事巡不肯归　巡受围筑台募万死一生独喑呜而来　射贼无不应而毙】
　　雷万春【令狐潮围雍邱六矢着面不动　方畧不及霁云而强毅用命则同】
　　姚闿【崇从孙　豪荡饮□　素善巡　为城父令同守睢阳】
　　程千里【禄山反募兵河东因镇之而守上党战功多禽贼将蔡希徳几得而救至　桥壊见执敕诸骑还报可失将不可失城　庆绪囚之为严庄所害】
　　庞坚【禄山反与薛原同守颍川　阿史那承庆悉鋭攻之　昼夜战自正月尽十一月城陷　二人不降贼缚之至死】
　　张兴【一饭斗米肉十斤　为饶阳禆将禄山攻之婴城弥年　城陷持十五斤刀击贼贼为气慑思明马前劝之降问曰大丈夫不能为国扫除反为其下何哉　锯解死且骂曰吾能裒疆死兵败贼众】
　　【卓行】甄济【肃宗使污贼官罗拜之】
　　权臯【皆不污于禄山并详见元宗】
　　【孝友】侯知道　程俱罗【穿圹作冡身执其劳有助者挽哭而却之　李华作二孝赞　庐墓
　　哭无莭　知道七年俱罗三年】
　　何澄粹【池州人　亲病俗尚不进药澄剔股以进　号青阳孝子】
　　【隠逸】秦系【避乱剡溪　结庐泉州南安九日山穴石为研注老子　刺史徃见而系未尝至城门　姜公辅之谪筑室与相近忘流落之苦　塟公辅山下张建封闻其不可致请就加校书郎　善刘长卿　长卿自以为五言长城系用偏师攻之年八十　南安人立亭其山号髙士峯】
　　张志和【金华人　防干肃宗见赏重待诏翰林　贬还以亲既死不仕　居江湖称烟波钓徒着
　　元真子亦自名　着太易　　　　兄鹤龄恐遁世不还筑室越州东郭茨以生草　钓不设饵志不在鱼　县令使浚渠无忤色　观察陈少游徃为终日留表其居曰元真坊辟其门回回轩巷为搆梁人号大夫桥　帝赐奴婢各一志和配之号渔童樵青　对陆羽太虚为室明月为烛与四海诸公共处　湖州谒真卿愿为浮家泛宅徃来苕霅间　善图山水酒酣或击鼓大笛防笔輙成宪宗图其真求其渔歌不能致　李徳裕比严光】
　　陆羽【字鸿渐　或言僧得之水濵长自筮得鸿渐于陆因为姓名其师教旁行书言无兄弟絶后嗣非孝师怒之使执粪除又使牧牛　亡去为优人署伶师太守李齐物异之授书　遂居火山门貌陋　吃而辨　闻善若已　见过规切　与人期雨雪虎狼不避　上元初更隠苕溪称桑苎翁阖门著书或独行野中诵诗不得意恸而归人谓接舆　拜太子文学徙太祝不就　徳宗贞元】
　　【时卒　嗜茶着经天下益知饮茶　鬻茶者祀为茶神　常白熊广其论　李季卿召烹茶不礼之羽愧因着毁茶论其后尚茶成风　回纥入朝始驱马市茶】
　　【儒学】啖助【丹阳簿秩满屏居甘足疏糗　攷春秋三家短长号集传十年乃成　又摄其纲为例统　谓邱明孔子前时人　爱公谷以左氏解多误　髙弟赵匡陆质录助春秋集注号纂例　时大歴间施士匄以易强防以论语皆自名其学　士匄子陵最卓异】
　　施士匄【吴人　兼善左氏春秋　二经教授愽士秩满诸生上疏乞留之凡十九年】仲子陵【舍峨眉　好古学通后苍大小戴礼乗传过家黔中选补　家惟图书及酒】
　　【文艺】苏源明【守东平请废济阳以东平　不受禄山伪官　两京平知制诰数陈政治得失　思明
　　陷洛谏亲征十不可遂罢东幸】
　　李翰【华子　天寳末房琯韦陟荐为史官宰相不肯拟　传张巡功状上之帝感悟巡大节始白于世义士多之　文精宻而思迟　常从令皇甫曽求音乐思涸则奏之神逸乃属文】
　　【宦官】鱼朝恩【至徳初监李光廷军　九节度围相州为观军容宣慰处置使观军容使始此　以神防兵屯陕思明陷洛长駈至硖石诏益兵十万使神防将卫伯玉败贼　洛平还屯陜　详见代宗】
　　李辅国【貌儜陋畧通书计　事髙力士　使主廐中簿最　王鉷使典禾豆能检擿耗欺马肥与谋诛国忠　灵武劝即位　四方章奏军符委之　龊龊谨宻取人主亲信而内深贼　不啖荤为浮屠诡行人以为柔良　宰相羣臣欲见天子皆因以请　察事听儿数十　捕逮流降未始上闻　诏书下辅国署已乃行　李揆父事之号五父贵幸呼五郎　李岘叩头言且乱国诏勑不由中书者必审覆　譛太上皇交通外人自以兵刼迁之西内以功迁兵部尚书　讽宰相裴冕聮表荐为相上宻使萧华止冕　帝寝疾张后召代宗图之不从辅国伏兵杀后　代宗即位尊为尚父事皆闗白辅国自安使侠者刺之投首溷中】
　　【酷吏】崔器【污禄山伪官　义兵至更募众应之　走灵武吕諲以为中丞　深文诋从贼王官陈希烈达奚尹等数百人死李岘执奏以六等定罪病亟叩头若谢罪曰达奚尹诉于我】
　　毛若虚【上还京请掊天下财资国用　覆囚先取家赀定贼　权震朝廷羣臣屏息　贬死】
　　【逆臣】安禄山【天寳十二载冬反　肃宗至徳二年正月子庆绪杀之自立】
　　庆绪【广平王率嗣业子仪讨之复东都庆绪大败走邺　乾元元年诏子仪以九节度兵讨之于邺庆绪又大败　求救于史思明且请以位让之思明兵至九节度师溃　思明因入邺斩庆绪而留其子朝义守之父子共三年灭】
　　史思明【突厥种　与禄山共里先一日生故相善天寳入奏帝赐坐竒之曰尔贵在晚　禄山反留守范阳　执杲卿陷九郡进围饶阳　光弼收常山子仪取赵郡合攻之败走　属潼闗溃召光弼等还思明军复张　攻土门大败　再陷常山　攻平原遂进围信都　庆绪败于相州遂杀庆绪称大燕　乗胜陷洛阳　败光弼等于北邙】
　　朝义【使骆悦杀其父思明　王师讨之败走　仆固围之莫州　田承嗣使之走幽州　李懐仙斩之归长安父子凡四年】
　　田承嗣　李懐仙　李寳臣【并禄山思明将　史朝义败归朝　代宗即位因懐恩请皆以为节度遂为藩镇　详见代宗藩镇类】












　　古今纪要卷十一
<史部,别史类,古今纪要>
　　钦定四库全书
　　古今纪要卷十二
　　宋　黄震　撰
　　唐【四】
　　代宗　宦者程元振用事藩镇切齿吐蕃入冦元振皆不以闻及冦武功上幸陜诸道忌元振无至者独子仪自咸阳归长安虏遁去【右致变事】　仆固懐恩既平史朝义奏以降将韩嵩田承嗣李怀仙等分帅河北遂世袭不禀朝廷之命　吐蕃入大震闗尽取河西陇右【自鳯翔西邠州北】皆左衽【右削弱事】　税青苖钱【始以畆定税又苗方青而征之】　废人事而奉佛政刑日紊　第五琦税畿内麦韩滉奏瑞盐　鱼朝恩专权上令元载诛之载横
　　愈甚【右弊政】　刘晏财赋　吐蕃入懐恩引回纥入回纥吐蕃合兵入皆子仪定之
　　郭子仪【复两京事已见肃宗　代宗立程元振谮之子仪表解元帅节度留京　将使讨朝义于洛元振朝恩沮之　懐恩诱回纥吐蕃廹京师始起为闗内副元帅镇咸阳时部曲离散才数十骑上幸陜子仪收拾兵卒威震闗中吐蕃闻之溃仓卒之变赖复安　元振请都洛子仪极諌　镇】
　　【河中将士闻之曰吾辈从懐恩为不义何面目见汾阳王　以盗平复聚兵耗百姓请罢节镇自河中始　以灵武初复百姓凋耗请以路嗣恭镇朔方　懐恩诱回纥吐蕃党项十万入冦闻子仪而遁还拜尚书令辞　懐恩又诱三十万深入京师大震急召屯泾阳军才万人子仪单骑见回纥回纥下马拜而吐蕃遁因追败其十万于云台还河中劝耕足食　周智光叛华州闻子仪军起其下杀智光　败吐蕃于灵州　吐蕃冦灵武诏屯邠州　入对延英语吐蕃方强慷慨流涕上书言简练　徳宗召为山陵使号尚父尽罢所领使卒年八十五　时方多虞握兵处外无纎芥顾望故元振朝恩防间不行　以家僮数十赴朝恩约　泣谓臣不能禁士残人之墓　田承嗣西望拜　初过汴州李灵曜卫送出境　麾下宿将数十皆王侯贵重頥旨若部曲　幕府六十余人后皆将相歳俸二十万缗家人三千　以身为天下安危二十年　中书二十四考　八子七壻诸孙数十子孙多以功名显　史赞称权倾天下而朝不忌功葢一世而上不疑穷奢极欲而议者不之贬】
　　曜【子仪征伐曜留治家少长无间言　居防以礼疾不茹葱薤　上四朝所赐徳宗复赐之悉散诸弟】晞【从征伐复两京战防力　朱泚欲污以官佯瘖贼兵胁之不动】暧【尚主　不受朱泚官奔奉天】
　　李光弼【平安史事已见肃宗　朝恩元振中伤之吐蕃犯京诏入援畏祸不敢行　幸陜亦不至】
　　【相】元载【天寳诏举明庄老列文四子学入髙第　度支占奏敏给肃宗异之　李辅国娶载族女遂并相　度支如故　辅国益称之以度支繁浩损威宠委之刘晏　盗杀辅国载与其谋　结中人伺宻防揣上意必谐契　诛朝恩益矜肆　别敕授官　经图宫杀筑私第　诸子闗通货贿　室宇奢广名姝异技禁中不逮上垂戒之傲然不悛上积怒妻子尽赐死　胡椒八百斛　城原州控扼吐蕃之议为田神功所沮】
　　裴遵庆【元年冬与苗晋卿同罢由是元载权益盛　详见肃宗】
　　苗晋卿【练达而畏谨比疏广　详见肃宗】
