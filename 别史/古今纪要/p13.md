<!-- { "loadSidebar": true } -->
　　何并【为长安令道不拾遗　徙頴川郡中清静名次黄覇　清亷　妻子不至官舍】
　　傅喜【傅太后从弟　太后与政喜谏见罢　何武荐拜大司马丁傅嫉之　不顺太后求尊号防免】薛宣【事成哀　赏罚明用法平　多仁恕利爱代张禹相　然官属讥其烦碎　能吏】朱愽【刀笔吏　所至操持逆折其下　傅后求尊号　傅晏结之为宰相　彭宣劾之自杀】杜邺【交驩王音王商　为商腹心立丁傅于哀帝时　论正心邪】
　　郑崇【哀帝所云尚书履声者　谏封傅太后从弟商　又谏董贤贵宠　死狱】
　　董贤【二十二为三公　权与人主侔云欲法尧禅舜哀帝崩太后因众怒去之】
　　平帝【幼主　拥虚器】　太后临朝【元帝后王氏】召王莾为大司马号安汉公号宰衡加九锡弑帝立孺子　莾称假皇帝翟义起兵击之不胜莾即真篡位
　　孙宝【孔光以黄龙游江称莾功德　宝言周召犹不相悦坐免终于家】
　　龚胜【哀帝时谏官言董贤逆防罢　莾秉政乞骸骨莾篡位加以印绶推不受不饮食十四日卒
　　有临吊父老讥其不终天年　此下号清节之士】
　　龚舍【以龚胜荐为谏议大夫再以病免　王莾居摄卒】
　　鲍宣【哀帝时丁傅并进董贤贵幸上书切谏　王莾秉政系狱自杀】
　　郭钦【哀帝时丞相司直　尝奏董贤】
　　蒋诩【兖州刺史　亷直著名　莾秉政皆病免】
　　严君平【卖卜因势道之以善　依老荘之指着十余万言　杨雄尝从之学】
　　郑子眞【耕于谷口　王鳯聘之不出】
　　薛方【莾安车迎之引巢由自免】
　　郇相　郇越【越散赀千万志节尤髙相为莾太子四友矣】栗融　禽庆苏章　曹竟【皆儒生　去官不仕于莾】
　　纪逡　唐林　唐尊【皆仕莾封侯不可比清节之士而林最贪】
　　孔休【初莾罢就国休为新都相莾进王具宝劒不受莾还京师欲见休称疾不见　后莾秉权休去官归家　莾篡位聘币请为国师遂呕血托病杜门自絶　知莾之奸最早处之最善惜班氏不立一传以冠清节之士】
　　新莾篡位十八年汉诛之【严尤智数能言三防而攻降刘圣为莾大司马十余日败尤死】
　　刘歆【自楚元王辟疆德向世为宗英　歆为莾国师自覆其宗　初歆与甄豊王舜附莾加安汉宰衡之号　及莾用刘庆谢嚻田终术欲称摄舜忧死故与豊并父子诛　东莱谓三子不欲莾居摄荀彧不欲操加九锡犹培其根而恶其实也】
　　扬雄【初慕相如　又骚　赋甘泉河东校猎长杨既而悔之草太元法言　自比孟子　王音召为门下史　成帝时与王莾刘歆并　哀帝时初与董贤同宦　卒为王莾大夫　剧秦美新为万世羞】
　　按汉习委靡张禹孔光卖国为奸余纷纷附莾者不可胜数惟刘歆世为宗英扬雄自号儒者而亦为之罪莫大于此【歆见莾居摄而内惧雄直为其大夫罪尤大】












　　古今纪要卷二
<史部,别史类,古今纪要>
　　钦定四库全书
　　古今纪要卷三
　　宋　黄震　撰
　　后汉【光武中兴髙祖九世孙出自景帝初刘在平禁兵中立为更始而光武为偏将军建武元年即位】光武【大度　深几　明谟　雄防　不灌赤眉　行铜马营　答窦融书　抑外戚　退功臣】昆阳之战寻邑兵号百万秀【光武讳】奔之莽兵大溃于是四方豪杰响应秀持节镇慰河北除莽虐政复汉官名吏民喜恱【更始元年】　北至蓟防王郎据邯郸秀欲发还用邳彤说进攻邯郸防之　击铜马降之南徇河北亦降　命冦恂守河内以拒洛阳【朱鲔】遣邓禹西入闗自引兵北徇燕赵【二年】　围朱鲔降之入都洛阳【建武元年】赤眉入长安邓禹兵败遣冯异代之勑曰征伐非必畧地攻城要在平定安集之耳　冯异大破赤眉余众东向宜阳帝亲率六军待之赤眉降以盆子为赵王郎中【二年】　耿弇伐张步降之降五校余党齐地平【五年】来歙袭攻隗嚣【据陇】为其所围上亲征十余万众皆
　　降嚣奔西域死子纯自立后降【八年】　岑彭大破蜀兵见刺呉汉八战八克刺杀公孙述其将延岑以城降【十一年　右取天下规摹事】　召伏湛为尚书典定旧制卓茂为太傅【建武元年】　封诸将使冯勤典封事莫不厌服【元年】召侯霸拜尚书令明习故事奏行前世善政法度【四年】起太学稽式古典修明礼乐【五年】　立五经博士礼
　　严光【五年】　并省四百余县吏职减损十置其一田租三十税一如旧制【元年】　罢郡国车骑士材官楼船及军假吏令还民伍【七年】　既平蜀表李业之闾徴处士费贻任永冯信西土归心【十二年】　非警急未尝言军耿弇等亦上大将军印绶　　　文书简寡十存一焉【十三年】　梁统奏死刑太轻请定律令不报【十四年】治天下亦欲以柔道【十七年】　第五伦每读诏书曰真圣主也【二十一年】　初建三雍【中元元年　右偃武修文及节约事】　西域十八国遣子入侍请都护弗许【二十二年】　日逐王遣使称臣臧宫愿得五千骑立功不从【二十四年】　匈奴求和亲臧宫马武请击报非其时不如息民自是诸将莫敢言兵事者【二十七年　右不事边功事】　朱浮言守宰数易自是代易颇简【六年】　郑兴愿留言柔克之政帝颇伤严急故及之【七年】　命司督察三公陈元请以王莽罔宻为戒【七年】　韩歆直言帝不能容宣诏责之歆自杀【十五年】　欧阳歙张级及郡守十余人皆坐度田不实下狱死【十五年】　废郭后太子强避位立太子庄【十九年】大司徒戴涉坐入奚涉罪下狱死帝以三公连职
　　策免大司徒窦融【二十年】　上以赤伏符即位由是信防桓谭谏帝以为非圣无法出为郡丞道死【中元元年　右督察严急等事】
　　【将一】邓禹【杖策追及于业　说帝延揽英雄　立髙祖之业救万民之命　西入闗谒祠髙庙收十一帝神主　二十四为司徒　任用多诱之荐贾冦呉欲缓取赤眉迫于君命屡失利　入闗功虽不究然能为汉得人心　披图对在徳厚薄　大度渊谟君臣同德　比张良智勇不及学行过之　逺权势　家法传后世】子训【罢石臼河　抚乌丸卑鲜　平诸羌】孙隲【外戚　兄弟忠孝不免】
　　【将五】冦恂【守河内比萧何　屈贾复类蔺相如　不从王郎从光武识真伪　杀皇甫文降髙峻亦兵家刳肠涤胃之法　取上谷印绶经明行修文武备足有大臣之徳　光武不任功臣如邓冦皆用不尽其才　邓禹荐守河内颖川借防】
　　【将七】冯异【败赤眉定闗中功最大　谨逊　异说光武施行恩徳　光武敇异平定安集　君臣契合处用心同　荐姚期知人不及邓禹　初间去就不如邓禹　劝光武结曹竟父子　隂条二千石长吏同心与不附者说李轨三事皆权术　用兵智计亦髙】
　　【将六】岑彭【以诚信降朱鲔　以智计破秦丰　移檄江南班行诏命　邓让等遣使入蜀绕出延岑军后述大惊　持军秋毫无犯　荆门事一由征南公　彭见刺呉汉因之平蜀】
　　【将三】贾复【勇　破青犊五校　自请击郾　征伐未尝败数与诸将溃围解急　身被十二创以其轻敌希令逺征　每论功复未尝言　剽甲兵敦儒学以功臣不为祖　参议大事惟复与邓禹李通】
　　【将二】呉汉【质厚少文　邓禹荐其勇智有谋　北击郡贼常为先锋　初说彭宠以幽州兵从光武北发十郡兵斩幽州牧苖曾而发其众　收其守长而鬲县五姓降　八战八克斩公孙述而蜀平　北击匃奴　意气自若隠若敌国　朝受诏夕引道田宅分昆弟　愿无赦　初入蜀请罢三郡棹卒帝不聴而胜　帝欲罢诸郡甲卒汉不遣而胜　刘尚分营】
　　葢延【与呉汉同谋归光武　勇而兵精　所将亦幽州与　防敖仓酸枣封丘　破刘永　胜董宪
　　勇而寡谋　两以违指授败　帝数以书戒之】
　　陈俊【从光武河北　以坚壁困五校　佐耿弇平齐镇抚齐地　抚贫弱表有义百姓歌之】臧宫【以下江兵从光武　佐呉汉岑彭平蜀请击匃奴　愿得五千骑亦失之轻】
　　【将四】耿弇【以上谷兵从光武称北道主人　说光武无从更始罢兵北发幽州十郡兵引而南因请北收上谷兵未发者　定彭宠于渔阳　取张丰于涿郡　东攻张步以平齐地　有志竟成功比韩信凡平郡四十六屠城三百未尝摧折　累叶功名　击祝阿　溃录城　修攻具致费邑　防幽】
　　【菑走西安　激怒张步战临淄料敌制胜　筭无遗策　二十八将最优】
　　耿国【弇弟　立呼韩邪为单于由是乌桓鲜卑保塞自守北虏逺遁中国少事然害见于两晋之世】耿秉【国子　上书显宗言兵事　与窦固北伐不战成功　度辽将军七年　匃奴怀其威信】耿防【秉弟　伐匈奴出塞五千里自汉出师未尝至】
　　耿恭【国弟广之子　守疏勒比苏武　耿氏与汉盛衰】
　　姚期【从河北　呼防出蓟　守魏郡　盗清　信义不杀李熊　不虏掠　服丧三年　犯顔谏争】
　　王霸【有信义　从光武不去　疾风知劲草　度河永合　斩王郎　苏茂箭及酒樽不动　不战屈人兵　守上谷二十余歳与匃奴乌桓大小数十百战北边无事　言冝和亲　臧宫不见大敌故请五千骑立功】
　　【将九】祭遵【从平河北　孝义恭俭　亷洁儒雅　诸将中最贤　格杀光武舍中儿　椎破张丰肘石
　　军旅不忘爼豆　克己奉公赏赐尽与士卒家无私财　征蜀卒】
　　祭彤【幼至孝独在冢侧盗贼哀之　治县无盗贼守边能以夷狄攻夷狄威声扬北方胡夷皆来附野无风尘　在辽东三十年衣无兼副　孝能感盗贼故信能感夷狄　乌桓鲜卑每朝京常过冢号泣　辽东立祠奉祭东汉边吏第一　遵从弟】
　　任光　李忠　万脩【王郎起光武自蓟狼狈还独光为汉守信都与忠脩迎谒光武借以起兵　系汉兴亡功最大　光定计发兵忠不顾母妻杀马宠之弟　守丹阳课第一】
　　任隗【光子　贤宰相　和帝初窦宪秉权隗清浄寡欲与袁安同心持重处正　谏窦北伐】邳彤【王郎时以和成郡为汉守迎光武防信都决防不容光武西还长安最系汉成败之机　不顾家与李忠同】
　　刘植【王郎起防昌城迎光武　说降刘杨　皆于平王郎有大功】
　　耿纯【见官属兵将法度自结纳　王郎起烧庐舍举族从光武　从平邯郸又破铜马　治郡见思】
　　【将八】朱祐【质直儒学　将兵多受降克定为本禁士卒不得虏掠　请改诸王为公三公去大名将十】景丹【将上谷突骑从光武　羣臣推大司马惟呉汉及丹帝以丹为骠骑将军】
　　王梁【与呉汉葢延同从光武　助防恂守河内　以防为大司徒　降赤眉别校　破五校　尹河南穿渠不流】
　　杜茂【归光武于河北　击五校于魏郡清河东郡三郡清静　屯田晋阳卢芳遁匃奴稍降】马成【追从光武河北　平李宪代杜茂屯北边北方无事】
　　刘隆【追从光武河北　助冯异拒朱鲔李轶　讨李宪　守南郡以恳田下狱　副马援伐交趾代呉汉大司马】
　　傅俊【从河北　从破王寻助岑彭平秦丰】
