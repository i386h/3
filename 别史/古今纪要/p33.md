<!-- { "loadSidebar": true } -->
　　西域　自班超后域道几絶　太武时兹等九国始来而董琬使之　自汉武时五十余国今为十六国分四域【葱岭以东流沙以西为一　葱岭以西海曲以东为一　者舌以南月氏以北为一　两海之间水泽以南为一　内诸小渠长以数百】　其出西域本二道今为四【自玉门度流沙西行二千里至鄯善为一　自玉门度流沙北行二千二百里至车师为一　从莎车西百里至葱岭又西一千三百里至伽倍为一　自莎车西南五百里葱岭西南一千三百里至波路为一】　东西魏至齐周中国方扰隋炀帝乃遣韦节林行满使之至罽賔国得马瑙杯王舍城得佛经史国得舞女师子皮火鼠尾复令裴矩引致之来者四十余国置西戎校尉
　　鄯善【古楼兰　魏太武诏万度归平之赋役其人比之郡县　此即白龙堆路】
　　且末【鄯善西　西北有流沙数百里　夏热风老駞预埋口鼻沙中人亦将氊拥蔽】髙昌【车师前王故地　或云汉兵之困者居之羊刺生蜜　赤盐　白盐色如玉为枕献中国】兹【尉犂西北白山之南　东即轮台　西北山有如膏者流成川服之齿髪已落更生】波斯【古条支国　都　利城　出马驴象狮有鸟如槖駞飞甚不髙食草肉噉火】大月氏【都賸监氏城　石为五色　瑠琉　大武令其商采旷镈之美于西方来者】小月氏【都楼沙　东有塔名百丈佛图】
　　鉢和【在渴槃陀西土　穴处大雪山望若银峯然】
　　波知【鉢和西南　三地龙王　龙妇　龙子】
　　安国【汉安息国　隋使至得五色盐】
　　漕国【葱岭北　罽賔国也　葱岭有顺天神　祠前有鱼骨通马骑出入】
　　蠕蠕　神元掠骑得一奴髪始齐肩忘本姓名其主字之曰木骨间【首秃也】声与郁久闾相近因氏焉子车鹿防始有部众号柔然　太武以其类于虫号蠕蠕　道武时社崘学中国战阵屡犯边明元讨败之　大檀立犯边大武五道征之　宋文之伐河南也大武又大讨之　去平城三千七百余里度燕然山又东至瀚海西至张掖水东西五千余里　大檀因发病死　子呉提立吐贺真嗣大武又渡漠大讨之　子予成立献文又大破之刋石颂功　后天保三年阿那瓌为突厥所破庵罗辰库提竝等奔齐　余众立铁伐齐　文宣讨突厥而立庵罗辰　既累为突厥所破以西魏恭帝二年率众奔关中突厥请之西魏斩之
　　突厥　匈奴别种居西海之右隣国灭之一儿且十嵗断足臂弃草中牝狼以肉饲之彼王欲并杀之若有神物投之髙昌国西北山洞宂狼生十男阿史那最贤为君长门建狼头纛示不忘本【或云本平凉杂胡】大武灭沮渠阿史那奔蠕蠕居金山号兠鍪突厥【山形似之】土门始盛与周通邀击铁勒求婚于蠕蠕不许絶之　与西魏婚科罗至俟斤是为木杆可汗其地东自辽海以西至西海万里南自沙漠以北至北海六千里后与魏伐齐至并州隋乱中国人归亡者无数遂太强盛迎萧后置定襄薛举窦建德王世充刘武周梁师都李轨髙开道之徒虽僣尊号皆臣之















　　古今纪要卷七
<史部,别史类,古今纪要>
　　钦定四库全书
　　古今纪要卷八
　　宋　黄震　撰
　　隋
　　文帝　姓普六茹【本杨震后　周太祖赐姓】讳坚周宣帝后父【尝从武帝破齐】　静帝防入总朝政矫宣帝之苛酷【郑译刘昉矫诏引入】周氏诸王在藩悉召至长安尉迟逈起兵韦孝寛讨平之【又广陵杜乔生起元义讨之　司马消难起王谊讨之　荆郢兵起贺若谊平之　王谦以巴蜀起梁叡平之】　五王毕王贤等谋变被诛竟代周以长安城小徙龙首山　废后梁【七年】　灭陈【用贺若弼韩禽晋王广杨素等灭之】　突厥请盟【初来冦命卫王爽击平之窦荣走又使史万嵗斩阿波可汗遂请盟　右统一天下事】　用蘓威髙頴同参朝政天下称平【嵗减赋役】裴政修律令后世遵用【去枭辕及鞭法定死流徒杖笞】　褒赏守令州县多称职【梁彦光樊叔畧房恭懿等】　减役【毎嵗十二畨为二十役】　减调【二疋为二丈】　周末酒盐悉罢之【池井】　求遗书【牛请】以断狱犹多命蘓威牛除律千余条　置义仓
　　【长孙平请】　输籍法徧下诸州【髙颎议】　庞晃短髙颎帝礼之愈宻　府藏充减河北东租　卢贲闭籴除名【本佐命臣】关中大旱流涕不御酒肉者一朞又帅民就食洛阳　仁夀宫成壮丽而怒　豆卢通贡绫之布焚之死刑三奏　赦王伽所纵流囚李参等用爲雍
　　令【右节用爱民事】　从何妥议乐用黄钟一宫【万寳常祖孝孙定雅乐并不用】　听民出家营造经像　烦碎临朝至日仄【栁彧杨尚希諌不听】　明察临下左右有过輙加重罪以钱帛遗之得犯立斩　牛等议明堂不决而罢　盗边粮一升以上斩　晚节法峻不复依律诏诸司论属官罪于律外斟酌决杖　又以盗多一钱以上者弃市或三人共盗一事发即死　信独孤后及杨素言废太子勇立晋王　废学校【刘諌不听】　王通上太平十二防不能用　晚年尤信佛道神　信防功臣故旧无终始保全者　惩周室防弱诸子分据大镇迭相猜忌皆不以夀终【秦王俊以奢侈免官死　蜀王秀以巫蛊死　汉王谅以反死】帝疾杨素辅太子爲变令张衡侍疾俄而上崩中
　　外颇异议【右帝失处】
　　髙颎【事主专　文帝得政即愿受驱驰　尉迟逈起兵先进破之　献取陈之防陈人益弊　伐陈三军咨禀　得君专　未得天下时帝已委心膂破尉迟迥委任益隆　前后短之者帝皆疎黜之諌晋王纳张丽华　諌废立　諌伐髙丽　有文武大畧明逹世务推诚体国进取忠良以天下】
　　【爲己任　执政二十年朝野推服　削藁　杨素贺若弼韩禽等皆所荐余不胜纪　有功于隋最多　以諌废太子勇爲独孤后所间　帝终不能全之　为炀帝太常諌收召周齐乐工见杀】
　　苏威【宇文护将妻以女逃之　虽为所逼亦居山寺讽读为娱　授官并不拜　髙颎荐之隋文闻禅代之议遁归田里　然其后为宇文化及光禄大夫化及败归越王同太宗平王世充以老病坐闾阖求谒太宗数之而不见又求谒髙祖亦不纳亷耻扫地　与髙颎同心辅政天下称平　然炀帝时与宇文述裴矩裴蕴虞世基同掌朝政时号五贵卒为其所防除名　烦碎自是　加五教以烦碎之辞百姓嗟怨江南多叛　定律令格式非简乆之法　凢公议恶人异已　子防论乐与何妥分党妥奏以朋党威坐免连坐百余家此亦威之过　帝谓威非诈清但狼戾不切求名太甚父绰在魏作征税法自谓如张弓谁能防者威至是奏减赋役　因宫中银幔钩盛陈节俭　帝将杀人当前遮之　諌筑长城　盗贼起无敢言者威因感反言恐成厉阶又独隐殿柱言盗贼渐近又乞赦羣盗讨髙丽清俭亷谨皆好处】
　　杨素【代蘓威与髙颎掌朝政　识度不如颎亷谨亦不如威　惟有战伐之功　伐陈引舟师趍三峡巴陵以东无敢守者　江南羣盗所在平破两破突厥汉南无虏庭　为炀帝平汉王谅　御军甚严然防功必録故士亦愿从　爲仆射时营仁夀宫頴言其侈丽　营献皇后陵诏书褒美贵盛贪侈近古未闻时人鄙之　栁述梁毗言之渐见疎　炀帝得为太子皆其力文帝疾为炀帝防拟　善属文　好陵轹　谓周武帝但恐冨贵来逼臣】
　　贺若弼【与韩擒皆平江南功臣　喜功名　量小帝终始疑之　夀州刺史帝疑与尉迟逈作乱召之　髙颎荐平江南忻然以为己任　伐陈先袭南徐恨不得叔寳　平陈后撰御授平陈七防　贵盛　怨不得为相忿髙颎杨素谓惟能啖饭　以怨望防死　与突厥比射殿前自明赤心尝谓杨素猛将非谋将韩擒闘将非领将史万嵗骑将非大将意以大将自许　炀帝尤疎忌之】
　　【卒见杀】
　　韩擒【北史作禽　守和州屡挫陈人　庐州总管委以平陈之任　伐陈为先锋济江　入朱雀门擒叔寳　与若弼争功上前　上指示突厥突厥不敢仰视　　将死邻母见迎王者又或惊谒阎罗王】
　　史万嵗【良将　髙颎谓古名良无以过　不脩营伍无警夜而虏不敢犯　应变无方　年十五从战　命射羣鴈弟三者　自请于窦荣定击突厥驰斩其所撰挑战壮士　髙智慧乱江南深入千里十旬转闘七百余战　破南宁夷倒诸葛纪功碑深入降之　突厥入冦闻其为将引去以取南宁时受赂事觉除名杨素害其功死之日天下寃之】
　　刘方【亦良将　平李佛子有威恵经畧林邑南过马援铜柱八日】
　　元胄【周赵王招谋害帝瞠目叩刀入卫急扶帝走事类樊哙　坐事除名　炀帝杀之】李徳林【防聪敏就宅观者车马月余不絶　该博孝　美容仪善谈吐　江摠谓河朔之英举秀才擢甲科　与顔之推判文林馆　周武平齐得之诏诰及山东人物一以委之谓之天上人隋文受顾命曰愿以死奉公　劝竟为大丞相假黄钺　羽檄顿至机速竞发代诏防玺书皆】
　　【其辞　諌灭宇文氏由是品位不加　后以请买市店益疎贬死　以江南抗衡作天命论　霸朝杂集】
　　卢思道【不觧刘松所作碑铭闭户读书后松又不觧思道所作　借魏收异书才学兼着　文宣挽歌惟思道之善者八首　听蝉篇庾信叹美劳生论指切当时　谓省大理而留太仆为重畜产贱刑名　言殿庭非杖罚之所朝臣笞罪当赎　不持操行恃才陵轹宦涂沦滞】昌衡【与从弟思道齐名　独不言功　按对周使　徐州有能名　牛触死其所乘马不受牛主价值　吏部苏威考之曰徳为人表行为士则】
　　薛道衡【与卢思道李徳林齐名　聘陈　答髙妙陈有四必克　以在吏部用人党蘓威除名晋王召之不从晋王由是衔之　空斋作文户外有人便怒　乆当枢要才名益显争相与交　襄州清简人懐其恵　上文帝颂炀帝恶之房谦彦劝之絶賔客道衡不以为意见杀】
　　李文博【读书至治乱得失忠臣烈士未尝不反覆吟翫　吏部薛道衡令在帷中察已行事　守道居贫衣食乏絶清操迈厉　谓房元龄曰今治源混乱虽日免十贪守何益　责虞世基子盛容节曰贾谊当比年议论何事　秦孝王生男颁赐曰赏罚为功过设王妃生男于群官何事　古人得失如指诸掌　无吏干为县丞得下考数嵗不调惟道衡愍之】
　　叚文振【胆智　明逹世务　坎齐晋州先登　破突厥　从伐陈　破嘉州獠　请炀帝遣突厥出塞外　在邺遇逈起兵弃母妻子而归文帝　遗言辽东役贵速】
　　元岩【刚正　乐运舆衬陈周宣帝八失岩力救之曰乐运不免吾将与俱　将诛乌丸轨不肯署诏脱巾顿颡　在隋面折庭争无所回避辅蜀王秀镇蜀法令明肃王不敢为非】
　　刘行本【諌殿前笞郎　为左庶子责唐令则与太子昵狎责夏侯福戯笑自谓非殿下弄臣为大兴令权贵惮其方直】
　　梁毗【开皇初置御史官以鲠直拜治书侍御史　大兴令无所回避　西宁州蛮夷不相攻击奏杨素擅权上大怒又极言之素自此恩宠渐衰　当时不畏素者惟毗与栁彧李纲】
　　栁彧【当朝正色百寮所惮　平齐后留京者不预赏彧奏行之　不许髙颎子请防　諌刺史用武将　劾唐君明母防娶　諌亲细务　立杨素于庭诘其罪　请禁正月十五角觝　持节河北免赃污二百余人州县肃然　杨素譛黜之】
