<!-- { "loadSidebar": true } -->
　　康延孝【末帝使与段凝军河上弃梁归晋献取梁防后如其言自郓取汴　先锋降蜀穷追王衍以待继岌　怒董璋功劣而见亲礼又见崇韬死积疑遂叛　继岌孟知祥夹攻禽杀之】
　　张全义【与李罕之同事诸葛爽　据洛阳　袭罕之河阳以归梁　劝耕息民梁兴赖之　梁亡事晋諌遣明宗讨赵在礼忧卒详见唐昭宗】
　　朱友谦【为盗　事王珙于陜州　与李璠杀珙而又杀璠　全忠养为子镇河中阙　　　之反附晋宦官伶人求赂不得因其子令同从讨蜀诬与崇韬反族之】
　　袁象先【在梁无战功为末帝诛友珪　镇宋州十余年诛敛厚积　梁亡以其资赂唐将相伶官宦人刘后内外翕然称之故庄宗改宣武为归徳以宠之】
　　段凝【全忠使守懐馈食甚丰大悦　监兵河上李振请罢之　王彦章破徳胜南城赵岩等匿之归功于凝遂代彦章尽总精兵　故庄宗至汴而汴无以战　降唐赂刘后甚见亲爱明宗诛之】
　　周知裕【幽州乱归梁　白晋降梁者悉之　河上相拒十余年催坚陷阵为最　革安州不近恶病之俗】
　　陆思铎【镂姓名箭筶中庄宗鞍陈州有善政死令葬之】
　　赵在礼【自刘守光奔晋　从庄宗至贝州军反攻取魏　庄宗使明宗讨之明宗军与在礼合反兵南向　所厯镇邸店罗列债赀巨万宋人尤苦之谓眼中拔钉后再至敛拔钉钱】
　　霍彦威【少仕梁　镇邠宁　观明宗以兵南向　与安重诲劝进　捕段凝温韬欲报仇　其客有淳于晏故彦威得少过失】
　　房知温【明宗自魏反兵首驰赴之　魏军骄知温诛之于卢台戍凡九指挥三千余家皆诛之漳水　厚敛游戏　子献其物得沂州将吏得其余赀者皆为富家】
　　王晏球【梁亡降晋　定州王都反招契丹秃馁惕隠皆大败之　　中国威振契丹由晏球始】李彦威【全忠养为子名朱友恭　全忠恐昭宗奔他镇使与叔琮弑帝而杀之以自解】李振【抱真孙　宦官谋废昭宗劝全忠仗义立功説王师范归梁　每至朝廷必有贬降号鸱枭与彦威等谋弑而劝全忠杀之塞天下口　白马驿之诛杀劝投浊流　代敬翔崇政院使　梁】
　　【灭伏诛】
　　裴迪【全忠用兵四方留汴谓兵赋　后全忠以兵事自处而货财狱讼一任之　王师范谋袭汴迪宻探虚实使朱友宁巡郓兖故师范事不得成】
　　孔循【流落汴州　预弑昭宗谋　又弑何后杀栁粲等　庄宗使守汴　明宗自魏反兵北门迎明宗西门迎庄宗曰先生老入之　族犯麴者明宗防禁　绐安重诲不可妻皇子而自求之】
　　孙徳昭【父惟最率义兵攻巢贼于咸阳　朱玫乱长安惟最亦率兵击之京师民赖保全　昭宗被幽与孙承诲董从实应募斩刘季述以功号三使相　昭宗幸凤翔独归全忠】
　　王敬荛【善用鎗重三十斤　守颖州秦宗权独不能下　全忠攻淮南馈兵甚厚　厐师古攻吴败归燎薪作粥餔之】
　　刘知俊【背时溥降全忠　不俟命击邠州杨崇本取丹廷鄜坊四州　见全忠无罪杀王重师叛归李茂贞　为茂贞攻灵武败梁康懐英兵攻兴元取凤翔茂贞夺其兵奔王建反攻茂贞取秦凤阶成　王建忌而杀之】
　　丁防【善挽歌　李罕之召晋兵围河阳防大败之与葛从周败罗信于内黄　取时漙宿州败朱瑾于金乡　罕之以潞降梁防因取泽州　畏全忠雄卫称疾累年　全忠弑逆与三军缟素发哀遂降于晋】
　　贺徳伦【梁末帝因杨师厚死分魏博贝为天雄军以徳伦镇张彦知朝廷忌军府强盛而设法残破之遂作乱迫徳伦降晋　庄宗入魏斩彦　徳伦麾下多奔张承业惧为变斩之】
　　安重霸【狡谲　弃蜀劝宦者王承休镇秦州魏王代蜀绐王承休出师夺其镇以降】王建立【明宗自魏反兵建立杀当山军及其守兵以全明宗家属】
　　子守思【为汉西京守贪鄙　郭威怒其肩舆出迎以头子命白文珂代之　隠帝慰之曰陛下睡觉矣】
　　郭延鲁【父饶骁勇事晋守沁九年有惠政　延鲁善槊迁复州不敢忘先君之志益以亷平自励
　　复满攀号　时武夫为刺史者皆恃功纵下为害独延鲁父子以善政着闻】
　　华温琪【从黄巢败投河自经皆不死后为梁唐节镇　为梁守棣移州避河患】
　　苌从简【世屠宰　夺梁军大旗　凿髀取箭言笑自若　刚暴捕食小儿　遣卒夜杀富人取玉带】
　　张筠【世以赀为商　背时漙以宿州降梁　从唐伐蜀　筠弟籛守京兆明宗兵反魏而继岌平蜀归籛拒之继岌自杀　筠掠康懐英家赀掘唐故宫得金玉夺温韬发陵物籛取继岌行槖取蜀王衍蜀中珎寳　筠好施而籛贪鄙籛死筠尽有其赀声色自娱者十余年人谓地仙】
　　李周【救卢岳岳劝事晋　梁攻杨刘急庄宗谓周为我守何忧　四镇多善政】
　　刘处让【字徳谦　为张万进截耳军门求晋救　招降范延光　枢宻使梁易宦者以文臣庄宗易武臣　石晋用桑维翰等处让不平夺为之处让死遂废其职而以印付中书】
　　张希崇【陷契丹奔明宗　镇灵武劝耕足食回鹘入贡　石晋复使镇之月掩毕口星知死】相里金【率诸州皆武人多以部曲主务私其利金独禁部曲不与事　首应从珂之檄】张廷蕴【刘皇后从庄宗在魏纵下不法廷蕴斩之与明宗讨潞州元行钦廷蕴先一日登城破之　所识仅数字而平生重文士破郓得赵凤荐之　厯七州家无余赀】
　　皇甫遇【石晋时契丹助青州杨光逺反遇击败之契丹使赵延夀围镇州杜重威不出战遇等战退之　重威奉表降契丹逼使书名以降　契丹使引兵先入京师遂絶吭而死　欧公谓敬翔佐梁簒唐遇不能攘臂杀重威虽死不足贵故不得列于死事】
　　卢文进【自幽降晋　庄宗以属其弟存矩杀存矩奔契丹教以中国织絍工作契丹由此益强以掠为唐患十余年　归唐而敬塘父事契丹奔南唐谦谨晦迹礼接文士惟谈台阁故事】
　　杨思权【佐秦王将防镇河东启其逆谋　讨潞王从珂于凤翔首拥军降故诸镇兵皆溃】王贽【潞王反愍帝奔遇敬塘　谋之贽杀帝从兵　贽奉帝州廨奉从珂命酖之】刘审交【石晋合三司为一而审交为使　不肯检田益租民赖不扰　以河北耕器为范教陈州
　　汝州有能名其死州人聚哭乞留葬使得嵗时祠祭】
　　王周【厯四镇有善政　定州桥壊覆民租车为偿粟而治桥　杜重威降契丹家人逼之亦降】髙行周【父思继兄弟以武勇雄北邉　克用欲取幽州先招思继而后敢讨　克用以刘仁恭为忧恐思继为燕后患杀之　行周为明宗乘雨袭郓州　不肯拒敬塘从入京师】
　　安叔千【厯四镇貌堂堂而不识字号没字碑　契丹劳之曰是安没字否当予尔一吃饭处】翟光邺【周祖使守永兴　将死戒无乆留以烦军府州人乞留葬　沈嘿多谋事继母孝　不营财产假官舍以居萧然仅蔽风雨粗衣粝食处之泰如聚书为乐　临政务　寛静体息】
　　冯晖【灵武自明宗后嵗费六千万转输供给民至流亡晖镇之屯田省运部族懐惠管内大给招其豪拓防彦超居城中　晋忌而徙之　灵武乱复镇之杀彦超　凡十余年恩信大着】
　　皇甫晖【为魏卒戍尧桥关　刼赵在礼作乱焚贝州以入魏　终唐世守陈州　奔江南畜兵】唐景思【史肇喜告许景思奴告之景思请索家有钱十千为受外赂有甲一属为私留兵】王进【走及马奔符彦超招之麾下　敬塘镇河中使往返京师止五六日　徒以善走秉旄节】常思【无战功以幸防敬塘秉麾节而周太祖少孤又尝依之故富贵终其身】
　　王峻【以善歌遇　史肇使人杀峻及郭威遂举兵犯京　相周兼修国史　以兖州慕容彦超将反諌亲征刘是　恃佐命功不逊　既走刘是破彦超遂求诸州保荐太祖大骇　峻求解职坚起之益加优容积不能忍杀之】
　　刘词【事杨师厚勇得知名　房州为政才苛　暇日按甲枕戈而卧曰以此取富贵岂可忘之】王环【为孟昶镇凤州　世宗下秦成皆降独凤坚守不降既禽拜骁卫以劝事君者】
　　朱守殷【庄宗厮养以言人隂私结知　守徳胜为王彦章所破　与伶人景进表里骄恣诬杀朱友谦使伺明宗动静因启明宗以逆　召救郭从谦乱不动　庄宗既死掠宫中嫔御寳货　镇汴州闻明宗至遂疑而反范延光讨之自杀】
　　董璋【本富人家僮　郭崇韬善之与伐蜀　蜀平使与孟知祥分镇东西川　安重诲荐以制知祥故益横　不贡助郊物欲杀李仁矩　重诲遣仁矩等分鎭之遂与知祥反　璋家见族疑知祥卖已攻之大败走死】
　　范延光【杨刘为梁所获被囚掠终不言晋事　劝明宗速攻朱守殷平汴　与赵延夀并枢宻使言国马三万五千一马之费可养五卒　明宗病人情汹汹或请以严制曰制动当以静　知潞】
　　【王之变先辞去职　因术士赞其蛇入腹之梦遂反于邺既而即降　初秘琼　杀董温琪取其赀延夀杀琼而取之而终以赀为杨光逺所杀光逺亦不免】
　　安重荣【以箭卜叛归敬塘镇成徳　谓天子宁有种兵强马壮者为之　偾敬塘与契丹为父子数请敬塘大吐浑叛契丹重荣纳之　讨契丹为名遂反　射播竿龙口以卜有天下　杜重威禽之漆首送契丹】
　　安从进【率百官迎从珂徙镇山南襄州　与重荣表里反兵败自焚　敬塘自媿取天下不顺姑息藩镇故在位七年反者六起从进最后反】
　　杨光逺【与契丹战折臂　长吏事厯四州以治称諌唐以萴刺还契丹　镇中山败降契丹契丹勉之事敬塘　镇汴敬塘亲信之　后益骄横召契丹入冦以叛　兵败犹言当作天子以灾岂有秃疮天子跛足皇后　其子囚之以降　汉刘知逺为立碑雷击之　召夷狄为中国祸三十年】
　　杜重威【妻敬塘妹　破范延光　破安重荣　镇镇州聚敛　契丹杀掠闭门不出　留守邺降契丹军士解甲大哭　与契丹入汴　市人诟骂　降汉使镇归徳不受命反而复降被诛】
　　李守贞【破杨光逺所诏契丹　骄贪所至草木皆尽请与杜重威北应赵延夀之归而同降契丹　汉兴降汉　僧总伦谓有非常相又射中画虎遂与凤翔王景崇京兆赵思绾反郭威讨之自焚死　二镇亦继平】
　　张彦泽【目黄夜有光如猛兽　暴虐　杀张式　王周奏其不法二十六条及诬人残蔽状　逆风败契丹阳城　与重威降契丹为先锋入汴驱帝出开封府以俟契丹　恃功酣饮杀掠契丹怒剖其心以祭死者市人争脔之】
　　王景崇【监石晋左藏库刘知逺起太原取库金迎之自诣邺献攻邺之防始竒其才　使图凤翔李益不忍杀益逃归譛之　景崇以凤翔反　赵晖讨败之　明年火起自焚】
　　赵思绾【王景崇与之西击蜀齐藏珍劝杀之景崇不聴　从李益至永兴刼城以叛　食尽以人为食每宴犒杀人数百　郭威禽之　临刑谓钉磔之丑壮夫所耻】
　　慕容彦超【汉祖同产弟　副髙行周讨杜重威而凌行周　独欲速攻重威大败　周兵至谓当阳吏归营又谓隠帝明日出观臣战大败　既臣周又谋反　大括民财杀崔周度尝諌勿反镇星犯角亢塑像禳之　被围欲以铁胎银犒军　周祖亲征投井死】
