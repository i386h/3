<!-- { "loadSidebar": true } -->
　　刘晏【八歳献颂号神童　调夏令未尝督赋而输无逋期　所至惠利可纪　守余杭有备永王璘不敢略而走　尹京兆总大体不苛　代宗以为转运租庸盐鉄使通江淮漕渠　嵗致四十万斛闗中虽水旱物不贵　上谓朕鄼侯　与第五琦分敛天下金谷　又知吏部三铨殿防分明　仆射领使　补署数百尽当时之选　权贵干请者厚廪不使视事　检劾出纳一委士人吏惟奉行文书　所任者虽数千里外奉教令如目前频伸谐戱不敢隠　代第五琦防盐益宻　初歳收六十万缗末乃千一百万居大半　募驶足置驿知四方物价以权万货轻重　以湖峤所出货轻储江淮间质铜铸钱　马上鞭筭质明视事　事即日剖　储诸州常平米三百万斛　州县荒歉民未及困奏报已行　饮食俭狭室无媵婢　势轧宰相　要官华使多出其门　江淮珍甘之贡常先诸府　媚怨由是益多　馈四方名士　利啖有口舌者　人议其任数固恩　与杨炎盛气不相下炎譛杀之　簿其家惟杂书两乗米麦数斛　吏赞拏兵数十年敛不及民唐中衰而振晏有劳焉】
　　李岘【继裴苗相　相肃宗疾李辅国　相代宗不附要近　初政事堂不接賔元载始置榻待中人至岘相去之要近谮罢之　諌尽诛陈希烈等请以六等定罪　详见肃宗】
　　王缙【因禄山乱屡更节镇　曲附元载　恃才狎侮载亦疾之　节镇来朝必使出财佐营作　奉佛不茹荤肉　妻死以第为佛祠　与元载盛陈福业报应代宗始重佛　创内道　夷狄入冦诵防国仁王经　谓禄山懐恩败非人事　造盂兰盆设髙相以下位　置人事不修大歴政刑日壊皆缙与元载鸿渐倡之　与载俱败　贪若市贾　代辛京云镇河东诛诸将悍戾者殆尽军府始安】
　　杜鸿渐【为肃宗定讨至灵武劝进　守荆州弃城遁复出谏凶荒后婚塟给卤簿　相代宗畏怯无逺略晚溺浮图道　崔旴乱蜀使徃镇抚因与旴厚善而归荐之　献寳器复辅政　将死削发为塔以塟】
　　裴冕【纲目谓元载以其老病易制故举为相受命蹈舞仆地未几卒　详见肃宗】
　　杨绾【沈靖　左图右史凝尘满席　论著未始示人举词藻宏丽科加诗赋　制举加诗赋始此充宗请复古孝弟力田等科未几以无实罢之吏部品载清允　元载忌之以为国子祭酒】
　　【载罢绾相士相贺　以官号重复罢团练守提使减观察判官员之半　采访不得擅停刺史均州府官月廪　厘补穿弊维绾是恃　薨帝叹天不使朕致太平　俭约不问生事　清谈不及荣利　欲干以私者闻其言媿止　始执政中丞崔寛毁池观　京兆黎干损驺从十之九　子仪撤音乐五之四　闻风靡然自化者不可胜纪】
　　裳衮【奏朝恩不当判国子监　请备留京回纥之纵请却诸道诞日进奉　请省佛老之费易刍粟减贫民赋　宦者刘忠翼权震中外泾原马璘为帝宠任干请皆拒却　元载死与绾同相　绾长厚通可衮苛细以清俭自贤上惟信爱绾　绾死当国与度支韩滉増百官俸多骋私崇怨　奏罢内厨赐宰相家食　让堂封　塞政事堂过舍人院之北门示尊　惩元载卖官非文词者皆摈不用　世谓濌伯以濌濌无贤不肖之辨　性刚急为政苛细不合众心　以散官为相子仪为言加官封　奏贬河南少尹崔祐甫徳宗怒使与祐甫换秩杨炎起为福州观察始兴闽学】
　　【诸臣】顔真卿【禄山乱起义兵　斥元载朝廷岂堪公再壊论卢杞奸邪　杞防之使希烈不屈死
　　详见肃宗】
　　李栖筠【李岘按污赃羣臣栖筠为推原所以轻重以情誉一旦出　大盗后亡选簿判南曹号神明　毁郑白渠硙百所嵗得租二百万　魁然有宰相望元载出之常州　浚渠溉田兴学行化诛宿贼里无吠狗　浙西平许杲表宿儒为学官身执经逺近趍慕　帝恶元载欲得刚鲠大臣自助见栖筠敷奏明卞不阿附使代张延赏为御史大夫制麻自中出朝廷莫知　劾载所厚徐浩杜济薛邕帝不决奏月蚀修刑　以任国风宪不赴曲江赐晏遂为法　上惮载不敢相而进用宻访多所补助　见帝依违不断愤卒　喜奬善而乐人攻已短　天下士归重号赞皇公　子吉甫相宪宗】
　　韦夏卿【与弟正卿皆防贤良髙等　毁懐却从弟执谊干请之全曰与尔赖先人遗徳致位及此顾当是哉　好古有逺韵　署其居曰大隠洞　所辟多至相称知人　抚孤侄逾己子】
　　张万福【三世明经止县令州佐乃学骑射　禽夺送租盗并得先掠妻女财畜万计还其家　代宗召见拜和州平许杲　止节度韦元甫厚赏士曰官徒坐仰衣食无所事一小烦之不足过赏诸将请代元甫去之　徳宗谓江淮草木知尔威名　李正己反漕不敢逾涡口使守濠州驻马发舡贼倚岸不敢动　泗州载米百车饟魏州饥乡里　阳城伏阁争延龄大言揖城曰国有直臣天下无虑矣　禄食七十年九州皆惠爱】
　　裴谞【父寛　为思明所获全活宗室数百人防贼虚实　徒步挟考功南曹印从幸陜上欲用为中丞元载沮之出为盐鐡使　当旱入见不对酤曰臣涉河东三百里谷菽未种不轸念元元访疾苦而乃责臣以利　徳宗时发子仪家奴宰羊事以明无党附　谏别置三司狱击登闻鼓　狱官箴讽法吏舞文　五世为河南　视事不当正处为治寛易　不鞫人赃】
　　归崇敬【治礼家学　对代宗生人疲俭化天下则国富而兵可用　请罢百官朝朔望服袴褶言东都太庙不当置木主礼虞主用桑练主用栗作乐主则瘗桑主是不当有二况此庙武后建】
　　【以祀诸武者　非四季月郊祀之说　释奠夫子北面揖太重请如武王受丹书行东面礼　使新罗风涛不易小舟　不贸易惟衣衾东夷传清徳遣祀衡山不以乱还　皇太子临学行齿胄礼请以国子监为辟麻祭酒为太师氏及置博士定帖经课试等法不行　顺宗时与子登父子侍读】
　　徐浩【己见肃宗　代宗使镇岭南嗜财　典选惑于所嬖贬明州】
　　元结【己见肃宗　守道州融管经略　皆有治绩】
　　李明叔【东都平后为洛阳令招徕遗民　尹京兆百姓歌之　后在蜀贪　详见徳宗】萧昕【奉诰册诣灵武　从幸陜　祭酒请崇太学于是诏羣臣及神防子弟肄业补生贠　使囘纥折以纳懐恩引吐蕃　八十余嵗从徳宗奉天　荐张镐来瑱杜黄裳髙郢裴垍】
　　独孤及【児时志立身扬名语　代宗以左拾遗召上命丞相裴冕等十三人备顾问及因上疏陈政首言聼諌后言时事之弊与天变乞求贤黜贪下哀痛之诏言甚切　又言天下已无盗而兵不解乞减以赡国用　歴濠舒二州嵗旱独安常州甘露降廷　喜鉴防后进　为文彰明善恶长于议论　晩嗜琴眼疾不治欲听之专】
　　黎干【善星纬　沾沾喜议论　薛颀归崇敬议以景皇帝代神尧配郊天且谓禘者祭天于圎丘干上十诘十难驳禘非郊郑元释禘自有三说背驰景皇帝不当配天　尹京开漕渠入苑便运薪因宻具舟作水嬉媚帝而渠不就　每朝恩视学劳从者费数十万　以交朝恩黜　再尹土龙祷旱自与巫觋对舞又祷孔子帝笑毁宠而雨　开郑白渠复秦汉故道溉田废碾硙八十余所　贪暴左道惑上　与宦者几危东宫徳宗立流之市人羣噪投砾】
　　韩滉【判度支　廉勤精于簿领作赋敛出入之法吏不敢欺　值连稔邉境无事自是仓库始充秋雨害稼恐蠲贷言不损　霖壊盐池奏有瑞盐　详见徳宗】
　　第五琦【已见肃宗　大歴元年与刘晏分理天下财赋】
　　崔纵【终元载世不求闻达　详见徳宗】
　　段秀实【六嵗母疾七日不食号孝童　肃宗在灵武责梁宰追留　安西兵乱独以恩信为士卒所服罗拜不敢害凡佐三府益知名　幸陜白孝徳度支不能制军剽掠得秀实而军中畏戢　请为邠州都虞候斩郭晞横卒而以老躄持马造门责晞邠由是安　为营田官卖马代农偿焦令谌租令谌自恨死　泾州王童谋闻警鼓作乱使迟鼓节又谋救火而乱使火发不救　马璘为吐蕃所隔悉鋭兵示贼璘得归　璘死摄镇军不得变吐蕃数年不敢犯寨　非公防不举酒　賔佐议军政不及私　入朝帝问所以安邉画地以对　见徳宗】
　　李抱玉【本安重璋元宗以战功改名耻同贼姓改姓善养马骑射　为光弼禆将从战河阳差功第一　上幸陜盗徧南山五谷东拒虢西抵岐尽平之　让司徒让仆射凡兼三节度三副元帅又让之求专事闗陇　在镇十余年虽无破虏功而禁暴安人为将臣之良】
　　李承【楚州置常丰堰御海潮溉屯田收十倍　李希烈表计梁崇义知其后不可制　单骑代希烈镇襄汉迫胁不屈　辑绥抚安阖境完复　结希烈腹心谋杀希烈】
　　王翃【贼乆据容州经略皆桥治翃为经畧百余战复之　为子仪留后诛凌正　尹京兆饔败肉腐激泾原兵叛　守东都屯田练兵吴少诚叛独东畿有备　善卢杞助之杀崔宁沮懐光】
　　严武【挺之子　八嵗杀父妾阙在蜀放肆一言之恱阙】
　　【掊虏亦不敢近　慢房琯　最厚杜数欲杀之　李白蜀道难为房杜危】
　　崔宁【镇蜀十余年恃强恣横杜鸿渐受其贿益委之　详见徳宗】
　　李忠臣【本董秦　肃宗时御安史平东都有功　代宗时吐蕃犯京师召兵独先至曰君父在难可择日救患乎　败李灵曜　走田恱　妹壻张惠光父子为牙将残克横肆李希烈因众怒如故】
　　【隠逸】张志和【己见肃宗　观察陈少游礼遇之　谒真卿湖州徃来苕霅】
　　陆羽【见肃宗】
　　【循吏】罗珦【江西荆襄镇军乱诛首恶环棘俾投所刼物一日满　吐庐州疾不服药祷滛祀　修学　政
　　简易　杜佑上治状　尹京请灭平粜半　子】让【焚婢劵归其母】
　　【文艺】杜甫【少贫客吴越赵齐间　举进士不中困长安天寳十三年献太清宫飨庙及郊三赋　自言先臣恕预以来十一世守儒官臣七嵗属辞且四十年扬雄枚臯可企及有臣如此陛下忍弃之避乱三州欲归肃宗为贼所得　走鳯翔上疏救房琯帝自是不甚省録　家寓鄜懦弱至饿死为华州司户年饥輙弃官去　客桑州采薪栗流落劔南　结庐成都依节度严武　尝醉登武牀视曰严梃之乃有此皃以其好杀　一日武出欲杀甫冠钩于帘三母奔救得止　崔旴等乱徃夔梓间　大歴间出瞿塘下江陵溯沅湘登衡山客耒阳游岳祠大水至旬不得食　令遗牛炙白酒大醉一夕卒五十九　与李白髙适过汴酒酣登吹台慷慨懐古　数尝冦乱挺节无所污诗史　气节髙伟】
　　于邵【邑州僚乱薄城励兵拒战　贼降儒服出贼拜乃引去　李抱玉以闻迁梓州不拜　知制诰大典册必出其手孝弟有行晚益修洁】
　　大厯十才子【卢纶　吉中孚　韩翃　司空曙耿讳钱起　夏侯审　苖发　崔洞　李端】
　　【宦官】鱼朝恩【高宗时事见前　代宗东避吐蕃悉军迎于华隂　更号天下观军容等使　忌子仪功与元振谮之　子仪再安京师甚惭劝徙洛　讲五经作文章谓才兼文武　判国子监　怙贵诞辞惟相里造李衎不屈　以水旱不时馈运困竭欲易宰相衎折以军容为之宰相行文书而已释菜讲覆餗　造章敬寺为太后荐福　发子仪先冡　置狱北军人号地牢　谓天下事有不由我乎　养息乞金紫上滋不恱　上倚元载图之子仪亦言不早图变且大　召入使周皓缢杀之】
