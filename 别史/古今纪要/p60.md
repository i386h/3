<!-- { "loadSidebar": true } -->
　　王播【孤贫刻苦　居官强济　侍御史时京尹李实表为三原令将折之趣府礼谢　豪强犯法不贷嵗终课最实更荐之此全无气莭　御史知杂刺举不阿　闗中饥诸镇闭籴播以为言三辅不乏　李巽领盐鉄奏为副　京尹禁勲戚驰猎及禁屯佩剑盗贼不能隠皆走　议谳丛繁剖决如流　淮西馈饷引程异自副兵得无乏　礼部尚书稍贿结宦要　荐皇甫鏄鏄黜播以异代　穆宗逐鏄由权幸得相专务将迎无裨益　复失河北众望不厌　镇淮南旱歉掊敛民怨　敬宗立以十万缗谢王守澄复领盐铁使谏官交言其奸公议益不与　文宗立入朝享献复相不与事四年卒　再领盐铁嗜权利以正额月进为羡余淮南还献玉带十三银椀数千帛四十万　薄领纷积反以为乐　税蔡始贞元至播増十之五李珏传　穆宗造百尺楼亟敛以中帝　欲同上】
　　卢坦【杜黄裳使察子弟破产者不行　据理拒监军干政　笑不与善笛者重职　知监军与姚南仲不相安避为夀安令　寛赋限曰不过令罚俸尔　劾栁晟山南阎济美浙西违诏进奉　谏毁李锜祖墓　揖退裴均答以姚南仲守正不交权幸者遂罢　宣歙观察奏刘辟之亲苏为判官遇饥不抑江淮谷价　中人验薛謇不献异马曰事付有司而又遣官官有司不足信乎三奏乃】
　　【止　表韩重华为代北水运使开废田収粟二十万　列壁二十益兵三千　上从李绛请以坦开振武天徳营田四千八百顷収粟四千余万吉甫欲迁受降城争以碛口制狄之要吉甫出之东川李绛为相借为已助半嵗而绛亦出　治东川尽蠲山泽盐井卒之借　屯兵安州朔望使人】
　　【存问其家故士感慰不逃　惟收军吏闰月粮助行营一事为人所非】
　　韩愈【初署宣武　董晋幕晋死依张建封　操行坚正鲠言无忌　自四门博士迁监察御史极论宫市徳宗怒贬阳山令　有暧在民民以其姓字子因栁涧事上疏言刺史相党复下迁　才高数黜作进学解执政竒其才改比部　奏宪宗平蔡在断与不断执政不喜　或诋与裴均厚左迁为裴度平蔡行军司马　谏迎佛骨赖裴度崔羣免死贬潮州　至潮上表哀谢自言上欲用之皇甫镈沮之改袁州刺史　潮州驱鳄鱼　袁州赎男女为隶没入者七百余人　召拜祭酒　穆宗使宣慰王庭凑　李逢吉荐为京尹特诏不台参以陷丞相李绅劾之台府由此不恊皆罢　终吏部侍郎夀五十七　经指授者皆称韩门弟子为嫂郑服朞　文章深探本原卓成一家　原道篇表襄轲雄佐佑六经泰山北斗】
　　孟郊【武康人　少谐合愈一见为忘形交　五十第进士　溧阳尉坐投金滩赋诗曹务废令以假尉代之分其半俸　郑余庆守东都署水陆判官镇兴元又署参谋　诗有理致】
　　李翺【字习之　请史官于行状諡牒惟取大节数条兴复太平大略赦淄青生口贼众懐徳一蠲赋十万石二却韩女乐出李宗奭妻三　若遂复高祖太宗旧制用忠正而不疑　屏羣邪而不改税法不督钱而纳布帛　絶进贡寛赋　厚边兵　引待制官问时事此六者政之根本　峭】
　　【鲠议论无屈　仕不显怫郁无所发面斥逢吉移病　有司白免官逢吉表为庐州　州旱疫窭户卖田屋而仍输赋翺使豪室无得隠贫弱以安称栢耆才左迁　从昌黎为文章辞致浑厚亦諡文　　欧公只説韩李不説韩栁复性书说理　去佛斋文辟佛】
　　张籍【和州人　愈荐为博士　名士皆与逰而愈尤贤重之　性狷直　责愈博簺及为驳杂説义乐府多警句终国子司业】
　　皇甫湜【新安人　为工部郎中辨急使酒数忤同省裴度署判官　度修福先寺求碑白居易怒其舍近饮斗酒援笔立就赠车马防缯甚厚又怒碑字三千字三缣何遇我薄　误字齿儿臂】
　　卢仝【愈爱其诗厚礼之　王川子月蚀诗讯元和逆党愈称之】
　　贾岛【初为浮屠名无本洛阳禁僧午后出为诗自伤愈怜之教为文累举进士不第　跨驴苦吟不避京尹　文宗时坐飞谤贬武宗时迁司户未受命卒】
　　刘义【亦节士　放肆为侠行因酒杀人亡命　折节读书不俯仰贵人　作冰柱雪车诗归愈　面道人短长服义则又弥缝若亲属　持愈金数斤曰此谀墓中人得耳不若为刘君夀】
　　李汉【与郑注王璠共谮李徳裕见徳裕传　敬宗时波斯献沉香亭谓此何异瑶台琼室】吕温【与执谊厚因善叔文　副张荐使吐蕃故不与叔文之败　藻翰富丽流辈推目　险躁谲诡而好利　与窦羣羊士谔昵羣为御史荐温　谔宰相事吉甫持之遂谋逐吉甫诬以隂事　上怒贬道州徙衡州治有善状】
　　孟简【不附叔文　为諌议固争韩泰韩曅复刺史承璀为招讨　以幸出为常州　孟渎溉田四千顷李逊为浙东观察抑士族右编人至横恣简代逊一反之农估皆受其时谓两失　代崔羣为户部自意柄任及出镇山南不乐之简杀翰其家发简奸赃尝遗承璀赀七百万　工诗　尚义与交者虽殁视防其孤不衰晚路躁急佞佛过甚】
　　栁公绰【不读非圣书　再登贤良科　嵗歉毎饭不过一器曰四方病饥独能饱乎　裴度尤引重　太毉箴諌逰畋上赏其气行无间隙不在大之语　李吉甫出之　诏发鄂岳卒讨元济即自请行省问其家军中感服鄂军毎战必克】
　　杨于陵【韩滉刚严少许可称为佳壻　滉居宰相避亲不调文书自娱　宣徳宗遗诏于太原献遗无所受　浙东请出米三十万赈饥政声流闻尹京请减三丁者不得着军籍由是编民不得窜北军横闾里　豪右大震　宪宗时擢僧孺贤良第一宰相恶其直出镇岭南　辟置李翺访得失　陶瓦易蒲屋　监军笞吏求其赃吏呼曰杨公尚拒他方赂遗肯私官钱耶　谓吏部程判别诏官参考与有司不相谋不知限员于是始诏三考官止较科目选至常调悉还吏部　请修甲歴南曹置别簿相检实　始奏选者纳直给符告居四年凡调三千人　判度支当讨淮西用所亲为供军使饷道乏师败贬　器量方峻　进止有常度　节操坚明终始不失其正　时人尊仰】
　　许孟容【刚正之士　尹京捕神防军李昱使偿富人钱诏付军不从　豪右大震　武元衡死请起裴中丞辅政详见徳宗】
　　叚平仲【为谏议力争承璀不可讨镇州及无功还又乞斩之　尚书右丞朝廷得失未尝不论奏世推敢直详见徳宗】
　　温造【刚正详见敬宗】
　　卢景亮【上起废召之　详见徳宗　时以直諌知名者又有王源中嗜酒失上意】
　　潘孟阳【刘晏甥　公卿多父行及外家賔客故被慰荐杜佑度支奏以自副使江淮视财赋并察诸使治否孟阳豪倨从数百人所至会客流连招金钱誉望大丧　后郑敬宣慰江淮帝以为戒与武元衡旧复为户部盛葺第舍用度过侈　人指怒之】
　　栢耆【有纵横学　父良器名将　志健急名　防杖谒裴度　　　説下承宗献二州　谕成徳军信悦以赉钱未至哗议　夺李祐降李同防功诸将忌之贬　李祐因之惊疾赐死】
　　李巽【杜佑荐代领盐铁　刘晏后莫能继巽涖职一年所入如晏最多之年明年过之又明年增百八十万緍　荐引程异自助计较又精于巽　治家亦句检案牍簿书如公府秋毫无纵　疾革亦与省候者商较功利　忌刻所憎辄杀使人致绢于窦参而劾之至死】
　　【镇将】马揔【安南都防清亷不挠儒术教其俗夷獠安之建二铜柱于汉故处　元济平为留后　淮西犷戾有夷貊风设教令明赏罚风俗一变　笃学　吏事倥偬书不去前】
　　严绶【杨惠琳刘辟反言初即位不可失威　扶风九年寛惠　吏事有方略　荆南降羣蛮　讨元济闭屯弥年　歴三镇奏辟位将相者九人　锐进趋　并州报閺乡尉李达不召饭之怨　徳宗时以判官进奉召为刑部员外郎　纲目云绶无他才但能倾府库以赉士卒赂宦官以结声援】
　　胡证【膂力絶人未显时救裴度人谓其侠　为和亲使请县官俭受省费絶鬻官之滥　虏使易胡服又令便道疾驱皆以唐仪自将不辱命镇岭南殖财自奉养奴数百营第弥亘号京师高赀】
　　田正【父廷玠承嗣从昆弟尚儒不乐军旅承嗣盗磁相无所回染责悦何苦为叛臣杜门不纳愤卒　承嗣爱正名兴　从容规切军中赖之谏季安杀罚　懐谏立众怒迎正主军　约举六州请吏　宪宗就使镇魏博　裴度慰劳军民存问高年惸独正不觉自失奉上益谨　上赐名　遣子布讨蔡　破承宗　讨师道取十二州以献　加平章来朝乞留帝曰魏人乐卿之政四隣畏卿之威为朕长城遂还镇　欲变承袭旧风悉遣子姓仕朝荣冠当时　在镇七年　穆宗使镇成徳以魏兵自卫度支吝其廪魏兵归　成徳军乱家属将吏死者三百余人书楼万余卷】
　　刘茂复【判官以议事尽忠乱军皆相戒切犯】
　　田布【平蔡十八战　正徙成徳布镇河阳同日受命所至省冗将募战卒寛赋劝穑　穆宗起复镇魏博与妻子賔客决而赴镇　未至二十里跣足披髪哭入居琧室　兄事将士老者　月俸百万不入私门发家钱十万緍赐军　度支馈饷不继以六州租赋军军中谓刮六州肉与镇冀角死生怨之　牙将史宪诚蓄异志而魏军骄惮战溃归宪诚　诸将皆欲行河朔事遂刺心谢君父而死】
　　李愬【晟子　讨元济为唐邓节度　承髙霞寓败袁滋无功之后示弱半嵗　禽丁士良不杀禽陈光洽而吴秀林降又不杀用其防禽李祐又不杀而袭蔡之谋定　夜半禽元济不戮一人裴度至櫜鞬以见曰此方废上下分乆矣请因示之度以宰相礼受谒蔡人耸观　经略陇右使镇鳯翔李师道反代其兄镇武宁旬日践父兄两镇　淄青平进平章事徙镇昭义　代田正镇魏博正遇害愬素服令军众皆哭　又遗牛元翼宝剑方下令勒兵而病甚还朝卒　俭约　所处惟父时故院　晟克京师愬平蔡皆市不易肆人子竒功近世未有　晚虽忽于取士与郑注善议者不以掩其贤】
　　高崇文【七世同居　朴重寡言　不通书　不晓朝廷仪　宁州大破吐蕃三万　杜黄裳荐讨刘辟诏出皆大惊卯漏受命辰巳出师先是选兵五千常若冦至　禽辟送京　入成都珍货如山无秋毫犯厌案牍谘判且以蜀优富无事请扞边效死以使相镇邠宁举蜀帑百工自随　居邠三年戎备整修】
　　承简【崇文子　从平蔡　郾城屯田列防庸贼筑武宫葺儒宫嵗时行礼　邢刺代输】杨元卿【慷慨有术畧客江湖时时高论人谓狂生説吴少阳以君臣大义　谬説元济厚赐将士困其财　求持表见天子因条虚实请讨　家被杀求为刺史及假度支钱裴度不与　蔡平请取恠珍寳带出为汾州　穆宗使镇泾原屯田筑高垣冦至耕者保垣居六年泾人徳之　请赍三月粮讨何进滔　献文宗粟二十万憸巧聚敛结权近】
　　张茂昭【孝忠子父子皆贤　镇义武　武俊来袭掠厚谢以止之　入朝言河朔事　徳宗竦听恨见晚方倚之经北方而帝崩　顺宗加平章事遣之镇辞女乐曰天子女乐非臣下所宜见况后日立功之臣何以加之　赐第亦辞　宪宗时五请入朝　为前锋讨王承宗　数表请举宗还朝北镇间説皆不纳　奉两州符节图籍归代者曰庶后世不为污俗所染　后复振河中】
