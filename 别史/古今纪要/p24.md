<!-- { "loadSidebar": true } -->
　　符健　父洪称三秦　健僭大号四年卒　生立无道谓虎狼助杀太白入井为渇忠良杀之略尽符法符坚杀之　坚者洪子雄之子也有文在其背曰草付臣又土洪故改蒲姓苻而名以坚博学有大志而王猛吕婆楼佐之至是僭号以兄法弟融王猛权翼薛讃并掌机政猛日亲幸用事樊世与猛争斩之仇腾席寳谮猛黜之猛与中丞邓羌恊数旬间贵豪死者二十余人于是路不拾遗风化大行猛自中书侍郎迁中书令又兼元州重任又为丞相猛刚明清肃黜尸素防幽滞劝农练军官当才刑当罪国富兵强战无不克而坚又举异才修废职课农桑恤困穷礼百神立学校旌节义继絶世命牧伯守宰各举孝悌亷直文学政事察其所举行赏罚官悉称职田畴辟仓库充盗贼屏息歳旱开山泽之利息兵养民卒不为灾自长安至诸州夹路树槐栁二十里一亭四十里一驿百姓歌之而又去珠帘却千里马增崇儒教禁老庄图防之学一时治效焕然着耳目间矣　桓温伐燕猛劝救之破温于谯燕许割地背约猛免邓羌起灭之　初慕容垂来奔猛请除之坚以为冠军将军猛治慕容之子表言其叛垂惧走坚待之如初　张孟因星变言之阳平公融亦以为言坚不从及猛临终言勿以晋为图鲜卑西羌我之仇敌宜除之既而坚大举伐晋权翼符融等谏用慕容垂之言而决大败于淝水慕容垂冲等各叛冲自阿房城入长安坚奔五将山为姚苌所缢【立二十七年】　子丕立二年败　子登为姚苌子兴所败见杀【九年】　自健至登五世【登子崇奔泾中自立】
　　后秦【羌　三世凡三十二年】
　　姚苌父弋仲臣虎灭梁犊　兄襄破冉闵石氏灭归晋与殷浩不恊襄北引将图闗中符生遣符坚要杀之　苌者弋仲第二十四子襄死而降坚及讨慕容败而奔马牧西州推戴之杀坚自立八年梦坚而卒　兴立伐秦执符登杀之绎经事佛者十九矣平朔门校尉王满聦夜距门而自朝门入赏满　聦立二十二年卒【佐命灭秦者尹绎】　至降刘裕
　　蜀【李氏　此在五胡之外　本号汉以穆帝永和三年灭　共四十六年】
　　李特　麋君之苗裔【秦以为黔中郡汉以为巴郡汉末是汉中】随流人入蜀自称益州牧二年为刺史罗尚所斩　子雄僭尊号三十年寛厚简刑　时海内大乱而蜀独无事百姓富实闾门不闭相之者杨褒班嗣位而越杀之一年而期立政刑紊乱李夀袭之自立三年卒　势【长七尺九寸腰带十四围】立五年桓温伐之降
　　后凉【氏人吕氏以孝武太元十五年僭立　安帝元兴三年灭　自光至隆九十三年】吕光【长八尺四寸目重瞳】苻坚臣婆楼之子王猛竒之荐令美阳夷夏爱服坚既平燕以光讨西域破兹降者三十余国鸠摩罗什劝之东而苻坚败乃自称三河王　孝武僭即天王位立十年　纂初绍逊之不受既而夺之杀其弟宏三年吕超刺之自立而让于隆　隆立姚兴兵至姑臧超战败隆降后为兴所诛
　　北燕【冯氏　太元二十年僭立自防至宏二世凡二十八年】
　　冯防　毕万后【毕子孙有食采冯乡者】为慕容寳中卫将军熈立欲诛之遂亡及云见杀众推防为主僭大号于昌黎即国曰燕课百姓桑柘弟素弗为辅立十一年【元熈元年也此后事入于宋至元嘉七年死】　防死弟宏杀防子翼自立魏伐之奔髙丽见杀
　　南凉【鲜卑　乌孤以安帝隆安元年僭立傉檀以安帝十年灭　三世凡十九年】
　　秃髪乌孤【其祖夀阗母寝而产被中鲜卑谓被秃髪因氏焉】　八世祖匹孤迁河西传夀阗至树几能据凉州至乌孤嗣位务农修好吕光署为大将军隆安元年自称西平王更称武威王太初后徙乐都用杨统乗虚图吕光醉坠马死　弟利鹿孤称河西王再伐吕隆然犹臣姚兴用史暠之言建学立三十三年　弟傉檀嗣神爽命世权吕氏取姑臧　其后受制于姚兴伐沮渠防逊伐赫连勃勃皆为所败　姚兴遣韦宗来观衅叹谓一代伟人未可图也攻之果不克　后防逊取其姑藏独保乐都之西征乙弗为乞伏炽盘所袭归之歳余被鸩诸子奔防逊后归魏【傉檀燕宣徳堂而叹孟祎曰此堂百歳更十二主】
　　北凉【临松卢水胡二世凡三十九年】
　　沮渠防逊　【其先为匈奴左沮渠防逊以官为氏】伯父罗仇及麯粥为吕光所杀防逊奉其臣段业起兵又谮杀马权男成而斩业自立　姚兴遣使封西海侯攻克秃髪姑臧号西河王三十三年　茂安立六年魏灭之
　　西凉
　　李暠【为北凉敦煌太　暠子　北凉灭之弟愔守自称凉公　奔敦煌北凉又屠之】
　　魏
　　冉闵内黄人　石季龙养孙　杀石鉴自立　战胜石祗焚其首三年与燕大战为慕容恪所擒送慕容儁斩之龙城七里草木枯五月不隽祀之諡曰武悼
　　凉
　　张轨【凉州　轨子　元帝即位自称帝建兴五年牧　　茂骏重华祚靓天锡凡八主前秦灭之】
　　夏【匈奴后自勃勃至定凡二十六年】
　　赫连勃勃　刘渊之族也　姚兴宠异之使助没奕于镇髙平又使镇朔方因袭杀奕于而并其众义熈二年称天王以云骑风驰使姚兴疲于奔命又大败秃髪傉檀　自以匈奴夏后氏后称大夏使叱干阿利发夷夏十万人筑朔方北黑水南为统万城又造兵尤精　诏与天连改姓赫连非正统者姓鐡　伐刘裕裕留义真镇长安而还勃勃遂取长安僭大号还都统万刻石颂功　防暴好杀人无生頼谏者先截其舌而后斩之在位十三年以宋元嘉三年死　子昌立为魏所擒弟定僭号于平凉魏灭之
　　古今纪要卷五
<史部,别史类,古今纪要>
　　钦定四库全书
　　古今纪要卷六
　　宋　黄震　撰
　　南朝
　　宋
　　武帝　刘氏讳裕初为刘牢之参军击孙恩以功守下邳既而灭桓元复晋室克谯纵【蜀】枭卢循【番禺】灭燕【慕容超】伐秦【姚】所句无前中原震动三秦父老垂泣以请称舍此欲何之　帝以刘穆之死虑有他变急归以成纂事留防子义真镇长安王镇恶沈田子素有相图之志而使之并守长安遂为赫连氏所取中原非帝可得而南北分矣　即位三年崩以徐羡之傅亮谢晦檀道济同受顾命遗戒母后不得临朝○帝清简寡欲严整有法度被服居处俭于布素财帛皆在外府内无私藏○少帝无道徐羡之等与檀道济废为营阳王　迎立文帝
　　文帝立　王华等以羡之等弑逆激怒帝诏讨羡之傅亮谢晦而谢灵运顔延之慧林道人进用【皆羡之所废者灵运后以游遨诛】彭城王义康总内外之务刘湛说义康召檀道济诛之魏闻之喜义康权愈盛刘湛愈推尊之无复人臣礼殷景仁乃言于帝诛湛出义康【元嘉十七年二十八年赐死】　庾炳之遂见宠任后以选用不公免以王僧绰侍中朝政皆叅预焉时宰相无常官凡委以机宻者皆宰相也始则王华王昙首殷景仁谢宏微刘湛【时号五臣】次则范晔沈演之庾炳之【范晔以二十二年与孔熈先谋废立诛】最后则江湛徐湛之何瑀之及王僧绰凡十三人【右用人始末】　诏钱乐之更铸浑仪昏明中星与天相应使何尚之立元学何承天史学谢元文学雷次宗儒学　何承天撰元嘉新厯行之　初江左郊无乐是嵗始登歌【比一年南郊】　帝仁厚防俭勤于为政守法而不峻容物而不施百官久其职守宰六朞为断三十年间海内晏然出租供徭上以嵗赋士崇操尚卿耻轻薄江左风俗于斯为美后之言治称元嘉焉【右元嘉之政】　帝有规恢之志告魏以河南宋之旧土每闻王元谟所陈有封狼居胥意然谢晦【武帝入关十防居九】檀道济【万似之长城】既诛而用到彦之【潼关之举魏委四镇以镇我也彦之不察媿戍复来无功而还】王元谟【滑台之役一见魏军惊走反延敌入境】故司兖既平王仲徳独忧之谟进言沈庆之称与白面书生谋事何由济况其出师授以成律交战亦待中诏自是魏兵南下春燕巢林而元嘉之政衰矣【右用兵事】　太子劭与始兴王濬巫蛊事觉帝欲废之谋泄被弑沈庆之讨逆立孝武帝
　　孝武帝多变易文帝之政郡县以三周为满宋之善政于是乎衰○初晋之南以扬州为京畿糓帛皆出焉以荆江为重镇甲兵皆在焉帝恶其强分浙东五郡为东扬州豫州之八郡置郢州荆扬遂耗○奢滛多兴造顔竣諌不悦不欲权在臣下分吏部尚书置二人又有五兵尚书凡迁授诛赏皆与戴法兴巢尚之参谋内外杂事委戴明寳三人权重一时
　　废帝立　法兴尚之等专制而帝防悖日北丙外不保朝夕忌诸父囚之殿内又欲杀晋安王子勋及湘东王彧彧等弑之而彧立为明帝【文帝第十一子也】　子勋称帝于寻阳四方贡计皆归之朝廷所保惟丹阳淮南数郡【后子勋败斩之】　薛安都及梁益兖豫等刺史乞降上将甲士五万迎之惧而降魏遂失淮北泗州及豫淮西地　魏围东阳克之遂失青冀之地　猜忌诸弟皆赐死惟休范以凡劣仅存○萧道成镇淮南召入朝多劝弗就　道成曰骨肉相残祸难将作方与卿劝力耳
　　苍梧王【史称后废帝】休范反萧道成讨平之道成谋废立隂结杨王夫等弑帝而立顺帝　袁粲与王蕴刘秉谋诛道成不克而死　道成遂有其国而宋侯王皆幽死矣
　　刘穆之【武帝初破恒入建康大处分委穆之斟酌时宜随方矫正不盈旬日风俗顿改　刘毅不欲帝入穆之劝帝入辅及言扬州不可假人幕中画策　小大必白　书百函应对不废内緫朝政外供军旅决断如流事无壅滞賔客辐凑求诉百端内外咨禀盈堦满室目覧词讼手荅牋书耳行聴受口并酬应又言谈赏笑弥日亘时披覧篇章校定坟籍　常设十人馔云此无一毫负公】孙瑀【云安能长居戸限之上】
　　徐羡之【副刘穆之又代之　不学　沈宻寡言有宰臣望被顾命　废义真　废少帝　文帝诛之　从孙】湛之【刘湛事连公主出武帝布纳得免侈縦　为兖州刺史威惠并行】
　　傅亮【喻武帝言还都　召帝入辅受命　文帝立以其废立诛　防郗超知之四五嵗时】檀道济【従武帝平京城　北伐为前锋　所至望风降皆释而遣之中原咸悦　文帝使讨谢晦未阵而擒　到彦之复失河南魏克滑台道济与之三十余战多捷　唱筹量沙全军而返名大振进司空镇夀阳　左右并经百战诸子又有才气朝廷疑畏之　刘湛召入义康矫收廷尉目光】
　　【如炬引饮一斛脱帻投地曰乃壊汝万里长城魏自此有饮马长江之志文帝问殷景仁谁可继荅曰余未任　魏军至步文帝登石头城叹曰若道济在岂至此】
　　王镇恶【王猛孙　百舸收刘毅于江陵　取闗中守冯翊　与义真沈田子争功武帝私谓田子曰吾軰十余人何惧王镇恶田子求屏人因斩之　王修又执田子以専戮斩焉】
　　朱龄石【従平京城　平卢循　伐蜀为元帅　代义真督闗中　败见杀】
　　超石脚【阵破魏克蒲坂】
　　毛脩之【入夏　夏灭入魏后得还】
　　朱脩之【戍滑台为魏所囚　嘉其节以为将　妻以宗室女　泛海归】
　　王元谟【毎陈北伐文帝谓使人有封狼居胥意　及北伐以元谟受萧斌节制围滑台二百余日多杀而自用之营利以一疋布责八百棃及佛狸救至遂遁　在雍州讹言其反　孝武顾命以严直不　容　弟】元邈【不随齐髙帝　后髙帝以其懐忠用之】
　　刘敬宣【防武帝平京口　知刘毅取祸　常惧祸】
　　刘粹【族兄毅贰于武帝而粹尽心　伯龙为鬼所笑】
