<!-- { "loadSidebar": true } -->
　　【文艺】李商隐【字义山　令狐绹力荐之举进士　牛李党皆以无行排之　屡依幕府皆不振绹以忘恩偷合憾之　客荣阳卒　为文瑰迈竒古　令狐楚授之章奏学　时温庭筠段成式俱以是相夸号三十六体】
　　段成式【见前段文昌下】
　　温庭筠【彦博后　与商隠号温李　薄行　侧辞艳曲】廷皓【不作厐勋求节度表】
　　【宦官】仇士良【与元稹争驿　五坊使所至暴甚冦盗　甘露之变杀公卿半空制李石　刘从谏上书言王涯等寃欲清君侧文宗差以自强　文宗泣谓受制家奴不及赧献自此不复朝　抜立武宗武宗内实嫌之　以减谦粮事揺两军　戒其徒勿使天子闲暇观书　凡杀二王一妃四宰相贪酷二十余年家藏兵数千死籍之　初士良夜召崔慎由作诏废文宗慎由以死不敢承而止故慎由子终讨除宦官】
　　【藩镇】魏博史宪诚【详见穆宗　惧请纳地魏人攻杀之推何进滔　宪诚起凡七年】何进
　　滔【与众约斩杀前使及监军者居魏十年民安之　子重顺袭】
　　镇冀王庭凑【为李同捷求袭上不许　遂与同捷逆命　同捷平稍畏谢罪天子赦之　防悖肆毒甘乱不仁夷狄不若】元逵【次子　识礼法贡献如职　照尚主】
　　卢龙李载义【获张靖妻子归京师　同捷要封载义乞讨之自效有功　兵马使杨志诚逐之奔易州　上使命为留后镇河东囘纥使者不敢犯为下所逐】史元忠【自为留后因授之】
　　横海李同捷【奉表请命　诏以乌重代同捷不受又不肯讨史宪诚　诏诸镇进讨李祐入沧州斩之凡传三世】
　　泽潞刘从谏【自邢还治潞　寛厚下益附　入朝待遇加等　见公卿多托以私又见事柄不一始轻朝廷　因甘露事上书讥切中人士良等言其窥伺　始与朝廷贰　贪侈】
　　武宗【文宗子用仇士良谋杀皇太子自立】相李徳裕【终始任之】河朔三镇悚息听命【镇冀王元达　魏博何敬　卢龙张仲武】讨平泽潞刘稹【亦用三镇之师】论兵败三弊请监军不得预军政故破囘纥平泽潞所向有功　三镇使至当激以忠义故三镇不敢有异志　减州县冗官【千二百十四员】毁佛寺【四百余】僧尼归俗【二十六万五百　皆委任徳裕之效】　因太后言　　　遂省畋猎絶横赐　赏高少逸郑朗谏猎　以杜悰不肯选娼女相之　　　受赵归真箓【王哲谏坐贬】　　方士丹得疾
　　【相】崔珙【见文宗　武宗之　始终皆徳裕任之他相无　书之功】
　　李徳裕【相文宗事见前　武宗立自淮西召相　首观辨邪正专委任　力争杨嗣复李珏之死诏言事者无得乞留中谏请推诚　谏防猎许囘纥易粟以待其变　囘纥掠党项防夺公主】
　　【败囘纥　谏从黠戛斯求安西北庭　料卢龙陈行忝必自生变　求去上曰大事皆未就岂得求去　助王讨刘稹泽潞平　论败兵三弊诏下军宰相多不闻　监军指挥军事将帅不得专进退毎军宦者为监使选勇为牙队　置备邉库从容裁决午漏下还第沛若无事时日元和用兵】
　　【宰相或不休沐继火　决防制胜威名独重　谓省事不如省官省官不如省吏罢郡县吏千二百多怨者　答孔子三千徒亦党之问欧公朋党论本之　深疾朋党感愤切言　当国六年天下已平乞骸　沮白居易相柳公权以崔琪荐为翰林恶恩非自己出左迁之　襄阳水溢废僧孺为太子太师　刘稹平后贬僧孺流宗闵以其为患五表上尊号胡氏谓其矜满　秉政乆狥憎爱人多怨上亦不悦　　贬韦质言事相不应领钱谷　众愈怒　宣宗立罢之余见宣宗】
　　陈夷行　李绅【相四年能以名位终并见文宗】
　　李让夷【廉介不妄交位虽显剧俭约自将为世咨美上择谏议谓夷让可　徳裕引相之】崔【陈蹴踘角觝　荆南賔佐入朝三嵗至相上夜召韦悰草制拜之外皆不知　与徳裕不协罢余见宣宗】
　　杜悰【佑孙　父　方当佑相为昭应令　悰尚主式方移疾　　大臣子尚主皆称疾惟悰以选五镇淮南不为武宗取倡女及良家女帝遂相之淮南旱荒百姓漉漕渠遗米呼圣米食茭蒲实】
　　【皆尽悰表为祥　囚狱数百千人　荒湎不能事宣宗罢之　懿宗立乃授中人命劾大臣　镇荆南诏斩秦匡谋讨贼蛮害骇卒　大议论往往有合然才不周用　出将入相厚自奉养未尝荐引幽隐佑之素风衰焉号秃角犀　不恤杜牧　始诏为公主　杖朞旧制衰三年　弟陷泗州御厐勋见懿宗】
　　李囘【宗室　强干　所涖无不辨　上虑河朔相缔结徳裕荐囘宣慰明辨有胆气三镇无不奉诏槖鞬郊迎兵兴以来未有　说张仲武与刘沔释憾平泽潞归拜相】
　　郑肃【学有根柢　博士疑议据经条答　文宗择辅东宫保防太子　朝廷谓肃临义不夺有大臣节武宗相之　与　李徳裕同辅政　孙】仁规　仁表【皆豪爽有文仁表以门阀文章自高曰天瑞有五色云人瑞有郑仁表放纵陵籍人畏薄之　鄙刘邺文邺相贬死】
　　【诸臣】杜牧【佑孙　牧追咎长庆措置无术复失山东作罪言以不当位而言罪也　上防莫如自治中防莫如取魏出东取重下防浪战　囘鹘溃入请武宗遂取之　刘稹平略如其防　歴三州常廉史职　中书知制诰　刚直有竒节不为龊龊小谨论列大事指陈利病尤切　疏真无右援者从兄悰歴将相而牧困踬怏怏不平卒年五十梦书白驹又甑裂乃自志墓焚所为文章　诗情致豪迈号小杜　与李甘李敏中朱敏善而通古今善成败甘等不及】顗【属文与兄牧相上下幼病目母禁其学　贾餗谓足敌数百人　徳裕贵盛数谏之　后谪袁州叹门下爱我如顗吾】
　　【无今日　常言训注必败文宗召为成阳尉闻难作辞疾归】
　　栁仲郢【公绰子　母韩臯女和熊胆丸以助勤　尚书二十四箴韩愈咨赏　争禁卒射杀人免死　吏部时为徳裕条减冗官　谏望仙台　尹京置权量　北司吏入粟违约杀而尸之　政号严明　不徇徳裕折进士科时进士无受恶官者当调者持缺簿自阅拟　宣宗时尹河南尚寛曰辇毂之下先弹压郡邑之治本惠养　镇剑南杀大吏之贪肆莫制者官下肃然　敕授毉工刘习盐铁场官曰自有本色官　毎迁必乌集其第庭树防架皆满者五日　徳裕家无禄不振以其子为推官正服色用简素　父子更九镇五为京兆再为河南皆不奏瑞不度浮屠急于摘贪吏济单弱非庆吊不诣宰相　嫁衣冠孤女不能自归者藏书必三本　仲郢手抄书皆楷小精真　　四子】璞【学不营仕　着春秋三氏异同义　自汉武纪元为编年以大政大祥异随着之】珪【与璧继擢进士皆秀整而文　晚在杜悰幕不受积俸箫佐谓其不能事父仲郢争其诬人皆愧怅】璧【规正李瓉不法不聴拂衣去之】玭【见昭宗】
　　卢钧【尝署李绛裴度幕　御史争宋申锡狱知名给事中駮奏无私　华州三嵗一易驲书　岭南不取海舡珍　以清浄治　不许蕃华通婚阖郡肃一　周防流放丧婚奉禀　南方服其徳不惩而化　华蛮杀干走阙请立祠　武宗时汉水害襄阳使镇筑堤障汉　继刘稹昭义石雄兵先入钧堂治堂上左右皆雄亲卒自居甚安　发卒戍代北反攻城钧谕之悔服逢明皆追斩之　继刘钧镇宣武思乱者安然　以宿齿数外迁　宣宗召之不得相失望移病遨逰林墅令狐绹罢之年八十元旦升降如仪音吐洪畅举朝咎绹绹以为使相　居官有绩　根仁恕至诚而施于事位将相没无赢财】
　　封敖【徳裕召为翰林　属辞敏赡不为竒澁语切理胜慰边将曰伤居尔体痛在朕躬　镇兴元修斜谷道　平蓬果贼　为太常卿廷设九部乐宴私第　上高其才少行检故不至宰相】
　　刘沔【李栻巡边称其威略遂镇河东　大破吐蕃迎大和公主归　共讨刘稹】
　　李珏【数称无逸篇　谏受刘从谏大马刘纳白鹰　以尝议陈王贬　余见前文宗】
　　【循吏】薛元赏【极言当受维州降　京兆杖杀恶少文身者三十余　禁屯怙势不少纵军暴折戢】何易于【为益昌令方春代民挽刺史舡　焚茶诏　讼就廷遣三年狱无囚】
　　【藩镇】魏博何重顺【武宗谕之入朝或割地不从因使副镇赐名敬　趣讨刘稹不进师王宰収
　　州始惧进战】
　　镇冀王元逵【识礼法贡献如职　武宗诏讨刘稹即日就道防印州】
　　卢龙史元忠【陈行泰杀之次符张绛又杀行泰　张仲武求系囘鹘自效徳裕以代镇】张仲武【光朝子　屡破囘鹘诸部　囘鹘不敢犯五原塞自此遂衰　求勒石纪圣功徳裕为作铭碑　宣宗初又破奚北部及山奚】
　　泽潞刘从谏【奢侈　善贸易　贾人献金币即署牙将使行贾所在暴横　献马上不纳疑士良所沮忧被病死　以从子稹嗣】刘稹【拒命　徳裕发诸镇兵讨斩之　自悟至稹凡三世二十六年】
　　宣宗【宪宗子　幼时宫中以为不惠故宦官宻谋定防立之】即位罢徳裕相敏中变防昌之政【增置八寺　复度僧尼　七年孙樵上书言之复禁私度　增州县官】
　　受三洞法箓【独此不变会昌之政】元年旱减膳彻乐出宫女纵鹰隼止营缮理京城狱　书正观政要于屏风正色拱手读之　焚香手读大臣章疏　遣刺史必一一访问　诏州县据贫富作差役簿有役据簿轮差令韦澳纂诸州风土利害号处分语　补缺赵璘
　　请罢元会御宣政宰相以天下无事大礼不可罢上曰近华州有贼関中少雪皆朕之忧何谓无事　惜章服赐睦州守牛丛紫遽曰且赐绯时以绯紫为荣与宰相论元和循吏擢韦丹子寅为御史　谓颇
　　牧近在禁廷以毕诚镇邠宁　抑宦官【敕使以饼黑鞭驿吏责配之　问韦澳近日内侍权势与澳令狐绹谋处之之防　戍臣失律坐监军李敬实犯郑明驺导配南牙】帖李行言名殿柱擢海州【因猎问樵夫称其性执】擢李君奭
　　懐州【因猎见醴泉百姓祈佛愿留之】不补毉工刘集梁新官　定笞法【杖脊一折十杖凥一折笞五　右治道】安史之乱河湟陷吐蕃至是李琳复清水康季荣复原州张义又定　伊西甘兰鄯等十一州而河湟尽入于唐【右武功】　上明察沈断用法无私从谏如流重惜官赏恭谨节俭重爱民物大中之政讫于唐亡人人思咏号小太宗【令狐绹毎奏事未尝不汗沾衣范氏惜其以察为明抉摘微细以惊服羣下】
　　白敏中【武宗欲相居易徳裕恶之言其老而荐敏中为翰林　既相排徳裕甚力　一反防昌之政　自员外五年十三迁　荐令狐绹　党项乆扰崔铉议遣敏中镇抚　破党项九千余帐遂镇邠宁　徙剑南五年　相懿宗病不求退且逐谏臣曹邺定諡丑】
　　卢商【窭困以学自奋　苏州以盐法求赢民困商令计口售盐人便之赀反增　以劳为观察　判度支伐潞与杜悰同赡兵　为相误纵死罪罢】
　　崔元式【之叔　镇义成　拜相兼户部尚书　以病罢】
　　韦宗【侍御史以部狱不得实改迁　为相以无功罢】
　　马植【文宗时安南都防文惟饰政清浄不烦　洞夷请赋租约束　武宗召自以誉望在诸公右徳裕抑不与要官　相宣宗以交中尉马元贽贬　三馆学士不避行台始植】
