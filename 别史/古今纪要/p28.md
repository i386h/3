<!-- { "loadSidebar": true } -->
　　司马申【事元帝好譛杀武帝觧体以覆灭　尽寝乌啄其口流血】
　　【陈】孔范【后主时与江总号狎客　五言诗曲为文餙　隋兵至奏不能飞度】
　　夷貊传
　　海南　狮子国【献玉像】
　　林邑国【古越裳界汉曰南郡象材县也伏波铜柱在焉　金山吉　具树　沉香】
　　中天竺【即身毒　临大江名新陶源出昆仑分五总名恒水水有真塩　出犀象火齐】天竺迦毗黎国【事佛】
　　沙门慧琳突文【使参权要孔顗谓黒衣宰相】
　　东夷　髙勾丽【在辽东千里】
　　百济【三韩国马韩五十四国百济其一后并其余　马韩　便韩弁韩】
　　新罗　倭　扶桑【东二万里叶似桑仞如笋实如梨皮为布为锦】
　　西戎　河南王【鲜卑　青海龙种】
　　古今纪要卷六
　　钦定四库全书
　　古今纪要卷七
　　宋　黄震　撰
　　北朝
　　魏
　　自刘元海首祸五胡乱华百有余年徃徃迭兴迭亡不过一二世而止至拓防氏承慕容之衰取幽并明元大武继之东兼青兖南包荆豫北逾大汉之子孙百有七十一载与晋宋齐梁陈并立而爲南北而史籍行于中国焉今观其史徃徃自陋其所出而过爲文餙之辞若曰黄帝子昌意少子封大鲜卑山因以爲号黄帝土徳北俗谓土托谓后跋故以爲氏其裔仕尭逐女于弱水积六七十代有成帝毛者统国三十六歴宣献至圣武帝有神兽引居匃奴地帝名诘汾防天女生神元名力防依窦控二十万迁定襄与三国之魏和亲思帝名弗政者没而国分爲三居定襄者与晋分界名穆帝猗卢复一统其国助刘琨破白部大人及铁弗刘武晋懐帝以爲代公愍帝进爲代王平文帝欝律者立大破刘武于朔方絶刘曜晋元帝使韩畅加爵亦不受子昭成帝什翼犍者立符坚大破之避隂山北髙车杂种四面冦抄复度汉至云中其孙珪立爲道武
　　道武【珪】即代正位徙居定襄之盛乐务农息民国人悦之寻改称魏【登国元年晋孝武大元十年】　叛后燕【慕容垂】侵通附塞诸郡燕来伐珪击破之【十年】　自晋阳开道趋中山攻燕【垂子寳】常山以东皆附焉后攻燕信都亦降攻中山又破之【皇始元年晋二十一年】始建天子旌旗取并州建台省置刺史郡守尚书郎以下官悉用儒生爲之【皇始元年】迁都平城始营宫室建宗庙社稷【三年】命邓渊立官制协音建董谧制礼仪王徳定律令晁崇考天象崔宏摠而裁之【二年】珪即帝位始　仿古制定郊庙朝飨礼乐【天兴元年晋隆安二年也】　置五经博士増国子太学生三千人大索书籍【元年】置六谒官凖古六卿又官名多仿上古龙官鸟官【元年】　帝爲次子绍所杀【天锡元年即晋义熈五年三十九】
　　明帝【嗣】闻刘裕伐秦欲将兵直捣彭城夀春崔浩谓屈丐柔然窥伺国隙不如静待因欲论王猛慕容恪刘裕爲人及屈丐必亡之状帝大悦【泰常元年晋义熈十三年】　泰常元年南朝爲宋下河南青兖诸郡【七年宋永初五年】攻宋洛阳防之兖豫皆平【八年】　柔然冦邉筑长城二千里备之【八年宋景平元年云】
　　大武【焘即佛狸也】伐统万夏众大溃赫连昌奔上邽后擒【始光四年　宋文元嘉四年】大破柔然【蠕蠕也】徙柔然髙车降附于漠南竟三千里　讨凉州自云中济河阻渠牧使降宋到彦之取河南帝以洛阳虎牢等四镇兵少敛戍而退既而复定河南　宋王元谟围滑台魏破之进攻彭城不克引兵南下直至淮上起行宫于歩山凡破南兖徐豫青冀六州掠居民焚庐舍而去【太平真君十一年宋永嘉一十七年】　爲常侍宗爱所弑【始】　举逸民卢崔绰李灵髙允等　崔浩更定律令降四嵗五嵗等刑又置登闻鼓　既克凉州用凉人索弊隂异等敞爲博士诲道多成立又常爽置馆教授儒风始振除田禁以赋百姓【髙允请】　命崔浩综吏职　髙允张伟参与著作　太子总百揆劝课农桑于是垦田大辟　存合祀典者五十七所余悉罢亡【从崔浩请】　悉诛天下沙门毁经像魏境庙塔无孑遗　浩不好荘老而信道士冦谦之上书賛明爲起天师道　羣臣请増京城宫室帝谓在徳不在俭又以射者军国之本不可轻废　帝知人明赏罚公将帅违其节度者多败然性残忍果杀往往复悔　以崔浩脩国史暴杨国恶诛之【太子晃好经史及监国使百姓有牛家以大牛相贸又禁饮酒称戯弃本沽贩者于是垦田大増年二十四卒】
　　文成【濬】复兴佛教亲爲沙门下髪立爲道人统　设酒禁郭善明説帝大起宫殿髙允諌而止以允爲郎二十七年不徙官拜尚书令制战阵法有飞龙腾蛇之变　初太武经四方国颇虚耗帝静镇之懐集中外民心复安
　　献文【】年十二嗣位立冯太后临朝【宋朝太始元年】开酒禁初立郡学【髙允李所请】太始归政始亲政赏罚严明防清黜贪牧守始有以廉防称者【魏制前政选吏以待后人今制守帅到官自举人望】围宋东阳三年防之青冀之地尽入焉　以民疲于赋役立三等输租法【上输平城中他州下本州】杂役悉罢之置僧祗户粟赈给贫民于是僧祗户粟及寺户遍于州镇帝聪睿果断而好佛老常有遗世之心乃传位太
　　子自建鹿野浮屠居之　诏劝农桑　守令能静盗者擢太守刺史　延兴以后不复有赦　爲冯太后所鸩
　　孝文【宋延兴元年受】冯后既鸩献文复称制　班百官得赃满一匹者死外戚李洪首以赃败于守宰　死者四十余人然吏民犯他罪者悉寛之　乐非雅者除之焚图防秘纬　均田　立邻里党三长定民户籍改课调法民始愁怨后以课调省费堦安之制五等公侯服帝初法服辇　大开仓赈贷听民出关就食罢无益之作出宫人罢尚方锦綉之工出御府内
　　库外府物班臣下及贫民　诏李彪崔光修国书【改编年为纪传表志】　冯太后殂始得亲政【十四年】更令律令于东明观亲决疑狱简置乐官使脩其职命髙闾参定【十五年】祀明堂登灵台观云物降居青阳左个布政自是每以爲常飬老乞言【十六年】歩骑三十万南伐至洛阳羣臣稽颡马前乃止遂定迁都之计　定考课法三年一考分优劣三等亲临明堂黜陟百官皆面数其过而行之　置牧于河阳使宇文福掌之蓄马蕃滋　禁胡服【十七年】大举伐齐以齐民自立也诏淮北人不得侵掠帝度淮至夀阳民皆安堵至钟离爲萧衍所破而还　及文武百官尽迁都洛阳　如鲁祀孔子封其后　诏断北语　求遗书立太子太学四门小学于洛阳　定圆丘引诸儒议论遂祀之后一年又营方泽于河隂　谓莫肯公言得失可叹　始命铸太和五铁钱用之【十九年】改姓元姓重复者改选举多取门品李冲等諌不改　大旱三日不食雨【二十年】二十万南讨大破齐于沔北【二十一年】齐来伐帝自将击败之闻齐防班师【二十二年】　齐陈显逵攻防马圈戍帝亲破之收我资亿计疾甚至谷塘殂年三十三性寛慈好学诏防皆自爲之好贤乐善精勤庻务
　　制礼作乐鬱然有太平之风
　　武宣【恪】年十六不能亲决赵邕髙肇等用事魏浸衰罢盐池禁爲富强所专复收之　营缮国学茂异孝亷愈众好晏乐疎宗室　复罢盐池禁【甄琛议】元蝉卢昶有宠晖爲吏部尚书用官皆有定价谓之市曹　梁萧宏来伐中山英击破之英进围钟离梁韦叡败之尚释氏于式干殿讲经逺近承风无不事佛比及
　　延昌州郡共一万三千余寺
　　孝明　胡太后临朝于忠専政　太后作永【阙】
　　寺土木之美前此未有【梁天监十五年】多窃冐军【阙】请置勲簿　复禁盐池【太师雍议】张彛子请【阙】
　　格羽林席贵相率焚其弟杀其父子大【阙】
　　者知其将乱矣　崔亮爲吏部尚书【阙】
　　问贤愚専以停解日月爲断选举失人自此始
　　元义刘腾作乱幽太后及帝遂专政【梁普通元年】故六
　　韩棱陵叛六镇尽附之初李崇请改镇爲州以慰之不从至是诏改已尽叛矣　朔方胡反源子雍平之胡太后再临朝诛元义时元法僧反称帝【普通六年】
　　方事西北二荆西郢郡蛮反引梁将围荆州【七年】葛荣反自号齐【梁大通元年】时征伐不息豫征六年租税人入市者税一钱邸店皆税　胡后再临朝以来嬖幸用事盗贼蜂起讨城有功　朝廷惮之【三年】时郑俨徐纥得幸太后髙欢说荣诛之帝亦诏荣内向太后遂酖帝立临洮王子钊荣与元天穆起兵沉后及少帝于河立壮帝
　　孝荘【子攸】北海王颢以尔朱荣之乱奔梁至是梁送入洛帝北走避之荣攻败颢帝还洛阳【梁中大通元年】　帝勤政事数覧寃狱帝宻围荣遂手刃之　荣弟兆帅兵渡河立东海王爲帝遂入洛执帝杀之尔朱世隆又以东海王无人望废之立节闵
　　节闵【恭】立而髙欢起兵信都以诛尔朱爲名别立勃海太守元明爲帝帝遇弑
　　废帝【朗】髙欢既败尔朱　帝自以疎逺请逊大位而孝武立焉
　　孝武【修】髙欢使斛斯椿求帝于田舍而立之帝畏髙欢之逼乃入关依宇文泰于是魏分东西【都雍州】孝武之在洛也令妇人咏等而从妺不嫁者三明月者其一也既入关宇文泰取明月杀之帝不悦遂爲泰所鸩
　　文帝【寳炬】从孝武入关泰立之泰爲相酌便时者三十四条新制行之【大统元年梁大同元年】　泰同蘓绰参机宻绰制文案程式朱出墨入计较户籍之法后多遵用泰同周恵逵唐瑾损益旧章礼乐稍备泰欲为经国富民之法蘓绰賛成之减官贠置二长幷置屯田以资军国又为六条诏书奏行之初置六军　更权衡度量命蘓绰损益三十六条之制颁行之　择守令皆用新制数年间百姓便之　泰欲革文章浮华之弊命蘓绰作大诰示羣臣令文章依此体　置八柱国泰及元欣李弼李虎于谨等爲之　始籍民之有才力者为府兵分二十四军置十二大将军统之【右军国之政】泰率兵伐东魏大破髙欢于渭曲乘胜据有洛阳【二年梁大同三年】髙欢复攻取洛阳【四年】王思政举韦孝寛镇王壁髙欢攻之不克遁归【十一年】欢死其司徒侯景据頴川率河南六州内附【十二年　右东西立战事】在位十七年殂子钦
　　废帝【钦】泰有图江陵之志梁王詧立益重其贡【二年不立年号】泰作九命之典叙内外官爵改流外品爲九秩　帝谋诛泰事泄见废
　　恭帝【郭钦弟】遣于谨宇文护杨忠伐梁执元帝以荆州立詧爲后梁【元年】泰依周礼建六官自余并仿周礼　泰死子觉爲周公护请禅于周【梁敬帝太平元年】
　　东魏
　　孝静【善见】孝武既入关髙欢乃奉之迁邺【天平元年梁中大通六年】西魏来伐失洛阳【四年】欢复取之【大象元年】　欢死子澄代领其众侯景据河南叛慕容绍宗击败之【右用兵事】欢子澄典吏部始改崔亮年劳之制铨擢贤能【元年】诏羣臣于麟趾阁议法爲麟趾格行之　自东西分裂河南州郡鞠为茂草欢命诸州濵河及津梁皆置仓积谷以备供须又于幽瀛沧清四州煑盐军国粗给至是大稔山东之民稍息【三年右军国之政】帝美仪容好文学从容沈雅时人以为有孝文风烈髙欢事之甚恭至澄倨慢帝谋诛之事泄为澄所幽　兰京杀澄弟洋代领其众　洋封齐王帝禅焉【武定七年西魏十五年】
　　卫操【事晋卫瓘归魏桓帝任以国事】
　　刘库仁【媿外戚道武少依之子显谋逆道武杀之】
