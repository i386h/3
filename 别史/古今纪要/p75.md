<!-- { "loadSidebar": true } -->
　　冯道【字可道　由张承业事庄宗　刻苦俭约　居丧退耕　相明宗言患生所忽诵聂夷中田家诗又言圣人大寳曰位明宗不能晓　相十余年潞王反出迎相之　石晋灭唐又相之厯三公契丹灭晋责事晋无状自称无才无徳痴顽老子又为契丹太傅　周灭晋又事之　事四姓十君以旧徳自处当世亦仰为元老喜为称誉　对契丹佛出救不得　丧君亡国未尝屑意　自号长乐老著书陈四姓契丹所得官爵为荣自谓忠孝事九君未尝諌独諌世宗伐刘旻而世宗卒败旻　欧公论其无耻因叙疑妻李氏贞防晦翁真称乡原】
　　李琪【与兄珙俱以文章显　为梁征伐书诏下笔輙得全忠意　为相结赵岩等自助　大水应诏类千言谩然无足取庄宗独重之　请明宗无改唐国号　明宗羣臣五日一入　琪谓非唐故事乞复朔望入閤而不能明入閤正衙之礼　安重诲杀其台门殿直不敢言　误以定州为真定罚俸　文章自负以牙板刻前乡贡进士　梁救杜淇劝成纳坚壁不出少持重不知进退　珽从而败　曹州素剧十余刺史皆坐事至珽独以治闻遣代许州冯行袭行袭感泣解邙　曹州禽贼答内黄外黄雍丘下黄陈留】
　　郑珏【纂诸孙　庄宗兵入汴欲以传国玺与之以缓兵又曰但恐不易了】
　　李愚【不拜梁衡王友谅　从伐蜀请崇韬急击　为相不治宅第借延賔馆以居败毡弊席萧然四壁　与冯道迎从珂复相　时方多事欲依古制理请颁唐六典使百司各举其职州县贡士作乡饮礼　从珂目之为粥饭僧】
　　卢导【冯道李愚迎从珂使草劝进牋终于不肯李愚曰吾辈罪人卢舍人言是也】
　　司空题【张彦欲草奏诋梁君臣判官王言不能下笔题至挥笔成文言甚鄙浅遂见用】刘昫【代王玫判三司尽除民间积欠吏沮怨而民欢然　与冯道亲家李愚恶道为人诟罢之】卢文纪【为中丞受台吏拜　以于邺与其父同名参上不纳邺忿死　从珂择相皆言文纪姚顗有人望从珂书姓名纳琉璃瓶中挟而相之　天下多事从珂责之请废五日起居复开延英　从珂被虏谓曰舆议谓卿相可致太平今使吾至此】
　　冯孙【不通世务学韩愈为文　相废帝口邙门三不开　自洛朝河阳无所言惟献绫三百匹初效昌黎辟佛既为石晋所罢反学佛撰法喜集佛国记行　时谓佞清秦不彻乃求佞佛　死】
　　【后家婢有为孙语者崔协之相昭宗亦然时人嘲之曰生不能言死而后语】
　　姚顗【少憃惟司空图奇之妻以女　仁恕而不知钱陌铢两御家无法与冯孙相龊龊无所为冯道合三铨为一顗文纪复分之増损旧格选人不便往往喧诉】
　　刘岳【政鲁八代孙　好学敏文辞　请明宗百官皆赐告身　笑冯道遗下兔园册道本田家状儿质野　明宗以郑余庆书仪有起复之制非所以厚风俗诏岳删定而鄙俚转失其本后益讹谬】
　　马缟【谓明宗立魏庙　刘岳増损书仪皆取决　缟言嫂叔无服太宗时小功今给假九月非是刘昫等请丧服皆依开元礼　始具五服附于令　卢文纪以其迂鄙自待即迁祭酒】
　　崔居俭【自后魏为甲族子孙専以门望自髙为世所嫉　拙于为生居显官衣乏死无以葬】崔棁【好学不游里巷居滑十余年人罕识面　専于文学不能涖事桑维翰使知贡举果不能举职取孔英　晋髙祖使与窦贞固吕竒张允复文武二舞及朝防礼乐其声悲离闻者悲愤　明年髙祖崩棁亦卒陶谷奏废二舞　契丹入晋以太常乐迎之闻者流涕】
　　李怿【张文寳以覆试多黜请下学士院作诗赋格怿笑谓余登科偶然尔安能为准格】和凝【胡栁之战独从贺环而救之环知其必贵因妻之　知举放榜撤棘开门士皆肃然　唐亡相晋　晋祖幸邺请为宣敕十余授郑王留京备安从进之反　饰车服　文章以多为留白板行于世　以第五人及第为相及知逺选范质为第五而亦至相官皆与凝同】
　　冯玉【姊为晋出帝后不知书而知制语　为相权贿契丹兵尽掠其赀犹献奉国玺契丹求恩】卢质【议为唐哀帝立庙号明宗亦知不可　从珂入立欠犒军钱与王玫配率民财召怨】吕琦【料敬塘必引契丹为患建议和亲废帝不从】
　　河泽【好学善诗　洛阳令伏草间諌庄宗猎　数上书明宗言事　防阁諌幸邺　然外直而内实奸邪　时多以割叚避赋役因奏罢蠲纸课州县出纸冯割股蠲赋役符号蠲纸　干赵凤求给諌凤授以他职未拜命先书新衘　投轨请立秦王以希进遂成秦王之祸】
　　史圭【为县有善政人立碑　安重诲不知书倚备顾问令升殿侍立　直学士升殿始此】龙敏【由冯道事张承业　事祖父孝　敬塘结契丹以叛敏请送东丹王入西楼则契丹且有内顾忧东丹王本徳光长子以不得立奔唐得封　西楼在契丹上京　又请千马破杀赵钧　使吴越不拜】
　　李松【魏王继岌既杀崇韬松请急作黄纸诏书以定人心　契丹入冩门松荐敬塘镇太原敬塘谢之曰为浮屠者必合其尖　为相信赵延夀之归又信用杜重威晋遂以亡　与契丹俱北　汉以其宅赐苏逢吉后归逢吉诬杀之】
　　李鏻【自称掌书记谒王处直不过易緑袍为绯谒李规　不学无知　常求为相】
　　买纬【长史学　唐自武宗后史职废无实録纬采闻为唐年补録六十五卷虽天下多故事多缺误而丧乱之际事迹仅存亦有补于史氏　次石晋及汉祖实録恶桑维翰谓有银八千锭徐合符非之　日厯多言大臣过失王峻怒之遂贬死】
　　段希尧【沂州军拥敬塘请斩为首者　敬塘反又谓不可　使吴越遇风涛曰吾平生不欺】张允【駮赦论谓有罪见舍则无罪者衘寃此致灾之道小人见天灾则喜是教人为恶首髙祖大喜】王松【相石晋刘知逺入洛使百官受伪命者焚之松自诮为二十四考中书令】
　　裴皞【自晋魏为名族　端秀刚直　在后唐陈阙失斥权臣　石晋相之告老　马孙引门生见之喜曰门生门下见门生　维翰过之不送迎曰桑公见我于私第门生也　二人皆皞礼部所取】
　　王仁裕【蜀平归唐从珂檄诏皆其所为　石晋定乐大宴闻奏黄钟知有争者两军校鬬梦以西江水涤肠胃文益进　诗万余首号西江集　二十五始就学与和凝皆以文章名　知贡举得王溥与凝得范质同】
　　王延【崔协子颀举进士卢文纪恨协言之延曰赵人善泅生子而浮之水上可乎延卒擢颀甲科人称其公　友爱五代之际称其家法】
　　马重绩【明太一五纪等术　庄宗征伐占必中　敬塘起兵废帝使卜遇同人卦　以宣明之气朔崇之五星为石晋作调元厯然不数嵗即差　依古画夜百刻为刻漏】
　　赵延义【父温珪等术数事蜀不中輙被诘责死戒子孙幼以佗道仕进而延义亦以此仕蜀答周太祖汉祚短促白汉法深酷刑罚枉滥此所以亡周祖因赦苏逢吉刘铢二族】
　　十国世家
　　吴杨行宻【据庐州又据宣州　斩孙儒据扬州详见唐末　子】渥【为宣州观察行宻病徐温召之入立　王茂章代守宣杀之　取岳州　执钟匡时　恶徐温典牙兵召腹心陈璠入卫温杀之　渥由是失政　愤未能发温又杀渥　温之客严可求立行宻次子】隆演【徐温専政　危全讽攻洪州严可求以周本禽之　温领升州留子知训秉政而遥制之　朱瑾杀知训而知诰秉政　以隆演为吴王　而温大丞相都督隆演不得意卒　温立】【行审第四子　温迫之僣号　温知诰専政袭镇金陵封齐王逊位与之】有淮南二十八州治广陵传五十年
　　徐温【贩盐为盗　行宻所与起事刘威陶雅之徒号三十六英雄独温无战功　用严可求谋赦行宻杀朱延夀始得预谋议　行宻病旧将皆在外守战故得立渥而窃其权　与张颢弑渥而杀颢　杀宣州李通渥之心腹　在金陵遥制大政军旅问严可求国用问骆知祥　以知诈得吴人心】
　　南唐李升【行宻攻濠州得之竒其状貌养为子而诸子不容养于徐温为徐知诰　温厚有谋好学礼儒勤俭寛仁　闻朱瑾杀知训自润州入秉政　引宋齐丘骆知祥王令谋为客　吴人皆归心　徐温死袭镇金陵遂受吴禅复姓李自谓宪宗五世孙立唐宗庙　旌表孝弟陈氏七百口同居　通好吴越申赒其火灾】景【破妖贼张遇贤　乘闽建乱遣查文徽攻之乘胜取建汀泉漳置劒州而陈觉擅发兵攻李仁达于福州故契丹陷中原而景疲兵东南不暇顾　楚乱来附取其潭州分置筠州　与契丹聘问又援李守贞故周师征之　景用钟谟防表尽献江北齐丘陈觉沮之　世宗亲征复请献江北去帝号奉正朔留子煜于金陵而迁都洪州】煜【景死煜立建隆二年太祖召之不至开寳八年王师禽之封违命侯】据州三十五治金陵传
　　二十九年
　　宋齐丘【为升谋簒最有力事成隠入九华山屡招乃出　陈觉魏岑等邪佞用事人谓五皆齐丘所引用　罢相不得意归九华山封九华先生青阳公　坐陈觉党赐死】
　　韩熙载【煜以尽忠能直言欲相之而妓妾私进賔客　熙载斥妓煜欲用而妓复归】
　　前蜀王建【号贼王八　为卒迎僖宗为田令孜飬子韦昭度代陈敬瑄镇西川而不入留符节予之遂取成都杀敬瑄　并东川杀顔彦晖降黔南　攻兴元李继业并山南得道　攻荆南取防施忠方又取归州遂并三峡　唐封蜀王唐亡因龟龙麟凤之瑞乃僣号多诈智善待士故所用皆名臣世族而人士亦多依以避乱　晚年内宠宦官与政　子元噟杀建嬖臣唐袭而建死】衍【最幼以母宠得立　能为浮艶之辞　母徐氏以教令卖官　衍荒滛委政宦官宋光嗣　起上清宫塑王子晋尊为圣祖至道玉宸皇帝　庄宗使李严聘之见其人物富盛而衍骄滛遂归献防伐蜀而郭崇韬聘之】据州
　　治成都传三十五年
　　后蜀孟知祥【叔父迁据荆洛磁降梁　知祥为晋王中门使举郭崇韬自代　崇韬平蜀以知祥镇西川　明宗立始隂有王蜀志　安重诲疑之使李严监其军知祥斩严重诲以分其管内州除守将以备之遂与董璋同叛　攻杀璋并东川　明宗开心懐之终不服　明宗崩知祥僣号子】昶【好走马方术　将相大臣骄蹇贪横杀之殆尽　何建以秦成阶降尽得王衍地　鋭意】
　　【关中援赵思绾　世宗伐之昶聘南唐东汉以张形势　周既取淮南髙保融招昶同归不从　君臣奢侈至为七寳溺器　我宋下荆南昶惧欲约东汉挠中国　太祖诏王全武取之而先为昶治第京师以待　王昭逺兵败李昊草表降】有州
　　凡四十一年
　　南汉刘隠【代父谦守封州　遭世多故父子数有功岭南隠又好贤礼士唐名臣世家依之者多获礼用唐末惟南海最后乱　梁封南平王　弟】防【称帝　礼用赵光嗜杀　为玉堂珠殿　遣苏章破楚兵　夏州交州叛　防音俨义取飞龙在天　子】玢【不能任事荒滛】晟【杀兄自立恐众不服峻刑威众　尽杀诸弟及大臣　攻下楚连宜等六州志益满　宦者林延遇宫人卢琼仙内外専恣杀戮　子】鋹【委政宦者龚澄枢陈延夀滛戏不省事　奉女巫樊胡子于宫中　邵廷防言真主已出不为备则通好鋹瞢然　太祖诏李煜谕之称臣怒囚使者　太祖遣潘美降之】尽有岭表治广州凡六十七年
