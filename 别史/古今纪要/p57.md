<!-- { "loadSidebar": true } -->
　　彰义吴少诚【度梁崇义必叛李希烈为表之　希烈叛为尽死力　陈仙竒既杀希烈代镇淮西少诚又杀仙竒代之诏因授申蔡光节度有州三治蔡　申蔡自希烈习暴掠恬战鬬骡子军尤悍鋭乘曲环死围许州上怒以十六道兵讨之宦人监军未交而溃　韩全义复讨又退败于五楼　韦皋请讨上遂赦少诚　此镇本肃宗乾元元年所置淮西节度使代宗末号淮宁寻改为申蔡光徳宗正元十四年号彰义】
　　【叛臣】周智光【骑射从军朝恩荐之　镇同华　破吐蕃回纥十余万于奉天因恣杀掠朝廷召不至陜州监军责之斩监军刼留天下贡漕　代宗授左仆射恚不得平章事欲挟天子令诸侯　诏子仪密图之闻子仪来其众大携　既降为帐下所杀】
　　梁崇义【业槩量　力能舒钧　事来瑱众推之代镇襄阳　与田承嗣等辅车相依　明法礼士以自振　或讽入朝对以来公有大功见旌　希烈请讨颇惧　徳宗流郭昔上变遣李舟又遣卢翰谕之又拜平章封妻子又遣张着召之皆不纳　诏希烈讨之势穷赴井死】
　　李懐光【为朔方部将积劳至开府　子仪以纪纲委之徳宗罢子仪副元帅分其所部故懐光得为宁庆晋绛慈隰节度　扼吐蕃不南侵　杨炎使亷帅泾原城原州　平刘文喜遂镇朔方而领邠宁　奉诏助讨田悦　赴奉天奋厉军士倍道进败泚军泚围奉天方急解去卢杞沮之不使见帝诏屯便桥　恚恨不出战遂叛至河中　上使孔巢父召之遇害马燧浑瑊讨之部将斩首以献上念其功立嗣礼】
　　陈少游【习老庄诸儒推为都讲　长权变贿赂幸得致迁不乐逺从李抱玉辟谒宦者董秀请为嵗输钱五千万先具其半入之　又先贿元载之子故内外更荐之遂累迁淮南节度　厚贿元载宦者久其任载失势隂疏其短代宗以为忠　以朝廷经费不足请増本道税钱二百盐斗加百钱度支因行之诸道李纳拒命出师收徐海复弃之徳宗幸奉天刼包佶取扬州财赋八百万　希烈防汴送欵希烈　又结李纳后得其归顺希烈表羞悸死】
　　李锜【赂李齐运得浙西观察诸道盐鐡转运积竒寳献徳宗　恃恩骄恣专天下酒漕国计日耗崔善正上书言之械而瘗之　募善射号挽硬募杂胡号蕃落徤儿称锜假父　为镇海节度益踞暴　宪宗不假借方镇三请觐诏以李元素代遂反　张子良等送京师腰斩】
　　李忠臣【本董秦　肃宗时御安史平东都有功　代宗时吐蕃犯京师召兵独先至　败李灵曜走田悦　李希烈逐之　逃归京师奉朝请徳宗纳其言减张涉赃罪释辛京杲死罪　对驴】
　　【耳大龙耳小喜其野而诚　然失兵拂欝朱泚次奉天为居守泚贼见斩】
　　【逆臣】李希烈【辽西人　从李忠臣于淮西军中高其才乘众怒逐忠臣　代宗命専留后事　徳宗就拜节度名其军为淮宁　治蔡州　平梁崇义功多欲得其地　李纳叛密约纳计取汴　又约宋滔田悦武俊相王而自称建兴王天下都元帅五贼株连半天下　南陷襄城北取汴州遂僣号刘洽将髙彦昭大败之宁陵　洽又败之取汴州　遁归蔡州其将陈仙竒令医毒杀之窦艮女】
　　【荐仙竒与共图之上即拜仙竒节度少诚杀仙竒代之矣】
　　朱泚【外寛中狼与弟　滔并李懐仙将　战所得分摩下故得众心　镇卢龙　滔绐入朝夺之代李抱玉镇凤翔复代段秀实兼镇泾原　滔约叛书为马燧所获召还京师中人监之姚令言率泾原兵救哥舒曜希烈围之襄城过闗兵变拥泚僣号　逼奉天浑瑊韩游大败之　泚回京城李晟复京城　走泾州不纳走宁州亦不纳走彭原其下斩之】
　　顺宗　以疾即位　王叔文王伓李忠言等用事于内韩泰栁宗元刘禹锡等来聴于外汲汲如狂道路以目大抵叔文依伾伾依宦者李忠言忠言依牛昭容韦皋等上表极言叔文等奸恶上亦恶之遂传太
　　子【史臣谓在东宫二十年天下隂受其赐惜乎寝疾而又能传政元良贤哉　亦赦逋负罢宫市五方小儿月进在位凡二十月】
　　贾耽【叔文干政移疾去】
　　郑珣瑜【中书防食韦执谊辍食与王叔文同饭喟曰吾可复居此乎取马归卧不出　范氏谓二人引去为知耻方之杜佑高郢有间　并详见徳宗】
　　韦执谊【以便媚幸于徳宗与延龄等　帝诞日太子献畵浮屠使賛　诬韦成季等朋比逐之叔文擢相顺宗时异论示非党叔文怨之　宪宗贬崖州知祸及闻足声輙惊悸　畏见岭南图始令史官撰日厯】
　　王伾【杭人以书待诏　太子宫侍书　阘茸貌陋上袭宠之不如叔文　任气好言为帝所礼出入无间胜叔文　叔文入止翰林伾至翰林院见牛昭容等门若沸羮尤通赇谢　贬死】
　　王叔文【山隂人以棋待诏　侍东宫时言言然故重之　肆言某可将某可相欲速进者争附上病牛昭容宦人李忠言侍伾因忠言荐之昭容遂自苏州司功为翰林学士　伾传受叔文裁可授中书执谊作诏施行宗元禹锡等倡誉以为伊周谓天下无人　用杜佑领盐铁自副之而専其政　宦人俱文珍罢其学士权遂衰宪宗监国贬诛】
　　刘禹锡【交叔文与宗元皆议禁中号二王刘栁　窦羣劾其挟邪乱政　宪宗立贬朗州作竹枝词　宰相哀其才欲用防程异起刺逺州　武元衡罢之作问大钧谪九年等赋　久之召任南省郎以都观桃诗讥忿出播州裴度以母老为言迁连州　徙防州因学校废言州县学丁祭始许敬宗今天下嵗费四千万徒资献官饰衣服贻妻子于学无补请以其半州修学其半归太学由和州为主客郎复作都观诗快权近人益薄之　为集贤直学士裴度罢亦出苏州以政最赐金紫　恃才性褊晩益偃蹇寡合诗晩尤精居易推诗豪其诗在处神物防持武宗时卒病中为子刘子自解称叔文王猛后有逺祖风实工言治道宫掖事泌建桓立顺功归贵臣由是及贬】
　　栁宗元【祖奭得罪武后　父镇触窦参贬　宗元少精敏絶伦文章卓伟精致　叔文欲大用之宪宗贬永州司马自放山泽防厄感鬰一寓诸文仿离骚与萧悗许孟容书仿任安书众畏其才】
　　【髙惩乂复进无用力者　久泪文益深着贞符不得召作惩咎赋　元和十年徙桞州刺史而禹锡得播州念禹锡母老欲与相易　为栁人赎男女资钱过期没为奴婢者　南方士走数千里从游指授为文辞　十四年卒世号栁栁州四十七少时嗜进谓功名可立就名盖一时　韩愈评其文雄浑雅徤似司马子长　栁人托言降于州之堂庙于罗池】
　　陆质【本名淳　尽传赵啖二家春秋学　执谊防进之侍读宪宗于东宫执谊使伺意解释上辄怒曰陛下命先生为寡人讲学何他及　叔文未败已病故免祸　门人以能文圣人书通后世谥文通先生　时为二王死友者执谊　质　吕温李景俭　韩曅　韩泰　陈谏　宗元　禹锡而凌准程异出入之温亦以出使免祸见宪宗世号八司马者指质以下八人然败而贬司马者伾曅泰谏宗元异】
　　卫次公【与郑絪定立顺宗　叔文弄权多所持正贡学斥华取实　虢州蠲横租钱嵗三百万李勣徐有功孙负不得调即优补遣进　数请罢讨蔡兵宪宗将相之而徤至　善琴微时李齐】
　　【运求授其子拒之因终身不鼔操尚终始完洁】
　　杨于陵【节操坚明详见宪宗】
　　李建【客荆州乡人争鬬不诣府而诣建　吏部当补校书者八人独不借贵势以请　顺宗时知制诰宰相有窜定槀诏者亟请解职　叔文欲更李师古诏不可　通显不治垣屋清俭称】
　　【宦官】刘贞亮【忠疆　平凉刼盟被执逃归　与叔文争论劝立太子监国　召郑絪等草制　监高崇文讨刘辟斩东川节度以専悍见訾　宪宗不宠假宦官贞亮虽有功终身无所宠假】
　　【藩镇】同代宗












　　古今纪要卷十二
<史部,别史类,古今纪要>
　　钦定四库全书
　　古今纪要卷十三
　　宋　黄震　撰
　　唐【五】
　　宪宗　与杜黄裳论藩镇请制以法度【李吉甫继相亦主其説】擒刘辟而蜀平　诛李锜浙西平　擒吴元济淮蔡平　斩李师道淄青平　魏博田兴【赐名正】请吏于朝遣二子及献徳棣二州　幽州刘緫专意归朝廷自广徳垂六十年两河二十余州自除官吏不供赋至是尽遵约束【右削平藩镇事】　元稹论赏谏辅太子上嘉纳　谓事有违宜卿宜博论　相裴垍推心委任戒郑敬赈南山饥朕不计费勿效潘孟阳饮酒逰山李绛白居易论谏必从　绛或无所言辄诘所以盛夏上汗浃衣亦不许绛出曰与卿论天下事乃
　　乐　减租出宫人絶进奉禁掠买【李绛居易】　曳倒安国碑楼【因绛言】　绛论吐突承璀上称忠臣　李吉甫于頔请严刑上曰欲朕失人心　嘉崔羣谠言　讨淮西无功独用裴度言平之　用乌重言诸道所统支郡兵马并刺史自领　伊慎以赂中尉求河中贬刘希光以受孙璹求方镇钱赐死　却升平公主
　　献女口　却荆南毛龟　罢延龄别库【右从谏明断处】　嘉牛僧孺李宗闵对防切直而以李吉甫言贬考官以吐突承璀讨王承宗李绛谏不听卒无功而赦承宗　欲还承璀先罢绛相　皇甫鏄程异献羡供侈用为平章事而裴度崔羣见黜　以李绛居易言付裴均所进银器度支而宻谕诸道进奉无申御史台【事在四年是年三月以绛居易言絶进奉而四月有是命是骄侈之心不待晚年始见】　至淮西用兵四方进奉始有助军贺礼助赏之名　合长生药【栁泌】　迎佛骨　浚龙首池起承晖殿土木寖兴【右失处】　上为陈志所弑中尉梁守谦等立太子
　　【相】杜黄裳【子仪留主朔方怀光矫诏欲乱责之伏罪易置诸将不敢乱　为侍御史延龄恶之十年不迁　未尝过叔文　使壻韦执谊请太子监国不从拂衣去　宪宗监国即相之　罢韩全义力主计刘辟　罢中人监军专委高崇文兵进退皆黄裳指授　劝上法度制藩镇修已任贤执】
　　【纲领治其大者以至威行两河赫然号中兴皆黄裳啓之平蜀平夏翦齐烕蔡达权变有王佐大畧相仅逾年惜未乆不究其才二年出镇河东除吏不甚别流品　通馈谢无洁白名卒后数年】
　　【御史劾其纳高崇文四万五千缗】
　　袁滋【依元结读书　处士授校书郎　不署大理覆罪失平奏　不惮循抚西南夷　华州清简给地流民　慈惠不设教条　耆老遮道不得去上监国时相之适刘辟反使镇蜀以兄在辟不敢进　镇义成七年严备推成李师道田李安畏服料元济未易讨既三年无功揣上意欲言罢兵闻萧俛钱徽沮议然更言必胜　使镇彰义侦贼元济为脩墓署用其族滋遂与通好上贬之　遗令处后事三年　与接者谓见肺肝而家人不得见喜愠　薄居处饮食篆】
