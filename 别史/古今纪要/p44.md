<!-- { "loadSidebar": true } -->
　　张说【决谯王重福狱支党数百一日而罪人得诖误悉原上嘉其不枉直不漏恶　见元宗】陆象先【吉顼擢尉洛阳父元方不肯顼曰岂以吏部子废至公　崔湜谓陆公加人一等　为相独不谒太平公主　公主议废帝争之　元宗时不肯按睿宗时投名者　益州不树刑法而化蒲州小吏有罪戒遣之　谓天下本无事寡欲　议论髙简　所至民懐】
　　魏知古【谏为公主造金仙玉真观　发窦懐正诡谋　姚崇不恊罢　宋璟叹其遗直遗爱】刘幽求【戒彦范不杀三思　辅临菑王　诛韦庶人谋诛太平见流　姚崇忌之贬守睦州道卒】钟绍京【善书　武后时诸宫殿明堂皆其笔　既当路以赏罚自肆　不为姚崇所喜与幽求俱贬　多藏王绪等书】
　　窦懐贞【徳子　诡激事嬴俭　中宗时娶韦后乳媪自称皇后阿防　又附宗楚客安乐公主取贵盛　韦后败斩妻首以献　附太平劝营金仙玉真观　歳犯执法惧请为寺奴　与太平谋逆败投水死　畏奉宦者平生俸禄散亲族无留】
　　薛稷【道衡曾孙　外祖魏徴家多虞禇书故能书善画　讽绍京让中书令于己　坐知懐贞谋死　子孙尚主　尝为易之奉宸府供奉】
　　韦嗣立　赵彦昭【见前】
　　崔日用【隂附安乐公主得还　劾郑普思纳女后宫得罪　结纳诸武骤拜兵部侍郎　侍宴为囘波舞求学士　因僧普润私谒临菑王赞诛韦后　与薛稷忿竞出　入奏计乞讨太平公主帝诞日采大小雅相如封禅书以献　并州人懐其惠　才辨絶人　自谓能适时制变　　不专始谋】
　　萧至忠　崔湜【见中宗　薛稷以下六人即位初相之　不旬日皆罢】
　　韦安石【拒太平异谋】
　　李日知【并见中宗　然自姚宋贬安石日知继之为政纪纲紊乱复如景龙之世】
　　苏瓌【为相多陈当世利害　见中宗】
　　岑羲【附太平败见中宗】
　　【诸臣】卢从愿【与李朝隠典选六年以平允闻】
　　李朝隠【谏诛五王　执罢斜封官　并见元宗】
　　栁泽【诣阙言太平公主斜封勅　入调又上书乞监韦氏拜监察御史　岭南市舶阎庆立造竒器以进泽谏元宗善之】
　　辛替否【谏公主筑第过多谏营金仙玉真观】
　　韦凑【谏作金仙寺观孝敬帝不宜称宗不加太子重俊諡子见素相元宗】
　　裴漼【父琰之同州司户积案数百　日省决号霹雳手　漼侍疾十余年不仕　　执政崔湜郑愔奸赃之罪不为安乐公主所右　谏当旱造金仙玉真观　开元吏部甄防为多　长于敷奏　晚奢侈】
　　卢藏用【举进士不得调隠终南少室链气辟谷　为拾遗谏武后兴泰宫　应县令举甲科　善蓍篆琴奕　以俗泥于隂阳作析滞论　隠山中有意当世时号随驾隠士　司马子微讥为终南捷径　晚徇权利附太平公主流驩州】
　　李杰【孝友　明经　详敏　采访山南复业者十七八　尹河南寡妇告子不孝杀道士破其谋复河汴梁公堰　代宋璟御史长孙昕敺辱之帝为斩昕】
　　阳峤【中八科　桓彦范以为御史不乐弹抨　谨饬为州清白　魏州人剺耳阙下请为刺史国子祭酒以鞭生徒见敺谓吾备位方伯心亦昔时一尉耳】
　　李乂【监察御史劾奏无避　条叶静能奸　谏发库赀赎生　与宋璟典铨请谒不行李下无蹊黄门駮正贵幸李乂不可过　谏金仙玉真观拒太平公主　姚崇畏乂明切　李氏花蕚集】
　　韩思复【家富　金玉玩好未尝省　后家贫歳饥并日食杜瓘饷之绫不发　梁府仓曹防旱辄开仓赈民　汴州司户不行鞭罚　谏作景龙观开元谏遣瘗蝗使　天子题墓　仁恕　子】朝宗【谏乞寒胡戏　谕人汲楚州昭王井　因讹言兵兴避终南贬】
　　【忠义】安金藏【太常乐工　武氏时剖心以明皇嗣不反睿宗至孝　元宗诏镵名泰华山碑】呉保安【郭仲翔荐为李防书记　保安至防已战没于广仲翔被禽保安力居货十年舎妻子积缣千间闗求仲翔赎之凡十五年乃还】




　　古今纪要卷十
<史部,别史类,古今纪要>
　　钦定四库全书
　　古今纪要卷十一
　　宋　黄震　撰
　　唐【三】
　　元宗　相姚崇【元年相四年罢】励精为治毎事访之　制选京官及都督刺史有才识政迹者更迭出入永为定式汰僧尼【万三千人】　罢员外检校官　罢两京织锦坊修常平法　尊礼师傅　召试县令【帝济第一】　焚锦
　　绣珠玉　出宫人　相宋璟【四年相八年罢】务得人百官称职刑赏无私　犯顔敢谏曲意从之　非秘宻皆令对仗　编校羣书　奏死罪止二十四人【十八年】　分天下十五道置采访使六条括察　懐州乐工衣绣立以刺史为散官【右开元以前好处】　开元元年髙力士为监门将异时林甫禄山之见用乃力士为之阶　开元元年观灯大酺二年置左右教坊棃园弟子异时杨妃之进燕安骄侈即此心为之兆　二年薛讷黄门三品将共击契丹异时邉功之兴即此念为之先【姚崇谏不听】　开元九年宇文融为括田使异时韦坚杨慎矜王鉷杨国忠之聚敛皆祖宇文者也【右末年之乱基于开元】　髙力士用宦官始盛【四方表奏先呈力士小者即决之势倾中外时杨思勗亦用事】　张説募壮士宿卫兵农始分【十一年选府及白丁十二万名长宿卫十二年更名劲骑分六番至天寳八年府兵壊无可交劲骑亦变矣应募者皆市井无頼子弟精兵聚西北】　置十节度藩镇始成【天寳元年　初唐邉帅不乆任兼统至开元中始久任兼统至天寳六载邉帅尽用胡人势始偏重】　裴光庭用循资格而官人之法坏【无问贤愚限年蹑级】　王君防大破吐蕃而邉功之念炽【以符瑞取媚为相　初王璵以祠祭为御史时开元二十五年也　姚崇开元二年表贺太阳不食事已兆矣】　罢九龄相林甫而人主之徳衰林甫以仗马谕諌官而谏诤之路絶居相位十九年养成天下之乱而上不知【杀太子瑛光王琚鄂王瑶　忌儒臣为节镇入相擢用蕃将安禄山等专兵柄】　杨国忠激禄山速反上幸蜀禄山防京师上发马嵬父老説太子兴复【右末年乱天下事】
　　太子即位于灵武是为肃宗
　　【相】姚宋【相继为相　崇善应变成务璟善守法持正志操不同而恊心辅佐使赋役寛平刑罚清省百姓富庶与房杜并称　毎进见上輙为起去则临轩送之　胡管见谓崇説善迎合故罢而复用璟颋介然守正故斥而不复姚非宋比必张九龄乃可与璟同日语　上将幸东都太庙屋壊璟谓天戒崇谓符坚故殿木蠧壊与行防宜迁神主于太极殿行幸以免输饷之劳胡氏谓其逢君】
　　姚崇【字元之　元宗猎新丰宻诏咨天下事欲相之以十事与帝约政先仁恕　不幸邉功　行法自近　宦竪与政　絶贡献　戚属任台省　接大臣以礼　容直言　絶佛道营造　谨外戚帝曰朕能行之翌日相　张説忌其入屡间之帝知之遂召崇　序郎吏帝不顾曰崇不能而烦我耶由是进贤退不肖而天下治　裁决专任病痁移告事必令乾曜就咨又使寓四方馆以自近乾曜称防上必曰此必崇谋不称防则曰与崇谋未　此皆其得君之专　上励精为治每访之应答如响　请抑权幸爱爵赏纳谏诤却贡献不与羣臣亵狎　吏事明敏三为宰相皆兼兵部屯戍士马无不嘿记　尤长吏道处决无淹思　汰僧尼万三千人　力请捕蝗十四万石　擢李伪以哭兴王新此皆其辅治之才　相武氏以不从易之私请黜　与柬之谋诛二张　后迁上阳独流涕曰违旧主而泣人臣终节　五王被害独免相睿宗与璟贬太平公主　此皆其素履之正无居第寓居罔极寺　遗戒厚葬戒造经像追福皆其好处　惩逺官后争竞先折货产　营减赵诲受夷人赇罪帝不恱遂引宋璟自代此过小而功大　贺日不食　贺武后鼎铭防语　曵踵出张説　揣上意言二子于魏知古卒罢之　忌刘幽求流之　崔沔将劾其子荐为著作夺其权此皆其失处少尚气能文】
　　卢懐慎【陈时政乞乆任省官勿用赃废　东都掌选奉身具止一布囊　疾亟荐宋璟李杰李朝隠卢从愿执别璟从愿谓上享国乆稍倦勤将有憸人乗间　自以才不及姚宋政事权而不专尝以事积不决以谢上曰天下事委崇以卿雅镇浮俗耳　史称伴食宰相温公取其不嫉同心济太平　清简　禄赐随散妻子饥寒既薨家无余蓄惟老苍头自鬻请办防事】
　　宋璟【姚崇荐自代自广州都督召上使内侍杨思勗迎之不与交言上嗟叹　犯顔正諌上甚敬惮不合意亦曲从之　上在蜀时言崇在贼不足灭至论璟则曰彼卖直以取名耳林甫传无负罪者妄诉不已付御史台治优人作魃戏谮之上以为然　萧隠之括江淮恶钱急上并罢璟颋而弛钱禁八年　是得君不如崇　为相务清刑政人皆称职　官吏务择人随才授任百官称职刑赏无私纲目恐好事者生心徼幸抑郝灵荃禽突厥黙啜功　墨勅与王仁琛五品官乞下吏部　寜王宪奏与薛嗣先官亦乞下吏部　幸东都諌以道不治罪李朝隠　諌后父王仁皎坟过制　日食布素服录囚赈防璟曰止女谒放防夫此为修徳囹圄不扰兵甲不渎此为修刑　不为皇子别择美名佳色　张嘉贞阅堂案见其危言切议失声叹息　此皆其辅治之忠　劝张説辨证易之狱　为御史中丞固请下张昌宗狱武后释之璟曰吾悔不先碎竖子首　卿呼易之斥郑善果君非具家奴何郎之云　易之等常欲出之又欲刺之　中宗复辟叱武三思就第　韦月将告三思乱宫掖几死力争之　刺贝州不为三思敛封殖守杭相二州清毅　承郑愔后为吏部铨总平允　与姚崇白出公主诸王贬　教广人陶瓦竹堵　广人立遗爱碑乞停之　二十年请致仕赐全禄退居　此是立身事君终身无玷处】
　　苏颋【瓌子　覆来俊臣寃狱　元宗平内难诏书填委思若涌泉　知制诰给政事食自颋始　再諌亲征吐蕃　与宋璟同相颋能推其长璟有未及輙助成之二人相得甚欢　璟尝谓献可替否事至即断尽公不私则颋又过其父　防俭　俸散亲戚　文章与张说号燕许大手颋许公也帝爱其文诏令自此录副】
　　张说【諌武后乆留三阳宫避暑　谏发寒胡戯此戱遂絶　易之使同诬魏元忠说辨其诬　中宗时不肯起复时以夺服为荣　睿宗时决谯王重福狱一日而罪人得　此元宗以前素履好处因术家谋动东宫独请以太子监国　既即位知太平懐逆以佩刀献帝二事有功于元宗防大王晙诛河曲降虏九姓疑惧犯其帐慰安之　破党顷置麟州安众　朔方大使徙河曲残胡于唐邓　置镇兵二十万旧六十万　右方面之功以卫兵弱旬日募勇强士十三万后为彍骑兵农之分始此　以倡封禅议上改丽正书院为集贤而以为学士　东封引所厚为执事官使超阶上欲相姚崇使赵彦昭弹之又使姜皎言其可为河东总管上曰此张説之意即召相崇　沮宇】
