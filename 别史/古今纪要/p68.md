<!-- { "loadSidebar": true } -->
　　【轨　城魏周八十里一月毕人怨其残　子从训刼王铎取其家　又聚亡命军中益怨　军乱皆见杀　　推罗信留后　　起凡七年】
　　镇冀王景崇子镕【十嵗为留后　四面豪杰并起独以富强自立　克用攻　巢贼再馈粟　僖宗自蜀还献马牛万戎械万计克用三攻之皆求救于幽州李国威国威为弟所逐来奔作乱死】
　　卢龙李可举【遣李全忠攻王处存大败全忠惧罪反攻之自焚死】李全忠【众推之】匡威【全忠子恃燕蓟劲兵处轩然有雄天下意与克用争云代朱全忠亦愿讨克用故张濬因请用兵弟匡筹逐之依王镕】
　　【窃据】赵犨【陈州人　巢贼乱州人请为刺史　料贼败关中必东先备　贼果至与秦宗权围城三百日大小数百战卒破贼　宗权畧地数千里屠州二十余惟陈独全　方巢围急赖全忠捄复振又知其必成大事故委输调发助全忠常先它镇　将老军事付弟昶】昶【陈州同破贼时言方镇忠于吏治者为犨昶犨子珝继】珝【雄杀喜书善骑射　巢贼之难激厉约死　政简济　一家三节度相继二十余年陈人德之　后移镇同州】
　　王重荣【与兄重盈毅武冠军　多权诡虽主帅莫不下之　巢贼防京师兵畧河中因逐其帅李都　朝廷遣代亦逐之自主留后　大败贼将朱温黄邺　温以同州降杨复光欲斩之重荣更请表镇同华　　与复光掎角大败巢贼　又与谋结克用军贼复京　令孜怒其据盐池徙镇兖海表劾令孜令孜使宋玖讨之玖败溃军大掠京师上走凤翔　与全忠谋定王室献缣十万愿讨】
　　【玖自赎长安复平　性悍酷部将常行儒攻杀昭宗之时子珂珙瑶争镇　克用荐珂继镇珙瑶与王行瑜李茂贞连兵犯阙　全忠取河中杀珂自兴至亡凡十年】
　　冯行袭【治击郷豪孙喜据均州　平长山贼通襄汉贡道　搤谷口通秦蜀凤翔　攻金州茂贞养子所据　杨守亮将袭京师行袭逆战破之附主忠杀韩全诲督江淮兵中人　王建攻走之】
　　孟方立【邢州军卒　据路州因镇昭义　徙军于邢路人怨之　李克修攻之泽路归晋　自以邢磁名为镇遂有两昭义　克用攻邢州之人殆尽势穷自杀　弟迁继之彼攻亦阙　　迁侄孟知详见五代】
　　诸葛爽【传易县五百　逃从庞勋已而自归镇银夏巢贼至降之使镇河阳间道奉表　袭朱温于同州败归河阳法令登台　醮愁咨】
　　刘汉宏【从大将击仙芝刼辎重以叛　王铎降之以为浙东观察　僖宗在蜀贡输踵绎帝以为节度既有七州志遂侈大　攻杭州董昌使钱镠屡破之又破于越斩之　纲目载王铎讨黄巢留汉宏守江陵大掠比归为盗而不载铎降之之事本传谓干符末焚掠江陵而王铎用之守江陵时正在干符末当以纲目为正】
　　髙仁厚【事敬瑄西川　与敬瑄将黄头军投京师闲子　会卭州贼畧诸县涪州峡中皆反仁厚还定之　擒阡能　敬瑄表代杨师立镇东川师立反攻成都仁厚攻杀之　既诏镇东川遂据梓州絶敬瑄敬瑄攻杀之】
　　黄巢【募众应仙芝转冦河南十五州　蕲州裴渥慰抚之而朝廷独官仙芝巢怒激仙芝不受命刼州乒分其众掠齐鲁　入郓　防沂　围亳　仙芝余党推为王　驱河南山南民十余万掠淮南取濮掠州县欲窥东都　巢兵之分掠江西者为髙骈所破襄城阳翟者为崔安潜所破浙者为】
　　【裴壉所破大惧求降　未几转冦浙东　逾江西破吉饶信　趍建入闽诸州皆没　防桂管　冦广州求镇天平卢携田令孜执不可又求安南都防于琮不可命王铎讨之比还破潭州铎奔襄阳走　据江陵刘巨容败走之　转掠江西再入饶信杭众二十万　临安董昌败之还残宣歙十五州　自采石侵扬州髙骈不出　渡淮防东都陷京师僣号称大齐　李克用决战遂东走徐兖数十州　大饥俘人而食日数千　克用躬追屡贬之走保太山刎首与其甥林言】
　　秦宗权【蔡州薛能遣搜兵因据州　巢走出关与合兵围东州赵犨　巢亡张甚有吞四海意二弟冦荆冦襄　破东都关陜　又使人冦淮肥畧江南乱岳卾所至荡为荆棘　自关中薄青齐南缭荆郢北亘卫滑惟赵犨保陈全忠保卞仅自完　未尝持粮指乡聚啖其人为饱尤惨于巢全忠屡败之昭宗初伏诛】
　　孙儒【为秦宗权攻东都焚宫阙屠宫人　取河东亦焚屠之钞淮南　背宗权夺杨行宻扬州　欲先定江南乃北争天下焚扬州南攻宣州取常润苏　兵号五十万　自广徳围行宻于宣州　行宻败之广徳斩之】
　　董昌【临安人　拒刺史自领州事纲目作钱镠取越州破刘汉宏兵益强　始治亷平人安之　天下不输赋独昌赋外献常三倍旬一遣朝廷赖其入得拜平章诏书予以缣与当制官　意足浸侈大　托神诡众　立祠自神　斩狂悖　昭宗时自称圣人建国改元　镇海节度钱镠责以义不聴镠表之朝悉兵入越斩之】
　　【反臣】朱玫【邠州斩巢贼将以兵讨贼　贼平拜平章　令孜以兵属之讨王重荣　上幸凤翔　重荣克用请诛令孜萧通召玫迎帝　令孜挟帝走陈仓玫遂刼奉嗣襄王煴为帝　王行瑜斩之京师大乱】
　　髙骈【崇文孙　与诸儒硁硁谈治道　落雕侍御懿宗讨党项乆无功独能以竒杀获　南诏入冦为安南都防　南诏掠成都徙西川先开门出民复其业虏闻引去　突将因咸廪为变尽夷之始以砖城成都　荆南穷仙芝余党贼走岭表仙芝余党掠浙西徙镇浙西　徙淮南檄天下】
　　【讨巢贼威振一时天子倚重　巢惧伪归命骈欲専功罢诸镇兵巢气胜渡江　又欲留贼为己计聴贼趍河南　上冀其立功屡促不行移檄出兵东塘而还　上以王铎掌其兵而贼又平遂怅恨求仙于诸葛殷　以镇事属吕用之　用之狂恣毕师铎攻走之而因骈　杨行宻兵至秦彦虏骈内应杀骈　行宻至扬州孙儒又攻走之】
　　昭宗【僖宗弟杨复恭辅立】尊礼大臣梦想贤豪践祚之初中外欣欣然　事多谋之大臣而所用张濬朱朴辈非其人以李茂贞骄横讨之茂贞与王行瑜举兵犯阙杀杜让能　从李克用请以王珂镇河中王行瑜李茂贞韩建三镇兵犯阙杀韦昭度李磎　克用讨三镇王行约李继鹏作乱刼上幸凤翔上如石门　克用诛行瑜表请还京欲并讨二镇诏止之　明年茂贞兵又犯阙韩建邀帝幸华州胁帝囚八王尽散其所领兵及殿后四军于是天子之爪牙尽矣【初上在石门诸王统兵十三万宿卫】刘季述忧帝崔讨之复帝位　崔【字昌遐】谋诛宦官召全忠兵　韩全诲亦召茂贞兵刼帝幸凤翔全忠围帝凤翔急茂贞尽杀宦官纳全忠　全忠
　　迁帝洛阳弑之　立哀帝尽杀朝士裴枢等投之黄河而簒之
　　【相】张濬【相僖宗　初依杨复恭进后更依田令孜故复恭怨之　自比谢安裴度多言其有方畧　昭宗以与复恭不叶复委信　克用闻其相谓其虚谈无实用必变乱天下故啣克用　请强兵　请从全忠请自任讨克用军败　全忠表复用克用上书言朝用濬则暮以兵见　既致仕刘季述之乱徒步入洛谋靖王室之难　全忠屠其家】
　　杜让能【茂贞逼上杀之】
　　孔纬【杨复恭肩舆至太极殿在上前面指为反贼不许李顺节班见百僚　全忠求领盐鉄曰此职非典兵不可详并见相僖宗】
　　崔昭纬【见奸臣类】
　　郑延昌【巢冦乱郑畋在凤翔倚调兵食谕尉诸军　为相无他功】
　　崔【见奸臣类】
　　韦昭度【相僖宗事见前　昭宗使代敬瑄镇西川不纳王建给之归定山东而建攻敬瑄囚之自为留后　复相不许王行瑜求尚书令之请　行瑜茂贞聨兵阙下杀之】
　　郑綮【寠甚丐补庐州　檄黄巢不犯州　赢钱千缗藏州库它盗至终不犯郑使君钱　为给事中还杜徽中书舍人制不报移病去以其兄让能辅政　为散骑常侍条摘失政众讙之　诗诵讽中人昭宗遂相之　搔首叹歇后郑五作宰相时事可知辞不得品然无复故态二月以疾乞骸善诗故为俳谐落调世号郑五歇后体】
　　李磎【鄘孙　巢贼乱挟尚书八印走河阳　贼刘允章索之不与　苦諌髙骈受嗣襄王伪官崔昭纬讽刘崇鲁掠其拜相麻哭言其懐奸与中人昵磎十表论其拜令孜劝昭朱玖　上以文字器遇之决意复用　茂贞等又诋之与王行瑜拥兵阙下杀之　好学着文解书甚多书至万卷　　世号李书楼】
　　陆希声【相四月】
　　王【明达有度时称良相　南北司相轧请俟难平以道渐消　使全忠表杀之始専政】朱朴【諌以品官两月俸助军兴　请都襄邓　木强无他能　道士许岩士言有经济才见上自谓太平月余可致遂相人人大惊　军旅财赋一委之　令四方近者出甲士简饷逺者上羡余　岩士诛亦贬】
　　孙偓【与林同相　通简不矫饬　尝谓士不必以己长形彼短已清彰彼浊　对客奴童诟曳仆前不责日持怒心即自挠　家第桂生槐枝既而秉政与仆同贬】
　　陆扆【贽族孙　翰林中书属辞敏若注射　自学士院为相创光院钱五十万諌以嗣覃主伐凤翔上疑之韩偓为解　諌大赦不及李茂贞栁璨为全忠谋去衣冠有望者杀之白马驿】
　　崔逺【风致峻整揺饤坐梨见文宗崔珙类　朱全忠杀崔与栁璨同相　璨忌之贬死】裴贽【坦从子　帝疑其外风检昵帷薄　韩偓为言其雍友合疏属以号藏获猥众故致谤】王溥【上防难与崔杀刘季述反正遂相之无所禆益罢　朱温侵逼与裴枢等投尸于河】裴枢【遵庆曽孙　素结全忠故能谕江川使贡献不絶昭宗悦相之　镇清海全忠言经世才不宜弃外复相　讥全忠用牙将张廷范为太常李振劝投之浊流】
　　卢光启【上幸凤翔宰相不能从故相之】
　　韦贻范　苏检【皆自贬所归行在继光启相　贻范恃茂贞荐恣骜不恭数月卒　检以贻范荐于茂贞　女为景王妃固恩　还京流检赐光启死　贻范受赂许入官而以丧罢日为债家所噪茂贞为起复相之】
　　【诸臣】栁玭【副髙湜镇昭义三疏申理湜之贬　镇岭南食橘纳贾于官　巢贼陷交广逃归御史大夫清
　　直有父风　上欲相之中官譛止　述家训戒子孙】
　　杨涉【杨收弟子　端重有礼法　为相受命与家人泣　然以谦靖终免祸　子凝式】韩偓【与崔防诛刘季述　与及李继昭皆以功进号三使相　请择宦官忠厚可任者自剪其党帝谓终始属卿全晦召茂贞偓諌谓无兵则家与国安　曰全忠亦諌　不草宰相韦贻范起复麻疏器之　帝反正厉精政事偓处事机宻率与帝合　苏检为经营入相曰以此污我　帝欲相之使全忠贬之帝泣我左右无人矣　挈族依王审知】
　　杨守亮【色如鉄　从仙芝为盗　僖宗时杨复光平江西得其兄弟五代恭养孜作复为假子京师平昔以功为节镇　昭宗时杨复恭得罪走兴元依之　举兵拒命　茂贞等表其纳叛讨之走阆州王建破阆州走太原伏诛】
　　【忠义】逊揆【骂李克用死狗奴锯人当以板束】
　　【卓行】司空图【奔避黄巢其奴陷贼中招之不肯　奔从僖宗　拜官多不受　阳堕笏避栁璨归隠中条山王官谷　图唐兴节士又人名亭曰休休作文见志曰休美也休而美也　不受王重荣馈遗自目为耐辱居士　冦盗独不入王官谷土人依以避难　全忠乃不往哀帝被弑不食卒】
