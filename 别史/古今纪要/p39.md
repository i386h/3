<!-- { "loadSidebar": true } -->
　　封伦【字徳彞　小人以奸邪逄君者　揣隋文用妇言营仁夀宫　揣炀帝愎諌严刑吝赏　隂为虞世基裁画謟承主意　以秘防干髙祖悦之隐刺之乱数进忠防太宗以为诚　宻请髙祖亟图秦王　复白太子以乞羮　髙祖议废立又固谏止伦意实主隐刺数进忠防正欲探太宗意间成太宗之罪　与萧瑀论事初坚定至帝前輙变易　外陋秦而贿赠狼籍莫探其膺肺　议讨世充必克此以强弱之形论　计突厥入寇击之便是探秦王意　与魏徴论治道一事乃国家存亡所系赖太宗明于用舎　唐临追劾之】
　　裴矩【以小才长君之恶　好学有文藻智数　多识故事　廵抚岭南绥集二十余州　经畧西域破吐谷浑　炀帝勤逺畧进西域图　太宗廵塞北奏胁髙丽伐辽始此　斩史蜀胡悉始毕不】
　　【朝　谏太宗以缣试吏而杀之　年八十精明多识矩传言宇文述虞世基用事官以贿迁惟矩挺节无秽声而杨仁恭传乃言矩防掌选事受赇不法二説不同】
　　宇文士及【謟佞窃位无才可称　徒以外戚夤縁富贵　欵结髙祖以赎罪以女弟为昭仪见亲礼其本末可知　不对妻问遽召事　美叹嘉木帝斥为佞　防拭肉饼　自奉侈刘洎改恭諡纵】
　　郑善果【中人之质可上可下　母贤能晓政治善果处决当理则悦不则责愧之故所至有绩事类隽不疑母　归唐奉法持正　九歳以死事袭爵受诏号恸有孝之质惜不能充　为宇文化及督战非移忠于孝　母亡而名衰非所谓扬名】
　　郑元璹【不以孝称而奉使着节非所谓知本者　传称五使絶域所书止四事　与襄武王琛使突厥　刘武周与突厥掎角汾晋诏谕使可汗兵留数年不辱　突厥数十万攻太原持节往劳口伐可汗颉利引还　贞观后使突厥知其三年必亡】
　　权万纪【利口之覆邦家者亦足杀身　汉江充息夫躬之流　劾元龄珪不平非徴力言房王防遭踈间　复为御史奏宣饶可冶银数百万斥还第　帝使辅齐王祐见杀】懐恩【族孙更五州威名赫然　宁饮三斗尘无逄权懐恩】
　　阎立徳【工匠技巧之才　制衮冕御物　征辽时洪州造大航　辽泽二百里淖为筑桥置道无留行　营襄城宫以不可居免】立本【文学为工艺所掩　太宗泛春苑池以主爵郎中俯伏图畵　羞画师之名　髙宗时使与姜恪并相有右相驰誉丹青之嘲】
　　蒋俨【使髙丽不屈　蒲州禁奸　数谏中宗于东宫　责田防岩不谏太子】
　　韦宏机【使西突厥裂裾为西征诏　修檀州学为司农积三十万助太宗修隋宫室】姜师度【河北凿运渠　陜州依髙为廥注米舟中所至徭役纷纷然所就必为后世利】强循【雍州参军人多渴死循教渠水一方利之号强公渠】
　　张知謇【兄弟五人皆明经擢第　门皆列防　勑子孙经不明不得举　知謇歴十一州　知泰知黙附武氏】
　　岑文本【忠孝文才　亦有器识　为父诣司理寃得直　事母以孝显　抚弟侄笃恩义　帝欲出其弟文昭以母所钟念泣下　太宗称其忠谨　不愿兼摄东宫官希恩　为中书令有忧色不营产业　口未尝言家事　十四作莲花赋合台嗟赏　奏获田三元颂文致华赡　防令丛】
　　【遽口占无遗意　从伐辽东事一委任　凡此皆其文才　从伐辽神用顿衰卒是才有所穷亦太宗用过其量　太宗自举专典机务以代师古取辅公祏谏止侵掠　魏王泰有宠上疏劝崇节俭陈嫡庶分孙羲事中宗】
　　李百药【孝义文学　侍父母丧还乡徒跣数千里好奬后进俸禄与亲党共之　七歳知刈琅邪稻事春秋鄅子借稻　帝京篇帝叹其身老才壮齿宿意新　翰藻沉郁诗尤所长　止封建杜伏威饮以石灰酒宿疾皆愈　子】安期【父子皆七歳能文　自其祖徳林三世掌制诰】
　　令狐徳棻【史学　秘书丞振职　请求遗书数年畧备　唐承南北五代无正史建议成书为益甚大　髙宗问冠髻髙大谓君象也晋将亡衣小而裳大　又对王伯之问曰王任徳伯任刑又对薄赋敛省征役　又对禹汤桀纣兴亡谓桀纣惑嬖戮贤可谓见防　五世孙峘撰元宗实録克以良史称】
　　李延夀【史学　追终父太师南北史时人以其年少位下不堪称　过七史本书而无志　进太宗政典髙宗答美直笔】
　　李仁实【史学　着格论通歴】
　　韦云起【刚直强干　事迹多在隋　面奏栁述豪杰縁主壻私握兵权　述后举云起亦慕祁奚之意　言山东人自作门户为朋党　劾世基裴蕴怙宠方命有变不以闻　谏讨世充须关中安士气余饱　将突厥兵平契丹以竒用师　为人有行行之风故不得其死　窦轨以其弟事隐太子杀之】
　　孙伏迦【諌诤之臣　武徳初言三事　一受献鹞琵琶弓矢　二百戏防乐　三请选太子诸王僚友　谏赦后责贼支党　表置諌官　谏太宗驰射　为大理卿言司农市木橦倍直皆切中时病　髙祖以其最先谏不次见防太宗亦悦其言伏迦谏诤正蘓世长即有纵横之风　除御史无喜色人服其量】
　　张元素【亦諌诤之臣　论隋亡由君自尊　谏治洛阳宫回天之力　苦谏太子承干恶之遣户奴挝击刺客伺之　景城户曹建徳欲杀之邑人千余泣请代曰清吏】
　　高冯【文武正直之才　御史弹治不避权要　数上书言得失　太宗赐钟乳辨药石之言　为吏部善铨叙人物上赐金背镜光清鉴　列上五事天下大定而刑未措　身率节俭而营缮未息畿内数州士徕役多　勲戚家贷息加惩革　外官品卑未得禄】
　　张行成【方正之士　为御史紏劾严正　刘炫许其体局方正廊庙才此论尽之　事太宗三事一论山东关中人意有同异　二论兼行将相事与臣下争功　三諌皇太子从幸宜留监国】
　　【髙祖求才用特达者张鋭荐之太宗谓朕自举无先容是掠美　对髙宗地震谓女谒用事大臣隂谋逺过世南志宁久旱乞去流涕】易之【行成子】
　　杜正伦【鲠亮才能识量未足　隋世一门三秀皆髙第　出入两宫典机宻以辨治称　董思恭与论文谓觉顿进　为左史言一言之失且笔之太子稍失显谏无所避諌之不从輙道帝宻语督切不当如此　求与城南杜同谱不得既贵凿杜固南杜不振处宗族不当如此　以泄太宗语怖太子贬　摭李义府衅缺为所诬髙宗出之】
　　崔敦礼【节义功名之士　太宗朝奉使称职者　慕蘓武为人见其志之所存　以终考之亦非徒慕　庐江王执问朝廷事不言有使之节　与李勣破薛延陀　绥定回鹘立嗣而还有使之功通知四夷情伪屡使突厥前后建明允防事机有使之才　及为髙宗执政传遂无可録之事】
　　杨洪礼【将帅之才　杨素弟子　伐辽出贼背袍仗精整上壮之曰越公儿有家风　副丘道岩硋处宻杀焉耆王降驳支获龟兹于阗王　征辽与遂良敬宗三人掌机务】
　　卢承庆【才学　称职　美仪矩博学而才　入奏军事太宗传其辨称参军职　典选三加漕凢溺者考能着人善称考功职　帝问歴代户版引据该详称民部职　以兵部侍郎知五品选辞以选事盍以尚书臣掌之为出位　为髙宗执政无可书　临终戒子得中制】
　　刘徳威【有干畧　为将有军功　从刘仁基讨淮贼手劒贼酋　防于刘武周自防归尽上虚实从平洛阳　刺绵州政廉平　论寛猛视主之好最当　答太宗刑网踈宻在臣不在君　闺门友睦俸禄分宗亲寛平　子】审礼【孝义二百口同居】易从【周兴诬杀之孝义刘家】
　　傅奕【术数通博而不失其正但量不足　答汉王谅荧惑入东井为黄道所由沮其不轨之心　以承乱当变更乞改正朔服色制礼作乐　论官贵简约　律失于烦　张道源乞减官曹文簿繁总奕独是之　奕上书极诋浮图张道源佐之与萧瑀辨髙识　夀八十三　自志羚羊角碎佛齿胡僧呪奕而自仆】
　　吕才【术数通博而不拘泥　与祖孝孙参论乐律一日即解三局象经筭数　太宗命删隂阳书百篇　造方城图地理　造教飞骑战阵图兵法辨十宅五姓　禄命由积善　葬止欲人不见】
　　郭孝恪【才畧之士　谒秦王防平建徳　论军谋军食　得安西欢心　虏焉耆王进破兹不设备中流矢卒】
　　张俭【边将有操守谋畧者　拒颉利称诏求取　不禁新附民往来　营州都督破髙丽　率吐蕃兵征辽　朔州营田歳收数十万水旱免饥　单骑召酋帅　三防张家】
　　程务挺【父振　对太宗辨对不屈号名将御突厥坐裴炎事斩　虏为立祠】
　　史大柰【有军功　攻桑显和　从平长安从秦王平薛举世充等功殊等】以下蕃将冯盎【将帅才　识天命　善治民　诸将中才畧最优　平罗窦洞獠　隋亡破诸贼有蕃猓苍梧朱崖地　不肯僣王　为治善阅簿最发奸擿伏得民懽心　以地归唐　或譛其反魏徴劝懐以徳　子】智戴【将帅才克肖其父　勇而有谋　能抚众　得士死力酋帅皆乐属之　太宗指云问贼】
　　阿史那社尒【智勇　忠孝仁廉虽中国亦难其人本突厥次子　贞观入朝尚主　父死哀毁　志平延陀不忘先可汗心　谏颉利用兵入典朝卫屯兵四十年　建牙碛北治众十年无课敛　平髙昌受赏皆取老弱陈弊　讨兹不受郭孝恪金玉饰器用　下七十城禽其王年十一以智勇闻　説于阗入朝使生中国稍渉学问当逺过英卫】
　　阿史那忠【忠孝清谨特异夷狄　宿卫四十八年无纎隙人比金日防】
　　执失思力【智勇鲠亮之士　再谏太宗逐兔鹿　谕降浑斛萨部落　从江夏王讨薛延陀示□败之　与平吐谷浑　尚主　坐与房遗爱交流徙】
　　契苾何力【忠义智勇　正观内属　征髙丽不杀刺己者　奋撃吐谷浑帝欲与以薛万均官对曰恐四夷闻之重夷轻汉　薛延陀欲屈之云我大唐烈士割耳自誓　太宗以尚主赎之　谏延陀婚知甚忧疑而死不战而禽　劝帝令延陀亲迎　讨死处月朱邪孤注　轻骑安抚鐡勒九姓　副李勣伐髙丽虏其王】
　　黒齿常之【髙宗朝】
　　李多祚【中宗朝并系蕃】
　　【忠义】夏侯端【髙祖使招慰河南　王世充以　史所传吏部印绶相之不受间道走卒　卅三人】刘感【髙祖使城泾州仁杲执之令约贼降感至城下令坚守仁杲射杀之骂益甚】
　　常达【败仁杲　薛举绐刼之终不屈】
　　罗士信【十四先登击贼防黒闼不屈死】
　　敬君
　　冯立【并事隐太子殊死战　太宗义立舎之誓以死报　败突厥于渭桥　守广州不饮贪泉】吕子臧【守隋南阳炀帝亡发丧方送欵邓州危赴朱粲死】
　　王行敏【见执于黒闼不屈死】
　　李元通【定州为黒闼所破使为将不肯自溃腹死】
　　李育徳【与兄厚徳及三弟皆陈州力战死于世充】
　　张道源【防建徳宻请乘虚捣心胁】
　　【孝友】张士岩【父病獭衔鲠至　吮母痈】
　　焦懐肃【母病尝唾】
　　张进昭【母堕左手终截左腕】
　　张公艺【北齐至唐九世同居】
　　李知本【与弟知隐子孙百余赀用无闻贼戒不入】
　　张志寛【母疾輙病】
　　刘君良【四世同居　妻易雏令鬭去妻】
　　王少【遗腹生十歳以血渍野骨渗得父骨】
　　任敬臣【五歳母丧哀毁　七歳闻立身扬名之训刻志从学】
　　沈季诠【母溺江投江少顷还持母臂出】
