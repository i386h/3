<!-- { "loadSidebar": true } -->
　　孔融【孔子二十世孙　十歳造膺门　十六舍张俭欲代襄死　董卓废立融有匡正之言出相北海　立学举郑元等　黄巾贼来融使太史慈求助于平原相刘备　备表融领青州刺史　为袁谭所攻而奔　諌复肉刑　多侮慢曹操言王畿不封诸侯路粹枉奏操杀之】
　　荀彧【去绍从操　操谓子房　劝操迎帝都许　止九锡　操馈空器彧饮药卒】
　　刘虞【牧幽州民夷感化　平渔阳斩张纯　罢省屯兵　寛政劝农青徐士庻避黄巾归者百余万韩馥袁绍遣张岐等上尊号虞厉色叱之　节约　陈公孙瓒讨乌桓侵扰　瓒亦奏虞廪粮不】
　　【周竟为瓒所斩】
　　公孙瓒【乌桓逺窜　然侵害百姓害名士袁绍攻之自焚　元据幽州】
　　袁绍【好交　据河北　劝何进召董卓　诛宦臣卓议废立绍奔兾州起兵勃海　讨卓者以为盟主　逐韩馥自领冀州牧引沮授为别驾击破诸贼　授劝迎驾至邺挟天子以令诸侯不从　曹操迎天子都许下诏责之上书自陈北平公孙瓒定幽士　绍进军攻许言操罪状曺操败之官渡以忧死子谭尚相攻曹操取之】
　　刘焉【建议立州牧因据蜀　鲁恭王后　董挟谓益州有天子气　请为益州　治绵竹与马腾通谋腾败徙成都　子】璋【袭位　杀张鲁母　曹操定汉中璋使张松诣之操不接礼松　松劝通刘豫州　璋令法正送兵助先主先主进围之迁璋于公安后孙权使驻秭归】
　　袁术【起兵攻董卓　为操所破自领扬州　攻刘备以争徐州　奢淫　重敛　为操所败　资实空虚自烧宫室奔部曲陈简不纳呕血死】
　　吕布【据兖州　初事丁原杀原　继事董卓杀卓卓将李傕攻长安布败投袁绍击破张燕　为袁术败刘备以备为豫州刺史自称徐州牧术求婚术攻备救之絶术婚　使陈登诣操求徐州牧操云养鹰　操攻杀之云缚虎不得不急】
　　刘表【据荆州　为党人之八顾　党禁解为荆州刺史　悉平江南冦贼　开土南接五岭表据汉川　地方千里　养士爱民　从容自保曹操袁绍相持于官渡欲观天下之变　韩嵩蒯越劝之归操不从卒子琮举州降】
　　张鲁【据汉中　五斗米　建安二年三年操征之　封府库奔南山　操慰之封阆中侯】张燕【本姓禇　归张角角之死众奉之故改姓众至百万　号黒山灵帝　操定兾州燕求助王师拜平北将军】
　　张绣【与刘表合　降操　复袭操　操拒袁绍于官渡　繍从贾诩谏复降　迁破羌将军　从破袁谭增二千户】
　　陶谦【徐州牧　掩袭曹嵩杀之嵩子曹操击谦攻防十余城　遣精兵三千助留隽讨董卓　谦疾笃谓别驾麋竺曰非刘备不能安此州刘备兼领徐州牧】
　　张邈【与曹操袁绍友善同起兵　责绍有骄色　畏操为绍击已叛操迎吕布　操围之为其下所杀】
　　公孙度【据辽东　子康　康死子渊立　魏朝拜扬烈将军　自立为燕王　司马懿击斩之】应卲【奉之子　守太山击黄巾　畏操奔袁绍　定律令　汉官仪　风俗通】
　　郑【发墨守公鍼膏肓左起废疾谷古学遂明　孔融为特立郑公一乡曰昔齐置士乡越有君子军　黄巾皆拜袁绍賔客皆嗟服】
　　徐璆【奏张忠污　袁术却杀以上公之位　以龚鲍自况　术破　犹存汉汝南柬海印】仲长统【知髙干必败　昌言理乱篇　损益　法诫】
　　臧洪【说张超诛董卓　袁绍不救张超　与绍絶见杀】
　　王烈【字彦方　盗牛者恐王彦方知其盗后为老父守遗剑　不就公孙度】
　　祢衡【马融荐　轻曹操　操召为鼓吏　大骂操送与刘表　复侮表　表送之黄祖　复不逊见杀】











　　古今纪要卷三
<史部,别史类,古今纪要>
　　钦定四库全书
　　古今纪要卷四
　　宋　黄震　撰
　　三国
　　唐虞禅夏后殷周继汉则因天下已乱而定之世变虽有不齐君徳虽或不类要皆明白洞达无媿辞者也王莽欺伪始以贼夺而盗名唐虞之禅识者已为之痛哭矣曹操本有过人之材适当艰难之会不能扶颠持危反挟天子以令诸侯隂行簒弑之逆而阳亦托名曰禅焉贼莽之欺于是遂成故实莽固不足责操则深可责者也然曹氏方用此于汉而司马氏即用此于曹螳螂捕蝉不知黄雀之在后三国六朝之祸于此乎始而乱臣贼子接踵于后世矣是皆操有以啓之也岂不悲夫方献帝之阨于操也以衣带宻诏授昭烈诛之大权既移谋不果行昭烈始不得已起兵于外大义未伸曹已簒汉昭烈始又不得已即位于蜀昭烈汉氏子孙信义闻于天下诸葛武侯又以伊吕之佐而归汉汉业虽未尽复汉氏之社稷则借是未泯昭然甚明志士仁人所当恻然兴念幸汉氏四百年之余泽尚有存焉者可也陈夀何人敢谓贼为帝而谓汉为贼且忍于一旦灭汉之号而私以蜀为称习熟既久甚至通鉴亦仍其旧且不能不以族属疎逺为疑呜呼晋元帝以司马氏支裔累累渡江仅仅自保尚得续晋之称曾谓昭烈风云庆会三代之后邈焉寡俦锐志兴复而反不许其称汉耶使昭烈果非汉子孙曹操葢世奸豪岂不能声其罪而诛其伪当时荆楚之士从者数万人无一疑其为伪今反去之千百载下而创疑其谱牒耶世次之不详此正陈夀之罪而不当以疑昭烈也故作史者以编年之法论则献帝之汉既灭当以昭烈之汉继之昭烈之汉既灭始当不得已而属之呉魏以南北分系特其间尚有当斟酌者昭烈虽有志兴复而未遂呉魏乃一时角立非素相统摄如战国于东周之世袭子孙耳此集姑欲纪事以便检阅且退惟庸晩何敢辄预诸儒之议故仍分国以记庶一览各得其始末惟改昔之误以为蜀者为汉而呉魏则附其后云汉
　　昭烈皇帝【备字元徳景帝子中山靖王之后信义闻天下】　讨黄巾有功公孙瓒表为平原相【献帝初平二年】徐州牧陶谦疾命麋竺迎领徐州【兴平元年】　与袁术相持经月吕布乗虚袭下邳妻子见虏　降布布以为豫州刺史【建安元年】　又为布所攻归操操益其兵使东归图布【元年】　又为布所败复归操【三年】　操令邀袁术因据徐州郡县多叛操为之遣使与袁绍连兵【四年】　操攻之禽闗羽乃归袁绍【五年】操既破绍乃归刘表遂有髀肉复生之叹【六年右皆未】
　　【遇孔明以前困辱事】　在荆州三顾草庐诸葛亮陈取荆益与呉为援之策【十二年】　操伐刘表子琮降昭烈时屯樊弃妻子南走【十二年】　遣诸葛亮结孙权遂与周瑜破操赤壁取荆州表刘琦为刺史【表之子十三年】　刘琦卒孙权以昭烈领荆州牧周瑜分南岸地以给之【十四年】诣权求都督荆州权因瑜言不从后鲁肃代瑜始劝以荆州借之【十五年】　刘璋因张松言结之法正乃劝取益州【十六年】　袭取益州擢用人才尽其器能益民大和【十九年】　因法正言进兵汉中【张鲁所据时已降操】　取之称汉中王【二十四年】　明年魏簒汉又明年传闻汉帝遇害遂即帝位改元章武【当魏黄初二年　右遇孔明后规恢事】　已得益州孙权来求荆州不许遂相攻既闻操攻汉中乃请和分荆州【建安二十四年】　吕防袭斩闗羽全有荆州遂大举伐呉自五峡至夷陵兵立数十屯为陆逊火攻所败乃遯入白帝城【右呉交恶事】
　　后主即位年十七政事咸决于亮　亮约官职修法制常躬自校簿书　亮讨雍闿得孟获七纵七禽自是南人终亮之世不复反【建兴元年】　亮率诸军北驻汉中上出师表　亮攻祁山天水南安安定皆应亮关中响震马谡为前锋违亮节度为张郃败于街亭于是引咎责躬厉兵讲武为后图民忘其败矣　亮上言以讨贼自任引兵出散闗围陈仓以粮尽归　亮以蒋琬为长史琬常足食兵以相给　亮作木牛流马运米入斜谷口治斜谷邸阁息民三年而后用　亮约呉大举军渭口屯田久驻与司马懿相守百余日懿不敢出　亮卒于军中【建兴十二年当魏青龙二年　右委任孔明规恢事】延熈元年蒋琬屯汉中九年卒　十一年费袆出
　　屯汉中为益州刺史董允守尚书令为之副　明年允卒袆以陈祗代祗与黄皓表里专政　后主数防观广声乐谯周谏不聴　姜维数出军为邓艾所破司马昭使钟防邓艾来伐姜维请分防阳安闗口
　　及隂平以防之黄皓信巫啓寝其事　初昭烈镇汉中皆实兵诸围以御外敌姜维乃以为不若使敌至诸围皆敛兵聚谷退处汉乐二城伺其疲乏以缚之及钟会来伐诸围退保防遂直入汉中　姜维守劔阁拒防邓艾乃自隂平凿山而进由江油抵成都后主降【右孔明死后至亡国事】
　　诸葛武侯【躬耕隆中　自比管乐　司马徳操谓伏龙　徐庶谓卧龙　昭烈三顾　论孙权可与为援跨有荆益汉室可兴　说孙权共破曹操于赤壁　昭烈遂收江南使督零陵桂阳长沙赋税以充军　成都平常镇守足食足兵　昭烈病属以后事曰君才十倍曹丕必能定大事嗣子可辅辅之不可君自取之勅后主曰事之如父聘呉结好　南征孟获国以富饶　讲武俟大举建兴五年出师表言宫府一体郭攸之费袆董允宫中咨之向宠营中咨之亲贤逺小人先汉所】
　　【以兴隆今南方已定兵甲已足愿托臣以讨贼兴复之效六年　扬声由斜谷道取郿使赵云邓芝为疑军身攻祁山戎阵整齐闗中响震马谡违节制败　冬围陈仓斩王双　七年平武都隂平二郡　九年复出祁山以木牛运粮　射杀张郃十二年悉大众由斜谷出以流马运据武功五丈原分屯久驻杂耕渭滨百姓安堵　司马懿不敢出　百余日卒于军　懿按行其处曰天下竒才也　八阵图　专权而不失礼　行君事而国不疑行法严而人恱服　用民尽其力而下不怨抚百姓示仪轨约官职从权制开诚心布公道出处与伊尹同　有王佐之心　有儒者气象　庶几礼乐　子赡斩邓艾使力战死】
　　闗羽【与昭烈恩若兄弟　尝禽于操为操斩顔良而归汉　初在许尝劝昭烈杀操　督荆州攻曹仁于樊　降于禁　斩厐徳　威震华夏曹操议徙都以避　司马懿蒋济劝操约孙权袭据江陵斩羽及子平于临沮】
　　张飞【兄事羽　昭烈之奔江南使飞拒后据水断桥嗔目横御敌无敢近者遂得免　释严顔破张郃　巴土获安　魏谋臣皆称羽飞万人敌　羽善待卒伍而骄士大夫　飞爱敬君子而不恤小人　后当伐吴为其下张达范疆所杀而奔吴】
　　马超【与韩遂起事　操用贾诩谋离间之军大败走保诸戎击陇上郡县杀韦康据兾城　康故吏杨阜等合击之奔张鲁　鲁不足与计归昭烈为左将军】
　　黄忠【自葭萌受任还攻刘璋　先登陷阵　勇冠三军　一战斩夏侯渊】
　　赵云【当阳长坂云身抱后主保防甘夫人　辞赵范嫂樊氏婚　以乡人活夏侯兰　数十骑值操扬兵大出　一身都是胆与邓芝拒曹真兵弱失利】
　　厐统【司马徽谓南州冠冕　崇迈世教　守莱阳令鲁肃谓非百里才　劝昭烈取益州　伐人之国以为欢非仁者之兵进围雒县中流矢卒】
　　法正【为刘璋使昭烈劝昭烈取益　请加敬许靖外统都畿内为谋主　劝取汉中　智术】许靖【逾城出降不果　为太　诱纳后进　清谈不倦　武侯为之拜】
　　麋竺【世货殖　陶谦遗令迎昭烈　吕布虏先主妻子竺进妹　助军资　未尝统御】简雍【谈客　説刘璋讽禁酿具】
