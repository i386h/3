<!-- { "loadSidebar": true } -->
　　李虞仲【言古将请諡今至数十年风绩湮歇不可考信请前塟一月諡　简俭时望归重】刘寛夫【陈岵以注浮屠书得除濠州寛夫劾之　以王府官摄祠位轻非严恭请以尚书省东宫三品官若左右丞侍郎通摄】
　　令狐楚【见宪宗】
　　韦处厚【誎宴游曰皇子才一嵗安敢畏死不谏　谏不可为李绅一人使流贬者皆不得量移　言李逢吉排沮裴度乞相度详见文宗】
　　李听【见穆宗】
　　王播【见宪宗　赂王守澄以淮南兼领盐铁　进羡绢百万奉诏造竞渡船】
　　李徳裕【浙西观察　不奉诏上脂盝妆具用银二万三千两金百三十两　奏诏索盘条缭绫千疋之非乞禁王智兴泗州度僧谓不禁则失六十万丁　上丹扆六箴　宵衣讽视朝希晚　正服讽服御非法　罢献讽敛求珍怪　纳诲讽侮弃忠言　辨微讽任用羣小　防邪讽伪游轻出　乞塞亳州圣水谏迎方士周息元　逢吉排之乞外往　余见文宗】
　　李绅【逢吉使玉守澄诬以立太子时异议贬之惟韦处厚言其枉　后上得其情立上三疏事始明
　　详见文宗】
　　李虞【绅侄　以绅宻论逢吉语告逢吉与李仲言张又新等伺绅过】
　　李仲言【逢吉之侄】
　　刘栖楚【寒鄙为镇州小吏　王承宗荐之逢吉罢裴度逐李绅皆嗾为奸　谏敬宗晏朝防畋頟叩龙墀辞疾归逢吉喜其助已不次任之宣授刑部侍郎数月改京兆峻诛罚不避权豪　治恶少窜名北军者　诡激敢为恠行若无顾借内实怙宠　干宰相厉色韦处厚出之】
　　张又新【荐之子　倾邪　逢吉求防果敢言者以危中李绅与刘栖楚搏吠逄吉所憎　李训用复进　善文辞以謟附败丧家声】
　　【宦官】马存亮【元和典兵料柬尤精　敬宗初染工张韶卜者苏元明之变赖存亮定之仓卒功最高委权势求监淮南军　逮事徳宗六朝端畏唐世中人以忠谨称者存亮西门季严遵美】
　　王守澄【弑宪宗　立穆宗　讨刘克明而立文宗文宗因其党李训胁就第赐死】
　　刘克明【上与毬工狎而又责辱之　上夜猎囘与克明毬工酣饮因弑帝　王守澄讨之而立文宗】
　　【藩镇】魏博史宪诚【同穆宗】
　　镇冀王庭凑【同穆宗　与克融宪诚深相结】
　　卢龙朱克融【囚赐时服之使欲率丁匠五千助修宫迎乗舆请帛三十万帝用裴度谋忍不问军乱杀之】廷嗣【次子叛命而残用其人大将李载义因众怒杀之族其家而暴之朝】
　　李载义【敬宗因使代镇】
　　横海李同捷【赂隣藩求领父节敬宗不与文宗使镇兖海计穷称军中留已】
　　泽潞刘从谏【匿死求节李绛不可逢吉守澄纳其赂使镇寛厚得下】














　　古今纪要卷十三
　　钦定四库全书
　　古今纪要卷十四
　　宋　黄震　撰
　　唐【六】
　　文宗　初立去奢从俭【禁献竒巧纎丽布帛】　出宫人放鹰犬省教坊翰林冗食千二百员　复旧制竒日视朝其辍朝放朝并用偶日　大歴以来节度使多出禁军帝始以太仆卿高瑀为忠武军节度中外相贺自今债帅鲜矣　谓狄兼谟后或事有不可勿以还诏为惮【右好处】　自元和末宦官益横建置天子在其掌握刘蕡对防极言考官不敢取　时王守澄典禁兵尤横上与宋申锡谋诛之事泄申锡贬死　李训郑注复以为己任先诛陈志及王守澄元和之党尽矣甘露之变训注反为仇士良所杀公卿骈首就戮天下事皆决于北司宰相行文书而已帝忽忽不乐自谓不如赧献【上急于治故训等得授鑏售其奸妄　右宦官事】　杨志诚逐卢龙监军李载义牛僧孺请因抚之志诚为留后李牧愤三镇之桀骜作罪言又伤府兵之壊作原十六卫作战论守论【右藩镇事】　虚懐聴纳不能坚决牛李朋党不可平释此朝廷所以不振
　　【相】韦处厚【与路隋数上疏宪宗其言切中有以穆宗冲怠不向学与路隋上六经法言　发十难诮张平叔官鬻盐之议　敬宗时逢吉逐李绅力争得不死　庭凑乱帝叹宰相不才谓陛下有一裴度不能用　禁中内变为文宗颁号令及他仪矩无违旧章者　为相斥堂吏之招权贿者相府肃然　自齐抗罢州别驾反引处之朝授受不纲处厚置六雄十望十紧等州补别驾由是流品澄别上骤信轻改奏可中变即首乞罢又言裴度可久任自是无复横议　姑从执政用高瑀为节度】
　　【中外贺自今无债帅　戒史宪诚遂不敢与李同捷通　姿状甚懦居家循易至廷争嶷不可囘百僚谒事畏惕不敢及私　相二十年】
　　裴度【宗闵为相怨其荐徳裕出之山南】
　　窦易直【见敬宗　次年出镇山南】
　　王播【献银器千万绫绢子万得相专以钱谷进不与事　见宪宗】
　　路隋【父防虏日夜号泣坐必西向不食肉　徳宗末三上书乞从吐蕃和　李锜以知市事辱之欣然坐肆　元和吐蕃欵塞五疏请修好冀父得归补缺以鲠亮称　翰林除制不受金币之谢曰公事当私贶耶　言宰相不当兼金谷于是裴度辞度支　相文宗诏改韩愈顺宗实录随摘改贞元永贞间数事而止　不署贬徳裕奏　辅政十年歴牛李训注相事无所将迎　李汉譛李徳裕隋争之徳裕传】
　　李宗闵【宗室　与僧孺对防诋吉甫流落不偶　穆宗进为中书舍人父子同拜　　　钱徽典举宗闵托所亲徳裕与李绅元稹白贬之自是朋党相轧　典举得人世谓玉笋　文宗欲召相徳裕宗闵中助多先进引僧孺同政尽去徳裕所善徳裕入宗闵出争扬虞卿　训注出徳裕召之营解杨虞卿训注复効贬之　训注指凡不附己者为二人党逐之　杨嗣复秉政欲复用之郑】
　　【覃争不胜擢杭州　坐交刘稹流封州　性机警始有当世今名　初为裴度引抜度荐徳裕可相遂怨度　以方正　敢言进当国反奋私一党昵韩愈作猛虎行】
　　牛僧孺【元和初与宗闵皇甫湜贤良第一　对防不避宰相杨于陵坐者非宜责　中丞按治不法内外澄肃　执李直言赇罪　不纳韩公武饷钱穆宗喜相之　敬宗时以政出近幸表去位上于鄂州置武昌军使镇　陶甓为城免嵗筑城费废沔州省冗官　宗闵引复相文宗　范阳扬志义逐李载义谓自安史后不系国休戚刘緫归国适耗财力请因抚之　维州降徳裕请捣虏之虚僧孺谓修好使者未至遽反其言失信夷狄恐召侮遂返降者晦翁谓此事牛论正而心私李计谲而心正　上问太平何道以致答以太平无象今乃小康因固辞出镇淮南温公谓其欺君诬世治第自娱复召会庄恪太子薨陈君臣父子人伦大经帝然复以足疾辞　坐交刘稹贬　子】
　　【蔚丛事宣宗皆贤　孙徽】
　　宋申锡【当朋党时孤直少与议者谓　激浮竞　文宗相之倚诛宦官申锡用王璠尹京兆璠以其谋告王守澄申锡贬死见杀者数十百人　以清节进疾要位纳贿饷四方贿谢一不受　然在宰府无他谋议】
　　李徳裕【吉甫子　怨僧孺宗闵对防斥其父　吉甫谋讨两河李逢吉沮之　逢吉相穆宗出徳裕引僧孺树党而牛李之憾结　浙西观察承乱后府库复充　变疠疾不相养之俗　毁淫祠千余　不奉敬宗诏上脂画妆具　谏索盘条缭绫乞禁度僧　谏方士　上丹扆六箴详见敬宗逢吉排之迄不涉　文宗召之浙西　裴度以宰相荐宗闵先相引僧孺共出徳裕罢度尽逐其】
　　【所善　承杜元頴败后镇西川　建筹边楼　创雄边子弟　十月漕黎隽免灾瘴　定鬻女者三嵗或五嵗归父母　毁浮屠私庐五斗以地予农蜀风大变　于是南诏还俘掠四千人吐蕃维州将悉怛谋以州降徳裕陈出师之利僧孺沮之晦庵谓僧孺固大言以恐文宗然吐蕃卒不能因维州为唐患则徳裕计不行亦不足恨监军归言维州事上悔遂召代宗闵相　罢上朝卫丘　言邪正二途其辞皆若可聴　罢二省符江淮大贾使主堂食　谏以李训为谏官　训注怨复召宗闵出之　王璠郑注李汉共防贬之　训注败上谓宗闵进注而徳裕欲杀注者起为浙西观察上指争郑注处　代僧儒镇淮南发其杀留镇钱之半　武宗首相之信任甚专畧平叛乱威令赫然复张详见武宗　宣宗立谓毎顾我髪为竦翼日罢　白敏中令狐绹崔铉仇之贬死崖州　绹连梦求归惧精爽可畏白于上还其丧　孤峭明辨以经纶自任　不使监军干军政将得有功裁决午漏即还第旧或继火沛若无事时　机急代作诏　以忠义丁宁三镇使者河朔畏威　谏信方士赵归真　起草亭精思大事　不饮酒无声色　善文章至大位不去书】
　　王涯【梁肃荐之陆贽　再入翰林训诰温厉　相宪宗循嘿罢　文宗时代王播揔盐铁政益刻急収李师道时十二州铜铁赋天子盐铁　为相合度支盐铁为一使领之　罢京师防酒钱以】
　　【悦众　变茶法为防茶使民怨　举动详悉　不畜妓妾　恶卜祝方技　书史自娱书侔秘府条上衣服室宇使略如古冀革侈靡　嗜权偷合训等不能洁去就故族灭　十一族赀货皆为兵掠惟涯者取之弥日不尽独女以病免梦涯提首告之】
　　贾餗【进士高革声称籍甚　文辞开敏　褊急　矜大　三典贡举得士七十五人多名卿相　为相以险持见指为宗闵党罢　与冯宿畏中人不取刘蕡亦罹祸　本以中立不肯犯顔排奸以及诛与王涯实不知谋】
　　李固言【王堪修太庙不谨改太子賔客谏以斥调防地非所宜　领选按籍自拟先収寒素　宗闵得罪李训使为相俟其坐党出即自代之　训败复相　镇西川武备雄完　武宗复召　蒲津梁壊使因以舟邀丐行人固言镇河中因除之谏伐囘鹘诏方镇献财助军　口吃而议论上前更详辨】
　　舒元舆【婺州人　地寒不与士齿　元和举进士有司钩交苛切上书言古贡士未有轻于此又言取士不宜限数时多三十少二十　裴度兴元书记文檄豪健一时推许　监察御史按劾深害　负才鋭进献文不报上书自言马周张嘉贞代人作奏为名臣主父偃徐乐严安朝奏暮召臣所上八万言　防犀之角擢象之齿岂主父可比宗闵以浮躁诞肆出之　附郑注为绳逐所恶遂相　诡谋谬筭日与训比败天下事二人为之　礼旧臣钩誉还裴度等高秋　牡丹赋】
　　李训【宰相揆族孙　敏辨论　大言自标置　从父逢吉以隂险善谋昵之付金币百万使结郑注介注谒守澄得见上诡辩激昻可聴　给事中书郑肃等共劾其憸人　与注诛元和逆党几尽】
　　【一嵗至相中外震畏　出注鳯翔甘露之变将尽诛宦官士良等捕斩之死几千人】
　　郑覃【谏穆宗荒昵上为开延英士相庆　经术该深淳笃守正文宗尤重之　侍讲　与徳裕厚宗闵罢遂相　不喜人辞病进士浮夸欲废其科与上论救世直责实今慕王夷甫皆治平安逸致然　諌论诗工否　帝言韩愈顺宗事不详实以司马迁武帝事啓帝终究盛徳　以宰相领祭酒请罢五经博士　武宗时徳裕欲引之辞疾清正退约　不串狎　第不加饰　无妾媵　侍讲每以厚风俗黜朋比再三言之疾恶太过　正经文刻太学】
　　李石【宗室　文宗恶宗闵等相排故李训等以孤晚得相而石继　　拆官寺搢绅赖以为强　帝自叹即位十年不得治因与帝论治　中人马还相惊兵至赖石镇静得安　乞内置赦令无自违之　上切于资治石常辅之　以身狥国　欲强王室而士良等疾之将朝使盗徂击伤马　　辞位出司岭南】
