<!-- { "loadSidebar": true } -->
　　李光顔【马燧赠剑　从高崇文平剑南搴旗陷军出入若神　镇忠武早准独先诸镇败贼矢集身如猬败之小溵河又败之郾城又大败之五沟贼悉鋭当之故李愬得乗虚入蔡　败李师道于濮阳　复塩州城皆忠武兵自随　李防乱汴州朝闻命暮即戎平之　讨蔡时韩不愿淮西速平赠名妓挠之光顔返妓呜咽泣下誓不与贼俱生将卒数万感泣与兄光进呼大小大夫赐姓本何曲诸部】
　　乌重【承玭子　以防卢从史镇河阳　讨蔡与光顔相掎角大小百余战　镇横海建言河朔能拒命由刺史失权镇将领兵能作威福遂还所管三州刺史职各主其兵诏行之诸道讨庭凑救深州见朝廷号令乖违不敢进出行伍善抚士待官属有礼名士如温造石洪皆在幕　既殁二十余人刲股祭之】
　　石洪【隠居十余年公卿数荐皆不答重书币邀辟欣然戒行】
　　韩【宣武全谅死军中请为节度　汴自刘士宁军益骄一日杀其素恣横者三百人讫去无一敢肆李师古治道得其情而去　迁淮西使扞两河隂为逗挠闻捷不怡　不礼诏使　元济平师道诛惧始请入朝得以名位终始天幸始自汴入朝献马三千绢五十万锦防三万而汴军所藏钱百万绢百余万马七千粮三百万斛兵械不可计　庄重寡言　杀人必问法　故师道少诚皆惮之】
　　王智兴【骁鋭　败李师道将王朝晏至穆宗时逐崔羣作乱见后】
　　郄士美【年十二诵五经史记汉书　镇昭义私厨月费米六千石羊千头士美悉去之以廪钱自给　自卢从史日具三百人膳饷牙兵士美曰卒卫衙固职罢之　讨承宗威震两河　时诸军互相观望独士美以军进矣】
　　曹华【重讨蔡请自副防凌云栅　继王遂镇兖海合门飨士诛杀遂者千二百人　以沂地褊徙治兖以邹鲁礼义乡立学讲诵人乃知教成就诸生仕诸朝虽出戎伍而动必以礼　爱重士大夫不贵倨人　厮竖亦待以诚信　镇人害田正请进讨　李防叛不待命破之】
　　朱忠亮【泾原四镇节度　本名士明　覈军籍得窜名三千人収干没十万緍　吏白罢不任战耄卒曰老马不弃况战士　泾俗卖子为赎免　筑潘原城　为昭义裨将时开田峙粮】
　　于頔【谨七世孙　暴横苛峻　湖州修湖陂　苏州罢淫祠修浍路　镇山南屡胜吴少诚升襄州为大都督府有専汉南意　公敛私输急下慢上擅取邓州　宪宗立稍惧　乞上三入朝拜平章事请如杜佑月三朝　子敏赂宦者求頔出镇事露败绩　顺圣乐舞　女伎为孙吴顺圣乐　諡厉李愬请更諡王彦威持之曰势迫而朝非宿心全腰领已幸】
　　卢从史【奸侩　为泽潞督将　善附迎中人即为副大使　父丧献计诛王承宗即领泽潞而能交承宗　高刍粟直售度支　求兼宰相聚军与贼通不进兵上使承璀同禽之】
　　李锜【镇浙西不受代欲据江左其下禽送京师斩之见徳宗】
　　刘辟【擢进士宏词　佐韦臯府　臯死徼旄节　宪宗召之不至就使镇西川又欲统三川举兵取梓州以五福太一舍蜀作大楼祈祥　杜黄裳荐高崇文李元奕禽之　槛送京师神防兵曳首以入曰何至是耶自韦臯侈横务盖藏故辟得因其赀以叛】
　　王锷【赂左右加平章李藩权徳舆谏宰相非序进官有吏才工完聚　河东继范希朝后骤至充实　纳钱二千万上欲加平章李绛止之】
　　【忠义】贾直言【代父饮鸩毒溃足而出　提刀负棺谏师道见囚　刘悟入释之　有过必争故悟得以臣节光明于朝　穆宗召为谏议羣情洒然称允悟固留之　责刘从谏不哭悟表求袭位曰父死不哭何面目见山东义士耶父提十一州归朝为功臣今欲速死耳从谏拜服军中遂安】
　　【孝友】余常安【衢人　八嵗时父叔为里人谢全所杀已能谋复讐至十七嵗杀全　卒抵死】梁悦【父为秦果所杀悦杀仇诣县　诏以礼父讐不同天法杀人必死下议之愈议流循州】李兴【刲股　子厚作孝门铭】
　　【隐逸】崔觐【老无子以田宅财货分奴婢而隠终南约奴婢给酒食　郑余庆辟置之不晓吏事称长者文
　　宗以遗逸召不至矣】
　　【循吏】韦丹【使新罗不受私觌官曰不足于资宜请安有货官受钱凡使外国者赐州县十官卖以取赀谏议有直名　谏释刘辟　容州教耕织兴学校城州屯田教种茶麦仁化大洽　江西观察计口受俸罢八州冗食官陶瓦教瓦屋免火灾为陂塘五百九十八　其后宣宗问宰相元和时治民孰第一周墀言丹有大功徳被八州殁四十年老幼思之　因拜其子　宙侍御史】
　　【儒学】林蕴【切谏刘辟磨刃其颈不为变　贻书时相吉甫李绛言其所以事皆当时极弊　嗜酒忤物宰相不用　沧景程权上四州版籍而军中挟权拒命蕴为陈君臣大义人人释然　守邠州杖杀其客而借其妻为倡坐赃流死折姓崔者矜氏族】
　　韦公肃【论再娶当竝袝故事】
　　【宦官】王守澄【弑宪宗立穆宗详见敬宗】
　　吐突承璀【闽人　察察有才　揣上意请讨王承宗擢处置使白居易等諌古无中人位大帅更为招讨使上御通化门遣之　逾年无功段平仲乞斩之罢为军器庄宅使　孔戣表其奸　李绛苦论逐之峡州上为罢绛而复承璀　藏诏室地生毛　穆宗杀之　时诸道贡阉儿闽岭最多后皆任事时谓闽为中官之区薮】
　　刘贞亮【见顺宗】
　　【藩镇】魏博田季安【母死始自恣　承璀讨承宗季安与承宗约取其一城以献　忍酷　幼子懐諌立】懐谏【幼不能事政决于私奴蒋士则军中推田正留后　正以懐谏归京师　自承嗣至此四世四十九年　正本名兴　详见前诸臣类】
　　镇冀王士真【息兵嵗贡　元和四年死军中推其子承宗】承宗【求揔留事上不报欲伺其变更建节度李绛请遣使谕之遂请上徳棣二州诏拜节度而以徳棣别立节度承宗拒命诏承璀讨之李绛请并力吴少诚不从　师乆无功承宗上书谢罪诏尽还故地官爵遂无复忌惮元济叛因纵火漕院遣盗处处窃发欲反洛阳上遂合诸镇兵讨之皆观望不进惟郄士美兵溥】
　　【之　元济平始惧因正求归徳棣二州赋　又诏复官爵以徳棣沧景等州置节度郑权领之李师道平益奉法表所领州皆丐王官既死弟承元不敢世为留后诏镇义成而以田正领之】
　　卢龙刘济【游学京师举进士　继刘怦为节度　穷追奚　用裨将谭忠　谋先诸镇讨承宗而朝廷赦承宗次子刘緫弑之】
　　刘緫【梦父兄为祟因削髪为浮屠禳之　谭忠又説之归朝遂乞割所治为三诏赐浮屠服榜其第为佛祠唯分灜莫置观察　穆宗初卒】
　　淄青李师道【师古弟宪宗初师古卒家奴立之　上未暇讨以为副大使　自正己以来虽外奉命而内引亡命　徉助王师而援蔡烧河南积聚遣兵袭东都使人杀武元衡　闻蔡军败大惧遣使归顺　既而悔之诏诸镇进讨其大将刘悟斩之献首京师初师古知师道必败刘悟后必贵败我家凡传五世而防】
　　横海程权【诏继镇　入朝宠礼遣归镇　淮西平惧丐入朝固辞军政诏镇邠寕宗族奉朝请宿卫　以王承宗所尚　徳棣益横海为四州而以郑权镇　未几为李全畧所得】
　　彰义吴少诚【元和四年死】吴少阳【少诚邀养为弟　少诚死杀少诚子自为留后宪宗方讨承宗因授之　九年死】吴元济【匿丧自表主兵董重质劝之　结李师道横行天下　既不得请乃悉兵四出　帝命裴度讨之李愬禽之献京师　韩愈碑多归度功愬妻诉愈文不实诏斵其文更命段文昌为之　凡三世灭】
　　穆宗【荒昵不恤国事在位四年】贬钱徽李宗闵【徳裕以宗闵僧儒尝对防讥其父吉甫恨之各为朋党相倾轧垂四十年】元稹结魏简求为相从中
　　沮壊裴度军事【时讨王庭凑】朱克融囚张靖自为卢龙留后王庭凑杀田正自为成徳留后史宪诚杀田布自为魏博留后朝廷不得已皆以为节度使　上之即位河朔三镇略定刘緫献幽蓟七州惧诸将搆乱先籍豪锐不检者送京师克融亦在籍中在京覊困日诉愿得官自效崔植杜元頴谓藩镇且平不复料天下安危皆抑不与及靖赴镇纵克融等北还【元年】不数月而克融作乱先是萧俛段文昌请销兵嵗百人限八人逃死故克融得悉召乌合之众　又诸道节度有监军偏师亦置监阵主将不得专虽以诸道十五万之众裴度之元臣乌重李光顔之名将卒无成功再失河朔迄唐亡不能取
　　【相】萧俛【瑀之后　及第　简洁疾邪措官职　为相劾王播纳贿求相不从辞位求分司　文宗召终不至自放山野　辞王承宗先铭　优防穷年除吏忧不称职少简防　劝削兵至失河朔】
　　段文昌【任节义　召入顾问至夕乃出　相逾年表还政　王播求相左右之　余见文宗】崔植【祐甫子　与郑覃同为补缺朝廷得失更疏论执誉望蔚然　皇甫鏄请减百官俸封还诏书又请追偿旧塩酒利如增估新数亦奏絶之相穆宗答正观开元治道请以无逸为元龟　答】
　　【汉文太俭曰帝王示俭而天下足　纵克融兆还失河朔天下尤之内慙罢相】
　　崔倰【介洁　　矜已之清疾赃贪者若讐　　苏州课第一　湖南不闭邻部籴赀物益饶　度支执不与田正随行魏军粮故正遇害】
　　杜元頴【如晦五世孙　穆宗以其多识朝章不阅嵗相之　劾李渤　镇西川以文雅自高务蓄积减衣粮南诏冦成都详见如晦类】
　　王播【由权幸相专务将迎　复失河北众望不厌为盐铁使茶每百钱加税五十　详见宪宗】元稹【自江陵贬所由宦者召知制诰　结宦者魏简求相恐裴度入用与简表里沮之　劝上雪王庭凑罢守东都拜相朝野杂然轻笑　详见宪宗】
　　裴度【在河中奉诏讨庭凑克融元稹梗之度恐乱上书暴稹过恶　稹相而度留守东都谏官交章极论中人自幽还言人人失望遂召相　辞切气怡卓然当天子意勇将贵臣闻之出涕　移书叛皆愿罢兵　请出监军刘承偕昭义遂安　将镇淮南会王智兴逐崔羣诸军进退未一交请相度　权幸召逢吉搆罢之出镇山南　余见宪宗】
　　李逄吉【结近幸逐裴度元稹而相　至敬宗末方免　八闗十六子通权贿　详见敬宗】牛僧孺【独不纳韩饷中朝钱上见家簿知之遂相　执李直臣坐赃死罪谓法正所以束缚有才　中丞时见敬宗荒淫求出镇武昌　详见文宗】
　　【诸臣】李绛【直道进退望冠一时】
　　白居易【进忠不见听求刺杭州】
　　栁公绰【刚正】
　　李渤【为考功升黜萧俛以下　元頴劾其卖直　防州江州政绩详见宪宗】
　　薛放【穆宗为大子拜侍读及即位欲相之辞以朝廷自有贤能　上问学经史何先曰六经圣人之言孔子所以发明天人之极史记道成败得失亦足以鍳然谬于是非问其要曰论语六经之菁华孝经人伦之本】
　　丁公着【以孝旌表　穆宗为太子着太子诸王训未聴政召居禁中条询治理　答外间人多宴乐非佳事　知欲相之辞病求外　尹河南以清静闻　病丐归　清约守道每进一官忧见顔色及卒天下惜之】
　　栁公权【笔谏　兄公绰言之宰相得为文馆学士　　详见文宗】
　　郑覃【谏荒昵　上谓后当见延英时閤中乆废至是士相庆　详见相文宗时】
