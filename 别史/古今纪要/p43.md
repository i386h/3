<!-- { "loadSidebar": true } -->
　　李日知【仆不去曹囚无死法　侍母病数日须髪白安乐公主馆第赋诗独规诫　乞骸不谋于家曰日知至此已过分人亦何厌之有　　诸子婚名族人讥之】
　　宋务光【大水直言　言分封之赋多于国赋】
　　吕元泰【亦直言胡戱之非　二人皆尉】
　　裴守真【六科连中　求淳旱禄赐奉姊及诸甥司府丞覆狱多恕　成州吏民怀之】苏珦【鄠多讼珦为尉至长史府裁决明辨自是无诉者　不为武后按讯韩鲁诸王　劾王义伐林】晋【典选糊名晋独事赏防　裴光挺被却官就籍以朱防头　　晋令防头者更拟】
　　薛登【善议论　上疏武氏言选举请文试效官武阅守御　乞禁四夷质子其已在中国者勿遣归
　　睿宗时劾僧慧范　太平公主夺民邸肆见出】
　　王志愔【为治刚鸷所居畏詟　上言论法令谓为国当以严致平】
　　尹思贞【隆州按邑豪蒲氏部人刻颂　坎地获防救韦月将之忠　斥李承嘉之奸　子三郡皆以清最闻】
　　郑惟忠【不肯禁岭南畜兵曰善为政者因其俗】
　　姚珽【四上书谏节太子中宗擢之　会祖察着汉书训纂后世窃为己说　珽着绍训以明旧义
　　六州皆有政绩　厯定州尚书官皆与兄璹相继】
　　崔神庆【后以其父义有功于己擢并州长史　并州以诏改钱币物价踊百贾惊扰神庆察其豪猾所妄为　跨汾聨堞合为城　请用玉契召太子　劾昌宗涧赂不尽流死】
　　陈子昻【年十八未知书　家富尚气弋博后修饰谏髙宗于长安　劝武氏兴明堂太学对三事遣使按巡安守令　祸福因机　谏拒十姓入朝　谏止袭吐蕃　上周受命颂奏八科措刑招谏　官人勤赏　知贤息兵　去疑安宗子县令段简知其富捕送狱死　变徐庾文章为雅正　初为感遇诗三十八章】
　　张鷟【幼梦紫文五色鸟故名　制举皆甲科四参选判为铨府最　员半千谓文辞犹青铜钱万选万中　号青钱学士　武后以为御史　倘荡旡检罕为正人所遇　开元初交劾其讪政败　属文立成浮艳少理论著率诋诮芜猥然亦大行一时　新罗日本出金寳购其文】
　　张易之【行成子五郎】昌宗【行成族子　六郎　易之颀晢美姿　太平公主荐昌宗入侍昌宗又荐易之　善链丹并出入禁中不旬日贵震天下　武后病知不免图不轨张柬之等斩之　置奉宸府以易之为令而阎朝隠薛稷员半千为供奉　昌宗禁中着三教珠英而李峤张说宋之问富嘉谟等同撰】
　　崔融【擢八科髙第　以文学与李峤苏味道王绍宗见亲于易之　撰武后哀册最髙丽畏苦神竭而死　修武后实录　为文华琬未有辈者　尝谏尽征闗市】
　　【忠义】王同皎【扶太子中宗上马诛二张欲杀三思事泄见斩自如】
　　安金藏【见睿宗】
　　【孝友】元让【擢明经　以母病不肯调乡里人讼者皆诣让判】
　　徐元庆【复讐　父爽为尉赵师韫所杀遂杀尉诣官陈子昻建议杀之云成其节　其后栁宗元驳之乞附于令】
　　【隠逸】武攸绪【武后兄惟良子　恬淡寡欲好庄易　后革命起之不从　盘桓龙门少室间杂作自混于民　中宗召之苦乞还山　再召将使山帔葛巾不名不拜攸绪至则冠带趋常班再拜朝廷叹息　赐予无所受　接语寒温外无所言　　至开元卒】
　　衞大经【卓然髙行口无二言　武后召不至　友之母卒盛暑步往吊之至则以事行矣遂设席行吊礼而返】
　　王友贞【返股　武后召不至】
　　【循吏】韦景骏【肥乡令移漕渠岸使南千步鄣水至岸得不壊　贵乡令母子讼者授孝经　过肥乡小
　　儿亦迎　罢房州淫祠】
　　【儒学】沈伯仪【议郊丘三帝并配】
　　王元感【明堂封禅仪众推练洽　读书老不废　书纠谬春秋振滞礼绳愆等数十百篇魏知古叹为五经指南　祝钦明等见其诋先儒沮之　诏褒美为儒宗】
　　孔若思【母教　长以博学闻　或遗以遂良书为纳一卷其人曰是贵千金取何亷还其半　谓仕官至郎中足矣　座右置止水一石明自足意五王以其多识古今大事必资　卫州劾别驾李道钦别驾见刺史致恭始此】
　　褚无量【定韦后不得亚献　见元宗】
　　徐驸【寛厚长者　请从奏覆　谏罪及亲属　王方庆质礼学疑目为鳯閤舍人様　三教珠英弥年不下笔赖之成书　争姚州蛮输赋谓不宜与中国同法已而李知古果败　不受太平邀　又以妻岑羲女弟辞机宻羲败得全　元宗改集贤院副张说为学士　谙识典故】
　　王绍宗【佣书足给即止　徐敬业刼之不应　作书常精心率意虚神静思或以比世南　被中尽腹】
　　元行冲【仁杰药笼中物　见元宗】
　　尹知章【梦巨斧破心　马怀素绪定秘书奏知章是正文字　尤熟易老庄书】
　　张齐贤【辨吉朔议置大社】
　　栁冲【修性系录　中系谱学源流甚详】
　　【文艺】杜审言【博才傲世　集判出谓苏味道当羞死　屈宋作衙官　贬吉州司户周季重将杀之审言子年十三刺季重　武后召用之问喜否遂舞蹈作懽喜诗　坐交通易之流　宋之问武平一问疾谓造化小儿相苦又谓吾在久压公等　子闲孙甫】
　　富嘉谟　呉少微【时文章尚徐庾浮俚不竞独二人本经术雅厚雄迈人争慕之号呉富体皆预修珠英　与魏谷倚号北京三杰二人同尉晋阳同左台御史亦相继卒】
　　王勃【六歳善文　九歳作师古汉书指瑕　未冠髙第　戏为诸王作鬬鸡檄文髙宗怒其交搆斥之　以多药草求补号州参军　陵借僚吏卒除名　父福畤亦坐勃迁交阯勃往省渡海溺卒年二十九　记滕王阁　每为文酣饮被覆而卧时谓腹藁　补祖通续书　论五运以唐继周斥魏晋以降非真主正统皆五行沴气作唐千歳厯王杨卢骆号四杰杨谓媿在卢前耻居王后　兄勮弟助皆第进士号三珠树　小弟勒亦有文　韩思彦常谓福畤有誉儿癖】
　　杨烱【为盈川令张说以箴赠行戒其苛果以严酷不为人所多卒于官　中宗赠著作郎】卢照邻【新都尉病去官　得方士丹饵之　父防呕丹出疾益甚　足挛手废作五悲文伤不遇自沈死　张说谓其文如悬河酌之不竭】
　　骆賔王【义乌人　七歳能诗　武后时数言事下迁临海丞　弃官去　为徐敬业作檄文　亡命不知所之中宗诏求其文】
　　【张说与徐坚论近世文章曰李峤崔融薛稷宋之问之文如良金美玉无施不可富嘉谟如孤峯絶岸壁立万仭浓云郁兴震雷俱发诚可畏也若施于廊庙则骇矣阎朝隠如丽服靓妆燕歌赵舞观者忘疲若类之风雅则罪人矣韩休之文如太羮元酒有典则滋味许景先如丰肌腻理虽秾华可爱而乏风骨张九龄如轻缣素练实济时用而窘边幅王翰如琼杯玉斚虽烂然可珍而多玷缺坚谓笃论云】
　　元万顷【征髙丽为别将郎待封作离合诗报李勣草檄让髙丽而讥其不守鸭绿莫离支报闻命自是军不得入髙宗投之岭外　武后召与诸儒论譔禁中　撰列女传臣轨等　九十余篇朝廷疑议表疏皆宻使参处以分宰相权故时号北门学士】
　　【北门学士元万顷　范履氷　苗神客周思茂　胡楚賔　刘袆之】见本传
　　李适【修三教珠英　梦论大衍数知死】
　　李邕【虽不顾细行而不附二张　见元宗】
　　刘允济【文与王勃齐名　赋武氏明堂述功徳　修史言班生受金陈夀求金仆视如浮云青州有清白称　召为修文馆学士　喜饮卒】
　　马懐素【事武后不阿见元宗】
　　宋之问【武氏游龙门之问诗成后夺东方虬锦袍赐之　易之所赋皆之问朝隠所为至为易之奉溺器　与朝隠同贬逃归匿张仲之家发仲之与王同皎谋三思事复得用天下丑其行　附太平公主见安乐公主权盛又附之　太平疾之发其知贡举时赇饷　越州自力为政　穷厯剡溪赋诗流布京师　睿宗赐死　之问父令文富文辞工书有力絶人称三絶之问以文章弟之悌以蹻勇之逊以草各得一絶　初江左诗律屡变至沈约庾信以音韵相婉附属对精宻及之问沈佺期又加靡丽如锦绣成文学者宗之号沈宋】
　　阎朝隠【滑稽属辞竒诡为武后所赏后疾身为犠以代后疾】
　　【方技】严善思【淳风死候家不效武后自谪所召之　荧惑入月谓下臣谋上继而柬之诛二张　谏以
　　后合干陵曰以卑动尊术家所忌】
　　浮屠【为张说市宅戒毋穿东北土隅他日过之云宅气索共视则穿三坎曰公富贵一世而已诸子果污贼死斥】
　　【外戚】武士彠【髙祖领屯汾晋休其家因被顾接　仲女为髙宗后废唐立武氏七庙而追帝之】承嗣【士彠孙相武后】攸宁【士让孙】三思【士彠孙　并相武后中宗】懿宗【士逸孙统兵二十万讨孙万荣惧不知所出讯大狱诛大臣险酷虽周来不能继】
　　【酷吏】索元礼【揣后意兴大狱　一囚至连数百论杀最多来周踵而奋　后受赇吏还以铁笼锻之死
　　狱中】
　　来俊臣【前后夷千余族　使不逞百辈飞语毎擿一事千里同时发号罗织　诸武证其异图斩西市骨肉无孑遗】
　　周兴【屡决制狱　杀数千人　江融尸奋而行三蹴三作　俊臣鞫其友请君入瓮　流岭表道见杀】
　　侯思止【髙元礼奴　告舒三元名反拜防撃将军自谓獬豸不识字　武后拜御史　以白司马孟青之语鞠魏元忠宰相李昭徳榜杀之】
　　王义【自谓檄如良毒野葛　求傍舍不得诬自白免　流琼州矫诏还胡元礼杖杀之】郭霸【四其御史　尝粪　见李思微为戻自刳腹死　一日三庆旱而雨洛桥成霸死】姚绍之【杀王同皎等】
　　周利贞【杀五王】
　　武氏盗国酷吏并兴周矩谏之浸以罪去肃代间虽有之而不若是其甚云【杀五王】
　　睿宗立以隆基为太子　姚宋恊心革　罢斜封官数千人　有正观永徽之风　未几太平公主用事权倾人主自宰相以下进退系其一言　姚宋贬而纪纲乱复如景龙之世　因星变传位太子为元宗
　　【相】姚崇　宋璟【初即位用之　二人恊心革政进忠良退不肖赏罚尽公请托不行纲纪修举当时翕然有正观永徽之风　璟为吏部而李乂卢从愿为侍郎不畏强御请谒路絶　崇之为兵部而陆象先卢懐谨为侍郎武选亦治　罢斜封官　太平公主交构太子二人力争贬公主于蒲州　公主怒贬二人而公主复归为相凡不及十月　余见中宗元宗】
　　郭元振【名震　太学生时家送钱四十万遇五世未者尽与之　吐蕃乞和遣觇卢情　凉州都督拓境千五百里　治凉五歳夷夏畏慕　为安西都护突厥欵塞与其酋防而酋适死将勒兵袭之元振往其营吊防虏更感义　宗楚客使人代之将行酋长剺面发送　旌节下玉门闗去凉犹八百里城中壷浆争迎　元宗诛太平独总兵议睿宗　讲武骊山以军容不整几死流之　少雄迈及贵俭约手不置书对亲欣欣退室俨如】
