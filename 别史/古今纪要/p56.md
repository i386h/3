<!-- { "loadSidebar": true } -->
　　杜希全【子仪裨将　镇朔方　赴奉天　体要八章砭切政病　平凉背盟复城盐州二旬毕虏惮不入】
　　邢君牙【从李晟讨田悦功为最　倍道赴奉天　屯渭桥军中便宜独得豫　晟行边常以君牙守　晟入朝代为凤翔劝耕讲战吐蕃不能侵】
　　郝玼【説马璘城临泾或言城之则边防固无以防恩幸璘遂止　段佑代复説之卒诏城之为行原州而玼为刺史自是虏不敢过临泾　在边二十年讨贼不持粮虏道其名节啼铸金玼募得玼者偿之】
　　王防休【泽潞李抱真以币招　抱真卒正色语众曰帅亡当禀命天子众不敢乱　镇昭义军中大治増俸禀遣守宰就部　节用　殁后帑廪可支数嵗献继天诞圣乐后中和乐本此　十子皆补大学】
　　李承【代希烈镇襄阳　迫辱不屈谋杀希烈　详见代宗】
　　韩全义【兴卒伍佞事窦文擢镇银夏诏以长武兵赴屯　贪懦　靳狎　军噪乱高崇文为定之　文监军全义统十七镇兵讨吴少诚败于五楼宦者匿之】
　　崔宁【为利州贼遁去　严武镇剑南赂张献诚求之以为汉州刺史拓吐蕃数百里　郭英乂代武与宁相攻败死劒南大扰代宗诏宰相杜鸿渐讨之鸿渐受缯锦数万入成都　委以政而荐之宁因痛诛敛以结权贵　杨炎恐其难制因其入朝易镇朔方赴奉天言上聪明为卢杞所惑至此为之潜然　杞诬与朱泚通杀之】
　　于頔【镇山南　屡胜慕诚暴横有吞汉南志详见宪宗】
　　【忠义】蔡廷玉【与朱泚同里相狎　幽州尝劝泚献马礼士朝贡　泚囚之歳余曰悔乎曰勉公以义何悔　复絷之满嵗曰能省过乎曰杀我吾得名与朱体防同为泚腹心常劝朝事　防滔绐泚入朝随泚至京常折滔不顺之请　滔表贬之廷玉既行曰我为天子不血刃下幽十一城而败于将成吾不可辱国自投于河】
　　符令竒【田承嗣引为右职　马燧讨田悦令竒使其子璘降燧曰儿行吾死不朽不行吾死尸叠逆地璘与父齧臂别降燧　悦让之骂曰吾教子以顺何悔临刑色不变】
　　刘乃【少闇诵六经　善文词　语朱昱铨事　草郭尚父册　杨炎卢杞当国兵部五嵗不迁　朱泚乱强召之称疾笃佯瘖炙无完肤　闻幸梁投床呼天不食死】
　　孟华【责王武俊援田悦　称病阖门谢客　武俊僣王授官呕血死】
　　张伾【守临洛田悦攻之固守累月　粮尽无捄命女拜部将愿卖之为众士一日费士皆哭无不一当百】
　　周曽【为希烈将　与王玢姚儋韦清相善号四公子曽密以希烈友计告李勉　玢在许州曽引兵至汝州相应而儋清谋取希烈于内　事觉皆见杀　清亦迯】
　　张名振【懐光侰受铁券名振大言见贼不击使到不迎将反耶朱泚入京城懐光引军入咸阳又曰不反来此何耶见杀】
　　石演芬【西域胡懐光假子以与朱泚连和谋告行在答懐光公负天子我何不负公胡人无慧惟知一事人懐光脔食之】
　　吴溆【章敬后弟　循循礼让重朝廷　朱泚反卢杞欲求持节晓之者独请行曰吾知死无益而决见贼者人臣食其禄死难所也徃被害】
　　高沐【李师道叛率其僚郭助郭航陈成败屡谏之师道斥之濮州　密表京师见杀　助使航间道请李愿竒兵自海航后恐累助亦自杀】
　　【卓行】阳城【求为集贤吏　读书六年无所不通　以娶则间外姓虽共处而益疏与三弟终身不娶慕其行来学者接迹　争讼者诣决　避盗树者　与弟负醉奴归　奴都儿化其徳亦方介饥不受人食不受遗缣以与里人郑淑塟亲　李泌荐召之城封还诏　泌为相又荐之徳宗召拜右谏议常与二弟延客剧饮居八年莫窥其际　及延龄逐陆贽乃守延英阁上疏极论贽得不死　上欲相延龄又欲壊白麻哭于廷延龄得不相　下廷国子司业　遣诸生省亲　三年不归者斥之出为道州　太学诸生何蕃等二百人阙下留之不得达　在州治民如家　不以簿书介意　俸余炊米煮鱼置道上使人共食罢贡侏儒州人以阳名子　州当上考功自书抚字心劳　观察遣判官督赋自囚于狱府复遣官中道迯去】
　　何蕃【太学嵗一归父母不许二嵗一归亦不许　凡五嵗慨然以亲老而归诸生共状蕃文行留之朱泚之变蕃正色不聴从乱故六馆无受污者　居学二十年死无归者皆为治丧】
　　【孝友】林攒【为尉母老未及迎而病弃官归诏作二阙母墓前表其闾】
　　【隠逸】孔述□【兄弟皆笃孝　既孤皆隠嵩山　刘晏荐之代宗每一迁即至朝谢而辞疾归　徳宗召为谏议赐第宅固辞不许　次地理志本末最详退让不忤物　亲朋燕集严嘿终日　令狐峘与同职抵侮不校时称长者】
　　【儒学】韦彤【治礼　请省大庙朔望进食天寳所増　昭陵火议迁寝山下皆不从】
　　陈京【奉天闻叚秀实被害七日不朝宰相谏京非之还京以卢杞为饶州率赵雷等死争杞遂废为大常愽士议祔献懿二祖主于兴圣庙而以太祖正东向位二十年始决　议迁昭陵　上待以宰相器欲用之防病狂易　讨希烈财用屈与赵賛请税民屋架籍贾人赀力以率代之其后李吉】
　　【甫对宪宗召乱由此宪宗恨惋谓真贼臣】
　　畅当【议太子为皇后服】
　　【文学】孙逖【元宋时掌制诰知名　子】成【兄病请告不待报即行　信州旱发仓贱售　再朞増户五千不易缞接客　成兄宿代宗时成孙简宪宗时三世掌制诰】简【武宗时论班位】
　　刘太真【晏曲江择文人四十一人赓和上自第之太真李纾为上鲍防于邵次之　在陈少游幕拟为桓文　礼部取士多贵近子弟】
　　邵説【陷史思明　朝义败归子仪爱其才留幕府请建徽号郊赦褒徳録贤　擢吏部自陈于徳宗　在职以才显　或言将执政裴儆谓其事贼为剧官宥死不愧乃附权幸欲相邦其能久乎】
　　【文艺】于公异【为李晟作平朱泚露布　与陆贽有隙　不能事后母贽奏之赐孝经罢】
　　李益【揆族子　诗名与宗人贺相埒　每一篇成乐工争以赂求　征人早行篇天下为尽图　防妻妾苛严世谓妬为李益族　不得调怨语　宪宗召之负才凌轹众不能堪　时在朝有同姓名者故世称文章李益以别之　韩翃善诗亦有同姓名徳宗使典制诰宰相问徳宗曰诗人韩翃】
　　卢纶【进士不第元载以文进　与王缙善不得调韦渠牟表其才见禁中　帝使赓诗　从浑瑊河中召之已卒　大厯十才子　宪宗访其文文宗爱其诗　四子皆擢进士文宗时在台阁】
　　钱起【与郎士元齐名时语曰前有沈宋后有钱郎】
　　司空曙【从韦皋于剑南】
　　欧阳詹【泉州人　常衮为宰相始劝闽越人仕进闽人第进士自詹始　与韩愈李观李绛崔羣王涯冯宿等聨第号龙虎榜　孝友信义　文章切深韩愈为哀辞】
　　李贺【宗室七嵗韩愈皇甫湜过之作高轩过　毎旦骑弱马小奚背古锦囊投所得　母谓呕出心乃已昌黎作辨　劝举进士终不肯辞尚竒诡絶去翰墨畦径　乐府皆合之弦歌　为拹律郎卒年廾七】
　　李观【文不旁沿前人　时谓与韩愈相上下陆希声谓观辞胜理愈理胜辞愈虽穷老不能加观之辞观虽后死不能逮愈之质华从子】
　　吴武陵【吴少阳招不就　遗书劝元济归朝　啓裴度擒元济之法　望黄白气知元济六十日必亡谏窦易直置和籴贮备使言别置使之弊为崔郾诵阿房赋牧得异等　韶州以赃贬　与栁宗元俱谪寓永州　请裴度使人代宗元于栁州使优游又遗孟简书宗元斥十二年殆半世矣】
　　【方技】桑道茂【善太乙遁甲　相州围中知九节度败　以奉天有王气乞高垣堞　先求李晟凖状赦之判后得贷死　豫言年号元和冦盗翦灭　所居柏甚茂曰人居而木蕃者去之　李泌传云初肃宗重隂阳巫祝用王璵执改兴造辄牵禁忌黎干以佐道位京兆为乘舆物焚之以为禳禬至徳宗罢内道除巫祝修宣政廊不避魁罔使灵驾直午及道茂奉天之言验始尚日时拘忌而李泌又好神之説】
　　【宦官】窦文　霍仙鸣【朝恩死宦人不复典兵禁卫尽委白志贞　志贞纳冨人金补军收其庸而身不在军及泾师乱召近卫无一人　惟文场等率宦官及亲王左右从至奉天　自山南还诏二人分总神防军权震朝廷宦官复盛矣】
　　【藩镇】魏愽田悦【承嗣以诸子弱使继镇　激怒洪经纶所罢兵出家赀绐之使还部魏人徳悦　李正已説之同叛因与梁崇义阻兵　为李惟岳李纳求节度不从合谋同叛屡败于马燧　求救朱滔自称魏王　防上幸奉天燧还兵罢　滔约举兵南向不从上遣孔巢父宣劳之时众已厌兵莫不欣然　弟绪手杀悦】田绪【承嗣第六子　诏为节度　尚主　猜忌　凡杀兄弟数人暴卒子季安嗣】田季安【公主薨始自恣前后见代宪宗】
　　镇冀李惟岳【求袭位田悦为请亦不许遂与悦正己拒命　诏朱滔张孝忠讨之屡败困甚欲归京师懦不能决为悦所持　王武俊缢杀之　惟岳之叛弟惟简奉母郑奔京师上幸奉天】
　　【母郑督惟简赴行在从上讨贼有功图形凌烟】
　　王武俊【本契丹部　与张孝忠齐名宗　帐　既杀惟岳怨不得节度与朱滔叛　败马燧讨田悦之师　自称赵王　李抱真使贾林説降之滔结回纥将趍洛林复説武俊与抱真相结遂大破走滔军　上赐徳二州子弟襁褓皆官之没如浑瑊故事谥忠烈以子士真袭】王士真【息兵善守　嵗数十万缗北燕魏为恭】
　　卢龙朱滔【与张孝忠讨惟岳取深州怨不得深州与武俊同叛救田悦　众不肯従杀之而南与悦武俊相王而自称冀王盟主武俊等不能堪背之大败于李抱真上书待罪归镇邑邑病死】
　　刘怦【滔病已委之滔死军中推之才三月死　子齐袭镇】
　　淄青李纳【袐父丧以兵防田悦　为马燧所破畧尽纳欵不聴遂与希烈武俊等连和称齐王　帝下罪已诏遂归命破希烈于陈州】李师古【纳子　代镇与武俊相攻徳宗谕平之欲乘徳宗丧攻掠州县闻顺宗立乃止宪宗初卒】
　　横海程日华【张孝忠絶李惟岳使谕沧州　沧州军杀刺史李固烈而迎立之　朱滔武俊招之不从　用李宁之言归朝廷徳宗　即沧州为横海军诏嵗馈义武钱粮　子】懐直【权知留事上因授之　请析沧州置景州升为节度使镇之入朝　荒猎不返帐下程懐信因众怒拒之不得返遂入朝】
　　程懐信【诏因镇之　子权袭　军名初置于开元十三年至徳宗正元三年为镇】
　　宣武刘元佐【本刘洽　少犯法几死亡命　袭取李灵耀宋州李勉表为刺史徳宗以为宋毫颖节度　破李纳攻徐州李洧之兵通东南漕运　数困李希烈　走希烈取汴州加汴宋节度有州四治汴　赐名　豪縦轻财故汴弥骄自李忠臣已然　母贤常戒尽臣节　施金帛相国寺为倡而籍之　饰女子与李纳得其隂谋嬖妾酖之】
　　刘士宁【元佐子　上从军中所欲以吴凌为节度未几军中尊士宁留后上命授之　滛酷下厌苦大将李万荣寛厚得士心因其猎闭门拒之奔京师】
　　李万荣【借骄兵防秋当戍者怨韩惟清等作乱以故众不安万荣以为士宁所教上为斥之郴州而使万荣代镇　防病死邓惟恭执其子送京师杖杀之而董晋代镇　此镇初置于徳宗建中二年　凡传四世】
