<!-- { "loadSidebar": true } -->
　　【隐逸】王绩【王通弟　大业中丞太史嗜酒还乡　易老庄置牀头他书罕读　斗酒学士　太学焦革家善醸求为其丞　作酒谱　立杜康祠　醉乡记五斗先生　自志墓　以醉失职　无心子自托】
　　孙思邈【隋文召不拜职云五十年圣人生　答卢照邻问疾　心小胆大仁方智圆　畏为本魏徴修史屡咨所遗　夀百余歳】
　　【循吏】韦仁夀【髙祖使治越置七州十五县酋豪悦服】
　　张允济【妇家还壻牛境不拾遗】
　　李素立【谏髙祖杀人　三尺法天下共　瀚海都防受酒一杯】
　　薛大鼎【沧州水利　与瀛州郑徳冀州贾敦颐皆有治名河北称铛脚】
　　【儒学】徐旷【谓沈重纸上语　左氏为一时冠李宻得而师事之　孙有功】　陆徳明【见前】曹宪【古文复兴　譔桂林丛珠　始以文选授诸生】　孔頴达盖文达【见前】顔师古【太宗诏厘正五经　为太子承干注汉书时称孟坚忠臣　刋正古篇竒字杂引商贾富室子素议薄之　帝谓学可称事亲居官无闻傲然负才及频被谴罔然丧沮　谢客萧散　好图书　定封襌仪】
　　欧阳询【潭人　博贯经史　仿羲之书险劲过之髙丽遣求　宿索碑三日　不择纸笔貌侵鋭　子通相武后不附武氏见中宗】
　　朱子奢【持节平髙丽百齐新罗之憾夷人尊畏为发春秋祠然纳其美女　因髙祖祔主请建七庙　諌帝观起居録諌加上书者罪】
　　张嗣宗【授太宗经　戏谓功过先圣太宗即位问所欲得官愿得国子祭酒因与之】谷那律【褚遂良称为九经库　对太宗瓦为油衣当不漏】
　　敬播【初置太子司议郎播为之人荣其清近　与令狐徳棻撰晋书　撰汉书注四十篇　时汉书学大兴刘伯庄秦景通刘讷言皆名家景通弟暐号大小秦君治汉书者非其传为无法】
　　徐齐驸【八歳召试太宗赐佩刀　諌毁无忌庙子坚事武氏孙峤事元宗皆中书舎人】
　　【文艺】袁朗【陈后主使为月赋　芝草嘉莲三颂　事隋在唐事齐王　十二世祖滂汉司徒　其间淑
　　觊察皆死宋难昻着节齐梁　从弟】承序【父宪立后主旁白刃不避】
　　贺徳仁【学行可师　兄弟八人比汉荀氏太守王伯仁改其里曰髙阳里】
　　谢偃【尘影赋　张蕴古上大寳箴偃亦上惟皇诚徳赋　玉牒真记劝封禅　时李百药工诗时称李诗谢赋】
　　刘延祐【尉渭南治第一李勣戒其自抑】
　　崔信明【端午日中生有异雀集占曰当文显而位不髙　郑世翼因枫落吴江冷之句求见其全投之水】
　　张昌龄【以文浮靡为考功郎王师旦所绌　贞观末献翠防宫颂】
　　【方技】李淳风【父播弃官为道士　通羣书　明歩天歴筭与傅仁均争歴法议者多附淳风　直太史局制浑仪　太宗因女武代王之防欲求杀之对以天命不可去徒刑戮无辜恐复生壮者　占候吉凶若符契　与筭博士正五曹孙子等书　麟徳歴代戊寅歴最宻】
　　袁天纲【善相谓杜淹兰台学堂全以文显　王珪天地相临官五品　韦挺面如虎以武出官窦轨伏犀贯辅角完起立功梁益　武后龙瞳凤颈若女当作天子　岑文本学堂莹夷眉过目文振天下　马周伏犀贯脑背若有负然面色赤耳无根不夀　张行成晩得官　卒于火山令　自知四月死　子】客师【亦传其术　髙宗令射鼠入一出四渡江复还见娄师徳至舟复渡】
　　张憬藏【技与天纲同　刘仁轨魏元忠姚崇裴光庭等皆常问之】
　　甄权【针库狄嵚肩立能射　撰金针方明堂图　百三歳】
　　许宗【陈太后病风煑药床下熏之擢义兴太守武徳时为散骑常侍疗关中骨蒸传染　不着方书曰医特意耳思虑精则得之脉候难明吾意所解口莫能宣也乐与病值惟一物攻之气纯而愈速】
　　余文仲【论风与气尤精　武后使著书　风状百二十四气状八十治不以时则死惟头风足气上气药可常御　病风之人春秋末月可针刺余皆以时消息着四时轻重术】
　　【奸臣】许敬宗【交善心　太宗署文学馆　驻跸山革诏劝髙宗立武后　逐韩瑗来济褚遂良　杀
　　长孙无忌梁王上官仪对帝立　改实録】
　　唐初起兵割据者附见
　　李宻【乱世奸雄粗有智勇不足言英杰　能为杨感画三防元感不用而败　不能用柴孝和防为唐所先　不能用徐鸿客挟炀帝防　谓唐公见推天下无可虑堕唐计　受越王侗官追宇文化及堕世充计　兵计在食得兴洛仓洛口仓不能守　读项羽传其志可知　不能用李世勣等不明似羽　杀翟让不义似羽　用兵与世充更胜负则去羽逺甚　既为世充所败归唐自比窦融　诏经畧东都复召之惧而反盛彦师斩之】
　　王世充【奸诈乱贼　其能与李宻相持所谓以诈遇诈　世充毎防必归功于下虏获尽与士卒宻则不恤士战胜无所赐予此二人胜负　宻无根本不可持久世充有洛阳为根本此所以胜宻本非智勇足以胜　簒隋三年国号郑太宗禽之徙蜀旋为独孤脩徳杀之】
　　窦建徳【盗亦有道如隗嚣之流　起髙鸡泊止是盗贼而文以奸诈　恩遇隋官及士人　任王琮不杀河间守民　讨化及不留愿徃关中及东都者赦麴棱　絶世充　待淮安王同安公主以客礼斩杀王轨奴反轨首　释世勣　用凌敬防释裴志昻陈君实张道源　凡皆所以收众得地故】
　　【黒闼再起唐再用大师而后克　信谗杀王伏寳最失　救世充为太宗所禽不知天命　不用凌敬防不知兵自立为夏王】
　　薛举【盗贼之强悍者　与子仁杲据陇西　兵强马壮太宗本以持久破之刘文静轻出防败唐事】仁杲【贼悍　称万人敌而残忍之薛氏无天命举亦自知其败　粮乏降　太宗斩之　太宗取之所谓迅雷不及掩耳　号西秦五年灭】
　　李轨【寅縁窃据初无智勇　以防李氏当兴曹珍等降拜之　起凉州　三年灭】
　　萧铣【李轨之流　后梁宣帝曽孙故得众易　降李靖髙祖斩之　五年灭】
　　刘武周【盗贼之强悍者　髙祖以裴寂元吉当武周轻失根本之地非太宗神武唐祚防危　据马邑　太宗破金刚武周闻之走突厥　太宗禽建徳仁杲武周黒闼皆一道先坚壁剉其鋭乗胜追奔使不得再为计】
　　宋金刚【与武周相表里太宗破之】
　　髙开道【盗贼之反覆者　初依贼格谦谦败亡海曲渐掠州县防渔阳自称燕王　浮图髙昙晟招之既而杀昙晟　因罗艺谓降既又连突厥入宼又降艺请兵击破之　势穷疑得罪不敢降　其爱将张金树攻之自杀　凡八年】
　　刘黒闼【盗贼之强悍者　建徳既禽其妻不闘其民以金帛防遣将士民亦懐之唐起河东泽未能施于河北故黒闼再乱无不响应】
　　徐圆明【亦寅縁窃据者　隋末争天下在关中齐鲁去关中逺故得后亡】
　　辅公祐【据丹阳　自谓江南非取天下者所必争故为盗易非河北羣盗比　李靖禽之】沈法兴【灭于李子通】
　　李子通【降未伏灭】
　　朱粲【盗最酷虐　降唐复反见杀】
　　林士【据防州赵郡王孝恭平之】
　　张善安【据豫章李大亮执之皆江洋羣盗自相屠戮　初无智勇】
　　梁师都【兵虽非称地占要害　据朔方引突厥临关中为唐害最深　叚徳操有功于唐不少师都欲説处罗三道入宼其害尤深处罗之死天祐唐多矣】
　　刘季真【盗之反覆者　离石胡人东晋乱华之余无足録者】
　　苑君璋【劝武周与唐合纵不从与武周归突厥髙祖召之不从　突厥乱遂归唐】
　　罗艺【自为幽州总管不受化及建徳招为炀帝发丧　奉地归唐谋反死】
　　王君廓【为盗归李宻不礼归唐　结庐江王瑗为乱斩之以为己功　奔突厥死】

　　古今纪要卷九
　　钦定四库全书
　　古今纪要卷十
　　宋　黄震　撰
　　唐
　　髙宗　罢辽东之役　止土木之功　日引刺史入閤问百姓疾苦及政治　长孙无忌褚遂良同心辅政无忌以元舅辅所言无不嘉纳永徽有贞观风【未立武后以前得处】　纳武氏李勣许敬宗李义府立武氏为后遂良韩瑗来济以谏立贬无忌见杀　大权悉归武后号二圣　后又引元万顷刘袆之等参决禁中分宰相权时谓北门学士　废太子　自遂良韩瑗死以言为讳几二十年及李善感谏作奉天宫天下谓凤鸣朝阳【立武后后失处】
　　【相】长孙无忌　褚遂良【并受遗诏　皆谏立武氏被祸】
　　李勣【太宗托孤　答立昭仪陛下家事】
　　髙季辅【名冯】
　　于志宁【不争立武后】
　　张行成【言女祸　以上并见太宗】
　　韩瑗【泣谏废王后　遂良贬极言雪之亦贬卒】
　　来济【护儿子　笃志文章　善议论　谏立武氏言齐威遗老人食讽役丁多　坐遂良贬庭州见突厥战没　初与髙智周郝处俊孙处约四人共依石仲览言志三人欲作相处约愿为通事舍人后皆如其言　护儿儿作相世南男作将】
　　崔敦礼【为相无可录】
　　杜正伦【摭李义府衅缺为所诬　并详见太宗】
　　李义府【在奸臣传　与来济以文显称来李　献承华箴若谠直者　长孙无忌奏斥之亟谋于许敬宗之甥上表请废后立昭仪　未几为相卒相与诛弃大臣而后得肆志　王义方廷劾之见逐　上戒其子壻挠法勃然而去上始不恱以赃败刘祥道讯之流死　笑中有刀】
　　许敬宗【劝立武氏　诛逐大臣并详见太宗奸臣类】
　　辛茂将　任雅相
　　许圉师【见太宗许绍下】
　　卢承庆【为相无可书详见太宗】
　　上官仪【议废武后　自遂良等屠覆莫敢正议独仪纳忠　敬宗诬与梁王谋逆杀之政始归后】刘祥道【父林甫在武徳定律令请四时聴选官无滞人　祥道世知选事陈六事　一入流歳千四百人大多　二内外官万三千四百六十五乞歳入流五百人　三庠序诸生未闻甄异　四唐有天下四十年未举秀才　五请四考进阶八考聴选　六三省都事主事乞参用士疏　大狱不食　为相忧不自堪丐病夫封泰山为终献】齐贤【子　帝惮方直　齐贤岂捕盗人耶　武后时辩裴炎不反】
　　窦徳
　　孙处约【为中书舍人一人足办事】
　　姜恪【技巧之人　详见太宗姜謩下】
　　刘仁轨【止是方面之才　好学值乱画地书空　为陈仓尉杀折冲鲁寜　谏猎　解刘仁愿百济之围封禅被召自以便宜留屯因自以便宜平之而代之镇守　因经畧髙丽　髙宗封嵩山仁轨率新罗倭四国酋长赴防　副李勣平髙丽破新罗　御史袁异式胁使引法既执政荐为司元大夫　请慰赉战没者　武后临朝陈吕后祸败规之　以私隙防李敬于败固姜嗣宗语及裴炎反事竟挤之死是其失处】
　　杨武　戴至徳　李安期【百药子详见太宗】
　　张文瓘【饯李靖入朝靖赠一人佩刀一人玉帯以文瓘无施不可独不赠　靖极推引同为宰相谏土木征伐　大理不旬日防狱四百无怨言尝小疾诸囚斋祷及其迁又皆垂泪　平恕比】
　　【戴胄　佗宰相奏事上必问与文瓘议未　新罗叛力疾请息兵修徳　不肯损堂馔曰若不称职当自引避万石张家】　文琮【好自冩书　上文皇帝颂　建州尚淫祀不立社稷始建之】
　　阎立本【文学为艺所掩　见太宗】
