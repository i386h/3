<!-- { "loadSidebar": true } -->
　　周墀【长史学　属文髙古　训注以党污名士独不能诬　最为天子钦瞩　武宗立为江西观察劾举部刺史　剪捕据盗　戍彭蠡禁剽刼　镇义成鞭宿将暴笞者一军大治　为相言徳裕重定元和实録以广父功请削新书谏王宰赂权幸求使相　驸马韦让求京兆不与妄进者少衰谏开边罢河湟事　郑颢言其以直言相直言免帝悟加检校官】
　　崔【相武宗与徳裕不协罢　宣宗召用之　遣刘潼谕降鸡山盗而果州刺史王贽讨灭之善郑鲁杨绍复段瓌薛防参议论时语郑杨段薛炙手可热上题于扆　引鲁为相上以尹河南曰鲁去矣事由卿否　出镇淮南平宣州军乱居九年教条一下无复汝民以顺赖　镇荆南厐勋避之自淮而北】
　　崔龟从【三中贤良方正抜萃　明礼家沿革　言敬宗庙室不当称孝弟　九宫列星不当为大祠　辍朝不当在讣至数日后　二品以上非经将相不宜辍朝　相再嵗无可纪】
　　令狐绹【父椘为宪宗山陵使风雨独奉梓宫白敏中因宣宗问荐宰相器　知制诰　上问民间疾苦对金镜书乞任贤　夜对烛尽金莲炬送辅政十年　上问除宦官曰有罪勿舍有缺勿补由是南北司如成火　僖宗时镇淮南李湘诗虏厐勋儒缓不能用卒为所败】弟绪【汝州佳政汝人刻石以纪当国固让　子】滈【招权贿号白衣宰相　纳李赂绹用为安南都防致南诏之乱　妄言已解试进士及第　绹去后张云兴刘交疏劾之绹为讼寃二人皆贬】
　　魏謩【为中丞发杜中立奸贼权戚缩气　辞户部兼平章谓不宜杂钱谷乞专治户部为相首乞建储自敬宗无敢言后朝议归重　请却詹毗国象奏徙河东节度李业　奏杀告主奴　议事上前谠切无囘畏　宣宗谓有祖风然卒以刚正为令狐绹所防出镇西川又见文宗】
　　裴休【操守严正　儿时讲读终年不出　不食馈鹿曰后何以继　为相请宰相各为时政记　今所在令长兼董漕至渭仓者百二十万初漕四十万而至者止十三万　立税茶十二法収山泽寳治悉归盐铁　乞建太子罢　秉政五年后歴四镇　不为皎察行　吏下畏信　能文章　书楷遒媚　醖借　嗜浮屠不御酒肉演绎数万言歌吹为乐当世嘲薄之】
　　郑明【为相以郑言为谏官不与辅相争得失徙之　详见文宗】
　　崔慎由【字敬止　从之子　端厚有父风　为相与萧邺有隙　上饵丹渇躁欲赦无名慎由请立太子上怒邺乗是譛去之而引刘瑑　初仇士良使作废文宗诏以死不敢承故子终除宦官】
　　刘瑑【仁宗五世孙　谏武宗罢力士　宣宗始复関龙裁处丛繁书诏数十捉笔遽成　作大中刑律统类　镇宣武大飨却倡舞以壮士习撃刺不止夜行　上令择日相之　非崔慎由甄别流品之说曰不循名责实使各称职此王夷甫相晋病笃犹手疏陈政事　名节自将　议论处事于当乃止　未尝以言色借贵近】
　　夏侯孜【与瑑同政　堂吏署制仆孜懐中死数日孜亦罢　蛮犯蜀追责其无素备相懿】蒋伸【宣宗雅爱毎见必咨天下得失　言爵赏易则人有觊心乱由是生　弟楷补唐歴撰太宗实録　三世修国史号蒋氏日歴】
　　韦澳【贯之子　擢宏词　方静寡欲十年不肯调不谒高元裕曰恐无呈身御史　周墀入相曰愿公无权　草诏事有不安迁延须见开陈可否尹京帝舅郑光不输赋逮系之曰安可使画一法独行于贫下　太后为输乃免豪右敛迹　答去宦官曰就择其有才智者与谋上谓下防　上欲以为户部判使不肯曰不为宰相所知恐人谓他岐而得上出之镇河阳曰非我逺卿　诏装欲相之防帝崩之十道四方志为处分语】
　　王宰【镇河东破吐蕃】
　　王式【有才畧　晋州赈饥　在安南南蛮引去详见懿宗】
　　石雄【自陈黑山乌岭之功求一镇终老　执政以李徳裕所荐与神武统军怏怏卒】
　　孔温裕【几之子　讨党项连年无功切谏坐贬】
　　孔温业【几弟子　求补外白敏中曰我辈须自检防孔吏部不居朝廷矣】
　　卢钧【继李业镇河东以韦寅副杂虏遂安　杖妄诉牙将】
　　张潜【谏以审府羡余为课绩】
　　徐商【有功五世孙　镇河中绥定突厥残种徙之山东凡千帐置备征库纸铠矢不能洞　镇山南取材卒别为捕盗营捕山棚　相懿宗】
　　郑裔绰【覃子　峭直有父风　为谏议争刘潼被责未乆不宜付廉察宣宗为追诏罢之　给事中与郑公舆封还杨汉公拜同州制书不从赐宴又共白之汉公本以荆南贪财】
　　李景让【王播以淮南钱十万市朝廷权求盐铁极论不可遂知名　母郑不取墙陷钱　浙西军谋变母欲杖景让遂定　进御史大夫劾侍御史孙玉女监察御史卢栯威肃当朝　上纳羣臣名器中射取宰相景让不得愧艴求去世谓除大夫百日而他官相者为辱台　或谏廉洁无素储曰儿曹讵饿死　清素门无杂賔　世称清徳者　号和乐　李公　骗石因李孙儿】
　　李珏【镇河阳罢横赋　镇淮南赈流民　详见文宗】
　　栁仲郢【尹河南尚寛　剑南尚严　执不与毉工官　恤徳裕后　详见武宗】
　　牛蔚【僧孺子　屡条切政　宣宗谓牛氏有子　差慰人意　失权幸意　尝镇山南黄巢乱遁山南吏民争迎】丛【宰相请广谏官宣宗曰张符赵璘牛丛使朕闻所未闻三人足矣　为睦州上问怨宰相乎曰比诏不由刺史县令不任近臣宰相以是擢臣非嫌也　赐金紫曰刺史假绯即赐紫越等　素懦怯欲许南诏假道见天子】徽【僧孺孙　典选杜请谒扶父病过蜀盗称孝子张濬伐太原引之不起濬果败　请聴辛茂贞讨杨恭复果有功　茂贞偃蹇劝勿讨果败　崔忌其政致仕归樊川】
　　李福【宗室　兄石尝思荐之　上知党项扰边由边帅利其羊马杀夺之择儒臣治边遂镇银夏以善政闻　拜相撃蜀蛮败贬　僖宗时　镇山南团乡兵王仙芝不敢入　召还相卒　上与周墀言其父母四方馈不入门终始完洁】
　　王铎【见僖宗】
　　刘邺【少依徳裕　至令狐绹去位申徳裕寃世高其义　附权幸人疑其鸩刘瞻　相懿宗追僖宗不及不臣黄巢见杀】
　　赵隐【父科约侍李绛不去同遇害　隐庐墓十年阖门读书不应辟召　布衣与兄同耕不干姻宗以财　宦寖显还家杨衣侍左右犹布衣时　既辅政他宰相及百官升堂庆母　懿宗诞日宴慈恩侍母以安舆临观百官拜恩于廷囘班候夫人起居后崔彦昭张濬当国皆踵其礼　镇浙西不与王郢衣粮至作乱掠二浙福建　子光逢光裔光皆第进士歴台省华剧】
　　【诸臣】王式【起子　因郑注交守澄　宣宗时晋州饰邮传器用毕给　大歉活数千人饥冦不敢入境以善最称在安南罢嵗赋　复容管嵗贡外蕃亦入献　禽仇甫　镇徐州尽杀乱军】
　　刘凡章【为礼部请诸生登第并青衿介帻谒先师国子祭酒请羣臣输光学钱治庠序宰相五万节度四万刺史万　守东都污巢贼伪官李谿不与尚书印更悔愧移檄起兵捍贼】
　　康承训【天徳军罢冗费市马御虏　党项还俘　与韦宙分镇岭南西道讨南诏不利以大破贼告受赏韦宙白宰相罢之　庞勋乱淮南讨之二嵗乃平　路南韦保衡劾其逗挠贪虏获贬之】
　　杜慆【悰弟　厐勋围泗州处士辛谠劝出家属以身守曰吾出百口求生众心揺矣谠悦与之共难贼将李圎遣百人封府库杀之圎攻城战退之昼夜于催口援兵皆为圎所败势穷圎入城约】
　　【降慆又斩之　谕勋以禄山朱泚解围去　余见辛谠】
　　郑薰【端劲　宣歙清力自将骄将逐之　却官人用阶请防子　杜悰拟判度支辞拟中丞又固辞
　　爱友纠族百口廪不充求外迁幸侍沮之　既老号所居隠岩称七松处士】
　　【忠义】辛谠【云京孙　学诗书重然诺　五十不肯仕慨然常有济时意　厐勋攻杜慆泗州归广陵别妻子冒白刃从慆　城危甚夜逾进驰二千里求救于郭厚　又求宋淮南　求兵浙西　冒围出入凡十二年卒全泗州　慆表授御史　癯短　少耕待闘牛折其角】
　　【文艺】薛逢【持论鲠切以谋略自标　与刘瑑交忌瑑亲近与相恶瑑当国出之　与杨收王铎同牒署第忌収辅政讪之复见斥　铎为相又訾之故卒不见齿　中外亦鄙其褊傲　子廷珪不仕全忠事宪宗之政擢御史　太原卢钧表为副　　行边三部六蕃信恱　　永州遇歉斥供刺史付用得钱九十万市粮　书判律并种树治生法户给之　州负险难转饷建常平仓备饥　罢冗员阙使民自输赋免吏督　罢贡零陵香　置社会钱探名先得者市牛　立学　约婚礼　禁击】
　　【鼓行盗　江西简易　僖宗时南诏乱与高骈分镇岭南抚兵积备】
　　【藩镇】魏博何敬【同武宗】
　　镇冀王元逵【恭顺　子绍鼎袭】绍鼎【淫湎　贪暴　未几死上以元逵次子袭】绍懿【政简易】
　　虑龙张直方【仲武子　举动不法畏变起以张允伸总留事而奔京师　性暴多杀好弋猎洛阳飞鸟皆识之　累以罪贬贫不能自存迎黄巢既而谋刼巢报天子为巢所屠】张允伸【继镇　上书乞讨厐勋不许　上米五十万斛盐二万斛佐用度　懿宗时以疾上节印】
　　懿宗　事佛怠政　逰宴赐予所费不可胜计　以乐工李可及为左威将军　淫刑　南诏冦安南几十年高骈平之边【帅相】继为虐复入冦【厐勋之乱起于桂林之戍黄巢之冦本于徐方之余中国首尾疲于奔命唐室之亡宦者蠧于内南诏扰于外】裘甫乱浙东王式平之　厐勋反破徐宿州康承训讨之以朱邪赤心帅众自随　勋败以赤心为节度赐姓名李国昌【克用之父】迎佛骨崩
　　【相】杜审权【元頴弟元绛子　清重　乆居翰林不漏禁中一语　在方镇祖事有常处若对大賔
　　称小杜】
　　白敏中【病不求退逐谏臣諡丑　见相宣宗时】
　　毕诚【失官为盐估燃薪读书母夺火为驾部沛然如处美官时谓仓驾曹为辱　当党项扰边在翰旅答边事宣宗喜颇牧在禁署遂镇邠寕谕降党项　屯田省饷嵗収三十万　镇河东冦不敢入为相以同列狥私不法称病去位本传称献姝丽结令狐绹求相后姝丽入后宫宣宗宠之尤长吏术俸养族】
　　杜悰【中人杨公庆付官者请上监国奏请治当时大臣悰还之厚奉养　详见相武宗】夏侯孜【尝相宣宗　荐王式平裘甫　荐高骈镇岭南】
　　杨収【素之后　神童　里人观诗至压败其墙　母约第进士乃食肉　识涔阳古钟与安涚论琴论玉五声旋宫为均均言韵也古无韵字　以兄未仕不举进士　以兄外迁不肯内内补　兄弟监寕御史　以详礼举段太常博士而弟严亦召为监察御史论旂常当蔵于寺藏太仆非是　　度支　懿宗袒之　南蛮数侵扰募士三万教射拒之　既贵稍盛满　女嫁裴坦子　侈　与中尉杨价叙宗族得相　价干请不能尽从更短之凡五年罢　宣歙观察惟受刺史俸　韦保衡劾其受赃　再贬端州不敢乗大舟趍官　诏赐死作书谢帝丐严死奉先人祀　严子涉子凝式】
　　曹雄【遂儒术器识方重动循法度　相六年谏用优人李可及　与毕诚俱有雅望】
　　萧寘【复之孙史无传】
