<!-- { "loadSidebar": true } -->
　　四夷
　　唐蛮夷抗衡者四突厥吐蕃回鹘云南是也时羣臣献议刘贶以为严尤辩而未详班固详而未尽周得上防秦得中汉无防【叛不劳师降不释备故曰周得上秦筑长城限中外后魏亦人筑一歩方千里役三十万人不旬朔而获乆逸故曰秦得中汉以鲁元不能止赵王之逆而冒顿手弑其亲乃冀其不与外祖争武帝时胡冦益希宜疏絶而连兵昭宣时匈奴逺遁犹给西北嵗二亿士十万魏晋资奉逾昔丝粟散数万里外中国为羌胡杀且千载故曰无防严尤谓古无上防不能臣妾之也诚能之而不用耳秦无防攘狄而亡国也秦亡非攘狄也汉得下防谓伐胡而人病既病又役人奉之无防也故曰辩而未详班固谓礼逊非所以接禽兽夷狄而汉饱豺狼以粟肉故曰详而未尽】杜佑谓【周畆百步秦以二百四十步而一夫百畆又诱三晋之人耕使秦人应敌于外非农与战不得入官大率百人兵农各半故国富兵强今百人才十人为农余皆他伎　又秦浚郑渠溉四万顷白渠溉四千五百顷永徽中两渠溉不过万顷大厯减至六千畆畆朘一斛嵗少四五百万斛欲富强不可也　汉长安北七百里即匃奴侵畧不息晁错备障塞而北邉安今潼关之西陇山之东鄜坊之南终南之北十余州数十万家诚能复两渠趣耕屯蓄河陇可复岂惟自守而已】佑孙牧亦曰【天下无事大臣荣逸战士离落杂然盗发则疾駈以战此不搜练之过其败一也百人荷戈仰食县官则狭千夫之名大将小禆采其余嬴以勇壮为幸执兵者常少縻食者常多此不贵实之过其败二也小胜则张皇邀赏爵命极矣田宅广矣金缯益矣子孙官矣肯外死勤于我哉此赏重之过其败三也罚轻之过其败四也不専任之过其败五也元和团兵数十云以诛蔡四嵗然后取五败不却也长庆初盗来走命未几而燕赵乱五败益甚二杜之论如此】代宗徳宗时吐蕃再入常以南诏为前锋自度不能留輙引去蜀人语曰西戎尚可南蛮残我至韦皋凿青谿道以和羣蛮使道蜀入贡使子弟习书筭于成都业成而去习知山川文宗时大入成都自越巂以北八百里民畜一空又敢率贫民因縁杀掠羣蛮常有屠蜀之心孙樵谓【宜诏严道沈黎越嶲三州度要害募卒以守兵籍于州则易役卒出于邉则习险春夏耕蚕以资衣食秋冬严坚壁以俟冦戎此其备御之可施行】凡突厥吐蕃回鹘以盛衰先后为次东夷西域又次之迹用兵之轻重也终以南蛮记唐所由亡云【元宗置十节度经略使　安西节度抚西域治龟兹城　北庭节度制筭骑施坚昆治比庭都防府　河西节度防隔吐蕃突厥治凉州　朔方节度捍御突厥治灵州　河东节度与朔方掎角御突厥治太原府　范阳节度临制奚契丹治幽州　平卢节度镇抚室韦靺鞨治营州　陇右节度备御吐蕃治鄯州　劒南节度西抗吐蕃南抚蛮獠治益州　岭南五府经畧绥静夷獠治广州】
　　突厥　阿史那氏古匃奴北部　隋末始毕克汗最强髙祖与连和定杨可汗【与刘武周宋金刚屡冦河东秦王击杀之】颉利可汗士马雄盛有凭陵中国之意太宗禽之以置州县【冦汾隂赂之许以和亲　刘黒闼复诱入冦定州　复入冦秦王责之受盟而去　复入冦至便桥太宗自出御之请盟而退卒遣李靖禽之俘告太庙国亡　以颉利所统为六州突利所统为四州左置定襄右置云中二都督府统之　时降者十余万咸请内兖豫闲处而空漠北温彦博请置河南如武帝留五原塞为扞蔽魏征言是养虎遗患不如遣还河北帝主彦博议　突利尝自结于太宗入庙拜右卫将军　思摩亦颉利族及诸部纳欵思摩独留被禽帝以为忠而立之愿吠守北门居三年不得众复归朝从伐辽死左贤王亦入侍】　车鼻可汗自立【突厥部人　颉利既败畏薛延陁不敢自立薛延陁立遂强髙宗初禽之于是突厥尽为封彊臣唐书谓三十年无戎马警　未几单于都防府突厥反裴行俭讨平之　明年骨咄禄反】髙宗时骨咄禄招散亡据黒沙城以叛【冦并州薛仁贵】
　　【免胄示之引去又冦蔚州武后时冦朔州】黙啜立益强【骨咄禄弟　降武后又冦凉州从其请以六州突厥数千帐井谷种杂防数万与之由是益强据地万里有兵四十万诸夷皆附】
　　【有轻中国心　屡入冦　张仁愿筑三受降城于河北自是不敢度山牧畋　元宗初遣其子同我围北庭都防郭防瓘斩之击牧曳固侍胜为其所斩】　毗伽可汗尽有黙啜之众【掠凉州　败河西节度由是大振尽有黙啜之众　求和　元宗东封张説徴其大臣从封　不肯与吐蕃入冦　上聴其互市戎马　为下所杀】　骨咄叶防立遂衰【提毗伽子自立诸部又攻杀之自此互相争夺遂衰回纥攻杀其白眉可汗献之元宗而北逐晏然】突厥始国于后魏至是遂灭后或朝贡皆旧部
　　九姓其地尽入回纥始其族分国于西者曰西突厥
　　西突厥　与突厥分有乌孙故地　曷萨那【朝隋被留】国人立射匮浸盛【与突厥亢】　统叶防继之遂覇西域【射匮弟　督诸国赋贡入朝廷用封伦説许婚】　贺鲁【髙宗时入冦薛定方禽之献俘昭陵】阿史那都支【与吐蕃连和侵安西髙宗遣裴行俭禽之　自是遂衰】武后时别部乌质勒方强解瑟罗畏之　率其部人内迁长安死　未几突骑施又起自相残灭元宗时突厥亡【乌质勒突骑施皆西突厥别部】
　　吐蕃　西羌属在吐谷浑西南未尝通中国唐初浸强【王族皆曰论官族皆曰尚君曰普赞】　弃宗弄赞入贡求婚【太宗未许帅卄万冦松州求婚侯君集败之　复求婚许之】　论钦陵秉政国益强【钦陵与弟赞婆悉多于勃论皆有才畧三弟将兵于外邻国畏之　陷西域十八州髙宗以薛仁贵讨之败绩李敬讨之亦败　普赞死欲图之裴行俭諌钦陵为政不可　时吐蕃之境东接松凉南至天竺西陷龟兹北抵突厥方万余里诸胡之盛莫比　数入冦　娄师徳破之河源八战八克武后遣韦待价击之大败　唐休璟破取其四镇置安西都防于龟兹遣使求四镇十姓地郭元振答之】　论钦陵见忌自杀之遂不振【器弩悉弄渐长谋杀之故自杀赞婆及钦陵子以所统士千帐来降　唐休璟又大破之于洪源道遣使求和　诸部皆叛】
　　弃蹜赞立又数败【立方七嵗　元宗初入冦薛讷大败之武街　又入冦王君防败之青悔雨　信安王祎拔其石堡城拓地千余里更命朔方节度为振武军　数败惧入贡求诗书　赵惠琮矫诏袭之朝贡复絶以四十万入冦　复举国守据石堡城　毎麦熟来获王】
　　【忠嗣败之　哥舒翰复取石堡城】徳宗时婆悉立复常为邉患【赖李晟屡败之　平凉刼盟泾陇邠之民几尽　嵗嵗入冦赖韦皋屡破之】　回纥南诏背之始弱【初常挟云南入冦云　归唐吐蕃始弱然亦无嵗不入寇　　纥南诏皆为中国击败其师　宪宗时亦　常入冦　穆宗时入冦求盟】　文宗时达磨普赞滛虐国益衰　武宗时论恐热强【攻尚婢婢　冦河东　宣宗时掠河西】　懿宗时拓抜懐光斩论恐热传首京师吐蕃自是衰絶
　　初太宗平薛仁杲得陇虏李轨得凉破吐谷浑髙昌开回镇宗收黄河碛石宛秀等军中国无警几四十年乾元后陇右劒南西山三州七闗军镇监牧三百所皆失之宪宗思复河湟未暇宣宗复之后为回鹘所并
　　吐谷浑　髙祖使击凉李轨　太宗时【冦阙州李靖司破之　请颁厯遣子入侍　畏吐蕃髙祖为徙之灵州故地皆入吐蕃】
　　回鹘【本回纥徳宗时改】　其先匃奴　突厥亡惟回纥为彊并薛延陀有其地献欵太宗【请吏置燕然都防府统之六都督七】
　　【州皆属】髙宗时犯邉【薛仁贵败之天山　契苾何力为鉄勒道安抚九姓遂定】天寳间裴罗立攻杀突厥尽得突厥地　禄山反徴其兵入援【葛勒可汗与子仪会讨禄山遂掠东都　至代宗初始归国】　入冦长安代宗幸陜【又与吐蕃懐恩大入皆子仪击走之自是嵗扰邉】　徳宗初入贡求和亲【乞改号回鹘　为唐击吐蕃许之】　穆宗时求婚许之【请以兵佐裴度伐幽镇议者惩艾不聴】武宗时诸部皆逆款【为黠戛所破求内附田牟欲乗此击之徳裕不可末几入冦诏诸道御之刘沔大破之夺公主归】宣宗时入贡
　　薛延陀　先与薛种杂居复灭延陀部有之故名夷男求婚于太宗【元龄劝许之　乗太宗东封攻突厥思摩李世勣破之絶其婚】子拔灼立回纥诸部据其地【李勣灭其国回纥鉄勒诸部请吏为】
　　【州县】
　　沙陀　西突厥别部沙陀处月之别种姓朱邪【沙陀其大碛名】　睿宗时入贡【后吐蕃疑其贰于回鹘欲迁之可汗朱邪轨宜复归唐】懿宗时朱邪赤心助平庞勋　僖宗时李克用收复京师
　　【北狄】契丹【大贺氏】本东部落居鲜卑山至元魏立今号　太宗时内属【置松汉都防府】　武后时叛【孙万荣据营州叛陷冀州狄仁杰御之　贡后李楷固卒平之　遂附突厥】　宗初方强屡败中国之师【薛讷讨之败　郭英杰讨之败死　张守珪斩其王屈烈　安禄山讨之又大败】　自至徳后藩镇擅地亦鲜入冦　懿宗时安巴坚有其国大贺氏遂亡
　　渤海　本靺鞨附髙丽　武后时仲象者度辽自固【诏封震国公】　睿宗拜渤海郡王子武艺斥大土宇钦茂徙上京寳应初诏以渤海为国【有五京十五府六十二州距京师八千里朝贡史无传焉】
　　【东夷】髙丽　本扶余别种【居平壤城有鸭渌水】　髙祖受其称臣【温彦博以其本箕子国魏晋时故封国劝受其称臣】　太宗时葢苏文杀其王建武而立藏自为莫支离帝嗣拜藏为辽东郡王葢苏文伐新罗帝亲征之【拔葢年城为葢州辽东城为辽州　于是】
　　【髙丽北部髙延寿及靺鞨十五万来援帝合围之延夀举众降固号所幸山为驻跸山勒石纪功】髙宗初苏定方大破　泉男建自为莫支离而
　　讨其先男生　男生告急李勣讨降之禽其王髙臧【凡五部百一十六城六十九万户为九都督四十二州置安东都防于平壤以统之】
　　新罗　居汉乐浪地　王真平遣使入朝髙祖拜新罗王　太宗却其女乐【真平无子女善徳嗣善徳死妹真嗣】　髙宗时纳髙丽叛众据百济地刘仁轨大破之　武后赐吉凶礼兴光袭立子弟入太学　元宗使邢璹弟承庆　文宗时张保皋使郑年平其国之乱防昌后朝贡不至
　　百济髙丽之南　髙祖时数朝贡封王【时髙丽数侵新罗　髙宗遣苏定方禽其王平其国得三十七郡二百城七十六户以刘仁愿守百济城　其王之从子围仁愿刘仁轨大撃降之　武后时其地为新罗靺鞨勃海所分百济遂絶】
　　髙昌【麴氏】　汉车师前王廷也贞观初其王文泰来朝乆之与西突厥通壅掠西域之朝贡诏侯君集灭之为西昌州【麴氏传国九世百三十四年而亡】
　　龟兹　一曰丘兹【距京师七千里】姓白氏　贞观初献马后臣西突厥乃以阿史那社尒讨之【以四海寜一为其乐使许敬宗譔西域图志】武氏即其地为都防府【都防以政称者曰田扬名郭元振张孝嵩杜暹云】
　　疏勒　姓裴氏　正观九年献马又四年献方物开元中册为疏勒王
　　賔　居葱岭南【距京师万二千里】　正观中献马天寳初册其子袭王
