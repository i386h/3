<!-- { "loadSidebar": true } -->
　　吕諲【勤谨　事哥舒翰诸僚出游独据案钩视簿最由中人进于肃宗所陈无不纳　为使按羣臣之污赃者人惮其持法　上忧九节度败相之释衰拜赐防　引妻父为卿妻舅为郎从中人请与人以官遂罢　镇荆州请置南都而改为江陵府　伏甲为长史斩陈希昻　暴李辅国所擢妖人申泰芝　威惠两行　李揆恐其以善治闻复用使人刺其失上逐揆　在朝不称职　荆州号令明赋役均治尚威信境无盗贼民歌咏之至徳以来方面数十人为最　荐杜鸿渐元载　严郢请諡二名独孤及议美恶不在多名】
　　第五琦【劝贺兰进明出贼不意收所陷郡　遣奏事肃宗陈令急在兵兵强弱在赋赋出江淮为渊请假臣一职悉东南寳赀飞饷函洛上恱拜江淮租庸使塩铁铸钱使　盐鐡名始此　当军兴随事趣办人不益赋而用饶　铸乾元钱以一代十　为相又铸重规一代五十　防物价腾踊饥馑相望议者非之贬忠州　或告其纳金曰位宰相可自持金耶有司以为具服流之　起为朗州有异政　复领盐鐡等使子峯妇郑皆以孝着表门　为度支患豪将求取无节始以左藏财赋进大盈库事见杨炎传】
　　萧华【谨重方雅　陷于禄山间道奉表欲以魏为内应　李辅国求宰相拒之辅国矫诏罢之】元载【辅国请罢华而相之　见代宗】
　　裴遵庆【外晦内明不干当世　役夫怨萧克济有丑言　有司论大逆争之全救数十族　吏事第一　知选强敏详视簿牒　萧华荐之相　代宗以忠厚大臣使宣慰懐恩　复以仆射知选事优其老听就第注官　性惇正老而弥谨　荐贤耻谢　谏从益畏　削藁　史称中人之贤　子向以学行特户门曽孙枢相昭宗】
　　【诸臣】顔真卿【字清臣　师古五世从孙　少孤母教　监察御史使河陇辨寃狱而雨号御史雨　使河东劾朔方令郑延祚三十年不葬母终身不齿殿中侍御史时吉温以私危宋浑曰奈何以一时忿危宋璟后　杨国忠出为平原守　知禄山反宻为偹而泛舟饮酒以纾其疑　禄山反河朔二十四郡惟真卿守　募兵大飨慷慨感厉十七郡同日自推为盟主兵二十万　清河太守使李蕚乞师从之斩贼万级　军费困竭防景城盐自助　思明尹子竒复陷河北惟平原愽平清江固守　度不可抗　赴行在拜御史大夫防治如平日百官肃然　纳京复告宗庙祝署嗣皇帝真卿曰上皇在蜀可乎乞筑坛东向哭　宰相出之唐旻诬之贬饶州　镇浙西以预备刘展为生事召为刑部侍郎　上皇迁西内率百官问起居李辅国贬之　代宗自陜还请先谒陵庙而即宫斥元载朝廷岂堪公再壊　载请羣臣奏事先白长官长官白宰相详可否遂疏极论载奸载贬之陜州　为抚湖刺史　载既诛杨绾荐之　卢杞陷之使谕希烈　希烈使李元平说斥之　朱滔等使者谓求相孰先太师又斥之　希烈屡胁之终不屈遂见害　逮事四朝　刚而有礼　天下称曰鲁公】
　　穆宁【以息属母弟从真卿于平原　劝真卿固守真卿亡过河见肃宗自言不用宁言至此　上欲以为谏议防真卿以直忤亦罢　光弼檄取粮不予曰命宁主粮者敕也　李忠臣与夹淮为治刼掠遂衰漕贾得通　或以和州天寳旧版校户劾之御史覆视则増数倍然不事权右毅然寡合执政恶之虽直亦置散位　从奉天回曰可行吾志矣即罢　宁之老四子赞为御史中丞质右补阙员侍御史赏监察御史皆守道以行谊显　家令训诸子　先是韩休家训子侄至严称家法者尚韩穆二门】
　　李嗣业【善陌刀　为髙仙芝陌刀将破吐蕃十万于娑勒　从平石国及突骑施跳荡先登号神通大将　仙芝败于石国嗣业救之得还　表镇疏勒筑城屡壊祷之白龙见城成　祷耿恭故井泉复出　足蹶葱岭大石元宗时　与诸将赴鳯翔割臂相盟所过州县秋毫不可犯　帝喜其至曰卿至贤于数万众　统前军复长安复东都战功居多　九节度围相州独披坚执锐为诸军冠中流矢病闻战大呼卒于军不及于溃　赏赐皆上于官助军】
　　【九节度者朔方郭子仪　淮西鲁炅　兴平李奂滑濮许叔冀　镇西北庭李嗣业　郑蔡李广琛河南崔光逺而河东李光弼泽路王思礼将所部助之】
　　王思礼【从哥舒翰　数劝翰诛国忠　从复东西京相州之败与光弼军独完　善守短攻拜司空不为宰相而拜三公始此】
　　鲁炅【顔真卿问哥舒翰得人乎翰指示之曰当为节度　镇山南贼围之南阳一年昼夜战力竭奔襄阳然贼欲侵江汉赖炅扼其冲南夏得全相州败中流矢奔　溃兵剽掠炅军尤甚】
　　辛云京【世将家　有胆决　禽生斩馘常冠军　思明屯相州以鋭兵四千追袭破之　太原军乱上以其性沈毅使尹太原赏罚丝毫不贷军中畏信　回纥入朝所在暴钞过太原以戎狄待之虏畏不敢惕息　太原大治　徳宗时第至徳以来将相云京为次】
　　马璘【读马援传马革褁尸慨然　挟册从安西府累立竒功　率补甲三千赴鳯翔初战卫南以百骑破贼五千　从光弼攻洛阳　邙山之战先率五百骑出入三反光弼谓未见以少击众雄捷如马将军者　破吐蕃　不赦元日犯盗之卒　彻士龙而雨　大歴间与珲咸破吐蕃　少学术武干絶伦　治第侈甚徳宗毁其中寝而禁第舍逾制者　亭馆入官为羣臣赐宴之地】
　　李光弼将荔非元礼【中潬破周挚　李嗣业卒于相州代之】
　　郝廷玉【善格鬬善布阵】
　　李国臣　栢良器【年二十四更六十四战伏弩解李希烈寜陵之围】
　　李抱玉【从光弼战河阳差功第一　详见代宗】
　　崔光逺【元宗西狩留为京兆尹　斩乗火乱入宫阙者　斩贼将　惧禄山奔灵武上使复为京兆　回至渭北斩贼二千自是贼常避其锋　镇魏州溃围走误斩良将李处崟　镇荆襄沈饮贼郭恒约党项入防　成都平李奂而不能禁士卒之剽掠】
　　李泌【见肃宗灵武议国事　辤官　劝幸彭原俟西北兵赋　諌与张良姊愽　谏赐张良姊七寳鞍　谏良姊正位中宫宜待上皇命　请迎上皇　相徳宗详见后】
　　杜鸿渐【肃宗按兵平凉未知所适为定计至灵武力劝即位　相代宗详见后】
　　李勉【灵武劾大将管崇嗣背阙坐笑帝叹有勉乃知朝廷之尊　谏杀闗东俘后归者自至　详见徳宗】
　　王栖曜【一矢殒禄山将邢超遂救曹州　见徳宗】
　　来瑱【尚名节　有大志　张镐荐能断大事有御侮才　守颍川破贼甚众人目为来嚼鐡　镇山南两破思明余党襄汉士宜其政　朝廷易镇讽众留已　裴荗表其恐难制代宗诏代镇而图之荗大败被禽　程元振谮之流死】
　　田神功【尝战不胜降思明　禽刘展　镇淄青　镇兖郓解宋围　镇河南　见光弼待官属均礼始折节谦损】
　　路嗣恭【神乌臧姑二县考绩为天下防　渭南令主杜化东阳二驿当闗畿用兵储具有素子仪以灵武初复百姓凋弊戎落未安请以嗣恭镇朔方披荆棘立军府威令大行　江西观察善治财赋　岭南将哥舒晃杀莭度大扰平之　因晃事诛角贾没其财数百万　为元载防贾明观出竟　代宗时赂杨炎录前功三事贪而无识】
　　李适【中有道科　哥舒翰败于潼闗请竭禁藏募死士　言中人监军之弊因言臣数言之不听故陛下有今日行　负气敢言权近侧目　言诸生不可分镇　辅国恶其才毁之　谏肃宗分劒南为东西川两镇百姓弊于调度　镇西川失松维二州　语王覇衮衮不厌　功名自许言浮其术政寛简所涖人便　五十为诗即工毎一篇即时传布】
　　令狐彰【自思明处籍士马州县献欵遂镇滑亳魏博田畴大辟　贡赋如期　遣兵防秋所过不受供儗　将死赦子归私第　悉上军府兵仗财用簿防　表刘晏李勉自代】
　　乌承玼【与族兄承思号辕门二龙　败奚契丹　饬史思明束身本朝　子重】
　　仆固懐恩【鐡勒侧人　自正观世为金徽都督　善鬬识戎情　从郭子仪讨禄山云中下马邑　防光弼于常山赵郡走思明　与子仪赴灵武　子玢败降虏防归斩之将士殊死战破其众奉诏乞师回纥　从子仪下冯迎河东　统回纥兵从复两京　从子仪破安太清下懐卫州】
　　【攻相州为先锋　然刚决犯上子仪能优容之光弼代子仪懐恩常悒悒不乐　印山之战不用令故败　代宗立遂叛引吐蕃回纥入冦卒为叛臣　以后详见代宗叛臣类】
　　李忠臣【即董秦　从刘正臣赴难屡立战功　与田神功下平原乐安　破庆绪将下诏褒谕从子仪围相州　陷思明挈五百人冐围归光弼诏赐姓氏　与平东都　至徳宗时遂为叛臣详见代宗徳宗臣类】
　　李懐玉【即李正己　从侯希逸　讨史朝义　代宗初军士逐希逸而代为淄青节度遂为藩镇
　　详见代宗藩镇类】
　　刘昌【史朝义围宋州说李岑屑麯坚守　见徳宗】
　　韩滉【聚敛　军兴赋税无艺滉深文钩録　详见代徳宗】
　　崔羣【乞上勿问子仪家与嬖人争财之讼人谓识大体　诰吴少诚擅决洧水溉田竦然听命】韦陟【招谕永王璘　与髙适来瑱盟辞旨慷慨　永王败趣赴鳯翔陟驰徃慰谕李广琛从永王乱者帝疑顾望不用　详见元宗】
　　于休烈【修史　谏冬至元日贺皇后　详见元宗】
　　栁芳【史臣　继韦述成史起髙宗讫肃宗乾元　天寳弃取不伦　后与髙力士俱贬黔中因质开元天寳事本末为唐歴然无褒贬】冕【与父芳并居集贤　攷礼详明徳宗嘉异　以议论劲切执政出之　以乆踈斥上表乞归朝觐闗中置牧区调民牛马民间怨苦】
　　徐浩【四方诏令多出其手　遣辞赡速而书法至精参太上皇诰册宠絶一时　为右丞言自林甫国忠有司就宰相府断事尚书以下未省郎署请如故事有司断狱必刑部审覆详断复始此李辅国譛贬之　代宗召拜防稽县公出镇岭南以环货数十万饷元载李栖筠传　与薛邕分典选托邕拟妾弟畏安尉李栖筠劾为明州别驾晚节治广领选颇嗜财惑于所嬖以败　父峤之授书法　书四十二幅屏八体皆备　草尤工世状其法曰怒猊抉石渇骥奔泉】
　　元结【元魏之后　十七折节向学事元徳秀　阳俊谓一第恩子　肃宗问天下士苏源明荐之上时议三篇设问答备言得失　为山南参谋募战士降剧贼五千　瘗战死者　諌亲征思明发宛叶兵守泌阳险全十五城　水部员外郎参山南东道来瑱府劝给父母随子在军者衣食曰渠有责其义勇而不劝孝慈耶　代宗立固辞丐侍亲归樊上　益著书作自释　道州常蛮乱后户裁四千结为守不忍加赋乞免租税及租庸使和市物十三万给为民营舍给田免徭役流亡归者万余容管经畧身谕蛮豪绥定八州民乐其徳立石颂徳】
　　【忠义】顔杲卿【真卿同五世祖　刚正明济　书判超等席豫推伏　禄山表假守常山　禄山反与长史袁履谦谋起兵　真卿以平原相掎角传檄河北言王师二十万　入土门遣郭仲邕曵柴扬尘贼弃围走　钜鹿广平河间并斩伪刺史传首常山　乐安传首上谷文安信都魏邺皆自固兄弟兵大振　禄山大惧使思明攻之　粮矢尽城陷不降骂贼至死不絶　履谦为贼断手足脔之】
　　孥泉明【有孝莭　以徃太原约王承业免于难　父故将妻奴三百余人转徙不自存悉力赡给求父与履谦尸敛塟　郫令教化清明诛宿盗人情翕然　贫而廉相从百口飦粥不给无愠叹】
