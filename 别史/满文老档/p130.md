<!-- { "loadSidebar": true } -->
初七日，汗谕诸贝勒、大臣曰：“我若攻城则士卒受伤不若环城掘壕筑墙以困之。彼兵若出，我即战之。外援若至，我即迎击。计议已定，城之四面尽掘濠沟。壕沟周长三十里，城
与壕之间有三里。壕深一丈，广一丈，壕外砌墙，高一丈，墙上有垛口。於墙内五丈外掘濠，其广五尺，深七尺五寸，覆以黍秸，掩土其上，於周围尽扎营。营外亦掘濠，深五尽，广有五尺。防守既固，因於城内之人不能出，城外之人不能入。掘壕时，未令科尔沁、阿鲁尔部人参与。汗出阅掘濠，坐城南山岗。见近百骑兵出城，追我樵采人而来。汗命护军往击之，生擒明都司王延祚。是日，命每牛录遣护军一名，左翼四旗以总兵官阿山为主将，右翼四旗以参将劳蒴及德御图鲁什为主将，往锦州、松山一带哨探。
初八日，阿山生擒明步兵十人，马兵一人解至。明杏山守将遣蒙古一人致书祖总兵官，为我文臣乌讷格所获来献。其书内纳祖宜弃城而来，若不来则无粮，以何为食？若能携军即携来，若不能，可尔子身潜来等语。
初九日，明百馀兵出城。镶白旗布颜图、塔木拜率亲随护军追之，杀三十馀人，获马二十四。
初十日，明马步兵约五百人出城。镶黄旗固山额真达尔汉额驸率八十人击败之。并斩其五人，追射至城壕而还。是日，岳托贝勒遣范游击招降大凌河城西山一台，内有生员一人、男丁七十二名、妇女十七口，获为二、牛二十驴二十一。即付范游击养之。莽古尔泰贝勒遣建昌马总兵达尔古招降城南岗一台，内有张把总、男丁四十九名、妇女四口，即付马总兵官养之。
是日，明人出城刈禾，布颜图率护军四十人追之，较三十人。正蓝旗护军斩十八人，镶蓝旗护军暂十五人。出哨总兵官阿山於余中设，获七人、牛二、骡一、驴一来献。
十一日，系书於矢，射入城内。其书云：天总汗曰：“我诸申、蒙古，乃相同之国，明则异国也。尔等如此为明效死，我甚惜之。尔等之意，今若归降，恐我杀戮，故不相信耶！不
惟不杀尔蒙古，即明人为我仇敌，除其抿战而被杀者外；凡来降之人，我均收养矣。岂有灭绝天下人之理乎？因善养人、故人皆归附耳。我之善养与否，尔等未曾闻之乎？尔疑我言为
诈，人可欺，天可欺乎？”
汗曰：“麻总兵官、黑总兵官，阵获尔等，加以豢养。每念安得有民社僚属，令尔等管理之以收恩养之效。”麻总兵官答曰：“汗心如天，宥我应杀之身，加以豢养。今蒙汗恩养，退居
家中，常念如何报恩。今随汗出征，长驱直进，乃冀成大业。倘蒙天佑，得知所愿，汗畀我等以僚属，我等自当竭力图报。汗之恩养，果否有效，届时即可知矣。”汗曰：“明人善射精兵，
尽在此城，他处无有也。山海关以内，兵之强弱，我所素悉，以我思之，天若以此城畀我，则山海关即可得，天若不与，则不能得山海关矣。”麻总兵官答曰：“此城之兵，犹枪之锋也，
锋拙而柄存，何益哉？”
十二日，汗谕本旗护军纛主帅等曰：“杨善及巩阿岱、苏达喇立於壕边，敌若由边境冲边而前来，即接战；图赖、南楚哈克萨哈立两黄旗之间，若见明兵来战我樵采之人，则尔等进
击之。”当明兵诱战时，图赖违命进击，达尔汉额驸见之亦率兵继进。见两黄旗进战，八旗均相继进战。两蓝旗兵临城下，下马步战，逼敌兵入壕，立於壕内之兵与城上兵发炮射矢，两蓝旗兵乃退。是役也，副将孟坦、革职副将图穆布鲁、备御多贝、侍卫郭哩殁於阵。因孟坦与侍卫郭哩死於城下，其尸未能收回。士卒约十人殁於阵。明兵堕壕死者百馀名，获马近三十。是役也，墨尔根戴青贝勒率兵进击。汗曰：“图赖尔为明兵所诱，冒昧轻进，众军见尔先进，亦各进战。墨尔根戴青若有疏失，必将生剥尔肉而食马。诸贝勒有不率兵进战者乎？我之兵，我岂不能用耶？我非仰赖天恩而妄自逞强也。城中明兵犹穴中之获，更将何往？我兵乃天所赐，父汗所遗，勿使劳若，欲善用之。
孟坦乃旧臣，死非其地，岂不可惜。”又曰：“图赖虽受伤，尔诸臣勿得往视。”时扬古利额驸、巩阿岱因图赖被创往视之。汗闻之，唾巩阿岱面，并责扬古利额驸曰：“图赖违我命轻进，为
何往视？彼即死岂有往视之理？尔非为首大臣乎？不惟不可往视，正宜往责之也。行不以义，或死或伤，奈何往视？若为汗及诸贝勒所委之事而死则哭之，复则往视之，此乃为上恤下之
道也。复遣阿什达尔汉舅舅、锡翰阿哥往责墨尔根戴青属下大臣鸟拜、准塔曰：“”前已有旨，凡攻敌时，诸贝勒勿进击，命诸将率兵进战等语。今贝勒进战，尔等何不阻止，反率兵与之
同进？贝勒倘有疏失，必将生剥尔肉而食马。若非战场，当即拿问。今将其罪，可缓议之。”谕毕遣之。以红衣炮击城西南隅一台，穿一垛墙，击毙一人。明台兵大惧，遂降。内有兵二十八人，即付王总兵官养之。遂列车盾於其台下，以红衣炮、大将军炮攻城之南面，击毁其垛墙城部板二。四台人来降，命免徭役，加以豢养，并给劄付。








第七函 太宗皇帝 天聪五年八月至十二月
第四十册 天聪五年八月至九月
十三日，阿济格台吉、墨尔根戴青遣派伟齐，招降大凌河城东隅河岸之台。内有男丁三十五人、妇孺三十三口、牛十八、驴十七，即付丁副将养之。
我汉军炮攻城东面之台、台俱毁，台上六人中炮死，其馀明兵遂弃台夜遁。我兵追及尽歼之，生擒一人。攻该台时，朱参将中炮死。
是日，汗出营，登大凌河城之西山岗，坐观其城。岳托贝勒以汗至其营，备酒肴进宴。时莽古尔泰对汗曰：“昨日之战，我旗下诸将均被伤。我旗护军有随阿山出哨者，有编入达尔汉旗者，可取还否？”汗曰：“我闻尔部，凡遇差遣，均我违误。”贝勒曰：“我部下人，凡有差遣者每倍於人，何曾违误？”汗曰：“果尔，则告者诬也。我等可打赌问之，若告者诬，则诛其诬
告者；若告者实，则诛其不听差遣者。”言毕，怒形於色，将乘马，对此，莽古尔泰贝勒曰：“为汗者，宜从公闻谕，何独与我为难耶？我为汗一切承顺，仍不中意，是欲诛我也。”言毕，遂执佩刀之柄前向。时其同母弟德格类台吉言：“尔之举动，不成体统矣！”拳殴之，遂扬长而去。贝勒莽古尔泰怒詈之曰：“爹个岛，尔为何拳殴我耶！”遂拔刀出鞘一扎许。其弟德格类将
兄推出。时大见勒代善见之恼甚，曰：“於其如此悖乱，不若死矣。”汗不语，遂不乘马，复坐之办事毕，还营。汗还营後，詈莽古尔泰曰：“尔年幼时，汗父曾与我一体养育乎？并未授以
产业。尔所衣食，均我所剩，得倚我为生。後因尔弑尔生母，邀功於父，汗父遂令附养於其末生子德格类家。尔众岂不知乎？尔何得斫我耶？尔原系肌瘦将死之人也！我思为汗者，虽甚
英勇，亦无自矜夸之理。故惟抚育人民，勤求治道，如乘驽马，谨身自持。彼却视我为庸懦之辈也。”言毕，拔刀离座，指责其众侍卫曰：“我恩养尔等何用？彼手出佩刀欲斫我，时尔等何不拔刀趋立我前耶？昔姜太公云操刀必割，执斧必伐等语。彼引佩刀，欲斫我也。”言毕，含怨入团帐房，未坐即出曰：“今以我所思者尽言之：尔等曾意汗父登遐时，共谓若眼见之鬼夺走其命，必报仇等语。今眼见之人欲杀我，尔等奈何默默观耶？我恤养尔等，实无益矣。”值怒责未已，进出御帐之祭。莽古尔泰贝勒乘晚率从者四人至，立於营外一里处，遣人奏曰：“我以枵腹饮酒四杯，因对汗弟狂言，言出於我之口，竟不自知。特来叩首请罪於汗。”汗遣扬古利额驸、违尔汉额驸傅谕曰：“白日拔刀欲杀我，晚间复来何为？”并责同来之色勒、昂阿拉曰：“尔等携尔贝勒前来，必欲使我兄弟相仇害耶？尔等若强来，必致我等相斗矣。”拒不纳，令退之。
西鸟里额驸旗下一人，於攻台时，中炮折足。汗闻之，遣医往治。因日久不能治，伤口腐烂生蛆。奏闻，汗恻然，谓西鸟里额驸及诸臣曰：“若此者尔等宜亲视治疗，尔等如不能治，
为何不早来奏於我？我遣医治之。今已日久，不能治矣。前代之事，尔等何有不知者。古一良将於行兵之处，有遗箪醪者，虑不能遍饮，遂投醪於河，与士卒同饮其流。又一卒生疽，将军吴起得知，亲为吮之。卒之母哭之。时人问曰：“尔子乃一小卒，将军亲为吮之，奈何哭之？”母曰：“此子之父生疽，吴将军吮之，遂为报恩而阵亡。今我子又不知将死於何地，是以哭也。”前代之事，尔诸将皆知也，凡士卒，伤则调治之，病则往视之。如是，则士卒均不畏死，愿效死於尔诸将之前矣。”
是日，遣人致书大凌河城其书曰：“金国汗致书於大将军。前李喇嘛、方吉纳等往来时，我诚心欲和，因尔等一面遣使往来，一面修筑锦州城，故我以书付尔使杜明仲寄尔，言尔等如不罢锦州城工，我将发兵等语。而後我即兴师。往来之使遂绝。其後，获尔哨卒银柱，我仍欲和，释之遣归，并无回报。後於进征北京之际，屡致书欲和，而明君臣，惟以前宋帝为鉴，竟无一言回报。然大明帝非宋帝之裔，我又非先金汗之後。彼一时也，此一时也。天时人心各不相同。尔大国岂无贤能之士，不随机应变，竟执胶柱鼓瑟之见，可乎？夫征战者，岂我所愿乎？不得已而後用之矣。我厌兵戋而愿太平，故又遗书往。惟将军思之。若愿议和者则令我前遣之银柱来，凡我所欲言，将悉语之，勿疑我执而杀之。即执杀一人，於尔所■几何，於我所益几何。我素不欺诳。尔守备王延祚，出城时为我所获，已留养之。”
十五日，大凌河城北山岗一台降。内有黄把总属下男丁五十五人，妇女一口、牛一。即付高副将养之。
是日，於正红旗下牧马取草处，遇大凌河城北二十里外明台兵出，十人被杀，失马三十五、驼十。
十六日，有二千兵自松山来援，出哨总兵官阿山、参将劳萨及备御图鲁什率兵三百，击败之。杀百馀人，获马十三、纛三来献。
是日，大贝勒济尔哈朗台吉、额尔克楚虎尔，率四旗所有护军、在营每牛录甲兵二人、每旗大臣一员、携红衣炮一、大将军、将军炮二十，往攻抢掠马驼之明军台。时围台发炮，焚台用围房舍百馀间，於囊下获驼七、马二十七。诸贝勒留兵还营。十七日夜，台内明兵近六十人冲出，备御刘哈击败之。杀其九人，生擒一人，讯之，答曰：“近三十人中炮身死。”获驼一、马十七、牛十三、驴十五。
