<!-- { "loadSidebar": true } -->
十六日，自彰义站以西察视耕田，设围打猎，猎获鹿麅二十只，未赐给有职之大臣，而散给众军士令汤食之。於辽河张网，汗亲乘舟行以钢叉得鱼十尾，夜宿辽河渡口。
十七日晨，於辽河张网，汗亲乘舟，寻鱼未得，又将网舟移於大池，寻鱼仍未得，网亦破碎。汗怒曰：“何旗之网已尽携来，何旗之网未尽携来，著速查予以治罪。”查得，镶白旗大网八庹一靠几②，镶红旗十七庹，正白旗十九庹，正黄旗七庹半，镶黄旗二十一庹半，正红旗十八庹，正蓝旗十五庹已破烂不堪，镶蓝旗十七庹。汗命此事回家再议，将网带回，拟从重治罪。夜宿该池之岸。
有二人自巴林来归。
十九日，游牧蒙古人携叟肯之五匹马自黄泥洼潜逃。
十九日，由此溯辽河上流张网，汗亲乘舟，手执钢叉寻鱼未得，遂命遣人携舟网返回。在此察视耕田。於都尔鼻山冈周围勘视，拟定在此修城。於此放围，获鹿麅十只，夜宿达岱塔
南。时斋赛贝勒之一男、一女、一子逃来至辽河彼岸，命以马渡之前来。
二十日，自达岱塔察视耕田，设围打猎，获麅二十只，夜宿十方寺南之水甸。
二十一日，驻守南方之苏纳额驸，色牛克致书称：“有明船八艘、舟十四只，逆岫岩河水而来，酉时侵袭苏纳额驸所设之边缘卡伦五处，杀死一人。闻汉人炮声，苏纳、色牛克即追杀之，获船三艘。”自十方寺还，宿於浑河十里外之水甸。
二十二日，命派八贝勒之马八匹，以迎前往叶赫之诸贝勒。沈阳设马二匹以待，铁岭设马二匹以待，开原设马二匹喂养以待，叶赫设马二匹喂养以待。
二十三日，谕戍守之军士、台人曰：“伊勒慎所属盖州南潜逃之汉人，与哈哈纳牛录之坐台诸申三人，结交为友，并骗至其家而杀之。又驻某地之七人，去汉人朋友家饮药酒，俱皆
殒命。又驻某处之五人，被汉人朋友带至其家内以酒灌醉尽杀之，该汉人弃之潜逃。凡驻台之诸申，驻各处之步兵、马兵、哨卒，勿与汉人交往，勿去汉人之家。若与汉人交往，去汉人
之家，则治以大罪。驻苏纳额驸所设卡伦之三人，燃火而睡，不知汉人乘船逆岫岩河而来，故被俘二人。其乘船而来之一千汉人，被苏纳额驸俱歼之，获船三艘。再有似此燃火而睡之哨卒，则杀之。希汉萨满负甲步行，前往戍守之。汗见之曰：‘苦哉！’希汉萨满答曰：‘汗劳苦之际，我等情愿受苦。汗若安逸，则我等庶有安逸之日也。’因此言回答得体，被汗举之为备御之职。众人皆已闻知。似此驻各处之兵丁，不过一年劳苦而已，岂有复劳之理乎？若尽其劳，必有安逸之日。著尔布三将此书传谕驻守之军士及台人皆知之。”
著有粮有驮载牲畜之人，限期内将粮食尽数送来。至於无粮可给、无牲畜之人，屯中大臣、千长百长等岂不知乎？将此告於已去之李驸马，确实无有，可以免之。令未迁地方有粮之人，售於无粮之人，斟酌其价，从减取之。若有粮而不肯售於无粮之人，经人首告，则不给价而徒取之，赐予无粮之人。迁移地方之人及居本地人，凡长期断粮者，命往边外取粮、由诸申率领前往取之。
二十四日，恩格德尔额驸献肥母牛一头、酒一大瓶，莽古尔岱台吉献有犊之母牛二头、遣巴拜携来。
赐恩格德尔额驸之弟纯青补子蟒缎一疋、茧缎五疋、小毛青布五疋。其来使二人，一人赐银三两，一人赐银二两。赐巴拜银三两，披领一件。另一人赐银二两。赐格格红蟒缎一疋及赐恩格德尔额驸披领一件，遣来使携回。
彦庚、王备御奏称：“据袁欣千总前来面告，托兰山有百馀人谋叛等语。我等不信其言，於是遣宋进忠往探，信息属实，并探得毛文龙唆使贾大、贾三二人前来住於该屯，欲於初一日起行。”遂命抚顺额驸往查，并谕曰：“倘事属实，系新迁地方之人，则将为首者带至东京。其他小人，令与周围有粮庄屯之人合居，给与粮田。若非新迁。系原住之人，则将男丁皆杀之，妇孺充俘。著抚顺额驸往驻盖州。刘副将往驻复州、岫岩之间。佟参将已驻岫岩。游击李英杰已驻高尔营。金游击已驻沙河。游击张萝兆已驻老虎洞。赵游击已驻复州。著抚顺额驸谕和刘副将。刘副将再将此谕转告於沿边驻扎之三游击。五游击各查所辖地之由边外迁至边内居住之人。耕田无粮之人给粮，因无粮无畜而未耕田之人，计其丁口并入边内有粮之屯，每百丁配以十或二十男丁。食粮计口取而给之，耕田，亦计口取耕田给之。办理完竣矣，即以我所管之地方之人业已办理完毕等语，报刘副将。刘副将报於抚顺额驸。诸事完竣后其抚顺额驸、刘副将即回。”二十四日持此书前往。
二十五日，沙纳堡备御张武林告曰：“本月十八日未时，督造木城之大臣叶古德等二人，即向千总王第明取小船寻鱼。王第明即寻一小船，交付寻鱼之张达色等十人与叶古德同往。
本月二十三日午时，寻鱼之张达色前来诉曰：本月二十一日酉时，以小船寻鱼，西往辽河至大龙弯寻鱼时，遇外蒙古人，张达色、徐大昇二人受伤，随船同往之通事邱外郎中矢殒命。其馀寻鱼之人如何，因夜晚尚且不知等语。其确实信息，待查明后再报。”
游击泰珠、陶退率兵五百，前往耀州戍守之。

　　　 ①原转抄本签注：谨查sabkai tokome盖任索之意。
②原转抄本签注：谨查旧清语及清文鉴二书，均无kooji一词，故照抄之。









第五十册　天命八年四月至五月
二十六日，游击尼玛禅率兵二百驻李家，舒木路率兵二百驻塔米西，乌什泰率兵二百驻劳利，库拜率兵二百驻札库穆，吉勒玛珲率兵二百驻郎家。
“奉汗命率兵赴外地驻守之诸将官，尔等为何出师心变，违背汗命，不严加管束，疏纵军士，致使抢夺，扰害国人。若有千百人叛逃之，则杀其男，妇孺充俘。杀一二少数逋逃者，
皆乃欲得绵袍而杀之也。前往之军士，勿入汉人庄屯，勿食汉人之粮，宜择屯外有水草之地歇宿秣马。主将亲率从者二十人，察看汉人之田耕否。若未耕而作乱，尔等即具文致此，其他勿言。尔等驻边之人，不得愚顽，须妥加防守，尽心效力。若听信属下小人之言，违汗训教，持以盗贼之心，疏忽怠惰，则祸患必及尔身也。若不违汗命，小心谨慎，秉公尽力，见善於汗，则记尔等之功也。”
英明汗所遣之使臣，屡被昂阿贝勒拦杀於路。并执遣往伊处之使臣，给有仇之叶赫部杀之。为解此怨，命阿巴泰阿哥、德格类、斋桑古岳托四贝勒，率诸申兵一千，蒙古兵一千，操
炮汉兵八百，於四月十四日前往征讨之。二十一日乘夜疾行，二十二日晨寅时，经过罗地，渡辽河渡口。由此纵兵急趋，主将总兵官戴木布先率精兵五十人在前急驰，至额尔格勒地方时，日出不及一竿，即由彼处寻蒙古屯略地而行，我兵至百里外，总兵官戴木布，参将雅希禅、侍卫博尔晋，寻得昂阿贝勒之家而攻之。昂阿贝勒败，携妻孥乘马，并有随从三十馀人，半数步行，半数乘马，驾牛车而逃。雅希禅、侍卫博尔晋率三十馀兵下马，总兵官戴木布率二十馀兵，勒马而立。蒙古兵避开下马之步兵，往战总兵官戴木布，未能冲出而退。总兵官戴木布只身出阵发矢，时有一蒙古兵以枪刺中其口，坠落马下。众军士进击，俘贝勒昂阿父子，遂尽杀之。
二十七日，汗降书谕总兵官布三曰：“著佟参将返回岫岩城，督察国人是否耕田，并详查毛文龙所遣之奸细。著驻五处之诸申马兵，每处遣二人，共十人，以护卫佟参将。”
“舒木路、尼玛禅、库拜、古勒玛珲、乌什泰，著尔等五人，各率兵百人驻守。其馀五百兵撤还。孟古绅所率驻嘉哈之一百步兵，由尔尼玛禅率五十步兵驻李家。其馀五十步兵由孟古绅率领驻於郭豁、古勒玛珲处。自栋兴阿以西，札库穆以东，著尔等将各驻地之间连接之①，妥为寻踪，恐有空隙。寻踪时，见有踪迹，即率众追逐。勿因贪得绵袍，以少数人追之。驻萨木站之步兵因寻踪时，见有逃人，未告於众，而私行追逐，故将郎珠虎执拿之。”
总兵官巴都里率八旗游击八员，兵一千人乃携炮八十门，前往北界外沿辽河渡口处濬壕。以防备来往行人。
赐镟凉帽模子之工匠牛一头。
“若有善制金银焊药之人，即行入告，将荐用之。”
二十八日，汗降书谕抚顺额驸曰：“已赏②蒙古人钱粮银。著於复州岫岩之间某地，设售食物之店铺。凡指堡卖货之人，皆於该堡售卖。蒙古人，可由各该头目带领，编队执旗，前来
购食。只许结队执旗而来，不得放任自流。”
是日，因掌海州粮仓之蒙安牛录下西赖巴克什，往发蒙古人食粮后，将仓钥匙置於家，被西赖之家奴，窃得钥匙，盗去仓粮。故将该奴仆鞭七十三，刺耳鼻。其主子鞭七十三，罚银九两，以赎刺耳鼻之刑。
噶尔泰以徵粮则一概徵收之，而使全体国人③若於徵歛。故将噶尔泰治罪，罚银二十五两数。
经杨古利、叟肯请於汗，授游击纳木泰为代理副将；备御胡希布、备御纳林为代理游击职；华善、格巴库，赵三、马福塔、徐特海、额勒青额为代理游击，职衔书於备御之处。
二十九日，以额勒齐布、萨比干合为备御职达岱、方喀拉合为备御，达吉哈、阿纳布合为备御，於诸贝勒集八角殿之日，乞请在案。
三十日，汗降书谕曰：“凡军旅出行，於大兵之前设兵二百，以智巧有谋者之二人为主将率之。於二百兵前，设诸申十人，蒙古十人，合共二十人。此二十人内，派诸申二人、蒙古
三人，共五人为前探。若见敌兵，五人诱敌至二十人处，二十人诱敌至二百人处。二百兵之领兵主将视其敌可破，则破之，若不能破，则集众谋之。再者，率八旗营之大臣等，率营而行。其馀大臣等与白巴牙喇同行。有事若派小人必误军机，大臣等当亲往闻之，然后各归本队，谕众记之。派十人护卫总兵官，派六人护卫副将，派四人护卫参将，派三人护卫游击，派二人护卫备御。”
