<!-- { "loadSidebar": true } -->
　　天聪三年正月十三日，遣生员郑信、把总任大良致书，因书中用印驳回。其书内称曰：金国汗致书袁大人。初遣方吉纳往来议和。因我征朝鲜，尔责何故征朝鲜，遂罢议和，乃尔兴兵前来。我闻之，发兵往迎。使臣往来，因此断绝。我曾思尔等乃大国之人，聪明贤慧，通晓古今章典矣。我征朝鲜，与尔何干？非欲夺其地而无端征讨也。朝鲜与我两国本无仇隙。於己亥年，遣兵往收我东属各部，朝鲜无故邀击，一也。己未年，朝鲜出兵，扰害我瓦尔喀什路，二也。其後，屡纳我辽东逃人，三也。朝鲜侵我三次，我仅报一次，何谓不可。我且不言，大人思之亦明矣！今我两国，仍践前盟即誓告天地，和睦相处。凡有毁盟，其毁盟者，而天岂不知耶？自古以来，各国相善则敬之，相恶则报之，此皆自然之理，大人之所知也。我愿罢兵，共享太平，何以朝鲜之故，误我两国修好之事。故於去岁正月，遣殷骑赍书还，竟无报书。今闻大人复来，欲遣人问安，祇以
使臣往来既断，未遣我人往。故遣尔处生员郑信、把总任大良致书，切盼大人复言。
　　二月初五日，汗命备楮钱，焚於昂坤达尔汉和绍齐灵前。焚祭时，汗亲往奠酒二次，於是御座，召贝勒明安、台吉达赖至前，赐酒各一卮，饮毕，贝勒明安率其族众子弟，跪曰：“我等因察哈尔汗不道，前来归汗。既归之後，蒙汗恤养，不幸子夭折，屡蒙体恤，亲来赐奠，乃无与伦此。”言毕叩首，乞汗还宫，乃还。祭奠时，台吉阿巴泰、阿济格、岳托随汗前往。
　　二月二十八日，遣生员郑信、把总任大良致书云：金国汗致书於大明国执政诸大臣。我之兴兵，非藉相好之际，欲夺他人之地也。乃因辽东之臣，偏助叶赫，来侵我等，迫不得已，
告天征之。若不被迫，我等小国，岂敢征讨大国耶？此皆不言而喻也。天不问国之大小，但论事之是非，故以辽东、广宁地方畀我。若非天与，辽东广宁诸坚固之城，及数万之兵守之即以我少数之兵士，何能克之？大城既得，然小城寡兵，攻而不克，故我思之，天冀我两国罢兵修好，共享太平，在此时耳！我愿和好，共享太平。是以诚心遣使，如何议和，听尔等之言。
　　闰四月初二日，杜明仲同我所遣郑信、任大良赍书至，书曰：奉帝命统辖边兵之兵部尚书袁，敬复於汗陛下：来书所言议和者，盖不忍两家赤子遭罹锋镝也。汗之美意，天地共鉴之。唯议和有议和之道，非一言能定之者也。自我帝嗣位，贤明果断，严於边务，若非十分详实，则不可奏闻。汗诚以怜恤众生而休兵，当思议和之道，则边官有荣，亦不失汗之美意，我将乐意转奏之。边务之事，当由边臣等议，不涉及朝臣。印信者，诚为证据，倘若非赐封者，则不得使用，中国之法例如此，请汗母以为奇。
二十三日，汗往祭奠抚顺格格，恸哭三次，於焚楮时还宫。
闰四月二十五日，先是，杜明仲致书来，至是，遣我喇嘛复杜明仲书曰：金国汗致书於大明国袁大人。大人复书；言讲和之道，由我思索。我思之，昔和好时，边内竟系汉人，边外境系诸申，虽不杂居，然接壤而居，故越界犯罪，渐有蔓延，致起衅端。我等今若修好，宜令民远离边界。民间父子兄弟，散居各地，仍照前接壤以居，恐奸细逃人盗贼往来，破壤和好之道。若真诚和好，则以大凌河为尔界，三岔河为我界，此两处之间，留为空地，逃人盗贼易察，不致滋生事端，和好之道得以长久，至於印信事，除封谕外，不得监用等语。既如此令尔铸金国汗印与我。至於以修好之礼相馈财帛，尔等计之。勿待我如察哈尔汗，则我不能允。我之所虑者此也。我愿罢兵，共享太平，乃出於至诚。尔等亦直诚言之。我等双方母得头顶皇天而施诡计也。
闰四月二十七日，格格即李永芳额驸之妻亡故，时汗及诸贝勒台吉等，皆往恸哭，出殡前还。
六月二十日　出使喇嘛，久未见还。复遣图鲁什赍书往边界；付哨卒转致，书曰：金国汗致书於大明国袁大人。我思之，干戈之兴，亦出於天，然天亦爱抚众生。总之，干戈何美，而太平何恶。欲罢干戈，而享太平，我先两次遣郑信等往。後见大人遣杜明仲复书，我以为尔诚心修好，故遣白喇嘛往。遣时曾与喇嘛云：“尔若议和日久，先遣一人来报信”等语。约期已过，恐听旁人谗言而误之矣。故致此书。若於七月初五日前，不见我方这人来信，谅必被执也。
二十七日，遣图鲁什所执明哨卒赵登高赍书往。书曰：金国汗致书於大明国袁大人。因喇嘛迟久未归之故，曾遣人致书一次。据逃人来告，尔之议和是假等语。此系逃人之言。由尔处逃来之人，肯言尔之善乎？由此逃去之人等肯言我之善乎？遂未信之。今获奸细卞子兴，讯问之，亦称和好是假，羁留喇嘛不遣等语。我思之，逃来之人故意诬告之事，岂奸细亦行
诳诈耶？若信其言，此等小人，和与不和之大事，何得而知？若不信，则至此时，出使之人何无一信来报？恐其事已实，故遣此人持书往之。我本诚心欲和，是以致书往。人或可欺，天
可欺乎？尔等本无诚意乎？不则听何谗言耶？若不遣还去使，其数人之增减，无碍大局，若失信义，则人将不复信矣！天意亦愿息兵而享太平，去奸伪而行忠信也。倘厌太平而愿兵戈以弃忠信而尚奸伪，则孰是孰非，唯天鉴之。
七月初三日，我所遣白喇嘛、郑生员等至其明未遣使来，赍书两封。书曰：奉帝命巡边调兵之兵部尚书袁复书於汗陛下。汗致书遣喇嘛来，以追述前好。再者，书有仰赖皇天，和好相处一语，唯鬼神知之。我国幅员九州，即失一辽东，何足为惜。况其地原非汗所有。辽东人西来，而其填基均在於彼，我强压其思念先骨之情，可乎？亦不合众意。止有受而不可言，故未奏帝知之。至礼遇往来之人，为尔国尊卑之故。我皇上宽宏明智，从不分尊卑。汗若以名誉为念，治理一切事务，以道义为规矩者，则尔自去察哈尔腥臊也。即使中国亦以礼义相待耳！至封印之语，皆非一言可尽者也。
奉帝命巡边调兵之兵部尚书袁复书於汗陛下。展阅来书，知汗敬天好生之诚心，汗若如此，则求於天可也。唯天道无偏，曲直分明。与其求诸天，莫如先求於心。天道唯移也。使
臣来时我出海，是以久留，别无他事。










第十七册　天聪三年七月至十月
初十日，遣任大良持书往，以答喇嘛赍来之书。书曰：金国汗致书於大明国袁大人。观我使臣携来之书，谓辽东人之骨骸填墓皆在於彼等语。此非令我还辽东地方乎？辽东地方，我凭力攻取之，非尔恩赐者也。昔我两国，并无嫌隙，和睦相处，尔据界内九州地方，尚不知足，夺我界外区之地。逾越洪武、永乐时所立旧界，沿边三十里外，设立石碑，以诸申之地，据为明有，战端遂起。天鉴是非，以辽东地方异我，我何敢还尔哉。且自古以来，或兴或衰，非取决於尔等大国，夫天下者，非一人之天下，乃众人之天下也。天赐与谁，则谁得之。昔大辽为天子，金太祖系大辽之属国也。其後大辽天祚帝不道，金太祖系正直之人，因其大舞而欲杀之。上天鉴谴，以大辽所属辽东地方，赐与金国。金汗欲与大辽和，辽犹妄自尊大，称金为东怀国皇帝。而金自定大圣之名，时大辽因其兼先帝号，不从。遂败和好。复行征讨，天又以大辽帝业尽赐与金。天赐之地，大辽岂能复行乎？再者，金为天子，元太祖系金之属国也。元太祖一向虔诚朝贡，而金永吉帝不道。仅观其容色即欲杀之，兵端遂起。天谴金国，以金之西地赐於元。元太祖遣使议和
乃为金羁留，以解庆城之围。俟修葺坚固，释使臣还，以骄言而败和好。天以金国汗业赐於大元。天赐之地，金岂能复得乎？大元之脱欢铁木尔帝云，我为天下主，谁能奈我何。悖逆不道，天鉴其过，国中盗贼刀兵蜂起其政业为朱（明）太祖所取也。今若蒙古向索其失地，尔肯给还乎？所得之地，除小民之骨骸外，岂无汗及诸贝勒之填墓耶？彼等皆欲复得，安能如愿耶？我向以忠心相处，而万历帝不容，无故欲伐我，与前辙有何异哉！尔国官员文士，均可向尔帝进谏也。承蒙天恩，为一国之君。尔等不纳我言，高视尔帝如在天上，内臣等则自视其身若神，以不可奏闻於帝，亦不合众臣之意为辞，不令我信使直达京城而遗还之，竟达两载。较之大辽欺金殆有甚哉。此亦天理耳！我岂能强令修好耶？
复书致谢。书曰：金国汗致书於大明国袁大人。虽不议和，然犹待我使臣并遣之还。持此致谢。
十六日，赵登科赍书至。书云：奉帝命巡边调兵之兵部尚书袁复书於汗陛　下。遗来使赍复书二函还。今观赵登科复来之信，始知汗顺天造福之善心。所谓人言何足信，军机大事，
外人何以得知者，唯汗扪心自问，乃以副天心耳！天之心即汗之心，亦即我之心也。汗若诚心，我岂可弄虚；汗若实心，我岂可作假。两国兴衰均在於天，虚假何用？唯十载军旅，欲一旦罢之，虽奋力为之，亦非三四人所能胜任，及三言两语所能了结者也。总之，在於汗之心矣。白喇嘛曾见我两次。请再思之。
十八日，遣赵登科致书云：金国汗致书於大明国诸臣。我欲息兵以享太平，曾屈尊遣使议和。据闻王兵部、孙道员愿争战而不愿和好等语。尔等洵属忧国之臣，如古之张良，陈平及诸葛亮、周瑜，文武双全，出而为将能御敌，其入而为拍能治民。则尔等之言为是也，不然，则兴兵致讨，军士被杀，人民被掠，尔等出而不战，袖手坐观；我欲修好，尔复败和议，不
念将士军民之死伤，更出大言，战争不息，则兵并非易事也。尔若欲和好而我不从，致起兵端，我民被诛，则非尔诛之，乃我自诛者也。我若欲和好，而尔不从，致起兵端，尔民被诛则并非我诛之，乃尔自诛之也。我诚心和好，尔自大不从，谅天亦鉴之，人亦闻之矣！
十月初二日，即丑日巳刻，谒堂子，率兵起行。初四日，至都尔鼻，蒙古扎鲁特部色本及桑图、哈马盖率兵来会汗。
初五日，驻养息牧河。是日，奈曼部洪巴图鲁、敖汉部都喇儿洪巴图鲁、扎鲁特部内齐汗、忽毕儿图之子戴青等蒙古诸贝勒，各率兵来会。以蒙古诸贝勒率兵来会礼大宴之。
初六日，蒙古巴林部贝勒色特尔色棱，率兵来会。因彼等马匹羸瘦，汗责之曰：“我曾谕尔等善养马匹，俾之壮，勿得驰骋，以备征讨之用。然尔等违谕，用以畋猎，致马匹羸瘠，来兵遂少，成何体统？”其来朝所进糗粮，尽却之。
初九日，驻纳里特。是日，有五名逃人骑马由察哈尔来归。
