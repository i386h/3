<!-- { "loadSidebar": true } -->
曾命范文程领秘书院事，七载考绩，以不负委任，克尽厥职，忠直可嘉，升三等甲喇章京为二等甲喇章京，世袭照旧。
刚林，尔原系白身，命管典籍，五年考试生员，授为举人，命领国史院事，三载考绩，以不负委任，克尽厥职，勤勉可嘉，授为牛录章京，阵亡准袭，病故不准承袭。
达雅齐，尔原系蒙古乌鲁特部明安贝勒之婿，明安贝勒率部来归，尔从之来，又不负委任，克尽厥职，勤勉可嘉，授为牛录章京，准再袭二次。
塔西海库鲁克，尔原系蒙古察哈尔汗下大寨桑，当察哈尔部尚存时，知其部将败亡之势，携妻孥率先来归，因授为三等昂邦章京，准再袭十二次。
阿寨因获罪革职，以其弟额色仍袭三等甲喇章京职，准再袭二次。
阿赖，尔原系蒙古喀尔喀部人，自喀尔喀携妻来投。受命出使阿鲁部杜棱郡王处，招降其部。复受命出使时，杜棱郡王率举部来归。故赐以达尔汉名号，免差徭。自阿鲁部来归之茂明安五贝勒率部众逃叛後，外藩蒙古诸贝勒率兵往追，不获而还。尔阿赖率外藩家古兵五百往追，行六月，渡鄂嫩河，追至阿古地方，斩茂明安倡首叛逃贝勒四员，悉获其部众。又获语言不相同之喀木尼干部首领哲雷及百人以还。因授为一等甲喇章京，准再袭六次。
巴特玛，尔原系蒙古察哈尔汗下白身，察哈尔部尚存时，离别兄弟，携妻率先来投。因授为牛录章京，准再袭二次。
初八日，萨哈廉贝勒病亟，时郑亲王、豫亲王、肃亲王及诸大臣等会商，恐圣汗亲临视遂遣弘文院大学士希福、国史院学士罗硕奏曰：“古制凡为人君者，类此有疾病之家，无枉驾
亲临之例。且今非昔比，圣汗既受尊号，正大位，古帝王之制，不可不遵。前当萨哈廉病卧之际，汗屡遣近臣往视，络绎不绝，汗亦亲往探视数次，其礼不为薄矣。伏乞圣虑，纳众人之言。嗣後再遇类此有疾病之家，悉停亲临大恸。”圣汗曰：“尔等所谏极是，但我等当初人少时，尚尔扰乐与共，况诸兄弟之子皆视我如父，我亦视之如子，子有故，父不往，可乎？时辰不合，如於黑夜，我亦不往，俟天明後前往。嗣後，凡未预政事幼子及媳妇辈有故，听尔众人劝谏。”旨下，三王及诸大臣皆喜。
初九日辱刻，圣汗临视萨哈廉贝勒。入坐顷刻，萨哈廉贝勒薨，汗悲恸不已。诸王力劝乃出，坐庭未几，复又跪哭，奠酒三樽，恸哭不止。礼兄亲王劝汗出，跪请还清宁宫，不允
入哭者四，悲恸不已。诸王与固山额真等跪劝曰：“圣汗至此已久，兹宜还清宁宫。”午刻还清宁宫，犹不入室，於庭中设围帐房坐，茶永不进。礼兄亲王闻之，遣昂邦章京阿山，梅勒章京图尔格依奏言：“我已饮茶水，请汗入清宁宫。”圣汗从其言，於戌刻还清宁宫，辍明三日。蒴哈廉贝勒系圣汗之兄和硕礼亲王第三子也，至是薨，属龙，年三十有三。彼精通满、蒙、汉文义，明达聪敏，掌理礼部事务，於圣汗政事多所赞助。
初十日，有以新樱桃献汗者，命遣秘书院大学士范文程、国史院学士罗硕、弘文院学士胡球、办理内府事务大臣宁塔海、礼部启心郎祁充格先荐太庙，并谕曰：“嗣後，凡得新果品、新粮谷，先荐太庙，然後进食，著为定例矣。”
是日，遣额勒肯劳金等八人，并跟役八人拨给库银千两，往边门贸易。
十二日，国人皆传言将以童子合铁铸钟，故民家各匿其子，闭户不令出。弘文院大学士希福，秘书院大学士范文程、举人恩格德依闻之，谓岂有此例？莫非匪人捏造谣言。奏闻圣汗。圣汗谓曰：“我未尝有旨铸钟。纵铸钟有用童子之例，我岂有为此不仁之举乎？将此事，令工部诸臣即速查察。嗣後，凡有此等传布谣言之人，一经发觉，必定杀之。”旨下後文员召工部承政吴善、祝世阴及启心郎喀木图等至国史院，令传谕国人，速察来报。
十三日，兵部成亲王奉汗命书政驻守盖州诸大臣曰：“雅西塔，酌派尔在城内之马兵，尔亲率满洲大臣四员、蒙古大臣一员，前往旅顺口巡查。往返时务遣人查视海岸，有无被弃船只。至南海岸，自红嘴往外查视。自出至还宜小心防范。著将彼处所设哨探移设於前，两翼亦设人防守。前方两翼，均须设精细之人，从傍密查。倘能预知敌情，於尔等有益也。夜则伪作宿营一处状，天黑後即避宿他处，上弓和衣而臣、服设坐更哨探。昼於用餐之地，务设哨於高处，服为防御，勿得忽略。遇敌，则力求生擒。此书一至，即当启程。治还军後，须遣同行之干练官员一人前来报信。著梅勒章京李世忠、满洲大臣四员、蒙古大臣一员守城，毋得前往。出兵之後，留守诸臣，妥慎防御。”


第十二册　崇德元年五月
十四日，宽温仁圣汗谕都察院诸臣曰：“尔等既职司谏诤，我身有遇，或奢侈无度，靡费财货，或杀黜功臣，或逸乐游畋，不理政务，或耽於酒色，不勤国事，或废弃忠良，信任奸，或陟有罪，黜有功，凡此种种，一经闻知，即当直谏。至诸王、贝勒及大臣等，如有怠职守，贪酒色，好逸乐，取民财物，抢夺美好，或朝会不敬，寇服违式，或朝参入署，一不称心，托病偷安，凡此种种，均由礼部稽查。倘礼部之人，徇情容隐，则其未尽之事，尔等即应查奏。至六部之事【原档残缺】冤枉，未完之事，诳奏已结者，尔等亦查奏。凡罪人赴部控告，该部王、承政等尚未拟罪审结，又预先赴告於尔衙门者，尔等公议，当奏者奏，不当奏者，则由尔等议驳之。明国习俗，尔都察院
亦通行贿赂之所，尔等当互相孚为防检。再者，尔等若以私仇诬劾，一经察出，唯尔等是罪。此外，所有奏事，是则从之，蜚亦不加罪。断不令被参者与尔等面质也。至无职庶人，即礼
节错误，亦不必指奏。我国初兴礼节，礼仪多未娴习，尔等当教诫而宽释之。”
十四日，奉宽温仁圣汗谕旨，制定元旦、万寿节朝贺礼。元旦朝贺礼：鸣亮钟时，自和硕亲王、多罗郡王、多罗贝勒以下众护军以上，列於大政殿。圣汗出，率诸和硕亲王、多罗郡
王、多罗贝勒、固山贝子及首辅大臣等诣堂子。拜天，行三跪九叩头礼。圣汗自还清宁宫。诸和硕亲王、多罗郡王、多罗贝勒及大臣等复列於大政殿。俟圣汗出，御宝座毕，首由诸和硕
亲王、多罗郡王、多罗贝勒、固山贝子、公等行三跪九叩头礼，次固山额真等各率本旗行三跪九叩头礼。两侧分立满、蒙、汉赞礼官各一，共六员，赞跪，赞叩。众人叩拜排立仪式，著都察院大臣监视。凡无官职及官职低微之人，无论管旗或管梅勒、甲喇、牛录，或在部任职其坐立之序，均按职务等级入朝，官高而职务低微，则按其官衔品级入朝。闲散官员，亦照其品级。圣汗诞长朝贺礼：日出之前，自和硕亲王、多罗郡王、多罗贝勒以下牛录章京以上集北辰殿排班毕，圣汗出，御宝座。诸和硕亲王、多罗郡王、多罗贝勒，俱按品级排班，先满洲，次蒙古、三汉员，依次行三跪九叩头礼。每遇圣汗喜事，亦照此行礼。自和硕亲王、多罗郡王、多罗贝勒、固山贝子以下牛录章京以上齐集。侍卫等亦照元旦编班，各依次入朝。每月初五、十五、二十五等日，自和硕亲王、多罗郡王、多罗贝勒以下牛录章京以上，於日出前齐集崇政殿，依所编班次排列毕，圣汗出，御宝座，听臣工奏报所办之事及所断之案。
奉圣汗谕旨，制定汗之福晋，女儿格格，女婿名号，并定诸和硕亲王、多罗郡王、多罗贝勒、固山贝子之妻、女儿、女婿之名号。汗之清宁宫正宫大福晋为国君福晋，东关睢宫福晋为东大福晋，西麟趾宫福晋为西大福晋。东衍庆宫福晋为东侧福晋，西永福宫福晋为西侧福晋。汗之女称固伦格格，婿称固伦额驸。其和硕亲王、多罗郡王、多罗贝勒、固山贝子之女，若蒙圣汗养痛下嫁，仍称固伦格格，其婿亦称固伦额驸。和硕亲王嫡妻各一人，称和硕福晋，馀妻称少福晋；其女称和硕格格，婿称和硕额驸。多罗郡王嫡妻各一人，称多罗福晋馀妻称少福晋；其女称多罗格格，婿称多罗额驸。多罗贝勒嫡妻各一人，称多罗贝勒福晋，馀妻称少福晋，其女称多罗贝勒格格，婿称多罗贝勒额驸。固山贝子嫡妻各一人，称固山福晋，馀妻称少福晋；其女称固山格格，婿称固山额驸。凡和硕亲王、多罗郡王、多罗贝勒、固山贝子收养之女及婿，亦从其养父名之。
奉圣汗谕旨，制定元旦向国君福晋叩贺礼迎送下嫁他部诸格格礼及婚姻聚宴礼。凡国君福晋、东大福晋、西大福晋、东侧福晋、西侧福晋迎送聘与外藩各部为宾客之诸格格，亲王郡王之福晋及多罗贝勒之福晋均应前往。倘国君福晋不便前往之处，则亲王、郡王、多罗贝勒之福晋应候旨前往，其随侍妇人酌情携带。元旦朝见国君福晋礼：固伦格格各带随侍妇人五、和硕亲王嫡福晋各一人，各带随侍妇人四，多罗郡王嫡福晋各一人，各带随侍妇人三，多罗贝勒嫡福晋各一人，各带随侍妇人二，固册贝子嫡福晋各一人，各带随侍妇人一。和硕格格、多罗格格、多罗贝勒格格、固册格格聚会朝见，亦各照其母之例、携带随侍妇人。固山额真之妻、六部承政之妻等，子身朝见。行三叩首礼时，每次各行万福礼三次，叩拜一次。若於婚姻处相见，所带随侍妇人，仍照此例。其馀随侍妇人，应留他处，不得随入朝见所。是因人从聚会朝见所不能容，故厘定从简。
