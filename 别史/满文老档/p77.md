<!-- { "loadSidebar": true } -->
得有裨益。毛将军，无论尔如何为君效力，然尔国亡时已至，君臣昏，反致殃祸於尔，何益有哉。明国已亡定矣！各处刀兵纷起。丙长年大风，都城内各殿之树连根折断，牌楼石柱亦被摧毁。戊午、己未两年，都城内河中流血此皆非天示灭亡之兆使之知儆乎？天时古鉴，将军何以不知？望尔深思。时机失尽，悔之何及？佟驸马、刘副将皆只身逃来。李驸马及辽东、广宁之官员，皆获於阵前。彼等皆被擢用养育，尔不知乎？尔若诚能向我，时待尔优於彼等。
丙寅年六月初六日，与科尔沁奥巴台吉结盟，杀白马祭天，杀黑牛祭地，誓告天地。“全国汗【努尔哈齐】②对天地盟誓，明与察哈尔、喀尔喀欺凌我之正当生活之人，我不堪忍受，昭告於天，上天以我为是。又察哈尔，喀尔喀合兵欲杀掠科尔沁之奥巴黄台吉，上天以奥巴黄台吉为是。奥巴黄台吉情怨於愤察哈尔、喀尔喀，为谋国事，前来与我相会，此乃上天使我受难之二人相合也。若思天使之合，互不欺瞒，良善而行，则蒙上天眷顾之恩。若不思天使之合，相诱为恶，诳骗而行，则受上天谴责之苦。後世子孙若毁我二人之盟，则受上天责罚，若恪守盟好，则永享上天之恩养。”
奥巴黄台吉誓曰：“上福天命，乃崇贵根苗生於天下大地，无心偏比为汗之至亲与英明汗同心同德无所隐讳之奥巴黄台吉，我二人自扎萨克图汗以来，我科尔沁诸贝勒对察哈尔，喀尔喀皆以诚心相待，并无构恶之处。然欲求好而不可得，杀掠不已。尽杀我博罗科尔沁。其後，又杀我无辜之达赖台吉。不久，斋赛来兵，又杀我贝勒六人。欲求相安无事不成，反被掠杀无辜，故我等拒之。察哈尔、喀尔喀竟又以尔等为何拒之为由，与兵而来，欲行杀掠仰蒙天父垂佑，又赖满洲汗怜悯相助，使我幸免。我因不忘上天之拯救、满洲汗之眷顾而怀感激之思，善行之望，特来会满洲汗，为结同盟，誓告天地。若渝誓天之言，忘满洲汗之恩与察哈尔，喀尔喀合，则使奥巴黄台吉恶之愈恶，苦之俞苦。若践对天之盟誓，不忘满洲汗之恩，以善行之，则蒙上天怜之俞怜，养之愈养。後世子孙若有渝盟者，则受天谴，恶之愈恶，苦之俞苦。若不违盟誓，仍以善行，则蒙
天佑，养之愈养，怜之愈怜。”盟誓时，於河南岸祭坛，宰白马黑牛，焚香献牲。汗率奥马黄台吉三跪九叩，礼毕，宣二誓文於众焚之。○3
○1原转抄本签注：谨查新定旧清语一书，banjiha idu 即命运之意。
○2原转抄本因讳“努尔哈齐”之名只贴黄签而未书名。
○3原转抄本签注：谨查该段原档为蒙文，今译为满文。
第七十二册  天命十一年六月至八月
（天命十一年六月，初七日，八旗置八十桌，宰八羊，宴筵。赐科尔沁奥马黄台吉名号之画曰：“天谴恶逆，其业必败，天佑忠义，其业必盛，并使之为汗。总之，乃天意也。察哈尔汗发兵，欲加害奥巴黄台吉。上天眷顾奥巴黄台吉，欲以上天眷佑之人为汗。我仰承天意，特赐奥巴黄台吉以土谢图汗之名号。赐图梅以岱达尔汉之名号，赐布塔齐以札萨克图杜棱之名号，赐和尔和推以青卓里克图之名号。”彼等皆土谢图汗之兄弟。
十四日，土谢图汗离去。
十七日，英明汗遗土谢图汗书曰：“尔曾与我言：筑城後，不令大臣等居住，而令小人居住之。此未合我意，未得当面言之，故赏此书以言之。令小人居住城内，尔等贝勒，大臣却不修住舍，居於郊外。一旦有事，进得城来小民之住舍、粮草，能有几何？此为数甚微之所有，一旦耗尽，小民又何以为生？所谓苦者即此也。本年於尔处增添岱达尔汉，青卓里克图，故尔等之粮草如冰释然。於所筑城内，诸贝勒、大臣修盖房舍，屯积粮草，自身仍事游牧。一旦有警，即入城一二月，各有房舍粮草即使来之，又将如何？若仅以诸申之大臣居於城内，一旦有警，即率众游牧，如此行之，又将如何？此乃尔等仍不信於我而存戒心矣！若存不信於我之心，尔我既已昭告於天，宣亦於众，发誓结盟，故凡欺天凌人者皆无免也幸。我以正直，蒙天眷佑而生，岂赖尔等以图存耶？故为尔等言之。自古以来，妇人与诸申之大臣所言均不可信。丈夫何苦於妇人？主人何苦於诸申之人？故他人之言勿听信之。冰图尔二人共相思虑之，我此言当与不当，遗书覆之。”
二十一日，土谢图汗自送行处回书，由伊勒德恩带来书曰：“英明汗之训言，皆是矣。我等已共同商议筑城之事，并已遣人赴达尔汉台吉处谕如筑志之处所。所谕众贝勒、大臣於城内修盖房舍之事，亦甚是。我等亦相议照办我等为何不认於汗？若有不信，岂来谒汗之英明？实因不误崦未随从於於汗之後而言耳，上天知之。”
丙寅年闰六月十九日，出师喀尔喀。阿济格阿哥贝勒等六人，前进至囊努克贝勒阵前。明安贝勒之子昂昆台吉至射战之地，执阿济格阿哥贝勒之马缰曰：“贝勒尔为何在前斯杀？是尔汗父所集之兵不多乎？”阿济格阿哥曰：“尔与其谏我，不如进兵。”昂昆随即前进，并射倒囊努克贝勒之达赖塔布囊。诸贝勒将其进入告汗，汗嘉之曰：“我等何国之人未曾养育？有谁似此报效养育之恩乎？”随赐以达尔汉和硕齐之名号，并委以随从行走。固山贝勒各赏以著甲男丁一户、役使男丁○1一户，共赏十六户。诸贝勒以下，小人以上，如有呼昂昆台吉原名者，即鲜取其衣。闰六月十九日赐名。
丙寅年闰六月二十日，遣回毛文龙欲和所派之二人，并复书。书曰：“此战乃我与之乎？实尔明万历帝肇之也。今明帝如愿担承与兵之过而议和，并遣大员持盖御玺之书，经山海关前来，则可与之相议耳。岂可与尔看守南逃之人议之。”
丙寅年闰六月二十二日，遗扎鲁特部之厄勒哲依图代青书曰：“奉英明汗谕：尔蒙古若存诚意，则我尔国共同伐明。取得城池，一并分之。可使之以征赋为生，否则，亦可带至我处，使之以只绸缎、蟒缎、毛青布、蓝布为生然尔等不念及此，反助天谴之雠敌明朝，与我为敌，是尔等之愚昧也。上天以我为是自东海以西至山海关相继将叶赫、哈达、乌拉、辉发广宁、辽东等地赐我，尔等目不见、耳无闻耶。如今，我两国同谋征伐敌国，以取敌国之财帛享之如何？傥不念此，尔我之闾相争，岂有不偏於一方之理乎？援助他人，而贻干戈於子孙者，亦乃我等之愚昧也。”
丙寅年七月二十三日，汗体患疾，前往清河之温泉。八月初一日，遣阿敏贝勒祭书曰：“父，尔之子汗患疾，因设父像祭之。乞佑儿之病速愈，凡事皆蒙扶助。儿全愈後，将於每月初一日祭祀弗替。傥若不愈我亦无可奈何。”随宰二牛焚纸帛，以先前与父所言之仪祭之。再，其他先祖，均加供奉，并叩头乞祷保佑，以求及早全愈。祭祀时，瓦尔喀叔、汪善叔，萨哈尔察叔【原档残缺】。
初一日，诸贝勒曰：“著所有妇孺皆出，耘锄田禾，作速土。患病者，令该牛录之众人，助之。
	【原档残缺】御【原档残缺】角殿。杀四牛，置四十桌。
召集诸申、汉人、蒙古总兵官以下；千总以上【原档残缺】，大张筵宴。
	初二日，汗与我诸贝勒蒙古诸贝勒及众人商议曰：“若使後代守孝者之齐戒过之，其哀丧之礼亦过之则守制之礼难矣。其礼仍以存之善乎？为暂存之人从轻议礼，如何？著尔等将拟定此二礼之结果上奏。”众贝勒皆回奏称是汗定之并下书曰：“後代守孝之礼重服之人，若途中邂后相遇乘马则下马跪叩让过，於坐处则跪【原档残缺】筵宴则跪叩【原档残缺】若途中邂逅相遇，乘马则下马让过。於坐处则避而遇之，筵宴则於坐处叩拜。守孝之礼倘劳苦过甚，则我等皆非长生不老之身，此终生有限之身为何如此苦累之，人之寿皆天定地故生生死死循环不止。若仍以如此守制之苦作践其身，尚有何暇以安逸之？诸贝勒大臣之亲戚皆居一处。死者服丧之苦，生者守制之礼，若皆免之，则为善也。”
是日，汗遗书额克与额曰：“曾言即刻前往，今暂停之。过本月初十之後，再赴欲往之处。”
初三日，诸贝勒为收取税课定曰：“人、马、牛、骡、驴、羊、山羊等七项，一两取税一钱，分为三份，官取二份，卖者之牛录额真章京、代子分取一份。若汉人所属之人卖之，则由游击、千总分取之。除此七项以外，其他各物皆免取税。”
初三日，库拜往析木城戍守，获毛文龙所遣之奸细五人，杀四人，解一人至东京。讯之掳共称，毛文龙於钱山，马步兵七万人。未闻有向我发兵之言。因闻我等将往彼处，故惧之并於沿江派军驻守。
初四日，赐与审案衙门之八通事以千总之衔。顿多惠、舒古图来告後，记於档子。
是日，大贝勒之吴备御申诉曰：“驻守边路，闻千馀汉人逃走，我约阿敏贝勒之金千总共率三十五人，追至额赫霍洛方向之河，杀之於彼处获岳托阿哥之孙备御而放之。获妇女三十七人，马、骡、驴四十匹。抗奇章京知悉。
其後，与汗之兰备御、豪格父贝勒之玛木平阿章京、刘备御等受遣於里法阿老人处。其间我又追击至聂勒库，战杀一次。与我在一处之玛木平阿知之。次日，遣来之兵到达後，我等追至札喀关尽杀之，获妇女三百九十、马、牛、骡驴二百四十。我猡自率先追击，我之十人战死二十人负伤。我之战马负伤一处，我之弟负伤二处。再，由木里库逃亡之千馀人被我与王备御一道追杀之。因此，授王备御为游击之职，而我未来受升赏。因我独自追杀名张世高之捕逃有功，赐我备御之职。第三次追杀捕逃，赏银四十两。第四次追杀捕逃，赏马一匹、人一名、衣服十件。我与王游击一同捉捕奸细三人，因此，授王游击为参将，而我并无升党。我共五次追杀逃人。”由於申诉，升其备御为三等参将，并记於诸申之档子。
镶蓝旗汉人游击朱继文，因上书奏陈其效力之事，著升游击为参将。其奏书曰：“取辽东後，靉河之人散失，为朱继文收集带入城内。凤凰城、镇江、汤山、长甸、镇东五城，空旷无人，为朱继文查之，令各自回其城而居。镇江之罗秀才率五百人渡江，被追之带回，王守备知之。获毛文龙之船一支，皆杀之，解来一人，张游击知之。驻黄骨岛，获船一支，皆杀之，解来一人，斋萨知之。驻盖州，获奸细二人，雅尔壁喜、爱塔知之。於盖州，复执二奸细解来，索索里知之。攻杀登山叛逆之人，并解来妇女三十人，银三十两。攻杀登山寨之人，男丁杀之，解来妇女二十人，达柱虎知之。查无主粮，获三百石入仓。催筑新城，未曾获罪。逃人以银八十两贿台人而去，查出後，解台人杀之。”初四日上书。


