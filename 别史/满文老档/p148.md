<!-- { "loadSidebar": true } -->
旋师以来，自大凌河携来之汉人，逃者甚多。汗遂召额驸佟养性及文馆诸巴克什谕曰：尔等宣谕大凌河归降各官曰围尔等三月，天以畀我。我之恩养胜於他人，故携尔等至此，给以衣食，与以妻室抚养也。倘我军士似此为尔等所俘，不惟不加养赡，即其首领犹能保乎？当孩赤之时，养育者尔父母耳。今我给衣食养育，我即尔等之父也。尔等在明地乃统属万千人。今我赐与尔者，每人不过四、五十人，或二十三十人耳，有何繁多？尔等为何不加训饬抚养，使之逃亡耶？岂以此番出兵，从宣府讲和而还，恐不能与妻子相见，故如此耶？我既诚心议和，而彼必以重物馈我，以足我意，否则岂能够轻易与之讲和耶？和议若成，则国富家昌，共享安乐，岂非美乎？若不议和，察哈尔惧我，已远遁万里之外，旁无窥伺，军分四、五路攻明，可一举成事也。彼不思是，负我养育之恩，背逆尘土潜逃，是负天也！该逃人中，有者出於已意而逃，有者官兵同谋而故纵。若欲归家探取信息，则奏於我，明白遣去，所遣之人还与留，听其自便。否则，彼思乱不已也。”
是日，遣大妈妈还。赐大妈妈暗叶盔甲一和玲珑方齐头漆鞍辔一、水纹马鞍附红马韂、朝鲜缘斜皮二、蟒缎二、毛青布五十、妆缎一及缎七、茶一百色。










第五十八册　天聪六年八月至九月
初二日，召达赖楚虎尔、阿喇纳诺木齐入内廷、椎一牛、二羊，治筵十五席，宴之。
召王文奎、孙应时、江云三相公入内廷，赐肉食毕，问曰：“此番出兵，与明议和，尔等之意如何？”三相公退，各书已见，奏闻於汗，王文奎疏曰：“和事之成否，非再次遣使重商不可。何则，明国人以宋国故辙为鉴，举国俱讳言和。虽汗好生为念，不忍明国生民罹难，恻然仁爱，欲安息思索以待时，而明人反谓我诱骗。即与其边围小吏盟誓，其可为据乎？虽然言和事岂究无成耶？若明帝有福，上天从中启迪其心，目睹财竭民穷，处处反乱，毛、刘等贼蜂起，道路梗塞。又去年大凌河为我攻取，人人警惧，肝胆俱丧矣！孰敢向我发一矢。值此窘迫之际，和则可成也。若和事果成，则於我国亦有裨益马。开拓我疆土，裕我国赋，举贤养民，招远抚近。正当此间，明国之民，疲於奔命，缴纳赋税，自顾不暇，而以我国之逸
待彼国之劳，孰谓辽东之地，不可同汉高祖之一举而灭哉？否则犹豫不决，兵家所病，必误时机也。欲和则竟言和，和事虽以一言尽。不知则意言战，战事可言之能尽也。当此中原扰乱之际，率汗威武之兵以进扰，则黄河以北处将非明人有也。乞汗思之。”孙应时奉汗命答曰：“至两国议和之事，以臣之私见，明帝特其地广物博，人众势强，制度严谨，必不轻於议和。其下诸臣，亦皆警惧，和之一字，弗敢轻言。前者，汗之大军临边，其执政大臣，诸事尚未修备完毕，故诱我议和，以迁延我前进耳。纵然彼实心和好，其馈送之物，於我所定额之数，稍有不足，我则不可，稍有增加，彼亦不允矣。故议和之事，不易成矣。虽然，和则於两国大有裨益，不和则祸患无穷，与我结仇愈深。盖两国势虽并立。我当秣马厉兵，宜进不宜退。除此外别无他计，乞汗思之。”江云疏曰：“昔金汗入汴梁，执二帝。其兵力强盛，势如破竹，孰能当之？然而，未能平乱统一，遂议和而归，并非其心不愿，力不足也。究其本原，乃诸申
人未预定统一之谋故耳，汗之大军抵大同时，察哈尔闻之，不见我军而遁。若克大同，犹如反掌。是汗之神武，不事杀伐，宣布仁信，胜於武力征讨。此正预定一统之大略也。议和之
事，决有所难。今汗若与明和好，欲如兄弟相称，明必不允。仍如从前封为龙虎将军，汗亦不从。若封以王位，孰知汗之允从，又谁知明帝之必封。纵明帝允从，又谁知三公九卿之悉从。三公九卿即从，日后如何载入史册？臣故思和事之难，十居其七。若果两国讲和，安守天时，和睦相处，此乃明国之大幸也。今汗可遣人往明，以和议试之。明若不识天时，怠忽和事，则我进兵攻取，亦有美名，明国臣民等亦无复有议我之非者。今汗欲与明和者，乃犹豫不决之故也。我军战则必胜，攻则必克，可以纵横於天下。明欲和，则我与之和，否则是天以天下畀汗也。今宜速布信义，任用贤能，整兵而入，则天下指日可得也。何必力争议和耶？”
初八日，工部以六部卫门竣工奏闻汗，汗亲临环视所建六部门毕，还宫。时召六部启心郎索尼布丹、祁充格、穆成格、额尔格图、苗硕浑六人，谕之曰：“各部诸贝勒，凡有过失、
尔等见之，即以明言启迪其心，否则，勿得退有恶言，此则下之人所为也。尔等先自治其身，俟身正而后以言谏上。不治其身，不勤部事，虽言之，此则下之人所为也。尔等先自治其身，
勒，初入各部卫门时，率诸臣前来领印，行三叩头礼，还各卫门后，承政、参政率阖部官员等，吹喇叭击鼓，於本部贝勒行一叩头礼，按次序分两翼列坐，宣示各部制度后，启印。其聪掌条约备录之，张贴於卫署门上。凡通行文书　概用各部印行。”遂奉汗命，吏部墨尔根戴青贝勒、户部德格类具勒、礼部萨哈廉贝勒、兵部岳托贝勒、刑部齐尔哈朗贝勒、工部阿巴
泰贝勒，各率本部大臣齐集毕，颁六部贝勒狮柄银印各一。诸贝勒受印，向汗行三叩头礼毕，乃各还本卫门坐，承政率众官员拜见贝勒，设宴。吹喇叭、唢呐、击鼓，宴之。
　　十一日，大凌河副将刘天禄病故。按祭葬例赐纸一千二百张、羊一只、烧酒三大瓶，遣官谕祭两次。
是日，色特尔之使臣、东戴青之使臣及海呼之使臣至。色特尔不使臣献马二，东戴青之使献马一，海呼之使臣献马一。汗阅毕，俱纳之。
二十三日，汗以出征俘获礼，赐栋鄂格格哈达格格等二姊各蟒缎一、倭缎一、妆缎三、素缎八；巴岳特格格、松果图格格等二格格各蟒缎一、倭缎一，妆缎三、素缎六；乌拉部额西特依格格、温哲格格、穆库西格格、瞻河格格等四格格各蟒缎一、倭缎一、妆缎三、素缎五；叔沃车勒蟒缎二、彭缎一、绸二，叔瓦尔喀、叔萨哈勒察、伯父拜珠呼三人各蟒缎一、绸二。诸格格以受赏礼，前来叩谢，汗复列筵宴之。
二十五日，豪格贝勒成婚。汗资助马五。其中驮镀金明叶盔甲、镀金雕鞍马一。其馀四马，均各红漆鞍鞍辔，并各驮暗叶盔甲。
是日，赐孙杜棱属下胡锺乌马西明甲镀金盔一、镀金雕鞍辔一、蟒缎一、缎三、佛头青布二十。
二十九日，阿鲁部孙杜棱之弟绰克图携、马三、驼一、阿布尔古寨桑携马二，达拉海台吉携马二，来朝进献，汗览毕，纳绰克图台吉马三，馀马俱却之。
汗遣八旗固山额真往各旗所属地方察问贫乏疾苦之人，并审断罪犯。
先是，往征察哈尔时，贮粮米於哈儿占地方，命游击雅木布鲁、备御董山为八旗总管留守之。汗自军中遣孟阿图还渖阳时，传谕雅木布鲁、董山将所贮粮米，自哈儿占移至乌兰哈达。且命迁移时，日行三、四里，从容运至指定处所。以防粮米遗弃，雨水沾湿。雅木布鲁及董山违背所传之命，日行四、五十里，遗弃粮米，不驻所约之地，转向还家，至敖汉城。因此，刑部贝勒济尔哈朗及承政审议，拟雅木布鲁、董山死罪，奏闻汗。汗曰：“罪果当诛。著监禁於衙门内，日给饭一碗、水一碗。俟我再定夺。”监禁雅木布鲁、董山十五日後，复命诸贝勒、八大臣、六部各官、闲散各官、蒙汉各官、代理章京等会审。倘情可宥，则宥之。众皆审理後奏言：“汗命还家，罪不能宥，理应处死。”额驸冬养性及各官奏曰：“贤能之臣尚不留，留此年少愚顽之人，误也，杀之宜也，或用刑而仅宥其一命，惟汗裁之。”前锋副将图鲁什奏曰：“汗曾在衙门宣论，凡临阵退缩者斩等语。後有退缩者，汗与诸贝勒上下论议，留养之。今刑雅木布鲁、董山，而仅宥其一命。乞汗睿虑。”汗曰：“图鲁什，善哉！众人当如图鲁什意中有言，即明言之。或人议论於外，非如图鲁什挺身阵奏。冬养性额驸之言亦是，留之，乃误也。”遂命将雅木布鲁、董山各鞭一百，贯耳鼻、徇於八门，凡八日。革职抄家，夫妻净身出户，给各贝勒家为奴。北边归顺蒙古阿鲁部主孙杜棱等来朝见汗进献马二十二、驼三。汗以孙杜棱为一部之主乃厚遇之。出城迎於五里外。孙杜棱叩见汗时，汗亦答拜，乃行抱见礼。见毕，宴之。汗偕孙杜棱入城。纳孙杜棱等所献马九、驼二。馀马十三、驼一，悉却之。汗优待孙杜棱，召入内廷，大宴之。复命诸贝勒每日轮班宴之。汗赐孙杜棱等蟒缎七、倭缎三、缎二十一、红毡二和佛头青布二百四十，茶一百包。锏金银壶一及银汤饭罐一、玉杯一、雕鞍辔五、明甲二、暗甲四、弓■撒袋一、鹰一、御服黑貂镶黄缎
皮袄，貂帽、金腰带、靴一双。设大宴。命萨哈廉贝勒送至城外五里，复宴而遣之。
蒙古察哈尔部名曰多诺楚虎尔者，率男丁十二、妇女六、携马一百六十匹逃来。
九月初四日，朝鲜国王李宗，遣朴兰英来朝，贡秋季方物。
初五日，蒙古嫩河科尔沁部主土谢图额驸卒。至是来报。汗素服坐於车门下屋内，垂涕曰：“伤哉！往日临阵，彼独当一面，政事多所裨益，亦长於谋议。既与友之，希其长寿。”哭益恸。侍臣解慰曰：“汗不必过哀，彼乃一部之主，天故减其寿算耳。”汗曰：“凡人无益於事、而徒取憎於人者，虽属近亲，我不伤心。若喀喇沁部苏布迪、土谢图额驸二人，最优之才。如此贤能之人，何可再得而与之友耶？我曾以我所服之狐肷皮袄、黑狐帽、金腰带、缎靴赐之也。闻彼执我所赠金腰带泣曰：征察哈尔时，我曾欲於汗前冲阵先入，人皆饮羡。不幸未能报汗养育之恩等语。彼乃我之一翼也。”语毕垂涕矣。遂遣宗室费扬古阿哥、扬古利额驸马首，率车尔格依、阿什达尔汉、吴善、韩岱、乌赖、图赖、、鄂罗色臣等，按丧例，往焚纸一万张，纸制金银元宝一千，以太牢奠之。
初八日，归顺顾鲁特部明安贝勒子多尔济额驸醉後於汗前持刀者二次。又遣其取猎人，不选善猎之人，而选不堪者携来。故革其佣御职。念彼当其国家太平时来归有功，免之，罚银百两。
将哈尔松阿、巴达克革职缘由：因与恩格德尔额驸擅取察哈尔财物，故革职并罚银十五两。
