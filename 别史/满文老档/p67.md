<!-- { "loadSidebar": true } -->
十二日，种棉者与看守果木之人不足，则不足之。无粮者，按前文办理，粮多者，造具清册徵收之。傥粮多者欲赡养其亲戚，则相应给之。有粮者将其妇孺送入界内，仅以男丁运粮，并令所往兵丁驻守之。为恐劫粮，特晓谕无粮者：“命将尔等执之，拨给有粮米者赡养之。”即行捆缚拘留，以待此地之消息。
十三日，汗曰：“视无粮者为仇敌，彼等之中有我何友？尼喀里、达音珠、布兰泰，尔等函称盖州种棉养果之男丁不足三千二百人。何故只言尔等任内之事？住盖州至此，析木城至彼之所有有粮者焉有不足三千二百男丁之理乎？当令其进盖州植棉守果。”
镶蓝旗汉备御赢廷禄，送来光棍四名。由图尔格依、托赖、巴齐兰报上，汗曰：“日後有罪，则注销此功。”遂记录之。
汗曰：“巴达、图黑，著尔等将八贝勒家之捕鱼人，不论在东在西，皆於本月十五日集中於都尔鼻，以待捕鱼。汗将携众福晋前往。著卦尔察等於其捕鱼处捕之。”
十三日，致复州、盖州之蒙古书曰：“奉汗谕：著游牧於复州之蒙古及居於盖州之蒙古，留藏种子，以备本年耕种。不再发给尔等新粮无牛之人，以马、骡、驴耕之。恩格德尔额驸
之兄弟五百家已来，斋赛之蒙古五百家已来，并仍有陆续前来者。汗库之粮，将分给新来之人。尔等勿误农时。不给新粮。勿等尔蒙古之耕期，当按诸申、汉人之耕期耕种。至於不耕田之人乃欲逃回者想不可信。尔等有何差赋？当各勤於糊口之食。蒙古所辖之八备御，尔等当好生督催之。”
十四日，汗率众福晋出东京城，往迎接恩格德尔额驸，宿於浑河岸之科尔坡托。众贝勒遣满都赖游击来报：“十五日抵辽河岸。前来之蒙古有二百馀户，羊万馀只，马、牛牲畜皆肥。”遂遣满都赖偕额驸之子门都达汉往迎，并曰：“所带来之牲畜，著以瑚济、达岱塔、十方寺等地秋季所割之草喂养之。命所往之众贝勒与恩格德尔额驸、莽古尔岱及头人等相会後带来。令所往之兵丁精选马匹、遣八名额真率兵四百驻守辽河岸。”
十七日，往彰义站放围，时彰义站边外之众贝勒来见汗。於边外三里下马，架蒙古包，杀牛八头，置席八桌。筵宴时，左右诸贝勒各坐其位後，恩格德尔额驸令其弟莽古尔岱台吉
率诸子，引以备鞍辔之马二匹、驼一只，向汗三跪三叩。莽古尔岱台吉由跪处起，上前与汗抱见，後诸子亦次第与汗抱见。会见後，恩格德尔额驸由大贝勒陪坐，莽古尔岱台吉由四贝勒陪坐，恩格德尔额驸之子囊努克继莽古尔岱坐之，命莽古尔岱之子满珠西里、恩格德尔额驸之子门都达汉，坐於汗前侍卫等之东侧。继之，由格格率其姻妹及莽古尔岱台吉之妻并众子媳，向汗一叩，向福晋一叩。叩毕，格格陪坐於大福晋之左，继格格乃莽古尔岱台吉之妻坐之，门都达汉之妻等，坐於大福晋之右。筵宴後，赏恩格德尔、莽古尔岱各马一匹，并配以雕刻鞍辔。为额驸等食用，赏牛十头、酒十瓶。是晚，进彰义站城住宿。赏恩格德尔额驸服汗之貂皮披领银鼠皮袄，赏莽古尔岱服四贝勒之貂皮披领银鼠皮袄。赏囊努克、满珠西里门都达汉等猞猁皮子各一件。十九日，途中杀三牛筵归，遂进东京城。令莽古尔岱夫妇入汗家，赐饭。二十日，汗出视察房屋，赐给住房。赐给额驸，莽古尔岱及其从者城内房四十间。
二十日，布三总兵官去海州，更换栋鄂额驸。
二十日，每旗遣十五名大臣赴量粮处，命其尽行办完。且遗书曰：“奉汗谕：著将有粮人之男丁数、人口数、粮数，造册报来。其粮食由量主看守。迁来之户，给以诸申之粮。令诸申往取其粮食之。被杀人之粮，乃仓粮也。将其粮数，另造册报来。由守粮之主一并守之。被杀人之财产、牲畜及什物，皆造册带来。勿解取被杀人妇孺所服之衣，无论其好坏，仍服原衣带来。一口有五斗粮者，即列有粮人之数内；一口有四斗粮者，若有牛驴，则列入有粮人之数内；若无牛驴，则为无粮之人。”
二十一日，缪希浑、尼堪、祁充格取佟山家存纸八百八十三刀。此乃达海、图沙、龙什、爱巴里使取之。
正蓝旗达柱虎副将、哲尔格讷游击、正白旗代子游击华善戍守耀州。
二十一日酉时，娘娘宫渡口这边十五里处，有察哈尔之敖汉蒙古步行者十人，乘马者六人，来所弃屯内寻觅铜钱诸物，被我哨探发觉，报其首领後追赶之，获马四匹，杀二人。有二人入芦苇内逃走，有二人骑二马逃走杀步行者八人，生擒一人解来。经讯问，该蒙古供曰：“据闻广宁无蒙古人、汉人居住，往彼之宁远卫城住有汉人。”
为查明与诸申同居之人事下书曰：“奉汗谕：与诸申同居之汉人，一口有粮五斗者，则计入有粮人之数内，一口有粮四斗三斗者，若有牛驴，亦计入有粮人之数内，若无有牛、驴则取其户为奴。”
汗御八角殿，设大宴，赐给恩格德尔额驸莽古尔岱：金各十两，银制酒海各一个、碗各五个、碟各四个、匙各二个，以上计银各五百两，大蟒缎各一疋，次蟒缎各一疋，牛犊蟒缎各二疋，缎衣各四件，金钱蟒缎各一疋，倭缎各一疋，龙缎各一疋，金线龙缎各一疋，补缎各一疋，纺丝、绫子及各种缎子合计各五十疋，毛青布各五百疋，钉金佛头貂帽各一顶，黑貂镶棉索皮袄各一件，黑貂皮子各一件，雕刻腰带各一条，皂靴，袜各一双，雕刻鞍辔及後鞦等全副各一套，插有弓箭之雕刻撒袋各一副。赐给额驸之从者：貉皮子十三件，细镶沿皮袄十三件。赐莽古尔岱之从者貉皮子十件，细镶沿皮袄十件。赐囊努克，门都之母：金三两、银五十两、蟒缎二疋、缎四疋，毛青布三十疋。赐给莽古尔岱之妻；蟒缎一疋。赐给囊努克、满珠西里金各三两，银各二百两，蟒缎各二疋，羽扇各一把，缎各五疋，毛青布各一百六十疋，貂皮帽各一顶，雕刻腰带各一条，貂镶皮袄各一件，猞猁狲皮子各一件，雕刻鞍辔各一件，插有弓箭之雕花撒袋七副，皂靴、袜各一双。赐给从者；细镶沿皮袄各二件，貉皮子各二件。赐给恩格德尔额驸、莽古尔岱者柜子各十个，竖柜各二个，碗碟各八百个。赐囊努克、满珠西里；柜子各六个，竖柜各六个，碗碟各二百个。赐给门都达汉：柜子、竖柜各二个，碗碟各一百个。赐给恩格德尔额驸之从者；柜子四人各四个，竖柜各一个；又七人柜子各二个，竖柜各一个；其馀柜子各二个赐给莽古尔岱之从者：一人柜子四个，竖柜一个；又五人柜子各二个，竖柜各一个；其馀柜子各二个。
二十一日降书曰：“奉汗谕：凡偷杀牛马者，火烧积粮、屯舍者，皆乃不耕田，无粮，不定居，流亡各处之光棍也。此等无食闻游之乞丐、光棍，一经诸申、汉人发觉，即行捕送。
若有妻孥，则将妻孥赏於捕送之人；若无妻孥则捉一人赏银三两。因得辽东以来，汉人无定逋逃不绝，奸细肆行，务田不勤，故上怒而谕之。”
赏恩格德尔额驸、莽古尔岱七男丁之诸申庄子各二处，十男丁之汉人庄子各二处，近身听差之诸申各五对，取水砍柴之汉人各五对。赏给囊努克、满珠西里、岱青、巴特玛四男丁诸申庄子各一处，十男丁之汉人庄子各一处。赏给门图达汉三男丁之诸申庄子各一处，十男丁之汉人庄子各一处。赐给明安、鄂勒哲依图博琫、布当、多尔济、揣尔扎勒、布彦泰、绰尔吉、达赖等九人，柜子、竖柜各八个、碗、碟各二百个。赐给多尔济、米赛、依林齐、希尔胡纳克、奇布塔尔、昂昆，噶尔玛、恩格类等八人，柜子、竖柜各六个，碗、碟各一百个赐给特棱、衮济、阿金、伊斯哈布、额布根、班第、绰斯西等七人，柜子、竖柜各五个，碗碟各五十个。
二十四日，以乌达海阿哥之妹，嫁古尔布什额驸之弟达赖。杀牛四头、羊五只。汗出门演百戏而宴之。赐给格格银二百两、金五两、毛青布一百疋，大蟒缎二疋，金钱蟒缎二疋，龙缎二疋，缎二十四疋。
二十五日，遣阿达海游击，徐特海代理游击，往布三总兵官、达柱虎副将处。并致书曰称：“著於娘娘宫之【原档残缺】，派兵四百埋伏四处，并以汉人之妇孺，牛驴诱之。傥将其诱入，尔等自身不得肆意奸淫。”
是日，汗曰：“有汉人三人骑二匹马以受汉人官员之差遣前往彼方，於牛庄被戍守之人捕获。遣二诸申解送前来时，该汉人以银各二十两贿二诸申，并醉以酒杀之，取马匹撒袋而去。尔等当妥为防范，见有如此伪称受官员委派之人即拿解前来，勿於彼处杀之。”
二十六日，汉人备御赢廷禄执二奸细解来汗曰：“解来甚好，暂且观察之，再有功绩，即赐给游击。”
二十七日，选派人员前往各处，杀无粮之汉人。
巴岳特之拜噶勒台吉，携两匹骑乘之良马来唤阿敏贝勒。
二十八日，喀尔喀之达尔汉巴图鲁贝勒，因其子恩格德尔额驸，莽古尔岱之故，遣二人上书曰：“达尔汉巴图鲁亲家夫妇谨奏英明汗称：於大国行事之前，蒙汗眷佑以女相嫁。又於五部喀尔喀不相往来之时，来兵将投靠尔二位亲家，并已结盟之恩格德尔、莽古尔岱二人带往异地。会盟以後，停止逃人及亲戚往来。亲家汗与我曾言不存悖逆之念。既然恩格德尔、莽古尔岱情愿前往，我岂能劝阻此二人二马乎？既信於汗亲家，则以赖於汗而存之。此乃大国之言也。”
二十九日，巳时来报：由黄泥洼方向传来炮声。诸贝勒率兵先出，後汗率兵出城，渡河立候消息。据报：系托赖推之南第七台人，於晾晒火药时燃着，故误传放炮。掌灯时分，汗回城。
四月二十二日，汗日：“多铎阿哥之母，尔当以原本之礼恭养尼堪阿哥之母。傥忘我之前训，不将其与己同等待之，则过矣。休想得到与其均等之衣食。多铎阿哥、将尼堪阿哥之财产诸物合於尔处者，乃为恐当事者不知支给领取八家之何物而间隔之，故使合之。又为恐尔家於衣食用时，将其财物做为共同之财物挥霍之，当共同监管之。”
甲子年六月二十日，君失德，不听谏臣之言，则天鸣谴之。父教子，天鸣之，则至尊者亦有忧惧。星陨时，若人间天下大乱则星陨於地。星陨时，若光亮照人，声响如雷，则大战千里，血流成河。①

①原转抄本签注：谨查旧档，该段并未记明事之本末，盖於天命年间摘抄於汉文书籍。



第六十二册　天命九年
汗曰：“额亦都巴图鲁，独取舒勒格布占、克巴尔达城，败萨克寨之来兵，奋战於尼玛兰城前，著为一等大臣，授总兵官之职，其本身及子孙三世，食百人之钱粮。同乌拉大国之战
