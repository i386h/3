<!-- { "loadSidebar": true } -->
囚於北关地方之北关人脱逃。第四日，往征阿万路之兵抵科特库地方。第五日往追，至克勒齐地方，获老妇一人，少女一人，据称：重赴、色耀、伯第客、哈里库四大臣与众人杀三牛商议、自此有离去者斩，务结夥而行，并拟遣人往玛尔干老人处探询，彼若令来。则往玛尔干老人处，散居各村，彼若不令来，则於噶拉米地方辟地而居等语。於是，我兵追之去。时玛尔干老人、僧格额驸、佳木库、伯珠额驸、勒东额等十四大臣率二百六十人送米前来，恰与逃人相遇，遂於噶拉米地方杀牛而食。商议毕携之去。我领兵诸臣议曰：“於克勒齐地方得获妇女所言及玛尔干老人遇而携往者，此乃同一踪迹也。我等今若随之进，则孰为屯人、孰为逃人，胡乱搀杂，实虽辨认。又恐人言我等犯罪。故引军还。於是遣玛尔干老人之弟宛都山谕曰：“尔逃人将我男丁三百三十人、七百五十六口，合谋携之去，尔等岂可诡称迁徙乎？”又谕宛都山曰：“尔往谕佳木库，玛尔
干老人来，为何携我逃人去？”因此住木库、玛尔干老人之子共七人，曾来伯尔廓地方。佳木库答称：“我等遇而带去都属实，不否认此事，何须诡称迁徙？吾等愿领罪。於是，又谕曰：“将我男丁三百三十人、七百五十六口，今即执送前来。我等住伯尔廓地方以待。”佳木库答称：“待我两路商议後即执之也。唯尔等坐候於此，将何以为食？请尔等归去。”又谕之曰：“果尔，则将我逃人於三月间送至宁古塔，”乃还。获貂皮一百七十四、狐皮十四水獭皮十三、齐肩短马褂一、猞猁狲皮一、貉皮四、灰鼠皮一千四百八十。八伯尔廓易得貂皮十，此被逃人携去。
汗定文馆三院之名，分任职掌。国史院：该院职掌记注汗之诏令，收藏御制文字，凡汗起居、用兵、行政事宜，编纂史书，撰拟祭天祝丈、升殿宣读之表文、祭祀宗庙祭文，编修历代祖宗史书、墓碑铭文，一切机密文移、官员升降文册及诸臣奏章，汇纂史书，撰拟追封诸贝勒册文，六部所办事宜，可入史册者，选择记载，撰拟功臣母妻诰命、印文，凡外国、邻邦来往文书，俱编为史册。秘书院：该院职掌撰拟与外国来往文书，掌录国中一应奏疏及辩冤词状、汗之敕谕、文武官员敕书，遣祭孔夫子庙，撰拟死人祭文。弘文院：该院职掌注释历代行事善恶，为汗进讲，侍讲太子，并教诸亲王，颁行制度。
初八日，前往喜峰口、潘家口赍书前锋将领劳萨硕翁科罗巴图鲁、乌拜等至。彼等於边外遇明哨卒二十五人，得马十、斩二十三人、生擒二人、获马十匹以还。以一人即付石总兵
官，一人付碱厂马总兵官。先是遣硕翁科罗巴图鲁劳萨、甲喇章京乌拜赍书往明边时，汗谕之曰：“与尔等同行兵丁之马匹俱肥壮，唯恐虺聩，致有倒毙。”乃该员等违谕出猎，往时毙马十七匹，还时毙马二匹。至是，兵部参政苏尔迈、喀木齐哈审实、奏闻。汗谕曰：“劳萨、乌拜均坐以应得之罪，其倒毙马匹，著前锋将领等赔补。彼等所俘获马十匹，仍给与之矣。”
是日，松爱原系牛录三等甲喇章京，後因病故，注销其职。布尔海原系牛录章京，後因病故，洋销其职。革杨明兴旗鼓牛录章京任。授刘慈源为旗鼓三等甲喇章京。克希讷下二牛录、昂阿喇下一牛录，此三牛录原系专管牛录至是废止，并入编内牛录。
初十日，阿济格贝勒、阿巴泰贝勒率八固山额真、每甲喇章京一员、每牛录小拨什库一名、甲兵十五人，前往噶海地方筑城。
十一日　革李士英半个牛录章京职缘由：先是，以杨于渭章京管下千总李士英所辖之。额数增加。授李士英为半个牛录章京。後据钟邱毫首称：此民原系我所管辖，後李士英接管其加增丁数，乃我任内所增等语。法司审实至是，鞭李士英一百，革其职。
十二日，谕阿尔津等曰：“我筑城我兵既往，明兵必蹑追之。彼不拘何时仍循其原蹑迹行过之地再蹑迹前来。尔等去後，由多尔济额驸、达雅齐塔布囊、吴纳海及阿尔萨兰指引与尔等同往其地。或遣蒙古向导往。尔等勿忽还，务俟由此遣三旗蒙古护军往换防後，导旨返回也。”遂遣阿尔津率兵一百二十九人前往。
【原档残缺】灰鼠皮袄七、水獭短马褂一狐皮齐肩短马褂三、猞猁狲皮袄三、猞猁狲皮短马褂一、海獭皮一、虎皮二、貉皮袄三、又有人参，以四马驮之。
吴什塔等复致书曰：“镶红旗下纽尼库曾率甲兵五十人进绥芬路，俘获男丁七十人，囚於牢中，由纽尼库亲率甲兵二十五人看守囚人，又遣拨什库一员率其馀甲兵二十五人，直趋二
日路程处，行掠秣马。其後囚禁之人突出，致纽尼库自身及甲兵九人被杀。诺依莫洛率甲兵十人，往雅兰路取其兄弟，俘获男丁十二人，未加执缚，致诺依莫洛自身及甲兵六人被杀。”
汗复谕众人曰：“喇嘛等口作讹言，假以供佛持戒为名，潜奸妇女、贪图财利，常悖逆造罪，索取生人财物牲畜，声称使人免罪於幽宴。诞妄莫过於此者！尔喇嘛等造罪在此索取财物牲畜也。至於冥司，谁念尔等索财之情面遂免其罪孽乎？今之喇嘛，当称为妄人，不宜称为喇嘛。蒙古人深信喇嘛之言，糜费财物牲畜，忏悔罪过，欲求冥魂超生福地。愚谬莫过於此者！嗣後，故其蒙古人为死人悬转轮结布幡之事，一律禁止。”
十六日，先是遣席当阿、鄂里喀赍书往潘家口，因边隘坚固，不可前进，遂还。後汗复命硕翁科罗巴图鲁劳萨往边视之，及布彦，席特库察看还报，言边墙有流水处可通行等语。审实，坐欺君罪一、怠惰罪一、怯懦罪一、以此三罪，革席当阿牛录章京职，解巴牙喇甲喇章京任，拟鞭一百，准其以物折赎。鄂里喀解巴牙喇甲喇章京任，拟鞭一百，准具以特折赎。
十七日，革正蓝旗下包衣牛录章京水色能职缘由：其管下之文巴、文岱、方新、李成功及文儿五人联名首称：“水色能未将杜明登、王德二男丁载入档册，隐匿赋税，分放马肉，换取高粱，以小仓石计八仓石，进贝勒之黄豆隐若六斗。黄儿故後，将其妻卖与朱耀功，得银三十两。借文色齐黄豆五仓石，尚未价还者二仓石五金斗。借李成功粮二仓石，尚未价还吴门色娶妻，借王千总银一两、赵千总银三两、张放银一两，均不偿还。借方新银五两，不还。杀猪一口，令我等十五人共食，索银十五两。”法司审实，水色能著鞭八十二、拟贯耳，以银六两折赎，革职，又罚银九两，以赎其罪。
巴彦泰：尔原系白身，著授为包衣牛录章京，阵亡准袭，病殁不准袭。












第六册　崇德元年三月
二十日，兰磐守将喀尔喀玛、庆善及驻守岫岩二将，率兵二百，赴镇江至鹿岛沿海蹑踪，执获割芦苇者十一人，解交户部，发尚间堡九人，赏鲍承先二人。
二十日，赴朝鲜英古尔岱、马富塔、尼堪及内外诸贝勒所遣之人还。彼等所赍书云：“朝鲜国王奉答书於金国汗。正欲遣春使往，适贵使臣先至，愧其。向敝国答书，欲详事情，未免伤烦贵国。今阅来书，深见大度包容之盛意不胜喜悦。又闻贵使臣与我为大臣别有口伸，是语乃敝国不敢面之也。我为首大臣亦已与贵使臣尽言之矣，幸熟虑焉。”
先是，英古尔岱等至朝鲜请见国王，朝鲜国王竟不纳在内诸贝勒及外藩蒙古诸贝勒书，且不令使臣英古尔岱、马富塔、尼堪等见之，违悖常礼，诡令英古尔岱等至彼阁老衙门议事，
又设兵昼夜看守。英古尔岱等甚疑之，乃率诸使者，奋京城内居民马匹，时城内男女大惊。英古尔岱等夺城中马乘之，突门而出。时朝鲜国王遣人赍书谕其边臣固守边疆，英古尔岱等归途中遇之，并夺书还，以书献汗，其书曰：“备边司致书云，使者英古尔岱未携答汗之书而去，此乃背盟之始也。据闻，朴鲁、张立中往来讲说时，英古尔岱以别书之言答覆後，方取答书及春礼等语。书尾云，令所去大臣口说等语，是即别书之言也。英古尔岱言，倘有一言答复，即受之而返，不然，即便罗德宪，李廓前往，亦断不容纳等语。此实轻慢欺凌，任意操纵，甚是可畏也。我等素秉大义，业已决绝，嗣後，不可草率行事。彼等未携春季答书而去，何碍之有。除修整边关外，别无他策。彼既含怒而还，何必遣人礼送？令彼自去，将我断绝情形，使之如之。我国答书尾云：英古尔岱与我为首大臣说有别言，是言非敝国所闻者也，望贵国熟虑焉等语。以此书已令张立中追送於英古尔岱。”又一书曰：“英古尔岱既为春使来此，遗汗之书竟不携去，不知何故。至执政大臣书及西部蒙古书，此二书，先时书刘往来，不曾有此规矩，又与旧约相违。是以受书诸之臣惧而未受。贵使不念邻国和好之道，遂发怒而去。敝国本无丝毫失错之处。故遣使去，以聊表微忱等语。著张立中先持答书往追，将书中之意告英古尔岱知道。如英古尔岱受书携回，则已，若不带去，则将此书交我国使者携去。使者去後，修理地方，提防边界，预为设备，以待其变。此事乃关系国家安危，唯在庙算。今遣来三大臣，部臣均照申年来吊丧时馈赠之例赠之。然奸诈之诸申人，言照使者例取，佛头青布十疋尚不足等语。实属可恶！昔诸申人在诸城取物。故暂给佛头青布一百、腰刀三、水獭皮及绿斜皮各二十，以哄骗之。此实不当给者也。该诸申人，今因见责，不悦而去。其贪如狼，其乱如羊。我国既持大义，所赠此先日有增加，又何惜也。著部臣即照比追送之。上有旨也。”
“左侧奉命官郑致书於观察使。国运不幸，忽遇丁卯年之变，不得已误与言和。十年之间，谿壑之欲虽填，益肆凭陵。此实乃前世未有之耻辱也！含怨忍辱，一举雪耻之念，从未终止。今诸申益加强盛，欲称大号，故意商议，忽然书至，此系我国君臣所不忍见者也，是以不计强弱存亡之形，以正义决断，不受其书，厉责之。诸申使臣，每日在此恐吓，我终不受，遂
悻悻不辞遁去。都中男女，虽知兵戈之祸在於旦夕，反以决断为上策。况八道若闻主上之祸出於逼迫，必发怒盟誓，效死以报。即远近责贱理岂有异耶？尔大臣可晓谕各地村民，正直贤人，计谋献策，激励勇士，遇难互相救助，以报国恩。已有旨，令平安遁洪观察使开览。”汗阅其书，知朝鲜国变心，决意断绝，召诸贝勒、大臣共阅商议时，众皆生怒　欲发大兵，必灭朝鲜国。汗曰：“先遣人致书，谕以得失，今朝鲜以诸子大臣为质。若给则已，倘不与，彼时再议征伐。”是次，英古尔岳遇明皮岛兵要於路，击败斩杀之。以战杀有功，分别赏赍。
