<!-- { "loadSidebar": true } -->
十一日，闻蒙古人自察哈尔逃入明地。命总兵官鸟讷格、副将苏纳率四有人蹑踪追之，获百人，马八十、驼七十六、牛一百二十七、羊一百有十还。
十一日，驻跸辽河。是日，汗曰：“色特尔色棱有误会师，命蒙古诸贝勒会议色特尔色棱罪。”蒙古诸贝勒拟罚色特尔色棱驮甲胄马二、空马八，共罚马十。奏闻於汗。汗曰：“罪俟班
师後再议。”遂将所献十马，不纳却之，允色特尔色棱朝见，蒙古诸贝勒叩拜汗。
十二日，驻跸辽河。是日，率每甲喇乘马大臣一员，每牛录步兵十人打猎。是日，总兵官鸟讷格、副将苏纳，追捕时败走之同党男丁，寻找其妻子来归，皆全完聚，编为户口。是日，
乃集众大臣及巴雅喇等，宰牛一、羊四、设筵宴之。
十四日，仍驻辽河。是日，率每牛录步兵十人打猎。
十五日，蒙古科尔沁部土谢图汗、图梅、孔果尔老人、达尔汉台吉、希讷明安戴青、伊儿都齐、鸟克善、哈坦巴图鲁、多尔济、两桑阿尔寨、索诺木、拉布希喜、穆寨、巴达里绰
诺和、在达席里、达尔汉洪巴图鲁、色棱、拜斯噶尔、额森、达尔汉卓里克图，达尔汉台吉之子等二十三贝勒率兵来会。来时，汗率两大贝勒及众台吉，迎於三里外，遇之。於遇见处，
即下马近前，拜天，行三跪九叩头礼，乃还行幄。（以顺天竟会师，是以拜天。）汗坐於中、两大贝勒各坐一侧，众台吉分两翼坐。土谢图汗率其众贝勒叩见。土谢图汗光近前叩拜，行抱见礼，次与两大贝勒相拜，互行抱见礼，次与众台吉，按齿序相拜，行抱见礼毕。孔果尔老人及诸贝勒、汗、两大贝勒、众台吉、察哈尔诸贝勒、喀尔喀诸贝勒、巴林诸贝勒、扎鲁特诸贝勒，照前以次行抱见礼毕。土谢图汗、孔果尔老人，以所携酒进献汗与两大贝勒先饮之。於是，令土谢图汗、图梅贝勒坐於右，孔果尔老人坐於左，诸贝勒分坐两傍。宰牛十、羊二十，取酒百大瓶，宴之。科尔沁六旗诸贝勒以朝见礼进献、土谢图汗马十、图梅贝勒马十及孔果尔老人马十、达尔汉台吉马十、伊儿都齐马十、鸟克善马十；进两大贝勒各马二，不纳悉却之。
扎赖特部诸贝勒来，半途复引军还。十六日，次辽河沟一带。是日，赐科尔沁部图梅贝勒、希纳明安戴青两贝勒雕鞍马各一。命选其蒙古羸瘦马匹，遣还之。
十七日，驻跸辽河锡伯图路。
十八日，驻跸辽河查木噶斯地方。
十九日，驻跸苏布迪塔所在之城。
二十日，驻跸喀喇沁部额喇城。是日，汗颁敕谕曰：此行既蒙天眷佑，拒战者诛之；若归降之民虽鸡豚勿得侵扰。俘获之人，勿离散其父子夫妇，勿淫人妇女，勿掠人衣服，勿折房舍庙字，勿毁器皿，勿伐果木。若达令杀降者，淫妇女者斩；毁房屋、庙字，伐果木，掠衣服，离本纛及入村落私掠者，从重鞭打。再者，切勿妄食明人熟食，勿饮其酒，闻山海关内，
多有鸩毒，宜当谨慎。勿用乾粮饲马。若马匹羸瘦，可少时煮饲之；肥壮马匹，只以草饲秣之，俟休息时，再饲以粮。凡采取柴草，勿行妄行，须以一人为首，结夥前往取之。有离众驰
往者，缉拿之。有违此禁令者，将不行严加管教之固山额真、甲喇额真、牛录额真等一并治罪。
二十一日，驻跸布尔噶苏台。
二十二日，驻跸喀喇沁部上都河。
二十三日，因奇汤果尔岭险峻，汗与两大贝勒越岭而驻。众台吉率大军驻於岭下，翌晨越岭，至晚方尽。
二十四日，驻跸老河、是日，岳托、济尔噶朗、阿巴泰、阿济格四台吉，拣选每牛录甲兵十人及蒙古科尔沁诸贝勒兵、察哈尔、喀尔喀蒙古诸贝勒之兵、蒙古八旗兵中精强者，由
台吉阿巴泰、阿济格率左翼兵前进，台吉岳托及济尔哈朗率右翼兵前进。
二十五日，驻跸喀喇沁部察乾霍洛地方。
二十六日，因木田垒霍洛岭险峻，汗与诸贝勒越岭而驻，大军及疲惫人马，连夜越岭。先行兵马於二十六日夜越岭。二十七日丑刻，台吉阿巴泰、台吉阿济格兵，潜攻龙井关，克之。
於寅刻，毁其水关而入。明洪山口参将、汉儿庄副将闻炮声，率兵来援，金兵迎战，败之，斩副将易爱、参将王遵臣，尽歼其众。於是，又击斩三屯营总兵官哨卒。至汉儿庄城外，方欲招之降，贝勒莽古尔泰、墨尔根戴青、额尔克楚虎尔至，言有副将，属下左营官李丰泽，率城内人薙发出降。军队入城，登城驻营，诸贝勒宿衙署中，秋毫无犯。
是日，汗入边，攻克洪山口城，汗及大军入城驻营。






第十八册  天聪三年十月至十一月
二十八日，潘家口人有在汉儿庄者使往潘家口招降。至晚，潘家口守备金有光，遣其中军范民良、旗鼓蒋进乔赍书来降。贝勒莽古尔泰赏中军、旗鼓各杯碟一对、缎一。奏入，擢为备御。其金守备，擢为游击。给劄而遣之。二十八日，汗驻洪山口城。
二十九日，驻洪山口城内。是日，汗曰：“方遇清，原系白身，因洪山口城无主，授为备御，尔收聚流散之人，尽心供职，若能尽心供职，每有功绩，即行擢用。”是日，攻城时，有明千总一员、把总一员败走，至是，率百人擐甲胄、带弓矢、执军械来降。汗嘉其求降，擢千聪为备御，把总为千总。贝勒莽古尔泰奏曰：“仰赖汗福，潜攻边城乃克之，击斩骑兵三队、步兵两队，共计兵五队。招降副将所驻汉儿庄城，俱令薙发。命我
军登城需营，民间秋毫无犯。降民俱云：我等既为汗民，恐汗率兵还後，三屯营总兵官来，必遭诛戮等语。臣等因以所赍书，粘贴於牌。又作一书，遗三屯营总兵官。臣等不违汗言，明晨必往。如另有谕旨，请於今夜遣使驰示。”右翼台吉济尔哈朗、岳托，二十六日连夜前进。於二十七日丑时，攻克大安口城，招降明守备驻守之边内城。次日，招降明张参将驻守之马兰峪城。二十九日，招降明守备驻守之马兰口城。明步、骑兵五队，闻炮声来援，尽击斩之。
二十九日，汗谕喀喇沁、土默特部曰：“尔等随工出征，遇明人拒我者，当诛之；有杀明降民掠其衣服者，乃我之敌也，必斩无赦。”
三十日，汗遣人往论贝勒莽古尔泰，金兵於出汉儿庄时，降民李丰泽请曰：“我欲免死，来降於汗。今若大军弃我而还，则三屯营总兵官来，即行杀我。”遂令其携家口，留居洪山口
并且令村民，择精壮者，举赵天福为游击，令守洪山口城。
是日，自洪山口起行，距离边化城五里外立营。是日，致书遵化王都堂曰：“全国汗致书於王都堂：我与师征讨之缘由：我两国素相和好，後因欺凌我等，致成七恨，我乃告天征讨
之。天不计国之大小，以我为是。故以山海关以东辽东、广宁地方畀我。我犹愿息兵，共享太平，屡遣人致书议和。尔帝亲自身及其大臣如在天上，视我若鸟兽，不令我书过山海关。我深恨之。遂坚固城池，精兵留守，发大军直来。凡我兵所向，自喜峰口迤西，大安口迤东，凡抗拒之兵，即行诛戮之。其汉儿庄一带归降之城，秋毫无犯，仅取粮草，饱我士马而还。今尔若归降我，功名富贵，当与共之。尝闻良禽择木而栖，俊杰相时而动。此言谅尔亦知之矣。昔辽东叛民，我曾杀之，甚是懊悔。今图治更新。此无俟我言，尔等亦闻之也。我既发大军直来，岂肯中途而返乎？尔须速审来降。”
十一月初一日，赵总兵官、刘副将、高副将、王副将率山海关兵四千，来援遵化。八旗合兵围攻，斩总兵官一员、副将三员、参将游击九人，尽歼其众。
初一日，以李凤泽为游击，给与箚付；遣人往送。是日，罗文峪守备李思礼，赍官库册籍来降，朝见。遂擢为游击，给无劄付、赐衣一袭即遣还原籍驻守。
是日，山海关赵总兵官、刘副将、高副将及王副将、参将游击九员率精兵四千，来援遵化。哨率闻知来告，在翼四旗兵及蒙古兵率先进击，追杀之。时汗及诸贝勒率偏师环视攻城之地，遇明败兵至，随截击之。赵总兵官为台吉阿济格所斩，其副将、参将、游击等，亦被全歼。贝勒莽古尔泰生擒明中军一员，来引见汗。汗曰：“可收养之。养人，必有益处。”遂令
薙发。有弃弓归降者，亦收养之，仍给告示，令各还原籍。
初三日，攻遵化城，卯时即克。喀克都里旗伊拜牛录人萨木图片【原档案缺】。遵化城高而坚固，犹如宁远。蒙天眷佑，军士无伤，乃我等观天象而行之故也。
喀剌沁之人，无论赏赐，或与之通商，当较前从减给之。八家各按例给之。并命赏喀喇沁汗镶貂皮袄、豹皮端罩、帽、腰带、稀雕鞍马匹。所有诸贝勒设宴宴之。俟此使臣至，速
遣之还。布尔噶图之众，及喀喇沁所有後裔，尽数遣还。在外日久，令各还家，所获马匹，每旗四人，给马六匹乘骑，各以二马驮梨遣之还。
初三日，克遵化城。当攻城时、两黄旗在城北、两白旗在城东、两红旗在城西、两蓝旗在城南，八旗兵列阵，齐竖云梯，呐喊攻城，不移时，即登城克之。城高三丈五，梯长皆三丈，不及城高。惟喀克都里旗之一梯，较他梯高，故伊拜牛录下人萨木哈图先登。登城後，其城主王都堂败退回署，自经而死。其众官兵及男子，尽杀之。命以棺殓王都堂尸。收养原任道员一人、郎中一人。汗以萨木哈图率先登城进击，酌金■犒之。随谕诸大臣曰：“数年来我之军士皆层於攻城，况此城较前所攻之城更坚固。此人宜优录之。”
初四日，宽甸峪口城守备王孙章，因率城中人来降有功，授为游击，给与劄付。
马兰路参将，避出所驻之城，闻城降，来归，因仍为参将。率马兰路城中人归降之答应官一员、生员八人，各赏缎一、妇人一。擢答应官王宗兆为备御，给与劄付，命收管大安口地方人民。为首归降之生员王云征为擢备御职及为马兰路参将属下中军，给与箚付。赐洪山口蔡备御之子衣一、缎一、付招降喜峰口书，令彼转达，谕毕遣之。
喀喇沁部巴特玛来朝，并献驼一。
初四日，八家各遣四人还渖阳报信。其书曰：汗曰：蒙天眷佑，十月二十六日，我军连夜入边。二十七日黎明前，右翼四旗兵偷袭大安口城，克之。左翼四旗偷袭龙井关口城，克之。均未知觉。敌兵十隧，闻炮声来援，尽击斩之。攻取副将、参将、游击所驻城，招降者九．遂入该城主营歇马。三十日继进，至都堂所驻遵化城北而营。
初五日，著戌守潘家口之归降参将赵宗普仍为参将，给与劄文，仍统原兵。喀喇沁部之兄索诺依之子还时遣之同往。
　　初六日，赐大安口城参将属下中军赵什，著为守备，并给劄文。大安城既降，携取马兰峪城官库布疋一万一千八百、马四十九匹来献之。
初七日，汗闻伊荪攻城时，炮伤其手，甚重，亲往视之。（原注：伊孙乃一革职小将军矣。）
