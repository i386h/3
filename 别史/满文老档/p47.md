<!-- { "loadSidebar": true } -->
十二日，书谕台吉索诺木曰：“二人如何杀得三人？恐父子兄弟相与庇护，众人杀之由二人承当也！即便赦免众人，嫁祸於二人，后被得知，尔索诺木台吉必将失信矣！念尔弃地而来，使尔衣食不愁。汗如此恩养，尔仍不好生度日，见行人少辄杀之，可乎？若醉酒相斗误杀，可视为过失。生於一国之内，为何杀人犹如射杀野兽？著详察杀人者，若有同夥，则皆擒之以献。”
遣诸申兵一千。刘副将及诸申游击一员，兵三百，驻扎复州。诸申游击一员，汉游击一员，兵三百，驻扎金州。诸申游击一员，汉游击一员，兵四百，驻扎黄骨岛。每两月更易驻扎。
金州、复州每十丁抽二人之筑城者，除由水路运粮时，留足操舟者外，其馀诸申汉人，悉遣之。将分给官员之男丁及俘获之男丁，点明数目，分派筑城之地。每二十丁抽一人充兵，
乃自是月起教练放炮，至来月初十日止。筑城之时，诸申汉官等，当妥加管束所属之人，催令速筑。如管束不力，落於他人之后，则夺其关防，治以重罪，并革其官职。
训莽古勒额驸之谕：“招抚万人，养牧万畜之人，宜怀宽大之心，有求必应。尔莽古勒有万友万畜乎？并无有矣。然尔竟以汗恩赐之财，妄赐所求之人，人皆以尔为痴愚也！何必取此痴愚之名乎？尔为我婿，故以谆谆训诲。未便面述，作书谕之。”
第一：金玉和、赵义和、高明和；第二：吴印、佟岩、朱继文；第三：朱世昌、张玉伟和张梦兆；第四：宣义元、李大成、佟镇国；第五：张德柱、佟松年、谷秀东②。十六日书写
此。
傅谕驻守广宁之大臣等曰：“被杀之三人，实属何牛录，为何离散，仅此三人，欲往何处所？是夜睡时被杀，或昼行时被杀？著详查之。台吉索诺木执送杀人之蒙古时，我大臣当将男犯严加监护，钉手於木，骑驴而行，并将两足系於驴腹之下，押解前来，以防其投水而死。押解此处，刑杀示众。其妻孥亦於该处斩首示众。”
察哈尔敖汉、奈曼之使者归去。
十四日，都堂书谕萨尔浒中军曰：“据闻尔八城迁来新户之汉人，其耕牛、有耒耜、豆种者，无者甚少。已有者不得再领，昌领者罪之。无有者酌情发给以我所铸耒耜给之。倘有不足往清河取之。豆种足用则已，倘有不足，获青豆给之。”
十四日，有喀尔喀卓里克图贝勒之十三人及色楞之九人携妇孺来归。巴噶达尔汉属下十户来归。
三月十三日，有一千五百三十头牛渡过辽河，其中有三头牛因病退回，又有一头牛被其主人驱之而去。实际前往者有诸申官牛一百一十二头，汉人官牛一千四百一十四头，共一千五百二十六头。
十五日，自广宁来书：“萨禄所携户口之男丁一百又七人，妇女六十六人，幼稚三十七人，共二百一十口，马八匹、牛九头、驴十八头。三月初十日，获一山寨人，有男丁一千二百六十人，人口合计二千九百人。又一山寨人欲降，遣四人前来。遣贝勒编户内所留之生员往山上寻觅其亲人。携男六十八人，女四十九人，马一匹、牛十头、驴九头前来，皆令住於关厢，共男丁一百三十人。”
扎克丹城千总李恭寅往寻新城一带馀留之人，自靉河还，获四五十人。又以俘获毛文龙所遣甲士四人来献，赏银四十两。
十五日，汗降书谕曰：“曾命诸申汉人合居同住、同食、同耕。今闻诸申人命同居之汉人赶其牛车输运粮草，并苛取诸物等语。该汉人岂给尔为奴耶？只因由地方迁来，无住舍、食粮、耕田、故令合居也。嗣后、诸申、汉人除房舍同居、粮米计口同食外，诸申、汉人各自所得之田，以各自之牛耕种。诸申人若违此谕，欺凌侵害汉人，则汉人可执之前来告於法司。汉人亦不可因降此谕，肆意诬枉诸申人，尔等皆为一汗之民也。”
以二百蒙古人交付爱塔副将豢养。并全给以衣服、乘马、盔甲、鞍辔、撒袋、弓矢。
十六日，遗书驻广宁诸臣曰：“任广宁之人及自各山寨下来之汉人户口，皆迁置广宁，每二十口给一牛，令其耕田。前两旗合派一游击随车运粮，今八旗遣八游击，每牛录仍遣二甲兵，於十三山以内一堡，喂马驻防。令所遣车辆，运广宁一带之粮食。所获之二百匹马送与爱塔。”
汗曰：“诸阿哥，昔令尔家子女衣着薄缎，如今皆馀厚美之缎料，赐他人，实为可惜。若不与之，又以何赐与愿穿之人？著尔等亲自拣选各色缎料。按诸贝勒、福晋、男子、女子等人衣着之各异，我诸贝勒、大臣之衣着与赐蒙及汉诸贝勒大臣之有别，以及随意馈赠者之不同，分别发放。并以华美光泽之缎，精制成衣，遂赐与我等欲给之人。”
十七日，副将爱塔奏书曰：“金州李殿魁者，差使明白，胜任委职，立志公善。”故授以游击之职。
十八日，致书驻广宁诸大臣曰：“著选八贝勒所收之劣等驽马，及俘获蒙古、汉人之马等，共二百匹，皆备俘获之鞍辔，并二百人之盔甲、腰刀，给与副将爱塔。勿给良马良骒，俟还马与八贝勒时，取其良马良骒。著在广宁给八旗甲之大臣，将赐给蒙古人每牛录之二十副甲，裁取长甲之边缘及盔后尾、盔耳叶、甲遮窝。若无制作之人，则由穿甲人之妻做之。”
令萨克寨牛录等及八家之德尔赫图牛录之人，各以二十五甲驻於彼处，其馀皆来。著广宁之二十个卡伦之人，留十来十，卡伦之六游击，留三来三。
是日，察哈尔敖汉、奈曼部遣使者七人前来。
十九日，都堂书谕：“凡在铁岭，法纳哈，柴河以南，清河以北界外山谷居住之汉人，尔等在彼耕田造舍以居，止限本年，来年将归於城堡居住。今迁往之人，可寻有城堡台站处居
家耕田。勿虑彼田舍非我所有，此田舍皆有其主。因同为一汗之民，田舍盖均匀办理之。”
总兵官穆哈连遣马守堡往取筑城之人，牛车。该马守堡往而不催，反索鄉人银两。鄉人遂将此告於副将爱塔。副将爱塔拿马守堡问之曰：“尔不催徵人、牛、车，为何索取鄉人银两呼？遂将马守堡执之。执后总兵官穆哈连遣名阿布尼之人持书挟逼副将爱塔曰：“此路乃汗赐之於我，我所遣之人，尔为何执之？莫非尔主此路，由尔徵之！”副将爱塔曰：“该马守堡有索取民财之罪，故执之，当另遣人催办人及牛、车事宜。”阿布尼不从，仍行横蛮，不宿所指房屋，而宿於爱塔副将之门首。副将爱塔执其书，告於法司。执法之人审问穆哈连总兵官曰：“尔何不与众人商议，倚仗大臣之势力遣人至他地挟逼？”故治其罪，革其总兵官之职，尽夺其一满洲牛录、三千汉人、於广宁所赏之财帛及所赐之人。又审各阿布尼者曰：“尔何为横蛮无理？”遂鞭一百。


①原转抄本签注：谨查maltu及蒙古语有牲畜之人。
②原转抄本签注：谨查该段仅写十五人为五等，为何而记，无从查考，故照抄之。


第四十册　天命七年三月至四月
二十日，降书传谕阿巴泰阿哥：“著阿巴泰阿哥与前来之人，一同於二十七日抵达，又命输运广宁一带粮米，释放已拿获之索诺木台吉之妻妹。自兀鲁特贝勒所属各处来归之蒙古人，皆还给兀鲁特诸贝勒。其他蒙古人，皆收留之，俟此处大臣前往后，令其办理。”
有男女共四十四人自贝勒卓里克图处徒步逃来。
二十二日，向驻镇江一带之额克兴额增兵派遣每牛录一人，炮手二十人前往。并傅书谕曰：“命尔等居於山谷之汉人从速下山耕田，造舍而居。尔等入山海关，所需住舍、耕田、食粮，孰予办理之？况我大军拟於亥年或子年，进入山海关征伐。尔等若下山来降英明汗，则公平，给以食粮、耕田、住舍、而养育之。若不下山来降，必剿杀之。”
率兵往镇江之额克兴额，俘获七百人解来也。
是日，将广宁解来之俘虏，赐参将、游击各二对。
蒙古科尔沁之囊苏喇嘛，闻英明汗敬养之善，初曾来往二次。得辽东后，该喇嘛来曰：“我虽身体不适，但仍抱病离故土而来，愿住英明汗处弃我骸骨。”不久病危，终前该喇嘛嘱曰：“如蒙恩爱，待我死后，将我遗体交与在辽东之巴噶巴喇嘛，令其祭之。”辛酉年十月圆寂，遂於辽东城南门外韩参将之园屯舍内处修庙台丧。英明汗命巴喇嘛祭之，并遣图鲁什往接囊苏喇嘛属下在诸申，科尔沁之六十三户，赐一汉人屯堡，以葬喇嘛之遗体。又赏给验射后之弓五十五张，赏甲五十副，马五十匹和驴二十头，及差使之奴仆男五十人，女五十人。
二十三日，陞卓里克图叔游击为副将。陞达尔札阿哥备御为游击。
二十四日，喀尔喀贝勒卓里克图所属男七人，女三人，徒步来归。
二十五日，都堂书谕：“自广宁前来之官员，已将各该卫，该地之人携来。若携来之人俱在，则奏闻俱在。若携来之男丁未齐，或各往投亲戚，则由该官员行文各所属之人，查获解来。并以我携来之男丁悉数查获等语缮文具奏。因系弃土移来，已免其本戌年筑城之役。其弃兵而无马者，令其购马，并令军人修治军械。汗亲自发兵，尔等岂能间居乎？令副将管男丁三千，游击管男丁二千，备御管男丁一千”五百。著广宁前来之官员，将尔等所有之男丁数详加查点，不得隐瞒丁数，尽数呈报。尔所有之男丁，如有不足，即增给之，尚且有馀，则给其他不足之人。”
　　是日，都堂书谕：“据知，有已清点之屯人，不依管束，不在本屯而任意逃往他乡等语。至其违令而行之人，乃为逃人也。此类为乱之人，见即拿获送送来。逃人带银百两，取五十两
给拿获之人，有一两，取五钱给之，有一钱，取五分给之。该潜逃之人，若官员知而容留、定官员以应得之罪，地方百长知而容留，定百长以应得之罪。为何遣清点之屯人前往他乡？若系逃走，为何不查？若他乡清点之人前来，为何不查还其主？若不如此查察，设百长，千长及大小各官何用？如系自河东往河西而返回之人，则将其丁数，由地方头领以来我处男丁几何等语缮书奏闻。河西广宁所属之人，未往其所指定之地，新戚若知，不得将其隐匿，由各该地方头领查获，解交广宁官员。若隐匿不送而被察知，则将地方头领及百长治以重罪。夫汗之官牛由二十人饲养一头，其饲养之费，由原养主偿给。”
是日，都堂书谕齐副将：“造新刀船若干只？据悉孟坦所指刀船在大凌河彼岸，可派人沿大凌河两岸往寻之。著将所获刀船数及造船数等，缮文具奏。务勤速运粮，并将所运粮数，缮文送呈。汗之官牛，自去年催至今年三月，养主仍行隐匿。不以供筑汗城之用，其官牛又作何用？汗之官牛，筑汗城时不得用，购之岂供尔等自用乎？各处守堡、百长，若不将所属之
