<!-- { "loadSidebar": true } -->
二月十八日，汗降书谕副将蒙噶图曰称：“尔所迁之户口，如指定之地可以容纳，即酌情安置。若不能容纳，则可更换驿递，至奉集堡处酌量送至边外居住，直至避荫、尚间崖、洞等处。”
汗自三河堡还，过海州，驻跸土河堡山冈即由彼起行，於申时，叩谒堂子。抚顺额驸率众官员，於门外叩拜。多壁叔，苏巴海姑父率众军士，叩拜於都司衙门。
图勒昆、阔勒喀率每牛录二甲士前往新城於二十日还。获人二百八十人，马八十匹，牛九十七头，驴骡九十八头，共获五百五十五。
白土厂，镇安堡之人口数二万一千一百五十人，男丁九千二百三十八人。
贝勒杜楞所属布当，一百四十户，男丁一百八十人，人口四百六十三口，牛二百一十头也。
贝勒古尔布什所属库赛，六十六户，男丁一百一十二人，马二十匹，牛三百头，羊七百只。
贝勒囊努克所属和罗木西，二十五户，男丁二十五人，人口一百零四口，牛二十四头羊四十只。
达尔汉巴图鲁贝勒所属噶赖，二十户，男丁三十三人，人口一百二十口，马三十六匹，牛八十头，羊二百只。
塔尔奇福晋之凯赛，十四户，男丁二十二人，人口六十六口，马五匹、牛六十二头、驼二只。
贝勒卓里克图所属二十八户，男丁四十七人，人口九十口，牛三十五头。
贝勒岱青所属男丁七人，人口十口。
贝勒色楞所属伯格依、六十三户、男丁八十七人，人口二百二十口，牛五十一头，马六匹。
达尔汉巴图鲁贝勒所属杭噶尔，十九户，男丁二十四人，马六匹，牛四十六头，羊八十只，人口九十四口。
莽古勒塔布囊所属一百户，男丁一百二十五人，马一百匹、牛四百头、羊五百只、驼十只，人口三百三十三口。
达赖台吉所属一百五十户，男丁一百七十人，人口五百一十一口，马二十一匹，牛一百六十头，羊一百四十只，驼十三只。
巴拜台吉所属一百六十户，马二百匹，牛一千头、羊三千只、驼十三只，人口五百口。
洪巴图鲁所属一百户，男丁一百人，人口二百零九口、牛四头、马二十匹。闲散孤身者四百口，其男丁二百七十七人。一无所有，徒步而行者，乃四百口。总数九百一十五户，男
丁一千五百二十三人，人口三千二百二十四口，骆驼三十八只，马四百一十三匹，牛二千三百七十二头，羊四千六百六十只等情，缮文具奏之。
“汤山、凤凰、伊兰博里库、中固、双山及镇东、镇彝、草河、水长峪、险山等有名地方之人，皆退归原地，无名之地恐难前往。锦州二卫之人，归入岫岩、所木城、青苔峪、甜水站。著辽东佟游击、赵游击、张游击、诸申之阿布尼游击、兴嘉游击、洪尼雅喀游击等六游击等前往监督，妥善办理拨给住房、粮食、耕田等事宜。若谓劳苦，仅此迁徙之年，岂有年年劳若之理耶？若谓安置新户之地方人拨给房屋粮食田亩，不堪其苦，则迁来之户，弃其住房、耕田、食粮，其苦尤甚也。拨给房屋、田亩、粮食之人，勿谓我之不善，乃因尔明万历帝，越境自作罪孽之故，尔等受其苦也。此谓万历帝不善也。尔明国若获我国之人，能如此养育乎？必杀之也。我之不加诛戮予以收养安置者，此也！著前往办理之游击等官，将迁来之人口男丁数目，点明报来。所去之人供以食物，马供草料，并赏购肉价银而遣之。”此书，二十一日携往。
二十一日，遣方吉纳率备御三名、巴克什四人，前往查点新来之户口、男丁。
“明与朝鲜，如同父子，国大兵众，构起兵端，至六年之久，我岂不知乎？我曾劝子离父，今我看得已无离去之意。当我发兵往征其父时，岂可不留防御其子、看守我疆土之兵而去乎？尔探何消息？观察尔等，我便如觉。即是未观察，我岂愚乎？尔收纳我镇江之人多矣。又尔朝鲜称明为父母，辽东城内二井出血，尔朝鲜何不求於地止之？北京城内河流血二次，各衙门之老树被风连根拔起，石牌楼折断。如此异象，尔朝鲜何不求天地令大风止之？我观天地之众而行，尔朝鲜自以为强，不顾天象，犹如抗天矣。尔为父母抗天，有何益焉？”於二十一日，将来探之十二名朝鲜人，十人剜目杀之，二人刺目，割耳鼻，持书遣回。
台吉古尔布什之妻、台吉达赖夫妇、台吉巴拜夫妇、额驸莽古勒之二妻，各赐蟒缎一疋及缎二疋、毛青布六疋、毡一块。绰斯希尔夫妇、兀鲁特台吉特陵之妻，各赐蟒缎一疋、缎一疋、毛青布三疋。奥巴塔布囊、鞥克塔布囊之妻、色特尔塔布囊、僧格塔布囊之女各赐蟒缎一匹、缎一疋、毛青布三疋。头等扎尔固齐及侍卫各赐蟒缎一疋、毛青布二疋。二等之人各赐毛青布二疋。
二月十六日，蒙古贝勒、福晋等前来叩见汗、设宴筵之，并赏缎、蟒缎、财帛。
二十一日，降书谕曰：“右屯卫之粮，以舟运之，若运不尽，冬季运之。蒙古沿边各堡之粮，宜修道路，直经黄泥洼运之。所往之牛车，由盘山以外至十三山以内经广宁南运之，贮於西宁堡、三河堡。先往管理牛车之拉虎、鄂博诺依等人无能，宜补放游击衔之人，催运粮食。”是日，大贝勒自广宁至。
二月二十四日，遣人传谕曰：“命以广宁之粮四百石，赐与斋赛使者。”
二月二十四日，都堂书谕：“辽东城设诸申都司一人，汉都司一人，将辽东、沈阳、清河之官牛，烙盖印记，并造册登记牛之毛色、牛身之大小及交付牛主之姓名。牛庄设诸申都司一人，汉都司一人，将海州、盖州、金州、复州之官牛，烙盖印记，并造册登记牛之毛色和牛身大小及交付该牛之诸申汉人姓名。二处都司官，以官银所收之牛，宜均取壮牛，老牛及不能役使之小牛皆勿取之。十丁中出一人以司其事。先往之人，限期更代，为何不遣？若违限期，罪及百长。先往之三千六百汉人内，若有派官牛者，即留之。其牛若劣，则令遣壮牛换之，以恐他人换取强壮之官牛。所徵之牛若有瘦弱而不能运粮者，则退而易之。著将退牛数几何，遣往之牛车总数几何，速行察明具奏。著计去彼处之牛车，满万辆即遣之。先往之人，因劣而更换之牛，待至彼处后再令退还之，以恐未至之前即遣放退之。汉人万辆牛车运粮之事，业已交付抚顺额驸、西乌里额驸督办之。驻扎广宁之诸申军士，每牛录各出二十人，编为四班，每班千人。每次以一千人轮班，暂运河西之粮。其间诸申增牛车三百辆，凑满万辆。命将海州所属官牛，於二十八日赶至东昌堡；盖州所属官牛，於初四日赶至东昌堡；复州之官牛车，於初六日抵至东昌堡；金州之官牛车，於十四日抵至东昌堡；清河之官牛车，於初三日来辽东。
二月二十五日，汗降书谕曰：“曾遣人传谕诸贝勒：家中无事，著尔等速亲自前来等语。如今命将尔等所获之二百匹马、四百头牛，赐给由兀鲁特来归之诸贝勒。所获之汉人及由兀鲁特来归之贝勒属下园丁，屯民等亦给之。由兀鲁特来归之蒙古诸贝勒、大臣等，著选不愿游牧，欲随诸贝勒来村居住之朋友，与我贝勒等同来，以令其主众游牧蒙古人，於彼处与我蒙古共同游牧，滋养牲畜。我游牧蒙古，因道路泥泞，暂不能往，待泥乾后即往。尔等所获之百名蒙古人，酌情挑选，无用之人，杀之，有用之人，交付贤能可信之人携之前来。其手套以生牛皮袋，以恐刺伤我人。再遣五人前往谕之以；尔等若有妻孥，可令前来。凡携妻孥前来者，皆为可信之人，加以豢养。其未携妻孥孤身前来者，则不予置信等语。贝勒等，若诸事已经办妥，可将军士交付大臣，尔等抽空前来，所获之驼，尽数携来。”
二十五日，广宁来文：“我兵业已进入锦州、齐家堡、义州三处。锦州、齐家堡无事，唯义州有敖汉杜楞之蒙古人进入，生擒一百人斩杀四百馀人，获驼四十七只、马二百匹、牛四百头。叟肯往围之山寨人自寨下，尽杀其男丁，俘其妇孺。清河尚未受敌。”
二十六日，汗降书谕曰：“以官车万辆运粮，右屯卫，十三山以内之粮勿运，白土厂、静安堡、魏家岭、石河、清河、义州、齐家堡及锦州、小凌河、大凌河等远处之粮起运前来
之，皆储於广宁城仓内。先行之三千六百车粮运储於三河堡，人与牛各自还家种田。”
二月二十六日，汗杀牛二头、羊二只，集蒙古诸贝勒、福晋，设大筵宴之席间招汉人戏子，演出百戏。谕曰：“广宁地方人移往之处，岂准尔等久住耶？尔等若往前屯卫、宁运卫等地居住，则该处蒙古人业已满矣。”
正月，出使明安老人之子处之伊萨穆、博齐、硕色等，被扎鲁特之桑图所截，尽夺所乘之马，所携之财，所穿之衣，步行放还。於二月十八日始至。
赐斋赛之二使者以缎衣二件、毛青布十四疋。又因献驼一只，赐蟒缎一疋、毛青布一十疋。
二月二十七日，汗降书谕曰：“英古勒岱所围之山寨，著派我军围守之，以防敌人夜袭之。我军围守之地，宜砌墙而立。我若把守其取水采薪之地，使之不得，伊将何以食之？命缮
写汉书，晓谕该寨人以尔等或曰下寨必杀戮。因何杀之？广宁之人为首者迎於沙岭，次者迎於高平，众生员迎於盘山。来归之人及安居之人，皆升职而养育之。庶民皆赐地方，并给以住房、食粮、田地。右屯卫之人安置於复州、金州，义州之人安置於盖州，锦州之人安置於岫岩、青苔峪、析木城、广宁四卫之人安置於沈阳、奉集堡、威宁营、蒲河。归降之民皆赐以一切物件而养育之，拒战之人则杀之。尔等乃归降之人为何杀之？等语。又著尔等将存彼处所获之牛，先行发遣之。每一宿地留牛三头，做以供与诸贝勒同来之兀鲁特来投之贝勒等宰食之。”
二十七日，有名色楞之塔布囊率六人自卓里克图贝勒处来归。
二月二十七日，汗降书谕曰：“著选身躯矮小之朝鲜驽马，每牛录人喂养十五匹，务禁乘骑，养肥后使之尻如鹑背，颈似斧柄。”
二月二十八日，都堂书谕刘副将曰：“自广宁迁来之户众，已受远迁之苦，勿再遣往金州以外之黄骨岛、旅顺口，宜安置於金州以内。并且抽一人充军。新旧汉人之马，皆牵於广宁喂养，并委以养马之首领。克辽东时，渡河而去之人一返还，即使尔所住之房、所耕之田、所食之粮，皆成俘获矣。若欲复得，为何不携财帛叩见都堂。自广宁来之男丁点验后，按职赐给广宁各官。其馀男丁，赐给蒙古来投之诸贝勒。”


















第三十八册　天命七年三月
三月初一日，喀尔喀贝勒卓里克图所属十一人，携马三匹来归，知其有诈，皆斩之。
初二日，住广宁之诸贝勒福晋到来。
