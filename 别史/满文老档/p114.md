<!-- { "loadSidebar": true } -->
汗之马饮水时遗失，遂将牧马人，各鞭五十．汗谕侍臣等曰：“我等在来途中，我之良鹰遗失。飞物遗失奈何，时未责及管鹰之人。马岂飞物乎？今马遗失，皆尔致也。是以鞭打之
也。
归降之石门驿驿丞李秀龙，献梨三驮。著该驿丞为守备，给与劄文，赐衣一袭，妇女一人。同来之生员丕许，亦赏一衣一妇。
闻罗文峪民，为蒙古拭民扰害。遂作蒙古字及汉字书传谕曰：汗曰：前曾有旨，凡贝勒大臣等，有掠归降地方财物者斩；擅杀归降明人者必诛其杀人者以抵命；掠财物者，计所取之数，倍偿其主。唆相识作乱者，是鬼蜮也，此不诛何为？
范民良原系潘家口守备属下中军，因就地归降，擢为守备。
蒋进乔原系潘家口守备属下旗鼓，因就地归降，擢为守备。









第十九册　天聪三年十一月
初八日，汗颁谕曰：因克遵化城，自固山额真、甲喇额真及登城士卒，俱以次赏赍。此次赏赍者非以固山额真亲自登城也。乃其督率尽善，设备坚固，方克其城，遂行赏耳。嗣後，诸凡攻城，均照此赏赍。我等经历险远，艰苦至此，已蒙天佑。然此犹佑我之小者，佑我之更大者，将又有在也。此行既蒙天佑，固山额真及各级官员等，勤加官束本旗人员，明白训饬；爱士卒如子弟，若能晓之以理，爱之如子弟，则旗人视尔等如父母，教训之言，铭记不忘。临阵时，亦愿效命於尔等之前，行则不违纪律矣。如此，则旗人何至陷於重罪乎？倘各旗大臣，不勤加约束，见妄行奸盗者不诛，则纪律松驰，而为恶作乱者益炽；诛之，则曾经效力之军士又实可怜。固山额真、甲喇额真、牛录额真当以此为念，勤加教训所属人员。再者，凡大臣官员等，素日居家时，尔等如何想之岂不想安得一日於汗及诸贝勒前，或行间尽忠效力，以自见乎？何初念顿忘，而一味贪得之，苟且偷安不出行营耶？隐匿已身，以俟上天眷佑，天佑有终，克奏虏功，安可得乎？嗣後，各宜克勤厥职。
初八日，汗御殿，集诸贝勒大臣，赏赍攻遵化城时，率先进击之士卒及督战大臣等。喀克都里，设梯得法坚固，且亲临督战本旗兵先登。汗召喀克都里至前，亲酌以金卮。擢三等总兵官，赏驼一、蟒缎一、缎十九。巴都里指挥本旗兵攻战有方，擢三等游击为二等游击，汗亲酌以金卮，赏缎五。贺儿多，率甲喇攻城，因善射，使本甲喇兵先登。先是，其次任参将职，後以罪革职，令其兄之幼子承袭，至是，令贺儿多袭其兄参将职，汗亲酌以金卮，赏缎五、布二十五。绥和多，率本甲喇攻战，先於八旗兵进，汗亲酌以金卮，赏缎十、布五十、牛马各一，著升备御为三等游击，伊拜牛录下萨木哈图，先於八旗登城，汗召至前，亲酌以金卮，以白身授为备御，准其子孙世袭罔替。倘有过失而获罪，概行赦免，为其家道不致贫穷，赐号巴图鲁，赏驼一、莽缎一、缎十九、布二百、牛马各十。伊拜牛录下胡希布，第二登城，酌以金卮，御前侍卫谭泰赐之，赏莽缎缎十四、布一百五十、牛马各八。多礼善即第三登城，胡希布、多礼善二人，合授一备御职，胡希布得二份，多礼善得一份。赫臣牛录下多礼善，第三登城，赏蟒缎一、布百、牛马各六。伊拜牛录下毛巴里，第四登城，赏缎布二十、牛马各二。蒙古明安贝勒属下阿邦之子阿海，先登城，因後人不继，阵亡，赏蟒缎一、缎十九、布二百、牛马各十，授其父阿邦备御职。
初九日，赏武官等银卮盅托盘。赏总兵官各银卮托盘一，银裹酒卮二；副将各银卮一，银裹酒卮二；参将各银卮一，银裹酒卮一；游击各银裹酒卮二；备御各银裹酒卮一。
沙河千总王庆来降，进梨两大婆萝，赏千总妇女一，衣服一袭。
十一日，喜峰口参将遣千总二员、把总二员，赍书来降。给以示谕令旗，禁蒙古不得扰害汉人。赐赏参将缎一，衣一，千总，把总各缎一，从者各衣一。
命参将英古尔岱、游击李思忠、范生员统备御八员，甲兵五百，无甲兵三百，留守遵化城。大军自遵化起行，至二十五里外驻营。在驻营地科尔沁蒙古兵杀一降民，劫其衣。汗闻之，命执其人，亲以鸣镝射之。
十三日，大军至蓟州，获一生员，令持书往谕驻城道员、军官及庶民降。又获明兵之一人遂令持书往谕爱塔，桑阿尔寨来降。将行，谕之曰：“将书与彼，事若成，则授以职。”是夜
乃过蓟州五里外驻营。
十四日，大军至三河县，获一汉人，令持书招降。
十五日，遣贝勒莽古尔泰、墨尔根戴青、额尔克楚虎尔、台吉杜度、台吉豪格统兵三千人，赴通州河查视渡口处，兼捕哨卒。汗自三河县起行，行二十里，前行诸贝勒获一汉人，送
至汗前，讯以敌兵消息，该汉人告称：大同、宣府二总後官之兵皆驻北边顺义县城等语。遂遣台吉阿巴泰、台吉岳托，率二旗兵，乃蒙古二旗兵往。
是日，渡通州河，驻营城北，获县丞之母及妻、三子、一弟及轿夫九人。
传谕各城堡曰：“金国汗谕绅衿、军民知悉：我国向以忠顺守边，叶赫原属我国。万历帝干预边外之事，离间我国，分而为二。曲在叶赫部，而强为庇获；直在我国，而强欲杀害，属肆欺凌，致成七大恨。我知其终不相容，遂慎而告天兴师。天以我为是，先赐我河东地方。父汗仍欲修了，遣人致书讲和，而尔国不从。继而天复赐我河西地方，仍屡遣使讲和。天启帝
及崇祯帝，复行欺凌，命去金国皇帝帝号，禁用自制国宝。我亦乐於和好，欲去帝称汗，令尔国制印给用，又不允行。故我复告天兴师，长驱至此，破釜沉舟，断不返还。夫君臣者，非养民之父母也。尔明之君臣，不愿修好，乐於兵戈，今我军至矣。用兵岂易事耶？凡归顺之绅衿军民，我必加恩收养；其违抗者，不诛之可乎？此非我诛之，乃尔帝自诛之也。倘谓我国小，不宜称皇帝。古之大辽、金、大元，俱由小国而成为皇帝矣，亦曾禁用其称皇帝耶！而且尔朱太祖，原系僧人，赖天眷佑，起为皇帝也。岂有一姓人登皇帝位，永世不移之理乎？天天运循环，有皇帝而废为匹夫者，亦有匹夫而起为皇帝者。此乃天意，非人之所愿也。天既佑我，尔明国欲去我皇帝号，天其鉴之耳！我以抱恨兴师，恐不知者，以为特强征讨，故此谕知。”
十六日，台吉济尔哈朗、台吉阿济格、台吉萨哈廉，率每牛录甲兵三人，向京城侦察。是日，驻於彼处。是日，台吉阿巴泰、台吉岳托至。离大军十五日，败明大同满总兵官、宣府侯总兵官军，因其兵远遁，斩者不多。获马千馀、驼百馀。顺义县城知县率众来降。
十七日，大军起行，距北京城约二十里，至明帝收马堡驻营。该堡南五里外，有明帝牧马围，颇大，每百二里馀，内有马千馀马，明人已於十七日凌晨取去。管马太监二名，及三百馀人，被围出降。获其马骡二百三十五、驼六，择取优良马骡一百九十五、驼五，留其羸瘦不堪乘骑之马四十、驼一，令善加饲养之。
十八日，驻营。
十九日，驻营。
二十日，大军起行，汗营於北京城北土城关东隅，两翼兵沿东北隅立营。哨兵来告，瞭见明兵集德胜门等语。汗队率右翼诸贝勒，领白旗◆军及蒙古兵前进。又告瞭见东南隅有明兵集结。队遣爱巴里、索尼、白格依传令。左翼贝勒莽古尔泰、台吉阿巴泰、台吉阿济格、墨尔根戴青、额尔克楚虎尔、台吉豪格率白旗◆军及蒙古兵前进。遣人察实集德胜门之兵，乃是大同总兵官满桂、宣府总兵官侯世禄军。汗曰：“令我炮手近前发炮火。俟敌官炮毕，蒙古兵及红旗◆军由西面进击，黄旗◆军，由侧面冲入。”於是，按所授方略，两路进击之，填拥於狭隘处，尽歼之。其遁出者，汗复遣御前兵，尽斩之。左翼诸贝勒所攻之兵，乃是宁远都堂袁焕、锦州总兵官祖大寿军。贝勒莽古尔泰，分兵为三队，台吉阿巴泰、台吉阿济格及墨尔根戴青、台吉豪格率兵前进追杀，时明伏兵四起，前进之四贝勒兵，即行友击追杀。贝勒莽古尔泰、额尔克楚虎尔及随行军士、屡
败明溃卒来犯。巴克什乌讷格、额驸苏纳，率蒙古兵击败另外三队兵。
二十二日，遣归降之王太监赍议和书致明帝。是日，汗率诸贝勒及◆军，环视北京城。
二十三日，驻营。
二十四日，大军驻营北京南苑，凡男女逃窜者，悉招至，给以告示，释之归。
二十五日，自克遵化以来，所获马骡，按甲分给。昔分贝勒各取马三、驼二。每旗给马二十，以资旗内永无马匹者暂骑。汗曰：“如此办理，倘有隐匿，或送於蒙古者，被举发时，
加重治罪。”
二十六日，进兵，距城关南二里外驻营。
二十七日，闻我军击败後所馀之袁都堂军，即於城东南隅，安营扎寨。遂令我兵往攻。命兵列阵，逼近而营。汗率诸贝勒及少数随从，往视进攻之处，云、入处坚队。若我军士被伤虽然胜何益？总之，此乃溃散之兵，对於我等又何足为患？遂引军还。
是日，通州之人，备马骡车百辆，赴京城送药。彼返还时，为镶红旗布尔坎哨卒俘获送来。
二十九日，遣杨太监往见崇祯帝。杨太监以高鸿中、鲍承先之言，详告明崇祯帝。遂执袁都堂，磔之。







第二十册　天聪三年十二月
十二月初一日，大军起行，西起良乡，行猎南苑。遂渡浑河，至良乡城东山冈驻营。是夜，招城主知县降，不从。初二日卯刻，正蓝旗光登，即克其城。尽诛军士。收养之生员六人。
是日，遣石廷柱、龙什，招降房山县知县，遂引生员三人见汗。是日，纵略良乡城周围，俘获甚多。
初三日，遣自房山县城来降生员三人还其城，命石廷柱送之。
是日，出略，越宿而还。
初四日，先是，遣蒙古两旗兵堵截明运炮兵。至是，遣人来奏汗，攻取固安县，尽歼其军士。
初五日，赐汉人王富缎衣一袭、钱一两，令持汗之印文，致张总兵官。
是日，每旗遣库使一人，往收固安县城金银财帛。
是日，以掠获马骡，赏甲兵各一，并择壮牛赏甲兵各一，汗亲临视赏。其馀劣骡牛驴，按分分之。八贝勒取其羊。其山羊，赏众备御各二。
初六日，赏高游击、赵游击、鲍副将、宁生员布八十疋，令制团帐房。
初七日，由固安县选美女二十，进献於汗，而汗均赐与诸贝勒。
初七日，阿山、劳萨出哨，击溃明哨卒近二百，杀九人，生擒四人，获马十一。
初八日，因总兵官康古里、不与袁都堂军接战，论罪。削总兵官职，夺其一牛◆诸申，给其弟喀克都里、备御郎球、备御韩岱、亦因此未攻袁都堂兵，削职，夺其俘获。游击鄂硕，
应拟削其游击职，因其父功，免削职。
