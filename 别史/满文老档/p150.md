<!-- { "loadSidebar": true } -->
十一月初八日，遣往宁远之卫徵囊苏喇嘛还。喇嘛报称：“宁远各官曰，尔方来书固封，未奉我帝命，不敢擅开。尔可携还，奏报尔汗即将书露封，迅速送来，待我等阅毕，奏闻我
帝等语。遂将书退还。”
初十日，复遣卫徵囊苏往宁远，赍前书露封。又增一书曰：“金国汗致书宁远各官。我所以专意修好者，是为爱惜生灵，不忍多戮民命故耳。我屡次讲和，乐等不允从。其实，尔大国
理应乐从。而尔等反背理，不顾修好。自今我解盟告天，尽力杀戮征讨。如此，则曲在尔，而直在我矣。事之是非，天有不鉴者乎？”复谕喇嘛曰：“尔将此书密藏，彼若纳我前书，口
出善言，则勿出此书，若不纳前书，不吐良言，则以此书示之。”谕毕遣之。
十一日，朝鲜王李宗遣副将温枢纪来饭礼物，以谢遣弟其祖母之丧。
十三日，汗下诏书，谕六部诸贝勒曰：“初厘定国政，设六部时，满、汉、蒙大臣分任各部承政、参政二级。今观之，坐立无序、尊卑紊乱。如此，则国政向由而定乎？”
二十二日，以镶蓝旗宗室费杨古阿哥属下游击贾色兰、备御道兰，於大凌河之战，见阵亡孟坦尸在城门壕边而未携还，因鞭一百，革职。
是日，赏永平、大凌河总兵等官银各二十五两；副将等官各二十两；游击、参将等官各十两；备御、守备等官各五两。永平、大凌河总兵官、副将、参将、游击等官，以赏银礼叩
谢汗。汗召各官宴之。其永平，大凌河备御以下，守备、都司以上各汉官，命礼部宴之。
十七日，阿鲁部杜斯格尔济浓所属之奇塔特楚虎尔台吉率男、妇、幼五百人，尽携牧群家产逃来，叩拜汗并献马、驼。
十八日，满洲国天聪汗，遣巴都里、察哈喇　董纳密往朝鲜国，定每年送来金百两，银千两，各色棉绸一千，各色葛布一千，各色细布一万，豹皮一百，水獭皮四百，水牛角百对及苏木二百斤，大纸千刀，次纸千刀，龙纹细席一，各色花席一百，胡椒十柳斗，绿皮二百及上等腰刀二十，顺刀二十，松萝茶二百色。
十九日，有八十四人，携马百有十二，自蒙古察哈尔部逃来。
十二月初二日，汗下诏曰：“自我以下八旗诸贝勒，凡在屯街行走，冬夏俱服朝衣，不许服袍。出野外行走，方许服袍。冬月入朝，许戴元狐大帽、燕居时戴菊花顶貂帽及貂皮圆毡
帽。春秋入朝，许戴菊花顶貂帽。夏月许戴缀缨玉草凉帽。缎与蟒缎，视其所得服之，勿服黄缎及缝有五爪龙等服，若系汗所赐者，方许服用。至缎靴，不得随地穿用。夏月入朝许服无
扇肩朝衣。至八家诸福晋居家服色，前业已下旨。今若出外，冬夏俱服捏摺女朝褂及捏摺女朝衣。冬月许戴菊花顶貂帽，夏月戴菊花顶玉草凉帽。又诸福晋等，美衣不服，存贮於柜，欲
死後携之去耶？其生前不服之衣，欲死时服之耶？岂在九泉之下得配丈夫较现世所配贝勒之上耶？其华美之物生前不服用，徒投於火，化为灰烬何为也？尔诸福晋等详思之，若趁年少修
饰，及时服用，则为善矣，年少时不修饰，年迈时勿追悔，生前不服用，死时勿叹惜。以上禁令，自十二月二十日始察之。”
汗下诏曰：“国中满洲、汉人、蒙古，自领旗大人以下，带子章京、护军及牛录下，闲散富人等以上，冬夏在屯街俱服披领，不许服袍。至极贫之人，可服无开襟袍。其有无披领、由各固山额真视别之。倘在外时，俱许服袍。又汗、诸贝勒下闲散侍卫、带子章京、护军以上，其有缎者许服缎衣；上述人员以下者，均不得服缎衣，许用佛头青布。所以令众人用布者，
非为缎疋专供上用也。计其价值，一缎之价，可得佛头青布十。一缎可制一衣，十佛头青布可成十衣，缎价昂且希少，佛头青布价廉且丰足，想此有益於众贫民，故约束之。凡妇人服缎与佛头青布，各随其夫。至於戴帽，冬月许戴缀缨圆毡帽，夏月有玉草凉帽者，许戴之，无则可戴笠帽。准许服缎者，不拘缎与蟒缎，视其所得服之。惟黄及金黄色不许用，勿用五爪龙服，若系上所赐者，则服之。至黑狐大帽，凡系属大臣等自制者，均不许戴，令禁止之。惟上赐者许戴。至缎靴，不许平人穿用，应服缎者，入朝与宴时方许穿用，不得随地穿用。又在街衢不许戴黄狐大帽，出外寒冷时方许戴之。其钉菊花顶帽及杂色皮棉帽、概不许戴。又宽带及皮绵无袖齐肩短褂，在屯街不许服东，外出许服束。以上禁令，自十二月二十日始察之。”
 汗下诏曰：“国中蒙古诸贝勒之妻及蒙古妇女，冬夏俱服捏摺女朝褂及捏摺女朝衣。冬月戴钉菊花顶貂帽，夏月戴菊花顶凉帽。其缀缨皮帽、棉帽及缀缨矮凉帽，概不许戴。所以禁
止戴缀缨帽及凉帽者，因尔蒙古妇女专尚缀缨乃恐一疋大缎费於一缨之用，故禁止之。以上禁令，自十二月二十日始察之。”
是日，天聪汗第三兄和硕贝勒莽古尔泰，患微疾二日。第三日辰时，病笃。汗与诸贝勒俱往视。未时，汗与大贝勒还家。留诸贝勒、大臣仍守护患病具勒。至申时，贝勒薨。属猪，时年四十有六。汗、诸贝勒及众福晋俱往，乃哭至二鼓。时莽古尔泰大福晋欲殉，请於汗曰：“我随夫贝勒已久，岂能独存，我遂欲殉。”汗劝慰曰：“尔子尚幼，既失父，又失母，子将谁抚？”福晋对曰：“我虽生，岂别有抚养之法耶？汗为叔父，贝勒为伯父，众自养之也。”遂不剪发，不脱珥，固欲殉。汗力劝之。命栋鄂格格和诸贝勒为福晋剪发、脱珥，怜恤遗子。遂劝止福晋随殉。又乌拉福晋亦欲殉。汗曰：“阿哥素与尔不甚睦，不宜随殉。”福晋对曰：“初与我和睦，因失礼於汗岳父，故见疏。今岂有弃夫贝勒而独存之理乎？”言毕，遂之别室自尽，随殉，又房婢一人亦随死殉焉。遂依丧礼，汗、诸贝勒及诸福晋、同姓宗室皆摘缨，其本旗大臣以下，亦命摘缨，妇人皆穿孝。子时，三鼓，当汗、大贝勒、未出痘诸贝勒及福晋，闻国中人多出痘，俱还家。汗不入室，坐於正中侧门下达旦。是夜，汗向岳托、墨尔根戴青及豪格等三贝勒叹曰：“有生有死，例来如此。但凡人死，必俟殡殓诸事料理完毕，众人举哀为善矣。如若未及殡殓众即入内，则必乱也。”次日巳刻，即将贝勒及福晋尸身分别入殓出殡。送灵舆之时，命备鞍为十三，以二马驮盔甲，以三驼驮围帐房及铺盖食用诸物，列黄伞一、大纛二，小旗十、系豹尾枪四、鼓、喇叭、萧等，送至屯外。时已出痘之诸贝勒及八旗满、汉、蒙大臣俱往送。因有出痘消息，汗及未出痘贝勒未往。於次日，汗於中门内设围帐房守丧。未时，送灵舆诸贝勒还。汗提及祭奠事，谓诸贝勒曰：“仍照前定例，初祭一次，大祭一次。凡人祭奠，乃多以纸为楼塔上造佛像而焚化之，甚非所宜也。佛、神岂能祭奠时用耶？著永行禁止。”诸贝勒请汗饮茶，汗曰：“先奉大贝勒饮。”遂命总兵官杨古利额驸、和硕图额驸、冷格里、叶臣副将、达尔汉额驸及伊尔登等，以茶奉大贝勒饮。当大贝勒饮毕，汗因诸贝勒劝，亦饮。是日，子时三鼓，汗方入室。诸贝勒亦各还家。
【原档残缺】喀喇沁部多尔济台吉属下男丁二人、妇幼各二人外逃，彼等擒获来献。
初七日，正黄旗冉色惠因无粮，未按官员品级给银，院内无门，上告於汗，後博黑、喀木图、敦多惠、罗硕奏请汗。遂命按相公品级给银、粮，并造门於院内。
是日，自大凌河逃来之刘口津，因无衣服上告於汗。後博黑、喀木图、敦多惠、罗硕奏请汗。遂命赐衣一袭。
是日，有汉民夫妻二人乘驴由锦州逃来，驻牛庄之洪尼雅喀见之，获而来献。遂将逃人付岳托贝勒收养。
初九日，初祭莽古尔泰贝勒，祭礼之数：棉索皮袄、金腰带、帽、靴、长棉袄、裤，装入皮囊之旧衣物：袍二、长棉袄一、裤一、貂毡帽二，插有弓箭之撒袋、雕鞍辔一、素鞍辔二、银扁壶一、壶一、茶筒一、杯二、碟一、纸楼二、纸库房一、纸桥一、纸塔二、褡子二及纸金银元宝三万、纸钱五万、佛花五十、幡五十、引幡一，杀羊七，列宴二十五席祭之。祭奠时，以鞍马十一、空马十一、驼六引路。时因国中有出痘消息，祭坟时，汗、大贝勒、及未出痘贝勒均未往。已出痘之诸贝勒及八旗满洲，蒙古大臣、众汉官皆往祭焉。
初十日，汗率诸贝勒出猎，至抚顺所。有猎卒八人，强取民间堆积榛子柯，各鞭二十七。汗集八旗大臣谕曰：“自今以後，不许私入庄屯，擅取民间堆积柴草。不许往尚未狩猎之山上伐木。乱行者执究。”
十二日，抵赵甲、汗谕曰：“不许喧扰，即使新旧有名望之人，若於贝勒前迎射，则鞭一百。即系贝勒，不必入众人群内驰射。若能严加管束猎队，诸贝勒亲入围内驰射，亦无可非
议。”
是日，往征兀扎拉路乌巴海巴图鲁，遣拜萨哈、汪达礼、山塔及阿库都等赍书至。奏言：“每二旗兵合为一路，分四路进兀扎拉路。闻彼往握黑河捕鱼，遂遣二旗兵入，斩男丁三百三十八人。共获男妇幼稚七百名口，马三百七十三，牛一百二，合计一千一百七十五，貂皮七十八，猞猁狲皮十五、水獭皮三十八、狐皮二十二、灰鼠皮八百、黄鼠狼、灰鼠、貉皮袄共三十四。”
十七日，猎於厄野地方，时有虎被围，汗之随身侍卫噶尔朱巴图鲁持刀追逐。汗驰入射中虎，噶尔朱直前砍之，虎齿噶尔朱所乘之马足，彼即砍杀其虎。汗切责噶尔朱曰：“尔果勇，
施於战阵，乃为有益，而用於无益之虎，勇乎？从今後不许复侍卫前。”
十七日，前往朝鲜之巴都里游击、察哈喇及董纳密还，奏曰：“朝鲜国王於我所定数额，止给十分之一。又谓金、银、牛角三项，非我国所产等语，不肯允从。”天聪汗谕该部曰：“朝
鲜使者朴兰英来，不准放进，勿受所进礼物，逐之还。”遂逐朝鲜使者还。
十八日，以行猎时随猎者乱行，复宣谕曰：“每旗命大臣一员，不佩撒袋专司统辖。凡不随甲喇、牛录行走，及逗留於後者，悉行执之。”
是日，仍次扎鲁河。
十九日，次色和里。
二十日，仍猎於厄野地方。贝勒额尔克楚虎尔见一只麅，自山巅突然至马前，引满欲射麅复向左奔逸，急向後射之，时其兄墨尔根戴青贝勒从山旁逐麅，未及见，中其大腿，大哨箭深入箭鼻。
二十五日，次孟衮河。
二十六日，起行，前往朝鲜之巴都里、察哈喇及董纳密备御至大猎过午歇马处。
是日，戌时，汗入渖阳城。















第六十一册　天聪朝事六件无年月
赐刑科衙门巴克什四人、通事四人，兽科衙门巴克什四人及粮科衙门巴克什四人，各佛头青布二。
【原档残缺】倘尔等合谋以待留後者，被我等察觉，尔等将结仇矣。
