<!-- { "loadSidebar": true } -->
聪睿恭敬汗之弟舒尔哈齐贝勒係唯一同父同母弟，故凡国人、贤良僚友、敕书、奴仆，以及诸物，皆同享之。虽使之如此同享国人僚友以及一切物件，然弟贝勒於征战前，未见一超卓之举，於大国之政道，未进一善言以慰之，全然无德。虽属无德，仍以唯一之弟而不厌恶，举凡诸物，皆同样供养之。如此供养，弟贝勒尚不知足，积年纍月，怨其兄长。兄聪睿恭敬汗曰：“弟尔所得家业及国人、僚友，非我等之父所遣留之国人、僚友，乃为兄我所赐也！”责其过恶之後，弟贝勒口吐怨词曰：“此生有何可恋，不如一死！”遂背弃使其同享国人，僚友之兄长，携其部众，出奔他路異乡以居。聪睿恭敬汗怒，遂於此酉年，时聪睿汗五十一岁，弟贝勒四十六岁，三月十三日，尽夺赐弟贝勒之国人，僚友以及诸物，使其孤立。时有族人名阿席布者，因未曾劝止弟贝勒反而鼓动挑唆，是以杀之。又将大臣乌尔崑蒙兀，吊缚於树，下积柴草，以火焚之，借以辱弟贝勒，使其孤立。弟贝勒自责曰：“多蒙兄汗赡养，曾欲别往以居，洵属狂妄，实乃我之过也。”於是翻然归来。聪睿恭敬汗遂以籍收之国人、僚友，於当年，悉数归还弟贝勒。后弟贝勒仍不满其兄聪睿恭敬汗之待遇，不屑天赐之安乐生活，遂於辛亥年八月十九日卒，享年四十有八。
前已酉年九月，获悉呼尔哈路之一千兵，来侵聪睿恭敬汗所属之宁古塔城，驻萨齐库之聪睿恭敬汗兵百人，即前往迎战。击败呼尔哈之一千兵，生擒其大臣十二人，斩人一百，获马四百匹，甲百副。其后，呼叶路人收留由已降聪睿恭敬汗之国中出逃之人。聪睿恭敬汗乃曰：“尔呼叶路人不降则已，何为收纳业已降我之国中出逃之人？”遂於酉年十二月，命大臣扈尔汉侍卫率兵千人，往征呼叶路，尽克之，俘获二千。在彼过年后，於二月还。聪睿恭敬汗以征服呼叶路功，赏扈尔汉侍卫甲胄、马匹并赐号达尔汉侍卫。时有来投顺聪睿恭敬汗之绥芬路大臣图楞，为雅兰路人掠去。庚戌年十一月，聪睿恭敬汗五十二岁，命大臣额亦都巴图鲁为主将，率兵千人，往纳木都鲁、绥芬、宁古塔、尼玛察四路，将其民俱编户携来，令户口先行。然后回兵往征雅兰路。於十二月尽取之，俘获一万带回。
      
①老满文原档册自此以前均已残缺无存，故乾隆时期的转写本色也由此处开始抄写。
②由“到来。见此到来之乌拉兵后……”至此一段，后由本书第十函天命年月不全档第七十四册倒数第二段抽出补上的。见720页。
③“诸申”系满文音译，此词含义有二。一系指女真——满族的主要成员，是酋长、贝勒的属下；一系族名，即“女真”或“女直”的满文原音字。本书将该词皆译为“诸申”，请读者根据具体内容区分“诸申”的不同含义。
第二册　　辛亥年至癸丑年
辛亥年，聪睿恭敬汗五十三岁。二月，聪睿恭敬汗命查本国各路各村无妻者，计有数千人。若悉配以妻室，则女子不足。遂拨库财，各赐毛青布二三十疋，以买娶妻室。
　　聪睿恭敬汗赐来降之宁古塔路大臣僧格，尼喀里二人甲四十副。时僧格、尼喀里将四十副甲置於绥芬路。乌尔古宸、木伦路人侵绥芬路，掠其四千副甲而去。聪睿恭敬汗遂遣呼尔哈路人博齐里往谕曰：“以马四十匹驮我四十副甲送还。”乌尔古宸、木伦路人，既未送还所劫甲胄，其路人等亦未降。遂於聪睿恭敬汗五十三岁七月，以汗子阿巴泰台吉，费英东扎尔固齐、硕翁科罗巴图鲁等为主将，率兵一千人，往略乌尔古宸、木伦路，俱克之，共俘获一千．
　　呼尔哈国之扎库塔人降聪睿恭敬汗后，赐甲三十副。彼以所赐甲转送萨哈连部人，披於树射之。又收受乌拉布占泰送以招降之布疋。本亥年十二月，遣汗之婿何和里额驸、额亦都巴图鲁、达尔汉侍卫三大臣，率兵二千，往征呼尔哈路。围扎库塔城三日，谕降不从，遂攻取扎库塔城，斩人一千，俘获二千，其周围之呼尔哈路皆使降之。携图勒申、额勒申二大臣及五百户人而还。
　　壬子年，聪睿恭敬汗五十四岁。四月，蒙古国贝勒明安送女与聪睿恭敬汗为妻。
　　昔布占泰为我阵获，既赦其死，予以收养之妻以女三，三为我婿，七与我盟。然布占泰竟负盟约，二次来侵养父聪睿恭敬汗所属呼尔哈国。又扬言夺娶养父聪睿恭敬汗以牲畜行聘叶赫贝勒布寨之女。又闻其以骲箭射聪睿恭敬汗所赐之女俄恩哲格格。汗深恨之，遂於子年九月二十二日，自汗城发兵往征。二十九日，三万兵抵乌拉国，沿乌拉河西岸而行。时乌拉贝勒布占泰兵迎至乌拉河东岸立营。聪睿恭敬汗即张黄盖，吹喇叭，哨呐，敲锣鼓而行，至乌拉河此岸下马而坐。兵士往略乌拉河此岸六城，尽取之。於距乌拉大城西门二里外位於河岸之金州城安营。十月初一日，汗出营祭纛，见乌拉大城北面之上空有蓝白二光横贯东西。乃驻三日，尽焚其粮。设营期间，乌拉贝勒布占泰兵，书则出城立於河畔，夜则入宿城中。聪睿恭敬汗之二子莽古尔泰台吉及四贝勒请渡河战之，聪睿恭敬汗不允，乃曰：“尔等勿作似此浮面取水之议，当为探源之论耳。如伐粗
木，岂能遽折乎？必以斧砍刀削，方可折矣。欲一举灭其势均力敌之大国，岂能尽灭之乎？先剪除其外围部众，独留其大村。无奴仆，其主何以为生？无诸申，其贝勒何以为生？”乃毁其所取六城，尽焚其庐舍。第四日，起兵沿乌拉河此岸回还。行至伏尔哈渡口，聪睿恭敬汗兵於此岸立营，乌拉布占泰汗命其属下乌巴海巴图鲁乘舟至乌拉河水中央呼曰：“父汗大驾至此，料为愤恨而来也。今父汗之怒想已平息，可留一言而归。”於是，遣使来告者三。乌拉布占泰汗率其六僚友，乘舟至河中央，於舟上望聪睿恭敬汗跪拜曰：“乌拉国即父汗尔之国也，乌拉之糗粮亦即尔之糗粮也，请勿焚粮。”聪睿恭敬汗擐明甲，乘大白马，出人军前，至乌拉河水及马前胸处站立，乃怒斥曰：“布占泰！昔擒尔於阵，收养应杀之身，归主乌拉国，以我三女妻尔。布占泰！尔以为天高地厚，改常变心，负七次盟言，二侵我所属呼尔哈路，更声言夺娶养父我所聘叶赫之女。以我诸女归异国，义当尊为彼国主之福晋，尽与尔以骲头箭之乎？若我女有过，当来告我。汝可举出殴击天生爱新觉罗氏之例，百世之事
或不知，十世、十五世以来之事，尽不知耶？如有殴我爱新觉罗氏人之例，则以尔布占泰为是，我兵来者非也。傥无此例，则尔布占泰为何以骲头射我女耶！此受骲头箭之名，我活时匿之於心乎？死后负之而去乎？古人有云：‘宁折骨，毋损名。’见之花绳，想似毒蛇，见淹凌水，想似海水。而今与兵至此，并非我所愿，因闻以骲头箭射我女，因此结怨，亲自前来！”乌拉布占泰汗乃粉饰曰：“想必有人诬谤，使我父子不睦耳。并未曾言欲娶尔所聘之女。设我曾言欲娶尔所聘之女，则我今在水
中，上有皇天，下有河神龙王，岂不知乎！亦未以骲箭射父之女也！”时乌拉布占泰汗下扎尔固齐拉布泰曰：“汗！尔若有此怨言，可遣一人来问也。”聪睿恭敬汗曰：“拉布泰！我部下岂无尔等之人耶？尔以鸣镝射我女，扬言夺我所聘之女，岂谎言乎？苟为虚假，自应询问切实，既已属实，问尔何为？此河岂有不再结冰之理耶？我岂有不再来之理乎？拉布泰尔可经受我腰刀乎？”布占泰曰：“拉布泰！尔勿言。”乌拉布占泰汗之弟喀尔喀玛贝勒曰称“汗，请尔最后赐一言以归。”聪睿恭敬汗曰：“果未射我女，不娶我所聘叶赫之女，布占泰！可以尔诸子及尔乡诸大臣之子送来为质则始鉴尔诚。如不将诸子送来为质，我不信尔矣。”言毕回营，驻新登峰一宿。翌日驻吉林一宿。驻乌拉国内共五日。第六日至乌拉河畔名鄂尔珲通地方，於伊玛呼峰筑城，留兵千人而还。同年十二月，天有光线起自乌拉国，经聪睿恭敬汗宅邸南楼以南，直抵呼兰哈达前。自此或以为布占泰有从善之意，遂观察一年。观之并无从善之意，反闻布占泰杨言娶叶赫之女后，将聪睿恭敬汗二女自家中逐出，幽於高墙屋内。布占泰以其女萨哈廉，子绰齐鼐及其村中十七大臣之诸子送叶赫为质等语。又闻，其乌拉所送之人质拟於癸丑年正月十八日启程。遂於十七日，聪睿汗年五十五岁时，发兵三万，包围乌拉孙扎塔城，攻克之。由此前进，又取郭多城，又自此前进，取鄂谟城，并驻营於该城。翌日，乌拉布占泰汗率兵三万，越富勒哈城前来迎战。聪睿恭敬汗部下领兵诸贝勒、大臣请曰：“乌拉兵既出城迎战，可往战之！”聪睿恭敬汗曰：“如伐粗木，必以斧砍刀削，方可折之，竖立之整木，岂能遽折？其击均力敌之大国，战一二次，能尽灭乎？必先尽取其外围之国，尽破其外围之城，尽毁其在外之糗粮。其外围之国尽除，仅留其大城，彼焉能生存？终必覆亡也！”聪睿恭敬汗之子古英巴图鲁、阿敏台吉、汗所擢用之五大臣及领兵诸贝勒皆曰：“初所虑者，如何诱布占泰兵出城，今其兵已至效野，反不出击斩杀。若知如此，何必喂饱马匹，整备盔甲、鞍辔、弓箭、刀枪即自家中前来。今日不战，俟布占泰得娶叶赫之女再征讨之，将何为耶？其辱孰能忍之！”聪睿恭敬汗怒曰：“两大军交战，非兵士率先攻战，乃我自身、我生养之诸子及我所擢用之五大臣等率先攻战耶。一经攻战，则我为首之贝勒、大臣等恐有所失。我之所虑即此，绝非惧怕之言，实乃为怜惜道统而言耳。承天之恩则使我自幼即有孤身冲杀千百之敌、刀劈箭射、成骁勇之身。”遂命曰：“战即战，去，取甲来！”取甲后即欲披挂。军中诸贝勒、大臣及兵士等皆喜，如天雷地动，乘马奔袭，由此出兵。布占泰汗率其三万兵过富勒哈城前来，徒步迎战。聪睿恭敬汗兵进至百步之外敌箭可达之处，下马进攻。聪睿恭敬汗观之，只见两大军互射之箭，犹如风卷天雪【原档残缺】花开。时聪睿恭敬汗身先①【原档残缺】砍杀入阵。遂击败乌拉布占泰汗之三万兵，斩万人。恐其残兵得隙入城，先遣精兵入城据门。聪睿恭敬汗随后至，登城楼而坐。是役，破敌三万，斩杀万人，获甲七千副。其乌拉国数世相传之汗业则至是乃灭。得其大城，获其全国。於大城宿营十日，分俘虏，编一万户，携之以归。昔两次所现之天光，即攻取乌拉图之兆也。
①由“一经攻战，则我为首之贝勒、大臣等恐有所失。……”至此各段，均系由本书第十函太祖皇帝天命年月不全档第七十四册倒数第三、四段抽出补上的。见７２０页。
第三册　　癸丑年至甲寅年
