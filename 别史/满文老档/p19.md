<!-- { "loadSidebar": true } -->
因此七大恨之故，而兴师征伐。”遂拜天焚书。於出城启行时，汗谓众军之主诸贝勒、大臣曰称：“兴此兵，非我所愿，首因七大恨，至於小忿，难以枚举，凌迫己极，故此兴师。凡阵获之人，勿剥其衣，勿淫其女，勿离其夫妻。因抗拒而死，听其死。不抗拒者勿杀。”并宣众记之。谕毕启行。是日行至三十里外，八旗兵分二路按序前进。是日，汗至固勒地方驻营。次日十四日已时，天雨。是日，分二路行进之八旗兵，又分八路前进。是日，汗至斡珲鄂谟之野驻营。是夕，汗将金帝往事讲与蒙古贝勒恩格德尔、萨哈尔察部大臣萨哈廉二婿，乃曰之：“纵观自古帝王，虽身轻战伐，当甚劳顿，亦未有永为帝者。今我兴此兵，非欲图帝位，而永享之，但因明万历帝欺我太甚，不得已而兴兵也。”言毕，即宿於彼处。当夜忽雨忽晴。至夜半传军士穿甲起行，天已放晴。八旗兵列隧而进，隧宽百里。十五日晨，汗亲率兵往围游击官所驻之抚顺城时，由城外派遣边内所擒之汉人特书往谕。其书曰：“因尔明兵越边驻守，我乃征伐。尔抚顺城主游击，即战亦不能胜也。我欲即日深入，尔若不降，误我深入。倘尔不战而降，则不扰尔属兵众，不损尔之大业，仍照原礼，予以豢养。尔乃博学聪明之人也。我已擢拔多人，以女妻之，结为亲家。况且对尔，岂有不超升尔原职，不与我一等大臣等并列豢养之理乎。望尔勿战，战则我兵所发之矢，岂能识尔？若为无目之矢所中，必亡矣！即战则力不敷，虽不降而战死，亦何益焉？若出城迎降，则我兵不入城，尔所属兵众，皆得保全也。若不出降，我兵攻入，村中妇孺，必至惊散。假使如此，与尔不利也！尔勿以我言为无信，不得尔此一城，我岂能罢兵乎？失此机会，悔无及矣。倘城中大小之官吏，军民人等献城归降，妻子亲族，俱无离散，亦乃尔等之大幸也。降与不降，尔等应熟思为好。勿以一时之小忿而无信於我，勿失事机，出城降可也。”城主游击李永芳得书，身着袍服立於城南门上，声言投顺，然又令兵士备兵器以战。我兵遂竖云梯攻之。不移时即登其城，游击李永芳始着袍服，乘马出城来降。镶黄旗固山额真阿敦引之见汗。汗未令下马，举手相见。传谕曰：“城中之人，攻城时，战死者，任其死，克城后，勿杀。”皆令抚养之。於是攻取抚顺和东州、玛根丹三城及小堡、台、屯，共五百馀。各营於所至之地。汗归驻抚顺城。十六日约八旗兵於抚顺城西旷野会齐，由此班师。至边界附近嘉板之野驻营，分人畜三十万，编千户。时有自明山东、山西、河东、河西、苏州、杭州、易州等八省①来抚顺城贸易之人，选出十六人，厚给路费，即以七大恨之书付之释还耳。留兵四千毁抚顺城后前来。驻五日，未将俘获分完，遂令携归尽分之。二十日，分遣六万兵携俘获前行。立大功者重赏，立小功者轻赏，而负伤者视伤势轻重，酌情行赏、重赏阵亡之甲兵。汗亲率兵四万，移营前进，至边界附近驻营。二十一日旋兵，汗至距边二十里外，将驻营谢里甸，即有哨卒见明兵至，报大贝勒、四贝勒。於是，令众兵备甲至边迎之，随遣哨卒报汗以闻。汗曰：“彼兵非来战我，乃欲诈称追诸申兵出边，以诳其帝而来，必不待我兵也。遂命大贝勒、四贝勒停兵。”遣额尔德尼巴克什传令后，二贝勒驻兵於明边，并遣人回报汗曰：“待我则战，不待则逃矣！若不待而逃，可追袭其后，否则我兵寂然而回，必谓我不能敌畏惧而去也！”汗曰：“所言极是。”遂率众军前往。时明军於山上三处立营，掘壕布列枪炮以待。明兵虽如此布阵，我军全然不顾，即刻追击。初刮西风，待临近明兵，风尘骤转向明军，明兵枪炮则喑。英明汗军遂冲入击败之，陈斩广宁总兵官张承荫、辽东副将颇廷相并海州参将及游击五名，并千总、把总等官五十馀人。追杀明军万人四十里，仅三百人得脱得获马九千匹，甲七千副并有军械，是日分赏之。於明边驻营。二十二日，探问阵伤者，按伤势轻重论功行赏。因当日未将俘获事宜办理完竣，当晚军营稍加移动，於横跨两界之都喀冈驻营。二十三日，处理俘获事宜告竣，自都喀冈起程，至谢里甸驻营。是夕日落后，有青蓝光二道，粗细相等，自西向东，横亘於天。二
十五日，众福晋迎於拖克索渡口，驻於此。二十六日入城。此次出兵，有名阿齐者，属萨克达部舒赛牛录人，不遵军令，擅离众兵，杀鸡烧食，另有四人见而共食之。时遇清河明兵，杀五人。遂斩阿齐，零割其肉，分与各牛录，以儆诸军。攻抚顺城时，云梯已竖，前人先攻入城，后人未继，先入者殒身。因将二队未冲入之伊赖割耳鼻，贬身为奴。曾有言在先：“五牛录额真及牛录额真，凡有委任职事，如能胜任，则受汗所任之事，否则，即以不能而却之矣若己不能而强受之，非止其一身也，管百人者，则误百人之事，管千人者，则误千人之事矣！所谓事者，皆汗之大事也。”受命辖五牛录之噶尔泰，因管带不力，革去管带五牛录之职，夺其俘获。常古纳以谎报其五牛录失利情事，革去管带五牛录之职，没其俘获。纳齐布侍卫以虚张声势，将其以五牛录额真名分赏赐之物，尽行免之。伟齐以虚伪急躁，而拟虚伪之罪，未没其俘获。受命管辖五牛录之阿希布，
因其一马疲羸，离其所管【原档残缺】牛录，又离其牛录旗纛，宿於他处，革去管带五牛录之职，免其【原档残缺】没其俘获。受命统领一牛录之【原档残缺】舒赛，率其一牛录人，於阵获之俘获之物品处【原档残缺】。诸贝勒遇敌，前往迎战，舒赛牛录之人，皆不知去向。直到敌退还师，方与其人相会。故革去舒赛管带牛录之职，没其俘获。
　　记法典作书之大臣额尔德尼巴克什曰：“夫明万历帝失道，故天地责之。时明军万人，三处立营掘壕，层层布列枪炮，但战而不胜，均被击败杀戮。风忽转向明兵，致七名炮手为己所发之炮击中殒命。诸申国英明汗得道，故天地祐之，风雨相宜，数万明军犹不及千兵，我军长驱直入，击败其兵，杀其万【原档残缺】。其时明军万人，置大炮一百，小炮一千。虽布列枪炮千百，仅击亡我后方役兵二人。数人仅中皮肉，并未致伤，犹有一人弹丸透其煖帽，未见受伤。皆乃天神助我避之也。能透二三层铁甲之枪炮，中我赤身或身着单薄者，竟未致伤，皆乃天神之庇祐也。反之英明汗兵所射之箭，所刺之枪，所砍之刀，皆能命中，亦乃天助。转瞬之间，即将山下驻营之许多兵，砍杀殆尽。何以得知天助耶？攻抚顺时，夜半天雨，倘若披甲时仍未晴霁，兵士如何可行？抚顺城焉可遽下？此其一。再者，倘广宁、辽东之兵未追至边境，我军岂能进入明边？彼之来境方使我得以挫彼明国之锐气也。明军若於分俘获之先前来，则俘获必将走失一半。迨俘获分竣后我军有备，明兵始至，所谓天助者即此也！”俾自抚顺城来降之千户，未分其父子、兄弟，
未离其夫妇。因战事而失散之兄弟、父子、夫妇、亲戚、家奴及一应器物，尽查还之。此外，再给以马、牛、奴仆、衣服、被褥、粮食等。又给牛一千头，以供食用。每户分给大母猪二
口、犬四条、鸭五只、鸡十只，以供饲养，并给与器皿等一应物件。仍依明制，设大小官员，著交其原主游击李永芳管辖。英明汗愿愈加豢养之，遂与诸臣商议曰：“当尽心供养该抚顺
城游击，以使其生活有趣。”并以汗子阿巴泰之长女妻抚顺游击。於闰四月初八日，设大宴庆之。二十二日，以七大恨之书付明帝鲁太监之商贾二人及开原一人、抚顺一人，遣还明帝耶。
①原转抄本签注：谨查旧档，虽称八省，然仅列七处地名，照原档抄之。
第七册　天命三年五月至十二月
　　五月十七日发兵。十九日，攻克法纳哈花豹冲、三岔等大小共十一城，驻军该地。是夜夫诸贝勒、大臣选率精兵，远离大营，对营各自立寨，分队着甲驻守。二十日，招服松山屯城。其周围四城因招之不降，乃攻而尽戮之。兵入明边凡三宿，明军未出，哨卒亦未至。克取大小城十七座。驻三岔堡，分俘获时，天雨二日一夜。额尔德尼巴克什曰：“设此雨①天，自半夜延至次晨进击之时，焉能攻取此路？谓天助者是也！”遂出边驻六日，办理俘获事宜告竣。攻城负伤者，视其伤势轻重，分别赏赍之。遣人将负伤不能自理者、有事者、患病者及俘获一并护送回家。又进入法纳哈花豹冲、三岔路，掘取其所藏粮食。二十八日晨雾。於下雾日卯时中刻天上有红、绿、白光，垂於我军两则，上圆如门，一端在军前，一端在军后跟随军行十五里外方散。遂将此处十七城及诸小寨之粮尽行取回。又入抚顺路，放马食田中青禾，将往日窖藏之粮谷尽数运回。六月二十
二日，广宁都堂遣大臣二名、通事一名及前送书者一人，共七人来言：“欲两国修好，可送还尔所俘数人，并遣使前来。”英明汗曰：“於征战时所获之人，何可还耶？倘以我为是，则除俘获之人外，尔应增送金银绸缎与我；倘以我为非，则我不求和，征讨如故。”谕而遣之还。
　　七月二十日，出兵攻清河。未时天雨，至夜天晴。二十二日，攻围清河城。城内一守城游击率兵五千及地方兵五千固守，并有大小枪炮一千二百。其万馀兵箭射，刀砍、枪刺，掷石，又以千馀枪炮齐发，但未闻其声。遂破城而入，尽杀其兵。被杀者之下压死未受伤者亦甚众。城既克，驻四日以分俘获。又由清河城西驱辽东，宿二日后，明使李参将等五人至，彼等终无修好之意，故未令遣还。又闻遣李参将乃为来探进兵之路，故由此撤回，进兵南路。即毁一堵墙、硷厂堡，将该路窖藏之粮谷，尽行运回。所种田禾，尽行秣马。俘获三千。於边内驻十三日班师。攻清河之日，明兵五千出靉河，袭击住林中之英明汗所属新栋鄂塞，杀男丁七人及妇孺共约百名。自清河班师之前，遣达尔汉侍卫率兵四千往守抚顺路沿边，以护我收割之粮谷。班师后，洪水泛滥。额尔德尼巴克什曰：“出师天雨，班师泛洪，倘雨自半夜下至次早出兵时，清河如何可得？谓天助者是也！”诸贝勒、大臣告汗曰：“请撤回西路护卫刈禾之兵。”汗曰：“设若我军尽退，兵还各家，则明军必以为我军不在一处，待我各地合兵以前，可乘机宜略我某地而去。故明兵必来杀我收获边粮之人。”诸贝勒、大臣等不肯。汗遂从诸贝勒大臣之言，令撤还护卫刈禾之兵。
