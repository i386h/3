<!-- { "loadSidebar": true } -->
　　额尔德尼巴克什为其牛录人塔布兴阿首告之。额尔德尼遂告豪格父贝勒曰：“雅荪、乌讷格挑唆塔布兴阿告发我二人。”又告曰：“不可不令雅荪乌讷格辞离於汗。”雅荪，乌讷格以其言告汗。遂查抄额尔德尼巴克什之家，抄出汉官所馈之退毛整猪八口，以及家鸡、野鸡、稻米、面等。将汉人所送一切物品，送汗衙门内复抄其家，尽没其绸缎、蟒缎，毛青布、翠蓝布、衣服等家产。汗曰：“汗之近人，何可无此财物？”遂将该财物尽还额尔德尼巴克什矣。
　　汗曰：“汉官之馈，少受尚可。所受过多也。”故将额尔德尼巴克什治罪，还给奴仆六对，马七匹、牛三头。其馀人、马、牛皆没收之，赏给阿巴泰阿哥。革额尔德尼副将之职，贬为庶人，其所管牛录，赐与蒙噶图。至於达海巴克什，箭刺其耳鼻，革其游击之职。博和里因与塔拜阿哥殴斗，先拟其罪，鞭责一百，籍没家产，其身赏给大贝勒为奴。后复拟死，旋免其死，箭刺耳鼻，释放。
　　额尔德尼巴克什复於汗前抉雅荪之短，曰称：“尔偷购覆盖祭器之蟒缎四疋，倭缎一疋，此事汗可知乎？”汗曰：“前曾颁谕，都堂、总兵官以下，备御以上，购买蟒缎，只限一疋，尔倘若以财随意购取绸缎、蟒缎，则何足他人购用？”乃拟死罪，但因痴呆，宽免一死，还给人六对，马六匹、牛三头。其馀人、马、牛皆予没收，罢其参将之职，贬为庶人。阿哈图及坦坦、巴兰、喀萨里、佟山、松古图私卖蟒缎於雅荪，皆已缉捕。因松古图言之有理，予以释放。又革坦坦游击之职。喀萨里、巴兰、佟山各责十鞭。
　　十四日，陞参将蒙噶图为副将，革马勒图游击之职。
　　是日，抢掠毛文龙，俘获万人，携之前来献以俘虏之半，分给从征军士，一半赏给都堂和总兵官以下、守备以上各官。再赐蒙古台吉古尔布什马百匹、骡二匹、牛一头。
　　汗曰：“今我国人，较前暴虐。凡轻视汗之亲族者，责打之，其殴打者，斩之。皆以著书，颁我诸子。昔居费阿拉时，拉哈默尔根之妻揪我宗室女托塔里之妻衣领殴打，遂杀拉哈默尔根之妻。兹将此言，预先宣谕众人。”
　　十四日，先是，斋赛贝勒所属五户，男丁八人，携牛十五头来归。今交卓勒呼尔使者带回。
一等和硕贝勒大臣等各备旗八对，伞一柄及鼓、喇叭、唢呐、箫全部；二等贝勒各备旗七对，伞一柄，鼓、喇叭、唢呐、箫全部；诸申、汉人一等大臣各备旗六对、伞一柄，鼓、喇叭、唢呐、箫全部；二等大臣各备旗五对，伞一柄，鼓、喇叭、唢呐、箫；三等参将，游击各备旗四对、伞一柄，鼓、喇叭、唢呐、箫全部；众备御各备旗三对、伞一柄。二等游击以上各备一轿。诸申、汉人各官，出城时均照汗所定礼制，乘轿，计札洛宽①、击鼓、吹喇叭吹唢呐，妆饰而行。於汗城内，只准执旗而行进五对旗之官如遇六对旗之官，则偃旗只身从后跑去相见。四对旗之官见五对旗之官，亦偃旗只身从后跑去相见。小民见执旗者来，乘马者下马而立，步行者避於路旁，等候经过。为符汗所颁之礼制，诸申、汉人大小官员，自上而下，依次行礼。凡汗赐以职衔之大臣，皆举旗执伞，显示身份而行。小民见大臣有不行礼者，见则责打之。见贝勒、大臣停止，或路过
其门，乘马者，须下马而过；若遇急事，亦须脱蹬缓行而过。
是日，弓匠呈送所造之弓二百二十张，将其分给众巴牙喇。
　　十五日，晋陞备御尼塔哈为游击，晋陞纳钦为游击，晋陞彦秀才为备御，授四十八以备御之职。
　　十五日汗出御都司衙门，集诸贝勒，大臣等谕曰：“自古以来，君与贝勒之道，未有因衣食竭尽而败亡之例，皆乃因生计骄纵而败亡也！人君之祸，非自外来，皆由自致。故汗以公诚律己。天命之为君，君下有王，王下有都堂、总兵官，其次有副将、参将、游击、备御及千总、守备以至厨役。此皆天授，各有其事也！汗所委之事，不能殚尽忠勤，唯贪人财，食人粮，徇货利，断事不公，故意使汗得罪於天也！此辈乃为害汗之凶贼，毁汗之恶鬼也！如无庖人，汗岂躬自烹调乎？如无差役，汗岂躬自奔走乎？汗为使庶民持公行善，各安生业至无论何物，毫不吝，公平豢养也！如此犹不知足，仍贪赃枉法。天立忠诚之汗，岂容此等恶人？必以法惩处矣！向来我国征伐，所有俘获，均给汗以下厨役以上人等。其越法多取人口财货者，决不宽宥，当杀者杀，当罚者罚也！为臣者，虽征战在前，岂可独自侵吞耶？来此辽东城，为何败坏法纪，妄自贪取？”又谕曰：“良善之人若不陞赏，何以示劝，奸恶之人若不杀不降，何可示惩？诸贝勒、大臣，尔等出而商议，游击以上，都堂、总兵官以下，皆曰贤则贤，皆曰恶则恶也。著尔等审议具奏之。”诸贝勒、大臣详议回奏曰：“诸贝勒大臣以下、庶人以上，皆称巴都里言语公道。所管诸事，无论御前御后，始终如一，赏善罚恶，不徇情面，勤勉从政。杨古利征战英勇无过，退居乡里，尽力勉为，心术公正，能胜任所委之事。故众皆曰此二人贤。”汗曰：“此二大臣之贤，我亦有所闻。尔等皆称之为贤，则贤也！”遂各赏赐貂皮子、貂裘、佳帽、靴、带，伞一柄，旗二对，轿一顶，鼓、喇叭、唢呐、箫。赏赐毕，二人三叩首以谢，汗入室后，其二人乘轿而归。
　　十六日，降副将乌讷格巴克什为参将。降副将雅希禅为参将。革齐巴达尔汉备御之职。
有一人乘马自广宁来归。
是日，巴岳特部色楞贝勒属下男十五人、女十人，携牛二头来归。
　　十八日，往征广宁。每牛录以五十甲士，由多璧叔、贝和齐叔、沙金、苏巴海姑父率之以留守辽东城。汗率每牛录甲士百人，於巳时启行，驻跸鞍山。十九日卯时，自鞍山启行，宿於牛庄。二十日寅时，自牛庄启行，辰时渡辽河。守渡口之明兵见我渡河之兵，即遁走。我军追其逃兵，至沙岭城，明兵入城。汗於申时抵沙岭，围城立营。二十一日，遣人招城内汉人降，不从。遂於辰时，布梯盾攻城，午时攻取。克城之后，尚未收兵，侦卒来告广宁兵至。我军将欲列阵，明三总兵官率兵三万来战之。我遂分兵冲击，斩领兵主将尤总兵官、祁总兵官、追其兵五十里。日暮，乃退驻沙岭。二十二日，以击败明兵，八旗宰八牛祭纛。於祭纛处，富家庄备御属下之中军来降，给以印一枚，赐银一两，遣还。又广宁四游击自东山遣七人请降，给以印一枚，赐银七两，遣还。是日，阵前所获，尽行分赏。
　　二十日，授李宗乾为千总。先是李宗乾上表曰：“大兵取沙岭时，辽河岸西宁堡守堡我李宗乾，急出城门，独自叩迎。”汗赐令箭一枝，并谕曰：“著尔归所驻之城，收尔属民而居之。”谕毕，李守堡归，将城外居民，收入城内以居。於辽河架桥时，又与爱塔一同架桥设浮桥。广宁出迎之官，皆陞授官职。张悟理架桥有功，曾赐备御之职。后得罪当死，仍因其架桥之功赦而养之。李守堡驻守辽河口，业己二年。去年六月，闻一屯人叛逃，李守堡连夜为追赶者指路，此事堆勤、王备御知悉，至令仍未蒙赐职。
　　二十三日，锡翰之子生员郭肇基，掌管广宁城门，前来迎汗以后，赐以汗所乘鞍马及一小旗，遣还。
　　是日，郎游击兄弟二人来降。驻镇安堡千总来降，赐印二枚还。
　　二十四日，白土厂刘参将来降，赐小旗一面遣还。又石河守堡来告其村被蒙古袭击，赐印一枚，遣还。
　　广宁城众官庶民，执伞举旗备轿，击鼓并吹喇叭、唢呐、箫，至一里外，跪迎谒见。汗於广宁城东山冈下马，命八旗大臣入城分拨居屋。汗於申时入城，驻跸都堂衙门。
　　管辖大黑山，小黑山等三堡之过堡来见，赐小旗二面遣之。
　　义州城人来请设地方官，汗遂遣孙游击前往。
　　镇安堡人来请设地方官，遂陞金游击为参将，遣往。
　　白土厂刘参将尽收其周围各屯，率先前来谒汗，遂陞其参将为副将，遣归白土厂地方。
陞游击石天柱为副将。
二十五日，右屯卫人来谒汗，并告曰：“游击、宁备皆逃，唯掌印官、捕盗官留守，所积粮草俱在。”遂赐敕书遣之。命掌印官为备御职，捕盗官为掌印，其来告之人为捕盗官。


　　　　①原转抄本签注：谨查旧清语及无圈点十二字头二书，均无jarokowan一词，故照抄之。
第三十四册　天命七年正月至二月
　　二十六日，汗谕众汉人曰：“我国维生之道，乃事之曲直，秉公听断。凡不受下人之财贿者，心术正直善良之人，酌情晋陞。凡庇护邪恶贪财之人，予以降职。诸凡案件，先交守堡、
备御。守堡、备御审讯后，交参将、游击。参将，游击审讯后，交都堂、总兵官。都堂、总兵官审讯后，告於八贝勒。小事则由八贝勒共同审理结案。大事则奏闻於汗。八王以下，守堡以上各官，不可独断，皆集於衙门，共同审理，若各就本衙门独自审理，贪财徇庇，妄加剖断，恐获罪於天。所谓众人听断，乃此也！”等语。
陞参将顾三泰额驸为副将。
取库贮之蟒缎、绸缎四千疋，於汗所居之衙门，分为八份，赏赐之。
陞乌讷格为副将。
第三牛录工匠茂海，违犯汗定之法，奸宿户下汉人之妇，按八旗裂尸八段，悬八门以示众。
　　右屯卫存米数目：老米四十二万一千一百三十石五斗二升，小米一万五千零二十石七斗一升。黑豆五万四千三百二十石一斗一升，高粱一万三千二百一十石五斗三升，共五十万三千六百八十一石七斗七升。
　　二十六日，致喀尔喀五部诸贝勒书曰：“尔等毁我两国天地之盟。如今，竟有非者固然为非，是者亦以为非之说，轻信此言，岂非幼稚乎？人若相互恭敬，争端自息。设欲修好，相互恭敬，则和好可成。无端起衅，和好岂能成乎？尔等以恶言相报，我亦曾欲以恶言相报之。然我以宽大为怀，岂能效恶起衅乎？故今遗此书。五部诸贝勒，尔等诚欲自省其咎，重修和好，则遣卫寨桑，巴杨阿二人来。自山海关以东皆薙髮归降我国。尔等明知又欲来侵，则听尔自便！盖背盟者必无善果，践盟者必无恶报也！”
　　汗谕镇武堡军士曰：“我大军行将西征，尔大国岂能不知？顺者生，逆者亡也！沙岭之人因不归降，遂破其城，尽杀其人。西来援兵则亦被全歼之。尔等已无所恃，即是败走，犹在山海关内，孰能给尔等田舍耶？与其受妻离子散之苦，何如薙髮速降之善哉！”
