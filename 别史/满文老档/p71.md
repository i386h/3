<!-- { "loadSidebar": true } -->
正月二十一日，前往瓦尔喀之噶尔泰遣人赍书曰：“十二月初九日入奎河①，获霍尔必，齐西纳，策木德赫等三人，嗣後於奎河获男丁一百名。新旧人口合计三百七十。”
二十六日，汗御八角殿，命八旗巴牙喇、蒙古人射箭。射毕，汗训曰：“如今之少年，射箭皆用硬弓，其变化甚大。古之弓小，无如此者。弓大而硬，身力不足，瞄而不即刻放之，则不能命中。若弓小而软，身力有馀之，则可且瞄且射也。”
二月初一日，遣刘维国、金盛晋赍书毛文龙书曰：“尔所遣之奸细、哨探等人均已被获。经讯问之，据供称，尔杀明帝所遣之两名大员，得罪於皇帝等语。又据山海关逃来之人告称，尔得罪於帝，帝遗书朝鲜国王，命其将尔捉拿之等语。今已取旅顺口，经讯张盘之黄幼公，所云亦皆相同辙。相傅朝鲜王覆文明帝云：该毛文龙寸步不前，隐身而居，以逃来之人充数欺瞒尔帝，自称有兵冒领钱粮，宝乃祸我朝鲜国之鼠盗也。我将用计将其擒拿解去，或者唆使毛文龙之部下将其擒拿等语。尔为主效力，然君幼臣【原档残缺】，即使尔积朝鲜八道之财帛及皇帝所拨之钱粮如山，又有何人羡慕尔之处境，尔能使京城之大臣皆赞扬乎？我之意，以尔取朝鲜之义州城，与我相倚而居，则朝鲜岂敢犯尔。尔驻义州之后，朝鲜若降则罢，若不降，则来借用我兵。尔若如此与我相倚，迫使朝鲜投降，则尔之前途无量矣。尔既得罪於尔帝，已不能回明，而朝鲜又不容尔我能置尔於不雇乎？尔向何处？傥若尔因派遣奸细收纳逃人而恐我责备於尔，各为其主效力，岂有复存恶念之理乎？尔若降我，岂不亦如此效力於我乎？古之韩信，弃楚霸王而归汉；胡敬德弃刘武周而降唐，因其降而成大功，留美名於後世。有何人谓其不忠於君归叛他主？彼等只有天灾，而无人祸也。”
我众汉官致毛老爷书曰：“今金国汗欲弃辽东之地移向其本土。岂能弃其生身之地及父祖之骸骨而去耶？故我等众官商议，致书老爷乞一生路。老爷若以我等不得已而降之，被强迫而生之，怜悯於我等，则望亲书保文或答付寄来。我等若有可能，即夺一城池而居之；若不能则登千山。乞老爷务将所思缮文训示，并速交来人赍回，迟久恐被发觉。”并令於先致之书至毛文龙处後暗送此书，途中逢人则执之并出示此後致之书。
二月，科尔沁斋桑贝勒之女，由其兄乌克善台吉送来，嫁英明汗之子四贝勒为妻。乌克善送来其妹後，以礼相待，并赏赐许多缎、蟒缎、毛青布、翠蓝布、金、银、人口、甲胄等遣回。
三月初三日，汗迁沈阳，辰时出东京，谒父祖之墓祭扫清明，於两殿杀五牛，备纸钱而祭之。祭扫毕前往沈阳，宿於虎皮驿堡。
初四日，於河水桥台有巴珲台吉叩见。於沈阳之河渡口，有率兵往征瓦尔喀之塔玉，噶尔达、富喀纳叩见。未时入城。是日，喀尔喀囊努克台吉之使者三人送马一匹、犬一只献汗。
初五日，塔玉、噶尔达、富喀纳率呼尔哈之男丁一百一十二人、瓦尔喀之男丁二百二十二人叩见汗。询问其首领之名後，汗曰：“呼尔哈人生似鸭鹅，投我而来也。即来之，则留於我处。瓦尔喀人愿寻其兄弟合居，故准其与兄弟合之。”
初七日，科尔沁之奇塔特台吉率从者三人，携马二匹，貂五只前来谒汗。
初八日，科而沁之奥巴台吉、达尔汉台吉遣使四人前来，请约地相见。


①原转抄本签注：谨查，顷接盛京将军处查送之地名册，有奎河之地名。

第六十五册　天命十年四月至八月
四月初二日，汗出猎并往迎征瓦尔喀之军士，卯时出沈阳城北门，宿於三岔。初三日晨，征瓦尔喀之诸大臣遣人报汗曰：“大军出辉发已三日。”是日，行猎前往至名谓避荫之处，因於边外甚远之地方耕田盖房居住，截四人之手足而杀之刺十九人之耳鼻。自此行猎四日，於木虎之原籍处与征瓦尔喀之众大臣相会。是日，杀八牛祭纛。出征之汪善叔、达柱虎、车尔格依率众军士叩见汗。汗问曰：“尔等所到之处皆顺利乎？”汪善叔对曰：“托汗之福，此行皆利。”遂以兽肉百份、酒二百瓮，犒赏军士及户人。初七日还。初入日，留给军士及户人纸①五千。
十三日，至沈阳北岗。为宴请由瓦尔喀带来之户人，杀牛羊四十，置席四百桌，备酒四百瓮。筵宴军士及户人，饮食未尽。
十八日，遗书往征瓦尔喀之博尔晋侍卫曰称：“出征诸大臣，我曾三令五申，命尔等谨慎行事，因路远日久，恐忘告诫之言。出师时冰天雪地，而今草木葱绿，一旦脱手不可复得。
为此令将妻小众多之户及迟钝之人解来专设一营，松散围禁之；将强悍之户及不可靠之人解来另设营，圈禁之。所带来之人，不论男女老少，皆不准有小刀，有则收之。其夫妇不使离散。我监守之军士，亦不得佩戴小刀，只佩腰刀或执木棍监守之。遣人抢掠时，其口称我已知之，但不於所往之地，设栅警戒之愚人勿遣之，当遣不违大臣之言於所往之地，设栅警戒行动机敏之人。务令所遣之人反复记念，相互答对，记下後遣之。若行抢掠，则遣一、二百人。先观烟火，潜行而去，乘其不备，袭而夺之。若多在海岛，则令由此处所派匠人造船，以船取之。船上勿放桅杆，以恐桅杆挂帆，被风吹而迷失方向。合三次前往之人，为一股而行之，得手後即返回，家中勿通消息。著将所获之人口、马、牛及诸物之数缮具清单送来。”遂遣四十人随锺果堆前往。
赏随汪善叔，车尔格依、达柱虎往征瓦尔喀之军士，甲兵每人银五两，跟役每人银二两。
二十三日，汗召集诸贝勒，筵宴之时曰：“书云：‘其为人也孝悌而好作乱者，未之有也。’同样，我等世代子孙，亦当孝父母悌兄长於礼仪之地，勿悖孝悌之道；闲居之时，长者仍按其礼，勿使少者惧怕，和蔼相处。少者恭敬长者，则以忠心敬之；长者悯爱少者，则以诚意爱之。勿容虚伪也。昔者，我国之人各居其地。今诸申、蒙古、汉人同居一城，犹如一家。傥因系晚辈而甚羞辱之，则晚辈之人将无安逸之时耳。纵然不富，亦当筵宴以待之。所行之道，我已指矣。著勿违此训。”
五月初一日，遣科尔沁奥巴之使者党阿赖及与党阿赖同行之伊萨穆、阿布尔扈、科贝、旦岱等返回时，曰：“我两国之和，非欲取他人或欲得他人之物而和。乃因彼等视己为天子，视我等如牛马，我等不忍其凌辱欺压，而同谋修好也。”（原注：彼等乃察哈尔也。）
初二日，因告之银子丰富，不再使用钱，故已停止铸钱。
初三日，汗家北塔之基石，被周围包衣人等盗取毁之。上奏後，遣众大臣搜寻基石，并将被查获之人各杖五十。该僧等亦因疏於看守而将为首之八僧画牢饿囚之，待众僧修复後释放。
汗曰：“夜间有事来报，军务急事，则击云板，逃人逃走或城内之事，则击锣；喜事则击鼓。”完後，汗之门置云板、锣、鼓。（原注：时因粮荒、逃叛者纷纷作乱。）
初六日，汗曰：“著诸贝勒大臣家差使太监。虽可差使，但不得留於妇人之前。家院中一切什物，由自身起不得懒散，当勤於修葺加固。否则，因尔等懒散之故，治罪不贷。福晋
乱行，准闲散妇人举发，且将举发之妇人举而养之。妾举发福晋，则杀有罪之福晋，并以举发之妾与夫同居。诸福晋家之闲散妇人入厕，应结夥同往，不得二三人前往。若二三人前去则为乱也。若有腹泻者，则邀众同去，当众腹泻，则乃属实；若不腹泻，即为乱也。妇人独行，口称未行，无算。院内差遣之男丁不得独行已知独行，口称未行，无算，勿庸尔辩解之。贝勒之福晋入厕，先击木梆②，俟送灯挂於厕所之後方准前往。如此可防作乱之人滋事矣。”
初七日，巴林杜楞贝勒之弟古尔布什台吉携十户及牲畜逃来。
十四日，汗曰：“准近身侍卫及为首之大臣等称‘父贝勒’，为婿者称‘岳父贝勒’，国人称‘汗’。”并缮文公布，以定称父之人。（原注：准近身侍卫及诸大臣等之称父贝勒乃为辩别其奖恤也。）
十九日，掳闻科尔沁之奥巴贝勒将前来约会之地，汗率诸贝勒由京城启程。
二十四日抵开原。伊萨穆、科贝同奥巴之使者党阿赖一同前来，告曰：“奥巴正为其所娶之妻，而议自己之罪故未前来。”即由此返回。
二十九日，太祖英明汗之弟达尔汉巴图鲁贝勒之第五子斋桑古台吉去世，享年二十八岁③。
六月初六日，阿拜阿哥、巴布泰阿哥、尼喀里、康喀赖、满都赖、喀木达尼、阿拉木、色纽、雅虎、博济里等率兵一千，往征东瓦尔喀路。
党阿赖来献马一匹、貂十只，汗却之并致书曰：“切勿因我却之而怀芥蒂。我素行之为生之道，已於言谈颁谕之际阐明，即不食他人之食，不受他人之财也。并非因怒尔负约而拒之。尔之不可来，乃属实。得罪於诸弟兄，又无城池，恐来後人畜被掠，如此不来之实情，我已谅之。尔等嫩江诸贝勒之父辈皆殁，而今此辈中仅以孔果尔、奥巴、阿都齐三人为首。尔等兄弟三人若和衷共济，崇尚治理，乃尔等三人之荣。尔等兄弟若离心离德，乱而毁政，亦乃尔等三人之耻也。尔等傥能励精图治，一秉大公，不饰已非，直陈不讳，则自嫩江流源至於下口，所有兄弟皆不往诉於尔等，又将有谁诉讼乎？兄弟之人，无知尔三人之非而敢进言者。尔等若以为谁奈我何？而饰已之非，扬己之是，悖逆而行，则无人服尔，乃自取其乱也。若尔等果能认罪悔过，痛改前非，则兄弟之人，岂有不从尔等之一言乎？”
图沙习汉文，汗用之，授以例，令其夜宿汗家。因与汗子乳母私通，故诛之。
二十七日，毛文龙之三百兵於夜间前来，至耀州之南顺兑牛录住所之土墙下，欲越墙而过。时被村中三妇人所见，将车辕靠於墙上，由青佳努之妻执其夫之刀先行登上，另二妇亦相继登上，一同砍杀驱赶，迫使三百兵自墙上跳下，皆逃之。汗召见该三妇人嘉奖之。赏青佳努之妻一等备御之职。赏其次登上墙之妇人为二等备御。赏第二登墙之妇人为千总。按等次赏给三妇人缎疋、财货、银、马、牛、奴隶等甚多，并於国中宣扬其名。於青佳努命村人挂弓佩撒袋之际，其妻即执刀驱敌，岂不有胜於披甲之懦夫乎？系裙之妇能驱敌，乃天佑英明汗，假妇人之力而败敌耳。
