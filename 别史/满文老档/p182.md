<!-- { "loadSidebar": true } -->
奉天承运宽温仁圣汗敕谕：自有天地以来每出一承运之君，必有近亲姊妹女侄，以别宠幸。旌名节，而彰亲亲仁爱之义。此乃古圣王之所创。万世不易之理。今我即大位，当效先
世圣汗，册封姊妹女侄，以定仁亲之道。颜哲，爱尔如我之姊，当循大礼，赐尔册文，封为和硕公主。尔勿恃吾之姊，越份悖道逆理。务持庄敬之心。如是，则今人称颂，後世褒杨，尤当克尽妇道，勿违我之特谕。
奉天承运宽温仁圣汗敕谕：自有天地以来每出一承运之君，则必有近亲姊妹女侄，以别宠幸，旌名节，而彰亲亲仁爱之义。此乃古圣王之所创。万世不易之理。今我即大位，当效
先世圣汗，册封姊妹女侄，以定仁亲之道。穆库西，受尔如我之妹，当循大礼，赐尔册文，封为和硕公主。尔勿恃吾之妹，越份悖道逆理。务存庄敬之心。如是，则今人称颂，後世褒杨。
尤当克尽妇道，勿违我之特谕。
奉天承运宽温仁圣汗敕谕：自有天地以来每出一承运之君，则必有近亲姊妹女侄，以别宠幸，旌名节，而彰亲亲仁爱之义。此乃古圣王之所创。万世不易之理。今我即大位，当效
先世圣汗，册封姊妹女侄，以定仁亲之道。松国托，爱尔如我之妹，当循大礼，赐尔册文，封为和硕公主。尔勿恃吾之妹，越份悖道逆理。务存庄敬之心。如是，则今人称颂，後世褒杨，
尤当克尽妇道，勿违我之特谕。
奉天承运宽温仁圣汗敕谕：自有天地以来每出一承运之君，则必有近亲姊妹女侄，以别宠幸，旌名节，而彰亲亲仁爱之义。此乃古圣王之所创。万世不易之理。今我即大位，当效
先世圣汗，册封姊妹女侄，以定仁亲之道。孙岱，爱尔如我之姊，当循大礼，赐尔册文，封为和硕公主。尔勿恃吾之姊，越份悖道逆理。务存庄敬之心。如是，则今人称颂，後世褒杨，
尤当克尽妇道，勿违我之特谕。
奉天承运宽温仁圣汗谕曰：自古圣王，以教治天下，册封功臣，必及其亲，使之尊荣。查恭顺王孔有德之母张氏，尔克尽母义、备有四德，教养其子，辅助国家，故封其子为恭顺王。今尔养育贵子，特封为恭顺王之母夫人。尔务勤施训诲，俾其尽忠国家，永享富贵，勿违我之特谕。
奉天承运宽温仁圣汗谕曰：闻易经有云，以夫妻之道为本。昔春秋时，以封内为重。查恭顺王孔有德之妻白氏，尔幼受母训，娴习妇道，扶助其夫，显杨功名。以其夫来归，封之为恭顺王。朕今推恩，封尔为恭顺王夫人。尔宜勤加奋勉，助夫尽忠，永享富贵。勿违我之特谕。
奉天承运宽温仁圣汗谕曰：闻易经有云，以夫妻之道为本。昔春秋时　以封内为重。查怀顺王耿仲明之妻李氏，幼受母训，娴习妇道，扶助其夫，显杨功名。以其夫来归，封之为怀顺王。朕今推恩，封尔为怀顺王夫人。尔宜勤加奋勉，助夫尽忠，永享富贵，勿违我之特谕。
奉天承运宽温仁圣汗谕曰：闻易经有云，以夫妻之道为本。昔春秋时，以封内为重。查智顺王尚可喜之妻刘氏，幼受母训，娴习妇道扶助其夫，显杨功名。以其夫来归，封之为智顺王。朕今推恩，封尔为智顺王夫人。尔宜勤加奋勉，助夫尽忠，永享福贵，勿违我之特谕。




第三十六册　崇德元年十一月
册封固伦公主、和硕福晋、多罗福晋、多罗贝勒福晋、和硕公主等典礼，排列引节，置封册於崇政殿册案上，前往册封之官员入奏圣汗，奉旨：“可往册封。”册封官即执节前引，捧封册至王府府门。福晋先备放册案出内门恭迎，於东侧西向立。册封官令册案正，取封册置迎案上，抬进内门，陈於幄前。执节册之人在前，福晋随後。俟进门後，册封官将册放於案上时，福晋至西侧东向立，册封官於东侧西向立。待置册於案後，福晋近前南向立，向册案行三万福一叩首礼。跪候，宣读册文人於东侧西向立，宣读毕，仍还封册於案上，福晋复行三万福一叩首礼毕，宣册官自案上取封册，呈与福晋西侧侍立之妇人，妇人跪受後，跪呈与福晋，福晋双手接受，授与东侧侍立之妇人，仍行三万福一叩首礼。册封礼毕，册封官员还时，受封福晋仍送至接迎处。册封礼结，诸福晋以受封礼谢恩，时圣汗御崇政殿，受封诸福晋向圣汗行九万福三叩首礼，次向清宁宫正殿国君福晋，仍行九万福三叩首礼。次向关睢宫大福晋宸妃、麟趾宫大福晋贵妃、衍庆宫侧福晋淑妃、永福宫侧福晋庄妃行六万福二叩首礼。受封诸福晋还府後，向夫行六万福二叩首礼。
王之女、媳及所属大臣之妻向受封福晋行六万福二叩首礼。
奉圣汗命，册封恭顺王之母、妻及怀顺王之妻、智顺王之妻，秘书院大学士范文程、国史院大学士罗硕、礼部副承政顾三及蔡永年等，执节引册文前往。时恭顺王命所属官员俱著礼
服礼帽，迎於十里外，望节即跪於右侧，叩拜经过，由後乘马引路於两侧。至五里处，备装诰命之龙亭，吹喇叭唢呐迎之，将诰命装入龙亭，执节前引而行。时恭顺王著礼服礼帽，出城来迎，立於右侧，恭候经过。钦差大臣等命王乘马，王乃乘马引节，至王内府。恭顺王之母、妻出外门内侧恭迎。俟将册文置於府内红毡案上毕，往封诸大臣即於府内东侧西向立，命上香。王亲燃香，插於案上，率其所属官员行三跪九叩头礼毕，王入府内，立於西侧。次恭顺王之母行四万福四叩首礼。将册文内所载满蒙汉三体文字，概行宣读毕，呈与右侧女官，女官跪受後，双手高奉，呈与夫人；夫人跪受之，授与左侧女官，女官跪受之，横向东立。夫人复立，行四万福四叩首礼毕，起立。如是，册封恭顺王之母、妻毕，王躬行三跪九叩头礼而立，王之母、妻复行八万福八叩首礼。封毕起立，往封诸大臣立於府之东侧，王立於西侧，互行三叩头礼。礼毕，进内府，演戏，大宴，赏往封大臣、笔帖式等银一百一十两、缎十四。至怀顺王之妻、智顺王之妻等，皆依册封恭顺王之妻册封之，迎送之礼皆同。三王所赏之银，悉却之，仅取其缎而归。
初八日，先是，兵部和硕亲王岳托、户部和硕亲王豪格获罪，削和硕亲王爵，解部任，至是，奉圣汗命，封其为多罗贝勒，仍各管部务。
初九日，前往蒙古喀尔喀部马哈撒嘛谛汗处议和之卫寨桑等，携马哈撒嘛谛汗来朝议和进贡则畜使臣卫徵喇嘛、毕车齐吴巴希、哲赫浑津、毕车齐班第、德得依冰图、乌珠穆沁之纳木浑津等六人及商人一百五十六人还。十一日，马哈撒嘛谛汗使臣卫徵喇嘛等朝见圣汗，陈所贡财物牲畜，卫徵喇嘛捧其汗奏疏率众跪。蒙古大学士希福受之，跪读於圣汗前。其疏曰：“马哈撒嘛谛色臣汗谨奏威服一切之天聪汗。共持和睦之道，相互遣使往来，乃谓典籍之所首尚。然奉有与明国贸易易不合卖马之谕，我等正欲禁止贸易，因见喀尔喀部七旗及厄鲁特四部落俱往交易，帮我等亦往交易。为首使臣以卫徵喇嘛在内共六人。”读毕，卫徵喇嘛等行三跪九叩头礼。大筵宴之。
马哈撒嘛谛汗贡马三十、野驴一、儿雕翎四、弓二。为首前来议和之卫徵喇嘛贡马三、其跟役十人。古穆西班第贡马一，毕车齐吴巴希贡其跟役二人。毕车齐吴巴希转献班迪大喇嘛所贡马一，哲赫浑津贡其跟役三人，毕车齐班第贡其跟役三人，德得依贡其跟役三人。浩齐特巴琫土谢图贡马三，前来议和之纳穆寨侍卫巴克什贡其跟役三人。乌珠穆沁之多尔吉车臣济浓贡马四，前来议和之纳木浑津达尔汉班第贡其跟役四人。硕雷之子色棱诺木奇、阿当阿贡马二、跟役四人。苏尼特戴青黄台吉贡马二、跟役四人。戴青黄台吉、额尔德尼鄂木布喇嘛贡马一、跟役二人。卫徵巴图鲁台吉贡马跟役二人。囊苏喇嘛贡马一、跟役二人。古穆台吉贡马一、跟役二人。乌珠穆沁之奇塔特皂雕翎一、跟役二人。乌珠穆沁之奇塔特哈坦巴图鲁贡马二、跟役五人。恩克依代巴图鲁贡马三、跟役二人。奇塔特台吉贡马二、跟役二人。浩齐特额尔德　诺木齐奇巴海贡马一、跟役二人。额尔德尼诺木齐贡马一、活皂雕一、跟役二人。硕洛依额尔克斋桑贡马二。乌珠穆沁之塞冷额尔德尼贡马一、跟役四人。齐巴干齐喇嘛贡马二、跟役三人。杜斯噶尔济浓下达尔汉诺彦贡马二、跟役三人。硕洛依额尔哲伊图嘎巴楚喇嘛贡马一。布雅胡达尔汉诺颜下西达布哈岱贡马二。班迪大喇嘛贡马二。济浓绰尔济贡马二。诺木汉喇嘛贡马三。卫徵班第贡马二。松艾盖嘎布楚喇嘛贡马三。达赖绰尔吉喇嘛贡马二。浩齐特之巴琫土谢图下托哩喇嘛之萨满达班第贡马二。古希贡马一。额吉根诺彦合贡马四、貂皮皮端罩一。苏米尔侍卫台吉贡马二。衮楚克贡马二。恩德恩侍卫台吉贡马一。乌珠穆沁之色楞额尔德尼额木齐喇嘛贡马一。色楞额尔德尼满朱习礼喇嘛贡马二。卫徵班第贡马二。杜斯噶尔贡马二。
十一月十一日，遣人赍书调兵於外藩蒙古各路诸贝勒。书曰：“宽温仁圣汗谕：凡点派从征诸贝勒，尔等将各旗点派之从征兵丁所乘马驼烙印系牌，盔甲及一切器械亦可作记号，备二十日糗粮，约本月三十日会於大城外。科尔沁部经卓索入口子口，喀尔喀、察哈尔、阿巴噶入喜峰口。入边以後，勿私探亲戚，任意妄为。勿入城堡，入则必致醉酒失马，滋生事端，法纪松弛。未获诸将许允，勿得乱行。”
