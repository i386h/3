<!-- { "loadSidebar": true } -->
言尔乃获罪之人，不当往。”图尔格依曰：“果尔，将尔此言，可往法司对质。”於是，责图尔格依曰：“诸固山额真岂有令尔往法司对质之言乎？尔欲质诸法司，出言生事，欲何为之耶？”遂罚图尔格依银五十两。圣汗以发兵往明，御翔凤楼下，召和硕睿亲王、和硕豫亲王、和硕肃亲王、和硕成亲王、出征多罗武英郡王、多罗饶馀贝勒、超品一等公杨古利额驸、固山额真拜音图阿哥、谭泰、叶克舒、阿山、图尔格依、费杨古阿哥、达尔汉额驸及不出征固山额真石廷柱等，分翼坐定谕之曰：“尔出征王、贝勒、大臣等，凡师行所至，宜公同商议而行，毋得争执。尔诸臣等，其敌残破城池及我兵前已攻克之良乡、固安县等城，如欲进攻，度可攻则攻，不可攻则勿攻，各以所见明确言之。倘不明言，恐日後追怨，辄窃窃私语，谓我曾如此言之，但言而不听耳等语。对其事後而谓曾有是说者，我将不信之且前已严禁之。即众人计议後犹有争论不决之处，亦毋得违背武英郡王之言。据我观之，凡人进兵时，始慎终怠，故有疏虞之虑。能於此处常念不忘，庶乎其可矣。再者，於我国新附
之人甚多，前征大同、宣府时，各牛录分取男妇牛只，因诸将相争，以致所得不公。此次若多有俘获，每牛录分取人三对，牛二头。其附属满洲牛录之诸蒙古贝勒所领内外蒙古新编牛录，亦照此分取。若无所获，则不得分取。又众军士以所获之特谄媚本主，不得滥行收取，务与从征者均分之。其所取之物，不过金银、缎疋及堪用美衣而已。再者，前征大同时，察哈尔部土巴济浓率其部众全驻彼地。时命尔武英郡王往取，而师行甚缓。此次勿再缓行。又彼处明军若出城野战，破之甚易。先往征时，蒙古俄齐尔桑、巴图鲁詹、多尔济额驸曾率数人，击败自宣府兵五百人。以此告知尔等者，盖欲使尔等知其大略也。（原洋：俄齐尔桑系扎鲁特部贝勒。巴图鲁詹系翁牛特部白身。多尔济额驸系蒙古乌喇特部贝勒。此三人皆为圣汗近差。）至後所遣每旗大臣一员，每牛录甲兵一人，令往携俘获，入明外境抵长城後，即令之还，勿以俘获少而不令还。俘获虽少，岂有
不得一万之理耶？我国即有万名俘虏进入我国亦微不足道矣。”
三十日，圣汗遣多罗武英郡王阿济格、多罗饶馀贝勒阿巴泰、超品一等公额驸杨古利、固山额真宗室拜音图、谭泰、叶克舒、叶臣、阿山、图尔格依、宗室费杨古、达尔汉额驸等往征明国。卯刻，圣汗出抚近门，列大驾齿簿，吹喇叭、唢呐、海螺，诣堂子，行三跪九叩头礼。於是，至堂子外，以出征所携护军八纛列於前，鸣磁海螺及喇嘛号筒，拜天，行三跪九叩头礼。阿礼哈超哈、大护军、白奇超哈、蒙古兵、汉军於盛京城西演武场，分左右两翼列队。圣汗亲送多罗武英郡王，多罗饶馀贝勒出征，圣汗往时，列队诸臣军士等皆跪迎汗经过。汗御行幄，召出征诸王、贝勒、贝子及固山额真等，谕之曰：“有遗忘者乎？”出征王、贝勒奏曰：“并无遗忘。”遂鸣炮三，大军启程。





第十五册　崇德元年六月
自六月初一日起记录之档。奉圣汗谕旨，定祭太庙、福陵典礼。除夕，圣汗亲往太庙上香举灯致祭。遣员至福陵，刑牛羊致祭。七月，圣汗亲往各庙，刑牛羊致祭，遣员至福陵上香
举灯致祭。清明节，汗亲征福陵，刑牛羊致祭，遣员至庙中上香举灯致祭。圣汗诞辰，遣员致福陵献酒果上香举灯致祭，并於庙中上香举灯。太祖，太后忌日，圣汗著素服，出大清门，不鸣锣鼓，不作乐，不事刑赏，不杀生，文武各官俱著素服入见汗，不奏事，特遣勋旧首辅大臣一员往福陵致祭，只备香、灯、酒果等祭物。祭文曰：“某年、某月、某日，孝子敬遣重臣，
敢昭告於承天广运圣德神功笔纪立极仁孝武圣汗父、孝慈昭宪纯德真顺成天育圣武皇后。我圣汗父、福晋母之忌日，追念恩德，不胜伤悼！敬谨致祭，伏乞上响！”
是日，正黄旗下牛录章京陶济病故，以其仅有来归之功，无子嗣接袭，是故注销其牛录章京职。镶蓝旗下牛录章京叶赫病故，无应袭之人，故注销其牛录章京职，并注销二人敕书。
是日，圣汗敕论塔赖之子穆章曰：“以尔父年高嗜酒，故两旗并为一旗。尔穆章当孝敬父母，两旗人有贪有富，凡赋役宜均平，我於尔父子，原无分别矣。不敬父母，更敬何人？凡物皆可求而有之，父母何可得耶？”
是日，都察院承政张存仁疏言：“都察院承政张存仁谨奏於宽温仁圣汗。臣自大凌河偷生改节，乐归汗者，思之久矣。因在明朝，不得见汗颜。在明国奸臣多，臣虽官至副总兵，素志莫展。闻我国兵力强盛，汗聪明智慧，故决意来归，欲辅圣主，创大业，以抒臣二十年未伸之志。故自入国以来，留心揆度，凡人之贤奸，事之可否，宜兴之利，宜除之害，臣俱经筹昼，唯汗未即用臣，臣亦未敢越位妄言。今蒙汗仁爱，令司言职。臣思汗初设此衙门，臣亦首任承政，嗣後，如臣正直，後人必有过於臣之正直者，若臣邪，後人亦有更甚於臣之邪者，臣若以忠心为主效力，後人亦以忠心为主效力也。前日，臣闻圣汗颁谕，扰喜交集。臣所喜者，得居喉舌之地，以展素志，幸圣汗志同道合，言听计从，他日功名成就，亦得名垂史册，喜无超手斯者。臣所扰者，国人皆相逢迎，臣独直戆，国人皆相蒙蔽，臣独无隐，国人见不平之事，置若冈闻，恐遭祸患，相率趋避，唯臣低眉谄世，以全躯保位，虽不大失本心，却大负圣汗之鸿恩也。今於受命之际，若不直陈明言，一旦用臣之心，行臣之事人不敢言者而臣言之，人畏惧不敢更张者而臣更张之，则举国之人，必欲陷害我。圣汗明鉴若日月，实臣之万幸矣。若圣汗因众口毁疑，必将曰：举国皆如此，而张存仁独如彼，岂有众人皆非而张存仁独是之理等语。虽蒙汗恩不
知杀戮，亦必加贬斥矣。彼时，臣声不得遂，事不能终，身败名裂，虽生犹死矣。每念及此，不胜扰虑，椎心泣血。倘臣亦随众然诺，不招是非，其事甚易；发奸适伏，仗义直陈，其事
甚难，臣岂愚人乎？何故不为其易而为其难耶？果尔，则不能尽职业。今臣既受斯职，愿披肝沥胆，为圣汗克成一事。伏乞圣汗熟虑之。臣以三死许国，若臣不实心任事，怠忽从事，知
情不报，苟且塞责，请以负君之罪诛臣，此其一也。设臣借汗公务以行私，顾瞻亲朋私情，贻误国政，请以欺君之罪诛臣，此其二也。设臣贪财纳贿，私家利已，请以贪脏枉法之罪诛臣，此其三也。若臣不犯三事而遭奸诬陷，愿圣汗明察，请断人之首以戒谗嫉。”圣汗览奏毕，曰：“此奏或有所指，但我素不信谗毁之言。我所言者乃我所知者，向无轻信从旁诬陷之语。我之所行严正，必有大福，诸臣皆蒙恩泽。虽有奸邪之人，孰能售其谗哉。”
是日，赐喀喇沁部布尔噶都以戴达尔汉名号，授为昂邦章京。布尔噶都原系蒙古国喀喇沁部管固山事贝勒。蒙古国乱，自本地身先来归。随往北京，为向导，入明边後，以导引有
方，令驻守归顺之罗文峪城，时明国吴副将、丁副将率兵三千来战，击败之，馀骑奔入一堡，次日攻克之。是役也。擒获丁副将及官五员来献。又攻克一堡。察哈尔兵至，夺土默特部西
兰图所属人畜而去，追击之，足被创。又率本部人来归。是以赐名戴达尔汉，授为一等昂邦章京，准再袭十四次。
绰斯喜之父卓儿毕泰，原系蒙古土默特部贝勒。蒙古国乱，遣人求降。後尔父为察哈尔执去，未往寻父，我往北京时，携妻孥来归。是以授为二等甲喇章京，准再袭五次。
毕喇锡，尔父布彦贝勒，原系蒙古喀喇沁部执政大贝勒。蒙古国乱，来归於我。尔父殁後，尔毕喇锡率本部兵以征东揆，又率尔部众来归。是以授为三等昂邦章京，准再袭十二次。
额墨勒齐原系蒙古喀喇沁部白身，与戴达尔汉一同来归，又征北京时，为我右翼四旗兵向导入边，是以授为牛录章京，准再袭二次。
喇思喀布原系蒙古喀喇沁部管固山事贝勒，蒙古国乱来归，率所部兵以往东揆，又率尔部众来归，是以授为三等梅勒章京，准再袭八次。
初四日，赐阿赖达尔汉招降来之喀木尼干部人叶雷小牛犊蟒缎无扇肩朝衣一、缎袄裤、缝绿斜皮带衬袜皮靴，大缨细凉帽、系手帕并荷包平雕腰带、彩绘鞍辔一、带鞍笼红毡马韂插有弓箭之平雕撒袋弓叉；赏其二妻，俱照其夫之数；赏其一女镶妆缎领袖佛头青布夹袍一。二等九人，各赐镶缎领袖缎夹袍一、翠蓝布衫裤一、带衬袜股子皮靴一双、系手帕并荷包亮甲叶腰带一、大缨凉帽；赏其妻八人各佛头青布捏摺女朝衣、缎皮肩、缎捏摺女朝褂、翠蓝布衫裤、大缨凉帽。三等八人，各赐镶妆缎领袖佛头青布夹袍一、翠蓝布衫裤、带衬袜股子皮靴一双、大缨凉帽一、系二条手帕之甲叶腰带。初五日，遣前锋将领硕翁科罗巴图鲁、苏达喇、努山、鄂硕、卦尔察、席特库等，率甲兵一百十八人往明国沿边蹑踪。和硕成亲王引硕翁科罗巴图鲁、苏达喇、鄂硕、卦尔察、席特库谒上。圣汗坐中清宁宫牖前榻上，谕之曰：“明国闻我兵往，必来边外哨探。尔等当慎密潜行，从沿涧池，锡拉旷野、敖汉城南，至苏布迪杜棱城。自彼令卦尔察，席特库领兵往察罕城侦探。尔等此去，若得明兵向外踪迹，则视其踪迹，酌派人随後追之。不扣得否、约地令彼来会。往各处之人，倘若遇敌，不可自敌窜走处骤回，必视敌所向，星夜远追，以堵截其必经之路，敌兵昼行，必遇而执之矣。还兵之时，可从去路之北边而来。再者，尔等往返
昼间有备，即遇敌亦无可惧。惟恐日间秣马坐憩之际，或夜间弛备之时，敌兵来攻，尔等当小心防范。尔成亲王以此缮书付彼持往。”又谕苏达喇曰：“尔系获罪之人也。凡获罪之人尝怨不为任角　而一经任用，人不思克勤效力。尔前次去时，他旗马匹并无倒毙，唯尔二旗之为因围猎而倒毙近二十匹。再甚贪内，前於十方寺杀肥野猪，不进而食，贪婪更有甚於此者耶？此行虽远，我之此言，皆为尔也。”退朝後，和硕成亲王致书硕翁科罗巴图鲁曰：“尔等往返之路，应小心防范，务遵圣汗之谕而行。再者，尔等知行军规矩，我所言者，唯夜间宿营，日落前造饭完毕，佯作就地宿营状，待黄昏後，即离造饭处，至十里宿营。深恐尔等怠於此事，以为敌兵不能至此，即於昼间下马处宿营。夜间勿卸弓，勿解衣，马必备鞍。”










第十六册　崇德元年六月
