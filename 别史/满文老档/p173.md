<!-- { "loadSidebar": true } -->
总计十八万三千一百五十六。十六旗公进上等马：昌平州城一百匹，被击败之芦沟桥兵马一百匹。十六旗各进上等马：谭泰旗九十匹、阿岱旗十七匹、拜音图旗四十八匹、乌赖旗二十五匹、叶克舒旗二十匹、恩格图旗十匹、叶臣旗四十六匹、布颜岱旗十五匹、阿山旗十五匹、图尔格依旗五十匹、苏纳额驸旗四十三匹、达尔汉额驸旗合一百匹，总计马六百九十匹。攻城击敌时受伤身亡者：谭泰旗九人、阿岱旗五人、拜音图旗五人、乌赖旗五人、叶克舒旗四人、恩格图旗一人、阿山旗八人、伊拜旗五人、叶臣旗一人、布颜岱旗三人、图尔格依旗五人、苏纳额驸旗五人、达尔汉额驸旗四人、费杨古旗四人、胡希布旗一人、萨木什喀旗十人，共计甲兵七十五人。受伤身亡章京四员：恩格图旗下孟库，攻怀来城兵时受伤身亡；伊拜旗下色棱莽鼐，入长城前攻城时受伤身亡；达赖旗下布岱，於八旗已克之昌平城中受伤身亡；布颜岱旗下巴特玛达尔，攻涿州彼侧定兴县时受伤身亡。
十一日，命梅勒章京金砺、甲喇章京乌依奇率每旗大臣二员、每甲喇分得拨什库一员、每牛录小拨什库一员、每牛录甲士一人携米及炒面，往迎出征官兵。仍遣昂古乃、海赖率护军四十名卫其後。
十二日，遣喀木图、恩格德赍敕还谕多罗武英郡王、饶馀贝勒。敕曰：“宽温仁圣汗谕统帅大军征西多罗武英郡王。尔等攻破边关，克取城池，击败敌兵，布示威名，我闻之，不胜喜慰。自尔等行後，国家俱安宁，仰荷天神眷佑，亦无灾疫。”今圣汗赐出征多罗武英郡王鞍马一、空马三，多罗饶馀贝勒马二，超等公马一，及八旗固山额真各马一，仍令侍卫和托等五员同往迎之。
十三日，往征明国锦州、宁远一带之和硕睿亲王、和硕豫亲王，遣穆成格率八人解一汉人来报信。
是日，往送固伦公主之和硕郑亲王福晋还国君福晋迎於十里外，宴毕入城。
是日，闻牛庄一带发炮消息，即命笔帖式松盖偕一人前往探询。
第二十八册　崇德元年九月
十四日，遣苏尔德依率九人赍敕往谕出征明国锦州，宁远和硕睿亲王及和硕豫亲王。敕曰：宽温仁圣汗谕奉命西征和硕睿亲王、和硕豫亲王等。往征北京武英郡王遣人赍书至。仰赖天恩，武英郡王大显神威，克取城池，所向披靡，众皆踊跃效力，我出征将士皆无恙。今遣人赍敕谕尔等，非为张扬，特据实以告也。计克十二城，败敌五十六处，或有获马甚多者，或有获马五六匹以上者，共俘获人畜十七万九千八百二十。所得财物，弃其粗恶，择其完好者，尽力驮载以归。前者未入长城时，阿山旗克雕鹗、长安岭二城，尔等已知。至传言入长城後，蒙古杀昌平官员归降者，谬也。我兵击败昌平兵，尽斩其众，见城上兵稀少，乃以二十旗兵合攻之，火药并发，焚其城楼，城上兵被火燎，图尔格依旗乘间先登，乃克其城。两黄旗、两红旗、镶蓝旗、满洲、蒙古共十旗攻定兴县，谭泰旗先登，克之。拜音图旗独取安肃县。叶臣旗独攻安州，克之。尔黄旗、两红旗、两白旗、镶蓝旗、博奇超哈、乌真超哈等满蒙汉共十旗合攻宝坻县，叶臣旗先毁其城，克之。阿山旗独克东安县。图尔格依及萨木什喀二旗合攻雄县，图尔格依旗先登，克之。达尔汉额驸及达赖二旗合攻顺义县，达尔汉额驸旗先登，克之。萨木什喀及苏纳二旗合攻容城县，萨木什喀旗先登，克之。镶红旗先锋兵独克文安县。
十六日，前往探询放炮消息之笔帖式松盖归，告云：“大明国兵约一百五十人乘船至，夜围扣庄披岸之台，我台人知而射之，敌遂放炮遁去，我驻牛庄诸将率军追之，敌已登船，无所俘获。”
是日，先是，马富塔、哈希坦赍人参往朝鲜义州城，偿贸易所欠，至是还。彼等去时，曾攻镇江南之萨哈廉鄂佛罗，俘明哨卒十人，鞫之，供称：“有游击六员，率兵二千，已渡江征碱厂。马富塔、哈希坦即率百人向江蹑踪时敌已退，渡江以去，无有俘获。”
十八日，先是，得悉明兵渡江来犯碱厂，命吴善、季思哈、罗奇往援之，至是还。伊等告曰：“我驻碱厂大臣荆色额、萨木哈率十六人往边外蹑踪，疏於谨慎，不曾设哨。敌先知此，遽然来犯，我兵俱被创，敌军自彼处退去。驻通远堡阿山等先於我等闻讯，即蹑迹追击，我等亦连夜循踪进剿，於靉河彼侧得遇阿山等。阿山等告云：我等追至江，敌连夜遁走，先於我渡江以去等语。於是，我等返回。”
十九日，伊勒慎，列列珲、斋萨、托克屯珠、萨尔布等遣人赍书言：“我等五人往追来犯之敌，窥视娘娘宫渡口，於彼岸亦有敌兵立营，此岸亦有敌兵立营，敌船横截辽河，观其大概，有百馀艘，而我等乘舟兵少，若欲逼近，恐难以脱身，因此後撤。列列珲步兵在海州河口立营，牛庄守将斋萨率兵在河岸立营，住沟谷之台军妻子，尽行撤回，令其男子执火炮器械，在傍护立。伊勒慎步兵，在高柳树路口立营。又恐敌诱我，伊犯他处，遂遣萨尔布撤碱厂居民，其近边各地居民，亦予撤回。又恐敌船逆流而上，乃令我乘舟哨卒伏於海州河口防之。”并解所获一明人至。
是日，依据伊勒慎等所报消息，即命伊荪率各旗大臣一员、兵一百四十名，往援伊勒慎等。
二十日，复命多罗安平贝勒率护军五千名往援伊勒慎等。
是日，大清国宽温仁圣汗谕旨，至大将军陈杜明：“尔识时势，念及世居故土、家祖先茔，欲与我合谋，齐心图明，共享富贵，故屡遗杨成孝，邓德前来，我知之不胜喜慰。将军诚与我同心协力，共图进取，以成天下大业，则富贵将与山川并存矣。昔孔有德、耿仲明自山东叛，来归於我，我有如鱼得水之乐，对孔有德为恭顺王、耿仲明为怀顺王。尚可喜率广鹿岛、长山岛、石城岛兵来降，吾亦甚喜，对之为智顺王。今将军识天时，知大明帝祚将终，若届来投，则将军之功名自不在三王之下。或归我合力图明，或在彼处，以为内应，二者请决其一，速作答复。本拟遣回来人，恐泄露大事，故止回以书。切切。特遣人将此书送与多罗饶馀贝勒，令其於海岸尔船能驶入之渡口对面明显处，将此书夹於木中插於易见之处。”
是日，达赖、拜虎、巴音岱三蒙古携马二十五匹，自大明国塔山城逃来。
二十一日，往征大明国多罗武英郡王、多罗饶馀贝勒，遣尼堪率四人前来报信。彼等所赍书曰：“阿山、谭泰、乌赖、恩格图率每牛录甲兵四人殿後设伏，时有遵化三屯营守备一员率兵来探，谭泰、恩格图合兵围之於村中，尽斩其众，获马六十六。我军出边後，明山海关千总一员、把总四员率马步兵各一百蹑我军後来探，阿山遇而尽杀之，获马八十，生擒把总一员。”
是日，驻东京城大臣乌尔噶纳前来报信，所赍书曰：“集六城之人，往旅顺口侦探，住十六日。一次见二船，又一次见一船。察视海岸，无踪迹，望海上，亦无船。”
二十二日，多罗安平贝勒自海州河口遣正白旗乌尔噶纳牛录下克依克特来，所赍书曰：“敌船百艘仍泊於原地娘娘近渡口。又辽河河口有敌船十艘，驻耀州之萨尔帕往探之。耀州城原有甲兵一百五十人，巡监甲兵八十人；此外拜山、额孟格、色牛克、希福等率甲兵六十四人，驻海州王所部官一员、甲兵四十人，计马兵一百人，令驻耀州。伊勒慎所部驻堡甲兵一百三十人；此外，伊荪、雅布海、福喀、哈西坦、西图所部甲兵六十人，驻东京城二王所部甲兵八十人，共计甲兵一百四十人，均驻伊勒慎所驻之堡。海州马甲二十八人、步甲六十二人，由列列珲将率此甲兵九十人在海州河守舟。总计马甲三百十六人、步甲三百十六人。”
二十三日，命马富塔、罗奇率每旗大臣一员，每牛录人一名往辽河备船，以迎多罗武英郡王、多罗饶馀贝勒军渡河。
是日，命詹霸、乌巴西、顾儿马珲往谕多罗武英郡王、多罗饶馀贝勒曰：“有无痘疫，务详察之，并约定兵士凯旋之期，先行入奏。”
二十四日，多罗安平贝勒自海州河口遣正白旗乌尔噶纳牛录下塔尔布来报信。所赍书曰：“福喀、额孟格前往送书，至敌船近处约一箭之地，窥得娘娘宫渡口埋伏大船六十五艘，海口有船六艘。”
二十五日，圣汗谕出片多罗武英郡王、多罗饶馀贝勒前遣与喀木图、恩格德依等同来之人及後来报信之尼堪等人曰：“尔等先来报信将所获俘虏留彼，仅只身而至。今命尔等皆往迎之，督各自所获俘虏渡河，妥为解送前来。钦此。”
是日，先是，遣詹霸、乌巴西、顾儿马珲往出征多罗武英郡王、多罗饶馀贝勒处，至是还。伊等告称：“我大军自十五日始渡辽河，红衣炮十二、发炮一，俱运至。留於噶海城红衣炮十。另有红衣炮二、发炮一，携至留於开城。据闻厚恨河外侧有痘疫，河内侧无之。”
二十六日，复遣詹霸、顾儿马珲还谕多罗武英郡王、多罗饶馀贝勒曰：“汗将出城十里外相迎，尔多罗武英郡王、多罗饶馀贝勒可率我梅勒章京以上及阵获各官，先至所约相见之处。钦此。”
是日，祁充格、苏拜前来报信：言往征明国锦州、宁远一带和硕睿亲王、和硕豫亲王班师，出义州路而来。
二十七日，太后忌日，文武各官素服，左右序列毕，圣汗素服，出大清门，御座。圣汗谕令文武首辅大臣至福陵神位前燃香灯，供献各色果品，酹酒祭奠，敬谨致祭。其祭文曰：“继位孝子敢奏於皇妣孝慈敬顺昭宪神圣皇后福陵神位前。适逢皇妣神圣皇后忌日，感念恩德，不胜悲伤，谨备祭物，特遣大臣敬谨至祭。”
是日，先是，闻明国兵船泊於娘娘宫渡口即遣多罗安平贝勒率师往援，至是率师还。
