<!-- { "loadSidebar": true } -->
行。二十六日，至都尔鼻山冈驻跸。是夜，所遣使臣阿珠瑚、阿尔善、偕蒙古敖汉部杜稜、色臣卓里克图、奈曼部洪巴图鲁三贝勒之使臣至。使臣曰：“三贝勒若偕後队人同来，恐汗先来久候。故敖汉部社稜、奈曼部洪巴鲁二贝勒先来，色臣部卓里克图率众小贝勒随後队至。又明两次遣使致书言，为何去满洲，宜归附於明等语。其书先携来，其二使即将解至。”等语。二十三日，汗论执政诸大臣曰：“详查各旗所属之人孰能耕种孰不能耕种，孰有种、孰无粮。其未耕种而无粮者，有兄弟则令与其兄弟相依，无兄弟孤独之人，则令於牛录中有粮殷富之人养之。若系诸贝勒素知才能之人，则详察其无粮未耕种缘由，告知诸贝勒。近闻盗贼蜂起，乘马劫杀等语。如管堡拨硕库有不修葺堡中倒塌之墙垣，不稽察盗贼者，则与贼同罪。如牧马之人，不查收马匹，纵贼乘骑行窃者，与贼同罪。守门之人，将随时查出入人等而不行详查者，亦与贼同罪。如管堡拨什库，有敛民食物，贿赂往查田亩粮穀及马匹等诸物之官员者，罪之。官员有受贿者，亦罪之。前因扎尔库敛民食物，已正法矣。”时国中大饥其一金斗粮价银八两。民中有食人肉者。彼时国中银两虽多，然无处贸易，是以银两贱而诸物昂贵。良马一，值银三百两。壮牛一，值银一百两。蟒缎一，值银一百五十两。毛青布一，其值银九两。盗贼蜂起，偷窃牛马，人相惨杀致国中大乱。於是，诸臣入奏曰：“国中盗贼倘若不严加惩处，则不能止息矣。”汗曰之：“今岁国中粮食失收，民将饿死，是以行盗也。
被缉获者，鞭而释之。未被拿获者，免之可也。而粮食失收，咎在我等，不在於于。”是年，从宽法律，动用库银，散账饥民。


第七册  天聪元年七月至八月
七月初四日，汗往迎来归蒙古诸贝勒，由都尔鼻山岗渡辽河，至十里外驻跸。初五日，引来归蒙古诸贝勒朝见时，汗率
诸贝勒出营迎之。汗遂在会见地率来归蒙古诸贝勒拜天，行三
叩头礼毕，汗还升座。大贝勒坐於右，贝勒阿敏坐於左。诸贝
勒大臣等，各按旗序列。来归蒙古诸贝勒入御营，牵鞍马八进
前奏曰：“我等因察哈尔汗不道，来归天聪汗，拜汗求福。”汗
曰：“诸贝勒等因察哈尔汗不道，远来归附，跋涉劳苦，可令拜
乎？互相抱见可也。”蒙古诸贝勒答曰：“倘在我处则犹可抱见，
今来归汗，即为汗民若不叩拜，於理不合。祈准我等先叩拜汗，
後叩拜三大贝勒。”诸贝勒因答曰：“诸贝勒等远道前来，跋涉
劳苦。我等可令尔等拜乎？俟拜汗毕，我等序齿相见可也。来
归蒙古诸贝勒趋前将拜，汗与诸贝勒为之皆起。蒙古诸贝勒叩
拜时，汗迎面抱之。次三大贝勒及诸贝勒，皆与来归蒙古诸贝
勒序齿抱见。见毕，以所携酒肴，先进於汗。汗命洪巴图鲁坐
於右，杜稜、色臣卓里克图坐於左，小台吉等分坐於尔翼，大
宴之。赐蒙古三贝勒以玲珑雕鞍马各一，台吉五人，二等鞍马
各一，来归蒙古诸贝勒以赏礼，向汗叩拜而退。初六日，盟誓
云：天聪汗告上天，察哈尔汗败坏伦理，蔑弃亲兄弟，无故灭
喀尔喀五部。以故敖汉及奈曼部诸贝勒与察哈尔汗交恶，即来
归天聪汗，若不念来归之情，勒迁边内，视若编氓，则天聪汗
与大贝勒、贝勒阿敏、贝勒莽古尔泰、阿巴泰、德格类、阿济
格、杜度及岳托、硕托、萨哈廉、豪格等，皆遭天谴，不克永
寿。若加之恩养，而社稜、洪巴图鲁、色臣卓里克图、土谢图、
戴青达尔汉、桑阿尔寨、鄂齐尔、都尔巴等诸贝勒，尔等听信
察哈尔离间之言，背我而怀二心，亦遭天谴，不克永年。若各
践誓言，则天佑我等，俾克永寿，子孙繁盛，千秋万世，永享
安乐。初七日，蒙古诸贝勒，宰牛二十、马二、羊四百，设宴
进汗。初十日，汗还渖阳城，时夜行，汗前左翼小纛上，莹然
有光。”
初十日，朝鲜国王李倧，以送还其弟，遣副将沈正笏、朴兰英赍方物同出使朝鲜副将刘兴祚、参将英台尔岱来致谢。汗入殿升座，朝鲜国使臣副将沈正笏、朴兰英，将所赍物，陈列於殿，以其国礼朝见。所赍书曰：“天下无孑然独处之国，四境之外，必有邻邦，交则为友，而两国共享安宁之福；争则为敌，而民罹屠戮之祸。上天宏仁，其好恶必有在矣。我与贵国均各守疆土，互不侵伐，已数年矣。往日之事等，彼此是非，概置不论，准自今伊始，启坚和好，以体上天爱民之心，乃至愿也。寡人之弟，既然蒙厚遇，持遣使臣，送还前来，足见信义不浅。再观来书云：“永久和好相处等语。此岂独我一国之福耶？良深喜幸。继云，嗣後，两国之民，越界而逃者，彼此送还，勿得容匿等语。当照是言而行。唯我国之人，阵前被掠在贵国者，思念父母乡土，亡命逃归。此乃人子之至情，即上天所矜邻也。我为民父母，战争之初未能保存自行来归者，又缚而送之，乃天理何，断不忍为此也。幸深思之。再者，数月以来，心有所介然致讶於贵国者，倘不一一陈告，则非诚信相待也。当初约誓云：各守疆土等语。撤兵之後，余众仍居我地，驱民耕种，四出侵掠，夺取粮榖，岂贵国所不知乎。甚非所望，愿细思而妥善处之。诚心相告，愿承教诲，当斟酌之。十六日，朝鲜国使臣沈正笏，朴兰英等归国。赠朝鲜国王猞猁狲皮八，貂皮一百，赠其弟貂皮十四，狐狸皮四、银六十两。来使两副将，各赏猞猁狲皮端罩一、蟒缎衣一，绘鞍雕辔马一。阵获姜功立、朴兰英二官员之子二人，均各赏补子衣一、鞍辔马一。释还之吴希楠、朴桂英二员各马一，及衣物。随从四十七人，各赏毛青布衣一，银二两，赠释还官员姜弘立银九十两。七月十九日，天聪汗遣阿什达尔汉，巴奇兰，赍书偕朝鲜使臣沈正笏，朴兰英等往。其书曰：我二国素好无嫌，以明国之故，遂启■端。两国理应和睦相处，天遂令我等，复归於好。诚能珍惜盟好，彼此和睦相处，则我两国之福，且扬名於天下诸国。若既和而欲败之，天岂不谴责其败盟者乎。我之军驻义州，并非疑尔。我两国交恶，止以明国之故。诚恐明人又败我和好，遂留兵防明耳。今若拒绝明人入尔境内陆地，则王弟尔遣兵民赍尔拒绝明人入境书来守义州，若遣兵民来守义州，我兵即行撤还。若尔国驻义州之兵民未至，我兵遂撤，恐明人伺隙前来驻也。又言逃人，思其父母来归，若再缚送，心有不忍等语。已未年，尔兵入我拣鄂，瓦尔喀什地方，屠我百姓，其後容匿毛文龙，纳辽东逃民，是以，往征尔国。当攻陷城池之时，岂无死伤者乎。念尔等屠戮抢掠，兴师血战所获之俘脱逃而去，尔谓复行给还，心有不忍。尔试思，尔来侵我，屠戮我民人，其兄弟父子，岂无离散者乎。辽东之主仆，岂无离散者乎。其各离散者，为其逃人，忿而往綑拿，以逞报复，事渐扩大，两国即和好，
亦将不益也。我所以欲尔归我逃人，非有所贪得，而恐有疑和
好。倘有贪得之念，前雉发降我之民，如许之多，为何盟誓，
遣归耶。王弟须思之，务将逃人归还。至於已与父母兄弟完聚
者，作何给还，可将逃人察出，约一地方，交付逃人原主，听
双方之主通议赎取。各国皆欲以武力征服我，而我断不以武力
侵夺；若受他人凌辱，我则将已之是，昭告於天，再行征讨。
我国向不无故征伐他国，构兵岂有益乎，太平岂有弊乎。
八月十八日，科尔沁部土谢图额驸所尚准哲公主还。汗率诸贝勒大臣送至二十里外，驻跸一宿。早晚筵宴。行时，汗牵准哲公主所骑之马、垂泪。送至十里外，汗下马，公主抱汗泣，次与诸贝勒依次相抱而泣。时汗与诸贝勒高声呼父太祖圣威汗齐哭之。此时，众皆落泪乃因劝公主，仍恸哭不已。汗曰：“格格止泪矣，此去之後，务顺夫意，和睦相处，以慰此处诸伯叔心，此路岂能断乎，後当常相往来耳。”於是，乘马仍哭泣，汗遂将公主之马辔，亲手交予台吉阿济格，引之前行。时汗论偕格格前来之侍卫桑阿尔寨曰：“察哈尔汗後侵尔国之时，父汗曾助一臂之力，土谢图汗念此恩德，来见父汗。父汗待之如子，长子称其为弟，幼子称其为兄。视之如子，犹感不足，又结婚姻，妻以亲女，我念父汗所许婚姻，使之不断，物件虽少，亦应赠送。我等若不能守父汗所创基业，败坏其道，则没奈何。今蒙天眷佑，克守基业，如何待我之女，土谢图额驸，处当知之矣。”侍卫桑阿尔寨答曰：“谨记汗谕，以转告之，我等别无他言。”因叩首。时赠公主财帛及性畜、人口、貂皮、猞猁狲皮裘、黄金、东珠，上等器皿等物甚厚。因党阿赖不惜身家，为两国讲和，赐号卓里克图达尔汉，任往来於八贝勒家。
　　是日，察哈尔之阿拉克绰特部巴尔巴图鲁及诺门达赖、吹
尔扎木苏三贝勒率男子十五名和妇人十四口、幼子十口、马四
十五匹来归。拜见汗。次拜见三大贝勒，礼与汗同，设筵宴之。
并赐庄宅九、男丁一百、牛一百、羊三百及请申四十户、貂皮
帽四、雕带四、貂镶皮朝衣四、貂皮端罩一、猞猁狲皮端罩一、
狐狸皮端罩二、虎皮端罩二、蟒缎、倭缎、素缎、毛青布、金、
银、鞍辔、住房、耕四，器用等物俱备。
　　二十二日，驻牛庄大臣等来报，有船十、泊辽河。我军乘
船三、舟六逼近，敌船不动，遂命三旗人整船，以备攻之。往
西观之，敌船一一衔尾排列等语。遂命贝勒岳託、率各旗官一
员、兵三百人往探。贝勒兵託抵达後，奏言曰：“敌船俱泊辽河，
有小船三、大船一，曾入江而来。驻边大臣董希禄、法笃、岱
达、噶尔达、塔尔巴希等五人，率兵分两翼阻击、四船并获。
其守备一员、千总二员、把总二员，共近二百人，尽斩之，获
大炮十五、鸟枪二十五、火箭一百七，腰刀十三。”







第八册　天聪元年九月至十二月
　　九月初一日　汗颁诏曰：“马骡以备乘骑之，牛驴以资■载，
羊、山羊、豕、鸡、鸭、鹅等供食用。嗣汗及诸贝勒，以至小
民，凡祭祀及筵宴、殡葬、市卖所用牛马驴骡，永行禁止之。
若有达禁宰杀者，被奴仆首告，则将首告者离主，并照所用牲
畜数，追给首告之人。牛录额真及章京有失察者，照例罚之。
惟具大宴宰牛。祭太祖列宗陵寝，照旧仍用小牛。至於管理牛
群之贝勒大臣等，若欲杀食，亦须节用，母得妄杀。自汗及诸
贝勒，以至小民，凡祭祀筵宴、殡葬及市卖等，只许用山羊、
豕、鸡、鸭、鹅牲畜。有屠猪为市者，可屠公猪。若屠母猪卖
之，按例治罪，并令赔偿。再者，先是，圣汗及诸贝勒向旗人
