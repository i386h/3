<!-- { "loadSidebar": true } -->
是日，城内总兵官祖大寿子祖译润，系书於矢，自城内射出，言令石副将来，亲与面议等语。二十六日，副将石廷柱、达海巴克什、库尔禅巴克什、龙什【原档残缺】参将宁完我等往城南台下，遣阵获千总张卫入城，城内游击韩栋率纵者一人偕张卫至。游击曰：“我祖总兵官令尔石副将亲来。彼出城立於壕前，俟尔往时，亲告以心腹之言。”达海巴克什曰：“未奉汗命，不敢擅遣石副将往。”游击曰：“尔等若不信我等，可遣尔一人同往，即送祖总兵官子祖可法来，留於尔处。”韩游击去後，果携祖副将来时济尔哈朗台吉、岳托台吉自座起立，副将欲叩见，岳托台吉曰：“前我等战，则为仇敌，今已讲和，则为兄弟，请勿叩拜。”遂行抱见礼，当众台吉至，俱以次抱见。诸贝勒正坐，命副将祖可法、韩游击从於右侧近处。祖可法既来至，遂遣石副将、库尔禅巴克什、龙什、宁参将往。石副将与祖面议，库尔禅巴克什、龙什、宁参将率纵者数人，立於壕边。岳托台吉谓祖副将曰：“尔等死守空城何意？”祖副将答曰：“天与尔辽东，永平兵民，尔等若不加屠戮，则天下之民，闻尔军至，自愿归顺。因尔等屠戮天与之降民，故疑耳。”岳托台吉曰：“前屠杀辽东之民，乃先汗之事，当时不谙理义。提及此事我等追悔、若有二身，必诛其一身；若有二头，则必劈其一头矣。後杀永平兵民者，乃二贝勒杀之。因此，已将二贝勒治罪，幽禁牢中，尽夺其所属诸申等民。此事与汗无涉。我汗自即位以来，纠正恶习，更新礼义，抚养人民，爱惜士卒。不用我等相告，谅尔等亦闻之。”祖可法答曰：“汗於贫困者，账与衣食抚养，富裕者乃诸物秋毫无犯，宽仁爱民之德，亦曾闻之。然我国之人，见尔等屠戮，肝胆俱丧，虽言抚养之，而人犹不信者，乃此故也。”迨石副将远。祖副将言毕辞归，岳托台吉曰：“尔等守城离别妻子已久，我等亦离别妻子守尔等已久。今可以和好之礼作揖而别。”遂彼此作揖，令其先乘马遣之。祖谓石副将曰：“人生天地间，岂有长生不死之理乎？惟有国、家、命三者是亲。我等既放弃尽忠朝廷、报效国家之念，惟惜身命，倾心归降於汗。然身虽得生，而不能与妻子相见之，生亦何益哉！尔等果不回军，欲进图大事，尔先攻锦州，当用何策以取之，则听匀便，倘得锦州，则我妻子可得相见也。”再者，祖之子又致书汗及石副将各一函。致汗书曰：“招练营副将祖泽润叩禀汗麾下：前遣人来议时，虽以一言立决，众官不从者居多。或云汗非成大事之人，诱骗我等，必仍回军等语。或云诱骗而屠戮等语。故宁死不降。我对众答：汗於前书中已言明：先曾杀人，今则施仁政，此人所共知等语。不信上言，惑众不降者，惟何副将、刘天禄、祖泽洪三人。何副将曰：汗非成大事之人。得永平先回宫，屠戮永平人民。今我等已降，即使不加屠戮，亦必回答，万不能归降等语。时平彝营祖泽洪挑唆蒙古人，使不降汗。尔处逃来人亦曰：汗於国中之人，不论贫富，均加屠戮。即顺亦死，莫若不降等语。所以，上下议论不一。故此事一言难决。且祖总兵官又念其在北京之次子。汗可遣石副将前来，凡总兵官所欲言，将悉告之。前石副将来时，总兵官欲相见，而众官不从。今我祖泽润可从中调停之，大事似有五、六分可成，故昨日纔系书於矢，即射出。汗可派议和这人来。此乃机密事。城内人对我甚疑。凡我书到时，汗仅遣议事者来，勿使泄密，将我尽宜密藏之。勿令阵获官员及往来传语之汉官见之。兴我同心之副将有四人，乃不便举名，故不书。”致石副将书曰：“盟弟祖泽润顿首致书。弟辞仁兄已有十载。既分居两国，不便互问候。唯而烛独坐内心痴念而已。今乃蒙天佑，兄弟相见，指日可待矣。仁兄今已晋为副将，我亦晋为副将。今汗大军来此，前日兄来见总兵官时，总兵官亦欲相见。因众官议论不一，未获相会。其持异议之官员云：汗非成大事之人，既得永平，旋即回宫，且屠戮永平人民。今即得我等，亦必回宫。我等宁
死於城中，何为使妻子罹祸也等语。是以一言难决。我独自一人难向众人言。以我思之，我兄与弟，不亚於同母所生，故以所欲言，告知於兄。今汗诚欲图大事，举兵甚是，大军继续前进，众人归降亦有光彩。倘汗不前进，诱诳我等，旋即回宫，众人岂不谓为我所误乎？望兄向我吐露实情，否则就此作罢。汗诚欲图大事，我等甘心相助。若能设计，将在北京之二弟救出，此乃兄全我祖氏之大恩也。此书阅毕，即刻焚之，	勿赐回音。见面再议。大事有六、七分可成。兄宜亲来与总兵官面议。”石副将与总兵官面议毕，来报於汗，汗遂复遣石副将、
诸巴克什等往谕曰：“尔等若愿议攻取锦州之策者，则可遣大臣官员来商议。”是夜副将祖可法、张存仁、游击韩栋至，汗自座起立，叩见汗毕，即与诸贝勒行抱见礼。设馔宴之。彼等所言亦与告石副将者无异。汗曰：“我既招降尔等，复攻锦州，恐我兵被创，不能前进。尔等既降，其城或尔等力攻，或以计取，乃听尔等自便。否则尔等坐守其城，我亦将驻守尔等。”言毕，遣之。二十七日，祖遣其施中军来曰：“我降志已定。至汗或杀或养，我归降复或逃或叛，俱当誓诸天地。再者，我若派奸细往锦州，我弟不可信，奸细倘被执讯，诘出虚实，为之奈何？
或我亲率兵，佯作逃走之状，如何？唯汗睿裁也。”

第四十三册  天聪五年十月至闰十一月
  二十八日，诸副将、参将、游击、守备、都司均与祖总兵官合谋归降。唯副将何可刚拒降。祖即执之，命二人推出城，於城西壕外斩之。行斩时，何可刚含笑而一方不出。於我诸将前斩何可刚毕，祖总兵宫遂遣其属下副将四员、游击二员来誓。曰：“金国汗、执政贝勒代善、莽古尔泰、阿巴泰、德格类、济尔哈朗、阿济格阿哥、多尔衮、多铎、岳托等盟诸天地曰：大明国总兵官祖大寿、副将刘天禄、张存仁、祖泽润、祖泽洪、祖可法、曹恭诚、韩大勋、孙定辽、裴国珍、陈邦选、李云、邓长春及刘毓英、窦承武，参将、游击吴良辅、高光辉、刘士英、盛忠、祖泽远、胡弘先、祖克勇及祖邦武、施大勇、夏德胜、李一忠、刘良臣及张可范、萧永祚、韩栋等，率大凌河城内从官兵民归降於我。如我对此归降将士，诳诱诛戮，及得其户口後，离析其妻孥，分散其财物牲畜，天地降议，夺其纪算，使之夭折。凡归降将士若怀欺挟诈，或逃或叛，天地必谴之，
夺其纪算  使之夭折。如能践此盟，天地垂佑寿命延长，世享太平。”誓毕，祖总兵官誓曰：【原档残缺】
汗遣龙什阿哥诣祖营，与祖结为兄弟，盟誓天地毕，问曰：“取锦州之策，从速言之为好，宜当用何策以取之？”祖总兵官曰：“我即亲往汗前商议此事。”即欲起行前来。库尔禅巴克什、龙什阿哥回奉奏於汗。汗复遣谕曰：“虽已盟誓，而民心未定，今晚且勿来，期以明日相见。”时祖不肯，曰：“事已定，毋庸置疑，我即去见汗议取锦州之策。”库尔禅巴克什、龙什阿哥回奏於汗。汗令之来。谕毕还营。诸贝勒迎於壕内一里外，行抱见礼。相见时，祖曰：“诸贝勒亲自来迎，何以克当。”於是，一鼓尽特，方至汗营，汗出行幄列火炬以迎。祖欲跪见，汗止之，行抱见礼。令祖先入行幄，祖推辞。遂汗与祖携手并入。命坐於汗左、设馔宴之。汗以金卮酌酒进祖，祖辞，让汗先饮。汗让大贝勒先饮，毕，次汗饮，次命祖饮。祖曰：“我所携之物，日久已罄，愿借汗酒，奉献汗饮，可乎！”
於是斟酒跪献汗饮。汗以祖来归之礼，赐所服黑狐皮帽、貂裘、金玲珑腰带、靴、袜、雕鞍白马毕，谕曰：“若是白书，宜拜天地成礼，因暮夜不能成礼，且任野外，携物有限，不能以嘉物相赠。”祖答曰：“汗优待若此，我何【原当残缺】”
初六日，土谢图额驸之使臣一人，孔果尔老人之使臣一人，伊儿都齐台吉之使臣一人，达古尔哈坦巴图鲁之使臣一人，布塔奇哈坦巴图鲁之使臣等，携一马偕希福巴克什来，以所携马献汗，汗纳之。
初七日，奈曼部绰克图台主，以遣使朝见之礼，进汗一羊之肉、白毡二、乳饼四金斗、油两肚，纳之。
初十日，大妈妈（乃指祖母辈年长者）之使臣携马三，小妈妈之使臣携羊十、貂皮三十乌克善舅舅之使臣携鹰一，来进於汗，悉纳之。
十四日，孔果尔老人之弟多尔济台吉，遣使二人，携马一，来献於汗，纳之。
是日，喀喇车里克部嘎尔玛台吉携马一，阿尔纳台吉携马二，以汗旋师，前来朝贺。三马，尽纳之。
十五日，汗赐阿鲁部达赖楚呼尔围帐房一及狐皮褥一、靴一支。命其使臣，携回给之。
十六日，阿鲁部孙杜秣之使臣八人，携马二，东戴青之使臣五人，携马一，来进於汗。
十七日，喀喇沁部叶布舒塔布囊，苏邦塔布囊，率从者二十三人来朝。以朝见礼，叶布舒塔布囊携来五羊之肉、烧酒雨壶。苏邦塔布囊携乃一羊之肉及烧酒雨壶。
十九日，奉天聪汗命，致书於土谢图汗曰：“今尔等勿畏察哈尔。务转谕阿衮兄弟，向西移营，倘离游牧地近，则易於收集诸物。此事缘故，尔不知耳。无谕如何，将此意见，转告
桑阿尔寨，勿劳其肥壮骟马，瘠瘦骟马务令喂肥。选精明者出使郭尔罗斯、扎赖特七台吉及达尔汉台吉子处，命彼等向尔处移营。所有兄弟共同游收。与阿鲁部之阿巴噶处相接。倘彼处五旗游牧人不撤回，则因路远不相来往，而後竟为仇敌。命彼等於明春迁往达古尔原议之地。掳悉将尔等之本边墙移至乌拉等语，勿挪移之。而由郭尔罗斯所取之牧群，可照数收取。其余之马，概行退还。”
是日，汗以送行礼，赐土谢图汗之为首使臣缎一、毛青九。赐其跟役毛青五、羊一以为行粮。赐孔果尔老人之使臣毛青九、羊一以为行粮。赐布塔奇哈坦巴图鲁之使臣毛青九，羊一以为行粮。赐伊尔都齐之使臣、达古尔哈坦巴图鲁之使臣各毛青七，合给羊一以为行粮。汗赐土谢图额驸格格雕鞍辔、貂皮帽一、靴一支及烟十刀、紬八、栗子一木瓢、核桃一木瓢、枣一木瓢、乳饼一木瓢、茶叶一木瓢、圆糖二及面糖二碗、纸一百、梨二筐、葡萄一筐、峰密两大瓶、黄酒两大瓶、稻米一金斗、面一金斗、监一筐。命夸岱偕其使者送往。
是日，哈喇车里克部台巴图尔、托克托惠扎尔固齐，率三十五人来朝见汗。
二十日，伊苏特部古英豁绍齐，率四十三人来朝见汗。
二十一日，以古英豁绍齐、台巴图尔托克托惠扎尔固齐等二族诸贝勒来朝礼，杀羊三，备黄酒二大瓶，於内庭宴之。
