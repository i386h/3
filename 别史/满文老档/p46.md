<!-- { "loadSidebar": true } -->
是日，降书谕刘副将曰：“著详加查问自刀船上所俘八十三人，来自何处，尔等之同党几何，欲往何处。凡所询获之消息，皆缮文呈送。将该八十三人，颈系铁索，分乘於大凌河运粮之刀船，每船二或三人，委以专人看管之，以防逃遁。”
是日，喀尔喀蒙古囊努克、塔里奇、西达尔三贝勒所属六十户妇孺，携牲畜来归。
三月初三日，八子进见父汗问曰：“天赐基业，何以底定，何以永承天休？”汗曰：“夫继父为国君者，毋令力强者为君。倘以力强者为国君，恐尚力恣纵而获罪於天。一人虽有知识，能及众人之谋耶？故命尔等八子为八王，八王同议，必然无失。尔八王中择其能受谏者即嗣父为国君。若不纳谏，所行非善，尔八王即更择其能受谏而好善者立之。更立时，若不乐从商议，艴然作色而拒之，岂容似此恶人而任其所为耶？如此，则强行换之也！尔八王治理国政，一人心有所得，直陈所见，其馀七人则赞成之。如己无能，又不赞成他人之能而缄默坐视，则当易之，择其子弟为王。更易时，若不乐从商议，艴然作色拒之，亦岂容似此恶人而任其所为耶？如此，亦强行易之也！若因
事他出，宜告众商议，未经商议，不可私往。尔八王面君时，勿一、二人相聚，须众人皆聚之，共议国政，商办国事。如有祭祀等事，皆告於众而往。八王商议，设诸申大臣八人，汉大臣八人，蒙古大臣八人。八大臣下，设诸申审事八人，汉审事八人，蒙古审事八人。众审事审理后，报於大臣，大臣拟定后，奏於八王知，由八王审断定罪。八王斥奸佞而举忠直。八王之前设诸申巴克什八人，汉巴克什八人，蒙古巴克什八人。国君於每月初五日、二十日，御殿二次。除夕谒堂子拜神主后，先由国君亲自叩拜众叔、诸兄，然后坐汗位，汗与受汗叩拜之众叔、兄，皆并坐於一列，受国人叩拜。各以务记汗父训诲，勿存暴乱之心，他人谗言，切勿得隐瞒，即行讦发等语。立书为誓，系之於颈。即居乡间，不得私议谁善谁恶，设有一或二贝勒议论汗父之善恶者，勿当面质对，退而会议，经众人议断善恶是实，乃无怨尤。若憑一、二人听断，则怨尤生矣！八旗诸贝勒凡本人获罪，而不准他人入告者，乃为邪恶之人也！一人获罪而告之，另一人获罪则不告，可乎欤？征战之时，八旗诸贝勒，不论尔旗下人或他旗下人有事故，非经众人审理不得单独入告。若单独入告，则必相争矣。经众人审理而后入告，则无怨尤也。贝勒等欲放鹰行围以取乐，不与众人商议，勿得前往。凡见行为悖逆之人，勿得放过，即行责之。一人谴责之言如是，则众人共责之。尔若以独自受责而心怀仇怨。则尔乃沮坏众人生计之恶人也！凡诸兄弟，互有怨尤，可以明言，若匿怨不言，而诉於众者，乃为居心邪恶、专行哄骗之人也！日后，尔将为众人所斥。若逾父汗所定八份所得以外，另行贪隐一物，隐一次，即免除一次所得之份，隐两次，即免除两次所得之份，隐三次，则永免其所得之份。若不记父汗训诲之言，不纳众兄
弟之谏，竟行背逆之事，则初犯者罚之，再犯者夺其诸申。若夺诸申而不抱怨，修身度日则已，若执拗不服，不致杀尔，将囚禁之。若负此言，仍行邪道，则天地佛神皆加谴责，身罹灾殃，寿算未尽，即令矢殂。若谨记父汗训诲之言而不违，心存忠义，则天地佛神皆加眷祐即使之延年益寿矣！”
初四日，汗与众福晋率蒙古来归之贝勒、福晋等，前往新移之地宴劳之。汗命将为诸贝勒修房舍、饲养官牛之人放还耕田，当差人留之。
是日，都堂书谕刘副将曰：“南四卫兼管之河西户众，已交付尔刘副将。可将大户合於大宅，小户合於小宅，房则同居，粮则同食，田则同耕。设廉洁忠正之官，以督催其作速耕田。著将开耕之日，缮文具奏。”
初四日，汗降书谕曰：“著甲兵百人以五十人驻广宁，其馀遣之。自总兵官以上凡有职者，计已来辽东之人，分一半遣之。留彼处之人令其驻至三月终，逮至四月，再令其归来之大
臣兵丁，前往更替之。”
是日，“尔等兀鲁特诸贝勒若欲来汗处，即速将马匹养肥。一俟马匹肥壮，即遣使前来告之。”
初五日，自广宁以三十驼驮来蟒缎，闪缎及缎、财帛等物。
初六日，喀尔喀达尔汉巴图鲁贝勒之使者率四男、四女前来，献驼一只、熟羊皮三十张及整羊肉十只。
传谕曰：“蒙古贝勒巴噶达尔汉属下有十八家一百人，携马十匹、牛七十头、羊三百只前来。二月十五日，遇戴哈尔、托多惠二塔布囊，其男丁被杀，妇孺畜产尽被夺去。其后又有四十家逃来，仍遭戴哈尔截掠，尽夺其所服之衣，扣留三妇人。斋赛之子令尔等驻於此，今戴哈尔作恶，两次截杀来归於此之逋逃。此事尔色特奇尔可知之。”
初六日，汗遣格格，恩格德尔额驸归蒙古，出行前於衙门列筵二十桌，宰牛二头、羊二只宴送之。
是日，察哈尔敖汉、奈曼部遣使者二人前来。
初七日，达尔汉侍卫率每旗二人前往时，谕之曰：“见敌兵时，将城门尽行开放，使来兵视如废城。敌兵进入我城，则尽歼之。凡见敌兵，勿立刻乘马追赶，恐被其所诱，陷入伏中。又恐我精兵在前追赶，后面弱兵受敌。可仿造在辽东所制之车，布列於城上。来兵攻城时，则将车置於垛墙为站板以战之。”
来归之蒙古人，优者服良甲，劣者服次甲乃犹如我军，盔尾甲背，缀字为记。依照先来之蒙古人所服，我所属之蒙古人及自兀鲁特部前来之诸贝勒所属之蒙古人，皆同一服装。赐其族长各毛青布六庹，男丁各布六庹。随贝勒同来辽东之人，勿赐衣服。遣人往广宁，修理汉人之甲，以给蒙古人等。
前往运粮之车三千三百六十辆，载粮四千五百五十一石，运至牛庄。
大凌河沿岸所囤之米及右屯卫一带庄屯之粮，皆令起运。令四旗兵於齐家堡喂马，其馀四旗之兵於锦州喂马。自齐家堡、松山以内各屯之粮，皆运至广宁城。自义州至清河、石河及魏家岭、双台、白土厂等处边界之粮，可派我旧蒙古人及新来之蒙古人守之。
令蒙古兵各主将之妻及新来食官粮者之妻等，皆居广宁。妇孺至彼，即严加看守，以免有人与妇女私通并携之潜逃。令蒙古兵驻白土厂和双台，以沿边之粮喂马，不敷则至魏家岭、石河、清河、义州等地喂之。就近可运来之粮，切毋得动用。自兀鲁特国前来之蒙古人，由尔等率之同行。
初七日，报称：达尔汉侍卫之旗，车五百五十七辆，粮八百三十石；舅阿布泰之旗，车六百一十辆，粮八百二十石；汤古岱阿哥之旗内，车三百七十二辆，粮四百九十石；博尔晋侍
卫之旗，车三百八十辆，粮五百零五石；穆哈连之旗，车三百零二辆，粮四百石；苏巴海之旗，车二百六十五辆，粮三百八十石；栋鄂额驸之旗，车二百六十辆，粮三百一十一石，阿巴泰阿哥之旗，车六百一十五辆，粮八百一十五石。共车三千三百六十辆，粮四千五百五十一石，皆已运至牛庄。
初九日，汗降书谕抚顺额驸、西乌里额驸及刘副将曰：“沈阳、辽东之人，战不能胜乃降。广宁之人未战，吹奏喇叭、唢呐如迎亲人矣，非因广宁地方无住舍、食粮、耕田，而来辽东之地。乃汗颁谕令携来以大户合於大宅，小户合於小宅，房则同居，粮则同食，田则同耕之。史家屯有名马云峰者，违汗之命，与自广宁迁来之户人贸易，以草六十捆取银一两一钱五分，豆五斗取银七钱五分。故将为云峰以箭刺耳鼻，杖责四十，并追还所取之银两。凡有似此与自广宁前来之人贸易者，皆令退还。否则将致某地之人，房不同居、粮不同食、田不同耕，又不做工，恐误农时。务令从速耕种。有嫌田少不足耕种或地方狭窄者，则沈阳、蒲河和懿路　范河、抚顺等处田产丰富，新旧之人等如有愿往者，可至彼耕种。”
都堂书谕平虏堡备御曰：“著遣有肥马者十五人，令其催喂马匹。并给八旗公用橐驼一只，以驮十五人食用诸物。给喇叭一对，唢呐一对，小鼓一面，镗镗一件，铜鼓一对，咵咵一
对，不会则教之。”
著李驸马遣一妥人，将前往河西运粮之重辆，尽行带回，用以筑城。若追上沙岭以内之车辆，则令空车返回；沙岭以外之车辆，令装粮而回，留於牛庄。为恐有南四卫之人顺便回家、或有一、二人离散，著所往之人将车、牛及人等尽数带回。”













第三十九册　天命七年三月
十一日，汗赐巴拜台吉以宾图达尔汉台吉名号，又赐黄伞、貂皮襖、细镶貂襖、貂皮**子、狐皮子、煖帽、靴、腰带、蟒缎二疋、缎八疋、毛青布三十疋、计银盘二个、银酒海一个、银碗二个、银碟二个，银匙二支在内共银五百两。
赐额驸苏纳之姊蟒缎女朝褂、女朝衣、整蟒缎二疋、缎八疋，毛青布十疋，蓝布十疋，布十疋，红毡一块，及缎被、缎褥、缎枕等。
赐巴拜台吉另一妻次蟒缎女朝褂、女朝衣及整蟒缎一疋、缎四疋、毛青布五疋，蓝布五疋，布五疋，红毡一块，次缎被褥、缎枕。赐巴拜台吉本人及二妻共毛青布五百疋。
赐绰斯西台吉貂皮襖、猞猁皮子、短皮襖一件、煖帽、腰带、靴，蟒缎二疋，缎八疋及毛青布十疋、蓝布十疋、布十疋、红毡一块并赐其妻蟒缎女朝褂、女朝衣、蟒缎一疋、缎四疋、毛青布五疋、蓝布五疋、布五疋、红毡一块、次缎被褥、柜八个。
赐恩格德尔额驸之姊貂皮子一件、蟒缎女朝褂、女朝衣、蟒缎二疋、缎八疋、毛青布十疋、蓝布十疋、布十疋、红毡、缎被褥、柜八个。
赐哈拉克钦福晋貂皮子一件、次蟒缎女朝褂、女朝衣、蟒缎二疋、缎八疋、毛青布十疋、蓝布十疋、布十疋、红毡一块、缎被、缎褥、柜八个。赐成衣、蟒缎、绸缎共五十疋。
（原注：此皆自蒙古逃来之贝子、福晋、小姐等。）
是日降尽谕曰：“诸申、汉、蒙三国业已合，然三国之光棍盗贼，尚无畏忌。於凤凰城地方，汉人见放牧之人①少，即用棍棒击杀之。至盖州地方清点人数，因派出之人少，有乌里堪及纳齐布牛录之二人，被汉人所杀。善延岛之三人前往广宁，被自兀鲁特国来之台吉索诺木所属蒙古人杀害。由锦州迁来之户人四人，被盖州之人杀害。嗣后各处行人，不可过少，务以十人结队而行。如此，则光棍盗贼不敢起杀人之念矣。若结夥不足十人，而九人同行，见者即拿之。罚银九钱，八人者罚银八钱，七人者罚银七钱，一人者罚银五钱。”
