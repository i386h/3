<!-- { "loadSidebar": true } -->
　　汗出御衙门，与众汉官曰：“曾令尔等将降兵遣归父母所在之地，然尔等不肯。尔等以将兵放归，何以复得为辞不加遣还。前往新城靉河时，尔等虽带数万人，仍然以从征无兵、服役无人为由，百丁抽一，千丁抽一，仍无做事之人。河东之人数万万，倘若尔等免受财帛，何劳无人。至於治田派丁之事，不劳我干预，尔等理当办理。怀之尔等，尔等不愿办理，又不依从我办理之意，而败坏之。此乃尔等於河西相谋，不充兵，不服役，而有意迟误矣！抚顺额驸、西乌里额驸，我念子婿之情，恩养尔等也！诸贝勒之宅院积有草料乎？尔等宅院有草数堆，皆乃免赋而获者，否则何以得之？草料堆积在外，显而易见，至於金银，岂可见乎耶？尔等不图报效汗恩，办事不明，一味贪财，非此岂有他哉！而今尔等汉人已不可信矣。”
　　初三日，遗朝鲜国书曰：“愿尔朝鲜国与明断绝，而与我修好。然数年来，虽常遣人以善言致书，尔竟不从，仍以明为父母之国，不与断绝。乃尔主朝鲜国八道之大臣等故意启衅也！若肇启衅端，遂其心愿而侥幸取胜，则尔八大臣，实可称为掌国执政之大臣。倘有一失，尔王必责之‘败我基业’，百姓必斥之‘害我国家’。如此，则将执尔八大臣与我也！尔王即或不与，我亦断不宽宥！”
　　是日，传谕茂海、雅尔纳、满都赖、永顺曰：“著勤办编户事宜。俘获如何？至於尔等携回之户，可量其力，遣人送至萨尔浒。为恐编户之人杀我遣送之人，可遣精干谨慎之人督率。前往之大臣，尔等率每旗各五十人前往，并将驻扎秀灵寺、苏瓦延坡一带之甲士五十人中拨二十人前往筑城，均著携带筑城需要之器具及兵器。再拨十四人前往牧场，其馀十六名甲士驻城。其杂居未从军之汉人，皆将其家、【原档残缺】。
　　是日，汗传谕达尔汉侍卫、栋鄂额驸【原档残缺】杨古利、达尔汉额驸、刚古里、乌讷格【原档残缺】、阿布图巴图鲁、车尔格依、多璧叔、叶赫之苏巴海、索海、卦尔察叔、喀克都里、图尔格依、苏纳额驸、蒙噶图、冷格里、拜音达里、阿山、阿什达尔汉、额克兴额及【原档残缺】、昂阿拉、阿泰、额森特依、
巴都虎曰：“凡建於山谷洼地之房屋，不得放火焚烧，限於本月十五日将俘虏带至辽东城，途中不得一二人分散而行，倘若散行，人被杀害，则治尔等以重罪。见此谕后，勿再进山搜人。”
　　遣归巴克贝勒时，大贝勒至五里外，杀牛具筵送行。
　　初四日，汗谕曰：“著查点国中男丁，每百丁设百长一名。修筑汗城，每十丁抽一人服役，每百长派男丁十人，牛车三辆，每二名百长，出一百长，带领前来，另一百长留下统管之。海州所属之人，限於本月初十日抵辽东；盖州所属之人，於十日抵达；复州所属之人，於十八日抵达；金州所属之这边人，於二十二日抵达，那边之人，於二十五日抵达。又於二十男丁内，抽一人充兵，其充兵者所骑价银十两之马匹及所执器械，由二十人合摊。充兵人之家口，令速来京城居住。汉官一切徵收之官赋等，悉令停止。凡汗所徵之兵及所点派之役夫，倘缺一人，或逾一日不达，则以尔等地方长官守堡及百长从重治罪。”
　　初四日，设百席，集诸贝勒大臣及众汉官以及各官之妻，诸贝勒之福晋等宴之。
是日，授抚顺额驸之子彦庚为游击。
孟通事率八人自广宁来归。
初四日，兀鲁特部一丧夫之福晋，率其幼子及四百六十人，携牛五十八头、马四匹来归顺。
　　分河东汉人给诸申都堂、总兵官三千丁，副将各一千七百丁，参将、游击各一千丁，备御各五百丁。赐汉人总兵官各四千丁、副将各三千丁、参将，游击各二千丁。
　　初五日，传谕牛庄曰：“於牛庄那边河岸所弃堡子附近之所有最末台站，著令弃之。其台站人员，携之前来。於这边楼台，挑选壮丁十人，备置弓矢，妥为驻守。”
　　是日，喀尔喀部囊努克贝勒属下一百四十四人，携牛二百三十头，马三十匹，羊一千一百六十只，驼三只来归。
　　汗曰：“著将於抚顺所获之汉人，赐给各贝勒，并由各该主子酌放催管之人。於辽东所获养猪之汉人，及绣匠等有用之汉人，收入辛者库牛录新获之五百丁中。居於八贝勒庄户中之汉人，给与牛录之人，并计入其牛录人数之内。”
　　传谕沿边各堡台人曰：“有车，牛自边外前来时，为何准蒙古人进入？曾有谕：凡使臣及商贾前来，悉令於边外等候，入告获准后，方令其入境。逃人及携带妻孥、牛羊来归之人及汎地之人，即令入境，恐其为敌兵追获等语而为何违背此谕？”
　　初六日，喀尔喀囊努克贝勒所属十六人，徒步来归。
　　是日，科尔沁明安老人诸子之使臣率六人并携马十匹及五羊之肉，奶酒一壶前来。
　　初七日，爱塔之卡伦人追捕编入我民户之汉人逋逃，拿获男三十人，女十人，车二辆，其馀半数未获。后明兵来侵，爱塔副将之卡伦人先见之，予以回击，杀一人，生擒一人。明兵再次来侵，爱塔副将之二卡伦人各为敌俘二名。於是致书爱塔副将曰：“尔兄子为海州参将职。并由尔兼之，驻於金州，尔弟为备御。著尔三人从速催办应派之官役、牛、车，油期抵达之。至於兵额，从速催徵。金州、复州、盖州等处，仍由尔统辖。当严加看守叛逃之人。至我卡伦被俘四人之妻孥，各赐银十两。生擒之人众，押送辽东，以消息。其被杀人之衣服、弓、撒袋、腰刀亦令送来，以供查验。擒杀敌人者则著作书送来，以便赏赍。”
　　初六日，汗谕曰：“著汉官管四千人者，以二百人充兵，其一百兵，配以大炮十门，长铳有八十只，另一百兵，听尔调遣。管三千人者，以一百五十人充兵，配以大炮八门，长铳有五十四只，另七十五人，听尔调遣。管二千人者，以一百人充兵，配以大炮五门，长铳四十只，另五十人，听尔调遣。诸申官管二千七百人者，以一百三十五人充兵，其六十七人，配以大炮六门，长铳四十五只，另六十七人，听尔调遣。管一千七百人者，以八十五人充兵之，其四十四人，配以大炮四门，长铳三十六只而另四十一人，听尔调遣。管一千人者，以五十人充兵，其二十五人，配以大炮二门，长铳二十只，另二十五人，听尔调遣，管五百人者，则以二十五人充兵，其十人，配以大炮一门，长铳八只，另十五人，听尔调遣。”
　　初七日，汗谕众汉人曰：“凡酉年照例应徵之物，著从速完纳。有官马者，入告我有官马，勿得隐匿所有马匹，否则将其隐匿者杀之。其无马之人，本戌年每男丁纳银五钱。自今五月起【原档残缺】合出一马，此【原档残缺】诸凡人如何交来【原档残缺】”
初七日，来告：昂爱台吉、达尔汉和硕齐，领率一百人，携牛三头、马、车二十来归，已至长永堡。
　　古木布台吉献良马一匹，遂赐以重五十两之酒海、孔雀翎蟒缎一疋，重三两之金杯及托盘。又献骟马一匹、骒马九匹，遂赐甲六副、盔六顶、亮袖二对、缎五疋、毛青布五十疋。献阿济格阿哥马一匹，遂赐以美缎一疋、翠蓝布十疋，又赐镶嵌撒袋弓靫、镌花腰带一套、腰刀一把。
　　初八日，赐古尔布什台吉貂皮子三件，猞猁狲皮子二件，虎皮子二件，貉皮子二件，狐皮**子一件，貂镶皮襖五件，獭镶皮襖二件、鼠镶皮襖三件，男女蟒缎衣九件，全蟒缎六疋，缎三十五疋，银五百两，镶嵌鞍辔一套，鲨鱼皮鞍七件，镶嵌撒袋一件，装有弓矢之撒袋共八件，并彩柜、竖柜、碗、碟等器皿具备。
　　初八日，命将平虏堡之四百三十四丁赐给蒙古恩格德尔额驸。拣选通晓汉语、心术公正且守法、谨慎之人，编为十户。尔等不可自徵其每年所需银百两、粮百石，由我亲给之。额驸，格格出行，则吹奏喇叭、唢呐，送出界外，若来则出界迎之。
　　自兀鲁特部来归之福晋，妻与汗子汤古岱阿哥。赐福晋马二十五匹，牛二十五头，貂皮**子、貂皮帽、金项圈、耳环二副，蟒缎长褂和披肩。福晋所带来之四十名蒙古人皆赐之。
初八日，萨哈连巴彦至。
是日，有二汉人自广宁徒步来归。
初九日，沙金牛录之人因接回亲家之女，藏匿於家，曾罚银二十两。是日又销其功。
　　初九日，喀尔喀囊努克贝勒所属三户十七人，携牛四头来归。
　　是日，汗降谕曰：“著八贝蕾各庄周围之人与车匠，住花克沙干，捕鸟人住旅顺口。”
　　初十日，命汗之包衣纳彦率奉集堡所属空托模屯人八十八口，四十四丁，前往费阿拉。
　　纳丹佛哷之阿都庄来献貂皮六十八张，水獭皮二张，银鼠皮四百四十张、貉皮八张，蜂蜜一瓶。
　　拉发之扎西坦庄来献貂皮六十一张，水獭皮三张，银鼠皮二百张，东珠四颗。
　　纳丹佛吳哷之孙札庄来献貂皮九十三张，貉皮十三张，水獭皮三张，虎皮三张。
　　十一日，喀尔喀巴噶达尔汉贝勒属下男丁二十一人，携马十五匹、牛八十七头、羊一百七十七只来归。
第三十三册　天命七年正月
十二日，汗往筑新城之地，筵宴而还。
十三日，都堂、总兵官以下，备御以上，按级赐给小旗、伞、鼓、喇叭、唢呐、箫等物件。汤古岱阿哥、达尔汉侍卫、栋鄂额驸、巴都里、杨古利、穆哈连、索海、车尔格依、达尔汉额驸、戴木布、乌讷格、喀克都里、布尔杭古额驸、阿布图巴图鲁、舅阿布泰、乌尔古岱额驸等十六人，各赐小旗六对，伞一柄，均赐喇叭、唢呐、箫、鼓。叔多璧、叔卓里克图、和硕图、图尔格依、康古里、阿泰、舒木路、雅杀禅、阿山、哈哈纳、蒙噶图、苏巴海姑父及冷格里、叔卦尔察、叔托博辉、叶赫之苏巴海、顾三泰额驸、方吉纳、胡希布等十九人，赐小旗各五对，伞各一柄，喇叭各一对。以下参将、游击，赐小旗各四对，伞各一柄，众备御赐小旗各三对，伞各一柄。
陞哈哈纳参将为副将。
是日，至蒙古冰图老人书曰：“桑噶尔寨不嫁已聘之女，女遂死，此乃桑噶尔齐之罪也。夫冰图老人，尔若不嫁已聘之女，倘出前事，诚为可惜。纵亲人不忍分离，但女已成人也。
将长成之女，徒留闺中，成何体统？凡事速结为善也。若欲结亲，则直言为好。尔已年迈，岂可使女亦逾年纪耶？尔若出言许嫁，即遣人以礼接娶。女若不嫁，则祸患及身。若取聘礼则给甲五十。让女乘马一匹，友人相随，送至约定之地。我等亦将五十甲送至约定之地，与尔女交换之。”众贝勒致书曰：“若嫁尔女，以合汗意，则尔欲得何物，必可得矣！既已结亲，何必恋舍？”
