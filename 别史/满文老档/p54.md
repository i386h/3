<!-- { "loadSidebar": true } -->
自巴噶达尔汉处逃来之哈喇尔岱、博多胡有牛六十头，送来四十六头，十四头未送来，有羊三百只，送来二百八十一只，十九只未送来，此皆被塔布囊戴哈尔所取。
初十日，敖汉贝勒杜楞之使者还，备御富喀图率白巴牙喇二十四人往送。
召回前往办理田亩事宜之抚顺额驸，西乌里额驸。
十一日，革叶赫阿山备御之职。革阿拜阿哥游击之职，降为备御。
授栋鄂额驸以总兵官之职，授和硕图以副将之职，授巴布海阿哥以备御之职，授纳林以备御之职。
授博尔晋侍卫、鄂善、贝托惠、康喀赖、郎济达、蒙安等六人为代理副将。
十三日，科尔沁贝勒蟒古斯老人之男丁二十人，共五十八口，携马一匹、牛四十五头、羊二十只来归。
乌讷格巴克什因向无甲幼童徵马，徇情私给有奴仆之人以妻室，富拉塔因向入其家未穿甲之人徵马，纳哈楚赖因隐匿马匹，以马给有马之人，被秦达胡首告。罚乌讷格巴克什银二十五两，罚富拉塔银十五两，纳哈楚赖鞭责五十，没收所匿之马。再者，纳哈楚赖反讦秦达胡。谓秦达胡取汉妇一人、蒙古妇女一人、少女一人、银三两。遂尽没秦达胡所匿诸物，罚银九两。
十三日，废止七条之事，更为五条。
查点新来人口，给以田、舍、席、器、斧及锅、妻、奴、衣等诸物，使之筑房并登记徵收与账济库粮等。此一条也。
巡查卡伦、台站、枪炮、踪迹，及赴各屯查问天花、妇孺及逃人等。此一条也。
羁押擒获之人，刑戮应杀之人。筑高木栅及造舟船，架桥梁、繁殖牛只、杀猪、饲养牲畜等。此一条也。
送往迎来，收管所获之牲畜，於桥头徵收交易税赋，清理街道污秽，管理茅厕、祭扫死者，传递信息，安排筵宴等。此一条也。
甲、盔、刀、枪、弓、矢、鞍、辔、蓑衣及箭罩、弓套、帐房、梯子、档牌、车子、拖床、绵甲，每队十人出行十五日所带之物，查视骑乘，养肥马匹等。此一条也。
十四日，复审哈哈纳、巴都虎案，其言属实，仍赏副将之职，归还所没之物。
是日，销缪希浑十六两之功。
是日，喀尔喀台吉古尔布什属下男二人、女一人来归。
巴林之囊努克属下十人，步行来归。
是日，住南红旗岭地方名刘荫昌者，未经去兵驱赶，身先率领红旗岭地方之男丁三百五十人前往法纳哈地方。故赐以守堡之职。其三百五十名男丁，免三年官役。
十五日，致书广宁曰：“驻彼处之四千军人，先以二千人将广宁储粮，送至辽河岸沙河堡。该二千人返回后，再以另二千人运送。如此分为两班，更番运粮。不取所运之粮，各运粮人，或售或食，则听其主子之便。粮价昂贵，其每金斗粮值银一两。”
十五日，达尔汉侍卫奏於汗曰：“自十四岁始受父汗养育，未尝获罪。来辽东以后，未能尽忠效力於父汗及众兄弟所委之事。因我心变，致我所娶之妻、所生之子、所有兄弟皆亡矣，我之身也病入膏盲。此乃世代之罪孽也。嗣后，弃恶从善，以父汗、众兄弟所委之事，勉力为之，倘出行不勤行於围阵、居家不操守於正业，而复见罪於父汗及众兄弟，则即行罢黜。”
父汗降书复达尔汉侍卫曰：“尔不念天福之汗擢用豢养尔之恩，居心奸慝，身为官人，所作所为，皆预先知之。尔曾为何事前往广宁，为何闻有战事，即行退回？尔如此不闻不问，言词冷淡，弃之而归，欲置我於何祸患乎？尔之罪大矣，然尽免之。今又言誓。言誓则死，誓之何为？哈达、叶赫、乌拉、辉发之诸贝勒，及抚顺、清河、开原、铁岭、辽阳、广宁之众官员，皆乃上天所立掌管国事之人，伊等非我之力所能破者，乃皇天助我，破其各异国之主，乃授与我也。尔似伊等异国之主乎？乃如插入撒袋之无头箭，受我差使而生之人也。今尔之所谓不使上天眷命之汗闭目塞听，弃奸慝，存公诚，乃欺人之谈乎？倘仍以奸宄为尚，即便盟誓，天岂不知乎？”
十五日，销胡希泰功银十五两。销萨克斋牛录下章京苏鼐功银十六两。销乌什泰牛录下章京绰内功银十两。
前往戍守朝鲜边界之顾三泰额驸、伊勒德恩、昂古，吉荪等人归来。是日下雪。
十六日，都堂致书岫岩曰：“戴游击、郭游击，著尔等将岫岩备御乔邦魁之族兄弟皆擒来。与乔邦魁同谋之屯人，以及留乔邦魁住宿之台人，亦皆擒来。”
十七日，副将巴都虎、副将康喀赖、副将塔音珠、参将阿什达尔汉，率每牛录甲兵二人以前往戍守朝鲜边界。
十八日，陞副将巴都里为总兵官。
革锡林、乌巴海游击之职，降为备御。鄂伯惠备御降为半份备御。
是日，总兵官阿布泰，总兵官布三二人曾因於汗前争吵被治以罪，各销功银三十三两。去年五月，复审布三案，因其言属实，命将所取诸物给还之，并交付汤古岱阿哥、哈哈纳额驸办理。因汤古岱阿哥、哈哈纳额驸不催办所委之事，延至亥年三月。故革汤古岱阿哥总兵官之职，降为一等参将，革哈哈纳副将之职，降为一等游击，并各罚银三十两。
十九日，遣备御王宗昇往柴河署理。遣备御高永福往栋兴阿。遣备御权成良往费阿拉署理。遣备御王义卫往英额。遣备御张兴官往岫岩。遣备御尤天成往沈阳。遣备御佟文明往扎库穆。
是日，杨古利额驸、南吉兰请於汗，授图库为牛录额真备御。
总兵官喀克都里，率八旗每旗各一牛录额真，每牛录各一白巴牙喇，前往戍守广宁。
二十日，降雪。
汗降书谕汉人曰：“国民劳苦，非我之罪也，皆明万历帝之罪也。万历帝干预无涉之边外异国，遂遭天谴，万历帝身亡。仅其身死，天恐国人不晓所谴，遂又使万历帝之子泰昌帝，未及一月亦亡。明帝遭天谴责，父子以亡，王臣被杀，土地被陷。因万历帝作恶之故，汉民受劳苦也。天以我为是，以明帝之辽东地方授予焉。既至天授之地，即令辽东周围汉人庐舍均与诸申合居，粮则同食，田则分耕。我诸申地方之庐舍田粮，亦皆给迁移之汉人。於此国移民苦之年，未与诸申合居之人，尔等何以乘间卖粮？著有粮之富人，将所售之粮献汗，并少许付价，若不送来，被人首告，则尽没其粮且诛杀其身。”
二十一日，前往立界之副将额克兴额、参将毛巴里归来。
广宁来报：驻广宁之统兵大臣等，往右屯卫时，遇喀喇沁蒙古八十人，杀十五人，获马四十八匹。其生擒二人，由冷格里解来。
是日，乌巴海往追逃人，因未於边界寻觅踪迹，而宿於家中，故治以罪销功银十五两矣。
希汉萨满曾来销沙金巴彦功银五十两。经复审，改销二十两，免销三十两。
二十三日，汗曰：“四贝勒之东珠，备办八份以下，三份以上。费杨古阿哥、斋桑古阿哥、济尔哈朗阿哥、多铎阿哥、岳托阿哥、硕托阿哥六贝勒之东珠，备办六份以下，二份以上。另为随侍福晋之妇人及屯中妇人备办有披肩之衣，帽、包头。”
是日，都堂致驻青苔峪豁托寨萨书曰：“依据青苔峪地方之二人来告，有三屯之三户人与毛文龙所遣之张怀密通谋叛等语。一屯萌磐驿，乃其人名景天彦，一屯达塔峪，其人名王百求又一屯桦皮峪，其人名曹留全。著驻青苔峪之豁托寨萨等率兵，将该三屯之三人及毛文龙所遣之人，皆查拿解来。”
二十三日，戍守广宁之大臣总兵官戴木布，及副将刚古里、副将伊荪、副将孟坦、代理副将博尔晋、代理副将雅希禅、游击茂海、游击哈尔古吉、游击鄂诺依、游击多诺依、游击克里等到来。
第四十八册　天命八年三月至四月
二十四日，汗之皂隶①李世功，因擒获奸细，即著陞为守备。
宽甸之赵游击，杀毛文龙所遣之曹都司，擒拿曹都司同来之人解来，著赏赵游击银一百两，并赐其子孙世袭网替。赵游击属下之中军佟文明，著陞为备御，赏银二十两。
张德玉因向郎游击讦发奸细，著陞为游击职。
名王元皎之人因擒获奸细，著陞为备御。
刘吉宽首告双山备御苗宜庄私通毛文龙，革苗备御之职，陞刘吉宽为备御。
北吉寨地方名王宗魁之人，知北吉寨谋叛，，以二次告於草河备御苏世登，而苏世登未查，致使北吉寨人逃遁。故将苏世登兄弟执而杀之遂陞王宗魁为备御。
沙厂备御王子登，查获毛文龙遣来离间之奸细，陞王子登为游击。擒获奸细之把总张秉仪，著陞为千总。协助张秉仪之一人，著赏银十两。
李都司奏报名张子敬之人发觉并擒获毛文龙所差之奸细一人。故授张子敬为备御。汤山守堡唐英元以擒获毛文龙之奸细解送前来，故著陞为备御。
岫岩备御乔邦魁与毛文龙密谋，被乔邦魁家人首告，将乔邦魁之宗族尽杀之，并将乔邦魁之妻及家产，尽给其首告之仆人。汗曰：“外地之小人，经常擒获奸细送来，而我处岂有奸细不来之理乎？尔等众官员，半为明帝判以死罪监於牢狱之人，半被废黜之人。且皆系获於阵，加以豢养之人也。我举之为官，予以豢养之尔等若念养育之恩，为何未将毛文龙所差之奸细查出一人？为何不查逃叛暴乱者？若不为汗效力，豢养尔等何益？凡见逃叛即来告者，凡知奸细即执送者，仍照前人之例举之为官，记功赐赏。若闻逃叛而不报，见奸细来而不擒之，被人首告，即照苏世登、乔邦魁处治。”
古尔布什额驸之姊及妻，塔布囊僧格之妻和塔布囊莽古之妻及母、拉布西喜之母、妻及姊，哈拉克钦福晋，塔布囊奥巴之妻等十人各赐以金项图一个、金佛一尊、金耳坠二对。
二十四日，前往戍守镇江之参将尤德赫、备御阿布泰归来。
汗曰：“我势强之地，能管束者多，我危难之地，能管束者少矣。汗取辽东城时所举之众臣，知我兵退，无人出而管束，皆逃避於家中。唯布三独出管束，更番遣兵。於我危难之地，布三能独身承当管理，故记大功，赐布三一等总兵官之职，授为旗主，子孙世世获死罪者，免予抵命，获贪赃罪者，不夺其财，免其二千四百一十两之罪。凡如布三能於我危难之地承当管理者，我与诸贝勒将予以信赖之。若蒙汗与诸贝勒之信赖，亦如布三记大功，死罪不杀，贪赃罪免罚。”将此谕书於八贝勒以下，至游击以上之挂文，悬挂之。又缮写黄敕书，盖印赐与布三。
汗致书广宁：“著先查城内坚固之处，毁之，尽焚其房屋，前日焚而未尽之屋，次日再行焚之以尽。剥城门铁以火焚之，粮食运毕，概令退还。”
二十五日，都堂谕曰：“高家仲等，因织蟒缎、绸缎及制金線而举用，并全给以妻、奴、衣、食。又为耕田以供粮食柴薪，一等者各赐男丁五人，二等者各赐男丁四人，三等者各赐男丁三人，由馀丁中拨给之。今凡有能工蟒缎、绸缎、金線、纸张、精美闪缎、碗、盘等一切有用之物者，即行自报，经验者确实能者，亦如高家仲等，举而养之。”
