<!-- { "loadSidebar": true } -->
七月初七日，汗率诸贝勒福晋及三百人东巡，因无鱼兽而还。汗往围猎之前，遣珲塔为主率众人赴河东牧埸时曰：“勿於山河狩猎。”往牧埸回来後，汗问珲塔曰：“尔等狩猎乎？”答曰：“未曾狩猎。”汗曰：“未曾狩猎，则尔等未得食白汤矣。”遂赐羊一只。嗣後汗前往，猎於山，无兽；捕於河，无鱼。询问地方之人，已经狩猎。汗归，斥珲塔曰：“尔等既已狩猎，则应告之已猎。今竟使如此众多之马匹往返徒劳，疲惫不堪矣。”遂革其副将，降为备御。
初十日，为更换戌守边军之主将，缮拟朱户达，绰木诺、苏鼐等名册引见之，汗曰：“该朱户达，绰木诺乃新附之人，特表眷爱而给以官，故不宜遣赴此任。况且苏鼐亦为主将，谁能听其管束？特命领兵行军，戌守及办理国事者，乃因眷爱而授之虚职。类此之事皆已诸项详书晓谕之，为何竟忘我之告诫而引见此等不当之人？”遂召集诸贝勒曰之：“尔等为适我口而送各种食物，我以为，尔等与其进献各种食物，不如受理国事，精心办理之。此於我，方为上也。凡人於治国有远见卓识者，则告之以晓谕於国中。否则，当遵我之指令办理，不得有违。为何具文引见此不当之人乎？”故重新办理之，裁七项而为三项。
八月间，宁远，山海关之军来取河东之耀州城，彼军皆败，或落水而死，或被杀。其时因耀州之城残破，正在修葺，方一人高。明军渡娘娘宫渡口，夜至，未能攻下。天将明败走诸申军袭击其後尾，迫其入水或杀之。博尔晋侍卫，往征东海沿岸所居之国，携五百户而归汗迎於河岸，杀牛羊以宴新附之人。
初八日，驻守耀州之诸大臣，击败明军，解所获之马六百七十匹及甲胄等诸物前来。汗迎之，祭堂子後，於十里外杀牛祭纛。遂向大臣询问破敌情形，按职将所获之马匹赏给诸破敌大臣，并各赐银牌一块。其馀马匹分别赏给军士。
初九日，科尔沁奥巴台吉致书曰：“昔我两国欲合为一国，曾刑白马於天，刑黑牛於地歃血盟誓，凡有兵事互相救援。兹据洪巴图鲁遣温吉哲克依扎尔固齐为使告称：其察哈尔将於下月十五日起兵往征尔处。又传阿鲁之察哈尔来南察哈尔，拟於结冰草枯之前夹击之等语去年闻确实消息，正欲遣使汗先闻之，曾遣伊萨穆以十马兼程而至。今此消息确实，援兵多寡，汗自知之，务来炮手千人。不知其他喀尔喀（原注：喀尔喀，乃国之名）如何，洪巴图鲁欲速割禾再前来会我。洪巴图鲁、巴林此二部我等可以信赖之。至於斋萨、巴噶达尔汉二人有与察哈尔同来之势。傥察哈尔、喀尔喀来攻我处，即由背後往攻其家。特此知会，惟汗睿鉴之。”
初九日，雅虎、喀木达尼带卦勒察部之户口前来，汗迎於十里之外，三叩於天，遂杀牛祭纛，置席二百桌，杀牛羊，演汉人百戏，大宴之。所带来之人口数为一千九百人，男丁五百四十人。
初十日，遣阿尔津、新达西、巴本、尼奇等四人为使赴科尔沁，并遣八名汉人炮手同往。
致奥巴台吉书曰：“尔等借兵，多则多遣少则少遣，勿庸过虑。兵不在多寡，而在天意。国皆天之所命，以众凌少，天岂容之？尔宜坚固城池，据城而战，察哈尔攻城不克，则自退。
否则，败逃，其势毁之。纵使不败而退，亦知尔之不可复得。是时尔之心亦可安之。昔扎萨克图汗未能胜辉发之五百兵，五十甲而回，遂不复侵犯辉发。会战於野，如投骨之戏，或俯或仰。欲野战之人，乃怯懦之人，其言勿信。欲据城而战者，乃勇敢之人。敌攻城不克而退及时出战而制胜者，诚乃勇敢之人耳。今欲与察哈尔和好息事，然自昔图门汗之时至於今，察哈尔、喀尔喀一直侵扰抢掠尔等，难道尔等有罪乎？即使已和好息事，若欲寻衅而杀之，尔等无罪，能否免之？明朝、朝鲜、乌拉、辉发、叶赫、哈达，对我满洲国，傥我无城池，尔蒙古能否赐我一碗饭以食乎？我等愚懦，惟恃城池而存矣。”
察哈尔之札勒布台吉、色楞台吉，初来叩见英明汗，返回时，以礼赏赐蟒缎披领、貂皮猞猁皮子及缎疋、财帛、甲胄等甚多。（原注：札勒布、色楞皆察哈尔图门汗之孙。其国内因争汗位而乱，入科尔沁。此次系由科尔沁前来谒汗。）
毛文龙之三百兵夜间来袭海州甘泉堡南或叶克舒之堡。时堡内无甲之人与之相战，杀四人，敌即退。闻其炮声、戌守海州界之斋萨、乌勒坤往追之，斩一百七十人。该堡有汉人男丁百馀，曾遣人赴毛文龙处，约为内应，故将该屯汉人皆杀之。
十四日，阿布泰舅舅、扬古利、巴都里、车尔格依带卦勒察之户口前来，汗迎於五里之外、杀牛羊治酒宴之。
十六日，编新附之卦勒察为三等，赐给衣服、蟒缎披领、豹皮子之缎袍，毛青布袍，衬衣、裤、帽、靴、腰带、铺盖之被褥、弓、撒袋、鞍、辔、听差奴才、牛、柜、竖柜、住房、器皿等一应物件，按等均匀，男女尽赐之。


①原转抄本签注：谨查旧清语、清文铿二书，均无hoo?an ?urdefi一词，故照抄之。（本书译作“纸”）。
②原转抄本签注：谨查toksikū即新定字梆子。
③原转抄本签注：谨查该员所记二十九日，太祖英明汗之弟达尔汉巴图鲁贝勒之第五子斋桑古台吉去世，享年二十八岁等语。若系太祖年间档册，则不应写太祖英明汗之谥号。查得无圈点原档中，该段系增补。其後尚有二行被涂，其意为该人一生，总敏伶俐，阵前奋勇善於狩猎，临崖骑射如履平地，武猎技艺兼而有之，深蒙太祖英明汗之宠爱。查得此段亦非太祖年间所记，乃太宗年间所补记也。









第六十六册　天命十年八月至十月
十七日，汗曰：“饮酒之人自古有之。曾闻有因饮酒而得何物、习何艺之说乎？然因饮酒或与人殴斗，以刀伤人而抵罪，或坠马伤手足，折颈而亡，或为鬼魅所魇而死，或患闷气噎食之症，或失欢於父母兄弟，或酗酒损毁器皿败坏家业之语确有所闻。酒不果腹矣。或制小面饼煮汤而食，或制麻花而食，或炸饺子而食，或制各种面食、黏饭而食之。酿酒，制饽饽皆出於黍也，然毁之於酒而饱之於饽饽。为何不食饱而毁於饮耶？无能之辈饮之则丧身贤德之人饮之则败德，并为汗与诸贝勒所见罪夫饮则妻厌之，妻饮则见怨於夫，家奴不堪而逃之。饮酒何益？古之贤者有云：良药苦口，利於病，美酒适口，害其身，谗言悦耳，毁其道，忠言逆耳，利於行。切勿过饮之。”
乙丑年八月二十三日，遣达敏致书曰：“令阿拜、巴布泰，尔等统兵至宁古塔后，将所带之人集中送至。然後尔等亲率相应之兵返回。其馀兵丁皆交八旗之大臣，留宁古塔造船。造船之事勿使乡人得知，暗地制造船造成後即渡向彼处带至诺敏卡伦处。计取亦杀之，力取亦杀之，凡男丁皆无赦。”
十月初三日，喀尔喀之诺贝勒无故来寻，为杀昂阿之事，该使者出言无状，故未回遣使者，仅致书曰：“若为杀昂阿而言之，昂阿与我有何兄弟之谊？因其截杀我之使者，与我为敌而杀之。劳萨之诸子曾杀尔等之兄弟而为敌乎？为异邦唐古特部之喇嘛，尔等兄弟竟相互残杀之。尔等杀兄弟，却为杀讐敌昂阿之事而言，尔等何以言之？以尔等之言即能放昂阿之子乎？恩格德尔莽古尔岱并非诸申，因恶其生身之父而来，今虽蒙我之恩养，傥欲还寻其父，我岂能阻挡之？又岂可执不愿前往之人与之？此事尔等何以干预之？若为斋赛之子而言之，斋赛曾言，以我为父，往来行走。若其食言而不往来，我则不遣诸子并带来居住之。以尔等之言即能为斋赛遣还乎？此事尔等何以干预之？言亦惟我父子言之。巴克践言，故往来不绝，遂将其子皆遣还之。此亦并非因尔等之言而遣之？若仅为此而言之，则尔等勿庸前来。嗣後若为政事而言之，亦仅以巴克、巴珲之言为信他人之言皆无信也。欲使明朝与我相和之事勿言之。若尔等心向我而言之，以尔等为公正之人，故尔等之言方可听之。若心向明朝而言之则尔等之言孰能听之？勿出狂言，恐人耻笑耳。”（原注：此乃致巴珲之书。巴珲系蒙古巴岳特部之贝勒，言行皆善。）
初四日，齐玛纳、苏纳哈来报：塔拜阿哥获男丁四百人、户人九百口。阿拜阿哥、巴布泰阿哥获男丁二百人，户人六百口。（原注：所谓获男丁及户人者，乃掳自东部沿海之部。）
汗曰：“我等常泰养汉人而汉人却置办棍棒不止。著总兵官以下，备御以上，各往其屯。去後，分别屯中之汉人。常言道：豹子好辨，人心难测。为恐尔等听信奸巧之言，当以中正
之心察辨之。凡以彼方所遣奸细之言，煽惑本地乡民者，皆属非我保举之官，或原为明官、今已革职之书生，大臣等人。此等之人皆另行甄别正法（原注：正法即杀之。”）为我建城池，出官差之人则建庄屯养之。无妻孥独身之人及应加豢养之人，则养之，赐以妻、衣、牛、驴、粮等，命建庄屯。而不该豢养之独身者及不从命者，亦加正法由八贝勒庄屯之汉人起凡入诸申家之人，皆执之，照例甄别之。诸申中之荒诞不屑者，若以家中无有或不知而隐匿不举，则罪之。明时非千总、今经我委以千总之人，向来居住沈阳其父母户口皆投来者，则免之。家虽住沈阳但未携父母、未携妻室，只以外妾假充居住之名者，不准居住。向未居住，因九月以来，耀州，海州之消息使其惊恐而来沈阳之人，不准居住，照例甄别之。为恐於甄别时如以前一样，贿银而免之，故对沈阳、抚顺、开原、铁领所属之人，比他处之人从宽甄别之。由广宁迁来之人，亦按抚顺、沈阳之人从宽甄别之。一庄编设男丁十三人，牛七头。庄头兄弟计入十三男丁之数内。将庄头带来沈阳，陪住於牛录额真之家，二庄头之家住於一处。有事，则令二庄头轮番值班前往催办，诸申勿管之。庄头之名、庄内十二男丁之名及牛、驴毛色皆缮清单，交该屯章京，然後由前往之大臣造册带来。”
