<!-- { "loadSidebar": true } -->
　　伐明凡二战。战明八营兵时，以汗之族弟多璧贝勒率旗下之人不至，革其固山额真之职，尽没其以固山额真之礼赏赐之俘获。明遣大兵来犯，最初，为别哨卒所见。而扎木巴西之卡伦，未曾见之。次日发见敌兵，亦未来告我军，仍立於明兵之后。击败明兵时，方见托木巴西卡伦人。安哨探者，乃为监视敌兵来侵通报敌情而设也！然设以报信之卡伦，有情不报之，竟立於敌后，设尔卡伦何益？遂杀卡伦额真托木巴西。汗之族弟汪善，凡遇征战，皆以谎言取信，不效力攻战，遂将赐与汪善之奴仆、诸申尽行籍没。於都城以西一百七十里外，剿灭营於界藩、萨尔浒、斡瑚穆、尚间崖、斐芬等处之五营敌兵，又往都城以南一百里处，诛戮入栋鄂路而来之敌兵。时英明汗笑曰：“各国闻我兵各个击破明国万历帝兵四十七万，必谓我兵众。又闻仅以我兵往来剿杀，必谓我兵强勇。各国闻知，未有坏处，大抵皆称善也！”夫招降前来助明之朝鲜五千兵后，遣其降官四员、通事一人，共五人归国，并遗书告知讐明七大恨之事，至其小忿，亦增书於后，及我伐明缘由。书曰：“昔金汗、蒙古汗，曾征服三四国，归於一统。然未得享国长久，此我所素知者。兴此兵端，非我昏矇，因明逼我无奈②，遂有此举。若向来有意与大国皇帝结怨，天心鉴之。天何以我为是耶？岂天私我而薄明乎？乃天非非是是，秉公而断。故天祐我而责明国也！尔朝鲜以兵助明侵我，我知此来非朝鲜兵所愿，乃迫於明人，为报救尔倭难之德而来耳！曾闻昔我金大定汗时，朝鲜大臣有赵维忠者，率四十馀城叛来。我大定汗曰：‘我金国征宋赵徽宗、赵钦宗帝时，朝鲜王不助宋亦不助金，乃是公正之国也。’遂不纳而却之。由此而论，你我两国素无衅隙。今生擒尔大小统兵官员十人，念尔朝鲜王而收养之③。此事之结局，尔朝鲜王当知之。普天之下，何国不有？岂大国独存之，而小国尽亡耶？原以为大明国帝必奉天道而行，然该明帝，竟背离天道，恣加横逆，虐害诸国。朝鲜王尔岂不知乎？据闻，明帝欲遣其诸子来主朝鲜国及我国是明帝凌辱我二国太甚矣！朝鲜王，尔意以为我二国素无怨隙，如今或我二国合谋，以讐明耶？或以为既已助明，不忍背明耶？愿闻尔言。” 遂於三月二十一日，遂遣诸申二人与朝鲜五人同往。
四月初三日，因战马及俘获马匹羸弱，须牧以青草，使之肥壮，宜於边境屯田，筑城於界藩，设兵戌守，以护耕种。汗亲西行，指定筑城之地。汗见击败明兵后所获之铠甲堆放於八处，形同小山，遂命分之。汗亲择旷地以牧放马匹。初八日，选④壮马千匹。初九日进兵铁岭地方，驰掠至距铁岭城十五里处，俘获一千。进兵之时，明兵一人未见，一炮未放。
　　五月初五日，辰时，汗登衙门就坐。衙门两侧设凉棚八处，八旗诸贝勒、大臣等分坐八处。大贝勒、阿敏贝勒、莽古尔泰贝勒、四贝勒及朝鲜二大员等六人，赐矮桌以坐。具盛筵宴之。此前，诸贝勒进宴不坐桌，皆席地而坐也。
二十八日，前往朝鲜之使者及朝鲜官员一人、随从十三人赍书至。览其书，并无朝鲜王回言，其率兵助明被擒之大小官员，我皆留之生养，彼竟无一善言致谢，一句未提遣归被擒朝鲜人之事，嗣后如何处之，亦未有一保证之言。该书曰：“朝鲜国平安道观察使朴化书致建州卫大人足下：我二国接壤而居，明国为君，而我二国为臣，历二百馀载，毫无怨恶。今贵国与明为讐，因而征战，致生民涂炭，不特我邻邦不幸，四方皆动于戈矣！亦非贵国之善事也！明与我国，如同父子，父之言，子可违乎？事关大义，不可拒也。事属既往，今勿再言。遣郑应景等四人后，始知诸事之原委。岂有邻国不能和好相处之理耶？来书云：‘我若向来有意与大国皇帝结怨，天必鉴之。’存此心者，则可世享天福矣！嗣后，倘能顺应大道，则明愿不之即下其善言也！至我二国则各守疆圉，复修旧好，岂不美哉！”
　　六月初八日，往东方收取呼尔哈部遗民之穆哈连一千兵返回。携户一千、男丁二千、家口六千。将至，汗出城接迎，搭凉棚八座，备席二百，宰牛二十头，具大筵宴之。时阵获之朝
鲜大员二人，各小官及朝鲜王之来使皆请往观迎兵之阵势，汗遂命携往。是日晨时起行，朝鲜各官依次相见，次领兵诸大臣相见，次降户中各村之大人依次相见。随即进宴，无分长幼及主仆、妇孺，皆得酒足饭饱，宴毕而回。携归之人户、俘获，皆一一办理停当，次日，令其入城。其降民中之一等诸大人，各赐人十对并马十匹、牛十头、衣五袭及帽靴腰带、鞍辔弓矢、撒袋诸物。次者各赐人五对、马五匹、牛五头、衣服三袭及帽靴腰带，弓矢箭袋诸物等。户人应用器物皆充足赐给之。

　　　　①原转抄本签注：谨查旧清语一书，aika，即一切之意。此句之意盖出征之后，家室无事，班师以后，方有事端，实乃天助也。
②原转抄本签注：谨查旧清语一书，umainaci hokoraku，即并不放弃之意。
③原转抄本签注：谨查，念尔而收之，即念尔而养之。
④原转抄本签注：谨查旧清语一书，考试即挑选之意。
第十册　天命四年五月至六月
　　统辖绵甲兵之牛录额真、五牛录额真，统辖红巴雅拉之牛录额真、五牛录额真，梅勒额真、固山额真、总额真①，尔等宜监视军士攻战尽力与否，至於运立队尾，战不尽力者，纵被
伤亦不为功。凡有奋力攻战，善於破城，智巧谋略之良者，即上告於诸贝勒。有如汪善，莽萨喀，纳林等人，同谋作伪者，勿得蔫举。勿效常古纳谎报战功，委任管理之人，不报实情且妄举亲族及他乡之友。谎报小事，则治罪降职，谎报大事，则定杀身之罪也！尔等系汗任用之人，若禀报不公，则尔等属下出力劳身者，岂尚有何趣？和硕贝勒，总额真，固山额真，若尔等凡见临阵不杀敌，留后取财者，即以汗赐之四棱钺砍之，或以大礼披箭射之。既管前方作战，亦应善理后方事宜②。
