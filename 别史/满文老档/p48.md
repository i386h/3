<!-- { "loadSidebar": true } -->
官牛救灾行查出送来，则令都司官擒拿其守堡、百长，缚以铁索。若以速查官牛送来，则命之为官，授以管人之职。若不将官牛速行查完送来之，则任尔访察官何为耶？凡不能胜汗委任之守堡、百长，皆令拘捕，奏闻执法贝勒，并令李都司将此告知於汗。据悉曾二次行文刘副将令督催南四卫人送所有之官牛前来，然刘副将未有一言回复。故此咨文探询是否属实。”
二十六日，自蒙古来归之兀鲁特部诸贝勒经由广宁至。遂以来归之礼，由八旗宰十牛，设筵百席，带至筑新城之地大宴之。
是日，阿巴泰阿哥自广宁前来。是日，遣往科尔沁古木布台吉处之使者郭忻，伊萨穆归来。
二十七日，都堂书谕都司官等：“遣往催征官牛及筑城人之官员等，未徵官牛及小人，仅徵银两带回。故著尔都司官亲信，明白办理之速将官牛如数徵来。”
二十七日，都堂书谕：“有愿养猪者，可向牛录额真、代理章京出具保结，购母猪喂养之。若以喂养为各购而杀之，即将该牛录额真及代理章京，鞭责一百，购猪之人，亦鞭责一百，
并且刑其耳鼻，以此为戒，不得购猪妄加杀之也。”
是日，喀尔喀贝勒卓里克图所属之男丁六人，妇女五人，携马五匹来归。
二十八日，据岫萧备御来告：“二十六日，扎喀之人乘夜而入，绑缚水长峪屯张守堡及户口五十馀人，携之而去。”
二十九日，汗传书於自蒙古来归之诸贝勒训之曰：“我思自喀尔喀前来之诸贝勒编为一旗，自察哈尔前来之诸贝勒编为一旗。我念尔等来归，故编尔等为二旗。尔等若以为分旗难以度日，愿与诸贝勒结亲通婚，彼此相与，则任尔自便。若与诸贝勒和睦相处，友好度日，我更喜悦之，即如尔蒙古国父子兄弟，亦无异也。我之八家，如同一家我亲生之诸子与贝勒等携来之诸子，同其爱养，不有歧视。尔等循我国贝勒之便以度日。我国之法度比尔蒙古国之法度更为严明。诸贝勒务晓谕众友，永禁盗贼。尔蒙古国彼此偷盗，牲畜皆尽，国已贫穷者。念尔等来归，衣食必厚之矣。枉法之人，即毁国之鬼也！如此枉法毁国之鬼蜮，可以爱之乎？”
二十九日，汗降书谕从汉官：“边防之事尔等推诿於我，唯恐误事。尔等国人可信与否，则尔等自知也。若推诿於我，出言强硬，怕者更怕，出言温和，人且不从。尔从官，勿忘己
任，同李、佟二额驸商议，妥加戍守边境不坚固之地，撤回其不可靠之人。再者，若有可用於诸事之贤人，不得一二人径自入告，与众官员，二额驸商议（原注：二额驸为李永芳、佟养性）具奏荐举，赐以职衔。若有暴乱之人，亦不得一二人径自入告，与众官员、二额驸商议弹劾其恶。尔等勿存明国长久之我存一时等无趣之念。辽东城牛中出血，该城被陷。据悉北京城河中流血二次，又各衙门之大树被大风连根拔出，石牌楼折断。此天示之异兆，孰能避之，乃天意也。以大为小，以小为大，乃自古以来循环之例，尔等皆如之也。”
四月初一日，召集察哈尔、喀尔喀前来之诸贝勒、汗升衙门，谕诸贝勒各通婚媾。汗之亲家为卓里顾图之子鄂勒哲依图、揣尔札勒、噶尔玛、索诺木、博。大贝勒之亲家为莽古勒额驸之父子、岱青之子巴音岱、绰尔吉、米赛、伊林沁、额布根、伊斯哈布。阿敏贝勒之亲家为拜兴之子青吉勒、青吉勒之子达赖。莽古尔泰贝勒之亲家为额尔德尼达赖之子多尔济及特陵。四贝勒之亲家为兀鲁特七贝勒中已故龙贝勒正室之子明安及明安之三子昂昆、班第及多尔济。德格类阿哥之亲家为奇布塔尔。阿巴泰贝勒之亲家为莽噶泰之子布当、衮济、希尔胡纳克、阿金。岳托阿哥之亲家为威徵之子布彦岱。济尔哈朗阿哥之亲家为台吉巴拜。斋桑古阿哥之亲家为古尔布什台吉。多铎阿哥之
亲家为布达之子恩额类。此皆察哈尔贝勒，英明汗有意咱之为亲家，并谕之好生豢养其诸女等。
遣牧马人伊希莫尔根，往告额克兴额巴克什：著妥设哨探，侦察踪迹。
初二日，赏赐察哈尔来之诸贝勒。赐诸贝勒各金五两，银二百两，蟒缎四疋，羽扇一把及缎十疋，毛青布二百疋，绵索子貂皮袄一件及黑貂皮子一件，猞猁皮子一件，汉人貂皮子一件。赏二等者各金三两，银百两，蟒缎二疋，羽扇一把，缎七疋，猞猁皮子一件及毛青布一百疋，貉皮子一件，貂镶蟒缎皮袄各一件。赏三等者各金二两，银五十两，蟒缎一疋，羽扇一把，缎三疋，毛青布五十疋，狐皮子一件，诸申貂镶补子缎皮袄一件。共计金八十七两，银三千四百两，大蟒缎六十二疋，小蟒缎二十五疋，蟒缎合计八十七疋。绸及纺、彭缎、绫、四色缎一百七十八疋，毛青布共三千一百疋，黑貂镶绵索子貂皮袄九件，黑貂皮子九件，猞猁皮子九件，貂镶蟒缎
面皮袄十件，豹皮子十件，狐皮子六件，貉皮子十九件，诸申貂镶补子缎面皮袄六件又每旗赏银鼠皮袄各三件，皮袄四件，共银鼠皮袄二十四件，皮袄三十二件，合计皮袄八十一件，皮子五十三件。
明安、鄂尔哲依图、索诺木、布当、多尔济、揣尔札勒、布彦岱、绰尔吉，达赖等九人为一等。
多尔济、米赛、伊林沁、希尔胡纳克、奇布塔尔、昂昆、噶尔玛、恩额类、博等十人为二等。
特陵、衮济、阿金、伊斯哈布、额布根、班第、绰斯西等七人为三等。
初四日，喀尔喀贝勒卓里克图之子厄参台吉属下男丁二十三人、妇女二十二人来归。
初四日，汗於筑新城之地召集察哈尔喀尔喀前来之诸贝勒，及广宁之官员等大宴之。赐蒙古为首之九贝勒各伞一柄、旗四面。汗於筑城之前由辽阳城迁来。

















第四十一册　天命七年四月至六月
初五日，大贝勒、杜度阿哥、济尔哈朗阿哥、总兵官杨古利、众副将、参将、游击率每牛录甲兵五十名，往广宁换防。
初六日，蒙古格格与额驸恩格德尔还，汗以送行礼，赐女长褂女朝服八件、凉帽八顶。汗偕众福晋、诸贝勒送至新城北十里外，宰牛二头、羊二只，设二十桌宴之。请祖父汗为格格之子命名。汗乃命名为额尔克岱青，并赐给配以鞍辔之马。再汗赐驼四只，四贝勒赠驼四只，以运载格格、额驸之食物及一切物品。宴毕，汗亲执格格马韁，送至三里外遣之去。贝勒莽古尔泰、阿巴泰阿哥、斋桑古阿哥、硕托阿哥等送至二十五里外而还。巴都里、舅阿布泰率百馀人，送出界外而还。又遣四人送夫妇直抵其地。
初七日，致察哈尔敖汉处贝勒杜楞书曰：“我两国犹如一国也。尔蒙古人听信明都堂之言，发兵助明。尔虽以兵助明，而我仍兴师征明。蒙天眷祐，所有广宁地方及山海关以外之
地，皆赐於我。并令所赐之明国人皆薙髮，冠以红菊花顶。与此同时，沿边汉人来告：我等被蒙古侵略等语。尔蒙古若欲侵扰，可往征山海关以内之汉人，为何征讨归我所属之国人？於是我军前往，抗拒者杀之，未抗拒者弗杀而生擒之，并放还百馀人。然尔等竟未归还我一名汉人。何必如此？人持相敬之心，则争心自息。无爱财之念，则贪心自泯。我以宽大为怀如今复放还三十六人。尔等掠取我汉人之驴骡及人口，宜尽数归还。此事了结之后，再行议和。为此，特遣使者孟格图前往。”
初八日，图鲁什、郭忻出使科尔沁。据绰豁洛牛录人西伯里来告：黄骨岛百里外，有船二十七只泊於江中河汊。
初八日，汗降书谕曰：“岫岩口遣诸申兵一百，汉兵一千；黄骨岛遣诸申兵三十，汉兵五百；金州遣诸申兵三十，汉兵五百，所遣之兵，著诸申汉人官员，务择可靠者遣之。此其一也。各旗於分驻之地，各以本旗人为官。该城原管辖地方之人，取何信息，可向所设官员探听。兵丁仅跟随换防之主。此其二也。给官员本人之男丁，若有他处者，则以其所住之地换给之。各地凡有此等情事，均行更换。此其三也。边防收复之地，由八旗分担之。此其四也。辽东地方之人，凡属过河而归者，著兼并地方之主妥为查点报来。属广宁地方之人，则勿庸查点，交与广宁官员。此其五也。著收回赐给诸申无能官员之汉人，赐给蒙古诸贝勒。此其六也。”
初十日，汗降书谕曰：“陈游击，著尔亲自查看指点该城施工吊線砌筑事宜。若有差错则将尔论罪。若不查看土性，即以夯筑，则必塌陷以致迟延时日。城面之石，务从速妥为砌成，不得有违既定之尺寸。”
十一日，喀尔喀贝勒卓里克图所属之六人来归。
十四日，遣差役宣谕：“欲渡河攻取之地方，乃降我之苗备御所辖双山屯也，恐尔等肆行征讨之。再者，勿起侵扰各处之念。”
四月十四日，汗降书谕曰：“著众游击从速督催筑城事宜，竣工后，遣放耘田之人回归务农。”
十七日，致书阿尔布尼，习游击曰：“驻扎金州之五百汉军，仍留原处。由诸申游击亲自率甲兵三十人驻守。其馀诸申兵丁，皆令遣回辽东。遣二白旗五百兵持此书往金州。驻黄骨岛之五百汉军仍驻原处。由诸申游击率甲兵三十人驻守。再令一百诸申兵渡岫岩河往伊兰博里库寻阿尔布尼，其馀兵丁遣归辽东。遣二蓝旗五百兵持此书往黄骨岛。令阿尔布尼率二黄旗、二红旗汉军一千人、诸申兵丁一人①，驻岫岩河东岸监视。随额克兴额同往之兵，俱令返回辽东。”尔辽东人勿存明国长久、我存一时等无趣之念。辽东城井内出血，该城被陷。据悉北京城河中，戊午年四月及己未年四月，两次流血。又各衙门之大树被大风连根拔出，石牌楼折断。此天示之异兆，孰能避之，乃天意也。以大为小，以小为大，乃自古以来循环之例矣。昔夏桀帝为恶无道，成汤兴起於七十里之内，而得桀帝之业。商纣王荒淫无道，文王兴起百里之内，而得纣王之业。秦始皇荒淫无道，汉高祖於泗上亭独自起兵，而得秦始皇之业。大辽天祚帝强令我金太祖帝舞，因未从而欲杀之。太祖帝愤而兴兵征之，遂得大辽帝之业。赵徽宗因纳金帝所征大辽叛臣张觉、索之不与，用是兴师，获赵徽宗、赵钦宗父子二帝，即发遣白山东之五国城内。蒙古成吉思汗来朝时，金末代帝视其像貌不凡而欲杀之。成吉思汗兴师生征讨，而得金帝之业。明万历帝荒淫无道者，干预界外他国之事，颠倒是非，逆理妄断，遂遭天谴。我汗公正，蒙天眷祐。其南京、北京、汴京，原非一人独据之地，乃诸申汉人轮换居住之地也。尔辽东地方人宜回心转意，勿存邪念，否则自取灭亡。若纵尔等入关，孰能给尔等住舍、耕田、食粮耶？著尔散入深山隐居之人等，皆向辽东归来，英明汗定将拨给住舍、耕田、食粮。”戍守广宁之总兵官、大额
驸、副将、参将、游击及众军士，於十七日到来。
八旗收管边界之档册
