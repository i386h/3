<!-- { "loadSidebar": true } -->
　　十四日，汗降书曰：“辽东，海州，每一牛录各养马四十匹。其馀马匹，皆行缴回。一牛录甲士百人，以十五人驻辽东，十五人驻海州，代理备御各一名，千总各一名，各率甲兵三十人，携喂养备用三匹马之非披甲人一名前往。其馀甲士，倘有事发，四十匹马四十名甲士乘之。无马之甲士，毋得因无马而留於屯中、乃宜各携盾车，随行於马兵之后。至於一牛录新穿甲之五十名甲士，亦同样分驻於辽东、海州。每牛录为其五十名新甲兵制纛二面。二处各委一章京为额真，将其所分新甲兵，造具名册在案。倘有事发，勿随出征军士，宜留驻於城内。”
是日，有七人乘马七匹由广宁逃来。
十六日，有蒙古人四人、汉人五人，共九人，由广宁乘马逃来。是日又有四蒙古人由广宁逃来。
十七日，有汉人七人自广宁徒步逃来。
十八日，和硕贝勒阿敏率兵五千前征镇江。其所赍书曰：“著险山、凤凰游击，率尔守堡收长甸、永甸、大甸、新甸等地离尔附近之堡屯庄民，带往应迁之地。著宽甸游击尔率守堡
著将尔所属之堡、屯庄民，带往应迁之地。其未收完而留后之人，我军士将杀之，并将被杀人所属之官员治以重罪。若皆迁入应迁之地，则尔等官员之功也。倘不如此迁移，则河东之敌兵来时，地方之人复如陈良策执人而不还矣。则故令迁之。”
　　是日，将博尔晋侍卫治罪。治罪缘由：先诸贝勒照达尔汉侍卫所请以财物行贿，汗闻之生怒，囚斋桑古阿哥、济尔哈朗阿哥、硕托阿哥於都司衙门，命着女衣女裙葛布短袍以辱之，
又博尔晋侍卫往囚所，对其三贝勒曰：“得汗宠眷之人，尔等则倾心相好；受汗谴责之人，尔等则不屑於一顾。侍卫阿哥蒙汗恩宠时，尔等呼侍卫阿哥、侍卫阿哥以相好之，於是侍卫阿哥获罪。阿敦阿哥受汗宠爱时，尔等亦呼阿敦阿哥，阿敦阿哥以相好之，於是阿敦阿哥获罪。”济尔哈朗阿哥对曰：“尔非本国之大臣乎？此话何不早言？”博尔晋侍卫对曰：“我乃三等副将，我之上尚有三级大臣，何劳於我耶？”复讪硕托阿哥曰“尔赏他旗之侍卫阿哥，博尔晋我在尔身边，尔曾赏给一补钉乎？”时三贝勒怒，控之於法司，定为死罪，报於汗时汗曰：“该杀，唯念其为我效力年久，可以烟灰涂面，就地铺草为牢，囚禁十昼夜。籍没新赏之银四十两、金二两。至於乡屯之诸申及诸物，皆赐其子。”遂结此案。
　　十九日，汗降书汉人曰：“我自来辽东察得，凡派官差，皆不按男丁计数，而按门计数。若以按门计数，或一门有四五十男丁，或一门有百馀男丁，或一门有一二男丁。如此按门计数，富者行贿可以豁免，贫人无财而常充工。我不行尔等之制。初我颁行之制，不准诸贝勒大臣取财於下人，无论贫富，皆以男丁计数，每二十男丁抽一人从军。遇有急事，则十人出一人服役。非急事，则百人出一人服役。百人以下十人以上者，视事之缓急而摊派之。政法清明，蒙天眷祐。凡人君之祸，不自外来，皆由自出。昔桀帝、纣王、秦二世、隋炀帝、金帝完颜亮，皆嗜酒贪财好色，不为国劳，不修国政，故所创基业因其无道而败也！尔明帝政法不明，纵容太监歛取民财，众官亦效法其帝，皆搜刮民财。奸诈之富人行贿可以豁免，正真之贫民因无则而陷於苦难。内政不修，反妄干界外他国之事，倒置是非，妄加剖断。天遂谴之，以明帝河东之地畀我。明帝所忧者，乃此也。天既眷我，授以土地，倘我不以天意治理之恐受天责，所谓治者，乃此也。汗所擢用之官员，凡汗赏赐平常所得之物，当明取之，不得暗取於下人。善者因过失而获罪，不令辞退矣。倘汉人仍由汉官管束，则因其习而贪财误国。今将河东汉人之男相数目全部点清，其分给诸申官员之人，可令诸申官员管之。凡不愿在汉官之下，而愿来依附於诸申者，听任之。”
　　十九日，斋赛贝勒遣使者来献牛十头、羊二十只、油二肚子、牛肉一全牛。
第二十九册　天命六年十一月
　　二十日，遗书海州参将曰：“著参将尔仍回海州驻尔衙门。令海州汉人居户住北关厢。倘房屋不敷，亦可住南城。著参将，分尔炮兵为三队。一队驻耀州，一队驻牛庄，一队与尔同住海州。耀州以北各屯之妇稚移入海州，耀州以南各屯之妇稚收於盖州。为何如此南北迁移。夫尔等勿思之，受苦仅此一冬。本欲今岁用兵广宁，但我国军士之户口已迁，且不及造房，故令尔等北迁。至於海州城内闲空衙门，令尔属下人看守，妥加收拾，以备诸贝勒往来歇宿矣。”
　　二十一日，巴岳特部蒙古男妇四十七人，携羊四十七只、牛三十六头、车二十六辆、马一匹逃来。
一日两次自广宁逃来蒙古人，共四十九人等，汗亲御衙门，宴所来之逃人。
自萨尔浒迁户至辽东，十一月初一日第一族始至，十二月初十日队尾终断。都堂、总兵官各赏银五十两、金三两。副将各赏银四十两和金二两。参将、游击各赏银三十两、金一两。
其备御各赏银二十两、金五钱。千总各赏银十两。管屯守堡各赏银五两。八贝勒家之辛者库牛录额真备御及千总等各赏银十两。老叟等各赏银三两。八旗巴牙喇旗额真各赏银三两。众军士各赏银二两。行赏时，分别有职之人，凡管束无能者、办事懒惰者，所给汉人管理不当者、酗酒者、贪污者俱行降职，至其所赏，当销者销之，当减者减之。於是，萨哈廉因管束无能未赏。真珠肯、乌什泰、斐雅达、托依禄及宁古钦、博济里之弟雅尔布、绰依吉喀、华克塔哈、乌拉之雅拉布、车车克等十人因管束无能，销银二十两，各赏十两。寿赖、马海、郭忻、阿勒朱泰、阿密达等五人当按备御之职赏赐，但因管束无能，故按千总衔各赏十两。叶赫之托博辉因贪财，未按备御衔赏赐，按千总衔赏十两。革伊郎阿备御之职。
　　二十二日，为迁移新城、靉河居民事致书曰：“凤凰游击：著将镇江、汤山、镇东堡、镇彝堡所属小屯城堡之人，皆携往萨尔浒。至双山有运盐直路，可遣清河人询问此路遣送之至其房屋皆放火焚烧。将新城之人迁往硷厂、一堵墙，命新城游击驻碱厂。以孤山为界，由此往南之房屋皆焚烧。将靉河之人迁往萨尔浒处。将伊兰博里库、双山、中固所属之人，皆视青苔峪　岫岩之容量移入，房屋皆放火焚烧。每牛录留甲士五人，居新城牧马。”
　　二十二日，汗降书谕曰：“前曾谕令诸申人、汉人同居一屯，粮则共食，共以草料喂养牲畜。诸申人不得欺压汉人，勿得抢夺汉人诸物。倘如抢夺侵害，汉人来诉，则治罪。汉人尔等亦勿得无中生有捏造浮言。倘捏造浮言，经双方事主当面对质，确系伪造，则从重治罪也。诸申、汉人皆为汗民。汗以金口教诲诸申和汉人皆为一体，中正为生。若有不从，违背此言而犯罪者，则罪必加重，咎由自取之。诸申、汉人不得糜费或买卖粮谷，倘知有买卖者等，则必治罪。开粮窖时，诸申、汉人合开。汉人、诸申每月每口给粮汉斗四斗。”
　　二十三日，致书镇江、汤山、凤凰、镇东堡、镇彝堡五处居民曰：“清河以北，三岔以南，沿边皆有诸申人居住，远者七、八里，近者一、二里。居有房舍、粮欲俱全、草木丰足且田土肥美。尔等往居彼处，将坐食其粮，粮谷草木丰足，诸物具备。春耕时，边外之地亦可耕种。欲耕边内之地，则三岔、会安堡、抚顺、东州、马哈丹、山羊峪等地，可任意耕种之。倘不愿迁往彼处，则镇江、汤山之人，移至威宁营；凤凰、镇东堡，镇彝堡之人，移至奉集堡。房则同住，粮则共食，若有不足，由汗仓拨给仓粮。估计粮亦足食，田亦足耕，勿庸尔等出价购买。”
　　二十三日，卯时，遣达尔札阿哥属下一人往阿敏贝勒处。由清河来献麅子八只。秦游击以擅自用刑杖人，治其罪、罚银二十两。
二十四日，赏蒙古二人自广宁逃来。
斋赛贝勒以车百辆前来乞粮，遂按百辆车给米百石。其本人又以车三辆乞些什物。汗及八贝勒，即给与柜九个、竖柜二个、酒二瓶、梨七百个、枣四斗、葡萄四斗、稻米一石、黍米一石、稗米二石，遣之。
　　蒙古巴岳特部色楞贝勒属下十户逃来。是史，又有蒙古三人，自广宁逃来。
　　二十五日，降书谕各台站曰：“明人之法即敌人进入，头台之人，疏而不觉，不发炮，不燃号烟，则他台之人虽知敌进，亦不发炮，不燃号烟。无论何台人发现敌至，即行放炮，举纛击牌。不化边外边内，见敌一、二百，则举一纛，放一炮，缓击云牌，夜间，则燃一号烟。倘有一、二千人，则举二纛，放二炮，急击云牌，夜间，则燃二号烟。倘有万馀人，则纛尽举，炮连放，云牌连击，夜间，则烽火全燃。见敌兵进入之时，当即句各台人报警，各台人均照首先受敌之台人举纛、放炮、击云牌和燃烽火，以使国人知之。报警一次后，仍未见敌之台人，勿再妄行放炮。其见敌之台人，仍须放炮，击牌勿绝，夜则燃烽火。敌进何处凡所见之台人，亦放炮以应，我军可闻炮声往
寻之。不然，胡乱放炮，则难知敌在何处。不举纛，不击去牌，台人不放炮，仅由城堡之炮酌放之闻其声岂不以为乱战耶？”
　　二十六日，汗降书曰：“总兵官、副将，著尔等以所得赏赍之金，自制顶子。至於参将和游击、备御以上各官，各以纸包金并附文，送交各贝勒，由各贝勒之工匠制给。”
　　二十七日，谕曰：“我自来辽东察得，凡派官差，皆不按男丁计数，而按门计数。如按门计数，或一门有四五十男丁，或一门有百馀男丁，或一门有一二男丁。如此按门计数，富者行贿可以豁免；贫人无财而常弃工。我不行尔等之制。初我颁行之制，不准诸贝勒大臣取财於下人，无论贫富皆以男丁计数。每二十男丁抽一人从军，居於汗城，如若有事，以供差使。倘遣他人，恐费财货。若有急事，则十人出一人服役。非急事则百人出一人服役。百人以下，十人以上者，视事之缓急而摊派之。政法清明，蒙天眷祐。凡人群之祸，不自外来，皆由自出。昔桀帝、纣王、秦二世、隋炀帝、金帝完颜亮，皆嗜酒贪财好色，不为国劳，不修国政，故所创基业因其无道而败也。尔明万历帝，政尖不明，纵容太监歙取民财。众官亦效法其帝，搜刮民财。奸诈之富人行贿可以豁免；正直之贫民因无财而陷於若难。内政不修治，反妄千界外他国之事，倒置是非，妄加剖断，上天遂谴之，以明帝河东之地界我。明帝所忧者，乃此也。天既眷我，授以土地，倘我不以天意治理，恐受天责。所谓治者，乃此也。汗所耀用之官员，凡汗赏赐洋常所得之物，当明
取之，不得暗取於下人。善者因过失而获罪，不令辞退。”
