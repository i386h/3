<!-- { "loadSidebar": true } -->
锦州张道台兵时退缩，著革职抄家。大凌河之役，喀克都里设守楯车人少，致纛为敌所夺，著降二等总兵官为三等总兵官，依律罚赎。塔纳喀备御攻锦州时退缩，战张道台兵前队时退缩，又击其後队时备籐牌不及时，著革职，鞭责一百，拟贯耳鼻，以银折赎。大凌河之役，众兵首次进击时，阿拜阿哥及萨剌纳两游击未进击，各削一备御职，依律罚赎。乌赖游击攻大凌河兵时退缩，又击张道台兵时均退缩著革职，依律罚赎。邦素游击战张道台兵及於大凌河之役均退缩，著革职抄家。职鼐於大凌河之役，遇敌不出击，战张道台兵时又退缩，著鞭责一百。唐球原为一个半备御，大凌河之役，楯车及大纛俱被敌夺，着革一备御职，依律罚赎。锦州之役，永顺退缩，并遗弃本牛录负伤人，本拟大罪，著抄家并赐与具勒为奴。贺儿多参将战张道台兵时退缩，著革一备御职，依律罚赎，念其史功，留一备御职。阿山、朝哈尔、鄂硕、郎球、阿尔津、韩岱等六人，捏称单独冲入张道台兵，依律罚赎，但较其他退缩各旗，此等有战功，故免革职。
第九函　太宗皇帝天聪六年三月至六月
第五十一册　天聪六年三月至四月
初一日，赏一等副将张洪谟、祖可法、祖泽润、祖泽洪、曹恭诚、刘天禄、张存仁等七副将各缎十、棉绸十、佛头青布五十、以碗盘计之银一百四十两、雕鞍一、雕花撒袋一、刻花腰带一、立柜二、卧柜四、皮箱一、桌一、筷二十六双、棉花三十斤。
赏二等副将韩大勋、裴国珍、孙定遼等三副将各缎八、棉绸十、佛头青布五十、以碗盘计之银一百四十两、雕鞍一、雕花撒袋一、刻花腰带一、立柜二、卧柜四、皮箱一、筷二十六双、棉花三十斤、桌一。
赏三等副将杨华徵、李云、薛大湖、陈邦选，邓长春等五副将各缎六、棉绸十、佛头青布五十、以碗盘计之银一百四十两、雕鞍一、雕花撒袋一、刻花腰带一、立柜二、卧柜四、皮箱一、筷二十六双、棉花三十斤、桌一。
赏八名参将张廉、姜新、段学礼、吴良辅及刘士英、盛忠、韩栋　高光辉等各缎五、棉绸五、佛头青布三十、以碗盘计之银一百两、雕鞍一、雕花撒袋一、刻花腰带一、立柜一、卧柜三、筷二十六双、桌一。
赏游击杨铭石、吴奉成、李一忠、刘良臣和张怀良、方一元、涂应乾、胡弘先、陈变武及方献可、刘武元等十一游击，各缎五、棉绸佛头青布三十、以碗盘计之银一百两、画鞍一、平雕撒袋一、扁鞋带一、立柜一、卧柜三、筷十六双、桌一。
是日，正红旗张参将娶妻，赐羊一、绸十彭缎二、佛头青布十九、被褥棉花银四两。
镶白旗李副将娶妻，赐羊二。
是日，大贝勒请根度尔台吉来家，杀牛一、羊四、鹅十、治筵二十五席，宴之。
初三日，汗乘召墨尔根戴青之岳父岳母来其家赐宴之便，将阿济格台吉、墨尔根戴青、额尔克楚虎尔等三贝勒之众福晋，亦皆召来，杀牛二、羊七、治筵四十五席，宴之。索诺木台吉父子预是宴。
初七日，削高游击获奸细功缘由：先是，录高游击名，後因未得升官，欲於其弟名下取银。管部事贝勒以秦汗，尽削其获奸细功。
十二日，大凌河归降副将、参将、游击诸员，以赏立柜、卧柜之礼叩谢汗。叩拜毕，杀羊二，治筵十五席筵宴。
是日，正蓝旗觉霍托出哨析木城，蹑迹擒获奸细十人，杀其奸细二人，其馀奸细八人执送前来。八奸细携有水银十二两、佛头青布三。乃杀其奸细五人，其馀奸细三人及其佛头青布赐给获主，其水银给萨水哈。命将赐给获主之三人卖与科尔沁部蒙古锡伯。
是日，八家内定例：凡未出痘者患病，则未出痘贝勒等於九日後可遣人询问，若非危重之病，则可往视之。於九日内，可遣人控信，勿亲往视之。若於限期内前往亲之，则认矣。
十三日，降谕云：“汗曰：若首告诸贝勒，则原告是否离异，前已有旨，照办之。其馀彼此计告者，今更定例。凡首告人务以实告。如告两事以上，重者审实，轻者审虚，则不坐诬告罪，仍准原告离主。再如上述，首告诸事，审实一事，亦免坐诬告之罪。如所告多实，则准原告离主；所告多虚，原告不准离主；虚实相等，亦准离主。倘所告两事以上，而轻者实，
重者虚，或告一事，而以轻诬重，则审实，坐被告以应得之罪，其原告仍坐诬告之罪。原告不准离主。若子告父、妻告夫及同胞兄弟相告，乃果系反叛逃亡、有异心於汗与诸贝勒者，许告。其馀不许告。倘有告者，被告照常审拟，原告罪亦与被告者同，不准原告离主。所以禁止者，以此乃古圣王之成法，故今仿而行之耳。先前禁不许乱伦婚娶，此亦一定例也。”
是日，议定并颁布各官祭葬例云：“凡各官卒，若五备御总兵官，汗恩赐纸二千张、羊二只、酒五瓶，闻讣及葬日祭期，遣官员往祭三次总兵官赐纸一千六百张、羊二只、酒四瓶，遣官往祭二次；副将赐纸一千二百张、羊一只及酒三瓶，遣官往祭二次；参将、游击赐纸八百张、羊一只、酒二瓶，遣官往祭一次；备御赐纸四百张、羊一只、酒一瓶，遣官往祭一次。至於世袭有功官员等，或陈亡或病卒，均照此例。其以才能擢升之官员等，若殁於陈，亦照比例。倘若系病卒则减半给之，遣官往祭，仍照前定例止赐纸一次，其羊酒令遣官赍往。”是日，复颁谕规定曰：“凡管旗诸贝勒与不管旗执政诸贝勒薨，汗恩赐纸一万张、羊四只、酒十瓶。”
二十日，阿山、布尔吉率每旗大臣一员，每牛录护军二人往所属部落境外驻守，赐彼等佛头青布六十，以资买粮而食。
二十一日，颁谕云：“汗曰：凡遇出猎行兵一出城门，勿忘法度，整肃而行，不许喧哗。若喧哗，固山额真、梅勒额真、甲喇额真、牛录额真，以次相统，严行晓谕所属队伍，则何故喧哗？今若喧哗，坐该管队额真以应得之罪，其喧哗者杖。行军之时，其擅离之纛一、二人私行者，执送本固山额真，罚私行人银三两，给与执送之人。驻营时采薪取水，务令结队前往。有失火者，治以死罪。至军械、自马绊以上，俱书字号，马须紧击、印烙。倘有盗取马绊、笼头、马韂诸物者，俱照旧例处治。倘有驰逐雉兔者，富者罚银十两，贫者杖责。自家启程之日，不得饮酒。倘有离纛後行，被守城门及守边门人所拿者，则刺其耳。”
二十二日，阿济格台吉请汗增其家【原档残缺】 
二十九日，驻汤河堡之喀尔喀吗、庆善、宁古塔即向海蹑迹。於黄骨获岛十九人，内有千总一员。由彼还。於岫岩获石副将属下逃人四各。共获二十三人，喀尔喀玛亲送之来。
四月初一日，大军起行往征察哈尔。时命阿巴泰台吉、杜度台吉、扬古利总兵官、伊尔登副将及驸马总兵官佟养性等率众守城兵留守之。巳时，汗及诸贝勒谒堂子毕，率大军出西门，
及至蒲河驻营。是日，库图克图喇嘛以汗出征，即前来送行，汗於途中下马赐茶饮毕，喇嘛进马一。汗曰：“剌嘛等之马不当受。”遂命却之。管兵部事贝勒岳托曰：“喇嘛既进，马当纳之。日後计价偿还可也。”汗遂纳其马。於驻营地，杀羊二，设宴宴喇嘛。
初二日，卯时，大军启行，至遼河。值遼河水涨，每旗给船二只，汗与诸贝勒於午时渡河，至养息牧河驻营。是日，汗之精选护军布达西以驰逐兔　夂，不计数鞭责之。
初三日，出征营兵於巳时尽渡遼河。是日，时汗次养息牧地方，以候营兵至。苏布迪杜棱之子古鲁斯喜布，携四羊之肉及酒两疹壶来见汗。以所携酒肉，献汗尝毕，汗命杀羊二，宴
苏布迪杜棱之子及噶尔珠色特尔济浓额驸。
是日，多诺依衮济之夫巴拜，携酒二背壶来见汗，以所携酒献汗饮。
初四日，大军至都尔鼻地方驻营。是日，喀喇沁诸贝勒来报所率兵数：万丹兵二百，马齐兵五十，小阿玉喜兵四十，阿苏特兵一百八十，叶布舒兵三十，多洛坎库列兵四十五，拜珲岱兵三十，鄂木布兵四十，霍恩兵二十，西兰图兵四十，庚格儿兵七十，沙木巴兵一百，阿济鼐兵一百三十。
初五日，大军至冈干地方驻营。是日，苏布迪之子古鲁斯喜布，进汗牛一、羊五、一猪之肉、一牛之肉、一羊之肉及茶几封。汗纳其牛肉、猪肉、羊一、茶九封，其馀活牛羊，尽
却之。
初六日，大军至喀喇和硕地方驻营。於驻营地，汗命杀牛一、羊二，集本旗众护军、护军纛额真、旗额真、诸蒙古台吉及大凌河新降汉官等宴之。於驻营地，汗颁书谕喀喇沁蒙古诸贝勒曰：“尖兵自家起行，勿忘法度，严加管束。每二十人，设大头目一人，小头目一人。不许喧哗。若喧哗，则将固山额真、牧主、火主及二十人头目治罪，至喧哗者，依法鞭责。起行之时，其离纛一、二人私行者，执送本固山额真，罚银三两。防水火时，务遣五人以上偕行。有失火者，即治以死罪。自甲兵以下，亲丁以上，一应物件，均书字号。马须印烙，鬃尾须击字牌。若有盗取马辔及笼头者，则裂其嘴；有盗鞍者，杖裂其背，有盗马绊者，割其足筋。若有驰逐雉、兔者，富有罚银十两，穷者即鞭责。”
镶红旗达扬阿家之大凌河蒙古一人自驻营地逃去。
初七日，大军至都尔白尔吉地方驻营。时色特尔额驸属下人博克托齐三金，携酒二背壶来大军驻营地见汗。以所携酒献汗饮。阿鲁部嘎尔玛黄台吉来进驼二、马二。汗不纳，悉却之。
并且设酒肴宴之。达尔汉额驸家之大凌河蒙古二人自驻营地遁去。
初八日，大军至莫豁尔郭儿地方驻营。时喀尔喀部色秸黄台吉、满珠习礼携酒来大军驻地见汗。以所携酒献汗饮。汗命杀羊一宴之。
初九日，大军至西拉木伦河驻营。於驻营地，与先率每牛录护军二人出征之布尔吉阿哥及阿山、绰豁洛、努山、席特库、布尔汉、鄂贝、哈宁阿等会。时阿鲁部僧格和硕齐来驻地见汗，遥拜一次，又近前叩首，行抱见礼。以所携酒二背壶献汗饮毕，汗命僧格和硕齐於左侍坐，赐酒茶饮之。以朝见礼献驼一、马四。汗览毕，以兴兵之际，悉却之。阿鲁部达赖楚呼尔、达赖之子穆章、色棱阿巴盖之子奇塔特台吉三人来驻地见汗时，遥拜一次毕，达赖楚呼尔先行抱见礼，时汗亦迎面屈膝，行抱见礼。依次穆章行抱见礼，次奇塔特台吉行抱见礼。见毕，汗命达赖楚呼尔於右侍坐。命其馀二人坐於侧，捧白肉饮酒。达赖楚呼尔献驼一、马一；穆章献马三，内一马备鞍及驼二；奇塔特台吉献马一。汗阅毕，以系军马未纳，悉数却之。
