<!-- { "loadSidebar": true } -->
　　八月十一日，又派兵，收割沿边粮禾。十三日巳日巳时，地震。命晒打收获之谷。著纳林、殷德依二大臣为主，率诸贝勒之庄丁家人八百名至距边二十里处打谷。谕曰：“昼打谷禾，夜至各山险益处歇宿。次晨饭时，仍由宿地下山打谷，勿得只於一处避宿。若只於一处避宿，被敌发现，必来袭击。南山宿一夜，则至北山宿一夜；东山宿一夜，则至西山宿一夜。征战之道，固求谨慎，贵於人者何有？”言毕，乃八百人均分为二，纳林率浑河南岸之众打谷禾，殷德依率北岸之众打谷。然彼竟夜不避宿，违背汗言，宿於打谷场上，为明哨兵来窥探二三次．九月初四日，明出兵袭纳林谷场四百人众杀七十人，馀三百三十人尽得脱。明兵乃乘黎明前昏暗时来袭，日出前退兵而去。时台卒见明兵出边，击云板告警，东方悬云版处见之后，亦击云板相传。日将出山而未高起之前，即传至汗城。汗往祭堂子后，闻击云板，遂携大贝勒及其诸弟率城中所有马兵，立刻起行。附近乡村之马兵出发以前，先行之兵已至克玛渡口。时有一人自西来报曰：“明兵杀我打谷人七十名，未及一时即退。”前往迎敌之军即停於克玛渡口。大贝勒遣人往告父汗。所遣之人会汗於大村郊野，并将情形报汗。英明汗曰：“闻报大明国皇帝之兵至，方前来迎战，大国之兵既潜越边界不及一时即撤，我兵前去何为耶？令撤之。”遂撤回。纳林以违汗前言拟斩，惟免身死，驱夫妇二人离家，尽没收其全部家财。殷德依籍没其半。侦卒叶古德以敌至不觉，分其家财为三，其二归本主，其一执法者取之。英明汗曰：“与明征战，仍居此内地行师，则迤东兵马，道远困劳，可向西推进，於近明边之界藩地方筑城以居。可於明边内牧放牲畜，使明边民不得耕耘，我则放鹰围猎，以困明人不得出城。若彼迫不得已出兵，则杀之，若不出兵，我再另谋一策。何需往攻其城，为礌石相击，破头断手足，劳我军士耶？”遂命伐大采石，以备筑城建屋之用。待上山运石木，整修城址等事宜告竣，已值天寒，遂暂止。时西路边外粮谷皆已打晒完毕。九月二十五日，略位於抚顺北之会安堡地方，俘获一千，将三百男丁杀於明边门城前。留一人，馘其两耳，付
书遣之。其书曰：“若不以我为公正而欲战，则订军期，出边界，或十日或十五日，毁城相战。不然，必以我为公正，输财帛以寝事焉！尔大国之兵若偷杀我属耕田之奴一百，则我必杀尔耕田之奴一千。尔明国岂能於城内耕种田乎？”遂回兵。二十九日晨寅时，见天东南方有白光自地冲天，形似长柄大刀，尾细而挺直，长逾大树，横粗五尺。
　　十月十一日，天将明，东方出现白光以及彗星。该白光於出彗星之第四日，即十四日晨方灭，未再见之。十一日所见之慧星，每夜移向七星，越七星尾端一星之北，十一月初九日
方灭，未再见之。
　　十月初十日，闻东方之呼尔哈部大臣纳喀达率百户来归，遂遣二百人往迎。其百户呼尔哈於二十日至。英明汗御衙门，呼尔哈部众叩见毕，以会见礼，具盛宴。嗣后命愿返家者立
一处，愿永留者列一处。赐为首八大臣各奴仆十对，以供役使，马十匹以供乘骑，牛十头以供耕田，及豹皮镶边蟒缎面皮袄，皮█子、貂皮帽，皂靴，雕花腰带，春秋穿之蟒缎无扇肩朝衣，蟒缎褂子，四季衣衫裤子被褥等，一应物件至足。赐其次者奴仆五对、马五匹、牛五头、衣五袭。赐再次者各奴仆三对、马三匹、牛三头、衣三袭。赐末等者各奴仆一对、马一匹和牛一头、衣一袭。百户归顺之民无分长幼，遂一厚赏。汗亲临衙门行赏五日。又厚赏住房及锅、席、缸、大小磁瓶、杯碗碟匙、筷子、水桶、簸箕、木盆等家用物件。其欲还者见如此厚赐遂留而不去者甚多。於是，送纳喀达人户前来后欲还而未还者及见赏赍优厚而留居者，乃皆托返回者寄信与各自兄弟曰：“国中之小军士以为征讨我等，乃欲作俘获，夺取财物，然汗之心乃欲招聚国人，予以恩养，收之为僚友，如此恩养，实非所料也。”
　　十一月初三日，攻克抚顺城时，俘获李参将家人一名通事一员、明帝家人十名。今将其中五人释还。
　　二十九日，叶赫贝勒锦泰希遣兵五百，杀我英明汗驻守辉发城之男丁五十人，掠娼妓十六人，共掠去妇孺七十人。
　　十二月初二日，广宁杨都堂遣王庆赛一人同前释归者二人至。卡伦额真阿尔布哈，以未得诸贝勒命，擅自偷袭汉人拟罪，将阿尔布哈家分为二，一分归本主，一分执法者取之。

①原转抄本签注：下年旧档已将abkaka圈改为agafi（下雨之意）。
第八册　天命四年正月至三月
　　己未年正月初二日，英明汗兴兵往征叶赫。於初七日，自克音特城尼雅罕村略至叶赫大城东门外十里处，掠得将入城之人马牛只。又尽获离城十里外所居屯寨之人马牛只，尽焚其庐
舍、豆秸，尽获游牧蒙古之牛马羊只。立营克音特城。克大小屯寨二十馀而还。离大城六十里外驻营。进兵之日，叶赫人至明开原告急。次日晨时，明军至叶赫屯，欲与叶赫二城兵合攻，而未成，出城四十里撤回。二十二日，命明前使李庆赛及通事一人、随从三人赍书回。其书曰：“帝若能责辽东之人，撤回出边之兵，乃以我为是，释我七恨，对我王号，岂不休战哉？至我旧赏抚顺敕书五百道，开原敕书一千道，尚仍令给我军士，并给我及为首诸贝勒、大臣绸缎共三千疋、银三千两、金三百两。”
　　二十六日，遣大臣穆哈连率兵一千往东方呼尔哈部，尽收其馀留人户。
二月十五日，遣步兵一万五千往萨尔浒地方运筑城之石，并派骑兵四百卫之。
二月二十四日，明杨都堂遣使致书，美言修好。然其不遣善者，而遣一名取抚顺时逃出之诸申人赍书。其书曰：“我明领兵大臣及议政诸贝勒均已到齐，我大兵四十七万，将於三月十五日月明时兵分八路进发”等语。
　　三月初一日长时，西去抚顺之哨探来报坐衙门贝勒曰：“昨二十九日夜，见灯火甚众。”而未及报汗以闻，南路哨探又来报曰：“昨二十九日未时，明兵进栋鄂界。”两路哨探同时来报。坐衙门之二等大臣闻知，即与诸贝勒、一等大臣同入汗之住地，报汗以闻。汗曰：“夫此次明军果至矣！我兵在南路有五百，即以此防守南路。明使我先见南路有兵者，乃欲诱我兵南下，其大兵必由西边抚顺路前来，我当先战於此。”遂命兵西进。大贝勒及诸贝勒、大臣率城中兵，於辰时出发。正行之际，有哨探
来报：“清河路又见敌兵。”大贝勒曰：“明兵纵由清河路来，暂不能到，遣兵二百，以防其路。我兵惟先往西行。”遂继续西进。午时过扎喀关。扎喀关既过，命全军尽擐甲。行至赫济格地方，遇一人。该人告曰：“明兵见我运石步兵登界藩地方之吉林哈达，即将吉林哈达围之。”由此而行，未时至界藩。见明兵两万攻我界藩筑城之地，我步兵立於吉林哈达之上，另一队明兵则立於蒴尔浒山上。先前派往护卫步兵之四百骑兵，待明前锋大营军过，尾随而进，自萨尔浒山口直杀至界藩渡口。大军至，吉林哈达之步兵下击明兵，斩近百人。於是，大贝勒谓诸贝勒、大臣曰：“我先前派来之四百马兵与步兵会於吉林哈达。现增派千名甲兵登山相助，由上往下冲击。冲击以后，再以右翼四旗兵援上击敌，左翼四旗则监视萨尔浒山之兵。”遂派兵一千，往吉林哈达。随后英明汗至。汗曰：“已至申时矣！天色已晚。命左翼四旗兵先击萨尔浒山上之兵。此兵败走后其界藩之兵自必动摇。”遂将右翼一旗兵增与左翼四旗兵遣之。又令右翼其馀三旗兵监视界藩之兵。待击败萨尔浒之兵后，我吉林哈达之兵往下冲击时，右翼三旗兵前往增援。谕毕遣之。该五旗兵遂即前往。时明兵於萨尔浒山上立营，枪炮布列就绪。我军仰攻，勇猛直前，冲杀入敌阵，刀劈箭射，少时尽歼之。旋即渡河，是我军击败萨尔浒兵后，我吉林哈达之兵即往下冲击界藩之明兵。右翼二旗兵即渡界藩岭南侧河进击，遇界藩山嘴之敌，以枪箭迎战之，不移时，击溃敌兵，由此追击，逼敌登头钦山。杀敌至该山顶，天已昏黑。当夜围山设瞭探，又杀其乘夜逃窜之兵。汗宿於巴尔达岗。大贝勒宿於哈克山。统兵诸贝勒、大臣率军沿土木河警戒。见有一营明兵於尚间崖南、硕钦山北掘壕立营，各营间鸣锣击鼓。当夜即往告大贝勒。大贝勒曰：“尔待切勿暴露，妥为防范，明晨我必前往。”言毕遣还。是夜监视敌营，翌晨天明，大贝勒至，遂整兵前往。时四万明兵正欲自驻地动身，前去攻战，见我兵至此明兵即退至前夜驻军之壕内，列四方阵，营周围掘壕三层，壕外密布骑兵一层，前列枪炮一排，其马兵后之壕沟外，列三排重枪炮，枪炮手皆下马坐待。其三道壕内，众军皆下马整队以待。举目西望，距尚间崖敌营三里处，可
见斐芬山上尚有敌兵一万。大贝勒三次使人告於汗。时汗於斡珲鄂谟之野，见明一营兵万人携枪炮、战车、藤牌等一应器械而行。汗率兵不满千人往战，明一营兵万人掘壕置枪炮列战车藤牌应战。汗命不足千人之一半下马步战。明兵连发枪炮而不响，我兵遂全线进击，推倒其战车盾牌，击败其一万兵，并合歼之。当斡珲鄂谟之军回返时，大贝勒遣人至告汗曰：“乃於尚间崖后有明一营兵掘壕扎寨。其兵约有四万。”汗闻报，未待后兵至，纵马驰往，日中午时抵达，观明兵营地曰：“我军先取山岭，自上向下冲击。照此进击，其兵必败！”甲士将上山以攻取山巅时，见明壕内兵与壕外兵合之。汗曰：“此兵来与我战也，我军停止仰攻山巅，下马步战。”大贝勒即往谕左翼二旗之兵
下马，将下四五十人，大贝勒见明军来战，谓汗曰：“父，事急矣！明军已来战，我宜进击之！”遂策马迎敌冲入。於是两军交战，几经射杀，明军尽倒毙。另六旗兵见明军来战，不待整队并进，骑快者疾驰而往，骑慢者缓行，犹如拦截野兽，抵达即刻冲入，置明军所发枪炮於不顾，迎敌射杀，明军不敌而败遁。自是英明汗以不满一万之兵败明兵四万，杀至尚间崖之野，逼敌投河、陷於泥地，又斩杀甚众。继而追歼败逃之兵，其上山之兵，围其山，分兵一半蹑其踪，尽杀之。自此回师往袭斐芬山另一营明兵。命半数兵下马，擐重甲者执长矛及大刀在前，轻甲者自后射箭。另半数兵骑马殿后，向山上行，以围攻其大山。明军於山上树牌，发枪炮以战，我军全然不顾，一拥而上，
