<!-- { "loadSidebar": true } -->
西乌里额驸奏称：“驸马、总兵官佟养性所查粮盐，前已具奏。今差人来告：‘颜家闸山渡海人之粮，原报於李游击，有粮汉斗一百六十石。经称量，实有汉斗一百四十六石。’再，耀州之备御梁宗玉报称：‘前被杀乔邦魁之族人乔云雷有粮汉斗十三石一斗，由纳齐布收去，赈给蒙古人三千六百三十九名男丁，二人一斗，共合诸申斗一百八十一石九斗半。’再，蒙古之七千六百八十八人因盐给不足，取熬盐场之盐，先后共给一万斤，佟养性於六月十二日随贝勒往复州。”
是日，驻守南边之吉尔海游击至，告汗曰：“青苔峪、岫岩地方之人皆欲叛，已将同谋首告之二人带来，并已拿获为首者数人。所获之人皆供欲叛属实。”汗命首告之书生魏英科为备御，赏银五十两及莽缎衣服，大凉帽。次出首者郑则猷为千总，赏银三十两并蟒缎衣服。


　　　　①原转抄本签注：谨查aisin I beyeuthai bi盖原金尚在之意。
②原转抄本签注：谨查ashai mahala无从查考，故照抄之。（本书译作“纱帽”）。










第五十五册　天命八年六月
十五日，汗降书青苔峪，岫岩之汉人曰：“青苔峪乡之魏英科首告同谋叛人，赏银五十两及蟒缎衣服、大凉帽，升为备御。郑则猷继之出首，赏银三十两及蟒缎衣服，升为千总。各地之人如有类此谋叛而首告者，同样升赏。尔等小民何故不首告耶？即受劄付，亦仅大臣及为首者受之而已，尔等何知？其恶岂能连累尔等？尔等小民如能协力执送谋叛之大臣，亦乃尔等之功也。其盖州、耀州、析木城、甜水站等地之人，因无叛逃之心，勤於耕作，庄稼茂盛矣。故无事之地，其人之田舍，皆不更动使之安居乐业。各处之人，凡如此勤於耕作，不怀叛逃之心者，皆不动其田舍。尔等若听信毛文龙所谓皆为官之诱骗，弃地叛去，一乡千百之人皆为官，则尔等属下之民又何在？故祸已临尔等之头矣。”（原注：此皆所任官员叛逆之故也。因官员不知文义，好财贷，故毁其民。）
叶尔珅游击、安崇阿备御率每牛录之二名甲兵，往增戍守岫岩之兵。
十五日，致书戍守南海之诸大臣，书曰：“令马兵於边外五十里之内，五里之外，择草肥茁之地驻扎。令步兵记住马兵驻处。步兵马兵互闻炮声而驻。倘有叛逃之人前往，则东西两军相约，过险地，至平地而擒拿之。本地汉人，若出边往取藏於山野间之粮时，则由我军随往取粮，取完即回。”
是日，致佟参将书曰：“佟参将，为恐边外入境无粮之汉人饿死，著尔由陈粮丰富之人及种大麦之人中，徵收粮麦给之。”
是日，命驻守青苔峪、岫岩、通远堡、萨马吉四处步兵，取凤凰所存一百石高梁、三十石米食之。
是日，扎齐巴年迈，免其备御之职。
十七日，康喀赖因未受理有人来报朝鲜人逃来之事，尤丹前来，销其二十五两之功。
大贝勒自复州遣胡里及四人赍书曰：“据往金州、旅顺口取粮人看得：两地有船，一处七十艘，一处近五百艘。又，据人来告，长山岛一日放十炮，故连夜急行，至十三日，杀复州城内之男丁，将其懦弱者及小儿五百人豢养之。是日已暮，翌日遣人由复州新边以北大山之麓至海及熊岳以南，分两翼抢掠之。若等待往掠之人恐已迟，故先遣人报信。”
六月十七日，汗遗书致大贝勒曰：“著戍守复州之马兵，来会於盖州。其一千兵，由八旗中一名副将，每旗一名游击率领驻扎。复州之步兵加入驻守盖州之步兵内。步兵所耕之田，
与复州之田一并收获之。蒙古人，每旗各由巴郎衔之一大臣率领驻守。蒙古披甲无马之人，给以可乘之马，勿给好马。择一般可耕作之牛，取一千头，给由广宁带来之各户。未披甲、无
牲畜之蒙古人，每四、五口给牛一头，每二、三口给驴一头。所馀之马、骡、牛、驴，则派人牧放。放牧之人，除俘获外，四人合给一女子。看守八家骒马牧群之人，日久劳苦，每人
给一妇人。类似耕奴之人，其妻子父母不予分离，编为五百户，每户十口者，给牛一头，驴一头，命往驻纳丹佛哷。倘大猪多，则八家各取二百头，少则各取一百头。小猪则由蒙古人以发给之购猪银领取之。办理后所馀之人与剩馀之猪、衣服及什物等，皆以牛录计令其拿来，再於此处办理之。至於蒙古人，及牧放俘获牲畜之人用粮，若复州之旧粮不足，则割小麦、大麦酌情发给。牧放俘获牲畜之人，蒙古人等可往金州方向游牧，择其肥沃之地，过往彼处返回饲之，八月回来收黍，入复州。八家各出所用之【原档残缺】牛三头，由诸贝勒一同带来，七月初一日启程。”
十八日，因汉人纪达色炼硫磺献来，赐千总之职，并赏缎三疋、毛青布五疋、银十两及蟒缎衣服、帽靴等。
镶黄旗：由叶赫之尚间崖，色和里、雅哈穆克、哈达、乌鲁里山往前，朝向勒克为一份。
正黄旗：由波吞山肩往前，额赫鄂凌阿巴彦以北，马家河、依兰穆哈连为一份。
正红旗：由哈占、绥哈、搜登、富勒加齐岭以东，达扬阿以西，古城、托和罗为一份。
镶红旗：由阿布达里以西，额赫舒瓦以东洞以北，马哈勒图宁古往前，至尚间崖为一份。
镶蓝旗：由多巴库路、尼喀塔小河往前，萨伦、西尔希、胡珠、苏瓦延山脊【原档残缺】哈达、依兰给达为一份。
正蓝旗：由乌鲁里山朝向漠洛克吉、乌鲁里为一份。
正白旗：由图门之【原档残缺】北、辽孤山之水以南，波吞山肩以内，朝向塔思哈穆哈连为一份。
镶白旗：由马哈勒图宁古以内，至呼兰，避荫以南，辽孤山之水以北，雅奇山脊，富勒哈往前，德佛以内为一份。
十九日，巴都里总兵官、达尔札副将，和硕图副将、雅希禅副将耘田归来。
二十一日，遗书蒙噶图，曰：“南边夸兰河地方之人，由彼处来尔处之奸细络绎不绝。若大臣等受劄付，小人前来首告，则必致尔等身亡。长此居於彼处，尔等亦不安宁。去年办理由新边迁入边内，官员等未明白办给田舍粮食，故若累之。今为使尔等不受如此迁移之苦，皆预先办给田舍。著尔等携夸兰河之人，迁居於诸申所住之沙河、长安，札陵【原档残缺】等处，给田十万垧。至於给尔等田地之原主诸申，令其返回沿辽河开边居住。另遣都尔噶亦住尔等迁移处之田舍。迁来之人中，可先使父兄速来，以记取尔等所分配之田舍，然后率子弟家人，妥为耕作及收获。尔等之粮我不加干涉，或与住尔处之诸申交换食之？或各自运粮而食？皆听尔等之便。凡有受劄付而谋叛者，先来告汗，虽系后首告亦无罪。”
二十一日，都堂下书曰：“盖州，复州所属南边地方之人；由彼处来尔处之奸细络绎不绝。若大臣等受劄付，小人前来首告，则必致尔等身亡。长此居於彼处，尔等亦不安宁。去年由新边外办理迁移边内，官员等未明白办给田舍粮食，故苦也。今为使尔等不受如此迁移之若，皆预先办给田舍。著尔等迁居诸申所住之耀州、海州、牛庄、鞍山、穆家堡以西，给田三十万垧。至於给尔等【原档残缺】之原主诸申，令其返回沿辽河开边居住。迁来之人中可光使父兄速来，以记取尔等所分配之田舍。然后率子弟家人妥为耕作及收获。尔等之粮，我不加干涉，听任尔等运食。若有受劄付而谋叛之人，先来告汗，虽系后首告者亦无罪。”
二十一日，因有人来报岫岩地方之人谋叛，故遣苏巴海参将率二十人往会戍守南边之兵，并令其於众兵会合后捕杀叛人。
二十二日，萨禄备御率兵二百，往铁岭方面戍守，洪尼雅喀游击率兵一百，往十方寺戍守，依奇纳游击代理副将率兵一百，往辽河渡口戍守。
执魏生员所控之七乡六十四名男丁，经佟参将、拜音达里讯问，有十八名男丁供称：“我等七乡之人谋叛是实。”该十八人既已招认拟逃是实，故仍使其父母妻子安然度日，并留其家奴耕作田地。其馀四十六人皆言不知逃往之事。因其谓之不知，故将所有声称不知者之妻子家产尽行没收。该七乡仅此六十四人而已，魏生员并未指控他人。经佟参将、拜音达里讯问魏生员未指控之人，亦皆云无有。该项共有人数一百六十四人，马十八匹、牛二十一头，驴十四头、骡二头，牲畜合计五十五头。
二十三日，来报：住於牛庄至娘娘宫六十里外之红草屯、柳七屯等五乡之人叛变，以秫楷系筏，渡河而去。命遣李善游击会同戍守辽河渡口之依奇纳副将，以船渡军士，步行蹑追之。
都堂下书曰：“李游击，尔所辖娘娘宫一带之五乡人，渡河叛去。曾命各乡大臣及殷实族人之可靠者，住於尔处。倘未施行，今则令其速往居住。”
二十三日，继李善之后，又遣多避叔及达尔汉额驸，率每牛录二名甲兵前往娘娘宫地方。令其勿渡河追踪，只将娘娘宫地方沿辽河所住各乡之妇孺，带至海州、耀州、牛庄居住。男
丁耕田，乱乡则杀之。
是日，汗下书曰：“驻外游击，曾令尔等将各所辖地方之为首诸大臣及族人之可靠者，迁至尔处居住。然尔等并未派妥善可信之人督促来住。却遣顽人，只取财货不带人而留之。所留之人，又受劄付，被他人告发而诛之，亦乃我之所失也。尔等若无意管之，即行停止，为何无故延误之？”
二十四日，都堂遗书曰：“赫通额地方所属塔儿峪乡之人，若有参与谋叛者，则赦免前来送绒之十六人之户口；倘未参与谋叛，则赦免其全乡，并令居住其乡。据该塔儿峪乡之人云，其乡距岫岩有五十里以上。果五十里乎？或进尔境内四十里乎？著速将此信遣人报来。”









第五十六册　天命八年六月至七月
二十五日，授方吉纳以备御之职。
命布哈图参将、吉思哈游击前往更换戍守南边之索海总兵官、图尔格依总兵官。
命达尔札副将率兵一百，前往北辽河渡口戍守。
二十五日，兆德牛录之雅尔古，原任海州城管路大臣，曾向居该处之诸申及汉人勒索酒肴糠灯，并且未经报上即擅自释放盗取仓粮之人，未请示何人即容二汉人入其家宅。闻其罪即之。经讯问，皆属实，故斩首示众。
二十六日，遣扎木布禄牛录之萨比，图赖牛录之硕色及其他二人，共四人持书往戍守南边之索海总兵官、图尔格依总兵官处。书曰：“岫岩地方迁散人之陈粮，勿滥奢靡，酌量散给编户人及所俘之人，令其舂米，食至七月底。并多做炒面。惟恐以新种之粮饲马，命户口，俘人备办米物，斟酌①启程。恐妻孥致死，车载驴驮，并令多携什物。到此处后，分配俘人，需六七日，无薪何以为炊？陈粮【原档残缺】”
