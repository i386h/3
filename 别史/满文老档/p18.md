<!-- { "loadSidebar": true } -->
见礼，大宴於岗。十一日晨，蒙古明安贝勒献驼十只、马一百匹、牛一百头，驼载毡子三驮和乾肉十三车及乳饼子油二车。是日入汗城。大英明汗念蒙古明安贝勒远道而来，以礼相待之每日小宴，间日大宴，留之三十日，赐以人四十户，甲四十副，及缎紬布疋等物至足，送三十里外，路宿一夜。该明安贝勒於壬巳年同叶赫哈达、乌拉、辉发、蒙古、萨哈尔察、锡伯九姓之国来犯大英明汗时被败，脱所穿之裤逐乘不如鞍之马逃出。自此次战败后第二十年时，将其女送与大英明汗。送女之第六年，其战败之第二十五年，即丁巳年，亲自前来。
　　十八日，遣兵四百，收取东海沿岸散居未附之国人。
　　二月，以大英明汗弟之女妻蒙古国喀尔喀恩格德尔台吉为妻。东征之四百兵，已於二月袭取沿海散居之国人。
　　三月，造大刀船，驶渡海湾，将倚凭海岛不服之国人尽取之。
　　四月二十四日，午日，天降蜜雨，广被七百里。
　　六月，将逃亡者尽取之，俘获三千，编百户，班师。
　　七月，蒙古恩格德尔台吉还，欲将原配之妻改适他人，以娶汗女。
　　十月十四日，蒙古国科尔沁明安贝勒第五子巴特玛台吉率僚友五十人前来叩见，献马五十匹。十六日，恩格德尔台吉至，未将原配之妻改适他人。
　　汗子四贝勒专主之大臣伊拉喀巴图鲁，不肯出力，反上诉曰：“我无端不受抚养，愿往投养我之汗。”汗即与诸贝勒、大臣商议曰：“昔虽在我处，亦未出力，受益不大，劳我颇甚，且我不计其恶，擢为大臣，归子专主也！尔不出力，反诬无端不受抚养，岂容尔於我等之间反复作乱耶？”遂将伊拉喀杀之。
第六册　天命三年正月至闰四月
　　戊午年，大英明汗六十岁。正月十六日。清晨，月将落时，有黄光贯月中，其光宽若布幅，月之上长约二竿，月之下长约一竿馀。是岁新年既过，汗曰：“诸贝勒、大臣，尔等勿怠，吾意已决。今岁吾必兴兵征讨，断不休战矣。”据闻前年叛逃之博济里，因上天无梯，入地无门，欲率依附他之户人，前来依附於先降之三部四十大臣妻孥及其百户之人。博济里贪生怕死，形甚煌恐。於是，大英明汗以前胸为貂皮、后背为猞猁狲之自用皮裘给与博济里，以御寒冷。又恐博济里远乘之马疲乏，送鞍马与博济里，令其骑之前来。又赐马百匹，使众骑乘，并赐米百金斗及百头兽之肉，遣人携之往迎。博济里於二月初八日至。
　　该呼尔哈部自招降后，每岁贡貂前来叩见之并娶女为婿，已二十年。后其杀前往贸易之人，挑起衅端者，乃上天为使远居他路同一语言之诸申国收居一处，而不得不使呼尔哈部人怀以恶心，杀前往贸易之六十人，使之杀者，亦乃上天为我征服东海附近可耕地方之呼尔哈部，而怂其杀之也！呼尔哈部倘不杀前往贸易之六十人，则大英明汗为何征讨呼尔哈部？若不征讨，则东海附近之呼尔哈部，因何来此归之？
　　二月，赏来归之东海附近使犬部人，以妻奴仆、马、牛、衣物、粮食、房舍、楼阁及碗碟瓮瓶、柜子、马杌子等诸物至足。
　　汗与诸贝勒、大臣商议曰：“我与明国成衅，有七大恨，至於小忿，不可枚举，欲往征之。”议毕，恐众知觉伐木造云梯事，遂以营建诸贝勒马厩为名，遣七百人伐木。
三月，传谕厉兵秣马。
三月初十日，恐明通事因事前来发觉造云梯之木，命用以盖马厩。
四月，汗颁谕统兵诸贝勒、大臣曰：“太平之道，贵乎公正；用兵之道，以智巧谋略不劳己、不顿兵为贵。若敌寡我众，兵宜潜伏低窪之地　勿令敌见，少遣兵诱之。诱之而来者，是中我计也！诱而不来，即详察其城堡之远近，远则追击直抵城下，近则追抵城下，俟敌拥集於门而斩杀之。倘敌兵众，遇我一旗或二旗兵，勿令接近，先行后退，请我大军来会。大军即往敌所任地相会，俟二、三处兵会合，再行计议。此乃与敌野战之说也。至於城郭堡寨，能取则取，不能取则勿令攻之。倘攻之不克而后退，返损名矣！不劳我兵而克敌制胜者则乃为智谋之良将也。若劳我兵，虽有获胜，亦何益焉？用兵之道，以我各军不受损而克敌制胜为上。每牛录五十甲，留十甲守城，四十甲出战。出战之四十甲中，出甲二十制云梯二副，以备攻城。自出征日至班师，勿得离纛，有离纛者，执之询问。五牛录额真及牛录额真不以汗所颁法令宣谕於众。则罚五牛录额真马一匹，罚牛录额真马一匹。若五牛录额真及牛录额真谕之不从，仍擅离行走者，论死。五牛录额真及牛录额真，凡有委任职事，如能胜任，则受所任之事，否则，即以不能而却之。若已不能而强受之，非止其一身也，管百人者，则误百人之事，管千人者，则误千人之事矣！所谓事者，皆汗之大事也。攻城郭时，不在争先竞进，一二先进，必致损伤也！即先进而受伤者，亦不赏俘获，虽身死，亦不为功。先破城者则方为先进之功，其先破城者，来告固山额真矣。俟各处之人俱破毕，固山额真鸣螺，各处人众，同时并进。”
　　四月十三日，寅日巳时，发八旗兵十万征明。临行书告天曰：“我父、祖未损明边一草寸土。明於边外，无故起衅，杀我父、祖，此其一也。虽杀我父、祖，我仍欲修好，曾勒碑盟誓云：凡明国、诸申人等，若越帝界，见者即杀其越界之人，倘见而不杀，殃及不杀之人。然明军渝誓出边驻戌，援助叶赫，其恨二也。明人於清河以南、江岸以北，每岁窃逾边境，侵
扰劫掳诸申地方。我遵前盟，杀其越界之人。然明置前盟於不顾，责我擅杀，执我前往广宁叩谒之刚古里、方吉纳，并缚以铁索，挟令我献十人解至边上杀之，其恨三也。遣兵出边戌援助叶赫，将我已聘之女，转嫁蒙古，其恨四也。不准数世驻守帝边之柴河、法纳哈、三岔三处诸申收获耕种之粮谷，并派明兵驱逐，其恨五也。边外叶赫，受天谴责，乃从其言，遣人致书，以种种恶语辱我，其恨六也。哈达人曾助叶赫，两次来侵，我反攻之，天遂以哈达畀我。其后，明帝又助哈达，胁迫我以还其地。我遣释之哈达人，又屡遭叶赫人遣兵侵掳。遂使天下诸国人互相征伐。天非者败而亡，天是者胜而存也！岂有使死於兵者复生、所获之俘遣归之理乎？若称天授大国之帝，宜为一切国家之共主，何独为我之主？初扈伦合攻於我，天谴扈伦启衅，而以我为是。该明帝又如此上抗於天，偏助天谴之叶赫。何以倒置是非，妄为剖断？其恨七也。明欺我太甚，实不堪忍，
