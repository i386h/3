<!-- { "loadSidebar": true } -->
初二日，遣白都堂属下人宗廷玉抚宁县侦探消息。遣崔道员往达昌；遣张知府属下人恭宗魁、曾方往抚宁；遣孟副将属下人陈进忠往阳和；遣杨副将属下人张福安往昌黎；遣杨游击属下人王石实、马柱二人往阳和。
五月初二日，汗率大贝勒、莽古尔泰贝勒出猎。在此狩猎中，大贝勒出营地上马时，马惊坠地；日幕，第三次放围遂兽时，莽古尔泰坠马伤肩。次日，汗於行幄料理兽肉时，谓达海巴克什、龙什巴克什曰：“昨日出猎殆不合於道耶？两贝勒皆坠马。盖舍置大政务而从事田猎也。”
初四日，孟副将遣往阳和之人回，据彼告称：阳和兵计二千人，选精兵千人，由一游击率赴抚宁；张道员自丰润率兵万人亦往抚宁，造具云梯，欲围永平等语。赏彼银十两。
是日，白都堂所遣之人回，据彼告称：明於初六日发兵来围永平等语。此人未深入明境至抚宁即回，因赏银三两。
是日，驻遵化之孟阿图，察哈喇遣人致书曰：“岱达尔汉於明塔山地方得布两千，寻一汉人送布至。时我等向彼求索其汉人。彼言我一蒙古人在明边门等语，不与。又云尔等欲取我
所得之人耶？又未与。又言麻总兵官遣奸细三人至，我等执之给与尔国等语。”
初五日，张知府所遣二人回，告称：“明兵定於初七、初八日来围城。”其人未至原指派地点，即自阳和返回，因二人合赏银五两。
初六日，杨副将所遣之人回，告称：“乐亭张道员率骑兵一万、步兵一万、工役五千来围滦州”。赏彼银三两。
汗还都前致书明帝曰：“金国汗上书於大明国皇帝。以我思之，师旅频兴，相互诛戮，天生之民亦罗战争之难。我等自身亦不边暇逸。我念及此，欲盟诸天地，共结和好，使两国军
民子孙，奕世获享太平也。不然，战争向时止息而获享太平耶？故特遣使致书议和。惟尔等熟计之。”
致明诸臣书曰：“金国汗致书大明国诸臣。我原罢兵，共享太平，屡遣使议和，而尔等不从。此次战役，官兵被杀、国民受难，实尔自贻■害也。我前曾六次遣书京城议和，盖以城
下之盟为耻，或以我兵速退，故不相答耶？夫得失者机也，天既赐我以机，我何故弃之而还耶？我於天赐之地，耕屯以守，尔八府这民，岂能安意耕种乎？从得耕种，则其粮食知谁为
收获耶？尔等勿胶柱，务识权宜。今我两国之事，惟和与战两端，别无他计也！和则国速享安乐，战则尔国被祸何时可已？尔苏州官员，可与众官商议，启迪尔帝，速议和好之事可也。
在先时诸官，皆诳君轻敌，不允议和者，或临阵被杀，或为尔事所诛，曾有一人幸免而建立功名者乎？我素无诡诈，至诚相告。倘若不允，则天运使然，我亦无可奈何矣！我若不愿议和
而专事杀掠则尔官兵人等，为君死战，乃义焉。我等屡欲议和，但尔帝不允。【原档残缺】”
初七日，额驸杨古利出略还。彼等俘获人五十，马三，骡二，牛四十二，驴二十九，共计一百二十六。
初八日，汗率众福晋起行还都。
初九日，入城。
十一日，汗谕大小人等曰：“尔等勿谓出兵之期，仍如去年迟误。今年须乘草青时前往，从速修理军械，不得有误。如欲先往查看田地，即回来後修治军械者，则先往查看田地，随後
修理。再者，每牛录各备大刀五把、棉甲十副，均由固山额真、贝勒监造。引番所俘之人，给以衣食，善加抚养。若能善加抚养，何致逃亡耶？其逃亡者，皆无养不善故耳！倘能加意抚养
之则皆为我羽翼也。身历行间，备受其苦，蒙天眷佑，异我之人，可胜惜哉！又屡禁售弓箭於蒙古，仍有盗卖者。今若知其卖者，将治以盗罪。可管田土、甲胄、审事三衙门之人，尔等须身体力行，勿悍劳苦，各勤职业。”
十三日，赏麻总兵官、墨总兵官各银二百两、缎二十、毛青布一百、棉五十斤、棉绸二十、貂镶皮袄一、貂皮端罩一、貂皮袍一、羊皮袍一、狐皮端罩一、貂帽一、凉帽一、腰带
及靴、袜、雕鞍各一、毡坐鞍二、插弓箭雕撒袋一、及被褥器皿等物俱全，又缸四，大坛四及罐十，绿碗一百，碟五十，象牙筷五十双，竹筷三十双。麻总兵官、黑总兵官、马副将、王副将等四人，各赐人七十对、马三十、牛二十、驴三十、驼二。杨副将、孟副将等二人，各赐人五十、驼一、马二十、牛十六、驴二十。马参将、马游击、臧中军、丁副将、杨游击等五人，各赐人三十对、马十、牛十、驴十头。王备御、王都司、刘游击、陆中军、江守备及魏守备、崔道员第之子等七人，各赐人二十对、马六、牛六、驴六。胡相公、王相公、方相公、张奇占、答应官等五人，各赐人七对、马二、牛二、驴三。麻总兵官下千总二员，黑总兵官下千总二员，马副将下千总二员，王副将下千总二员，杨副将下千总二员，孟副将下千总一员，臧中军下各总一员，杨游击下千总一员，共千总十三员，均照前相公例赏之。
是日，杜度台吉率每旂大臣五员，每牛录获国四人，往永平驻守。
驻永平、遵化、滦州汉官奏疏。汗觉毕，谕之曰：“署理副将宁完我，尔之奏疏，我已亲觉，所言诚是。疏内约我速往，此言极是。明国民人，自谋生理，兵丁在外，别无家业惟恃官给钱粮。我国出则为兵，入则为民。返还之兵丁，俱已各整军械，治家业，课耕田地，马皆肥壮。俟耕耘既毕，待命出征，令在家之人收获之。军械整修完毕，我即率之速往。至尔驻守地方官民疾苦，尔有所见闻，禀告即报二贝勒知之。抚养降民、分辨衣帽、禁捕奸细、爱惜官员等事，我已致书谕二贝勒矣。”
汗谕高副将曰：“尔奏疏，我已亲觉，所言诚是。书内约我速往迟一日，则明有一日之备。
此言极是。明国民人自谋生理，兵丁在外，别无家业，惟恃官给钱粮。我国出则为兵，入则为民。返还之兵，俱已各整军械，治家务业，耕田地，马皆肥壮。俟耕耘既毕，■命出征，
乃今在家之人收获。军械整修完毕，我即率之速往。此间尔驻守地方居民，加意管束。若诸申人肆告诫抢夺，可率同驻巴克什，前往报二贝勒知之。至抚养降民事，我已致书谕贝勒矣。”
汗谕署理都堂贾维钥、参将范文程曰：“尔等奏疏，我已亲览，知尔等妥善安置，加意抚养遵化居民，殊属可嘉。我将於今岁速往。尔等其在内居民，加意抚恤，在外未降之民，招
抚之。如有诸申侵扰新附之民，则往告驻防诸申大臣，以法惩治。”
汗谕参将蔡通、游击金有光曰：“尔等奏疏我叶已亲览，知尔等忠信。尔等迁来之民，倘有诸申侵扰，则往告奉命留守之范参将，会同诸申大臣，以法惩治。”
致白都堂、崔道员书，记於汉文档册内。
是日，汗致书谕永平贝勒阿敏曰：“我等若遇天雨连绵，致误日期，则已；否则必乘草青时速往。此间，其永平、遵化、滦州、迁安等虑降民耕种田禾，宜严禁扰害。这四处降民乃为汉人未降者所属目，岂可令其失望。又勿得照前妄指平人为奸细。真奸细，岂易查缉，反致官民不安矣！”
十六日，朝鲜使者还，吴善、满达尔汉、达海巴克什杀牛一，治宴八席，宴之。
是日，遣人往朝鲜取毛青布，并令英古尔岱率每旗大臣一员，每牛录甲兵二人随之去。
十七日，刘五遣二人至。
十九日，永惠、噶尔图呼等偕七人自永平来报：“明兵已围滦州”。是日，遣八人往谕杜度台吉。
二十日，温察偕八人来报消息，与前七人所报相同。















第二十九册　天聪四年五月至六月
五月二十日，致刘三、四、五书云：“所谓得一城而复失者，盖指建昌矣。建昌马光远已率军民投诚。本欲遣兵驻守之，但因城小城狭，且又恐降民受苦，故未遣兵往。建昌马参将前
来於观见返回其间，山海关兵诈称马参将至遂入城内，杀书生约二十名，执参将下之中军，解往山海关杀之，想是汉人诈称复叛矣。尔方闻者信之，并启示我，以免吾重蹈覆辙，亦属诚然。是彼等迷惘中计，非民之叛也。远方之事，实难得知。惟尔等在时，我不愿诛戮，勿令侵害居民，此尔等皆知者。由此推想，我之所为，尔等定有所知也。若孤军深入他人之境，而肆意抢掠，则我军焉能驻此数月之久耶？我能驻此，是我行善人民投顺之故也。去年十月二十七日，我军进入龙井关、大安口两门，予先宣谕，抚养降民。进边之日，三屯营、汉儿庄、洪山口，会兵来攻，尽歼之。并遣人赍书各地招降，时汉儿庄、潘家口、滦阳、喜峰口和洪山口、大安口、大安营、马兰口、马兰营及罗文峪等十城降，未令薙髮、未夺财畜，秋毫无犯。由此前进，围困遵化，劝降不从，便攻取诛戮，入驻遵化。时山海关赵总兵来攻，尽杀之。十一月十二日，自遵化向明都城进发。於沿途不杀百姓，秋毫无犯。民知我兵秋毫无犯，安居其家，备酒食迎我师。十九日，抵都城围之。围城日久，天下诸路援兵皆至，悉被我军诛灭。都城周围之顺义县、房山县投降，仍秋毫无犯。惟良鄉县、固安县、张家湾、香河县，招降不从，攻取後悉诛之。住於外屯闲散之民，未加屠戮，秋毫无犯，亦未焚其庐舍。此时北京城九门。悉填土守之。遂欲先取永平。乃以为我驻军之地。十二月二十六日，自都城至永平，招降不从，则攻克之。其官兵庶民，不杀一人，悉收养之，只取正赋银粮外，未取民间一物。今我在家之兵，已前去换防，驻永平滦州、迁安、遵化四城。凡降我之民，皆已耕种，未降之民，未耕种。先往之兵，悉返家整理甲胄弓矢，今秋复往。事之成否，皆听天意也。向来明虚、我实，尔等岂不知之？环居之城池国民，皆【原档残缺】绝粮，其北京城能独存耶？”
二十一日，白格依、松果图、昂金等偕八人来报：“我军将弃滦州、永平、迁安、遵化四城而归。”
二十三日，汗御殿，集诸贝勒大臣众民等，乃宣谕曰：“前我出兵时，每牛录甲兵，或二十人，或十五人。毁明坚固边墙而入，蒙天眷佑，故克其坚城，其所号天下雄兵，尽斩於各地。
天以遵化、永平、滦州、迁安畀我，遂命每牛录遣护军三名，甲兵二十人驻守其地，兵数较前多，以阿敏贝勒、硕托台吉及诸大臣为统师。时明兵来攻滦州，战三日，明兵发大炮，破城
垛口二座，城楼被炮药焚烧，时我军稍避，其间，明兵从城圮处登城，我兵复冲击，尽歼之矣。固为城破，大臣等不收兵撤回，身先出城。军士复闻诸将已出遁，或四、五十人为队，或
一、三十人为队，奔向永平。时明兵到处堵截之我兵犹冲出，杀将前来，惟被创及染病者未得脱。驻永平阿敏贝勒、硕托台吉，未见敌形，即自入敌境，未发一矢，即杀永平、迁安城收
