<!-- { "loadSidebar": true } -->
贵国人众，以食乏为忧，欲购一年粮。救灾■患乃邻邦之道，敝国岂敢以残破辞而推诿。即与来使商议，遣民赴边上贸易，米粮亦在其中矣。但西路荒芜，人烟断绝，此来使所目睹也。而远地之民，千里运粮，势或不易，恐不能大副所望。且念两国贸易，乃是大事，不可漫无限节，宜各定期，勿相窬越。交易之际，敢禁攘夺，则人多乐往。是言来使耳闻，愿贡国思之。今谕令官员尽力办米三千石，一千运往市上变卖，两千无偿相馈。此乃心意，非常例也。愿贵国纳之。两国相好，重在信义，不在财利。若以财利之有无，为交情之深浅，此君子之所耻，我两国之所当戒也。至别书所云缚还逃民一事，前已悉述衷肠也。万死余民，被俘於异地，思念乡土，舍命逃归，冻饿道路，得以生还者，想百无一二。设或有之，为民父母起初既不能保护，复执而缚送之，心实不忍。人精之不忍者，即开心亦不欲也。两国既议和以释还老少，俾父子夫妇，重得完聚，方为和好之效。即於贵国，亦为一善事也。幸更思而教之。金惟洞事，闻之惊讶，彼或自为奸细，亦未可知，敝国断无此事。今当令彼所在地，寻捕究治。去岁，撤回义州驻兵，旋蒙仁爱，释还我国阵前被俘人等，此义甚大，不能忘也。至今已延迟致谢，深愧不敏。
满洲国天聪汗遣往喀喇沁使臣，为察哈尔多罗特部两次截杀。满洲国天聪汗遂亲率偏师，前往征察哈尔蒙古所属阿拉克绰特部。二月初八日申时起行，宿於达岱塔。是日，汗召集诸贝勒大臣诫谕曰：“此次前来，皆选精锐以行之兵不甚多，相机而动，切勿乱行。”
十五日，汗谕诸贝勒曰：“尔等率精兵先行，若遇敌人，当以计围而擒之，讯其消息，我等率诸军继进”。谕毕遣之。前行诸贝勒，擒人讯之，言色楞青巴图鲁，并其部众，俱在敖木伦地方等语。等候大军至，悉行披甲。汗与诸贝勒，率军驰击之，多罗特部多尔济哈坦巴图鲁，负伤遁走，尽获其妻子，杀其台吉古鲁。俘获一万一千二百人，以蒙古、汉人男丁一千四百名，编为民户，余俱为奴。
十七日，拜天告捷。以所俘获，随征将士及被创人等，分别卖赍。
二十一日，选精骑沿故道往略，获马一百三十，牛七十。以俘获赏往略将士有差。
二十四日，汗及诸贝勒亲率兵蹑追察哈尔逃人，获二百户。次日，刲八牛，祭纛告天。
是日，遣命名携天聪汗诏书，往谕喀喇沁部乌尔黑诸贝勒及塔布囊曰：“尔等来书言察哈尔汗不道，欲与我和好。今果欲盟誓修好，当以二塔布囊为首，令乌尔黑诸贝勒各遣使来。待使臣至，面议诸事可也。”
三月初七日，将至渖阳之日，途设大宴。
时汗谕曰：蒙天眷祐，率诸幼弟及偏师，往征他国，克捷凯旋，宜赐两幼弟以名号。於是，赐多尔衮号为墨尔根戴青，多铎为额尔克楚虎尔。乃起行回城。时留守贝勒阿敏、台吉杜度及台吉岳托，闻汗与诸贝勒至，率诸贝勒大臣等，迎於十里外，依次跪拜抱见汗，次出征诸贝勒大臣及来迎诸贝勒大臣按次相互跪拜抱见毕，起行。申刻，至渖阳城，谒堂子，还宫。
初八日，朝鲜使臣赍书至。书云：至会宁贸易之事，两国既和，本不相疑。唯先前瓦尔喀等，居六镇者甚多，故国中商贾到彼贸易。而今瓦尔喀断其贸易久矣。此等精形，贵国岂能尽知乎。义州之市，虽已许开，然因战争，民受其害。虽令远近商贾，前往贸易，犹恐不能按期前往。况两处通商，实为敝国力所不能及。不然，岂有许彼不许此之理乎！做事之始，必虑其终，方有实效。请深思之。










第十册  天聪二年三月至八月
十八日，朝鲜使臣十赍书至。书云：今边臣转致之来书，阅之惊讶。我国既与贵国誓天议和，容纳逃人，於义不合。故以逃来诸申，即行缚送，此贵国之所明知也。逃人亦知此事矣，孰肯潜来，自寻缚送之苦。既得来示，即令边臣一一查访。据来报称，正月十一日，有二十余人，不知系诸申或汉人，乘白马由镇江後山无人处横路向海驰去，似往投毛文龙者。当时因失踪，未得知其实状。幸愿贵国谅之。
二十七日，汗曰：“国中有贫苦无妻室者，可给资令其婚娶。”发财於是，开官库出币帛，分给无妻室之人。
二十九日，阿山之弟阿达海被革职缘由：额尔克楚虎尔，欲娶舅阿布泰之女，台吉阿济格不同汗与诸贝勒商议，擅令阿达海为媒，定毕，阿哥阿济格又同阿达海往视其女。是以，治阿哥阿济格罪，罚银千两，进汗驮甲胄雕鞍马一，并给三大贝勒各雕鞍马一，给八台吉各素鞍马一。革其固山贝勒职，以其弟墨尔根戴青为固山贝勒。舅阿布泰，由游击降为备御，罚银二百两。阿达海引诱额尔克楚虎尔，又於中间为媒，拟死罪。因系太祖恩养之人，免死，籍其家之半。四月初三日，赐敖汉部之额驸杜稜号为济浓。先是，敖汉部杜稜，因察哈尔汗无道残害兄弟，不养人民，开满洲国天聪汗爱养人民，携部众来归。是以赐号济浓。济浓额驸以赐号之礼，具筵进汗。
初七日，汗以牛庄筑城夫役劳苦，给牛四十，遣人往送，令筑城夫役宰而食之。
二十五日，开巴林部贝勒色特尔，黄台吉色稜、台吉阿玉希，台吉满珠习礼来朝，贡驼马。汗率诸贝勒，出迎五里外，具大宴。色特尔、色稜等，原系喀尔喀蒙古巴林部贝勒，蒙古察哈尔林丹汗破喀尔喀之後，色特尔、昂阿携其部众往蒙古嫩科尔沁部，复遭科尔沁诸贝勒扰害，遂率部属来归。
五月初五日，贝勒阿敏未奉汗谕，擅以其女与巴林部台吉色特尔为妻。
十一日，遣贝勒阿巴泰、岳托、硕托及八固山额真，率兵三千，往略明地，并攻破锦州城。兵将行，汗出谒堂子，送出征贝勒於十里外，授以方略。并授书一函，令出征诸贝勒擒获明人时，即付书遣回内地。书曰：“满洲国汗致书於大明国诸臣：尔国败亡在即，想文武诸臣，尚执迷不悟，专事修城耳。尔国势败坏殆尽矣！阿则？百姓苦於赋税，尔国内仍在生起事端。又闻察哈尔汗，本岁废弃耕种，兴兵征尔，即欲取尔粮。尔以何兵御我，又以何兵敌察哈尔耶？我将率敖汉、奈曼、科尔沁、巴林、扎鲁特等部，筑城毗居。以俟秋成，取尔禾稼。尔等将出战耶？抑闭城伏匿耶？而我军耕种樵采，任意往来。尔之军民，即欲耕种樵采，岂可出乎？我本欲罗兵修好，其享太平，故屡次遗书，尔其熟思之。若以我言为是，则遣使来报。”出征贝勒阿巴泰、岳托，行至中途，闻古特依塔布囊部自察哈尔逃至蒙古之阿拉克绰特部旧址居住，截杀归降满洲国者等语。因遣八人往亲之，回报得实，遂遣人以其事奏开汗。即於二十一日，汗命贝勒济尔哈朗、豪格，率兵六百，往取古行依塔布囊。时汗出城，检阅士率毕，送之行。
二十三日，往略锦州、松山一带贝勒岳托，派遣巴尔泰、岱松阿来报所得消息，言於十六日疾驰进击，获人口及马、牛、驴共八百，破锦州、杏山、高桥三城，并毁十三山以东台站二
十一处，杀守台者三十人等语。汗遂遣人往迎出征诸贝勒。赐三贝勒马各一，赐蒙古诸贝勒及恩格德尔额驸、达尔汉豁绍齐马各一，并食物等。闻出征诸贝勒将至，汗出迎五里外，见统兵诸贝勒、八大臣及士卒，先拜天毕，汗还行幄落座，出征诸贝勒大臣等，各至汗前，依次抱见。以俘获诸物，按级分给将士。於是，随谒堂子，还宫。未几，往征蒙古之贝勒济尔哈朗、豪格，又遣人奏报，已擒杀古侍依塔布囊，尽收其民，俘获人口、驼、马、牛、羊共计一万等语。
是日，白山外沿东海居住之呼尔哈部四大臣里佛塔、布克善、喀秀、克依克拉来朝。汗以来朝礼各赐鞍马一、缎服一袭、弓矢撒袋全副。
先是，满洲国天聪汗致书朝鲜国王李宗曰：“民有私越两国边境捕猎者，当严查禁止，恐恣意乱行，以滋事端。”至是朝鲜使臣赍书至，书云：“严守疆界，禁绝私越边境之言甚是。”
二十八日，朝鲜使臣赍书至。书云：“李兰等已赍书回国，得书甚慰。若夏季通商，恐办理不及，故选遣书答之，不知贵国以为如何？事之及与不及，在於时机，时机不到，不能强行。千里行商，往返交易，动辄数月，适还又往，常在途中。不仅力所不能，即财货亦无暇收齐。今乃六月正值农忙，且又雨水将临，非行商之时。若论事机，则断不可也。即贵国商贾，亦不晰事机，恐徒劳往返。是故复示，贵国思 之。至於查还逃人一事，先後遗书，已悉言之。李兰、朴兰英又面陈之，谅蒙深思详虑之。然凡有逃来者，俟边臣查出来报後办理亦不迟矣。至辽东之民逃来者，或潜越无人处往投毛文龙，未被边臣知觉，即察觉，亦无可奈何。至於前日李驸马之属下人逃来一事，当即答覆乞请贵国察之。虽然如此，仍谕边臣严查，倘有拿获，即行送还。又严守疆界，禁绝潜越边界之语，所言甚是。我亦十分明白言之，不食言！不食言！”
六月初一日，诛阿山之弟阿达海。初穆奇地方阿儿塔西姑夫所生长子阿山、次子阿达海及三子济尔海、四子噶赖，英明汗赐诸申与诸子时，将伊等分给大贝勒。伊等自用，以为精强有才而不得官，便由界藩地方逃往明国，贝勒阿敏连夜追射，阿山二子，中矢死，阿山被创，兄弟离散。时孟坦追射阿达海，阿达海迎战，砍孟坦坠马，几乎殒命，取其弓矢马匹，进入明边，复又来归。太祖未令从大贝勒，留於左右备使令，以观其後效。嗣後几经效力行间，见其才能，阿山、阿达海，俱授副将职，优养之。及太祖崩，阿达海窃匿太祖御用兜鍪乃为阿山、阿达海叔父之子阿尔津首告，下法司鞫问。阿达海出兜鍪，掷诸地。遂以阿达海将太祖御用兜鍪掷诸地，鞭五十。天聪汗以舅阿布泰谗恶，谕令诸贝勒勿与结亲，诸贝勒勿娶阿布泰之女，诸贝勒之女永勿嫁给阿布泰之阿达海不遵汗命，引诱额尔克楚虎尔，阿达海以亲女妻舅阿布泰之子，结为婚姻。又劝额尔克楚虎尔，请於汗及诸贝勒，欲娶阿布泰之女。故拟阿达海死罪。因念其父功，顾其兄面，遂宥而养之，尽没家产。至是阿达海又不请命於汗及诸贝勒，率十骑潜窬故居与京城，托辞捕鱼，为萨尔浒城守将克车尼追回。时阿达海谓其诸友曰：我欲乱箭射死克车尼，奈尔等不从等语。此语为贝勒额尔克楚虎尔家庄头之妻闻得举发，汗与诸贝勒议曰：“彼非我友，罪犯多端。”遂诛之。
初四日，出征贝勒济尔哈朗，豪格，攻取古特依塔布囊之部落，俘获甚众，收之以归，汗率诸贝勒往迎，辰刻起行。初五日，会见出征诸贝勒大臣，拜天而还。出征诸贝勒大臣见
汗毕，辰刻祭纛，并将俘获诸物，论功分赏将士。
