<!-- { "loadSidebar": true } -->
十四日，宿於都喀阿拉。
十五日，额赫霍洛之一备御，萨尔浒之一游击，一备御，尚间崖之一备御，众人合送牛八头。
是日，八贝勒之牧牛人，因践损田地、各鞭三十。又，八贝勒之庄头，以持棍在田，为何不加制止？各鞭四十。并布告曰：“凡军士之马匹有入田者，一经发现即捕之。”由此　前行，
宿於托瓦奎昂阿。
十六日，魏赫德来报：船已由达柱虎所驻之盖州退。汗就其所报遗书曰：“若不使败逃登山之人获得粮食，则其自然下山。我方率兵往察后，因其惧我杀之而不下山。至七月底视之，若仍不下山，则可杀之。我军不必前往监视。彼闻不杀之讯，自然下山矣。”遂由此前往，至嘉穆瑚，返回，宿於科波伦屯。十七日，至抚顺宿之。
十九日，都尔鼻一带辽河对岸，有近三十名蒙古贼进入，为我发觉追赶未及，仅获所弃之锅，蓑衣，肉等物。该蒙古人已出广宁。
十八日，宿於留金楼。当晚，令乌纳哈赖往盖州筑城，连夜遣行。又遣叶古德於闾山筑城。
十九日，於奉集堡早膳时，西乌里额驸之父送来牛二头及麅子。城之备御送来牛二头、猪一只、麅子一只。过奉集堡，宿於十里之外。
二十日未时，汗入东京城。
二十一日，都堂致盖州游击赵义和书曰：“八旗熬盐之汉人勿充割粮、筑城之官差人与牛②不得徵用。至於已收熬盐之人者，若为首大臣之户内有已收者即留之。释放庶民之妻孺，各遣其家。”
鄂伯惠、瓦尔喀叔以阴止其牛录之人首告萨哈廉阿哥隐匿诸申男丁、未曾具文等情，而治罪。革鄂伯惠游击之职，降为备御，罚银二十两；革瓦尔喀叔备御之职。其首告者为是，赏给大贝勒。
二十一日，都堂下书曰：“石城地方之王景隆首告曰：‘石城参将王子登受毛文龙之书。其所受之书已为我所获，并持书前来。’经都堂审是奏於八王。又经八王详审，其事伪也。我国
之内，凡首告贫赃枉法，榨取民财，以及叛逃之罪者，傥有虚假，首告者亦不反坐。王子登与明帝结怨，效忠於诸申之汗，敌明朝必然不悦而欲杀之，故受此诬陷之言。尔王景隆为何诬谤之？上峰诸王乃皆知贼内牵动发指之人，岂能误信尔之谗言？因以适度人之言诬陷之，故将王景隆坐罪。著王参将、金游击查之，将王景隆之父及二兄并近旗兄弟之户口，皆遣於此
处。所遣户口之粮食，由王参将委员收取。其远旗兄弟则留之。”
汗定曰：凡下书诸申者，皆以汗之书颁发之；凡下书汉人者，皆以八王之书颁发之；停止以都堂之书颁发之。
赏巴达纳：金二两、银五十两，蟒缎一件，羽扇一把、缎三疋、毛青市五十疋，狐皮子一件，诸申貂镶皮袄一件，撒袋线性插箭一副，盔甲及亮袖一对，鞍辔一副，柜四个，竖柜一个以及碗碟等各项器皿皆赏之。又赏诸申男妇三对，汉人男妇三对。
二十二日，遣书石副将、李游击曰：“著尔将赴盖州筑城男丁三千一百七十七人及牛一千零三十二头，遣往复州收割庄稼，停筑盖州之城。”
二十三日，汗览昔永乐帝之诰命曰：“所载之言皆善。既赖他人之手，受他人之恩而生，岂可复图暴乱乎？汗举而养这，然不思恭敬，竟然轻视於汗者，其身必败也。此书乃属良言之类，尚妥为收藏之。”该诰命书云：“奉天承运皇帝诰曰：联思，帝者，治国以安天下统为一家，治军以抚国民无分远近，故皆设大臣管理之。尔梁布尔汗虽驻边地，犹秉大义而来归，乃知天时，晓事理者。尔心深远，故举尔於众人之上。腾喜尔之晓忠义，岂有不加赏赍乎？故曾授尔为毛怜卫指挥使司之指挥佥事之职。今特加尔为怀远将军，进本卫，代袭指挥同知。尔傥能慎守大义，明敏勤修，约束尔之所辖兵民，固守边地使之安定，行猎养牲，繁衍万物始终不懈，则上天眷顾，尔之后代子孙必享福贵。勿轻腾言之义。切切。”
二十三日，汗施恩，赐朝鲜官员一汉瓜并各类果品。
二十三日，为於海州、牛庄筑城、著李三满都赖、乌纳哈赖、叟肯、叶古德、察哈控拜楚喀等前往。
是日，汗降书曰：“据闻前往戍守之人，掠夺侵害肆行，又闻国内行走之人亦行掠夺侵吞汉人之财货。为何不严查各牛录之人？竟如此任其掠夺胡行？著牛录额真、两名代子以及四
名千总，将该处所居之人各造册携带，早晚查点。守堡也将驻路之人名造册携带之，早晚查点。傥尔等不加严查，而放任滋事，一经他人首告，即将尔备御、千总、守堡等治罪。”授额
德依、雅尔布备御之职。
二十五日，汗御八角殿，杀四牛，演百戏筵宴之。其后归来，御内庭，训示诸贝勒曰：“尔等之弓摺身立之不好，弓梢长且硬，差矣。弓软而长射之，则身不劳也。人之体，皆相同
疲惫之时不可以此弓射之。”
二十六日，巴珲携【原档残缺】马一匹前来叩汗，未受其驼马而遣回。
二十六日，於各牛录筵宴并颁书。汗曰：“我乃小国，以忠信而蒙上天眷祐。国人衣食皆因上天之垂祐而获。备酱盐以调味、饲豕、鸡鸭、鹅以备食。尔所养之家畜诸贝勒取之乎？
傥毁天眷之忠，盗贼何由不起？凡盗贼之人皆以为不遭捕获，乃我造化；傥遭捕获，亦堇我只身而已。故而行盗。嗣后，男丁偷盗，则使其妇足蹈炽炭。头冠红锅刑而杀之。傥惧此刑，
则各劝其夫，不从，即首告之。男盗之财，女不取，何人取之？因永顺行盗，故杀永顺之妻【原档残缺】”
八月二十日，汗对诸贝勒曰：“尔等皆有过失，重以身体，方能於国事多、须迟卧早起之时，皆可起早睡晚办理国事。”
二十一日，诸贝勒上书。大贝勒奏曰：“昔汗父知我有过曾加训斥，我未从，故而获罪。然汗父及诸弟仍将我以礼恩养之。傥我不以此恩为重，口承其过，虚言反悔，而内心仍自以
为是者，天岂容乎？我之过勿忘之，每思及此即追悔莫及也。今愿奋勉效力，弃恶杨善。傥再有恶，则罪及我身矣。”
莽古尔泰贝勒奏曰：“我既无所长，亦不为非作歹。东珠之事曾以仅闻众人之所闻答对，闻之而未告於父，诚有过矣。再有过失，汗父言之即知之。嗣后愿为汗父之大业，尽我所长
勉励为之。”
四贝勒秦曰：“我之过，乃在於我获罪於父老引退而居，则恐斥之尔何故竟然退之。若有话则言之，又恐思尔何故不退。故自身之过，乃我心中不知此二者何以为是，欲善而不得矣。
我欲见忠於父而为之，反显其谬，故我内心常自悔，岂有以己之非为是之悖理乎？”汗览该三贝勒所奏，遂曰：“古人有云：中正昔，不惧黍蝇之类。凡不为私谋，专思为政为人而奋力者
天亦嘉之，为父亦悦之，百姓亦皆以无此则无法为生而惜之。凡不思为政，专谋私利者，天亦责之，父亦憎之，百姓亦不惜之。我不以尔等送所得之衣食等物而喜之。傥尔等皆能修心为政谋之终生，则乃为父之所悦也。东珠涂之其光仍发，善人获罪其心可得。知过必改，岂能谓之不善。”
　　　　①原转抄本签注：谨查旧清语一书，umesi tekini即长驻之意。
②原转抄本签注：谨查ihan niyalma盖牧牛人之意。（本书按原文译为“人与牛”）。
第五十九册　天命八年九月
初四日，为逃人事赴扎鲁特内齐贝勒处之博波图归来。该逃人已去科尔沁。博波图以所携之布百疋易羊三十只带回。
初五日，乌什泰奏曰：“自抚顺之战以来，从征数处，八处被伤。来辽东之年，曾授以备御之职。今该职已无，从事农田已三载矣。我之尽心效力，旗大臣等皆知之。”上奏於汗，命
仍授备御之职。
汗调整在外诸贝勒之牛录：原属四贝勒之栋鄂额驸之四牛录，给大贝勒；汗旗下之索海伊荪之二牛录，给四贝勒；大贝勒下之兆德、奥德二牛录，归於汗；大贝勒下之昂阿拉阿哥牛录、苏完之乌赖牛录，此二牛录给莽古尔泰贝勒。
五月间，正蓝旗贝勒值月，往察筑边。本月初六日归来。自即日起受理各项事务。
初七日，降书曰：“凡有牲畜入田，知者执之。执者勿解取其衣，带其见乡之章京，马、牛、骡、驴等畜，各罚银一两。”
初七日，遣书额克兴额曰：“命入靉河路探寻由彼方来人之踪迹。得其迹后，即派妥人由外堵截之。於其踪迹前放十人，后再放二十人，继续再将众人分队置於附近潜行之。为恐队距远而受损，务须详加察寻而杀之，至凤凰城通远堡路，十三日至新城。
遗书乌讷格、达柱虎曰：“著尔等进岫岩路探寻由彼方来人之踪迹。得其迹后，即派妥人由外堵截之。於其踪迹前放十人，后再放二十人。继续再将众人分队置於附近潜行。为恐队距远而受损，务须详加察寻而杀之。由大山彼面出复州路，十三日至大山彼面之原处。
遗书毛巴里曰：“著尔进凤凰城路探寻由彼方来人之踪迹。得其迹后，即派妥人由外堵截之。於其踪迹前放十人，后再放二十人，继续再将众人分队置於附近潜行之。为恐队距远而受损，务须详加察寻而杀之。出岫岩路，十三日抵凤凰城。
是日，诸贝勒会议，并遣库尔禅、图沙、爱巴里、希福请示於汗。拟授胡希木代游击以备御之职，并给汉人；以舒木路之子硕占代其父为备御；以希伯之叔父叶西代其职；以霍托之子叶克代其父之备御；以布彦图代雅纳为备御。
格木布禄率五十人往寻制水银之人。河之彼岸有三百汉人渡向此岸，二百人留於彼处，另一百五十人前来探取消息。为格木布禄发觉，杀十五人，擒把总一名解来。经讯问供曰：“毛
文龙在铁山，并沿江驻兵警戒。朝鲜之三城皆叛，故将其杀之。”
诸贝勒曰：“边外各路无粮处之汉人，可以东京海州、耀州、盖州之仓粮粜之。大斗一斗收银一两。恐其不出耘田，故於购运粮食期间，先向有粮人借贷，俟取回所购之粮后偿还之。
凡诸申、汉人有粮之官员，可向各该处无粮之汉人粜粮。”
初九日，命诸贝勒及德格类阿哥、斋桑古阿哥、济尔哈朗阿哥、硕託阿哥等前往视察筑城之处。
诸贝勒曰：“我国之人丧殡之礼过於哀痛①。贝勒大臣病殁，勿庸告汗。凡未先告贝勒，而告於汗者罪之。汗非只一二人之父，乃举国之父也。为汗者事务多矣，一切国政要事尚且操劳不暇。生死乃天之定数，所有亲戚人等同居一城，孰有哀痛，则宜自身忍耐之，何必以其丧事告之？凡有病死，汗欲前往，而诸贝勒大臣等不加劝阻者，则以当事之贝勒大臣罪之。
父之面前宜报喜而勿报忧。国内不论长幼，禁止於丧殡时过分悲痛。此言非仅出於诸贝勒之口，乃当时汗因忧伤者众多，郁闷不乐而谕令我等众贝勒之言耳。嗣后，凡过於哀痛者罪之。为死者悲哀，即可使尔身将永生乎？”
