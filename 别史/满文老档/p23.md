<!-- { "loadSidebar": true } -->
朝鲜来使问曰：“我为使者来此，不宜久留，今欲归国，有何言以复？”英明汗曰：“大明万历帝毁我五路之庐舍，不准收获所种粮谷。并加以驱逐。我将新往彼处视察，待我返回，遣尔归国。”率兵四万往取开原城。军行三日，乃天雨河涨，汗曰：“将回兵耶？抑进兵耶？倘进兵则非其时，河水涨溢，道路泥泞，渡口皆不得涉，何以行之？”又曰：“欲留二日，以待水落地乾，又恐逃者，泄我军机，为明知觉。此间，可由抚顺路略往沈阳。如此，明或以为我袭沈阳也。”遂派兵百人，驰掠沈阳地方，杀三十馀人，生擒二十馀人而还。遣往探视开原道路及河水可济与否之人回告：“北面开原无雨，河水未涨，路不泥泞。”由是兵往入边。时尚间堡人发炮二次，以传告急。十六日晨，抵开原城，见城上布少数兵，兵皆出四门，阵於城外。我军由城南向东包围，皆下马系挡牌，置於城下，拆毁城垣。追击东门外敌兵乃敌兵退入城门。明兵欲掩门，诸申兵力夺城门。争夺之际，南面攻城之兵，停止拆城，於后队兵士到达之前，云梯未架即越入城。阵於开原城另三门外之兵，见城内失守向外突围③。即奉命守城门之红巴牙喇兵截击突围明兵，未出城濠，尽歼之。原开原城主潘道员前在尚间崖被杀，时由郑道员暂署其职，彼守此城，不敢拒敌，预遁得脱。马总兵官、副将及其小官等据城抗御，至是尽杀之。下马之明兵尽入高粱地，知明兵入城周围田中，众军往围歼之。城既克，汗登开原城南门楼就坐。尽歼城外之敌，正欲收兵入城，见灰尘腾起，铁岭城兵尚以为开原城未失，遂发兵三千来援。大贝勒领兵往迎。明军见我征尘，即回转奔逃。大贝勒之众未甘落后④，仅二十人往追三千兵，斩四十馀人，杀十馀人而还，於开原城上驻营。至城内俘获之人口，财物、金、银、牛、马、驴、骡，命搜集於各立营处。搜集不多之牛录，不分俘获。驻三日，其俘虏财物，收之不尽，军马驮之不完，乃以所获之驴骡马匹驮运，以牛车装载，仍有所馀。取开原城之次日，有妻孥被俘之七名蒙古人，叛来投诚。第三日晨时，又有五名蒙古人来归。至午时，有名阿布图之大臣，率蒙古兵二百来降。阿布图来降前，谓明领兵诸将曰：“我等之妻孥被俘，若不前去一战，岂有如此奉送之理？”明诸将曰：“尔等可相机而动，不可妄为也。”乃进酒相送。阿布图伪称来战，实未战即降。驻军三日，办理俘获，未见明军出边，遂毁屡世居住之开原城。毁城而回时，尽焚城内庐舍、衙署、楼台。兵出明边，驻二日，分俘获，论功行赏。汗曰：“克此大城，获财物、牲畜、金银、绸缎、布疋等物至足。所获之物，众人皆已按数平分乎？唯恐有隐瞒众人藏匿私取者。天嘉我公正，故所到之处，蒙天祐助，有所胜，有所获也！天既嘉我公正，上至诸贝勒、大臣，下至小厮步行者，俱持公心均分之，使之各有所得。故命每二旗长者彼此搜检长者之住处，少者被此搜检少者之住处。”遂各自搜检之。查得汗之族弟卦勒察、子汤古岱二贝勒，一等总额真费英东扎尔固齐、二等固山额真博尔晋侍卫、梅勒额真西拉巴侍卫五牛录额真图勒昆等藏匿金银缎紬、蟒缎、毛牛角、毛青布、翠蓝布，貂皮等物，乃告。汗曰：“尔等领兵在外，管束众人身受劳苦，故每於用兵，皆以大臣之名分，行犒赏颇优也！如此当众宣誉赏赐，尚不满足矣。尔等既然如此窃取，则将该大臣等所窃取之财物，其所得之人口财物及以大臣名分当众赏赐之物尽行籍没，赐与公正之大臣。”遂令未隐匿财物廉洁公正之诸大臣及其属下随从小人共分之。分与大臣者多，众随从则以微贱之分少分之。赏赍既毕，分得财物之诸大臣曰：“如此诸多财物，仅我等取之实太多也。乞诸贝勒择其优者取之。若论公正而赏之，则将诸贝勒所得之馀，由我等取之可也。”汗曰：“此窃取之财，若分赐於诸贝勒，则彼窃取者并无怨忿，诸贝勒得之，尚复何恨可言？今使未行隐匿廉洁公正之诸大臣得之，以令偷盗者愧悔也哉！”未加索取，尽赐公正之诸大臣分之。微贱者窃大物，黥其耳鼻；次者射箭十；窃小物者，打脸十次。遂班师。未还都城，欲往界藩筑城建房以居，汗命诸领兵贝勒大臣率众共往界藩，牧军马於边境，勿渡浑河。诸贝勒，大臣会毕，谓汗曰：“乞请还都，军马至家，可息於阴凉处，以水浴之，割青草饲之，马将速壮。至於兵士，放归各家，整治兵器。”汗曰之：“尔等不明，今六月盛夏，行兵已二十日矣！即自此归家，尚宿二三夜，方能抵达。由我都城至最末之屯寨，又宿三四夜乃至。炎蒸之日，乃如此远涉，马将何日得肥耶？我等留居界藩处，其军马均牧於此，马将速壮，至八月又可兴师。”遂议定驻界藩，并遣人迎众福晋至。众福晋叩见汗，以会见礼，大宴之。先建汗居住之楼舍，院子尚未建成。诸贝勒、大臣及众小兵士房舍，是月皆成。令军士皆牧马於彼。又颁书曰：“凡遇无汗之印信用马驮载财物或乘马由丁返家者，扎喀关守将可执而审定其罪。”届时有五牛录额真昂古、锡喇纳二大臣违命，各以三匹马驮载财物，入扎喀关。为守关主将锡翰拿获，告於众。众审后，以违抗汗之法度治罪，尽没其驮载财物及马匹，各罚银十五两。其后又执类此驮载少量财物入关之小人，仅没其驮运之物。此开原一战，获金银、缎紬、蟒缎等物甚多，馀物众军士平分之。金银则未分与外人，皆由八家诸贝勒得之。至於未获金银之诸大臣，赐一等总额真大臣，各银二百两、金五两；二等固山额真大臣，各银百两、金二两；三等大臣，各银三十两；四等大臣，各银十五两；五等大臣，各银十两；六等大臣，各银五两；七等牛录额真，各银三两；八等精锐巴雅拉兵之小旗额真及牛录章京，各银二两。
　　开原既克，收兵还家。至清河岭地方，遣孟格图遗书五部喀尔喀蒙古曰：“曾闻先人有云；八十万汉人，四十万蒙古，水滨之三万诸申等语。八十万汉人，尚不满足於彼国而嫌少，卑视我弱小而欺凌之，欲杀即杀，欲掠即掠。今又唆叶赫锦泰希、布扬古叛我，而后掠取之，至和与不和，我等内部之事，尔明国为何乘我内乱交战之际，偏助叶赫，唆叶赫人叛我，而后掠取之？吾以此故，乞告天地，征伐明国。征则天地祐我，以我为是。今吾将南征，尔喀尔喀蒙古贝勒等亦愿往征耶？尔若征伐，尔蒙古兵与我军，将於明边相遇，如之奈何？倘有怀恶意者，贪财杀人，劫掠马匹乘骑，又如之奈何？明国、朝鲜二国，语言虽异，然其衣饰风俗同也！我蒙古、诸申二国，语言各异，
**衣饰风俗同也！我二国之兵於明边内相遇后，若生杀人夺马之事，岂非损我等之名声？为此故，愿与尔等立一誓言，可乎？俟尔回音。为此致书。”

　　　　①总额真之“总”字，满文原文是geren ni，乃“众人的”之意。
②原转抄本签注：谨查此句盖不但有战事即使无战事亦应妥为管理之意。
③原转抄本签注：谨查旧清语一书，nukcike（突围）即是为ukaka（逃走）。本书仍译“突围”。
④原转抄本签注：谨查，amaga akū盖未落后之意。
第十一册　天命四年七月
　　七月初八日，下书曰：“奉天承运英明汗谕曰：皇天祐我，授以基业。为国君者，唯恐有失天授之基业而兢兢业业固守之。汗委任之诸大臣等，自总额真以下，牛录章京以上，尔等应勤敏恪慎，殚心厥职，严守法度，严东部下人。此次出兵，皆偷乘开原之马匹，或者骑乘於途中，或者骑乘至家。尝见他国法律不明，致遭天责，俾国人心术大乱也！天既祐我，其负管理之责者何不稽查约束？当我之面，皆作秉公守法、智勇兼备之态，背我则以为汗不知悉然而居心邪慝。须知天命之汗，非虚设也！彼阴怀鬼胎者，其人亦必鬼祟也！务须秉公持正以诫谕国人，负锅伐木之人，多加教诲，亦可省悔也！将我所言，尔众审度。所言为是，如何遵循，立誓以报。将此告谕，发至总额真以下，章京以上及各队之额真等。所言非是，尔众进谏。尔等立誓，勿求同一。若系总额真，则各抒己见，以为誓言。固山额真，亦抒己见，立为誓言。至於梅勒额真，五牛录额真，牛录额真，章京以及村拨什库等，亦各书誓言一份。凡自总额真以下，村拨什库以上各官所立誓言，均皆奏於汗，汗阅后书於档子。日后，尔等若变心犯罪，即依誓言审断。”
　　初八日，汗谕：“限於二十日将各自所立誓言，呈达於汗。”统后之一等大臣以下，五牛录额真以上各官誓曰：“汗所降谕旨及各项法令，定牢记不忘，且勤和宣谕。若置诸贝勒及大臣之命於脑后，玩忽职守，不辨良莠，为诸贝勒、大臣见责，我等甘受贬黜。”众章京和各村拨什库誓曰：“诸贝勒、大臣已将各项法令下达於牛录额真。我等定不忘牛录额真传谕之言，召之即至，不违其时，遇有差委工役之事，定不避亲族，身先承当。若谎称此言，并不兑现，为牛录额真见责，报诸贝勒大臣，
我等甘愿伏诛。上天嘉祐汗之忠直，我等皆愿效汗，奉公以生。征战疆场，必矢忠效力；陈情述见，必尽忠言；陈有俘获，尽缴於众均分之，得与不得，均同於众。若违此言，私取或隐匿些须之物，甘受天责殃及死罪！”众皆盟誓。
　　七月，克开原城后妻子被俘之四名千总衔官王一屏、戴集宾、金玉和、白奇策等及守堡戴一位，携二十馀人逃来。佟家之两族有二十馀人逃来。继之又有七八族由明逃来。汗曰：“明国人从无逃往他国之事。彼等顺应上天祐我之势，又闻我豢养国民、故来投也！凡有来者，皆善加豢养之。”遂赐来开原城投降之守备阿布图巴图鲁以人一百名、牛马一百匹、羊一百只、驼五只、银一百两、绸缎二十疋及毛青布、翠蓝布甚多。六名千总衔官员各赐人五十名、牛马五十匹、羊五十只、驮二只，银五十两、绸缎十疋及毛青布、翠蓝布。守堡把总等官，各赐人四十名，牛马四十匹、羊四十只、并银四十两、绸缎八疋及毛青布、翠蓝布。至於从者，均按职分，充足赐与妻室，使役之人及耕牛、乘骑、衣物、食粮等物。
