<!-- { "loadSidebar": true } -->
十五日，南行之违海、吴善、克里、图鲁什、苏儿德依、石廷柱、浑塔、塔哈布率每牛录■军一人至。
十六日，阿鲁部使臣来朝。
十八日，呼尔哈部十一人来朝，贡貂皮。
先是，汗所养永平、迁安官民，阿敏贝勒尽杀之，以其妻子，分给军士携归。至是悉行查出。汗曰：“杀我留养官民，又为何将其妻子为俘耶？”遂将无父之了，无夫之妇，收容抚养
之给与房屋衣食，编为户口。
二十日，五哥遣郝金秀千总至。
庚午年七月初五日来报四哥、五哥遣伯父子之兄刘兴沛、千总一人及跟役二人来。遂命英古尔岱、库尔禅、达海、龙什、索尼、穆成格迎接，引至下榻所。命达噶珠等八家之八人，以备食物优待之。其所乘马骡，分置八贝勒马厩，好生秣之。献汗各色缎一百，各色依服八，及镀金银壶二，镀金八仙银杯二，素银杯四。
十一日，汗与诸贝勒诣文馆，焚香盟誓。其辞曰：“金国汗与执政诸贝勒代善，莽古尔泰及阿巴泰、德格类、济尔哈朗、阿济格阿哥、多尔衮、多铎、杜度、岳托、萨哈廉、豪格等盟誓天地。海岛之刘兴邦、刘兴基、刘兴治、刘兴梁、刘兴沛，杀其明帝所属官员，率诸岛之人，欲与我同谋，为今後生计立誓。岛中之人，或住岛中，或登陆以居，不归我属视为友邦。又其由我处逃去之诸申、蒙古人，诸申、蒙古，不以原系我属为辞索取之。若负盟约，不以友帮相待，索还逃往之诸申、蒙古人，追究刘氏兄弟往来，逮捕来朝者，将必遭天地谴责，夺其计算，使之夭折；若刘氏兄弟诳我，反向明帝，抑怀有二心，以求中立，则天地谴责刘氏兄弟，夺其纪算，使之夭折。我方果能践盟，尽忠相处，天地佑之，俾克永寿！”
十五日，来使刘兴沛与两千总还。赠五哥呼尔哈貂皮端罩一，呼尔哈貂皮十，大哥、三哥、四哥、豪山等各诸申貂皮端罩一。赐来使刘兴沛绘鞍辔马一，诸申貂皮端罩一，千总二员
各狐皮端罩一，跟役四人各银三两。八家各留宿一日，每宿设五桌席，杀一羊，上等黄酒一瓶，送至下榻所。每宴均遣巴克什等坐陪。归时送至河岸，杀一羊，酒一瓶，并有瓜类。巴克什等前往饯行。出境後，由乌沙兰备御、达音珠等四人送至甜水站。并令途中每日早晚供应一羊，十只鸡，一瓶烧酒。并赐伊等一只羊携往。








第三十二册　天聪四年八月至十二月
八月初一日，皮岛五哥遣一人与我使者齐变龙同至。五哥兄弟誓文，载於汉籍。赠我使者缎十，缎衣一袭，袜、鞋、扇七，禀报於汗，命悉与使者。
初八日，赏五哥遣来之人银十两。杀一羊，遂治一桌席，宴之。遣李楼凤、齐变龙两生员，即与之同往。传谕送之出边之人曰：“途中杀猪及鸡，供彼食之，将所杀数目开列清单带回。”
“凡各国使者、商人，人民诸物，勿得侵害，各自备乾粮而行。倘有侵害百姓者，将予治罪，立此禁约。因有大事，奉汗命来往行者，均食用民粮，以汗库出资偿还。此乃爱民之道
也。”
“金国汗致书於刘府兄弟。所云让尔等兄弟来一人者，并非来後羁留不遣还之意。莫说一人，即使洋等皆来，尔等个人於我何益之有哉？昔尔等不在我处乎？尔等若能杀明帝官员，
率诸岛人来，与我同谋，则我可得一国之助也我等不愿求某国相助，徒留尔数人何为？我意会见尔一人，盟誓天地，倾吐衷曲，遂邀之来。因为尔等各执掌一地，不便前来，尔等已与前
去之人当面发誓。尔等不便前来，亦属实情。既然诚心实意，又何必来耶？在人前所吐之誓言，尚不可渝也；我等已盟诸天地，马有渝变之理乎？心若有变，天必鉴之！今我两国业已结成同谋，遣使往来，不可断绝。”
二十三日，遣往皮岛之李楼凤、齐变龙及刘五哥所派之李天龙、昌秀至。
九月初二日，皮岛刘五哥所派之李天龙、昌秀回。我使者李楼凤、齐变龙与之同往，并将五哥之妻送回皮岛。致书云：“金国汗致书於刘府兄弟。今冬，尔等也准备，我等也准备，
俟来年商议行事。再者，我等已盟誓天地，和睦相处，不可容留逃人。今亦无逃者，即云无有，亦难免一二逃者。盟誓之日前，凡逃入彼处者，皆可容留。盟誓之日後，我人逃往尔处者，尔等送回；尔人逃来我处，我等送回。再者，既然议和相好，将尔妻已遣还。唯恐将其置於混乱之处。自尔去之日，即同尔母住於清静地方。尔书中云，事成之後，不言天无二日，则幸甚也等语。果尔等助我以成大业，我仍云天有二日，岂不背弃盟约乎？对天盟誓，岂可渝乎？切勿疑虑，惟望共勉！”以二使归还礼引见於汗，带至文馆，杀一羊，治二桌席，宴之。以送行五哥之妻礼，杀一羊，治五桌席。来使即将其从牢房带至其太母及小叔住所宴之。陪送五哥之妻物品数目：妇人一，银花雕鞍大走马一，素鞍骡二，吊牙爪蟒缎面诸申貂皮褂一及上等缎衣两袭，闪缎被、花锦缎褥、枕头一和红毯一，金簪二，珍珠包头一，翡翠翎簪九及蓝缎伞一，纸伞一，防雨毛青布褂一，银碗大盘一，小碗一，匙一，毡顶毛青布团帐房一。赠来使李天龙银十两，昌秀银四两。以送行礼於浑河岸。杀一羊，宴之。遣达海一库尔禅、索尼送之去。萨木什喀、何洛惠、达济哈率每旂护军三人，各携跟役二人，即送至海岸。
十九日，萨木什喀、何洛惠、达济哈送刘五哥之妻还。彼之使者未至，此辈报曰：“刘五哥来迎。彼乘船近岸，给我等一船。我等乘船，互相跪叩，握手相见。见毕，五哥携其妻以去。
时彼以杀二牛、四猪相赠，以资食用。”赠给往送三大臣缎、绸各十二。随行军士及跟役等各给毛青布五。将赠给三大臣之缎，分为三，其一归公，其二归己。赠给属下人之毛青布，均未收取。
二十二日，遣往刘五哥处之李楼凤，齐变龙还。此辈携来五哥复书，载入汉文档册内。彼等赠　给此等银各三十两，洋缎各二，绸子各均未收取，悉赐给所去之人。
十月，自南海岛，刘五哥遣官熊梦鲤一员及庶人二名，於二十二日至。彼等携来蟒缎四及凤凰花缎四，八宝花缎四，花青缎四，云花缎四，彭缎四，洋缎四，绸子十，褐子四，青素缎二，蟒缎衣二，白褐子衣一，赤金十两，素金十两，水银十斤，硼砂二斤。
二十八日，赐前来官员熊梦鲤狐皮端罩一。随从之二人各赐银十两。以送行礼召被等入文馆，杀一羊、治五桌席，由爱塔之弟六哥携同诸子为之饯行。遣我巴吞巴克什、生员李楼凤
及其跟役李外郎偕之同往。乃命叶臣牛录下格木布禄、罗和牛录下噶布拉二人送之去。谕此二人曰：“每宿杀羊而食，至甜水站後，送与彼等一只羊。”谕毕遣之。致书云：“金国汗致书於
刘府兄弟。荷蒙上天垂佑，使一两国和好。望仰副天意，遵誓相好。惟我忧虑者，恐尔无知，而中人奸计，致使敦睦之道半途而废，岂不可惜哉！近期，我等秣马厉兵以待，再无消息。
尔自远方馈送之物，皆已收受，今回赠些须薄物，聊表微意耳！请收纳之。八月间，我出兵锦州，捉生问之，该人告称：五哥杀岛上官员而叛，上命黄产部率二千兵，以诱捕五哥等语尚不知虚实。遂将我所闻消息，遣人报知之。有尔方三人来我处采参，因行失道，为我捕获。因系盟誓後来此，此次已送回。我方有谁在盟誓後逃往者，亦令查出送还。尔等之人乱采人参，若遇我方猎人，互相杀戮，恐有碍和好，岂不可惜哉！尔等若需人参，由我们采挖，与尔等贸易，既不生乱，又彼此皆有益。其熟筹之，尔等禁止采参。再我两家既已和好，彼此通商何如？若不宜公开贸易，则不使众人知晓，即暗中贸易可也。如无蟒缎、缎、金银，可用牛角、茶等零碎之物，於彼处交换。送去黑貂皮十，诸申貂皮八十，玄狐皮一，白兔皮十一张。”
　　十二月初十日，前往皮岛刘五哥处之使者巴吞巴克什归来。赠送汗茶一百斤，粉五斤，针五千，毛牛角二百对，耳坠、生丝、線二百六十盒，石青十两。赠送巴吞巴克什银三十两及缎四，貂皮袄一，弓一，烟五十刀。赠送奂游击缎一。送给李楼凤银十两，缎二，弓二，插有九箭，撒袋一，烟三十刀。送给李正茂银十两，缎二。送给奂成功游击之祖母淡蓝纺丝一。送给六哥青地剪绢一，蓝绸一。送给五十一白缎一。送给五十一弟淡蓝绸子一，其女红绫一，淡蓝缎一，蓝缎一，元青彭缎一。五哥遣其家一汉与巴吞巴克什同至。
我使者所赍五哥书云：“友邦大臣刘兴治等受汗厚恩，愧无报恩，曾进微物，以表心意。又蒙回送贵重之物，臣心甚为不安，跪拜而受之。臣遵汗言，修治军械，听候指示，敢有二心则天必鉴之。明官贪暴，臣一怒之下杀之，以清天下祸首，明廷遣官诱捕，臣明知之。今阅来函，汗恤爱之至，否则，焉有如斯之意乎？至於采参之人，非我食饷之兵。尔等捕获迷路之人，复遣之返，此举使我等出乎意料。上若兴义，下必效尤。开市之举，臣愿遵旨，惟泄结盟消息，恐商人不至，即有其参，亦用於何处耶？不如与朝鲜贸易，於三国皆有裨益。臣之愚见，但其思之，汗若信我，请寄一语耳。”
闻得我五哥之子、母、弟及董纳密被截，来使之妻被囚等语，我甚信天地予以保佑之。我不养老母，弃之而走，汗不念旧恶，将其恩养，我等皆闻之。今汗若眷爱，则於汗家附近，
赐我老母及弟弟房舍一间，令人陪住。惟汗裁之。













第三十三册　天聪四年颁发满汉官员敕书
　　　　　　及致蒙古台吉之盟书行文
　　庚午年正月颁赐敕书、刘付档
天聪四年正月三十日，汗曰：“贾维钥，尔原系明革职郎中。克遵化後，令尔仍为郎中，以备补缺。今遵化出都堂缺，令尔仍以郎中管都堂事。务以勤忠从事，无论何事，须与我驻
守遵化之官共同办理，招集馀民，令其安心农业，保■地方，坚固城池。尔所属地方之官员等，仍由尔管辖，所委之事，尽力为之，勿负我委任之意。”
二月初三日，汗曰：“蔡通，原系明洪山口千总。我军克洪山口後，因洪山口出参将缺，我擢尔为守备，命代管参将事。我前往北京之後各处降民皆叛。时尔亦叛。我返回时，率先来归。当三屯营总兵官遣人来时，尔不纳令之还。又与西兰图出兵攻潘家口。尔实心效忠，以副我意，摺为参将。尔应爱抚军民，勤事稼穑，谨慎勿怠！”
汗曰：“金有光，原系明潘家口守备。我军伐明入边後，尔应时归顺，我甚嘉许，升为游击。我前往北京後，各处降民皆叛，时尔亦叛逃。我复来遣人往，尔师即来降，仍为游击。”
