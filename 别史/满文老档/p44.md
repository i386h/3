<!-- { "loadSidebar": true } -->
二月初七日，汗谕爱塔副将曰：“著尽数查出尔属海州、盖州、复州、金州四卫，善於操舟之人，以船运右屯卫之粮。爱塔尔勿得迟延，奋力运竟该右屯卫粮五十万。尔受劳苦，仅此一次，日后不复有矣。军欲渡河，正待运粮。速运完毕，则可归家，祭祀神主。著从速运完之。”
初七日，汗谕大额驸曰：“河岸之粮，勿得载运，设二十人，妥加守护。汗往义州，若有信息，遣人来告时，沿大凌河而上来义州可也。”
锦州之汉人，被蒙古人所获，复又逃归，疑而讯之。命其报父母之名，对曰：“我父名曹有实，五十七岁；母王氏，五十岁；妻王秀珠，十八岁；我名曹友奎，三十二岁；岳丈王马耳，六十二岁；岳母唐氏；弟曹玛色，二十二岁，子二岁。
汗於锦州歇息二日，至鄂陀堡驻跸，由彼赴广宁。
大贝勒、四贝勒往收义州户口，令义州城人迁移，其城人曰：“蒙古於边界屯兵二万，尔等先杀其兵，我即归降。”大贝勒怒，初六日辰时进攻，申时克其城，斩兵三千。
汗自锦州来，见安达尔齐堡，遣龙什遗书招降。龙什遂与应书生、准泰前往招服男丁七十二人、妇孺七十七人，获马十三匹、牛三头及驴十六头而还。朝鲜三总兵官率兵沿边而驻，因明人往告毛游击，诸申兵已进驻新城，故遣派其阿吉根莫尔根率华连通事等十二人，至新城察看。伊等返回时被我擒获解来。
再者，每日自蒙古有十家或二十家来归。
陈游击著尔率属下，分关厢之房屋驻扎。汗食用之果木当妥为交付园丁栽培护理之，以恐妄行焚毁。游击尔亲自率人分田，速遣农人耕种。妇孺勿遣，仍留住於城内。
初九日，镇安堡参将以马六匹、牛六头、羊十只、猪十口献汗。
阿巴泰阿哥、额尔德尼巴克什业已前往辽东。阿泰亲率人往迎自蒙古占尔布什台吉处来归之人户。
大额驸往收右屯卫城内男丁二千八百五十人，家口五千五百七十八人，马五百零九匹，牛六百四十五头，驴七百三十一头。自右屯卫城西收男丁一千六百八十七人，家口三千二百八十六人，马一百九十八匹，牛三百六十五头及驴六百五十五头。右屯卫所属男丁共四千五百三十七人，家口八千八百六十四人，马七百零七匹，牛一千零一头、驴一千三百八十有六头。
初六日卯时，率户众起行。又缮文具奏有无主之马、牛、驴一百一十二头，猪四百口，羊一百只，布一千八百八十疋。缎衣六十四件及驼二只。河岸之米一千堆，约五万石，城内
仓中老米六百五十石二斗，小米一百一十石，黑豆六百九十石五斗四升，粟一百八十石。
二月初九日，汗降书曰：“阿巴泰阿哥、都堂、侍卫阿哥、抚顺额驸、西鸟里额驸、爱塔，尔等勿因劳生倦，迁移户口诸事，尔等当亲率办理。凡有差役事宜，送文与尔，见文即行派遣。凡有事遣人往，亦住尔处。送文亦送至尔处。若超越尔等，擅行投宿，其人即为冒骗。其宰卖牲畜之腰子，仍照旧为尔取之，不得另罚银两。”
戌守广宁之大贝勒【原档残缺】阿哥，於二十日，阿敏贝勒【原档残缺】此间辛苦矣。汗与诸贝勒，亦在军中办理诸事，其劳益甚也！诸凡有差遣之事，勿遣似王游击、戴游击之人等，当差遣忠廉之游击。迁徙之户，可合居於所指地方之房舍，共同耕种农田。若不敷耕种，可往抚顺、清河、开原、铁岭、柴河法纳哈各地，各自沿边择地，合力耕种。若将锦州二卫和清河、白土厂之人遣往彼处，恐误农时，故令居住广宁。
大茂堡备御王来宾给前来之二百蒙古人以酒肉，并曰：“尔暂退之，若知尔在此，恐必以兵来攻。”该蒙古人即退。其后，该堡备御率男丁七十人来投汗。
硕托阿哥旗下所属牛录之一人，因盗骡，鞭责二十七，刺其耳鼻。
汤古岱阿哥旗下，尼隆阿牛录之一人，因盗诸申人之鞍辔，乱刺耳、鼻、面、腰等处而杀之。
第三十六册　天命七年二月
初十日，遣孟坦率八旗每牛录甲士一人，往收沿海遗留之户。又令每牛录各制一梯。
二月初十日，都堂书谕镇安堡参将曰称：“著尔率兵往蒙古边界驻守，有白土厂、清河、石河之人移户口来者，令携豕鸡等诸物，一并迁往指定处所。俟迁移毕，尔仍归原处。当严
谕同往军士，不得宰杀或抢掠豕鸡等诸物。”
上天眷我，以山海关以外之地畀我。边外之蒙古，若越入边内，我亦以出边外报之，则我两国结怨矣。若愿怀善心行善道，各归原游牧之地，则我两国可无事也！
初十日，汗赐白衣巴牙喇人毡各一块。
初八日，额尔德尼巴克什、达海招抚齐家堡，收人四百，获马、牛七十，驴四十以还。
移白土厂二万户口，居於广宁。
汗曰：“奥德，不宜给尔爵职，似此已获之地，当进取之。”奥德遂进取蟒缎四疋、缎四疋、皮襖一件、马一匹。
移魏家岭、双台二堡一万五千人口居於广宁。
将所收闲散之户，赐与都堂、总兵官男丁各三十五人，赐与副将男丁各三十人。
初十日，送朝鲜阿吉根莫尔根、华连通事二人至广宁。汗命达海、图沙、龙什问其来意遂阿吉根莫尔根答曰：“我王遣我等前来探察是否攻取广宁、山海关。若已攻取广宁、山海关，则我等即相和好。”又问之曰：“何不执献毛游击？”答曰：“明人父也，我等子也，父家之人，子岂敢执献乎？”遂命羁留阿吉根莫尔根。
二月初十日，汗升格根为备御之职，赐缎四疋、银二两五钱。
二月十一日，都堂书谕石副将、刘副将、陈游击曰：“免诸申人镇守南关城门，著尔遣属下人镇守，严查奸宄悖乱之人出入。凡编户之人及取粮畜昔，举一人为主编夥而取之。”
二月十一日，汗降书谕抚顺额驸、西乌里额驸曰：“著将辽东周围河中所有汉人之大刀船，其损坏者，概行修理，作速送至辽河渡口处。”
二月十一日，都堂书谕石副将、刘副将、陈游击曰：“尔等迁来民户之牲畜业已羸瘠，著尔等速行分屯，於各屯饲秣牲畜，并速行分田。分田时，不得相争，按分派领取之。耕田之人，派往各屯，置备农具。”
二月十一日，都堂书谕爱塔副将曰：“著昼夜督促架桥之小刀船，令其作速架桥，敬谨从事，以恐延误大军过桥。竣工日期，具书奏闻。”
十二日，镇安堡参将遣其千总来告：“前往督催清河，石河之户人迁移时，石河之人曰称：‘我等一无所有，富户已皆往迁徙之地，唯留光棍在此也！’遂缚使者三人，射马四匹。”
十二日，都堂书谕镇安堡参将曰：“镇安堡所属人之妇孺，若有渡河迁徙者，则准男丁往寻各自妻孥。著遣未迁移之人，暗探石河城内是否有人。”
十三日所审案件：叶赫之诺木浑牛录十三人，因盗马十五匹，各鞭一百，刺其耳鼻。
都堂书谕镇安堡参将曰：“著查点蒙古人之户口，每口给粮四斗。
十三日，命每牛录遣四十或三十人往击山峰。
二月十四日，都堂书谕副将爱塔曰：“著勤加熬制官。”
参将萨尔古里先率八旗每旗游击一人往攻广宁北山峰，不克。舒喇中参将萨尔古里属下人之流箭身死。复命昂古、叟肯率八旗每牛录四甲士往攻，又未克。遂於十二日，遣每牛录五甲士前往，乃俘获六百馀人而归。
二月十四日，汗降书谕都堂曰：“著停筑辽东城，并停止垦种官田。其运城石而来之人及牛车，自游击下之中军、千总中各派一干练之人为长，督运广宁之粮，存储於仓。分给诸申官员下汉人等，以诸申为之主带来；分给汉官之人，以汉中军、千总为主带来。遣都司一员同众仓官驻於辽河西之西宁堡，以核计孰运多寡。又广宁地方人迁往后，所有粮食与杂居之地人合用，不足则合运之。白身之人无粮，运而食之，有粮运售，亦听尔便。”
都堂书谕镇安堡参将曰：“著尔将属下城堡，庄屯之人，皆聚齐渡河迁移。其豕鸡诸物等，勿得弃之，携往迁移之地。无牲畜之人，我等给以驴骡，送至辽河之岸。有海州之人，迎
於辽河岸。由彼按驿递送，俾尔不劳。”
十四日，副将喀克都里率每牛录甲兵五人前往收镇安堡户众。
二月十四日，汗降书谕蒙噶图曰：“著将右屯卫男丁，按汉游击所得男丁数，赐与蒙古游击巴布。至於右屯卫备御，则计备御之数，赐与男丁。男丁有馀则取之，不足则增之。”
十四日，赍萨贝勒遣使者六人前来。
福晋等於十一日自辽东起行，十四日至广宁，统兵大臣等出城叩见。福晋等前来，衙门中路尽铺红毡。汗御衙门。福晋等巳时入城，大福晋率众福晋叩见汗，曰：“汗蒙天眷，乃得广宁城。”再众贝勒之妻，在殿外三叩首而退。嗣后，以迎福晋之礼设大筵宴之。
十四日，副将喀克都里遣人，令白土厂、魏家岭，双台三堡之人，皆先期前来。其馀之盲瘸残废者，次日带来。
金参将所管之镇安堡，大黑山、小黑山、中安堡、团山堡等五堡，归镇安堡参将督理。
十五日，汗曰：“一俟归家，即令格格从速起行，其所乘之马，速使养肥。尔蒙古人所谓之肥马，实则瘦也，务照我马养肥之。马瘦则不遣，待马养肥，即行遣之。尔等无马，宁给他物，亦不给尔以马，勿指望於我。”
十五日，自广宁迁往之户众，勿使其劳苦矣。因广宁之人未劳我汗，似旧相识之亲戚，即行迎降，实可怜也。著将田舍粮食，妥办赐给之。
二月二十一日，汗降书谕副将爱塔曰称：“著尔勤加办理架桥事宜，从速完竣，以恐误诸贝勒渡河。切勿耽搁。”
二月十六日，兀鲁特部明安、索诺木、揣尔札勒、噶尔玛，昂昆、多尔济、顾鲁、绰尔吉、奇布塔尔、青巴图鲁等十贝勒率妇孺及一千男丁，逃来广宁城。汗御衙门，以迎来之礼宴之。是日，八旗众福晋会见蒙古众福晋，宰杀八羊宴之。
　　二月十六日，陞桑古里备御为游击之职。
汗曰：“我国习俗，守忠信，奉法度，不欺压贤良，不徇纵悖乱，以法治之，故无盗伪凶乱之事。拾遗於道，必还其主。蒙天眷祐，国风乃是也。尔蒙古人，手捻素珠，心存异念乃以盗伪为尚，遂遭天谴，俾尔诸贝勒之心变乱，殃及於国矣。今尔等既来归我，贤良之人者，嘉其贤而优待之。即是无才之人，亦因其归顺而恩养之。勿萌邪恶盗伪之心，若存邪恶盗伪之念，即以我法度处治也！”
十七日，汗自广宁启程，行至盘山，有色楞贝勒所属九十五人来归。是日，驻跸高平。由彼处起行，驻跸河此岸三河堡。是晚，爱塔副将以牛二头献汗。
汗宿三河之夜，谕八旗游击曰：“尔等所收户口，妥为护送，直至副将蒙噶图处。令各驿来迎之牛车给未到达之步行者用之。”
锦州卫男丁数八千七百二十八人，人口数二万零五百五十口。
第三十七册　天命七年二月
