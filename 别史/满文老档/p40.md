<!-- { "loadSidebar": true } -->
　　十八日，汗降书谕爱塔副将曰：“尔之奏书皆览之。汗沿旧制明徵各项官赋，勿增勿减之照旧徵收。辽东周围与诸申人杂居地方之人等草已用尽，粮不及时。倘不取诸申人未到地方之粮草添补之，以何喂养军马？汉官等擅徵之粮、草、麦、芝麻、麻、蓝靛、笔、纸等诸物咸令停徵。为此，汗将发给库银。嗣后，官差人等，皆自带价银，以为购买肉菜之需，米另行给之。著刘副将将此言传谕南四卫之人咸知之，南四卫之人皆信尔言也。当以初创之时虽属艰难，然汗之法政严明，终有安逸之日也等语，妥为训教之。尔自身亦尤加谨慎，恐坠地方人之奸计。”
　　本月十四日夜，我军为寻毛文龙而渡江。十五日至朝鲜之龙川，毛文龙不在此地，已避往林畔地方。我军遂前往追击之，毛文龙只身仅率从昔数人遁去，斩陈良策，俘其妻孥。共斩男丁一千五百人，其渡江之人，尽获之。
　　我所擢用之大臣，凡尽忠者，或阵亡或病故，即令其子承袭其父所升之职。尔等官员，倘为国损躯尽忠，则尔之子孙亦将袭尔之职也。其镇江佟游击之子、汤山、双山、镇江守堡之
子皆袭父职，此尔等所知者。尔等多得之官则言多得，少得之人则言少得，赏其未得之人。既有所得，而捏称未得，冒取赏赍，后被人告发，岂不丑哉。尔等勿论旧帝时之功，自我来辽东以来，若有出力之人，则写所出之力；尚未出力之人，则写以后出力。曾囚於狱而有罪之人，则写我等曾得罪於皇帝，汗夹后免我等一死，且授以官职，俾得资生等语。著正月初五日具奏，初十日颁给敕书。
　　自古以来，未有一国揽他人罪孽而侥幸者。譬如大辽天祚帝招纳我金汗所败之叛人阿苏，索之不与，遂启衅端，为金所败，赵徽宗亦接纳金汗所败之大辽叛臣张觉，索之不与，遂启
兵端，为金所败。明万历帝无端干预边外异国之事，欲害我国，天遂谴之，以万历帝河东之地界我。
　　【原档残缺】耨德依、沙金【原档残缺】各赐驼一只。
赐蒙古诸贝勒驼各一只。
是日，降英古勒岱参将为备御，降巴齐兰游击为备御。
　　十九日，汗降书谕众官曰：“务令先往筑城之人，速行竣工，为何仿效留后不屑之人耶？我养育尔等，仅为攻战乎？何不念养育之恩作速竣工耶？”
　　明集十三省之兵来攻，尚不能胜，尔朝鲜王纳一毛文龙，有何益哉？我向来遵循之道，我不先犯他人，然属我者亦不弃之於人。若归毛文龙，则我亦释尔元帅还。如此，则与明断绝矣。若不归还毛文龙，则明春将有大於毛文龙者前来。彼时，我不与来者交恶，而怨揽他人罪孽之尔朝鲜王。自与明开战以来，迄今四年之久，我总遣人以善言致书，尔朝鲜王无一善言相报，却以明为父母之国，不肯与之断绝也。倘能侥幸，则善哉。倘有失策其祸将无可估量。据闻渡河之汉人，朝鲜供衣物，多有幸免者。著尔速将我逃人，悉数归还。
　　十八日，汗降书谕曰：“将肥马携来，留其瘦者，每旗各留代理备御一人看管饲养所留马匹。又恐有不盖粮窖口者，务谕众人，妥为掩盖。共致朝鲜国之书，命留养马匹之十人，携往距义州城门五里外，悬之於树而归。”
　　二十日，革巴克什希福备御之职，授为千总。
　　二十日，汗降书谕曰：“拟於二十五日午时，各地各堡演放火包。恐以兵至，而肆意骚动，令将此书，传谕所属各屯。若不传谕，则以该章京治罪。”
　　二十日，巴噶达尔汉贝勒属下六男四妇携马一匹、牛九头、羊二十只逃来。
　　二十一日，有蒙古取粮之四百辆车人，未经汗准，即行入境。故以苏纳额驸、康喀赖、【原档残缺】
　　汗曰：“著每牛录宰牛三头，以资年终食之。”
　　汗降书谕留　驻凤凰城之军士曰：“著派十人往守朝鲜来路汤山，留驻新城之人亦令看守新城片处朝鲜之来路。朝鲜使臣来时，守路之人截留彼处，问其是否归还毛文龙。还则将其来人留於彼处，前来禀告；不还，亦留彼处，前来禀告之。守路之人，不得领来人至我驻兵之地。不如贝勒来否？”
　　二十一日，洪巴图鲁所属七户，额布格德依所属十二户，吉郎阿、莽阿所属五户，囊努克所属十户，及另一贝勒所属二户等，共三十六户，携马四十匹、牛一头、羊五百只逃来。
　　二十一日，孟国台吉携来牲畜数：马一百七十匹，牛二百零六头，羊四百九十只。途中倒毙马、牛、羊一百一十二。
　　著所往军士与孟国台吉一同选贤能者带之来。至於疲乏之牲畜，由尔等寻地留之，而后归来。
　　二十二日，汗集诸贝勒於筑新城之地曰：“如明洪武帝之徐达所言，八旗贝勒不可爱财。如有衣则均给新附之国人用之。都堂、总兵官各以貂皮、猞猁皮制皮裘、皮子一袭，副将制猞猁皮子一袭，参将、游击制虎、貉、狼皮子一袭，备御制毛青布棉子，以给新来之蒙古从等。每牛录散给炭十筐，由牛录额真领取，不得有一折损，妥为收藏。勿以马驮，宜备小冰床载之。著各旗详察不称职之人。”
　　二十二日，汗致书沈阳游击刘有宽曰：“取沈阳仓老米，发给投来之蒙古人，每口月给二斗。牛每头、马每匹月给二斗，关每只月给一斗。新来之蒙古，尔等暂居沈阳歇息，饲养牲畜。俟牲畜长膘后，南路之人悉迁入我地。此路无主粮草颇多，若有愿往彼处取粮草饲养牲畜者，准其前往。牲畜肥壮后，迨至明春泛青携畜回来。至於不愿往彼处自以为牲畜能度过年关者，可留於游牧之蒙古处。著大臣前来谒见。有愿定居者，则由各族简选来住。愿去者，可将生羔羸瘠不可携住之牲畜，书以主人名姓留於八旗游牧蒙古处饲养。”
叶赫之托博辉著降备御为千总。
二十三日，鞍山汗庄之汉人，献葱一盆、胡萝卜二斗。
　　二十三日，蒙古巴克贝勒之二子、一女前来，汗御衙门，宰牛设筵宴之。
　　长甸兵一千八百五十人，永功兵二千一百三十人，大甸兵二百又七人，新城兵七千五百四十二人，靉河兵一千八百一十四人，共一万三千五百四十人，击败居於朝鲜之汉人毛文龙乃获银一千五百两，金四两八钱，皮袄三件，皮子一件，虎皮二张，狐皮一张，红毡一块及俘虏五千四百四十人。
　　八旗於沈阳、辽东之所获及由明来归者共一千六百六十五人。每一蒙古男丁月给米一斗及银二钱。
　　二十四日，爱塔所辖大孤寨屯汉人，来献鸡六十四只，鹅十二只，鸭十八只。
　　巴岳特地方额色依贝勒之子古尔布什台吉，领率八十户一百一十五名男丁，携马二百六十匹；牛一千头、羊二千只叛来。汗御衙门，命台吉叩见毕，具筵宴之。
　　二十四日，以汗之族弟吉伯里都吉霍之女妻台吉莽古勒。
　　二十五日，授雅拜为备御，格巴库为千总职。抚顺额驸，西乌里额驸合献雉一百只、四口猪之肉、葡萄二盒。以貂皮子、蟒缎长褂、披领使着之。二都堂出貂皮袄一件，二总兵官出猞猁皮子一件，四副将合出上等貉皮子一件，四参将、游击合出二等貉皮子一件，众牛录额真、备御出毛青布外褂，散给古尔布什台吉之众从人。又赐以雕镶鞍辔、雕镶撒袋弓、箭十根、水牛皮弓、盔甲十件、甲蔽手二对。
　　二十六日，献绿瓷碗盆共一千五百。阿敏贝勒属下赵游击献生麅二只、退毛猪二口、雉二十只、牛二头、羊二只、鳝鱼二十尾。
　　二十七日，张游击献牛二头、羊二只、鸡四十只、雉三十只、兔十只、退毛猪四口及各样面食。抚顺额驸献猪二口、雉五十只、葡萄一盘。西乌里额驸献猪二口、雉五十只、葡萄一盘。季庆赛献猪二口、牛二头、山羊二只、雉四十只、菜二盘。关泰登献猪二口、稻米二斗。奉集堡佟德御献猪二口、雉五十只。张参将献牛二头、猪二口、羊二只、雉四二只、兔十二只、鸡十只、面食二盘。张游击献猪二口及羊二只。齐游击献牛二头、羊二只、猪二口及鹅十只。爱塔副将献梨五百个。佟游击献羊二只、猪二口、麅四只、雉一百只、兔十只。刘都司献牛一头、羊二只、猪二口、生麅一只又刘参将献牛二头、羊二只、鹅十只、猪二口等。
　　著纳齐布侍卫督养哨地马匹。按辽东之马匹每匹马日给草三束、二日给豆一斗。
　　二十八日，魏游击献牛二头、羊二只、鹅四只、鸡十只、已杀之鹅四只、已杀之鸭四只及雉十只、猪二口。王游击献羊二只、牛一头及猪二口、鹅四只。单参将献牛二头，猪二口和羊三只、鹅十只。戴游击献牛二头、猪二口和鹅四只。戴备御献猪一口。巴游击献牛二头和羊二只、猪二口。马奇古献牛一头、猪一口、鸡十只。张备御，王备御合献牛一头、猪二口及雉只、鹅二只。马游击献牛二头、羊二只及猪二口，雉二十五只。邱游击献牛二头、羊二只、猪二口、雉二十五只。刘游击献牛二头及羊二只、猪二口、雉二十只。镇江李游击献牛二头、羊二只、猪二口、生鹅四只、鸡八只。又佟游击、苏游击、宣游击、郎游击、于游击五人合献牛六头、羊八只、猪五口、鹅六只。张游击献牛二头、羊二只、猪二口、兔十只。李游击献牛二头、羊二只、猪二口，鹅六只、鸡六只。郭游击献牛二头、羊二只、猪二口、鹅二只。盖州佟游击之子献猪二口、牛二头、
山羊二只、鹅四只、麅一只、兔十史、梨二盘及葡萄二盘。
三十日，赐八旗教书之汉外郎各银三两。

　　　　①原转抄本签注：谨查段仅记长甸等地千百之数字，或兵或银，均无从查考，故照抄之。（本书译为兵数）。
第五函　太祖皇帝天命七年正月至六月
第三十二册　天命七年正月
　　壬戌年正月初一日。汗率八旗诸贝勒大臣等，出城叩谒堂庙。然后，回衙门升座，八旗诸贝勒率群臣，叩祝汗长寿。次蒙古恩格德尔额驸、莽古勒额驸、古尔布什台吉率众蒙古人叩
祝。次抚顺额驸、西乌里额驸率众汉官叩祝。次唐古特部二喇嘛及朝鲜四官员叩祝。依次叩毕，杀牛宰羊，肆设百席，召集诸贝勒大臣汉朝鲜官员及蒙古诸贝勒，备陈各种汉人乐舞，具盛筵。
　　初二日，汗谕曰：“著停止向与诸申杂居之汉人徵收诸申人之口粮。杂居之汉人，亦同诸申按口计粮食之。倘有不足，可向未与诸申杂居地方之人徵收，并以筑城之牛车运来发给之。”
