<!-- { "loadSidebar": true } -->
　　二十三日，降书大贝勒曰：“勿绑缚抚顺额驸之子及爱塔之族人，著人看守解来。彼等之罪，尚未询明，不知本末　实属妄为。”
二十四日，汗对八贝勒之家人曰：“陈放於宴桌之物，计麻花饼一种，麦饼二种，高丽饼一种，茶食饼一种，馒首，细粉，果子，鹅鸡，浓白汤各一种，并大肉汤。著将此言缮绿八份，分送诸贝勒家各一份。”
是日，命有粮者出粜。粜则偿以价银；有粮而不粜者，一经他人告发，则无偿收取，并由首告者及中人监守其粮。为恐有隐匿之事，可密告驻复州、盖州之佟驸马、刘副将。由佟驸马、刘副将差人徵收散给之。
二十四日，汗谕诸贝勒曰：“我国之诸贝勒大臣，皆图个人畅快清间，我殊为尔等忧虑当唾尔等之面耳。尔等不明审断之法也。何故将旁立授首之汉人，与我诸申等同看待？倘我诸申犯罪，当问其功论其劳，稍有口实，即可宽宥之。汉人乃生还之人，若不忠心效力，复为盗贼，怎可不灭其族，而杖释耶？至於由费阿拉与我等同来之汉人，亦一体审断之。尔等之审断，无从迂回，竟似牛骡一般矣。著八贝勒召集尔等各该旗之贝勒大臣等，密阅此谕，勿使他人闻之。耀州之人扬言，待我兵去后，欲杀我之子女，各处之人酖杀我诸申，尔等犹不知耶？”
五月二十五日，一面山之人叛去，有二人首告於戍守之诸申，追杀之。故以来报之二人为备御。析木城所辖百长官屯之百长王孙儿，知白世忠藏匿甲、刀、枪、弓、首告之。杀白世忠，且将白世忠之户口赐王孙儿，并升其为千总。李游击所部一人偷二驴，杀偷者，将其户口赐首告之人。今城堡乡屯之人，凡查获奸细，首告逋逃　举发盗贼强暴者，皆按前例升赏。倘有遇奸细而不拿，知逋逃而不告发，反事盗骗暴行者，则诛之，并将其户口赏首告之人。
是日，霍托备御赴边戌守，以三汉人欲逃叛，而杀之。因解取其衣，交有司审理，坐罪，拟革备御之职，并夺所赏之汉人。上告於汗汗曰：“赦其罪，收回汉人，命领催牛录，仍留备御之衔。”
是日，汗降书曰：“戌守南边之诸大臣，倘敌从彼处攻战尔处，我军不支而退时，不可因信於我方之汉人而分散后撤。我方势强，汉人则备食相待，我方势弱，则必致拦截。切勿
轻信，当集中步马军，勿经汉人之家，由野外返回。”
五月二十五日汗降书曰：“令一游击所辖二万男丁内，四十名千总之父母、兄嫂、妻孥等，皆往东京城。留二十名千总於此处，命二十名千总前往游击处。编四十名千总为二班，轮流於游击处行走。迅速督催使汉军之马匹肥壮。八月十五日查验。倘马匹瘦弱，则杖罚马主与该千总。该管官每匹瘦马罚银一两。各自所辖汉人之马匹，与我诸申之马匹同牧，其鞍辔军械等物皆收藏於该管主人之家。汉兵之马匹，若瘦弱、生疮、疲惫致死，则由其乘主赔偿。若众云死於瘟病，则已死之马，令二十男丁合买补之；嗣后仍死於瘟病者，则以汗之库银买补。”

①原转抄本签注：谨查盛京志书、有兀尔简河之地名。该狩猎於兀尔简一句即狩猎於兀尔简河。
②原转抄本签注：谨查fulgiyan dain即流血之战。
③原转抄本签注：谨查盛京志书，有嫩江之地名，该non ，oeise即为嫩江地方诸贝勒之意。
第五十三册　天命八年五月至六月
五月二十六日汗降书曰：“西乌里额驸、爱塔，著尔等将所得之粮及於盖州、复州选取之盐，交纳齐布侍卫与富拉塔，以账无粮之蒙古。”
二十九日，致书衮济曰：“我於衮济亲家，稍有过失，故遣使叩谢之。”
三十日，致书科尔沁奥巴台吉、诸贝勒书曰：“察哈尔、喀尔喀不畏尔等，然其小心翼翼清除彼等内部之不睦，归还所掠之物而议和者，亦乃乱中思善而欲和矣。我等蒙天恩佑，不惧他人，然务不辞劳苦，谨慎行事，固修城池关塞。昔尔科尔沁兄弟之间，争夺财富，是以致乱，此可问托汉泰等大臣。兄弟之间致乱虽得财富，有何名誉？念及此事，尔等之间可举一人为汗，倘尔众皆齐心合力，则可使察哈尔、喀尔喀不再侵犯尔等。我之此言，亦将为尔等所赞同等语。所举之汗，若尔等以为不合不宜，而欲废之，则听尔等之便。若责备尔等，则任其责之。我复言之，兄弟之间不议不和而致乱，则弟兄离散，受制於人，虽得娇妻良马亦不值矣。於今，尔科尔沁众贝勒皆和衷共济，南游同行，北牧同往。凡事皆委札尔固齐审断，倘若各云其偏袒之人为好，则诸贝勒自身为乱矣。诸申並非人主，倘若易主，恐反有失体统故当思自立矣。诸贝勒大臣应时时相会於一处，居中而坐。委任子弟皆由众人审断，不论尔我誓不偏狥。察其事之是非，秉公审理，清明图治。人皆无罪，恶从何起？人之上有君有天，不畏天乎？昂阿之罪乃因缚我使者送我仇敌叶赫而杀之。倘与尔即阿有怨，尔杀之。绑送我仇人杀之，岂不大辱乎？此外竟不断截杀我赴尔科尔沁之使者。凡例，杀人者抵罪，夺物者偿还。此乃结案之定法。昂阿既杀又夺，此事断不罢休耳。昂阿【原档残缺】我之所怨者此也。至於桑图之父钟嫩，袭我所剧乌尔古岱哈达之屯，将我聘女许给他人。後嫁女时，於前聘礼之上，复多取之，并用强不给女儿之份①。
因其如此用强，使我等恼怒之後，钟嫩竟以我等确有过失，将还其应给之份等语。诱骗我使者，夺其乘骑抢其财物而去，並将使者隻身逐回。又曾二次掠我使者，一仍拦截赴达雅之使者，衣服牲畜尽被掠去，将使者赤身逐回；二乃拦截赴巴克之使者，人被杀害，牲畜皆被掠去。桑图本人无罪，实乃钟嫩所为之罪耳。人之罪六月腐乎？腊月冻乎？桑图父之罪，何人偿之？所谓人之罪不腐者　即此也。尚有胡毕勒图杀本使者，並掠其所携财物。故桑图【原档残缺】
【原档残缺】月初一日，下书戍守南方之武大臣：“汗闻保护诸申、汉人取粮之事，甚为不安。凡前往取粮之诸申、汉人，可於彼处任意索取之。命兵丁随行。归来时，殿後收歛带来。著吉尔海将此书传达於左翼四旗。若刚古里额驸将比书传达於右翼四旗。如若不达，则将尔等治罪。”
召前往筑城台之四贝勒、阿巴泰贝勒、济尔哈郎贝勒、岳托贝勒、硕托贝勒、萨哈廉阿哥等归。归来後，告汗曰：“我迁移之国人，自铁岭以还　至洞以内，庄稼矮小，耕种迟误，食粮不足，无盐。沈阳渡口，船少。”【原档残缺】②
【原档残缺】报後，若如此，则勿将食盐核入众官差之人内。计有都堂、总兵官、副将、参将、游击、备御等人。七百零六名备御，各发盐一百斤，已由沙金参将率各旗之一名备御
解送。倘若所种庄稼矮小需留待以後耘耨，则以备御计，一牛录诸申五人，汉人五人，汉人一备御十人。每旗副将一名，游击一名，由巴都里总兵官率领，前往耘田。另每旗各五隻小船，合计四十隻小船，由每旗一名备御解送至沈阳渡口。
是日，牛庄守堡李世功身亡，著其弟李雄代理守堡之职。
达雅台吉致尊敬之英明汗书：“汗曾有谕凡由彼处来此之逃人，不得耽搁。所言甚是。然该逋逃杀我边境国人五人，遂蹑杀人者之迹而往。适有斋赛之三四十人追来，故我之三人与彼等同行。非我使之，常言背逆之人不言忠正。倘听逃人之言，而不以子言为信，则望如父之汗睿鉴。若云我之三人当初即同斋赛之人追之，何例汗不知之？倘该三人确有所涉③定将拿送之。”
囊努克之使者牵一牛来汗处，赐以小毛青布五疋，各种翠蓝布五疋。随来之二人各赐标蓝二疋。於初三日遣回。
初四日，巴噶达尔汉之男女共四十人，徒步逃来。
是日，赐穆斋台吉蟒缎一疋，倭缎一疋，缎三疋，毛青布三十疋，雕刻鞍辔、明叶盔甲、缎披领二件、普通索子之皮子一件、钉金佛帽一顶、纯银雕刻鞋带一条、靴一双、银碗一
个、书柜四个。並赏赐其祖父雕刻鞍辔黄索子缎钉明叶盔甲、貂镶披领、皮朝衣一件、缎朝褂、披领等。汗及诸福晋送至五里外，设席二十五桌，杀牛二头、羊二隻筵宴之。因天色已晚，遂携穆斋台吉回东京城歇宿。翌日晨，姨娘福晋、阿济格阿哥及二妻送至十里外，众福晋归，阿济格阿哥又送一日之程。
桑图之使者牵一白马前来，赐以蟒缎一疋缎披领、毛青布二十疋。随来之三人各赐毛青布披领一件。
明安老人之使者，携马一匹前来。令其带回。並赐以毛青布十疋。随来之二人，赐为首者银三两，赐跟役银二两。
初五日，为八旗烧官煤之严蛮子、谢蛮子，炼制炮用磺药送来，故赏二人千总之职，并赐以衣、靴、帽各一件，银各十两。
戍守新城之巴都虎副将差二人来告：“毛文龙兵，渡过江河，於夜间由远处鸣炮呐喊，来攻我赴长甸取粮之十三人。我十三人先闻炮声，即乘马避之，毛文龙步兵於是夜空手而回矣。”
驻复州之蒙古，往金州觅粮，执船中八人杀之。
初八日，遣库拜巴克什为使赍书巴克台吉、达雅台吉曰：“斋赛以四十人追赶投我之逋逃，六人因马疲惫而还，三十四人前往。越七日，斋赛叹曰：‘往追逋逃者，逾七日未还，恐已
被巴噶达尔汉截杀之。’此言被我使者阿斋闻之。追逐之人归、告斋赛曰：‘我等前往追杀时，见达雅由後面执纛前来，诈呼曰：尔等进之，贝勒来也。贝勒前来岂肯放过尔等？尔等若不信，即观此纛。呼喊之间，逃人败走，故获其牲畜。倘无达雅，则不能得也。我等获马十匹、牛三百头、人五十、羊五百隻，与达雅分取之。’此言我阿斋亦闻之。据逋逃告曰：‘並无斋赛之人，达雅着红马褂，乘白马，追击时，我等曰：尔达雅为何拦截前往归汗之人？言之不听，我等脱出，牲畜、人等被劫。’又据被劫後逃出之妇人告曰：‘达雅曾亲自进之。来时乘白马，归时改乘栗色马。白马之上，负有马褂等物。’尔达雅台吉如今若以因误认为系逃往他处之人而捉拿之，並身担其过，归还人畜，则可了结比案。倘若不肯担过，犹曰无有，则尔之所言，与我使者之言，逋逃之言，以及後来妇人之言，我皆不信。此案之了结，或以公乎？或以伪乎？巴吉台吉知之。”
布库雅希禅赴南面戍守，因有逃人出逃，卓兴阿寻迹往告，而未追拿。故於五月二十三日由诸贝勒、都堂审理此案。以雅希禅闻之未进及卓兴阿往告迟误为由，二人皆拟死罪。告於汗，免其死罪，革雅希禅【原档残缺】职，销二十两之功；因卓兴阿迟报雅希禅，革其半份备御，销十五两之功。初八日，索海总兵官图尔格依总兵官来告此言。成丹前来裁销所记之功。
