<!-- { "loadSidebar": true } -->
初六日，诸和硕亲王、固山贝子及文武各官俱著朝服，入大清门，分左右两翼排班毕，圣汗入崇政殿升座，命和硕豫亲王管礼部事、和硕肃亲王管户部事，二王行三跪九叩头礼。圣汗颁谕，令诸王、大臣等皆坐。旋命大学士希福、刚林传谕诸臣曰，“如有国事，即行具奏。”诸臣对曰：“无事奏闻。”圣汗遂还清宁宫。
初六日，圣汗谕曰：“初我国之人，未请典礼，无论言语书语，不分上下尊卑。今阅古制，凡上言下对，各有分别。自今伊始，定其上下之别。嗣後，凡其文上报，达於汗者，谓之‘具奏圣汗’。达於亲王、郡王、贝勒者，谓之‘启’。达於大臣者、谓之‘呈’。汗之所方，无论书之言之，俱谓之‘上谕’，凡汗出言，谓之‘降旨’，臣工对汗问答，谓之‘奏言’。各库分称‘银库、财库、粮库’。桥谓之‘市井’，铺子谓之‘商家’。各地所用牲畜，谓之‘户部牧养畜群’。教场谓之‘演武场’。沙金者佛法也，嗣後，勿言之为沙金，以我国语说之为‘发芬’。至大臣等，勿谓之‘有职者’曰为‘官员们’。‘道喇密’一词
为蒙语，嗣後，无论书之言之，概禁用‘道喇密’一词，皆用‘阿尔胡达密’一词。外藩归降蒙古使者，勿称‘额儿钦’，若来进牲畜财物，即称之为‘来朝进牲畜财物’，若来告事，则谓之‘来奏言’。内外和硕亲王、多罗郡王、多罗贝勒等互派之使者，则谓之‘额儿钦’，亲王、郡王下遣使者往贝勒、贝子等处，亦谓之‘额儿钦’。未对王之大小贝勒、贝子等之使者，若来亲王、郡王处馈送诸物，则不称‘额儿钦’，谓之‘馈送之人’。”
圣汗御翔凤楼安寝，梦偕国君福晋东行，遇一衙门，汗与兄和硕礼亲王之颖亲王同坐於衙门中。汗见颖亲王，心中厌之，默念此系已故之人，我不可在此，遂还盛京城。路遇仪仗左右排列。有一人自後追至，请曰：“颖亲王乞圣汗额真赐牛一。汗谕曰：“既如是，赐以牛。”汗稍前行，硕托阿哥自後追至，复曰：“颖亲王令我求汗赐牛。”汗复赐牛。及觉，乃梦也！汗以所梦问大学士希福、刚林、詹霸以及胡球。对曰：“此梦盖汗思念甚切所致。”汗曰：“不然。我未尝思之，此梦最为真切。”大学士等乃检阅典籍，会典载：“亲王薨，初祭时，奉汗谕旨，赐一牛致祭。”诸大学士甚奇之，议曰：“前以不知其制，初祭时未尝用牛，汗特薨见也。”遂以奏闻圣汗。汗甚奇之。谕部臣，备祭牛。於六月十一日，遣官以乌牛祭颖亲王，以释其梦。祭文曰：“大清国圣汗谕祭和硕颖亲王。尔身虽殁，尔灵沿在，故托梦乞牛於我。我留心考古礼，亲王薨逝，初祭有牛之例。前以不知礼，故未尝用。今既见梦，且古礼有载，甚为奇之，特遣大臣以牛致祭，以慰尔心。”
是日。遣吴希特依率两旗兵往征呼尔哈部。吴希特依留兵一百七十人给镶白旗伊儿盖、库尼雅克达、正白旗拜斯哈儿，正蓝旗达杨阿等四大臣，因所留将劣兵单，致所俘呼尔哈三百
三十人逃。又於敖万俘获屯长垂库鲁之子，给与盖噶礼屯赴察纳，其父逃走。於诺罗扎尔沁屯获男童二、妇女一，因与盖噶礼屯图牛家奴系属亲戚，遂赠与之。将巴纳海之嫂给与宛都山，使其与夫及三子离散，并杀其夫。吴希特依以其羊皮袄一及掠获之佛头青布三、佛头青布衣服一换取宛都山貂衣一。敌杀我国人後遁去，吴希特依、贺犯多安歇三日而未往追。是以，福儿赫讷、魏赫讷、哈道、伊儿巴纳、乌察等五人告法司审讯，吴希特依、贺儿多、汤久、胡辛泰、满岱等偕供认不讳。为此吴希特依鞭一百，贯耳鼻，革牛录章京职，籍没家产，将吴希特依夫妻给和硕豫亲王为取。其家奴、牲畜、财帛及一切物件，著和硕豫亲王监督，散给其牛录下贫苦之人。贺儿多鞭一百，贯耳鼻，籍没家产，以其攻遵化城有功，将家产返还，解牛录任。革汤久牛录章京职，鞭一百，贯耳鼻。胡辛泰、满岱各鞭一百，贯耳鼻，解牛录任。往征呼尔部，俘获三百三十人，分囚五牢，命镶白旗伊儿盖、库尼雅克达、正白旗拜斯哈儿、正蓝旗达杨阿等率甲士一百六十人固守。库尼雅克达违吴希特依之言，率兵五十人携呼尔哈人二十四名外出喂马。又命阿拜阿
哥牛录下领催惠和齐率甲六十六人，携牢内囚禁之呼尔哈部有夫之妇五十、无夫之妇三十及、男丁十二往舂米。其後，伊儿盖以所梦不祥，入其所守牢内，释一呼尔哈部巫人脚镣，令其
占卜。复入另一牢内，释一巫人脚镣，令其占卜。其间，先释放之巫人，尽释牢内被擒呼尔哈人脚镣，即出牢，伊儿盖本人及其守牢军士，尽被杀害，旋即往却达杨队、拜斯哈儿看守之
牢，达杨阿本人及其军士十五人被杀。拜斯哈儿执弓相战，被创三处，败往舂米领催惠和齐处，先杀呼尔哈部舂米男丁十二人。同拜斯哈儿、达杨阿守牢军士十五人逃出，往见前往喂马之库尼雅克达，谓五牢三百名呼尔哈人，自牢中突出，我看守将士尽被杀。於是，库尼雅克达将所携呼尔哈下男丁二十四人尽杀之。冲出之呼尔哈人经其汛地而去，库尼雅克达遇而不战，反率兵五十人，往避於舂米之惠和齐处。以伊儿盖、达杨阿违吴希特依之言令妇女五十人离散其夫，使无夫之妇女三十及男丁十二人往舂米，所留之兵，分遣各地，尔等失职，致使身亡，军士被杀，所俘呼尔哈人，尽行越狱。故将伊儿盖、达杨阿之尸抛撒，籍没伊儿盖家产，其家奴、财帛、牲畜及一切物件，著各硕睿亲王监督，散给其牛录下贫苦之人。籍没达杨阿家产，其家奴、财帛、牲畜及一切物件，著和硕肃亲王监督，散给其牛录下贫苦之人。拜斯哈儿、库尼雅克达拟斩，籍其家产，各以铁索缚其手足，囚禁用刑三个月，於七月二十八日，刑部参政恭衮、伊希达、巴哈纳以奏闻圣汗降旨。因彼等有罪，囚禁用刑三月，赦其死刑，免籍家产，革拜斯哈儿、库尼雅克达牛
录章京职。令正白旗阿拜阿哥牛录下惠和齐，偕军往征呼尔哈部，出征诸臣授其为旗下领催。该员令阵中俘获，编入户籍之有夫之妇三十人离其夫，携往舂米。时女人之夫皆愿以貂皮、狐皮留其妻，俱求不允。其後，牢向之人俱怨恨惠和齐。遂呼噪冲出，杀我军士而去。惠和齐闻牢中之人突出，将所携呼尔哈部十二人杀之。又启程还时，将进献之妇人留住其帐中。吴希特依得知，以骲头射三次。以此三款，拟惠和齐死罪，入奏圣汗，汗命免其死，著鞭一百，贯耳鼻，将惠和齐夫妻及其家奴、马、牛等一切物件，皆赐给阿拜阿哥，永著为奴。
镶红旗下聂纽克往征瓦尔喀，将阵获户口囚於牢内，率兵五十看守。聂纽克遣兵二十六往牧马，率其馀二十四人看守。聂纽克以牢内男丁十五人不加绑缚，留於其所，牢内之人亦未加手铐脚镣，在外之呼尔哈十五人见我兵少力单，告知牢内之人，牢内之人冲出，杀聂纽克及军士共十人而去。故将聂纽克之尸抛撒，尽没其妻子、家奴、财帛、牲畜及一切物件，著成亲王监督，散给其牛录下贫苦之人。正红旗下方金往征瓦尔喀，时正黄旗下诺依莫礼言其兄弟在彼。诺依莫礼遂率兵十人往。俘获呼尔哈人携还时，因疏於防范，诺依莫礼本人及军士六人被杀。因责方金曰：尔何不另设额真遣之，而交诺依莫礼前往？是以，夺方金所得俘虏，罚银九两。镶黄旗特木鲁於阿库礼路俘获男丁一百四十，囚於牢中看守。因疏於防范致呼尔哈人越狱以去，我兵二人被杀。六十人为特木鲁堵截，未能越狱，即遣其冲出之人，获其半，杀之。复进掠，擒其半解还。又获为
女定亲之玛克塔妻兄後男丁六人，未给所获之人以房舍，即转让与镶蓝旗下色黑。以此二端特木鲁鞭一百。色黑未给玛克塔之兄以房舍，复转让与特木鲁。马富塔携新附六人，往投扎富尼、托米善，因未派从者同行，故马富塔低扎富尼、托米善处，新附六人全行遁去。是以，色黑鞭一百。镶红旗下胡西往征瓦尔喀，其所获俘虏，分狱监之，一狱监男丁四十人，一狱监男丁十六人，设人看守之。时一狱男丁四十人越狱。阿囊阿牛录下尼雅木纽率四人往追，杀呼尔哈二人，出略之富拉塔牛录下齐牌，率兵九人往追，与尼雅木纽会，其越狱男丁四十人，全获携归。时胡西看守监男丁十六人之狱未追越狱男丁四十人。以胡西身为大臣，止守十六男丁，不追四十男丁，籍其家产、鞭责一百、贯耳鼻，角牛录任，其夫妻与安平贝勒家为奴。阿囊阿牛录下尼雅木纽及富拉塔牛录下齐牌二人，追越狱呼尔哈人，全获解还有功。在夺胡西财畜折银，赏尼雅木纽及齐牌各银百两。同行六人，各赏银十五两。以书丁系身属家丁，仍赐与安平贝勒家。














第十七册　崇德元年六月
初八日，分叙征瓦尔喀诸将善恶。赏戮力行间，多所俘获者：乌巴海貂皮六十五、佛头青布三十、妇女一、幼女一；多济里貂皮五十、佛头青布三十、妇女一、幼女一；扎富尼貂皮
四十五、佛头青布二十、妇女一、幼女一；绰博依、莫莫里、布尔萨海、鄂吞四将各貂皮四十五、佛头青布二十、妇女一；昂金貂皮四十、佛头青布二十、妇女一；伊里布、托密山、搜
色、雅尔堪四将各貂皮三十、佛头青布二十、妇女一。赏有功向导，列为一等者：马富塔牛录下图球妇妇二、幼女一、貂皮三十。马一、牛二、齐肩衣一、佛头青布二十；温察牛录下齐西纳貂皮二十五、缎一、佛头青布二十、妇女一；穆成格牛录下伊努喀，原系该员家奴，有男丁二、妇女一，另赏貂皮二十五、缎服一、佛头青布二十、妇女一；讷尔特依牛录下哈道貂皮二十五、佛头青布二十、缎一、妇女一；乌勒穆牛录下图必善貂皮二十五、佛头青布二十、缎一、妇女一。列为第二等者：乌巴海牛录下多尔济纳、穆成格牛录下芬德里、讷尔特依牛录下威赫讷、岱木阿牛录下济布楚四人各貂皮二十、佛头青布十、缎一。列为第三等者：佛索礼牛录下爱都、鄂密纳牛录下瓦里察、鄂吞牛录下乌鲁礼、马富塔牛录下佛伦、罗洛库牛录下章努、贞都礼、伊希达牛录下常察里、讷尔特依牛录下温察、布彦牛录下都尔珠九人各貂皮五、佛头青布十、缎服一。驻宁古塔之勒福、鄂米纳牛录下伊尔都纳二人各佛头青布一、缎服一。
