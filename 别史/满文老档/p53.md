<!-- { "loadSidebar": true } -->
二十三日，清河备御曹凤奏书曰：“曾令草河之人，迁居孤山南八家地方。二十日夜尽携妻子南逃。”都堂将此书奏於汗，汗命每旗遣二人，著副将冷格里、代理副将叶臣率领，前往驻凤凰之二百兵丁处，先发兵百人，前去堵截其所行之路。驻青苔峪、岫岩之军士，进驻凤凰。俟后兵至，再遣凤凰之军士一百人往追。十七日，曾有一人来告众都堂，该潜逃之汉人曾欲逃。然其言未告於汗，擅自交付李都司之代理备御探询之，代理备御仅差三人往擒之遂以众都堂闻汉人潜逃之信息，为何不告於汗及诸贝勒，为何不即行遣人擒拿，竟然轻率从事。而将八都堂治罪，总兵官乌尔古岱、额驸杨古利、抚顺额驸、西乌里额驸、各罚银二十两，舅阿布泰因不在免罚，副将卓里克图叔罚银十五两，参将叶赫之苏巴海，阿什达尔汉及游击多璧叔、贝托惠各罚银十两。经反复详思，皆行免罚。
二十四日，巴林囊努克贝勒之二十四人，携牛二十六头、马一匹来归，入黄泥洼地方。
八旗遣四人往，命驻守南海沿岸之每旗二百兵，由金州之望海埚展至靉河之萨马吉，分驻十六处，每处一百人，由游击、备御内择一主将，率之驻扎。
乌尔古岱额驸、杨古利、舅舅阿布泰、阿什达尔汉，告於诸贝勒，贝勒等谕请示於汗，陞赵游击之中军佟文明为备御之职。
二十五日，驻守广宁之统兵大臣致书曰：“多诺依、哈拉惠，曾往十三山察看，见熬盐堡有火一处米库对面堡内有火二处发放布疋堡内有火一处。巴达曾往广宁北山察看，见清河堡
内有火一处，白土厂方面有火三处。”
汗亲往察看汤山河南苏额寨屯周围种桑之地，杀牛筵宴而回。
二十六日，希福、刚林出使科尔沁台吉奥巴处。满达尔汉出使科尔沁台吉乌克善处。
都堂书谕：“准今年饲养一万头官牛之人用此牛耕田。按明之旧例，租用一牛，给粮明石五石，草一百束。”
二十六日，巴珲台吉来寻其逃人。
二十七日，郭豁以虽无才，而心忠直，陞为备御。革纳钦备御之职，将纳钦属下汉人赐给郭豁。
额克兴额巴克什牛录之色赫讷、胡希布、札珠兰、博秀、戴达布哈、昂古纳等六人往收户众，掠汉人有夫之妇，留宿於家。该妇之夫执铁锤前来争斗，遂杀汉人三名。故此，以为首之色赫讷、胡希布抵命杀之，三人各鞭一百刺鼻耳，一人鞭责一百。南泰身为率领之大臣，既闻知为何不加拘捕，竟然随便将彼等携之而来？故予以治罪，革备御之职，鞭责一百，夺其自叶赫以来所得赏物之半，并罚银十五两。
诺木浑、耨德依因应羁留之朝鲜未令羁留，乃致使潜逃。故革诺木浑副将之职，即降为备御。罚银三十两，并销其功。革耨德依参将之职矣，降为备御，罚银二十五两，并销其功。时有人曾来告康喀赖朝鲜人已潜逃，康喀赖对来告之人曰：事不干已等语。而未入告。故罚康喀赖银二十五两，并销其功。其看守之五人，分别处治，其中三人各责七十三鞭，并刺耳鼻；
另二人各鞭责三十。
色勒阿哥前在费阿拉时，曾以其家中一妇及牛录下之一妇为妖精附体，而将该二妇打死前在东京时，其母亡后，又为制纸钱事，将牛录下章京郎善之妻，击瞎双目。郎善章京为其妻并前被杀之二妇首告之。遂革色勒阿哥备御之职，令其偿还被打死之二妇，按例罚银十五两。
释放斋赛贝勒以后，巴噶达尔汉之逃人三次前来，被斋赛之大臣戴哈尔驱散，收取其妻牲畜，逃人等只身得脱逃来。该斋赛乃被我收养而后释放之人，该戴哈尔亦乃被我收养而后释放之人。汗曰：“既已收取其妇孺牲畜，其孤身之人，我受之何为耶？该逃人或退归其主，或由尔收之？听由尔便。”遂即遣归。斋赛贝勒拟查逃人之妻孥牲畜尽送前来。巴噶达尔汉追而索之，斋赛贝勒与巴噶达尔汉争议，索其牛羊送来。计羊三百只，牛六十头。斋赛对巴噶达尔汉曰：“逃人去汗处，汗既释之，尔以何故不给？”故斋赛执巴噶达尔汉之四大臣。
二十九日，参将噶鲁因未糊蒙古房屋之窗户，故罚银七两，以销其功。
二十九日，令冷格里、叶臣、德特德三人，领率一百人，驻萨马吉。尤德赫、阿布泰二人，领率一百人，驻白塔河。著各驻所妥加固守，寻觅踪迹。据闻炼铁之汉人，住於新界处三十里。著冷格里率五十人前往擒拿，缚牢解来。
二十九日，都堂书谕：“据悉毛文龙遣派五十人，离间吾国。有擒毛文龙遣派之人送来者记功。若不拿送，被他人首告，则治以灭门之罪，其首告者记功。岫岩以南，令副将爱塔往察。青苔峪、甜水站等处，令游击吴印往察之。孤山一带，令游击赵义和往察。”
喀尔喀古尔布什贝勒之男一人、女一人，携马二匹来归。又贝勒卓里克图之二人步行来归。
三十日，石城炼铁把总张秉仪，以拿解毛文龙传送札文之人，陞把总张秉仪为千总。其协力擒拿之铁匠，赏银十两。
三十日，汗降书谕曰：“据悉毛文龙差五十人执书挑唆等语。戍守南海沿岸之统兵大臣等，为免敌於各驻军两地之间有隙可乘，当严加搜寻踪迹。”
三十日，有二男一女，携马二匹，驼一只，即由敖汉来归。
参将沙金私取汉人猪四十口、鸡一百只，为其家妇首告。故罚银二十五两，以销所记之功。偿四十口猪银四十两，一百只鸡银十两。千总库里、札克丹、宁古钦三人因困拿首告之妇，未告都堂，擅自用刑释放，各罚银十两，以销其功。首告之妇上门首告时，缪希浑令其返回　罚缪希浑银十六两。
沙金牛录下千总迈昆，因於乌拉窝藏人口而罪之，销其功银十两，并收取其所匿之人。
牛克舒因隐匿其牛录杀人案，故罚银五两数以销其功。
乌巴海、巴雅尔图及胡希布牛录下之哨探波荪以潜逃之二蒙古人，由尔处越境而出，尔因何不知，为何不严加巡察，怠慢从事？而治罪。乌巴海、巴雅尔图各罚银十五两，哨探波荪罚银十两，并命偿赔蒙古二逃人及马二匹。
锺托依、胡希塔往追逃人，因未於边界巡夜住宿，而宿於堡内，故各罚银十五两。
三月初一日，致书谕广宁曰：“著停止筑城，军士皆於广宁城内外，搜寻藏物之地窖而挖之。若得二三百两，由挖得之人尽取之。若得千两万两，以其半给所得之人。若所得之缎绸、蟒缎甚多，则以少数献之，其馀皆由所得之人取之。若得粮食、准所得之人售卖。”
是日，都堂书谕汉人曰：“命金银产地之人，不得於农时淘掘，恐误农作。农闲时，淘金掘银之人，须经奏准，方可淘掘。尔等若不经奏准而私行淘掘，则罪之。田地不足之人，可至沿边内外，任其耕种。著台站之人今年於沿台一带耕种。明年无粮，不予供给。”
著每旗出小旗长一人，率每牛录白巴牙喇一人，前往朝鲜边界一带驻守。
初二日，毛巴里侍卫因谭泰柱之罪，销功银二十两。
恩格德尔额驸之弟桑噶尔寨台吉率男一人及女一人，携马二匹来归。
初三日，叔汪善、阿赖，率兵八百前往戍守通远堡；图黑率兵四百前往戍守十方寺。汗降书谕曰：“尔等驻守边界之人，切勿愚玩，谨慎防守。若信小人之言，而违汗之训谕，存盗骗诈伪之心，疏忽怠惰，则尔等之身必招祸患也。不违汗言，小心谨慎，竭尽公诚，见善於汗，则必记尔等之功矣。”
初四日，炼铁之石城地方备御王子登，因追赶叛逃之人至二百里，擒献毛文龙遣来离间之人，故陞为游击。
苏吉率镶蓝旗甲兵百人，驻聂赫寨。
孟古绅率镶白旗甲兵百人，驻嘉哈。
郎珠虎率正黄旗甲兵百人，驻萨木缠。
爱达汉森车赫率二白旗、二蓝旗之甲兵四百，驻草河堡。
乌里堪率镶黄旗甲兵百人，驻英额。
穆哈连率镶白旗甲兵五十，驻温德痕河。
米纳率二红旗、二黄旗甲兵四百，驻通远堡。
索海牛录下阿尔巴率八旗拣选之甲兵四百名，驻十方寺。
额赫勒恩率正白旗四牛录人，驻宣堆子与麅子坡之间。
郭忻、羌钱率正红旗三牛录，驻铁岭。
镶白旗阿尔布哈率正蓝旗三牛录，驻奉集堡。
苏布兴阿率镶红旗三牛录，驻松山堡。
镶黄旗之布拉，率正黄旗四牛录，驻范河处，为前往驻守之老人及有职者追授之挂文曰：“尔等驻边之人，切勿愚顽，谨慎防守。若信小人之言，而违汗之训谕，存盗骗诈伪之心，疏忽怠惰，则尔等之身招祸患也。不违汗言，小心谨慎，竭尽公诚，见善於汗，则必记尔等之功矣。”
是日，因遣往广宁之黄通判被杀，故举其子黄彦正为守堡，委以武靖营之长遣之。
初四日，副将额克兴额住立自孤山径抵通远堡之新界。
第四十七册　天命八年三月
初五日，抚顺额驸、西乌里额驸率每旗游击一员、兵四人，前往清河科理田地事宜。
每牛录遣甲兵二十五人，往边境各地安置户口。萨满刚噶达使达岱、多达里出告，谓达岱有五子一妻，多达里有一子，噶尔萨之弟齐尔萨、刚噶达之叔等皆遣之。父子兄弟夫妇怎可离散等语。悉以其言告知诸贝勒。诸贝勒交众都堂审理。都堂传刚噶达前来讯问，传二次皆未至。众审事官断曰：“岂能听尔私言？料尔乃不愿汗之遣使也，何谓离散父子兄弟夫妇耶？一百五十名甲兵，乃理应派遣之人也。如此则受汗所赐之职，享汗所赏之物及所专管之汉人，任尔闲居。”审毕告於汗。汗曰：“令其闲居，岂不成为无主之人乎？著传刚噶达前来讯之。”传之迟迟不来。汗问曰：“刚噶达何在也？”众审事官对曰：“我等审理时，传召二次未来。”汗怒，命将刚噶达绑缚解来，并革其游击之职，授为备御代理游击。将已给刚噶达及达岱之一千五百名汉人，没收一千，其馀五百合给其兄弟。
三月初六日，喀尔喀贝勒巴噶达尔汉所属四十人，率其妇孺步行来归。
初八日，二旗合遣副将一人，每旗遣游击一人，备御一人，往沿海戍守。
恩格德尔额驸之弟巴珲台吉，亲来索取其逃人。汗曰：“观察尔心至青草长出。若心不变，仍抱善意，则以青草牧马，使之肥壮后，尔再亲自前来。来后给还逃人，若愿携回尔地则取回。若不带回，愿留何处则留之。”谕毕遣之。
是日，胡希吞牛录雅兰章京往收汉人户口，剩留七户，索银四十两，与八人合分。舒沙兰与夸克塔喀知而未执，故罚舒沙兰银二十五两其夸克塔喀因系新附之人免之。受银之雅兰章
京及其八人，各鞭一百，刺其耳鼻。
初九日，授蒙古巴布为游击。
喀勒占诺特之巴泰、杨古尔有马十四匹、牛三百七十三头、羊九百四十只，被佟吉鼐、骚萨尔二人所掠。和罗特之巴哈泰、顾山有牛十八头并一妇女，被乌喇特之哈扎盖所掠。拜兴牛录萨音图有牛七头，被塔布囊戴哈尔、阿都齐、阔布吉拉克所掠。
