<!-- { "loadSidebar": true } -->
众每会议时，汗谓众大臣曰：“天命之为汗，汗命之为臣也！尔等既为汗所任之大臣、宜念所委之令名，若有合於任汗大政之贤者，知之勿隐。夫为汗者，何事不有？倘得贤者众多，则各授以职。治理大国之政，统领众多之兵，臣少则何济於事？作战勇敢者，赐之以功。有益於国政之忠良者，录用之以辅政。识古之善政者，用以讲所知之善政。有用於筵宴者，委以筵宴之任。无才而善唱者，可俾其歌於集众筵宴之所，如此，使之亦为一用之才也。”遂命往各路僻乡，访查贤良有用之人。
聪睿恭敬汗谕其诸子曰：“忠良者不荐不擢，则忠良者何由而兴？不肖者不黜不诛，则不肖者何由而惧？勿举利而争公正，勿思财而思德。天下大国之道，岂有贵於忠直德才者乎？
尚我素怀正直，但从未满足。故训尔诸子铭记者，惟此而已。”汗又谓诸子曰：“凡明国、朝鲜、倭子、蒙古等诸大国帝王累世持善修德而得势之例，或居心邪恶，重财贱德而失败之例，以及各种道统我皆闻知也！虽闻知此良典善语，尚未觉慊，仍欲再问再闻也！尔等诸子之所闻所知，岂多於为父我耶？至良典善语，尔等纵有闻知，亦应勤加闻之记之，祛恶持善，是以修身也！虽蒙天恩，生计富足，休得奢糜矣。物足则均给贫苦之诸申、平民，如此贤良，爱养天赐之国人，则上天复嘉之也！著尔等诸子传谕与汉人贸易之众大臣，购卖缎疋，勿因一缎之好而付予昂价。一疋好付予高价，能供几人享用？一人得衣，何以济众？若欲济众则当勤於多购俭者之物。”
聪睿恭敬汗自二十五岁始统兵抵抗交恶之部落，时甲缺兵少，然其雄谋大略，用兵如神，则出奇制胜，攻无不克。聪睿恭敬汗射艺高强者，所指地方，从无虚射。每遇战阵，射出一箭后，於次箭搭箭之隙，灵机一动，举刀砍杀一次，举刀再砍，又生一计，使敌凑手不及，被射杀砍倒，此皆天助之故也！每出兵征战，两军所派哨探，皆为聪睿恭敬汗之哨兵先行探得敌方。两哨兵交战，亦是聪睿恭敬汗之人得胜矣。两大军交锋时，咸蒙天神相助，轻易挡住敌人所射之箭，或刀砍枪刺。而聪睿恭敬汗兵所射之箭，所刺之枪，皆能穿透，刀砍辄断，是乃天助神刺也！虽频年征讨，而聪睿恭敬汗所珍惜之贤者，无一阵亡。自明以东直至东海之岸，自朝鲜以北至蒙古以南所有诸申国各处之兵，於郊野遇敌，则不令所遇之敌立稳，即战杀之。敌击出城，则不俟所出之敌站稳，即击败之，使之不逞入城。每攻一城，不逾一时，战辄克取。虽攻破各路诸城，征服一应敌国，然未尝出一狂言，未存一高傲之心，反以谨慎为之。惟恐愚昧无知之人因胜利而出骄言，乃谕众记之。未因天祐而掉以轻心，不胜爱惜道统，谨慎从事。聪睿恭敬汗自幼生活贫苦，心存公正，沉默寡言，善於劝阻族人殴斗。劝而不从，则责其用壮逞强者，并科以重罪。其知错认错　听从劝告者则嘉之，重罪从轻，从容完结。其见善者，纵是雠敌，论功擢之。其犯
罪者，即为亲戚，亦必杀之。因一贯公正善良故此本族伯叔，兄弟等无论何事，俱委聪睿恭敬汗予以了结。昔日征战，俘获多昔，即均分之。俘获少者，则必“昔人食百年不足，一人食一羊则有馀。若使众共分之。孰能足耶！”遂定与一贫者，以资一人足用。凡心术公正，於诸贝勒前后，善於管束，善於直陈者，即日擢升，俾其富贵。来求者概不应与，并曰称：“若有求必应，我有何馀？若无求不与，彼又何处可得？”故亲自查问贫穷无物者与之。所与之物虽少，而受者悦之，尚可加赐。其贫得无厌者则谓之曰：“既然不屑於所得之物，赐之何益？”遂令收回。
聪睿恭敬汗日寝二三次，不知者或以为眠矣，实非眠也，乃卧思：“某贤良僚友渐致於富，乃某贤良僚友虽出大力而家境贫寒。孰娶妻不睦，苦於无力更娶。孰丧偶而苦於无力再娶。
役使之奴仆、耕牛、乘马以及衣食等，悉皆具备者有几，而贫因之人是乃为数众多也！”起身后即亲自查问，令赐某以妻，给某以奴仆，与某以马，赐某以牛，给某以衣服，赐某以食谷。
汗曰：“全才者有几何？人有所知，即有所不知，有所长，即有所短。临阵勇敢者，未必能善理村务。熟谙村务、善治宴筵者，亦未必临阵善战。”故视人之所长而委之，以通当之事。
第二函　太祖皇帝
天命元年正月至天命四年十二月
第五册　天命元年至二年
丙辰年，聪睿恭敬汗五十八岁。正月初一日，申日，国中诸贝勒、大臣及众人会议曰：“我国从无立汗，其苦殊深，天乃生汗以安国人也！汗既天生，以恩抚贫困之国人，豢养贤达者，即应称上尊号。”议定后，八旗诸贝勒、大臣率从成四面四角，立於八处，有八大臣持书自八旗出跪於前，八旗诸贝勒、大臣率众跪於后。立於汗右侧之阿敦侍卫及立於汗左侧之巴克什额尔德尼，各自出迎，接八大臣跪呈之书，放置於汗前御案。巴克什额尔德尼立於汗左前方，宣书咏诵“天任抚育列国英明汗”。宣罢后诸贝勒、大臣起，继之，各处之人皆起。於是，汗离座出衙门，叩天三次。叩毕回位后，八旗诸贝勒、大臣依次爱贺元旦，各向汗行三叩首。是年，始行养蚕，推广植棉於国中。
正月，汗谕呼尔哈部博济里曰：“东海附近，为我征服过之残留国人，若从尔言，可收入尔寨，设有不从，尔可袭取为俘获。”遂遣三十人偕该婿博济里往购貂皮。后於二月，自呼
尔哈部来归之诸大臣，向汗跪乞曰：“我等留住於彼处之诸兄弟，若不从博济里，则将被博济里所杀，我等欲前去携各自之兄弟以归，彼若拒之，则罪有应得，死而无惜也！”汗遂遣四十人前往。
五月，降蜜雨。出赫彻穆路，猎於十八岭，其后入扎喀路时，降零星点雨。雨霁，见柞树叶上有光，如琉璃然，舔之甘若蜜。时汗亲舔之此物好甜，遂令诸贝勒、大臣尝之。
六月，闻沿边之明人皆越境扰害诸申地方。故汗曰：“每岁越境掘银采参、砍伐树木、寻觅松子、蘑菇、木耳，扰害尤甚。欲禁其扰乱事，部立石碑，刑白马盟誓。然负前盟，每岁逾越帝界。我即戮之，亦不为过也！”遂遣达尔汉侍卫，令将於各处所遇越境之五十馀明人杀之。其后，明执往见广宁新都堂之刚古里、方吉纳并从者九人，以铁索系之，并遣人来曰：“我民出边，尔宜解还，何故杀之？”英明汗曰：“昔立碑盟言，见越帝边者不杀，则罪及不杀之人。尔为何不顾前盟而如此强辞？”明人不肯，并曰：“将尔为首之达尔汉侍卫解来此由我杀之，否则，事必酿大。”坚以此言相要挟。英明汗拒之曰：“不可。”明人曰：“此事上已闻知，不容隐也！尔何愁无有罪犯，不妨将其交出，解至我沿边地方，斩首示众，则此事息矣！”英明汗欲图**遣十一人还，即将往叶赫偷盗被执禁於牢中之十人，解至边界杀之，明人还将所拘十一人释还。
　　黑龙江之萨哈连部与呼尔哈部皆於呼尔哈部博济里处会议曰：“将来我地贸易之三十人及前来领其兄弟之四十人，皆杀之，然后我等叛乱与之为敌！”五月，杀其七十人时，有九人逃出。六月二十八日，闻其杀人之信后，大英明汗愤曰：“遣兵征讨之！”诸贝勒、大臣及众人皆谏曰：“正值夏季，路多泥泞，大军如何行走？俟冬结冰，往取可也。”汗独拒之曰：“今夏不往，彼势必将秋粮藏妥，人弃寨而往使大部。我兵还，则彼部继踵而至，食其所藏之粮。如此，则其部又可苟延一二载。今夏发兵，则人不遑躲避，粮不及贮藏。彼以为此时大兵不能行，正悠然闲居。今若往征，必获全胜。纵有逃昔，为数无几，且其食粮，均为我得，其逃出者，何以为食？如此，则彼部必灭矣！”七月初一日，命每牛录各选壮马六匹共一千匹，放入田禾中饲秣使肥之。七月初九日，命每牛录各派三名刳舟人，其六百人，往
兀尔简河源密林中，造刳舟二百。七月十九日谕曰：“著达尔汉侍卫、硕翁科罗巴图鲁率兵二千起行。抵兀尔简河后，命一千四百兵乘二百刳舟由水路进发。其馀六百名马兵，由陆路前进。”七月十九日起兵，第八日抵造刳舟之地。达尔汉侍卫、硕翁科罗巴图鲁率众兵乘舟，乃由乌拉河进发，其马兵由陆路前进。第十八日，水陆两军会齐后，兼行二昼夜。八月十九日抵，取河北岸莫克春大臣镇守之十六寨，取河南岸博济里大臣镇守之十一寨，取黑龙江南岸萨哈边部九寨，共取三十六寨。於大乌拉河南岸之佛多罗衮寨扎营。知自寨逃出之人进入河中大岛之柳林，火攻二次，尽取之。博济里本人，因於兵来之前欲遣移家业，至使犬部借刀船，得以逃脱。昔日，黑龙江每岁十一月十五日至二十日后结冰，松花江十一月十日至十五日，五日后结冰。大英明汗出兵之年，十月初即已结冰。汗兵於初五日渡黑龙江，观江之东西，均未结冰，独对寨处结冰如桥，宽二里
许，横跨江中。兵乃渡冰攻寨，萨哈连路二寨之人，弃家避於野外，始得幸免。其尚以为乌拉河冰期未到而安居之萨哈连部之十一寨尽取之。及兵还，其所渡之冰已解，以西复如前结冰一道，兵乃由此渡江而还。既渡，冰尽解，后仍应时而冻。继之又招服使犬、诺洛、锡拉欣三部，收其大臣四十人而还。十一月初七日，乃返抵汗城。先是呼尔哈部投顺大英明汗，常来朝见，进贡貂皮。汗念彼等投诚后远程来贡之甚为嘉许，故送女与呼尔哈部各寨主为婚，荣以为婿。至是变心反叛，杀大英明汗所遣商人。大英明汗乃怒而遣兵讨之，尽取博济里寨及周近所有三十六寨。又欲取黑龙江北岸之萨哈连部，然冰期未至，欲回。但思萨哈连部曾助博济里杀大英明汗之商人，不取此部，如何还师？惆怅之际，黑龙江竟於其冰期十五日或二十日之前结冰，此实乃上天深恶萨哈连部助博济里杀大英明汗商人及恐我不遑还师，故令提早结冰为桥，横跨江中也！谓此冰桥，横跨江中，四十匹马可并行之说，实非错谬。
　　十二月，蒙古明安贝勒次子哈坦巴图鲁台吉送马四十匹前来叩见，按其兄之例赐物遣之返。
　　丁巳年，英明汗五十九岁。正月，闻蒙古国科尔沁明安贝勒来见。正月初八日，汗亲率众福晋及诸弟子出城至百里外相迎，路宿二夜。初十日，於富尔简岗，与明安马上抱见。以接
