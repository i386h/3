<!-- { "loadSidebar": true } -->
札齐巴来销去舒沙兰二十五两之功。
前往纳丹佛哷之兴嘉至。
二十六日，传书谕曰：“接管海州仓、沈阳仓粮之众官员，著尔等秉公办理应徵之粮。所徵之粮，勿庸存储，即行散放之。倘尔等因徵银钱，减徵粮食，而不足散放，将如之何也哉？”
绰霍诺依同永顺牛录属下之人，往岫岩催徵官粮。岫岩汉人执之缚绑，载车叛逃。见我兵驻守森严，竟杀其人，汉人退回登山。与其人同往之伙伴，执乡屯之汉人，刺耳鼻，取口供②。供出之杀人者业已登山。为查杀人之汉人，杀其十人。
二十七日，萨木哈来销去叶克舒二十五两之功。
二十七日，销去哈哈纳九十两之功。
二十八日，汗降书谕曰：“汉人官员，各所分管之汉人若有馈赠，可受其鱼、野鸡、野鸭、果子等，勿受牛、羊、山羊、猪、钱财、银两、粮草，受即罪之。”
恩格德尔额驸遣十三人，往平虏堡守堡处其所遣之人自十方寺进入，日落时至该堡，携车三辆、牛五头、马六匹，以载运其旧存之木及面、果等。由诸申巴克什将米、面、果等缮文，呈於都堂。复以此问於汗，命给面，果而遣之。
二十九日，札齐巴来销去巴都虎三十两之功。
纳齐布、胡希驻复州、岫岩之间。
巴班、噶哈驻岫岩。
胡西木、爱达哈森车赫驻萨马吉。副将额克兴额与之同往以指筑城基址。
差往广宁之纳木泰至。
四月初一日，汗降书谕曰：“著每牛录遣甲兵百人，以十人为白巴牙喇，携炮二门，枪三枝；再将九十甲兵分之，其四十甲兵为红巴牙喇、携炮十门、枪二十枝，又十人，携盾车二辆、水壶二个。黑营五十人，携炮十门、枪二十枝，又二十人携盾车二辆、梯一架、凿子二把、锛子二把、钓钩二个、镰刀二把、斧二把、席四领、叉二把、连夹棍一根、水壶二个及一月用之木炭、绵甲十五副。每一甲喇携大炮二门。牧马时，五牛录合为一处，各汉军之马亦合之，自平虏堡以西，牛庄以东牧放。每牛录各遣一代子为首领。诸申、汉人、蒙古人之马，每十匹以一人看守。马若被逃人取去或盗贼窃去，及诸申人马肥、汉人马瘦，则罪其率往之代子。每一牛录拴马二匹，备御各拴马一匹，游击、参将各拴马二匹，副将各拴马三匹，总兵官各拴马四匹，一等总兵官各拴马五匹。”
诸贝勒书谕：“设於乡村街道之火炉，概令停用，改於村外远处设炉，若见有在乡村街道设炉者，则罪及查火之人。”
初二日，札齐巴来销去色勒阿哥十五两之功。
备御尼雅钮克，著陞为伊父参将之职。
著石天柱代其兄石国柱为游击。
初三日，明山海关来一探信汉人自首告曰之：“山海关有兵五十万，其中蒙古兵十万，取广宁路而进，毛文龙兵二十万，取南路而进。两路之兵，皆於本四月十九日到来之也。”遂问之曰：“独尔前来乎，有无同伴前来？”答曰称：“曾有一同伴，因我言欲来此谋生，同伴即返回。”乃责之曰：“尔若诚心来此谋生，为何不将其同伴告之？显是有意前来虚张声势，以误我军机也！”遂杀之。
送来官掘银九百三十两，金六两七钱，问曰：“该掘银之人，是否已缴应纳二次之粮？”其对曰：“两次粮皆已缴齐。”遂收其金，尽退其银，分给掘银之人。督催石国柱六十两，八家监工之八人，各给银五两。倘若所询问之官粮未纳，则将其革除治罪。
初五日，达尔汉额驸自所驻缪玛岁地方，获七十人解来。
霍托自所驻青苔峪地方，获七十人、马六匹解来。
初六日，都堂书谕：“曾令八旗各遣巴班及纳齐布一等之大臣一人筑城。今令停止筑城，须先行勘定城址，俟暇时再行修筑。著备御率步兵，各归原驻地，於左右交界之地，严加寻
踪防守。著巴班、纳齐布等大臣，亦各率该旗步兵，往驻备御之原驻地。”
伊勒慎、阿福尼分管之骚穗、三山峪、岫尤里、瞻札绥色四屯二千男丁，携其妇孺，往南叛逃，被沿边驻军追及，尽杀其男丁，俘其妇孺。
四月初六日，都堂书谕：“汉人军士及百姓，凡有弓矢刀枪炮等军械，限於二十日内，送交各该管官。逾二十日隐匿不送者，被人首告，治以重罪。禁止汉人工匠售卖弓矢刀枪等军械，十日以后，卖则罪其售卖之人，买则罪其购买之人。限各所属人於二十日将军械送交完竣，并著该管官员具文上奏。”
达尔汉巴图鲁贝勒之使者齐成古、乌巴锡领六人，携马十一匹、驼二只、妇女五人前来见汗。
广宁张参将偷拐喀克都里家之六男、六女私占未成，而送回。遂将张参将治罪，其家奴和牛马及一应物件，分为三份，以二份给其主，以一份由执法者取之。二夫、一女还於喀克都
里。再有六男、六女潜逃，则责令张参将偿还之。
多铎阿哥所管郎游击属下人魏云登，原为代理备御，因擒获毛文龙遣来之奸细，著陞为正备御，并赏给银两。将所来之奸细杀之。
副将冷格里，率白巴牙喇四百人，戍守於朝鲜边界。曾获人一百十三名、马二十八匹、牛五头、骡五匹、驴四头、银二百五十两携来之。将银二百五十两，分给随往之巴牙喇等。
初七日，有人来告曰：鄂善牛录下纳米达哈里，被他人堵杀於威宁以内之大路等语。汗闻而问之曰：“纳米达哈里佩弓箭撒袋乎？”答曰：“无弓箭撒袋。”汗怒曰：“军旅之地其为何不佩弓箭撒袋而行！如尚未火化其尸，则割其肉抛之，若已火化，则将其骨灰抛撒之，并禁服葬衣。”又召众大臣曰：“著详查杀纳米达哈里之人。”
初八日，传谕於驻南边八卡伦之人曰：“尔等驻边之人，切勿愚顽，妥加防守，尽忠图报。若听信小人之言，违汗训谕，存盗贼之心，疏忽怠惰，则祸患必及尔身也。不违汗言，谨慎
防守，尽忠图报，蒙汗嘉奖，乃尔等之功劳者也！”
初八日，汗降书谕曰：“著每牛录由一章京，率领牧马，一章京催造军械，一章京催种田亩。”
副将额克兴额往萨马吉、岫岩等地视察筑城基址而还。
初九日，汗降书谕曰：“汗门与城门举黄纛，乃有职之人皆须集於汗门，必有筵宴宣谕传信之事。举红纛连吹海螺，乃有战事，须穿盔甲，有马者乘马，无马者步行，各至屯外列阵。备御以上，至旗贝勒门听信。举白纛鸣炮时乃逃人潜逃之信号，各穿绵甲，佩撒袋，乘拴养之马前来。”
初十日，布尔吉牛录下鲁木布善来报南方俘获之数，人一千、马、牛、骡、驴共三百。

　　　　①原转抄本签注：谨查旧清语及清文鉴二书，均无saoli一词，故照抄之。（本书按音译成“皂隶”）。
②原转抄本签注：谨查angga baire盖取口供之意。

第四十九册　天命八年四月
十一日，赐达尔汉巴图鲁贝勒之使者齐成古、乌巴锡银五两，跟役银三两，并遣人送饽饽四柳斗，蜂蜜一大瓶。
十二日，管粮巴克什库里、纳泰、达杨阿及罗吉等，著由千总陞为备御。
李驸马曰：“尔等南方各地之人，为何叛逃？诸申汗之善恶，尔等不知矣。非如明万历帝怂恿高太监任索银两①。得辽东后，未动尔等所住之舍、所耕之田、各自相安而居。沿南海
居民因听信毛文龙挑唆之言，杀我之人而叛逃者，遂令迁移之。因尔等叛逃，故令迁移。所迁之民，不给粮食岂食土乎？因迁民无粮，遂取而给之。迁徙之苦，仅此一年，岂有年年受苦之理乎？诸申汗与明帝相战，孰胜即坐投於得胜之汗，以安生业。尔等非军人，又非文武官员，尔等乃平民百姓也，於尔等何罪之有？尔等弃故土、住舍、耕田，叛逃而往，孰将纳尔并给以田舍？”抚顺额驸持此书，前赴复州、盖州。
参将苏巴海、参将毛巴里、率兵一千，往复州、盖州驻守。
绰和诺往收居南路汉人之粮。因其独遣同往之人，被汉人所杀。遂以尔为何独遣一人？而令偿死者，罚银二十两，由萨木哈来销去所记之功。
靉河之巴达，前往取粮，知高尔厅地方人叛逃，蹑踪追杀之，并杀毛文龙遣来挑唆之千总，故陞为参将，给其挂十两银牌，服红蟒缎衣，满给一千五百汉人。同往之千总四人，均授备御之职，赏给五百汉人。至於汉人备御曾给予五百男丁，兹因上述之故，再给男丁五百名。若再立功，则满给之。
英明汗谕总兵官布三、游击南吉兰、游击富克察、游击代理副将郎济达、备御代理游击延朱虎等统兵大臣曰：“太平之道，贵於守正，夫用兵之法，以不劳已、不顿兵、智巧为贵。不劳我兵而克敌者，堪称足智多谋之武将也。若劳我兵，虽胜何益？故用兵之道，我之诸物，均不被他取，犹能制敌，斯为可贵。驻边之人等，切勿愚顽，谨慎防守，尽忠图报。听信下属小人之言，违汗教言，存盗贼之心，怠惰偷安其祸患必及身也。不违汗言，谨慎防守，尽忠图报，蒙汗嘉奖，乃尔等之功也。”
十三日，致书复州、盖州曰：“遣管粮之人，核计复州、盖州之徵粮。计我前往之苏巴海姑夫、毛巴里之一千兵丁及后往之蒙古人口数，应给复州若干石，盖州若干石，按数徵而给之。”
十三日，戍守南海一带之副将布尔吉还。
十三日，都堂书谕：“一备御率汉人五百及千总一员，兵丁二十五人，千总携父母妻子，又十二名兵丁携妻子，驻於东京城。其家人仍居原处耕田。所驻之十二名兵丁，当择优地而
驻。兵丁有过，惟千总是问。望族殷富之人，再行安置。二十五名兵丁，以八人收管备御之诸物，再以善射之七人，执枪携弓，佩带撒袋。至其不善射之十人，皆令执炮。兵丁所执之炮
及弓、撒袋、刀、枪，尽将收之，存於各该管官家中。自牛庄以东，英额以西，边外之地，庶人可留炮、弓、撒袋、刀、枪。自此以南城堡屯乡，勿留军械，查各所管辖屯堡之军械，尽收之，并限於本四月内，概行送来。若未收尽，所留军械，被人首告，则收藏之人，治以重罪，该管官亦罪之。汉人若造售军械，则售於诸申，不得售於汉人。若售於汉人，则罪其卖者，买者亦罪之。”
十四日，汗降书谕曰：“率领驻南界马兵及步兵之大臣等，尔等宜如布尔吉，我兵少时勿得进犯，俟调各处之兵至，我势强时，再行征伐。”
是日，阿巴泰阿哥、德格类阿哥、斋桑古阿哥、岳托阿哥、总兵官戴木布、总兵官乌讷格、副将阿山、副将和硕图、副将昂阿拉、代理副将博尔晋、副将额克兴额、代理副将雅希禅及参将、游击等率兵一千，前往叶赫。
汗为於边外沿辽河耕田开边事，率众贝勒及福晋、子媳、诸子等，自东京城北启程。汗乘轿，夜宿彰义站堡之野。严束军士，屯中诸物，秋毫无犯。
十五日，汗出边察视耕田之地，并行围猎之获鹿麅十只，散给有职之大臣等。夜宿布尔噶渡口。
