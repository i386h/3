<!-- { "loadSidebar": true } -->
二十八日，圣汗往迎出征明国多罗武英郡王、多罗饶馀贝勒、超品公杨古利及诸贝子、大臣，午刻出盛京城地载门，迎於十里外。出征多罗武英郡王、多罗饶馀贝勒、超品公杨古利及诸贝子、大臣序次排班，立凭证结於前，吹螺掌号及喇叭、唢呐，拜天，行三跪九叩头礼。於是，圣汗御黄幄，出征多罗武英郡王、多罗饶馀贝勒、超品公杨古利率诸贝子、大臣排列。赞礼官赞排班，众皆排班，赞近前，众皆近前，赞跪，多罗武英郡王捧献捷表文，率众跪。国史院大学士刚林、罗硕，秘书院大学士范文程奉圣汗命接表文，至圣汗前跪读。其表文曰：“奉宽温仁圣汗特命，率大军征西明国多罗武英郡王阿济格谨奏：仰蒙天恩暨圣汗福威，破大明边关而入，纵略大明帝所居北京城周围之地，克城十二，败敌五十八次，俘获人畜十八万，生擒总兵官巢丕昌等。我国众将士，踊跃从征，凯旋而归。”读毕，大学士刚林奉圣汗命，谕多罗武英郡王曰：“多罗武英郡王及诸大臣，此皆尔等仰副天恤，协力勉为所致颖。”聆听汗谕毕，赞礼官赞跪赞叩，行三跪九叩头礼毕，圣汗谕曰：“王、贝勒及诸贝子、大臣，远征劳苦，可行抱见礼。”於是，多罗武英郡王出班进前，行一跪一叩头礼，抱见。圣汗见多罗武英郡王统兵远往，身劳貌癯恻然泪下。次多罗饶馀贝勒、超品公杨古利、固山贝子费杨古、艾都里、马占、屯齐、博洛，和托、杜尔祜等诸小固山贝子等，各依齿序，俱如王相继行抱见礼。诸固山贝子见毕，固山额真拜音图阿哥、叶臣、阿山、图尔格依、达
尔汉额驸、叶克舒、谭泰、萨木什喀依次进前行一跪一叩头礼，抱膝见。次命阵获总兵官巢丕昌等行跪拜礼。相见毕，命多罗武英郡王、多罗饶馀贝勒、超等公杨古利近圣汗右侧坐，诸贝子、大臣及兵丁等俱依次坐右侧，设大宴以金卮酌酒，汗亲赐多罗武英郡王饮，次赐多罗饶馀贝勒，次赐超品公杨古利，又以金卮酌酒，汗亲赐固山额真等各一卮。宴毕，圣汗率出征多罗武英郡王、多罗饶馀贝勒及诸贝子、大臣诣堂子，行三跪九叩头礼。礼毕，入抚近门，申刻，还清宁宫。
三十日，圣汗遣都察院承政阿什达尔汉、秘书院大学士范文程、学士詹霸、国史院大学士刚林、弘文院学士胡球等，谕出征多罗武英郡王、固山额真费杨古、拜音图、阿山、叶臣图尔格依、达尔汉、叶克舒、谭泰等诸大臣曰：“我闻我军後队方至旧辽阳河沃赫渡江，尔等已抵家二日矣，尔等当速往迎之。我擢尔等委以重任，加以爱养者，皆为兵民耳。我一人之心思，能遍及乎？君享康宁、臣居尊显，唯兵民是赖也。即尔等功名，亦藉士卒之力，乃尔等不念死战之士，而先自还家，置彼等於不顾。稗史有云：有厉鬼见一人，欲执而食之，与之相搏。其人有二犬，一曰喀萨尔、一曰巴萨尔，助其主人，与厉鬼相搏，将鬼咬毙，救主归家。时二犬与厉鬼斗困，不能随行，主谓犬曰：我先归家，携食来迎等语。抵家见妻子，饱食，不思过难，忘接犬。二犬不见主来迎，遂曰：我等死斗救主，主竟忘而不迎，我等何故去主住所耶？遂去之山中，化为豺狼。虽无此事，
盖为不知报恩忘人之劳者发也。大臣等与彼雷同，尔等俱先抵家，为尔等死战之士卒忘而不迎，至今未到，尚在途中劳苦。此与不迎犬之人何异哉？”众大臣奏曰：“圣汗明训，臣等何辞以对？愿往迎之。”圣汗复谕曰：“免固山额真等亲往，其下梅勒章京，可选能办事者往迎後队兵丁。”遂遣梅勒章京往迎之。
是日，遣镶红旗特金牛录下伯勒克特依、正白旗普汉牛录下海色往伊孙处，赍书曰：“尔等将明国来书送至，甚善。特我国文书亦当送往明国兵船。明国兵船倘若撤去，则令与尔伊孙同往之将士及汉人三王之兵士，尽行撤回。东京、鞍山、海州三城，每城只准一将回各自所驻之城，其馀诸大臣及兵丁，皆留驻伊勒慎处。若明国兵船尚在，在军仍留彼地，以俟敌船撤回。敌船未撤之先，勿放监人还，恐其逃遁。待敌船撤後，再放之去煎监。”
致书大明国陈总兵官曰：“大清国宽温仁圣汗谕旨，致陈大将军。尔遣杨成孝、邓德来告黍：陈将军言，我原系辽东之人，因念祖居故土，欲来归我等语。我甚喜悦，即遣人遗书，唯不知其言真伪，或尔故言之，故回书所言甚为谨慎。我所思与尔等不同，向不作此轻薄之言，否则非人臣之道也，我岂有报尔恶言之理乎？今明帝祚已衰，外官尚伪诈欺其上，朝廷大臣行奸恶掩君耳目，缘是兵败城失，土地荒废，生灵涂炭，民不聊生。自我兴师以来，明国尔等文臣武将士卒，或为我所杀，或为尔汗杀之革之，此外，尚能邀功保其爵禄者，今存几人？此乃聪愚之人皆知者矣！将军深谋，若及时来降，则其功名与孔、耿、尚三王无异也。古辽、金、元相继取代汉人基业，将军亦知之矣。将军倘未知之，当观三国之故事。天常悯恤扶助我等，焉有大业不能成之理乎？今观所获明臣塘报，奸恶欺诈盛行，君臣相乱，比比皆是，此皆明国基业将败亡之故也。将军能复兴明国败业以得救乎？尔当深思，还作决断。”








第二十九册　崇德元年十月
十月初二日，圣汗往迎出征明国宁远、锦州一带和硕睿亲王、和硕豫亲王、多罗贝勒岳托、多罗贝勒豪格、固山贝子及诸大臣等，巳刻，出盛京城福胜门，至五里外迎之，会见出征和硕睿亲王、和硕豫亲王、多罗贝勒、固山贝子及诸大臣毕，序次排班，立八纛於前，吹螺掌号及喇叭、唢呐，拜天，行三跪九叩头礼。於是，圣汗入黄由升座，出征和硕睿亲王、和硕豫亲王及多罗贝勒、固山贝子率诸大臣排班。赞礼官赞排班，众皆排班，赞近前，众皆近前，赞跪，和硕睿亲王、和硕豫亲王率众跪，赞礼官赞跪赞叩，行三跪九叩头礼。礼毕，圣汗谕
曰：“可行抱见礼。”和硕睿亲王出班近前，行一跪一叩头礼，抱见。次笔硕豫亲王行一跪一叩头礼，抱见。次多罗贝勒岳托、多罗贝勒豪格、固山贝子硕托、尼堪、博和托、扎喀纳吞齐喀、穆尔祜等各依齿序，俱如睿亲王、豫亲王行抱见礼。为乌真超哈固山额真石廷柱、马光远近前，各行一跪一叩头礼、抱膝见。见礼毕，命和硕睿亲王、和硕豫亲王、多罗贝勒岳托、多罗贝勒豪格近汗右侧坐，诸固山贝子、众大臣俱依次坐右侧，赐茶。饮毕，圣汗率出征诸王、贝勒、贝子及大臣等诣堂子，吹螺掌
号及喇叭、唢呐，行三跪九叩头礼。礼毕　入抚近门，未刻，还清宁宫。
是日，以赵有德自松山来投，赐与妻室、奴仆一双、牛一、驴一，夫妇各衣一袭及被、褥、枕俱全，交孙梅勒章京发尚阳堡居住。
是日，东大福晋宸妃、东侧福晋淑妃自温泉还，於申刻，圣汗出盛京城德盛门，迎之，相见於浑河岸而还，酉刻，入清宁宫。
初四日，出使蒙古科尔沁部之私文院大学士希福至。
是日，白通，曾议病故不准袭，至是白通病故，以其始创制矾，有益於用，故准其子白英科仍袭牛录章京职。嗣後，阵亡准袭，病故不准袭。
初五日，奉宽温仁圣汗命，召郡臣集大攻展，传谕曰：“昔我等以得众为难，今各处人民辐辏。偏谕我军士，当秣马令其巴壮，整治器械甲胄弓矢诸物，俟渡口冰冻时，大军将行。若马匹羸弱，其固山额真、牛录章京皆罪之、著即遵照行文，谕外藩诸王、贝勒等知之。”
是日，征西明国诸固山额真等，以所获进献诸物陈於大政殿前案上毕，奏闻圣汗。汗谕部臣曰：“察验出征诸臣进献诸特美恶具奏。”钦此。部臣察验奏闻圣汗。汗谕曰：“闻拜音图不忘君上，向以俘获诸特，择其美者，携归敬献，殊属可嘉。乌赖、谭泰、阿岱、阿山、伊拜、苏纳、费杨古、萨木什喀等所献，亦属可嘉。其馀叶克舒、恩格图、布彦岱、叶臣、图尔格依、胡希布、达尔汉额驸、达赖等，向不念君上，止图利已，未加栋择，仅於中途逼索兵丁所得以献，殊不合理。向者何不加谨栋择收藏，携归进献耶？嗣後，切勿如此。”
多罗武英郡王　多罗饶馀贝勒进献财货数目。多罗武英郡王：金十两、多卮八、托碟四、玉卮十、带板一、珍珠额箍十、珍珠盒二、银千两、黄片金一、倭缎三、绿妆缎一、红蟒缎
二、缎二、缎十、高丽布一、纺丝二、绫子二、褐子一、纱二、倭缎衣三、妆缎衣三、大立蟒缎衣三、蟒缎衣二、纱蟒缎衣二、琉璃衣二、青素缎衣三、缎衣三、整疋缎衣共五十。饶馀贝勒：金二两、银五百、黄褐子一、石青素缎一、缎一、青素缎一、缎及洋缎四、纺丝及绫子三、纱二、缝衣二、缎衣二、纱衣二，衣缎共二十。
又十八旗进献马三十八、蟒缎、缎、缎衣共一百六十，银八百两、玉壶一、酒卮三、银杯及托碟四对。
初六日，伊孙等自娘娘宫渡口还，奏曰：“娘娘宫渡口明国船兵已退，我等乃还。”
是日，奉圣汗命，召群臣集大政殿，传谕曰：“凡鞍辔等物件，不得以镀之。虽藏金富户，止许造碗碟七著，或至财力匮乏，尚可用之。若以金涂饰，岂能复取而用之耻？嗣後，著永行禁止。至出征所获财帛，用之亦当节俭勿以得获财帛而忘其纺绵织布。”
初七日，敕曰：“宽温仁圣汗谕；前有定制，已传宣於众：凡珍珠、东珠、金银、花蟒缎、良缎等各色精美之物，应进献者，即送各固山额真，隐匿不送者罪之。此外另有所获，方归得获者。今闻有者不遵前旨，犹如无旗无牛录无主之人，不赴该管官处交纳，隐藏携归，反言此系我所得，此系我家奴所得，意欲取媚，各图私献。此等人以此焉口实，肆匿珍重之物多藏少献之谋也。其私进之物，盖主上所应得者，其私受者亦为小人，私进者亦为贼也。嗣後，凡有所得，宜各送送固山额真，固山额真总收籍记，当如拜音图择人牧藏，敬谨进献方为合理。”
初八日，圣汗赏国史院罗绣锦、杨方兴、梁政大、秘书院李楼凤、雷兴、弘文院王文奎齐国儒、都察院吴景道，王世哲等各马一。
是日，赏多罗武英郡王阵获之总兵官巢丕昌：加其自有之十丁十妇在内共奴仆三十对，加其自有之四马在内共马十五，加其自有之四骡在内共骡五、驴五、牛十五。
是日，赐自锦州来投之梁和妻室，仍赏夫妻各衣一袭及被褥枕俱全，并赐奴仆二对、马二、牛二、骡一、驴一。
初九日，往土默特部鄂木布楚虎尔处贸易之诺木布、胡米色至。
十一日。先是，爱塔逃时，正蓝旗英格曾与同谋。达格逃时，英格又与同谋。出征大凌河时，遣其心腹家丁往作奸细。随睿亲王、豫亲王往征宁远时，英格又自前屯卫遣其属下一
