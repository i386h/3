<!-- { "loadSidebar": true } -->
　　巡抚福建等处地方提督军务都察院右副都御史纪录二次从宽留任驻札福州府臣卢焯谨题为据实报明事该臣看得翁贤斌奸拐石正宋一案两人原系比邻正宋之父石志麟又雇贤斌帮工晒盐更为亲密正宋年已长成许配郑希贤为媳尚未遣嫁因贤斌之妻石氏系志麟族妹正宋于雍正拾参年拾壹月内抱其幼弟至贤斌家顽耍贤斌随行调戏成奸斌妻眼瞎毫无知觉志麟夫妇俱不知情嗣因贤斌侵用志麟完粮之钱被麟赶逐斌遂迁居县城迨干隆元年拾贰月贰拾肆日下午贤斌由志麟门首经过进看正宋适宋父赴团领钱伊母郭氏亦往隔邻舂米斌乘无人哄宋欲为夫妇订约傍晚同？正宋依允贤斌在外等候正宋乘伊母在厨房？饭？出同行至贰拾伍日天亮贤斌到伊母舅朱子经家诡称岁底被人迫债挈眷？避子经先已驾船外出其妻朱薛氏信以为实留住度岁不知拐？情事续志麟回家查寻正宋次早询及邻居林圣侯告知伊昨夜路遇正宋与贤斌同行随即投控拘获翁贤斌等到案翁贤斌合依和诱知情例发宁古塔给披甲人为奴照例酌发云南等省？瘴少轻地方交与地方官严行管束仍照例刺字石正宋系妇女应枷号两个月杖壹百时逢热审减等发落容留之朱子经时不在家伊妻朱薛氏不知拐？情事均应免议郑希贤不愿婚娶应于石志麟名下照追财礼银伍两给领石正宋仍听伊父领回嫁卖查翁贤斌等俱事犯在干隆贰年肆月拾陆日赦前均应援免释放谨题请旨

　　2全宗42卷8号干隆二年六月二十二日

　　刑部等衙门经筵讲官东阁大学士兼管刑部尚书事务加三级臣徐本等谨题为报明事该臣等会看得褫革生员周显正杀死伊妻向氏贺氏二命一案据南抚高其倬称缘周显正幼娶向氏为妻素不和好复因向氏不受姑训遂将向氏休出续娶贺氏嗣经向氏堂兄向宗长等控县审讯向氏不愿改适复行断合讵周显正心性多疑见两氏和好疑有串合行奸情事有工人刘春富偶向贺氏讨火吃烟即疑为通奸之证因向氏断合之后曾与伊侄周之冕之妻来？周之冕亦至伊家遂疑向氏与周之冕私通辗转痴迷疑心莫解至干隆元年四月初三日夜与贺氏共寝一室二更时分忽闻隔墙周之冕家开门声？疑系周之冕行奸即赴空室独寝意欲察听睡至次早怀疑未释起视门外恍若意中所疑之周之冕刘春富从伊室内逸出赶寻无O转身持刀吓问向氏行奸情事向氏不甘詈骂周显正即刀剌向氏右肋穿透左肋贺氏与向氏公同争剖因见向氏被杀即行奔逃周显正复赶刺贺氏右后肋胸膛等处贺氏向氏相继殒命屡审不讳将周显正拟绞援引曾而一之成案拟斩监候听候部议等因具题前来查律载夫殴妻至死者绞故杀亦绞等语周显正应依律拟绞但周显正连杀二妻凶暴已极该抚既称查雍正二年十一月内九乡议覆广东巡抚年希尧题曾而一殴死无服族祖曾美祖复故杀大功服弟曾亚四二命一案将曾而一拟斩监候周显正故杀二妻情罪相等照此案拟斩监候听候部议等语应将周显正引照曾而一殴死二命之案拟斩监候秋后处？恭候谕旨遵行再该抚既称刘春富周之冕审无通奸情事无庸议等语应无庸议臣等未敢擅便谨题请旨
