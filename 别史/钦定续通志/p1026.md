<!-- { "loadSidebar": true } -->
　　耶律休格字逊宁祖实噜隋国王父乌苏南院额尔竒木休格少有公辅器初乌尔古室韦二部叛休格从北府宰相萧斡讨之应歴末为特哩衮干亨元年宋侵燕北院大王希逹等败绩南京被围帝命休格代希逹将五院军往救遇敌众于髙梁河【续通鉴作大梁河】与耶律色珍分左右翼击败之追杀三十余里斩首万余级休格被三创明旦宋主遁去休格以创不能骑轻车追至涿州不及而还九月【原文作是年冬谨防景宗纪及宋史太宗纪改】帝命韩匡嗣耶律沙伐宋以报围城之役休格率本部兵从战于满城翌日将复战宋人请降匡嗣信之休格曰彼众整而鋭必不肯屈乃诱我耳宜严兵以待匡嗣不聼休格引兵凭髙而视须臾南兵大至匡嗣败绩休格整兵进击敌乃却诏縂南面戍兵为北院大王明年车驾亲征围瓦桥闗宋兵来救守将张师突围出帝亲督战休格斩师余众退走入城宋阵于水南将战帝以休格马介独黄虑为敌所识乃赐甲白马易之休格率精骑渡水击败之追至莫州横尸满道靫矢俱罄生获数将以献帝悦赐御马金盂劳之师还拜裕悦圣宗即位太后称制令休格縂南面军务以便宜从事休格均戍兵立更休法劝农桑修武备邉境大治统和四年宋复来侵其将范密【圣宗纪及通鉴俱作潘美】杨继业【按通鉴及宋史并作杨业攷业在北汉时赐姓刘名继业史故仍其旧名】出云州【按圣宗纪及通鉴并作雁门盖雁门本隶云州故纪传不嫌于异】曹彬米信出雄易时北南院奚部兵未至休格力寡不敢出战夜以轻骑出两军间杀其单弱昼则以精鋭张其势又设伏林莽絶其粮道曹彬等退保白沟月余复至休格以轻兵薄之伺彼蓐食击其离伍单出者由是南军自救不暇太后军至彬等遁太后益以鋭卒追及之乘势围之至夜彬信以数骑亡去余众悉溃追至易州东宋师尚有数万濒沙河而爨击之宋师望尘奔窜堕岸相蹂死者过半沙河为之不流太后旋斾休格収宋尸为京观封宋国王又上言可乘宋弱畧地至河为界书奏不纳及太后南征休格为先锋败宋兵于望都时宋将刘廷譲以数万骑并海而出约与李敬源合兵声言取燕休格闻之先以兵扼其要地防太后军至杀敬源廷譲走瀛州执知雄州贺令图遂陥邢深徳三州【据通鉴増】七年宋复遣廷譲等乘暑潦攻易州休格率鋭卒逆击于沙河之北杀伤数万获辎重不可计太后嘉其功诏免拜不名自是宋不敢北向时宋人欲止儿啼乃曰裕悦至矣【按通鉴端拱二年宋尹继伦袭休格于徐河众皆惊溃休格方食失箸短兵中其臂乘善马而遁本讳言其败故不载】休格以燕民疲省赋役恤孤寡戒戍兵无犯宋境虽马牛逸于北者悉还之逺近向化邉鄙以安十六年薨诏立祠南京休格智畧宏逺料敌如神毎战胜譲功诸将故士卒乐为之用身更百战未尝杀一无辜二子果巴官至节度使果实终裕悦孙玛格
　　玛格字额特埒兴宋时以散职入见帝问卿奉佛乎对曰臣每旦诵太祖太宗及先臣遗训未暇奉佛帝悦清宁中迁唐古部节度使咸雍中累迁匡义军节度使太康初致仕卒
　　耶律色珍字韩隠裕悦赫噜之孙性明敏不事生产保宁元年枢宻使萧思温荐色珍有经国才帝曰朕知之苐佚荡岂可覊屈对曰外虽佚荡中未可量乃召问以时政占对剀切帝器重之妻以皇后之侄命节制西南靣诸军及援河东改南院大王干亨初宋再攻河东从耶律沙至白马岭沙等战不利色珍赴之令麾下万矢齐发敌气禠而退是年秋宋下河东乘势袭燕耶律希逹逆战败绩退屯清河北色珍取希逹等青帜军于得胜口以诱敌敌果争赴色珍出其后奋击败之及髙梁之战与耶律休格分左右翼夹击大败宋军统和初皇太后称制益见委任为北院枢宻使太后亲帅师救燕以色珍为山西路兵马都统色珍至定安遇贺令图军击破之追至五台斩首数万级明日至蔚州敌不敢出乃书帛射城上谕以招慰意宋军来救令都监耶律廸斯伏兵险阨城守者见救至突出色珍击其背二军俱溃追至飞狐斩首一万余级遂取蔚州贺令图潘羙复以兵来色珍逆于飞狐又败之宋军在浑源应州者皆弃城走色珍闻杨继业出兵令萧逹兰伏兵于路明旦继业兵至色珍佯退伏兵发至狼牙村继业被擒色珍归阙以功加守太保从太后南伐卒于军庶子果勒官至小将军
　　耶律学古字伊实扬裕悦斡之庶孙頴悟好学工译鞮及诗保宁中补御盏郎君干亨元年宋侵燕学古受诏往援始至京宋师围城三周穴地而进城中民懐二心学古以计安反侧随宜备御昼夜不少懈适有敌三百余人夜登城学古战却之会援军至围遂觧学古开门列阵四靣鸣鼓居民大呼声震天地旋有髙梁之防以功遥授保静军节度使为南京马歩军都指挥使二年伐宋乞将汉军从之改彰国军节度使时南境未静民思休息学古禁防掠以安之宋将潘美来侵学古以军少虗张旗帜杂丁黄为疑兵是夜适独虎峪举烽火遣人侦视见敌俘掠村野击之悉获所掠物擒其将领自是学古与潘美各守邉约无相侵轶民获安业以功为特哩衮卒弟额布勒
　　额布勒字留隠严重有膂力善属文统和中伐宋屡任军事尝与扬珠不相能因曰尔奴才何所知扬珠讼于北院枢宻使韩徳譲徳譲怒问曰尔安得此奴耶额布勒对曰三父异籍时亦易得徳譲笑而释之后从萧恒徳伐博啰满逹部以功为东路统军都监及徳譲为大丞相荐其材可任统军使太后曰额布勒尝不逊于卿何善而荐徳譲奏曰臣忝相位于臣犹不屈况于其余若任使之必能镇抚诸蕃太后从之加金紫崇禄大夫检校太尉而弟果啰以罪亡额布勒及其母俱下吏恐祸及母隂使人召果啰绐曰太后知事之诬汝第来勿畏果啰至送有司坐诛其后退归田里以疾卒
　　耶律沙字安隠其先尝相约尼氏应歴间累官南府宰相景宗即位縂领南面邉事保宁间宋攻河东沙将兵救之有功加守太保干亨初宋复北侵沙将兵由间道至白马岭阻大涧遇敌沙与诸将欲待后军至而战冀王迪里监军耶律穆济等以为急击之便沙不能夺迪里等以先锋渡涧未半为宋人所袭兵溃迪里及其子斡格沙之子徳里令公图敏详衮唐古等五将俱没会耶律色珍兵至敌始退沙勒兵还宋乘鋭侵燕沙与战于髙梁河稍却遇耶律休格及色珍等邀击败宋军以功释前过是年复从韩匡嗣伐宋败绩帝欲诛之皇后营救得免睿智皇后称制赐几杖复从伐宋败刘廷譲李敬源之军赐赉优渥统和六年卒
　　萧斡小字辖哩字博迪北府宰相逹鲁之子性质直初察克之乱其党和克齐与斡善使人召之斡曰吾岂能从逆臣缚其人送寿安王贼平拜羣牧都林牙复以伐乌尔古功迁北府宰相改图鲁卜部节度使干亨初宋侵燕诏斡拒之战于髙梁河斡与耶律休格等并力败之自是每征伐必参决军事加政事令二年宋兵围瓦桥夜袭营斡及耶律允古战却之时皇后以父呼斡及后为皇太后称制斡数条奏便宜多见聼用统和四年卒侄托果
　　托果字括宁性忠简应歴初始入侍防冀王迪里宣徽使哈斯谋反托果宻以闻帝嘉其忠诏尚朴谨公主【按公主表不载盖皇族女也】保宁末为南京统军使干亨初宋侵燕托果与北院大王希逹拒之不克退屯清河帝闻其败遣使责之托果惧会援兵至奋力以败宋军遂释其罪防为南京侍卫亲军都指挥使四年卒
　　萧逹林字驰宁斯温之再从侄父珠埒哩善相马应歴间为马羣侍中逹林防敦厚有才畧通天文保宁初为宿直官累任囏剧统和四年宋杨继业来侵逹林以诸军副部署从枢宻使耶律色珍败之擒继业于朔州六年秋改南院都监从驾南征攻沙堆力战被创太后亲临视明年加右监门卫上将军检校太师遥授彰徳军节度使十一年与东京留守萧恒徳伐髙丽破之髙丽称臣奉贡十二年夏人梗邉皇太妃受命总乌尔古及永兴宫分军讨之逹林为准布都详衮凡军中号令太妃并委之师还以功加兼侍郎封兰陵郡王十五年迪里部人杀详衮叛遁于西北荒逹林将轻骑逐之因讨准布之未服者诸蕃嵗贡方物充于国自后往来若一家焉因赐诗嘉奬仍命林牙耶律昭作赋以述其功逹林以诸部叛服不常上表乞建三城以絶邉患从之俄召为南京统军使复伐宋擒其将王先知【宋史及辽本纪俱作王继忠】破其军于遂城下祁州【按宋史是年逹林率众攻威虏顺安军诸路都部署击败之攻北平砦及保州定州冀州皆为州兵所败与本异】手诏奬谕进至澶渊宋主军扵城中未接战达林出按地中伏弩卒子缫古南京统军使萧观音努字伊聂奚王逹哈之孙统和十二年为右祗郎君班详衮迁奚六部大王先是俸秩外给獐鹿百数皆取于民观音努奏罢之及伐宋与萧逹林为先锋降祁州下徳清军乃加优赏同知南院事卒
　　耶律托色字胜隠北府宰相乌里之孙善射工画保宁间为御盏郎君九年奉使于汉深加礼重统和二年与西邉详衮耶律苏色讨图勒锦大破之四年托色从北院枢宻使耶律色珍败贺令图于定安授西南面招讨都监宋兵守蔚州急召外援托色伏兵道旁俟援兵过未半而击之城中军出色珍复邀之两军俱溃奔飞狐地隘不得进杀伤甚众贺令图复集败卒来袭蔚州逆战破之应州守将自遁进围寰州冐矢石登城宋军大溃色珍擒继业于朔州托色功居多是年冬复与萧逹林由东路击宋俘获甚众后闻宋兵屯易州率兵逆之至昜境而卒初托色破令图宋将有因伤而仆托色绘其状以示人咸嗟神妙
　　耶律辖哩字乌库哩图吉部人统和四年宋将杨继业攻山西辖哩从耶律色珍击之常居先锋侦有功是嵗伐宋宋人拒于滹沱河率精骑便道先济获其将康保威以功诏世预节度使选太平元年稍迁本部节度使六年从萧惠攻甘州不克会准布攻围三尅军【按辽史国语觧三尅统军官名犹云三帅也】与都监耶律尼噜固往救至哈屯城西南遇敌不能阵中流矢卒
　　萧柳字图们淳钦皇后弟阿古齐五世孙防养于伯父巴雅尔多知能文膂力絶人统和中叔父恒徳临终荐其才诏入侍卫十七年南伐宋将范廷召列方阵而待时皇弟隆庆为先锋问诸将佐谁敢当者柳曰若得骏马则愿为之先隆庆授以甲骑遂驰而前敌少却隆庆席势攻之南军遂乱中流矢裹创而战众皆披靡时巴雅尔留守东京奏栁为四军兵马都指挥使明年为北女真详衮政济寛猛部民畏爱迁东路统军使秩满百姓愿留许之从伐髙丽师还致仕栁好滑稽虽君臣燕饮诙谐无所忌临终谓人曰吾少有致君志不能直遂故以谐进冀万有一补俳优名何避顷之被寝衣而坐呼曰吾去矣言讫而逝
　　和硕鼐字筹宁奚汗之裔保宁中为奚六部长统和初皇太后称制以耶律休格领南邉事和硕鼐为南面行军副部署四年宋曹彬米信等来侵与休格破宋兵于燕南军还怙权挝无罪人李浩至死帝以其功释之冬南征将本部军由别道进击敌军于狼山俘获甚众八年上表正奚王府官制从之三年秋迁都部署伐乌舍利其俘掠请降不许城中皆殊死战和硕鼐知不能克乃掠地东南循髙丽北界而还地逺粮絶士马死伤诏防封爵卒子乌页郎君班详衮
