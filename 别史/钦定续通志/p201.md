<!-- { "loadSidebar": true } -->
　　太祖正室刘氏代北人次妃曹氏太原人也太祖封晋王刘氏封秦国夫人自太祖起兵伐北刘氏常从征伐为人明敏多智畧颇习兵机常教其侍妾骑射以佐太祖上源驿之变左右有先脱归者以难告夫人神色不动立斩告者阴召大将谋保军以还迟明太祖还军与夫人相向恸哭因欲举兵击梁夫人曰公本为国讨贼今梁事未暴而遽反兵相攻天下闻之莫分曲直不若敛军还镇自诉于朝太祖从之其后太祖击刘仁恭败归梁遣氏叔琮康懐英等连歳攻晋围太原晋兵屡败太祖忧窘不知所为李存信等劝太祖亡入北边收兵以图再举太祖然之入以语夫人夫人骂曰存信代北牧羊儿耳安足与计成败且公尝笑王行瑜弃邠州走卒为人擒今乃自为此耶昔公亡奔达靼几不能自脱赖天下多故乃得南归今屡败之兵散亡无几一失其守谁能从公北边其可至乎太祖大悟乃止夫人无子性贤不妬忌尝为太祖言曹氏相当生贵子宜善待之而曹氏亦自谦退相得甚欢曹氏封晋国夫人后生子是为庄宗太祖性暴怒多杀人左右无敢言者惟曹氏从容諌譬往往见听及庄宗立事曹氏尤谨其救赵破燕取魏博与梁战河上十余歳歳尝驰归省母至三四人皆称其孝庄宗即位册尊曹氏为皇太后而以嫡母刘氏为皇太妃太妃往谢太后太后有慙色太妃曰愿吾儿享国无穷使吾获没于地以从先君幸矣复何言庄宗灭梁入洛使人迎太后归洛居长夀宫而太妃独留晋阳同光三年五月太妃薨七月太后崩諡曰贞简葬坤陵而太妃无諡太妃与太后甚相爱其送太后于洛也涕泣而别归而思慕遂不起太后闻之欲驰至晋阳视疾及卒又欲自往之庄宗泣諌乃止而太后自太妃卒悲哀不饮食逾月亦崩
　　庄宗神闵敬皇后刘氏魏州成安人庄宗正室曰卫国夫人韩氏次燕国夫人伊氏其次后也初封魏国夫人后父刘叟黄须善医卜自号刘山人后生五六歳晋王攻魏禆将袁建丰掠得后纳之晋宫曹太后教以吹笙歌舞既笄甚有色庄宗见而悦之庄宗已为晋王太后幸其宫置酒为夀自起歌舞太后欢甚以刘氏赐庄宗先是庄宗攻梁军于夹城得符道昭妻侯氏宠冠宫中谓之夹寨夫人庄宗出兵四方尝以侯氏从其后刘氏生子继笈庄宗以为己爱之刘氏又多智善迎顺意防由是宠益专自下魏博战河上十余年独以刘氏从其父闻刘氏贵诣魏宫上谒庄宗召袁建丰出刘叟示之建丰曰是曩时防刘氏黄须丈人也然刘氏方与诸夫人争宠以门望相髙因大怒曰妾父不幸死于乱兵妾去乡时犹忆环尸恸哭此田舍翁安得至此因命笞刘叟于宫门庄宗即位欲立刘氏为皇后而韩夫人正室也伊夫人位次在刘氏上以故难其事而未发宰相豆卢革枢密使郭崇韬希防言刘氏当立庄宗大悦同光二年四月册刘氏为皇后封韩氏淑妃伊氏徳妃庄宗自灭梁志意骄怠宦官伶人乱政后特用事于中自以出贱微逾次得立以为佛力又好聚敛分遣人为商贾至于市肆间薪刍果茹皆称中宫所卖四方贡献一上天子一入中宫宫中货贿山积惟写佛书馈赂僧尼是时皇太后及皇后交通藩镇太后称诰令皇后称教命两宫使者旁午于道庄宗有爱姬甚有色而生子后心患之庄宗燕居宫中元行钦侍侧庄宗问曰尔新丧妇其复娶乎吾助尔聘后指爱姬请曰帝怜行钦何不赐之庄宗不得已佯诺之后趣行钦拜谢行钦再拜起顾爱姬肩舆已出宫矣庄宗不乐称疾不食者累日同光三年秋大水两河民流徙京师赋调不充六军之士往往殍踣乃预借明年夏秋租税百姓号泣于路庄宗方与后荒于畋游十二月己卯猎于白沙后率皇子后宫毕从癸未乃还所至责民供给壊什器彻庐舍而焚之县吏畏恐亡窜山谷明年三月客星犯天库有星流于天棓占星者言御前当有急兵宜散积聚以禳之宰相请出库物给军庄宗许之后曰吾夫妇得天下虽因武功盖亦有天命命既在天人如我何因取妆奁及皇幼子满喜置帝前曰诸侯所贡给赐已尽宫中所有惟此耳请鬻以给军宰相惶恐而退及赵在礼作乱出兵讨魏始出物以赉军军士负而诟曰吾妻子已饿死得此何为庄宗东幸汴州至万胜而还过罂子谷道路隘狭庄宗见从官执兵仗者皆以好言劳之曰适报魏王平蜀得蜀金银五十万当悉给尔等对曰陛下与之太晚得者亦不感恩庄宗泣下因顾内库使张容哥索袍带以赐之容哥对曰尽矣军士抽刀逐之左右救之而免容哥曰皇后惜物不以给军而归罪于我事若不测吾身万段矣乃投水死郭从谦反庄宗中流矢伤甚卧绛霄殿廊下渴欲得饮后令宦者进飱酪不自省视庄宗崩后与李存渥等焚嘉庆殿拥百骑出师子门后于马上以囊盛金器寳带欲于太原造寺为尼在道因与存渥奸至太原削发为尼明宗入立遣人赐后死晋天福五年追諡曰神闵敬皇后自唐末丧乱后妃之制不备至庄宗时后宫有昭仪昭容昭媛出使御正侍真懿才咸一瑶芳懿徳宣一等名号不可胜纪庄宗遇弑后宫皆散走朱守殷入宫选得三十余人虢国夫人夏氏以尝幸于庄宗守殷不敢留明宗立悉放庄宗时宫人还其家夏氏归于河阳节度使夏鲁竒以同姓也后嫁契丹突厥李赞华赞华性酷毒喜杀人婢妾微过常加刲灼夏氏惧求离婚乃削发为尼以卒而韩淑妃伊徳妃皆居于太原晋髙祖反时为契丹所虏
　　明宗和武宪皇后曹氏【按五代会要及薛史皆作和武显皇后欧史作宪恐误】昭懿皇后夏氏皆不见其世家夏氏无封爵明宗未即位前卒天成元年封楚国夫人曹氏为淑妃追封夏氏晋国夫人长兴元年立淑妃为皇后而夏氏所生二子皆已王乃追册为皇后諡昭懿
　　宣宪皇后魏氏镇州平山人也初适平山民王氏生子十歳矣明宗为骑将掠平山得其子母以归居数年魏氏卒其子是为潞王从珂明宗时从珂已王乃追封魏氏为鲁国夫人废帝即位追尊为皇太后清泰三年諡曰宣宪
　　淑妃王氏邠州饼家子也有美色少事梁故将刘鄩为侍儿鄩卒王氏无所归明宗因安重诲以纳之王氏素得鄩金甚多悉以遗明宗左右及诸子妇人人皆为称誉明宗益爱之而曹淑妃为人简质常避事由是王氏专宠明宗即位立曹氏为皇后王氏为淑妃妃事后甚谨每帝晨起盥栉服御皆妃执事及罢朝帝与后食妃侍食彻乃退未尝少懈后亦怜之然宫中事皆主于妃明宗病妃与宦者孟汉琼出纳左右遂専用事杀安重诲秦王从容皆与焉刘鄩诸子皆以妃故封拜官爵愍帝即位册尊皇后为皇太后妃为皇太妃初明宗后宫有生子者命妃母之是为许王从益愍帝以司衣王氏事连太妃心不悦欲迁之至徳宫以太后素善妃惧伤其意而止然待之甚薄废帝立视妃颇厚石敬瑭兵犯京师太后与废帝俱自焚死妃与许王从益及其妹匿于鞠院以免晋髙祖立妃自请为尼不可乃迁于至徳宫晋迁都汴以妃俱束髙祖皇后事妃如母出帝即位妃还洛阳契丹入京师赵延夀所尚明宗公主已死耶律徳光乃为延夀娶永安公主公主素亦养于妃妃至京师主婚礼寻还洛阳徳光北归萧翰召立从益汉髙祖入乃杀妃语详从益
　　愍帝孔皇后父循自有后有贤行生四子愍帝即位立为皇后【按五代防要后初封鲁国夫人】未及册命而难作后为废帝所弑四子皆见杀晋髙祖立追諡曰哀【按五代会要事在天福五年】废帝皇后刘氏父茂威应州浑元人后为人彊悍废帝素惮之初封沛国夫人即位立为皇后弟延皓累官天雄军节度使延皓素谨厚及贵而改节以后故用事受赇掠人园宅在邺不恤军士军士皆怨捧圣都虞侯张令昭以兵逐延皓延皓走相州令昭乃闭城遣其副使边仁嗣请已为节度废帝遣范延光讨令昭斩之有司请以延皓行军法废帝以后故但削官爵而已
　　晋
　　髙祖李皇后　　　　　安太妃
　　出帝冯皇后
　　髙祖皇后李氏唐明宗皇帝女初号永宁公主清泰二年封魏国长公主自废帝立尝疑髙祖必反三年公主自太原入朝千春节辞归留之不得废帝醉语公主曰尔归何速欲与石郎反邪公主归以语髙祖髙祖益不自安髙祖即位公主当为皇后天福二年三月有司请上皇太妃寳册太妃者髙祖庶母刘氏也髙祖以宗庙未立谦抑未遑七年诏尊太妃为皇太后未奉册而髙祖崩故后亦讫无册命出帝立册尊为皇太后太后为人彊敏髙祖常严惮之出帝冯皇后用事太后数训诫之帝不从乃及于败开运四年正月丁亥朔耶律徳光入京师帝与太后肩舆郊迎徳光不见馆于封禅寺以兵守之时雨雪寒冻皆苦饥太后乞食于寺僧僧辞阴祈守者乃稍得食辛卯徳光降帝为光禄大夫检校太尉封负义侯迁于黄龙府徳光使人谓太后曰闻重贵不从母教以至此可自便勿与俱行太后曰母不随子欲何所归于是太后与冯皇后皇弟重睿皇子延煦延寳等举族从帝而北所经州县皆故晋将吏有所供馈不得通路旁父老争持羊酒献衞兵不使见帝皆涕泣而去自幽州行十余日过平州出榆闗行砂碛中饥不得食遣宫女从官采木实野蔬而食又行七八日至锦州辽人廹帝与太后拜安巴坚画象帝不胜其辱泣而呼曰薛超误我不令我死又行五六日过海北州至东丹王墓遣延煦拜之又行十余日渡辽水至渤海国铁州又行七八日过南海府遂至黄龙府是歳六月契丹国母徙帝太后于懐密州州去黄龙府西北一千五百里行过辽阳二百里而国母为永康王所囚永康王遣帝太后还止辽阳稍供给之明年四月永康王至辽阳帝白衣纱帽与太后皇后诣帐中上谒永康王留与坐饮酒奏乐帐下伶人从官望见故主皆悲泣不自胜五月永康王上陉其妻兄禅奴爱帝小女求之帝辞以尚幼永康王驰一骑取之以赐禅奴八月下陉太后驰至霸州见永康王求于汉儿城侧赐地种牧为生永康王以太后从行十余日遣还辽阳明年二月徙帝太后于建州自辽阳东南行千二百里至建州得地五十余顷帝遣从行者耕而食之明年三月太后寝疾无医药尝仰天泣南望防手骂杜重威李守贞等曰使死者无知则已若其有知不赦尔于地下八月疾革谓帝曰我死焚骨送范阳佛寺毋使我为异地遂卒帝与皇后宫人皆被发徒跣扶柩至赐地焚其骨葬焉
　　安太妃代北人不知其世家为敬儒妻生出帝帝即位尊为皇太妃妃老而失明从出帝北迁自辽阳走建州卒于道临卒谓帝曰当焚我为灰南向飏之庶遗魂得反中国既卒碛中无草木乃毁奚车焚之载其烬骨至建州李太后亦卒遂并葬之
　　出帝皇后冯氏定州人父蒙以巧佞为安重诲所喜表为邺都副留守髙祖留守邺都得蒙懽甚乃为重娶蒙女重早卒后寡居有色出帝悦之髙祖崩梓宫方在殡出帝纳以为后以六宫仗衞太常鼓吹导后至西御庄见于髙祖影殿羣臣皆贺帝顾谓冯道等曰皇太后之命与卿等不任大庆羣臣出帝与皇后酣饮歌舞过梓宫前醊而告曰皇太后之命与先帝不任大庆左右皆失笑帝亦自絶倒后既立专内宠兄玉执政内外用事晋遂以乱随帝北迁哀帝之辱数求毒药欲与帝俱饮以死而药不可得周显徳中有人自契丹亡归者言帝与皇后诸子皆无恙后不知其所终【按出帝妃尚有楚国夫人丁氏乃延煦母见张彦泽传中史不为立他书亦无可考】
　　汉
　　髙祖李皇后
