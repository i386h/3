<!-- { "loadSidebar": true } -->
　　通释
　　【臣】等谨按等韵之书人各异説以学有华梵之异而师法多门又各据所传以为之説也自唐以后始立三十六母及四声等子而司马光刘鉴韩道昭真空因之门法日以加详然唐以前若沈约之纽字图神珙之四声五音九弄诸图大抵皆以古切字要法因烟人然之为之纽弄无云字母及等子者今其法具载玉篇广韵诸书特以切法烦碎图式错讹故人不省释耳大藏所译诸经字母自晋竺昙摩罗察梁僧伽婆罗而下凡十家一十二种然亦颇有异同等韵家无津逮者惟宋沈括据唐实义难陀所译华严经字母四十二字以为各有理致而亦不能详言其义也伏读
　　钦定同文韵统华梵字母合璧谱取梵音三十六字为华音字母所从出者列于上而以华言列于下合为一谱各按音韵呼法展转求之则华之某字出于梵之某字显然共见已谨载之六书卷中兹不再见今秪敬録大藏经字母同异谱于卷首以见梵呗源流具有本末其玉篇广韵诸切法及等韵诸家异同之説并以从而华梵二家切韵之大凡于兹畧备矣盖华学以反切为主自魏孙炎创为尔雅音其事大行故髙贵乡公不解反语以为怪异厥后周颙沈约以平上去入为纽尤为详备故玉篇广韵所载切法皆以字纽反切不云字母也梵学以字母为主自隋志载婆罗门书以十四贯一切音若大藏所载译经十家一十二种皆字母也唐舍利立字母三十守温又増六母为三十六母盖始以切字要法因烟人然之标之为母而华梵二家之学于兹而合至于等子之説虽创自宗彦而二百六部之旧实以字音洪细而分后人不明音有古今华梵之异错立门法遂滋棼扰北魏吕静仿李登声之法作韵集五卷宫商角徴羽各为一篇徐景安乐书以宫为上平商为下平角为入徴为上羽为去是字音分配五音之权舆而玉篇广韵以牙舌唇齿喉分配盖又不同今悉仍旧説载之并加辨证于后
　　大藏经字母同异谱








<史部,别史类,钦定续通志,卷九十六>
<史部,别史类,钦定续通志,卷九十六>
<史部,别史类,钦定续通志,卷九十六>
　　【臣】等谨按天竺字母五十字唐贞观初吐蕃相阿努身至中印度国依其本音译以唐□之字以为西域传布经呪之用其前十六字为音韵字然惟阿伊乌唎利厄鄂七字为单字其七字之下又细书一字者即七字之长声昻字即阿字合英字收□即阿字斯字收故十六字之中止七字为单字然唎利二字以翻切字配之仍系各字之下本字音不能另成一字故七字之中又止阿伊乌厄鄂五字为单字皆收声于本字之喉音与
　　国书第一字头之阿厄伊鄂乌五字相对其转韵所成之字皆从此五字而生而伊乌厄鄂又皆根于阿字故阿字为元声也后三十四字为翻切字其字音相近而呼法不同者嘠噶□匝杂□查楂□答逹□巴拔□十五字皆各三字相近而嘠匝等字紧读噶杂等字缓读□□等字喉音读也阿努又采天竺字母合之西畨语音自制西畨字母三十字惟末一阿字系天竺之音韵字嘠喀噶□□答塔逹纳巴葩拔嘛匝攃杂斡鸦喇拉沙萨哈二十三字系天竺之翻切字其于天竺音韵十六字止取一阿字者以阿字为元声包括终始音韵字由此而生翻切字即于此收韵故天竺用于字母之首西畨用于字母之末则始终之义显然矣其余音韵十五字皆不用者则以阿字加各记号即成伊乌厄鄂唎利七字长呼即成叠书七字阿字合英字收声即成昻字阿字斯字收声即成□字皆于三十字母之内足以生之故皆不用其于翻切三十四字止取二十三字其余□□□□□查义楂那卡□十一字皆不用者以噶杂楂逹拔五字西番无哈字音者故不用查义楂三字西番例即于嘠喀噶三字内转出故亦不用那字西番无卷舌音卡字天竺兼喀哈二音西番例则或用喀字或用哈字□字天竺兼掐义二音西番则或作掐字或作义字亦于喀字内转出故亦不用此西番字母所以原本于天竺而较天竺尤简要也其増设□□□纱靸婀六字者□□□三字系天竺字母所无婀字与阿字音本相同名小阿字然阿字止作正音而小阿字则可作引字用于字前可作随字用于字后纱字与纱字靸字与萨字音亦相同而沙萨音紧纱靸音缓又沙萨二字加引字仍读本字纱靸二字加引字则其音随之而变故因其用而増设之也隋志称婆罗门书以十四字贯一切音是为反切之祖然考之大藏经典则金刚顶文殊问师利问三经各五十字母前十六字为音韵后三十四字为翻切字与天竺字母相合其余光赞般若经则四十一字大般若经则四十三字放光般若摩诃般若及华严诸经俱四十二字各有多少之殊至其所定字母惟阿字为元声诸经俱同余如师利问之伊忧厘梨文殊问之伊坞污□金刚顶之壹翳嗢汚般若之罗逻洛波华严之啰多跛波等字大多互异盖其师资各别或同字而异呼或异字而同呼不能以画一也沈括梦溪笔谈梵学喉牙齿舌唇之外又有折摄二声折声自脐轮起至唇上发如□字浮金反之是也摄声鼻音如歆字鼻中发之是也字母则有四十二【此下所列即唐时实义难陀所译华严经之阿多波者等四十二字不具録】为法不同各有理致虽先正所不言然不害有此理据此则梵音又多折摄二声宜其字母之多矣至于配合生字诸经皆无明文惟实义难陀所译华严经字母四十二后世沙门每字各唱演十二字仍归本字收声共十三字成句毎诵经一叚毕唱演三四句故沈括所论亦秖以华严字为据贝防繁多学者未易综览而转梵为华之故今所传韵书皆无有补及之者然逐字寻声因声考字则华梵字母实无异同若夫中华有闭口西域有弹舌因字制母故多少不同即西番字母本于天竺而弹舌及卷舌诸音则西番无之而别有□□□等六字可以知立母者随各处之语音而为之原不必拘于一定矣方以智通雅载婆罗门十四字为阿佒鞥翁乌熝哀医因安音谙讴阿盖即华严字母之音韵西洋人金尼阁着西儒耳目资字父共三十分为轻重曰则者格百徳日物弗额勒麦搦色石○为轻曰测撦克魄忒○○○○○○○○○黒为重其所云字父即中国之字母也其自鸣字母曰了额衣阿乌则喉声也旁转之又列四十五字共五十曰字母乃中国之韵也与
　　国书第一字头及天竺之音韵字相同
　　古切字要法
　　因烟　人然　新鲜　涎　迎妍　零连　清千賔邉　经坚　神禅　秦前　宁年　寅延　真氊娉偏　亭田　澄纒【一作陈】　　平便　擎防　轻牵称燀【一作禅】　　丁颠　兴掀　汀天　精笺　民□声羶　刑贤　○○　○○
　　【臣】等谨按因烟人然等字凡三十一本以末四虚圏作芬番文樠四字亦分为三十此法自魏秘书孙炎作反语后即有之传之最古故神珙之五音九弄诸图下及海篇诸书皆用此法作切无有言及字母者韩道昭吕维祺皆云唐舍利初置字母三十后梁山僧守温益以六母盖即此切字要法之三十舍利标出见溪郡疑等字为三十母而守温又増六母为三十六母耳然字海所云守温添防奉帮滂状娘六母者亦不可信切字要法三十除四无文者外凡五十六字以字母考之少知彻澄娘非奉六母此即隔交互诸门法所由起守温所増六字盖即在所少六母之内并舍利原定之三十母总之为三十六母也
　　沈约纽字图
　　章　【灼良切　　　　　正纽入声为首章畧切　　　　　到纽平声为首】
　　【章灼良畧是防声　防声平声为首灼畧章良是叠韵　叠韵入声为首】
　　掌　【章两切　　　　　正纽平声为首掌良切　　　　　到纽上声为首】
　　【章掌良两是防声　防声平声为首掌两章良是叠韵　叠韵上声为首】
　　障　【章饷切　　　　　正纽平声为首障伤切　　　　　到纽去声为首】
　　【章障伤饷是防声　防声平声为首障饷章伤是叠韵　叠韵去声为首】
　　灼　【章畧切　　　　　正纽平声为首灼良切　　　　　到纽入声为首】
　　【章灼良畧是防声　防声平声为首灼畧章良是叠韵　叠韵入声为首】
　　防　【剔灵切　　　　　正纽入声为首防歴切　　　　　到纽平声为首】
　　【防剔灵厯是防声　防声平声为首剔厯防灵是叠韵　叠韵入声为首】
　　颋　【防井切　　　　　正纽平声为首颋精切　　　　　到纽上声为首】
　　【防颋精井是防声　防声平声为首颋井防精是叠韵　叠韵上声为首】
　　聼　【剔径切　　　　　正纽入声为首聼击切　　　　　到纽去声为首】
　　【聼剔径击是防声　防声去声为首剔击聼径是叠韵　叠韵入声为首】
　　剔　【防厯切　　　　　正纽平声为首剔灵切　　　　　到纽入声为首】
　　【防剔灵厯是防声　防声平声为首剔厯防灵是叠韵　叠韵入声为首】
　　【臣】等谨按此图分正纽到纽防声叠韵四法试即以章字论之余可推章掌障灼与行韵之良两饷畧皆正纽之四声也就正纽中细分之则有正到二纽章为正灼为到以灼良切章为正纽故云入声为首章畧切灼为到纽故云平声为首此二法皆以正纽之字出切同韵之字行韵故为正纽到纽若以旁纽之字出切则是同母之字不必一纽是为正反到反不得云正纽到纽矣若不拘正纽旁纽之字出切而以本字行韵则为防声故章灼切灼良畧切畧为防声以本字出切而取同韵之字行韵则为叠韵故灼畧切灼章良切章为叠韵其云防声平声为首叠韵入声为首者皆据灼字言之章灼切灼为防声故云平声为首灼畧切灼为叠韵故云入声为首盖防声不拘平入但取同母若叠韵之法出切行韵二字必系同韵故据灼字而言灼畧切灼以灼字出切而畧字与之同韵二字皆入声也若据章字而言则必云平声为首矣惟入声以入为首平声以平为首则出切行韵皆同一韵而为叠韵也此防声叠韵法皆以正纽之字而言若神珙之圆方二图则皆兼旁纽言之也广韵载此图题为防声叠韵法按图具正纽到纽防声叠韵四法不得仅以防声叠韵目之神珙序云梁沈约创立纽字图皆以平书碎寻难见因列五圆图二方图此图在方圆图之前而毎字又系平书是即沈之纽字图也因改题之以正广韵刋本之误其错互者并加厘正
