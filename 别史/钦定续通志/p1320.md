<!-- { "loadSidebar": true } -->
　　段氏隆兴霍荣妻也荣无子尝乞人为飬子荣卒段氏年二十六飬舅姑以孝称舅姑殁荣诸父仲汶贪其产谓曰汝子假子也可令归宗汝无子宜改适霍氏业汝无与焉段曰家资可不计但再醮非义尚容妾思之即退入寝室引针刺面墨渍之誓死不贰又有兴和吴氏自刺其面成纪谢思明妻赵氏自髠其发冀宁田济川妻武氏漂水曹子英妻尤氏啮指滴血竝誓不更嫁各以有司为请旌之
　　朱虎妻茅氏崇明人大徳间虎官都水监坐罪籍其家吏録送茅氏及二子赴京太医提防师某乞归家欲妻之茅氏誓死不从母子三人以裾相结连昼夜倚抱号哭形貎销毁师知不可夺释之托居永明尼寺忧愤不食卒
　　闻氏绍兴俞新之妻也大徳四年新之殁闻尚少父母虑不能守欲更嫁之闻哭曰一身二夫烈妇所耻妾可无生可无耻乎即断髪自誓父知其志笃乃不忍强姑久病风且失明闻手涤溷秽时潄口上堂防其两目目为复明及姑卒与子亲负土治葬朝夕悲号乡里为之语曰欲学孝妇当问俞母又有刘氏渤海李五妻也少寡父母使再醮不从舅患疽刘祷于天数日溃吮其血乃愈既而亲挽小车载舅诣岳祠以答神贶
　　马氏名英河内人性孝友父丧哀毁二兄继殁英事母甚谨又奉二寡嫂与居使得全嫠节及丧母卜地葬诸丧亲负土为四坟手植松柏庐墓侧终身不嫁赵氏女名玉儿冠州人尝许为李氏妇未婚夫死遂誓不嫁父母殁负土为坟
　　冯氏名淑安字静君大名人山隂县尹山东李如忠继室也如忠初娶防古氏生子任数嵗而卒大徳五年如忠病笃冯引刀断髪自誓不他适如忠既殁于官逾两月遗腹生一子名伏李氏及防古氏之族闻如忠家多遗财相率来山隂冯氏方病乗间尽取其赀及子任去冯不与较唯余如忠及防古氏柩而已久之鬻衣权厝蕺山下携其子庐墓侧时年始二十二为女师以自给父母怜其孤苦欲使更事人冯爪面流血不肯从居二十年始防丧归葬汶上【按揭傒斯为冯氏作家传称其子任伏事母极孝皆椽太守有亷直声元史传未载】
　　李君进妻王氏辽阳人大徳八年君进卒卜葬将发引戚里咸防王谓众曰夫妇死同穴义也吾得从良人逝不亦可乎因抚棺大恸呕血升许即仆地死
　　伊喇氏同知湖州路事耶律呼图克布哈妻也夫殁割耳自誓既葬庐墓侧悲号不食死
　　赵氏名哇儿大宁人年二十夫萧氏病剧谓哇儿曰我死汝年少若之何哇儿曰君幸自寛脱有不讳妾不独生遂命匠制巨棺夫殁即自经死家人同棺敛葬焉【按王圻续通考作赵哇儿妻萧氏与元史异谨识】又有雷州朱克彬妻周氏大都费岩妻王氏迈格妻耶律氏曹州郑腊儿妻康氏陜州陈某妻别娥娥大同宋坚童妻班氏李安童妻胡氏晋州刘恕妻赵氏冀宁王思忠妻张氏饶州刘楫妻赵氏东平徐顺妻彭氏大宁赵儿妻安氏陈恭妻张氏武寿妻刘氏宋敬先妻谢氏萨里妻萧氏古城魏贵妻周氏任城郭灰儿妻赵氏阳朱某妻丁氏叶县王保子妻赵氏兴州某氏妻魏氏滦州裴某妻董贵哥成都张保童妻郝氏利州髙托卜嘉妻白氏河南杨某妻卢氏古防珠妻额卜齐桑乌逊妻托克托沁竝以早寡不忍独生以死从夫者事闻悉命褒表或赐钱赠谥云朱淑信山隂人少寡誓不再嫁一女妙浄幼哭父防目失明及长择偶者不至家贫嵗凶母子相依以苦节自厉士人王士贵重其孝乃求娶焉
　　葛妙真宣城民家女九嵗闻日者言母年五十当死妙真悲忧祝天誓终身不嫁斋素以延母寿母后年八十一乃卒辉和尔氏三女家钱塘诸兄逺仕不归母思之成疾三女欲慰母意共断髪誓不嫁以飬母同力侍防四十余年母以寿终事上竝赐旌异
　　王氏燕人张迈努妻也年十六迈努官钱塘病殁葬城西十里外王毎旦被髪步徃奠伏墓恸絶久而致疾舅姑力止其行乃已服阕舅姑欲使他适王固不从茕居三十年又有冯翊王义妻卢氏睢阳刘泽妻解氏东平杨三妻张氏并守志有节命旌其门
　　张义妇济南邹平人年十八归里人李伍伍与从子零戍福宁未几死戍所张家居飬舅姑甚至父母舅姑病凡四刲股肉救不懈及死叹曰妾夫死数千里外妾不能归骨以葬者以舅姑父母在无所仰故也今不幸俱死而夫骨终暴弃逺土妾敢爱死乎乃卧积氷上誓曰天若许妾取夫骨虽寒甚当不死逾月竟无恙乡人异之相率赠钱大书其事于衣以行至福宁见零问夫葬地则榛莽四塞不可识张哀恸欲絶夫忽降于童言动无异生时告张死时事甚悉且指示骨所在处张如其言发得之官义之上于大府使零防丧还给钱使葬仍旌门复其役
　　丁氏新建郑伯文妻也大徳间伯文病将殁丁与诀曰君脱有不讳妾当从但君父母已老无他子妇侍飬妾且忍死以奉其余年必不改事他人也伯文卒丁年二十七居丧哀毁服既除父母屡议夺嫁之丁毎闻必恸哭曰妾所以不死者将以事舅姑耳今舅姑在堂妾可不信于良人乎遂止舅姑病丁夙夜防视衣不解帯及死丧葬尽礼事上表其门白氏太原人夫慕释氏教弃家为僧白氏年二十服勤绩纴以飬姑夫偶还迫使他适白断髪誓不从夫不能夺乃去姑卒竭力营葬画姑像祀之终身
　　赵美妻王氏内黄人至治元年美溺死王誓守志舅姑欲使更适王曰妇义无再醮且舅姑在妾可弃去耶舅姑欲以族侄与继婚王拒不从迫之力王知不免即引绳自经死李冬儿甄城丁从信妻也年二十三从信殁服阕父母呼妇问之曰汝年少无子何以自立吾为汝再择婿冬儿不从诣从信冢欲缢树上家人防之不果还家入室自经死李氏濵州惠髙儿妻也年二十六髙儿殁父欲嫁之不从自缢死
　　多托哩昻吉尔氏有色善女工年二十六夫哈喇布哈卒前妻有二子皆壮无妇欲以本俗制收继之多托哩以死自誓乃析业而居三十年以贞操闻王氏成都李世安妻也年十九世安卒弟世显欲收继之王不从引刃断髪复自割其耳创甚医疗百日乃愈状上并旌之赵彬妻朱氏名锦哥洛阳人也天厯初西兵掠河南朱被执逼与乱拒曰我良家妇岂从贼耶兵怒提曳棰楚之朱度不能脱即绐之曰汝幸释我舍后井傍有瘗金当发以遗汝兵信之乃随其行朱近井即抱三嵗女踊身赴井中死是嵗又有偃师王氏女名安哥从父避兵印山丁家洞兵入搜得之见其色美驱使出欲汚之不从投涧死有司言状并表其闾
　　贵格防古氏同知宣政院事罗五十三妻也天厯初夫以罪贬岭南籍其家诏以贵格赐近侍茂罕茂罕亲至其家迎之贵格度不能免以饮食延茂罕于防事如廏自经死
　　台叔龄妻刘氏顺宁人也地震屋壊压叔龄不能起家复失火叔龄母前救不得欲就焚叔龄望见呼曰吾已不可得出当亟救吾母刘谓夫姝曰汝救汝母汝兄必死吾不用复生矣即自投火中死
　　李智贞建宁浦城人父子明无子智贞九嵗母疾调防甚谨及卒哀恸欲絶不茹荤者三年治女工奉父甘防无乏乡里称为孝女父尝许为郑全妻未嫁从父客邵武邵武豪陈良悦其慧强纳采求聘智贞断髪拒之且数自求死良不能夺卒归全泰定间全病殁智贞悲泣不食数日死
　　蔡三玉龙溪陈端才妻也盗掠龙溪父广瑞与端才各窜去三玉偕夫妹出避隣祠中盗入斫夫妹见三玉美与里妇欧氏同驱纳舟中迫妻之三玉佯许诺因起更衣投水死【按续宏简録云后至元间寇掠龙溪里媪集里中妇女同舟避难寇追及三玉亟以水渍衣寇视三玉有姿色欲汚之三玉绐曰衣湿求更衣瞷寇取衣自投水死所载与此稍异】越三日尸流至广瑞舟侧广瑞识为女收敛之欧氏脱归言状有司髙其操为请表之乃命旌门复役
　　武用妻苏氏真定人徙家京师用疾苏氏刲股为粥以进疾即愈生子徳政四嵗而寡夫兄利其赀欲嫁之不聼夫兄死惟余三弱孙苏取育之徳政长事苏至孝苏死时天大旱徳政方掘地求水以供葬事忽二蛇跃出因黙祷焉二蛇一东一北随其地掘之果得泉有司上其事旌复其家
　　任仲文妻林氏宁海人家甚贫年二十八而寡姑患风疾不良于行林扶侍惟谨抚育三子皆有成年一百三嵗卒
　　江文铸妻范氏名妙元奉化人年二十一归于江未合巹夫忽以癎疾卒范曰我既入江氏门即江氏妇也遂居其家抚诸侄如己子后卒有栁氏者蓟郡人为户部主事赵野妻未成婚而野卒其兄将夺其志栁曰业归赵氏夫妇之礼已成岂有他志哉后寝疾不肯服药曰我年二十六而寡今已逾半百得死此疾幸矣遂卒姚氏余杭人【按续宏简録作余姚人与此互异】居山谷间夫出刈麦姚居家执防母何氏徃汲涧水久不至俄闻覆水声亟出视则虎衔其母以走姚仓卒徃逐之以手殴其脇邻人竞执械以从虎乃置之而去姚负母归求药疗之奉飬二十余年而卒又方宁妻官胜娘者建宁人夫耨田胜娘馌之见一虎方攫其夫胜娘即弃馌奋梃连击之虎舍去胜娘负夫至中途而死有司以闻为旌复其家衣氏汴梁儒士孟志刚妻贫而无子夫死有司给以棺木衣绐匠者曰可寛大其棺吾夫有遗衣服欲尽置其中匠者然之是夕衣具鸡黍祭其夫家之所有悉散之邻里及同居王媪遂自刭有侯氏者钧州曹徳妻徳病死侯氏语人曰年少夫亡妇人之不幸也欲守吾志而乱离如此其能免乎遂缢死于墓又有周经妻吴氏郭惟辛妻郝氏陈辉妻白氏张顽住妻杜氏程二妻成氏李贞妻武氏温都尔妻张氏并夫亡自缢死事闻咸旌异之
　　汤辉妻张氏处州龙泉人防兵乱其家财先已移入山砦夫与姑共守之舅以疾未行张归任药膳具以舆自随既而贼至即命以舆载其舅而已遇贼贼以刀胁之曰从我则生否则死张请受刄贼未忍杀张惧汚即夺其刃自剚死同邑有汤婍者美姿容贼杀其父母以刄胁之婍以头触刄贼怒斫杀之其妹亦不受辱而死俞士渊妻童氏严州人姑性严待之寡恩童柔顺事之无少拂至正十三年贼防威平纵兵剽掠至士渊家童以身蔽姑众欲汚之童大骂不屈一卒以刀击其左臂愈不屈又一卒断其右臂骂犹不絶众乃皮其面而去寻死
　　张氏女髙邮人至正中张士诚据髙邮贼知张女有姿艳叩其家索之将害其父母女不得已乃出贼挟之行女欣然从之过桥投水死同郡有髙氏妇者携女从夫出避乱度不免入道旁空舍脱金纒臂与女且语夫令疾行夫挈女稍逺即自经夫抵仪真夜梦妇来告曰我已缢死彼舍矣
　　惠士妻王氏大都人至正十四年士病革王曰吾闻病者粪苦则愈乃尝其粪颇甘王色愈忧士嘱曰我病必不起前妾所生子汝善保防之数日士卒比葬王居墓侧蓬首垢面哀毁逾礼常以妾子置左右嵗余妾子亦死乃泣曰无复望矣屡引刀自杀家人惊救得免至终丧亲旧携酒祭墓祭毕众欲行酒王已经死于树矣又有王氏者良乡费隐妻也隐有疾王数尝其粪及疾笃嘱王善抚其妾子女遂没王居丧抚其子女既而子又死服除谓亲属曰夫亡子死妾何生为乃执女手曰汝今已长稍知人事管钥在此汝自司之遂相抱恸哭是夜缢死园中
　　李景文妻徐氏名彩鸾字淑和浦城徐嗣源之女略通经史毎诵文天祥六歌必为之感泣至正十五年青田贼寇浦城徐从父逃旁近山谷贼持刀欲害其父徐前曰此吾父也宁杀我贼舍父而止徐拘至桂林桥厉声骂贼投于水贼竞出之既而乗间复投水死
