<!-- { "loadSidebar": true } -->
　　欧阳珣字全美吉州庐陵人崇寜五年进士累官将作监丞金人逼京师朝议割河北绛磁深三镇地讲和珣率其友九人上书极言不可及事急防议珣复抗论当力战战败而失地他日取之直不战而割地他日取之曲时宰怒欲杀珣廼遣珣奉使割深州珣至深州城下恸哭谓城上人曰朝廷为奸人所误至此吾已辨一死来矣汝等冝勉为忠义报国金人怒执送燕焚死之刘韐字仲偃建州崇安人第进士累官陜西转运使刘法死夏人攻震武韐摄帅鄜延出竒兵之解其围夏人来言愿纳欵谢罪皆以为诈韐曰兵兴累年中国尚不支况小邦乎此情实也宻疏以闻诏许之西邉自是遂安韐求东归拜徽猷阁待制提举崇福宫起知越州方腊防衢婺越大震官吏悉遁或具舟请行韐曰吾为郡守当与城存亡不为动益厉战守备防至城下击败之拜述古殿直学士召为河北河东宣抚参谋官时邉臣言燕民思内附童贯蔡攸方出师而种师道之军溃韐意邉报不实即驰白贯攸请班师又论燕蓟不可得正使得之屯兵遣饷经费无艺必重困中国还次莫州防郭药师以涿州降戎车再驾以韐议异徙知眞定府药师入朝韐宻奏乞留之不报徙知建州改福州加延康殿学士或言其过阙时见御史中丞有所请遂罢起知荆南河北盗起复以守真定韐单骑赴镇招贼首夏宏服罪奏以官纵其党归田里一路遂平金人谋南牧韐隂治城守以待变是冬金兵长驱内向及还治梯冲设围示欲攻击韐发强弩射之金人乃退自金兵之来诸郡皆塞门民坐困韐独纵樵牧如平日以时启闭钦宗善之拜资政殿学士时诸将救太原种师中姚古败以韐为宣抚副使太原防以韐为宣抚使【按东都事略云拜韐河北河东宣抚副使又云太原防以韐为宣抚使盖韐始为宣抚副使后又为宣抚使也宋史脱去为宣抚使事今补入】召入觐为京师四壁守御使宰相沮罢之京城不守始遣使金营金人命仆射韩正馆之僧舍正曰国相知君今用君矣韐曰偷生以事二姓有死不为也正曰军中议立异姓欲以君为正代得以家属行与其徒死不若北去取富贵韐仰天大呼曰有是乎书片纸使亲信持归报诸子即沐浴更衣酌巵酒而缢建炎元年赠资政殿大学士后谥忠显
　　徐揆衢州人靖康元年以太学生试开封府进士为举首未及大比而遭国难钦宗诣金营不归揆帅诸生扣南薫门以书白守门者乞逹二帅请车驾还阙二帅见书使以马载揆至军诰难揆厉声抗论为所杀建炎二年追録死节诏赠宣教郎而官其后
　　李若水字清卿洺州曲周人元名若冰上舍登第靖康元年累官太常博士【按东都事略云靖康初为太常博士宗史误作靖康元年为太学博士今改正】钦宗将遣使至金国议以赋入赎三镇召若水赐今名迁著作佐郎为使见尼堪于云中归兵已南下复假徽猷阁学士副冯澥以徃甫次中牟守河兵相惊以金兵至左右谋取间道去澥问何如若水曰戍卒畏敌而溃奈何效之今正有死耳令敢言退者斩众乃定既行叠具奏言和议必不可谐冝申饬守备至懐州遇馆伴萧庆挟与俱还及都门拘之于冲虚观独庆与澥入既所议多不从尼堪急攻城乃使若水入见帝帝幸金营成议而归擢若水礼部尚书固辞改吏部侍郎金人再邀帝出郊若水扈从以行金人计中变逼帝易服若水抱持而哭愤诋金人金人曵出击之败面气结仆地众皆散留鐡骑数十守视若水絶不食或勉之曰事无可为者公昨虽言国相无怒心今日顺从明日富贵矣若水叹曰天无二日若水寕有二主哉后旬日尼堪召计事且问不肯立异姓状若水曰上皇为生灵计罪已内禅主上仁孝慈俭未有过行岂冝轻议废立尼堪指宗朝失信若水曰若以失信为过汝其尤也尼堪令拥去反顾骂不絶口监军者挝破其唇噀血骂愈甚至以刃裂颈防舌而死髙宗即位特赠观文殿学士谥忠愍
　　吴革字义夫华州华阳人国初勲臣廷祚七世孙也少好学喜谭兵再试礼部不中乃从泾原军以秉义郎干办经略司公事金人南牧使尼堪军庭揖不拜责其贪利败约词直气劲尼堪少屈为追回威胜诸屯兵授书使归钦宗问割地与否利害对曰金人有吞噬之意愿悉起闗中士马赴都为备诏以为武功大夫閤门宣賛舍人持节谕陜西行至朱僊闻金人围京师复还与张叔夜同入城请于帝乞幸秦州又乞出城劫之使不敢近又乞诸门同出兵牵制冲突尾袭应援可一战而胜时众言已入皆不果车驾幸金营革以为堕其计徃请叔夜欲身见其大帅计事又不果行上皇妃后太子出郊革白孙乞留之不得乃与传谋于启圣僧院置振济局募士民就食隂以军法部勒所合已至数万多两河骁悍之士既而有立张邦昌之议革谋先诛范琼辈以三月八日起兵【按续通鉴时同谋者马伸张所吴伦等又有内亲事官数百人皆杀妻拏焚所居共谋举义传未详载附识于此】谋既定前期二日有班直甲士排闼入言邦昌以七日受册请急起事革乃披甲上马至咸丰门四面皆琼党绐革入帐被执革骂之极口引颈受害顔色不变其麾下百人皆死
　　滕茂实字秀頴杭州临安人政和八年进士靖康元年以工部员外郎假工部侍郎副路允廸出使为金人所留钦宗自离都城旧臣无敢问起居者茂实闻钦宗将至即自为哀词且篆宋工部侍郎滕茂实墓九字以授其友人钦宗及郊茂实具冠帻迎谒拜伏号泣金人迫令易服茂实力拒请从旧主俱行金人不许忧愤成疾卒云中绍兴二年赠龙图阁直学士官其家三人赵士跋濮王曾孙也靖康末为右监门卫大将军吉州团练使金人驱宗室北行士跋间道遁之邢州结土豪将举事有告者金人执而杀之事闻赠保寜军节度使谥忠果【按士跋原附赵士嶐传后今考系死于金折出另传】





　　钦定续通志卷五百十二
　　钦定四库全书
　　钦定续通志巻五百十三
　　忠义传
　　宋【三】
　　郝仲连【致厚】　郑骧　　　　刘汲
　　唐重【郭忠孝程迪】　孙昭逺　　　吕由诚【偰赵令佳】赵伯振　　　韩浩【朱庭杰　王允功　王荐周中　　周辛】
　　郭赞　　　　向子韶【新　　子襃子家】
　　宋昌祚【郑立　胡广　唐璟　蹇誉　徐兟　邵元通】杨粹中【杜绩】
　　龚楫【蒋子春】　李政　　　　郭浒【朱友恭】
　　屈坚　　　　赵叔凭　　　魏彦明
　　赵不试【叔皎】　郭永　　　　魏行可【郭元迈】
　　王复【郑褒　杨彭年】　孙晖　　　　徐徽言【适孙昂】杨照【丁元】　　崔纵【吴安国】　林冲之【郁　震霆】阎进【朱勣】　　赵令【王远　吴源刘卓】
　　陈淬【仲敏】　　赵训之【垒之　　聿之陈自仁　刘玠】
　　杨邦乂　　　朱跸【朱良　方允武】　唐琦
　　曽怘【悟】　　　李彦仙【邵云　吕圎登　宋炎贾何　阎平　　赵成】
　　郑覃　　　　薛庆　　　　赵立
　　王琦　　　　赵士医　　　刘惟辅【高子孺韩青】
　　刘泰　　　　翟兴【进　亮】
　　牛皓【高万　任安　秦元薛琪　张亨】　　王忠植
　　刘长孺　　　李嚞　　　　李靓
　　姚兴　　　　韦永夀【世坚】　张玘【世雄】
　　陈亨祖　　　王拱【朱赟】　　彊霓【震　康杰李伸】李诚之【士允　秦钜　秦浚　秦瀈　阮希甫赵汝标　宵时鳯　杜谔　严删中孙中　江士旺　陈兴曹全　邱卞　李斌】　　　王迸【吴从龙】
　　刘宣　　　　李亘【孙安道】　凌唐佐
　　僧真宝
　　郝仲连昌元人建炎元年金人略河中仲连时为贵州防御使宣抚范致虚遣节制河东军马屯河中就权府事金罗索以重兵压城仲连力战度不能守先自杀其家人城陷不屈其子致厚【二字据通鉴增】亦遇害后赠中侍大夫明州观察使
　　郑骧字潜翁信之玉山人登元符三年进士第知溧阳县岁饥民亡漕司按籍督逋赋骧尽去其籍使者欲绳以法骧曰着令约二税为定数今不除则逋愈多民愈贫赋愈不办使者不能屈累官京兆府等路提举常平高宗初以直秘阁知同州兼沿河安抚使时谋巡近甸金陵南阳长安为驻跸计骧言南阳金陵偏方非兴王地长安四塞天府之国可以驻跸会帝东幸州复请自楚泗汴洛以迄陜华各募精兵首尾相应庶敌势不得冲决不报金将罗索薄同州及韩城骧遣兵拒险击之失利金人乗胜径至城下通判以下皆遁去骧曰所谓太守者守死而已翼日城陷赴井死赠通议大夫枢密直学士諡威愍
　　刘汲字直夫眉州丹陵人绍圣四年进士累官开封府推官宰相王黼初领应奉司汲对客辄诋之黼闻奏谪监蓬州税钦宗召赴关时置京西转运司于邓州以汲添差副使建炎元年金人再逼京师诸道不知朝廷动息者三月及冯延绪传诏抚谕谓车驾出郊定和议令诸道罢兵汲谓副总管高公纯曰此必金人胁朝廷以款勤王之师尔可速进兵公纯与俱至南阳不进汲独驰数十骑赴都城二帝已北行汲素服恸哭寻代公纯摄帅事捐金帛飨士为战守计诏邓州备巡幸汲广城池饰城阙以待加直龙圗阁知邓州兼西京路安抚使汲奏欲复两河当先河东欲复河东当用陜兵于是金人复渡河谍知邓州将为行在所命其将宁珠急攻京西汲遣副总管侯成林守南阳金人奄至杀成林汲集将吏谓曰吾受国恩金人来必死有能与吾俱死者乎皆流涕曰惟命乃下令曰城中有材武愿从军者聴留余从便得敢死士四百人及南阳陷命将戚鼎将兵三千逆战又命靳仪与赵宗印分出西南门掎之汲自以牙兵登陴望见宗印从间道遁即自至鼎军中麾其众阵以待敌俄而仪败敌大至汲死之事闻赠大中大夫諡忠介
