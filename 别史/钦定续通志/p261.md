<!-- { "loadSidebar": true } -->









　　钦定续通志卷一百八
　　钦定四库全书
　　钦定续通志卷一百九
　　地理畧【七】
　　明
　　明太祖起淮右首定金陵西克湖湘东兼呉防然后遣将北出并山东收河南进取幽燕芟除泰晋讫于岭表最后削平巴蜀收复滇南禹迹所奄尽入版图洪武初改元行中书省为布政使司以京畿应天诸府直京师置十三布政使司分领天下府州县及羁縻诸司又别置都指挥使司以领卫所其边境海疆则増置行都指挥使司而于京师建五京都督府俾外都指挥使司各以其方附焉成祖定都北京乃以北平为直又増设贵州交趾二布政使司仁宣之际旋弃交趾终明之世为直者二曰京师曰南京为布政使司者十三曰山东山西河南陜西四川江西湖广浙江福建广东广西云南贵州诸衞所则视形便错置其中京师领府八曰顺天【元大都路明洪武元年改为北平府永乐元年建北京改为顺天府】曰保定【元保定路明洪武元年改为府】曰河间【元河间路明洪武元年改为府】曰真定【元真定路明洪武元年改为府】曰顺徳【元顺徳路明洪武元年改为府】曰广平【元广平路明洪武元年改为府】曰大名【元大名路明洪武元年改为府】曰永平【元永平路明洪武二年改平滦府四年更今名】直州二曰延庆【元龙庆州明洪武初废永乐十二年置隆庆州隆庆元年改今名】曰保安【元上都路之顺寕府明洪武初废永乐十三年复置】都指挥一曰万全【元顺寜府明洪武中废宣徳五年改置司】行都指挥一曰北平【洪武二十年置】南京领府十四曰应天【元集庆路明初改应天府洪武元年建都曰南京十一年曰京师永乐元年仍曰南京】曰鳯阳【元濠州明太祖吴元年升为临濠府洪武六年改中立府七年更今名】曰淮安【元淮安路明初改为府】曰州【元州路明初改为府】曰苏州【元平江路明太祖呉元年改曰苏州府】曰松江曰常州【元常州路明初改为府】曰镇江【元镇江路明初改为府】曰庐州【元庐州路明初改为府】曰安庆【元安庆路明初改为府】曰太平【元太平路明初改为府】曰池州【元池州路明初改为府】曰宁国【元寜国路明初改为府】曰徽州【元徽州路明初改为府】直州四曰徐曰滁曰和【洪武初废二年复置】曰广徳【元广徳路明洪武四年改为州】山东布政使司领府六曰济南【元济南路明初改为府】曰兖州【元兖州明洪武十八年升为府】曰东昌【元东昌路明初改为府】曰青州【元益都路明初改为青州府】曰莱州【元莱州明洪武元年升为府】曰登州【元登州明洪武九年升为府】都指挥使司一曰辽东【元辽东路明洪武八年改司】山西布政使司领府五曰太原【元冀寜路明洪武元年改为府】曰平阳【元晋寜路明洪武初改为平阳府】曰汾州【元汾州明万厯二十三年升为府】曰潞安【元潞州明嘉靖八年升为府】曰大同【元大同路明洪武初改为府】直州三曰泽曰沁曰辽行都指挥使司一曰山西【洪武八年置】河南布政使司领府八曰开封【元汴梁路明洪武元年改为开封府】曰河南【元河南府路明洪武元年改为府】曰归徳【洪武初降为州嘉靖二十四年复旧】曰汝寜曰南阳曰懐庆【元懐庆路明洪武元年改为府】曰卫辉【元卫辉路明洪武元年改为府】曰彰徳【元彰徳路明洪武元年改为府】直州一曰汝陜西布政使司领府八曰西安【元奉元路明洪武二年改为西安府】曰鳯翔曰汉中【元兴元路明洪武三年改为汉中府】曰延安【元延安路明洪武二年改为府】曰庆阳曰平凉曰巩昌曰临洮【元临洮路明洪武初改为府】直州二曰灵【洪武三年废治十三年复置】曰兴安【元金州明万厯十一年更今名】都指挥使司行都指挥使司各一曰陜西四川布政使司领府十三曰成都【元城都路明洪武四年改为府】曰保寜曰顺庆【元顺庆路明洪武中改为府】曰防州【元防州路明洪武四年改为府】曰重庆【元重庆路明洪武中改为府】曰叙州【元叙州路明洪武六年改为府】曰龙安【元龙州明嘉靖四十五年改为龙安府】曰马湖【元马湖路明洪武初改为府】曰镇雄【元芒部路明洪武十五年改为府】曰遵义【元播州宣慰司明万厯二十九年改置】曰东川【元东川路明洪武十七年升为府】曰乌防【元乌防路明洪武十七年改为府】曰乌撒【元乌防路明洪武十七年改为府　案自遵义以下皆军民府】直州六曰潼川【元潼川府明洪武九年降为州】曰眉【洪武九年降为县十三年复置】曰卭曰嘉定【元嘉定府路明洪武九年降为州】曰泸曰雅行都指挥使司一　曰四川【元罗罗防庆等处宣慰司明洪武二十七年改置】江西布政使司领府十三曰南昌【元龙兴路明初改为洪都府寻改今名】曰瑞州【元瑞州路明洪武初改为府】曰九江【元江州路明初改为九江府】曰南康【元南亷路明初改为西寜府寻改今名】曰饶州【元饶州路明初改为鄱阳府后改今名】曰广信【元信州路明初改为广信府】曰建昌【元建昌路明初改为肇庆府寻改今名】曰抚州【元抚州路明初改为临川府寻改今名】曰吉安【元吉安路明初改为府】曰临江【元临江路明初改为府】曰袁州【元袁州路明初改为府】曰赣州【元赣州路明初改为府】曰南安【元南安路明初改为府】湖广布政使司领府十五曰武昌【元武昌路明初改为府】曰汉阳【洪武九年降为州十三年复为府】曰黄州【元黄州路明初改为府】曰承天【元安陆府明洪武九年降为州嘉靖十年升为承天府】曰徳安【洪武九年降为州十三年复为府】曰岳州【元岳州路明初改为府】曰荆州【元中兴路明初改为荆州府】曰襄阳【元襄阳路明初改为府】曰郧阳【成化十二年置】曰长沙【元天临路明初为潭州府洪武五年更今名】曰常徳【元常徳路明初改为府】曰衡州【元衡州路明初改为府】曰永州【元永州路明洪武元年改为府】曰宝庆【元寳庆路明洪武元年改为府】曰辰州【元辰州路明初改为府】直州二曰郴【元郴州路明洪武九年降为州】曰靖【元靖州路明洪武元年降为州】浙江布政使司领府十一曰杭州【元杭州路明初改为府】曰严州【元建徳路明初改为府寻更今名】曰嘉兴【元嘉兴路明初改为府】曰湖州【元湖州路明初改为府】曰绍兴【元绍兴路明初改为府】曰寜波【元庆元路明初改为明州府寻改今名】曰台州【元台州路明洪武初改为府】曰金华【元婺州路明初改为寜越府寻改今名】曰衢州【元衢州路明初改龙防府寻改今名】曰处州【元处州路明初改为安南府寻改今名】曰温州【元温州路明洪武初改为府】福建布政使司领府八曰福州【元福州路洪武初改为府】曰兴化【元兴化路明洪武元年改为府】曰建宁【元建寜路明洪武元年改为府】曰延平【元延平路明洪武元年改为府】曰汀州【元汀州路明洪武元年改为府】曰邵武【元邵武路明初改为府】曰泉州【元泉州路明洪武元年改为府】曰漳州【元漳州路明洪武元年改为府】直州一曰福寜【洪武二年降为县成化九年复置州】广东布政使司领府十曰广州【元广州路明洪武元年改为府】曰肇庆【元肇庆路明洪武元年改为府】曰韶州【元韶州路明洪武元年改为府】曰南雄【元南雄路明洪武元年改为府】曰惠州【元惠州路明洪武元年改为府】曰潮州【元潮州路明洪武二年改为府】曰髙州【元髙州路明洪武元年改为府】曰雷州【元雷州路明洪武元年改为府】曰亷州【元亷州路明洪武元年改为府】曰琼州【元干寜安抚司明洪武元年改为琼州府】直州一曰罗定【元泷水县明万厯五年升为州】广西布政使司领府十一曰桂林【元静江路明洪武元年改为府五年更今名】曰平乐曰梧州【元梧州路明洪武元年改为府】曰浔州【元浔州路明洪武元年改为府】曰桞州【元桞州路明洪武元年改为府】曰庆逺【元庆逺路明洪武元年改为府】曰南寜【元南宁路明洪武元年改为府】曰思恩【元思思州明正统四年升为府六年加军民府】曰太平【元太平路明洪武二年改为府】曰思明【元思明路明洪武二年改为府】曰镇安【元镇安路明洪武二年改为府】直州九曰田【元田州路明洪武二年改为府嘉靖七年降为州】曰归顺【洪武初废治九年复置】曰泗城曰向武【洪武二十八年废建文二年复置】曰都康【明初为夷獠所据建文元年复置】曰龙【元龙州万户府明洪武二年改为州】曰江曰思陵【洪武三年废二十一年复置】曰凭祥【永乐二年以思明府之凭祥镇置县成化十八年升为州】云南布政使司领府二十曰云南【元中庆路明洪武初改为云南府】曰寻甸【元仁徳府明洪武十六年升为仁徳军民府成化十二年改为寻甸府】曰临安【元临安路明洪武十五年改为府】曰澂江【元澂江路明洪武十五年改为府】曰广西【元广西路明洪武十五年改为府】曰广南【元广南西路安抚司明洪武十五年改为府】曰楚防【元威楚开南路明洪武十五年改为楚防府】曰武定【元武定路明洪武十五年改为府】曰景东【元至顺二年置明洪武十五年降为州十七年仍为府】曰镇沅【洪武三十五年置镇沅州永乐四年升为府】曰大理【元大理路明洪武十五年改为府】曰永寜【元属防江永寜州路明永乐四年升为府】曰防化【元防化州明正统十三年升为府】曰顺寜【元置明洪武初降为州十七年仍升为府】曰曲靖【元曲靖路明洪武十五年改为府二十七年升军民府】曰元江【元元江路明洪武十五年改为府永乐初升军民府】曰姚安【元姚安路明洪武十五年改为府二十七年升军民府】曰鹤庆【元鹤庆路明洪武十五年改为府三十年升军民府】曰防江【元防江路宣抚司明洪武十五年改为府三十年升军民府】曰永昌【元永昌府明嘉靖元年改军民府】御夷府二曰孟定【元孟定路明洪武十五年改为府】曰孟艮【永乐三年置】直州二曰北胜【元北胜府明洪武中降为州】曰广邑【本金齿军民司之广邑察明宣徳五年升为州】御夷州三曰威逺【元威逺州明洪武十七年升为府后废三十五年复置】曰湾甸【永乐元年置湾甸长官司三年升为州】曰镇康【元镇康路明洪武十五年升为府十七年降为州】贵州布政使司领府十曰贵阳【本程畨府隆庆三年更今名万厯二十九年升军民府】曰安顺【元安顺州明万厯三十年升军民府】曰都匀【本都匀安抚司治七年置府】曰平越【元平越长官司明万厯二十九年改置军民府】曰黎平【本思州宣慰司洪武十八年置后废永乐十一年置黎平府】曰思南【元思南宣慰司明永乐十一年改为府】曰思州【元思州宣慰司明永乐十一年改为府】曰镇逺【元镇远府明洪武四年降为州永乐中仍升为府】曰铜仁【本思州宣慰司地永乐十一年置府】曰石阡【本思州宣慰司地永乐十一年置府】其地盖东起辽海西至嘉峪南至琼崖北抵云朔东西万余里南北万里











　　钦定续通志卷一百九
<史部,别史类,钦定续通志>
