<!-- { "loadSidebar": true } -->
　　耶律都沁字达年积庆宫人仕统和间性疎简不顾小节人初以是短之后侵宋分总羸师以从及战取绯帛被介胄以自标显驰突出入敌阵格杀甚众太后望见喜厚赏之由是多以军事属任俄授东北详衮开泰二年讨凖布克之重熈间歴东路统军使天德军节度使十七年城西邉命都沁相地及造战舰因成楼船百三十艘上置兵下立马防制坚壮称防及西征都沁由别道防于河濵敌兵阻河而阵帝御战舰絶河击之大防亲赐巵酒仍问所欲都沁对曰臣幸被圣恩得効骀驽万死不能报国又将何求帝愈重之手书都沁衣裾曰勤国忠君举世无双卒于官年七十子廸里歴观察节度使
　　刘六符父慎行圣宗朝由膳部员外郎累迁至北府宰相监脩国史时帝多即宴饮行诛赏慎行諌曰以喜怒加威福恐未当帝悟谕政府自今宴饮有刑赏事翌日禀行为都统伐髙丽以失军期下吏议贵乃免出为彰武军节度使赐保节功臣歴顺义辽兴节度使【据圣宗纪增辑】子六人一徳二三嘏四端五常六符德早世终上京留守常歴三司使武定军节度使嘏端符皆第进士嘏端俱尚主为驸马都尉三嘏献圣宗一矢毙双鹿赋帝嘉其赡丽与公主不谐奔宋归杀之四端以卫尉少卿使宋贺生辰方宴大张女乐竟席不顾人惮其严还拜枢密直学士权知宣徽南院事【据圣宗纪增】六符有志操能文重熈初迁政事舍人擢翰林学士七年参知政事【据兴宗纪增】十一年与宣徽使萧特黙使宋索十县地还为汉人行宫副部署防宋遣使増歳币以易十县复与耶律仁先使宋还加同中书门下平章事及宋币至命六符为三司使以受之六符与参知政事杜防有隙防白六符尝受宋赂出为长宁军节度使俄召为三司使道宗即位将行大册礼北院枢密使萧格曰行大礼备仪物必择广地莫若黄川六符曰不然礼仪国之大体帝王之乐不奏于野今中京四方之极朝觐各得其所宜中京行之乃从其议寻以疾卒【按契丹志六符还至中书令子孙为节度观察使六十余人】
　　耶律钮干哩字海兰六院额尔竒木博果济之后风神爽秀工于画重熙间累迁同知防检司事驸马都尉萧呼敦为夏人所执奉诏索之三返以归转永兴宫使右祗候郎君班详衮钮干哩将娶秦晋长公主孙其母与公主婢有隙谓纽干哩曰能去婢乃许尔婚纽干哩以计杀之婚成事觉有司以大辟论写圣宗真以献得减坐长流边戍复以写真召拜同知南院宣徽事使宋贺正写宋主容以归清宁间复使宋宋主赐宴瓶花隔面未得其真陛辞仅一视及境以像示饯者骇其神妙闻重元乱不即勤王贼平入贺帝责让之咸雍中加太子太师卒
　　杜防涿州归义县人开泰五年擢进士甲科累迁起居郎知制诰人以为有宰相器太平中迁政事舎人拜枢宻副使重熙九年夏人侵宋宋遣郭祯来告请与夏和【谨按宋史仁宗纪康定元年遣使以讨元昊告契丹辽史兴宗及西夏纪亦云宋遣郭祯以伐夏来报无请和之説与本传异】命防使夏解之如约罢兵各归侵地拜参知政事韩绍芳刘六符忌之防待以诚十二年绍芳等罢愈见信任十三年【按史传作十二年据兴宗纪改】拜南府宰相防生子帝幸其第赐名王门奴以进奏有误出为武定军节度使十七年【按兴宗纪重熈十六年出防为武定军节度使十七年召复任史传作十四年误谨改正】复召为南府宰相二十一年秋祭仁徳皇后诏儒臣赋诗防为冠赐金带道宗谅隂为大行皇帝山陵使清宁二年谕防曰朕以卿年老嗜酒不欲烦以剧务朝廷之事总纲而已顷之拜右丞相加尚父卒赠中书令谥曰元肃子公谓终南府宰相
　　耶律哈尔吉字特们六院额尔竒木博果济之后重熈中累迁西南面招讨都监充宋国生辰使馆于白沟驿宋宴劳优者嘲萧惠河西之败哈尔吉曰胜负兵家常事我嗣圣皇帝俘石重贵至今兴中有石家塞惠之一败何足较哉宋人惭服帝闻之曰优伶失辞何可伤两国交好鞭二百免官清宁初起为怀化军节度使七年入为北院大王【按道宗纪咸雍七年哈尔吉自东北路详衮入为南院大王与本传异】封豳国公歴辽兴军节度使东北路详衮加兼侍中致仕卒哈尔吉明达勤恪懐柔有道置诸宾舘及西邉营田皆自哈尔吉发之
　　杨晳字昌时安次人幼通五经大义圣宗闻其頴悟诏试诗授秘书省校书郎太平十一年擢进士乙科为著作佐郎重熈十二年累迁枢宻副使歴长宁军节度使山西路转运使知兴中府清宁初入知南院枢宻使与姚景行同总朝政请行柴册礼封赵国公以足疾复知兴中府咸雍初徙封齐召赐同徳功臣尚书左仆射兼中书令拜枢宻使改封晋给宰相枢宻使两防傔从封赵王屡请归政益赐保节功臣致仕太康五年例改辽西郡王薨
　　杨佶字正叔南京人幼頴悟异常读书自能成句识者竒之弱冠声名籍甚统和二十四年举进士第一歴校书郎大理正开泰六年转仪曺郎典掌书命加諌议大夫出知易州治尚清简徴发期防必信入为大理少卿累迁翰林学士文章号得体八年燕地饥疫民多流殍以佶同知南京留守事发仓廪振乏絶贫民鬻子者计佣而出之宋遣梅询贺千龄节诏佶迎送多唱酬询每贝称赏复为翰林学士重熈元年陛翰林学士承防丁母忧起复工部尚书歴忠顺军节度使朔武等州观察处置使天徳军节度使加特进检校太师同中书门下平章事复拜参知政事兼知南院枢宻使十五年出为武定军节度使境内亢旱苖稼将槁视事之夕雨泽霑足百姓歌曰何以苏我上天降雨谁其抚我杨公为主防阳水失故道歳为民害乃以己俸创长桥人不病渉及被召郡民攀辕泣送帝御清凉殿宴劳之即日除吏部尚书【按兴宗纪重熙十一年佶自宣政殿学士为吏部尚书与本传异】兼门下侍郎同中书门下平章事谕曰卿今日何减吕望之遇文王佶对曰吕望比臣遭际有十年之晚帝悦其居相位以进贤为己任事总大纲责成百司人乐为之用三请致政许之月给钱粟傔四时遣使存问













　　钦定续通志卷四百二十
　　钦定四库全书
　　钦定续通志卷四百二十一
　　列传
　　辽【五】
　　耶律仁先【托卜嘉】　　耶律义先【信先】
　　耶律罕巴　　　　　萧珠展【药师努】
　　耶律玦　　　　　　耶律布勒图
　　萧布达　　　　　　耶律浩善
　　耶律图丹　　　　　萧乌页
　　萧迪里　　　　　　萧页噜
　　萧托辉　　　　　　萧罕札
　　萧阿噜岱　　　　　耶律纳延
　　耶律辰嘉努　　　　萧苏色【穆喇斡】
　　耶律大悲努　　　　萧罕嘉努
　　萧徳　　　　　　　萧惟信
　　萧约音努　　　　　耶律迪里
　　姚景行
　　耶律仁先字扎林小字扎拉孟父房之后父贵音南府宰相封燕王仁先魁伟爽秀有智畧重熈三年补防卫帝与论政才之仁先以不世遇言无所隠授宿直将军累迁殿前副防检改和拉唐古部节度使俄召为北面林牙十一年陞北院枢宻副使时宋请增嵗币银绢以偿十县地产仁先【宋史误作耶律仁起】与刘六符使宋既还同知南京【兴宗纪作东京】留守事十三年伐夏留仁先镇邉未几召为契丹行宫都部署奏复王子班郎君及诸宫杂役十六年迁北院大王【按兴宗纪十五年自都部署为南院大王十九年自南院大王知北院枢宻使事】奏今两院户口殷庶乞免他部助役从之十八年再举伐夏仁先与皇太弟重元为前锋萧惠失利于河南帝犹欲进兵仁先力諌乃止后知北院枢宻使迁东京留守女直恃险侵掠不止仁先乞开山通道以控制之邉民安业封呉王清宁初为南院枢宻使以耶律华格谮出为南京兵马副元帅守太尉更王隋六年复为北院大王民欢迎数百里如见父兄时北南院枢宻官尼噜古萧呼都克等忌之请以仁先为西北路招讨使耶律伊苏奏曰仁先旧臣德冠一时不宜补外复拜南院枢宻使更王许七月帝猎太子山重元谋逆帝趣仁先捕之仁先出且曰陛下宜谨为之备未及介马重元犯帷宫帝欲幸北南院仁先曰陛下若舍扈从而行贼必蹑其后且南北大王心未可知仁先子托卜嘉曰圣意岂可违乎仁先怒击其首帝悟悉委仁先以讨贼事乃环车为营拆行马作兵仗率官属近侍三十余骑交战贼众多降尼噜古中矢被擒重元被伤而退仁先以五院部萧塔喇所居最近亟召之分遣人集诸军黎明塔喇兵至仁先乃背营而阵乗便奋击贼溃重元与数骑遁去帝执仁先手曰平乱皆卿之功也加尚父进封宋王为北院枢宻使诏画滦河战图以旌其功咸雍元年加裕悦改封辽王与耶律伊苏共知北院枢宻事伊苏恃宠不法仁先抑之由是见忌出为南京留守改王晋恤孤惸禁奸慝宋闻风震服凖布达尔罕叛命仁先为西北路招讨使锡鹰纽印及剑许便宜从事仁先严斥堠扼敌冲懐柔服从庶事整饬达尔罕复来冦仁先逆击追杀八十余里大军继至又败之别部巴尔斯土黙特等来救见其屡挫不敢战而降北邉遂安八年卒年六十遗命家人薄塟弟义先信先俱有子托卜嘉托卜嘉字和尔沁清宁二年补袛候郎君累迁永兴宫使以平重元之乱遥授忠正军节度使赐定乱功臣同知殿前防检司事歴髙阳临海二军节度使左皮室详衮太康六年授西北路招讨使率诸部酋长入朝加兼侍中自萧达鲁为招讨朝廷务姑息多择柔愿者用之诸部渐防扈托卜嘉含容尤甚邉防益废寻改西南面招讨使准布酋长黙古斯来侵西北路招讨使和啰木萨噶战不利诏托卜嘉代之黙古斯之为酋长也托卜嘉有力焉至是遣人诱致之黙古斯绐降托卜嘉逆于镇州西南沙碛间禁士卒无得妄动敌至裨将耶律乌苏徐烈见其势鋭不及战而走遂被害年五十八赠侍中諡曰贞悯
　　耶律义先裕悦仁先之弟也美丰姿举止严重重熈初补袛候郎君班详衮十三年车驾西征为十二行糺都监战功最改南院宣徽使时萧格同知枢宻院事席宠擅权义先疾之因侍防言于帝曰格狡佞喜乱一朝大用必悮国家言甚激切不纳他日侍宴帝命羣臣博负者罚一巨觥义先当与格对怃然曰臣纵不能进贤退不肖安能与国贼博哉帝止之曰卿醉矣义先厉声诟不已帝大怒欲加之罪赖皇后救得解翌日帝谓格曰义先无礼当黜之格借以自饰故对曰义先天性忠直今以酒失而出谁敢言人之过帝转谓格忠直益加信任义先郁郁不自得然敢愤之气未尝少沮十六年为殿前都防检讨富珠哩哆所招降获其酋长托多罗以归以功改南京统军使封武昌郡王奏请统军司钱营息以赡贫民未期军器完整民得休息二十一年拜特哩衮进王富春薨年四十二义先常戒其族人曰国中三父房皆帝之昆弟不孝不义尤不可为其接下无贵贱贤否皆与均礼其妻晋国长公主之女也每遇中表亲非礼服不见故内外多化之清宁间追赠许王弟信先
　　信先兴宗以其父贵音为刺血友防养于宫善骑射重熈十四年为左防卫太保同知殿前防检司事十八年兼右袛候郎君班详衮帝问所欲信先曰先臣贵音与陛下分如同气然不及王封傥使恩地下臣愿毕矣帝曰此朕遗之过追封燕王是年从萧惠伐夏败于河南被责清宁初为南面林牙卒
