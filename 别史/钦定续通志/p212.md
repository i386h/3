<!-- { "loadSidebar": true } -->
　　如定氏【夏主兵马使如定多丹玛又使宋议事如定聿舍】
　　聿氏【忧使臣聿正】
　　【臣】等谨按辽国外有十部附庸于辽如乌尔古部回鹘部等亦有入金元为氏者又奚五部金大定时定奚姓曰约啰曰伯特曰斡里曰穆济曰吹皆附见于金元姓氏兹不具列








　　钦定续通志卷八十一
　　钦定四库全书
　　钦定续通志卷八十二
　　氏族畧【二】
　　金
　　国姓
　　完顔氏【金之先在元魏时为勿吉氏有七部至隋称靺鞨氏唐初有黑水粟末二部其五部无闻粟末靺鞨后居渤海称王姓大氏黑水靺鞨居古肃慎地东顔海五代时契丹取渤海地黒水部遂附属焉在南者系籍契丹在北者不籍契丹自为一部靺鞨氏有名函普者自髙丽往居完顔部为部人立约誓解怨部有贤女年六十末嫁函普娶之生二子因为完顔部人即金之始祖景元皇帝也金初起时完顔十二部后皆以为氏又宗室表有称宗室者有称完顔者其称完顔有二有同姓完顔葢疎族有异姓完顔葢部人】
　　以部为氏
　　温特赫氏【本温特赫部为温特赫氏景祖时图们水温特赫部来附景祖次室温特赫氏列传有温特赫富埒赫温特赫伊苏玛勒等又孝友有温特赫斡喇布列女传有完顔莽格妻温特赫氏】
　　珠格氏【世祖次室珠格氏贞祐初有珠格筠寿】
　　乌凌阿氏【景初时邻部稍知附从乌凌阿部尚拒不服景祖乃以计告辽主遣使责让其长锡馨锡馨遣子颇克绰欢入朝辽主厚赐遣还其后锡馨与颇克绰欢俱入见辽主于搜辽主流锡馨于边地而遣颇克绰欢还所部其部遂弱服属于景祖又世宗昭徳皇后乌凌阿氏】
　　赫舎哩氏【穆宗时锡馨水赫舎哩部阿苏穆都哩阻兵为难穆宗自将伐之防其城留和卓守之穆都哩阿苏奔辽辽亡其后亦入于金并为赫舎哩氏列传有赫舍哩志寜赫舍哩良弼等】
　　穆延氏【本穆延部泰和初有萨克逹者世袭穆昆又穆延尽忠官尚书右丞】
　　乌库哩氏【即辽乌库哩部穆宗时图们珲春水之交乌库哩部埒克卓多与苏伯水乌库哩部逹萨塔起兵于穆噜密斯罕城穆宗使和卓子萨哈为都统希卜苏阿里罕威泰副之以伐埒克卓多们图珲实图美伐逹萨塔实图美等与逹萨塔战获之萨哈亦破埒克城尽杀其城中渠长埒克奔辽未几来降又穆宗贞惠皇后乌库哩氏】
　　尼玛哈氏【太祖以偏师伐尼玛哈部伯赫布尔噶等平之遂获其众大定中进士尼玛哈鉴累官参知政事】
　　沃哷氏【景祖时沃哷部人博诺来属后复有他志结乌春乌木罕举兵世祖使肃宗与战获博诺献之于辽其众复归世祖章宗时有武寜节度使沃哷忠宣宗时有权同签枢宻院事沃哷哈逹】
　　阿克占氏【本阿克占部正隆中吏部侍郎阿克占哈斯罕大定中直宿将军阿克占富勒呼】唐古氏【本辽唐古部景祖昭肃皇后唐古氏刷水鄂约人生世祖又唐古实库古从太祖平拉必玛察领穆昆孙逹兰尚康宗女曽孙徳温尚睿宗女元孙鼎世袭西北路摩哩山明安徙泰州世宗时吏部尚书唐古贡】
　　锡黙氏【穆宗时锡黙部长赫木颇内附先遣其子寜嘉从间道送款自与和勒端合军攻降诸部田领其众来归锡黙哈里以战功援迪里部节度使进封王諡智敏】
　　温都氏【康宗次室温都氏乌春传云阿卜萨水温都部人温都布拉温都部乌春之后又尚书兵部侍郎温都珠徳勒】
　　乌雅氏【本乌雅部列传有乌雅富埒珲乌雅呼尔哈乌雅沃里布皆海兰路人乌雅普霞努乌雅札拉乌雅富哷赫皆率賔路人又兴定时乌雅威赫泰定军经畧使乌雅恩防亨汾阳军节度使皆守城死】
　　乌苏氏【本辽乌苏部列实垒节度使乌苏额琳】
　　尔佳氏【本尔佳部隆州纳尔珲河部长阿哈率众附太祖于布尔噶苏又有瓜尔佳清臣瓜尔佳衡又肃宗纳和卓之妻尔佳氏交聘表有尔佳逹兰】
　　费摩氏【后妃太祖光懿皇后熈宗悼平皇后皆费摩氏又费摩华善世居辽海天辅闲移屯东受降城以御夏人后徙居临潢其孙费摩亨大定进士以监察御史同知大名府事屡有政绩】
　　图克坦氏【后妃昭祖威顺皇后图克坦氏图克坦部人海陵嫡母海陵后显宗孝懿皇后卫绍王后哀宗皇后皆图克坦氏图克坦克宁其先金源县人徙居北古土之地后徙置明安于山东遂占籍莱州官至丞相】
　　【臣】等谨案松漠纪闻金主亶妃屠始坦氏表未见疑屠始坦即图克坦之譌
　　诺延氏【本辽诺延部列诺延温都思忠本名伊喇布阿卜萨水人从太祖伐辽有功累官至太师封广平郡王侄诺延温都乌逹官吏部拜参知政事】
　　富察氏【景祖时富察部来附肃宗靖宣皇后睿宗钦慈皇后章宗钦怀皇后皆富察氏梁王宗弼军中有力士富察世杰等】
　　珠嘉氏【本珠嘉部有珠嘉赛音珠嘉臣嘉珠嘉佛绅等】
　　以姓为氏
　　布萨氏【太祖宣献皇后布萨氏大定中布萨揆尚韩国大长公主官丞相平章政事】
　　乌克逊氏【大定中有乌克逊鄂屯世袭明安忠义有乌克逊仲端乌克逊珠绅】
　　珠勒根氏【珠勒根斡克山哈斯罕人珠勒根穆都哩上京纳琳河人】
　　纳哈塔氏【金初制女真字立学官于西京纳哈塔椿年与都都儿童俱入学最号警敏忠义传纳哈塔富拉塔大名路明安人】
　　实嘉氏【兴定中实嘉纽勒欢以河南路统军使为元帅右都监】
　　富珠哩氏【富珠哩定方本名阿哈寜嘉河人仕至彰徳军节度使富珠哩阿老罕隆州愽勒赫山人累官参知政事北京留守】
　　钮祜禄氏【钮祜禄恩楚仕祯州刺史】
　　哈萨喇氏【泰州刺史哈萨喇安礼贞祐初城破死之】
　　通吉氏【通吉密拉本哈斯罕人收国二年来附遂为穆昆子呼拉布善女真契丹宇为御前管勾文字又通吉迁嘉努大安中平章政事】
　　洪果氏【金初有洪果都本者世居锡馨水率其众内附以功袭穆昆忠义有洪果玖珠】必喇氏【贞祐初昭义军节度使必喇阿噜岱】
　　纳塔氏【宣宗时翰林侍读学士兼兵部倚郎纳塔谋嘉】
　　爱绅氏【宣宗时有徳顺节度使爱绅莽格】
　　延扎氏【天防间有延扎杨阿延扎们都兄弟二人又们都子禄格隆州巴尔嘉山人】
　　纳喇氏【世纪安国军节度使纳喇邦烈承安二年进士第一纳喇呼喇勒】
　　阿布哈氏【大定中以太子赞善兼翰林修撰阿布哈徳甫为横赐夏国使】
　　布希氏【章宗纪宋将吴防团穆舒隆堡部将布希长安撃走之又布希万努河南副统军后叛防衞尉布希舒噜】
　　拜格氏【宣宗纪西面节度使拜格珠】
　　布埒氏【章宗纪寿州同知军州事布埒库死难赠昭勇大将军】
　　斡色氏【宣宗纪延州刺史斡色克实又防军校斡色辛】
　　图们氏【贞祐中保大军节度使知彰徳府事图们色埒黙元兵取彰徳色埒黙死焉正大中图们呼图克们为临兆府总管元兵破城被执不屈死之】
　　旺札卜氏【百官志白姓】
　　辉特氏【百官志白姓】
　　辉罕氏【百官志白姓】
　　珠噜氏【百官志白姓】
　　辉罗氏【百官志白姓】
　　彻木衮氏【百官志白姓】
　　赛密哷氏【百官志白姓】
　　舒尔都氏【百官志白姓】
　　卓特氏【百官志白姓】
　　乌苏占氏【百官志白姓】
　　博提斯氏【百官志白姓】
　　博尔济克氏【百官志白姓】
　　乌实拉氏【百官志白姓】
　　舒古苏氏【百官志白姓】
　　珠尔罕氏【百官志白姓】
　　光嘉喇氏【百官志白姓】
　　阿逹氏【百官志白姓】
　　乌绅氏【百官志白姓】
　　尼玛兰氏【百官志白姓】
　　萨哈氏【百官志白姓】
　　伊喇塔氏【百官志白姓】
　　乌舎氏【百官志白姓】
　　乌色氏【百官志白姓】
　　纳雅氏【百官志白姓】
　　尼沙氏【百官志白姓】
　　博和哩氏【百官志白姓】
　　巴尔氏【百官志白姓】
　　斡哩氏【百官志白姓】
　　都克逹氏【百官志白姓】
　　托罗特氏【百官志白姓】
　　赫舒氏【百官志白姓】
　　沙逹喇氏【百官志白姓】
　　温都逊氏【百官志白姓】
　　阿苏氏【百官志白姓】
　　萨察氏【百官志白姓】
　　卓多穆氏【百官志白姓】
　　纳木都鲁氏【百官志白姓】
　　雅苏贝氏【百官志白姓】
　　额苏哩氏【百官志白姓】
　　古勒珲氏【百官志白姓】
　　纳克氏【百官志白姓】
　　索欢氏【百官志白姓】
　　呼雅氏【百官志白姓】
　　富色哩氏【百官志白姓】
　　【臣】等谨按旺扎卜氏以下四十四氏皆百官志白号之姓不详所出但珠噜光嘉喇乌舎考部族内有助鲁广吉喇兀惹疑即三部之譌
　　阿里氏【本纪有阿里当堪阿里富埒珲】
　　纳兰氏【世祖简翼皇后纳兰氏】
　　持嘉氏【持嘉晖传其先居张皇堡尝以张为氏又宣宗时啇州刺史持嘉喀齐喀参知政事持嘉乌绅】鄂屯氏【大定十年鄂屯襄袭明安二十二年鄂屯忠孝中进士第又忠义有鄂屯绰克哈尚】钮赫氏【世祖时钮赫额特埒以参知政事为右丞列传又有钮赫纳绅】
　　富色氏【百官志黑姓】
　　珠格爱满氏【百官志黒姓】
　　都克塔哩氏【百官志黒姓】
　　摩年氏【百官志黒姓】
　　伊年氏【百官志白姓】
　　托诺氏【百官志黒姓】
　　苏伯林氏【百官志黒姓】
　　【臣】等谨按富色氏以下七氏皆百官志黒号之姓不详所出
　　图卜苏氏【本纪特们羣牧图卜苏徳夀】
　　防古氏【本纪右补阙防古呼喇大兴主簿防古满都】
　　【臣】等谨案金防古氏以部为姓承安二年进士防古纲是也又金史百官志黑号之姓亦有防古氏与元史所载赐姓防古氏者异
　　珠氏【正隆中回鹘使珠伊埒古来贡】
　　伊喇氏【其先辽之国族列传伊喇氏甚众】
　　【臣】等谨按金史列伊喇氏之族不一而皆出于辽初辽五院人伊喇博啰为准备任使官金都统杲克中京辽主西走留博啰督辎重被掠博啰自髠逃于山林皇统中辟博啰之子子敬修辽史于是五院伊喇氏始至又有伊喇慥其先契丹裕噜部人伊喇底其先辽横帐人二族先后来归案五院横帐俱为辽宗室三耶律其后皆为伊喇氏惟虞吕部之称伊喇氏未详辽后人之入于金者以契丹宇书曰伊喇则耶律伊喇名异而实同也又案金太宗二年舎音袭约尼扎古雅走之后扎古雅率众降是三耶律中仍有称约尼氏者则辽后人之入金不独耶律伊喇矣
　　舒穆噜氏【其先辽之后族辽国语解以汉字书曰萧以契丹字书曰舒穆噜舒穆噜氏甚众臣】等谨按元史舒穆噜额森云在辽为舒噜氏辽亡改为舒穆噜氏则石抺即述律也
　　奚五族
　　伯特氏【伯特徳哩布奚王五族人伯特梅和尚泰州人伯特乌格西南路茂乣奚人】
　　约啰氏【交聘表有侍御史约啰特黙格列传有崇义军节度使约啰伯特】
　　斡里氏
　　穆济氏
　　吹氏
　　【臣】等谨案奚王五族在辽为部金大定间始定为氏故附于末



　　钦定续通志卷八十二
<史部,别史类,钦定续通志>
　　钦定四库全书
