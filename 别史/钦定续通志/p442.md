<!-- { "loadSidebar": true } -->
　　昌歜【玉篇作昌□集韵作昌□】见左【攷释文正义及六书畧不知歜为□字之误顾炎武辨之甚详】周官醢人昌本郑注云昌蒲根别録谓之白昌一名水昌蒲一名水宿一名茎蒲陶景谓之兰孙【荘子楚辞俱作荃】陈藏器曰即今之溪荪也一名昌阳生水畔人亦呼为昌蒲与石上昌蒲都别【攷李时珍曰菖蒲凡五种生于水石之间叶有劒脊瘐根密节髙尺余者石菖蒲也高四五寸叶如韭根如匙柄粗者亦石菖蒲也根长二三分叶长寸许者钱蒲也生于池泽蒲叶根肥白节疎慢髙二三尺者泥菖蒲白蒲也生于溪涧蒲叶根瘦赤节稍密髙二三尺者水菖蒲溪荪也白昌古人以根为葅食谓之昌木亦曰昌歜文王好食之藏器混水昌蒲泥昌蒲为一郑志所载昌阳一条则石菖蒲之一种也】
　　留夷【一作蒥荑一作流夷】见离骚王逸注云香草也【汉书司马相如传注张揖曰留夷新夷师古曰留夷香草非新夷新夷乃树耳】
　　胡绳见楚辞王逸注云香草也洪兴祖补注云草有茎叶可作绳索
　　薠见九歌王逸注云薠草秋生今南方湖泽皆有之淮南子注云状如葴司马相如赋注云青薠似莎而大生江湖鴈所食玉篇青薠似苹而大【山海经作蕃】
　　萍实见家语史记説苑陈藏器本草拾遗有萍草李时珍曰即今水粟也俗呼水粟包又名水栗子或作水笠楚王所得葢此也若小萍安得有实耶
　　纑见史记货殖注徐广曰纑纻属可以为布司马贞曰山中纻
　　萁【或从竹作箕郑语檿弧箕服】汉书五行志檿弧箕服刘向以为萁服葢以萁草为箭服顔注萁草似荻而细织之为服也收靡见汉书地理志益州郡有收靡县李奇注云靡音麻即升麻杀毒药所出也酉阳杂爼建寜郡乌句山有收靡草鸟雀误食乌喙中毒必急食此草以觧之【案酉阳杂爼所説本郦道元水经若水注】
　　长松一名仙茆生闗内山谷中草似松叶上有脂山人服之张天觉集云僧普明居五防山患大风眉髪俱堕遇异人教服长松旬余毛髪俱生顔色如故
　　天麻赤箭根也暴干坚白如羊角色呼羊角天麻蒸黄皱如干者俗呼醤天麻抱朴子云根有大魁如斗有游子十二枚周环之以仿十二辰也去大魁数尺皆有细根如白髪虽相须而实不相连但以气相属尔按此乃天麻之神异者犹人参中之神参也【陈藏器曰天麻似马鞭草节节生紫花花中有子如青葙子性寒李时珍曰此别一种天麻草是益母草之非此也臣】等谨案郑志已有赤箭而未详其根今补辑
　　巴防天生巴郡及下邳山谷其苗俗名三蔓草叶似茗经冬不枯故又名不凋草又别录有巴棘生髙地叶白有刺根连数十枚一名女木
　　百脉根形似苜蓿花黄根如逺志李时珍曰唐书作柏脉根肃州嵗贡之今不复闻
　　地榆一名玉札叶似榆而长初生布地故名其花子紫黑色如豉故又名玉豉外丹方又名酸赭以其味酸而色赭也
　　三七一名金不换生广西南丹诸州畨峒深山中土人言其叶左三右七故名三七或云本名山漆谓其能合金疮如漆粘物也此説近之【李时珍曰近传一种草春生苗夏髙三四尺叶似菊艾而劲厚有岐尖茎有赤棱夏秋开黄花蕋如金丝盘纽可爱而气不香花干则吐絮如苦荬絮根叶味甘治金疮折伤出血及上下血病甚效云是三七而根大如牛蒡根与南中来者不恐是刘寄奴之属也】秦艽本名秦糺【俗作秦胶】出秦中以根作罗纹交紏者佳故名萧炳谓之秦
　　前胡【唐韵作湔胡】苗髙一二尺色似斜蒿叶如野菊而细瘦嫩时可食秋月开黪花花蛇牀子花其根皮黒肉白有香气大抵北地者为胜故方书称北前胡云
　　土当归一名水白芷长近尺许白肉黒皮气亦芬香如白芷故名
　　都管草【作菅者误】生宜州田野根似羌活头嵗长一节苗髙一尺许叶似土当归有重防施州生者作蔓又名香球蔓长丈余赤色秋结红实范成大桂海志云广西出之一茎六叶
　　白鲜一名白羶一名白羊鲜一名地羊鲜一名金雀儿椒叶似茱萸髙尺余根白色作羊羶气花紫白色其子累累如椒
　　山慈姑一名金灯一名灯檠一名朱姑一名鹿蹄草根如水慈姑花如灯笼而朱色故有诸名段成式酉阳杂俎云金灯之花与叶不相见人谓之无义草【李时珍曰试剑草亦名鹿蹄草与此同名而异实】
　　石蒜古谓之乌蒜俗谓之老鸦蒜一枝箭是也图经谓之水麻纲目谓之蒜头草叶如蒜秧及山慈姑花红色如山丹而瓣长黄藻长须根似蒜皮色紫赤肉白色一种叶如大韭花如小萱花黄白色谓之鐡色箭此二物亦花叶不相见与金灯同
　　及已一名獐耳细辛其草一茎茎头四叶隙着白花根似细辛而黒有毒
　　白前一名石蓝一名药与白薇相似
　　草犀苗二三尺独生根如细辛生水中者名水犀钗子股一名金钗股生岭南及南海山谷根如细辛每茎三四十根岭表録异云广中多蛊毒彼人以草药金钗股治十救八七其状如石斛也【李时珍曰忍冬藤亦号金钗股与此同名】吉利草因人得名嵇含南方草木状云此草生交广茎如金钗股形石斛根芍药呉黄武中江夏李俣徙合浦遇毒其奴吉利偶得此草与服遂解而吉利遂遁去俣以此济人不知其数也又髙凉郡产良耀草枝叶如麻黄花白似牛李秋结子如小栗煨食解毒功不亚于吉利草始因梁耀得之因以为名转梁为良耳辟虺雷一名辟蛇雷状如粗块苍术节中有眼此物辟蛇虺有威故以雷名之
　　锦地罗李时珍云根似萆藓及栝楼根
　　徐黄草生泽中大茎细叶香如藁本
　　蜘蛛香草根也黒色有粗须状如蜘蛛及藁本芎防气味芳香猫喜食之
　　木香一名蜜香一名青木香一名五木香一名南木香三洞珠嚢云五香者即青木香也一株五根一茎五枝一枝五叶叶间五节故名五香烧之能上彻九天也古乐府云毺□五木香皆指此也
　　甘松香细叶引蔓丛生可合诸香及□衣金光明经谓之苦弥哆
　　山柰李时珍云俗误为三柰又误为三頼或云三頼乃三辣之误生广中根叶皆如生姜作樟木香气土人食之古之所谓廉姜恐其也段成式所云柰祗出拂菻国者似水仙亦似此
　　山姜一名美草岭表録异云茎叶皆姜也但根不堪食亦与豆防花相似而微小尔花生叶间作穗如麦粒嫩红色南人取其未大开者谓之含胎花以盐水淹藏入甜糟中经冬如琥珀色辛香可爱用为鲙【李时珍曰与杜若之山姜名同物异也】
　　髙良姜一名蛮姜子名红豆蔻【李时珍曰陶隠居言此姜始出髙良郡故得此名按髙良即今髙州也汉为髙凉县吴改为郡其山髙而稍凉因以为名则髙良当作高凉也】
　　白豆蔻一名多骨陈藏器曰出伽古罗国呼为多骨其草形如芭蕉叶似杜若长八九尺而光滑花浅黄色子作朶如葡萄初出微青熟则变白
　　荜拨本名荜茇见南方草木状畨语也陈藏器本草作毕勃扶南传作逼拨明防典作毕蕟又段成式酉阳杂爼云摩伽陀国呼为荜拨梨拂菻国呼为阿梨诃陀唐太宗实录云贞观中上以气痢久未痊服名医药不应因诏访求其方有卫士进黄牛乳煎荜茇方御用有效刘禹锡亦记其事云后累试于虗冷者必效
　　【臣】等谨案南方草木状以蒟醤荜苃为一物郑志云防醤状似荜拨故有土荜拨之号则系二物矣故补辑于此
　　肉豆防一名肉果一名迦拘勒花实皆似豆防而无核故名
　　补骨脂一名破故纸一名婆固脂徐表南州记云是胡韭子也南番者色赤广南者色緑
　　荆三棱生荆楚地故名【开寳本草作京三陵者误】又名草三棱又名鸡爪三棱黒者名黒三棱其叶茎花实俱有三棱并与香附苗叶花实相同但长大尔其茎光滑三棱如梭之叶茎中有白穰剖之织物柔靭如藤吕忱字林云□草生水中根可緑器即此草茎非根也抱朴子言防根化鱓亦是此草
　　茅香即香茅也煎汤浴风甚良苏颂图经谓之香麻闽人呼茅如麻故尔金光明经谓之嗢尸罗
　　白茅香生广南山谷合诸名香甚奇妙尤胜舶上来者【臣】等谨案茅香即本草所谓苗叶煮作浴汤令身香同藁本是也与晋书地道志所谓香茅名同寳异白茅香亦与郑志所云白茅防异故别出之
　　排香草出交趾今岭南亦或莳之草根也白色状如细桞根人多伪杂之按范成大桂海志云排草香状如白茅香芬烈如麝香人亦用以合香诸香无及之者瓶香生南海山谷魅邪精天行时气并宜烧之耕香生乌许国茎生细叶主气调中去臭二香皆草状亦排草之也
　　迷迭香出大秦国古乐府云迷迭艾纳及都梁即此物也魏文帝时自西域移植庭中同曹植等各有赋藿香一名兜娄婆香楞严经云坛前以兜娄婆香煎水洗浴即此法华经谓之多摩罗跋香金光明经谓之钵怛罗香皆兜娄二字梵言也湼槃又谓之迦算香【嵇含南方草木状云出交趾九真武平兴古诸国吏民自种之丛生五六月采日干乃芬香金楼子及俞益期牋皆云扶南国人言五香共是一木其根是旃檀节是沈香花是鸡舌叶是藿香胶是薰陆李时珍曰今南中藿香乃是草与嵇含所説正相符合范蔚宗合香方云零藿虗燥古人乃以合香即此扶南之説似渉欺罔也】爵牀一名爵麻一名香苏俗名赤眼老母草方茎对节与大叶香薷相似但香薷搓之气香而爵牀搓之不香防臭以此为别
　　赤车使者一名小锦枝与爵牀相但以根色紫赤为别尔
　　假苏一名姜芥一名荆芥一名鼠蓂叶似落藜而细蜀中生噉之又有新罗荆芥又有石荆芥生山石间体性相近
　　薄荷陈士良食性本草作菝□扬雄甘泉赋作茇葀吕忱字林作茇防则薄荷之为讹称可知矣孙思千金方作蕃荷又方音之讹也玉篇谓之蔢□今以苏州者为胜故陈士良谓之呉菝□冦宗奭曰世称此为南薄荷为有一种龙脑薄荷所以别之汪玑曰小儿方称为金钱薄荷谓其叶小圆如钱也猫食薄荷而醉故陆佃云薄荷猫之酒也
　　积雪草一名地钱草一名连钱草一名海苏与薄荷相但味少甘江浙间多以作茶饮俗呼为新罗薄荷荠苧一名臭苏一名青白苏其形似水苏而臭似白苏而青故有二名山人茹之味不甚佳石荠苧生山石间细叶紫花髙一二尺山人用之
　　野菊一名苦薏生泽畔茎如马蔺花如菊菊甘而薏苦语曰苦如薏是也景焕牧竖闲谈云真菊延龄野菊泄人
　　千年艾叶不似艾而作艾香搓之即碎不似艾叶成茸也
　　黄花蒿一名臭蒿与青蒿相似但色绿帯淡黄气辛臭不可食人家采以罨酱黄酒麴者是也
　　曲节草一名六月凌一名六月霜一名绿豆青一名蛇蓝茎方色青有节叶似刘寄奴而青软花似薄荷桃朱术细如芹花紫子作角以镜向旁敲之则子自发五月五日乃收子帯之
　　番红花一名泊夫蓝一名撒法郎出西畨回回地及天方国即彼地红蓝花也元时以入食馔按张华博物志言张骞得红蓝花于西域则即此一种或方域地气稍有异耳崔豹古今注云燕支中国谓之红蓝疑即此【臣】等谨按郑志已有红蓝未详西域之种今补入
　　大青其茎叶皆深青故名又有小青见苏颂图经实一名鼠粘一名牛蒡一名牛菜一名大力子一名蒡翁菜【蒡篇作□】一名便牵牛一名蝙蝠刺河南人呼为夜乂头古人剪苖汋淘为蔬取根煮曝为脯云甚益人今人罕食之
　　箬【一作蒻】一名辽叶根茎皆似小竹萚与叶皆似芦荻南人取叶作笠及裹茶盐包米糭
