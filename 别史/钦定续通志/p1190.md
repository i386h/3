<!-- { "loadSidebar": true } -->
　　曾孝序字逢原泉州晋江人以廕补将作监主簿监泰州海安盐仓因家泰州累官至环庆路经畧安抚使时蔡京方行结籴俵籴之法尽括民财孝序上疏言其非是京怒遣御史宋圣宠劾其私事鍜链无所得削籍窜岭表遇赦量移永州京罢相授显谟阁待制知潭州复以论猺事与吴居厚不合落职知袁州寻复职再知潭州道州猺人叛讨平之进显谟阁直学士改龙图阁徙知青州髙宗即位迁徽猷阁学士升延康殿学士召赴行在既而青州民诣南郡借留许之先是临朐土兵赵晟聚众为乱将官王定失利而归孝序责以力战自赎定乃以言撼败卒夺门斩闗入孝序出据防事瞠目骂之遂与其子宣教郎讦皆遇害城无主遂防知临淄县陆有常率民兵拒守死于阵知益都县张侃千乗县丞丁兴宗亦死之后赠孝序五官为光禄大夫谥威子訏承议郎有常朝散郎録其家一人侃兴宗各赠二官官二子
　　薛良显字贵勤温之瑞安人登崇宁二年进士第累官为大宗正丞出为江东转运使江宁军校周德作乱显闻变率众与战死之
　　唐敏求字好古太平当涂人宣和六年进士调德化主簿盗起敏求挺身率众捍贼遇害事闻加赠朝官补其子楠将仕郎
　　郭僎字同升开封祥符人权咸平县丞靖康初勤王兵有剽掠邑界者僎率民兵击之得犯者斩以徇寻知宣城县苗傅刘正彦之变説郡守刘珏募勇士倍道赴难人皆韪之通判金州权饶州浮梁宰未行时有贼张顶花者已逼县境众止之僎曰安逸则就艰危则辞非我所学径就道至县约束吏士誓以死战贼闻之伪降入邑为变邑官窜伏僎曰吾为宰义不可去端坐公署大骂不絶口遂遇害诏赠承议郎録其后二人【按宋史原以郭赞王迸呉从龙三人附传攷賛等俱死于金今折入别巻】
　　孟彦卿忠厚从父也通判潭州建炎三年潭城中叛卒焚掠彦卿招安其众未几溃兵杜彦自袁州入浏阳遂犯善化长沙二县彦卿率民兵拒之贼退还浏阳彦卿追与之战俄而民兵有自溃者贼遂乗之杀彦卿持具首以告所掠民兵曰此善战孟通判首也因支解以徇添差通判赵民彦率民兵赴之鏖战浏阳城南杀伤甚众为问者折其阵中认旗众惊溃民彦为贼所得邑士谢淳以才勇众推为前锋助民彦战淳手杀数十人力屈亦被执贼幷杀之事闻彦卿民彦并赠直龙图阁官其家各三人淳字景祥赠成中郎官其子晞古
　　胡唐老字俊明枢密副使宿之曾孙也崇宁间登进士第歴南京国子博士知江陵县召为秘书省校书郎靖康元年擢殿中侍御史金人再攻京师以唐老请拜康王河北兵马大元帅京城破搜括金银分命朝臣董之以台臣紏察唐老预焉寻出知无为军建炎三年还知衢州苗传败走引乱兵犯城唐老拒之以功擢秘阁修撰未几进徽猷阁待制充两淅宣抚司参谋官知镇江府兼淅西安抚使杜充降于金建康失守溃卒戚方等趣镇江城壁頽圮兵不满千唐老度力不敌因抚之无何方欲犯临安妄言赴行在请唐老部众以行不从方众环胁之唐老怒骂不已遂遇害赠为徽猷阁直学士谥定时安抚司机宜郑凝之亦以兵死诏官其家一人凝之戬孙也
　　刘宴字平甫严州人入辽举进士为尚书郎宣和四年帅众来归授通直郎金人逼京师以晏总辽东兵号赤心队建炎初从刘正彦击降淮西贼丁进迁朝散郎正彦反晏归韩世忠世忠追正彦及苗傅于浦城晏以所部力战正彦既擒世忠上具功迁一官羣冦犯常州郡守请晏为援晏以精鋭七千人出奇破之进直龙图阁保马迹山以捍冦冦再至晏遣舟师迎战降其众防戚方围宣城急命晏徃援晏至城下未立营垒出不意直捣方帐下方大惊郤走晏欲生致方单骑追之方率其众还战晏不能敌犹手杀数十人为贼所害事闻赠龙图阁待制官其子四人
　　王俦以通判真州权广徳军建炎末盗戚方引兵过广徳俦与权判官李唐俊权法司潘偊权知广徳县韦绩权丞蒋防皆死后赠俦二官唐俊等皆京秩録其家各一人朱嗣孟饶州乐平人宣和间进士为广徳司户兼司理当戚方犯广徳守遣嗣孟招安之嗣孟直诣贼垒为陈顺逆祸福方以迕已杀之事闻赠宣教郎官其子陈求道字得之咸宁人登进士第靖康间判都水监朝议二帝出郊请和求道力争不聼金人立张邦昌下令在京官不朝者死求道称疾不往呕血累日以二帝防尘屡欲自杀因救得免宗泽尹开封使求道治陈留决河七日尽复故道建炎四年命为襄邓随郢镇抚以奏兵食不给待命未行自咸宁挈家就食嘉鱼值乱兵起招抚刘忠叛一夕数千人驱求道与其家至茗山逆旅具酒食欲奉为主将南走湖湘求道正色峻辞贼怒杀其妻蔡及二子符佺必欲从己求道骂愈厉贼斫其口拔舌断之遂死独符子凯窜山谷得免
　　连万夫徳安人或曰南夫弟也补将仕郎建炎四年羣贼犯应山万夫率邑人保山砦贼不能犯冦浪子者以兵至围之三日卒破之贼知万夫勇敢有谋欲留为用万夫怒厉声骂贼为所害赠右承务郎官其家一人孙知微者以朝请大夫通判舒州绍兴元年贼刘忠入其境执知微不屈忠怒脔而食之【按知微传原附于郑振之后以守土之臣不应列于保捍乡里者后虽同属死事而异时异地牵合不伦今为析出另编于此】
　　赵士嶐字景瞻太宗之后生五嵗补右班殿直既长不事科举去为郡县吏累迁至淮南西路兵马钤辖驻寿春剧贼丁一箭众号十万来攻城郡守悉以备御委士嶐贼三旬不退士嶐募敢死士与之谋有张宣者应募独持槊缒城下击杀数十人贼众披靡乃选壮士数百人夜开城门出其不意击走之以功迁三官秩满授江东路钤辖李成叛据江淮遣其党马进围九江士嶐竭力捍守绍兴元年正月诏张俊为江淮招讨使责以讨贼未至而城已陷时城中罢卒仅数千搘拄百余日食尽城破众号呼曰无杀我赵钤辖成素服士嶐之义欲以为伪安抚使士嶐怒骂曰贼欲屈我邪阴裂帛书示诸子曰贼不杀我我义不苟活汝辈得出当为我雪耻遂仰药而卒贼怒并害其家数十口事闻帝嘉悼赠武功大夫士嶐六子不惉不防不愆不恧不懘不隠是役也不防不懘不隐死焉【按原传此下附有赵士医士跋叔皎叔凭训之垒之韦之陈自仁刘玠各传训之自仁死于永丰叛军士医等皆死于金与士嶐等死于寇者不同今并析出另传】时宗子有士真士遒者皆以死事闻士真权知阳信军寇刘满至士真拒之兵溃遇害后赠右朝奉大夫官其一子士遒以武翼大夫守江州绍兴五年马进寇州士遒遇害赠武徳大夫官其家二人
　　赵师槚以罪拘管西外宗正司防寇逼尤溪福建提刑王梦龙令师槚统卒数百往戍寇至迎敌于林岭身为先锋战十余合贼至益众师槚所乘马适陷贼断其左臂师槚以右手拔背刀斩七级力尽而死赠武节郎与一子恩泽
　　马俊或曰进太平州慈湖砦兵也绍兴二年砦军周青等据州叛俊阴结其徒十人杀贼至南门伺青出上马斫中颊九人惧不敢前俊与妻子皆遇害三年赠修武郎
　　谢皋开封人为镇抚使统制官李成陷虢州欲降之皋指腹示贼曰此吾赤心也自剖其心以死
　　范旺南剑州顺昌县巡检司军校也顺昌盗俞胜等作乱官吏皆散土军陈望与射士张衮谋举砦应之旺叱之曰吾等父母妻子皆受国家廪食以活今反助贼为虐是无天地也凶党忿剔其目而杀之一子曰佛胜年二十以勇闻贼诈以父命召之至则俱死妻马氏贼胁汚之不从节解之绍兴六年诏赠承信郎
　　易青为都督行府摧锋军効用广东贼曾衮叛绍兴六年经累使连南夫与摧锋军统制韩京督兵讨之募敢死士夜劫衮营青在行中为所执贼驱至后军赵绩砦外谓绩曰汝大军为我擒者甚众青大呼曰勿信所擒者我尔贼又言吾不汝杀第令经畧持黄榜求招安青又呼曰勿听任贼杀我我惟以一死报国贼怒焚之事闻特赠保义郎閤门只候
　　郑振字亨叔兴化军仙游人建炎中盗杨勍起振纠集民兵御之贼遁去自是屡破羣盗郡县知名绍兴十六年盗詹铁又入振井里振帅众拒之杀数十人仓猝遇害
　　王师道字居中兖州人任吉州栗传砦巡检绍兴中与盗战于呉村每射辄毙追击数里遇伏力战死事闻官其二子又有王辉者贵州人亦尝为栗传砦巡检靖康初诏起义兵辉应募立竒功官至正使寓吉州淳熈二年茶冦犯郡以辉骁勇檄之使行至胜乡地险辉勇于进士卒不继为贼所得辉含血大骂遂死赠忠州刺史
　　杨震仲字革父成都府人登淳熈二年进士第知阆州新井县辟兴元府通判权大安军吴曦叛檄招之震仲辞疾不行时军教授史坎泰亦被檄谋于震仲震仲曰大安为西蜀第一州若首从其招则诸郡风靡矣顾力不能拒义死之教授非城郭臣且有母在脱去为宜因属次秦曰吾死以匹绢纒身敛以小棺足矣防遣兴州都统司机宜郭鹏飞代震伸趣行益急遂饮药死次秦如其言敛而寘于萧寺鹏飞迫次秦行次秦自涂其目其母闻之命家人以讣闻乃还明年防伏诛诏赠震仲朝奉大夫直宝谟阁谥节毅官其二子次秦改秩为利路主管文字有郭靖者高桥土豪巡检也曦之叛阶成和鳯四州之民避兵者顺嘉陵而下过大安军杨震仲计口给粟抚之境内无一馁者及震仲死曦尽驱之使还靖在其中行至白崖关告其弟端曰吾世世为王民自金人来侵避难入关今为曦所逐愿死于此为赵氏遂赴江而死
　　陈霖字傅容泉州人嘉定十三年进士为瑞金尉盗起江闽霖力战被执不屈遇害
　　胡斌为殿前司将官戍邵武绍定三年江闽寇作斌将弱卒数百奋身迎战格杀甚众贼益生兵官军仅存数十人或告以众寡不敌盍避之斌曰郡民死以万计其生者数千人由东门出我不缀其势使得脱走则贼蹑其后无噍类矣遂大呼曰我死救百姓兵尽矢穷遂遇害其尸僵立移时始仆事闻赠武节大夫録其后一人
　　高谈字景遂邵武光泽人绍定二年旁郡盗作诸子请避之谈不聴明年盗入境诸子又请谈曰有庙祏在将焉之盗至谈出诘之盗怒执诸庭其家赎以牛酒金帛皆不释谈曰然则将何为盗曰我欲东破武阳若得耆老如尔者率是乡子弟吾其济乎谈曰斯言奚为至我唾贼大骂遂遇害里人赖以免
　　孙益州泰兴人绍定中李全犯州防骑薄泰兴城下县令王爚募人守御益起从之俄贼兵大至益率众拒战厉声呼曰王令君募我辈来将以守防城邑也今贼至城下不为一死何面目见令君乎遂身先赴敌死之同时顾绪顾珣俱战死事闻赠益保义郎绪珣承节郎各官其子一人
　　王大寿泉州人为左翼队将绍定五年海寇王子清犯围头郡守真徳秀遣大寿领卒百人出防猝与贼遇控毙贼十余人后无援者遂没从死者五人贼就俘剖心祭之事闻赠官恤其家
　　侯畐字道子温州乐清人以武举授合浦尉厯栁城令步军司干办公事侍卫马军行司计议官宝祐五年制置使贾似道辟通判海州兼河南府计议官李松寿据山东突出涟泗畐鏖战城下死之阖室遇害谥节献王孝忠为镇江前军统制兼淮东路分戍淮阴杨贵叛孝忠率众迎战俄水军统制朱信降贼孝忠孤军不敌死焉
