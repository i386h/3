<!-- { "loadSidebar": true } -->
　　明赵古则曰假借之所以别有五而生有三曰因义之借曰无义之借曰因借而借曰同音并义不为假借曰转注而假借此五者假借之所以别也因义之借者如初本裁衣之始而借为凡物之始状本犬出之形而借为凡物之形是也无义之借者如易本蜥易之易而借为变易之易财本货财之财而借为财成之财是也因借而借者如商本商度之商既借为宫商之商又借为商贾之商【商贾之商本作□从贝与宫商之商别】之本之【説文之字训出也象艸过屮枝茎益大】艸之之既借为之徃之之又借为语词之之是也是谓托生同音并义不为假借者如台説之台【同怡】即台我之台皆得从口而为义从防而为声壬儋之壬【同任】既象治任之形壬娠之壬【同妊】亦象懐壬之形是也是谓反生转注而假借者如顷本夨【音侧】顷之顷【平声同倾】转为顷刻之顷【上声】因顷刻之声而借为顷亩之顷过本过逾之过【平声】转为既逾曰过之过【去声】因既逾曰过之声而借为过失之过是也是谓兼生假借之防不明于世以至书然燎之然更加火州渚之州复加水果字有艸须字有髟如此之何可枚举尚奚论丁寕之不用口车渠马□之不须石哉
　　【臣】等谨按赵古则所分假借五中所谓因义之借无义之借因借而借及同音并义不为假借四者皆假借中之同声者也所谓转注而假借乃假借中之转声者也二者皆假借之正义惟是赵古则之论转注本主张有转声之説而复以转声者入之假借未免自相矛盾即如顶侧之顷【平声】又为顷亩之顷【上声】过逾之过【平声】又为过失之过【去声】赵氏属之假借者也至于长短之长【平声】又为年长之长【上声】行止之行【平声】又为徳行之行【去声】与顷过等字并无分别何以又属之转注乎是赵氏之説本无定见要而言之所论假借则是而所论转注则非也
　　王应电曰声之不足也一声而或兼数义不能义为之制字也有一字而借为数义故曰假借
　　杨慎曰假借借义不借音如兵甲之甲借为天干之甲鱼膓之乙借为天干之乙义虽借而音不变故曰假借转注转音而注义如敦本敦大之敦既转音顿而为尔雅敦防之敦又转音对而为周礼玉敦之敦所谓一字数音也假借如假物于邻或宋或吴各从主人转注如注水行地为浦为溆各有名字矣是奚可同哉
　　【臣】等谨按杨慎以借音者为转注故但以借义者为假借亦与説文不合
　　朱谋防曰假借因义理相通而该括同异甲乙子丑之
　　张位曰假借谓本无其事因字声意而借用之也如能豪兽也今借为贤能英豪之此声借也如内外之内【去声】作收内【入声同纳】之内伯仲之伯【入声】作王伯【去声同覇】之伯有恶【入声】而可恶【去声】有好【上声】而可好【去声】之此意借也又如占卜之占【平声】为占【去声】夺女子之女为尔女【同汝】房舍之舍【去声】为取舍【上声同舍】肉骨之肉【入声】为肉【去声】好之但借声不借义是也
　　【臣】等谨按张位所举能字即同声之假借内伯好恶等字即转声之假借但张位之论转注亦主转声之説者其所举转注中长行等字与内伯好恶等字亦无分别其失与赵古则同
　　吴元满曰自象形指事以至防意谐声而文字之体备矣宇宙之内事物多端以文字配物不胜其繁矣文字有尽而事物无穷因形事意声四体【吴元满亦分假借中之转声者为转注则转注亦假借之故但言形事意声四体】声音相同借为他义之用故曰假借有有义借无义借借复借俗字借聨字借其正生者二种一曰因义假借二曰因声假借其变生者三种一　曰借而复借二曰俗字假借三曰聨字假借以是五求之而假借之义得矣
　　赵宧光曰假借者五义不足借声为之用声不用义也其有义之借转注未加声是矣半为古今之用事法其无义之借惟声为用则全假借也又有字形先定物名后立势所难移若此者借不能通不得不转其音以命之有一转以至多转者有同毋转者有同韵转者有南音转北北音转南者故长白等字南北互转得三呼亚辟等字母韵互转得一十余呼随世迁移逐方变易低昻多寡无有定则防谦诸家谬改此作转注非矣造书本防故当画一后世始有南北之分四声之辨尔又曰假借诸古今言之详矣而用借诸门则无有及者因疏以志之有本无其字不得不借者如禅【説文本训祭天也去声借为平声谈禅之禅】佛【説文本训见不审也借为神佛之佛】缘【説文本训衣纯也去声借为平声因缘之缘】县【説文本训繋也平声借为去声郡县之县】乐【説文本训五声八音总名借为娱乐之乐】理【説文本训治玉也昔为义理之理】之【説文本训出也借为语词】也【説文本训女隂也借为语词】其【赵氏原注曰箕正考説文其即古箕字借为彼其之其】云【赵氏原注曰云正考説文云即古云字借为语云之云】之有古无其字后世已増而説文不见者终为俗体如説【赵氏原注曰悦俗考説文説字本训释也一曰谈説此字凡词説之説及喜悦之悦皆用之后増悦字】止【赵氏原注曰趾俗考説文止字本训下基也此字凡行止之止及足趾之止皆用之后增趾字】埶【赵氏原注曰艺势并俗考説文埶字本训种也此字凡树艺之艺及时势之势皆用之后分艺势二　赵氏原注曰享亨并俗考説文亯字本训献也字　亯此字凡祭享之享及元亨之亨皆用之后分享亨二字】之有两有其字各主本义而古今或分或借不以为误者如尟【説文本训是少也】鲜【説文本训鱼名后亦通作尟】欤【説文本训安气也】与【説文本训党与也后亦通作欤】舍【説文本训释也】舍【説文本训市居曰舍后亦通作舍】彣【説文本训防也考防字乃有章也此彣字乃古文章之文】文【説文本训错画也后亦通作彣】彰【説文本训文彰也此彰字乃古文章之章】章【説文本训乐竟为一章后亦通作彰】□【赵氏原注曰智俗考説文□字本训识词也即古仁知之知】知【説文本训词也后亦通作□】之有两有其字各主本义而古今通将本字废置而混借为用者如乱【説文乱字本训治也又有字亦训治也又有□字训烦也后通书作乱】称【説文称字本训作铨也又有爯字训并举也又有偁字训杨也后遁书作称】省【説文省字本训视也又有渻字训少减也又有字训减也后通书作省】易【説文易字本训蜥易又有防字训轻也一曰交惕又有字训侮也后通书作易】兴【説文兴字本训起也又有嬹字训説也后通书作兴】逆【説文逆字本训迎也又有屰字训不顺也后通书作逆】两【説文两字本训二十四铢为一两又有□字训再也后通书作两】之有两有其字而本文为借所夺废置不用而反増俗字以应世用者如□蕐【赵氏原注曰花俗考説文□字本训艸木蕐也华字本训荣也俗増花字】闲闲【赵氏原注曰闲俗考説文闲字本训阑也间字本训隙也俗增闲字】之又有义可强通而声不协此古今从省之法而混若假借者如齐【説文本训禾麦吐穗上平也】斋【説文本训戒洁也】□【説文本训行□径也音由】□【説文本训随从也音遥】之有声义逺甚而俗书混乱谬作假借者如斁【説文本训解也音绎】□【説文本训败也音妒】□【説文本训深也音深】突【説文本训犬从穴中暂出也音腯】之有古人两用声义偶混似借非借者如□【籕文员字】爰【赵氏原注曰石鼓文考石鼓文□爰二字互见义同】了【篆文乃字】乃【赵氏原注曰峄山碑考峄山碑乃乃二字互见义同】我【二字亦互见石鼓文】于于【二字亦互见峄山碑】之有古借汉分今不必借者如又有寺时【又通作有寺通作时俱见石鼓文】之有二文声义俱别各自为用而文势相通俗谬作借者如于【説文本训于也象气之舒】于【説文本训象古文乌省此即古乌字考乌字取其助气于字象气之舒与助气义相近故于于通用】戏【説文本训三军之偏也】□【説文本训旌旗所以指□此即古麾字考戏字为三单之偏与指麾义相近故□戏通用】之有古人字形声义各别而许慎误合有于假借者如二【説文谓古文上字】丄【亦古上字赵氏原注曰上赘】□【説文未见六书本义谓古文下字】丅【亦古下字赵氏原注曰下赘】长□【説文谓古文长字】终□【説文谓古文终字】之有声义逺甚俗混虽久本文具在可以毋借者如烦【赵氏原注曰緐□并非考説文熉字本训热头痛也緐字训马髦饰□字训白蒿也】防【赵氏原注曰蟠非考説文防字本训卧结也】才财裁【赵氏原注曰借声无义考説文才字训草木之初生也财字训人所寳也裁字训制衣也】才【赵氏原注曰声义逺甚考説文才字训帛雀头也】惟维【赵氏原注曰借声无义考説文惟字训凡思也维字训车盖维也】唯【赵氏原注曰声转无义考説文唯字训诺也】之
　　【臣】等谨按赵宧光所举用借各条多属后人用字之假借非六书之本防故特谓之用借而已
　　又曰借者假其名号也字有限物无穷有义无义耳目一　揆名之寄声之囮也
　　包希鲁曰离丽离异假借也凡此以有形之物假借为无形之字依声托事以通意义也有因其形义而假借者有形义皆无取而假借者若此则唯依其声于义无托也若夫为之象母猴能之象狡兽则声兼义焉许氏谓假借为令长之则无形之假借唯以平上去入四声通其意而已是葢形事意声无可象可指可防可谐而又难于转注故假之以通其穷焉凡假借之字其不一大都仿此
　　【臣】等谨按郑志之论假借分为十二摠其大要则借义与借音二者而已曰同音借义曰借同音不借义曰语词之借曰五音之借曰三诗之借曰十日之借曰十二辰之借此七皆因其字之本音者也曰协音借义曰借协音不借义曰因义借音曰方言之借此四皆移其字之本音者也曰因借而借则同为一字而或从其原音或转为他音者也説文令长之但指一字异音者而言故必合同音中之假借而其义始全也又汉碑多假借字宋洪适尝作急就一篇以训释之谓有可通者有不可通者然许氏説文既有瑟字矣而又有璱彼玉瓉之璱既有跂字矣而又有□彼织女之□既有尔字矣而又有彼薾惟何之薾既有袒字矣而又有膻裼虎之膻既有翼字矣而又有趋进如之既有卒字矣而又有大夫曰□之□其不可胜数葢字义之假借通用至汉为最甚如以浩仓为昊仓【见孟郁修尧庙碑】以广彼为广被【见周公礼殿记】以识方为职方【见樊毅修华岳碑】以奈河为奈何【见童子逢盛碑】以謇鄂为謇谔【见绥民校尉熊君碑】以朝娉为朝聘【见巴郡太守樊敏碑】以磥落为磊落庭电为霆电【见幽州刺史朱龟碑】以濡
　　术为儒术背人为邶人【见卫尉卫方碑】等皆是然亦不自汉始也礼记曲礼是职方注是或为氏证之仪礼觐礼太史是右注古文是为氏则知是氏通用论语季氏旅于泰山班固汉书述賛引作大夫胪岱证之仪礼士冠礼旅占注古文旅作胪则知胪旅通用士冠礼兄弟毕袗元注古文袗为均证之左均服振振则知袗均通用各经中如此者甚多此皆本有正字特临文时所借用虽非六书之本义亦可见古人假借之道其例本甚寛也











