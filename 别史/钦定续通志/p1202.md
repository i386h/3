<!-- { "loadSidebar": true } -->
　　张世杰范阳人少从张柔戌杞有罪奔宋淮兵中阮思聪见而竒之言之吕文徳文徳召为小校累功至黄州武定诸军都统制有功转十官歴知髙邮军安东州咸淳四年元军筑鹿门堡吕文徳请益兵调世杰与夏贵赴之及吕文焕以襄阳降命世杰将五千人守鄂州世杰以铁絙鎻两城【按鄂州即郢州元史巴延传云郢在汉水北以石为城宋人又于汉水南筑新郢横铁绳锁战舰即本传所云两城是也】夹以礟弩其要津皆施杙设攻具元军破新城长驱而下世杰力战元军不得前遣人招之不听丞相巴延阳攻严山隘潜舟自唐港荡舟入汉东攻鄂鄂降世杰提所部兵入卫道复饶州乃入朝时方徴诸将勤王多不至独世杰来上下叹异不数月累官至保康军承宣使总都督府兵遣将四出取浙西诸郡复平江安吉广徳溧阳诸城兵势颇振七月与刘师勇诸将出师焦山世杰兵乱大败奔圌山寻擢龙神卫四厢都指挥使十月进沿江招讨使改制置副使兼知江隂军已而元军至独松闗召文天祥入卫以世杰为保康军节度使知平江寻亦召入卫加检校少保徳祐二年正月元军逼临安世杰请移三宫入海而与天祥合兵背城一战丞相陈宜中以方遣人请和止之未几和议亦沮元军至臯亭山世杰乃提兵入定海石国英遣都统卞彪説之使降世杰以为彪来从已俱南也椎牛享之酒半彪从容为言世杰大怒断其舌磔之巾子山四月从二王入福州五月与宜中奉昰为主拜签书枢宻院事王世强导元军攻之世杰乃奉益王入海其冬元招讨刘深攻浅湾世杰兵败移王居井澳深复来攻世杰战却之遂徙碙州景炎三年四月益王殂卫王昺立拜世杰少傅枢宻副使战辄不利世杰以碙州不可居徙王新防之厓山八月封越国公明年元张范等兵至厓山或谓世杰曰北兵以舟师塞海口则我不能进退盍先据海口幸而胜国之福也不胜犹可西走世杰恐乆在海上人有离心乃曰频年航海何时已乎今须与决胜负悉焚行朝草市结大舶千余作木砦为死守计已而范兵至据海口樵汲道絶兵茹干粮十余日渇甚下掬海水饮之海水咸饮即呕泄兵大困世杰率苏刘义方兴日大战范得世杰甥韩命以官使三至招之世杰歴数古忠臣曰吾知降生且富贵但为主死不移耳二月癸未范等攻厓山世杰败走卫王舟元军薄中军世杰乃断维以十余舰夺港去后还收兵厓山刘自立击败之降其将方遇龙叶秀荣章文秀等四十余人世杰复欲奉杨太妃求赵氏后立之俄飓风壊舟溺死平章山下刘师勇者庐州人以战功歴环卫官姚訔复常州师勇亦以淮兵取吕城朝廷加师勇和州防御使助訔守常而以张彦守吕城合兵拒元军防彦见执吕城失守常州势益孤元军寘彦城下招降师勇以大义斥之去又遣范文虎来谕师勇伏弩射走之常受围数月援絶城防师勇防栅战且行其弟马堕堑跃不能出师勇举手与诀而去淮军数千人皆鬪死师勇从二王至海上见时事不可为忧愤卒葬于鼓山
　　莫谦之常州宜兴僧也徳祐元年紏合义士捍御乡闾诏为潥阳尉是冬没于战赠武功大夫时万安僧亦起兵举旗曰时危聊作将事定复为僧旋亦败死
　　徐道明常州天庆观道士也为管辖赐紫徳祐元年元兵围城道明入谒郡守姚訔退而慨然告其徒曰姚公誓与城俱亡吾属亦不失为义士及兵屠城道明危坐焫香读老子书其声琅然兵以刃胁之不为动遂死焉钦定续通志巻五百十五
　　钦定四库全书
　　钦定续通志巻五百十六
　　忠义传
　　辽
　　【臣】等谨案辽史忠义之臣散见列传今采其事迹尤著者补为一巻用符郑志体例而仍以捐生效节为重焉
　　萧岩寿　　　耶律萨喇　　　萧苏色
　　耶律托卜嘉
　　萧岩寿伊实部人性刚直尚气仕重熙末道宗即位皇太后屡称其贤由是进用帝出猎较岩寿典其事未尝高下于心帝益重之歴文班太保同知枢宻院事咸雍四年从耶律仁先伐准布破之有诏留屯亡归者众由是鑴两官十年讨徳哷勒部有功为其部节度使太康元年同知南院宣徽使事迁北靣林牙宻奏伊逊以皇太子知国政心不自安与张孝杰数相过从恐有阴谋动揺太子帝悟出伊逊为中京留守【按中京原讹上京今据本纪及伊逊萨喇等传改】会伊逊生日帝遣近臣耶律拜萨巴赐物为寿伊逊欲诬岩寿因私属白帝臣见奸人在朝陛下孤危身虽在外窃用寒心拜萨巴还以闻帝遣人赐伊逊车谕曰无虑弗用行将召矣由是反疑岩寿出为顺义军节度使伊逊复入为枢宻使流岩寿于威路终身拘作岩寿虽窜逐恒以社稷为忧时人为之语曰以狼牧羊何能久长三年伊逊诬岩寿与谋废立事执还杀之干统间赠同中书门下平章事绘像宜福殿岩寿亷直靣折廷诤多与伊逊忤故及于难
　　耶律萨喇字董隠南院大王穆尔古之孙为人忠直沈厚始仕清宁初累迁西南靣招讨使以治称咸雍九年改北院大王未几为契丹行宫都部署太康二年耶律伊逊为中京留守诏百官廷议欲复召之羣臣无敢正言萨喇独奏曰萧岩寿言伊逊有罪不可为枢臣故陛下出之今复召恐天下生疑三谏不纳左右为之震悚伊逊复为枢密使见萨喇让曰与君无憾何独异议萨喇曰此社稷计何憾之有伊逊诬萨喇与苏色同谋废立诏按无迹出为始平军节度使及萧额图珲诬首遣使杀之干统间追封漆水郡王绘象宜福殿仍追赠三子官爵
　　萧苏色字图勒锦图鲁卜部人赋性沈毅始仕重熙间累迁右防卫太保富珠哩叛从耶律义先往讨执首乱托多罗以归清宁中歴北靣林牙彰图军节度使入为北院枢宻副使咸雍十年经略西南边撒宋堡障戍以皮室军帝嘉之太康二年知北院枢宻使耶律伊逊权宠方盛附丽者多至通显苏色未尝造门伊逊衔之诬构苏色首谋废立按之无验出为上京留守伊逊复令萧额图珲以前事诬告帝怒不复加讯遣使杀之时方盛暑尸诸原野容色不变乌鹊不敢近干统间追封兰陵郡王绘像宜福殿
　　耶律托卜嘉字萨巴系出季父房父果嘉仕至林牙重熙间破夏人于金肃军有功焉托卜嘉清宁中补牌印郎君累迁永兴宫使九年平重元之乱以功知防检司事赐平乱功臣为怀徳军节度使咸雍五年迁约尼克太康三年授北院宣徽使耶律伊逊谋害太子托卜嘉知其奸欲杀伊逊及萧徳勒岱萧寔沙等伊逊知之令其党诬构托卜嘉与废立事杀之干统间追封漆水郡王绘像宜福殿
　　萧和克字阿尔斯兰为人秉性忠直趫防有力甫冠补禁军咸雍初从招讨使耶律卓克算讨畨部之违命者及请降来介有能跃駞峯而上者以儇防相诧卓克算问左右谁能此和克被重铠而出手不及峰一跃而上使者大骇卓克算以女妻之帝闻召为防卫时耶律伊逊以狡佞得幸肆行凶暴和克伏于桥下伺其过欲杀之俄以暴雨坏桥不果后又欲杀于猎所为亲友所阻太康三年复欲杀伊逊及萧徳勒岱等伊逊知而械系之考劾不服流于边及太子废徙于上京召和克至杀之干统初追赠龙虎卫上将军














　　钦定续通志巻五百十六
<史部,别史类,钦定续通志>
　　钦定四库全书
　　钦定续通志巻五百十七
　　忠义传
　　金【一】
　　华沙布【萨巴】　　　　　特库
　　布古徳【绰哈】　　　　钮祜禄罕努
　　温特赫布敦【图克坦色哩持嘉和硕台鹤寿完顔珠勒呼完顔希卜苏持嘉和色色
　　尔佳迈珠完顔苏玛喀髙彭祖】　　　　曹珪
　　额哩页【闵孙　史大博多】　　温特罕伊苏玛勒
　　富珠哩定方　　　　　尔佳呼喇
　　纳喇绰齐　　　　　　魏全【布埒库】
　　尔佳守中　　　　　舒穆噜元毅
　　伯特梅和尚【博克托】　　延【实古纳】
　　乌克逊温屯　　　　　髙守约
　　哈萨喇安礼　　　　　王维翰
　　伊喇古尼　　　　　　宋扆
　　乌库哩荣祖　　　　　乌库哩仲温
　　玖珠【唐古布格苏】　　　李演
　　刘徳基　　　　　　　王毅
　　王晦【牛斗】　　　　　　齐鹰【杨敏中张竒尔】
　　珠嘉法心【温特赫伊扎尔　富察吉逊温特赫十方努】
　　髙锡　　　　　　　　呉僧格
　　张顺　　　　　　　　马骧
　　鄂屯丑和尚　　　　　乌库哩徳升
　　苏尔坦【郭用】　　　　　李革
　　富珠哩福寿　　　　　马庆祥【胥谦　嗣亨布萨和硕】
　　华沙布完顔部人年三十五从军勇敢有材略颇见任用太祖使富卦喇往辽诣阿苏实观其形势富卦喇还言辽兵多不知数太祖疑之使华沙布往还报辽方调兵尚未大集太祖喜曰果如吾言【据本纪増】华沙布因劝举大事不可后时若俟河冻则盛集来攻矣太祖深然之从破宁江州战于达噜噶城皆有功髙永昌请和华沙布往招之取呼图克以归永昌诈降斡鲁使华沙布萨巴往报会髙祯降言永昌非真降者斡鲁乃进兵永昌怒遂杀二人皆支解之华沙布就执神色自若骂永昌曰汝叛君逆天今日杀我明日及汝矣骂不絶口死天会中与萨巴俱赠遥镇节度使
　　特库音徳尔水人敢战鬭达噜噶城之役和尼陷敌特库救出之攻北苏城先登败辽兵三千攻鲁库营玛竒堕马特库独杀辽兵数辈掖出之后从太祖自临潢班师至辽河伊都来袭罗索已引去特库独殿马惫步鬭没于阵皇统间赠明威将军
　　布古徳宗室子初事国相萨哈伐萧哈里有功与绰哈俱招降矩威水部族绰哈为穆昆布古徳领行军千戸从破黄龙府战于达噜噶城皆有功宁江州渤海伊色布叛布古徳追复之天辅五年【按太祖纪绰哈籍军马在天辅四年斡鲁伐锡勒哈塔在天辅五年此作五年六年互异】九月绰哈布古徳往拜格河籍军马矩威水部锡勒哈塔等杀之投其尸水中太祖悼惜遣使吊赙加等六年正月斡鲁伐锡勒哈塔于希尔哈河追及于哈达拉山杀四人抚定余众诏求二人尸以葬天眷中赠绰哈奉国上将军布古徳昭义大将军绰哈亦宗室子年十五隶军从太祖伐辽率屯路兵招抚萨木坦锡里肯巴噶三水拜格城邑皆降之败室韦五百于阿尔噶城获其民众至是死焉
