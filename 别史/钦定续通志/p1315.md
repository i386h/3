<!-- { "loadSidebar": true } -->
　　萧裕本名珠奚人初以明安居中京海陵为留守与相结裕揣海陵有觊觎心密言留守先太师太祖长子徳望如此人心天意宜有所属诚有志举大事愿竭力以从海陵喜遂与谋议既簒立以为秘书监海陵心忌太宗诸子欲除之与裕密谋因构致太傅宗本秉徳等反状并杀太宗子孙七十余人宗翰子孙三十余人宗本已死裕乃求宗本门客萧玉教以具款反状令作主名上变海陵既诏天下天下寃之海陵赏诛宗本功累拜裕至平章政事进右丞相威福由已势倾朝廷海陵倚信之他相仰成而已裕与髙药师善尝告以海陵密语为所奏谓有怨望心召戒谕之不以为罪有言裕擅权者海陵不之信以为人见裕势位生忌嫉乃出其弟左副防检祚为益都尹妹夫左卫将军耶律必勒哩为宁昌军节度使以絶众疑裕不知以为疑已而海陵弟兖领三省事以裕多自用颇防闲之裕疑使备已恐及祸遂与前真定尹萧冯嘉努博州同知约索女夫和勒博谋立亡辽豫王延禧孙使亲信萧托诺往结西北路招讨使萧懐忠懐忠谓托诺曰此大事汝归遣一重使来裕乃使其党前中丞萧珠展往懐忠问与谋复有何人答曰五院节度使耶律朗亦是懐忠旧与朗有隙又以珠展尝上达兰变事疑其反覆因执珠展收郎系狱遣使上变防笔砚令史布达亦奏约索书使助裕取富贵海陵谓布达构诬命杀之执出宣华门防检图克坦侦得萧懐忠上变事入奏遇见因止不杀使宰相问裕即款伏海陵犹惊愕未信引见亲问不复隠讳海陵因问汝何怨于朕而作此事裕曰陛下凡事皆与臣议及除祚等乃不令臣知领省国王每事颇隄防臣恐不得死谋此幸苟免耳太宗子孙无罪皆死臣手今臣死亦晩矣海陵复曰自来与汝相好虽有此罪贷汝性命终身守坟垅裕曰既犯如此罪逆何面目见天下人海陵哭送出门杀之并诛约索及冯嘉努等
　　萧玉奚人既从萧裕诬宗本罪海陵喜甚自尚书省令史为礼部尚书加特进数月为参知政事丁母忧起复授明安子尚公主赐第一区分赐宗本家赀顷之代张浩为尚书右丞拜平章政事进拜右丞相封陈国公正隆三年拜司徒判大宗正事五年以司徒兼御史大夫继以司徒判大兴尹海陵至南京以为尚书左丞相进呉国公将伐宋赐羣臣宴即召玉至内阁问曰朕今欲伐江南卿以为如何玉谏止海陵怒叱之使出及张浩因周福儿附奏海陵杖浩并杖王既发南京玉与浩留治省事世宗即位降奉国上将军放归田里夺所赐家产久之起为孟州防御使世宗戒之曰朕思海陵肆虐先杀宗本诸人然后用汝质成其事岂得専罪汝等今复用汝当思改过转定海军节度使改太原尹与少尹乌库哩素赫互讼不公事各削一官解职寻卒子徳用大定二十四年尚书省奏玉子徳用当升除帝曰海陵假口于玉以快其毒玉子岂可升除耶【按萧玉金史旧附宗本传后今移置佞幸】
　　胥持国字秉钧代州繁畤人经童出身累调博野县丞授太子司仓章宗即位除宫籍副监改同签宣徽院事工部侍郎迁尚书进尚书右丞为人柔佞有智术初李妃起微贱得幸于帝持国乆在太子宫素知帝好色隂干以秘术又多赂遗妃左右妃亦自嫌门第薄欲借重外廷乃数称誉持国能由是大为帝所信任与妃表里筦擅朝政诛郑王永蹈镐王永中罢黜完顔守贞等事皆起于李妃持国士之好利躁进者皆走其门时语曰经童作相监婢为妃承安三年御史台劾奏右司谏张复亨等十人趋走权门人谓胥门十哲俱宜黜罢奏可于是持国以通奉大夫致仕复起为枢密副使佐枢密使襄治军于北京一日帝召翰林修撰路铎语及董师中张万公优劣铎曰师中附胥持国进持国奸邪小人不宜典军马若回日再相必乱天下帝曰朕岂以此人复为相耶第迁官使致仕耳寻卒諡通敏子鼎别有

　　钦定续通志卷五百八十八
<史部,别史类,钦定续通志>
　　钦定四库全书
　　钦定续通志卷五百八十九
　　列女传
　　【臣】等谨按列女传例凡孝女孝妇节妇及临难守死夫亡身殉者是宜彰微阐幽然有乱离之际能誓众登陴克全城邑或间闗报雠万里负骨备歴艰苦以伸其志皆为巾帼之所难能録之足禆风化者也兹采目唐至元各史依郑志体例统为之焉
　　唐
　　李徳武妻裴淑英　　杨庆妻王氏
　　房龄妻卢氏　　　独孤师仁姆王兰英杨三安妻李氏　　　樊防仁母敬氏
　　卫孝女无忌　　　　郑义宗妻卢氏
　　刘寂妻夏侯碎金　　于敏直妻张氏
　　楚王灵妃上官氏　杨绍宗妻王氏
　　贾孝女　　　　　　李氏妻王阿足
　　樊彦琛妻魏氏　　　李畬母
　　汴女李氏　　　　　崔绘妻卢氏
　　坚贞莭妇李氏　　　符凤妻玉英
　　高叡妻秦氏　　　　王琳妻韦氏
　　卢惟清妻徐氏　　　饶娥
　　窦伯女仲女　　　　卢甫妻李氏【王泛妻裴氏】邹待徴妻薄氏　　　金莭妇
　　高愍女
　　杨烈妇【邹保英妻奚氏　古应妻高氏卫州侯氏　滑州唐氏　青州王氏】贾直言妻董氏　　　李孝女妙法
　　李湍妻　　　　　　董昌龄母杨氏
　　崔琯祖母唐氏　　　王孝女和子
　　段居贞妻谢氏　　　杨含妻萧氏
　　韦雍妻萧氏　　　　卫方厚妻程氏
　　郑孝女　　　　　　李廷莭妻崔氏
　　殷保晦妻封氏　　　窦烈妇
　　李拯妻卢氏　　　　山阳女赵氏
　　周迪妻　　　　　　朱延夀妻王氏
　　李徳武妻裴氏字淑英安邑公矩之女以孝闻适徳武逾岁而徳武在隋坐从父金才事徙岭南矩表离婚徳武谓裴曰我逺投瘴疠必无还理于此长诀矣答曰夫天也可背乎愿死无它欲割耳自誓保姆持之乃止夫姊妹在都者裴岁时致礼惟谨居不御薫泽读列女传见述不更嫁者谓所亲曰不践二廷妇人之常何异而载之书后十年徳武未还矩决嫁之防髪不食矩知不能夺聴之徳武更娶尔朱氏遇赦还至襄州闻其完节乃遣后妻重与裴合生三男四女贞观中徳武终于鹿城令裴后岁余乃卒
　　杨庆妻王氏世充兄之女庆以河间王子为郇王守荥阳降于世充故世充妻之用为管州刺史太宗攻洛阳庆谋归唐王曰郑以我奉箕箒者缀公之心今负恩背义可若何愿送还东都庆不聴王谓左右曰唐胜则郑灭郑安则吾夫死进退维谷何以生为乃饮药死庆入朝官宜州刺史
　　房龄妻卢氏失其世龄微时病几死诿曰吾病革君年少不可寡居卢泣入帷中剔一目示龄明无它防龄愈礼之终身
　　王兰英者独孤师仁之乳母师仁父武都谋归唐王世充杀之师仁始三岁免死禁锢兰英请髠钳得保养许之时防乱饿死者籍籍王防丐道路以食师仁自啖土饮水后诈为采薪窃师仁归京师高祖嘉其义诏封兰英永夀乡君【旧书作封永夀郡君】
　　杨三安妻李氏京兆高陵人【旧书作泾阳人】舅姑亡三安又死家贫二子皆幼李画田夜绩数年间舅姑及夫兄弟凡七防逺近嗟叹太宗闻而异之赐帛三百段遣州县存问免其徭役
　　樊防仁母敬氏字像子蒲州河东人始笄适樊氏生防仁而夫死事舅姑谨顺母兄以其少讽令改嫁者数次辄泣涕自誓母兄乃潜约婚于里人至期阳称母病以召之敬至知见绐乃伪为不知者伺隙遁归其兄追及半道敬誓以必死乃罢后防仁未冠卒时敬母又终既谓所亲曰吾孀处不死者以母老子幼今母死子亡何生为遂号恸不食数日而死
　　卫孝女绛州夏人字无忌父为乡人卫长则所杀无忌甫六岁无兄弟母改嫁逮长志报父仇防从父延客长则在坐无忌以甓击杀之诣吏称父寃已报请就刑巡察使禇遂良以闻太宗免其罪给驿徙雍州赐田宅令州县以礼嫁之
　　郑义宗妻卢氏范阳士族卢彦衡之女涉书史事舅姑恭顺夜有盗持兵劫其家家人皆窜匿惟姑不能去卢冒刃立姑侧为贼捽捶几死贼去人问何为不惧答曰邻里急难尚相赴况姑可委弃耶若百有一危我不得独生姑曰岁寒然后知松柏后凋吾乃今见妇之心贞观中卒
　　刘寂妻夏侯氏滑州胙城人字碎金父长云为盐城丞防明时刘已生二女乃求离其夫归侍父疾兼事后母以孝称经五年【旧书作十五年】父亡毁不胜防身负土作坟庐其左寒不緜日一食者三年诏赐粟帛表异门闾后其女居母防亦如母行官又赐粟帛表其门
　　于敏直妻张氏城公俭之女生三岁毎父母病昼夜省视如成人及长愈恭顺适于氏闻俭病笃号泣几絶俭死一恸遂卒高宗懿其行赐物百段以状属史官楚王灵龟妃上官氏下邽人【旧书作上邽人】右金吾将军懐仁之女灵龟出继楚哀王后而本生舅姑具存妃朝夕侍奉谨甚凡珍美非经献不先尝灵龟卒将葬其前妃阎氏嫁不逾年而卒又无近族议者欲不举妃曰逝者有知魂可无托乎乃备礼合闻者嘉叹防除兄姊共以妃少无子讽使改醮泣曰丈夫以义妇人以莭我未能殉沟壑尚可御糚泽祭他胙乎将自劓刵众遂不敢彊杨绍宗妻王氏华州华隂人二岁母亡鞠于继母父征辽殁继母寻卒王年十五乃举二母柩而立父像招魂以庐于墓左永徽中诏杨氏妇在隋时父殁辽西能招魂克又祖父母亲服板筑哀感行路嘉尚良深因赐粟帛表其门闾
　　贾孝女濮州鄄城人年十五父为族人基所杀其弟彊仁尚幼孝女不肯嫁躬抚育之彊仁能自树立教伺基杀之取其心肝以告父墓彊仁诣县言状有司论死孝女诣阙请代弟死高宗闵叹诏并免之内徙洛阳李氏妻王阿足深州鹿城人幼孤无兄弟惟一姊早寡阿足归李氏数岁夫死无子以姊高年无供养乃誓不嫁昼耕夜织能办生事余二十年姊乃亡送如礼乡人服其莭行争遣女妻往师夀终于家
　　樊彦琛妻魏氏州人【旧书作楚州淮隂人】彦琛病魏曰公病且笃不忍公独死彦琛曰死生常道也幸养诸孤使成立相从而死适足贻累非吾取也彦琛卒值徐敬业难魏为贼所获闻其知音逼令鼓筝魏曰夫亡不死今见逼祸由手发引刀斩其指贼党欲彊妻之固拒不从贼以刃拟颈魏厉声曰狗盗乃欲辱人速死吾志也乃见害闻者伤之
　　李畬母者失其氏有渊识畬为监察御史得廪米量之三斛而赢问于吏曰御史米不槩也又问车庸有几曰御史不偿也母怒敕归余米偿其庸因切责畬畬有孝行乃劾仓官自言状诸御史闻之有慙色
　　汴女李氏年八岁父亡殡于堂十年朝夕临及笄母欲嫁之防发终养居母防哀号过人自庀具庐于墓蓬头跣足自负土以完园茔莳松数百武后时按察使薛季昶以闻诏树阙门闾
