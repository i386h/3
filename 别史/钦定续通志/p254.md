<!-- { "loadSidebar": true } -->
　　【臣】等谨按汉九江云梦沧浪皆禹贡所载荆州之水也荆州北据荆山南及衡山之阳以今舆地言之湖广武昌汉阳安陆荆州岳州长沙衡州常徳辰州宝庆永州施南十二府郴靖二州襄阳府之南漳县徳安府之安陆云梦应城应山及随州之南境黄州府之黄冈麻城黄安四州防州府之东境广西则桂林府之全州是也
　　【臣】等又按荆州之水禹贡所未载者水经注湘水出零陵始安县阳海山东北流注长沙会资沅微澧四水同注洞庭夷水出巴郡鱼复县东注于江以今舆地言之在长沙岳州之界古荆州域也
　　伊洛瀍涧
　　水经注伊水出南阳县西蔓渠山东北注于洛洛水出京兆上洛县讙举山东北注于河瀍水出河南谷城县北山东与千金渠合又东注于洛涧水出新安县南白石山东南注于洛
　　荥波
　　荥波泽名即汉荥阳县地
　　菏水
　　经典释文菏水出山阳胡陵水经注菏水过湖陆县南东注于泗
　　孟猪【尔雅作孟诸】
　　孟诸泽名元和志孟诸泽在虞城县西北十里周回五十里
　　【臣】等谨按伊洛瀍涧荥波菏孟诸皆禹贡所载豫州之水也豫州西南至荆山北距河水以今舆地言之河南则河南开封归徳南阳汝寜五府及汝州直则大名府之东明长垣山东则曹州府之定陶曹县城武单县江南则颍州府之颍上太和亳州防城湖北则襄阳府之襄阳光化宜城枣阳谷城均州郧阳府之郧县保康及郧西之东境徳安府随州之北境是也
　　黑水
　　黑水即泸水水经注黑水亦曰泸水即若水出姚州徼外吐蕃界中东北至叙州宜賔县注于江此禹贡梁州之黑水也
　　沱潜【按荆州亦有沱潜疏谓发源梁州而注于荆州】
　　汉书地理志沱水在蜀郡郫县江沱在东西入大江即郫江也括地志潜水一名复水今名龙门水源出绵谷县东龙门山合注于嘉陵江
　　沔
　　水经注沔水一名沮水出武都沮县东狼谷东南至沔县注于汉水
　　【臣】等谨按黑水沱潜沔水皆禹贡所载梁州之水也梁州东据华山之南西距黑水以今舆地言之则陜西汉中府之鳯县兴安州及商州之雒南山阳镇安商南秦州之两当阶州之成县文县湖北郧阳府之房县竹山竹溪及郧西县之西境四川则成都保宁顺庆龙安嘉定雅州潼川诸府卭眉泸诸州是也
　　【臣】等又按梁州之水禹贡所未载者水经注青衣水出青衣县与沬水合桓水出蜀郡岷山注于南海延江水出犍为南广县东南注于酉水存水出犍为鄢县温水出牂牁夜郎县淹水出越嶲遂久县徼外东南注于若水以今舆地言之皆在四川境内古梁州域也
　　黑水
　　雍州黑水杜佑通典谓不可得详樊绰程大昌金履祥李元阳焦竑诸説各异然皆雍州之境按括地志言出伊吾南流絶三危山则当自炖煌北大碛外流至郡界南经白龙堆东三危山西又南经吐谷浑界中又南经吐蕃界中绕出河源之外而注于南海地理今释引水经注黒水出张掖鸡山至于炖煌此雍州之黑水也
　　弱水
　　地理今释弱水今陜西山丹卫城西有山丹河古弱水也出卫西南穷石山正流西至合黎山与张掖河合
　　泾渭汭【汭汉书作芮】
　　汉书地理志泾水出安定郡泾阳县西渭水出陇西郡首阳县西南汭水出扶风汧县西北东注于泾
　　漆沮
　　寰宇记漆水自耀州同官县来经华原县合沮水汉书地理志沮水出北地直路县东西注于洛
　　沣
　　汉书地理志酆水出扶风鄠县东南北过上林苑注于渭
　　猪野
　　猪野泽名汉书地理志武威县东北有休屠泽古文以为猪野
　　【臣】等谨按黑水弱水泾渭汭漆沮沣猪野皆禹贡所载雍州之水也雍州西距黒水东据河以今舆地言之陜西则西安延安鳯翔诸府及甘肃之平凉庆阳巩昌各府皆是也









　　钦定续通志卷一百三
　　钦定四库全书
　　钦定续通志卷一百四
　　地理畧【二】
　　五代
　　【臣】等谨案古来志地者皆略于五代欧阳修作职方考仅标大致薛居正作郡县志王溥作会要虽尚存十道之名然一代偶及数道一道偶及数州沿革废置殊多遗缺其余各书如欧阳忞舆地广记乐史太平寰宇记马端临舆地考于五代亦靡得而详焉信乎欧史之序曰五代乱世文字不完而时有废置不可考防也若其沿唐之制改郡称州而尤重藩镇加军额者为节度镇州较他州为重故职方考特悉之凡以言其大要也今续纂五代地理畧其分注以职方考为主其有职方考所无而采之羣书者则加案语以别之职方考或有疑误之处则别加案语于其下以资考订云
