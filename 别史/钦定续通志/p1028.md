<!-- { "loadSidebar": true } -->
　　耶律隆运本姓韩名徳让西南面招讨使匡嗣之子也统和十九年赐名徳昌二十二年赐姓耶律二十八年复赐名隆运重厚有智略明治体喜建功立事侍景宗以谨饬闻加东头承奉官补枢宻院通事转上京皇城使【按辽百官志原名上京城隍使】遥授彰徳军节度使代其父匡嗣为上京留守权知京事甚有声寻复代父守南京时人荣之宋兵侵燕五院糺详衮【景宗纪作北院大王】希达统军萧特库等败归宋兵围城隆运日夜守御援军至围解及战髙梁河宋兵败走隆运邀击又破之以功拜辽兴军节度使征为南院枢宻使景宗疾大渐与耶律色珍俱受顾命立梁王为帝皇后为皇太后称制隆运总宿卫事太后益宠任之统和元年加开府仪同三司兼政事令【按圣宗纪统和三年以隆运兼政事防元年隆运方丁父丧未加迁擢恐误】四年宋遣曹彬米信来侵从太后出师败之加守司空【圣宗纪作司徒】封楚国公师还与北府宰相室昉共执国政上言西州数被兵加以歳饥宜轻税赋以来流民从之六年太后观击鞠呼鲁蘓突隆运坠马命立斩之诏率师伐宋围沙堆敌夜袭隆运严军以待败走之封楚王九年复言燕人挟奸茍免赋役贵族因为囊橐可遣使戒谕从之十一年丁母忧诏强起之明年室昉致政以隆运代为北府宰相仍领枢密使监修国史赐兴化功臣十二年六月【按圣宗纪十二年七月室昉为中京留守加尚父上文所云明年室昉致政是也此五字疑误】奏三京诸鞠狱官吏多因请托曲加寛贷或妄行榜掠乞行禁止帝可其奏又表请任贤去邪太后喜曰进贤辅政真大臣之职优加赐赉服阕加守太保兼政事令防北院枢密使耶律色珍薨诏隆运兼之久之拜大丞相进王齐总二枢府事以南京平州岁不登奏免百姓农器钱及请平诸郡啇贾价并从之二十二年从太后南征许宋成而还徙王晋授尚书令【据契丹志増】赐姓出宫籍横帐季父房后乃改赐今名位亲王上入朝不拜上殿不趍【据契丹志増】赐田宅及陪葬地从伐髙丽还薨年七十一赠尚书令谥文忠建庙干陵侧无子清宁三年以魏王塔卜子页鲁为嗣天祚立以皇子额噜温继之弟徳威侄制心徳威性刚介善驰射保宁初歴上京皇城使儒州防御使改北院宣徽使统和初丁父丧【按本纪圣宗即位之年韩匡嗣薨原文作干亨初误】彊起复职权西南招讨使党项防邉一战却之赐剑许便宜行事领图鲁卜徳哷勒二糺军以讨平霜库赫功真授招讨使夏州李继迁内附徳威请纳之诸部皆从玺书褒奬与特哩衮耶律善补败宋将杨继业加开府仪同三司政事门下平章事寻以山西城邑多防夺兵柄李继迁受宋赂潜怀二心奉诏率兵往谕继迁托以西征不出徳威至灵州俘掠而还十五年河西党项叛复诏讨之奏防于朝【据圣宗纪增】未几卒年五十五赠兼侍中子帕克戬终彰国军节度使早卒孙色实达鲁色实终特哩衮达鲁字遵宁防养宫中授小将军重熙初歴北院宣徽使右林牙副防检拜特哩衮改西北路招讨使封漆水郡王请减军籍三千二百八十人后以私取囘鹘使者獭毛裘及私取凖布贡物事觉决大杖削爵免官俄起为北院宣徽使十九年改乌尔固迪里部都详衮寻为东北路详衮封混同郡王清宁初徙王邓擢拜南府宰相以年老乞骸骨更王汉太康中薨年八十达鲁神情秀彻圣宗子视之兴宗待以兄礼虽贵愈谦初为都防检扈从猎黒岭获熊帝因乐饮谓达鲁曰汝有求手对曰臣富贵逾分不敢他望惟臣叔先朝优遇身殁之后不肖子坐罪籍没诸孙中得赦一人以主祭臣愿毕矣诏免籍复其产子燕五官至南京歩军都指挥使
　　制心小字汗努父徳崇善医视人形色輙决其病累官至武定军节度使制心善训鹰隼统和中为归化州刺史开泰中拜上京留守进汉人行宫都部署封漆水郡王以皇后外弟恩遇日隆枢密副使萧和卓用事制心奏和卓寡识度无行检帝黙然每内宴欢洽輙避之皇后不悦曰汝不乐耶制心对曰宠贵鲜能长保以是为忧耳太平中歴中京留守特哩衮南京留守徙王燕迁南院大王【按圣宗纪俱作韩盖合两字为一字也】或劝制心奉佛对曰吾不知佛法惟心无私则近之矣一日沐浴更衣而卧家人闻丝竹声怪而入视则已逝矣年五十三赠政事令追封陈王守上京时酒禁方严有捕获私醖者一饮而尽笑而不诘卒之日部民若哀父母
　　耶律巴固济字保诺延六院额尔竒木博果济之后勇悍善治生保宁中为天徳军节度使歴南京侍卫马歩军都指挥使以讨平党项羗阿里沙宻丕勒布宻迁南院大王圣宗即位太后称制防羣臣议军国事巴古济上疏陈便宜数事称防兼领山西路诸州事统和四年宋将曹彬等侵燕巴固济击之甚力赐输忠保节致主功臣总知山西五州防有告巴固济曲法虐民者按之有状以大杖决之八年为南京统军使卒子雅里官至详衮
　　萧塔喇噶字雄隐五院部人八世祖珠噜约尼氏时尝为虞人唐安禄山来攻珠噜战于黒山之阳败之以功为北府宰相世预其选塔喇噶仕开泰间累迁西南面招讨使重熙十一年使西夏谕伐宋事约元昊出别道以防十二年改右伊勒希巴同知南京留守转左伊勒希巴俄授东京留守以世选为北府宰相二十一年复为南京统军使【依简録增】卒
　　夏行美渤海人太平元年大延琳叛时行美总渤海军于保州延琳使人説与俱叛行美执送统军使耶律布库又诱贼党百人【按圣宗纪作八百余人】杀之延琳谋沮乃婴城自守数月而破以功加同政事门下平章事锡赉甚厚明年擢忠顺军节度使重熙十七年迁副部署从防检耶律义先讨富珠哩获其酋托多罗以归致任卒萧迪里字尼噜衮宰相塔喇四世孙识度远为乡里推重始为牛羣敞史帝闻其贤召入侍迁国舅详衮统和二十八年将伐髙丽迪里諌曰国家连年征讨士卒抏蔽况陛下在谅隂年谷不登创痍未复岛夷小国城垒完固胜不为武万一失利恐贻后悔不如遣一介之使徃问其故伏罪则己不然俟服除歳丰举兵未晩时令己下言虽不行识者韪之明年同知左伊勒希巴事改右伊勒希巴开泰初率兵巡西邉时额尔竒木部下札萨克辖布喇竒实卜克率部民遁迪里追擒之令复业迁国舅详衮从枢宻使耶律世良伐髙丽还加同政事门下平章事拜上京留守迪里为人寛厚达政体廷臣皆谓有王佐才王继忠荐其材可为枢宻使帝疑其党而止为中京留守卒族子和克有传弟巴拉
　　巴拉字布哩音多智善骑射开泰间以兄为右伊勒希巴始补郎君累迁奚六部图噜太尉太平末大延琳叛巴拉将北南院兵往讨遇于蒲水南院兵少却至手山复与贼遇巴拉乃易两院旗帜力战破之手诏褒奬赐内廐马重熙中迁四防军详衮谢事归乡里数嵗起为昭徳军节度使寻改国舅详衮卒
　　萧必塔字苏隐一名昌裔驸马都尉恒徳之子生未弥月父母俱死育于禁掖既长尚秦晋王公主拜驸马都尉为殿前副防检统和八年改北面林牙太平四年迁殿前都防检出为国舅详衮九年大延琳叛刼掠隣部必塔先率本管及家兵据要害絶其西渡之计【据圣宗纪増辑】诏与南京留守萧孝穆往讨筑重城围之遂擒延琳东京平以功封兰陵郡王十一年圣宗不豫先是钦哀与仁徳皇后有隙以必塔尝为后所爱忌之护卫丰嘉努上变诬珠卜与必塔谋逆公主窃闻其诬谓必塔曰尔将无罪被戮与其死何若奔女直国以全其生必塔曰朝廷讵肯以飞语害忠良宁死弗适他国及钦哀摄政杀之
　　耶律扬珠字布尔锦积庆宫人父海古勒室韦部节度使扬珠笃学防介有经世志统和十年累迁至积庆宫使圣宗尝谕扬珠曰闻卿正直是以进用国有利害尔言宜无所隐由是所陈多见嘉纳驾征髙丽破康肇军于铜州扬珠之力为多王询乞降羣臣皆谓宜纳扬珠曰王询始战而败遽求纳欵此诈耳纳之恐堕其奸计待势穷力屈纳之未晩已而询果遁清野无所获其众阻险而垒攻之不下扬珠以计降之擢拜四蕃部详衮时招讨使耶律佛徳为总管扬珠耻居其下上表曰臣先朝旧臣今既垂老乞还新命觊得常侍左右帝曰朕不使汝久处是任且命无招讨得专奏事到部戢暴懐善政绩显著卒于官
　　耶律鸿果【按此与前卷鸿果非一人】字巴尔诺延约尼森济汗之后统和初尝以军事任为伊喇详衮寻徙南京统军使十三年狥地南鄙克敌于四岳桥斩首百余级攻宋以战功迁东京留守封楚国公后代髙丽副先锋耶律博诺擒康肇于铜州三十年西北部叛从南府宰相耶律诺衮讨之及典禁军号令整肃诸部多降寻迁侍中卒萧华善字洪宁国舅大父房之后忠直多志畧开泰初补御盏郎君寻为内史太医等局都林牙使宋贺正将宴典仪者告班节度使下华善曰班次如此是不以大国之使相礼且以锦服为贶如待蕃部果如是吾不预宴宋臣不能对易以紫服位视执政使礼始定八年秋为唐古部节度使卒弟特黙
　　特黙字何宁为人机辨任气太平中累迁安东军节度使有能称十一年召为左祗候郎君班详衮未几迁左伊勒希巴重熙十年【兴宗纪作十一年】累迁北院宣徽使与刘六符使宋归称防加同政事门下平章事诏城西南浑底甸还复为北院宣徽使卒
　　萧博诺字留隠奚王楚卜宁之后幼孤贫佣于医家牧牛伤人稼数遭笞辱其佣主见博诺熟寐有异兆遂收飬之教以读书聪敏嗜学不数年渉猎经史习骑射既冠意气豪迈开泰间选充防卫稍进用俄坐罪黥流乌尔固部久之召还累任剧迁奚六部大王治有声太平九年大延琳叛博诺为都监将右翼军战蒲水中军却博诺与左翼夹攻之防髙丽女直要冲使不得求援又败贼于手山延琳走入城博诺不介马而驰追杀余贼大军围东京博诺讨诸叛邑平吼山贼延琳既被擒以功加兼侍中重六年改北准布副部署再授奚六部大王十八年【史作十五年今据兴宗纪及西夏传改】为西南面招讨使西征夏国博诺以兵二千据河桥聚巨舰数十艘仍作大钩人莫测战之日布舟于河绵亘三十余里大军既失利适大水奔流而下势将坏浮梁防归路操舟者争钩致之桥得不坏明年复西征悬兵深入大掠而还复为奚六部大王致仕卒
　　耶律古裕字穆尔沁北院林牙图鲁卜四世孙有膂力工驰射开泰间为乌尔固廸里部都监防部人叛从枢密使耶律世良讨平之以功授千牛卫上将军【依简録増】镇抚西北部教以种树畜牧不数年民多富实中京盗起命古裕为廵逻使悉擒之从征渤海有功累迁御史中丞寻授开逺军节度使徙镇归德重熈二十一年改天成军节度使卒于官年七十赠同中书门下平章事二子伊苏鄂摩伊苏重熈间从萧惠讨西夏惠败绩伊苏一军独全拜北院大王鄂摩太康三年为汉人行宫副部署伊苏诬害太子词连鄂摩帝释之是秋伊苏复奏其与萧杨结私议宫壸事被害干统间赠同中书门下平章事
