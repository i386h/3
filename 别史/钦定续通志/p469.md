<!-- { "loadSidebar": true } -->
　　广王全昱太祖即位封太祖与仲兄存俱亡为盗全昱独与母寄食刘崇家太祖贵乃归宣武领岭南西道节度使以太师致仕太祖将受禅有司备礼前殿全昱视之顾太祖曰朱三尔作得否太祖燕居宫中与诸王饮博全昱酒酣取骰子击盆而迸之呼曰朱三尔砀山一百姓尔天子用汝为四镇节度使于汝何负而灭唐家三百年社稷吾见汝族矣安用博为太祖不悦罢防全昱亦不乐在京师常居砀山故里三子皆封王友谅衡王友能惠王友诲邵王干化元年升宋州为宣武军以友谅为节度使【按唐藩镇宣武军治汴州而宋州属焉梁既篡唐建汴为东都徙宣武军于宋州前全昱归宣武乃汴此友谅镇宣武乃宋也】友谅进瑞麦一茎三穗太祖怒曰今年宋州大水何用此为罢友谅居京师太祖卧病全昱来视疾与太祖相持恸哭太祖为释友谅使与东归贞明二年全昱卒諡德靖【諡法据通鉴增】徙衡王友谅嗣封广王友能为宋滑二州留后【按通鉴友谅罢镇以兖海留后友能代之是友能先为兖海留后也新旧史皆失载】陈州刺史所至为不法奸人多依倚之左道母乙董乙聚众称天子建官属友能纵不问乙等攻劫州县朝廷发兵始击灭之康王友孜谋反诛末帝始疎宗室皆反仄贞明四年友能以陈州反犯京师至陈留兵败降末帝赦之降为房陵侯友诲为陜州节度使欲以州兵为乱召还京师与友谅友能皆被幽庄宗入汴并见杀
　　朗王存初与太祖俱从黄巢攻广州存战死子友宁友伦友宁字安仁太祖以为军校太祖围凤翔遣友宁东备宣武王师范来袭围齐州友宁引兵击退之昭宗还京师拜友宁建武军节度使太祖复遣攻师范屠博昌战于石楼兵败坠马见杀友伦为元从马军指挥使表右威武将军燕人攻魏内黄友伦以前锋夜渡河夺马千匹李罕之以潞州降梁晋人攻潞友伦以兵入取罕之以归太祖围凤翔晋人来袭友伦却之西防太祖于凤翔昭宗还长安拜友伦宁远军节度使太祖东归留友伦宿卫伺昭宗友伦击鞠坠马死太祖太怒以兵七万至河中遣友谅至京师杀宰相崔等太祖即位追封存朗王友宁安王友伦密王
　　太祖八子长曰友裕次曰友珪友璋末帝友雍友徽友孜其一养子曰友文【按欧史于唐太祖养子剏立义儿传而梁祖养子若朱友恭友谦皆别传独以友文入家人传变例见意论所谓着祸本也】
　　友裕字端夫防善骑射从征伐能以寛厚得士心太祖与晋围黄邺于西华邺卒荷矟登城骂敌晋王使骑连射不能中太祖顾友裕一发中之军中皆大驩呼晋王喜遗友裕良弓百矢太祖镇宣武以为衙内都指挥使景福元年太祖攻郓时朱宣在濮州遣友裕取之遂围时溥于徐州朱瑾以兵二万救溥友裕败瑾于石佛山瑾走朱友恭谗之太祖以为瑾可追而友裕不追太祖大怒夺其兵属厐师古以友裕属吏使者误致书于友裕友裕惶恐不知所为頼张皇后教之得免权知许州招抚流散増戸三万余迁诸军都指挥使与平兖郓崔洪奔淮南友裕引兵定蔡州太祖兼镇防国军以友裕为留后迁忠武军节度使太祖攻邠州友裕破灵台良原下陇州杨崇本以邠州降复叛遣友裕攻之卒于军开平三年追封郴王
　　庶人友珪者太祖初镇宣武略地宋亳间与逆旅妇人野合而生长而辩黠多智开平元年封郢王友文者本姓康名勤太祖养以为子为度支盐铁制置使太祖用兵四方友文征赋聚敛以供军费太祖即位以故所领宣武宣义天平防国四镇征赋置建昌宫总之以友文为使封博王太祖幸西都友文留守东京时友裕已卒嫡嗣未立心尝属友文太祖自张皇后崩无继室诸子在镇皆邀其妇入侍友文妻王氏有色尤宠之太祖病久王氏与友珪妻张氏尝专房侍疾太祖病少间谓王氏曰吾知终不起汝之东都召友文来吾与之决以友珪为莱州刺史趣之任太祖素刚暴既病而喜怒难测时左降者必有后命友珪大惧张氏曰官家以传国寳与王氏使如东都召友文君今受祸矣夫妇相对泣左右劝友珪曰事急计生何不早自图友珪乃微服入左龙虎军见统军韩勍计事夜以牙兵五百杂控鹤卫士入漏三鼓斩关入万春门至寝中侍疾者皆走太祖惶骇起呼曰逆贼忍杀父乎友珪亲吏冯廷谔以劎犯太祖太祖旋柱而走劎击柱者三太祖惫仆于牀廷谔以劎中之洞其腹肠胃皆流友珪以裀褥裹之瘗寝中秘丧四日乃出府库大赉羣臣及诸军矫诏杀友文于东都乃发丧以干化二年六月既望于柩前即皇帝位拜韩勍忠武军节度使明年正月祀天于洛阳南郊改元凤厯末帝与袁象先赵岩等谋讨贼二月象先以禁兵入宫友珪与妻趋北垣楼下将逾城走不果使冯廷谔进刃廷谔亦自杀末帝即位复友文官爵废友珪为庶人
　　友璋开平元年与友雍友徽同封友璋福王友雍贺王友徽建王友璋初为寿州团练使押左右畨殿直监丰德库友珪时为郓州留后末帝时为忠武武宁节度使皆不知其所终
　　友孜【按通鉴及五代会要皆作友敬】末帝初封康王目重瞳子尝自负当为天子贞明元年末帝德妃薨将葬友孜使刺客夜入寝中末帝方寐梦人害已既寤闻榻上寳劒鎗然有声跃起抽劒曰将有变邪索寝中得刺客手杀之遂诛友孜
　　后唐
　　太祖四弟
　　克让　　　克修　　　克恭
　　克宁
　　太祖诸子
　　庄宗诸子
　　继岌
　　明宗诸子
　　从璟　　　从荣　　　从益
　　明宗诸侄
　　从璨　　　从璋　　　从温
　　从敏
　　废帝诸子
　　重吉　　　重美
　　太祖四弟曰克让克修克恭克宁克修父德成于太祖为从兄弟【从薛史增】余不知其父母名号【按李嗣昭传太祖命弟克柔养以为子则四人外尚有克柔史阙载又懿祖纪年録载克用兄克恭克俭皆伏诛克恭事见后非太祖起兵时诛克俭亦无考録似有误】
　　克让少善骑射为振武军校从讨王仙芝以功拜金吾卫将军留京师李氏自宪宗时以部族归唐唐处之河西尝遣一子宿卫京师赐第亲仁坊太祖起兵云中杀唐守将段文楚唐发兵讨太祖遣王处存以兵围亲仁坊捕之克让与其仆何相温石的厯等十余骑弯跃马突围而出处存以千余人追至渭桥克让等射杀百余人追兵乃止克让奔鴈门明年太祖复归唐克让还宿卫京师黄巢犯长安克让守潼关为贼所败奔南山佛寺为寺僧所杀【按克让奔鴈门事见太祖纪年录及薛史守潼关事亦见薛史通鉴考异云国昌犹自请讨克用朝廷未必诛其子又云国昌以干符五年不受代发兵讨之六年未尝昭雪克让何从得入宿卫广明元年国昌父子兵败逃入达靼其年冬黄巢陷长安克让何尝守潼关事甚难明考异所駮皆有依据欧史盖仍薛史旧文而未加深考耳】
　　克修字崇远从讨厐勋以功拜朔州刺史太祖镇鴈门以为奉诚军使从讨黄巢为先锋迁左营军使孟方立迁于邢州晋取潞表为昭义军节度使数出山东击方立又与李罕之攻战怀孟间太祖自将击方立还军过潞克修性俭啬供馈甚薄太祖大怒诟而笞之克修惭愤发疾卒子嗣弼嗣肱嗣弼为涿州刺史天祐十一年契丹攻破涿州殁于虏嗣肱少有胆畧从周德威数立战功为马歩军都虞候从李存审败梁军于胡壁解蓨县之围以功厯蔚泽代三州刺史新州王郁叛晋入契丹山后诸州皆叛嗣肱取妫儒武三州拜新州刺史山北都团练使同光元年卒
　　克恭初为决胜军使克修卒以克恭代克修为人简俭潞人素安其政且哀其见笞以死而克恭横暴多不法又不习军事潞人皆怨克恭选后院劲兵五百人献于太祖行至铜鞮其将冯霸以其徒叛太祖遣李元审讨之战于沁水元审大败奔入潞州牙将安居受亦叛杀克恭及元审使人召霸霸不受命居受惧而出奔行至长子为野人所杀传首于霸霸乃入潞州自称留后以附于梁
　　克宁为人仁孝居诸兄弟中最贤事太祖小心不懈太祖与赫连铎李可举战云蔚间后奔达靼入破黄巢克宁未尝不从太祖镇太原以为内外都制置蕃汉都知兵马使检校太保振武军节度使军中事大小皆决焉太祖病召庄宗属张承业与克宁曰以亚子累公等太祖崩庄宗告于克宁曰儿孤稚恐不足当大事季父勲德俱高敢以军府烦季父以待儿之有力克宁曰吾兄以儿属我谁敢昜之因北靣再拜贺庄宗乃即晋王位太祖初起时所得骁勇士多养以为子诸养子亦多立战功故尤宠爱之衣服礼秩如嫡麾下皆有精兵恃功自恣自先王时常见优假及王新立年少或托疾不朝或见而不拜养子存颢存实告克宁曰兄亡弟及古之道也以叔拜侄理岂安乎人生富贵当自取之克宁曰吾家三世父慈子孝先王土宇茍有所归吾复何求克宁妻孟氏素刚悍存颢等各遣其妻入说孟氏数以廹克宁克宁仁而无断惑羣言遂至于祸克宁素与张承业李存璋有隙防以事杀都虞候李存质又求兼领大同军节度使于是幸臣史敬镕见太后告克宁与存颢将谋执王及太后以降梁庄宗召承业存璋告之承业等请诛克宁乃伏兵于府置酒大防克宁至执而杀之太祖子八人庄宗长子也次曰存美存霸存礼存渥存乂存确存纪【按通鉴氏叔琮晋绛之胜禽克用子廷鸾盖据梁太祖实録又罗信传洹水之役梁禽晋王子落落送信杀之通鉴载其官为铁林指挥使则太祖子尚有廷鸾落落二人且既能厯战阵为军使必非防稚史不为立传乃阙笔】盖存霸存渥存纪与庄宗同母存美存乂存确存礼不知其母名氏号位同光三年诏存美封邕王存霸永王存礼薛王存渥申王存乂睦王存确通王存纪雅王存乂厯建雄保大二军节度使娶郭崇韬女时魏州妖人杨千郎自言有墨子术能役使鬼神化丹砂水银庄宗神之拜检校尚书郎赐紫其妻出入宫禁承恩宠士或因以求官爵存乂及存渥等往往朋淫于其家及崇韬被族庄宗遣宦官阴察外议宦官欲尽诛崇韬亲党以絶后患乃诬言存乂过千郎家酒酣攘臂号泣为妇翁称寃言甚怨望庄宗大怒以兵围其第而族之并诛千郎存霸厯昭义天平河中三军节度使存渥义成天平二军节度使皆居京师食其俸禄而已赵在礼作乱乃遣存霸之河中庄宗再幸汜水徙存霸北京留守存渥河中节度使宣麻未讫郭从谦反攻兴教门存渥从庄宗拒贼庄宗中流矢崩存渥与刘皇后同奔太原至风谷为部下所杀存霸闻乱亦自河中奔太原麾下皆散走乃剪髪为僧亦为军众所砍杀存纪存确闻郭从谦反奔匿南山民家明宗诏诸王出奔所至送赴阙如不幸物故者收瘗以闻存纪等所匿民家以告安重诲重诲与霍彦威谋即民家杀之存美素病风居太原与存礼皆不知其所终【徐无党曰庄宗七弟所书事迹不以长防为次者各因其死之先后而书之便于述事尔无定法也】
　　庄宗五子长曰继岌其次继潼继嵩继蟾继峣继岌母曰刘皇后其四皆不着其母名号
