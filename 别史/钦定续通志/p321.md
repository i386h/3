<!-- { "loadSidebar": true } -->
　　硬寨司【掌禁围枪寨下铺傅铃之事有硬寨太保】
　　【臣】等谨案御帐官又有皇太子特哩衮司掌皇太子宫帐之事又皇太后宫亦有宿直官史志皆载于御帐之后其实皆宫官也
　　北面着帐官
　　【臣】等谨案辽制内族外戚及世官之家犯罪者皆没为着帐官其诸色人犯罪则为着帐户司凡职事禁卫以及祗从诸役皆充之称为着帐郎君娘子以示矜恤云
　　着帐郎君院【有着帐郎君节度使着帐郎君司徒】
　　祗候郎君班详衮司【有祗候郎君班详衮祗候郎君直长祗候郎君扎萨克辖祗候郎君祗候郎君伊喇】
　　左祗候郎君班详衮司右祗候郎君班详衮司【各有祗候郎君班详衮祗候郎君直长祗候郎君扎萨克辖祗候郎君祗候郎君伊喇其所属有笔砚局有笔砚祗候郎君笔砚史又牌印局有牌印郎君防褥局有防褥郎君灯烛局有灯烛郎君牀幔局有牀幔郎君殿幄局有殿幄郎君车舆局有车舆郎君御盏局有御盏郎君本班局有本班郎君】
　　着帐户司【有着帐节度使着帐殿中】
　　【臣】等谨案史志载着帐户司其所属有承应小底局有笔砚寝殿佛殿司藏习马鹰坊汤药尚饮盥潄尚膳尚衣裁造各小底皆给事贱役未足列于职官也
　　北面皇族帐官
　　【臣】等谨案辽之皇族有二院四帐肃祖及懿祖之后共五房谓之二院元祖之后曰孟父房仲父房季父房太祖曰横帐共三房一帐谓之四帐二院治之以北南二大王四帐治之以大内特哩衮而总以大特哩衮司统之又置锡里司以治军政而诸王公主院府亦各设官其法制详矣
　　大内特哩衮司【掌皇族四帐之政教有大内特哩衮知大内特哩衮事大内特哩衮都监】大横帐详衮司【掌太祖后九帐皇族之事有横帐详衮横帐太师横帐太保横帐司空横帐郎君横帐知事】
　　孟父族帐详衮司【掌蜀国王雅本房族之事】
　　仲父族帐详衮司【掌隋国王舒噜房族之事】
　　季父族帐详衮司【掌徳祖皇帝三房族之事】
　　四帐都详衮司【掌四帐军马之事有都详衮都监将军小将军其所属有横帐详衮司孟父帐详衮司仲父帐详衮司季父帐详衮司】
　　锡里司【掌皇族之军政有锡里详衮锡里都监锡里将军锡里小将军锡里美棱】
　　大东丹国中台省【太祖天显元年置有左大相右大相左次相右次相】
　　【臣】等谨案天显元年征渤海克辉罕城改其国曰东丹而以皇子倍为人皇王主之仍赐天子冠服故特置宰相以辅之至圣宗干亨元年乃省焉北面诸帐官
　　【臣】等谨案太祖受位于约尼尊九帐于御营之上存渤海之族帐亚于约尼并奚王之众抚其帐部拟于国族任国舅以耦皇族崇伊锡以抗奚王列二院以制约尼立国之初制此控御之良法后遂相沿不变云
　　约尼九帐大详衮司【掌约尼温汗凖布汗和伦汗苏尔汗沙津汗招固汗伊兰汗巴尔汗哈陶津汗九世宫分之事有大详衮约尼太师约尼太保约尼太尉约尼司徒约尼司空约尼侍中敞史知事其所属有约尼帐节度使司有节度使节度副使又约尼糺详衮司有约尼糺详衮约尼糺都监约尼糺将军约尼糺小将军又有约尼克】
　　大国舅司【掌国舅伊苏济勒伯哩二帐之事有伊苏济勒国舅大翁帐详衮小翁帐详衮伯哩国舅大父帐详衮少父帐详衮国舅太师国舅太保国舅太尉国舅司徒国舅司空敞史又国舅伊苏济勒大翁帐详衮司有国舅详衮国舅都监国舅本族将军小将军又国舅伊苏济勒小翁帐详衮司国舅伯哩大父帐详衮司国舅伯哩少父帐详衮司又国舅伊勒希巴司有国舅伊勒希巴国舅左伊勒希巴国舅右伊勒希巴敞史又有国舅帐克】
　　【臣】等谨按契丹国志国舅帐有国舅钤辖
　　掌国舅司事辽史百官志失载谨附识于此
　　国舅别部【世宗置有国舅别部敞史】
　　渤海帐司【有渤海宰相渤海太保渤海逹噶拉美其所属有渤海近侍详衮司】
　　奚王府【有二详衮二宰相又有图尔太尉奚六部汉军详衮奚伊喇详衮锡里哈都抡】
　　伊锡王府【有伊锡府逹呼尔节度使司】
　　北面宫官
　　【臣】等谨案行宫各官为行在扈从之官十二宫各官各掌一宫军民之政如太祖义宫太宗永兴宫世宗积庆宫应天皇太后长寜宫穆宗延昌宫景宗彰愍宫承天皇太后崇徳宫圣宗兴圣宫兴宗延庆宫道宗太和宫天祚永昌宫孝文皇太弟敦睦宫是也又有文忠王府其设官亦同于十二宫云【按契丹国志祗载十宫盖失载道宗天祚二宫也其彰愍宫作章敏与此互异】
　　诸行宫都部署院【总契丹汉人诸行宫事有诸行宫都部署知行宫诸部署司事诸行宫副部署诸行宫判官】
　　契丹行宫都部署司【总行在行军诸鄂尔多之政令有契丹行宫都部署知契丹行宫都部署事契丹行宫副部署契丹行宫判官】
　　行宫诸部署司【掌行在诸宫之政令有行宫都部署行宫副部署行宫部署判官】十二宫【各宫俱有使副使太师太保侍中又有某宫都部署司掌本宫契丹军民之事有都部署副部署判官又有某宫提辖司某宫马羣司有侍中敞史又某锡林有额勒锦玛尔布牙书又某斡里有玛固某摩哩有扎萨克辖又有某徳里】
　　押行宫辎重伊勒希巴司【掌诸宫廵行扈从辎重之事有伊勒希巴有敞史】
　　北面部族官
　　【臣】等谨案部落曰部氏族曰族契丹故俗分地而居合族而处自太祖析九帐三房之族列二十部圣宗之世分置十有六增置十有八并旧为五十四而大小分焉大部族四曰五院部六院部伊锡部奚六部其官散见于诸帐官者不复载小部族五十设官皆同兹纪其实而不复列其部族之号云
　　大部族【各部俱有大王左宰相右宰相太师太保太尉司徒又有某部节度使司有节度使节度副使节度判官又某部族详衮司有详衮都监将军小将军又某锡林有额勒锦玛尔布牙书某宻拉有锡里琨】小部族【某部族司徒府有司徒司空又有某部族节度使司某部族详衮司又某锡林有令公玛尔布牙书某宻拉有锡里琨】
　　北面坊场局冶牧廏等官
　　坊官【有某坊使副使又某坊详衮司有某坊详衮都监】
　　【臣】等谨案诸坊惟鹰坊鐡坊可考又有五坊史未详也又八坊止载军器坊余亦未详
　　场官【有围都太师围场都管围场使副使】
　　局官【有客省器物太医医兽四局都林牙又有某局使副使】
　　冶官【五冶有太师】
　　羣牧官【某路羣牧使司有某羣太保侍中敞史又总典羣牧使司有总典羣牧簿籍使羣牧都林牙又某羣牧司有羣牧使副使又有西路羣牧使司逹塔岭西路羣牧使司浑河北马羣司漠南马羣司漠北滑水马羣司牛羣司】
　　【臣】等谨案唐宋羣牧之官皆隶于殿中监太仆寺辽则无所隶属有侍中太保诸职以董率之此辽制之异于前代也
　　诸廏官【尚廏有尚廏使副使飞龙院有飞龙使副使又总领内外廏马局有总领内外廏马】监养鸟兽官【监鸟兽详衮司有监某鸟兽详衮都监监某鸟监某兽又有监鹿详衮司又有监雉】
　　北面军官
　　天下兵马大元帅府【以太子亲王总军政有天下兵马大元帅副元帅】
　　大元帅府【以大臣总军马之政有大元帅副元帅】
　　都元帅府【以大将总军马之事有兵马都元帅副元帅同知元帅府事】
　　便宜从事府【有便宜从事】
　　大详衮司【有大详衮都监将军小将军军校队师】
　　【臣】等谨案辽制文武诸职所属各有详衮司盖分司之职也大详衮司则専掌军马佐元帅府行事异于各属之详衮焉
　　东都省西都省【分掌军马之政有东都省太师西都省太师】
　　大将军府【各统所治军之政令有大将军上将军将军小将军】
　　防军司【有防军司徒】
　　卫军司【有卫军司徒】
　　诸路兵马统署司【有诸路军马都统署副统署】
　　各军详衮司【有左皮室右皮室北皮室南皮室黄皮室各军又有舒新军锡里军北王府锡里军南王府锡里军各部族锡里司又有禁军郎君军伊喇军旗鼓伊喇千伊喇猛伊喇摩哩军礮手军弩手军铁林军大鹰军鹰军鹘军鳯军龙军飞龙军虎军熊军左鐡鹞子军右鐡鹞子军龙卫军威胜军天云军特们军迪里军迪里皮室呼哩奚军尼格奚军渤海军尼古尔各详衮司又有奚王南克军奚王北克军国舅帐克军三克军彭布格军九克军各详衮司并有克官又有十二行糺军各宫分糺军约尼糺军各部族糺军羣牧二糺军各详衮司俱有司徒又有怨军八营都详衮司】
　　北面边防官
　　上京路诸司【诸军都虞候司有都虞候又有奚王府大特哩衮司大国舅司大详衮司五院司六院司沓温司】
　　【臣】等谨案奚王府以下诸司史未载其所属者以其名目皆见于帐官及部族官中惟沓温司所属则史阙焉
　　辽阳路诸司【有东京兵马都部署司契丹奚汉渤海四军都指挥使司契丹奚军都指挥使司奚军都指挥使司汉军都指挥使司渤海军都指挥使司东京都统军使司东京都详衮司保州都统军司汤河详衮司双寛司金吾营铜州北兵马指挥使司涞州南兵马指挥使司其官有某兵马都部署某兵马副部署某兵马都监某都部署判官又有某军都指挥使某军副指挥使某军都监又有都统军使副使都监】长春路诸司【有黄龙府兵马都部署司黄龙府鐡骊军详衮司又咸州兵马详衮司有知咸州路兵马事同知咸州路兵马事咸州糺将又东北路都统军使司有掌法官道宗大安六年置】
　　南京诸司【并隶南京都元帅府有都元帅大元帅南京兵马都总管府有兵马都总管总领南面边事总领南面军务事总领南面戍兵等官其所属有南京马歩军都指挥使司侍卫控鹤都指挥使司燕京禁军详衮司南军都统军司有南京统军都监又牛栏都统领司有都统领副都统又距马河戍长司有戍长又监军寨统领司石门统领司南皮室军详衮司北皮室军详衮司猛伊喇详衮司又管押平州甲马司有管押平州甲马】
　　【臣】等谨案南京诸司有南京兵马都总管府南京马歩军都指挥使司侍卫控鹤都指挥使司史称其属于南面而其所以列于北面者不详其故岂辽设南京在得燕代诸州之后地多汉儿军民故不得不兼南面以抚治之欤若辽阳路之金吾营西北路之金吾军亦皆属于南面其互相控制之义则不可考姑阙疑而附识之
　　西京诸司【西南面安抚使司有西南面安抚使西南面都招讨司有西南面招讨使又西南边大详衮司西南路详衮司西南面五押招讨司有五押招讨大将军西南路廵察司有西南路廵察将军又有西南廵边官西南面廵检司有西南面巡检同巡检又西南面伊喇详衮司山北路都部署司有知山北道边境事又金肃军都部署司南王府北王府伊钖王府山隂司】
　　西北路诸司【西北路招讨使司有知西路招讨事监军又西北路管押详衮司西北路总领司有总领西北路军事又领西北路十二班军使司契丹军吐浑军舒噜军禁军奚王府锡里军大室韦军小室韦军北王府军特们军羣牧军宫分军各详衮司又西北路金吾军西北路兵马都部署司西北路凖布都部署司西北路统军司西北路戍长司西北路禁军都统司西北部镇抚司有镇抚西北部事西北路巡检司黒水河提辖司】
