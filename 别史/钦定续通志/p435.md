<!-- { "loadSidebar": true } -->
　　【臣】等谨按水利之大者首在河防自殷时河水屡决厯周以后势渐南徙至赵宋河患益大始则合泗入淮继复归于北流迨金元间夺汴泗以合于淮而河流遂不复北趋明代乃障之使出于徐所谓修筑隄防莫不因其决溢之势而为之备其迁徙故道详着于厯代史志观其已往之迹而因势利导之方可见郑志专叙河清而河决则附于大水条下体例殊有未当今特另标河决一条叙次厯代决溢之迹则知河势由北而南为天行所自至而千余年河防得失之故可因以识其梗概也














　　钦定续通志卷一百七十二
　　钦定四库全书
　　钦定续通志卷一百七十
　　灾祥略
　　旱
