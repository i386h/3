<!-- { "loadSidebar": true } -->
　　【臣】等又按七音之名本于乐律郑志既引隋书郑译之説又引唐杨收论琴之説殊为自相乖异盖五音之外加以变宫变徴是为七律如黄钟为宫林钟为徴太蔟为商南吕为羽姑洗为角应钟为变宫蕤賔为变徴是也若琴律则五之外加以少宫少商是为七而实止五音如一为黄钟宫二为太蔟商三为姑洗角四为林钟徴五为南吕羽六则黄钟清宫七则太蔟清商是也二少之与二变逈乎不同五音加二变得七音五音加二少仍为五音不能比而同之也韵鉴于五音之外加以半商半徴为七音不知自来论律吕者秖以五音二变为七音而不算半律半徴半商与徴商本音止有清正之别而同为一声正与琴之少宫少商为宫商二之清声者相同也七音之中本无半徴半商二音而郑志从而信之其亦过矣故来日二母后之论者或云半舌半齿或云半商徴音或云半徴商音或云深喉浅喉迄无定説惟陈荩谟元音韵以来为半喉舌日为半舌喉当变宫变徴二音恰与七音之序相合然舌之属徴喉之属宫先已分配不确更无论二变矣
　　等韵三十六母
　　牙　　见溪郡疑
　　舌头　端透定泥
　　舌上　知彻澄娘
　　重唇　帮滂并明
　　轻唇　非敷奉防
　　齿头　精清从心邪
　　正齿　照穿状审禅
　　喉　　晓匣影喻
　　半舌　来
　　半齿　日
　　【臣】等谨案宋崇文总目云三十六字母图一卷释守温撰皇极经世声音法上官万里注云番僧了义以三十六字为翻切母与崇文总目云守温所撰者殊盖不可考矣自字母定三十六以后议増减者亦各异其説其议増母者吴澄曰三十六母俗本传讹而莫或正也郡当易以芹非当易以威知彻澄娘四字宜废圭缺羣危四字宜増乐安陈晋翁为指掌图节要卷首有切韵须知于照穿状娘下注曰已见某字母下于经坚轻牵擎防外出扃涓倾圏琼拳则宜废宜増亦已了然然非不可易威威乃喉声影母非乃轻唇殊不相及赵宦光又言母有不足补其轻重见溪郡疑晓匣影日则补干开□危好敛賏习喻来则补运离之熊禾亦欲加母皆各见其一得非定论也其欲减母者吴敬甫切韵枢纽减知彻澄娘敷而以防附喻下用三十一母叶秉敬韵表减知彻澄娘敷疑用三十母张位早梅诗东【端】风【非敷奉】破【滂并】早【精】梅【明】向【晓匣】暖【泥娘】一【疑影喻】枝【知照】开【溪郡】氷【帮】雪【心邪】无【防】人【日】见【见】春【彻澄穿状】从【清从】天【透定】上【审禅】来【来】则止用二十母也李登书文音义便考曰三十六母除知彻澄娘非五重母惟用三十一字而声有清浊如通清同浊荒清黄浊是也三十一母中见帮端照精五母皆有清而无浊疑防明泥来日六母皆有浊而无清此外溪与郡晓与匣影与喻敷与奉滂与并透与定穿与状审与禅清与从心与邪二十母皆一清一浊如隂阳夫妇之相配焉然惟平声不容不分清浊仄声止用清母悉可该括故并去十浊母惟用见溪疑晓影奉防帮并明端透泥来照穿审日精清心二十一字是平声母用三十一仄声母用二十一也方以智又改为二十母其切韵声原读曰帮滂【并】明见溪【郡】疑【影喻】晓【匣】敷【非奉】防端透【定】泥【娘】来精清【从】心【邪】知【照】穿【彻澄状】审【禅】日盖益趋省易矣
　　四等
　　一等　见溪　疑　端透定泥　帮滂并明　精清从
　　心　　晓匣影　　来
　　二等　见溪　疑　知彻澄娘　帮滂并明　照穿状
　　审　　晓匣影　　来
　　三等　见溪郡疑　知彻澄娘　【帮滂并明非敷奉防】　照穿状
　　审禅　晓匣影喻　来日
　　四等　见溪郡疑　端透定泥　帮滂并明　精清从
　　心邪　晓匣影喻　来
　　【臣】等谨案音韵四等一等洪大二等次大三四皆细而四尤细凡字母三十六位合四等之音乃具又每等所空之位或以为有音无字夫有音而未制字者固有之若当此位而屡无字则非未制字也当此等则缺此位犹琴之汛当徽则鸣不当徽则否莫知其所以然也
　　【臣】等又案古人切字不分等第自僧宗彦撰四声等第图而切韵字因之因立隔交互诸门法沈括笔谈云冬与东字母皆属端字冬乃端母中第一等声东乃端母中第三等声其等颇与指掌图七音韵鉴不同又云帮字纵调之为四等帮滂傍茫是也自注其下帮宫之清滂宫之次清傍宫之浊茫宫之不清不浊据此则是字母之清浊非四等也疑亦传写之误裁摄十六则韵多合并细考之孤之三等当另有局唇音不为居居若三等其一等当另有音不为孤以通摄之公恭分调之自见止摄三等开饥其合当近居而非龟龟若一等其开当近该而非鸡惟臻摄根巾昆麏上下颇吻合耳果假二摄以歌戈止一等嘉止二三等因便合之为一因古歌麻不分如广韵切迦以迦行韵切伽以加行韵仍附戈后所谓内外混等也然广韵于见母字羁又有饥有基有饥妫又有龟有归【羁妫为支饥龟为脂基为之又饥归为徴】居又有拘【居为鱼拘为虞】佳又有皆娲又有乖【佳娲为佳皆乖为皆】巾又有斤麏又有君【巾麏为真斤君为文】奸又有间闗又有鳏【奸闗为删间鳏为山】□又有甄○又有□【□○为先甄□为先】庚又有耕觥又有○【庚觥为庚耕○为耕】弇又有甘【弇为覃甘为谈】缄又有监【缄为咸监为衔】皆等韵所难分者一一推广为之以笔谈所云冬为端一等字东为端三等字者推之毎一字必具四等俱有有音无字之别而不能悉着耳故切韵图以十六摄为简而论音之等即七音韵鉴四十三图尚未细也
　　【臣】等又案三十六母皆随取各韵各等中之一字以别韵图横排字母之次第也如见母为牙音第一位清音见字虽系山摄四等字甄字去声而统属牙音第一位之四等一十六声溪母为牙音第二位半清音溪字虽系蟹摄四等平声而统属牙音第二位之四等一十六声余母皆仿此皆随取一字以为标识尔不拘定等第也牙音之见溪郡疑四母喉音之影匣晓喻四母及半舌来母皆统属四等所谓来晓见帮居四等者是也惟舌音有舌头舌上各四母分为八音而舌头之端透定泥四母管一四等舌上之知彻澄娘四母管二三等此知等隔端等隔二门法所由起也唇音有重唇轻唇各四母分为八音而重唇之帮滂并明四母管一二四等轻唇之非敷奉防专管三等又日母亦专管三等此轻重交互重轻交互及日寄凭切三门法所由起也齿音以正齿齐各五母分为八音而齐齿之精清从心邪管一四等正齿之照穿状审禅管二三等此精照互用及内三外二诸门法所由起也
　　三十六母清浊
　　纯清　见端知帮非精　照　影
　　次清　溪透彻滂敷清心穿审晓
　　全浊　郡定澄并奉从邪状禅匣
　　半【清浊】　疑泥娘明防　　　　喻来日
　　【臣】等谨案牙音舌头舌上重唇轻唇皆四位二三相对为清浊首位无浊音四位无清音齿头正齿五位首位无浊音二三相对为清浊四五亦相对为清浊喉音四位一与三二与四各相对为清浊至来日皆一位俱系浊母无清音三十六母十八清十八浊分配适均清浊字音本于隂阳説者或云阳清隂浊或云阳浊隂清各无定见然以七音之理推之乐律以阳律为浊均隂吕为清均一定不移之法且以字音徴之阳阳而央隂吟阳而隂隂即隂阳二字已具阳浊隂清之理故周徳清中原音韵以隂平为清平阳平为浊平也一字四声俱有隂阳而人多不能辨凡郡定澄并奉从状七母本系最浊其上去入三声多有呼之似见端知帮非精照之仄声者是最浊变为最清盖浊声与清声有转音而最清母无浊最浊者一转遂干最清之位其实非最清之浊也又郡定澄并奉从邪状禅匣十母之上声或有呼之似去者其实非去也刘鉴切韵指南序云时忍切肾字时掌切上字同是浊音皆当呼如去声却将上字呼如清音赏字其蹇切件字其两切勥字亦如去声又以强字呼如清音□【邱仰切】字然则亦以时忍切如哂字其蹇切如遣字可乎李嘉绍因之立浊声一法云上声内有十标之下尽似去声盖浊音也如多动切董思兆切小奴罪切馁是也皆惑于浊上声之説而为之词者也至如上去之浊有转音入为声之穷更不能转浊声甚似清声心邪审禅晓匣影喻之清浊尤易混淆不可不详辨之不知辨仄声之清浊则有以啌嘡平上去入为五声如方以智之切韵声原谓上去入有同声之字如梅膺祚之切韵直图者矣不知仄声最浊似最清之浊则有同位分两声如邵子皇极经世近揆与干虬分两位者矣不知辨入声之清浊则有呼彻辙同音如韩昌黎之讳辨者矣






　　钦定续通志卷九十六
<史部,别史类,钦定续通志>
　　钦定四库全书
　　钦定续通志卷九十七
　　天文畧【一】
　　【臣】等谨案周官推歩掌于冯相氏占变掌于保章氏各有专司故司马迁史记分为八书之二古者小民咸识天象仰瞻星汉用知时节而趣耕作夏小正月令诸书示农事女工勿怠缓也而律设科条私习天文有禁乃以絶民间或妄语禨祥是二者又有宜讲求不宜讲求之别矣然施之于用虽二事茍溯而上之日月星运行有常其为体也则一郑志録步天歌兼及其注文继以晋书所列天汉起没十二次度数州郡躔次又参以隋书所列七曜述是数者为天文畧原序称歌辞句中有图言下见象不语休祥而注内仍不免涉灾祥休咎至若十二次宿度杂举刘歆费直蔡邕三家则由未解嵗差故存其殊致莫之折衷其以郡州国也如曰燕幽州而所有西河上郡北地此三郡实古雍州曰卫而配以并州下列安定天水陇西酒泉张掖武都金城武威敦煌此九郡逺出雍西曰魏而配以益州广汉越嶲蜀郡犍为牂牁巴郡汉中于下实非魏之疆土曰秦雍州而所乃云中定襄鴈门代郡太原上党又属战国时赵域使星野别得之创闻岂地名亦可东西淆互如是盖天文一事非其所长至周官星土之説尤失已乆汉以来悉属附防而欲成全书固不可阙而不载是以徒袭旧史未能择之精语之详也今更为目十曰星见伏昬旦中曰列宿十二次曰星象曰黄道宿度曰七衡六间曰晷景短长曰北极髙下曰日月五步规法曰仪象曰漏刻或补前书阙遗或广所未及凡占变推步不与焉考自唐虞以来下迄元明见于六经史籍有闗运行之体者约而论之着于篇
　　星见伏昬旦中
