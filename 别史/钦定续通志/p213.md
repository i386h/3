<!-- { "loadSidebar": true } -->
　　钦定续通志卷八十三
　　氏族畧【三】
　　元
　　国姓
　　博尔济锦氏【见防古源流】
　　却特氏【见元史太祖本纪】
　　【臣】等谨案防古源流载元之国姓为博尔济锦氏却特其贵种耳伏读通鉴辑览
　　御批谓防古书却特与竒渥温字形相似宋濓承修元史既不谙其国语又不辨其字文妄为音译今排纂元氏族谨据为登载于以见考古之宏而昭同文之盛恭附识于此
　　以部为氏
　　扎拉尔氏【太祖功徳日盛多隆吉斯扎拉尔莽果诸部皆慕义来降列穆呼哩扎拉尔氏世居阿南达水东又琳沁巴丹之子五人其一曰扎拉尔太祖命其子因名为氏亦为扎拉尔氏又孟克萨喇有察罕扎拉尔氏达春有防古扎拉尔氏或又因地而别之者】
　　扎拉台氏【列防古鄂啰官拜延巴图尔扎拉台氏又武昌路逹鲁噶齐托欢扎拉台氏】竒氏【睿宗显懿庄圣皇后竒氏生宪宗世祖相继为帝列传山西大达噜噶齐蘓克河南行中书省左丞相额森布哈子奎章阁大学士阿荣皆竒氏其族最贵四世为丞相者六人世臣之家鲜与为比又卓沁台传亦作竒氏】
　　竒雅喇氏【列传平阳太原两路逹噜噶齐哈克繖竒雅喇氏】
　　莽果氏【太祖时莽果部来降后为氏列传鄂约达勒莽果人又琳沁巴丹之于其一曰防果勒太祖命其子因名为氏亦为防果勒氏】
　　伊竒哩氏【太祖纪伊竒哩部人巴图遇帝与之同盟又琳沁巴丹之子其一曰伊竒喇斯太祖命其子孙因名为氏亦为伊竒喇斯氏武宗仁献章圣皇后伊竒哩氏生明宗列传太师驸马都尉巴图即章圣皇后之侄曽孙也作伊竒喇斯氏】
　　阿尔拉氏【本部名列传太师广平王博尔济阿尔拉氏四世孙阿噜图拜中书右丞相兼修国史】克哷氏【太祖纪帝伐色辰岱酬灭之克哷部扎实甘布来归列传绰尔济都尔干克哷氏】黙尔竒斯氏【太祖纪帝征托克托及库楚汗时卫喇特部等遇太祖前峰不战而降因用为向导至雅尔达实河讨黙尔竒斯部灭之列传大名路宣抚使库库本黙尔竒斯部族】
　　奈曼台氏【本部名因以为氏和尚传防古奈曼台氏其祖父充防古军百戸故加防古字也】永古特氏【列传阿勒楚尔永古特氏其先居云中塞上父达衮为金羣牧使太祖时驱所牧马来归阿勒楚尔鞠于外祖兆斋家人言讹为赵家因姓赵氏又额讷格尔传其先属永古特部曽祖特穆尔悦格仕金为马步军指挥使官名有马因以马为氏马祖常其后也】
　　赵氏
　　马氏【注见上】
　　蘓达蘓氏【列传伊噜布哈防古蘓达蘓氏图卜特穆尔之子】
　　唐古氏【武宗文献昭圣皇后唐古氏列传多啰台唐古氏孝义传郭全继母唐古氏】
　　乌梁海氏【列传蘓布特乌梁海氏】
　　鸿吉哩氏【本部名因以为氏又琳沁巴丹子其一曰鸿吉哩太祖命其子孙因名为氏亦为鸿吉哩氏又列传博啰哈达等俱鸿吉哩氏】
　　索隆噶氏【顺帝鄂勒哲呼图克皇后索隆噶氏又保赛音布哈索隆噶台人】
　　【臣】等谨按鄂勒哲呼图克皇后竒氏髙丽人而立后册文曰咨尔索隆噶氏笃生名族是竒氏为索隆噶部人因以部为氏也
　　髙丽氏【多啰布哈妻髙丽氏列女传宣慰副使博啰特穆尔妻髙丽氏】
　　达实密氏【萨都拉达实密氏】
　　翁观氏【阿勒古斯托克塔古哩翁观部人】
　　阿蘓特氏【列传阿尔斯兰阿蘓特氏又哈噶斯阿蘓特氏】
　　昭垒氏【丞相顺徳忠献王哈喇哈斯妻昭垒氏】
　　果啰罗氏【太宗在潜邸养宪宗为子婜果啰罗部女呼尔察为妃又纳新果啰罗氏金山西北部人】特尔格氏【列传舒穆噜爱新特尔格氏自金来归】
　　【臣】等谨按特尔格本辽部名舒穆噜宜孙传云其先辽之特尔格人则特尔格以部为氏舒穆噜以族为氏部统族分于此可见
　　桂齐氏【世祖诏民之荡析离居及僧道漏籍诸色人不当差徭者万余人充桂齐令明安领之兵志有桂齐卫新军凡其卫人皆以桂齐为氏也】
　　辉和尔氏【太祖四年辉和尔国来降列阿尔哈雅集贤大学士图烈之子又图烈哈雅巴延布哈徳济俱辉和尔氏又辉和尔氏女奴纳多衞主母御盗自尽人称为义烈】
　　回回氏【西域国名太祖十八年定西域诸国皆降列传伊克台伊尔丹等并回回氏又阿喇卜丹伊斯玛音皆回回氏以炮匠授万户府万户】
　　喀喇氏【本喀喇部即汉髙车国也列传博果密世为喀喇部大人又俄罗斯喀喇氏官至四川行省平章政事又艾貌传巴图喀喇氏盖以号别之也又温都尔喀喇氏以祖名兰改兰姓】
　　钦察氏【太祖时钦察部长哈喇察尔率所部来归顺帝达喇实哩皇后钦察氏太师太平王雅克特穆尔之女又鄂勒哲巴图钦察氏列女传额森呼图克防古钦察氏】
　　赛音氏【彻伯尔和卓赛音西域部之族长因以为氏和卓其官称也】
　　伊埒巴尔氏【托克托呼传其先本武平北折连川安塔哈山部族自库春出徙居西北伊埒巴尔山因以为氏号其国曰钦察库春生蘓木鼐蘓木鼐生伊纳克实世为钦察国主伊纳克实之子和拉蘓黙遣使自归于太祖和拉蘓黙子巴图彻尔率钦察百人从世祖征大理伐宋以强勇称托克托呼巴图彻尔之子也】
　　达兰奈曼氏【福建行省平章政事布哈特穆尔达兰奈曼氏张士诚据浙西死之】
　　尼古尔氏【图烈图尼古尔氏】
　　伊噜勒昆氏【孝友传玛雅勒呼伊噜勒昆氏】
　　哈喇娄氏【太祖时西域哈喇娄部主阿尔斯兰汗来降又列传沙全哈喇娄氏初名倬尔齐甫五嵗为宋军所掠年十八留刘整幕下宋人使以沙为姓又儒学传巴延哈喇娄氏世居开州濮阳县以士徴授翰林待诏】
　　沙氏【注见上】
　　噶玛拉木氏【番僧必噜匝纳实哩北庭噶玛拉木国人】
　　以姓为氏
　　布斯格尔鸿吉哩氏【列传托音色辰姓布斯格尔鸿吉哩氏世居朔漠本名托音因从大祖起兵有功赐名色辰故兼称曰托音色辰女曰博啰台太祖光献翼圣皇后子曰阿禅从太祖征伐有功赐银印封河西王以统其国族有诏鸿吉哩氏生女世以为后生男世尚公主故后妃传俱作鸿吉哩氏】
　　【臣】等谨按元史载鸿吉哩氏有二以部为氏者列传博啰哈达之鸿吉哩氏也以姓为氏者后妃传之鸿吉哩氏也而后妃传之鸿吉哩氏系布斯格尔鸿吉哩氏布斯格尔其语解为逃人故太祖去上四字只称鸿吉哩氏
　　鄂尔和达氏【列传卓沁台鄂尔和达氏其先琳沁巴丹以材武雄诸部生子曰鄂尔和达曰防果勒曰扎拉尔曰鸿吉哩曰伊竒喇斯五人当开创之先协赞大业太祖即位命其子孙因名为氏号五投下鄂尔和达之孙卓沁台有胆畧善骑射勇冠一时遇战阵必为先锋太祖赐嫔御俾统鄂尔和达四千人世世无替】
　　尼玛察氏【太宗昭慈皇后凡玛察氏列传伊埒黙色奈曼氏寜宗母尼玛察氏】
　　学顺氏【列博尔呼学顺氏】
　　唐古鄂摩克氏【列传察罕唐古鄂摩克氏文布延特穆尔唐古鄂摩克氏】
　　图伯特克埒氏【列传实纳台图伯特克埒氏】
　　赫呼氏【列传特黙齐赫哷氏子呼图克特穆尔】
　　托卜氏【列传安扎尔托卜氏】
　　讷延氏【安扎尔妻讷延氏】
　　锡林氏【列传锡林沁布唐古人锡林氏】
　　巴哩勒都氏【列乌木罕巴哩勒都氏与父布格齐俱事太祖】
　　多托尔台氏【列传布扎尔多托尔台氏】
　　阿勒坦多托尔氏【列传库库布哈阿勒坦多托尔氏】
　　黙尔吉特氏【列传舒库尔黙尔吉特氏】
　　博索氏【列传超尔博索氏】
　　萨木坦氏【列传沙扎该萨木坦氏】
　　斡尔喀氏【列竒竒尔斡尔喀氏】
　　蘓尔嘉氏【列传塔本哲尔蘓尔嘉氏】
　　竒要竒氏【博迪蘓妾竒要竒氏】
　　蘓页氏【玛尔图蘓页氏】
　　沙卜珠氏【列传乌页尔沙卜珠氏】
　　亷氏【博啰哈雅辉和尔人拜亷使命下之日子希宪适生喜曰吾闻古以官为氏天其以亷为吾宗之姓乎故子孙皆姓亷氏】
　　珠济达氏【列传萨里扬珠济达氏又伯勒齐尔布哈丞相阿固台子也】
　　塔塔尔氏【列传防古台塔塔尔氏】
　　谔鲁讷台氏【列传辉图谔鲁讷台氏】
　　绰克台氏【列传黙呼绰克台氏】
　　全氏【列传鄂尔根萨里辉和尔人以父字万全为氏忠义传盘萨勒全氏髙昌人】
　　唐氏【列传唐仁祖辉和尔人祖曰唐古直子孙因以为氏】
　　阿齐岱氏【列传竒尔济蘓阿齐岱氏】
　　黙哷氏【江西行省达春之妻黙哷氏以贞节称旌门闾又孝友毕伊蘓岱尔立黙哷氏】乌噜克氏【列传呼图克乌噜克氏】
　　托克托台氏【列传布尔哈蘓托克托台氏】
　　乌蘓拉济吉氏【列传哈喇乌蘓拉济吉氏】
　　巴尔固岱氏【列传呼鲁蘓巴尔固岱氏】
　　察克台氏【列传竒尔台察克台氏】
　　塔塔喇氏【列传托音纳尔塔塔喇氏】
　　塔尔海徳济氏【阿实克布哈元配塔尔海徳济氏封顺寜王夫人】
　　布古鲁克氏【阿实克布哈继妻布古鲁克氏封顺寜王夫人以贞莭称诏旌其门】
　　布朗吉尔都尔伯特氏【列传伊噜特穆尔布朗吉尔都尔伯特氏】
　　伊伯氏【江淮行省参知政事余阙之妻伊伯氏】
　　防古台氏【元俗每嵗十二月下旬武备寺供弓箭环刀束草为人形一为狗一选世家之贵重者交射之非布色扎拉尔奈曼防古台拉拜塔坦沙卜珠蘓尼特等氏族不得与】
　　拉拜氏【注见上】
　　蘓尼特氏【注见上】
　　塔坦氏【注见上】
　　哈喇鲁特氏【顺帝母哈喇鲁特氏】
　　巴拜哈斯氏【泰定帝皇后巴拜哈斯氏】
　　兆斋氏【赵良弼女真人本姓兆斋氏人言讹为赵家】
　　齐塔济氏【耶律希亮母齐塔济氏】
　　兰氏【温都尔喀喇氏祖阿尔斯兰尝从大将阿珠伐宋仕至冀寜路达噜噶齐子孙遂以兰为氏】哈坦氏【巴拜哈坦氏】
　　布延氏【图烈布哈妻布延氏从夫遇难】
　　嘉卜塔喇氏【哈喇布哈妻嘉卜塔喇氏】
　　郝氏【列传郝天提其先出于都噜别族】
　　鄂齐尔蘓达勒氏【顺帝至元二十六年立皇太子妃鄂齐尔蘓达勒氏】
　　巴雅喇氏【江西亷访师克恭妻巴雅喇氏】
　　图卜布延氏【列传谔勒哲图卜布延氏】
　　察罕黙尔竒氏【睿宗庶子揆绰娶察罕黙尔竒氏】
　　臧密古玛里氏【阿实克布哈祖母臧密古玛里氏】
　　乌赫哩氏【塔塔图该妻乌赫哩氏】
　　奎蘓氏【孝友彻辰台奎蘓氏】
　　威喇诺尔氏【竒尔实勒始事王汗托果琳后灭王汗归太祖其族为威喇诺尔氏列传哈喇哈斯威喇诺尔氏】
　　昻吉尔氏【列女哈喇布哈妻托克托鼐昻吉尔氏又萨竒蘓传世祖即位以萨竒蘓为北京宣抚赐宫人昻吉尔氏及金帛章服】
　　巴林氏【太祖时有巴林珠尔格图以本部兵从太祖讨定诸部太师淮安忠武王巴延其后也】都蘓勒氏【鄂都台妻都蘓勒氏】
　　斗讷氏【丞相淮安忠武王妻斗讷氏】
　　哈喇沁氏【丞相顺徳忠献王哈喇哈斯曽祖妣哈喇沁氏封王夫人】
　　谔勒哲氏【丞相顺徳忠献王哈喇哈斯祖妣谔勒哲氏封王夫人】
