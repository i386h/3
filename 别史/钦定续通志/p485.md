<!-- { "loadSidebar": true } -->
　　栋摩世祖第十一子斡鲁征髙永昌栋摩等佐之克沈州城中出奔者栋摩邀击殆尽与永昌隔鄂尔和水众遇淖不敢进栋摩以所部先济诸军毕济军东京城下城中出战栋摩破之于首山殱其众拜咸州路副统太祖伐辽诏咸州路都统司令色克留兵一千鎭守栋摩以余兵防于浑河太祖攻上京谕之不下栋摩以众先登克其外城留守托卜嘉率众出降都统杲兵至中京栋摩自城西沿土河以进遂克之宗翰等攻西京栋摩罗索等于城东为木洞以捍矢石于北隅以刍茭塞其隍城中出兵万余将烧之温特赫博恰率众力战击却之又为四轮革车髙出于堞栋摩与麾下乗车先登诸军继之遂克西京与辽步骑五千战朔州境斩首三百级复败辽骑三百于河隂辽兵五千屯马邑县南复击破之尽得其车马器械辽兵三万列营于西京之西栋摩以三千兵击之使士卒皆去马阵于沟堑之间人皆殊死战辽兵大败追至其营而止明日复败其兵七百余人兴中府宜州复叛栋摩讨之贝勒防克萨布乌达等获契丹纠坚兴中平栋摩为南路都统讨和勒博耶律阿固齐等杀和勒博于景蓟之间其众遂溃张觉【续通鉴作张瑴】据平州叛入于宋栋摩自锦州往讨之觉将以兵胁迁来润隰四州之民栋摩至润州击走张觉军逐至榆闗复败之于营州东北欲乗胜进取南京时方暑雨退屯海壖逐水草休息使布呼孟克两明安屯润州制未降州县不得与觉交通九月栋摩破觉将王孝古于新安败觉军于楼峯口复与觉战于耳山栋摩大败【按续通鉴及纪事本末云栋摩以兵少不交兵而退防遂妄以大捷闻所载互异】太宗使宗望问状宗望遂以栋摩军讨觉及宗望破张觉太宗乃赦栋摩召宗望赴阙栋摩连破伪都统张敦固克南京执敦固杀之太宗遣使迎劳之又命屯兵镇南京有司运米五万石于广寜给南京润州戍卒遂下宜州拔义牙山杀其节度使韩庆民得粮五千石诏以南路嵗饥许田猎其后宋童贯郭药师治兵栋摩因降人知之即具奏于是副宗望伐宋宗望以栋摩属尊请以为都统而自监战事于是栋摩为都统素赫副之败郭药师兵于白河遂降燕山以先锋渡河围汴宋人请盟将士分屯于安肃雄霸广信之境宗望还山西栋摩与刘彦宗留燕京节制诸军八月复伐宋大军克汴州诸军屯于城上城中诸军溃而西出者十三万人栋摩达兰分击大败之师还栋摩为元帅左都监攻河间下之大破敌兵万余于莫州又与宗弼分兵破山谷诸屯进克潍州及议伐康王栋摩欲先定河北然后进讨太宗乃酌取羣议之中使罗索取陜西宗翰宗辅南伐天防六年薨熙宗时追封吴国王天徳二年配享太祖庙庭正隆改封谭王大定二年徙封鲁王谥荘襄子宗叙
　　宗叙本名徳夀天徳二年充防衞授武义将军明年授世袭穆昆擢御院通进迁翰林待制兼修起居注转国子司业兼左补阙正隆初转符寳郎在宫职凡五年皆劔押领宿衞迁大宗正丞改左骁骑都指挥使海陵幸南京宗叙至汴契丹萨巴反宗叙为咸平尹兼本路兵马都总管以甲仗四千付之许以便宜出松亭闗闻世宗即位乃还兴中见世宗于梁鱼务授寜昌军节度使明年二月契丹攻寜昌宗叙止有女真渤海骑兵三十汉兵百二十人自将击之遇贼千余骑汉兵皆败走宗叙与三十骑尽鋭力战身被二创所乗马中箭而仆遂为所执居百余日防贼中有临潢民伊喇阿达等盗马授之得脱归见元帅完顔黙音平章政事完顔元宜谓之曰贼众乌合无纪律破之易尔于是帅府欲授军职宗叙见黙音贪卤掠失事机不肯受职乃遁去至广寜矫取驿马驰至京师帅府先以闻世宗遣中使诘之且令还军并力破贼宗叙附奏曰臣非辞难者事须面奏不得不来遂召入乃条奏贼中虚实及诸军进退不合事机状诏大臣议皆以其言为然是时已诏布萨忠义代黙音为元帅进讨于是拜宗叙为兵部尚书以本职领左翼都统率宗寜乌雅扎拉乌凌阿喇实兵各千人佐忠义军至花道遇贼与战右翼都统宗亨先败走忠义亦引却宗叙勒本部遮击之麾帐下士三百舍马步战贼不得进大军整列复至合势击之贼遂败去复与赫舍哩志寜等追至七渡河又大败之元帅忠义遂留宗叙自从贼平入为右宣徽使宋兵据海州将谋深入诏以宗叙为元帅右监军驻山东分守要害敌不得西四年入朝奏曰暑月在近顿兵邉陲飞挽颇艰乞俟秋凉进发乃从其请九月渡淮宗叙出唐邓北至襄阳屡战皆捷明年宋人请和军还除河南路统军使河决李固渡分流曹单之间诏请都水监梁肃视河决宗叙言河道填淤不受水故有决溢之患今欲河复故道卒难成功沿河数州骤与大役人心动揺恐宋人乗间搆为边患梁肃亦请聴两河分流以杀水势遂止不塞十年召至京师拜参知政事十一年奉诏廵邉六月至军中将战有疾诏以右丞相赫舍哩志寜代宗叙还七月病甚遗表言朝政得失及边防利害使其子上之薨初宗叙尝请募贫民戍边屯田给以廪粟使贫者无艰食之患而富家免更代之劳世宗善其言而未行也往嵗参政宗叙尝言此事可谓尽心于国者今诏以两路招讨司乌库哩实垒部族临潢泰州等路分置堡戍详定以闻世宗追念宗叙闻其子孙家用不给诏赐钱三千贯明昌五年配享世宗庙庭
　　郓王昂本名乌达布世祖最防子也常从太祖征伐天辅六年昂与素赫以兵四千监防诸部降人处之岭东就以兵守临潢府昂不能抚御降人苦之多叛亡者帝闻之诏安班贝勒乌竒迈曰比遣昂徙诸部多致怨叛素赫驻兵不与讨袭致使降人复归辽主违命失众当寘重法若有所疑则禁锢之俟师还定议时太宗居守希卜苏副之希卜苏劝太宗因国庆可薄其罚于是杖昂七十拘之泰州而杀素赫天防六年权元帅左都监十五年为西京留守天眷三年为平章政事皇统元年封漆水郡王二年制诏昂署衔皇叔祖字封郓王是嵗薨【按煕宗纪皇统二年漆水郡王昂薨追封郓王此云封郓王后乃薨所载互异】子郑嘉鹤夀鹤夀在忠义传
　　郑嘉皇统初以宗室子授定逺大将军除磁州刺史天徳间为右諌议大夫累迁防寜尹安化军节度使改益都尹海陵伐宋为浙东道副统制与工部尚书苏保衡以舟师自海道趋临安至松林岛【续通鉴纲目及宋史俱作陈家岛】舟人望见敌舟请为备郑嘉问去此防何舟人曰以水路测之且三百里风迅行即至矣郑嘉不知海路舟楫不之信有顷敌果至见我军无备即以火炮掷之郑嘉顾见左右舟中皆火发度不能脱赴水死子承晖自有衷本名绰哈中都司属司人世祖曽孙祖巴噶布琳封郓王【按本传载衷世祖曽孙祖巴噶布琳封郓王是巴噶布琳乃世祖子也考世系表世祖子十一人无巴噶布琳其封郓王者为昂昂之名则乌达布也本恐有误】父乌里官至特进大定中收衷充閤门秪侯授代州宣鋭军都指挥使歴寜海蠡州刺史除顺义军节度使移镇镇西泰和六年致仕衷孝悌负谨深悉本朝婚礼皇族婚嫁每令衷相之治复有能称其在寜海蠡州赋役无扰大安初追赠辅国上将军
　　庆善努名承立字献甫统军使古绅之子平章博索之从弟也贞祐初为武衞军副都指挥使兼提防近侍局言呼沙呼専僣窃后呼沙呼伏诛愈见宠幸以为殿前右副都防检三年元兵围中都诏以庆善努为宣差便宜都提控率所募兵往援俄为元帅右都监兴定元年元兵及夏人回经寜州庆善努以兵邀击败之进元帅左都监行帅府事于鄜州二年败夏人于玛竒峯三年夏人据通秦寨遣提控纳哈塔迈珠击败之夏人遁去四年破夏兵于宥州遂围神堆府援兵大至复击走之正大四年李全据楚州诏以庆善努为元帅同总帅额尔克将兵守盱眙已而全军盱眙界二帅迎敌大败死者万余委弃资仗甚众时军无见粮民疲奔命诸相不肯正言枢宻判官白华拜章乞斩之以谢天下不报降为定国军节度使八年正月凤翔破两行省徙京兆居民于河南令庆善努守之时止有病卒八百瘦马二百惧不能守屡上奏请还不许十月弃京兆还朝行至围乡不聴入见未防代图克坦乌登行省事于徐州天兴元年【原文作正大九年按是年正月改元开兴四月改元天兴哀宗纪以天兴纪元今依纪改正】自徐引兵入援选精鋭一万五千与徐帅完顔鄂伦统之行次杨驿店遇萨纳台军遂溃鄂伦战死庆善努被擒诱之使招京城不从左右以刀斫其足亦不降即杀之鄂伦丞相萨布之侄元光间例以诸帅为总领卾伦以丞相故独不罢金朝防近族而用踈属故博索鄂伦辈皆心腹倚之














　　钦定续通志卷一百九十五
　　钦定四库全书
　　钦定续通志卷一百九十六
　　宗室传
　　金【四】
　　肃宗诸子
　　穆宗诸子
　　昌　　　　　朂【宗秀齐】
　　康宗诸子
　　宗雄【安塔哈阿林】　威赫
　　肃宗二子温国公讷古库崇国公富勒呼
　　穆宗五子长逹兰次乌页次富察次富埓赫次萨古【按宗室传例有标题肃宗穆宗子原史失载今据宗室表补】
　　昌本名逹兰【按宗室表朂先而逹兰次之今考本称弟朂则是逹兰兄也故次之朂之前】宗翰袭辽主于鸳鸯泺辽都统玛格奔使逹兰追击之获辽枢密使徳勒岱及其子摩格纳顔以还太祖自将袭辽主于大鱼泺留辎重于草泺使逹兰雅穆守之奚路兵官珲楚不能安抚其众遂以逹兰为奚六路军帅镇之乆之讨噶苏库部奚人奚人据险战杀且尽苏库卓琳托纽十三岩皆平其后抚定奚部及分南路边界表请设官镇守诏依东京渤海列置千户穆昆辽外戚约尼扎古雅部族在建州逹兰击之擒其队将克尔叟博斯呼降民户千余进防金源县又降约尼二部再破兴中兵降建州官属扎古雅势蹙亦降兴中建州皆平诏第将士功赏抚安新民逹兰请以约尼九营为九明安帝以都林有功使领四明安札古雅仍为亲管明安五明安之都帅命逹兰择人授之逹兰与刘彦宗举萧公翊为兴中尹郡府各以契丹汉官摄治皆从之及宗翰宗望伐宋逹兰为六部路都统逹兰阿里库破宋兵二万于杞覆其三营获京东路都总管胡直孺及其二子与南路都统制隋师元及其三将遂克拱州降宁陵破睢阳下亳州宋兵来复睢阳又击走之擒其将石瑱大军北还逹兰为元帅左监军狥地山东取密州又取钜鹿刘豫以济南府降诏以豫为安抚使治东平逹兰以左监军镇抚之大事専决焉天防十五年为左副元帅封鲁国王初宋人既诛张邦昌太宗诏诸将复求如邦昌者立之或举折可求逹兰力举刘豫豫立为帝号大齐数年无尺寸功遂降豫为蜀王逹兰与右副元帅宗弼俱在河南宋使王伦求河南陜西地于逹兰明年逹兰朝京师倡议以废齐旧地与宋熙宗命羣臣议防东京留守宗隽来朝与逹兰合力宗干等争之不能得逹兰弟朂亦以为不可既退逹兰责之朂曰茍利国家岂敢私邪是时太宗长子宗磐为宰相位在宗干上逹兰宗隽附之竟执议以河南陜西地与宋久之宗磐跋扈尤甚宗隽亦为丞相逹兰持兵柄谋反有状宗磐宗隽皆伏诛诏以逹兰属尊有大功因释不问出为行台尚书左丞相手诏慰遣逹兰至燕京愈骄肆不法复与翼王呼兰谋反熙宗乃下诏诛之逹兰自燕京南走追而杀之于祁州并杀翼王及宗人胡勒希图逹兰二子威泰乌逹布而赦其党与【按大金国志云逹兰庶子名朂字勉道后为平章今考逹兰弟实名朂拜平章政事志恐误】
