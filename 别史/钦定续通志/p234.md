<!-- { "loadSidebar": true } -->
　　栴【章仙切】　　　　　　慎【十寸切】
　　者【炙火切】　　　　　　昌【昌光切】
　　【臣】等谨案行韵之字寄于别韵而慿出切之字取之则仍归本韵故曰寄韵慿切
　　喻下慿切门第九
　　喻下慿切覆者喻母下第三为切韵逢诸母第四并切第三
　　尤【有由切】　　　　　　为【于慈切】
　　韵【于信切】　　　　　　羽【云取切】
　　喻下慿切仰者喻毋下第四为切韵逢诸母第三并切第四
　　唯【以追切】　　　　　　弋【阳域切】
　　移【阳知切】　　　　　　演【演展切】
　　【臣】等谨案内外转二十四图合数韵而为一图慿韵取字尚有七处互含之出入若慿切取字则等既不同其韵之出入更可知矣或谓单喻母下三四之等同出一韵则大不然如止摄则帏防而惟脂也遇摄则于虞而余鱼也臻摄则云文而匀谆也乌能尽同出一韵耶即如于慈切为慈是之韵为是支韵为上之三等帏又是防韵即三四两等而含三韵余可推矣
　　日寄慿切门第十
　　日寄慿切者谓日字母下第三为切韵逢一二四并切第三
　　饶【人髙切】　　　　　　若【而郭切】
　　茸【如同切】　　　　　　汝【乳虎切】
　　【臣】等谨案日寄慿切门本母三等出切诸母一二四行韵皆切三等然行韵在舌音泥娘母下者别有日母借切门法指掌图所谓日下慿三等音和用莫疑二来娘下取一四定归泥者是也至若行韵照一而又在内八转者虽与内三门法相犯然所切总为日母三等之字固不以为碍耳
　　通广门第十一
　　通广门者谓见溪郡疑帮滂并明非敷奉防晓匣影此十五母一二三四为切韵逢知彻澄娘照穿状审禅来日第三并切第四
　　只【渠知切】　　　　　　篇【芳连切】
　　频【扶真切】　　　　　　防【呼世切】
　　【臣】等谨案通广门牙音出切与音和门相犯舌音出切与重轻交互门相犯惟创立音和是行韵在局狭摄内者韵既不同则切出之字自不能相犯也音和门行韵之在通广摄者既除去来日知照三等之十一处而重轻交互门宾出切弗一例究系立切之误亦应于彼处除去行韵之犯通广门者庶于音和门为一例而通广门切法乃不致疑似耳
　　局狭门第十三
　　局狭门者谓见溪郡疑帮滂并明非敷奉防晓匣影此十五母一二三四为切韵逢精清从心邪喻母第四并切第三
　　无【无余切】　　　　　　音【于寻切】
　　金【古心切】　　　　　　靴【休邪切】
　　【臣】等谨案局狭门犯音和门一四音和门知等隔及窠切门轻重交互门麻韵不定门共六门而音和门及一四音和门为一知等隔窠切麻韵不定三门为一韵轻重交互门为一是秖犯三门耳若以此相犯之六门凡行韵之在局狭摄者皆减去精双喻四之六处则局狭门切法自不致紊乱矣又音和门轻重交互门与通广门相犯者系行韵在来日知照第三等之十一处音和一四音和知等隔窠切麻韵不定轻重交互六门与局狭门相犯者系行韵在精双喻四之六处而门法图不删去者以犯通广之二门止通广摄相犯而行韵在局狭摄则不犯也犯局狭之六门止局狭摄相犯而行韵在通广摄则不犯也若于各门下行韵相犯之处注明通广局狭字様以便立切则了然矣试以音和一门言之来日知照三等下注明局狭字则行韵在局狭者自依音和门切之若行韵在通广则依通广门切之精双喻四下注明通广字则行韵在通广者自依音和门切之若行韵在局狭摄者则依局狭门切之余皆仿此【臣】等又案止榛二摄为通门山蟹梗効四摄为广门其所以为通广门者以此六摄遇唇牙喉下为切韵逢来日知照第三并切第四以第三而推之第四故曰通广通宕遇曾四摄为局门流咸深假四摄为狭门其所为局狭门者因此八摄遇唇牙喉下为切韵逢精双喻四六处并切第三以第四而归之第三故云局狭或云通广门中字多而第三等之音通及第四为通广局狭门中第四等字少为局狭固是一説然江果二摄之第四等俱无字何以不名之为局狭耶葢通广门因通广六摄中字有第三而切第四者故立为通广门法局狭门因局狭八摄中字有第四而切第三者故立为局狭门而江果二摄无此等切脚之字故不加以通广局狭之名也凡切韵门法皆因古人切脚不合今韵而立特学者少悟耳
　　内外门第十三
　　内三者谓见溪郡疑端透定泥知彻澄娘帮滂并明非敷奉防晓匣影喻来日此二十六母一二三四为切韵逢内八转照穿状审禅第一者并切第三
　　姜【居霜切】　　　　　　金【居林切】
　　玉【牛数切】　　　　　　仿【甫爽切】
　　外二者谓见溪郡疑端透定泥知彻澄娘帮滂并明非敷奉防晓匣影喻来日此二十六母一二三四为切韵逢外八转照穿状审禅第一者并切第二
　　江【古双切】　　　　　　麻【末沙切】
　　班【布山切】　　　　　　皆【官斋切】
　　【臣】等谨案内三外二门亦因古人切脚不合今韵而立故以内转外转而分切法犹之通广局狭二门以通广六摄局狭八摄而分切法也或云牙舌唇喉四音无第二等字惟齿音方具足为内八转五音四等字皆具足为外八转以其説考之臻摄开合二呼牙舌唇喉四音皆无第二等字亦名外转则二等字多少之説为不可通矣
　　【臣】等又案音和门行韵在照一则与此门相犯旧图于音和门下不列照一行韵者以内转外转俱犯则避之无可避也
　　各韵不定门第十四
　　各韵不定门者为知彻澄娘第二等为切【知等第二即四等中第三也】韵逢精清从心邪晓匣影喻九母第四当切出第二知等字今稽开合俱无却切第二端等字【端等第二即四等中第四也】
　　爹【陟邪切】　　　　　　体【敇洗切】
　　□【女像切】　　　　　　寜【女星切】
　　【臣】等谨案此门旧名麻韵不定门因陟邪切爹而云然也今按不定之切各韵俱有陟邪切爹是麻韵不定之切敇洗切体是荠韵不定之切女像切□是养韵不定之切女星切寜是青韵不定之切故改为各韵不定门而他处辨证仍称麻韵不定所以便于考核也又知等隔一门若知二出切精双喻四行韵则犯此门与窠切门若于知等隔行韵图内精双喻四韵下各注知一字様自不犯此门及窠切门矣至不定之切原因窠切门三等无字而立乃所以济窠切之穷不为相犯也前三后一门第十五
　　前三者谓非敷奉防第三等为切韵逢通流摄内诸母第一并切第三轻唇字
　　俸【逢贡切】　　　　　　浮【牟切】
　　封【封公切】　　　　　　逢【扶红切】
　　后一者谓帮滂并明第一等为切韵逢通流摄内诸母第三并切第一重唇字
　　蓬【蒲龙切】　　　　　　木【木曲切】
　　剖【普桞切】　　　　　　防【莫龙切】
　　【臣】等谨案前三后一门惟通流二摄内有此切法是亦因古人切脚不合而立者也三近我故为前一逺我故为后此门所以济重轻交互轻重交互门之穷非相犯也
　　寄正音和门第十六
　　寄正音和者谓照穿状审禅第二为切韵逢诸母第二并切照一
　　山【书闲切】　　　　　　岑【舌岑切】
　　牀【食荘切】　　　　　　史【设揣切又为开合门】
　　【臣】等谨案慿韵寄切日寄慿切二门皆是行韵之字寄在他韵慿切取之则仍归本韵者此门行韵之等即取字之等乃音和门慿韵取字之正法而云寄正音和者葢牙音四母喉音四母及来母之音和不拘何等字出切但慿行韵之等以取字惟齿音之音和则精一出切者行韵亦必一等字而仍切精一字此门则照二出切而行韵则寄之各母二等即切照一字故谓之寄以其所寄为正齿故云寄正也又此门旧名三二精照寄正音和门真空玉钥匙注云精谓精而不杂照谓照而不是精照为假设之辞并非字母之精照而故为迂曲以惑人者故删之
　　就形门第十七
　　就形者谓见溪郡疑帮滂并明非敷奉防晓匣影喻此一十六母第三为切韵逢诸母第一开合两门一等无字即切本图第三
　　风【放空切】　　　　　　渠【其徒切】
　　羣【羣魂切】　　　　　　干【巨寒切】
　　【臣】等谨案此门在见溪郡疑晓匣影喻八母俱为音和在帮滂并明四母则为三一音和【此门系字学元元新立】在非敷奉防则为轻重交互因所取之字本图无字则用开合门法取之互韵而互韵亦无所取之字是开合两门俱无字而开合门法亦有所不行也故又用此就形门法以御之此门系指掌图所立原名就形音和葢音和本当慿韵开合两门韵无其字则就本门而变为慿切也今秖名就形以别于音和诸门之慿韵者
　　创立音和门第十八
　　创立音和者谓见溪郡疑帮滂并明晓匣影此一十一母一二三四为切行韵在局狭摄内诸母第三开合两门三等无字即切本图第四
　　缪【眉鸠切】　　　　　　乜【莫者切】
　　【毘往切】　　　　　　□【弥阇切】
　　【臣】等谨案此门在牙音四母晓匣影三母下出切则为音和帮滂并明下出切则为重轻交互局狭摄内开合两门无字则用此法以御之葢韵行第三宜切出三等字而开合无字则韵不可慿若转而慿切则一二三四皆可出切不能尽限以四等也今以三等无字而不论何等出切直取四等字是又不得谓之慿切矣又诸母出切韵逢来日知照三等颇与通广门相似而不得相犯者彼是通广摄内行韵此是局狭摄内行韵自不得相犯也此门系韩道昭所立専以第四等取字故指南诸书谓之昌黎剙立四等音和门
　　开合门第十九
　　开合者谓见溪郡疑至来日三十六母为切韵逢各母本图本排无字即切互韵
　　荣【王平切】　　　　　　王【雨方切】
　　槃【蒲干切】　　　　　　建【俱万切】
　　【臣】等谨案韵逢各母本排如蒲干切槃一等出切而行韵即在一等王平切荣三等出切而行韵即在三等之切韵同等皆音和也宜以切韵同等之字切之而本图无字则开门切合合门切开以取之旧图列路往切两一例路出切系一等字往行韵系三等字虽系来母下音和而与韵逢各母本排之例不符葢各门法遇本图无字者便用开合门取之如就形门立音和二门是以开合无字而变则凡就形创立音和二门是以开合无字之字本图有字即以本图之字切之可知矣不必尽拘于切韵同等之字也此门切法専为互韵其开合两呼者而立若独韵则不用此门矣虽呼有开合之异分为两图而两图原同一韵不为差谬也小通广局狭门第二十
　　小通广局狭者来母下第三等为切韵逢精清从心邪喻母第四并切第三
　　缭【力小切广门】　　　　　蘱【力遂切通门】
　　两【良蒋切局门】　　　　　亷【力盐切狭门】
　　【臣】等谨案此门専为来三遇精双喻四行韵者而立云通广局狭则十六摄中惟江果二摄不与矣此一门行韵之等全与局狭门同若于局狭门出切十五母之外再加一来母第三共十六母出切则此小局狭门可省然不能以之该行韵在通广摄内之精双喻四者故又别出此门也









　　钦定续通志卷九十五
　　钦定四库全书
　　钦定续通志卷九十六
　　七音畧【四】
