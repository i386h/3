<!-- { "loadSidebar": true } -->
　　钦宗皇帝讳桓徽宗长子也母曰防显皇后王氏初名亶封韩国公进京兆郡王寻更名烜旋又改今名进封定王政和三年加太保五年二月乙巳立为皇太子宣和七年十二月戊午除开封牧庚申徽宗下诏禅位于太子趣太子入禁中被以御服泣涕固辞因得疾又固辞不许辛酉即皇帝位以少宰李邦彦为龙徳宫使太保领枢密院事蔡攸门下侍郎吴敏副之是时金人已分道入境壬戌大赦进百官秩一等赏诸军立妃朱氏为皇后以太子詹事耿南仲签书枢密院事遣给事中李邺使于金告以内禅且请修好诏非三省枢密院所得防有司勿行甲子沃哩布陷信徳府纳罕围太原诏京东淮西两浙募兵入卫太学生陈东等上书数蔡京童贯王黼梁师成李彦朱勔罪谓之六贼请诛之诏改明年元
