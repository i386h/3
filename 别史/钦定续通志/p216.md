<!-- { "loadSidebar": true } -->
　　杨氏【唐叔虞之后伯侨封杨侯因以为氏一云周宣王曾孙封杨为晋所灭子孙以国为氏臣】等谨按杨氏为汉着姓杨喜从木雄从手从木之杨周有杨朱从手之扬晋有扬食我其始本不通也郑樵以邑为氏内有扬无杨注内亦不言有从木者何欤考左傅霍杨韩魏皆姬姓国汉地理志河东阳县注曰古杨国其字皆从木晋语叔向食采于扬其子食我以邑为氏有罪而族灭是周伯侨以支庶受封于阳其后为杨氏晋叔向以大夫食采于扬其后为氏子云先叙伯侨之杨而云为别族其意或有所讳也汉杨修吾家子云一语乃文人酬应之词未可据为典要今立杨氏以补郑樵之漏依左入以国为氏云
　　鄀氏【姓氏辨证曰出自春秋鄀国在商宻秦灭之子孙以国为氏】
　　那氏【风俗通曰朝那东夷国名以国为氏其后单为那氏燕有辽西大守那颉明那尚防那正俅举人】介氏【春秋时附庸小国后以为氏又地名晋有介之推统谱明嘉靖进士介一清】
　　【臣】等谨按郑樵氏族畧序曰介之推烛之武未必亡氏由国人所取姓故特标其地以异于众而以地为氏内有烛氏无介氏似诚遗漏善乎邓名世辨证曰介之推不见得姓之始介葛卢不见亡国之年二人之氏不相沿也故入以国为氏而以地名附见于下
　　隋氏【宋隋寳为髙宻令有能名明隋赟巢县丞陞知府】
　　【臣】等谨按隋本随字国名风俗通云随侯之后郑樵已收入以国为氏内至隋文帝始去辵为隋后人皆作隋氏今仍入以国下
　　邰氏【说文邰炎帝之后姜姓所封周弃外家国姓氏辨证曰弃为尧后稷以功封邰子孙氏焉宋邰端连州通判明邰清官御史邰博太常丞】
　　桐氏【姓氏辨证曰出自春秋桐国之后其地汉桐乡宋舒州桐城是也鲁定公二年楚灭桐子孙以国为氏】
　　【臣】等谨按桐氏郑樵收入四声今据辨证补详所自
　　訾陬氏【姓氏辨证曰三皇时诸侯以国为氏帝喾妃訾陬氏女也元和姓纂以为訾氏祖误矣訾陬自为复姓】
　　【臣】等谨按訾陬氏郑樵作訾氏入以名为氏中注亦引帝喾妃葢仍姓纂也今据辨证为复姓入以国为氏又史记作陬訾氏
　　有鬲氏【姓氏辨证曰夏诸侯以国为氏少康之臣靡常奔焉自其国收三国之烬以灭寒浞臣】等谨按有鬲氏郑樵作鬲氏注云即有鬲之国今德州平原有故鬲城云云而不详时代今据辨证作复姓
　　以郡国为氏
　　凉氏【姓氏辨证曰魏志有昌邑太子大傅凉茂山阳人必其先封于凉因氏焉】
　　折氏【后汉书方术傅折像字伯式广汉雒人其先张江者封侯于折曾孙国为郁林太守徙居广汉因封氏焉又羌族有西河折氏世家云中为北蕃大族自唐以来世为麟州节度使宋西河折氏唐振武军缘河五镇都知兵马使宗本生嗣伦麟州刺史嗣伦生从阮周静难军节度检校太师兼侍中从阮生德扆德愿德扆永安军节度检校太师赠侍中二子御勲宋开寳初泰寜节度检校太师兼侍中臣】等谨按凉氏折氏郑樵收入四声今补详所自以邑为氏
　　蕃氏【姓纂曰其先出自鲁大夫食邑于蕃因以为氏后汉党锢有蕃向按白褒鲁国记云陈子游为鲁相蕃子也国人为讳改音皮】
　　耶氏【姓氏辨证曰左傅赵盾杀公子乐于郫其大夫食邑者以为氏】
　　鄸氏【曹公孙封于鄸以邑为氏】
　　氏【统谱曰邑名周文王封支子于因以为氏】
　　阳邱氏【姓纂曰楚大夫食邑阳邱因以为氏】
　　鍼氏【姓氏辨证曰出自妫姓陈僖公之孙鍼子以所食采邑为氏其孙庄子为卫大夫八世孙宜臼奔楚为鍼尹】
　　【臣】等谨案郑樵据姓苑收箴尹以为箴尹克黄之后子孙以官为氏又有箴尹宜臼本陈人既知宜臼与克黄不同所出乃未详考宜臼之先为鍼子而注宜臼于箴尹氏之下列鍼氏于四声之中皆其考核未精义例稍淆之处兹据辨证补正
　　牡邱氏【姓苑有钜鹿太守牡邱胜姓氏辨证曰其先食邑牡邱因以为氏】
　　郚氏【姓苑周封纪侯之邑因以为氏】
　　下阳氏【春秋公子谱曰姬姓虢叔之后上阳丅阳虢之二邑也】
　　鄢氏【姓氏辨证曰鄢郑地其先以所食邑为氏楚有鄢将师卫有鄢武子统谱宋嘉熙进士鄢孝隆鄢发明鄢志南丰知县】
　　卜梁氏【姓解曰楚文王子食采诸梁为卜梁氏庄子有卜梁猗】
　　堂氏【风俗通堂楚邑楚大夫伍尚为令后因氏焉汉堂谿】
　　萌氏【见姓苑州名伍代萌虑蜀禆将】
　　漕氏【卫邑名汉防侠傅漕仲叔】
　　百氏【秦大夫百里奚之后汉百政明百恭百通俱指挥千户】
　　絺氏【周邑名以邑为氏杜预云野王西南有絺城汉絺宗灵帝时黄门令】
　　猗氏【本作陭县名周猗顿鲁人用盐起家兴富于猗氏县因以为氏望出河南陈留】
　　鍼巫氏【姓氏辨证曰鲁大夫鍼巫氏庄公三十二年使僖叔待命于其家使鍼季酖之是也姓书云或去巫为鍼盖指鍼季】
　　【臣】等谨案郑樵注鍼巫于鍼氏下不立鍼巫复姓殊为疎漏今据邓名世説补之
　　荣锜氏【姓氏辨证曰周邑也今河南巩县西有荣锜涧即其地其先食邑者氏焉】
　　夏阳氏【姓氏辨证曰晋大夫夏阳説其先以所食邑为氏】
　　圉氏【左傅有楚大夫圉公阳以邑为氏】
　　鄼氏【县名明鄼良鍼咸宁训导】
　　邽氏【上邽下邽并邑名周邽巽孔子弟子明邽仲德举人广平府训导】
　　移氏【风俗通曰齐公子雍食采于移其后氏焉明移善顺天府照磨】
　　虫氏【姓氏辨证曰出自春秋邾国虫邑鲁昭公十九年宋围虫取之其大夫以邑为氏】
　　垣氏【风俗通曰垣秦邑也因以为氏宋垣询徐州守明垣广户部照磨】
　　饶氏【姓氏辨证曰出自六国时齐大夫食邑于饶者赵孝成王四年拔其邑以封其弟长安君齐之故臣以邑为氏姓苑曰临川人汉有鲁阳太守饶威因家焉又吴志襄阳饶助之后徙居永安】
　　【臣】等谨按徐广注史记曰饶属北海又曰饶阳在河间然则北海之饶宜为得姓之始
　　桃氏【姓氏辨证曰其先食邑桃邱氏焉或曰周礼攻金之人有桃氏为劒者以世官为氏后燕慕容熙幸臣桃仁北燕勲臣子弟桃豹为左常侍】
　　羊角氏【姓氏辨证曰卫大夫食采羊角以邑为氏】
　　养氏【姓氏辨证曰楚大夫食邑于养因以为氏又明养雄卫指挥养贤都指挥同知】
　　□氏【姓氏辨证曰案后汉马援征五溪蛮军次下□有壶头与充两道可入注曰下□县名属长沙县故城今辰州沅陵县□音字兖反详此即或有上□下□汉隽不疑之先以邑为氏】
　　盖氏【出自齐大夫食采于盖以邑为氏明盖天麟兴化知府】
　　【臣】等谨案移氏虫氏垣氏饶氏桃氏羊角氏养氏□氏盖氏郑樵皆收入四声及复姓而不详所自今据辨证补之又宋元明有人名可考者附録以广见闻亦郑樵于希姓采宋登科録之例
　　以地为氏
　　期思氏【风俗通曰楚大夫居期思城因以为氏姓氏辨证云春秋楚期思公复遂之后有去思单为期氏】
　　延氏【姓氏辨证曰出自呉公子札食采延陵及州来去陵称延曰延州来季子后以为氏宋延松年芜湖令明延祥户部侍郎延瑁给事中】
　　蓬氏【统谱曰周封支于蓬州因以为氏酉阳杂俎蓬球北海人】
　　西河氏【后汉书有西河子与相马法盖其先以地为氏】
　　洋氏【姓氏辨证曰州海陵多此姓自云其先因洋以为氏】
　　枞氏【姓氏辨证曰汉髙祖命枞公与周苛守荥阳师古曰枞干容反则枞亦氏也地理志有枞阳必其先有以地为氏者】
　　邹屠氏【拾遗记曰帝喾妃邹屠氏之女也轩辕去蚩尤之凶迁其民善者于邹屠之地恶者于有北之郷其先以地命族后分为邹氏屠氏】
　　【臣】等谨案郑樵于邹氏入以邑为氏屠氏入以技为氏与拾遗记所云后分为邹氏屠氏之说回异存之以备参考
　　雝氏【即雍字地名去声左传有雍纠周雝子宋雝美安州置制使明雝子重钦天监博士】
　　防氏【周防子明防端福州衞指挥】
　　乘邱氏【鲁地春秋时鲁庄公十年败宋师于乘邱后居其地者以为氏汉艺文志冇乘邱子五篇注曰六国时人】
　　句氏【句呉地名周句如越大夫宋句希仲吉筠二州刺史明句玺广东都司】
　　柄氏【姓源韵谱曰泰山下邑名居者因以为氏】
　　太室氏【姓氏辨证曰太室山在河南阳城县西南其先民人因山为氏】
　　函谷氏【姓氏辨证曰其先为函谷闗守闗之吏因以为氏】
　　卭氏【见姓苑蜀中地名列仙周有卭疏明卭林汀州府同知】
　　以乡为氏
　　练氏【姓氏辨证曰今建安多此姓自言先世食邑于闽之练乡因以为氏明春坊练埙御史大夫练子寜臣】等谨案练氏郑樵收入四声不详所自今据邓名世説补
　　以亭为氏
　　防氏【统谱曰亭名以亭为氏】
　　【臣】等谨案黄公绍韵会补防亭名今南康郡志有防亭湖无防亭盖防字始为亭名后人连二字为湖名也统谱之言可据
　　以字为氏
　　公若氏【姓氏辨证曰出自姬姓季武子之子公亥字公若其孙藐以王父字为氏】
　　公思氏【姓氏辨证曰鲁季氏之族曰公思展后人以字为氏】
　　公车氏【出自嬴姓姓氏辨证曰秦公子鍼字伯车后世别为公车氏】
　　頽氏【姓氏辨证曰出自周大夫頽叔之后】
　　【臣】等谨案邵氏姓觧曰史记有頽当考頽当姓韩頽当其名也宜从邓名世説为是
　　农氏【风俗通曰神农之后明农益永乐举人农志科靖州学正】
　　邙氏【姓苑曰出自穆公子邙后以王父字为氏周邙段郑大夫宋邙况进士】
　　蟜氏【统谱曰髙阳氏孙蟜牛之后周蟜固见檀弓】
　　子穆氏【世本曰陈僖子生子穆安因为子穆氏】
　　子车氏【姓氏辨证曰秦大夫以王父字为氏春秋时子车氏奄息仲行鍼虎殉葬穆公国人哀其为之良赋黄鸟诗】
　　虎氏【姓氏辨证曰出自髙辛氏子八元伯虎之后子华子云虎以字为氏汉虎旗合浦太守元虎秉任知县明虎臣太学生以直谏闻】
　　遏氏【出自妫姓虞遏父为周陶正支孙以字为氏】
　　夏丁氏【姓氏辨证曰卫太叔悼子之甥曰夏戊其祖字丁以王父字为夏丁氏】
　　子木氏【姓氏辨证曰出自芈姓楚平王太子建字子木为少师费无极所譛王使人杀之建惧奔吴其子孙以王父字为氏】
　　子髙氏【左卫大夫子髙之后】
　　将闾氏【姓氏辨证曰出自秦公子将闾之后以字为氏】
　　【臣】等谨案将闾氏郑樵列入复姓不详所自今补以名为氏
　　公牛氏【姓源韵谱曰齐公子牛之后淮南子有公牛哀病七日而化为虎】
　　公牵氏【世本曰齐公子牵之后有公牵氏】
　　公仇氏【姓苑曰后汉零陵太守公仇称出自晋穆侯太子仇之后为公仇氏】
　　公朱氏【出自芈姓世本曰宋公子朱之后】
　　公房氏【姓氏辨证曰出自芈姓楚公子房之后古今人表有公房皮】
　　公金氏【出自嬴姓世本曰秦公子金之后有公金氏】
　　敦氏【陈留风俗传姞姓之后又曰秦史敦之后汉敦倚明敦铎保定府推官】
　　佛氏【统谱曰鲁佛之后以名为氏明佛正卫千戸】
　　繇氏【后汉书有西部督繇繇延注曰繇氏咎繇之后】
