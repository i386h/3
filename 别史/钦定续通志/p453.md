<!-- { "loadSidebar": true } -->
　　防【防音藻】出瀤泽水状如鲤而鸡足食之已疣见山海经【攷呉任臣曰张融海赋云魜防疑即之误】
　　何罗鱼出谯水一首而十身其音如吠犬食之已癕见山海经张融海赋云何防鳙鮨即此又山海经云泚水多茈鱼其状如鲋一首而十身其臭如麋芜食之不防此亦何罗鱼之类也
　　【臣】等谨案杨慎云何罗鱼即今八帯鱼考八帯鱼即八稍鱼一首而八身与何罗鱼之十身者有别今特正之
　　鮨【音诣】出诸懐水鱼身犬首音如婴儿食之已狂见山海经
　　疏齿鱼味如猪肉出东海见魏武四时食制潘岳沧海赋曰比目疏齿即此
　　箴鱼【箴或作鰔】一名姜公鱼南越记谓之长针鱼或谓之针口鱼临海异物志谓之铜哾鱼状如鲙残而喙尖有一细黑骨如针故名山海经【音枳】水多箴鱼其状如鯈其喙如箴食之无疫疾即此山堂肆考云针口鱼口似针头有红防腹两旁自头至尾有白路如银色身细尾岐长三四寸二月间出海中
　　□□【音褶】出嚣水其状如鹊而十翼鳞皆在羽端其音如鹊可以御火食之不瘅见山海经雒书曰□□鱼状如鹊食之不瘅出涿光山即此
　　师鱼出厯号水食之杀人见山海经陈藏器本草拾遗云鱼师大者有毒杀人李时珍呉任臣皆以为即山海经之师鱼也【攷唐韵云鰤老鱼也又别一义非此】
　　文鱼出雎【音疽】水见山海经郭璞注曰文鱼有斑彩也赤鱬【音儒】出英水其状如鱼而人靣其音如鸳鸯食之已疥见山海经
　　防出禺水其状如鼈鱼尾二足其音如羊食之益明见山海经
　　无遗鱼出涴水鱼身虵首六足目如马耳食之使人不眯可以御凶见山海经【攷无遗坊本作冉遗此从太平御览】
　　鳋出渭水其状如鳣鱼见山海经
　　蠃鱼出蒙水鱼身而鸟翼声如鸳鸯见山海经
　　【音紫】出晋水其状如鯈而赤鳞其音如叱食之不骄【或作骚】见山海经
　　防【音陷】父鱼其状如鲋鱼首而彘身食之已呕见山海经豪鱼出渠猪水其状如鲔而赤喙尾赤羽可以已白疥【坊本作癣】见山海经
　　堪防鱼【防音序】出犲山水其状如夸父而彘毛其音如呼见山海经
　　鮯鮯【音蛤】出深泽其状如鲤而六足鸟尾其鸣自叫见山海经及广雅
　　薄鱼状如鳣鱼而一目其音如欧出鬲水见山海经脩辟鱼出橐水状如黾而白喙其音如鸱食之已白癣见山海经
　　滑鱼出滑水其状如鱓【音善】赤背其音如梧食之已疣见山海经
　　鲜出貉国见说文水经曰扶南象浦有鲜鱼色黑身长五丈头如马首伺人入水便来为害酉阳杂俎谓之马头鱼事物绀珠云鲌鲜鱼一名康郎云南人以为瘴药杨慎曰滇人呼为漮防鱼其鱼干而中空
　　鰸状似虾无足长寸大如钗股出辽东见说文
　　望鱼侧如刀可以刈草出豫章明都泽【一云涂泽】见魏武四时食制
　　斑文鱼出东夷濊国汉时恒献其皮见郭义恭广志斑鱼头中有石如珠出北海见魏武四时食制
　　蕃蹹鱼一名蕃喝鱼状如鼈大如箕甲上边有髯无头口在腹下尾长数尺有节有毒螫人见魏武四时食制【臣】等谨案李时珍误合蕃蹹鱼邵阳鱼鲼鱼海鹞鱼为一今各出之
　　横公鱼出北方荒外石湖中长七八尺形如鳢而目赤昼则居湖中夜化为人刺之不入煮之不死以乌梅二枚煮之乃熟食之可止邪病【元黄经曰横公鱼不可杀惟加乌梅其气乃煘】蒲鱼其鳞如粥出郫县见魏武四时食制【其鳞如粥杨慎作其形如粥】或曰蒲鱼一名鱼尾如虵口眼不相营
　　君鱼长三寸背上骨如笔管大者似口逢诸细鱼及鼋皆断之见沈懐逺南越志
　　防一名生母鱼见岭表録异刘敬叔异苑曰凡□鱼欲产防辄以头衡其腹防鱼自欲生者亦更相撞触故世人谓为众鱼之生母也
　　【臣】等谨案李时珍本草纲目合鳡防鳏为一考太平御览诸书未有合者今分辑之
　　寄鱼长三寸似白鱼常附海船以济洪波一曰寄载鱼见沈懐逺南越志临海水土记谓之寄度鱼
　　黄雀鱼出南海常以六月化为黄雀到十月入海为鱼见临海异物志风土记曰六月东南长风俗名黄雀风时海鱼化为黄雀因为名也
　　□长五寸阴雨起飞高丈余见临海异物志
　　鸢鱼状如鸢头有两角唯无尾无足阴雨日亦飞高数丈见临海异物志
　　邵鱼状如鸢鱼见临海水土记
　　鱬鰗状如鸢鱼见临海水土记
　　槌额鱼似防鱼长四尺见临海水土记
　　石□【音矛】鱼附石似锯错见临海水土记
　　井鱼头两角见临海异物志酉阳杂俎曰井鱼脑有穴每噏水辄于脑穴中蹙出如飞泉防落海中舟人竞以空器贮之海水咸若经鱼脑穴中出反淡如泉水焉镜鱼如镜形体薄少肉见临海异物志
　　镊鱼长七寸头如镊见临海水土记
　　含光鱼一名臈鱼黄而美故谓之臈有光照如烛见临海异物志岭表録异曰黄臈鱼即江湖之横鱼头嘴长而鳞皆金色南人脔为炙虽美而毒或煎煿干夜即有光如烛
　　细如指长七八寸但有脊骨可作羮大者如竹竿爆作烛极有光明见临海异物志
　　□正月生溪中裁长一寸至十月中东还归于海香气闻于水上到时月辄复更生见临海水土记永嘉地志曰石堂水口多□鱼即此
　　【臣】等谨案雨航杂録曰鴈山有香鱼鳞细不腥春初生月长一寸至冬月长盈尺则赴潮际子生已辄槁一名记月鱼葢即此□鱼而古今名称不同耳附识于此
　　金石鱼形圆如七寸柈见南越记
　　婢屣鱼口近腹下形似妇人履见临海异物志
　　奴屩鱼长一尺如屩形见临海水土记
　　【臣】等谨案李时珍误合比目鱼婢屣鱼奴屩鱼为一今各出之
　　□鱼似蒲鱼长三尺【□音沃】见临海水土记
　　陶鱼长三尺似鱦鱼【鱦音防】见临海水土记
　　戴星鱼状如鸢鱼背上有白如指大见临海水土记似鉄□【音毕】尾上刺有如欓树刺也见沈懐逺南越志魿似白鱼而身稍短尾不偃清逺江多此鱼葢不产于海也广人得之多为脍不腥而美诸鱼无过之者见岭表録异
　　织杼鱼背上正青见沈懐逺南越志
　　新妇鱼似防鱼长一尺见临海水土记养鱼经曰鰕虎鱼类土附而腮红若虎善食虾俗谓之新妇鱼
　　绯鱼一名红桃鱼出海中见异物志
　　鲲鲍似海印鱼见临海水土记本草图经云鲍鱼形类鳙鱼生溪中极臭额旁有骨名乙长尺许
　　鈆刀鱼似□鱼见临海水土记
　　鰕蟇鱼色似鸢鱼头如虾蟇尾又似鸢见临海水土记鼋鱼长五寸见临海水土记
　　乌鹊鱼通身黑长二丈见南越志
　　鼠鱼长七寸头如鼠见临海异物志
　　弓鱼长三寸似鲵鱼见临海水土记【杨慎曰弓俗误作公】事物绀珠云公鱼似鲦细鳞长不满尺有子美出大理
　　长一丈见临海水土记
　　黍鱼长尺似□见临海水土记
　　真鱼如织杼鱼见沈懐逺南越志临海水土记曰□鱼俗谓之防鱼
　　防两肋下有大肉如炙脔大见临海水土记岭表録异曰防鱼形似鳊鱼而脑上突起连背而圆身肉甚厚肉白如鳜只有一脊骨治之以姜葱缹【音缶蒸也】之以粳米其骨亦软飱者无所弃本草防鱼一名鲳鯸一名鳉鱼一名鲳鱼
　　鸡子鱼口有嘴如鹞肉翅无鳞尾尖而长有风涛即乘飞于海上舩稍类鲐鰑见岭表録异
　　竹鱼产江溪间形如鳢鱼大而少骨青黑色鳞下间以朱防可翫见岭表録异又酉阳杂俎云负朱鱼每鳞有一防朱【据桂海虞衡志云竹鱼出漓水状似青鱼又鸟兽考云竹鱼其色如竹青翠可爱与此名同而形异】
　　缋尾鱼有毒一名鼈鱼见南越志【据山海经龙鱼一名鼈鱼与此名同物异】土拌鱼长七寸白黑斑文见临海水土记
　　芦防似防蝥而有细文多膏肥美大如芦菅出水地中随水浮出俗名芦防见异物志沈懐逺南越志曰芦防鱼生山曲之间穴地为窟泉源涌则此鱼出今庐陵以南至于南州有焉俗以为酱
　　鼍风鱼值冬数千万头共处大窟中藏上有白气或在鼍穴中皮黑如漆能潜知数里中空木所在因风而入空木化为蝙蝠其肉甚美见异物志
　　丹鱼出丹水常先夏至十日夜伺之鱼夜浮水侧赤光上照赫然如火也割其血涂足下则可歩行水上长居渊中矣见抱朴子
　　绿鱼出赤土国南海中羣飞水上见北史
　　味鱼出黄河中状类嘉鱼潘淳诗话云河中府三靣是黄河中有味鱼似鲫而肥短味亦美故杜甫诗云黄河味鱼不易得【攷黄河味鱼一本作河冻未渔】
　　鳘出薉邪头国见说文雨航杂録曰鳘鱼状似鲈而肉麤三腮曰鳘四腮曰茅鳘小者曰鳘姑乐清志所谓鳘鱼是也一曰茅狂【攷鰿亦名鳘与此同名异物】
　　【臣】等谨案李时珍误合鳘鱼与石首鱼为一今各出之
　　鲈一名四腮鱼有二种曰脆鲈曰烂鲈谈苑云松江鲈鱼出长桥南者四腮味美肉出长桥北者三腮味带醎肉稍慢
　　【臣】等谨案鸟兽考云海中四腮鲈皮脆而肉厚呼曰脆鲈有江鲈差小而两腮味淡有塘鲈虽巨而不脆考茅鳘状似鲈而四腮鸟兽考所云海中四腮鲈即茅鳘非真鲈也
　　锯鱼出惠州一名狼藉鱼身长二丈口长三尺广三寸左右齿如铁锯见寰宇记南越志作锯鱼渔书云此鱼惜齿齿挂于网则身不敢动恐伤其齿谚谓千斤之锯命悬一丝是也
　　勒鱼出东南海中腹下之骨如锯可勒故名出与石首同时海人以氷养之而鬻于诸郡谓之氷鲜见养鱼经冬月出者名映雪鱼干者谓之勒鮝鱼头上有骨合之如鹤形称为鮝鹤前人多赋咏焉
　　鰽初夏从海中泝流而上长尺余腹下如刀项上细骨如鸟毛在肉中又有鸟肾二枚在腹立夏有白鸟似鹥羣飞谓之鰽鸟至仲夏鸟藏鱼出变化所生也见异物志
　　【臣】等谨案李时珍合鲚鱼望鱼鰽鱼为一考鲚出江湖望鱼出明都泽鰽鱼出海未可牵合又集韵合鯦鰽为一亦非今各出之
　　鲥一名箭鱼腹下有三角硬鳞如甲故广州谓之三鯬之鱼或以为即尔雅之鯬鯠也李时珍曰蜀人呼为瘟鱼畏而不食【攷蜀人二字杨慎异鱼图赞作界江而西今从本草】
　　【臣】等谨案尔雅鯬鯠郭注未详郑樵以为即鳗鯬也考古书皆作鳗鲡无作鳗鯬者惟稽神録作鯬不足据也鲥鱼既有三鯬之名又鲥鯠古音相通则以鲥为鯬鯠者近是
　　鳜鱼一名□鱼一名水豚又名鳜豚生江溪间巨口细鳞黄质黒章刺凡十二以应十二月有肚能嚼特异常鱼夏月好藏石罅中人即而取之其班文鲜明者雄也稍晦昧者雌也渔者以索贯一雄置之鸡畔羣雌来齧曵之不舍掣而取之常得十数尾
　　杜父鱼一名渡父鱼一名黄□鱼【□音么】临海志谓之伏念鱼古今注谓之童子鱼呉兴谓之鲈鲤状如吹沙而短其尾岐见人则以喙插入泥中故又名船矴鱼又养鱼经云土附鱼似黒鲤而短小附土而行故名
　　石斑鱼一名石矾鱼一名高鱼生南方溪涧水石处长数寸白鳞黑斑浮游水靣闻人声则划然深入南方异物志云高鱼似鳟有雌无雄常以二三月与蜥蜴合于水上其胎毒人
　　石鮅生南方溪涧中或云生南海方山中长一寸背黒腹下赤南人以作鲊云甚美
　　黄鲴一名黄姑鱼一名黄骨鱼状似白鱼长不近尺濶不逾寸扁身细鳞李时珍曰鱼肠肥曰鲴此鱼肠腹多脂渔人炼取黄油燃灯甚腥也
