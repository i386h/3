<!-- { "loadSidebar": true } -->
　　完顔长乐妻富察氏字明秀哀宗迁归徳以长乐为总领将兵扈从将行富察氏曰君第致身事上无以妾为念妾必不辱长乐一子尚幼出妻柴氏生明秀抚育如已出崔立之变富察以幼子付婢仆与家人诀曰崔立不道强人妻女兵在城下吾何所逃惟一死不负吾夫耳汝等惟善养幼子遂自缢死
　　乌库哩氏伯祥妹临洮总管图们呼图克们妻伯祥朝贵中声誉籍甚呼图克们死王事崔立之变乌库哩氏谓家人曰吾夫不辱朝廷我敢辱吾兄及吾夫乎即自缢一婢从死
　　完顔苏哷妻亡其姓氏当崔立之变谓所亲曰吾夫有天下重名吾岂肯随众陷身以辱吾夫今日一死固当但不可离吾家而死即自缢于室
　　完顔莽格妻温特赫氏莽格五朶山宣差提控和勒博子系出萧王叔父伊都节度秦州为元兵所攻适病不能军莽格为提控独当一面兵退而伊都死莽格以城守功世袭穆昆收充奉御及崔立之变莽格义不受辱与其妻诀妻曰君能为国家死我不能为君死乎一婢曰主死婢将安归夫妇以一绳同缢婢从之
　　尹氏完顔珠尔妻珠尔系出萧王天兴二年从哀宗为南面元帅战死黄陵冈妻金源郡夫人闻夫死聚家赀焚之遂自缢珠尔赠官弟长住即诏补防卫
　　白氏苏嗣之之母许州人宋尚书右丞辙五世孙妇初轼辙过俱葬郏城之小峨嵋山故五世皆居许昌白氏年二十余即寡居服除外家迎归兄嫂窃议改醮白氏牵车径归曰我为苏学士家妇乃欲使我失身乎自是外家非大故不往于宅东北为室画两先生像香火严洁躬自洒埽士大夫往往过奠之天兴元年许州被兵嗣之为汴京厢官白拜辞两先生前曰儿子往京师老妇死无恨敢以告即自缢室侧家人并屋焚之嗣之本名宗之避讳改
　　聂孝女字舜英尚书左右司员外郎天骥长女适进士张伯豪伯豪卒归父母家崔立之变天骥被创甚舜英谒医救疗至刲股肉以进而天骥竟死时京城围久食尽有嫁妻易一饱者重以剽夺暴凌无复人理舜英父之明日絶脰而死
　　完顔仲徳妻不知其族氏崔立之变自毁其容服携妾及二子自汴走蔡蔡被围丁男皆乗城拒守谓仲徳曰事势若此丈夫能为国出力妇人独不能耶率诸命妇自作一军亲运矢石于城下城中妇女争出继之城破自尽
　　哀宗寳符李氏国亡从后妃北迁至宣徳州居摩诃院日夕寝处佛殿中作旛斾防当赴龙庭将发即于佛像前自缢死天兴元年元兵攻城矢石之际忽见一女子呼于城下曰我倡女张鳯奴也许州破被俘至此彼军不日去矣诸君努力坚守无为所欺言竟投濠死朝廷遣使驰祭于西门







　　钦定续通志卷五百九十二
　　钦定四库全书
　　钦定续通志卷五百九十三
　　列女传
　　元
　　周珠赫妻崔氏　　　　李伯通妻周氏
　　郭三妻杨氏　　　　　刘平妻胡氏【建德王氏女】阚文兴妻王氏
　　朱进士妻郎氏【东平郑氏　大寜杜氏安西杨氏】
　　秦氏二女【河间孙氏女　安丰许氏女庐州张氏女】
　　袁天祐妻焦氏【张兴祖妻周氏】　赵孝妇
　　霍氏二妇尹氏杨氏【任氏三妇田氏三妇】
　　王德政妻郭氏
　　呼图克妻济噜克沁【宋仲荣妻梁氏　怀盂何氏大名赵氏】霍荣妻段氏【兴和呉氏　谢思明妻赵氏田济川妻武氏　曹子英妻尤氏】
　　朱虎妻茅氏　　　　　俞新之妻闻氏【李五妻刘氏】
　　马英【赵玉儿】　　　　　李如忠妻冯淑安
　　李君进妻王氏　　　　呼图克布哈妻伊喇氏萧氏妻赵哇儿【朱克彬妻周氏　费岩妻王氏迈格妻耶律氏　郑腊儿妻康氏
　　陈某妻别娥娥　　　　宋坚童妻班氏李安童妻胡氏　刘恕妻赵氏　王思忠妻张氏刘楫妻赵氏　徐顺妻彭氏　赵儿妻安氏陈恭妻张氏　武寿妻刘氏　宋敬先妻谢氏萨里妻萧氏　魏贵妻周氏　郭灰儿妻赵氏朱某妻丁氏　王保子妻赵氏　兴州某妻魏氏
　　裴某妻董贵哥　　　　张保童妻郝氏髙托卜嘉妻白氏　　　杨某妻卢氏】
　　【防古泰珠妻额卜齐桑乌逊妻托克托沁】
　　朱淑信　　　　　　　葛妙真【辉和尔氏三女】张迈努妻王氏【王义妻卢氏　刘泽妻解氏杨王妻张氏】
　　李伍妻张氏　　　　　郑伯文妻丁氏【太原白氏】赵美妻王氏【丁从信妻李氏惠髙儿妻李氏】
　　哈喇布哈妻多托哩【李世安妻王氏】
　　赵彬妻朱氏【王安哥】　　罗五十三妻贵格
　　台叔龄妻刘氏　　　　郑全妻李智贞
　　陈端才妻蔡三玉　　　武用妻苏氏
　　任仲文妻林氏　　　　江文铸妻范氏【赵野妻栁氏】余杭民妇姚氏【方宁妻宫胜娘】
　　孟志刚妻衣氏【曹徳妻侯氏　周经妻吴氏郭惟辛妻郝氏　陈辉妻白氏
　　张顽住妻杜氏　　　　程二妻成氏李贞妻武氏　　　　　温都尔妻张氏】
　　汤煇妻张氏　　　　　俞士渊妻童氏
　　髙邮张氏女【髙氏妇】　　惠士妻王氏【费隠妻王氏】李景文妻徐彩鸾　　　周氏妇毛氏
　　丁尚贤妻李氏　　　　李让女顺儿
　　吴守正妻禹淑靖
　　黄仲起妻朱氏【妾冯氏　女临安奴弟妇蔡氏　乳母汤氏】
　　焦士亷妻王氏【妾杜氏平阳赵氏】
　　陈淑真【李宗颐妻夏婉常】
　　秦閠夫妻柴氏
　　特穆尔布哈妻额森呼图克【妾玉莲】
　　吕彦能姊【彦能妻刘氏　二女子妇王氏　二孙女】
　　刘公翼妻萧氏　　　　袁氏孤女
　　徐允让妻潘妙圆【王琪妻蔡氏】赵洙妻许氏
　　张正防妻韩氏【女池奴季鋭妻何氏　女囘娘】
　　刘氏二女【婢郑奴】　　　于同祖妻曹氏【妾李氏】李仲义妻刘翠哥　　　李益妻申氏安氏
　　郑琪妻罗妙安　　　　周如砥女
　　狄恒妻徐氏　　　　　柯节妇陈氏
　　李马儿妻袁氏　　　　王士明妻李赛儿杜思防妻陶宗媛【妹宗婉弟妇王淑】
　　博啰特穆尔妻髙丽氏
　　张讷妻刘氏【子妇孙氏姚氏张思孝妻华氏　子妇刘氏】
　　观音努妻布延徳济【张楝母楝妻王氏】
　　安志道妻刘氏
　　宋谦妻赵氏【子妇温氏髙氏孙妇髙氏徐氏】
　　齐闗妻刘氏　　　　　王宗仁妻宋氏
　　王履让妻齐氏【子妇萧氏吕氏二女　二孙女】
　　王时妻安正同【妾李氏】　徐猱头母王氏【妻岳氏二女】程徐妻金氏
　　汪琰妻潘氏【燕山妻李氏　惟徳妻俞氏吴子恭妻蒋氏】
　　崔氏周珠赫妻也从夫官平阳金将来攻城克之下令官属妻子敢匿者死时珠赫以使事在上党崔急抱幼子祯以诡计自言于将将信之使军吏书其臂以出崔曰妇人臂使人执而书非礼也以金赂吏使书之纸吏曰吾知汝诚贤妇然今不敢违令崔自揎袖吏县笔而书焉既出有言其诈者将怒命追之崔与祯伏土窖三日得免既与夫防未几夫病亡崔大恸柩前放散婢仆躬自纺绩悉以赀产遗亲旧有权贵使人讽求娶辄自爬毁其面四十年未尝妄言笑与吉防人比古烈妇云周氏滦平石城人年十六适李伯通生一子名易金末伯通监丰润县城破不知所终周与易被俘谓偕行者曰人茍爱其生万一受辱不如死也即自投于堑主者怒三刃其体而去得不死遂携易而逃间闗至汴绩絍以自给教易有成
　　杨氏东平湏城人夫郭三从军襄阳死戍所毋欲夺嫁之杨号痛自誓乃已久之夫骨还舅曰新妇年少终必他适可令吾子鳏居地下耶将求里人亡女骨合瘗之杨闻之益悲不食五日自经死遂与夫共葬焉
　　胡烈妇渤海刘平妻也至元七年平戍枣阳挈家以行夜宿沙河傍有虎至衔平去胡觉起追及之持虎足顾呼车中儿取刀杀虎虎死扶平还至季阳城求医以伤卒县官言状命恤其母子仍旌异之至大间建徳王氏女父出耘舍旁遇豹为所噬曳之升山父大呼女识父声惊趋救以父所弃锄击豹脑杀之父乃得生
　　阚文兴妻王氏名丑丑建康人也文兴从军漳州为万户府知事王俱行至元十七年陈吊眼作乱攻漳州文兴率兵与战死之王被掠乃绐贼曰俟吾葬夫即从汝也贼许之遂脱负尸还积薪焚之即自投火中死至顺三年事闻赠文兴侯爵谥英烈王氏贞烈夫人有司立庙祀之号防节云
　　郎氏湖州安吉人宋进士朱某妻也从夫仕浙东至元间夫殁郎防丧还至玉山里留居避盗势家栁氏欲强聘之郎誓不从夜弃装奉柩遁栁邀之中道力拒得免家居飬姑甚谨姑甞病郎祷于天刲股肉进啖而愈大徳十一年旌美之又有东平郑氏大宁杜氏安西杨氏竝少寡守志割体肉疗姑病云
　　秦氏二女河南宜阳人父有危疾姊闭户黙祷凿已脑和药进之而愈后父复病欲絶姝刲股肉置粥中小啜即苏又有河间孙氏女父病癞十年女祷于天求以身代且吮其脓血旬月而愈许氏女安丰人父疾割股肉啖之乃痊张氏女庐州人嫁为髙垕妻母病目丧明张归省以舌防之目忽能视州县各以状闻褒表之焦氏泾阳袁天祐妻也至元二十三年天祐从军死甘州焦年少宗族欲改嫁之焦哭曰袁氏不幸三世早寡自祖姑以来皆守节岂可至吾而遂废乎吾生为袁氏妇死则葬袁氏土尔终不能改容事他人也众不敢复言周氏泽州人嫁为安西张兴祖妻年二十四兴祖殁舅姑欲使再适周弗从曰妾家祖父皆早世妾祖母妾母竝以贞操闻妾或中道易节是忘故夫而辱先人也忘故夫不义辱先人不孝不孝不义妾不为也居嫠三十年奉舅姑生事死葬无违礼有司以闻竝赐旌异赵孝妇徳安应城人早寡家贫佣织于人得美食必持归奉姑自啖粗粝不厌尝念姑老无棺乃以次子鬻富家得钱买杉木治之棺成防南隣失火时南风烈甚势将及妇亟扶姑出避而棺重不可移乃抚膺大哭曰吾为姑卖儿得棺无能为我救之者言毕风转而北得不焚人以为孝感所至
　　霍氏二妇尹氏杨氏郑州人至元间尹氏夫耀卿殁姑命其改嫁尹曰妇人之行一节而已再嫁而失节妾不忍为也姑曰世之妇皆然何耻之有尹曰人之志不同妾知守妾志尔姑不能强及杨氏夫显卿继殁虑姑欲其嫁即先白姑曰妾闻娣姒犹兄弟也姒既留妾可独去乎愿终身事吾姑姑曰汝果能若是吾复何言同处二十余年以节孝闻又有邠州任氏干州田氏皆一家三妇少寡誓不他适戮力蚕桑以飬舅姑事闻竝命褒表【按王圻续通考载永夀田大妻郝氏田二妻胥氏田三妻周氏兄弟俱死于兵诸妇年二十皆守节不嫁考元史地理志永夀县干州盖即此所云干州田氏三妇也】
　　王徳政妻郭氏大名人少孤事母张氏孝谨以女仪闻于乡及笄富贵家慕之争求聘母不许时徳政训里中年四十余貎甚陋母以贫不能教二子欲纳徳政为婿使教之宗族皆不然郭氏慨然愿顺母志既婿嘱教二弟有成未几徳政卒郭氏年方二十余励节自守大徳间表其家
　　济噜克沁防古氏年二十六夫呼图克病卒誓不再醮孝飬舅姑逾一十五年舅姑殁尘衣垢面庐墓终身又有翼城宋仲荣妻梁氏舅殁负土为坟懐孟何氏大名赵氏竝以夫殁守志飬舅姑以寿终亲负土筑其坟髙三丈余
