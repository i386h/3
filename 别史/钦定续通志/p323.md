<!-- { "loadSidebar": true } -->
　　五京留守司【上京东京中京南西京各有留守司使其官有某京留守行某府尹事又有某京副留守知某京留守事某少尹同知某京留守事同签某京留守事某京留守判官某京留守推官】五京都总管府【有某京都总管知某府事同知某府事】
　　五京都虞候司【有某京都虞候】
　　五京警巡院司【有某京警巡使副使】
　　五京处置使司【有某京处置使】
　　五京学【有博士助教中京别有国子监与朝官同】
　　上京城隍使司【有上京城隍使】
　　东京渤海承奉官【有渤海承奉都知押班】
　　辽阳大都督府【有辽阳大都督】
　　东京安抚使司【有东京安抚使】
　　东京军巡院【有东京军巡司】
　　中京文思院【有中京文思使】
　　中京路按问使司【有中京路按问使】
　　中京巡逻使司【有中京巡逻使】
　　中京大内都部署司【有中京大内都部署副部署】
　　南京宣徽院【有南京宣徽使知南京宣徽院使事知南京宣徽院事南京宣徽副使同知南京宣徽院事】
　　南京处置使司【有燕京管内处置使】
　　南京侍卫亲军马歩军都指挥使司【有南京侍卫亲军马歩军都指挥使南京马歩副指挥使】
　　南京侍卫亲军马军都指挥使司【有南京马军都指挥使副指挥使】南京侍卫亲军歩军都指挥使司【有南京歩军都指挥使副指挥使】南京栗园司【有典南京栗园】
　　云州宣谕招抚使司【有云州管内宣谕招抚使】
　　【臣】等谨案以上五京院司各官多寡互异名目都不相类要各随时递置因地制宜故员额无所强同惟南京设官独多者则以燕地南面所治之事较繁耳
　　南面太畨府官
　　黄龙府【有知黄龙府事同知黄龙府事判官黄龙府侍卫亲军马歩都指挥使侍卫亲军都指挥使副指挥使马军都指挥使副指挥使歩军都指挥使副指挥使府学有博士助教】
　　兴中府【有知兴中府事同知兴中府事判官府学有博士助教】
　　南面方州官
　　节度使司【五京各州府皆有节度使司有节度使节度副使同知节度使事行军司马军事判官掌书记衙官其属有某马歩军都指挥使司都指挥使副指挥使某马军指挥使司指挥使副指挥使某歩军指挥使司指挥使副指挥使】
　　观察使司【中京高州武安州利州东京益州寜州归州寜江州上京永州静州皆有观察使观察副使观察判官其所属州学有博士助教】
　　团练使司【有某州团练使团练副使团练判官其所属州学有博士助教】
　　防御使司【有某州防御使防御副使防御判官其所属州学有博士助教】
　　州刺史【有某州刺史同知州事録事参军州学有博士助教】
　　县令【有某县令丞主簿尉县学有博士助教】
　　【臣】等谨案天禄五年诏县主簿政事省差注盖是时以中书省为政事省特重亲民之官虽丞簿铨选亦归其权于中书省云
　　南面分司官
　　分决诸道滞狱使【统和九年命邢抱朴等五员又命马守瑛等三员分决诸道滞狱】按察诸道刑狱使【开泰五年遣刘泾等分路按察刑狱】
　　采访使【防同三年命伊库哷为采访使】
　　【臣】等谨案分司官不常设有诏则选有材望者为之史称平理庶狱采摭民隠恤民之善政也南面财赋官
　　诸钱帛司【长春路辽西路平州路俱有钱帛司有某州钱帛都检防】
　　转运使司【有某转运使转运副使同知转运使转运判官】
　　【臣】等谨案辽志称西京多边防官南京多财赋官及详其所建置则固不然辽置转运使司凡七曰燕京奉圣州蔚州应州朔州保州西山置都转运使司一曰山西路攷山西路之设地理志不载其见纪多矣而皆不言其所在惟耶律斜轸云宋将杨继业攻陷山西诸郡各以兵守以宋史业证之时所攻克者云应寰朔四州也盖云州于辽初为山西路至重熈十三年升州为京以丰奉圣蔚应朔东胜诸州属焉乃不复谓之山西然则奉圣蔚应朔四州转运固分理西京道财赋之官而山西路之都转运又其综理之官也史志徒见转运无西京之名遂止谓南京多财赋官则考之未审矣
　　南面军官
　　检司【有殿前都防检司防检侍卫亲军马歩司各有都检副防检同知都防检】
　　诸指挥使司【有侍卫亲军马歩军都指挥使司侍卫亲军马军侍卫亲军歩军侍卫控鹤兵马侍卫汉军兵马四军兵马归圣军兵马各有都指挥使司指挥署归圣军左右厢兵马第一至第七左右厢兵马各有都指挥使司又宣力军四捷军天圣军汉军各有都指挥使司其官有某军都指挥使副使都监】诸军都团练使司【有某军都团练使团练副使团练判官】
　　【臣】等谨案唐肃宗乾元初置诸州团练使歳以八月考其治绩以安民为上考此固方州理民之官监司之职任也自宋以安抚提刑诸使为监司于是团练虽设而无职任遂多为武臣遥领之官如王荣为龙卫都指挥使遥领罗州团练使傅潜为捧日右厢都指挥使遥领富州团练使其名则方州官其实军官也辽之有团练使司固仍唐之旧制而核其官守以置于诸州者谓之方州官置于诸军者谓之军官视旧制亦稍变焉然较宋之名实不相符者固殊矣
　　诸军兵马都总管府【有某兵马都总管副总管同知某兵马事某兵马判官】
　　南面边防官
　　易州飞狐招安使司兵马司招抚司【史不详其官】
　　西南面招安使司【有西南面招安使】
　　巡检使司【有巡检司】
　　五州都总管府【穆宗应厯初耶律速为义霸祥顺圣五州都总管】
　　山后五州都管司【有山后五州都管】
　　五州制置使司【开泰九年置霸建宜泉锦五州制置使】
　　三州处置使司【太宗时韩徳枢为平滦营三州处置使又有霸州处置使】
　　【臣】等谨案辽之南面边防如易州飞狐山后诸司壤地皆与宋接顾设官甚少较之北面边防官多寡相悬此非备宋之独疎也盖辽初于北面边防设南京兵马都总管府至重熈四年改为南京都元帅府自都元帅而下有总领南面边事之官有兼属南面之都指挥使凡所以备宋者已为详至厥后和议既成聘使徃来相继乃渐疎于防范此固辽末诸君习宴安而忘边备而太祖太宗饬边之道其诒谋固未尝不善耳






　　钦定续通志卷一百三十二
　　钦定四库全书
　　钦定续通志卷一百三十三
　　职官畧
　　金元官制上
　　金自太宗天防四年置尚书省于是三省并建至熈宗颁新官制而其制乃定然大率循辽宋之旧未有更制海陵正隆元年罢中书门下二省祗置尚书省自省而下官司之号曰院曰台曰司曰寺曰监其在外者曰总管府曰府曰节镇曰防御州曰刺史州曰县各统其属以修其职职有定位员有常数是以终金之世守而弗变焉元太祖肇基朔土以万户统军旅以断事官治政刑所任用者一二亲贵重臣而已及太宗取中原始立十路宣课司金人来归者则因其故官授之盖亦颇承金制逮世祖即位登用老成酌古今之宜定内外之职一代鸿模炳焉大备其设官乃数倍于金矣而官司之号所谓院台司寺监者犹半沿金代之称惟金之总政务者为尚书省元则于至元八年并其事于中书罢尚书不设余亦多所増改以视金制固有殊耳大抵金元开国之初风俗淳朴非有庶务之繁故其制简而官省及抚临四宇庶政更新由质而文固其宜也况元之混一南北大辟版图特逾前代又安得不多设之官以牧兹广土哉然元设官虽多于金而其所因革皆可稽考谨録二代之制为一编以志其职掌焉
　　太师太傅太保【金为三师秩最尊或为宰臣及将帅加官元大宗即位始建三公世祖时其职常缺仅置大保至成宗武宋而后三公兼建遂无虚位】
　　太尉司徒司空【金为三公除拜与三师同元制间置司空又置大司徒于司徒太尉之上且或置或不置其置者或开府或不开府俱无定制】
　　中书令【元置中书令一人典领百官防决庶务或以相臣为之或以皇太子为之】
　　【臣】等谨案金史有尚书令总领纪纲位在左右丞相上而中书令则不载又攷宇文懋昭大金国志载中书令侍中位皆居丞相下正隆间遂罢之则金初虽暂设中书令而品秩不尊元则自至元七年以后立尚书省八年乃罢嗣后废置屡更至武宗至大四年尚书省仍归中书省其职典领百官位眡丞相视金初所置秩较重云
　　右丞相左丞相【金制左右丞相各一人元与金同统六官率百司居中书令之次令缺则总省事】
　　【臣】等谨案歴代尚左唯元制尚右故右丞相为首揆其左右丞亦先尚右
　　平章政事【金置二人元置四人掌机务贰丞相凡军国重事无不由之】
　　右丞左丞【金置左右丞各一人元与金同副宰相裁成庶务号左右辖】
　　参知政事【金置二人元与金同副宰相参大政其职亚于左右丞】
　　【臣】等谨案参知政事起于唐宋金元因之元史百官志作参政宰相表仍作参知政事百官志因省文而误也
　　参议中书省事【元置四人典左右文牍为六曹之管辖军国重事咸预决焉元以前各代皆不置】
　　左右司郎中员外郎【金置左右司郎中各一人员外郎各一人都事二人元置左右司郎中各二人员外郎各二人都事四人总理六曹之事】
　　【臣】等谨案金设尚书省元设中书省其左右丞相以下至左右都事官属职掌悉同唯金之尚书省属有祗候郎君架阁库管勾同管勾堂食公使副直省局长副局长管勾尚书省乐工元之中书省属有断事官客省使副使检校照磨管勾架阁库管勾等职二代之制略异云
　　吏部【金置尚书一人侍郎一人郎中二人员外郎无定员主事四人架阁库管勾一人同管勾一人官诰院提举二人元置尚书三人侍郎二人郎中二人员外郎二人首领官主事三人】
