<!-- { "loadSidebar": true } -->
　　都尉【汉都尉朝见容斋笔记】
　　长儿【汉长儿鲁】
　　唐山【汉礼乐志房中祠乐髙帝唐山夫人所作注云姓也】
　　屠门【汉屠门少见容斋随笔】
　　臧马【汉臧马矢】
　　防水【汉防水发根武帝时人】
　　铅陵【吕氏春秋汉铅陵卓子】
　　公綦【后汉中平四年渔阳人张纯杀防乌丸校尉公綦稠】
　　棠溪【后汉延笃从颍川棠溪典受左氏】
　　曹牟【姓觧曰先贤传有兖州刺史曹牟君卿平昌人】
　　三防【姓苑曰宋子姓防子之后】
　　凡门【姓苑云唐叔之后】
　　真郭【唐真郭待封总管同薛仁贵击吐番】
　　斜烈【唐斜烈鼎夀泗元帅】
　　成纪【唐将军成纪慕仁】
　　公师【南北朝公师藩梁将】
　　公城【南史王宏少尝樗蒲子野舍及后宏当权有人就宏求县此人尝以樗蒲戏得罪宏诘之曰君得钱
　　会戯何用禄为答曰不审公城子野何所在宏黙然】
　　茹连【明茹连回谦长沙知府】
　　公孙【○宋公孙一淳熙进士元公孙辅至正进士明公孙让安吉知县】
　　司徒【○宋司徒绰元祐登科明司徒绶新防训导】
　　司空【○宋司空宗韩绍圣登科明司空禧定海知县】
　　闾邱【○宋闾邱昕吏部侍郎諡清简明闾邱玉瑞州推官】
　　西门【○宋登科有西门治西门觧明西门炳洧川县丞】
　　西方【○宋登科西方琥】
　　成公【○宋成公策通直】
　　青阳【○宋进士青阳变青阳泰元青阳梦炎官尚书】
　　东方【○明东方正石屏知州】
　　公冶【○明公冶志洪武中以材任佥都御史】
　　巫马【○明巫马夀万厯举人】
　　【臣】等谨案公孙氏司徒氏司空氏闾邱氏西门氏西方氏成公氏青阳氏东方氏公冶氏巫马氏俱见郑志因希姓续载宋明人名依韵附见以资稽考故于注首加圏别之后仿此
　　子行【周子行敬子衞大夫】
　　浩生【周浩生不害】
　　比人【汉比人交四门博士】
　　古口【汉古口引】
　　駮马【汉駮马少伯见容斋随笔】
　　友通【汉友通期见容斋随笔】
　　左邱【姓氏辨证曰临川李瑞卿言蜀人有卖卜者左邱氏自云左邱明之后又尝见御史姓左者问其先
　　出邱明乎御史曰左与左丘本自两氏因知蜀卜者果不妄】
　　【臣】等谨案孔子所称者古之闻人姓左邱名明郑樵所谓居左邱者也着春秋者姓左名邱明郑樵所谓楚史倚相之后与左史同族者也然今樵以地为氏内并未列入左邱氏殊失之踈漏今补入
　　水邱【○吴越都监水邱昭劵宋进士水邱袤水邱咨龙明水邱进水邱曦俱举人】
　　主父【○宋登科主父诘】
　　毌邱【○宋登科毌邱防毌邱斌】
　　赣娄【周赣娄子】
　　少西【姓氏辨证曰出自妫姓陈公子夏之后别为少西氏】
　　下门【姓氏辨证曰国语周景王大夫下门子之后因氏焉世本晋有大夫下门聪】
　　鬬谷【楚令尹鬬谷于菟按左谷作谷】
　　乗马【汉书周勃斩陈豨将军乗马降师古曰姓乗马名降】
　　胜屠【汉有胜屠公】
　　傅其【汉傅其义】
　　利作【英贤后汉安乐任序同郡利作氏也】
　　大公【宋大公鼎户部使】
　　第五【○宋第五寜逺嘉定进士明第五规永乐举人】
　　太史【○宋太史洵武太史邵俱绍兴进士】
　　侍其【○明侍其备髙安人】
　　伯州【周伯州犂楚臣】
　　甪里【汉甪里先生四皓之一甪里若叔后汉人】
　　黙台【汉黙台峰】
　　涉其【汉涉其帑】
　　赤章【韩子智伯以钟遗仇繇赤章蔓枝谏令不受】
　　谷那【唐谷那律文馆学士】
　　鐡力【明鐡力必失坞胪寺序班】
　　乐正【○□乐正子长即墨人遇仙家授巨胜赤散方年逾百八十嵗入劳山不知所终】
　　濮阳【○明濮阳恭永乐进士】









　　钦定续通志卷八十八
<史部,别史类,钦定续通志>
　　钦定四库全书
　　钦定续通志卷八十九
　　六书畧【一】
　　【臣】等谨案郑樵作六书畧推本于经术之明皆由小学其义诚当已惟是专以隶书论六书而不求诸籕篆是以错误间生盖自史籕作大篆之后小篆与隶书相继递兴凡将元尚等篇皆古法所留遗而后世或传或不传即其传者若史防急就章雄方言等书亦非尽古人之旧惟许慎説文解字一书虽一淆于唐之李阳氷又参错于南唐之徐独其偏旁防画未改旧观于小篆之法厘然具备则六书之义犹得有所依据故言六书者惟説文最为近古若隶法即今之楷书【梁庾肩吾云隶书今之正书唐张怀瓘云隶书者程邈造字皆真正亦曰真书宋赵明诚云隶者今之稭书亦曰真书王应麟云自唐以前皆谓楷字为隶】虽从篆出而已离其初意故林罕字源偏旁小説序谓隶书有不抛篆者有全违篆者有减篆者有添篆者有篆隶同文者非究于篆无由晓隶盖文字之譌实由隶书始郑氏仅从隶法以求六书则沿其流而不究其源如以星字作○【星字古文作□篆文作□】而释之云古文星小则为星大则为槃释酉【古文作丣】字云酉即卣也卣即尊也释真【古文作□】字云从匕从具变化之具等未免于古人之旨稍有乖牾若其分别部居罗列文字于象形则有十形六象及兼声兼意于指事则兼声形意三体于防意则合同意二母转注之则有四谐声之则有六假借之则有十二固极该洽矣逮乎元明以来诸家发明六书之义更互演説例滋多至如魏校王应电吴元满之属揣测形声依文立范人自为説家自为疏一防画之防一横直之式必推衍其体象以致傅防穿凿之皆颇不免焉推其发原则郑樵之志别太多未必不为后人所借口也攷许慎説文始一终亥中间初未区别六书例而六书之例自条贯于其中元明以来述者虽多就其中差可据者若元戴侗之六书故止及其五而不及于假借杨桓之六书统不及其五而止及于谐声其他若张有复古编不区分六者而义已可以兼通周伯琦赵古则诸书分晰六者而义转待于互见何者防意之法有近于指事指事之变有于转注转注之体有涉于象形今必欲取九千之籕文字字分肌析理各指一例已有所不能矣况于楷书数万之字而能一一分其例乎且字者孶也所以究天地之精华通百昌之蕃彚而文明日啓训诂相宣事以适用为先礼以时宜为大贵沿波而讨源无举本而遗末今续修郑志依条次谨择诸书所载可以上下通贯而无执于一时一家之论者自象形以下虽仿郑例而字必确徴不敢稍有臆附其诸家之説可以资考据者略附于后若郑志于六书之后兼载古今殊文一代殊文诸国殊文而并及梵书之制今以辽金元字各縁起畧可考者附缀卷末以备六书之制又郑志所列上古殊文约举数条祗存大槩而鼎彛刀布流传后世其中可以徴信者正复不少今亦畧加辑述于后以申郑志所未备云
　　象形一
　　【臣】等谨案六书之次序郑康成周官保氏注引郑司农説一象形二防意三转注四处事五假借六谐声贾公彦周礼疏因之班固汉书艺文志一象形二象事三象意四象声五转注六假借顔师古汉书注因之许慎説文解字一指事二象形三形声四防意五转注六假借卫恒书势因之徐锴之説文繋传周伯琦之説文字源皆一象形二指事三防意四谐声五转注六假借其叙次与汉书艺文志同张有之复古编赵古则之六书本义吴元满之六书正义一象形二指事三会意四谐声俱同惟以假借居转注之前叙次防异杨桓之六书溯源王应电之同文备考一象形二防意与周礼注同而杨氏则三指事四转注五谐声六假借王氏则三指事四谐声五转注六假借又自各异戴侗之六书故一指事二象形与説文同而三防意四转注五谐声六假借复互异焉郑志则以象形居一指事居二防意居三转注居四谐声居五假借居六今谨依郑志原例编次又按宋元以后言六书者同异滋多难以尽据惟元黄公绍古今韵防所分注象形会意各条悉依説文系传原本无失许慎之旧故兹以韵防核校系传所列者为主而参以戴侗六书故周伯琦六书正譌包希鲁六书补义其余诸家所引绪棼而防岐者槩不敢取又郑志原图每条下又分正生侧生兼生续生各目虽字以孳生为义原其条晰无所不该然必指目造耑一一分属亦恐转有牵合泥滞之弊故但以六书分列而郑之细目不复重加件繋云
