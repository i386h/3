<!-- { "loadSidebar": true } -->
　　朱敦儒字希真河南人素工诗及乐府婉丽清畅志行高洁虽在布衣而有朝野之望靖康中召至京将处以学职固辞而还高宗诏举草泽之士部使者言其有文武才复召又辞避乱南雄张浚奏赴军前计议弗起绍兴二年宣谕明橐又荐敦儒有经世才廷臣亦多称其恬退诏以为迪功郎下肇庆府敦遣复不肯受其故人力劝之于是幡然而起既至命对便殿议论明畅赐进士出身为秘书正字俄迁兵部郎官时秦桧当国喜奬用骚人墨客文饰太平用其子为删定官除敦儒鸿胪少卿谈者谓其节不终云
　　葛胜仲字鲁卿丹阳人登绍圣四年进士第调杭州司理参军林希荐试学官及词科俱第一除兖州敎授入为太学正帝幸学多献颂者胜仲独献赋帝命中书第其优劣胜仲为首差提举议厯所检讨官兼宗正丞稍迁礼部贠外郎防御史中丞石公弼言僖宗原庙増置殿室违元丰之旧诏礼官议胜仲建言予而复夺在常人犹难之况在天之灵乎议者非之责知休宁县复召为礼部贠外郎权国子司业时朝廷命诸生习雅乐乐成进一官迁太常卿宋自建隆至治平所行典礼欧阳修尝裒集为书凡百篇号太常因革礼诏胜仲续之増为三百卷诏藏太常及建春宫以胜仲兼谕德胜仲为仁孝学三论献之太子复采春秋战国以来歴代太子善恶成败之迹日进数事诏嘉之除国子祭酒寻知汝州李彦括田破产者众胜仲请蠲不当括者彦怒劾胜仲帝寝其奏改湖州寻徙邓州朱勔先求白雀之属胜仲不与至是媒蘖其短罢归建炎中范宗尹为相凡前日以朋附被罪逺贬者咸赦还复知湖州时羣盗纵横声摇诸郡胜仲修城郭作战舰阅士卒盗知有备引去岁大饥发官廪振之民赖以济绍兴元年丐祠归十四年卒諡文康子立方官至侍从孙邲为右相自有传熊克字子复建宁建阳人将生有翠羽雀翔卧内克幼而翘秀既长好学善属文郡博士胡宪器之曰子学老于年他日当以文章显绍兴中登进士第知诸暨县越帅课赋颇急诸邑率督趣以应克曰宁吾获罪不忍困吾民他日府遣幕僚阅视有无时方不雨克曰此催租时耶部使者芮燀至其境谓克曰曩知子文墨而已今乃见古循史为表荐之入为提辖文思院尝献文于曽觌觌以奏孝宗喜之内出御笔除直学士院宰相赵雄奏克不由论荐得清选无以服众请自朝廷召试然后用之帝曰善乃以为校书郎累迁学士院权直帝御选德殿召谕曰卿制诰甚工且有体自此燕闲可论治道克自以见知于帝数有论奏尝言金人虽讲和而不能保于他日今宜以和为守以守为攻当和好之时为备守之计守则莫重于淮东金侵淮西负粮自随其势必难若侵淮东清河粮船直下易耳守淮之防以垦田修堰敎民兵为先援淮东之防莫若即江隂建水军缓急可相应然骤立一军虑敌生疑当托以海道商贾之冲多敓攘置一巡检警督之自此岁増兵不出十年隠然一军矣中兴之际不患兵不可用而患将权难収今日之弊不患将不可驭而患军情易动往时诸大将拊士卒如家人自罢诸将兵权御前主帅更徙不常凡军中筦之利所以养士卒者今皆转而为包苴矣又朘其余以佐之得无怨乎宜严戒将帅毋纵掊削帝喜其有志召草明堂赦书克言二浙荐饥蝗且起敎文不宜饰词帝嘉其识体除起居郎兼直学士院以言者出知台州奉祠卒克博闻强记自少至老著述外无他嗜尤淹习本朝典故有问者酬对如响家素俭约虽贵不改旧以清介称
　　张即之字温夫参知政事孝伯之子以父防授承务郎铨中两浙转运司进士举歴监平江府粮料院临安府楼店务累迁司农寺丞知嘉兴府未赴以言者罢主管云台观告老特授直秘阁致仕宝祐四年制置使余晦入蜀以谗劾阆州守王惟忠锻链诬伏坐市惟忠忠临刑谓其友陈大弓曰吾死当上愬于天七挥刃不殊血逆流即之虽闲居移书言于淮东制置使贾似道恤其遗孤又使从孙士倩娶惟忠孤女未几似道入相中书舍人常挺亦以为言景定元年以礼改葬惟忠复其田人皆称即之能倡义云即之以能书闻天下惟忠字省尊庆元之鄞人嘉定十三年进士
　　赵蕃字昌父其先郑州人祖旸建炎初以秘书少监出提防坑冶寓信州之玉山蕃以晹致仕恩补州文学为太和主簿受知于杨万里调辰州司理参军与郡守争狱罢人以蕃为直始蕃受学于刘清之清之守衡州乃求监安仁赡军酒库因以卒业至衡而清之罢蕃即匄祠从清之归理宗即位以太社令与刘宰同召不拜特改奉议郎直秘阁又辞奉祠转承议郎依前直秘阁卒蕃年五十犹问学于朱熹既耄犹患末路之难命所居曰难斋赋性寛平与人乐易而刚介不可夺丞相周必大与蕃契屡加引荐蕃竟不受刘宰尝曰文献之家典刑之彦岿然独存犹有以系学者之望者蕃一人而已信州守吴旂乞录其后诏其子遂补上州文学遂亦力辞又诏以承务郎仕仕与一子恩泽景定三年秘阁修撰郑协等为蕃请諡乃諡文节









　　钦定续通志卷五百六十三
　　钦定四库全书
　　钦定续通志卷五百六十四
　　文苑
　　辽
　　李澣　　　　萧罕嘉努　　耶律昭
　　耶律古裕　　耶律良　　　王鼎
　　刘辉　　　　耶律孟简
　　李澣字日新唐敬宗子郇王玮十一世孙自幼聪敏摹唐四杰为文时軰称之歴仕唐晋太宗入汴来降【据宋史李涛増辑】会太宗崩世宗立恟恟不定澣与髙勲等十余人羁防南京乆之从归上京授翰林学士穆宗即位累迁工部侍郎时澣兄涛在宋为翰林学士宻遣人召澣澣托求医南京易服夜遁至涿为徼巡者所得送之南京下吏自经不死防之愈严械赴上京自投黄河中流为鉄索牵掣又不死帝欲杀之枢蜜使髙勲救止之屡言于帝曰澣非负恩以母年八十急于省觐致罪且澣富于文学方今少有伦比防掌词命可以増光国体帝怒少觧仍令禁锢于奉国寺凡六年艰苦万状会欲建太宗功德碑髙勲奏曰非李澣无可秉笔者诏从之文成以进帝悦释囚寻加礼部尚书宣政殿学士卒涛収其遗文为丁年集【据宋史增辑】
　　萧罕嘉努【按此与外戚传之萧罕嘉努系二人谨识】字纠坚纳喇部人中书令安图之孙少好学弱冠入南山读书博览经史通辽汉文字统和十四年始仕家有一牛不任驱防其奴得善价鬻之罕嘉努曰利己误人非吾所欲乃归直取牛二十八年为右通进典南京栗园重熈初同知三司使事四年迁天成军节度使徙彰愍宫使帝与语才之命为诗友甞从容问曰卿居外有异闻乎罕嘉努对曰臣惟知炒栗小者熟则大者必生大者熟则小者必焦使大小均熟始为尽羙不知其他盖甞掌栗园故托栗以讽諌帝大笑诏作四时逸乐赋帝称善时诏天下言治道之要罕嘉努对曰臣伏见比年以来髙丽未賔凖布犹强战守之偹诚不容已乃者选富民防边自偹粮糗道路修阻动淹嵗月比至屯所费已过半只牛单毂鲜有还者其无丁之家倍直佣僦人惮其劳半途亡窜故戍卒之食多不能给求假于人则十倍其息至有鬻子割田不能偿者防逋役不归在军物故则复补以少壮其鸭緑江之东戍役大率如此况渤海女真髙丽合从连衡不时征伐富者从军贫者侦加之水旱菽栗不登民以日困盖势使之然也方今最重之役无过西戍若能徙西戍稍近则往来不劳民无深患识者谓徙之非便一则损威名二则召侵侮三则弃耕牧之地臣谓凖布诸部自来有之曩时北至胪朐河南至边境人多散居无所统壹惟往来抄掠及太祖西征至于流沙凖布望风悉降西域诸国皆愿入贡因迁种落内置三部以益吾国不营城邑不置戍兵凖布累世不敢为冦统和间皇太妃出师西域拓土既逺降附亦众自后一部或叛邻部讨之使同力相制正得驭逺人之道及城哈屯开境数千里西北之民徭役日増生业日殚警急既不能救叛服亦复不恒空有广地之名而无得地之实国家大敌惟在南方今虽连和难保他日若南方有变屯戍辽邈卒难赴援我进则敌退我还则敌来不可不虑也方今太平已乆正可恩结诸部释罪而归地内徙戍兵以増堡障外眀约束以正疆界每部各置酋长嵗修职贡叛则讨之服则抚之诸部既安必不生衅如是则臣虽不能保其乆而无变知其必不深入侵掠也防云弃地则损威殊不知殚费竭财以贪无用之地使彼小部抗衡大国万一有败损威岂浅防又云沃壌不可遽弃臣以为土虽沃民不能乆居一旦敌来则不免内徙岂可指为吾土而惜之夫帑廪虽随部而有此特周急部民一偏之惠不能均济天下如欲均济天下则当知民困之由而窒其隙节盘防简驲薄赋敛戒奢侈期以数年则困者可苏贫者可富矣盖民者国之本兵者国之卫兵不调则旷军役调之则损国夲且诸部皆有补役之法昔补役始行居者行者类皆富实故累世从戍易为更代近嵗边虞数起民多匮乏既不任役事随补随缺苟无上户则中户当之旷日弥年其穷益甚所以取代为艰也臣又闻自昔有国家者不能无盗今欲芟夷根本愿陛下轻徭省役使民务农衣食既足安习教化而重犯法则民趋礼义刑罚罕用矣宜徙哈屯城于近地与西南副都部署乌尔古德哷勒威乌尔古等部声援相接罢黒岭二军并开保州皆东京益东北戍军及南京搃管兵増修壁垒尉相望缮完楼橹后治城隍以为边防此方今之急务也愿陛下裁之擢翰林都林牙兼修国史自是日见亲信毎入侍赐坐遇胜日帝与饮酒赋诗以相醻酢罕嘉努知无不言虽谐谑不防规讽六年为都部署【据本纪増辑】十三年上疏曰臣闻先世约尼温汗之后国祚中絶自额尔竒木雅里立苏尓威大位始定然上世俗朴未有尊称我太祖代约尼即位乃制文字修礼法建天皇帝名号混一海内厥后累圣相承犹以名呼臣以为宜依唐典追崇四祖为皇帝则陛下大业有光坠典复举矣帝纳之始行追册德二祖之礼罕嘉努每见帝猎未甞不諌会有司奏猎秋山熊虎伤死数十人罕嘉努书于册帝见命去之既出复书他日帝见之曰史笔当如是帝问我国家创业以来孰为贤主罕嘉努以穆宗对帝怪之曰穆宗嗜酒喜怒不常视人犹草芥卿何谓贤罕嘉努对曰穆宗虽暴虐省徭轻赋人乐其生终穆之世无罪被戮未有过今日秋山伤死者臣故以为贤帝黙然诏与耶律庶成録约尼汗至重以来事迹集为二十卷进之十五年复诏与庶成制礼典事成有疑与北南院同议罕嘉努既被诏博考经籍自天子达于庶人情文制度可行于世不缪于古者譔成三卷进之又诏译诸书罕嘉努欲帝知古今成败译通歴贞观政要五代史时帝以其老不任朝谒拜归徳军节度使以善治闻帝遣使问劳召脩国史卒有六义集十二卷行于世
