<!-- { "loadSidebar": true } -->
　　姬汝作字钦之汝阳人全州节度副使端修之侄孙也汝作以才量称正大末避兵崧上保乡邻后徙居交牙山砦授北山招抚使迁入汝州汝州当残后防御使张楷自揣不能服众以州事托青阳总帅呼延实元兵屡破仅存空城汝作至招集防亡复立市井元兵复来攻以死拒之兵退间道纳奏授同知汝州防御使呼延实忌其功州事动为所制实欲迁州入山汝作以为仓中粮尚多四面溃军日至激之皆可用朝廷倚我守此州总帅欲弃之何心哉谗间既行有相图隙详议官杨鹏释之实乃还山防战襄郏得马百余士气颇振遂以汝作为总帅天兴二年哀宗在蔡征入援州粮垂尽中京破部曲私议以城降惧汝作不敢言白欲迁州入山汝作怒曰吾父祖食禄百年今又居帅职吾生为金民死为金汝軰言避于山非欲降乎有再言迁者斩元塔察将兵攻蔡经汝州州人梁皋作乱杀汝作宣使石珪以皋权防御使脱走入蔡以事闻帝甚嗟惜赠汝作昌武军节度使子孙世袭穆昆仍诏呼延实范真讨臯不获皋后为元兵所杀














　　钦定续通志巻五百十八
<史部,别史类,钦定续通志>
　　钦定四库全书
　　钦定续通志巻五百十九
　　忠义传
　　金【三】
　　商衡　　　　　　　　珠嘉托罗海
　　杨达夫　　　　　　　强伸
　　冯延登　　　　　　　乌克逊仲端
　　乌克逊纳绅【费摩阿古岱完顔珠赫完顔莽格乌克逊端费摩徳辉完顔阿萨尔玛延】
　　富察琦　　　　　　　舒穆噜世勣
　　完顔仲徳【富珠哩罗索乌凌阿呼图元志王巴尔赫舍哩柏夀乌库哩和勒端】
　　蔡巴尔　　　　　　　毛佺【阎忠郝乙】
　　温都察逊【纳塔和硕台】
　　完顔经实【完顔色埒默焦春和宋珪巴良弼珠勒根文卿】
　　毕资伦　　　　　　郭哈玛尔【罗丹】
　　商衡字平叔曹州人至宁元年特恩第一为威戎令岁饥白行省开仓账贷全活甚众地震城圯夏人乘衅入侵守御无虞县人为立生祠累拜监察御史上章极言郕国夫人不时出入宫闱干预政事声迹甚恶自是非被召不敢进见又言户部侍郎曹温女在掖庭亲旧干预权利家人填委诸司贪墨之罪诏罢温户部改太后府卫尉再上章言温果可罪当贬逐无罪则臣为妄言岂有两可理帝动容乃出温为汝州防御使未几改衡枢宻院经厯母防起复为秦蓝总帅府经厯官天兴元年二月图克坦乌登等败于鐡岭衡未知存殁招集溃军以须遂为元军所得诱使招降洛阳不可欲捽其巾衡瞠目大呼终不肯降望阙瞻拜遂引佩刀自刭珠嘉托罗海上京人其先有开国功授北京路苏克防阿明安托罗海自防袭爵宣宗迁汴率本部兵赴中都扈从授御前马歩军都总领宋人畧南鄙与时全将军南伐屡摧宋兵破城寨以功遥授武昌军节度使行蔡息等路元帅府事逻卒擒宋人畜牧越境者法当械送虑生边衅释之哀宗即位授镇南军节度使蔡州管内观察使元兵入陜西上言宋人与我为讐顷以力屈自保今陜西被兵河南转战连年国力已竭夀泗南接盱楚若宋人与李全乘虚而入腹背受敌非计之得宜敕夀泗帅臣谨斥侯严烽燧常若敌至帝是而行之正大二年秋传言宋人将入侵农司令民先期刈禾托罗海遣军廵逻听民待熟宋人卒不入得谍报光州汪太尉将取真阳议者请籍丁男以备托罗海曰汪太尉恇怯人宁敢为此已而果然叛人焦风子授提控谋率众入宋托罗海伏兵鄱阳道殪之七年元兵攻蓝闗至八渡仓退举朝皆贺以为无事托罗海独言潼闗险隘兵精足用然商洛以南濒宋境大山重复宋人不知守国家亦不能逾境屯戍元兵若由散闗入兴元下金房绕出襄汉北入邓鄙则大事去矣宜与宋人释怨据险要以备不然必败是秋改授小闗子元帅屯商州大吉口九年春从行省参政图克坦乌登将潼闗兵入援至商山遇雪元兵邀撃之士卒饥冻不能战而溃托罗海被执不屈自杀
　　杨达夫字晋卿耀州三原人泰和三年进士尝主鄠县簿事吏民乐之达夫亦爱其山水之胜家焉日以诗酒自娯会诏徙民东入闗逹夫与众行及韶避兵州北之横岭为逰骑所执将禠衣害之挺然直立大言曰我金国臣子不过一死忍祼袒以黩天日耶遂见杀两山潜伏之民皆相告曰若此好官异日当祠之作我横岭之神
　　强伸本河中射粮军子弟貎极寝陋而膂力过人兴定初从华州副都统安宁复潼闗以劳任使后选充官军戍陜鐡岭军溃被执从尉乌凌阿呼图窜归中京时中京已破留守萨哈连死之元帅任守真复立府事以便宜署伸警巡使后守真率部曲从行省色埒入援郑州之败守真死天兴元年中京人推伸为府签事领所有军二千五百人伤残老防半之甫三日元兵围之东西北三面多树大炮伸括衣帛为帜立城上率士卒赤身而战募壮士得五千人往来救应大呌以憨子军为号其殾势与万众无异兵噐已尽镕钱为镞得元兵一箭截为四以筒鞭发之又创遏敌炮能发大石于百歩外击无不中伸奔走四应所至必防得二駞及所乘马皆杀之以犒军士人不过一啗而得者如百金之赐元兵退百里外益兵数倍复攻又不能防事闻哀宗降诏褒谕以伸为中京留守元帅左都监内族色埒岭军民十余万入洛行省事二年元兵自汴驱色埒之子于东门下诱色埒降色埒即命左右射之既而知崔立之变病不能语而死总帅乌凌阿呼图代行省事伸行总帅府事月余粮尽军民稍稍散去元兵复来阵于洛南伸阵水北有韩帅者匹马立水滨招伸降伸谓帅曰君独非我国臣子耶我本一军卒今贵为留守誓以死报国耳遂跃而射之帅奔阵率歩卒数百夺桥伸军中一旗手独出拒之杀数人伸即手解都统银符佩之士气复振初筑战垒于城外四隅至五门内外皆有屏谓之迷魂墙元兵以五百骑迫之伸率卒二百鼓噪而出元兵退行省呼图走南山鹰都尉献西门以降伸知城不能守率死士数十人突东门出转战至偃师力尽就执载以一马拥迫而行伸宛转不肯进强掖之将见大帅塔察及中京七里河伸语不逊兵卒相谓曰此人乖角如此若见大帅其能降乎不若杀之因好语诱曰汝能北面一屈膝吾贷汝命伸不从左右力持使北面伸拗头南向遂杀之【按强伸力守中京城破不屈今由列传移入忠义】
　　冯延登字子俊吉州吉乡人承安二年词赋进士为宁边令雹害稼发粟赈贷全活甚众累迁太常博士正大七年迁国子祭酒假翰林学士承防充国信使以八年春奉国书朝见元主于虢县御营问汝识凤翔帅否对曰识之又问汝能招降即贳汝死不则杀汝矣曰臣奉书请和招降岂使职乎招降亦死还朝亦死不若即死为愈明日复问对如前问至再三执义不回乃谕之云汝罪应死但古无杀使者理汝爱汝须髯犹汝命也叱左右以刀截去之延登岸然不动监之丰州二年后放还哀宗抚慰久之复官祭酒厯礼吏二部侍郎明年元兵围汴京仓猝逃难为骑兵所得欲拥北行延登辞情慷慨义不受辱遂跃城旁井中死【按大金国志元兵围汴京城破自投井死与此小异考延登使元诱胁囚禁始终不屈当无围城未破仓皇遁迯事今仍史文而附识之】乌克逊仲端本名卜吉字子正承安二年防论进士宣宗时累官礼部侍郎与翰林待制安廷珍【原讹延珍下同今据本纪改】奉使乞和谒见元太师穆呼哩留止廷珍仲端独往并大夏渉流沙逾葱岭至西城见元太祖致使事乃还权参知政事奏知开封府完顔莽伊苏吏部郎杨居仁奉使不职辱君命宜诛诏免死除名会议降及诤太后奉佛帝怒贬同州节度使哀宗将迁归徳召为翰林学士承防留守汴京元兵围汴日久食尽诸将不相统自度不测一日与同年费摩思忠小饮送出门曰此别终天矣即自缢妻从死子爱实尝为防尉奉御以诛官努功授节度世袭千户
　　乌克逊纳绅字道逺由译史入官性伉特敢为有直气尝为监察御史时中丞完顔伯嘉以酷烈闻纳绅纠罢之朝士耸然哀宗东迁留汴京居守崔立之变明日与御史大夫费摩阿古岱户部尚书完顔珠赫皆自缢阿古岱字仲宁珠赫字仲平皆女真进士时不辱而死者奉御完顔莽格大睦亲府事乌克逊端大理费摩徳辉右副防检完顔阿萨尔参政完顔绅之子玛延
　　富察琦本名阿林字仁卿州阳信人补刑部掾兄世袭穆昆兄死承袭正大六年为平安都尉钮祜禄哈坦都统兼知事小闗破事势已迫琦常在左右哈坦令避矢石琦不去曰业已从公死生共之尚安所避哀宗迁归徳汴京立讲议所与焉与同事元好问善崔立变后令改易巾髻琦谓好问曰在京人皆可独琦不可今以一死付公因泣涕而别母完顔氏以孝谨闻梦人伏梁间惊寤琦跪曰儿意在悬梁阿母梦先见耳家人辈泣劝母止之曰勿劝儿所处是矣即自缢
　　舒穆噜世勣字景畧父元毅死王事承安五年世勣登词赋经义南科进士第贞祐三年累官太常丞时徙河北军户河南议给以田世勣上言荒田牧地耕垦费力倍岁不能熟若夺民素莳者与之则民将失所况军户率无耕牛彼既南来田宅为人所有一旦北归能无争夺窃谓宜令分人归守本业收晚禾至春复还为固守防御史刘元规亦言给田不便帝大悟乃罢之正大中累迁礼部尚书天兴元年哀宗将北渡世勣与刘肃等二十一人言不便帝曰我不出军分为二一军守一军出战我出则合为一世勣曰陞下出则军分为三一守一战一中军防从不若不出为愈也帝曰卿防不知若得完顔仲徳恒山公武仙付之兵事何劳我出今欲不自将得乎又指御榻曰我此行岂有还期但恨无罪亡国耳我未尝奢侈未尝信任小人世勣应声曰陛下用小人则亦有之帝曰小人谓谁世勣累数曰伊喇宁古温都察逊乌色完顔长乐复言良久君臣涕泣世勣从行至归徳明年走蔡州次新蔡县之姜寨子嵩时为县令拜于马前帝嘉之蔡城破父子俱死嵩字企隆兴定二年经义进士【按世勣父子三世俱死王事今由列传移入忠义】
