<!-- { "loadSidebar": true } -->
　　汪藻字彦章饶州德兴人幼颖异入太学中进士第调婺州观察推官改宣州敎授稍迁江西提举学事司干当公事徽宗亲制君臣庆防阁诗羣臣皆赓进惟藻和篇众莫能及时胡伸亦以文名人为之语曰江左二宝胡伸汪藻寻除九域圗志所编修官再迁著作佐郎时王黼与藻同舍素不咸出通判宣州提防江州太平观终黼之世不得用钦宗即位召为屯田贠外郎再迁太常少卿起居舍人高宗践阼召试中书舍人时次扬州藻多论奏宰相黄潜善恶之遂假他事免为集英殿修撰提举太平观明年复召为中书舍人兼直学士院累迁翰林院学士帝以所御白团扇亲书紫诰仍兼绾黄麻似六经十字以赐属时多事诏令类出其手尝论诸大将拥重兵寖成外重之势且陈所以待将帅者三事后十年卒如其防又言崇宁以来赀结权幸奴事阉宦与开边误国自观文殿大学士而下至银青光禄大夫者近稍镌褫其职而迁延恩宥又当甄复盍依国初法止中大夫绍兴二年除龙圗阁直学士知湖州以顔真卿尽忠唐室尝守是邦乞表章之诏赐庙忠烈又言古者有国必有史故书榻前议论之辞则有时政记录柱下见闻之实则有起居注类而次之谓之日厯修而成之谓之实录今逾二十年无复日厯何以示后乞即臣所领州许臣访寻故家文书纂集元符庚辰以来诏防为日厯之备制可以郡人顔经投匦愬其敷籴军食贬秩停官起知抚州御史张致逺又论之子祠六年修撰范冲请令藻复卒前业诏赐史馆修撰餐钱聴辟属编类八年上所修书自元符庚辰至宣和乙巳诏防凡六百六十五卷升显谟阁学士寻知徽州逾年徙宣州言者论其尝为蔡京王黼之客夺职居永州累赦不宥二十四年卒秦桧死复职官二子二十八年徽宗实录成右仆射汤思退言藻尝纂集诏防比修实录所取十葢七八诏赠端明殿学士藻通显三十年无屋庐以居博极羣书老不释卷尤喜读春秋左氏传及西汉书工俪语多著述所为制词人多传诵子六人恬恪憺怲懔憘叶梦得字少蕴苏州吴县人嗜学蚤成多识前言往行绍圣四年登进士第调丹徒尉徽宗朝自婺州敎授召为议礼武选编修官用蔡京荐召对言自古帝王为治必自先治其心始今国势有安危法度有利害人材有邪正民情有休戚四者治之大也若不先治其心或诱之以货利或防之以声色则所谓安危利害邪正休戚者未尝不颠倒易位而况求其功乎帝是其言特迁祠部郎官大观初京再相向所立法度已罢者复行梦得言周官太宰以八柄诏王驭羣臣所谓废置赏罚者王之事也太宰得以诏王而不得自专夫事不过可不可二者而已以为可前日不应废以为不可今日不当复今徒以大臣进退为可否无乃陛下有未了然于中者乎帝喜曰迩来士多朋比媒进卿言独无观望遂除起居郎时用事者喜小有才梦得言自古用人必先辨贤能贤者有德之称能者有才之称故先王常使德胜才不使才胜德崇宁以来在内惟取议论与朝廷同者为纯正在外惟取推行法令速成者为干敏未闻器业任重识度经逺者特有表异恐用才太胜愿继今用人以有德为先二年累迁翰林学士极论士大夫朋党之专于重内轻外且乞身先众人补郡蔡京初欲以童贯宣抚陜西取青唐梦得见京问曰祖宗时宣抚使皆是见任执政文彦博韩绛因此即军中拜相未有以中人为之元丰末神宗欲命李宪虽王珪亦能力争此相公所见也昨除贯节度使天下皆知非祖宗法此已不可救今又付以执政之任使得青唐何以处之京有慙色然卒用贯取青唐三年以龙圗阁直学士知汝州寻落职提举洞霄宫政和五年起知蔡州复龙图阁直学士移帅颍昌府发常平粟振民常平使者刘寄恶之宦官杨戬用事寄括部内得常平钱五十万缗请籴粳米输后苑以媚戬戬委其属持御笔来责米样应如苏州梦得上疏极论颍昌地力与东南异愿随品色不报时旁郡纠民输镪就籴京师怨声载道独颍昌赖梦得得免李彦括公田以黠吏告讦籍郏城舞阳隠田数千顷民诣府诉者八百户梦得上其事捕吏按治之郡人大恱戬彦交怒寻提举南京鸿庆宫高宗驻跸扬州除翰林学士兼侍读迁户部尚书陈待敌之讨有三曰形曰势曰气形以地理山川为本势以城池刍粟器械为重气以将帅士卒为急形固则可恃以守势强则可资以立气振则可作以用因请帝南巡阻江为险以备不虞又请命重臣为宣总使一居泗上总两淮及东方之师以待敌一居金陵总江浙之路以备退保疏入不报既而帝驻跸杭州迁尚书左丞奏监司州县擅立军期司掊敛民财者宜罢门下侍郎顔岐知杭州康允之皆嫉梦得又与宰相朱胜非议论不协会州民有上书讼梦得过失者帝以梦得深晓财赋乃除资政殿学士提举中太一宫专一提领户部财用充车驾巡幸顿递使辞不拜归湖州绍兴初起为江东安抚大使知建康府兼夀春等六州宣抚使时建康兵不满三千梦得奏移统制官韩世清军屯建康崔增屯采石阎臯分守要害会王才降刘豫引兵入寇梦得遣使臣张伟谕才降之以其众分隶诸军濠夀叛将寇宏陈卞虽阳受朝命隂与刘豫通梦得谕以祸福皆聴命及豫入寇卞击败之八年除江东安抚制置大使兼知建康府行宫留守又奏防江措画八事一申饬边备二分布地分三把截要害四约束舟船五团结乡社六明审斥堠七措置积聚八责官吏死守又言建康太平池州紧要隘口江北可济渡去处共十有九愿聚集民兵把截要害命诸将审度敌形并力进讨金师逼歴阳张俊诸军迁延未发梦得见俊请速出军曰敌已过含山县万一金人得和州长江不可保矣俊趣诸军进发声势大振金兵退屯昭闗明年金复入侵至拓臯梦得团结沿江民兵数万分据江津遣子模将千人守马家渡金兵不得渡而去初建康屯兵岁费钱八百万缗米八十万斛货务所入不足以支至是禁旅与诸道兵咸集梦得兼总四路漕计以给馈饷军用不乏故诸将得悉力以战诏加观文殿学士移知福州兼福建安抚使海寇朱明猖獗诏便道之镇或招或捕或诱之相戕遂平然颇与监司异议上章请老特迁一官提举临安府洞霄宫寻拜崇信军节度使致仕十八年卒于湖州赠检校少保
　　程俱字致道衢州开化人以外祖尚书左丞邓润甫恩补苏州吴江主簿监舒州太湖茶场坐上书论事罢归起知临淮县累迁将作监丞近臣以譔迹荐迁著作佐郎宣和二年进颂赐上舍出身除礼部郎以病告老不俟报而归建炎中为太常少卿知秀州金兵据临安遣兵破崇德海盐驰檄谕降俱率官属弃城保华亭留兵马都监守城朝廷命俱部金帛赴行在既至以病乞归绍兴初始置秘书省召俱为少监奏修日厯秘书长贰得预修纂自俱始时庶事草创百司文书例从省记俱摭三馆旧闻比次为书名曰麟台故事上之擢中书舍人兼侍讲俱论国家之患在于论事者不敢尽情当事者不敢任责言有用否事有成败理固不齐今言不合则见排于当时事不谐则追咎于始议故虽有智如陈平不敢请金以行间勇如相如不敢全璧以抗秦通财如刘晏不敢言理财以赡军食使人人不敢当事不敢尽谋则艰危之时谁与圗回而恢复乎武功大夫苏易转横行俱论祖宗法文臣自将作监主簿至尚书左仆射武臣自三班奉职至节度使此以次迁转之官也武臣自閤门副使至内客省使为横行不系磨勘迁转之列其除授皆颁特防故元丰之制以承务郎至特进为寄禄官易监主簿至仆射之名武臣独不以寄禄官易之者葢有深意也政和间改武臣官称为郎大夫遂并横行易之为转官等级葢当时有司不习典故以开侥幸之门自改使为大夫以来常调之官下至皂转为横行者不可胜数且文臣所谓庶官者转不得过中大夫而武臣乃得过皇城使此何理也夫官职轻重在朝廷朝廷爱重官职不妄与人则官职重反是则轻轻则得者不以为恩未得者常懐觖望此安危治乱之所闗也俄以徐俯为谏议大夫俱缴还以为俯虽才俊气豪所歴尚浅以前任省郎遽除谏议自元丰更制以来未之有也陛下诚知俯姑以所应得者命之不报后二日言者论俱前弃秀州城罢为提举江州太平观久之除徽猷阁待制俱晚病风痹秦桧荐领史事除提举万夀观实录院修撰使免朝参俱力辞不至卒俱在掖垣命令有不安于心者必反覆言之不少畏避其为文典雅闳奥为世所称
　　张嵲字巨山襄阳人宣和三年上舍中第调唐州方城尉改房州司刑曹刘子羽荐于川峡宣抚使张浚辟利州路安抚司干办公事以母病去官绍兴五年召对嵲上疏言为今日计当筑坞堡以守淮南之地兴屯田以为久戍之资备舟楫以阻长江之险以我之常待彼之变又荆襄夀春皆古重镇愿速择良将劲兵戍守其地以重上流之势召试除秘书省正字六年地震嵲奏比年以来赋敛繁重征求百出流移者挤沟壑土著者失常业地震之异殆或为此愿深思变异之由修政之阙七年迁校书郎兼史馆校勘再迁著作郎嵲因对言吴蜀唇齿之势也蜀去朝廷逺今无元帅一年矣蜀之利害臣粗知之忠勇之人使之捍外侮则可至于抚循斯民则非所能办也宜于前宰执中择其可以任川事者委任之又言自驻跸吴会以来似未尝以襄阳荆南为意今宜亟选儒臣有牧御之才者为二路帅使之招集流散兴农桑治城壁以为保固之资既而何抡以刋改神宗实录得罪语连嵲出为福建路转运判官上疏略曰古之人君其患有二不在于拒諌在纳谏而不能用不在于不知天下之利害在知而不以为意陛下渡江十年矣外有勍敌之国内有骄悍之兵下有穷困无聊之民进言者多矣今皆以为陈腐而别取新奇之说任事者众矣今皆习是以为当然而更为迂阔之事此近于纳谏而不知用知利害而不知恤也为今之计朝斯夕斯非是二者不务数年之后庶其有济有国之所恶者莫大于朋党今一宰相用凡其所与者不择贤否而尽用之一宰相去凡其所与者不择贤否而尽逐之宜其朋党之寖成也九年除司勲贠外郎兼实录院检讨官十年擢中书舍人升实录院同修撰论王德収复宿亳两郡乃擅退军使岳飞势孤今授承宣防御使何应罚而反赏封还词头未几右正言万俟禼论嵲为侍从日荐引非才以酬私恩边报始至托疾家居由是罢去顷之起知衢州除敷文阁待制为政颇尚严酷岁满得请提举江州太平兴国宫时方修好息兵朝廷讲稽古礼文之事嵲作中兴复古诗以进帝将召用会卒子昌时
　　韩驹字子苍仙井监人少有文称政和初以献颂补假将仕郎召试舍人院赐进士出身除秘书省正字寻坐为苏氏学谪监华州蒲城县市易务知分宁县召为著作郎校正御前文籍驹言国家祠事岁一百十有八用乐者六十有二旧撰乐章辞多抵牾于是召三馆士分撰亲祠明堂圎坛方泽等乐曲五十余章多驹所作宣和五年除秘书少监六年迁中书舍人兼修国史寻兼权直学士院制词简重为时所推未几复坐乡党曲学以集英殿修撰提举江州太平观高宗即位知江州绍兴五年卒赠中奉大夫与遗泽三人驹尝在许下从苏辙学辙评其诗似储光羲其后由宦者进用颇为识者所薄云子逊游
