<!-- { "loadSidebar": true } -->
　　完顔仲徳本名呼沙呼海兰路人泰和三年进士贞祐间用兵辟充军职尝为元兵所俘不逾年尽解其语率降人万余来归宣宗召见授邳州刺史増筑城壁汇水环之州由是可守哀宗即位授同签枢宻院事行院徐州徐州城东西北三面皆黄河而南独平陆仲徳叠石増城之半复浚隍引水为固民頼以安正大五年诏闗陜以南行元帅府以备小闗元兵叩关仲徳适与前帅鄂屯阿里布酌酒更待而兵猝至遂驱而东有司劾阿里布素无守御防罪当死仲徳上书谓元兵越闗时符印已交安得归罪前帅臣请受戮帝义之杖阿里布而贳其死六年移知巩昌府招集散亡依山为栅屯田积谷人多归之天兴元年参知政事行省陜州时鸟登新败陜州残破仲徳复立山寨安抚军民防蜡书徴兵入援行省帅府往往观望不进或中道辄溃惟仲徳提孤军千人厯秦蓝商邓撷果菜为食间闗百死至汴适帝东迁妻子在京师五年矣仲徳不入其家趋见帝宋门知欲北渡力諌云北兵在河南而陛下逺徇河北万一无功得完归乎不若西幸秦巩山岩深固粮食丰赡安居守险命帅臣分道出战然后进取兴元经畧巴蜀此万全防也帝已与博索议定不从然素重仲徳且嘉其赴难进拜尚书省右丞兼枢宻副使二年驾至归徳以仲徳行省徐州鱼山总领张瓛作乱杀元帅完顔呼图降元仲徳累议讨之徐守王徳全不从仲徳径往而从宜严禄已诛瓛反正仲徳抚慰军民而还有曺总领者盗御马东行仲徳既杀之徳全欲功出已复杀其党四十八人仲徳以计执徳全并其子杀之余一无所问阖郡称快官努之变诏仲徳赴行在官属惧为所绐劝勿往仲徳曰君父之命死亦当行官努诛诏议迁蔡仲徳欲奉帝西幸因赞成之至蔡领省院事无钜细率亲为之选士缮兵未尝一日无西志近侍左右久困睢阳幸即汝阳之安皆娶妻营业不愿迁徙日夕言西行不便未几元兵梗路竟不果行仲徳每深居燕坐瞑目太息以不得西迁为恨帝命有司修见山亭及同知衙为逰息所余歩仲徳摘三面精鋭日夕战御终不能防三年元兵凿西城为五门整军入督军鏖战及暮乃退明日复集仲徳率精兵巷战自夘及已俄见子城火起闻帝自缢谓将士曰吾君已崩吾何以战为吾赴汝水从吾君矣言讫赴水死将士皆曰相公能死吾辈独不能耶于是参政富珠哩罗索乌凌阿呼图总帅元志元帅王巴尔赫舍哩栢夀乌库哩和勒端及军士五百余人皆从死焉仲徳状貎不逾常人喜怒未尝妄发闻人过常防讳之虽在军旅手不释巻家贫敝衣粝食终其身晏如也雅好宾客荐举人材其掌军务赏罚明信军民乐为用至危急死生之际无一士有异志者南渡后将相文武忠亮始终无瑕仲徳一人而已【按仲徳间闗赴难尽力守御城破尽节并能激厉诸将军士从死者至五百余人今由列传移入忠义】
　　蔡巴尔不知其所始趫防有勇性纯质可任为忠孝军元帅天兴二年自息州入援会元将布展遣数百骑驻城东大呼曰城中速降当免杀戮不然无噍类矣帝遣巴尔率挽强兵百余潜出暗门渡汝水左右交射之自是兵不复薄城筑长垒为久困计帝令分军防守西城以殿前都防检乌凌呵呼图守西面巴尔副之已而哀宗传位承麟羣臣入贺班定巴尔不拜谓所亲曰事至于此有死而已遂战死
　　毛佺恩州人初为盗宣宗南渡率众归国署义军招抚哀宗迁蔡以为都尉围城之战佺力俱多城破自缢其子先佺战殁时死事者阎忠滑州人初卫王时开州刺史赛格叛忠单骑入城防以出由是渐被擢用郝乙磁州人同日战死哀宗赠官
　　温都察逊皇太后侄卫尉七十五之子短小精悍性岂弟累迁诸局分官帝幸蔡授殿前左副防检围城中数引军潜出巡逻时尚食湏鱼城西有练江鱼大且多往捕必以军卫昌孙常领兵往所得动千余斤分赐将士后知其出左右设伏伺而邀之力战死蔡城破前御史监察纳塔和硕台闻之恸哭投水死
　　完顔经实哀宗奉御系出始祖天兴三年正月己酉蔡城破哀宗传位承麟即自缢于幽兰轩权防检内族色埒黙矫制召承御实嘉氏近侍局大使焦春和内侍局殿头宋珪赴帝前晓以大义及侍从官巴良弼珠勒根文卿皆从死色埒黙将死遗言经实使焚幽兰轩火方炽子城破元兵突入近侍左右皆走避独经实留不去为兵所执问为谁曰吾奉御经实也吾君终于是吾火灭灰寒收瘗其骨耳兵笑曰汝命且不能保能瘗而君耶经实曰人各事其君吾君有天下十余年身死社稷忍使暴露遗骸与士卒等耶吾逆知君辈必不遗吾果瘗吾君虽寸斩不恨矣兵以告其帅布展曰此竒男子也许之经实乃掇其余烬裹以敝衾瘗于汝水之旁再拜号哭将赴汝水死军士救之得免后不知所终【按经实忠于故君虽未捐躯实彰义烈且其传内附见从死诣人兹仍史例存之】
　　毕资伦缙山人泰和间南征以佣雇从军授进义副尉崇庆初珠格高琪选为镇州防城军千戸至宁元年元兵至镇州高琪弃城遁资伦行及昌平收避迁民兵转战有功擢授都统积功至都总领布萨阿哈南征军次梅林闗不得过问诸将谁能取此闗者资伦出应命问湏军士几何曰止用所统足矣明日迟明出不意薄宋军破之遂取梅林阿哈军南行留提控王禄万人守闗不数日复为宋兵夺据归途阻塞阿哈复问谁能取者赏帅职资伦复出应命以本军再夺梅林军还论功第一授宣差总领都提控既而以本军屯泗州兴定五年叛将时青袭破西城资伦堕南城求死为宋军所执青説之曰我知尔好男子宜相时达变金国势已衰肯降我宋不负尔资伦极口骂曰我出身至贫贱结柳器为生今职居三品不幸失城一死尚不能报肯从汝反贼求生耶青知无降意下盱眙狱从宜伊喇杨格以死节闻收其子努尔充皇后奉閤舍人宋人亦赏资伦忠愤不挠欲全活之转囚镇江府土狱十四年及盱眙将士降宋宋使纳哈塔迈珠已下北望哭拜谓之辞故主驱资伦在旁观之资伦骂曰国家未尝负汝何所求死不可乃作如此觜鼻耶迈珠等不敢仰视闻哀宗死叹曰吾无所望矣我一祭吾君乃降耳宋人信之设祭镇江岸祭毕伏地大哭乘其不防投江死宋人义之
　　郭哈玛尔防州人与兄罗丹世为保甲射生手平时发矢伺腋下甲不掩处射无不中兴定初罗丹以功遥授同知平凉府事兼防州刺史赐姓延札夏人攻防州罗丹遥见其主兵者人马皆衣金一发中其吭又射一人矢贯两手于树敌大骇城破罗丹哈玛尔俱被擒夏人怜其技囚之誓死不屈后足弟谋奔事觉罗丹被杀哈玛尔独防归帝思罗丹忠遥授其子博纽会州军事判官哈玛尔授同知兰州军事兴定五年以破夏人功迁同知临洮府事元光二年夏骑数十万攻鳯翔甚急元帅持嘉喀齐喀以哈玛尔总领军事从巡城濠外一人坐牀若蔑视城守者哈玛尔持弓矢伺其举肘一发毙之兵退升遥授静难军节度使寻改通逺军授山东西路干罕必喇穆昆与巩州元帅田瑞攻取防州率骑兵五百被赭衲蔽州南山而下夏人猝望以为神城上有举手于悬风版者射之手版俱贯夏人震恐乃出降州为夏人所据近十年至是复焉正大初田瑞据巩叛从陜西行省讨之率众先登迁元帅左都监兼行兰防洮河元帅府事天兴二年哀宗拟迁巩昌以钮祜禄乌展为行省三年春乌展闻蔡已破遣人称使者至自蔡有防宣谕以安众心绥德州帅汪世显嫉乌展制已欲发矫诏事因以兵图之惧哈玛尔威望约哈玛尔并力使至哈玛尔谓之曰钮祜禄公奉诏为行省号令孰敢不从今主上受围于蔡拟迁巩昌我辈不能致死赴援又不能叶众奉迎乃欲攻钮祜禄公先废迁幸之地帝至何所归乎汝帅若欲背国家任自为之何及于我世显即攻破巩昌杀乌展送款于元遣使二十余辈谕哈玛尔以祸福不从甲午春金国已亡西州无不归顺独哈玛尔坚守孤城丙申冬十月元兵并力攻之日与血战集州中金银铜铁杂铸为炮以击攻者元兵猝不能防及势急乃积薪州廨呼集家人及城中将校妻女闭诸一室自焚之哈玛尔之妾欲有所诉立斩以徇城破犹鏖战独上大草积以门扉自蔽发二三百矢无不中者矢尽投弓劔自焚城中无一人降者






　　钦定续通志巻五百十九
　　钦定四库全书
　　钦定续通志巻五百二十
　　忠义传
　　元【一】
　　李伯温【伯通　守正守忠】　　石珪
　　攸哈喇巴图尔　　　　任志【存】
　　耶律特黙　　　　　　张万嘉努【保通】
　　郑义【徳温江】　　　　　　赵恰尔
　　董士元【哈喇图】　　　　樊楫
　　班巴尔　　　　　　　绰尔【绰海伯特】
　　伊埓黙色【呼都克哈斯唐庆】　哈喇布哈
　　刘天孚　　　　　　　萧景茂
　　张桓　　　　　　　　李黼【冕秉昭】
　　李齐　　　　　　　　禇布哈
　　郭嘉　　　　　　　　喜同【塔布岱】
　　韩因　　　　　　　　卞琛【小十李仲亨】
　　乔彞【张嵓起　王佐吴徳新】　　顔瑜【曹彦可】
　　王士元　　　　　　　杨朴
　　李伯温守贤之从兄也长兄惟则官平阳征行万户次伯通嵗甲戌锦州张致叛穆呼哩命伯通击之战死伯温行平阳元帅府事镇青龙堡专任东征闻平阳已陷弟守忠被执选骁勇拒守久之金人尽鋭来攻守卒多夜遁李成开水门道敌入伯温登堞楼谓左右曰吾兄弟仗节拥麾受方面之寄今不幸失利当以死报国吾弟已被执我不可再辱汝等宜自逃生即拔剑杀家属投井中自引刀植柱刺心而死金人登楼见其抱柱如生无不嗟叹弟守正防尝质于穆呼哩后为平阳守活俘囚甚众以功授河东南路兵马都元帅嵗庚寅上党晋阳合兵攻汾州将陷守正以义赴援众寡不敌别遣老弱百人曵薪扬尘多张旗帜敌惧遂解去汾人持牛酒迎犒曰幸公完是州徳甚大愿奉是州以从隰州叛守正往撃之中矢伤足归创甚会金将完顔哈达攻平阳守正裹创战殁大帅以其兄守忠代之金将赫舍哩真袭撃平阳行营守忠出援次高梁师溃入城副帅尔佳常徳潜献东门纳金兵城遂陷金人执守忠至汴诱使降守忠骂之金人怒置铁笼中火炙死【按元史李守贤传金大安初守贤暨兄庭梳弟守正守忠从兄伯通伯温归欵于穆呼哩太祖即命庭植为崇义军节度使守贤为锦州观察使守忠为都元帅守河东是伯温与守贤守正皆兄弟而本传云伯温为守贤之孙彀之子又以守正为伯温之子舛误殊甚以时与事考之有不待辨而自明者今据改】
　　石珪泰安新泰人宋徂徕先生守道之裔孙也世以耕读为业体貌魁伟倜傥不覊金贞祐南渡兵戈四起珪率少壮负险自保与胜阳陈敬宗结义山东宋将郑元龙以兵来攻珪败之于亳阳乘胜入盱眙会宋贾涉诱杀涟水军统辖季先人情不安众迎珪为帅称太尉太祖遣使与宋议和珪令麾下刘顺直抵塔实干城入觐太祖慰劳顺且敕珪曰如宋和议不成吾与尔永结一家之好顺还告珪心感服日夜思降未几宋果渝盟珪弃其妻孔氏子金山仗剑渡淮宋将追之曰太尉廻当完汝妻子珪不顾宋将沈其妻子于淮珪遂率顺来归穆呼哩穆呼哩承制授珪济兖单三州总管后金弃东平珪与严实分守之收辑济兖沂滕单诸州加山东诸路都元帅领兵破曹州与金将郑从宜连战数昼夜粮絶援兵不至军无叛意珪临阵马仆被擒囚至汴金主壮其人诱以名爵欲使揖珪愤然曰吾身事大朝官至光禄复能受他国封耶假我一朝当缚尔以献金主怒蒸杀于市其麾下立社兖州祀焉
