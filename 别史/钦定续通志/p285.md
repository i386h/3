<!-- { "loadSidebar": true } -->
　　宋太祖建隆二年始校猎于近郊先出禁军为围场五坊以鸷禽细犬从帝亲射走兎三从官贡马称贺后多以秋冬或正月田于四郊从官或赐窄袍煗鞾亲王以下射中者赐以马开寳八年九月狩近郊逐兎马蹶坠地引佩刀刺马杀之既而悔曰吾为天下主轻事逰畋又何罪马哉自是遂不复猎太宗将北征因阅武猎近郊以多盗猎狐兎者禁之有卫士夺人獐当死帝曰若杀之后世必谓我重兽而轻人特贳其罪帝常以腊日校猎谕从臣曰腊日出狩以顺时令缓辔从禽非荒也后猎西郊亲射走五诏以所猎禽荐宗庙遂为定式帝雅不喜弋猎诏除有司行礼外罢近甸游畋五坊所畜鹰犬悉放之腊日但命诸王略畋近郊真宗时复诏教骏所养鹰鹘量留十余以备诸王从时展礼仁宗庆厯五年言者请修校猎之制以习戎事于是命枢宻院讨论制度十月御内东门赐从官酒三行奏钧容乐幸琼林苑门赐从官食遂猎于杨村寔于幄殿奏教坊乐遣使以所获麞驰献太庙明年复猎于城南东韩村时道旁居人或畜狐鳬雉驱场中帝谓田猎以训武事非专所获也悉纵之免围内民田一嵗租仍召父老劳问其后以諌者多罢猎近甸自是以后不复讲辽国尽有大漠包长城之境因宜为治秋冬违寒春夏避暑随水草就渔畋以为常行在之所谓之捺鉢春曰鸭子河泺正月上旬起牙帐约六十日方至天鹅未至卓帐冰上凿氷取鱼氷泮乃纵鹰鹘捕鹅雁皇帝毎至侍御皆服墨緑色衣各备连锤一柄鹰食一器刺鹅锥一枚于泺周围排立皇帝冠巾时服系玉束带于上风望之有鹅之处举旗探骑驰报远泊鸣鼓鹅惊腾起左右围骑皆举帜麾之五坊拜授海东青鹘皇帝放之鹘擒鹅坠势力不加排立近者举锥刺鹅取脑以饲鹘皇帝得头鹅荐庙羣臣各献酒果举乐更相酬酢致贺弋猎网钓春尽乃还夏巴纳无常所多在托尔山四月中旬起牙帐卜吉地为纳凉所五月末旬六月上旬至与北南臣僚议国事暇则游猎七月中旬乃去秋捺鉢曰伏虎林七月中旬自纳凉处起牙帐入山射鹿皇族而下分布泺水侧伺夜将半鹿饮盐水令猎人吹角郊鹿鸣既集而射之谓之防鹻鹿又名呼鹿冬捺鉢曰广平淀其地稍暖牙帐于此坐冬时出校猎讲武穆宗应厯元年腊猎前期一日诏司猎官选猎地其日皇帝皇后焚香拜日毕设围命猎夫张左右翼司猎官奏成列皇帝皇后升轝多啰伦穆腾以酒二尊盘飱奉进北南大王以下进马及衣皇帝降舆祭东毕乘马入围中皇太子亲王率羣臣进酒分两翼而行皇帝始获羣臣进酒上夀各赐以酒中食之次亲王大臣各进所获及酒讫赐羣臣饮　还宫自是遂为常仪圣宗统和中罢之金世宗大定三年八月敇殿前都防检唐古徳温重九出猎国朝旧俗【案大金国志载金都防寜四时皆猎海陵迁燕后以都城外皆民田三时无地可猎候冬月则出与史所载重九出猎互异】今扈从军二千不无扰民可严为约束仍以钱万贯分赐之十二月猎于近郊所获荐山陵自是嵗以为常
　　元制自御位及诸王皆有实保齐【注鹰人也御位下打捕鹰房官至千二百户诸王位下防至千户】是故捕猎有户使之致鲜肉以荐宗庙供天庖而齿革羽毛又以备用然地有禁取有时而违者则罪之春冬之交天子或亲幸近郊纵鹰隼击以为游豫之度谓之飞放
　　明成祖定都北京嵗时校猎于南苑宣宗宣徳四年十年猎于峪口五年十月廵近郊已邜猎于坌道英宗天顺二年十月猎南苑帝亲御弓矢命勲戚武将应诏驰射获辄献之既毕赐酒馔以所获分赐从臣至武宗畋游无度非训农讲武之意矣
　　讲武
　　唐肃宗至徳二载帝在鳯翔六军大阅帝御府城楼观军阵之容乾元元年大阅诸军于含元殿代宗寳应元年大阅兵马于鸣鳯门街
　　梁太祖开平元年冬十月讲武于繁台
　　晋髙祖天福二年十月敕习战讲武厯代通规选士练兵其来旧制宜以毎年农隙时讲武仍淮令式处分周世宗显徳元年三月壬辰次泽州阅兵于北郊宋阅武仍前代制太祖太宗征伐四方亲讲武事不尽用旧仪亦不常其处凿讲武池朱明门外以习水战复筑讲武台城西杨村九月大阅与从臣登台观焉真宗诏有司择地含辉门外之东武村为广埸凭高为台台上设幄构行宫夜三鼓殿前马步诸军分出诸门诘旦帝乘马从官并戎服赐以窄袍至行宫诸军阵台前左右相向步骑交属亘二十里有司奏成列帝登台御戎帐以观殿前都指挥使王超执五方旗以节进退两阵中别起候台相望使人执旗如台上之数以相应初举黄旗诸军旅拜举赤旗则骑进举青旗则步进次举白旗诸军再拜呼万嵗有司奏阵坚而整士勇而厉欲再举诏止之遂举黒旗以振旅军于左者略右阵以还由台前出西北隅军于右者略左阵以还由台前出西南隅并凯旅以退神宗阅左藏库副使开斌所教牌手于崇政殿命殿前步军司择骁健者依法教习自是营屯及更戍诸军畿甸三路民兵皆召见亲阅第其精觕赐以金帛超等者至命为吏选官命校试官定八军法颁行诸路既又定九军法以一军营阵即城南好草坡阅之高宗绍兴十四年阅殿前马步军将士艺精者赏有差自是嵗以冬月行之号曰冬教孝宗乾道二年阅兵于白石教埸四年阅兵于江岸东茅滩皇帝登台主管殿前司王逵奏人马齐举黄旗诸军呼拜者三王逵奏请从头教中军鸣角倒门角旗出营马步军簇队成収鼓讫连三鼓马军上马步军撮起旗枪四鼓举白旗中军鼓声相应变方阵为备敌之形别高一鼓步军四向作御敌之势且战且前马军出阵作战鬪之势别高一鼓各分归地分五鼓举黄旗变圆阵为自环内固之形如前节次讫三鼓举赤旗变鋭阵诸军相属鱼贯斜列前列后张为冲敌之形亦依前节次讫王逵奏人马教絶取防举青旗变放教直阵収鼓讫一金止重鼓三马军下马步人龊落旗枪皆应规矩帝大悦犒赏有加士卒欢呼谢恩如仪
　　辽太宗天显四年以云中郡县未下大阅六军防同三年五月戊子阅骑兵于南郊六月丙申阅步卒于南郊七年南伐次古北口阅诸道兵于温榆河
　　金太宗天防三年诏有司拣阅善射勇健之士以备宋分遣呼沙呼等十三人阅诸路丁壮调赴军世宗大定二十二年三月命尚书省申敕西北路招讨司勒明安穆昆官督部人习武备章宗明昌六年五月诏诸路明安穆昆农隙讲武提刑司察其惰者罚之
　　元世祖至元十六年命湖北道宣慰使刘深教练鄂州汉阳新附水军二十五年六月诏蒙古人总汉军阅习水战成宗大徳五年选六御扈从汉军习武事
　　明太祖吴元年大阅时将讨张士诚遂拣将士更制编伍命镇抚居明领之分队习战胜者赏银其伤而不退者亦赏银有差成祖五驾北征六师常自校阅宣宗宣徳三年车驾廵边阅武英宗正统元年十月阅武于将台命诸将骑射以三矢为率穆宗隆庆二年八月大阅帝登台陞御幄举号炮三京营将士叩头毕分东西侍立台上吹号笛麾黄旗总恊戎正官指挥副参游佐等官各归所部整搠人马兵部尚书跪奏请阅阵号炮三马步军演阵如法毕台上吹号笛麾黄旗各将官军士俱回营兵部尚书跪奏请阅射马上人三箭步下人六箭中的者鸣鼓以报其刀鎗火器等艺聴总恊戎政官各量取一队于御前呈试
　　命将出征
　　宋徽宗政和命将仪受旌节前一日仪鸾司设大将位于朝堂其日大将常服入就次谒者引大将至就褥位北面立揖东上閤门官宣有敕大将再拜躬聴口宣讫搢笏谒者二人持箱进于大将之前大将受讫次少府监执事者交旌节大将俛伏兴再搢笏舞蹈又再拜讫出文徳殿门次端礼门入右升龙门出宣徳西偏门大将勒所部兵卫并偏将禆将各建旗以正行列【大将建旗饰以熊虎偏将建旟饰以鸟隼禆将建旐饰以龟蛇】执擎旌节并押节人骑士枪牌步兵乐工等分左右前导至第引见日大将常服入就殿门外次舎人引诣殿庭当陛北面再拜讫升殿近御前之左奏事禀方略讫降东阶下殿再拜而出造于庙告于武成王庙皆告官行礼大将陪位于告官之南明太祖洪武元年定遣将礼皇帝武弁服御奉天殿大将军入就丹墀四拜由西陛入殿再拜跪承制官宣制以节钺授大将军大将军受之以授执事者俛伏兴再拜出降陛复位四拜驾还宫大将军出至午门外勒所部将士建旗帜鸣金鼓正行列擎节钺奏乐前导百官以次送出造庙宜社即命大将军具牲币行一献礼如遣官告祭庙社之仪其告武成王庙自省牲佥祝版以及进熟酌献彻豆望燎皆大将行礼配位亦大将行礼两庑陪祀诸将分献于旗纛坛备牲牢币帛行三献礼大将为初献诸将为亚献终献祭将毕则割鸡洒血于酒以酹神以鸡掷于四方
　　宣露布
　　后唐明宗天成四年定州行营招讨使王宴球献逆人王都首级并俘馘帝御咸安楼立仗百官就列尚书兵部宣露布于楼前宣讫百官称贺
　　晋高祖天福七年正月镇州行营招讨使杜重威収复镇州传逆人安重荣首级来献帝御干明楼仗卫如仪宣露布讫百官称贺其年九月襄州行营都部署高行周等执逆贼安从进等四十四人来献帝御干明门受俘宣露布讫百官称贺
　　汉隠帝干祐二年七月西南行营都部署露布献河中府所获逆贼李守贞首级并俘馘等帝御明徳门楼受俘羣臣称贺
　　宋平江南刘鋹就擒有司率武士系鋹等白练露布前引告庙社毕乃押至楼南御路之西下马立俟献俘将校戎服带刀摄侍中版奏中严百官班定版奏外办帝常服御坐百官舞蹈起居毕通事舎人引鋹就献俘位将校等诣楼前舞蹈讫次引露布案诣楼前北向宣付中书门下如宣制仪通事舎人跪受露布转受中书门下转授摄兵部尚书次摄刑部尚书跪奏以所献俘付有司帝召鋹诘责鋹伏地待罪赦弗诛南唐平帝御明徳门露布引李煜及其子弟官属素服待罪帝以煜奉正朔非若鋹拒命寝露布弗宣
　　明亲征师还皇帝服通天冠绛纱袍升午门楼以露布颁天下百官具朝服以聴仪与开读赦诏同大将奏凯先期大都督以露布奏闻皇帝常服御楼前侍卫如常仪鼓吹奏凯安乐止赞宣露布承制官以露布付受露布官引礼引诣案跪受由中道南行以授宣露布官宣讫付中书省颁示天下将校引俘至献俘位刑部尚书奏请付所司讫大将以下舞蹈山呼如常仪
　　【臣】等谨案露布之名始于汉光武纪注汉制度曰制诏三公皆玺封尚书令印重封露布州郡祭祀志注引东观书有司奏孝顺号露布奏可鲍昱传故事通官文书不着姓又当司徒露布李云露布上书此第为不封而宣露散布之义不以为文书告令之目亦非将帅献防所用军中露布杜佑谓起自后魏潘昻霄金石例云东晋未有露布隆兴初以晋破苻坚命题似有可疑然文章缘起曰汉贾洪为马超伐曹操作魏志注谓虞松从司马宣王征辽东及破贼作露布隋志有魏武帝露布文九卷世説云桓温北征令袁宏倚马前作露布则魏晋时已有之矣
　　大射乡射
