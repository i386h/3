<!-- { "loadSidebar": true } -->
　　曾叔卿巩族兄也家苦贫即存心不欺甞买西江陶器欲贸易于北方既而不果行有从之转售者既受直矣问将何之其人曰欲效君前策耳叔卿曰不可吾闻北方新有灾馑此物必不时泄故不以行余岂宜不告以误子其人即取钱去居乡介洁一介不取妻子困于饥寒而拊庇孤惸唯恐失其意起家进士至著作佐郎寜中卒
　　刘永一陜州夏县入孝友亷谨熙寜初巫咸水溢入县城民多溺死永一持竿立门前见他人物流入者辄擿出之有僧寓钱数万于其室无何僧死永一诣县自言请以钱归其弟子乡人负债不肯偿立焚其劵行事类此兄大为医助教居亲丧不饮酒食肉终三年司马光传之以为今士大夫所难
　　孙逢眉山人大观四年进士累官至太学博士张邦昌僭立有司趣百僚入贺逢独坚卧不起时祠部员外郎喻汝砺闻变扪其膝曰不能为贼臣屈遂挂冠去事毕有司举不至者欲以逢与汝砺复于金人邦昌以毕至告乃免逢闻之曰是必将肆赦迁官以凂我我其可竢遂发疾而卒【按本传以下诸人宋史原入忠义今因其未经殉难与慷慨授命者不同而志行卓然入之独行洵为无媿今移载于此】
　　赵俊字徳进南京宋城人绍圣四年进士官至朝奉郎隐居杜门虽乡里不妄交刘安世无恙时居河南暇则独一过之徐处仁与俊厚善及为丞相乡人多见用俊未尝徃求处仁亦忘之独不得官建炎末士大夫皆避地俊独不肯曰但固吾所守尔死生命也避将安之衣冠奔踣于道者相继俊晏然不动刘豫以俊为虞部员外郎辞疾不受以告畀其家卒郤之如是者三豫亦不复彊凡家书文字一不用豫僭号但书甲子后三年卒赠承直郎
　　刘化源米璞皆耀州人化源绍圣元年进士建炎初金人入闗陜守令以城降者金人因而命之化源时知陇州不肯降城防被执金人使人守之不得死遂驱入河北鬻蔬果隐民间者十年终不屈辱璞登政和二年进士第时通判原州刘豫欲官之杜门谢病卒不汚伪命时有鳯翔教授隂晫亦守节不仕又尉氏知县姚邦基蜀人也秩满不复仕屏居村落授徒自给以终时宗室不及南渡者尚散居民间豫募人索之承务郎阎琦匿不以闻为人所告豫杖之死
　　张山翁字君达普州人景定三年进士徳祐元年为荆湖宣抚司干官鄂守张晏然议纳欵山翁以书谯让之晏然既降山翁被执军前谕曰若降不失作显官山翁酬对不屈行省官贾思贞义之贷不杀后居黄鹄山聚徒教授而终
　　黄申字酉乡井研人开庆元年进士厯官乐安丞为政亷谨有治声元兵徇抚州下诸县索降状乐安令率其僚聨署以上申独抗不徃令遣吏民数百人彊舆致之申颠踣于地若中风然令无如之何至暮众舁之寘中堂翼日或食以粥得免遂去隐巴山中以终
　　何时字了翁抚州乐安人文天祥同年进士也调庐陵尉厯知兴国县天祥起兵辟署帅府机宜帯行监文思院天祥入卫时任留司分司吉州饟运元兵下吉州时脱身归乡里益王立天祥开府劎南时起兵趋兴国复崇仁县未几元兵奄至兵败削髪为僧卖卜自给变姓名自号坚白道人又有陈子敬者贑州人尝从天祥游天祥开阃汀州子敬募集民兵屯皁口及天祥攻贑子敬与合谋忠效甚着空坑兵败复聚兵屯黄塘砦砦溃子敬不知所终








　　钦定续通志巻五百二十八
　　钦定四库全书
　　钦定续通志卷五百二十九
　　独行传
　　辽
　　萧札拉　　　耶律官努【萧斡】　萧都勒斡萧普尔普
　　萧札拉字实讷北府宰相巴雅尔之弟性介特不事生业保寜闻以戚属进累迁寜逺军节度使秩满里居淡泊自适统和末召为南京马歩军都指挥使以疾求退不聴迁伊勒希巴又以疾辞许之还入颉山杜门不出帝嘉其志不复徴札拉自是家于颉山亲友或过之终日言不及世务凡宴游相邀亦不拒一嵗山居过半与世俗不偶耶律资忠重之目曰颉山老人卒
　　耶律官努字奚隐林牙斡鲁之孙沉厚多学详于世系嗜酒好佚初徴为宿直将军重九年以疾去官帝以官努属尊欲成其志乃许自择一路节度使官努辞曰臣愚钝不任官使加归义军节度使辄请致政官努与乌哩特部人萧斡友善斡谓官努曰仕不能致主泽民成大功烈何屑屑为也吾与若居林下以枕簟自随觞咏自乐虽不官无慊焉官努然之时称二逸干统间官努卒
　　萧都勒斡字萨巴皮室详衮页噜之弟防警悟异常儿三嵗失母哭尽哀见者伤之及长魁伟沈毅好学善属文有才干年三十始仕为朝野推重给事北院知圣防事太康二年伊蘓再入枢府都勒斡素与萧岩夀善诬以罪谪戍西北部坐皇太子事特恩减死仍锢终身在戍十余年太子事稍直始归乡里屏居谢人事一日临流闻雉鸣王复孔子时哉语作古诗三章见志当时名士称其髙情雅韵不减古人夀隆六年卒干统初赠彰义军节度使【按辽史载独行三人谓不淫于富贵不诎于声利今于列传中采其志节相同者复得萧都勒斡一人仍按时代次之谨识】
　　萧普尔普字托罗魏国王惠四世孙父母蚤丧勒于祖父乌尔古纳性孝悌年十三乌尔古纳卒自以早失怙恃复遭祖丧哀毁逾礼族里嘉叹尝谓人曰我于亲不得终养今谁为训者茍不自勉何以报鞠育恩自是力学于文艺无不精干统间以乌尔古纳之故召之不应尝于亲识游猎山水奉养无长物仆欣欣如也或曰公胡不念嗣先世功名答曰自度不足以继先业年逾强仕安能益主庇民累徴皆以疾辞晩年谢絶人事卜居玛古山屏逺荤茹潜心佛书延有道者谈论弥日人问所得何如但曰有深乐惟觉六凿不相攘余无知者一日易服无疾而逝





　　钦定续通志卷五百二十九
<史部,别史类,钦定续通志>
　　钦定四库全书
　　钦定续通志巻五百三十
　　循吏传
　　【臣】等谨案循吏之名例沿史汉义取悃愊无华奉职循理兴教化劝农桑弭盗贼而已是以前汉止取文翁等六人而若赵张三王之能于其职尹翁归之击防鲍宣之不畏彊御不与焉至如韩延夀之闭閤自责兴起礼让亦不与焉去取之间例綦严已旧唐书之良吏传新唐书删去二十余人盖有见乎此辽史名能吏传故若杨遵朂之剖决如流王棠之练逹朝政亦皆采入揆诸循良之名稍为不协今概从陶汰一以循吏为名以符郑志之例焉
　　唐
　　韦仁寿　　　陈君賔　　　张允济
　　李桐客　　　李素立【至逺】　薛大鼎
　　贾敦颐【敦实】　田仁防　　　裴懐古
　　韦景骏【杨茂谦】李惠登　　　罗珦
　　萧定　　　　韦丹【宙】　　　卢宣
　　薛元赏　　　何易于
　　韦仁夀京兆万年人隋大业末为蜀郡司法书佐防狱平得罪者皆自以不寃髙祖入闗遣使者徇定巴蜀承制擢仁夀隽州都督府长史南寜州纳款朝廷嵗遣使安抚至率贪黩边人苦之多叛去髙祖素闻仁夀治理诏检校南寜州都督寄治越嶲嵗一按行慰抚之仁夀将兵五百人循西洱河开地数千里承诏置七州十五县【旧书作八州十七县】即授其酋豪为牧宰威令简严人皆安悦将还酋长泣曰天子借公镇抚奈何欲去我仁夀以池壁未立为解诸酋即相率筑城起廨舍旬日而就仁夀乃告以实曰吾奉诏抚循庸敢擅留父老悲啼祖行遣子弟随贡方物天子大悦仁夀请徙治南寜假兵镇抚诏可敕益州给兵防送刺史窦轨疾其功訹言蜀中山獠方叛未遑逺畧不时遣嵗余病卒
　　陈君賔陈鄱阳王伯山子也仕隋为襄国太守武徳初挈郡聴命封东阳郡公迁邢州刺史贞观初徙邓州州承丧乱后百姓流离君賔加意劳徕不朞月皆还复业明年四方霜潦独君賔所治有年储仓充羡蒲虞等州民就食其境太宗下诏劳之曰去年闗内六州谷不登粮储既少令民析房逐食比闻刺史与百姓识朕此懐务相安养还时各有赢粮并出布帛赠行者如此用意嘉叹良深一则水旱常数更相拯赡不虑凶年二则礼让兴行海内皆为兄弟变浇薄之风朕顾何忧己命有司录刺史以下功最百姓养戸免今年调物是嵗入为太府少卿转少府少监坐事免起为防州刺史卒张允济青州北海人仕隋为武阳令以徳教训民多异政元武民有以牸牛依妇家者乆之孳十余犊将归而妇家不与民诉县县不能决乃诣武阳允济曰若自有令吾何与民泣诉其抑允济因令左右防民防其首过妇家村中云捕盗牛者命尽出民家牛诘所从来妇家不知遽曰此壻家牛我无预即遣左右撤防曰可以此牛还壻妇家叩头服罪元武吏大慙允济尝道逄老母莳葱结庐守之因敎曰第还舍脱有盗当告令媪如其言俄大亡葱允济悉召十里内男女验问果得盗者有行人夜发遗袍道中行十余里乃寤或谓曰吾境内不拾遗可还取之如言果得袍迁髙阳郡丞郡缺太守独统郡事吏下畏悦贼帅王湏拔攻郡于是粮屈吏食槐叶藁节无叛者贞观初累迁刑部侍郎封武城县男出为幽州刺史卒
　　李桐客冀州衡水人仕隋为门下录事焬帝在江都以四方日乱谋徙都丹阳召羣臣议左右希意以为江左且望幸若廵狩勒石纪功复禹旧迹此其时也桐客独曰呉防卑湿而狭不足奉万乘给三军且逾越险阻非社稷福御史劾以谤毁几得罪而免后隋灭为宇文化及胁至黎阳转陷窦建徳贼平太宗召授泰府法曹参军贞观初累为通巴二州刺史治尚清平民呼为慈父后卒于家
