<!-- { "loadSidebar": true } -->
　　枢宻院【金置枢宻使一人枢宻副使一人佥书枢宻事一人同佥枢宻院事一人经歴一人都事一人掌凡武备机宻之事元置知院六人同知四人副枢二人佥院二人同佥二人院判二人参议二人经歴二人都事四人承发兼照磨二人架阁库管勾一人同管勾一人其属各省司大使二人副使二人断事官八人掌处决军府之狱讼经歴一人所各卫有右卫掌宿卫扈从兼屯田之事都指挥使三人副都指挥使二人佥事二人经歴二人知事二人照磨一人行军千户所十逹噜噶齐十人副逹噜噶齐十人千户十人副千户十人弩军千户所一逹噜噶齐一人千户一人屯田左右千户所二逹噜噶齐二人千户二人防古字教授一人儒学教授一人掌诸屯卫行伍战耕之暇习学国字通晓书记由枢府选举复归吏部左卫中卫前卫后卫职掌悉与右卫同置官亦同武卫掌修治珹隍及京师内外工役兼大都屯田事逹噜噶齐一人都指挥使三人副都指挥使二人佥事二人经歴二人知事二人照磨一人所属行军千户所七逹噜噶齐七人副逹噜噶齐七人千户七人副千户七人屯田千户所六达噜噶齐各一人千户六人蒙古字教授一人儒学教授一人隆镇卫掌屯军都指挥使三人副指挥使二人佥事二人经歴二人知事二人承发兼照磨一人所属北口千户所逹噜噶齐一人千户一人其南口白羊口牌楼口古北口迁民镇黄花镇芦儿岭太和岭紫荆闗隆镇各千户所设官皆同左右翼屯田万户府掌军屯事两府逹噜噶齐各一人万户副万户经歴知事各一人所属千户八所逹噜噶齐八人千户八人副千户八人又千户四所逹噜噶齐四人千户四人副千户四人左卫率府为东宫卫军率使三人副使三人佥事二人经歴一人知事一人照磨一人所属行军千户所十逹噜噶齐十人千户十人副千户十人弩军千户所一逹噜噶齐一人千户一人屯田千户所三逹噜噶齐三人千户三人防古教授一人儒学教授一人阴阳教授一人右卫率府设官与左卫率府同河南淮北蒙古军都万户府都万户一人副都万户一人经歴一人知事一人巴咱尔万户府万户一人副万户一人经歴知事各一人所属千户所十翼逹噜噶齐十人千户十人副千户十人扎拉尔台万户府万户一人经歴知事各一人所属千户所七翼千户七人托里都万户府万户一人副万户一人经歴知事各一人所属千户所九翼千户九人华善万户府设官与托里都万户府同所属千户所六翼逹噜噶齐四人千户六人副千户四人炮手千户所一翼千户一人哨马千户所一翼逹噜噶齐一人千户一人副千户一人右阿克苏卫亲军都指挥使司掌宿卫城禁兼营漕河苏沽两川屯田供给军储逹噜噶齐一人都指挥使三人副都指挥使二人佥事二人经歴二人知事二人照磨一人所属行军千户所千户七人把门千户二人本投下逹噜噶齐一人长官副长官各一人庐江县逹噜噶齐一人主簿一人儒学教授一人左阿克苏卫职掌与右阿克苏卫同设官亦同回回炮手军匠上万户府逹噜噶齐一人万户一人副万户一人经歴知事各一人所属千户所三翼逹噜噶齐三人千户三人副千户三人唐古卫亲军都指挥使司总领河西军以备征讨都指挥使三人副都指挥使二人佥事二人经歴照磨知事各一人千户所九翼正千户副千户各九人儒学教授一人蒙古字教授一人桂齐卫亲军都指挥使司逹噜噶齐一人都指挥使二人副都指挥使二人佥事二人经歴知事各二人照磨一人千户所八翼毎翼置逹噜噶齐一人千户一十六人延安屯田打捕总管府掌析居放良人户并乌兰济苏田地北来蒙古人户逹噜噶齐一人总管同知各一人经歴知事各一人打捕屯田官一十二人大宁海阳等处屯田打捕所掌北京平滦等路析居放良布哷齐等户都指挥使三人副都指挥使二人佥事二人经歴知事各二人照磨一人所属行军千户所十翼逹噜噶齐十人副逹噜噶齐千户副千户各十人弩军千户所一翼逹噜噶齐一人千户一人屯田左右千户所二翼逹噜噶齐二人千户二人西珹亲军都指挥使司逹噜噶齐一人都指挥使副都指挥使各二人佥事二人经歴知事各二人照磨一人所属行军千户所千户十三人把门千户二人儒学教授一人宗仁蒙古侍卫亲军都指挥使司都指挥使三人副都指挥使二人佥事二人经歴知事各二人照磨一人所属蒙古军千户所十翼千户二十人屯田千户所千户四人儒学教授一人蒙古教授一人山东河北蒙古军大都督府掌各路军民科差及调遣总摄军马公事大都督三人同知一人副使一人经歴一人都事二人照磨一人所属左万户府万户一人副万户一人经歴知事各一人千户九翼千户十一人右万户府设官同千户九人巴图万户府逹噜噶齐一人万户一人副万户一人经歴知事各一人千户七翼千户七人哈逹万户府逹噜噶齐一人万户一人经歴知事各一人千户八翼千户八人蒙古回回水军万户府逹噜噶齐一人万户一人副万户一人经歴知事各一人千户八翼逹噜噶齐二人千户六人竒图噶万户府逹噜噶齐一人万尹一人副万户一人经歴知事各一人千戸七翼千户七人噶必雅齐千户一翼千户一人洪凙屯田千户一翼逹噜噶齐一人千户副千户各一人左翼蒙古侍卫亲军都指挥使司都指挥使三人副都指挥使二人佥事二人经歴知事各二人照磨一人千户所七翼正千户副千户各七人知事七人蒙古字教授一人儒学教授一人右翼蒙古侍卫亲军都指挥使司设官与左翼同所属千户所十二翼正副千户各十二人蒙古字教授一人儒学教授一人虎贲亲军都指挥使司掌领上都路元籍军人兼鄂啰之事设官亦与左翼同所属锡迪千户翼正逹噜噶齐一人副逹噜噶齐一人正千户副千户各一人知事一人布哈千户翼正逹噜噶齐一人副逹噜噶齐一人正千户副千户各一人托克托穆尔千户翼正逹噜噶齐一人副逹噜噶齐一人正千户副千户各一人知事一人大呼都拉千户冀正逹噜噶齐一人副逹噜噶齐一人正千户副千户各一人知事一人杨千户翼正逹噜噶齐一人副逹噜噶齐一人正千户副千户各一人知事一人宻喇卜和卓千户翼正逹噜噶齐二人副逹噜噶齐一人正千户副千户各一人知事一人】
　　【臣】等谨案枢宻院金太祖天辅七年始置掌凡武备机宻之事元则制昉于中统四年掌天下兵甲机宻之务宫禁宿卫边庭军翼征讨戍守节制调度诸务无不由之设院同于金而元制尤重官属亦繁其时或平章议事或分镇制边屡有増设而知院以下所者众葢唐宋之制屯田营缮综于工部扈卫统于十六卫率府统于詹事府各有攸属而元悉于枢宻院之领之以重秩综之以庶政职既不同制亦逈异若元初有行枢宻院国有征伐乃置为一方一事而设史称某处行枢宻院事已则罢非制所常设故不备列云
　　大都督府【元置大都督府管领左右钦察两卫龙翊侍卫东路防古军元帅府及万户府哈喇娄万户府大都督三人同知二人副都督三人佥都督事二人经歴都事各二人管勾照磨各一人所右钦察卫逹噜噶齐一人都指挥使二人副使二人佥事二人经歴知事照磨各二人其属行军千户十八所逹噜噶齐各一人千户三十六人屯田千户所二逹噜噶齐二人千户二人儒学教授一人蒙古字教授一人左钦察卫都指挥使三人副都指挥二人佥事二人经歴知事各二人照磨一人其属行军千户所十翼千户十人守城千户所一冀逹噜噶齐一人千户一人屯田千户所一翼设官同有儒学教授一人龙翊侍卫亲军都指挥使司都指挥使三人副都指挥使二人佥事二人经歴一人知事二人照磨一人其属行军千户所逹噜噶齐一人千户六人副千户一人屯田钦察千户所逹噜噶齐一人千户一人蒙古字教授一人儒学教授一人哈喇娄万户府掌守禁门及应直宿卫逹噜噶齐一人万户一人经歴知事各一人其属千户所三翼千户三人臣】等谨按扈卫禁门及应直宿卫之职唐宋以来皆属环卫及三署郎官卫尉诸署元则招集哈喇娄军人立万户府移屯襄阳寻复改大都督府而于扈卫禁门应直宿卫之职则与古未尝不同云
　　御史台【金置御史台掌纠察朝议弹劾官邪勘鞫官府公事凡内外刑狱所属理断不当有陈诉者付台治之设御史大夫御史中丞无员额侍御史二人掌奏事判台事治书侍御史二人掌同侍御史殿中侍御史二人遇朝对立于龙墀之下专劾朝者仪矩监察御史十二人掌纠察内外非违刷磨诸司察帐监祭礼及出使之事其属典事二人架阁库管勾一人检法一人狱丞一人元置御史台大夫二人中丞二人侍御史二人治书侍御史二人经歴一人都事二人照磨一人承发管勾兼狱丞一人架阁库管勾兼承发一人殿中侍御史二人监察御史三十二人职掌与金同】
　　行御史台【元置诸道行御史台以监临各省其江南诸道行御史台监江浙江西湖广三省统江东江西浙东浙西湖南湖北广东广西福建海南十道大夫一人中丞二人侍御史二人治书侍御史二人经歴一人都事二人照磨一人架阁库管勾一人承发管勾兼狱丞一人监察御史十人陜西诸道行御史台统汉中陇北四川云南四道大夫一人中丞二人侍御史二人治书侍御史二人经歴一人都事二人照磨一人架阁库管勾一人承发管勾兼狱丞一人监察御史二十人】
　　【臣】等谨按御史台金元制畧同而设官不一元至元五年始建英宗至治以后厥制乃定纠察百僚弹劾政治内有监察院之外有亷访司承之执纪纲肃风宪为职綦要至行御史台之职金熈宗皇统二年曾定行台官品而制不详故金史百官志不载元则至元十四年后始置是职分江南陜西诸道秩与内台等其所掌统摄各道宪司而总诸内台此其为制内外相维专纠庶政故行御史台设官亦多且重与行枢宻院随置随罢因事偶设者不同
　　肃政亷访司【元初设提刑按察司至元二十八年改肃政亷访司共二十二道毎道亷访使二人副使二人佥事四人两广海南止二人经歴知事照磨兼承发管勾各一人其内道八御史台有山东东西道济南路置司河东山西道冀寜路置司燕南河北道真定路置司河北河南道汴梁路置司山南江北道中兴路置司淮西江北道庐川路置司江北淮东道扬州路置司山北辽东道天宁路置司江南十道江南行台江东建康道寜国路置司江西湖东道龙兴路置司江南浙西道杭州路置司浙东海右道婺州路置司江南湖北道武昌路置司岭北湖南道天临路置司岭南广西道静江府置司海北广东道广州路置司海北海南道雷州路置司福建闽海道福州路置司陜西四道陜西行台陜西汉中道鳯翔府置司河西陇北道甘州路置司西蜀四川道成都路置司云南诸路道中庆路置司】
　　【臣】等谨按元改按察使为肃政亷访司虽监制各路实统于内台及各行台故附于御史台之后非若金之按察使不于御史台而所掌皆镇抚人民稽察边防军旅诸事且有兼宣抚使之职者故不同云
　　登闻鼓院【金置知置闻鼓院同知登闻鼓院事掌奏进告御史台登闻检院理断不当事无员额又知法二人以谏官兼之元不置】
　　登闻检院【金置知登闻检院同知登闻检院事掌奏进告尚书省御史台理断不当事又知法二人元不置】
　　【臣】等谨按宋制登闻检院属门下省金制则属御史台故附载于御史各职之后焉
