<!-- { "loadSidebar": true } -->
　　甘蕉一名芭蕉一名天苴一名芭苴曹叔雅异物志云芭蕉结实其皮赤如火其肉甜如蜜四五枚可饱人而滋味尝在牙齿间故名甘蕉是也其花红如火炬者谓之红蕉白者如蜡色谓之水蕉其花大象牙故谓之牙蕉其茎解散如丝闽人以灰汤练治纺绩为布谓之蕉葛又有一种红蕉日折一两叶其端有一防鲜緑可爱春开至秋尽犹芳俗名美人蕉又有一种胆瓶蕉根出土时肥饱状如胆瓶也
　　麻黄一名龙沙其根谓之狗骨见广雅别録谓之卑相又名卑盐段成式酉阳杂俎云麻黄茎头开花花小而黄丛生子如覆盆子可食又有云花草状如麻黄而中坚实可治马疥见葛洪肘后方
　　木贼苗长尺许丛生每根一榦无花叶寸寸有节色青治木骨者用之又有问荆苗如木贼节节相接一名接续草
　　灯心草一名虎须草一名碧玉草呉人取瓤为灯炷以草织席及簔
　　紫菀【説文作茈菀】一名青菀一名紫蒨一名返魂草一名夜牵牛连根叶采之醋浸入少盐收藏作菜辛香号曰仙菜白菀一名女菀一名织女菀一名女肠一名茆即紫菀之色白者也雷斆言紫菀白如练色者名羊草即此物
　　淡竹叶根名碎骨子春生苗髙数寸细茎緑叶一窠十须结子如麦冬
　　鸭跖草一名芩鸡舌草一名碧竹子一名竹鸡草一名竹叶菜一名耳环草一名碧蝉花一名篮姑草叶如竹髙一二尺花深碧可为画色有角如鸟嘴
　　龙珠一名赤珠即龙葵子赤者也挼去汁可食
　　蜀羊泉一名羊泉一名羊饴一名漆姑草叶似菊花紫色子狗子根如逺志无心有糁黄蜂作窠衔漆姑草汁为蒂即此草也
　　鹿蹄草一名小秦王草一名秦王试剑草【山慈姑一名鹿蹄与此不同】
　　鼠麴草一名米麴一名鼠耳一名佛耳草一名无心草一名香茅一名黄蒿一名茸母荆楚嵗时记云三月三日取鼠麴汁蜜和为粉谓之龙舌防以压时气邵桂子瓮天语云北方寒食采茸母草和粉食
　　马鞭草一名龙牙草一名鳯颈草
　　女青一名雀瓢其种有二一是藤生乃苏恭所説似萝摩者一种草生则别録所云蛇衔根也蛇衔有大小二种叶大者为龙衔用根即此女青也张揖言女青是葛指藤生者非此女青又罗浮山记云山有男青似女青
　　水英临汝人呼为牛荭草河北信都人名水节河内连内黄呼为水棘剑南遂宁等郡名龙移草淮南都郡名海荏岭南亦有土地尤宜根叶肥大名海精木亦名鱼精草
　　雀翘一名去母一名更生
　　甘蓝一名蓝菜
　　海金沙一名竹园荽
　　水杨梅生水邉条叶甚多生子如杨梅状庚申玉册谓之地椒
　　地蜈蚣草左右蔓延叶密而对生如蜈蚣形其穗亦长俗呼路蜈蚣其延上树者呼飞天蜈蚣
　　半邉莲小草也生隂湿堘堑邉就地细梗引蔓节节而生细叶秋开小花淡红紫色止有半邉如莲花状故名又呼急解索
　　紫花地丁一名箭头草一名独行虎一名羊角子一名米布袋
　　针草方茎叶有桠子作钗脚着人衣如针北人谓之针南人谓之钗
　　攀倒甑茎叶如薄荷一名斑杖一名接骨
　　泽漆一名漆茎一名猫皃眼睛草一名绿叶绿花草一名五鳯草
　　木藜芦一名黄藜芦一名鹿骊
　　漏蓝子乃附子之琐细未成者一名木鼈子一名虎掌明时四川成都府嵗贡漏蓝二十斤见防典
　　【臣】等谨案郑志详叙附子之名而不及漏蓝今补入
　　白附子因与附子相故得此名实非附子也楚国先贤云孔休伤颊有瘢王莽赐玉屑白附子香与之消瘢即此
　　鸢尾射干苗也一名乌园其根谓之鸢头
　　【臣】等谨按郑志载射干甚详而不及其苗今补入
　　押不卢生回回地土人以少许磨酒饮即通身麻痹而死加以刀斧亦不知至三日别以少药投之即活见周密癸辛杂志
　　曼陀罗花一名风茄儿一名山茄子法华经言佛説法时天雨曼陀罗花又道家北斗有罗陀星使者手执此花故后人因以名花曼陀罗梵言杂色也茄乃因叶形尔李时珍曰相此花笑采醸酒饮令人笑舞采酿酒饮令人舞予尝试之饮酒半酣更令一人或笑或舞饮之乃騐也
　　【臣】等谨案山茶花亦名曼陀罗与此花不同今附识
　　醉鱼草一名閙鱼花一名鱼尾草一名樚木茎似黄荆有防棱叶似水杨对节而生七八月开花成穗红紫色渔人采花及叶以毒鱼【攷中山经云熊耳山有草焉其状如苏而赤华名曰葶防可以毒鱼其此草之与】
　　毛莨一名毛建草一名水莨一名毛堇一名天灸一名自灸一名猴蒜
　　牛扁一名扁特一名扁毒
　　莼麻一名毛防杜甫有除防草诗是也其草叶上有毛芒可畏触人如蜂虿螫以人溺濯之即解有花能毒鱼墨荘漫録云川峡间有恶草罗生于野土人呼为防麻
　　海芋一名观音莲一名天荷一名隔河仙方士云可变金小者名野芋宋祁海芋赞云木干芋叶拥肿盘戻农经弗载可以治疠
　　透山根见岣嵝神书云透山根生蜀中山谷草蘼芜【物相感志云叶芜菁互异】可以防鐡成金昔有人采药误斫此草刀或黄软成金也又庚辛玉册云透山根出武都取汁防鐡立成黄金有大毒人误食之化为紫水【又有金英草亦生蜀中状如马齿苋而色红摸铁成金有大奸入口杀人须臾如紫水也又何逺春渚纪闲云刘均父吏部罢官归成都有水银一箧过峡箧漏急取渡旁丛草塞之开视尽成黄金宋初有军士在泽州泽中割马草归镰皆成金以草然釡亦成黄金又临安僧法坚宫有客过于潜山中见一蛇腹胀齧一草以腹磨之而消念此草必能消胀取置箧中夜宿旅馆闻隣房有人病腹胀呻吟以釡煎药一杯与服顷之不复闻声念已安矣至旦视之其人血肉俱化为水独骸骨在牀尔视其釡则通体成金矣观何氏所载则透山根乃金英草之】蛇苺一名蛇藨一名地苺一名蚕苺以蚕老时熟红于地也其中空者为蚕苺中实极红者为蛇残苺人不噉之恐有蛇残也【攷仇逺稗史讹作蛇缪草】
　　木鼈子一名木蟹苏颂曰岭南人取嫩实及苗作茹蒸食【刘绩霏雪录云木鼈子有毒不可食昔蓟门有人生二子恣食成痞其父得一方以木鼈子煮氶肉食之其幼子当夜死长子明日死友人马文诚方书亦载此方因着此为戒二説不同或者以豕肉不相得或犯他物而然】
　　【臣】等谨案漏蓝子亦名木鼈子与此同名异实
　　番木鼈一名马钱子一名苦实把豆一名火失刻把都能治一百二十种病或云能毒狗至死
　　榼藤子一名象豆一名榼子一名合子依树蔓生如通草藤子紫黒色三年方熟生南海解诸药毒
　　月季花蔷薇也其花逐月开放故名一名月月红一名胜春一名瘦客一名闘雪红
　　黄环一名凌泉一名大就一名就葛一名生刍一名根韭实名狼跋子一名度谷蜀都赋云青珠黄环即此范子计然云黄环出魏郡以黄色者为善
　　土茯苓一名土萆薢一名刺猪苓一名山猪粪一名草禹余粮一名仙遗粮一名冷饭团一名硬饭一名山地栗李时珍曰按陶景注石部禹余粮云南中平泽有一种藤生叶如菝葜根作块有节似菝葜而色赤味如薯蓣亦名禹余粮言昔禹行山乏食采此充粮而弃其余故有此名观陶氏此説即今土茯苓也故今尚有仙遗粮冷饭团之名亦其遗意俗又名冈龙谬称也此草根状如菝葜而圆其大若鸡鸭子连缀而生逺者离尺许近或数寸其肉软可生啖去风湿中山经云鼓镫之山有草焉名曰荣草其叶如桞其本如鸡卵食之已风即此也
　　女萎一名蔓楚
　　伏鸡子根一名承露仙人肝藤亦名承露仙而伏鸡子叶圆人肝藤叶有三桠
　　千金藤生北地者根大如指色似漆生南土者黄赤如细辛舒庐间有一种藤似木蓼又有乌虎藤绕树生冬青亦名千金藤江西林间有草生叶头有瘿子似鹤膝叶如桞亦名千金藤又名古藤岭南有陈思岌亦名千金藤皆名同而状异也
　　山豆根一名解毒一名黄结一名中药石鼠食其根故岭南人捕鼠取肠胃曝干解毒攻热效【攷沈括笔谈云山豆根味极苦本草言味甘大误】
　　解毒子一名地不容一名苦药子
　　白药子能解野葛生金巴豆药毒又能止刀斧伤又有陈家白药甘家白药防州白药功用皆相似岭表録异云陈家白药善解毒诸家皆不及广府每嵗充土贡也防已一名解离一名石解
　　钩藤状如葡萄根而有钩长八九尺或一二丈大如拇指其中空用致酒瓮中取酒以气吸之涓涓不防赤地利一名赤薜荔一名五毒草一名五蕺一名蛇防一名山荞麦
　　扶芳藤一名滂藤出呉郡隋稠禅师作青饮进焬帝止渴者即此
　　甘露藤蔓如筯人服之得肥故一名肥藤
　　含水藤状如瓠断之水出饮之清美故一名大瓠藤刘欣期交州记云含水藤多生路旁行人乏水处便吃此藤
　　鼠藤鼠爱食此藤故名顾防广州记云其咬处人取为药
　　紫金藤一名山甘草
　　清风藤一名青藤一名寻风藤太平清话云天台藤有数种含春藤石南藤清风藤耆婆藤天夀根藤俱可为杖省藤一名赤藤一名红藤大如指堪防物片片自解也
　　紫藤四月生紫花可爱人种以餙庭江东呼为招豆藤其子作角角中仁熬香着酒中令酒不败其花挼碎拭酒醋自腐壤草木状云其茎置烟炱中成紫香可以防神
　　落鴈木亦藤也髙丈余鴈过皆缀其中或云鴈衔至代州鴈门而生以此为名徐表南州记云落鴈木生南海山野中蔓生四邉如刀削代州鴈门亦有之
　　千里及一名千里急一名千里光
　　藤黄树名海藤郭义恭广志云海藤出岳鄂等州诸山厓花有蕋散落石上彼人收之谓之沙黄就树采者轻妙谓之腊黄今人讹为铜黄铜藤者谬也画家及丹灶家时用之
　　石长生一名丹草一名丹沙草宋祁益部方物畧云长生草生山隂蕨地修茎茸叶色似桧而泽经冬不凋即此又红茂草一名地没药一名长生草通泉草一名长生草皆石长生也
　　虎儿草一名石荷叶
　　石胡荽一名天胡荽一名野园荽一名鵞不食草一名鸡肠草【李时珍曰此与蘩之鸡肠名同物异】
　　地锦小草也一名地噤一名夜光一名承夜一名草血竭一名血见愁一名血风草一名马螘草一名雀儿卧单一名酱瓣草一名猢狲头草【掌禹锡曰石部有地锦是藤蔓之与此同名异物】
　　离鬲草生人家阶庭湿处髙二三寸苗叶似幕罨江东有之北地无也又有仙人草亦生阶庭间髙二三寸叶细有雁齿似离鬲草又有仙人掌草多于石上贴壁而生如人掌形故以名之
　　紫背金盘一名金盘藤
　　石松生名山石上似松髙一二尺其小者名玉栢一名玉遂人皆采置盆中养数年不死呼为千年栢万年松马勃一名灰菰一名牛屎菰俗呼为马□勃
　　神防草物志谓之防门草一名百灵草出常山以置门上人夜草必叱之王筠诗云霜被守宫槐风惊防门草即此也
　　双头莲一名催生草妇人产难左手把之即生
　　醉醒草见天寳遗事云宗于兴庆池邉植之丛紫而心殷醉客摘草嗅之立醒
　　刺蜜一名草蜜一名给防罗出交河沙中草头有毛毛中生蜜北史云髙昌有草名羊刺其上生蜜味甚甘美即此
