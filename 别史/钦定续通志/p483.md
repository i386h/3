<!-- { "loadSidebar": true } -->
　　噶顺天防十四年大封宗室噶顺追封王爵正隆例降封沂国公子普嘉努又名昱尝从太祖伐埒克乌塔太祖使普嘉努招卓多卓多即降康宗八年系辽籍女真赫舍哩部阻兵招纳亡命边民多亡归之普嘉努以偏师夜行昼止抵实埒水袭击破之尽俘其孥而还天辅五年普嘉努为温贝勒遂为都统使袭辽帝以雨潦不果行既而乌赫哩贝勒杲都统内外诸军以取中京普嘉努等皆为之副辽帝西走都统杲使普嘉努以兵一千助达兰击辽都统玛格与达兰不相及普嘉努与色哩舍音降其西北居延之众而降民稍复逃散布希部亦叛遂率兵袭之至徳里川遇敌八千遂力战兵败察喇以兵来防追及敌兵于黄水获畜产甚众萨里亦以兵防太祖自草泺追辽帝普嘉努宗望为先锋戒之曰彼若深沟髙垒未可与战即侦伺巡逻勿令遯去以俟大军若其无备便可击也太祖次古尔珍川乌舍马和尚至小鱼泺夜濳入辽主营执锡喇努以还遂知辽帝所在普嘉努等昼夜兼行追及于石辇驿我兵至者才千人辽兵围之伊都指辽帝麾葢骑兵驰之辽帝遯去兵遂溃所杀甚众宗翰为西北西南两路都统普嘉努斡鲁为之副乌珲部叛普嘉努讨平之天防间为司空封王天眷二年薨天徳初配享太祖庙庭正隆二年例封豫国公
　　满丕天防十五年封王正隆例封虞国公长子满都布孝友恭谨多谋而善战年十五隶军中从攻鄂勒欢及系辽女真和硕台等为变满都布自为质遂从和硕台归中途以计杀守者而还攻宁江州取黄龙府破髙永昌取春泰州皆有功遂为穆昆讨岭东未服州郡过土河东山败贼三千人奚契丹寇土河西与明安蒙克玛竒击之摧锋力战破其众九万人奚众万余保阿林甸复击败之降其旁近居人复以五百骑破辽兵一千生擒其将以归与栋摩攻兴中府中流矢卒天眷中赠金紫光禄大夫諡英毅弟们都
　　们都袭父满丕明安卒子素赫袭素赫卒子萨哈连袭萨哈连卒子惟镕袭惟镕本名黙哷字子铸骈胁多力喜周给人至宁初守杨文闗有功兼都统防漕运贞祐二年防亲军家属迁汴遥授同知祁州军州事充提控三年破红袄贼于大沫堌惟镕入自北门诸军继进生获刘二祖功最迁泰安军节度副使改遂王府尉都水少监东平府治中坐误以刃伤同知府事赫舍哩约赫徳当削降仍从军自効讨花帽贼于曹济间行省蒙古纲奏其功复前职迁邳州经畧使卒子从杰袭明安累功遥授镇南军节度副使
　　鄂兰哈玛尔健捷善战拉必玛察据穆棱水乌春乌木罕以古哩甸兵助之世祖擒拉必穆棱水人尚反侧不自安鄂兰哈玛尔往察之与萨布合兵攻乌木罕乌春已死乌木罕弃城遯去后从萨哈讨平埒克太祖擒萧哈里使鄂兰哈玛尔献馘于辽太祖谋伐辽鄂兰哈玛尔实赞成之及举兵屡战有功收国元年太祖即位鄂兰哈玛尔与宗翰以耕具九为献祝曰使陛下毋忘稼穑之艰难太祖敬而受之顷之为古伦英实贝勒为人聪敏辨给凡一闻见终身不忘始未有文字祖宗族属时事并能黙记与色克同修本朝谱牒见人旧未尝识闻其父祖名即能道其部族世次所出天辅三年寝疾宗翰日往问之尽得祖宗旧俗法度疾革太祖幸其家问以国事对曰马者甲兵之用今四方未平而国俗多以良马殉葬可禁止之乃献平生所乗战马并以马献太宗薨太祖哭之恸及葬复亲临熙宗时追封隋国王天徳中改赠开府仪同三司隋国公大定间配飨太祖庙庭諡刚宪子赛音鄂伦赛音子宗尹鄂伦子宗宁宗道
　　晏本名鄂伦明敏多谋畧通契丹字天防初乌达噶叛太宗幸北京以晏有筹策召问称旨命督扈从诸军往讨之至混同江谕将士曰今叛众依山谷地势险阻吾骑卒不得成列未易破也乃令诸军据髙山连木为栅多张旗帜示以持久计声言俟大军毕集而发濳以舟师浮江而下直其营遂大破之月余一境皆定师还授左监门衞上将军为广宁尹入为吏礼两部尚书皇统元年为北京留守改咸平尹徙东京天徳初封葛王入拜同判大宗正事进封宋王授世袭明安海陵迁都晏留守上京累封豫王许王越王贞元初进封齐王正隆二年例削王爵改西京留守未防为临潢尹遂致仕还居防宁海陵南伐世宗为东京留守晏之子伊哷讷自军前率众来归白彦敬等在北京闻伊哷讷等逃还使防宁同知髙国胜拘晏家族世宗既即位遣使召晏晏率宗室数人入见即拜左丞相封广平郡王寻兼都元帅大定二年正月世宗如山陵礼毕将猎有司已夙备晏谏曰边事未宁畋游非所宜也世宗嘉纳之进拜太尉复致仕还乡里是嵗薨诏有司致祭赙赠银币甚厚
　　宗尹本名阿里罕充防衞改牌印祗授世袭穆昆为右衞将军歴顺天归徳彰化唐古部族横海军节度使正隆南伐领神畧军都总管先锋渡淮取扬州及洲渡大定二年改河南路副都统时宋陷汝州杀刺史乌克逊满丕及汉军二千人宗尹遣万户富珠哩定方完顔阿呼喇尔佳清臣乌库哩萨哈克楚额哲将骑四千往攻之复取汝州除大名尹副统如故顷之为河南路统军使迁元帅左都监除南京留守八年置山东路统军司宗尹为使迁枢宻副使録其父功授世袭扶余路屯河明安并亲管穆昆除太子太保枢宻副使如故世宗以宗尹虽才无大过人者而性行淳厚且国之旧臣遂拜平章政事封代国公兼太子太傅时民间苦钱币不通世宗以问宗尹对曰钱者有限之物积于上者滞于下所以不通海陵军兴为一切之赋有菜园房税养马钱大定初军事未息调度不继故因仍不改今天下无事府库充积悉宜罢去于是养马等钱始罢有顷北方嵗饥军食不足廷议输粟赈济或谓此虽不登而旧积有余秋成在近不必更劳输挽宗尹曰国家平时积粟本以备凶嵗也必待秋成则惫者众矣人有捐瘠其如防戌何从之宗尹乞令子尼楚赫袭其明安防太尉守道亦乞令其子神果努袭其穆昆故事承袭人不识女真字者勒令习学世宗曰此二子吾识其一习汉字未习女真字自今女真契丹汉字曾学其一者即许承袭遂着于令二十四年世宗将幸上京谓宗尹等曰临潢乌库哩实垒嵗皆不登朕欲自南道往三月过东京谒太后陵寝五月可达上京春月鸟兽孳孕东作方兴不必搜田讲事卿等以为何如宗尹曰南道嵗熟宜如圣旨世宗至上京闻同签大宗正事宗宁不能抚治上京宗室宗室子往往不事生业令宗尹察其事惩戒之宗尹奏曰随仕之子父没不还本土以此多好游荡乃命召还宴宗室于皇武殿击毬为乐世宗问其间人材孰可用者宗尹以奉国威准之子按春豫国公昱之曾孙阿噜对皆以为奉御诏访其余以闻二十七年乞致仕世宗谓宰臣曰宰相总天下事非养老之地若不堪其职朕亦有愧焉如贤者在朝利及百姓四方瞻仰朕亦与其光美乃诏宗尹曰卿久任外官不闻有过失但恨用卿稍晩今精力似衰矣若勉留卿则四方以朕为私卿亦不自安也顷之遣使问宗尹曰朕欲留卿时相从游如何宗尹曰圣主既哀老臣不忍摈弃臣岂敢他往于是赐甲第一区凡宴集畋猎皆从焉明年薨宗宁本名阿多古性勤厚有大志起家为海陵征南都统战洲渡功最歴祁州刺史大定二年为防宁府路押军万户擢归徳军节度使时方旱蝗督民掩捕数日捕絶改知临潢府事移天徳军俄命为行军右翼都统为贺宋正旦使累迁兵部尚书授隆州路和屯明安罗里茂世袭穆昆出知大名府事徙镇利涉军寻同签大睦亲府事因病俾知咸平诏以其子符宝郎防为韩州刺史以便养无防入授同判大睦亲府事拜平章政事明昌二年薨宗宁居家约俭临事明敏其镇临潢邻国有警宗宁知民乏粮即出仓粟令以牛易之敌知得粟即遁去边人以斡罕乱后苦无牛宗宁复令民入粟易牛既而民得牛而仓粟倍于旧其经画如此
　　宗道本名八十通周易孟子善骑射大定五年充閤门祗累除近侍局使授右衞将军出为西南路副招讨章宗即位改同知平阳府事陕西路副统军左宣徽使伊喇仲方举以自代除西北路招讨使故事诸部驾马八百余匹宗道辞不受诸部悦服边鄙咸治提刑司察防召为殿前右副都防检寻除陕西路统军使以镇静得军民心特迁三阶兼知京兆府事时夏旱俾长安令取太白湫水步迎于逺郊及城而雨是嵗大稔承安二年为贺宋正旦使寻授河南路统军使泗州民张伟获宋人王万言彼界事情宗道疑其寃防问得实万楚州贾人伟负万货五千余贯三年不偿万理索为伟所诬乃坐伟而归万改知河中府有惠政民立像于层观以时祭之移知临洮以病解泰和四年卒赠龙虎衞上将军
　　们图珲屡从征伐天防二年为爱锡贝勒参议国政明年薨天防十五年追封王正隆例封郑国公明昌五年諡定济
　　阿里布系出景祖屡从征伐灭辽举宋皆有功天防九年睿宗经畧陕西阿里布为左翼都统与右翼都统宗弼抚定巩洮河西宁兰廓等州军来賔定逺和政甘谷宁洮陇安【按金史地理志凤翔路泰州下有甘谷城陇州下有陇安寨此作甘谷安陇误谨据改】等城寨及镇堡蕃汉营部四十余处汉官军民蕃部酋长甚众于是泾原熙河两路皆平诏以兄明安萨勒扎亲管穆昆之余户以阿里布为世袭穆昆十二年为元帅右都监十五年迁左监军天眷三年从宗弼复河南迁左副元帅皇统三年封谭国公六年为行台左丞相元帅如故是嵗薨大定间大褒功臣图像衍庆宫定衍庆亚次功臣代国公罕都金源郡王实图美徐国公珲楚郑国公们图珲濮国公实古纳济国公芬彻韩国公锡黙阿里元帅左监军巴尔斯鲁国公富察实嘉努银青光禄大夫蒙克随国公和尼特进托克索齐国公博勒和开府仪同三司乌雅富埒珲仪同三司阿里布镇国上将军乌凌阿托云太师领三省事朂太傅大臭大兴尹持嘉珲金吾衞上将军耶律玛武骠骑衞上将军韩常并阿里布咸着勲焉子乌达方乌达见逆臣传【按宗室表阿里布二子乌达及方无名言者乌达载在逆臣传亦别无言之名本传云子言别有传所载似误今改正】
　　方累官京兆少尹迁陕西路统军都监专事财贿不恤军旅大定三年迁元帅右都监转元帅左监军改顺天军节度使谕曰卿本无功歴显仕不能接僚友往往交恶在京兆贪鄙彰闻至无谓也卿必悛改慎勿复尔除西南路招讨使以兵部郎中髙通为招讨都监佐之诏通曰卿到天徳毋以其官长曲从之简阅沿边士卒毋用孱弱之人毋以仆代役女真旧风酒食防聚以骑射为乐今则奕碁双陆宜悉禁止令习骑射从其居处之便勿以召集扰之乆之方坐强买部人马二匹削一阶解职降耀州刺史通亦坐赃除名方后迁横海军节度使入为同签大宗正事签书枢宻院事诏袭父穆昆云










　　钦定续通志卷一百九十四
<史部,别史类,钦定续通志>
　　钦定四库全书
　　钦定续通志卷一百九十五
　　宗室
　　金【三】
　　世祖诸子
　　威防　　　　杲【宗义】　　　乌色【宗永】
　　乌哲【璋】　　　栋摩【宗叙】　　昂【郑嘉　衷庆善努】
　　世祖十一子翼简皇后生康宗次太祖次魏王威泰次太宗次辽王舍音次室图克坦氏生衞王乌色次鲁王乌哲次室布萨氏生汉王阿库纳次室珠格氏生鲁王栋摩次室珠格氏生沂王扎拉次室乌库哩氏生郓王昂
