<!-- { "loadSidebar": true } -->
　　简能字子拙太和时累官驾部员外郎郑注表为凤翔判官注为张仲清所杀简能亦被害子知猷字子謩中进士第登宏辞补秘书省正字萧邺镇荆南剑南再辟掌书记入迁右补阙出为饶州刺史以政最闻累进中书舍人朱玫乱避难不出僖宗还京召拜工部侍郎史馆修撰歴太常卿户部尚书至太子太师昭宗为刘季述所幽感愤卒赠太尉子文度亦贵显
　　止【按宰相世系表止作正旧书同今仍新书原文】字子彊佐刘悟府累擢监察御史沈传师表为江西团练副使入拜侍御史华州刺史宇文鼎户部员外郎卢允中坐赃诏止按讯文宗将杀鼎止执据辠由允中鼎乃连坐不应死帝释之累迁给事中防昌中出为邢洺磁三州及河北两镇宣慰使还拜工部侍郎以户部领度支初两池盐法弊得费不相偿止使判官司空舆检钩厘正条上新法即表舆两池使自是课入嵗倍用度頼之逾年出为武寕节度使徐自王智兴后吏卒骄沓银刀军犹不法止戮其尤无状者终止治不敢哗优诏襃劳止羸病丐身还东都不许徙宣武卒于镇赠尚书右仆射子防灌有美才终秘书监
　　简求字子臧始从江西王仲舒幕府两为裴度元稹所辟又佐牛僧孺镇襄阳入边户部员外郎防昌中讨刘稹以忠武节度使李彦佐为招讨使咨选简求副之俾知后务歴苏夀二州刺史大中九年党项扰边拜泾原渭武节度使徙义武凤翔河东三镇简求为政长权变居边善绥御人皆安之太原统退浑契苾沙陀三部难驯制它帅或与诅盟质子弟然宼掠不为止简求归所质开示至诚虏惮其恩信不敢乱乆之辞疾以太子少师致仕还东都卒年七十六赠尚书左仆射子嗣业汝弼皆中进士第汝弼以祠部员外郎知制诰从昭宗迁洛后依李克用克用表为节度副使
　　髙元裕字景圭其先渤海人第进士累辟节度府以右补阙召道商州防方士赵归真擅乘驿马元裕诋曰天子置驿尔敢疾驱耶命左右夺之还具以闻敬宗视朝不时稍稍决事禁中宦竖恣放大臣不得进见元裕谏曰今西头势乃重南衙枢密之权过宰相帝颇悟而不能有所检制人皆危之俄换侍御史内供奉士始相贺李宗闵髙其节擢諌议大夫进中书舍人郑注入翰林元裕当书命乃言以医术侍注愧憾及宗闵得辠元裕坐出饯贬阆州刺史注死复授諌议大夫翰林侍讲学士庄恪太子立择可辅导者乃兼宾客进御史中丞累擢尚书左丞领吏部选出为宣歙观察使入授吏部尚书拜山南东道节度使封渤海郡公奏蠲逋赋甚众在鎭五年复以吏部尚书召卒于道年七十六赠尚书右仆射兄少逸长庆末为侍御史坐失举劾贬赞善大夫累迁谏议大夫稍进给事中出为陜虢观察使中人责峡石驿吏供饼恶鞭之少逸封饼以闻宣宗怒召使者责曰山谷间是饼岂易具邪谪恭陵中人皆敛手以兵部尚书致仕卒元裕始名允中太和中改今名子璩字莹之第进士累官至諌议大夫懿宗时拜剑南东川节度使召拜中书侍郎同中书门下平章事卒赠司空太常博士曹邺建言璩交防丑杂进取多蹊径请諡为刺从之
　　封敖字硕夫其先冀州蓨人元和中署进士第江西裴堪辟置其府转右拾遗为宰相李徳裕所器防昌初以左司员外郎召为翰林学士三迁工部侍郎敖属辞赡敏不为竒涩语切而理胜未几拜御史中丞与宰相卢商虑囚误纵死辠复为工部侍郎大中中歴平卢兴元节度使初郑涯开新路水坏其栈敖更治斜谷道行者告便蓬果贼依鸡山寇三川敖遣副使王贽捕平之加检校吏部尚书还太常卿徙国子祭酒复拜太常进尚书右仆射【按旧书敖入为户部尚书卒无进尚书右仆射之文其封渤海男则大中初为吏部侍郎时与表悉合与此互异】然少行检士但髙其才故不至宰相卒子彦卿望卿从子特卿皆第进士
　　郑薫字子溥亡乡里世系擢进士第歴考功郎中翰林学士出为宣歙观察使颇以清力自将牙将素骄共谋逐出之薰奔州贬棣王府长史分司东都懿宗立召为太常少卿累擢吏部侍郎时数大赦阶正议光禄大夫者得荫一子门施防于是宦人用阶请荫子薰却之不肯叙宰相杜悰才其人拟判度支辞又拟刑部兼御史中丞固辞乃免久之进左丞性友爱纠族百口禀不充求外迁拟华州刺史辄留中为悻侍酬沮后以太子少师致仕莳松于廷号七松处士云
　　敬晦字日彰河中河东人进士及第辟山南东道节度府与马曙聨舍于是帅不政法制陵頽曙引大吏廷责之吏负兼军职不引咎走诉诸府牙将且十辈方杂语以申吏枉晦让诸将曰吏冒军名公等不能诘反引与为伍奈何众愧谢累擢諌议大夫武宗时赵归真以诈营罔天子御史平吴湘狱得辠宰相晦上疏极道非是不少回纵大中中歴御史中丞刑部侍郎诸道盐鐡转运使浙西观察使徙兖海节度使以太子宾客分司卒赠兵部尚书諡曰肃
　　韦博字大业京兆万年人取进士第寖迁殿中侍御史开成中回鹘入寇以符澈为河东节度使拜博为判官久之进主客郎中时诏毁佛祠悉浮屠主客博言令太防宜近中宰相李徳裕恶之防羌浑叛以何清朝为灵武节度使诏博副之擢右諌议大夫召对赐金紫因行西北边商虏彊弱还奏有防进左大夫为京兆尹与御史中丞嚣竞不平皆得辠下除博卫尉卿出为平卢节度使检校礼部尚书徙昭义卒年六十二赠兵部尚书
　　李景让字后已赠太尉憕孙也【按旧书憕赠司徒非太尉又考吴缜纠缪以李彭传言之景让乃彭之孙憕之曾孙旧书李憕传憕子彭彭子宏宏子景让则景让实憕曾孙此云憕孙未知何据】性方毅有守宝厯初迁右拾遗淮南节度使王播以钱十万市朝廷懽求领盐鐡景让诣延英亟论不可遂知名沈传师观察江西表以自副歴中书舎人礼部侍郎商华虢三州刺史母郑治家严景让自右散骑常侍出为浙西观察使母问行日景让率然对有日郑曰如是吾方有事未及行葢怒其不尝告也且曰已贵何庸母行景让重请辠乃赦故虽老犹加棰敕已起欣欣如初尝怒牙将杖杀之军且谋变母欲息众讙召景让廷责曰尔镇抚方靣而轻用刑一夫不寜岂特上负天子亦使百嵗母衔羞泉下何靣目见先大夫乎将鞭其背吏大将再拜请不许皆泣谢廼罢一军遂定入为尚书左丞拜天平节度使徙山南东道封酒泉郡男大中中进御史大夫寻拜西川节度使以病丐致仕或諌公亷洁亡素储不为诸子谋邪景让笑曰儿曹讵饿死乎辄还东都以太子太保分司卒年七十二赠太子太保諡曰孝元和后大臣有徳望者以居里显景让宅东都乐和里世称清徳者号乐和李公云
　　弟景温歴华州刺史以美政闻累迁尚书右丞卢携当国弟隐繇博士迁水部员外郎材下资浅人疾其冒无敢绳摘景温不许赴省时故事久废景温既举职时论韪之











　　钦定续通志卷二百六十八
　　钦定四库全书
　　钦定续通志卷二百六十九
　　列传
　　唐【六十九】
　　李渤　　　　裴潾　　　　李中敏
　　李甘　　　　刘蕡
　　李渤字濬之魏横野将军申国公发之裔父钧殿中侍御史以不能养母废于世渤耻之不肯仕刻志于学与仲兄渉偕隐庐山乆之更徙少室元和初户部侍郎李巽谏议大夫韦况交章荐之诏以右拾遣召渤上书谢昔屠羊説有位三旌禄万钟知贵于屠羊然不可使吾君妄施彼贱贾也犹能忘已爱君臣虽欲盗荣以济所欲得无愧屠羊乎不拜洛阳令韩愈遗书招之渤心善其言始出家东都朝廷有阙政辄附章列上元和九年讨淮西上平贼三术一曰感二曰守三曰战感不成不失为守守不成不失为战又上御戎新録乃以著作郎召渤遂起岁余迁右补阙以直忤防下迁丹王府谘议参军分司东都十三年上书言五事一礼乐二食货三刑政四议都五辨雠渤虽处外然志存朝廷表疏凡四十五献擢为库部员外郎防皇甫镈辅政务剥下佐用度而渤奉诏吊郗士美丧在道上言渭南长源乡户四百今才四十閺乡戸三千而今千它州县大抵类此推其敝始于均摊逃户十室五逃则未逃者五家摊税若抵石于井非极泉不止此聚敛之臣割下媚上愿下诏一赐禁止计不三年人必归于农夫农国之本本立而太平可议矣又言道路茀不治驿马多死宪宗得奏咨骇即诏出飞龙马数百给畿驿渤既以峭直触要臣意乃谢病归穆宗立召拜考功员外郎岁终当校考渤自宰相而下升黜之上奏曰宰相俛文昌值陛下即位用为辅弼安危治乱一以付之俛等不陈先王道德以沃君心又不举旧典以立敎化且政之兴废在赏罚俛等未闻奬一人使在官有所劝黜一人使尸禄有所惧邪正莫辨赏罚无章陛下比幸骊山宰相学士皆股肱心腹宜皆知之不先事以諌陷君于过俛与学士杜元頴等请考中下御史大夫李绛左散骑常侍张惟素右散骑常侍李益谏幸骊山郑覃等谏畋防得事君之礼请考上下崔元略当考上下前考于翚上下而翚以赃败请降中中大理卿许季同任翚者应考中下然顷陷刘辟弃家以归忠节明着考中中少府监裴通职修举考应中上以封母舍嫡而追所生请考中下奏入不报防渤请急冯宿领考功以考课止校岁中善恶而渤举旧事为褒贬且郎中校京官四品以下黜陟之由三品上为清望官岁进名听内考非有司所得专请如故事渤议遂废防魏博节度使田正表渤为副元頴劾奏渤狂躁卖直售召外交方镇不宜在朝出为防州刺史渤奏还信州移税钱二百万免赋米二万石废冗役千六百人观察使上状不阅岁迁江州刺史度支使张平叔敛天下逋租渤上言度支所收贞元二年流戸赋钱四百四十万臣州治田二千顷今早死者千九百顷若徇度支所敛臣惧天下谓陛下当大旱责民三十年逋赋臣刺史上不能奉诏下不忍民穷无所逃死请放归田里有诏蠲责渤又治湖水筑隄七百歩使人不病渉入为职方郎中进谏议大夫时敬宗晏朝一日羣臣立紫宸门外老病者几顿仆渤见宰相曰昨论晏朝事今益晩是谏官不能移人主意渤请出閤待罪防唤仗乃止退上疏言今日入閤陛下不时见羣臣羣臣皆布路跛倚夫跛倚形诸外则忧思结诸内忧倦既积灾衅必生又言左右常侍职规讽循黙不事若设官不责实不如罢之俄充理匦使建言事大者以闻次白宰相下以移有司有司不当许再纳匦妄诉者加所坐一等以絶冒越诏可时政移近幸纪律荡然渤劲正不顾患通章封无阙日天子虽防昬亦感寤擢给事中赐金紫服五坊卒夜鬬伤县人鄠令崔怒敕吏捕捽其一中人也释之帝大怒收送御史狱会大赦改元发以囚坐鸡竿下俄中人数十持挺乱击败面折齿几死既而囚皆释而不得原渤上疏曰县令曳辱中人中人殴御囚其罪一也然令罪在赦前而中人在赦后不寘于法臣恐四夷闻之慢倍之心生矣渤又诵言前神防军在幔城簒京兆进食牙盘不时治致宦人益横帝以问左右皆曰无之帝谓渤有党出为桂管观察使它日宰相李逄吉等见帝言母故宰相韦贯之姊年八十忧成疾帝始免犹夺其官至文宗乃用为懐州长史桂有漓水世言秦命史禄伐粤凿为漕马援讨徴侧复治以通餽后为江水溃毁渠遂废浅毎转饷役数十户济一艘渤酾浚旧道舟楫利焉逾年以病归洛太和中召拜太子宾客卒年五十九赠礼部尚书渤孤操自将不茍合于世人咸谓之沽激屡以言斥而悻直不少衰守节者尚之
