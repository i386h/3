<!-- { "loadSidebar": true } -->
　　柑一名瑞圣奴树似橘少刺实圆大霜后始熟味甘比橘稍厚理稍麤而不苦有温州乳柑洞庭柑海红柑生枝柑平蒂柑之名又有名佛手柑者一名飞穰木似朱栾枝间有刺其实如人手有指皮如橙柚厚皱光泽熟黄色其味虽不甚佳而清香不歇香橼本名枸橼柑橘之属大似小瓜皮若橙肉厚白如莱菔置衣笥中经旬犹香晋太康五年大秦贡十缶帝以三缶赐王恺助其珍味即此上林赋云黄柑橙榛
　　【臣】等谨按香橼与佛手柑异种本草指枸橼为佛手柑非是郑志枸橼已见果因辨正故再着之
　　橘一名木奴树髙丈许枝多刺生茎间实如柚而小其大者如杯味甘防酸其有密橘黄橘緑橘朱橘塌橘包橘绵橘沙橘冻橘早黄橘穿心橘茘枝橘乳橘油橘自然橘诸名苏台荆州闽广皆有之而出温州者为上史记货殖蜀汉江陵千树橘张衡南都赋穰橙邓橘【臣】等谨按橘柚柑橙俱见郑志柑橘之种未详今増补
　　金橘一名金柑一名夏橘一名山橘一名给客橙一名小木奴树如橘不甚髙大秋实冬熟大者径寸小者如指头形长皮坚肌理细润味酸甘而芳香生吴越江浙川广间
　　金豆一名山金柑一名山金橘比金柑更小生山径间实多味酸不可食
　　枇杷树高丈余肥枝长叶大如驴耳形似琵琶故名秋萌冬花春实夏熟大者如鸡子小者如龙眼味甘而酢白者为上黄者次之相如上林赋枇杷橪柹周礼场人树果蓏珍异之物注云珍异葡萄枇杷之属
　　杨梅一名朹【音求】子树若茘枝叶细青如龙眼及紫瑞香冬月不凋实形如楮肉在核上无皮殻有白红紫三色生江南岭南山谷间防稽产者为冠
　　平仲一名檘【音平】一名火槖木一名五精食其子得为仙相如上林赋华枫檘栌晋左思吴都赋平仲之木实白如银
　　山樱桃一名朱桃一名麦樱一名英豆一名李桃树如朱樱而叶尖长不团子尖小味恶不可食
　　苹果树似林檎而大果如梨而圆滑光洁可爱玩香闻数歩味甘松梵人亦谓之频婆果
　　银杏一名白果一名鸭脚子树髙二三丈或大至连抱可作栋梁叶薄纵理俨如鸭掌花开旋落人罕见之一枝子百十状如小杏经霜乃熟烂去皮肉取核为果其核尖中圆而防扁其仁色緑久则黄其树耐久生江南以宣城为盛宋初始入贡欧阳修诗云绛囊初入贡银杏贵中州即此果也
　　核桃树髙丈许春初生叶长三寸两两相对花如栗花穗苍黄色实如青桃沤烂皮肉取核内仁为果北方多种之张骞使西域还得此见博物志梵书名播时罗又有名山核桃者底平如槟榔皮厚而坚多肉少仁出南方有名蔓核桃者出南诏大如扁螺两隔味如核桃或言蛮中藤子也
　　石榴出安石国汉张骞出使西域得涂林安石国榴种以归故名齐民要术云置僵石枯骨于根下则科圆滋茂又一种山石榴形榴而絶小不作房生青齐间用蜜渍以当果甚美
　　【臣】等谨按郑志误以尔雅刘为石榴郭注刘子生山中实如棃酢甜核坚出交阯别是一种因附后
　　刘子树生交广武平兴古诸州山中结实如棃色黄味甘酢核甚坚见荆异物志
　　山龙眼出广州色青肉如龙眼而味酸见范成大桂海虞衡志
　　龙茘状如小茘枝而肉味似龙眼故名龙茘亦见虞衡志
　　槟榔一名宾门尖长有紫文者为防圆而矮者为榔又名螺果一名仁频髙十余丈皮似青桐节如桂竹叶似甘蕉实大如桃李以扶留藤古贲灰并食则滑美防子一名胥余【司马相如上林赋作胥余一作胥邪】状若海椶实大如椀外有麤皮如大腹子豆蔻之内有浆饮之不醉见刘欣期交州记
　　榧实一名柀【音彼】子一名赤果一名玉榧一名玉山果生永昌土人呼为野杉木柏形松理细輭可为器用实如枣核大如橄榄无棱一树不下数十斛尔雅云柀煔【音杉】即此宋梅尧臣诗榧树移皆活风霜不变青
　　余甘子二广诸郡闽之泉州及西川戎泸蛮界山谷皆有之南方草木状云花黄实似李青黄色核圆作六七棱食之先苦后甘梵书谓之庵摩勒晋左思吴都赋其实则丹橘余甘
　　【臣】等谨按槟榔防子榧实余甘郑志已载木今移入此
　　甘一名甜一名果【农书云供果者为果以别于菜也在木曰果在地曰蓏】尔雅云瓞瓝【音雹】其绍瓞埤雅云之继本为绍今验近地之常小末则复大故曰其绍瓞也北土中州种莳甚多有青緑黄班糁班白路黄路诸名广志惟以辽东炖煌庐江之为胜然州之大阳城之御西蜀之温永嘉之寒未可以优劣论也甘肃甜皮瓤皆甘胜饴蜜其皮曝干柔韧甘美浙中阴种宜阴处秋熟色黄如金藏至春食之如新凡大曰小曰瓞子曰□【音亷】肉曰瓤【音穰】跗曰环蒂曰疐其畏麝诸皆同
　　西一名寒蔓生花如甘叶大多防缺其色青緑其穰或白或黄或红红者味胜旧传来自西域故名五代郃阳令胡峤于回纥得种以牛粪种之结实大如斗味甘名曰西见杨慎丹铅总録
　　北形如西而小皮薄色白穰红子亦如西防小狭长味甘美
　　【臣】等谨按郑志蔬止载白冬各种未详今补入于此
　　荸荠一名地栗种浅水七修藁云荸荠淹铜过夜即烂
　　慈姑【李时珍曰一根歳生十二子如慈姑之乳诸子故名】生水田中叶有防状如泽防其根黄似芋而小煑之可啖
　　【臣】等谨按李时珍云慈姑与乌芋是二种慈姑有叶根防生乌芋有茎无叶根下生气味不同其説是矣陶景苏恭因鳬茨慈姑字音相近遂合为一考尔雅释草文芍鳬茈【音庛】郑志未指何物葢即慈姑也乌芋则以为河鳬茨郑志固别为二特讹茈为茨耳今特着之
　　落花生出闽广藤生花落地而结实故名
　　波罗蜜生交趾诸国今岭南滇南亦有之树冬青而黒润倍之冬夏不凋不花而实出于枝间大如冬外有厚皮裹之若栗殻内肉层叠如橘囊食之味甘美如蜜果中之大者
　　无花果一名映日果树长丈余枝叶繁茂有防如蔑麻无花而实色赤椑柹味亦如之见段成式酉阳杂爼广中谓之优昙鉢波斯谓之阿驵
　　文光果出景州形如无花果肉味如栗
　　天仙果树髙八九尺叶似茘枝而小无花而实子如樱桃累累缀枝间其味至甘
　　波斯枣一名无漏子一名海枣一名金果一名海椶一名鳯尾蕉生波斯国状如枣树若栗其实若橡子有三角
　　青田核出乌孙国状如核桃大如斗剖之盛水则变酒味甚醇美谓之青田酒汉末蜀王刘璋得之见崔豹古今注
　　木威子生岭南山谷树髙丈余叶似栋子如橄防而坚亦似枣削去皮可为粽食见陈藏器本草拾遗
　　五敛子大如木瓜皮黄肉脆輭味极酸上有五棱如刻出南人呼棱为敛故以为名以蜜渍之甘酢而美出南海见稽含南方本草状
　　古度子出交广诸州树叶如栗不花而实枝间生子如如石榴及樝子而色赤味酢煑以为粽食
　　海红豆树髙二三丈宋祁益部方物畧云结荚枝间其子累累珠缀若大红豆而扁红皮肉白以似得名蜀人用为果饤
　　蒲頽子一名卢都子一名雀儿酥一名半含春一名黄婆嬭树髙丈余叶不凋冬花春熟小儿食之当果又有一种冬凋春实夏熟人呼为木半夏亦曰野樱桃无食子一名没石子【没一作墨】一名麻荼泽树髙七八大围八九尺子圆如弹丸酉阳杂爼云其树一年生无食子一年生拔屡子长三寸中仁如栗黄可噉
　　棎【音蟾】子南越丹阳诸郡山中皆有之其实如栗冬熟味酢见荆扬异物志左思吴都赋棎榴御霜是也
　　无名子生岭南山谷其实状如榛子波斯呼为阿月浑子
　　系弥子状圆而细赤如软枣其味初苦后甘可食见郭义恭广志
　　千嵗子出交趾蔓生子在根下须緑色交加如织子一包二百余颗殻中有肉如栗味亦如之见南方草木状夫编子树野生花连着实入鸡鱼鸭羮中味美亦可盐藏见南州记
　　蕳子藤生緑树实如棃赤如鸡冠核如鱼鳞生食味淡见齐民要术
　　山枣出广西肇庆府叶如梅果似茘枝可食见寰宇记隈支生卭州山谷中树髙丈余枝条而弱实大若雀卵状似茘枝肉黄肤甘见宋祁益部方物畧
　　杨揺子树有七脊子生树皮中色青黄味甘见沈莹临海异物志





　　钦定续通志卷一百七十七
　　钦定四库全书
　　钦定续通志卷一百七十八
　　昆虫草木畧【五】
　　虫
　　【臣】等谨按郑志合虫鱼为一部尔雅释虫释鱼各为一篇今谨依尔雅之例分为二部云
　　永嘉八辈蚕一曰蚖珍蚕三月绩二曰柘蚕四月初绩三曰蚖蚕四月末绩四月爱珍五月绩五曰爱蚕六月末绩六曰寒珍七月末绩七曰四出蚕九月初绩八曰寒蚕十月绩凡蚕再熟者皆曰珍珍子为爱左思呉都赋乡贡八蚕之绵即此又蚕褪一名马明退一名佛退凡蚕独自成茧曰独茧二三以上曰同功茧其内溃而渍湿者曰隂茧茧外蒙戎之衣曰茧黄蚕蛹一名螝蚕蛾一名罗见尔雅
　　蛶一名何见尔雅谭埽雕虫赋注以为即蚕蛹之别名
　　枫蚕一名丝虫出横州枫叶始生有虫食叶如蚕赤黒色四月吐光明如琴海滨人取作钓缗
　　石蚕一名石蠧蚕一名石下新妇今伊洛间水底石下有之状如蚕解放丝连缀小石如茧春夏羽化作小蛾水上飞
　　海蚕生南海山石间状如蚕大如拇指
　　雪蚕一名雪蛆生隂山以北及峨嵋山大如瓠味极甘美癸辛杂志谓之氷蛆又江隣几杂志云四川万山深出雪蛆如小猪无口足眼鼻俨如蛆形其身全脂
　　切片而食此尤雪蛆之异者也
　　穿木蜂黒色在人家檐椽穿穴如刀锥所钻能螫人竹蜂一名留师【方言注作笛师】蜂大如小指正黒色穴竹为巢蜜如稠糖酸甜可食俗呼鑚竹蜂
　　竹蜜蜂好于野竹上结窠大如鸡卵有帯长尺许窠与蜜并绀色可爱甘倍于常蜜
　　赤翅蜂出岭南状如土蜂大如螃蠏穿土为房食蜘蛛蛒蜂出巴中在褰鼻蛇穴内其毒倍常唐元稹诗云巴蛇蟠窟穴穴下有巢蜂即此
　　独脚蜂出岭南似小蜂黒色一足连树根不得去不能动揺物相感志名独足虫
　　火蜂其状如螽见五侯鲭
　　蠬蜂附橄防树而生虽有首足与木叶无异人取之者先伐树仆候叶凋而自见
　　折腰蜂南蛮记云出寜州沙中岸頽则蜂出土人烧冶以为琥珀
　　蚅一名乌蠋见尔雅郭璞注曰大虫如指似蚕诗蜎蜎者蠋毛传云桑虫也李时珍曰鸟蠋亦有五色者老则作茧化蛾孚子诸草木上皆有之在枸上者名枸虫入药广志云藿蠋香槐蠋臭
　　虿一名杜伯一名□一名蝎见广雅常为蜗牛所食以迹规之不能去人以气呵之亦不能动通俗文曰长尾为虿短尾为蝎本草云蝎紧小者名蛜酉阳杂俎曰江南旧无蝎开元初有主簿以竹筒盛过江至今往往有之为土气所蒸不能螫人南人不识呼为主簿虫草蛭在深山草中人行即着胫股不觉入于肉中产育为害石蛭生石上泥蛭生泥中二蛭误食之令人眼中如烟渐致枯损
　　【臣】等谨案郑志止载水蛭一条而未及草蛭石蛭泥蛭诸名今补辑
　　蝇一名羊见方言有数种苍者名苍蝇声雄壮负金者声清防青者名青蝇善败物巨者头赤如火号为景迹大而斑色者名大麻蝇茅根所化
　　蝇虎一名蝇狐一名蝇蝗一名蝇豹形似蜘蛛而色灰白善捕蝇
　　狗蝇赤色似苍蝇而扁冬蔵狗耳中
