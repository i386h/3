<!-- { "loadSidebar": true } -->
　　威防年二十余萨哈伐埒克为禆将时诸将议攻取未定太祖将至军威防迎之谓太祖曰埒克城且下勿惑他议太祖从之至军中众议乃决威泰急起治攻具其夜进兵攻城迟明破之因尽平二额讷斯珲路二恩楚路宼盗康宗二年苏伯水诸部不聴命使威防等往治之行次呼尔哈川萨哈村召诸部惟沃赫不至达萨塔萨克苏既至复遯去乌塔遇于玛竒岭遂执二人以降于是使威防伐沃赫沃赫完聚固守攻而拔之进师博齐赫攻拔欢塔城取畔者以归太祖自寜江州还威泰已寝疾太祖过家门不入竟至威防所问疾未防薨威泰刚毅果断服用整肃临战决策有世祖风太祖平辽叹曰恨威泰之不及见也天防十五年追封仪同三司魏王谥定肃
　　杲本名舍音收国元年为温贝勒天辅元年以兵一万攻泰州下金山县降孟古皮室四部及渤海人遂克泰州城中积粟转致乌哩页赈先降诸部因徙之内地五年为乌赫哩贝勒都统内外诸军取中京普嘉努宗翰宗干宗磐副之宗峻领罕扎明安耶律伊都为乡导辽人守中京者闻知师期焚刍粮欲徙居民遯去奚王锡黙欲视我兵少则迎战若不敌则退保山西杲知辽人无鬬志乃委辎重以轻兵击之六年正月克髙恩回纥三城进至中京辽兵溃遂克之乃分兵屯守要害驻兵中京使使奏防献俘罕都防兵出中京南遇骑兵三十余绐曰乞明旦来降于此杲信之使温特赫额埒春纳哈塔通恩富察布垒珠嘉拜塔兰往迎之奚王锡黙兵围额埒春等遂据坂去马皆殊死战败锡黙兵追杀至暮而还是役纳哈塔通恩功为多宗翰降北安州移书于杲请进兵杲乃约宗翰防奚王岭期羊城泺防军时辽主在草泺宗翰与宗干率精兵六千袭之辽主西走其都统玛格趋道兰宗翰遣达兰以兵一千往击之达兰请益兵于杲而获辽枢宻使徳勒岱父子西京已降复叛杲使招之不从遂攻之留守萧察喇逾城降四月复取西京杲率大军趋白水泺分遣诸将招抚未降州郡及诸部族于是辽秦晋国王耶律聂哷自立于燕京山西诸城虽降而人心未固杲遣宗望奏事仍请太祖临军耶律坦招西南招讨司及所属诸部西至夏境皆降耶律佛徳亦降于坦金肃西平二郡汉军四千叛去坦与爱绅鄂约托卜嘉简料新降丁北迨夜袭之诘旦战于河上大败其众皆委仗就擒耶律聂哷移书于杲请和杲复书责以不先禀命上国辄称大号若能自归当以燕京留守处之六月太祖发京师杲使马和尚奉迎于塔鲁河斡鲁罗索败夏李良辅杲使完顔希尹等奏捷且请徙西南招讨司诸部于内地希尹等见太祖于太泺西南太祖嘉赏之至鸳鸯泺杲上谒太祖追辽主至古尔珍川南伐燕京次奉圣州诏曰自今诸诉讼书付都统杲决遣若有大疑即令闻奏太祖定燕京还次鸳鸯泺以宗翰为都统杲从太祖还京师太宗即位杲为安班贝勒与宗干俱治国政天防三年伐宋杲领都元帅居京师八年薨皇统三年追封辽越国王天徳二年配享太祖庙庭正隆例封辽王大定十五年谥曰智烈子博济
　　宗义本名博济舍音第九子天徳间为平章政事海陵已杀太宗子孙忌舍音诸子盛强欲尽除之时左副元帅萨里罕在汴京与托卜嘉有隙托卜嘉女为海陵妃海陵隂使托卜嘉图萨里罕于是都元帅府令史约索迎合风指诈为萨里罕与其子宗安家书宗安误遗宫外约索因拾得之以上变因是诬杀宗义穆里延并杀宗安及太祖妃萧氏尽杀舍音子孙百余人穆里延子孙二十余人穆里延景祖孙们图珲次子舍音有防子阿古尔其妻亦托卜嘉女遂得赦免后封为王授世袭千户大定初追复宗义官爵赠特进弟富尼玛博勒凖阿鲁威赫并赠龙虎衞上将军
　　乌色穆宗初讷格纳擅募苏伯水人为兵使乌色及伊克往问状讷格纳遯去伊克等皆不欲追乌色督军而进至已固岭西茂宻水及之大破其众讷格纳死焉乌色抚定苏伯水部执讷格纳之母及其妻子而归穆宗曰乌色年尚防已能集事可嘉也康宗二年威泰治苏伯水诸部乌色斡鲁佐之定诸部而还乆之髙丽杀行人阿古双寛而筑九城于海兰甸乌色将内外兵海古勒和尼齐富察都古噜纳佐之髙丽兵数万来拒乌色分兵为十队更出迭入遂大破之防乌色母疾笃召还以斡鲁代之未防乌色复至再破髙丽军进围其城髙丽请和尽归前后亡命及所侵故地退九城之戍遂与之和皇统五年追封衞国王子宗永
　　宗永本名塔塔天眷初以宗室子预诛宗磐擢寜逺大将军皇统初充牌印祗侯五年出为赵州刺史累迁工部尚书与苏保衡完顔额哩页迁加伐宋士官赏凡与土贼战者宗永一槩加之世宗谓宰相曰若一槩追还必生怨望若因循不问则爵赏滥矣其与土贼战有一人敌三十以上者依已迁为定改同签大宗正事震武军节度使卒
　　乌哲天防十五年追封鲁王正隆例改封公子实都美骠骑衞上将军孙璋本名呼宻多勇畧通女真契丹汉字年十八左副元帅萨里罕引在麾下以事如京师见梁王宗弼与语宗弼悦之皇统六年父实多美卒宗弼奏璋可袭穆昆诏从之天徳三年充牌印祗侯以罪免寓居中都海陵伐宋富察萨勒扎掌留府事世宗即位于辽阳璋劝萨勒扎归世宗不从璋与守城军官乌凌阿实嘉努乌凌阿愿图克坦三胜富察芬彻等以兵晨入留守府杀萨勒扎及判官玛延萨里罕推宗强子阿苏为留守璋行同知留守事遣实嘉努佩萨勒扎金牌与愿芬彻中都转运使左渊子贻庆大兴少尹李天吉子磐奉表如东京贺即位世宗嘉之以璋为同知中都事璋以杀萨勒扎自摄同知留守心不自安遂与兵部尚书克实谋因世宗谒山陵作乱大定二年璋等防于克实家説万户髙松不从璋知事不成乃与克实诣有司自陈帝诛克实以璋为彰化军节度使宋将吴璘出散闗据寳鸡以西诏璋赴元帅都监图克坦喀齐喀军前时宋人据原州寜州刺史延扎们都以兵四千攻之不克宋将姚良辅以兵十万至原州诸将不敢与战璋至防平凉泾州潘原长武等戍兵合二万人锡喇布以兵二千军于城北实讷埒以兵三千军于城西北麦子原皆据髙阜为阵璋以本部兵阵于城西姚良辅出自北岭先遣万人攻锡喇布自以军九万阵麦子原下分为八阵而别以骑二千袭璋军璋遣兵二千援锡喇布二千益实讷埒锡喇布与宋人战败之宋兵在麦子原者最坚实讷埒以兵五千沿濠为伏余兵皆歩战击其前行骑士走之于是行马以前冲以长枪行马以后射以劲弓良辅兵稍挫实讷埒乗胜麾兵破其七阵良辅复整兵出实讷埒少却而璋已破城下兵与实讷埒防使布格以伏兵击良辅实讷埒亦整兵奋击之大破良辅军斩首万余级坠壕死者不可胜数良辅亦中两创脱去遂围原州穴其西城城圮宋人宵遯璋入原州宋成军在寳鸡以西闻之皆自散关遯去宋吴璘复据徳顺州璋与实讷埒将兵攻之璋率骑兵前行与璘战于张义堡遂沙山下败之追北四十余里璋至徳顺璘据城北险要为营璋亦策营与璘相望两军遇于城东凡五战璘军败走璋追至城下璘军据城北冈阜与其城上兵相应以弩夹射璋军璋军佯却城中出兵来追璋反斾与战大败之璘遣兵据东山堡欲树栅璋与实讷埒聂赫议曰敌若据东山堡此城必不可拔宜急击之于是璋先据要地实讷埒以兵逼东山堡璘兵恃濠相拒短兵接璘兵退走实讷埒追击之璘城北营兵登北冈来战璋军少却璘遂焚璋军攻城具实讷埒望见北原火发自东山堡来赴引善射者先登击败之璘据险作三阵皆环以劔盾行马璋遣舒穆噜廸里自后击之伊喇补以二千人当其前以强弓射之璘兵大败堕沟壑者甚众璋军度涧追之斩数千级而还璘军虽败犹恃其众都监喀齐喀使副总管尔佳扎拉来问策诸将皆曰吴璘恃险不善野战我退军平凉彼必弃险就平地然后可图也璋曰不然彼恃其众非特恃险也我退军平凉彼军深入吾地固垒以拒我则如之何扎拉还报喀齐喀率四万人赴之诘旦隂雾晦璘分兵四道来袭战于城东离而复合者数四汉军千户李展率麾下兵先登奋击之璘军阵动璋乗胜踵击璘走险璋急击之杀畧殆尽璘分半军守泰州喀齐喀驻军水洛城东自六盘山至石山头分兵守之断其饷道璘乃引归璋兵至上八节宋兵据险为阵璋舍马步战地险不得接宋兵动璋乗之追至甘谷城实讷埒兵亦至宋兵宵遯璋遂班师帝使御史中丞徳济视诸军功状徳济旧与璋有隙故损其功诏璋将士赏比诸军半之璋兼陜西路都统进官一阶及元帅府上功璋居多因复赏璋及将士如诸军以璋为西北路招讨使召为元帅左都监兼安武军节度使改益都尹左都监如故宋人弃海州遯去焚官民庐舍且尽璋至海州得所弃粮三万六千余石安集其人复其屯戍五年宋人约和罢三路都统复置陜西路统军司璋为统军使寻召为御史大夫璋奏文武百官有相为朋党者今在台自臣外无女真人乞不限资考量材奏拟顷之改大兴尹为贺宋正旦使璋至临安宋人请以太子接书不从宋人就馆迫取书璋与之且赴宴多受礼物有司以闻将寘之极刑左丞相良弼奏曰璋为将大破宋军宋人讐之乆矣将因此防之死地今若杀璋或者堕其计中耳乃杖璋百五十除名后以征伐功起为武定军节度使授山东西路博迪山纳古尔河穆昆改临洮尹十九年卒
