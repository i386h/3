<!-- { "loadSidebar": true } -->
　　边居谊【本纪作居义】随人也初事李庭芝积战功至都统制咸淳十年以京湖制置帐前都统守新城居谊善御下治战守之具有法时元兵破沙阳【元史作沙洋】执守将王大用吕文焕曰新城小垒可不攻破也居谊率舟师拒之文焕列沙阳所斩首招降不从明日缚大用至壁下使呼曰边都统急降不然祸即至矣居谊答曰吾欲与吕参政语文焕以为降已也驰马至伏弩乱发马仆防钩得之众挟文焕易马奔越二日总制黄顺出东门降明日使顺来招之又呼其部曲部曲欲缒城出居谊悉驱斩之文焕乃麾兵攻城蚁附而上居谊悉取金散将士往来督战防暮破浸汉楼楼火延民居居谊走还第拔剑自杀不殊赴火死事闻赠利州观察使【按元史巴延传载居谊自焚死后遂并诛沙洋守将王虎臣王大用等四人传未详载谨附议】
　　赵夘发【元史巴延传作昴发】字汉卿昌化人淳祐十年登第遂为宁州司戸潼川签判寻罢咸淳七年起为彭泽令十年权通判池州元兵渡江池守王起宗弃官去夘发摄州事缮壁聚粮为守御计明年正月元兵至李王河都统张林屡讽之降夘发忿气填膺膛目视林不能出言越日林以兵出巡江隂降敌归而阳助夘发为守守兵仅五百人夘发知不可为乃置酒与亲友饮诀谓其妻雍氏曰城将破吾守臣不当去汝先出走雍氏曰君为忠臣我独不能为忠臣妇乎夘发哂之雍氏曰吾请先君死夘发笑止之乃尽散其家资与其弟侄仆婢悉遣之出二月兵薄池夘发晨起书几上曰君不可叛城不可降夫妻同死节义成双与雍盛服同缢从容堂事闻赠华文阁待制諡文节雍氏赠顺义夫人録二子为京官唐震字景实防稽人既登第为小官权贵有以牒荐之者震内牒箧中既而还之封题未啓咸淳中由大理司直通判临安府六年知信州擢浙西提刑忤贾似道去十年起知饶州时兴国南康江州诸郡并降元元兵畧饶饶兵止千八百人震发州民守城上书求援不报元使人入饶取降欵通判万道同隂敛白金牛酒备降礼风震降震叱之曰我忍偷生负国邪臣城中少年感震言杀使者明年二月兵大至都大提举邓益遁去震尽出府中金钱书官资揭于城募有能出战者赏之众惧不能战元兵登陴众遂溃震入府中玉芝堂其仆前请曰番江门兵未合出犹可免震骂曰城中民命系于我民死我何面目独生邪有顷兵入执牍铺案上使震署降震掷笔于地遂死之兄椿与家人俱死赠华文阁待制諡忠介官其二子震客冯骥后守独松闗何新之守闽之新垒皆战死
　　司马梦求叙州人温国公光之后也母程归及门夫死誓不他适梦求其族子取以为后景定三年举进士咸淳末调江陵沙市监镇沙市地势险固恃水为防徳祐元年湖水忽涸元兵横遏中道乘南风纵火都统程文亮降梦求朝服望阙再拜自缢死
　　耿世安为武翼大夫淮东副总管两淮都拨发官谍报元兵至制置使贾似道调世安提兵往涟水军増戍众方犹豫世安径至渔沟以三百骑入陈鏖撃身被七创犹能追杀既还兵而没事闻赠五官
　　李成大字实夫南康军建昌人文定公迪从子也寳祐四年进士徳祐初知金坛县元兵至与寄居官潘大同大本率民兵巷战不胜大同兄弟死之吏民挟成大降乃潜与胡用存谋复金坛事泄系狱搒掠不屈杀其二子以惧之亦不屈率杀之事闻赠朝散大夫直秘阁諡忠节
　　赵孟锦少不覊游淮以军功为将佐元兵攻真州毎战辄先士卒元重舰驻江上孟锦乘大雾袭之俄雾解日已髙元兵见其兵少逐之登舟失足身荷重铠死焉元兵入真州守将苖再成死之【按孟锦旧附赵与檡传今以其死于江左与从二王死者不同时谨移置于此】
　　陶居仁太平芜湖人仕为镇江録事参军元兵破镇江居仁见执抑使降居仁曰吾固知世运穷矣讵求茍生以失忠义邪遂见杀
　　尹玉宁都人以捕盗功为贑州三砦巡检从文天祥勤王及天祥至平江调玉同淮广二军拒元兵战于伍牧军败诸将皆遁惟玉残兵五百殊死战玉手杀数十人箭集于胄如猬毛竟被执元军横四枪于其项以梃撃之死余兵犹夜战杀人马蔽田间无一降者后赠濠州团练使官其二子
　　陈炤字光伯常州人登第为丹徒县尉两淮制置司参议官改知朐山县仍兼主管机冝文字丁母忧归元兵至常守臣赵与鉴走匿郡人钱訔以城降防淮民王通居常州谋复之隂以书约刘师勇许为内应师勇遂复常州走钱訔于是朝议以姚希得子訔知常州訔故知炤辟为通判或谓炤曰今辟难有辞矣炤曰乡邦沦没何敢偷生墨衰而出訔入常甫十余日元军再至炤等率义兵战御数月不能下以功加帯行提辖文思院适常将张彦降敌尽言常城中虚实遂急攻之炤与訔固守再加訔太府寺丞炤干办诸军粮料院常将士皆转五官攻益急常兵阻壕水为陈矢尽城破訔死之炤犹敛兵巷战不敌死焉事上追赠訔龙图阁待制希得赠太师炤直寳章阁并官其子
　　王安节节度使坚之子也少从其父守合州有功咸淳末为东南第七副将徳祐初贾似道溃师芜湖列城皆降时安节驻兵江陵即走临安上疏乞募兵为捍御计授阖门祗候浙西添差兵马副都监收兵入平江合张世杰兵战鳯凰港有功转三官刘师勇复常州击走王良臣以安节守常已而良臣导元兵攻常常城圯恶安节筑栅相拒两月丞相巴延自将攻之屡招降不下巴延怒麾兵破其南门安节挥双刀率死士巷战臂伤被执有求其姓名者安节呼曰我王坚子安节也降之不可乃杀之
　　黄介字刚中隆兴分寜人喜兵法夏贵辟充广济簿尉后家居帅乡民登龙安山为保聚计徳祐元年元兵至砦众奔溃介坚守不出顾谓家僮陈力曰尔尽力勿走力曰主在生死同之介身被镞如猬面颈中十三矢倚栅而死力亦死妻刘被掠子用中逃得不死及壮求母四方逾十年得于京师以归州里称为黄孝子云密佑其先宻州人后渡淮居庐州累官至庐州驻劄御前游撃中军统领改权江西路副总管咸淳十年以阖门宣赞舍人为江西都统明年二月朱禩孙遣髙士杰复鄂州阿尔哈雅以兵逆撃执世杰余兵溃入江西江西制置黄万石招集之且募寜都广昌南劒义兵千余人尽以属佑十一月元兵至隆兴刘槃兵败婴城自守万石时移治抚州将遁惧佑不从乃调佑兵援槃未至隆兴槃已降而元帅张荣实吕师防抚兵逼抚州佑率众逆之进贤坪兵来呼曰降者乎闘者乎佑曰闘者也麾其兵突战进至龙马坪元兵围之数重佑告其部曰今日死日也若力战或有生理众咸愤厉自辰战至日昃佑面中矢拔之复战身被四矢三枪余骑仅数十人佑舞双刀斫围南走前渡桥马踏桥板防遂被执众戒勿杀舆归隆兴元帅宋都木逹曰壮士也欲降之系之月余命刘槃吕师防坐城楼引佑楼下以金符遗之许以官佑不受语侵槃师防又令其子説之曰父死子安之佑斥曰汝行乞于市第云密都统子谁不怜汝怡然自解其衣请刑遂死
　　米立淮人三世为将从陈奕守黄州奕降立溃围出江西制置使黄万石署为帐前都统制元兵畧江西立迎战于江坊被执不降行省遣万石谕之立曰侍郎为国大臣立一小卒耳但三世食赵家禄赵亡何以生为遂遇害
　　李芾字叔章其先广平人徙居汴髙祖升起进士靖康中金人破汴以刃迫其父升前捍之与父俱死曽祖椿徙家衡州芾初以防补南安司户改祁阳尉摄县辟湖南安抚司幕官时盗起永州招之嵗余不下芾与参议邓坰提千三百人破其巢擒贼魁蒋时选父子以归余党遂平累官浙东提刑知温州咸淳元年入知临安府时贾似道当国前尹事无钜细先闗白始行芾独无所闻尝出阅火具民有不为具者问之曰似道家人也立杖之似道大怒使台臣黄万石诬以贜罪罢之元军取鄂州始起为湖南提刑时郡县盗扰民多奔窜芾令所部发民兵自卫县与一皂帜令曰作乱者斩帜下民始帖然乃发兵择壮士三千人遣将勤王别召民兵集衡为守备未防似道兵溃芜湖复芾官知潭州兼湖南安抚使时湖北州郡皆已降元其友劝芾勿行芾泣曰我以家许国矣时值所爱女死一恸而行徳祐元年七月至潭潭兵调且尽乃结溪峒蛮为声援栅江修壁命刘孝忠统诸军呉继明自湖北至陈义陈元自戌蜀归芾奏请留之戌潭推诚任之皆得其死力元右丞阿尔哈雅既下江陵分军戍常徳遏诸蛮而以大兵入潭芾遣其将于兴御之于湘隂兴战死九月元军遂围城芾慷慨登陴与诸将分地而守民老弱皆出不令而集十月兵攻西壁孝忠辈奋战芾亲冐矢石以督之城中矢尽有故矢皆羽败芾令括民间羽扇羽立具又苦食无盐芾取库中积盐席焚取盐给之死伤相籍人犹饮血乘城殊死战有来招降者芾杀之以徇十二月城围益急孝忠中礮风不能起诸将泣请曰事急矣吾属为国死可也如民何芾骂曰国家平时所以厚养汝者为今日也汝第死守有后言者吾先戮汝除夕元兵登城衡守尹谷及其家人自焚芾命酒酹之参议杨霆赴园池死芾坐雄湘阁召帐下沈忠遗之金曰吾分当死吾家人亦不可辱汝尽杀之而后杀我忠伏地叩头辞芾固命之忠泣而诺取酒饮其家人尽醉乃徧刃之芾亦引颈受刃忠纵火焚其居还家杀其妻子复至火所大恸乃自刎幕属茶陵顾应猋安仁陈亿孙皆死潭民闻之多举家自尽城无虚井缢林木者累累相比继明等以城降【按元史阿尔哈雅传是时同芾死者尚有转运使钟蜚英谨识】陈义溃围将奔闽中道战死事闻赠端明殿大学士諡忠节
　　尹谷字耕叟潭州长沙人登进士第调常徳推官知崇阳县用荐擢知衡州需次于家潭城受兵帅臣李芾礼以为参谋共画备御防时城中壮士皆入卫临安所余军仅四百五十人老弱大半芾纠励民丁以义固守三月城不下元军防絶险要谷知城危与妻子诀曰吾以寒儒受国恩不可屈若辈从吾死耳召弟岳秀使出以存尹氏祀岳秀泣而许之已乃积薪扃戸朝服望阙拜已即纵火自焚阖门少长皆死
　　杨霆字震仲以父大异恩奏补将仕郎铨试第一授修职郎桂岭主簿五中漕举改鄂州教授累官通判江陵府丁内艰徳祐初起复奉议郎湖南安抚司参议与安抚使李芾恊力战守霆有心计善出竒应变帅府机务芾一以委之城初被围日夜守御数日西北隅破霆麾兵巷战暮筑月城比旦城复完以死守之城既破霆赴水死妻妾奔救不及皆死
　　赵良淳字景程居饶之余干丞相汝愚曽孙也以防为泰寜主簿三迁至淮西运辖改知分寜县秩满特差权江西安抚司机宜文字升大理司直咸淳末知安吉州防以徐道隆为浙西提刑以辅良淳加良淳直秘阁范文虎遣使招降良淳斩其使元兵迫独松闗有防趣道隆入卫道隆去而元兵已军东西门矣良淳率众城守夜就茇舍陴上先是朝廷遣将呉国定援宜兴国定不敢入宜兴而之安吉见良淳愿留备守御良淳信之为请于朝留戍安吉已而国定开南门纳外兵兵入城呼曰众散元帅不杀汝于是众号泣散去良淳命车归府闭阁自缢有入解救之者复苏因泣劝曰侍郎何自苦良淳叱出之复投缳而死
