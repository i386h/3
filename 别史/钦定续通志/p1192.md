<!-- { "loadSidebar": true } -->
　　孙益不知其所以进宣和末以福州观察使知朔宁府被命救太原时敌势张甚或言不若引兵北云中彼之将士室家在焉所谓攻其所必救也益曰此策固善奈违君命因跃马冒围至城下张孝纯不肯啓门遂死之【按封有功编年载孙翊为金人所杀事与傅同张滙金国节要载孙翊为麾下所害事与传异而皆作孙翊本传作益恐误】初益在朔寜察郡入孙谷可用奏为掾属益出师属以后事益死敌骑来攻众议欲开闗迎之谷争弗得叹曰吾身已许国且不忍负孙公之托也或举刃胁之无慴容遂见杀
　　史抗济源人宣和末为代州沿边安抚副使金人围代急抗夜呼其二子稽古稽哲谓曰吾昔语用事者择帅增戍雁门以谋未形之患言不吾省今重围既固外援不至吾用六壬术占之明日城必防吾将死事汝辈能聼吾言当令家属自裁然后同赴义二子泣曰唯父命明日城果破父子三人突围力战死于城隅
　　蒋兴祖常州宜兴人之竒之孙也以廕累调饶州司録迁知开封府武阳县治为畿邑最靖康初金兵逼京师道过县或劝使走避兴祖曰吾当死于是与妻子留不去监兵与贼通斩以徇金数百骑来攻不克明日师益至死焉妻及长子相继死诏赠朝散大夫
　　张确字子固邠州冝禄人元祐中擢进士第徽宗即位应诏上书列上籍宣和二年召至京师青溪盗起确言此皆王民但庸人扰之耳愿下哀痛之诏省不急之务敢以花石淫巧供上者死抚绥胁附毋以多杀为功浃旬之间可以殄灭忤王黼意通判杭州摄睦州事以方略告诸将用其言盗平徙知坊汾解三州七年又徙隆徳府金兵围太原确表言河东天下根本安危所系若得秦兵十万人犹足以抗敌不然惟有一死报陛下耳书累上不报明年二月金兵至确乘城拒守或献谋自东城溃围出确怒叱曰确守土臣头可断歩不可移也乃战而死事闻赠述古殿直学士
　　李震汴人也靖康初金人逼京师震时为小校率所部三百人出战杀人马七百余已而被执金人曰南朝皇帝安在震曰我官家非尔所当问金人怒而脔割之肤肉垂尽犹骂不絶口
　　李涓字浩然驸马都尉遵朂曾孙也以廕为殿直召试中书易文阶至通直郎知鄂州崇阳县靖康元年京城被围羽檄召天下兵涓以所募六百鋭然请行而募士多市人不能军涓出家钱买牛酒激犒之即日引而东比过淮蒲圻嘉鱼二县之兵始至合而前至蔡敌游骑已集涓驰马先犯其锋歩卒防盾径进颇杀其骑且走涓乗胜追北十余里与敌遇飞矢猬集二县兵亟舍去涓创甚犹血战大呼叱左右负已遂死焉朝廷録其忠赠朝奉郎官其三子
　　黄友字龙友温州平阳人登进士第调永嘉瑞安二县主簿方腊窃发友同诸将所至收复婺防复作守留友摄兵曹为殄灭计友请徃谕之既次浦江贼望风解去复单骑次武义贼众持钉一榼置其前友正色叱之曰汝等何速死邪贼首李徳壮之亟麾退一境贴然通判澶州金人败盟郭药师以常胜军叛燕山响应友独出战躬犯矢石裂唇落齿钦宗初制置使詹度言友久服武事筹略过人丞相何防更荐之召对问视友唇齿破裂状为之称叹赉予甚渥进直徽猷阁制置司参谋官同种师中解太原围友遣兵三千夺榆次得粮万余斛明日大军进榆次十里而止友亟白师中此地三面受敌不利军不聼友仰天叹曰事去矣迨晓兵果四合益以鐡骑士卒奔溃敌执友谓曰降乎友厉声曰男儿死耳遂遇害帝书忠节传家四字旌其闾官其后八人王士言武举进士累立战功宣和初擢河东亷访使方腊为防冯熙载荐为东南第三将首解嘉兴之围靖康元年诏以浙西兵徃河东防秋金人攻泽州毕力扞御他将守城西南隅者防士言巷战而死赠拱卫大夫忠州围练使官其后五人
　　祝公明防州丽水入太原府孟县主簿靖康间金人逼河东令弃官去公明摄县事围守逾年城防不屈子陶为唐州司户中原失守陶亦死官所建炎中赠公明承事郎
　　刘士英宣和间为温州教授方腊防处州州人争具舟欲遁士英独奋身任责推诸生石砺为谋主分其地为八隅以钟为约令民闻钟声则趋所守堞未几贼来攻拒守凡四十余日官军既至贼溃去靖康初通判太原府金人入境师臣张孝纯欲避之士英率通判方笈将官王禀力止孝纯及城防禀赴火死士英持短兵接战死之笈在金因谐和使附书言二人死节【按钦宗纪载金人克太原副总管王禀通判王笈皆死之是笈乃与禀同时死节与本传所载互异】后刻石于温衢二州
　　李邈字彦思临江军清江人以父任为太庙斋郎初调安州司理用荐改京官擢通判河间府以迕蔡京童贯换右列由承议郎换庄宅副使知霸州为辽国贺正副使还贯将连金人夹攻契丹呼邈至私第使附已邈不从上书言契丹不可灭都转运使沈积中捃邈罪五十有三条鞫治一无所得乃以建神霄宫不如诏免官贯收复燕山奏邈知州改易州皆辞不赴叹曰国家祸乱自兹始矣金人逼京师诏趣入见邈慨然就道既至防姚平仲战不利京师震动帝问御敌奈何邈言胜负兵家之常第古未有和战不定而能成功者请以诸道兵畀种师道视敌为进退时耿南仲方主和议不合金人犹驻毛驼岗乃以邈为京城西壁守御使邈言姚平仲败绩而敌犹不敢留是畏我也不以种师道再战已失机防尚可尾其行及河半渡撃之议复格三上章致仕不允及金兵再至猝令守真定邈谕民出财共为死守又募民为勇敢数千人而新集之兵皆无闘志间道走蜡书上闻不报被围四旬城破邈巷战不克将赴井左右持之不得入执见斡里雅布胁之拜不拜以火燎其须眉及两髀亦不顾乃拘于燕山府乆之欲以邈知沧州笑而不答且説之曰天下强弱之势何常汝不以此时归二帝及两河地嵗取重币如契丹以为长利强尚可恃乎金人韪其言复命之降终不屈愤诋甚力至挝其口犹吮血噀之遂遇害髙宗时赠招化军节度使諡忠壮当邈之守真定也府路都钤辖刘翊【三朝北盟防编作刘竧】率众昼夜同心力拒城防犹集左右巷战已而其下稍亡去翊挺身溃围不得出乃之孙氏山亭中自缢死张克戬字徳祥侍中耆曾孙也第进士累官卫尉丞初克戬从弟克公为御史劾蔡京京再辅政修怨于张氏以微事黜克戬逾年起知祥符县宣和七年八月知汾州十二月金兵逼河东围太原太原距汾二百里遣将寜珠贝勒来攻纵兵四掠克戬毕力扞御数选劲卒挠敌营出不意焚其栅敌遂引去论功加直秘阁靖康元年进直龙图阁右文殿修撰太原不守克戬下令兵民曰太原既防吾固知亡矣愿与此城终始以明吾节诸君其自为谋皆泣不能仰视同辞而对曰公父母也愿尽死聼命乃益厉兵儆守身帅将士擐甲登陴虽屡却敌而援师讫不至十月朔金益万骑来攻愈急克戬度不得免手草遗表及与妻子遗书缒州兵持扺京师明日金兵从西北隅入杀都监贾亶克戬犹帅众巷战不利归索朝服南向再拜自引决一家死者八人事闻诏赠延康殿学士绍兴中谥忠确
　　阮骏兴化军人绍圣元年进士为河南府少尹金人入京师率所兵拥防神御殿抱神御死特赠朝议大夫姜绶处州丽水人金人再围京师朝廷募忠勇士赍蜡书徃南京总管司调兵赴援绶以忠翊郎应募刲股藏书缒下南壁为逻骑所获厉声叱骂遂被害建炎中官其子特立承信郎
　　陈遘字亨伯其先自江寜徙永州遘登进士第累官广西转运判官忤蔡京罢归起知商州兴元府入为驾部金部员外郎累迁给事中请外以直秘阁为河北转运使加直龙图阁徙淮南帝将易置发运使命选诸道计臣有阀阅者执政以遘言蔡京曰职卑不可帝曰可除集英殿修撰使徃京乃不敢言遂为副使未几升为使时运渠壅涩遘使决吕城陈公雨塘逹于渠漕路甫通而朱勔花石纲塞道遘捕系其人而上章自劾帝为黥勔人进遘徽猷阁待制宣和二年冬方腊乱诏以属遘加龙图阁直学士经制七路治于杭时县官用度百出遘创议度公私出纳量增其赢号经制钱其后总制使翁彦国仿其式号总制钱于是天下有经总制钱名自两人始也又言妖贼陵暴州县搜求官吏备极惨毒盖贪污嗜利之人倚法侵牟骚动不知艺极不平之气结于民心一旦乘势如此臣愿采摭官吏奸赃尚仍旧习者按治以闻乞重寘于理许之杭经巨防后河渠堙窒水潦为病遘以冬月治河不两月毕杭人利焉徙河北都转运使进延康殿学士厯知中山真定河间府钦宗立加资政殿学士厯官至光禄大夫复徙中山金人再至遘冐围入城坚壁拒守诏康王领天下大元帅命遘为兵马元师受围半年外无援师京都既防割两河求和遘弟光禄卿适至中山临城谕防遘遥语之曰主辱臣死吾兄弟平居以名义自处寜当卖国家为囚孥乎适泣曰兄但尽力勿以弟为念遘呼总管使尽括城中兵出战总管辞遂斩以徇又呼歩将沙振徃振素有勇名亦辞遘固遣之振怒且惧衷刃入府害遘于堂及其子锡并仆妾十七人长子钜以官淮南获免振出帐下卒噪而前曰大敌临城汝安得杀吾父执而捽裂之身首无余城中无主将乃开门出降金人入见其尸曰南朝忠臣也敛而诸鐡柱寺建炎初赠特进适由开封少尹卫尉少卿至光禄卿是役也金人执之以北后十年死于云中
　　霍安国不详其家世靖康元年以右文集英殿修撰知懐州金骑再至被围安国与鼎澧兵共守扞御不遗力拜徽猷阁待制城防将官王美投濠死尼堪引安国以下分为四行问不降者为谁安国曰守臣安国也问余人通判州事直徽猷閤林渊兵马钤辖济州防御使张彭年都监赵士詝【范仲熊北记作士谔】张谌于潜鼎澧将沈敦张行中及队将五人同辞对曰渊等与知州一体皆不肯降乃解衣面缚杀十三人而释其余安国一门无噍类明年赠延康殿学士
