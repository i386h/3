<!-- { "loadSidebar": true } -->
　　【臣】等谨按以一字数义为转注其説始于宋之张有及毛晃并不见于周礼注在毛晃之説曰周礼六书转注谓一字数义展转注释而后可通后世不得其説遂以反此作彼为转注其説皆非葢自申其议论如此杨氏用其説而不察其文义遂直以为周礼注之文则舛谬甚矣
　　朱谋防曰转注因谐以广音南北殊声平仄异读谟转慕莫之
　　张位曰转注谓一字数义展转注释可通用也如长久长字长则物莫先焉故又为长防之长长则有余故又为长物之长如行止行字行则有踪迹故又为徳行之行行则有次序故又为周行之行如数目数字有数则可数故为数往之数有数则密矣故又为疎数之数又音促数罟亦密矣又有本其意特转声用之者如以女妻人为妻之是也
　　呉元满曰假借不足故转声以演义因形事意声四体展转声音注释为他义之用故曰转注有转声注释别义有转声但取叶韵有转本音注释他义有转别音注释他义有别音注义有别音叶韵有转而复转有双声并转有因转复借其正生者四种一曰转声注义二曰转声叶韵三曰本音注义四曰转音注义其变生者四种一曰别音注意二曰别音叶韵三曰转而复转四曰双声并转其兼生者一种曰因转复转
　　【臣】等谨按自赵古则以下其説虽详略不同而取义则一皆以转声者为转注矣
　　赵宧光曰转注者声意共用也取其字就其声注以他字而义始显如丂字象气难上出之形而老人鲠噎似之于是取老字省其下体以注于丂上而义始足也又曰转注之体大形声【即谐声】转注同声形声异声此二书之分而其剙法之初絶然不混也但须毋离所引考老二字本防则不倍古人矣
　　又曰同声者为转注如考同丂之转声者为谐声如耇谐句谐占之非声者为会意如孝从老子耆从老防之
　　【臣】等谨按赵宧光之説以谐声中之同声者为转注而异声者为谐声又与诸儒异其所论考老之为转注是也其所论耇之为谐声非也且即如赵氏之説谓耇字谐句字谐占今考説文耇字训老人面冻黎若垢也从老省句声是耇字之句乃从坸【垢字亦作坸】省本与耇同声説文字训老人面如防也从老省占声是字之占乃从防省本与同声皆非转声也又説文耆字训老也从老省防声也是防之与耆乃平上之通亦不得谓之非声皆未可为据
　　又曰注者转示志识也同呼异用不令义混就形附释体烦握简譬则尔雅之未训疏之肇基欤物之杂文之赘也
　　【臣】等谨按六书中惟转注之义古来説者判不相合约有数家自许慎以考老为转注而未详言其义卫恒谓考老者以老为耈考也徐锴谓□耆耋亦老故以老字注之受意于老转相注皆遵用许氏之説而□耆耋等字特从考老二字推广之贾公彦亦主考老之説而增一语曰左右相注故名转注后人因左右相注遂専从字形求之裴务齐切韵序以为考字左囘老字右转此转注之一説也然説文于考字下从丂音攷亦作巧老字下从匕音化本各有取义故徐锴以左囘右转为俗説郭忠恕以左囘右转为野言毛晃谓考老下各自成文非反考为老也是左右转形之説虽似遵用説文而已与説文之本义相违诚未可为定论至于赵古则辈因此遂诋説文考老之非而实非许氏之误也又有以转注为训诂者谓説文于考字下训老也于老字下训考也以二字同义者转相为注即名转注此又一説也以注字为注释之注似与説文之原训有合然六书各有本位必先有六书而后训诂随之是六书者毋也训诂者子也凡六书皆当有训诂岂独转注一种为然今乃以后起之训诂配五书之本位于义既属未安况考之训老老之训考为许氏之文故谓之説文解字而六书在周初已有定名亦未可以汉儒之笺释为造书之本防也且考説文之言曰建一首同意相受本从字首之相同者而言今即以考老互训之例推之如福字训祜祜字训福而凡禄祉之与福同意者即以福训之咽字训嗌嗌字训咽而凡喉哙之与咽同意者即以咽训之遇字训逢逢字训遇而凡遭遘之与遇同意者即以遇训之忧字训愁愁字训忧而凡怲惔之与忧同意者即以忧训之凡若此等皆可与同意相受之説推广发明者也若逾越之互相训待竢之互相训问讯之互相训谨慎之互相训明照之互相训始初之互相训又独非同意乎然部首各别字各殊与説文建一首之语终属格而难通也其不从考老之説者如张有赵古则王应电诸家之论转注则但主于字音故以为展转其声而注为他字之用其大指以一字而同声别义者为假借一字而转声别义者即为转注杨慎作转注古音略极论转注为文字之变而推之于双音叶音并直指郑志之谬其论似为辨矣然转声之説即説文之所谓令长已包于假借之中今乃移假借之义作转注之义显与説文相背亦未为允协也杨桓刘泰之论转注又兼主于字义故以二文三文四文转相注以成一字使人绎之而自晓其义然合文成字之义即郑樵之所谓三体会意赵古则之所谓三四五体会意而乃以之当转注又将置会意于何地乎至于赵宧光着説文长笺専宗説文考老之説又出乎诸家所论之外其论转注自以为能守汉义所言近是矣乃惟以谐声中之不转声者为转注尚未为尽合即如□耆耋三字与考老字并为转注卫恒辈已言之果如赵氏之説以同声者为转注转声者为谐声则考【丂与考同声】字为转注而□耆耋【□与□防与□至与耆皆转声】字皆为谐声不得为转注矣岂唐以前相之説果尽非乎且转注与谐声之辨本不在转声与不转声若以谐声中之同声者皆为转注则是江河【工与江可与河皆转声】之为谐声而潇湘【萧与潇相与湘皆同声】之将为转注矣又岂可训乎是数説者或以为左右成文则専主于字形或以为彼此互训则専主于字诂或以假借中之转声者为转注而已与假借相混或以会意中之合体者为转注而已与会意相混或以谐声中之不转声者为转注而又与谐声相混皆未合转注之本防然此乃后人持论之岐出而要未可以为説文之咎也夫説文考老之説最为古义唐诸儒皆宗守之而无有异説然则欲定转注之义仍当以説文建一首同意相受二语求之葢转注近乎会意而与会意不同转注者以此合彼而不离其原义如以老【凡字首从耂者皆在老部説文谓之老省】合丂为考而考字仍有老字之义以老合【音畴】为□而□字仍有老字之义防意者以此合彼而各自为义如以止合戈为武而武字已非止字之义以人合言为信而信字已非人字之义此转注与防意之分也转注又近乎谐声而与谐声不同转注者彼与此本属同意如丂字有气碍之象老人之哽噎似之故以老合之而为考字有屈曲之象老人之伛偻似之故以老合之而为□谐声者彼与此一主义而一主声如以水合工为江工字本无水义而但取其声以水合可为河可字本无水义而但取其声此转注与谐声之分也如此则与説文同意相受之语正合而于卫恒贾公彦徐锴诸家之説皆不至相背矣郑志之论转注用説文之説而分为四曰建主义曰建主声曰互体别声曰互体别义其前二约从建一首立论举老部履部防部□【音蔑瞢字从之】部尣【音汪□字从之】部及【纱□防字从之】部诸字为例然其中亦有杂入谐声之字至于弌弍弎乃一二三字之别体鳯为象形字凰乃皇字之俗体又粜字从防【音眺】得声而籴字从入得声圅【音含】字从弓【音颔】得声而□【音合】字从合得声虒【音斯】字从【音曵】得声而□【音扁】字从扁得声皆可谓之谐声而不可谓之转注也其后二约从左右相注立论以一字而有二体者或左右转之或上下转之各自有义即为转注与裴务齐等诸家之説相近而其义较圆虽后儒亦有訾议之者然就郑志所列亦自具有条理固足以备转注之一説矣



　　钦定续通志卷九十
　　钦定四库全书
　　钦定续通志卷九十一
　　六书略【三】
　　谐声五
　　【臣】等谨按谐声一曰形声郑志谓触声成字不可胜举是也然郑志所列诸字仍各分主子母引载之则义例滋多而莫可统纪实则谐声之最易见者无过许慎説文原注从某某声是则谐声之法毋庸别起例者矣且古人论谐声举江河以见例其义本自简明而郑樵分别子母诸例但因文以训义而于所以得声之故转有未尽明者攷説文始一终亥部叙虽繁然即江河之例推之则就其部字之中因声解字者举一二已足备谐
　　声之大凡矣如示部之祜从示古声禧从示喜声玉部之璠从玉畨声璵从玉与声又有从某某亦
　　声者此即郑樵所云或因义而兼声或因形而兼声者也然郑志既从附见而其详亦已具该于说文各部之中如必就各部之字一一胪叙未免渉于繁赘若于各部之外别举谐声之法则转生枝节又非六书正指是以今但举説文从某某声一条以期符合江河谐声成字之义故谐声一门不另摘编诸字
　　汉许慎曰形声者以事为名取譬相成江河是也晋卫恒曰形声江河是也以为形配以声也
　　唐贾公彦曰谐声者即形声一也江河之是也皆以水为形以工可为声书有六体形声实多若江河之是左形右声鸠鸽之是右形左声草藻之是上形下声婆娑之是上声下形圃国之是外形内声阛阓衡衔之是外声内形此形声之等有六也
　　【臣】等谨按阛阓二字皆外形内声衔字説文训马勒口中从金从行衔以行马者也又当为防意字贾公彦皆入之外声内形恐误赵宧光说文长笺
　　改为问闻衡徽【中从糸外从微省声】四字
　　南唐徐锴曰谐声第四无形可象无事可指无意可防故作谐声江河四渎名以地分□岱五岳号随境异逶迤峻极其状本同故立体于侧各以声韵别之六书之中最为浅末故后代滋益多附焉
　　宋张有曰谐声者或主母以定形或因母以主意而附他字为子以调合其声者也如鹅鸭江河之
　　王应麟曰谐声六书之一也声韵之学尚矣夹漈谓五书有穷谐声无穷五书尚义谐声尚声释文序录云古人音书止为譬况之説孙炎始为反语攷古编谓周颙始有翻切非也
　　【臣】等谨按王应麟之论谐声及于反语翻切乃音韵之学非谐声之本防
　　元戴侗曰何谓谐声从一而谐以白声为百从晶而谐以生声为曐【即星字】以甘而谐以匕声为防从又而谐以卜声为攴之是也
　　【臣】等谨按説文百字【古文作□篆文作□考□字即古自字与黒白之白别】从一从自戴侗谓从白声为百者与説文不合
　　杨桓曰形声者何形者非専指象形而言也葢总其象形防意以賔主言之也主为形宾为声也葢有此形必有声以为之称呼而转注不足以明其称呼之义故必于形之旁取一文一字直附其声使人呼之而自知其何形何意也故谓之形声
　　又曰形声者承转注不足而作也声者名也谓万事万物之名也物主乎形事主乎意葢有此形必有此声以为之名别其称呼以明其形有异体而意有异用也刘泰曰谐声者物之形意非转注所能尽故于形之旁附之以或文或字因声以明之如曈昽之从日以童龙为声也
　　周伯琦曰意不可尽则谐诸声江河是也
