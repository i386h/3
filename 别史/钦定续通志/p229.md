<!-- { "loadSidebar": true } -->
　　明赵古则曰六书之要在乎谐声声原于虚妙于物而无不谐故也然其为字则主母以定形因母以主意而附他字为子以调和其声者也原夫造谐声之法或取声以成字或取音以成字声者平上去入四声也音者宫商角徴羽半徴半商七音也有同声者则取同声而谐如倥铜而谐空同声之是也无同声者则取转声而谐如控洞而谐空同声之是也无转声者则取旁声而谐如叨江而谐刀工声之是也无旁声者则取正音而谐如箫昵而谐肃尼音之是也无正音者则取旁音而谐如知威而谐矢戍音之是也有惟取同音而谐者如风开而谐凡幵之是也此其大略也若其别则有声兼意如礼贯之三体四体如归微之又有左定意而右谐声者松柏之是也右定意而左谐声者鸡都之是也其或定意于上而谐声于下者莲防之是也定意于下而谐声于上者帬常之是也有形定于外而声谐于内者园圃之是也意定于内而声谐于外者徽舆之是也有从声之文散居而卒难认者□【音干从旦从防声防音偃】黄【从田从炗声炗古文光字】之是也其言之于语论寸之于寺専之则谓之因母以主意其口【音圉】之于园圃晶之于曑【星名同参】曟【星名同辰】之则谓之主母以定形又有所谓从声而省者葢省文有声闗乎义者有义闗乎声者如甜之从舌以为义舌之所嗜者甘故也谓恬之从舌则非矣葢从甜省为声而闗于义故也如营之从荧省声也以吕为义而闗于声故也谓劳之从荧则非矣葢以营省为义而闗于声故也谐声之道既有无不谐之妙又有累加之妙如读字主言以为意从卖以为声则卖字主贝以为意从□以为声又□字乃主冏以为意从□以为声矣斆字主攴以为意从学以为声则学字主□以为意从□以为声又字乃主子以为意从爻以为声矣此又累相加而不厌烦者此谐声之道所以无穷也
　　王应电曰主一字之形而以他字之声合之因其形之同而知为是因其声之异而知为是物是义故曰形声非本声而谐之故又曰谐声
　　朱谋玮曰谐声因名以定意枫讽从风需黍从雨【説文黍字从禾从雨省声】
　　张位曰谐声谓本一字以定其体而附他字以谐其声也如江河左从水以定其体而谐声在右鹅鸭右从鸟以定其体而谐声在左裠裳谐声在上箔谐声在下园圃谐声在内徽舆谐声在外之是也
　　吴元满曰未立文字先有声音意有尽而声无穷故因声以补意之所不足立部为母以定意附他字为子以调协其声音故曰谐声或谐声转声以成字或谐音转音以成字或叶音转音以成字其正生者二种一曰谐本声二曰谐转声其变生者二种一曰谐本音二曰谐转音其兼生者二种一曰叶本音二曰叶转音以是六求之而谐声之义得矣
　　【臣】等谨按郑志谓五书有穷谐声无穷五书尚义谐声尚声然五书莫不有声其中象形指事居先为文字之本假借居末所以通字义字音之用于不穷惟防意转注谐声三者则上承乎象形指事而下生乎假借必其字有非防意转注之所能该者而后属之谐声郑志谓谐声之字多不能纪约举其总数为二万一千三百四十一字未免过于泛滥至其所分六中曰子母【郑志谓母主义子主声】同声如□【从十从咠声以十字为母咠字为子而十字亦同声】□【从隶从奈声以隶字为母奈字为子而隶字亦同声】之曰子母为声如靡【从麻从非声以麻字为母非字为子既从非得声而音骳音防亦从麻得声而音摩音蟆】蜼【从虫从隹声以虫字为母隹字为子既从隹得声而音垒音□亦从虫得声而音诲】之曰三体谐声如雁【从隹从人从厂声】槱【从木从火从酉声】之皆谐声中之变体也其所谓母主声一中如隹与防【音句】为瞿字瞿为鹰隼之视仍当以隹为母主义以防为子主声【説文别立瞿部】啬与爿【即字之省文】为墙字墙取垣蔽之象仍当以啬为母主义以爿为子主声【説文本无爿部】非尽母主声也其所谓主声不主义一中如尸与夷为□字□者踞也故亦得尸义包与夸为匏字匏者瓠也
　　故亦得包义非尽主声不主义也若夫申与柬为□字与垂为□字【郑志在母主声一中】尸与匕为尼字委与鬼为魏字【郑志在主声不主义一中】又当在子母同声之例者也至其所列声兼意一中如礼【説文示字训示神事也豊字训行礼之器世礼字训所以事神致福也葢豊为祭器本有事神之义故以示合之与谐声字之一主义一主声者不同也以示合豊为礼而礼字仍不离示字之原义与防意字之以彼合此各自为义者亦不同也故当为转注字以下祰祫禘诸字俱仿此】祰祫禘之多为转注字又不当以谐声例之矣
　　假借六
　　示【周伯琦曰古文作□即今旗字象飞斿之形借为神示字又借为昭示字神至切　按古人制字多本同而未异故凡后世言六书者究诸古文篆书之始多与今楷法不同辄以假借为言实则大辂椎轮之指无字不然岂得皆以假借目之今择其实属义借者摘数条于此以发其凡其余根极篆籀不尽通于今文之用者槩省不载】【周伯琦曰伤也从戈才声戈有伤害之义又借为语词作哉加口以别之】干【周伯琦曰干木之身也从木去其支象木干之形故十干之义取此又数竹木亦曰干犹言简也干楯干犯干求皆假借也俗又作竿】譌【譌言也徐锴曰今诗假借作讹】省【视也本作□从日从屮周伯琦曰彻于目者省也作省假借作禁省简省字所景切】雇【周伯琦曰农桑候鸟通作扈假借作雇庸字】难【本作□鸟也从乌声或从隹作难徐锴曰今借为难易之难】焉【乌黄色象形假借为语助】于【周伯琦曰古乌字孝鸟也借为乌乎字又借为语词既为借义所専后世复作乌字以别之】兹【黒也春秋何故使吾水兹徐锴曰借为兹此也】胪【周伯琦曰胪皮也从月卢声假借作也陈也】猒【周伯琦曰饱也借为献斁之献】弟【韦束之次第也从韦省指事也周伯琦曰因声借为兄弟字又借为岂弟字】某【周伯琦曰酸果也古梅字从木甘防意也又莫厚切凡不知名者皆言某后人借用也】财【人所寳也假借为仅能意又才字徐锴曰仅能如此是才能如此则才才裁皆财借为如字才始词也本借无正字】□【南阳□县从邑襄声徐锴曰即秦穰侯魏冉所封假借字也】防【南阳舞隂亭名从邑羽声徐锴按汉书艺文志有别栩阳亭赋防之假借也】□【合五采鲜色也从□虘声徐锴曰今诗衣裳楚楚作楚假借也】伸【屈伸徐锴曰周易假借作信】望【月满也与日相望徐锴曰假借作望今经典通作望】顷【周伯琦曰头不正也从反人从页首也借为俄顷字】防【兽豪从毛倝声徐锴曰翰林之翰皆当作防羽翰则作翰古多假借】□【履下从履省厯声徐锴按周礼注繶者以采丝砾履之下臣以为履墙下连厎处采丝编刺之厯厯然假借作砾】般【周伯琦曰旋辟也从舟从殳楫属令周旋者也假借作般乐般数】□【尽酒从欠□声徐锴按史记郭解姊子与人饮使之□作醮字假借也子妙反】颠【木顶也从木真声本作槙徐锴曰按槙树杪也假借作颠仆字】顉【低头也从页金声春秋迎于门顉之而已徐锴曰防头以应也令左作颔假借也】须【周伯琦曰面毛也页首也借为所须字】防【用梳比也从髟次声徐锴曰此即周礼所谓次今作次假借也】厝【厉右也从厂昔声诗曰他山之石可以为厝徐锴曰今诗假借错字孝经又借为措字操各反】倐【是也从犬攸声读若叔徐锴曰倐忽也张衡赋儵兮返常闾假借作儵】能【周伯琦曰熊属足似鹿坚中象形借为贤能字又借为乃代切坚忍也别作耐】频【周伯琦曰眉目之交也借为频数字别作颦频】非【周伯琦曰象鸟翼奋起形借为是非字】渝【周伯琦曰水名假借为变也】威【姑也从女戍声汉律妇告威姑徐锴曰今借为威权字】率【周伯琦曰劣戌切大索也上下两端绞索之形中象索旁象麻枲之余假借为率循字朔律切】虽【周伯琦曰虽虫名似蜥蜴而大借为设两辞之虽字】略【包希鲁曰经略土地也假借为聊且大略之字】录【金色也从金彔声徐锴曰假借为领录字】矜【周伯琦曰矛柄也借为矜伐矜怜矜持之字】臾【周伯琦曰束防捽抴为臾从□从乙□束防也乙屈也假借为须臾字】尊【周伯琦曰盛酒器也从酋□奉之也借为尊卑字】
　　汉许慎曰假借者本无其字依声托事令长是也晋卫恒曰假借令长是也数言同字其声虽异文意一也
　　唐贾公彦曰假借者令长之是也一字两用故名假借也
　　南唐徐锴曰假借第六五者不足则假借之古人简易之意也出令【去声】所以使令【平声】或长【平声】于徳或长【上声】于年皆可为长故因而假之若依在体为衣巾车为巾之也此圣人制字之大伦而中古之后师有愚智学有才拙智者据义而借令长之是也浅者逺而假之若山海经以俊为舜列子以进为尽也又有本文已没假借独行若春秋莅盟本宜作防今则为莅省者减之字本当从女今之字世所不行
　　宋张有曰假借者本非已有因他所授而借其声义者也如亦非西朋之
　　【臣】等谨按亦【古文作□篆文作□】字即古腋字象人之臂腋
　　也后乃借为语词非【古文作□篆文作□】字取鸟飞下翅因
　　借为是非之非西【古文作卤篆文作□】字象鸟在巢上　　　　　　　　　　　　　　　　　　　　　　　【因】借为东西之西朋【古文作□】字即古鳯字象形后乃借为朋字此皆同声借义为假借之一张有于假借之中既分转声别义者为转注故但以同声别义者为假借与説文令长之説不合以下赵古则王应电杨慎朱谋防吴元满诸家之説皆与张氏同
　　元戴侗曰何谓假借本无正文假借以为用博之为博奕尔之为尔汝辞助之是也
　　【臣】等谨按戴侗之论转注本不主转声之説至其论假借则不取令长之转声而别取博尔之同声者为例亦同张有之説
　　杨桓曰假借者何本分之所无而适须其必用乃托取他之所有以权我之用之谓也葢文字之蕴凡言语之声义固有难为形貌者故象形防意指事转注形声五者既皆不足形貌以成字故必借其同近而用之使人因其声义以应其用亦足以因彼而明此也故谓之假借
　　又曰假借者承形声不足而作也取彼之所有济我之所无之谓也六书之假借犹五行之器用焉其体一十有四曰声义兼借曰借声不借义曰借义不借声曰借谐声兼义曰借谐声曰借近声兼义曰借近声曰借谐近声兼义曰借谐近声曰因借而借曰因省而借曰借同形曰借同体曰借而复借
　　【臣】等谨按杨桓所分假借十四其取意多与郑
　　志之十二相同而其称名互异大指不越郑志所谓有义之假借无义之假借二者而已
　　刘泰曰假借者其声义于上五者俱不能详故取一字两用以足之也如去取之去徃也借为上声除去字取善听也借为取舍字
　　周伯琦曰因音义而假借焉令长是也
