<!-- { "loadSidebar": true } -->
　　徐道隆字伯谦婺州武义人父焕知南雄道隆以任补职累官潭州判官权知全州荆湖制置使汪立信奏辟为参议官及立信内迁赵孟傅为制置使以道隆参其军事遂为提点刑狱防有防命道隆措置安吉溃卒范文虎程鹏飞管景模俱遣书诱降道隆焚书斩使元兵至临平臯亭山间道入援时道絶不通议由太湖经武康临安县境勤王即日乘舟出临湖门泊宋村徳祐二年正月朔旦元兵追及道隆以江陵亲从军三百人殊死战矢尽枪槊折一军尽没道隆见执乘守者少怠赴水死长子载孙亦赴水死余兵有脱归者言于朝命赠官赐諡官其子孙












　　钦定续通志巻五百十四
　　钦定四库全书
　　钦定续通志巻五百十五
　　忠义传
　　宋【五】
　　髙应松　　　徐应镳　　　姜才【洪福】
　　赵淮　　　　宋应龙【禇一正胡拱辰】赵与檡
　　赵孟垒　　　赵孟枀　　　钟季玉【潘方】马塈【娄钤辖】　邓得遇　　　刘子荐【黄文政】陈文龙【瓒】　　林空斋　　　陈羍【年】
　　吴楚材　　　萧雷龙　　　刘士昭
　　赵时赏　　　赵希洎【必向】
　　邹防【刘子俊　刘沐　　孙防　　彭震龙萧焘夫　陈继周　陈龙复　张镗张云　张汴　吕武　　巩信　　萧明哲杜浒　林琦　萧资　　徐臻　　金应】张珏【上官夔　王世昌　马堃包申　　赵立　　赵酉泰】
　　王仙　　　　曹琦　　　　陆秀夫【刘鼎孙】张世杰　　　莫谦之　　　徐道明
　　高应松开庆元年进士繇衡州教授通判广德军召为国子监丞权礼部员外郎翰林权直元兵自涌金门入举朝奔窜从官留者九人应松其一也进端明殿学士签书枢宻院事从瀛国公至燕絶粒七日卒【按此传后宋史旧附张山翁黄申两传虽属秉节不屈以其隐居终老兹俱移入独行传】
　　徐应镳字巨翁衢之江山人咸淳末试补太学生徳祐二年瀛国公入燕三学生百余人皆从行应镳不欲从乃与其子琦松女元娘誓共焚死子女皆喜从之太学故岳飞第有飞祠应镳具酒肉祀飞曰天不祐宋社稷为墟应镳誓死阖家与俱死将魂魄累王作配仰王英灵永永罔艾琦亦赋诗自誓祭毕以酒肉醉诸仆应镳乃与其子女入梯云楼积诸房书籍四周纵火自焚一小仆闻火声寤起至楼下穴牖窥之应镳父子俨然坐立如庙中塑像走报诸仆壊壁入扑灭火应镳不克死与其子女怏怏出户莫知所之翌日得其尸祠前井中皆僵立瞠目如生人诸仆为具棺敛殡之西湖金牛僧舎益王立福州褒其节赠朝奉郎秘阁修撰后十年其同舎生刘汝钓收葬之方家峪
　　姜才濠州人貎短悍淮南兵中以善战名为通州副都统临阵军律凛凛其子当战回白事才望见以为败也防剑驰逐几杀之贾似道出师才以兵属孙虎臣及虎臣军溃才收兵入州元兵乘胜攻州才为三叠阵逆之三里沟战有功又与元帅战子桥日暮兵乱流矢贯才肩才防矢挥刀而前所向辟易已而元军筑长围自扬子桥竟洲东北跨湾头至黄塘西北至丁村务欲以乆困之时徳祐元年明年正月宋遂亡五奉使持谢太后诏来谕才射却之复以兵击败于召伯堡未几瀛国公至洲才与庭芝涕泣誓将士出夺之以四万人夜洲战三时众拥瀛国公避去才进战至浦子市夜犹不退阿珠使人招之才曰吾宁死岂作降将军邪四月才以兵攻湾头栅五月复攻之骑旋泞而止乃舎骑歩战至四鼓全师以归扬食尽才时出运米真州髙邮以给兵元万户史弼将兵至马家渡伺夺之才与战达旦弼几殆阿珠驰兵来援乃得免庭芝以在围乆召才屏左右语乆之第闻才厉声云相公不过忍片时痛耳左右闻之俱汗下才自是以兵防庭芝第期与俱死七月益王在福州以龙神四厢都指挥使保康军承宣使召才与庭芝东至泰州将入海阿珠以兵追及围泰州使使者招之降才不听阿珠驱扬兵士妻子至城下防才疽发背不能战诸将遂开门降都统曹安国入才卧内执之以献阿珠爱其勇欲降而用之才辄谩骂阿珠责庭芝不降才曰不降者才也益愤诋不已阿珠怒呙之扬州才临刑夏贵出其旁才切齿曰若见我宁不媿死耶有洪福者夏贵家僮也从贵积劳为鎭巢雄江左军统制镇江北贵出降元福与子大渊大源下班祗侯彭元亮统贵军拒之加右武大夫知镇巢贵招福不听使其从子徃福斩之元兵攻城乆不防遣贵至城下好语语福请单骑入城福信之门发而伏兵起执福父子屠城中贵莅杀大源大渊謼曰法止诛首谋何至举家为戮福叱曰以一命报宋朝何至向人求活耶次及福福大骂数贵不忠请身南向死以明不背国也
　　赵淮丞相葵之从子也累官至淮东转运使徳祐中戌银树坝兵败与其妾俱被执至洲元帅阿珠使淮招李庭芝许以大官淮至城下大呼曰李庭芝男子死耳毋降也阿珠怒杀之弃尸江滨
　　宋应龙者儒生通兵出入行幕三十年为谘议官寓泰州徳祐二年元兵至泰州城降应龙与其妻自缢于圃中是时提刑谘议禇一正督战髙沙被创没于水知兴化县胡拱辰县破亦死之一正字粹翁庐州人
　　赵与檡【本纪作与睾】为嗣秀王徳祐二年为浙闽广察访使益王之立舅杨亮节居中秉权与檡多所諌止诸将俱惮之未几元兵逼浙东乃命与檡出瑞安与守臣方洪共任备御瑞安受围与洪誓以死守小校李雄夜开门纳外兵与檡洪率众巷战兵败被絷董文炳问之曰汝为秀王耶能降乎与檡厉声曰我国家近亲力屈而死何问为遂死之洪亦仗节而死
　　赵孟垒合州人登开庆元年第为金华尉临安降懐太皇太后帛书诣益王擢宗正寺簿监军复明州战败见获不屈磔死
　　赵孟枀福王与芮从子也元兵驻绍兴孟枀谋举兵被执至临安范文虎诘其谋逆孟枀诟曰贼臣负国共危社稷我帝室之胄欲一刷宗庙之耻乃以为逆乎文虎怒驱出斩之【按赵孟垒孟枀旧俱附刘士昭传后今并析为専传】
　　钟季玉饶州乐平人淳祐七年举进士调为都大坑冶属改知万载县淮东制置使李庭芝荐之迁审计院改宗正寺簿又迁枢宻院编修出知建昌军后以江西转运判官名为秘书丞改都大提点坑冶元兵渡江季玉徙寓建阳兵至不屈死之有潘方者温州平阳人寳祐四年进士调监庆元府市舶庆元降附方不屈赴水死马塈宕昌人一家父叔兄弟皆以忠勇为名将而塈与兄堃特显咸淳中塈知钦州又徙知邕邕地接六诏安南傍通诸溪峒镇抚诸蛮邉陲晏然广西经畧李兴上其功加閤门宣赞舎人未几以左武卫将军徴入朝已而宋亡塈因留兵静江总屯戌诸军防经畧司印守城徳祐二年元平章阿尔哈雅攻广西塈发所部及诸峒兵守静江而自将三千人守严闗凿马坑断岭道元兵攻严闗不克乃以偏师入平乐过临桂夹攻塈塈兵败退保静江元使人招降塈发弩射之攻三月塈前后百余战城中死伤相借讫无降意城东隅稍卑元军阳攻西门以精兵夜决水牐从东破其外城塈闭内城内城破率死士巻战被执杀之断其首犹握拳奋起立逾时始仆时邕守以城降独塈部将娄钤辖以二百五十人守月城不下阿尔哈雅笑曰是何足攻围之十余日娄从壁上呼曰吾属饥不能出降茍赐之食当听命乃遗牛数头米数斛一部将开门取归复闭壁元军乘高望之兵皆分米炊未熟生脔牛啖立尽鸣角伐鼓诸将以为出战也甲以待娄乃令所部拥一火礟然之声如雷霆震城城崩烟气涨天外兵多惊死者火熄入视之灰尽无遗矣
　　邓得遇字逹夫卭州人淳祐十年进士调宁逺主簿改知南昌县通判隆兴府监行在藏库出知昭州迁广西提刑狱逾年摄经畧事兼知静江府徳祐二年静江破得遇朝服南望拜辞投南流江而死
　　刘子荐字贡伯吉州安福人父梦骥以进士歴官知沣州没于王事子荐以父任为湘乡尉调抚州司録改知贑县监行在左藏库通判常徳府知融州以亷静着闻主管仙都观广西经畧司檄为参议官徳祐二年十一月元兵至静江权经畧使马塈遣子荐提猺兵药弩手守城东门势不支时瀛国公已入燕子荐登城北望再拜取所衣袍瘗之以誓死守或讽其遁去子荐曰死事义也何以遁为竟死之有黄文政者淮人戌蜀军溃间道走静江马塈邀与同守城破文政被执大诟不屈元兵断其舌以次劓刖之文政比死叱咄不絶声
　　陈文龙字君贵福州兴化人丞相俊卿之后也初名子龙咸淳五年廷对第一度宗易其名由鎭东军节度判官歴崇政殿説书数年拜监察御史襄阳被围乆贾似道日纵淫乐不少加意文龙上疏极言其失范文虎总师无功似道庇之以知安庆又除赵溍知建康黄万石知临安文龙言文虎失襄阳今反见擢用是当罚而赏也溍乳臭小子何以任大阃之寄万石政事怠荒以为京尹何以能治请皆罢之似道大怒黜知抚州旋使台臣李可劾罢之未几吕文焕导元军东下范文虎首迎降与文焕俱东似道兵溃鲁港溍最先遁以故列城从之皆遁始悔不用文龙之言起为左司諌寻迁侍御史时邉事甚急王爚与陈宜中不能画一防而日坐朝堂争私意文龙上疏请召大臣同心图治无滋虚议其后宜中与爚终不相能而去事已不可为矣未几议降乃上章乞归益王称制于福州以文龙参知政事漳州叛以文龙为闽广宣抚使讨之文龙以黄恮前守漳有恩信辟为参谋官按兵泉州使恮招抚之及恮至民皆顿首谢罪兴化有石手军者能掷石中人议者以其不足用罢之石手军亦叛复令文龙为知军平之已而降将王世强导元军入广建宁泉福皆防知福州王刚中遣使徇兴化文龙斩之而纵其副以还使持书责世强刚中负国遂发民兵自守城中兵不满千元军来攻使其姻家持书招降之文龙斩其使曰诸降者特畏死耳未知此生能不死乎遣其将林华侦伺境上华即降且导兵至城下通判曹澄孙开门降执文龙与其家人至军中左右凌挫之卒不屈乃械系送杭州文龙去兴化即不食至杭饿死其母系福州尼寺中病甚无医药左右视之泣下母曰吾与吾儿同死又何恨哉亦死元兵既归文龙之侄瓒复举兵杀林华据兴化未几城又破瓒死之
　　林空斋永福人失其名【按昭忠録云名同字子真号空斋处士】举进士歴知县解官家居益王立张世杰围泉州乃率乡人即其家开忠义局起义兵复永福县时王积翁宻约元兵至屠永福空斋盛服坐堂上见执不屈而死
　　陈羍字肇芳一字伟节饶州安仁人咸淳元年进士调滁州司户参军改荆阃粮料院调胊山主簿徳祐元年秋羍由海道归杭援南安军教授不就还家防谢枋得起兵安仁首防入幕执安仁令李景景羍里人也请以家赀赎罪羍曰家财独非朝廷钱耶声其罪斩之景子率乡民五千报怨羍度不敌引兵趋信州防守吏遁就摄郡事益王即位羍入觐迁宗正寺簿太府寺丞领江东安抚使出上饶接应郡县所部才千余人战溃被执得间遁去后三年复起兵又败入积烟山中自刭死弟年同时被执死焉
　　吴楚才名炎以字行建昌南城人徳祐元年建昌降明年春楚材还其乡领村紏集民兵时江西制置使黄万石授楚材廸功郎权制置使计议官且戒勿兴兵楚材不听自领村率众将攻城元兵三道蹴之夺其长梯铁钩因进攻领村拒以木栅不得入事闻益王元帅府承制迁楚材宣议郎行大社令知建昌军俾聚军图再举万石匿其命楚材既失利且乏援元兵诱降其众多解去楚材走光泽为人所执及其子应登以献不屈死焉益王立于福州赠官朝奉郎
