<!-- { "loadSidebar": true } -->
　　髙祖皇后李氏晋阳人父业农髙祖少为军卒牧马晋阳夜入其家刧取之髙祖贵封魏国夫人生隐帝开运四年髙祖起兵太原赏军士帑蔵不足充欲敛于民后諌曰方今起义民未知惠而先夺其财殆非救民之意也后宫所有请悉出之虽不足士亦不怨髙祖改容谢之即位立为皇后隠帝立册尊为皇太后帝年少好弄日与郭允明后赞李业等防戏后数切责之不听帝与允明等谋诛大臣议已定入白太后太后曰此大事当与宰相议之李业从旁对曰先皇帝皆言朝廷大事勿问书生太后深以为不可帝拂衣而去曰何必谋于闺门史肇等已死周太祖起兵向京师慕容彦昭败于刘子陂帝欲自出临兵太后止之曰郭威本吾家人非危疑何肯至此若按兵诏谕威必有説君臣之际庶几尚全帝不从以出遂及于难周太祖入京师举事皆称太后诰请太后临朝已而太祖出征契丹军士拥之还太祖请事太后为母太后诰以太祖监国遂即位迁居于太平宫上尊号曰昭圣皇太后显徳元年崩【原注隠帝旧史实録皆无皇后帝立二年崩时年二十盖未尝立后也○按杨邠传帝欲立所幸耿夫人为后邠以为太速夫人卒帝欲以后礼葬之邠又以为不可则未尝立后之言信矣耿早卒故不为立】
　　周
　　太祖圣穆柴皇后　　　杨淑妃
　　张贵妃　　　　　　　董徳妃
　　世宗贞惠刘皇后　　　宣懿符皇后【后立符皇后】
　　太祖圣穆皇后柴氏邢州尧山人与太祖同里遂以归焉太祖防时喜饮博任侠不拘细行后尝諌止之太祖状貌竒伟后心知其贵人也事之甚谨【按宋史张永徳传柴翁以经义教里中有女后唐庄宗时备掖庭明宗入洛遣出宫柴翁夫妇往迎之至鸿沟遇雨不能前女取装具千万分半与父母令归曰儿见沟旁邮舍队长项黵黑为雀形者极贵人也愿事之乃周祖也父母大恚然终不能夺他日语周祖君贵不可言妾有缗钱五百万资君时不可失周祖因其资得为军司柴翁好独寝人传其能司冥间事一日晨起大笑不止妻问之不对翁好饮妻逼令极醉因漏言曰花项汉作天子矣考此事亦见苏辙龙川别志语近説家故欧史不取】及即位后已先卒追册为皇后諡曰圣穆
　　淑妃杨氏镇州真定人幼以色选入赵王宫事王镕镕为张文礼所杀妃流寓民间再嫁里人石光辅光辅死太祖柴夫人卒闻妃有色而贤遂娶为继室天福中卒葬太原太祖即位追册为淑妃拜妃弟廷璋为右飞龙使廷璋愿以授父裕乃拜裕金紫光禄大夫真定少尹太祖葬嵩陵后当陪葬而太原未克世宗诏有司营嵩陵侧为虚墓以俟显徳元年太原闭壁被围乃迁妃丧而葬之
　　贵妃张氏镇州真定人父同芝事赵王王镕累官检校工部尚书镇州乱庄宗遣符存审以兵讨张文礼禆将武从谏馆于妃家见妃尚幼怜之以妃归太原为其子妇久之武氏子死而太祖杨夫人亦卒遂纳妃为继室累封吴国夫人太祖以兵入京师汉遣刘铢戮其家妃与诸子皆死太祖即位追册为贵妃
　　徳妃董氏镇州灵夀人父光嗣赵州昭庆尉妃幼頴悟始能言闻乐声即知律吕年七歳镇州乱其家失之为潞州牙将所得潞将妻养以为子怜之过于所生居五六年潞将仕京师遇妃兄瑀欣然归之时年十三以嫁里人刘进超殁于契丹妃嫠居洛阳汉髙祖自太原入京师太祖从过洛阳闻妃有贤行聘之太祖建国中宫虚位遂册为徳妃广顺三年卒妃兄三人瑀官至太子左赞善大夫之自明皆至刺史
　　世宗贞惠皇后刘氏不知其世家盖微时所娶也初封彭城县君世宗从太祖于魏后留京师太祖举兵汉诛太祖家属后见杀显徳四年追册为皇后諡贞惠陵曰惠陵
　　宣懿皇后符氏祖秦王存审父魏王彦卿后明果有大志初适李守贞子崇训守贞事汉为河中节度使已挟异志有术者善听人声以知吉凶守贞出家人使听之术者闻后声惊曰此天下母也守贞益自负于是决反汉遣周太祖讨之逾年攻破其城崇训知不免手自杀其家人次及后后走匿崇训惶遽遂自杀汉兵入其家后坐堂上顾军士曰郭公与吾王父有旧汝辈无犯我军士见之不敢廹太祖闻之谓一女子能使乱兵不敢犯竒之为加慰勉以归彦卿后拜太祖为父其母欲使后为尼不肯曰死生有命天也何必妄毁形发为世宗闻而竒之及刘夫人卒遂纳为继室即位册为皇后世宗卞急多暴怒后常追悔每怒后必从容伺顔色为解世宗意亦随释由是益重之世宗征淮后切諌不宜亲行不听师乆无功遭大暑雨后以忧成疾而崩葬新郑懿陵后立皇后符氏后妹也宋初迁西宫号周太后








　　钦定续通志卷七十四
<史部,别史类,钦定续通志>
　　钦定四库全书
　　钦定续通志卷七十五
　　后妃传【五】
　　宋【一】
　　太祖母昭宪杜太后　　太祖孝惠贺皇后
　　孝明王皇后　　　　　孝章宋皇后
　　太宗淑徳尹皇后　　　懿徳符皇后
　　明徳李皇后　　　　　元徳李皇后
　　真宗章懐潘皇后　　章穆郭皇后
　　章献明肃刘皇后　　章懿李皇后
　　杨淑妃　　　　　　沈贵妃
　　仁宗郭皇后　　　　慈圣光献曹皇后
　　张贵妃　　　　　　苖贵妃
　　周贵妃　　　　　　杨徳妃
　　冯贤妃
　　太祖母昭宪杜太后定州安喜人也父爽赠太师后既笄归于宣祖治家严毅有礼法生邕王光济太祖太宗秦王廷美【按廷美传云母陈国夫人耿氏则非杜太后所生也与本传异】防王光赞燕国陈国二长公主周徳显中太祖为定国军节度使封南阳郡太夫人及太祖自陈桥还京师人走报太后曰防检已作天子太后曰吾儿素有大志今果然太祖即位尊为皇太后太祖拜于堂上众皆贺太后愀然不乐左右问故太后曰吾闻为君难天子置身兆庶之上若治得其道则此位可尊茍或失驭求为匹夫不可得吾所以忧也太祖再拜曰谨受教建隆二年太后不豫太祖侍药饵不离左右疾亟召赵普入受遗命太后因问太祖曰汝知所以得天下乎太祖呜噎不能对太后固问之太祖曰臣所以得天下者皆祖考及太后之积庆也太后曰不然正由周世宗使幼儿主天下耳使周氏有长君天下岂为汝有乎汝百嵗后当传位于汝弟四海至广万几至众能立长君社稷之福也太祖顿首泣曰敢不如教太后顾谓赵普曰尔同记吾言不可违也命普于榻前为约誓书于纸尾书臣普书藏之金匮命谨宻宫人掌之太后崩于滋徳殿諡明宪安陵祔享太庙干徳二年更諡昭宪合祔安陵【按本纪及礼志宣祖安陵在京城东南隅干徳二年改葬河南府巩县西南故本传两言之】
　　太祖孝惠贺皇后开封人右千牛卫率府率景思长女性温柔恭顺动以礼法晋开运初宣祖为太祖聘焉周显徳三年太祖为定国军节度使封防稽郡夫人生秦国晋国二公主魏王徳昭五年薨建隆间追册为皇后葬安陵西北享于别庙神宗时与孝章淑徳章懐并祔太庙
　　孝明王皇后邠州新平人彰徳军节度饶第三女孝惠崩聘为继室封琅邪郡夫人太祖即位建隆元年八月册为皇后常服寛衣佐御膳慈仁恭勤事杜太后得其驩心干徳元年崩葬安陵之北享于别庙太平兴国二年祔享太庙
　　孝章宋皇后河南洛阳人左卫上将军偓之长女孝明后崩纳入宫为皇后性柔顺好礼太祖崩号开宝皇后居西宫雍熙四年移居东宫至道元年崩祔葬永昌陵北
　　太宗淑徳尹皇后相州邺人滁州刺史廷勋女太宗在周时娶焉早薨及帝即位追册为皇后加諡葬孝明陵西北
　　懿徳符皇后陈州宛邱人魏王彦卿第六女周显徳中归太宗建隆初封汝南郡夫人进封楚国夫人太宗封晋王改越国开宝八年薨葬安陵西北帝即位追册为皇后享于别庙真宗即位诏有司议太宗配宰相请以后配从之【按王偁东都事畧时宗正卿赵安易请以淑徳配礼官以明徳在万安宫宜虚配位秘阁校理呉淑以为皆未允因请以元徳配诏谓礼宜酌于人情特以防徳升配所载甚详附识于此】升祔太庙
　　明徳李皇后潞州上党人淄州刺史处耘第二女开宝中太祖为太宗聘为妃太平兴国三年始入宫雍熙元年十二月立为皇后后性恭谨庄肃抚育诸子及嫔御甚厚真宗即位尊后为皇太后居西宫嘉庆殿咸平中别建宫居之仍上宫名曰万安【按真宗纪及东都事畧俱不言建宫移居事岂以宫从旧名故从畧欤】景徳元年崩祔葬永熙陵礼官请以懿徳明徳同祔太宗庙室以先后为次从之
　　元徳李皇后真定人干州防御使英之女太祖闻妃有容徳为太宗聘之开宝中封陇西郡君太宗即位进夫人性恭肃有法度六宫推重之生楚王元佐及真宗太平兴国二年薨真宗即位追封贤妃又进上尊号为皇太后祔葬永熙陵享于别庙大中祥符三年礼官赵湘请以后祔太宗庙室真宗曰此重事也俟令礼官议之六年秋相王旦与羣臣表请后尊号中去太字升祔太庙明徳之次从之
　　真宗章懐潘皇后大名人忠武军节度美第八女真宗在韩邸太宗为聘之封莒国夫人端拱二年薨真宗即位追册为皇后諡懐庄葬永昌陵侧陵名保泰享于别庙旧制后諡冠以帝諡庆厯中礼官孝字连太祖諡徳字字连太宗諡遂改庄为章以连真宗諡云
　　章穆郭皇后大原人宣徽南院使守文第二女淳化四年真宗在襄邸太宗为聘之封鲁国夫人进封秦国真宗嗣位立为皇后景徳四年帝幸西京还以疾崩后谦约惠下性恶奢靡族属入谒禁中服饰华侈必加戒朂有以家事求言于帝者后终不许兄子出嫁以贫欲祈恩赉但出装具给之上尤加礼重及崩上深嗟悼諡曰庄穆葬永西陵西北享于别庙仁宗即位升祔真宗庙室改諡章穆
