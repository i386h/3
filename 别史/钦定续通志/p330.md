<!-- { "loadSidebar": true } -->
　　云需总管府【元置掌守防察罕诺尔行宫及行营供辨之事逹噜噶齐一人总管一人同知副总管判官经厯知事各一人】
　　大都路都总管府【金置大兴府尹一人掌宣风导俗肃清所部总判府事兼领本路兵马都总管府事同知少尹总管判官府判各一人推官二人元置大都路都总管府逹噜噶齐二人都总管一人副逹噜噶齐二人同知治中判官推官各二人经厯知事各二人照磨管勾各一人】
　　【臣】等谨案金之大兴府即元初燕京路中统五年称中都至元九年改号大都考唐宋于京府或置尹或置牧所以重京畿也此都总管府之所由置欤
　　大都路兵马都指挥使司【金置武卫军都指挥使司掌防卫都城警捕盗贼都指挥使副都指挥使各二人副都一人判官一人所属钤辖司钤辖十人都钤辖四人都将十人元置大都路兵马都指挥使司掌京城盗贼奸伪鞫捕之事都指挥使二人副指挥使五人知事一人所属司狱司司狱狱丞各一人左右警廵院逹噜噶齐一人使副使判官各一人大都提举学校所提学一人教授二人学正二人学録一人】
　　管领诸路打捕鹰房总管府【元置逹噜噶齐一人总管副逹噜噶齐同知副总管各一人经厯知事各一人所属宛平县逹噜噶齐一人尹一人丞三人主簿三人尉一人大兴县逹噜噶齐一人尹一人丞一人主簿二人尉一人东闗厢廵检司廵检三人西南北三厢设官同】
　　京城门收支噐物使【金置于开阳宣仁安利平化通逺宜照利川崇徳迎秋广泽顺义迎朔顺常广智各门又置各门尉副尉等官皆无定员元不置】
　　上京提举皇城司【金置提举同提举各一人元不置】
　　南京提举京城所【金置提举一人同提举一人掌本京城壁及缮修等事所属有管勾受给各官其城隍使副使则専修宫阙元皆不置】
　　【臣】等谨案金置提举京城所及皇城使掌缮修之事如元两都留守司修内司之职又案金制各宫苑各园皆有管勾少监都监苑使御容殿阁门诸员掌缮修陈设等事如元祗应司噐物局之职盖金为特置之员无所録属而元则统属于留守司也
　　行中书省【元置行中书省掌国之庻务统郡县镇邉鄙凢钱粮兵甲屯粮漕运军国重事无不领之与都省相为表里每省置丞相一人平章一人左右丞各一人参知政事二人甘肃岭北二省各减一人郎中员外郎都事各二人其所置各省河南江北行省江浙行省江西行省湖广行省陜西行省四川行省辽阳行省甘肃行省岭北行省云南行省唯征东行省以征日本置于高丽后即罢之初福建亦设行省至元二十二年并入江西二十三年改并入江浙其行省属官有检校所检校照磨所照磨架阁库管勾理问所理问副理问知事都镇抚司都镇抚副都镇抚皆无定员】
　　【臣】等谨案隋以前有行台省置三省长官及各部曹属唐以后不置杜佑谓唐之诸道采访使所属有判官又兼判尚书行事即行台也然或置或罢无定制元之行中书省统辖各路府凡路府之事必申行省国有大政由中书省劄于行省故行省长官慎于选择盖仿古行台之制而变通之者也
　　宣慰司【元置掌军民之务分道以总郡县每司宣慰使三人同知副使各一人经厯都事各一人司凡六道山东东西道河东山西道淮东道浙东道荆湖北道湖南道】
　　宣慰使司都元帅府【元置使三人同知二人副使二人经厯知事各二人照磨兼管勾一人凡置扵广东道大理金齿等处防庆等处广西两江道海北海南道福建道八畨顺元等处察罕诺尔等处惟防庆一府所设官各减一人广西两江道以下五府则特设都元帅三人副都元帅佥都元帅事各二人】宣慰使兼管军万户府【元置每府宣慰使三人同知副使各一人经厯一人都事二人照磨兼管勾一人凡置于曲靖等路罗罗斯临安广西道元江等处】
　　都元帅府【金置掌征伐之事都元帅一人左右副元帅各一人元帅左监军一人右监军一人左都监一人右都监一人经厯一人都事一人知事一人检法一人正隆六年又立三道都统制府及左右领军大都督三十二总管泰和六年伐宋又设平南抚军上将军平南冠军大将军平南龙骧将军平南虎威将军平南荡江将军及中郎将都尉等职皆因事而置暂设之官也元置都元帅二人副元帅二人经厯知事各一人臣】等谨案都元帅之名起于唐之中叶辽沿其制于北面官设南京都元帅府金之有都元帅府盖循唐与辽之旧而品秩颇尊然止以掌征讨之事兵罢则省天防二年伐宋始置元则専设于边境考当时置诸北庭者则吐蕃宣慰司若防古军征东二府止置都元帅一人副一人惟察逊塔拉独置都元帅三员盖边防轻重不同故员额多寡亦异第系常设之官则与金制殊矣
　　元帅府【元置逹噜噶齐一人元帅一人经厯知事各一人凡所置之处礼店文州特克城哈哩雅图朶甘思当阳岷州积石州洮州路图沙玛路十八族惟礼店文州增置同知副元帅各一人其余入府吐蕃宣慰司】
　　【臣】等谨案元之元帅府设镇边境与辽之诸京元帅府同考元史地理志载元代幅员之广谓其西北有不可以里数限者兹常设元帅之职于岷洮积石而外意良逺矣
　　宣抚司【元置每司逹噜噶齐一人宣抚使一人同知副使各二人佥事一人计议经厯知事各一人几所置之地广南西道丽江路顺元等处播州思州叙南】
　　【臣】等谨案宋置宣抚使以督视军旅故以二府大臣充之事已即罢元则置于边境専事抚绥非宋宣抚使之职也
　　安抚司【元置每司逹噜噶齐一人安抚使一人同知副使佥事各一人经厯知事各一人几所置之处师璧防毛等洞罗番遏蛮等军】
　　【臣】等谨案安抚使始于唐宋唐则奉诏廵省宋则统制军旅元则置于边境职掌与宣抚使同亦与唐宋之制异也
　　招讨司【金置招讨司使一人副使二人掌招懐降附征讨擕贰其属判官勘子官各一人知事一人知法二人元置招讨司逹噜噶齐一人招讨使一人经厯一人】
　　按察使【金置掌审刑狱有使副使签按察使事其属有知事知法各官无定员元不置】
　　诸总管府【金置掌统诸城隍兵马甲仗总判府事都总管一人同知都总管一人兵马副都总管一人判官一人府判推官各一人元诸总管府逹噜噶齐一人总管一人同知治中判官各一人推官二人经厯知事各一人】
　　诸路万户府【金置诸镇节度使一人掌管军务同知节度使一人通判节度使一人副使判官各一人元置诸路万户府専管军务分上中下三府每府逹噜噶齐万户副万户各一人所属镇抚二人上中下各千户所逹噜噶齐千户副千户各一人上百户所百户二人下百户所百户一人】
　　【臣】等谨案金制诸镇掌军务者犹称节度使沿唐宋辽之衔名也元则改为万户府有上中下之殊以管军多寡为别虎符金牌官皆世袭有功则陞之俨然雄镇矣
　　诸防御州防御使【金置防御使一人掌防捍不虞御制盗贼同知通判判官各一人元不置】儒学提举司【元置各行省皆置司统诸路府州学校之事及考校进呈文字每司提举一人副提举一人防古提举学校官同】
　　【臣】等谨案金代只于府州置文学博士教授等员依宋辽旧制也元则特置于行省无所属较金特崇其秩盖亦慎重学校之良制云
　　都转运使【金置掌赋税钱谷仓库出纳有使副使判官皆无定员元不置】
　　都转运盐使司【金置各盐使司凡七所掌干盐利以佐国用使一人副使二人判官三人管勾二十二人同管勾五人都监八人监同七人知法一人元置转运盐使司三所掌盐课事使二人同知副使各一人运判二人经厯知事各一人所属盐场各塲司令丞管勾各一人盐课提举司二所提举同提举副提举各一人所属盐埸设官同茶盐转运使一所使同知副使运判各一人经厯知事各一人所属各盐场设官亦同】诸路总管府【金置诸府尹一人同知少尹府判推宫各一人所属教授一人知法一人元改为总管府逹噜噶齐总管各一人同知治中判官各一人推官二人经厯知事各一人所属儒学教授学正学録各一人防古教授医学教授阴阳学教授各一人司狱司司狱一人丞一人平凖行用库提领大使副使各一人织染局局使副使各一人杂造局局使副使各一人府仓大使副使各一人惠民药局提领一人税务提领大使副使各一人録事司逹噜噶齐録事司候判官各一人】
　　【臣】等谨案金史百官志诸府録事诸州司候市令司军噐库使商税务使各库使都监买物司不于各府之下其与元制稍殊者元制每府所置之官皆同金则诸府州属员额多寡互异且有或置或不置者故难画一备载耳
　　散府【元分置散府逹噜噶齐一人知府或府尹一人同知判官推官各一人】
　　【臣】等谨案元之防府或诸路或宣慰司或行省或直省部或统州县或不统州县其制无定故其设官亦不备也
　　诸州【金置诸州刺史一人同知判官各一人元置诸州逹噜噶齐知州同知判官无定员其州分上中下三等】
　　诸县【金置诸县令一人丞主簿尉各一人元置诸县逹噜噶齐一人尹一人丞簿尉各一人臣】等谨案金制大兴宛平为赤县其次为次赤县为剧县在京倚郭为京县自京县而下乃分上中下三等令之品秩亦分等差是犹沿唐宋之制元以大兴宛平属于管领诸路打捕鹰房总管府不分赤剧其各行省之县则分上中下而令之品秩亦殊焉
　　中都麴使司【金置掌醖造麴糵办课有使副使都监皆无定员元不置】
　　提举南京路货事【金置无员额】
　　中都商税务司【金置使一人副使一人都监一人掌办课以佐国司】
　　中都广备库【金置使一人副使一人判官一人掌疋帛顔色油漆诸物出纳之事】
　　永丰库【金置使一人副使一人判官一人掌泉货金银珠玉出纳之事所属镀铁院都监二人】南京交钞库【金置使一人副使一人掌出入钱钞之事】
　　中都流泉务【金置使一人副使一人掌流通泉货之事所属有中都店宅务管勾四人】中都左右厢别贮院【金置使一人副使一人判官无员额掌拘收退朴等物及出给之事】中都木场【金置使一人副使一人判官一人掌拘收材木诸物及出给之事】
　　中都买物司【金置使一人副使一人掌收买官中所用诸物都监四人掌支应等事】京兆府司竹监【金置管勾一人掌养竹园采斫之事】
　　诸绫锦院【金置院于真定平阳太原河间懐州等处使一人副使一人掌织造段疋之事】规措京兆府耀州三白渠公事【金置规措官无员额掌灌溉民田之事】漕运司【金置提举一人同提举一人勾当官无员额掌催督起运纲船】
　　诸仓【金置使副使掌仓廪蓄积纳租税支给禄廪之事】
　　草场【金置使副使掌储积受给之事】
　　南京诸仓【金置监支纳官又有草场监支纳官无员额】
　　南京提控规运柴炭场【金置使副使无员额】
　　西京规运柴炭场【金置使副使无员额】
