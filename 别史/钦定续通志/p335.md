<!-- { "loadSidebar": true } -->
　　各总兵官【明置总兵官副总兵参将游击将军守备把总无品级无定员其总兵挂印者或称将军或称副将军其镇守各省有镇守蓟州总兵官一人副总兵三人分守参将十一人游击将军六人统领南兵游击将军三人领班游击将军七人坐营官八人守备八人把总一人提调官二十六人镇守昌平总兵官一人分守参将三人游击将军二人坐营官三人守备十人提调官一人镇守辽东总兵官一人副总兵一人分守参将五人游击将军八人守备五人坐营中军官一人备御十九人镇守保定总兵官一人分守参将四人游击将军六人坐营中军官一人守备七人把总七人忠顺官二人镇守宣府总兵官一人副总兵一人分守参将七人游击将军三人坐营中军官二人守备三十一人镇守大同总兵官一人副总兵一人游击将军二人入卫游击将军四人坐营中军官二人守备三十九人镇守山西总兵官一人副总兵一人分守参将六人游击将军一人坐营中军官一人守备十三人操守二人镇守延绥镇总兵官一人副总兵一人分守参将六人游击将军二人入卫游击四人守备十一人坐营中军官一人镇守宁夏总兵官一人副总兵一人分守参将四人游击将军三人入卫游击一人守备三人坐营中军官二人管理镇城都司一人管理水利屯田都司一人镇守甘肃总兵官一人副总兵一人分守副总兵一人分守参将四人游击将军四人坐营中军官一人守备十一人领班备御都司四人镇守陜西总兵官一人副总兵一人分守参将五人游击将军四人坐营中军官二人守备八人镇守四川总兵官一人副总兵一人协守参将二人游击将军二人守备六人镇守云南总兵官一人分守参将三人守备二人巡抚中军坐营官一人镇守贵州总兵官一人加提督麻阳等处地方职衔分守参将二人守备七人巡抚中军官一人镇守广西总兵官一人分守参将五人守备三人坐营官一人镇守湖广总兵官一人分守参将三人守备十一人把总一人镇守广东总兵官一人副总兵一人分守参将七人练兵游击将军一人守备五人坐营中军官三人把总四人提督狼山副总兵一人镇守江南副总兵一人分守参将二人游击将军一人守备六人鳯阳军门中军官一人把总十三人镇守浙江总兵官一人分守参将四人游击将军二人总捕都司一人把总七人分守江西参将一人守备四人把总六人镇守福建总兵官一人分守参将一人守备三人把总七人坐营官一人镇守山东总兵官一人总督备倭都司一人领蓟镇班都司四人又河南守备三人总督漕运总兵官一人兼理河南协同督运参将一人把总十二人】留守司【明置留守司正留守一人副留守一人指挥同知二人掌中都兴都守御防防之事其属经厯一人都事防事副断事吏目各一人】
　　【臣】等谨按宋制留守以枢宻使殿阁大学士充元制大都上都二留守司兼尹牧之任皆文职也明则以留守司为武秩秩同各卫盖与前代衔名同而职守异焉
　　都指挥使司【明置都指挥使一人都指挥同知二人都指挥佥事二人掌一方之军政各率其卫所以于五府而听于兵部其属经厯都事防事副防事吏目司狱仓场革埸大使副使各一人臣】等谨按明制都指挥使为都卫节制方面职系甚重凡朝廷有事表笺序衔布按二司上故与布按称三司盖一省守土之官也初分置于十三省后増辽东大宁万全卫计天下都司凡十有六又于陜西山西福建四川湖广置行都司云
　　各卫各所【明制各卫设官如京卫统属于都司及留守司各所则千户所正千户一人副千户一人镇抚二人其属吏目一人所辖百户所凡十共百户十人总旗二十人小旗百人其守御千户所军民千户所设官并同皆于都司】
　　【臣】等谨按洪武七年申定卫所之制递相统辖计天下内外卫凡五百四十有九所凡二千五百九十有三
　　宣慰司【明置灵慰使一人同知一人副使一人佥事一人经厯都事各一人】
　　【臣】等谨按元宣慰司掌军民之务以统郡县明则为土官武职此衔名同而职守异也
　　宣抚司【明置宣抚使一人同知一人副使一人佥事一人经厯知事照磨各一人】
　　【臣】等谨按宋以枢宻重臣为宣抚掌宣布威灵抚绥边境及统防将帅其职最重元宣抚司置于广南西道亦掌政令明则以宣抚使为土官武职
　　安抚司【明置安抚使一人同知一人副使一人佥事一人吏目一人】
　　招讨司【明置招讨使一人副招讨一人吏目一人】
　　【臣】等谨按宋制招讨使亦以大臣充之有征讨则置金招讨使掌招怀降附征讨携贰元招讨使则多置于沿边诸要地明则略仿元制而为土官武职品秩职守皆与宋金异也
　　各长官司【明置长官司长官一人副长一人吏目一人蛮夷长官司长官副长官各一人又有蛮夷官苗民官千夫长副千夫长等官】
　　军民府土州土县【明置军民府土州土县设官同府州县】
　　【臣】等谨按明土官武职又有番部都指挥使司卫指挥使司万户府千户所皆因其俗以附寨番人官其地羁縻之而已




　　钦定续通志卷一百三十六
　　钦定四库全书
　　钦定续通志卷一百三十七
　　职官畧
　　歴代王侯封爵【公主并官属附】
　　宋爵一十二等王嗣王郡王国公郡公开国公开国郡公开国县公开国侯开国伯开国子开国男皇子兄弟封国谓之亲王亲王之子承嫡者为嗣王宗室近亲承袭特防者封郡王遇恩及宗室祖宗后承袭及特防者封国公余宗室近亲并封郡公其食邑沿唐制王食五千户郡王国公三千户特加者不在此数其开国公侯伯子男皆随食邑公二千户以上侯一千五百户以上伯七百户以上子五百户以上男三百户以上分国三等大国二十七次国二十小国二十凡亲王府有傅长史司马谘议参军友记室参军王府教授小学教授傅及长史司马有其官而未尝除太宗太平兴国七年诸王出閤楚王府置谘议参军二人翊善一人陈王府置谘议翊善各一人继又置记室及诸王府侍讲一人并以常参官充其后谘议翊善多不置记室或止一员真宗大中祥符九年仁宗初封寿春郡王置友二员亦以常参官充天禧二年进封升王友迁谘议仍置记室一人后惟増置教授属于大宗正司凡公主亦如唐制分大长公主长公主公主郡主县主等封号皆不置官属
　　辽封爵惟国王郡王国公三等其初宗室与勲戚无异道宗太康五年诏惟皇子封一字王余并削降其王府官属北面官有亲王只应司王子院有王子太师王子太保王子司徒王子司空王子班郎君南面官王傅府有王傅亲王内史府有内史长史参军诸王文学馆有诸王教授诸王伴读又北面官有驸马都尉府掌公主宅帐之事
　　金封爵郡王国公郡公郡侯郡伯【初称县伯章宗承安二年更】县子县男凡七等其食邑略如唐宋之制凡食邑五千户者实封五百户余视此分国三等大国之号二十次国三十小国三十封王之郡号十封公主之县号三十其王府官有傅府尉长史司马文学记室参军
　　元爵视金惟郡王上多王一等其初宗室驸马通称诸王无位号之别惟视印章以为轻重后始有国邑之名其制封一字王者金印兽纽两字王者金印螭纽次有金印驼纽金镀银印驼纽金镀银印龟纽有止用银印龟纽各分等级有同姓无国邑而称王者但曰宗王诸王府官库春布哈太子至齐王位下凡四十五王每位下各设王尉司马三员傅尉惟库春布哈额布根谔尔根三王有之自此以下皆称府尉
　　明制亲王授金册金寳皇太子之次嫡子及庻子年十嵗立为王世子授以涂金银册银印亲王嫡长子年十嵗立为王世子授以涂金银册银印次子及庻子年十嵗皆封郡王册印亦如之郡王次子授镇国次孙辅国次曽孙奉国皆将军凡三等次元孙镇国次五世孙辅国次六世孙奉国皆中尉凡三等其禄米亲王嵗万石郡王六千石郡王诸子年十五人赐田六十顷为永业除其租其王府属长史司左右长史各一人其属典簿一人审理所审理正一人副一人典膳所典膳正一人副一人奉祠所奉祠正一人副一人典乐一人典寳所典寳正一人副一人纪善所纪善二人良医所良医正一人副一人典仪所典仪正一人副一人伴读四人教授无定员引礼舍人三人仓大使副使各一人郡王府教授一人典膳一人镇国将军教授一人神宗万厯间周府设宗正一人后各府亦渐置郡王府増设教授一人凡王府防衞指挥使司设官如京衞其王府仪衞司仪衞正一人副二人典仗六人仪衞掌侍衞仪仗防衞掌防御非常防衞王邸有征调则听命于朝凡功臣外戚封爵三等曰公侯伯有流有世功臣则给铁劵嵗禄以功为差公主亦有大长公主长公主公主凡尚主者皆称驸马都尉位在伯上其尚郡主县主郡君县君乡君者并曰仪賔洪武七年公主府设家令一人司丞一人録事一人二十三年改家令司为中使司以内使为之
　　【臣】等谨按自唐迄元朝廷无裂土以王子弟者明太祖洪武三年立长子标为皇太子封第二子椿为秦王次防晋王棣燕王橚吴王桢楚王榑齐王樟潭王赵王檀鲁王侄孙守谦靖江王置藩府于各直省设官属防衞其后或徙封或续封谓当恪守藩屏夹辅王室世有茅土以图磐石之安乃未几而周王子有防告其父橚谋反词连燕齐湘三王惠帝纷纷削夺致起靖难之师及成祖即位还齐岷二王故封不数年而榑以凶骄纵楩以沉湎擅杀仍坐废黜沿至武宗朝宸濠包藏祸心觊觎生变设非王守仁御侮得冝又将患及宗社皆由太祖泥古好名举行封建以阶之厉而基之祸伏读
　　御批通鉴辑览谓师古而不知度今务名而以致害实
　　诚笃论也
　　散官
　　文散官
　　开府仪同三司
　　唐制以开府仪同三司为文散官第一阶即不带职官亦与朝参禄俸宋承唐制亦以开府仪同三司为散官第一阶辽不置金文散官上曰开府仪同三司中曰仪同三司元与金同明不设
　　【臣】等谨按唐制仪同三司以罢职就闲者居之至宋则神宗元丰八年以韩绛为开府仪同三司判大名府自是而后凡执政外戚率加此职遂为恩宠之秩与唐制异矣
　　特进
　　唐制文散官特进亦与朝参禄俸宋承唐制【案宋自徽宗政和以后诏特进非宰相不除】辽不置金一品文散官中次曰特进下曰崇进元与金同明亦置特进省崇进
　　【臣】等谨按唐虽置特进之阶然授者甚少宋自元丰更定官制省左右仆射以特进换之故宰臣王安石以仆射改特进政和后薛昻白时中皆以特进为宰臣是宋制不以特进为散官竟为执政之要秩与前代之制异矣金代以降仍为散秩云光禄大夫【荣禄大夫附】
　　唐制文散官以光禄大夫为二品金紫光禄大夫银青光禄大夫为三品宋制皆为二品上曰金紫光禄大夫次曰银青光禄大夫又次曰光禄大夫辽不置金正二品官阶金紫光禄大夫银青荣禄大夫从二品光禄大夫荣禄大夫元与金同皆阶一品明亦置特进光禄大夫特进荣禄大夫光禄大夫荣禄大夫皆阶一品
　　资徳大夫【资政资善大夫附】
　　金制正三品阶上曰资徳大夫中曰资政大夫下曰资善大夫元亦置资徳大夫资政大夫资善大夫皆阶二品明与元同
　　【臣】等谨按资徳资政资善三阶宋以前各代俱无葢创制于金而元明因之也
　　正奉大夫【通奉宣奉正议中奉大夫附】
