<!-- { "loadSidebar": true } -->
　　【臣】等谨案物相感志云蛤蚧生一嵗每鸣一声二嵗二声有至十声者考北户録云端州大有蛤蚧州吏云多年矣至今毎鸣或三声或一声不定据此则一嵗一声之説非也惟海録大月三声小月二声之説得之
　　黄虫生地上赤头长足有角羣居见别録
　　地防生黄陵状如蠕居土中食之令人不饥不渇见别録
　　梗鸡味甘无毒主治痹见别録
　　益符一名无舌可疗闭疾见别録
　　虽虫名似蜥蝪而大见説文【攷庄子唯虫能虫唯虫能天经典释文云一本唯作虽疑即指此虽虫也】
　　蝔【音皆】虫名淮南子曰蝔知将雨高诱注曰蝔大如笔管长三寸余世谓之猥狗知天雨则预于草木及桥下干处藏其身矣
　　防防见广雅【防防音匿耨】淮南子曰兔齧为防许慎注云兔所齧沫著者为防如蝱而斑色能齧人
　　□【音最】虫名见説文墨客挥犀云□虫状似蝉形小而扁隠屋壁及书册中前有两长足似蟹螯触后则旁行触前则却行一名恶飒
　　十二时虫出容州状如守宫身圆而颈长头有冠帻一日中随时变色青黄赤白黒未尝定囓人不可疗见岭南异物志
　　避役出南方大如守宫足长身青肉鬛赤色其首随十二时变子时鼠丑时牛亥时猪性不伤人见者有喜庆见岭南异物志酉阳杂俎谓之十二时辰虫
　　恙毒虫也喜伤人古人草居露宿相劳问曰无恙见风俗通
　　窃虫大如半胡麻有両角白色振其头则有声甚响寻之卒不可见见续博物志
　　蜛蠩一名螗蠩一头数尾长二三尺左右有脚如蚕可食见事物绀珠
　　木仆尾若龟长数寸居木上食人见酉阳杂俎
　　土蛲生山石井坎间物相感志云状鳗黄灰色有両耳耸立脑后能偷水虽高山絶顶亦能引之江东人呼马土蛲或云凡发泄洪水皆其兴妖天将雨或时见吐云气
　　雷蜞大如蚓以物触之乃防缩圆转若鞠良久引首鞠形渐小后如蚓焉见酉阳杂俎
　　夜虎出岭南墨客挥犀云状如蚯蚓长尺余嘴利如锥多夜出半身着地半身指空而行或有人误触之者直入人心腹食人至死乃出土人甚畏避之
　　谢豹虫出虢州酉阳杂俎云常在深土中小虾蟇而圆如毬见人以前两脚交覆首如羞状能穴地如鼢鼠顷刻深数尺或出地聴谢豹鸟声则脑裂而死俗因名之或曰谢豹人也抱耻死其魄为虫潜行地中羞见人掘出之犹以足覆靣作忍耻状
　　贾诎生千嵗木中状如豚食之如狗肉味见白泽图阳遂虫其背青黒腹下白有五足长短大小皆等不知首尾所在生时体软死则干脆见感应经
　　鼂一名匽鼂见説文临海水土志云鼂似一名鼂鼊一枚有三斛膏
　　防聴出魏兴郡似蜥蜴居树上下齧人见字林
　　佗负虫似促织而白色双须甚长无翼不能鸣伛背长股善跳好居下湿地雌雄未尝相离见山堂肆考天社虫状如犬大腰食草木叶见别録
　　碎车虫状如唧聊苍色好栖高树上其声如人吟啸终南有之其大而黒者声亦呼唧聊俗呼没盐虫见酉阳杂俎
　　食胶虫夏月食松胶前脚傅之后脚聂之内之尻中见酉阳杂俎
　　结草虫一名结苇好于草末折屈草叶以为巢窟见古今注采兰杂志云结草虫一名水螺一名蓑衣丈人蓑衣虫身粘细稻芒成殻形如枣核时粘立于壁间或时负殻徐徐而行整如毛羽殻中有茧甚纫中身细白如米蛀虫见谭埽雕虫赋注
　　郎君子生南海有雌雄青碧色状若両擘杏仁妇人临产手执之便生子见异物志
　　豆娘子如蜻蝏极小坚翅见事物绀珠



　　钦定续通志卷一百七十八
　　钦定四库全书
　　钦定续通志卷一百七十九
　　昆虫草木畧【六】
　　鱼
　　嘉鱼鲤质鳟鳞肌肉甚美食乳泉出于丙穴任豫益州记谓之拙鱼水经注曰丙水上承丙穴穴出嘉鱼常以三月出十月入穴口向丙故曰丙穴山堂肆考曰丙穴在防州府逹县东北通明发县井峡中凡十穴皆出嘉鱼云南记曰雅州诸水多有嘉鱼
　　鱮一名鲢见广雅状如鳙而头小形扁细鳞肥腹其色最白故呼曰鱮
　　鰫【鰫一作鳙】一名鱃鱼见本草拾遗状似鲢而色黒其头最大俗名包头鱼山海经云鱃鱼似鲤而大首食之已疣即此礼记鱼去乙郑康成注曰今东海鰫鱼有骨名乙在目旁状如篆乙食之鲠人不可出亦谓此鱼也【臣】等谨案陆玑诗疏云鱮之头尤大而肥者徐州人谓之鲢或谓之鳙幽州人谓之鸮□考广雅云鲢鱮也司马相如上林赋有鰅鰫鰬魠郭璞注曰鰫似鲢而黑李时珍曰鲢鳙二鱼首之大小色之黑白大不相侔则诗疏以鲢鳙为一物者误矣又山堂诗考云青鲢曰鳙白鲢曰鱮其说与张揖郭璞异亦非今并正之
　　鲿一名扬见毛诗传陆玑诗疏云今黄颊鱼也似燕头角身形厚而长大鱼之大而有力解飞者今江东呼黄鲿鱼大者长尺七八寸许本草名黄颡鱼又名防防又名黄防
　　鯸防一名河□【河玉篇作鲄□篇误鲀】见广雅即河豚也一名鲐一名防【或作鲑】一名鯸鲐一名嗔鱼一名乌狼一名探鱼一名黄防一名吹肚鱼又名气包鱼广志谓之鮠鱼山海经敦水多防防之鱼【防音沛】食之杀人李时珍以为防防即河豚也河豚大者名防鯺又名青郎君小者名斑儿又名斑鱼又名□鱼
　　鱼兽一名鱼貍似猪东海有之其皮背上斑文腹下纯青今以为弓鞬歩义者也其皮虽干燥经年海水将潮及天将雨其毛皆起水潮还及天晴其毛复如故虽在数千里外可以知海水之潮气自相感也见陆玑诗疏诗之鱼服传之鱼轩皆指此
　　鳏大鱼也见毛诗传孔丛子曰衞人钓于河得鳏鱼其大盈车即此
　　【臣】等谨案郑笺云鳏鱼子也与毛传异正义云鲲鱼子释鱼文鲲鳏字异古葢通用或郑本作鲲也案鳏为大鱼孔丛子与毛说合正义谓或郑本作鲲乃揣度之辞未足为据故仍从毛传
　　鲸海鱼也大者长以里计小者亦数十丈一生数万子常以五月六月就岸生子至七月八月导引其子还大海中其雌曰鲵眼睛为明月珠见崔豹古今注金楼子曰鲸鲵一名海防穴居海底
　　【臣】等谨案郑志云鲵即雌鲸而所述鱼形与古今注异故别出之
　　比目鱼不比不行其名谓之鲽见尔雅郭璞注曰状如牛脾鳞细紫黒色一眼两片相合乃得行上林赋谓之魼郑康成尚书中侯注谓之东繇呉都赋谓之两魪刘逵注谓之左右魪临海异物志曰南越谓之版鱼亦谓之箬叶鱼岭表録异云南人谓之鞋屉鱼淮江谓之拖沙鱼
　　【臣】等谨案郭璞尔雅注云比目鱼江东呼为王余鱼其注上林赋无此句考王余即鲙残能游非若比目之不比不行也故孙绰望海赋曰王余逝比目双游则王余比目宜为二物又北戸録云比目一名鳒考说文防一名鳒非比目鱼之别名也今并正之
　　鱊鮬一名鳜鯞见尔雅郭璞注曰小鱼也似鲋子而黒俗呼为鱼婢江东呼为妾鱼崔豹谓之青衣鱼罗愿谓之鳑皮鲫李时珍谓之防鱼鼢鼠所化其行以三为率一前二后若婢妾然故有婢妾青衣等名
　　鮥一名鮛鲔见尔雅郭璞注曰鲔鳣属也大者名王鲔小者名鮛鲔今宜都郡自京门以上江中通出鱏鳣之鱼有一鱼状似鳣而小建平人呼鮥子即此鱼也李竒汉书注云周洛曰鲔蜀曰防防【音亘懵】毛诗疏曰东莱辽东人谓之尉鱼或谓之仲明鱼
　　鱏【一作鲟寻淫二音】似鳣鲔而大江湖皆有之鼻长如鹳嘴故又名鹳嘴鱼无鳞有青黒斑文口在颔下一名鲟鳇鱼见山堂肆考广州谓之鲟龙之鱼养鱼经曰鲟鳇鱼两颊之肉谓之鹿头
　　【臣】等谨案玉篇云鱏鲔也与山堂肆考异考字林云鱏长鼻鱼也重千斤陆玑诗疏云鲔大者不过七八尺郭璞曰鳣似鱏而短鼻鲔似鱏而小据此则身之大小鼻之长短迥然各别不可牵合也故从山堂肆考别出之
　　鳇有二种郭义恭广志曰犍为僰道县出臑骨黄鱼南中八郡志曰江出黄鱼鱼形颇似鳣骨如葱可食此即海语所谓常鳇类鲟而小河海皆产者也刘欣期交州记曰武宁县秋九月黄鱼上化作鹑鸟南方草木状曰短细黄鱼九月中因秋风而变成鹑止园林捕取炙食滋味肥美倦游杂记曰黄鱼化为鹦鹉此即海语所谓海鳇身首差短腾于沙屿化为火鸠者也【攷广韵鳇字或作鱑或又省作黄故广志诸书称黄鱼也又鳣亦有黄鱼之名与此同名异物】
　　【臣】等谨案山堂肆考及养鱼经皆统称鲟鳇鱼而海语云鳇类鲟而小微有不同考京口録云鲟鳇是两种鲟肉之色白鳇肉之色黄则海语是也世之并称鲟鳇者犹鹌鹑本二物特以形相似而总称鹌鹑耳未可为典要也故别出之
　　鱀一名是鱁见尔雅郭璞注曰鱀防属也体似鱏尾如防鱼大腹喙小锐而长齿罗生上下相衔鼻在额上能作声少肉多膏胎生健啖细鱼大者长丈余江中多有之
　　魵一名鰕见尔雅郭璞注曰出薉邪头国见吕氏字林【臣】等谨案杨慎异鱼图赞注云防魵鲈鱳五鱼皆出乐浪潘国见说文考说文魵出薉邪头国防防防鱳出乐浪潘国杨氏合为一非是又误防为鲈误防为益非并附订于此
　　鱓【音善】一名黄防【音旦】有二种一种黄鱓一种白鱓生溪边土穴中长五尺许大三寸滋味如黄鱓交阯九真有之一种蛇变者名蛇鱓项下有白昂首寸许故又名昂头鱓不可食陶隐居云防鱼乃芹根所化
　　【臣】等谨案鱓字古多借鳣字为之荀子鱼鼈防鳣韩非子鳣似蛇是也后汉书杨震传有冠雀衔三鳣鱼飞集讲堂前注云鳣音善可证附识于此
　　鲌一名鱎见广雅即白鱼也状如鲤而色白故名说苑阳昼谓宓子贱曰投纶错饵迎而吸之者阳鱎也肉薄而不美即此马缟中华古今注曰白鱼赤尾者曰魟【音红】一曰魧或曰雌者曰白鱼雄者曰□鱼子好羣浮水上者名曰白萍
　　【臣】等谨案荀子鯈防者浮阳之鱼也杨倞注曰今字书无防字当为鲅杨慎转注古音以为防即鱎也防从夲夲音叨故防音鱎案鱎性好浮水上就阳故名阳鱎则浮阳之鱼其为鱎审矣杨倞之改字葢未深考耳附订于此
　　石首鱼一名鯼见广雅似鳘而小脑中有骨如白石故名石首鳞色甚黄如金故一名黄鱼又名金鳞又名黄其鳔可作胶博物志谓之鮻魮是鱼初出水能鸣夜视有光毎嵗四月来自海洋绵亘数里有声如雷网师以长竹揷水聴之闻其声则下网截流取之谓之洋山鱼和蒪菜作羮谓之金羮玉饭薧而食之谓之鲞张勃呉録云娄县有石首鱼至秋化为冠鳬临海异物志云石首异种又有石头长七八寸与石首同
　　【臣】等谨案五杂组云韦昭春秋外传注石首成鸭也今海滨石首未闻有化鸭者考呉録有石首至秋化冠鳬之语本草一种野鸭头中有石云是石首鱼所化附识于此
　　梅鱼【一作□鱼】一名防水【一作防鱼】似石首而小黄金色味颇佳头大于身人呼为梅大头出四明梅山洋故名梅鱼或云梅熟鱼来故名见异物志又名黄花鱼临海水土记谓之黄灵鱼首亦有石雨航杂録云其次名春来最小者名梅首又名梅童
　　防一名鱄防【音铺浮鱄一作鳍】见广雅即江豚也逢风则涌有两乳一名奔防魏武四时食制谓之防防【音敷沛】酉阳杂俎谓之瀱南方异物志谓之水猪又名馋鱼俗呼拜江猪陈藏器曰取脂防灯照樗蒱则明照读书工作即暗俗言懒妇所化也
