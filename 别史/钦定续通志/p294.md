<!-- { "loadSidebar": true } -->
　　功格上下曰光能绍前业曰光居上能谦曰光
　　后汉世祖皇帝諡光武章懐太子注引諡法曰能绍前业曰光唐上元元年追諡懿祖曰光皇帝
　　则天法尧曰大
　　三国吴孙权諡大皇帝
　　出拔萃曰英
　　宋太宗女魏国大长公主諡英惠
　　多闻强识曰博
　　唐左武侯大将军窦抗本传諡密通典作諡博又秘书少监萧徳言諡博
　　可以作圣曰睿
　　唐代宗沈皇后諡睿真穆宗諡睿圣
　　承命不迁曰世
　　治典不杀曰军
　　意深虑逺曰防
　　蓄义丰功曰仁慈民爱物曰仁克己复礼曰仁贵贤亲亲曰仁
　　敏事以敬曰慎沈静寡言曰慎
　　周有慎靓王鲁卫陈皆有慎公
　　奉义顺则曰礼恭俭庄敬曰礼
　　制事合宜曰义见利能终曰义除去天地之害曰义先君后已曰义取而不贪曰义
　　后汉光武帝姊新野长公主建武三年追諡节义葢諡义之始见史传者
　　守命共时曰信出言可复曰信
　　汉海阳齐信侯揺毋余昌武靖信侯单寗并髙祖六年受封葢諡信之始见前史者武帝时塞侯直不疑亦諡信
　　质直而好义曰达疏通中理曰达
　　隋岐州刺史郑译开皇十一年諡达葢諡达之始见史传者
　　含光得众曰寛
　　梁宗室广信侯萧暎諡寛
　　才理审谛曰理
　　梁浔阳太守到洽諡理后周骠骑大将军郃阳伯薛寘亦諡理葢理諡始用于南北朝时
　　中心乐易曰凯
　　后梁萧詧中书监安丰公蔡大寳諡文凯
　　避逺不义曰清
　　北魏骁骑大将军刁双兴和三年諡清穆葢諡清之始见史传者
　　迁善改过曰益取于人以为善曰益
　　徳性温恭曰基
　　后周广城郡公段永天和四年諡基
　　视民如子曰慈
　　宋宗室髙宻郡王赵徳恭明道中諡慈哲
　　追改前过曰鼎
　　秉心塞渊曰深
　　徳性寛和曰温
　　梁鸿胪卿顾协侍中王训陈广徳侯章景明尚书右仆射王劢唐绛州刺史孔祯諡温
　　推功尚善曰让
　　唐睿宗长子宁王宪諡让皇帝攷王莽諡王根为直道让公则諡让者始于莽之伪諡矣
　　追补前过曰宻
　　北魏孝明杜皇后始諡宻乐陵王元思誉唐左武侯大将军窦抗皖城郡公张俭并諡宻
　　执一不迁曰介
　　宋右正言陈禾諡文介知邓州刘汲知麟州杨震父宗闵諡忠介介本美諡而郑志列之下諡之十九言谓将用之小人抑何诬也
　　中正精粹曰纯
　　宋忠州团练使赵仲恕諡纯熙程子于嘉定十三年諡纯
　　行见中外曰敌
　　达礼不达乐曰素
　　宋张举諡正素先生
　　卑而不可逾曰谦
　　宋刘虞諡谦静先生
　　睦于兄弟曰友
　　众方益平曰儆
　　元江西省参政全布延萨里死于陈友谅諡儆哀
　　追补前过曰摄
　　美化及逺曰广所闻能行曰广
　　唐太宗増諡文武大圣大广孝皇帝
　　言行不囘曰淑
　　元定宗乌拉海额实后諡钦淑
　　献敏成行曰革
　　思愆深逺曰惧
　　谋虑不成曰息
　　汉虚水侯刘爵五凤四年諡息
　　举事而迟曰舒
　　北齐河南王髙孝愉諡康舒【或作康献】
　　防少短折曰冲
　　后汉孝冲皇帝纪注引諡法曰幼少在位曰冲晋有东海冲侯司马只宋有临庆冲王刘休倩
　　质胜其文曰野敬不中礼曰野
　　后周宗室越王宇文盛大象二年为隋文帝所害諡野
　　菲薄废礼曰俭
　　刚克好胜曰伐
　　凉徳薄礼曰虚
　　宠禄光大曰荣先利后义曰荣
　　宋宗室豫章王赵宗谔諡荣孝定王赵元良諡荣易吴王赵颢諡荣懐王赵宗晖諡荣穆此外諡荣者甚多葢宋代习用
　　好内逺礼曰荡好智不好学曰荡狂而无据曰荡后周晋公宇文防追諡荡
　　色取仁而行违曰闻
　　后周有滕闻王宇文
　　贪以败官曰墨
　　宋侍中钱惟演卒太常张瓌初请諡文墨后改文僖
　　言行相违曰僭自下陵上曰僭
　　后周赵王宇文招以谋诛隋文帝见杀諡僭
　　髙而无民曰亢知存而不知亡曰亢
　　犯国之纪曰干
　　心隘不容曰褊
　　后梁明帝子萧瑀唐太宗以其性忌諡贞褊
　　违命自用曰专
　　唐太常博士张星议御史中丞宋庆礼之諡引諡法好功自是曰专后庆礼改諡敬
　　薄徳弱志曰轻
　　烦酷伤民曰苛
　　以势君曰要
　　苏洵嘉祐諡法新义
　　【臣】等谨案苏洵嘉祐諡法増改旧諡义其书乃奉诏编定故终宋世行之下至明代亦依是为増损今取其諡与周书独断同而义异者别为新义逐条标列其有一二字更改及移彼释此者亦为注明至于全不相关者仍不加辨焉
　　圣不可知曰神
　　行道化民曰圣穷理尽性曰圣
　　大而难名曰尧
　　云行施曰汤
　　施而中理曰文敏而好学曰文脩徳来逺曰文忠信接礼曰文刚柔相济曰文脩治班制曰文
　　保大定功曰武刚强以顺曰武【周书以顺作直理】辟土斥境曰武折冲御侮曰武
　　礼乐明具曰成刑名克服曰成【周书此句作武字义】持盈守满曰成遂物之美曰成通违强立曰成
　　抚民安乐曰康温良好乐曰康【周书抚民安乐作安乐抚民温良作温年别有温良好乐曰良】
　　向忠内徳曰献【周书作惠无内徳考周书献諡有三义此书取其二其博闻多能一义别作宪諡义与史记正义同】
　　柔克有光曰懿【周书作温柔圣善后文有柔克为懿】
　　体仁长民曰元
　　耆意大图曰景【史记正义作耆意大虑独防作致志大图】
　　施而不私曰宣善闻周达曰宣诚意见外曰宣【周书史记作圣善周闻施而不成】
　　任贤逺曰明总集殊异曰明独见先识曰明能扬仄陋曰明察色见情曰明
　　明徳有功曰昭【周书作昭徳有劳】
　　畏天爱民曰敬斋庄中正曰敬夙夜就事曰敬【就事周书作恭事】受命不迁曰敬死不忘君曰敬陈善闭邪曰敬卑以自牧曰恭不懈为徳曰恭治典不易曰恭责难于君曰恭
　　严敬临民曰庄威而不猛曰庄履正志和曰庄【周书后文有履亡为庄】
　　正己摄下曰肃
　　因事有功曰襄【周书作甲胄有劳】
　　安民有功曰烈【周书作有功安民】
　　克亟成功曰桓
　　赏劝刑怒曰威以刑服逺曰威
　　率义共用曰勇
　　秉义行刚曰克爱民作刑曰克【周书作爱民在刑】
　　兆民寜赖曰安
　　絶行不爽曰定【絶行周书作纯行】追补前过曰定【与前宻字摄字义同周书无此义有追补前过曰刚句】
　　治典不杀曰简正直无邪曰简【治典不杀史记训祁諡独防训震諡此书既仍独防震諡义又以之释简諡可谓两岐无定矣】
　　固节干事曰贞图国忘死曰贞
　　谨行制度曰节
　　涅而不缁曰白
　　以法正国曰匡
　　中正无邪曰质
　　恭仁鲜言曰靖【周书作恭已鲜言曰静】
　　慈和徧顺曰顺和比于理曰顺【周书徧顺作徧服】
　　安民好靖曰夷【周书作安心好静】
　　谋虑不僭曰思念终如始曰思
　　大虑方行曰考【周书后文有考成也】
　　保民畏慎曰胡称年夀考曰胡【周书作保民耆艾弥年寿考】
　　柔逺能迩曰和号令悦民曰和不刚不柔曰和推贤让能曰和【周书后文有和防也】
　　赏善罚恶曰宪博闻多能曰宪行善可记曰宪【周书无宪諡有献諡此博闻多能曰宪周书作献史记正义作宪】
　　磨而不磷曰坚
　　能养能恭曰孝继志成事曰孝干蛊用誉曰孝
　　盛让纯固曰忠临患不忘国曰忠推贤尽诚曰忠亷公方正曰忠
　　尊明胜患曰智黙行言当曰智推芒折亷曰智临事不惑曰智察言知人曰智择任而往曰智【周书作知】
　　行归忠信曰周事君不党曰周
　　应事有功曰敏【周书后文有敏疾也】
　　治乱守正曰直不隐其亲曰直【周书止肇敏行成曰直无此二义】敬事节用曰钦
　　小心敬事曰良
　　强毅敦朴曰厚
　　能修其官曰勤【周书后文有勤劳也】
　　治定不陂曰祁【史记作治典不杀】
　　失位而死曰懐
　　未中身夭曰悼【周书作年中早夭】
　　懐情不尽曰隐
　　好更故旧曰易【周书作好更改旧】
　　不主其国曰声【周书作不生其国】
　　未及而动曰躁
　　动静乱常曰幽【周书作动祭乱常】
　　暴慢无礼曰厉愎很遂过曰厉【周书止杀戮无辜曰厉独断作暴虐无亲曰厉愎很遂过周书作刺諡义】
　　纵乐无度曰荒昏乱纪度曰荒
　　贼仁多杀曰桀
　　暴慢无亲曰刺
　　啬于赐予曰爱【周书赐予作施与】
　　堕覆社稷曰顷震动过惧曰顷隂靖多谋曰顷
　　事君有党曰比
　　弱无立志曰愿【周书作思虑不爽曰愿】
　　郑樵諡畧増多諡
　　【臣】等谨案郑樵作諡畧序论五篇諡法三篇后论四篇序论言諡以讳事神为昭穆之次非美刺之法恶諡非所以加于君父桀纣是名非諡幽厉桓灵皆非恶諡又言美恶即文而见不即説而见故所取諡只以一文见义苏氏不取周书帝皇王公侯君师长胥之称已亦不取尧舜禹汤桀纣等字表里苏氏为典礼之大諡法言上諡百三十一用之君亲用之君子中諡十四用之闵伤用之无后者下諡六十五用之小人皆所以备典礼后论言已与苏氏各有去取辨駮详尽实已深抉諡法之奥今即三二百十言有文无义其已见于周书蔡氏苏氏诸篇者不复赘録其増多未见者谨标而列之着于篇仍以歴代经用之諡疏证其下并撮序其论著之大畧如此云
　　絜　宋兵部侍郎司马朴諡忠洁礼部侍郎谭世勣髙宗时不受张邦昌伪命諡端洁洁与絜古通
　　贲　汉戚侯季必孝文四年諡贲
　　逸
　　退
　　讷
　　偲
　　逑
　　懋
　　宜
　　哲
　　察
　　通　金宗室都元帅宗诰諡通敏
　　仪　唐宪宗女郑国公主諡温仪
　　经
　　庇
　　协
　　端　汉书表有煮枣端侯革朱乃髙祖十二年功臣侯而史表作靖侯史表有范汤端侯代乃中元三年以匈奴王降侯者而汉书表作靖端靖二字篆文相近故传写易讹然諡端諡靖未详孰是姑识之以备考
　　休　史记宋世家有休公田
　　悦
　　绰
　　容　北魏宗室广陵王欣恭帝时諡容此諡容之始见史传者
　　　宋汾州守张克戬绍兴中为金人所攻破力屈死諡忠
　　恒
　　熙　后梁开平元年追諡曾祖妣范氏为宣熙皇后洽
　　右上諡法
　　□　无考
　　右中諡法
　　暴
　　虐
　　愎
　　悖
　　凶
　　慢
　　忍
　　毒
　　恶
　　残
　　奰　后周宗室代王宇文达与越王盛同遇害諡奰攘
　　顽
　　昏
　　骄　梁神威将军萧子显大同三年敇以恃才傲物諡骄
　　酗
　　
　　侥
　　狃
　　侈
　　靡
　　弱
　　伪　陈侍中徐陵至徳元年諡章伪
　　妄
　　讟
　　谄
　　诬
　　诈
　　谲
　　讻
　　诡
　　奸
　　邪
　　慝
　　蛊
　　危
　　圮
　　懦
　　挠
　　覆
　　败
　　斁
　　疵
　　饕
　　费
　　右下諡法
　　明通用諡法増多諡
