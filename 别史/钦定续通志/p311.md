<!-- { "loadSidebar": true } -->
　　月下笛　断曲
　　觞酌
　　荷叶杯　上行杯　尉迟杯　鳯衔杯　月氐王头饮器歌　后庭宴　夀春宴　山亭宴
　　宫苑【楼台　门阙附】
　　轮台歌　梁园歌　乐游苑歌　幽州台歌　越王台歌　殿前曲　魏宫词　楚宫词　长信词　梁园吟天门謡　翠楼吟　丛台歌　天门引　隋故宫行西楼曲　鳯池吟　齐云楼　金台篇　悬瓠城歌都邑
　　金陵曲　榆林郡歌　营州歌　金陵歌　襄阳歌夔州歌　夷门歌　青门歌　南都行　江夏行　长安曲　甘州词　凉州词　帝京篇　忆江南【又名梦江南又名望江南　又名望江梅　又名江南好　又名梦江口　又名归塞北　又名春去也　又名谢秋娘】忆帝京　熈州行　炖煌后庭歌　邯郸客舍歌　蓟门行　古大梁行　云中行　灞陵行　丹阳行　舂陵行　新丰行
　　道路
　　函闗歌　劳劳亭歌　陇上行　南州行　光禄坂行沙苑行　淮亭吟　陈桥行　长乐坂　宜阳行
　　马嵬曲　筑长堤　九折坂
　　时景
　　明月歌　峩嵋月歌　白云歌　火山云歌　白雪歌天山雪歌　春旦歌　三月歌　日出入行　嵗晏
　　行　上元词　春词　春台引　瑞雪篇　明河篇七夕曝衣篇　庆云章　月下吟　夏日叹　秋雨叹冉冉云　望云謡　甘露行　梅子黄时雨　春从
　　天上来　呉中晓寒曲
　　人生
　　长生乐　千年调
　　人物
　　皇娲补天謡　伯仁怨　申生怨　平原君　春申君文信侯　漂母词　聂政篇　田横客　淮阴叹
　　茂陵徐生歌　钟进士歌　髙阳酒徒　一纲謡　岳王行　唐孔目　淮南刺客词　腕可断　顔太师姚家有牙将　石忠烈　韩宣慰　安石工　花将军晋州男子
　　神仙【隐逸　渔父附】
　　道君曲　圣郎曲　金丹曲　王母歌　玉真主歌玉华仙子歌　薛仙子謡　石湖仙　赤松词　壶山处士歌　逸人歌　白毫子歌　徐无山人歌　华山隐者歌　荆台隐士　白衣老人　青岩山人　渔父歌
　　蕃调
　　优鉢罗花歌　婆罗门引　婆罗门令　金浮图　纥那曲　罗唝曲　鲜卑儿　穆防沙　番枪子
　　山水【登临　泛渡附】
　　嵩山天门歌　小山歌　西岳云台歌　阆山歌　望终南山歌　夜归鹿门歌　下山歌　归山歌　温泉歌　敷水歌　阆水歌　河上歌　秋浦歌　严氏溪歌　赤壁歌　甘泉歌　燕支行　热海行　走马川行　清溪行　渼陂行　湖南曲　湘川曲　横江词龙池篇　梦游天姥吟　江上吟　庐山謡　巫山
　　一段云　越江吟　江月晃重山　芳草渡　清波引渡江云　飞雪满羣山　庐山髙　于湖曲　骊山
　　歌　金山行　湖上曲　湘中咏　后于湖曲　冰山火突词　蟇頥津　易水行　澶渊行　渐台水　白马河　舶上謡
　　草木【采种　花菓附】
　　官渡柳歌　黄台词　落花叹　茘枝叹　莲根有长丝　勿去草　渚莲怨　结杨柳怨丝商山芝　梓树生枝叶　黄花词　伐棘篇
　　车马
　　引驾行　车簇簇行　天育骠骑歌　赤骠马歌
　　龙鱼【虫豸附】
　　蛟龙引　井底蛙
　　鸟兽
　　义鹘行　杜鹃行　白鳬行　火凤词　鹦鹉猫儿篇黄雀痴　黄麞歌　黄牸謡　野雉词　怒虎行
　　黄鹂绕碧树　换巢鸾凤　鹤叹　白雁行　走狗謡凤凰曲　凤雏行　老驽恋栈豆　牧羝曲　一足
　　防
　　杂体
　　堂堂謡　戴竿謡
　　钦定续通志卷一百二十七
　　钦定四库全书
　　钦定续通志卷一百二十八
　　乐畧
　　祀飨正声序论
　　【臣】等谨案祀飨之乐自汉以后郑樵独取梁之十二雅唐之十二和谓其制作非古而音声有伦故世世因之而不能易嗣是而五代梁唐晋乐曲散佚不足其汉有十二成周有十二顺宋有十二安金有十二寜辽乐不传元亦微有阙失然皆祖述十二雅之遗音不改焉至明始不分属杂用宫商不得复以成法求之盖雅乐变革之一候也兹溯五代至元乐曲悉依郑志之例论次而于明代独编而注之法久必变例有所穷耳
　　五代梁雅乐
　　【臣】等谨案梁雅乐绍承唐制改十二和为九庆今之所传仅存八曲其轶者祀地只享宗庙皇后皇太子出入诸篇盖惟郊祀之乐尚可考见如奠玉币等曲遂借以传焉其后张文矩又更其名曰同者六曰熙者一
　　庆和
　　【臣】等谨案庆和以祀天神与唐豫和相太祖开平二年将郊禋有司撰进乐曰庆和之乐舞曰崇徳之舞是庆和为降神曲明甚薛史乃称亚献奏庆和疑有讹误后改曰永同
　　庆顺
　　【臣】等谨案庆顺以为皇帝行节与唐太和相后改曰大同
　　庆平
　　【臣】等谨案庆平以奠玉币与唐肃和相后改曰顺同
　　庆肃
　　【臣】等谨案庆肃以迎俎与唐雍和相
　　庆熙
　　【臣】等谨案庆熙以酌献与唐寿和相后改曰寿同
　　庆隆
　　【臣】等谨案庆隆以饮福与唐制酌献饮福同曲者微异后改曰福同
　　庆融
　　【臣】等谨案庆融以退文舞迎武舞与唐舒和相后改曰混同
　　庆休
　　【臣】等谨案庆休以亚终献与唐亚终献出入二舞同曲者异制后改曰咸熙
　　后唐雅乐
　　【臣】等谨案后唐初用十二和旧乐至明宗时始有长兴乐之名隶于太常然皆教坊杂曲仅可用以飨燕且其篇名亦阙轶失传其正声存者惟庙中各室酌献五曲而已曰昭徳【懿祖室】曰文明【献祖室】曰应天【太祖室】曰永平【昭宗室】曰雍熈【庄宗室】以十二和求之乃夀和之一耳
　　晋雅乐
　　【臣】等谨案晋雅乐改唐十二和为十二同而其目阙略不详髙祖天福四年十二月庚戌礼官奏言正至上夀皇帝举酒奏元同再饮三饮并奏文同三饮毕羣臣再拜奏大同是月壬戌又言宫悬歌舞未全且请杂用九部乐歌教坊法曲从之今正声可考见者惟元同等三曲姑附録于此
　　汉雅乐十二成曲
　　【臣】等谨案汉有雅乐十二成曲与郑志所载唐世用乐之法一一脗合云
　　禋成　顺成　裕成　肃成　政成　弼成　徳成扆成　裔成　庆成　骍成　夀成
　　周雅乐十二顺曲
　　昭顺
　　【臣】等谨案昭顺以祀天神亦唐豫和之
　　寜顺
　　【臣】等谨案寜顺以祀地祗亦唐顺和之
　　肃顺
　　【臣】等谨案肃顺以享宗庙亦唐永和之但间用以彻俎与旧制不同乃当时假借行之非成法也
　　感顺
　　【臣】等谨案感顺登歌以奠玉亦唐肃和之然或于酌献时奏之则唐世所未尝行尔日礼官不能厘正至宋尚踵其误云
　　治顺
　　【臣】等谨案治顺皇帝以临轩亦唐太和之
　　忠顺
　　【臣】等谨案忠顺王公以出入以退文舞迎武舞亦唐舒和之
　　康顺
　　【臣】等谨案康顺皇帝食举亦唐休和之
　　雍顺
　　【臣】等谨案雍顺皇帝以受朝皇后以出入在十二之数当唐正和一曲唐时正和但皇后出入所奏而皇帝以受朝之説史志未闻乃周代一变旧法也
　　温顺
　　【臣】等谨案温顺皇太子以出入亦唐承和之
　　礼顺
　　【臣】等谨案礼顺以正至礼防在十二之数当唐昭和一曲唐时昭和为皇帝皇太子举酒所奏盖所谓举酒者即礼会时所有事也但唐书未尝详言之耳又周祭先圣亦奏礼顺义有所取説载宋乐永安条下
　　礼顺
　　【臣】等谨案禋顺以入俎亦唐雍和之
　　福顺
　　【臣】等谨案福顺以酌献饮福亦唐夀和之正至公卿献夀亦奏之考献夀乃朝防时事宜用礼防乐或宴乐此与酌献通奏一曲是郑樵所讥为不分雅颂之遗响者也
　　宋雅乐十二安曲
　　髙安
　　【臣】等谨案髙安一曲仿唐之豫和以祀天神哲宗元符郊祀改曰景安然圜钟为宫三奏黄钟为角太蔟为徴姑洗为羽各一奏其为祀天神之乐未改也至徽宗政和中乃用以祭帝鼐则失之逾矣其大安普安并以祀天神虽随事傅名亦髙安之属也又迎神奏髙安者则送神亦奏之惟熙寜以后祀髙禖绍兴朝日夕月祀大辰送神乃奏理安以送人之乐而送天神戾矣
　　静安
　　【臣】等谨案静安一曲仿唐之顺和以祀地祗神宗熙寜改曰导安又别常祀为寜安哲宗元符以后导安亦废寜安独存正祀常祀并用之髙宗绍兴时亦用为别庙彻豆之乐又有凝安以祀岳镇海渎徽宗政和时亦用为冈鼎迎神之乐皆函钟为宫三奏太蔟为角姑洗为徴南吕为羽各一奏
　　理安
　　【臣】等谨案理安一曲仿唐之永和以享宗庙仁宗景祐以后改曰兴安嘉祐祫享偶易懐安之名旋复其旧惟皇后庙又有肃安歆安与兴安并用其他告飨各别为异名皆黄钟为宫三奏大吕为角太蔟为徴应钟为羽各一奏
　　【臣】等又案正祀之外复有告飨如上尊諡徽号升祔别奏显安真宗祀汾隂毕躬谢亦用显安东封毕躬谢别奏封安告受天书别奏瑞安非常制也
　　嘉安
　　【臣】等谨案嘉安一曲仿唐之肃和登歌以奠玉币或酌献之时废禧安不奏而以此代之盖奠献初无异礼亦可以无异乐仁宗以后亦用之于后庙盥洗又案大祀配食及皇后别庙奠玉币咸自为曲奏不相混防则由踵事增华强分区别但义归颂美不嫌铺张其他祀典实繁间亦各为奠玉币曲以明轩轾之差盖昧其本则不能不务其末要皆嘉安一曲之支流余裔也配位奠玉币郊祀曰广安【景祐三圣位绍兴太祖位】曰定安【建炎太祖位】曰化安【绍兴太宗位】祈谷曰仁安【景祐太宗位】曰宗安【绍兴太宗位】雩祀曰献安【景祐太祖位】祀感生帝曰皇安【景祐以后宣祖位绍兴以后禧祖位】明堂大飨曰诚安【景祐真宗位熙寜英宗位】曰信安【皇祐三圣位元符神宗位】曰广安【绍兴淳熙太祖位】曰化安【绍兴淳熙太宗位】曰泰安【绍兴徽宗位】曰宗安【淳熙髙宗位】祀皇地只曰恭安【景祐太祖位】曰肇安【熙寜太祖位】曰定安【绍兴太祖位】祀神州地只曰化安【景祐太宗位】享别庙曰达安【章献明肃室】曰报安【章懿室】曰翕安【章惠室】其他祀典奠玉币祀感生帝曰庆安又曰光安玉清昭应宫上尊号曰灵安冬至祭宝鼎曰明安祭岳镇海渎享先农祭文宣王武成王祚徳庙曰明安【淳祐祭四海又曰徳安润安瀛安瀚安雍熙享先农又曰敷安】享先蚕曰娭安祭风师雨师司中司命曰容安蜡祭曰钦安【景徳用嘉安熙寜东西方用钦安南北方用嘉安绍兴后南北方复改吉安】祭五龙曰文安以上配位别庙之曲间或实异而名同盖礼官未遑厘正又多内出篇目称名偶复不敢议更兹谨编次以列于嘉安之后俾来者有所考焉又真宗朝奠瓒间用万国朝天之曲则非常制也
　　隆安
　　【臣】等谨案隆安一曲仿唐之太和以为皇帝出入举止之节复增采茨独于还宫时奏之哲宗元符以后改曰干安杂用正安又改仪安靖安憩安诸名变革纷纷非能于声音之道有所发明徒好事更张而已甚至降奏正安以主于太蔟为商者当黄钟为宫之乐则是不辨君臣淆乱无等乃尔日职司诸臣弗克厘正之咎也惟太祖干徳中和岘按开元礼请依月律别撰采茨一曲奏以还宫与隆安并行颇为近古矣
　　正安
