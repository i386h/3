<!-- { "loadSidebar": true } -->
　　邵整六十四卦图説　　　明朱升周易旁注前图
　　谈纲易攷图义　　　　　刘玊执斋易图説
　　余诚易图説　　　　　　周垣易图説
　　顾允成易图説臆言　　　刘宗周读易图説
　　潘士龙演易图説　　　　王寅周易图説
　　容若春今易图学心法释义
　　王润孙周易图解　　　　季本图文余辨
　　金润周易图解　　　　　左辅周易图説
　　叶应易卦方位次序图　　韩邦竒卦爻要图
　　张廷芳易经十翼章图蕴义
　　胡宾易经全图　　　　　沈束易图
　　沈亨卦画图　　　　　　任庆云易图集览
　　陈林周易图　　　　　　郑敷教易经图考
　　程观生易内三图注
　　书
　　宋程大昌书谱　　　　　又禹贡后图
　　孟先禹贡治水图　　　　呉仁杰尚书洪范辨图
　　卢硕洪范图章　　　　　李焘尚书百篇图
　　陈伯逹翼范九图　　　　黄千能禹贡图説
　　王柏禹贡图　　　　　　张性善禹贡沿革图
　　夏唐老九畴图　　　　　楼钥金縢图説
　　李郡旅獒图　　　　　　顔直之金縢图
　　又尚书治要图　　　　　元赵孟頫洪范图
　　王文泽尚书制度图纂　　明郑晓禹贡图説
　　胡宾书经全图　　　　　郑瑶禹治水谱
　　桂蕚禹迹九州图　　　　何模禹贡图注
　　曾俊洪范图辑　　　　　叶良佩洪范图解
　　诗
　　宋李焘诗谱　　　　　　王应麟草木鸟兽谱
　　俞琰歌毛诗谱　　　　元赵孟頫豳风图
　　明郑若曾重辑诗谱　　　林子焕豳风图
　　纂图互注毛诗
　　礼
　　宋郑樵乡饮礼图　　　　郑景炎周礼开方图説呉沆周礼本制图论　　　俞言周官礼图
　　魏了翁周礼井田图説　　项安世周礼丘乘图説赵彦肃士冠士昏馈食图　姚圣臣明堂定制图
　　明王廷相昏礼图　　　　又乡射礼图注
　　又深衣图论　　　　　　闻人诠饮射图解
　　陈林周礼文物大全图　　又仪礼防通图
　　林兆珂考工记图　　　　张鼎思考工记补图
　　胡宾礼经图　　　　　　何栋如乡饮图考
　　冯应京乡饮图説　　　　骆向礼乡饮序次图説林文奎射礼图注易览
　　乐
　　宋郑樵系声乐谱　　　　元吾衍九歌谱
　　又十二月乐辞谱　　　　明刘绩六乐图
　　吕枏诗乐图谱　　　　　张谔大成乐舞图谱
　　李文察四圣图解　　　　李璧宴飨乐谱
　　朱载堉乐和声大成乐舞图説
　　王思宗黄钟元统图説　　又八音图注
　　朱敕大成乐谱
　　春秋
　　宋洪勲春秋图鉴　　　　刘英春秋列国图
　　张杰春秋图　　　　　　又春秋车服图
　　崔表春秋世本图　　　　郑樵春秋地名谱
　　沈炎春秋指掌图　　　　邓名世春秋四谱
　　徐梅龟春秋指掌图　　　元呉莱春秋世变图
　　又春秋传授谱　　　　　明呉国伦春秋世谱张事心春秋左氏人物谱　傅逊春秋古器图
　　四书
　　宋李思正中庸图説　　　程时登大学本末图説林处恭四书指掌图　　　饶鲁庸学图
　　元胡炳文大学指掌图　　呉成四书图
　　程复心四书章图总要　　林起宗论语图
　　又四书图解　　　　　　明瞿九思中庸位育图説呉继仕四书引经节解图
　　孝经
　　元李孝光孝经图　　　　林起宗孝经图解
　　总经
　　宋俞言六经图説　　　　明黄润玉经谱
　　胡宾六经图全集　　　　陈仁锡六经图考
　　周安九经图注
　　小学
　　宋王宗道四声等第图　　元呉正道六书渊源图
　　穆正文字谱系　　　　　丘葵经世书声音既济图明王应电六经音切贯珠图
　　史乘
　　编纂
　　宋崔倜帝王授受图　　　牛检帝王事迹相承图
　　何许甲子纪年图　　　　郑伯邕帝王年代图韦光美帝王年号图　　　李焘厯代宰相年表又天禧以来御史年表　　又天禧以来谏官年表
　　宋朝宰辅拜罢图　　　　宋朝相辅年表
　　张绂厯代史年表　　　　陈权编汉唐君臣图
　　论赞
　　宋李焘唐宰相谱　　　　龚頥正元祐党籍谱述明呉震元宋相谱
　　世系
　　宋丁维臯百族谱　　　　明宗谱
　　明主壻牒谱　　　　　　朱睦防帝系世表
　　周国世系表　　　　　　蜀府宗支图谱
　　周定王年表　　　　　　周宪王年表
　　天文
　　测算
　　宋陈刚浑仪图　　　　　潘翼星图证验
　　钱选五星图　　　　　　元李学逊中星仪象等图郭守敬仰规俯矩图　　　又异方浑葢图
　　又日出入永短图　　　　明周文安璿玑图
　　陈廷策中星图説　　　　周述学天文图学
　　王臣防测候图説　　　　余文龙祥异图説
　　王应遴乾象图説　　　　又中星图
　　陈嗣昌天文地理图説　　李元庚乾象图説
　　艾儒畧图注天文祥异赋　徐光啓见界总星图
　　又赤道两总星图　　　　元彭丝算经图释
　　明杨亷数学图诀发明
　　嵗时
　　明黄道周月令明义图
　　地理
　　总叙
　　宋王象之舆地图　　　　王希先方域谱
　　六合掌运图　　　　　　南北对境图
　　混一图　　　　　　　　明罗洪先增补广舆图项笃寿考定舆地图　　　李黙舆地图
　　陈组绶职方地图　　　　王崇庆山海经图
　　都邑
　　宋曹叔逺永嘉谱　　　　明洪武京城图志
　　赵秉忠江西舆地图説
　　山川
　　明贾应璧绍兴水利图説　王琼漕河图志
　　外域
　　宋西南蛮朝贡图　　　　明仇英职贡图
　　西洋人厐迪我海外舆图全説
　　政典
　　仪制
　　明张璁乘舆冕服图説　　又武弁服制图説
　　又元端冠服图説　　　　又保和冠服图説
　　圜丘方泽总图　　　　　圜丘方泽祭器乐器图
　　朝日夕月坛总图　　　　朝日夕月坛祭器乐器图神只社稷雩坛总图　　　太庙总图
　　太庙供器祭器图　　　　大享殿图
　　大享殿供器祭器图　　　天寿山诸陵总图
　　泰神殿图　　　　　　　帝王庙总图
　　皇史宬景神等殿图　　　圆明阁阳雷轩殿宇图
　　沙河行宫图　　　　　　龚端礼五服图解
　　食货
　　宋曾之谨续农器谱　　　楼璹耕织图
　　元苖好谦农桑图説　　　韩彦直耕织图
　　慎温其耕图　　　　　　王祯谷谱
　　明陈惟之乞停矿税疏图
　　兵防
　　宋蔡元定八阵图説　　　明张焘西洋火攻图説李承式圆机营阵图　　　卜大同备倭图记
　　又征苖图记　　　　　　余子俊车营图
　　郑林轩辕阵图　　　　　魏焕九边图考
　　许论九邉图论　　　　　霍冀九边图説
　　范守已筹边图记　　　　刘昌两镇边闗图説翁万逹宣大山西诸边图　杨时宁大同镇图説又大同分营地方图　　　刘敏寛延镇图説
　　刑法
　　宋张履氷法例六赃图
　　学术
　　统绪
　　宋郭天锡厯代圣贤图　　王力行朱氏传授支派图元孔文升阙里谱系　　　明卢熊孔顔世系谱
　　性理
　　元林起宗志学指南心学渊源二图
　　明焦竑养正图解
　　文辞
　　明宁献王权臞仙文谱　　又诗谱
　　宋高似孙乐曲谱　　　　元宋英曲谱
　　艺事
　　五行
　　明刘黄裳元图符藏　　　徐之镆罗经简易图解
　　医药
　　宋刘温舒运气论奥二十七图
　　叶玠五运指掌图　　　　明吕枏寒暑经图解熊宗立伤寒活人指掌图
　　杂技
　　明唐寅画谱　　　　　　韩昂明画谱
　　宋杨缵紫霞洞琴谱　　　明宁献王权神竒秘谱宋人射谱
　　物
　　器用
　　宋庆元嘉定古器图　　　明程士庄博古图録
　　宋人续文房四谱　　　　元鲜于枢笺纸谱
　　宋姜防集古印谱　　　　元王厚之复斋印谱
　　顔叔夜古印谱　　　　　明温博砚谱
　　明人茶具图
　　饮食
　　元陈居中鬬茶图
　　植物
　　明刘世儒梅谱
　　动物
　　明樗庵居士鹘谱



　　钦定续通志卷一百六十六
<史部,别史类,钦定续通志>
　　钦定四库全书
　　钦定续通志卷一百六十七
　　金石略【一】
　　【臣】等谨按金石之文传小学之源流资经史之考覈非徒嗜其竒古与夫波磔之足供临橅也自考工载嘉量之铭礼记述孔悝之鼎法训防言阐昭后世辨牺尊为象形识舜琯之用玉先王制器尚象之精赖三代彞器犹有存者周秦以后石刻盛行汉魏人所引诗书多当时经师异义形声通转借以考定六书注史记者引泗水之碑释汉书者据伏生之碣官爵年月世系子姓俱得因碑文以补史家之阙遗而辨章其同异斯其有闗于问学者甚钜而非空言撰著所可比郑志撰金石略徒谓观晋人字画可见晋人之风猷观唐人书踪可见唐人之典则持论尚未得其要矣撰金石遗文为一书者始于六朝金楼子载碑集十帙百卷隋经籍志载杂碑二十二卷碑文十五卷今俱不传至宋欧阳修赵明诚薛尚功洪适黄长睿董逌诸人逓有撰述或载释文或存题跋或系以地或系以人先后详略互有得失要各自为一书郑氏取诸家着録以入通志故条列其目省其原文不加论断粗具撰书人姓氏存其地望按代逓编而名之曰略亦通史之例宜然尔夫金石因时显晦宋人立国本弱北自燕云西极寜夏南迤滇黔诸境俱未职方南宋偏安一隅疆圉日蹙士生其时耳目限于方域凡夫三代遗文与秦汉魏晋六朝隋唐所题刻散见于燕晋齐鲁秦陇河豫之间者闻其名而不得摩其迹即从南北场购得拓本审视摩挲究莫详立碑之地郑氏虽极意搜罗列为一卷张皇补苴徒形阙陋又前后时有抵牾如虞世南书既载汝南公主碑又误分为狄道人墓志陈諌南海碑既载于唐总目又复载于善书家之后重防舛谬不可枚举当由凭虚悬拟未见原碑非徒考订之不精亦其时地为之也恭遇
　　圣朝鸿图式廓车书大同天山南北辟地二万余里旷古未入版图者皆设官授牧増置郡县汉裴岑勒铭之石唐姜行本纪功之碑并在巴里坤为自来好古者所无从访求而甄录今官吏往来胥得手摩其文搨本流传逺迩而崟岩涧壑径涂日辟生聚日滋吉金贞石应时显著多前人所未及见幽珉古篆久而弥新
　　右文稽古之盛天禄石渠之藏又岂宋世郑樵所能望见哉【臣】等续修金石略仍依郑志之例先金后石以时代为叙唐以前取郑志所未载者统为一卷五代及宋辽金碑刻为一卷元明合为一卷排纂目次分缀撰书姓氏建立年嵗与现存之地皆据直省所上拓本详确考覈务求征信其有本在某地而或沦没榛芜销蚀水火散佚难稽者另列为一卷以存其目古碑间有剥蚀或不具姓名皆仍其旧以昭阙疑之义至前人着録之误兼为辨证用备论古者之取资焉
　　歴代金刻
