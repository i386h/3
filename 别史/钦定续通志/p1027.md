<!-- { "loadSidebar": true } -->
　　耶律斡拉字斯宁奚徳哷勒部人趫防有力善骑射保宁初补防卫车驾猎颉山有豪猪伏丛莽帝射中猪突出御者舍辔而避斡拉复射毙之及猎赤山奔鹿突前路隘不容避垂犯跸斡拉以身当之鹿触而颠帝谓曰朕因猎两濒于危頼卿以免始见尔心迁防卫太保从枢宻使耶律色珍破宋将杨继业军于山西统和十三年为行军都监从都部署奚王和硕鼐伐乌舍数月不能下萧恒徳欲深入大掠斡拉曰恐所得不偿所损恒徳不从畧地东南人马多死诏夺诸将官斡拉以前议得免寻加同政事门下平章事为东京留守开泰中卒耶律世良小字斡六院部人才敏给练逹国朝典故及世谱北院枢宻使韩徳譲病帝问孰可代卿徳譲曰世良可北院大王耶律舒噜复问北院之选徳譲曰无出世良统和末为北院大王开泰初加检校太尉同政事门下平章事时邉部拒命诏北院枢宻使耶律华格将兵以世良为都监往御之明年华格还将罢兵世良上书曰华格以为无事而还不思师老粮乏敌人已去乌能乆守若益兵可克也帝命华格益兵与世良追之至安真河大胜而还自是邉境以宁以功王岐拜北院枢宻使三年命选马駞于乌尔古部会徳哷勒部人伊喇叛攻防巨穆古城世良率兵压境招防之各复故地四年伐髙丽为副都署都统刘慎行逗遛失期执还京师世良独进兵明年至北都防府破追兵于郭州以暴疾卒
　　张俭宛平人性端慤不事外餙统和十四年举进士第一调云州幕官故事车驾经行长吏当有所献圣宗猎云中节度使进曰臣境无他产惟幕僚张俭一代之寳愿以为献先是帝梦四人侍侧赐食人二口至闻俭名始悟召见容止朴野访及世务占奏三十余事由此顾遇特异践歴清华号称明干开泰中累迁同知枢宻院事【按圣宗本纪俭以开泰二年为政事舍人七年守司徒兼政事令】太平五年出为武定军节度使移镇大同六年入为南院枢宻使帝方眷倚参知政事呉叔逹与俭不相能帝怒出叔逹为康州刺史拜俭左丞相封韩王帝不豫受遗诏辅立太子是为兴宗赐贞亮靖保义守节耆徳功臣拜太师中书令加尚父徙王陈重熙五年帝幸礼部贡院及亲试进士皆俭发之进见不名赐诗褒美俭衣唯防帛食不重味月俸有余赒给亲旧方冬奏事便殿帝见衣袍敝恶宻令近侍以火夹穿孔记之屡见不易帝问其故俭对曰臣服此袍已三十年时尚奢靡故以此防讽喻之帝怜其清贫令恣取内府物俭奉诏持布三端而出益见奬重俭弟五人帝欲俱赐进士第固辞有司获盗八人既戮之乃获正贼家人诉寃俭三乞申理帝勃然曰卿欲朕偿命耶俭曰八家老稚无告少加存恤使得収葬足慰存没矣乃从之俭在相位二十余年禆益为多致政归第会宋书辞不如礼帝将亲征幸俭第尚食先往具馔却之进葵羮干饭帝食之美徐问以防俭极陈利害且曰第遣一使问之何必逺劳车驾帝悦而止【按资治通鉴长编云河北既罢兵雄州治城垒不辍辽主问张俭曰南朝尚修城备得毋违誓俭曰知雄州李允则其人长者不足疑与本所载相类谨附识焉】复即其第赐宴器玩悉与之十二年薨年九十一敕葬宛平县
　　萧朴字延宁国舅少父房之族父鲁库以善属文为圣宗诗友朴防如老成人及长博学多智开泰初补牌印郎君为南院承防权知转运事寻攻南面林牙帝问以政朴具陈百姓疾苦国用丰耗帝悦曰吾得人矣擢左伊勒希巴时萧和卓为枢宻使朴知部署院事以酒废事出为兴国军节度使召为南面林牙太平三年守太子太傅明年拜北府宰相迁北院枢宻使时太平日乆帝留心翰墨始画谱牒以别嫡庻由是争讼纷起朴有吏才知人主意敷奏称防朝议多取决封兰陵郡王进王恒加中书令及大延琳叛诏安抚东京以便宜行事兴宗即位皇太后称制国事一委弟孝先仁徳皇后被诬朴屡言其寃不报每念至此为之呕血重熙初改王韩拜东京留守及迁太后于庆州朴徙王楚升南院枢宻使四年王魏薨年五十赠齐王子道拉国舅详衮耶律巴格字乌库哩五院部人防聪慧书一览辄成诵统和中以世业为本部吏未几陞扎萨克辖转枢宻院侍御宋将曹彬米信侵燕巴格以扈从功擢上京留守开泰四年为北院枢宻副使顷之留守东京七年东平王萧巴雅尔伐髙丽巴格为都监至开京大掠而还济茶陀二河髙丽追兵至诸将皆欲俟敌渡河击之独巴格不可曰敌若渡两河必殊死战乃危道也不若击于两河之间巴雅尔从之败绩明年还东京奏渤海承奉官宜有以统领之帝从其言置都知押班后以茶陀之败削使相降西北路都监【按圣宗本纪太平六年巴格复为东京留守】卒耶律舒噜字伊实扬六院部人魁岸美容仪圣宗同年生帝爱之甫冠补祗郎君未几为宿直官及出师伐宋为队帅从南府宰相耶律诺衮统军使萧达林畧律地赵魏有功加检校太师为北院大王【按圣宗纪舒噜自奚王府监军为南院大王盖洊歴南北院也】攻防通利军宋和议成特进门下平章事赐推诚竭节保义功臣以本部俸羊多阙部人空乏请以羸老之羊及皮毛嵗易南中绢彼此利之拜北院枢宻使封韩王自韩徳譲知北院职多废旷舒噜拜命之日朝野相庆从驾猎松林至沙岭卒年四十四赠守司徒政事令二子实绅努乌鲁斯实绅努南院大王乌鲁斯字留隠少有大志未冠补祗郎君开泰初为本部司徒秩满间居徴为郎君班详衮迁右皮室详衮将本部兵从东平王萧巴雅尔伐髙丽至茶陀二河战不利乌鲁斯独全军还帝嘉赏终西南面招讨使王继忠本宋之开封人以任仕宋为郓州刺史殿前都虞统和二十一年宋遣继忠屯定之望都以轻骑觇军遇南府宰相耶律诺衮等获之太后知其贤授戸部使以康黙记族女妻之继忠亦自激昻事必尽力宋以继忠先朝旧臣每遣使必有附赐圣宗许受之二十二年宋使来聘遗继忠弧矢鞭防及求和劄子且曰如许通和即当别使往请诏继忠与宋使相见仍许讲和【按王曾笔録云继忠既防契丹渐被亲任乃説契丹与宋和时石普守莫州与继忠善乃致书于普普奏其事宋弗之信继忠书复至意甚切会契丹举兵深入乃遣曺利用往契丹国母大喜即日议定其事是宋与契丹和议自继忠倡成之也谨附识】赐宫戸三十加左武卫上将军摄中京留守检校太师【据本纪増辑】开泰五年为汉人行宫都部署封琅琊郡王六年进楚王赐国姓帝尝宴饮议以萧和卓为北院枢宻使继忠曰和卓虽有刀笔才闇于大体萧由里才行兼备可任不纳竟用和卓及遣和卓伐髙丽继忠为行军副部署攻兴化镇月余不下师还帝谓明于知人拜枢宻使太平三年致仕卒子懐玉【按宋史继忠子有懐节懐敏懐徳懐政本止云懐玉盖继忠仕辽时所生而复仕于辽者欤】仕至防御使陈扎衮小字旺结云州人工译鞮勇而善射统和中补祗郎君为奚伊喇详衮累迁敦睦宫太保兼掌围埸事开泰五年秋大猎帝射虎以马驰太速矢不及发虎奋怒将犯跸左右辟易扎衮舍马捉虎两耳骑之虎骇且逸帝命卫士追射昭衮大呼止之虎虽轶山扎衮终不堕地伺便防佩刀杀之辇至帝前慰劳良乆即日设燕悉以席上金银器赐之特加节钺迁围场都太师赐国姓命张俭吕徳懋赋以美之迁归义军节度使同知上京留守歴西南面招讨都监卒
　　萧和卓字和抡图鲁卜部人始为本部吏统和初以谨恪补南院侍郎十八年韩徳譲举为中丞奉太后遗物使宋还迁北院枢宻副使开泰三年为左伊勒希巴和卓乆居近职明习典故善占对以是尤被宠渥陞北院枢宻使时议以为无完行不可大用南院枢宻使继忠又讥其短帝颇不悦六年遣伐髙丽为都统无功还时求进者多附之然其服食仆马不加于旧帝知其亷以族属女妻其子诏许亲友馈献豪贵奔趋于门太平五年有疾帝欲临视辞曰臣无状猥防重任今形容毁瘁恐陛下见而动心帝从之会北府宰相萧朴问疾和卓执其手曰吾死君必为枢宻使慎勿举胜己者朴出而鄙之子乌尔古终本部节度使
　　武白不知何郡人为宋国子博士差知相州至通利军为辽军所俘诏授上京国子博士改临潢县令迁广徳军节度副使先是有讦宰相刘慎行隂事者有司出其罪圣宗诏白鞫之白正其事使新罗还权中京留守时慎行诸子皆处权要以白断百姓分籍事不直坐左迁寻迁尚书左丞知枢宻事拜辽兴军节度使致仕卒髙正不知何郡人统和初举进士第累迁枢宻直学士帝将伐髙丽遣正先往谕意及还迁右仆射髙丽王询表请入觐诏许之遣正率骑兵千人迓之馆于路为髙丽将卓思正所围与麾下壮士突围出士卒死伤者众帝悔轻发释其罪明年迁工部侍郎为北院枢宻副使开泰五年卒
　　太康乂渤海人开泰间累官南府宰相出知黄龙府善绥抚东部懐服额尔徳尼部长布延与伊勒必来附送于朝且言博啰满逹界多渤海人乞取之诏从其请康乂领兵至大石河图卜凖城掠数百戸以归未几卒










　　钦定续通志卷四百十九
　　钦定四库全书
　　钦定续通志卷四百二十
　　列传
　　辽【四】
　　耶律隆运【徳威　达鲁制心】　耶律巴固济
　　萧塔喇噶　　　　　　夏行美
　　萧迪里【巴拉】　　　　　萧必塔
　　耶律扬珠　　　　　　耶律鸿果
　　萧华善【特黙】　　　　　萧博诺
　　耶律古裕　　　　　　耶律都沁
　　刘六符　　　　　　　耶律纽斡哩
　　杜防　　　　　　　　耶律哈尔吉
　　杨晳　　　　　　　　杨佶
