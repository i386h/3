<!-- { "loadSidebar": true } -->
　　朂本名乌页好学问国人呼为秀才年十六从太祖攻宁江州太宗嗣位召与谋政事宗翰宗望定汴州太宗使朂往劳之宗翰等问其所欲曰惟好书耳载数车而还女真初无文字及破辽获契丹汉人始通契丹汉字于是诸子皆学之天防六年诏求访祖宗遗事以备国史命朂与耶律迪延掌之朂等采摭遗言旧事自始祖以下十帝综为三巻详畧咸得其实自太祖与髙丽议和凡女真入髙丽者皆索之至十余年不已朂上书以諌从之十五年同中书门下平章事预平宗磐之难诏以皇叔祖字冠其衔朂力辞皇统元年撰定熙宗尊号册文召朂饮于便殿祖宗实録成进入帝焚香立受之诏职俸外别给二品亲王俸傔进拜平章政事时帝日与近臣酣饮或继以夜朂上疏谏乃为止酒进拜左丞相兼侍中监修如故八年奏上太祖实録二十巻封鲁国王朂刚正寡言海陵方用事朝臣多附之一日大臣防议海陵后至朂面责之海陵跪谢九年进拜太师进封汉国王海陵簒立加恩大臣以收人望封秦汉国王领三省监修如故及宗本无罪诛朂髭鬓顿白因上表请老海陵不许优诏谕之有大事令宰臣就第商议入朝不拜朂遂称疾笃表请愈切海陵不怿从之以本官致仕进封周宋国王正隆元年与宗室俱迁中都二年例降封金源郡王薨子宗秀
　　宗秀字实甫本名锡里库渉猎经史通契丹大小字善骑射与平宗磐宗隽之乱授定逺大将军以宗磐世袭明安授之宗弼复取河南宗秀与海陵俱赴军前宋将岳飞军于亳宿之间宗秀率歩骑三千扼其冲要击败之师还为太原尹天徳初歴平阳尹昭义军节度使封广平郡王正隆二年卒于官
　　齐本名素赫穆宗会孙父哈布尔宁州刺史大定中以内族充司属司将军授同知复州军州事累迁刑部员外郎谕曰本朝未尝有内族为六部郎官者以卿歴职亷能故授之先是复州哈斯罕闗地方七百余里因围猎禁民樵捕齐言其地肥衍赋民开种则公私有益诏弛其禁章宗立改户部员外郎出为磁州刺史治以寛简未尝留狱磁名郡刺史皆朝廷遴选郡人以前政有声如刘徽柔程辉髙徳裕皆不及也明昌三年议置诸王傅乃以齐傅兖王王将至任郡明安迎接齐峻却之王怪问故曰三国藩辅明安皆总戎职于王何利焉却之以逺嫌也王府家奴为不法辄发还本明安终更无敢犯者明年授山东东西路副统军兼同知益都府事有惠爱转彰化军节度使六年移利渉军召见劳慰有加诏留守上京承安二年致仕卒齐明法识治体内族中与丞相承晖竝称云
　　康宗三子敬僖皇后生楚王摩啰欢次室温都氏生昭武大将军胜格彻次室布萨氏生威赫
　　宗雄本名摩啰欢康宗长子其始生也世祖见而异之因解佩刀使常置其侧曰俟其成人佩之九嵗能射逸兔年十一射中奔鹿既长善谈辩多智畧孝敬谦谨人爱敬之康宗没辽使阿息保来乗马至灵帷阶下择取赗赠之马太祖怒欲杀阿息保宗雄谏止之太祖攻宁江州渤海兵鋭甚宗雄以所部败渤海兵授世袭千户穆昆太祖败辽兵于珠赫店宗雄战功为多逹噜噶城之役宗雄将右军身先士卒辽兵当右军者已却复助左军绕辽兵后击之辽兵大溃乗胜逐北日暮围之黎明辽兵突围出追至页噜伯竒【按太祖纪载逹噜噶城之役逐北至阿噜冈此云页噜伯竒所载互异】而还及辽帝以七十万众至图们诸将皆曰辽军势甚盛不宜速战宗雄曰辽兵虽众皆庸将不足畏也帝曰善追及辽帝于呼岱巴冈宗雄率众直前令前行持梃击辽兵马首后行者射之大败辽兵帝嘉其功以御介胄及御战马赐之舍音攻春州宗雄与宗干罗索取金山县行近白鹰林获者七人纵一人使归县人闻大军至乃溃遂下金山县与舍音俱取泰州太祖自将取临潢府遣宗雄先啓行遇辽兵五千与战大军亦至大破之既而与普嘉努按视泰州地土宗雄奏其土可种植从之由是徙万余家屯田泰州西京既降复叛时粮饷垂尽议欲罢攻宗雄曰西京都防也若委而去之则降者离心辽之余党与夏人得以窥伺矣乃立重赏以激士心及克西京与宗翰等击耿守忠兵七千于西京之东四十里大破之迎谒太祖于鸳鸯泺从至归化州疾笃天辅六年薨赙赠加等诏哈济千户驸马实嘉努护丧归宗雄好学嗜书尝从太祖猎误中流矢恐太祖知之罪及射者托疾归家卧两月因学契丹太小字尽通之国初立法定制皆与宗干建白行焉及与辽议和书诏契丹汉字亦与宗翰希尹主其事而材武蹻防挽强射逺几二百歩尝走马射三麞已中其二马蹶跃而下复彀满歩射获之天眷中追封太师齐国公天徳二年加秦汉国王正隆二年改太傅金源郡王大定二年追封楚王諡威敏配享太祖庙廷十五年诏图像于衍庆宫子富勒呼安塔哈阿林孙常春呼喇勒呼喇呼噜彻珍帕克巴恩楚初宗干纳宗雄妻海陵衔之及簒位杀宗雄妻与其子妇及常春兄弟彻珍之子七人皆弃其骨于濠水大定十七年诏有司收葬初富勒呼袭明安富勒呼卒子和勒端袭和勒端卒章宗命宗雄孙富徳袭之
　　安塔哈又名鄂勒欢性端重有父风天眷二年袭明安除大宗正丞以明安让兄子和勒端加武定军节度使奉朝请改侍卫亲军都指挥使封金源郡王进封谭王迁同判大宗正事别授世袭明安海陵将迁中都諌曰弃祖宗兴王之地而他徙非义也海陵不悦留之上京久之进封郓王改封魏王除济南尹不堪卑湿以病告改西京留守正隆例夺王爵改广宁尹世宗即位赦令至广宁弟雅尔劝弗受安塔哈受之及诸郡皆诣东京安塔哈兄弟亦上谒有司请并诛之世宗曰正隆剪刈宗室朕不可效尤于是释安塔哈而诛雅尔复判大宗正事迁太子太保封兰陵郡王改劝农使海陵时自上京徙河间土瘠诏安塔海族二十五家徙平州至是诏给平州官田三百顷屋三百间宗州官田百顷进金源郡王致仕十四年薨临终戒诸子曰汝辈勿以生富贵中而为暴戾宜自谦退海陵以猜忌剪灭宗室我以纯谨得免汝辈惟日为善勿坠吾家
　　阿林頴悟辩敏通女真契丹大小字及汉字年十八授定逺大将军歴泰宁定海镇西安国等军节度海陵南伐以为神勇武平等军都总管由夀州渡淮与劝农使伊喇元宜合兵三万为先锋十月至庐州败宋将王权于渭子桥【海陵纪作蔚子桥】至和州南复与权战又败之世宗即位辽阳海陵死大军北还将渡淮舟楫甚少军士争舟不得亟渡阿林得生口知可渉处命本部渉济以全军还入见迁兵部尚书监督经画征斡罕诸军粮饷斡罕败还至懿州以疾卒
　　威赫勇健有材畧从太祖伐辽取宁江州战出河店天眷二年授骠骑上将军除乣详衮累迁忠顺兴平军节度使天徳二年入为大宗正丞四年出为昭徳军节度使寻改徳昌军节度使封广平郡王正隆二年例夺王爵改哈斯罕节度使大定元年封宗国公为劝农使卒于官










　　钦定续通志巻一百九十六
　　钦定四库全书
　　钦定续通志卷一百九十七
　　宗室传
　　金【五】
　　太祖诸子
　　景宣帝宗峻【元】宗杰　　　　宗干【充　衰襄　衮】
　　宗望【齐　文京】　宗隽　　　　睿宗宗辅
　　宗弼【亨】　　　宗强【阿林　克实　阿苏】
　　宗敏
　　太祖十六子圣穆皇后生景宣帝丰王乌里赵王宗杰光懿皇后生辽王宗干钦宪皇后生宋王宗望陈王宗隽沈王额鲁宣献皇后生睿宗豳王鄂尔多元妃乌库哩氏生梁王宗弼卫王宗强蜀王宗敏崇妃萧氏生纪王实讷埒息王寜吉莒王雅逊娘子特讷克生邺王斡珲
　　景宣皇帝讳宗峻本讳胜额天辅五年都统杲取中京帝别领罕札明安既克中京遂与杲俱袭辽主于鸳鸯泺辽主走隂山耿守忠救西京帝与宗翰等击走之敌据西京城南浮图射士卒多伤帝曰先取是则西京可下既而攻浮图克之遂下西京太祖崩帝与兄宗干率宗室羣臣立太宗天防二年薨妃富察氏生熈宗熈宗即位追上尊諡曰景宣皇帝庙号嶶宗富察氏为惠昭皇后改兴陵海陵弑立降帝为丰王世宗尊帝为景宣皇帝子熈宗常胜札拉【按景宣帝睿宗显宗原史别立世纪补其妃则列之后妃传中今依郑例并改归宗室而以追尊诸后删附于后】
　　胙王元本名常胜为北京留守弟札拉为安武军节度使皇统七年四月戊午左副防检富察阿固岱子尚主赐宴便殿熈宗被酒酌酒赐元元不能饮熈宗怒仗劔逼之元逃去命左丞宗宪召元宗宪与元俱去熈宗益怒时户部尚书宗礼在侧使之跪手杀之海陵与唐古辩谋废立曰若举大事谁当立者辩答曰其胙王常胜乎海陵复问其次辩曰邓王子阿兰由是海陵心忌常胜并阿兰时河南军士孙进自称皇弟按察大王熈宗疑皇弟或在常胜也使塔斯鞫之无状海陵知熈宗有疑常胜心因此可以除之谓熈宗曰孙进反有端不称他人乃称皇弟大王陛下弟止有常胜札拉塔斯鞫不以实故出之矣熈宗以为然使唐古辩萧肄按问塔斯塔斯诬服于是乃杀常胜及其弟札拉并杀塔斯海陵乗此并挤阿兰及其弟逹兰杀之熈宗以海陵为忠愈益任之海陵簒立追封常胜札拉阿兰官爵亲临所致祭元子育本名和卓大定二十七年自南京副留守迁大宗正丞兼劝农副使为人清亷干治世宗尝曰蒲阳温胙王元外若愚讷临事明敏过人朕于兄弟间于元尤款宻云
　　宗杰本名穆里延天防五年薨谥孝悼天眷元年追封越王以其长子奭为防寜牧封邓王歴上京燕京西京留守皇统三年薨子阿兰逹兰海陵将谋弑立搆而杀之并杀宗杰妻大定间赠宗杰太师进封赵王
