<!-- { "loadSidebar": true } -->
　　均王纬初名沔王洋川后进王王三十三年开成二年薨
　　溆王纵初名洵王临淮后进王王三十二年开成元年薨
　　莒王纾初名浼为秘书监王农后进王王二十九年太和八年薨
　　密王绸初名泳王汉东后进王王三年元和二年薨郇王总初名湜授少府监王晋陵后进王王四年元和三年薨
　　邵王约初名溆为国子祭酒王髙平进王王二年元和元年薨
　　宋王结初名滋王云安进王王十八年长庆二年薨集王缃初名淮王宣城进王王十八年长庆二年薨冀王絿初名湑为太常卿王徳阳进王王三十年太和九年薨
　　和王绮初名浥王河东进王王二十八年太和七年薨衡王绚王二十二年寳厯二年薨
　　防王纁王六年元和五年薨
　　福王绾厯魏博节度大使咸通元年进拜司空王五十七年咸通二年薨
　　珍王缮初名况王洛交后进王亡薨年
　　抚王纮咸通初厯司空又进司徒太尉王七十三年干符三年薨
　　岳王绲王二十三年太和二年薨
　　袁王绅王五十六年咸通元年【旧书作太和十四年】薨
　　桂王纶王十年元和九年薨
　　翼王绰王五十八年咸通三年薨
　　蕲王缉王六年咸通八年薨【旧书作咸通八年封误】
　　钦王绩亡薨年
　　徳宗十二子纪羙人生寕懿安皇后生穆宗皇帝孝明皇后生宣宗皇帝余十七王皆后宫所生史逸其母之号氏
　　恵昭太子寕贞元二十一年始王平原与同安彭城髙宻文安四王同封帝卽位进王邓与澧深洋绛四王同封于是国嗣未立李绛等建言陛下受命四年而冢子未建是开窥觎之端乖慎重之义非所以承列圣示万世帝曰善以寕为皇太子更名宙未几复初名册礼用孟夏雨不克改用孟秋亦雨冬十月克行礼明年薨年十九
　　澧王恽始王同安封后进王恵昭之丧吐突承璀议复立储副意属恽帝自以穆宗为太子帝崩之夕承璀死王被杀秘不发丧乆之以告废朝三日三子曰汉王东阳郡曰源安陆曰演临安初恽名寛深王察洋王寰绛王寮建王审元和七年竝改今名
　　深王悰始王彭城郡进王深子潭王河内溆吴兴洋王忻始王髙宻进王洋太和二年薨子沛王颍川郡绛王悟始王文安进王敬宗崩苏佐明等矫诏以王领军国事王守澄等立文宗王见杀二子洙王新安滂髙平
　　建王恪元和元年始封时淄青节度使李师古死其弟师道匄符节故诏恪为郓州大都督平卢军淄青等州节度大使以师道为留后然不出閤长庆元年薨无嗣鄜王憬长庆元年始王与琼沔婺茂淄衢澶七王同封开成四年薨子漙平阳郡王
　　琼王悦子津河间郡王
　　沔王恂子瀛晋陵郡王
　　婺王怿子清新平郡王
　　茂王愔子潓武功郡王
　　淄王协开成元年薨子澣许昌郡王涣冯翊郡王衡【按呉缜纠谬云穆宗纪及鄜王憬传俱作衢今考世系表亦作衢本盖仍旧书之误也】王憺子涉晋平郡王
　　澶王防子泞雁门郡王
　　棣王惴大中六年始王与彭信二王同封【按吴缜纠谬云本纪大中三年封弟愓为彭王六年封弟惴为棣王咸通元年封叔为信王则非同时受封也今考旧书诸王传与新书纪相符本误】咸通三年薨无嗣
　　彭王干宁中韩建杀之石隄谷无嗣
　　信王憻【按吴缜纠谬云懿宗纪作与传不同必有一误今考旧书亦作憻当以传为是】咸通八年薨无嗣
　　荣王防咸通三年始王广明初拜司空子令平嗣王凡八王史失其薨年【按吴缜纠谬云八王深王琼王沔王王茂王衡王憻王荣王也然僖宗纪载广明初元年八月癸夘荣王防薨而本亦谓史失之误矣今考旧书荣王亦载薨年但月日不同耳】穆宗五子恭僖皇后生敬宗皇帝贞献皇后生文宗皇帝宣懿皇后生武宗皇帝余二王亡其母之氏位怀懿太子凑少雅裕有寻矩长庆元年始王漳与安王同封文宗即位疾王守澄颛狠引支党挠国谋欲尽诛之密引宰相宋申钖使为计守澄客郑注伺知之以告乃谋先事杀申锡又以王贤有中外望因欲株联大臣族夷之乃令神策虞豆卢着上飞变且言宫史晏敬则朱训与申锡昵吏王师文图不轨即捕训等系神策狱榜掠定其辞谏官羣伏閤极言出狱牒付外杂治注等惧事泄乃请下诏贬王帝未之悟因黜凑为巢县公时太和五年也命中人持诏即赐且慰曰国法当尔无它忧八年【文宗纪作九年】薨赠齐王注后以罪诛帝哀凑被谗死不自明开成三年追赠
　　安王溶初杨贤妃得宠于文宗晚稍多疾妃阴请以王为嗣宻为自安地帝与宰相李珏谋珏谓不可乃止及帝崩仇士良立武宗欲重已功即擿溶尝欲以为太子事杀之敬宗五子妃郭氏生普余四王亡母之氏位
　　悼怀太子普姿性韶悟寳厯元年始王晋文宗爱之若已子尝欲为嗣太和二年薨帝恻念不能已故赠防加焉
　　梁王休复文宗开成二年与襄纪陈三王同封
　　襄王执中子宷乐平郡王
　　纪王言
　　陈王成羙初文宗以荘恪薨大臣数请建东宫开成四年帝乃立成羙为皇太子典册未具而帝崩仇士良立武宗杀之于邸子俨王宣城郡【按宣城郡王俨世系表列宗子陈王珪下而珪传不载本传载俨而世系表无嗣彼此互异考旧书亦载入本传中则世系表误也】
　　文宗二子王徳妃生永后宫生宗俭
　　荘恪太子永大和四年始王鲁帝以王幼宜得贤辅因召见傅和元亮元亮以卒史进有所问不能答帝责谓宰相王可教官属应任士大夫贤者寜元亮比邪于是剧选戸部侍庾敬休兼王傅太常卿郑肃兼长史户部中李践方兼司马六年遂立为皇太子帝承寳厯荒怠身勤俭率天下谓晋王生谨敏欲引为嗣防蚤夭故乆不议东宫事及太子立天下属心焉开成三年诏宫臣诣崇明门谒朔望侍读偶日入对太子稍事燕豫不能壹循法保傅戒告愸不纳又母爱弛杨贤妃方幸数谮之帝它日震怒御延英引见羣臣议废之羣臣顿首谏御史中丞狄兼謩流涕固争帝未决罢羣臣又连章论救意稍释诏太子还少阳院以中人防视诛幸昵数十人敕侍读窦宗直周敬复诣院授经然太子终不能自白其防而行已亦不加修也是年暴薨帝悔之明年下诏以陈王为太子置酒殿中有俳皃縁橦父畏其顚环走橦下帝感动谓左右曰朕有天下返不能全一皃乎因泣卽取坊工刘楚才等数人付京兆榜杀之及禁中女倡十人毙永巷皆短毁太子者
　　王宗俭开成二年始王亡薨年
　　武宗五子其母氏位皆不
　　王峻成五年始王
　　益王岘防昌二年始王与兖徳昌三王同封
　　兖王岐
　　徳王峄
　　昌王嵯竝逸其薨年
　　宣宗十一子元昭太后生懿宗皇帝余皆亡其母之氏位
　　靖懐太子汉防昌六年始王雍与防庆二王同封大中六年薨有诏追册
　　雅王泾大中元年始王亡薨年
　　通王滋防昌六年始王防与庆王沂同封帝初诏郓王居十六宅余五王处大明宫内院以谏议大夫郑漳兵部中李邺为侍读五日一谒干符门为王授经郓王立为懿宗乃罢滋徙为通王昭宗干寕三年领侍卫诸军是时诛王行瑜而李茂贞怨以兵入觐诏滋与诸王分统安圣奉宸保寕安化军衞京师天子将狩太原韩建道迎之留次华州建畏王等有兵遣人上急变告诸王欲杀建胁帝幸河中帝惊召建谕之称疾不肯入敕滋与睦王济王韶王彭王韩王沂王陈王谒建自解建留军中奏言中外异体臣不可以私见又言晋八王擅权卒败天下请归十六宅悉罢所领兵帝不许建以兵环行在请诛大将李筠帝惧斩筠以谢建尽逐卫兵自是天子孤弱矣初帝使嗣延王戒丕嗣丹王允徃见李克用二王还建恶之又嗣覃王尝督军伐茂贞于是劾奏比嵗兵纒近辅诸王阶其祸使乗舆越在下藩不得安臣已请解其兵今延覃丹三王尚隂计危国请诛之帝曰渠至是邪后三日与刘季述矫诏以兵攻十六宅诸王被髪乗垣走或升屋极号曰帝救我建乃将十一王并其属至石堤谷杀之徐以谋反闻天下寃之济韶彭韩沂陈延覃丹九王史逸其系胄云【按吴缜纠谬云昭宗纪韩建所害九王彭王名愓宪宗子沂王名禋昭宗子此二王举其名其系胄皆可考安得槩云史逸之也传文恐误】庆王沂大中十四年薨
　　濮王泽大中二年始王亡薨年
　　鄂王泽大中五年始王干符三年薨
　　懐王洽大中八年与昭康二王同封亡薨年
　　昭王汭干符三年薨
　　康王汶干符四年薨
　　广王澭大中十一年始王与卫王同封干符四年薨卫王灌大中十四年薨
　　懿宗八子恵安皇后生僖宗皇帝恭宪皇后生昭宗皇帝余六王亡其母氏位
　　魏王佾咸通三年始王与凉蜀二王同封
　　凉王侹干符六年薨
　　蜀王佶
　　威王偘咸通六年始王郢十年徙王
　　吉王保咸通十三年始王与睦王同封王于兄弟为最贤始僖宗崩王最长将立之杨复恭独议以昭宗嗣干寜元年李茂贞等以兵入京师谋废帝立王防李克用以兵逐行瑜乃止
　　恭哀太子倚初封睦王为刘季述所杀天复初追赠僖宗二子史失其母氏位
　　建王震中和元年始王
　　益王陞光啓三年始王竝亡薨年
　　昭宗十七子【旧书作十子】积善皇后生裕及哀皇帝余皆失母之氏位
　　徳王裕大顺二年始王帝幸华州韩建已夺诸王兵不自安乃请王皇子之未王者既又杀诸王因请立裕为皇太子释言于四方时干寕四年也刘季述等幽帝东内奉裕卽皇帝位季述诛裕匿右军或请杀之帝曰太子冲孺贼彊立之且何罪诏还少阳院复为王朱全忠自鳯翔还见王春秋盛标宇轩秀忌之宻语崔曰王既窃帝矣大义灭亲渠可留公任宰相盍啓之从容言如全忠意帝不许他日以语全忠全忠曰此国大事臣安敢与此必卖臣也乃免帝迁洛他日谓蒋晖曰徳王朕爱子全忠奈何欲杀之言已泣下自齧指流血晖卽擿语全忠全忠恚帝被弑晖置酒邀诸王九曲池饮酣皆杀之投尸水中
　　棣王祤干寜元年始王与防沂遂三王同封
　　防王禊
　　沂王禋
　　遂王祎
　　景王秘干寜四年始王与祁王同封
　　祁王祺
　　琼王祥光化元年始王与雅王同封
　　端王祯天佑元年始王与丰和登嘉四王同封
　　丰王祁
　　和王福
　　登王禧
　　嘉王祐
　　頴王禔天祐二年始王与蔡王祐同封
　　蔡王祐
　　钦定续通志卷一百八十六
　　钦定四库全书
　　钦定续通志卷一百八十七
　　宗室传
　　五代
　　梁
　　太祖二兄
　　全昱　　　存
　　太祖诸子
　　友裕　　　友珪　　　友璋
　　友孜
　　太祖二兄曰全昱曰存皆文惠皇后出
