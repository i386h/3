<!-- { "loadSidebar": true } -->
　　石花菜一名璚枝生南海沙石间高二三寸状如瑚有红白二色稍麄而似鸡爪者谓之鸡脚菜二物乆浸皆化成胶涷也
　　猴葵生东南海中石厓间色赤南越谓之鹿角菜见沈懐逺南越志土人采曝货为海错以水洗醋拌则涨起如新久浸则化如胶状
　　龙须菜一名麒麟菜产东南海边石上丛生无枝叶状如栁根须长者尺余色始青沃以水乃白花木考又名缯菜
　　【臣】等谨案郑志所载紫菜海苔海藻石花鹿角诸名俱未详言品出产今补辑
　　睡菜一名瞑菜一名绰菜一名醉草一名嬾妇箴南方草木状云绰菜夏生池沼间叶慈姑根如藕条南海人食之令人思睡呼为瞑菜即此
　　合欢菜生畨禺四叶相对昼开夜合见卢氏杂记菌大者名中馗小者名菌见尔雅孙炎曰地蕈子也或云地鸡亦云獐头郭璞曰地蕈似葢今江东名为土菌亦曰馗厨可啖本草曰土菌一名杜蕈一名菰子若烧灰地上经秋雨生菌重台者名仙人防陈仁玉菌谱一曰合蕈又名台蕈生台之韦山其质外褐色肌理玉洁二曰稠膏蕈生孟溪诸山浅黄白色三曰栗殻蕈色如栗殻者也四曰松蕈生松阴五曰竹蕈生竹根味极甘六曰麦蕈俗名麦丹生溪边沙壤中七曰玉蕈初寒时生洁晳可爱俗名寒蒲蕈八曰黄蕈丛生山中黄色俗名黄缵蕈又名黄防九曰紫蕈俗名紫富蕈赭紫色产山中十曰四季蕈生林木中味甘而肌理麄峭十一曰鹅膏蕈生高山中状鹅子久而繖开味殊甘滑【臣】等谨案陈仁玉菌谱所载有十一种李时珍本草所引止列九种不免疎漏附订于此又物相感志引孙炎注云中馗闻雷即生俗呼地菌白如脂可食据此则即黄州之雷蕈也广西古未中国其物岂遽载尔雅故郭注不取今亦分列于后焉
　　杉菌出宜州生积年杉木上
　　皂荚蕈生皂荚树上不可食
　　香蕈生桐栁枳椇木上紫色正字通云冬春之交斫楮楠木以米汁沃之而生雨雪多则盛香
　　舵菜生海舶舵上
　　天花蕈一名天花菜出山西五台山形如松花而大于斗香气如蕈白色食之甚美李时珍曰五台多蛇蕈感其气而生故味美而无益
　　葛花菜一名葛乳诸名山皆有之惟太和山所采乃葛之精华也
　　蘑菰蕈一名肉蕈出山东淮北诸处埋桑楮诸木于土中浇以米泔待菰生采之俗名鸡腿蘑菰一种状如羊肚有蜂窠眼者名羊肚菜
　　鸡防【杨慎集作鸡□】一名鸡菌一名蚁防一名蚁夺岀云南生沙地间丁蕈也当即云仙杂记所称铜钉蕈者
　　雷蕈出广西横州遇雷过即生须疾采之稍迟则腐或老不堪用故名
　　竹蓐一名竹肉一名竹菰一名竹蕈生慈竹林中地上者白色可食段成式酉阳杂俎云江淮有竹肉大如弹丸味如白树鸡即此生苦竹枝上者有毒
　　雚菌一名雚芦生芦苇下或以为鹳矢所化生者非也【臣】等谨案杉菌以下十一物潘之恒所采以作广菌谱者也考陈藏器曰地生者为菌木生者为檽李时珍曰地生为菌木生为蕈二説最为明晰合蕈台蕈等物虽有蕈名而生于地故陈仁玉收入菌谱潘之恒广菌谱以香蕈皂角蕈杉菌舵菜杂入天花蘑菰等菌中殊非故各出之
　　地耳一名地踏菰春夏生雨中后即早采之
　　石耳一名灵芝生天台四明黄山庐山巴西边徼诸山石崖上逺望如烟
　　□菜生水中
　　荶菜似蒜生水中
　　□菜叶似竹生水中
　　□菜叶似竹生水旁
　　防菜似蕨生水中
　　葟菜似蒜生水边
　　防菜生水中大叶【防他合切】
　　防菜似防荃菜也一曰染草【防徐盐切】
　　【臣】等谨案墨庄漫録载川峡有草名防麻即白居易诗所谓防草四时青者也此别一种恶草非此菜也
　　蓶菜似韭而黄【蓶音唯】
　　防草生水中其花可食
　　【臣】等谨案自□菜至防草皆字林语载齐民要术中但俗本齐民要术□误谷染误深又脱□菜一条今悉依别本订正
　　羞菜出安南蔓生水上甘美可食人过池中以手指曰尔羞否即时憔悴待其人去渐青如初
　　真珠菜藤本蔓生每芽端缀一二蕊圆白如珠故名益部方物畧记曰真珠菜戎泸等州有之生水中石上翠缕纎蔓首贯珠即此
　　雪里蕻生四明山雪深诸菜冻损此菜独青故名【蕻音閧唐韵云草菜心长也篇云吴俗谓草木萌曰蕻】
　　看麦娘菜名也随麦生陇上因名见野菜谱
　　燕子不来香菜名也早春采可熟食燕来时则腥不堪食故名见野菜谱
　　兎丝根一名兎丝苗春采苗叶秋冬采根蒸食甘美多食令人晕见野菜谱
　　【臣】等谨案此兎丝根乃菜也与药草兎丝名同物异
　　罗汉菜叶如豆苗因灵观尊者自江西南昌府西山持至故名汇苑云出蕲州三角山杂荤烹之即无味根子菜惟湖广安陆县有之
　　龙颠菜生峩眉山似椿树头有刺似白芥生九龙洞者尤佳
　　高河菜出大理府防苍山高河中云南志云高河乃龙湫采时若高声则风猝至
　　莲花菜出大理府洱河东上沧湖云南志云相防诏时观音大士化箭镞所成
　　稻粱
　　稷曰明粢粢即稷也禾之不黏者月令章句云稷秋种夏熟歴四时备阴阳谷之贵者也
　　【臣】等谨案尔雅以稷为粢而郑志别以粱目之今据礼记文作证其説自明且云稷苗似芦此芦穄名蜀黍説见后
　　黍曰芗合【礼记孔疏云黍秫软而相合气息又香故曰芗合】禾属而黏者以大暑而种故谓之黍黍可为酒禾入水也见説文苏颂图经云秫黍之黏者
　　丹黍一名红莲米即赤黍也
　　【臣】等谨案尔雅虋赤苗郭注以赤粱粱郑志因之本草以丹黍为虋非
　　蜀黍【李时珍曰种始自蜀故名】一名蜀秫一名芦穄一名芦粟一名高粱葢黍稷而高大如芦荻者广雅所云藋粱木稷即此又有一种出西土名玉蜀黍
　　秔【同粳】稻属见説文广雅曰籼秔也郭义恭广志曰粳有乌秔黑穬【音矿】青幽白夏之名陶景云有赤白二种可作廪米
　　【臣】等谨案郑志云稻有粳糯二种古人谓糯为稻且引顔师古之説本草所谓稉米今之糯米而未详稻中之粳者今补
　　粱曰芗萁米名见説文有黄白青赤四种广志乂有解粱具粱辽东赤粱之名尔雅翼云黄粱香味逾于诸粱人号为竹根黄
　　【臣】等谨案粱为米名乃稻谷之郑志云黍之糯者谓之秫人云粱是秫粟非也李时珍云粱即粟也以大而毛长者为粱细而毛短者为粟不知栗是黍稷稻粱之总称取以配粱亦非
　　麦大曰麰小曰防【説文云周所受瑞麦来麰一来二缝象芒束之形天所来也故为行来之来诗曰诒我来麰】芒谷秋种厚薶故谓之麦麦金也金王而生火王而死顔师古汉书注云岁冬种之经岁乃熟故云宿麦也性恶湿又有黒穬麦糯麦之名糯麦可以酿酒【臣】等谨案麦种防麰之外更有荞麦雀麦瞿麦诸名荞麦尔雅未载雀麦瞿麦俱见释草文蘥【音药】雀麦即燕麦也大菊蘧麦即瞿麦也郑志稻粱未详麦种今补
　　青稞麦有大小二种似大小麦而粒大皮薄见王祯农书陈藏器曰青稞天生皮肉相离秦陇巴西种之【臣】等谨案陶景蘓恭皆云大麦即青稞麦考齐民要术大小麦外别立青稞麦一条则陶苏之合为一者非也今订正之
　　荞麦一名荍麦一名乌麦【李时珍曰荞麦茎弱而翘磨麫如麦故名俗呼为甜麦】易长易收南北皆种之性畏霜又有似荞麦而味苦者名曰苦荞谷之最下者也
　　渠禾蔓生实如葵子米粉白如麫可为饘粥六月种九月熟见广志
　　感禾扶疎生实似大麦见广志
　　火禾高丈余子如小豆出粟特国见广志
　　大豆一名菽【李时珍曰篆文尗象荚生附茎下垂之形豆象子在荚中之形张揖广雅云大豆菽也小豆荅也】角曰防叶曰藿茎曰萁有黑白黄褐青斑数色黑者名乌豆可入药及充食作豉诗云荏菽尔雅云戎叔即此又名防防见广雅
　　【臣】等谨案郑康成诗笺谓荏菽为大豆孙炎亦以戎菽为大豆古人训戎为大郑氏孙氏之説是也附识于此
　　小豆一名荅见广雅有数种赤豆白豆緑豆防豆【音劳野豆也】皆小豆也防豆一名治豆叶似葛而实长可蒸食一名防菽本草纲目一名鹿豆尔雅蔨【音窘】鹿藿即鹿豆也玉篇作□
　　稆【音吕】豆【李时珍曰稆乃自生稻名也此豆野生故名与稆同】科小粒细霜后乃熟即黑小豆也
　　豌豆一名防【布兮反】豆一名防【音留】豆一名青斑豆一名麻累【李时珍曰其苗柔弱宛宛故得豌名嫩时青色老则斑麻故有青斑麻累之名】一名回鹘豆一名□豆种出西域即青小豆也又有野豌豆粒小惟苗可茹名翘揺
　　蚕豆【李时珍曰豆荚状如老蚕故名王祯农书谓其蚕时始熟故名吴瑞以为豌豆误】种亦出西域张骞使外国得此种归见太平御览
　　豇【江绛二音】豆一名防防【音绛双】多红色荚必双生嫩时可茹老则收子
　　藊豆一名沿篱豆一名蛾眉豆蔓延而上荚生花下其实有黑白二种白者入药黑者名鹊豆其黑间有白道如鹊羽
　　刀豆一名挟剑豆酉阳杂俎云乐浪有挟剑豆荚生横斜如人挟剑即此豆也
　　虎豆本名欇一名虎櫑尔雅注曰今虎豆纒蔓林树而生荚有毛刺今江东呼为防欇古今注曰虎豆一名虎沙似貍豆而大
　　黎豆一名貍豆一名貍沙一名猎沙生江南蔓如葛子如皂荚作貍首文【按李时珍误合虎豆貍豆为一今据古今注别出之】
　　马豆一名马沙似虎豆而小实大如指亦可食见古今注
　　木豆出徐门子美似乌豆枝叶栁一年种数年采见交州记
　　佛豆粒甚大而坚以盐渍食之见益部方物畧
　　【臣】等谨案前载有言三谷者粱稻菽是也有言五谷者麻黍稷麦菽是也有言六谷者稻黍稷粱麦苽是也有言九谷者稷秫黍稻麻大小豆大小麦是也窃谓九谷之名宜取粱而去秫粱是谷之美种数不可阙秫即黍之黏者郑志备载麻稻粱而黍稷之名未晰防麫阙而菽亦未详今补此以备考证
　　稗【音败李时珍曰稗乃禾之卑贱者也故字从卑】叶似稻节间无毛实似蕡有水旱二种水稗名曰蓠淮南子曰蓠先稻熟而农夫薅之即此紫毛者即乌禾也
　　防【衫惨二音】子名龙爪粟一名鸭爪稗【李时珍曰防乃不黏之称亦不实之貎也龙爪鸭爪象其穂岐之形】生水田中及下湿地叶似稻差短稍头结穗
　　东廧【音墙】生河西苗似蓬粒似葵青黑色河西语曰贷我东廧偿尔田梁言厚报也相如赋东廧雕胡即此筛草一名自然谷一名禹余粮生东海洲上有实食之如大麦七月熟民敛获至冬乃讫见博物志


　　钦定续通志卷一百七十五
<史部,别史类,钦定续通志>
　　钦定四库全书
　　钦定续通志卷一百七十六
　　昆虫草木畧【三】
　　木
　　松一名道梓其叶有两鬛三鬛五鬛之分两鬛者常松也三鬛者为栝子松俗名孔雀松又名剔牙松五鬛者为松子松又谓之华山松产高丽又有金松叶似麦门冬叶中一缕如金綖故名出台州有鱼甲松出洛中有小松长不过三四尺出黄山至赤松白松麈尾松秉性尤异松叶一名松毛松皮一名赤龙皮松花一名松黄松脂一名松膏一名松香一名松胶一名松肪一名青烧取者名松【音诣】
