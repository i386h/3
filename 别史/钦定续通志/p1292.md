<!-- { "loadSidebar": true } -->
　　贺知章字季真赵州永兴人性旷夷善谈説与族姑子陆象先善象先尝谓人曰季真清谈风流吾一日不见则鄙吝生矣则天证圣初擢进士超防羣类科累迁太常博士张説为丽正殿修书使表知章及徐坚赵冬曦入院撰六典等书开元十三年迁礼部侍郎兼集贤院学士一日并谢宰相源乾曜语説曰学士侍郎孰为美説曰侍郎衣冠之选然要为具员吏学士懐先王之道经纬之文然后处之此其为间也宗自为赞赐之迁太子右庶子充侍读申王薨诏选挽郎而知章取舍不平防子宣诉不能止知章梯墙出首以决事人皆靳之坐徙工部肃宗为太子知章迁宾客授秘书监晩节尤诞放遨嬉里巷自号四明狂客及秘书外监每醉辄属辞笔不停书咸有可观未始刋饬善草好事者具笔研从之意有所惬不复拒然纸才数十字世以为寳天寳初病乃请为道士还鄕里诏许之以宅为千秋观而居又求周宫湖数顷为放生池有诏赐镜湖剡川一曲既行帝赐诗皇太子百官饯送擢其子僧子为防稽郡司马赐绯鱼使侍飬幼子亦聼为道士卒年八十六肃宗乾元初以雅旧赠礼部尚书
　　秦系字公绪越州防稽人天寳末避乱剡溪北都留守薛兼训奏为右卫率府仓曹参军不就客泉州南安结庐九日山穴石为研注老子弥年不出刺史薛播数徃见之嵗时致羊酒而系未尝至城门姜公辅之谪见系辄穷日不能去筑室与相近忘流落之苦公辅卒妻子在逺系为葬山下张建封闻系之不可致请就加校书郎与刘长卿善以诗相赠答权徳舆曰长卿自以为五言长城系用偏师攻之虽老益壮其后东度秣陵年八十余卒南安人思之号其山为髙士峯云
　　张志和字子同婺州金华人始名龄父防朝通荘列二子书为象罔白马证诸篇佐其説母梦枫生腹上而产志和十六擢明经以防干肃宗特见赏重命待诏翰林授左金吾卫録事参军因赐名后坐事贬南浦尉防赦还以亲既丧不复仕居江湖自称烟波钓徒着真子亦以自号有韦诣者为撰内觧志和又着太易十五篇其卦三百六十五兄鹤龄恐其遁世不还为筑室越州东郭茨以生草椽栋不施斤斧豹席防屩每垂钓不设饵志不在鱼也县令使浚渠执畚无忤色尝欲以大布制裘嫂为躬绩织及成衣之虽暑不解观察使陈少防徃见为终日留表其居曰真坊以门隘为买地大其闳号回轩巷先是门阻流水无梁少防为构之人号大夫桥帝尝赐奴婢各一志和配为夫妇号渔童樵青陆羽尝问孰为徃来者对曰太虚为室明月为烛与四海诸公共处未尝少别也何有徃来顔真卿为湖州刺史志和来谒真卿以舟敝漏请更之志和曰愿为浮家泛宅徃来苕霅间辩防类如此善图山水酒酣或击鼓吹笛防笔辄成尝撰渔歌宪宗图其真求之不能致李徳裕称志和隠而有名显而无事不穷不逹严光之比云【按新书此下有孔述睿及子敏行传今改入孔氏后裔】
　　陆羽字鸿渐一名疾字季疵复州竟陵人不知所生或言有僧得诸水濵抚之既长以易白筮得蹇之渐曰鸿渐于陆其羽可用为仪乃以陆为氏名而字之防时其师教以旁行书答曰终鲜兄弟而絶后嗣得为孝乎师怒使执粪除圬塓以苦之又使牧牛羽潜以竹画牛背为字得张衡南都赋不能读危坐效羣儿嗫嚅若成诵状师拘之令薙草莾当其记文字懵懵若有遗过日不作主者鞭苦因叹曰嵗月徃矣奈何不知书呜咽不自胜因亡去匿为优人作诙谐数千言天寳中州人酺吏署羽伶师太守李齐物见异之授以书遂庐火门山貌侻陋口吃而辩闻人善若在己见有过者规切至忤人朋友燕处意有所行辄去人疑其多嗔与人期雨雪虎狼不避也上元初更隠苕溪自称桑苎翁阖门著书或独行野中诵诗击木裴回不得意或恸哭而归久之诏拜羽太子文学徙太常寺太祝不就职贞元末卒羽嗜茶着经三篇言茶之原之法之具尤备天下益知饮茶矣时鬻茶者至陶羽形置炀突间祀为茶神有常伯熊者因羽论复广着茶之功御史大夫李季卿宣慰江南次临淮知伯熊善煑茶召之伯熊执器前季卿为再举杯至江南又有荐羽者召之羽衣野服挈具而入季卿不为礼羽愧之更着毁茶论其后尚茶成风时回纥入朝始驱马市茶
　　崔觐梁州城固人以儒自业身耕耨取给老无子乃以田宅财赀分给奴婢而身与妻隐南山山南西道节度使郑余度辟为参谋敦趣就职不晓吏事余庆称长者文宗时左补阙王直方其里中人也上书论事见便殿帝访遗逸直方荐觐髙行诏以起居郎召辞疾不至陆字鲁望元方七世孙也父宾虞以文歴侍御史少髙放通六经大义尤明春秋举进士一不中往从湖州刺史张游歴湖苏二州辟以自佐尝至饶州三日无所诣刺史蔡京率官属就见之防不乐拂衣去居松江甫里多所论撰虽幽忧疾痛赀无十日计不少辍也文成窜稾箧中或歴年不省为好事者盗去得书熟诵乃录讐比勤勤朱黄不去手所藏虽少其精皆可借人书篇帙坏舛必为辑禠刋正乐闻人学讲论不倦有田数百亩屋三十楹田苦下雨潦则与江通故常苦饥身畚锸茠刺无休时或讥其劳答曰尧舜霉瘠禹胼胝彼圣人也吾一褐衣敢不勤乎嗜茶置园顾渚山下岁取茶租自判品第张又新为水説七种其二慧山泉三虎丘井六松江人助其好者虽百里为致之初病酒再朞乃已其后客至絜壶置杯不复饮不喜与流俗交虽造门不肯见不乘马升舟设蓬席赍束书茶灶笔牀钓具往来时谓江湖散人或号天随子甫里先生后以髙士召不至李蔚卢擕素与善及当国召拜左拾遗诏方下卒光化中韦庄表防及孟郊等十人皆赠右补阙陆氏在姑苏其门有巨石逺祖绩尝事呉为郁林太守罢归无装舟轻不可越海取石为重人称其亷号郁林石世保其居云
　　五代
　　郑遨　　　　　张荐明
　　郑遨字云叟滑州白马人避后唐明宗祖庙讳以字行少好学敏于文辞唐昭宗时举进士不中见天下已乱欲携其妻子与俱隐其妻不从遨乃入少室山为道士其妻数以书劝遨还家辄投之于火后闻其妻子卒一恸而止遨与李振故善振后事梁贵显欲禄遨遨不顾后振得罪南窜遨徒歩千里往视之由是闻者益髙其行其后遨闻华山有五粒松脂沦入地千年化为药能去三尸因徙居华隂欲求之与道士李道殷罗隐之友善世目为三髙士遨种田隐之卖药以自给道殷有钓鱼术钓而不饵又能化石为金遨尝验其信然而不之求也节度使刘遂凝数以宝货遗之遨一不受唐明宗时以左拾遗晋髙祖时以谏议大夫召之皆不起即赐号为逍遥先生天福四年卒遨好饮酒奕棋时时为诗章落人间人间多冩以缣素相赠遗以为宝至或图冩其形翫于屋壁
　　张荐明燕人少以儒学游河朔后去为道士通老子庄周之説晋髙祖召见问道家可以治国乎对曰道也者妙万物而为言得其极者尸居衽席之间可以治天下也髙祖大其言延入内殿讲道德经拜以为师荐明闻宫中奏时鼓曰陛下闻鼓乎其声一而已五音十二律鼓无一焉然和之者鼓也夫一万事之本也能守一者可以治天下髙祖善之赐号通先生后不知其所终














　　钦定续通志巻五百六十八
　　钦定四库全书
　　钦定续通志巻五百六十九
　　隠逸
　　宋
　　戚同文【杨慤　宗翼　张昉　滕知白】　　　陈抟
　　种放　　　　万适【田诰杨璞】　　李渎
　　魏野　　　　邢敦　　　　林逋
　　髙怿【韩退】　　徐复　　　　何羣
　　戚同文字同文宋之楚丘人世为儒幼孤祖母携育于外氏奉养以孝闻祖母卒昼夜哀号不食数日乡里为之感动始闻邑人杨慤教授生徒日过其学舍因授礼记随即成诵日讽一巻慤异而留之不终嵗毕诵五经慤即妻以女弟自是益勤励时晋末丧乱絶意禄仕且思见混一遂以同文为名字慤尝勉之仕同文曰长者不仕同文亦不仕慤依将军赵直遇疾不起以家事托同文即为葬三世直厚加礼待为筑室聚徒请益之人不逺千里而至登第者五六十人宗度许骧陈象舆髙象先郭成范王砺滕渉皆践台阁同文纯质尚信守义人有丧者力拯济之宗族闾里贫乏者周给之冬月多解衣裘与寒者不积财不营居室或勉之辄曰人生以义为贵焉用此为由是深为乡里推服有不循孝悌者同文必谕以善道颇有知人鉴所与游皆一时名士乐闻人善未尝言人短与宗翼张昉滕知白为友生平不至京师长子维任随州书记迎同文就养卒于汉东好为诗有孟诸集二十巻杨徽之尝因使至郡一见相善多与酬唱徽之尝云陶隠居号页白先生先生纯粹质直以道义自富遂与其门人追号贞素先生二子维纶维累官职方郎中致仕纶自有杨慤者虞城人力学勤志不求闻达宗翼者蔡州上蔡人父为虞城主簿因家焉笃孝防谨负米养母好学彊记经籍一见即能黙写书得欧阳虞栁楷法能属文隠而不仕家无斗粟怡怡如也未尝以贫窭干人市物不评价市人知而不欺同文尝谓翼曰子劳谦有古人风真吾友也以夀终子度举进士至侍御史京西转运使张昉有史材至殿中少监致仕子信自有滕知白善为诗至刑部员外郎河北转运使子渉为给事中髙象先父凝祐刑部郎中以彊干称象先至光禄少卿郭成范最有文终司封员外郎致仕王砺事母甚谨太平兴国五年进士至屯田郎中子涣渎渊冲泳涣子稷臣渎子尧臣并进士及第涣子梦臣进士出身
　　陈抟字图南亳州真源人始四五嵗戏涡水岸侧有青衣媪乳之自是聪悟日益及长读经史百家之言一见成诵悉无遗忘颇以诗名后唐长兴中举进士不第遂不求禄仕以山水为乐居武当山九室岩服气辟谷歴二十余年但日饮酒数杯移居华山云台观又止少华石室每寝处多百余日不起周世宗好黄白术有以抟名闻者显徳三年命华州送至阙下留止禁中月余从容问其术抟对曰陛下为四海之主当以致治为念奈何留意黄白之事乎世宗不之责命为谏议大夫固辞不受既知其无他术放还诏本州长吏嵗时存问五年成州刺史朱宪陛辞赴任世宗令赍茶帛赐抟【按朱子名臣言行録云周世宗赐号白云先生宋史本传不载】尝乗白驴欲入汴闻太祖即位大笑坠驴曰天下于是定矣太平兴国初应召赴阙【按宋史本作来朝不言被召攷朱子名臣言行録云太宗召赴阙赐诗云曾向前朝出白云后来消息杳无闻如今若肯随征召总把三峯乞与君则抟之赴阙实应召也东都事畧亦称召至阙今据改又按太平兴国初本传作太平兴国中今据名臣言行録改】太宗待之甚厚太平兴国九年十月【按宋史太宗本纪太平兴国九年十月改元雍熙太平兴国九年即雍熙元年也】复至阙帝益加礼重谓宰相宋琪等曰抟独善其身不干势利所谓方外之士也因遣中使送至中书琪等从容问曰先生脩养之道可以教人乎对曰抟不知吐纳养生之理假令白日冲天亦何益于治今天子博达古今深究治乱真有道仁圣之主也正是君臣协心同徳兴化致治之秋勤行修炼无出于此琪等称善以其语闻帝益重之赐号希夷先生仍赐紫衣一袭留数月令有司増葺所止云台观放还山端拱初忽谓弟子贾徳升曰汝可于张超谷凿石为室吾将憇焉二年秋石室成抟手书数百言为表称于七月二十二日化形于莲花峯下如期而卒抟好读易手不释巻常自号扶摇子着指篇八十一章言导养及还丹之事又有三峯寓言及髙阳集钓潭集大中祥符四年真宗幸华隂至云台观阅抟画像除其观田租
