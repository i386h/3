<!-- { "loadSidebar": true } -->
　　鸳鸯鳬一名黄鸭一名匹鸟南方湖溪中有之栖于土穴中大如小鸭其质杏黄色有文彩红头翠鬛黒翅黒尾红掌头有白长毛垂之至尾交颈而感诗鸳鸯在梁戢其左翼张载注云鸟并栖一正一倒戢左翼以依于内舒右翼以防患于外左不用而右便故也函史云浮游雄左雌右宿雄翼右掩左雌翼左掩右埤雅云雄鸣曰鸳雌鸣曰鸯禽经注云朝竒暮偶
　　溪鷘一名溪鸭一名紫鸳鸯埤雅云溪鷘五色尾有毛如船舵小于鸭性食短狐在山泽中无复毒气葢溪中之敕邪逐害者故名説文作谿其游于溪左雄右雌似有式度者
　　鸀鳿似防防山溪有水毒处即有之三辅黄图曰似鸭而大长颈赤目紫绀色司马相如赋□鵞鸀鳿
　　防□【音精舂】一名青翰一名青庄出薮泽似鹭而青苍色鸄【古厯反】一名鶶鷵【玉篇作唐屠】见尔雅郭璞云似乌苍白色三才藻异以为即阿滥堆骊山鸟也酉阳杂俎云鸄色黄一变为青鴘带灰色鴘之后及至屡变横理转细臆前防防渐白又曰白唐唐黒色也一变为白鴘
　　鹣鹣比翼鸟见尔雅郭璞云似鳬青赤色一目一翼相得乃飞山海经亦谓之□□
　　鵌【音徒】鸟鼠同穴之鸟也见尔雅郭璞云似鵽而小黄黒色穴入地三四尺鼠在内鸟在外今在陇西首阳县鸟鼠同穴山中
　　鹁鸠一名鹁□鸟今之鹁鸪也似斑鸠差小颈有白防斑声若布谷尔雅云鴩餔敊郭注未详通雅曰即鹁鸠俗呼鹁姑子
　　【臣】等谨案鸄以下四鸟郑志未载今补
　　鸡知时畜也一名时夜一名烛夜刘向云鸡者小畜主司时起居人雄方言曰鸡陈楚宋卫之间谓之防□【音避祗】桂林之中谓之割鸡或曰□【音从】北燕朝鲜洌水之间谓伏鸡曰抱【房奥反】江东呼蓲【央富反】爵子及鸡雏皆谓之鷇【恪遘反闗西曰鷇音顾】其卵伏而未孚始化谓之湼尔雅云鸡大者名蜀郭云今蜀鸡尔雅又云蜀子雓【音余】未成鸡僆【音练】三尺为鶤郭注云阳沟巨鶤古之名鸡埤雅云鸡有蜀鲁荆越诸种越鸡小蜀鸡大鲁鸡又其大者庄子曰越鸡不能伏鹄卵鲁鸡固能矣
　　竹鸡一名山菌子一名鸡头鹘一名泥滑滑【李时珍曰菌子言味美如菌也蜀人呼为鸡头鹘南人呼为泥滑滑因其声也】生江南川广有之多居竹林形比鹧鸪差小褐色多班赤文善啼见其俦必鬭捕者以媒诱其鬭因而网之又性好食蚁□曰家有竹鸡啼白蚁化为泥
　　杉鸡出闽越常居杉树下头有长黄毛冠颊正青色如垂缕见临海异物志
　　鹧鸪一名越鸡飞必南翥晋安曰懐南江左曰逐影见禽经生江南形似母鸡鸣云钩辀格磔者是自呼其名畏霜露早晩稀出夜飞则以树叶覆其背
　　鸽一名鹁鸽一名飞奴鸠性喜合其颈若瘿其色有二十余种两两相匹伏必二卵释法显佛国记名波罗越
　　青防【音佳】一名黄褐侯状如鸠緑褐色声如小儿吹竽伯劳一名伯鹩一名博劳一名伯赵一名防一名鴂形似鸲鹆鸲鹆喙黄伯劳喙黒月令侯时之鸟左传云伯赵氏司至以夏至鸣冬至止故以名主二至之官淮南子云伯劳之血涂金人不敢取
　　【臣】等谨案尔雅防伯劳也汉书以防为子规方言谓防为鹖鴠李肇国史补谓防为布谷者皆非郑志枭或説即今伯劳夫枭乃恶鸟岂可以指伯劳其説亦误
　　鸜鹆一名鸲鹆一名哵哵鸟一名八哥一名寒皋【李时珍曰此乌好浴水其睛瞿瞿然故名哵哵其声也天寒欲云则羣飞如告故曰寒皋皋者告也】似防而有帻色纯黒金眼穴居周礼云鸲鹆不逾济春秋书鸜鹆来巢即此淮南万毕术云寒皋断舌使语禽经云鸜鹆剪其舌而语是也酉阳杂俎又云可使取火
　　【臣】等谨案鸜鹆非鸠郑志以为鶌鸠者非
　　雀一名瓦雀一名賔雀短尾小鸟也觜颔皆黒身褐色爪趾黄白埤雅曰雀好内反禽经云雀交不一雉交不再又曰雀以防瞿
　　蒿雀似雀青黒色在蒿间塞外多有
　　石燕一名土燕乳于岩穴见郭义恭广记
　　鹖鴠【诗作盍旦礼记曷旦】一名独舂一名寒号虫夜鸣求旦之鸟也鸣声似舂形似鸡五色冬无毛赤倮昼夜鸣故曰寒号方言曰自闗而西谓之鹖鴠自闗而东谓之城旦谓之倒悬周魏齐宋楚之间谓之独舂月令仲冬之月鹖鴠不鸣淮南子时则训作鳱鴠又禽经云毅不知死注云鹖毅鸟也
　　百舌一名反舌一名鶷【音辖轧李时珍曰按易通云能反覆如百鸟之音故名鶷亦象声也】状如鸲鹆而小苍毛尖喙好食蚯蚓居树孔窟穴中立春后则鸣夏至后则无声十月后则藏蛰月令仲夏反舌无声即此
　　画眉似莺而小黄黒色其眉如画巧作千声如百舌白头翁形似鹡鸰其飞似燕之颉顽头上有白毛身苍色
　　报春鸟如鸜鹆色苍每至正二月作声云春起也至三四月云春去也故名又名唤春鸟见顾渚山茶记惜春鸟大不逾燕其声曰莫摘花果人谓之防山鸟见海録碎事
　　□似百舌喙长善食鱼见篇
　　练鹊一名带鸟一名拖白练似山鹊而小头上披一带尾长色白雌者短尾雄者长尾禽经曰冠鸟性勇缨鸟性乐带鸟性仁张华云带鸟练鹊之是也
　　慈乌一名慈鸦一名孝乌一名寒鸦乌字篆文象形鸦亦作鵶禽经云鵶鸣哑哑故谓之鵶色纯黒小喙初生母哺六十日长则反哺六十日广雅云纯黒而反哺者谓之乌小而腹下白不反哺者谓之雅乌白项而羣飞者谓之燕乌燕乌白脰乌也雅乌鸒也禽经云慈乌反哺白脰乌不祥巨喙乌善警哀乌吟夜
　　鹊一名飞駮鸟一名喜鹊一名干鹊【李时珍曰鹊古文作舄象形鹊鸣唶昔故谓之鹊鹊色馶杂故谓之駮灵能报喜故谓之喜性最恶湿故谓之干】大如鸦而长尾尖喙黒爪緑背白腹尾翮黒白駮杂上下飞鸣以音感而孕以视而抱季冬始巢开戸背太嵗向太乙知来嵗风多巢必卑下故曰干鹊知来狌狌知徃尔雅云鹊防丑其飞也翪【音宗】言其不能翺翔竦翅而已许氏説文以为翪敛足也尔雅又云鸟鹊丑其掌缩飞缩脚腹下也【臣】等谨案禽经云鸡鸴恶其又云灵鹊兆喜明是二物且鸒丹觜鹊黒觜郑志以鸒为鹊者误
　　鹦防一名鹦鹉一名鹦哥一名干皋【李时珍曰按字説云鹦防如婴儿之学母语故字从鹦母熊太古云大者为鹦防小者为鹦哥则防义取乎此师旷谓之干皋李昉呼为陇客】有数种緑者出陇蜀而滇海交广近海诸地益多大如乌鹊数百羣飞红者紫赤色大亦如之白者出西洋南番大如母鸡五色者出海外诸国性慧利丹咮钩吻长尾赤足金睛深目上下睑皆能眨动似人目舌如婴儿其趾前后各二异于众鸟梵书谓之臊陀
　　秦吉了一名了哥唐书作结辽鸟番音也出岭南容管广邕诸州峒中桂海虞衡志云似鹦鹉绀色丹觜黄距目下连项有深黄文项毛有缝如人分髪能人言比鹦鹉尤慧鹦声如儿女吉了声如丈夫
　　乌鳯出桂海左右两江峒中大如喜鹊绀碧色项毛似雄鸡鬃头有冠尾垂二弱骨长一尺四五寸至秋始有毛羽其形畧似鳯鸣声清越如笙箫能度曲妙合宫商又能为百鸟之音见虞衡志
　　孔雀一名越鸟文禽也出广益诸州大如鴈高三四尺不减于鹤自背至尾有圆文五色金翠相绕如钱头戴三毛长寸以为冠足有距迎晨则鸣相和其声曰都防禽经云孔雀见蛇则宛而跃博物志云孔雀不匹偶但以音影相接而有孕亦与蛇偶又云因雷声而孕又云雄鸣上风雌鸣下风而孕梵书谓之摩由逻
　　鹰一名角鹰一名鷞鸠【李时珍曰鹰以膺击故谓之鹰其项有毛角故曰角鹰其性爽猛故曰鷞鸠或鹰与鸠同气僤化故得称为鸠也】鸷杀之鸟也金眼钩觜铁爪劒翮善撄尔雅云鹰隼丑其飞也翚鼓翅翚翚然疾也埤雅云一嵗曰黄鹰二嵗曰鴘鹰【鹰色苍黄谓之鴘】三嵗曰鸧鹰鹰甚众惟角雕黄者以鹰名雕鹰角鹰食麞鹿诸兽黄鹰食水鹜雉鸡之属各随其力以相吞啖梵书谓之嘶那夜
　　雕一名鹫一名鷻【音团】似鹰而大尾长翅短土黄色其飞上薄云汉其六翮乘风轻劲鸷悍多力皂雕即鹫也雕出辽东鹫出西南夷黄头赤目五色皆备其翮可用为箭梵书谓之揭罗阇
　　鹗一名鱼鹰一名雕鸡雕也似鹰而土黄色深目好峙雌雄相得鸷而有别交则双翔别则异处禽经云鸷鸟之善搏者曰鹗
　　鸢鸱也见禽经注【此别一鸱禽经所谓鸱以贪顾是也非尔雅枭鸱之鸱】尔雅鸢乌丑其飞也翔布翅翺翔也禽经云鸢不击而贪注云不善搏击贪于攫肉禽经又云风翔则风注云风禽鸢飞翔则天大风
　　鹘有二种一玊爪一黒爪又有鸦鹘金眼鸦鹘兔鹘之别埤雅云鹘拳坚处大如弹丸俯击鸠鸽食之鸠鸽中其拳坠空中即侧身自下承之捷于鹰隼
　　隼鸷击之鸟也诗疏云鹞属齐人谓之击征或谓之题肩或谓之雀鹰春化为布谷方言曰齐鲁间谓题肩为鴊鸟【鴊一作征】月令季冬征鸟疠疾
　　【臣】等谨按禽经云鹰以膺之鹘以搰之隼以尹之雕以周之言其搏击之异则是各为而未有分晰伏读
　　御制七十二候诗案语云禽经于鹰鹞雕鹘之属名纠纷强为牵附且以小而鸷者为隼大而鸷者为鸠殊失实矣尔雅翼又云在北曰鹰在南曰鹞尤支离无据试以鹰鹞各种言之鹰则用以取雉者也鹞小于鹰止能捕鹌鹑鹘较鹰为大善捕兔鹘又有一种捕野鸭者谓之鸭鹘惟雕之大数倍于鹰鹘故麅与麞皆可攫而致之隼则今无其名然曰小而鸷则于海东青为近其飞最高故能擒天鹅第产于黒龙江故注禽经者未之知耳仰见
　　圣制正名辨物格致精详谨识于此
　　金鸟色纯白口与足如金其鸣自呼见广州记
　　吉祥鸟出五台山形翅甚大其飞也有四黄鸟之四鹊从之见山堂肆考
　　半部乐形如黄雀数十为羣音中宫商有如鼓瑟见事物绀珠
　　珊瑚鸟大于画眉好鬭出岭南巧声之鸟也见山堂肆考
　　竹林鸟出同州色正青如雀善啼见紫桃轩杂缀【杜诗竹林为我啼青画句本此】
　　驼鸟一名驼蹄鸡一名食火鸡生西戎形高七尺张翅丈余其卵如瓮食铜铁后魏书云波斯国有鸟形如驼能飞不高食草与肉亦噉火日行七百里
　　鸩一名防一名同力鸟生南海有毒食之杀人尔雅翼云似鹰而大状如鸮紫黒色赤喙黒目颈长七八寸雄名运日防名隂谐食蛇及橡实
　　冶鸟越中大鸟也越地深山有之其大如鸠青色穿树作巢大如五六升器口径数寸饰以土垩赤白相间状如射候伐木者见此树即避之犯之则能役虎害人烧人庐舍时或作人形长三尺入涧中取蟹就人间火炙食山人谓之越祝之祖见于宝捜神记
　　姑获鸟一名乳母鸟一名鸟一名譩譆一名隠飞一名夜行游女一名钩星能收人魂魄衣毛为飞鸟脱毛为女人云是产妇所化故胸有两乳周礼庭氏以救日之弓救月之矢射天鸟即此
　　商羊【一作鴹】一名山萧一名独足鸟闽广有之大如鹄文身赤口昼伏夜飞其色苍其声自呼如人啸将雨则飞鸣即孔子所谓一足之鸟商羊是也
　　木客鸟大如雀数千百头为羣飞集有度不与众鸟相厠见广陵异物志
　　兽
　　麒仁兽也説文云麕身牛尾一角张揖云牡曰麒牝曰麟
　　防【音生】似鹿广韵云大如兔
　　麈一名荒郪县宣君山出麈尾埤雅云似鹿而大其尾辟尘説文麋属
