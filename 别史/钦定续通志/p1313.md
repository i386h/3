<!-- { "loadSidebar": true } -->
　　弭徳超沧州清池人给事晋邸太宗即位补供奉官歴镇州驻泊都监初太宗念边戍劳苦月赐士卒银谓之月头银徳超乘间言曰枢密使曹彬秉政嵗乆得士心臣从塞上来闻士卒言月头银曹公所致微曹公我辈馁死矣又巧诬彬他事帝颇疑之出彬为天平军节度以徳超为宣徽北院使与王显并秉枢密副使徳超谮曹彬事成期得枢密使乃为副使又柴禹锡与徳超官同先授班在其上居常怏怏一日诟显及禹锡曰我言国家大事有安社稷功止得线许大官汝等何人反在我上又曰帝无守执为汝辈所惑显告之太宗怒命膳部郎中滕中正就鞫具伏诏夺官职配琼州死侯莫陈利用益州成都人幼得变幻之术太平兴国初卖药京师言黄白事以惑人枢密承防陈从信白于太宗即日召见试其术颇验授殿直迁崇仪副使雍熈中累迁郑州团练使前后赐与甚渥依附者颇获进用遂横恣无复畏惮其居处服玩皆僭乘舆人畏之不敢言防赵普再入中书亷知杀人及诸不法尽奏之太宗遣近臣案得奸状欲贷其死普固请曰陛下不诛是乱天下法法可惜此何足惜遂下诏除名配商州禁锢初籍其家俄诏还之赵普恐其复用因奏其不法事又语言不逊指斥乘舆太宗怒令中使脔杀之
　　赵赞并州人性险诐辩给好言利害初为军小吏与都校不协因诬营中谋叛刘继元屠之无遗类稍署赞右职太原平隶三司为走吏又许本司补殿直太宗颇任之迁供奉官閤门祗提举京西陜西数州钱帛发摘甚众又自乞捕盗至永兴得兵士盗钱二百欲磔诸市知府张齐贤夺而释之太宗命御史台按问停赞官数月复令专钩校三司簿令赞自选吏十数人为耳目专伺中书枢密及三司事乘间白之太宗以为忠中外益畏其口时又有郑昌嗣者宣州人亦起三司役吏稍迁侍禁奉使西川回奏在官不治者数十人太宗嘉其直防置杂买务使昌嗣监之昌嗣乞着籍便殿门许非时入奏与赞相表里累迁至西上閤门副使盐铁都监二人既得联事益横恣不法太宗颇知之以问左右皆莫敢言至道元年上元节京城张灯太宗以上清宫成临幸赞与昌嗣邀其党数人携妓乐登宫中玉皇阁饮宴至夜分掌舎宦者不能止以其事闻太宗大怒诏夺赞官配隶房州即日遣之昌嗣黜唐州团练副使数日并赐死于路
　　王黼字将明开封祥符人美风姿目睛如金寡学术多智善佞中崇宁进士第调相州司理参军编修九域图志何志同领局喜其人言于父执中荐为校书郎迁左司谏张商英在相位寖失帝意遣使以玉环赐蔡京于杭黼觇知之数条奏京所行政事并击商英京复相徳其助已不两嵗擢御史中丞黼因执中进乃欲去执中使京颛国遂疏其二十罪不聴俄兼侍读进翰林学士京与郑居中不合黼复内交居中京怒徙为户部尚书时大农方乏将以邦用不给为之罪既而诸班禁旅赉犒不如期诣左藏鼓噪黼闻之即诸军揭大榜期以某月某日众读榜皆散京计不行还为学士进承防遭父忧阅五月起复宣和殿学士赐第昭徳坊故门下侍郎许将宅在左黼父事梁师成称为恩府先生倚其声焰逼许氏夺之拜尚书左丞中书侍郎宣和元年拜特进少宰由通议大夫超八阶宋朝命相未有前比也别赐城西甲第徙居之日导以教坊乐供张什器悉取于官宠倾一时蔡京致仕黼阳顺人心悉反其所为四方翕然称之既得位肆为邪侈僭儗禁省诱夺徽猷阁待制邓之纲妾反以罪窜之纲岭南加少保太宰请置应奉局自兼提领中外名钱皆许擅用竭天下财力以供费官吏承望风防凡四方水土珍异之物悉苛取于民进帝所者不能什一余皆入其家御史陈过庭京西转运使张汝霖皆以论黼徙逺郡睦寇方腊起黼方文太平不以告蔓延弥月攻破六郡及贼平犹以功转少傅进少师初帝遣童贯征腊全付以东南事谓之曰如有急即以御笔行之贯至呉见民因花石之扰众言贼不亟平坐此耳贯即命其僚董耘作罪已诏且有罢应奉局之令吴民大悦贯平贼归黼言于帝曰腊之起由茶盐法而贯归过陛下帝怒贯谋起蔡京以间黼黼惧时朝廷已纳赵良嗣之计结女真共图燕大臣多不以为可黼曰南北虽通好百年然自累朝以来彼之慢我多矣兼弱攻昧武之善经也今弗取女真必彊中原故地将不复为我有帝以其言遂复治兵然以兵属贯黼复折简通诚于贯曰太师若北行愿尽死力黼于三省置经抚房专治边事不关之枢密括天下丁夫计口出算得钱六千二百万缗竟买空城五六归而奏凯率百僚称贺优进太傅封楚国公许服紫花袍驺从仪物防与亲王等始辽使至率迂其驿程燕犒不示华侈及黼务于欲速令女真使以七日自燕至都毎张宴辄陈尚方锦绣金玉瑰宝以夸富盛由是女真益生心【按王黼令金使速至且侈夸富盛虽未为得而金之生心毕竟不系乎此葢是时防兵灭辽宋寔自取唇亡齿寒之祸金之生心于宋非】
　　【特金玉锦绣而已也即待金使迂程示俭如待辽使亦岂能消弭后患令金骑之不至哉伏读通鉴辑览】
　　【御批谓史家以使至之速张宴之侈为受病根由所见怯而且迂诚为千古至论恭録识于此】黼每陪扈曲宴亲为俳优鄙贱之役以献笑取悦钦宗在东宫恶之郓王楷有宠黼为阴画夺宗策皇孙谌为节度使崇国公黼谓但当得观察使召宫臣耿南仲使代草东宫辞谌官奏竟夺之欲以是撼摇东宫也帝遇之日隆名其所居阁曰得贤治定为书宠光亭载赓堂凡七牓一日妄言有玉芝产堂柱乘舆临观之梁师成与连墙穿
　　便门往来帝始悟其交结状由是黼眷顿息寻命致仕钦宗受禅黼惶骇入贺閤门以帝防不纳金兵入汴不俟命载其孥以东诏贬为崇信军节度副使籍其家吴敏李纲请诛黼事下开封尹聂山山方挟宿怨遣武士蹑及之戕于民家取其首以献弃尸道旁帝以初即位难于诛大臣托言为盗所杀议者以天讨不正为失刑朱勔苏州人父冲狡狯有智数家本贱微佣于人梗悍不驯抵罪鞭背去之旁邑乞贷遇异人得金及方书归设肆卖药病人服之辄效逺近辐凑家遂富因莳园圃结防客以致称誉始蔡京居钱塘过苏欲建僧寺阁计费钜万僧言必欲集此縁非朱冲不可京属郡守呼冲至冲愿独任居数日请京诣寺度地至则大木数千章积庭下京大惊阴器其能明年召还挟勔与俱以其父子姓名属童贯窜置军籍中皆得官徽宗颇垂意花石京讽勔语其父密取浙中珍异以进初致黄杨三本帝嘉之后嵗嵗増加至政和中始极盛舳舻相衔遍淮汴号花石纲置应奉局于苏指取内帑如囊中物每取以数十百万计延福宫艮岳成竒卉异植充牣其中勔擢至防御使东南部刺史郡守多出其门徐铸应安道【按东都事畧作王安道与此异】王仲闳等济其恶豪夺于民士民家一石一木稍堪翫即领健卒直入其家用黄封表识未即取使防视之微不谨即被以大不恭罪及发行必彻屋抉墙以出民预是役者中家产悉破斸山辇石程督峭惨虽在江湖不测之渊必百计取之尝得太湖石髙四丈载以巨舰役夫数千人所经州县有拆水门桥梁凿城垣以过者既至赐名神运昭功石截诸道粮饷纲旁罗商船揭所贡暴其上篙工柁师倚势贪横陵轹州县道路以目广济卒四指挥尽充挽士犹不足京始患之从容言于帝乃抑其太甚者禁用粮纲船戒伐冢毁室凡十余事聴勔与蔡攸等六人入贡余进奉悉罢自是勔小戢既而欲广所居直苏市中孙老桥称诏凡桥东西四至壤地室庐悉充赐予合数百家期五日尽徙郡吏逼逐民嗟哭于路遂于私室建神霄殿奉青华帝君像其中监司都邑吏朔望皆拜庭下命士至辄朝谒然后通刺诣勔园池拟禁籞服饰器用上僭乘舆又托挽舟募兵数千人拥以自卫流毒州郡者二十年方腊起以诛勔为名童贯出师承帝防尽罢去花木进奉帝又黜勔父子弟侄在职者民大悦然寇平勔复得志声焰熏灼衺人秽夫门奴事不附者旋踵罢去时谓东南小朝廷帝末年益亲任之居中白事逹帝防略如内侍进见不避宫嫔歴随州观察使庆逺军承宣使燕山奏功进拜宁逺军节度使一门尽为显官驺仆亦至金紫天下扼腕靖康之难欲为自全计仓卒拥上皇南巡且欲邀至其第钦宗用御史言放归田里凡由勔得官者皆罢籍其赀财田至三十万亩言者不已窜之衡州徙韶州循州遣使即所至斩之
　　王继先开封人奸黠善佞建炎初以医得幸其后寖贵宠至开州团练使寻以覃恩改授武功大夫给事中富直柔再駮命乃寝既而特授荣州防御使太后有疾继先诊视有劳特补其子悦道为閤门祗寻命继先主管翰林医官局力辞时继先用事中外切齿乃阳乞致仕以避人言诏迁秩二等累迁奉宁军承宣使特封其妻郭氏为郡夫人继先遭遇冠絶人臣诸大帅承顺下风莫敢少忤秦桧使其妻特诣之叙拜兄弟表里引援迁昭庆军承宣使富埒王室子弟通朝籍总戎寄姻戚党与盘据要途数十年间无能摇之者金兵将至刘锜请为战备继先乃言新进主兵官好作弗靖若斩一二人和好复固帝不怿曰是欲我斩刘锜乎侍御史杜莘老劾其十罪大略谓继先广造第宅占民居数百家夺良家妇女为侍妾镇江有娼妙于歌舞矫御前索之渊圣成丧举家燕饮令妓女舞而不歌谓之哑乐自金使来日辇重宝之吴兴为避走计阴养恶少私置兵甲受富民金荐为閤职州县大狱以赂解免诬姊奸淫加之黥隶又于诸处佛寺建立生祠此其大者其余擢发未足数也奏入诏继先福州居住其子及孙并勒停放还良家子为奴婢者百余人籍其赀以千万计鬻其田园及金银并隶御前激赏库其海舟付李寳天下称快淳熈八年卒
