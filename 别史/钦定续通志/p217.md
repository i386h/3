<!-- { "loadSidebar": true } -->
　　芒氏【姓氏辨证曰出自夏王帝芒之后史记魏有芒夘明芒文缜国子学正】
　　卬氏【姓苑出自穆公子卬之后以王父字为氏后蜀李雄遣李寿攻朱提卬攀为前锋】
　　卨氏【姓解曰音薛契之后世以为氏汉书契作卨】
　　豫氏【出自姬姓之后为毕氏有毕阳者其孙豫让事智伯报智伯之仇谋攻赵襄子史记宋有渔者豫且必其后也明豫铣上饶知县】
　　会氏【风俗通曰陆终第六子会人之后汉会栩武阳今明会同云都丞】
　　大彭氏【姓氏辨证曰夏诸侯大彭之后】
　　大连氏【姓氏辨证曰出自古贤人大连之后】
　　衅氏【姓氏辨证曰出自晋宗人衅夏之后亦作舋】
　　佼氏【后汉书刘永传更始拜西防贼帅佼彊为横行将军注曰周原伯佼之后南北朝佼长生为宁蛮校尉】
　　喻氏【姓氏辨证曰出自姬姓郑公子渝弥周威王时为郑司徒别族为渝氏厯秦汉至景帝皇后讳志字阿渝避讳改水为口因为喻氏又南史陈庆之云梁世寒门达者唯陈庆之与俞药药为武帝左右帝谓俞氏无先贤改姓喻厯位云旗将军安州刺史唐咸通中有刺史喻士珍宋有喻樗喻偘俱登进士明喻茂坚歴官兵部尚书喻智歴官都御史】
　　【臣】等谨案喻氏郑樵列入四声不详所出邓名世姓氏辨证颇有论据故録以补樵志之未及然左郑有俞弥无名渝弥者名世此言未知何本或堵氏至俞弥之后复别为渝氏俞与渝转相误也
　　举氏【姓解曰楚椒与之后以名为氏】
　　鞅氏【姓氏辨证曰出晋卿赵鞅之后】
　　犀氏【姓氏辨证曰出自战国时魏将犀武之后元和姓纂曰秦有犀首卲氏姓解曰姓书元有此氏不敢削之皆误矣案庄子音义犀首魏官名公孙衍甞为此官非以犀为氏当以犀武之后为正明孟县主簿犀希古训导犀仲徳】
　　【臣】等谨案举氏鞅氏犀氏郑樵皆列入四声不详所自今补
　　以姓为氏
　　葴氏【姓氏辨证曰黄帝子得姓十四人其一曰葴氏】
　　铫氏【姓氏辨证曰其先姚姓避难去女从金颍川郏县铫氏汉桂阳太守猛生尉卫安成侯期期二子葛陵侯丹建平侯统丹生舒舒生羽羽生蔡皆嗣侯】
　　【臣】等谨按郑樵云姚氏舜后至陈敬仲仕齐为田氏又至田丰子恢避王莽乱居吴郡改姓妫氏据此以为姚妫二姓可通而姚之为铫独未之详考仅列铫字于四声兹特补之
　　曼氏【姓氏辨证曰出自子姓商王后春秋时为邓国楚郑皆有夫人邓曼也】
　　【臣】等谨按夫人邓曼犹齐姜宋子之一称国一称姓即以曼为氏也今补入以姓为氏
　　诸方大姓
　　防氏【姓氏辨证曰今辰沅州蛮种有此氏谓之防溪蛮】
　　梯氏【西秦乞伏炽磐遣建威将军稊君破彭利和于漒川】
　　可氏【后魏阿伏干可地干氏并改为可氏望出河南唐可中止谏大夫宋可懋绍兴进士明可越永乐举人】
　　裕氏【西秦乞伏国仁时鲜卑大夫裕荀来降拜建忠将军兰泉侯】
　　诗氏【姓纂望出合浦汉诗索交趾朱鸢人妻徴侧甚勇同女弟徴贰反】
　　受氏【音到亦呼作藻集韵音号后魏河南姓也】
　　普氏【后魏献帝次兄为普氏宋普贵土司赐王爵元普元理至正进士明普仲贤仕至湖广佥事】瓦氏【明广西土官有瓦氏】
　　者氏【明云南土苗冇者氏】
　　爱氏【金爱薛西域弗林人命掌西域星歴医药二司事爱申定州刺史明爱莫助永昌府通判】沓氏【官氏志沓卢氏改为沓氏南北朝沓龙超益州将】
　　薪氏【夷姓薪犂之国】
　　菽氏【西域天竺人姓】
　　防氏【音本正字通云戎姓】
　　獦氏【音猎正字通云戎姓】
　　北氏【正字通云髙丽姓】
　　妞氏【正字通云髙丽姓】
　　大氏【髙丽别种勃海王大乞乞仲象】
　　奢氏【音蛇苗姓明万歴间有奢崇明奢进】
　　劝氏【唐南诏王劝龙成】
　　佀氏【官氏志姒改为佀又后魏葛为氏改为佀明佀钟户部尚书】
　　以官为氏
　　公巫氏【姓氏辨证曰鲁大夫有公巫召伯仲其子孙以官为氏】
　　公右氏【姓氏辨证曰春秋国君戎右谓之公右必有以世官为氏者】
　　公族氏【姓氏辨证曰其先出自晋公族大夫之后春秋时骊姬乱晋无畜羣公子自是晋无公族及成公自周归晋始宦卿之适子以为公族故赵盾请以括为公族韩厥子无忌谓之公族穆子其后遂有以官为氏者】
　　工师氏【姓氏辨证曰其先出自古官治木者以官为氏汉有平悼侯工师喜子靖侯奴孙执嗣】左师氏【姓氏辨证曰出自子姓宋公子鱼世为左师以官为氏】
　　【臣】等谨案郑樵收右师氏亦云宋庄公生公子申世为右师氏独不收左师氏似漏然赵亦有左师之官左师氏或出自赵未可知也
　　左行氏【姓氏辨证曰春秋晋文公时先蔑将左行后以为氏汉有御史左行恢】
　　左公氏【姓解曰卫左公子泄之后】
　　右公氏【姓氏辨证曰卫右公子职之后】
　　【臣】等谨案卫官名有左公子右公子
　　土氏【句龙为后土子孙为氏宋土臯屯田郎中明土进良宣德进士】
　　行氏【周有大行人之官子孙氏焉汉行廵隗嚣相明山西平阳有行氏音衡】
　　【臣】等谨案行氏郑樵注于行人氏之下今单姓繁而复姓罕见故另为标出
　　尉氏【姓氏辨证曰出自古司防之官曰尉氏独以其官为族汉地理志陈留尉氏县应劭曰古狱官曰尉氏郑之别狱也瓒曰郑大夫尉氏之邑师古曰郑大夫尉氏亦以掌狱之官故为族耳应说是也郑有尉止尉翩】
　　【臣】等谨案尉氏郑樵收入去入两声一如字一音郁皆引郑大夫尉止尉翩是一人之氏无定呼矣且不详所自今据邓名世说补之尉止尉翩读为去声
　　太士氏【姓氏辨证曰古狱官曰大士以官为氏譌为太】
　　【臣】等谨按太士氏郑樵入以次为氏不详所自今更正
　　以凶徳为氏
　　饕餮氏【南史梁武陵王纪举兵败有司请絶属籍元帝赐姓饕餮氏】
　　毒氏【唐宰相窦懐贞与太平公主谋逆既败投水死追戮其尸改姓毒氏】
　　以吉徳为氏
　　益寿氏【新唐书世系表老子父李氏名干字元果为周上御大夫娶益寿氏女曰婴敷生耳】
　　以諡为氏
　　景氏【姓氏辨证曰出自姜姓齐景公之后以諡为氏景丑景春皆其裔也战国时景氏世为楚相景翠景鲤景含尤其显者或曰楚之公族别为景氏】
　　【臣】等谨案景氏郑樵入以族为氏注云芈姓楚公族也又加案云景諡也楚未之闻疑齐景公之盛繁此为姜姓之族与是樵亦疑前注之有误也今据邓名世説更入以諡为氏
　　以事为氏
　　成功氏【统谱禹治水有功少子遂以为氏汉成功恢禹】
　　校师氏【统谱子产称乡校为师遂曰校师氏】
　　以名氏为氏
　　具封氏【姓纂日郑公子具食采开封因氏焉郑大夫具封狐人】
　　【臣】等谨案具封郑志误作封具今据姓纂改正以国爵为氏【邑爵附】
　　逢侯氏【史记世家楚懐王有禆将军逢侯丑亦夏商诸侯之后以国爵为氏者】
　　白公氏【姓解曰楚白公胜之后冇为氏者】
　　尹公氏【姓氏辨证曰衞大夫尹公佗之后】
　　【臣】等谨案少昊之子封于尹城因以为氏世为周卿士食采于尹尹公佗盖其后人居卫者别族为尹公氏如韩侯子孙为韩侯氏是也
　　以官氏为氏
　　伍相氏【姓纂曰吴相伍员子孙吴人号之伍相氏】
　　代北复姓
　　阿热氏【唐回鹘传黠戛斯古坚昆国也自言李陵之后其君曰阿热遂姓阿热氏驻牙青山】俟斤氏【唐史突厥大臣曰俟斤世其官而无员限其先世官者为俟斤氏】
　　【臣】等谨按突厥别部典兵者有曰俟斤有曰努失毕俟斤
　　吐浑氏【姓氏辨证曰与吐谷浑独孤浑渴足浑并为四氏】
　　吐缶氏【后魏官氏望出河南】
　　可悉氏【后魏有都幢将暨阳子可悉陵】
　　受酉氏【姓解曰后魏有受酉氏】
　　布却氏【见姓苑】
　　富陵氏【见后魏官氏志】
　　斛谷氏【南燕冇斛谷提为慕容超将】
　　斛粟氏【姓氏録曰代北斛粟氏后改为斛斯氏】
　　仆兰氏【后魏官氏志仆兰氏改为仆氏】
　　悉罗氏【慕容垂尝请尚书郎悉罗腾从军】
　　乞连氏【西秦录有丞相乞连出都】
　　没鹿氏【纥豆陵人本没鹿四部大人因氏焉或为没鹿氏】
　　达勃氏【后改为褒氏】
　　车成氏【见后魏河南官氏志】
　　诸方复姓
　　颇超氏【新唐书党项传云党项以姓别为部故有细封氏费听氏徃利氏颇超氏野辞氏房当氏米禽氏拓跋氏】
　　温月氏【唐书康居王姓温月先居张掖祁连山昭武城为突厥所破南依葱岭遂有其地支庶皆改姓昭武示不忘本也】
　　【臣】等谨案昭武氏已见郑志温月氏樵失载今补
　　破丑氏【唐党项传庆州有破丑氏族三野利氏族五把利氏族一与吐蕃姻援扰边凡十年代宗用郭子仪计遣使招慰于是破丑野利把利三部皆入朝】
　　【臣】等谨案宋史夏国其后妃有野利氏今西夏姓俱附于辽氏族卷后此不重列
　　刹利氏【南蛮单单国王姓刹利名尸陵伽】
　　【臣】等谨案旧唐书云中天竺国王姓乞利咥氏或云刹利氏岂西竺南蛮相近故传闻之譌耶
　　闭珊氏【唐闭居集霑乌蛮也精卜筮之学夷中称为筮师】
　　真人氏【白孔六帖建中元年日本国使者真人兴能献方物兴能善书真人盖因官而氏也臣】等谨案郑志有朝臣氏无真人氏注云日本国使臣朝臣真人是误以二氏为一人名姓也考张九成敇日本国王书有真人广城朝臣而代是二人二姓无疑今据补入
　　阿每氏【旧唐书曰倭王姓阿每氏】
　　霍里氏【汉霍里子髙朝鲜人】
　　毗河氏【姓氏辨证曰百济人姓】
　　氐氏【乞姓羌也唐氐舒箴校尉】
　　瞿昙氏【隋书进罗国王姓】
　　嚈哒氏【刘璠梁典云滑国姓嚈哒后裔以姓为国号转讹为挹怛】
　　欢斯氏【寰宇志琉球国王姓欢斯名渴剌兠】
　　代北三字姓
　　多览葛氏【唐书回鹘九姓一曰多览葛亦曰多滥薛延陀已灭其酋多滥葛末与回纥皆入朝以其地为燕都督府授末都督末死以多滥葛塞匐继为都督】
　　【臣】等谨案白孔六帖所载回纥九姓曰药罗葛曰胡咄葛曰啒罗勿曰貊歌息纥曰阿勿嘀曰葛萨曰斛嗢素曰药勿葛曰奚邪勿存之以备参考
　　俟伏侯氏【后魏有俟伏侯氏后改为侯氏】
　　伏俟龙氏【后周大将军伏俟龙惠】
　　戸卢提氏【唐吐蕃徳宗即位遣使韦伦归蕃俘是时乞立赞为赞普姓户卢提氏】
　　一利咥氏【唐回鹘传薛延陀者先与薛种杂居后灭延陀部有之因号薛延陀姓一利咥氏在诸部最雄长】
　　诸方四字姓
　　失利波罗氏【哥罗王姓】
　　刹剥邪伽氏【波利国姓】
　　牙罗五得氏【婆罗门王姓】












　　钦定续通志卷八十五
　　钦定四库全书
　　钦定续通志卷八十六
　　氏族畧【六】
　　补遗
　　平声
　　忠【汉忠谭明洪武初忠仲简官刑部郎中】
　　工【汉工里弹宋大观进士工稑成都人】
　　攻【汉攻生单】
