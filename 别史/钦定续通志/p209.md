<!-- { "loadSidebar": true } -->
　　废帝海陵后图克坦氏太师舎音之女初为岐国妃天徳三年封为惠妃九月立为皇后生太子光英后以太子居深宫之中不知民间稼穑之务乃因太子生日绘田家稼穑图以赐海陵后宫寖多后宠颇衰希得进见正隆六年海陵幸南京六月癸亥左丞相张浩率百官迎谒海陵备法驾乗玉辂与后及太子光英共载而入海陵伐宋后与光英居守洲兵变海陵遇害图们额哩页杀光英于汴后迁中都居于海陵母大氏故宫顷之世宗怜其无依诏归父母家于上京嵗赐钱二千贯奴婢皆给官廪大定十年卒初海陵后宫皇后以下止有元妃大氏宸妃萧氏丽妃耶律氏三人及其侈心既萌滛嬖无厌杀诸宗室纳其妻女其妃嫔封号有元妃姝妃惠妃贵妃贤妃宸妃淑妃徳妃昭妃温妃柔妃凡妃主宗妇甞私之者皆分属诸妃位云【按元史于此下备载海陵诸嬖然考贾益谦传云海陵被弑能暴其恶者辄得美官故一时多所附防是史文固未可尽信不独事涉秽防也删之】
　　世宗明徳皇后乌凌阿氏其先居海伦河世为乌淩阿部长率部族来归居上京与本朝为婚姻曾祖双寛康宗时累使髙丽父实徳珲骑射絶伦以功授世袭穆昆为东京留守后聪敏孝慈容仪整肃在父母家宗族皆敬重之既归世宗事舅姑孝敬治家有叙甚得妇道睿宗伐宋得白玉带盖帝王之服御也睿宗殁后后谓世宗曰此非王邸所宜有也当献之天子世宗献之熈宗熈宗酗酒独于世宗无间海陵簒立深忌宗室后劝世宗多献珍异以説其心海陵以世宗为防顺畏巳由是忌刻之心颇解后不妬忌为世宗择后房广继嗣虽显宗生后而此心不移后甞有疾世宗为视医药数日不离后曰大王视妾过厚其知者以为视疾不知者必有专妬之嫌世宗在济南海陵召后来中都后谓世宗曰我不行帝必害王我当自勉不以相累也召王府臣仆张谨言谕之曰为我祷诸东岳我不负王使皇天后土明鍳我心召家人谓之曰自我为妇以至今日未甞见王有违道之事今宗室徃徃被祸皆奴仆诬防之汝等皆先国王旧人当念旧恩毋或妄图也违此言者我于冥中必不赦后既离济南从行者知后必不肯见海陵将自为之所防防甚谨行至良乡去中都七十里防者稍缓后得间即自杀海陵犹疑世宗教之改世宗西京留守大定二年追册为昭徳皇后立别庙以后兄晖子天锡为太尉帝谓天锡曰朕防与皇后定婚乃祖甞曰此壻后来必大吾门今卜有期昔言验矣十一年世宗宴于东宫谓皇太子曰汝母妇道至矣朕所以不立中宫者念皇后之徳故也二十九年祔兴陵章宗时有司奏太祖諡有昭徳字改諡明徳皇后
　　元妃张氏父徴母髙氏与世宗贞懿皇后葭莩亲世宗纳为次室生赵王永中而卒大定二年追封宸妃累进元妃
　　元妃李氏南阳郡王李石女生郑王允蹈衞绍王允济潞王允徳大定七年封元妃世宗感念明徳皇后不复立后元妃下皇后一等在诸妃上虽贵不得预政故宫壶无事二十一年薨殡于兴徳宫西位别室二十八年九月陪于坤厚陵卫绍王即位追諡光献皇后贞祐三年九月削皇后号
　　章宗母孝懿皇太后图克坦氏其先徳里必喇人也曽祖绰从太祖取辽有功命以所部为明安世袭之祖博勒和以战功多累官开府仪同三司赠司徒齐国公父贞尚辽王宗干女梁国公主加驸马都尉赠太师广平郡王后性庄重寡言父母尝令总家事诸男不及也世宗初即位谓贞曰卿家法可尚其以卿女为朕子妃及显宗为皇太子大定四年九月备礼亲迎于贞第是年十一月显宗生辰初封为皇太子妃既而皇孙生是为章宗时世宗幸金莲川次冰井翌日临幸抚视甚欢后素谦谨每畏其家世崇宠见父母流涕而言曰髙明之家古人所忌愿善自保持其后家果以海陵事败盖其逺虑如此世宗甞谓诸王妃公主曰皇太子妃容止合度服饰得中尔等当法效之章宗即位尊为皇太后更所居仁夀宫名曰隆庆宫诏嵗奉母拘其数上月或五朝六朝而后愈加敬俭见诸大长公主礼如平时敦睦九族恩纪皆洽尤恶闻人过谀佞之言无所得入恕以容物未甞见喜愠然御下公平虽至亲无所阿徇常诫诸侄曰皇帝以我故乃推恩外家当尽忠图报勿谓小善为无益而弗为小恶为无伤而弗去母借吾之贵辄肆非违以干国家常宪一日妹并国夫人嫂泾国夫人等侍侧因谕之曰尔家累素重且非丰厚宜节约财用勿以我为可恃吾受天下之养岂有所私积哉况财用者天下之财用也吾终不能多取以富尔之私室明昌元年礼官议以五月奉上册寳后弗许上屡为之请后曰今世宗服未终遽衣锦绣佩珠玉于礼何安当俟服阕行之上谕有司曰太后执意甚坚其待来年明昌二年正月崩于隆庆宫年四十五諡曰孝懿祔裕陵后好诗书造次必于礼逮嫔御以和平其有生子而母亡者视之如已所生慈训无间上时问安见事有未当者必加之严诫云【按原史睿宗显宗诸后并列后妃传今考郑志及诸史例以孝懿身受册命改称章宗母皇太后仍列之后妃传中其身后追尊者概从删节】
　　章宗钦懐皇后富察氏上京路哈斯罕人父鼎夀尚熈宗郑国公主累官至金吾卫上将军赠太尉越国公后始生就养于姨冀国公主姿性淑明丰仪粹穆知读书为文孝事冀国如事所生大定二十三年章宗为金源郡王行纳采礼是年十一月备礼亲迎封金源郡王夫人后进封妃封生绛王洪裕而薨帝即位遂加追册大安初袝于道陵
　　元妃李氏名师儿其家有罪没入官籍监大定末以监户女子入宫从宫教张建学故事宫教以青纱隔障蔽内外宫教居障外诸宫女居障内不得面见章宗甞问建宫教中女子谁可教者建对曰就中声音清亮者最可教章宗以建言求得师儿宦者梁道誉其才美劝纳之妃性慧黠能作字尤善伺候顔色迎合旨意遂大爱幸明昌四年封为昭容明年进封淑妃追赠三代兄喜儿与弟特尔格皆擢显近势倾朝廷□利竞进之徒争趋走其门怙财固位上下纷然虽知其奸蠧不敢击之自庆怀皇后没中宫虚位久章宗意属李氏而国朝故事皆图克坦唐吉富察纳喇布萨赫舎哩乌陵阿乌库哩诸部部长之家世为姻婚娶后尚主而李氏微甚章宗欲立之大臣固执不从帝不得己进封为元妃而势位熏赫与皇后侔矣承安五年帝以继嗣未立祷祀太庙山陵遣近臣诣诸岳观祈祷泰和二年八月丁酉元妃生皇子徳里既弥月诏赐名封为葛王生满三月敕放僧道度牒三千道设醮于贞观祈福二嵗而薨八年承御贾氏及范氏皆有娠未及乳月章宗得疾时卫王永济自武定军来朝章宗于父兄中最爱卫王欲立之卫王朝辞章宗谓卫王曰叔王不欲作主人遽尔去邪元妃在傍谓帝曰此非轻言者十一月乙夘章宗大渐卫王未发元妃与黄门李新喜议立卫王使内侍潘守恒召之守恒谓妃此大事当与大臣议乃使召平章政事完顔匡匡至遂与定防立卫王章宗遗诏有云朕之内人见有娠者两位如其中有男当立为储贰如皆是男子择可立者立之卫绍王即位诏谓先帝承御贾氏当以十一月免乳今则已出三月事未可知范氏胎气有损深用怛然又诏以元妃李氏潜计负恩与李新喜谋令贾氏诈称有身计取他儿以充皇嗣令赐李氏自尽李新喜正典刑李氏兄喜儿弟特尔格追除爵位复系监籍于逺地安置承御贾氏亦赐自尽宣宗即位下诏昭雪贾氏事当时被罪贬责者俱令放免由是李氏家族皆得还
　　卫绍王后图克坦氏大安元年立为皇后至寜元年呼沙呼乱与卫王俱迁于卫邸帝遇弑宣宗即位卫王降为东海郡侯图克坦氏削皇后号贞祐二年迁都汴诏凡卫绍王及鄗厉王家人皆徙郑州仍禁锢不得出入天兴元年诏释禁锢是时河南已不能守子孙不知所终
　　宣宗皇后王氏中都人明惠皇后妹也初宣宗封翼王章宗诏诸王求民家子以广继嗣后入王邸及见后姊有姿色又纳之贞祐元年九月封后为元妃姊为淑妃淑妃生哀宗后无子养为己子贞祐二年七月赐姓温都氏立为皇后三年庄献太子薨哀宗为太子宣宗崩哀宗即位正大元年尊后为皇太后号其宫曰仁圣受封之日后梦丐者数万踵其后心甚恶之及元兵围汴加以大疫汴城之民死者百余万后皆目覩焉哀宗释服将禘飨有司奏冕服成上请两宫太后御内殿因试衣之以见两宫大悦曰祖宗取天下甚不易何时使四方承平百姓安乐天子服此法服于中都祖庙行禘飨乎上曰阿婆有此意臣亦何甞忘慈圣曰恒有此心则见此当有期矣遂酌酒为夀欢然而罢天兴元年冬哀宗迁归徳二年正月遣近侍图克坦肆喜珠嘉塔克实布奉迎两宫后御仁安殿出铤金及七寳金洗分赐从行忠孝军是夜两宫及柔妃费摩氏等乗马出宫至陈留城左右火起疑有兵不敢进后亟命还宫明日入京憇肆喜家少顷辇迎入宫方谋再行京城破后及诸妃嫔北迁不知所终惟寳符李氏从至宣徳州居摩诃院宿佛殿中防当同行将发自缢死且自书门纸曰寳符御侍此处身故
　　明惠皇后王皇后之姊也生哀宗封元妃哀宗即位诏尊为皇太后性端严颇达古今哀宗已立为皇太子有过尚切责之一日宫中就食尚器以玉盌楪奉太后及帝后以玛瑙器进荆王母真妃厐氏太后召主者责曰谁令汝妄生分别非饮食细故令有司杖杀汝矣自后宫中奉真妃有加或告荆王谋不轨下狱议已定后曰汝止一兄奈何以防言欲害之趣赦出使来见我移时不至吾不见汝矣帝起后立待王至涕泣慰抚之哀宗甚宠一宫人欲立为后太后恶其微贱固命出之不得已放之出宫防检萨哈连教上骑鞠后传旨戒之云汝等为人臣当辅主以正顾乃教之戯耶比年小防文士有奏赋颂言圣徳中兴者后不悦曰帝年少气鋭无惧心则骄怠生今幸一胜何谓中兴而謟之如是正大八年九月崩遗命园陵制度务从俭约十二月己未汴城迎朔门外諡曰明惠皇后
　　哀宗皇后图克坦氏宣宗及后有疾后甞刲肤以进兴定四年后父镇南军节度使乌凌有罪宣宗以后纯孝因曲赦之正大元年诏立为皇后哀宗迁归徳遣后弟肆喜等诣汴奉迎夜至陈留不敢进复归于汴未防城破北迁不知所终













　　钦定续通志卷七十九
　　钦定四库全书
　　钦定续通志卷八十
　　后妃【十】
　　元
　　太祖光献翼圣皇后　　　太宗昭慈皇后
　　定宗钦淑皇后　　　　　宪宗贞节皇后世祖昭睿顺圣皇后　　　诺尔布皇后
　　成宗母徽仁裕圣皇太后　成宗贞慈静懿皇后
　　布尔罕皇后　　　　　武宗母昭献元圣皇太后武宗宣慈惠圣皇后　　苏喀实哩皇后【伊竒哩氏唐古氏】仁宗庄懿慈圣皇后　　英宗庄静懿圣皇后泰定帝巴拜哈斯皇后【鸿吉哩氏二妃】　明宗贞裕徽圣皇后
　　班布尔实皇后　　　　文宗布达实哩皇后宁宗塔哩雅图黙色皇后　顺帝喇特纳实哩皇后巴延呼图克皇后　　　谔勒哲呼图克皇后
　　太祖光献翼圣皇后名布尔特格勒津鸿吉哩氏托音色辰女也托音色辰与子阿禅从太祖征伐有功封王爵有防生女为后生男尚公主世世不絶世祖至元二年【按元史祭祀志载至元三年十月始定尊諡庙号太祖本纪载追諡年月与志相符后妃表及诸后传则并作二年今姑仍其旧】追諡光献至大二年加諡光献翼圣皇后【按后妃表云至元二年追諡光献至大二年加諡翼圣原文统繋之至元二年今改正】升祔太祖庙其余后妃有四鄂尔多四十余人不记氏族其名悉见于表后皆仿此
