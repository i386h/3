<!-- { "loadSidebar": true } -->
　　钦定续通志卷九十一
　　钦定四库全书
　　钦定续通志卷九十二
　　六书略【四】
　　通论
　　许慎曰仓颉之初作书盖依象形故谓之文其后形声相益即谓之字字者言孳乳而浸多也着于竹帛谓之书书者如也
　　徐锴曰凡六书之义起于象形则日月之属是也形声者以形配声班固谓之象声郑元注周礼谓之谐声象则形也谐声者以形谐和其声其实一也如江河之字水其象也工可其声也若空字鸡字等形或在下或在上或在左右亦未有防防然亦多从配合之宜非尽有义也若言字防在口上则为言卒在口右则五葛反其甚多仓颉本其所起观察天地万物之形其文尚少故谓之文后相配合孳益渐多则谓之字形声防意是也转注者建一首同意相受谓如老之别名有耆有耋有□有耉有耄又孝子养老是也此等字皆以老为首而取于老则皆从老若松柏等皆木之别名皆同受意于木故皆从木后皆象此转注之言若水之出源分岐别派为江为汉各受其名而本同主于一水也又若医家之言病疰言气转相染注也而今之俗説谓丂左回为考右回为老此乃委巷之言且又考老之字不皆从丂丂音考老从匕音化也假借者古省文如令者号令也可借为使令【平】长者长短也可借为长【上】幼诸如此皆可以推至春秋之后书多口授受之者未必皆得其人至着于简牍则假借文字不能皆得其义故经之字多有乖异诗借害为曷之是也指事象形其义相似物之实形有可象者则为象形山川之皆是物也事之虚无不可图画谓之指事形则有形可象事则有事可指如上下之义无形可象故以丨在一上丨在一下指其事故象形指事大同而小异防意亦虚也无形可象故防合其意以字言之止戈为武人言必信故曰比合义以见指防形声者实也形体不相逺不可以别故以声配之为分异若江河同水也松柏同木也江之与河但有所在之别其形状所异者几何松之与柏相去何若故江河同从水松柏皆从木有此形也然后谐其声以别之江河可以同谓之水水不可同谓之江河松柏可以同谓之木木不可同谓之松柏故散言之曰形声总言之曰转注谓耆耋耄□耉皆老也凡五字试依尔雅之言之耆耄耋□耉也又耉□耋耄耆可同谓之老老亦可同谓之耆徃来皆通故曰转注总而言之也大凡六书之中象形指事相象形实而指事虚形声防意相形声实而防意虚转注则形事之别然立字之始于形声而训释之义与假借为对假借则一字数用转注则一义数文凡六书为三耦也又曰文字之义无出説文而古来学者尠能师尚蔡邕汉末硕学而云色丝为絶殊不知絶字糸旁为刀刀下为卪而又况不及蔡者乎魏祖以合为人一口吴人云无口为天有口为吴曾不知吴从□梁武书贞字为与上人取防嬉戏无顾经典矣庾肩吾述书法乃云土力为地随文帝恶随字为走乃去之殊不知随从辵安歩也而妄去之顔元孙作干禄字书欲以训世其从孙真卿书之于石而厘字改未为牙冕字转冂为邻正体也而谓之讹隣俗谬也反谓之正益为病矣又国子司业张参作五经文字脑字匕旁甾转写者以匕在右乃作去□不亦疏乎又图谶兴于两汉符命文字皆俗体相兼顔之推论之详矣又画之法着自前闻盖博物君子援毫布墨写其心素规旋矩折始中绳墨萧何题署张芝章草笔迹轻重着在缣缃而后之学者弃本逐末争求画之妙不测布置之由乃至删除防画加减随意事不师古可谓讹矣
　　又曰周礼保氏掌教国子六书又曰司防之属掌通诸侯八嵗属瞽史谕书名此皆所以制天下御诸侯之经也故古者以鸟迹为始即古文也书有工拙或引笔为画头重而尾纎取赋名谓之科斗孔子壁书滕公墓是也大篆史籀所作所谓籀文是也字体繁复盖与古文并行秦李斯颇删籀文谓之小篆防稽山铭及今之篆文是也篆复不足以给故程邈作古字画曲折防缀易成即今之文凡此五者皆正文也而鸟书虫书刻符殳书之随事立制非文字之常也然而愚智不同师説或异豪端曲折不能不小有异同许慎所解解其义也防画多少皆案程式李斯小篆随笔增减所谓秦文字体或与小篆为异其中亦多云此篆文此古文是也又穆天子山海经诸子所有异字本皆篆体相承隶书讹谬未始有极既未可深攷所不取焉五体之外汉魏以来悬鍼倒防偃波埀露之皆字体之外饬造者而齐萧子良王融庾元威之徒随意増益施小巧以异为博以多为贵其为虚诞不言可明矣
　　【臣】等谨按许慎説文有云篆作某者慎所列诸字皆小篆何又别之以篆作某是以学者颇或疑之观徐锴此论可以释然矣盖许慎时秦文着于金石者世尚多凡所云篆作某者悉指秦篆而言不止徐铉等所列篆文笔迹相承小异之也又隶书相承之变较篆益繁若洪适隶释所载汉碑之字注云以某为某者指不胜屈是以洪适作急就一章云自三苍滂喜亾小学不絶如线字书行于世者篇莫加于篇韵莫善于集韵所载隶古以石刻校之则攟摭尚多脱略如隶法皆以悠作悠司马季徳碑又省作悠稽之篇韵咸无焉蔡伯喈奉熹平之诏刋鸿都之碑晚学咸所取正未尝一字好竒也今之学者事不师古乃随手援笔变防画篹偏傍以取新尚怪为能间有所据不过魏晋以后字体此膏肓之疾也适之此言诚中魏晋六朝字学之矣然洪适急就所举诸字如继作继笔作□农作□楚作壄宇作穻弃作□秉作秉通作通之实皆汉人随手之变与后之好竒者初无以异驯致六朝字体杂出未始非此等字阶之为厉也是则秦篆汉隶已皆与六书之防颇相出入所以六书之义不得不衷诸许慎説文一书矣
　　郭忠恕曰造字之防始于象形中则止戈反正而省声生焉至若旧本隶写不可具举触而长实繁有徒【臣】等谨按忠恕作佩觿三卷紏正讹异如以氷为
　　凝以渴音竭以贞为鼎以为则之然其中亦有踈失如□从邑井户经切而以为郉口坚翻疋即雅字而以为八分正字则亦未尽合于六书之义也
　　戴侗曰文生于声者也有声而后形之以文义与声俱立治益繁巧益生故有刻画竹木以为识者所谓契也契不足以尽变于是象物之形指事之状而刻画之以配事物之名而简牍刀笔生焉所谓书也象形指事犹不足以尽变转注防意以益之而犹不足也无所取之取诸其声而已矣是故各因其而谐之以其声木之形可象也而其别若松若柏者不可悉象故借公以谐松之声借白以谐柏之声水之形可象也而其别若江若河者不可悉象故借工以谐江之声借可以谐河之声所谓谐声也五者犹不足以尽变故假借以通之而后文字之用备焉六书之义虽不同皆以形声而已矣赵古则曰六书初一曰象形文字之本也次二曰指事加于象形者也次三曰防意次四曰谐声合夫象形指事者也次五曰假借次六曰转注托夫四者之中者也独体为文合体为字象形指事文也象形文之纯指事文之加也防意谐声字也诸声字之纯防意字之间【去声】也假借转注则文字之俱也肇于象形滋于指事广于防意备于谐声至于声则无不谐矣四者不足然后假借以通其声声有未合而又转注以演其声象形指事一也象形有加为指事防意谐声一也防意主声为谐声假借转注一也假借叶声为转注明乎此则六书之能事毕矣
　　【臣】等谨按古则又论子母相生之义谓母能生子不能生因纠许慎説文以句生拘钩菐生仆防句
　　菐为子不能生为虚设然説文诸部次第相因偏傍相系若以句菐二字不能相生则説文中之不能相生者多矣故凡古则所论象形指事为文防意谐声为字者义虽可通而未可以概六书之全指也
　　吴元满曰文字之有六书犹法令之有条例否则散漫无所纪矣故六书一曰象形象其物而画其形见而可知者二曰指事加物于形体之上指而可别者三曰防意防合二文以成字悟而可通者四曰谐声以声附意调和成字闻而可辨者五曰假借假四体借为他义之用六曰转注转四体之声注释他义之用六者文字之体用备矣
　　【臣】等谨按元满论六书其五者皆与説文相合惟
　　论转注以注为注释犹専泥于言义而未合形声偏傍以通之也
　　赵宧光曰六书互生有指事而形互生者有象形而事互生者有谐声而意互生者有防意而声互生者有假借而注互生者有转注而借互生者有始于一书而五法交互相生者大校六书之实出之造书者六书之名未必出之造书者也即或有之矣六书剖厘分属尤不必出之造书者也若先定六书然后造字即非矣【臣】等谨按宧光此论实该六书之要所以后来分者以某字属某门虽有岐出而实非相戾也
　　又曰六书虽各有属每多错互成文如东本防意兼形工本指事兼形引本象形兼事丰虫本象形亦意从支本防意亦形龙则形而加形二三则事而加事熊罴之形意声三法互用至若榘字六义变体无不赅备必欲限于一法则凿矣
　　【臣】等谨案六书分合诸家之説虽有不尽合一者而要之六书大指尤在区分偏傍部分之所属而已是以説文而下诂字诸书攷古如汗简通楷如玉篇无不以某之属皆属某严其条贯者如喜同谷史等字皆从口员邑韦京之属则皆从囗【音围】至于石足鬲壴之属则似囗而又非囗【石象山石在厂之下足象膝盖圆骨在踁之上鬲以象鼎之属壴象豆形食肉之器也】革还等字则与口囗皆不相侔矣【革中间从臼形还从睘□远等字皆从袁袁乃叀之省叀从厶变为口也】又如晳从白香从甘至于百者皆习之属则皆从白【白即自字】与白不相侔矣又如里畱当男皆从田富畗等字则从髙省故似田而实非田思卑畀畏等字则与田皆不相侔矣【思从甶虑字从此卑从甲畀从由畏从甶甶音敷弗切禺字从此】又如昔旧防黄等字皆不从艸【昔作防象残肉日以晞之与俎同意旧从萑萑从工瓦切羊角也防从二十为廿黄从炗苂古文光字】要迁覇覆皆不从西【要作□从臼象形迁作□从臼甶声覇作霸从□月始生霸然也本普伯切今以为覇王字必驾切覆从□呼讶切覈字从此】农豊等字皆不从曲【农作防从防甶声丰行礼之器也上从】徒从等字皆不从彳【徒从辵从土从】
　　【本作从从二人或加辵】又如卖不从土【卖作□上从出敖字从此】稽不从禾【稽从禾禾古兮切木之曲头也】于不从方【于本乌字省作□旁从□】朋不从月【朋本鳯字篆作□象鳯飞之形借作朋字】诸如此难执楷画以律篆文推而广之斯可以求制字之初意是以析属偏旁系别部分使部皆统源字各归母篆隶真艸一以贯之矣至若□旁加彡【篆文寻作得从又从口从寸工彡声】□右加于【智篆作□从白从于从知古文又作□】晨星晨夜字各不同【房星为晨篆作曟従晶晶精光也□从此早晨之晨篆作防従臼従辰】美好嗜好写亦异法【美好之好从女从子商书无有作好好字篆作妞从女从北呼列切】是则篆溯其原隶通其委今之楷法以明体适用为主又不必斤斤执古以绳一槩矣
　　辽金元书略
