<!-- { "loadSidebar": true } -->
○又奏下江搢绅半于宇内其公忠正大杜绝请谒者原多而托称年谊故旧藉通声势之人亦难保其必无封疆大吏。稍有迁就则风声所播即开贿赂之门现在屏除应酬杜绝请谒以期无负委任。得旨。所见已得其梗概但须行之以实而要之以久莫存五日京兆之心庶乎其有济也。　　

○江苏按察使陈宏谋奏江苏讼牒繁多。衙蠹讼师。因缘为奸。往往一案幼为数案。现在设法清厘。俾无尘积其有关伦常风化之事加意整饬。反覆开导惟愿小民知伦纪为重礼义为先庶人心风俗可以转移向化得旨。所见甚正实力行之。览奏朕怀诚慰矣。　　

○江南河道总督高斌副总河完颜伟奏本年伏汛。洪泽湖水势平缓黄河安流顺轨南北两岸。工程巩固。得旨览奏深慰朕怀至防守机宜卿宜与完颜伟悉心讲授也。　　

○江南江北狼山镇总兵官兼理苏松总兵官陈伦炯奏报训督营伍、巡查洋汛情形。得旨所奏俱悉实力巡缉。毋徒为纸上之谈也。　　

○署江西巡抚包括奏宁州铜鼓地方。河水陡涨。淹坏田亩人口冲坍城垣衙署。又赣州府属之赣县南安府属之上犹县、沿河一带及崇义县之丰州大夷坑地方。均被水冲没房舍沙淤田亩。勘系一乡一村。原不成灾但民力拮据。自应分晰轻重酌量抚恤。得旨、知道了被灾贫民加意赈恤。毋致失所也。　　

○闽浙总督宗室德沛奏列浙江巡抚卢焯营私受贿各款迹得旨。这所参各款。著德沛、汪札勒一并严审定拟具奏。　　

○又奏、遵旨将闽浙总督印信交将军策楞署理。即起身赴浙与副都统汪札勒会办卢焯一案咨拏人犯及承审各事须用印信。仍恳敕将总督印信送浙俟案结之日、再行赍交闽省。得旨。卢焯已解任。卿即用浙抚印信可也。　　

○又奏、陕西巡抚张楷。曾任浙江粮道。巡抚江苏、湖北等处历著循声若调任浙江。可资整理。得旨。张楷虽公正有余。而干济不足。况近有旨。调彼安徽俟审明之后。朕自用一妥当人去。　　

○福建汀州镇总兵官黄有才奏报。陛见后回闽。疆圉宁谧。当益加黾勉。得旨。览、已调汝水师矣。汝其勉力整饬营伍。安辑海洋。莫为空言之无补也。　　

○湖北巡抚范灿奏报五月间二麦登场。严饬襄阳一带。查禁民间躧麴。仍俟秋成后、酌量积贮之法。劝导撙节之方。得旨。办理甚妥具见留心政务也。　　

○署湖南巡抚许容奏、一月以来。三省官兵分派巡缉俱以搜捕首犯石金元、吴老四为首务。现在从逆凶寨渐次剿除逋逃余党陆续就缚。黔省军营议请减彻官兵楚省防堵靖属关隘及贴防沅州官兵当亦审量缓急因时酌减。得旨。所奏俱悉。　　

○又奏、三伏炎蒸时需雨泽。长沙、常德、岳州、三府属六月得雨多寡不一。巴陵、华容、平江、望雨尤切。率同文武于省城、虔城祈祷冀获甘霖得旨知道了虔诚祈祷尤以尽心人事为要也。　　

○河南巡抚雅尔图奏豫省于乾隆四年赈济案内动用仓谷七十万石已买补五十万石尚应补二十万石兹当二麦丰收后。秋禾畅茂江省灾民纷纷就食恐秋冬间赈济浩繁有应接济邻省之处请将应补仓粮悉行运发近水州县收贮。倘将来江省需用。立可拨运。如不须协济仍可为本省贮备。得旨。如此诸事留心。方副朕委任之意也。　　

○止东巡抚朱定元奏报。济南东昌等府望雨情形。得旨。览一得雨泽即便奏报。以慰朕怀。　　

○又奏、东昌卫守备陈磐借端派敛未能先行参奏具摺请罪。得旨。知道了。既知悚惕实心改悔以后毋徒博长厚之名也　　

○河东河道总督白钟山奏本年节气较早次年抢修物料均可于七月发银分别州县大小产料多寡离河远近秉公分派。复按各厅工程平险酌定分发总归道员收贮于上下适中之地豫备接济。得旨。诸凡料理俱属妥协知道了。　　

○又奏、伏汛已过堤埽各工稳固。得旨。伏汛虽过秩汛踵临。正在吃紧时也。卿其小心防护以慰朕怀。　　

○山西巡抚喀尔吉善奏晋省吏治废弛。狃于积习。到任以来严查地方陋规。凡有玷官方。有累民生者。搜剔禁革。得旨。此非一奏所能了事者也。须实力永远行之。　　

○川陕总督尹继善奏报。陕西、甘肃、四川、三省雨水调匀收成丰稔。得旨。所奏俱悉正宜趁此有收。为积贮之计卿其悉心妥协办理。再张楷用往安徽一时无人。故将岱奇往署巡抚。彼一小心过甚而才非肆应之人卿其诸事指示辅其不逮毋违朕谕也。　　

○四川提督郑文焕奏瓦寺土官桑朗容忠因遣头人催粮与番民构衅致番众聚省控告积怨日深必滋事端该土司素称恭顺著有劳绩。所当仰体怀柔保护之心不忍其激变部番罹之重谴。现与抚臣硕色秉公查剖务俾两造输服。以宁边境。得旨。是与硕色和衷妥办可也。　　

○又奏、顺河牧厂周围六十里地方卑湿水草不生。请交地方官悉行招垦报闻。　　

○左都御史管广东巡抚事署理两广总督王安国奏报。各属得雨沾足得旨览奏稍慰朕怀。但因前此缺雨。颇有刁民罢市抢粮。此风固不可长。亦见地方官料理不妥所致也汝其加意调停可也。　　

○又奏安南国贡道阻塞请宽贡期业经照例行文前往。查该国权臣郑刚窃柄。欲图篡夺遂专废立。土官韦福琯等以辅黎灭郑为词。倡乱起兵现在严饬地方文武官弁凡与夷疆交界处所多拨兵役毋使夷匪潜入边境以及内地奸民私越滋事盖该国纷乱人思窃据。用兵既久胜负必有所归将来假借声援。及势穷投托者必有其人惟在沿边督抚诸臣持大体而不计小利策万全而不邀幸功则国威丕振边民均食休养之福得旨。览甚为得体之论。　　

○广东潮州镇总兵官武绳谟奏报。闽省台湾委员来潮借运仓谷。潮阳县民闭籴罢市。现经文武协同查拏审宄。得旨。已有旨谕王安国矣刁民因拨借台谷而罢市此风固不可长然亦汝等平时不能弹压地方和辑兵民之所致所致耳。以后当诸事留心。奋勉改过毋以窃禄苟安为得计也。将此旨令通省大员知了。　　

○署广西巡抚杨锡绂提督谭行义奏报思恩府属迁江县有李彩李梅等。统众攻劫随星夜拨宾州兵一百名。提标兵一百五十名。委守备一员。前往应援。又酌拨左江镇庆远协忻城土县共汉土兵一千名。齐赴迁江今宾州营参将李发解统领剿捕。务期尽净毋使蔓延。得旨。所奏俱悉必使实在奸匪尽获毋致蔓延方可。若假捏姓名以图子局则将来何所底止耶。　　

○广西提督谭行义奏堵御广牛隘外委林大放带同兵练二百余名在湖广之金坑粤而之牙溪。交界山箐将首犯石金元及伊母妹妻子共五名口一同拏获解赴军营年庖田寨头人石金总等供称上年石金元逃走后绿差官勒拏紧急时有本寨从逆之石金远藏在洪水箐内石金元之族人石万夫等转求石金保将石金远报作石金元。以图了事现在查参当日带兵擒捕将弁并严讯该寨头人、跟究从前情弊。得旨。所奏俱悉。　　

○云南总督公庆复奏、沙贼乌合啸聚现在派拨贴近猛梭界内土练防守并令将弁带兵在于金子河内之路萨地方遥为声援。探知沙贼恐惧愿与刁美玉解仇讲和不敢再赴边境报闻。　　

○贵州总督兼管巡抚张广泗奏逆苗石金元假名兔脱严饬军营文武将逸犯未获者严密查拏此后苗疆地方务当善为料理不敢再留余孽贻害将来。得旨。苗疆之事似此补偏救弊终非经久之策须另有一番处置为之以渐不动声色而措一久安之道方可若止顾自前非得计也。　　

○又会同提督王无党奏首逆石金元及吴老四二犯因起事地方界在黔楚粤三省接壤之区官兵日夜并力严密搜查据粤西参将刘宽等报称在于怀远汛鬼门隘与湖南金坑门接界之沟箐内。擒获首恶石金元查此番苗变类聚本无多人石金元既已就擒即当研究吴老四及容留石金元住宿。供应米谷代为勾结之。＜?离-禸几＞苗以期靖扫苗氛永清边境现在无烦大兵久驻应将各省官兵酌量减彻得旨。所奏俱悉办理亦妥。　　

○总统驻防哈密等处官兵提督永常奏、到哈时轻骑减从查阅回民各堡。周围巡勘直打坂柴打坂二卡山势稍低。群峰遮掩不能与邻汛烟火相通。请于二卡之间。斜出高耸之山设立一墩。以备瞭望。大木头西拉诺尔塔尔纳沁之河源小堡等卡。地势低下亦请移设高阜现今卡座密布。坚壁清野。足以消贼人觊觑之心。然守御宜谨武备宜严。无事帝存有事之想。不敢稍存疎忽得旨所奏俱悉。所料贼人颇得梗概然无事常作有事之想。此则至要之论。而不可少忽者也　　

大清高宗法天隆运至诚先觉体元立极敷文奋武孝慈神圣纯皇帝实录卷之一百四十五　　








大清高宗法天隆运至诚先觉体元立极敷文奋武孝慈神圣纯皇帝实录卷之一百四十六　　

监修总裁官经筵讲官太子太傅文渊阁大学士文渊阁领阁事领侍卫内大臣稽察钦奉上谕事件处管理吏部理藩院事务正黄旗满洲都统世袭骑都尉军功加七级随带加一级寻常加二级军功纪录一次臣庆桂总裁官经筵讲官太子太傅

文华殿大学士文渊阁领阁事稽察钦奉上谕事件处管理刑部户部三库事务世袭骑都尉军功加十九级随带加二级又加二级臣董诰内大臣户部尚书镶蓝旗满洲都统军功纪录五次寻常纪录十四次臣德瑛经筵讲官太子少保工部尚书纪录六次臣曹振镛等奉敕修　　

乾隆六年。辛酉。秋、七月。癸亥朔。享太庙。遣和亲王弘恭代行礼。上御勤政殿听政。　　

