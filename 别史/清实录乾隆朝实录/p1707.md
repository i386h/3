<!-- { "loadSidebar": true } -->
○又谕据明瑞奏内地存贮茶封现在运送口外散给官兵。令于应领盐菜银两内坐扣但伊犁驻劄满洲索伦察哈尔既多携带家口此外复有厄鲁特回子等聚处甚多皆需茶叶应用若准其一概承买庶于生计有益而甘省旧贮茶封亦可陆续销售可否于现送二万包之外再行增送数千包等语前因甘省存积茶封难以销售是以酌令运往伊犁。给发官兵。今既需用甚多。自应宽裕运送以资食用俾彼地人众。并得承买著传谕杨应琚即行酌量办理并将茶封成本每包计值若干自甘省运至伊犁每包需费脚价若干其给发官兵复于盐菜银两内坐扣者是否足敷折扣俱行详悉查明具摺奏闻寻。奏臣调剂茶务已于未奉旨之先添运五千封连前共二万五千封。嗣后每年照此数拨运。如此外尚可多销临时酌定。其茶例以五斤为一封。每封价银三钱由肃运至巴里坤。由巴里坤运至伊犁。每封脚价茶本。共需一两二钱零。其由哈密拨运之二万五千封。每封需银一两一钱四分零。如将来由内地运往。自肃州出关。走沙州新路较近。需银一两一钱一分。再各省兵应领盐菜银两。均敷抵扣。报闻　　

○又谕曰成衮扎布等奏称、三等侍卫穆森泰。向哈萨克勒买马匹。私许物件。并未给与又蒙古密济特勒索哈萨克马匹。许给倭缎。亦未交付。除将伊等原索马匹。交前来之哈萨克额德格等转给本人外穆森泰请交部严加议处。密济特、请枷责等语。前经降旨。哈萨克带来马匹。官定价值。不许私相贸易。乃侍卫穆森泰辄敢私换马匹。所许之物。又不给与。甚属不堪。即穆森泰所称给过羊只并银三十两亦未可信。伊如果给过银物哈萨克等何以又索取辔头等项且哈萨克岂有以马二匹换羊二只之理显系穆森泰婪索败检。捏造虚言冀图掩饰成衮扎布等不行。细加诘问仅请交部议处何足示警穆森泰著革去侍卫即于该处枷责以昭炯戒并传谕成衮扎布等俟哈萨克到时即谕以我处官员因私换尔等马匹具奏治罪倘尔等捏词陷害亦必从重办理断不宽恕仍即将穆森泰勒索马匹给还其蒙古密济特著照所请枷责　　

○又谕曰明瑞等奏称、今年伊犁绿营兵丁耕种地亩所收米麦胡麻各项俱较上年分数倍多可否将种地官兵加恩之处候旨等语。著照所请将办事官员交部议叙兵丁等照例赏赐。以示鼓励　　

○又谕曰成衮所布等奏称据扎拉丰阿咨称、有哈萨克十八人前来献马随令笔帖式阿林保询得来使七名。跟役十一名贡马九匹并献出从前令哈喇巴鲁克带去厄鲁特六户等语昨成衮扎布等将哈萨克哈利巴鲁克遣使前来具奏即降旨晓谕遣回。今扎拉丰阿既将来使送至乌里雅苏台著成衮扎布等仍遵前旨。晓谕遣回所进马匹及六户厄鲁特令其带回若情愿存留。即作成衮扎布意见。照贸易马匹及收赎厄鲁特之例折价给与再阿布赉给哈喇巴鲁克之托忒字文凭繙译阅看。乃哈喇巴鲁克奏文哈喇巴鲁克系小头目不应奏事应交成衮扎布等一并晓示来使知之　　

○戊寅。皇太后圣寿节遣官祭太庙和后殿上诣寿康宫行庆贺皇太后礼王大臣于慈宁门众官于午门行礼　　

○奉皇太后幸寿安宫侍宴　　

○己卯。上诣皇太后宫问安　　

○幸瀛台　　

○谕曰杨廷璋著补授大学士。仍留闽浙总督之任　　

○谕军机大臣等、大学士梁诗正员缺朕念汉军大臣中宣力年久者。莫如杨应琚及扬廷璋二人。其先擢总督。及办事明练杨应琚实为最优是以出缺时朕即欲加恩补放。以奖贤劳第念杨廷璋现在已逾七旬其年较长而杨应琚则犹为可待。是以先将杨廷璋简用著将此传谕杨应琚俾知朕意遇事益加奋勉用副倚任　　

○直隶总督方观承察哈尔都统巴尔品奏商都达布逊诺尔太仆寺牧厂内骗马四千余匹。拨补直隶绿营缺额查绿营例马多寡无定应将各标营报例马暂停买补每季底查明缺额实数汇填印票行咨牧群将现桃马赶赴张家口外之波罗采吉由张家口副将会同牧群总管官验交领回过关免税应支乾银于接收日起支其价照满桩马匹除皮脏银五钱每匹实支银八两五钱开销俟厂马领抵完日各标营买补缺额照旧例办理报闻　　

○庚辰。谕前令各省保举堪胜知府记名人员朕量其人材较优者业已次第摧用所余无几著传谕各省督抚于所属同知通判州县内秉公遴选保奏以备简用其有前次曾经保送记名而未经擢用者虽当引见时其人未必遽见出色但人之才具不齐或非可一览而尽在该督抚等试看有年自必知之甚悉此内如有真知灼见信其可胜知府之任者不妨仍列荐剡以副奖拔人才之意该部即遵谕行　　

○又谕曰阿克苏阿奇木伯克散秩大臣色提巴勒氐前随将军兆惠出兵鲁经奋勇效力著加恩赏给公品级以示酬庸之典　　

○又谕简发满洲蒙古人员补用绿营原以骑射娴熟俾为汉人表率以资训导若将汉军人员骑射生疎者遣往徒贻讥诮岂能训导人耶乃管乃管旗大臣等不思造就人才惟欲沽名市惠以汉军参领等官奏请升补绿营殊属不合著将主议之傅良罚伯俸三年以为沽名市惠者戒查此事并非起自傅良前此八旗参领等即有恳求各该都统为之陈奏者身为旗员希冀绿营得项微丰恳求大臣甚属无耻八旗汉军添领等著停升一年以为侥幸者戒其余扶同之大臣俱罚俸一年至广成明知奏事并不等候委之而去亦属不合著罚俸半年将此通谕知之　　

○又谕曰托恩多之父色恒额。年已九十。著加恩令其在紫禁城骑马　　

○军机大臣等议覆钦差副都统侍郎旌额理等奏称罗克伦昌吉二处种地兵已陆续移驻其办事官亦应迁移请将罗克伦巡检移驻特讷格尔归乌鲁木齐同知管辖昌吉巡检移驻呼图毕归昌吉通判管辖。应如所奏办理其巡检图记既经改设请令旌额理拟定字样。交礼部铸给报闻　　

○辛巳。兵部议准湖南布政使来朝奏请酌裁可减之站船湖南红宣船二十四只应裁十二只如遇差使繁多。动价雇用民船。从之　　

○壬午。上诣皇太后宫问安　　

○幸瀛台　　

○谕嗣后参本内。道府州县等官履历夹片。其有由某缺改调某缺者。俱于缺旁将缺之繁简等字样详细注明　　

○又谕曰、瞻楚布多尔济溘逝朕深为悯念著加恩派乾清门侍卫保宁看视成衮扎布赍茶酒赐奠并赏银五百两治丧　　

○又谕刑部将由拉林吉假来京之闲散三格赴屯。与领催关保斗颧一案定拟具奏拉林阿勒楚喀派遣满洲前往原令其耕种地亩永远居住伊等初去时所有产业谅已变卖带往安得复有余剩其指称办理产业祭扫坟墓古假来京者显系不安本分之徒藉词托故满洲世仆无论派遣何处驻防即当在彼安居度日岂可藉端告假来京著将三格告假时给假之将军副都统交部查议外并将各驻防给假之现在历任将军副都统等交部查议此后拉林阿勒楚喀等处驻防人等告假来京之处永远禁止　　

○是月湖南巡抚乔光烈奏遵旨查洞庭滨湖居民围筑垦田湖地渐就堙郁恐致水势冲决除动帑筑提给民岁修之官围及报垦筑堤无碍水道之民围外计私围七十七处其倚山傍岸障护城汛不碍水道者七处准其存留余俱面谕各业户利害俾刨开宽口听水冲刷但恐日久渐弛。应责成水利县丞州判等不时巡查每年该管州县巡查四次府二次道一次巡抚间年一次查明奏报如奸民再行私筑严加治罪。各官失察纵客分别查参。上司失察交部议处。得旨甚好如议行　　

○河南巡抚叶存仁奏偃师县城北二泷口汇聚邙山水达洛河向筑有堤山水暴涨漫堤为患又县城东北汤旺沟上宽下窄又有低小石桥二座阻遏水势山水发时漫浸城根应将城西城东沟身开宽丈余石桥改高数尺以畅水势并入洛河居民各愿出力于明岁春和兴举报闻　　

○狭甘总督杨应琚奏河州镇属旧洮营距镇甚远番族环列向设都司驻劄弹压准用辕门鼓吹出入鸣炮乾隆二十三年山西抚臣塔永宁奏准游击以下不许僭用鼓吹该都司一体停止而该处番人渐生藐玩临番重地体制宜崇凡驻劄番境之营准其照旧鼓吹鸣炮从之　　

○四川总督阿尔泰奏查川东华阳仁寿彭山近山处隔河较远者多垦早地臣督该县开垦引渠修渠堰口土石各工止需开挖六千余丈即可引河灌田资州内江永川江河两岸间有临溜受冲处即饬该州县加工培筑堤埝又川东界连黔楚啯匪出没无时即饬沿江文武各就水陆形势设法查拏即以获犯多寡分别功过得旨一切可谓留心民计嘉悦览之　　

○又奏川江绵亘数千里地险水急或顽石横亘中流或石笋林立水底凡商客及云贵运解铜铅江楚拨运官米船只每磕帮擦底动辄覆溺查冬月水落滩石率多显露饬沿江各属将境内险滩查明或应开宽或应凿底设法筹办乘水落石出时顾觅夫匠将险滩怪石逐加锤凿起除士民闻风超事现在有方兴工者有将次完工者又饬各属将急公绅士办工较多者详请奖励牧令办有成效者并准记功得旨嘉奖　　

○云南巡抚署贵州巡抚刘藻奏黔省鼓铸铜觔向系威宁州承办嗣因移局加铸每年采买滇铜四十余万斤又因滇省金钗厂铜成分稍低适川省商铜正旺奏准采买川铜现在川铜来黔日少价益加昂恐不能如数买足请仍照旧例采买滇铜报闻　　

大清高宗法天隆运至诚先觉体元立极敷文奋武孝慈神圣纯皇帝实录卷之六百九十九


大清高宗法天隆运至诚先觉体元立极敷文奋武孝慈神圣纯皇帝实录卷之七百　　

乾隆二十八年癸未十二月祭未朔定边左副将军成衮所布等奏科布多修城前定于屯田之暇举行兹据参赞大臣扎拉丰阿咨称种地之绿旗兵四百名尚有余力请酌派八十名赶筑。委员监视等语。原为约束兵民起见。应如所咨办理。从之　　

○甲申。上御乾清门听政　　

○谕曰崔应阶题审兰山县匪棍刘乾德等纠党结盟扰害地方一案。称系调任知县沉玉琳访闻查拏。该县由兰山调繁阳谷。自属能事之员。即如查访此案。益见其平日于地方事务。俱能留心。向来州县官遇有此等匪徒不但不肯实心查办惟恐一经发觉不能速结致干已之处分且转为之讳饰希图容隐了事以致匪棍横行其为害于小民者甚大。若悉能如该县沉玉琳之办理此案缉匪安良自必人知畏法地方日以宁靖而吏治亦为整肃矣沉玉琳著该部行文调取来京引见　　

