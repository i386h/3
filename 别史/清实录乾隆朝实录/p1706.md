<!-- { "loadSidebar": true } -->
○命礼部左侍郎程景伊。充续文献通考馆副总裁官　　

○是日起上以冬至祀天于圜丘斋戒三日　　

大清高宗法天隆运至诚先觉体元立极敷文奋武孝慈神圣纯皇帝实录卷之六百九十八


大清高宗法天隆运至诚先觉体元立极敷文奋武孝慈神圣纯皇帝实录卷之六百九十九　　

乾隆二十八年癸未十一月己巳谕前据宜昌镇总兵吴宗宁参奏守备王大有经管马价银两先侵后吐咆哮潜走一摺朕以总兵参一备弁事属寻常且该督当必即行奏到是以但批该部知道。今据李侍尧奏称吴宗宁任内差办营伍公事及自买什物多有短发银两。抑勒赔垫之处。至提验王大有所管马价一项时。见其将银买补麸料。辄行怒骂。王大有措银补足。仍复欲行棍责。擅加锁金□靠。是吴宗宁显有侵借事权擅作威福情事。吴宗宁著解任。交与李侍尧一并严审定拟具奏　　

○谕军机大臣等明瑞等奏称纳旺前往阿布勒比斯游牧。索取厄鲁特逃人鄂勒锥图详细谕以利害其属人绰特拜畏惧将鄂勒锥图献出随即带回臣等传集众厄鲁特数其逃窜之罪立行正法其失察之领队大臣伍岱等请交部察议等语纳旺奋勉可嘉著赏缎二疋伍岱等系初次失察。著加恩免其交部　　

○又谕据成衮扎布奏称公品级扎萨克台吉丹拜因与贝子朋素克不睦唆喇嘛喇布珠尔称朋素克旗分之伦都克。杀死商人缉捕时朋素克将伊纵放报称已死随审出情节系丹拜教唆喇布珠尔诬害朋素克等语此事殊堪骇异朋素克果将该旗犯人私纵报死自应将朋素克治罪。倘伦都克实系身死。丹拜虚捏构陷。则丹拜之罪。更不可宥。自应确查办理。著派尚书桂驰驿前往会同成衮扎布。审明定拟具奏。此时成衮扎布若尚未起程前来。著酌量何处审事近便。即行知阿桂。若已起程亦著就近约定地方。等侍阿桂。一同审办。其应质讯之人。著成衮扎布行文调取。将此传谕成衮扎布知之　　

○又谕、据桑寨多尔齐奏称、哲布尊丹巴呼图克图先世颁给新旧册封二道现在呼毕勒罕或另给新册。或即将旧册二道赏给。请旨等语。著交桑寨多尔济。将哲布尊丹巴呼图克图之先世册封二道。送该理藩院。由该院另颁给册封一道　　

○又谕、据桑寨多尔济奏称。公三都布多尔济、公品级格寨多尔济从前均属奋勉。今又留彼处办事。三都布多尔济现已赏戴花翎请加恩一体赏给格寨多尔济花翎等语。著照所请。并将格寨多尔济赏戴花翎　　

○伊犁将军明瑞等奏据阿奇木公茂萨回至伊犁。呈称应派各城种地回人一千五百户派出阿克苏二百七十户。乌什二百户。喀什噶尔三百户。叶尔羌和阗四百户赛哩木。拜一百三十户库车。沙雅尔一百五十户哈喇沙尔多伦五十户同员外郎拖穆齐图按城分验俱年壮可效力之人。其家口册籍并查核收明。内匠役二十六户先行带来制造器具。应照例给口粮再臣等准凉州将军巴禄咨称、凉州庄浪兵三千二百名。挈眷移驻伊犁分作三年送往此项官兵皆坐车辆路途险易务须豫为酌定等因臣查晶河至托和木图台站尚可车行惟呼苏图布拉克台站中间有一里不可行车又自塔尔巴哈台伯勒齐尔台站至闼勒奇阿璊。亦不可行车臣等劝谕商贾渐次修平。应再派官兵。于中路崎岖处。加意平治兵到时无卸车驮负之累。仍行知辟展乌噜木齐等处大臣报闻　　

○又奏、办理凉州庄浪满洲兵移驻伊犁事宜。臣杨应琚即赴凉州会同巴禄。将兵行装各项逐一查明。派员赴出产之地置备。其余银照例至伊犁补给。但新疆移驻满洲与索伦、察哈尔兵。人众。物价未免昂贵与其厚利归商。莫若令旗人分获利息请将前项银交臣巴禄派委妥干旗员臣杨应琚饬令地方官将日用必需物件。从内地采买载运牲只车辆交三起移驻官兵陆续运至伊犁。臣明瑞豫备开设店铺按月查访市价酌平增减每年所得余利一体均散各兵以为买补马匹修理器具之用报闻　　

○庚午。上诣南郊斋宫斋宿　　

○定削除另户满洲蒙古逃犯名籍例谕定例另户满洲蒙古逃走在一月内自行投回者交该旗管束拏获者分别初次二次鞭责枷号交该旗管束夫身为满洲蒙古世仆。而至于逃走。必其素行卑鄙。或债负逼迫所致伊等现食钱粮尚且逃走若革去钱粮岂复能安分静守耶即交与该旗都统大臣等亦难管辖不过仍然逃走耳与其令伊等既回复逃莫若赏给钱粮派往伊犁当差著交八旗都统等、将乾隆十八年定例以后。另户满洲蒙古逃走在一月以内自行投回及拏获者俱行查明连家属一并派往伊犁赏给步甲钱粮当差行走如赏给钱粮后仍不悛改复致逃走此则匪劣性成终身不能改悔者。竟不必派人查拏即拏获亦不必照军逃例办即行正法著于满洲蒙古档册即将伊等之名削除任其所之。无庸办理著为例　　

○吏部议奏浙江巡抚熊学鹏咨称瑞安县知县周鼎承审窃案请改从事主认赃日起限前后矛盾请仍照获贼日扣限照例将该县周鼎革职得旨依议此案吏部议驳甚是州县窃贼案件自当速行审结庶本犯可以即示惩儆而事主亦不致久滋拖累今瑞安县知县周鼎承审窃案该抚熊学鹏既以拏获之日扣限咨部及经吏部按限行查复据府县等贼凭赃定之词遽请改以事主认赃之日起限无论其前后矛盾此风一开匪窃之徒冀图狡展设或妄供多案必一一待质明确始行定罪迁延辗转何所底止殊非整饬地方之道熊学鹏著严行申饬浙省既有此等藉祠延展之案恐他省亦有似此办理者著吏刑二部详细查明具奏毋使延玩之地方官得以假借牵混寻奏查各省旧案间有以认赃起限者或首犯未获或监毙人犯或盘获贼盗事主无人或究出积匪多案须事主到案方可完结初参内详明并未逾二参分限但初参既有以认赃起限之案办理参差易致藉词混展请嗣后初参承审限期及监毙窃犯等案。俱以人犯到案日起限即犯系盘获视无事主及究出多案必俟事主到案认赃拟罪者。应照例豫咨展限。如混行展限。仍照例议处。从之　　

○辛未。冬至祀天于圜丘上亲诣行礼　　

○遣官祭永陵福陵昭陵昭西陵孝陵孝东陵景陵泰陵　　

○遣官祭孝贤皇后陵端慧皇太子园寝　　

○诣皇太后宫问安　　

○以京口将军标副将陈楫为湖北宜昌镇总兵　　

○壬申。上以冬至节诣寿康宫行庆贺皇太后礼王大臣于慈宁门众官于午门行礼　　

○御太和殿受贺　　

○谕前命皇四子嗣履亲王后著即袭封履郡王。以承王祀于明年就府　　

○癸酉。上诣皇太后宫问安　　

○谕曰、阿尔泰奏管理夔关原任知府雯基亏缺税银七千余两。其接任管关之知府书敏又勒收雯基银六千五百余两。匿不具报其中显有朋比为奸玩帑贪诈情弊。雯基书敏俱著革职并革去雯基承袭之恩骑尉一并交与阿尔泰严审定拟具奏　　

○又谕曰、丑达著赴库抡办理事务。其天津总兵事务。著存泰署理谕军机大臣等据伍弥泰奏称、三屯种地兵丁每兵种地二十亩现在收获米面十四石至十五石不等可否将办理屯田官员及兵丁等加恩之处请旨等语著照所请官员等交部议叙兵丁各赏一月盐菜银两。以示奖励　　

○又谕据成衮扎布等奏称哈萨克哈喇巴鲁克遣人请安并进献马匹哈萨克属下微末头目甚多不便令其任意行走理应晓谕遣回现派伊尔哈纳令伊等暂驻卡座台站候旨遵行等语成衮扎布所办甚是哈萨克阿布勒巴木比特阿布赉等遣使来请朕安自应办理护送若此等微末头目但可亲身入觐。何得亦称遣使著传谕成衮扎布即作伊等意见。晓示哈喇巴鲁克来使云。尔等职位甚卑不敢遽令入觐。至尔头目遣尔等前来之处业已顺便奏闻。仍即行遣回。再哈喇巴鲁克所遣之人。原向阿布赉领取文凭应将此情由。一并传谕阿布勒巴木比特阿布赉等知之　　

○又谕、据桑寨多尔济奏称福德在库抡办事。一味倨傲。藐视喀尔喀汗王等等语。朕初犹未深信及乌尔图那逊来京询问。据云福德在彼倨傲属实朕犹在福德新蒙录用。福泽难胜令以郎中降补。不意福德自行陈奏狂悖不堪即如伊所奏呈递呼图克图丹书克时蒙古汗王等并未亲往禀伊。及塔什丕勒请安时。未曾声叙衔名不称奴才。伊等所穿蟒袍内有黄色者。皆系谬妄瞽说蒙古等岂得知此耶况伊所奏条款骄肆处不一而足则平日之倨傲不待言矣似此乖僻不堪著即革职再闻蒙古汗王等见该院大臣及内廷行走大臣钦差大臣有屈膝跪拜者若本系亲戚分本卑幼。接见尊长自当如此若无故而然。殊属不合蒙古王公。受朕恩施与京中王公顶带相同不特不宜向大臣前屈膝即见京中王公亦不当跪拜著晓谕蒙古王公等嗣后凡谒见各大臣除恭请朕安外。其屈膝跪拜之处永远禁止。如有违者经朕闻知将王公及各大臣一并治罪　　

○甲戌。谕军机大臣等据阿尔泰奏管理夔关之夔州府知府雯基亏缺关税七千余两该员业已离任来京请将该员革职解川质审等语著传谕自川至京沿途各督抚严查雯基于所到之处。即行锁拏遴委干员解赴川省质审所有随带衣饰赀财。一并查封存贮俟审讯明确。分别查办其应行回京家口并著沿途督抚委员接替押送回旗。无令在途逗遛　　

○乙亥。兵部议准江南河道总督高晋奏称、河苇营添设额外外委请留协办效用名目外委协办给项带补服遇把总缺出拣补外委效用止准顶带不穿补服。遇外委协办缺出拔补从之丙子乌噜木齐办事散秩大臣伍弥泰奏查玛纳斯晶河为明岁所遣驻防兵经由之路所有桥梁渡筏必须修造坚固臣于三月抵库尔喀喇乌苏已委员陆续修造现在农务俱毕应多派兵丁乘时伐树修造桥梁并多备大木倘有冲塌处即时修补报闻　　

○丁丑。上诣皇太后宫侍膳　　

○谕曰李侍尧等奏湖北粮道王鸿勋诸事不能振作一味模棱难胜监司之任请勒令休致一摺王鸿勋前在江南河工本非实心任事之员朕念其年力就衰尚无大过加恩调授湖北道员理应倍加奋勉以图报称、乃不知感激遏事仍循模棱恶习实负朕恩仅予休致不足示儆王鸿勋著革职归旗当差。著该督即押令来京该旗请旨　　

○谕军机大臣等、李侍尧奏、酌定汉商盐价一摺。前因湖广盐价增昂是以屡经降旨。令李侍尧、高恒妥议。酌中核定。今该督尚未接高恒札覆专就现在情形。酌定价值较量。自必务准公平。但其中商人民人。犹未免彼此各存畛域之见。朕意欲定折中。莫若该盐政。与该督公同面商允协。始可永久遵循。况汉口销盐口岸。原属高恒管内不妨亲往巡察。以裨公务。著高恒自行酌量可以赴楚时带领两淮办事商总一二人前往湖广。会同李侍尧详悉筹核定章程。汇摺奏闻摺并钞寄阅看　　

