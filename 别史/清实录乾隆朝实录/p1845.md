<!-- { "loadSidebar": true } -->
○大学士管云贵总督杨应琚等奏、据总兵朱仑报称。督兵赴楞木地方。与缅匪相遇。自十一月十八日接阵。至二十一日。计四昼三夜。并未停息。官兵奋勇争先。贼匪四路抗拒。该镇按其险要。分路抄杀。贼匪抵攩不住。俱滚匿山箐。及杀死贼匪约共四千有余。并夺获枪炮等器械甚多。得旨、好。知道了。

大清高宗法天隆运至诚先觉体元立极敷文奋武孝慈神圣纯皇帝实录卷之七百七十三　　

大清高宗法天隆运至诚先觉体元立极敷文奋武孝慈神圣纯皇帝实录卷之七百七十四　　

监修总裁官经筵讲官太子太傅文渊阁大学士文渊阁领阁事领侍卫内大臣稽察钦奉上谕事件处管理吏部理藩院事务正黄旗满洲都统世袭骑都尉军功加七级随带加一级寻常加二级军功纪录一次臣庆桂总裁官经筵讲官太子太傅文

华殿大学士文渊阁领阁事稽察钦奉上谕事件处管理刑部户部三库事务世袭骑都尉军功加十九级随带加二级又加二级臣董诰内大臣户部尚书镶蓝旗满洲都统军功纪录五次寻常纪录十四次臣德瑛经筵讲官太子少保工部尚书纪录六次臣曹振镛等奉敕修

　　

乾隆三十一年。丙戌。十二月。丁酉朔。吏部等部议覆、陕西巡抚明山奏称、洛川县濒临深沟。城基塌陷。施工修筑甚难。查距县城四十里之凤栖堡。地方辽阔。当县治适中。堡城现俱完固。祇须加高封厚。并将城身向北开展。移造衙署仓库监狱坛庙。均应如所请。从之　　

○云南临元镇总兵阿穆呼朗遗疏闻。得旨、阿穆呼朗患病溘逝。知道了。应得恤典。著察例具奏　　

○戊戌。上诣皇太后宫问安　　

○幸瀛台　　

○己亥。旌表守正被戕之直隶元城县民关志忠女关氏　　

○庚子。宗人府奏、请钦派玉牒馆正副总裁。得旨、正总裁。著派諴亲王允秘。大学士傅恒。副总裁、著派理郡王弘＜?日为＞、镇国公永玮、协办大学士吏部尚书陈宏谋、侍郎诺穆浑　　

○户部议覆、大学士管云贵总督杨应琚等奏称、各省办运滇铜。委员解银到滇。向例随到随收。不出三日。或现有存厂铜。即可指拨。或现存无几。约计将来某厂可以办给。豫行办拨。总不出半月以内。仍请照旧办理。毋庸另立限期。至领给铜觔。如所拨俱系现铜。即可全数给领。若该厂铜数不敷。须就各子厂协拨。即须守候。委员在厂领铜。强兑查收。并觅雇脚户。催趱牛马。均须时日。不能克定限期。应俟领足铜觔之日。催令陆续发运。即由该厂报明限期。至向来义都。金钗。两厂。办供外省采买。应就该两厂至剥隘道里。核计程限。查义都厂铜。俱系该厂运至省城。即在省店发给。自省城至剥隘。用牛马运。按站应限四十日。惟所雇牛马不能常运。须往返轮流。应加展四十日。沿途或有阻滞。再宽限十日。统计九十日。可运铜十万斤。至剥隘水次。如办运至二三四十万者。每十万加展三十日。金钗厂铜。在蒙自县给发。自蒙自县至剥隘。均系牛运。按站应限三十四日。又轮流转运。加展三十四日。沿途或有阻滞。再宽限七日。统计七十五日。可运铜十万斤。至剥隘水次。如办至二三四十万者。每十万加展二十五日。至铜数较多。两官分运者。各照该厂程限。分别扣算。如铜数减少。一官总运者。两厂分领。仍各照额定限。准其分扣。再驮铜牛马。俱雇自四乡。如遇农忙瘴盛。即无牛马雇运。难以按程遄进。令委员及地方官查报南督抚。咨明该省。准其停运展限。均应如所请。从之　　

○礼部等部议覆、顺天府府尹窦光鼐奏称、顺天府学满洲都官二员。本为管辖八穬生员而设。惟是近京五百里内。皆有汉军及驻防满洲。一切稽查考课。鞭长莫及等语。应如所请。嗣后在京八旗文武生员。责成满洲教官。实心督率。其在外屯居及各驻防。令满洲教官。册送学臣。按其住址。分发各州县都官。照民籍例。就近考课约束。其举报优劣。并岁科帮补出贡事宜。仍移会满洲教官查办。如各州县教官。徇庇失察。照例议处。又称。生员告给衣顶后。学册业已除名。考课亦行停止。其中优劣。该教官无从查察等语。亦应如所请。嗣后告顶文武各生。照贡监归地方官约束之例。在京者。令该教官册送本旗都统管束。其屯居及驻防者。册送地方官。会同理事同知。就近约束。从之　　

○辛丑。上诣皇太后宫问安　　

○幸瀛台　　

○谕、据玛瑺、官保等奏、审明办理西藏粮饷事务通判武元成、擅动库项。私行贸易等情理宜即行正法。缘西藏系属佛地。且达赉喇嘛年幼。因将武元成。及伊家人书吏等。解送督臣办理等语。玛瑺等所办。甚属不晓事体。武元成系办理粮饷官员。乃擅动库项一万八千余两。贸易射利。其情甚属可恶。即应于彼处正法。使众知内地法度森严。可以生其儆惧之心。又何必计及佛地。及达赉喇嘛年幼。今将武元成解送阿尔泰。倘中途自尽。是使重犯幸逃显戮矣。但既已解送。可传谕阿尔泰。即派干员迎往。将武元成严加看守。速赴成都。将伊由何年贸易。共购买何等货物。并贸易过几次。一一讯明。一面奏闻。一面即行正法。此案失察大员。非寻常可比。著阿尔泰将武元成于藏内贸易时。驻藏大臣内。均系何人之处。查明具奏。至官员贸易。最为陋习。并传谕阿尔泰。官保。托云等。此后兵丁遇有出差。稍置微物贸易者。犹可不加深问。若千总以上官员。则断乎不可。务须严行禁止。如违即行参奏。从重治罪　　

○命四川成都副都统托云、驻藏办事。更换玛瑺来京。以正红旗满洲副都统宗室雅郎阿、为成都副都统　　

○调镶黄旗蒙古副都统德勒克多尔济、为正蓝旗蒙古副都统　　

○旌表守正被戕之山东海阳县民马好仁妻孙氏　　

○豁除江苏句容县、滨江坍没田地、八百七十三亩额赋　　

○壬寅。孝惠章皇后忌辰。遣官祭孝东陵　　

○癸卯。吏部遵旨覆奏、御史戈涛参奏、直隶候补同知王铭琮。匿丧引见赴补一摺。查该员赴部引见时。臣部未将丁忧原案查明。听其遽赴直隶。迨服满咨部。又未查明参处。请交都察院分别议处。得旨、知道了。此等丁忧人员。该部自应查明。于引见时奏明扣除。乃概行带领引见。给咨发往。办理已属不合。嗣后凡调取引见人员内。有现经丁忧者。该部详查声明扣除。俟该员服阕后。补行引见。如有特旨。不拘事故即令引见者。不在此例。著为令　　

○甲辰。上诣大高殿行礼　　

○吏部等部议覆、闽浙总督苏昌奏称、建宁府属建阳县之南槎村。户多俗悍。崇安县之五夫村。烟户稠密。又该县武彝星村。为各省贩茶马头。均属紧要。请将松溪县遂应场巡检。裁改建阳县南槎村。崇安县分水关巡检。移驻五夫村。崇安县贴堂县丞。移驻星村。并建衙署。至崇安县县丞。向无关防。应请颁给。两巡检。均请颁给印信。应如所请。从之　　

○旌表守正被戕之直隶安平县民李存妻吕氏　　

○乙巳。上诣皇太后宫问安　　

○谕曰、常钧著来京陛见。湖南巡抚员缺。著鄂宁调补。鄂宝著补授湖北巡抚。鄂宝未到任之先。其巡抚印务。著定长暂行兼署　　

○又谕、据期成额、定长奏、布政使赫昇额、有应行审讯事件。请旨革职等语。赫昇额、著革职。所遗湖北布政使员缺。著闵鹗元补授　　

○又谕、据期成额、定长奏、查审桂阳州民侯岳添被殴身死一案。该州知州张宏燧。先审侯学添为凶手。及按察使宫兆麟审出正凶后。仍复回护原招。湘阴县知县刘善谟。长沙县知县李莳。奉委会审。并不秉公勘讯。请旨将该三员革职。署布政使驿盐道熊学骥。不与宫麟会印。兼以会讯并无确供。具禀巡抚。亦请解任等语。张宏燧、刘善谟、李莳、俱著革职。熊学骥。著解任。一并交与期成额等。秉公质讯确情。据实具奏。其初审未得实情之司道府州各官。俱著交部分别议处　　

○谕军机大臣等、据期成额等。查审侯岳添被殴身死。审明侯七郎。确系此案正凶一摺。已降旨将张宏燧等。分别革职解任。交期成额等秉公质审。至常钧身为巡抚。乃于审理伦纪攸关命案。一任属员扶同弊混。不能查究。据实严参。似此糊涂无识。岂复堪胜封疆之任。当钧已令其来京陛见。湖南巡抚。现令鄂宁调补矣。至另摺所奏、宫兆麟呈出知府李拔密禀。张宏燧与赫昇额。营私行贿。请将赫昇额革职审讯等语。殊可骇异。赫昇额身任藩司。命案非其专责。何至偏执成见。始于回护若此。或赫昇额与张宏燧。别有结交袒庇情弊。定长等或另有访闻。是以径请革职。亦已照所请革职。著期成额会同定长。将李拔禀内各情节。逐一研讯。务使水落石出。令事之处实轻重。毫无遁情。以成信谳。若常钧有所交涉。亦应审出实情。不可为之隐饰。可将此传谕知之　　

○吏部奏、官员失察赌具处分。及拏获议叙。旧例分别半年内外。得以迁就那移。是以请叙者多。题参者少。请嗣后无庸分别年限。其议叙议处。亦应酌改。凡首先拏获财具之员。应加二级者。改为加一级。协拏之员。应纪录二次者。改为纪录一次。其失察置造财具。例应革职。描画纸牌。应降二级调用。旧存赌具。应降一级调用者。均准留任。至属员拏获赌具。将上司一并议叙。未免过滥。应无庸议叙。失察、亦无庸议处。从之　　

○察哈尔都统安泰奏、张家口现添设副都统一员。其阿尔台军台事务。请移给副都统管理。嗣后将苏鲁克牧群事务。俱著会同都统。一并办理。报闻　　

○内阁学士钟兰枝、奏请终养。允之。以太仆寺少卿倪承宽、为内阁学士。兼礼部侍郎　　

○右卫副都统彰武泰休致。调绥远城副都统绰和诺、为右卫副都统　　

○旌表守正被戕之直隶蠡县民王年儿妻冉氏　　

○丙午。兵部议覆、大学士管云贵总督杨应琚奏称。滇省沿边土司土目。因上年莽匪侵扰土境。核其功过。分别劝惩。请将奋勉出力之倚邦土千总曹当斋。元江土千总施配臣。六困土千总刁镇。均赏给土守备职衔。易武土把总伍朝元。赏给土千总职衔。耿马土目罕朝玑。六困土目刁铣。威远夷目周靖。周通。橄榄坝土目喇鲊斋。均赏给土把总职衔。至庸懦无能之车里宣慰司刁绍文。应革职。猛混土目召斋。猛海土目召音。俱革去土目。应如所请。从之　　

○以直隶天津道陈辉祖、为安徽按察使　　

○丁未。以奉恩将军忠顺子伊克积善。袭职　　

○蠲缓浙江临海、黄岩、太平、三县。杜渎、黄岩、二场。本年水灾额赋。其临海县应徵漕项。及蠲剩应徵银。并蠲免带徵如例　　

