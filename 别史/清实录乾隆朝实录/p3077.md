<!-- { "loadSidebar": true } -->

○甲寅。谕。据陈用敷奏、黔省向例臬司经管钱局。收支数目。按月造报。年底由藩司盘查详报。汇入藩库实在银数。而于臬司新旧交代时。并不造册移交。新任亦不具结造报。如接任之员。查有未清。即将上次盘查之藩司、具奏之巡抚、□□□□尔□处。办理似未平允等语。局库关系钱粮。自应一体交代。方为详慎。嗣后各省钱局。无论藩臬及道员经管者。于新旧交卸时。俱著前任造册移交新任。并具结造报巡抚。倘有款项未清。即将前往经管之员□□□□尔

□处。庶足以专责成而昭慎重。该部知道。　　

○谕军机大臣等、据全德奏、海州、泰州、各场。及通州所坐落东台县各场。因本年雨泽稀少。运盐河道日就消耗。剥运艰难。现饬该分司、会同东台县、将东岸范堤旧闸。开放数处。引潮入河。设法潴蓄。以资浮送。至通州场河、地势转高。盐船益难行走。亦须相度筹办等语。运盐河道。关系紧要。必须乘时蓄水。足敷浮送。方可无误民食。今淮南地方。自运河金湾六闸。至泰州东台等处各场。俱因本年缺雨。河道浅阻。以致船滞难行。虽经盐政开放闸座。引潮入河。为一时权宜之计。所办尚属妥协。但节近霜降。河水日就枯涸。运送倍难。不可不急为筹画。著传谕阿桂、会同萨载等、将通、泰、海、三属被旱各场灶。及河道情形。悉心查勘。熟筹妥商。务期盐运早得遄行。毋致濡滞。仍将设法办理。或令地方官求雨之处。详细具奏。　　

○又谕、刑部进呈湖北省秋审情实招册内。由缓决改入情实者五起。朕详加披阅。如魏全道、因细故争骂。叔侄持械谋殴。一死一伤。又沈钦禄、因赎地不允。逞凶叠殴。亦系一死一伤。又魏大忠、逞凶叠殴雇工致死。复烧房捏诬。图脱已罪。甚属凶狡。又聂在阳、理曲逞凶。殴毙兄妻。均属罪无可逭。至贾则仕、因衣物被窃。辄疑蒋长颈为贼匪。捆缚叠拷。此人虽曾犯窃。此案实非。其为致毙无辜。尤出情理之外。此而列入缓决。何以昭情法之平。至如湖南省陆燿所拟缓决。刑部改入情实之赵开熙一起。核其情节。尚在可缓可实之间。而湖北省所改五起。均无可缓之理。该抚曾任刑部司员。伊父吴绍诗、伊弟吴坛、俱系刑部出身。一家父子兄弟。历任刑曹。秋谳大典。自皆讲求有素。该抚于此等凶恶重犯。何所见而概从末减。岂该抚因年老欲积阴德。遂至宽纵若此耶。吴垣、著传旨申饬。　　

○豁贵州沉溺乾隆三十九、四十、等年运京铜六万二千二百斤有奇。　　

○是日、驻跸避暑山庄。至辛酉皆如之。　　

○乙卯。谕军机大臣曰、阿桂奏、清口淤垫情形一摺。称本年湖水极小。不但黄强清弱。至六月以后。竟至清水涓滴无出。黄水又值盛涨。以致倒灌入运。直达淮扬。现在萨载等所开祥符、五瑞、二闸。自引河至湖边。有四十里之遥。或可不致淤湖。且任其权时开放。为今之计。惟有借已灌之黄水以送回空。蓄积弱之清水以济重运。此时湖水不能复出。竟应筑坝煞住。使湖水停蓄。明春重运北上时。即可启坝。下注引河。抵出清口。以资利济等语。亦祗可如此办理。本年春夏以来。既因雨泽短缺。湖水甚小。六月后清水至涓滴无出。萨载等即应先事豫筹。将清口两坝。酌量收束。以为蓄水地步。何以并不筹及。亦并未奏闻。伊等之意。不过以筑做坝工。未免需费。遂尔因循不办。不知彼时筑坝。所费尚属有限。今黄水倒灌。淤沙梗垫。始议煞坝蓄水。已属迟误漕运。将来清挖非易。所费更属不赀。岂非因小而失大乎。是萨载、李奉翰、于此一事。实难辞咎。著阿

桂查明。据实□□□□尔□奏。现在清口既已于垫。自祗可借已灌之黄水。俾回空得资浮送。俟回空船过完。即当筑坝。令黄水不复倒灌入湖。庶湖水日渐停蓄。以济明年重运。阿桂即当相度机宜。迅速妥办。俾明□山戊不□新漕。庶有裨益。据阿桂奏称、江北之淮、徐、等处。麦收失望。秋禾俱未补种。目下正届播种秋麦之时。必须九月内得有透雨。方可乘时翻种等语。江北一带。既久经缺雨。田禾未能播种。地方官早应设坛虔祈。以冀甘膏速霈。何以萨载总未奏及。看来伊等因湖河淤垫。一错百错。知识昏瞀。竟至诸事茫无所措。阿桂必须为之主持定见。并传谕萨载、李奉翰、当安心勤事。倍加奋勉。以期补过。仍著该督等。将何以并不收束两坝。及曾否饬属虔祈雨泽之处。据实回奏。　　

○又谕、据福崧奏、浙江杭、嘉、湖、三府属。雨泽愆期。秋成不免歉薄。外省米船到浙稀少。粮价较前渐增。体察情形。□山戊不□内民食。尚不至于缺乏。至明□山戊不

□青黄不接之时。恐米少价昂。请照乾隆四十三年之例。招商贩运闽省台湾仓谷。以资粜济等语。前浙西杭、嘉、湖、三府属缺雨歉收。已节次降旨、令该抚饬属开仓平粜。俾市价不至日增。虽现在民食有资。而明□山戊不□青黄不接之时。本境米粮渐少。外省商贩不前。必须豫为筹画。今该抚请招商贩运台湾仓谷。以资接济。是亦筹办之一法。闽浙境壤毗连。雅德系两省总督。浙西民食。该督亦应悉心筹办。著传谕雅德、饬属俟浙省商人至台湾贩运时。妥为照料。俾商贩迅速开行。得以源源赴浙。米粮充裕于粜济方为有益。至福崧奏、请派员赴四川采买。所办亦属可行。前已节次谕令李世杰、遇有各省赴川贩买米粮。该处不得居奇。并谕湖北省毋得拦截。则贩运可以流通。浙省米粮。自更为充足。将此传谕雅德、仍将筹办情形。速行具奏。并谕福崧知之。　　

○丙辰。上御依清旷。勾到秋审官犯服制、及云南、贵州、情实罪犯。停决官犯七人。服制斩犯二十八人。云南斩犯三人。绞犯九人。贵州斩犯一人。绞犯七人。余三十六人、予勾。　　

○黑龙江将军宗室恒秀奏、黑龙江职官内。凡年老残疾告退员缺。例于本处题奏后。候部覆到。始行拣员送部引见。往返需时。以致久悬额缺。请嗣后遇有告退缺出。即于题奏时拣员送京。其告退人员。应否予俸。仍听部咨。得旨允行。　　

○丁巳。谕曰、王杰前已补授兵部尚书。现在服阕。前来行在陛见。已令其即行回京办事。伊系新任。且在外城居住。所有兵部印钥。仍著刘墉带管。俟福长安回京接任后。再行交卸。　　

○又谕、据书麟奏、安省桐城、庐江、等处绅士。有谊笃桑梓者。或出余米减粜。或醵金禀县请票。前赴江西贩米。至本籍减粜等语。安省安庆、庐州、等府属。被旱成灾。该处绅士谊敦任恤。减价出粜属可嘉。著该抚查明共有几人。据实奏闻。照例赏给议叙。以示优奖。至江西、四川、二省。节据李世杰、舒常、覆奏。俱已遵照节次所降谕旨。设法调剂。俾商贩通行无滞。各灾区自当米粮汇集。市价日就平减。小民口食。足资接济。略纾朕南顾之忧矣。　　

○又谕、前因湖北省报销潜江、钟祥、二县兴修堤工银两。经工部驳减至一万九千六百余两之多。疑部中胥吏。或因需索不遂。有意苛求。特命留京办事王大臣秉公查讯。嗣据王大臣以工部核销此案。系照则例驳减。并无不合。复谕特成额。将何以并不遵照定例。任意浮销。及工员有无侵

冒。据实详查具奏。兹据该督覆奏、此项堤工。系四十四年兴修。四十五年工竣题销。节据工部驳饬删减。经前任督臣富勒浑等、以此次筑堤。取土较远。兼有应填坑塘。是以夫工递有加增。请仍照原册核销题覆在案。至承办工员。有无侵蚀之弊。现在切实究查□□□□尔□奏等语。该省钟祥、潜江、二县堤工。既据特成额查明。经历任督臣四次题销有案。其应减银两。自应遵照部例。不得以民价浮销。业经该部行令在承办各员名下追缴。已可完案。所有从前工员。毋庸再行查究。至此项银两缴齐之日。该督请发商营运。遇有大工勘明支给之处。应如特成额前奏办理。该部知道。　　

○又谕。前因湖南桑植县民郭大至、妄编狂悖词话。在学政处呈递。该学政钱沣、因何并不奏闻。仅咨抚臣查办。令其明白回奏。兹据奏称、接收该犯呈词。即移咨督臣抚臣究办。未经自行陈奏。实属糊涂。请交部严加议处等语。学臣本有奏事之责。况遇此等编造狂悖词语。既在该学政处投递。自应一面奏闻。一面咨送督抚查办。乃钱沣并不自行具奏。其咎实无可辞。钱沣、著交部严加议处。　　

○谕军机大臣等、据孙永清奏、恭城县地方。盘获游僧元采、元贵、二名。起出护身榜文。捏写明时谕旨。大臣衔名。及地藏路引各一纸。据供、路引系安徽青阳县九华山僧人月朗、及在九华山出家之江西赣州僧人道立、给与募化。其榜文系义宁县僧人广盛给钞。一面将元采、元贵、严审定拟。一面飞。咨各省缉拏月朗、道立、广盛、各犯等语。游僧募化。编造榜文路引。辗转传播。最易滋生事端。安徽青阳县僧人月朗、江西赣州僧人道立、俱在九华山出家。捏造路引。妄行传给。均非安分之徒。自应查拏严办。至元采等所携榜文。系义宁县僧人广盛给钞。该犯欲赴江西、湖广、各处募化。其榜文来历。又系湖广僧人洪慧所遗。该犯等妄以护身榜文。互相传播。必须彻底严究。以杜煽惑。著传谕舒常、书麟、特成额、吴垣、一体饬属躧缉务获。严审定拟具奏。　　

○以故四川建昌道属普济州长官司吉廷桂子荣秋、袭职。　　

○予广东出洋遭风淹毙吴川营把总傅君召、兵丁郑国荃等十六名、恤赏如例。　　

○豁云南沉溺乾隆四十四年分运京铜六万六千斤有奇。　　

○戊午。上御依清旷。勾到四川情实有罪犯。停决斩犯十一人。绞犯十人。余一百一十人、予勾。　　

○谕、据李世杰奏、现在钦遵谕旨。将附近水次各州县常平义仓等谷。先碾动三十万石。令各州县收贮。俟楚贩到境。设市集之米。不敷应粜。即将仓米按照每月报部时价发粜等语。所办甚好。前因江浙等省。皆仰给川米。惟恐湖北商民赴川贩运。该省产米。或有未敷。特谕李世杰、即将常平义仓等谷。先行开粜。以资接济。今据该督奏到、已遵旨将仓谷碾动三十万石。俟楚贩到境。按照时价发粜。又同日据舒常奏。楚省商船过境。已有一千三百余只。从江西贩去米谷。约有数十万石等语。是楚省米粮已经汇集。四川、江西、二省、自必将余米运往江浙贩卖。安徽、江苏、浙江、各灾区。既有两省之米。源源接济。小民口食有资。免朕南顾之忧。览奏为之稍慰。将此通谕知之。　　

