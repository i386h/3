<!-- { "loadSidebar": true } -->
○癸未。大学士遵旨议覆、户部左侍郎梁诗正奏、度支经费莫大于兵饷。伏见每岁春秋二拨解部银。多则七八百万。少则四五百万而京中各项支销。合计须一千一二百万入不敷出盖因八旗兵饷浩繁。所出既多。各省绿旗兵饷日增。所入愈少。请及时变通。八旗闲散人丁宜分寘边屯、以广生计。绿旗兵丁。宜量停募补以减冗额等语。查乾隆二年五年。经御史舒赫德范咸、条奏、将在京旗人移驻兴盛二京等处耕种。经议政王大臣等屡行详议。缘宁古塔、拉林、阿勒楚喀珲春、博尔哈屯海阑素系产参之所移驻满洲不谙耕种召民开垦。恐行刨采。而黑龙江风土。迥异京城。旗人不能与本地人一体种地打牲耐受劳苦一遇歉收难以接济。奉天亦无旷土可耕应将八旗闲散人丁分寘边屯之处、无庸议。至直省绿营兵数。雍正元年以前。共额设马步兵五十八万二百余名。后因西陲用兵。及苗疆河工等处增设十一万六千余名嗣经军务告竣。议裁二万余名。尚多浮冗请将各省标镇协营详查续添兵丁。或可全行裁汰。或可量加裁减。倘有不便裁减者。将马兵改为步战。步战改为守兵或有地要营单。必须添设。止准于通省酌量抽拨。毋轻议增至恐裁兵一时去业失伍养赡无资应候该兵出缺量停募补又户部尚书果毅公讷亲等奏、直省一切正杂钱粮康熙雍正年间。岁岁相积仍有余存迩年以来。统计直省收支各数所和仅敷所出。倘有蠲缺停缓即不足供一岁用度其支放纷烦尚须酌为裁减各省官员毋任其增设工程宜权其缓急等语。查设官分职。原有定制从前各省佐杂等官各督抚有奏请添设改隶责任转无专属。请嗣后倘各省需用人员止准于通省内随时改调不得奏增糜费再直省一切新建工程俱经各衙门议准工部核算工料兴修现在各省城垣令督抚确查分别缓急豫估报部将来过水旱不齐之时以工代赈其文武衙署偶有坍塌祗可随时粘补其必须修理者该督抚斟酌题报。俟部覆方准兴修至民堤民埝有应修理之处即于农隙劝导修整。毋动公帑。除临江滨海边疆重地、营房墩台海塘沟渠堤坝、事关积贮防守、捍卫民生等类、贤要工程外。其可缓兴修者。应令各地方官申报督抚勘估。酌量次第题报。庶不致繁兴糜费。得旨。八旗人丁分置边屯一。事著大学士查郎阿、侍郎阿里衮、前往奉天一带相度地势。再行定议。余依议。　　

○吏部议准原任两广总督马尔泰疏言嘉应州新设州同、应驻公口堡地方。罗定州新设州判、应驻罗镜地方连州新设州判应驻塔脚地方应给衙署。即于各处建造。从之　　

○户部议准、奉天府尹吴应枚奏称奉天旗民杂处商旅辐辏稽查防护。以及狱囚仓库拨派值宿均资民壮各州县额设民壮多者不过三十名。少者不过数名。现在严饬稽查亦无技艺生疎。老弱充数应请照旧存留。从之　　

○甲申。上诣畅春园、问皇太后安。　　

○户部议覆、原任两广总督马尔泰疏言。潮州添设丰、顺县将海阳县属之丰政一都并嘉应大埔、揭阳等州县、邻近田疆户口酌量分割新设之县管辖。所有应徵地丁银米。照数割拨。于乾隆五年分册内。造入收除应如所请。从之。　　

○工部等部议覆、署江西巡抚包括奏称。宜春县之太平关、萍乡县之案山、插岭石灰营关、与湖广连界。玉山县之屏风关、与浙江连界。皆在崇山峻岭中。洵为要害。今太平关、石城残缺案山关、坍毁无存插岭关、石灰营关、屏风关、营房塘汛。亦多倾圯。应分别修建。又贵溪县之昂山关、故址无存不必重建。但需添设营汛防守。均应如所请。从之。　　

○乙酉。户部议准、山东巡抚朱定元奏称。东省历年报垦水旱荒地。应按地土之高下。亩数之多寡。分别升科。请嗣后山头地角河滨溪畔等地。在中则以上。一亩以外者。即令劝垦升科其不足一亩之零星地亩。及下则以下地属瘠薄虽在一亩以外亦免升科从之。　　

○以年老告休之贵州都匀府独山州烂土司土官张克承嫡长子张乾故四川建昌道属拉哩土百户夺呀绷错、喇碟嫡长子多结朋错、袭职。　　

○丙戌。孝恭仁皇后忌辰。遣官祭景陵　　

○刑部等衙门议覆、御史杨朝鼎奏称凡私铸无字砂壳钱文比照伪造印信未成律减等拟流奸民恃例禁稍宽幸重罪可免贪图微利转启犯法之端请从重定拟查砂壳小钱并无年号字样稍与私铸大钱有间。减等拟流固属太轻概拟斩决又觉漫无区别请嗣后将私铸砂壳小钱之犯。为首、及匠人均拟斩监候。其例应绞决者改照免死减等例、分别发遣例应发遣者。改为满流流罪以下依次递减一等。得旨。所议甚是依议。　　

○工部议准御史沈世枫奏称直隶各属工程有按原估之数八折七折先行给发俟工竣我给。以致胥吏借端勒索。承修之员。不能垫办。势必草率完工。诚滋弊窦。请嗣后工程需费无多者。应于确估后照数全给。圣需费浩繁之工。若将银两遽行全给。亦启那移亏缺等弊令该督于估报时。酌量银数多寡陆续给发。并请行各省一体遵办。从之。　　

○丁亥。上御勤政殿听政。　　

○命八旗满洲勤习骑射谕、生为男子。一切皆应务实。习技艺服劳苦则有益于身且筋骨强壮。疾病自少。遇有差使。亦不至落人之后。昔太祖高皇帝训谕近臣曰遇人好逸。不学技艺。以致畋猎军旅、盔甲弓矢、罔知修缮惟于筵前修饰衣服是务。身系男子与无识之妇女何异。此等陋习。当深以为戒。仰见我圣祖整风励俗启迪训谕之至意。近见满洲人等并不以骑射为要。惟贪图安逸。畏服劳苦即本身所用军器、鞍辔、撒袋、等物。亦不知整顿。惟用意于浮华虚文、服饰衣物而已此等流习深为圣祖所洞鉴盖满洲技艺。莫要于骑射。我朝定制。每月演习六次春秋二季操练骑射。武职大臣等。有管辖训练之责尤当时为督察。近来兵丁、既不肯服习劳苦该管大臣等、亦复怠忽从事。当演习时又不亲赴骑射处所。间或轮流一人前往。亦不过令射箭一二枝辄散塞责而已。从未闻分别优劣、以奖励训诫之者夫上行下效大臣等如此。官弁何所观型兵丁何以造就。著八旗都统、前锋、统领、护军统领、晓谕属下章京等嗣后各将该管兵丁严加督课务令勤学骑射该管大臣等。亲赴教场阅看优者奖之劣者惩之。力挽流习以期复我满洲淳朴之风。俾各旗员子弟亦皆崇实习劳。倘有不加意训导不亲赴骑射处所者经朕查出。从严治罪决不宽贷。　　

○又谕侍卫等系亲随朕躬内廷当差之人自应敬慎威仪。勤习清语演练骑射方为无忝厥职。近闻侍卫以及散秩大臣等竟不以清语骑射为务凡遇进班齐集公所。终日聚谈谑浪笑傲。及至射箭之期亦不过苟且塞责或竟有托故不射者。散秩大臣皆系勋旧功臣子孙身荷国恩。授为大臣。而侍卫内宗室觉罗大臣子孙甚多。均当追念伊等先人贻谋。深自爱重即有微族出身、由护军拜唐阿效力当差者亦当勤于职业。勉图上进。乃皆习染流俗。全不顾念根本。从前皇考特降谕旨。令侍卫等于值于处所设立布把演习射箭。今并未闻有此事。大臣侍卫等与其在值班处所。任意闲谑。曷若设立布把鹄子、以贯的较胜至领侍卫内大臣等、于此等处漫不经心。听从侍卫等苟且塞责。亦属非是。著领侍卫内大臣、晓谕侍卫等。恪遵朕旨。务各勤习清语。演练骑射倘有仍前不改者。经朕查出。必严加治罪。并将该管大臣等一并议处。其共勉之。　　

○刑部议覆、安徽巡抚陈大受奏称董宫用强抢卖亲伯母汤氏一案例应拟绞风化所关例内亲属凡人未有分别请敕议逐条指名定例查例内有强夺卖为妻妾者、拟绞奏请一条又有聚众夥谋抢夺路行妇女或卖或自为奴婢者为首斩决、为从绞候、一条不惟斩绞罪名悬殊。亦且亲属凡人未经注明援引比照易有出入请嗣后聚众夥谋、抢夺路行妇女。或卖或自为奴婢者。仍照为首斩决。为从绞候之例其聚夥未众抢夺非路行妇女但强卖与人为妻妾并疏远亲属图财强卖者。均照拟绞奏请之例至亲属内、有期功卑幼、谋占资财。将伯叔姑等尊属、用强抢卖逆伦背理尤为可恶应照强夺良家妻女、卖与人为妻妾之例、量为加重拟斩监候。请将此案强卖嫡亲伯母之董宫即拟斩候并请移咨律例馆载入例册永远遵行敕下九卿议行。　　

○以太仆寺卿邓钟岳为通政使。　　

○以散秩大臣保德、为正白旗蒙古副都统。　　

○戊子。以内阁学士汪由敦、为礼部右侍郎。詹事府少詹事黄孙懋、为詹事府詹事。　　

○己丑。上诣畅春园、问皇太后安。　　

○谕、八旗随围官员兵丁应领秋季俸饷已准令于七月内支领。以为添补行装之资朕念各官员兵丁内。有指俸借宗人府及旗下资生银两者。有指俸饷认买官房官地者。若仍照例按季按月扣除则所余无几。恐不敷用。著将此次随围官员本年秋季应扣俸银。展至壬戌年春季。再行起扣。兵丁八月分应扣钱粮缓至十月内再行起扣该部该旗即遵谕行。　　

○又谕。闽浙总督德沛、前奏请陛见。著准其来京其总督印务著将军策楞暂行署理。　　

○庚寅。命督抚提镇训练营伍。谕承平之时。不忘武备乃经国要务近年以来各省营伍。整饬者少。废弛者多良由将弁董率不力所致。今细加访察。各营守备千把等官尚知演习弓马。以图上进之阶及升任参游以上率皆耽于安佚骑射荒疎。己身如此。安望其训练兵丁。整饬营伍。此风若不悛改则武备渐不可问矣。用是特颁谕旨。通行训饬。各该督抚提镇等务须力为振刷毋得苟且因循且提镇乃武职领袖必身先习劳讲武。为偏裨之倡并督率副参以下不时操练跃马弯弓。投石超距。使末弁鼓励士卒奋扬若一二年后、积习不除。军容未见改观。朕惟统领大员是问。　　

○训臣工恭阅奏摺谕、大小臣工凡有奏摺。朕皆详细览阅。不遗一字遇有差讹。必指出令其改正朕日理万几。尚不肯偶尔疎略。尔等臣工。理宜倍加敬谨。以防怠忽之渐。乃近见部院奏摺中往往有讹写之字。盖由堂官办事。不过看稿而缮写清摺时。并未寓目无怪乎承办司官漫不经心也即稿已定。而重阅奏摺一番既可以熟习其事之原委。而亦非甚劳苦之事此尚懒为。则何事不懒耶朕每遇摺内一二字之讹不欲将堂官辄交部议而诸臣当思奏摺进呈中有讹错字样殊非敬君之道况沿习日久属员胥吏共和堂官不看奏摺倘遇紧要字样增减一二岂不重滋弊端嗣后各当留心毋蹈故辙　　

