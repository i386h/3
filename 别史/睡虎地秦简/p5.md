<!-- { "loadSidebar": true } -->
“誉适（敌）以恐众心者，翏（戮）。”“翏（戮）”者可（何）如？生翏（戮），翏（戮）之已乃斩之之谓（也）。
“广众心，声闻左右者，赏。”将军材以钱若金赏，毋（无）恒数。
“有投书，勿发，见辄燔之；能捕者购臣妾二人，系投书者鞫审谳之。”所谓者，见书而投者不得，燔书，勿发；投者得，书不燔，鞫审谳之之谓（也）。
“侨（矫）丞令”可（何）（也）？为有秩伪写其印为大啬夫。
盗封啬夫可（何）论？廷行事以伪写印。
“发伪书，弗智（知），赀二甲。”今咸阳发伪传，弗智（知），即复封传它县，它县亦传其县次，到关而得，今当独咸阳坐以赀，且它县当尽赀？咸阳及它县发弗智（知）者当皆赀。
廷行事吏为沮伪，赀盾以上，行其论，有（又）废之。
廷行事有罪当（迁），已断已令，未行而死若亡，其所包当诣场所。
啬夫不以官为事，以奸为事，论可（何）（也）？当（迁）。（迁）者妻当包不包？不当包。
当（迁），其妻先自告，当包。
将上不仁邑里者而纵之，可（何）论？当系作如其所纵，以须其得；有爵，作官府。
“盗徙封，赎耐。”可（何）如为“封”？“封”即田千佰。顷半（畔）“封”（也），且非是？而盗徙之，赎耐，可（何）重也？是，不重。
“内（纳）奸，赎耐。”今内（纳）人，人未得蚀奸而得，可（何）论？除。
求盗追捕人，罪人格杀求盗，问杀人者为贼杀，且斗杀？斗杀人，廷行事为贼。
甲谋遣乙盗杀人，受分十钱，问乙高未盈六尺，甲可（何）论？当磔。
甲杀人，不觉，今甲病死已葬，人乃后告甲，甲杀人审，问甲当论及收不当？告不听。
“擅杀子，黥为城旦舂。其子新生而有怪物其身及不全而杀之，勿罪。”今生子，子身全（也），毋（无）怪物，直以多子故，不欲其生，即弗举而杀之，可（何）论？为杀子。
士五（伍）甲毋（无）子，其弟子以为后，与同居，而擅杀之，当弃市。
“擅杀、刑、髡其后子，谳之。”可（何）谓“后子”？官其男为爵后，及臣邦君长所置为后大（太）子，皆为“后子”。
人奴擅杀子，城旦黥之，畀主。
人奴妾治（笞）子，子以（枯）死，黥颜頯，畀主。本与斗，交伤，皆论不（也）？交论。
臣强与主奸，可（何）论？比殴主。斗折脊项骨，可（何）论？比折支（肢）。
“臣妾牧（谋）杀主。”可（何）谓牧（谋）？欲贼杀主，未杀而得，为牧（谋）。
或自杀，其室人弗言吏，即薶之，问死者有妻、子当收，弗言而葬，当赀一甲。
“殴大父母，黥为城旦舂。”今殴高大父母，可（何）论？比大父母。
妻悍，夫殴治之，决其耳，若折支（肢）脂、肤体，问夫可（何）论？当耐。
律曰：“斗决人耳，耐。”今决耳故不穿，所决非珥所入（也），可（何）论？律所谓，非必珥所入乃为决，决裂男若女耳，皆当耐。
或与人斗，缚恧说拔其须麋（眉），论可（何）（也）？当为城旦。
拔人发，大可（何）如为“提”？智（知）以上为“提”。
或斗，啮断人鼻若耳若指若唇，论各可（何）（也）？议皆当耐。
士五（伍）甲斗，拔剑伐，斩人发结，可（何）论？池完为城旦。
铍、戟、矛有室者，拔以斗，未有伤（也），论比剑。
斗以箴（针）、鉥、锥，若箴（针）、鉥、锥伤人，各可（何）论？斗，当赀二甲；贼，当黥为城旦。喻
或与人斗，决人唇，论可（何）（也）？比疻痏。
或斗，啮人頯若颜，其大方一寸，深半寸，可（何）论？比疻痏。
斗为人殴（也），毋（无）疻痏，殴者顾折齿，可（何）论？各以其律论之。
“邦客与主人斗，以兵刃，投（殳）梃、拳指伤人，敯以布。”可（何）谓“敯”， 敯布入公，如赀布，入赍钱如律。
“以梃贼伤人。”可（何）谓“梃”？木可以伐者为“梃”。
小畜生入人室，室人以投（殳）梃伐杀之，所杀直二百五十钱，可（何）论？当赀二甲。
论狱何谓“不直”？可（何）谓“纵囚”？罪当重而端轻之，当轻而端重之，是谓“不直”。当论而端弗论，及其狱，端令不致论出之，是谓“纵囚”。
赎罪不直，史不与啬夫和，问史可（何）论？当赀一盾。
“辞者辞廷。”今郡守为廷不为？为（也）。“辞者不先辞官长、啬夫。”可（何）谓“官长”？可（何）“啬夫”？命都官曰“长”，县曰“啬夫”。
“伍人相告，且辟罪，不审，以所辟罪罪之。”有（又）曰：“不能定罪人，而告它人，为告不审。”今甲曰伍人乙贼杀人，即执乙，问不杀人，甲言不审，当以告不审论，且以所辟？以所辟论当（也）。
贼入甲室，贼伤甲，甲号寇，其四邻、典、老皆出不存，不闻号寇，问当论不当？审不存，不当论；典、老虽不存，当论。
可（何）谓“四邻”？“四邻”即伍人谓（也）。
可（何）谓“州告”？“州告”者，告罪人，其所告且不审，有（又）以它事告之。勿听，而论其不审。
有贼杀伤人冲术，偕旁人不援，百步中比野，当赀二甲。
免老告人以为不孝，谒杀，当三环（原）之不？不当环（原），亟执勿失。
“公室告。”何（也）？“非公室告”可（何）（也）？贼杀伤、盗它人为“公室”；子盗父母，父母擅杀、刑、髡子及奴妾，不为“公室告”。
“子告父母，臣妾告主，非公室告，勿听。”可（何）谓“非公室告”？主擅杀、刑、髡其子、臣妾，是谓“非公室告”，勿听。而行告，告者罪。告者罪已行，它人有（又）袭其告之，亦不当听。
“家人之论，父时家罪（也），父死而甫告之，勿听。”可（何）谓“家罪”？“家罪”者，父杀伤人及奴妾，父死而千之，勿治。
葆子以上，未狱而死若已葬，而甫告之，亦不当听治，勿收，皆如家罪。可（何）谓“家罪”？父子同居，杀伤父臣妾、畜产及盗之，父已死，或告，勿听，是胃（谓）“家罪”。有收当耐未断，以当刑隶臣罪诬告人，是谓“当刑隶臣”。“葆子囗囗未断而诬告人，其罪当刑城旦，耐以为鬼薪鋈足。”籍葆子之谓（也）。
“葆子狱未断而诬告人，其罪当刑为隶臣，勿刑，行其耐，有（又）系城旦六岁。”可（何）谓“当刑为隶臣”？“葆子囗囗未断而诬告人，其罪当刑城旦，耐以为鬼薪鋈足。”籍葆子之谓（也）。有收当耐未断，以当刑隶臣诬告人，是谓当刑隶臣。
“葆子狱未断而诬告人，其罪当刑鬼薪，勿刑，行其耐，有（又）系城旦六岁。”可（何）谓“当刑为鬼薪”？当耐为鬼薪未断，以当刑隶臣及完城旦诬蔑告人，是谓“当刑鬼薪”。
可（何）“赎鬼薪鋈足”？可（何）谓“赎宫”？臣邦真戎君长，爵当上造以上，有罪当赎者，其为群盗，令赎鬼薪鋈足；其有府（腐）罪，赎宫。其它罪比群盗者亦如此。
以乞鞫及为人乞鞫者，狱已断乃听，且未断犹听（也）？狱断乃听之，失鋈足，论可（何）（也）？如失刑罪。
“隶臣将城旦，亡之，完不城旦，收其外妻、子。子小未可别，令从母为收。”可（何）谓“从母为收”？人固买（卖），子小不可别，弗买（卖）子母谓（也）。
当耐司寇而耐隶臣诬人，可（何）论？当耐为隶臣。当耐为侯（候）罪诬人，可（何）论？当耐不司寇。
当耐为隶臣，以司寇诬人，可（何）论？当耐为隶臣，有（又）系城旦六岁。
完城旦，以黥城旦诬人，可（何）论？当黥。甲贼伤人，吏论以为斗伤人，吏当论不当？当谇。
当黥城旦而以完城旦诬人，可（何）论？当黥劓。
“疠者有罪，定杀（渟）。”“定（渟）杀”可（何）如？生定杀水中之谓（也）。或曰生埋，生埋之异事（也）。
甲有完城旦罪，未断，今甲疠，问甲可（何）以论？当（迁）所定（渟）杀。
城旦、鬼薪疠，可（何）论？当（迁）疠（迁）所。
捕赀罪，即端以剑及兵刃刺杀之，可（何）论？杀之，完为城旦；伤之，耐为隶臣。
“将司人而亡，能自捕及亲所智（知）为捕，除毋（无）罪；已刑者处隐官。”可（何）罪得“处隐官”？群盗嫠为庶人，将盗戒（械）囚刑罪以上，亡，以故论，斩左止为城旦，后自捕所亡，是谓“处隐官”。它罪比群盗者皆如此。
大夫甲鬼薪，鬼薪亡，问甲可（何）论？当从事官府，须亡者得。今甲从事，有（又）去亡，一月得，可（何）论？当赀一盾，复从事。从事有（又）亡，卒岁得，可（何）论？当耐。
馈遗亡鬼薪于外，一以上，论可（何）（也）？毋论。
“捕亡，亡人操钱，捕得取钱。”所捕耐罪以上得取。
把其叚（假）以亡，得及自出，当为盗不当？自出，以亡论，其得，坐臧（赃）为盗；盗罪轻于亡，以亡论。
隶臣妾系城旦舂，去亡，已奔，未论而自出，当治（笞）五十，备系日。
罢癃守官府，亡而得，得比公癃不得？得比焉。
甲告乙贼伤人，问乙贼杀人，非伤（也），甲当购，购几可（何）？当购二两。
捕亡完城旦，购几可（何）？当购二两。
夫、妻、子五人共盗，皆当刑城旦，今中〈申〉尽捕告之，问甲当购几可（何）？人购二两。
夫、妻、子十人共盗，当刑城旦，亡，今甲捕得其八人，问甲当购几可（何）？当购人二两。
甲捕乙，告盗书丞印以亡，问亡二日，它如甲，已论耐乙，问甲当购不当？不当。
有秩吏捕阑亡者，以畀乙，令诣，约分，色，问吏及乙论可（何）（也）？当赀各二甲，勿购。
“盗出朱（珠）玉邦关及买（卖）于客者，上朱（珠）玉内史，内史材鼠（予）购。”可（何）以购之？其耐罪以上，购如捕它罪人；赀罪，不购。
或捕告人奴妾盗百一十钱，问主购之且公购？色购之之。
可（何）如为“犯令”、“法（废）令”？律所谓者，令曰勿为，而为之，是谓“犯令”；令曰为之，弗为，是谓“法（废）令”（也）。廷行事皆以“犯令”论。
法（废）令、犯令，免、徙不？之。
郡县除佐，事它郡县而不视其事者，可（何）论？以小犯令论。
任人为丞，丞已免，后为令，今初任者有罪，令当免不当？不当免。
亡久书、符券、公玺、衡赢（累），已坐以论，后自得所亡，论当除不当？不当。
甲徙居，徙数谒吏，吏环，弗为更籍，今甲有时、赀罪，问吏可（何）论？耐以上，当赀二甲。
“百姓有责，勿敢擅强质，擅强质及和质者，皆赀二甲。”廷行事强质人者论，鼠（予）者不论；和受质者，鼠（予）者囗论。
实官户关不致，容指若抉，廷行事赀一甲。
