<!-- { "loadSidebar": true } -->
十月，心、危、营室大凶，心、尾致死，毕、此（觜）大吉，张、翼少吉，招摇击（繋）未，玄戈击（繋）尾。
十一月，斗、娄、虚大凶，角、房致死，胃、囗大吉，柳、七星少吉，招摇击（繋）午，玄戈击（繋）心。
十二月，须女、斗、牵牛大凶，角、亢致死，奎、娄大吉，东井、舆鬼少吉，招摇击（繋）巳，玄戈击（繋）房。
正月，营室、心大凶，张、翼致死，危、营室大吉，毕此（觜）巂少吉，招摇击（繋）辰，玄戈击（繋）翼。
二月，奎、氐、房大凶，七星致死，须女、虚大吉，胃、参少吉，招摇击（繋）卯，玄戈击（繋）张。
三月，胃、角、亢大凶，东井、舆鬼致死，斗、牵牛大吉，奎、娄少吉，招摇击（繋）寅，玄戈击（繋）七星。
四月，毕、张、翼大凶，毕此（觜）巂致死，心、尾大吉，危、营室少吉，招摇击（繋）丑，玄戈击（繋）巂。
五月，东井、七星大凶，胃、参致死，角、房大吉，须女、虚少吉，招摇击（繋）子，玄戈击（繋）毕。
六月，柳、东井、舆鬼大凶，奎、娄致死，角、亢大吉，斗、牵牛少吉，招摇击（繋）亥，玄戈击（繋）茅。
七月，张、毕、此（觜）巂大凶，危、营室致死，张、翼大吉，心、尾少吉，招摇击（繋）戌，玄戈击（繋）营室。
八月，胃、参大凶，须女、虚致死，柳、七星大吉，角、房少吉，招摇击（繋）酉，玄戈击（繋）危。
九月，氐、奎、娄大凶，斗、牵牛致死，东井、舆鬼大吉，张、翼少吉，招摇击（繋）申，玄戈击（繋）虚。
正月五月九月，北徙大吉，东北少吉，若以是月殹东徙，击，东南刺离，南精，西北室毁，西困，西北辱。
二月六月十月，东徙大吉，东南少吉，若以月殹南徙，击，西南刺离，西精，西北击，北困辱。
三月七月十一月，南徙大吉，西南少吉，若以是月殹西徙，击，西北刺离，北精，东毁，东北困，东南辱。
九月八月十二月，西徙大吉，西北少吉，若以是月殹北徙，击，东北刺离，东南毁，南困辱。
囗囗囗击殹者，死殹。刺者，室人妻子父母分离。精者，狱囗囗囗。毁者，囗囗囗囗囗。困者疾囗所囗囗。辱者不执而为囗人矢哭。

此所胃艮山，禹之离日也，从上右方数朔之初日及枳各一日，数之而复从上数。囗与枳刺艮山之胃离日。离日不可以家（嫁）女、取妇及入人民畜生，唯利以分异。离日不可以行，行不反。
戊午去父母同生，异者焦窭，居。丙申以就（僦），同居必窭。毋以辛酉入寄者，入寄者必代居其室。己巳入寄者不出岁亦寄焉。入客戊辰、己巳、辛酉、辛卯、己未、庚午，虚四彻不可入，客、寓人及臣妾，必代居室。

岁

刑夷、八月、献马，岁在东方，以北大羊（祥），东旦亡，南遇英（殃），西数反其乡。
夏夷、九月、中夕，岁在南方，以东大羊（祥），南旦亡，西禺（遇）英（殃），北数反其乡。
纺月、十月、屈夕，岁在西方，以南大羊（祥），西旦亡，北禺（遇）英（殃），东数反其乡。
七月、爨月、楥夕，岁在北方，以西大羊（祥），北旦亡，东禺（遇）英（殃），南数反其乡。十月楚冬夕，日六夕十。
十一月楚屈夕，日五夕十一。
十二月楚楥夕，日六夕十。
正月楚刑夷，日七夕九。
二月楚夏，日八夕八。
三月楚纺月，日九夕七。
四月楚七月，日十夕六。
五月楚八月，日十一夕五。
六月楚九月，日十夕六。
七月楚十月，日九夕七。
八月楚爨月，日八夕八。
九月楚献马，日七夕九

星

角，利祠及行，吉。不可盖屋。取妻，妻妬。生子，为吏。
亢，祠、为门行，吉。可入货。生子，必有爵。
氐，祠及行、出入货，吉。取妻，妻贫。生子，必有爵。
房，取妇，家（嫁）女、出入货及祠，吉。可为室屋。生子，富。
心，不可祠及行，凶。可以行水。取妻，妻悍。生子，人爱之。
尾，百事凶。以祠，必有敫（憿），不可取妻。生子，贫。
箕，不可祠。百事凶。取妻，妻多舌。生子，贫富半。
斗，利祠及行贾、贾市，吉。取妻，妻为巫。生子，不盈三岁死。可以攻伐。
牵牛，可祠及行，吉。不可杀牛。以结者不择。以入牛，老一，生子，为大夫。
须女，祠、贾市、取妻，吉。生子，三月死，不死毋晨（唇）。
虚，百事凶。以结者，易择（释）。亡者，不得。取妻，妻不到。以生子，毋（无）它同生。
危，百事凶。生子，老为人治也，有数诣风雨。
营室，利祠。不可为室及入之。以取妻，妻不宁。生子，为大吏。
东辟，不可行，百事凶。以生子，不完。不可为它事。
奎，祠及行，吉。以取妻，女子爱而口臭。生子，为吏。
娄，利祠及行。百事吉。以取妻，男子爱。生子亡者，人意之。
胃，利入禾粟及为囷仓，吉。以取妻，妻爱。生子，必使。
卯，猎、贾市，吉。不可食六畜。以生子，喜斲。
毕，以猎置罔及为门，吉。以死，必二人。取妻，必二妻。不可食六畜。生子，。亡者，得。
此（觜）巂，百事凶。可以敫（徼）人攻雠。生子，为正。
参，百事吉。取妻，吉。唯生子，不吉。
东井，百事凶。以死，必五人死。以杀生（牲），必五生（牲）死。取妻，多子。生子，旬而死。可以为土事。
舆鬼，祠及行，吉。取妻，吉。以生子，。可以送鬼。
柳，百事吉。取妻，吉。以生子，肥，可以寇（冠），可请谒，可田猎。
七星，百事凶。利以垣。生子，乐。不可出女。
张，百事吉。取妻，吉。以生子，为邑桀（杰）。
翼，利行。不可臧。以祠，必有火起。取妻，必弃。生子，男为见（觋），女为巫。
轸，囗乘车马、衣常。取妻，吉。以生子，必驾。可以入货。

病

甲乙有疾，父母为祟，得之于肉，从东方来，裹以桼器。戊巳病，庚有闲，辛酢，若不酢，烦居东方，岁在东方，青色死。
丙丁有疾，王父为祟，得之赤肉、雄鸡、酉（酒）。庚辛病，壬有闲，癸酢。若不酢，烦居南方，岁在南方，赤色死。
戊己有疾，巫堪行，王母为祟，得之于黄色索鱼、堇酉。壬癸病，甲有闲，乙酢。若不酢，烦居邦中，岁在西方，黄色死。
庚辛有疾，外鬼伤（殇）死为祟，得之犬肉、鲜卵白色。甲乙病，丙有闲，丁酢。若不酢，烦居西方，岁在西方，白色死。
壬癸有疾，母（毋）逢人，外鬼为祟，得之于酉脯修节肉。丙丁病，戊有闲，己酢。若不酢，烦居北方，岁在北方，黑色死。
祠父母良日，乙丑、乙亥、丁丑亥、辛丑、癸亥，不出三月有大得，三乃五。
祠行良日，庚申是天昌，不出三岁必有大得。
人良日，乙丑、乙酉、乙巳、己丑、己酉、己巳、辛丑、辛酉、辛巳、癸酉、癸巳。其忌，丁巳、丁未、戊戌、戊辰、戊子，不利出入人。男子龙庚寅，女子龙丁。
马良日，乙丑、乙酉、乙巳、乙亥、己丑、己酉、己亥、己巳、辛丑酉、辛巳、辛亥、癸丑、癸酉、癸巳、庚辰。其忌，丙子、丙午、丙寅、丁巳、丁未、戊寅、戊戌、戊子、庚寅、辛卯。
牛良日，庚辰、庚申、庚午、辛酉、壬戌、壬申、壬午、癸酉、甲辰、甲申、甲寅。其忌，己丑、己未、己巳、己卯、戊寅、戊戌、戊子、己巳。戊午不可杀牛。
羊良日，乙丑、乙酉、乙丑、乙巳、辛酉、辛丑、辛巳、庚辰、庚寅，其忌，壬戌、癸亥、癸酉。春三月庚辰可以筑羊卷（圈），即入之，羊必千。
猪良日，庚申、庚辰、壬辰、壬申、甲申、甲辰、己丑、己酉、己巳。其忌，乙亥、乙巳、乙未、丁巳、丁未。
市良日，戊寅、戊辰、戊申戌，利初市，吉。
犬良日，癸酉、癸未、甲申、甲午、庚辰、庚午、辛酉、壬辰。其忌，己丑、己巳、己未、己卯、乙巳、戊子、戊寅、戊戌。有妻子，毋以己巳、壬寅杀犬，有央（殃）。
鸡良日，甲辰、乙巳、丙午、戊辰、丙辰，可以出入鸡。鸡忌日，辛未、庚寅、辛巳，勿以出入鸡。
金钱良日，甲申、乙巳。申不可出货。午不可入货，货必后绝。
蚕良日，庚午、庚子、甲午，五辰可以入。五丑、五酉、庚午，可以出。


啻（帝）

春三月，啻（帝）为室申，剽卯，杀辰，四废庚辛。
夏三月，啻（帝）为室寅，剽午，杀未，四废壬癸。
秋三月，啻（帝）为室巳，剽酉，杀戌，四废甲乙。
冬三月，啻（帝）为室辰，剽子，杀丑，四废丙丁。
春三月，毋起东向室。
夏三月，毋起南向室。
秋三月，毋起西向室
冬三月，毋起北向室。
北乡门，七月、八月、九月，其日丙午、丁酉、丙申垣之，其生（牲）赤。
南乡门，正月、二月、三月，其日癸酉、壬辰、壬午垣之，其生（牲）黑
东乡门，十月、十一月、十二月，其日辛酉、庚午、庚辰垣之，其生（牲）白。
西乡门，四月、五月、十月，其日乙未、甲午、甲辰垣之，其生（牲）清。
凡为室日，不可以筑室。筑大内，大人死。筑右，长子妇死。筑左，中子妇死。筑外垣，孙子死。筑北垣，牛羊死。杀日，勿以杀六畜，不可以取妇、家（嫁）女、祷祠、出货。四废日，不可以为室、覆屋。

室忌

春三月庚辛，夏三月壬癸，秋三月甲乙，冬三月丙丁，勿以筑室。以之，大主死；不死，，弗居。凡入月五日，月不尽五日，以筑室，不居，为羊牢马厩，亦弗居。以用垣宇，闭货贝。

土忌

土徼正月壬，二月癸，三月申，四月乙，五月戊，六月己，七月丙，八月丁，九月戊，十月庚，十一月辛，十二月乙，不可为土攻。正月丑，二月戌，三月未，四月辰，五月丑，六月戌，七月未，八月辰，九月丑，十月戌，十一月未，十二月辰，毋可有为，筑室，坏；树木，死。春三月寅，夏巳，秋三月申，冬三月亥，勿可兴土攻，必死。五月、六月不可兴土攻，十一月=、十二月不可兴土攻，必或死。申不可兴土攻。
凡入月七日及夏丑、秋辰、冬未、春戌，不可坏垣、起之，必有死者。以杀豕，其肉木索必死。正月丁庚癸，三月四月丙巳壬，五月六月乙戊辛，七月八月甲丁庚，九月十月癸己丙，十一月十二月戊辛甲，不可以垣，必死。正月乙，二月癸，三月戊，四月甲，五月壬，六月己，七月丙，八月丁，九月戊，十月庚，十一月辛，十二月己，不可垣，必死。

作事
二月利与土西方，八月东方，三月南方，九月北方。    

毁弃
八月、九月、十月毁弃南方，爨月、献马、中夕毁弃西方，屈夕、楥夕、刑杘毁弃北方夏尸、纺月毁弃东方，皆吉。
援夕、刑夕作事南方，纺月、夏夕[尸]、八月作事西方，九月、十月、爨月作事北方，献马、中夕、屈夕作事东方，皆吉。
