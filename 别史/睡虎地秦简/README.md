<!-- { "loadSidebar": true } -->
 
年记 
昭王元年
二年，攻皮氏。
三年
四年，攻封陵。
五年，归蒲反。
六年，攻新城。
七年，新城陷。
八年，新城归。
九年，攻析。
十年。
十一年。
十二年。
十三年，攻伊〈阙〉。
十四年，伊〈阙〉。
十五年，攻魏。
十六年，攻宛。
十七年，攻垣、枳。
十八年，攻蒲反。
十九年。
廿年，攻安邑。
廿一年，攻夏山。
廿二年。
廿三年。
廿四年，攻林。
廿五年，攻兹氏。
廿六年，攻离石。
廿七年，攻邓。
廿八年，攻□。
廿九年，攻安陆。
卅年，攻□山。
卅一年，□。
卅二年，攻启封。
卅三年，攻蔡、中阳。
卅四年，攻华阳。
卅五年。
卅六年。
卅七年，□寇刚。
卅八年，阏舆。
卅九年，攻怀。
年
一年，攻邢丘。
二年，攻少曲。
三年。
四年，攻大（太）行，□攻。
五年，攻大（野）王。十二月甲午鸡鸣时，喜产。
六年，攻□亭。
七年，攻长平。十一月，敢产。
八年，攻武安。
九年，□□□。
五十年，攻邯单（郸）。
五十一年，攻阳城。
五十二年，王稽、张禄死。
五十三年，吏谁从军。
五十四年
五十五年
五十六年，后九月，昭死。正月，（速）产。
孝文王元年，立即死。
庄王元年。
庄王二年。
庄王三年，庄王死。
今元年，喜傅。
二年。
三年，卷军。八月，喜揄史。
四年，□军。十一月，喜□安陆□史。
五年
六年，四月，为安陆令史。
七年，正月甲寅，鄢令史。
八年
九年
十年
十一年，十一月，获产。
十二年，四月癸丑，喜治狱鄢。
十三年，从军。
十四年。
十五年，从平阳军。
十六年，七月丁巳，公终。自占年。
十七年，攻韩。
十八年，攻赵。正月，恢生。
十九年，□□□□南郡备敬（警）。
廿年，七月甲寅，妪终。韩王居□山。
廿一年，韩王死。昌平君居其处，有死□属。
廿二年，攻魏粱（梁）。
廿三年，兴，攻荆，□□守阳□死。四月，昌文君死。
廿四年，□□□王□□。
廿五年
廿六年
廿七年，八月己亥廷食时，产穿耳。
廿八年，今过安陆。
廿九年
卅年



                语书

廿年四月丙戌朔丁亥，南郡守腾谓县、道啬夫：古者民各有乡俗，其所利及好恶不同，或不便于民，害于邦，是以圣王作为法度，以矫端民心，去其邪避（僻），除其恶俗。法律未足，民多诈巧，故后有间（干）令下者。凡法律令者，以教道民，去其淫避（僻），除其恶俗，而使之之于为善（也）。今法律令已具矣，而吏民莫用，乡俗淫失（泆）之民不止，是以法（废）主之明法（也），而长邪避（僻）淫失（泆）之民，甚害于邦，不便于民。故腾为是而修法令、田令及为间私方而下之，令吏明布，令吏民皆明智（知）之，毋巨（距）于罪。今法律令已布，闻吏民犯法为间私者不止，私好、乡俗之心不变，自从令、丞以下智（知）而弗举论，是即明避主之明法（也），而养匿邪避（僻）之民。如此，则为人臣亦不忠矣。若弗智（知），是即不胜任、不智（知）（也）；智（知）而弗敢论，是即不廉（也）。此皆大罪（也），而令、丞弗智（知），甚不便。今且令人案行之，举劾不从令者，致以律，论及令、丞。有（又）且课县官，独多犯令而令、丞弗得者，以令、丞闻。以次传；别书江陵布，以邮行。
凡良吏明法律令，事无不能（也）；有（又）廉絜（洁）敦悫而好佐上；以一曹事不足独治（也），故有公心；有（又）能自端（也），而恶与人辨（别）治，是以不争书（署）。恶吏不明法律令，不智（知）事，不廉絜（洁），毋（无）以佐上，緰（偷）随（惰）疾事，易口舌，不羞辱，轻恶言而易疾人，毋（无）公端之心，而有冒柢（抵）之治，是以善斥（诉）事，喜争书。争书，因恙（佯）瞋目扼捾（腕）以视（示）力，盱询疾言以视（示）治，誈认丑言斫以视（示）险，坑阆强肮（伉）以视强，而上犹智之（也）。故如此者不可不为罚。发书，移书曹，曹莫受，以告府，府令曹画之。其画最多者，当居曹奏令、丞，令、丞以为不直，志千里使有籍书之，以为恶吏。
语书

   秦律十八种

田律

雨为（澍），及诱（秀）粟，辄以书言（澍）稼，诱（秀）粟及垦田畼毋（无）（无）稼者顷数，稼已生后而雨，亦辄言雨少多，所利顷数。早（旱）及暴雨、水潦、（）、群它物伤稼者，亦辄言其顷数。近县令轻足行其书，远县令邮行之，防病八月囗囗之。
春二月，毋敢伐木山林及雍（壅）水。不夏月，毋敢夜（择）草为灰，取生荔、卵鷇，毋囗囗囗囗囗囗毒鱼鳖，置穽罔（网），到七月而纵之。唯不幸死而伐绾（棺）享（椁）者，是不用时。邑之紤（近）皂及它禁苑者，时毋敢将犬以之田。百姓犬入禁苑中而不追兽及捕兽者，勿敢杀；其追兽及捕兽者，杀之。河（呵）禁所杀犬，皆完入公；其它禁苑杀者，食其肉而入皮。    田律
入顷刍槀，以其受田之数，无垦不垦，顷入刍三石、槀二石。刍自黄及束以上皆受之。入刍槀，相输度，可（也）。
禾、刍槀彻（撤）木、荐，辄上石数县廷。勿用，复以荐盖。    田律
乘马服牛禀，过二月弗禀、弗致者，皆止，勿裹、致。禀大田而毋（无）恒籍者，以其致到日禀之，勿深致。    田律
百姓居田舍毋敢酤酉（酒），田啬夫、部佐谨禁御之，有不从令者有罪。
田律

厩苑律

以四月、七月、十月、正月肤田牛。卒岁，以正月大课之，最，赐田啬夫壶酉（酒）束脯，为旱（皂）者除一更，赐牛长日三旬；殿者，谇田啬夫，罚冗皂者二月。其以牛田，牛减絜，治（笞）主者寸十。有（又）里课之，最者，赐田典日旬；典，治（笞）卅。    厩苑律
叚（假）铁器，销敝不胜而毁者，为用书，受勿责。    厩苑
将牧公马牛，马牛死者，亟谒死所县，县亟诊而入之，其入之其弗亟而令败者，令以其未败直（值）赏（偿）之。其小隶臣疾死者，告其囗囗之；其非疾死者，以其诊书告官论之。其大厩、中厩、宫厩马牛（也），以其筋、革、角及其贾（价）钱效，其人诣其官。其乘服公马牛亡马者而死县，县诊而杂买（卖）其肉，即入其盘、革、角，及（索）入其贾（价）钱。钱少律者，令其人备之而告官，官告马牛县出之。今课县、都官公服牛各一课，卒岁，十牛以上而三分一死；不盈十牛以下，及受服牛者卒岁死牛三以上，吏主者、徒食牛者及令、丞皆有罪。内史课县，大仓课都官及受服者。    囗囗

仓律

入禾仓，万石一积而比黎之为户。县啬夫若丞及仓、乡相杂以印之，而遗仓啬夫及离邑仓佐主禀者各一户以气（饩），自封印，皆辄出，馀之索而更为发户。啬夫免，效者发，见杂封者，以（题）效之，而复杂封之，勿度县，唯仓自封印者是度县。出禾，非入者是出之，令度之，度之当堤（题），令出之。其不备，出者负之；其赢者，入之。杂出禾者勿更。入禾未盈万石而欲增积焉，其前入者是增积，可（也）；其它人是增积，积者必先度故积，当堤（题），乃入焉。后节（即）不备，后入者独负之；而书入禾增积者之旬事邑里于廥籍。万石之积及未盈万石而被（柀）出者，毋敢增积。栎阳二万石一积，咸阳十万一积，其出入禾、增积如律令。长吏相杂以入禾仓及发，见之积粟，义（宜）积之，勿令败。    仓
入禾稼，刍槀，辄为廥籍，上内史。刍槀各万石一积，咸阳二万一积，其出入、增积及效如禾。    仓
禾、刍槀积（索）出日，上赢不备县廷。出之未（索）而已备者，言县廷，廷令长吏杂封其廥，与出之，辄上数廷；其少，欲一县之，（也）。廥才（在）都邑，当囗囗囗囗囗囗囗囗者与杂出之。    仓
囗囗囗囗囗不备，令其故吏与新吏杂先（索）出之。其故吏弗欲，勿强。其毋（无）故吏者，令有秩之吏、令史主，与仓囗杂出之，（索）而论不备。杂者勿更；更之而不备，令令、丞与赏（偿）不备。    仓
程禾、黍囗囗囗囗以书言年，别其数以禀人。    仓
计禾，别黄、白、青。秫勿以禀人。    仓
稻后禾孰（熟），计稻后年。已获上数，别粲、糯秙（黏）稻。别粲、糯之襄（酿），岁异积之，勿增积、以给客，到十月牒书数，上内史。    仓
县上食者籍及它费大仓，与计偕。都官以计时雠食者籍。    仓
种：稻、麻亩用二斗大半斗，禾，麦一斗，黍、荅亩大半斗，叔（菽）亩半斗。利田畴，其有不尽此数者，可（也）。其有本者，称议种之。    仓
县遗麦以为种用者，殽禾以臧（藏）之。    仓
粟一石六斗大半斗，舂之为粝米一石；粝米一石为糳米九斗；九斗为毁（毇）米八斗。稻禾一石。有米委赐，禀禾稼公，尽九月，其人弗取之，勿鼠（予）。    仓
为粟廿斗，舂为米十斗；十斗粲，毁（毇）米六斗大半斗。麦十斗，为三斗。叔（菽）、荅、麻十五斗为一石。禀毁（毇）者，以十斗为石。    仓
宦者、都官吏、都官人有事上为将，令县贷之，辄移其禀县，禀县以减其禀。已禀者，移居县责之。    仓
有事军及下县者，赍食，毋以传贷县。    仓
月食者已致禀而公使有传食，及告归尽月不来者，止其后朔食，而以其来日致其食；有秩吏不止。    仓
驾传马，一食禾，其顾来有（又）一食禾，皆八马共。其数驾，毋过日一食，驾县马劳，有（又）益壶〈壹〉禾之。    仓律
妾未使而衣食公，百姓有欲叚（假）者，叚（假）之，令就衣食焉，吏辄柀事之。    仓律
隶臣妾其从事公，隶臣月禾二石，隶妾一石半；其不从事，勿禀。小城旦、隶臣作者，月禾一石半石；未能作者，月禾一石。小妾、舂作者，月禾一石二斗半斗；未能作者，月禾一石。婴儿之毋（无）母者各半石；虽有母而其母冗居公者，亦禀之，禾月半石。隶臣田者，以二月月禀二石半石，到九月尽而止其半石。舂，月一石半石。隶臣、城旦高不盈六尺五寸，隶妾、舂高不盈六尺二寸，皆为小；高五尺二寸，皆作之。    仓
小隶臣妾以八月傅为大隶臣妾，以十月益食。    仓
更隶妾节（即）有急事，总冗，以律禀食；不急勿总。    仓
