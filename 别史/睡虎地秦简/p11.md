<!-- { "loadSidebar": true } -->
凡宇聚邦之高，贵贫。宇聚邦之下，富而。宇四旁高，中央下，富。宇四旁下，中央高，贫。宇北方高，南方下，毋（无）宠。宇南方高，北方下，利贾市。宇东方高，西方下，女子为正。宇有要，不穷必刑。宇中有谷，不吉。宇右长左短，吉。宇左长，女子为正。宇多于西南之西，富。宇多于西北之北，绝后。宇多于东北之北，安。宇多于东北，出逐。宇多于东南，富，女子为正。道周环宇，不吉。祠木临宇，不吉。垣东方高西方之垣，君子不得志。
为池西南，富。为池正北，不利其母。
水渎西出，贫，有女子言。水渎北出，毋（无）臧货。水渎南出，利家。
圈居宇西南，贵吉。圈居宇正北，富。圈居宇正方，败。圈居宇东南，有宠，不终迣（世）。圈居宇西北，宜子与。
囷居宇西北，不利。囷居宇东南，不盈，不利室。囷居宇西南，吉。囷居宇东北，吉。
井当户牖间，富。神居西南，其君不必穷。井居西北，必绝后。
庑居东方，乡井，日出炙其。斡，其后必肉食。
取妇为小内。内居西南，妇不媚于君。内居西北，毋（无）子。内居东北，吉。内居正东，吉。内居南，不畜，当祠室。依道为小内，不宜子。
圂居西北，利猪，不利人。圂居正北，吉。圂居东北，妻善病。圂居南，宜犬，多恶言。
屏居宇后，吉。屏居宇前，不吉。
门欲当宇隋，吉。门出衡，不吉。小宫大门，贫。大宫小门，女子善宫斲门。入里门之右，不吉。

诘

诘咎，鬼害民罔（妄）行，为民不羊（祥），告如诘之。道令民毋丽凶央（殃）。鬼之所恶，彼窟（屈）卧箕坐，连行奇（踦）立。
人毋（无）故鬼攻之不已，是是刺鬼。以桃为弓，牡棘为矢，羽之鸡羽，见而射之，则已矣。
人毋（无）故鬼昔（籍）其宫，是是丘鬼。取故丘之土，以为伪人犬，置墙上，五步一人一犬，睘其宫，鬼来阳（扬）灰毄（击）箕以喿之，则止。
人毋（无）故而鬼惑之，是鬼，善戏人。以桑心为丈（杖），鬼来而毄（击）之，畏死矣。
人毋（无）故而鬼取为胶，是是哀鬼。毋（无）家，与人为徒，令人色柏（白）然毋（无）气，喜契（絜）清，不饮食。以棘椎桃秉（柄）以高（敲）其心，则不来。
一宅中毋（无）故而室人皆疫，或死或病，是是棘鬼在焉。正立而埋。其上旱则淳。水则干。屈（掘）而去之，则止矣。
一宅之中毋（无）故室人皆疫，多瞢（梦）米（）死，是是包鬼埋焉，其上毋（无）草，如席处屈（掘）而去之，则止矣。
人毋（无）故一室人皆疫，或死或病，丈夫女子隋须羸髪黄目，是是宲人生为鬼，以沙人一升其舂臼，以黍肉，食宲人则止矣。
犬恒夜入人室，执丈人，戏女子，不可得也，是神狗伪为鬼。以桑皮为囗囗之，烰而食之，则止矣。
夏大署，室毋（无）故而寒，幼蠪（龙）处之。取牡棘烰室中，蠪去矣。
埜兽若六畜逢人而言，是票风之气，毄（击）以桃丈（杖），绎（释）窭（屦）而投之，则已矣。
灶毋（无）故不可以孰食，阳鬼取其气。燔豕矢室中，则止矣。
人之六畜毋（无）故而皆死，欦鬼之气入焉。乃疾靡（）瓦以还囗囗囗囗则已矣。
寒风入人室，独也，它人莫为，洒以沙，则已矣。
囗鸟兽能言，是夭（妖）也，不过三言。言过三，多益其旁人，则止矣。
毋（无）气之徒而踵（动），终日，大事也。不终日，小事也。
杀虫豸，断而能属者，濆以灰，则不属矣。
人有思哀也弗忘，取丘下之莠，完掇其叶二七，东北乡如（茹）之乃卧，则止矣。
人妻妾若朋友死，其鬼归之者，以莎芾、牡棘枋（柄），热（爇）以寺（待）之，则不来矣。
人毋（无）故心悲也，以桂长尺有尊（寸）而中折，以望之日始出而食之，已乃脯，则止矣。
故丘鬼恒畏人,畏人所,为刍矢以(弋)之，则不畏人矣。
鬼恒召人曰：“玺（尔）必以某月日死。”是鬼伪为鼠。入人醢、酱、滫、将（酱）中，求而去之，则已矣。
大神，其所不可过也，善害人，以犬矢为完（丸），操以过之，见其神以投之，不害人矣。
鬼恒夜敲人门，以歌若哭，人见之，是凶鬼。鸢（弋）以刍矢，则不来矣。
人若鸟兽及六畜恒行人宫，是上神相，好下乐入，男女未入宫者毄（击）鼓奋铎桑（噪）之，则不来矣。
鬼恒从男女，见它人而去，是神虫伪为人，以良剑刺其颈，则不来矣。
一室人皆毋（无）气以息，不能童（动）作，是状神在其室，屈（掘）沓泉，有赤豕，马尾犬首，享而食之，美气。
一室之人皆夙（缩）筋，是会虫居其室室西臂（壁），取西南隅，去地五尺，以铁椎椯（段）之，必中虫首，屈（掘）而去之。弗去，不出三年，一室皆夙（缩）筋。
鬼恒责人，不可辞，是暴鬼。以牡棘之剑之，则不来矣。
鬼恒为人恶瞢（梦），（觉）而弗占，是图夫，为桑丈（杖）奇（倚）户内，复（覆）鬴户外，不来矣。
鬼恒从人游，不可以辞，取女笔以拓之，则不来矣。
女子不狂痴，歌以生商，是阳鬼乐从之，以北乡囗之辨二七，燔，以灰囗食食之，鬼去。
人毋（无）故而鬼祠（伺）其宫，不可去，是祖囗游，以犬矢投之，不来矣。
鬼恒羸（祼）入人宫，是幼殇死不葬，以灰濆之，则不来矣。
鬼恒逆人，入人宫，是游鬼。以广灌为蛓以燔之，则来矣。
人子未能行而死，恒然，是不辜鬼处之。以庚日日始出时，濆门以灰，卒，有祭，十日收祭，裹以白茅，埋埜，则毋（无）央（殃）矣。
人毋（无）故而忧也，为桃更而敃（）之，以癸日日入投之道。遽曰：“某。”免于忧矣。
人毋（无）故而弩（怒）也，以戊日日中而食黍于道，遽则止矣。
人毋（无）故室皆伤，是粲迓之鬼处之。取白茅及黄土而西（洒）之，周其室，则去矣。
鬼入人宫室，勿（忽）见而亡，亡（无）已，以修（滫）康（糠）寺（待）其来也，沃之，则止矣。
人毋（无）故而髪挢若虫及须眉，昌是恙气处之，乃煮（贲）屦以纸，即止矣。
凡鬼恒执匴以入人室，曰“气（饩）我食”云，是是饿鬼。以屦投之，则止矣。
凡有大票风害人，择（释）以投之，则止矣。
人恒亡赤子，是水亡伤（殇）取之，乃为灰室而牢之，县以则得矣。刋之以，则死矣；亨而食之，不害矣。
凡邦中之立丛，其鬼恒夜呼焉，是遽鬼执人，以自代也。乃解衣弗袵，入而傅（搏）者之，可得也乃。
一室中卧者眯也，不可以居，是囗鬼居之，取桃枱（棓）椯（段）四隅中央，以牡棘刀刊其宫墙，呼之曰：“复疾趣出，今日不出，以牡刀皮而衣。”则毋（无）央（殃）矣。
大祙（魅）恒入人室，不可止，以桃更毄（击）之，则止矣。
鬼恒召人出宫。是遽鬼毋（无）所居。罔呼其召，以白石投之，则止矣。
鬼婴儿恒为人号曰：“鼠（予）我食。”是哀乳之鬼。其骨有在外者，以黄土濆之，则已矣。
一室之中，卧者容席以陷，是地嶭（蠥）居之，注白汤，以黄土窒，不害矣。
人毋（无）故而鬼有鼠（予），是夭鬼，以水沃之，则已矣。
狼恒呼人门口：“启吾。”非鬼也。杀而享食之，有美味。
一室中有鼓音，不见其鼓，是鬼鼓，以人鼓应之，则已矣。
有众虫袭入人室，是野火伪为虫，以人火应之，则已矣。
鬼恒宋（耸）（惕）人，是不辜鬼。以牡棘之剑刺之，则止矣。
鬼恒襄（攘）人之畜，是暴鬼。以刍矢鸢（弋）之，则止矣。
鬼恒从人女，与居，曰：“上帝子下游。”欲去，自浴以犬矢，毄（繋）以苇，则死矣。
鬼恒胃人：“鼠（予）我而女。”不可辞。是上神下取妻，毄（繋）以苇，则死矣。弗御，五来，女子死矣。
天火燔人宫，不可御，以白沙救之，则止矣。
雷攻人，以其木毄（击）之，则已矣。
云气袭人之宫，以人火乡之，则止矣。
人过于丘虚，女鼠抱子逐人，张伞以乡之，则已矣。
人行而鬼当道以立，解髪奋以过，则已矣。
鸟兽恒人之室，燔鬊及六畜毛鬣其止所，则止矣。
人卧而夜屈其头，以若（箬 ）便（鞭）毄（繋）之，则已矣。
鸟兽虫豸甚众，独入一人室，以（箬 ）便（鞭）毄（繋）之，则止矣。
人毋（无）故一室人皆棰延（涎），爰母处其室，大如杵，赤白，其居所水则干，旱则淳，屈（掘）其室中三尺，燔豕矢焉，则止矣。
一室人皆养（痒）体，疠鬼居之。燔生桐其室中，则已矣。
一室井血而星（腥）臭，地虫斲于下，血上漏，以沙垫之，更为井，食之以喷，饮以爽路（霜露），三日乃能人矣。若不三月食之若傅之，而非人也，必枯骨也。旦而聚之，苞以白茅，果（裹）以贲（奔）而远去之，则止矣。
票风入人宫而有取焉，乃投以屦，得其所，取盎之中道；若弗得，乃弃其屦于中，道，则亡恙矣。不出壹岁，家必有恙。

正月，日七夕九。二月，日八夕八。三月，日九夕七。四月，日十夕六。五月，日十一夕五。六月，日十夕六。七月，日九夕七。八月，日八夕八。九月，日七夕九。十月，日六夕十

夕十。十一月，日五夕十一。十二月，日六夕十。

盗者

子，鼠也。盗者兑（鋭）口希须，善弄，手黑色，面有黑子焉，疵在耳，臧于垣内中粪蔡下。多[名]鼠鼷孔午郢。
丑，牛也。盗者大鼻，长颈，大辟臑而偻，疵在目，臧牛厩中草木下。多[名]徐善躆以未。
寅，虎也。盗者壮，希须，面有黑焉。不全于身，从以上辟臑梗，大疵在辟，臧于瓦器间，旦闭夕启西方。多[名]虎豻貙豹申。
卯，兔也。盗者大面，头顡，疵在鼻，臧于草中，旦闭夕启北方。多[名]兔竃陉突垣义酉。
辰，盗者男子，青赤色，为人不毂（谷），要有疵，臧东南反（坂）下。车人，亲也，勿言已。多[名]不图射亥戌。
巳，虫也。盗者长而黑，蛇目，黄色，疵在足，臧于瓦器下。名西茝亥旦
午，鹿也。盗者长颈，小胻，其身不全，长耳而操蔡，疵在肩，臧于草木下，必依阪险，启夕闭东方。名彻达禄得获错。
未，马也。盗者长须耳，为人我我然好歌无（舞），疵在肩，臧于刍稿中，阪险，必得。名建章丑吉。
申，环也。盗者圆面，其为人也鞞鞞然，夙得莫不得。名责环貉豺干都寅。
酉，水也。盗者乱而黄色，疵在面，臧于圆中草下，旦启夕闭，夙得莫不得。名多酉起婴。
戌，老羊也。盗者赤色，其为人也刚履，疵在颊。臧于粪蔡中土中。夙得莫不得。名马童龏用辰戌。
亥，豕也。盗者大鼻而票行，马脊，其面不全。疵在要，臧于圂中垣下，夙得莫不得。名豚孤夏毂囗亥。

