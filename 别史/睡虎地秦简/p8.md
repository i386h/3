<!-- { "loadSidebar": true } -->
处如资（斋），言如盟，出则敬，毋施当，昭如有光。施而喜之，敬而起之，惠以聚之，宽以治之，有严不治。与民有期，安驺而步，毋使民惧。疾而毋諰，简而毋鄙。当务而治，不有可茝。劳有成既，事有几时。治国则敬自赖之，施而息之，犊而牧之；听其有矢，从而贼（则）之；因而征之，将而兴之，虽有高山，鼓而乘之。民之既教，上亦毋骄，孰道毋治，发正乱昭。安而行之，使民望之。道（易）车利，精而勿致，兴之必疾，夜以椄（接）日。观民之诈，罔服必固。地修城固，民心乃宁。百事既成，民心既宁，既毋后忧，从政之经。不时怒，民将姚去。
长不行，死毋（无）名；言不施，贫毋（无）告也。贵不敬，失之毋囗，君子敬如始。戒之戒之，言不可追；思之思之，某（谋）不可遗；慎之慎之，货不可归。
凡治事，敢为固，谒私图，画局陈畀以为藉。肖人聂心，不敢徒语恐见恶。
凡戾人，表以身，民将望表以戾真。表若不正，民心将移乃难亲。
操邦柄，慎度量，来者有稽莫敢忘。贤鄙溉辥，禄立（位）有续孰敯上？
邦之急，在軆（体）级，摄民之欲政乃立。上毋间阹，下虽善欲独可（何）急？
审民能，以赁（任）吏，非以官禄夬助治。不赁（任）其人，及官之敯岂可悔？
申之义，以毄畸，欲令之具下勿议。彼邦之（倾），下恒行巧而威故移。
将发令，索其政，毋发可异史（使）烦请。令数（究）环，百姓摇贰乃难请。
听有方，辩短长，囷造之士久不阳。

魏户律

廿五年闰再十二月丙午朔辛亥，告相邦；民或弃邑居野，入人孤寡，徼人妇女，非邦之故也。自今以来，叚（假）门逆吕（旅），赘壻后父，勿令为户，勿鼠（予）田宇。三枼（世）之后，欲士（仕）士（仕）之，乃（仍）署其籍曰：故某虑赘壻某叟之乃（仍）孙。

魏奔命律

    廿五年闰再十二月丙午朔辛亥，告将军：叚（假）门逆旅，赘壻后父，或率民不作，不治室屋，寡人弗欲，且杀之，不忍其宗族昆弟。今遣从军，将军勿恤视。享（烹）牛食士，赐之参饭而勿鼠（予）殽。攻城用其不足，将军以堙豪（壕）。

口，关也；舌，几也。一堵（曙）失言，四马弗能追也。口，关；舌者符玺也。玺而不发，身亦毋薛（辥）。人各食其耆（嗜），不以贫（分）人；各乐其所乐，而以贫（分）人。

日书甲种

[一一六]

除：
十一月斗，十二月须，正月营，二月奎，三月胃，四月毕，五月秉，六月柳，七月张，八月角，九月氐，十月心。

濡：子、丑、寅、卯、辰、巳、午、未、申、酉、戌、亥
赢：丑、寅、卯、辰、巳、午、未、申、酉、戌、亥、子
建：寅、卯、辰、巳、午、未、申、酉、戌、亥、子、丑
陷：卯、辰、巳、午、未、申、酉、戌、亥、子、丑、寅
柀：辰、巳、午、未、申、酉、戌、亥、子、丑、寅、卯
平：巳、午、未、申、酉、戌、亥、子、丑、寅、卯、辰
宁：午、未、申、酉、戌、亥、子、丑、寅、卯、辰、巳
空：未、申、酉、戌、亥、子、丑、寅、卯、辰、巳、午
坐：申、酉、戌、亥、子、丑、寅、卯、辰、巳、午、未
盖：酉、戌、亥、子、丑、寅、卯、辰、巳、午、未、申
成：戌、亥、子、丑、寅、卯、辰、巳、午、未、申、酉
甬：亥、子、丑、寅、卯、辰、巳、午、未、申、酉、戌

凡不可用者：秋三月辰，冬三月未，春三月戌，夏三月亥。
结日：作事，不成以祭，閵；生子毋（无）弟，有弟必死；以寄人，寄人必夺主室。
阳日：百事顺成，邦郡得年，小夫四成，以蔡（祭），上下羣神乡（享）之，乃盈志。
交日：利以实事，凿井，吉；以祭门、行、行水，吉。
害日：利以除凶疠，兑（说）不羊（祥），祭门、行，吉；以祭，最（聚）众必乱者。
阴日：利以家室，祭祀、家（嫁）子、取妇、入材、大吉；以见君上，数达，毋（无）咎。
达日：利以行师、出正（征）、见人，以祭，上下皆吉；生子，男吉；女必出于邦。
外阳日：利以建野外，可以田猎，以亡，不得，囗门。
外害日：不可以行作，之四方野外，必偶寇盗，见兵。
外阴日：利以祭祀，作事、入材（财），皆吉；不可以之野外。
囗囗囗囗囗囗可名曰击日，以生子，窭孤，囗人，不得；利以兑（说）明组（盟诅），百不羊（祥）。
夬光日：利以登高、饮食、猎四方野外，居有室，行有得；以生子，男女必美。
秀日：利以起大事，大祭，吉；冠、制车、折衣常、服带，吉；生子，吉；弟凶。

秦除

正月建寅，除卯，盈辰，平巳，定午，挚（执）未，柀（破）申，危酉，成戌，收亥，开子，闭丑。
二月建卯，除辰，盈巳，平午，定未，挚（执）申，柀（破）酉，危戌，成亥，收子，开丑，闭寅。
三月建辰，除巳，盈午，平未，定申，挚（执）酉，柀（破）戌，危亥，成子，收丑，开寅，闭卯。
四月建巳，除午，盈未，平申，定酉，挚（执）戌，柀（破）亥，危子，成丑，收寅，开卯，闭辰。
五月建午，除未，盈申，平酉，定戌，挚（执）亥，柀（破）子，危丑，成寅，收卯，开辰，闭巳。
六月建未，除申，盈酉，平戌，定亥，挚（执）子，柀（破）丑，危寅，成卯，收辰，开巳，闭午。
七月建申，除酉，盈戌，平亥，定子，挚（执）丑，柀（破）寅，危卯，成辰，收巳，开午，闭未。
八月建酉，除戌，盈亥，平子，定丑，挚（执）寅，柀（破）卯，危辰，成巳，收午，开未，闭申。
九月建戌，除亥，盈子，平丑，定寅，挚（执）卯，柀（破）辰，危巳，成午，收未，开申，闭酉。
十月建亥，除子，盈丑，平寅，定卯，挚（执）辰，柀（破）巳，危午，成未，收申，开酉，闭戌。
十一月建子，除丑，盈寅，平卯，定辰，挚（执）巳，柀（破）午，危未，成申，收酉，开戌，闭亥。
十二月建丑，除寅，盈卯，平辰，定巳，挚（执）午，柀（破）未，危申，成酉，收戌，开亥，闭子。
建日：良日也。可以为啬夫，可以祠，利枣（早）不利莫，可以入人，始寇[冠]、乘车。有为也，吉。
除日：臣妾亡，不得；有病，不死；利市责（积）、彻囗囗囗除地、饮乐。攻盗，不可以执。
盈日：可以筑闲牢，可以产，可以筑宫室、为啬夫。有疾，难起。
平日：可以取妻，入人，起事。
定日：可以臧（藏），为官府室祠。
挚（执）日：不可以行，以亡，必挚（执）而入公而止。
柀（破）日：毋可以有为也。
危日：可以责挚（执）攻击。
成日：可以谋事、起囗、兴大事。
收日：可以入人民、马牛、禾粟，入室取妻及它物。
开日：亡者，不得。请谒，得。言盗，得。
闭日：可以劈决池，入臣徒、马牛它生（牲）。

禾良日：己亥，癸亥，五酉，五丑。
禾忌日：稷龙寅，秫丑，稻亥，麦子，菽、荅卯，麻辰，葵癸亥，各常囗忌，不可种之及初获出入之。辛卯不可以初获禾。
囷良日：甲午、乙未、乙巳，为囷大吉

稷辰

正月二月：子秀，丑戌正阳，寅酉危阳，卯敫，辰申，巳未阴，午彻，亥结。
三月四月：寅秀，卯子正阳，辰亥危阳，乙敫，午戌，未酉阴，申彻，丑结。
五月六月：辰秀，巳寅正阳，午丑危阳，未敫，申子，酉亥阴，戌彻，卯结。
七月八月：午秀，未辰正阳，申卯危阳，酉敫，戌寅，亥丑阴，子彻，巳结。
九月十月：申秀，酉午正阳，戌巳危阳，亥敫，子辰，丑卯阴，寅彻，未结。
十一月十二月：戌秀，亥申正阳，子未危阳，丑敫，寅午，卯乙阴，辰彻，酉结。

秀：是胃重光，利野战，必得王侯。以生子，既美且长，有贤等。利见人及畜畜生。可取妇、家（嫁）女、衣常。利祠、饮食、歌乐，临宫立正（政）相宜也。利徙官。免，复事，击，亟出。虽雨齐（霁），不可复（覆）室盖屋。正月以朔，旱，岁有兵。
正阳：是胃滋昌，小事果成，大事又庆，它毋（无）小大尽吉。利为啬夫，是胃三昌。时以战，命胃三胜。以祠，吉。有为也，美恶自成。生子，吉。可葬狸（埋），雨齐（霁）。亡者，不得。正月以朔，岁善，毋（无）兵。
危阳：是胃不成行。以为啬夫，必三徙官。徙官自如。其后乃昌。免，复事。亡人，自归。又疾，不死。死者，又毁。利解事。不可杀。不可取妇、家（嫁）女，不可见人。生子，子死。以雨，半日。正月以朔，多雨，岁半入，毋兵。
敫：是胃又小逆，毋（无）大央（殃）。可以穿井、行水、盖屋、饮乐、外除。亡者，不得。不可取妇、家（嫁）女，出入货及生（牲）。不可临官、饮食、乐、祠祀。以生子，子不产。取妇、家（嫁）女，两寡相当。正月以朔，多雨，岁善而柀（疲）不产，有兵。
：是胃其羣不拜，以辞不合（答），私公必闭，有为不成。亡者，得。利弋猎、报雠、攻军、韦（围）城、始杀。可取、不可鼠（予）。不可饮食哥（歌）乐。利以祠外、以生子，吉。击（繋），亟出。虽雨，见日。正月以朔，旱，又岁，又小兵，毋（无）大兵。
阴：是胃乍阴乍阳，先辱而后又庆。利居室、入货及生（牲）。可取妇、家（嫁）女、葬狸（埋）。以祠祀、饮食、哥（歌）乐，吉。为啬夫，久。以击（繋），不免。生子，男女为盗。不可以入寄者。正月以朔，多雨，岁中，毋（无）兵，多盗。旦雨夕齐（霁），夕雨不齐（霁）。
彻：是胃六甲相逆，利以战伐，不可以见人、取妇、家（嫁）女，出入货及生（牲）。不可祠祀、哥（歌）乐。以生子，子死。亡者，得，不得必死。击（繋），久不已。不可又为也。囗囗囗囗可葬狸（埋）。雨，日囗。正月以朔，多雨，岁善，毋（无）兵。
结：是胃利以出货，不可以入。可以取妇、家（嫁）女。以免，弗复。击（繋），久不已。不可又为也，而可以葬狸（埋）。雨，日也。正月以朔，岁中，又兵又雨。

衣
衣，丁丑媚人，丁亥灵，丁巳安于身，癸酉多衣。毋以楚九月己未台（始）被新衣，衣手囗必死。
弦望及五辰不可以兴乐囗，五丑不可以巫，啻（帝）以杀巫咸。
鼠襄户，见之，入月一日二日吉，三日不吉，四日五日吉，六日不吉，七日八日吉，九日恐。廿二日廿三日吉，廿四日恐，廿五日廿六日吉，廿七日恐，廿八日廿九日吉。
葬日，子卯巳酉戌，是胃男日。午未申丑亥辰，是胃女日。女日死，女日葬。必复之男子亦然。凡丁丑不可以葬，葬必参。

玄戈

