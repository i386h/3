<!-- { "loadSidebar": true } -->
实官户扇不致，禾稼能出，廷行事赀一甲。
空仓中有荐，荐下有稼一石以上，廷行事赀一甲，令史监者一盾。
仓鼠穴几可（何）而当论及谇？廷行事鼠穴三以上赀一盾，二以下谇 ，鼷穴三当一鼠穴。
有禀叔（菽）、麦，当出未出，即出禾以当叔（菽）、麦，叔（菽）、麦贾贱禾贵，其论可（何）（也）？当赀一甲。会赦未论，有（又）亡，嫠期已尽六月而得，当耐。
吏有故当止食，弗止，尽禀出之，论可（何）（也）？当坐所赢出为盗。
吏从事于官府，当坐伍人不当？不当。
大夫寡，当伍及人不当？不当。
部佐匿者（诸）民田，者（诸）民弗智（知），当论不当？部佐为匿田，且可（何）为？已租者（诸）民，弗言，为匿田；未租，不论为匿田。
甲小未盈六尺，有马一匹自牧之，今马为人败，食人稼一石，问当论不当？不当论及赏（偿）稼。
“舍公官（馆），旞火燔其舍，虽有公器，勿责。”今舍公官（馆），旞火燔其叚（假）乘车马，当负不当出？当出之。
旞火延燔里门，当赀一盾；其邑邦门，赀一甲。
“擅兴奇祠，赀二甲。”可（何）如为“奇”？王室所当祠固有矣，擅有鬼立（位）（也），为“奇”，它不为。
“毋敢履锦履。”“履锦履”之状可（何）如？律所谓者，以丝杂织履，履有文，乃为“锦履”，以锦缦履不为，然而行事比焉。
“不会，治（笞）；未盈卒岁得，以将阳有（又）行治（笞）。”今士五（伍）甲不会，治（笞）五十；未卒岁而得，治（笞）当驾（加）不当？当。
可（何）谓“逋事”及“乏（徭）”？律所谓者，当（徭），吏、典已令之，即亡弗会，为“逋事”；已阅及敦（屯）车食若行到（徭）所乃亡，皆为“乏（徭）”。
可（何）谓“匿户”及“敖童弗傅”？匿户弗（徭）、使，弗令出户赋之谓（也）。
女子甲为人妻，去亡，得及自出，小未盈六尺，当论不当？已官，当论；未官，不当论。
女子甲去夫亡，男子乙亦阑亡，相夫妻，甲弗告请（情），居二岁，生子，乃告请（情），乙即弗弃，而得，论可（何）（也）？当黥城旦舂。
甲取人亡妻以为妻，不智（知）亡，有子焉，今得，问安置其子？当畀。或入公，入公异是。
“夫有罪，妻先告，不收。”妻媵臣妾、衣器当收不当？不当收。
妻有罪以收，妻媵臣妾、衣器当收，且畀夫？畀夫。
同母异父相与奸，可（何）论，弃市。
甲、乙交与女子丙奸，甲、乙以其故相刺伤，丙弗智（知），丙论可（何）（也）？毋论。
女子为隶臣妻，有子焉，今隶臣死，女子北其子，以为非隶臣子（也），问女子论可（何）（也）？或黥颜頯为隶妾，或曰完，完之当（也）。
以其乘车载女子，可（何）论？赀二甲。以乘马驾私车而乘之，毋论。
“臣邦人不安其主长而欲去夏者，勿许。”可（何）谓“夏”？欲去秦属是谓“夏”。
“真臣邦君公有罪，致耐罪以上，令赎。”可（何）谓“真”？臣邦父产子及产它邦而是谓“真”。可（何）谓“夏子”？臣邦父、秦母谓（也）。
“者（诸）侯客来者，以火炎其衡厄（轭）。”炎之可（何）？当者（诸）侯不治骚马，虫皆而衡厄（轭）鞅（韅）辕（靷），是以炎之。可（何）谓“亡券而害”？亡校券右为害。
“使者（诸）侯、外臣邦，其邦徒及伪吏不来，弗坐。”可（何）谓“邦徒”、“伪使”？徒、吏与偕使而弗为私舍人，是谓“郁徒”。
邦亡来通钱过万，已复，后来盗而得，可（何）以论之？以通钱。
智（知）人通钱而为臧（藏），其主已取钱，人后告臧（藏）者，臧（藏）者论不论？不论论。
甲诬乙通一钱黥城旦罪，问甲同居、典、老当论不当？不当。
“客未布吏而与贾，赀一甲。”可（何）谓“布吏”？诣符传于吏是谓“布吏”。
内公录母（无）爵者当赎刑，得比公士赎耐不得？得比焉。
越里中之与它里界者，垣为“完（院）”不为？巷相直为“院”；宇相直不为“院”。
可（何）谓“宫均人”？宫中主循者（也）。
可（何）谓“宫更人”？宫隶有刑，是谓“宫更人”。
可（何）谓“宫狡士”、“外狡士”？皆主王犬者（也）。
可（何）谓“甸人”？“甸人”守孝公、献公冢者（也）。
可（何）谓“宦者显大夫”？宦及智（知）于王，及六百石吏以上，皆为“显大夫”。
可（何）谓“爨人”？古主爨灶（也）。
可（何）谓“集人”？古主取薪者（也）。
可（何）谓“耐卜隶”、“耐史隶”？卜、史当耐者皆耐以为卜、史隶。后更其律如它。
可（何）谓“人貉”？谓“人貉”者，其子入养主之谓也。不入养主，当收；虽不养主而入量（粮）者，不收，畀其主。
可（何）谓“署人”、“更人”？藉牢有六署，囚道一署旞者命曰“署人”，其它皆为“更人”；或曰守囚即“更人”（也），原者“署人”（也）。
可（何）谓“窦署”？“窦署”即去（也），且非是？是，其论可（何）（也）？即去署（也）。
可（何）谓“率敖”？“率敖”当里典谓（也）。
可（何）谓“逵卒”？有大（徭）而曹鬬相趣，谓谓“逵卒”。
可（何）谓“旅人”？寄及客，是谓“旅人”。
可（何）谓“室人”？可（何）谓“同居”？“同居”，独户母之谓（也）。“室人”者，一室尽当坐罪人之谓（也）。
可（何）谓“琼”？“琼”者，玉检（也）。节（即）亡玉若贸易之，视检智（知）小大以论及赍负之。
可（何）谓“玉”？“玉”，者（诸）候（侯）客节（即）来使入秦，当以玉问王之谓（也）。
可（何）谓“匧（箧）面”？ “匧（箧）面”者，藉秦人使，它邦耐吏、行旞与偕者，命客吏曰“匧”，行旞曰“面”。
可（何）谓“臧（赃）人”？“臧（赃）人”者，甲把其衣钱匿臧（赃）乙室，即告亡，欲令乙为盗之，而实弗盗之谓（也）。
“贷人赢律及介（丐）人。”可（何）谓“介（丐）人”？不当贷，贷之，是谓“介（丐）人。
“气（饩）人赢律及介（丐）人。”可（何）谓“介（丐）人”？不当气（饩）而误气（饩）之，是谓“介（丐）人”。
可（何）如为“大痍”？“大痍”者，支（肢）或未断，及将长令二人扶出之，为大痍。
可（何）如为“大误”？人户、马牛及者（诸）货材（财）直过六百六十钱为“大误”，其它为小。
可（何）谓“羊（躯）”？“羊（躯）”，草实可食（也）。

    封诊式

治狱

治狱，能以忆从迹其言，毋治（笞）谅（掠）而得人请（情）为上；治（笞）谅（掠）为下，有恐为败。

讯狱

凡讯狱，必先尽听其言而书之，各展其辞，虽智（知）其訑，勿庸辄诘。其辞已尽书而毋（无）解，乃以诘者诘之。诘之有（又）尽听书其解辞，有（又）视其它毋（无）解者以复诘之。诘之极而数訑，更言不服，其律当治（笞）谅（掠）者，乃治（笞）谅（掠）。治（笞）谅（掠）之必书曰：爰书：以某数更言，毋（无）解辞，治（笞）讯某。

有鞫

敢告某县主：男子某有鞫，辞曰：“士五（伍），居某里。”可定名事里，所坐论云可（何），可（何）罪赦，或覆问毋（无）有，遣识者以律封守，当腾，腾皆为报，敢告主。

封守

乡某爰书：以某县丞某书，封有鞫者某里士五（伍）甲家室、妻、子、臣妾、衣器、畜产。甲室、人：一宇之内，各有户、内室皆瓦盖，大木具，门桑十木。妻曰某，亡，不会封。子大女子某，未有夫。子小男子某，高六尺五寸。臣某，妾小妇子某。牡犬一。几讯典某某、甲伍公士某某：“甲党（倘）有它当封封守而某等脱弗占书，且有罪。”某等皆言曰：“甲封具此，毋（无）它当封者。”即以甲封付某等，与里人更守之，侍（待）令。

覆

敢告某县主：男子某辞曰：“士五（伍），居某县某里，去亡。”可定名事里，所坐论云可（何），可（何）罪赦，或覆问毋（无）有，几籍亡，亡及逋事各几可（何）日，遣识者当腾，腾皆为报，敢告主。

盗自告

囗囗囗爰书：某里公士甲自告曰：“以五月晦与同里士五（伍）丙盗某里士五（伍）丁千钱，毋（无）它坐，来自告，告丙。”即令令史某往执丙。

囗捕

爰书：男子甲缚诣男子丙，辞曰：“甲故士五（伍），居某里，乃四月中盗牛，去亡以命。丙坐赋人囗命。自昼甲见丙阴市庸中，而捕以来自出。甲毋（无）它坐。”

囗囗

爰书：某里士五（伍）甲、乙缚诣男子丙、丁及新钱百一十钱，容（镕）二合，告曰：“丙盗铸此钱，丁佐铸。甲、乙捕（索）其室而得此钱，容（镕），来诣之。”

盗马

爰书：市南街亭求盗才（在）某里曰：甲缚诣男子丙，及马一匹，骓牝右剽；缇覆（复）衣，帛里养缘领袖，及履，告曰：“丙盗此马、衣，今日见亭旁，而捕来诣。”

争牛

爰书：某里公士甲、士五（伍）乙诣牛一，黑牝曼（縻）有角，告曰：“此甲、乙牛（也），而亡，各识，共诣来争之。”即令令史某齿牛，牛六岁矣。

群盗

爰书：某亭校长甲、求盗才（在）某里曰乙、丙缚诣男子丁，斩首一，珍弩二、矢廿，告曰：“丁与此首人强攻群盗人，自昼甲将乙等徼循到某山，见丁与此首人而捕之。此弩矢丁及首人弩矢（也）。首人以此弩矢囗囗囗囗囗囗乙，而以剑伐其首，山俭（险）不能出自山中。”讯丁，辞曰：“士五（伍），居某里。此首某里士五（伍）己、庚、辛，强攻群盗某里公士某室，盗钱万，去亡。己等已前得，丁与戊去亡，流行毋（无）所主舍。自昼居某山，甲等而捕丁戊，戊射乙，而伐杀收首。皆毋（无）它坐罪。”诊首毋诊身可（也）。

夺首

军戏某爰书：某里士五（伍）甲缚诣男子丙，及斩首一，男子丁与偕。甲告曰：“甲，尉某私吏，与战刑（邢）丘城。今日见丙戏旞，直以剑伐痍丁，夺此首，而捕来诣。“诊首，已诊丁，亦诊其痍状。

囗囗

囗囗某爰书：某里士五（伍）甲、公士郑才（在）某里曰丙共诣斩首一，各告曰：“甲、丙战刑（邢）丘城，此甲、丙得首（也），甲、丙相与争，来诣之。”诊首囗髪，其右角痏一所，袤五寸，深到骨，类剑迹；其头所不齐然。以书首曰：“有失伍及（迟）不来者，遣来识戏次。”

告臣

