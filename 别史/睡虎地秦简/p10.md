<!-- { "loadSidebar": true } -->
正月、五月、九月之丑，二月、六月、十月之戌，三月、七月、十一月之未，四月、八月、十二月之辰，勿以作事。大祠，以大生（牲）大凶，以小生（牲）小凶，以腊古吉。
毋以子卜筮，害于上皇。
毋以丑徐（除）门户，害以骄母。
毋以寅祭祀凿井，以细囗。
毋以卯浴沐，是谓血明，不可囗井池。
毋以辰葬，必有重丧。
毋以巳寿（祷），反受其英（殃）。
毋以午出入臣妾、马牛，是胃并亡。
毋以未斩大木，必有大英（殃）。
毋以申出入臣妾、马牛、货材，是胃囗囗囗。
毋以酉台（始）冠、带剑、恐御矢兵，可以渍米为酒，酒美。


直室  门

寡门，兴，兴毋（无）定处，凶。
仓门，富，井居西南，囷居北乡廥，廥毋绝县肉。
南门，将军门，贱人弗敢居。
辟门，成之即之盖，廿岁必富，大吉，廿岁更。
大伍门，命曰吉恙（祥）门，十二岁更。
则光门，其主昌，柁衣常，十六岁弗更，乃狂。
屈门，其主昌富，女子为巫，四岁更。
失行门，大凶。
云门，其主必富三渫（世），八岁更，利毋爵者。
不周门，其主富，八岁更。
食过门，大凶，五岁弗更，其主。
曲门，前富后贫，五岁更凶。
北门，利为邦门，贱有弗敢居。
（顾）门，成之，三岁中日入一布，三岁中弗更，日出一布。
起门，八岁昌，十六岁弗更，乃去。
刑门，其主必富，十二岁更，弗而耐乃刑。
获门，其主必富，八岁更，左井右囷，囷北乡廥。
东门，是胃邦君门，贱人弗敢居，居之凶。
货门，所利贾市，入货吉。十一岁更。
高门，宜豕。五岁弗更，其主且为巫。
大吉门，宜钱金而入易虚，其主为巫，十二岁更。

未不可以澍（树）木，木长，澍（树）者死。戌不可以为床，以（肂）死人。庚辰、壬辰、癸未，不可燔粪。

有以者大凶必有死者
徙门数富数虚必并人家五岁更
大门利为邦门贱人弗敢居

行

凡且有大行，远行若饮食、歌乐、聚畜生及夫妻同衣，毋以正月上旬午，二月上旬亥，三月上旬申，四月上旬丑，五月上旬戌，六月上旬卯，七月上旬子，八月上旬巳，九月上旬寅，十月上旬未，十一月上旬辰，十二月上旬酉。凡是日赤啻（帝）恒以开临下民而降其英（殃），不可为百事，皆毋（无）所利，节（即）有为也，其央（殃）不出岁中，小大必至。有为而禺雨，命曰央（殃）蚤至，不出三月，必有死亡志至。
凡是有为也，必先计月中闲日，句（苟）毋直赤啻（帝）临日，它日虽有不吉之名，毋（无）所大害。
凡民将行，出其门，毋（无）敢（顾），毋止。直述（术）吉。从道右吉，从左吝。少（顾），是胃少楮，吝；大（顾），是胃大楮，凶。

归行

凡春三月己丑，不可东；夏三月戊辰，不可南；秋三月己未，不可西；冬三月戊戌，不可北。百中大凶，二百里外必死，岁忌。
毋以辛壬东南行，日之门也。毋以癸甲西南行，月之门也。毋以乙丙西北行，星之门也。毋以丁庚东北行，辰之门也。
凡四门之日，行之敫也，以行不吉。
入正七日，入二月四日，入三月廿一日，入四月八日，入五月十九日，入六月廿四日，入七月九日，入八月九日，入九月廿七日，入十月十日，入十一月廿日，入十二月卅日，凡此日以归，死；行，亡。

到室

正月丑，二月戌，三月未，四月辰，五月丑，六月戌，七月未，八月辰，十月戌、丑，十一月未，十二月辰。凡此日不可以行，不吉。
己酉从远行入，有三喜。
禹须臾：戊己丙丁庚辛旦行，有二喜。甲乙壬癸丙丁日中行，有五喜。庚辛戊己壬癸餔时行，有七喜。壬癸辛甲乙夕行，有九喜。
子，旦北吉，日中南得。
丑，旦北吉。东必得。
寅，西得，东凶，北毋行。
卯，南吉，西得，北凶。东见疾不死，吉。
辰，北吉，南得，东西凶，毋行。
巳，南吉，西得，北凶，东见疾死。
午，北吉，东得，南凶，西不反。
未，东吉，北得，西凶，南毋行。
申，西南吉。北凶。
酉，西南吉，东凶。
戌，东南、西吉，南凶。
毋以亥行。
四月甲陷。五月乙陷。七月丙陷。八月丁陷。九月己陷。十月庚陷。十一月辛陷。十二己陷。正月壬陷。二月癸陷。三月戊陷。六月戊陷。夏三月丑徼。春三月戊敫。秋三月辰敫。冬三月未敫。凡陷日，可以取妇、家（嫁）女，不可行，百事凶。凡敫日，利以渔猎、请谒、责人、挚（瓡）盗贼，不可祠祀，杀生（牲）。

生子

甲戌生子，饮食急。
乙亥生子，彀而富。
丙子生子，不吉。
丁丑生子，好言语，或生（眚）于目。
戊寅生子，去父母南。
己卯生子，去其邦。
庚辰生子，好女子。
辛巳生子，吉而富。
壬午生子，彀而武。
癸未生子，长大，善得。
甲申生子，巧有身事。
乙酉生子，彀，好乐。
丙戌生子，有事。
丁亥生子，攻巧，孝。
戊子生子，去其邦北。
己丑生子，贫而疾。
庚寅生子，女为贾，男好衣佩而贵。
辛卯生子，吉及彀。
壬辰生子，武而好衣剑。
癸巳生子，彀。
甲午生子，武有力，少孤。
乙未生子，有疾，少孤，后富。
丙申生子，好家室。
丁酉生子，耆酉。
戊戌生子，好田野邑屋。
己亥生子，彀。
庚子生子，少孤，污。
辛丑生子，有心冬（终）。
壬寅生子，不女为医，女子为也。
癸卯生子，不吉。
甲辰生子，彀，且武而利弟。
乙巳生子，吉。
丙午生子，耆酉而疾，后富。
丁未生子，不吉，毋（无）母，必赏（尝）繋囚。
戊申生子，宠，事君。
己酉生子，彀，有商。
庚戌生子，武而贫。
辛亥生子，不吉。
壬子生子，勇。
癸丑生子，好水，少疾，必为吏。
甲寅生子，必为吏。
乙卯生子，要不者翥。
丙辰生子，有疵于体而勇。
丁巳生子，彀而美，有氐（秩）。
戊午生子，耆酉及田猎。
己未生子，吉。
庚申生子，良。
辛酉生子，不吉。
壬戌生子，好家室。
癸亥生子，毋（无）冬（终）。
甲子生子，少孤，衣污。
乙丑生子，武以攻巧。
丙寅生子，武以圣。
丁卯生子，不正，乃有疵前。
戊辰生子，有宠。
己巳生子，鬼，必为人臣妾。
庚午生子，贫，有力，毋（无）冬（终）。
辛未生子，肉食。
壬申生子，闻。
癸酉生子，先（无）冬（终）。


人字

未  申              巳  午
秋午  酉   戌  春辰 未  申
巳  亥  卯    酉
冬辰  丑  子  夏寅  亥  戌
卯  寅              丑  子

人字，其日在首，富难胜也。夹颈者贵。在奎者富。在掖者爱。在手者巧盗。在足下者贱。在外者奔亡。
女子以巳字，不复字。
戊子以有求也，必得之。虽求（告）啻（帝），必得。
丙寅以求人，得之。

取妻

取妻龙日，丁巳、癸丑、辛酉、辛亥、乙酉，及春之未戌，秋丑辰，冬戌亥。丁丑、己丑取妻，不吉。戊申、己酉，牵牛以取织女，不果，三弃。

作女子

月生一日、十一日、廿一日，女果（娲）以死，以作女子事，必死。毋以戌亥家（嫁）子、取妇，是谓相（孀）。

吏

子：朝见，有告，听。晏见，有告，不听。昼见，有美言。日虒（斜）见，令复见之。夕见，有美言。
丑：朝见，有奴（怒）。晏见，有美言。昼见，禺奴（怒）。日虒（斜）见，有告，听。夕见，有恶言。
寅：朝见，有奴（怒）。晏见，说。昼见，不得复。日虒（斜）见，不言，得。夕见，有告，听。
卯：朝见，喜，请命，许。晏见，说。昼见，有告，听。日虒（斜）见，请命，许。夕见，有奴（怒）。
辰：朝见，有告，听。晏见，请命，许。昼见，请命，许。日虒（斜）见，有告，不听。夕见，请命，许。
巳：朝见，不说。晏见，有告，听。昼见，有告，不听。日虒（斜）见，有告，禺奴（怒）。夕见，有后言。
午：朝见，不诒。晏见，百事不成。昼见，有告，听。日虒（斜）见，造，许。夕见，说。
申：朝见，禺奴（怒）。晏见，得语。昼见，不说。日虒（斜）见，有后言。夕见，请命，许。
戌：朝见，有告，听。晏见，造，计许。昼见，得语。日虒（斜）见，请命，许。夕见，有恶言。
亥：朝见，有后言。晏见，不诒。昼见，令复见之。日虒（斜）见，有恶言。夕见，令复见之。

入官良日：
丁丑入官，吉，必七徙。寅入官，吉。戌入官，吉。亥入官，吉。申入官，不计去。酉入官，有罪。卯入官，凶。未午辰入官，必辱去。己丑，以见王公，必有拜也。

[取妻]

春三月季庚，辛夏三月季壬癸，秋三月季甲乙，冬三月季丙丁，此大败日，取妻，不终；盖屋，燔；行，傅（痡）毋可有为，日冲。
癸丑、戊午、己未，禹以取涂山之女日也，不弃，必以子死。
戊申、己酉、牵牛以取织女而不果。不出三岁。弃若亡。
壬辰、癸巳，囊（攘）妇以出，夫先死，不出二岁。
庚辰、辛巳，敝毛之士以取妻，不死，弃。
凡取妻、出女之日，冬三月奎、娄，吉；以奎，夫爱妻；以娄，妻爱夫。
壬申、癸酉，天以震高山，以取妻，不居，不吉。
甲子午、庚辰、丁巳，不可取妻、家（嫁）子。
甲寅之旬，不可取妻，毋（无）子，虽有，毋（无）男。
戌与亥，是胃分离日，不可取妻。取妻，不终，死若弃。
子、寅、卯、巳、酉、戌为牡日。丑、辰、申、午、未、亥为牝日。牝日以葬，必复之。十二月、正月、八月为牡月。三月、四月、九月、十月为牝月。牝月牡月取妻，吉。
直参以出女，室必尽。
直营室以出女，父母必从居。
直牵牛、须女出女，父母有咎。
中春轸、角，中夏参、东井，中秋奎、东辟，中冬竹（箕）、斗，以取妻，弃。
凡参、翼、轸以出女，丁巳以出女，皆弃之。
以己丑、酉、巳不可家（嫁）女、取妻，交徙人可也。
月生五日曰杵，九日曰举，十二日曰见莫取，十四日訽，十五日曰臣代主。代主及訽，不可取妻。

梦

人有恶瞢（梦），（觉），乃绎（释）髪西北面坐，祷之曰：“皋！敢告玺（尔）。某有恶瞢（梦），走归之所，强饮强食，赐某大幅（富），非钱乃布，非茧乃帑。”则止矣。

宇：

