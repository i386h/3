<!-- { "loadSidebar": true } -->
爰书：某里士五（伍）甲缚诣男子丙，告曰：“丙，甲臣，桥（骄）悍，不田作，不听甲令。谒买（卖）公，斩以为城旦，受贾钱。”讯丙，辞曰：“甲臣，诚悍，不听甲。甲未赏（尝）身免丙。丙毋（无）病（也），毋（无）它坐罪。”令令史某诊丙，不病。令少内某、佐某以市正贾贾丙丞某前，丙中人，贾（价）若干钱。丞某告某乡主：男子丙有鞫，辞曰：“某里士五（伍）甲臣。”其定名事里，所坐论云可（何），可（何）罪赦，或覆问毋（无）有，甲赏（尝）身免丙复臣之不（也）？以律封守之，到以书言。

黥妾

爰书：某里公士甲缚诣大女子丙，告曰：“某里五大夫乙家吏。丙，乙妾（也）。乙使甲曰：丙悍，谒黥劓丙。”讯丙，辞曰：“乙妾（也），毋（无）它坐。”丞某告某乡主：某里五大夫乙家吏甲诣乙妾丙，曰：“乙令甲谒黥劓丙。”其问如言不然？定名事里，所坐论云可（何），或覆问毋（无）有，以书言。

（迁）子

爰书：某里士五（伍）甲告曰：“谒鋈亲子同里士五（伍）丙足，（迁）蜀边县，令终身毋得去（迁）所，敢告。”告法（废）丘主：士五（伍）咸阳才（在）某里曰丙，坐父甲谒鋈其足，（迁）蜀边县，令终身毋得去（迁）所论之，（迁）丙如甲告，以律包。今鋈丙足，令吏徒将传及恒书一封诣令史，可受代吏徒，以县次传诣成都，成都上恒书太守处，以律食。法（废）丘已传，为报，敢告主。

告子

爰书：某里士五（伍）甲告曰：“甲亲子同里士五（伍）丙不孝，谒杀，敢告。”即令令史己往执。令史己爰书：与牢隶臣某执丙，得某室。丞某讯丙，辞曰：“甲亲子，诚不孝甲所，毋（无）它坐罪。”

疠

爰书：某里典甲诣里人士五（伍）丙，告曰：“疑疠。”来诣。讯丙，辞曰：“以三岁时病疕，麋（眉）突，不可智（知）其可（何）病，毋（无）它坐。”令医丁诊之，丁言曰：“丙毋（无）麋（眉），艮本绝，鼻腔坏。刺其鼻不疐（嚔）。肘厀（膝）囗囗囗到囗两足下奇（踦），溃一所。其手毋胈。令（号），其音气败。疠（也）。”

贼死

爰书：某亭求盗甲告曰：“署中某所有贼死，结发，不智（知）可（何）男子一人，来告。”即令令史某往诊。令史某爰书：与牢隶臣某即甲诊，男子死（尸）在某室南首，正偃。某头左角刃痏一所，北（背）二所，皆从（纵）头北（背），袤各四寸，相耎（濡），广各一寸，皆臽中类斧，脑角出皆血出，柀（被）污头北（背）及地，皆不可为广袤；它完。衣布禅帬、襦各一。其襦北（背）直痏者，以刃决二所，应痏。襦北（背）及中衽囗污血。男子西有髤秦棊履一两，去男子其一奇六步，一十步；以履履男子，利焉。地坚，不可智（知）贼迹。男子丁壮，析（晳）色，长七尺一寸，发长二尺；其腹有久故瘢二所。男子死（尸）所到某亭百步，到某里士五（伍）丙田舍二百步。令甲以布帬埋男子某所，侍（待）令。以襦、履诣廷。讯甲亭人及丙，智（知）男子可（何）日死，闻（号）寇者不（也）？

经死

爰书：某里典甲曰：“里人士五（伍）丙经死其室，不智（知）故，来告。”即令令史某往诊。令史某爰书：与牢隶臣某即甲、丙妻、女诊丙。丙死（尸）县其室东内中北廦权，南乡（向），以枲索大如大指，旋通系颈，旋终在项。索上终权，再周结索，馀末袤二尺。头上去权二尺，足不傅地二寸，头北（背）傅廦，舌出齐唇吻，下遗矢弱（溺），污两脚。解索，其口鼻气出渭（喟）然。索迹椒郁，不周项二寸。它度毋（无）兵刃木索迹。权大一围，袤三尺，西去地堪二尺，堪上可道终索。地坚，不可智（知）人迹。索袤丈。衣络袢襦、帬各一，践囗。即令甲、女载丙死（尸）诣廷，诊必先谨审视其迹，当独抵死（尸）所，即视索终，终所党有通迹，乃视舌出不出，头足去终所及地各几可（何），遗矢弱（溺）不（也）？乃视索迹郁之状。道索终所试脱头；能脱，乃囗其衣，尽视其身、头发中及篡。舌不出，口鼻不渭（喟）然，索迹不郁，索终急不能脱，囗死难审（也）。节（即）死久，口鼻或不能渭（喟）然者。自杀者必先有故，问其同居，以合（答）其故。

穴盗

爰书：某里士五（伍）乙告白：“自宵臧（藏）乙复（复）结衣一乙房内中，闭其户，乙独与妻丙晦卧堂上。今旦起启户取衣，人已穴房内，（彻）内中，结衣不得，不智（知）穴盗者可（何）人、人数，毋（无）它亡（也），来告。”即令令史某往诊，求其盗。令史某爰书：与乡囗囗隶臣某即乙、典丁诊乙房内。房内在其大内东，比大内，南乡（向）有户。房后有小堂，内中央有新穴，穴（彻）内中。穴下齐小堂，上高二尺三寸，下广二尺五寸，上如猪窦状。其所以者类旁凿，迹广囗寸大半寸。其穴壤在小堂上，直穴播壤，柀（破）入内中。内中及穴中外壤上有厀（膝）、手迹，厀（膝）、手各六所。外壤秦綦履迹四所，袤尺二寸。其前稠綦袤四寸。其履迹类故履。内北有垣，垣高七尺，垣北去内五步，其上有新小坏，坏直中外，类中歫之之迹，皆不可为广袤。小堂下及垣外地坚，不可迹。不智（知）盗人数及之所。内中有竹柖，柖在内东北，东、北去廦各四尺，高一尺。乙曰：“囗结衣柖中央。”讯乙、丙，皆言曰：“乙以乃二月为此衣，五十尺，帛里，丝絮五斤装，缪缯五尺缘及殿（纯）。不智（知）盗者可（何）人及蚤莫（暮），毋（无）意（也）。”讯丁、乙伍人士五（伍）囗，曰：“见乙有结复（复）衣，缪缘及殿（纯），新（也）。不智（知）其里囗可（何）物及亡状。”以此直衣贾。

出子

爰书：某里士五（伍）妻甲告曰：“甲怀子六月矣，自昼与同里大女子丙斗，甲与丙相捽，丙偾（庰）甲。里人公士丁数，别丙、甲。甲到室即病复（腹）痛，自宵子变出。今甲裹把子来诣自告，告丙。”即令令史某往执丙。即诊婴儿男女、生发及保之状。有（又）令隶妾数字者，诊甲前血出及痈状。有（又）讯甲室人甲到室居处及复（腹）痛子出状。丞乙爰书：令令史某、隶臣某诊甲所诣子，已前以布巾裹，如衃血状，大如手，不可智（知）子。即置盎水中摇之，咅（衃）血子（也）。其头、身、臂、手指、股以下到足、足指类人，而不可智（知）目、耳、鼻、男女。出水中有（又）咅（衃）血状。其一式曰：令隶妾数字者某某诊甲，皆言甲前旁有干血，今尚血出而少，非朔事（也）。某赏（尝）怀子而变，其前及血出如甲囗。

毒言

爰书：某里公士甲等廿人诣里人士五（伍）丙，皆告曰：“丙有宁毒言，甲等难饮食焉，来告之。”即疏书甲等名事关谍（牒）北（背）讯丙，辞曰：“外大母同里丁坐有宁毒言，以卅馀岁时（迁）。丙家节（即）有祠，召甲等，甲等不肯来，亦未尝召丙饮。里节（即）有祠，丙与里人及甲等会饮食，皆莫肯与丙共桮（杯）器。甲等及里人弟兄及它人智（知）丙者，皆难与丙饮食。丙而不把毒，毋（无）它坐。

奸

爰书：某里士五（伍）甲诣男子乙、女子丙，告曰：“乙、丙相与奸，自昼见某所，捕校上来诣之。”

亡自出

乡某爰书：男子甲自诣，辞曰：“士五（伍），居某里，以乃二月不识日去亡，毋（无）它坐，今来自出。“问之囗名事定，以二月丙子将阳亡，三月中筑宫廿日，四年三月丁未籍一亡五月十日，毋（无）它坐，莫覆问。以甲献典乙相诊，今令乙将之诣论，敢言之。
封诊式

    为吏之道

几为吏之道，必精絜（洁）正直，慎谨坚固，审悉毋（无）私，微密纤察，安静毋苛，审当赏罚。严刚毋暴，廉而毋刖，毋复期胜，毋以忿怒决。宽俗（容）忠信，和平毋怨，悔过勿重。兹（慈）下勿陵，敬上勿犯，听间（谏）勿塞。审智（知）民能，善度民力，劳以率之，正以桥（矫）之。反赦其身，止欲去愿。中不方，名不章；外不员（圆）。尊贤养孽，原野如廷。断割不刖。怒能喜，乐能哀，智能愚，壮能衰，勇能屈，刚能柔，仁能忍，强良（梁）不得，审耳目口，十耳当一目。安乐必戒，毋行可悔。以忠为干，慎前虑后。君子不病（也），以其病病（也）。同能而异。毋穷穷，毋岑岑，毋衰衰。临材（财）见利，不取句（苟）富；临难见死，不取句（苟）免。欲富大（太）甚，贫不可得；欲贵大（太）甚，贱不可得。毋喜富，毋恶贫，正行修身，过（祸）去福存。
吏有五善：一曰中（忠）信敬上，二曰精（清）廉毋谤，三曰举事审当，四曰喜为善行，五曰龚（恭）敬多让。五者毕至，必有大赏。
吏有五失：一曰夸以迣，二曰贵以大（泰），三曰擅裚割，四曰犯上弗智（知）害，五曰贱士而贵贷贝。一曰见倨敖（傲），二曰不安其鼌（朝），三曰居官善取，四曰受令不偻，五曰安家室忘官府。一曰不察所亲，不察所亲则怨数至；二曰不智（知）所使，不智（知）所使则以权衡求利；三曰兴事不当，兴事不当则民伤指；四曰善言隋（惰）行，则士毋所比；五曰非上，身及于死。
戒之戒之，材（财）不可归；谨之谨之，谋不可贵；慎之慎之，言不可追；綦之綦之，食不可赏（偿）。术（怵）悐（惕）之心，不可不长。以此为人君则钣，为人臣则忠；为人父则兹（慈），为人子则明，为人下则圣。君鬼臣忠，父兹（慈）子孝，政之本（也）；志彻官治，上明下圣，治之纪（也）。
除害兴利，兹（慈）爱百姓。毋罪毋（无）罪，毋（无）罪可赦。孤寡穷困，老弱独转，均（徭）赏罚，敖（傲）悍暴，根（垦）田人（仞）邑，赋敛毋（无）度，城廓官府，门户亲龠（錀），除陛甬道，命书时会，事不且须，贳责在外，千（阡）佰（陌）津桥，囷屋墙垣，沟渠水道，犀角象齿，皮革橐（蠹）突，久刻职（识）物，仓库禾粟，兵甲工用，楼椑矢阅，枪閵（蔺）环殳，比（庇）臧（藏）封印，水火盗贼，金钱羽旄，息子多少，徒隶攻丈，作务员程，老弱癃病，衣食饥寒，稁靳渎，漏屋涂墍，苑圃园池，畜产肥胔，朱珠丹青。临事不敬，倨骄毋（无）人，苛难留民，变民习浴（俗），须身旞过，兴事不时，缓令急征，决狱不正，不精于材（财），法（废）置以私。
