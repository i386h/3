<!-- { "loadSidebar": true } -->
○谕军机大臣等。左宗棠奏。饷需孔亟请饬各省关提前措解一摺。西征军务正在得手。目下已届春融。所有进攻南路及规取吐鲁番各军需饷甚急。亟须速筹巨款。以期无误戎机各省关应协本年西征军饷。著沈葆桢、吴元炳刘秉璋梅启照、卫荣光、李瀚章翁同爵刘坤一、张兆栋王文韶李庆翱文格、李元华、鲍源深裕禄丁宝桢何璟丁日昌各按照该省应解西征饷数。迅速提前合解四百万两。余均解八成以上毋得稍有迟延。现在订借洋款既不足恃。各省尤当勇力合作。以图接济。傥一时未能骤集巨款。准该督抚等向本地富商议息借凑。先期解甘。仍各按每月应解之数。分期划还商款所有息银即由西征饷内划扣以期迅速。原摺均著钞给阅看另摺奏请将已革副都统等发遣等语。本日已明降谕旨将吉尔洪额发遣福建。依勒和布永成发遣广东。即著左宗棠。将该革员等速行起解。咨明各该将军等严加管束。将此由六百里谕知左宗棠、何璟、沈葆桢李瀚章刘坤一丁宝桢、文格吴元炳、裕禄刘秉璋梅启照丁日昌李庆翱翁同爵王文韶张兆栋鲍源深并传谕卫荣光李元华知之。剿捕　　

○戊寅。予故前任安徽巡抚江忠源在安徽省城建立专祠。从前兵部左侍郎彭玉麟请也。摺包　　

○允浙江余杭县建立忠义祠。从巡抚杨昌浚请也。摺包　　

○予浙省阵亡被戕殉难文武官绅举人生监黎东溪等五十六员名分别旌恤如例。摺包　　

○追予甘肃殉难湖北候补道吴炳昆、附祀湖北等处昭忠祠。摺包　　

○己卯。穆宗毅皇帝诞辰。上诣奉先殿寿皇殿行礼。内记　　

○庚辰。礼部以会试中额请。得旨。满洲取中八名。蒙古取中三名。汉军取中六名直隶取中二十四名。奉天取中三名。山东取中二十一名。山西取中十名。河南取中十七名。陕西取中十五名。甘肃取中九名。江苏取中二十六名。安徽取中十八名。浙江取中二十五名。江西取中二十二名。湖北取中十四名。湖南取中十四名。四川取中十四名。福建取中二十名。台湾取中二名。广东取中十六名。广西取中十三名云南取中十二名。贵州取中十一名。　　

○以詹事府詹事锡珍为通政使司通政使。朱签　　

○辛巳。以神灵显佑颁广东揭阳县关帝庙扁额曰威宣南海。现月　　

○谕内阁。丁日昌奏台湾府属各项杂饷。徵收苦累。开单恳恩豁。除一摺。福建台湾府属各项杂饷徵收日久。弊窦滋多。小民苦累情形。殊堪轸念。所有台湾府属厅县港潭等项。杂饷共五千二百二十三两零。著自光绪三年起永远一律蠲除该督抚即按照单开各项。及额徵数目刊刻誊黄。遍行晓谕。务使实惠及民。毋任吏胥中饱用副朝廷加惠闾阎至意。现月　　

○谕军机大臣等。丁日昌奏。台湾后山防务紧要。拟请大员移扎并请假一月回省调理、暨筹款赈济番民各摺片台湾后山一带情形。经丁日昌亲历履勘以南北中三路统领声气未能相通拟将吴光亮所部移扎后山璞石阁水尾居中控驭苏澳至新城中闲所扎各营移至歧莱秀孤峦卑南一带。归吴光亮调度节制。苏澳不设统领仍扎一营。就近归总兵孙开华调度。所筹尚为周妥吴光亮力疾请行。颇能勇于任事该抚当嘱令该总兵将各营认真钤束随时整顿地方驾驭各番民俾知向化以资得力。该抚病体未痊。著赏假一个月。回省调理。吴赞诚因公赴台所有台湾防务事宜即著吴赞诚暂行接办。应如何筹画布置。著与何璟丁日昌筹商妥协。次第举行丁日昌病稍痊愈仍当前赴台湾驻扎以专责成。内山各番民饥困情形。殊堪悯恻该抚现已筹款赈济。按名发给口粮。准其于事竣后核实报销。用示体恤。将来赈济饥番。必设立章程有所稽考。方免侵蚀浮冒。著何璟丁日昌悉心会商奏明办理。将此由五百里各谕令知之。

现月

　　

○荣禄驻工。以工部左侍郎成林兼署步军统领镶黄旗蒙古副都统阿昌阿署正蓝旗护军统领。　　

○恩承驻工以正红旗汉军副都统璟德署正黄旗满洲副都统。明发　　

○壬午。谕内阁宗人府奏。应给贝勒官员甲数请旨遵行一摺。孚敬郡王之承继子载沛、已封为贝勒。其应有官员甲数。著即照贝勒分内应得之数、给与。现月　　

○予广西新甯州殉难绅民候补把总李和然等附祀昭忠贞烈各祠。摺包　　

○癸未。谕内阁。前因神机营奏营员护军参领双喜在吉林访闻金匪韩边外有招党穵金及句匪抢劫情事经该参领拏获匪党侯毓麟等五名。与署吉林将军古尼音布咨文所称侯毓麟等前往省城买货被双喜将帐簿等物摉去。情节互异当经谕令铭安讯明具奏兹据奏称韩现琮即韩边外原系金厂头目。前经将军富明阿饬令安插流民。及带勇守城保奖六品顶戴。此后并无为匪确据侯毓麟等均非金匪审明拟结等语。此案侯毓麟等应得罪名。著刑部议奏。在逃之张礼李得贵著直隶总督饬属严缉务获究办韩边外能否安分。著吉林将军随时留心访查严加管束并著该将军即派妥干弁兵将穵金匪犯认真摉捕。毋稍疏懈护军参领双喜所禀各情事出有因其误拏侯毓麟等送官。亦为因公起见著从宽免其置议。现月　　

○谕军机大臣等金顺奏调员差委等语。户部候补主事秦福和、兵部候补主事杨综清、著该部饬令各该员迅速驰赴金顺军营听候差遣。现月　　

○又谕。鲍源深奏。大青山后游勇马贼句结蠢动派军剿捕一摺。本年三月闲缠金一带突有马步贼匪到处抢掠经提督张树屏派队追捕毙贼多名。该匪分路逃逸其后山地方。复有贼匪出窜亦经该提督带队往剿该匪究有若干。现窜何处著庆春鲍源深饬令各军迅速探明。实力截剿务将此股贼匪悉数歼除毋任滋蔓。直隶与晋省接壤恐该匪逼而东窜。亟须严密筹防著李鸿章迅拨马步二三营。于直晋界连之所。扼要驻扎。与晋省各军遥为声援。遇有贼踪窜近。即著协力剿击以靖地方将此由四百里各谕令知之。现月　　

○又谕。古尼音布等奏请饬催各省欠解俸饷一摺。据称直隶山东河南积欠历年俸饷等项五千五万二千余两曾经奏催赶紧批解迄今仍无丝毫报解丙子年部拨俸饷银十三万四千余两仅据山东解到银三万两。长芦解到。银二万四午余两。其河南并东海关尚未解到丁丑年奉部由长芦山东河南东海关借拨俸饷银十三万四千余两。亦无报解之期请饬催解等语。著各该省。督抚严饬藩运各司。将积年所欠吉林各饷。并丙子丁丑。两年俸饷银两赶紧筹办以应急需毋再延缓另片奏。吉林伊通河卡伦界内青顶子地方、有游民数处搭盖窝棚派队驱逐等语。著古尼音布等即饬官军将该处游民驱逐净尽并严饬守卡各官。常川巡查毋任再令潜匿。将此由四百里谕知李鸿章古尼音布玉亮李庆翱并传谕李元华知之。现月　　

○帮办新疆军务大臣伊犁将军金顺奏。酌量机宜筹画两进得旨。著俟英翰抵任后。即率所部相机进扎。接办作犁将军印务。所有西路一切事宜。并著随时与左宗棠商筹以期周密。摺包　　

○山丁巡抚鲍源深奏。晋省上年歉收。饬属开仓赈饥。报闻。摺包　　

○上以孟夏享太庙。自是日始。斋戒三日。外记　　

○甲申谕军机大臣等。都察院奏据呈代奏一摺。据称已革直隶龙泉关都司赵典涵。遣抱以署正定镇总兵有违制坐轿苛敛冒领情弊该革员因拏赌一案。送县究办。该署总兵之侄说情开释。典史蒋庆嵩得赃有据。该署总兵先行捏禀该革员得赃现被严押等情赴该衙门呈诉等语。直隶正定镇总兵。前经李鸿章派委提督叶志超署理是否有挟私栽赃捏禀参撤情事。抑系赵典涵挟嫌讦告。亟应彻底根究以成信谳。著李鸿章按照所控各节。确切查明秉公究办。毋消徇隐。原呈著钞给阅看。将此谕令知之。　　

○热河都统延煦奏带印公出查勘围场情形报闻。朱批摺奏　　

○又奏。窑沟银矿砂线短缩拟请仿照遍山红章程酌减课额银水以纾商力。从之。朱批摺奏　　

○湖南巡抚王文韶奏宜章县纠众阻挠穵煤案内副将欧阳吉魁请斥革得旨。欧阳吉魁著即行革职审办。摺包　　

○开复已故暂革提督成大吉原官。摺包　　

○乙酉。上以孟夏享。太庙。前期亲诣行礼。　　

○考试散馆庶吉士于保和殿。现月　　

○河东河道总督李鹤年奏。请拨款兴挑十字河。从之。摺包　　

○协修官水祖培恭纂　　

帮总纂官程棫林恭辑监修总裁世恭阅二签三月十五日正总裁那恭阅四月初四日专司藳本陆恭覆阅壬子五月初六日　　

徐恭阅四签五月十二日　　

荣恭阅闰六月初九日副总裁唐恭阅七月初六日　　

宗室宝恭阅九月二十二日

　　

郭恭阅一签四月十五日　　

熙月日初校修改上卷肆拾签陈毅恭校陈恭阅三月十八日覆校修改上卷肆签宋子联详校宗室麒月日总校修改上卷叁拾壹签田智枚总校蒙古总裁恩月日


大清德宗同天崇运大中至正经文纬武仁孝睿智端俭宽勤景皇帝实录卷之五十　　

光绪三年。丁丑。夏四月。丙戌朔。享太庙。遣惇亲王奕誴恭代行礼。

内记注

　　

○上诣钟粹宫。问慈安端裕康庆昭和庄敬皇太后安。诣长春宫。问慈禧端佑康颐昭豫庄诚皇太后安。至甲寅。皆如之。内记注　　

○谕内阁。崇厚等奏、请将积年疏防盗案之旗界各官分别摘顶议处一摺。奉天辽阳城防御景安等。于承缉各盗案。不能认真拏获。实属捕务废弛。防御景安骁骑校贵廉达隆阿。均著摘去顶戴。仍勒限缉拏务获究办。毋任漏网。督缉不力之辽阳城守尉文光。亦属咎有应得。著一并交部议处。现

月

　　

○又谕。崇厚等奏请将克扣赈银之佐领革职等语。奉天白旗堡路记佐领官升。于赈恤要款。擅自动用。迨撤任追缴。始据城守尉崇善详报该佐领业经如数缴清。又以散放未完详报稍迟为词殊属含混。官升著即行革职。交崇厚等提省严行审讯。如有别项情弊。即著从严惩办。现月　　

○署盛京将军崇厚等奏请将河南欠解奉天饷银。划拨吉林配造火药等项。得旨。如所诅行。　　

○丁亥。谕内阁。朕奉慈安端裕康庆昭和庄敬皇太后慈禧端佑康颐昭豫庄诚皇太后懿旨奉恩镇国公奕询尚未过继有人著以奕桭之子宗室载蕉改名载泽。承继奕询为嗣封为奉恩辅国公所有应办事宜。著该衙门照例办理。现月　　

○又谕。刘坤一、张兆栋奏特参庸劣不职各员一摺。广东佛山同知刘作栋营私。嗜利物议沸腾。通判何汉章。卑鄙贪庸。不堪造就鄢应和心地糊涂。行为谬妄。均著即行革职。以肃官方。现月　　

