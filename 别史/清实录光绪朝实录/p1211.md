<!-- { "loadSidebar": true } -->
○库伦办事大臣延祉等奏、边地官员。异常勤苦。请明定保举年限。以资激劝。下所司议。摺包　　

○以亏款延缴。革署福建惠安县知县张雯职。与已革署甯化县知县张朝法、分别勒追。摺包　　

○己未。练兵处奏、陆军第六镇驻扎南苑。应派拨兵队。宿＜目辟＞行＜匧心＞口＜韦未＞＜夗贝＞禁门。并协巡地面。请安设小铁道以利师行。报可。现月　　

○商部奏、湘省民立学堂。特设高等商业专科。恳予立案。下部知之。摺包　　

○以卸署州古州镇总兵何秀桢为贵州威甯镇总兵官。现月　　

○以整顿营伍劳瘁不辞。予故贵州威甯镇总兵杨昌魁、照军营立功后积劳病故例优恤。现月　　

○庚申。谕内阁、崇善奏、特倢■＜曰融＞■＜石木＞庸劣不职各员一摺。福建崇安县知县陆锦燧、声名平常。被控有案。长泰县知县王思聪、嗜好甚深。难期振作。汀州府经历张应泰、声名平常。长泰县学教谕张秉奎、性情浮躁。试用用县丞赵长庆、行止诡谲霞浦县三沙巡检林廷璋、性情贪鄙。惠安县县史沈忠亮、不知远嫌。均著即行革职。汀军同知陶济福、年衰多病。著勒令休致。长汀县知县文达、措置未宜。寿甯县知县林景绥、听断稍懦。漳浦县知县卢元樟、措施失当。均著开缺另补。汀州镇总兵敖天印、年力已衰。难膺阃寄。福州城守协副将姜河清、年老才庸。难期振作。均著勒令休致。现月　　

○谕军机大臣等、本日引见之月选中书科中书觉罗丰绂、著回旗学习。毋庸补授。现月　　

○又谕、本日溥良等奏、两翼幼官学应否裁撤一摺。著照章入陆军学堂肄习。所有旧设各学。一律裁撤。现月　　

○署山东巡抚杨士骧奏、北运河二百余里。淤垫失修。万一海运未便。仍用旧法转输。何以备缓急而维大局。请将浅阻处所。分段挑穵堤土滟念片滟臿座。酌量修复。如所请行。摺包　　

○以记名副都统段祺瑞、为福建汀州镇总兵官。现

月

　　

○以防剿有功。予故署广西泗城府知府陈开炽、照军营立功后积劳病故例优恤。摺包　　

○辛酉。守护西陵大臣载润奏、泰陵昌西陵慕东陵地面被风情形。请饬查勘。下工部知之。摺包　　

○署两广总督岑春火滟宣代奏。新授广西右江镇总兵黄忠浩、请开缺回籍终制。得旨、黄忠浩著仍留广西右江镇总兵本任。毋庸开缺。摺包　　

○开缺广西巡抚李经羲奏、已革补用知县魏达文、官声颇优。请开复原官。得旨、所请著毋庸议。摺包　　

○又奏、已革候选道黄锡铨、办事精勤。请开复原衔。仍留广西差遣。得旨、黄锡铨著开复原衔。仍著林绍年随时察看。摺包　　

○以捐款助学。予山东滕县内阁中书鲁景峄以道员选用。新泰县职员沈庆庭建坊。　　

○以亏款延缴。革署广西灵川县知县刁光祖已故署左州知州潘泰亨职。分别勒追。摺包　　

○予广西剿办柳庆两府属游土各匪阵亡将弁勇丁、于柳州地方。建立昭忠祠。准殉难之三防主簿古桐保附祀。从署两广总督岑春火滟宣请也。摺包　　

○壬戌。江西巡抚湖廷干奏、拏获大庾等县积年抢劫首要会匪陈北石等讯办。仍饬＜目辟＞暒穴＜曰融＞夕＜夗贝＞山以绝匪踪。请将在事出力人员。择尤保奖。下部知之。摺包　　

○浙江巡抚张曾阳滟＜扌戋＞奏、浙省起运上年分冬漕。查照仓场定章。一律装袋。变通筹款备办。下所司知之。摺包　　

○卸办铁路大臣工部左侍郎盛宣怀奏、沪甯铁路。议定合同。及派员开办情形。报闻。摺包　　

○旌表烈女直隶杜二姐、河南陈儒姐单全妮。烈妇河南田郭氏。早事　　

○癸亥。孝昭仁皇后忌辰。遣官祭景陵。照例　　

○谕军机大臣等、有人奏、江苏发审局员玩视重案押毙多命一摺。著周馥按照所指各节。确切查明。据实具奏。原摺著钞给阅看。将此谕令知之。寻奏、查该局委员。并无严酷刑求。耽迟误事等情。应毋庸议。报闻。摺包　　

○都察院代奏、安徽京官。以铜官山矿务。前订合同。业经满限。皖抚徇英商强办。展限两月。血■乣情不服。恐激成他变。请据约作废。下外务部知之。现月　　

○安徽巡抚诚勋奏、皖省兴办垦牧树艺。以兴农政而辟利源。下所司知之。摺包　　

○署山东巡抚杨士骧等奏、遵旨推广学堂。渐次普及。于省城设立调查研究所。率同司道等相与讨论。下学部知之。摺包　　

○以内阁学士麒德署都察院左副都御史。现月　　

○以功德昭著。予故河道总督朱之锡、在义乌原籍建立专祠。从浙江巡抚张曾阳滟＜扌戋＞请也。摺包　　

○以捐助铁路经费。予四川梁山县中书科中书衔萧心仁建坊。　　

○甲子。春分。朝日于东郊。遣睿亲王魁斌恭代行礼。现月　　

○谕内阁、袁世凯奏、倢■＜曰融＞■＜石木＞庸懦不职各员等语。直隶容城县知县刘寅、才具竭蹶。粉饰欺蒙迁安县知县孔宪廷、昵比劣绅。纵容丁役。署阜城县知县候补知县冬之阳、识见猥琐。操守平常。开缺另补知县淩洪才、听断糊涂。酿成人命。候补知县韦承鼐、怠惰恩循。办事废弛。留直补用知县李宝琳、志气委靡。任意玩忽。候补知县金祖祺、颟顸性成。不知检束。均著即行革职。肃甯县知县孙天运、性涉疏懒。驭下稍宽。广昌县知县陆宝善、才欠开展。用人不慎。均著开缺另补。另片奏、顺天武清县知县项寿＜辶黎＞方■土、性情贪鄙。惟利是图。绅民捐助学堂经费。格外需索。又藉禁赌为名。任意苛罚。鱼肉平民。实属贪墨不职。著革职。发往军台效力赎罪。以示惩儆。现月　　

○开缺广西巡抚李经羲奏、咨送学生出洋。分门学习实业。下部知之。摺包　　

○以实心任事。予直隶通判朱元炯、以知州用。县丞承直■心以知县用。摺包　　

○以贤能卓著。予直隶邢台县知县罗正钧等四员军机处存记。摺包　　

○以捐助学费。予直隶霸州监生王楷、同知职衔。天津县职商安文忠、建坊。摺包　　

○以办理山海关内外铁路出力。赏洋员克慎士四品顶戴。摺包　　

○以亏短穴■士■黾课。革已故浙江穿长场大使宝庆职。提属勒追。摺包　　

○乙丑上奉慈禧端佑康颐昭豫庄诚寿恭钦献崇熙皇太后御勤政殿。德国使臣穆默、带领提督佩思泐等觐见。外记　　

○护理江苏巡抚濮子潼因病赏假。命陈夔龙迅赴新任。以河南布政使瑞良护理河南巡抚。　　

○以贤能昭著。予署江苏按察使未之榛、候补道陈遹声军机处存记。　　

○丙寅。谕军机大臣等、给事中左绍佐奏、教案宜弭后患。并请遴派重臣另筹民教相安之策一摺。近来教案日多。皆由民教不和而起。一有争端。匪徒复从中煽惑。彼此均受其害。亟应筹民教相安之法。以睦中外而靖闾阎。著张之洞悉心筹画。将总理衙门原议八条。详加酌订。设法维持。会同外务部妥为商办。原摺著钞给阅看。总理衙门所议八条。著外务部钞咨备核。现月　　

○调补江苏巡抚河南巡抚陈夔龙奏、请将豫省绿营兵丁。全数裁撤。腾出的饷。添练防营。并酌留官弁。会同地方官办理警察。以资整顿。下练兵处兵部议。寻奏、裁撤绿营酌留官弁各节。应照准。惟以裁节之饷。另练防军。未便率准。致碍定章。请饬查照巡警部原奏裁改办法。按格挑充。依议行。摺包　　

○开缺江苏巡抚陆元鼎奏、添设水师等船。扼驻太湖。防剿枭匪。报闻。摺包　　

○以交涉持平。赏驻伊＜覀之＞■牛俄领事斐多罗福宝星。摺包　　

○丁卯。谕军机大臣等、户部奏、各关洋税常税奏报迟延。请饬按结开单先行报部各摺片。海关洋税。为入款大宗。专资拨付要需。关系尤重。岂容丝毫牵混。前经户部奏准。饬令按结奏报。并将未经奏报各案。分结分款。并案具报。兹据奏称、各关仍复迁延推宕。未能一律办清。实属不成事体。嗣后著该将军督抚、责成各关道等、遵照限期。按结具报。结期满后三个月内。一面详报督抚。一面将收支数目。开列清单。迳行报部稽核。如逾限不报。即将该关道等、按照所定处分。指名严倢■＜曰融＞■＜石木＞。至各关徵收常税。例应按限奏销。并著责成委管关务之道员委员。遵照此次奏定章程。于关期满后。即先行缮单报部。并将从前未销各案。予限一律办结。如违亦即严倢■＜曰融＞

■＜石木＞。各该督抚综理一省财政。并著随时认真严核。督饬遵办。以清积弊而裕饷源。现月　　

○顺天府奏、裁撤善后局。设立派办处。遴员分股任事。以课吏才。依议行。摺包纂修官李湛田恭纂　　

总纂官钱骏祥恭辑监修总裁世恭阅三签八月初一日正总裁那月日专司蒿■木本陆恭覆阅癸丑十二月十一日　　

徐月日　　

荣月日副总裁唐月日　　

宗室宝恭阅三月初二日

　　

陈恭阅六签七月初一日　　

熙月日　　

郭恭阅七月初三日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百五十七　　

光绪三十二年。丙午。三月。戊辰朔。上诣仪变殿问慈禧端佑康颐昭豫庄诚寿恭钦献崇熙皇太后安。至丁酉皆如之。内记　　

○谕内阁、学部奏、请将教育宗旨。宣示天下一摺。自古庠序学校。皆以明伦。德行道艺。无非造士。政教之隆。未有不原于学术者。即东西各国之都育。亦以无人不学为归。实中外不易之理。朝廷锐意兴学。特设专部以董理之。自应明示宗旨。俾定趋向。期于一道同风。兹据该部所陈忠君、尊孔、与尚公、尚武、尚实、五端。尚为握要。总之君民一体。爱国即以保家。正学昌明。翼教乃以扶世。人人有合君■羊之心力。而公德以昭。人人有振武之精神。而自强可恃。务讲求农工商各科实业。物无弃材。地无遗利。期有益于国计民生。庶几风俗纯厚。人才血■乣多。何患不日臻上理。著该部即照所奏各节。通饬遵行。所有京师及各省学堂师长生徒。尤宜正本清源。辨明义利。不视为功名利禄之路。而以为修齐治平之规。于国家劝学育才之意。方为不负。该尚书侍郎等、惟当整躬率属。行必践言。切实提倡。认真查核。懔时局之艰难。思全国之关系。朕心惓惓。实有厚望焉。现月　　

○署两江总督周馥奏。请永禁买卖人口。所有律例内关涉奴婢诸条。悉予删除。以昭仁政。下政务处会同各该部议奏。　　

○山西巡抚张人骏奏。遵章停办武备学堂。改为陆军小学堂。下所司知之。现月　　

