<!-- { "loadSidebar": true } -->
○谕军机大臣等、宗人府奏、本届恭修玉牒。是否仍照奏定报效成案。抑或由部拨款一摺。著由户部拨款。核实办理。现月　　

○署山东巡抚杨士骧奏、山东沾化县向不滨临黄河。自河流改徙入海。始由该县境经过。查定章黄河两岸州县。改为兼河之缺。遇有险工。帮同营委抢护。该县既滨河。自应遵章改为兼河。以专责成。下所司知之。摺包　　

○安徽巡抚恩铭奏、建立合省节孝祠。请列入祀典。下礼部知之。摺包　　

○以陕甘督标中军副将永明为陕西延榆绥镇总兵官。现月　　

○予故镶蓝旗蒙古都统连顺恤典如例。子蓝翎侍＜目辟＞行＜匧心＞口＜韦未＞＜夗贝＞恩和三等侍＜目辟＞行＜匧心＞口＜韦未＞＜夗贝＞。现月　　

○乙巳。孝懿仁皇后忌辰。遣官祭景陵。　　

○谕内阁、赵尔巽奏、分别举劾属员一摺。奉天奉天府知府邓嘉缜、署新民府知府沈金鉴、卸任宽甸县知县荣禧、捐升知府赵臣翼、复州知州吴瞻山■我、候补直隶州知州署柳河县知县施世杰、义州知州陶应润、留奉知县陶彬、既据称各有政绩。均著传旨嘉奖。候选道王文恒、营私忘害。大伤体统。道员用补用知府涂景涛、办事贻误。非止一端。均著革职永不叙用保归道员留奉知府朱云锦、经手款项。轇轕不清。著将保案撤销。傥不如数清结。即行严倢■＜曰融＞■＜石木＞。候选府经历孙规良、隐匿捐照。胆大妄为。试用府经历田辅臣、巡检清吉办理税捐。诸多弊混。署奉化县典史巡检胡恩贤、声名甚劣均著即行革职候补知县耿荩臣办事轻率。著以府经历降补。盖平县知县刘廷珍才欠开展。承德县知县林宗奇人地不宜。均著开缺另补。以肃官方。现月　　

○直隶总督袁世凯等奏、奉省筹办开埠拟先于安东县大东沟设立海关。并分卡。请以东边道兼充监督。下部知之。摺包　　

○山西巡抚恩寿奏、晋绅公议借用省城贡院。创设公立中学堂。并附设高等小学堂。下部知之。摺包　　

○丙午。谕内阁、林绍年奏、查明文武各员。分别举劾一摺。广西署郁林州知州唐尔锟、署贺县知县志琮、署横州知州赖宏、署北流县知县高廷梅、均著传旨嘉奖。署思恩府知府平乐县知县楼守愚、物议沸腾。操守难信。开缺龙州同知黄赞枢、断案草率。办事乖方。前署崇善县知县候选通判杨象＜辶黎＞方■土、嗜好甚深。昏庸贪劣。前署宜山县知县试用知县罗仰昀、任用非人。纵兵酿事。补用参将李吉、性好钻营。罔知法纪。补用守备卢奏勋、纵容逃勇。任意欺蒙。陆川县教谕李文诰、品行不端。永福县训导蒋式瑾、干预讼事。上思厅照磨王兴邦、胆大妄为。容县典史周黼堂、声名恶劣。陆川县典史吴振山、不知检束。试用巡检。萧汉章、嗜赌昏庸。试用从九品曹本煜、贪婪无耻。方国钧、遇案勒索。均著即行革职。平乐府麦岭同知赵鹏举、才具稍短。人地未宜。河池州知州李本试、年少轻浮。不知检束。淩云县知县熊光瓒、失察亲兵聚赌滋事。均著开缺另补。现月　　

○谕军机大臣等、电寄周馥、据电奏徐海水灾。现赴奉天山东安徽买运杂粮。请免厘税并免本省转粜该处厘税等语。著照所请。户部知道。寄盛盛京将连赵尔巽奏、奉省应添设厅县各治。于法库设抚民同知一员。于江口设河防同知一员。于江家设抚民。通判一员。阿司牛庄镇设知县一员。名曰辽中县距镇安县九十里小三家子设分防县丞一员。如所请行。摺包　　

○广西巡抚林绍年奏、广西筹办善后。情形不一。政务处通行表式。尚难遵照填报。下部知之。摺包　　

○又奏。办理桂事。恐滋贻误。请赐罢斥。得旨、著即认真办理。毋稍诿卸。　　

○丁未。孝贞显皇后诞辰。上诣建福宫圣容。前行礼。　　

○政务处王大臣等奏、详查署两广总督岑春火滟宣等所奏。移设广西省会。自系为慎重边防起见。而以全省大局。计之。实有顾此失彼之虞。既据各臣工纷纷陈请阻止。应请毋庸置议。惟该省密迩越境。拟如唐景崇等所奏。将广西提督移驻南甯。原驻之左江道即改为关道。并如石长信等所奏。于南甯添设督抚行署。以备该省疆臣随时巡阅。相机布置。从之。　　

○戊申。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。我朝自开国以来。列圣相承。谟烈昭垂。无不因时损益。著为宪典。现在各国交通。政治法度。皆有彼此相因之势。而我国政令。积久相仍。日处阽危。忧患迫切。非广求智识。更订法制。上无以承祖宗缔造之心。下无以慰臣庶治平之望。是以前肬■闲派大臣分赴各国考察政治。现载泽等回国陈奏。皆以国势不振。实由于上下相暌。内外隔阂。官不知所以保民。民不知所以＜目辟＞行＜匧心＞口＜韦未＞＜夗贝＞国。而各国之所以富强者。实由于实行宪法。取决公论君民一体。呼吸相通博采血■乣长。明定权限。以及筹备财用。经画政务。无不公之于黎庶。又兼各国相师。变通尽利。政通民和。有由来矣。时处今日。惟有及时详晰甄核。仿行宪政。又权统于朝廷。庶政公诸舆论。以立国家万年有道之基。但目前规制未备。民智未开若操切从事。涂饬空文。何以对国民而昭大信。故廓清积弊。明定责成。必从官制入手。亟应先将官制分别议定。次第更张。并将各项法律。详慎厘定。而又广兴教育。清理财政。整顿武备。并设巡警。使绅民明悉国政。以豫备立宪基础。著内外臣工。切实振兴。力求成效。俟数年后规模粗具。察看情形。倢■＜曰融＞■＜石木＞用各国成法。妥议立宪实行期限。再行宣布天下。视进步之迟速。定期限之远近。著各将军督抚晓谕士庶人等。发愤为学。各明忠君爱国之义。合君■羊进化之理。勿以私见害公益。勿以小忿败大谋。尊崇秩序。保守和平。以豫储立宪国民之资格。长厚望焉。将此通谕知之。现月　　

○安徽巡抚诚勋奏、万水湖屯田圩堤。被水冲决。赶饬抢护。兼筹赈抚。并请收在事人员江苏知县朱锡永等分别倢■＜曰融＞■＜石木＞办。如所请行。摺

包

　　

○予故浙江海门镇总兵孙多庆、照军营病故例优恤。附祀宋庆各省专祠。事迹宣付史馆立传。摺包　　

○己酉。谕内阁、昨已有旨宣示。急为立宪之豫备。饬令先行厘定官制。事关重要。必当酌古准今。上稽本朝法度之精。旁参列邦规制之善。折衷至当。纤悉无遗。庶几推行尽利。著派载泽、世续、那桐、荣庆、载振、奎俊、铁良、张百熙、戴鸿慈、葛宝华、徐世昌、陆润详、寿耆、袁世凯、公同编纂。该大臣等务当共矢公忠。屏除成见。悉心妥订。并著端方、张之洞、升允、锡良、周馥、岑春火滟宣、选派司道大员来京。随同参议。并著派庆亲王奕劻、孙家鼐、瞿鸿禨、总司核定。候旨遵行。以昭郑重。现月　　

○绥远城将军贻谷奏、后套东偏地方。蝗蝻为灾。设法扑灭。暨筹维善后情形得旨、著赶紧妥为安抚。以恤灾黎。摺包　　

○调闽浙总督端方为两江总督。兼南洋大臣。署两江总督周馥为闽浙总督。实授杨士骧为山东巡抚。现月　　

○庚戌。中元节上诣奉先殿寿皇殿行礼。记注　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。黄绫本　　

○遣官祭庄顺皇贵女滟巳园寝。端慧皇太子园寝。醇贤亲王园寝。　　

○谕内阁、御前大臣礼亲王世铎于出入扈从。并不跟随。殊属非是。著开去御前大臣差使。　　

○守护西陵大臣载润等奏、拟于陵寝地方。开凿井眼。遵照奏定办法。带同司员详细履勘。绘图呈览。如所请行。摺包　　

○又奏、遵办西陵清汉各学堂。援案请拨经费。下所司议。摺包　　

○盛京将军赵尔巽奏、奉省内政外交。规模渐定。头绪日繁。非确定宗旨。难图久远。拟请叩觐。得旨、地方紧要。毋庸来京。一切应办事宜。著即详晰具奏。　　

○署两广总督岑春火滟宣奏、新设提学使。秩正三品。拟月由善后局筹送公费银一千二百两。另给家丁书役工食银三百两。下部知之。　　

○命镇国公载泽、在御前大臣上学习行走。　　

○调福建布政使增韫为直隶布政使。以山东提学使连甲为福建布政使。现月　　

○以捐产助学。予河南确山县附贡生欧阳复奖叙。　　

○以捐资助学。予山东知县留德育为其母建坊。摺

包

　　

○辛亥。谕军机大臣等、学部奏、请饬查湖南学堂利弊。以资整理一摺。据称近年以来。湖南士风日变。往往鼓其血气之勇。不顾义利之安。甚至轻视礼法。荡轶范围等语。朝廷以学堂培植人才。为学生者应如何感激奋发。敦品力学。若徒沾染习气。任意嚣张。大失国家储才之意。此等浇风。断不可长。著张之洞随时详查该省学堂利弊。会商湖南巡抚切实整顿。认真经理。毋稍姑息。原摺著钞给阅看。现月　　

○调湖南巡抚庞鸿书为贵州巡抚。署贵州巡抚岑春蓂为湖南巡抚。现月　　

○以翰林院侍读学士朱益藩为山东提学使。现月　　

○以随使赴日。予参赞知府陈贻范等奖叙。摺包　　

○赏日斯巴尼亚国侯爵都福等宝星。　　

○壬子。文宗显皇帝忌辰。上诣奉先殿寿皇殿行礼。　　

○遣官祭定陵。　　

○谕内阁、陈夔龙奏、举劾属员一摺。江苏苏松太道瑞澂、江甯府知府罗章、署常州府知府候补知府许星璧、长洲县知县苏品仁、代理常熟县知县宝山县知县金元烺、南汇县知县李超琼、均著传旨嘉奖。候补道朱承昌、才欠开展。声名平常。蔡国熊、庸闇性成。委靡不振。均著以同知降补。候补知府吴观乐、才质粗疏。办公草率。吴炳元。举止轻浮。难资表率。均著以通判降补前署甘泉县知县候补知县白承颐、操守难信。颇滋物议。前署山阳县知县候补知县单琳、报案不实。有心讳饰。候补知县张绪昌品行有亏。难膺民社。刘鼎蓥、行为荒谬。不安本分。孙光衍、声名甚劣。不堪造就。何乃蔚、人欠谨饬。糜款误公。詹树梅、才识庸劣。遇事敷衍。常熟县县丞程柱、追租酿命。吴县光福巡检蒋家泽、驭下不严。均著即行革职。娄县知县屈泰清、年逾七十。衰病交侵。阳湖县知县陆清臣、年老才庸。难期振作。均著勒令休致。现月　　

○谕军机大臣等、岑春火滟宣电奏、革绅黎家崧怙恶不悛等语。著该衙门知道。电寄　　

○调兵部左侍郎景厚为礼部右侍郎。以镶红旗汉军副都统寿勋为兵部左侍郎。　　

