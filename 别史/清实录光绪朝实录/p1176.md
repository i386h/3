<!-- { "loadSidebar": true } -->
○贝子溥伦奏、奉命前赴美国。历考列邦强国之基。以海陆军为要政。拟请广兴渔业。复定土药新章。集款规复海军。并募捐出洋华商。以助经费。下练兵处知之。摺包　　

○署江西巡抚夏屮■一■日奏、遵筹江西全省铁路。派在籍前江甯布政使李有棻总办路事。妥拟章程。下部知之。摺包　　

○己亥。谕内阁、陆元鼎奏、举劾属员一摺。升任浙江粮道前湖南长沙府知府颜钟骥、衡州府知府唐步瀛、辰州府知府刘若曾、永绥厅同知吴传绮、署武冈州知州补用同知刘桐封、麻阳县知县沈保宜、署善化县知县候补知县胡日升、石门县知县谭承元、祁阳县知县余屏垣、平江县知县罗葆祺、耒阳县知县胡扬祖、署绥甯县知县候补知县黄启蓉、均著传旨嘉奖。署麻阳县知县道州知州程鼎元、昏聩糊涂。事权旁落。东安县知县刘灿藜、办事操切。罔恤民艰。候补通判孙淼、钻营无耻。行止乖谬。候补知县徐藻、藉公渔利。物议沸腾。候补知县邓绍禹、办运营私。帐目舞弊。试用知县胡大庚、负气任性。办公滋事。新化县典史谈凤藻、习气已深。操守难信。撤任麻阳县典史候补巡检吴楚、年少气浮。舆情不洽。武陵县典史吕希珍、小有才能。嗜赌溺职。湘阴县典史刘肇台、好赌败名。不知自爱。试用县丞吴庆瑞、营私罔私。告发有案。浏阳县教谕毛宗典、违分干预。士论不孚。通道县教谕王原根、钻营渔利。遇事生风。均著即行革职。善化县知县何莘耕、驭下欠严。难胜繁要。著开缺另补。常甯县知县林泽、历任地方。措置失宜。惟年力尚属可用。著开缺留省察看。撤任桂东县知县呼延桢、办事轻率。不通民情。惟文理尚优。著以教职选用。永兴县教谕向源纶、精力衰颓。著勒令休致。现月　　

○甘肃新疆巡抚潘效苏奏、新疆回子王公入直该班。经定为五年一次。惟道远费艰。该回子王公现有六员。拟请每员轮直一年。分为六次。庶该班多展一年之期。即可多纾一分之力。下所司议。摺包　　

○予故云南迤南道陈宗海政绩宣付史馆立传。早事　　

○庚子。署湖南巡抚陆元鼎奏、遵查湘省佐杂教职及同知各员缺。碍难裁汰。惟粮储道缺。向以督运漕粮。管辖屯＜目辟＞行＜匧心＞口＜韦未＞＜夗贝＞为专责。自漕粮改徵折色。各＜目辟＞行＜匧心＞口＜韦未＞＜夗贝＞所屯田。改归州县徵收。此官清闲无事。拟请即行裁撤。其道库大使一缺。一并议裁。从之。摺包　　

○署贵州巡抚曹鸿勋奏、黔省烟酒。质劣数微。碍难照数加税。拟于百货土药厘金内。并案设法整顿。备专款以济要需。下部知之。摺包　　

○以晶■宜克名城。保＜目辟＞行＜匧心＞口＜韦未＞＜夗贝＞桑梓。予故福建台湾镇总兵刘明灯于湖南原籍及立功省分建立专祠。从署湖南巡抚陆元鼎请也。摺包　　

○予故前署贵州兴义府知府李保衡专祠。列入祀典。从署贵州巡抚曹鸿勋请也。　　

○以遵命捐银助赈。予福建南靖县中书职衔张廷猷、张显宗、道员职衔张际光、同知职衔张际虞、张衡溥、各为其父母建坊。摺包　　

○辛丑。刑部奏、核议王花仔因救父札死人命。声明宽减。得旨、著准其宽减。　　

○都察院代奏、已命总兵申道发呈请投效。得旨、著不准行。原呈发还。　　

○署两广总督岑春火滟宣奏、广西前敌各军。待饷孔亟。请将两广实官捐输。由何省认劝之款。即由何省核准。以期报捐踊跃。专备军需。下部议。摺包　　

○又代奏、新授江南狼山镇总兵黄忠浩现在丁忧。请收回成命。得旨、黄忠浩著改为署理。毋庸固辞。　　

○以沉毅有为。予四川成都府知府雷钟德以道员补用。摺包　　

○以卓著政声。予署四川成都府知府高增爵、泸州直隶州知州赵渊军机处存记。摺包　　

○以克复广西罗城县城出力。予著右江道知府龙济光以道员补用。并赏二品顶戴。余奖叙有差。　　

○以侮罪自励。准已革记名总兵杨发贵销去永不叙用字样。摺包　　

○以广西三防失利。摘武匡军统带知州王瑚等顶戴。予死事惨烈之署三防主簿古桐保、队长周茂林、外委沙瑞忠议恤。　　

○以疏纵妖匪。革署贵州仁怀县知县唐汝森、分驻温水府经历吴亮祖、分防温水汛千总姜世昌职。摺包　　

○壬寅。署四川总督锡良奏、川省酒捐。已拨解练兵处要饷。矿务尚无成效。银圆利微销滞。拟仿各省铸造铜圆。稍获赢余。藉维圜法。下所司知之。摺包　　

○署山东巡抚胡廷干奏、现胶州改升直隶州。兼辖即墨、高密、二县。将来山■＜木学＞科两试。拟援案借棚莱州府附考。即墨、高密、改府考为州考。胶州童生。由州考竣。径赴院试。下部知之。摺包　　

○又奏、胶州改升后。所有办理命盗等案。请援例径解臬司。从之。摺包　　

○改铸山东长清县印信。从署山东巡抚胡廷干请也。摺包　　

○以故三等承恩公钟秀之子朴玉袭爵。　　

○以战功卓著遗爱在民。予故赠太常寺卿曾国华于安徽省城及湖南原籍建立专祠。故福建汀州镇总兵李南华优恤。战迹宣付史馆立传。蒙城原籍准建专祠。附祀随征死亡将士。均从安徽巡抚诚勋请也。摺包　　

○以力保危城。追予故安徽倢■＜曰融＞■＜石木＞疏黄大道照军营立功后积劳病故例优恤。摺包　　

○以捐助善举。予四川什邡县命妇刘谭氏为其故夫主故主母建坊。摺包　　

○癸卯。安徽巡抚诚勋奏、现讲求新操。枪石滟驳尤当务之急。业经购备枪枝子弹。分别存储拨用。当饬筹款垫支。据实造销。下部知之。摺包　　

○以剿捕黑龙江三岔河股匪出力。赏墨尔根协领苏那穆策麟花翎。并加副都统衔。复已革佐领德克布原官。已革郭尔罗斯台吉哈斯保贝投诚。剿匪阵亡。准其子托克托袭爵。摺包　　

○以黑龙江弭乱得力。予刑部主事崇瀚以知府补用。复巳革记名总管福龄原官。摺包　　

○以繙译勤慎。予荆州驻防笔帖式布叶春以主事升用。摺包　　

○以亏款延缴。革已故安徽当涂县知县世忠职。提属勒追。摺包　　

○旌表五世同堂寿妇安徽合肥县前河南河北镇总兵刘盛休之母任氏。　　

○甲辰。调江甯副都统奎芳为京口副都统。镶白旗汉军副都统振格为江甯副都统。以练兵处军政司正使刘永庆为镶白旗汉军副都统。调镶红旗汉军副都统英慈为青州副都统。以记名副都统连魁为镶红旗汉军副都统。

明发协修官何国澧恭纂　　

帮总纂官程棫林恭辑监修总裁世恭阅六月十三日正总裁那月日专司蒿■木本陆恭覆阅癸丑十二月初七日

　　

徐月日　　

荣月日副总裁唐月日　　

宗室宝恭阅一签十二月十日　　

陈恭阅五签七月十一日　　

熙月日　　

郭恭阅一签三月二十三日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百三十九　　

光绪三十年。甲辰。十二月。乙巳朔上诣仪鸾殿问慈禧端佑康颐昭豫庄诚寿恭钦献崇熙皇太后安。至庚申皆如之。　　

○谕内阁、朕钦奉皇太后懿旨。礼部奏、元旦礼仪一摺。元旦令节。皇帝率王公百官。著在皇极殿行礼。停止筵燕。其在外公主福晋命妇均著进内行礼。　　

○礼部奏、添铸四川炉霍屯务关防换铸江苏甘泉县印信报闻。　　

○湖广总督张之洞奏已故荆州府知府陈梦兰。功德在民。请入祀名宦祠。下部议。　　

○出使比国大臣杨兆鋆奏、比国学制大备。学费较廉。请饬各省分遣游学以储成材。下部知之。　　

○以随使期满。予驻韩参赞直隶补用知府钱明训等七员奖叙。　　

○以河南浚县民白芳妻一产三男、给赏如例。　　

○丙午。谕内阁。史念祖著赏给道员。发往湖北交张之洞差遣委用。　　

○商部奏、江苏在籍员绅创设笔铅罐公司。请予立案从之。　　

○云贵总督丁振铎奏、滇军驻防＜目辟＞＜訁冉＞米＜度攵＞＜夗贝＞境。会同剿匪情形。得旨、仍著督饬扼要防堵毋稍疏虞。裁陕西督粮道归并布政司设局管理所有进款作为练兵经费。原辖西乾鄜三属归盐法道兼辖。改铸盐法道关防。从陕西巡抚升允请也。　　

○以剿办吉林马贼出力。予协领恒春诚明候选道鄂龄峻昌等、军机处存记。复已革总兵张友云、守备胡殿甲、原官。　　

○以亏款延缴。革已故署广西修仁县知县郑锡畴职。提属勒追。　　

○旌表百二龄寿妇陕西渭南县民李献文妻赵氏。　　

○蠲缓直隶安、隆平、甯晋、三州县积涝地亩粮租。　　

○豁免陕西兴平县水冲地亩额徵钱粮。丁未。谕军机大臣等电寄岑春火滟宣、电悉所陈柳庆各属及思恩府剿办情形。尚称得手仍著严饬各营乘胜＜目辟＞暒穴＜曰融＞夕＜夗贝＞剿。一律荡平毋稍松懈。　　

○署江西巡抚夏屮■一■日奏江省百货米谷一律改办统税。并裁并各卡更定名目下所司知之。　　

○又奏、乐平县因学堂抽收靛捐。刁民藉端纠血■乣毁闹局卡。入城滋事获犯讯明。分别惩办。下部知之。　　

○予积劳病故。署吉林五常堡协领魁英照军营病故例议恤。　　

○戊申。上奉慈禧端佑康颐昭豫庄诚寿恭钦献崇熙皇太后御皇极殿。和国使臣希特斯、义国使臣巴乐礼、葡国署使臣阿梅达等觐见。呈递恭贺万寿国书。　　

○盛京将军增祺等奏、请拨奉天吉林打牲性拉黑龙江乙巳年的饷。并催历年欠饷。得旨、著户部迅速筹拨饬催。　　

○署闽浙总督魏光焘奏、江苏候补道陶森甲请调闽差遣。得旨、所请著毋庸议。　　

○署江西巡抚夏屮■一■日奏江西内水师换造船只大小九十号。巡划九十支核实造销。其营制饷章。仿照常备续备各军酌定。下部知之。　　

○又奏、新喻等县会匪彭云山等纠抢军械。焚毁教堂拏获分别惩办。报闻　　

○己酉。穆宗毅皇帝忌辰上诣奉先殿寿皇殿行礼。　　

○遣官祭惠陵。　　

○礼部奏、议覆前明故员张维世等、请于原籍建祠增祀。从之。　　

○给事中陈庆桂奏、各国赔款。用金归还宜折中定价。又奏。部议以银买金交纳。又欲专买英镑。以伦敦某银行市价为准。有害无利均下部知之。　　

○福州将军崇善奏奉天省自日俄构衅。居民流离拟于常税项下筹解银一万两赈济。作正开销。下部知之。　　

