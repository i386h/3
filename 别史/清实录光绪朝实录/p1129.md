<!-- { "loadSidebar": true } -->

○又谕、电寄岑春火滟宣等、电悉。广东署钦州直隶州知李焯著革职宄办。　　

○覆试经济特科梁士诒一百二十七人于保和殿。电寄　　

○辛亥。谕内阁、前有旨派钟灵办理西流水垦荒事务。著改派开缺。直隶布政使廷杰前往。会同增祺办理。现月　　

○又谕、丁振铎等奏、审明营员烧毙多命一案。分别定拟请旨一摺。云南已革游击田南亭、身为管带。轻听谣言。围攻马敲洞。烧毙良民多命。复敢捏报邀功。实属罪无可逭。田南亭著即行正法。已革开化府知府蹇念咸、事前既不详查虚实。又复任听捏报。荒谬糊涂。亦难辞咎。蹇念咸著发往军台效力赎罪。现月　　

○直隶总督袁世凯奏、天津新订义奥日本三国租界。次第议定。下部知之。　　

○守护西陵大臣载润等奏、陵寝办供应用松子蜂蜜等项价银。请饬拨发。得旨、著直隶总督筹拨。户部知道。摺包　　

○盛京工部侍郎钟灵奏、盛京被俄兵占据二年有余。衙署被毁。库储银两案册器物等项遗失情形。下部知之。摺包　　

○署云贵总督丁振铎等奏、大兵会围临安府城。收复石屏州城。并临属之西庄等处。报闻。摺包　　

○豁免大兴宛平两县应徵乐工门厂等项租银。现月　　

○壬子。谕军机大臣等、电寄岑春火滟宣、据电奏、请调湖北武建八营助剿。月饷由广西支发等语。著端方迅饬该营拔队骣往。归岑春火滟宣调遣。电寄　　

○又谕、电寄岑春火滟宣、据电奏、广西东兰州被匪窜陷等语。著该署督迅饬各营进剿。赶紧收复。毋稍延缓。电寄　　

○召见安徽试用道童祥熊。得旨、著仍留原省补用。并交军机处存记。电寄　　

○驻藏办事大臣有泰奏、恭报到川日期。并熟商进藏情形。得旨、俟锡良到任妥筹商办后。著即迅速赴任。　　

○驻藏帮办大臣桂霖奏、粤匪隐患深长。请革去职衔。以闲散发往军营自效。庶不至置身无用。得旨、藏务亦关紧要。仍著迅速赴任。摺包　　

○以保全边漠。力顾大局予杜尔伯左翼正盟长副将军特固斯库鲁克达赉汗噶勒章那木济勒等奖励。摺包　　

○以品学兼优。予福建邵武府教授郑受康等三员奖叙。其行

止不检之建阳县训导林祖焘等三员革职。摺包协修官郑家溉恭纂　　

帮总纂官程棫林恭辑监修总裁世恭阅二签五月二十三日正总裁那恭阅月日专司蒿■禾本陆恭覆阅癸丑十二月初三日　　

徐恭阅月日　　

荣月日副总裁唐月日　　

宗室宝恭阅十一月惠五日　　

陈恭阅四签五月初八日　　

熙月日　　

郭恭阅三月十六日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百十八　　

光绪二十九年。癸卯。六月。癸丑朔。上诣乐寿堂。问慈禧端佑康颐昭豫庄诚寿恭钦献崇熙皇太后安。至庚辰皆如之。注记　　

○谕内阁、恩寿奏、特倢■＜曰融＞■＜石木＞庸劣不职文武各员一摺。江苏海门厅同知王宾、性情执拗。于提审案件。徇庇抗延。著即开缺。丹徒县知县张德迪、人地不宜。丹阳县知县刘炳青、宽于驭下。听断非其所长。均著开缺另补。南汇县知县汪以诚、疏于治盗。贻误地方。阳湖县知县翁延年、习于巧滑。缉捕废弛。候补通判王祖望、性耽逸乐。有玷官箴。试用同知王秉忠、貌似有才。工于粉饰。试用同知莫葆辰、优柔寡断。同流合于。候补通判曹荫纬、佻达自矜。敢于为恶。候补知县汪国奎、气质鄙陋。嗜利营私。候补主簿杨慧荪、声名狼藉。候补巡检钱承聪、行止卑污候补县丞邵凤年、肆无忌惮。候补县丞徐家修、性嗜摴蒱。著一并革职。桃源县孝谕胡丽荣、士论不孚。难膺师表。昆山县教谕周光萼、体弱有病。讲解多疏。盐城县教谕洪德樽、年力就衰。难资训迪。均著勒令休致。管带苏防前营常州右军守备徐诚檀、庇赌贿和。罔知悛改。盐捕中营补用游击姚魁伍、纵容逃弁。贻害市廛。均著革职。并不准投效各路防营。淮阳镇标左营参将郎桂林、体弱多病。暮气已深。著即开缺。现月　　

○直隶总督袁世凯奏、裁减淮练各军。节腾款项。移供新军饷需。下部知之。摺包　　

○江苏巡抚恩寿奏、留防太湖水师巡警中营改用飞划。即名为飞划右营。下部知之。　　

○福州将军兼署闽浙总督崇善奏、乾隆初年。颁发班禅额尔德尼所进右旋白螺到闽。供于督署第五层楼止。遵旨派员恭缴。报闻。　　

○贵州学政赵惟熙奏、请推广学堂办法。具陈管见。圣驾视学。设总监督等五条。下学务大臣议。寻奏、各省学务。须由督抚提纲挈领。呼应始灵。若另设总监督。事权反不统一。惟学政本有育才之责。应令会同督抚。认真整顿。所请派添总监督之处。应毋庸议。至整饬武备学堂。审定学报各节。已列于奏定学务纲要。毋庸另议。其学堂卒业文凭。应否兼列教习衔名。届时参酌办理。报闻。摺包　　

○以淮扬镇总兵潘万才为贵州提督。现月　　

○以勤慎奉公。予贵州荔波县训导郭中广等四员奖叙。　　

○以已革直隶洗马林守备明立、抗不交印。发往新疆效力赎罪。摺包　　

○甲寅。谕军机大臣等、普龄奏、盛京辽阳地方。有硝磺局委员刘永海、句通匪人。在端庄固伦公主园寝后。开穵煤窑。请饬封禁。并严拏惩办等语。著增祺查明封禁。并将匪徒拏办。原摺著钞给阅看。将此谕令知之。现月　　

○以记名总兵徐邦杰为江苏淮扬镇总兵官。现月　　

○乙卯。御史徐堉奏、请变通钱法。改铸铜圆。下户部议。　　

○伊＜覀之＞■牛将军马亮奏、请设局试办官茶。严禁私茶。以济民食而顾国课。得旨、仍著会商崧蕃、潘效苏、妥筹办理。　　

○又奏、请设养正学堂。并派学生出洋肄业。从之。摺包　　

○署两广总督岑春火滟宣等奏、广东民情困苦。历年指派赔款五百八十余万。数钜期迫。筹措维艰。请量予减免。下部议驳。　　

○丙辰。谕军机大臣等、电寄岑春火滟宣。电奏悉。周善培等各员。均准其调往。所请拣发人员。著吏部查核办理。电寄　　

○召见候选道冯汝骙。得旨、著仍以道员即选。并交军机处存记。现月　　

○办理商约大臣工部尚书吕海寰等奏、密陈要务五条。曰推广官报。普通交涉。奖劝游学。扩充工艺。开辟商场。下外务部议。寻奏、官报办法。应逐渐推广。并请饬修律大臣速订报律。以防流弊。交涉之案。关系地方。仍应责成州县。所请另设洋务公所。转恐呼应不灵。互生推诿。游学奖励。业有定章。无论从前肄业。嗣后毕业各生。均应认真考验。始足以拔真才。所请先行访明录用之处。碍难照准。工艺局及赛奇会。均属劝工至计。应由商部妥定章程。随时筹办。至于广辟商场。以筹抵制。自是虑远防微之论。应请饬各省将军督抚体察情形。酌核办理。依议行。摺包　　

○又奏、上海当南洋冲要。市舶往来。十倍津沽。请援照津海关之例。分设江海关道一缺。即就驻扎上海之松江府海防同知一缺裁改。下外务部会同吏部议。寻奏、该大臣原奏、请分设江海关道。不辖地方。于交涉事务。未免呼应不灵。仍以巡道兼办为是。从之。摺包　　

○又奏、请派熟悉交涉之员。充上海会审官。报闻。　　

○丁巳。谕内阁、岑春火滟宣电奏、广东南澳镇总兵潘瀛。纵勇扰民。卸署柳庆镇记名总兵唐生玉、屡欧失利。且多骚扰。千总潘继周、句通土匪。无恶不作等语。潘瀛、唐生玉、均著革职。发往军台效力赎罪。潘继周著即在军前正法。以肃军律。现

月

　　

○谕军机大臣等、电寄岑春火滟宣。电悉。东兰州现已克复。办理尚为迅速。黄忠。立及出力人员。均著查明保奖。怀远镇复被匪踞。记名提督赵焕湘、著先行革职。查明严办。电寄　　

○以记名水师总兵萨镇冰为广东南澳镇总兵官。现月　　

○以庸劣骫法。革广西游击陈朝政、知县刘荣瑂、职。发往军台效力。总兵胡玉兰、以都司降补。参将王建松、革职永不叙用。逮守备梁广礼置诸法。摺包　　

○戊午。谕内阁、前据翰林院侍讲学士杨捷三、御史杨士燮、先后奏倢■＜曰融＞■＜石木＞河南布政使延祉议加粮赋。激成重案。当经谕令锡良前往确查。兹据查覆。该藩司藉筹饷为名。轻改旧章。办理操切。几酿大患。延祉著开缺另候肬■闲用。署怀庆府傅木滟云等。既据查明各案情节。办理尚无不合。均著免其置议。现月　　

○谕军机大臣等、都察院代递旗女琴格以大员擅杀无辜呈诉冤抑据情代奏一摺。著袁世凯派员密查此案确情。据实覆奏。原摺著钞给阅看。将此谕令知之。寻奏、此案因聚血■乣噪饷。该副都统将哈芬布严办。自系因公起见。但未能详细研鞫。遽置重典。未免稍涉草率。得旨、倭恒额著交部议处。　　

○调江西布政使李岷琛为湖北布政使。以直隶按察使杨士骧为江西布政使。调湖北按察使宝棻为直隶按察使。以湖北汉黄德道岑春蓂为湖北按察使。现月　　

○己未。上奉慈禧端佑康颐昭豫庄诚寿恭钦献崇熙皇太后御仁寿殿日本国使臣内田康哉、及海军少将瓜生外吉等觐见。记注　　

○谕内阁、工部奏、正阳门等门城垣楼座情形请饬修葺一摺。此项工程。著仍派袁世凯、陈璧、切实勘估。俟正阳门修竣后。所余之款。即行分别轻重。陆续修理。现月　　

○又谕。前据御史周树模、奏倢■＜曰融＞■＜石木＞苏元春各款。当经谕令岑春火滟宣确查。兹据查明电奏。已革广西提督苏元春、纵兵殃民。缺额扣饷。实属辜恩负国。苏元春著拏交刑部治罪。现月　　

○以外务部左丞瑞良为河南布政使。现月　　

○以外务部右参议绍昌为外务部左丞。　　

○庚申。刑部奏、审明会匪沈荩即沈克諴照章定拟。得旨、万寿期内。例不行刑。著即日立毙杖下。　　

○御史张元奇奏、各省学堂。宜严选师范。振兴实业。又奏、本科进士入大学堂肄业。请分别年岁。愿否酌为变通。得旨、著张之洞会同管学大臣妥议具奏。寻奏、该御史请严选师范。振兴实业。洵为知本之论。现已拟定各级师范学堂章程。各省不难照办。至蒙学暂不课西文。现在所拟小学堂章程。即严申此禁。与该御史所见正同。本科进士入大学堂肄业。业经酌定年岁。量为变通。自可免迁就入学有名无实之弊。报闻。　　

○又奏、京师所铸银圆。请推广良规。讲究成色。以裨财政。下户部财政处知之。记注　　

