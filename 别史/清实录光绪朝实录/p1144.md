<!-- { "loadSidebar": true } -->
○西甯办事大臣准良奏、西甯道霍勤燡、狃于积习。玩视宪章。请饬部照例议处。得旨、霍勤燡著交部察议。摺包　　

○予故湖南记名提督龙恩思、照军营立功后病故例优恤。并附祀巡抚蒋益澧浙江专祠。大学士左宗棠甘肃专祠。从两江总督魏光焘等请也。摺包　　

○壬寅。直隶总督袁世凯奏、桂饷无力协济。请饬另筹。下部议。摺包　　

○湖南巡抚赵尔巽奏、拨捕宜昌盐厘项下漕折银两。不敷甚钜。请饬改拨。下部议驳。摺包　　

○又奏、新化县属。蛟水成灾。委员覆勘。得旨、著即分别查勘蠲缓。毋任失所。摺包　　

○又奏、湘省需才。请将山西候补道吴廷燮、试用知县田徵葵、发往补用。并饬张鹤龄回省。以资任使。得旨、张鹤龄著仍回原省。余不准行。摺包　　

○督办垦务绥远城将军贻谷奏、乌兰察布盟各旗。狡抗赔款。请旨饬办。得旨、著该衙门严饬遵办。摺包　　

○补行光绪二十八年军政。直隶卓异官一员。议叙如例。　　

○以品端学粹。予湖南平江县举人苏舆等国子监学正衔。　　

○癸卯。外务部奏。申明矿务定章。请旨通饬各省。不得擅立合同。从之。摺包　　

○湖南巡抚赵尔巽奏、湘边近接桂乱。整理需员。请补暑守令。暂时勿拘文法。下部议。摺包　　

○以被倢■＜曰融＞■＜石木＞错误。复山东已革知府彭履谦职。摺包　　

○蠲缓山东齐东、青城、利津、平阴、长清、东平、章邱、肥城、东阿、寿张、范、阳谷、濮、乐安、济甯、历城、邹平、长山、齐河、济阳、禹城、临邑、惠民、商河、滨、蒲台、邹、汶上、菏泽、曹、钜野、郓城、朝城、聊城、馆陶、金乡、鱼台、新城、沾化、滋阳、博兴、昌邑、阳信、滕、单、城武、定陶、观城、高唐、海丰、临淄、高苑、临清、德平、陵、德、平原、乐陵、曲阜、甯阳、泗水、峄、堂邑、博平、茬平、清平、莘、冠、恩、夏津、邱、嘉祥、兰山、郯城、费、莒、沂水、日照、益都、寿光、昌乐、掖、潍、甯海、文登、荣城、八十六州县。暨永阜、永利、官台、富国、王家冈五场。并收并＜目辟＞行＜匧心＞口＜韦未＞＜夗贝＞所被灾各地亩新旧钱漕杂课有差。　　

○甲辰。商部奏、劝办商会。酌拟肬■闲章二十六条。以资遵守。从之。摺包　　

○奉天府府尹廷杰奏、西流全围。丈放过半。请派员接办。并恳将出力各员奖叙。得旨、仍著该府尹接办。出力各员。事竣后再行择尤保奖。摺包　　

○署四川总督锡良奏、英法商人请开川矿。照章驳拒。并请申明定例。下部议。寻议、以矿务定章。晶■宜经载明。华洋商人。承办矿务。均须禀明地方官咨部核准。方为准行之据。其余开工期限。穵井地段。均已明示限制。各省办矿。皆当遵守。毋庸再立专条。至该署督所称洋商指办川矿。与候补人员私订合同。擅指公地一节。此等情事。他省亦所不免。应由该署督察看情形。拟议章程。咨部核办。依议行。　　

○又奏、拟扩充银圆铜圆开矿余利。购机制械。以裨军实。得旨、著即切实举办。期收实效。摺包　　

○以熟悉边务。予四川打箭炉同知刘廷恕军机处存记。摺包　　

○以捐田赡族。予四川在籍主事高树等建坊。　　

○乙巳。谕内阁、张曾阳滟＜扌戋＞奏倢■＜曰融＞■＜石木＞不职各员一摺。山西署吉州知州试用知州袁诵先、扰累商民。操守不谨。大同县知县徐沛霖、工于文饰。纵下营私。平鲁县知县王海峰材质庸下。不恤庶狱。署五寨县知县试用知县许涵鸿、信任门丁。诈索多案。署沁源县知县试用知县邓维景、侵蚀需索。亏税病民。候补知县刘在德、负义昧心。同官不齿。偏关县训导杨声振、声名平常。河曲县训导王德修、贪鄙多事。署辽州训导王威、鄙陋近利。试用府经历刘宝森、任性妄为。署毕齐克齐巡检补用典史黎在竺、轻浮擅受。署大甯县典史试用未入流赖辉珏、干预词讼。试用典史楼树基、贪昏胆大。均著即行革职。试用直隶州知州沈良楫、不明事理。举动乖方。署长子县知县试用知县贾良贵、浮薄冒进。不胜民社。均著以府经历县丞归部铨选。署介休县知县候补知县强鹏飞、精力逊前。不能约束子弟。惟文理尚优。著以教职。归部铨选。丰镇厅同知谦吉、年力渐衰。难胜边要。萨拉齐厅同知祝钦、人尚朴实。性近鄙俗。浑源州知州阮志谦、材可有为。官久懈怠。甯乡县知县陈德舆、居官甚勤。意存见小。均著开缺另补。现月　　

○热河都统松寿奏、喀拉沁王旗请借旗赏银两。修理公署。下部议。摺包　　

○又奏、剿办朝阳建土匪。请将出力员弁。分别奖叙。得旨、准其择尤保奖。毋许冒滥。摺包　　

○添铸总理练兵处关防。从总理练兵事务庆亲王奕劻等请也。摺包　　

○以不守营规。革直隶补用守备孙益三职。摺包　　

○丙午。谕内阁、方今时事多艰。兴学育才。实为当务之急。前经令张之洞会同管学大臣将学堂章程。悉心厘订。妥议具奏。兹据会奏胪陈各摺片。条分缕晰。立法尚属周备。著即次第推行。其有应行斟酌损益之处。仍著该管学大臣会同张之洞随时详核议奏。至所称递减科举。及将来毕业学生。由督抚学政并肬

■闲放考官考试一节。使学堂科举。合为一途。系为士皆实学。学皆实用起见。著自丙午科为始。将乡会试中额。及各省学额。按照所陈。逐科递减。俟各省学堂一律办齐。确著成效。再将科举学额。分别停止。以后均归学堂考取。届时候旨遵行。即著各该督抚赶紧督饬各府厅州县建设学堂。并善为劝导地方。逐渐推广。无论官立民立皆当恪遵列圣训士之规。谨守范围。端正趋向。不准沾染习气。误入奇衣＜虘阝＞牙。一切课程。尤在认真讲求。毋得徒事皮毛。有名无实。务期教学相长。成德达材。体用兼赅以备国家任使。有厚望焉。将此通谕知之。现月　　

○谕军机大臣等、有人奏、江苏赣榆县知县徐树锷、酗酒肆虐。威逼人命。纵庇丁役。吞蚀各款。请饬查办等语。著魏光焘、恩寿、按照所倢■＜曰融＞■＜石木＞各节。确查具奏。毋稍徇隐。原片著钞给阅看。将此谕令知之。现月　　

○又谕、有人奏、安徽蒙城县知县谢世彤、贪污谬戾。纵差酿命。霍邱县知县王岳崧、贪庸昏聩。殃民讳盗各节。请饬查办等语。著诚勋按照所倢■＜曰融＞■＜石木＞各款。确查具奏。毋稍徇隐。原片著钞给阅看。将此谕令知之。寻奏、该二员被倢■＜曰融＞■＜石木＞各节。或事属有因。或访查无据。自难率凭臆断。惟谢世彤于书吏在外招摇。不能先事防范。王岳崧于派差拏匪。不能豫为约束。致令恫吓良懦。滋扰地方。均难免疏忽之咎。应请将该二员交部分别议处。以示惩儆。如所请行。　　

○御史吴煦奏。大挑知县。请毋庸分发河工。并将从前挑选各员。归并地方叙补。下部知之。　　

○御史李灼华奏。皖省屯费加重。请酌中另议。下部议。　　

○补行光绪二十八年军政。四川卓异官六员。不谨官二员。有疾官二员。罢车滟耎官一员。才力不及官一员。分别议叙处分如例。　　

○丁未。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。礼部奏、元旦礼仪一摺。元旦令节。皇帝率王公百官。著在皇极殿行礼。停止筵燕其在外公主福晋命妇。均著进内行礼。现月　　

○谕军机大臣等、嗣后遇有奉旨会议事件。三品以上堂官。均著在政务处会议。现月　　

○礼部奏、皇后千秋令节应行礼仪。得旨、照例行礼。停止筵燕其在外公主福晋命妇。并著毋庸进内行礼。摺包　　

○河南巡抚陈夔龙奏、常备军营制饷章。拟酌核更定。下所司议。寻练兵处奏、该抚所拟办法。系为目前绌于饷力起见。应请暂如所拟办理。俟臣处奏定营制画一章程。再行通饬遵办。从之。　　

○浙江巡抚聂缉规奏、南龙等处堤工险要。请拨款防修。下部知之。摺包　　

○改管学大臣为学务大臣。添派大学士孙家鼐充学务大臣。

现月

　　

○调商部左侍郎伍廷芳为外务部右侍郎。转商部右侍郎陈璧为左侍郎。调外务部右侍郎顾肇新为商部右侍郎。现月　　

○戊申。谕军机大臣等、有人奏、顺天宛平县义塘村民妇赵韩氏藉已结复翻之案。听人唆使。累及无辜。西路厅同知竟为断令数家出资了结。门丁书役。复串同结讼分肥等语。著顺天府按照所倢■＜曰融＞■＜石木＞各节。确切查明。据实具奏。毋稍徇隐原摺著钞给阅看。将此谕令知之。寻奏、赵韩氏控赵和清等仇杀伊夫一案。既无确切证据。且在庚子拳乱。当时洋兵捆获多人。既难得正凶之主名。事后更无从深究。现由该印委等秉公讯断。给资养赡。已得情法之平西路厅同知林绍清、办理此案。亦无不合。应请免其置议。报闻。　　

○又谕、有人奏、奉天东流水开垦一事。屡被倢■＜曰融＞■＜石木＞奏。大半由局员英凯、唐建义、贪劣所致等语。著廷杰按照所倢■＜曰融＞■＜石木＞各款。确查具奏。毋稍徇隐。原片著钞给阅看。将此谕令知之。寻奏、该副都统衔协领英凯、分省试用通判唐建义、虽查无贪劣实据。惟失察书手冒领围地。索诈多赃。应与漫无觉察之监绳委员许玉山■夆、白汉章、廉智、一并查取职名。请旨交部分别议处。从之。驻藏办事大臣裕钢奏。一井未能出藏拟派委员赴边催办开议得旨。著遵前次电旨。迅赴边界。妥筹办理。　　

○又奏。英兵势欲前进。请饬商阻下部知之。补行光绪二十八年军政河南卓异官一员年老官一员不谨官一员罢车滟耎官一员分别议叙处分如例。　　

○□□□□□□□□□□□□□□□。予理藩院郎中荣椿奖叙。　　

○予故漕运总督德寿恤典如例。子福建兴泉永道延年、以应升之缺升用。　　

○己酉。谕军机大臣等。有人奏倢■＜曰融＞■＜石木＞寿春镇总兵王幼山、军政废弛各情。著诚勋秉公确查覆奏。原片著钞给阅看。将此谕令知之。寻奏。该总兵被倢■＜曰融＞

■＜石木＞各节。系属误传。拟请免其置议允之。　　

○以江苏按察使效曾、为江苏布政使。两淮盐运使恩铭、为江苏按察使。　　

○以福建甯镇总兵曹志忠、为福建水师提督。记名总兵张相泰为福建福甯镇总兵官。　　

○予故福建水师提督杨岐珍、照军营立功后积劳病故例优恤。事迹宣付史馆立传。次子户部主事铭勋、以本部员外郎用。　　

○纂修官温肃恭纂　　

