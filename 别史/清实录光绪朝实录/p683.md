<!-- { "loadSidebar": true } -->
○勾到奉天、福建、广东、广西、云南、贵州、情实罪犯。停决奉天斩犯四人。福建斩犯二人。广东斩犯一人。云南斩犯一人。贵州斩犯一人。绞犯一人。余七十四人予勾。摺包丁酉。以节交霜降。黄河安澜颁发大藏香十枝。御书扁额一方。交山东巡抚福润祗领。虔诣大王庙悬挂祀谢。　　

○以河流顺轨。各工平稳。发大藏香十枝。交河东河道总督许振祎祗领。虔诣河神庙祀谢。　　

○礼部以繙译乡试中额请。得旨。取中十二名。现

月

　　

○命翰林院修撰曹鸿勋、仍在上书房行走。　　

○以修防出力。赏山东盐运使李希莲头品顶载。候补道丁达意交军机处存记。候补道叶润含等十五员。升叙加衔有差。　　

○以督办修防妥协。予河东河道总督许振祎。暨河南布政使廖寿丰等六员优叙。　　

○戊戌。勾到浙江、四川、陕西、情实罪犯。停决浙江斩犯二人。四川斩犯二人。绞犯二人。陕西斩犯四人。余九十一人予勾。现月己亥。命委散秩大臣公钟秀、德寿、溥玻、二等侍卫应封宗室善旌、三等侍卫轻车都尉松寿、三等侍卫公中佐领福拉坚、觉罗景厚、四等侍卫宗室国拉明阿、蓝翎侍卫齐车布、三等侍卫觉罗松溥、三等侍卫轻车都尉继良、云麾使桂禄、治仪正荣福、整仪尉广祥、恩柯、拜唐阿连瑞、护军校福尼雅罕、均在乾清门行走。桂禄列二等侍卫单内。荣福列三等侍卫单内。广祥、恩柯、福尼雅罕、列蓝翎侍卫单内。连瑞赏给蓝翎侍卫。明发　　

○以捐资助赈。予刑部主事朱黻廷为其父母建坊。　　

○庚子。予故福建陆路提督孙开华、照军营病故例优恤。原籍及立功省分。建立专祠。战功事迹宣付史馆立传。寻予谥壮武。现月　　

○辛丑。四川总督刘秉璋奏、援引恩诏。请将监追已革蓬溪县知县张启昌。因公亏空各款豁免省释。并请给还云骑尉世职。以广皇仁。下部议。摺包　　

○以前浙江提督黄少春为福建陆路提督。现月　　

○壬寅。谕内阁、御史联伋奏、科场舞弊。幸中多名。请饬究办一摺。著派麟书、徐桐调取本科顺天乡试中式举人周学熙、汤宝霖、蔡学渊、陈步銮、黄树声、万航、录科卷与中式墨卷。核对文理笔迹。是否相符据实覆奏。此次覆试。著礼部即将周学熙等六名。先行扣除。另行奏请定期覆试。现月　　

○谕军机大臣等、电寄奎焕、电已悉。即著该大臣带同委员何长荣、驰往大吉岭会商画押。　　

○勾到江苏、安徽、江西、湖广、河南、情实罪犯。停决江苏斩犯一人。绞犯一人。安徽斩犯一人。绞犯一人。江西斩犯二人。湖广斩犯三人。河南斩犯一人。绞犯一人。余九十三人予勾。　　

○癸卯。谕内阁、顺天府奏、添设鬻厂。请拨经费银两。并请再发米石各等语。前因京畿被水成灾。添设粥厂。赏给银米俾资赈济。兹据奏称灾民众多。又在采育镇等处添设粥厂六处。前拨银米。均已尽数支用加恩著照所请。由户部再拨经费银二千两。并发京仓米三万石。即著孙家鼐等分拨散放。以惠穷黎。现月　　

○马兰镇总兵英廉乞假省亲。以守护东陵大臣光裕暂署马兰镇总兵官。兼总管内务府大臣。摺包　　

○赏给日斯巴尼雅国参赞官阿乐岳宝星。摺包　　

○甲辰。谕军机大臣等、有人奏、广东学政徐琪、考试各属生童。所出题目率多割裂经文。并关防不严。操守不谨等语。著李瀚章、刚毅、确切查明。据实覆奏。原片著钞给阅看。将此各谕令知之。寻奏、查明徐琪被参各节。均无其事。报闻。现月乙巳。以直隶东明黄河安澜发大藏香十枝。交直隶总督李鸿章祗领派员虔诣李连庄高村黄庄大王庙祀谢。现月　　

○谕军机大臣等、近来上驷院所有马匹。率皆疲瘦。不堪乘骑。遇有巡幸。竟致不敷骑用。以致随从人等。往往雇觅车辆。实属不成事体。著该衙门嗣后认真饲养。如仍疲瘦短少。定将该管堂官严惩不贷。现月　　

○云贵总督王文韶等奏、安平等厅州县续报被灾勘抚情形。得旨、即著饬属妥为抚恤。毋任失所。摺包　　

○出使英法义比国大臣薛福成奏、与英外部商办滇缅界线。滇边西南两面。均有展拓。又奏、查明车里孟连两土司地。全属中国与英无涉下所司知之。摺包　　

○丙午。孝慈高皇后忌辰。遣官祭福陵。谕内阁麟书徐桐奏、遵查试卷文理笔迹。据实覆奏一摺。所有文理不符之蔡学渊、笔迹不符之黄树声、文理笔迹均不符之万航、均著斥革举人。其文理笔迹相符之周学熙、汤宝霖、陈步銮三名。著礼部传齐。奏请定期另行覆试。

现月

　　

○又谕、给事中洪良品奏、永定河连年溃决。请及时修治一摺。著海军衙门、户部、工部、会同妥议具奏。现月　　

○谕军机大臣等、给事中洪良品奏、私钱充斥。请责成宝泉宝源二局。以新铸制钱。照价发交各钱店。承领交易。并严禁销毁之弊等语。著户部、工部、妥议具奏。　　

○上以孟冬享太庙。自是日始、斋戒三日。　　

○戊申。孝敬宪皇后忌辰。遣官祭泰陵。　　

○谕内阁、裕禄等奏、查勘昭陵隆恩楼应修工程。请择吉兴修一摺。著钦天监于本年十月内选择吉期。知照盛京将军会同工部侍郎届期敬谨兴修。现月　　

○谕军机大臣等、御史张仲炘奏请将李成鳌裴大中。河工咨部之案撤销。嗣后革职人员。保请开复。请饬查核参案。分别准驳等语。著吏部议奏。现月又谕、御史张仲炘奏私铸充斥。制钱仍未通行。请禁用当十钱票。以维圜法一摺著户部妥议具奏。现月　　

○以捐银助赈。予直隶永年县知县余效衡等六员。为其故父母等建坊。　　

○旌表以死殉夫烈妇。道员朱福荣妻李氏妾张氏。

摺包

　　

○蠲免陕西泾阳、同官、醴泉、耀、淳化、高陵、兴平、安定、府谷、绥德、凤翔、扶风、商、咸甯、十

四州县被灾地方钱粮有差。摺包　　

○蠲缓广西永淳县被水田亩丁米有差。摺包　　

○纂修官史宝安恭纂　　

总纂官钱骏祥恭辑监修总裁世恭阅三签十一月十三日正总裁那月日专司藳本陆恭覆阅癸丑八月初八日　　

徐月日　　

荣月日副总裁唐月日　　

宗室宝恭阅四月二十三日

　　

陈恭阅二签二月二十四日　　

熙月日　　

郭恭阅六月初五日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之三百二十九　　

光绪十九年。癸巳。冬十月。己酉朔。享太庙。上亲诣行礼。外记　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭端慧皇太子园寝。记注　　

○醇贤亲王园寝。　　

○诣仪鸾殿问慈禧端佑康颐昭豫庄诚寿恭钦献皇太后安。至戊寅皆如之。外记　　

○颁光绪二十年时宪书。早事　　

○以永定河合龙出力。予直隶按察使周馥等升赏翎衔有差。现月　　

○以亏短交代银两。逮问已革山西托克托城通判汪尔艎籍产。备抵。　　

○庚戌。谕内阁、御史庞鸿书奏、科场交卷时刻。请申明定例。以杜弊端一摺。科场条例。士子交卷。本有限定时刻。不准迟逾。乃近来士习不如从前。每逾定限。甚有迟至亥刻始行交卷者。遂致弊端纷出。而该士子相沿成习。视为故然。少加约束。动易喧哗。监临提调监视各官。亦多姑容宽纵。殊属不成事体。本科顺天乡试。幸中三名。业经查明斥革示儆。亟应申明定例。以戒将来。嗣后乡试会试。均著恪守旧章。按照定例时刻交卷。不准继烛。傥该士子不遵约束。或有抗违。即著斥革严办。如该监临知贡举提调监试等官。有意从宽。经朕访闻。或被人参奏。定将该员等照例惩处不贷。懔之。现月　　

○又谕、御史庞鸿书奏、请饬整顿江南乡试场规等语。乡试为抡才大典。必须场规严肃。若如该御史所奏。近来江南士子。接卷后纷纷出场。午后始行陆续归号。甚至仆人携送考具入场。且闲人出入。漫无稽查。以致诸弊丛生。实属不成事体。著江苏安徽各巡抚。嗣后办理科场。务须督饬提调监试等官。申明例章。严加约束。如有任意抗违者。即行斥革惩办。毋稍姑容。以肃场规而杜积弊。现月　　

○两江总督刘坤一奏、添设九洑洲等处炮台。下部知之。摺包　　

○以政绩卓著。予故云南布政使曾纪凤宣付史馆立传。从云贵总督王文韶等请也。摺包　　

○辛亥。谕军机大臣等、本年顺天直隶各属。骤被水灾。叠经赏拨银米。分设粥厂。办理急赈。嗣因灾区较广。拨给奉天粟米一万四千四百余石。江苏江北漕米各五万石备赈。并因办理冬春赈抚。续拨河运漕米折价十万石。截留海运漕米八万石。分解顺天直隶应用。复准李鸿章所请。动拨直隶藩库银十万两。广为散放。采育镇等处。添设粥厂。准如孙家鼎等所请。加拨银米。又因湖南醴陵县等处被旱。由户部垫拨银三万两。发交吴大澂分别散给。山东沿河各属被水。谕令福润截留新漕六万石。以备冬赈。陕西延安等府属被旱。将上忙钱粮。分别缓徵。湖北公安县、陕西绥德泾阳等州县被雹。咸甯等县被水。南郑、府谷、等州县被水被雹。甘肃渭源等县被雹被水。新疆奇台县被旱。库车等厅州县被水。广东廉州府属被水。广西宾州等州县被水。云南定远、交山、姚州、建水、安平等厅州县被水。均经该督抚等查勘抚恤。小民谅可不至失所。惟念来春青黄不接之时。民力未免拮据。著传谕该督抚等体察情形。如有应行接济之处。即查明据实覆奏。务于封印以前奏到。候朕于新正降旨加恩。再安徽安庆等府属被水被旱。江西德化。建昌等县被水。莲花、安福、永新等厅县被旱。甘肃靖远等县被雹。均经该督抚等委员查勘。即著迅速办理。并将来春应否接济之处。一并查明于封印前奏到。此外各省有无被灾地方。应行调剂抚恤之处。著该将军督抚等、一并查奏。候旨施恩。将此各谕令知之。　　

○壬子。吉林将军长顺奏、蒙古郭尔罗斯。沿边开荒招垦。下部知之。摺包　　

○派礼部尚书李鸿藻承修大高殿牌楼工程。早事派吏部左侍郎徐用仪承修大理寺工程。　　

○兵部尚书乌拉喜崇阿因病续假。以都察院左都御史敬信兼署兵部尚书。　　

○赏四川布政使龚照瑗侍郎衔。以三品京堂候补。充出使英法义比国大臣。洋务　　

○以全漕告竣。予仓场侍郎祥麟、许应骙、议叙。江苏督粮道景星等、优叙有差。外注　　

