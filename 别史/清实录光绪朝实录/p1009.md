<!-- { "loadSidebar": true } -->
○上谕。我朝以忠厚开基、二百数十年。厚泽深仁。沦浃宇内。薄海臣民。各有尊君亲上。效死勿贰之义。是以荡平逆乱。海宇乂安。皆赖我列祖列宗。文谟武烈。超越前古。亦以累朝亲贤夹辅。用能宏济艰难。迨道光咸丰以后。渐滋外患。然庙谟默运。卒能转危为安。朕以冲龄入承大统。仰禀圣母皇太后懿训。于祖宗家法恭俭仁恤诸大端。未敢稍有偭越。亦薄海臣民所共见共闻。不谓近日衅起团教不和。变生仓猝。竟致震惊九庙。慈舆播迁。自顾藐躬。负罪实甚。然祸乱之萌。匪伊朝夕。果使大小臣工。有公忠体国之忱。无泄沓偷安之习。何至一旦败坏若此。尔中外文武大小臣工。天良具在。试念平日之受恩遇者何若。其自许忠义者安在。今见国家阽危若此。其将何以为心乎。知人不明。皆朕一人之罪。小民何辜。遭此涂炭。朕尚何所施其责备耶。朕为天下之主。不能为民捍患。即身殉社稷。亦复何所顾惜。敬念圣母春秋已高。岂敢有亏孝养。是以恭奉銮舆暂行巡幸太原。所幸就道以来。慈躬安健无恙。尚可为天下臣民告慰。自今以往。斡旋危局。我君臣责无旁贷。其部院堂司各官。著分班速赴行在。以便整理庶务。各直省督抚。更宜整顿边防。力固疆圉。前据刘坤一、张之洞等奏、沿海沿江各口商务。照常如约保护。今仍应照议施行。以昭大信。其各省教民。良莠不齐。苟无聚血■乣作乱情形。即属朝廷赤子。地方官仍宜一体抚绥。毋得歧视。要之国家设官。各有职守。不论大小京外文武。咸宜上念祖宗养士之恩。深维主辱臣死之义。卧薪尝胆。勿托空言。于一切用人行政。筹饷练兵。在在出以精心。视国事如家事。毋怙非而贻误公家。毋专己而轻排君■羊议。涤虑洗心。匡予不逮。朕虽不德。庶几不远而复。天心之悔祸可期矣。将此通谕知之。现月　　

○谕军机大臣等、朕恭奉慈舆巡幸太原。深恐随扈兵勇。于所经州县乡镇。或有滋扰。已饬带兵各员。严加约束。乃近闻颇有逃兵散勇。百十为君■羊。托名扈从。沿途肆行抢掠。以致民多逃匿。市肆一空。尚复成何事体。且似此暋不畏法。尤恐流而为匪。著何乘鳌将原带之正定练军四营。即由保定调回。带同驰往宣化至大同一带。查明此项散勇。严行截止。其有营可归者。派弁押回原营。若无营可归。即择其年力强壮。技艺优娴者。编立两营。认真训练。以备调遣。凡老弱疲惰。不愿从军者。概将军械收回。资遣归籍。所需经费。由行营前路粮台给发。傥仍敢结党行强。不受约束。即照军法从事。以肃军政而靖闾阎。该总兵务当振刷精神。实力办理。勿稍延误。现月　　

○又谕、昨派岑春火滟宣督办前路粮台。原为接济兵食起见。如有兵勇不听号令。计口授食。沿途强取粮米者。无论何营兵勇。准该藩司即照军法从事。仍先行恭录谕旨。出示晓谕。俾血■乣咸知。现月　　

○又谕、朕钦奉慈舆西幸。沿途需饷甚急。所有口北道库存公银两。及宣化县徵起未解各项钱粮。并张家口归化城杀虎口各关徵存未解税银。著口北道暨该监督等于接奉此旨后。即日起解。交行在前路粮台兑收。毋稍刻延。该粮台亦毋任吏胥稍有需索。将此谕令行在户部知之。现月　　

○又谕、永德、奎成奏、筹商粮石运京。以济军食一摺。现因军事紧急。朕恭奉慈舆暂行巡幸太原。该省本年被旱。随扈官兵。食指血■乣多。更恐有妨民食。所有甯夏购办之粮。著径行运至山西省城。俾资接济。其应如何妥速购运。及运到后如何减价平粜之处。著魏光焘、端方、毓贤、李廷箫等、分别妥筹办理。将此由五百里各谕令知之。电寄　　

○又谕、永德等奏、归绥道属教堂。包藏祸心。拟派员统带旗练各军。前往剿办一摺。教民聚集教堂。岂能以风闻无据之词。遽指为包藏祸心。逆形已露。近来地方官急功近名。往往冒昧兴戎。激成巨祸。所有山西香火地铁圪旦沟二处教堂。该将军等务须持以镇静。但期有备无患。不得轻率生事。致干重咎。将此由五百里各谕令知之。电寄　　

○又谕、朕恭奉慈舆暂行巡幸太原。一切度支。均关紧要。所有部拨各省关京饷。及内务府经费。并年例应行解部各款。著全数改解行在。以应急需。而资分拨。毋得玩误。将此由五百里各谕令知之。电寄　　

○乌里雅苏台将军连顺等奏、遵旨肬■闲练蒙兵。筹给津贴。如所请行。摺包　　

○又奏、请饬晋抚解拨旧欠经费。以济边防。得旨、著户部咨行山西巡抚速筹拨解。摺包　　

○是日驻跸鸡鸣驿。随手　　

○丙寅。上奉慈禧端佑康颐昭豫庄诚寿恭钦献崇熙皇太后自鸡鸣驿启銮。　　

○上谕。畿辅军情。著马玉昆派弁连环侦探。按日具报。不得稍有疏误。近日关内外官弁兵勇。沿途络绎不绝。辄以随扈为名。几至无从稽考。尚复成何事体。并著马玉昆严饬守关将士。自奉旨之日起。苟非有旨徵调之兵。应一律截留。不准擅放出关。仍核实点名造册。收缴军械。分别咨遣。以清跸路。现月　　

○又谕、庄亲王载勋、定昌、英年、苏噜岱、著充行在查营大臣。并稽查买卖街事务。现月　　

○又谕、溥兴著照料行在宫门。并专司紧要传谕事件。现

月

　　

○又谕、在京之御前大臣王贝勒贝子公。除派留京办事外。均著迅赴行在。现月　　

○又谕、在京之内阁暨各部院堂官。除派留京办事外。均著率同本署司员。迅赴行在。现月　　

○谕军机大臣等、孙万林、万本华、奇克伸布三军。均著归马玉昆节制。调赴后路。扼要分扎。马玉昆务须认真约束。傥沿途行走及驻扎地方。有骚扰情事。即著马玉昆据实严倢■＜曰融＞■＜石木＞。定当将各该统带从重治罪。该三军即著分日拔队启行。毋庸随扈西上。电寄　　

○又谕、朕恭奉慈舆暂行巡幸太原。随扈人血■乣。需马较多。著芬车即日挑选壮马一千匹。迅速解赴行在备用。勿稍迟误。电寄　　

○又谕、随扈人数血■乣多。往往徒步从行。千里之遥。殊形竭蹶。著口北道宣化府宣化县等设法多备车马。务于即日报齐。勿稍迟误。现月　　

○赏甘肃布政使岑春火滟宣头品顶戴。现月　　

○擢直隶怀来县知县吴永以知府留于本省候补。先换顶戴。现月　　

○是日驻跸宣化府。至己巳皆如之。随手　　

○丁卯。上谕、自来图治之原。必以明目达聪为要。此次内讧外侮。仓猝交乘。频年所全力经营者。毁诸一旦。是知祸患之伏于隐微。为朕所不及觉察者多矣。惩前毖后。能不寒心。自今以往。凡有奏事之责者。于朕躬之过误。政事之阙失。生民之休戚。务当随时献替。直陈毋隐。当此创钜痛深之候。如犹恶闻谠论。喜近谗謀。朕虽薄德。自问尚不至此。设平日未怀忠悃。临时漫摭浮词。甚或假公济私。巧为尝试。则尔诸臣之负朕实深。苟具天良。不应有此。所冀内外臣工。各矢忠忱。共支危局。庶几集思广益。用以捄弊扶衰。朕实惓惓有厚望焉。将此通谕知之。现月　　

○又谕、朕恭奉慈舆暂行巡幸太原。自启銮以来。见所过地方。秋禾彳滟扁野。随扈官兵。及各项当差员役。人数繁多。于农事不免损折。朕心轸念实深。著将直隶宛平、昌平、延庆、怀来、保安、宣化、怀安等州县属。凡跸路所经地户。应徵钱粮。加恩豁免一年。以示体恤。并著顺天府口北道宣化府先行恭录谕旨。出示晓谕。俾血■乣咸知。仍由直隶藩司即日刊刻誊黄。颁行张贴。务期实惠及民。毋任吏胥舞弊。现月　　

○又谕、昨令何乘鳌截留散勇。挑选千人。编成两营。所需招集经费。由前路粮台给发。其成军后应支月饷。著口北道宣化府就地筹款。按月给发。现月　　

○谕军机大臣等。著派英年督同宣化府知府李肇南即往前路查看驿站及尖宿驻跸处所。随时奏报。现月　　

○又谕、朕恭奉慈舆暂行巡幸太原。著山西大同镇总兵即日带兵前来交界处所迎扈。毋得迟误。现月　　

○又谕、朕恭奉慈舆暂行巡幸太原。著山西大同府知府速赴怀安县交界地方。随同户部侍郎英年查勘驿路并尖宿处所。与直隶宣化府知府李肇南互相交替。毋得迟误。现月　　

○又谕、直隶霸昌道英瑞著回本任。毋庸随扈。现月　　

○科布多参赞大臣瑞洵等奏、调补索伦领队大臣志锐赴任过科。助办蒙团。恳即留襄防务。得旨、著不准留。摺包　　

○又奏、暂挪商款。办理蒙团。得旨、即著就饷办防。力求核实。勿稍虚糜。摺包　　

○又奏、谨就辖境妥筹布置。并密陈俄人进兵捷径。当在恰克图库伦之闲。得旨、仍著确探严防。随时具奏。摺包　　

○命察哈尔都统芬车随扈当差。以镶白旗汉军副都统奎顺为察哈尔都统。现月　　

○擢甘肃补用千总林太清以守备仍留原省补用。现月　　

○戊辰。谕军机大臣等。朕恭奉慈舆。暂行巡幸太原。本非久计。长安为自古帝王州。山川四塞。雄据上游。著端方审度情势。于西安省城。酌备驻跸之所。沿途跸路所经。并饬地方官豫为筹备。现在时势多艰。度支竭蹶。朝廷尝胆卧薪。务崇俭德。该署抚当仰体忧勤惕厉之怀。一切概从省约。毋许稍涉奢靡。是为至要。将此由六百里谕令知之。寻奏、行宫各事。业已筹备。拟请驰诣行在迎驾。得旨、俟西巡有日。即著在潼关迎驾。毋庸远来。摺包　　

○又谕、锡良统带湖南北入＜目辟＞行＜匧心＞口＜韦未＞＜夗贝＞两军。现在行抵何处。著廷雍裕长、袁世凯、迅速查明。传谕该藩司即行改道向山西陕西一路行在进发。毋稍迟延。升允所带陕西马步队伍。是否已抵正定。并著廷雍一并传知遵照。将此由六百里各谕令知之。电寄　　

○又谕、现在南北文报。节节阻梗。于军事甚有关系。晋省各路电蝱滟戋。前亦有毁坏之处。著毓贤、李廷箫、赶紧查明。一律修理完好。庶几瞬息千里。消息灵通。于大局实有裨益。将此由五百里谕令知之。电寄　　

○又谕、现在自卢沟桥至保定。自保定至获鹿。沿途是否安靖。文报能否畅行。在京部院堂官。有无由南路赶赴行在之员。著廷雍迅速派员。分途确探。随时驰报军机处代奏。其获鹿至太原。并著毓贤、李廷箫、派员一并查探具报。将此由六百里各谕令知之。电寄　　

○又谕、近日畿甸军情。前已有旨著马玉昆派弁侦探具报。留京大学士荣禄现在是否仍在京师。抑或移扎何处。著该提督一并探确。迅速具奏。将此谕令知之。电寄　　

