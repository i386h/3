<!-- { "loadSidebar": true } -->
○广西巡抚黄槐森奏、严查保甲。整顿团练。拟定章程八条。饬属遵办情形。得旨、团练保甲。原以＜目辟＞行＜匧心＞口＜韦未＞＜夗贝＞民。切勿反致扰累。所拟章程。仍须随时酌量变通。以杜弊端而收实效。摺包　　

○甲申。谕内阁、溥良奏、续查山东历城等州县赈务开单呈览一摺。上年历城等处。被灾情形。轻重不等。业经分别放过急赈冬赈义赈。此次该侍郎逐一清查。分晰开单尚属详尽。据称历次散放赈款。均系实惠及民。印委各员。并无与首事句通分肥情弊。览奏差慰廑念。惟各州县春赈。尚未一律放完。即著毓贤饬属赶紧接放。毋稍遗漏。并将该省上年急赈冬赈。及本年春赈。收支各数。造具清册。据实奏报。以重赈务。现

月

　　

○又谕、溥良奏、防查州县紧否据实具陈一摺。山东调署临邑县知县长山县知县刘文煃、除暴安良。著有明效。阳谷县知县胡建枢、捐廉赈济。实心爱民。均著毓贤给咨送部引见。阳信县知县王德本、纵容胥役。怨声载道。济阳县知县祁寿庆、衰病不振。高苑县知县张之仁、闇于听断。公事竭蹶。均著即行革职。以肃官方。现月巡视中城给事中麟趾等奏、遵旨办理保甲会同酌定章程。认真查办。依议行。　　

○山东巡抚毓贤奏、东纲疲累。商民交困。恳免再行加价。允之。摺包　　

○又奏、遵旨挑浚北运河。以利漕行。核实估计经费。下部知之。　　

○广西巡抚黄槐森奏、办理积谷情形。得旨、即著督饬藩司。随时认真查察。毋任日久生弊。摺包　　

○江甯布政使长禄因病解职。以江西按察使恩寿为江甯布政使。山西冀甯道陈泽霖为江西按察使。现月乙酉。常雩祀天于圜丘。遣郑亲王凯泰恭代行礼。　　

○谕军机大臣等、电寄刘坤一。电悉。水师固难争雄。陆防不可不筹先著。万一有事。一切相度策应事宜。朝廷不为遥制。惟以目前并未失和。遂不敢将豫备各军调动。及至交兵。何能迅赴前敌接应。即著该督豫饬各营。严密布置。移防系属内地。不妨藉弹压之名。暗为戒备。以占先机。总之意国无端索地。衅自彼开。与其动辄忍让。不如力与争持。虽兵事之利纯不可知。然既非自我予之。即不难自我争之。此中机括。无烦再计决也。总兵刘光才。著准其暂缓北上。意使到京如何情形。总署自当随时密电。但设有失和情事。则敌谋诡诈。断蝱滟戋不可不防。又未专候电音。致有延误。电寄　　

○又谕、电寄刘树堂。电悉。水师未能争雄。扼之于陆。自是稳著。第择要屯扎。原为御敌之计。若仅坚壁清野。是听其深入。何能固守海疆。且浙民素称怯懦。若任敌人登岸。必致全省骚然。殊为失算。总之时势实逼处此。言战亦出于万不得已。与其动辄忍让。不如力与争持。虽兵事之利钝不可知。然既非自我与之。仍不难自我复之。此中机括。无烦再计决也。现在各国邦交和睦。意仍索地未遂。遽尔称兵。意在侵占。衅已自彼而开。傥竟登陆强占。即当奋力合击。毋得观望游移。徒示恇弱。致误事机。仍将前谕饬复各节。即行电奏。

电寄

　　

○广西巡抚黄槐森奏、筹议广西鼓铸制钱。体察情形。尚难举办。如所请行。摺包　　

○丙戌。湖广总督张之洞等奏、覆陈现办清讼章程。并将积案各员。分别示惩。得旨、林佐等均著摘去顶戴。如再不知振作。即行严倢■＜曰融＞■＜石木＞。摺包四川总督奎俊奏、清理词讼情形。得旨、所有各属词讼。著随时认真稽核。勿得任其一报塞责。又奏、查明川省盐斤碍难加价。如所请行。摺包　　

○陕甘总督陶模奏、甘省盗案。请暂缓规复旧制。允之。　　

○甯夏副都统色普徵额奏、甯夏满营。挑选精壮兵丁。于例操外编立常操。得旨、即著随时认真训练。毋得日久废弛。

随手摺包

　　

○库伦办事大臣兴廉等奏、防营五年期满。援案请奖。得旨、准其酌保数员。毋许冒滥。　　

○命内阁学士绵文提督安徽学政。　　

○以捐助赈银。赏江西按察使恩筹之母二品封典。现月　　

○丁亥。谕内阁、文兴等奏、查明昭陵应修各工情形较重请择吉兴修一摺。著钦天监于本年四月内选吉期。行知文兴等遵照。敬谨兴修。以昭慎重。现月谕军机大臣等、电寄刘坤一。电悉。意船陆续来华。设防自宜早计。浙省地属南洋。该督责无旁贷。自应不分畛域。随时会商刘树堂。将战守机宜。悉心筹画。严密布置。如统带乏员。湘中在籍之宿将。尚有骁勇善战者。不妨选择奏调。酌拨营旗。以收指臂之效。仍随时密探情形电奏。电寄　　

○又谕、电寄刘树堂。电悉。据奏派委钟念祖等带队赴甯。暨一切布置情形。尚属妥协。各军管带之员。如不敷用。准其选调得力将领。以期迅赴戎机。三门湾既无险可扼。亟宜于海滩近处。相度形势。豫穵地营。以为制敌之计。该抚身任地方。责无旁贷。海疆重要。务当严密巡防。力求慎固。毋得稍涉疏虞。是为至要。电寄　　

○又谕、电寄毓贤。近日胶澳是何情形。德人有无举动。毓贤身膺疆寄。自应常川派员确探。豫筹防范。不得所无事。著该抚于接俸此旨后。将青岛一带德兵。现在作何布置。其附近各处地方。应如何相机因应。分别设防。及沂州各属有无敌人踪奣＜虘阝＞亦。均随时详晰电闻。勿稍大意。电寄　　

○江西巡抚松筹奏、遵旨整顿清讼重订章程。增补道府功过。饬属实力奉行。得旨、览奏于清讼事宜。并无切实办法。著仍随时认真考核。勿以加有道府功过章程。遂谓已得要领也。随手摺包　　

○署盛京将军文兴等奏、盛奉两军。请仿照吉林黑龙江练军章程。酌量加饷。允之。　　

○又奏、副都统荣和赴吉林召募猎户。安东矿务。派员接办。报闻。　　

○以内阁学士李殿林为兵部右侍郎。随手摺包　　

○戊子。谕军机大臣等、有人奏、部臣浮冒侵吞请饬查办一摺。据称上年遵藏玉牒。盛京户部侍郎良弓滟＜兪＞滟弓、以办差为词。巧立名目。冒支东钱二十万吊之多。该部堂官侵吞四万吊。余皆委员分肥等语。著增祺按照所倢■＜曰融＞■＜石木＞各节确切查明。据实具奏。毋稍徇隐。原摺著钞给阅看。将此谕令知之。现月　　

○又谕、内务府奏、太庙安持庆成镫。年久损坏。可否暂缓修理。请旨遵行一摺。著派内务府另行核实估计。敬谨粘修。毋得稍有浮冒。　　

○伊＜覀之＞■牛将军长庚奏、哈萨克户口日增。请添设千户长等员。并规复岁徵租马旧章。允之。　　

○又奏、塔城事繁。参赞大臣。可否畀以兼衔。得旨、接办塔城参赞大臣伊＜覀之＞■牛副都统。著兼总理各国事务大臣衔。　　

○又奏、请裁省军标勇饷。提用租马价银。改练洋操汉队。得旨、即著该将军认真训练。核实支销。以固边疆而节糜费。随手摺包　　

○护理山西巡抚何枢奏、盐斤碍难加价。请照旧办事。如所请行。　　

○添铸伊＜覀之＞■牛军标中军副将都司左营都司中军左营分防各守备关防。从伊＜覀之＞■牛将军长庚请也。　　

○以兵部右侍郎李殿林仍兼署礼部右侍郎。　　

○己丑。谕内阁、著派刚毅前往江南一带查办事件。应行随带司员。著奏明带往。现月　　

○谕军机大臣等、前经谕令连顺会同兴廉、办理蒙古鄂尔河等五处金矿。著准其刊刻关防。以资应用。现月　　

○又谕、甘肃署西甯镇总兵罗平安、署河州镇总兵焦大聚、肃州游击张绍先、署敦煌县张元＜走毕＞滟森、著该督分别给咨送部引见。现月　　

○又谕、电寄邓华熙。已革前四川总督刘秉璋、著传谕迅速来京。豫备召见。电寄　　

○云贵总督崧蕃奏、滇省铜斤缺乏。一时未能鼓铸。请俟铜厂著有成效。再行开办。如所请行。摺包　　

○又奏、办理团练保甲。请酌筹经费。以期经久而收实效。得旨、拟办各节。尚属切实。仍著随时认真督察。以期经久无弊。摺包　　

○又奏、请免州县召募勇丁。以节糜费。报闻。　　

○庚寅。谕军机大臣等、电寄奎俊。电悉。据称川省款绌。难措实银。须知京师为根本重地。全赖各省解款。源源接济。市面方资周转。若概从汇兑。现银日短。商民交困。关系匪轻。各省疆吏。何得专计本省起解为难。藉词延诿。如果实系一时筹措不及。准其一半发商汇解。仍以半实银解部。毋得违误。电寄　　

○督办铁路事务侍郎许景澄等奏、津镇铁路借款。订立草合同。依议行。　　

○总统武＜目辟＞行＜匧心＞口＜韦未＞＜夗贝＞右军工部左侍郎袁世凯奏、行军需用随营车辆。拟先按六成添置。请饬部拨款。得旨、所请车昬＜虘阝＞马价银。为数太多。著准其置办一半。设有军务应须添置之处。再行酌核奏明办理。　　

○阿尔泰乌梁海副都统三宝多尔济。因病解职。以其子察罕伯勒克为阿尔泰乌梁海副都统。明发　　

○辛卯。谕军机大臣等、文兴晋昌电奏。奉天绅士联名具禀。公举前青州副都统讷钦、知县缪润绂、承办团练等语。团练为保＜目辟＞行＜匧心＞口＜韦未＞＜夗贝＞地方要务。现当兴办之际。文兴等所奏。于地方是否相宜。应如何妥筹布置之处。著增祺到任后。察酌情形。奏明办理。将此谕令知之。现月　　

○又谕、电寄裕禄等。南北洋海防紧要。所有各项兵轮。必须平时练习风涛。临事方能御敌。著裕禄、刘坤一、即饬各该统将。常川于海口来往梭巡。南北两洋互相会哨。以备战守。毋任徒饰外观。虚糜饷项。电寄　　

○又谕、电寄刘树堂。电悉。现在吴淞防务同一吃紧。所请饬调自强军将领王世雄。张显荣。著该抚密咨刘坤一妥商办理。电寄　　

○两广总督谭钟麟奏、潮州税关应解善后局节省防费。现收数日绌。请暂停止。下部知之。随手摺包　　

○闽浙总督许应骙奏、闽省银钱缺乏。京饷拟仍由号商汇解。得旨、京师根本重地。全赖各省筹解实银。以资周转。若外省各自为计。概从汇兑。必致商民交困。有误大局。著懔遵前旨。仍解实银。不准藉延。随手摺包以都察院左副都御史葛华为兵部左侍郎。通政使司通政使李端遇署礼部左侍郎。现月　　

