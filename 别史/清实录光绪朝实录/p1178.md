<!-- { "loadSidebar": true } -->
○以采办＜目辟＞＜訁冉＞米＜度攵＞＜夗贝＞盐出力。复已革云南道员用候补知府江海清原官。　　

○辛酉。以京师雨雪愆期上诣大高殿祈祷行礼。　　

○遣恭亲王溥伟诣时应宫。贝勒载洵诣昭显庙。贝勒载涛诣宣仁庙。贝子溥伦诣凝和庙拈香。　　

○诣宁寿宫乐寿堂问慈禧端佑康颐昭豫庄诚寿恭钦献崇熙皇太后安。至癸酉皆如之。　　

○直隶总督袁世凯奏、北洋验疫。向由外人主持每有言语不通体质各异之嫌。且权限攸关。尤防越俎现设院收回自验。常年需用。统归津关八分经费项下拨支。下部知之。　　

○江甯将军永隆等奏、江甯驻防。遇佐领防御骁骑校各官缺。皆按翼挑选。惟人才难得。往往北翼缺出。彼翼能员格于成例难挑。拟通融暂行借补。续即还回。下部知之。　　

○又奏、练兵兴学筹有加款。重订章程下所司知之。　　

○督办垦务绥远城将军贻谷奏、整顿土默特旗务。以弊去太甚事期可行为本义。其切实尤在上保国帑下苏民艰力杜中饱。报闻。　　

○以办学出力。赏直隶天津附贡生林兆翰内阁中书衔。廪膳生卞禹昌国子监学政衔。　　

○壬戌。谕内阁、袁世凯奏、拟试办直隶公债票一摺。外洋各国。遇有军国要需。临时募债。无不闻风踊跃。独中国办理公债。辄多观望不前。良由官吏不能践言。民信未孚之所致。兹据该督奏称开募债票。以取信便用为宗旨。洵为扼要。所陈筹有的款。按年付息。分年还本。发给票据。准其交纳本省库款关税各项。并随处皆可兑用。拟具章程。尚属周妥。著即准其试办。仍责成直隶总督暨藩运两司无论现任接任各员。一体认真经理。实力信行。经此次奏准之后。作为永远定案。断无改易。傥该官吏违章失信。仍蹈前辙。或启弊端。定行从严治罪。决不姑宽。　　

○谕军机大臣等、有人奏湖北宜城县河西地方。因清丈军户地亩。知县沉俊勒捐苛派。典史李荣恩等、相助为虐。请饬查办等语。著张之洞按照所倢■＜曰融＞■＜石木＞各节确切查明。据实具奏毋稍徇隐。原摺著钞给阅看。将此谕令知之。寻奏、沉俊尚无办理失宜之处。惟失于优柔。致军户敢聚血■乣要挟。李荣恩等查无贪劣实据。惟未能拏匪。应一并撤任。调省察看。清丈章程。经重加厘定。君■羊情翕然。其滋事要犯。饬缉究办。报闻。摺包　　

○御史王诚羲奏、工部主事鲍祖恩诞妄不经。奣＜虘阝＞亦近招摇。得旨著工部堂官查明惩戒。　　

○直隶总督袁世凯奏、此次劝募公债。事属创始。请援照劝集赈捐奖案办理。以广招来。下部知之。　　

○以创办木植公司予奉天东边道调补福建兴泉永道袁大化优叙。　　

○以三盟已革呼图克图那噜班禅普尔布札布、业已涅槃。开复原衔。　　

○以兵畏民怀。地方利赖。予故记名提督署闽＜目辟＞＜訁冉＞米＜度攵＞＜夗贝＞南澳镇总兵郑崇义、照军营病故例优恤。　　

○予漠河金厂殉难病故员弁县丞董霆春等二十二员优恤。　　

○癸亥。谕军机大臣等、有人奏、直隶安州知州郑思壬、纵盗殃民。既贪且酷。请饬查办等语。著袁世凯按照所倢■＜曰融＞■＜石木＞各款。确切查明。据实具奏。毋稍徇隐。原片著钞给阅看。将此谕令知之。寻奏、郑思壬被倢■＜曰融＞■＜石木＞各节。或事出有因。或查无其事。请毋庸议。报闻。摺包　　

○又谕、有人奏、湖南郴州知州施启宇、贪利营私。草菅人命。请饬查办等语。著端方按照所倢■＜曰融＞■＜石木＞各款。确切查明。据实具奏。毋稍徇隐。原片著钞给阅看。将此谕令知之。寻奏、施启宇并无贪刻营私实据。惟门丁尚未革除。究属不合。请开缺另补。以策后效。如所请行。摺包　　

○御史李灼华奏、赌风猖獗。请饬严禁。得旨著步军统领衙门、顺天府、五城、一体严禁。　　

○云贵总督丁振铎等奏、云南永昌府属之孟定土司与顺甯府属之耿马土司。索债起衅。互为焚掠。派兵弹压。歼除首要。在事文武与伤亡弁兵汇请奖恤。得旨、准其酌保数员。毋许冒滥。　　

○又奏、滇省本年入春以来。防务稍松。续将各新军量为裁撤。以节饷需。下部知之。　　

○又奏、永善县属界邻川境之钟滩里地方。有外来妖人。句结土匪。丁米滟＜召己＞匠等、设红镫邪教。煽惑愚民。扬言打灭洋教。定期举事。经川滇各军约会扑灭。出力员弁请奖。下部议。　　

○督办垦务绥远城将军贻谷奏、独石口驻防官兵。饷薄丁血■乣。拟援案拨给缺地。防守御一员。五百亩。防御二员。各三百亩。骁骑校二员。各二百亩笔帖式二员。委署骁骑校、领催委领催共十二名。各一百五十亩。马甲八十六名。各一百亩养育兵二十名。各六十亩。现饬左翼垦务局。先尽正白旗红旗滩等处荒地丈拨。不足、再由他处拨补。以资养赡允之。　　

○又奏、察哈尔左翼垦务。前经奏明在张家口设局。嗣又奏设东路垦务公司现各处垦务办理将竣。当饬归并以节经费。下部知之。　　

○甲子。山西巡抚张曾阳滟＜扌戋＞奏。晋省阳曲十二厅县。本年夏秋灾歉。并前积沙生鹼之地。仍未垦复垦将应徵新旧钱粮米豆土盐税。分别蠲缓停展。以苏民困。下部议。　　

○署江苏巡抚端方等奏、苏省清查荒田。以厘剔实荒。挤查虚荒为要领。清理实荒。必须清丈。未易奏效。严查虚荒有三。一曰附徵。乃光绪二十五年查办清赋案内应徵之熟田。现饬一律额徵。革除附徵名目。一曰冒荒。乃相沿匿熟隐粮之病。现分查新垦者。准照免粮三年例再行升科。本熟者不准隐匿。一曰假灾。以熟为歉。以轻为重。应分别核实务使泽可下究。吏无中饱。综计此次查办附徵之厘正。冒荒之挤数。假灾之减报。丁漕两项多上届徵银二十万余两报闻。　　

○督办垦务绥远城将军贻谷奏。丰镇垦务局自上年详报升科地亩后至二十九年底止又得实在官荒应升科地六千二百余顷。甯远垦务局自二十九年正月至年终。又自三十年正月至六月。共收过新旧押荒银两。已垦未垦共地三千六百九十余顷。下部知之。　　

○又奏、旗兵指米饷息借铺店。多被剥折拟于绥远城设官钱局。俾市面流通公私两便。下部知之。　　

○署吉林将军富顺等奏、吉省开使银圆官帖。局中官本如数提还。划清界限。接续开使钱帖。官督商办。不动正款。得利先提三成归公。留七成积作资本。以期经久而维圜法。下部知之。　　

○以办学有效。江苏苏州府知府许祐身等七员传旨嘉奖。其玩视学务之太湖厅同知程良驭等四员。分别摘顶开缺休致有差。　　

○旌表陕西富平县五世同堂耆民惠光烈。湖南巴陵县五世同堂节妇监生任琢成妻黄氏、媳童氏。　　

○豁免陕西朝邑县河水冲刷地亩钱粮。　　

○乙丑。署江苏巡抚端方等奏、裁并苏省续备各营。改练步队一协更定营制饷章筹议情形。下所司知之。　　

○又奏、派员东渡学习警务。下部知之。　　

○山西巡抚张曾阳滟＜扌戋＞奏、已故荣河县廪生郭嶷然、学行纯备。请从祀乡贤祠。下部议。　　

○云南巡抚林绍年奏、团丁即古者寓兵于农之意。亦外洋通国皆兵之规。待之本宜优异。请饬部立案。凡团丁巳到班练毕者。调省阅操。择尤给予出身。或分入练久暂。递给功牌。拔补营缺。其余散丁。亦免差徭。遇犯案未经斥革。地方官不得用刑。词控用抱告。到堂不跪。如此则人争效用。凡异籍游闲素不安分。及有嗜好者。概不准收实于团务有裨。下所司议。寻练兵处奏、团练有名无实。团丁素无军人资格。概从优异。流弊转多所请均毋庸议。依议行。　　

○又奏、滇越毗邻需用法文居多。法政府现在越南河内设立学堂。课程美备亟宜选派学生给予学费前往肄习。又奏开办东文学堂、蚕桑学堂。并下所司知之。　　

○以拏获枭匪高东山。复已革江南太湖协副将欧阳成祥原衔。　　

○蠲免达拉特旗抵归公司四成地水灾应徵租赋。　　

○丙寅。谕内阁、政务处奏、议覆裁改漕运总督一摺。江北地方辽阔。宜有重镇。顺治年闲。改设漕运总督。原兼管巡抚事。现在河运全停。著即改为江淮巡抚。以符名实而资治理。即以原驻地方为行省。江甯布政使所属之江淮杨徐四府。暨通海两直隶州。全归管理。仍著两江总督兼辖。各专责成。　　

○直隶总督袁世凯奏、直隶文安、大城、霸、静海、四州县淀泊地亩请分别灾熟徵抵蠲缓租银。下部议。　　

○署两江总督周馥奏、江南穷民过多。亟应广筹接济。拟请开办捐输以资赈抚。下部议。　　

○丁卯。以祈雪有应。上诣大高殿报谢行礼。　　

○遣恭亲王溥伟诣时应宫。贝勒载洵诣昭显庙。贝勒载涛诣宣仁庙。贝子溥伦诣凝和庙拈香。　　

○御乾清宫。赐蒙古王贝勒贝子公台吉等燕。赏赉有差。　　

○御史英奎等奏、五城地面窃盗案件。延不呈报。请有定章。下所司知之。　　

○出使日本国大臣杨枢奏、特设经纬学堂。下外务部、学务大臣知之。　　

○又奏、请设法政速成科学。教授游学官绅。下学务大臣知之。　　

○出使美日秘国大臣梁诚奏、请设陆军大学。省学堂。并请选王公大员子弟入陆军学堂。下练兵处兵部议。寻奏。陆军大学堂。省学堂。办法均有奏定新章可循。毋庸置议。至所称选王公宗室子弟入学肄习一节。拟设立贵胄学堂所。专为王公大臣子弟肄武之区。依议行。　　

○命外务部尚书那桐刑部尚书奎俊充经筵讲官。　　

○以乌里雅苏台将军连顺为镶蓝旗蒙古都统。未到任前。以正黄旗蒙古都统溥良兼署。　　

○调江苏巡抚恩寿为江淮巡抚。以漕运总督陆元鼎为江苏巡抚。　　

○命敖汉多罗郡王楞札勒诺尔赞鄂尔多斯、固山贝子图们巴雅尔、喀喇沁辅国公衔头等塔布囊干鲁札布、及旧土尔扈特多罗贝勒达什、青海头等台吉多瑞、均在乾清门行走。　　

○赏青海多罗贝勒林沁旺济勒、喀尔喀多罗贝勒鲁勒木色楞双眼花翎。察哈尔辅国公罗布桑索特巴、喀尔喀头等台吉达木党札布、克什克腾头等台吉那木济勒花翎。　　

○赏热河园庭内外各处弁兵银两。　　

○戊辰。翰林院侍讲文华奏、请慎选出洋游学生以防流弊。下学务大臣知之。　　

○直隶总督袁世凯等奏、关内外铁路收数畅旺现于存款中酌提余利。储备部拨。下部知之。　　

○河南巡抚陈夔龙奏、开办河北中等蚕桑实业学堂。下所司知之　　

