<!-- { "loadSidebar": true } -->
○又奉懿旨。从前军务繁兴。封疆将帅之臣。运筹决策。戮力同心。或未蒇全功。或始终勤事。论其谋国之忠。均属声施烂然。勋名相埒。兹当归政之始。追念劳臣。所有功绩最著之原任大学士官文、大学士两江总督曾国藩、协办大学士四川总督骆秉章、盛京将军都兴阿、吉林将军富明阿、荆州将军巴扬阿、福州将军穆图善、福州将军善庆、伊犁将军金顺、四川总督吴棠、漕运总督袁甲三、四川总督丁宝桢、两广总督张树声、云贵总督刘长佑、镶黄旗蒙古都统穆腾阿、镶黄旗蒙古都统明庆、察哈尔都统西淩阿、察哈尔都统色尔固善、湖北巡抚胡林翼、安徽巡抚李续宜、贵州巡抚曾璧光、浙江提督郑魁士、直隶提督郭松林、湖北提督傅振邦、云南提督胡中和、广东水师提督吴长庆、福建水师提督吴全美、署湖南提督周盛传、湖南提督鲍超、福建陆路提督唐定奎、湖南提督周宽世、湖南提督周盛波、甘肃甯夏镇总兵谭拔萃、福建建甯镇总兵张得胜、均著赐祭一坛。乌鲁木齐都统英翰、著开复总督。现月　　

○又奉懿旨。迩来各省军务一律敉平。朝廷安不忘危。每思疆场之臣。身经百战。赍志捐躯亮节孤忠。时深悯念。本年二月举行归政典礼。论功行赏。普遍寰区。更宜泽及九原。以褎忠荩。原任西安将军多隆阿、杭州将军瑞昌、伊犁将军明绪、正黄旗汉军都统舒通额、乌鲁木齐都统平瑞、署云贵总督潘铎、浙江提督饶廷选、广西提督张玉良、乌鲁木齐提督业布冲额、署福建陆路提督福甯镇总兵林文察、署贵州提督赵德光、甘肃提督高连升、广东陆路提督刘松山、镶红旗护军统领舒保、护军统领恒龄、吐鲁番领队大臣色普诗新、塔尔巴哈台参赞大臣武隆额、巴燕岱领队大臣穆克登额、库伦办事大臣萨淩阿、内阁学士全顺、浙江巡抚王有龄、兵部左侍郎黄琮、刑部右侍郎张锡庚、都察院左副都御史张芾、副都统舒明安、副都统苏伦保、乍浦副都统杰纯、河南归德镇总兵李臣典、江西南赣镇总兵程学启、总兵何建鳌、广西右江镇总兵张树珊、广东高州镇总兵杨玉科、贵州安义镇总兵陈嘉、福建按察使张运兰、乾清门头等侍卫卓明阿、头等侍卫隆春、头等侍卫奇克达善、均著赐祭一坛。此外满汉阵亡殉难之实任一二品文武大员。并蒙古各盟阵亡二品以上各员。著吏部、兵部、理藩院、八旗、确切查明。咨报礼部。各赐祭一坛。

现月

　　

○又奉懿旨。垂帘听政以来。综揽万几。昕宵无闲。军机章京缮写谕旨。妥速详慎。不无微劳足录。现在举行归政典礼。渥沛恩施。该章京等应分别给予奖叙。以示优赉。现充军机章京郎中如松、著赏加三品衔。内阁侍读文英、著在任以知府即选。通政使司参议堃岫、著俟升任后以三品京堂开列在前。员外郎文明、著俟补郎中后在任以知府即选。内阁侍读德克吉讷、著在任以知府即选。郎中玉恒、著赏给随带加二级。主事桂春、著以本部员外郎即补。员外郎奎华、著俟补郎中后在任以知府即选。孚琦、著以本部郎中即补。主事延祉、著俟补员外郎后以本部郎中即补。郎中保谦、著仍以知府尽先即选。员外郎齐普森、著赏给随带加二级。瀛桂、著俟补员外郎后以本部郎中即补。主事特图慎、著俟补员外郎后以本衙门郎中即补。笔帖式和尔赓额、著俟升补主事后以本部员外郎即补。员外郎多寿、著以本衙门蒙古郎中即补。郎中志朴、著赏加四品衔。主事穆克登额、著以本部主事即补。前大理寺卿沈源深、著赏加二品顶戴。太仆寺少卿钱应溥、著以三品京堂即补。郎中祝维城、孟继埙、均著俟补知府后在任以道员即选。金保泰、著以应升之缺在任候补。主事王汝济、著以本部员外郎即补。郎中沉恩嘉、著俟补缺后在任以知府即选。主事徐迪新、著赏给三品封典。陈芾棠、著以本部员外郎即补。郎中徐树钧、著俟补知府后在任以道员即选。主事易俊、著以本部员外郎即补。员外郎顾璜、王傚、陈邦瑞、著以本部郎中即补。冯锡仁、著以本部员外郎即补。额外主事吴鲁、陈炽、均著俟奏留后以本部主事即补。主事孙朝华、王颂蔚、均著以本部主事即补。前充军机章京盛京将军庆裕、礼部左侍郎续昌、兵部右侍郎徐用仪、前兵部右侍郎朱智、奉天府府尹裕长、内阁侍读学士三德、前鸿胪寺少卿梁僧宝、按察使张岳年、前任按察使英祥曾鉌、盐运使额勒精额、前任盐运使季邦桢、御史本贵、余联沅、庄予桢、胡泰福、降调御史黄兆柽、道员丰绅泰、吉顺、江人镜、吴引、孙崇缮、前任道员文吉、英廉、夏献云、蒋继洙、前候补道靳邦庆、知府文海、春岫、玉春、增林、荣堃、穆特亨额、魁元、李廷箫、李耀奎、李方豫、李士彬、魏邦翰、李芳柳、孙纪云、前任知府裕彰、奎绶、佛尔恭额、龚嘉俊、史崧秀、郎中桂斌、前任郎中叶衍兰、前候补郎中金曰修、主事塔克什布、前候补主事徐士佳、均著赏给随带加一级。现月　　

○又奉懿旨。本年正月举行皇帝大婚典礼。二月举行归政典礼。普天率土。抃舞胪欢。因思国有大庆。中外攸同。自各国订约通好以来。信睦之谊。久而弥著。各国驻京使臣。均能深明大体。慎固邦交。兹当盛典躬逢。允宜庆忱同洽。所有现在京城之巴兰德、田贝、盐田三郎、华尔身、库满、罗德理、李梅、维礼用、著总理各国事务衙门庆郡王奕劻等于二月内择日在署设燕款待。并颁给如意缎疋等件。其现未在京之卢嘉德、费果孙、并著一并颁给。用示朝廷行庆睦邻之至意。现月　　

○又奉懿旨。头品顶戴花翎总税务司赫德。久办洋税。精明切实。事事尽心。近来收数。逐年加增。确著明效。归政伊迩。允宜特加褎奖。以励成劳。赫德著赏给三代正一品封典。现月　　

○又奉懿旨。御史林绍年奏、督抚报效。有关政体民生。请旨饬禁一摺。海军为经国要图。自光绪十一年创办以来。规模略具。需款浩繁。前据总理海运事务衙门奏准。由两江等省于正杂诸款内。腾挪钜款。分年拟解天津。由李鸿章发商生息。各省筹解之银。专备海军不时之需。其每年息银。则以补海军衙门放项之不敷。并无令各省督抚报效之事。该御史此奏、乃以朝廷责进献督抚肆诛求等语。任意揣测。危词耸听。殊属谬妄。林绍年著传旨严行申饬。现月　　

○谕内阁、刘秉璋奏、参劾知县各官等语。四川岳池县知县张莲士、公事颟顸。著开缺另补。江安县知县李忠烺、办事疏忽。候补通判吴克谦、胆大糊涂。均著即行革职。候补知县徐福辰、嗜好太深。习气甚重。著革职永不叙用以肃官方。现月　　

○以光禄寺卿荣惠为太常寺卿。朱签　　

○予故詹事府左春坊左赞善李惺、五品衔。训导范泰衡宣付史馆立传。从四川总督刘秉璋请也。摺包　　

○己巳。孝圣宪皇后忌辰。遣官祭泰东陵。　　

○谕内阁、张之洞奏、甄别文武各员等语。广东试用同知王耀彬、心地模糊。办事粗率。著以州同降补。南海县知县郭树榕、精神疏略。难膺首剧。著开缺另补。南澳镇右营守备赖国安、昏谬妄为。著即行革职。以肃官方。现月谕军机大臣等、前据李鸿章电、袁世凯电称、朝鲜国王为李应浚所愚。谓已行贿二万余金。礼部允免专使等语。当谕令礼部确查覆奏。兹据该部奏称派员面询该使臣等。坚称不知有行贿免使等事。来京亦无消息等语。此事虚实。惟以李应浚来京与否为紧要关键。既未来京。无凭根究。著李鸿章电饬袁世凯就近询问该国王。将李应浚所称各节。令其确切指明何人得贿。何人允免遣使。有无牵涉四译馆及礼部司员书吏情节。俟袁世凯电覆后。该督即行据实具奏。原摺著钞给阅看。将此谕令知之。寻奏、遵谕查明朝鲜并无行贿希免专使各情。系李应浚指中国官吏为由。欺王骗财。与四译馆及礼部司员书吏无涉。下所司知之。现月　　

○两广总督张之洞等奏、本年乡试期迫。请将高州等属岁科并行。从之。摺包　　

○广州将军继格等奏、营署兵房。日久坍塌。请由藩库借拨银四万两。择要兴修。仍由兵饷内分限划抵。从之。摺包　　

○命贝子奕谟管理雍和宫事。现月　　

○命贝勒载澍管理乐部事。现月　　

○以工部尚书昆冈为正黄旗汉军都统。译汉　　

○庚午。总理各国事务衙门奏、呈进德国君主恭贺大婚典礼国书。报闻。摺包　　

○辛未。上奉慈禧端佑康颐昭豫庄诚皇太后幸潄芳斋。侍午膳。记注　　

○遣礼部尚书李鸿藻为正使。总管内务府大臣续昌为副使。持节诣皇后邸行大徵礼。会典　　

○壬申。以大婚册立皇后。前期遣官告祭天。地。太庙后殿。奉先殿。记注　　

○上礼服诣太和殿阅视皇后册宝。遣大学士额勒和布为正使。礼部尚书奎润为副使。持节奉册宝诣皇后邸。册封叶赫那拉氏为皇后。册文曰。朕惟位定乾坤。资始与资生合德。教型家国。治外偕治内交修。被四表而光昭。宜两仪之运协。爰诹吉日。用举彝章。咨尔叶赫那拉氏、迺副都统桂祥之女。教秉名宗。瑞钟华阀。柔嘉范著。敬顺性成。夙娴女训于闺中。珩璜有则。允表母仪于天下。袆翟攸崇。兹奉慈禧端佑康颐昭豫庄诚皇太后懿旨。以册宝立尔为皇后。尔其祗承宠命。勉嗣徽音。勤俭持躬。肃雝布化。侍春晖于长乐。时修温凊之文。布惠泽于掖庭。益播宽仁之誉。陈笾荐豆。襄宗祀而奉馨香。旰食宵衣。翊朕躬以绵统绪。式孚令望。永迓洪禔。钦哉。　　

○慈禧端佑康颐昭豫庄诚皇太后御慈宁宫升座。上礼服诣慈宁门行礼礼成。御太和殿受贺。遣大学士额勒和布为正使。礼部尚书奎润为副使。持节诣皇后邸行奉迎礼。作乐宣制如仪。　　

○上奉慈禧端佑康颐昭豫庄诚皇太后幸潄芳斋。侍午膳。记

注

　　

○河南巡抚倪文蔚奏、赈繁费绌。请截留京饷丁漕银二十万两。以济要需。下户部速议。　　

○又奏、河务尚殷。请留候补道朱寿镛始终工事。得旨、朱寿镛著毋庸前赴广西。摺包　　

○癸酉。皇后由邸第升凤舆。銮仪卫陈仪仗车辂。鼓乐前导。由大清中门行御道。至乾清宫降舆。上礼服诣坤宁宫行合卺礼。记注　　

○奉慈禧端佑康颐昭豫庄诚皇太后幸潄芳斋。侍午膳。记注　　

○甲戌。上诣寿皇殿行礼。　　

