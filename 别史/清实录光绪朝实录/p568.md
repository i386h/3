<!-- { "loadSidebar": true } -->
○谕军机大臣等、本月十六日。贞度门不戒于火。扑救出力之水会十五处。当经赏银一万两。并谕令步军统领查明首事衔名。兹据开单呈览。沈永泉、于凤冈、蔡珍、乐仲繁、均著交部议叙。徐秬芳、范鸿达、均著赏给五品顶戴。薛德祥、著赏给守备衔。王清珏、陆永明、陈长松、吴德昭、李洞、窦谨厚、均著赏给六品顶戴。梁鉴、赵卿、均著赏给七品顶戴。以示奖励。现

月

　　

○直隶总督李鸿章奏、请以记名总兵刘盛枫等留直补用。允之。摺包　　

○以偏信巡役。缉私肇衅。革山东潍县知县沈葆琼职。并讯办。摺包　　

○庚子。上御紫光阁。赐蒙古王贝勒贝子公等、暨土观呼图克图阿嘉呼图克图二人燕。并赏赉有差。内记注　　

○以神灵显应。颁江西安义县龙神庙扁额曰龙安昭佑。现月　　

○谕内阁、兵部奏、遵议武闱外场酌展限期一摺。武闱外场。本有风雨展限之例。近科应试人数增多。即不遇风雨。原订日期。亦形匆促。自应酌展限期。俾得从容校艺。著照部议。嗣后顺天乡试及会试。一律展限二日。九月会试。十月乡试。均于初五日开考。十三日将挑取人数。出示晓谕。其内场题派日期。均著以次递推。现月　　

○云南巡抚谭钧培奏、威远厅属被水成灾。筹办赈抚情形。得旨、即著饬属妥筹赈抚。毋任一夫失所。摺包　　

○吉林将军长顺等奏、吉林繙译教习联杰差满。请再留三年。以本旗笔帖式即用。允之。　　

○又奏、抽调靖边马队。协剿伯都讷各属马贼。下部知之。

摺包

　　

○两江总督曾国荃奏、请以四川道员刘麒祥、留办江南赈务。副将张慎德、开除守备底缺。记名总兵董学友等、各以原官留江补用。允之。摺包　　

○以泰甯镇总兵怀塔布为盛京礼部侍郎。现月　　

○调伯都讷副都统恩光、为正白旗汉军副都统。正白旗汉军副都统柏英、为伯都讷副都统。福州副都统容山、为正蓝旗汉军副都统。正蓝旗汉军副都统富森布、为福州副都统。明发　　

○云南鹤丽镇总兵朱洪章、因病解职。以记名提督吴永安为云南鹤丽镇总兵官。现月　　

○赏翁牛特多罗都楞郡王赞巴勒诺尔布、阿巴噶多罗郡王扬桑等、在乾清门行走。四子部落多罗达尔汗卓哩克图郡王勒旺诺尔布、三眼花翎。鄂尔多斯多罗贝勒喇什札木苏、双眼花翎。明

发

　　

○赏青海多罗郡王鞥柯济尔噶勒、三眼花翎。青海固山贝子吹木丕勒诺尔布、喀尔喀公衔头等台吉洞多毕喇布帕喇木多尔济等、在乾清门行走。明发　　

○以捐助书院庙宇经费。予云南选用同知王炽议叙。摺包　　

○缓徵两淮泰、海、两属。富安、安丰、梁垛、草堰、刘庄、伍祐、新兴、东台、何垛、丁溪、庙湾、板浦、中正、临兴、十四场被旱被潮各场灶新旧折价钱粮有差。现月　　

○辛丑。谕内阁、潘祖荫、高万鹏奏、特参知县等官一摺。顺天三河县知县刘兆璋、才欠开展。遇事退缩。永清县知县丁予勤、性颇鲁钝。人地不宜。均著开缺另补。宛平县庞各庄巡检黄从周、嗜好甚深。性情浮躁。著即行革职。以肃吏治。现月　　

○又谕、潘祖荫、高万鹏奏、革生霸种官地一案。请交直隶总督提讯等语。武清县已革武生杨云鹏、霸种官圈余地。业经内务府会勘明确。胆敢违抗不遵。叠次砌词牵控。并有不服审讯情事。殊属刁玩。著李鸿章督饬臬司。提案严讯。定拟具奏。现月　　

○谕军机大臣等、前有人奏、前出使大臣徐承祖、贪劣侵欺。列款纠参。请饬查办。当经谕令总理各国事务衙门、详细确查。兹据该衙门奏称、分别行查户部、南北洋大臣、出使日本大臣、严密查覆。业经先后覆到。原参徐承祖各款中。以浮冒铜价。及浮开运费为最重。李鸿章覆函、及黎庶昌咨覆内、所称各节。显有浮冒情弊等语。徐承祖经朝廷特＜闲＞。派令出使日本。复以部局需用铜斤。责成购办。宜如何洁己奉公。核实经理。乃竟营私肥己。种种侵渔。即就铜价一项而论。据黎庶昌所查。已浮冒银三万余两之多。其余运费余铜各节。均有弊窦。似此牟利妄为。行止贪鄙。实堪痛恨。二品顶戴候选道徐承祖、著先行革职。听候查办。并著曾国荃饬派妥员。前往六合县、将该革员原籍财产。严密查封备抵。所有浮销银数。究有若干。及其余被参各款。均应彻底根究。即派曾国荃、饬提徐承祖到案。确切严讯。定拟具奏。随员中如有应行质讯者。著分别咨调传讯。其因买铜出力保举十五人之案。并著先行撤销。原参摺单各一件。总理各国事务衙门摺一件。均著钞给阅看。将此由四百里密谕知之。现月　　

○盛京将军庆裕等奏、覆勘夏园行宫被冲。情形较重。拟请缓修。得旨、福绥堂等处。既据查明均有渗漏情形。务当随时察看。敬谨保护。　　

○又奏、派员保护永陵明堂泊岸情形。报闻。摺包　　

○以都察院左副都御史志元、为泰甯镇总兵。兼总管内务府大臣。现月　　

○调右翼前锋统领德铭、为左翼前锋统领。正黄旗护军统领巴克坦布、为右翼前锋统领。正红旗护军统领桂祥、为正黄旗护军统领。正黄旗蒙古副都统崇礼、为正红旗护军统领。明发　　

○调镶红旗满洲副都统清安、为正黄旗满洲副都统。镶蓝旗蒙古副都统景善、为镶红旗满洲副都统。以署镶白旗汉军副都统爱隆、为镶蓝旗蒙古副都统。头等侍卫佛佑、署镶白旗汉军副都统。明发　　

○准降级调用前锋统领恩全、仍充御前头等侍卫。现月　　

○蠲缓吉林三姓、伯都讷、宾州、等处。被水被雹各地方银谷租赋有差。现月　　

○壬寅。孝庄文皇后忌辰。遣官祭昭西陵。　　

○两江总督曾国荃奏、请将丹徒县蠲缺坐拨京口旗营兵米。于各属起运漕粮项下。按数拨补。如所请行。摺包　　

○以续纂文武大臣表。及臣工奏议出力。予内阁侍读奎华、翰林院编修陆继煇等、升叙加衔有差。摺包　　

○以办理天津水师学堂成效昭著。直隶道员吕耀斗、仍交军机处存记。摺包　　

○以订购洋轮坐车火轮车出力。赏德国洋商德威尼等、三等宝星。现月　　

○蠲缓江苏长洲、元和、吴、吴江、震泽、常熟、昭文、昆山、新阳、娄、金山、青浦、武进、阳湖、无锡、金匮、江阴、宜兴、荆溪、丹徒、丹阳、金坛、溧阳、太仓、镇洋、太湖、华亭、靖江、泰州、泰兴、江都、甘泉、三十二厅州县。暨苏州、太仓、镇海、金山、镇江、五卫、被旱被虫地方钱漕杂课有差。

现月

　　

○上以岁暮祫祭太庙。自是日始、斋戒三日。　　

○癸卯。以神灵显应。颁山西忻州关帝庙扁额曰秀容昭佑。城隍庙扁额曰嘉荐歆虔。临晋县风神庙扁额曰福佑郇城。城隍庙扁额曰解梁泽普。甯远厅龙神庙扁额曰甘霖普润。现月　　

○谕军机大臣等、刚毅奏、分发人员。呈缴执照。讯系受人蒙骗。按律定拟一摺。山西试用从九品王沅棻、报捐官职。确有案据。惟验看时并不亲往。辄敢以财行求。托沈祖望在京代办。实属妄为。著即行革职。据王沅棻供、沈祖望在京城杨梅竹斜街兴盛信局后身居住。著步军统领衙门、顺天府、五城御史、一体严拏务获。解往山西归案讯办。将此各谕令知之。现月　　

○蠲缓山西阳曲、文水、代、大同、应、怀仁、山阴、朔、右玉、甯武、五台、榆次、太谷、临汾、介休、十五州县。暨清水河、和林格尔、萨拉齐、三厅、被水被旱被雹被鹻地方新旧钱粮正杂税课有差。现月　　

○甲辰。赏巴哈那尔多罗贝勒达木定札布紫缰。土默特多罗贝勒色淩那木济勒旺宝阿噜、科尔沁多罗贝勒巴咱尔济哩第、巴林固山贝子杜英固尔札布等、双眼花翎。明发　　

○命喀尔喀镇国公札木萨林札布、察哈尔辅国公格楚克札木苏、在御前行走。明发　　

○乙巳。祫祭太庙。上亲诣行礼。内记　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭端慧皇太子园寝。　　

○遣官祭太岁之神。外记　　

○谕内阁、刘锦棠奏、恳恩展假回籍省视祖母一摺。览奏情词恳切。自应勉如所请。刘锦棠著赏假六个月。准其回籍省亲。假满即行回任。以资倚畀。甘肃新疆巡抚。革魏光焘暂行护理。

现月

　　

○巡视东城给事中文纲等奏、五城水会呈请报效等情。得旨、五城水会。情殷报效。具见悃忱。惟现在支搭棚座。为日较久。况值天气严寒。著传知各该局绅等、毋庸进内轮直。以示体恤。现月　　

○山东巡抚张曜奏、东省盐局加捐郑工银两。恳免再捐。以示体恤。如所请行。摺包　　

○命翰林院编修张仁黼、仍在上书房行走。现月　　

○以溺毙人命。革贵州副将赵明清职。并讯办。　　

○缓徵河南郑、中牟、祥符、杞、通许、尉氏、鄢陵、淮甯、西华、项城、沈邱、太康、扶沟、鹿邑、荥泽、氾水、商邱、甯陵、永城、虞城、夏邑、睢、柘城、汤阴、临漳、内黄、延津、滑、封邱、武陟、孟、阳武、洛阳、巩、孟津、宜阳、南阳、内乡、淅川、裕、叶、光山、固始、考城、安阳、汲、新乡、辉、获嘉、淇、浚、河内、济源、修武、温、偃师、永甯、兰仪、林、武安、原武、登封、新安、唐、泌阳、镇平、桐柏、邓、舞阳、汝阳、确山、息、陈留、洧川、荥阳、新郑、商水、临颍、襄城、长葛、灵宝、八十一厅州县被水被旱各村庄新旧钱漕有差。现月　　

○蠲缓陕西咸甯、富平、盩厔、临潼、沔、褎城、六县被水被雹地方钱粮有差。现月　　

○朝鲜国使臣李谆翼等三人。于午门外瞻觐。内记　　

○丙午。上御保和殿赐蒙古王贝勒贝子公额驸台吉暨交武大臣及朝鲜国正副使燕。　　

○以神灵显应。颁河南偃师县黄大王庙扁额。曰茨防助顺。河神庙扁额。曰德水安流。现月　　

○以郑州大工合龙。发大藏香十枝。交河东河道总督吴大澂祗领。虔诣河神庙祀谢。　　

