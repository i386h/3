<!-- { "loadSidebar": true } -->
○又谕、林绍年奏、举劾属员一摺。贵州署仁怀同知涂步衢、署独山州知州张镐、龙里县知县陈价、署兴义县知县马桢、均著传旨嘉奖。署大定府知府古州同知史鸾书、声名素劣。怠玩异常。候补直隶州知州余鹏、才具平庸。操守难信。贵定县知县王会同、玩视重案。谬误离奇。平越州训导康煦、匿丧不报。见利忘亲。施秉县教谕祝先施、婪索不堪。士民怨恨。训导邓鼎光、狼狈为奸。不堪司铎。均著即行革职。兴义县知县刘增泰、嗜好过深。年力衰弱。试用知州寸开泰、约束不严。颇滋民怨。惟文理尚优。均著以教职选用。候补班前知县任景震才欠开展。两耳重听。著原品休致。以肃官方。现月　　

○云贵总督丁振铎奏、川匪滋事。盐井教士。逃至维西厅属茨姑教堂。现饬丽江府知府李盛卿等率带营兵。驰往保护。并电商四川督臣严饬沿边文武。与该员等会筹妥办。以靖边隅。得旨、仍著认真弹压抚辑。会商锡良妥筹办理。摺包　　

○以捐资惠民。赏云南道员吴成熙二品顶戴。摺包　　

○以亏短交代银两。革已故福建松溪县知县何建忠职。提属勒追。摺包　　

○壬申。谕内阁、锡良奏。特倢■＜曰融＞■＜石木＞玩视赈务各员一摺。四川南充县知县叶桂年、道殣相望。漠不关心。著即行革职。署营山县知县廖凤章、邑有流亡。纷滋怨讟。惟文理尚优。著以教职归部铨选。大竹县知县曹钟彝、衰病侵寻。办理颟顸。著勒令休致。云阳县知县周吉云、奉发赈银。办法草率。著开缺另补。试用知县赵光俨、随声附和。奣＜虘阝＞亦近欺蒙。著以府经历县丞降补。现月　　

○谕军机大臣等、有人奏、请崇古学以励通材一摺。据称广东学海堂菊坡精舍。研究实学。与学堂相为表里。请饬酌留一所等语。著岑春火滟宣、张人骏、桓核办理。原摺著钞给阅看。现

月

　　

○练兵处奏、京旗常备军。遵照陆军章制改编。设督练处一区。以资控制。并请添练一协。扩充成镇。增拨饷项。从之。摺包

　　

○陕甘总督崧蕃奏、新疆伊塔一带。本系南商官茶引地。近因晋商私茶充斥。官运滞销。现南商另请新票。赴湖北羊楼山■同采办茶专滟瓦。运至关外各处行销。以顾引地。应准其暂行试办。下部知之。摺包　　

○福州将军兼署闽浙总督崇善奏、已故闽浙总督王懿德实心爱民。功绩卓著。请建立专祠。并入祀名宦祠。以表循良。下部议。摺包　　

○以办赈勤劳。予山东知府袁映■纯等升叙。　　

○以不堪教诲。革北洋武备学堂学生护军校文耀职。现月纂

修官张书云恭纂　　

总纂官熊方燧恭辑监修总裁世恭阅三签七月二十二日正总裁那月日专司蒿■木本陆恭覆阅癸丑十二月初九日　　

徐月日　　

荣月日副总裁唐月日宗室宝恭阅四签十二月十三日　　

陈恭阅二签六月十六日　　

熙月日　　

郭恭阅四月十七日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百四十五　　

光绪三十一年。乙巳。五月。癸酉朔。上诣乐寿堂。问慈禧端佑康颐昭豫庄诚寿恭钦献崇熙皇太后安。至丙戌皆如之。　　

○直隶总督袁世凯奏、遵旨严禁刁绅蠹役滋扰寺院。并分别声明。其未入祀典各庙宇。或由绅民禀请改设学堂。相安无事者。应请悉仍其旧。得旨、仍遵前旨办理。摺包　　

○四川总督锡良奏、川省创办银行。酌拟章程。请饬立案。下部知之。摺包　　

○命新调闽浙总督陕甘总督崧蕃来京陛见。摺包　　

○以提倡学务成绩卓著。赏直隶宣化府知府王守＜辶黎＞方■土二品顶戴。摺包　　

○以托病推诿。怠玩成习。革四川通判沈缵绪职。摺包　　

○以襄理学务。赏比国内部大臣兼文部大臣段脱华士等宝星。摺包　　

○甲戌。陕甘总督崧蕃等奏、新疆饷源短绌。恳饬部分催各省关。将历年欠饷。先行补解三成。以资接济。得旨、著户部分别饬催。摺包　　

○甘肃新疆巡抚潘效苏奏、遵设卡伦查禁逃哈。并拟订章程。饬地方文武各官遵照办理。下所司知之。摺包　　

○伊＜覀之＞■牛将军马亮等奏、甘肃茶商来伊复引酌拟办法。得旨、著升允查酌办理。摺包　　

○又奏、蒙古哈萨克牧放马牛羊只。所收皮毛转售俄商。盘剥受欺。请立官局兼设皮毛公司。收回利权。下部议。寻奏、应令按照商律办理。从之。　　

○以仿制科学仪器。赏廪生虞辉祖国子监学正衔。现月　　

○乙亥。孝诚仁皇后忌辰。遣官祭景陵。　　

○丙子。谕军机大臣等、电寄周馥、电悉。程文炳著暂缓巡阅。电寄　　

○督办铁路事务工部左侍郎盛宣怀奏、卢汉铁路南北两干告成。并黄河桥工将次完竣。勘验大概情形。又奏、整顿法三端。均下部知之。随手　　

○丁丑。署黑龙江将军达桂等奏、请饬各省将历年欠解协江俸饷。设法凑解。得旨、著户部分别饬催。摺包　　

○又奏、江省乱后枪械无存。亟应豫筹定购。以充军实。请饬闽皖两省督抚。将欠解饷银。就近拨解鄂省。抵购枪械款项。如所请行。摺包　　

○又奏、办理江省垦务。妥定章程。请师并省局以总其成。改添行局以资分理。下部知之。摺包　　

○戊寅。开缺陕西巡抚夏山■＜薜女＞■日奏、陕省工艺厂试办有效。拟即购机建厂。渐次扩充。下部知之。摺包　　

○又奏、遵章更定军制。添练新军。逐渐推广。以符新章。得旨、著曹鸿勋认真办理。摺包　　

○又奏、酌改警务办法。于省城设立专局。下所司知之。摺

包　　

○以办理武备学堂出力。予陕西知府刘瞻汉军机处存记。摺包

　　

○以威逼民命。畏罪潜逃。革陕西守备袁凤冈、职并讯办。

摺包

　　

○己卯。以拏获会匪渠魁出力。予湖南都司杨明远等奖叙。

摺包

　　

○以协助湘省拏获匪首出力。予江西萍乡县知县彭继昆、等议叙。摺包　　

○以报效钜款。助充学费。予湖南湘阴县四品命妇郑王氏继孙监生郑保大以知县选用。摺包　　

○旌表五代同堂湖南湘乡县耆绅封职曾国慧。摺包　　

○庚辰。河南巡抚陈夔龙奏、豫省练兵需饷孔亟。请照案规复芦盐暂停续增二文加价。以裕饷源。下部议。　　

○以不知检束。卑鄙近利。革河南守备张文魁、等职。摺包　　

○以侵挪款项。恃符妄为。褫革云南剑川州举人段鹏瑞、五品封职何立言。摺包　　

○旌表守正捐躯。河南汝州民妇董王氏、嵩县孀妇马孙氏。

摺包

　　

○辛巳。直隶总督袁世凯奏、核估本年分北洋海防经费。请将协饷无著各款。饬部改拨。下部议。　　

○命直隶大名镇总兵洪永安来京陛见。摺包　　

○以捐助钜款。赏甯灵厅俊秀董恭二品顶戴。以道员分省补用。摺包　　

○予原任大学士前漕运总督张之万专祠列入祀典。从裁缺江淮巡抚恩寿请也。摺包　　

○壬午。内阁代奏、中书尹克昌条陈。请酌收川滇土司。添设建昌行省。以固西境边防。下政务处知之。现月　　

○又代奏、请定划一币制。下户部知之。现月　　

○察哈尔都统溥颋等奏、台灾待赈孔急。仍请援案开办驼马捐输。下所司知之。摺包　　

○癸未。谕内阁、准良奏、因亲病请先行交卸回旗等语。准良著准其交卸回旗。西甯办事大臣延祉未到任以前。著胡孚骏暂行护理。现月　　

○江苏学政唐景崇奏、扩充南菁学堂事宜。并增设学额。报闻。摺包　　

○以亏短交代。革浙江孝丰县知县赵金寿职。并勒追。　　

○赏奥国外务大臣果乐士奇头等宝星。　　

○甲申。谕军机大臣等、有人奏、广东番禺县办理税契。因隐匿不报。查出充公。招人首告。诸多扰累。请饬查禁等语。著岑春火滟宣、张人骏确查情形。严禁骚扰。以安民业。原片著钞给阅看。将此各谕令知之。现月　　

○商部奏、江西绅士筹筑本省铁路公拟章路。请准立案。又奏、请颁给关防。均从之。随手　　

○署两江总督周馥奏、淮安关积弊太深。请委大员会同淮安府清厘整顿。下政务处户部速议。寻议、该关分卡距府过远。稽徵不便。自系实情。应如所请遴委道府大员。会同淮安府办理关税事务。责成该督埽除积弊。严定印委考成。以期裨益课款。如所请行。摺包　　

○又奏、开铸铜。圆欠购机器银两在司道库暂挪。下部知之。　　

○乙酉。遣官祭关帝庙。　　

○练兵处奏、申明旧章。嗣后各省军营。凡遇大员过境。及该管上司赴任。非经过该营屯扎处所。均不准迎送。违者分别议处。从之。摺包　　

○以贪鄙荒唐。有玷官箴。革浙江都司何见龙职。摺包　　

○丙戌。上奉慈禧端佑康颐昭豫庄诚寿恭钦献崇熙皇太后还西苑驻跸。内记　　

○署盛京将军廷杰等奏、请加复广甯县学原有学额一名。以符旧制。下部知之。摺包　　

○又奏、筹办奉省善后事宜。得旨、著将一切事宜。认真筹办。毋稍因循。摺包　　

○又奏、奉省昭信股票请奖限满。仍未完结。恳再展限期以昭大信。下部知之。摺包　　

○丁亥。上诣仪鸾殿。问慈禧端佑康颐昭豫庄诚寿恭钦献崇熙皇太后安。至己丑皆如之。　　

○御乾清宫日斯巴尼亚国使臣贾思理等、美国使臣柔克义等觐见。呈递国书。　　

○江苏巡抚陆元鼎奏、办理苏省政治大概。一振兴学务。一整顿营制。一维持圜法。一严治枭匪。并警察、垦牧、仕学馆、一切举行。得旨、著即认真整顿、实力筹办。毋稍因循。摺包　　

○以舆情爱戴。被倢■＜曰融＞■＜石木＞冤抑。复直隶井陉县知县言家驹原官。摺包　　

○以捐款助学。赏直隶玉田县附贡生丁直■心琛同知职衔。

摺包

　　

○以筹办防疫。劳勚卓著。予直隶知府屈永秋等优叙。赏法国医士梅尼、美国医士裴志理宝星。摺包　　

○以捐田赡族。予江苏上海已故二品封职胡诚建坊。摺包　　

○戊子。御史张学华奏、美国华工禁约应及时改定。请饬部并出使大臣坚持力争。又奏、制造银币。请饬通筹妥议。以免窒碍。又奏、请规复旧制。详定道府选章。均下部知之。现月　　

○安徽巡抚诚勋奏、凤阳关短徵税银。实非稽徵不力。恳免赔缴。下部议。摺包　　

○又奏、皖省附载通志。及待旌录内所载卓孝节烈妇女江王氏等十万余口。恳仍照原请一律准予旌表建立总坊。下部知之。

摺包　　

○命新授山东按察使连甲来京陛见。摺包　　

