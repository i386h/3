<!-- { "loadSidebar": true } -->
○以镶黄旗蒙古副都统松溎署正蓝旗满洲副都统。镶黄旗汉军副都统嵩山署正红旗护军统领。外起居注上以祭社稷坛自是日始。斋戒三日　　

○丙辰。世祖章皇帝诞辰。遣官祭奉先殿。　　

○孝仪纯皇后忌辰。遣官祭裕陵。照例　　

○谕内阁。广寿等奏、验看月官。查有冒名顶替情弊。请饬部讯办一摺。捐纳府经历吴璟。县丞张日焜从九品徐福畴经广寿等查询各该员履历。均不相符显系冒名顶替。吴璟、张日焜、徐福畴、均著刑部讯明。照例惩办。现月　　

○纂修官王寿彭恭纂　　

帮总纂官王荣商恭辑监修总裁世恭阅七月初五日正总裁那恭阅八月初十日专司藳本陆恭覆阅壬子十一月十七日　　

徐恭阅十一月初七日　　

荣月日副总裁唐月日　　

宗室宝恭阅六月十九日

　　

郭恭阅七月十八日　　

陈恭阅十月十六日初校修改上卷捌签朱修爵恭校熙月日覆校修改上卷叁拾肆签唐浩镇详校宗室麒月日总校修改上卷贰拾贰签田智枚总校蒙古总裁恩月日




大清德宗同天崇运大中至正经文纬武仁孝睿智端俭宽勤景皇帝实录卷之一百四十三　　

光绪八年。壬午。二月。丁巳朔。上诣长春宫问慈禧端佑康颐昭豫庄诚皇太后安。至丙戌。皆如之。内记注　　

○祭先师孔子。遣大学士灵桂行礼。　　

○戊午。祭大社。大稷。遣礼亲王世铎恭代行礼。　　

○己未。春分。朝日于东郊。遣肃亲王隆勤恭代行礼。　　

○遣官祭文昌帝君庙。以上均外记注　　

○谕内阁、詹事府右庶子刘廷枚奏、苏省首邑文庙失火。请将典守各官□□□尔□处。并停止派捐筹款兴建一摺。上年十一月间。江苏长洲元和县文庙。不戒于火。业经谭钧培具奏。该管各官。看守不慎。并未能即时扑救。均难辞咎。著江苏巡抚查明□□□尔□奏。交部议处。并著筹拨款项。迅即兴修。毋庸派捐。以重祀典而免扰累。现月档　　

○又谕、御史英俊奏、风闻户部已满书吏韩士杰、即韩仲敏。孙际昌、即孙春圃。把持库务。每至收发饷银。刁难勒索。韩士杰于伊侄韩秀甫接充书吏后仍在身后办事。韩秀甫近来并不当差。有伊戚史恩涛朱贵卿蒙混冒替。吓诈招摇。工于作弊。请饬查究等语。库储重地。岂容蠹吏盘踞把持。藉端勒索。著管理三库事务大臣。查明究办。以清积弊而重库储。现月档谕军机大臣等、有人奏、直隶署武邑县知县孟丕显专务聚歛。任意营私。该县钱粮。从前均按市价徵收。纪有碑文。孟丕显擅将碑文摧毁。希图灭迹。又拟重修志书。欲藉此妄改旧章。为多立名目地步。该县徵收钱粮。每两耗羡等项。向例约计钱四千余文。今竟加至五千余文。杂税各项。更多浮冒等语。州县为亲民之官。自应奉公洁己。体恤闾阎若如所奏各情。实属不成事体。著李鸿章确切查明。据实具奏。毋稍徇隐。将此谕令知之。寻署直隶总督张树声奏、查明知县孟丕显官声尚好。并无聚敛营私实据。至摧毁碑文。藉修志书。妄改旧章。多立名目。均无其事。应毋庸置议。报闻。　　

○庚申。谕内阁、本年轮应查阅山东河南江苏安徽江西五省营伍之期。山东即派任道镕。河南即派李鹤年。江苏即派左宗棠。安徽即派裕禄。江西即派李文敏。逐一查阅。认真＜闲＞校。如有训练不精。军实不齐者。即将废弛之将弁。据实□□□尔□奏毋得视为具文。现月　　

○又谕、古尼音布奏、呈进书函。请旨查办一摺。据称本月初二日。有自称侍卫庆良、至伊寓所。投递职衔名帖。并留书信一封。拆系奏底。以国服期内。为其两孙娶妇。具摺□□□尔□劾。并面称具摺之人。不可明言。伊已留缓。必须酬谢了事各情。请旨查办等语。案关擅拟奏底。希图挟制讹索。此风断不可长。著刑部查传侍卫庆良、严行讯究。务期水落石出。按律惩办。以儆刁风。古尼音布自请查办之处。并著刑部于定案时声明请旨。现月　　

○又谕、景寿志和奏、拏获贩运私酒拒捕人犯。请旨交部严讯一摺。尹小儿等、胆敢纠夥贩运私酒。拒伤捕役当经拏获尹小儿一名。并讯出有由城上偷越等情。实属藐法已极。尹小儿即忠林、著交刑部严行审讯。按律惩办。在逃之高六即高得山、李大、李六、福三、秀二、伊三。著步军统领衙门顺天府、五城御史、一体严拏务获。归案审办。另片奏、请饬步军统领分派营弁。严密巡逻。并饬查城大臣认真稽查等语。据奏情形。疏懈已极。实属不成事体所有城下应行分派巡逻之处。即著步军统领、按照定章。实力整顿。并著查城大臣、严饬城上该班官兵。认真稽查如再有偷越情事。即将该管大臣及该班官兵等。严行惩处不贷。现月　　

○又谕、前据裕禄奏调道员高崇基差委。当经降旨允准。兹据张之洞奏称该员前在山西知县任内。尚有经手未完事件。请饬前往清理等语。著李鸿章饬令该员迅赴山西。俟经手事件完结。再行前赴安徽。听候差委现月　　

○又谕、张之洞奏请调员差委等语。翰林院编修王文锦、著发往山西、交张之洞差遣委用。降调知府李秉衡、著俟引见后。再降谕旨。现月　　

○谕军机大臣等、崇绮奏请添派大员。会同查办吉林事件一摺。著添派启秀、带领随员、驰驿前往吉林。将原□□□尔□各节。逐款查明。会同崇绮详核覆奏。将此谕令知之。现月　　

○壬戌。谕军机大臣等、铭安吴大澂奏、朝鲜贫民、占种吉林边地、遵旨妥议覆陈一摺。吉林与朝鲜。向以图们江为界。该国民人越界垦种。前据礼部议奏。该民人等。既种中国之地。即为中国之民。除照该将军等所请。准其领照纳租外。必令隶我版图遵我政教。并酌立年限。易我冠服。目前姑照云贵苗人暂从各便等语。兹据铭安等遵旨详细妥议。请照该部所议办理。朝鲜民人。越界垦地。本应惩办。历奉成宪。禁令甚严惟现在该民人等开垦有年。人数众多。朝廷务从宽大。不究既往。即著准其领照纳租。并由铭安。吴大澂。派员履勘。查明户籍。分归珲春暨敦化县管辖。所有地方词讼及命盗案件。均照吉林一律办理。该将军等务当体察情形。将应办事宜。妥筹经理。毋致滋生弊端。并督饬该地方官随时妥为抚绥。俾该民人得以安业。用副一视同仁至意。该部即咨照该国王知悉。嗣后仍当严申禁令。傥再有私行越界情事。定当照例惩办不贷。将此谕知礼部。并谕令铭安吴大澂知之。现月　　

○引见各衙门保送京察一等人员。得旨。此次京察一等钤出人员。著各该堂官。再行出具切实考语。交吏部带领引见。钤出之满洲蒙古中书笔帖式等官。著归入理事同知通判内。遇有缺出。与旧记名人员一体带领引见。汉军汉人。著交部以抚民同知通判等官分别选用。起居注主事秀恒、大理寺寺丞裕林、太常寺寺丞伊仁布、光禄寺署丞逢辰、侍卫处主事祥寿、唐古特、学司业奎凤、上谕处委署主事崇勋、户部宝泉局南厂大使穆特恩、太常寺读祝官瑞祥、赞礼郎克们泰、庆连读祝官迪兴、国子监博士通武、助教嵩山□孚、李湛、鸿胪寺鸣赞觉罗宽裕、觉罗荣海、钦天监博士郭照奎、俱著交部照例以应升之缺升用。其内阁侍读恩兴等二百七十六员。俱著准其一等加级。　　

○癸亥。孝淑睿皇后忌辰。遣官祭昌陵。　　

○钦奉慈禧端佑康颐昭豫庄诚皇太后懿旨。前据内阁侍读学士文硕、内阁学士贵恒、御史陈启泰、先后陈奏。请严申门禁。详定稽查章程等情当谕令醇亲王奕譞、会同御前大臣军机大臣、总管内务府大臣、前锋统领、护军统领、妥议具奏。兹据王大臣等奏遵议覆陈。暨紫禁城外围各该旗分定直班处所。并据恭亲王奕等另奏会议未尽事宜敬陈管见。管理神机营王大臣奏遵拨官兵协同巡查各摺片。禁城重地。理宜严肃。官兵直班稽查。本有成法可循。乃日久废弛。甚至宵小潜踪。叠次偷窃。尚复成何事体。亟应认真整顿。兹览王大臣等所奏。或申明定例。或因时变通。尚为详细。所有紫禁城内地面。嗣后著该管大臣等。暨神机营官兵分定段落。严密梭巡。并上城巡查。其各衙门公所。该衙门当随时查察。并开具官役清册。咨报景运门。以凭稽查。内务府所属各官所直房。并各太监他坦等处。当差官役苏拉人等。即令自行核定人数。开具清册。报明内务府、景运门、每日由内务府官员。会同三旗该班兵役。前往查点。傥有不符。即行拏办。各该处如有容隐匪人、及吸烟聚赌等事。即行从重治罪。官役人等应带腰牌。著严饬一体佩带。傥有不遵。及商贾闲人溷入。并各他坦太监带入。拏获分别惩办。西苑三海等处。一并严禁闲人擅往。至紫禁城外各门。各朱车栅栏。即照所拟。每日下五旗分定处所。各有专管段落。公同直班。前锋护军各营直班弁兵。必须年力精壮。技艺娴熟。方资得力。著该统领详加查察。汰弱留强。严禁包揽替班等弊。遇有缺出。秉公拣选。不得以老弱充数。责成察营御史严查挑缺不公之弊。直班官兵。应如何酌加津贴。以示体恤。由该管大臣酌度办理。并著步军统领衙门督饬兵役。认真缉捕。一经获犯。优予赏项。勿任稍有侵蚀中饱。总管内务府大臣。例应每日一人在署直宿。以次而代。嗣后仍著按日轮班宿署。不得率以司员代班。三院卿职司较＜闲＞。并著与总管内务府大臣一体进班。文武职直班大臣。著查照旧章。指定奏派。经此次详定章程后。该管大臣等。务当实力奉行。永毋懈弛并不准稍有推诿。傥再稽查不严致有匪徒溷迹。及盗窃案件。即将该管大臣等。暨所属官兵分别严惩。前锋统领、护军统领、总管内务府大臣、应如何严定处分。著该部分别酌议具奏。神机营官兵。如协巡不力。亦著从重惩办。所有各该官兵如能拏获匪犯。均准照所拟酌量给奖。现月　　

○直隶总督李鸿章奏、沥陈直属旗租科则过重。闾阎无力全完。拟请量减州县经徵处分。下部议。摺包　　

○又奏、张独多三厅、官荒地亩、查办完竣。得旨。此外游牧地方。有无已垦之地。即著知照谦禧查明、知会该督办理嗣后划清界限。不准私相放垦。以符定制摺包　　

○以查办张独多三厅官荒厂地出力。予易州直隶州知州邹振岳等升叙有差。摺包　　

○以拏获热河股匪首要。予补用副将潘万才等奖叙。随手　　

○甲子。遣官祭先医之神。外记注　　

○盛京将军崇绮等奏、拟请拣发正途出身同通州县。以资差委允之。朱批摺奏　　

○以滥刑毙命。革署奉天康平县知县刘懋勋职。并讯办。摺包　　

○乙丑。遣官祭关帝庙。外记注　　

