<!-- { "loadSidebar": true } -->
○丁亥。谕军机大臣等、刘坤一奏、江北冬漕遵办河运。请饬疏通河道一摺。据称大泛口济甯新店安山一带。或河系沙礓。或异常浅涩。十里铺陶城埠口门内外。淤垫更甚。以及南阳湖进出口门。均须大加挑浚等语。南漕关系紧要。所有漕船经行河道。必须豫筹疏浚。方能迅速抵通。著许振祎、福润、汤聘珍、严饬该管河道各官。认真挑浚。务期一律深通。以利漕行。将此由四百里谕知许振祎、福润、并传谕汤聘珍知之。现月　　

○理藩院奏、遵议喀喇沁贝勒熙淩阿因筵燕入座迟误。拟罚一九牲畜。依议行。　　

○以志趣远大。予伊犁副都统马亮、知府徐桂棻、军机处存记。　　

○戊子。山东巡抚福润奏、绿营长夫仍请免予裁撤。允之。　　

○又奏、奉谕裁减勇营。请展缓一年办理。又奏、盐务行票。请免加耗盐。均下户部知之。摺包　　

○以拏获会匪首犯。予署云南南甯县知县试用知州黄毓崧等奖叙。　　

○以捐施药料。福建候补道唐廷枢等传旨嘉奖。　　

○己丑。世祖章皇帝诞辰。遣官祭奉先殿。　　

○孝仪纯皇后忌辰。遣官祭裕陵。　　

○谕军机大臣等、安德等奏、哲布尊丹巴呼图克图岁逢一纪。赴达赖喇嘛班禅额尔德尼等处祈福。请由军机处转咨请旨一摺。哲布尊丹巴呼图克图。光绪十九年正逢二十五岁之纪。因固强年齿。赴达赖喇嘛等处祈福。实属至为祥瑞。著加恩即将伊咨送达赖喇嘛等祈福之文。除由安德等咨送军机处遇便送藏外。俟达赖喇嘛班禅额尔德尼咨覆哲布尊丹巴呼图克图文到。著升泰等仍照前次咨送军机处转咨。明发　　

○直隶总督李鸿章奏、各属供应兵差。垫用银两。请饬照案核销。以免赔累。下户部议。　　

○又奏、筹拨安徽协赈银二万两。下诀部知之。　　

○广西巡抚马丕瑶丁忧。以广西布政使张联桂护理巡抚。　　

○以亏欠银两。革已故署直隶南乐县知县曾廷翊职。并勒追。摺包协修官许承尧恭纂　　

帮总纂官王荣商恭辑监修总裁世恭阅一签十一月初二日正总裁那月日专司藳本陆恭覆阅癸丑七月十二日　　

徐月日　　

荣月日副总裁唐月日　　

宗室宝恭阅一签三月二十日

　　

陈恭阅二签正月二十六日　　

熙月日　　

郭恭阅三签五月十九日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之三百八　　

光绪十八年。壬辰。二月。庚寅朔。上诣仪鸾殿问慈禧端佑康颐昭豫庄诚寿恭钦献皇太后安。至乙未皆如之。外记以训士认真。赏广西教职文万选、况曜生、黄泌、国子监学正衔。其敦品励学之附贡生黎承霖。以教职用。摺包　　

○辛卯。谕内阁、福锟等奏醇贤亲王安葬事宜。请饬择期举办一摺。朕钦奉慈禧端佑康颐昭豫庄诚寿恭钦献皇太后懿旨。著钦天监于本年四月内选择吉期。奏明办理。现月　　

○两广总督李瀚章奏、查阅虎门长洲前中路各炮台。均属完固。并黄埔雷厂船台竣工情形。下所司知之。　　

○拨户部银五万两。续赈蒙古敖汉奈曼各旗。　　

○壬辰。遣官祭文昌帝君庙。外记　　

○谕内阁、奎俊奏、特参贪庸溺职各员一摺。山西开缺河曲县知县赵廷清、行止有亏。性尤贪鄙。著即行革职。太平县知县朱光绶、居官廉介。年力就衰。著原品休致。石楼县知县冯寿金、性情拘执。人地未宜。著开缺另补。太原府司狱王茂甲、怙恶不悛。罔知轻重。毕齐克齐巡检曾德重、荒谬糊涂。有乖职守。保德州吏目李修文、居心巧诈。胆大妄为祁县典史袁慈荫、纵丁索诈。翼城县典史胡棫、擅理民词。试用巡检况宝臣、品行卑污。署辽州学正大挑教谕侯敦倎、勒索多端。士林不齿。前辽州训导李润之、惟利是图。不堪司铎。著一并革职。以肃官常。现

月

　　

○谕军机大臣等、近闻朝阳等处。尚有道匪余党不靖。藉端滋扰。民教仇杀之案。仍复不免。地方官不能持平妥办。致奸民无所畏惧。外人得以藉口。余孽不清。隐忧未已。朝廷实深廑系。著李鸿章、奎斌、督饬所属。一面出示剀切晓谕。一面严密查察。遇有奸匪藉名复仇。潜相构煽。一有端倪。既行迅速拏办。不得稍涉疏漏。傥阳沽保民之名。阴贻纵匪之害。致奸徒余焰复起。滋为乱阶。该地方官恐不能当此重咎也。前据李鸿章奏杨怀春、杨青春、杨占贤、孔庆光四犯。俟敖汉贝子回府后处治等语。该犯等既有叛逆重情。自未便久稽显戮。著即正法枭示。以昭炯戒。将此各谕令知之。现月　　

○以亏短谷豆。革已故山西五寨县知县张书绅职。籍产备抵。摺包　　

○癸巳。命刑部尚书贵恒、礼部尚书昆冈、吏部右侍郎敬信、刑部右侍郎周德润、恭修太庙街门洩水沟等项工程。　　

○甲午。以神灵显应。颁安徽安庆府新建江神庙扁额曰神功普护。并准列入祀典。　　

○以礼部右侍郎景善。兼署理藩院左侍郎。　　

○以正白旗蒙古副都统明安署正蓝旗蒙古副都统。　　

○命镶黄旗蒙古副都统桂祥镶红旗蒙古都统文秀管理神机营事务。　　

○以捐助赈银。赏安徽合肥县故翰林院编修李经世侍读衔。予命妇李赵氏建坊。摺包　　

○乙未。谕军机大臣等、许振祎奏、运河另案工需银两。请饬如数筹拨以利漕行一摺。运河另案工款。前经该河督奏准。每年拨银六万两。兹据奏称上年山东司库仅给银四万两。仍欠银二万两。工需浩繁。实不敷用。请饬山东巡抚饬司如数拨给等语。此项银两。关系要工。著福润、汤聘珍、仍遵前旨。岁拨银六万两。于二月半前先筹银三万。以应急需。余俟漕船入东。即行全数拨解。毋再延欠将此谕知福润、并传谕汤聘珍知之。现月　　

○理藩院奏、喀喇沁札萨克多罗郡王旺都特那木济勒。因突遇逆匪作乱。坟茔被毁。请支借税银。得旨、该旗蒙古等突遇逆匪作乱。实堪悯恻。加恩旺都特那木济勒在本旗每年应得八沟原赏二分税银内借支十年。著奎斌由热河道库动用支给。此项银两。仍由该旗每年赏给八沟税银内按年扣还。以抵原款明发　　

○又奏、喀喇沁札萨克头等塔布囊阿育尔札那之妻。因连年匪乱。请借支税银。得旨、该旗蒙古等连年遭灾。实堪悯恻。加恩由该塔布囊旗每年赏给八沟一分税银内。借支十年。以资拯济。著奎斌由热河道库动用支给。此项银两著于该旗每年赏给八沟税银内按年扣还。以抵原款。明发　　

○上祭社稷坛。自是日始、斋戒三日。　　

○丙申。孝淑睿皇后忌辰。遣官祭昌陵。外记　　

○以捐助赈款。予浙江候选同知臧我田等建坊。摺包　　

○丁酉祭先师孔子。遣协办大学士徐桐行礼。外记　　

○以欠交捐款出省避匿。革四川降补同知蔡懋康职。并逮问。摺包　　

○豁免两淮泰州海州分司所属各场。历年灶欠折价耗羡各项银两。摺包戊戌。祭大社大稷。上亲诣行礼。　　

○诣仪鸾殿问慈禧端佑康颐昭豫庄诚寿恭钦献皇太后安。至戊午皆如之。外记　　

○协办大学士福锟等奏、醇贤亲王安葬吉期。据钦天监选择本年四月二十一日申时。得旨、朕钦奉慈禧端佑康颐昭豫庄诚寿恭钦献皇太后懿旨。依议。　　

○己亥。兵部奏。　　

○醇贤亲王园寝。应设翼领一员。防御七员。骁骑校一员。领催披甲共四十名。及选补章程。得旨、朕钦奉慈禧端佑康颐昭豫庄诚寿恭钦献皇太后懿旨。依议。　　

○湖广总督张之洞等奏。　　

○汉阳东关外江岸兴修完竣。前借库款。由民捐还清。报闻。　　

○实授张联桂为广西巡抚。　　

○以拏获哥老会匪首。予贵州补用副将颜武林以总兵记名＜闲＞放。余升叙有差。　　

○以亏欠银两革。湖北蕲州卫守备龚恩培职。并勒追。　　

○庚子　　

○孝康章皇后忌辰。遣官祭孝陵。　　

○以贵州按察使黄槐森为广西布政使。浙江金衢严道唐树森为贵州按察使。现月　　

○辛丑。谕内阁、李鸿章奏、侍卫恃符妄为。请量予惩处等语。据称宗室侍卫舒英赴滦州收取地租。于被水地亩。并不体察情形。减收成数。仍令交纳全租。经该州知州吴积旬□金集案查讯。辄敢闯入州署。咆哮陵逼。实属胆大妄为。此风断不可长。舒英著即行革职。以示惩儆。现月　　

○工部奏、醇贤亲王园寝、飨殿琉璃、闲有曝裂。应行挑□

□瓦整齐。得旨。著交承修大臣迅速兴修。　　

○直隶总督李鸿章奏。　　

○热河边防重要。请将口外旗缺建昌营赤峰营二都司。朝阳营守备。改为满汉兼用。以资控制。下部议行。　　

○以办赈出力。予直隶知府王沣、勇判谢彭发等、奖叙有差。摺包　　

○以膜视矿务。革黑龙江漠河金矿委员县丞强惠源职。　　

○予安徽庐州巢湖捐建淮军昭忠祠。列入祀典。从直隶总督李鸿章谙也。摺包　　

○壬寅。谕内阁、邵友濂奏、特参庸劣不职各员等语。福建台湾云林县知县李联圭、貌似有才。行为贪暴。办理三角涌抚垦委员候选县丞刘殿英、改名蒙保。声名狼藉。舞弊营私。办理大嵙封抚垦委员补用知府贵州候补同知沈启溁、驻防大嵙封营官已革提督高登玉、玩误事机。致开番衅。李联圭、刘殿英、沈启溁、均著即行革职。刘殿英、沈启溁、并著俟经手事件查办完竣。驱逐回籍。高登玉著发往军台效力赎罪。以示惩儆。现月　　

○工部奏。筹度醇贤亲王园寝营房地势。绘图呈览。请饬原估大臣、酌度情形。奏明办理。得旨、朕钦奉慈禧端佑康颐昭豫庄诚寿恭钦献皇太后懿旨。依议。　　

○福建台湾巡抚邵友濂奏。遵查台湾用款支绌。无可腾挪解部。下部知之。摺包　　

○又奏、各属命盗各案。逾限未结。实因前办清赋分治。不能兼顾阁积。请免计审限。并严定章程清理。如所请行。摺包　　

○以通政使司副使克们泰为太仆寺卿。外记注甲辰。遣官祭先医之神。外记　　

○乙巳。祭文昌帝君庙。上亲诣行礼。外记　　

○闽浙总督卞宝第奏、闽盐销滞课绌。请将应办票运二十六届奏销。展限造报并将永德田南帮应徵课厘。暂准不计定额。下部议。摺包　　

○又奏、德化匪乱。已将匪首胞弟陈众拏获。并将激变之盐哨翁栋正法。及查办情形。得旨、仍著严拏匪首陈拱务获。毋任漏网。摺包　　

○命浙江巡抚崧骏来京陛见。以浙江布政使刘树堂暂行护理巡抚。现月　　

○以击散匪徒。予福建德化县拔贡生苏春元等奖叙有差。摺包　　

