<!-- { "loadSidebar": true } -->
○命郡王衔贝勒奕劻。总理行营事务。　　

○命克勤郡王晋祺镇国公棍楚克林沁。在御前大臣上学习行走。　　

○命郡王衔贝勒奕劻管理总理各国事务衙门事。内阁学士周德润在总理各国事务衙门行走。外记注　　

○命浙江学政祁世长。来京供职以国子监祭酒刘廷枚、提督浙江学政。　　

○以正蓝旗汉军都统瑞联为江甯将军。　　

○命山西巡抚张之洞、来京。以山西布政使奎斌护理巡抚。　　

○以殴毙人命。革湖南补用参将唐永福职。摺包　　

○癸巳圣祖仁皇帝诞辰。遣官祭奉先殿。　　

○钦奉慈禧端佑康颐昭豫庄诚皇太后懿旨、本日据左庶子盛昱、右庶子锡钧、御史赵尔巽等奏。醇亲王不宜参预军机事务各一摺。并据盛昱奏称嘉庆四年十月。仁宗睿皇帝圣训。本朝自设立军机处以来。向无诸王在军机行走等因。钦此圣谟深远。允宜永遵惟自垂帘以来。揆度时势。不能不用亲藩进参机务。此不得已之深衷。当为在廷诸臣所共谅。本月十四日。醇亲王奕譞。与军机大臣会商事件。本为军机处现办紧要事件而言。并非寻常诸事。概令与闻亦断不能另派差使。醇亲王奕譞、再四坚辞。碰头恳恩。当经曲加勉励。并谕俟皇帝亲政后。再降懿旨。始暂时奉命。此中委折。尔诸臣岂能尽知耶。至军机处政事。委任枢臣。不准推诿。希图卸肩。以专责成。经此次剀切晓谕。在廷诸臣。自当仰体上意。毋再多渎。盛昱等所奏。应毋庸议。现月　　

○谕内阁、前因升任内阁学士前光禄寺卿尚贤、御史桂霖、曾培祺、先后陈奏奉天吏治疲玩。并纠□□□尔□官员等款。当派徐桐、薛允升、前往查办。旋据查明数款。先行覆奏。并声明分案具陈一摺。据称广甯县界兵李姓。殴辱贡士杨景和一案。经该将军等、将滋事兵丁。照例拟罪该管官弁。业经分别示惩。系属从严办理。并非姑容不究。辽阳广兴义钱铺与在籍守备刘维周涉讼。驿巡道广敏、审办尚无不合。其各商恭送扁对。亦无抑勒及婪索多赃情事。辽阳州知州章樾、别创班屋、看管未定罪名人犯。并非滥押。任令差役陵虐。惟协领佛尔精额、奉派点验军器。辄收受差规银两。本当从重惩办。姑念陋习相沿已久。现既完缴赃银。著免其治罪。从宽革去协领。仍留世管佐领之职。防御哈福、代送差规。且于委员查办时。并不据实声覆。咎实难辞。著与景安、及一同结报之署防御贵廉、乌拉禧、东春霖、庆升一并革职留任。以示薄惩。即著该将军将此项陋规。永远禁革。毋任再有效尤。笔帖式常善、承办辽阳税务。虽未私徵肥己。迨被武生盛直臣等呈控。亦未营求开脱。惟勒完牛税。有违定制著即行革职。协领董永春、知府高同善承审此案。将盛直臣等斥革审讯。而于常善办理税务。不恤商民各节。概不深究。办理未能持平。城守尉崇善、管理税务。于常善等议加牛税各情。率行准办。并于佛尔精额、收受差规查办未能得实。亦属不合。董永春、高同善、崇善、均著交部议处。该处徵收各税。流弊如此。恐他城亦所不免。亟应大加整顿。著该将军府尹。会同盛京户部。将各城税务章程。详加厘定。奏明办理。现月　　

○又谕、前据内阁学士尚贤、御史曾培祺、先后陈奏奉天事宜。并□□□尔□劾贪劣不职各员等情。当谕令徐桐、薛允升、查办。兹据该尚书等查明具奏。奉天府办理恭送玉牒大差。于照例开销各款外。向系籍资民力。惟地方官吏胥役。往往藉端苛扰。贻累民生。自应核实裁减。以示体恤著照所请。嗣后即按上届摊派数目。减半办理。由该将军等、先期将定数出示晓谕商民。傥该地方官等、有苛派加徵等情。即行从严□□□尔□办。届时并著派出之王公大臣。严饬官吏人等。不准需索供应。致滋扰累至该省兵勇是否应减。厘税是否可裁。著该将军等、体察情形。悉心酌核。奏明办理。嗣后盛京五部司员。保送内仓监督。其已经派过者。差满后著俟扣足八年。方准再送。仍著该将军侍郎等、随时查察。如有收送差规者。即行奏□□□尔□。所有官学经费。应由该将军等、另行筹备。毋庸令该监督等呈缴。至原□□□尔□道员陈本植、办理税务。勒索侵吞。及游击左宝贵、倚势招摇。侵吞兵饷等款。或查无其事。或并无实据。即著毋庸置议。知县魏镛、充当山货局委员。虽查无侵蚀等情。惟该员以在籍人员。经管税务。致招物议。著即撤去差使。原□□□尔□署知县朱克扬、在承德县任内。于栅栏诸弊。均置不问。现据查明。尚无弊端。惟该员叠被□□□尔□劾。著该将军府尹。将该员留省察看。如果堪以胜任。再饬赴任。盛京刑部主事杨得林、查无贪劣各情。仍著该部侍郎悉心察看。傥另有劣迹。即行严□□

□尔□。现月　　

○谕军机大臣等、户部奏、遵旨筹拨要款一摺。滇省边防紧要。需款孔殷。经户部于本年应解京饷项下。指拨江西地丁银十二万两。厘金银六万两。广东盐课银八万两。浙江地丁银十万两。厘金银四万两。粤海关洋税银十万两。太平关常税银十万两。又于应解边防经费项下。指拨江苏厘金银四万两。九江关洋税银三万两。安徽地丁银四万两。厘金银二万两。两淮盐厘银七万两。又另拨湖北厘金等银三万两。四川盐厘等银三万两。闽海关洋税等银三万两。湖南省厘金等银三万两。江海关洋税银三万两。江汉关洋税银三万两。镇江关洋税银二万两。共银一百万两。著穆图善等、按照部拨各款。如数赶紧委解。以济要需。近年部库支绌。岑毓英办理防务。当知筹款维艰。务期归诸实用。不得虚糜。将此由五百里谕知穆图善、曾国荃、张树声、丁宝桢、岑毓英、卞宝第、卫荣光、裕禄、潘霨、刘秉璋、彭祖贤、倪文蔚、并传谕庞际云、崇光、知之。现月　　

○又谕、前有旨谕令徐桐等、查办佛宝□□□尔□款。兹据奏报起程回京。该尚书等、无论行抵何处。著即折回盛京。仍遵前旨。将佛宝被□□□尔□各节。查讯明确。从严□□□尔□办。将此由五百里各谕令知之。　　

○命科尔沁贝勒那尔苏代进惇亲王领侍卫大臣之班。并带豹尾枪外记

注

　　

○命刑部右侍郎许庚身在军机大臣上学习行走。　　

○以都察院左都御史昆冈为正蓝旗汉军都统。　　

○甲午。谕内阁、步军统领衙门奏、拏获抢劫盗犯。请交部审办一摺。所有此次拏获之刘二、即刘柱儿。又名刘剀。郝二即郝六。张二即张顺儿、陈六即傅六十儿。吴二即卢三。朱二即朱长有。黄麻子。邵四即邵连。又名邵清。邵六五儿。连二即连庆。黄大。李大。曹二。董二。周二。和尚邵宽。黄辈儿。均著交刑部严行审讯。按律惩治。未获之常德。仍著严缉务获。归案究办。至拏获此案之员弁等、著候刑部定案时。声明请旨。　　

○谕军机、大臣等、御史陈锦奏、税务一端。中饱太甚。即如湖北省江汉、新堤两关。□山戊不□收甚钜。解部甚少。以有用之公帑。饱无耻之私囊。请饬整顿。确查等语。国家设关榷税。岂容官吏从中侵蚀。叠经谕令各该督抚等、严查中饱。总未破除情面。实力奉行据奏。江汉新堤两关。收解多寡悬殊。湖北一省如是。其余有关省分。均难保无侵渔情弊。当此库储支绌之时。亟应核实清查。以除积弊。该将军督抚监督。均系朝廷特＜闲＞之员。尤应激发天良。认真整顿。著各就关卡情形。确切稽查。将所有弊端。痛行革除。如能力杜中饱。多解赢余银两。朝廷亦不追究既往。经此次申谕之后。傥仍锢于积习。敷衍塞责。将来查出侵吞等弊。惟有执法严惩。决不姑容。懔之将此谕知李鸿章、穆图善、曾国荃、张树声、卞宝第、卫荣光、裕禄、刘秉璋、潘霨、陈士杰、彭祖贤、倪文蔚、并传谕崇光、海绪知之。现月　　

○又谕、御史陈锦奏请广储将才等语。现在办理边防。时艰孔亟。必应广储将才。以备任使。著李鸿章、左宗棠、曾国荃、岑毓英、各就所知。详加遴选。除战功久著之提镇大员外。即偏裨之将。名望未甚显著。如果沉毅勇敢。兼有谋略正可用其锐气。练成边才。李鸿章等带兵最久。部下诸将必有真知灼见。务当秉公保奏。以副朝廷虚衷延揽之意。将此由四百里各谕令知之。现月　　

○以直隶通永镇总兵唐仁廉署广西提督。未到任前。仍以前福建布政使王德榜暂署。　　

○以记名总兵吴育仁为直隶通永镇总兵官。　　

○命贵州安义镇总兵周寿昌赴广西军营。交广西巡抚潘鼎新差遣委用。　　

○乙未。谕军机大臣等、潘鼎新奏、交卸抚篆起程赴粤。并酌带勇丁员弁各摺片。前因越南北甯太原等城。相继被陷。叠经谕令潘鼎新驰赴镇南关外。接统徐延旭所部各营。妥筹防守。现在军情益形吃紧。该抚行抵桂林后。著即克日出关。整顿各营。力图战守之策一切事宜。当与岑毓英虚衷商搉。通力合筹师克在和。务使滇粤两军。互相联络。迅赴戎机昨已有旨。将该抚补授广西巡抚。粤境边防。尤属责无旁贷。广西提督。已令唐仁廉署理。并饬周寿昌驰往军营。交该抚差委。应如何调度布置之处即著妥筹办理。不得稍涉疏虞。苏元春所带防军。如须徵调。即行檄令前往。以资厚集其购备军火。加给行粮等节。均著照所议办理。将此由六百里密谕知之。洋务　　

○命奉天府府尹松林、来京另候＜闲＞用。以直隶天津道裕长、为奉天府府尹。　　

○予广东海丰县阵亡殉难绅民妇女潘斗寅等旌恤。摺包　　

○丙申。督办新疆军务兵部右侍郎刘锦棠奏、审明假退员弁。诬控大员蚀饷一案。请将从九吴正刚、守备张喜革职。哈密办事大臣明春、免其议处。从之。　　

○云贵总督岑毓英奏、法兵将攻兴化。现在官军正筹分股抵御。报闻。　　

○又奏、越南北圻统督大学士黄佐炎。所带南兵。用为乡导。造桥修路。伐木塞江。各项差使。均能耐劳惟该南官等、面禀越都道路梗阻。兵饷不能请领请按月借支银一千两。免其缴还。以示体恤允之。摺包　　

○予阵亡参将刘庆藻等恤荫。并入祀京师昭忠祠。早事　　

