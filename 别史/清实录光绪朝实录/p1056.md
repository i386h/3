<!-- { "loadSidebar": true } -->
○以抵拦德兵遇害。予直隶沿河营都司朱其辰、把总冯殿一优恤。　　

○豁免直隶静海县被兵地亩上年应徵淀泊租银。摺包　　

○甲寅。以亏款延缴。革已故前署山东蒲台县知县康宗万职。与已革阳信县知县王德本、高苑县知县张之仁同勒追。摺

包

　　

○乙卯。谕军机大臣等、电寄刘坤一、洽电悉。自强军调扎山东。原因该军向习洋操。就近归袁世凯训练。以期一律精熟。该督既称江防单薄。不敷分布。著即将张春发所部各营。调扎江阴。其自强一军。仍遵前旨调赴山东。电寄　　

○江西巡抚李兴锐奏、江西教案一律完结。所有赔款。计修教堂者六十万两有奇。恤教民者二十万两有奇。拟先就库款挪移凑拨。设法归还。允之。摺包　　

○护理山东巡抚布政使胡廷干奏、栖霞县属后徐村火灾。拨款抚恤。东昌府属灾歉。拨放籽种。下部知之。　　

○命出使德国大臣荫昌兼充出使和国大臣。电寄　　

○以遵命捐助棉衣。予江苏苏州府学廪生丁怀棨为其母建坊。　　

○丙辰。河南巡抚松寿奏、信阳州拏获会匪。分别惩办。请奖出力员弁。得旨、准其酌保数员。毋许冒滥。摺包　　

○以亏款延缴。革已故前署河南裕州知州林亮基职。与已革陕州直隶州知州黄璟同勒追。　　

○丁巳。以神灵显应颁山西忻州龙王圣母杨后扁额。曰神慈优渥。并赐藏香。现月　　

○谕军机大臣等、内阁蒙古侍读学士文年奏、请立蒙文学校一摺。著准于八旗官学内添立蒙古学斋。现月　　

○甘肃新疆巡抚饶应祺奏、新疆饷项支绌。拟照光绪十一十三等年复办华商货税。其俄商进口货物。并请饬所司照约议立税则。一律徵收。以资补救。下部议　　

○戊午。换铸外务部印信。从庆亲王奕劻等请也。　　

○以三年期满。予总理衙门东文繙译官候补知县唐家桢奖叙。摺包　　

○己未。谕内阁、奎俊奏、荐举文武人员以备任使一摺。河南候补道许星翼、浙江候补道许贞干、留川补用道李寿田、安徽补用道卞绪昌、四川候补道曹穗、在任候补道四川成都府知府阿麟、记名提督丁鸿臣、并另片奏保之江苏候补道朱之榛、均著交军机处存记。　　

○谕军机大臣等、电寄奕劻等、哿电悉。吴淞口天津海河。系天然拦沙。并非淤浅。此事本不在原约之内。自应另与磋商。不得混入此次约内。且查萨使前遣杰弥逊赴江鄂时。据刘坤一来电、言杰曾面称如能将吴淞淤沙许彼开通。即加税值百抽十二五。亦未尝不可商办等语。是开沙于彼大有利益。于我有无窒碍。更应细酌办理。著奕劻、李鸿章即据此向商。妥筹另议为要。电寄　　

○庆亲王奕劻等奏、本届江浙漕粮。拟改由火车径运京仓。允之。摺包　　

○以通政使司副使李荫銮为太仆寺卿。现月　　

○以遵命捐赈。并晶■宜助善举。予前甘肃提督董福祥为其故父母建坊。　　

○庚申。万寿节。前期上诣慈禧端佑康颐昭豫庄诚寿恭钦献崇熙皇太后前行礼毕。御便殿受贺。　　

○辛酉。召见广西补用道吴庚辛。得旨。著以道员发往江苏、遇缺即补。仍交军机处存记。　　

○壬戌。召见候选道定成。得旨、著留外务部当差。并交军机处存记。　　

○癸亥召见补用道陕西兴安府知府张筠。得旨、著以道员在任遇缺即补。并交军机处存记。　　

○礼部尚书管理太常寺事务世续等奏、太庙陈设祭器。暨紧要工程。亟宜制补兴修。得旨。太庙祭器。应即择要制补。余均暂缓估修。　　

○留京办事大臣大学士昆冈等奏。云南京官、以故吏部候补主事钟杰、殉难恤典互揭。事关旌扬大典。请交刑部审断。折衷一是。依议行。纂修官郑家溉恭纂　　

总纂官熊方燧恭辑监修总裁世恭阅三签四月二十五日正总裁那月日专司蒿■禾本陆恭覆阅癸丑十一月二十六日　　

徐月日　　

荣月日副总裁唐月日　　

宗室宝恭阅六签又五月二日

　　

陈恭阅十一签二月初九日　　

熙月日　　

郭恭阅一签九月初八日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之四百八十五　　

光绪二十七年。辛丑秋七月。甲子朔。上诣慈禧端佑康颐昭豫庄诚寿恭钦献崇熙皇太后前请安。至癸巳皆如之。照例　　

○谕内阁、钦奉皇太后懿旨自上年驻跸西安。倏将阅岁该省民风质朴。荒旱以后灾困未苏。晶■宜经颁发钜帑。源源赈济。现虽普得透雨。可庆有秋。惟目前生计尚属艰难。深宫实殷廑念。兹值回銮伊迩。再行特沛恩施。著颁给内帑银十万两交升允酌量散放。俾沾实惠以恤穷黎。现月　　

○又谕、朕禀承慈训。常以躬行节俭为天下先。我圣母皇太后平日节用爱人。无微不至自上年驻跸关中。宫廷服御膳馐。尤无一不极从肬■闲省。地方每日供亿。皆有定数。诸事撙节。力祛糜费即此次启銮回京。沿途行宫供张早经传知屏除华丽帐褥彩棚之属。均饬毋庸备办自上用以至内监人等。所需车马数目。皆开单亲加裁核。极为减少。圣慈爱惜物力。廑念艰难至于如此尔大小臣工更当观感兴起各崇俭约。庶几上下交儆返朴还纯。至将来跸路所经一切用费均已准拨正款。原不至扰累民闲。惟修治道途等事。终恐损及农田。有劳民力。朕仰体慈怀。深加轸恤。允宜特沛恩施。所有陕西河南直隶各地方。凡系跸道所经之处。应徵本年钱粮。著加恩豁免。如有业经徵收者。准其留抵来年正赋。各该督抚即饬藩司刊刻誊黄。先期颁发张贴。俾血■乣周知。务期实惠及民。毋任吏胥舞弊。用副朝廷巡方布泽子惠黎元之至意。将此通谕知之。现月　　

○又谕、前择七月十九日回銮早经降旨宣示。朕侍奉圣母皇太后。无日不眷怀宗社。北望思归。方拟依期启銮早纾慈念。乃昨据升允奏称关中秋热较伏暑尤甚大雨之后。泥淖弥旬。恳请展期回銮并代奏陕西全省绅民吁恳俟天时凉爽再行启跸。庶万乘之重不至冒暑遄征等语。复据松寿奏称本年夏令。积雨连旬。河水骤发。跸路多被冲毁。灵宝阌乡等处。深沟一蝱滟戋之路。山水暴注。尤属危险。泥深数尺节节阻滞巩县行宫。现因洛河漫溢。工程亦有损失。刻正设法改修。因思七月闲秋热方盛。六飞在道。实非所宜恳恩将回銮日期改至八月节后。秋高气爽。较为安适一摺。该抚等所奏查系实情。不能不加审慎。沿途行宫。前已有旨力从肬■闲略。即或备办未齐原可迁就。惟山沟险窄。积潦未退势难畅行且秋阳正炽湿热薰蒸。圣母年高方资＜目辟＞行＜匧心＞口＜韦未＞＜夗贝＞摄。值此忧劳靡暇尤宜保重起居。若长途跋涉。逐暑遄征。揆诸敬养之道。朕心万不能安。即天下臣民之心。亦必不安。再四筹维。祗得吁恳慈恩勉从该抚等所请。准改于八月二十四日恭奉慈舆启跸回京所迟不过月余。一切较为妥慎著即遵照办理将此谕令一体知悉。各地方官仍届期敬谨豫备。现月　　

○又谕、张之洞奏、保荐人才一摺。湖北候补道朱滋泽、徐家干、均著交军机处存记。现月　　

○又谕、张之洞奏、特倢■＜曰融＞■＜石木＞贪劣各员一摺。湖北署归州知州试用知县龚瑞清、任用劣绅丁役。藉端勒捐逼毙人命。著革职提讯。按律惩办。郧县知县曾囿藻、糊涂执拗、任听差保勒和命案。著即行革职。兴山县知县崔长文、加增陋规、擅释监犯、著开缺以巡检降补。以示惩儆。　　

○谕军机大臣等。此次回銮。所有沿途行宫。著派溥兴、邓增、在宫门照料以昭严肃。在陕随扈各军。统归邓增节制。　　

○召见河南补用同知周金滟戊。得旨、著以知府留河南遇缺即补。　　

○盛京将军增祺等奏、待饷孔亟。请饬部严催各省。赶紧汇解。得旨、著户部严催各省关、迅速筹解、以济急需。　　

○湖广总督张之洞奏。情实免勾人犯李米滟高粑徐荃福。事关交涉。专案具奏。得旨。仍著牢固监禁。　　

○云南巡抚李经羲奏。恭报到任接篆日期。得旨。著即将地方应办事宜。会商魏光焘妥筹办理。以固边圉。　　

○以翰林院编修饶士端为甘肃乡试正考官。郑沅为副考官。　　

○予积劳病故湖北宜昌府绅士黄谷元优恤。　　

○乙丑。谕内阁、漕政日久弊生。层层剥蚀上耗国帑下朘民生当此时势艰难财用匮乏。亟宜力除糜费。核实整顿著自本年为始。各省河运海运。一律改徵折色。责成该督抚等认真清厘将节省局费运费等项。悉数提存。听候户部指拨。并查明各州县向来徵收浮费责令和盘托出。全数归公以期集成钜款。仍由该督抚将提存归公各数目。先行具奏。至仓储关系紧要。全漕既经改折自应按年筹备。详定办法。所有采买运解收放储备各章程。及到仓后应如何严责成防弊窦之处。著漕运总督、仓场侍郎、分别妥议。统限于两个月内覆奏。毋稍迟误将此通谕知之。现月　　

○谕军机大臣等、电寄奕劻等、勘电悉。据称俄使须办一机密照会三条。然后开议。细思实有难行。所谓两国定约。均系甘心自愿。所商量所答应之事。不听他国指使一节。是未经开议先须立一甘心自愿凭据。万一有断不能允之事。何以处之。即画押之先不得使他国人豫知。我国自不以此事告知他国。然安能禁他国人不知各国方扬言俄谓中国自愿与之定约。如此是更与各国以口实矣。俄国方向各国宣言不占中国土地。若惠顾旧好能将前约改订。我所甚感。惟必须不夺我兵权及地方自主之权。方为妥协。自然心甘至前约于东三省铁路矿产商务利益。有不得再允他国之语。此层尤为棘手。各国所出而争论者。必即在此。若经应允俄国。则各国将必效尤。祸患之至。不可言矣中国固不足以当俄。又岂能当各国。此中关系紧要。该王大臣深为朝廷倚赖。务须与俄使婉切商办。妥定约章。使各国不至有辞。则俄国之保全中国者实大。不仅来电所指数条须有商改也。至挑浚河海淤沙。先时原未议及。今既谓在通商行船款内。应即归入商约缓议办理。仍早定公约为要。

寄谕

　　

○以美国使臣参赞官司密德、俄国都司李希年克等四员、办事得力。并赏宝星。摺包　　

○以亏款延缴。已故前任湖北安陆县知县王立勋、提属勒追。籍产备抵。现月　　

○丙寅。陕西巡抚升允奏、请于沿途设局平粜。专供扈跸军需。其减赔之数。准作正开销。从之。摺包　　

○以德国皇太后薨逝。命使臣罗丰禄奉书致唁。寄谕　　

○命礼亲王世铎开去军机大臣差使。仍充御前大臣。现月　　

