<!-- { "loadSidebar": true } -->
○闽浙总督何璟等奏。筹解晋省赈银。得旨、何璟等所捐银两。均著照各省赈捐章程请奖。随手　　

○又奏。省仓存谷。受水短折。现筹买补。报闻。　　

○以詹事府詹事崇勋为通政使司通政使。　　

○丁卯。谕内阁、左宗棠等奏。甘肃现办禁种罂粟情形。谨将查禁不力。及实在出力各员。分别惩劝各摺片。栽种罂粟。有害民食。例禁綦严。此次甘肃经左宗棠等、督饬司道。设法劝禁。已著成效。办理尚属认真。所有查禁不力之尽先题奏道甯夏府知府李宗宾、业因另案撤任。著暂行革职。并案查办。候补直隶州知州代理甯夏县知县胡韵兰、著撤销请补阶州直隶州知州之案。察看酌量另补。灵州知州孙承弼、卸署平罗县事两当县知县任懋修、卸署中卫县事碾伯县知县邵杜、均因另案撤任。著并案查办。甯朔县知县贺昇运、失察县境栽种罂粟。撤任后旋即查拔净尽。著免其置议。开缺另补。其查禁尤为出力之甯灵厅同知喻光容、著赏加知府衔。署中卫县知县刘然亮、著交部从优议叙。署甯夏府知府张家槐、署平罗县知县吕恕、代理甯夏县知县李日乾、代理灵州知州德荫、均著交部议叙。署甘肃甯夏镇总兵冯南斌、督饬兵勇随时锄拔。甚为得力。著交部照一等军功例议叙。各省栽种罂粟。前经谕令严行查禁。仍著各该督抚实力奉行。分别惩劝。毋得视为具文。现月　　

○谕军机大臣等、文彬奏、请借拨两淮运库银两。并请饬催浙江江苏粮道库款等语。本年江湖盛涨。全河堤岸叠出险工。文彬现在筹备防险经费。需款甚殷。著沈葆桢就近在两淮运库。无论何款。借拨银三万两。即于江甯藩司应解河工银内拨还。以清款目。至前借拨之浙江江苏各粮道库款。尚各欠银三万五千两。并著各该督抚迅速解齐。俾资应用。将此由四百里各谕令知之。现月　　

○陕甘总督左宗棠等奏、酌定西甯留防炮队饷章。照土勇营制支发。报闻。随手　　

○漕运总督文彬奏、伏汛异常涨满。抢护各工情形。报闻。随手　　

○广西巡抚杨重雅奏、各属土匪。俱已荡平。报闻。随手　　

○安徽巡抚裕禄奏、查阅皖南营伍。并沿途地方情形。报闻。随手　　

○又奏、上年荒缺本年分兵米。请动款拨补。允之。随手　　

○又奏、皖军现存勇数。并体察防务情形。报闻。随手　　

○湖广总督李瀚章奏。粤逆之乱。湖北省城。三次失守。旋即克复。楚军出力最多。现在曾国藩、胡林翼、罗泽南、李续宾、李续宜等。仰蒙敕建专祠。而所部将弁勇兵。或血战捐躯。或攻城死节。彭玉麟拟邀本籍官绅。另建楚军水陆昭忠祠一摺。请饬部列入祀典。由地方官春秋致祭。允之。摺

包

　　

○予故河东河道总督乔松年于临淮寿州建立专祠。　　

○旌表安徽孝女叶琴姑。　　

○戊辰。广东巡抚张兆栋奏。请＜闲＞员署理广东巡抚。交卸后来京陛见。得旨。著毋庸来见。随手　　

○己巳。谕内阁、刑部奏。现审人犯于掌责后身死。请派大臣会讯一摺。著派文煜、翁同和、会同刑部审讯明确。据实具奏。随手　　

○江西巡抚刘秉璋奏、被水各县。现筹分别赈恤。得旨。仍著督饬所属。确查被灾各户。妥为赈抚。随手　　

○又奏、浮梁县属之景德镇。铅山县属之河口镇。建昌县城。均水涨被淹。五月下旬。连朝大雨。山水陡发。弋阳、贵溪、余干、武甯、星子、安义、德安、上饶、玉山、兴安、都昌、鄱阳、乐平、湖口、瑞昌、进贤、东湖、万安、永新、二十州县被水成灾情形。须查明伤人极窘灾户。妥为赈恤。得旨。仍著督饬所属。确查被灾各户。妥为赈抚。摺包　　

○庚午。礼部奏、朝鲜释还法国教士。据咨转奏。并录朝鲜国王咨文。呈览。报闻。　　

○前两江总督李宗羲奏。遵查东乡一案。请交刑部提审。又奏。东乡县徵收地丁银两。请照现定章程办理。又奏。沥陈患病情形。请暂缓北上。皆允之。随手　　

○准江西巡抚刘秉璋开缺回籍养亲。　　

○辛未。以江西布政使李文敏为江西巡抚。顺天府府尹彭祖贤为江西布政使。大理寺少卿周家楣为顺天府府尹。现月　　

○命礼部左侍郎王文韶、顺天府府尹周家楣、在总理各国事务衙门行走。　　

○壬申。谕内阁、都察院奏、近来各省控案。多有相验迟误。地方官并不亲往者。请饬确遵定限等语。人命重案。地方官宜如何迅速验明。详慎办理。如报案后迟延日久。草率从事。甚至委令杂职武弁。以致弊窦丛生。尚复成何事体。嗣后刑部与地方官相验。均令确遵程途远近定限。即于详报时随案声明。傥有迟延逾限。及率委佐杂人等代验者。著严加处分。各直省即一律遵照办理。热河及东三省弊端尤甚。著该将军都统益加慎重。毋任属员等再蹈积习。现月　　

○黑龙江将军丰绅等奏、协领常明。因病请原品休致。允之。随手　　

○又奏。挑选貂皮数目。并布特哈、索伦、达呼尔、墨淩阿、鄂伦、雅德罕、鄂伦春、毕喇尔等。捕获貂皮内按丁挑选等第数目。报闻。摺包　　

○癸酉。仁宗睿皇帝忌辰。上诣寿皇殿行礼。起居注　　

○遣官祭昌陵。黄绫本　　

○谕军机大臣等、户部奏。酌核晋省募军截饷。请饬再行酌办一摺。前因山西荒旱成灾。贼匪蠢动。曾国荃奏调刘连捷募勇五千人来晋助剿。朝廷即深虑饷项难筹。谕令该抚饬其先募二三千人。藉资臂助。现在晋省得雨深透。人心稍谧。谅无须多留兵勇。如果得力。则练军可撤。张树屏军亦宜裁。以所裁旧饷。抵刘连捷新募勇营之饷。即毋庸截留各路协饷。并以下忙钱粮。俟徵收后。仍将应解京协各项。赶紧拨解。所筹甚是。著曾国荃悉心酌度。奏明办理。将此谕令知之。现月　　

○署吉林将军铭安等奏、遵查官兵带回幼丁。分别资遣安插。报闻。随

手

　　

○又奏。甯古塔税课。历有赢余。并现在拟办情形。得旨、甯古塔等城。税课赢余。既经该署将军等查明。实系因公动用。即著宽其既往。均免查究。嗣后务当饬令委员人等。认真经收。即以今年收数。作为永远定额。

随手

　　

○以大学士载龄为崇文门正监督。总管内务府大臣师曾为崇文门副监督。现月　　

○以镶红旗汉军副都统岳林署镶蓝旗满洲副都统。起居注　　

○甲戌。谕内阁、李鸿章奏、外省捐局请改咨奖为奏奖一摺。据称外省捐局。向系分别奏咨请奖。咨奖之案。挪前移后。委员易上下其手。揽捐之商人。辄先行捏名报捐。旋赴部呈请移奖。流弊甚多。亟应变通整顿等语。著照所请。无论何省捐局。均改咨奖为奏奖。其有奏案未到。仅咨送捐册者。一律暂停核奖。至所称奏奖之案。亦由户部发照。摺内仅声叙报捐名数。毋庸缮具清单。另将详细清册。咨送户部。何省设局。即由设局省分之督抚出奏各节。均著照所议行。现月　　

○谕军机大臣等、国子监司业汪鸣銮奏、直隶赈项不敷。请饬筹钜款一摺。据称直隶灾区。赈款不敷尚钜。请令长芦盐商。将每斤加价二文。捐出一年助赈。其加价准予限一年。于该商毫无所捐。实为有著之款等语。直隶赈捐未竣。需款孔亟。自应赶紧筹画。著李鸿章按照该司业所陈。迅速筹议具奏。另片奏、请于浙江本年海塘丝捐内。再提银洋四五万圆助赈等语。即著梅启照如数筹拨。解交李鸿章应用。原摺片著分别摘钞给阅看。将此各谕令知之。现月　　

○又谕、贝勒载沛因病溘逝。著加恩赏银二千两经理丧事。由广储司给发。现月　　

○热河都统延煦奏。挑穵旱河一千七百六十五丈五尺。添砌石坝十一段。长二百四十尺。新砌石坝六段。长四百零六丈五尺。又新砌强垫四段。长四十七丈。拘抿石坝十一段。凑长三百三十七丈。拆修展宽石坝一段。长十六丈。穵河工价银二千九百八十余两。修补新砌抅抿拆修石坝各工。共需工料银九千五百余两。报闻。摺包　　

○以捐助晋赈。赏直隶候补道钱应桂二品顶戴。　　

○以亏挪钱粮。逮问已革直隶知县孙堃、并勒追。　　

○乙亥。谕内阁、惠郡王奕详之第一子。著命名载润。现月　　

○总理各国事务衙门奏、拟定出使参赞等员年限奏奖章程。从之。随手　　

○赏出使俄国钦差大臣崇厚内大臣衔。随手　　

○以候补四五品京堂曾纪泽为出使英国法国钦差大臣。赏戴花翎。随手　　

○以候选道李凤苞署出使德国钦差大臣。赏二品顶戴。　　

○缓徵山东德博平、冠、临清、四州县被灾地方钱粮。及杂徵银两有差。　　

○丙子。谕军机大臣等、惠陵工程。节经户部分年指拨。现计全工估定经费。尚欠银一百万两。刻下要工克期告成。需款孔亟。若照案指作光绪五年分应拨银两。恐有延误。著户部将所欠估需银一百万两。提前指拨有著之款。限令各省关务于本年年内赶紧解齐。以重要工。至各省关应解光绪四年分工程银一百八十万两。除福建全数解清外。山东欠解银七万五千两。江西欠解银四万七千五百两。浙江欠解银七万五千两。安徽欠解银十二万两。江苏欠解银十六万两。广东欠解银十三万两。湖南欠解银四万五千两。湖北欠解银二万五千两。四川欠解银六万五千两。粤海关欠解银九万两。江海关欠解银五万两。九江关欠解银四万两。太平关欠解银六万两。江汉关欠解银三万两。两淮欠解银十四万两。天津关欠解银六万两。滇海关欠解银三万两。现在工程吃紧。急需款项。著各该督抚监督等、迅将欠解银两。务于八月前埽数解齐。毋稍延玩。此项银两未到以前。著户部总理各国事务衙门、各先行借拨银十万两。俟各省关解到。即行酌量拨还。以清款目。将此由五百里谕知李鸿章、沈葆桢、李瀚章、丁宝桢、刘坤一、文格、刘秉璋、李文敏、梅启照、裕禄、吴元炳、张兆栋、潘霨、邵亨豫、并传谕俊启知之。现月　　

