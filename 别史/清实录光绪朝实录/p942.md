<!-- { "loadSidebar": true } -->
○又谕、给事中郑思贺奏、河南灾广人血■乣。赈款太少。请迅筹赈济一摺。据称河南上年春闲。雨旸不时。入秋霪雨为灾。各河漫溢。低洼地亩。全被淹浸。灾民转徙流离。情极可悯。归德一属。毗连涡阳。尤恐匪徒煽惑滋事。目下被灾各县。虽已办赈。大半虚应故事。请饬仿开赈捐。先由藩库提发银两。并咨行各省。量力接济。募集义赈。借动无灾县分仓谷平粜。兴修河道。以工代赈等语。河南上年被灾。晶■宜准该抚所请。两次截留漕折银十四万两。并据裕长奏称、业经饬属将赈务认真妥办。究竟赈款是否足敷散放。应如何妥筹赈恤。俾灾黎不至失所。著裕长详切查明。迅速覆奏。原摺著钞给阅看。将此谕令知之。寻护理河南巡抚景星奏、豫省自被灾荒。晶■宜筹赈济。现又续筹银两。并请开办赈捐。缓徵灾区。以苏民困。下部知之。摺包　　

○又谕、兴廉奏、哲布尊丹巴呼图克图报效昭信股票银六万两。恳请恩施等语。该呼图克图之兄花翎贝子衔巴特玛车林、著加恩赏换双眼花翎。至所称呼图克图旧有出庙黄伞一柄。座有蟒缎靠被。此次恳赏龙缎影伞一柄。并龙缎靠被一分之处。向来呼图克图是否赏过龙伞并蟒缎与龙缎有无分别。即著理藩院查明具奏。现月　　

○又谕、饶应祺电奏、新疆与俄商商办金矿大概情形等语。是否可行。有无窒碍。著总理各国事务王大臣会同督办矿务大臣迅速核议具奏。寻奏。一、塔城等系外蒙古地方应先行商明该部落划清界址以免日后争论。一、新疆金矿甚多原可随时奏开不应笼统载入合同致启俄商把持挟制之渐。又纳地租一层核与奏定章程不符应令酌核更正。一、再有银铜铁煤有利可开地方。奏明夥办此条该抚应随时另行奏办不应于开办合同叙入。以致全省矿产包括殆尽。请饬饶应祺与俄领事等妥议改订。以期有利无弊。从之。现月摺包　　

○蠲缓广西全州被灾田亩兵米钱粮。摺包

　　

○协修官黄彦鸿恭纂　　

帮总纂官蓝钰恭辑监修总裁世恭阅一签四月二十日正总裁那月日专司蒿■禾本陆恭覆阅癸丑十一月十七日　　

徐月日　　

荣月日副总裁唐月日　　

宗室宝恭阅五签九月十五日

　　

陈恭阅七签十二月初三日　　

熙月日　　

郭恭阅三签十一月十一日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之四百三十九　　

光绪二十五年。己亥。二月。己卯朔。上诣仪鸾殿问慈禧端佑康颐昭豫庄诚寿恭钦献崇熙皇太后安。至丁未皆如之。　　

○谕内阁、兵部奏、本年轮应查阅看隶等省营伍一摺。直隶即派裕禄。山西即派胡聘之、陕西即派魏光焘。四川即派奎俊。甘肃即派陶模。认真查阅。各省营伍关系紧要。前经晶■宜谕各将军督抚。汰弱留强加意训练。原期一兵得一兵之用。该督等务当切实肬■闲校。如有技艺生疏。军实不齐等弊即将该管将弁据实严倢■＜曰融＞■＜石木＞。不得稍涉瞻徇。以副朝廷整饬戎行至意。现月　　

○谕军机大臣等、电寄文兴等本日已有旨令文兴暂护盛京将军。晋昌署理副都统矣。所有地方一切事宜。著文兴会商晋昌、妥为筹办。遇有紧要事件。仍随时电奏请旨。其军械粮饷等事。即责成晋昌详细查明认真经理。毋得稍有疏误。电寄　　

○两江总督刘坤一奏皖北等属被灾遭匪。经拨款赈济。得旨、即著委员认真散放。毋令一夫失所。摺包　　

○盛京将军依克唐阿奏、请以工部主事张光鼐留奉差遣。免扣资。得旨、著照所请。嗣后不得援以为例。摺包　　

○以河南巡抚裕长署盛京将军。命迅速来京陛见。以河南布政使景星暂护河南灾抚盛京礼部侍郎文兴暂护盛京将军。　　

○命盛京副都统溥蔚来京陛见。以记名副都统协领晋昌署盛京副都统。　　

○命前镶黄旗汉军副都统荣和前往吉林召募新军。奉天敌忾仁育两军。以正黄旗满洲副都统寿长暂行统带。　　

○庚辰。谕军机大臣等、户部奏、边防经费。不敷应用。酌量添拨一摺。据称东三省边防经费。每年二百万两。以入抵出。并无余存。现在东北边防。日益吃重。亟须筹饷添兵。拟请每年添拨银五十万两。俾资周转。查通商各关徵收洋税及洋药税厘项下向有开支倾镕折耗一款按每百两给银一两二钱各关监督俸廉之外。另有办公经费拟将此项减半开支。自本年起。准按百两留支六钱余银六钱如数提出。积有成数。解部交纳计每年约可提银十余万两。此外不敷银四十万两即照原拨边防经费二百万两之数。加拨五分之一仍由原拨各省关。自本年起分批解部等语。东北边防紧要原拨经费不敷应用自应酌量添拨以为添练兵勇加增饷项之需。著各将军督抚监督照单开指拨数目。将应解之款。统限于年内埽数解清。毋稍延欠。傥解不足额由该部照贻误京饷例。分别奏倢■＜曰融＞■＜石木＞原单均著钞给阅看。将此谕知盛京福州各将军。直隶两江湖广四川两广闽浙云贵各总督山东山西浙江江西江苏安徽湖北湖南广东广西云南各巡抚并传谕粤海关监督知之。现月　　

○又谕、户部奏滇省铜本待用孔殷。前经指拨四川官运局以济要需兹据奎俊奏称、委无余银拨解。请改拨有著的款解滇济用等语。滇省铜本银两需款甚急。既据四川总督奏称、无款拨解。自应就近由云南筹拨以应急需。著崧蕃即在云南昭信股票存款内拨银八万两。裁兵节饷项下拨银四万两粮道库存款内拨银八万两留备云南铜本之用该督接奉此旨迅即转饬司道照数提拨毋得稍有贻误原片著钞给阅看将此由四百里谕令知之。现

月

　　

○两江总督刘坤一奏、本籍湖南新甯举办团练。无力购买洋枪。业于江南军械所拨给百杆。得旨、前项枪弹即著俞廉三转饬地方官随时查考。毋任散失。　　

○山西巡抚胡聘之奏、筹设武备学堂。业经照章开办。得旨、著即督饬认真教练。毋得虚应故事。　　

○命顺天府府尹何乃莹、督修京师棋盘街等处街道。　　

○予故兵部尚书彭玉麟、陕甘总督杨岳斌、镇江北固山专祠列入祀典。从两江总督刘坤一请也。摺包　　

○辛巳。遣官祭文昌帝君庙。　　

○谕军机大臣等、有人奏、湖南贪劣各员。请饬查办各摺片。据称湖南前任泸溪县现任耒阳县知县田继昌、贪虐浮收。激成重案。溆浦县知县陈自新惟利是视行止卑污该二员种种劣奣＜虘阝＞亦。是否属实。著俞廉三逐一分别确查。据实具奏。毋稍徇隐另片奏、桃源县浮收钱粮。纵容差役＜目辟＞暒穴＜曰融＞夕＜夗贝＞取及邵阳县命盗各案。县官不办等语。并著俞廉三按照所倢■＜曰融＞■＜石木＞各节。一并彻底确查。如果属实。即行严倢■＜曰融＞■＜石木＞惩办。以肃吏治而恤民隐。原摺一件片三件。均著钞给阅看。将此谕令知之。寻俞廉三奏、查田继昌在泸溪县收粮改章酿案属实。又有纵役扰良等弊。应请先行革职陈自新县考查无弊窦惟有失于约束之事。应请交部议处。得旨、田继昌著革职归案查讯陈自新著交部议处。摺包　　

○热河都统色楞额奏、蒙民被灾请再拨款赈抚得旨、著照所请。仍著督饬印委各员。分途赈抚。务令蒙民实惠均沾。毋任失所。摺包　　

○山东巡抚张汝梅开缺听候查办。以署江甯将军毓贤为山东巡抚。江甯副都统额勒春暂护江甯将军。　　

○赏已革奉天东边道张锡銮以知府用已革营口海防同知陈忠伟六品顶戴交直隶总督裕禄差遣。摺包　　

○壬午谕军机大臣等、电寄吕海寰、前据庆常电、学生伊里布因疯迷将参赞联涌轰毙一案。当经总理衙门电令查明具奏。兹据该衙门奏称、据笔帖式联治呈诉、伊兄身死不明。恳请查办等情。著派吕海寰就近前往。传集人证。认真查办。有无起衅别故据实覆奏。联治原呈。著总理衙门钞寄阅看。电寄　　

○陕西巡抚魏光焘奏、陕省练习洋操。业经挑募成军督练。并开办随营武备学堂。得旨、著即认真教练并随时查察。毋得稍有疏懈。　　

○又奏、重订清讼章程。得旨、著即按照章程认真整顿。毋得稍涉松懈。摺包　　

○以湖南按察使锡良为湖南布政使。调四川按察使文光为湖南按察使。以前福建按察使张曾阳滟＜扌戋＞为四川按察使。现月　　

○以锦州副都统崇善为江甯将军。调福州副都统绰哈布为锦州副都统以记名副都统奇克伸布为福州副都统。未到任前。以协领松秀署理。　　

○赏比利时外部大臣发伟、使馆随员嘎德斯、宝星。　　

○癸未。谕军机大臣等、电寄文兴、寿长电称、所募新军。待饷孔急。著文兴先行拨给银十万两。交寿长酌发仁育两军。以资接济。一面将仁字军营制饷章。详筹妥定。一俟荣和旋奉后。即行会商奏明办理。电寄　　

○闽浙总督许应骙奏、遵筹农工商务办法。得旨、即著因地制宜。切实举办。勿徒以一奏塞责。　　

○又奏、重整清讼章程。得旨、仍著认真整顿。勿稍懈弛。摺包　　

○以报效钜款。赏哲布尊丹巴呼图克图龙伞一柄。龙缎靠被一分。贝子衔巴特玛车林双眼花翎。　　

○甲申。遣官祭先医之神。　　

○谕内阁、前因积谷清讼保甲团练等事均为国计民生所系。晶■宜经谕令各直省认真筹办。其已经定议覆奏者。务当力践其言。事事皆求实际。办有成效。仍随时奏闻。其尚未定议具奏者。即著各该督抚各就地方情形。妥定切实章程。迅即奏明办理。勿再延缓朝廷念切民依。要在实事求是。言之匪艰行之惟艰。各疆臣身膺重寄。必当共体此意也。将此通谕知之。现月　　

