<!-- { "loadSidebar": true } -->
○引见庚辰科散馆人员。得旨、修撰黄思永、编修余联沅、曹诒孙、业经授职。二甲庶吉士黄绍箕、汪概、刘名誉、谢隽杭、陈与冏、丁立钧、志锐、蒋艮、周克宽、福楙、崔永安、张星炳、谢希铨、国炳、吴树棻、杨崇伊、盛炳纬、梁锦奎、叶大遒、安维峻、王懿荣、徐琪、戴彬元、王濂、陈景鎏、刘桂文、溥良、庞鸿书、柏锦林、李经世、吴同甲、王丕厘、梁鼎芬、刘沛然、张鼎华、萨廉、吕佩芬、赵曾重、褚成博、朱福诜、李佩铭、冯应荣、裴维侒、俱著授为编修。三甲庶吉士蒋式芬、连培基、余熙春、俱著授为检讨。武吉祥、郭曾炘、郭赓平、丁象震、吴保龄、杜庆元、陈应禧、黄俊熙、强鹏飞、汤绳和、汪致炳、王兰、何乃莹、濮子潼、崇宽、姜自驹、王颂蔚、于式枚、陆善格、钟灵、范德镕、左绍任、俱著以部属用。刘焕、石鸿诏、陈夔麟、沈士鑅、胡锡祜、毛澂、柳芳、顾莲、周遂良、锡元、张世英、林元菼、余文蔚、袁鹏图、俱著以知县即用。繙译庶吉士长麟著授为编修。现月　　

○署两广总督曾国荃等奏、都司莫毓林谋为不轨。请革职讯办。得旨、莫毓林以候补都司。竟敢聚众拜会。谋为不轨。实属形同叛逆。著即行革职提讯明确。按律治罪。其余夥党。仍著该督抚饬属严密缉拏。毋任漏网。随手摺包　　

○命兵部尚书瑞联、工部尚书翁同和、教习庶吉士。现月　　

○命翰林院侍讲学士汪鸣銮、提督山东学政。现月　　

○以庸劣不职。革广东高州镇总兵莫云成职。以前贵州古州镇总兵张得禄为广东高州镇总兵官。　　

○旌表节妇江苏如皋县山西神池县知县汪澍妻宫氏。山东西繇场大使汪栻妻吕氏。溧阳县山西岱岳镇巡检谢兆琛妾金氏。江西崇仁县陈艾氏。随手摺包　　

○己卯。孝慎成皇后忌辰。遣官祭慕陵。　　

○陕甘总督谭钟麟奏、关内防勇粮饷。照楚军营制坐粮章程支发。请饬立案。下部知之。随手摺包　　

○抚恤琉球国遭风难民如例。随手摺包　　

○协修官李湛田恭纂　　

帮总纂官王荣商恭辑监修总裁世恭阅四月十八日正总裁那恭阅八月十六日专司藁本陆恭覆阅壬子十二月初五日　　

徐恭阅一签十一月十五日　　

荣月日副总裁唐月日　　

宗室宝恭阅二签六月二十五日

　　

陈恭阅五签十一月初五日　　

熙月日　　

郭恭阅八月十七日宗室麒月日蒙古总裁恩月日


大清德宗同天崇运大中至正经文纬武仁孝睿智端俭宽勤景皇帝实录卷之一百六十三　　

光绪九年癸未五月。庚辰朔。上诣长春宫问慈禧端佑康颐昭豫庄诚皇太后安。至戊申皆如之。内记　　

○辛巳。谕军机大臣等、李鸿章奏、行抵上海。暂行驻扎。并请饬潘鼎新帮同筹办各摺片。李鸿章著即速赴天津。仍回北洋大臣署任。筹备海防一切事宜。并传知潘鼎新随同北来听候谕旨。将此由五百里密谕知之。洋务　　

○云贵总督岑毓英等奏、遵饬藩司唐炯、驰往蒙自开化边界。择要防守。得旨、即著岑毓英等、督饬唐炯。体察情形。妥筹布置。以固边防。随手　　

○又奏、添设东路防兵。自省城至马龙、为一路。自马龙至平彝、交贵州界、为一路。筑碉搭棚。保护驿道。报闻。随手　　

○壬午。孝诚仁皇后忌辰。遣官祭景陵。　　

○伊犁参赞大臣升泰奏、塔城西南去□山戊不□未分界段。拟约会俄使、顺道前往分办。以免迟误。得旨、所有塔城西南未分之界。即著升泰、于勘分科属界务毕后。顺道前往。一并勘分。均宜详慎办理。毋稍大意。摺包　　

○以庸劣不职。降甘肃补用知府欧阳振先为通判。革前署甘肃奇台县知县朱开懋职。摺包　　

○以招摇钻营。革新疆委员山东题奏知府陈琛职。永不叙用。摺包　　

○癸未。谕内阁、御史丁振铎奏、请饬严杜顶替一摺。向来考试教习誊录。原所以广罗寒畯。俾少弃才。若如该御史所奏近年每届考期。倩觅枪替。弊端百出。殊属不成事体。著该部申明定例。责成出结官、认真查核。嗣后如有顶替情弊。定当严行惩办。现月　　

○谕军机大臣等、御史丁振铎奏、河南罗山县钱粮。上下忙一并起徵。责令里书代纳。每因赔垫官项。至于破家。且举报里书。劣衿蠹役。择肥而噬。往往因抑勒承充。酿成人命。一邑如此。恐他邑亦有似此者。请饬分忙起徵。并禁止包完等语。州县徵收钱粮。分别上下忙。令花户自行完纳。自应遵照定例办理。岂容任意扰累。著成孚查明罗山县徵收钱粮。如有前项情弊。立即严行禁革。并通饬各属。一律严查。务除积弊。以恤民艰。原片著钞给阅看。将此谕令知之。现月　　

○又谕、御史丁振铎奏、京员领俸。仓役刁难。请明定开斛日期等语。著户部酌议章程。以清弊窦。现月　　

○引见新科进士。得旨。陈冕、寿耆、管廷献、业经授职外。朱祖谋、志钧、丁仁长、徐炳文、邵松年、张预、熊亦奇、李葆实、黄福楙、严修、准良、曹寯瀛、钱正圜、鲁鹏、王培佑、秦绶章、秦夔扬、甯本瑜、赵汝翰、陈荣昌、胡景桂、曹福元、洪家滋、童祥熊、施纪云、柯逢时、何维栋、陈如岳、汪凤藻、赵尚辅、王式文、马吉樟、彭鸿翊、施调赓、陈凤楼、沉潜、郑祖焕、华煇、陈同礼、张琦、周锡恩、傅汝梅、张筠、伍兆鳌、陈后琨、王念祖、绵文、张亨嘉、王绍廉、俞成庆、熙麟、黄桂清、曾宗彦、郑淑璋、阎迺竹、骆景宙、济中、高祚昌、李培兰、陈受颐、陈名珍、彭清藜、李荫銮、刘昺燮、郑邦任、李振鹏、梁鸿翥、雷在夏、康际清、郑炳麟、李敬修、冯汝骙、孔昭乾、蒯光典、李岳瑞、阎萃峰、周绍刘、王祖畬。俱著改为翰林院庶吉士。吕炎律、刘尚伦、陈鸿绶、饶昌麟、蔡卿云、王永年、朱紫佐、陈咸庆、卢聿炳、陈阜嘉、李春元、黄传礼、张铭坤、方铸、陶福祖、孙传奭、胡治铨、陈日新、于耿光、徐定超、承荫、裕连、朱占科、张琯生、刘光第、谢化南、王金镕、徐谦、锡恩、刘子焕、来维礼、陈毓光、汪景星、左盛均、杨传书、尤兰芳、孙崇墉、顾厚焜、张嘉猷、汪如练、武朝勋、彭琨生、丁寿鹤、江昌燕、叶大烜、齐学瀛、刘家模、陈增玉、曹步云、汪汝纶、邓福初、李世祥、王荃、戚善勖、李浚、何息深、欧阳钧、杨履晋、雷祖迪、张九章、定成、陈槐林、任宗泰、赖清键、李瀛瑞、郝耀昂、章法护、谢辅濂、缪介臣、殷瑞生、程景明、窦渥之、张荀鹤、李秉瑞、梁莘、余连萼、刘保厚、李扬宗、李经野、周安、包宗经、孙宗纬、赵湘洲、聂兴圻、黎大钧、叶士荃、俱著以主事分部学习。鲍恩绶、左运昌、陈桐翰、王桂琛、刘家谦、张平格、姚大荣、陈本仁、郑筹、顾儒基、徐绍康、水鸿飞、俱著以内阁中书用。郑葆清、陈凤墀、冼宝干、王成煦、祁寿麔、周凤翥、谭福泉、区应嵩、戚朝卿、刘熙纯、梁棨熙、张葆连、姜子成、吴长钊、陈源潾、朱子春、贺福元、陈浚书、李铨、李务滋、赵光表、庞桂廷、周垣、龚化龙、汤曜、谈国政、谢必铿、葛庆同、盛昌华、谢裕楷、马琇荃、黄毓森、＜闲＞叔琳、晋荣、李邦庆、倪廷庆、周得程、史春荃、黎尹融、林钟华、谢济民、万邦华、谢池春、刘德馨、鲁卫、沈熙廷、黄葆年、张景星、顾曾烜、段承霖、杨沛霖、王蕙兰、舒泰、朱寿保、胡毓麒、陶守愚、王善士、孔广钟、王耀曾、沈宝青、黄玉忠、石香圃、李津、樊学贤、张问崇、高鹏飞、李翊燽、苏人谷、王慎猷、赵五星、刘维翰、刘诩、江昶荣、吕佩瑀、田恂、刘泰和、孙国桢、胡宾周、陈熙敬、王树玉、黄金钺、承先、唐开文、王恭三、郑昌运、巢凤冈、田应达、陈贻香、沈赞扬、何绍堂、唐枝中、张汝洽、许文泳、杨鸿濂、恩钟、陈曰稔、李汝鹤、江廷燮、段鏻、崔增瑞、盖天佑、李九江。俱著交吏部掣签分发各省。以知县即用。刑部候补郎中沈家本。著以郎中即用。户部候补员外郎葛宝华、苏玉霖。均著以员外郎即用。兵部候补主事曾树椿。著以主事即用。遇缺奏补侍读内阁中书王蕊修。著仍以侍读遇缺奏补。内阁中书方芾林。著仍以内阁中书用。余著归班铨选。现月　　

○神机营奏、南苑驻操官兵。撤回城内演练。报闻。早事　　

○督办船政大臣张梦元奏、第五号铁胁轮船安上龙骨。并修理第一号第二号船台。制造开济快船情形。下总理各国事务衙门知之。摺包　　

○乙酉。以山东盐运使林述训、为山东按察使。现月　　

○丙戌。广西巡抚倪文蔚奏、降调荔浦县知县许叔僖。交卸后、并不晋省清厘交代。逗遛广东。得旨、许叔僖著即革职。任内欠解各款。如有亏挪情弊。即行从严□□□尔□办。现月　　

○旌表节孝妇江苏丹徒县陈钟源妻费氏、贵州郎岱厅五品封职林朝梁妻张氏、生员林一枝妻熊氏。摺包　　

○丁亥。谕军机大臣等、卞宝第奏、拏获会匪正法。出力员弁。开单请奖各摺片。据称上年十二月闲、平江县金盆塅地方。有会匪方雪敖。聚众约期起事。本年三月。龙阳县属会首曹小湖。与天台山匪徒宋云亭。纠约谋反。二月闲。巴陵县岳阳坊。亦有匪徒刘幅元等。啸聚谋为不轨。当经该抚分别派兵饬属拏获匪首方雪敖等正法。余党解散。办理尚为妥速。仍著卞宝第饬拏宋云亭。务获究办。并将巴陵案内余匪严缉。以净根株。前经左宗棠、涂宗瀛等、先后具奏。教匪潜谋起事。匪首王觉一、邓玉亭等、在逃未获。该匪等暗中句结。难保不潜往湖南伏匿。并著卞宝第一体密饬访拏。毋任漏网。其缉匪出力之龙阳县知县余良栋。著赏加四品顶戴。长寿司巡检施文郁。著以县丞遇缺尽先补用。县丞徐彝。著赏加州同衔。副将谈燮和、知府衔吴公刚、游击钟玉书。均著交部议叙。外委萧益举。著以把总尽先拔补。将此谕令知之。现月　　

○又谕、御史朱仪训奏、请将米谷厘金一律裁免一摺。各省米谷厘金。现在已裁者共有几省。著户部查明具奏。现月　　

○御史万培因奏请疏通六部正途人员。下部议。现月　　

○旌表仰药殉夫福建莆田县学训导郭柏芗妾王氏。现月　　

○戊子。荆州将军祥亨等奏、查拏教匪。得旨、著该将军等督饬官兵。认真操练。并会同地方官、巡查缉捕。以靖闾阎。摺包　　

