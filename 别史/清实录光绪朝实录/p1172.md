<!-- { "loadSidebar": true } -->
○又谕、前据魏光焘、张之洞会奏、改建制造局厂一摺。特派铁良驰往详加察勘。再行筹议办法。因谕令顺道抽阅营伍。并将所过省分出入款项。一并查核。期杜浮糜。该侍郎行抵江南。计已蒇事。著即遄。赴湾沚萍乡两处。审定局厂。应否移建。地势何处合宜。即行回京覆命。仍将经过地方营务。留心察看。至各省司库局所一切款目。毋庸调查。著即责成该省督抚。认真整顿。不准浮收滥费。力戒侵欺。以恤民艰而重国帑。现

月

　　

○又谕、商部奏、浙绅捐建农工小学堂。收教堕民。恳恩除籍一摺。浙江堕民。雍正年闲。已准除籍自新。乾隆年闲。议准本身改业。下逮四世。清白自守者。准其报捐应试等语。现在该绅议设农工小学堂。俾营实业以广造就。著照所请行。至毕业后。应如何一体给予出身之处。著学务大臣查照成案办理。现月　　

○谕军机大臣等、有人奏、北新仓应交内务府米石。管领文燿、文昭、串同仓掌。变价瓜分。一应公事。任意把持延阁等语。著总管内务府大臣。认真查办。毋稍回护。原片著钞给阅看。将此谕令知之。寻奏、查管领文耀等、并无串同瓜分。任意把持实据。请毋庸议。报闻。摺包　　

○御史王诚羲奏、此新仓开放官俸。偷减太甚。官役分肥。请饬仓场侍郎认真厘剔。下所司知之。寻奏、北新仓偷减官俸。并无实据。报闻。摺包　　

○直隶总督袁世凯奏、将弁学堂学员毕业。照章派员考验。分别发给执照。各回原省。听候录用。下所司知之。摺包　　

○丁卯。甘肃新疆巡抚潘效苏奏、覆陈古城满营原拨地亩。已经民垦。匀给兵丁耕种。实多窒碍。请将原拨奏案撤销。从之。摺包　　

○又奏、新疆筹款。异常艰窘。实无余力兼顾练兵处饷需。下所司知之。摺包　　

○又电奏、请饬催协饷。得旨、著户部迅速饬催。

电寄

　　

○戊辰。谕军机大臣等、贵州学政朱福诜奏、密陈地方情形一摺。黔省吏治军政。亟宜加意整顿。该学政所陈各节。不无可采。著曹鸿勋体察情形。悉心筹画。认真办理。务期埽除积习。俾地方庶务。日有起色。原摺著钞给阅看。现月　　

○署江西巡抚夏屮■一■日奏、统筹江西军政。更定营制饷章。下所司知之。摺包　　

○又奏、前以龙南县属之大龙、新兴、太平三堡。拨归虔南厅。兹据绅民呈称、太平距虔南山路险僻。赴试完粮。诸多不便。请将太平堡仍隶龙南县管辖。下部知之。随手　　

○贵州学政朱福诜奏、生员入教。贻害不浅。请赶办学堂。力挽狂澜。令归教者不得入学堂。教士不得干预学务。报闻。摺包　　

○以综筦税务。钩稽缜密。予江西知府赵椿年、补缺后以道员用。　　

○己巳。太宗文皇帝诞辰。遣官祭奉先殿。照例　　

○谕军机大臣等、电寄铁良、电悉。两淮盐务款目。毋庸守候。仍一面启程。俟饬查到后。再行核办。

电寄

　　

○又谕、电寄陆元鼎、电悉。刘春霖、著先行到任。仍遵前旨。严饬谢凤生。迅将该军管带回滇遣散。沿途妥为约束。电寄　　

○裁福建水师提督员缺。归并陆路。改铸福建陆路提督印信。从署闽浙总督魏光焘请也。摺包　　

○庚午。上奉慈禧端佑康颐昭豫庄诚寿恭钦献崇熙皇太后。幸西苑驻跸。起居注　　

○谕军机大臣等。电寄陆元鼎。湖南边防紧要。张庆云一军。著仍驻全州。毋庸绕赴柳庆一带。著陆元鼎责成该军。严扼湘防。相机协剿。毋稍疏虞。电寄　　

○盛京户部侍郎溥颋奏。承修永陵要工。一律告竣。出力人员请奖。得旨。准其酌保数员。毋许冒滥。

摺包

　　

○署云贵总督丁振铎奏。滇省考选陆军学生、出洋就学。下所司知之。摺包　　

○予剿匪瘴故、云南镇边隶同知陈鸿勋、照军营立功积劳病故例优恤。摺包　　

○展兵丁借支库银、虑扣库利限期两月。　　

○辛未。上诣仪鸾殿问慈禧端佑康颐昭豫庄诚寿恭钦献崇熙皇太后安。至甲戌皆如之。起居注　　

○谕军机大臣等、电寄岑春火滟宣、电悉。剿峒得手。大股星散。著即严饬各军。认真＜目辟＞暒穴＜曰融＞夕＜夗贝＞捕。务将陆亚发等股。一律歼除。毋留余孽。山■同内善后事宜。著督饬各员。妥速筹办除暴安良。以靖地方。岑春火滟宣现已移驻梧州。该省军务。仍著悉心布置。责无旁贷。广东民性浮动。近日盗风。势颇猖獗。该署督驻梧。与东省声息相通。并著将一切事宜。妥为经理。责成各属文武。加紧缉捕。赶办清乡。俾安民生而消隐患。电寄　　

○又谕、电寄岑春火滟宣等、电悉。所请暂留郑孝胥督办边防。再筹办法。著照所议办理。电寄　　

○直隶总督袁世凯奏、部驳截留京协各饷。暨海防经费。请饬另筹拨补。并将行查各款。据实覆陈。下部议。摺包　　

○热河都统松寿奏、遵查围场放垦荒地。分别办结情形。下所司知之。　　

○杭州将军常恩因事解职。以荆州都统瑞兴为杭州将军。起居注　　

○以捐款兴学。赏直隶南宫县都司职衔韩文炳等花翎。副将衔。从一品封典。冀州监生雷润生五品衔。摺

包

　　

○壬申。调正蓝旗汉军副都统隆斌为荆州左翼副都统。以前江甯副都统额勒春为正蓝旗汉军副都统。明发　　

○癸酉。命辅国公溥倬为委散秩大臣。起居注　　

○甲戌。世宗宪皇帝诞辰。遣官祭奉先殿。照例　　

○署吉林将军富顺等奏、拉林地方。被匪焚烧抢杀。调队剿捕。贼踪远遁。拟将疏防之协领队官。分别惩处。得旨、著将各匪加紧缉拏务获。尽法惩治。被难商民。妥为安抚。摺包　　

○又奏、族童经庚子之变。习学清文者甚少。繙译考试。请缓俟下届举办。下部知之。摺包

　　

○蠲免云南石屏赵、二州被灾被匪田亩条粮。摺包　　

○协修官陈启煇恭纂　　

帮总纂官程棫林恭辑监修总裁世恭阅六月十三日正总裁那月日专司蒿■木本陆恭覆阅癸丑十二月初七日　　

徐月日　　

荣月日副总裁唐月日　　

宗室宝恭阅十二月八日　　

陈恭阅二签六月二十八日　　

熙月日　　

郭恭阅三月二十三日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之五百三十七　　

光绪三十年。甲辰。十一月。乙亥朔。上诣仪鸾殿问慈禧端佑康颐昭豫庄诚寿恭钦献崇熙皇太后安。至丁亥皆如之。外记注　　

○谕内阁、工巡局奏、宗室祥山违例私开小押。请交刑部会同宗人府审办一摺。小押当局。重利盘剥。最为穷民之累。晶■宜经谕令严行查禁。近来此风稍戢。兹据奏称、宗室祥山于奉饬禁止之后。仍敢私押物件。实属故违禁令。若不严加惩办。何以苏民困而挽浇风。祥山及夥犯李义清等均著交刑部会同宗人府严行审办。以儆效尤。现月　　

○署四川总督锡良奏、川境打箭炉、角洛汛、将军梁等处地方。三次地震成灾。委员恤赈情形。得旨、著即妥为抚恤。毋任失所。摺包　　

○河南巡抚陈夔龙奏、祥符清赋东乡煽抗一案。现已查拏解散。匪首李沅映■庆畏罪自尽。余分别监释。地方官吏请各予惩处。并即妥筹善后事宜。从之。摺包　　

○又奏、豫省闹粮之风稍戢。各乡开报地亩。极为踊跃。当饬各员迎机善导。妥为劝办。期于国计民生。两有裨益。报闻。摺包　　

○又奏、郑州一缺。原隶开封。现值卢汉铁路。南北将次衔接。开洛支路。亦已兴工。郑州适当其冲。拟请改为直隶州知州。就近控制。即以荥泽、荥阳、汜水、三县。拨归州属。径隶开归陈许道统辖以裨治理。下所司议。寻奏、应如所请办理。并改开归陈许道为开归陈许郑道。依议行。摺包　　

○命正白旗汉军副都统荫昌仍充出使德国大臣。随

手　　

○命候补五品京堂曾广铨充出使韩国大臣。现月　　

○以襄办外务。予繙译学生刑部主事史元燧等十员、官电局员县丞姚仁寿等六员、供事武弁县丞方恩第千总王文植等四十四员、测绘图籍理藩院员外郎吉章一员、兼行军机章京国子监司业承祐等八员、奖叙有差。

摺包

　　

○以销除地方巨患。予四川奉节县知县侯昌镇以直隶州知州补用。富顺县团总把总职衔赖沛霖以守备补用。余升叙有差。摺包　　

○以历任交代无亏。予河南渑池县知县杨蔚奖叙。

摺包　　

○以愧奋可用。复已革江西知府崔湘原官摺包　　

○丙子。谕军机大臣等、电寄曹鸿勋、电悉剿办尚属妥速。惟据称该叛勇败窜出境。势已涣散。不能合股等语。仍著曹鸿勋会同邻省督抚。电饬各属。随时严缉。加意防范。张令啸聚。滋生事端。电寄　　

○署四川总督锡良奏、川汉铁路。道长工钜。请将建昌道赵尔丰开缺专办路工。以重事权。得旨、仍著锡良督饬赵尔丰妥慎办理。摺包　　

○改铸广东惠州府印信。从署两广总督岑春火滟宣请也。摺包　　

○以创办局厂。振兴工艺。赏直隶道员吴懋鼎头品顶戴。现月　　

○以川边剿匪出力。赏四川建昌道赵尔丰头品顶戴。余升叙有差。摺包　　

○以治匪出力。予前四川绵州直隶州知州柴作舟以知府补用。摺包　　

○以声名平常。勒令开缺喀什噶尔提督余虎恩回籍。不准逗遛。随手　　

○以瘴故营次。复四川已革提督丁鸿臣原官。照军营立功后积劳病故例优恤。摺包　　

○以捐助工艺所经费。予四川綦江县孀妇王芶氏、王彭氏建坊。摺包　　

○丁丑。上奉慈禧端佑康颐昭豫庄诚寿恭钦献崇熙皇太后御乾清宫。义国使臣巴乐礼觐见。呈递国书。内

记注

　　

○署四川总督锡良奏、川省交涉日繁。译文传语。动苦无人。现建设英文法文官学堂一所。延订教习。考选学生。分班肄习。俟有成效。请援案分别奖叙。下部知之。摺包　　

○又奏、川省民情锢蔽。最易传讹。现改官书局为官报书局。派员创办官报。分发各州县。散给四乡。以端风气而息谣惑。下所司知之。摺包　　

○以历任交代清楚。予四川知县刘际昌、黄关同、奖叙。摺包　　

○戊寅。引见明保降选教职前江西知县姬慎思、前江西抚州府知府陈振瀛。得旨、姬慎思著仍以教职用。陈振瀛著以原品休致。摺包随手　　

○拨湖北五响无烟枪二千枝。配弹一百万粒。交两广总督备用。　　

