<!-- { "loadSidebar": true } -->
○遣官祭端慧皇太子园寝。醇贤亲王园寝。早事　　

○上诣仪鸾殿问慈禧端佑康颐昭豫庄诚寿恭钦献崇熙皇太后安。至丁亥皆如之。记注　　

○奉皇太后幸颐年殿。侍早晚膳。翌日如之。记注　　

○颁光绪三十四年时宪书。　　

○开缺陕西巡抚曹鸿勋奏、设立禁烟总局。在官人员有瘾者。勒限戒清。逾限不戒。即行照章严处。武营吸烟兵弁。即时革换。又酌方配药。设立禁烟公所。使贫苦者轮流入所。勒限戒清。更饬各处绅耆。设立禁烟会。劝谕监督。以济官力所不及。得旨、著恩寿认真严禁。毋稍疏懈。摺包　　

○又奏、遵改课吏馆为法政学堂。推广斋舍。建筑讲堂。聘定教习。明定规则。考选员绅。一并入堂肄习。下所司知之。　　

○又奏、陕省地势袤延。统计巡防九队。分扎不敷。现拟召募巡防队一队。分布防御。下部知之。摺包　　

○两广总督张人骏奏、广东赤溪、新甯、高要、恩平等厅县被风。衙署民居。均有坍塌。沉没船只。伤毙人口。田禾闲有损伤。委员查勘抚恤。得旨、著认真抚恤。毋任失所。摺包　　

○直隶布政使增韫奏、推广旗丁生计。藉实边陲办法四条。一、调查边荒。一、筹贷垦田成本。一、筹设劝农银行。一、设立管理大员。请饬核议施行。下会议政务处议。寻奏、原奏各节。皆属相因之事。清查资遣。拟责成驻防省分。经画安插。拟责成招垦省分。毋庸另设大员管理。另奏请准旗丁出外谋生。暨退伍汉兵。同时安插。均请照准。以示体恤。从之。摺包　　

○举行本年军政。凉州年老官一员。处分如例。摺包　　

○庚申。谕军机大臣等、有人奏、江西地瘠民贫。请仍照旧徵收丁漕一摺。著瑞良查核办理。原摺著钞给阅看。寻奏、江西徵收丁漕。以钱折纳。赢余有无。视银价贵贱而定。银价贱则虽核减折收。而州县之赢余自在。银价贵则虽照旧规复。而办公之费。尚属不敷。仍请照旧章徵收。俾赔累稍轻。吏治可期整肃。下度支部速议。现月　　

○陆军部奏、拟订考验陆军军队章程。总则十五条。编制四条。细则四条。办法二十六条。从之。现月摺包　　

○又奏、陆军陆续编练成第一第五第六第镇。请派大员前往考验。得旨、著派荫昌前往考验。现月　　

○修订法律大臣沈家本等奏、谨拟修订法律大概办法三端。一、倢■＜曰融＞■＜石木＞考各国成法。必先调查。一、任用编纂各员。宜专责成。一、馆中需用经费。宜先筹定。从之。汇存现月　　

○安徽巡抚冯煦奏、设立全省工艺厂。精选工师。教授生徒。改良制造。又奏、请分饬安徽内外官绅。赶紧举定铁路矿务两总理。及早接办。均下部知之。摺包　　

○追予故安徽总兵李桂馨照军营立功后病故例优恤。并附祀巡抚英翰、总兵李南华专祠。从安徽巡抚冯煦请也。摺包　　

○予御贼阵亡。安徽旌德在籍翰林院检讨江泰来优恤。摺

包

　　

○辛酉。谕内阁、近年来各省督抚考察属吏。其循声较著者。每以笼统考语。率请嘉奖。既未声叙实迹。难保无徇情见好情事。且治行未彰。亦不足以示观感。嗣后各省遇有应行请旨嘉奖人员。著该督抚考其成绩。摘要奏陈。并将各该员详细事实。开单随摺咨送军机处考核立案。以昭详慎而资鼓励。现

月

　　

○谕军机大臣等、本年顺直各属。猝遭水患。云南久旱成灾。当经分别颁发帑银。并由各该督等、议赈议捐。妥筹抚恤。其余如湖南、甘肃、新疆、广东、陕西等省。曾报偏灾。亦经先后饬各该督抚等、量为赈济。小民谅可不至失所。惟念来春青黄不接之时。民力未免拮据。著传谕该督抚等、体察情形。如有应行接济之处。即著认真查明。据实覆奏。务于封印以前奏到。候朕于新正降旨加恩。此外各该省有无被灾地方、应行调剂之处。著该督抚等、一体查明具奏前经降旨。谕令该督抚等、痛除积习。饬属确查。毋任豪强胥吏。盘剥欺侵。该督抚等、务当恪遵前旨。实力奉行。不得稍有捏饰。以副朝廷实惠及民之至意。将此通谕知之。现月　　

○又谕、有人奏、前署广东水陆提督李准、通匪诬良。请饬查办一摺。著张人骏按照所倢■＜曰融＞■＜石木＞各节。确切查明。据实具奏。毋稍徇隐。原摺著钞给阅看。寻奏、查明前署水陆提督李准、先后被倢■＜曰融＞■＜石木＞各款。均无实据。惟于商人郑乃成等、禀承缉捕经费一事。辄为致函请准。究属不知远嫌。该员现经派令督办缉捕。正在吃紧之际。如蒙免置议。似于鼓励将才。不无裨益。得旨、李准著免其察议。现月　　

○引见京察一等覆带人员。得旨、智格、魏景熊、汪凤梁、恽毓嘉、长明、陈浏、瑞清、全顺、刘岳云、陶福同、敦崇、德崶、戈炳琦、福荫、文麟、善英、陈恒庆、均著记名以道府用。现月　　

○御史赵炳麟奏、司法人员官阶。终身按次升转。不得改任行政立法各官。下会议政务处议。寻奏、该御史所称司法人员。定为终身官阶一节。一时尚难办到。应俟将来分科学堂毕业。各项专门学生较多。再行照此任用。从之。现月续录　　

○云贵总督锡良奏、改设省城模范监狱。以恤罪囚。得旨、该督于改良监狱一事。筹办合法。布置周详。足见关心民瘼。能识其大。著即切实赶办。俾惠泽早得下逮。随手　　

○密云副都统德麟奏、添设巡防马步三营。以资捍＜目辟＞行＜匧心＞口＜韦未＞＜夗贝＞。下部知之。摺包　　

○命四川总督陈夔龙、云南提督夏辛酉、均在紫禁城内骑马。现月　　

○以续捐军饷银二万两。予湖北道员黄训典、军机处存记。外纪　　

○以查察官兵吸烟出力。予密云印务协领兼前锋翼长丰吉奖叙。摺包　　

○以加徵条粮。致酿三命。革云南弥勒县知县张祖荫职。并讯办。摺包　　

○壬戌。御史徐定超奏、铁路借款。人心警疑。请派大员察看情形。妥筹办法。下部知之。现月　　

○农工商部奏、工艺局购运物料。请照章分别免税。报闻。早事　　

○邮传部奏、接收新奉铁路。及增改工程。筹拨款项。报闻。现月　　

○练兵大臣凤山奏、近畿各镇。添购军米。请援案免完税厘。从之。现月　　

○广西巡抚张鸣岐奏、广西富贺两县交界。西湾一带。煤矿苗脉畅旺。拨款五十万两开办。以资提倡。下部知之。摺包　　

○又奏、请销兵灾赈款。并办赈各员。可否择尤保奖。得旨、准其酌保数员。毋许冒滥。摺包　　

○又奏、兵力单薄。不敷分布。在宾州一带。召募十队。复于左江巡防提出六队。一律改为大营。以五百人为一队。派赴沿边驻扎。宣化等属。各募土兵。＜目辟＞暒穴＜曰融＞夕＜夗贝＞查内匪。下部知之。摺包　　

○换铸湖北江汉关监督关防。从湖广总督赵尔巽请也。早

事

　　

○调西安将军恩存为荆州将军。以正白旗蒙古副都统凤山为西安将军。现月　　

○以功在桑梓。予广西故云贵总督岑毓英、于桂林省城建立专祠。从广西巡抚张鸣岐请也。随手　　

○予积劳瘴故。广西百色厅东淩寨巡检高树荣照军营病故例优恤。　　

○癸亥。谕军机大臣等、电寄程德全、电悉。已传知马玉昆、俟奉军到防。再行撤回。电寄　　

○以直隶大名镇总兵王英楷为正白旗蒙古副都统。现月　　

○命农工商部尚书溥颋、邮传部尚书陈璧、理藩部尚书寿耆、邮传部左侍郎吴重喜■心、均在紫禁城内骑马。现月　　

○甲子。仁宗睿皇帝诞辰。遣官祭奉先殿。早事　　

○以东明黄河霜降安澜。发大藏香十枝。交直隶总督杨士骧祗领派员虔诣大王庙祀谢。现月　　

○命科尔沁多罗贝勒阿勒坦鄂齐尔、在乾清门行走。并赏双眼花翎。　　

○以记名总兵李进才为直隶大名镇总兵官。现月　　

○乙丑。上奉慈禧端佑康颐昭豫庄诚寿恭钦献崇熙皇太后幸颐年殿。侍早晚膳。至己巳皆如之。记注　　

○谕军机大臣等、朕钦奉皇太后懿旨。著派孙家鼐、荣庆、陆润庠、张英麟、唐景崇、宝熙、朱益藩、轮班进讲经史。及国朝掌故。以裨典学而资治理。现月　　

○又谕、电寄端方等、现在人心不靖。乱党滋多。近因苏杭甬铁路一案。各处绅民。纷争不已。难保无该党匪布散谣言。从中煽惑。阳藉争路为名。实则阴怀叵测。著端方等、留心访查。认真防范。傥或稍涉大意。致令暗相句结。滋生事端。定惟该督抚等是问。电寄　　

○又谕、电寄端方等、现因苏杭甬铁路添借英款一案。各处商民。颇怀疑惧。业由外务部电知江浙督抚将军等、剀切开导。并将原电呈览。所叙晶■宜次成案。及此次办法。实系迫于万不得已。外顾邦交。内保路权。舍此则无两全之道。著两江总督、江浙各巡抚、杭州将军、按照部发原电。迅速多方劝谕。于民生乐利。必当极力维持。勿任轻信谣言。致吾民惊疑纷扰。以副朝廷曲体舆情。安靖大局之至意。电寄　　

○都察院代奏、外务部员外郎辜汤生内存纪纲。外事责功实条陈。下政务处议。寻奏、原奏谓内政如练兵、设专门学堂、兴制造、及凡用西法各事。必恪遵所定规制。举行办理等语。实行政扼要之法。中国举行新政。限于经费。而各省又不能画一。或以筹款加捐。民生咨怨。若谓西法概不必行。即是省事安民之道。亦未为善计。又谓办理外事。用人用款。皆应严定规制一节。此后外交。似不至有用非其人之虑。出使经费。业经厘定。若制造、电报、铁路、矿务、皆专门之学。无非量才器使。其归官办者。皆有报销可稽。并非漫无定章。所请通筹限制之处。应毋庸议。从之。摺包　　

○又代奏、湖南举人萧鹤祥请开国会条陈。下政务处议。寻奏、资政院既经议设。实为议院基础。并令各省酌开董事会、议事会、以办理地方自治。应俟议事会、董事会、办有成效。再行议开国会。庶免欲速不达之弊。如所请行。续录　　

○又代奏度支部主事袁绪钦条陈请定国是。正人心。以期立宪实行。下会议政务处知之。现月　　

○命度支部尚书镇国公载泽、四川总督陈夔龙、均在西苑门内骑马。现月　　

○命乌里雅苏台将军马亮、在紫禁城内骑马。现月　　

○以永定河漫口合龙。予道员窦延馨等存记。余升用加衔有差。现月　　

○赏百龄命妇南书房翰林礼部左侍郎张亨嘉之母黄氏扁额曰期颐锡羡。并银缎有差。现月早事　　

○以期满回国。赏比国武随员吴特期宝星。摺包　　

