<!-- { "loadSidebar": true } -->
○谕内阁、昨因拳匪滋事。业经明降谕旨。分别办理。此等乡愚。良莠不齐。其办法不外乎严拏首要。解散胁从。现在直隶及附近京城一带到处人心浮动。若不迅速筹办。何以禁邪慝而净根株。著步军统领衙门、顺天府、五城、直隶总督、严饬各该地方官。并统带各员。如拳匪中实系滋扰地方。甘心为乱者。即当合力捕拏。严行惩办。不得互相推诿。如再因循定惟崇礼等是问。决不宽贷。其有随声附和并无滋扰实奣＜虘阝＞亦者亦应剀切晓谕。立时解散毋任再启衅端现月　　

○谕军机大臣等、候选知府刘鹗已革主事方孝杰舞弊营私。播弄是非。刘鹗著即革职。并著步军统领衙门、两江总督江苏安徽山西巡抚一体严拏惩办。毋任远扬。将此各谕令知之。寻王之春奏、查革员方孝杰、委系不在定远本籍。已通饬各属一体严拏。得旨、仍著严密查拏。务获惩办。摺包　　

○又谕、电寄裕禄。拳匪滋事。琉璃河至长辛店一带车站局厂。均被焚毁。亟应惩前毖后。认真弹压。著裕禄饬令聂士成、将卢保津卢两路电蝱滟戋铁道。专派队伍。妥为保护。毋任再有疏虞。是为至要。电寄　　

○成都将军绰哈布奏、振威旗营改练洋操。得旨、即饬该营员兵。认真训练。以备缓急。摺包　　

○以协办大学士王文韶为国史馆副总裁官。现月　　

○以辅国公载澜署右翼总兵官。　　

○以国子监司业候补三品京堂特图慎为太常寺卿。现月　　

○甲辰。谕军机大臣等、有人奏、山东青岛盗贼溷奣＜虘阝＞亦。请饬查拏等语。青岛既立码头。难免不为逋逃渊薮。沿海各属。缉捕更为紧要。若如所奏。贼势横恣。四出劫掠。深恐酿成巨患。著袁世凯严饬附近青岛各州县。认真整顿捕务。并妥商德国官员。不分畛域。互相查察。以清盗薮而靖闾阎。原片著钞给阅看。将此谕令知之。现月　　

○又谕、御史高熙＜辶黎＞吉奏、英人勘划威海＜目辟＞行＜匧心＞口＜韦未＞＜夗贝＞租界显违条约。请饬山东巡抚力与磋磨一摺。著将原摺钞交总理各国事务衙门。查核办理。现月　　

○又谕、电寄长庚、送回之哈萨克等。著准其接收。即妥筹安插具奏。电寄　　

○广西巡抚黄槐森奏、寻常盗案例应解勘具题。粤西民风强悍。未能骤复旧制。请仍照变通章程办理。从之。摺包　　

○以教士有方。赏山西令德书院院长已革御史屠仁守、五品卿衔。太原府教授常周等升叙有差。现月　　

○以剿清绥来叛回出力。予新疆回绅蓝翎。守备海占龙等升叙。摺包　　

○乙巳。旌表刲肝疗母、母卒身殉。云南甯州监生刘本善。摺包　　

○丙午。开复直隶州知州在任候补知府沈麟书原官。交两广总督李鸿章差遣委用。现月　　

○丁未。谕军机大臣等、有人奏、拳匪滋事。地方官办理不善。请旨惩处并陈管见一摺。据称直隶涞水县拳匪滋事。该县祝芾、既不能消患未形。迨事起仓卒。又复张大其词。遽请调兵。怂涌■心带兵官杨福同、诱杀十余人。以致匪徒反噬。咎无可辞等语。著裕禄确切查明。从严倢■＜曰融＞■＜石木＞办。现在畿辅一带。拳匪蔓延日广。亟应妥速解散。以靖地方。该督抚务当通饬各州县。亲历各乡。谆切劝导。不可操切从事。至带兵员弁。亦当严行申诫。毋得轻伤民命。启衅邀功。并著荣禄严饬在事各营。一体遵照。原摺著分别摘钞。给与阅看。将此由四百里谕知裕禄、并谕令荣禄知之。现月　　

○又谕、电寄荣禄。近畿一带。拳匪聚血■乣滋事。并有拆毁铁路等事。晶■宜次谕令派队前往保护弹压。此等拳民。虽属良莠不齐。究系朝廷赤子。总宜设法弹压解散。该大学士不得孟浪从事。率行派队剿办。激成变端。是为至要。现月　　

○又谕、电寄裕禄。芦保铁路工司洋人。据法使毕盛、比使姚士登、赴总署声称被戕四人。受伤四人。是否属实。著即详查明确。电知总署查照。电寄　　

○戊申。以顺天府府尹何乃莹为都察院左副都御史。现月　　

○己酉。署福州将军善联奏、捷胜练军新定教练章程。训将弁、训士卒、习行军、习体操、定赏罚、延教习、六条。得旨、即著照所拟办法。督率将弁认真训练。以收实效。毋得始勤终怠。摺包　　

○以鸿胪寺卿王培佑为顺天府府尹。现月　　

○庚戌。谕内阁、西人传教。历有年所。该教士无非劝人为善。而教民等亦从无恃教滋事。故尔民教均各相安。各行其道。近来各省教堂林立。教民繁多。遂有不逞之徒。溷奣＜虘阝＞亦其闲。教士亦难彳滟扁查其优劣。而该匪徒藉入教为名。欺压平民。武断乡里。谅亦非教士所愿。至义和拳会。在嘉庆年闲。亦曾例禁。近因其练艺保身。守护乡里。并未滋生事端。是以屡降谕旨。饬令各地方官妥为弹压。无论其会不会。但论其匪不匪。如有藉端生事。即应严拏惩办。是教民拳民。均为国家赤子。朝廷一视同仁。不分教会。即有民教涉讼。亦曾谕令各地方官持平办理。乃近来各府厅州县。积习相沿。因循玩误。平日既未能联属教士。又不能体恤民情。遇有民教涉讼。未能悉心考察。妥为办理。致使积怨已深。民教互仇。遂有拳民以仇教为名。倡立团会。再有奸民会匪。附入其中。藉端滋扰。拆毁铁路。焚烧教堂。至铁路原系国家所造。教堂亦系教士教民所居。岂得任意焚毁。是该团等直与国家为难。实出情理之外。昨已肬■闲派顺天府兼尹军机大臣赵舒翘、前往宣布晓谕。该团民等。即遵奉一齐解散。各安生业。傥有奸民会匪。从中怂涌■心煽惑。希图扰害地方。该团即行交出首要。按律惩办。若再执迷不悟。即系叛民。一经大兵剿捕。势必父母妻子离散。家败身亡。仍负不忠不义之名。后悔何及。朝廷深为吾民惜也。经此次宣谕之后。如仍不悛改。即著大学士荣禄、分饬董福祥、宋庆、马玉昆、各率所部。实力剿捕。仍以分别首从解散胁从为要。至派出队伍。原所以＜目辟＞行＜匧心＞口＜韦未＞＜夗贝＞民。近闻直隶所派之军。不但未能保护弹压。且有骚扰地方情事。即著直隶总督裕禄、严行查办。并著荣禄派员查访。傥有不肖营哨各官。不能严束勇丁。即以军法从事。决不宽贷。此旨即著刊刻誊黄。彳滟扁行晓谕军民人等一体知之。现月　　

○谕军机大臣等、近畿一带拳民聚血■乣。昨已派令赵舒翘驰往。剀切晓谕。著再派刚毅前赴保定一带地方。开诚布公。谕以拳民教民。皆朝廷赤子。务宜仰体皇仁。即日解散。各安本业。毋得聚血■乣滋事。自罹法网。傥怙终不悛。国法具在。不得概从宽宥也。至派出在事各营伍。原为除暴安良起见。若漫无纪律。藉端骚扰地方。即著刚毅严切查明。以军法从事。此外游民土匪。如敢乘机滋乱。并著严拏首要。即行就地正法。以昭炯戒。将此谕令知之。现月　　

○予广西富川新建故殉难知县济昌专祠。官为致祭。并将事迹宣付史馆立传。从两广总督李鸿章请也。摺包　　

○辛亥。以记名总兵姚旺为河南南阳镇总兵官。现月　　

○予故河南南阳镇总兵张铭新、照提督军营立功后病故例优恤。并将事迹宣付史馆立传。现月　　

○壬子。谕内阁、前因近畿一带拳民。藉端滋事。人心浮动。晶■宜经谕令严行查办。乃近来京城地面。往往有无籍之徒。三五成君■羊。执持刀械。游行街市。聚散无常。若不亟行严禁。实属不成事体。步军统领衙门、顺天府、五城、均有缉捕匪徒稽查地方之责。岂容此类鹿＜虘阝＞囷聚辇毂。纷纷扰攘。摇惑人心。除谕饬管理神机营虎神营王大臣。将所部弁兵。全行驻厂。并遴派马步队伍。各段昼夜梭巡。傥有匪徒聚血■乣生事。即行拏办外。并责成步军统领衙门、顺天府、五城、严饬该管员弁人等。各分汛地。严密巡查。遇有形奣＜虘阝＞亦可疑及结党持械造言生事之人。立即严拏惩办。毋稍疏纵。以消乱萌而靖地方。现月　　

○谕军机大臣等、有人奏、热河吏治久坏州县营弁纵盗殃民请旨饬查一摺。据称驻扎朝阳一带营官郝祥麟、与该县知县蓝步青、诬良为盗。互相回护。平泉州知州张继良、拏获盗犯。全行释放。新任朝阳县知县董姓、亦非良吏等语。事关吏治民生。虚实亟应彻究。著色楞额按照所倢■＜曰融＞■＜石木＞各节。确切查明。据实具奏。毋稍徇隐原摺著钞给阅看。将此谕令知之。现月　　

○以兵部右侍郎李殿林为广东乡试正考官。翰林院侍讲吴同甲为副考官。御史胡孚宸为广西乡试正考官。翰林院编修李传元为副考官。户部右侍郎华金寿为福建乡试正考官。詹事府左春坊左中允吴郁生为副考官。　　

○命前广东高州镇总兵余虎恩、交大学士荣禄差遣委用。

现月

　　

○癸丑。上奉慈禧端佑康颐昭豫庄诚寿恭钦献崇熙皇太后还西苑驻跸。　　

○遣官祭关帝庙。早事　　

○谕内阁、李秉衡奏、特倢■＜曰融＞■＜石木＞长江水师将领一摺。湖口镇水师总兵许云发、嗜好荒惰。废弛营务。湖口水师中军游击黎受田、罔利朋比。兵民怨咨。均著即行革职。另片奏、保举总兵副将等语。汉阳镇水师总兵周芳明、瓜州镇水师总兵高光效、江阴协副将李金彪、既据李秉衡奏称皆属可用之才。均著传旨嘉奖。以示鼓励。现月　　

○以江苏江阴协副将李金彪为长江水师湖口镇总兵官。现

月

　　

○甲寅。上诣仪鸾殿。问慈禧端佑康颐昭豫庄诚寿恭钦献崇熙皇太后安。至丙寅皆如之。　　

○谕内阁、端郡王载漪、著管理总理各国事务衙门。礼部尚书启秀、工部右侍郎溥兴、内阁学士兼礼部侍郎衔那桐、均著在总理各国事务衙门大臣上行走。现在时事艰难。该王大臣等。务当实心任事。以副委任。不准固辞。现月　　

○以兵部左侍郎葛宝华兼署户部右侍郎。管钱法堂事务。刑部右侍郎梁仲衡兼署兵部右侍郎。内阁学士陆润庠署工部左侍郎。现月　　

○命马兰镇总兵奎顺来京。以刑部右侍郎＜辶黎＞方■土岫为马兰镇总兵。兼总管内务府大臣。现月　　

○命礼部尚书廖寿恒毋庸在总理各国事务衙门行走。现月　　

○乙卯。谕军机大臣等、昨派端郡王载漪管理总理各国事务衙门。该郡王差务繁重。未能常川进署。如该衙门遇有紧要事件。仍著随时会商。现月　　

○守护东陵大臣寿全奏、查看陵寝仪树松虫情形。得旨、著仍饬属随时认真＜目辟＞暒穴＜曰融＞夕＜夗贝＞捕。毋稍懈弛。摺包　　

