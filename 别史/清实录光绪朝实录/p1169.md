<!-- { "loadSidebar": true } -->
大清德宗同天崇运大中至正经文纬武仁孝睿智端俭宽勤景皇帝实录卷之五百三十五　　

光绪三十年。甲辰。九月。丙子朔。上诣颐年殿问慈禧端佑康颐昭豫庄诚寿恭钦献崇熙皇太后安。　　

○奉皇太后幸颐和园驻跸。　　

○谕军机大臣等、电寄岑春火滟宣、李经羲奏悉。该省主客各军。既不得力。何以不早为整顿。著即分别妥为遣撤。认真布置。赶紧剿办。毋令老师糜饷。日久蔓延。所请调张庆云一军赴桂剿匪。由＜目辟＞＜訁冉＞米＜度攵＞＜夗贝＞供给饷械等语。著陆元鼎即饬该军迅速开拔前往。电寄　　

○署江苏巡抚端方奏、苏沪货厘。碍难改办统捐。下部知之。摺包　　

○赏京师五城各粥厂每月粟米二百四十石。崇善堂、公善堂、挂甲屯粥厂、礼拜寺、悦生堂、继德堂、同德堂粥厂、教养局、粟米各三百石。南海会寺、玉清观、兴善暖厂、清真粥厂、粟米一百五十石。　　

○丁丑。上诣乐寿堂问慈禧端佑康颐昭豫庄诚寿恭钦献崇熙皇太后安。至辛丑皆如之。　　

○谕内阁、丁振铎奏、特倢■＜曰融＞■＜石木＞文武各员一摺。云南补用都司朱长清、性嗜摴蒱。行同匪棍。澂江营守备杨嘉珍克扣饷项。淆乱是非。试用府经历晏孝泽选用县丞卢福禧、挟娼聚赌。行止卑污。前安平厅委员准补寻甸州吏目葛仲麟、藉案诈赃确有证据因远巡检李绍庚、劣奣＜虘阝＞亦昭著。捏报丁艰试用府经历前署右甸经历胡际虞纵容子侄。扰害地方。试用巡检赵朝璧、诈骗多赃。无赖已极。蓝翎千总吴占先、年貌不符。显系假冒。均著即行革职。朱长清、晏孝泽、卢福禧、与已革试用从九品黄祖镜著一并驱逐回籍。不准逗遛生事。现月　　

○驻藏办事大臣有泰奏、藏番与英兵开衅。达赖喇嘛平日跋扈妄为。临事潜逃无踪。请褫革达赖喇嘛名号。又奏、英藏阻兵。开导藏番。接洽英员。现与英员开议办法。均下外务部知之。　　

○署云贵总督丁振铎奏、裁云南提督一缺。下政务处兵部议。寻奏、暂缓议裁。允之。摺包　　

○太仆寺卿裕庚、齐齐哈尔。副都统萨保、因病乞休。均允之。现月　　

○以办赈出力。赏四川按察使冯煦头品顶戴。摺包　　

○予故山东布政使汤聘珍、附祀云南岑毓英专祠。

摺包

　　

○戊寅。云南巡抚林绍年奏、富州通州所属及黑盐井提举所属元永井等处被水情形。得旨、著即妥为赈恤。毋任失所。摺包　　

○予剿匪阵亡。四川同知衔傅岳龄优恤。摺包　　

○豁免云南宾、新兴建水、三州县被水被旱被匪各地方应徵二十九年银粮。摺包　　

○己卯。谕军机大臣等、电寄岑春火滟宣等、奏悉。据称罗城县收复。余匪向融县柳城一带窜逃等语。著即严饬各军跟踪截击。迅速歼除。电寄　　

○又谕、电寄陆元鼎、奏悉刘春霖所带一军。著即留黔协同防剿。其新募之勇。应否撤回云南。著丁振铎、曹鸿勋会商办理。电寄　　

○署两广总督岑春火滟宣等奏、筹备练兵饷项。认解数目。及办理为难情形。下练兵处户部知之。摺包　　

○漕运总督陆元鼎奏、筹拨练兵的款。下练兵处户部知之。摺包　　

○庚辰。广东巡抚张人骏奏、永安、嘉应、丰顺、大埔、等州县被灾情形。得旨、著即妥为抚恤。摺包　　

○以民教相安。赏河南主教梅占魁等二品顶戴。摺

包

　　

○辛巳。谕军机大臣等、电寄曹鸿勋、奏悉。刘春霖一军。分别遣留。昨已电令丁振铎、曹鸿勋、会商办理。兹据奏称各节。刘春霖所带六营。著即全回云南。并传谕该藩司遴派妥员。管带弹压。回滇后再由丁振铎酌量留撤。电寄　　

○署两广总督岑春火滟宣等奏、高廉惠潮嘉钦等府州属被灾情形。得旨、著查明分别蠲缓抚恤。毋任失所。摺包　　

○擢鸿胪寺少卿毓□为光禄寺卿。现月　　

○赏同仁粥厂粟米三百石。现月　　

○壬午。上奉慈禧端佑康颐昭豫庄诚寿恭钦献崇熙皇太后御仁寿殿。各国使臣觐见。赐游。官祭历代帝王庙。　　

○库伦办事大臣德麟奏、蒙古郡王阿囊塔瓦齐尔、被控抗债不偿。屡调延不到案。请饬议处。得旨。著俟朴寿到任后讯办。摺包　　

○以捐助学堂经费。予山东城武县知县叶季恺为其母建坊。摺包　　

○癸未。大学士敬信、因病乞休。允之。赏食全俸。现月　　

○旌表仰乐殉节、陕西神木县知县周维祺之妾萧氏。摺包　　

○甲申。上奉慈禧端佑康颐昭豫庄诚寿恭钦献崇熙皇太后御仁寿殿。德国使臣穆默、胶州德界巡抚都沛禄、暨各使臣夫人繙译等觐见。赐游。外记注　　

○遣官祭。都城隍庙。早事　　

○河南巡抚陈夔龙奏遵旨酌裁官缺。共裁通判以下佐。杂教职一百十七缺。河工县丞主簿五缺。下政务处。吏部议。摺包　　

○调镶黄旗蒙古都统荣庆为正红旗满洲都统。以肃亲王善耆为镶黄旗蒙古都统。明发　　

○予明末死节佥都御史张维世、及其兼廪膳生张金滟攀、于原籍太康县建祠列入祀典。从河南巡抚陈夔龙请也。　　

○乙酉。谕军机大臣等、电寄丁振铎、刘春霖一军。前饬赴桂。所需饷项。业经奏准由桂给发。现在应遣各营。正饷恩饷。著广西云南贵州三省分认。该督抚等务当不分畛域。协力筹拨。妥为撤散。毋稍推诿贻误。电寄　　

○又谕。电寄铁良。电奏悉。前发廷寄。著毋庸查办。　　

○山西巡抚张曾阳滟＜扌戋＞奏。托克托城各处被灾。得旨、著即妥为抚恤。毋任失所。摺包　　

○赏内大臣顺承郡王讷勒赫三眼花翎。现月　　

○以贪婪胆玩。革山西太谷县知县洪搢职。遣戍新疆。　　

○以政绩卓著。予故直隶安平县知县娄诗汉列入国史循吏传。摺包　　

○丙戌。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。本年十月初十日万寿。在颐和园排云殿受贺。在外之公主福晋命妇。著照例行礼。钦此。是日宣表行礼。朕亲进表文。所有应行礼节。著该衙门敬谨豫备。现月　　

○丁亥。谕军机大臣等、电寄陆元鼎、闻湖南湘河一带。频出劫案。行旅俱有戒心。著陆元鼎严切查明。认真整顿杜俞一军如不得力。著即撤回江南。湘省南路防务。著责成刘光才兼顾。并著陆元鼎督饬各营。修明军纪。实力扼防。严禁骚扰。以安闾阎。毋稍懈弛。电

寄

　　

○以办理盛京西流水围荒垦务出力。予奉天试用道王志修等升叙有差。摺包　　

○戊子。谕军机大臣等、有人奏、各州县兴办学堂。多于已经加抽各项之外。重复加抽等语。各省设立学堂。固为地方应办之事。但当善为倡劝。不得藉端抽捐。致滋苛扰。著各该督抚严切查禁。以免扰累。原片著钞给阅看。将此通谕知之。现月　　

○又谕、有人奏、山东利津县薄庄决口。正可因势利导。以平水患一摺。著周馥体察情形。妥筹办理。原摺著钞给阅看。将此谕令知之。　　

○山东巡抚周馥奏、筹议练兵饷需。下政务处练兵处知之。现月　　

○督办垦发绥远城将军贻谷奏、整顿绥远旗务。将已经筹办及应行筹办各事宜。胪列具陈。下部知之。摺

包

　　

○己丑。谕军机大臣等、电寄岑春火滟宣据郑孝胥电奏、边防五营。经岑春火滟宣调往助剿。现已添募五营填防。边界伏匪尚多勇。多新募。请饬岑春火滟宣所调。速回龙州等语。边防关系紧要。何容轻调。甫经抽调。即已添募。仓猝填补。自难得力。此项饷需。系从何处发给。均未据先行奏明。著岑春火滟宣酌度情形。将所调边军五营。促饬回防。以重边务。其新募之军。应如何调回。酌量留撤。并著岑春火滟宣妥筹办理。电

寄

　　

○吉林副都统衔协领富连山、年老予休、赏食全俸。　　

○庚寅。以献地祝嘏。赏蒙古伊克昭盟盟长贝子察克都尔色楞、郡王衔。副盟长头等台吉沙克都尔札布镇国公衔。摺包　　

○以交涉持平。赏驻塔城俄国领事官索格福宝星。

摺包

　　

○辛卯。署黑龙江将军达桂奏、江省改添各局处。下部知之。摺包　　

○又奏、裁布特哈城副管十二缺。如所请行。摺包　　

○壬辰。出使俄国大臣胡惟德奏、日俄战局。必出于和。请慎选各国公法专家。讨论战后和议办法以备应付。得旨、著外务部查核办理。摺包　　

○以遣使通好。赠墨西哥国君主第思雅并赏其使臣等宝星。以办事和平赏义国使臣嘎厘纳宝星。摺包　　

○癸巳。商部奏、实业学堂开学。并拟附学章程八条。报闻现月　　

○以太仆寺少卿候补三品京堂张振勋为太仆寺卿并充商部考察外埠商务大臣督办闽广农工路矿事宜。现月　　

○以捐助学堂经费。予河南河北道冯光元为其父建坊。　　

○甲午。谕军机大臣等、电寄岑春火滟宣、奏悉。据称龙州边防。仅止抽调三营。并新幕两营。驰往柳庆防剿等语。著照所请办理。边防专办对汛。现已另募填补。兵力不为不厚。著责成郑孝胥认真筹防。不得藉口诿卸。电寄　　

○以办事苟肬■闲。革江苏工艺局提调候补知县游锡龙职。摺包　　

○乙未。署云贵总督丁振铎奏、云贵铁路办理情形。得旨、仍著加意防护。妥筹办理。摺包　　

○湖广总督张之洞奏、酌改营制用数。自甲乙等字编次。下练兵处知之。摺包　　

○署江苏巡为端方奏、如县倢■＜曰融＞■＜石木＞革留缺。拟变通酌补。下吏部议。摺包　　

○丙申。云南巡抚林绍年奏、鹤庆州水灾情形。得旨、仍著妥为抚恤毋任失所。摺包　　

○以亏欠公项。革已故湖北蕲水县知县高培兰职。提属勒追。摺包　　

○旌表河南烈女王梅花。早事　　

○戊戌。以黄河伏汛安澜。发大藏香十枝。交河南巡抚陈夔龙祗领虔诣河神庙祀谢。现月　　

○谕军机大臣等、有人奏、四川铁路。关系大局。宜及早开工。以工代赈等语。著锡良体察情形。妥筹办理。原片著钞给阅看。将此谕令知之。现月　　

○又谕、有人奏、西藏情形危急。请经营四川各土司。并及时将三瞻收回内属等语。著锡良、有泰、凤全、体察情形。妥议具奏。原摺著钞给阅看。将此各谕令知之。　　

○广西巡抚柯逢时奏改设高等学堂。下学务大臣知之。　　

○以山东巡抚周馥署两江总督。未到任前。署江苏巡抚端方暂行署理。江苏布政使效曾护理江苏巡抚。江甯布政使胡廷干署山东巡抚未到任前。以按察使尚其亨暂行护理。现月　　

