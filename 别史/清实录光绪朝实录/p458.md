<!-- { "loadSidebar": true } -->
○谕军机大臣等、已革游击吕文经。前经降旨发往军台。嗣据杨岳斌奏请留营。复经谕令即行起解。不准逗遛。迄今已逾两月。未据奏报起程。殊属延玩。著杨昌浚、刘铭传、张兆栋、迅即派员将吕文经赶紧起解。不准藉词迁延。并著将起解日期。先行奏闻。将此由四百里各谕令知之。　　

○命二品顶戴翰林院侍讲许景澄。兼充出使比利时国大臣。洋

务

　　

○以台北战守出力。予提督苏得胜、郎中林朝栋等。升赏衔翎有差。洋务　　

○辛未。谕军机大臣等、岑毓英奏、行抵云南边界。并檄令关外各营一律撤回一摺。张之洞叠次电信。多系传闻之误。该督现已檄令关外各营。一律撤回。越地不留一兵。以昭信义。所办甚是。现在基隆法兵已退。所有被虏弁兵。悉数收回。法兵之留澎湖者。其意专候滇军、及刘永福一军。全数撤回后。方能照约全退。著岑毓英督催各军迅撤。刘永福所部进关后。仍速饬前赴思钦一带驻扎。毋再迁延。一面将各军进关日期。先行驰奏。越民之情殷内附者。编列民籍。如果相安。即著遵照前次电旨。妥筹安插。将此由六百里谕令知之。洋务　　

○云贵总督岑毓英奏、已革副将苏成林等瘴故请恤。得旨、苏成林等均著开复原官。与李成典等分别从优议恤。摺包　　

○壬申。浙江巡抚刘秉璋奏、请将加抽洋药厘金。留作海防善后经费。下部知之。摺包　　

○以太仆寺卿胡瑞澜为太常寺卿。朱签　　

○癸酉。四川总督丁宝桢等奏、请增越巂厅学额。下礼部议。寻议加学额二名。合原额定为八名。并加廪增额各五名。合原额各定为二十名。二年一贡。以符旧制。从之。　　

○署安徽巡抚卢士杰奏、六安州被水。酌量抚恤。得旨、览奏殊深轸念。即著督饬印委各员。分别查勘。妥为抚恤。毋任一夫失所。并将堤坝一律修筑以卫民生。摺包　　

○乙亥。谕内阁、御史熊景钊奏、豁免民欠钱粮。请饬仿照浙省章程。核实办理一摺。上年八月降旨。豁免民欠钱粮。原所以嘉惠闾阎。期于穷黎有裨。岂可任令不肖州县。将徵存未解银两。混入民欠项下。以编氓之脂膏。饱贪吏之溪壑。殊非朝廷体恤民艰。实事求是之意。本年浙江巡抚刘秉璋查办民欠钱粮。于奉旨后勒提交代册籍。钱粮串底。发局查核办理。尚属认真。著各直省督抚查照浙省清厘民欠章程。切实经理。总期实惠及民。不准丝毫蒙混。傥有前项情弊。定惟该督抚是问。　　

○又谕、刘秉璋奏、遵保镇海接仗尤为出力人员。恳恩奖励一摺。浙江镇海炮台。上年十二月及本年正月叠被敌船攻扑。均经在事各员弁。奋勇击退。尚属著有微劳。浙江提督欧阳利见亲驻前敌。督率有方。著赏给头品顶戴。至所请各员奖叙。未免过优。特量加核减。酌予恩施。其余出力各员弁。著该抚详细查核。据实保奖。不准稍涉冒滥。现月　　

○谕军机大臣等、陈士杰奏、伏汛盛涨。堤埝漫决。分别筹办情形。暨毛家店大堤决口合龙日期各摺片。本年伏汛山东黄河盛涨。毛家店上下游各民埝。先后被水冲决。堰头镇、杨家庄民埝。现均堵合。惟郭家寨口门。刷宽已近百丈。一时暂难施工。赵家庄民埝。亦刷开七十余丈。该抚现拟将郭家寨口门。盘住坝头。不使再行冲刷。并饬在工员弁。将赵家庄口门赶紧收束。参酌成法。分流入徒骇河。藉资宣洩。自系因势变通。即著陈士杰妥为办理。治河本宜疏堵兼筹。东省黄水。频年为患。民不聊生。但使水有所归。俾免泛溢。正不必拘泥成见。专以堵筑为事。所有现在酌留口门。将来应否改为减水坝。著俟霜清后。查看情形。奏明办理。此次被水灾区。该抚务当妥为赈抚。毋任流离失所。所需银两。即由该省藩库筹拨。其疏防之都司沙明亮。著摘去顶戴。以示惩儆。至毛家店决口。虽已合龙。仍著赶筑后戗。并将善后事宜。妥为布置。将此由四百里谕令知之。现月　　

○又谕、有人奏、广西署南甯府知府延昌、贪鄙不职。于积谷行盐等事。自占商股。并欲借收盐规索贿。任用勇目家丁。种种不法。知县张秉铨。曾经奉旨勒令回籍。仍敢潜来粤西。招摇撞骗因案索贿。请饬查明分别革办等语。著李秉衡确切查明。据实□□□尔□奏。原片、著钞给阅看。将此传谕知之。寻奏、遵查知府延昌被□□□尔□各款。并无占股索贿。及袒庇家丁情事。惟于查河勇丁私收规费。失于觉察。究有不合。应请将延昌交部照例议处。知县张秉铨业经革职。原□□□尔□各节。查无其事。免其置议。得旨、延昌著交部照例议处。　　

○又谕、刘秉璋奏、遵保镇海接仗尤为出力各员一摺。本日已明降谕旨。酌给奖励。至定海、乍、澉、温、台、等处各防营。并未遇敌接仗。购办军械。转输粮饷各员。仅系接济本省。与远道转运不同。所请汇案保奖之处。均毋庸议。南洋援闽之南琛等三船。在镇海口内。联络固守。尚有微劳。除吴安康毋庸列保外。其余实在出力员弁。著刘秉璋咨行曾国荃。核实奏奖。毋稍冒滥。福建援浙五营到防未久。并无战事。毋庸给奖。并著咨明杨昌浚遵照。将此由四百里谕令知之。　　

○以恤灾捐款。让善于亲。予前署福建汀漳龙道方勋议叙。大理寺卿邵曰濂江南苏松太道邵友濂之继母邵李氏等建坊。洋务　　

○旌表节妇广西候补知县李受彤母胡氏、广东候选未入流邓如璂母何氏、浙江监生王友妻何氏、仰药殉夫烈妇顾溎妻罗氏。现

月　　

○丙子。文宗显皇帝诞辰。上诣奉先殿寿皇殿行礼。内记注　　

○丁丑。谕内阁、鸿胪寺卿邓承修奏、福建布政使沈葆靖。被□□□尔□闻警移眷出署一款。疆臣部臣。未能据实定议等语。左宗棠等查办此案。语涉疑似。吏部议覆沈葆靖处分亦属从轻。均有不合。左宗棠、杨昌浚著交部议处。吏部承办此案堂司各官。著查取职名。交该衙门议处。并著吏部将该藩司应得处分。另行核议具奏。沈葆靖著即开缺来京。听候部议。寻吏部奏、遵旨改议处分。得旨、前福建布政使沈葆靖。著照部议降三级调用。大学士左宗棠、闽浙总督杨昌浚著照部议降一级留任。均不准抵销。　　

○谕军机大臣等、钦奉慈禧端佑康颐昭豫庄诚皇太后懿旨。醇亲王奕譞等奏、遵议云南矿务。请饬查明矿厂。现在产铜情形。及需用铜本若干。据实具奏一摺。云南应解京铜。自军务肃清以后。试行办运。经户部两次奏拨铜本银二百万两。该省仅解到铜五百余万斤。叠经谕令该督抚。广为开采。认真筹办。刻下宝泉、宝源、两局鼓铸。需铜甚殷。亟宜整顿铜务。以期渐复旧额。著岑毓英、张凯嵩按照此次所奏各节。逐一查明。据实迅速覆奏。总当竭力规画。庶几铜运日有起色。不得徒托空言。其经手承办官商人等。并著随时严查。傥有营私舞弊情事。即行从严惩办。东南各省。不乏产铜之区。并著曾国荃、丁宝桢、裕禄、卫荣光、吴元炳、德馨、彭祖贤、卞宝第、卢士杰、查明各该省。如有可开之矿。即行奏明。一面筹拨资本。招商试办。总期广为开采。源源运京。以重铜政。原摺著钞给岑毓英、张凯嵩阅看。将此由五百里谕知曾国荃、丁宝桢、岑毓英、裕禄、卫荣光、吴元炳、德馨、彭祖贤、卞宝第、张凯嵩、并传谕卢士杰知之。现月　　

○又谕、有人奏、广东闱姓。弊窦滋多。学臣幕友家丁舞弊。叠经谕令张之洞确查具奏。兹又有人奏称叶大焯按试惠州。归善、博罗、二县。学署与赌匪通同作弊。揭晓之日。众情汹汹。不得已再行招覆。文理不符者甚多。该学政只将文炳熙、彭日光、两名。降作佾生。真才屈抑。物议沸腾等语。著派彭玉麟、会同张之洞按照所□□□尔□各节。确切查明。据实具奏。不得稍涉徇隐。原片均著钞给阅看。将此各谕令知之。现月　　

○又谕、有人奏、调任藩司龚易图。前在广东各任内。勒索巡丁。收受赌银。县丞薛瑶光浮冒军火。并不撤□□□尔□。税厂陋规。不能复革。且将裁兵之费。为属员暗填欠款。几酿事变。现在闱姓弛禁。该藩司从中牟利。并以邓姓之女为妾。及徇庇同乡。袒护劣员。贪黩巧诈。请饬查办等语。著彭玉麟按照所奏各节。确切查明。如果属实。即行从严□□□尔□办。另片奏、河南开归陈许道潘仕钊。猥鄙刻薄。素为乡里所不齿。在籍时与革员潘增荣认为叔侄。控案累累。此次闱姓之议。该员在编修任内。奏请弛禁。该厂先馈银二万两。开办后利则均分等语。著彭玉麟一并严查。据实具奏。毋稍徇隐。原摺片著分别摘钞。给与阅看。将此由四百里谕令知之。现月又谕、有人奏、河南开归陈许道潘仕钊。抵任后日以剥削民利。营求陋规为事。于河工事宜。既不谙悉。又不留心。请饬严查奏□□□尔□等语。著孙凤翔确切查明。据实具奏。毋稍徇隐。现月　　

○又谕、左宗棠等奏、整顿海军。拟仿照法国钢甲兵船新式。由裴荫森督率试造等语。前据左宗棠奏请拓增船炮大厂。当谕令李鸿章等妥议奏办。海疆善后。亦饬各摅所见。现在覆奏。尚未到齐。左宗棠等所请仿照新式试造钢甲之处。著俟李鸿章等覆奏到日。定议后再降谕旨。将此由四百里各谕令知之。洋务　　

○又谕、曾国荃奏、遵旨确切筹议。并与洋商订议购船借款各摺片。曾国荃筹议各节。与前奏大略相同。所见不无可采。前奏留中。原待集议施行。乃该督未候谕旨。辄向洋商议借钜款。并录稿知会各省。未免轻率。著传旨申饬。拟借洋款。如尚未订准。即著毋庸议借。傥已经借定。即将此款存储。不准擅行动用。其余各节。统俟海防善后全局议定。再行降旨。饬令遵行。至各省营局。开放款项。虚冒浮销等弊。比比皆是。封疆大吏。果能实力稽查。大加撙节。无难积成钜款。何至动辄借力洋商。徒滋耗费。嗣后海防事宜。经营伊始。著该督振刷精神。事事从严整顿。局款一切。尤应认真经理。毋任再有虚糜。以杜中饱而归核实。将此由四百里谕令知之。洋务　　

○又谕、李鸿章奏、招商局船产、仍照原议全数收回一摺。轮船招商局。为中国商务大端。闻从前该局经管各员。办理不善。亏负累累。弊端百出。此次全数收回。正当乘此交代之际。认真整顿。应如何严定章程。剔除积弊。以期经久可行。著李鸿章详细筹画。次第办理。至经手亏空之员。并著确查□□□尔□奏。毋得稍涉回护。将此由四百里谕令知之。洋务　　

