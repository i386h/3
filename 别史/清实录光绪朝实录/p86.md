<!-- { "loadSidebar": true } -->
○命四川总督丁宝桢、在紫禁城内骑马现月乙未。谕内阁。御史张观准奏。灾民困苦。亟宜拯济一摺。据称山西太原等府。本年夏闲亢旱。秋禾收成歉薄。而汾州府属之介休县、平遥县为尤甚。该地方官并不详报贫民糊口维艰。亟应妥筹抚恤。即著山西巡抚查明具奏。至所称请将应徵光绪三年春季粮米等项。缓至秋后丰收。再行启徵。仍减免一切差徭等语。被灾地方民生困苦科道各官。原应随时奏闻。至缓徵粮米。减免差徭应由督抚查明灾歉分数。分别具奏。该御史何得率行拟请。所有该省被灾各属粮米差徭。应否缓徵减免之处。著该抚体察情形。奏明办理。现月　　

○谕军机大臣等、善庆奏遵饬卓胜军拔队出关并筹防布置。请饬拨防饷一摺。提督金运昌、已于本月初三日统率步队起程。善庆现拟饬提督刘景芳分拨直字营马队。前赴包头填扎。并派队驻扎归绥包头一带。即著该将军饬令各队分扎各要隘。以期声势联络。仍随时察看情形妥筹办理。该处防饷久缺。兵勇困苦。著鲍源深督饬藩司迅筹数月防饷。赶解到绥以应急需将此由四百里各谕令知之。剿捕　　

○广东碣石镇总兵丁泗滨因病乞休。以崖州协副将彭玉为碣石镇总兵官。现月　　

○追予城陷阵亡仁和县知县吴保丰、于杭州省城建立专祠。随手　　

○以捐银赡族追予运判朱之楠故父前江南淮徐扬海道朱善张旌表如例。

随手

　　

○丙申。谕内阁。毓橚等奏直隶各州县欠交永济库租银请旨饬催等语。永济库支发款项全赖各州县徵解租银接济。乃近来直隶、遵化、蓟州、丰润、三河、玉田、等州县。欠解新旧租银。为数甚钜。并不依限解交。实属延玩现在该处待放各项。需款孔亟。著李鸿章即饬藩司查明各该州县欠交数目。勒限严催。务令照数徵解。以供支发毓橚等片内擡写错误。实属疏忽。毓橚、溥芸、景瑞、均著交该衙门议处。现月　　

○谕军机大臣等。吴赞诚奏、船政局造船经费。向由闽海关月拨六成四成洋税。共银五万两。计新旧欠解银三十二万两。养船经费。计支发过银二十三万六千余两。除税厘局解过银十二万六千余两。计不敷银十一万余两。均在造船本款。暂为挪垫现在经费支绌异常。请饬尽先拨解等语。船政经费。均关紧要。必须源源接济。以期毋误要需。著文煜、何璟、丁日昌、酌度情形。分别缓急。将船政局造船养船两款。尽行拨解。毋稍延缓。其欠解之款。并著随时解清。俾资应用。将此各谕令知之。现月　　

○缓徵湖北江夏、咸甯、嘉鱼、汉阳、黄陂、孝感、沔阳、蕲本、黄梅、广济、京山、天门、应城、江陵、公安、石首、监利、枝江、汉川、钟祥、潜江、松滋、二十二州县。并武昌等卫军田。被淹受旱地方。地租杂课

现月

　　

○丁酉。孝和睿皇后忌辰。遣官祭昌西陵。　　

○谕军机大臣等、奕劻等奏、隆福寺迤西民房。不戒于火。请饬晓谕稽查。并请将该管知州议处。毓橚等奏、民房失火。请将营汛员弁议处各摺片。挋称本月初七日。隆福寺西南山坡下。民房失火当派弁兵扑灭。已将失火民人。交该管地方官惩办。文武员弁。疏于防范。请旨惩处等语。该处系暂安殿附近地方。该管文武员弁。并不小心防护均有应得之咎。蓟州、知州、彭爵麒、蓟州营都司王逢泰、并该汛弁。均著交部议处。景瑞有管辖地方之责。著一并交部议处。又据奕劻、毓橚等奏、买卖街铺房。复于初九日失火。请将该管员弁严议各一摺。隆福寺民房。甫经失火乃买卖街又延烧房闲。该处地方文武。于附近暂安殿地方。竟不加意巡察。叠次不戒于火。实属咎无可辞。彭爵麒、王逢泰、均著交部严加议处。景瑞著一并严加议处。嗣后隆福寺附近地面务当严密防范。著李鸿章、万青藜、张澐卿、景瑞、严饬该管地方文武员弁。督饬兵役。随时严加巡察。毋再玩忽。奕劻另摺奏、前建神机营兵房。距暂安殿较远。此次添派官兵巡逻。拟于附近地方。添盖堆拨等语。著神机营王大臣、妥议办理。原摺著钞给阅看。将此谕知神机营。并谕令奕劻、那尔苏、毓橚、溥芸、李鸿章、万青藜、张澐卿、景瑞、知之。现月　　

○戊戌。孝德显皇后忌辰。遣官祭定陵。　　

○旌表过门守节贞女。山西度用未入流陈元豫聘妻赖氏。摺包　　

○蠲缓阿勒楚喀属界甬子沟一带。并省东舒兰荒界开原屯等处。被灾佃民租赋。摺包　　

○庚子。谕内阁、克蒙额谦禧奏、地方有司。岁供兵米。请饬仍复旧制一摺。据称甯夏满营。每年应支俸粟米石。并马匹料草等项。向在甯夏府属各州县徵收粮内估拨。旧例以粟米及小麦两项分别供支。同治六七年以后。该州县辄以四色搭放。官兵自行粜换米石。实属不敷食用。请饬自明年为始。仍以粟麦备拨。至例马拴马。向俱拨有料草。近年兵丁拴马。该州县不能全数供支。现因操防紧要。拟筹款续补马数百匹。请饬各州县将例马拴马应需料草。仍照旧例全数供支。俾得随时续补等语。各州县应拨甯夏满营俸米。关系兵食。自应量加体恤。著左宗棠查照向章。察看地方情形。斟酌办理。其马匹料草。应否全数供支。著一并妥筹。奏明办理。现月　　

○又谕、杨昌浚奏、冬漕次第开办、升任粮道如山、熟悉情形。请暂缓交卸。并请催新任粮道胡毓筠。迅速赴浙等语。如山著准其暂留浙江办理冬漕。并著吏部催令胡毓筠迅赴新任。以重职守。现月　　

○谕军机大臣等、克蒙额等奏、甯夏满营协饷。山西应拨银四万两。仅拨一万两。河东应拨银三万两。仅拨银一万五千两。四川应解银三万两。仅拨银二万两。甫经筹拨。请饬速解等语。甯夏满营。需饷孔急。所有山西应协之饷。著鲍源深督饬藩司。按年拨给毋再延欠其四川、河东协饷。著文格、鲍源深、饬令藩司及该道即将本年匀拨该营之数。迅速解清。并按年照数源源筹拨。俾资应用。原片著钞给阅看。另片奏请饬山西拨解军火等语。著鲍源深筹拨火药一万斤。铅丸一万斤。火绳一万丈。解赴归绥道库。由克蒙额等派员领用。所有火药等项工料。即由该营历年积欠饷内。照数核销。以清款目。将此由四百里各谕令知之。现月　　

○以直隶知府成福、知县王德荣饬赴奉天交崇厚等差遣委用现月　　

○准广东在籍道员史朴、重宴鹿鸣。并赏二品顶戴。随手　　

○以任意妄为。不安本分革奉天差委兵部郎中齐荩堂职。并逮问守备张得功扶同骚扰。一并革职讯办。现月　　

○蠲缓湖南、武陵、安乡、龙阳、益阳、巴陵、华容、澧、酃、沅江、湘阴、临湘、十一州县。并岳州卫各屯。被淹地方。额赋杂课有差。现月　　

○协修官袁嘉谷恭纂　　

总纂官伍铨萃恭辑监修总裁世恭阅二签十月初八日正总裁那恭阅十一月初二日专司藳本陆恭覆阅辛亥十二月二十一日　　

徐恭阅十签正月初七日　　

荣恭阅正月二十八日副总裁唐恭阅二签四月初八日　　

宗室寿恭阅四签五月二十二日

　　

郭恭阅七签六月二十二日　　

熙恭阅闰六月十三日　　

王恭阅三签七月初三日初校修改下卷伍拾伍签胡家钰恭校宗室麒恭阅九月初六日覆校修改下卷伍签吴葆诚详校蒙古总裁恩恭阅冬月二十九日




大清德宗同天崇运大中至正经文纬武仁孝睿智端俭宽勤景皇帝实录卷之四十五　　

光绪二年。丙子。十二月。壬寅。谕内阁、刑部奏、承审要案。覆验明确一摺。浙江余杭县民人葛品连身死一案。该县原验葛品连尸身。系属服毒殒命。现经该部覆验。委系无毒因病身死。所有相验不实之余杭县知县刘锡彤著即行革职即著刑部提集案证。讯明有无故勘情弊。及葛品连何病致死。葛毕氏等因何诬认各节。按律定拟具奏。现月　　

○又谕。都察院奏江苏翰林院编修徐文泂。遣抱以文童王豫典。在籍御贼阵亡。并其妻王赵氏死节等词赴该衙门呈诉。据称咸丰十年。王豫典在江阴无锡交界之黄梅等处率勇御贼。力战阵亡。其妻王赵氏矢志守节。嗣因族人王康庸逼嫁。该氏投河身死等语。王豫典曾否奏请旌恤。著沈葆桢、吴元炳、查明具奏。现月　　

○又谕。都察院奏、热河已革生员张振元、佃民郭殿元、遣抱以官吏科敛民财。移祸于人等词赴该衙门呈控。此案前据瑞联奏称、张振元、郭殿元、系围场巨蠹。有句串委员。巧据肥地。苛敛民财等情。拟请发遣。兹据张振元等、遣抱控诉。有无冤抑。著延煦亲提人证卷宗。秉公研讯。务得确情。以成信谳。该革生等。傥系砌词妄控。刁风断不可长。即著从严惩办。抱告民人张怡云、郭殿扬、照例解往备质。现月　　

○驻藏办事大臣松溎奏、班禅额尔德尼、惑习红教。现令具结改悔。得旨。著随时察看。妥慎办理。摺包　　

○云南巡抚潘鼎新奏、应题案件。请暂行展缓。俟各属监狱修竣。再行起限招解。得旨。著照所请。暂行展缓。嗣后仍当赶紧依限招解。以符定制。随手　　

○以翰林院侍读学士锡珍为詹事府詹事。　　

○以光禄寺卿瑚图礼为太常寺卿。起居注　　

○癸卯。谕内阁、载钢荣颐奏、请饬交陵糈营田一摺。据称顺天霸州。旧有陵糈营田五十七顷九十余亩。久被水冲沙压。现在已无水患。甘以耕种。请饬该知州如数交出等语。著李鸿章、万青藜、张澐卿、详细查勘。奏明办理。现月　　

○以贝勒载治。署正黄旗满洲都统。　　

○以科尔沁亲王伯彦、讷谟祜、署銮仪卫掌卫事大臣。　　

○以镶黄旗蒙古副都统成明署镶黄旗护军统领以镶黄旗蒙古副都统阿昌阿署正白旗满洲副都统明发　　

