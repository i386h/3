<!-- { "loadSidebar": true } -->
○蠲缓顺天直隶通、三河、武清、宝坻、蓟、香河、甯河、霸、保定、文安、大城、固安、永清、东安、大兴、宛平、涿、顺义、滦、清苑、安肃、新城、博野、蠡、雄、安、高阳、河闲、献、肃甯、任邱、交河、景、故城、东光、天津、青、静海、沧、平乡、清河、开、清丰、东明、长垣、丰润、玉田、深、武强、饶阳、安平、张家口五十二厅州县水灾地方、地丁钱粮、及各项租课有差。　　

○蠲缓江苏上元、江甯、句容、溧水、高淳、江浦、山阳、阜甯、清河、桃源、安东、盐城、高邮、泰、东台、江都、甘泉、仪徵、兴化、宝应、铜山、丰、沛、萧、砀山、邳、宿迁、睢甯、海、沭阳、赣榆、通、如皋、海门、三十四厅州县、暨淮安大河扬州徐州四卫、水旱灾地、荒歉压废民屯田亩、地丁钱粮、及累年原缓递缓各款银米。其上元、江甯、句容、江浦、六合、山阳、阜甯、清河、桃源、盐城、高邮、泰、东台、江都、仪徵、兴化、宝应、铜山、丰、沛、萧、砀山、邳、宿迁、睢甯、海、沭阳、赣榆、如皋、二十九州县。应徵十八年漕粮。及改徵折色银两。并蠲缓。　　

○蠲免江苏长洲、元和、吴、吴江、震泽、常熟、昭文、昆山、新阳、娄、金山、青浦、武进、阳湖、无锡、金匮、江阴、宜兴、荆溪、丹徒、丹阳、金坛、溧阳、太仓、镇洋、二十五州县。旱灾荒歉地方。冬漕米石。　　

○丁亥。高宗纯皇帝忌辰。上诣寿皇殿行礼。遣官祭裕陵。早

事

　　

○戊子。蠲缓山东济甯、历城、邹平、长山、新城、齐河、齐东、沾化、蒲台、邹、曹、馆陶、高唐、博兴、高苑、寿光、武城、金乡、临清、章邱、济阳、禹城、临邑、长清、德、肥城、东阿、平阴、惠民、青城、阳信、商河、滨、利津、滋阳、汶上、阳谷、寿张、菏泽、钜野、濮、范、朝城、聊城、恩、乐安、潍、夏津、鱼台、四十九州县钱粮有差。　　

○上以上辛祈谷于上帝。自是日始。斋戒三日。　　

○庚寅。福建台湾巡抚邵友濂奏台湾铁路。经费不足。拟修至新竹县即行截止。报闻。　　

○以叙护海洋失事英国商轮。予署福建澎湖镇总兵王芝生。仍以总兵记名遇缺请＜闲＞。　　

○上诣皇穹宇拈香。南郊斋宫斋宿。　　

○辛卯。祈谷于上帝。上亲诣行礼。　　

○诣正阳门关帝庙菩萨殿拈香。外注　　

○世祖章皇帝忌辰。遣官祭孝陵。　　

○诣仪鸾殿问慈禧端佑康颐昭豫庄诚寿恭钦献皇太后安。　　

○以孟春享太庙。自是日始、斋戒三日。早事　　

○癸巳。浙江巡抚崧骏奏拏获台匪出力各员请奖。下部议摺包　　

○调镶红旗满洲副都统阿克丹为正黄旗满洲副都统。镶黄旗汉军副都统克勤为镶红旗满洲副都统以记名副都统荣年为镶黄旗汉军副都统　　

○甲午。享太庙上亲诣行礼。　　

○遣官祭太岁之神。　　

○诣仪鸾殿问慈禧端佑康颐昭豫庄诚寿恭钦献皇太后安。　　

○御紫光阁赐外藩王公等燕。早事　　

○云贵总督王文韶等奏、剿办黑猓叛匪出力人员请奖。下部议。　　

○又奏、川鄂协饷出力人员请奖。下部议。驳。摺包　　

○云南巡抚谭钧培奏、广西直隶州知州柴照熟悉边情。请送部引见允之。摺包　　

○浙江巡抚崧骏奏、浙东徽广等六地积引过重。恳援照山东办法。运六余二下户部议。摺包又奏、慈溪县革员董祉等。捐置义田赡族。请奏咨立案。报闻。　　

○以欠解徵存银两。革已故广东澄迈县知县李德重职。并勒追。予故山东巡抚张曜。于本籍捐建专祠。从浙江巡抚崧骏请也。摺包乙未孝全成皇后忌辰。遣官祭慕陵。外注谕内阁、崧蕃奏特参庸劣不职各员一摺。贵州候补知县罗焕章、委办厘务。舞弊营私。开州吏目蔡昭春、承办要差因循贻误。永甯州募役司巡检冯树堃、虚糜局费。弊混济私。均著即行革职。以肃官方。现月　　

○两江总督刘坤一奏、候补道吴承潞。才识远大。请饬部调取引见。允之。摺包　　

○刑部左侍郎清安、因病解职转刑部右侍郎阿克丹为左侍郎。调工部左侍郎裕德为刑部右侍郎。以内阁学士克们泰为工部左侍郎。现月　　

○丁酉。谕军机大臣等、有人奏、知州侵扣赈款。扰害闾阎。请饬查办一摺。据称直隶署安州知州周家鼎、信任幕友废员叶其昌、把持公务。该州所领赈米棉衣。均未全放。贫民求粮不给。反将董事马懋修掌责。并有索钱纳贿勒罚商货妄拏良民等语。著李鸿章确切查明。据实具奏。毋稍姑容。原摺著钞给阅看。将此谕令知之。寻奏、周家鼎被参各节。逐款访查。均无其事。请毋庸置议。叶其昌以降调人员。在署司帐。既招物议应令辞退远嫌。报闻。　　

○又谕、陶模奏、俄人增兵。情形叵测。筹备战守一摺。据称探闻俄人现于让库尔小尔阿乌增兵二千余人。欲夺色勒库尔等处。现咨商喀什噶尔提督董福祥。派队择要扼守。如俄人必欲弃好称兵。方可迎击并咨杨昌浚等、整顿营旗。豫备调遣等语。所筹尚合机宜。此事于上年十二月十二日。已有旨谕令神机营暨北洋大臣筹备新式枪炮。拨往应用并谕杨昌浚。陶模严密布置。熟筹审处不可轻开衅端。此旨自系尚未奉到。现据许景澄电、据外部复称、郎库哩住兵无多。为冬令通信。俄意仍愿和好。俄兵决不至明属喀境之地等语。已由总理各国事务衙门电知杨昌浚、转电陶模知悉。惟据陶模此次奏报俄人增兵二千有奇。是否属实。仍著该抚确探详细情形。随时具奏。杨昌浚、陶模、仍当懔遵前旨。稳慎筹办。是为至要。将此由五百里各密谕知之。洋务　　

○戊戌。宣宗成皇帝忌辰。上诣奉先殿寿皇殿行礼。遣官祭慕陵。　　

○己亥。上诣大高殿寿皇殿行礼。　　

○御保和殿。赐蒙古王贝子公额驸台吉暨文武大臣及朝鲜使臣等燕。　　

○湖广总督张之洞奏、湖北宜昌地方。焚毁教堂。办理完结。报闻。摺包以战功卓著。予故安徽皖南镇总兵唐义训、照军营立功后积劳病故例议恤。摺包　　

○蠲免云南昆阳、宣威、路南、昆明、呈贡、富民、禄劝、七州县被灾地方粮银。摺包　　

○蠲免湖南所属荆州五卫暨长沙、湘阴攸、益阳荼陵、巴陵临湘、华容、城步、安仁、十州县光绪十三年以前军欠民欠因灾缓徵漕项银米。摺包庚子。上御乾清宫赐廷臣大学士等燕。　　

○湖南巡抚吴大澂奏、筹议严防会匪事宜。拟具四条。报闻摺

包　　

○辛丑。添派刑部尚书孙毓汶。恭办万寿庆典事务现月壬寅。谕内阁、陶模奏、特参庸劣不职各员一摺。甘肃新疆即补同知前署喀喇沙尔直隶厅同知刘金藩、任用劣幕。办事颟顸著以府经历县丞降补。乌什直隶厅同知袁运鸿、性情偏执。用人欠。慎惟系举人出身。文理尚便。著以教职归部铨选。候补知县前署子阗县知县夏毓衡、工于牟利。民有余怨。补用县丞借补喀喇沙尔布吉尔巡检武纬、藉端科罚。擅责平民。均著即行革职。以肃官方。现月

　　

○江西巡抚德馨奏、拏获哥老会匪出力人员。请奖。下部议。摺包　　

○以土匪攻城。力战被戕。予江西吉安府知府王本梧优恤。并建专祠。同时被害之照磨谢时霖。照例议恤。与随殉家丁徐坤。萧炘。并附祀王本梧祠。摺包　　

○癸卯。上诣仪鸾殿问慈禧端佑康颐昭豫庄诚寿恭钦献皇太后安。至癸丑皆如之。　　

○御紫光阁赐蒙古王贝勒公额驸台吉暨朝鲜使臣等茶果。　　

○以甘肃新疆镇迪道饶应祺为甘肃新疆布政使。现月　　

○甲辰。谕内阁、明年恭逢慈禧端佑康颐昭豫庄诚寿恭钦献皇太后六旬万寿所有应行来京祝嘏之蒙古王公台吉等、其闲有年班者。著该班之王公台吉等来京。不该班之王公台吉等、均著不必来京。内札萨克乾清门行走之王公台吉等、有年班者著来京。御前行走有情愿来京者。著来京叩贺。现月派吏部左侍郎敬信会同承修健锐营兵房工程。现月　　

○乙巳。孝穆成皇后忌辰。遣官祭慕陵。　　

○总理各国事务衙门奏。覆陈帕米尔全地情形。又奏。葱岭防军扼守之处。及苏满设卡。有碍约章。报闻。摺包　　

○又奏。防军应否进扎阿克塔什。请由新疆抚臣酌量情形。从之。　　

○调正白旗汉军副都统。立山为镶白旗满洲副都统。以头等侍卫善耆为正白旗汉军副都统。　　

○以办事和平赏德国教士安治泰二品顶载。　　

○予故镶白旗满洲副都统希隆阿、恤典如例。　　

○丙午。以办赈出力。予湖南布政使何枢等优叙。其捐赈之江西试用知县姚景羲、留省遇缺尽先即补。　　

○予原任贵州都匀府知府鹿丕宗专祠。列入祀典。从两广总督李瀚章请也。摺包　　

○以捐银助赈。予广东碣石镇总兵邓万林为其故父母。顺德县文童马孝敏为其故祖母各建坊丁未。孝圣宪皇后忌辰。遣官祭泰东陵。　　

○以捐银助赈。予云贵总督王文韶、下部核奖。云南蒙自县绅士杨文斌、为其故母建坊。摺包　　

○戊申。谕内阁、邵友濂奏。考察属员贤否一摺。据称台湾请补嘉义县知县邓嘉缜、明体达用。沉毅有为。署凤山县事淡水县知县李淦、心精力果守洁才长。堪备循良之选。均著传旨嘉奖。仍饬令该员等益加奋勉。毋得始勤终怠。福建候补通判王培莆、罔利营私肆无忌惮。选用直隶州知州陈长庆、诪张为幻。物议沸腾。均著革职。驱逐回籍。以肃官方。现月　　

○谕军机大臣等、有人奏、疆臣辜恩溺职。据实纠参一摺。据称湖广总督张之洞、自移督湖广以来。议办炼铁。并开煤铁各矿乞留钜款。轻信人言。浪掷正供。又复多方摉索。借电竿。毁通桥几酿巨患。督署被焚而不入告。州县补缺勒捐。逞臆妄行。藩司王之春、掊克聚敛。直隶州知州赵凤昌、声名甚秽等语。著刘坤一按照所参各节。确切查明。据实具奏。原摺著钞给阅看。将此谕令知之。现月　　

