<!-- { "loadSidebar": true } -->
○办理商约大臣吕海寰奏、请肬■闲专使与罗马教皇议订教约。或派驻义使臣就近商订。将教规教律。详载约章。遇有重大教案。交由专使与教皇直接议结。以期持平办理。得旨、著外务部查核办理。摺包　　

○以捐办善举。予山东临清州故绅守备冀辉等建坊。摺包　　

○壬午。上奉慈禧端佑康颐昭豫庄诚寿恭钦献崇熙皇太后幸颐和园驻跸。外记注　　

○谕军机大臣等、电寄朴寿等、电悉。该达赖喇嘛已报四月十四日启程回藏。即著延祉偕行。先至西甯。应否由内地行走。究以何路为便。著朴寿、延祉、会商妥定。奏明办理。电寄　　

○又谕、电寄岑春火滟宣等、据电奏广西军饷。请照部章一体收捐等语。著户部议奏。电寄　　

○又谕、电寄岑春火滟宣等、据电奏湖北湖南应解龙州边防春饷。及湖南去年欠饷。请旨饬催等语。著户部照催速解。电寄　　

○癸未。孝贞显皇后忌辰。上诣建福宫圣容前行礼。　　

○遣官祭定东陵。　　

○诣乐寿堂问慈禧端佑康颐昭豫庄诚寿恭钦献崇熙皇太后安。至己亥皆如之。外记注　　

○谕军机大臣等、电寄岑春火滟宣等、据电奏、请将广东湖北湖南应协广西边饷。抵解赔款等语。著户部议奏。寻议驳。从之。电寄　　

○以出洋期满出力。予驻德使馆随员知县王承传等、升叙加衔有差。摺包　　

○甲申。孝贤纯皇后忌辰。遣官祭裕陵。　　

○谕内阁、昨据赵尔巽、铁良、面奏景陵隆恩殿工程。业已勘估大概。并请将各陵守护章程。酌量变通。及山■＜木学＞修工程。亦须择要早办。以昭郑重等语。此次隆恩殿要工。即著责成赵尔巽、铁良、敬谨承修。所有变通东西陵守护章程。及山■＜木学＞修工程。并著赵尔巽、铁良、妥议具奏。鹿传霖即著毋庸估修。崇寿、李绂藻、并著毋庸查勘。现月　　

○乙酉。谕军机大臣等、有人奏、顺天府永清县会匪何云锦等、惨害无辜。侵蚀钜款。请饬查办等语。著徐会沣、李希杰、确查办理。原摺著钞给阅看。将此谕令知之。寻奏、何云锦于私家聚集多人。计图寻仇洩忿。虽查无私立英雄会重情。窜属知法犯法。请定监禁十年。宋清廉等、于册报遗漏。未请更正。应饬斥革。如所请行。　　

○又谕、电寄延祉、电悉。达赖喇嘛已有行期。该大臣此时何得辄请开缺。致使藉口。著即恪遵前旨。勉为其难。务当如期催令启程。偕至西甯。如或推诿贻误。惟该大臣是问。至何路行走为便。仍著与朴寿会商妥定电奏。电寄　　

○广东巡抚张人骏奏、＜目辟＞＜訁冉＞米＜度攵＞＜夗贝＞海关额设库大使一缺。现无典守责任。应请裁撤。以节虚糜。报闻。摺包　　

○以光禄寺卿毓朗为内阁学士。兼礼部侍郎衔。现

月　　

○以科布多参赞大臣寿勋为镶红旗汉军副都统。明发

　　

○赏镶红旗汉军副都统连魁副都统衔。　　

○为科布多参赞大臣。明发　　

○丙戌。驻藏办事大臣有泰奏、后藏地方紧要。恳准将班禅额尔德尼、留于后藏。以资镇摄。报闻。摺包　　

○丁亥。谕军机大臣等、电寄延祉等。　　

○电奏均悉。达赖喇嘛著即由西路行走。并著朴寿遴派妥员。随同延祉照料偕行。沿途著各路大臣帮同迎送过境。毋稍疏虞。即著延祉等、将此次电旨。转行各路。一体遵照。电寄　　

○盛京将军增祺奏、查勘锦州府属右屯＜目辟＞行＜匧心＞口＜韦未＞＜夗贝＞塔门等处。试垦续垦及海退河淤各地。均有未经纳课余荒。现派员丈放。计可得地十余万亩。拟准招佃徵租。以裕饷源。并酌拟办法四条。又奏、现将札萨克镇国公旗蒙荒地亩。接展丈放。并仿照札萨克图成案。变通办理。以恤蒙艰。均下部知之。摺包　　

○旌表五世同堂。山西长子县山■＜木学＞贡生陈瑞鳌。摺包　　

○戊子。督办垦务绥远城将军贻谷奏、请准伊克昭盟郡王札萨克两旗蒙血■乣人等、报垦地亩。及命盗词讼案件。均就近由山西新设五原厅管理。以顺舆情。得旨、著山西陕西巡抚会商妥议具奏。摺包　　

○又奏、西盟辟地愈远。包头镇垦务局万难兼顾。现饬将蒙民词讼。于各旗办垦分局。就地发审。报闻。

摺包

　　

○己丑。谕内阁、周馥奏、特倢■＜曰融＞■＜石木＞武职各员等语。统领续备副四旗记名总兵萧有元、罔恤民艰。驭血■乣无术。著以都司降补。管带新湘右旗尽先游击彭庚午、兵不足额。营务腐败。合字后营哨官尽先守备杨得胜、约束不严。军纪废弛。扬州营中军守备孙绍贵、贪利营私。被控有案。均著即行革职。现月　　

○谕军机大臣等。电寄马玉昆。马玉昆、著暂缓进口察看营伍。仍著在防认真训练。以资弹压。电寄　　

○直隶总督袁世凯奏、北洋新改陆军各镇。暨淮练各防营。拟派甘肃提督姜桂题、充北洋左翼翼长。云南提督夏辛酉、充北洋右翼翼长。以重军政。报闻。摺包　　

○云贵总督丁振铎奏、云南省城。商务日渐繁盛。应请援照山东湖南等省成案。开设商埠。以扩利权。下所司议。寻外务部会奏、应准照所请办理。由该督查照各处自开口岸办法。豫备一切事宜。俟议妥章程。奏明定期开办。从之。摺包　　

○护理江西巡抚周浩奏、按照练兵处章程。就章滟贡省常备中前两军。凑足万人。改练步队一协。厘定营制饷章。斟酌筹议。下练兵处知之。摺包　　

○以克复云南临安府等城。予提督马柱等、升叙加衔开复有差。摺包　　

○以捐赀兴学。予直隶万全县职员王乃节建坊。　　

○庚寅。谕内阁、政务处奏覆、会议苏淮分立行省一摺。苏淮分省。于治理既多不便。著即毋庸分设。江淮巡抚。即行裁撤。所有淮扬镇总兵。著改为江北提督。以资镇摄。现月　　

○谕军机大臣等、孙家鼐等呈进尚书图说。著交学务大臣石印一百部进呈。所有承办人员。准其择尤保奖。现月　　

○盛京将军增祺等奏、本年秋审人犯。仍难解勘。请再展缓。归入下年并案办理。如所请行。摺包　　

○署江苏巡抚效曾奏、苏省铸造制钱。工本亏耗。现拟变通增铸当五铜钱。与铜圆制钱交相流通。暂行试办。再筹议扩充办理。下部知之。摺包　　

○料布多以参赞大臣瑞洵奏、新疆办理南路屈莽山驱哈一役。宜加慎重。严防后患。得旨、著潘效苏妥筹办理。摺包　　

○又奏、筹办布伦托海渠屯。请俟寿勋到任后。察酌情形。定议接办。得旨、著英秀及时筹办。摺包　　

○命江淮巡抚恩寿仍遵前旨来京陛见。现月　　

○以贵州提督潘万才署江北提督。现月　　

○调福建漳州镇总兵洪永安为直隶大名镇总兵官。江苏淮扬镇总兵马金叙为福建漳州镇总兵官。现月　　

○调四川松潘镇总兵郭殿邦为河南南阳镇总兵官。河南南阳镇总兵孙万林为四川松潘镇总兵官。现月　　

○以保全权利。地方乂安。奉天试用知县署复州知州曹祖培、试用同知署盖平县知县祥德、传旨嘉奖。　　

○以胆大妄为。罔识廉耻。革奉天试用知府忠勋、试用同知屠庆溥职。摺包　　

○以赴美赛会。襄助出力。赏美国宫府大臣赛门等宝星。　　

○以声名平常撤销美国纽约矿员苏达利宝星。　　

○辛卯。圣祖仁皇帝诞辰。遣官祭奉先殿。早事　　

○谕军机大臣等、电寄锡良等、据电奏巴塘番匪作乱。焚毁教堂。法教士三人被困。凤全督兵堵御。遇伏捐躯。随员人等、同殉等语。此次番匪作乱。因何起衅。现在势已猖獗。著该将军等、迅即遴委明干晓事大员。添派得力营伍。飞驰前进。查察情形。会同马维骐分别剿办。所有被困之法教士等、务即严饬各员。赶紧设法出险。认真保护。是为至要。凤全死事惨烈。并同殉各员。著一并查明具奏候旨。电寄　　

○云贵总督丁振铎等奏、云南铜本。不能应手。民困钱荒。拟购机器铸造铜圆。由矿务公司承办铜斤。匀拨供铸。俾得源源接济。藉保利权。下部议。摺包　　

○壬辰。谕内阁、长庚、徐世昌奏、考验北洋陆军情形各摺片。据称考验三镇训练之法。编制之宜。体大思精。非他省可及等语。北洋陆军。袁世凯累山■＜木学＞经营。规模宏备。具见公忠体国。任事实心。深堪嘉尚。其贤能卓著之迁安一镇统制官、尽先选用道王英楷、步队统领官、尽先选用知府张怀芝、石滟驳队统带官、尽先补用参将田中玉、马厂一镇步队统领官、补用副将马龙标、保定一镇步队统领官、补用游击张永成、均著传旨嘉奖。督办陆军学堂之分省补用道冯国璋、于各堂学务。具有成效。并著传旨嘉奖。至新练旗兵。甫及一年。即已改观。足见奋勉向上。铁良悉教练。办事认真。不负委任。仍著奕劻等、督饬各营。切实讲求。蔚成劲旅。用副朝廷整军经武之至意。现月　　

○又谕、程仪洛奏、原籍安徽。应否回避。奏明请旨等语。程仪洛著调补山西按察使。即赴新任。毋庸来京请川。濮子潼著仍留安徽按察使之任。广东按察使著沈瑜庆调补。现月　　

○又谕、四川雅州府知府联豫、著赏约副都统衔。作为驻藏帮办大臣。照例驰驿前往。明发　　

○谕军机大臣等、电寄锡良、联豫已肬■闲放驻藏帮办大臣。著锡良奉到电旨。即传知该大臣迅速赴任。

电寄

　　

○督办铁路事务工部左侍郎盛宣怀奏、妥筹泽道铁路。与福公司拟订条款。豫防流弊。经部派员覆与磋议就绪。从之。摺包　　

○癸巳。谕内阁、伍廷芳、沈家本等奏、考订法律。请先将律例内重刑。变通酌改一摺。我朝入关之初。立刑以斩罪为极重。顺治年闲。修订律例。沿用前明旧制。始有淩迟等极刑。虽以惩儆凶顽。究非国家法外施仁之本意。现在改定法律。嗣后凡死罪至斩决而止。淩迟及枭首戮尸三项。著即永远删除。所有现行律例内。淩迟斩枭各条。俱改为斩决。其斩决各条。俱改为绞决。绞决各条。俱改为绞监候。入于秋审情实。斩监候各条。俱改为绞监候。与绞候人犯。仍入于秋审。分别实缓办理。至缘坐各条。除知情者仍治罪外。余著悉予宽免。其刺字等项。亦著概行革除。此外当因当革。应行变通之处。均著该侍郎等、悉心甄采。从速纂订。请旨颁行。务期酌法准情。折衷至当。用副朝廷明刑弓滟＜兪＞滟弓教之至意。将此通谕知之。现月　　

