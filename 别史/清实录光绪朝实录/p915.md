<!-- { "loadSidebar": true } -->
○庚子。谕内阁、李端棻奏、滥保匪人自请惩治一摺。该尚书受恩深重。竟将大逆不道之康有为等滥行保荐。并于召对时。一再面陈。今据事后检举。实属有意取巧未便以寻常滥保之例。稍从末减。礼部尚书李端棻、著即行革职。发往新疆。交地方官严加管束。以示惩儆。外记注　　

○又谕、都察院奏遵查四品京堂王照、并无下落一摺。该员畏罪避匿。实难姑容。候补四品京堂王照、著即行革职。交步军统领、顺天府、五城、一体严拏务获。并著顺天府府尹督饬甯河县知县、将该革员原籍家产。一律查抄。毋任隐匿。外

记注

　　

○谕军机大臣等、嗣后京外各衙门。凡有照例应用清字奏事摺件。均著用清汉合璧。其各衙门应用清字引见排单。亦著书写满汉合璧呈递。　　

○又谕、京师地面。五方杂处。良莠不齐。日前竟有乘外国人车轿进城。聚血■乣滋闹之事。殊属不成事体。著五城御史督饬练勇局员弁带领练丁。各按所管地段。设真稽查。弹压保护。毋稍涉疏懈。随手摺包　　

○又谕、京城地面五方杂处良莠不齐。日前竟有乘外国人车轿进城聚血■乣滋闹之事。著步军统领、左右翼总兵、拣派参游一员。率领弁兵百余名在马家堡、铁路车站。并永定门内外天桥一带地方分段巡逻认真弹压保＜目辟＞行＜匧心＞口＜韦未＞＜夗贝＞。其九城内外官厅堆拨遇有洋人经过一律妥为保护。毋得稍有疏虞。随手摺包　　

○又谕、前门外石路。由天桥以南。直抵永定门。年久未修。以致石块破碎。高下崎岖。车辆艰于行走。胡燏棻现在督办永定门外铁路工程。著将此段石路一并择要修理整齐。应用款项。即著归入铁路项下报销。随手摺包　　

○又谕、电寄宋庆、山海关迤南秦王岛一带。地方辽阔。宋得胜八营。尚嫌单薄。著该提督克日统率全队。前赴山海关。择要驻扎以资镇摄。该官兵等勤劳日久。著赏银三千两。同本月十四日颁赏武毅军新建陆军甘军银两。一并由户部发给。电寄　　

○又谕、电寄李盛铎、日本与中国唇齿之邦。交谊日密。兹特制就头等第一宝星。寄赠大日本国大皇帝。以表敦睦邦交之意。著代理出使大臣李盛铎、俟宝星寄到。亲诣日廷。详述朕意。恭赍呈递。届时电奏。电寄　　

○正蓝旗汉军副都统福珠礼因病出缺。以头等侍＜目辟＞行＜匧心＞口＜韦未＞＜夗贝＞讷钦泰为正蓝旗汉军副都统。外记注　　

○辛丑。谕军机大臣等、松椿奏、清江开办中西学堂。粗有成效一摺。此项学生。即遴送京师大学堂。考核功课。嗣后各直省办理学堂。但令官为提倡。朝廷经费有常。勿得专案请拨。将此谕令各督抚知之。随手摘由　　

○又谕、电寄刘树堂、认真裁汰。系专指局所敺■几员。前降谕旨甚明。至实缺大小各员。均有地方之责。自未便轻议裁汰。该抚毋得误会前旨。以致拘泥迁就。转多窒碍。电寄　　

○调刑部尚书廖寿恒为礼部尚书。以刑部左侍郎赵舒翘为刑部尚书。外记注　　

○赏前湖广道御史文悌以知府候补。阁抄　　

○纂修官王大钧恭纂　　

总纂官钱骏祥恭辑监修总裁世恭阅九签三月二十日正总裁那月日专司蒿■禾本陆恭覆阅癸丑十一月十三日　　

徐月日　　

荣月日副总裁唐月日　　

宗室宝恭阅一签九月初十日

　　

陈恭阅八签又六签十月初十日　　

熙月日　　

郭恭阅十月初十日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百二十八　　

光绪二十四年。戊戌。八月。壬寅。谕内阁、钦奉慈禧端佑康颐昭豫庄诚寿恭钦献崇熙皇太后懿旨。自开埠通商以来。中外一家谊应不分畛域。即如各国教士之在内地者。晶■宜经谕令各地方官实力保护。不啻三令五申。各省官绅士民。自应仰体朝廷一视同仁之意。开诚布公无嫌无疑。以期日久相安。近日各省民教滋事之案。仍不能免。四川各起教案。至今尚未了结。在愚民无知。造言生事轻起衅端。固为可恨。而该管官吏不能随时开导。先事防维。实亦难辞其咎。用特详加申谕。各直省大吏。于教堂所在。务当严饬地方官。懔遵晶■宜次谕旨认真保护。各国教士往来。均宜以礼相待。遇民教交涉之案。持平办理迅速断结。并劝导绅民安分自守。毋得逞忿肇衅。其各国游历洋人所到之处。尤应一律保护。以尽怀柔之谊。经此次降旨之后。如再有防范不力。致滋事端。定将该管地方官从重倢■＜曰融＞■＜石木＞办并将该督抚等一并惩处。毋谓诰诫之不豫也。外记注　　

○又谕、湖南巡抚陈宝箴、以封疆大吏。滥保匪人。实属有负委任。陈宝箴著即行革职。永不叙用。伊子吏部主事陈三立、招引奸邪。著一并革职。候补四品京堂江标、庶吉士熊希龄护庇奸党。暗通消息。均著革职永不叙用。并交地方官严加管束。外记注　　

○又谕、奎俊奏、特倢■＜曰融＞■＜石木＞庸劣各员等语。江苏太湖厅同知赵毓忠、畏葸无能。缉捕不力。宝山县主簿吴廷瑞、庸鄙不职。昭文县白茆司巡检倪锡庆、擅受民词。太仓州甘草司巡检陈辉昇、纵丁扰民。丹徒县港口巡检许祖荫、昏庸荒谬。高家镇巡检姚镛声、贪诈无耻。责浦县淀山巡检李辉光、声名恶劣。宜兴县典史马长康、胆大妄为。均著即行革职。宝山县知县郑仲和、才欠开展。著开缺另补。以示惩儆。外记注　　

○谕军机大臣等、董福祥派何得彪六营前赴芦台即著饬令认真训练。月饷著荣禄转行裕禄由北洋经费垫发。将此谕令董福祥裕禄知之。随手摘由　　

○又谕、董福祥甘军分扎正定一带不便操练。除何得彪外。其余各营。著董福祥即移扎南苑。将此谕令知之。随手摘由　　

○又谕、许振祎奏、查办革绅刘学询倢■＜曰融＞■＜石木＞案。请勒罚钜款一摺。前因有人奏倢■＜曰融＞■＜石木＞广东已革在籍候选道刘学询、结匪充差各款。牵涉两广总督谭钟麟之子谭宝箴。当经谕令许振祎确切查覆。兹据奏称、刘学询抗不到案。该抚再四访查。如吞直赈、占河道专赌利。刘学询均有确据。若必待对质。则此案永无了期。陈宝箴从未干预闱姓之事。请饬督臣勒罚刘学询银一百万两。即传闱商韦崧、具限分缴等语。刘学询被倢■＜曰融＞■＜石木＞各节。既与谭宝箴不相干涉。则谭钟麟自无所用其回护。许振祎所查该革员各款。均属确有实据。其所拟勒罚钜款。是否平允。著谭钟麟再行详晰查明。核议具奏。毋稍徇纵。原摺著钞给阅看。将此谕令知之。寻奏、遵查刘学询擅改水沟。本有不合。业经革职。应免再议。报闻。摺包　　

○又谕电寄张之洞、湖南省城新设南学会。保＜目辟＞行＜匧心＞口＜韦未＞＜夗贝＞局等名目。奣＜虘阝＞亦近植党应即一并裁撤。会中所有学约界约劄说答问等书。一律销毁。以绝根株。著张之洞迅即遵照办理。电寄　　

○调吏部右侍郎李培元为刑部左侍郎。以前礼部右侍郎徐会沣为吏部右侍郎。兼署户部右侍郎。管三库事务。并仍在上书房行走。外记注　　

○以前礼部右侍郎溥颋为内阁学士。兼礼部侍郎衔。外记注　　

○出使日本国大臣黄遵宪、因病开去差使。赏江南道监察御史李盛铎三品卿衔。以四品京堂候补。充出使日本国大臣。　　

○予因公漂没殒命。广东知县李荆门赏恤如例。摺包　　

○癸卯。以永定河秋汛安澜。发大藏香十枝。交护理直隶总督袁世凯祗领虔诣大王庙祀谢。外记注　　

○谕内阁钦奉慈禧端佑康颐昭豫庄诚寿恭钦献崇熙皇太后懿旨。国家振兴庶政。尤赖封疆大吏。深维至计。共任仔肩。各直省督抚实心任事者固不乏人。而养尊处优狃于积习者亦或不免。方今海宇未奠。内治宜先。深宫宵旰焦劳。无时不以国计民生为念。该督抚等身膺重寄。受国厚恩举凡饬吏治、培人材开利源、修武备皆分内应办之事。应如何因时制宜。力求实效。其各悉心筹画。详晰奏陈。务期实见施行。不准空言塞责。州县为亲民之官。宜重其选。近来各省仕途敺■儿杂。奔竞成风。非激浊扬清。不足以昭惩劝。各牧令中有尽心民事。卓著循声者。随时保奏。其贪庸不职声名平常者。亦即据实纠倢■＜曰融＞■＜石木＞。至于练兵尤为急务。各省防营。不无习气。统兵将帅。即宜振兴志气。勉以忠义。认真操防。而营中克扣之弊。尤宜痛除。务期臂指相联。缓急足恃。用备折冲御侮之用。总之朝廷励精图治。尚实政不尚虚文。该督抚等。惟当破除锢习。勉矢公忠。方为不负委任。傥或因循诿卸。贻误事机。责任攸归。自亦难辞重咎也。懔之勉之。外

记注

　　

○又谕、钦奉懿旨、致治之道。首在求言。前因举行新政。朝廷明目达聪。力袪壅蔽。而中外条陈时务。不免议论纷淆。当经申明旧章。凡不应奏事人员。仍不许擅递封奏。如其中有足资采择者。亦已具见施行。现在时事艰难。万几待理。拾遗补阙。端赖臣僚。嗣后有言责诸臣。务当共献嘉谟。各抒谠论。凡有关于国家大计者。指陈得失。毋得自甘缄默。果系心存君国。直言无隐。无不曲予优容。傥若淆乱是非。徒事攻讦亦必治以应得之罪。为公为私。自难逃朝廷洞鉴也。外记注　　

○又谕、都察院奏、革员在逃请饬严拏一摺。已革参将金凤歧、本系交地方官严加管束之人。前因私行来京。在都察院呈递条陈。当经谕令该衙门递回原籍。兹据奏称该革员住居无定。是否闻风远扬抑或隐匿他处。著步军统领衙门顺天府五城、直隶总督、江苏巡抚、一体严拏。解交该革员原籍严加管束。毋任漏网。外记注　　

○以前都察院左副都御史曾广汉署户部左侍郎。兼管三库事务。外记注　　

○以湖南布政使俞廉三为湖南巡抚。山东按察使毓贤为湖南布政使。调山西按察使景星为山东按察使。以山西冀甯道锡良为山西按察使。外记注　　

○湖北布政使员凤林因病解职。以病痊前奉天府府尹善联为湖北布政使。外记注　　

○予遭风被难。福靖兵轮管带官都司关庆祥等赏恤加等。

摺包

　　

○甲辰。世宗宪皇帝忌辰。上诣寿皇殿行礼。遣官祭泰陵。　　

