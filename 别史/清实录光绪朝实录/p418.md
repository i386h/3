<!-- { "loadSidebar": true } -->
○谕军机大臣等、有人奏、福建莆田县各路械斗滋蔓。黑白旗会匪句结各乡奸民。四出抢劫。请饬缉捕一摺。著杨昌浚饬属将著名匪犯。严密查拏。妥为办理。毋任滋生事端。傥该地方文武隐匿不报。即行查明□□□尔□办。另片奏、莆田县毗连平海地方。该处设有县丞。不足以资镇压。请将兴化府粮捕通判。改为海防通判。移驻平海。将平海县丞。移驻笏石。藉资弹压等语。著杨昌浚妥议具奏。另摺奏、闽省船械缺乏。在事诸臣。坐视沈毁。有心贻误。据实纠□□□尔□等语。并著该督按照所奏各节。确查覆奏。毋稍徇隐。原摺片均著钞给阅看。将此由五百里谕令知之。现月　　

○又谕、有人奏、山东候补直隶州知州彭虞孙。在该省历任知县。颇能实心任事。堪备任使等语。该员才具何如。及平日居官。是否著有循绩。著陈士杰查明据实具奏。将此谕令知之。寻奏、该员才具堪备任使。得旨、彭虞孙著交军机处存记。现月　　

○又谕、有人奏、闽省教官。于新进童生勒索脩金。前经御史谢谦亨条奏。奉谕饬禁。乃闻此弊并未革除。勒索比前更甚。并于选拔一场。生员赴学报名。必多方勒索贽仪。否则不为册送。以致一学止送一二名。或止送一名各等语。考试为抡才钜典。似此任意勒索。殊属不成事体。著冯光遹认真禁革。如查有前项情弊。即将该教官严□□□尔□示惩。以肃功令。原片二件。均著钞给阅看。将此谕令知之。现月　　

○又谕、电寄穆图善、有人奏、请饬闽省疆吏。速将沉溺炮械船只。悬赏设法。悉数捞取等语。所有炮械等项。可用之物。弃之可惜。著穆图善酌度情形。勿惜小费。迅速办理。电寄　　

○又谕、电寄潘鼎新、据李鸿章电称、苏元春攻克陆岸县。游击陈桂林重伤。请优奖等语。该军奋勇可嘉。著潘鼎新将详细情形速奏。陈桂林应行奖励之处。奏到时降旨。伤亡勇丁。并查明请恤。台北军情紧急。非滇黔兵壹意进取。不足牵制法兵。著该抚督饬王德榜等军。设法前进。不得以攻坚不易为辞。稍涉松劲。电寄　　

○又谕、电寄刘铭传、据李鸿章电称、法兵登岸接仗。刘铭传弃台基保后路。法兵带机器掘煤。募土勇为兵等语。基隆要地。岂容法兵占踞。著刘铭传乘其喘息未定。联络刘璈。同心协力。合队攻剿。并募彰嘉劲勇助战。将敌兵悉数驱逐。立功者予上赏。退缩者即正法。台湾孤悬海外。他处接济。缓不济急。刘铭传当联络绅董。因地劝捐。如军械缺乏。即中国军器。亦可应急。台地巨族。多养私丁。可急召头人重赏募用。法人甫至。即能雇募土勇。刘铭传驻台多时。何以不克收为我用。日来军情。迅速奏闻。电寄　　

○又谕、电寄左宗棠等、法兵现占基隆。台北府城万紧。著派杨岳斌、帮办左宗棠军务。即带湖南现有八营。迅赴福建。驻扎漳泉一带。联络该处士绅士勇。设计渡基。暗结台民。速图逐法之策。此旨著分寄左宗棠、穆图善、杨昌浚等知悉。电寄　　

○江西巡抚潘霨奏、星子万年等县被水情形。得旨、所有被灾地方。著该抚饬属查明。妥为抚恤。毋任失所。摺包　　

○甲午。世宗宪皇帝忌辰。上诣寿皇殿行礼。遣官祭泰陵。内记　　

○伊犁将军金顺奏、新疆蒙古王公等俸银。请饬拨的款支发。得旨、著户部咨令陕甘总督照例办理。摺包　　

○浙江巡抚刘秉璋奏、来□山戊不□新漕难运本色。请饬部核议变通章程。下户部速议。摺包　　

○乙未。谕内阁、张佩纶等奏、游击打仗不力。妄禀邀功。据实□□□尔□劾等语。留闽补用游击杨金宝。扼守金牌地方。七月初闲。与法人接仗。击沈法船一只。旋因火药窖被轰。辄即弃台退走。尚复妄禀邀功。实属恇怯荒谬。杨金宝著即行革职、永不叙用。并不准投效他处军营。以示惩儆。洋务　　

○谕军机大臣等、电寄李鸿章等、基隆要地。断不容法兵久据。叠饬李鸿章等援济。恐海道梗阻。势难速达。惟有就地设法。台湾银米尚不缺。且多富户豪民。亟应收为我用。洋兵最患夜战。若以团勇助兵。分作十余起。日夜扰敌。乘其困乏。并力击之。当可取胜。台北林姓。曾集团助战。尤应切实激励。如绅民中有能纠义逐法者。朝廷破格施恩。不惜爵赏。刘铭传向有谋略。著即随机应变。迅速筹办。捐饷者从优给奖。成功后奏请蠲粮。均即遍行晓谕。总期兵民合一。力复要区。以纾廑系。此旨著李鸿章转电刘铭传遵照。电寄　　

○会办福建海疆事宜翰林院侍讲学士张佩纶等奏、调军拨炮。驻守长金要隘。得旨、闽口自应坚守长门金牌要隘。以固门户。即著穆图善、张佩纶、督饬各军扼扎严防。并督催台工。务令迅速蒇事。摺包　　

○予兵轮师船阵亡福建游击吕翰等四十六员优恤。摺包　　

○丙申。颁古巴华商会馆关帝庙扁额。曰德义流行。随手　　

○谕军机大臣等、内阁学士尚贤奏、俄人日肆侵占。请饬认真办防一摺。据称阿勒楚喀五常堡等处。西丹精壮可得数万。选补兵额。将各处分驻之兵调防。更番操练。此外台丁站丁。亦可另编一队。并将珲春绥芬河等处打牲炮勇。练成队伍。免为俄人收用等语。所奏是否可行。著希元酌度情形。妥筹覆奏。另片奏、吉林黑龙江荒地甚多。拟将京师旗仆拨往屯垦。条陈办法。请饬查勘举行等语。著希元、文绪各就地方情形。悉心体察。妥议具奏。原摺片著分别钞给阅看。将此由四百里各谕令知之。寻奏、拨旗开垦。诸多窒碍。究不如以兵屯田。较为便利。报闻。洋务　　

○又谕、太常寺卿徐树铭奏、近有法人车辆。装运箱只。纷纷入城。请饬究诘禁止等语。著步军统领等密为查察。妥筹办理。洋务　　

○又谕、许景澄奏、请选派水师学堂精熟学生。分赴江浙闽广教演炮准成法等语。各省防口击船。全恃炮位。其演炮测算之法。自应一律讲求。俾有准的。著李鸿章妥为遴选。饬赴各该省认真教演。以资练习。原片著钞给阅看。将此谕令知之。洋务　　

○又谕、电寄刘铭传、据曾国荃等电报、官军十七日复基隆。五路围剿。毙法兵甚多。夺获枪炮多件。刘铭传运筹决胜。谋勇兼优。深堪嘉尚。俟详细情形奏到。再降谕旨颁赏内帑优奖出力人员。现在台地军械足用。兵力尚单。著遵前旨就地召募。并激励民团。严密筹防尽力剿击。以挫敌锋。闻法雇土人驱赴前敌。多被歼戮。著刘铭传晓谕居民。引以为戒勿为敌诱。台北各地方官。著随时督饬妥筹战守。合力办理。电

寄

　　

○又谕、电寄潘鼎新、据李鸿章转电潘鼎新电报、十四等日官军接仗。连获大捷。览奏欣慰。著俟详细情形奏到。再降谕旨。优奖出力受伤员弁。方友升重伤。殊深廑念。著先行传旨嘉奖。周寿昌部阵亡营官、及其余阵亡将弁。并著查明请旨优恤。该抚即会同岑毓英等军。合力进取。迅图恢复。法欲抄那阳后路。著妥慎筹防。毋为所乘。电寄　　

○又谕、有人奏、东河□山戊不□修银两由开归陈许道等支领。迨发交各厅。有前五成后五成名目。计实到工不及三分之二。霜降后、官幕各有分润。谓之霜酬。偶有险工。均另筹款。此项仍饱私囊。又有河夫银一款。近年工用。亦从不需此等语。黄河□山戊不□修经费。丝毫皆关国帑。岂容河工人员、剥削侵渔。竟归中饱。著孙毓汶、乌拉布确切详查。同治初年以来。领款实数。比较核减。奏明办理。毋稍徇隐。原片均著钞给阅看。将此由四百里各谕令知之。现月　　

○又谕、吉林分巡道顾肇熙。著希元查明该员平日居官才具如何。据实具奏。将此谕令知之。寻奏上。得旨、顾肇熙著开缺送部引见。现月　　

○又谕、电寄各省将军督抚、据曾国荃等电称、官军十七日复基隆。毙法兵五百余。溺毙无算。降者数百等语。闻法藉雇工为名。诱土人以利。到船则逼之翦发易衣。驱赴前敌。此次基隆杀者降者多此辈。著沿海各省将军督抚。剀切晓谕居民。引以为戒。勿为敌诱。潮州、温州、均有毁虏教堂之事。波及他国。现在筹办军事。不可别生事端。尤当联络与国。以孤敌势。著各将军督抚、饬属妥筹保护。随时弹压。是为至要。电寄　　

○西安右翼副都统联恩因病解职。以记名副都统龄海为西安右翼副都统。明发　　

○予出洋参赞积劳病故候选知府陈远济优恤。摺包　　

○加赏普济堂功德林两处小米五百石。广仁堂小米三百石。卢沟桥粥厂粟米四百石。资善堂暖厂粟米三百石　　

○丁酉。谕内阁、庞际云奏、甄别庸劣各员等语。湖南桂阳州知州盛赓。心地糊涂。遇事敷衍。候补知州陈闻诏。昏庸粗鄙。病体支离。候补府经历胡炘。行多诡秘。物议沸腾。前署石桥巡检试用从九品徐殿宣。放荡自恣。声名狼藉。永顺府教授丁振声。年老昏愦。惟利是图。均著即行革职。以肃官方。现月　　

○谕军机大臣等、前据户部代递七品小京官陈炽奏、大凌河壤土肥腴。请将该处牧厂。移往蒙古草地。＜闲＞员募勇。永驻该地屯田。以为东三省及朝鲜援应等语。该处牧厂。能否移往草地。兴利屯田有无窒碍。著庆裕、裕长、察看情形。详晰具奏。原摺均著摘钞给与阅看。将此由四百里各谕令知之。寻奏、大淩河牧场。势难迁移。改设屯田。报闻。现月　　

○又谕、沿海办防。兴筑炮台。糜费甚钜。此次福建用兵。长门炮台。全不足恃。皆由兴建之时。并未切实讲求。以致临时误事。闽省如此。他省炮台。亦未必尽能合法。亟应及早计议。各就现有炮台。认真试验。务期守御足恃。并先博采众论。悉心参考。前据刘铭传详陈炮台图式。并编修钟德祥、朱一新刘宗标、州同刘峻德各陈兴筑守护之法。是否有可采择。著该将军督抚等详加酌核。妥筹办理。并咨取刘铭传所拟图式采用。又据侍读志锐条陈战守事宜。教职陈麟图条陈避炮之法。主事余思诒请饬广设水师学堂。并著查照所陈各节。随宜酌办。原摺单均著摘钞给与阅看。将此由五百里谕知盛京将军、福州将军、直隶两江两广闽浙各总督、江苏浙江福建山东广东各巡抚、并传谕长江水师提督知之。洋务　　

○又谕、前据刘铭传奏、请设局译刻泰西各书。徐承祖奏使臣宜购书排印。余思诒奏、请购外国舆地图说各件等语。西学各书。精粗不一。当择其至精者译刻采用。著总理各国事务衙门。即行知照出使各国大臣。将西洋各书。及舆地图说。分别选择。咨送该衙门酌量汇刻。颁发各省。并将中国所有论海防各书。一并采择。洋务　　

