<!-- { "loadSidebar": true } -->
○乙未。谕内阁、世续等奏、报效钱局节省银两一摺。工部宝源局。经该管堂官英年等饬令该监督严加整顿。核减浮费。历年积存节省银二万八千余两。提存八千余两。留备办公之需。其余二万两。报效归公。即著赏收。英年经管最久。办事认真。著交部从优议叙。世续、华金寿、暨监督延清、署监督王振声、均著交部议叙。以为洁己奉公者劝。现月　　

○丙申。谕军机大臣等、文海奏、出藏所带勇丁委员薪水等项。费用甚钜。且办理善后事宜。更须另行筹款。请饬川省豫拨银二万两。以资接济等语。著奎俊即行如数筹拨。迅速运解。以应要需。原片著钞给奎俊阅看。将此各谕令知之。现月　　

○又谕、前据盛宣怀条陈、请将各口进出货物税则。照时价另行核估。当经派令盛宣怀、聂缉规、查明条约。迅速筹办。兹据盛宣怀等奏、遵旨筹议增税事宜。并酌拟税厘兼顾办法一摺。现在金贵银贱。较之咸丰十年初定税则之时。不啻倍蓰。又值十年修约之期。实属机不可失。该京卿等按照时价。另行核议一节。并未详悉议及。第筹议进口洋货。税厘并徵。并将出口土货。向完半税者。改完厘金。以抵亏厘之数。如与各省内地厘金。毫无窒碍。即责成盛宣怀、聂缉规、认定宗旨。次第开议。然亦必确有把握。方可改章。傥因此别滋流弊。转致厘金大绌。或统计所入。得不偿失。事关饷项大局。务当慎之又慎。设有贻误。恐该京卿等不能当此重咎也。将此谕令知之。现月　　

○又谕、御史许祐身奏、筹办垦务。宜示劝惩。并各省厘银。宜酌提归公各摺片。著户部一并核议具奏。现月　　

○盛京将军增祺等奏、牛庄等处苇塘余地。勘明开垦。酌拟起科丈放。不究前租各条。缮单呈览。得旨、所拟章程。尚属妥协。即著督饬委员认真勘办。仍须随时变通。奏明办理。　　

○以收抚博番上中下三巢。大道肃清。赏驻藏办事大臣文海头品顶戴。予四川补用知县曹铭等五员。升叙有差。　　

○丁酉。召见山东候补知府徐世光。得旨。著仍以知府发往山东遇缺即补。并交军机处存记。　　

○以詹事府少詹事文海为詹事。阁钞　　

○戊戌。孝昭仁皇后忌辰。遣官祭景陵。　　

○谕内阁、袁世凯奏、特倢■＜曰融＞■＜石木＞河工劣员一摺。山东河工上游。收支委员候补知县徐瑞麟、办事糊涂。师心自用。支发款项。物议沸腾。帮办收支委员曲阜县典史张继业、品行不端。性情浮动。好为结纳。不知远嫌。均著即行革职。管带凤字河防营补用都司花凤魁、浮夸矜伐。修防不实。苛待营勇。结怨于民。著即行革职。发往军台效力赎罪。以示惩儆。现月　　

○总理各国事务衙门奏、与墨西哥国订立通商招工、各设专使领事、约款二十条。请旨批准。如所请行。摺包　　

○山东巡抚袁世凯奏、登莱青沂各属办理春赈情形。得旨、著即督饬官绅。认真赈抚。务期实惠及民。摺包　　

○又奏、东省赈需紧要。筹款维艰。请将现办三成赈捐。再行展办一年。以资接济。如所请行。摺包　　

○又奏、英人卜克斯在肥城县被戕。请将保护不力之知县金猷大、千总邱扶盛、议处从之。摺包　　

○以记名总兵冯义和为广东南韶连镇总兵官。　　

○以查无徇隐情弊。复已革云南盐法道钟念祖原官。现月　　

○以勋勤卓著。予故浙江按察使李光久优恤。并将政绩宣付史馆。附入其父李续宾传。兼附祀其父专祠。现月　　

○己亥。谕军机大臣等、有人奏、英人自威海以外。圈占文登、荣成、两县地方。张贴告示。令界内居民。向彼完粮。并强派华绅四人。充当粮总。代为催收。此次画界。请饬审定疆界以固人心。毋蹈从前覆辙等语。著袁世凯详审地势。据理力争。毋得迁就了事。致起效尤。另片奏、高密县属濠里地方。洋人修造铁路。阻塞田闲水道。有碍小民生计。因向拦阻。洋人枪毙数人。日照县地方。亦有德人击死农人情事。请饬责问等语。并著该抚详晰查明。认真办理。原摺片均著钞给阅看。将此谕令知之。现月　　

○又谕、李鸿章电奏、探闻香港衣局。承做勇衣战裙等件。名为新党勤王。实欲袭城起事。已密商港督查禁。惟虑激则生变。平毁康坟。似宜稍缓等语。此等叛逆之徒。狼心思逞。正复何所不至。惟地方百姓。明晓大义者多。应知顺逆。即闲有被其煽惑者。该署督当设法解散。一面密饬严拏。妥筹布置。毋任酿成巨祸。至所称平毁康坟。恐致激变。语殊失当。康逆罪大恶极。如直欲乘机起事。岂留一逆坟所能遏止。该署督身膺疆寄。惟当不动声色。力遏乱萌。傥或瞻顾彷徨。反张逆焰。惟李鸿章是问。将此谕令知之。现月　　

○又谕、前据盛宣怀等覆陈筹议增税事宜。当以该京卿等所筹进口洋货。税厘并徵。并将出口土货。向完半税者。改完厘金。以抵亏厘之数。于内地各省厘金。有无窒碍之处。寄谕该京卿等详慎办理矣。事关饷项大局。著总理各国事务王大臣、户部、将盛宣怀、聂缉规、所筹各节。利弊若何。会同详细筹议具奏。毋稍迁就。盛宣怀等原摺一件。单二件。均著钞给阅看。现月　　

○以前内阁学士陆宝忠为内阁学士。兼礼部侍郎衔。现月　　

○庚子。谕内阁。钦奉慈禧端佑康颐昭豫庄诚寿恭钦献崇熙皇大后懿旨。本日委散秩大臣承恩公熙俊呈递遗摺。殊堪悯恻。著广储司发给银五百两。交四格格祗领。以示体恤。现月　　

○以政绩卓著。予故署浙江温处道宗源瀚、事迹宣付史馆立传。从浙江巡抚刘树堂请也。摺包　　

○辛丑。以救护遭风难船出力。予浙江游击刘贤斌等十二员奖叙。摺包　　

○壬寅。谕内阁、连顺奏、遵旨查明大臣互劾各情。据实覆陈一摺。前因宝昌、禄祥、互相倢■＜曰融＞■＜石木＞揭。先后谕令连顺确查。兹据查明覆奏、所倢■＜曰融＞

■＜石木＞各节。或事出有因。或查无实据。惟宝昌将所存赃罚银两充公。虽未入己。究属不能正己率属。开缺科布多参赞大臣宝昌、著即行革职。理藩院候补主事麟镐、通贿营私。声名恶劣。著革职永不叙用。所得贿银。并著镶蓝旗蒙古都统勒限该家属如数追缴。笔帖式松祥、外委沙玉福、分贿招议。著一并革职。松祥并著咨回原旗。沙玉福、及家丁周瑞、均著解交原籍。严加管束。不准逗遛滋事。禄祥违例派人行走台站。系迫于情急所致。粮饷章京笔帖式荣泰、所管粮石。尚无出入情弊。均著免其置议。现月　　

○谕军机大臣等、寿山奏、黑龙江地方要缺需人。请饬副都统迅赴新任等语。调补黑龙江副都统凤翔、著俟钮楞额到阿勒楚喀接印后。即行速赴调任。毋稍延缓。将此谕令知之。摺

包　　

○以缉捕拳匪不力。革直隶枣强县知县淩道增职。摺包　　

○以差操懒惰。不守营规。革浙江驻防云骑尉春福职。摺包

　　

○予故黑龙江将军恩泽在黑龙江省城及立功省分建立专祠。纂修官胡骏恭纂　　

帮总纂官程棫林恭辑监修总裁世恭阅二签四月二十二日正总裁那月日专司蒿■禾本陆恭覆阅癸丑十一月二十一日　　

徐月日　　

荣月日副总裁唐月日　　

宗室宝恭阅一签五月二十日　　

陈恭阅六签正月初六日　　

熙月日　　

郭恭阅八月十二日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之四百六十一　　

光绪二十六年。庚子三月。癸卯。朔上诣仪鸾殿问慈禧端佑康颐昭豫庄诚寿恭钦献崇熙皇太后安至己酉皆如之。内记注　　

○谕军机大臣等、御史许祐身奏加税免厘有关大计未可轻议更张敬陈管见一摺。著总理各国事务衙门王大臣户部归入盛宣怀等前奏妥议具奏。现月　　

○直隶总督裕禄奏北洋机器局增设快石滟驳快枪及子弹无烟药等厂岁需经费十五万两请筹拨的款以资制造下所司议。摺

包

　　

○兼署云贵总督云南巡抚丁振铎奏广南府属土富州地方晶

■宜出劫案。民不聊生请改流添设通判知事并将普厅塘经历裁去。改设巡检以资治理。下部议。摺包　　

○调云南鹤丽镇总兵岑有富为贵州镇远镇总兵官。贵州镇远镇总兵杨玉书为云南鹤丽镇总兵官。现月　　

○以亏款延缴革已故署江西东乡县知县徐树金滟辶职提属勒追摺包　　

○甲辰。遣官祭历代帝王庙。　　

○乙巳。谕内阁、本年朕三旬寿辰所有年逾七旬之文武一品大臣。业经分别加恩。河东河道总督任道镕年近八旬。精神强固加恩著赏给御笔寿字一方蟒袍一件以示嘉惠耆臣至意。现

月

　　

○丙午慈禧端佑康颐昭豫庄诚寿恭钦献崇熙皇太后将幸颐和园。先期钦奉懿旨。此次赴园。著奕劻、载漪各派神机营虎神营队伍。分作两班沿途随护。各处路口一体严密稽查。现月　　

○谕军机大臣等、有人奏、直隶高阳县文童齐承燕呈控李兆荃勒毙人命一案。署任知县延阁不究。保定谳局亦置若罔闻。并将案内革役马恩波任令在逃。请饬提讯速结等语。著裕禄督同臬司提集人证秉公讯结毋任延宕原摺著钞给阅看将此谕令知之。现月　　

○又谕、裕禄等奏、查明知县被倢■＜曰融＞■＜石木＞办理积谷情形一摺顺天平谷县调署宝坻县知县燕调纬著交部照例议处。　　

○召见江苏候补道钱德培得旨著以道员用交军机处存记。　　

○江甯将军崇善奏、江京两防练兵成军日期。得旨、即著督饬管带各官认真训练务期兵皆可用饷无虚糜　　

○丁未谕军机大臣等、初七日赴园后所有京师内外城门及各处地面仍著步军统领衙门顺天府五城一体严密稽查加意防范毋得稍涉疏懈现月　　

○又谕、江西吉南赣甯道周浩奏筹议练兵事宜一摺。著摘钞给与荣禄阅看现月　　

○戊申清明节遣官祭奉先殿。　　

○遣官祭永陵福陵昭陵昭西陵孝陵孝东陵景陵泰陵泰东陵裕陵昌陵昌西陵慕陵慕东陵定陵定东陵惠陵　　

○遣官祭庄顺皇贵妃园寝端慧皇太子园寝醇贤亲王园寝　　

○以日本太子联婚德太子加冠命出使日本国大臣李盛铎出使德国大臣吕海寰各兼充专使致贺　　

○以玩视人命革署河南洛阳县事河内县知县费＜辶黎＞方■土职。候补知县陈垣下部议处。　　

○己酉上奉慈禧端佑康颐昭豫庄诚寿恭钦献崇熙皇太后幸颐和园驻跸　　

○以扎毙胞弟革吉林候选盐大使魏晋康职。并讯办　　

○庚戌。上诣乐寿堂问慈禧端佑康颐昭豫庄诚寿恭钦献崇熙皇太后安。至辛未皆如之。内记注　　

