<!-- { "loadSidebar": true } -->
○又谕、军机大臣等议覆袁昶条陈。请加重川盐课等语。据称以淮课比较川课。加重十数倍。使川课与淮相埒。即以之抵补淮课原额。所奏如果可行。于饷项大有裨益。应如何设法加徵之处。著刘坤一、张之洞、奎俊、破除情面。会商妥议。奏明办理。袁昶原呈。均著摘钞给予阅看。将此由四百里各谕令知之。现月　　

○又谕、军机大臣等议覆袁昶条陈内。出使日记。申明定章一节。著总理各国事务王大臣查核办理。现月　　

○又谕、隆恩奏、商人集款请办津镇铁路一摺。著总理各国事务衙门查核具奏。　　

○又谕、电寄陈宝箴、有人奏、湖南巡抚陈宝箴、被人胁制。闻已将学堂及诸要举。全行停止。仅存保＜目辟＞行＜匧心＞口＜韦未＞＜夗贝＞一局等语。新政关系自强要图。凡一切应办事宜。该抚务当坚持定见。实力举行。慎勿为浮言所动。稍涉游移。电寄　　

○又谕、电寄苏元春、电奏剿匪情形均悉。该提督现赴河内政会。所有郁林各属余匪。著即责成马盛治认真＜目辟＞暒穴＜曰融＞夕＜夗贝＞剿。随时电奏。该提督一立滟矣政会事竣。迅即驰回防所督办。勿稍稽延。电寄　　

○又谕、电寄廖寿丰、电悉。在籍广西候补道魏瀚、现在福州船厂当差。能否调浙差委。著由该抚咨行增祺商明办理。

电寄

　　

○工部尚书钱应溥因病赏假。以都察院左都御史徐树铭署工部尚书。现月　　

○辛巳。上还宫。　　

○谕内阁、张英麟奏、酌保人才以备任使一摺。广西候补道林贺峒、候选道林怡游、分省补用知府刘恩驹、均著来京豫备召见。刑部候补主事陈春瀛、著该部传知该员豫备召见。现

月

　　

○谕军机大臣等、工部奏、筹办河道沟渠情形各摺片。著总理各国事务王大臣查核办理。寻奏、应请特派大员督办。以昭核实。从之。摺包　　

○又谕、国子监奏、进呈助教崔朝庆所著一得斋算书。浙江嘉兴府水道图一摺。著将原书原图交总理各国事务王大臣阅看具奏。现月　　

○又谕、孙家鼐奏、议核翰林院侍讲恽毓鼎条陈京师设立武备大学堂。请派大员督办一摺。著军机大臣会同总理各国事务王大臣妥议具奏。现月　　

○又谕、御史张承缨奏、铁路积弊。宜急整顿一摺。著铁路矿务总局大臣查明具奏。寻奏、遵查原奏所称。系属传闻之误。请毋庸议。报闻。摺包　　

○又谕、御史张承缨奏、丁忧起服人员。宜变通选补章程等语。著吏部议奏。寻奏、应毋庸议。从之。　　

○又谕、裕庚奏、日本大学堂科目并初学功课。分缮清单呈览等语。著孙家鼐酌核办理。现月　　

○又谕、电寄陈宝箴、广西匪徒滋事。该督抚晶■宜次来电。据称已无成股贼匪屯聚。惟有严拏在逃匪首。＜目辟＞暒穴＜曰融＞夕＜夗贝＞捕击散余匪。不难克期蒇事。而连日有人陈奏。极言匪势之蔓延。匪踪之飘忽。并有究扰湖南永州属境之说。其实在情形。究竟如何。无从悬揣。著陈宝箴迅速委查明确。详晰电奏。以慰廑系。湖南边界有无粤匪扰及。并著先行核奏。电寄　　

○又谕、电寄黄槐森、该抚驰抵郁林后。如何布置情形。著迅速电奏。以后奉有电传谕旨。即著随时遵照办理。不得稍有藉延。现月　　

○又谕、电寄文光、大足教案。日久迁延。迄未蒇事。殊属疲玩。著文光督催在事印委各员。上紧办理。总以交还华铎为最要关键。事非延宕可了。亟宜认定缓急次第。妥筹结束。傥再迟延。另生枝节。定惟该护督是问。电寄　　

○又谕、电寄裕祥、著将云南巡抚关防。移交崧蕃。不必等候部文。即赴新任。毋庸来京请训。电寄　　

○又谕、电寄廖寿丰、许景澄前经请假回籍。著廖寿丰传知该侍郎不必拘定假满。速行来京销假。电寄　　

○出使美日秘国大臣伍廷芳奏、檀香山归并美国。拟设立领事官驻扎料理。于侨民大有裨益。如所请行。

　　

○以出洋期满。予日本使署参赞官同知张绍祖等升叙加衔有差。摺包纂修官王大钧恭纂　　

总纂官钱骏祥恭辑监修总裁世恭阅二签三月二十日正总裁那月日专司蒿■禾本陆恭覆阅癸丑十一月十三日　　

徐月日　　

荣月日副总裁唐月日　　

宗室宝恭阅一签九月初八日　　

陈恭阅十二签十月初九日　　

熙月日　　

郭恭阅十月初十日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百二十六　　

光绪二十四年。戊戌。八月。壬午朔。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。至甲申皆如之。外记注　　

○谕内阁、现在练兵紧要。直隶按察使袁世凯、办事勤奋校练认真。著开缺以侍郎候补。责成专办练兵事务。所有应办事宜。著随时具奏。当此时局艰难。修明武备。实为第一要务。袁世凯惟当勉益加勉。切实讲求训练。俾成劲旅。用副朝廷整顿戎行之至意。外记注　　

○又谕、翰林院奏、代递庶吉士丁维鲁请编岁入岁出表、颁行天下一摺。户部职掌度支。近年经费浩繁。左支右绌。现在力行新政。尤须宽筹经费。以备支用。朕维古者冢宰制国用。量入为出。以审岁计之盈虚。近来泰西各国。皆有豫筹用度之法。著户部将每年出款入款。分门别类。列为一表按月刊报。俾天下咸晓然于国家出入之大计。以期节用丰财。蔚成康阜。朕实有厚望焉。外记注　　

○又谕、户部奏、代递主事蔡镇藩请审定官职以成新政一摺。朕详加披阅。除御史规复巡按旧制。各关监督改为关道两节。应毋庸议外。其余所陈各条。具有条理。深得综核名实之意。可以见诸施行。著军机大臣会同大学士各部院并翰林科道各官。详议具奏。外记注　　

○谕军机大臣等、王锡蕃奏、山东现办河工。衣酌用西法穵泥船及打桩机器。以资补救一摺。所奏能否施行。著张汝梅察看情形。迅速具奏。原摺著钞给阅看。将此谕令知之。随手摘

由

　　

○又谕、翰林院代奏、桂坫请减河工岁修专款。创办海军一摺。河工专款晶■宜谕核减。据称实销不及二三成等语。是否属实。著刘树堂认真稽核能否力加撙节。凑拨海军之用。原摺著钞给阅看。将此谕令知之。随手摘由　　

○又谕、总理各国事务衙门奏、进呈候选守备张震所著石滟驳法演题一摺。著将原书发交袁世凯、袁祖礼、阅看。各具说帖。由该衙门呈览。随手　　

○又谕、电寄各国出使大臣、现在中国振兴商务。推广制造。亟应采用西法。期有实济。著出使各国大臣、于寓洋华人中。无论士商工匠择其著名可用者。随时徵送回华。以备任使。仍须咨访确切不得以有名无实之人。滥竽充数。电寄　　

○吉林副都统耆徵因病解职。以记名副都统成勋为吉林副都统。明发　　

○癸未。谕内阁、工部主事康有为、前命其督办官报局。此时闻尚未出京。实堪诧异。朕深念时艰。思得通达时务之人。与商治法。闻康有为素日讲求。是以召见一次。令其督办官报。诚以报馆为开民智之本。职任不为不重。现筹有的款。著康有为迅速前往上海。毋得迁延观望。外记注　　

○又谕、刘坤一奏、遵保人才一摺。江苏补用道钱德培、特用道阮祖棠、记名道罗嘉杰、试用道陶森甲、候补道沈敦和、安徽候补道张佩绪、江苏试用道刘思训、江苏候补知府柯逢时、江西候补知府袁树勋、江苏候补道丁葆元、江苏候补知州章邦直、著该督抚即饬各该员来京豫备召见。其另片奏保之河南候补道易顺鼎、即著刘坤一传知该员。一并来京豫备召见。又谕、阔普通武奏、敬举通达时务人材一摺。候选道陈日翔、刑部主事陈桂芳、兵部员外郎祁师曾、分发知县冯宝琳、均著豫备召见。外记注　　

○谕军机大臣等、有人奏、沥陈江浙米价昂贵、民闲困苦情形一摺。据称去年以来。米价日昂。近竟至十元以外。府县筹办平粜。敷衍塞责。民闲米价。迄未能平。嗷嗷待哺等语。江南米价奇贵。现在新谷尚未登场。贫民乏食。殊属可悯。著刘坤一、奎俊、迅即设法。妥筹接济以恤穷黎。至原奏所称运米出洋屡禁不绝。皆由苏松太道蔡钧、暗中庇护分肥。发给护照。一日之内。至八九十起之多。其为通同奸商贩运无疑。所奏是否属实。著该督抚即行秉公确查据实倢■＜曰融＞■＜石木＞奏。毋稍徇隐。原摺著钞给阅看。将此谕令知之。　　

○寻奏、遵饬江甯江苏两藩司确切查明。妥筹接济至苏松太道蔡钧被倢■＜曰融＞■＜石木＞各节。现经查明。并无不合。应请毋庸置议。报闻。　　

○又谕。有人奏。江苏候补道欧阳霖。前在河南。贪酷最著。著刘珅一察看具奏。原摺著钞给阅看。将此谕令知之。随

手

　　

○又谕、有人奏、调署嘉兴县知县金廷栋。不恤灾歉。禁遏平粜。照常徵收。为自肥之计。前署秀水县任内。讳盗为窃积有多案。抑捐加厘。几至罢市。州县贪虐至此。如果属实。殊堪庸恨。著廖寿丰确切查明。严行倢■＜曰融＞■＜石木＞办。原摺著钞给阅看。将此谕令知之。摺包　　

○又谕、有人奏、州县贤否不分。请饬认真考察一摺。据称河南汲县知县李元桢、贪劣昏庸。纵令伊子及劣幕劣丁等贿赂公行。前署汲县知县孟苞、赋性狡悍。行同无赖。尤喜侮毁士子绅民共愤。延津县知县岳廷楷听断明决。廉洁爱民捐廉穵渠一事。尤见通达政体。该管该藩道府。漫无区别无以示劝惩等语。州县为亲民之官。现当整饬吏治。必须随时考核彰瘅分明。方足以清仕途而恤民困。著刘树堂分别查明。据实具奏。毋稍回护。原摺著钞给阅看。将此谕令知之。寻奏、查明知县李元桢被倢■＜曰融＞■＜石木＞各节。均无其事。惟于家丁酗酒宿娼。事前失察。应请交部议处。前代理汲县知县孟苞、并无强派情事。应请免议。从之。摺包　　

○又谕、兵部奏、此次随扈各差。应否援案调取驼马。抑或统由轮车赴津。请旨办理一摺。著兵部约计随扈人数。应需驼马若干。酌量调取。于南苑天津两处备用。摺包　　

○又谕、总理各国事务衙门奏、代递章京霍翔呈请推广游学章程等语。著总理各国事务衙门妥议具奏。寻奏、遵议该章京呈请推广游学办法。胪陈七便言皆切实。事属可行。应请准令绅富之家。各选子弟。汇送外洋各学堂肄业。俟卒业领有文凭。考验后引见录用。以期选拔真材。从之。摺包　　

