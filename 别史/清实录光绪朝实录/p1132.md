<!-- { "loadSidebar": true } -->
○谕内阁、岑春火滟宣奏、查明广西匪扰情形一摺。广西游勇土匪。蔓延滋扰。皆由营伍废弛。吏治因循。历任巡抚漫无觉察。以致酿成祸患。现在地方糜烂。民困益深。全在文武官吏。加意拊循。力除壅蔽。嗣后如有罔恤民瘼。贪婪残酷者。著岑春火滟宣、柯逢时、即行据实严倢■＜曰融＞■＜石木＞。从重惩办。务使吏治澄清。并将营伍加力整顿。除暴安良。以靖地方。现月　　

○又谕、江苏补用道郑孝胥、加恩著以四五品京堂候补。督办广西边防事务。准其专摺奏事。现月　　

○予大学士昆冈致仕。加恩赏食全俸。现月　　

○以内阁学士刘永亨暂署礼部右侍郎。现月　　

○壬辰。孝懿仁皇后忌辰。遣官祭景陵。　　

○署两广总督岑春火滟宣奏、体察广西情形。边防裁兵。万不可行。禁赌因无抵款。商矿成本较多。均拟暂从缓图。其收效近而用力小者莫农若。当切实奖励。择地试办。徐图扩充。得旨、著柯逢时切实筹办。摺包　　

○又奏、已革贵县知县陈景华残忍异常。行同盗贼。请加重惩。得旨、陈景华著即行正法。　　

○以大学士崇礼为国史馆总裁官。现月　　

○以兵部尚书裕德充翰林院掌院学士。现月　　

○以贝勒载瀛为正蓝旗汉军都统。　　

○以记名总兵郎桂林为河南河北镇总兵官。现月　　

○赏税务司英员穆加德二品衔。摺包　　

○甲午。孝贞显皇后诞辰。上诣建福宫圣容前行礼。内记　　

○调署广东巡抚李兴锐奏、南雄州被水成灾。拨款赈抚情形。得旨、著即认真抚恤。毋任失所。摺包　　

○乙未。谕内阁、新授河南河北镇总兵郎桂林。是否堪胜专阃之任。著陆元鼎秉公察看。据实覆奏。寻奏、该总兵久在淮阳镇标。经历任漕臣所委任。前两江督臣刘坤一。亦曾保荐有案。证以该员在浦劳绩。及平日声名。似无不能胜任之处。报闻。　　

○谕军机大臣等、电寄岑春火滟宣。据电奏、南海县知县裴景福、晶■宜据绅民禀控婪索有案等语。裴景福著暂行革职。由该署督饬司提讯。务得确情。据实具奏。寻奏、该革员畏罪潜逃洋界。现由洋官交回。拟请发往新疆充当苦差。永不释回。如所请行。　　

○又谕、电寄锡良等、锡良计已到任。著有泰于晤商一切后。迅即赴藏。电寄　　

○守护西陵大臣载润等奏、差役入署索饷。几致戕官。请严行惩办。得旨、著袁世凯严拏惩办。摺包　　

○两江总督魏光焘奏、前督臣张之洞与日本订购浅水兵轮。现经详加商定。订立合同。遴委熟习船务之员。赴厂监造。下部知之。摺包　　

○又奏、举行长江水师军政。署裕溪营右哨都司钱四和等三员。堪保卓异。下兵部知之。摺包　　

○以剿匪出力。予云南通海县知县贺宗章等奖叙。摺包　　

○以剿匪出力。予安徽候补道席汇湘、程道元优叙。现月　　

○予追贼阵亡。云南镇边营参将王伯成优恤。守备麦贵华等旌恤。摺包　　

○丙申。上奉慈禧端佑康颐昭豫庄诚寿恭钦献崇熙皇太后还西苑驻跸。内记　　

○改新疆泽普县移驻口滟固玛巴楚州。隶莎车府从甘肃新疆巡抚潘效苏请也。摺包　　

○以勒捐罢市革江苏补用知县陆景澄副将吴炳辰游击阎兆祥职。摺包　　

○丁酉。中元节。上诣奉先殿。寿皇殿行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭庄顺皇贵妃园寝。端慧皇太子园寝。醇贤亲王园寝。　　

○诣颐年殿。问慈禧端佑康颐昭豫庄诚寿恭钦献崇熙皇太后安。至庚子皆如之。内记　　

○谕军机大臣等、有人奏、川藏危急。请肬■闲员督办川边。因垦为屯。因商开矿等语。著锡良查看情形。妥筹具奏。原摺片著钞给阅看。将此谕令知之。寻奏、川藏急务。非屯垦商矿。所能解其危迫。但就屯垦商矿而论。惟巴塘土性沃衍。宜于种植。拟在该处先兴矿务。需以岁月。或期底绩。至因垦为屯之议。未敢先事铺张。商矿两端。目下更难大举。原奏请派左都御史清锐督办川边农商矿等事。并将四川商务归并一局。应请毋庸置议。下部知之。　　

○又谕、都察院代递道员谢光绮条陈。广西伏莽甚多。请举行团练。坚壁清野等语。著岑春火滟宣、柯逢时、体察情形。妥筹办理。原摺呈均著钞给阅看。将此谕令知之。现月　　

○又谕、都察院代奏、陕西绅士请将前副都御史张芾建立祠宇一摺。著礼部议奏。寻议行。现月　　

○又谕、电寄岑春火滟宣、电悉。刘光才著迅赴新任。毋庸来见。电寄　　

○又谕、电寄魏光焘、电悉。毛庆蕃著准其调回江苏差遣委用。电寄　　

○河南巡抚张人骏奏、黄河将建铁桥。宜先未然之虑。一河身沙松土疏。立根不牢。一地势南高北下。暒滟它溜旁趋。一黄沁交汇。顶托倒灌可虑。一、凌汛暴涨。水能漫桥。得旨、著袁世凯、张之洞、盛宣怀、妥议具奏。寻奏、黄河造桥。经已详细审查。于河防并无窒碍。现在铁路为新政大端。桥工为南北关键。固不容胶执成见。以贻横决之忧。亦不敢迁就依违。以罢垂成之议。请仍妥慎督造。以竟成功。从之。　　

○直隶总督袁世凯奏、白洋淀淤出地亩。日益膏腴。拟请收归官办。招民佃种。酌分四等。徵收地租。允之。摺包　　

○又奏、山东山西河南三省将目。应归并北洋训练。现于保定分建学堂学营。遴选教习。置备器械。分别练习。报闻。摺包　　

○戊戌。谕内阁、现在振兴商务。应行设立商部衙门。商部尚书。著载振补授。伍廷芳著补授商部左侍郎。陈璧著补授商部右侍郎。应办一切事宜。著该尚书等妥议具奏。现月　　

○谕军机大臣等、有人奏、盛京副都统钮楞额枉法行私。贻害地方。并锦州协领绳昌、锦县知县何厚琦、信任门丁。勒捐商人等语。著增祺确切查明。据实具奏。毋稍徇隐。原摺片著钞给阅看。将此谕令知之。现月　　

○给事中潘庆澜奏、京师地面。现银不敷周转。请饬各省以实银解库。下部知之。摺包　　

○又奏、各学堂学生卒业给予出身。请订定章程。下所司知之。　　

○己亥。文宗显皇帝忌辰。上诣奉先殿。寿皇殿行礼。遣官祭定陵。　　

○盛京将军增祺奏、俄兵撤后。辽河运道增设巡船。酌收船捐。以保行旅。报闻。摺包　　

○予积劳病故。云南盐法道钟念祖优恤。摺包　　

○以调和教案。赏德国全权大臣吕班、美国教士贺庆宝星。

摺包

　　

○庚子。上奉慈禧端佑康颐昭豫庄诚寿恭钦献崇熙皇太后幸颐和园驻跸。内记　　

○谕军机大臣等、有人奏、州县苛敛殃民。索赃激斗＜虘阝＞斲。请饬查办一摺。据称福建署晋江县知县陈其煃、赋性贪残。罔恤民隐。种种不职。另片奏、厦门商局。并不遵章派委公正绅董经理。专委劣员充数。任意虚糜等语。著崇善按照所倢■＜曰融＞■＜石木＞各节。一并确查具奏。毋稍徇隐。原摺片著钞给阅看。将此谕令知之。现月　　

○以湖南按察使沈瑜庆为顺天府府尹。现月　　

○以外务部左参议陈名侃为右丞。现月　　

○予临阵捐躯。广西补用游击伍钟元等优恤。摺包　　

○予因公毙命。广西候补知府徐启书优恤。摺包　　

○以调和教案。赏江国教士罗惠良二品顶戴。黄永彰四品顶戴。摺包　　

○辛丑。上诣乐寿堂。问慈禧端佑康颐昭豫庄诚寿恭钦献崇熙皇太后安。至辛亥皆如之。内记　　

○谕军机大臣等、电寄伍廷芳、伍廷芳现已补授商部左侍郎。著即来京供职。电寄　　

○又谕、电寄汪大燮、汪大燮现已补授外务部左参议。所有日本游学生总监督。著杨枢兼管。电寄　　

○召见直隶补用道刘永庆。得旨。著以道员即补。仍交军机处存记。　　

○以直隶大顺广道庞鸿书为湖南按察使。现月　　

○以教练洋操。著有成效。赏日本大尉井户川辰三宝星。摺

包

　　

○壬寅。谕内阁、袁世凯奏、举劾属员一摺。署沧州知州庆云县知县铭峻、署天津县知县候补知县唐则瑀、署宝坻县知县香河县知县马为瑗、据该督胪陈政绩。均著传旨嘉奖。署芦台海防抚民通判试用通判萧承厚、贪鄙谬妄。怨讟沸腾。著革职永不叙用。丰润县知县郭文翥、才具平庸。操守难信。肃甯县知县巢凤翔、驭下宽纵。心地糊涂。署赤城县知县甯津县知县祝嘉庸、性情畏葸。罔知振作。均著即行革职。署鸡泽县知县即用知县杨云卿、懦弱因循。难膺民社。惟文理尚优。著以教职归部铨选。蔚州知州黄祖戴、性近优柔。才具竭蹶。南皮县知县王树泰、信任劣绅。罔恤民隐。河闲县知县虞国珍、安于懒惰不堪治繁。内邱县知县张锦绂、才欠开展。难胜冲要。均著开缺另补。交河县知县龚彦师、饶阳县知县汪宝树。缉捕不力。才尚可用。均著摘去顶戴。以观后效。现月　　

○谕军机大臣等、现设商部。著在外务部之次。现月　　

○召见湖北试用道宝丰。得旨。著仍留原省以道员补用。并交军机处存记。　　

○命商部右侍郎陈璧、会同顺天府办理五城中学堂。现月　　

○赏给顺天学堂。及京师工艺局。图书集成各一部。随手　　

○蠲缓热河围场被灾地亩应徵钱粮。摺包　　

○癸卯。谕内阁。曹鸿勋奏。分别举劾属员一摺。贵州兴义府知府石廷栋、著仍交军机处存记。遵义府知府王联璧、著送部引见。铜仁府知府陈廷梁、署遵义县知县候补直隶州知州张藻、署贵筑县知县方峻、调署清镇县龙里县知县陈价、调署仁怀厅同知永甯州知州涂步衢、调署独山州知州下江通判张镐、署贞丰州知州试用知县徐德修、麻哈州知州杨绍宗、均著传旨嘉奖。石阡府知府福志、心地颟顸。听断不明。著勒令休致。候补知府吴光銮、轻躁喜事。难资表率。著以同知降补。试用同知联魁、纵用亲丁。行止污下。候补同知王安澜、体弱性懒。难期振作。候补同知范希溥、声名鄙劣。才具平庸。均著即行革职。镇甯州知州张世瑶、性情委靡。约束不严。著开缺另补。署瓮安县知县候补知县马懋修、年老性慵。民事疏怠。惟文理尚优。著以教职归部铨选。另片奏、署丹江营参将侯玉春、任性妄为。被控有案。管带中路新前营候补参将王思安、营务废弛。积习甚深。著一并革职。以肃军政。现月　　

○谕军机大臣等、现在设立商部。所有各衙门直日次序。另行更定。著各衙门一体遵照。现月　　

