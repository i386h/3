<!-- { "loadSidebar": true } -->
○甲申。谕内阁、兵部奏、查办军台废员。开单请旨一摺。本年正月初四日。因纪年开秩。特颁恩旨。命将军流以下人犯分晰减等。兹据兵部查明请旨自应酌量办理除军务获罪之张佩纶、奉旨后发遣之李春芳、未经查明下落之苏锦堂、未经咨报起解之许如龙、周星诒、谢洲、田福志、蒋大彰、贾文贵、李石秀、吕文经、何如璋、并在途在营在籍在配脱逃之汪殿元、周策勋、索成、曾昭仕、解魁元、李正钧、许怀清、德馨、许志耀、奎英、边得胜、贺永铭、王勋、春庆、王得胜、富昌、李明哲、张九围、里善、黎定攀、邱瑞祥、李振海、张同芳、谭飞麟、吴兰生、兴福、周启昌、胜额图、荣升、杜振元、成福、张景堂、杜光凯、双全、哈达洪阿等、均毋庸查办。及龙继栋、潘英章、李郁华。均不准宽减外。其沈仕元、常春、王辅清、黄得桂、董家祥、龙世清、永平、葆亨、王定安、阎文选、王贵荫、钟树贤、孟传金、富景、德禄、廖得胜、文裕、谢翼清、均著加恩释回。世第著加恩减免二年。双平著加恩减免四年。届期即行释回以示朕法外施恩至意。　　

○伊犁将军金顺奏、剿灭滋事溃勇尚茂林等自请议处。并为被戕营官请恤得旨、金顺疏于防范著交部议处。万升等均著交部议恤仍著该将军督饬官军。将逃匪摉捕务获。毋任漏网。寻兵部议。金顺应得降三级调用公罪。得旨、准其抵销。摺包　　

○以畏缩不前革伊犁营官提督徐得标职。并褫去黄马褂。其接仗不力之副将李得林一并革职。　　

○以降调前兵部尚书景廉为内阁学士兼礼部侍郎衔。　　

○旌表割臂疗翁与夫节孝妇直隶通州廪生徐炳麟妻鲁氏。　　

○乙酉。孝端文皇后忌辰。遣官祭昭陵。　　

○丙戌。谕内阁、都察院奏、已革河南汝甯府知府周冠遣抱以被□□□尔□冤抑等词。赴该衙门呈诉。据称鹿传霖札调赴省。会审汝阳县教匪一案。系于十年正月到省。并非抗不遵调。乃因禀词拂意。逞忿诬□□□尔□。实属冤抑等语。前据鹿传霖奏□□□尔□周冠于教匪要案。原讯未能得实。且有刚愎任性。听信劣幕等情。当经降旨革职并非仅因、抗不遵调一节。何得藉词渎诉。妄生希冀。所呈著毋庸议。现月　　

○又谕、本日京察补行引见之内阁侍读学士志颜著照旧供职。现月　　

○又谕、张之洞、倪文蔚奏、请调员差委等语前山西河东道黄照临。著前往广东。交张之洞等差遣委用。现月谕军机大臣等、电寄岑毓英据李鸿章奏法电称吴税司言云督不肯退兵回界。谓须奉旨全退方可钦遵等语。其言固不足据。但撤兵之期早经约定。且云军路远已议展十日。现在条款不日画押爽约之衅。岂可自我而开。岑毓英惟当懔遵叠次谕旨将全军按期速撤至界。并与张之洞严催刘永福一军。如期撤回滇界。再赴思钦。中外交涉。惟以信义为主。况中旨屡降。大计攸关。在远疆臣。未能深悉情形。何得于事及垂成。再生异议将来设有贻误。致蹈上年覆辙该督等岂能当此重咎耶。岑毓英接奉此旨后。即将启程及何时抵界日期。速行奏闻。电寄　　

○以镶白旗护军统领德溥为西安右翼副都统。记注　　

○以驾船缉私。受伤殒命。予广东守备严广龄议恤。摺包　　

○丁亥。以京师得雨尚未优渥。上再诣大高殿。祈祷行礼。诣宣仁庙拈香。　　

○遣惇亲王奕誴诣时应宫。惠郡王奕详诣昭显庙。贝勒载漪诣凝和庙拈香。记注　　

○戊子。上御崇雅殿东穿堂。阅御前乾清门侍卫等步射至乙未皆如之。记注　　

○谕内阁、谦禧奏、遵旨保荐人才一摺。直隶承德府知府嵩林、刑部主事陈庆萱、热河右翼协领穆哈廉、均著交军机处存记现

月

　　

○谕军机大臣等、电寄曾国荃、据电奏、王德榜请将所部遣撤等语现在详约未定。仍应备豫不虞王德榜一军。不准遽行遣撤著李秉衡、苏元春、传谕王德榜。严加约束。傥因索饷滋事。惟该员是问。所需月饷著李秉衡等咨催如数速解。毋得贻误。俟事定后。该军应撤应留由李秉衡等酌度情形。奏明请旨。电寄　　

○办理广东防务兵部尚书彭玉麟奏、请开去尚书实缺专力戌行。得旨、毋庸开缺。摺包　　

○以镶白旗汉军副都统丰升阿为镶白旗护军统领。刑部右侍郎贡恒为镶蓝旗蒙古副都统。现月　　

○追予浙江军兴以来阵亡殉难官绅生监试用县丞庄溶等七十三员名旌恤。摺包　　

○旌表节妇江苏儒童孙廷琳妻胡氏。摺包　　

○己丑。谕内阁、庞际云奏、耆绅砥德砺行。恳恩褎奖一摺。据称湖南在籍绅士四品卿衔候选员外郎前起居注主事徐棻、学术湛深。志行端洁。自咸丰年闲。回籍养亲。历年主讲书院讲求实践。成就后学。洵堪嘉奖。加恩著赏给三品卿衔以昭激劝。现

月

　　

○以亏短银两。逮问湖南已革知县王珠焘、革已故通判梁葆颐、已故知县董继芳、欧阳斌、陆烜、职并籍产备抵。现月　　

○旌表节妇浙江儒生邬胜溎妻林氏。摺包　　

○庚寅。谕军机大臣等、电寄岑毓英、据奏撤兵日期各情一摺。刘永福饬赴思钦。及维系越官、安插内附越民各节业于初八日明晰电谕。著岑毓英详慎遵办滇省各营。除已撤回滇境外。其暂留关外者。迅速一律撤回边界。勿逾定期。该督应即在彼调度。一切不准意存推诿。遽行回省。鲍超一军。仍著驻扎马白关听候谕旨。岑毓英所请饬派熟习洋务人员赴滇之处。俟详约定后。再行办理将来分界通商事宜。系地方大吏专责。该督务当先事豫筹。不得以此次未预和议。托词不谙洋务。辄思置身事外。电

寄　　

○丰升阿出差。以西安右翼副都统长春署镶白旗护军统领。外记

　　

○予军营病故河南候补道姜篪议恤。　　

○辛卯。谕内阁、刑部候补主事黄贻楫、江西候补知府颜钟骥、均著交军机处存记。现月　　

○谕军机大臣等、陈士杰奏陈家林民埝决口合龙。恳恩给奖并豫山督工出力。及毛家店溃堤情形各摺片。陈家林决口虽已合龙。而毛家店大堤被掘。刷宽十余丈。现在水势日涨口门冲刷宽深。亟应赶紧堵筑陈士杰督饬在工各员。迅将大堤民捻一律堵合毋稍延缓。章邱县知县乔有年、办料迟缓。著革职留任。以赎前愆。被淹处所。即著查明妥为抚恤掘堤首犯并著严拏惩办。惟必须查讯明确。不得滥及无辜。所有有堤各州县。仍责令地方官随时严密防范。不准再有疏虞。藉口民闲私掘以为诿过地步。所请奖励豫山、及在工出力人员之处著俟现决堤埝合龙后。并案核实奏请。再行降旨。将此由五百里谕令知之。现月　　

○又谕、电寄李鸿章、此次议约往返电商各条。均尚得体。本日披览改定第二第十两条。亦已妥协。著李鸿章等、再将各条详加核对。如意义相符。并无舛错。即著定期画押。事关重大。万勿草率。电寄　　

○壬辰谕内阁、南北海为禁苑重地。理宜整肃。乃昨见墙垣多有拆毁坐落处所。亦有往来行走痕迹。其为平日闲杂人等潜行出入。已可概见。该管各官。漫不经心。实属不成事体。景寿、德铭、崇光、均著交部议处。郎中立山、著摘去顶戴。以示惩儆。嗣后务当随时认真稽查。不得仍前疏忽。致干重咎。现月　　

○又谕、本日据刑部奏、审明曹泳祥闯入禁门一案。将该犯拟以绞决。已有旨依议行矣。叠经降旨严申门禁。该前锋统领护军统领宜如何实力奉行。督饬弁兵。认真稽查。乃竟有匪犯闯入情事。玩泄成风。殊堪痛恨。直班之护军统领恩全、著交部严加议处。是日东华门直班章京。并著查取职名交部严加议处以示惩儆。嗣后该统领等及直班弁兵。傥敢仍前疏懈定当从严惩办。决不宽贷。现月　　

○谕军机大臣等、有人奏江西丁漕积欠甚多等语。丁漕系维正之供。闻该省除灾缓不计外。历年共短徵银五百余万两。何竟积欠如此之多。其弊安在。著德馨破除情面。认真确查。据实具奏。不准稍有含糊将此谕令知之。寻奏、遵查丁漕欠数积弊。设法整顿。得旨、江西丁漕积疲已极。据奏清查粮户、劝复义图。变通三限各节。所筹办法。尚属切实。著即督饬所属认真整顿。实力奉行。其办理得宜。及徵收不力各州县。并著该抚随时查察据实举劾分别劝惩。勿得徒托空言。一奏塞责。现月　　

○又谕、有人奏山西五寨县知县张书绅、贪溺昏庸。不理民事。轻信幕友。纵容门丁胥吏。任意需索。其幕友王姓、及门丁胡二、均遇事招摇。署中上下费用。皆取之行户。民咸病之。且有因案威逼人命情事。盗墓贼犯。并不拏办。请饬查□□□尔□等语州县为亲民之官。宜如何洁己爱民。若如所奏各情亟应严□□□尔□惩办。著奎斌确切查明据实具奏。毋稍徇隐。原片著钞给阅看寻奏遵查五寨县知县张书绅、在任数年。于地方应办公事均无贻误。其吴世祥自缢。暨高凤来故女王高氏坟墓被发。均经详报有案。其余原□□□尔□各节。亦经逐款查明。并无其事。应毋庸议报闻。现月　　

○又谕、电寄李鸿章、岑毓英等、据电奏、林椿来言法约定一月内退澎湖但刘永福不退保胜。澎湖亦须迟退等语。现在详约将定中外交涉。惟重信义。刘永福一军。亟应如期撤回。著岑毓英、张之洞懔遵十八日电旨。严催该提督即率所部迅回滇界再赴思钦。不准稍有迟延。令人藉口其起程抵滇日期。仍速电闻。电寄　　

○裁缺哈密办事大臣明春奏、请饬催欠饷得旨著户部咨催湖北四川两省。将应解银两迅速拨解以资应用。摺包　　

○盛京将军庆裕等奏、永陵福陵昭陵三户国戚舅姨。子孙看守陵寝。二百余年。升途偏枯。仍请改设领催。照定制每兵十名内改设二两领催一名。督同甲兵当差。如所请行。摺包　　

○以收厘舞弊革甘肃候补知县常巩昌职。摺包　　

○旌表割臂疗夫节妇山西监生常铎妻孙氏。摺包　　

○癸巳。以恭遇慈禧端佑康颐昭豫庄诚皇太后五旬万寿。赏乌鲁木齐领队大臣萨淩阿之母王氏扁额曰爱日舒长。福建督标中军副将杨兴科之母吴氏扁额曰松筠益寿。闽安协水师副将杨嵩生之母郭氏扁额曰北堂春永。浙江平阳协副将梁云山之父梁雨田母刘氏扁额曰椿萱并茂。并珍玩文绮。　　

○甲午。谕内阁、鹿传霖奏、遵旨陛见。请催调任抚臣迅速赴任一摺。前有旨令边宝泉俟鹿传霖到任后来京陛见。鹿传霖现须交卸起程。河南巡抚。著孙凤翔护理。现月乙未。理藩院奏、掣出札萨克图汉部落伊拉固克散呼图克图之呼毕勒罕。报闻。　　

○丙申。以京师得雨仍未沾渥。上再诣大高殿祈祷行礼。诣时应宫拈香。　　

