<!-- { "loadSidebar": true } -->
○上以孟春享太庙。自是日始。斋戒三日。　　

○庚辰。世祖章皇帝忌辰。遣官祭孝陵。黄绫本　　

○署两江总督周馥等奏、江浙两省起运漕粮。酌量变通。从本届起。严责州县于运粮到沪时。如有潮杂诸弊。即由粮道等详请撤倢■＜曰融＞■＜石木＞。傥沪局验收不实。京沽转运不慎。以及粮道督运不力。悉听漕抚臣治以应得之咎。各有专责。于漕务当有裨益。下所司议。摺包　　

○会议商约大臣直隶总督袁世凯等奏、葡萄牙国商约定议。遵旨画押。下外务部知之。摺包　　

○上诣皇穹宇拈香。南郊斋宫斋宿。记注　　

○辛巳。祈谷于上帝。上亲诣行礼。记注　　

○诣正阳门关帝庙菩萨殿拈香。　　

○诣宁寿宫乐寿堂。问慈禧端佑康颐昭豫庄诚寿恭钦献崇熙皇太后安。翌日如之。　　

○署两广总督岑春火滟宣奏、革除各署沿用门丁积弊。得旨、著政务处通饬查照办理。摺包　　

○又奏。留调任运司信勤整顿鹾务。并请将办理不力之补用知府汪大钧。暂行革职。得旨、信勤著仍赴调任。余依议。摺包　　

○又奏、从九品何云葆带勇清乡。肆意焚杀。应请革职正法。得旨、何云葆著再行确讯拟办。摺包　　

○四川总督锡良奏、川汉铁路筹费开办。议定集股章程。下部议。寻外务部奏、所拟章程尚属周妥。谨修改集股分利股票息摺四条进呈。依议行。　　

○举行本届大计。四川卓异官十四员。不谨官五员。年老官一员。浮躁官一员。下部分别议叙处分如例。摺包　　

○以剿匪出力。准已革广东游击陈朝政免发军台留营效力。摺包　　

○以护过徇私。罔恤民命。民革广西太平思顺道何昭然遣戍军台。摺包　　

○以丁忧纳妾。革山西补用道顾赓虞职永不叙用。

摺包

　　

○以私留匪妇。不知远嫌。革广东补用都司周天长职。摺包　　

○予剿匪阵亡。广东千总叶继安优恤。摺包　　

○壬午。享太庙上亲诣行礼。记注　　

○遣官祭太山■＜木学＞之神。早事　　

○奉慈禧端佑康颐昭豫庄诚寿恭钦献崇熙皇太后幸西苑驻跸。记注　　

○以劝募赈款。赏太仆寺卿张振勋等、头品顶戴有差。摺包　　

○以缉私出力。复已革守备名滟隹国辅等原官。摺包　　

○以报效学堂经费。赏广东海幢寺扁额。摺包　　

○癸未。上诣仪鸾殿。问慈禧端佑康颐昭豫庄诚寿恭钦献崇熙皇太后安。至癸卯皆如之。记注　　

○御紫光阁。赐蒙古王、贝勒、贝子、公、台吉等燕。记注　　

○伊＜覀之＞■牛将军马亮等奏、初次会办中俄积案事竣。择尤酌保出力员弁。得旨、志锐著交部议叙。余著该部议奏。摺包　　

○署湖南巡抚陆元鼎奏、节次拏获会匪。恳请酌保出力员弁。得旨、准其酌保数员。毋许冒滥。摺包　　

○举行本届大计。湖北卓异官十员。浮躁官一员。不谨官二员。年老官二员。有疾官二员。下部分别议叙处分如例。摺包　　

○赏乾清门行走鄂尔多斯固山贝子图们巴雅尔次子。三等台吉清齐拉巴图花翎。记注　　

○鄂尔多斯固山贝子图们巴雅尔在时应宫瞻觐。早事

　　

○甲申。孝全成皇后忌辰。上诣承乾宫圣容前行礼。遣官祭慕陵　　

○改铸湖北荆宜道关防。从湖广总督张之洞请也。

摺包

　　

○予故乾清门行走敖汉郡王勒恩札勒诺尔赞恤典。如例。赏银五百两治丧。　　

○乙酉。上奉慈禧端佑康颐昭豫庄诚寿恭钦献崇熙皇太后御勤政殿。总税务司赫德、北堂主教林懋德、刘克明觐见贺年。记注　　

○谕军机大臣等、昨据延祉等代奏、达赖喇嘛呈称。因英人径行入藏。恐有滋扰。故携印出走。现在惟期藏地早复。以＜目辟＞行＜匧心＞口＜韦未＞＜夗贝＞血■乣生等语。英人带兵入藏。并未侵占地方。该达赖喇嘛。本不应携印潜逃。自离职守。朝廷保安黄教。仍予加恩曲全。现在西藏业已平靖。一切照常。该达赖喇嘛即可早日回藏。仍承恩眷。切勿游移不定。自外生成。至库伦系哲布尊丹巴呼图掌教之地。原与西藏各有专归。该达赖喇嘛所请在该处建庙念经。应不准行。仍著延祉懔遵前旨。偕同该达赖喇嘛前直西甯。再令启程。自行回藏。善抚血■乣生。毋负德意。致贻后悔。现月　　

○又谕、电寄胡廷干、电悉。所有祭告各处。著改派英瑞前往。电寄　　

○丙戌。上御紫光阁。赐近支宗藩等燕。记注　　

○调云南布政使吴廷斌为山东布政使。湖南布政使刘春霖为云南布政使。贵州布政使曹鸿勋为湖南布政使。以云南按察使袁开第为贵州布政使。云南粮储道陈灿为云南按察使。现月　　

○以辑睦民教。赏法国主教申永福三品顶戴。德国驻济南委员贝斯等宝星。摺包　　

○丁亥。宣宗成皇帝忌辰。上诣奉先殿寿皇殿行礼。遣官祭慕陵。　　

○以记名副都统恒春为珲春副都统。记注　　

○戊子。上诣大高殿拈香。寿皇殿行礼。　　

○御保和殿。赐蒙古王、贝勒、贝子、公、台吉、暨文武大臣等燕。记注　　

○己丑。上御紫光阁。赐廷臣大学士等燕。记注　　

○辛卯。河南巡抚陈夔龙奏、筹设豫省客籍学堂。按照河南高等学堂办理。一切学科程度具陈大概情形。下学务大臣知之。摺包　　

○举行本届大计。江西卓异官十一员。不谨官一员。浮躁官一员。年老官一员。下部分别议叙。处分如例。摺包　　

○壬辰。上御紫光阁。赐蒙古王、贝勒、贝子、公、台吉等茶果。记注　　

○谕军机大臣等、有人奏、安徽前任旌德县现任霍邱县知县陈邦庆昏庸贪酷。滥刑酿命等语。著周馥按照所倢■＜曰融＞■＜石木＞各节。确切查明。据实具奏。毋稍徇隐。原片著钞给阅看。寻奏、李邦庆虽无滥刑酿命实据。惟昏庸贪酷。请予革职永不叙用。如所请行。现月　　

○又谕、有人奏、＜目辟＞＜訁冉＞米＜度攵＞＜夗贝＞汉铁路。亟宜速筹结局一摺。＜目辟＞＜訁冉＞米＜度攵＞＜夗贝＞汉铁路。前已谕令张之洞等妥议筹办。迄今尚无成议。著该督责成盛宣怀赶紧设法挽回。以保路权。事关大局。不得宕延贻误。原摺著钞给阅看。现月　　

○又谕、铁良奏、查明江甯司库局所。进出款项情形一摺。著户部核议具奏。　　

○又谕、铁良奏、江南制造局厂。应否移建各情形一摺。著政务处练兵处议奏。现月　　

○癸巳。谕内阁、铁良奏、遵旨抽阅江苏等省营伍情形一摺。据称陆军以湖北之常备军为最优。河南之常备军步队六营。江南之常备军步队四营。江西之常备前军步队四营。粗有可观。苏州安徽之续备各军。江南之护军四旗。新湘五旗。废弛最甚。其余各营操法。亦多平常。水师则湖口差强。余均较逊等语。各省营伍晶■宜经严谕该督抚等认真整饬。勤加训练。不啻三令五申。乃除湖北陆军外。其余各省。积习迄未力除。实属有负委任。湖广总督张之洞夙抱公忠。所练陆军独能出色。深堪嘉奖。至苏州安徽之续备各军。江南之护军四旗。新湘五旗。如此废弛。殊堪痛恨。所有各营统领。江苏候补道松峻、候补总兵费金组、罗吉亮、补用参将徐万福、著一并革职。费金组一员。情节尤重。著革职永不叙用。并不准投效各营。其余帮统以下各员。著该督抚查明严倢■＜曰融＞■＜石木＞。又安徽各营统领。福山镇总兵李定明、茫无阅历。军纪异常懈弛。李定明著即革职。统领南洋武威新军。留江补用副将魏荣斌、不知操法。嗜好甚深。平日不到操场。且有空额情事。魏荣斌著即革职。并著将空缺兵饷严行提追。该督抚等均著严行申饬。嗣后各省督抚。务当振刷精神。将水陆各军。及武备学堂。切实经理。按照练兵处奏定章程。悉心教练。以期养成劲旅。饷不虚糜。经此次严饬之后。傥再仍前玩泄。罔知振作。惟各该督抚是问。懔之。现月　　

○又谕、熙淩阿奏、筹垫钜本。整顿盐纲一摺。盐法为国家大政。关系民食国课。自应责成该管官吏保商畅运。力除积弊以裕饷源。乃该贝勒奏称整顿天下盐纲。已筹定运本银三百万两。先从长芦办起。请派大臣督办。并保魏鸿儒等堪资臂助。应准奏调差遣等语。无非为垄断专利起见。其为受人指使。情节显然。实属荒谬。熙淩阿著从宽免其议处。仍传旨严行申饬。现月　　

○举行本届大计。甘肃卓异官八员。不谨官二员。不及官一员。年老官二员。有疾官一员。浮躁官一员。下部分别议叙处分如例。摺包　　

○以科布多参赞大臣寿勋未到任。命前帮办大臣英秀暂行署理。电寄　　

○命副都统衔候补三品京堂唐绍仪为出使英国大臣。现月　　

○甲午。孝穆成皇后忌辰。遣官祭慕陵。黄绫本　　

○谕军机大臣等、商部奏、江甯等府当商额外息捐。恳请减免一摺。著周馥体察情形奏明办理。原摺著钞给阅看。将此谕令知之。寻奏、当商息捐。作赔款要需。暂难减免。下部知之。　　

○都察院左都御史陆润庠等奏、江淮分省事体重大。下政务处会议。摺包　　

○命闽浙总督魏光焘、陕西巡抚夏屮■一■日、开缺另候肬■闲用。现月　　

○以察哈尔都统升允为闽浙总督。未到任前。以福州将军崇善兼署。摺包　　

○以湖南布政使曹鸿勋为陕西巡抚。现月　　

○以记名总兵杨慕时为江苏福山镇总兵官。现月　　

○以击匪出力。予广西广甯县知县郑世璘、并勇团等奖叙有差。摺包　　

○予击匪阵亡。广西广甯外委冯其栋优恤。摺包　　

○予匪乱殉身。广西广甯县知县郑世璘之妻张氏。暨浙江文生郑奎龄等男女七名口、分别旌恤如例。摺包　　

○乙未。谕内阁、前据理藩院奏、敖汉郡王勒恩札勒诺尔赞被护＜目辟＞行＜匧心＞口＜韦未＞＜夗贝＞幅株哩砍伤身死一案。已有旨交刑部严行审讯。兹据翁斌孙奏、请特派王大臣会同查办等语。此案情节甚重。仍著刑部悉心研鞫。严切根究。务得实情。从重惩办。毋稍轻纵。现月　　

○举行本届大计。广东卓异官十员。不谨官二员。罢车滟耎官二员。年老官三员。浮躁官一员。不及官一员。下部分别议叙处分如例。摺包　　

○以都察院左都御史溥颋为察哈尔都统。记注　　

○以吏部左侍郎特图慎为都察院左都御史。现月　　

○以湖南按察使庞鸿书为湖南布政使。山东盐运使英瑞为湖南按察使。现月　　

○丙申。孝圣宪皇后忌辰。遣官祭泰东陵。黄绫本　　

