<!-- { "loadSidebar": true } -->
○又奏、通筹全局飞咨直督豫抚、暨归绥大同守将。分兵协防。并函商北来湘鄂军酌拨分扎覃怀一带。以通南漕入晋运道。叩恳宽怀释忧。得旨、览奏具见悃忱。锡良统带湖南北各军著准如所请。酌拨分扎。即由该抚行知遵照。摺包　　

○又奏、保定以南宜驻兵安民御前宿＜目辟＞行＜匧心＞口＜韦未＞＜夗贝＞酌留精锐。余军宜分驻沿边免聚集一处。军食有误得旨、所请各节。已于摺内谕及矣。摺包　　

○是日驻跸广武镇。随手　　

○壬午。上奉慈禧端佑康颐昭豫庄诚寿恭钦献崇熙皇太后。自广武镇启銮。　　

○上谕。户部尚书崇绮、持躬端正。学问优长。同治年闲由翰林院修撰洊陟卿贰。屡掌文衡。朕御极以来。深加倚田■廾。特擢正卿。旋任盛京将军。转吏部尚书于管理地方及办理部务。均能不避劳怨。悉心供职。嗣以引疾家居。上年冬、召见该尚书。精神甚为矍铄。特命在弘德殿行走。用资辅导。旋命管理礼部。改户部尚书近复派充留京办事大臣。方期共济时艰。长承恩眷。讵本日据荣禄奏、七月二十一日以后。荣禄偕该尚书退守保定。该尚书因恢复无力。竟于本月初二日。殉节于保定莲池书院。洵能舍生取义。大节无亏。览奏曷胜震悼。崇绮著照尚书例赐恤。任内一切处分。悉予开复。应得恤典。该衙门查例具奏。并著加恩予谥。入祀昭忠祠。派廷雍就近前往奠醊。灵柩回旗时。沿途地方官。妥为照料准其入城治丧。伊孙几人。现在有无官职。该旗查明具奏。候旨施恩。用示笃念忠贞至意。寻谥文节。　　

○又谕、帮办武＜目辟＞行＜匧心＞口＜韦未＞＜夗贝＞军事务前四川总督李秉衡、持躬廉正。办事公忠。起家牧令。洊陟封圻。所至祛弊惩贪。民情爱戴。经朕特擢四川总督。旋因事降调。因病在告上年特召见该督。幸精力未衰特命前往奉天查办事件。旋命巡阅长江水师藉资整顿。军务初起。特召来京。该督冒暑遄行受命督师。甫及到防。仓惶出战。以致师出无功。此实由于兵非素练将士不能用命。朝廷并未加该督以失律之咎。乃闻李秉衡以兵败溃退。竟于七月十七日殉节于通州之张家湾。虽尚未见奏报而访闻业已确实。悼惜之怀。曷云能已。著照总督例赐恤。任内一切处分悉予开复。应得恤典。该衙门查例具奏。并著加恩予谥。入祀昭忠祠派廷雍就近前往奠醊。灵柩回籍时。沿途地方官妥为照料。准其入城治丧。伊子几人现在有何官职。著盛京将军查明具奏。候旨施恩。用示轸恤忠荩至意。寻谥忠节。子江苏候补通判政均。以直隶州知州留原省即补。孙学富赏举人。准其一体会试。　　

○谕军机大臣等。荣禄奏。现在督师。势难留京办事。现拟将沿途防务。布置周密。即驰赴行在一摺。荣禄总领师干。御侮乃其专责。前已有旨、命该大学士仍驻保定。调度一切以固省防。毋庸前往获鹿。更不宜亟来行在。以致畿辅空虚。且该大学士所统武＜目辟＞行＜匧心＞口＜韦未＞＜夗贝＞中军大半溃散。沿途滋扰。日有所闻亟应收集整理。著仍遵前旨驻扎保定。将一切战守事宜严密布置。并将该军溃勇重加查点。分别归并遣散。以弭后患而振军声。将此由五百里谕令知之。电寄　　

○西甯办事大臣阔普通武奏、循例出口致祭海神。并与外藩蒙古会盟。报闻。摺包　　

○是日。驻跸阳明堡。随手　　

○癸未。上奉慈禧端佑康颐昭豫庄诚寿恭钦献崇熙皇太后。自阳明堡启銮。　　

○上谕。朕此次恭奉銮舆暂幸太原。当经先后派出荣禄、徐桐、昆冈、崇礼、裕德、敬信、溥善、阿克丹、那桐、陈夔龙、充留京办事大臣。复令庆亲王奕劻回京。会同李鸿章与各国议办一切事宜。此案初起义和团实为肇祸之由。今欲拔本塞源。非痛加戋滟暳除不可。直隶地方。义和团蔓延尤甚李鸿章未到任以前。廷雍责无旁贷。即著该护督督饬地方文武严行查办。务净根株傥仍有结党横行。目无官长。甚至抗拒官兵者。即责成带兵官实力剿办以清乱源而安氓庶。现月　　

○谕军机大臣等、寄庆亲王奕劻、前命该亲王星驰回京。准其便宜行事。计期当早已抵京矣。顷据李鸿章电奏。俄允撤兵回津。为诸国之倡。该大学士亦不日乘坐俄轮到津。接印后即日进京。本日复加派荣禄、会同该亲王李鸿章妥筹商办。著即乘此机会。实力实心。共挽危局事宜从速。不可一误再误也。原电钞给阅看。将此由六百里谕令知之。电寄　　

○又谕、前因荣禄奏称拟俟防务布置妥协。即赴行在。当经谕令该大学士仍驻保定。力顾畿辅大局兹据李鸿章晶■宜次电请添派王大臣会办款议。除已命庆亲王奕劻星驰回京。并与刘坤一张之洞函电互商外。即著添派荣禄会同办理。并准其便宜行事。该大学士如已赴。获鹿著即迅回保定。俟李鸿章到京后。妥为商办。大局所关。安危系之。存亡亦系之该大学士为国重臣。受恩最深当不忍一意藉词诿卸也。李鸿章原电并钞给阅看。将此由六百里谕令知之。电寄　　

○又谕、廷雍钞电阅悉。现据昆冈等奏请。已派庆亲王奕劻回京议款。计初十日当抵京矣。将此谕令知之。电寄　　

○又谕、毓贤奏、请将湖北京饷江北漕粮转运入晋一摺。各省关应解京饷已谕令改解行在。以应要需。所有湖北现解京饷银二十万两。既据该抚奏称已到河南彰德府暂存县库自应仍遵前旨。谕令河南巡抚速派妥员。协解行在交纳。至江安漕粮十余万石。前经直隶总督奏请截留备赈。业已允准惟本年山西被旱。粮价昂贵又值恭奉慈舆巡幸太原扈从兵夫云集。需米尤多既据该抚奏称江安漕粮已运至山东德州由德州运至获鹿。设局转运入晋。运道较捷。自应先其所急。俾资接济即著袁世凯就近速饬该粮道钦遵改解。所有沿途转运事宜。并著官为给价。毋伤民力。其直隶奏留江安漕粮。亦系济赈要需。应于清江转运局购存米二十万石内。拨给十万石。以符原案而济民食。毓贤摺。并钞给刘坤一等阅看。将此由五百里各谕令知之。电寄　　

○又谕、电寄刘坤一等、德寿电奏阅悉。朕恭奉慈銮。一路安善日内可抵太原。随扈各军。足资拱＜目辟＞行＜匧心＞口＜韦未＞＜夗贝＞。刘永福一军。可以毋须西上。著暂留两江。交刘坤一填补海防。现据昆冈等奏请、已派庆亲王奕劻回京议款。计初十日当抵京矣。京饷外筹款买米。以济军食急公可念。此旨仍交李廷箫转电刘坤一德寿知之。电寄　　

○又谕电寄恽祖祁。李廷箫代奏恽祖祁请旨各节清江转运局。应否移设汉口俟抵太原后再行酌量情形。谕饬遵照。武＜目辟＞行＜匧心＞口＜韦未＞＜夗贝＞军协饷。并著解赴保定荣禄行营查收。此旨著交李廷箫电谕恽祖祁知之。电

寄

　　

○护理山西巡抚李廷箫奏、遵旨解散晋省拳民。并陈剿抚归化等属教匪一律完竣。报闻。摺包　　

○山西巡抚毓贤奏、购运平定州小米三千石接济太原。报闻。摺包　　

○载勋随扈。以兵部尚书敬信署步军统领。现月　　

○是日驻跸原平镇。随手　　

○甲申。上奉慈禧端佑康颐昭豫庄诚寿恭钦献崇熙皇太后自原平镇启銮。　　

○谕军机大臣等、电寄李鸿章等、李鸿章刘坤一张之洞等会奏摺片。暨李鸿章初九日电奏。同日览悉。七月二十一日之变。罪在朕躬悔何可及。该大学士等与国同休戚。力图挽救。宗社有灵。实深鉴之所陈各节。悉系目前最要机宜庆亲王奕劻。计初十日可以到京本日复有旨加派荣禄会同办理。现在俄户部允可撤兵。是机有可乘。不可一误再误。该大学士应即借乘俄舰。驶赴天津。先行接印。仍即日进京会商各使。迅速开议。至罪己之诏。业于七月二十六日明降谕旨。播告天下。该大学士此时当已接到。自行剿匪一节。该大学士未到任以前。已责成廷雍认真办理。本日亦有明发谕旨矣。其余皆当照请施行。惟事有次第。不得不略分先后耳。朕恭奉慈舆。一路安善现距太原两站驻跸久暂俟抵太原后。体察情形。再定进止。此次变起仓猝。该大学士此行。不特安危系之。抑且存亡系之。旋乾转坤。匪异人任勉为其难。所厚望焉仍著端方转电李鸿章等知之。电寄　　

○吏部尚书徐郙等八十三人奏京都自洋兵入城后庙社安固。禁门以内亦尚完整。五城地面各国分段驻扎。居民渐就安谧。报闻。摺包　　

○户部左侍郎英年奏、查明前站道路。并陈晋垣以抚署豫备行宫绘具图说。得旨、览奏及进呈图说。均悉。即著照黏签处所。妥速豫备。原图发还。摺包　　

○科布多参赞大臣瑞洵等奏、边防差委需人。援案请添章京笔帖式额缺。以资办公如所请行。摺包　　

○又奏、山西巡抚毓贤筹拨粮石运京。劳费太甚。可否别筹办法。得旨、前项起运仓米已有旨改解山西矣。摺包　　

○乌里雅苏台将军连顺等奏、豫筹驼只以备驮运军粮。其费拟请由津贴蒙兵银内动用。得旨、前项起运仓米。已有旨改解山西省城所请各节毋庸置议。摺包　　

○浙江巡抚刘树堂奏、粮道督运漕粮赴津交兑未竣兵端猝起。由陆折回筹办河运得旨、仍著督饬该粮道等、将河运事宜。妥速筹办务趁秋汛期内。设法起运毋稍延误。摺包　　

○又奏、西安县知县吴德潚因保护教堂为莠民戕杀。祸及家属。情形甚惨。又致毙洋人多命。现饬署金衢严道徐士霖、会同署衢州镇敖天印、相机妥办。得旨、此案情节较重。即著责成该镇道切实查究。并督同前任道府严拏首要。从重惩办。仍将起衅确情。及办理情形详细具奏。摺包　　

○调兵部尚书敬信为户部尚书。理藩院尚书裕德为兵部尚书。以都察院左都御史怀塔布为理藩院尚书。户部左侍郎英年为都察院左都御史。礼部右侍郎桂春为户部左侍郎兼管三库事务。　　

○溥伦溥兴定昌随扈。以兵部左侍郎阿克丹署左翼前锋统领。镶白旗蒙古副都统舒存署镶红旗护军统领。吏部左侍郎溥善署镶蓝旗护军统领。现月　　

○是日驻跸忻州。纂修官陈云诰恭纂　　

帮总纂官程棫林恭辑监修总裁世恭阅十签四月二十二日正总裁那月日专司蒿■禾本陆恭覆阅癸丑十一月二十三日　　

徐月日　　

荣月日副总裁唐月日　　

宗室宝恭阅五月廿三日

　　

陈恭阅十四签正月初十日　　

熙月日　　

郭恭阅八月十二日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之四百六十九　　

