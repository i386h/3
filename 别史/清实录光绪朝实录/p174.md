<!-- { "loadSidebar": true } -->
○又谕、给事中王昕奏、山西地方官办理赈务。不免欺饰。请饬认真查核一摺。据称山西上年异常荒旱。地方官仍前徵比钱粮。及至奏明蠲缓。催科已将竣事。并有压阁誊黄。于额徵埽数后。始行张贴者。该省富户捐款。各州县托词解省。勒限交官。甚至纵容书差。苛派中饱。至放赈之弊。官吏侵吞克扣。实惠不能遍及等语。山西饥馑荐臻。朝廷轸念灾黎。时廑宵旰。迭经降旨拨发银米。谕令该省大吏。妥为抚绥。各州县应如何尽心筹办。若如该给事中所奏。尚复成何事体。著阎敬铭、曾国荃、即令派出之查赈各员绅。将该给事中所奏各情形。一并认真稽查。如有虚冒情弊。即行据实严□□□尔□。前准李鸿章等所请。将承办山西赈务人员分别保奖。其办理不能得力各员。著仍遵前旨。毋许滥行列保。另片奏、山西禁种罂粟。请饬劝种桑棉等语。罂粟有妨民食。现经该省遵旨严行禁止。著该抚饬令所属。除良田劝农种谷外。并应相度土宜。如有可以树桑种棉之处。随时劝课种植。俾利民生。至溺女之风。前已有旨申禁。据称该省溺女。相沿成习。恐被灾之后。此风尤甚。著该抚饬属严行查禁。以挽浇风。现月　　

○又谕、吴元炳奏、学政因病出缺一摺。江苏学政翰林院侍读学士林天龄、于同治年闲。曾在弘德殿行走有年。克称厥职。兹闻溘逝。轸惜殊深。伊子林开棻、著加恩赏给举人。准其一体会试。现月　　

○谕军机大臣等、杨重雅奏、叛将出边滋扰。官军追击获胜一摺。所陈谅山解围。及克复驱骡墟等处情形。与刘坤一前奏大略相同。李扬才现踞长庆府治之屯梅。并分党袭踞坑横谷隆等处。以为犄角。亟应乘此声威。迅速进剿。道员赵沃现已添派副将王正明督勇前往协剿。杨重雅以兵力尚单。拟添募数营。以资厚集。著即督饬赵沃相度机宜。速筹剿办。该逆凶顽已极。必应擒获尽法惩治。一面将被胁党与。设法解散。以孤贼势。免致裹胁日多。蔓延为患。所称土匪陆之平、覃思娣、高十二、叶成林等。纷纷响应。该匪等如本系中国之人。即当一面剿除净尽。以安边圉。如系越南之人。亦即由该督抚行知越南。派兵会同剿办。以免句结。冯子材带兵督剿。应如何调度之处。仍著与杨重雅会商办理。将此由五百里各谕令知之。剿捕　　

○又谕、前因李扬才招勇潜赴越南滋事。当谕令冯子材带兵出关督剿。仍与杨重雅会商办理。原因该提督系专阃大员。呼应较灵。是以派令前往。惟李扬才窜至越南。经道员赵沃派军援剿。力挫凶锋。正资得手。目下剿办机宜。是否必须冯子材出关督剿。抑或令该提督驻扎关内。扼要防堵。即责成赵沃一手剿办。较为有益之处。著该抚酌度情形。密速奏闻。将此由五百里密谕知之。　　

○命兵部右侍郎夏同善提督江苏学政。现月　　

○赏翰林院编修吴大澂道员。发往山西交曾国荃差遣委用。现月　　

○以练兵滋事。并不弹压。革福建都司郭官就职。摺包　　

○旌表江苏烈妇方赵氏。贞女程氏。王氏。金氏。甲子。遣官祭先医之神。　　

○以刑部右侍郎钱宝廉兼署兵部右侍郎。户部左侍郎殷兆镛兼署吏部左侍郎。现月　　

○以通同侵挪营存公款。革陕西甯羌营游击松鹤等职。摺包　　

○乙丑。谕内阁、前任户部尚书魁龄。老成练达。办事勤慎。由乡贰洊升工部尚书。调补户部尚书。并补授总管内务府大臣。宣力有年。克称厥职。前因患病准予开缺。方冀调理就痊。长承恩眷。兹闻溘逝。轸惜殊深。加恩赏给陀罗经被。派贝勒载澂带领侍卫十员。即日前往奠醊。照尚书例赐恤。并赏银五百两。由广储司给发。任内一切处分。悉予开复。应得恤典。该衙门查例具奏。伊子福绪。著赏给主事。俟及□山戊不□时。分部学习行走。用示笃念耆臣至意。寻赐祭葬。予谥端恪。现月　　

○丙寅。谕内阁工部奏、请旨催解棕毛一摺。工部恭备坛庙常朝棕毯。以及各处咨取棕毯。并明年三月穆宗毅皇帝孝哲毅皇后梓宫永远奉安山陵。需用棕毯。为数甚多。两江欠解棕毛十五万斤。久未解到。著该督严饬委员迅速起解。限于明年正月内一律解交应用。另片奏、请催解飞金等语。该部恭办改饰太庙神龛案椅等项。需用飞金。江苏欠解红金三千二百块。迭经部严催。仍未解齐。殊属延缓。著该督抚严饬承办之员。即将欠解金块。勒限星速解部。此次所需棕毛金块。典礼攸关。极为紧要。不得稍有迟延。致有贻误。现月　　

○又谕、御史段福昌奏请将京控案件。专责臬司亲审。不得再委府局。并严定章程一摺。著刑部议奏。现月　　

○黑龙江将军丰绅等奏、呼兰地方户增事繁。请将城守尉员缺改设副都统。并量加官兵额缺。下部议。寻议如所请行。并改原设副管为正任协领。添设佐领四员。骁骑校四员。防御四员。摺包　　

○添设惠陵奉祀内务府郎中内管领等官。摺包　　

○戊宸。谕内阁、曾国荃奏、请将督运赈粮之道员奖励等语。晋省迭遭大祲。前后拨给山东漕米二十万石。该粮道崧骏、于奉拨之粮。均能先事图维。提前赶运。实属有裨灾区。盐运使衔山东督粮道崧骏、著赏给二品顶戴。以昭激劝。现月　　

○谕军机大臣等、阎敬铭、曾国荃奏、筹备东漕运费。请饬各省协济一摺。据称晋省奉拨山东漕米十二万石。分运晋南灾区赈济。约需运费在百万两以外。无从筹措。请饬江苏、安徽、江西、浙江、山东等五省。各拨银六万两。湖北、湖南、广东、四川等四省。各拨银五万两。俾资周转等语。晋省赈粮转运。异常劳费。该省款项拮据。亦属实情。著照所请。即由沈葆桢、李瀚章、刘坤一、丁宝桢、吴元炳、裕禄、李文敏、梅启照、文格、潘尉、邵亨豫、张兆栋、如数筹拨。于年内批解赴晋。以济赈需。将此由四百里各谕令知之。现月　　

○先是山西巡抚曾国荃奏、撤练归伍。树军欠饷过多。难以悉数裁撤。得旨、该省勇营过多。未免虚糜饷项。且恐滋生事端。即著该抚酌度情形。陆续裁撤。至是奏称张树屏所部六营。先行裁撤勇夫七百五十名。余俟明春筹备饷糈。陆续遣撤。其精字等练军马步各营。均先后裁撤归伍。报闻。摺

包　　

○予山西运赈病故记名总兵王孝理祭葬恤荫。摺包　　

○己巳。谕内阁、为治之道。首在讲求吏治。乂安民生。而武备修明。尤为经国要务。封疆大吏。受朝廷特＜闲＞之恩。畀以重寄。宜如何整躬率属。共济时艰。以副委任。近闻各直省督抚实事求是者。固不乏人。而因循怠玩。怙过饰非者。亦正不少。且有偏袒同乡。及护庇年世交谊情事。用舍不公。而欲属僚畏服。吏肃民怀。其可得耶。又闻带兵将弁。往往虚报名粮。冒销军火私肥囊橐。日用豪奢。此弊不除。其何以使将士一心。缓急足恃。著通谕各该督抚等。痛自循省。有则改之。无则加勉。凡地方利弊。民生休戚。总当虚心咨访。因时制宜。用人则一秉大公。毋稍偏徇。属员中之贤声卓著。名实相孚者。固应保荐。其贪庸废弛者。亦应立予□□□尔□劾。不得瞻顾情面。曲事姑容。庶几大法小廉。吏治日有起色。至各营武员。查有前项情弊。即行从严□□□尔□办。以肃军律而饬戎行。经此次训诫后。傥敢不知振作。积习相沿。一经朝廷访闻。或被□□□尔□得实。必当执法严惩。决不宽贷。正朝廷以正百官。出治之原。尤宜严肃。前已叠降谕旨。责成军机大臣。实心匡弼。勿避嫌怨。并令各部院大臣。勤求治理。力戒因循。仍著懔遵前旨。同心任事。宏济艰难。不得日久懈生。又蹈玩愒故习。现月　　

○谕军机大臣等、前于光绪二年五月闲。据李鸿章奏称、天津寄存军械之南城根水月庵。倐被火灾。烧去铜帽帐棚旧械等件。当即查检已烧未烧各械。分别妥存办理等语。业经批谕。将所□□□尔□看守不力之官役人等。摘顶惩办。惟被烧军械数目。并未据该督详细奏闻。所有该处寄存铜帽帐棚枪械。究竟烧去若干。被烧之件。核计价值若干。此外有无遗失饷银情事。著李鸿章详细查明。据实具奏。毋销含混。将此谕令知之。现月　　

○陕西巡抚谭钟麟奏赈务告竣。各属办理情形不同。碍难如例造册。请准开单报销。得旨、陕省办赈。尚能实惠及民。所请将赈款数目。开单奏报。免造细册之处。著准其照办。仍督饬司道核实开报。毋得稍有浮冒。摺

包　　

○以吏部尚书灵桂暂署正红旗满洲都统。明发　　

○庚午。福州将军庆春奏、闽海关税务紧要。请另＜闲＞员接办。得旨、该将军到任以来。办理尚无贻误。著仍勤慎供职。毋许固辞。摺包　　

○以詹事府少詹事兴廉为詹事。朱签　　

○辛未。谕军机大臣等、克蒙额、谦禧奏、请旨催解协饷一摺。甯夏满营饷银。前经户部奏明。将四川山西及河东道应解之款。令各该省于八月前拨解一半。年内埽数解清。兹据该将军等奏称、仅据四川报解饷银一万两。山西报解银四千两。河东道并未报解等语。该营兵饷支绌。待用孔殷。著丁宝桢、曾国荃、迅将本年四川、山西及河东道应拨饷银。务于年内埽数筹解。以济急需。毋得再有迟延。另片奏、甲兵魁荫等夤夜聚众。藉词饷项不继。倡议勒捐。复谋劫掠。当经派兵捕拏。现已办理完竣等语。仍著该将军副都统督饬官兵随时巡查。如有不法兵丁。藉端滋事。即行严拏惩办。以肃营规。将此由五百里各谕令知之。现月　　

○准予告大学士英桂重与鹿鸣筵燕。赏太子少保衔。现月　　

○正红旗蒙古都统皂保因病解职。现月　　

○上以冬至祀天于圜丘。自是日始、斋戒三日。照黄绫本恭载　　

○壬申。谕内阁、兵部奏、请饬催积欠租银一摺。直隶各州县应解兵部马馆地租生息银两。积欠甚多。明年穆宗毅皇帝孝哲毅皇后梓宫永远奉安。该部应付车马繁多。需款孔亟。著直隶总督饬令藩司。无论何款。即行设法。于历年欠银七万余两内。先拨银二万两。并将欠解本年租银二千八百余两。如数措齐。限于年内拨解到部。毋得迟延。嗣后务须年清年款。不得再有拖欠。现月　　

