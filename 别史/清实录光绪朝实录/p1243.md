<!-- { "loadSidebar": true } -->
○壬子。给事中双寿奏、整顿营伍。宜光妥筹兵饷。以足军食。下所司议。随手　　

○山西巡抚恩寿奏、设立法政学堂。考选官绅。先开肬■闲易科。一年毕业。再招学生分豫科本科。各三年毕业。下部知之。摺包　　

○以四川总督岑春火滟宣为邮传部尚书。裁缺盛京将军赵尔巽为四川总督。现月　　

○命直隶津海关道梁敦彦充出使美墨秘古国大臣。电寄　　

○赏美国驻京使馆武随员都司连那得宝星。　　

○癸丑。颁南洋新嘉坡天后庙扁额曰波靖南溟。随手　　

○谕军机大臣等、电寄吕海寰等、加税免厘一事。关系紧要。现在各国商约。尚未一律议定。时已数年。亟应赶紧商订。俾加税免厘之举。得早实行。著责成吕海寰、盛宣怀等、妥速筹议。以免久延。电寄　　

○开缺云贵总督丁振铎奏、请援照条约。于越南河南设立领事。下外务部查核办理。摺包　　

○升任顺天府府尹江苏苏松太道袁树勋奏、上海租界巡捕违章将女犯改押。英领事复无理要挟。拟请将臣罢斥。以为交涉转圜之地。得旨、毋庸开缺。仍著总理湖南铁路事宜。以资得力。摺包　　

○以舆情不洽。被控有案。革福建顺昌协副将唐光耀职。

随手

　　

○予故记名提督云南鹤丽镇总兵吴永安、临元镇总兵覃修纲、宣付史馆立传。并附祀云省城前总督岑毓英专祠。暨本籍自建专祠。从云贵总督丁振铎请也。　　

○予故浙江温州镇总兵刘祥胜、署湖州协副将候补副将李成林、照军营立功后积劳病故例优恤。刘祥胜附祀浙江源任兵部尚书彭玉麟专祠。暨湖南原籍及立功省分昭忠祠。李成林附祀浙光忠义祠。湖南原籍昭忠祠。从署闽浙总督崇善等请也。

摺包　　

○甲寅。穆宗毅皇帝诞辰。上诣奉先殿寿皇殿行礼。起居注　　

○谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。庆亲王奕劻著管理陆军部事务。并责成整顿一切事宜。认真考察。随时面奏。现在时事艰难。军机处综司庶政。所有各衙门事务。该王大臣皆应留心察核。嗣后内外各衙门务当认真办事。傥再因循敷衍。徇私偏执。定予一并严惩。现月　　

○又谕、据岑春火滟宣面奏、邮传部左侍郎朱宝奎声名狼藉。操守平常。朱宝奎著革职。　　

○谕军机大臣等、都察院代奏、候补京堂文韫条陈东三省事宜一摺。著徐世昌即行妥筹办理。原呈著钞给阅看。现月　　

○都察院奏。各省举贡。未与考选者。请留部量予甄取。一体朝考。得旨著照所请。该部知道。　　

○转邮传部右侍郎吴重喜■心为左侍郎。以广东提学使于式枚为邮传部右侍郎。　　

○以纵兵酿案。革两江补用副将周远明职。　　

○以承办赈务。克扣薪水。革江苏候补通判张濯远职。现月

　　

○乙卯。谕军机大臣等、有人奏、山东甯海州知州吴延祚、昏庸贪鄙。请旨饬查等语。著杨士骧按照所倢■＜曰融＞■＜石木＞各节。确切查明。据实具奏。毋稍徇隐。原片著钞给阅看。寻奏、吴延祚平日居官。舆论翕然。于新政亦能讲求。确无贪劣厉民之事。应请免其置议。报闻。现月　　

○派镇国公载泽管理火器营事。明发　　

○以裁缺都察院左副都御史成章为正白旗汉军都统。裁缺都察院左副都御史台布署正黄旗蒙古都统。现月　　

○命江西临江府知府于齐庆以道员用。署广东提学使。现

月

　　

○命贝勒载涛带领侍＜目辟＞行＜匧心＞口＜韦未＞＜夗贝＞十员往奠正白旗汉军都统溥兴茶酒。赐恤如尚书例。赏银五百两治丧。子一品荫生毓嵩赏员外郎。现月　　

○追予故记名提督成有余、照军营立功后积劳病故例优恤。并宣付史馆立传。从湖南巡抚岑春蓂请也。摺包　　

○丙辰。谕内阁、御史赵启霖奏、新设疆臣。夤缘亲贵。物议沸腾。据实纠倢■＜曰融＞■＜石木＞一摺。据称段芝贵夤缘迎合。有以歌妓献于载振。并从天津商会王竹林措十

万金为庆亲王寿礼等语。有无其事。均应彻查。著派醇亲王载沣、大学士孙家鼐、确切查明。务期水落石出。据实覆奏。现月

　　

○又谕、段芝贵著撤去布政使衔。毋庸署理黑龙江巡抚。

现月

　　

○又谕、电寄张荫棠据电奏、请将前藏粮台知县余钟麟以县丞降补。著照所请。电寄　　

○以记名副都统程德全署黑龙江巡抚。现月　　

○调出使和国大臣陆徵祥充保和会专使大臣。命分省补用知府钱恂充出使和国大臣。候补四品京堂李经方充出使英国大臣。电寄　　

○丁巳。谕内阁、致仁大学士昆冈、学问优长。老成恪慎。由翰林洊擢正卿。晶■宜掌文衡。旋登揆席。充翰林院掌院学士。并总理部旗事务。宣力有年。克尽厥职。前因患病奏。请开缺。以大学士致仕。赏食全俸。方冀克享遐龄。长承恩眷。兹闻溘逝。悼惜殊深。著赏给陀罗经被。派贝勒载洵带领侍＜目辟＞行＜匧心＞口＜韦未＞＜夗贝＞十员。即日前往奠醊。加恩追赠太子少保衔。入祀贤良祠。照大学士例赐恤。任内一切处分。悉予开复。应得恤典。该衙门查例具奏。伊子郎中占鳌著以四品京堂候补。用示笃念荩臣至意。寻予祭葬。谥文达。现月　　

○戊午。以纪律不严。革广西补用游击陈朝政职。　　

○予因公殒命。广西试用知县那地州州判杨璪燊优恤。摺

包　　

○上以孟夏享太庙。自是日始、斋戒三日。黄绫本　　

○己未。谕军机大臣等、电寄恩铭、据电奏、请将免收进口粮食税厘。再行展限等语。著照所请。度支部知道。电寄　　

○庚申。谕军机大臣等、端方电奏、请将豫岸淮盐。减免旧案加价等语。著度支部议奏。电寄　　

○以署云南鹤丽镇总兵谢有功为云南普洱镇总兵官。现月　　

○予江苏候补道署寿春镇总兵陶森甲等以总兵交军机处存记。豁免云南晋甯、定远、两州县被灾地方应徵条粮。随手协修官欧家廉恭纂　　

帮总纂官程棫林恭辑监修总裁世恭阅二签八月初十日正总裁那月日专司蒿■木本陆恭覆阅癸丑十二月十四日　　

徐月日　　

荣月日副总裁唐月日　　

宗室宝恭阅一签七月十二日　　

陈恭阅六签十二月十四日

　　

熙月日　　

郭恭阅五签七月二十日　　

宗室麒月日




大清德宗同天崇运大中至正经文纬武仁孝睿智端俭宽勤景皇帝实录卷之五百七十二　　

光绪三十三年。丁未。夏四月。辛酉朔。享太庙上亲诣行礼。记注　　

○诣仪鸾殿。问慈禧端佑康颐昭豫庄诚寿恭钦献崇熙皇太后安。至丁卯皆如之。记注　　

○谕军机大臣等、电寄端方等、据电奏、请将江北米谷杂粮厘捐。再行展免等语。著照所请。度支部知道。电寄　　

○福州将军兼署闽浙总兵崇善奏、酌裁绿营。腾出饷项。改编常备军一协。限六个月成军。并将马石滟驳工辎各营。分别补练。其长门各石滟驳台兵丁。并加裁汰。附设石滟驳科学堂。下部知之。　　

○又奏、闽省度支奇绌。拟援照直隶章程。试办公债。下部知之。　　

○又奏、浙江大岚山移驻员弁。拟以游击驻扎大皎。鄞江桥等处。分设八汛。并拨定兵额饷需。请饬立案。下部议。摺

包

　　

○壬戌。谕军机大臣等、本日前直隶宣化镇总兵何乘鳌具奏。谢恩摺件。暒滟台写违式。著传旨申饬。　　

○外务部奏、酌拟出使大臣等应支经费。更定章程二十条。又奏、使馆供事。拟改为书记生秩八品。三等通译官秩六品。并依议行。摺包　　

○署吉林将军达桂等奏、会筹吉江两省兵队。握要驻扎情形。得旨、著即督饬认真缉匪。严禁扰民。以安边圉。摺包　　

○署黑龙江将军程德全奏、开办齐齐哈尔商埠。派员设局情形。下部知之。摺包　　

○又奏、蒙员行贿诈财。请将札希鲁克齐格蝱滟朋额、繙译笔帖式穆克德克革职。惟穆克德春熟精满蒙文字。恳恩改为监禁五年。勒令繙译教科书。以赎前罪。得旨、著革职发往军台效力赎罪。　　

○护理四川总督赵尔丰奏、川省矿政调查业设专局。旧设保富公司。请即裁撤。以后无论商兵华洋办矿。统归矿局办理。以一事权。下所司知之。摺包　　

○浙江巡抚张曾阳滟＜扌戋＞奏、本省漕粮徵本解折。辗转亏耗。与苏省以钱折银不同。请将止两年折价概免加培。以示体恤。下部知之。摺包　　

○出使俄国大臣胡惟德奏、东三省交涉日繁。请广储人才。以资治理。得旨、所奏尚属留心。著徐世昌酌核办理。摺

包

　　

○命吉林特用知府刘镜人、江苏补用道吴尔昌、安徽试用道沈瑞琳、分省补用知府沈承俊、均发往奉天。交东三省总督徐世昌等差遣委用。现月　　

○予捐款劝工。四川南充县在籍教谕林际春、捐建学堂。浙江奉化县监生孙悌德等二员建坊。摺包　　

○癸亥。上奉慈禧端佑康颐昭豫庄诚寿恭钦献崇熙皇太后御勤政殿。日本国使臣林权助、暨陆军少将中村爱三等觐见。

记注

　　

○谕军机大臣等、给事中王金镕奏、戒游荡以汰浮费一节。外城戏园开演夜戏。著民政部即行禁上。现月　　

○给事中王金镕奏、请罢亩捐以恤农艰。禁驳审以清冤狱。定军奖以一体制。下部议。摺包　　

○法部奏、司法与审判分立。审判必级级独立。司法则必层层监督。而皆与大理院有相涉之关系。认真经理。辄相龃龉。过事迁就。又虞放弃。谨拟定司法权限章程十二条。以资遵守。从之。摺包　　

○甘肃新疆巡抚联魁奏、绥来县属地震伤人。派员赶办赈抚。得旨、著即妥为赈抚。以恤灾黎。摺包　　

○库伦办事大臣延祉奏、遵旨督办金矿。拟定权限章程十四条。下所司议。摺包　　

○颁发试办库伦金矿总办官、暨金厂监办官钤记。从库伦办事大臣延祉请也。摺包　　

○命库伦蒙古办事大臣蝱滟朋楚克车林、会同延祉督办矿务。　　

○甲子。谕军机大臣等、电寄袁世凯、电悉。据称津海关道。查出德商瑞记承运吉林订购毛瑟枪四千余枝。内夹带潜运曼利夏快枪七千八百枝。枪刺五千把。子弹三十万余颗。既无官发专照。又不能指明何人所运。当经照章扣留入官。查洋商夹运大批军火。显有隐谋。现经照会德领事传提该商。严究惩办等语。私运军火。本干例禁。著该督即行严切究办。并著沿江沿海各省督抚。认真稽查。重悬赏格。如获有私运大批军火。关道税司。均准请奖。各该督抚等务当随时防范。以销隐患。电寄　　

