<!-- { "loadSidebar": true } -->
○谕军机大臣等、朕钦奉慈禧端佑康颐昭豫庄诚寿恭钦献崇熙皇太后懿旨。自日俄开衅。中国势处两难。将来两国战事定后。一切因应。必多棘手。现在各省空虚。西北边防。尤关紧要。近畿一带。非有数支劲旅。难期巩固。朝廷思维再四。上年特设练兵处。整齐军制。以资筹画。因袁世凯近在天津。当令其会同办理。以期联络。惟军制以整齐为要。练兵尤以筹饷为先。数月以来。晶■宜经谕令各直省通力合作。现虽陆续奏到。除安徽每年认解十万。其余各省虽有报解。不无敷衍之处。一切积弊。多未认真剔除。现在宵旰焦劳。难安寝馈。晶■宜经降旨却进献。裁敺■几员。岂宫廷服御之用可减。外省浮靡之费独不可节乎。岂内府奉御之官可裁。局所浮滥之员独不可去乎。总由各督抚未能深悉朝廷用意所在。狃于积习不免瞻徇情面。仍蹈因循。若谓以近畿练兵。无关各省休戚。意存膜视。该督抚身为大臣。谅亦不敢出此。兹特将此次练兵关系之重。密为宣示。各督抚膺兹重寄。素矢公忠。务须审大局之安危。知事机之紧迫。不分畛域。共济艰难以身作则崇俭去奢。为属吏倡率各就本省财力实心筹措。外销之款。核实腾挪。中饱之数从严厘剔。并归并局所。裁汰敺■几员。清提陋规。力除糜费。以资挹注。每年匀出的款若干。以为练兵之用。不得仅据属吏之详报。任听局员之把持。多留优缺优差。为调剂属员地步。现在时艰日棘。除宽筹的款。迅练劲兵。实无救急之策。至筹款之法。各省不同。尤以不扰民生。不伤元气。为第一要义。事关重要。不得稍有漏洩。并将筹办情形。限于一月内具奏。经此密切晓谕之后。傥竟视为具文。仍前敷衍。一奏塞责。恐该督抚难当此重咎也。将此密谕知之。现月　　

○又谕、电寄岑春火滟宣等。前据岑春火滟宣电奏、柳城县被匪窜陷。为时已逾一旬。尚未据报收复。岑春火滟宣亦无续电。昨据柯逢时电奏、叛匪复攻破永甯州之三隍墟。省城戒严。朝廷益深廑系。现在匪势北趋。亟应加紧防剿。毋任窜扰蔓延。岑春火滟宣前派武匡军赴柳围攻。此营现抵何处。柳城一带共若干营。能否得力。著岑春火滟宣、柯逢时、将近日军事情形。各行详晰电奏。电寄　　

○又谕、电寄松寿等。前有旨派。锡恒为科布多办事大臣。驻扎阿尔泰山。该员何以尚未来京请训。著松寿迅即委员接署热河道缺。锡恒赶紧启程。毋稍延缓。　　

○以经徵烟酒两税。异常出力。予直隶试用知府闵荣爵等奖叙。　　

○丁未。谕军机大臣等。闻京师城内。近多设立赌局。著步军统领衙门。无论王公府第、及大小官宅、一体严拏查禁。　　

○又谕。电寄曹鸿勋。电悉。著即严饬各营。加意防堵。毋稍疏虞。　　

○给事中潘庆澜奏。请饬刑部删定律例。务使轻重咸宜。由公使通知各国。互守定约毋得徇纵。下部知之。　　

○以瞻徇怠玩。厂务废弛。革四品卿衔福建会办船政广西候补道魏瀚职。　　

○以钻营奔竞。有玷军规。革直隶守备刘启域职。

纂修官黎湛枝恭纂　　

总纂官熊方燧恭辑监修总裁世恭阅四签六月十三日正总裁那月日专司蒿■木本陆恭覆阅癸丑十二月初六日

　　

徐月日　　

荣月日副总裁唐月日　　

宗室宝恭阅二签十二月三日　　

陈恭阅十二签六月初一日　　

熙月日　　

郭恭阅三月二十一日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之五百三十二　　

光绪三十年。甲辰。六月。戊申朔。上诣乐寿堂问慈禧端佑康颐昭豫庄诚寿恭钦献崇熙皇太后安。至甲戌皆如之。　　

○谕军机大臣等、电寄岑春火滟宣电悉仍著严饬各军合力剿捕悉数殄灭现在北窜永甯州属之匪。已否歼除务饬认真堵剿。毋任蔓延。电寄　　

○己酉。谕内阁。方今时事多艰民生重困。而官吏壅蔽下情不通甚至地方钱粮。浮收中饱以完作欠百弊丛生大负朝廷恤民之意。著各省督抚将各属经徵钱粮。限三个月内开列肬■闲明表册。该州县钱粮正额若干。现在实徵若干。向系收银者注明每赋一两正耗。各收银若干或系收钱折银或系收银圆作银均注明每银一两折收若干每漕粮一石。收本色者正耗各收米若干收折色者每石收银钱若干。此外有无陋规杂费逐一登明。据实声叙。各令知盘托出。不准含混遗漏俟该省奏报到后。著户部核对由政务处刊入官报。俾血■乣共知藉以察官方而通民隐。各该督抚务即认真办理。毋得徇饰宕延傥敢敷洐搪塞定将该省藩司粮道从重惩处。现月　　

○谕军机大臣等、京城地面。烟馆林立此种地方。最易藏奸著步军统领衙门随时巡查严禁。以靖闾阎。现

月

　　

○督办电政大臣直隶总督袁世凯奏、＜目辟＞＜訁冉＞米＜度攵＞＜夗贝＞省创办电话。所有机器电料请照案免纳厘税以轻成本下部议寻奏＜目辟＞＜訁冉＞米＜度攵＞＜夗贝＞省电话用户既多。收数亦旺。际此库款空虚税项关系重要。未便祗顾电局之赢余。转使公家受其亏损所有机器电料。仍应徵税。以昭画一从之摺包　　

○署云贵总督丁振铎等奏滇省现抽厘金。与江西所办统捐。大旨无异。请暂仍旧办理。俟各省统捐章程就绪再行体察举办。下部知之。摺包　　

○解山东曹州镇总兵龙殿扬职。调山东兖州镇总兵沈大鳌为曹州镇总兵官。甘肃新疆阿克苏镇总兵张宗本为兖州镇总兵官。以记名总兵汤咏山为甘肃新疆阿克苏镇总兵官。现月　　

○庚戌。谕内阁。朕钦奉慈禧端佑康颐昭豫庄诚寿恭钦献崇熙皇太后懿旨。镶黄旗满洲都统那彦图等代奏前山东布政使崇保情殷保嘏请旨一摺。本年万寿。昨日降旨。所有各省将军督抚以下等官。均毋庸奏请祝嘏。业经明白宣示该都统等辄复代奏。殊属冒昧著传旨严行申饬。现月　　

○谕军机大臣等、淮安关监督一缺业经降旨裁撤。所有该关应办事宜。著即移交两江总督办理。近来淮安关徵收异常短绌。而商民且多苛扰。有损于民。无益于国。朝廷锐意裁撤交该督经理。著即将该关现在情形确切查明。妥筹徵收善策。详细具奏总期积弊一清。税收核实商民不扰。是为至要现月　　

○又谕、嗣后各省无论何项捐输报效钜款。著统解户部以备练兵处拨用。　　

○又谕。电寄岑春火滟宣等、电奏均悉赴援广西之军除饬刘春霖统带旧部。并派黄忠浩协同防剿。此外并无另调之军杜俞一军原令填扎湖南。亦非赴桂湖北一军能否抽调尚未据张之洞奏覆。著即毋庸前往至请将该两省派出各军之饷。作为广西协饷兵饷相连何能顾此失彼。所奏应毋庸议。现在岑春火滟宣力疾西行。甚纾廑系。著即督饬各军。严密布置。赶紧攻剿。务将各匪悉数殄除。以安民生而靖疆圉电寄　　

○又谕、电寄丁振铎等、柯逢时电奏、刘春霖一军。所需饷械。请饬云南代垫。将来由桂清还等语。著丁振铎林绍年酌筹办理。电寄　　

○商部奏、农商工艺要政请饬各省迅将办理情形咨报以凭考核而图振兴从之。现月　　

○陕西巡抚升允奏、沥陈陕西官运花盐始末情形。拟酌量变通将存盐饬商领运。限本年销完明年暂停官运专收加价以重公款而顺商情下部知。摺包　　

○广西巡抚柯逢时奏、剿除山■同匪请以桂林府同知带兵移驻山■同内筹办善后事宜。如所请行。摺包　　

○以侦缉出力。予广西试用直隶州州判华桐等奖叙。摺包　　

○予故广西补用知县葛维藩、照军营立功后积劳病故例优恤。随手　　

○辛亥。谕内阁、御史徐堉奏、广西军务吃紧。请饬已革提督苏元春带罪前往。相机剿抚一摺。广西匪势蔓延。皆由苏元春养痈贻患。言之实堪痛恨朝廷将该革员量予减罪。已属格外从宽。乃该御史辄敢。曲为保奏。实属荒谬胆大徐堉著回原衙门行走。以示薄惩现月　　

○又谕。陈夔龙奏、特倢■＜曰融＞■＜石木＞庸劣不职文武各员一摺。河南南阳府知府周钺、泄沓成性。嗜好太深怀庆府知府李光琳、识闇才庸幕友用事。均著开缺以通判降补。嵩县知县袁鸿涛、报案不实。有心庇纵。密县知县陶应辉、年老颓唐。捕务废弛。洧川县知县周应昌、荒谬糊涂。用刑不慎。阳武县知县陈绍祖、才具昏庸罔知振作。署温县知县武安县知县刘瑞霖、油滑畏葸废职误公南阳县林水驿丞李友桐年老务得。不洽舆情补用游击李士太居官不谨。纵子滋事。＜目辟＞行＜匧心＞口＜韦未＞＜夗贝＞辉营守备胡金檀性情罢车滟耎缉捕不力。均著即行革职另片奏、分统常备军右翼候补参将王有宏、营务废弛。挪用公款等语。著即行革职。并不准投效各处军营。以示惩儆。现月　　

○谕军机大臣等、有人奏、库伦办事大臣德麟溺职营私。有误大局一摺。著奎顺按照所倢■＜曰融＞■＜石木＞各节。确切查明。据实具奏。毋稍徇隐。原摺著钞给阅看。将此谕令知之。现月　　

○又谕。御史崇禄奏、顺天永清县知县陈泰、于交拏人犯。延不惩办请饬查办一摺。著顺天府查明办理。寻奏陈泰于交拏人犯。业经讯结。地面应办事宜。均无贻误请免置议。报闻摺包　　

○又谕。电寄柯逢时据电奏查明柳城未失。前据报妄奏。请严议等语军情探报固应确实。惟究以迅速陈达毫无掩饰为要。所有此次误报之处。均著从宽免议现在匪窜融县之大陂浮石一带。著即会商岑春火滟宣严饬各军。赶紧防剿。毋任蔓延。电寄　　

○旌表仰药殉夫广西桂林县节妇已故迁江县知县张怀曾继室俞氏。摺包　　

○壬子。谕军机大臣等、前据张之洞等奏、江南制造局。移建新厂一摺。制造局厂关系紧要。究竟应否移建。地方是否合宜。枪石滟驳诸制若尽利。著派铁良前往各该处详细考求。通盘筹画。据实覆奏。并著顺道将各该省进出款项。及各司库局所利弊逐一查明。并行具奏。所有随带司员均毋庸驰驿。著户部酌给往返川资。不准地方供应。该侍郎务须破除情面。实力办理以副委任。现月　　

○又谕、电寄岑春火滟宣等、寿荫、张人骏电奏悉。广东地方紧要。自应并顾兼筹即著岑春火滟宣暂驻梧州。居中调度毋庸远赴桂柳。广西军务。仍著悉心筹画布置。严饬各军加紧攻剿。迅速歼除。地方一切事宜。随时会商柯逢时妥为办理。电寄　　

○盛京将军增祺奏、奉天省酌留马步各军。改为巡捕队。并添派各局处委员。以资佐理而专责成。下部知之。摺包　　

○又奏、蒙旗荒地。自愿招垦。收价丈放。如蒙俞允。拟即设局开办。如所请行。摺包　　

