<!-- { "loadSidebar": true } -->
○护理山西巡抚赵尔巽奏、垦务公司。由晋另筹垫款。以便收回蒙地。下部知之。摺包　　

○又奏、绿营裁官。拟令带职归标。投考武备学营。下政务处会同兵部议行。　　

○又奏、请变通军流徒律例。并官兵疏脱犯人处分。请照旧办理。下刑部核议具奏。摺包　　

○察哈尔都统奎顺等奏、请截留茶价银两。以备洋务局警察营等处饷需。并请于茶马厘捐项下。发给兵丁衣价。均从之。摺

包　　

○以教案办结。复已革达拉特贝子图们巴雅尔原爵。摺包　　

○以乐善好施。晶■宜捐钜款。赏还云南已革道员王炽衔翎。摺包　　

○以筹办饷捐出力。赏山西道员渠本翘二品衔。摺包　　

○以亏款延缴。已故山西忻州知州徐桂芬、与已革山西盂县知县张立仁、阳城县知县熊方燠、分别勒追。籍产备抵。协修官尹庆举恭纂　　

总纂官钱骏祥恭辑监修总裁世恭阅一签五月初十日正总裁那恭阅月日专司蒿■禾本陆恭覆阅癸丑十二月初一日　　

徐恭阅月日　　

荣月日副总裁唐月日　　

宗室宝恭阅一签六月初六日　　

陈恭阅三签四月十九日

　　

熙月日　　

郭恭阅一签十月初十日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百八　　

光绪二十八年。壬寅。十一月。壬申。上奉慈禧端佑康颐昭豫庄诚寿恭钦献崇熙皇太后还西苑驻跸。外记注　　

○护理山西巡抚赵尔巽奏、请将晋省修复电蝱滟戋用款。援案作正开销。以体商情而重报务。允之。摺包　　

○贵州巡抚邓华熙奏、怀仁厅应试人多。请加学额。下礼部议。摺包　　

○癸酉。上诣颐年殿问慈禧端佑康颐昭豫庄诚寿恭钦献崇熙皇太后安。至丁丑皆如之。外记注　　

○管学大臣张百熙奏、大学堂定期本月十八日开学。先办速成一科。并购地建造学舍。报闻。摺包　　

○以亏短交代。革江西署上高县知县王绳祖、署雩都县知县何文光、已故广丰县知县裘鸿勋职、与已革德安县知县贺辉玉、都昌县知县胡钦、南康县知县朱韶文、均勒追。摺包　　

○甲戌。谕军机大臣等、本日御史周树模奏、保荐特科人员。请慎重入选等语。著政务处议奏。寻奏、该御史请将此次保送特科各员。先期在大学堂考试。核与成例不符。所请应毋庸议。从之。　　

○护理山西巡抚赵尔巽奏、讯明已革武＜目辟＞行＜匧心＞口＜韦未＞＜夗贝＞军哨弁陈明孝等、于盂县防军抢掠时。尚无助虐故纵情形。应请免议。下刑部知之。摺包　　

○乙亥。谕军机大臣等、电寄魏光焘等、据电奏会剿情形。已悉。广西游匪。恃边界为逋逃之薮。此拏彼窜。势所必然。全在三省不分畛域。认真痛剿。方足以净根株。现经魏光焘等定议。以滇师进剿西林。以黔师进剿西隆。与粤师约期并进。即著严饬派出各营。视匪势趋往何处。即往何处追剿。彼此合力迅歼丑类。务期地方一律肃清。以安民生而销隐患。所派各军。如有互相推诿。及剿办不力者。即著随时倢■＜曰融＞■＜石木＞办。不得稍涉懈纵。电寄　　

○管学大臣张百熙奏、同文馆归并大学堂。变通办法。并请将学堂应用书籍仪品等物。一律免税。下外务部议。寻奏、同文馆归并大学堂。所以齐制度而一趋向。今该大臣奏请变通办法。是将同文馆繙译学生。与大学堂各项学生。显示区别。似非朝廷甄陶广被之意。应请由大学堂速成豫备两科中。择其少年质敏。洋文已有门径者。作为繙译专科。于肄习普通学外。分习各国语言文字。卒业后一体予以出身。嗣后本部及出使大臣、各省督抚、咨取译员。并各处学堂延订教习。即以此项学生为上选。不必沿同文馆名目。亦毋庸另行招考。至一切章程。应如该大臣所奏办理。其经费一节。查华俄银行余利。除俄文学堂每年拨银二万余两外。其余尽数拨交大学堂应用。又查向章本有官物免税之条。大学堂需用物件。自可照官物免税。从之。十九日二十八日摺

包

　　

○兼署湖广总督湖北巡抚端方奏、宜都县知县李天柱、循声卓著。现在签升京职。请开缺仍留鄂省差遣。允之。摺包　　

○护理江西巡抚柯逢时奏、请调广西南甯府知府惠荣、开缺以道员留江西差委。得旨、所请著不准行。摺包　　

○山海关副都统倭恒额奏、山西关各处官兵俸饷。请照减成旧章。整季发放。其孤寡养赡钱粮。请按实银支领。旗营世职。请赏还世俸。允之。摺包　　

○直隶提督马玉昆奏、已革江西阳城县知县贺松荫、行闲宣力。勤奋有为。请准将该员送引。以昭激劝。得旨、贺松荫著送部引见。摺包　　

○出使德国大臣荫昌奏。参赞官知县陆长葆、精明强干。操守清廉。请准给咨送引。破格录用。得旨、陆长葆著送部引见。

摺包

　　

○出使英国大臣张德彝奏、委员赴英属各埠。宣布谕旨。敷陈顺逆。晓谕侨居华民情形。下外务部知之。摺包　　

○以肃亲王善耆为后扈大臣。现月　　

○以左都御史溥良、吏部右侍郎继禄、署对引大臣。现月　　

○以繙译官三年期满。予主事陈贻范奖叙。摺包　　

○以捐田赡族。予江苏常熟县孀妇王吴氏建坊。摺包　　

○丙子。江苏巡抚恩寿奏、丹徒丹阳运河。挑浚工竣。请将在事各员弁奖叙。得旨、准其择尤酌保。毋许冒滥。摺包　　

○又奏、酌保武进阳湖运河在工员绅。得旨、著俟三官塘等处一律挑竣。再行酌保。摺包　　

○督办垦务兵部左侍郎贻谷奏、现办晋边各旗地垦务情形。得旨、著理藩院严饬遵办。毋任藉延。摺包　　

○赏肃亲王善耆带嗉貂褂。现月　　

○丁丑。上奉慈禧端佑康颐昭豫庄诚寿恭钦献崇熙皇太后还宫。外记注　　

○谕军机大臣等、有人奏、请整理租界。严除奸蠹一摺。著张之洞按照所倢■＜曰融＞■＜石木＞各款。确切查明。据实具奏。毋稍回护。原摺单著钞给阅看。将此谕令知之。寻奏、沪关报运出口米粮。关道发给米照过多。业经饬令改发印照。限期出口。以示限制。其华大公司代办各州县漕米。傎米价翔贵之时。屯积敛怨。自系该公司及招商局委员等、办理不善所致。惟各州县漕米。盛宣怀未经会商本省督抚。遽行批准商人代办。亦有不合。应请将盛宣怀交部察议。苏松太道袁树勋、办理交涉。尚能尽心。原倢■＜曰融＞■＜石木＞各节。查无其事。应请免议。如所请行。　　

○又谕、侍郎戴鸿慈片奏、保荐之候选道张振勋、著吏部带领引见。现月　　

○御史李灼华奏、谨拟教案办法四策。并请将西学书籍。分隶六部。下外务部知之。摺包　　

○直隶总督袁世凯奏、勘修新易铁路。请饬部拨款。以济要工。又奏、请派内阁学士铁良为京旗练兵翼长。均从之。摺包　　

○署两江总督张之洞奏、苏省海运漕粮。改于太平仓拨兑。程途较远。请增加运费。以示体恤。下部知之。摺包　　

○赏通州清真寺粥厂粟米二百石。现月　　

○上以冬至祀天于圜丘。自是日始、斋戒三日。外记注　　

○戊寅。上奉慈禧端佑康颐昭豫庄诚寿恭钦献崇熙皇太后御乾清宫法国使臣吕班觐见。　　

○以陕西支应局员恭办要差出力。予记名道西安府知府张筠等、升叙加衔有差。摺包　　

○旌表守节抚孤。四川安县故封职杜荫田妻张氏。浙江仁和故知县程逢吉妻于氏。摺包　　

○旌表割臂疗亲。陕西长安县民俞树璧、并其女俞翠女。摺

包

　　

○豁免陕西临潼县属汪家村河水冲决地亩光绪二十七年以后五年钱粮。摺包　　

○己卯。贵州巡抚邓华熙奏、册亨州属匪类剿平。请将在事人员保奖。得旨、准其择尤酌保。毋许冒滥。摺包　　

○以兴义县剿平窜匪出力。赏贵州补用道张胜严达春巴图鲁勇号。廪生刘显世蓝翎。并以府经历用。余升叙加衔有差。予阵亡文生刘朝治、武生张云祥、守备赵云山、千总张盛礼优恤。摺

包　　

○以防守不力革贵州兴义县知县赵崇晋等职摺包　　

○上诣皇穹宇拈香。南郊斋宫斋宿。　　

○庚辰。冬至。祀天于圜丘。上亲诣行礼。外记注　　

○诣正阳门关帝庙菩萨殿拈香。外记注　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。早事档　　

○遣官祭庄顺皇贵妃园寝。端慧皇太子园寝。醇贤亲王园寝。　　

○奉慈禧端佑康颐昭豫庄诚寿恭钦献崇熙皇太后幸阅是楼。侍晚膳。外记注　　

○辛巳。上率王公文武大臣诣皇极殿庆贺慈禧端佑康颐昭豫庄诚寿恭钦献崇熙皇太后礼成。御太和殿受贺。内外记注　　

○奉皇太后幸阅是楼。侍早晚膳。翌日如之。外记注　　

○科布多参赞大臣瑞洵奏、科布多官马不敷。请由乌里雅苏台调取马匹。并派员晋口制办修庙各物。请免验放行。允之。摺

包

　　

○壬午。上诣宁寿宫乐寿堂问慈禧端佑康颐昭豫庄诚寿恭钦献崇熙皇太后安。至丙戌皆如之。外记注　　

○谕军机大臣等、瑞洵奏、请饬查勘大员。妥议借地。以安蒙哈一摺。据奏阿尔泰山哈巴河一带。本系科布多旧地。自借给塔城之后。该处北路。顿失藩篱。请饬妥为筹画等语。现在长庚遵旨前往阿尔泰山。著照该大臣所陈各节。认真查勘。通筹妥议。奏明请旨。另片奏、哈萨克性情刁悍。宜择地妥为安插。如乌城借地。一时不便归还。其乌梁海七旗。亦应设法安顿各等语。并著长庚一并妥议具奏。原摺片著钞给阅看。将此谕令知之。现月　　

○吏部左侍郎溥善等奏、估修惠陵隆恩殿工程钱粮数目。并请派员监理。及酌筹驻工各员经费。均依议行。摺包　　

○吏部奏、袁世凯奏保剿办广宗等处逆匪出力各员。可否照章核议。抑仍遵前旨给奖。并道员段祺瑞等、应否照章核奖。知府缪钟洛开复原官。可否免缴捐复银两。得旨、著仍照原保给奖。现月摺包　　

○守护西陵大臣载润等奏、陵寝应修工程。请饬部查勘。下工部知之。摺包　　

○盛京将军增祺等奏、密陈奉省矿务情形。请派东边道袁大化专办。以固利权而资整顿。得旨、著照所请。务即妥筹办理。

摺包

　　

○命直隶总督袁世凯、顺天府府尹陈璧、估修正阳门工程。

现月

　　

○驻藏帮办大臣安成、因病解职。赏革职前盛京副都统讷钦三品顶戴。为驻藏帮办大臣。现月　　

