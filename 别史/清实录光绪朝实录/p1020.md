<!-- { "loadSidebar": true } -->
○以解送滋事旗兵在途潜逃。革管带官护军参领佟瑞等职。仍留营。　　

○以款议未定。命所司分致英法美义四国主电书。摺包　　

○是日驻跸安邑县北相镇。随手　　

○辛酉。上奉慈禧端佑康颐昭豫庄诚寿恭钦献崇熙皇太后自北相镇启銮。　　

○调补太常寺卿顺天府府尹王培佑奏、洋兵占据京师。德最骚扰。日美较为平善。市面渐有交易。近畿各处。亦有洋兵轮番＜目辟＞暒穴＜曰融＞夕＜夗贝＞索。南路村镇。焚毁殆尽。府尹衙署被据。印信库钥。无计往取。现经调任。谨陈大概情形。报闻。　　

○是日驻跸临晋县。翌日如之。随手　　

○壬戌。署福州将军善联奏、北事日亟。商货罕通。兼被水灾。税收益形短绌。除京饷暨应还洋款。勉力凑解。其协拨各款。实难兼顾。下户部知之。随手　　

○癸亥。上奉慈禧端佑康颐昭豫庄诚寿恭钦献崇熙皇太后自临晋县启銮。　　

○谕内阁、朕恭奉慈銮。暂行巡幸西安。自太原以至蒲州。所过地方。颇形旱象。农民困苦。朕心轸念实深。著将阳曲、太原、徐沟、祁县、平遥、介休、霍州、灵石、赵城、临汾、洪洞、襄陵、太平、曲沃、闻喜、夏县、安邑、猗氏、临晋、永济等州县属。凡跸路所经地方。应徵本年钱粮。加恩豁免。其有业经徵收者。准其流抵来年正赋。以示体恤。并著该管道府。先行恭录谕旨。出示晓谕。俾血■乣咸知。仍由山西藩司即日刊刻誊黄。颁行张贴。务期实惠及民。勿任吏胥舞弊。以上各该州县。跸路未经之处。及其余各州县属被旱处所。本年钱粮。应徵应缓。仍著锡良饬属迅速查勘。奏明办理。现月　　

○又谕、丁振铎奏、特倢■＜曰融＞■＜石木＞贪劣各员等语。云南沾益州知州王垣临、勒买积谷。短发价银。纵容子弟家丁。聚赌招摇。河西县知县杨志体、私放要犯。蒙混册报。昵比劣绅。听其唆使。江那县丞熊炳文。授意幕役。贿和人命。署龙州江经历魏世春、需索土司。贪鄙谬妄。均著即行革职。以示惩儆。现月　　

○又谕、岑春火滟宣奏、苏拉强占民房。放枪伤人。讯明确实。请旨严惩等语。神机营苏拉淩惠著即行正法。以昭炯戒。现月　　

○谕军机大臣等、丁振铎奏、法员意图开衅。并钞录历次电奏呈览一摺。法人居心叵测。自应豫筹战守。相机因应。以固边圉。著该署督妥为布置。不动声色。严密防范。将此由五百里谕令知之。寄谕　　

○又谕、何乃莹奏、晋省久旱成灾。恳恩赈抚。并请推行水利一摺。山西各州县本年被旱成灾。业经降旨令锡良饬查灾区轻重。将本年钱粮。应徵应缓。奏明办理。并由藩库于各省解存京饷内画拨银二十万两。户部亦经咨拨各项款内银四十万两。又准截留江南江北漕粮十余万石。以资赈抚。即著该抚就现拨各项银米。妥为散放。毋任一夫失所。至所称该省水利足备水旱一节。并著该抚通饬各州县体察情形。设法劝办。原摺著钞给阅看。将此谕令知之。寄谕　　

○又谕、岑春火滟宣奏、监司大员与属员同派家丁檀入内廷。钻营窥探。据实严倢■＜曰融＞■＜石木＞一摺。此案情节殊堪诧异。署陕西潼商道候补道陈兆璜、署陕西潼关厅同知孝义厅同知施劭、均著先行革职。俟该抚到任后。提案审讯。奏明办理。将此谕令知之。寄谕　　

○又谕、电寄奕劻、电悉。现在京城。仓库多被焚毁。在京旗步各营月饷。及官员俸薪银米。久未开放。览奏困苦情形。殊深轸念。所请江苏拨银十五万两。四川拨银十五万两。广东拨银十五万两。浙江拨银十二万两。江西拨银十二万两。湖北拨银八万两。安徽拨银五万两。福建拨银八万两。湖南拨银五万两。山东拨银五万两。共银一百万两。著各该省督抚将应解京饷。如数划拨。限九月内全数解沪。交江海关道兑收。即由该道转交汇丰银行迅速汇京。俾得均匀发放。切毋少延。致误急需。电谕　　

○都察院左副都御史何乃莹奏、官兵过太平县史村驿。抢夺民闲幼孩。请饬统兵大臣。查明交还。严申纪律。得旨、著岑春火滟宣查明具奏。　　

○兼署云贵总督云南巡抚丁振铎奏、法员方苏雅激怒滇民。致将省城英国教堂拆毁。现已赔偿结案。费银九千五百两。下所司知之。　　

○又奏、滇省赈捐展限届满。仍难停止。请再接展二年。并将应划直隶四成赈款。暂行截留。以资接济。从之。摺包　　

○云南按察使邹是兰因病解职。以云南迤西兵备道全楙绩为云南按察使。现月　　

○以缮旨错误军机大臣等下部察议。缮写之章京并议处。　　

○以庸劣不职。革云南游击艾光发等职。降参将廖应昌为都司。摺包　　

○是日驻跸蒲州府。随手　　

○甲子。上奉慈禧端佑康颐昭豫庄诚寿恭钦献崇熙皇太后自蒲州府启銮。　　

○以浙江西安县知县吴德潚、及教士被戕。匪犯未获。革前金衢道鲍祖龄、衢州镇总兵喻俊明、衢州府故府洪思亮职。并勒限严缉。摺包　　

○是日驻跸永济县上阳村。随手　　

○乙丑。上奉慈禧端佑康颐昭豫庄诚寿恭钦献崇熙皇太后自上阳村启銮。　　

○谕内阁、此次朕恭奉慈銮。巡幸西安。所有随扈大小臣工。及各路护＜目辟＞行＜匧心＞口＜韦未＞＜夗贝＞兵勇。日用浩繁。深恐有妨民食。且陕省亦有偏灾。亟应筹备银米。以资接济。前据户部奏准将该省应解京饷银二十万九千余两。截留备用。并拨江苏浙江湖北广东四川等省协济银三十万两。当经寄谕各该督抚如数筹解。该督抚等务当迅速分批起解。毋稍迟延。至江苏截存海道漕粮。暨清江转运局采买米石。并著刘坤一、张之洞、仍遵前旨。督饬恽祖祁兼程趱运。迅交西安行在户部兑收。以备要需。用副朕巡方如惠。轸恤黎元之至意。现月　　

○谕军机大臣等、电寄奕劻、等、皓电悉。此次肇祸诸臣。前经按照情罪轻重。降旨分别惩办。朕心一秉大公。毫无掩护。即如怡亲王溥静。贝勒载濂。载滢。中外晶■宜次电奏。均未指出。朕亦据实一体惩办。可知此事始末。中外传闻。未必尽确。而朕之惩处诸王大臣。并无徇纵。可昭然共揭。所有已革王贝勒等。业已不准其随侍行在。其严议议处诸臣。俟各该衙门议覆之日。再行降旨示惩。至山西省拳教仇杀。巡抚毓贤办事操切。业经开缺不用。此外尚有何员。并无主名。无凭查办。以上各情形。奕劻皆所深知。亦当会同李鸿章与各国使臣明白宣示。切实磋磨。俾释疑议。否则浑言惩处之重轻。泛指办之疏漏。反覆诘责。开议无期。恐大局将益不可问。至如其所请处分。该亲王等亦知其不可。惟究应如何分别轻重办理得当之处。不妨拟议密奏。候朕定夺。电谕　　

○两江总督刘坤一奏、清江转运局请顾养长车。转运饷械。并委参将蒯德浦募勇护饷。减成支给薪水。下部知之。摺

包

　　

○又奏、江南防务紧要。长江水师提督黄少春请暂缓陛见。从之。　　

○闽浙总督许应骙奏、接管船政。请宽拨经费。得旨、仍著该督随时会商善联妥筹办理。摺包　　

○署福州将军善联奏、福州驻防地方被水赈抚情形。得旨、即著迅筹的款。分别灾区轻重。妥为赈抚。毋任一夫失所。摺包　　

○以签差不慎。中途疏脱重犯。江苏砀山县知县陈諴、署清河县知县陈崇煌、下部议处。摺包　　

○是日驻跸陕西潼关。翌日如之。随手　　

○丙寅。谕军机大臣等、山西大同镇总兵刘光才现计已由江南启程赴任。著即饬令该总兵取道河南。如该省有紧急军情。即著该总兵择要驻扎。以资援应。其晋东防务。并关紧要。如有洋兵西趋消息。该总兵亦即互为声援。相机堵御。毋落后署。是为至要。将此由六百里谕令知之。寄谕　　

○又谕、现在敌军将至保定。难保不再往西趋。山西防务。极形吃紧。该省军械缺乏。亟需接济。著张之洞由湖北枪石滟驳厂迅速酌拨枪石滟驳各若干。多配子弹。派委妥员克日设法运解山西。以应要需。毋得少有延误。将此由六百里各谕令知之。寄谕　　

○又谕、闻吴隆海所统安徽援军。疲弱不甚得力。恐误事机。著端方严密确查。究竟是否足资御敌。据实具奏。毋稍迁就。将此谕令知之。寄谕　　

○又谕电寄夏毓秀、现闻洋兵将至保定。难保不再图西犯。晋省防务。极关紧要。即著该提督统率所部。并会同丁鸿臣一军。迅赴韩侯岭一带。择要扼扎。严密防守。以固行在后路。将此由六百里谕令知之。寄谕　　

○塔尔巴哈台参赞大臣春满奏、请率队入＜目辟＞行＜匧心＞口＜韦未＞＜夗贝＞。稍效微忱。得旨、仍著慎守边疆。严密防范。毋庸前来行在。摺包　　

○赏恭请銮与舆夫、暨黄河渡船户水手、并帮同照料之营哨兵丁银。寄谕　　

○丁卯。上奉慈禧端佑康颐昭豫庄诚寿恭钦献崇鴆皇太后自潼关启銮。　　

○谕内阁、现在陕西大兵云集。高陵汉中及各处教堂。所有教士教民人等。该地方官务须格外认真保护。相安无事。傥有不法兵丁。在于教堂处所。滋生事端。定将该兵丁即行正法。并将该管带官及地方文武。一体从严惩办。决不宽贷。现

月

　　

○谕军机大臣等、刘坤一电称、所有漕粮采买米石。业经饬令道员恽祖祁改道由汉口襄阳。运至龙驹寨。请饬陕省派员接运等语。著岑春火滟宣迅派干员。前往龙驹寨。设局转运。如水势浅阻。或改设紫荆关。务饬令派往之员。会商恽祖祁妥速设法筹运。总期早到行在。源源接济。毋误要需。将此电知刘坤一、张之洞、并谕岑春火滟宣知之。寄谕　　

○又谕、据岑春火滟宣奏称、近日洋兵将抵保定。诚恐西趋。请饬晋豫抚臣严密布置。以防叵测各摺片。河南山西防务最关紧要。各路布置。是否周密。与洋人交锋。避石滟驳之法。以地营为第一要策。著裕长、于荫霖、锡良、通饬分扎各营。酌度地势。迅速办理。敌情叵测万不可因现办款议。稍懈军心。云南开化镇总兵蔡标在滇著有战功。著即留于陕西。召募数营。勤加训练。务成劲旅。岑春火滟宣务当酌量饷力。督同该总兵将军事实力讲求。以资供＜目辟＞行＜匧心＞口＜韦未＞＜夗贝＞。贵州提督夏毓秀著仍遵前旨。统率所部。开往韩侯岭以北一带。扼要驻扎。记名提督丁鸿臣一军。著归夏毓秀节制。务须联络一气。妥筹布置。勿稍疏虞。将此由六百里各谕令知之。寄谕　　

