<!-- { "loadSidebar": true } -->
○又谕、察哈尔副都统。著魁福补授。明秀著回京当差。张家口防务紧要。所有战守一切事宜。著与芬车会同妥筹办理。现月　　

○谕军机大臣等、已革户部侍郎张荫桓、著即行正法。将此由六百里加紧谕令饶应祺知之。现月　　

○又谕、电寄李鸿章、现在事机紧迫。李鸿章仍著懔遵前旨。迅速来京。毋稍刻延。东华录　　

○盛京将军增祺奏、遵筹防务情形。得旨、此次各国同时开衅。防务须加紧通筹。著即督饬认真办理。勿稍疏误。摺包　　

○山东巡抚袁世凯奏、东省麦秋方稔。良民力农者血■乣。惟盐枭盗匪。时复结党横行。现酌定团练办法。内地通饬遴选正绅。以防奸宄藉口。沿海各州。分途派员会同地方官。选择义勇子弟。分给饷械。听候调用。其有乘机啸聚。冒充义民者。仍照章禁办。于筹办民团之中。寓分别良莠之意。得旨、著即督饬潘志恂等、认真筹办。务收实效。摺包　　

○以顺天府府尹王培佑署太仆寺卿。府丞陈夔龙仍署府尹。现月　　

○命御史黄桂鋆会同团防大臣、五城御史、办理团防事宜。现月　　

○命前吏部尚书崇绮、在紫禁城内骑马。现月　　

○戊寅。谕军机大臣等、本年江浙漕米。尚未运齐。业经谕令仓场侍郎督饬赶运。现据称运漕粮道及押运委员等、均未在通。著裕禄查明该粮道等、究在何处。迅饬将南来漕粮。赶紧运通交兑。以便验收运京。现在军食孔亟。毋稍延误。致干重咎。将此由六百里谕令知之。现月　　

○又谕、前有旨谕令各省督抚。酌派营队来京。听候调遣。著严催统带各员。务即星夜兼程北上。毋稍延缓。此旨即著廷杰转行电寄各省。如有电报不通之处。即由该藩司照录谕旨。由六百里加紧分寄各督抚遵照。将此由六百里加紧传谕廷杰知之。东华录　　

○命直隶布政使廷杰来京。以直隶按察使廷雍兼署布政使。现月　　

○己卯。文宗显皇帝诞辰。遣官祭奉先殿。照例　　

○谕军机大臣等、赵舒翘等奏、维持商业。谨拟章程一摺。四恒银号。关系京师市面。现因库款支绌。商情疲滞。无力周转。亟应设法维持。以利民用。著即发给内帑银五十万两。并由户部发给内库银五十万两。交该兼尹等、按照所拟章程。督饬该商等、分别办理。将此谕令知之。现月　　

○又谕、江浙漕米。尚未运齐。到津米石。亦因战事无从运通。现在军食孔亟。闻本届漕米。上海招商局约尚存三十万石。海道既阻。亟应变通办理。著刘坤一、松椿、刘树堂、袁世凯、聂缉规、迅速会商。改由运河兼程赶运。沿途河道。如有浅阻之处。先行勘明。随时疏浚深通。以利遄行而免延误。将此由六百里加紧各谕令知之。现月　　

○又谕、江浙漕粮。尚未运齐。昨经谕令裕禄查明该省粮道及押运委员等、饬令赶紧运通。闻此项漕米。天津招商局约存四十余万石。亟须设法趱运。尤应妥筹保护。现在刘恩溥正在天津。著裕禄会商刘恩溥、相机办理。仍将如何筹办情形。迅速会同覆奏。将此由六百里加紧各谕令知之。寻奏、查天津招商局已被洋人占住。存米四十余万石。洋人据为己有。现在米价日昂。沪局存米三十余万。拟设转运局。一面采买新米。陆续运津。至江北河运籼米十三万余石。能否水陆并进。应咨明江苏巡抚酌办。得旨、著南洋大臣、山东巡抚、会商妥筹办理。摺包　　

○又谕、御史陈璧奏、战局既开。宜速筹粮食一摺。著刘坤一于清江浦一带。设立转运总局。委派前福建兴泉永道恽祖祁督办。将各处粮食。妥筹采买。由内地水陆分运到京。以资接济。所需脚费。准其作正开销。山东山西陕西河南等省。并著各该抚派员设局采运。其东南各省。应行运京军火器械。并著随时妥速起运。应如何设立分局之处。即著该督抚督同派出各员。妥为办理。毋稍延误。如恽祖祁未回江苏。其清江总局。著刘坤一遴委廉干之员。赶紧趱办。至所请沿江沿海贩米出洋。及粤省准运土米五万石出洋。亟应一并禁止之处。著沿江沿海各督抚、及广东巡抚德寿、一体严禁。毋稍宽纵。将此由六百里谕令知之。东华录　　

○庚辰。发大藏香十枝。命署太仆寺卿王培佑恭赍铁牌。诣邯郸县龙神庙祀谢。现月　　

○谕军机大臣等、电寄李鸿章、前晶■宜经谕令李鸿章迅速来京。现尚未据奏报启程。如海道难行。即由陆路兼程北上。并将启程日期。先行电奏。电寄　　

○守护东陵大臣寿全奏、教匪窜扰。并抽调旗兵。分护陵寝要隘情形。得旨、即督饬所属。严密巡查。认真防范。毋稍大意。　　

○又奏、请拨济饷械。得旨、户部知道。所需枪械。著神机营酌拨。摺包　　

○两江总督刘坤一奏、酌添吴淞防勇情形。得旨、即著将江海防务。严密布置。毋稍疏虞。摺包　　

○以正红旗满洲副都统祥普署镶白旗满洲副都统。镶白旗满洲副都统伊立布署正白旗汉军副都统。镶白旗蒙古副都统舒存署镶白旗汉军副都统。译汉　　

○辛巳。护理陕西巡抚端方奏、遵筹选将练兵筹饷各情形。得旨、著即按照所陈各节。实心办理。勿稍懈弛。　　

○又奏、刊给关防。由按察使升允专摺奏事。报闻。摺包　　

○壬午。谕内阁、直隶总督著李鸿章调补。兼充北洋大臣。现在天津防务紧要。李鸿章未到任以前。仍责成裕禄会同宋庆、妥筹办理。不得因肬■闲放有人。稍涉诿卸。东华录　　

○谕军机大臣等、电寄李鸿章、李鸿章已调补直隶总督。著该督自行酌量。如能借坐俄国信船。由海道星夜北上。尤为殷盼。否则即由陆路兼程前来。勿稍刻延。是为至要。电寄　　

○以詹事府詹事李昭炜为浙江乡试正考官。翰林院修撰刘福姚为副考官。鸿胪寺少卿裴维侒为江西乡试正考官。翰林院侍讲檀玑为副考官。侍读载昌为湖北乡试正考官。编修吴士鉴为副考官。　　

○癸未。谕军机大臣等、李鸿章德寿奏、广东裁节赢余银两。办理窒碍。请酌量减免一摺。现在各省筹饷孔亟。必须撙节浮费。涓滴归公。广东裁节赢余各款。仍著德寿查照刚毅原奏数目。认真提解。不得藉词率请裁免。以重饷项。将此谕令知之。现月　　

○帮办北洋军务四川提督宋庆奏、行抵玉田。催趱转运。并督催续派各营赴津情形。得旨、即著驰赴天津。将战守事宜。与裕禄妥商办理。摺包　　

○锦州副都统承顺奏、属境安谧。俄兵尚无举动情形。得旨、仍著随时确探驰奏。摺包　　

○改派詹事府詹事李昭炜为江西乡试正考官。鸿胪寺少卿裴维侒为浙江乡试正考官。现月　　

○调金州副都统明顺为三姓副都统。译汉　　

○开复已革奉天候补道余浚原官。交吉林将军长顺差遣委用。摺包　　

○甲申。谕内阁、前据鹿传霖奏、淮北食岸积弊太深。江南银圆局册报不实各摺片。当经谕令该抚查办。兹据查明覆奏。此案官商营私坏法。业经该抚讯有端倪。自应从严惩办。已革海州运判徐绍垣、著发往军台效力赎罪。并著先行监禁。严追欠款。商人已革捐纳道员邓应举、本名贤辅、既有应查应追之款。著解赴运司衙门收押。分别查明追缴。在逃之舞弊家丁李培之即直隶候补县丞王恩溥、著即革职。严拏务获讯办。银圆局道员任玉森、任用非人。办理不善。册报又复舛错牵混。实难辞咎。准补淮扬海道任玉森、著开缺交部照例议处。仍勒令该员另造收支细数册报。送部核销。现月　　

○谕军机大臣等、载勋等奏、查明副都统眷属被害等情。并钞录差役供词呈览一摺。差役王德山等供多支离。恐有别情。王德山董贵二名。均著交刑部严行审讯。勿任狡赖。现月　　

○又谕、电寄德寿、广东碣石镇总兵刘永福、著德寿饬令该总兵统带得力队伍。星驰北上。毋稍刻延。电寄　　

○江苏巡抚鹿传霖奏、团练办法。难以军法部署。现仍添募勇营。分布海口要隘。兵团相助。较资得力。得旨、即著聂缉规实力戒备。相机办理。毋稍疏虞。摺包　　

○三品顶戴督办云南矿务唐炯奏、铜本支绌。请饬部拨银五十万两。并饬催广东欠款。以应急需。下户部议。摺包　　

○命直隶布政使廷杰留京当差。实授廷雍为直隶布政使。

现月

　　

○乙酉。谕内阁、现在中外开衅。各直省军务倥＜目辟＞■匆心＜夗贝＞。所有本年恩科乡试。如果展缓数月。未始不可举行。第恐天气渐寒。各士子倍形劳苦。且远省放榜过迟。于公车亦多窒碍。著即展缓至明年三月初八日乡试。八月初八日会试。以示体恤。各省已放正副考官。即著回京供职。至庚子正科乡试。及次年会试。并著按照年分。以次递推。东

华录

　　

○又谕、统带武＜目辟＞行＜匧心＞口＜韦未＞＜夗贝＞前军直隶提督聂士成、从前著有战功。训练士卒。亦尚有方。乃此次办理防剿。种种失宜。屡被倢■＜曰融＞■＜石木＞劾。实属有负委任。昨降谕旨。将该提督革职留任。以观后效。朝廷曲予矜全。望其力图振作。藉赎前愆。岂意竟于本月十三日。督战阵亡。多年讲求洋操。原期杀敌致果。乃竟不堪一试。言之殊堪痛恨。姑念该提督亲临前敌。为国捐躯。尚非畏葸者比。著开复处分。照提督阵亡例赐恤。用示朝廷格外施恩。策励戎行之至意。东华录　　

○又谕、陈飞熊著即开缺。何乘鳌著补授直隶宣化镇总兵。现在军务吃紧。该总兵著即星驰赴任。整顿营伍。办理防务。毋稍迁延。东华录　　

○以江西吉南赣甯道周浩为直隶按察使。现月　　

○丙戌。安徽巡抚王之春奏、寿春皖南二镇。续募五营。所需饷项。仍请由司库借拨。下部知之。摺包　　

○以记名提督孙万林为陕西陕安镇总兵官。现月　　

○赏还广东高州镇总兵张士元翎顶。现月　　

○丁亥。谕军机大臣等、冯子材奏、查明西防分统甘肃西甯镇总兵刘万胜、与迤南道陈灿、会同英员勘界。有草菅人命。蒙蔽长官情事。办理界务。诸多乖谬。应从严倢■＜曰融＞■＜石木＞办。并管带腾永前营副将邓秋高、移营助剿。未经禀明。亦应置议等语。调补顺云协副将邓秋高、著交部议处。其所倢■＜曰融＞■＜石木＞刘万胜、陈灿、各节。如果属实。情殊荒谬。著丁振铎会同冯子材、再行确查实在情形。秉公覆核具奏。另片奏、所部随巡员弁。始终勤奋。请准保奖等语。著冯子材择尤酌保。以示鼓励。毋许冒滥。片一件。著钞给丁振铎阅看。将此各谕令知之。现月　　

