<!-- { "loadSidebar": true } -->
○又谕、三载考绩。为国家激扬大典。中外满汉诸臣。有能恪共职守劳勚最著者。尤宜特加甄叙。其平庸衰病者。亦难曲予优容。兹当京察届期。吏部开单题请。朕详加披阅。礼亲王世铎、大学士额勒和布、张之万、兵部尚书孙毓汶、吏部左侍郎徐用仪、翊赞枢廷。尽心经画。和衷共济。悉协机宜。均著交该衙门议叙。大学士直隶总督李鸿章、老成硕望。重任克肩。两江总督刘坤一、宣力有年。勤劳懋著。河东河道总督许振祎、实心任事。劳怨不辞。均著交部议叙。兵部尚书乌拉喜崇阿、衰迈多病。理藩院尚书松森、礼部右侍郎景善、理藩院左侍郎志颜、才具平庸。均著原品休致。理藩院右侍郎庆福、才具稍短。年力尚强。著开缺以三品京堂候补。余著照旧供职。　　

○以拏获广西平乐府属哥老会匪蒋德标等。予在事出力员弁副将梁效贤、以总兵交军机处记名遇缺请＜闲＞。平乐府知府陈兆奎、在任以道员补用。余升叙有差。现月　　

○癸卯。上奉慈禧端佑康颐昭豫庄诚寿恭钦献皇太后升慈宁宫。入座筵燕。　　

○谕军机大臣等、朕钦奉慈禧端佑康颐昭豫庄诚寿恭钦献皇太后懿旨。银库郎中世续、著赏食四品俸。员外郎庆宽、著以三院卿题奏。三品顶戴瓷库员外郎岳龄、著赏加二品顶戴。慎刑司员外郎荣廷、著以三院卿题奏。骁骑参领衙员外郎英麟、著赏加三品衔。三品顶戴员外郎庄健、著赏加二品顶戴。副护军参领衔堂笔帖式福荫、著赏加护军参领衔。理事同知顶戴堂笔帖式崇山、著赏加四品衔。副护军参领衔堂笔帖式文珣、著赏加三品衔。六品衔堂笔帖式继森、著赏加五品衔。副护军参领衔堂笔帖式文荫、著赏加护军参领御。笔帖式隆钊、钟彬、文兴、文麟、英绅、端庄、敬堃、广瑞、定朴、均著赏加一级。堂主事福海、庄纶、堂委署主事崇志、文洪、笔帖式德恒、均著加赏主事俸一年。笔帖式松荫、文起、庄达、毓祥、文明、重英、诚祺、文广、吉堃、奎璧、有庆、德昌、广厚、春祺、英连、普芬、均著加赏笔帖式俸二年。广储司郎中锡麟、著赏加副都统衔。增崇、存恒、均著赏食四品俸。银库员外郎都庆、著当中三院卿衔。皮库员外郎恩铨、文煐、均著加赏员外郎俸一年。缎库郎中恩隆、效曾、均著加赏郎中俸一年。员外郎恒启、常山、衣库员外郎达桑阿、均著加赏员外郎俸一年。茶库员外郎保桂、著赏加四品顶戴。都虞司郎中明勋、著赏食四品俸。员外郎连庆、文煦、崇泰、恩润、均著加赏员外郎俸一年。会计司郎中常瑛、著赏加四品顶戴。员外郎锡昌、舒鹏、宗芳、常明、均著加赏员外郎俸一年。庆丰司郎中广义、彬格、增善、均著加赏郎中俸一年。员外郎文绅、长庆、明英、均著加赏员外郎俸一年。慎刑司郎中广善、著加赏郎中俸一年。员外郎祥福、文兴、恩璘、荣康、崇启、均著加赏员外郎俸一年。钱粮衙门郎中海丰、著加赏郎中俸一年。员外郎荣龄、著加赏员外郎俸一年。官房租库郎中延曾、著赏加二级。关防门内管领祥年、锡庆、文昭、钟霈、椿寿、恒宽、宝震、延祥、广厚、均著赏加一级。宁寿宫郎中文廉、著以三院卿题奏。主事成山、明昭、多寿、均著加赏主事俸一年。委署主事文启、阿昌阿多浚、副内管领禄崇、广铨、文禄、笔帖式钟祥、福臻、宗馨、均著赏加一级。咸安宫官学员外郎连祥、连顺、中正殿员外郎荣科、文缮、均著赏加一级。圆明园郎中福惠、著赏加三品衔。六品苑丞贵崇、著赏加一级。员外郎盛桂、德恒、均著加赏员外郎俸一年。主事联桂、委署主事恩佩、六品库掌文宝、六品苑丞铭绘、英秀、满亮、福秀、均著赏加一级。颐和园郎中廷琦、著赏加三院卿衔。员外郎熙曾、著赏加四品衔。六品苑丞全善、明良、裕斌、吉利、毓杰、文焕、裕祜、均著加赏俸一年。御鸟处六品总丞永来、荣珍、赞礼郎德浚、永锐、延英、读祝官书方、玉岱、文润、均著赏加一级。　　

○陕西巡抚鹿传霖奏、陕省舆图测绘完竣。出力人员。请酌量保奖。允之。现月　　

○以都察院左都御史敬信为兵部尚书。户部左侍郎崇礼为理藩院尚书。刑部右侍郎裕德为都察院左都御史。现月　　

○转户部右侍郎立山为左侍郎。兼管三库事务。调兵部右侍郎克们泰为户部右侍郎。兼管钱法堂事务。以内阁学士志锐为礼部右侍郎。内阁学士荣惠为兵部右侍郎。内阁学士溥良为理藩院左侍郎。内阁学士会章为理藩院右侍郎。奉宸院卿文琳署刑部右侍郎。现月　　

○以兵部尚书敬信为正白旗蒙古都统。明发　　

○甲辰。上诣西华门。跪送慈禧端佑康颐昭豫庄诚寿恭钦献皇太后驻跸西苑。　　

○礼部奏、定例亲王郡王初封。应在何王之次序坐。具奏请旨。今新封庆亲王奕劻乖坐次。伏候钦定。得旨、奕劻右翼坐次。著在恭亲王之次。左右翼合坐坐次。著在醇亲王载沣之次。载漪右翼坐次。及左右翼合坐坐次。均著在顺随郡王讷勒赫之次。现月随手　　

○两广总督李瀚章奏、广东水陆师学堂。派登练船各学生。及添建机器厂支用各款。请饬立案。下部知之。随手摺包　　

○以理藩院左侍郎溥良到任需时。命兵部右侍郎荣惠兼署理藩院左侍郎。现月　　

○以吏部左侍郎寿荫为左翼总兵官。现月　　

○调正红旗护军统领赓音布为正共旗护军统领。以正黄旗满洲副都统色楞额为正红旗护军统领。明发　　

○调镶蓝旗满洲副都统德隆为镶黄旗满洲副都统。镶红旗汉军副都统崇光为镶蓝旗满洲副都统。镶红旗满洲副都统奕功为正白旗满洲副都统。以正红旗蒙古副都统长麟为镶红旗满洲副都统。　　

○陕西按察使唐树楠因病解职。以前陕西按察使曾鉌为陕西按察使。　　

○乙巳。谕内阁、朕钦奉慈禧端佑康颐昭豫庄诚寿恭钦献皇太后懿旨。荣寿固伦公主、著赏食固伦公主双俸。惇勤亲王奕誴之媵妾富佳氏、著封为惇勤亲王侧福晋。顺承郡王讷勒赫之生母杨佳氏、著封为顺承敏郡王庆恩侧福晋。现月　　

○又谕、李瀚章奏、特参衰庸不职武职各员一摺。广东陆路提标中军参将王传训、南韶连镇左营游击方敬、平镇燥都司赖国恩、＜石匈＞州营都司詹明亮、兴甯营都司苏镇超、钦州营中军守备赖连会、年力衰颓。难期振作。均著勒令休致。署南澳镇右营游击潮州镇左营游击李鹏、办事乖方。舆情不洽。著即行革职。以肃营伍。另片奏、记名提督署督标中军副将杨安典、署广州协副将顺德协副将黄金福、训练有方。所辖弁兵。技艺行陈甚为出色等语。杨安典、黄金福、均著传旨嘉奖。现月　　

○谕军机大臣等、刘坤一奏、江北冬漕遵办河运。请饬疏通河道一摺。据称大泛口济甯新店靳口安山一带。节节浅阻。十字河年挑年淤。十里铺陶城埠口门内外。淤垫更甚。均须大加挑浚等语。南漕关系紧要。所有漕船经行河道。必须豫筹疏浚。方能迅速抵通。著裕宽、福润、严饬该管河道各员。认真挑浚。务期一律深通。并将各缺口分别堵筑坚实。以利漕行。将此由四百里各谕令知之。现月　　

○广西巡抚张联桂奏、沥陈广西饷项不敷情形。请饬酌量改拨。下户部议驳。　　

○以记名副都统定昌为正白旗汉军副都统。户部右侍郎克们泰为正红旗蒙古副都统。前马兰总兵英廉为镶红旗汉军副都统。记名副都统玉璋为镶蓝旗蒙古副都统。刑部左侍郎阿克丹署正黄旗蒙古副都统。明发　　

○丙午。引见京察三品以下京堂各官。得旨。詹事府詹事朱琛。体弱才庸。上驷院卿长有。办事废弛。翰林院侍读学士恩景。声名平常。均著原品休致。余著照旧供职。现月　　

○四川总督刘秉璋奏。大甯县详请分设拔额。宜宾县请加廪增贡额。盐亭县请加文武学额。以励人材。下部议行。　　

○两广总督李瀚章奏、盐商捐银十二万两。助购枪炮。请照各省赈捐章程给奖。下所司议。现月　　

○丁未。世祖章皇帝诞辰。遣官祭奉先殿。　　

○孝仪纯皇后忌辰。遣官祭裕陵。黄绫本　　

○谕内阁、福锟等奏、续陈审讯要案情形一摺。据称编修饶士腾。于呈递亲供后。服毒自尽丁惟神所供嘱托关说各情。与饶士腾亲供。大致相同。惟于贿嘱详细情节。尚复支离闪烁。请将编修丁惟禔暂行革职严讯等语。丁惟禔才暂行革职。即著福锟等督饬承审各员。严行审讯。务得确情。据实具奏。现月　　

○派礼部右侍郎志锐、礼部尚书李鸿藻知贡举。纂

修官朱汝珍恭纂　　

帮总纂官王荣商恭辑监修总裁世恭阅六签正月十一日正总裁那月日专司藳本陆恭覆阅癸丑八月十一日

　　

徐月日　　

荣月日副总裁唐月日　　

宗室宝恭阅五月初七日　　

陈恭阅五签三月初六日　　

熙月日　　

郭恭阅二签六月十一日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之三百三十四　　

光绪二十年。甲午二月。戊申朔上诣仪鸾殿问慈禧端佑康颐昭豫庄诚寿恭钦献皇太后安。至辛未。皆如之。外起居注　　

○己酉。谕内阁、芬车奏特参直班司钥长等一摺。禁城重地理应严肃乃本月初一日。景运门外。竟有施放爆竹声音。该班官兵等未能即时弋获咎实难辞所有理日景运门直班之司钥长英秀御箭亭直班之镶黄旗护军校德立、左翼门直班之正蓝旗空衔化翎护军校祥善、均著交部严加议处护军统领芬车著交部议处。嗣后著责成前锋统领。护军统领严申门禁。督饬直班官兵等。于所管地面。认真稽查。傥再仍前疏懈。定行严惩不贷现月　　

○庚戌。遣官祭文昌帝君庙。早事　　

○贵州巡抚崧蕃奏黔省各属仓谷。因碾放军粮兵米及被贼焚掠未经买补请展缓盘查。允之。摺包　　

○辛亥。谕内阁、御史安维峻奏、编检拥挤太甚请慎重馆选一摺。所奏不为无见。翰林为清华之选。必应遴拔真才。每科会试后。覆试度殿试朝考。及庶吉士散馆。朕于阅卷大臣取在前列者。酌量录用。乃近来阅卷。拟取前列等第。逐渐加多殊非慎重选择之道。嗣后殿廷各考试该阅卷大臣务当秉公校阅。详慎拟取。如有文字平常及疵累之卷。均不得滥置前列。以杜幸进。现

月

　　

