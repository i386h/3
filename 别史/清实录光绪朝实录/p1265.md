<!-- { "loadSidebar": true } -->
○丙寅。云贵总督锡良奏、沾益州属地方蛟水骤发。民房田亩。概被淹没。嵩明、南甯、平彝、三州县同被蛟水成灾。又江川县属被旱成灾。当饬履勘赈抚。报闻。摺包　　

○丁卯。热河都统廷杰奏、设立速成法政学堂。招集官绅。定期开学。下所司知之。外纪　　

○命尚书吕海寰在紫禁城内骑马。现月　　

○以亏短税款。革前办古城税务委员通判易郁华职。并勒追。随手　　

○戊辰。慈禧端佑康颐昭豫庄诚寿恭钦献崇熙皇太后万寿圣节。遣官祭太庙后殿。奉先殿。早事　　

○上率王以下文武大臣诣仪鸾殿行庆贺礼。血■乣官于午门外行礼。记注　　

○农工商部代奏华商施秉福等、普祝皇太后万寿。报闻。

早事

　　

○辛未。农工商部代奏华商黄俊安等、普祝慈禧端佑康颐昭豫庄诚寿恭钦献崇熙皇太后万寿。报闻。早事　　

○壬申。上奉慈禧端佑康颐昭豫庄诚寿恭钦献崇熙皇太后御勤政殿。日本国使臣林权助、海军少将玉利亲贤觐见。记注　　

○御史俾寿奏、整顿学务。宜广求人师。以格人心而端治本。下会议政务处议。寻奏、原奏大致欲蒙学注重道德学。小学注重专门。惟查奏定章程。自小学以上。皆以德育为本。俟升入大学。方可各习专门。使躐等以图。甚无裨益。至各级教员。必取纯正通达之士。应由学部通饬京外学堂。慎选充任。从之。现月　　

○癸酉。大学士孙家鼐等奏、谨拟进讲事宜。开单呈览。得旨。单留览、著于二十五日起进讲。现月　　

○都察院代奏、大学堂、译学馆、实业学堂、贵胄学堂、法律学堂、法政学堂、顺天高等学堂、民政部巡警学堂、陆军部测绘学堂、江苏浙江各学生等。条陈时事。得旨、学生理宜专心向学。不应干预政事。致违定章。著学部晓谕训饬。并通行各省学堂。一体申戒。现月　　

○又代奏江西京官编修胡藻等呈、请罢议加徵以苏民困。下部议。现月　　

○御史孙培元奏、苏杭甬铁路借款。舆情未洽。请筹变通办法。又奏、请肬■闲重臣。劝谕江浙商民。均下部知之。现

月

　　

○陆军部奏、总兵梁国桢保案。应否照准。得旨、梁国桢著以提督记名。并赏换清字勇号。现月　　

○护理四川总督赵尔丰奏、川省被雹被水地方。量为赈恤下部知之。随手　　

○又奏、铁路抽租。并无累扰。所有筹款修路。仍照旧办理。如所请行。随手　　

○又奏、拟办油捐。豫筹川滇边务常年经费。下部议。摺

包

　　

○荆州将军松溎等奏、撤兵归农。恐碍民生。下会议政务处议。寻奏、覆核原奏所陈各节。似于前奉谕旨多所误会。故凡为旗丁筹生计者。率疑为窒碍难行。应毋庸议。从之。随手　　

○予四川里塘阵亡把总张荣阶等十员、赏恤如例。随手　　

○旌表以死殉母广东贞孝女、前云南知府李盛卿子李应未婚妻张元琇。外记　　

○甲戌。谕军机大臣等、有人奏、江苏牙税。骤加十倍。苛扰已甚。暨酱业加捐。久议未决一摺。著端方、陈启泰、体察情形。妥筹办理。原摺著钞给阅看。寻奏、牙税、酱捐、皆系奏明办理。近因商户阻挠。牙税已十减其四。酱捐亦一律蠲免。至原倢■＜曰融＞■＜石木＞朱之榛各节。传闻失实。应请毋庸置议。报闻。现月　　

○又谕、给事中徐士佳奏称、例不准行之事。往往允准等语。所指何事。殊未明晰。著该给事中详悉覆奏。现月　　

○给事中徐士佳奏、请将典商月息。规复二分。以利贫民下所司议。　　

○验看明保人员。得旨、湖北施南府知府汪洪霆著交军机处存记。现月　　

○以句结匪党。革江苏记名总兵葛青云职。并讯办。摺包　　

○乙亥。邮传部奏、正太铁路。明年山■＜木学＞入不敷。豫筹办法。又奏、查明川汉铁路公司出入款目。筹办情形。又奏、川汉铁路公司。责成编修胡峻等经理。又奏、仍派左丞乔树楠为该公司驻京总理。均依议行。现月　　

○开缺陕西巡抚曹鸿勋奏、试办延长石油。成效渐著。得旨、著恩寿查明情形。妥筹办理。随手　　

○闽浙总督松寿奏、设立警察学堂。考选学生。分普通高等两班。聘华洋教习。分科教授。下部知之。外纪　　

○又奏、请饬筹款于南北洋各设高等工艺学堂。可省虚耗而励实学。下部议。摺包　　

○又奏、事紧财窘。渐次整顿。具陈实在情形。得旨、即著认真整顿。切实筹办。毋稍因循。随手　　

○又奏、闽民报入外籍。杂居内地。究诘无从。请饬部倢

■＜曰融＞■＜石木＞考中西法律。明定国籍条例。通行遵守。下部议。摺包　　

○以救护商船。予福建铜山营游击曹德奎等、升叙有差。

摺包　　

○以交代短款。革福建县丞俞鹏职。并勒追。随手　　

○以政绩卓著。以故署陕西按察使凤邠盐法道江汇川、宣付史馆立传。从开缺陕西巡抚曹鸿勋请也。随手　　

○旌表夫亡殉节江西南昌县文童闵星白妻罗氏。摺包　　

○丙子。科布多参赞大臣连魁奏、蒙古各旗官兵人等、报效国民捐款。得旨、著传旨嘉奖。随手　　

○又奏、遵照前案。提用仓粮。散放穷苦蒙民。下部知之。汇存　　

○举行本年军政。密云旗营卓异官二员。下部议叙如例。

摺包

　　

○以天气渐寒。生计维艰。赏闲散宗室觉罗人等一月钱粮。其宗室觉罗孤寡。除恩赏外加赏半月钱粮。现月　　

○以当差勤苦。赏京师八旗绿步各营官兵半月钱粮。现月　　

○丁丑。谕军机大臣等、有人奏、奸商倒骗钜款。牵动全局。请旨惩办严追各摺片。著徐世昌、杨士骧、专派大员。驰往营口。提讯＜目辟＞＜訁冉＞米＜度攵＞＜夗贝＞商叶道广、严行追究。一面设法维持。以安市面。原摺片均著钞给阅看。寻奏、查明营商东盛和等五家。共倒欠外债三百九十余万。当将该商等、查封押追。并商由度支部直隶东三省总督。拨济款项。以资周转。仍俟筹定抵押分摊各办法。再行具奏。报闻。现月　　

○东三省总督徐世昌等奏、江省就原有驻省马队一营。又挑就步队一营。均照新章。先行改并马步石滟驳各一队。作为省城＜目辟＞行＜匧心＞口＜韦未＞＜夗贝＞队。尚余马队两哨。裁撤一哨。下部知之。汇存　　

○又奏、呼兰屯站地亩。分别丈竣。并收进押租银两。暨升科年限。下部知之。随手　　

○云贵总督锡良奏、滇省改编陆军。请饬部筹拨练兵常年专款。俾得实力赶办。下部议。寻奏、原奏各节。应饬查照前咨。妥筹办理。从之。随手　　

○察哈尔都统诚勋奏、请拨部款二百万。开办练兵及学堂警察各项新政。下政务处议。寻奏、库帑支绌。各省试办新政。未有由部拨给常款者。所请拨给二百万之处。应毋庸议。从之。摺包　　

○又奏、垦政重大。与推广矿务不同。必须广筹钜款。仍可实行。得旨、著即咨商妥筹办理。随手　　

○署浙江巡抚信勤代奏、浙江绅士呈称、遵旨自办铁路。不借外款。下部知之。摺包　　

○安徽巡抚冯煦奏、采访皖省遗书。凡关于政界学界诸书。及金石之已未著录者。遴尤进呈。以备图书馆之用。请饬下各省一并甄采。下部知之。汇存　　

○以慨捐钜款。接济皖灾。予署直隶总督杨士骧奖叙。赏江苏道员何炳宗、头品顶戴。随手　　

○予瘴发身故。云南按察使邹兰馨、照军营立功后病故例优恤。汇存　　

○戊寅。谕军机大臣等、沈家本等奏、请派提调。开单呈览一摺。法部右参议王世琪、法部候补郎中董康、均准其派充修订法律馆提调。现月　　

○署山东巡抚吴廷斌奏、建立高等农业学堂。先设中等农林蚕三科。下部知之。摺包　　

○己卯。钦奉慈禧端佑康颐昭豫庄诚寿恭钦献崇熙皇太后懿旨。内务府奏、主事陈秉钧等、请假回籍一摺。陈秉钧、曹元恒、著分班留京供差。两月更换一次。其留京供差之员。每月赏给津贴银二百两。由内务府给发。现月　　

○署江北提督王士珍奏、江北练兵。仍恳准设督练公所、粮饷局。并分别裁并情形。下部议。随手　　

○换铸山东登州府知府印信。从署山东巡抚吴廷斌请也。　　

○庚辰。西安将军恩存奏、西安驻防。仿照江甯成案。改练新军。下部知之。随手　　

○江南瓜洲镇总兵高光效因病解职。赏食全俸。以长江水师田镇营副将陶树恩为江南瓜洲镇总兵官。现月　　

○以捐助赈银二万两。并劝捐钜款。予湖北道员刘选青之子象徵、侄焕、以知府选用。外纪　　

○辛巳。谕军机大臣等、都察院代奏、四川在京铁路股东截取州同邓代聪等呈称、川汉铁路款蚀工悬。请肬■闲重臣督办一摺。此事业经署四川总督赵尔丰、邮传部、先后切实查明。款项并无侵挪。谷租亦无苛扰。仍奏派胡峻、乔树木滟撆等、认真经理。当经降旨允准。兹该职商等复行具呈妄渎。请另派重臣督办。并牵及鄂省由汉口上通宜昌之铁路。均拟招股与川省合办。不欲川鄂两省督臣与闻。尤属越俎垄断。谬妄支离。难保无挟私牟利情弊。所呈均著毋庸置议。现月　　

○又谕、都察院代递候选道许王滟玉条陈。苏省徵收膏捐。有妨禁烟仁政。著端方、陈启泰、体察情形。酌核办理。原呈著钞给阅看。现月　　

○命署浙江巡抚信勤暂缓陛见。　　

○壬午。谕军机大臣等、电寄升允、电悉。著即转饬分起妥速豫备驼马。俾达赖早日启程。以示体恤。电寄　　

○外务部奏、覆陈江浙官绅。请拒苏杭甬铁路借款。磋商为难情形。电致江浙两省。公举数人来京。咨询路事。但有可以维持之法。仍当竭力斡旋。报闻。摺包　　

○翰林院侍讲学士朱福诜奏、苏浙铁路认集股款。可期克日告成。下部知之。现月　　

○考查宪政大臣于式枚奏、赴德考查宪政。谨拟办法宗旨。下宪政编查馆知之。现月　　

○又奏调编修郑沅、偕同出洋。得旨、著毋庸议。现月　　

○癸未。太宗文皇帝诞辰。遣官祭奉先殿。早事　　

○谕内阁、陆军部奏、广西提督丁槐、回护部勇通匪处分。议以降三级调用。原属咎有应得。姑念现当会剿边匪吃紧之际。从宽加恩改为革职留任。该提督嗣后务当严东弁勇。奋力图功。以赎前愆。傥仍不知愧奋。所部再有通匪情弊。定行一并重惩不贷。勿谓宽典可幸邀也。现月　　

