<!-- { "loadSidebar": true } -->
○两江总督端方等奏、详筹官民禁烟。分别遵章实行。并陈碍难遽办公债票情形。报闻。摺包　　

○又奏、地方自治。先就江甯省城设局筹办。并于局内附设自治研所实地调查所。先从上元江甯试办。以次及于他属。又奏、地方自治局内。附设咨议局。详加研究。以为议会之豫备。均下部知之。摺包　　

○以捐款兴学。予署浙江处州府知府萧文昭、为其故祖父故父母、建坊。摺包　　

○蠲免两浙仁和、海沙、鲍郎、芦沥、横浦、浦东、六场穴■士■黾课钱粮。摺包　　

○丙申。上御紫光阁。赐蒙古王贝勒贝子公台吉等燕。内

记

　　

○举行本届军政。浙江卓异官四员。罢车滟耎官一员。年老官三员。才力不及官二员。有疾官一员。福建卓异官五员。不谨官二员。年老官三员。浮躁官一员。均下部分别议叙处分如例。摺包　　

○命御前行走喀尔喀亲王衔多罗郡王多尔济帕喇穆子镇国公衔头等台吉彭楚克车渍札勒布、御前行走鄂尔多斯固山贝子图们巴雅尔子二等台吉苏木巴尔巴图、在乾清门行走。赏御前行走阿拉善镇国公普勒忠呢什尔子二等台吉密克瓦齐尔、御前行走郭尔罗斯镇国公衔辅国公齐莫特散帔勒子二等台吉达木林旺齐勒、御前行走科尔沁辅国公呢玛子二等台吉林沁栋噜布、乾清门行走喀尔喀辅国公额色哩克莽奈子三等台吉哈斯巴图尔、花翎。明发　　

○丁酉。孝全成皇后忌辰。遣官祭慕陵。照例　　

○谕内阁、开缺山西巡抚胡聘之、前在巡抚任内。昏谬妄为。贻误地方。著即行革职。其随同办事之江苏候补道贾景仁、已革知府刘鹗、胆大贪劣。狼狈为奸。贾景仁著革职永不叙用。刘鹗著一并永不叙用。以示薄惩。现月　　

○谕军机大臣等、近来纱布进口。日益增多。实为漏卮之第一大宗。民闲纺织。渐至失业。固由工作之未精。尤因种植之不善。利源外溢。何所底止。查美洲等处棉花。种类精良。茎叶高大。花实肥硕。所出之绒。细韧而长。织成之布。滑泽柔车滟耎。胜于内地所产数倍。皆由外国农业家。于辨别种类。审度土性燥湿。考验精详。故能地产日精。商利日厚。中国棉花质性。较逊于外国。种植又不讲求。南北各省。闲有数处所产较腾。而培植仍多卤莽。是必须博求外国嘉种。采取培养良法。料美工精。自能广行各省。保全利权。著农工商部详细考查各国棉花种类。种植成法。分别采择。编集图说。并优定奖励种植章程。颁行各省。由该省督抚等、督认真提倡。设法改良。其果能改良之棉花纱布。经过各关卡。应如何优加体恤。并著税务处妥筹办理。以资畅销。该部未经颁章以前。著各省督抚。先行体察该省情形。劝谕商民。实力筹办。或选择官地试种或集股设立公司。多方鼓舞。所属地方官及绅商。如有切实创办早著成效。应令将所产棉花。送部查验。准其奏请优奖。此乃兴利急务。勿得视为具文。致负朝廷振兴农务惠利民生之至意。现月　　

○又谕、有人奏、广西不靖宜培元气以清寇源而厚民生一摺。又片奏、兴办矿务。宜派员招商。前赴广西。劝令克期开办等语。著张人骏、张鸣岐、体察情形。妥筹办理。原摺片均著钞给阅看。寻奏、原奏各节。均属振兴矿务之善法。晶■宜经先后创设官锑局。暨收买五金矿产局。酌拨官款。广劝开采。并准南洋侨商。招集股本三百万圆。设立振华公司。以作内地实业模范。仍当督饬各属。加意讲求。以图休养。报闻。　　

○又谕。电寄秦炳直、电悉。该提督兼资文武。熟悉该省情形。是以肬■闲授斯任。以期得力。所请收回成命之处。著毋庸议。电寄　　

○理藩部奏、阿巴噶头等台吉札那密达尔、呈请求赏差使。得旨、著俟下次年班。带领引见。再行加恩。现月　　

○库伦办事大臣延祉奏、库伦金矿试办一年情形。并陈金矿应提官款。按市价易银解部。下部知之。摺包　　

○缓徵江西新建、进贤、新淦、峡江、吉水、永丰、泰和、安福、永新、德化、德安、南昌、武甯、清江、遵化、万安、鄱阳、余干、德兴、建昌、湖口、彭泽、二十二厅州县。暨九江府同知所属南九二＜目辟＞行＜匧心＞口＜韦未＞＜夗贝＞、被灾地方新旧额赋杂课有差。摺包　　

○戊戌。谕军机大臣等、电寄吴廷斌。电悉。夏辛酉所部步队八营。马队两营。照淮军巡防营制。计不过两千数百人。何至有三千三百人之多。至新募营队。甫经入伍。尚未操练。又何至散为游勇。扰害地方。著姜桂题驰赴曹州。查明实在情形。会商该署抚。妥为办理。勿任营员藉端把持。增糜钜饷。

电寄

　　

○湖南巡抚岑春蓂奏、游击杨明远现带师船。拟改为飞翰中营。守备李焘管带之船。拟名为飞翰左营。归该游击统带。下部知之。摺包　　

○举行本届大计。江苏卓异官八员。不谨官三员。才力不及官二员。年老官一员。有疾官二员。下部分别议叙处分如例。摺包　　

○以湖北候补道高淩霨为湖北提学使。现月　　

○蠲免湖南邵阳县被灾田亩本年应徵钱粮。摺包　　

○己亥。上御紫光阁。赐近支宗藩等燕。内记　　

○谕内阁、京师人烟稠密。贫户孔多。食用物价。稍涉昂贵。小民生计。立形困难。近日银价陡涨。物价因亦增高。嗟我黎庶。其何以堪。著度支部迅即拨银五十万两。发交顺天府府尹承领。即责成该府尹妥择官商银号。代为贬价收钱。以平银值。一面严禁各商肆。任意暒滟台高物价。其有私运大宗铜圆入京者。由崇文门监督、邮传部、认真查禁。傥有奸民私铸铜圆潜销充斥者。著责成民政部、直隶总督、顺天府、步军统领、严密查拏。尽法惩治。俟银价物价皆平。由该府尹将承领银两解缴部库。其贬价亏耗之款。准其核实开单奏销。尚书陈璧、前在府尹任内。办理银钱平价。尚属得法。并著该尚书会同府尹、妥筹办理。务使操纵得法。国帑不至虚糜。用副朝廷体恤民困之至意。现月　　

○谕军机大臣等、前以制钱缺乏。各省鼓铸当十铜圆。以期相辅而行。乃近来铜圆益多。制钱益少。铜圆一枚。不足抵制钱十文之用。而奸商折扣盘剥。颇足为害市面。且小民因制钱太少。零星日用。诸多不便。当各省鼓铸之始。原期准作十文。与制钱两无轩轾。而钱少圆多。遂至钱贵圆贱。不但物价腾涨。大碍小民生计。抑且铸本日亏。并足损碍饷源。自非铸用一文之钱。令一文本位长存。不足以显铜圆当十之数。保铜圆行销之利。前年湖北广东等省。曾奏铸一文新钱。当经度支部议奏通行。而各省搭铸一文新钱者。仍不多见。盖由于铸造一文新钱。成本较重。不免稍有亏耗。然以铸当十铜圆余利。酌量补提。亏耗尚不至无著。所失无多。所全甚大著度支部通行各省厂。凡铸当十铜圆。必须于定额之外。加铸三成一文新钱。以资补救。其形式重量铜质铸本。均须豫为核算。妥为配合。又必须与当十铜圆。工料成本。大致相准。则兑换价值。铜圆一枚。必当新铸制钱十文。庶利推行而资信用。至此项一文新钱。或宜黄铜。或宜紫铜。或宜有孔。或宜无孔。并著该部详晰考核。悉心厘定。迅速奏闻。务期子母相权。大小相维。以便民生而正圜法。现月　　

○两江总督端方等奏、苏省新军成立。会筹出防布置情形。用收水陆相辅之效。报闻。随手　　

○庚子。宣宗成皇帝忌辰。上诣奉先殿寿皇殿行礼。遣官祭慕陵。照例　　

○谕内阁、赵尔丰奏、考察地方各员。分别举劾一摺。四川盐茶道黄承暄、永甯道赵藩、川东道陈遹声、候补道丁昌燕、潼川府知府吴保龄、石柱厅同知董崇本。太和镇通判朱世镛、苍溪县知县姜秉善、太平县知县朱远绶、据称治行可观。均著传旨嘉奖。候补通判吴长靖、侵吞公款。延抗不交。著革职押案追缴。维州协副将现署懋功协副将张连同、糊涂妄为。几酿事变。试用通判李道根、办理厘金。致酿事端。高县知县周赓禧、政事怠忽。操守难信。补用知县周昌隆、欧阳霖、俱行止有亏。不堪造就。大甯县知县淩邦燮、纵差扰民。居心贪鄙。试用盐茶大使冯天爵、办事荒谬。罔惜名誉。清安、性情乖戾。不安本分。石柱厅照磨张慎初、擅受民词。教戒不悛。试用县丞方观瀛藉事招摇。婪索勒取。章树滋、行为苟且。几酿命案。候补典史叶树森、猥鄙缠讼。不知自爱。试用从九品郑崇诗、设局撞骗。不知廉耻试用未入流于炳权、心地糊涂。行为贪鄙。均著即行革职。彭山县知县康寿桐、差役蒙弊。冥然罔觉。试用知县濮文蔚、所收罚款。抗不交出。均著以府经县丞降补。捐升知县贺恒、工于舞弊。违章收银。府经历司徒琨、激酿事端。并不禀报。均著以典史降补。名山县知县李士则。才力竭蹶。新甯县知县德存。性情柔懦。巫山县知县梁鸿翥、才欠开展。井研县知县陈矩、缉捕不力。崇甯县知县蒋积文。办事迂缓。内江县知县渠源淦、不胜冲要。均著开缺另补。现月　　

○外务部奏。山西矿务。本省商务局与福公司订定赎回合同十二条。并前案一律议结。报闻。摺包　　

○举行本届大计。四川卓异官十三员。不谨官三员。年老官一员。浮躁官一员。下部分别议叙处分如例。摺包　　

○调镶红旗蒙古副都统乌珍、为正蓝旗满洲副都统。以内阁学士瑞丰、为镶红旗蒙古副都统现月　　

○以堪胜司道。予署四川建昌道马汝骥等四员、军机处存记。摺包　　

○以襄办营务得力。复已革总兵杨鸿礼原官原衔。并销去永不叙用字样。摺包　　

○以期满回国。赏四川驻渝法总领事安迪、医生穆礼雅、宝星。摺包　　

○辛丑。上诣大高殿拈香。寿皇殿行礼。内记　　

○御保和殿。赐王以下文武大臣蒙古王贝勒贝子公台吉等燕。内记　　

○实授沈曾植安徵提学使。兼署布政使。壬寅。上御紫光阁。赐廷臣大学士等燕。内记　　

○谕内阁、徐世昌、唐绍仪奏、甄别属员一摺。奉天前署辽阳州知州欧阳者■飞、居心巧诈。才足济贪。准补铁岭县知县鲜俊英、贪狠成性。苛敛病民。准补靖安县知县周士藻、举止浮躁。不洽舆情。前署宽甸县知县马梦吉、行止有亏。操守难信。署广甯城守尉荣纶、贪纵无厌。胆大妄为。左翼汉军协领葆真、诡诈嗜利。巧于营私署广甯县典史吕震甲、不知检束。屡次被控。小淩河路记广德、文理不通。不谙公事。均著即行革职。现月　　

○度支部奏、拟定银行则例四种。大清银行则例二十四条。普通银行则例十五条。殖业银行则例三十四条。储蓄银行则例十三条。呈请钦定。如所请行。摺包　　
