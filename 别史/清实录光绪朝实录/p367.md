<!-- { "loadSidebar": true } -->
○谕内阁、前据光禄寺卿尚贤。御史刘恩溥。先后奏□□□尔□崇文门委员家丁勒罚妄拏各节。当经谕令宝鋆、阎敬铭查奏。旋据御史张人骏奏。瑞联自请议处。派员接充。意存尝试等语。兹据宝鋆、阎敬铭奏。遵旨查明覆陈。并审明控案暨酌议章程各摺片。此案海巡任福。于已经纳税之吴大等梨驮。及洋纸行货车。辄行妄拏。并敢帮同委员问案。实属任意滋扰。著照所拟杖六十。徒一年。在崇文门枷号两月。到配折责拘投。委员解任内务府郎中火□犮扬阿。任听海巡妄拏。复于并未漏税之果行。洋纸行及漏税之自鸣钟等案。滥押多人。用刑勒罚。实属荒谬。著即行革职。正监督兵部尚书瑞联。于海巡妄拏。防范不严并于火□犮扬阿违例勒罚。声名恶劣。未能查明揭□□□尔□。该尚书前奏所称火□犮扬阿无营私情弊。意存开脱。并派宝鋆之侄兵部员外郎恩寿。接充委员。殊属不知远嫌。副监督镶黄旗蒙古都统克蒙额虽曾谕令火□犮扬阿不可任意勒罚。惟未经即时奏明。亦难辞咎。瑞联、克蒙额。著交部分别议处。委员印务章京玉祥。于火□犮扬阿勒罚各节虽经回明副监督。究未能阻止。伊犁委员护军参领英联。携带皮货进城并未报门玉祥、英联。著交部分别察议。其云南会馆长班王福通州茶栈商人贾森。呈控二案。现据查明分别拟结东坝税局委员轻车都尉英福。于业经纳税之食茶单内、漏未过朱。实属疏忽。著交部察议嗣后崇文门验货收税。该监督务当督饬委员躬亲其事毋得假手书役人等。致滋弊窦。傥委员有贪婪劣迹。定将该员及监督。照现定章程分别惩处。至商人漏税。自应照例议罚。岂容任意勒索。其肩挑贸易及眷属车辆。如查无应税货物。概不准留难扰累。著五城江南道各御史随时查察。该员役如有勒索情事。即行□□□尔□办。并著该监督常川到署。严加稽查。毋稍疏纵。宝鋆等所拟章程十六条。系为裕课恤商起见。即著该监督督饬委员。认真办理。力除弊端。毋得仍蹈积习。致干咎戾。现月　　

○谕军机大臣等。毕道远奏。号商弃铺逃逸。现经会查追究。并号夥汪惟贤自行投到各摺片。阜康商号闭歇。该号商经手公款。及各处存款甚多。亟应严切究追。著毕道远、周家楣、提讯该号夥汪惟贤等将公私各款。逐一清理。并著何璟、刘秉璋、密速查明商人胡光墉原籍资财。以备偿抵亏短公款。至各省有无寄顿资财。即由顺天府咨行各该督抚。一并查明备抵。将此谕知毕道远、周家楣。并谕令何璟、刘秉璋知之。现月　　

○以全漕告竣出力。予委员大挑知县李绍濂等升叙加衔有差。现月　　

○蠲缓直隶安、河闲、任隆平、钜鹿南宫新河、甯晋、文安、东安、天津、十一州县、村庄积涝地亩租粮有差。现月　　

○乙酉。谕内阁、御史恩隆奏。土默特旗之家奴德木却札布。率其党萨拉札布恩合巴雅尔冉札丹散穆精阿等数十人。至伊家主索德那木叶锡所住院内、肆行劫夺。并将家人札隆阿。抢至嵩祝寺拷讯禁锢。现在聚处嵩祝寺白喇嘛院内。请旨严拏讯办等语。著步军统领衙门。严拏人犯。交刑部会同理藩院讯办。现月　　

○勾到山东等省情实罪犯。停决山东斩犯四人。直隶斩犯二人。绞犯一人。余六十九人予勾现月　　

○丙戌。旌表节妇陕西常懿麟妻吴氏妾刘氏。女祁常氏。摺包　　

○蠲缓山东历城、济阳、长清、惠民、商河、濮、章邱、沾化、齐东、齐河、滨、邹平、寿张、高苑、长山、临邑、东安、利津、博兴、德、肥城、青城、阳信、滋阳、邹、滕、峄、阳谷、菏泽、曹、钜野、郓城、范、观城、聊城、朝城、堂邑、清平、嘉祥、夏津、恩、高唐、馆陶、冠、武城、金乡、鱼台、海丰、济甯、东阿、平阴、乐陵、甯阳、泗水、定陶、茬平、莘、高乡、蒲台、单、兰山、郯城、潍、海阳、陵、汶上、益都、临胊、六十八州县、暨德州、东昌、临清、济甯、乐平、五卫所、新旧钱漕粮赋盐灶各税课有差。现月　　

○丁亥。谕军机大臣等。御史刘恩溥奏。京城窃案叠出。半由赌博。近来宗室府第。竟有开设赌局者。请饬稽查禁止等语。著步军统领衙门。随时稽查。如有宗室开设赌局情事。无论是否府第。即著严拏惩办。现月　　

○又谕。有人奏、已革署广东南海县知县徐赓陛。被□□□尔□潜逃。前据曾国荃等奏。查无踪迹。现据张树声等奏。在该省北门外白云寺养病。闻拏投案。前后情节支离。显有扶同徇纵情弊。龚易图任令捏饰。张树声受前藩司姚觐元愚弄。意存回护。请将此案派员查办等语。徐赓陛被□□□尔□各节。尚未查明奏结。现又有人□□□尔□奏。本应特派大员查办。因念张树声向来办事尚属认真。倪文蔚甫经调任。无所用其回护。即著将此案切实根究。定拟具奏。傥敢稍涉徇庇。致有不实不尽。定惟该督抚是问。原摺均著钞给阅看。将此各谕令知之。现月　　

○又谕。有人奏、上年十二月十六日夜闲。高州府土匪谋踞城池。府城与电白县同日并攻。电白破而旋复。会匪恣横。经局绅林蔼羌、梁广渊等禀控。茂名县王之澍捏饰禀复。迨拏获匪党尤常保等解郡。复谓局绅挟嫌诬害。高州府钟秀。因王之澍庇匪酿祸。将该县毒殴洩愤。互相禀讦先后虽诛逆匪莫毓林等十余人。此外漏网尚多。郡中抢案。仍复层见叠出。恐高州之乱。未有已时。请饬将庇匪酿乱之道府州县。一并查办。并勒拏著名匪党等语。前据曾国荃等奏。高州府属匪徒越城劫狱。获犯惩办。当经谕令曾国荃、裕宽、将余匪实力摉捕。旋有人奏、该处匪徒窃发。皆由地方官讳盗养奸所致。复经谕令将地方官严□□□尔□。并将钟秀、王之澍、互讦一案。查明具奏。兹据所□□□尔□各节。著张树声、倪文蔚、督饬缉拏在逃匪犯。毋任漏网。以绝根株。并将酿祸之地方官。查明从严□□□尔□处。毋稍瞻徇。高州府知府钟秀业据曾国荃等奏明撤任。著将互讦一案。一并确查具奏。原片均著钞给阅看。将此各谕令知之。现月　　

○又谕。有人奏、贵州巡抚林肇元。前于护理巡抚时。将司库存银滥发二十四万两。其二十万两。暗中运回。其四万两。名为书吏册费。实发仅六千金。余银三万四千两。因书吏具禀请示。复又称系找发岑毓英欠饷。松长署藩司后。亦复滥支滥放。纳入己橐。该省大吏。大半扶同徇隐。吴德溥声名平常。该抚转请宣付史馆立传。所奏苗民改装。多有抑勒。整顿苗民义学。亦多粉饰。请饬查办等语。前因有人先后□□

□尔□奏贵州库储空虚。恐有侵挪冒滥情弊。及林肇元擅耗库储。任用劣员等款。叠经谕令岑毓英确查具奏。迄今未据查覆。著该督即将此次所奏各节。归入前奏。一并确切查明。据实覆奏。毋得稍有欺饰。代人受过。原摺著钞给阅看。将此谕令知之。现月　　

○以太常寺卿吴大澂为通政使司通政使。外记　　

○戊子。云贵总督岑毓英、云南巡抚唐炯奏。越南刘团。退守山西。添派官兵出关。驻扎兴化山西。以备援应。得旨、据称河内猝难攻拔。所虑亦尚周密。前已有旨令岑毓英带兵出关。即著督饬各营。力保山西。稳慎进扎。与徐延旭随时和衷商办。联络粤军。妥筹布置。以固边圉而裨大局。摺包　　

○又奏。请饬催云南布政使龚易图迅速赴滇。得旨、龚易图到任尚需时日。著岑毓英、唐炯、饬该署藩司将应办事宜。认真经理。毋得稍有疏懈。摺包现月　　

○勾到朝审情实罪犯。停决绞犯三人。斩犯一人。余六人予勾。现月　　

○己丑。谕内阁。本年各直省办理秋审人犯。经刑部由缓决改情实者。湖南省多至五起。该抚并臬司于秋谳重犯。未能详审核议。著交部查明分别议处。嗣后各将军府尹督抚等、务当督同所属。遵照定例。酌核案情。悉心究拟固不可失之刻核。亦不可惑于救生不救死之说。故从轻减。总期执法持平。无枉无纵。用副明慎用刑至意。将此通谕知之。现

月

　　

○又谕。刘秉璋奏。特□□□尔□庸劣不职各员一摺。盐运使衔浙江候补道王维圻。貌似有才。浮而不实。著革去盐运使衔。以同知归部铨选。试用同知揭裕镕。昏庸颟顸。操守不谨。候补知县张升猷。性情油滑。遇事取巧。试用县丞彭应辰。惟利是视。声名狼藉。试用盐大使杨永馨。办事草率。胆大妄为。均著即行革职。据奏访闻揭裕镕前办镇海厘捐。有任用司事串通卖放情弊。著该抚讯明究追。从严惩办。现月　　

○又谕。游百川奏、山东河工。亟应妥筹长策暨请改筑缕堤各摺片。著户部工部速议具奏。现月　　

○谕军机大臣等。御史曾培祺奏。京官津贴。请作为养廉。作正开销。浙江因筹解津贴。议加盐捐。请旨饬禁。并请饬部查明各省厘卡过密之处。及近年议加厘税之案。分别裁减各摺片。著户部议奏。现月　　

○又谕。长顺奏。九月十七日所发摺件。喀城底台。递送迟延。恐有情弊。请饬查究此摺有无拆损。并严定章程。以肃邮政等语。著刘锦棠查明办理。原片著钞给阅看。将此由四百里谕令知之。现月　　

○哈密帮办大臣长顺奏。声明新疆南界伊尔克地他木。核与图约立界相符。并无舛错。下总理各国事务衙门议。摺包　　

○庚寅。圣祖仁皇帝忌辰。上诣寿皇殿行礼。遣官祭景陵。　　

○两江总督左宗棠等奏、长江水师兵丁口粮无可酌减。请照原定章程作为定额。如所请行。摺包　　

○又奏、请将前甘肃甯夏镇总兵李季昌。留于两江差遣。允之。摺包　　

○旌表节妇湖南善化县广西候补知县何寿萱母林氏。摺包　　

○辛卯。谕内阁。御史屠仁守奏。内外城启门太早。请申严门禁一摺。朝廷日理万几。每日披览章奏。召见臣工。不遑暇逸。各衙门先时呈递摺件。由来已久。若启门过迟。必至延误。惟申严门禁。极关紧要。叠经谕令该管大臣。严密稽查。著步军统领衙门。前锋统领。护军统领。申明禁令。于内外城启门时。督饬官弁。认真查察。毋得视为具文。现月　　

○又谕。御史屠仁守奏。近来外省游勇革弁多有潜至京师。假冒官职。无所不为。又有凶恶痞棍。遇事生风。动辄群殴。请饬拏办等语。辇毂重地。岂容匪徒肆扰。著步军统领衙门、顺天府、五城御史。严饬所属。如遇有外来形迹可疑之人。严切根究。即行驱逐回籍。其无赖棍徒藉端生事者。即著严拏惩办。以靖闾阎。现月　　

