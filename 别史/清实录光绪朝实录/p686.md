<!-- { "loadSidebar": true } -->
○上以冬至祀天于圜丘。自是日始、斋戒三日。记

注

　　

○庚寅。谕军机大臣等、前据福润奏、遵保办理迁民出力各员。请给奖叙。当交吏部议奏尚未据该部议覆。兹有人奏福润纵吏毒民。欺罔行私。利津县前任知县钱镛、汛官王国柱、攘利肥已。后任知县吴兆鑅纵役驱迫。所保杨建烈陆安清二员。功不蔽罪。请确切查核等语。李鸿章辖境毗连。于迁民一事。见闻较确。著就近拣派道府大员前往。按照原参各节。确切查明。据实覆奏。原摺著钞给阅看。将此谕令知之。现月　　

○辛卯。圣祖仁皇帝忌辰。遣官祭景陵。　　

○谕军机大臣等户部奏、据李鸿章函称、另筹修治永定河办法。祇有作拦河坝添减水坝两端等语李鸿章久任畿疆。全河利弊。谅所洞悉。惟水关铺两山夹峙。今建坝拦沙。壅则上溢。激则怒冲。障川塞河。实非善策。至卢沟桥以东。置减水大坝。乾隆以后。具有成规。事尚可行。应如何择要添筑之处。著李鸿章妥议具奏。减水坝工未兴以前。来年春夏大汛溜势。仍恐逼刷南岸。应如何设法防护之处。著一并切实筹议。先事图维。以期有备无患。将此各谕令知之。现月　　

○又谕、著派许振祎会同李鸿章查勘永定河上下游情形。许振祎先行兼程来京陛见。河东河道总督。著裕宽暂行兼署。将此各谕令知之。现月　　

○又谕、户部奏、蒙古王贝勒兼都统者。应否准其支给都统养廉等语。著该衙门查例具奏。现月　　

○以黄河两届安澜。予江苏淮扬海道谢元福等优叙。　　

○上诣皇穹宇拈香。南郊斋宫斋宿。　　

○壬辰。冬至祀天于。圜丘。上亲诣行礼。记注　　

○诣正阳门关帝庙菩萨殿拈香。记注　　

○遣官祭永陵。福陵。昭陵。昭西陵。孝陵。孝东陵。景陵。泰陵泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭庄顺皇贵妃园寝。端慧皇太子园寝。醇贤亲王园寝。　　

○停次日朝贺。以上均为黄绫木　　

○诣仪鸾殿问慈禧端佑康颐昭豫庄诚寿恭钦献皇太后安。　　

○癸巳。礼亲王世铎等奏、明岁恭逢慈禧端佑康颐昭豫庄诚寿恭钦献皇太后六旬万寿。恭上徽号奏书表文。是否御制。抑交翰林院撰拟。请旨遵行。得旨、奏书朕亲撰。表文著南书房翰林撰拟。现月　　

○甲午。命辅国公载泽带领侍卫十员往奠故贝子绵勋茶酒。予恤典如例。现月　　

○以永定河合龙。赏直隶候补知县吴鸿祺、千总臧世荣等花翎。把总刘清平等蓝翎。余升叙加衔有差。摺

包

　　

○豁免顺天大兴等四十一县被灾各村庄本年下忙各项旗租。摺包　　

○蠲缓直隶文安、天津、二县积涝地亩本年粮赋。

摺包

　　

○乙未。顺天府奏、密云县绅士监生甯寿捐米独设粥厂二十余年。恳恩奖励。下户部议。摺包　　

○以捐助棉衣。安徽贞女孙明义。传旨嘉奖。摺包　　

○丙申。谕军机大臣等、有人奏产盐包课地方。违例设引。扰民滋事。请旨饬查。以复旧章而安闾阎一摺。著刘坤一、奎俊、崧骏、按照摺内所陈各节。确切查明。据实具奏。原摺均钞给阅看。将此各谕令知之。

现月

　　

○又谕、御史安维峻奏、户部宝泉局鼓铸制钱。图省工费。买上次所发之钱。下次复行发出。并不多铸新钱等语。著户部查明具奏。现月　　

○又谕、御史安维峻奏、奸商贩运制钱出城。卖与盗铸之人。改铸当十大钱。城外村庄庙宇。多有私铸处所。党与甚众。请饬拏办等语。著步军统领衙门、顺天府、五城御史、一体严拏。务获惩办。现月　　

○又谕、安维峻奏、顺天乡试场内传递之弊。为之线索者名曰道子。请责成管号委员。如能拏获传递之人。请分别给予实缺升阶。至顶替之弊。请责成出结京官亲赴场门识认。向专司稽查大臣投递职名等语。著礼部按照所陈各条。核议具奏。现月　　

○乌里雅苏台将军永德等奏、乌里雅苏台所属官厂。备差马匹。不敷应用。请就近调科布多马匹应用。下所司知之。摺包　　

○调江西九江镇总兵何明亮为江西南赣镇总兵官。

现月

　　

○以解清甘肃光绪十八年新饷。予江西布政使方汝翼等奖叙。摺包　　

○丁酉。谕军机大臣等、前据许景澄奏、新疆和阗一带。金矿旺聚。并详述游历洋人测探情形。当令总理各国事务衙门议奏。兹据该衙门奏称、和阗产金之盛。据许景澄原奏图说。核以近日新疆测绘舆图。大致相同。克里雅城毗连帕米尔诸处。边疆重地。绸缪未雨。宜在机先。若照漠河金厂章程办理得宜。自可浚利源于不竭。请饬妥议办理等语。著杨昌浚、陶模、按照所奏各节。会商办法。妥议具奏。总理各国事务衙门摺。均著钞给阅看。将此各谕令知之。现月　　

○戊戌。盛京将军裕禄等奏、恭逢庆典。谨率同旗民文武各员及五部司员等报效银三万两一摺。得旨、准其报效。听候部拨。现月　　

○湖广总督张之洞等奏、顺直赈务紧要。请将备荒经费。拨应急需。下所司知之。摺包　　

○又奏、汉阳炼铁全厂告成。现拟于十二月闲筹款开炉。试炼生铁熟铁及各钢轨铁货。并赶办煤井工程。又奏、于湖北省城建立自强学堂。分习方言格致算学商务四门。招选两湖学生。分门学习。均下所司知之。摺

包

　　

○己亥。谕内阁、御史文郁奏、吉林抗捐罢市重案。该省奏结拟议。情节支离。请饬刑部核议一摺。著刑部按照所陈各节。详核原奏供招。妥议具奏。现月　　

○谕军机大臣等、在籍翰林院编修饶士腾现有应行查办事件。著先行解任。即由德馨派员迅速押送来京。听候质讯。将此谕令知之。现月　　

○又谕、本日延茂奏、请调四川府经历符霖等赴藏差遣等语。现在藏中是否需员差委。著奎焕体察情形。如有必须调员之处。著与延茂会衔具奏。延茂片著钞给奎焕阅看。将此各谕令知之。现月　　

○驻藏办事大臣奎焕奏、知府嵇志文玩视边务。据实奏参。得旨、嵇志文、著奎焕派员押令迅速回川。听候谕旨。摺包　　

○又奏、因商约驻边。就近校阅靖西秋操。并委员驰赴前后藏代阅汉番秋操各情形。报闻。摺包　　

○又奏、由边赴大吉岭会商英员赫政。拟将行茶一款。另筹变通办法。下所司知之。摺包　　

○湖广总督张之洞奏、添设安陆府等处水旱电线工料各款。暂由官局垫发。下所司知之。摺包　　

○庚子。谕军机大臣等、电寄刘树堂、电奏已悉。浙江巡抚。著刘树堂暂行护理。电寄　　

○缓徵安徽泗、灵璧、凤阳、凤台、定远、五河、铜陵、亳、霍邱、全椒、盱眙、合肥、寿、庐江、怀远、天长、芜湖、无为、宿、东流、含山、潜山、当涂、巢、怀甯、阜阳、繁昌、涡阳、贵池、宿松、和、三十一州县。暨建阳、安庆、庐、凤阳、长淮、泗、六卫被灾歉收地方新旧额赋漕粮有差。现月　　

○辛丑。谕内阁、昨日在西华门内叩阍之民人郑连元、著交刑部严行审讯。禁门重地。理宜严肃。岂容平人任意擅入。毫无觉察。殊属不成事体。所有是日西华门直班官员。著查取职名交部议处。直班之前锋护军统领。专司门禁。左右翼总兵。亦有弹压地面之责。著一并交部分别议处。嗣后步军统领、左右翼总兵、于所属地面。务当认真稽查。不准稍有疏懈。致干咎戾。现月　　

○山东巡抚福润奏、本年麦收歉薄。请将各属应徵漕麦。改徵粟米兑收。允之。摺包　　

○以山东小清河开浚工竣。出力员绅盛宣怀、严作霖、传旨嘉奖。徐金绶。送部引见。摺包　　

○以山东赈务。捐助棉衣。予候选运同王沆等为其故父母建坊。摺包　　

○壬寅。谕内阁、薛福成奏、各省建筑火药局库。宜在空旷寥廓之区。以昭慎重等语。火药为操防要需。储藏宜格外慎密。著各该督酌核情形。相度地势。务择空廓僻静之处。妥为存储。至所称承办各员。傥有经理不善。请饬吏兵二部严定处分一节。著该部妥议具奏。

现月

　　

○谕军机大臣等、薛福成奏、各省江河漫溢。民闲屡遭昏垫。近来电线四通八达。若由通衢干线接一枝线至江河之上。一遇上游水涨。电报下游。俾当其冲者速为之备等语。所奏是否可行。有无裨益。著李鸿章体察情形。妥议具奏。原摺著钞给阅看。将此谕令知之。现

月

　　

○安徽巡抚沈秉成奏、亳州绅民捐银购地。作为故漕督袁甲三专祠祭产。咨请立案。下部知之。摺包　　

○补铸安徽定远县儒学印记。从安徽巡抚沈秉成请也。　　

○以儒学印记被火。安徽定远县训导王士翘等、下部议处。摺包　　

○以遗爱在民。予已故安徽宿州知州何庆钊宣付史馆立传。摺包　　

○豁免陕西榆林府广有仓十七年分民欠未完粮草。

摺包

　　

○癸卯。云南巡抚谭钧培奏、云南罗平、建水、两州县被灾情形。报闻。摺包　　

○甲辰。山西巡抚张煦奏、河东纲引疲滞。现拟试办督销。以期渐复课额。下户部知之。摺包　　

○乙巳。以京师雪泽未渥。上诣大高殿祈祷行礼。遣贝勒载濂诣时应宫。贝子奕谟诣昭显庙。贝子溥伦诣宣仁庙。辅国公载泽诣凝和庙拈香。现月　　

○直隶总督李鸿章奏、长芦补欠积欠二款。势难补徵。仍请照案推展五年。以纾商力。从之。摺包　　

○以交项未清。革直隶丰润县知县郝增祐职。并勒追。摺包　　

○予因公遭风殒命。江苏江阴县县丞陈彝法议恤。

摺包

　　

○以乞师剿贼。功在桑梓。予江苏元和县绅士故原任甯绍台道顾文彬建立专祠。　　

○以功德在人。予故直隶提督李长乐在江苏常州府建立专祠。　　

○以捐设义塾。旌表江苏常熟县孀妇黄钱氏。摺包　　

○以捐款赈灾。予广东澳门绅董何仲殷等建坊。摺

包

　　

○丙午。谕内阁、御前大臣晋祺等奏、禁门约束不严。请将直班各员交部议处一摺。朕昨日前诣大高殿拈香。还宫时。神武门外人声喧杂。该前锋护军统领等。约束不严。咎实难辞。德隆、恩普著交部议处。步军统领福锟、左右翼总兵崇礼、长麟著一并交部议处。嗣后乘舆出入。经过地方。该管各员务当豫为约束。认真弹压。以昭严肃。现月　　

○又谕、巡视中城御史恩顺等奏、遵保五城水会出力绅董。请旨奖励一摺。著该部议奏。现月　　

○以捐款助赈。赏户部主事刘锦藻花翎。予同知衔施兆麟等为其父母及祖父母建坊。摺包　　

○以亏短银米。革直隶赤城县知县石承武职。摺包　　

