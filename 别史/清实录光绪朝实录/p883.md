<!-- { "loadSidebar": true } -->
○谕内阁、裁兵节饷等事。为今日万不可缓之图。晶■宜经谆谕各省将军督抚。认真筹办。不准藉词搪塞。连日据魏光焘、张汝梅、王文韶、先后奏到。朕详加披阅无非沥陈该督抚办事艰难。吁恳稍宽时日。或竟称裁无可裁。减无可减。或小有删除。仍属寥寥无几。其于各营之废弛缺额。未置一词。似此敷衍塞责。任意迁延。何日始能见诸实政。朕宵旰焦劳。临朝太息。苟非万不得已。岂肯裁及制兵。无如时势所迫。不得不先其所急。安能以有著之饷。养无用之兵。徒使不肖营员窟穴其中。克扣侵吞。习成惯技督抚瞻徇情面。亦复代为支饰。置国家大局于不顾。实堪痛恨。疆臣受恩深重。手绾军符。于分内应办之事。犹苦力不能举。亦可谓无术之甚矣。自此次申谕之后。该将军督抚等其各激发天良。悉心筹画。经制之兵。何处可以归并。何处可以全裁。挑练之勇。某营应行改章。某营应行遣撤。及一切糜费。应如何节省。逐一确切查明。迅速办理。但能省一分无著之饷。即可添一分有用之兵。勉竭悃忱。朕言不再。傥或意存迁就于可裁之兵。可节之饷。仍有不实不尽。一经查出。朕必治以抗违之罪。勿谓尺籍伍符。难于综核。外闲积弊。朕不能知也。将此通谕知之。现月　　

○又谕、御史胡孚宸奏、经济岁举生监。请严定录送章程等语。著礼部议奏。现月　　

○谕军机大臣等、电寄张汝梅、电悉。李永芳已放广西右江镇总兵。应赴新任。所有章高元各营。著张汝梅仍遵前旨。分别撤留。派员统带。电寄　　

○御史胡孚宸奏、请停捐实官。并严核保举。下部议驳。

早事

　　

○广西巡抚黄槐森奏、请将候选道。陈昭常留广西差委。允之。摺包　　

○派额驸公符珍为正使。礼部右侍郎溥颋为副使。册封怡亲王溥静及继福晋。　　

○命固山贝子毓橚守护西陵。随手　　

○以内阁学士清锐为理藩院左侍郎。现月　　

○纂修官林世焘恭纂　　

帮总纂官李端棨恭辑监修总裁世恭阅一签三月二十日正总裁那月日专司蒿■禾本陆恭覆阅癸丑十一月十二日　　

徐月日　　

荣月日副总裁唐月日　　

宗室宝恭阅二签九月初二日

　　

陈恭阅六签十月初二日　　

熙月日　　

郭恭阅一签十月初八日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百十五　　

光绪二十四年。戊戌。二月。乙卯朔。上诣仪鸾殿问慈禧端佑康颐昭豫庄诚寿恭钦献崇熙皇太后安。起居注　　

○谕内阁、本年轮应查阅山东河南江苏安徽江西五省营伍之期。山东即派张汝梅、河南即派刘树堂、江苏即派奎俊、安徽即派邓华熙、江西即派德焘、认真查阅各省营伍关系紧要岂容稍有废弛。近来防营积习。如缺额扣饷等弊。晶■宜经严行儆戒。不啻三令五申。各该督抚身膺重寄。务当仰体朝廷整饬武备之意逐一肬■闲校。如有技艺生疏。老弱充数。及军实不齐等事即将该管官弁从严倢■＜曰融＞■＜石木＞办。毋得稍涉瞻徇。以肃戎行。现月　　

○直隶总督王文韶奏、查明直隶土药。并非大宗出产。请仍照旧章徵收税厘。下部知之　　

○以甘肃青海等处军务出力。赏提督余忠泰换清字巴图鲁名号副将陈得胜等巴图鲁名号。提督贺昌佐三代正一品封典。参将易庆安等花翎千总夏有才等蓝翎。余升叙加衔有差。　　

○以亏短交代。私自潜逃逮已革广西灵川县知县陈国华籍产备抵。现月　　

○以亏短公项。革已故河南卢氏县知县郭光澍职。提属勒追。摺包　　

○上以祭社稷坛。自是日始。斋戒三日。　　

○丙辰谕军机大臣等、电寄依克唐阿、电悉该将军等倡领股票足见急公。其报效银两。著归入股票一律办理。至协佐防校等报效官俸。亦著一并归入股票。电寄　　

○又谕、电寄张汝梅、李永芳系在籍人员。肬■闲放实缺。应即赴任。张汝梅何得屡次渎请调东差遣。所奏著不准行。并著传旨申饬。所有章高元各营。著赶紧分别撤留。电寄　　

○吏部奏、明定保送仓差人员临期不到处分。依议行。早

事

　　

○户部奏、署吉林将军延茂报效银两。声称既不取息。并不敢仰邀议叙。应请饬令缴银领票。以为商民之倡。从之。摺包

　　

○丁巳。祭先师孔子。遣协办大学士兵部尚书荣禄行礼。

起居注

　　

○遣官祭文昌帝君庙。　　

○谕内阁、芬车等奏拏获人犯请交部审办一摺。本月初二日。东华门直班官兵见有阑入之人。当经拏获盘问。该犯不服约束经芬车等提讯。言语支离。著交刑部严行审讯。按律惩办。现月　　

○盛京将军依克唐阿等奏、海龙城属山城子界内山冈居民私垦地亩请令补交荒价。并按则升科。允之摺包　　

○又奏、覆陈筹饷练兵要策。请行钞法。下户部议。　　

○又奏、拟于各营抽练工兵飞兵。下督办军务王大臣议。

随手

　　

○盛京户部侍郎良弓滟＜兪＞滟弓奏委员＜目辟＞暒穴＜曰融＞夕＜夗贝＞丈遗荒大概情形。拟俟办理饷需及工程就绪。前往督饬丈放。得旨、著实力查勘。俟春融后该侍郎亲往丈放。摺包　　

○调山西布政使俞廉三为湖南布政使。湖南布政使何枢为山西布政使。现月　　

○戊午。祭大社大稷上亲诣行礼。起居注　　

○诣仪鸾殿问慈禧端佑康颐昭豫庄诚寿恭钦献崇熙皇太后安。至辛未皆如之。　　

○浙江巡抚廖寿丰奏、请将测绘浙省舆图出力员绅。择尤保奖。得旨、准其酌保数员。毋许冒滥。摺包　　

○又奏、丁漕平余无可提解勉就本年米价。酌提漕耗赢余。暂济公用下部知之。　　

○礼亲王世铎因病赏假。以恭亲王署宗人府宗令。庆亲王奕劻署正黄旗满洲都统。现月　　

○以堵筑利津县黄河漫口。予山东补用道丁达意军机处存记。　　

○赏俄国驻海参岁总理官漂大洛夫宝星。　　

○己未。理藩院奏哲里木盟郭尔罗斯札萨克辅国公齐莫特散帔勒报效银两。请旨办理。得旨、著咨行户部归入股票办理。嗣后如再有报效者。即著照案咨部。毋庸具奏。摺包　　

○黑龙江将军恩泽奏江省利用银圆。各省应拨协饷请饬解鄂局代铸。得旨、户部知道即著转行各该省办理。摺包　　

○又奏副都统增祺已授福州将军。所遗帮办差务。请即裁撤。允之。摺包　　

○又奏、查明黑龙江墨尔根布特哈呼兰等处被灾情形。请分别蠲缓接济。下部议　　

○庚申。翰林院奏、摺拟醇贤亲王庙祀典礼应用乐章。迎神奏毓平之章。初献奏懋平之章。亚献奏彝平之章。终献奏格平之章。彻馔奏谐平之章。送神奏循平之章。报闻。摺包　　

○以亏短交代。革已故奉天锦县知县李葆善职。提属勒追。现月　　

○辛酉。孝淑睿皇后忌辰。遣官祭昌陵。旧例　　

○谕内阁、毓山滟昆等奏、惠陵工程紧要。请派大臣查勘办理一摺惠陵工程情形紧要。著派启秀前往敬谨查勘。以昭慎重。现月　　

○谕军机大臣等、前据升任司业黄思永奏、请开垦内蒙古伊克昭乌兰察布二盟牧地。当经谕令沿边各督抚议奏。嗣据胡聘之查明。盛称兴屯之利。约有四端。并拟定办法具奏。复经谕令派员晓譬该盟长等。妥筹办理。兹据理藩院奏、伊克昭盟长鄂尔多斯札萨克贝子札那济迩尔迪呈称、开垦牧地。实于蒙古生计有碍。且现拟办法。较东三盟自行收租之例。未免向隅。恳请奏明准免开垦等语。与胡聘之所奏。迥不相同。蒙古生计在租不在牧。胡聘之力持此议。并称业经派员与该旗会商。均各领悟何以该盟长复有此请。究竟现在办理若何。蒙古一旦失业。难免滋生事端。自属实在情形。兴屯之利安在。著胡聘之悉心酌度。再行妥筹具奏。毋执前说。致拂血■乣心。理藩院摺著钞给胡聘之阅看。将此谕令知之。寻奏、遵筹晋边蒙地屯垦事宜。请免开办以顺蒙情。仍饬该蒙古等恪遵定例。勿得违禁私租。致启争端。下部知之。摺包　　

○又谕、户部奏、遵议察哈尔左翼四旗。游牧厂地。应比照右翼成案。清丈升科等语。著王文韶。祥麟伊崇阿。遴委廉明公正之员。会同该厅前往勘办。将已垦成熟之地。即行查照右翼成案。照例升科。并令补交押荒银两。以重国课。原片著钞给阅看。将此各谕令知之。现月　　

○给事中张仲炘奏、德使要求矿路。不宜曲允。又奏、敬陈管见。一广开商埠。一分向英德美订借钜款。一与英美日及德奥意联盟。下所司知之。随手　　

○壬戌。谕军机大臣等、都察院奏、山西京官呈诉山西兴办。铁路。流弊滋多。请饬停办一摺。山西兴办铁路。前据该抚奏称、因所产煤铁各矿。须修铁路。方能运销。现有皖粤各绅商。筹借洋款来晋开办。并声明洋款与洋股有别。当经降旨允其兴办。并令豫防流弊。酌定详细章程。奏明办理。迄今尚未奏到。兹据山西京官呈称、该抚竟将潞安、泽州、沁州、平定、二府二州。典与洋人等语。览奏深堪诧异。疆吏身膺重寄。兴办大举。总当计虑周详。而慎之于始。若但顾目前之微利。而不思后日之隐忧。孟浪从事。而后患至不可思议。朝廷亦安用此疆吏为耶。＜圭黾＞滟兄山西地非冲要。又山径崎岖。修造铁路。本重利微。断非华商所乐为。必有洋商巨股。为之垄断。稍有不慎。堕其术中。将来堂奥洞开。险要尽失。加以各国竞相援照。引为口实。彼时应之不能。拒之不得。该抚能当此咎否。总之此事关系重大。必须慎之又慎。不可稍涉迁就。现在办理情形若何。所称皖粤绅商。是何姓名。是否的实可靠。所议合同。是否细密。总以计出万全。毫无流弊。为第一要义。著将现办情形。及拟定章程刻日具奏。至该京官原呈所指方孝杰刘鹗二员。声名甚劣。均著撤退毋令与闻该省商务。又左都御史徐树铭奏、山西矿务铁路宜归绅民自办各节。著胡聘之一并详议具奏。都察院摺呈。并徐树铭摺各一件。均著钞给阅看。将此谕令知之。现月　　

○库伦办事大臣连顺奏、请将种地民人输公银两津贴各项用款。允之。摺包　　

○癸亥。谕内阁、前锋统领载澜奏、拏获开设烟馆人犯。请交部审办一摺。太监薛来喜等、胆敢在禁城内开设烟馆。实属目无法纪。亟应从严惩办。所拏获之太监薛来喜、苏拉江文祥、民人冯一、冯奎、陈三五名。均著交刑部严行审讯。按律惩办。现月　　

