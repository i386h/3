<!-- { "loadSidebar": true } -->
○调乍浦副都统于珊为密云副都统。以记名副都统柏梁为乍浦副都统。　　

○戊寅。谕军机大臣等、钦奉慈禧端佑康颐昭豫庄诚寿恭钦献崇熙皇太后懿旨。颐和园圆明园一带。何日交收。即行电奏。交出后。著奕劻加派得力官兵。小心守护。严防土匪窃盗。毋稍疏虞。　　

○两江总督刘坤一奏。江南在籍绅士宋治基等。于海州云台山、创办树艺公司。讲求种植。以开风气。下部知之。　　

○又奏、江甯水灾甚重。小民荡析离居。露宿乏食。请将江苏应行解部之捐款。截留济用。得旨。即著妥为赈抚。以恤灾黎。　　

○陕西巡抚升允奏。陕省赈捐、将届限满。势难停止。请展办一年、以资接济。从之。　　

○解都察院左副都御史何乃莹职。　　

○予故湖南巡抚邵友濂恤典如例。　　

○以战功卓著。追予故道员蒋国桢附祀大学士曾国藩金陵及安徽各专祠。从两江总督刘坤一请也。　　

○予直隶河西务地方阵亡副将杨得胜优恤。　　

○以捐助赈款。予湖北汉阳府知府余肇康之母许氏建坊。并赏给大缎二疋。　　

○旌表云南节妇、议叙同知职衔陈瑞之妻缪氏。己卯。谕内阁、科举为抡材大典。我朝沿用前明旧制以八股文取士。名臣硕儒。多出其中。其时学者皆潜心经史。文艺特其绪余。乃行之二百余年。流弊日深。士子但视为弋取科名之具。剿袭庸滥于经史大义。无所发明。急宜讲求实学。挽回积习＜圭黾＞滟兄近来各国通商。智巧日辟。尤贵博通中外。储为有用之材。所有各项考试。不得不因时变通。以资造就。著自明年为始。嗣后乡会试头场试中国政治史事论五篇。二场试各国政治艺学策五道。三场试四书义二篇。五经义一篇。考官阅卷。合校三场以定去取。不得偏重一场。生童岁科两考。仍先试经古一场。专试中国政治史事。及各国政治艺学策论。正场试四书义五经义各一篇。考试试差。庶吉士散馆。均用论一篇。策一道进士朝考论疏。殿试策问。均以中国政治史事。及各国政治艺学命题。以上一切考试。凡四书五经义。均不准用八股文程式策论均应切实敷陈。不得仍前空衍剽窃。自此次降旨之后皆当争自濯磨。务以四书五经为根柢究心经济。力戒浮嚣明体达用。足备器使庶副朝廷求治作人之至意。所有各试场详细章程及其余各项考试。未尽事宜。著礼部会同政务处妥议具奏。现

月

　　

○又谕、武科一途。本因前明旧制。相沿既久。流弊滋多。而所习硬弓刀石及马步射。皆与兵事无涉。施之今日。亦无所用。自应设法变通。力求实济。嗣后武生童考试。及武科乡会试。著即一律永远停止。所有武举人进士。均令投标学习。其精壮之武生。及向习武学之童生。均准其应募入伍。俟各省建立武备学堂后。再行酌定挑选考试章程。以广造就。将此通谕知之。现月　　

○命四品卿衔记名海关道罗丰禄以三品京堂候补。调充出使俄国大臣。寄谕　　

○以清淮各防营拏获土匪出力。予同知魏大综等十一员升叙。　　

○予续查京师殉难官员、四品顶戴骁骑校凤启等、暨绅民妇女八百一十六员名口。旌恤如例。现月　　

○庚辰。谕军机大臣等、电寄奕劻等德主接见醇亲王礼节。拟坐受三鞠躬。参赞以下皆跪叩倨傲过甚。各国向无此礼。殊非敦睦之道。前岁德亨利王觐见。曾经出位延接。并于纳陛上赐坐。极为优礼。今醇亲王虽因道歉前往。亦不应屈辱中国至此。著该大臣切托英美日本外部。电达德外部。婉切商改。务期循通礼而修旧好。想英美日本笃念邦交。必能代为转圜也。寄谕　　

○以性情乖谬。擅离汛守。革广西怀集营守备张毓松等职。摺包　　

○以捐助赈款。赏广东绅士苏铭璋等从一品封典。并其家祠扁额两方。摺包　　

○旌表刲臂疗亲浙江监生孙士颐之妻江氏。摺包　　

○辛巳。予积劳病故。福建浦城县知县翁天祜优恤。摺包　　

○壬午。派工部尚书张百熙等估修改建堂子工程。摺包　　

○以顺天府府尹张仁黼为都察院左副都御史太仆寺少卿陈璧为顺天府府尹。现月　　

○以捐助钜款。赏陕西布政使李绍芬头品顶戴。摺包　　

○以捐助赈款。予四川试用知县杨增炳以道员仍留原省补用。摺包　　

○以办赈捐躯。予甘肃绅士刘启绅议恤。摺包　　

○癸未。安徽巡抚王之春奏、皖省现办赈捐势难停止。请再展一年。以资接济。从之。摺包　　

○凉州副都统明惠因病解职。以前江西吉南赣甯道恒寿为凉州副都统。　　

○甲申。谕军机大臣等。电寄崧蕃等。电悉。本科武乡试著仍遵前旨停止。　　

○河南巡抚松寿奏。兰仪考城两县。被水成灾。具陈办赈情形。得旨、著分别查明妥筹赈恤。毋任失所。摺包　　

○以江苏按察使诚勋为浙江布政使。江苏粮储道效曾为江苏按察使。现月　　

○乙酉。以剿办广西土会各匪出力。赏广东补用道潘培楷布政使衔。广西补用道陈昭常遇缺尽先补用。摺包　　

○丙戌。谕内阁、张人骏奏、遵保文武人才以备录用一摺。山东候补道何昭然、江苏候补知县薛培榕、安徽候补直隶州知州王鉴、江苏候补道程和祥、山东候补副将王世清、均著交军机处存记。现月　　

○谕军机大臣等。朕钦奉慈禧端佑康颐昭豫庄诚寿恭钦献崇熙皇太后懿旨。据刘坤一电称因病恳请赏假等语。览奏甚为廑念。该督公忠体国。任事实心现在时局艰难。正赖认真经画。著毋庸赏假。务即随时加意调养。期早就痊。以慰垂念。

寄谕

　　

○又谕、电寄崧蕃。电悉。所请具见悃忱。惟地方紧要。并现办科场。应即妥慎经理。著毋庸前来。寄谕　　

○护理山东巡抚胡廷干奏、黄河伏汛。异常甚涨。各游抢护险工。及下游上段大堤、两处漫决情形。得旨、著即督饬将决口相机堵合。并将各游险工认真保护。毋稍疏虞。摺包　　

○丁亥。谕军机大臣等、御史王祖同奏随扈各军。往往占据市廛作践店铺。并有骚扰平民情事请饬统兵大员。传谕各营严勒步伍。毋许滋扰等语。扈从各营。自应以申明纪律为最要著邓增、夏毓秀、严饬各军将领。加意约束沿途公平交易。不准强取勒卖亦不准占居店栈。充塞街衢。及藉端骚扰跸路而害闾阎。如勇丁有犯。随时严加究惩。勿稍徇隐干咎。现月　　

○又谕、有人奏、教民肆扰无辜。请饬地方官禁止一摺。据称直隶山西一带教民。往往殴打乡民。勒索银钱。近日豫境各属。亦有此风。请饬严禁等语。著李鸿章、岑春火滟宣、松寿、转饬地方官。遇有教案。务即持平办理。速为了结。毋任肆意寻衅。如有依托教民。藉端滋扰者。即行严拏惩办。以靖闾阎。原摺著钞给阅看。将此各谕令知之。寄谕　　

○又谕、增祺奏、奉省需款孔亟。拟将大淩河牧厂招垦收价以裕饷糈一摺。据称奉省兵燹之后。用项纷繁。奏请协拨缓不济急。锦州大淩河牧厂。一律招垦。可得银数十万两。于目前急需。不无裨益。马匹变价。及草豆节省银两解供要差。亦可无误请将该牧君■羊官丁。改为经制官兵一体交价报领升科。将牧地准予弛禁等语。所奏尚属实在情形。著照所请由该将军遴委妥员。详慎开办并将未尽事宜。酌定章程。奏明办理。将此谕令知之。寄谕　　

○工部尚书张百熙等奏。勘修跸路紧要工程。核实估定钱粮。择日开工兴修。并开具作法清单。绘图贴说如所请行。摺

包

　　

○钦天监监正恩禄等奏、上年洋兵入城。衙署房屋。多被拆毁观象台仪器板片书籍。遗失无存。报闻。摺包　　

○戊子。谕军机大臣等、内外城门扇官厅堆拨各工。仍著张百熙等一并承修。由部拨款。撙节动用。寄谕　　

○又谕、电寄刘坤一、电悉著赏假十五日。安心调理。寄

谕

　　

○绥远城将军信恪奏、蒙古地方教务重案。查办渐有端倪。得旨、著即妥筹善后。务期民教相安。以弭后患。摺包　　

○山西巡抚岑春火滟宣奏、整顿河东盐务。拟将本省引地改为官民并运。以挽颓纲。下部议。摺包　　

○以捐赈万两。予候选道渠本翘以道员分省尽先补用。并赏加三品顶戴候选知县叶光国、以知县尽先即选。摺包　　

○以年老技疏难期振作。革长江巴河营左哨都司记名总兵曾玉和等职。现月　　

○以约束不严。革诚信营帮管带黄天喜等职。摺包　　

○缓徵山西临汾、襄阳、洪洞、浮山、太平、曲沃、吉永济、临晋、猗氏、荣河、万泉、虞乡、绛、河津、霍、赵城、灵石、大甯、山阴、怀仁、闻喜、夏、安邑、长子、平陆、汾西、甯乡、阳曲二十九州县被灾地亩新旧钱粮有差。摺包　　

○己丑。陕西巡抚升允奏、秦晋赈捐。不宜分办。请照原奏分拨赈济。毋庸各设各局。以归划一。得旨、著仍遵前旨。按秦六晋四办理。摺包　　

○又奏、秋节倏届。恭值回銮。诸司部署供支。于科场事宜。未遑兼顾。请再展缓陕省乡试。得旨、著缓至明年举行。　　

○庚寅。谕军机大臣等。电寄陶模等。电悉。广东本科武乡试。仍遵前旨停止。　　

○江西巡抚李兴锐奏、章滟贡省本年复被水灾工赈兼施需款甚钜。请将现办赈捐再行展办一年从之。摺包　　

○赏头等侍＜目辟＞行＜匧心＞口＜韦未＞＜夗贝＞色普西贤副都统衔。为锡伯营领队大臣。摺包　　

○追予江苏六合等处阵亡副将蔡其骠、蔡其荣在江西乐平县原籍建立专祠。摺包　　

○辛卯。以美国大总统被刺受伤。命使臣伍廷芳传旨慰问。电寄　　

○以擅离职守。革署陕西榆绥道黄泽厚职。摺包　　

○以捐款助饷。予四川崇庆州孀妇周邓氏建坊。摺包　　

○壬辰。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。捐纳职官。本一时权宜之政。近来捐输益滥。流弊滋多。人品混淆仕路敺■几杂。实为吏治民生之害。现在振兴庶务。亟应加意澄清。嗣后无论何项事例。均著不准报捐实官。自降旨之日起。即行永远停止。统限一个月内截数报部。毋得再请展限。其虚衔封典翎枝贡监及现行常例准捐各项。究竟有无妨碍。著该部核议。奏明办理。现月　　

