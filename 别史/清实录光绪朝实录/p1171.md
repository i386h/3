<!-- { "loadSidebar": true } -->
○奉皇太后御仁寿殿。赐近支宗藩等燕。上率近支王贝勒贝子公等进爵、进舞、行礼。起居注　　

○奉皇太后幸颐乐殿。侍早晚膳。至乙卯皆如之。

起居注

　　

○谕军机大臣等、电寄铁良等、电悉。即著铁良、端方、就近与各国领事磋商补救。如何商议情形。迅即电奏。毋稍宕延。电寄　　

○又谕、电寄马亮、电悉。塔尔巴哈台参赞大臣。著徐炘前往署理。电寄　　

○旌表年近百龄江苏震泽县附贡生沈毓桂、并赏二品封典。随手　　

○旌表年逾八十五世同堂湖南湘阴县原任两江总督李星沅侧室＜目辟＞行＜匧心＞口＜韦未＞＜夗贝＞氏、江苏丹徒县民妇李王氏。摺包　　

○甲寅。慈禧端佑康颐昭豫庄诚寿恭钦献崇熙皇太后万寿圣节。遣官祭太庙后殿。奉先殿。起居注　　

○上诣排云殿亲递表文。率王公大臣蒙古王贝勒贝子等行庆贺礼。起居注　　

○钦奉皇太后懿旨。溥钟、溥锐、加恩均著赏给头品顶戴花翎。毓山滟康、著赏戴花翎。起居注　　

○丙辰。上奉慈禧端佑康颐昭豫庄诚寿恭钦献崇熙皇太后还宫。　　

○谕军机大臣等、电寄张人骏、电悉。＜目辟＞＜訁冉＞米＜度攵＞＜夗贝＞海关税务。即著张人骏先行接管。认真整顿。俟岑春火滟宣回东。再行移文。电寄　　

○商部奏、开办实业学堂。请赏给石印图书集成。又奏、槟榔屿创建中华学校。请赏给扁额。并石印图书集成。均允之。现月　　

○又奏、改派主事王大贞、前赴各埠随同考察商务。报闻。现月　　

○又奏、张振勋请在广东设立农工路矿总公司。请先行立案。从之。现月　　

○丁巳。上诣宁寿宫乐寿堂、问慈禧端佑康颐昭豫庄诚寿恭钦献崇熙皇太后安。至庚午皆如之。起居注　　

○谕军机大臣等、电寄端方、等电悉。杜俞一军。在湘汰遣三成。著责成该员妥为安置。电寄　　

○又谕、电寄陆元鼎、电悉。张庆云四旗。著准其暂行留驻全道一带。兼顾湘防。仍著该署抚严饬各路加意防范。毋稍疏虞。电寄　　

○又谕、电寄春满、电悉。塔尔巴哈台参赞大臣。前已有旨著徐炘署理。未到任前。著忠瑞暂护。春满、著准其开缺。进关调理。电寄　　

○兵部左侍郎铁良等电奏、各国赔款。虚增还期之镑价。苛算欠款之利息。悬宕愈久。受亏愈多。请旨办理。得旨、仍著该侍郎等、督饬沪道。悉心商议。电寄　　

○戊午。谕军机大臣等、电寄马亮、电悉。额鲁特领队大臣。著锡济尔珲署理。电寄　　

○以前驻藏帮办大臣安成为伊＜覀之＞■牛副都统。作为塔尔巴哈台参赞大臣。起居注　　

○己未。钦奉慈禧端佑康颐昭豫庄诚寿恭钦献崇熙皇太后懿旨。本年冬至令节。次日在皇极殿受贺。皇帝亲进表文。所有应行礼节。该衙门敬谨豫备。起居注　　

○太常寺奏、现移新署费用。请提库存银两。报闻。早事　　

○庚申。谕内阁、周馥奏、纠倢■＜曰融＞■＜石木＞不职州县等语。山东曲阜县知县朱行祺、昏庸疲玩。不明事理。署甯海州知州候补知县董杰、巧滑怠惰。难以造就。候补直隶州知州姚廷薰、操守平常。不知自爱。候补知县李洪琨、办事浮滑。奣＜虘阝＞亦近招摇。均著即行革职。邱县知县张福承、才具平庸。不知振作。著以县丞降补。甯阳县知县王可培、性迂身弱。惟文理尚优。著以教职归部铨选。东阿县知县秦王滟晋、久病身弱。难膺民社。著勒令休致。荣成县知县刘应忠、才拘识浅。人地不宜。著开缺另补。改缺胶州知州刘思诚、稳慎有余。才识不足。著暂行扣补。留省察看。现月　　

○谕军机大臣等、政务处奏、代递杭州将军常恩电奏一摺。据电称协领墨尔根图春梁等、朋党把持。贿托言官。捏造污蔑等语。该将军被人倢■＜曰融＞■＜石木＞劾。业经降旨饬查。自应听候查办。乃先哓哓置辩。率行发电陈请代奏。殊属非是。常恩、著交部议处。所称各节。著交端方归案并查。据实覆奏。寻奏、常恩于办理学堂。致祭禹陵。停挑马甲。操练旗兵各节。办理尚无不合。独于文登承袭三等轻车都尉。经部核准奉旨后。疑其冒袭。两次奏倢■＜曰融＞■＜石木＞。又率行发电陈请代奏一层。其事悉无风影。实属不知大体。惟业经奉旨惩处。应请免其置议。如所请行。摺包　　

○河南巡抚陈夔、龙奏、豫省正军改编步队两营。常备军添练马队石滟驳队两营。现俱成军。一律精壮。下部知之。摺包　　

○又奏、豫省遵设武备学堂。拟订试办章程。下所司知之。摺包　　

○以捐助东赈。予前四川知府刘世瑛之妻周氏建坊。摺包　　

○辛酉。上奉慈禧端佑康颐昭豫庄诚寿恭钦献崇熙皇太后御皇极殿。英国使臣萨道义、日本国使臣内田康哉、法国使臣吕班、韩国使臣闵咏＜辶黎＞吉等、觐见。呈递恭贺万寿国书。　　

○以直隶东明黄河伏汛安澜。发大藏香十枝交袁世凯祗领。派员虔、诣李连庄高村黄庄大王庙祀谢。起居

注

　　

○谕军机大臣等、电寄岑春火滟宣、电悉。仍著督饬各军。乘胜追剿。悉数歼除。毋留余孽。电寄　　

○刑部奏、整顿部务。裁并差役。依议行。早事　　

○壬戌。谕军机大臣等、有人奏、顺天府属顺义县。因乡村塾师学生。自为课读。不赴学堂。差役往拏。送县拘禁。请饬查办等语。著徐会澧、沈瑜庆、确查办理。毋任滋扰。原片著钞给阅看。将此谕令知之。

现月

　　

○给事中熙麟奏、户部署内失去饷银。请查究倢■＜曰融＞■＜石木＞办。下部知之。　　

○蠲缓顺直通、武清、霸、保定、文安、大城、固安、永清、东安、宛平、良乡、房山、涿、怀柔、清苑、满城、安肃、定兴、新城、容城、完、蠡、雄、安、高阳、河闲、献、任邱、天津、青、静海、沧、南皮、盐山、平山、无极、邢台、南和、隆平、深、枣强、饶阳、安平、独石口、四十四厅州县。被水被雹被虫被旱被雾被风地方本年应徵粮租。其开、东明、长垣、三州县滨临黄河被水地方。应徵粮赋。并分别蠲缓。现月　　

○癸亥。谕内阁、商部奏、职官入署贿托。据实纠倢■＜曰融＞■＜石木＞一摺。据称工部堂主事荣光、函致该部郎中毛祖模、为商人关说煤矿。经该郎中呈堂举发。传询荣光、信函实系亲手所缮。并有邀准后允馈银两、亲立字据为证等语。荣光系属职官。宜如何束身自爱。乃敢赴部贿托。毫无顾忌。实属行为荒谬。著即行革职。以肃官箴。现月　　

○谕军机大臣等、电寄岑春火滟宣等、郑孝胥电奏。因病请开督办边防差使等语。龙州边防。关系紧要。郑孝胥如果患病。著岑春火滟宣、李经羲、会同酌保熟习情形、能胜边务之廉干大员。以备肬■闲用。电

寄

　　

○又谕、电寄春满、电悉。著俟徐炘到任后。再行奏明办理。电寄　　

○盛京将军增祺奏、日俄在境用兵。道途梗阻。奉省旗民各属经徵钱粮表册。未能依限办理。下部知之。

摺包

　　

○甲子。谕内阁、仓场衙门奏、监督骨滟九法营私。任用仓匪。据实纠倢■＜曰融＞■＜石木＞一摺。北新仓监督景丰等、任用仓匪。种种舞弊。自应严行惩办。监督兵部员外郎景丰、理藩院主事存联、均著即行革职。以儆效尤。仓匪章顺、书手蓝肇林、著交刑部严行审办。其在逃之周光宗、著步军统领衙门、顺天府、五城、一体严拏。务获归案讯办。现月　　

○兵部左侍郎铁良等电奏、各国偿款事。领事无权。不能著手。请饬照会各公使。转饬各领事。就近商办。方能开议。下外务部知之。寻奏、议事权限。全在各使禀其政府训令而行。照会公使转饬领事。碍难照办。报闻。　　

○乙丑。谕军机大臣等、御史黄昌年奏、请挽回路政一摺。＜目辟＞＜訁冉＞米＜度攵＞＜夗贝＞汉铁路。关系紧要。现在合兴公司。正议废约。应即另筹接办。著张之洞悉心核议。妥筹办理。以挽利权。原摺著钞给阅看。现月　　

○又谕、电寄岑春火滟宣、等、据电奏称、刘春霖所部达字后营。在黔境巴沙地方抢掠叛变。并劫去逼玛甚多。已调营扼剿等语。军务事宜。朝廷不为遥制。乃往往甫调之军。忽又遗撤。营官统领。驾驭不能得力。甚或克扣军饷。以致酿成哗溃。荼毒地方。言之实堪痛恨。著岑春火滟宣、李经羲、陆元鼎、曹鸿勋等、迅即督饬各军。将该营叛勇。赶紧扼要堵截。以防分窜。并认真捕剿痛惩。毋任裹胁。又添后患。该营管带。咎有应得。著查明因何酿变。即行据实严倢■＜曰融＞■＜石木＞。刘春霖、著一并交部议处。其余各营。著责成刘春霖、严饬谢凤山等、赶速回滇。遣散安置。沿途妥为约束。不得再有疏虞。电寄　　

○外务部奏、各国议免红十字会施医船税钱。请旨派员赴和兰会议。得旨、著派胡惟德会议。寻胡惟德覆奏、奉电旨、著与各国一律办理。摺包　　

○又奉、辛丑和约。各国赔款银四百五十兆两。用金付给。各省督抚。以照约应按定约时金价付银。不应按还款时市价易金付给。屡次力争。仅美国应允还银。余国坚持未允。现拟办法三端。一金价按月折中算定。可免还款届期金价骤涨之害。一以前欠款。免再计息。一未届还期豫付之款。须按月扣还息银。可以减亏累而图节省。切商各使。反复磋磨。渐有应许之意。如所请行。摺包　　

○又奏、改定华英公司合办四川江北厅煤铁矿务合同。依议行。摺包　　

○丙寅。谕内阁。钦奉慈禧端佑康颐昭豫庄诚寿恭钦献崇熙皇太后懿旨。从来立国之道。惟在保民。近年以来。民力已极凋敝。加以各省摊派赔款。益复不支。剜肉补疮。生计日蹙。深宫惓怀民瘼。常切疚心。闻各省督抚因举办地方要政。又复多方筹款。几同竭泽而渔。其中官吏之抑勒。差役之骚扰。劣绅讼棍之播弄。皆在所不免。吾民有限之脂膏。岂能堪此剥削。言念及此。能无恻然。兹特明白宣示。所有各省捐派等款。除有大宗收数者。姑准照办外。其余巧立名目。及苛细私捐。著即概行禁止。凡地方应办要政。仍著次第推行。一切学堂工艺有关教养之事。但当官为剀切劝导。应由绅民自行筹办。不准藉端抽派。致滋苛扰。各该督抚等、务当督饬属员。深维邦本。共体时艰。勉副朝廷不忍重累吾民之至意。现月　　

