<!-- { "loadSidebar": true } -->
○以太常寺卿续昌为内阁学士兼礼部侍郎衔。朱签调江苏布政使王嵩龄为四川布政使。四川布政使易佩绅为江苏布政使。现月翁牛特札萨克多罗都楞郡王赞巴勒诺尔布等二人。阿巴噶札萨克多罗郡王杨桑一人。阿噜科尔沁札萨克多罗贝勒巴咱尔济哩第一人。巴林札萨克固山贝子杜英固尔札布一人。喀喇沁辅国公林沁多尔济一人。乌珠穆沁辅国公图布钦札布一人。归化城土默特辅国公贡格巴勒一人。茂明安札萨克头等台吉绰克布彦图一人。鄂尔多斯札萨克多罗贝勒喇什札木苏一人。新袭喀尔喀札萨克头等台吉多尔济一人。于神武门外瞻觐。内记　　

○癸未。以神灵显应。颁浙江海盐县敕海庙观音大士扁额。曰自在真如。现月　　

○谕内阁、詹事府少詹事李端棻、御史熊景钊奏、贵州地瘠民贫。饷糈不足。拟请改隶川督兼辖。并请将云贵总督改为云南总督。裁撤巡抚一摺。国家设立行省。均系因地制宜。岂可轻议更改。至所称贵州□山戊不□饷由四川拨给。实以丁宝桢籍隶贵州。故能竭力图维一节。黔饷系户部奏明指拨。丁宝桢遵旨办理。并非专顾桑梓私情。该少詹事等遽谓丁宝桢迁调他省。饷需必致延宕。识见殊属浅陋。所奏著毋庸议。现月　　

○又谕、刘秉璋奏、考核吏才据实保荐一摺。杭州府知府吴世荣、署台州府知府陈璚、候补知府傅斯怿、试用知府时庆莱、候补知府杜冠英、候补知县伍桂生、均著交军机处存记。现月谕军机大臣等、有人奏、直隶盐山县知县柳铭办事荒谬。捕务废弛。请饬查□□□尔□等语。知县职任地方。岂可纵盗殃民若如所奏亟应从严□□□尔□办。著李鸿章按照所奏各节。确切查明。据实具奏。毋稍徇隐。原片著钞给阅看将此谕令知之。现月　　

○又谕、有人奏、豫省州县讳盗成风。各处抢劫之案。层见叠出。率皆消灭弥缝。请饬认真整顿等语。匪徒聚众抢劫。深恐酿成巨患亟应赶紧缉捕岂容任意消弭。为害闾阎著边宝泉督饬所属州县。遇有抢劫之案。即行上紧缉拏。有犯必获傥敢讳匿不报。即著从严□□□尔□办。毋稍瞻徇。另片奏、裕州知州朱柏寿、正阳县知县项则周、舞阳县典史闵世禧庸劣不职各节并著按照所□□□尔□。确切查明据实具奏。原摺片均著钞给阅看。将此谕令知之。寻奏、查明河南各属盗案。尚无含糊完结及赔解消弭情事报闻。摺包　　

○又谕、电寄张之洞等界务业经开议。张之洞三月之说。故作纡迟。恐生枝节。岑毓英河内海阳之议。亦在约外。尤不可自我而发致贻口实。邓承修等当懔遵前旨。将改正事宜。按约速办。并电知周德润等一体遵行电寄　　

○浙江巡抚刘秉璋奏、处州府青田县幅员辽阔原设县丞于乾隆二十七年移往龙泉县之安仁庄。拟仍移回黄坛旧治以资佐理下部议。　　

○以亏短银两。革奉天已故甯远州知州刘杞、前任盖平县知县杜芬、前任义州知州雅尔杭阿、候补知县全禄、锦县知县王德荣职。分别提属勒追。籍产备抵甲申。盛京将军庆裕奏营口酌裁马队改练步队报闻。摺包　　

○云贵总督岑毓英奏、勘界大臣周德润拟本月出勘马白界址。派道员岑毓宝等随同办理。报闻。摺包　　

○又奏、普洱地方紧要。总兵邓荣升应否先行赴任。得旨、邓荣升著即饬赴任摺包　　

○浙江巡抚刘秉璋奏、遣撤海防营勇薪粮。请饬部立案。下部知之。摺包　　

○予瘴发病故云南副将谢敬彪等十五员优恤。摺包　　

○蠲免浙江仁和等二十八州县暨杭严二卫、荒废并新种地亩丁漕租课。现月　　

○蠲缓浙江仁和、钱塘、海甯、余杭、嘉兴、秀水、海盐、石门、桐乡、归安、乌程、长兴、德清、武康、安吉、山阴、义乌、嘉善、平湖、孝丰、会稽、萧山、诸暨、余姚、金华、富阳、临安、于潜、象山、上虞、新昌、嵊、临海、黄岩、甯海、天台、仙居、兰溪、东阳、永康、武义、浦江、汤溪、西安、龙游、江山、常山、开化、建德、淳安、遂安、寿昌、桐庐、分水、永嘉、乐清、瑞安、平阳、泰顺、丽水、缙云、青田、松阳、龙泉、景甯、宣平、六十六州县。暨杭、严、衢、台、四卫、被灾田亩漕粮有差。现月乙酉。谕内阁、户部奏、正供钱粮缺额过多。厘剔官吏经徵积弊又核对民欠。请颁徵信册。并拟章程册式呈览。暨立蠲缓徵信册各摺片。钱粮为国家正供。小民具有天良。无不争先输纳。其偶有抗欠者。不过千百中之一二。全在封疆大吏。督饬藩司粮道。认真考核。力杜官吏中饱之弊。上不亏短国课。下不朘削民生。户部总理度支。通权出入。自以清厘正赋为国用之大经。现据详晰查明正杂各项赋税。每年短徵在一千一百万两以外。推求其故。报荒不实。报灾不确。捏完作欠。徵存不解。交代宕延。以上五弊。屡经该部陈奏通行。乃各直省锢习成风。因循怠玩。钱粮弊窦。愈积愈深。若不严申禁令。痛除宿弊。年复一年。伊于何底。近年各省短徵之数。据奏以安徽及江苏之江甯为最多。苏州江西次之。河南又次之。其余各省。除四川全完外。均亏缺一二分不等。此次该部摺内。既指出致弊之由。复屡陈除弊之法。著各该督抚查照该部所筹办法各节。严饬所属。逐一整顿。实心实力。期在必行。用人理财为疆吏专责。果能政事修明。财用不患不足。傥以簿书为故事。视诰诫为具文。经徵钱粮仍前弊混。该管上司。相率徇庇。即著该部将该督抚藩司粮道指名严□□□尔□。决不姑容。其捏造民欠一节蚩蚩愚氓莫可控诉。尤宜定一＜闲＞便之法。俾民闲共知共晓。该部所拟民欠及蠲缓徵信各册立法已为详备然有治法赖有治人。若循颁发之名。无稽查之实。则一纸文书。仍无实济。著各直省督抚饬令该管道府州县分散徵信册。必须设法确付乡闾。勿令稍有隔阂仍不时下乡按册抽查。总期与民相亲。不惮繁琐。庶穷檐百姓。报上之忱。纤悉必达。一切侵挪影射之弊。不难尽行革除。我朝政崇宽大。大兵大役。从未加赋于民。自钱粮收不足数。不得已而榷货抽厘。物价增昂。民用不裕。朝廷念切痌瘝。岂忍迫以追呼。致失爱民如伤之隐现在清厘钱粮专杜贪吏侵欺之弊毫不扰累闾阎傥有不肖州县。巧立名目。藉端苛敛。或刁劣绅士。造言煽惑。包揽把持。均著执法严惩。以挽浇风而裕正课。但得钱粮渐次足额。厘金即可量减酌裁。与民休息。是为殷盼。至每年因灾蠲缓。一经督抚陈奏。无不立沛恩施。而所叙灾区蠲缓各节前后套搭。动辄牵混。适开胥吏舞弊之端。嗣后各省奏请蠲缓。务将各属银米等项。分县开单。俟降旨允准后。即照单开数目。刊刻誊黄。遍行晓谕。庶使识字农夫。一览了然。应蠲应缓。丝毫无混。用副体恤民艰实事求是之至意。将此通谕知之。现

月

　　

○谕军机大臣等、岑毓英奏、英缅兵争现拟筹布边防一摺。此次英缅构兵。实由缅不量力自取挫败。惟究系中国朝贡之邦。未便置之不问。叠谕曾纪泽与英外部办理。现据曾纪泽电信。有英允另立缅王。管教不管政。照旧进献中国等语。是英虽逞志于缅。而于中华尚思修好或可乘机利导以弭兵端惟滇境边防不容稍懈。该督所拟抚谕野人授以土都司守备千把总之职。果能部勒其众。就我范围腾缅之闲又添一层门户。自系因地制宜之策。前据张凯嵩奏、亦有招抚野人之议。杜秉阳刘开信二人既为野人所深信。著岑毓英、张凯嵩督饬妥为筹办。应如何遴选头人。设立土司即著该督抚详慎规画。奏明办理。丁槐所带二千余人。何日到防。务令与朱洪章不动声色。商酌布置。仍随时勤加侦探。毋稍疏虞。将此由六百里各密谕知之。洋务　　

○署船政大臣福建按察使裴荫森奏、镜清快船工竣。请俟试洋后。将出力人员保奖。得旨、此项轮船。著俟试洋后。如果驾驶得力。毫无流弊。再将出力人员择尤请奖。摺包　　

○丁亥。上御紫光阁赐蒙古王贝勒贝子公台吉等及土观呼图克图喇嘛等燕。并赏赉有差。内记　　

○谕军机大臣等、成孚奏、请拨运河另案工需银两一摺。运河各厅。应修提牐等工。需款甚亟。自应豫为筹拨。以利漕行。著陈士杰饬令藩司筹拨丙戌年另案工需银六万两。分次拨交运河道库。以资应用。该河督务当督饬在工各员。核实估办。毋稍虚糜。将此各谕令知之。现月　　

○又谕文硕奏、请饬总理各国事务衙门拣选章京、暨曾经随往外洋学生两三员。发交差委等语著该衙门议奏。寻总理各国事务衙门奏、本署章京设有定额。人不敷用。向无准外任大员调派及久驻扎处所之例。应酌派同文馆学生一二名听候札调差委从之。摺包　　

○陕西巡抚鹿传霖奏、查明长安等属续被秋灾。分别轻重赈抚并恳恩缓徵钱粮。允之。摺包　　

○漕运总督崧骏等奏、会商河运。约估工需。因时日已促。不及赶办。拟请来年照常择要挑究。得旨、即著饬令该州县赶将河道分别挑修。以利漕行。摺包　　

○赏翁牛特多罗郡王赞巴勒诺尔布、阿巴噶多罗郡王杨桑、三眼花翎。青海辅国公车林端多布花翎。命阿噜科尔沁多罗贝勒巴咱尔济哩第巴林固山贝子杜英固尔札布、喀尔喀多罗郡王阿玛噶巴咱尔喀尔喀固山贝子旺楚克察克达尔、在乾清门行走。明发　　

○旌表节烈安徽贵池县桂以学妻王氏、庠生桂云万妻王氏、桂连瑗妻王氏、建德县前户部主事张观善继妻方氏、江苏上元县袁东生妻白氏、监生赵学本妾宋氏、河南祥符县范长泰妻江氏、江西德化县直隶涿州州判范履福母陈氏、暨孝女割臂疗亲范履福胞姑性宜、抱母就焚范履福胞妹幼清摺包　　

○豁减直隶安、河闲、隆平、南宫、新河、甯晋、六州县大洼积涝地亩粮赋有差现月戊子。谕内阁、前据翰林院侍讲学士梁燿枢、御史黄煦、鸿胪寺卿邓承修、先后奏□□□尔□广东惠州府科试幕友串通舞弊。学政叶大焯贪利无厌等情叠谕彭玉麟、张之洞、确查具奏。兹据会同查明详覆奏此案贡生戴罗俊、萨庭荫、经叶大焯延订校阅试卷。明知匪徒投买闱姓。辄敢骫法营私。乘学政患病之时。蒙混取卷。图得谢礼。虽赃未入手。仅予杖徒。不足蔽辜戴罗俊、萨庭荫、著革去贡生。杖一百。流三千里。叶大焯身任学政。衡文剔弊。是其专司。宜如何严密关防。杜绝弊窦。此案虽据查无贪黩情事。惟因偶尔患病。竟将阅卷委之幕友。任令句串匪人。希图渔利已属咎无可辞。且于提覆文童之时。意存苛求缺额不补。以冀回护前非。实属有辜职守。翰林院侍读学士叶大焯著即行革职。现月　　

