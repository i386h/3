<!-- { "loadSidebar": true } -->
○乙亥。以恭上孝贞慈安裕庆和敬仪天祚圣显皇后尊谥礼成。颁诏天下。诏曰。朕惟谊隆报本。徽音丕焕于瑶图。礼重尊名。圣善聿光乎璆册。溯诒谋于椒禁。骏惠洪延。用锡福于芸生。鸿称懋举。综稽往牒。上勰崇章。钦惟皇妣孝贞显皇后。绥履居尊。承乾合撰佐重华之内治。淑慎其仪。绵累叶之嘉祥。克昌厥后。洁粢致敬。九庙馨升。衣练昭型。六宫化洽。当文考垂裳之日。聿赞鸿猷。洎穆宗御极之年。弥怀燕翼。勖昕宵以听政。同忧乐以宜民。御讲幄而礼儒臣。圣学深资乎懿训。靖中原而筹方略。庙谟悉禀自慈宸。整饬戎行。涣号壮风云之色。廓清海宇。销兵腾日月之光。欣禹甸之昇平。庆丰绥于黎庶。迓尧门之福祉。笃眷佑于苍穹。玉烛长调。金瓯巩固。朕自惟冲幼。备荷恩勤。粤七年黼扆重临。益廑保泰持盈之念。虽十字徽称叠晋。难酬戴高履厚之心。方期景驻云松。侍康舆而介福。讵意怆深风木。骖仙驭以升遐。溯遗诰之周详。望紫掖而弥增攀慕。胪先型之美善。酎黄流而莫罄推崇。是用谨择良辰。恪遵成宪。礼仪具举。咨议佥同。祗告天地宗庙社稷。于光绪七年五月十三日。率诸王贝勒文武群臣。恭奉册宝。上尊谥曰孝贞慈安裕庆和敬仪天祚圣显皇后。升彝熙号。千秋扬彤史之芬。锡类推仁。百福衍黄图之庆。于戏。缅慈范于璇闱。永切钦承之志。炳崇规于玉检。允符懿媺之归。殷礼聿成。覃旋特沛。布告天下。咸使闻知。　　

○谕内阁。继格毕道远奏请饬慎选漕粮米色一摺。此次江苏海运漕粮米色。未能纯洁。前据该抚奏明。饬令仓场侍郎通融验收。在该省偶遇旸雨失时。原不能不量加体恤。俾小民便于输将。惟米质柔嫩。不堪久储。傥各州县暨委员等。因有通融验收之案。并不认真拣选。辄请援案兑收。殊非慎重仓庾之道。著该抚严饬粮道。暨有漕各州县。并收米委员等。嗣后兑运漕粮。务当详细查验。慎选一律乾圆洁净之米。傥有藉词影射情弊。即行据实严参。现月　　

○谕军机大臣等。刘长佑等奏官兵击退江州蛮匪。及剿捕云州土匪等语。四川西昌县属黑蛮簸箕力甫。胆敢纠匪偷渡金沙江各村。焚毁抢虏下江各处黑蛮。并迭次渡江围攻地方。虏掠人口。经刘长佑等。饬令该处文武率兵堵剿。擒斩多名。匪众尚屯聚未散。亟应速为剿抚。以靖边疆。著丁宝桢、刘长佑、杜瑞联、各饬所属镇府。妥为筹办。毋任句结蔓延。西昌县黑蛮虏去民人财物。并著饬令地方官。即饬该营土司查出勒令归还。严禁出巢滋扰。云州土匪。已经刘长佑等剿办完竣。仍著该督抚等。随时防范。毋稍疏虞。将此各谕令知之。现月　　

○又谕。刑部奏请饬催犯供送部等语。已革通判赵清韶案内。供出之金余庭、蒲人玉、二犯。前经谕令周恒祺严拏务获。录供送部。迄今两月有余。何以尚未送到。著周恒祺懔遵前旨。迅将该二犯讯取详细供词。送部核办。毋得再行迟延。将此谕令知之。现月　　

○又谕。鲍超所部步队二十一营。马队六营。驻扎乐亭一带。现在防务稍松。自应量为裁减。以节饷需。著该提督于所部各营内即行裁撤步队十一营。马队二营。派员分起管带回籍。妥为遣散该勇丁籍隶湖广。程途较远。自当仍由轮船行走。较为便捷。著李鸿章、刘坤一、即行豫备。知照鲍超。饬令各营陆续起程。应需轮船经费。即著李鸿章筹款应付。此项遣撤勇丁。著鲍超责成统带各官。严加约束。毋任沿途逗遛。俟到籍后。并著李瀚章、彭祖贤、李明墀、督饬地方官。一体弹压照料。毋令滋生事端。所撤各营月饷。应如何核给之处。著户部妥筹办理。其军火器械。著李鸿章派员点收。存储备用。至现留之马步各营。仍著鲍超督饬认真操防。毋稍懈弛。将此由五百里各谕令知之。洋务　　

○丙子。谕内阁。前因御史徐克刚奏□□□尔□上驷院郎中广善。与上驷院卿尚宗瑞。往来营私。及令笔帖式安吉、俊良、勒索冒领各节。当派宝鋆、毛昶熙、确查具奏。兹据奏称。讯明各处呈进马驼。均由堂官验收。分交各圈餧养。安吉等无从索取银两。应领草束等项。均系折价。照例扣成。以资办公。并非格外加扣。领取米豆。亦无扣头。上年十二月办理均齐。所有残伤马匹。一律开除。口分未经冒领。尚宗瑞并无营私情事等语。此案广善虽无营私需索克扣等弊。惟尚有另案待质。安吉亦被控有案。此次又与俊良均被□□□尔□奏。其未能勤慎办公。已可概见。上驷院郎中广善。笔帖式安吉、俊良。著分别开缺。撤去差使。均毋庸在上驷院行走。仍著内务府大臣。随时察看。如有别项劣迹。即行据实严□□□尔□。现月　　

○又谕。前据已革上驷院郎中德生呈诉被□□□尔□情屈一案。当经谕令都察院堂官。秉公查讯。兹据奏称逐层研讯。如原□□□尔□蒙混具稿。意图浮冒一节。光绪五年。办理围差。派出兵丁。该革员原画之稿。系八百名。后经核实定稿。仅七百八名。意存浮冒。情迹显然。其行私补放牧丁一节。所有幼丁名单。虽经该堂官批定。挨次序补。而补缺时。并未按名回堂。原□□□尔□擅补。亦难辞咎。以上各款。查明并无屈抑。德生业经革职。著即毋庸置议。现月　　

○以漕运总督黎培敬为江苏巡抚。山东巡抚周恒祺为漕运总督。直隶布政使任道镕为山东巡抚。广西按察使崧骏为直隶布政使。前江西按察使国英为广西按察使。　　

○赏前云南布政使升泰副都统衔。为伊犁参赞大臣。明发丁丑。谕内阁。武备院奏查明东华门楼损失盔甲。开单呈览。并请将司员议处。前锋统领熙拉布等奏遵旨盔甲被窃。请将失察官兵。俟获犯讯供指名□□

□尔□办各一摺。禁城重地。岂容匪犯潜行偷窃。亟应赶紧缉捕。何以至今尚未拏获。殊属延玩。仍著步军统领衙门、顺天府、五城御史、一体严拏贼犯务获。毋任日久漏网。其失于查察之武备院司员舒恒、继英、均著交内务府照例议处。现月　　

○又谕。巡视南城御史文敬等奏声明前次保案。请饬部分别查核。并自请议处一摺。文敬等于吏目张士传具禀含混。未能觉察。实属疏忽。文敬、周开铭、均著交部议处。所有该城前次拏获盗犯保案。著吏部分别核办。寻据吏部奏正指挥张士传。议以革职。御史文敬等。议以罚俸九个月。公罪。例准抵销。从之。现月早事　　

○谕军机大臣等。接收伊犁。及分界事宜。前派锡纶会商金顺。相机筹办。现在曾纪泽与俄国新订约章。业经批准。一俟互换后。俄国派有大员。约定在何处交收。即著锡纶懔遵前旨。驰往会晤。并著升泰一同前往。按照曾纪泽新订条约。及所绘界图。妥慎办理。此事关系甚重。务当与刘锦棠、金顺、张曜、详细筹度。总期界画分明。永昭信守。不得稍涉轻心。致贻后患。将此由四百里谕知刘锦棠、金顺、张曜、锡纶、并谕令升泰知之。洋务　　

○以詹事府少詹事徐郙为内阁学士。兼礼部侍郎衔。大理寺少卿曾纪泽为宗人府府丞。朱签　　

○戊寅。乌里雅苏台将军杜嘎尔等奏、遵旨将驻扎乌里雅苏台之三音诺彦兵二千名。遣撤回旗。报闻。　　

○又奏蒙军既撤。乌城屯田不便有四。应否仍遵前旨。陆续兴办。抑或暂行停止。得旨。著暂行停止。摺包　　

○江苏巡抚吴元炳奏江苏布政使谭钧培。在护抚任内。□□□尔□劾巡检程恩绶等衔名错误。请饬更正。得旨。谭钧培原奏声叙错误。殊属疏忽。著交部议处。摺包　　

○己卯。谕军机大臣等。孙诒经奏兴办畿辅水利。敬举人才。以资助理一摺。据称畿辅水利。事同创举。请饬翰林院侍讲学士张之洞。丁忧翰林院侍讲张佩纶。亲诣履勘。随时函商王大臣等。督饬兴修等语。著左宗棠悉心斟酌。据实覆奏。原摺著钞给阅看。将此谕令知之。现月　　

○庚辰。谕内阁。步军统领衙门奏拏获叠次偷窃铜瓦门钉棉甲贼匪。请交部审办一摺。贼犯袁三马儿。李顺儿即狗儿李三。张二即二套张二。王均见。均著交刑部严行审讯。按律惩办。所有东华门直班官弁。著该管大臣。查取职名。交部严加议处。其直班兵丁。并著查明惩办。现月　　

○又谕。前因给事中张观准奏安徽候补道吴修敱。与胞侄候补县丞吴承恩。同官一省。并不声明回避。又凤颍六泗道任兰生。巡阅边界。有需索擅杀等情。当谕令裕禄确查具奏。兹据奏称查明任兰生巡阅边界。实无由官供应夫马之事。其在太和县拏办轩辕冠卿等。系属游勇会匪。句结滋事。曾经禀明该抚。饬令就地正法。并无擅杀情事。即著毋庸置议。吴修敱与吴承恩。系无服叔侄。例不回避。惟未将同族一节声明存案。殊属疏漏。吴修敱、吴承恩、均著交部议处。　　

○辛巳。湖南提督鲍超奏、遵旨裁撤乐亭防军十三营。并请给月饷。以作川资。得旨。昨据户部议覆遣撤霆军事宜。所撤各营月饷。发至上船之日截止。鄂勇每名加给四十日饷需。湘勇每名加给五十日饷需。已足以示体恤。该提督当遵照部议。妥为办理。核实散放。摺包　　

○以新疆南路诸军剿平边寇。赏提督李隆宝等巴图鲁名号。副将李昌煦等花翎。知县成中心等蓝翎。余升叙加衔有差。剿捕　　

○旌表烈妇浙江陆荣曦妻汪氏。摺包　　

○壬午。谕内阁。惇亲王等奏伐除树株情形一摺。马兰镇总兵景瑞。于普祥峪定东陵。有碍神路树株。未俟二十日所奏吉期。先于开工之日伐除。与成案办理不符。景瑞著交部议处。现月　　

○库伦办事大臣奕榕等奏遵旨将驻扎库伦。图什业图汗、车臣汗、两部兵各二千名。撤遣回旗。报闻。摺包　　

○癸未。奉慈禧端佑康颐昭豫庄诚皇太后懿旨。李鸿章奏覆陈直隶河道地势情形。节次办法一摺。据称近畿水利。关系国计民生。频年逐渐经营。将各河择要修浚。因需费繁钜。未举大工。考诸往昔成案。揆之目下情形。通盘筹画。惟有次第酌办等语。著恭亲王奕、醇亲王奕譞、会同左宗棠、李鸿章、童华等。酌夺情形。随时妥商办理。现月　　

○谕内阁。都察院奏已革江苏高淳县知县唐葆元。以□□□尔□追冤抑等词。赴该衙门呈诉。据称光绪五年。五月闲。在高淳县任内。因查办前任命案。被匪人挟讐抢劫洋钱四千圆有奇。曾将窝家及夥犯缉获。该管知府擅放不办。旋因交代欠款。即被□□□尔□追。是以逃押来京具呈申诉。是否捏词延宕。著两江总督。江苏巡抚。确切查明。秉公核办。唐葆元著该部解往质讯。现月　　

