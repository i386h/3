<!-- { "loadSidebar": true } -->
○己酉。谕军机大臣等、有人奏、安徽前舒城县训导金上珍、咸丰年闲。该员倡办团练。时值发贼大股窜陷县城该员纠集乡团。战败被执。死事最惨。请饬查明议恤等语。著邓华熙查明该员事实。奏请办理。原片著钞给阅看。将此谕令知之。　　

○又谕、保甲局奏、各城原设堆拨。请饬详细查勘修理等语。著工部查核具奏。现月　　

○又谕、电寄刘坤一。据奏、江甯藩库应解武＜目辟＞行＜匧心＞口＜韦未＞＜夗贝＞先锋军月饷章程一摺。此项饷银。即著暂行提存。听候谕旨再行拨用。由刘坤一先行知照苏元春遵办。电寄　　

○兵部奏、本部二门外马神庙。不戒于火。报闻。　　

○总理各国事务衙门奏、京城东交民巷一带。新修街道。拟照天津办法。筹办巡查。报闻。　　

○又奏、遵议保和会公断一条。操纵之权。仍可临时自定。不受牵掣。各国俱已派员画押。中国似亦未便立异。请饬届时从血■乣画押。以泯猜嫌。依议行。摺包　　

○两江总督刘坤一奏、遵筹江防情形。得旨、即著照议严密设防。并随时会商沿江各督抚联络一气以备缓急。毋稍大意。摺包　　

○热河都统色楞额奏、添练驻防兵丁成军。名曰强盛。应需饷乾。请一律按照湘平支放。如所请行。摺包　　

○以直隶副将杨鸿礼为山西太原镇总兵官。现月　　

○以湘岸盐厘畅旺。予分销委员通判刘能峘等十一员奖叙。摺包　　

○以遵命捐银助赈。予湖南辰州府知府斌儒、江苏溧水县知县殷以恕、萧县知县刘本檍、江都县道员王景棻、盐城县监生曹元熙、湖南清泉县文童刘隆溥等、各为其祖父母父母建坊。　　

○庚戌。庄顺皇贵妃忌辰遣官祭园寝。　　

○云南巡抚丁振铎奏、嵩明、姚、呈贡、恩安、等州县被水被雹成灾。委勘赈抚。得旨、即著督饬印委各员。确查被灾轻重情形。分别妥为抚恤。毋任失所。摺包　　

○安徽巡抚邓华熙奏、遵筹江防妥办情形。得旨、即著随时加意严防。并会商上下游各督抚。联络一气。以备缓急。勿稍弛懈。　　

○以捐助皖赈钜款。复已革湖北补用知府彭广心原官。摺

包

　　

○辛亥。河南巡抚裕长奏、遵查豫省徵收丁漕。并非概有赢余。现拟择尤酌减。定价完钱之处。至多不得过二千六百文。汝光所属。内有差徭。以三千文为率。不准再加。报闻。　　

○以武＜目辟＞行＜匧心＞口＜韦未＞＜夗贝＞左军剿办奉天锦甯盗匪出力。予县丞宫守道等十员奖叙。提督程允和二十六员。均加一级。复已革总兵张光前原官翎衔顶戴勇号。现月　　

○壬子。谕军机大臣等、有人奏。降调盛京户部侍郎良弓滟＜兪＞滟弓、于李秉衡离省后。复纵容已革笔帖式耆泰出示放荒。浮收荒价。并在耆泰所开永溥当存钱十万余串。耆泰自恃业已革职。更无忌惮。请饬严提归案。委员接办等语。览奏实堪诧异。著增祺按照原倢■＜曰融＞■＜石木＞各节。确切查明。另行委员接办。并将已革笔帖式耆泰归案审讯。追赃入官。按律惩办。毋任隐匿。原摺著钞给阅看。将此谕令知之。现月　　

○又谕、有人奏、河南信阳州知州饶拜扬、骫法营私于办理命案。勒掯钱财。徵收钱粮。加派苛罚。又复私自变卖仓谷。办理保甲不能认真。以致劫案晶■宜出。居民惊恐。又修武县知县黄铨、＜走毕＞滟位任以来。诸事废弛。民团保甲。概置不办经徵地丁。加倍浮收。并有纵丁索取。连年不报情事。所奏是否属实。著裕长按照原倢■＜曰融＞■＜石木＞各节。确切查明。据实具奏。另片奏、河内县典史王绍舜、擅受民词。颠倒是非。并有串通受贿。非刑毙命等情。著该抚一并查明具奏。原摺片著钞给阅看。将此谕令知之。寻奏、查饶拜扬、黄铨、王绍舜、被倢■＜曰融＞■＜石木＞各节。皆无实据。自可毋庸置议。惟饶拜扬有疏忽之处。应请交部议处。王绍舜不守官箴。应请斥革。从之。摺包　　

○又谕、奉宸苑奏催琉璃料件一摺。著工部迅速督饬琉璃窑监督。将欠运琉璃料件。赶紧烧造运工。以资应用。并著户部迅速指拨款项。毋稍延误。现月　　

○直隶总督裕禄奏、永平、宣化、两属。徵收屯粮。请严裁浮费。加增粜价。得旨、著照所请。仍随时认真查察。毋任再滋弊端。摺包　　

○以捐助棉衣。予广东香山县道员郑官应妻莫氏、及江苏无锡县附贡林志伟妻盛氏、武进县知县盛同颐妻郑氏、知府盛星怀母许氏、广东嘉应州封职陈裘祖母黄氏、建坊。摺包　　

○癸丑。以节届大雪。未沛祥霙。遴选僧道设坛讽经祈祷。派恭亲王溥伟、诣大高殿时应宫恭代拈香。遣贝勒载濂诣昭显庙、贝子溥伦诣宣仁庙、镇国公载泽诣凝和庙、贝子毓橚诣觉生寺、郑亲王凯泰诣黑龙潭、肃亲王善耆诣白龙潭、拈香。　　

○谕军机大臣等、电寄谭钟麟。据总理各国事务衙门奏、现办广州湾界务情形一摺。界务虽已定议。复因遂溪县民人戕毙法弁。致多要挟。枝节横生。著谭钟麟迅饬勒拏凶犯。务获惩办。毋稍延玩。遂溪县知县李钟珏、未能豫为防范。致酿交涉重案。咎实难辞。并著从严倢■＜曰融＞■＜石木＞办。余著总理衙门妥筹办理。电寄　　

○总理各国事务衙门奏、广东盗风最炽。屡接英使照会。以粤省水面英轮。晶■宜被劫掠。将有调派兵舰自行巡缉之举。此端断不可开业已照覆中国自能饬属整饬。毋庸代筹。以遏狡谋。请饬粤督迅派水师。实力缉捕。以杜外人干预。依议行。　　

○乌里雅苏台参赞大臣志锐等奏、蒙古公在呼图克图前。放肆无礼。量予处分。得旨、洛布桑达什、玩亵黄教。虽未能指实。究属不合。著理藩院议处。摺包　　

○护理山西巡抚何枢奏、遵议续裁晋省绿兵二成。共二千一百余名。并裁弁缺外委四名。额外九名。岁节饷三万三千六百余两。留供添练新军之用。又奏、大青山后。与蒙古草地毗连。向多马贼。遵拨练军。分往驻扎。并下部知之。　　

○降调盛京户部侍郎良弓滟＜兪＞滟弓奏、续收树川价银十万余两。并未收之山场价值。合计可成钜款。得旨、著增祺归案查核办理。　　

○甲寅。遣官祭先医之神。　　

○谕军机大臣等。仓匪林鹤年即林四。著刑部永远监禁。其侵吞仓米。应行追缴之款。仍著刑部如数严追。现月　　

○吏部奏。议驳奉天驿巡道请加按察使衔。依议行。　　

○湖广总督张之洞等奏。本年京仓采运。请照案停办。将此款拨补宜昌盐厘。兼供剥船要需。得旨。湖北漕粮。著仍采买三万石运通其应行拨补盐厘。著户部另行改拨。随手　　

○。广西巡抚黄槐森奏。贺县被旱成灾。委员履勘情形。得旨。著俟查勘明确。分别被灾轻重。核实办理。摺包　　

○命廖寿恒毋庸在军机大臣上学习行走。以刑部尚书赵舒翘、在军机大臣上学习行走。现月　　

○以全漕告竣。予仓场侍郎长萃、刘恩溥议叙。现月　　

○以广西梧郁土匪滋事。死事惨烈。予北流县知县金佐基优恤。典史骥德、王锡章、幕友林事贤、沉荫棠等、及殉难官绅民练妇女黄金冕等、五百二十一员名口。分别旌恤。其守御出力在营病故之补用知府降补通判林苑生、开复原官。与附生李光尧一并优恤。　　

○豁免广西北流县被贼地方上年分徵存未解钱粮。摺包　　

○乙卯。谕内阁、黄槐森奏、特倢■＜曰融＞■＜石木＞庸劣不职各员一摺。广西署南甯府知府魏绶先、营私近利。措置乖方。宾州知州殷谦、遇事张惶。不恤民隐。富川县典史潘鹤年藉端需索。嗜利妄为。桂平县典史翟钧、不知检束控案累累。宣化县典史李德馨、藉案谋利。遇事招摇。三官司巡检魏润昌、倚势讹索。惟利是图。八尺司巡检黄章烈、乖僻性成。捕务废弛。平乐县教谕于朝弁、物议沸腾。不堪司铎。郁林州训导钟德彰、行同无赖。不顾声名。均著即行革职。桂平县知县王仁钟、性情执拗。舆论未孚。兴安县知县刘乃赓、办事疏忽。不洽君■羊情。均著开缺另补。现月　　

○谕军机大臣等、户部奏、议覆大理寺少卿盛宣怀条陈请将一岁出入款项由户部豫先核定一摺。户部为度支总汇。出入款项。均宜通筹豫计。兹据该部将常年收支各数。胪举大纲。开单呈览。近年用款浩繁。支绌情形。中外一致。户部责无旁贷。即著责成该堂官等、通盘筹画酌盈剂虚。妥为核定。其有可裁可减及可缓之款。务当力求撙节以便将一年用度。随时应付不致贻误要需所请肬■闲派王大臣等会议之处。著毋庸议。将此谕令知之。现月　　

○缓徵奉天甯远州老和尚台等八百六十九村屯积欠钱粮。

现月

　　

○丙辰谕军机大臣等、增祺等奏、请饬拨东三省来年的饷。并请催欠饷一摺。东三省庚子年的饷。应拨奉天银二十六万两。吉林银三万九千五百五十三两零。打牲乌拉银四万二十一两零。黑龙江银十五万九千六百两。著户部照数指拨。令各该省督抚等、如数筹解。毋许迟延。并于报解之时。分晰奉天、吉林、打牲乌拉、黑龙江、各款目。以免牵混。其各省欠解东三省本年的饷。暨历年欠饷。著各该省督抚监督。按照单开数目。赶紧筹拨。务于年内埽数解清。以济要需原单均著钞给阅看。将此谕知户部。并由五百里谕知直隶两江闽浙各总督、江苏安徽河南山东各巡抚、暨传谕淮安关监督知之。现月　　

○降调盛京户部侍郎良弓滟＜兪＞滟弓奏、办理大围场荒务。陈明拟收各项价银数目。得旨、著增祺归案查核办理。　　

○又奏、交卸在迩。勘荒木质关防。是否移交将军。得旨、著一并移交增祺。暂行接收。随手　　

○护理陕西巡抚端方奏、武功、甯羌、府谷、葭、咸甯、长安、米脂、神木、定边、安定、各州县被旱、被虫、被雹、被霜、分别抚恤情形。得旨、著即饬司筹备赈抚。俾资接济。以拯灾黎。摺包　　

○又奏、办理灾赈。请援案酌提二成厘金六七万两。以应急需。允之。摺包　　

○又奏、陕库支绌。拨款无著。请变通办法。将河东代收盐厘。及盐斤加价。提解董军月饷。腾出粮道报效一项。备解加增洋款。下部议。摺包　　

○以记名提督梅东益为贵州提督。未到任前。以贵州巡抚王毓藻兼署。现月　　

○以治军抚民并著威惠。予故贵州提督罗孝连照军营病故例优恤。原籍及立功省分建立专祠战功事迹。宣付史馆立传。子通判仰怀、同知用。寻谥武勤。　　

○豁免奉天金州厅城外划归租界地方二十三年分民欠余地租银。　　

