<!-- { "loadSidebar": true } -->
○以神灵显应。颁河南武陟县城隍庙扁额、曰怀城保障。大王庙扁额、曰安澜普佑。现月随手　　

○谕军机大臣等。升泰奏、移营仁进冈。开导藏番布置诸务。暨请刊用关防各摺片。哲孟雄与英国定约租地。事属已成。无可挽救。该国本在版图之外。现在势穷力竭。愿求内附。若照所请办理。英人窥伺已久。必不相让。殊于藏事无益有害。该大臣许其保护。而争照旧二字。所有甚是。布鲁克巴派兵来营效力。该大臣重给赏需。饬其速回。所办亦中肯綮。总之此时。惟有就事论事。将藏案妥筹完结。若别生枝节。必致贻误大局。谅该大臣必能体会此意也。长庚到任后。著暂缓赴边。即由升泰咨照该大臣知悉。升泰于此事情形已熟。即著责成一手经理。该大臣务当勉为其难。与英官妥为商办。徐与磋磨。一面督饬委员开导藏番。总期此事渐就范围。用副委任。万不可稍存退缩推诿之意。总理各国事务衙门所派繙译。系总税务司赫德之弟税务司赫政。并非赫德。该衙门据赫德声称。赫政于年内到独春岭。因大雪封山。未能即行前进。刻下谅已抵仁进冈。此后繙译传语。当无隔阂情事。即著该大臣熟筹妥办。并将商办情形。随时迅速奏闻。所请刊用木质关防。著依议行。将此由五百里密谕知之。洋

务　　

○以宗人府府丞薛福辰为都察院左副都御史。朱签　　

○以通政使司副使志颜为光禄寺卿。朱签　　

○以记名提督前直隶正定镇总兵娄云庆为广东潮州镇总兵官。现月　　

○以病难振作。休致河南信阳协副将裴政。摺包　　

○戊子。以神灵显应、颁江西弋阳县城隍庙扁额、曰宝丰昭应。德化县城隍庙扁额、曰湓城保障。泰和县城隍庙扁额、曰武山福佑。龙王神扁额、曰灵昭禾水。现月随手　　

○谕内阁。本年轮应查阅福建浙江广东广西四省营伍之期。福建即派卞宝第、浙江即派崧骏、广东即派张之洞、广西即派沈秉成、逐一查阅。认真＜闲＞校。如有训练不精。军容不齐者。即将废弛之将弁。据实参奏。毋得视为具文。现月　　

○闽浙总督卞宝第等奏、拟添改台湾教职佐杂各员。以资训迪而佐治理。下部议。摺包　　

○江甯副都统连庆。因病解职。调正黄旗蒙古副都统承绶为江甯副都统。以理藩院左侍郎恩棠为正黄旗蒙古副都统。明发　　

○以恭办大婚典礼出力。赏内阁侍读奎华等花翎。开复礼部郎中桂斌、员外郎徐家鼎、革职留任处分。予桂斌、开缺以四品京堂补用。徐家鼎、与郎中周芳朴、在任以道员即选。余升叙加衔有差。摺包　　

○予台湾军营积营病故总兵廖世霖、举人王守诚等二十三员名、暨阵亡蓝翎把总易贵山、伤亡副将酆炳南等三员、在差积劳病故台湾府南路同知欧阳骏等五员、分别优恤。摺包　　

○己丑。祭关帝庙、上亲诣行礼。外记注　　

○谕内阁。昨据奉宸苑奏、请保奖人员一摺。大婚典礼、该苑并无承办事宜。何得滥行奏请。殊堪诧异。著不准行。本日通政司钦天监各有请奖之摺。该衙门承办事件。亦属无多。均毋庸保奖。　　

○山东巡抚张曜奏、山东上年收成歉薄、应办平粜、请饬下盛京将军暂弛粮食出境之禁。以便采运。得旨、即著该抚咨会定安酌办。摺包　　

○又奏、齐东、青城、滨、蒲台、利津、五州县。沿河民居被水。请由藩司正杂各款内。筹银五万两。以资赈济。如所请行。摺包　　

○又奏、地方歉收。粮价昂贵。现筹采运平粜。请将东海临清二关。及沿河各卡粮米税厘。暂行免徵。如所请行。摺包　　

○以前西安左翼副都统长春署正蓝旗护军统领。明发　　

○以恭办大婚典礼出力。予工部郎中松寿等在任以道员即选。俟得道员后。加二品衔。赏员外郎梁有常等花翎。予内繙书房兵部主事继恩、以本部员外郎遇缺即补。赏户部郎中德泰等花翎。余升叙加衔有差。摺包　　

○庚寅。命盛京将军庆裕、在紫禁城内骑马。现月　　

○以恭办大婚典礼出力。予户部郎中清瑞、以道员即选。赏员外郎齐普森等花翎。予武备院员外郎庆林在任以本院郎中遇缺升用。并赏护军参领衔。余升叙加衔有差。摺包　　

○辛卯。以崇上慈禧端佑康颐昭豫庄诚皇太后徽号。前期遣官告祭天。地。太庙。社稷。早事　　

○上礼服诣中和殿。恭阅奏书毕。诣慈宁门。皇太后御慈宁宫。大学士捧奏书。跪进。上受奏书。恭献。大学士跪接。置于案。宣读官捧奏书跪宣。上率王大臣官员行礼。礼成。会典早事　　

○上奉皇太后幸潄芳斋。侍晚膳。翌日如之。外记注　　

○谕军机大臣等。上年四月闲。据唐炯奏、督同东洋矿师。开办昭通等处铜铅各厂。迄今将及一年。未据续行陈奏。该前抚督办矿务。专司其事。自应竭力筹画。并将办理情形。随时奏闻。何以久无奏报。殊不可解。永善等属铜厂。威甯属铅厂。据称苗脉丰盛。究竟开采情形若何。东洋矿师能否得力。所称必须深入四五百丈。始得连堂大矿。非八九个月不能见功。现距设厂之期。计已逾时。究竟有无成效。即著一一详晰覆奏。京师改铸制钱。需用铜铅甚钜。前经该部奏催办解。必须逐渐增运。规复旧额。该前抚务当督饬公司。实力采办。次第推广。以期矿务日有起色。毋得日久宕延。糜费旷时。致负委任。将此由四百里谕令知之。现月　　

○以恭办大婚典礼出力。赏乐部署正员外郎连英花翎。余升叙加衔有差。摺包　　

○以险诈妄为。革浙江候补参将吴杰职。摺包　　

○协修官华焯恭纂　　

帮总纂官王荣商恭辑监修总裁世恭阅一签八月二十八日正总裁那月日专司藁本陆恭覆阅癸丑七月初二日徐月日荣月日副总裁

唐月日宗室宝恭阅三签正月二十六日陈恭阅四签七月初二日熙月日郭恭阅二月二十九日宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之二百六十七　　

光绪十五年。己丑。二月。壬辰。恭上慈禧端佑康颐昭豫庄诚皇太后徽号册宝。上礼服御太和殿。恭阅册宝毕。诣慈宁门。皇太后御慈宁宫。大学士捧册宝。依次跪进。上受恭献。大学士跪接置于案。宣读官捧册跪宣。册文曰。德侔太姒。燕昌诒裕后之谟。福迈姜嫄。鸿号表无前之烈。雝肃既徵乎内治。显扬宜晋以徽称。钦惟圣母慈禧端佑康颐昭豫庄诚皇太后陛下。坤元赞化。巽顺垂庥。性秉慈祥。共被和风甘雨功深惕厉。不妄旰食宵衣。十五年训诲钦承。恩勤备至。一二日几康必敕。兢业弥殷。兹当庆典崇隆。祥开椒殿。欣仰圣颜愉悦。祜笃萱？闱。问视仪修。欲报生成之德。表彰念功。冀酬高厚之恩。祇禀礼经。敬摅诚悃。谨告天地宗庙社稷。率诸王贝勒文武大臣。恭奉册宝。加上徽号曰慈禧端佑康颐昭豫庄诚寿恭皇太后。伏愿厘延纯嘏。度协凝神。陈玉检以扬徽。丕焕云霞五色。入璇宫而展礼。永歌日月万年。臣诚欢诚忭。稽首顿首谨言。上率王大臣等行礼。礼成。翌日颁诏天下。覃恩有差。　　

○署盛京将军定安奏、将军职任繁重。兼领为难。请专办三省练军事宜。得旨、庆裕请假。为日无多。盛京将军。仍著该都统暂行兼署。摺包　　

○巡抚衔督办云南矿务唐炯奏、厂务废弛以后、商货不能流通、民闲养马之户。大都歇业。现运铜日多。需用多马。拟筹借银一万两。分发东川昭通两府殷实马户。使多购马匹。以供驮运。所借之款。每次于应给脚价内。分成扣收。如所请行。摺包　　

○癸巳。恭上慈禧端佑康颐昭豫庄诚寿恭皇太后徽号礼成。上御太和殿。王以下文武大小官员暨朝鲜国使臣行庆贺礼。谕档

外记注　　

○御乾清宫。皇后率瑾嫔珍嫔行礼。外记注早事　　

○巡抚衔督办云南矿务唐炯奏、东川昭通两府铜厂。渐次见功。本年可得铜一百数十万斤起解。以后必能逐年加增。请饬部筹拨铜本一百万两。以资采买发价。得旨、据奏云南矿务。渐有起色。著照所请。由户部指拨的款一百万两。限期分解以应急需。摺包　　

○贵州巡抚潘霨奏、饷项支绌。请饬催各省关、将应协该省饷银。按月照数拨解。并将历年欠饷分次带解。毋再延缓。摺包　　

○又奏、官绅捐谷积有三十余万石。分储城乡各仓。下部知之。摺包　　

○赏恭请册宝龙亭执役校尉银。现月　　

○甲午。遣协办大学士户部尚书福锟为正使。礼部左侍郎续昌为副使。持节赍册。封原任侍郎长叙之女他他喇氏为瑾嫔。册文曰。朕惟睢洲起化。必资佐理之贤。鸾綍颁恩。特重褎荣之典。爰循茂矩。用贲彝章。尔他他喇氏。秉性温柔。持躬淑慎。礼娴内则。早著范于兰闺。职备中宫。克襄猷于桂殿。兹奉慈禧端佑康颐昭豫庄诚寿恭皇太后懿旨。册封尔为瑾嫔。尔其恪承芝检。赞坤元而荷庥嘉。敬事椒涂。膺巽命以将柔顺。钦哉。早事　　

○遣礼部尚书李鸿藻为正使。礼部右侍郎文兴为副使。持节赍册。封原任侍郎长叙之女他他喇氏为珍嫔。册文曰。朕惟勤宣椒掖。赖淑范以襄猷。彩焕芝泥。沛殊恩而锡命。徽音克副。茂典宜膺。尔他他喇氏。巽顺宅心。谦和表度。赞璇宫之德化。允卜宜家。翊珩佩之仪型。端资治内。兹奉慈禧端佑康颐昭豫庄诚寿恭皇太后懿旨。册封尔为珍嫔。尔其紫庭奉职。无忘宠眷之隆。彤管扬辉。永迓鸿庥之集。钦哉。早事　　

○以恭办大婚典礼出力。开复上驷苑郎中德生原官衔翎。赏步军统领衙门员外郎成安等花翎。余加衔有差。摺包　　

○以大婚礼成。赏朝鲜国王及王妃缎疋如例。摺包　　

○朝鲜国续进庆贺归政方物。早事　　

○乙未。春分。朝日于东郊。遣肃亲王隆勤恭代行礼。外记

注

　　

○上御紫光阁。赐蒙古王公等筵燕。　　

○以恭办大婚典礼出力。赏乾清门二等侍卫玉书等头等侍卫。正黄旗头等侍卫连庆等花翎。銮仪卫冠军使彭寿副都统衔。予光禄寺署丞祥荫在任以六部主事即选。余升叙加衔有差。摺包　　

○丙申。孝哲毅皇后忌辰。遣官祭惠陵。　　

○直隶总督李鸿章奏、直属灾区。办理赈抚。在藩库动支银二万五千两。分拨散放。下部知之。摺包　　

○派工部左侍郎汪鸣銮。恭勘昌西陵月台应修工程。摺包　　

○予故礼部右侍郎童华恤典如例。现月　　

○丁酉。以兵部尚书许庚身为国史馆副总裁官。现月　　

○镶红旗满洲副都统景善请假。以工部右侍郎崇礼、署镶红旗满洲副都统。明发　　

