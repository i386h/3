<!-- { "loadSidebar": true } -->
○吉林将军希元等奏、近日剿贼情形。委骁骑校忠喜队兵副甲万和、同时阵亡。并请将剿防不力之骁骑校德桂惩处。得旨、德桂著即行革职。仍著该将军等严饬官兵□□穴□又□捕余匪。务期悉数弋获毋任漏网。忠喜等均著照阵亡例从优议恤。摺包　　

○予探贼遇害。吉林队兵副甲金富照阵亡例优恤。摺包　　

○旌表节妇河南庠生高择善继妻潘氏、处士赵新继妻刘氏、毛化南妻徐氏、陈仲元妻倪氏、监生解丙寅妻杨氏、高皆善妻李氏、王庭荪妻程氏、柴庭瀚妻淩氏、增生傅国斌妻杨氏、庠生毛金诏妻梁氏、安徽陈其慎妻王氏。摺包戊寅。钦奉慈禧端佑康颐昭豫庄诚皇太后懿旨。军机大臣礼亲王世铎、额勒和布、阎敬铭、张之万、许庚身、孙毓汶、均著赏穿带嗉貂褂。现月　　

○谕军机大臣等、翰林院代奏编修钟德祥条陈时务一摺。据称广西与越南接壤法人逼处北圻。在在均须防范游勇匪徒。所在多有。深恐内外交讧。办理费手急宜举办团练。以资镇压。该省煤铁等矿甚多。均应采办。以开财源而利器用等语。所陈两条。系为靖内御外兴利裕饷起见。惟举行团练。事同创始。开办矿务资本须筹。均应详慎图维。切实规画。著张之洞、李秉衡、体察该省情形。悉心妥议具奏。至所称南洋各岛。应请特派使臣遴员分驻一节。前据张之洞奏、外洋各埠另设海军统领一员。归粤省调度。当经谕令该督与张荫桓会商覆奏。此次该编修所陈拊循岛埠保卫华商办法。是否可行。并著张之洞、张荫桓、归入前奏。一并会议具奏。原摺著分别钞给阅看。将此由四百里谕知张之洞、张荫桓、并传谕李秉衡知之。寻李秉衡奏、团练开矿两条。体察粤西现在情形。似难举办。报闻。摺包　　

○吏部以大学士额勒和布、恩承、阎敬铭应定何殿阁请。得旨、额勒和布著授为武英殿大学士。恩承著授为体仁阁大学士。阎敬铭著授为东阁大学士。　　

○四川总督丁宝桢奏、病势沉重。万难任事恳准开缺。以免贻误。得旨、该督莅川有年。办事认真。成效卓著。朝廷倚畀方深。岂可遽萌退志。著再赏假两个月。安心调理。毋庸开缺。摺包　　

○热河都统谦禧奏、查明热河暨喀喇河屯仓存米石数目。下所司知之。摺包　　

○以宗人府府丞徐树铭署都察院左副都御史。现月　　

○己卯。谕内阁、有人奏、理藩院司员平日于蒙文多未肄习。每遇蒙古袭职等事。任听书吏藉端勒索。以致弊窦丛生。殊属不成事体。即著理藩院堂官随时稽查。认真整顿。督饬司员等勤习公事。将书吏勒索蒙混。种种弊端。严行禁绝。嗣后如再查有前项情事。即行从严□□□尔□办。勿稍徇隐。用副清厘积弊体恤藩部至意。现月　　

○山东巡抚陈士杰奏、赵庄决口合龙。恳恩奖励以资激劝。得旨、仍著饬令在工人员。填筑后戗。务期十分稳固。以卫民生。所有出力员弁。著准其俟溞沟合龙后。择尤酌保。毋许冒滥。摺包　　

○又奏、溞沟口门。筹办合龙情形。得旨、该抚务当严饬在工员弁。妥速办理。克日合龙。不得稍涉疏懈。摺包又奏裁兵节饷数目并拟抽练步军下部议。协修官陈云诰恭纂　　

帮总纂官程棫林恭辑监修总裁世恭阅五月初七日正总裁那恭阅九月初五日专司藳本陆恭覆阅癸丑三月二十一日　　

徐恭阅六签十二月初四日　　

荣月日副总裁唐月日　　

宗室宝恭阅一签八月十七日

　　

陈恭阅二签十二月二十八日　　

熙月日　　

郭恭阅一签十月初九日

　　

宗室麒月日蒙古总裁恩月日



大清德宗同天崇运大中至正经文纬武仁孝睿智端俭宽勤景皇帝实录卷之二百二十二　　

光绪十一年。乙酉。十二月。庚辰。谕军机大臣等、有人奏、豫省南汝之交。积匪出没。请移营设官以资镇抚一摺。据称南汝交界角子山地方。山多地险。与州县相隔窎远。匪党易于啸聚。宜拨营扼要驻扎。并将新息通判改为南汝捕盗通判。移设该处等语。盗匪聚众抢劫。深恐酿成巨患。著边宝泉酌拨勇营驻扎。认真缉捕改设通判一节。是否与地方相宜。并著体察情形。酌量办理。另片奏、前光山县知县黄世煦向办盐务。改捐知府。仍盘踞河南。屡有罔利酿命之事。请饬查鞫等语。所奏如果属实。亟应从严□□□尔□办。著边宝泉按照所□□□尔□各节。确切查明。据实具奏。毋稍徇隐。原摺片均著钞给阅看。将此谕令知之。现月　　

○伊犁将军金顺奏、续派队伍入山□□穴□又□剿俄属窜据陕汉各回。现已收抚情形。得旨、据奏收抚降众。系属权宜之计。即会商锡纶随时察看。妥筹驾驭。毋任别滋事端。摺包　　

○直隶总督李鸿章奏、派员查勘东淀已垦地亩。下部知之。摺

包

　　

○又奏、出洋随员候选道伍廷芳请留津差委。又奏、仿照西法创设武备学堂。请以革职湖北道员杨宗濂总理。均报闻。摺包　　

○又奏、江浙海运经费。仍由各该省核办。下部知之。摺包　　

○以出洋随员三年期满。予陕西知县贺庆铨等奖叙。摺包　　

○以襄办北洋洋务出力。赏候选道伍廷芳二品顶戴。直隶候补同知袁焕文以知府用。余升叙加衔有差。摺包　　

○以亏短银两。革直隶丁忧知县袁起滨、李寿民、邱对欣、改捐郎中王镛、改教知县彭庆扬降补知县李焘改官知县王宾、已故知州王＜闲＞、刘锡谷、已故知县同煊、张焯、嵇文堉、章淡如、王懋勋、周洵叶、希濂、李金堂、方焜、唐世禄、张灼、英俊、黄其恕、苏汝谦、职。与已革知县王恩照、王元起、张云霈、王崧翰、大计□□□尔□劾之知县潘丽畴、分别提属勒追。籍产备抵。　　

○追予朝鲜定乱阵亡淮军什长王志春等十一员名优恤。摺包予积劳病故淮练各军总兵官徐志雄等二十四员、照军营例优恤。摺包　　

○予积劳病故黑龙江防御金保、吉林协领承连、德贵、佐领双有喜廉、依常阿、照军营例优恤。摺包　　

○追予吉林历年剿匪阵亡伤亡官弁兵勇八十五员名优恤。并附祀绥来县昭忠祠。摺包　　

○予在营积劳病故新疆提督刘永庆、詹恩科、同知恩绶等二十七员。照军营例优恤。摺包　　

○旌表节孝贞烈妇女直隶白昆姐等七十五口。　　

○豁减直隶文安、天津、二县大洼地亩粮赋有差。现月　　

○蠲缓江苏长洲、元和、吴吴、江震、泽、常熟、昭文、昆山、新阳、娄、金山、青浦、武进、阳湖、无锡、金匮、江阴、宜兴、荆溪、丹徒、丹阳、金坛、溧阳、太仓、镇洋、嘉定、靖江、华亭、泰兴、江都、泰、甘泉、三十二州县暨苏州、太仓、镇海、金山、镇江、五卫被水被旱地方钱漕有差现月　　

○辛巳。钦奉慈禧端佑康颐昭豫庄诚皇太后懿旨。侍郎黄体芳奏、大臣会办海军。恐多贻误。请电谕使臣遄归练师一摺。本年创立海军。事关重大。特派醇亲王奕譞总理一切事宜。李鸿章卓著战功。阅历已深。谕令会同办理。又恐操练巡阅诸事。李鸿章一人未能兼顾。遴派曾纪泽帮办。所有一切机宜。均由海军衙门随时奏闻。请旨办理。朝廷于此事审思熟虑。业经全局通筹。况黜陟大权操之自上。岂臣下所能意为进退。海军开办伊始。该侍郎辄请开去李鸿章会办差使。并谕饬曾纪泽遄归练师。妄议更张迹近乱政。黄体芳著交部议处。洋务　　

○谕军机大臣等、曾国荃奏、江北冬漕。遵办河运。请饬疏浚河道一摺。据称邳宿运河水势消涸。虽经东省于朱姬减牐下筑坝收蓄。来春能否足资浮送。殊难豫料。其十字河年挑年淤。济甯至安居一带。河身高仰。安山戴庙等处。及陶城埠口门内外新淤。均须大加挑浚等语。南漕关系紧要。近复筹办加运。必须南北河道一律无阻。方能迅速抵通。著成孚、陈士杰、严饬所属将漕船经行河道。认真疏浚。务期一律深通。以利漕粮。将此由四百里各谕令知之。现月　　

○又谕、侍郎黄体芳奏、李鸿章不宜会办海军一摺。妄议更张迹近乱政本日已钦奉懿旨。将该侍郎交部议处矣。本年创办海军朝廷以李鸿章老于兵事。北洋防务已筹办十有余年。情形尤为熟悉特派会同办理该大臣膺此重寄。务将＜闲＞器练军各事。认真经理用人一事。尤当详加审慎。不可掉以轻心。致滋物议。海军为目前第一要务。该大臣当仰体朝廷格外成全。优加倚畀之意。实力实心。确切筹办总期他日成效。昭然共睹。方足以餍众望而答殊恩原摺著钞给阅看将此谕令知之。洋务仓场衙门奏大通桥上下河道。请饬王连三三营挑穵。得旨、现因直东捕务紧要。王连三三营。已饬张曜随时酌量调拨。所有大通桥上下河道应修各工。即著该侍郎等切实估计。认真督修所需款项。咨商户部筹拨应用。摺包　　

○以筹解新疆协饷无误。赏江西巡抚德馨、湖北巡抚谭钧培、甘肃布政使魏光焘、陕西布政使叶伯英头品顶戴现月　　

○以私开行栈。革两淮盐大使唐正廷职。摺包　　

○壬午。以祈雪有应。上诣大高殿报谢行礼。　　

○遣谆亲王奕誴诣时应宫。惠郡王奕详诣昭显庙。贝子奕谟诣宣仁庙。贝勒载漪诣凝和庙拈香。现月　　

○谕内阁、御史庆祥奏、部院书吏蒙混当差。请饬稽查一摺。各部院召募书吏。藉供役使。例应取具保结。并于役满时押令回籍。立法本极严密。若如所奏。该书吏等巧于舞弊。蒙混滥充。甚至盘踞京师。捏造伪籍。实属不成事体。著各部院堂官认真整顿。如查有前项情事。即著从严惩办。现月　　

○又谕、著自明年为始。于年例恩赏太监银两外。每年再加进银一千两。现月　　

○谕军机大臣等、御史庆祥奏、道府丁忧起复候选人员。请照同通等官插选章程办理等语。著吏部议奏。现月　　

○内阁奏、十二月初二日由批本处交出议覆二本。批写错误。请旨更正。得旨、都察院所题注册错误之吏部堂司各官察议一本。恩承、徐桐、松溎、许应骙、熙敬、仍著察议。其斋戒期内呈递刑名处分摺件察议一本。恩承、徐桐、松溎、熙敬、连前罚俸四个月。李鸿藻罚俸三个月。俱著注于纪录抵销。现月　　

○工部奏、核明健锐营火器营续估工程钱粮数目。并请派承修大臣。得旨、仍著廖寿恒承修。毋庸另行添派。现月早事　　

