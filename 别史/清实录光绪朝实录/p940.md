<!-- { "loadSidebar": true } -->
○又奏、在上海设立商务总局。并筹办农工矿路各学情形。得旨、著即督饬在事各员。认真举办以收实效。摺包　　

○调刑部左侍郎阿克丹为兵部左侍郎。兵部左侍郎溥颋为刑部左侍郎。现月　　

○纂修官水祖培恭纂　　

总纂官熊方燧恭辑监修总裁世恭阅四月二十日正总裁那月日专司蒿■禾本陆恭覆阅癸丑十一月十七日　　

徐月日　　

荣月日副总裁唐月日　　

宗室宝恭阅二签九月十三日

　　

陈恭阅三签十二月初二日　　

熙月日　　

郭恭阅十一月十一日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之四百三十八　　

光绪二十五年。己亥。正月。甲子。两江总督刘坤一等奏、筹办徐海赈务情形。得旨、仍著该督抚将春赈事宜。兼筹并顾。务令各属灾黎。均沾实惠。随手　　

○河南巡抚裕长奏、遵办团练事宜。得旨、已悉。所拟团练章程。尚属周妥。即著督率各员。切实经理。毋得始勤终惰。摺包　　

○广东巡抚鹿传霖奏、筹办团练保甲事宜。得旨、筹办各节。尚属切实。该抚向来办事认真。仍当严饬所属。实力整顿。毋得日久懈生。至广州湾勘界事宜。已交该衙门迅速办理矣。摺包　　

○乙丑。谕内阁、前据泰甯镇总兵祥霖奏倢■＜曰融＞

■＜石木＞西陵守护大臣毓橚等、废弛陵寝祀典。并职官钻营。大臣受贿各节。当经谕令昆冈驰驿前往查办。兹据查明覆奏。请分别革职议处等因。详加披览。尚多不实不尽之处。毓橚倢■＜曰融＞■＜石木＞款。既据委员密禀。家人徐岳泉、向有徐贝子之号。自必有实在劣奣＜虘阝＞亦可指。翼长敬胜、不时赴府。致招物议。其于派差挑缺等事。必有干预。岂得仅以不知远嫌四字了之。至所称防御岳岚、常在全荣府中。恒无虚日。物议所丛。当由于此。竟以想像之词。置诸不论不议。尤不足以尽事理。宋村木案。既称徐岳泉等、讹诈索银。毫无疑义。即应切实研讯。以期水落石出。何得因徐岳泉一人在逃。辄予先行完案且宋洛福向毓橚所赔何罪。全荣家人赵子春与徐岳泉狼狈为奸。亦非驱逐回籍。所能蔽辜。览奏多涉含糊。实属不肯任怨。所有该大学士查奏各节。仍著督饬随带司员。按照原倢■＜曰融＞■＜石木＞并此次谕旨指驳各条。逐一彻底根究。详晰具奏。一面咨行顺天府衙门、严拏徐岳泉、归案审办。毋得稍涉徇纵。近来各省查办事件大臣。往往瞻徇情面。于饬查紧要大端。敷衍了事。仅摘取一二细故。薄予处分。此等故套。几成锢习。即如溥良查办山东赈务。亦难免不实不尽。岂谓朝廷洞鉴所不及。嗣后务当各矢天良。任劳任怨。一经奉旨查办。即不得稍存避嫌之见。致负朝廷谆谆训诫之至意。现月　　

○谕军机大臣等、现在京师钱价日昂。现银亦短。以致市肆萧条。商民俱困。推原其故。皆由银钱日绌。不敷周转使然。亟应认真设法。以图补救。近来各省应解部库各款。多由号商以银票汇兑。京师现银。安得不日形亏短。嗣后著各省督抚。将应解部库各款。一律筹解实银。赴京交纳。不得以款绌途遥。藉词搪塞。其沿江沿海。及近畿各省督抚。于应解部库各银款内。并著搭解制钱一成。以资挹注。总期各省关源源报解。庶几中外流通。京城实银现钱。不至日益短绌。以维圜法而苏民困。将此各谕令知之。现月　　

○又谕、电寄杨儒、金州城外租界。俄官屡次无理生事。已饬总署电知该大臣向俄外部逐节理论矣。兹复据依克唐阿电称、俄队每日绕城梭巡。见人即拏。以致城内兵民。不敢出入。往来不通。势成坐困。此实违理之至。著杨儒即赴外部切实辩论。务令华人出入租界。无稍拦阻。方为合理。国家派员出使。遇有关系紧要事件。自应侃直力争。维持大局。斯为不负委任。杨儒奉使多年。不得诿为情形不熟。乃近来每遇总署商办之事。辄以遵告外部四字。含糊塞责。似此一意敷衍。无裨实事。又安用派员出使为耶。所有现在金州交涉各事。应责成该大臣向外部据理争辩。总期金州城内官民。得以相安无事。傥仍以空言搪塞。咎有攸归。不能为该大臣宽恕也。将此电谕知之。电寄　　

○丙寅。谕内阁、翰林院侍讲学士陈秉和奏、疆臣衰颓昏愦。愎诈贪婪。据实纠倢■＜曰融＞■＜石木＞一摺。据称山东巡抚张汝梅、性喜逢迎。用人不当。要差优缺。悉委私人。张上达行贿三万两。由历城县过付。幕友卞宝昌包揽把持。任情颠倒。信任崔廷桂等为心腹。及治河谬误。百弊丛生。办赈不实。始终欺饰。捕务废弛。劫案晶■宜出等语。张汝梅身任疆寄。具有天良。所倢■＜曰融＞■＜石木＞种种劣奣＜虘阝＞亦。如果属实。殊为大负委任。著溥良按照该学士奏倢■＜曰融＞■＜石木＞各节。确切查明。据实具奏。毋稍徇隐。原摺并著钞给阅看。其所称李鸿章到东。馆舍器具一切穷极奢侈。日费千金。复每日折银若干。名为薪水。随员等各满其欲。到省之历下亭筵宴。费至万金等语。该抚如果极力逢迎。奢华至此。该大学士即应立时倢■＜曰融＞■＜石木＞奏。当不至安然受之。至摺内所称此言一出。内而见忌于廷臣。外而见憎于使臣。谅必确有可指。著陈秉和即行明白回奏。现月　　

○谕军机大臣等、降调四川总督李秉衡、著裕禄传知即行来京。豫备召见。将此谕令知之。现月　　

○又谕、前因涡匪滋事。谕令正定总兵蓝斯明、带队前往河南。办理防剿。现在涡匪已据报肃清。豫省边界情形如何。蓝斯明一军。是否应令凯撤回直。著裕长查明迅速覆奏。将此谕令知之。寻奏、蓝斯明督带来豫助防楚练马队二营。撤回直隶正定镇。听候调拨。报闻。摺包　　

○又谕、任道镕奏、确核运河另案工需银两。酌数请拨一摺。据称运河应修各工。因上年汛水过大。冲刷坍塌。甚于往年。以致需费较钜。与历年情形不同。现将估定各工。确切句稽。拟酌拨己亥年另案工需银四万四千两。请饬山东巡抚照拨等语。此项银两。关系运河要工。著张汝梅转饬藩司。赶紧如数拨给。毋稍迟延。又据奏捕河厅属各汛。因上年杨庄漫决。黄溜穿运。两岸堤身。冲刷殆尽。运口淤垫。倍于往年。须大加修浚。详细估计。请拨专案工需银六万八千两等语。著张汝梅一并由山东藩库全数拨发。俾得乘时赶办。以利漕运。原摺均著钞给张汝梅阅看。将此各谕令知之。现月　　

○丁卯。谕军机大臣等、向来口外台站。支应差使。内外札萨克各有专责。前因办理运务。差使繁多。或因地方灾歉。始有别项部落帮台之处。现在各路并无军务。乃闻各台站仍有别部帮台之事。著祥麟、连顺、兴廉等、严饬内外蒙古各札萨克。认真整顿。凡某处台站。应归某部落承应。务当各专责成。规复旧制。除原有本部帮台。仍照旧办理外。所有别部帮台名目。应即一律裁撤各应各差。庶昭公允。傥有藉端规避。贻误要差者。即行随时倢■＜曰融＞■＜石木＞办。以重台务。将此各谕令知之。寻志锐等奏、查明并无勒令帮台等弊。报闻。摺包　　

○又谕、都察院左都御史徐树铭奏、请延聘师长主讲书院一摺。据称湖南向有孝廉书院。嗣改为南学会。现已规复。并无师长。查有在籍候选道孔宪教、力崇正学。品行端方。洵足矜式士林。请饬延聘主讲等语。孔宪教人品学术。是否堪胜主讲之任。著俞廉三询访确实。酌核办理。原摺著钞给阅看。将此谕令知之。寻奏、孔宪教操履谨严。学术纯粹。已聘充孝廉书院院长。报闻。现月摺包　　

○又谕、国家于各蒙古部落。向来体恤优加该内外各札萨克蒙古王公等、亦无不同深感激。按年分班入觐。惟上年年班。蒙古王公来京者甚少。其中是否实因患病。抑系托故。或系有不肖官吏勒索。以致畏阻。未敢来京。著理藩院即行知蒙古各盟长。详切查明。据实呈报。傥有官吏藉端需索情弊。即著从严倢■＜曰融＞■＜石木＞办。现月　　

○云贵总督崧蕃奏、遵查黔省瘠苦之缺。共一百十五处。请拨专款八万余两。以资津贴。允之。摺包　　

○予云南办理边界剿贼阵亡。及因伤瘴故。文职候选知州周文鸿等四员。武职军功尽先外委张汝发等十二员。弁兵勇王银青等二百六十五名优恤。摺包　　

○戊辰。谕内阁、前据翰林院侍讲学士陈秉和、奏倢■＜曰融＞■＜石木＞山东巡抚张汝梅摺内。自称此言一出。内而见忌于廷臣。外而见憎于使臣。当经谕令明白回奏。兹据奏称、侍郎立山、前任织造时。张汝梅以候选道办江南盐务与为密交。大学士荣禄前任西安将军时。张汝梅以陕西藩司护理巡抚相交甚密等语。览奏殊堪诧异。立山前在苏州织造。张汝梅领运票盐。引地远在淮北。荣禄由西安将军于光绪二十年八月来京。张汝梅于二十一年正月由陕西臬司肬■闲放陕西藩司。其护理巡抚则在是年四月。斯时荣禄早已在京供职。所称往来交通情密。更可不辨自明。即使近在同城。亦安见即有密交暧昧之事。总之朝廷用人行政。一秉大公。有言责者。自应补阙拾遗。平心论事。毋得任意揣测。信口捏造。自蹈诬罔之咎。此次陈秉和覆奏支饰。理屈词穷。本应予以处分。姑且从宽。陈秉和著传旨严行申饬。现月　　

○谕军机大臣等、热河一带地方辽阔。弹压抚绥。均关紧要。亟应择要设防。以资镇守。著色楞额遴派妥员。周历查勘。应如何添设文武官员各专防守之处。迅即体察情形详细奏闻将此谕令知之。现月　　

○赏松椿、朱煜勋、委散秩大臣德启恩涛头等侍＜目辟＞行＜匧心＞口＜韦未＞＜夗贝＞。在大门上行走。明

发　　

○己巳。孝穆成皇后忌辰。遣官祭慕陵。礼文　　

○谕内阁、溥良电奏、查办事件。随带司员。事多人少。请添调随员等语刑部郎中党蒙、户部郎中宝棻、主事王清穆、王步瀛、均著由驿前往山东。随同溥良办事。现月　　

