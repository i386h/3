<!-- { "loadSidebar": true } -->
○谕军机大臣等、有人奏、广东高州匪首莫毓林等余党。在茂名电白两县毗连各乡肆行抢劫电白县知县王承彦。捕务废弛。纵令书差苛索。民闲畏累。多不报案。该处与阳江厅余垌接壤。匪踪出没已久。请饬惩办等语。官吏纵盗殃民。殊堪痛恨。著李瀚章、刚毅、查明参奏。并严饬该管道府。驰赴电白阳江交界地方。会同官军严拏惩办。务绝根株。毋致养痈贻患。原片著钞给阅看。将此各谕令知之。寻李瀚章等奏、阳江电白等处匪徒。叠经拏办。知县王承彦并无纵盗殃民情事。报闻。摺包　　

○以太常寺卿寿荫、为内阁学士。兼礼部侍郎衔。　　

○以卡伦侍卫期满请奖。赏护军参领成春二品顶戴。　　

○赏京师内外城朝阳阁等八处粥厂。每月各粟米三百三十石。崇善堂等三处暖厂。暨礼拜寺西悦生堂。各粟米三百石南海会寺等处粥厂暨兴善暖厂各粟米一百五十石。　　

○蠲免贵州兴义府属水灾地方应完秋粮。　　

○丁酉。谕内阁、前据杨昌浚奏、已故陕西河州镇总兵沉玉遂战功卓著。吁恳优恤。当经降旨议恤。并准其立传建祠。兹据都察院左副都御史杨颐奏、同治二年粤逆余党陈金刚等就诛。未闻湘军前来助战。高州郡城亦未失陷。杨昌浚原奏沉玉遂率五千人驰往竟克高州。与当时情事不符。请饬更正等语。沉玉遂转战各省。其劳绩自不可泯。惟于剿平陈金刚股匪。该故员既未身与其事。即著国史馆将沉玉遂本传。核明更正。以昭详慎。杨昌浚未能详查确实。率行具奏殊属疏忽著交部察议。嗣后各该督抚于奏请赐恤之案。务须查明实在战功事迹。不得仅凭旧部呈报。即行胪陈入告。致涉虚诬。用副朝廷录善劝功。综核名实之至意。寻吏部议上。杨昌浚应得罚俸一年公罪。得旨、准其抵销。早事现

月

　　

○戊戌。湖广总督张之洞奏、密举将才以备任使。得旨、熊铁生等、均著交军机处存记。摺包　　

○予政绩卓著。故湖北布政使黄彭年。及哀毁殒命。其子翰林院编修黄国瑾。宣付史馆立传。从直隶总督李鸿章等请也。摺包　　

○勾到云南。贵州。广东广西福建奉天。浙江。上年情实罪犯。停决云南斩犯一人贵州斩犯一人。奉天斩犯一人。浙江斩犯一人。余五十五人予勾。现月　　

○己亥。谕内阁、李瀚章等奏、特参庸劣不职各员一摺。广东雷州府海防同知仝绍奭、嗜好日深工于谋利。署崖州知州候补通判陈虞书、暴戾贪酷。任性妄为。署新安县知县候补知县邓清圻、贪鄙性成遇事需索新兴县知县葛尧臣、藉端科派。声名恶劣。均著即行革职。花县知县李其寯、庸碌无能。难期振作。著勒令休致。署澄海县知县截取知县李作桢、胸无主宰。办事乖方。惟文理尚优。著以教职归部铨选。以肃官方。现月　　

○又谕希元。谭钟麟奏、捕获匪首。审明正法。出力员弁开单请奖一摺。福建德化县土匪陈供等。上年八月闲聚众滋事。经希元等、饬令提督孙开华督军剿办。匪首次第就擒。地方悉臻安谧所保在事出力员弁。著该部议奏。另片奏、已革副将余宏亮捕获匪首出力。才具尚堪任使。可否弃瑕录用等语。余宏亮著加恩以参将补用。现月　　

○直隶总督李鸿章奏、借给朝鲜银十万两。由华商出名订立合同。限期拔还于保护属藩大局殊有裨益允之。摺包　　

○陕甘总督杨昌浚奏、甘凉马厂。试办有效推广办理以备拨补。下部知之摺包　　

○以报效钜款。开复前山东督粮道铎洛仑降调处分。摺包　　

○以捐助钜款。予前广东高廉道陆心源。以道员记名＜闲＞放。摺包　　

○以捐赀助赈。予广东番禺县知县李祖荣为其父母建坊。　　

○庚子。以直隶东明黄河秋汛安澜发大藏香十枝交直隶总督李鸿章祗领。派员祇领。派员虔诣李连庄高村黄庄大王庙祀谢。　　

○谕军机大臣等、永德等奏、请拨练军驻防一摺。现在新疆各处并无军务南路一带安谧如常。无事添拨劲旅致涉张惶所请由吉林黑龙江拨兵前往驻防之处。即著毋庸置议。至所奏该处城垣倾圯现筹修理等语。此项工程该将军等、并未先行奏明何以据购料物。即著暂停采办。将需用款项若干核实估计明确。再行奏明请旨。将此各谕令知之。现月　　

○派工部右侍郎徐树铭知武举。外记注　　

○以都察院左都御史徐郙、为武会试正考官。翰林院侍读学士丁立干、为副考官。外记注朱签　　

○以报效钜款。开复候补按察使成孚原官。遇缺＜闲＞放。现月随手摺包　　

○勾到四川。湖广。上年情实罪犯。停决四川斩犯七人。绞犯二人。湖广斩犯四人。余五十一人予勾。现月照黄绫本例辛丑。以才堪专阃。予前锡伯营领队大臣果权、记名副都统讷钦、记名总兵张永清、记名提督聂桂林四员。军机处存记。　　

○壬寅。蠲免陕西全省光绪十六年分民欠钱粮等项。其夏禾被旱歉收之北山各属上忙未完钱粮。并展缓。　　

○癸卯。谕内阁、胡聘之奏、甄劾庸劣不职各员等语。山西托克托城通判汪尔艎、操守平常。声名甚劣前署隰州候补直隶州知州水之濂、心地糊涂办事草率均著即行革职。翼城县知县陈燕昌、乖僻任性。不洽舆情。临汾县知县艾绍濂、志气衰颓。难胜繁剧。均著开缺留省另补。以肃吏治。现月　　

○谕军机大臣等、仓场侍郎祥麟等奏、访查著名土棍李二。徐五。铁三把杨四。在兴平仓盘踞有年。致诸事动形竭蹶。李二徐五二犯。曾经奉旨严拏。现仍溷迹都城。把持仓务。开具住址名单。请饬缉究等语。著步军统领衙门、顺天府、五城御史、按照原奏、所指各犯。逐名严密查拏。务获究办。毋任漏网。原摺单均著钞给阅看。将此各谕令知之。现月　　

○护理山西巡抚胡聘之奏、南北各营路将备。均于九月初到防驻扎。未便纷纷调考。请将本年军政展缓举行。又奏河东丁亥纲盐引展限期满。仍未销竣。恳请分年带徵以纾商力。均从之。摺

包

　　

○黑龙江将军依克唐阿等奏、请添设黑龙江满合民籍廪增各额。下部议摺包　　

○甘肃新疆巡抚陶模奏、哈密汉城捐修左宗棠祠宇。请饬部立案。下部知之。　　

○以全漕告竣。予仓场侍郎祥麟。许应骙议叙。江苏督粮道景星优叙。　　

○以解运铜铅出力。予贵州同知袁庆元、云南同知冒沅、奖叙。现月　　

○予故驻藏办事大臣升泰恤典。如都统例。赏银一千两治丧。子寿蓉以主事用。寻予谥恭勤。现月　　

○以捐助钜赀。扩充善举。江苏绅士候补直隶州知州谢家福。传旨嘉奖。摺包　　

○赏王恕园等处粥厂粟米八百石。通州暖厂粟米二百石。现月　　

○甲辰。谕军机大臣等、御史富通阿奏、匪徒偷漏酒税。请饬拏办一摺。著步军统领衙门、顺天府、五城御史、将摺内所指荣普等一体严拏。送部照例惩办。现月　　

○以国子监祭酒王文锦为内阁学士。兼礼部侍郎衔。外记朱签以主藏帮办大臣奎焕为驻藏办事大臣。赏大理寺少卿延茂副都统衔。为驻藏帮办大臣。明发　　

○勾到陕西、江西、安徽、江苏、河南、上年情实罪犯。停决陕西斩犯一人。绞犯一人。江西斩犯一人。江苏绞犯一人。河南斩犯四人。余七十二人予勾。现月　　

○丙午。以拏获安徽太和县会匪出力。予参将吴永绍以副将用。加总兵衔。署颍州营游击王金榜以提督总兵记名＜闲＞放。余升叙加衔有差。　　

○以忠烈可风。予安徽宣城县。江西南安府知府周浩之母。周徐氏专祠。列入祀典。从安徽巡抚沈秉成请也。　　

○戊申。谕内阁、前据光裕等奏、参防御文铎私造假银。恃符狡展。请旨革审当经降旨。将文铎革职讯办。兹据步军统领衙门奏、该革员遣抱李旺、以马兰镇总兵英廉。诬良索贿等祠。赴该衙门呈诉。案关属员控告该管上司。虚实均应彻究。著刑部提集案证。秉公研讯确情。定拟具奏。现月　　

○谕军机大臣等、步军统领衙门奏、王府呈送包衣家人出首谋逆人犯一摺。据称豫亲王府交出。包衣闲散翟洪光。禀揭庄头李作林之胞兄李翠林。及其子李春台。于上年四月闲在朝阳一带。演习道教。纠夥谋逆。庄头达翟楹知而不举。经该衙门讯供相同等语。李翠林父子。究竟是否朝阳漏网首逆。著李鸿章严密查拏。讯明惩办。并著步军统领衙门。将包衣翟洪光解往直隶备讯。原摺呈均著钞给李鸿章阅看。将此各谕令知之。现月　　

○以太仆寺卿克们泰、为内阁学士。兼礼部侍郎衔。外记注　　

○勾到山东、山西、直隶、热河、上年情实罪犯。停决山东斩犯一人。直隶斩犯四人。余六十八人予勾。现月　　

○己酉。伊犁将军长庚等奏、遵照分界条约。派员会同俄官查勘边界牌博下所司知之。摺包又奏、塔尔巴哈台等处。改设副都统、暨各领队大臣、应否仍照旧制。由将军年终出考。得旨、除副都统外。余著照旧出考摺包　　

○又奏、伊犁旗绿各营官员。历俸未满。请将本年军政。展限办理。从之。　　

○江西巡抚德馨奏、拏获匪首邓海山等惩办。请将出力员弁。俟事竣酌保。得旨、仍著督饬各营。摉捕余匪。务净根株。出力员弁。事竣准其择尤请奖。摺包　　

○又奏、添募勇丁五百名。分扎安福永新两县。严防窜匪。允之。摺包　　

○庚戌。福建台湾巡抚邵友濂奏、续假期满。病仍未痊。吁请开缺。得旨、著赏假两个月。毋庸开缺。摺包　　

○又奏、恒春县社番滋事。派兵剿办。得旨、著即饬万国本等迅速会剿。以清余孽。摺包　　

○以拏获巨匪出力。予广东千总李世桂等奖叙。摺包　　

○予故广东水师提督方耀。在潮州本籍建立专祠。从两广总督李瀚章请也。摺包　　

○辛亥。直隶总督李鸿章奏、永定河工。需款紧急。请饬催江汉关欠解银两。得旨、即著该部严催速解。以重要工。　　

○摺包　　

○甘肃提督周达武奏、变产承还借款并筹建四川本籍武军忠义祠。得旨、周达武捐垫钜款。著该部核给奖叙。摺包　　

○以办理河工出力予江苏候补道桂本諴军机处存记。　　

○以湘淮宿将。久经历练。予张春发、杨安典、军机处存记。　　

○以永定河合龙出力。予直隶候补道张莲芬二品衔。知府刘盛琼以道员用。赏同知唐应驹蒋廷皋通判陈汝勋花翎余升叙加衔开复有差现月　　

○壬子。孝慈高皇后忌辰。遣官祭福陵。照黄陵本例　　

○以记名总兵傅廷臣为湖北宜昌镇总兵官。现月　　

○上以孟冬享太庙。自是日始。斋戒三日。外记注　　

