<!-- { "loadSidebar": true } -->
○谕军机大臣等。有人奏浙江富阳县书吏何佐廷等十余人。造串舞弊。自同治四年开徵起。历年蒙徵。不下数十万两。每逢蠲缓。从不发贴誊黄。该县地丁银。每两现增至二千二三百文。漕粮每石勒折钱六千七百五十文。并递加至九千九百五十文等语。各县徵收钱漕。全以串票为凭。其所收银钱。均应确有定数。岂容任听书吏蒙混浮收。著谭钟麟按照所奏各节。确切查明。据实□□□尔□办。毋稍徇隐。原片著钞给阅看。将此谕令知之。寻奏查无其事。应毋庸议。报闻。现月　　

○追予守节殉难浙江仁和县江潮妻王氏。暨同时投水之子妇邵氏。及其幼孙。旌表如例。现月　　

○癸未。赏承恩公恩焘、承恩公玉山、奉国收军盛启、委散秩大臣。明发　　

○甲申。以京师雨泽稀少。上诣大高殿祈祷行礼。内记　　

○遣惇亲王奕誴诣时应宫。恭亲王奕诣昭显庙。惠郡王奕详诣宣仁庙。贝勒载澂。诣凝和庙。肃亲王隆勤诣觉生寺。克勤郡王晋祺诣黑龙潭拈香。现月　　

○孝穆成皇后忌辰。遣官祭慕陵。　　

○谕内阁。京察记名人员。将此＜闲＞放完竣。著内阁部院各衙门。于京察一等未经记名各员内。遴选才具优长者。出具切实考语保送。由吏部带领引见。现月　　

○谕军机大臣等。杜嘎尔等奏。乌科两城□山戊不□需经费。请旨严催一摺。据称乌科两城。□山戊不□需经费。每年由山西拨解银八万五千两。自同治十年以后。未能如数拨解。积欠至五十余万两等语。该处□山戊不□需经费。前经部议令晋省专顾。自应按年报解。现在该处台卡官兵。差繁累重。待饷孔殷。著卫荣光督饬藩司。将光绪七年乌科经费银八万五千两。照数赶紧拨解。嗣后务当年清年款。不得稍有蒂欠。其从前欠拨经费。并著随时设法补解。以重兵食。将此谕令知之。现

月

　　

○乌里雅苏台将军杜嘎尔等奏。神机营拣派来乌训练蒙兵之鸟枪护军参领国胜等。是否遣撤回京。得旨。国胜等即著遣撤回京。摺包　　

○乙酉。以神灵显应。颁直隶武强县关帝庙扁额曰祈年大有。城隍庙扁额曰百谷斯丰。龙神庙扁额曰膏泽多丰。现月　　

○直隶总督李鸿章奏。挑穵大清河下游。自文安县左各庄至台头。二十八里。暨另辟滹沱减河。从献县朱家口起。由半截河头向东。循旧有河形。至野厂转北入子牙河。三十三里。以纾水灾。并集附近灾民。以工代赈。如所请行。摺包　　

○又奏。静海县靳官屯至兴农镇。开穵南运减河。所占用官民地亩七十七顷二十二亩有奇。请自光绪六年始。将粮租等项豁除。下部知之。　　

○以伊犁塔尔巴哈台并安集海所属之南五工。暨博勒塔拉等处。屯种军粮。收获出力。予署锡伯营领队大臣果权、署察哈尔领队大臣喀尔莽阿优叙。余升叙加衔有差。摺包　　

○以伊犁锡伯图都伦渠两处。带队屯田出力。予镶白旗护军参领德克津布、以副都统记名＜闲＞放。摺包　　

○以督率福建船政生徒往英德各国肄业学成出力。赏记名海关道李凤苞花翎。余升叙加衔有差。摺包　　

○豁免直隶安州积涝地亩光绪六年租银。并缓徵节年应徵粮租旗租等项。现月　　

○丙戌。孝圣宪皇后忌辰。遣官祭泰东陵。　　

○两江总督刘坤一奏。筹议王先谦所奏华商运茶赴俄。华船运货出洋二事。请将华商由招商局运茶。自汉运津者。祇完正半两税。以外概不重徵。华船运货出洋。仍由招商局逐渐推广。不必另立公司。下部知之。摺包　　

○前直隶提督刘铭传奏。目疾日重。请假回籍。得旨。刘铭传著赏假回籍调理。一俟目疾痊愈。即行销假。　　

○以前湖南提督龚继昌为湖北郧阳镇总兵官。现月　　

○予故湖北郧阳镇总兵周有全祭葬恤荫。并将事迹宣付史馆立传。准在立功省分建立专祠。现月　　

○丁亥。刑部奏。遵议锡纶摺件被焚一案。所有台站官兵罪名处分。得旨。托郭齐著即革职。免其提问。多尔济札普拉什彭楚克。应得降四级调用处分。著准其抵销。随手　　

○命甘肃按察使史念祖来京。以甘肃平庆泾固化道魏光焘为甘肃按察使。现月　　

○戊子。钦奉慈安端裕康庆昭和庄敬皇太后慈禧端佑康颐昭豫庄诚皇太后懿旨。恭镗奏请饬拨擡枪二百杆。洋马枪二百杆。洋药弹丸等件。按枪酌发。并由神机营饬令冠军使穆津布等。押解前项军装。至巴里坤交纳。应需车辆津贴。酌核办理等语。著神机营照数拨给。以资应用。穆津布等到营。准其留备差委。现月　　

○总理各国事务衙门奏。朝鲜近日情形。亟宜联络外交。查属藩定制。公牍来往。职在礼部。不特有需时日。且机事亦易漏洩。嗣后遇有洋务紧要之件。请由北洋大臣、及出使日本大臣、与该国通递文函。相机开导。仍将随时商办情形。知照臣衙门。以省周折。从之。摺包　　

○山东巡抚周恒祺奏。遵旨浚河利漕。请将运口改在陶城埠并开穵新河以达阿城闸。又迤北运河淤浅。并饬属分别挑修。下部知之。摺包　　

○以甘肃镇迪兵备道福裕兼署乌鲁木齐领队大臣。摺包　　

○己丑。盛京将军兼管奉天府府尹岐元等奏。裁减奉省马队客兵。添练步队一千五百名。报闻。摺包　　

○辛卯。谕内阁。溥楙等奏。添建昌西陵东配殿抱厦工程。请择期开工一摺。著钦天监于本年二月初旬。选择开工日期。先行知照。现月　　

○又谕。前因李瀚章奏总兵周有全。夙著战功。积劳病故。请旨优恤。当经降旨照军营立功后积劳病故例议恤。并将事迹宣付史馆。准在立功省分建立专祠。所请应否予谥。未经允准。兹据翰林院侍讲张楷奏称。该故员滥膺异数。请旨撤销等语。周有全从前尚有战功。业经加恩赐恤。该侍讲所请撤销之处。著毋庸议。惟饰终令典。原以彰忠荩而示来兹。嗣后各该督抚遇有请恤人员。必须核其功绩卓著。克孚众论。方准奏恳恩施。以昭慎重。不得率行渎请。现月　　

○又谕。御史钟孟鸿奏、条陈广东科场积弊。请饬申明定章。暨各直省乡试进卷。请再核议章程各摺片。著礼部议奏。现月　　

○谕军机大臣等。庆裕奏、缮录越南国王奏疏呈览。暨剿捕匪徒各摺片。越南国王。以该国积年诸匪。势难独办。现在李陆余党扰掠。吁请派兵助剿等语。该国列在藩封。朝廷字小为怀。初未稍存膜视。前因叛将李扬才出关滋扰。特命提督冯子材督师往剿。该逆旋即就擒。至其余积匪党类既众蔓延亦广。势难悬军深入一一芟除。自应由该国随时妥筹办理。其近边各处。仍著张树声、庆裕、督饬防营。择要扼守。遇有匪踪窜扰。务当实力会剿。俾壮声援。该督抚即将此旨。传谕该国王知悉。李亚生等各匪。扑扰高平等处。经提督黄桂兰督兵截击。毙贼多名。仍著饬令该提督相度机宜。认真剿捕。以遏贼氛。另片奏越南国王疏内。左江之何明英、谢福喜、右江之黄三、潘如林、新投匪党之语。节据边防军报。出扰之贼。并无何明英等之名。仍著张树声、庆裕、查明办理。广西伏莽匪徒。即著该督抚饬令防军。暨地方官。随时严密□

□穴□又□捕。务尽根株。毋任窜出关外。句结为患。将此由四百里各谕令知之。现月　　

○科布多参赞大臣清安等奏、请将教练驻科蒙古马队之教习官弁。暨统带管带。并办理防务出力各员。择尤保奖。得旨。该员弁等办理防务。为时未久。所请保奖之处。著不准行。摺包　　

○补铸贵州荔波营游击关防。从巡抚岑毓英请也。摺包　　

○以詹事府詹事宝廷、为内阁学士兼礼部侍郎衔。现月　　

○予广西关外剿匪军营病故游击胡国柱、童祖亮议恤有差。摺包　　

○追予广东嘉应州各属殉难士绅府经历徐维藩等十九名。议恤如例。　　

○旌表殉夫烈妇、四川候补府经历李芳妻徐氏。摺包　　

○旌表孝妇、福建侯官县封职王春霖妻刘氏。未婚守志瓯甯县民人叶玉森聘妻方氏。摺包　　

○旌表孝子、广东番禺县民人陈赐权、陈锡滔、孝女、番禺县民人崔郁周女五姑。增城县监生伍永昌女伍氏。殉夫烈妇镇平县监生邓其浚妻宋氏。　　

○蠲免广东海阳县上年被水地方光绪六年钱粮。　　

○壬辰。世祖章皇帝诞辰。遣官祭奉先殿。　　

○孝仪纯皇后忌辰。遣官祭裕陵。　　

○伊犁将军金顺奏。请以吉林乌拉正白旗佐领魁福。署理古城领队大臣。荆州驻防正黄旗蒙古佐领恩泽。署理巴里坤领队大臣。从之。摺包　　

○贵州巡抚岑毓英奏、黎平府前因贼氛扰攘。捐办屯田。积弊甚多。现黔省肃清。请裁撤军屯。将此案注销。所有民田。退还原捐业户。从之。摺包　　

○命大学士左宗棠管理兵部事务。在军机大臣上行走。并在总理各国事务衙门行走。现月　　

○予出洋积劳病故候选道刘孚翊、照军营例从优议恤。摺包　　

○蠲免贵州贵筑县、兴义府、八寨同知、册亨州同、经管水银等厂历年未徵课项。摺包

　　

○协修官欧家廉恭纂　　

帮总纂官程棫林恭辑监修总裁世恭阅六月初二日正总裁那恭阅六月二十四日专司藁本陆恭覆阅壬子十月二十二日　　

徐恭阅十月二十七日　　

荣月日副总裁唐月日　　

宗室宝恭阅二签六月初十日

　　

郭恭阅七月初三日　　

陈恭阅九月二十一日初校修改上卷贰拾肆签王谢家恭校熙月日覆校修改上卷拾伍签单镇详校宗室麒月日总校修改上卷陆拾贰签田智枚总校蒙古总裁恩月日



大清德宗同天崇运大中至正经文纬武仁孝睿智端俭宽勤景皇帝实录卷之一百二十七　　

光绪七年辛巳。二月癸巳。朔。上诣钟粹宫。问慈安端裕康庆昭和庄敬皇太后安。长春宫。问慈禧端佑康颐昭豫庄诚皇太后安。至壬戌。皆如之。内记　　

○谕内阁。宗人府奏。已革护军统领载鹤。所兼奉恩将军。应否存留。请旨遵行一摺。载鹤著准其仍留奉恩将军。现月　　

○谕军机大臣等。本日已有旨。将曾国荃补授陕甘总督。令即来京陛见。曾国荃接奉此旨。著即起程来京。山海关一带防务。著李鸿章妥为筹画。所有刘连捷、郭宝昌、刘维桢、各军。即著归李鸿章节制调遣。至刘连捷、郭宝昌、刘维桢、所统各营。应如何分别撤留。及山海关一带防务。如何扼要布置。著李鸿章妥筹具奏。将此由五百里各谕令知之。洋务　　

○以山西巡抚曾国荃为陕甘总督。实授卫荣光为山西巡抚。现月　　

○甲午。遣官祭先医之神。　　

○乙未。以京畿雨泽。尚未沾渥。上复诣大高殿祈祷行礼。内记　　

