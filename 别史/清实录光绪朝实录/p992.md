<!-- { "loadSidebar": true } -->
○引见内务府三院等处保送京察人员。得旨、此次内务府三院等处京察一等钤出人员。著该堂官再行出具切实考语。带领引见。钤出之御茶膳房主事阿昌阿堂笔帖式重英奎珍文珣文秀文荫有庆泰云吉＜辶黎＞方■土文英广霖吉铜、德斌、松荫、广储司笔帖式荣桂、都虞司笔帖式崇斌会计司笔帖式德贵、掌仪司笔帖式文绪慎刑司笔帖式嵩海营造司笔帖式廷辅御药房笔帖式春祺文顺造办处笔帖式德贵上驷院主事多斌武备院委署库掌广惠笔帖式明谦奉宸苑八品苑丞继纲圆明园八品苑副世贵委署苑副锡良笔帖式志衡颐和园六品苑丞连吉明良显曾七品苑副连仲均著交吏部记名照例选用所有一等官员笔帖式达他等。均著准其一等加一级。不到之颐和园六品苑丞荣来著该衙门照例办理。至年已逾岁之营造司员外郎福海等、均著照旧供职。　　

○云贵总督崧蕃等奏部拟筹款条内谨遵办烟酒税田房契税两项并推广土药烟灰抽厘候拨下部知之。　　

○安徽巡抚邓华熙奏、安徽省沿江要隘。如东西梁山拦江矶前江口各处俱建石滟驳台其守台兵弁平时教练认真按名校阅。讲求测量推算诸法以期精到。得旨、即著督饬统领各员认真教练严密筹防毋得稍有疏忽。　　

○以贵州布政使邵积诚暂护贵州巡抚。　　

○准副都统衔护军参领成保、重与鹰扬筵燕。赏加头品衔。　　

○以云南剿匪出力。赏开化镇总兵蔡标头品顶戴。复已革贵州古州镇总兵黄呈祥原官。予候补道刘春霖以道员记名肬■闲放。电寄　　

○蠲免云南昆明、呈贡、宜良、新兴、昆阳、五州县被灾地方额赋。现月　　

○丙戌。谕内阁、德寿奏、特倢■＜曰融＞■＜石木＞庸劣各员一摺。广东清远县知县魏学恒、缉捕废弛。难期振作。前署大埔县候补知县何维桓。办事颟顸。操守难信。署东安县西山司巡检杨正衡貌似老成办事颟顸。以上三员均著即行革职。仁化县知县张际唐、身弱多病。听断不勤。署乳源县教谕兼署训导邱显禧年齿衰颓。士评未协。均著勒令休致。现月　　

○四川总督奎俊奏士民认借昭信股票情殷报效请分别广额给奖下部议。摺包　　

○署两广总督李鸿章等奏、广东盗匪日炽。拟酌筹经费。添募勇营分路防捕。并请暂复就地正法旧章。得旨、广东盗风猖獗。亟应设法严办。该署督当饬派出提镇各员。实力＜目辟＞暒穴＜曰融＞夕＜夗贝＞捕。毋稍玩弛。摺包　　

○又奏降调广西候补知府赵涞彦因案左迁原查失当请开复处分。留粤补用。如所请行。摺包　　

○调山西巡抚邓华熙为贵州巡抚。山东巡抚毓贤为山西巡抚。实授袁世凯为山东巡抚。现月　　

○调广东碣石镇总兵张铭新为河南南阳镇总兵官。南阳镇总兵刘永福为广东碣石镇总兵官。现月　　

○丁亥。遣官祭文昌帝君庙。阁钞　　

○谕军机大臣等、有人奏、藩司大员贪黩徇私。声名狼藉。请饬查办一摺。据称浙江藩司恽祖翼、到浙以来。朘刻自肥。知府何恩烰等、均因勒索陋规。无力完缴。情急自尽。凡委差缺。辄先私人。尤视纳贿之多寡为优绌。水师统领费金组侵蚀军饷。兵役鼓噪。该藩司借给饷银弥补各军饷项存放钱店生息。与局员分肥等语。著刘树堂按照所指各节。确切查明。据实具奏。毋稍徇隐。原摺著钞给阅看。将此谕令知之。寻奏、查藩司恽祖翼被倢■＜曰融＞■＜石木＞各节。均无实据。请免置议。总兵费金组亦无克扣侵蚀情事。惟居官冶游。应请交部严议。从之。摺包　　

○以内阁学士华金寿为工部右侍郎。兼管钱法堂事务。兵部右侍郎李殿林兼署工部左侍郎。协修官许承尧恭纂

　　

总纂官钱骏祥恭辑监修总裁世恭阅三签四月二十二日正总裁那月日专司蒿■禾本陆恭覆阅癸丑十一月二十一日　　

徐月日　　

荣月日副总裁唐月日　　

宗室宝恭阅五月十八日

　　

陈恭阅三签正月初六日　　

熙月日　　

郭恭阅八月十二日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百六十　　

光绪二十六年。庚子。二月。戊子。谕内阁、本年朕三旬寿辰。所有年逾七旬之文武一品大臣。业经分别加恩。降调四川总督李秉衡、加恩著赏给头品顶戴。现月　　

○复引见京察一等钤出人员。得旨。除绍昌周爰诹刘若曾、曹福元、吴荫培、张星吉、吴怀清、景方昶、宗室墨麒、荣霈、谢启华、乐平、斌俊、清泰、彦忠锡恩、英勋、嵩连、铭勋、恭额、忠廉、黄均隆、李澐、毋庸记名外。宗室灵照、著以四五品京堂候补。宗室吉尔哈春、著以五品京堂候补。宗室麒德、著仍以四品京堂候补。宗室英帛滟系、著以五品京堂候补。灵椿、英华、杨树、刘振镛、崇寿、崔永安、戴兆春、彭清藜、敖名震、叶昌炽、吴士鉴、嵩峋、锡恒、钰斌、惠森、延誉、恩浩、丁宝铨、钟润、宝棻、如铨、刘宇泰、金文同、陈宗妫、恒廉、穆特恩、淩福彭、瑞澂、曾衔、李士瓒、恩联、裕厚、张嘉猷、恩良、曹允源、琦璋、崇恩、恩开、党蒙、林星赓、杜庆元、俞炳煇、瑞峻、松墀、福润、惠裕、毕念承、世＜面力＞、延清、荣凯、志全、桂年、庆绵、戴恩溥、齐兰、潘庆澜、胡孚宸、黄桂鋆、麟趾、海福、增厚、均著交军机处记名以道府用。现月　　

○以亏短丁粮。革甘肃已故署正甯县知县王开甲职。提属勒追。摺包　　

○己丑。谕军机大臣等、鹿传霖奏、查明江海关并无专禁米粮北运一摺。米粮北运。既据该署督查明并无专禁。即著毋庸置议。惟奸商藉照影射。偷漏出洋。致漕运民食。诸多窒碍。亟应严为防范。著裕禄、鹿传霖、督饬各海关及通商各口。严密稽查。如有私运出洋米石。即行封禁。并将贿卖各员役。从重惩处。至米石北运至津。如何严防外溢。应否派员押运到京。即著裕禄、赵舒翘、何乃莹、察看情形。妥筹办理。原摺著钞给裕禄、赵舒翘、何乃莹、阅看。将此各谕令知之。

现月

　　

○又谕、前据载漪等奏倢■＜曰融＞■＜石木＞、江南制造枪枝楛劣。请饬整顿。当经谕令鹿传霖确查具奏。兹据鹿传霖覆奏。提调王世绶、办事未尽核实。颇滋物议。请交部议处等语。分省补用直隶州知州王世绶、著交部议处。所有此次解京之二千枝。既有走火伤人之弊。著即将原枪认真查验。勒令该管局员如数赔补。此外各项军火。亦难免有类此情弊。并著鹿传霖督饬局员。逐一严加考核。如有不堪适用之件。著一律分赔弥补足数。并责成余联沅实力整顿。务将积弊汰除净尽。不准再蹈从前覆辙。将此谕令知之。现月　　

○复引见内务府三院等处京察一等钤出人员。得旨。除长泰、文亿、毋庸记名外。祥福、祥煜、英瑞、荣铨、恩隆、效曾、锡麟、存恒、盛桂、荣廷、英麟、文煦、常山、保桂、文绅、崇启、安存、都庆、荣科、英贤、世纲、书正、联荣、常恩、福惠、廷琦、明诚、均著交军机处记名以关差道府用。现

月

　　

○庚寅。以捐助地亩建俄文馆。赏俄商四达尔祚福宝星。

摺包

　　

○辛卯。谕内阁、王毓藻奏、举劾属员一摺。贵州兴义府知府石廷栋、候补知县江良醇、既据声称俱系边防得力之员。均著传旨嘉奖。候补同知齐绶祺、性情浮躁。操守平常。著即行革职。古州同知万启先、才力迟钝。下江通判郝庆贵、识见平庸。均著开缺另补。试用知县倪学宽、才欠开展。著以教职归部铨选。　　

○谕军机大臣等、徐树铭奏、请讲求蚕桑。并呈进蚕桑萃编一摺。自古桑政与农政并重。蚕桑之利。为今日本务。徐树铭呈进直隶候补道＜目辟＞行＜匧心＞口＜韦未＞＜夗贝＞杰所辑蚕桑萃编。著裕禄广为颁发。并咨行各直省分给各府厅州县。实力奉行。分别年限。严定功过章程。以利民生而收实效。原摺著钞给阅看。书并发。将此谕令知之。现月　　

○大理寺少卿盛宣怀奏、电报局历年推广。屡有报效。余利无多。官报碍难概不收费。又奏、汉阳铁厂赔累情形。报闻。　　

○直隶总督裕禄奏、长芦盐斤。自咸丰八年至今。业经四次加价。官引滞销。此次碍难再行加价。下部知之。摺包　　

○山东巡抚袁世凯奏、筹堵滨州张肖堂家漫口。请截留京饷十万两。以济工需。如所请行。　　

○以大理寺少卿孚琦为内阁学士。兼礼部侍郎衔。　　

○命山海关副都统苏噜岱留神机营当差。以前三姓副都统富顺为山海关副都统。　　

○以积谷足额。予直隶署香河县知县何展采等六员议叙。

摺包

　　

○壬辰。孝哲毅皇后忌辰。遣官祭惠陵。　　

○以当差勤奋。予出使德国随员内阁候补侍读李德顺以知府选用。并给三品封典。　　

○癸巳。春分。朝日于东郊。遣顺承郡王讷勒赫恭代行礼。　　

○谕内阁、前据御史李擢英奏倢■＜曰融＞■＜石木＞、河南西华县知县孔庆筠、暨捐升道员前河南舞阳县知县张庆麟、贪劣各款。当经谕令裕长确查。兹据查明奏称、孔庆筠藐视先师。及词讼纳贿各节。均无其事。惟于王松岭等隐漏税契一案。辄令捐罚银钱。迨交卸有期。始行补禀。奣＜虘阝＞亦近弥缝。孔庆筠著交部议处。张庆麟于徵收钱粮。尚无勒派情弊。惟业经丁忧。尚复以清理帐目为名。沿途逗遛。不知赶紧回籍守制。实属利欲薰心。有亏孝道。张庆麟著即行革职。现月　　

○甲午。谕军机大臣等、有人奏、湖南辰州府属税厘关卡。分设太多。亟宜裁并等语。著俞廉三按照所指处所。确查情形。奏明办理。另片奏、候选道陈明远办理贵州青溪铁矿晶

■宜次禀请于湖南洪江设立转运各局。用心诡诈。请撤去矿务差使等语。著俞廉三一并确查。据实具奏。原摺片均著钞给阅看。将此谕令知之。现月　　

○又谕、御史陈璧奏、各省印信糢糊。请饬查明换铸等语。著礼部行查各省。咨覆办理。仍毋任吏胥需索积压。现月　　

○盛京将军增祺等奏、开放养息牧荒地。业经勘定。宜添设官兵。分司治理。并妥筹开放善后事宜。下部议。摺包　　

○又奏、部驳经徵税厘人员。补用知府德麟等七员。请按新章照异常劳绩给奖。得旨、著仍遵前旨给奖。毋庸再议。摺

包

　　

