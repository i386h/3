<!-- { "loadSidebar": true } -->
○辛巳。缓徵直隶被灾歉收之武清等州县各村庄、应徵本年春赋地丁钱粮。并原缓光绪二十九年及节年地丁钱粮。其坐落武清天津二县地方津军厅苇渔课纳粮地亩。一律展缓。现月　　

○壬午。高宗纯皇帝忌辰。上诣寿皇殿行礼。遗官祭裕陵。黄绫本　　

○管理工巡局事务外务部尚书那桐奏。日俄用兵。京师重地。巡查弹压。均关紧要。拟于各局学堂卒业之巡捕、抽调三百人。合之消防队百人。练为巡捕队。专任弹压保护之责。以辅巡段之不足。并请筹拨置办军装银六千两。及月支饷项经费银二千五百两。以济要需。从之。摺包　　

○癸未。广西巡抚柯逢时等奏。自梧州设洋关通商。以盐法道兼该关监督。应即饬该道移驻梧州。督率水师员弁。认真清理河道。以安商旅。遇有交涉事件。妥为办理。报闻。摺包　　

○著湖广总督湖北巡抚端方等奏、拟就鄂湘两省合筹。于湘省择地添建枪弹等厂。并统办土膏税捐。以充经费。下政务处练兵处议。寻奏、各省纷纷设厂。各造各械。不能一律。且欲以一二省所筹之款。制造枪石滟驳。使其既精且多。甚属不易。所请会筹添建枪弹筹厂。请毋庸议。至鄂省与湘省合办膏捐。应照案另款存储。备练兵处随时提拨。不得挪作他用。依议行。摺包　　

○又奏、选派鄂省护军左旗。及武防军等八营。令记名提督吴元恺等统之入＜目辟＞行＜匧心＞口＜韦未＞＜夗贝＞。并续练新军。填扎武汉。报闻。

摺包

　　

○以亏欠公款。革代理广西思恩县知县马福庆职。并勒追。　　

○以遗爱在民。予赠太常寺卿衔署广西思恩府知府冯德材宣付史馆立传。从广西巡抚柯逢时请也。　　

○缓徵山东被灾之济甯等州县。应徵本年上忙钱漕租课。其坐落各州县之寄庄穴■士■黾课。与裁并＜目辟＞行＜匧心＞口＜韦未＞＜夗贝＞所。并永利等场。均随同民田。一律展缓。　　

○甲申。上御乾清宫。葡国使臣白朗谷觐见。呈递国书。外记注　　

○奉慈禧端佑康颐昭豫庄诚寿恭钦献崇熙皇太后御乾清宫。美国使臣康格、英国使臣萨道义、法国使臣吕班、德国使臣穆默、日本国使臣内田康哉、义国使臣嘎厘纳、比国使臣姚士登、和国使臣希时斯、葡国使臣白朗谷、觐见贺年。东华续录　　

○广西巡抚柯逢时奏、整顿吏治。拟先均定各缺公费。以期久任而祛弊端。下部知之。谕摺汇存　　

○乙酉。上奉慈禧端佑康颐昭豫庄诚寿恭钦献崇熙皇太后御乾清宫。总税务司赫德、北堂主教林懋德刘克明、觐见贺年。外记注　　

○内阁侍读学士文年奏、请试办蚕桑。广开风气。下商部知之。现月摺包　　

○又奏、地赋积弊。请饬查明办理。下户部知之。

现月摺包

　　

○以亏欠公款。革已故广西甯明州知州署左州知州严家骥、天河县知县署宜山县知县赵镇清职。提属勒追。摺包　　

○上以孟春享太庙。自是日始。斋戒三日。外记注　　

○丙戌。世祖章皇帝忌辰。遣官祭孝陵。　　

○上御乾清宫。美国使臣康格、带领会议专员精琦等觐见。外记注东华续录　　

○浙江巡抚聂缉规奏、查明两浙场穴■士■黾荡田。节被风雨潮虫。致成灾歉。本年仍难垦复。应徵穴

■士■黾课钱粮。请分别蠲缓。又奏、查明浙省各属荒废未种田地山塘荡溇。应徵本年地漕等项。恳恩蠲免。并新垦之产。分别徵蠲。得旨、均著遵前旨确查具奏。

摺包　　

○以镶白旗蒙古都统芬车署正蓝旗满洲都统。现月　　

○丁亥。谕军机大臣等、有人奏、闽省存储枪石滟驳。前后奏报悬殊。请饬确查等语。购储军械。关系紧要。岂容虚糜款项。著崇善、李兴锐、将所指各节情弊。会同认真详细查明。据实覆奏。毋稍回护。原摺著钞给阅看。将此谕令知之。寻奏、遵查枪石滟驳数目。并无悬殊。报闻。现月　　

○御史姚舒密奏、各省购储军械。请派员认真验收。下练兵处知之。现月　　

○又奏、请将局外中立章程。刊印颁行。下外务部知之。现月　　

○吉林将军长顺等奏、韩人蓄谋叵测。冀图侵占越垦。难保不恃有强援。益肆狂悖。目前时局。拒守两难。请迅示机宜。得旨、著外务部迅速查核办理。摺包　　

○蠲缓吉林延吉厅属和龙峪、崇化等社被兵地方新旧租钱。摺包　　

○戊子。享太庙。上亲诣行礼。外记注　　

○遣官祭太山■＜木学＞之神。黄绫本　　

○会办五城练勇局事宜商部左侍郎陈璧等奏、筹办五城防护事宜。请拨经费。添募练勇。以靖地方。从之。现月　　

○上以次辛祈谷于上帝。自是日始。斋戒三日。外记注　　

○己丑。谕内阁、魏光焘奏倢■＜曰融＞■＜石木＞统兵大员营务废弛。请旨革职一摺。统领南洋常备左军云南提督张春发、驻防清江。控扼冲要。应如何力图振作。加意操防。乃该提督玩视营务。所部马步各营。疲弱充数。经魏光焘派员点验。兵勇名册。大半不符。操演阵法。不成行列。似此营务废弛。丧心昧良。实堪痛恨。仅予革职。不足蔽辜。张春发著即行革职。发往军台效力赎罪。所有常备左军。前已有旨派令道员杜俞接统。著该督饬令认真训练。务当埽除积习。期成劲旅。另片奏倢■＜曰融＞■＜石木＞常备左军中营管带守备张高升、巧于钻营。诸事刻核。右营管带游击张奇能、包厘营私。克扣军饷。著一并革职永不叙用。现月　　

○又谕、魏光焘奏、特倢■＜曰融＞■＜石木＞不肖各员等语。除戴光、谭本藩、前经恩寿奏倢■＜曰融＞■＜石木＞。降旨分别革惩外。江苏署安东县知县六合县知县吴大照、貌似有才。操守难信。署江都县知县江甯县知县卢维雝、惟情浮夸。办事不实。宝山县县丞蔡镜莹、轻躁喜事。安东县教谕康锡晋、不知检束。候补道杨慕璇、行止贪鄙。不恤人言。候补知府陈琦、心地糊涂。妄希幸进。候补知县胡葆庆、志趣卑鄙。妄事营求。均著即行革职。奉贤县县丞徐耀赓、精力就衰。江阴县县丞刘葆懿、染有疯疾。靖江县教谕倪恩荣、年已衰迈。均著勒令休致。现月　　

○庚寅。孝全成皇后忌辰。遣官祭慕陵。　　

○谕军机大臣等、电寄李经义等、电悉。据称仁怀属地方。有妖匪聚血■乣起事等情。著该督抚严饬所派各军。赶紧分别剿办。并著锡良就近饬营越扎。以防窜扰。务将该匪徒迅速扑灭。并督饬认真保护各教堂。毋稍疏虞。电寄　　

○换铸两淮盐政印信。从两江总督魏光焘请也。随

手

　　

○上诣皇穹宇拈香。南郊斋宫斋宿。　　

○辛卯。祈谷于上帝。上亲诣行礼。　　

○诣正阳门关帝庙菩萨殿拈香。　　

○诣宁寿宫乐寿堂问慈禧端佑康颐昭豫庄诚寿恭钦献崇熙皇太后安。至甲午皆如之。外记注　　

○御保和殿。赐蒙古王、贝勒、贝子、公、台吉等燕。赏赉有差。外记注　　

○谕内阁、周馥奏、考核属吏。分别举劾一摺。青州府知府曹允源、诸城县知县庄洪烈、曹县知县李光华、邹县知县宋朝桢、茬平县知县豫咸、蓬莱县知县李于锴、准补长山县知县余则达、署费县平邑集巡检试用典史梁鲲、均著传旨嘉奖。黄县知县康鸿逵、听断不明。捕务废弛。沾化县知县丁熙、庸懦无能。难膺民社。即墨县知县李恒諴、因循疲玩。操守平常。禹城县知县许源清、纵容书差。不恤民隐。临胊县知县恒豫、公事废弛。操守难信。前署昌邑县知县候补知县王家骧、相验草率。遇事敷衍。试用同知章荣实、招摇撞骗。来历不明。试用府经历王以济、藉端讹索。掖县县丞孔昭宸、贪猾狡诈。候补府经历张士清、暒滟它欠累民。抗传不到。青州府训导于莲、品学有亏。蓬莱县教谕田方峤、声名甚劣。即墨县栲栳岛巡检刘阔、行止不谨。前署滕县典史试用巡检倪镐、假公讹索。平阴县典史刘宝金滟黄、办事乖方。均著即行革职。安邱县知县柳思诚、登州府经历周廷勋、濮州州判疏暹、武定府教授刘锡策、临清州学正孙士林、费县教谕刘宝鼎、昌乐县教谕史延祜、莱阳县教谕赵思沅、单县训导郑振趾、招远县训导彭福源、滨州训导傅桂森、甯海州吏目于润、朝城县典史李培之、沾化县典史王宝仁、均属年力就衰。著勒令休致。登州府同知吉庆、才短识拘。难膺繁剧。汶上县知县锡元、始勤终怠。缉捕不力。博兴县知县梁锡祜、听断疏忽。驭下太宽。齐河县知县王敬勋、颇有才具。性近疏懒。阳信县知县谭士缓、捕务懈弛。人地不宜。均著开缺另补。现月　　

○命御前行走科尔沁多罗贝勒凯毕豫保长子头等台吉托特济、在乾清门行走。明发　　

○以山东登州镇总兵夏辛酉为云南提督。仍暂缓赴任。现月　　

○壬辰。上御乾清宫。赐近支亲藩等燕。外记注　　

○以大理寺少卿张亨嘉为光禄寺卿。　　

○调直隶通永镇总兵李安堂为山东登州镇总兵官。以记名总兵吴凤岭为直隶通永镇总兵官。现月　　

○癸巳。宣宗成皇帝忌辰。上诣奉先殿。寿皇殿行礼。遣官祭慕陵。黄绫本　　

○谕内阁、吉林将军长顺、忠勇朴诚。勋劳懋著。由侍＜目辟＞行＜匧心＞口＜韦未＞＜夗贝＞随同都兴阿、穆图善、转战陕西甘肃。克复金积堡等处。晶■宜著战功。历授乌里雅苏台参赞大臣。哈密办事大臣。乌里雅苏台将军。在乾清门行走。并管理神机营事务。两任吉林将军。治事抚民。办理交涉。诸臻妥善。前因患病赏假调理。旋以时事艰难。力疾销假。方冀医治就痊。长资倚田■廾。遽闻溘逝。轸惜殊深。长顺著追赠太子少保衔。赏给一等轻车都尉世职。加恩予谥。入祀京师贤良祠。照将军例赐恤。生平战功政绩。宣付史馆立传。任内一切处分。悉予开复。应得恤典。该衙门查例具奏。灵柩回旗时。沿途地方官妥为照料。赏银一千两。准其入城治丧。伊孙一品荫生荣源、著以郎中用。用示笃念荩臣至意。寻予祭葬。谥忠顺。　　

○御史溥琦奏、闻直隶常备各军。先后开赴山海关张家口一带。保护边界。乃各军闻调。相率逃溃。请派大员密查。得旨、著练兵处查明具奏。寻奏、此次调防各营。自开拔以及到防。并无一名逃亡。所倢■＜曰融＞■＜石木＞各节。查无实据。请毋庸议。报闻。

摺包　　

○以三姓副都统富顺署吉林将军。现月　　

○予故御前行走科尔沁札萨克多罗宾图郡王敏噜布札布祭葬。赏银五百两治丧。明发　　

○甲午。上诣大高殿寿皇殿行礼。外注　　

○遣官祭奉先殿后殿。早事　　

