<!-- { "loadSidebar": true } -->
○以云南督标中营副将苏抡元为云南昭通镇总兵官。以记名提督徐印川为贵州古州镇总兵官现月　　

○以报效电灯机器房闲银两赏工部左侍郎盛宣怀尚书衔。浙江府经历曾凯章以知县用。　　

○以亏款延缴。革已故前署广东和平县候补同知陈图职与已革前署长甯县知县彭定禄同勒追　　

○己卯。御史崇禄奏、学堂学生习染日非亟宜更定章程以资整顿下管学大臣议寻议。学堂章程。现经从新奏定该御史所请更定各节。其可采者已备具于新章应请毋庸再议报闻　　

○署四川总督锡良奏川省饷源不继请援案再办光绪三十年捐输一次允之摺包　　

○安徽巡抚聂缉规奏、皖省高等各学堂办理情形得旨、著诚勋切实筹办认真讲求期收实效。摺包　　

○予捕匪被戕。四川副将岳培高暨勇丁刘映龙等五名照阵亡例优恤。摺包　　

○以捐助善举予四川石砫厅贡生杨绍三等十名建坊。　　

○庚辰。谕军机大臣等电寄聂缉规电悉。仍著严拏匪首王锡彤务获重办。并查明地方文武如何保护不力。分别倢■＜曰融＞■＜石木＞处早日议结以免藉口电寄　　

○署四川总督锡良奏、派员补练常备军请仍以计岸盐引内摊徵勇饷一款。拨支经费。下部知之。摺包　　

○甘肃新疆巡抚潘效苏奏、新省南北两路增改各府厅州县治。应修衙署仓廒监狱。及官役俸食各经费。分别仍旧增新酌定数目。恳饬立案。下部知之。摺包　　

○以出洋期满。予同文馆学生礼部主事柏锐等四名奖叙摺包　　

○以独力捐建考棚赏浙江在籍知府朱臧成故父候选道朱宗溱正一品封典。摺包　　

○予随使坠车殒命。江苏直隶州知州谢延勋优恤。摺包　　

○赏中城玉泉庵东城育婴堂妯城普善堂西城专滟瓦塔胡同、北城圆通观梁家园各粥厂粟米。各二百四十石。崇善堂、公善堂、礼拜寺、悦生堂、粟米各三百石。南海会寺玉清观兴善暖厂清真粥厂粟米各百五十石。协修官吴德镇恭纂　　

总纂官熊方燧恭辑监修总裁世恭阅一签五月二十三日正总裁那恭阅月日专司蒿■禾本陆恭覆阅癸丑十二月初四日　　

徐恭阅月日　　

荣月日副总裁唐月日　　

宗室宝恭阅十一月惠五日

　　

陈恭阅一签五月十一日　　

熙月日　　

郭恭阅三月十六日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之五百二十一　　

光绪二十九年。癸卯。九月。辛巳朔。上诣乐寿堂问慈禧端佑康颐昭豫庄诚寿恭钦献崇熙皇太后安。至丙午皆如之。内记　　

○谕内阁、商部奏、请饬力行保商之政一摺。中国自互市以来。商务日盛。现在设立商部。正宜极力整顿。相与维持。惟中国商民。平日与官场隔阂。情谊未能遽孚。而不肖官吏。或宜牵掣抑勒。甚至报关完税。多所需索。商船验放。到处留难。遇有词讼。不能速为断结。办理不得其平。以致商情不通。诸多阻滞。著各直省将军督抚、通饬所属文武各官。及局卡委员。一律认真恤商持平。力除留难延阁各项积弊。以顺商情而维财政。傥有不肖官吏。仍前需索刁难。著即随时严查倢■＜曰融＞■＜石木＞办。勿稍徇纵。现月　　

○又谕、聂缉规奏、特倢■＜曰融＞■＜石木＞文武各员等语。安徽候补知府黄家杰、行止不检。复有嗜好。候补通判左桢、性情狡诈。妄诞招摇。前泾县知县汪赞纶、听断草率。妄事刑求。前署芜湖县知县候补知县柳元翘、性情贪鄙。纵容幕丁。署剿县知县候补知县陆恩寿、险诈贪鄙。物议纷腾。试用知县潘允章、轻佻浮荡。胆大妄为。试用府经历张世隆、假信谋差。安庆府训导章定建、营私嗜利。岳山巡检王燕甲、擅受病民。河口镇巡检曹汝舟、贪鄙无耻。泾县典史梅冠春、捏造假结。试用巡检李毓英、声名狼藉。试用从九品马锦彬、声名恶劣。统领定安等营记名提督韩大武、颟顸庸鄙。工于钻营。均著即行革职。含山县知县郝广涵、才庸性懦。难膺民社。著以原品休致。候补知县胡寿祺、年力就衰。声名平常。著勒令休致。和州直隶州知州周焕奎、才具平庸。难膺民牧。著以通判降补。定远县知县曾光煦、假公为己。恋腴避瘠。著以府经历降补。另片奏、浙江试用知县武高骏、具禀求函。营谋差使。实属违例妄干。著即行革职。以示惩儆。现月　　

○署漕运总督江苏布政使陆元鼎奏、整顿标营。举办巡警。并拟办法六条。得旨、仍著随时认真整顿。务期有裨实用。摺包　　

○安徽巡抚聂缉规奏、创设武备学堂练军。以该堂毕业学生。任讲授兵法教练技艺等事。收效较速。亦可望蔚成将才。下部知之。摺包　　

○又奏、请饬部行令各省。将贞孝节烈等案。按季汇案请旌。以期迅速。从之。摺包　　

○赏顺天工艺局收养学艺贫民粟米月六十石。现月　　

○赏普济堂、功德林、两处共粟米八百石。广仁堂、三百石。朝阳等门外三处粥厂、共一千二百石。卢沟桥粥厂、四百石。资善堂、三百石。敬节会、一百五十石。同仁粥厂、三百石。蓝靛厂、三百石。现月　　

○壬午。遣官祭历代帝王庙。　　

○谕军机大臣等、陕西学政沈＜目辟＞行＜匧心＞口＜韦未＞＜夗贝＞、奏倢■＜曰融＞■＜石木＞道员苛罚惨杀请饬查办一摺。据称陕西候补道郭人漳、办理平利教案。一味袒教。科罪不公。治军无纪。惨杀多命。抚臣升允为所蔽惑。登之荐剡等语。另片奏、该员统带新军。并有虚额冒饷各情弊。著崧蕃按照所倢■＜曰融＞■＜石木＞各节。确切查明。据实覆奏。毋稍徇隐。原摺片著钞给阅看。将此谕令知之。现月　　

○凉州副都统玉昆奏、凉州庄浪两防。改练靖远步队成军。报闻。摺包　　

○以捐助医局钜款。赏还直隶候补道吴懋鼎三品卿衔。摺包随

手　　

○癸未。以礼部尚书荣庆为国史馆副总裁官。现月　　

○派盛京户部侍郎溥颋、承修永陵启运殿等处工程。摺包　　

○以营务废弛。降山东左营候补游击朱凤山为千总。摺包　　

○予故候补盐运使李昭庆事迹宣付史馆立传。附祀前大学士李鸿章山东专祠。从山东巡抚周馥请也。摺包　　

○甲申。谕理浙江巡抚布政使翁曾桂奏、乌程县举人费有容蒙混入场。请先行斥革。以肃功令。从之。摺包　　

○以品学兼优。予江苏扬州府教授詹坦等升叙加衔有差。摺

包

　　

○乙酉。署云贵总督丁振铎等奏、团哨变通班期。分团练为正战、备战巡警三等。按年练一新班。退一旧班。并拟团保合一办法。俾挑丁可按籍而稽。退伍仍归保甲。得旨、著即切实办理。务收实效。摺包　　

○丙戌。盛京将军增祺等奏、陵寝要工。请择吉兴修。并饬给发实银。从之。随手　　

○丁亥。钦奉慈禧端佑康颐昭豫庄诚寿恭钦献崇熙皇太后懿旨。礼部奏、万寿圣节礼仪一摺。十月初十日万寿。在排云殿受贺。停止筵燕。其在外之公主福晋命妇。著照例行礼。现月　　

○盛京将军增祺奏、辽阳尾明山天利煤矿公司。前准俄员纪道夫附入股本。今已将股本余利。傥算清楚。统归官办。权自我操。下部知之。摺包　　

○又奏、请改升新民、海龙、两厅为府治。添设辽原一州。绥中、镇安、彰武、西丰、西安、东平、临江、辑安、兴仁九县。及彰武县哈尔套街分防县丞。裁通化县柳树河县丞。改设柳河县。移康平县郑家屯主簿于后新秋。通化县帽儿山巡检于八道江。怀仁县通沟巡检于岔沟门。以资分治。下部议行。摺包　　

○戊子。乌里雅苏台将军连顺等奏、库伦图车两盟金矿。续议开办。参酌外藩情形。详订章程十条。妥筹布置。请准派前税务司洋员柯乐德为总办。并肬■闲派大员。专司督率。下部议。

摺包

　　

○驻藏办事大臣有泰奏、筹商藏务。首在练兵。次则分设重镇。非旦夕所能就绪。谨拟由川启程沿途察看情形。再行通盘筹画。得旨、著即赶紧到任。开导藏番。妥为筹办。其应行整顿各事宜。著随时与锡良、桂霖、咨商办理。摺包　　

○护理贵州巡抚布政使曹鸿勋奏、黔省屯＜目辟＞行＜匧心＞口＜韦未＞＜夗贝＞。请免裁改。拟酌撤百户小旗。以节经费而重苗疆。下部议。摺包　　

○伊＜覀之＞■牛将军马亮等奏、恭报照约派员会同俄官、查勘伊＜覀之＞■牛沿边牌博事竣。下部知之。摺包　　

○又奏、巡阅伊＜覀之＞■牛东南边界。筹移额鲁特、六苏木、驻牧于崆谷斯哈什两河上游。以免争夺牧厂偷劫性畜之案。并筹修格登山高宗纯皇帝碑亭。报闻。摺包　　

○直隶提督马玉昆奏、通州东南门外。酌建操场营房。以资训练。从之。摺包　　

○添设伊＜覀之＞■牛黑宰阿勒班两部哈萨克千户长三名。千户长衔一名。副千户长衔一名。从伊＜覀之＞■牛将军马亮请也。摺包　　

○以翰林院侍讲于齐庆为河南乡试正考官。修撰刘福姚为副考官。现月　　

○以随办崇文门税差出力。予刑部候补郎中耆龄、浙江候补道荣勋、以五品京堂候补。现月　　

○庚寅。谕军机大臣等、电寄岑春火滟宣等、久未接广西奏报。近来军务情形若何。各属地方。是否渐就靖谧。著岑春火滟宣、柯逢时、丁体常、详晰电奏。电寄　　

○外务部奏、自越南边界。至云南省城。法国借地建造铁路。订议八十年后。由中国议收。公司股票。中国亦可购买。与各股票均分利息。将来购股票较多。藉可收回权利。已与法使订定。从之。摺包　　

○辛卯。遣官祭都城隍庙。　　

○商部奏、接收顺天府工艺局、并分局、办理农务。报闻。

摺包随手　　

○派候补五品京堂那晋、襄理京旗常备军营务。摺包　　

○以遵命捐助赈款。予江苏靖江县候补县丞周士秀、为其故父建坊。摺包　　

○抚恤朝鲜国遭风难民如例。摺包　　

○壬辰。以国子监祭酒载昌为内阁学士。兼礼部侍郎衔。现月

　　

○勾到新疆、云南、贵州、广东、广西、四川、福建、情实罪犯。停决云南斩犯四人。绞犯二人。四川斩犯三人。绞犯一人。余五十二人予勾。现月　　

○癸巳。以黄河霜降安澜。发大藏香十枝。交河南巡抚陈夔龙祗领。虔诣河神庙祀谢。现月　　

