<!-- { "loadSidebar": true } -->
○谕军机大臣等、有人奏、四川督办盐局候补道华国英、纵兵于重地伤及绅民。并胪列该员营私肥己私买民田。侵蚀公项各情一摺。著岑春火滟宣按照所倢■＜曰融＞■＜石木＞各节。切实查明如果属实。即行倢■＜曰融＞■＜石木＞奏。毋稍徇隐。原摺著钞给阅看将此谕令知之。现月　　

○开缺四川总督奎俊奏、剿办川匪出力员弁请予奖恤。如所请行摺包　　

○漕运总督陈夔龙奏、清江课吏馆开办情形得旨、著即认真考核务收实效。摺包　　

○广西巡抚丁振铎奏、剿匪将弁。请择尤保奖。允之。摺

包

　　

○又奏、广西道员陈昭常、学问淹通。器局开展。体用兼备。为不可多得之才。得旨、陈昭常著送部引见。摺包　　

○甘肃新疆巡抚饶应祺奏、镇西厅属冰雹成灾。得旨、著查明被灾轻重。妥筹抚恤。毋任失所。摺包　　

○以剿办川匪。著有劳勚。赏四川按察使陈璚、威勇巴图鲁名号。道员曹穗、黄立鳌头品顶戴。其余出力及阵亡员弁。奖恤有差。摺包　　

○以剿匪出力。予广西思恩府知府杜庆元、以道员在任候补。摺包　　

○加赏五城煮赈米石。现月　　

○蠲缓云南南甯县被雹成灾地方粮赋。摺包纂修官黎湛枝恭

纂　　

帮总纂官蓝钰恭辑监修总裁世恭阅三签五月初十日正总裁那恭阅月日专司蒿■禾本陆恭覆阅癸丑十二月初一日

　　

徐恭阅月日　　

荣月日副总裁唐月日　　

宗室宝恭阅六月初五日　　

陈恭阅八签四月十五日　　

熙月日　　

郭恭阅十月初八日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百五　　

光绪二十八年。壬寅。九月。戊午朔。上诣乐寿堂问慈禧端佑康颐昭豫庄诚寿恭钦献崇熙皇太后安。至乙酉皆如之。起居注　　

○湖南巡抚俞廉三奏、邵阳县附贡生贺金声刊布揭帖。图谋不轨。业经褫革缉拏。得旨、电奏已悉。仍著解散胁从。以定人心。摺包　　

○己未。上奉慈禧端佑康颐昭豫庄诚寿恭钦献崇熙皇太后。御仁寿殿。各国使臣及使臣夫人等。觐见。　　

○醇亲王载沣以婚礼成。率其福晋入内行礼。　　

○谕军机大臣等。御史徐堉奏、京城前门内迤东夹道地方。时有匪徒拦路抢劫。其赴园当差人员。亦有中途拦截情事。请饬整顿等语。著步军统领衙门、顺天府、五城御史、严饬各该管厅员。及协巡分局。严行缉捕。其外城等处。亦著各营营汛五城分段巡逻。毋稍松懈。如再有劫夺重案。即行从严倢■＜曰融＞■＜石木＞处。现月　　

○又谕、御史徐堉奏、请筹办官捐。以济国用各摺片。著该部议奏。现月　　

○督办铁路事务工部左侍郎盛宣怀奏、正太铁路。归并卢汉总公司。谨另订借款行车详细合同。缮单呈览。下部议行。摺包　　

○庚申。云贵总督魏光焘奏、滇省边防吃紧。各营员弁出防在外。请将本届军政。展缓办理。允之。摺包　　

○贵州巡抚邓华熙奏、黔边防务。业经布置严密。惟地广兵单。已添募练团各营。俾资兜截而杜窜越。得旨、晶■宜经电饬王之春等迅速剿办。仍著咨商该抚等合力防剿。及早扑灭。以靖边疆。摺包　　

○以联军入京。保＜目辟＞行＜匧心＞口＜韦未＞＜夗贝＞宫禁出力。赏日本国陆军中将男爵山口素臣等、将弁九十员。陆军步兵特务曹长佐野源右＜目辟＞行＜匧心＞口＜韦未＞＜夗贝＞门等、兵队一百九名。宝星有差。随手　　

○辛酉。谕内阁。朕奉慈禧端佑康颐昭豫庄诚寿恭钦献崇熙皇太后懿旨、前经降旨饬令各省选派学生出洋游学。以资造就。闻近来游学日本者。尚不乏人。泰西各国。或以道远费多。咨送甚少。亟应广开风气。著各省督抚选择明通端正之学生。筹给经费。派往西洋各国。考求专门学业。务期成就真才。以备任使。将此通谕知之。现月　　

○以署工部右侍郎唐景崇兼署礼部右侍郎。都察院左副都御史成章、署吏部左侍郎。现月　　

○壬戌。浙江巡抚任道镕奏。剿捕大岚山匪徒。一律肃清。出力员弁请奖。得旨。准其择尤保奖。毋许冒滥。　　

○任道镕因病解职。调安徽巡抚聂缉规为浙江巡抚。甘肃新疆巡抚饶应祺为安徽巡抚。以甘肃新疆布政使潘效苏为甘肃新疆巡抚。现月　　

○以旅顺办理交涉。充当繙译出力。予分省补用知府刘崇惠等升叙加衔有差。摺包　　

○予故黑龙江即补骁骑校明玉照军营积劳病故例优恤。摺包　　

○癸亥。谕内阁、朕奉慈禧端佑康颐昭豫庄诚寿恭钦献崇熙皇太后懿旨、两江总督刘坤一、秉性公忠。才猷宏远。由诸生起家军旅。屡建功勋。洊历封圻。克勤厥职。嗣肬■闲授两江总督。兼充南洋大臣。十余年来镇抚地方。军民爱戴。办理交涉。悉协机宜。前年近畿之乱。该督保障东南。匡扶大局。厥功尤著。老成硕望。实为国家柱石之臣。前因患病。晶■宜次赏假。并颁给人＜目辟＞映＜走毕＞鹍＜夗贝＞藉资调理。方冀早得就痊。长膺倚任。遽闻溘逝。震悼良深。刘坤一著加恩追封一等男爵。晋赠太傅。照总督例赐恤。赏银三千两治丧。由江甯藩库给发。赐祭一坛。派署江甯将军额勒春前往致祭。予谥忠诚。入祀京师贤良祠。并于江甯省城。湖南原籍。及立功省分。建立专祠。生平事迹。宣付史馆。任内一切处分。悉予开复。应得恤典。该衙门查例具奏。灵柩回籍时。沿途地方官。妥为照料。该故督子孙几人。著张之洞迅速查明具奏。候旨施恩。用示笃念荩臣之至意。现月　　

○调湖广总督张之洞署两江总督。以湖北巡抚端方兼署湖广总督。现月　　

○以直隶按察使周浩为甘肃新疆布政使。直隶通永道杨士骧为直隶按察使。现月　　

○甲子。谕军机大臣等、电寄李有棻、昨已有旨派张之洞署理两江总督。该署督未到任以前。著李有棻暂行护理。电寄　　

○又谕、电寄岑春火滟宣、电悉。著即认真整顿团练保甲。赈抚饥民。妥慎筹办。差员准其酌调。所请开办赈捐。按新章减半之处。著户部速议具奏。寻议行。　　

○盛京将军增祺奏、委帮办营务处侍＜目辟＞行＜匧心＞口＜韦未＞＜夗贝＞富呢雅干等防护铁路。得旨、著仍会商袁世凯妥为防护。摺包　　

○直隶总督袁世凯奏、天津地面久受兵灾。请将本年上忙。并节年民欠地丁钱粮。一律豁免。以苏民困。如所请行。摺包　　

○陕甘总督崧蕃奏、甘肃巩昌等处。夏禾被雹被水。已由地方官履勘。并借给口粮籽种。以冀晚收。俟勘验明确。再请分别蠲缓。报闻。摺包　　

○以奉宸苑卿庄山、武备院卿增崇、为总管内务府大臣。现月　　

○以记名副都统良泰为镶蓝旗汉军副都统。明发　　

○予故镶蓝旗汉军副都统文廉恤典如例。摺包　　

○乙丑。谕军机大臣等、有人奏、请申禁运米出洋等语。前因南省灾歉。晶■宜经谕令该省督抚严申米禁。现闻奸商仍复运米出江。即影射出海。著张之洞、陈夔龙、恩寿再行申禁。如有奸商偷运出洋情事。即行从严惩办。以杜漏卮。原片著钞给阅看。将此谕令知之。现月　　

○又谕、有人奏、江南扬州府属江甘岸劣商徐兆裕、把持盐务。亏短引课。并私设子店。销至镇江。侵及浙岸。请饬整顿等语。著张之洞督饬两淮运司认真查究。如果有侵蚀包揽等弊。即行从严惩办。以维鹾政而重国课。原片著钞给阅看。将此谕令知之。寻奏、原倢

■＜曰融＞■＜石木＞各节。系属传闻之误。惟该商经理岸务时。祇图销旺利多。致招物议。业经批饬该商。以后不准再管岸务。及改名蒙充。并饬运司督饬现办商人。认真整顿。以免有亏引额。报闻。　　

○御史吴保龄奏、西学教习。必查明非入教之人。方可延用。下管学大臣知之。随手　　

○直隶提督马玉昆奏、率队前赴朝阳。其治匪办法。拟仍饬切实举办民练。其教案办法。拟谕令邓莱峰赶紧投首。得旨、仍著督饬各营防剿马贼。并会商松寿随时调和民教。以靖地方。随手　　

○以通政使司参议定成为河南乡试正考官。翰林院编修景方昶为副考官。现月　　

○以礼部左侍郎特图慎兼署工部左侍郎。现月　　

○丙寅。谕内阁、直隶长芦盐运使杨宗濂、著开缺以三品京堂候补。督办顺直机严纺织局事务。现月　　

○谕军机大臣等、电寄岑春火滟宣等、电悉。义赈余银十二万两。著准其汇解四川备赈。电寄　　

○调正蓝旗蒙古副都统溥兴为镶蓝旗满洲副都统。以署热河都统松寿为正蓝旗蒙古副都统。　　

○以镶红旗满洲副都统善豫为銮仪＜目辟＞行＜匧心＞口＜韦未＞＜夗贝＞銮仪使。明发　　

○予故镶蓝旗满洲副都统明安恤典如例。赏银一千两治丧。孙二品荫生福来蓝翎侍＜目辟＞行＜匧心＞口＜韦未＞＜夗贝＞。现月　　

○旌表孝妇。江苏阳湖县前江西候补知府陈增之妻瞿氏、节妇。江阴县前福建候补县丞冯树坚之妻刘氏、阳湖县原任江西永丰县知县张国英之妻章氏。摺包　　

○抚恤朝鲜国遭风难民如例。随手　　

○丁卯。上奉慈禧端佑康颐昭豫庄诚寿恭钦献崇熙皇太后御仁寿殿。法国使臣贾斯那水师提督马立山等觐见。起居注　　

○遣官祭都城隍庙。上月起居注　　

○镇国将军载振奏、游历外洋。谨以管见所及。条陈三事。曰振兴商务。曰扩张路矿。曰推广学堂。下政务处会同外务部议。寻奏、该将军所陈各节。整顿商务。首先仿办赛会。意在鼓舞商业。挽回利源。应如何分派官绅。广为劝导。选择工匠。精为考求。及体察商情。能否垫借成本。酌给津贴之处。请饬下南北洋大臣商务大臣各省督抚妥筹办理。至路矿为中国大利之源。该将军请一面定法。一面招商。实为扼要之论。请饬下商务大臣派员出洋。会同各国使臣。就所辖各岛华商。广为劝导。以期集事。若学堂为人才所从出。伏读晶■宜次谕旨。广设学堂。并定各学生出身阶级。正与该将军所请相符。请饬下管学大臣。速将教科书编定。其各省小学蒙学。有能集资创设者。并随时奏请优奖。于劝学兴教。不为无裨。依议行。摺包　　

○四川总督奎俊奏、泸州经纬学堂。改为川南师范学堂。将来毕业。应仍照中学堂定章办理。实有才力超异。经总督学政覆考不谬者。当破格资送京师大学堂肄业。下所司知之。摺包　　

○以正黄旗蒙古副都统祥年署正蓝旗蒙古副都统。

明发

　　

