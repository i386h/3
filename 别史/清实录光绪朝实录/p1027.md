<!-- { "loadSidebar": true } -->
光绪二十六年。庚子。冬十月。己亥朔。上诣慈禧端佑康颐昭豫庄诚寿恭钦献崇熙皇太后前问安。至戊辰皆如之。　　

○谕内阁、马安良所部各营。现有三营。业经来陕。加恩著赏给米一百五十石。由前路粮台发给。该军仍遵前旨折回。驻扎泾州一带。马安良著即来行在。豫备召见。现月　　

○谕军机大臣等、前谕令董福祥裁并各营。仍归二十五营之数。兹据该提督覆称、际此饷项艰难之时。现已并成二十营。请免添足五营。以省周折而节帑饷。具徵实心办事。能顾大局。应即照准。另饬邓增。召募三营。并将武＜目辟＞行＜匧心＞口＜韦未＞＜夗贝＞中军石光贤等、所带二营。由直撤回。一并交邓增统带。现月　　

○又谕、电寄锡良、武＜目辟＞行＜匧心＞口＜韦未＞＜夗贝＞中军吴炳鑫所统之石光贤等两营。现已行抵何处。著锡良即行查明。饬令迅速来陕。交邓增统带。电寄　　

○湖广总督张之洞奏、鄂省防营。亟需马匹。派员往张家口各处采买。请饬部给票。并行知各口监督。免税放行。下所司知之。摺包　　

○密云副都统信恪奏。密云满营饷糈不继。请饬拨款项。以济军食。得旨、著李鸿章迅饬藩司设法筹拨。摺包　　

○护理贵州巡抚邵积诚奏、黔省民情浮动。警报频闻。当以弭内患、镇人心、为先务。得旨、著即将地方应办事宜。认真整顿以定人心。　　

○命浙江学政李荫銮即赴新任。毋庸来行在请训。　　

○调江西九江镇总兵宋朝儒为安徽寿春镇总兵官。安徽寿春镇总兵张行志为江西九江镇总兵官。　　

○庚子。全权大臣大学士李鸿章奏、请将题本暂缓送阁。报闻。摺包　　

○吏部尚书管理国子监事务徐郙奏、国子监衙署。并未损失。报闻。摺包　　

○湖广总督张之洞奏、查拏康有为党富有票会。以杜乱源。得旨、即著电知三江两广等省。一体密访严拏。歼厥渠魁。解散党与。务期净绝根株。以遏乱萌。摺包　　

○又奏、鄂省饷项支绌。请暂借英商汇丰银行洋款。以应急需。下所司知之。摺包　　

○山东巡抚袁世凯奏、防务吃紧。勇饷不敷。拟将东海关洋税。充武＜目辟＞行＜匧心＞口＜韦未＞＜夗贝＞右军月饷。允之。摺包　　

○呼兰副都统倭克津泰等奏、遵照罢兵。听候和议。得旨、东三省被据地方。已与俄国商明派增祺、长顺、次第接收。该大臣等、仍须忍耐料理。静听款议消息。摺包　　

○以前宗人府府丞薛允升署刑部左侍郎。现月　　

○辛丑。谕军机大臣等、电寄锡良等、三电均悉。现在京师正将开议。衅端万不可开。仍著督饬各军。严密防堵。相机办理。仍随时确探电奏。勿稍疏虞。电寄　　

○命江苏巡抚松寿迅赴新任。以江西布政使张绍华暂护江西巡抚。现月　　

○以办理前路粮台。予刑部郎中俞启元等三十二员弁升叙加衔有差。免总兵李福兴议处。复副将吕登科原衔。摺包　　

○壬寅。谕内阁、御史管廷献奏、陕西省年饥粮贵。小民生计维艰。请肃营规以通商贾而裕食用一摺。陕省现值灾歉。民食维艰。全赖商贾源源贩运。以资接济。若如该御史所奏。兵勇占住民房。诸多骚扰。以致商旅裹足。粮价日昂。实属不成事体。所有各处勇营。著该统领等。严饬一律筑立营垒。居住帐棚。不准占住民房客店。致碍商贾。至西安省城内之兵勇。除虎神神机两营。已饬于旗营驻扎操演。及现留护＜目辟＞行＜匧心＞口＜韦未＞＜夗贝＞供差外。著岑春火滟宣查明。无论何营。一并饬于郊外择地支帐立营。均不许占住民房客店。并著出示招来商贾。贩运米粮。以济民食。凡运粮过境。即著各该省督抚。通饬各州县。设立堆卡。认真护送。并饬陕豫一带关卡。将粮石税厘。暂行豁免。以恤商力而拯荒歉。此后傥仍有兵勇散处纷扰。即将该营管带严行倢■＜曰融＞■＜石木＞办。其商贾运粮。如有州县需索遏籴之弊。并著指名严倢■＜曰融＞■＜石木＞。均毋徇纵。将此通谕知之。现月　　

○谕军机大臣等、锡良奏、忠毅军应支月饷。晋库无款可筹一摺。总兵刘光才所统忠毅军五营。前经刘坤一奏请该军月饷。应归山西照章拨发等情。兹据锡良奏、晋省饥馑荐臻。库储如洗。无款可筹。请将忠毅军月饷。仍归江南拨解。尚属实在情形。刘光才所统五营。应支月饷。即著刘坤一迅速筹解。源源接济。毋令缺乏。该督公忠体国。自当力顾大局。畛域不分也。将此由六百里各谕令知之。现月　　

○又谕、有人奏、河南陕州、渑池、灵宝、阌乡、一带。客店大半关闭。官差过境。地方官按设驿站。藉端苛派骚扰。民闲控诉。俱置不理。请饬查办等语。著于荫霖按照所指各节。确切查明。从严倢■＜曰融＞■＜石木＞办。原片著钞给阅看。将此谕令知之。现月　　

○又谕、电寄宋庆、江电悉。洋兵西进不止。其为意在寻仇可知。著宋庆等迅派妥员。前往开诚布公。告以残杀祸首。朝廷尚须严加惩办。现在和议将开。万勿再行派兵阑入晋境。致生波折。所有各路防营。务饬妥筹因应。勉顾大局。仍将洋兵进止情形。随时电奏。电寄　　

○兴京副都统灵熙奏、俄军入据奉天省城。兵勇溃散。沿途焚掠。防敌捕逃。势难兼顾。得旨、著仍极力守＜目辟＞行＜匧心＞口＜韦未＞＜夗贝＞陵寝。毋稍疏失。并将嗣后情形。随时驰报。摺包　　

○察哈尔都统奎顺奏、洋兵队伍。已过居庸关。由怀来一带北进。已饬张家口各队。随时弹压防守。得旨、著即认真弹压防守。并将此后情形。随时驰报。摺包　　

○山西巡抚锡良奏、晋省奉拨银两。遵办赈抚情形。得旨、著即将赈抚事宜。督同司道。饬属妥筹办理。毋任一夫失所。摺包　　

○黑龙江副都统萨保奏、黑龙江省城失守。将军寿山死节。并旗民遭乱流离情形。得旨、现在俄人尚无久据之意。已派增祺办理接收事宜。该副都统仍勉筹搘柱。力维大局为要。

摺包

　　

○解漕运总督松椿职。以山东布政使张人骏为漕运总督。

现月

　　

○命浙江巡抚刘树堂开缺候肬■闲。以浙江布政使恽祖翼为浙江巡抚。浙江按察使荣铨为浙江布政使。现月　　

○癸卯。谕军机大臣等、电寄奕劻等、本日据绰哈布电奏、奕劻李鸿章有电。催令由江下驶。航海先赴旅顺。与俄提督商议大略等语。已谕令照行矣。此事关系紧要。应如何示以机宜。俾办理得有依据。著该亲王等。详晰电知绰哈布为要。

电寄

　　

○又谕、电寄绰哈布、江电悉。即著沿江下驶。航海赴旅。毋庸前来行在请训。以期迅速。本日已有旨。谕令奕劻、李鸿章、将会晤俄提督如何因应。到任后如何措置之处。先行密示机宜。该将军即著电询奕劻等、妥筹办理可也。电寄　　

○又谕、电寄丁振铎、冬电悉。具见急公。行在需饷实繁。即著该署督量力提前筹妥。电寄　　

○闽浙总督许应骙奏、福建银圆局未便停止。请照吉林等省成案。仍旧铸造。并请兼铸大钱。允之。摺包　　

○又奏、请派大臣专司电奏要件。得旨、凡有电旨电奏、及各项官电。著行在总理衙门另行设蝱滟戋。专司其事。勿与商电轇轕。摺包　　

○又奏、闽省大水为灾。民食不给。请饬两江总督于每年额定免税沪米外。加运十万石。俾资接济。得旨、本年闽省被水成灾。著准其于额定免税沪米外。加运十万石。嗣后不得援以为例。摺包　　

○以浙江盐运使世杰为浙江按察使。摺包　　

○以湖南按察使胡廷干为山东布政使。谪山东按察使胡景桂为湖南按察使。以山东督粮道尚其亨为按察使。现月　　

○甲辰。热河都统色楞额奏、逃兵窜扰赤山■夆县街。砸毁监狱。抢劫衙署。焚烧铺户。现派兵剿捕情形。得旨、著即严饬派出各军。实力兜剿。仍分别解散。毋任纷窜滋扰。摺包　　

○乙巳。谕军机大臣等、电寄锡良、电奏廷雍所部振远十营。现在顺德易州一带。孤军无主。饷绝将溃。直隶库款。由道员叶元琦。运至汴省。请饬拨发等语。著于荫霖遴派得力镇道大员。会同叶元琦、驰往顺德。易州。将振远各营。先行拨给两月饷项。一面认真淘汰。分别遣留。如于荫霖尚未到任。即著任道镕遵照办理。现月　　

○又谕、电寄奕劻等、晶■宜据锡良电奏、法兵西进不止。晋防日紧。恐致开衅等语。法兵西进。自为寻仇起见。现在毓贤已拟严办。初三日电谕。想已转告各使。著奕劻。李鸿章。再与法使切实商阻。并告以晋省教案。俟和议定后。再专派大员持平查办。万勿再行进兵。致碍大局而伤睦谊。省自锡良到任以后。极力保护教士。安辑教民。目下民教相安。办理甚为妥协。并告各使尽可放怀也。电寄　　

○乌里雅苏台将军连顺等奏、拟饬蒙古大兵。移回和硕。添募铺勇。支应冬防。允之。摺包　　

○又奏、边防吃紧。札盟地界。尤为重要。请将札盟盟长达什拉布坦年班。暂行停免。与边防甚有裨益。允之。　　

○统领威远各军贵州提督夏毓秀奏、军抵韩侯岭。密布地营。以固陕省门户。得旨、著即将地营如法布置。以资扼守。仍俟布置妥协。绘图呈览。摺包　　

○命辅国公奎瑛守护东陵。　　

○以河东河道总督任道镕兼署河南巡抚。现月　　

○丙午。谕军机大臣等、电寄张之洞。铣电悉。即著照所议办理。电寄　　

○丁未。谕内阁、朕恭奉慈舆。巡幸陕西。所有潼关、华州、渭南、临潼、咸甯、各厅州县。跸路经过地方。本年应徵钱粮。业经加恩豁免。现在驻跸长安。徭役较繁。民力未免拮据。自应一体加恩。以示体恤。著岑春火滟宣即饬藩司。将长安县本年钱粮。酌量应徵应免。迅速分别办理。并著刊刻誊黄。颁行张贴。务期实惠及民。毋任吏胥舞弊。用副朝廷巡方施惠至意。现月　　

○桂祥随扈。以镶蓝旗满洲都统崇礼兼署镶白旗汉军都统。现月　　

○命都察院左都御史溥良回京。仍留署办事。现月　　

○戊申。慈禧端佑康颐昭豫庄诚寿恭钦献崇熙皇太后万寿圣节。上率大阿哥暨王以下文武大臣。诣皇太后前。行庆贺礼。血■乣官于行宫门外行礼。　　

○安徽巡抚王之春奏、江防趋重下游。现分武＜目辟＞行＜匧心＞口＜韦未＞＜夗贝＞楚军副五营。驰赴扬州驻扎。以为镇江江阴声援。兼顾清江浦运路。报闻。摺包　　

○己酉。谕军机大臣等、黑龙江将军绰哈布电奏、请饬催各省欠饷。并拨来年的饷等语。著户部迅速催拨。以资接济。
