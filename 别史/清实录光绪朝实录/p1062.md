<!-- { "loadSidebar": true } -->
○绥远城将军信恪奏遵旨查明蒙古地方。谣传仇教。均无其事。塔拉特王戕杀教民一案。业将蒙员调绥。督饬办理。得旨、著将塔拉特王一案。迅速办结。严禁谣言。以弭后患。寻覆奏、塔拉特旗教案。业经完结。至善后一切事宜。已饬妥定民教永安办法。以备将来叙入合同。分别奏咨立案。得旨、著即严饬该旗。务释前嫌。期于民教相安。以弭后患。摺包　　

○是日驻跸华阴县。翌日如之。　　

○壬戌。以永定河工出力。予署石景山同知通判沈宝贤等奖叙有差。　　

○以直境剿匪出力。赏记名总兵李瑞壮勇巴图鲁勇号。　　

○以捐款助赈。予监生胡寿震为其母建坊。　　

○以捐助军饷。予内阁侍读刘培、为其故父母建坊。纂修官

陈云诰恭纂　　

帮总纂官蓝钰恭辑监修总裁世恭阅一签四月二十五日正总裁那月日专司蒿■禾本陆恭覆阅癸丑十一月二十七日

　　

徐月日　　

荣月日副总裁唐月日　　

宗室宝恭阅一签又五月三日　　

陈恭阅二签二月十一日　　

熙月日　　

郭恭阅九月初九日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之四百八十七　　

光绪二十七年。辛丑。九月。癸亥朔。上诣慈禧端佑康颐昭豫庄诚寿恭钦献崇熙皇太后前问安。至壬辰皆如之。　　

○奉皇太后自华阴县启銮。　　

○谕内阁、自西安启跸以来。一路车骑。诸形拥挤。甚至乘舆已到。尚复填塞道途。殊不足以昭严肃。著御前大臣督饬侍＜目辟＞行＜匧心＞口＜韦未＞＜夗贝＞认真弹压。前驱清道。勿许如前阻塞。并著松寿、夏毓秀、周万顺、各派兵勇。分起押送车辆。不准壅滞。至随扈之王公百官。车辆尚多。一入豫境。道更窄历滟钗。除实有紧要差使者。准带随身行李外。其余均著分起先行。以免拥挤。现月　　

○又谕、前因有冒充王公仆从。于各州县供给。恃强攫食毁器。曾经降旨严禁。现在将入豫境。仍著松寿认真查禁。如遇有此等攫夺供给食物者。即行严拏惩办。勿稍瞻徇。现月　　

○是日驻跸潼关。至丙寅皆如之。随手　　

○甲子。专使大臣户部右侍郎那桐奏、行抵日本。呈递国书礼成。并遵旨致祭杉山彬墓。报闻。摺包　　

○以出洋期满。予驻英参赞官曾兆锟等升叙加衔有差。赏代理新嘉坡总领事官前驻英参赞罗忠尧从一品封典。驻英洋文参赞官洋员马格里宝星。摺包　　

○乙丑。总管内务府大臣世续等奏、修补社稷坛祭器。并估修历代帝王庙工程。得旨、社稷坛祭器。即行择要制补。历代帝王庙暂缓估修。随手　　

○赏普济堂功德林等处、并添设各煮赈处、米石有差。　　

○丁卯。上奉慈禧端佑康颐昭豫庄诚寿恭钦献崇熙皇太后自潼关启銮。　　

○谕内阁升允奏、喀尔喀亲王奴仆殴辱职官。据实纠倢■＜曰融＞■＜石木＞一摺。据称本月初四日据潼关厅同知赵乃普面禀、该厅委员候补巡检李赞元经派委照料亲王那彦图行台。因随事人等卷取铺垫什物。该委员向前理阻。致被捆缚殴辱等语。前晶■宜经降旨。谕令随扈王公百官。于仆从人等。随时严加管束不准滋扰。乃那彦图所带亲随。竟有殴辱职官情事。该亲王未能约束。著交理藩院照例议处。并将滋事之人即行交出。著升允严讯惩办。以肃法纪。现月　　

○河东河道总督锡良奏、胪陈河工应行变通事宜。除专司修工防汛文武员弁兵丁。应请仍旧。及河标城守营运河营。应由山东巡抚核办外。一、请裁总河。二、酌裁运河官员夫役。三、陆续裁汰河标营兵。下所司议。　　

○以才长守洁。予候选道赵尔丰服阕送部引见。　　

○以洞达民情。上南厅同知龚秉彝。传旨嘉奖。　　

○以亏短公款。革已故山西忻州直隶州知州徐桂芬职。提属勒追。随手　　

○是日驻跸阌底镇。随手　　

○戊辰。上奉慈禧端佑康颐昭豫庄诚寿恭钦献崇熙皇太后自阌底镇启銮。　　

○谕军机大臣等、电寄奕劻等、支电悉。现在公约已定。津榆铁路。自应即时交还。兹据英使来函。所云尚非其时。不知将何所待。定于何时归还。该使又云跸路工程外。尚有关系铁路他事。亦可并商。所谓他事者。系属何事。著奕劻、李鸿章、确询情形。详细电覆。并即切实商定。将铁路赶紧收回。至所请肬■闲派大员督办一节。胡燏棻现正筹办善后一切事宜。势难兼顾。著派外务部侍郎徐寿明、仍与张翼会同办理。即将收回铁路事宜。饬令悉心商议。妥为经画。电旨　　

○全权大臣庆亲王奕劻等奏、会议整顿京仓。谨拟仓廒酌量归并。斛只照旧备用。增添各仓经费。严杜领米弊端。办法四条。依议行。　　

○又奏、现在仓廒归并。漕运改章。拟请将各仓稽查御史撤回。从之。　　

○又奏、京师根本重地请饬漕臣每年于应解白粮外。运解漕粮一百万石。下户部知之。摺包　　

○仓场侍郎荣庆等奏。接收京通各仓情形。请将通仓撤回首领章京等员。酌调京仓。以备巡缉之用。其通济库遗失银两。恳免报销。如所请行。摺包　　

○以大理寺少卿铁良为内阁学士。兼礼部侍郎衔。现月　　

○以捐银助赈。复已革湖北知府鲁裕仁衔翎升阶。以原官仍留原省补用。　　

○是日、驻跸阌乡县随手　　

○己巳。上奉慈禧端佑康颐昭豫庄诚寿恭钦献崇熙皇太后自阌乡县启銮。　　

○御史瑞璐奏国用匮乏。拟请抽收铺捐推广膏捐。以裕度支。又奏、盐商捐款。请不准核奖。以杜取巧之弊。均下部议。摺包　　

○两江总督刘坤一奏、遵饬查访滨江滨海久荒可垦之地。兹查有通州境内吕四场。及海门厅小安沙地方各荡滩。拟派在籍翰林院修撰张謇集股试办垦牧。得旨即著认真开办。务收实效。摺包　　

○热河都统色楞额奏、滦平县属被水成灾。现经筹款。并酌提仓谷赈抚。得旨、著即妥筹赈抚。以恤灾黎。摺包　　

○又奏、建昌马贼窜扰。官军进剿获胜。得旨、著即飞饬各营。乘势急攻。勿留余孽。摺包　　

○是日驻跸灵宝县。翌日如之。随手　　

○庚午。湖南布政使余联沅因病解职。以江西按察使柯逢时为湖南布政使。江西广饶九南道明徵为江西按察使。现月　　

○辛未。上奉慈禧端佑康颐昭豫庄诚寿恭钦献崇熙皇太后自灵宝县启銮。　　

○袭封衍圣公孔令贻奏、请诣行在展觐。得旨、毋庸前来。摺包　　

○总统武＜目辟＞行＜匧心＞口＜韦未＞＜夗贝＞左军直隶提督马玉昆奏、率队移扎近畿。并连日剿匪获胜。拏获首要多名。得旨、仍著督饬各营严密巡防。务期净绝根株。以靖地方。摺包　　

○是日驻跸陕州。随手　　

○壬申。上奉慈禧端佑康颐昭豫庄诚寿恭钦献崇熙皇太后自陕州启銮。　　

○谕军机大臣等、现在库款支绌。所有甘军二十二营旗。应即裁并。统留八营。著崧蕃督同统兵将领。将驻甘十四营酌留五营。其驻陕八营。俟扈跸事竣。即著该镇张行志酌留步队两营。马队一营。仍驻扎陕西。以节饷糈。各营裁汰军械。均著就近分缴两省军装局收储。前发全军饷项。除留八营饷项外。其驻甘裁撤九营月饷。应截至九月底止。驻陕裁撤五营月饷。应截至十月底止。余款即作为裁汰各营恩饷。分别匀发。

现月

　　

○调江西九江镇总兵张行志为甘肃两甯镇总兵官。甘肃西甯镇总兵刘万胜为江西九江镇总兵官。现月　　

○是日驻跸张茅镇。随手　　

○癸酉。上奉慈禧端佑康颐昭豫庄诚寿恭钦献崇熙皇太后自张茅镇启銮。　　

○是日驻跸观音堂镇。翌日如之。随手　　

○甲戌。御史徐士佳奏译才关系紧要。请变通乡会试。增设洋文中额下所司议。寻奏、顺天乡试。捐纳监生。即可应考。该御史请定洋文中额。恐中学未深。精通洋文。藉此希图幸获。所请应毋庸议。至举人有通习洋文者。拟请于每届会试场后。报明礼部。如未中式。即将此项举人。咨送外务部扃试录用。庶中学译学。两无偏废。依议行。　　

○大学士昆冈等奏、接收史馆情形。报闻。摺包　　

○工部尚书松溎等奏、硝磺库请派员估修。得旨、著张百熙等分别缓急。酌量估修。随手　　

○调湖南布政使柯逢时为江西布政使。江西布政使张绍华为湖南布政使。现月　　

○乙亥。上奉慈禧端佑康颐昭豫庄诚寿恭钦献崇熙皇太后自观音堂镇启銮。　　

○陕西巡抚升允等奏、遵旨裁兵节饷。拟将应裁营勇。改充屯丁。以兴河套地利。如所请行。摺包　　

○是日驻跸渑池县。随手　　

○丙子。上奉慈禧端佑康颐昭豫庄诚寿恭钦献崇熙皇太后自渑池县启銮。　　

○是日驻跸铁门镇。随手　　

○丁丑。上奉慈禧端佑康颐昭豫庄诚寿恭钦献崇熙皇太后自铁门镇启銮。　　

○谕军机大臣等、电寄李鸿章、盛宣怀电奏、请调津海关道黄建笎襄办通商条约等语。黄建笎准其调往。著李鸿章饬令该员即行赴沪。随同办理。电旨　　

○又谕、电寄奎俊、现扎山西韩侯岭丁鸿臣一军。著奎俊即调回川。电旨　　

○浙江巡抚任道镕奏、浙省江常一带。毗连江闽两省。匪踪出没不常。深恐此拏彼窜。已电咨闽浙督臣、江西抚臣派兵堵剿。得旨、著即会商许应骙、李兴锐、各派勇营。实力＜目辟＞暒穴＜曰融＞夕＜夗贝＞剿。务绝根株。摺包　　

○是日驻跸新安县。随手　　

○戊寅。上奉慈禧端佑康颐昭豫庄诚寿恭钦献崇熙皇太后自新安县启銮。　　

○谕军机大臣等、有人奏、学臣声名狼藉。请立予罢斥一摺。据称福建学政檀玑、嗜好甚深。卑污贪鄙。开考兴化一府。已不免人言藉藉。至泉州则竟公然贿卖。该学政知人心不平。将所得赃银。托为赈捐。运至厦门。分存银号。并豫置私人。以便交通过付等语。学政职司考试。宜如何洁身自爱。若如所奏。贪墨情形。亟宜彻底根究。著许应骙按照所倢■＜曰融＞■＜石木＞各节。确切查明。据实具奏。毋稍徇隐。原摺著钞给阅看。将此谕令知之。寄谕　　

○又谕有人奏、广西学政刘家模考试梧州之时。座船满载私盐。经委员查验。起出五千余石之多。该学政不知自愧。又复诈开失单。以巡船打劫为辞。请督臣追赃。陶模置之不理等语。学政职司文衡应如何洁身自爱。若如所奏。实属贪鄙。著陶模按照所倢■＜曰融＞■＜石木＞各节。确切查明据实具奏。毋稍徇隐原片著钞给阅看。将此谕令知之。寄谕　　

