<!-- { "loadSidebar": true } -->
○召见浙江候补道许贞干。得旨著以道员留于原省遇缺即补。仍交军机处存记。现月　　

○工部尚书松溎等奏、坛庙祭器缺失。请变通办法。依议行。随手　　

○管学大臣工部尚书张百熙奏、请将京师大学堂改隶国子监。外务部同文馆改隶大学。并请变通翰林院规制。下政务处议。现月　　

○是日。驻跸河南府。至乙酉皆如之。　　

○己卯。山西巡抚岑春火滟宣奏、英义商人福公司。现拟来晋开矿。请仍调晋绅候选道贾景仁襄办矿路各务。以资熟手。允之。摺包　　

○以捐助晋赈。予署湖北武昌府知府赵毓楠。为其故父母建坊。　　

○庚辰。署山东巡抚袁世凯奏、勘查河工。谕饬臬司尚其亨等勘限堵合陈家窑五杨家两处决口。并派员分赴南北两岸灾区。查办冬赈。得旨、著仍督饬尚其亨等实力修筑。迅速合龙。并妥筹冬赈。以拯灾黎。摺包　　

○辛巳。谕军机大臣等、福建学政檀玑、前已有人倢■＜曰融＞■＜石木＞劾。当经谕令许应骙确查覆奏。兹复有人奏倢■＜曰融＞■＜石木＞、该学政漳泉龙岩等处考试纳贿。寄顿重赀各节。核与前奏略同亟应一并彻究著该督按照所倢■＜曰融＞■＜石木＞各节。并入前奏。认真确查。据实具覆。倢■＜曰融＞■＜石木＞摺内并称该督与檀玑素有交谊。不准稍有回护瞻徇。自干咎戾。原摺著钞给阅看。将此谕令知之。寄谕　　

○又谕、有人奏、安徽巡抚王之春、性好冶游不知检束。任川藩时。常狎优妓宴饮。及去任。复纵容幕丁人等。多买民女。携带出境。在京在皖。均有纳妓为妾情事。秽声传播。复于勇丁夜入孀妇家经扭获送官一案。该抚授意哨弁。纵令私逃。意存袒护。舆论哗然等语。疆臣责任封圻宜如何整躬率属。力图报称。若如所奏。实属有忝官箴。著张人骏按照所倢

■＜曰融＞■＜石木＞各节。确切查明。据实具奏。毋稍徇隐原片著钞给阅看。将此谕令知之。寻奏上。得旨安徽巡抚王之春著开缺另候肬■闲用。　　

○直隶总督李鸿章奏、藩署自被联军占踞后。案卷毁失。所有接收交代事宜。未能依限结报。藩司周馥详请免扣例限。下部知之。摺包　　

○顺天府奏谨遵前旨。拟将兵将局抄产官房拨给顺天府作为首善中学堂。如所请行。摺包　　

○盛京将军增祺奏、俄修铁路。距陵逼近。已电请全权大臣在京交涉。并拟就近磋商。得旨、著再切实磋商。并电咨全权大臣设法劝阻。摺包　　

○又奏、请将奉天各矿。分别开办。以保利权。如所请行。　　

○以捐银助赈。予候选郎中逢恩承等九员奖叙。浙江知府陆鼎奎、为其故父建坊。复已革直隶州知州王世绶等三员职。降补同知前湖北督粮道夏宗彝仍以道员分省补用。　　

○以捐银助饷。复降补盐经历前广东潮州运同葛延龄原官。赏还翎支。　　

○壬午。以黄河霜降安澜。命河东河道总督锡良虔诣河神庙祀谢。现月　　

○谕内阁、开缺广西巡抚于荫霖奏、保荐人才。遵旨胪陈一摺。贵州按察使曹鸿勋、湖北候补道沈锡周、襄阳府知府邓嘉缜、河南河南府知府文悌、安徽凤阳府知府冯煦、前安徽宿松县知县孙葆田、均著交军机处存记。户部郎中陈宗妫、湖北试用知县松桂、宜都县知县李天柱、河南安阳县知县石庚、湖北襄阳县知县李祖荫、前奉天锦县知县补用同知增韫、安徽黟县廪贡生程朝仪、均著送部引见。现月　　

○督办前路粮台陕西巡抚升允奏、喀尔喀亲王那彦图奴仆殴辱职官。畏罪潜逃。俟获案再行遵旨严讯。得旨、仍著那彦图严缉交案。摺包　　

○云贵总督魏光焘奏、滇军洋操。风气未开。请将调滇陕甘补用参将魏荣斌留省补用。藉资得力。允之。摺包　　

○又奏、粤边游匪蔓延。滇省军制苟肬■闲。拟更定营制。酌增行饷。用以鼓励军心。得旨、著即督饬各员。认真举办。毋任日久蔓延为患摺包　　

○以河出力。赏河南布政使延祉头品顶戴。河北道冯光元二品顶戴。予开封府知府张楷以道员在任候补。开归陈许道穆奇先南汝光道朱寿镛优叙。摺包　　

○癸未。谕军机大臣等、电寄李鸿章、朕钦奉慈禧端佑康颐昭豫庄诚寿恭钦献崇熙皇太后懿旨。据庆亲王奕劻电称、李鸿章十九日夜。忽病吐血。次晨微好等语。览奏深为廑念。该大学士为国劳瘁。务须加意调摄。早日痊愈。现在病情如何。眠食能否如常。即行电奏。以纾垂系。电旨　　

○甲申。谕军机大臣等、邓增一军。随扈至中牟县。即折至荥泽河口北渡。马安良一军。随扈至巩县老犍坡。即折至孟津河口北渡。均至怀庆、＜目辟＞行＜匧心＞口＜韦未＞＜夗贝＞辉、彰德、一带。分别择地驻扎。听候开封启銮日期。现月　　

○又谕、夏毓秀所统各营。著在河南府洛阳县一带驻扎。听候回銮日期。现月　　

○全权大臣大学士李鸿章奏、已革直隶候补道龚照玙报效钜款。恳加恩赏收。仍准以原官起用。以策后效。得旨、著不准收。摺包　　

○又奏、议定天津比国租界合同。请旨允准。以便画押盖印。下所司议。摺包　　

○闽浙总督许应骙奏、建甯府等处被灾。酌筹抚恤。并请将赈捐展限一年。得旨、即著督饬所属妥筹赈抚。以恤灾黎。

摺包

　　

○以捐银助赈。予山东监生李绪田等五员奖叙。　　

○追予在船殉节管带海华猎舰前北洋海军左翼中营中军守备饶鸣衢、暨司机弁外委张章霖等四员优恤。并予饶鸣衢附祀其祖原任浙江提督饶廷选专祠。摺包　　

○追予剿匪被戕记名总兵直隶副将杨福同照阵亡例优恤。并于涞水县死事地方建立专祠。从全权大臣大学士李鸿章请也。摺包　　

○乙酉。派礼亲王世铎、前往洛阳县周公祠、暨宋二程子邵子司马光各祠。拈香。现月　　

○派喀尔喀亲王那彦图、前往洛阳县朱子祠、拈香。现月　　

○谕军机大臣等、王文韶、瞿鸿禨、著办理京津榆关铁路一切事宜。仍著张翼会同办理。电旨现月　　

○巡城御史陈璧等奏、请设五城中学堂。兼治中西实学。如所请行。随手　　

○署山东巡抚袁世凯奏、遵筹东省盐务。酌订变通章程五条。一、派定引票。二、严定处分。三、变通运售旧章。四、酌量加价加课。五、剔除积弊。下户部议。摺包　　

○以都察院左都御史吕海寰兼署外务部左侍郎。未到任前。

以户部右侍郎那桐署理。　　

○以捐廉助镶。予山东盐运使丰伸泰奖叙。并交军机处存记。　　

○予故外务部左侍郎徐寿朋恤典如例。现月　　

○赏育婴堂米石。随手　　

○丙戌。上奉慈禧端佑康颐昭豫庄诚寿恭钦献崇熙皇太后自河南府启銮。　　

○谕军机大臣等、朕钦奉皇太后懿旨。载沣电已悉。著俟到京公事安置后。即来开封迎驾。电旨　　

○外务部奏、义比两国请派参赞驻扎。遇事可以直接外部。以期便捷。报闻。摺包　　

○以力顾邦交。赏俄国前任驻京使臣格尔思等宝星。摺包　　

○是日驻跸偃师县随手　　

○丁亥。上奉慈禧端佑康颐昭豫庄诚寿恭钦献崇熙皇太后自偃师县启銮。　　

○以癖信邪术。革记名总兵陕西前商州协副将张世才职。

摺包　　

○是日驻跸巩县。随手　　

○戊子。上奉慈禧端佑康颐昭豫庄诚寿恭钦献崇熙皇太后自巩县启銮。　　

○谕军机大臣等、电寄李鸿章、朕钦奉皇太后懿旨。李鸿章病尚未愈期廷实深悬系。该大学士为国宣劳。忧勤致疾。著赏假十日。安心调理。以期早日就痊。荣膺懋赏。有厚望焉。

电旨

　　

○又谕、朕钦奉皇太后懿旨。奕劻计将行抵磁州。著即迅速来汴毋延。电旨　　

○以剿平边匪。予办理广东钦廉边防记名肬■闲放道潘培楷仍交军机处存记。摺包　　

○以襄办洋务营务出力。予广东候补知府龚心湛等以道员仍留原省补用。摺包　　

○是日驻跸汜水县。随手　　

○己丑。上奉慈禧端佑康颐昭豫庄诚寿恭钦献崇熙皇太后自汜水县启銮。　　

○谕内阁、朕钦奉皇太后懿旨。大学士一等伯直隶总督李鸿章、器识渊深。才猷宏远。由翰林倡率淮军。戡平发捻诸匪。厥功甚伟。朝廷特沛殊恩。晋封伯爵。翊赞纶扉。复命总督直隶。兼充北洋大臣。匡济艰难。辑和中外。老成谋国。具有深衷。去年京师之变。特派该大学士为全权大臣。与各国使臣妥立和约。悉合机宜。方冀大局全定。荣膺懋赏。遽闻溘逝。震悼良深。李鸿章著先行加恩照大学士例赐恤。赏给陀罗经被。派恭亲王溥伟带领侍＜目辟＞行＜匧心＞口＜韦未＞＜夗贝＞十员。前往奠醊。予谥文忠。追赠太傅。晋封一等侯爵。入祀贤良祠。以示笃念荩臣至意。　　

○署山东巡抚袁世凯奏、遵筹赔款。拟于矿务漕费地丁赢余项下酌提。并请整顿百货厘金税契土药菸酒各杂税。以备办理要政。得旨、筹办极有条理。具见公忠。殊堪嘉尚。各省皆能如此认真。何难妥筹钜款。　　

○又奏、东省英德介处。需用银圆。请准自行设局铸造。以资抵制。如所请行。摺包　　

○命大学士军机大臣王文韶署全权大臣。现月　　

○以署山东巡抚袁世凯署直隶总督。兼充北洋大臣。电饬迅速赴任。未到任前。以直隶布政使周馥暂行护理。漕运总督张人骏为山东巡抚。电饬迅速赴任。未到任前。以山东布政使胡廷干暂行护理。现月　　

○是日驻跸荥阳县。随手　　

○庚寅。上奉慈禧端佑康颐昭豫庄诚寿恭钦献崇熙皇太后自荥阳县启銮。　　

○漕运总督张人骏奏、筹议漕粮改折应办事宜九条。上备采择。下部议。　　

○以江甯布政使恩寿为漕运总督。未到任前以江苏淮扬道沈瑜庆暂行护理。　　

○以福建按察使吴重喜■心为江甯布政使。福建盐法道杨文鼎为福建按察使。现月　　

○是日驻跸郑州。至壬辰皆如之。　　

