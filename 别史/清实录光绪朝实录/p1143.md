<!-- { "loadSidebar": true } -->
○谕军机大臣等、电寄岑春火滟宣、电悉。该督病尚未痊。即著安心调理。暂缓西行。仍随时督饬各军。赶紧剿办。一俟病体稍愈。即行驰往察视一切。以资整顿。时事多艰。责无旁贷。所请开去两广总督署缺。著毋庸议。电寄　　

○召见山西候补知府何宗逊。得旨著仍以知府交军机处存记。现月　　

○陕西学政沈＜目辟＞行＜匧心＞口＜韦未＞＜夗贝＞奏、办理学堂。易滋流弊。请速编课本严定学律。以端趋向而辑浮嚣。下管学大臣知之。摺包　　

○命商部左丞徐世昌开缺。以内阁学士候补。充练兵处提调。直隶即补道刘永庆充军政司正使。直隶补用道段祺瑞充军令司正使。候选道王士珍充军学司正使。均赏给副都统衔。现月　　

○以品学兼优。予陕西在籍州判张遇一等奖叙。摺包　　

○庚寅。谕军机大臣等、有人奏、河南武安县知县周光昌、浮收钱粮。贿卖词讼。种种贪劣。请饬严查等语。著陈夔龙按照所倢■＜曰融＞■＜石木＞各节。确查具奏。毋稍徇隐。原摺著钞给阅看。将此谕令知之。寻奏、该员被倢■＜曰融＞■＜石木＞各节。除浮收钱粮勒索当规二事。查系传闻失实。应毋庸议。其余虽无赃证实据。惟于幕友家丁不能约束。听断词讼。竟至含糊了结玩视人命。实非寻常疏纵可比应请将前署武安县知县周光昌革职永不叙用。以示惩儆如所请行。　　

○召见安徽候补直隶州知州程德全。得旨著发往吉林以道员即补。并交军机处存记现月　　

○陕甘总督崧蕃奏、镇安县属灾疫过重请将前借银粮豁免允之。摺包　　

○以捐帮滟刃善举。予江苏在籍知府李耀煃故母邹氏、中书刘屺望进士钱禄泰等建坊。摺包　　

○辛卯。谕军机大臣等、袁世凯奏、差务太繁。请酌量开去各项。兼差一摺。前因庶务殷繁。以该督向来办事认真。特加倚任。先后派充商务铁路电政大臣。并会订商约商律各事宜。及督修正阳门工程。兹据奏称、兼差太繁。力难兼顾。自属实情。除商约尚须续议。铁路时有交涉事件。均关系重要。著毋庸开去。电政甫归官办。一切正资整顿。仍著该督督办。至商务商。律现已设有商部。即著责成该部详议妥订。正阳门工程。著陈璧就近督修。俾该督于应办各事惠心经理以示体恤。将此谕令知之。现

月

　　

○呼兰副都统丰升阿奏、办理蒙地交涉重案措置得宜请将出力员弁。并案给奖。得旨、著照寻常劳绩酌保毋许冒滥。摺包　　

○转商部右丞唐文治为左丞左参议绍英为右丞。现月　　

○赏吉林即补道程德全副都统衔。署齐齐哈尔副都统。现月　　

○赏蒙古札萨克图山贝子蝱滟朋楚克车林紫缰。摺包　　

○壬辰。谕内阁、理藩院奏、遵议琐图重案。办理完结出力之察木多锡瓦拉呼图克图阿旺济克美青饶丹增称勒等奖叙请旨一摺。察木多锡瓦拉呼图克图阿旺济克美青饶丹增称勒等。于办理琐图重案。均资得力。加恩锡瓦拉呼图克图阿旺济克美青饶丹增称勒、赏给通诚禅师名号。甲拉克呼图克图阿旺丹卑俊乃称勒曲结坚参赏给博善禅师名号。乍了诺们罕罗布藏土丹济克美嘉木磋、赏给普济禅师名号。以示奖励。明发　　

○谕军机大臣等、有人奏、知县纵役殃民。请饬查办各摺片。据称顺天府房山县知县高跃、及前任该县知县赵元墫、信任蠹役。致酿多案。东安县知县常觐芬捕务废弛。纵盗扰民等款。著顺天府按照所倢■＜曰融＞■＜石木＞各节。确切查明。据实具奏。毋稍徇隐。原摺片均著钞给阅看。将此谕令知之。寻奏、署房山县知县高钺、原倢■＜曰融＞■＜石木＞误为高跃。东安县知县常瑾芬、原倢■＜曰融＞■＜石木＞误为常觐芬。暨前署房山县知县赵元墫、被倢■＜曰融＞■＜石木＞各款。或事出有因。或查无实据。应请毋庸置议。报闻。现月　　

○癸巳。圣祖仁皇帝忌辰。上诣寿皇。殿行礼。遣官祭景陵。　　

○外务部奏、请加奥义比三国使臣经费。从之。摺包　　

○御史徐堉奏、机器制造军械。亟宜招商设局。认真兴办。下部知之。摺包　　

○命察哈尔都统奎顺、暒滟台入正蓝旗满洲旗分。　　

○以出洋期满。予繙译官候补郎中李德顺等奖叙。　　

○以办理黑龙江教案出力。复已革呼兰同知铭琦职。余分别升叙有差。赏法国主教蓝禄业等宝星。摺包　　

○赏奥国提督伯伦次耳、总兵白楼定根、副将诺耳、游击是波苇池、暨德国克虏伯厂总办嘉力治马、游击裴克尊汉、守备罗萨耳、提调石墨德宝星。摺包　　

○甲午。召见奉天试用知府涂景涛。得旨著仍留原省以知府补用并交军机处存记。现月　　

○守护东陵大臣载泽等奏陵寝各工请派大臣勘修。下部知之。　　

○督办垦务绥远城将军贻谷奏、伊克昭盟盟长抗不遵垦。请开去盟长之任。允之。摺包　　

○又奏、派协领文哲珲赴伊克昭各盟切实开导。报闻。　　

○山东巡抚周馥奏、运河试办工巡营。酌拟营制饷章。并将裁缺廉俸及核减船捐各项。拨充经费。下部知之。摺包　　

○又奏、核减运河修防常年经费。下部议。摺包云南巡抚林绍年奏、赵州、宾川等属。被水成灾。分别赈抚。并请蠲缓钱粮。得旨、著即妥为抚恤。毋任失所。摺包　　

○以废弛旗务。革青州镶黄旗佐领寿广等职。摺包　　

○予伤发身故。云南补用副将王天长、照军营立功后积劳病故例优恤。摺包　　

○乙未。吏部奏、前任江苏粮道罗嘉杰应否嘉奖。恭候钦定。得旨、罗嘉杰毋庸嘉奖。摺包　　

○理藩院奏、请饬部拨款。改建衙署。得旨、著赏银三万两。由户部拨给。摺包　　

○予历年剿捻阵亡伤故淮军弁勇于山东省城建立淮军昭忠祠。从山东巡抚周馥请也。摺包丙申。谕内阁、各省军政。各督抚照例设营务处。派监司大员统办。以专责成。立法未尝不善。乃承办各员。往往视为优差。不复认真经理。甚至役使勇丁。提扣口粮。统领营官私送公费。遇有查阅等事。临时敷衍弥缝。襄办会办。尤为虚设。军政之坏。半由于此。积习相沿。实堪痛恨。著各该督抚凡派办营务。必须择精明韬略。操守廉正之员。不得以庸车滟耎不职充数。嗣后如有缺额扣饷。及训练不精等弊。一经发觉。即行奏倢■＜曰融＞■＜石木＞严惩。其襄办会办名目。即著一律裁撤。以肃军政。现月　　

○谕军机大臣等、有人奏、州县讳盗殃民。劣绅聚血■乣滋事。请旨查办一摺。据称江苏铜山县知县陶在铭、藉办团为名。按亩敛钱。又苛派房捐。信用劣绅周有道、林之祺、任令设会聚徒。劫案晶■宜出。并有玩视人命等语。著魏光焘、恩寿、按照所倢■＜曰融＞■＜石木＞各节。确切查明。据实具奏。毋稍徇隐。原摺著钞给阅看。将此谕令知之。现月　　

○又谕、电寄柯逢时、电悉。据称兵来匪去。兵去匪来。拟给各属兵械。整顿乡团。以营勇握要分扎。即责成州县管带。道府互相策应等语。所陈办法。不为无见。著即会商岑春火滟宣认真办理。除暴安民。务期地方一律安谧。是为至要。电寄缓徵奉天甯远州属被灾地方光绪二十六年分旧赋、暨二十七八两年分民欠未完钱粮。摺包　　

○丁酉。谕军机大臣等、电寄岑春火滟宣等、电悉。著即饬刘心源出省周历会剿。务期一律荡平。电寄　　

○顺天府奏、已革笔帖式玉顺报效学舍。请予开复。得旨、著户部核给奖叙。摺包察哈尔副都统魁福奏、旗君■羊马队。蒙饷不敷。请分别裁留。以示体恤。允之。摺包　　

○戊戌。广西巡抚柯逢时奏、广西彳滟扁地皆匪。处处吃重。部选新到之员。情形不熟。又无可量移。请量予变通。将应归部选之缺暂停。俟军务稍平。再行依次铨选。下部议。摺包　　

○又奏、匪势＜冉页＞滟皮猖。谨增并防营。以供调遣。下部知之。摺包　　

○旌表刲臂疗亲户部尚书鹿传霖次女湖北麻城县知县李汝钊之妻、三女李汝钊之继妻鹿氏。摺包　　

○己亥。谕内阁、柯逢时奏、倢■＜曰融＞■＜石木＞劾文武劣员各摺片。广西抚标中军参将关作栋、性情贪黩。恣意妄为。候补千总刘安邦、寡廉鲜耻。黄大胜、顶冒钻营。均著革职永不叙用。试用副将宋长泰、管带＜目辟＞行＜匧心＞口＜韦未＞＜夗贝＞队。漫无纪律。并有蒙领旗帜号衣银两情事。留粤补用都司李遇春、管带水师。缺额甚多。收受贿赂。著一并革职永不叙用。并不准投营效力。署西隆州候补同知直隶州陈谟、性情贪鄙。与劣绅狼狈为奸。署龙州同知试用知州俞绍保、声名狼藉。署桂平县补用知县华照、行同无赖。候补知县方丹阳、办理厘金。纵容丁役。留难需索。试用知县姚肇枢、善于钻营。操守难信。均著革职永不叙用。横州知州吴玉堂、猥琐不堪。难胜剧要。著开缺另补。现月　　

○谕军机大臣等、前据练兵处王大臣奏、请筹练兵一摺。已有旨谕令各省妥为筹办。并将试行印花税等两条。饬户部议奏。昨据御史姚舒密、杜本崇、及本日给事中熙麟奏、筹款流弊各摺。现在时势积弱。非练兵无以立国。亟应整军经武。切实举行。惟民困日深。尤在培养元气。就公家固有之利。严杜中饱。除弊节流。以期款集而民不扰。著责成户部悉心统筹。妥拟具奏。现月　　

○又谕、有人奏、山东派员开垦登莱青三府荒田。各州县乡民多被教民引诱。请饬停止。以杜诡谋而安氓庶等语。著周馥确查情形。据实具奏。毋稍回护。原片著钞给阅看。将此谕令知之。寻奏、登莱青三府荒田。开垦已有成效。刁民不敢阻挠生事。并无教民引人入教。希图免粮等弊。原奏应毋庸议。报闻。　　

○盛京将军增祺奏、丈放札萨克图蒙荒地亩。更定章程。下部知之。摺包　　

○护理贵州巡抚曹鸿勋奏、请调四川直隶州知州王玉麟赴黔差遣。得旨、所请著不准行。摺包

　　

○以劣奣＜虘阝＞亦多端。革江西试用知县陈百嘉职。摺包

　　

○庚子。署湖广总督湖北巡抚端方奏、省防水陆各营。添募船勇。并更换管带。下部知之。摺包　　

○驻藏帮办大臣桂霖奏、遵旨募勇。拟仿湘军营制饷章。俟统率入藏。再行加给盐折银两。下部知之。摺包　　

○辛丑。外务部奏、中美续订通商行船条约。请旨用宝互换。从之。又奏、中日续订通商行船条约。请旨、用宝。并派大臣互换。得旨、著那桐互换。摺包　　

