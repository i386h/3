<!-- { "loadSidebar": true } -->
○山海关副都统儒林奏、筹办中立出力人员。左翼协领双端、右翼协领苏伦布等请奖。得旨、双瑞、苏伦布、著交部议叙。余均毋庸列保。摺包　　

○丙辰。谕内阁、锡良奏、特倢■＜曰融＞■＜石木＞云南贪庸不职将领一摺。云南新军第一标第二营管带候补游击邓廷忠、第二标第二营管带候选州判王绍谟、恣为弊混。法纪荡然。均著革职。发往新疆充当苦差。队官廪生李有崧、侵蚀截旷。著即斥革。发回原籍监禁二十年。统领新军候补道柳旭、于属营缺额侵饷。毫无见闻。形同聋瞆。著以同知降选。该部知道。此后该省营务。仍著锡良随时稽查。认真整顿。现

月

　　

○命外务部尚书吕海寰开缺。充会办税务大臣。以直隶总督袁世凯为外务部尚书。现月　　

○命大学士张之洞、外务部尚书袁世凯、为军机大臣。现

月

　　

○豁免云南禄丰县上年旱灾田亩应徵钱粮。　　

○丁巳。谕内阁、袁世凯奏、请收回成命一摺。现在时事多艰。该尚书向来办事认真。不辞劳怨。自应勉为其难。所请收回成命。著毋庸议。勿再固辞。现月　　

○民政部右侍郎赵秉钧奏、遵拟化除满汉畛域办法。请次第蠲除兵籍。分期酌筹生计。酌改满臣称谓及升途。以归一律。下会议政务处议。摺包　　

○闽浙总督松寿奏、闽省仿照各国设立幼禾滟犀园。请饬立案。下部知之。摺包　　

○以山东巡抚杨士骧署直隶总督。山东布政使吴廷斌署山东巡抚。调四川总督赵尔巽为湖广总督。以江苏巡抚陈夔龙为四川总督。调浙江巡抚张曾阳滟＜扌戋＞、为江苏巡抚。以陕西布政使冯汝骙为浙江巡抚。未到任前。以浙江布政使信勤暂署。现月　　

○以训练京旗陆军出力。赏副都统凤山头品顶戴。予前统领提督王士珍等优叙。文职郎中苏锡第等三十一员、武职总兵何宗莲等三十七员奖叙有差。摺包　　

○戊午。安徽巡抚冯煦奏、遵拟化除满汉畛域。惟当以核名实明赏罚为第一义。而其要则在民为邦本之一言。有尊主庇民之臣。不分满汉。用之不疑。有误国殃民之臣。不分满汉。刑之无赦。如是则畛域不期化而自化。否则民之利病不加体察。民之好恶或相背驰。虽日言化除满汉。而革命党之急激如故也。下会议政务处议。　　

○又奏、遵章徵辟募职及设立会议厅。下部知之。摺包　　

○以浙江按察使颜钟骥为陕西布政使。浙江盐运使崔永安为浙江按察使。现月　　

○出使奥国大臣李经迈以母病解职。命外务部右丞雷补同充出使奥国大臣。电寄　　

○己未。谕军机大臣等、有人奏、＜目辟＞＜訁冉＞米＜度攵＞＜夗贝＞路关系紧要。官绅弊混甚深。商情阻遏一摺。著张人骏按照所陈各节。秉公查核。妥筹办理。据实具奏。另片奏、前署广东水师提督李准捕务废弛。威福自是等语。著一并确查具奏。毋稍徇隐。原摺片著钞给阅看。现月　　

○又谕、电寄胡湘林等。电奏悉。著即督饬李准等相机剿办。并将军变原由查明电奏。丁槐身为统将。平日漫无约束。致衡军溃变。殊堪诧异。著责成该提督刻即协力扑灭。毋贻边患。傥再坐误事机。定即严惩不贷。电寄　　

○护理河南巡抚袁大化奏、黄河北岸孟县民工。溜逼生险。情形紧要。已督饬抢护。请动拨司库银二万两。以作工需。允之。摺包　　

○命大学堂总监督朱益藩仍在南书房行走。现月　　

○以遵命捐助学费。予河南遂平县县丞职衔任毓秀布政司理问衔。赏其母赵氏六品封典。摺包纂修官温肃恭纂　　

帮总纂官程棫林恭辑监修总裁世恭阅八月初十日正总裁那月日专司蒿■木本陆恭覆阅癸丑十二月十五日　　

徐月日　　

荣月日副总裁唐月日　　

宗室宝恭阅七月十八日

　　

陈恭阅四签十二月十六日　　

熙月日　　

郭恭阅二签七月二十二日　　

宗室麒月日





大清德宗同天崇运大中至正经文纬武仁孝睿智端俭宽勤景皇帝实录卷之五百七十七　　

光绪三十三年。丁未。八月。庚申朔。上诣乐寿堂问慈禧端佑康颐昭豫庄诚寿恭钦献崇熙皇太后安。至甲子皆如之。起

居注

　　

○谕军机大臣等、电寄胡湘林等、张鸣岐电悉。核与昨日电奏两歧。著胡湘林确切查明。防城失守。究竟是否军变。抑系土匪。据实电奏。一面严饬派去各营迅速扑灭。毋令日久蔓延。致贻边患。电寄　　

○又谕、电寄曹鸿勋、电悉。余＜辶黎＞方■土昨已请训。张嘉猷著吏部饬催赴任。毋庸来京引见。电寄　　

○吏部奏、酌拟法部司员变通补缺轮次办法。依议行。摺

包

　　

○陆军部奏、遵旨暂理海军。拟添购三四千吨穹甲快船数艘。石滟驳船二十余艘。练船一艘。并筑浙江甯波府属之象山港。以便各船收泊。共需开办经费一千五百万两。常年经费一百五十万两。请饬度支部设法筹措。下军机大臣会同度支部陆军部妥议。　　

○内阁学士宝熙奏、请开贵胄法政学堂。下宪政编查馆知之。摺包　　

○两江总督端方奏、南洋商会成立。派大员前往考查。海外侨民。欢忭颂祷。惟近亦有被逆党煽惑翦辫改装者。朝廷锐意维新。方实行豫备立宪。而逆党则以政府腐败。耸人听闻。朝廷消弭内讧。方力除满汉畛域。而逆党则以种族不同。造为邪说。两宫母子一心。慈孝无闲。而逆党则故作疑似之辞。以为摇惑人心之计。善政既远于传闻。谬种乃易于散播。应派考查大臣前赴各岛时。广布朝廷德意。宣示年来力图富强政策。以维侨情而弭隐患。得旨、著交杨士琦阅看。摺包　　

○署江北提督荫昌奏、江北陆军照章编练马队工程辎重等营。以期逐渐成镇。下部知之。摺包　　

○广州副都统李国杰奏、立宪豫备。须从警章、报律。及学堂管理法、为入手要端。下宪政编查馆知之。摺包　　

○贵州巡抚庞鸿书奏、已故仁怀县知县朱毓文遗爱在民。请入祀该县名宦祠。下部议。摺包　　

○以捐助戒烟局费。赏候选道向步瀛从二品封典。摺包　　

○辛酉。谕内阁、庞鸿书奏、查明庸劣不职各员。严加甄别一摺。贵州署普安同知松桃同知段永浚、听断乖方。怨声载道。仁怀同知谢廷佐、性情巧滑。信任丁书。署独山州知州下江通判宋泽春、颟顸任性。声名甚劣。署龙里县知县郎岱同知李兆奎、庸懦无能。诸事废弛。署镇甯州知州试用通判周桂生、使酒苛虐。滥用非刑。署郎岱同知候补知县李际安、年老昏庸。书差用事。署玉屏县知县安平县知县陈葆恩、庸闇猥琐。不能约束丁差。均著即行革职。余庆县知县李淑民、才庸识短。治术未谙。青溪县知县王恩级、才具平庸。不知振作。前署瓮安县知县候补知县谭希杜、粗鄙近利。遇事偏执。均著以县丞归部铨选。天柱县知县方正、迂谨无才。难胜繁要。著开缺另补。现月　　

○谕军机大臣等、所有近支王公。自亲王至奉恩将军。年届二十山■＜木学＞以上。三十山■＜木学＞以下。有愿出洋游学者。著报名由宗人府汇奏。听候点派。俟三年期满回国。试验果有心得。定当破格录用。傥竟毫无成就。亦必量予惩戒不贷。现月　　

○又谕、电寄胡湘林等、据电奏防城情形。仍未划一。现在廉钦正当办理清乡善后。何以猝有匪徒滋事。致有衡军溃逃。焚署戕官重案。足见办理不力。著胡湘林督饬各军迅速剿办。毋任蔓延为患。一面确查实情。先行电奏。并著张鸣岐会商合力防剿。毋稍松懈。现在张人骏行抵何处。著端方等查明。催令兼程赴任。妥筹办理。张人骏未到任以前。胡湘林责无旁贷。电寄　　

○军机处以圣躬违和。电寄各省督抚、保荐精通医理人员。迅饬来京。电寄　　

○修订法律大臣法部右侍郎沈家本奏、酌拟法院编制法。凡十五章一百四十条。下宪政编查馆知之。　　

○又奏、遵拟化除满汉畛域。请嗣后旗人犯遣军流徒各罪。照民人一体发配。现行律例折枷各条。概行删除。以昭统一。下会议政务处议。摺包　　

○御史石长信奏、都察院官制肬■闲略。请复六科旧制。及变通升阶。下会议政务处议。寻奏、各部行科公事。均由给事中统司纠察。自不必循按部分科之旧。至都察院升转官缺。甫经变通厘订。似未便再议增改。从之。摺包　　

○察哈尔都统诚勋奏、遵议西北边防。拟将察哈尔及绥远城热河三处。改为行省。别以直隶之宣化。山西之大同。二府择要拨归察哈尔管辖。分设总督巡抚各员。其张家口并先行自开商埠。下会议政务处议。摺包　　

○命外务部右侍郎汪大燮充出使英国考察宪政大臣。学部右侍郎达寿充出使日本国考察宪政大臣。邮传部右侍郎于式枚充出使德国考察宪政大臣。现月　　

○以法部郎中李焜瀛为京师高等检察厅检察长。现月　　

○以学优品端。赏前吏部主事劳乃宣五品卿衔。　　

○以襄办南洋交涉出力。赏英国律师暒滟旦文二品顶戴。　　

○以广东知县罗芳灿纵勇殃民。署儋州知州吴佑曾纵盗勒捐。贵州黔西州知州蒋松华谎报盗犯正法。并革职。　　

○以忠烈未彰。追予阵亡扬州府经历徐鸿谟优恤。并附祀江浙两省忠义祠。摺包　　

○壬戌。遣官祭文昌帝君庙。　　

○谕内阁、袁世凯奏、特倢■＜曰融＞■＜石木＞庸劣不职各员一片。直隶晋州知州王秉谦、丁役用事。捕务废弛。新乐县知县王志范、性近优柔。才具竭蹶。安肃县知县甯济、始勤终怠。怨谤丛生。署清河县知县试用通判丁其圭、疲玩性成。颇有嗜好。署威县知县候补知县承直■心、遇事寡断。差役弄权。代理完县知县大挑知县黄莹书、庸闇无能。不知振作。均著即行革职。盐山县知县段献增、才具平常。难胜繁剧。成安县知县张尔琨、办事因循。吏才短绌。均著开缺另补。现月　　

○谕军机大臣等、电寄端方、前据端方等电奏会商筹办沿江一带巡防大概情形。并声明详细章程。由各省妥筹。分别具奏。现尚未据奏到。著端方分催各省。迅速奏报。电寄　　

○直隶总督袁世凯奏、堵筑永定河漫口。筹议办法。勘估兴工。请拨部款二十三万九千两以应急需。得旨、著度支部照数拨给。　　

○又奏、顺直水灾。请接办七项常捐。并将免保留省两项银两。归直代收。以资赈抚。从之。　　

○又奏、罂粟亩捐。仅止围场厅一处。该厅初归直隶。百端待理。所收罂粟亩捐。请仍留作经费。下部知之。摺包　　

