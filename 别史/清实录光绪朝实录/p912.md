<!-- { "loadSidebar": true } -->
○又谕、电寄谭钟麟、电悉。首逆田福志、及其子田亟大、暨已革侍＜目辟＞行＜匧心＞口＜韦未＞＜夗贝＞秦永年。均已拏获。著迅速研讯明确。即行正法。李立亭虽经悬赏购蝱滟戋。尚未弋获。著督催潘瀛等赶紧密拏。毋任漏网。并电黄槐森一体遵照。电寄　　

○又谕、电寄黄槐森、电悉。李亚安李三廖七三犯。著即就地正法。以昭炯戒。并将办理情形。照会领事完案。电寄　　

○直隶总督荣禄奏、天津海河上游淤浅。华洋轮船不能上驶。于商务大有妨碍。现派员确勘筹定办法。估明工款。与洋工程司订定开办。下所司知之。摺包　　

○成都将军兼署四川总督恭寿奏、川省举办团练。核饬员司筹议章程十条。尚属费省功倍。已饬通省实力遵办。得旨、即著奎俊饬属切实办理。毋得徒托空言。仍属有名无实。摺包　　

○以福建兴泉永道周莲为直隶按察使。外记注　　

○甲申。上还宫。　　

○遣官祭文昌帝君庙。　　

○谕内阁、陈兆文奏、敬举通达时务人员以供任使等语。翰林院庶吉士李稷勋著豫备召见。外记注　　

○谕军机大臣等、电寄文光。前经明降谕旨。令各省地方官保护教堂。不准再有教案。四川大足一案。迟久未了。乃合州、遂甯、内江、等处。又有闹教事。该地方官防范不力。实难辞咎。著该护督即行查倢■＜曰融＞■＜石木＞。并将起衅缘由。详晰电覆。一面迅饬认真弹压。持平办理。毋任延宕。致滋口舌。电寄　　

○又谕、电寄黄槐森、电悉。岑盛霭行踪诡秘。查拏未获。著该抚严饬迅速密拏。务获到案。审明惩办。毋任稽延。

电寄

　　

○又谕、电寄裕庚等、据电奏、现患骨滟妥疾。九月万不能愈。请赏假派员代理等语。日邦庆典。不可无人将事。著派御史李盛铎暂行代理使事。该御史务当小心练习。联络邦交。毋得存五日京兆之见。稍涉疏懈。电寄　　

○以江南训练自强军在事出力。予道员沈敦和、总兵张腾蛟等升叙加衔有差。摺包　　

○蠲缓云南鲁甸厅被灾地亩额赋。摺包　　

○乙酉。上诣瀛秀园门外。跪接慈禧端佑康颐昭豫庄诚寿恭钦献崇熙皇太后还西苑驻跸。外记注　　

○谕内阁、孙家鼐等奏、顺天拟设中学堂一摺。京师为首善之区。允宜多设学堂。以系四方观听。所拟就顺天府属州县中调取廪增附生入堂肄业。考取定额四十名。又另设外省士子南额二十名。课以西国语言文字。以及艺政算学各书。所拟章程尚为切实。著照所议行。惟经费必须宽为筹备。著于现解顺属湖南漕折备荒经费项下拨银八千五百两。作为学堂之用。以垂久远。另片奏、请于地安门外兵将局拨给官房等语。即著内务府将该处官房。拨给顺天府。设立首善中学堂。用示作育人才之至意。外记注　　

○又谕、前经降旨。谕令总理各国事务衙门编辑通商约章。颁行各衙门。以便遵守。兹据该衙门奏称编辑需时。请将北洋原有条约汇纂一书。刷印颁行等语。即著照所议行。仍著咨行各直省将军督抚、先行派员赴北洋请领。以便饬属认真讲求。遇事得有依据。仍俟该衙门编辑成书。再行补发。至此项通商约章。事事皆关交涉。该衙门务须遴选熟习条约之员。悉心考订。以成善本而免流弊。外记注　　

○又谕、吏部奏、遵议处分一摺。云贵总督崧蕃、应得降二级调用处分。著加恩改为革职留任。滇黔地系岩疆。督臣责任綦重。现当振兴庶务。该省开办各矿。以及整顿武备。创设学堂。并农工商务诸大端。均系自强要策。现在云南巡抚业经栽并该督责无旁贷。务当振刷精神于用人行政一切事宜。破除积习。俾有成效可观。方不负朝廷曲予成全之至意。外记注　　

○谕军机大臣等、有人奏、州县徵收赋税。以钱易银。任意折算。请饬认真核减等事。著各直省督抚饬属大加核减。不准仍前浮滥。原片著钞给阅看。将此各谕令知之。随手　　

○又谕、有人奏、昭信股票。业已奉旨停办。乃舞阳县知县张庆麟、办理昭信股票。勒令钱商买银三万两。每两比市价减一百文。县试第一柴姓。言明领票十五张。并不予票。工于取利。考城县知县周应麟、以地丁万余两之邑。勒派至二万余两。拘传责抑。商民赴省控诉者。二三百人。柘城县知县丁炳文、监押铺商。几至罢市。西华县知县马嘉桢、意存见好。性复贪婪。该县连年歉收勒派至五万两。常使心腹在周家口贸易贩运。营私黩货。民怨沸腾等语。所奏如果属实。亟应从严倢

■＜曰融＞■＜石木＞惩。著刘树堂按照所倢■＜曰融＞■＜石木＞各节。确切查明据实具奏。原片著钞给阅看。将此谕令知之。　　

○寻奏、查明舞阳等县。委无勒派责押各情。办理尚无不合。亦别无贪黩营私情事。均请免其置议。报闻。摺包　　

○又谕、本日管理八旗官学大臣徐桐等奏、遵议整顿官学等语。所有宗室觉罗两学及咸安宫景山两学。著该大臣分别转咨宗人府内务府议奏。摺包　　

○又谕、电寄谭钟麟、电奏已悉。许振祎查办刘学询一案。既未审拟定结。仍著该抚亲提讯办。俟奏结后。再行来京。电寄　　

○又谕、电寄陈宝箴、电悉。据奏探称广西匪扰各情形。是否属实。著仍遵前旨。委查明确。迅速电奏。并密饬交界地方营汛。认真稽查防范。毋稍疏懈。电寄　　

○以建立学堂。内阁候补侍读杨锐等传旨嘉奖。赏捐输钜款记名道李徵庸头品顶戴。外记注　　

○上以祭社稷坛。自是日始。斋戒三日。　　

○丙戌。上诣仪鸾殿。问慈禧端佑康颐昭豫庄诚寿恭钦献崇熙皇太后安。至庚戌皆如之。外记注　　

○御勤政殿。日本国前总理大臣侯爵伊藤博文、署使臣林权助、暨繙译随员等觐见。外记注并摺包　　

○谕内阁、州县为亲民之官。必须才守兼优。庶无愧父母斯民之任。近来督抚。往往意存迁就。不复从严考核。甚至著名要缺。或以调剂私人。不思庸劣者滥厕仕途。贤能者转多屈抑。殊非综核名实之道。该督抚等受国重寄。必当以吏治民生为重。以后无论实缺署任。均须为地择人。不可为人择地。始有疲庸不肖之员随时甄别。务期仕途澄清。官方共饬。用副朝廷察吏安民之至意。外记注　　

○成都将军兼署四川总督恭寿奏、川省射洪等县。被水成灾委员分别查勘妥为抚恤。得旨、著奎俊饬属将被灾州县。认真筹款赈抚以拯穷黎。摺包　　

○陕西巡抚魏光焘奏、略阳等县。被水被雹成灾。委员查勘。妥筹抚恤。得旨、所有被灾各州县。著饬属认真抚恤。毋任失所。　　

○以玩视捕务。革陕西补用参将张镇南、游击任昇廷职。

摺包

　　

○丁亥。祭先师孔子。遣吏部尚书熙敬行礼。　　

○谕内阁、现在国事艰难。庶务待理。朕勤劳宵旰。日综万几。兢业之余。时虞丛脞。恭溯同治年闲以来。慈禧端佑康颐昭豫庄诚寿恭钦献崇熙皇太后两次垂帘听政。办理朝政。宏济时艰。无不尽美尽善。因念宗社为重再三吁恳慈恩训政。仰蒙俯如所请。此乃天下臣民之福。由今日始。在便殿办事。本月初八日。朕率王大臣在勤政殿行礼。一切应行礼节。著各该衙门敬谨豫备。外记注　　

○又谕、谭继洵奏、遵保使才一摺。在籍翰林院检讨宋育仁、湖北候补知府洪超、著各该督饬知该员等来京豫备召见。　　

○谕军机大臣等、工部候补主事康有为、结党营私。莠言乱政。屡经被人倢■＜曰融＞■＜石木＞奏。著革职。并其弟康广仁、均著步军统领衙门拏交刑部按律治罪。东华录　　

○又谕、电寄荣禄、总理各国事务衙门章京候补道郑孝胥、奏保现充北洋通济练船管带官参将萨镇冰、练习海军。兼习陆战。历年管驾兵轮。痛除积习。操行尤属可信。等语。该参将才具操守。究竟如何。著荣禄详细察看。据实具奏。电寄　　

○刑部奏、本年秋审朝审。是否规复旧制抑或仍照现行章程。得旨、著仍照现行章程。早事　　

○以滥保匪人声名恶劣。革御史宋伯鲁职。永不叙用。外记注　　

○戊子。祭大社大稷。上亲诣行礼。外记注　　

○谕内阁、禁城内外。理宜严肃。前经屡次谕令直班官役认真巡缉。近来仍有闲杂人等。任意出入。实属玩弛。不成事体。所有紫禁城、西苑门、颐和园三处。著步军统领衙门。遴派官弁。带领番役。各在宫门外分段巡逻。不准稍有疏懈。其旧有护军营管理地方。著该统领等严饬派出各员弁。认真巡缉。以重门禁。傥再仍旧玩误。定当查取职名。从严惩办。外记注

　　

○又谕、张汝梅奏、节逾白露。黄河水势渐落。谨拟筹款堵筑上中游漫口情形一摺。本年伏汛盛涨。险工晶■宜出。上游寿张各县。先后漫溢。当饬该抚将漫口处所。设法堵筑。现在节逾白露。水势渐落。正可及时兴工。所请截拨各款银四十万两。著户部迅即查照指拨奏明办理。该抚务饬在工各员。将需用桩绳禾滟皆料。赶紧购备。并就近招集灾民。以工代赈。核实修堵。克期告竣。至拨用各款。尤当力求节省。不可稍有虚糜。以副朝廷慎重河防之至意。外记注　　

○又谕、都察院奏、代递已革参将金凤岐条陈一摺。金凤岐前任江西吉安营参将。所犯各案。情罪重大。经德寿查明奏倢■＜曰融＞■＜石木＞。系奉旨革职勒令回籍交地方官严加管束之人。兹复潜逃来京。实属胆玩。著即递回原籍。交该地方官严加管束。不准在京逗遛。外记注　　

○谕军机大臣等、宋汝淮条陈河工摺。筑坝分河各节。有无可采之处。著张汝梅、刘树堂、察看情形。筹议具奏。原呈著摘钞给予阅看。将此各谕令知之。随手　　

○又谕、电寄荣禄、工部候补主事康有为、现经降旨革职拏办。兹据步军统领衙门奏称、该革员业已出京。难免不由天津航海脱逃。著荣禄于火车到处。及塘沽一带。严密查拏。并著李希杰、蔡钧、明保、于轮船到时。立即捕获。毋任避匿租界为要。电寄　　

○又谕、电寄文光、合州闹教情形甚重。川东教案晶■宜出。深恐匪党藉端滋事。著文光严饬地方文武各官。迅为弹压。加意防范。以遏乱萌。并将各案从速妥办完结。毋稍稽延。电寄　　

○以镶白旗汉军副都统苏噜岱署正白旗护军统领。正红旗满洲副都统祥普署正白旗满洲副都统。正蓝旗汉军副都统福森布署銮仪＜目辟＞行＜匧心＞口＜韦未＞＜夗贝＞銮仪使。外记注　　

○以国子监祭酒吴树梅为内阁学士。兼礼部侍郎衔。外记注　　

