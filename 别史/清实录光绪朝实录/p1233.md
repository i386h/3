<!-- { "loadSidebar": true } -->
○庚戌。谕内阁、翰林院侍读柯劭忞奏、时事艰难。敬陈管见一摺。摺称讲求教育。整顿财政。培养将才。慎重名器各节。所陈不为无见。学堂部养通才。必当首重德育。著学部堂官慎选教科书善本。择发明经传有益身心之言。汇业一编。以资教授。伦常之道。礼义之防。尤于风俗人心。大有关系。学生品谊言行。务当随时考察。分别奖惩。各种科学。固应讲求。经史国文。尤为根本。断不宜有所偏废。庶宏造就而底纯全。用财之道。自宜撙节核实。近来举行新政。所筹捐项。无一非民脂民膏。岂容承办人员。浮收滥费。亟应痛除积弊。务令款不虚糜。如敢藉端侵蚀。任意开支。应即从严倢■＜曰融＞■＜石木＞办。内外大小臣工。皆当俭以养廉。戒除奢靡。庶几挽回风气。藉阜民财。至于选将练兵。端贵有勇知方。不可略精神而尚形式。各军将弁。惟当肬■闲拔杰俊。严杜汇缘。其应酬克扣之习。务即革除净尽。著陆军部堂官认真整顿。激扬忠义。奖励朴诚。期于兵学日精。将才辈出。用备国家干城之寄。内外大臣保举人才。其真知灼见者。原不妨据实陈荐。朝廷量才录用。自有权衡。惟徇私幸进之弊。不可不防其渐。嗣后各部院大臣、暨各省将军督抚、均不得逾格滥保。其各衙门丞参。但准该堂官将度验得力人员。出具切实考语。豫行保荐。俟奉旨记名后。遇有缺出。仍由军机处开单请肬■闲。不许擅自拟定。指名奏补。以重名器。总之时局多艰。百端待理。全在尔大小臣工。精白乃心。力求实际。破除情面。任怨任劳。庶无负朝廷孜孜求治之至意。现月　　

○谕军机大臣等、嗣后在京各衙门奉旨议奏事件。除速议具奏者。仍限五日覆奏外。其余交议事件。均限一个月覆奏。外省应行覆奏事件。均于接奉谕旨之日起。限三个月具奏。不得任意迟延。如系调查需时。京外各衙门均准先行声明。请旨展限。现月　　

○御史王步瀛奏、东三省热河一带。土地膏腴。最多闲旷。宜乘时迁民实边。请肬■闲大员督办。以固边防。下度支部议。并行令两江总督端方等筹办。寻端方奏、会商各省将军督抚、并委员驰往查勘。佥以兹事体大。筹款暨难。民情又多不顺。应请毋庸置议。从之。现月　　

○又奏、山西争存矿产。人心迫切。请设法收回自办。下外务部知之。现月　　

○辛亥。谕内阁、联魁奏、特倢■＜曰融＞■＜石木＞贪劣不职各员一摺。分省试用道前和阗直隶州知州刘兆松、倚势妄为。苛暴之尤候补直隶州知州轮台县知县易绍昌、纵子殃民。滥刑毙命。伊子甘肃候补县丞易次咸、藉室揽权。闾阎受害。署乌什直隶厅同知候补通判李振銮、纵容司丁。苛敛有据。候补知州梁桢滽、有心串骗。行同无赖。候补府经历许汝霖、揽权舞弊。遇事招摇。候补知县罗俊杰、昏庸乖谬。行止有亏。拜城县知县刘兆栋、病躯恋栈。授权友丁。前署轮台县典史候补未入流甘铭鼎占种民地。惟利是图。前署皮山县典史候补从九品余家骧、擅理民词。索取规费。奇台县典史龙式作、擅受偏断。刑责平民。拜城县典史许惠元、昏愦糊涂。纵役扰民。候补知县呼图璧县丞武永清、年老昏庸。难期振作。均著即行革职。候补直隶州知州署疏附县知县姚志坤、署伽师县知县候补知县李翰垣、违章浮徵。为数甚钜。均著先行革职。职候查办严追。现月　　

○谕军机大臣等、电寄岑春火滟宣、电悉。本年江苏徐、海、淮、扬、水灾甚重。业经晶■宜次发帑。并谕令度支部续筹接济。兹据奏请疏治淮河。以工代赈。筹拨大宗款项各节。仍著度支部速议具奏。寻议、淮河究竟应否疏浚。河工究竟需款若干。请行令两江总督端方等切实查勘。奏明办理。寻端方奏、复淮之议。固有大利。亦有数难。现拟于清江浦设立筹议导淮局。派员测量。以期次第兴办。下部知之。　　

○御史赵炳麟奏、财政棼乱。请饬部制定豫自决算表。以资整理。下度支部议。现月　　

○护理贵州巡抚兴禄奏、贵定苗匪倡乱。督饬各军剿捕。拏获匪首罗法先、罗朝德。现在地方一律平静。得旨、著严拏逸匪罗朝印、罗朝安、务获究办。以净根株。摺包　　

○署黑龙江将军程德全奏、江省满洲里与俄接壤。为轮车入中国第一站。交涉日繁。现经派员办理地方事宜。为将来设关基础。下外务部知之。摺包　　

○以助械剿匪。赏蒙古廓尔罗斯后旗协理丹必札勒森花翎。　　

○以捐款助学。予山东节妇焦尚氏等建坊。摺包　　

○壬子理藩部奏、新订官制。每部尚书一缺。侍郎二缺。理藩部旧设蒙古额外侍郎一缺。应否裁撤。得旨、著毋庸裁撤。摺包　　

○癸丑。上御乾清宫。英国使臣朱迩典等觐见。呈递国书。内记　　

○谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。林绍年、加恩著在紫禁城内并西苑门内骑马。现月　　

○谕军机大臣等、电寄端方等、电悉。仍著会同岑春蓂督饬认真清乡。并密拏在逃巨魁。以靖地方而除隐患。电寄　　

○以云南永平县属。上年被灾豁免积欠银米。随手　　

○甲寅。以京师雪泽稀少。上诣大高殿祈祷行礼。　　

○遣醇亲王载沣诣时应宫。贝勒载洵诣昭显庙。贝勒载涛诣宣仁庙。贝子溥伦诣凝和庙拈香。内记　　

○谕军机大臣等、电寄端方等、电悉。据陈赈抚情形。灾民不至鹿＜虘阝＞囷集。亦可免流离。办理尚为妥协。仍著督饬各员。尽心经理。处处核实。以恤饥黎。电寄　　

○福州将军兼署闽浙总督崇善奏、闽省船厂。经费不敷。工程时辍。拟改归南北洋管辖。款项易集。于军事上亦多便利。得旨、著陆军部会同度支部南北洋大臣妥议具奏。　　

○又奏、船厂遣散洋员。并请议覆船政事宜。下部知之。寻议、准其暂行停办。所雇洋员。由外务部查照合同办理。又议、船厂改归南北洋遥领。鞭长莫及。改造新厂。又未可轻议。不如就原厂原款设法整顿。逐渐改良。请饬下闽浙总督详拟办法。随时咨商臣部。会同筹办。从之。　　

○热河都统廷杰奏、热河九道湾海留图两处荒地。距县较远。拟添设巡检二缺。以资控治。又奏、敖汉旗及热河马场。垦务尚未放竣。现届天寒。暂行撤局停放。均下部知之。摺包　　

○乙卯。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。湖北按察使梁鼎芬奏、请建曲阜学堂各摺片。孔子为万世师表。昨经降旨升为大祀。曲阜为圣人之乡。自应建设学堂。以拓宏规而启后进。著张之洞督同湖北提督使黄绍箕等悉心筹画。妥慎办理。所需经费。即著该督筹办。并颁发帑银十万两。由山东藩库发给。现月　　

○御史俾寿奏、敬陈救荒三策。曰筹蠲恤、招商贩、办工赈。备荒三策。曰重农桑、兴利源。设局厂得旨、著考察政治馆分行各省督抚。体察情形。妥筹办理。摺包　　

○以亏欠公款。革已故江苏如皋县知县陈崇煌职。并勒追。摺包　　

○丙辰。浙江巡抚张曾阳滟＜扌戋＞奏、浙江铁路。前有穿城填河之议。现经废止。拟另筑枝路入城。以揽全城客货之利。事经创始。未便擅定。下邮传部议行。　　

○命度支部右侍郎陈璧赴各省考查铜圆事宜。以内阁学士宝熙署度支部右侍郎。现月　　

○丁巳。谕军机大臣等、都察院奏、呈递山东京官公呈。以该省土匪劫掠。民不聊生。请添调劲旅。恳请代奏一摺。据称山东曹州一带。土匪肆行劫掠。居民受害已深。地方后患。将不可知等语。似此匪氛猖獗。亟应赶紧殄除。著杨士骧、严饬各军。迅将各匪悉数扑灭。毋任日久蔓延。如需夏辛酉前往剿办。著该抚迅即电奏。原摺著钞给阅看。　　

○又谕、电寄端方等。电悉。著于江苏新漕内。暂缓起运十五万石。以资接济。明年新米上市。仍著如数补运。毋误正供。电寄　　

○又谕、电寄岑春蓂、电悉。即著飞咨沿江沿海各省督抚。将该逆会党。一体严缉。务获惩办。并饬各关认真密查。以清隐患。浏阳股匪。业经一律击散。仍著实力清乡随时防范毋稍松懈。　　

○召见江苏补用道俞明震。得旨、著交军机处存记。　　

○山东巡抚杨士骧奏、东省剿办曹匪。渐次得手。现饬各路军队。由济甯、兖州、泰安、包抄痛剿。一面赶办巡警。以清余匪。得旨、著即督饬加劲剿捕。并赶紧清乡。以净根株。

摺包

　　

○陕西巡抚曹鸿勋奏、陕省兴办铁路。宜联豫甘两省。通力合作。请肬■闲大员督办。以专责成。得旨、著邮传部会同度支部议奏。随手　　

○库伦办事大臣延祉奏、库伦金厂。拟暂行试办。藉收权利。下外务部议。寻奏、查核所拟各节。尚属可行。应请照准。仍俟通行矿章订定后。再行酌照办理。从之。　　

○以捐助学款。予日本留学生谢家琛等建坊。摺包　　

○以交还营口。赏日本领事官濑川浅之进宝星。摺包　　

○戊午。谕军机大臣等、电寄张荫棠电悉。据陈藏中吏治之污。鱼肉藏民。侵蚀饷项。种种弊端。深堪痛恨。刘文通、松寿、李梦弓滟＜兪＞滟弓、恩禧、江潮、余钊、范启荣等、均著革职归案审办。分别监追。善佑著革职永不叙用。递解回旗。严加管束周廷彪、马全骥、均著勒令休致。李福林著革职留任。带罪效力。傥仍前玩惕。即行从严倢■＜曰融＞

■＜石木＞办。有泰庸懦昏愦。贻误事机。并有浮冒报销情弊。著先行革职。不准回京。听候归案查办。仍著张荫棠严切彻查。据实具奏。至噶布伦齐丁温珠、番官荡孟、均著革职究办。电寄　　

○己未。谕军机大臣等、有人奏、垦务亟宜整顿一摺。著赵尔巽按照所陈各节。确切查明。据实具奏。原摺著钞给阅看。现月　　

○又谕、电寄端方、电悉。仍著严拏匪首严步恒务获究办。毋任漏纲。电寄署吉林将军达桂奏、吉省幅员辽阔。西北两路递送公文。均恃驿站。轮轨仅通西南一隅。距站较远之地。仍难周及。旧

设驿铺。未便遽裁。下陆军部知之。摺包

　　

○以内阁学士承祐为马兰镇总兵官。兼总管内务府大臣。

现月

　　

○调镶黄旗汉军副都统德麟为密云副都统。以马兰镇总兵丰升阿为镶黄旗汉军副都统。现月　　

