<!-- { "loadSidebar": true } -->
○蠲缓江苏长洲、元和、吴、吴江、震泽、常熟、昭文、昆山、新阳、娄、金山、青浦、武进、阳湖、无锡、金匮、江阴、宜兴、荆溪、丹徒、丹阳、金坛、溧阳、太仓、镇洋、太湖、华亭、二十七厅州县。暨镇江一＜目辟＞行＜匧心＞口＜韦未＞＜夗贝＞被灾村庄钱粮漕课有差。现月　　

○蠲缓江苏上元、江甯、句容、溧水、江浦、六合、山阳、阜甯、清河、桃源、安东、盐城、高邮、泰、东台、江都、甘泉、仪徵、兴化、宝应、铜山、丰、沛、萧、砀山、睢甯、海、＜走毕＞滟＜镵-釒＞阳、赣榆、通、知皋、海门、邳、宿迁、高＜走毕＞滟蜽、三十五厅州县。暨淮安、大河、扬州、徐州、镇江、五＜目辟＞行＜匧心＞口＜韦未＞＜夗贝＞被灾田地钱粮漕银有差。现月　　

○蠲缓广西养利、崇善、武宣、临桂、灵川、苍梧、名滟隹容、来宾、宜山、九州县歉收村庄钱粮有差。现月　　

○壬午。谕内阁、张汝梅奏、山东河工紧要。请调员差委等语。开缺河南南阳镇总兵崔廷桂。著刘坤一转饬该总兵前往山东。交张汝梅差遣委用。现月　　

○谕军机大臣等、电寄张之洞等、海疆多事。朝廷方切殷忧。张之洞、陈宝箴、各电奏。颇有可采。现英议借款。俄欲借湾。正在未定。已饬总理衙门从长计议。候旨施行。电寄　　

○癸未。祫祭太庙。上亲诣行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭端慧皇太子园寝。醇贤亲王园寝。　　

○遣官祭太岁之神。　　

○谕军机大臣等、电寄陶模等、董福祥现在移扎山陕。督练兵勇。甘肃提督。著张俊调署。喀什噶尔提督。著张宗本署理。其阿克苏总兵。著饶应祺派员接署。甘肃回乱初平。张俊到任后。著妥为弹压。择要驻扎。毋得专顾一隅。　　

○命车臣汗札萨克一等台吉达什端多布在乾清门行走。　　

○赏喀尔喀车臣汗德木楚克多尔济、浩齐特郡王多昂东僧格紫缰。明发　　

○甲申。上御保和殿。赐蒙古王贝勒贝子公额驸台吉等暨文武大臣燕。　　

○酉刻。诣仪鸾殿慈禧端佑康颐昭豫庄诚寿恭钦献崇熙皇太后前行礼。纂修官林世焘恭纂　　

帮总纂官李端棨恭辑监修总裁世恭阅三月二十日正总裁那月日专司蒿■禾本陆恭覆阅癸丑十一月十一日　　

徐月日　　

荣月日副总裁唐月日　　

宗室宝恭阅九月初二日

　　

陈恭阅六签十月初一日　　

熙月日　　

郭恭阅一签十月初八日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百十四　　

光绪二十四年。戊戌。春正月。乙酉朔。上诣奉先殿堂子行礼。　　

○遣官祭太庙后殿。　　

○率王以下诣文武大臣诣慈宁门庆贺慈禧端佑康颐昭豫庄诚寿恭钦献崇熙皇太后。礼成。御乾清宫受朝贺。　　

○诣大高殿拈香。寿皇殿行礼。　　

○诣仪鸾殿问慈禧端佑康颐昭豫庄诚寿恭钦献崇熙皇太后安。翌日如之。　　

○丙戌。缓徵直隶顺天、武清、宝坻、蓟、霸、文安、大城、东安、大兴、宛平、昌黎、乐亭、清苑、安、高阳、献、天津、静海、永年、开、东明、长垣、深、饶阳、通、三河、香河、甯河、保定、顺义、滦、安肃、雄、任邱、青、沧、南皮、盐山、鸡泽、大名、蔚、龙门、玉田、武强、四十三州县被水地方新旧粮租杂赋有差。现月档　　

○丁亥。高宗纯皇帝忌辰。上诣寿皇殿行礼。遣官祭裕陵。　　

○戊子。上诣仪鸾殿问慈禧端佑康颐昭豫庄诚寿恭钦献崇熙皇太后安。至庚寅皆如之。　　

○谕军机大臣等、前于上年十一月二十五日。谕令各直省将军督抚将练兵筹饷要策。赶紧筹办。详细覆奏。迄今一月有余。各该省尚未筹定办法。亦无一处覆奏。现在时局艰难。日甚一日。非得有大宗的款。练出数大枝可用之兵。几有不能支持之势。各将军督抚等分绾疆符。于所辖省分。某项可略为节省。某项可径予删除。某项宜若何办法。可以积弊尽去。某项宜若何办法。可以增款若干。必应竭力筹画。即如勇丁空额。统领营哨各员。上下朋分。已成风气。近年晶■宜次谕令裁汰。奚止三令五申。该将军督抚等犹复碍于情面。或以一奏塞责。实系积习相沿。至于练兵筹饷。为该将军督抚等分内应办之事。上年十一月之谕。均已深切著明。著即条分缕析。赶紧覆奏。又上年十二月二十五日。通谕各省督抚。保荐道府州县。核减各局委员。宽筹的饷各节。均著迅速分别覆奏。毋稍延缓。将此由四百里各谕令知之。现月　　

○缓徵山东济甯、历城、邹平、长山、新城、齐东、禹城、东平、东阿、阳信、乐陵、蒲台、邹、寿张、菏泽、曹、定陶、博兴、高苑、潍、临清、章邱、齐河、济阳、临邑、长清、肥城、平阴、惠民、青城、海丰、商河、滨、利津、沾化、滋阳、阳谷、郓城、濮、范、朝城、聊城、馆陶、临淄、乐安、昌邑、鱼台、平度、四十八州县。暨临清、济甯、东昌、三＜目辟＞行＜匧心＞口＜韦未＞＜夗贝＞。永阜、永利、王家园、东平、各场所。被灾地方。本年上忙额赋租课有差。现月　　

○缓徵江西南昌、新建、进贤、清江、新淦、峡江、莲花、庐陵、吉水、永丰、泰和、万安、安福、永新、鄱阳、余干、万年、星子、都昌、建昌、安义、德化、德安、湖口、彭泽、丰城、金溪、瑞昌、二十八厅县。暨南昌、九江、二＜目辟＞行＜匧心＞口＜韦未＞＜夗贝＞。被灾地方。新旧钱漕租课有差。现月　　

○己丑。谕军机大臣等、王文韶、张之洞、盛宣怀奏、粤汉铁路紧要。三省绅商。吁请勇力合作。以保利权。并筹议借款各摺片。现在时局日亟。所有中国紧要枝干各路。除卢汉业经开办外。粤汉一路。虽经总署王大臣奏明次第举办。尚未定有切实规模。自应豫争先著。若由湘鄂粤三省绅商。自行承办。仍归总公司总其纲领。实于大局有裨。惟是造路之资本。借款之办法。通行之章程。必须与卢汉公司一气贯注。始可收通力合作之效。著王文韶、张之洞、谭钟麟、谭继洵、陈宝箴、许振祎、随时会商盛宣怀妥议招股借款各节。并选举各省绅商。设立分局。购地鸠工。认真办理。各国如有以承办此路为请者。即由总署王大臣告以三省绅商自行承办。已有成议。或可杜其要求。此路贯湖南腹地。衔接武昌。不特取径直捷。练兵开矿诸凡有益。该大臣等当妥速开办。力任其难。以收实效。另片奏、请暂用中国工师勘路等语。詹天佑、邝景阳二员。已谕令胡燏棻暂时借调。即著陈宝箴派员协同该二员。将湘省应造铁路之地。测量勘绘原摺著钞给谭钟麟、谭继洵、许振祎、陈宝箴、阅看。将此各谕令知之。洋务　　

○又谕、詹天佑、邝景阳、二员。著胡燏棻饬令前赴湖南。交陈宝箴差委。办理勘路事宜。洋务　　

○直隶总督王文韶等奏、密陈粤汉铁路利害。宜用美款兴修。请勿允他国承揽。下所司知之。摺包　　

○庚寅。谕内阁、总理各国事务衙门会同礼部奏、遵议贵州学政严修请设专科一摺。据称就该学政原奏分别酌拟。一为岁举。一为特科。先行特科。次行岁举。特科约以六事。一曰内政。凡考求方舆险要。邦国利病民情风俗者隶之。二曰外交。凡考求各国政事、条约、公法、律例、章程者隶之。三曰理财。凡考求税则。矿产农功。商务者隶之。四曰经武。凡考求行军布阵。管驾测量者隶之。五曰格物。凡考求中西算学、声、光、化、电者隶之。六曰考工。凡考求名物象数。制造工程者隶之。由三品以上京堂。及督抚学政。各举所知。无论已仕未仕。注明其人何所专长。咨送总理衙门。会同礼部。奏请在保和殿试以策论。肬■闲派阅卷大臣。严定去留。详拟等第。覆试后带领引见。听候擢用。此为经济特科。以后或十年一举。或二十年一举。候旨举行。不为常例。岁举则每届乡试年分。由各省学政调取新增算学艺学各书院学堂高等生监。录送乡试。初场试专门题。次场试时务题。三场试四书文。中式名曰经济科举人。与文闱举人同场覆试。会试中式经济科贡士者。亦一体覆试殿试朝考等语。国家造就人才。但其有裨实用。本可不拘一格。该衙门所议特科岁举两途。洵足以开风气而广登进。著照所请行。其详细章程。仍著该衙门会同礼部妥议具奏。现在时事多艰。需才孔亟。自降旨以后。该大臣等如有平素所深知者。出具切实考语。陆续咨送。不得瞻徇情面。徒采虚声。俟咨送人数汇齐至百人以上。即可奏请定期举行特科。以资观感。至岁举既定年限。各该督抚学政。务将新增算学艺学各书院学堂。切实经理。随时督饬院长教习。认真训迪。精益求精。该生监等亦当思经济一科。与制艺取士并重。争自濯磨。力图上进用副朝廷旁求俊乂至意。将此通谕知之。

现月

　　

○又谕、给事中高燮曾奏、请设武备特科一摺。著军机大臣会同兵部。归入荣禄奏请参酌中外兵制特设武科片内。一并议奏。现月　　

○又谕、依克唐阿奏蒙古王旗借占地土。藉词狡执。碍难办结一摺。博多勒噶台亲王旗借地一案。事隔多年。诸多葛藤。必须确切查明。方可核办。著理藩院检查乾隆四十六年原议案据图说。另派干员。前往体察情形。会同该盟长按旗切实开导。取具各结。由依克唐阿派员帮同换照。迅速完结。以息争端。现月　　

○给事中高燮曾奏、息借英款。以长江一带厘金作抵。不宜曲从。下所司知之。摺包　　

○盛京将军依克唐阿奏开采辽阳锦州各处磺矿。请设局运售。下部知之。摺包　　

○辛卯。世祖章皇帝忌辰。遣官祭孝陵。　　

○山东巡抚张汝梅奏、洋务需人。请调已安徽芜湖县知县王万甡差遣得旨、王万甡著送部引见。　　

○又奏、前调总兵崔廷桂片。将年号缮写错误。自请议处。得旨、张汝梅著加恩改为交部察议。　　

○以亏欠交代。革福建前署归化县知县罗德听职。并勒追。　　

○上以孟春享太庙。自是日始、斋戒三日。　　

○癸巳。谕军机大臣等、电寄许景澄、昨经总署电令许景澄前赴俄都商办要事。著该大臣迅即驰往。毋得托故迟延。电

寄

　　

○詹事府右中允黄思永奏、请造自强股票。筹借华款下户部速议。　　

○盛京将军依克唐阿奏、请将分省试用知府朱荣钦留奉差遣。得旨、所请著不准行。　　

