<!-- { "loadSidebar": true } -->
○癸亥。谕内阁、刘树堂奏、查明州县优劣。请旨分别劝惩一摺。河南裕州知州徐佐垚。心精力果。措置裕如。署上蔡县知县徐寿兹、兴利除弊。器识闳深。舞阳县知县张庆麟、志趣向上。勤奋从公。调署安阳县宜阳县知县叶济、居心正大。擘画精详。署固始县知县费＜辶黎＞方■土、治剧理繁。不遗余力。署汝阳县知县杨清魁、实事求是。雅尚廉勤。永城县知县沈传义、强干有为。饶于权略。署商邱县知县沈树人、才具开展。抚字尽心。荥阳县知县张骏、笃实不浮。书生本色。以上各员。据该抚声称。均有政绩可观。舆情爱戴。即著传旨嘉奖。仍饬令该员等益加勤奋。勉为循良。用副朝廷勤求吏治至意。淇县知县葛秉彝、疏于听断。息县知县宋克扬、事多废弛。均著开缺留省另补。现月　　

○谕军机大臣等、电寄陶模等、前谕董福祥驻西甯。魏光焘顾河州。办法本有次第。乃魏光焘争功冒进。董福祥瞻顾不前。以致抚者复叛。剿者逸出。西陲骚然。魏光焘所谓一了百了者安在。陶模既抵署任。著将零星各营。速即裁并。董福祥著专办剿抚事宜。进扎西甯。所有甘军统归节制调度。魏光焘著回驻河州。专顾河狄循化米拉一带。并分防各隘。毋任再有窜逸。邓增素称勇往。著统带所部。及陶模魏光焘现派出关各营。迅速启程。会商饶应祺、跟踪追剿。张俊著带防喀兵勇。迅速赴北路堵截合剿。至粮料车驮。著陶模饬地方官速办。毋误军行。电寄　　

○又谕、电寄饶应祺、电悉。一切布置。均甚妥协。若能将野牛沟一股剿除。王子营一股安插。即可纾朝廷西顾之忧。该署抚其勉力为之。电寄　　

○又谕、电寄陶模、甘省新募数十营。零星无用。著陶模速议裁并。甯夏十营。可否裁撤。并著查覆。电寄　　

○河南巡抚刘树堂奏、太原扶沟西华淮甯杞通许鄢陵等县。麦苗被虫伤。考成法及早捕除。并筹接济。报闻。摺包　　

○赏南洋水师学堂洋教习英人彭耐尔希尔逊、法国驻津领事杜士兰、汉阳铁厂效力比商德海斯、宝星。摺包　　

○上以孟夏享太庙。自是日始、斋戒三日。　　

○甲子。谕内阁、顺天府奏、查明顺属赈务平粜堤工出力员绅请奖。开单呈览一摺。著该部议奏。　　

○谕军机大臣等、国子监祭酒张百熙奏、四川矿务商务。急宜振兴。详筹办法一摺。据称川省产矿处所。约二千余里。皆属土司所辖。莫如以绅董商。设立总局。妥定章程。分设公司。自行集股开厂。官但稽查抽课。又川省土产素饶。百物齐备。亦宜以绅董商各立公司。制运销售等语。川省矿务。前经谕令鹿传霖体察情形。官督商办。惟官商素不相习。不若以绅董商。可以通上下之情。联官商为一气。现在日本已订重庆通商之约。准其随地制造土货。不及此时亟兴商务。必至民生日绌。厘税日亏。该祭酒所筹办法。俱属切实可行。著鹿传霖按照原奏各节。悉心妥筹。实力举办。以收成效而保利权。另片奏、检讨宋育仁、究心外洋工商之学。熟悉川省情形等语。宋育仁著即前往四川。鹿传霖俟该员到后。将矿务商务。与之逐一讲求。宋育仁应如何任用之处。奏明请旨。原摺片著钞给阅看。将此谕令知之。洋务　　

○云贵总督兼署云南巡抚崧蕃奏、滇省火药价值。屡奉部驳。实难再减。请饬照案核销。允之。摺包　　

○又奏、云南全省舆图告成。送会典馆查核。下所司知之。　　

○出使俄德粤和国大臣许景澄奏、八旗兵制。与西制相近。请变通整顿。并选储将校。以固根本。得旨、著督办军务王大臣、会同八旗都统、妥议具奏。摺包　　

○以襄办顺赈出力。户部主事叶杨俊等、传旨嘉奖。户部主事丁乃安等、送部引见。予积劳病故。浙江教谕褚成炜、从优议恤。　　

○以捐助军饷。予回部亲王沙木胡索特奖叙。　　

○以出洋六次期满。予驻德参赞官候选知府赓音泰、以道员即选。并赏加布政使衔。摺包　　

○予积劳病故。云南镇边营参将邹位虔议恤。　　

○以谊笃睦邻。赏俄国阿穆尔总督杜哈甫斯阔业等十员宝星。摺包　　

○乙丑。谕军机大臣等、电寄魏光寿、据驰奏攻克多巴情形。暨苏家堡保案。均悉。现在尚有回血■乣万余。由上五庄窜出关外。西事未了。摺二件。单一件均暂存。电寄　　

○协修官张书云恭纂　　

帮总纂官程棫林恭辑监修总裁世恭阅二签三月十九日正总裁那月日专司蒿■禾本陆恭覆阅癸丑十一月初六日　　

徐月日　　

荣月日副总裁唐月日　　

宗室宝恭阅二签七月十二日

　　

陈恭阅六月二十三日　　

熙月日　　

郭恭阅一签八月二十日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之三百八十八　　

光绪二十二年。丙申夏四月。丙寅朔。享太庙。上亲诣行礼。外记　　

○诣颐和园乐寿堂问慈禧端佑康颐昭豫庄诚寿恭钦献崇熙皇太后安。外记　　

○谕内阁、御史彭述奏、近日军营积弊。营官公费。统领并不给足。仅酌予薪水。兵勇衣履等项。以及军营应用之物。无不由统领按名分给任意苛派。请饬严禁等语。国家养兵。既用其力当恤其艰。带兵各员。自应与士卒同甘苦。方能血■乣志成城。若如所奏、统领营官逐层盘剥。懈军心而滋贻误。殊堪痛恨。嗣后统领各官。如再有藉端苛派等弊。或经纠倢■＜曰融＞■＜石木＞。或被告发。定即严行惩办。决不宽贷。将此通谕知之。现月　　

○又谕、御史彭述奏、武营扣饷缺额积弊已深。请严定罪名一摺。著刑部议奏。寻奏、查定例管军官吏冒支军粮。应照常人盗监守盗计赃拟以斩绞监候。立法已属详尽。请饬下各省督抚及各路统兵大员。嗣后遇有武营扣饷缺额等弊。一经审实即行查照律例。计赃分别治罪。不得以革职留营及永不叙用等词。含糊了结。以除积弊而肃军政。从之。　　

○谕军机大臣等、电寄长庚。电悉。张俊著留驻阿克苏。兼顾南北两路。　　

○黑龙江将军恩泽等奏、齐字营官兵奉遣到省。悉数裁撤。镇边八营亦经回防。请将前挑之制兵马队一律裁撤。以节饷需。下部知之。　　

○又奏、黑省制钱缺乏。请将部拨丙申年俸饷。划解鄂省。鼓铸银圆藉资补救。下部议行。　　

○直隶总督王文韶奏、遵查营口牛庄各口税厘。据山海关道廷雍所请改定各项章程。化中饱为正税。应即责成经理。俟一年后比较收数。再行奏明。下部知之。摺包　　

○又奏、北洋事务繁要。请将上年调津襄办粮台之户部员外郎毛庆蕃暂留。以资臂助。允之。摺包　　

○追予浦石河阵亡黑龙江齐字营官兵侬吉春等优恤。摺包　　

○丁卯。谕军机大臣等、前因发遣黑龙江太监王得福又名长泰、聂得平又名永贵、宣增泰又名永禄、逃赴上海。谕令刘坤一等密拏。兹据奏查无踪奣＜虘阝＞亦。尚未缉获。因思该犯等既曾逃往南方。难保不复归配所。其来往道路。当可寻踪。著依克唐阿、长顺、恩泽、王文韶饬派干员。于沿途客店庙宇。密访有无太监住宿。严行追缉。恩泽系本管之员。于该犯等何日脱逃。有无同夥。更易查究。桂祥本有稽查关口之责。均著悉心查拏。一经获到。查明实系正身。即将王得福、聂得平、两犯就地正法。宣增泰一犯仍解黑龙江永远枷号监禁。遇赦不赦。将此由六百里加紧密谕知之。现月　　

○以久著声威。殁于防次。予故广东水师提督郑绍忠、照军营立功后病故例优恤。战绩宣付史馆立传。从两广总督谭钟麟请也。现月　　

○上以常雩祀天于圜丘。自是日始、斋戒三日。　　

○戊辰。谕内阁、福建督粮道陈鸣志、浙江严州府知府鹤山、江西南昌府知府倪恩龄、广西恩恩府知府周天霖、均著开缺送部引见。现月　　

○又谕、广西左江镇总兵董履高。著开缺送部引见。　　

○谕军机大臣等、江苏江甯盐巡道胡家桢。著刘坤一悉心察看。如竟不能胜任。即行倢■＜曰融＞■＜石木＞奏。毋稍迁就。将此谕令知之。　　

○又谕、河南南阳镇总兵崔廷桂。著任道镕悉心察看。如竟不能胜任。即行据实倢■＜曰融＞■＜石木＞奏。毋稍迁就。将此谕令知之。　　

○又谕、电寄魏光焘。西路窜匪。本无定踪。若在青海。自应穷追。若至新疆。便当迎截。此等机宜。全在前敌将帅。调度合法。朝廷不为遥制。魏光焘著遵前旨回驻河州。邓增既已折回。著由大路出关。驰赴安肃一带。各专责成。电寄　　

○己巳。谕军机大臣等、鹿传霖奏、章谷朱窝土司构衅扰害不遵开导。派员带兵查办一摺。朱窝土司。原系内属。乃被附从瞻对。挟制滋事。鹿传霖已派知县穆秉文、前往妥为开导。并添派知府罗以礼、酌带勇营。进驻打箭炉。以期慑服。即著照所拟办理。总须该土司悔悟帖服。遵断了结。方为妥善。其瞻对番官越界与明正土司构兵一事。并著罗以礼会同驻藏大臣所派委员。同赴明瞻交界适中之地调集两造。妥为开导。如再抗违。应如何妥办之处。著该督审度机宜。奏明请旨。至打拉罩子等沟贼番滋事。并著该督妥慎办理。将此谕令知之。现月　　

○又谕、电寄魏光焘。电悉。水地川各庄均克。此外蠢动者尚有几处。来电何以未及。窜贼远扬。而近处蜂起。该抚回驻河州后。正可次第办理。毋涉张惶。电寄　　

○礼部奏、添铸监督浙江杭州关税务兼办通商事宜关防。改铸布特哈副管等图记。缮模进呈。报闻。　　

○四川总督鹿传霖奏、查覆部议筹饷。遵办者六条。变通筹办者四条。并沥陈兵勇碍难骤裁。赋税尚无他弊。下部知之。摺包　　

○又奏、廓藏失和。派员航海。取道印度。前往查探解散。请宽给公费。廓藏案结。即饬就近随同驻藏大臣劝导画界。并拟赶修川藏电蝱滟戋。以速文报。有款十万。现存沪局。请饬拨办从之。摺包　　

○又奏、川省文武微末员弁。援案请免扣三成养廉。允之。摺包　　

○以记名总兵莫善喜为广西左江镇总兵官。现月　　

○庚午。常雩。祀天于圜丘。上亲诣行礼。外记　　

○诣正阳门关帝庙。菩萨殿。拈香。　　

○诣颐和园乐寿堂。问慈禧端佑康颐昭豫庄诚寿恭钦献崇熙皇太后安。至甲戌皆如之。　　

