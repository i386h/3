<!-- { "loadSidebar": true } -->
○丁亥。谕军机大臣等、锡良奏、湖南衡山县。暨毗连贵州之芷江县等处地方。会匪滋事现经官兵分别剿办等语。黔楚边境。向系会匪出没之区。此次匪党潜谋不轨。虽经官兵剿捕得手惟首要各犯。尚未擒斩净尽。著锡良、王毓藻、派兵兜拏。务期悉数弋获。毋任漏网。傥防捕不力。致令匪徒窜越。蹂躏立即据实严倢■＜曰融＞■＜石木＞。毋稍宽纵。其误被诱胁之良民。许其自拔投诚。妥为安插。锡良片。著钞交王毓藻阅看。将此由四百里各谕令知之。现月　　

○乌里雅苏台将军连顺等奏防兵例应三年更换。现空额七名。若待抚防咨调。人少不敷差委。援案请由绥远城挑补。以资办公从之。　　

○命贵州提督梅东益来京陛见。现月　　

○以刑求重案。革湖南兴甯县知县李柏龄职。并讯办。摺包　　

○豁免直隶安州东北两淀积涝地亩租赋。现月　　

○蠲缓广西崇善、养利、武宣、临桂、灵川、苍梧、横、雒容、来宾、宜山十州县。歉收地方新旧钱粮。现月　　

○戊子。直隶总督裕禄奏、续订清讼事宜。考核功过章程。藉除积弊。造册恭呈。得旨、时弊固须严防。旧章仍应遵守。为政之要。总在实事求是。不必多作纸上空谈。册留览。

摺包

　　

○两江总督刘坤一奏、淮南商情极困。无力捐输票本。请仍准循环转运。以保饷源。下部议。　　

○江西巡抚松寿奏、江西练习洋操。编列成军。并陈增减各营弁勇。更立营名情形。下部知之。摺包　　

○黑龙江将军恩泽等奏、镇边各军。岁需军火浩繁。拟筹设制造专局。以广边备而利操防。下部知之。摺包　　

○又奏、遵建武备学堂工竣。经久岁需。约及万金。暂由荒地押租款内提用。拟仿学田之例。酌拨地五万晌以彼租钱。作为常款。下所司议。摺包　　

○以政迹卓著。遗爱在民。予故湖南按察使桂中行、事实宣付史馆立传。从两江总督刘坤一请也。摺包　　

○以战功卓著。予故山西太原镇总兵张国林、照军营立功后积劳病故例优恤。摺包　　

○缓徵两淮泰州、海州、二属。被风被潮穴■士■黾地折价钱粮。摺包　　

○协修官温肃恭纂　　

帮总纂官程棫林恭辑监修总裁世恭阅四月二十日正总裁那月日专司蒿■禾本陆恭覆阅癸丑十一月二十日　　

徐月日　　

荣月日副总裁唐月日　　

宗室宝恭阅九月二十日

　　

陈恭阅九签十二月二十五日　　

熙月日　　

郭恭阅十一月十二日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百五十七　　

光绪二十五年。己亥。十二月。己丑谕军机大臣等、有人奏、蒙员故杀多命。知州徇庇婪赃。请饬查办一摺据称热河署平泉州知州张继良、审理地方案件。婪索多赃代理承德府时。将劫杀吴姓之正凶陈国义等、得贿纵释蒙员穆克登布、与之订交。臭味相投。遇事招摇。揽权索贿于仇杀喇嘛豆儿一家四命一案。该州袒护不究。并有妄拏民蒙。诬良为盗情事。案关地方官婪赃纵盗。虚实亟应彻究著色楞额按照所倢■＜曰融＞

■＜石木＞各节。确切查明。据实具奏。毋得稍有徇隐。原摺著钞给阅看。将此谕令知之。现月　　

○又谕、有人奏、近来长江一带。及江苏浙江等处。匪徒往往开枪拒捕。广东等省。械斗＜虘阝＞斲之案。动辄燃石滟驳相击民闲亦有因枪毙命之案。请饬申明例禁等语。私藏军火本有厉禁。著沿江沿海各督抚。通饬各关卡。严密稽查。如有商船私带军火者。立时拏究以杜乱萌。另片奏、江苏办理米捐。卡员每有以多报少之弊。甚至需索留难。商民交病又闻近来各口米粮。仍多偷漏出海于民食大有关系。著各该督抚一并严行查禁原摺片均著钞给阅看。将此各谕令知之。　　

○又谕、总理各国事务衙门奏、原议京西修造铁路转运煤斤究恐有碍贫民生计等语。所有前议展接京西运煤铁路。即著毋庸办理。现月　　

○又谕、电寄苏元春。有人奏、广西边防紧要。伏莽亦未净尽等语。广西提督苏元春、著毋庸前往江南。仍即日驰回广西。督率各营。将防务认真经理。以靖边疆。电寄　　

○两江总督刘坤一奏、皖北俗悍民贫盗风未熄。请将龙山颍州亳州三营前裁第三起兵丁一百十一名召募复额。以资镇摄。从之。摺包　　

○淮安关监督金声奏、京饷届限。税收寥落。仍向票商凑借万金措解。得旨、嗣后仍著筹措实银起解。　　

○以纵脱官犯。革江苏常州营中军守备朱永璜职。以任性自由。长江水师华阳营左哨都司袁家琛开缺以守备降补。摺

包　　

○加赏京师朝阳门外清真寺粥厂粟米一百五十石。现月　　

○庚寅。绥远城将军永德等奏新练步军分日操练情形。得旨、著即督饬认真操练。随时校阅使悉成劲旅以资捍＜目辟＞行＜匧心＞口＜韦未＞＜夗贝＞。摺包　　

○四川总督奎俊奏、川省办理团练保甲情形。得旨、即著随时认真整顿。毋得稍滋弊窦。摺包　　

○又奏、查明川省商务惟白蜡公司。业著成效余亦渐次讲求。学堂有二。曰中西、曰武备、岁费七千余金。尚无浮冒。报闻。摺包　　

○又奏拨款十万两。发交殷商会同地方官。采办谷石。分存水陆适中之资州泸州重庆等处。以备凶荒。下户部知之。　　

○广西巡抚黄槐森奏、保荐人才道员吴庚辛、刘能缉、知府严震全、文炳、吴徵鳌、知县沈世璠等、请采择备用。得旨吴庚辛等、均著送部引见。摺包　　

○命前内阁学士陆宝忠仍在南书房行走。　　

○以奉宸苑卿继禄为总管内务府大臣。现月　　

○以派办库伦电工地长费省。复已革江西余干县知县何其坦原官。　　

○以续修会典事例全书告成。予出力人员。满提调官内阁学士那桐刑部员外郎贵秀等、汉提调官仓场侍郎刘恩溥、翰林院侍讲学士刘永亨、等奖叙。　　

○以虎神营训练认真著有成效。予出力员弁内阁学士溥兴等奖叙。现月　　

○以捐助育婴经费。予四川大足县绅候选同知刘光乙建坊。现月　　

○辛卯。谕内阁奎俊奏、特倢■＜曰融＞■＜石木＞庸劣不职各员一摺。四川剑州知州赵仁诒、年老昏愦。纵子为非。试用通判徐彦、志趣卑鄙。专事钻营。苍溪县知县沈澄纵容家丁。罔恤民隐。青神县知县任鹤龄、年衰嗜利。不恤人言。前署大竹县候补知县孙定培、心地糊涂。声名甚劣。蓬溪县康家渡盐大使沈贤修、行止不端。试用县丞龚庆华、招摇撞骗。均著即行革职。绵竹县知县李莲生、性情乖谬。不洽舆情。著勒令休致。平武县知县陈兆丰、性情疲缓。办事竭蹶。著以府经历县丞降补。广元县知县宋万选、措置失宜。难胜繁剧。著开缺另补。另片奏、茂州都司李平川、嗜好甚深。操守难信。松潘营守备李春华、任性妄为几酿事变。均著一并革职。以示惩儆。现月　　

○谕军机大臣等、有人奏、京师仰给南米。近来禁止北运。米价倍长官民交困。请准南北米商。照常贩运。毋庸免税等语。现在京师米粮昂贵。必须设法招来。著顺天府约计米数。发给护照。俟运到米石。即行查销。其未运之照亦一体饬令缴回。不准日久不缴。以杜影射。并著鹿传霖、裕禄等、转饬各海关查验明确。实系运京米石。与护照数目相符。即令照常纳税放行。以重根本原摺均著钞给阅看。将此各谕令知之。

现月

　　

○又谕、吕海寰奏、遵旨查办要案。据实覆陈一摺。驻法使馆学生伊里布、轰毙参赞联涌、复自轰殒命。暨学生世敏、怀疑自戕各节既据西医验结。均系心思迷乱所致。即著毋庸置议。出使大臣庆常、事前失于觉察。事后奣＜虘阝＞亦近弥缝。随员汪璋、信口多言。不知检束均有应得之咎。著交部分别议处。另片奏、联涌幼子庆颐、闻父被戕。绝食身死。请饬查旌表等语。著该旗查明办理。寻吏部议上。得旨、庆常应得革职处分。著加恩改为革职留任。汪璋应得降三级调用处分。著加恩改为降三级留任。现月　　

○又谕、本日许景澄等奏、卢汉津卢两路。并达马家堡。糜费损碍一摺。所奏甚是。著总理各国事务衙门。会同铁路总局。妥议具奏、又奏、查勘关内外各路情形一摺。该衙门知道。图留览。现月　　

○四川总督奎俊奏、上年余蛮子纠血■乣雔■言教一案。现已办结。共需赔恤银一百一十八万六千一百两。挪拨库款。分期付给。下所司知之。摺包　　

○闽浙总督许应骙奏、闽省福厦二口通商要埠。请归海防同知经理。以专责成。从之。摺包　　

○以出洋三年期满。予驻美随员补用道何彦昇等六员奖叙。　　

○以襄办四川教案出力。赏法国主教杜昂等六员三品顶戴。　　

○以剿办四川甯远府属勒摹支夷地偾事。降副将王金成为都司。予力战被戕守备马复兴等三员优恤。　　

○以优礼华使。照料殷勤。赏俄国邮电局总办二等提督彼得洛甫等十员宝星。摺包　　

○蠲缓浙江归安、乌程、德清、武康、孝丰、会稽、诸暨、余姚、上虞、新昌、嵊、开化、仁和、钱塘、海甯、富阳、余杭、嘉兴、秀水、嘉善、海盐、平湖、石门、桐乡、长兴、安吉、萧山、建德、＜走毕＞滟蜽安、临安、新城、于潜、昌化、鄞、慈溪、奉化、镇海、象山、临海、黄岩、太平、甯海、天台、仙居、金华、兰溪、东阳、义乌、永康、武义、浦江、汤溪、西安、龙游、常山、遂安、寿昌、桐庐、分水、永嘉、乐清、瑞安、平阳、泰顺、玉环、丽水、缙云、青田、龙泉、宣平、七十厅州县。暨杭严、嘉湖、台州、三＜目辟＞行＜匧心＞口＜韦未＞＜夗贝＞所被水、被风、被虫、并沙淤石积田亩、新旧地漕。其荒废未种田亩。本年地漕。分别全蠲、或蠲徵各革。现月　　

○壬辰。黑龙江将军恩泽奏、商妥蒙古酌放荒地期集钜款。藉实边圉。缮具章程十四条。下所司议。　　

○又奏、遵将江省烟厘外销款目。和盘托出。并陈整顿各税办法。下部知之。　　

○闽浙总督许应骙奏、闽民待食孔殷请在上海及长江一带。采买米石并免厘税。得旨、所奏尚属实在情形。著准其前往。分投采买。仍照章完纳税厘。摺包　　

○以遵命捐赈。予福建在籍刑部郎中陈纲为其父母建坊。

摺包

　　

