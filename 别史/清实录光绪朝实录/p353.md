<!-- { "loadSidebar": true } -->
○广西巡抚倪文蔚奏、遵查广西谷米抽厘。尚难停免。于民情亦无不便。报闻。摺包　　

○以欠缴银米。革署浙江安吉县故县邓化龙、已故乐清县知县徐葆清职。摺包　　

○旌表贞孝女湖北兴国州儒士万业成未婚妻曹氏。摺包　　

○辛卯。谕内阁。前因浙江台州土匪金满纠党滋事。叠经严谕该督抚派兵剿办。兹据何璟、刘秉璋奏。该匪悔过自新。情愿立功赎罪。由台州绅民禀请彭玉麟、转商刘秉璋具奏乞恩。恳准留营效力等语。金满稔恶有年。种种不法。核其罪状。实属死有余辜。本应立正典刑。以伸国法。惟朝廷除残去恶。无非为绥靖地方。安辑良民起见。既据奏称真心悔悟。率众来营。并拏获要犯。送官究办。以抒其畏罪自赎之诚。而该郡士民。又为沥情恳请。尚可网开一面。以示法外之仁。金满著从宽免死。准其留营效力。金守龙及余众百人。均著照所议。一并留营。责令戴罪自效。该督抚务当随时严加约束。如再有不法情事。定当从重惩办。并惟彭玉麟、何璟、刘秉璋、及该绅士等是问。现月　　

○又谕。光禄寺卿尚贤奏。盛京五部笔帖式。请推广新章闲用正途一摺。著吏部议奏。寻议、盛京驻防满洲汉军闲散文举人繙译举人愿就笔帖式者。准其分发学习。并注册候选。取具图结。呈明盛京兵部知照吏部注册归考取候选班内。与考取人员。比较日期先后选用。如各正班无人。即以举人抵选。从之。现月　　

○又谕。光禄寺卿尚贤奏。八旗都统衙门送考中书等官。办理未能画一。请申明章程等语。著礼部议奏。现月　　

○又谕。御史魏邦翰奏。江苏徐州府□山戊不□科两考。请分年按试一摺。著黄体芳体察情形。奏明办理。寻奏、徐州府□山戊不□科分考。事属可行。下部知之。现月　　

○谕军机大臣等。岑毓英等奏、添募勇营。扼扎越南要隘一摺。据称参将张永清等二营。现扎山西。并添募二营。分守山西大滩两处。与北甯之粤军。怀德之越军。联络驻防等语。法越构兵未已。滇边防军。自应加意扼守。第法人并未与我失和。我军总以剿办土匪为名。未可显露助战之迹。致启衅端。据奏山西城逼近江边。轮船在江中炮弹可及。万一法船上驶。彼时我军进止。殊多窒碍。岑毓英、唐炯、务当统筹全局。相机布置。俾法人有所顾忌。而不敢藉为口实。方为妥善。韦二等投诚就抚。仍著随时察看。妥为约束。以资得力。将此由五百里各密谕令知之。洋务　　

○又谕。岑毓英奏。接奉谕旨。现饬贵州藩司沈应奎、就近将该省藩库收支各款。有无侵挪冒销情弊。逐一清查。一俟查竣。再行覆奏等语。昨复有人奏□□□尔□贵州巡抚林肇元、擅耗库储等款。并牵涉沈应奎等附和钻营各节。又经谕令岑毓英确查具奏。沈应奎既被人奏□□

□尔□。前案毋庸令其查核。仍著岑毓英确切查明。据实具奏。毋稍徇庇。将此谕令知之。现月　　

○又谕。吉和奏。乌兰察布盟属各旗。应帮布鲁图台差。实难展缓一摺。据称乌兰察布盟各旗。十余年来。尽以天灾诿卸。以致布鲁图各台差徭。全赖发给津贴。需款甚钜。现闻该盟于六月闲已得透雨。水草尚不缺乏。若再任其诡避。恐帮台各盟。群起效尤。拟请饬催该盟赴台当差。以便一律整顿等语。西北各城差务紧要。全赖各盟帮贴驼马。以资转运。岂容藉灾诿卸。著丰绅派员前赴乌兰察布盟各旗。晓以大义。责令赴台当差。毋任托词推诿。并著吉和、永德、将台站各事。认真整顿。以通台路而应要差。将此由四百里各谕令知之。现月　　

○以刑部尚书文煜、礼部右侍郎嵩申、为总管内务府大臣。　　

○以遗爱在民。予已故总兵陈国瑞于山东立功地方建立专祠。现月　　

○壬辰。谕内阁。成孚奏、甄别庸劣不职及人地不宜各员一摺。河南署嵩县事候补知县赵豫培。听断乖谬。不洽舆情。南阳县典史俞昌恕、行止有亏。声名狼藉。均著即行革职。息县知县叶如圭、缉捕懈弛。难膺繁剧。修武县知县胡燕清、才欠开展。人地未宜。均著开缺留省。遇有相当缺出。酌量补用。以肃官方。现月　　

○护理河南巡抚布政使成孚奏。续获教匪。饬讯究办。得旨。所有已获各犯。即著饬属严行审讯。务得确情。并将在逃匪犯。严密查拏。务获究办。摺包　　

○予故前署吉林将军副都统玉亮恤典如例。摺包　　

○癸巳。中元节。上诣奉先殿寿皇殿行礼。外记注　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭端慧皇太子园寝。　　

○谕内阁、毕道远、周家楣奏、顺天府属被水情形。亟筹拯济一摺。据称本年雨水过多。河水漫溢。通州等州县所属村庄田庐被淹。并有伤毙人口。现在分别查勘等语。京畿一带地方。被灾甚重。小民荡析离居。情形困苦。朝廷实深廑念。著李鸿章、毕道远、周家楣、迅速筹款。派委妥员前赴灾区。详细查明。妥为赈抚。务使实惠及民。毋任一夫失所。用副轸恤灾黎至意。现月　　

○准记名提督吴次汉等留于陕甘补用。从总督谭钟麟请也。摺包协修

官张书云恭纂　　

帮总纂官程棫林恭辑监修总裁世恭阅四月十八日正总裁那恭阅八月十七日专司藳本陆恭覆阅壬子十二月初六日

　　

徐恭阅一签十一月十六日　　

荣月日副总裁唐月日　　

宗室宝恭阅六月二十七日　　

陈恭阅三签十一月初七日　　

熙月日　　

郭恭阅八月十八日　　

宗室麒月日蒙古总裁恩月日



大清德宗同天崇运大中至正经文纬武仁孝睿智端俭宽勤景皇帝实录卷之一百六十七　　

光绪九年。癸未。七月。甲午。谕内阁。刑部奏、遵旨定拟太监王来禾罪名一摺。王来禾著贷其一死。发往黑龙江永远监禁。遇赦不赦。此系法外施恩。嗣后太监、如再犯偷窃之案。定当执法严惩。勿谓宽典可幸邀也。现月　　

○署直隶总督李鸿章奏、请将已革江西南赣镇总兵王永胜留营效力。得旨。王永胜系因狎优饮酒。营务废弛。革职永不叙用之员。情节较重。所请著不准行。摺包　　

○乙未。文宗显皇帝忌辰。上诣奉先殿寿皇殿行礼。遣官祭定陵。外

记注摺包

　　

○丙申。谕内阁。翰林院侍读盛昱奏、兵部尚书彭玉麟奉命数月。延不到任。该尚书抗诏鸣高。不足励仕途退让之风。反以开功臣骄蹇之渐。请饬迅速来京等语。前据彭玉麟奏请收回成命。当降旨谕令该尚书俟病体稍愈。即行来京。日久未据奏报北上。该尚书当已就痊。著遵前旨即行来京。毋再迟延。现月　　

○谕军机大臣等。御史李鸿逵奏、灾区徵收钱粮。宜分别变通一摺。据称各省钱粮。例定春闲开徵。五月完半。灾歉之区。自应分别办理。乃有不察灾区。一体于春闲起徵。州县自顾考成。不惜小民生计。甚或奸书蠹役。串通垫纳。重利取偿等语。本年直隶、山东、水灾甚重。所有被灾地方。应徵钱粮。著李鸿章、陈士杰、体察情形。应如何分别变通之处。即行奏明办理。各州县如有前项情事。即行严□□□尔

□。另片奏、各州县有业将被灾乡庄图社勘明。应行蠲缓。并不依限造报。纵令书差催徵比纳。延至□山戊不□暮。始将徵收未完之数。详请蠲缓等语。著李鸿章等、查明应行蠲缓地方。即将本年应徵钱粮。奏请分别蠲缓。不得任令属吏蒙混徵收。原摺片均著钞给阅看。将此各谕令知之。现月　　

○又谕、翰林院侍读盛昱奏、金满已准投诚。请查照嘉庆年闲甯陕叛兵成案办理一摺。金满扰害有年。本属罪不容诛。前据何璟等奏、该匪悔罪投诚。由台州绅士禀请具奏乞恩。当降旨从宽免死。准其留营效力。兹据该侍读奏称金满狼子野心。岂能安静。不出两年。必将为变等语。著责成何璟、刘秉璋、严加约束。随时查察。如再有不法情事。即行就地正法。傥漫不经心。姑息养痈。复滋事端。恐该督抚不能当此重咎也。原摺著钞给阅看。将此各谕令知之。现月　　

○又谕。御史黄兆柽奏、现在湖北江堤溃决。蕲州等处、江水漫溢等语。该处堤工溃溢情形。未据奏报。著涂宗瀛、卞宝第、彭祖贤、迅速查明具奏。将此各谕令知之。现月　　

○又谕。倪文蔚奏、复陈近日边报。暨增军提饷情形一摺。法人现在添兵赴越。意图报复。在防官军。自宜严申儆备。倪文蔚、徐延旭、仍当懔遵叠次谕旨。将防务稳慎办理。内固封守。外弭衅端。不得稍涉疏懈。至所需饷项。前又有旨续拨广东应解京饷银二十万两。该抚等即行提解应用。以资接济。将此由五百里密谕倪文蔚、并传谕徐延旭知之。洋务　　

○察看山东黄河仓场侍郎游百川等奏、山东被灾各属。散放普赈办理情形。得旨。游百川等务当督饬官绅核实散放。务使实惠及民。毋任稍滋弊端。摺包　　

○以降调前户部尚书景廉为内阁学士。兼礼部侍郎衔。现月　　

○以署巴里坤领队大臣恩泽为吉林副都统。未到任前。以将军希元兼署。明发　　

○以太常寺少卿明桂为太仆寺卿。朱签　　

○旌表办团阵亡江苏金匮县文童顾浚、暨捐躯殉节、其妻卜氏。摺包　　

○旌表办团阵亡江苏常熟县外委萧翼骏、暨捐躯殉节其母叶氏、安徽绩溪县训导沉练妻陈氏。现月　　

○丁酉。谕内阁。毓橚等奏、应行即修工程。请派大臣查验一摺。昭西陵隆恩殿等处工程。现有渗漏坍损情形。孝陵大碑楼垂脊被风刮落。伤损檐瓦。著派景善前往。一并敬谨查勘具奏。现月　　

○又谕。毓橚等奏、上年因修永济仓廒。奏准由直隶藩库借拨银六千七百四十四两零、以备工需。仅领到银二千两。请饬全数拨发等语。该处仓廒现在尚未竣工。需款甚亟。著李鸿章饬令藩司迅将欠发银两。无论何款。先行全数拨发。俾资应用。现月　　

○谕军机大臣等。黄体芳奏、在籍道员把持童试。承审官过涉含糊。请饬核议一摺。据称宝应童生朱昭煌等。呈控王寿民冒考一案。在籍候补道朱寿镛阴主其事。业据承审官会讯详覆。意在袒护乡绅。开脱讼棍等语。著左宗棠、卫荣光、将此案确切查明。核议具奏。原摺著钞给阅看。将此各谕令知之。现月　　

