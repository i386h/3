<!-- { "loadSidebar": true } -->
○又谕、电寄李鸿章、据电大同江见有倭船二十六只。装满陆兵。在彼候信。不知开往何处等语。大同江既见倭船多只。难保不即日分图扑犯。李鸿章亟应迅饬沿海各口扼守台岸之兵。加紧严防。遇有倭船近岸。即行迎头奋击。毋稍松劲。又据刘盛休电、贼离义州三十里。忙牛哨、长甸口、均能渡江。是贼踪逼近。军情益形紧急。著即严饬刘盛休、督率所部。扼守沿江一带。勿任窜越。其忙牛哨、长甸口两处。尤应分兵严防。并电饬前敌现有各军。多发侦探。联络会合。奋力抵御。不得一军接仗。诸军束手。傥有疏虞。致令贼踪窜过江岸。定惟该大臣是问。宋庆计尚在途。著探明飞催到防。并著迅速电闻。以慰廑系。电寄　　

○又谕、电寄定安等、据刘盛休电报。贼已到义州。上游忙牛哨。离义州三十里。人马均能过江。长甸口离九连城九十里。亦有渡船。均无兵防守等语。贼踪逼近。边防益形吃紧。著定安、裕禄、严饬奉军各营。加意防范。忙牛哨、长甸口等处。均无防守。尤为可虑。必须分兵严防。张锡銮添募之营。曾否已齐。依克唐阿计已驰抵九连城。著与各军会商。酌派马队为游击之师。于江岸上下游严密梭巡。遇有贼踪。半渡击之。方可得手。宋庆尚未到防。所有刘盛休等军。著李鸿章饬令务与奉军合力防剿。毋得各存意见。致误事机。电

寄

　　

○又谕、电寄裕禄、昨据刘盛休电报。倭贼已抵义州。江防吃紧。本日已谕令定安、裕禄、加意严防。鸭绿江渡船。前有旨饬令撤归西岸。今电云均有船可渡。是否遗漏未撤之船。抑系彼岸朝鲜之船。著一面查覆。一面派兵前往撤尽。前询该省险要。据称金山湾唐木城摩天岭各处。虽非一夫当关。尚皆有险可守。著裕禄赶紧派兵扼扎。勿令偷越。又鸭绿沿江一带口岸。有无可以安设水雷杜贼潜渡之处。著查明一并办理。此时贼踪已至义州。该将军等、竟无电奏。岂安坐省城。绝无侦探耶。著明白回奏。电寄　　

○又谕、电寄李鸿章、海军受伤各船。闻已陆续修齐。惟大船二只。须月半始修好未免过迟。著星夜加工办理。遇有敌船闯进。迎头截击。如攻扑口岸。须与炮台前后合力轰打。以收夹击之效。毋得藉词延宕。致干咎戾。大同江口倭船二十六只。著探明去向覆奏。电寄　　

○闽浙总督谭钟麟奏、闽鹾商情万分疲惫。限期迫届。立见倾危。恳将西路邵武等二十三帮。及县澳等帮盐厘。全行蠲免。以恤商艰。下部议。摺包　　

○派兵部左侍郎王文锦前往天津。会同在籍提督曹克忠、布政使张梦元、总兵邓启元、办理团练事宜。洋

务

　　

○以山西大同镇总兵程之伟为福建陆路提督。江苏副将刘光才为山西大同镇总兵官。现月　　

○命翰林院编修贵铎、发往黑龙江。将军依克唐阿军营差遣。洋务　　

○命广东记名总兵广州协副将李先义、崖州协副将吴元恺、调往湖北。交湖广总督张之洞差遣。电寄　　

○赏京师普济堂、功德林、广仁堂、卢沟桥粥厂。资善堂暖厂。暨朝阳等门外三厂粟米。现月　　

○辛巳。谕军机大臣等、长顺电奏请募勇五千人。由部拨银三四十万两等语。著户部速议具奏。洋务　　

○又谕、增祺电奏、请饬依克唐阿将借留之饷。先用二十万下余仍解黑龙江应用等语。著户部速议具奏。

洋务

　　

○又谕、电寄宋庆、李鸿章奏、据边门电报宋庆初九日可到边。著即赴九连城察看前敌各军。及沿江分扎各营。应如保妥为布置。会合防剿。一遇贼至。孰为前锋。孰为接应。并如何分兵。包抄掩袭。一切相机策应。均应详慎豫筹。毋致临时仓猝误事。该提督既膺帮办之任。所有各营。统归节制。务须不避嫌怨。申严军律。于应行整顿事宜。不得稍存姑息。前有旨令查卫汝贵被参各款。著迅速确查。据实覆奏。毋准丝毫徇隐。至鸭绿江地段绵长。必须择应行设防之处。或筑土炮台。或建地营。或设水雷。一工具。妥慎筹办。至所召勇营。现到若干。其余何时可以成军。著即行电奏。依克唐阿早报起程。其何日到九连城。未据奏到。并著查明即覆。电寄　　

○又谕、电寄李鸿章、旅顺后路空虚。亟应设法防守。或酌量地势。多筑土炮台。以资捍御。著李鸿章迅速筹办。电寄　　

○又谕、电寄裕禄、据奏请饬吉林机器局。赶造枪弹接济等语。著知照长顺迅速筹办。所请解运军粮等经费。著准其作正开销。电寄　　

○又谕、电寄许景澄、前经刘坤一、张之洞、电令许景澄购办之枪械。是否全行起运。约于休时可到。著即电覆。电寄　　

○准理藩院蒙古员外郎奎显、满洲候补主事恩惠、投效黑龙江将军依克唐阿军营。洋务　　

○蠲免陕西咸甯、长安、盩厔、渭南、三原、高陵、临潼、泾阳、兴平、鄠、蓝田、咸阳、富平、醴泉、耀、同官、肤施、宜川、甘泉、保安、安塞、自长、靖边、定边、安定、凤翔、陇、汧阳、岐山、城固、裦城、沔、佛坪、榆林、怀远、府谷、葭、神木、大荔、浦城、朝邑、澄城、华、郃阳、白水、汉阴、邠、长武、三水、淳化、乾、武功、鄜、洛川、中部、宜君、绥德、米脂、清涧、吴堡、六十府厅州县被旱歉收地亩民欠钱粮草束。现月　　

○壬午。谕内阁、前据李鸿章电奏、海军各舰。在大东沟洋面。与倭船接仗情形。当经谕令该大臣查明伤亡将士。请旨优恤。兹据覆奏洋细情形。此次海军护送运船。突遇倭船。鏖战三时之久。我军以兵舰十艘。当倭船十二只。以寡敌众。循环攻击。始终不懈。俾陆军得以登岸。我船被沈四只。击沈倭船三只。余船多受重伤。各将士效死用命。深堪嘉悯。提督衔记名总兵邓世昌、升用总兵林永升、均著照提督例从优议恤。邓世昌首先冲阵。攻毁敌船。被溺后遇救出水。义不独生。奋掷自毁。忠勇性成。死事尤烈。并著加恩予谥。升用游击陈金揆、著照总兵例。从优议恤。以慰忠魂。另片奏、遵查阵亡总兵左宝贵子嗣覆奏等语。左宝贵之子。左国楫、左国栋、左国樟、均著俟及岁时带领引见。寻予邓世昌祭葬。谥壮节。　　

○谕军机大臣等、电寄李鸿章、本日电奏已悉。倭贼惯用狡谋。刻下以多船窥伺威海一带。聚散靡定。难保非声东击西。日内以大队乘隙猛扑。即著李鸿章严饬守口台汛各军。昼夜严防。多备水雷。并陆续运送子药炮弹。勿致乏缺。遇有敌船驶近口岸。即迎头痛击。不准稍有疏虞。电寄　　

○又谕、电寄裕禄、现在倭兵已抵义州。边防奖紧。依克唐阿何日驰抵九连城。著裕禄催令迅速到防。妥筹战守。勿稍延误。并即覆奏。电寄　　

○又谕、电寄邵友濂、刘永福前在滇粤。与洋人接仗。威声颇著。近因倭焰鸱张。言事诸臣。多有请令其统率偏师。直捣长崎各岛。为釜底抽薪之计者。著邵友濂询问刘永福。此时御倭之策。伊能否确有见地。前该总兵请回粤多召旧部。若果如所请。伊能否直赴日本。以奇兵制胜。应令详细筹度。据实电奏。电寄　　

○又谕、电寄张之洞、两电均悉。熊铁生一军。即著准令添足十营。迅速北上。归吴大澂调遣。所请急购枪械。暂动库款。饬部一面筹拨的确钜款。均著照所请办理。电寄　　

○直隶总督李鸿章奏、嗣后海军各船。有前敌冲锋。军舰沈焚。而将士遇救得生者。请免治罪。如所请行。摺包　　

○准候选员外郎兼袭三等男爵程建勋、投效北洋。交李鸿章差委。洋务　　

○赏京师五城粥厂粟米。现月　　

○癸未。谕内阁、前据图子监司业瑞洵奏、请查民人冒入旗籍。以别流品一摺。当令八旗都统等确切查明。参酌成案。奏明办理。兹据奕劻等、查明覆奏。各旗编审之例。本极周详。诚恐日久懈生。著该都统等。分饬各佐领。严询密察。均照成案办理。至报捐送考。荫官袭爵。尤当加意查询。傥有蒙混情弊。即将该管官立予参处。现月　　

○谕军机大臣等、安德等奏、宣化练军。调回内地。库伦边境。愈形空虚。请仍调官兵驻扎一摺。据称库伦近接俄境。现因日本变动。谣言纷起。民情惶惑。需兵巡防。自系实在情形。所有宣化练军。应否仍驻库伦。抑或另有可调之兵。前往接替。著李鸿章酌度情形。奏明办理。原摺著钞给阅看。将此各谕令知之。洋

务

　　

○又谕、电寄刘坤一、据李鸿章电报。倭船八只。初八日在成山洋面游弋。至夜直向南去。恐往南洋等语。著刘坤一督饬守口各将弁。勤加侦探。严密防范。

电寄

　　

○又谕、电寄邵友濂、据李鸿章电报、倭船八只。初八日在成山洋面游弋。至夜直向南去。恐往南洋等语。台湾为倭人垂涎。诡谋莫测。著邵友濂督饬台南北守口各将弁。勤加侦探。严密防范。电寄　　

○又谕、电寄李鸿章、近来调集各处马步兵勇。为数甚多。即著李鸿章查明现在已到若干。先行电复。以后续到各队数目日期。并著随时电奏。电寄　　

○又谕、电寄李鸿章、据电称海参崴委员探报。图们江对岸。有倭兵四千。俄界亦添兵五千。豫备就机行事等语。所称就机行事。词意含糊。著再饬密探电闻。

电寄

　　

○又谕、电寄张之洞、户部遵议张之洞奏请暂借宜昌关税。并筹捐购买枪炮。请准照办。已依议行。著张之洞迅速设法购办。拨运各军。以供急用。电寄　　

○又谕、电寄崧蕃、著传谕古州镇总兵丁槐、酌带旧部员弁北上。听候调遣。电寄　　

○又谕、电寄陈湜、电奏已悉。该臬司已带队抵津。著准其将详细情形具摺陈奏。电寄　　

○四川总督刘秉璋奏、川省拨款过繁。请援案再办光绪二十一年通省捐输一次。以资接济。如所请行。　　

○浙江巡抚廖寿丰奏、参将吴杰、前在镇海炮台立功。形势熟悉。现饬令总管镇海口南北两岸炮台。听候提臣张其光节制。报闻。摺包　　

○命湖广督张之洞来京陛见。以湖北巡抚谭继洵兼护湖广总督。电寄　　

○纂修官王大钧恭纂　　

总纂官钱骏祥恭辑监修总裁世恭阅四签正月十一日正总裁那月日专司藳本陆恭覆阅癸丑八月十三日　　

徐月日　　

荣月日副总裁唐月日　　

宗室宝恭阅五月十八日

　　

陈恭阅三月十九日　　

熙月日　　

郭恭阅六月十二日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之三百五十　　

