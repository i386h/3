<!-- { "loadSidebar": true } -->
○以记名提督李占椿为福建汀州镇总兵官。记名提督邓万林为广东碣石镇总兵官。现月档　　

○辛亥。谕军机大臣等、总理各国事务衙门奏、法越兵端已起。亟宜通筹边备。以弭后患一摺据称张树声函报二月十四五等日。突有法国兵船。由西贡驶至海防进口。声称攻取东京等语。越南孱弱已甚。如果法人意在并吞。该国万难自全。论藩属之义。中国即应派兵救援。而在我既鞭长莫及。在彼又弱不能支揆度情形。势难筹议及此。惟越南北圻各省多与滇粤毗连。若法尽占北圻。则藩篱全撤后患将无穷期。强弱安危。关系綦重。何可坐失事机致成不可收拾之局。惟事体重大。应如何谋定后动务策万全之处。著李鸿章、左宗棠、张树声、刘长佑、裕宽、倪文蔚、杜瑞联就现在情形参以该衙门所奏。再行通盘筹画。悉心妥议。迅速覆奏候旨施行。法国意在由富良江通商云南保胜一带。实为扼要之地。防务尤为紧要。著刘长佑杜瑞联懔遵叠次谕旨。严密防维相机因应。以杜窥伺而固边疆。广西防营。现扎关外谅山等处。本为剿除积匪而设。但能保护越南境地。即所以屏蔽边圉并著倪文蔚体察情形。妥筹办理。原摺均著钞给阅看。将此由五百里各密谕知之。摺包　　

○壬子。谕军机大臣等、刘锦棠奏遵旨覆陈一摺。据称金顺、张曜两军。目前未能遽裁。现拟卓胜军先裁步勇四营。马勇两营并于湘楚各军。视其勇力略厚者。先撤马队四营步队两营。约计每撤一营。需银四万余两饷项急需接济。及裁营逐渐迁撤。并请另立营制等语。所筹尚属周妥。即著将应撤各营。仍照从前办法妥为遣散。严饬原管将弁申明纪律。毋任逗遛滋事。其所称关内各军。现拟裁遣需饷。已钜关外又议减灶。已撤者应清积欠留防者月需薪粮出款愈繁艰窘万状。自系实在情形著户部咨行各督抚将军监督务。于本年夏秋闲迅筹大批济用。毋得延宕致误要需。至所拟于现裁营勇中。选其精壮仿屯田法编成额兵并由金运昌挑选标兵。复步兵旧额之半。及改行饷为坐粮各节。著刘锦棠会商谭钟麟等悉心妥筹。奏明办理。将此谕知户部并由五百里谕令刘锦棠知之。现月档　　

○又谕、金顺奏接收伊犁。并起程西进一摺。伊犁地方。沦陷多年。现经升泰前往该地。按约收还。览奏深慰廑系该地甫经收复。地方善后诸务。自应次第举办金顺进驻伊犁后。应以安集抚绥维系人心。为第一要义。至兵民相处。首在严明纪律一年之内。事多交涉尤须办理妥协。方能彼此相安。不致另生枝节一切事宜。著与升泰会商妥筹。切勿稍涉大意。分界事务。前经谕令金顺等、酌保堪以分任之人。并著迅速具奏。候旨＜闲＞派。毋稍稽延。将此由五百里各谕令知之。洋务档　　

○旌表节妇江苏溧阳县许宋氏。摺包　　

○癸丑。谕军机大臣等、谭钟麟奏、覆陈裁减关内营勇。并酌留防营一摺。关外各营。昨据刘锦棠奏、已照所议裁撤。关内各营。兹据谭钟麟奏、先将辅字开字两营遣撤。其余酌量防地。改旗者十四营。共计裁正勇伙勇四千余人。其余营勇。拟陆续裁撤等语。所筹尚属周妥。即著该督将应裁之勇。妥为遣散。毋任逗遛滋事。留防各营。先行扼要布置。以次渐复营制。节省饷糈。又奏、筹度新疆南路情形一摺。所请酌度七城广狭繁＜闲＞。设立丞倅牧令一员。更于喀什噶尔。阿克苏两处。各设巡道一员。如镇迪道之例。著刘锦棠体察情形。会商该督。妥议具奏。将此由四百里各谕令知之。　　

○上以孟夏享太庙。自是日始。斋戒三日。　　

○乙卯。上以孟夏享太庙。前期亲诣行礼。　　

○谕军机大臣等、陈士杰奏、本年二月闲。金满匪党。纠合柯独角等百余人潜奔南溪岙一带。经副将刘清望、督率弁勇。驰往迎拏。该匪开枪拒捕。互有伤亡。因哨官萧瑞元、队伍未能赶到合围。以致匪徒逃窜入山等语。台匪金满自上年负伤奔窜后。复敢纠党思逞。实属不法已极。若不及早歼除。深恐酿成巨患。游击萧瑞元、轻信诡辞。致误事机。著即行革职。仍令随营限拏金满自赎。知府成邦干等、承缉多时并未将匪徒弋获实属玩泄。著陈士杰严饬该员。督率各营县防军实力摉拏。勒限三个月。务将金满及著名夥匪。悉数擒获。以绝根株。傥限满无获。即行一体□□□尔□办。将此谕令知之。现月档　　

○帮办甯古塔等处事宜太仆寺卿吴大澂奏、三姓防军。会同练队。摉剿马贼。江北地面。大致肃清。得旨、仍著督饬戴宗骞等、实力摉捕余匪。以靖地方。余广源著照所请奖励。其余出力人员。准其择尤保奏。勿许冒滥摺包　　

○浙江巡抚陈士杰奏、恭报巡阅海口回省日期。并筹议各处情形。得旨、所有应行修筑炮台等工。著该抚妥为筹办。力求实际。以期有备无患。摺包　　

○上以常雩祀天于圜丘。自是日始。斋戒三日。纂修官郭立山恭纂　　

总纂官熊方燧恭辑监修总裁世恭阅七月初五日正总裁那恭阅八月十一日专司藳本陆恭覆阅壬子十一月十八日　　

徐恭阅一签十一月初八日　　

荣月日副总裁唐月日　　

宗室宝恭阅二签六月二十日

　　

郭恭阅七月十八日　　

陈恭阅一签十月十八日初校修改上卷拾伍签李廷瑛恭校熙月日覆校修改上卷叁签恽宝惠详校宗室麒月日总校修改上卷肆拾玖签田智枚总校蒙古总裁恩月日



大清德宗同天崇运大中至正经文纬武仁孝睿智端俭宽勤景皇帝实录卷之一百四十五　　

光绪八年。壬午。夏四月。丙辰朔。享太庙。遣惇亲王奕誴、恭代行礼。记注　　

○上诣长春宫问慈禧端佑康颐昭豫庄诚皇太后安。至乙酉皆如之。记

注

　　

○山西巡抚张之洞奏、前准豁免交城等一十二州县坍荒地亩粮银米豆。及平鲁县缺额丁徭银两。请于光绪五年上忙起。一并永远豁除。允行。摺包　　

○以奉天教练队伍有成。予常年等以应升之缺升用。摺包　　

○丁巳。谕内阁、御史邓承修奏□□□尔□步军统领衙门妄差番役。强劫衣冠一摺。据称三月二十八日。突有官差数十人。持械闯入镇平会馆。称系步军统领衙门番役。奉有密旨拏人。立将举人古铭猷攒殴多伤。用大锁铁练捉拏入城。羁禁拷打等语。步军统领衙门虽有缉拏盗贼之责。何得妄拏无辜。况系衣冠士子。尤不应擅行殴辱。该番役因何锁拏举人古铭猷。既经羁禁拷打。该衙门堂司各官有无闻见。著步军统领迅即查明。据实具奏。毋得回护掩饰。稍涉含混。现月　　

○工部奏、应修八旗营房、工程浩大。请旨、遵行。得旨、著暂缓修。摺包　　

○以詹事府詹事张家骧为内阁学士。兼礼部侍郎衔。起居　　

○戊午。常雩。祀天于圜丘。遣豫亲王本格恭代行礼。起居　　

○谕内阁、岑毓英奏、特□□□尔□贪劣各员等语。福建龙溪县知县李持柏、藉案索贿。声名狼藉。政和县知县席王□尔、纵容书差。刻薄百姓。均著即行革职。以肃官方。现月　　

○谕军机大臣等、左宗棠奏、淮军驻防江苏各营饷项。请改由江省支发。筹办河工情形。拟修通泰场地堤墩各摺片。淮军驻扎江苏江甯境内。各营月饷。向解淮军后路粮台。以供支放。左宗棠拟改由江省军需局按照淮军旧章。就近支发。著该督与李鸿章妥商办理。礼河等处堤坝、及导淮各工。左宗棠前往履勘。拟分别缓办续修。河工关系运道民生。该督务当博访周咨。体察情形。分别缓急。妥慎筹办。以期兴利除害。通泰场地堤墩。年久失修。一遇风潮骤至。灶户仓猝被灾。情形可悯。自应速筹修复。即著左宗棠督饬官绅。集费兴工。核实办理。俾资捍卫。至两淮盐务。前经曾国藩酌定章程。行之有年。尚无流弊。商人曾有恳加盐引之请。未经准行。原恐加引必至滞销。转致掣动全局。左宗棠所奏酌加盐引一节。有无窒碍。即著通盘筹画。详议具奏。候旨遵行。将此谕令知之。现月　　

○豁免陕西咸甯、长安、渭南、三原、富平、泾阳、醴泉、临潼、咸阳、耀、高陵、同官、肤施、保安、安塞、延长、宜川、安定、甘泉、靖边、定边、凤翔、陇、汧阳、城固、沔、榆林、神木、府谷、大荔、蒲城、澄城、郃阳、朝邑、潼关、华、华阴、白水、邠、三水、长武、淳化、乾、鄜、洛川、中部、宜君、绥德、米脂、清涧、吴堡等五十二厅州县民欠光绪六年未完地丁正耗银两。本色粮草。及一应由民输官各款。暨咸甯、长安、咸阳、临潼、高陵、鄠、泾阳、三原、蓝田、醴泉、渭南、盩厔、富平、乾、武功、华、大荔、蒲城、汧阳等十九州县民欠。光绪六年未完道仓本色粮石折徵银两。现月　　

○庚申。谕内阁、溥廉等奏、应修各工。请派员查验一摺。昭西陵、孝东陵、裕陵等处。均有应行急修各工。著派徐用仪敬谨查勘。奏明办理。现月　　

○守护东陵大臣溥廉等奏恭查东陵松树生虫情形轻重不等。现经设法摉捕。得旨。著即督饬认真拏捕。务期净尽。毋令日久蔓延。摺包　　

○辛酉。盛京将军崇绮奏、启秀病仍未愈。可否另派大员前往吉林。得旨、启秀已赏假二十日。假满后、仍令前往吉林。毋庸另行派员。摺包　　

○癸亥。予补用副将马兆麟照军营病故例议恤。摺包　　

○乙丑。谕内阁、陈士杰奏、特□□□尔□庸劣各员一摺。浙江候补同知祝师绅、心地不明。嗜利忘义。义乌县知县卢璲采、嗜好甚深。公事疲玩。泰顺县知县袁绩庆、办事糊涂。操守平常。新昌县知县刘庭芬、听断偏执。不洽舆情。临安县知县孙维仁、性情狡滑。徇利多偏。前署孝丰县事候补知县吴銮、听断草率。任性妄为。乌程县教谕孙惟溶、嗜好已深。声名复劣。安吉县教谕沈祖同、嗜利糊涂。干预公事。均著即行革职。秀水县知县黄兆槐、青田县知县陈树庭、才具平庸。学问尚优。均著以教谕归部选用。海甯州知州杨春池、天台县知县李观璧、才力不及。均著降为府经历。留于浙江补用。现月　　

○又谕、翰林院侍讲学士陈宝琛奏□□□尔□侍郎崇礼、自任左翼总兵。及署步军统领。于地面抢窃各案。赃盗多未捕获。近复纵容番役。妄拏举人古铭猷。辱及士类。其在户部。于钱法堂事务、漫不经心。监督邵承瀚、声名甚劣。去冬被人控告。崇礼仍复委任阿纵。御史邓承修奏、崇礼于古铭猷一案。覆奏欺饰。请严加惩处。翰林院侍讲张佩纶奏、给事中师长灼、龙钟昏瞆。此次古铭猷被拏。有伊子师岱、句结番役。劫殴洩愤情事。应将此案番役尽行送部讯办各一摺。著派大学士会同刑部查明具奏。　　

