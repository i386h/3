<!-- { "loadSidebar": true } -->
○谕内阁、御史赓扬奏、特赏兵丁恩米请严禁折价发放一摺。前因京城粮价昂贵。特将兵丁人等。每名加赏米一石。原为体恤兵艰起兵。各该兵丁赴仓领米。自应恪遵向章。不得故意逞刁。藉端滋闹。该仓场侍郎。亦应严劄监督等督饬花户拣选乾洁之米。照章开放。方于兵食有济。至各旗承办章京。尤当按照人数。核实支领散放。不得串通仓役。抑勒折价。自此次申谕之后。如有米色不堪。及通同折价发放。或兵丁任意挑剔。恃血■乣喧闹等事。定当分别严惩。决不宽贷。现月　　

○谕军机大臣等、御史熙麟奏、岁款出入悬绝请饬部疆臣廷臣妥议一摺。国家经费有常。亟应通盘筹画。量入为出。以裕度支。著户部按照所陈各节。审度时势。逐款分晰。妥议具奏。原摺著钞给阅看。将此谕令知之。寻户部奏、查理财之要。出入务期相抵。至相抵不一敷。与其求入款之增。不如求出款之减。方今耗财之事。外莫大于洋债。内莫大于兵饷。洋债除各省分摊及厘金作抵外。尚有汇丰克萨及不敷镑价各款。自明年起。岁约需银五百万两。将来不得不派各省分还。饷银除本省筹款外。京畿添练虎神营及武＜目辟＞行＜匧心＞口＜韦未＞＜夗贝＞各军。每年增至三百余万。将来部库无款。亦不得不恃各省筹解。而各省与部库。同一支绌。非上下内外。一志并心。停不急之工。罢无名之费。力除中饱。概绝瞻徇。无以集千百万之钜帑。使洋债兵饷。两无贻误。是此次原议。见为浮费者。固应实力裁除。即未经议及。若有滥支。亦宜一概节省。应由臣部通行在部领款各处。以及各将军督抚都统。各就本处用款。权衡缓急。一体认真裁减。方足补救时局。依议行。摺包　　

○又谕、有人奏、总漕大员纵属害民婪赃溺职请饬查办一摺。据称漕运总督松椿、贪庸无识。在任十年。毫无振作。信用候补知县周士钰、贿卖差缺。朋比分肥。南河吏治太坏。上年在淮安城外。添设验补捐局。＜目辟＞暒穴＜曰融＞夕＜夗贝＞括商民。激拏聚血■乣至一千余人。拆毁捐局。驱逐委员。淮安城内罢市数日。旋至清江控诉。该督不究。遂将委员所开广元钱店拆毁抢掠。商民钱铺因此倒闭者十余家。该督见血■乣拏难犯。始出示许撤验补捐局。不敢惩办乱民。亦不闻奏报。漕标营务废弛。清淮以北剽劫成风。从不整顿。湖滩苇荡。私徵入己。运河岁修之款。种种克扣。勒令厅员具领。以致河厅各员。延不修防。清淮高宝一带水患。实由于此。徐海灾赈。该督奏报。竟将未尝办赈之周士钰等。滥行嘉奖。又有许续婆者。出入该督衙署。漕标各营差使。由许卖婆母女指名请委。无不受命如响。请饬查办等语。著刚毅按照所倢■＜曰融＞■＜石木＞各节。确切查明。据实具奏。原摺著钞给阅看。将此谕令知之。现月　　

○又谕、电寄刘树堂。意舰往来游弋。注重在三门岛。浙洋吃紧。昨已电谕李光久暂缓来京。先行赴任。该臬司曾经战阵。晓畅戎机。即著督办浙省防剿事宜。刘树堂身膺疆寄。责无旁贷。仍不得以督办有人。稍涉推诿。电寄　　

○命前吉林将军长顺前往吉林稽查练兵事宜。现月戊戌。上奉慈禧端佑康颐昭豫庄诚寿恭钦献崇熙皇太后御仪鸾殿。德国使臣海靖觐见。东华续录　　

○谕军机大臣等、电寄裕禄。北洋现无防务。所有兵轮。应即饬令该将领统带出海。于北洋相近庙岛烟台一带。常川巡哨。演练水操。毋得藉词观望。将此电谕裕禄知之。电寄　　

○又谕、电寄毓贤。电悉。日照德兵虽退。惟沿海地方紧要。仍须严密防范。东省兵力尚嫌单薄。著毓贤通盘筹画。再行酌募四五营。训练成军。择要扼扎。毋稍大意。电寄　　

○吉林将军延茂等奏、三姓地方应进貂皮。请再展缓。并请将佐领英林等处分开复。得旨、英林等积欠貂皮。著饬催赶紧购足补进。所请开复处分之处。著该部议奏。随手摺包　　

○署盛京将军文兴等奏、查明奉省各属经徵钱粮。并无折价浮收情弊。得旨、仍著随时严密稽查。如有折价浮收情弊。即行从严倢■＜曰融＞■＜石木＞办。随手摺包　　

○库伦办事大臣兴廉因病解职。赏已革镶白旗汉军副都统丰升阿副都统衔。为库伦办事大臣。明发　　

○己亥。谕内阁、御史潘庆澜奏、福建厦门设立保商局。保护出洋回藉华商。请饬海疆各省一律。推广等语。通商以来沿海各省。多有华民出洋贸易。其随时回藉者。自应由官设法保护。著南北洋大臣暨沿海各督抚体察情形。查照福建保商局章程。遴选公正绅董。妥筹办理。如有关津留难。官吏苛索各情弊。一经查实。即著从严究办。以恤商氓。　　

○谕军机大臣等、有人奏、山东兖沂曹济道彭虞孙、于胶州划界一事。无故自弃地七八百里。致五州县民人。胥沦异族。其能办洋务。不过谄附外人。于交涉有损无益。请予罢斥等语。彭虞孙平日声名何如。其办理洋务有无挟持谄附。贻害民生。著毓紧确切查明。据实覆奏。毋稍徇隐。原片著钞给阅看。将此谕令知之。现月　　

○又谕、电寄裕禄。电悉。中国官员。未便参用西例。叶相圭本已赏加提督衔。嗣后与各国水师兵轮往来交接。即照提督乌布。毋庸比照西国。分别等次。电寄　　

○庚子。谕内阁、许应骙奏、特倢■＜曰融＞■＜石木＞庸劣不职各员。请分别降革一摺。福建前署归化县候补知县黄家兴、性情贪酷。民怨沸腾。前署三沙司巡检试用从九品史致颐、扰累商民。行同无赖。均著革职永不叙用。南安县知县蔡轩、措置乖方。罔恤民隐。前署邵武县候补知县王金城、外似有才。居心巧诈。均著即行革职。光泽县知县李子茂、办事模梭。难膺民社。惟文理尚优。著以教职归部铨选。　　

○又谕、毓贤奏、特倢■＜曰融＞■＜石木＞庸劣不职各员。请旨严惩等语。山东诸城县知县王曾俊、办事竭蹶。不洽舆情。候补知县徐振麟、任性妄为。声名恶劣。候补知县俞梦曾、卑鄙无耻。有玷官箴。著一并革职。以肃官方。　　

○谕军机大臣等、意舰往来游弋。浙洋戒严。一切布置。全赖抚臣调度得宜。刘树堂当兹重任。务须振刷精神。应机立断。军事利钝。视乎将领。用人一事。该抚尤须加意慎重。毋得因循迁就。致误事机。仍将现在防务情形。随时电奏。现月　　

○又谕、都察院奏、天津县绅士以刁民穵坟起土请饬严禁据呈代奏一摺。据天津县绅士华承彦等呈称、锦盛祥南纸局本东詹思盛钱煜及钱奎元等。在天津霸占民人坟地。掘土露尸。冒称租界。擅开妓院。私雇巡捕。庇匪抗官。前经邑人呈控督署讯办。乃詹思盛等抗断不遵。仍擅在坟地起土。售与洋人。于该处设立兴基公司。盖房数百所。名曰兴基里。并以洋人挟制地方印领。自去年十二月至今。历时四月人余。并无禁止章程。钱煜等依旧横行。恃有伊弟钱鑅在关道署内作幕。贿恪公行。请查究等语。刁民挟洋渔利。大为地方之害。著裕禄按照呈诉各节。迅即查明。从严惩办。毋任假冒侵占。致生事端。原呈一件。图一件。均著钞给阅看。将此谕令知之。寻裕禄奏、查钱煜詹思盛因天津西开洼地附近租界。私立公司。造房窝娼。庇匪抗官。实不安分。应请革职。至卖与德商之地。当遵条约作为租业。附近义地。仍系官地。未被盗卖。亦无掘土露尸情事。钱煜与钱鑅实不同籍。并无往来请托。如所请行。

摺包

　　

○又谕、毓贤奏、山东黄河工钜任重。巡抚力难兼顾。请肬■闲派大员来东督办一摺。前因山东河工紧要。特饬户部指拨的款。谕令该抚悉心综核。督饬三游总办。切实经理。前据沥陈山东地方繁难。巡抚常川驻工。深虑顾此失彼。所奏自系实在情形。惟此次筹办工程。皆在山东境内。毓贤以巡抚兼管河工。责无旁贷。即著遴选廉正耐劳熟悉河工之司道大员。奏明派往常川驻工。禀承该抚。督饬在事各员认真办理。毓贤仍体察情形。不时前赴工次。指示机宜。如有不肖之员。仍蹈从前因循偷减积弊。即当立予严倢■＜曰融＞■＜石木＞。从重治罪。是在该抚斟酌缓急。实心任事。即不常川驻工。亦不难得其要领也。至加拨修防银两一项。专为购买料物修培堤土滟念之用。前据李鸿章会奏。该省已由司道各库。先行挪垫银二十万两。及时开工。现在伏汛将临。办理当有头绪。著将一切详细情形。先行分别具奏。巡抚身膺疆寄。河工地方。均关紧要。该抚惟有不辞劳怨。力任其难。方不负朝廷殷殷期望之意。将此谕令知之。寻毓贤奏、遵派道员尚其亨。常川驻工。督办河务。并陈修守大概情形。得旨、即著督饬尚其亨将修防事宜。认真整理毋稍大意。摺包　　

○又谕、电寄毓贤。崔廷桂办理河工。闻其蚀款甚钜。革职不足蔽辜。该革员是否尚在东省。著毓贤迅即饬拏。解交刑部讯明治罪。并将该革员寓所资财。严密查抄。毋得延纵。寻毓贤奏、查抄革员崔廷桂寄顿财产。其子河南候补道崔鸿鼎、应否一并查抄。得旨、崔鸿鼎毋庸查抄。摺包　　

○又谕、电寄刘坤一。崔廷桂总办山东河工。闻其蚀款甚钜。革职不足蔽辜。应即拏问治罪。该革员恐已回原籍。著刘坤一迅速饬拏。解交刑部。并将该革员原籍财产。严密查抄。毋任隐匿。电寄　　

○云贵总督崧蕃奏、滇省盐斤自办节称。每年多徵银十余万两。碍难加价。拟请照案再行竭力整顿。能解若干。即行划提报拨。得旨、即著认真整顿。务令课厘逐年加增。报部候拨。　　

○又奏、整顿厘金情形。得旨、仍著督同司道认真比较。随时稽查。傥有亏挪侵蚀情弊。即行从严奏倢■＜曰融＞■＜石木＞。随手摺包　　

○闽浙总督许应骙奏、请将昭信股票款内应解铁路经费。留办枪械。得旨、昭信股票银两。著暂准留购枪石滟驳。其铁路经费。仍行设法筹解。随手摺包　　

○山东巡抚毓贤奏、沂州府属。办理平粜情形。得旨、所办平粜。著督同官绅。委筹接济。以惠灾黎。随手摺包　　

