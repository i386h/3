<!-- { "loadSidebar": true } -->
○又谕有人奏湖北嘉鱼县港口镇渔户。因居民筑堤相争。被杀多命案悬多年未结请饬讯办等语著张之洞、谭继洵、亲提人证。秉公讯断从速拟结以息争端原片著钞给阅看。将此谕令知之。现月　　

○以记名提督焦大聚为甘肃新疆伊＜覀之＞■牛镇总兵官。现月　　

○以湖南盐法长宝道李经羲为湖南按察使。现月　　

○上以夏至祭地于方泽。自是日始、斋戒三日。　　

○戊申。谕内阁、巡视东城御史连升等奏、宗室桂林闯入公堂打毁衙署请旨惩办一摺。本月十三日夜闲宗室桂林。闯入东城副指挥公堂肆闹并有打倒堂后影壁情事。业经该御史等将该宗室送交刑部著宗人府会同刑部确切审讯按律惩办另片奏宗室觉罗不系黄红带到官照常人审办请申明旧例。详定章程等语。著宗人府议奏。现月　　

○谕军机大臣等有人奏、癸巳年甘肃副考官谢佩贤贪暴著称沿驿肆虐在山西境内有鞭责锁带办差家人情事路经徐沟县被窃行箧零星物件。捏称失去多银。勒令地方官赔偿嗣经调停资赆始去该副考官驰驿归时。纡道太原曾向胡聘之声称失银等语著胡聘之按照所倢■＜曰融＞■＜石木＞各节。确切查明据实具奏不准徇隐原片著钞给阅看。将此谕令知之。现月　　

○己酉谕内阁昨据御史王廷相奏倢■＜曰融＞■＜石木＞编修谢佩贤前放甘肃副考官路出山西。沿途滋扰业经谕令胡聘之查奏。福建副考官著改派黄绍第去。　　

○察哈尔都统祥麟等奏、军台各站。连年被旱牲畜疲毙酌拟购。买驼马分拨应差。所需价银。由岁收茶马厘捐项下动用报销如所请行。现月　　

○予积劳病故山西蒲州协副将董履贞照军营立功后病故例优恤。摺包　　

○庚戌。夏至祭地于。方泽。上亲诣行礼。起居注　　

○诣颐和园乐寿堂问慈禧端佑康颐昭豫庄诚寿恭钦献崇熙皇太后安。至壬子皆如之。起居注　　

○以鸿胪寺卿张仁黼为四川乡试正考官。詹事府左春坊左赞善杨捷三为副考官。翰林院侍讲朱益藩为湖南乡试正考官。编修陈同礼为副考官。编修连甲为甘肃乡试正考官。王廷鉽为副考官。起居注　　

○辛亥。孝恭仁皇后忌辰。遣官祭景陵。　　

○谕内阁、户部奏、稽查云南贵州两省铜铅运务各员。期满请旨更换一摺。云南办解十六起二批京铜。贵州办解京铅。已据咨报启程此后续办铜铅次第运解前派沿途经理各员期满该部查照例案将经过之四川湖北江苏直隶等省藩臬各员开列名单请旨更换四川著派裕长湖北著派王之春江苏著派聂缉规直隶著派季邦桢。即责成各该员严饬各道府及沿途地方文武员弁认真稽查。催趱护送前进。如有无故逗遛及盗卖短少等弊详报该督抚严行倢■＜曰融＞■＜石木＞办。沿途应需水师照料之处即由派出之员。详咨前途督抚及水师提督调遣。仍著自奉旨之日起。以三年为限。均责成此次所派之员。一体经理。遇有升调事故。即令接任之员遵办。期满再行更换。　　

○壬子。上还宫。　　

○命江苏常镇通海道吕海寰开缺以四品京堂候补充出使德和国大臣。洋务　　

○癸丑。以办事因循。降新疆候补知县曾广均、以府经历县丞选用。　　

○予积劳瘴故。驻秘利马埠商董补用千总黄国玉优恤。　　

○甲寅。谕内阁、李秉衡奏、大汛已临。请暂停西韩家堵口工程一摺。据称西韩家口工程。前经奏明添建顺水坝。亟谋堵合乃因新淤未实。大汛已临致将已作未成之金门占。又复冲塌。人力无可再施。惟有暂饬停工。俟秋后接办。并自请交部严议。在工人员摘顶惩处等语。李秉衡自请严议之处。著加恩改为交部议处。督办河工道员丁达意副将骆金玉都司王恒德均著摘去顶戴以示惩儆。此时伏汛已至人力难施自应暂准停工。俟秋后再行接办惟已成之坝座三百丈。必须竭力保护。勿稍疏虞。一俟秋汛溜势渐微。即著并力施工。迅速堵合以重河防。　　

○又谕、夏辛酉现已服阕。仍著补授广西右江镇总兵。留办山东登州防务。现月　　

○谕军机大臣等鹿传霖奏筹办章谷朱窝两土司。议定改流情形。及关外德尔格忒土司献地归诚。请改流设官各一摺。章谷朱窝两土司。业经该督派员查明疆域议定赋税拟在各该土司分设屯官即著饬令接管之知县王曜南等、迅速驰往。将该土民赋讼等事。尽心抚辑。惟改设汉官事属创始该督当悉心筹画。务臻周密至德尔格忒小土司。昂翁降白仁青母子。恣行不义业经委员张继擒获押解炉厅收禁。该老土司及头目人等献地归诚现拟改流设官。即著照所请行。该督务当督饬张继等、详细查勘。将建设事宜。分晰筹妥奏明办理所保各员。已交该部议奏矣另片奏、请饬讷钦宣示抚恤之意等语。已谕知讷钦、督同裕钢、妥为办理。藏事紧要。已有旨令文海赶紧赴任。该督接奉此谕后。并著催令迅速启程毋稍迟绥。讷钦奏藏营请购马二百匹。以备差操其马价马乾由川先行筹解并另片奏、请由川领解前膛来复枪四百杆。后膛毛瑟枪二百杆。分拨操演。并洋式铜石滟驳六尊以备缓急等语。已允所请行即著该督分别拨解。将此由四百里谕令知之。现月　　

○又谕、讷钦奉瞻对事宜应如何了结宜由藏设法疏通文海在川似无可会筹之处请饬迅速入藏等语现在川藏大路。并无梗阻该大臣著即迅速赴藏会同讷钦。商办一切以期周妥。毋再迟缓原片著钞给阅看。将此由四百里谕令知之。现月　　

○又谕鹿传霖奏瞻对一案开导达赖。请将酌给赏需各节明白宣示等语知府裕钢。计早入藏。开导情形。究竟若何。著讷钦督饬该员。相机妥办。鹿传霖片。著钞给阅看。据讷钦另片所奏藏事紧要。请饬催文海入藏等语。本日已有旨、令该大臣迅速赴藏矣。另摺奏藏营请添马匹。又片奏由川领解枪石滟驳各等语。已均照所请。并谕知鹿传霖矣。将此由四百里谕令讷钦知之。现月　　

○云南巡抚黄槐森奏、东川府会泽县地方前被水灾。未经垦复应徵银米仍自光绪二十二年起再行展限三年。设法按垦升科以舒民困允之。　　

○丙辰谕军机大臣等谭钟麟。许振祎奏广东石城等县会匪滋事派营拏办情形一摺石城遂溪两县三点会匪藉复仇为名竟敢啸聚多人抢掠军械张贴伪示杀伤台局各勇。亟应严行剿办业经该督等饬派地方文武分投严拏先后正法一百四十三名惟匪首刘芝草。及著名各匪尚多在逃著谭钟麟等。严饬在事各员。认真拏办。以期迅绝根株。粤东寇盗充斥。会匪名目繁多。地方官防范稍疏。即虞蠢动。嗣后该督等、务当严饬地方文武。遇有匪徒窃发。即行迅速捕拏。总期消患未萌。毋令潜滋暗长。是为至要。将此谕令知之。　　

○又谕、谭钟麟奏、查明广西边防石滟驳台工程并酌减饷数一摺。广西沿边一千七百余里。苏元春所辖二十营。合则见多分则见少。该提督前请免予裁减。自系为慎重边防起见。惟广西素称瘠苦筹画防营月饷。亦实有为难情形现在苏元春有每营抽减两棚之议拟于每年边饷四十万两之中。每年节省银三万八千余两等语。著史念祖。苏元春。体察情形。能否再行核减和衷商酌会同具奏。至各营弁勇应如何匀扎之处。著苏元奏酌度办理。原摺均著钞给阅看。将此各谕令知之。　　

○以欠解银米革广东已故顺德县知县胡鉴澄、迈县知县薛贺图职。提属勒追。现月　　

○丁巳。陕甘总督陶模等奏、续办河狄逸匪并拆毁回民拱拜。禁革掌教名目以靖地方。得旨、叛回固应歼除。良回尤应安辑著该督等妥筹善后办法。以靖地方。随手　　

○予伤瘴病故。升用提督署云南鹤丽镇总兵谢景春照军营立功后病故例议恤。　　

○戊午。谕军机大臣等电寄崧蕃等电悉。去年招抚游匪何国祥一股。未几而有广西泗城滋事之案。今阮朝宗等有血■乣千余情愿乞抚入伍该督等业经批准惟此股游匪久为边患一旦就抚保无反侧且编营后移扎何处饷何从出有无后患著该督抚等详细筹度具奏。　　

○纂修官何作猷恭纂　　

帮总纂官李端棨恭辑监修总裁世恭阅九签三月十九日正总裁那月日专司蒿■禾本陆恭覆阅癸丑十一月初十日　　

徐月日　　

荣月日副总裁唐月日　　

宗室宝恭阅八月初七日

　　

陈恭阅五签七月初四日　　

熙月日　　

郭恭阅一签九月二十六日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之四百六　　

光绪二十三年。丁酉。六月。己未朔。谕内阁、前据刑部奏、承审大淩河牧君■羊一案。崇善奏倢■＜曰融＞■＜石木＞、与上驷院驳诘。办理两歧。请派大员详核例案。以凭定谳。当派荣禄、许应骙、会同刑部。将例案详细考核。兹据查明覆奏。大淩河牧君■羊定章。骟马以一年倒毙之额定考成。骒马以三年孳生之数分功过。极为明晰。光绪二十一年六月闲。崇善查因骟马倒毙逾额。至六百余匹之多。勒令该牧长赔补。并将结报不实之翼领景美等、一并奏倢■＜曰融＞■＜石木＞。系按照每年考核之例办理。乃上驷院承办司员。因是年适值三年均君■羊之期。遂藉口于相沿成案。将骟马十君■羊。统按三年三次例倒之数。积总核算。辄称并无逾额。晶■宜次奏咨驳诘。实属有意牵混。此案崇善原倢■＜曰融＞■＜石木＞倒毙逾额。既经查明尚无不合。即著仍照原案办理。牧君■羊关系紧要。岂容稍有弊混。经此次申明例章之后。该牧君■羊总管。著仍照向章。将骟马君■羊每年随时查明。如有倒毙逾额。即行分别倢■＜曰融＞■＜石木＞赔。上驷院于三年均君■羊时。将骟马君■羊分别办理。不得稍涉牵混。以肃马政而清积弊。另片奏、上驷院司员等关说贿求各节。现讯供词狡展。非取具确供。不足以成信谳等语。左司员外郎继德、笔帖式恒有、牧长哈新泰、均著暂行革职。归案研讯。务得确情。按律定拟具。早事　　

○庚申。上驻跸南海。　　

○诣瀛秀门跪迎慈禧端佑康颐昭豫庄诚寿恭钦献崇熙皇太后还西苑驻跸。记注　　

○直隶总督王文韶奏、修理易州仓廒。以储陵糈。又奏、筹办畿辅水利。应就营田为之先导。统计天津新农镇一带。租出地五万余亩。内种稻者三万余亩。上年收稻约五万石。本年官民各田。续可垦辟二万余亩。均下部知之。摺包　　

○以有功桑梓。予故记名副都统金福在吉林捐建专祠。摺

包

　　

○辛酉。上诣仪鸾殿问慈禧端佑康颐昭豫庄诚寿恭钦献崇熙皇太后安。至壬午皆如之。　　

○补行引见京察詹事府少詹事文海。得旨著照旧供职。　　

