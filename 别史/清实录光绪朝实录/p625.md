<!-- { "loadSidebar": true } -->
○蠲缓江苏长洲、元和、吴、吴江、震泽、常熟、昭文、昆山、新阳、娄、金山、青浦、武进、阳湖、无锡、金匮、江阴、宜兴、荆溪、丹徒、丹阳、金坛、溧阳、太仓、镇洋、靖江、泰、太湖、江都、甘泉、泰兴、华亭、三十二厅州县。暨苏州、镇江、太仓、镇海、金山、五卫、被灾地方钱粮有差。现月　　

○己未。调镶红旗满洲副都统巴克坦布为正白旗满洲副都统。正黄旗蒙古副都统色楞额为镶红旗满洲副都统。以承恩公恩焘为正黄旗蒙古副都统。

　　

○以前江南苏松镇总兵滕嗣林为广东琼州镇总兵官。现月　　

○以拏获洋盗。予福建游击陈绍芳、都司杨永年等优奖。摺包

　　

○庚申。孝庄文皇后忌辰。遣官祭昭西陵。　　

○湖广总督张之洞奏、在籍记名提督刘维桢、捐银二十万两。充枪炮厂经费。其子刘国梁、刘国标、读书向学。均堪造就。恳予恩施。得旨、刘国梁、刘国标、均著赏给举人。准其一体会试。摺包　　

○河东河道总督许振祎奏、筹办运河。请饬山东拨给前定运河另案银六万两。得旨、即著咨行山东巡抚照数筹解。摺包　　

○出使英法义比国大臣薛福成奏、请筹设英法荷日所属南洋各埠领事官。保护华民。下所司知之。摺包　　

○以内阁学士裕德为工部左侍郎。未到任前。以兵部右侍郎巴克坦布兼署。现月　　

○予京察一等记名理事官祥祺、工部郎中溥善、以四五品京堂补用。摺包　　

○以捐助赈款。予候选道广东南海县知县李徵庸在任以道员即选。现月　　

○予故湖南巡抚左辅政绩宣付史馆立传。并入祀贤良祠。　　

○以捐助棉衣。予候选知府刘笃康为其祖父建坊。　　

○加赏京师资善堂暖厂粟米四百石。　　

○蠲缓山西阳曲、徐沟、太原、文水、岚、临汾、曲沃、汾阳、平遥、甯乡、阳城、绛、垣曲、解、霍、萨拉齐、十六厅州县、被灾地方丁粮有差。现月　　

○展缓河南陈留、杞、封邱、河内、武陟、孟、温、祥符、尉氏、郑、荥泽、汜水、商邱、甯陵、永城、鹿邑、虞城、夏邑、睢、柘城、考城、安阳、汤阴、临漳、内黄、汲、新乡、辉、获嘉、淇、延津、滑、浚、济源、原武、阳武、洛阳、偃师、孟津、宜阳、永甯、南阳、内乡、裕、叶、淮甯、项城、太康、扶沟、光山、固始、五十一州县、被灾地方新旧钱漕有差。

现月

　　

○辛酉。谕内阁、朕钦奉慈禧端佑康颐昭豫庄诚寿恭钦献皇太后懿旨。御前大臣军机大臣翁同和、孙家鼐会同礼部奏、遵议醇贤亲王庙制及葬祭各事宜。分别条款。请旨遵行一摺。醇贤亲王庙。著于新赐邸第建立。其现居邸第。并著另建醇贤亲王祠。所拟庙制。著依议行。所有庙中殿宇及正门瓦色。中用黄色琉璃。殿脊四围及正门四围。均用绿色琉璃。其祀典应照天子之礼。所有礼节乐舞祭品祭器。由各该衙门详晰具奏请旨。立庙后。每岁时飨。著于四仲月朔举行。由承袭王承祭。皇帝是否亲行。先期由太常寺请旨。遇醇贤亲王忌辰诞辰。皇帝均亲诣行礼。葬礼著照亲王例办理。皇帝亲制碑文。其碑亭瓦色。著用黄色琉璃。皇帝期年除服。亲诣行礼。照大祭礼读文致祭。至奉安前期。皇帝亲诣园寓行礼。照大祭礼读文致祭。奉安日。亲诣恭送。看视奉安。次日仍诣园寝行礼。岁时致祭园寝。由该承袭王行礼。所请班讳一节。嗣后凡遇譞字。著一律避写。　　

○浙江巡抚崧骏奏、采办米石完竣。在事各员。均能始终勤奋。恳准择尤酌保。得旨。准其酌保数员。毋庸冒滥。　　

○以捐助棉衣。予同知衔宋治平等、各为其故父母建坊。摺

包

　　

○蠲缓浙江仁和、海沙、鲍郎、芦沥、横浦、浦东、六场。荒芜未垦各地、灶课钱粮。现月是日。辛卯年立春。礼部进春山宝座。顺天府进春牛图。上以岁暮祫祭太庙。自是日始、斋戒三日。　　

○壬戌。以雪泽稀少。农田待泽。上诣大高殿祈祷行礼。　　

○遣贝勒载濂诣时应宫、贝勒载漪诣昭显庙、贝勒载滢诣宣仁庙、辅国公载澜诣凝和庙拈香。记注　　

○谕内阁。张曜奏。特参不职各员一摺。山东齐东县知县王福增、才具平常。办事竭蹶。莱阳县知县傅锟、才欠开展。政绩无闻。该二员文理尚优。均著以教职选用。昌乐县知县李毓珍、现患耳病。艰于听讼。惟平日官声尚好。著开缺撤省察看。沂水县知县孙作霖、武城县知县黄玉成、均人地未宜。著即开缺撤省另补。兰山县训导柴墉、两耳重听。难资训迪。著以原品休致。

现月

　　

○署两江总督沈秉成奏、已革道员萧允文才尚可用。得旨、交吏部带领引见。摺包　　

○以巡丁殴死民人。革江甯保甲局委员知县朱佩馨职。摺包　　

○予伤发身故。浙江总兵彭大光、副将贺才蕙、照军营立功后病故例优恤。摺包　　

○以捐助棉衣。予广东在籍主事苏铭章、为其故父母建坊。

摺包

　　

○蠲缓陕西渭南、华阴、商、商南、葭、米脂、六州县被灾地方钱粮盐课有差。现月　　

○癸亥。谕内阁、高赓恩著授溥侗读。现月　　

○以户部右侍郎崇礼、兼署刑部右侍郎。现月　　

○命科尔沁和硕图什业图亲王色旺诺尔布桑保、乌珠穆沁镇国公堆代札布、喀尔喀固山贝子普尔布札布、在御前行走。赏札赉特多罗郡王旺喇克帕勒齐、喀尔喀贝子衔头等台吉勒旺哷克津紫缰。　　

○予办事认真、候选知府怀辅、才胜专阃。协领吉升阿等四员。军机处存记。　　

○以捐银助赈。予山东兖州府知府穆特亨额、为其故父母建坊。摺包　　

○甲子。祫祭太庙。上亲诣行礼。　　

○遣官祭永陵、福陵、昭陵、昭西陵、孝陵、孝东陵、景陵、泰陵、泰东陵、裕陵、昌陵、昌西陵、慕陵、慕东陵、定陵、定东陵、惠陵、　　

○遣官祭端慧皇太子园寝。　　

○醇贤亲王园寝。　　

○遣官祭太岁之神。　　

○奉慈禧端佑康颐昭豫庄诚寿恭钦献皇太后还宫。记注　　

○以蒙员因差争控。革三音诺彦头等台吉车林等职。摺包　　

○蠲缓两浙芦沥杜渎钱清、西兴、海沙、南监、长亭、横浦、浦东、等场。暨慈溪、镇海、二县。清泉、龙头、穿长、三场。被灾场灶荡田灶课钱粮。现月　　

○蠲缓湖南武陵、安乡、澧、湘阴、益阳、龙阳、沅江、巴陵、临湘、华容、十州县被水地方钱漕有差。现月　　

○豁免两浙各厅州县场、光绪五年以前民欠正耗钱粮七万余两。摺包　　

○乙丑。上诣储秀宫问慈禧端佑康颐昭豫庄诚寿恭钦献皇太后安。　　

○御保和殿赐蒙古王贝勒贝子公暨文武大臣朝鲜正使等燕。

记注

　　

○酉刻、诣慈禧端佑康颐昭豫庄诚寿恭钦献皇太后前行礼。

纂修官王大钧恭纂　　

总纂官熊方燧恭辑监修总裁世恭阅八签十月二十三日正总裁那月日专司藁本陆恭覆阅癸丑七月初九日徐月日荣月日副总裁唐月日宗室宝恭阅三月初一日陈恭阅六签正月十一日熙月日郭恭阅五月初一日宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之二百九十三　　

光绪十七年。辛卯。春正月。丙寅朔。上诣奉先殿堂子行礼。外记　　

○遣官祭太庙后殿。外记　　

○率王以下文武大臣诣慈宁门。庆贺慈禧端佑康颐昭豫庄诚寿恭钦献皇太后礼成御太和殿受朝贺。乐设而不作。外记　　

○诣大高殿拈香。寿皇殿行礼。外记　　

○诣储秀宫。问慈禧端佑康颐昭豫庄诚寿恭钦献皇太后安。至戊辰。皆如之。外记　　

○命贝子溥伦在御前行走。现月　　

○丁卯。云贵总督王文韶等奏。剿办滇属披砂蛮匪竣事蛮酋禄汶芢等。窜回川境。请将阵亡员弁议恤。并酌保出力人员。得旨、仍著严拏禄汶芢等务获惩办阵亡之戴成等。著交部从优议恤。出力人员。准其择尤酌保。毋许冒滥。摺包　　

○缓徵直隶通、三河、武清、宝坻、蓟、香河、甯河、霸、保定、文安、大城、固安、永清、东安、大兴、宛平、良乡、房山、涿、顺义、怀柔、密云、平谷、滦、卢龙、迁安、昌黎、乐亭、清苑、安肃、定兴、新城、唐、博野、望都、容城、蠡、雄安、高阳、河闲、献、任邱、交河、景、故城、吴桥、东光、天津、青、静海、沧、南皮、盐山、庆云、无极、清河、开、南乐、长垣、丰润、玉田、甯晋、深、武强、饶阳、安平、定、曲阳、深泽、满城、完祁、肃甯、藁城、新乐、邢台、沙河、南和、唐山、平乡、钜鹿、任、永年、邯郸、广平、鸡泽、威、元城、大名、清丰、东明、易、涞水、枣强、武邑、衡水、隆平、九十八州县。被灾村庄新旧额赋杂课有差。并展缓原贷仓谷籽种。现月　　

○戊辰。高宗纯皇帝忌辰。上诣寿皇殿行礼。遣官祭裕陵。　　

○上以上辛祈谷于上帝。自是日始、斋戒三日。　　

○己巳以上年万寿庆典。锡类推恩。赏年逾八秩海澄公黄懋澄之祖母王氏扁额。曰、彤管流辉。福建水师提督彭楚汉之母黄氏扁额。曰、凯歌洽庆。福建台湾澎湖镇总兵吴宏洛之母孔氏扁额。曰、虎节增荣。山东曹州镇总兵王连三之母钱氏扁额。曰、柳帐萱荣。甘肃甯夏镇总兵卫汝贵之母王氏扁额。曰、戎校胪欢。甘肃新疆阿克苏镇总兵黄万鹏之母杨氏扁额。曰、凫藻怡颜。前安徽寿春镇总兵郭宝昌之母曹氏扁额。曰、教忠锡羡。湖北汉阳协副将樊国泰之母何氏扁额。曰、锦帏日永。河南荆关协副将李家昌之父李承德母蒋氏扁额。曰、训笃知方。广东肇庆协副将刁经明之母刘氏扁额。曰、韬钤禀训。陕西靖远协副将李广珠之母闻氏扁额。曰、翟舀延祺。甘肃督标中军副将邓全忠之母杨氏扁额。曰、宣威介寿。贵州上江协副将王廷喜之母刘氏扁额。曰、垂鱼怡志。并珍玩文绮。现月　　

○缓徵山东济甯、邹平、长山、新城、齐河、禹城、德、东平、东阿、阳信、乐陵、沾化、蒲台、滋阳、曲阜、邹、汶上、堂邑、博平、茬平、清平、莘、馆陶、高唐、恩、菏泽、曹、钜野、郓城、濮、范、朝城、益都、博兴、高苑、乐安、寿光、昌邑、潍、武城、邱、金乡、历城、章邱、齐东、济阳、临邑、长清、德平、肥城、平阴、惠民、青城、海丰、商河、滨、利津、滕、阳谷、寿张、聊城、夏津、鱼台、六十三州县。被灾村庄。本年上忙额赋。暨河漕摊徵各项。并德州、济甯、东昌、临清四卫。东平所屯庄永阜、永利、王家冈三场灶地钱粮。现月　　

○庚午。上奉慈禧端佑康颐昭豫庄诚寿恭钦献皇太后驻跸西苑。　　

