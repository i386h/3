<!-- { "loadSidebar": true } -->
■闲该大臣驻藏办事。原为因地择人。以期固我藩篱。与寻常委任不同。并调赵尔巽移任四川。自可联络一气。作为西藏之后援。朝廷苦心筹画。斟酌至再。舍此别无可筹之策。亦别无可肬■闲之人。昨有寄谕该大臣详授机宜。复著度支部山■＜木学＞拨银五六十万两。以应要需。又责成四川总督无分畛域。随时接济。所需人员。亦优加体恤。总期饷糈无缺。实力充足。诸事应手。朝廷为该大臣计者。亦可谓既周且备。至该大臣驻扎地方。俟到藏后察度情形。酌量择定。祇可居中调度。亦无须疲于奔走。遇有重要事务。不妨按时巡查。亦不必一一周历。且西藏为川滇屏蔽。藏务即是边务。如西藏布置完固。川滇边务自可松肬■闲。该大臣娴熟边情。奋发任事。正当力图报称。何可稍涉畏难。所请收回成命之处。著毋庸议。

电寄

　　

○宪政编查馆奏、拟订结社集会律三十五条。并拟现任职官亲＜走毕＞滟位社会。研究政治学术。必须向本管长官陈明。依议行。现月摺包　　

○安徽巡抚冯煦奏、皖省开辟荒山荒地。工程浩大。拟请开荒至三万亩以上。种树至五十万株以上。出资至万金。集资至十万金以上。乞准择尤保奖。以励其余。如所请行。摺包　　

○云贵总督锡良奏、滇省绿营官兵。分别酌拟裁留。并将腾出饷需。作为添练新军。扩充巡警之用。下部知之。摺包　　

○前锋护军统领奏、变通十营官弁等缺。分班拣补。依议行。早事　　

○命邮传部右侍郎盛宣怀仍充会办商约大臣。前赴上海妥协经理。现月　　

○以农工商部右丞沉云沛署邮传部右侍郎。现月　　

○吏部右侍郎张仁黼赏假省亲。以内阁学士吴郁生署吏部右侍郎。现月　　

○命云南迤西道黄丙焜、交北洋大臣差遣委用。现月　　

○予阵亡瘴故。云南署威远厅同知余艮、六品军功李谷安等十五名、兵勇李春芳等百二十名议恤。摺包　　

○丙寅。谕内阁、向来问刑衙门。承讯案件。完结各有定限。乃近来官吏积习。于讼狱一事。罕能实心清理。或听信胥役。票传多人。或怠惰安逸。传案不讯。或识见昏聩。听断无才。或瞻顾不断。静待和息。以致羁系甚多。结案甚少。无罪者瘐毙。牵累者破家。冤惨情状。不忍睹闻。为民牧者。谁非来自民闲。设身处地。何以堪此。即使不能懔遵例限。亦岂尽泯天良。即如大理院承讯春阿氏一案。现已延至年余。尚未断结。京师如此。外省可知。方今朝廷体恤民瘼。修订法律。正汲汲以恤刑保民为务。若此等旧例所有之事。尚不能实力奉行。更何望其戋滟暳除弊根。一新吏治乎。特此剀切严谕法部、大理院、暨各省督抚。著即通饬所属各员。凡有自理暨承审上控京控案件。均须随到随讯。虚衷研鞫。秉公定断。务令按限清结。严定考核劝惩之法。京师大理院审判官。及外省有司衙门发审督审各局。必须选择恻怛明决之员。使充此任。经此次通谕之后。仍疲玩不悛。残民以逞。一经被人倢■＜曰融＞■＜石木＞劾控告。除将该承审之员。从严惩办外。定将该堂官督抚。一并惩处。断不姑宽。现月　　

○谕军机大臣等、电寄端方等、会电悉。营员通匪。大干例禁。淞南营游击孔德升、升用游击王士志、均著即行革职。并按军法从严惩办。以昭炯戒。电寄　　

○外务部奏、请将前总理衙门所奏教士与督抚司道府厅州县等官按照品秩相答各节。一体撤销。嗣后地方官与教士往来。应仍查照约章。以礼相待。依议行。东华录　　

○御史孙培元奏、顺天平粜局委员加价病民。请饬严查整顿。下顺天府知之。寻奏、总局委员治中史廷华、实无自便私图。影射挪移。报闻。摺包　　

○又奏、奸商垄断。上下交损。请变通办法。下所司知之。摺包　　

○两江总督端方奏、裁撤两江矿政调查局。改设江南矿政总局。应设法另行筹款。以济要需。又奏、宝华公司领地。并入阜甯煤矿。开采矿地。均系官荒。拟暂用土法人力开采。并拟章程图说。恳恩立案。均下部知之。摺包　　

○又奏、苏省太湖。制造浅水巡轮数艘。装配快石滟驳。巡查太湖及内河一带。工料银两。即由甯苏照数分拨。购配快石滟驳。一并核实报销。又奏、运河工段绵长。拟将苏省境内运河工程。仿照昔年济漕章程。堵闭七片滟臿越坝各片滟臿河。淤浅最甚之处。闲段兴挑。庶商船可以畅行。均下部知之。摺包　　

○又奏、江北灾赈。息借部款。悬欠过钜。请将代收免保留省两项捐输。展限一年。以资弥补。下部议。摺包　　

○广州汉军副都统李国杰奏、振兴矿务。宜设法招来。以泯商人疑虑。下部知之。摺包　　

○伊＜覀之＞■牛副都统广福奏、伊＜覀之＞■牛养正学堂。期满停办。现拟就地筹款。改设兴文学校。以兴文教。又奏、加派伊＜覀之＞■牛游学俄国学生。均下部知之。摺包　　

○以新疆迪化协副将查春华、为甘肃新疆阿克苏镇总兵官。现月　　

○以殚心教课。赏翰林院编修缪荃孙四品卿衔。摺包　　

○以捐输钜款。予江苏前任淮扬海道蒯光典侄、工科举人寿枢、以郎中分部学习。摺包　　

○以纵匪殃民。已革新疆通判陈天禄、永不叙用。并勒令回籍。摺包　　

○以办事迂缓。降安徽署潜山县知县孙颐年、以府经历县丞补用。摺包　　

○予奋战阵亡。江西勇丁宋金标等二名议恤。摺包　　

○丁卯。孝康章皇后忌辰。遣官祭孝陵。照例　　

○谕军机大臣等、步军统领、两翼总兵、应得养廉银两。均著加恩按照十成发给。现月　　

○会办商约大臣邮传部右侍郎盛宣怀奏、商办汉冶萍煤铁厂矿。宜扩充股本。合并公司。得旨、著责成盛宣怀加招华股。认真经理。以广成效。现月　　

○度支部左侍郎绍英出差。以镶红旗蒙古副都统瑞丰署度支部左侍郎。现月　　

○戊辰。出使英国大臣汪大燮奏、英绅设立学会。请颁赏石印图书集成。依议行。现月　　

○以湖南按察使庄赓良为湖南布政使。现月　　

○调贵州按察使杨文鼎为湖北按察使。以吏部左丞常裕为贵州按察使。现月　　

○调江西按察使陆钟琦为湖南按察使。湖北按察使陈夔麟为江西按察使。现月　　

○以＜目辟＞暒棅且＜夗贝＞用图记。革正蓝旗汉军世管佐领成勋职。早事　　

○己巳。遣官祭关帝庙。内记　　

○理藩部尚书寿耆奏、请改派大员。估修文庙要工。得旨、著派荣庆会同估修。现月　　

○资政院奏开办情形。并派员帮同厘定章程。依议行。早事

　　

○伊＜覀之＞■牛将军长庚奏、豫筹伊＜覀之＞■牛应办各事。分为练兵、购械、兴学、牧政、商务、工艺、六端。得旨、著即分条认真筹办。速收实效。勿得徒托空言。摺

包

　　

○又奏、伊＜覀之＞■牛前购英美宾森制造厂纺纱机器。并锅炉电镫机器。运费过钜。现与直隶所设纺纱织布公司。往返电商。以此项机器。作为股本。似于国计民生。两有裨益。得旨、著直隶总督查核办理。摺包　　

○山海关副都统儒林奏、山海关等处驻防旗民。木能改练新操。拟请分送常备巡警各营训练。下部知之。摺包　　

○命署学部右侍郎宝熙、署邮传部右侍郎。沉云沛、帮办资政院开办事务。现月　　

○命开缺云南布政使刘春霖来京豫备召见。电寄　　

○转吏部右丞宝铭为左丞。左参议孙绍阳为右丞。现月　　

○庚午。顺天府奏、巡警马队。前经改编。现拟改编巡警步队。下所司知之。摺包　　

○两江总督端方等奏、遵查江苏膏捐办法。尚于禁烟无碍。拟请仍照现章办理。报闻。摺包　　

○辛未。遣官祭文昌帝君庙。　　

○江苏巡抚陈启泰奏、苏省整顿营伍。改编巡防队。以护军中营饷项抵支。下部知之。摺包　　

○举行本届大计。云南卓异官七员。不谨官二员。年老官三员。才力不及官一员。罢车滟耎官一员。下部分别议叙处分如例。摺包　　

○以捐资助赈。予云南在籍道员王鸿图为其母建坊。摺包　　

○以捐资赡族。予江苏昭文县职妇程叶氏建坊。摺包　　

○壬申。民政部奏、变通成例。请估修大高殿牌楼要工。得旨、著派奎俊会同估修。现月　　

○外务部奏、职官合谋。贿通局役。盗取公电。请旨革讯。得旨、著派那桐、梁敦彦、会同审讯。高尔嘉、钟镛、均著革职。归案审办。寻奏、审明属实。分别照章定拟。依议行。现月　　

○农工商部右侍郎杨士琦奏、考察南洋华侨商业情形。报闻。现月　　

○举行本届大计。浙江卓异官七员。不谨官四员。罢车滟耎官二员。浮躁官一员。年老官二员。下部分别议叙处分如例。摺包　　

○癸酉。度支部奏、遵设统计处。并请饬内外各衙门迅速办理。依议行。早事　　

○督办垦务绥远城将军贻谷等奏、遵查归化城承领印票商民。赴外贸易。向定有限制。拟请仍以印票有无。及票载数目为断。至由库伦运货出口者。亦请照前大臣德麟原议章程。一律完纳厘捐。下部知之。摺包　　

○实授朱家宝为吉林巡抚。现月　　

○署黑龙江巡抚程德全因病解职。以奉天左参赞周树模署黑龙江巡抚。现月　　

○直隶按察使陆嘉谷因病解职。以山东青莱登胶道何彦昇为直隶按察使。现月　　

○以任意虐民。革四川电局委员江苏试用道陈恩霖职。随

手

　　

○甲戌。农工商部奏、陈明京师劝工陈列所。因铺户失慎延烧情形。报闻。早事　　

○署山东巡抚吴廷斌奏、东省开垦荒地。省城设立垦务总局。派员分往仁义礼智信五段。会同地方官。清文招租。兼理讼案。利津一县。所垦地亩。为数已钜。所收租钱。除开支垦务一切津贴外。应请留为办理新政之用。下部知之。摺包　　

○又奏、曹属匪徒渐次肃清。渠魁先后获办。报闻。摺包　　

○以扣粮侵饷。革广东游击傅荣贵职。并勒追。摺包　　

○以藉端讹诈。革江甯游击涂运泰职。并讯办。　　

○以捐款兴学。予广东阳山县从九品职衔张九儒建坊。　　

○乙亥。春分朝日于东郊。遣睿亲王魁斌恭代行礼。早事　　

○谕军机大臣等、贻谷奏倢■＜曰融＞■＜石木＞大臣侵吞库款。请切实查办一摺。据称塔尔巴哈台领队大臣荣昌、归化城副都统文哲珲、前办边防军需。现经详查案卷。显有侵吞确证等语。著鹿传霖、绍英、按照所倢■＜曰融＞■＜石木＞各节。秉公确查。据实具奏。毋稍瞻徇。原摺著钞给阅看。现月　　

