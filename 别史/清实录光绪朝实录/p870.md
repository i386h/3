<!-- { "loadSidebar": true } -->
○己丑。谕军机大臣等、昨因川省边务土司各事宜。鹿传霖办理失当。业经降旨将其开缺来京。命恭寿兼署四川总督矣。德尔格忒土司改土归流一节。鹿传霖轻听委员张继一面之词。辄称该土司情愿献地。又将其父子解省监禁。前据恭寿将实在情形奏明。亦称其大有后患。是德尔格忒一事。应如何措置得宜。恭寿自确有见闻上月十九日二十八等日。晶■宜谕恭寿鹿传霖宣布朝廷德意。将该土司父子释放改土归流著毋庸议。并电谕文海查明张继有无被围情事。以凭核办惟是驾驭土司。虽贵结以恩信。权术亦在所不废。鹿传霖一味操切能发而不能收。自属失之太激。此刻径行释放。仍令回寨管事。若该土司冥不知感贸然而归。不特无以动其畏取之诚。即其余各土司。亦将闻而生玩恭寿务当剀切宣示。告以前督臣勒令献地本非出自朝廷之意。现在大皇帝俯念该土司隶属中朝二百年来。恭顺无过不忍因其家庭细故遽尔临以兵威。勒令改土归流。特命将其释放张继如果尚在被围。亦应饬其谕令该属下头目人等、赶紧撤兵。毋得妄动。然后饬该土司速回德尔格忒管理事务。将来如何承袭照例办理。此事全在恭寿、善于操纵。因应得宜。有以激其天良。而生其畏服。亦不仅在慰谕之词。古人恩孚异域。至有剺面指心。涕泣归诚者。该署督办理此事。须得此意张继邀功生事。鹿传霖为其所误。其在事始末情形。并著查奏至鹿传霖轻听人言。办理失当不独德尔格忒一事为然。如三岩之抢案。桑披之命案皆不免涉于铺张亦应酌度机宜。从速了结。其尤关紧要者。尚有瞻对改设汉官一事。日久尚未办结。此事鹿传霖始终坚执。力主将该处收回内属。刻下番官虽经退出。尚在察木多观望。达赖因三瞻用兵。亦未能心悦诚服年来印藏画界。又须达赖转饬遵行。瞻对之事。办理有一不慎。必致牵掣全局。俱形窒碍所有前后一切情形。悉见于鹿传霖暨文海讷钦摺奏电奏并晶■宜次寄谕电谕恭寿当向鹿传霖索观全案细心绎。然后将此事彻始彻终通盘筹画。应如何保藏保川。两无窒碍并著会同文海讷钦、和衷商办。恭寿现在以将军兼署总督。责无旁贷。李秉衡到任需时。此等事机皆不容稍涉迟误傥或措置乖方。仍蹈鹿传霖故辙。以致沿边各土司反侧不安。竟成不了之局。仍无以善其后。朕惟该署督是问勉之慎之。将此由四百里谕令知之。现月以贵州按察使李希莲为陕西布政使。贵州贵西道玉恒为贵州按察使。　　

○庚寅。上还宫。　　

○直隶总督王文韶奏、派兵驰往口外会剿贼匪。得旨、即著咨令聂士成迅速启程。毋稍延缓。摺包　　

○添铸督办山海关内外铁路大臣关防。从总理各国事务衙门请也。早事　　

○辛卯。谕军机大臣等、讷钦奏、瞻对撤归川属无可疑虑一摺。瞻对归川一事。朝廷审察周详。晶■宜经谕令鹿传霖妥慎办理。嗣因讷钦奏达赖不遵劝导。并将分界之事。藉以挟制。复电谕讷钦将瞻对可撤不可撤。下一断语。以凭核办兹据奏称藏番不敢生衅。约有四端。通筹熟计。保无意外之虞等语。从来办理边疆重务。总以持平稳。慎为主。鹿传霖偏执己见。以致难以结束。恭寿务当详慎筹度。应否即照讷钦所奏办理抑或别有善策。可以速了之处。著会商妥办。固不可操切图功。亦未便迁就了事。以纾朝廷西顾之忧。原摺著钞给阅看。将此由四百里谕令知之。现月　　

○又谕、讷钦奏、瞻对撤归川属无可疑虑一摺。本日已谕令恭寿妥筹办理矣。惟摺内所称印藏界务一节。筹办仍无把握著再斟酌情形。妥慎办理。将此谕令知之。现月　　

○又谕、电寄依克唐阿、昭乌达盟马贼肆扰已派聂士成带兵驰往。会同敖汉王剿办。现据探闻盗目均逃奉天山东等处。潜匿山中等语。马贼声势相通此拏彼窜。是其惯技。著依克唐阿、饬属派兵＜馵-灬＞滟丽捕。务绝根株。毋使屯聚句结为要。电寄　　

○热河都统寿荫奏、朝阳等处贼匪滋扰。飞饬各军合力歼除。毋使贻害地方。得旨、著遵晶■宜次谕旨实力会剿毋致纷窜。　　

○以都察院左都御史廖寿恒为刑部尚书。吏部右侍郎徐树铭为都察院左都御史。现月　　

○调礼部左侍郎徐会沣为吏部右侍郎。转礼部右侍郎张英麟为左侍郎。以内阁学士唐景崇为礼部右侍郎。现月　　

○壬辰。以永定河伏汛安澜。发大藏香十枝交直隶总督王文韶、祗领。派员虔诣河神庙祀谢。现月　　

○谕内阁、本月初五日三座门内公所。不戒于火。烧毁大小房屋十数闲。当经步军统领及直班王大臣等、督率官兵水会人等。即时救护扑灭。尚为出力。著步军统领衙门。查明该官兵等人数。开单奖赏。该公所看守人役。著交内务府讯办。现

月

　　

○命浙江学政都察院左都御史徐树铭、来京供职。以内阁学士陆宝忠提督浙江学政。现月　　

○以刑部尚书廖寿恒兼署兵部尚书。礼部尚书许应骙兼署都察院左都御史。吏部右侍郎徐会沣兼署礼部左侍郎。现月　　

○癸巳。河南巡抚刘树堂奏豫省驻防旗兵生计维艰请添拨养赡。下部议。摺包　　

○广州将军保年等奏、圈禁旗丁。越出逞凶。脱逃未获。请将疏防各官议处。得旨董浚等四员。均著交部议处。仍饬严缉逃犯李种务获究办。摺包　　

○广西巡抚史念祖奏、全州会匪。聚党滋事。经团练闻信击败。地方一律安谧。恳准查明请奖。并伤亡勇丁。汇同分别议恤。得旨、出力团绅练丁准其请奖伤亡勇丁照例议恤。摺包　　

○加赏京师普济堂功德林各小米五百石。广仁堂小米三百石。卢沟桥粥厂粟米四百石资善堂暖厂粟米三百石。现月　　

○加赏京师朝阳等门外三厂各粟米四百石。摺包　　

○甲午。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。至丁酉皆如之。　　

○河南巡抚刘树堂奏、豫省应徵漕粮。自同治初年改徵折色。历年于开徵以前。奏明循办。本年新漕体察情形。仍请援案折解。允之。摺包　　

○丙申。谕内阁、朕奉慈禧端佑康颐昭豫庄诚寿恭钦献崇熙皇太后懿旨。本年十月初十日。万寿庆辰。在颐和园排云殿受贺。钦此。是日宣表行礼。朕亲进表文。初八日。朕率领王公百官。诣仁寿殿筵燕。初九日皇后率领内廷公主福晋命妇。诣仁寿殿筵燕。所有应行典礼。著各该衙门敬谨豫备。现月　　

○谕军机大臣等、本年十月初十日。恭逢慈禧端佑康颐昭豫庄诚寿恭钦献崇熙皇太后万寿庆辰。所有应行典礼。著派恭亲王、庆亲王奕劻、会同礼部内务府敬谨办理。现月　　

○又谕、理藩院奏、昭乌达盟购买枪械。请饬派兵护送一摺。本日已依议行矣。该盟现在剿办马贼需用枪械甚殷。委员乌哷托呼。前往天津领运。著王文韶酌派弁兵。沿途妥为护送。毋稍延缓。原摺著钞给阅看。将此谕令知之。现月　　

○陕西巡抚魏光焘奏、大荔县属渭水陡涨。损伤田禾。业已成灾。饬行该管道府。覆勘筹抚。得旨、大荔县属被灾处所。即著确加查勘。分别筹办。　　

○丁酉。上还宫。　　

○步军统领衙门奏、查明三座门内救火出力官兵。并水会人等如何奖赏之处。开单请旨。得旨、兵丁著每名赏银一两。各水会著每处赏银一百两内务府兵丁匠役人等。著每名赏银一两。步军统领衙门向户部支领。由该衙门分别给发。　　

○予故前总管内务府大臣兵部左侍郎巴克坦布恤典。子内务府员外郎继铭、以郎中即补。现月　　

○戊戌。上御文华殿。瑞典那威国使臣固特觐见。　　

○谕军机大臣等、电寄聂士成、平建一带。虽无贼踪。蒙古地方。是否肃清。奉天东山藏匿之匪。亦须知会兜剿。著该提督分饬将领上紧追蹑。毋得草率了事。电寄　　

○己亥。泰甯镇总兵祥霖奏、黄新庄等四处行宫。渗漏倾圯。请派员勘估修理。得旨、该衙门查勘具奏。摺包　　

○以会剿枭匪。地方肃清。予江南守备吴广升、知县谢谦升叙。现月　　

○加赏京师外城朝阳阁等处各粥厂。每月粟米各三百三十石。崇善堂等各厂粟米各三百石。南海会寺各厂粟米各一百五十石。现月　　

○庚子。以内阁学士清锐、为繙译乡试正考官。詹事府少詹事文海为副考官。　　

○予故总兵章合才专祠。列入祀典。从两江总督刘坤一请也。摺包　　

○辛丑。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。至癸卯皆如之。　　

○谕军机大臣等、本月初五日三座门内公所不戒于火。出力之兵丁水会人等。业经分别给赏。所有前锋护军兵丁二百九十四名。著每名赏银一两。由步军统领衙门向户部支领分别给发。现月　　

○直隶总督王文韶奏、遵裁绿营制兵。汰弱留强。以节饷需。下部知之。摺包　　

○又奏、顺直水灾。工赈需款。请展办赈捐一年。允之。

摺包

　　

○河南巡抚刘树堂奏、官绅劝募义赈。可否择尤酌保。得旨、著准其酌保数员。毋许冒滥　　

○以捐助书院膏火。予直隶献县绅士钱德新建坊。壬寅。西甯办事大臣联魁奏、出户口致祭海神并与蒙古王公会盟。报闻。摺包　　

○漕运总督松椿奏、抽调防军。操练新式石滟驳队。报闻。摺包　　

○癸卯。上还宫。　　

○遣官祭都城隍庙。　　

○谕军机大臣等、著翰林院酌保南书房翰林数员。听候考试。　　

○浙江学政陆宝忠奏请回京供职养亲。允之。摺包　　

○闽浙总督边宝泉奏、闽省应购外洋军火器械。以备操练。下所司知之。随手　　

○湖广总督张之洞等奏、筹还洋款。援案动拨粮库各款俾资凑解。下部速议。摺包　　

○安徽巡抚邓华熙奏、五河县被水成灾。筹拨银款。妥为抚恤。得旨、即著饬属将五河县被灾处所查勘抚恤。随手　　

○命户部右侍郎陈学棻提督浙江学政。现月　　

○随手　　

