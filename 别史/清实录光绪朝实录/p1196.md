<!-- { "loadSidebar": true } -->
○又谕、载润等奏、添设巡防官兵。请拨经费一摺。陵寝重地。责成该大臣等敬谨守护。自应督率海查官兵认真稽查。所请添设巡防处。及刊刻督办关防。应毋庸议。至加给官兵口分经费一摺。著直隶藩库每年拨给银二千两。撙节动用。将此谕令知之。现月　　

○以记名提督张庆云为四川重庆镇总兵官。现月　　

○壬申。谕军机大臣等、辇毂重地。竟有匪人在火车上掷放炸弹之事。此等凶顽不法。难保无党与溷奣＜虘阝＞亦京城。暗图生事。巡警关系重要。亟应认真办理。以销隐患而靖人心。著责成那桐寿耆、张仁黼等、各按地段。督饬官弁捕。严密查拏。加意防范。务令奸宄无所容身。期于警务日有起色。俾内外城一律清谧。闾阎安堵无惊。用副委任。将此谕令知之。现月　　

○云贵总督丁振铎奏、省城被灾筹赈。并邓川州属被水情形。得旨、著即妥为抚恤。毋任灾黎失所。随手　　

○以捐建铁桥。赏云南籍绅四品衔分省补用知县李正荣三品衔、并从一品封典。摺包　　

○以亏款延缴。革降调知县杨家贤职、勒限完解。摺包　　

○癸酉。谕军机大臣等、联豫奏、熟审川藏情形一摺。昨已有旨谕令锡良将全台善后事宜。妥为筹办。并将该处添设镇道各员。以资控制各节。一并议覆。兹据联豫奏称、驻藏帮办大臣。宜复旧制仍驻前藏。所有练兵开垦各事宜。即责成四川总督规画办理等语。所陈不为无见。联豫著即仍行驻藏。迅速驰往。会同有泰将应办事宜。悉心经理。毋失机宜。所请将建昌道移置打箭炉。及派兵驻扎察未多等处各节。著锡良归入前次寄谕。一并妥议具奏。原摺著钞给锡良阅看。并将昨发字寄交令有泰联豫各知之。现月　　

○又谕、锡良奏、臬司性情偏执。请量予更调一摺。冯煦现已升授安徽藩司。该藩司究竟才识如何。著周馥留心察看。据实覆奏。原摺著钞给阅看。现月　　

○署吉林将军达桂奏、遵旨查明吉林垦荒事宜。筹拟清查田赋兼放零荒。并旗地升科各办法。得旨、即著该将军妥筹办理。

摺包　　

○以扑灭边匪。予署四川宜宾县知县耿葆煃等升叙。摺包　　

○以亏短交款。革署浙江上虞县知县何金魁职。并勒追。摺包

　　

○以学行卓著予四川故四品卿衔礼部员外郎余焕文国子监典籍衔。截取知县刘沅事迹宣付史馆。从四川总督锡良请也。摺包　　

○加赏京师同仁粥厂粟米三百石。现月　　

○甲戌。谕内阁、京察记名人员。将次肬■闲放完竣。著内阁部院各衙门于京察一等未经记名各员内。遴选才具优长者。出具切实考语保送。由吏部带领引见。现月　　

○以开场聚赌。革新疆副将韩望高等职、驱逐回籍。摺包　　

○乙亥。谕军机大臣等、电寄岑春火滟宣、据电奏、请准广东铜圆运销出口。以一年为限等语。著户部议奏。　　

○御史崇荫等奏、内务府三旗护军营冒领马乾银。并笔帖式恩第婪索营私。得旨、著总管内务府大臣查明覆奏。寻奏该营尚无蒙混冒领情事。恩第亦无婪索实据。请毋庸议。报闻。　　

○以练达交涉。予直隶试用道蔡汇沧军机处存记。摺包　　

○以战功卓著。予故记名提督山西大同镇总兵窦从周照军营立功后病故例优恤。摺包　　

○丙子。谕军机大臣等、岑春火滟宣奏、关书侵盗钜款。请革拏查抄备抵一摺。据称候补三品京堂周荣曜。即周兆熊。前充＜目辟＞＜訁冉＞米＜度攵＞＜夗贝＞海关库书。现仍朋充。百计侵吞。亏款至二百数十万两之多等语。候补三品京堂周荣曜所派出使。前已有旨撤销。未必来京。著即革职。交岑春火滟宣严拏监追。并将所置产业查抄备抵。以重公款。仍著步军统领衙门顺天府一体访查拏解。现月　　

○丁丑。给事中王金镕奏、铜圆宜不分省分。不论官民。一律通用。下部议。　　

○以办匪出力。予山西按察使吴匡优叙。守备张芹等升叙加衔有差。其被匪戕害之把总万金衡赏恤加等。妻孙氏旌表如例。

摺包

　　

○戊寅。上奉慈禧端佑康颐昭豫庄诚寿恭钦献崇熙皇太后御仁寿殿。各国使臣觐见。　　

○谕军机大臣等。电寄锡良。电悉。昨已两次廷寄谕。今将全台善后事宜妥为筹办。兹据奏宜及时收瞻等语。自应乘此机会。将三瞻地方。收回内辖。改设官屯。俾资控驭。著有泰联豫即行剀切开导商上。晓以保固川边。必应收还瞻对。令将所派番官撤回。毋稍疑贰。兵费仍照前筹给。以示体恤。即著锡良审度机宜。径檄番官遵照。并督饬赵尔丰通筹妥办。以遂瞻民内附之忱。至附近里塘土司。应否改设。并著体察情形。相机酌办。其一切事宜。应如何妥筹布置之处。仍著随时奏明办理。电寄　　

○换铸江西建昌县知县印信。从江西巡抚胡廷干请也。摺包　　

○以战功卓著。予故福建福州城守营副将朱长升、尽先补用副将朱有元优恤。事迹宣付史馆。从护理湖南巡抚庞鸿书请也。

摺包　　

○以捐修文昌宫。予江西义甯州职员陈凤云建坊。摺包　　

○己卯。上奉慈禧端佑康颐昭豫庄诚寿恭钦献崇熙皇太后御仁寿殿。各国公使夫人觐见。并赐游。　　

○谕内阁、李经羲奏、倢■＜曰融＞■＜石木＞劾贪庸不职各员一摺。广西拣发知府书通、纵丁苛商。劣声昭著。下雷土司吏目刘宗海、受贿纵匪。宜山县白土巡检林显文、声名贪劣。试用巡检陈天爵、索分匪赃。试用从九品赵楷、苛敛索诈。全国梁、贪婪狡滑。天保县典史吴启、贪诈虐民。试用未入流刘璧美、行为贪鄙。均著革职永不叙用。陈天爵现已潜逃回籍。著缉拏归案严审。赵楷并著归案讯办。拣发知府润懋、昏庸鄙悖。败坏榷政。补用同知李祥麟、弊坐私肥。习溺朋比。试用通判张祺、疲玩废弛。短缺兵额。江州土州州同范锡瀛、蒙领兵饷。见利忘义。候补知县周琦、纵庇门丁。藉案诈赃。补用知县岑燮羹、滋弊困商。利必颇重。试用知县甘祖翰、纵差奸虏。不恤雕残。试用县丞余学浚、纵子为非。奉议州学正阳国楷、声名平常。试用典史王大猷、疲车滟耎无能。均著即行革职。周琦并著勒交门丁归案讯办。试用通判吴靖、丁役滋弊。失于觉察。拣发知县叶兰芳、奉公不慎。检东多疏。试用知县向＜走毕＞滟全、办事浮华。巧于趋避。许炳煦、办公怠玩。约束不严。均著以府经历县丞降补。太平府训导伍建邦、年力衰颓。著勒令休致。武宣县知县杨和埙、识闇才庸。难期振作。著开缺察看。宾州知州万昌、愿谨有余。才力不足。平南县知县陈思悌、人尚笃实。繁剧非宜。天保县知县续曾、才欠开展。办事迂缓。均著开缺另补。拣发知县赵邦泽、性情粗率。惟平日办事尚勤。试用知县王道澂、办事任性。惟年富力强。尚堪训策。均著摘去顶戴。随时察看。现月　　

○谕军机大臣等、门禁理宜森严。晶■宜经谕令整饬。日久玩生。著前锋护军统领。督饬各门弁兵。认真守＜目辟＞行＜匧心＞口＜韦未＞＜夗贝＞。不准冒充当差闲杂人等任意出入。并著内务府大臣切实清查。所有各处公所他坦。不准容留借名当差各项闲人。以昭严肃。自此次申明禁谕后。责成该大臣等随时严密稽查。如有前项情事。即行从重惩办。现月　　

○又谕、财政处户部奏、银行造币总厂。请派员办理。以专责成。户部郎中张允言、瑞丰、均著开缺以四五品京堂候补。现

月

　　

○伊＜覀之＞■牛将军马亮等奏、东省日俄构衅。伊＜覀之＞■牛防务加严。请将历年在事出力文武员弁。从优保奖。以示鼓励。得旨、准其分别酌保数员。毋许冒滥。摺包　　

○署塔尔巴哈台参赞大臣徐炘奏、塔城建修城垣衙署等项工竣。出力弁兵请奖。得旨、准其择尤酌保数员。毋许冒滥。摺包　　

○以谦退性生。堪成大器。予甘肃新疆候补直隶州知州雷铭三军机处存记。摺　　

○庚辰。上奉慈禧端佑康颐昭豫庄诚寿恭钦献崇熙皇太后还西苑驻跸。内外起居　　

○谕内阁。钦奉皇太后懿旨、礼部奏、万寿圣节礼仪一摺。十月初十日万寿。在皇极殿受贺。停止筵燕。其在外之公主福晋命妇。著照例行礼。现月　　

○又谕。巡警关系紧要。晶■宜经谕令京师及各省一体举办。自应专设衙门。俾资统率。著即设立巡警部。署兵部左侍郎徐世昌著补授该部尚书。内阁学士毓朗著补授该部左侍郎。直隶候补道赵秉钧著赏给三品京堂署理该部右侍郎。所有京城内外工巡事务。均归管理。以专责成。其各省巡警。并著该部督饬办理。该尚书等务即悉心通筹。力任劳怨。严定章程。随时切实稽核。期于内外清谧。黎民乂安。用副委任。一切未尽事宜。即由该部妥议具奏。现月　　

○山西学政宝熙奏、请设立学部。谨陈切要办法三条。并请将翰林院归并学部办理。下所司议。　　

○辛巳。上诣仪鸾殿。问慈禧端佑康颐昭豫庄诚寿恭钦献崇熙皇太后安。至己亥皆如之。内外起居　　

○以镶红旗汉军副都统寿勋署兵部左侍郎。现月　　

○广西巡抚李经羲因病解职。调署贵州巡抚林绍年为广西巡抚。以湖北按察使岑春蓂署贵州巡抚。以奉天驿巡道增韫署湖北按察使。现月　　

○命军机大臣徐世昌、铁良、在西苑门内骑马。铁良并在紫禁城内骑马。现月　　

○壬午。谕内阁、崇善奏、查明浙省大员被倢■＜曰融＞

■＜石木＞各款。据实覆陈一摺。前据御史姚舒密奏倢■＜曰融＞■＜石木＞浙江巡抚聂缉规、藩司翁曾桂、贪黩不职各节。当经谕令崇善确查。兹据查明覆称、聂缉规、翁曾桂、虽无贪黩实据。然以封疆大吏。不避嫌疑。偏信属吏。且于吏治新政。均不讲求。以致绅民啧有烦言。翁曾桂遇事圆融。于属员贤否。漠不加察等语。浙江巡抚聂缉规、布政使翁曾桂、均著开缺。候补道朱畴、专事逢迎。居心险诈。候补知府文锦、嗜利揽权。行止乖谬。伍元芝、性情浮妄。不恤人言。候补知县陈廷澍、钻营生事。性复贪鄙。候补游击吴家正、捕务废弛。纵匪横行。著一并革职。永不叙用。候补同知陈祖荫、唯利是图。不知自爱。著即行革职。降补同知许贞干、不知敛奣＜虘阝＞亦。颇招物议。著以府经历县丞降补。抚幕徐在箴、粮幕费＜辶黎＞方■土、专事应酬。声名恶劣。著即驱逐。毋许逗遛。以示惩儆。其余各员。或任事未久。或查无劣奣＜虘阝＞亦。均著免其置议。现月　　

○癸未。署两江总督周馥奏、淮盐加价。拨充江西省铁路经费。如所请行。摺包　　

