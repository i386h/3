<!-- { "loadSidebar": true } -->
○广西巡抚沈秉成奏、剿办猺匪出力各员。请准择尤保奖。得旨、准其酌保数员毋许冒滥。随手　　

○甲午。察哈尔都统托伦布等奏、废员何如璋、效力三年期满。台费缴清应请释回。得旨、何如璋著准其释回。　　

○乙未。盛京将军庆裕等奏、永陵明堂泊岸。被水冲刷。查系山水陡涨。人力难施保护。委员防御发什山等、请免查议。从之。摺包　　

○呼伦贝尔副都统萨克慎因病解职。以记名副都统双龄为呼伦贝尔副都统。明发　　

○予台防积劳病故。湖南副将许松林等优恤。摺包　　

○丙申。秋分。夕月于西郊。遣克勤郡王晋祺恭代行礼。

外记

　　

○丁酉。谕内阁、稽查南新仓御史德本奏、拏获结夥持械盗米人犯请饬审办一摺。所有拏获之方魁升、黄湛坡、李秋、祁庆玉、均著交刑部严行审讯。按例惩办。未获之石会章、石七、二名。著步军统领衙门、顺天府、五城御史、一体严拏务获归案审办。现月　　

○怡亲王载敦因病续假一月。以礼部尚书奎润、兼署镶红旗蒙古都统。　　

○赏廓尔喀正使热拉比噶尔吗热那、副使的热克瞒拉花翎。明发　　

○戊戌。总理各国事务衙门奏、德国使臣巴兰德、以新君即位。呈递国书。拟照章给予覆书。交出使大臣洪钧赍达。从之。摺包　　

○顺天府以宗室乡试中额请。得旨、取中七名。摺包　　

○以詹事府少詹事梁耀枢为詹事。　　

○庚子。谕内阁、本年安徽凤阳、颍州、泗州、暨滨临淮河各属被水。江苏扬州、镇江、徐州、江甯、及安徽庐州、滁州、并安庆以下各处山田被旱。各该地方荒歉情形。殊堪悯恻。瞬届冬令。小民觅食维艰。朝廷轸念灾区。无时稍释亟应豫筹赈抚。以拯民命。著将本届江北应行河运漕米。并水脚运费等款。一并截留。为江苏安徽两省各灾区赈抚之用。即著曾国荃、崧骏、陈彝督同司道。勘明被灾处所。酌量分拨。严饬印委各员。确查户口。核实散放。并将以工代赈各事宜认真经理。总期实惠及民。毋得稍有弊混用副加惠灾黎至意。现月　　

○礼部奏、酌议归政事宜。有应变通办理。及暂缓举行者。分别缮呈。得旨、经筵典礼。仍候特旨举行。现月　　

○壬寅。世宗宪皇帝忌辰。上诣寿皇殿行礼。遣官祭泰陵。内记　　

○以神灵显应。颁直隶遵化州关帝庙扁额。曰松亭惠普。延庆州龙安大佛寺扁额。曰妫川昭佑。黄龙潭龙神庙扁额。曰泽周上谷。甯津县城隍庙扁额。曰龙冈保障。龙神庙扁额。曰保安永佑。南皮县兴化大佛寺扁额。曰导达天人。　　

○直隶总督李鸿章奏、以拖带淤泥出海。制造遇顺钢拖轮船下所司知之。随手　　

○又奏、新购西洋机器。试造制钱。核计工本亏折过钜。拟请停造。下部知之。摺包　　

○以捐办粥厂。赏直隶训导武联璧中书衔。随手　　

○以亏短银两。革山西已故岢岚州知州冯寿颐职。籍产备抵。　　

○以武备学堂教习期满。赏洋员德国兵官李宝那珀等宝星。摺包　　

○癸卯。谕内阁、前因河南郑州大工。日久未蒇在事人员。办理不善。并据御史刘纶襄、燕起烈、奏参糜帑误工各款。当经谕令吴大澂、于到任后确查具奏。并将该工情形。速勘妥筹。兹据查明覆奏。倪文蔚以办料委之州县。系援照祥工成案办理。该抚目击河工待用情形。趱催未免过急。书差扰累。并无确据。总兵崔廷桂、挑穵引河。用款造册。开报不及七十万。并无以一百二十万包办之事。引河上下。均有船只往来。亦未全行淤垫。在工人员薪水。系照历办成案支销。投效并无数百员之多。成孚卖札。绍諴汇银。均无其事。即著毋庸置议。道员欧阳霖、委办秸料。查无实在劣迹。惟人言藉藉。著撤去总办差使。咨回江苏试用。绍諴于应办工程。师心自用。委任伊戚蒋文海不知远嫌。著撤去掌坝差使。俟经手事竣。再行回旗。知县蒋文海、声名甚劣。迹近招摇。著即行革职。降调留工前署开归陈许道李正荣、革职留工上南厅同知余潢、上年抢险不力。均著交部严加议处。另片奏、请饬部添拨的款一百万两等语。著户部速议具奏。此次大工。前后拨帑。已及一千余万。该署督惟当严饬在工员弁。处处核实。不可稍涉浮冒。所有筑坝穵河等工。即著认真办理。一俟霜清以后。赶紧进占。总期克日合龙以慰廑系。现月　　

○闽浙总督杨昌浚奏、拨还洋款不敷镑价。经手之员。并无浮冒。请免予参追。下部知之。摺包　　

○德福、札拉丰阿、熙敬、秀吉、驻南苑。以贝子奕谟、署镶黄旗蒙古都统。兵部右侍郎崇礼、署左翼前锋统领。工部右侍郎清安、礼部左侍郎敬信、署正蓝旗满洲副都统。明发　　

○甲辰。谕军机大臣等、广东按察使王之春奏、敬陈管见一摺。其兼备商轮一条。据称拟准中国商民自造轮船。议定旗照租费。及照纳税钞章程等语。购置机器一条。据称以炼铁与织布两种为最要。拟仿招商局电报局之例。宽筹官本。期在必成等语。所奏系为收回利权起见。著李鸿章、曾国荃、悉心妥议具奏。原摺均著摘钞给与阅看。将此各谕令知之。现月　　

○总理各国事务衙门奏、黎庶昌以轻视祀典。得降调处分。可否准以二品顶戴。仍留使任。得旨、黎庶昌著准以二品顶戴。仍留出使日本大臣之任。现月　　

○以报效海军经费。钦奉慈禧端佑康颐昭豫庄诚皇太后懿旨。　　

○予道员周绶等奖叙。现月　　

○以南海工程出力。钦奉懿旨。赏内务府郎中立山、花翎二品顶戴。以三院卿用。现月　　

○乙巳。钦奉慈禧端佑康颐昭豫庄诚皇太后懿旨、醇亲王奕譞奏、海军章程已定。病仍未痊。归政有期。恳恩开去差使一摺。醇亲王体国公忠。经猷宏远。数年来创办海军。尽力筹维。悉臻妥善。上年抱恙。久未全愈。犹复力疾综核。孜孜不倦。现在章程已定。详加披阅。钜细毕赅。有条不紊。洵为经国要图。兹据奏病久体弱。恳请开去海军衙门神机营差使。在深宫系念之情。本不忍责以政事。致多劳勚。惟念海军关系重大。迥非寻常庶政可比。目前规模粗定。嗣后应办之事正多。非特宫廷轸念时艰。冀归尽善。即醇亲王休戚相关之意。谅亦未能恝置。数月以来。叠次视疾。见王眠食精神。渐臻康复。所有海军衙门一切事宜。仍著醇亲王照常经理。庶会办帮办诸臣。有所禀承。足以竟全功而垂久远。其神机营事务并著照旧管理。明年归政后。该衙门具奏事件。毋庸列衔。俟海军著有成效。由王斟酌情事。奏达深宫。再行降旨。王务以国事为重。勉肩钜任。不必推辞。一面善自珍摄。俾气体日就强固。用副委任眷注之至意。现月　　

○礼部奏、大婚奉迎正副使如何移取。应请钦定。钦奉懿旨。著照例移取内阁大学士、并开列礼部堂官各职名、请派。

现月

　　

○以调办法防出力。予江苏候补道黄立鳌、四川补用道刘麒祥、交军机处存记。摺包　　

○丙午。予在营病故。江南副将贺振麒照军营立功后病故例议恤。朱批　　

○以近畿灾歉。赏普济堂、功德林广仁堂、资善堂、各处粟米有差。现月　　

○丁未。谕内阁、巡视中城给事中文敬等奏、援案酌保。练勇局出力员弁。开单请奖。并请将副指挥李金章等改奖各摺片。著该部议奏。现月　　

○谕军机大臣等、户部奏、筹拨甘肃新饷一摺。甘肃关内外各军饷银。关系紧要。现经该部将光绪十五年新饷。指拨山西省银八十四万两。河东道银五十二万两。河南省银六十一万两。陕西省银二十万两。湖北省银三十三万两。湖南省银十六万两。江苏省银二十万两。两淮银二十万两。安徽省银二十万两。江西省银三十六万两。四川省银九十八万两。闽海关税银二十万两。共银四百八十万两。请饬依限报解。著该将军督抚等、严饬各该司道。按照部拨数目。于本年十二月底止。赶解三成。至来年四月底止。再解三成。其余四成。统限九月底止。埽数解清。各该省如能依限完解。即由陕甘总督奏请奖叙。傥仍前延欠。即著户部照案奏参。将此由五百里各谕令知之。现月　　

○赏前乌里雅苏台参赞大臣恒明副都统衔为伊犁察哈尔领队大臣。明发　　

○戊申。甘肃新疆巡抚刘锦棠奏、哈密吐鲁番库车回子王等年班援案请分年分班赴京。下所司议。随手　　

○守护东陵大臣载迁等奏、请饬拨欠款。以济要需。得旨、著戴迁等、咨行直隶总督迅速筹拨。纂修官黎湛枝恭纂

　　

帮总纂官程棫林恭辑监修总裁世恭阅六月初七日正总裁那月日专司藳本陆恭覆阅癸丑六月二十九日　　

徐月日　　

荣月日副总裁唐月日　　

宗室宝恭阅一签十月十八日

　　

陈恭阅五月二十七日　　

熙月日　　

郭恭阅十一月二十五日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之二百五十九　　

光绪十四年。戊子。九月。己酉朔。上诣仪鸾殿问慈禧端佑康颐昭豫庄诚皇太后安。至丙子皆如之。记注　　

○钦奉皇太后懿旨。醇亲王奕譞奏、现居赐邸。为皇帝发祥之所。敬稽成宪。应否恭缴。请旨遵行等语。醇亲王府第。为皇帝潜邸。应恪遵雍正二年成宪。及乾隆五十九年谕旨。升为宫殿。著准其恭缴贝子毓橚府第。著赏给醇亲王居住。并赏银十万两。由王自行修理。俟修竣后再行移居西直门内半壁街空闲府第一所。赏给毓橚居住。并赏银一万两修理。所赏银两。均由户部给发。现月　　

○守护西陵大臣溥芸等奏、成贵妃金棺暂安。恭备差务。请饬拨解银两。得旨、著溥芸等、咨行直隶总督。迅速拨解应用。　　

○又奏、金棺明年奉安。修建宝顶月台。应购石料。下工部知之。　　

○又奏、金棺奉移慕东陵西配殿暂安。请添建抱厦。饬部核议用款。并奏派大臣承修。下工部议行。随手　　

○予故大学士左宗棠之孙左念谦以四五品京堂候补。现月　　

○予故江西九江镇总兵黄开榜于高邮州捐建专祠。从两江总督曾国荃等请也。随手摺包　　

○庚戌。上御黄幄。阅视侍卫步射。记注　　

○钦奉慈禧端佑康颐昭豫庄诚皇太后懿旨。醇亲王奕譞奏、用人行政敬陈管见一摺。著依议。交军机处存案。现月　　

○陕甘总督谭钟麟等奏、新疆抚标各营。添改副参等缺。均请作为题缺。由外拣补。下兵部议。随手摺包　　

○辛亥。以解犯脱逃。签差不慎。署奉天岫岩州知州朱锦标、凤凰厅同知张锡銮交部议处。随手摺包　　

