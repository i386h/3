<!-- { "loadSidebar": true } -->
○丁巳。谕内阁、张鸣岐奏、特倢■＜曰融＞■＜石木＞庸劣不职各员一摺、广西拣发委用知府贵印海康、人地未宜。难资得力。均著回原衙门行走。那马通判欧銮、纵任家丁。夺占民妇。试用通判梁葆谟、猥琐庸陋。旧染已深。试用知县杨懿藻、行止多亏。声名极劣。试用知县林开荣、操守难信。识解太卑。试用州同陈恩湛、貌似有才。居心巧猾。署全州山角司巡检补用县丞张三祝、失察诈赃。梧州府经历林昌龄、操守不谨。太平思顺道库大使房世恩、龌龊无耻。崇善县典史王华国、贪婪猥鄙。署西林潞城司巡检试用从九刘振桐、胆大嗜利。均著即行革职。试用巡检罗昂、不孝昭著。捐案不确。著革职永不叙用。以肃官方。现月　　

○谕军机大臣等、端方陈夔龙电奏、请将苏属漕粮。试行车运到沪等语。该部知道。电寄　　

○又谕、电寄胡惟德、电悉。著赏假两个月。调理稍痊。毋俟假满。即行回任。电寄　　

○以亏短公款。革已故江西建昌县知县胡宗廉职。提属勒追。摺包　　

○戊午。谕军机大臣等、电寄程德全。电奏悉。仍著督饬认真缉捕。随时防范。　　

○己未。谕军机大臣等。电寄恩铭。据电奏。革员潜行赴京。请饬严缉等语。著照所请。电寄　　

○又谕、电寄恩铭、据电奏、采买米粮赈粜。请饬鄂豫两省免收税厘等语。著照所请。电寄　　

○派度支部左侍郎绍英、承修惠陵工程。现月　　

○转农工商部右丞耆龄为左丞。左参议沉云沛为右丞。现

月

　　

○辛酉。世祖章皇帝诞辰。遣官祭奉先殿。　　

○孝仪纯皇后忌辰。遣官祭裕陵。　　

○谕军机大臣等、电寄庞鸿书、据电奏、保送举贡赴京考试。请饬一律填给火牌等语。著照所请。电寄　　

○又谕、电寄锡良、电悉。现在时事多艰。该督受恩深重。惟当力任其难。何得藉词推诿。至云南地方。须有重兵钜饷。所陈甚为切要。著责成该部内外和衷。协筹接济。该督应即懔遵前旨。迅速赴任。将一切事宜。认真经画。以副委任。毋许再辞。电寄　　

○云贵总督丁振铎奏、滇省各属团练。拟改编警察。酌量地方远近。分酌警兵名数。以保治安。下部知之。摺包　　

○甘肃新疆巡抚联魁奏、新疆改设卡伦。查禁逃哈。地广兵单。难期得力。拟仍分段设哨。责以防哈捕盗。经费省而收效易。允行。摺包　　

○塔尔巴哈台参赞大臣成安奏、剔除哈萨积弊。酌定头目口分。下部议。　　

○以亏短公款。革已故江苏署荆溪县知县顾元亨职。提属勒追。摺包纂修官黎湛枝恭纂　　

帮总纂官熊方燧恭辑监修总裁世恭阅一签八月初十日正总裁那月日专司蒿■木本陆恭覆阅癸丑十二月十四日　　

徐月日　　

荣月日副总裁唐月日　　

宗室宝恭阅七月十一日

　　

陈恭阅二签十二月十二日　　

熙月日　　

郭恭阅七月十七日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百七十　　

光绪三十三年。丁未。二月。壬戌朔。上诣仪鸾殿问慈禧端佑康颐昭豫庄诚寿恭钦献崇熙皇太后安。至辛卯皆如之。起

居注

　　

○御史赵启霖奏、练兵期有实用。不可徒袭形式。下部知之。寻奏、旧日将弁。不尽适用。新兵躯体。不为荏弱。精神既寓。形式不能全弃。旧营章制。积弊甚深。不可复取。至所指两江湖北各军滋事。如查覆确实。再行核惩。报闻。摺包　　

○以随使期满。予驻奥使馆参赞分省补用县丞程福庆奖叙。摺包　　

○癸亥。谕军机大臣等、电寄张荫棠、电奏悉。达赖喇嘛班禅额尔德尼、著仍遵前旨。暂缓来京陛见。电寄　　

○内阁学士吴郁生奏、江浙米贵食艰。宜豫筹接济。谨酌拟五条。一、截留漕米。一。筹款购运。一。清查仓谷。一、严禁囤户及私运出洋。一、饬地方官筹办平粜。下部议。摺包　　

○以驻奉淮军剿匪出力。予四川建昌镇总兵张勋、以提督记名肬■闲放。余升叙加衔有差。复已革广西补用知县董系和职。摺包　　

○以倡办团练、及办理巡警得力。予奉天在籍候选主簿徐珍、候选训导袁金铠、以知县补用。　　

○以办学有效。赏署奉天海城县知县候选知府管凤和三品衔。　　

○以办理奉天渔业得力。复已革安徽候补知府黄家杰职。

随手摺包　　

○予故镶蓝旗蒙古副都统德山■夆恤典如例。现月　　

○甲子。遣官祭文昌帝君庙。　　

○遣官祭先医之神。　　

○谕军机大臣等、电寄张荫棠、电奏悉。据称查明各员亏空情形各节。黄绍勋、郭镜清、胡用霖、杨兆龙等、均著交四川总督照数监追。李梦弓滟＜兪＞滟弓、恩禧、范启荣、松寿等、均著押解回川。分别追缴。刘文通、著解往四川永远监禁。并将原籍寄居财产查抄充公。有泰、身为大臣。未能洁己率属。实属辜恩。所请议罚。不足蔽辜。著改为发往军台效力赎罪。嗣后驻藏大臣。应如何筹给津贴之处。著张荫棠妥拟具奏。并严禁浮冒婪索。傥再有前项情弊。定行从重治罪。另电奏、整顿前藏粮台各条。及靖西同知等缺办法。著岑春火滟宣妥核奏明办理。电寄　　

○以候补侍郎军机大臣上行走林绍年署邮传部尚书。现月　　

○以裁缺大理寺卿岳梁为镶蓝旗蒙古副都统。　　

○上以祭先师孔子。自是日始、斋戒三日。起居注　　

○乙丑。谕军机大臣等、电寄锡良、电悉。览奏尚见公忠。著即一面调理。并将应办事宜。通盘筹画。即行启程。电寄　　

○命闽浙总督松寿在紫禁城内骑马。现月　　

○上以祭社稷坛。自是日始、斋戒三日。起居注　　

○丙寅。驻藏办事大臣联豫奏、筹办藏中情形。拟裁撤制兵。招练新军。并酌拟应办之事五条。一、筹设学堂。一、设立陈列所。并遣番民赴川学习工艺。一、藏中银钱。仍规复旧制。派员监造。一、驻藏随员。优给薪水。酌予保奖。一、裁粮员、改设理事官。下部议。摺包　　

○赏衍圣公孔令贻之母彭氏扁额。曰为世礼宗。并准其自行建坊。现月随手　　

○旌表捐躯殉祖、安徽泗州故邮传部右侍郎胡燏棻孙、河南候补道翔林子、分部郎中肇兰。事迹宣付史馆立传。从河南巡抚张骏请也。摺包　　

○丁卯。祭先师孔子。上亲诣行礼。起居注　　

○谕军机大臣等、电寄张之洞、据电奏请免采运鄂省稻米等语。著照所请。电寄　　

○两江总督端方等奏、筹建南洋大学。拟将贡院拆卸。改辟市场。以充建筑及常年经费之用。下部议。摺包　　

○热河都统廷杰奏、热河督销官盐局招商兼办碑盐。下部议。随手以捐款兴学。予江苏试用训导沈书升、河南舞阳县知县仝履愫等、升叙加衔有差。赏河南候补直隶州知州吴文坦三代正二品封典。摺包　　

○戊辰。祭大社。大稷。上亲诣行礼。起居注　　

○孝淑睿皇后忌辰。遣官祭昌陵。黄绫本　　

○谕内阁、锡良奏、查覆陕西粮务等各倢■＜曰融＞■＜石木＞案实情一摺。前据陕西布政使樊增祥奏称、督臣挟嫌诬陷各节。当经谕令锡良查明具奏。旋又据曹鸿勋奏称、督臣藩司。因公起衅。升允奏称、陕藩骄盈跋扈。及御史赵炳麟奏倢■＜曰融＞■＜石木＞樊增祥贪财肥己。纵吏扰民各等情。均谕令锡良并案确查。兹据该督奏称、樊增祥办理陕西粮务局。百计取盈。挥霍任便。平日居官行事。亦多恣意专横等语。樊增祥身为大员。总理财政。宜如何上顾帑项。下体舆情。乃竟苛索滥支。以致兵民交病。断难稍事姑容。解任陕西布政使樊增祥、著即行革职。咸甯县知县刘德全、擅责尸亲。重用丁役。著一并革职。富平县知县仇继恒、前办厘金。未能廓除积弊。著开缺另补。凤翔府知府尹昌龄、暨据该督奏称查无劣奣＜虘阝＞亦。著免其置议。升允、曹鸿勋、著一并免议。另片奏、筹拟陕西粮务收发章程。著升允、曹鸿勋、会同恩存、酌核情形。奏明办理。至所称粮羡项下办法。著照所请。度支部知道。寻奏、遵议整顿西安粮务章程六条。一、酌收本色。一、酌定折价。一、裁免规费。一、清查粮石。一、改设局所。一、明定赏罚。下度支部知之。现月　　

○科布多帮办大臣锡恒奏、阿尔泰试办屯田。得旨、著即认真办理。逐渐推广。务收实效。随手　　

○以甘肃按察使冯汝骙为陕西布政使。四川成绵龙茂道沈秉＜辶黎＞方■土为甘肃按察使。现月　　

○己巳。谕军机大臣等、电寄端方等、据电寄米价翔贵。请再缓运苏漕二十万石平粜等语。著度支部速议具奏。前据内阁学士吴郁生奏请开仓平粜等语。地方官仓义仓。原为备荒之用。该省各属此项仓谷。实存若干。现在已否动放。著该督抚迅即查明电奏。电寄　　

○又谕、电寄张曾阳滟＜扌戋＞、电悉。现据端方、陈夔龙、恩铭等电称、该省米粮缺乏。均在各处采运。该抚所请分赴苏皖购米。自毋庸议。其广东所购米粮。著免抽收厘税。

电寄

　　

○两江总督端方奏、山东曹匪。窜至徐州沛县。经官军痛剿聚歼。得旨、仍著随时认真防缉。以靖地方。摺包　　

○以创办广东潮汕铁路告成。予候补四品京堂张煜南以三品京堂候补。随手　　

○庚午。朝日于东郊。遣恭亲王溥伟恭代行礼。　　

○谕内阁、御史赵炳麟奏、各部丞参。宜先记名。后请特肬■闲一摺。各衙门丞参。前经降旨饬令该堂官于试验得力人员。出具切实考语。豫行保荐。乃各部有奏请先派行走者。有声明缺员。迳行开单请肬■闲者。虽非指名奏补。办理究未一律。嗣后仍著懔遵前旨。豫行保荐。听候记名。由军机处开单请肬■闲。以昭慎重。现月　　

○谕军机大臣等、理藩部奏、昭鸟达盟巴林札萨克多罗郡王札噶尔呈称、盘踞敖汉等旗贼匪。肆行抢劫。请饬查拏惩办。据呈代奏一摺。著廷杰督饬官兵。认真严拏。务获惩办。以靖地方。至应如何派兵驻扎防守之处。并著察核情形。妥筹办理。原摺著钞给阅看。现月　　

○又谕、电寄端方等、电悉。仍著侦缉逸匪黄兴等、务获惩办。并随时认真防范。以销隐患。电寄　　

○又谕、电寄庞鸿书、电悉。著即督饬迅将匪首杨及成等、严密＜目辟＞暒穴＜曰融＞夕＜夗贝＞拏。务获惩办。解散胁从。随时认真防范。毋稍疏虞。电寄　　

○直隶总督袁世凯奏、长芦官引畅销。硝户无计谋生。拟援案酌加盐价。筹办善后。从之。摺包　　

