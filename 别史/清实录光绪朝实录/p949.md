<!-- { "loadSidebar": true } -->
○河东河道总督任道镕奏、河南候补道李企晟、山东候补知县徐际鸿、熟谙交涉。堪备使才请量予录用。得旨、李企晟、徐际鸿、均著交部带领引见。摺包　　

○派工部尚书松溎、户部右侍郎陈学棻、承修西陵工程。早事庚午。穆宗毅皇帝诞辰遣官祭奉先殿。早事　　

○辛未。谕军机大臣等总理各国事务衙门奏、遵议开办蒙古鄂尔河等五处金矿一摺著即派连顺会同兴廉督率办理。现月　　

○又谕总理各国事务衙门奏、中俄会勘旅大北界事竣请派大臣加押一摺。著派王文韶许景澄加押现月　　

○又谕、总理各国事务衙门奏、日本僧人大谷光瑞呈进经典并请颁藏经一摺。所进经典。著留览。至请颁赏龙藏经即著内务府刷印交该衙门颁发。现月　　

○直年旗奏宗室袭封章京及八旗世职官员。三年考验一次今又届期。请派员看视得旨、著交此次军政看视。兵丁马步骑射大臣阅看。　　

○总理各国事务衙门奏、出使随员不得过十。已奉明谕其各领事署内亦应明定额数请。准设随员繙译各一员。惟驻美之金山纽约古巴领事。事务较繁。请酌派一员报闻。现月　　

○以教习洋操三年期满。赏德国武员何福满宝星其和衷办事之法国领事甘思东、乂安行旅之法国管驾官冯奉恩、欧德斐罗恒思等一例赏给摺包　　

○壬申。谕军机大臣等、电寄许应骙三都岛通商。前经许应骙电奏。拟于本月二十九日开办。当经总署遵旨电复令即如期妥办并详细奏咨。兹据增祺面奏、三都地方宽广可作船历滟乌以备将来购造大舰便于停泊修理。即著许应骙查勘情形。于开埠通商外能否划留船历滟乌地步。及应如何豫为布置之处从速妥筹覆奏两江总督刘坤一奏、江南办理积谷所有上年丰收各属。一律购足徐海灾区。俟春赈平粜竣事。即行买补。得旨即著督饬各属。照额购补。还仓。毋得一奏塞责。摺包　　

○调福州将军增祺为盛京将军。现月命河南巡抚裕长回任。现月癸酉黑龙江将军恩泽等奏江省收抚鄂伦春牲丁已届三年现有四路。先著成效。编成村落。请将该城协领等依部议予奖。报闻。摺包又奏、呼兰所属汤旺河、爱珲所属观音山两处荒场。出放不易。拟划出膏腴仍收押租所余硗瘠之地。每晌但收经费钱四百文以纾民力允之。摺包　　

○以湖北布政使善联署理福州将军命迅即来京陛见。现月以报效昭信股票银一百万两予两淮运商奖叙。　　

○甲戌。谕内阁、自来致治之道首在得人。彰瘅兼施。人材始奋近以时势多艰。朝廷求贤若渴于各省督抚专摺保举无不立予召见分别存记以备随时擢用乃近来封疆大吏但多荐。举之章绝少倢■＜曰融＞■＜石木＞劾之奏。有劝无惩。将莠良杂。出其何以澄叙官方。嗣后各该督抚于循声素著。实心任事之员自当据实疏荐。其有才具庸劣声名平常。或甚至贪虐有据者即应从严甄别。以儆其余傥存姑息之见。博宽厚之名见好属僚。置民瘼于不问以致吏治终无起色。该督抚责有攸归公是公非。难逃洞鉴也将此通谕知之。现月　　

○又谕裕禄奏、敬举贤能各员请旨录用一摺。除道员杨文鼎业经存记外。直隶试用道任之骅、候补道汪瑞高、黄建笎、吴廷斌、王仁宝、保定府知府沈家本、天津府知府荣铨、候补知府李荫梧、梁丹铭、候补知州秦奎良、候补知县曹景郕、记名提督郑才盛、梅东益、大沽协副将韩照琦、著分次给咨送部带领引见。另片奏、降调道员候选盐提举窦延馨、已革直隶州同江西候补知县王书臣、请留直差委等语。著一并交部带领引见。现月　　

○又谕、前因理藩院奏、图什业图汗部落札萨克多罗郡王阿囊达瓦齐尔等呈控息借商银承审司员受贿舞弊一案。当经谕令兴廉查办。兹据奏称墨尔根王旗员距库伦窎远。所控承审穆诚额蒙古繙译官罗布桑车林、俱已来京碍难对质等语。著理藩院咨行该大臣将人证卷宗一并解京。由该衙门传穆诚额等秉公质讯。迅速奏结。毋稍延累。现月　　

○又谕、御史彭述奏、特旨摺用人员。无论捐纳劳绩请饬部妥议班次并请将奏调奏留在外当差之京员。与候选人员一并明定章程不准免扣资俸暨免扣选各摺片。著吏部议奏。现月　　

○谕军机大臣等、御史吴鸿甲奏、大学堂糜费过甚请饬归并删除并妥定章程各摺片。据称京师大学堂原议招学生五百人。今合仕学中学小学生祗有一百三十余人。而延定教习添设分教并此外办事诸人名目繁多岁糜钜款徒为调剂私人之薮学生功课不分难易统以分数核等第。至天文地舆兵法算学等经世之务。开办半年尚安苟且体操一事。竟有强肄致伤者其于学生几于束缚而驰骤之。章程多未妥善等语大学堂之设。原以培植人材备国家任使孙家鼐职司总事。自应悉心经画俾入堂肄业者鼓舞奋兴期收实效。乃开办以来时滋物议是办法未得指归。更何以激扬士类殊失朝廷实事求是之意。著孙家鼐按照原奏所指各节破除情面认真整顿并将提调以下各员。分别删除归并其岁支薪水。仍严行核减以节虚糜至堂中一切功课。尤须妥定章程总以讲求实学为主。毋得铺张敷衍。徒饰具文致负委任仍将整顿情形据实覆奏原摺片著钞给阅看将此谕令知之。寻奏、查奏定章程以各省中学堂未能彳滟扁立当于大学堂中寓小学中学之意并非降格相就去冬甄别考取学生五百余人现时传到者二百十八人。皆有册可稽。并不止传到一百三十人。习西学者百人之数。教习职员人数。皆比较原定章程。有减无增。薪水拟俟本年四月以后。酌量减发。课程皆安定章办理。体操并不相强。办事诸人亦无日出新法束缚之事。不敢过刻以拂人情亦不敢过宽以坏士习。惟有认真整理。以仰副朝廷作人之意。报闻。摺

包

　　

○又谕、有人奏、苏州供布津贴飞派累民一摺。据称例供色布。向由长洲元和吴县号商承办。解费亦由该商津贴。后乃飞派他县。同治年闲。久有明禁乃州县每设调停之术。藉端影射虽经奏请减徵产地布捐而究其所用仍为供布水脚津贴飞派弊累布业至于闭市请饬查禁等语著德寿查明禁止。据实具奏原摺著钞给阅看。将此谕令知之。　　

○以疏防劫案。直隶延庆州知州吕懋光。永甯镇巡检沈炳奎。下部议处。　　

○子捕贼受伤殒命署永甯汛千总李振起议恤。　　

○乙亥。直隶总督裕禄奏、芦商正课例限五月奏销援案请缓至十月启徵以恤商艰。仍无误奉拨各饷从之。　　

○又奏、直隶代造湖南北剥船告竣。得旨、即著该督核实验收。　　

○上以孟夏享太庙。自是日始、斋戒三日。　　

○丙子谕内阁、蓝斯明著调补河南归德镇总兵所遗直隶正定镇总兵员缺。著杨玉书调补蓝斯明所带马队。一俟河南地方安谧。仍行撤回直隶各归统辖。　　

○谕军机大臣等、电寄各省督抚从前在军营著绩。保至提督总兵副将参将游击内有曾经得赏黄马褂勇号。现已离营在藉者。谅不乏人。著各该督抚分别查明即将员名人数电覆。电寄　　

○云贵总督崧蕃奏、滇省防营分要驻扎遵旨责成提督统领。得旨即著会商冯子材将操防事宜认真整顿。毋稍稍懈弛。摺包署盛京将军文兴等奏、查明前将军依克唐阿在任三年。实存银一百零四万余两。另存杂项银十数万两得旨、人人皆如依克唐阿存心。任劳任怨何患不有起色。尔等仍应竭力仿照整顿毋任日久弊生。摺包　　

○又奏遵旨派队勒限兜剿马贼得旨即著将著名匪首勒限严拏务获毋得一奏塞责。摺包护理河南巡抚布政使景星奏、豫省练军防勇分隶抚标。与南阳河北归德三镇饬令互相考察。当无缺额缺饷之虞至驻防幼丁拟妥为教养俟数年后再用西法操练得旨著即督率各镇实力操防。摺包以报效昭信股票银两予直隶承德县试用同知蔺祖荣优叙。　　

○予故山东巡抚张曜于河南商城县建立专祠从护理河南巡抚景星请也。　　

○丁丑。谕军机大臣等、有人奏江南厘金。半归中饱请饬彻底清查等语江南为财赋之区。厘金一项必须经理得人认真综核方于饷需有裨。若如所奏局员钻营干托。捏报多端。安望厘金日有起色著刘坤一破除情面将通省厘金。彻底清查如有收多报少情弊。即行严倢■＜曰融＞■＜石木＞惩办不得任听该局员等侵欺隐匿。置国课于不顾也。原片著钞给阅看将此谕令知之。现月　　

○又谕、有人奏、总兵牛师韩前曾领去毛瑟后膛快枪三千杆。每杆随带子码一千粒或有谓五千杆者该总兵并未赴任即回原藉病故其子亦不缴回胆敢价卖肥己去岁涡阳起事盗首牛世修。即牛师韩之族弟有抢去枪码情事。闻现存仍复不少等语著邓华熙迅即派员前往查明牛师韩从前领去快枪子码数目。现在实存若干即勒令伊子如数缴还以重军械毋任藉延将此谕令知之寻邓华熙奏、查明牛师韩并无未缴快枪子码。其子亦无价卖情事。报闻。　　

○山东巡抚毓贤奏、遵筹练兵情形。得旨、著将新旧各营。一体认真训练。期成有用之兵。毋得稍涉懈弛。　　

○又奏、日照德兵未退。遵饬登州镇夏辛酉。督队驰往该县驻扎。妥为弹压。报闻。　　

○湖南巡抚俞廉三奏、奉拨云南铜本。晶■宜次筹解。尚欠二万两。请展缓分汇。得旨。所欠银两。仍著陆续筹解。毋误要需。　　

○又奏、湘省遵设农工商务局。报闻。　　

○命广西提督苏元春、迅速来京陛见。纂修官朱国桢恭纂　　

帮总纂官李端棨恭辑监修总裁世恭阅一签四月二十日正总裁那月日专司蒿■禾本陆恭覆阅癸丑十一月十八日　　

徐月日　　

荣月日副总裁唐月日　　

宗室宝恭阅二签九月十七日

　　

陈恭阅十二月二十日　　

熙月日　　

郭恭阅十一月十一日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百四十二　　

光绪二十五年己亥夏四月戊寅朔。享太庙。遣怡亲王溥静恭代行礼。　　

○上诣仪鸾殿问慈禧端佑康颐昭豫庄诚寿恭钦献崇熙皇太后安。至丙午皆如之。　　

○陕西巡抚魏光寿奏、覆陈陕省练兵情形。得旨、即著认真督练。随时调操。力求实际毋稍弛懈。　　

○安徽巡抚邓华熙奏。新授广西右江镇总兵李永芳。请留办亳州团练。允之。　　

○补行光绪二十四年大计。安徽卓异官五员。六法官四员分别议叙处分如例。　　

○以詹事府少詹事李昭炜为詹事。　　

