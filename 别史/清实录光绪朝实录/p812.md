<!-- { "loadSidebar": true } -->
○乙未。上诣锡庆门。跪迎慈禧端佑康颐昭豫庄诚寿恭钦献崇熙皇太后还宫。御保和殿。赐蒙古王贝勒贝子公额驸台吉等暨文武大臣燕。　　

○四川提督宋庆奏、金旅沿海七百余里。防不胜防。必＜闲＞练精锐。以为可战之兵。择要兴修。以为可守之地。拟俟各营到齐后。将台隖营垒次第修筑。报闻。摺包　　

○吉林将军长顺奏、续开陶家岭煤窑照例抽厘。下部知之。摺包　　

○又奏、叠次请恤各员。未奉明谕。请将阵亡之周绪科等三员。受伤得奖之左世兰等十员。下部优恤。并予备案。得旨、著照所请交部分别议恤。摺包　　

○追予陕西阵亡殉难官绅妇女等一百六十二员名口分别旌恤如例。摺包　　

○蠲缓吉林甯古塔、三姓、伯都讷等城厅被灾地亩粮银。并旗民原欠仓谷。现月　　

○赈抚陕西长武、凤翔、汧阳、郃阳、凤、砖坪、府谷、安定、洵阳、山阳、澄城、安康、汉阴、紫阳、平利、十五厅州县灾民银米。并蠲缓鄜、咸甯、长安、华阳、商、临潼、洛州、咸阳、盩厔、华、清涧、延川、十二州县被雹被水地亩新旧钱粮租税有差。摺包　　

○酉刻。上诣慈禧端佑康颐昭豫庄诚寿恭钦献崇熙皇太后前行礼。


大清德宗同天崇运大中至正经文纬武仁孝睿智端俭宽勤景皇帝实录卷之三百八十三　　

纂修官胡骏恭纂　　

帮总纂官程棫林恭辑监修总裁世恭阅二签三月十九日正总裁那月日专司蒿■禾本陆恭覆阅癸丑十一月初五日　　

徐月日　　

荣月日副总裁唐月日　　

宗室宝恭阅二签七月初十日

　　

陈恭阅四签六月初二日　　

熙月日　　

郭恭阅八月二十日　　

宗室麒月日

　　

光绪二十二年。丙申。春正月。丙申朔。上诣奉先殿堂子行礼。　　

○遣官祭太庙后殿。外记注　　

○率王以下文武大臣诣慈宁门庆贺慈禧端佑康颐昭豫庄诚寿恭钦献崇熙皇太后礼成。御太和殿受朝贺。　　

○诣大高殿拈香寿皇殿行礼。　　

○诣仪鸾殿问慈禧端佑康颐昭豫庄诚寿恭钦献崇熙皇太后安。翌日如之。外记注　　

○御乾清宫赐近支宗藩等燕。外记注　　

○奉皇太后幸颐年殿。侍晚膳。　　

○谕军机大臣等、电寄钟泰、奏悉。李泰山八营。著即调回甯夏。至中＜目辟＞行＜匧心＞口＜韦未＞＜夗贝＞等处。已饬魏光焘分队兼顾矣。该将军务当镇静防守。毋涉张惶。　　

○又谕、电寄魏光焘。据钟泰奏、甯夏兵单。防务孔亟。已饬将驻扎中＜目辟＞行＜匧心＞口＜韦未＞＜夗贝＞之李泰山八营调回。惟中＜目辟＞行＜匧心＞口＜韦未＞＜夗贝＞亦系要道。著魏光焘就近派拨数营兼顾毋致疏虞。　　

○云贵总督崧蕃等奏、吴以本假冒知县。赴川候补。咨调质讯。未据来黔。现报病故。是否诈死避罪。应由川省查验定案。所有嘱托请咨出具印结之知县陈思敬、邹鲁城、并父子异籍之州吏目吴楚镇、请先行革职归案审办如所请行。　　

○丁酉。谕军机大臣等、电寄王之春、现派李鸿章出使俄国。王之春毋庸前往。著即回任。　　

○又谕电寄张之洞、电悉。邵友濂病既未痊。即著毋庸赴俄。著张之洞传谕知之。　　

○谕缓顺直武清、宝坻、甯河、霸、保定、文安、大城、迁安、清苑、雄、安、高阳、河闲、献、阜城、任邱、景、故城、吴桥、天津、青、静海、沧、盐山、永年、清河、开、南乐、清丰、东明、长垣、丰润、玉田、甯晋、深、饶阳、房山、满城、安肃、博野、东光、南皮、无极、南和、唐山、平乡、钜鹿、任、曲周、广平、鸡泽、元城、大名、隆平、五十四州县。被水被潮地方粮赋旗租杂课。现月　　

○戊戌。高宗纯皇帝忌辰。遣官祭裕陵。　　

○谕内阁、董福祥奏、遵查营官冒功邀奖据实覆陈一摺。甘肃营官王正＜辶黎＞方■土前因带兵驻守积石关。抛弃饷械。移扎白塔寺。团目康达被围坐视不救。经董福祥查明奏倢

■＜曰融＞■＜石木＞。降旨革职。兹复据该提督将该革员续被倢■＜曰融＞■＜石木＞奏各款确查覆奏。王正＜辶黎＞方■土虽无暗嗾回匪。围攻康达实据。惟以覆败之将。犹敢冒功邀赏。实堪痛恨。仅予革职。不足蔽辜。王正＜辶黎＞方■土著发往新疆效力赎罪。以肃军纪。而儆效尤。

现月　　

○上以上辛祈谷于上帝。自是日始。斋戒三日。外记注　　

○己亥。谕内阁、上年湖南长沙、衡州、二府所属州县被旱。业准截留漕折银三万两。豫备平粜。续据陈宝箴奏称、长沙府属之醴陵、攸县、茶陵。衡州府属之衡山、衡阳、清泉、安仁。宝庆府属之邵阳等州县。均经被旱成灾。在五六分以上。轻重不等、甚有颗粒无收之处。其浏阳、湘潭、湘乡、新化各县。被旱较轻。收成亦属歉薄。所种薯豆杂粮。又因霜霰太早损失过半。至澧州及安乡县。并岳州、常德、二府所属之巴陵、华容、龙阳、沅江等县。被水浸淹现已饬属分别查勘。并将被旱之醴陵等州县。恳恩接济等语。即著该抚饬属将赈抚事宜。尽心经理。并查明被水被旱成灾轻重。将应完钱漕。分别奏请蠲缓。其被旱较重之醴陵、攸县等、十二州县。除蠲缓钱漕外。应如何接济之处。著该抚再行设法筹款。妥为办理。毋任一夫失所。用副乘春布闿至意。现月　　

○蠲缓山东济甯、历城、邹平、长山、新城、齐东、禹城、德、平原、东平、东阿、阳信、乐陵、蒲台、邹、寿张、菏泽、曹、定陶、郓城、观城、堂邑、博平、清平、馆陶、恩、益都、博兴、高苑、寿光、昌邑、潍、武城、邱、金乡、章邱、齐河、济阳、临邑、长清、肥城、平阴、惠民、青城、海丰、商河、滨、利津、沾化、滕、汶上、阳谷、钜野、濮、范、朝城、聊城、高密、乐安、掖、平度、夏津、鱼台、六十三州县。暨德州、临清、济甯、东昌等＜目辟＞行＜匧心＞口＜韦未＞＜夗贝＞。东平所永阜、永利、王家冈、官台各场。被灾歉收地方上忙新赋钱漕租课。现月　　

○缓徵江西南昌、新建、进贤、萍乡、清江、新淦、峡江、莲花、庐陵、永丰、安福、永新、金溪、余干、建昌、安义、德化、德安、瑞昌、丰城、宜春、泰和、万安、彭泽、兴安、湖口、二十六厅县被水被旱被虫地方新旧钱漕芦课。　　

○庚子。谕内阁、董福祥奏、派援西甯诸营攻克贼巢一摺。前因西甯城围紧急。逆势＜冉页＞滟皮猖。经董福祥派何得彪马步四营。前往援剿。嗣后城围虽解。逆贼未经惩创。仍复恣意焚掠。上年十二月初一日。何得彪会同西甯镇总兵邓增各出队伍。在西杏园地方接仗获胜。初四初五等日。出队往攻申中贼巢。击败援贼。邓增亲然大石滟驳。轰倒碉楼。遂将申中坚巢攻。初六七等日。何得彪身受石滟驳伤。裹创力战。连破红牙壑东沟滩、马家滩、羊毛沟、四处贼巢。斩逆首苗牙古马拉辛二名。都司营城之围顿解。南路亦通。剿办尚属得手。仍著董福祥饬令何得彪等。趁此军声大振之时。约会西甯各军。一鼓作气。务使元恶授首。余孽净除。用副朝廷绥靖地方至意。现月　　

○谕军机大臣等、电寄董福祥、驰奏各摺片均悉。已有旨将获胜情形宣示矣。李培荣早经革职。牛师韩现报病故。此两军均著归该提督统带。其如何派员分统。务须斟酌妥协。河州善后。关系紧要。现拟交与何人。该提督何日可以拔赴西甯。均著随时电奏。　　

○又谕、电寄奎顺、电悉。大小南川。渐就肃清。出力员弁。准其并案择尤奖叙。毋许冒滥。一切剿抚事宜。著与董福祥函商妥办。　　

○以临操不听约束。降广西守备戴毓长、为千总。　　

○蠲缓广西崇善、养利、来宾、左、永康、柳城、雒容、象、贺、桂平、平南、贵、武宣、宣化、横、马平、容、富川、淩云、临桂、灵川二十一州县歉收地方地丁兵米。　　

○上诣皇穹宇拈香南郊斋宫斋宿。　　

○辛丑。祈谷于上帝上亲诣行礼。　　

○诣正阳门关帝庙菩萨殿拈香。　　

○诣仪鸾殿问慈禧端佑康颐昭豫庄诚寿恭钦献崇熙皇太后安。　　

○浙江巡抚廖寿丰奏、海盐石塘修筑工竣。出力员绅请奖。得旨、准其择尤酌保数员。毋许冒滥。　　

○上以孟春享太庙。自是日始。斋戒三日。　　

○壬寅。世祖章皇帝忌辰。遣官祭孝陵。现月　　

○谕内阁、前据依克唐阿奏倢■＜曰融＞■＜石木＞、奉天候补道余浚等韽纵酷虐各款。当经谕令李培元确查具奏。兹据查明奏称、候补道余浚、揽权纳贿罔上营私。准补营口同知陈忠伟、贪婪暴虐。蠹政害民。协领英凯、依附余浚。耗帑劳兵。证诸卷宗。参之舆论。该员等被倢■＜曰融＞■＜石木＞各节。均属实有其事。请旨惩办等语。奉天营务吏治。久形废弛。若不将此等劣员。从严惩处。何以挽积弊而资整顿。余浚、陈忠伟、英凯、均著即行革职。永不叙用。现月　　

○谕军机大臣等、李秉衡奏、河臣到任需时。所有黄河来岁应用料物。豫为储备。堤土滟念紧急工程。择要修培一摺。据称东省黄河两岸。堤身卑薄。一遇大汛。处处有漫溢之虞。该抚于上年九月闲。赴工查看。曾饬将下游最卑最险之处。择要勘估。已饬司照估筹款。督饬委员将所估修培工程。春初赶紧兴办。限于桃汛以前蒇事等语。东省河工。极关紧要。仍著责成该抚。将应行修培之处。赶紧兴修。务臻稳固。以重河防。将此谕令知之。现月　　

○甯夏将军钟泰奏、鄂尔多斯蒙古。以防剿甘回。捐助骟马一百三十匹。骆驼三十二只。请核给奖叙。下所司议。摺包　　

○以降调前山东巡抚任道镕署河东河道总督。现月　　

○以记名提督王钺安为甘肃甯夏镇总兵官。现月　　

○以亏款延缴。潜回原籍。革前署广西永＜走毕＞滟蜽县知县潘天秋职。并勒追。　　

○以山东临胊县知县吴观敬玩视捕务。陵县知县方名泽激成事端。候补知县沈廷翰浮伪不实。分别开缺降补。　　

○以遵命捐助棉衣。予山东禹城县知县杨学渊、署章邱县知县汪望庚、各为其故父母建坊。　　

