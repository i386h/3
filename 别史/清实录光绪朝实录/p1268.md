<!-- { "loadSidebar": true } -->

荣月日副总裁唐月日　　

宗室宝恭阅七月廿一日

　　

陈恭阅三签十二月二十日　　

熙月日　　

郭恭阅一签七月二十二日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之五百八十三　　

光绪三十三年。丁未。十一月。癸卯。上奉慈禧端佑康颐昭豫庄诚寿恭钦献崇熙皇太后还宫。记注　　

○署甯夏将军志锐奏、甯夏驻防创设中小学堂。现已开办。下部知之。外纪　　

○又奏、化除满汉畛域。宜筹善后以存种族。宜平积忿以固人心。又奏、驻防归农。宜令旗丁应募入伍。然后以本旗底饷为之购地。又奏、请设咨议员。京官三品以下。悉可充选。均下会议政务处议。寻奏、化除满汉事。应俟汇齐另议。其驻防归农。及请设咨议员各节。所陈不为无见。应请饬下西北驻防各将军督抚、资政院总裁、分别倢■＜曰融＞■＜石木＞酌办理。从之。　　

○命新调江苏按察使瑞澂江西按察使陆钟琦即赴新任。毋庸来京请训。　　

○以冬至祀天于圜丘。自是日始、斋戒三日。记注　　

○甲辰。谕军机大臣等、给事中王金镕奏、直隶杂捐。苛细扰民请量加裁减。或改办统捐。并请饬各疆臣认真稽核一摺。著杨士骧暨各省督抚体察情形。妥筹办理。勿任苛扰。原摺均著钞给阅看。现月　　

○给事中王金镕奏、练兵选将。必须严定赏罚。下陆军部知之。现月　　

○以河南荆子关副将黄贯三为河南归德镇总兵官。现月　　

○予故开缺甯夏将军色普徵额恤典。如例。子三等侍＜目辟＞行＜匧心＞口＜韦未＞＜夗贝＞宝恒、赏给二等侍＜目辟＞行＜匧心＞口＜韦未＞＜夗贝＞。　　

○予伤发病故。河南归德镇总兵蓝斯明、照军营立功后病故例优恤。摺包　　

○乙巳。以湖河霜降安澜。发大藏香十五枝。交署江北提督王士珍、祗领。虔诣大王庙将军庙祀谢。现月　　

○署江北提督王士珍奏、开设绿营警察学堂。挑标兵二百名入堂肄业。四个月毕业回营。更番递换。期于制兵皆成警兵而止。下部知之。摺包　　

○丙午。冬至。祀天于圜丘。上亲诣行礼早事　　

○诣正阳门关帝庙菩萨殿拈香。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭庄顺皇贵女滟巳园寝。端慧皇太子园寝。醇贤亲王园寝。　　

○诣宁寿宫乐寿堂问慈禧端佑康颐昭豫庄诚寿恭钦献崇熙皇太后安。至丁巳皆如之。记注　　

○谕军机大臣等、报律关系紧要。前据民政部具奏。仅系报馆暂行条规。所有应行编纂之报律。著民政部、法部、迅速会同妥订。奏明办理。毋再延缓。寻民政等部会订报律草案。经宪政编查馆核定、厘为四十五条。请通饬各省一体遵行。从之。现月　　

○科布多帮办大臣锡恒奏覆陈阿尔泰山情形。酌拟办法。一添设局所。二加给崇衔。三招练马队。四开垦荒地。五创立公司。六分设学堂。七筹办电蝱滟戋。八振兴工艺。九由部派员办交涉。下会议政务处议。原奏、原奏各节。俱为慎重边寄。开通民智起见。诚此时必需之举。应请照准。从之。随手　　

○东三省总督徐世昌等奏。韩登举剿匪奋勇。尚明大义。恳请优奖。得旨、韩登举著以参将尽先补用。电寄　　

○丁未。上奉慈禧端佑康颐昭豫庄诚寿恭钦献崇熙皇太后御养性殿。比国使臣柯霓雅。法国使臣巴思德觐见。　　

○谕内阁、朕钦奉皇太后懿旨。上年曾经降旨。豫备立宪。原以兹事体大条文繁密。非可率尔举行。必须上有完备之法度。下知应尽之议务。方可宣布宪法。定期施行。此时尚系豫备之际。历次谕旨甚明。尤当视国民程度之高下。以为实行之迟速。我君臣上下。各宜切实研究。依次经营。以期宪政成立。共享乐利。惟各国君主立宪政体。率皆大权统于朝廷。庶政公诸舆论。而施行庶政。裁决舆论。仍自朝廷主之。民闲集会结社。暨一切言论著作。莫不有法律为之范围。各国从无以破坏纲纪干犯名义为立宪者。＜圭黾＞滟兄中国从来敦崇礼让。名分严谨。采列邦之法规。仍须存本国之礼教。朝廷豫备立宪。期望甚殷。乃近山■＜木学＞各省绅商士庶。其循分达礼者。固不乏人。其闲亦颇有浮躁蒙昧。不晓事体者。遇有内外政事。辄藉口立宪。相率干预。一唱百和。肆意簧鼓。以讹传讹。侵寻日久。深恐谬说逢■偘起。淆乱黑白。下陵上替。纲纪荡然。宪政初基。因之阻碍。治安大局。转滋扰攘。立宪更将无期自强之机。更复何望。盖民情固不可不达。而民气断不可使嚣。立宪国之臣民。皆须尊崇秩序。保守平和。其开设议院。专为采取舆论而选举议员之人。与被举议员之人。均有定格。召集议会。及解散议会。均有定式。所议事件。亦均立有明条。例章精密。权限分明固非人人皆得言事。亦非事事皆可参预。现在京师资政院。外省咨议局。业经饬设。原为立议院基础。嗣后各省利病。均应由该省咨议局详细讨论。如确有见地。可呈请本省大吏。咨送资政院。采择核办。不得陵躐无序。紊乱政体。尤不得胥动浮言。妨害治安。除报律已饬法部、民政部妥速议订外。著宪政编查馆、会同民政部。并将关于政事结社条规。斟酌中外。妥拟限制。迅速奏请颁行。傥有好事之徒。纠集煽惑。构酿钜患国法具在。断难姑容。必宜从严禁办。并著京外各衙门督饬所属。懔遵此次谕旨。实力奉行。傥敢瞻徇故纵养成祸患。该管衙门不得辞其责。现月　　

○御史俾寿奏、保举人才。不得仍存成见。贻误真才。下所司知之。现月　　

○又奏、旗员疲敝已极。亟宜挑选入学以资训练。下部议。现月　　

○戊申。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。国家兴贤育才。采取前代学制。及东西各国成法。创设各等学堂。节经谕令学务大臣等详拟章程。奏经核定。降旨颁行。奖励之途甚优。董戒之法亦甚备。如不准干预国家政治及离经畔道。联盟纠血■乣。立会演说等事。均经悬为厉禁。原期海内人士。东身规矩。造就成材。所以勖望之者甚厚。乃比年以来。士习颇见浇漓。每不能专心力学。勉造通儒。勋思踰越范围。干预外事。或侮辱官师。或抗违教令。悖弃圣教。擅改课程。变易衣冠。武断乡里。甚至本省大吏。拒而不纳。国家要政。任意要求。动辄捏写学堂全体空名。电达枢部。不考事理。肆口诋諆。以致无知愚民。随声附和。奸徒游匪。藉端煽惑。大为世道人心之害。不独中国前史。本朝法制。无此学风。即各国学堂。亦无此等恶习。士为四民之首。士风如此。则民俗之敝随之。治理将不可问。欲挽颓风。非大加整顿不可。著学部通行京外有关学务各衙门、将学堂管理禁令定章。广为刊布。严切申明。并将考核劝戒办法。前章有未备者补行增订。责令实力奉行。顺天府尹、各省督抚、及提学使、皆有教士之责。乃往往任其缅越违道干誉。貌似姑息见好。实则戕贼人才。即如近来京外各学堂。纠血■乣生事。发电妄言者。纷纷皆是。然亦有数省学堂。从不出位妄为者。是教法之善否。即为士习之优劣所由判。确有明徵。嗣后该府尹督抚提学使。务须于各学堂监督提调堂长监学教员等。慎选器使。督饬妥办。总之以圣教为宗。以艺能为辅。以礼法为范围。以明伦爱国为实效。若其始敢为离经畔道之论。其究必终为犯上作乱之人。盖艺能不优。可以补习。智识不广。可以观摩。惟此根本一差。则无从挽救。故不率教必予屏除。以免败君■羊之累。违法律必加惩儆。以防履霜之渐。并著学部随时选派视学官。分往各处。认真考察。如有废弃读经讲学功课。荒弃国文不习。而教员不问者。品行不端。不安本分。而管理员不加惩革者。不惟学生立即屏斥惩罚。其教员管理员一并重处。决不姑宽。傥该府尹督抚提学使等。仍敢漫不经心视学务士习为缓图。一味徇情畏事。以致育才之举。转为酿乱之阶。除查明该学堂教员管理员严惩外。恐该府尹督抚提学使、及管学之将军都统等。均不能当此重咎也。其各懔遵奉行。俾令各学堂敦品励学。化行俗美。贤才血■乣多。以副朝廷造士安民之至意。此旨即著管学各衙门。暨大小各学堂。一体恭录一通。悬挂堂上。凡学堂毕业生文凭。均将此旨刊录于前。俾昭法守。现月　　

○谕军机大臣等、有人奏、地方官徇庇奸商。商董营私舞弊。请加惩儆一摺。著杨士骧、徐世昌、按照所指各节。确切查明。秉公办理。毋稍瞻徇。原摺著钞给阅看。寻奏、查前营商东盛和倒闭。经署奉锦山海关道沈桐竭力筹维。人心始定。委无庇昵该商情事。津海关道蔡绍基查办此案。并无不合。与商会总协理均应毋庸置议。报闻。现月　　

○朝考录取黑龙江甘肃云南及补考优生。得旨、杨穆之等三名。以七品小京官分部学习。杨楷等九名。以知县分省补用。张树声等十二名。以按察司经历、盐运司经历、散州州判、府经历县丞、分省补用。现月　　

○出使和国大臣钱恂奏、保和会会务完竣。沥陈各国议旨。我国亟应考订法律。豫备下次与会。下所司议。外纪　　

○以办事和平。约束严肃。赏日本使署参赞中岛雄、陆军中佐稻村新等宝星。摺包　　

○己酉。谕军机大臣等、京师辇毂之下。近闻有聚血■乣开会演说等事。殊属不成事体。流弊甚多。著民政部、步军统领衙门、顺天府、一体严行查禁。现月　　

○又谕、电寄张鸣岐、电悉谅山边界等处。复有大股匪徒。围攻要隘实属异常悍顽。亟应严加防范。该抚所称备多力分。洵犯兵家大忌。应厚集游击之师。广布侦探。扼要屯扎。遇有紧报。迅往策应。并责成各防守将领。竭力固守。傥有疏失。即按军法从事。著外务部、暨出使法国大臣。迅向驻京法使并法外部切实商办。以清乱源。电寄　　

○翰林院侍读学士朱福铣奏、慎重私法编别。请聘日本法学博士梅谦次郎为民商法起草员。下修订法律馆议。寻奏、查欧洲法学统系。约分法德英三派。日本初尚法派。近尚德派。自当择善而从。惟合编之说。似不可用。至聘用起草员一节。已商请日本志田钾太郎等分任调查。以备参考。报闻。现月　　

