<!-- { "loadSidebar": true } -->
○戊寅。圣祖仁皇帝诞辰。遣官祭奉先殿。　　

○上奉慈禧端佑康颐昭豫庄诚寿恭钦献崇熙皇太后幸新行宫。少坐仍还团河起居注　　

○谕军机大臣等、现在俄约已定自三月初一日起。六个月内先撤奉天省西南段至辽河俄军。并交还地方铁路俄军既退。该地方必须有接替驻扎营队切实弹压保护毋任土匪马贼乘机滋扰。使彼有所藉口致生枝节著增祺迅即通筹遴派得力将官。届期统带前往妥为布置。以重地方仍将办理情形。先行具奏。　　

○守护西陵大臣载润等奏、修理隆恩殿。移请神牌。应行典礼。得旨、著该衙门照例敬谨办理。现月　　

○甘肃新疆巡抚饶应祺奏、准部咨停止世俸。查新疆回子王公及各项世职。异常艰苦。请免停止世俸。以示体恤。从之。现月　　

○己卯。上奉慈禧端佑康熙昭豫庄诚寿恭钦献崇熙皇太后幸旧行宫。少坐仍还团河。起居注　　

○署黑龙江将国萨保奏、推广屯垦办理情形得旨著即妥筹试办。该衙门知道。摺包　　

○又奏、铁路公司需煤孔亟。查照吉林原订合同。议立＜馵-灬＞滟丽煤章程。报闻摺包又奏重设铁路交涉总分局。改订章程下外务部路矿大臣核议。寻奏、所拟铁路交涉局章程十二条。尚属可行。惟第八条关于用人要政竟任外人干预。未免有碍主权。请饬该将军与俄员妥商改订。依议行。　　

○浙江巡抚任道镕奏、筹备新约偿款。开办各项捐输情形。得旨、著即妥筹办理。总期裕饷而不扰民。摺包　　

○庚辰。江西巡抚李兴锐奏、省城设讲武馆教育各项武职。下部知之摺包　　

○直隶提督马玉昆奏、驰赴朝阳查办花子沟教案。得旨仍著妥为开导解散。毋稍轻率摺包　　

○命庆亲王奕劻管理颐和园事务。　　

○以豫备南苑等处行宫差务妥协。赏庆亲王奕劻、总管内务府大臣世续等加级纪录、袍褂料其南苑苑丞四员。苑副四员委署苑副六员、锡赉有差。现月　　

○以创立淮山矶救生各局年久效著予湖北从九品余九清建坊。现月　　

○辛巳。赏肃亲王善耆吏部尚书张百熙、都察院左都御史陆润庠、穿黄马褂现月　　

○壬午上奉慈禧端佑康颐昭豫庄诚寿恭钦献崇熙皇太后回銮。诣南岳庙拈香。诣正阳门关帝庙。菩萨殿拈香。还宫。起

居注

　　

○谕军机大臣等、电寄盛宣怀、刘坤一聂缉规电奏、安徽灾赈需款甚亟。著盛宣怀查明陕西义赈捐款。尚存若干迅即酌拨济赈。电寄　　

○绥远城将军信恪奏采买兵米原价不敷拟挪款贴补。以济军食如所请行　　

○癸未穆宗毅皇帝诞辰。上诣奉先殿寿皇殿行礼。至乾清宫东暖阁圣容前拈香起居注　　

○诣宁寿宫乐寿堂问慈禧端佑康颐昭豫庄诚寿恭钦献崇熙皇太后安。至庚寅皆如之。起居注　　

○谕军机大臣等、刘坤一电奏、应还赔款。镑价渐昂。请照约辩明等语。著外务部查核具奏。寻奏、各国所派银行董事齐集上海。请饬下江督熟筹办法转饬上海道就近详细辩明。及早订定。以免临时争执依议行现月　　

○以捐助工赈钜款。赏广西补用道张煜南四品卿衔。电寄　　

○甲申。以科布多参赞署内蟒神灵应。颁赏御书扁额曰惠溥边氓　　

○陕甘总督崧蕃奏、筹办大学堂情形得旨著即逐渐筹办切实考核期收实效随手　　

○科布多参赞大臣瑞洵奏、屯防将弁。并案请奖。得旨、准其择尤酌保毋许冒滥。　　

○予积劳身故浙江处州镇总兵林耀先优恤。　　

○以捐田赡族。予江苏长洲籍知县钱福年、候选库大使李炜五品封职鲁进先各为其父建坊。随手　　

○以约束洋兵从无滋扰赏驻奉俄员蝶西诺夫等三员宝星随

手

　　

○乙酉谕军机大臣等、有人奏、知州贪虐昭著请旨严查一摺。据称署易州知州冯清泰前经被人倢■＜曰融＞■＜石木＞劾袁世凯查覆声叙含糊。请饬该署督再行秉公确查等语。著袁世凯再照所指各节。确实查明据实具奏毋稍回护。原摺著钞给阅看将此谕令知之寻奏、该知州如实有纵匪及贪虐各款何敢曲为回护。现再三查明。均无实据应请免其再议。伊子冯荣桂、不知检束。累及乃父政声虽已驱逐回籍。仍难姑容应请将布经历冯荣桂革职。升任藩司周馥、于冯清泰被倢■＜曰融＞■＜石木＞后。将其撤任候补道晏振恪、前次委查倢■＜曰融＞■＜石木＞案。并无袒护。均请毋庸置议。报闻。　　

○又谕、有人奏倢■＜曰融＞■＜石木＞署沧州知州正任安州知州商作霖、贪鄙糊涂。劣奣＜虘阝＞亦多端等语著袁世凯按照所倢■＜曰融＞■＜石木＞各节。查明覆奏。毋稍回护原片著钞给阅看将此谕令知之。寻奏。商作霖被倢■＜曰融＞■＜石木＞各款。委查并无实据应请毋庸置议。报闻。　　

○又谕、电寄黄建笎、昨已有旨饬令来京陛见后速赴新任。所请仍留随办商约。著不准行。电寄　　

○热河都统色楞额等奏、德国公使到热游历。依外部来函引瞻园庭。得旨、嗣后照外务部函咨办理　　

○丙戌。谕军机大臣等、有人奏江南苏松常镇扬通一带。盐枭林立劫人勒赎。上年正月闲。武进、阳湖、并有仇杀至数百人之案。通州海门等属幕友家丁。骫法营私等语江苏地方紧要沿江枭会各匪尚多全赖吏治整饬。消患未萌著刘坤一按照所指各节。认真查办据实覆奏。毋稍徇纵原片著钞给阅看将此谕令知之寻奏沿江一带。向为枭匪出没近来裁撤营勇。难保无会匪票匪煽惑入党惟有督饬文武随时严拏。仍当懔遵谕旨。整顿吏治为正本清源之计。通州知州汪树堂查无徇庇情事。平日以勤能著称。仅止失察幕友。应记大过一次。以观后效。幕友黄穆、应驱逐回籍署海门厅同知梁佩祥、拟撤任示惩。劣丁金春亭招权诈贿。应拏究追赃。按律惩办。报闻　　

○两江总督刘坤一奏、防练各军。分别裁改。得旨著即督饬认真训练仍随时考察。务令埽除积习。足成劲旅　　

○又奏徐州府属纠党闹教之东省大刀匪首孟传礼经沛令擒获监毙。照例戮尸枭示得旨仍著严拏匪首陈宝＜走毕＞滟善、曹言偕务获惩办。以绝根株。随手　　

○福州将军景星、因病解职调江甯将军崇善为福州将军。绥远城将军信恪为江甯将军以前甯夏将军钟泰为绥远城将军。

明发

　　

○丁亥谕内阁、袁世凯奏称、直隶广宗县属匪首景廷宾、聚血■乣煽乱旋经击散。乃该犯逃匿钜鹿布散符咒纠合煽惑分投裹胁。戕害官弁委员新兵至五十余人之多。又谋据广宗威县两城。并有攻毁教堂。抢掠教民情事。本月十九日有法国教士罗泽浦、中途遇匪被害。已飞饬各营赶即扑灭。并令觅获该教士尸首殓恤等语。匪犯景廷宾、左道惑人。谋为不轨。著袁世凯迅即添派营队将该匪首擒获尽法惩治。并将余匪从速剿灭。务绝根株教士罗泽浦、无辜被害深堪悯恻。并著妥为殓恤。仍将各属教堂及教士人等。实力保护毋稍疏虞。此次疏防地方文武官弁著即查明分别奏倢■＜曰融＞■＜石木＞。以示惩儆现月　　

○又谕、邓华熙奏、黔省廉能卓著之员。吁请奖励等语贵州候补知府陈惟彦补用知府郑思贤、既据该抚胪陈政绩事实。即著传旨嘉奖以资激劝现月　　

○谕军机大臣等、御史陈恒庆奏、请于京师设立织布局一摺著顺天府核议具奏。寻奏北省棉质粗脆不合机器之用价值亦较南省为昂。织布局碍难创设报闻　　

○又谕、电寄刘坤一电悉江苏江西灾后圩工需款。准由盛宣怀于所办义赈秦捐内酌量匀拨济用。并著将义捐收数、及分拨江苏安徽江西各数目。分晰覆奏。电寄　　

○贵州巡抚邓华熙奏、拏获桐梓县拳匪陈秀俊等解讯得旨著即查拏逸匪。务获归案惩办并严禁习拳。以遏乱萌随手　　

○补铸宝泉局等处关防。　　

○以闽浙总督许应骙兼署福州将军。　　

○戊子。谕军机大臣等著派吏部尚书张百熙、候补侍郎张翼将城内沟渠、应如何修理情形。核实查勘奏明请旨。现月　　

○山西巡抚岑春火滟宣奏、遵设课吏馆酌拟章程。得旨著即督饬讲求实政。期于吏治人才日有起色。摺包　　

○又奏晋标及土默特蒙古各世俸请免停止。从之摺包　　

○上以孟夏享太庙。自是日始。斋戒三日　　

○己丑谕军机大臣等、电寄刘坤一等、电悉。江苏粮价陡涨。民困自应体恤。京师根本。亦急需接济。著准其折色十万石。余仍速解本色。以期兼顾。电寄　　

○署直隶总督袁世凯等奏、交涉重要。亟宜变通外务部及出使人员章程。请嗣后外部司同各缺由出使大臣精拣所属参赞随译各员、久在外洋者出具考语。保送考察充补。其使馆参随各员缺由外部精选品端学优能通洋文之司员前往充补。概不准以洋务隔膜之人。滥与其选。五年之后。人才日多。外无滥竽之参随。内无隔膜之司官。应变适机。裨益非浅得旨、所陈甚是。著外务部查照办理。摺包　　

○又奏、请饬外务部派员按年编纂交涉事务书、以资参证。下外务部议寻奏、外交政策。有宜守秘密者至于条约章程均经刊布。现在政务处奏准每月汇编政要所有关于外交各摺件。及随时奏定章程复酌送汇刊颁发。已足以备参考。该督请按年编纂交涉事务书之处。应毋庸议。报闻。　　

○山西巡抚岑春火滟宣奏、已故屯留县知县白焯亏欠请监追得旨、著即查抄备抵。毋庸监追家属。　　

○两江总督刘坤一奏、遵旨整顿两淮盐务。得旨。仍著厘剔弊端。实力整顿。务除中饱。以裕国课。摺包　　

○吉林将军长顺奏、知州曹廷杰注释万国公法一书。有益外交。请饬删定。颁发学堂。下外务部核议。摺包　　

○以办理陕赈出力。予候补道唐承烈等奖叙。　　

○以比匪窝盗。革河南西平县在籍参将张忠祥职。并讯办。　　

○以血■乣怨沸腾。革长江水师裕溪营都司朱云祥职。　　

○以俄兵窜扰。接仗阵亡予吉林边练两军营弁把总阮复元等四十二员优恤。兵勇恩哲布等六百七十七名议恤。　　

○以捐置赡祭公产。予甘肃知县刘立诚建坊。　　

○庚寅。谕内阁增祺著加恩开复革职处分。该将军务将善后一切事宜。悉心经画。妥慎办理。以副委任　　

○守护东陵大臣寿全等奏防营官弁、及接待联军各员、著有微劳请奖。得旨准其择尤酌保。毋许冒滥。摺包　　

○以亏款延缴。潜行回籍逮已革山东济阳县知县沈逢龙、莒州知州葛鹏籍产备抵。以失察哨官诈赃威逼。革山西游击普魁元职永不叙用以忠勇过人。以死勤事予故山西太原城守尉英肇、照军营积劳病故例优恤　　

