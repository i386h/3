<!-- { "loadSidebar": true } -->
○广西巡抚史念祖奏、土江州等处匪党图谋滋事。派员＜目辟＞暒穴＜曰融＞夕＜夗贝＞缉。得旨即著饬令派出各员认真＜目辟＞暒穴＜曰融＞夕＜夗贝＞缉慎勿养痈贻患。现月　　

○以收复三瞻出力。赏四川都司马德元、勤勇巴图鲁名号。永甯营参将佟在棠等花翎。云骑尉罗锡文等蓝翎。余升叙加衔有差。摺包　　

○以徵存钱粮。延不完解。革广西灵州知县陈国华职。并勒追。摺包　　

○壬戌。谕内阁、前据御史张仲炘奏、直隶玉田县绅民。贿买已革御史溥松、奏倢■＜曰融＞■＜石木＞该县苛派差徭一案。薛济即薛汝舟、有包揽贿通情事。当派徐桐、启秀、秉公查办。兹据奏称、提讯案内要犯洪奎鼎、饶玉振、供称均与薛汝舟相识。玉田县差徭一事。系谭鹤亭托苏月波。薛汝舟办理。传讯薛汝舟。坚不吐实。请暂行革职严讯。并请饬拏逸犯等语。州同衔指分四川补用府经历薛济即薛汝舟。著暂行革职。归案讯办。未获要犯谭鹤亭即谭志松、苏月波即苏之灼、著直隶总督、顺天府、步军统领衙门、五城、一体严拏。务获究办。现月　　

○又谕、御史郑思赞奏、六部司员保送仓差。请饬酌量变通等语。著该部议奏。　　

○谕军机大臣等、依克唐阿等奏、请饬催本年的饷。并历年欠饷。开单呈览一摺。据称本年奉天的饷。前经户部议拨山东地丁银十一万两。两淮盐厘银八万两。盐课银三万两。江苏厘金银二万两。临清关常税银二万两。迄今数月之久。仅据两淮报解启程银二万两。临清关报解启程银二万两。江苏报解程银六千两。其余各省。均未报解。至历年欠饷。为数甚钜。请饬催解等语。奉天支放各项。待用孔殷。自应迅速拨解。以济要需。著各该督抚监督等、即将应解奉天本年的饷。于六月内批解一半。十月内埽数解清。并将欠解历年专饷。分年搭解。俾资应用。原单均著钞给阅看。将此由五百里谕知直隶、两江、江苏、河南、山东、各督抚。并传谕淮安关监督知之。现

月

　　

○仓场衙门奏、商货径由火车转运。难于查验。应徵通关税课。拟在天津老龙头地方。分设局卡。核实稽徵。从之。摺包

　　

○御史郑思赞奏、出使大臣随带各员。宜定保奖限制。下所司知之。洋务　　

○盛京将军依克唐阿等奏、遵旨恭修福陵隆恩殿。拆卸后续有应修工程。照案办理续估。及支领实银缘由。下部知之。

摺包

　　

○云贵总督崧蕃等奏、思茅开设洋关。厘务减色。请将所产普茶。照本省土药抽收落地厘金。以顾滇饷。下所司议。摺包

　　

○又奏、云南兵勇。实难再减。拟将暂设之忠字左营。及各营水火夫。一律裁撤。并将此项节饷留滇备用。下部议。　　

○山东巡抚李秉衡奏、遵旨挑浚北运河。以利漕行。又奏、添募河安中营。均下部知之。摺包　　

○湖南巡抚陈宝箴奏、审明桃源县勒捐苛罚。妄拏军民案。请将已革知县余良栋。从重发往军台效力赎罪。仍照例监候待质。俟缉获逃犯。另行办理。在籍州判张希渠、革职。不准开复。下部议。摺包　　

○以战功卓著。予故江西布政使陈湜、于原籍及立功省分建立专祠。从湖南巡抚陈宝箴请也。　　

○以屡著战功。予故贵州候补道储裕立优恤。　　

○以捐田赡族。予湖南衡山县封职柳文轩及妻谭氏建坊。

摺包　　

○癸亥。上御文华殿。日本国使臣矢野文雄觐见。东华录　　

○谕内阁、巡视西城御史恩顺等奏、旗员身家不清。私占官井。抗传不到。请旨革讯一摺。前浙江于潜县知县文玉即赵文玉、私占官井。被人控告。经该城传讯。抗不到案。文玉著即行革职。交刑部严传归案审讯。并著步军统领衙门、会同该城。将所占官街墙屋押拆。勒还官井。以杜侵占。至摺内所称该员系已革郎中庆宽。民闲胞弟。曾充家丁。冒入旗档。蒙捐官职各节。著刑部一并讯究。按律惩办。现月　　

○又谕、御史徐道焜奏、捐纳实官。请永远停止一摺。著户部议奏。现月　　

○谕军机大臣等、敏山滟昆等奏、＜目辟＞暒穴＜曰融＞夕＜夗贝＞捕松虫。请续拨经费一摺。＜目辟＞暒穴＜曰融＞夕＜夗贝＞捕松虫。近日稍见轻减。惟虫多结茧。茧复化虫。自应赶紧收茧。以清余＜目辟＞山＜谷閕＞辛子＜夗贝＞。所请经费银八千两。已令户部如数拨给。惟此项＜目辟＞暒穴＜曰融＞夕＜夗贝＞捕经费。业经晶■宜次奏拨。为数已属不少。毓山滟昆等、务须撙节动用。核实办理。毋得稍有虚糜。所称暂向铺商借垫银五千六百余两。并未奏明。究系何时借用。著据实具奏。另片奏、百部草不能杀虫。请饬毋庸购解等语。即著毓山滟昆等咨行王文韶。停止购解。将此谕令知之。现月　　

○派户部右侍郎溥良、礼部尚书怀塔布、承修端门大楼工程。早事　　

○赏法国巡抚桑德来、医员穆法师等宝星。摺包　　

○乙丑。谕军机大臣等、电寄史念祖等、电悉。匪首游维翰就获。著讯供惩办。洋赃解交法领事。彼甚钦感。当取的实凭据。免贻口实。至三省交界如有余匪。仍著合力＜目辟＞暒穴＜曰融＞夕＜夗贝＞除。电寄　　

○伊＜覀之＞■牛将军长庚等奏、旗绿各营。防戍十二年。恳恩照案奖叙。得旨、准其照案择尤酌保。毋许冒滥。摺

包

　　

○又奏、蒙古台站经理文报。请查明尤为出力各员。酌予奖叙。允之。　　

○又奏、查明中俄界闲二水。即俄之叶尼赛江、鄂毕江、并提封以南五金各矿大概情形。又片奏、乌鲁克穆河齐克河一带。地居唐努山后。屏蔽乌里雅苏台北境。旧在特斯河等处设立卡伦。距分界之塔尔噶克山。悬隔千里。致有俄人越界采金之事。拟请添设卡伦。或将旧有者移设交界处所。均下所司知之。摺包　　

○又奏、俄商改由阿拉克伯克迈喀普察盖等处。出入贸易。难保不渐图侵占。现咨塔尔巴哈台参赞大臣。妥筹防守。报闻。摺包　　

○调湖南永州镇总兵贾起胜为直隶通永镇总兵官。以记名提督熊铁生为湖南永州镇总兵官。现月　　

○丙寅。以剿捕陕西洋县会匪、擒办匪首高彦发。地方安谧。予升任陕安道景星优叙。汉中府知府常裕等九员。升叙有差。　　

○以司铎称职。予浙江黄岩县教谕王为干等二员奖叙。　　

○以随使期满。予驻英随员江苏知府李企晟等奖叙。　　

○以轻浮猥鄙。革浙江定海厅训导王寿杞职。　　

○丁卯。文宗显皇帝诞辰。上诣奉先殿寿皇殿行礼。记注早

事

　　

○户部奏、各省厘金未能畅旺。行令竭力整顿。依议行。

早事

　　

○乌里雅苏台将军崇欢等奏、已革盟长阿育尔色德丹占札木楚派盟肥己。抗不交赃。请严惩。得旨、仍著勒限交银。如敢抗延。再行从严倢■＜曰融＞■＜石木＞办。随手　　

○戊辰。山东巡抚李秉衡奏、部议总税务司所筹土药税厘并徵办法。窒碍多端。流弊甚大。恳照旧稽徵。毋庸改议。下所司议。摺包　　

○添设驻扎日本横滨总领事官。摺包　　

○以随使期满。予驻法繙译官分部员外郎联涌等奖叙。摺

包

　　

○己巳。谕军机大臣等、连顺奏、哲布尊丹巴呼图克图。请将图什业图汗那逊绰克图。革去蒙古办事大臣之任。据情代奏。并该汗与该呼图克图两不相见。应否照请各摺片。本日已明降清字谕旨。将那逊绰克图、开去蒙古办事大臣之任矣。库伦满洲蒙古办事大臣。与哲布尊丹巴呼图克图。共事一方。遇有应办事件。均由办事大臣具奏。即如该呼图克图。请将伊兄赏加贝子衔。连顺即据以入奏。旋经理藩院详查旧例。并无成案。可见该呼图克图所请。未必尽属可行。此次已照所请。开去那逊绰克图办事大臣之任。嗣后遇有此等事件。该大臣务须妥为斟酌。慎重入奏。毋得轻听该呼图克图一面之词。率行陈请。用示朝廷抚驭边疆之至意。将此谕令知之。现月　　

○恭亲王等奏、刷印校勘平定陕甘新疆回匪方略、云南回匪方略、贵州苗匪纪略、三编完竣。谨将陈设本进呈。臣等及提调等官。不敢仰邀议叙。其总校等官。及供事等。拟遵旨另行奏恳恩施。得旨、书留览。该提调仍著一并请奖。　　

○又奏、请将督催刷印方略之总理各国事务衙门章京等、一并给奖。从之。早事　　

○四川总督鹿传霖奏、遵查川楚掣验盐秤、及卤耗包皮斤数。应否酌采宜局向章。抑令湖广明定限制。务于核实之中。仍寓体恤之意。并嗣后商运济楚盐船失事。均令呈报所在州县勘验。又奏、制造局经费。请暂加至八万两。均下部知之。摺

包

　　

○陕西巡抚魏光焘奏、遵旨裁减防练各军。先已奏裁抚标练军二成。并延榆绥镇标练军四营。改为四旗。现续裁北山防勇四百三十二名。陕安汉中练兵一百九十三名。马步石滟驳队十八旗额夫四百五十二名。及三镇制兵二成。以符部案。下部知之。摺包　　

○命图什业图汗那逊绰克图、开去库伦办事大臣缺。明发　　

○庚午。谕内阁、巡视南城御史穆腾额等奏、刑部推诿重案。请旨饬交讯办一摺。据称民人赵昆、喊控刘士堂等抢人一案。经该城移送刑部。该部因讯无确供。遂以犯事在京西宛平县地主。人证难传为辞。牌行该县查讯办结。咨部存案。实属有意推诿等语。此案既经该城交刑部。何以转行发县审办。仍著刑部传齐人证。秉公研讯。务得确情。按律定拟。以成信谳。现月　　

○又谕、延茂等奏、监犯出狱行劫。请将疏防之管狱官革职审办一摺。珲春副都统衙门管狱官恩骑尉乌蝱滟朋额、于监禁拟徒人犯。并不依法管禁。致令该犯李有、私行出狱。结夥行劫协领春升家银两。实非寻常疏忽可比。乌蝱滟朋额著即行革职。归案审办。现月　　

○盛京将军依克唐阿奏、遵旨保荐人才。恳恩擢用嘉奖。得旨、高钦等、著依克唐阿传旨嘉奖。摺包　　

○署吉林将军延茂等奏、剿办马贼。拟奖各员。请先行立案。得旨、著准其核实酌保。毋许冒滥。摺包　　

○以翰林院编修黄绍箕为湖北乡试正考官。熊亦奇为副考官。国子监祭酒张百熙为江西乡试正考官。编修杨家骥为副考官。兵部左侍郎徐树铭为浙江乡试正考官。编修吴郁生为副考官。记注　　

