<!-- { "loadSidebar": true } -->
○甲辰。谕军机大臣等、理藩院奏、达赖喇嘛。恳请赏还瞻对地方据呈代奏一摺。据称光绪十五年。明正土司句串瞻对百姓投降。领其进界抢杀该土司并将太林寺庙字拆毁。复贿通军粮厅。转禀总督。派带队官周万顺。会同明正土司土兵进瞻。该处堪布。无奈退出。屡次转咨驻藏大臣。恳其代奏未允等语。与鹿传霖晶■宜次所奏。情形迥不相同。此事筹办将及一年。至今尚无归宿以达赖遣人来京呈诉。无论所诉各节。是否属实。其心之不肯输服。已可概见。究竟三瞻用兵。因何启衅是否鹿传霖过于操切。查办不公。抑或达赖饰词强辩。著将确实情形。查明详细具奏前据讷钦奏称瞻对撤归川属。无可疑虑复经谕令恭寿妥筹善法。现在该署督等筹办情形若何。未可坚执收回之说。致滋波折。如果查明该喇嘛所陈各节。并无虚妄。自当设法转圜。速了为是。恭寿等务即会商一万全之策。一并迅速具奏。呈内所称军粮厅。自系指打箭炉同知而言。至所请藏中紧急要事。可否准达赖遣人来京递呈。由理藩院代奏一节。显与旧章不符。著不准行。原摺均著钞给阅看。将此由四百里各谕令知之。现月　　

○礼部以繙译乡试中额请。得旨、著取中十三名。摺包　　

○以宗人府府丞徐承煜为都察院左副都御史。　　

○乙巳。谕内阁、前据给事中蒋式芬奏、倢■＜曰融＞

■＜石木＞广西巡抚史念祖。徇私殃民署臬司何昭然等、朋比为奸。各摺片。当经谕令陈宝箴确查。兹据查明覆奏。史念祖被倢■＜曰融＞■＜石木＞徇私殃民各节。或查无实据。或事出有因。惟信任非人。事权旁落。以致物议繁兴。著交部议处。前署广西按察使太平思顺道何昭然。于灵川县催徵滥押一案。办理不善。激成变故。永安州禁米出境一案。武断草率。前署桂林府知府盐法道向万鑅、于提审重案。意存瞻顾。均著即行革职。署平乐府知府候补知府赵涞彦、押犯来省。犯供翻异。又具禀请办。殊属不合。著交部议处。前灵川县知县陈国华、于门丁贿保需索等情。毫无觉察。抚署巡捕把总毛敬铭、招摇需索。声名甚劣。著一并革职。寻吏部议上。得旨、史念祖著照部议革职。赵涞彦著降三级调用。不准抵销。现月　　

○谕军机大臣等、文海奏、查明德尔格忒土司献地一案。据实覆陈一摺。所奏各节前经寄谕恭寿、令将该土司父子夫妇。速行释放并宣布朝廷德意。饬其仍回德尔格忒。管理事务。现在该老土司已在省身故。自应照例承袭。著恭寿文海迅速会商。妥为镇抚。该土司头人等、围困张继。既属彼此相持未敢妄动何以直至八月初。始行出来其中情节不无可疑现在该土司既蒙朝廷特恩释放。慰谕再三。各土司自当闻风生感。恭寿文海当酌度情形。善为操纵。务在开诚布公。迎机利导。俾君■羊疑尽释。隐患潜消。方为万全之策。委员武镳等禀覆到日。如另有情节。仍著电奏。原摺著钞给恭寿阅看将此由四百里各谕令知之。现月　　

○又谕、电寄依克唐阿、前因马贼窜入奉天东山。饬派兵队＜目辟＞暒穴＜曰融＞夕＜夗贝＞剿。现在情形如何。该处系辽阳地方。与蒙古毗连。聂士成现驻朝阳。正可彼此照会。合力兜拏。以期速了。电寄　　

○又谕、电寄聂士成、该提督前往各蒙旗。自应探贼所在速行追蹑。若仅与该王公等相见。未免徒劳往返。仍不如专驻朝阳。居中调度。较为合宜著斟酌情形。以定行止。电寄　　

○以右翼翼尉德云为右翼总兵官。现月　　

○丙午。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。至戊申皆如之。　　

○遣官祭历代帝王庙。　　

○谕内阁、依克唐阿奏、请饬催府尹到任等语。新授奉天府府尹廷杰著迅速来京。陛见后即行赴任。　　

○谕军机大臣等、御史陈其璋奏、浙江杭州铁路。有害无利。君■羊情汹惧。请饬抚臣迅即停止。以安血■乣心一摺。所奏各节。颇属详细。如开办并无大利。自以停止为是。著廖寿丰体察情形。据实具奏。另片奏、杭州如必需铁路。当就艮山门向东南兴筑。事半功倍等语。著廖寿丰一并查核具奏。原摺片著钞给阅看。将此谕令知之。现月　　

○又谕、电寄恭寿前谕鹿传霖、将德尔格忒土司家属一并释放兹据奏称释其长子。令充土司。并留驻德官兵为之保护。其小土司母子。暂缓释回等语。著恭寿察看情形。是否允协。秉公妥办。电寄　　

○盛京将军依克唐阿等奏、勘定吉奉铁路界线。豫防俄路南侵以保利权。下所司知之。摺包　　

○又奏、请饬催各省欠饷。以济军需。得旨、即著户部咨各该省迅速筹解。摺包　　

○署吉林将军延茂奏、通筹吉省矿务。分设公司。集股开采。下所司知之。摺包　　

○四川总督鹿传霖奏、川省购运机器开办矿务。下所司知之。摺包　　

○江西巡抚德寿奏、留海军经费。另款存储。备购船械。下部知之。摺包　　

○以山东黄河西韩家漫口合龙。暨上年赵家菜园吕家洼两处堵口出力。赏还存记道丁达意等三员顶戴。丁达意并交部优叙。予直隶候补知府开缺大名府同知劳乃宽等十八员升叙有差。　　

○加赏京师同仁粥厂仓米三百石。摺包　　

○丁未。予故湖南提督王衍庆优恤。事迹宣付史馆立传。并附祀大学士曾国藩各省专祠。从湖南巡抚陈宝箴请也。摺包　　

○予捐躯殉节。故山东巡抚陈士杰妾李氏旌表。并从祀士杰专祠。　　

○戊申。上还宫。　　

○以窝盗藐法。革云南补用参将苏三宝职。并讯办。摺包　　

○己酉。谕内阁、本年入夏以来。据邓华熙先后奏称安徽各属。晴少雨多。晶■宜经谕令查明被水处所。随时抚恤兹据御史潘庆澜奏、安徽凤颍泗各属。水灾过重。亟宜速赈一摺。本年春初。凤颍泗地方亢旱之后。继以霪雨。二麦被灾。六月中大雨十余昼夜。六安一带。山水下注。沙涡淮河。同时泛溢。陇亩庐舍。一片汪洋小民荡析离居。深堪悯恻。著邓华熙饬属迅速查明被灾分数。分别妥筹赈抚毋任灾黎失所。原摺著钞给阅看。将此谕令知之。现月　　

○又谕、本日内务府奏、南苑遗失陈设。赃犯无获。请饬拏办一摺。著步军统领衙门。顺天府。五城。严密查拏。务获究办。　　

○直隶总督王文韶、湖广总督张之洞、太常寺少卿盛宣怀奏、详勘卢汉铁路。由楚入豫办法。下所司议。寻总理各国事务衙门等会奏、所陈各节。筹画周妥。均拟准如所奏办理。至开平焦炭。应由王文韶督饬局员。雇匠添炼。先尽汉阳铁厂购用。仍由盛宣怀酌筹钜款。与开平合力筹办。从之。　　

○勾到云南、贵州、广东、广西、四川、情实罪犯。停决云南斩犯二人。广西绞犯一人。四川斩犯六人。余四十一人予勾。　　

○庚戌。谕内阁、云南巡抚黄槐森奏倢■＜曰融＞■＜石木＞劾属员一摺。云南维西通判刘金榜、贪鄙不职。任性妄为。著即行革职。丽江县知县李兴瑞、舆情未协。人地不宜。著开缺另补。现月　　

○谕军机大臣等、电寄文海。著俟土司案集讯明确。即行启程赴藏。电寄　　

○以学通中西。材堪任使。予直隶道员钱奎元军机处存记。　　

○以绩学名家。著述宏富。赏安徽在籍即用知县王宗沂五品衔。摺包　　

○勾到奉天、陕西、湖广、浙江、江西、情实罪犯。停决奉天斩犯一人。湖广斩犯二人。余六十人予勾。　　

○辛亥。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。翌日如之。　　

○谕内阁、凉州副都统依楞额奏、革员畏罪潜逃。请饬严拏一摺。凉州左翼协领得敦。前因管理粮饷。不实不尽。并串通骁骑校裕桢等、捏词诬控。经依楞额奏倢■＜曰融＞■＜石木＞革职。永不叙用。发往军台效力赎罪。该革员胆敢与已革举人恩光等、闻风潜逃。隐匿省垣。抗不到案。实属藐法。即著迅速拏获解回凉州。听候究办。已革骁骑校百连。逃匿无踪。著陕甘总督饬属严拏务获。递解凉州归案审办。现月　　

○壬子。上还宫。　　

○恭亲王等奏、慈禧端佑康颐昭豫庄诚寿恭钦献崇熙皇太后万寿庆辰。恭进起舞乐章。及豫备羊酒桌张数目。并入燕座次。报闻。摺包　　

○贵州巡抚王毓藻奏、仁、怀、婺川等县被灾赈抚。得旨、即著查明被灾轻重。分别办理。随手　　

○热河正总管延曾等奏、热河行宫园内戏衣被窃。自请议处。并将苑副双魁等分别察议。得旨、双魁、著交该衙门议处。毓纯、蕃昌、裕恭、均著交该衙门察议。至延曾、恒启、所请察议之处。著加恩宽免。　　

○以内阁侍读学士陈邦瑞为太常寺卿。　　

○癸丑。孝慈高皇后忌辰。遣官祭福陵。早事　　

○谕军机大臣等、有人奏、蒙古郡王贪残横暴据实纠倢■＜曰融＞■＜石木＞一摺。据称昭乌达盟长郡王达木林达尔达克。以练兵为名。杀掠汉民。苛派勒索。纵令蒙弁。横行聚歛。并有杀死佃民轰毙人命控案。又捏称公主园寝被焚。请款冒销贿托理藩院。越次请补副盟长之缺。购买洋枪。浮开价值。勒令各旗摊派。请饬查办等语。著寿荫按照所倢■＜曰融＞■＜石木＞各节。确切查明。据实具奏。毋稍徇隐。原摺著钞给阅看。将此谕令知之。现月　　

○甲寅。谕内阁、毓山滟昆等奏、永济库租银。各州县积欠甚钜。请饬严催。开单呈览一摺。永济库每年额徵租银。任意暒滟它欠。以致不敷支发。著直隶总督按照单开数目。勒限严催。迅速补解。嗣后并不准再有延欠。以重库储。现月　　

○又谕、毓山滟昆等奏、估修仓廒。需用工料银两。请饬拨款一摺。永济仓廒座房闲。多有坍塌。自应及时修理。所需工料银两。著直隶总督转饬藩司如数借拨。以济要工。　　

○考试保送南书房翰林人员于上书房。现月　　

○上以孟冬享太庙。自是日始。斋戒三日。　　

○乙卯。孝敬宪皇后忌辰。遣官祭泰陵。早事　　

○湖南巡抚陈宝箴奏、开缺陕甘总督杨昌浚、在籍病故。请开复处分。照例议恤。得旨、杨昌浚著开复革职留任处分。交部照例议恤。摺包　　

○加赏通州王恕园等处粥厂。并暖厂栖流所粟米一千五百石。现月　　

