<!-- { "loadSidebar": true } -->
○丙申。谕内阁、朕钦奉慈禧端佑康颐昭豫庄诚寿恭钦献皇太后懿旨。本年予六旬庆辰。各省文武大员。情殷祝嘏。业经降旨于各省将军督抚副都统提镇藩臬内。每省各酌派二三员。来京庆祝。兹派盛京礼部侍郎文兴、副都统济禄。吉林副都统沙克都林札布。黑龙江副都统文全。直隶总督李鸿章。察哈尔副都统吉升阿。密云副都统国俊。直隶提督叶志超。江甯将军丰绅。漕运总督松椿。江甯布政使瑞璋。江苏按察使陈湜。安徽寿春镇总兵任祖文、布政使德寿。青州副都统讷钦。山东布政使汤聘珍。绥远城将军克蒙额。山西按察使张汝梅。河南巡抚裕宽。河北镇总兵刘盛休。西安将军荣禄。陕西布政使张岳年。甯夏副都统苏噜岱。甘肃按察使裕祥。喀什噶尔提督董福祥。杭州将军吉和。浙江提督冯南斌、布政使赵舒翘。福州将军希元。福建按察使张国正。江西布政使方汝翼。荆州将军祥亨。湖北提督吴凤柱、布政使王之春。湖南布政使何枢。广州将军继格。广东巡抚刚毅。广西按察使胡燏棻。成都将军恭寿。四川松潘。镇总兵陈金鳌。云南布政使史念祖。贵州按察使唐树森。均著于十月派出各员。毋庸再行吁请。现月　　

○又奉初一日以前到京。恭候届期随同祝嘏。其未经懿旨。奉宸苑员外郎祥泰、著赏加员外郎俸二年。郎中景恩、员外郎文亿、书正联荣、主事锡龄、署主事启隆、均著加赏本任俸一年。笔帖式宝岐、万祥、清桂、继桂兴秀、毓秀、常存、宝山、恩林、长保、双林、恒珍、库掌钟林、苑丞、荣昌、普光、祥瑞、广林、连荫、普梁、普恒、文斌、继刚、恩奎玉伸、吉增、锡亮、均著赏加一级。武备院堂郎中徵麟、著赏加三院卿衔。委护军参领衔库掌庆升、委护军参领衔堂主事世昌、均著赏加副护军参领衔。笔帖式广惠、著赏加主事衔。国仁、著赏加五品衔。世光、著赏四品衔。明谦、著赏加五品衔。成明、广群、著赏加四品衔。德佑、延昌、定瑞、舒鸾、均著赏加五品衔。护军参领衔员外郎庆林、三品衔员外郎长泰、均著赏加三院卿衔。三院卿衔员外郎世纲、著以三院卿题奏。副护军参领衔员外郎增浚、著赏加护军参领衔。护军参领衔员外郎祥照、著赏加三院卿衔。五品顶戴催总双秀、著赏加四品顶戴。六品掌伞总领春龄、著赏加五品衔。副护军参领衔六品司幄连升、著赏加护军参领衔。六品司幄恒庆、丰申、均著赏加五品衔。七品衔司幄璧福、连喜、忠秀、均著赏加六品衔。电灯公所六品顶戴景德、魁孙、升甯、鸿恩、于宏有、梁宝杰、蒋生贵、张启、陈开运、均著赏加五品顶戴。七品顶戴罗富贵、刘发俊、郑德、顾世昌、王士林、车成义、均著赏加六品顶戴。现月　　

○又谕、许振祎奏、遵旨会勘永定河上下游大概情形筹商办法一摺。所拟疏下游、保近险、疏中洪、建减坝、治上游各条。均属妥协。即著会同李鸿章分别筹办。并准其每年添拨岁修银四万两。以资防守。所请于卢沟南上岸建筑减水石坝。需用经费。著户部即拨银三十万两。迅速解往应用。该河督拟请再于卢沟以上择地筑坝。以分水势。即著亲往履勘。核实估计工需。再行奏明办理。现月　　

○又谕、给事中徐树钧奏、筵燕礼仪不肃。请饬整顿一摺。殿廷筵燕。典礼攸关。承办各衙门。应如何恪恭将事。若如该给事中所奏。殊属不成事体。嗣后筵燕事宜。务当认真整顿。妥为弹压。遵照礼部奏定礼节。敬谨办理。如有草率纷扰情事。即著该管大臣据实参奏。以重典礼。现月　　

○谕军机大臣等、前因内务府开送司员保单。有数过多。谕令该衙门堂官核实删减。送交军机处呈递。著再传谕总管内务府大臣。将各司处员名大加删减。另缮清单。仍送交军机处呈递。现月　　

○两江总督刘坤一等奏、查明苏省十九年分徵收漕白二粮实数。并酌定海运章程十条。下户部知之。摺包　　

○又奏、两淮盐商认捐顺天赈银三十万两。分三限缴完。请饬随时给奖。并免交部饭加平银两。以恤商情。从之。　　

○以亏短交代。已故革职前署湖南蓝山县知县陈嘉榆、提属勒追。　　

○丁酉。上御紫光阁。赐蒙古王公暨朝鲜使臣等茶果。　　

○戊戌。赏兴泰委散秩大臣。明发　　

○己亥。孝穆成皇后忌辰。遣官祭慕陵。　　

○谕内阁、前因御史乌尔庆额、奏参内务府已革库役董舒明、改名捐纳道员。当经饬令内务府确查。嗣据覆奏内称、董舒明捐纳各案。吏部咨覆册内有董舒明捐输请奖。户部覆称捐名系舒明无董字。该员员捐册内并未声叙系已革库役等语。复谕令吏部户部将因何册。名瞌异。并有无蒙捐情弊。再行确查。兹据该部查明覆奏。又据内务府据实检举自请议处。并请将缮摺误书董字之司员。一并议处、各一摺。此案舒明即董舒明、报捐道员时。未将已革原衔。先行捐复。径由监生报捐。注册时亦未声叙被革原案。实属隐匿蒙混。著将所捐双月道员及花翎二品顶戴暨从二品从一品各封典。一并斥革撤销。其率具图结之内务府正白旗汉军管领钟吉、著交部照例议处。内务府前次覆奏。时。未将舒明蒙捐情由查出。实属疏漏。总管内务府大臣、均著交部议处。至缮摺错误之承办司员、著一并交部议处。现月　　

○又谕、陶模奏、上年十一月闲。库车厅叠次地震。城署民房。坍塌倒捐。并伤毙人口多名。业经委员勘验。散给银粮。分别抚恤等语。览奏殊堪矜悯。即著该抚督饬委员会同地方官认真办理。毋任一夫失所。用副朝廷轸念灾黎至意。现月　　

○谕军机大臣等、裕宽奏、运河另案工需银两。请饬如数筹拨以利漕行一摺。运河另案工款。前经河道总督许振祎奏准。每年由山东司库拨银六万两。兹据裕宽奏称、运河工需紧要。请饬山东巡抚饬司如数拨给等语。著福润即于藩库动拨银六万两。并于二月半以前先解银三万两。以应急需。余俟漕船入东。即行全数解清。毋稍延欠。原摺著钞给阅看。将此谕令知之。现月　　

○户部奏、本年选看秀女。妆梳服饰。是否照成案办理。得旨、著照成案办理。又奏、本年备选秀女。拟援照成案。毋庸写清字绿头牌装入绫斗。其排单缮写清汉合璧。从之。随手摺包　　

○云贵总督王文韶等奏、滇省上年被灾。多至四十余州县。请展办赈捐一年。以资抚恤如所请所。　　

○陕甘总督杨昌浚奏、上年西甯各属被灾情形。暨应蠲缓银粮草束数目。下户部知之。随手　　

○以剿办越南窜匪一律肃清。予在事出力人员署临元镇总兵马维骐、优叙。余升叙加衔有差。其阵亡都司喻飞熊、守备廖兴仁、恩骑尉杨谦、把总雷福元、瘴故副将李正昌、把总彭紫瑞、均分别优恤。现月　　

○豁免新疆镇迪各属光绪十三年以年民欠额粮籽种。摺包　　

○庚子。谕内阁、本日召见委散秩大臣兴泰、奏对谢恩。清语甚属生疏。经朕询问。据称未经学习清语。兴泰著开去委散秩大臣。回旗读书。现月　　

○又谕、礼部吏部会奏、遵议御史安维峻条陈科场积弊。暨礼部奏议覆给事中洪良品请严禁科场传递。各一摺。所请缉拏传递。责成出结官识认。严禁士予紊乱场规。暨另造书吏名册送部各条。均著依议行。科场防弊。定例綦详。祇因奉行不力。以致弊窦丛生。自此次申明例禁之后。著加贡举监临监试各员。懔遵谕旨。实力整顿如有枪替传递、及不遵场规、喧哗乱号、恃众滋闹情事。立即严拏惩办。不得稍涉宽纵。傥再因循怠忽。致有前项弊端。一经发觉。定将在事人员。一并严惩。毋谓诰戒之不豫也。现月　　

○谕军机大臣等、杨昌浚奏、学政蔡金台校阅公明从无私谒等语。各省年终密考。向不咨部。亦不声藩臬详文。此次该督所奏。与密考体裁不符。是否即系学政年终密考。著杨昌浚查明覆奏。将此谕令知之。　　

○以捐办善举。予四川新甯县同知职衔张锡笏建坊。现月　　

○辛丑。孝圣宪皇后忌辰。遣官祭泰东陵。黄绫本　　

○谕内阁、前据给事中王会英、奏参山东巡抚福润纵吏蠹民欺罔行私各节。当经谕令李鸿章派员确查。兹据查明覆奏。前署利津县知县博山县知县钱鑅、将所收淤地租税。留作地方公用。尚非攘利肥己。所领迁费银两。亦无侵吞逼结实据。惟于汛官王国柱丈量淤地。笼统招垦收租。未能详查。殊属疏忽钱鑅著交部议处。前署利津县知县候补知县吴兆鑅、催令灾民迁徙。办理操切。且于地方被灾之时。开筵宴客。实属玩视民瘼。利津汛外委王国柱、声名甚劣。清丈淤地。颟顸草率。不洽舆情。吴兆鑅、王国柱、均著一并革职。巡抚福润官声尚好。于沿河迁民事宜。尽心经画。利津县兴办迁民。并非该抚任内之事。原参各节。均无确据。应毋庸议。　　

○内务府奏、银库出入数目。请年终奏销。得旨、仍著每月具奏。年终再行汇奏一次。现月　　

○黑龙江将军依克唐阿等奏、收笼鄂伦春牲丁。酌拟章程。变通办理。查此项牲丁。言语与旗丁罕通。生业与边氓互异。茹毛饮血。习惯山居。若强其编旗入操。暖衣火食。势必患痘。畏避匿迹。终属无济。欲求尽善。惟有就地处置。顺情抚绥。拟请于墨龙江墨尔根呼伦贝尔等处副都统衙门。各添协领一员。并将布特哈总管改为副都统。亦添协领一员。专理捶为绥鄂伦春事宜。其五路原设十六佐各官及额兵千名。拨归新添协领分管。暂缓迁居。仍令互市。使与各城。旗丁相亲相染。将来随时陆续归伍。庶与海军衙门原议。大致相符。又奏、布特哈地方重要。拟请改设员缺。以资坐镇。计五协领、十四副管、九十六佐领、统辖于副都统。仍归将军节制。均下所司议。又奏、鄂伦春牲丁、荒山游牧。生业维艰。拟请暂行停进貂皮。允之。随手

摺包

　　

○以捐修宣化文庙。予直隶郎中职衔马崇熙为其嗣祖父本生祖父父建坊。随手　　

○壬寅。上奉慈禧端佑康颐昭豫庄诚寿恭钦献皇太后还宫。　　

○谕内阁、本月二十五等日。慈宁宫举行筵燕。典礼攸关。允宜倍加严肃。承办各衙门。务当遵照礼部奏定仪节。敬谨将事。二十五日。著派御前大臣。二十六日。著派总管内务府大臣。稽查弹压。不准闲人擅入。执事人等。如有到班迟误。及草率纷扰情事。即著据实参办。以昭慎重。　　

