<!-- { "loadSidebar": true } -->
○谕军机大臣等、有人奏、棍徒设局诱骗。逼良为娼。请饬查拏一摺。著步军统领衙门、巡警部、按照所指各犯。严拏到案。彻底根究。原摺著钞给阅看。将此各谕令知之。现月　　

○又谕、有人奏、湖南衡州府知府唐步瀛、贪暴专横。民怨沸腾。请饬查一摺。著张之洞按照所倢■＜曰融＞■＜石木＞各节。确查具奏。毋稍徇隐原摺著钞给阅看。将此谕令知之。现月　　

○又谕、电寄岑春火滟宣、电悉于式枚著准其暂行留＜目辟＞＜訁冉＞米＜度攵＞＜夗贝＞。电

寄　　

○以常雩祀天于圜丘。自是日始、斋戒三日。内记癸丑。户部右侍郎陈璧奏、正阳门楼各项工程。厂商办料为难。耗费甚钜。拟照原估之数。请加一成。以示体恤。允之。摺包　　

○又奏、派商部郎中卓孝复等充监督监修。其办事认真者。请俟工竣予奖。得旨、俟工竣后。酌保数员。

摺包

　　

○成都将军绰哈布等奏、成都驻防。现办警察情形。下部知之。摺包　　

○命户部尚书铁良充督办税务大臣。外务部右侍郎唐绍仪充会办税务大臣。现月　　

○以苛待华商。玩视要工。候选同知余文爚、广东道员邱炜萲、均降五级调用。摺包　　

○予积劳病故。山东沂州协副将王来魁优恤。并附祀河南山东两省故山东巡抚张曜专祠。摺包　　

○以捐助学堂经费。予江西萍乡县绅士四川盐茶道黄承暄建坊。摺包　　

○甲寅。孝端文皇后忌辰。遣官祭昭陵。　　

○以恃势诈财。革归化城土默特旗参领福森泰职、并讯办。摺包　　

○以欠款延缴。已革奉天海城县知县徐光兴、籍产备抵。　　

○乙卯。常雩。祀天于圜丘。上亲诣行礼。内记　　

○诣正阳门关帝庙菩萨殿拈香。内记　　

○诣宁寿宫乐寿堂问慈禧端佑康颐昭豫庄诚寿恭钦献崇熙皇太后安。内记　　

○奉皇太后幸西苑驻跸。　　

○绥远城将军贻谷奏、绥远年又荒旱。八旗兵丁。困苦不支筹款购粮。豫备赈抚。下部知之。摺包　　

○又奏、常备军按照定例。挑足一营。改名陆军。并变通饷章。暂行支给津贴。下所司知之。摺包　　

○出使和国大臣陆徵祥电奏、请考察政治大臣游历和国。得旨、著戴鸿慈、端方前往游历。电寄　　

○丙辰。上诣仪鸾殿问慈禧端佑康颐昭豫庄诚寿恭钦献崇熙皇太后安。至庚申皆如之。内记　　

○刑部右侍郎伍廷芳赏假修墓。以礼部左侍郎李绂藻兼署刑部右侍郎。现月　　

○以记名总兵岳登龙为浙江海门镇总兵官。现月　　

○丁巳。御史陈庆桂奏、拟请遴选科道部曹出洋游学游历。下政务处议。寻奏、请由学部设法政学堂。作为游学豫备。三年毕业。由学部咨送出洋肄习专门。经费由各该衙门筹给。依议行。摺包　　

○学部奏、遵议各省学务详细官制办事权限章程。及劝学所章程。又奏、酌拟学部官制职守。并归并国子监事宜。改定额缺。从之。摺包　　

○以署湖南按察使张鹤龄为奉天提学使。翰林院侍讲张建勋为黑龙江提学使。修撰吴鲁署吉林提学使。直隶候补道卢靖署直隶提学使。翰林院编修陈伯陶署江甯提学使。江西道监察御史周树模署江苏提学使。江西南昌府知府沈曾植署安徽提学使。山东按察使连甲为山东提学使。翰林院侍讲锡嘏为山西提学使。编修孔祥霖署河南提学使。刘廷琛署陕西提学使。贵州道监察御史陈曾佑署甘肃提学使。翰林院编修杜彤署新疆提学使。福建兴泉永道姚文倬为福建提学使。翰林院侍学士黄绍箕为湖北提学使。侍讲学士支恒荣为浙江提学使。编修汪诒书署江西提学使。吴庆坻署湖南提学使。四川候补道方旭署四川提学使。候补五品京堂于式枚为广东提学使。翰林院编修李翰芬署广西提学使。叶尔恺署云南提学使。陈荣昌署贵州提学使。吴鲁、陈伯陶、周树模、孔祥霖、刘廷琛、陈曾佑、杜彤、汪诒书、吴庆坻、李翰芬、叶尔恺、陈荣昌、均开卸史修撰编修缺。以道员用。现月　　

○以湖南水灾甚重。颁帑银十万两。由湖南藩库给发赈济。电寄　　

○戊午。云贵总督丁振铎奏、滇省遵章设立学务处。下部知之。摺包　　

○以江苏徐州道袁大化为山东按察使。现月　　

○以成效昭著。赏闽省武备学堂代理总教习日员务川信彦等七员宝星。摺包　　

○己未。谕军机大臣等、电寄恩铭等、据电奏称、江西鄱阳地方。匪徒倡会。窜入安徽建德县境。经拏获汪荣周等六名讯办。匪徒闻风逃散。窜回江西浮梁之桃墅店。并闻立有盘山会名目。党与甚多等语。匪徒倡会滋事。实为地方之害。亟应加意防范。及早扑灭。以遏乱萌。著恩铭、吴重喜■心督饬各属。严密堵拏。迅速惩办。期净根株。毋稍大意。电寄　　

○学部会奏、划定学礼两部办事界限。以专责成从之。摺包　　

○商部奏各省筹筑铁路。亟应统筹全局。豫定路蝱滟戋。俾枝干衔接。便于交通。又奏、奉天筹办商务。拟先设立商务总会。以资提倡。均从之。摺包　　

○调贵州提督刘光才为江南提督。以贵州古州镇总兵徐印川为贵州提督。记名总兵陈万清为贵州古州镇总兵官。现月　　

○庚申。上奉慈禧端佑康颐昭豫庄诚寿恭钦献崇熙皇太后幸颐和园驻跸。记注　　

○谕内阁、锡良奏、特倢■＜曰融＞■＜石木＞庸劣不职各员。一摺。四川永甯道周廷揆、衰庸恋栈。难资表率。庆符县知县王宝章、精力就衰。难期振作。均著开缺勒令休致。候补道翁炯孙、小有才能。不明大体。著以同知降选。打箭芦直隶厅同知刘廷恕、年老糊涂。几误边事。另补知县孙绍龙、声名甚劣。尤善钻营。新都县典史庄汝楫、性情浮躁。平武县典史石锡炎、不安本分。均著即行革职。新都县知县杨应銮、迂缓无能。拙于治理。惟文理尚优。著以教职归部铨选。候补知县陈世忠、猥鄙昏庸。不堪民社。著以典史归部铨选。汉州知州王光昭、＜走毕＞滟位事不勤。致多竭蹶。安县知县叶锡蕃、沾染习气。驭下不严。灌县知县耿济瀛、缉捕才疏。不胜繁剧。郫县知县丁直■心澂。才欠强干。整顿无方。均著开缺另补。现月　　

○谕军机大臣等有人奏、晋省捐输过重。请饬酌量停减。并将勒捐之太谷县知县方荣騄严行惩处一摺。著恩寿按照所指各节。确查具奏。毋稍徇隐。原摺著钞给阅看。将此谕令知之。寻奏、方荣騄尚无勒捐情事。惟人地不宜。请开缺留省察看。报闻。现月　　

○御史王步瀛奏、学堂教科书。繙译名词。彼此歧异。急宜审定。以归画一。又奏、编辑中外宗教全书。以启民智。下部知之。摺包　　

○署两广总督岑春火滟宣奏、南洋华商。创办国民捐。忠义可嘉。恳恩给奖。得旨、胡国廉等均著传旨嘉奖。摺包　　

○辛酉。上诣乐寿堂问慈禧端佑康颐昭豫庄诚寿恭钦献崇熙皇太后安。至丙寅皆如之。内记　　

○皇后行躬桑礼。内记　　

○署两广总督岑春火滟宣奏、＜目辟＞＜訁冉＞米＜度攵＞＜夗贝＞省无著各洋款。无可另筹。恳准在海关长徵项下。改拨弥补。以顾要需。下部议。

摺包

　　

○又奏、＜目辟＞＜訁冉＞米＜度攵＞＜夗贝＞省财源枯竭。实难加认练兵经费。恳仍以四十万为额。并免筹补解之款。俾拯苦累。下练兵处、户部议。摺包　　

○壬戌。署两广总督岑春火滟宣奏、前因＜目辟＞＜訁冉＞米＜度攵＞＜夗贝＞汉铁路一事。为广东同乡京官奏倢■＜曰融＞■＜石木＞。返躬省察。不得不冒渎陈明。得旨、不候查办。先行署辩。殊属非是。著严行申饬。摺包　　

○湖南巡抚庞鸿书奏、长沙、衡州、两府属被淹。已设法赈抚。俾免流离失所。得旨、著遵前次电旨。妥为赈抚。以恤灾黎。毋任失所。摺包　　

○以救护遭风难民。予安徽巡检陆绍基等奖叙。摺

包

　　

○以战功卓著。予开缺故新疆喀什噶尔提督二等男余虎恩、照军营立功后病故例议恤。摺包　　

○癸亥。福州将军兼署闽浙总督崇善奏、福州驻防捷胜营练军。添筹饷数。改编营制。以资实济。下练兵处知之。摺包　　

○署山东巡抚杨士骧奏、聊城县同城县丞事甚清肬

■闲。沙镇距县窎远。请以县丞分防。下部议。摺包　　

○以捐廉助学。赏热河前署滦平县知县俞良臣三品衔。摺包　　

○甲子。谕内阁、廷杰奏、特倢■＜曰融＞■＜石木＞贪劣不职各员一摺。热河试办阜新县知县王维墉、纵任家丁。贿卖差缺。著先行革职。听候查办。候补知县何厚庠、貌似有才。心实叵测。试用知县朱官浚、玩误因循。操守难信。补用知县王廷桂、经手矿税。专事侵欺。候补县丞宋世昌、钻营婪索。大庙县丞陶宗侃、擅受词讼。承德府司狱谢顺保、懒惰性成。均著即行革职。候补知县臧垣臣、办事竭蹶。难膺民社。惟文理尚优。著以教职归部铨选。驻防镶蓝旗佐领国瑞、年老有疾。著勒令休致。以示惩儆。现月　　

○御史乔树木滟撆奏、京师护城河。淤垫已久。请先挑一中溜。劳费甚少。上下得以流通。并随时放玉泉山之水。以资冲刷。下巡警部、内务府知之。摺包　　

○热河都统廷杰奏、热河整顿各税。拟定画一办法。又奏、新设建平县。未及设税。拟于该县扼要之朱录科。设立税局。次第办理。均下部知之。摺包　　

○云贵总督丁振铎奏、上年川境巴塘之变。滇省维西厅属僧夷。亦因之蠢动。现已平靖。即将绥靖彰字营、武字营、及中甸慎固左右营裁撤。又奏、＜目辟＞＜訁冉＞米＜度攵＞＜夗贝＞边游匪肃清。靖南各营。亦即裁撤。均下部知之。摺包　　

○颁学部扁额曰敬教劝学。随手　　

○以捐款兴学。予直隶霸州绅士鸿胪寺序班冯树勋、完县贡生马科建、奖叙。　　

○以办学出力。予山东高等学堂监督直隶道员陈恩焘优叙。济甯州州同潘清荫等、升叙有差。并赏美教员古得西宝星。摺包　　

○以不知自爱。革直隶知县邓永煃职。摺包　　

○以战功卓著。予故陆军第五镇统制天津镇总兵吴长纯、照军营立功后病故例优恤。并附祀前大学士直隶总督李鸿章天津专祠。前广东水师提督吴长庆山东登州专祠。　　

○予积劳病故。广西前署庆远府经历何恩湛赏恤加等。摺包　　

○豁免云南浪穹县属东门清昌等被水地方应徵上年银米。其被灾较重之神灵塝山关等地方。暂行豁免三年。仍依限垦复。摺包　　

