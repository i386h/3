<!-- { "loadSidebar": true } -->
○以亏款延缴。革山西降选教职前署寿阳县知县王廷锐职。籍产备抵。现月　　

○庚辰。宗人府奏、已革贝勒载澍原得官员甲数。应否裁撤。得旨、毋庸裁撤。现月　　

○甘肃新疆巡抚饶应祺奏、新疆军械亟宜筹备。圜法亟宜变通。拟购办毛瑟洋枪。及制造火弹银圆红钱机器。分别筹款立案。下部知之。摺包　　

○命前吉林将军长顺。仍在乾清门行走。明发　　

○辛巳。上还宫。　　

○漕运总督松椿奏、遵旨裁撤马步营勇。暨水师亲军。共五百二十名。以节饷需。并酌留精壮。镇抚地方情形。下部知之。摺包　　

○又奏、分防清淮。练兵三百我。拟暂缓裁。报闻。摺包　　

○壬午。黑龙江将军恩泽奏、遵旨酌减马步练军。暨水师长夫一千五百六十二名。以节饷需。下部知之。摺包　　

○癸未。谕内阁、陶模奏、提督捐款济赈。请旨嘉奖等语。甘肃海城平远一带。兵燹后难民流离失所。提督董福祥捐银一万两。赈济乡闾。洵属好义急公。深堪嘉尚。董福祥著交部从优议叙。现月　　

○工部奏、督修方泽坛东西面围墙泊岸等工。依议行。早

事

　　

○直隶总督王文韶等奏、沥陈筹办卢汉铁路情形。并钞呈议借比国洋款草合同。依议行。摺包　　

○陕甘总督陶模等奏、甘省书籍缺乏。请咨取各省官书。免其缴价。以惠士林。得旨即著该督等分别咨取。摺包　　

○以遵命捐赈。予陕西督粮道姚协赞为其故祖父故父建坊。摺包　　

○甲申。上御文华殿。俄罗斯国答聘使臣王爵乌和他木斯科觐见。温谕尉问。钞报摺包　　

○谕军机大臣等、督办军务王大臣等会奏、议覆御史李擢英奏请酌裁长江水师暨各省勇营一摺。长江水师。分隶五省。兵数既血■乣。口粮亦较绿营为优。当此裁兵节饷之际。自应严加裁汰。力杜虚糜。著两江总督、湖广总督、会同长江水师提督、察看情形。按照该御史所奏。裁去二分酌留一分之议。斟酌办理。限一月后迅速覆奏。至各省兵勇。糜饷甚钜。前据户部奏请。业经谕令各直省督抚认真裁汰。并著合力通筹。赶紧办理。仍将所裁兵勇数目日期。分晰具奏。毋稍延缓。原摺均著钞给阅看。将此各谕令知之。寻两江总督刘坤一等奏、遵旨酌裁长江水师桨兵一千七百三十二名。岁节饷银六万四千余两。下部知之。现月　　

○又谕、有人奏、督臣衰惫不堪重任。据实纠倢■＜曰融＞■＜石木＞一摺。据称两广总督谭钟麟、精神日衰。智虑昏耗。署中公事。悉委任其子分发江西知府谭宝箴、及都司张钟。幕友家丁。倚势招摇。署中开设白鸽票馆。闱姓商人。行贿承充。并有营勇寻衅伤人。及＜目辟＞暒穴＜曰融＞夕＜夗贝＞拏旗丁草菅人命情事。劣绅刘学询、刘学诠、因案革职。纳贿汇缘。奏请开复。署广州协副将凤鸣。前安定县知县李家焯、狼狈为奸。请饬查办等语。著许振祎按照所倢■＜曰融＞■＜石木＞各节。确切查明。据实具奏。毋稍徇隐。原摺著钞给阅看。将此谕令知之。现月　　

○乙酉。上诣显和园乐寿堂。问慈禧端佑康颐昭豫庄诚寿恭钦献崇熙皇太后安。外记注　　

○河南巡抚刘树堂奏、上年秋收不丰。酌拨常平仓谷出粜。接济南阳等处民食。报闻。摺包　　

○命索诺木兴额喇布坦、袭青海札萨克头等台吉爵。早事　　

○丙戌。上御文华殿。俄罗斯国使臣乌和他木斯科觐见。呈递俄太后进慈禧端佑康颐昭豫庄诚寿恭钦献崇熙皇太后国书。暨宝星礼物。上传懿旨答谢。钞报摺包　　

○以通政使司副使载萼为詹事府詹事。外记注　　

○以前科布多帮办大臣额勒春为江甯副都统。明发　　

○丁亥。谕军机大臣等、御史郑思赞奏、黄河溜势南趋。请速筹办法一摺。前据任道镕、刘树堂奏、兰仪县境内黄河坐湾生险。筹拨银两于旧河身内估筑拦黄坝一道。以防大汛。业经谕令妥为经理。兹据该御史奏称、伏汛伊迩。河流迅猛。仅此一坝。安能堵截。必须就入袖处所。赶紧镶埽。节节进占。或筑挑水坝数道。以逼河势。使之北趋等语。黄流极关紧要。究应如何办理。著任道镕、刘树堂、斟酌情形。妥筹具奏。原摺均著钞给阅看。将此各谕令知之。现月　　

○又谕、电寄许景澄。朕承大俄国大皇帝特派王爵乌和他木斯科＜墼-土＞■奸■贝来款洽敦睦之书。珍重华贵之品。实深欣谢。奉我皇太后懿旨。承大俄国皇太后厚意有加。寄赠国书宝星礼物等件。代伸致谢。均著许景澄先为敬达。电寄　　

○又谕、电寄史念祖等、电悉。前敌虽有斩获。惟游维翰一犯。前报带伤潜逃。何以迄未捕获。事关交涉。必须还一著落。至剿抚机宜。著该抚等从长筹议。毋滥毋纵。务得其平。

电寄

　　

○福州将军裕禄等奏。商定船政局学堂招考学生章程。前学堂课程限制。以六年为期。其艺圃学堂。则分为艺徒匠首两学堂。课程限制。各以三年为期。下所司知之。摺包　　

○又奏、延募洋员到闽。考验各厂机器。及察看船历滟乌等处。商筹整顿添备并制造船工情形。下部知之。摺包　　

○广西巡抚史念祖等奏、遵饬剿败股匪。遁出粤境。并获办戕杀洋人匪首。仍严缉余犯情形报闻。摺包　　

○考试应开列试差满汉二品以下京堂各官于上书房。现月　　

○戊子。孝慎成皇后忌辰。遣官祭慕陵。早事　　

○谕内阁、崧蕃等奏、防营缺额积弊太深。请旨惩儆。并自请严议一摺。云南补用副将雷家春等、管带临平等营。平日既少操练。军械复欠整齐。缺额甚多。擅离汛地。实属营私藐法。副将雷家春、都司李琨泰、杨智清、马良骐、参将刘秀和、杨载春、均著即行革职。同已革游击杨万才、一并发往军台效力赎罪。以昭炯戒。云贵总督崧蕃、据实纠劾。颇属认真。著加恩宽免处分。临安开广道邹馨兰、开化府知府刘春霖、临元镇总兵刘万胜、副将高德元、疏于觉察。既经先后禀揭。均著一并免其议处。现月　　

○崇文门奏、铁路将成。有关税务。拟添分卡。依议行。

早事

　　

○总理各国事务衙门奏、重订滇缅修约附款。及议定粤省西江通商专条。请旨批准。并钦派大臣互换。得旨、著派李鸿章互换。摺包　　

○云贵总督崧蕃等奏、广西游匪滋扰。派委副将黄呈祥。察看贼势。商同广西贵州防军。相机合剿情形。得旨、游勇情形。业据晶■宜次电奏。已饬三省会剿。仍著该督严饬黄呈祥等、迅速前往。毋得各分畛域。摺包　　

○署吉林将军延茂奏、华俄银行承造东省铁路。现将勘地兴工。照约派员保护。报闻。摺包　　

○以吉林靖边防军拏获盗首。复已革府经历田耕畬官。予骁骑校富德等四员奖叙。摺包　　

○以命案牵涉。革云南都司康福如职。并讯办。摺包　　

○以捐银助赈。予吉林双城厅绅户都司衔张可会等四员建坊。摺包　　

○蠲缓吉林珲春、三岔口、和龙峪等处被灾垦地租银。摺

包

　　

○以护送使臣希翼恩泽。赏奥斯马加国兵官业迪讷等宝星。摺包纂修官袁励准恭纂　　

总纂官钱骏祥恭辑监修总裁世恭阅三签三月十九日正总裁那月日专司蒿■禾本陆恭覆阅癸丑十一月初十日　　

徐月日　　

荣月日副总裁唐月日　　

宗室宝恭阅八月初三日　　

陈恭阅五签七月初四日　　

熙月日　　

郭恭阅九月二十六日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百五　　

光绪二十三年丁酉五月己丑朔上诣颐和园乐寿堂问慈禧端佑康颐昭豫庄诚寿恭钦献崇熙皇太后安。翌日如之。起居注　　

○湖南巡抚陈宝箴奏、准户部咨覆湘军东征粮台报销一案按照新章应删除遣撤武威等军营哨各官一月薪水两月公费等项。行令追缴惟查核弁勇等遣散一年有余。贫苦堪怜。且系发饷在先定章在后。恳准免其追缴以示体恤。如所请行。起居注　　

○以翰林院编修周克宽为云南乡试正考官。余＜辶黎＞方■土为副考官。编修杜本崇为贵州乡试正考官。陈伯陶为副考官。　　

○庚寅。上还宫。　　

○谕内阁、张之洞奏、考察属员分别举劾一摺。湖北沔阳州知州丁国桢、枣阳县知县李九江、署江陵县知县本任麻城县知县张集庆、宜都县知县陈长橿、以上四员。据张之洞胪陈政绩皆足备循良之选。即著传旨嘉奖。仍饬该员等益加奋勉毋得始勤终怠前任兴山县知县王翼心地昏谬玩视民瘼前署沔阳州知州候补知县何葆修恃才任性纵差扰民均著即行革职潜江县知县杨宗超识解鄙俗贻误地方著以府经历县丞降补候补知县朱有宽喜怒任情不知政体。著以巡检降补前署竹溪县知县大挑知县徐跃鲤颓惰无能难膺民社前署东湖县知县本任公安县知县余彬心地庸陋公事玩忽。该二员系正途出身文理尚优均著以教职归部铨选。　　

○广西巡抚史念祖奏广西各属煤矿颇多。现拟于百色之下兰渌江一带。上思厅之迁隆地方。派员勘矿一律试办并谕商民多开洞口。以期保守利源下部知之现月　　

○辛卯。孝诚仁皇后忌辰。遣官祭景陵。　　

○谕军机大臣等电寄崧蕃等电奏均悉。前报此股游匪窜伏不常今则到处焚掠拒伤官弁并屯聚粤之乌冲等寨迟久必为边患。著云贵广西各督抚。速饬带兵统领或跟踪追剿或迎头堵截择利而动毋稍拘泥以期迅绝根株电寄　　

○湖广总督张之洞奏湖北筹饷紧急。请整顿厘金拟定章程责成地方官稽察以维饷源如所请行摺包　　

○壬辰上诣颐和园乐寿堂问慈禧端佑康颐昭豫庄诚寿恭钦献崇熙皇太后安。至丙申皆如之　　

○谕内阁边宝泉奏请饬催臬司巡速赴任等语。福建按察使李兴锐前经请假回籍修墓著陈宝箴饬令该臬司一俟假满。即行赴任毋稍延缓现月　　

○谕军机大臣等。载信奏、松树生虫督饬＜目辟＞暒穴＜曰融＞夕＜夗贝＞捕一摺据称慕陵慕东陵各地面松树。现生小虫。恐致滋蔓赶紧＜目辟＞暒穴＜曰融＞夕＜夗贝＞捕等语。陵寝树株关系紧要现当萌孽初生＜目辟＞暒穴＜曰融＞夕＜夗贝＞捕自易为力著载信等、严饬各员弁迅速捕拏务期一律净尽。将此谕令知之。现月　　

○又谕、御史杨崇伊奏、制钱日少请饬各省开炉鼓铸并云南铜厂有名无实。请另筹办法各摺片著户部议奏。寻奏应通行已经开铸及停炉未铸等省各督抚。体察地方情形认真举办以期挽回圜法便益商民至云南矿务。应饬该省督抚臣。据实确查。奏明办理。从之。现月　　

