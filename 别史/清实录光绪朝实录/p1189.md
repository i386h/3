<!-- { "loadSidebar": true } -->
○以捐助文庙宾兴经费。予安徽凤台县已故孀妇汤金氏建坊。摺包　　

○己丑。镶红旗满洲都统协办大学士世续等奏、裁缺广西参将阿年应知何补用。可否援案改补京缺。得旨、著以原衙门对品补用。现月　　

○以亏款延缴。革广东前任茂名县知县俞人镜、前署龙门县知县李章铭、前任陆丰县知县左学易、前署开建县知县程锦文、前署广甯县知县刘朴。前署电白县知县蒋希曾已故前署昌化县刘朴、县李浃棠等职、均勒追。摺包　　

○以守土殉难。遗爱在民。予故广东龙川县知县札伦布于龙川县城建立专祠。事迹宣付史馆立传。摺包　　

○上以夏至祭地于方泽。自是日始。斋戒三日。内记　　

○庚寅。予积劳病故安徽记名总兵广东游击张光前照军营立功后在任病故例优恤。摺包　　

○以捐资助学。予安徽绩溪县监生王禹卿建坊。摺包　　

○辛卯。署山东巡抚杨士骧奏、筹议青州两营裁并旗兵乾饷。并拨给荒地垦租。俾资添练。下所司知之。摺包　　

○乌里雅苏台参赞大臣奎焕等奏、援案就近饬调马匹。归入官厂以资应用。下所司知之。摺包　　

○以捐款助学。予江西巡抚胡廷干为其故祖父母、山东阳信县民妇耿何氏建坊。摺包　　

○以捐助地方善举。予江西兴安县道员职衔滕诚建坊。摺包　　

○壬辰。夏至。祭地于方泽。上亲诣行礼。内记　　

○诣仪鸾殿问慈禧端佑康颐昭豫庄诚寿恭钦献崇熙皇太后安。　　

○奉皇太后还宫。　　

○守护西陵大臣载润等奏、浇灌树株限满。请再展限三年。照案饬拨经费。如何请行。摺包　　

○署两江总督周馥奏、选派员匠分赴英德各厂学习制造。又奏、派学生前赴奥国。就其才性艺学。加习马步工辎等项武备。均下所司知之。摺包　　

○癸巳。上诣宁寿宫乐寿堂。问慈禧端佑康颐昭豫庄诚寿恭钦献崇熙皇太后安。　　

○奉皇太后御皇极殿。墨西哥国代办使臣胡尔达、繙译官谷塞额觐见。　　

○奉皇太后幸西苑驻跸。内记　　

○谕军机大臣等、日俄两国已有和意。闻有在华盛顿两国直接开议之说。中国现在应如何因应。及将来接收东三省。应如何善后办法。著政务处传知各衙门悉心筹画。各抒所见。密行具奏。以备采择。现月　　

○又谕、周馥奏、提督恳请终制一摺。潘万才著准其终制。贵州提督著刘光才补授。现月　　

○盛京将军赵尔巽等奏、遵议变通东西陵守护章程。及山■＜木学＞修工程。下所司议。寻奏、所拟章程。因时变通。均极周妥。至筹给津贴一节。恭候钦定。俟奉旨后。咨行守护大臣承修大臣。敬谨遵办。得旨、守护东西陵大臣等。每员每年赏银一千两。　　

○出使英国大臣张德彝奏、参赞官洋员马格里、襄理使事。公忠勤劳。请俟告退后。给予半俸。以酬劳勚。允之。摺包　　

○办理商约大臣吕海寰进呈编辑奉使金鉴、报闻。摺包　　

○以随使期满。予驻英参赞道员周鸿遇军机处存记。员外郎陈懋鼎等与驻义随员同知曹岳申等奖叙。摺包　　

○以营务废弛。革江南都司朱凤祥职。摺包　　

○以襄办交涉得力。赏德国使馆参赞拉德威宝星。摺包　　

○甲午。上诣仪鸾殿。问慈禧端佑康颐昭豫庄诚寿恭钦献崇熙皇太后安。　　

○奉皇太后幸颐和园驻跸。内记　　

○商部奏、商民不明约章。私卖矿产。流弊滋多。请饬严密查禁。又奏、工艺局地址不敷。请将镶蓝旗营房等处荒地。援案拨归工艺局应用。从之。现月　　

○乙未。孝恭仁皇后忌辰。遣官祭景陵。　　

○上诣乐寿堂。问慈禧端佑康颐昭豫庄诚寿恭钦献崇熙皇太后安。至壬寅皆如之。内记　　

○热都统松寿奏、昭乌达盟三旗鹼地。请由蒙旗自行试办。下所司知之。摺包　　

○以捐谷备荒。予湖南浏阳县三品命妇刘黎氏建坊。摺包　　

○丙申。谕军机大臣等、练兵处户部奏、各省应解练兵经费。拟令按月匀摊报解。开单呈览一摺。著各该督抚按照单开各节。如数按期筹解。傥再延逾短绌。即著练兵处户部按照京饷甘饷成案。随时奏倢■＜曰融＞■＜石木＞。至三十年分户部奏派各省先提二百二十万两一款。著一并埽数报解。不准丝毫蒂欠。原摺单均著钞给阅看。将此各谕令知之。现月　　

○又谕、电寄出使各国大臣等、日俄两国已有和意。闻有在华盛顿直接开议之说。中国现在应如何因应。及将来接收东三省。应如何善后办法。著该大臣等悉心筹画。各抒所见。密行电奏。以备采择。电寄　　

○又谕、电寄李经羲、电悉。著即乘此兵威。严饬认真联团清乡。＜目辟＞暒穴＜曰融＞夕＜夗贝＞除余孽。早靖地方。毋稍松懈。电寄　　

○又谕、电寄胡廷干、电悉。据称章滟贡南各属会匪情形。著即严饬文武。务将散匿各匪。赶紧＜目辟＞暒穴＜曰融＞夕＜夗贝＞捕。分别首要。严行惩办。以安闾阎。毋稍大意。

电寄

　　

○云贵总督丁振铎奏、威远厅地方烟瘴最盛。请将同知各缺酌量改定。下部议。　　

○管理八省土膏统捐事宜贵州巡抚柯逢时奏、试办八省土膏统捐。并开办日期。得旨、著认真办理。以裕饷源。摺包　　

○广东学政礼部右侍郎朱祖谋。因病解职。命署鸿胪寺少卿于式枚提督广东学政。现月　　

○予堵匪阵亡。广西巡检程宪章优恤。摺包　　

○以勤事殒命。予广西知州郑锡畴照军营立功后积劳病故例优恤。摺包　　

○丁酉。谕内阁、礼部奏、万寿圣节礼仪。著在仁寿殿行礼。停止筵燕。现月　　

○库伦办事大臣朴寿奏、蒙古札萨克郡王被倢■＜曰融＞

■＜石木＞被控各案。讯明清结。请免置议。如所请行。摺包　　

○又奏、办理蒙古郡王倢■＜曰融＞■＜石木＞案完结之司员等。可否仍照原保给奖。得旨、恒钰、车林、彭楚克、著交部从优议叙。摺包　　

○以遵命捐资赡族。予湖北武昌县前浙江永嘉县知县左宜之为其故父建坊。摺包　　

○缓徵直隶安州韩堡等四村。应纳本年上忙粮租。摺包　　

○戊戌。署吉林将军富顺等奏。陈明俄军入吉扰累情形。得旨。著外务部查核办理。摺包　　

○科布多帮办大臣英秀奏、派员巡查都兰哈喇方。并无偷穵铅矿情形。报闻。　　

○准已故陕甘总督一等侯杨遇春之孙杨正藩袭爵。随手　　

○以捐款助学。准前任盛京副都统晋昌。移奖其●钟镐以知府选用。　　

○予积劳身故。科布多洋务局委员防御清林、盐大使朱寿嵩、照军营人员因公殒命例优恤。摺包　　

○己亥。承修京师。昭忠祠工程吏部尚书鹿传霖奏、昭忠祠正室重门各要工计日告竣。并补制添设遗失牌位。请派员举行秋祭。以重祀典。从之。随手　　

○直隶提督马玉昆奏、查明广东南韶连镇总兵杨忠义、误以庶子请荫。显违例章。姑念宣力有年。请从宽革职留任。其庶子杨蔚文、承荫得官。应即撤销。准以该嫡孙杨士俊承荫。以符定制。下部议。寻奏、请荫错误。据理更正。应得处分请宽免。依议行。　　

○大学士崇礼因病乞休。允之。随手　　

○调兵部左侍郎铁良为户部右侍郎。兼管钱法堂事务。以户部右侍郎增崇为兵部左侍郎。现月　　

○庚子。谕内阁、大学士王文韶当差多年。勤劳卓著。现在年逾七旬。每日召对起跪未免艰难。自应量予体恤。著开去军机大臣差使。以节劳勚。现月　　

○谕军机大臣等、著翰林院掌院学士酌保南书房翰林数员。听候考试。现月　　

○命署兵部左侍郎徐世昌在军机大臣上学习行走。现月　　

○命户部右侍郎铁良、署兵部左侍郎徐世昌、会办练兵事宜。现月　　

○调镶黄旗蒙古都统善耆为镶蓝旗满洲都统。以顺承郡王讷勒赫为镶黄旗蒙古都统。　　

○辛丑。盛京将军赵尔巽奏、报明筹商各省允济奉省开办经费数目。仍不敷用。请饬拨部款。以免贻误。下部议。摺包　　

○又奏、请调京外人员内阁中书沈兆祉等二十六员以资任使。又奏、请调署广西右江镇总兵黄忠浩办理营务。湖北道员史念祖、襄阳府知府邓嘉缜、广西南甯府知府王人文、赴奉办理善后事宜。又奏、请将已革翰林院庶吉士熊希龄开复原官。发交奉省差遣委用。均如所请行。随手　　

○云贵总督丁振铎奏、滇省办理警察。渐有成效。并资遣员弁学生出洋专习警务。下所司知之。摺包　　

○派署兵部左侍郎徐世昌充政务处大臣。现月　　

○命盛京工部侍郎钟灵来京陛见。摺包　　

○壬寅。署两广总督岑春火滟宣奏、筹议两广游学豫备科。造就高等师范。请饬立案。又奏、省城长寿寺僧徒聚血■乣毁学。将该寺查封充公。滋事僧徒分别责惩驱逐。均下所司知之。

摺包

　　

○广西巡抚李经羲奏、病实难支。恳准开缺。得旨、著赏假一个月。安心调理。毋庸开缺。摺包　　

○以救护遭风折坏轮船出力。予广东管带南路续备军守备周兆云、巡检劳启焜奖叙。摺包　　

○以勇厂被匪抢劫。召侮损威。革广东管带喜字勇营千总莫国琦、哨长从九品丁宝松职。置诸法。摺包　　

○以欠解应提赢余银两。已革前署广东香山县知县沈毓岱缉拏勒追。革广东同知庄允懿职。并勒追。摺包　　

○以捐款助学。予广东增城县贡士陈念典、淩云县文童杨光鉴兄弟各建坊。摺包　　

○纂修官张书云恭纂　　

帮总纂官程棫林恭辑监修总裁世恭阅七月二十二日正总裁那月日专司蒿■木本陆恭覆阅癸丑十二月初九日　　

徐月日　　

荣月日副总裁唐月日　　

宗室宝恭阅五签十二月十三日

　　

陈恭阅一签七月十六日　　

熙月日　　

郭恭阅一签四月十七日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之五百四十六　　

光绪三十一年。乙巳六月。癸卯朔。上诣乐寿堂问慈禧端佑康颐昭豫庄诚寿恭钦献崇熙皇太后安。至己巳皆如之。内记　　

○谕军机大臣等、江西学政黄均隆考试策题。措词失当。恐乡愚无知。致有误会。于地方大有关系。黄均隆著传旨申饬。电

寄

　　

○四川总督锡良奏、川省各属。遵办罪犯习艺所。及警察情形。下所司知之。摺包　　

○山西巡抚张曾阳滟＜扌戋＞奏、请将丰镇厅张皋儿巡检移驻隆盛庄。俾资镇慑即名为隆盛庄巡检。另颁新印。以符名实。下吏部议。摺包　　

