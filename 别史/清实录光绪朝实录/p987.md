<!-- { "loadSidebar": true } -->
○谕军机大臣等、裕钢奏西藏需饷孔殷。请饬四川省仍前接济一摺。据称靖西关安设文武。创立防营。应支员弁兵丁饷需杂费等项。曾经由川省按年拨解。嗣经户部奏、准由重庆关洋税项下余款拨给。如有不敷。即照前次奏案。仍由四川藩司筹解。俟靖西关收有税项。再令拨还。现在该关尚未开徵。经费无著。请仍由川省拨解等语。靖西边务关系匪轻。所需饷项。即著奎俊饬令藩司。于五年限满后。仍按年接济银三万两。以应要需。俟靖西关徵收有项。再行停解。原摺著钞给奎俊阅看。将此各谕令知之。现月　　

○直隶总督裕禄奏、遵裁敺■儿员。查候补官册。府厅州县佐贰杂职。统计一千四百余员。兹将久假不归。潜行离省。及服满未来。病故未报之员。咨部注销。共除名三百八十员。下部知之。现月　　

○以礼部右侍郎溥顾为镶蓝旗汉军副都统。　　

○调正蓝旗护军统领载瀛为镶黄旗护军统领。以正蓝旗满洲副都统秀吉为正蓝旗护军统领。　　

○予海防积劳病故。北洋记名总兵李道祥等三十员优恤。

摺包　　

○上以岁暮祫祭太庙。自是日始。斋戒三日。早事　　

○庚子。谕内阁、奕劻等奏、循案酌保在营人员。择优请奖开单呈览一摺。所有此次神机营出力各员均著照所请奖叙。另片奏、翼长明惠等、请酌给奖叙等语。调任凉州副都统明惠、著交部议叙。刑部右侍郎＜辶黎＞方■土岫、著赏还花翎。镶白旗汉军副都统苏噜岱、庆恒、正黄旗汉军副都统永隆、均著赏加都统衔。现月　　

○又谕、吏部奏、请旨更正一摺。已革江西余干县知县何其坦、前经盛宣怀、以派办库伦电蝱滟戋工程出力。奏请开复兹据吏部查明。该革员被倢■＜曰融＞■＜石木＞原案。情节较重。奏请更正。将前准开复之案撤销。著依议行。向来获咎人员。投效各处。应先行咨部立案。如获咎原案。情罪较重。仍不得率准差委。著该部申明成例。通行各省遵照办理。

现月

　　

○领侍＜目辟＞行＜匧心＞口＜韦未＞＜夗贝＞内大臣奏。请定期班坐次。得旨。荣禄在昆冈之前。载瀛在载澜之次。溥良在色楞额之次。秀吉在溥良之次。　　

○云贵总督崧蕃等奏。中法会勘铁路。修费。法国筹办地段。中国筹办。购置一切。需费孔钜。请饬筹拨的款一百万两。解滇备用。俾免贻误。下所司议。摺包　　

○又奏、腾越开关在即。暂以该厅同知为监督。俟商务畅旺再设关道。下所司知之。摺包　　

○又奏、滇省饷源日绌。拟再裁战兵两营。以资挹注下部知之。　　

○直隶总督裕禄奏、天津海口。查无机器磨麦＜虘阝＞丏。及麦石转贩旅顺。偷运出洋。得旨、仍随时严密稽查。毋任稍有偷漏。　　

○以订造铁舰。押送回华出力。予福建水师补用游击吕文经等六员奖叙。摺包　　

○以政绩彰著。功德在民。予故云南巡抚谭钧培、在云南省城建立专祠。从云贵总督崧蕃等请也。摺包　　

○以监造鱼雷猎艇出力。赏德员普特法希等五员宝星。摺

包

　　

○蠲缓浙江嘉兴、甯波、台州、暨江苏松江等府属。节被风雨江潮盐场穴■士■黾荡。应徵粮课。其杭州、嘉兴、松江、所属荒芜未垦穴■士■黾地额课。并豁免。现月　　

○蠲缓吉林官庄。暨甯古塔三姓等处被灾地亩。应徵银谷租赋。现月　　

○辛丑。谕内阁。钦奉慈禧端佑康颐昭豫庄诚寿恭钦献崇熙皇太后懿旨、明年皇帝三旬寿辰。应行典礼。著各该衙门查例具奏。　　

○又奉懿旨、明年皇帝三旬寿辰。所有应行典礼。著查照咸丰十年成案办理。　　

○谕军机大臣等、甘肃提督董福祥、现在丁忧。著赏给百日穿孝。毋庸回籍。其提督一缺。著改为署任。　　

○河南巡抚裕长奏、豫省并无关税盐课。可提公项。拟扣缴各官津贴办公经费。并核减外销各款以归公用。得旨、前谕厘剔弊端。并非竭泽而渔。此项既非中饱陋规。即著毋庸提扣。俾办公不致掣肘。以示体恤。摺包　　

○又奏、遵覆镇平令徐寿兹条陈河南水利。查汴省宜稻地亩。不及二十分之一。现饬牧令劝兴水利。除旧有沟渠不计。如鲁山、洛阳、宜阳、新安、永甯、渑池等县。新凿水渠有一县增至二十余道者。其修武、新乡等县。不便开渠。均令相地掘井。每县至二十余口之多。总期泽无屯膏。地无遗利。得旨、仍著督饬各属。察看地方情形。随时设法疏导。以兴地利而厚民生。　　

○壬寅。祫祭太庙。遣庄亲王载勋恭代行礼。早事　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭端慧皇太子园寝。醇贤亲王园寝。黄绫本　　

○遣官祭太岁之神。早事　　

○谕内阁、明年朕三旬寿辰。著毋庸举行告祭礼。所有升殿礼仪。著停止。现月　　

○又谕、明年朕三旬寿辰。允宜特开庆榜。嘉惠士林。著以明年庚子科为恩科乡试。次年辛丑科为恩科会试其正科乡会试。著递推于辛丑壬寅年举行。用示笃庆作人。有加无已至意。现月　　

○又谕、明年朕三旬寿辰。各省督抚。及将军提镇等、俱不准奏请来京祝嘏。现月　　

○热河都统色楞额奏、整饬热河各属煤矿。徵收课款。岁得库平银一万二千四百余两。较往前几增百倍下所司知之。　　

○癸卯。黑龙江将军恩泽奏。江省通商窒碍。请暂缓扩充口岸。报闻。摺包　　

○又奏。江省银圆。附吉林搭铸。诸多窒碍。请仍准自铸。并调鄂省银圆工匠来江承造。俾敷通省之需。得旨、著寿山体察情形。再行覆奏。摺包　　

○又奏、垦务初兴请饬通肯副都统庆祺。暂驻绥化。仍须移驻荒段。以资镇摄得旨、所奏甚是。著咨明庆祺遵照。　　

○先是云贵总督奏请拨款一百万办铁路。下所司议。至是总理各国事务衙门户部奏、广东厘金。招商承办。每年认缴四百万。该省已具奏先缴一百万两。奉旨、准其一半留为外用一半听候部拨。兹议将听候部拨之五十万。拨交滇督。并饬即与法人订立章程。以期挽回利权依议行。摺包　　

○改丁忧阿克苏镇总兵张宗本为署任。仍留署新疆提督。

摺包

　　

○酉刻。上诣慈禧端佑康颐昭豫庄诚寿恭钦献崇熙皇太后前行礼。



大清德宗同天崇运大中至正经文纬武仁孝睿智端俭宽勤景皇帝实录卷之四百五十八　　

协修官许承尧恭纂　　

总纂官钱骏祥恭辑监修总裁世恭阅五签四月二十二日正总裁那月日专司蒿■禾本陆恭覆阅癸丑十一月二十一日　　

徐月日　　

荣月日副总裁唐月日　　

宗室宝恭阅五月十八日

　　

陈恭阅六签又二签正月初五日　　

熙月日　　

郭恭阅三签又一签八月十二日　　

宗室麒月日

　　

光绪二十六年庚子春正月。甲辰。朔祭奉先殿遣怡亲王溥静恭代行礼。　　

○遣官祭太庙后殿上诣宁寿宫慈禧端佑康颐昭豫庄诚寿恭钦献崇熙皇太后前、行庆贺礼。王公百官于皇极门外行礼。　　

○御乾清宫受贺。　　

○诣仪鸾殿问慈禧端佑康颐昭豫庄诚寿恭钦献崇熙皇太后安至壬申皆如之　　

○谕内阁本年朕三旬寿辰。兹届履端初吉。推恩之序。允宜首重亲亲。恭亲王溥伟、醇亲王载沣均著加恩赏给蟒袍一件。御笔寿字一方。贝勒载濂、载滢、载润、贝子奕谟、溥伦、溥伒、镇国公载泽、载洵、不入八分辅国公载澜、载涛、镇国将军载瀛、载振、溥侗、溥僎、均著加恩赏给缎两疋。福字一方。用示笃念宗支至意。现月　　

○又谕、本年朕三旬寿辰。内廷行走王大臣有勤劳素著者。允宜特沛恩施。御前大臣庆亲王奕劻、克勤郡王晋祺、喀尔喀札萨克亲王那彦图、端郡王载漪、均著赏加二级。并赏给御笔扁一面。军机大臣礼亲王世铎、大学士荣禄、协办大学士王文韶、均著赏加二级。并赏给御笔扁一面。协办大学士刚毅、礼部尚书启秀、均著赏戴花翎。刑部尚书赵舒翘著赏穿带嗉貂褂。用示宣纶锡羡至意。现月　　

○乙巳。谕内阁张之洞于荫霖电奏、前奉电谕。令各省将关税盐课厘金。裁去陋规。提充公用。迅将实在数目奏报。据称湖北税厘盐课三项。及州县丁漕平余。皆经逐加整顿。无可裁提。又极言近年来户部指拨之多。该督等筹画之苦。拟以后每年总督捐助银二千两。巡抚以下分别递减。共银七千七百两等语。现在时局艰难。张之洞等、手握疆符。受恩深重。目者滟见库款支绌。自应通盘筹算。极力删除浮费。以杜中饱而充正用。非令其＜目辟＞暒穴＜曰融＞夕＜夗贝＞括民财。亦非令官吏勉强报效也。如实在无可裁提。亦应据实奏明。讵可敷衍塞责。昨据裕长奏到。愿通省捐提十万两。当以款非陋规中饱。地方官应加体恤。谕令免其提扣。张之洞久任封疆。创办各局。开支国家经费。奚止钜万。即以湖北一省而论。岂竟弊绝风清。毫无陋规中饱。乃以区区之数。托名捐助。殊属不知大体。张之洞、于荫霖、均著传旨严行申饬。所捐之项。著不准收。嗣后如实系事关紧要。准其肬■闲明电奏。若寻常应行奏咨事件。均不得辄发长电。以节糜费。现月　　

○缓徵直隶武清、霸、东安、宛平、唐、安、高阳、献、天津、宣化、怀来、开、东明、长垣、武强、饶阳、十六州县被水地方额赋旗租。暨文安、昌平、顺义、昌黎、乐亭、清苑、交河、东光、青、静海、沧、南皮、灵寿、平乡、邯郸、肥乡、广平、鸡泽、易、涞水、深、曲阳、大城、房山、二十四州县连年歉收地方原缓额赋旗租并各项杂徵有差。现月　　

○丙午。高宗纯皇帝忌辰。遣官祭裕陵。内记注　　

○浙江巡抚刘树堂奏、查明浙省厘金关税盐政。厘剔中饱。裁减外销。共提充公用银三十万五千余两。下部知之。　　

○缓徵山东济甯、历城、章邱、邹平、长山、新城、齐东、禹城、东平、蒲台、邹、曹、观城、沂水、馆陶、高苑、安邱、即墨、海阳、齐河、济阳、临邑、长清、肥城、东阿、平阴、惠民、青城、阳信、海丰、滨、利津、沾化、滋阳、阳谷、寿张、菏泽、范、朝城、临淄、博兴、邱、鱼台、四十三州县。暨境内＜目辟＞行＜匧心＞口＜韦未＞＜夗贝＞地被灾地方额赋杂徵。现月　　

