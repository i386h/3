<!-- { "loadSidebar": true } -->
○又奏、热河所属昭乌达三旗鹼地。拟请一律封禁。不准奸民再往熬鹼。亦不准各该旗罔利私熬。下部议。　　

○摺包　　

○丙戌。孝懿仁皇后忌辰。遣官祭景陵。　　

○谕军机大臣等、电寄李经羲、电悉。广西军务吏治。均关紧要。该抚此时计抵长沙。湘潭以上。舟行迟缓。著即由陆路兼程前进。不准耽延。电寄　　

○又谕、电寄陆元鼎、电悉。该省西路边防吃重。著即严饬各军。相机援剿。加意扼堵。毋稍疏虞。电寄　　

○西安将军长春等奏、试办陕西旗屯。以裕旗兵生计。并请拨用粮道报效专款。以符原议。下部知之。　　

○以理藩院右侍郎＜辶黎＞方■土岫兼署兵部左侍郎。以大理寺卿岳梁署正蓝旗满洲副都统。　　

○丁亥。谕军机大臣等、电寄袁世凯、据奏前有俄雷艇一艘

驶入烟台口岸。经海军统领萨镇冰按照中立条规办理。嗣有日本雷艇两艘入口暒滟它去。虽经萨镇冰一再拦阻。究属保护不力等语。广东南澳镇总兵萨镇冰著交部议处。电寄

　　

○以恃符聚赌。革陕西雒南县蛮庄守备刘开国职。

摺包

　　

○戊子。孝贞显皇后诞辰。上诣建福宫圣容前行礼。　　

○谕内阁、锡良奏、川省连月大旱。猝成巨灾。恳恩赈恤一摺。本年四月以后。夔州、绥定、重庆、顺庆、保甯、潼川、六府。资、泸、二州。所属愆阳连月。田畴荒涸。前据锡良电奏、业经谕令速筹赈济。兹据奏报亢旱情形甚重。小民困苦颠连。实深悯恻。所有被灾地方。著拨给帑银十万两以资赈抚。并准其展办赈捐。宽筹款项。遴派妥员。赶紧赈济。务当督饬尽心经理。核实散放。毋使一夫失所。以副朝廷轸恤灾黎至意。现月　　

○又谕、周馥奏、山东黄河伏汛盛涨。下游北岸利津县境薄庄堤岸漫溢情形一摺。本年五月下旬。雨多晴少。河水逐日增涨。六月以来。利津县南岸十六户废土滟念冲毁。溜势自盐窝下移。薄庄堤岸溃溢。口门刷宽一百余丈。被淹二十余村庄。盐滩二十一副。虽因堤曲浪涌。人力难施。究属疏于防范。所有防汛委员候补知县张瑄、试用从九品王笃明、管带津北营游击王得坪、哨官守备赵兴礼、著一并革职留工效力。署利津县知县吴士钊著革职留任。总办下游道员朱式泉、提调试用知府高令＜辶黎＞吉、著一并交部议处。周馥督率无方。著交部议处。仍著严饬各工员竭力抢护。毋得再有疏虞。所有被灾地方。著即遴派委员迅放急赈。妥为抚恤。毋任失所。现月　　

○谕军机大臣等、有人奏、江苏官吏贪污。营兵劫掠。缮单纠劾一摺。所有各员劣款。著端方按照所倢■＜曰融＞■＜石木＞。逐一确切查明。据实具奏。毋稍徇隐。原摺单著钞给阅看。将此谕令知之。现月　　

○又谕、电寄岑春火滟宣、柯逢时电奏、山■同匪窜至三板墟。攻劫各村。并称山■同匪句串土匪至数十股。蔓延数百里等语。著岑春火滟宣严饬各军。加意防剿。张得疏虞。电寄　　

○己丑。谕军机大臣等、有人奏、浙江秀水县城内有白昼抢劫。戕杀事主。该县并不上紧缉捕。勒令改为被窃。希图规避处分等语。著李兴锐确查具奏。毋稍徇隐。原片著钞给阅看。将此谕令知之。寻奏、秀水县知县寿椿、于白昼抢劫重案。不能细心审勘。转将事主看管。办理实属颟顸。请交部议处。如所请行。摺包　　

○又谕、电寄岑春火滟宣等、两电悉。所派刘春霖、黄忠浩各军。即著督饬严密布置。赶紧分股剿办。惟据称匪党踞板裹胁至万余人。足见匪势近益猖獗。该署督务当激励将士。协力同心。迅速捕剿。早就殄灭。以靖地方。尤宜扼要堵截。勿任窜出湘黔。又成滋蔓。致贻大患。并著陆元鼎、曹鸿勋、严饬边军认真防守。毋稍疏虞。至岑春火滟宣请将三板接仗奋勇捐躯之守备韦世金、把总李岱庚议恤等语。著照所请。交部议恤。前在柳州府城被害之教官。应予恤典。未据奏请。著即查明具奏。电寄　　

○给事中潘庆澜奏。铁路公司、由西便门外至西山、招商开设煤厂。请将所有地租。提归户部存储备用。得旨。商部顺天府确查核办。　　

○又奏。刑部堂官。向有一堂当家之说。余则随同画诺。积习相沿。流弊甚大。请饬同僚切实讲求。下部知之。　　

○署云贵总督丁振铎奏。绿营积弊甚深。应认真厘剔裁减。以昭核实。如所请行。　　

○庚寅。上奉慈禧端佑康颐昭豫庄诚寿恭钦献崇熙皇太后、还西苑驻跸。　　

○两江总督魏光焘奏。东南形势、莫要于长江、莫先于下游。拟就江阴镇江各要隘。添防设险。以资控制。下政务处练兵处议。　　

○以整顿鹾务。缉私得力。予署两淮盐运使恩铭、江苏候补道蒯光典等奖叙。　　

○辛卯。中元节。上诣奉先殿寿皇殿行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭庄顺皇贵女滟巳园寝。端慧皇太子园寝。醇贤亲王园寝。　　

○诣颐年殿、问慈禧端佑康颐昭豫庄诚寿恭钦献崇熙皇太后安。至甲午如之。　　

○以拏获会匪首要。予江苏试用道夏时济。湖北夏口厅同知冯启钧、军机处存记。壬辰。谕军机大臣等、有人奏、广东贼匪愈炽。请饬赶紧防剿。并酌留安勇旧部。以资镇慑各摺片。著岑春火滟宣、张人骏、体察情形。妥筹办理。原摺片著钞给阅看。将此各谕令知之。

现月

　　

○又谕、有人奏、山西试用知县占元肆谗耸听。威逼刑吓。致毙人命一摺。著张曾阳滟＜扌戋＞按照所倢■＜曰融＞■＜石木＞各节。详切查明。据实具奏。不准回护。原摺著钞给阅看。将此谕令知之。寻奏、查占元并无肆谗耸听。威逼刑吓等情。藩司吴廷斌亦无据匿名揭帖查办之事。均请毋庸置议。报闻。　　

○又谕。电寄有泰。电奏悉。著即将达赖喇嘛名号暂行革去。并著班禅额尔德尼暂摄。电寄　　

○御史王诚羲奏、新进士学堂固应肄业。部务亦须学习。且部曹不必遽分部。知县不必遽分省。拟请变通章程。以期尽善。下学务大臣议。寻奏此次更定章程。分别内班外班。如部属愿归外班。尽可讲求本署公事。与该御史所奏用意正同。至原奏既请令新进士学习部务。自应分部乃能学习。知县到省入课吏馆。与在京入学无殊。所请变通之处。请毋庸议。从之。摺包　　

○出使法国大臣孙宝琦奏、请俟日俄罢战。将东三省蒙古新疆等处开门通商。以杜觊觎。下部知之。摺包　　

○以广西镇南关徵收增旺。赏税务司法员嘉兰贝宝星。摺包　　

○以留学日本陆军学生学有成绩。赏日本陆军第一师团长伏见宫贞爱亲王等宝星有差。摺包　　

○癸巳。文宗显皇帝忌辰。上诣奉先殿寿皇殿行礼。遣官祭定陵。　　

○谕内阁、柯逢时片奏、记名提督廖景锐驻扎平山。被叛勇围困。全营裹胁从贼。据称现闻为匪所杀。廖景锐著先行革职。撤销勇号。仍著确查办理。候选知府雷震南带领桂防。赴山■同数月。毫无布置。原营旧勇。随意变换。缺额甚多。著革职严行审办。副哨拔补把总瞿荣卿于廖景锐从贼时。不肯顺从。随同官军进剿。力竭阵亡。著交部从优议恤。现月　　

○又谕、柯逢时奏、特倢■＜曰融＞■＜石木＞庸劣不职各员一摺。广西准补容县知县周绍濂、贪庸巧滑。纵匪殃民。署归顺直隶州知州候补知州柳篯、贪黩性成。专事苛罚。均著革职永不叙用。升补龙州同知郑国桢、终日醉乡。不理民事。署上思直隶厅试用通判周汉正、性情庸懦。办事糊涂。前署龙胜通判试用直隶州州判戴嘉善、纵容家丁。听断失当。现署龙通判试用通判高藩、贪劣无能。遇事敷洐。署罗城县知县试用知县栗彝才具平庸。政事废弛。署灵川县知县试用通判陈为翰、志气昏惰。闇于治理。署上林县知县补用知县陈奎堂。办事因循。难期振作。署淩云县知县候补州同马树勋、差役浮徵。毫无觉察。均著一并革职。准补阳朔县知县薛维均、性情颟顸。粉饰为能。思恩县知县定保、质性凡庸。不知治体。均著开缺另补。丁忧广盈库大使王嘉樾、玩法误公。行同无赖。融县教谕李桂荣、干预公事。无耻已极。岑溪县教谕吴锡荣、司教无方。被控有案。撤任西隆州训导许庆慈、图充讲席。阻挠兴学。候选教职文汉、包揽词讼。无恶不作。上林县三里营县丞席克刚、荒谬绝伦。苍梧县东安司巡检邓维清、缉捕不力。准补宣化县三官堡巡检萧国煦、收厘扰累。署怀集县慈乐寨巡检补用典史毛敬熙、贪鄙异常。署武缘县高井寨巡检试用巡检罗天琛、操守难信。署融县思管巡检试用巡检李炯、胆大妄为。平乐县典史蓝国钧、昏庸老悖。富川县典史冯家骅、擅理民词。忻城土县典史许希衡、擅离职守。试用州吏目谢绩懋、收厘不实。均著革职永不叙用。另片奏、管带右营补用参将傅光宝、所部营兵。藉匪滋扰。著即革职。管带后营补用守备王冠英、于哨弁守备杨镇然出队剿匪。兵丁带枪逃走。缉拏无获。著革职永不叙用。杨镇然著革职监禁。补用知府黄凤岐、治军无方。布置亦未合宜。著以同通降补。以示惩儆。现月　　

○谕军机大臣等、前据瑞洵奏、边备布置事宜。当经谕令马亮等妥筹具奏。兹复据该大臣奏称卡伦增兵。未便遽撤等语。著马亮等归入前摺一并妥议具奏。原摺著钞给阅看。将此谕令知之。现月　　

○又谕、电寄丁振铎、李经羲电悉。著丁振铎速饬白金柱带所部得力回勇四五营。驰赴广西。归李经羲调遣。军务紧要。并著该总兵迅即开拔。不准稽延。所有饷需。由广西筹给。电寄　　

○广西巡抚柯逢时奏、右江镇总兵黄忠立缓急可恃。恳请嘉奖。得旨。黄忠立著俟广西军务肃清。候旨施恩。　　

○予故江南都司武永泰。照军营立功后积劳病故例优恤。　　

○甲午。上奉慈禧端佑康颐昭豫庄诚寿恭钦献崇熙皇太后。幸颐和园驻跸。　　

