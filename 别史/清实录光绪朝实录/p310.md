<!-- { "loadSidebar": true } -->
○予故正蓝旗满洲副都统双印议恤。现月纂修官林世焘恭纂　　

帮总纂官王荣商恭辑监修总裁世恭阅七月初五日正总裁那恭阅八月十二日专司藁本陆恭覆阅壬子十一月十九日徐恭阅五签十一月初八日荣月日副总裁唐月日宗室宝恭阅三签六月二十日郭恭阅七月十八日陈恭阅三签十月二十日初校修改上卷玖签张润恭校熙月日覆校修改上卷拾玖签徐承锦详校宗室麒月日总校修改上卷玖拾陆签田智枚总校蒙古总裁恩月日



大清德宗同天崇运大中至正经文纬武仁孝睿智端俭宽勤景皇帝实录卷之一百四十七　　

光绪八年。壬午。六月。乙卯朔。以祈雨即应上诣大高殿报谢行礼。　　

○遣惇亲王奕誴诣时应宫。恭亲王奕诣昭显庙。惠郡王奕详诣宣仁庙。贝勒载澂诣凝和庙拈香。　　

○诣长春宫问慈禧端佑康颐昭豫庄诚皇太后安至甲申皆如之。内起居

注

　　

○督办船政大臣黎兆棠奏、假期届满。旧病未痊。请开缺调理得旨、著赏假两个月。仍将船政事宜。妥为经理。毋庸开缺洋务档　　

○又奏、遵派济安飞云两兵轮赴粤驻扎廉琼一带洋面巡防。报闻。　　

○乌里雅苏台将军杜嘎尔等奏、抢劫重案现拏匪犯审办情形。得旨、即著督饬官兵。严拏抢劫匪犯。务获究办。现获之高得功一名。仍讯取确供。有无潜匿夥党。认真办理随手丙辰。谕内阁、侍读学士文硕奏、敬陈管见一摺。据称步军统领衙门妄拏举人古铭猷一案。崇礼与容贵文秀处分。及技勇兵和清等罪名。均请另行核议。古香臣仍应饬拏到案。邓承修以原□□□尔□之人。不候刑部结案。违例越□□□尔□。请交部议处等语。此次因步军统领衙门妄拏无辜。是以从严惩办。前经大学士刑部会同审明具奏。并声明古香臣缉获另结。业已降旨分别办理。崇礼等处分。于该部奏上时。亦经特旨加恩酌法准情。权衡至当。若以钦定事件。率请另行核议。尚复成何政体所奏著不准行。步军统领等衙门查拏案犯。自有旧章。仍当认真饬缉。不得因此案藉口。稍形懈弛。邓承修不候结案。率行渎奏原属冒昧、惟所奏尚非失实。与架词逞辩者不同。文硕所奏。均著毋庸议。又据文硕奏。陈宝琛前□□□尔□崇礼及张树声摺内。立言均失体要请旨训饬。并御史邵积诚奏。文硕纠弹叶荫昉。语多诬陷。请旨申儆各一摺。方今言路宏开。原期集思广益。裨补阙失。在廷臣工。果能确有所见。切实敷陈。诚堪嘉纳。即或措辞闲有过当。而忠谠出于至诚。亦不加之责备。若竟怀挟私意。妄逞笔锋。甚至阿附同类。倾轧异己。设有此等恶习。亦难逃朝廷洞鉴。我朝纲纪肃清。断不容开门户党援之渐。嗣后建言诸臣。其各精白乃心。屏除私见。用副虚怀采纳至意。现月　　

○丁巳。以神灵显应颁科布多城河神庙扁额曰施洽群有现月随手　　

○谕内阁、翰林院侍读温绍棠奏、时局多艰。吁恳皇太后励精勤政一摺。慈禧端佑康颐昭豫庄诚皇太后。圣躬虽报大安。惟违和日久。精神一切。尚未能康复如常。现仍日进医药。藉资调摄。而宵旰忧劳。无时或释。上年军机大臣等。曾经面奉懿旨。遇有紧要事件。虽不召见之日。亦令随时请对。年余以来。万几无旷。悉秉训谕施行。朕方吁恳圣慈。节劳颐养。若即照常视事。朕心更抱不安。此万不得已之苦衷。为天下臣民所共谅。温绍棠备员讲幄。岂独不知。所奏殊属冒昧。著传旨申饬。现月　　

○又谕、侍郎夏家镐等奏、荩臣遗爱在民。援案请建专祠一摺。已故钦差大臣署广西巡抚林则徐。前在江甯布政使任内。时值该省水灾。试办倡捐煮赈等事。迨升任江苏巡抚推广于苏松各属。并以上元等处。被祲尤深。请帑赈济。复选任贤员。悉心拯救。民困获苏。其办理文闱监临。厘剔弊端。著为成法。平日缉拏匪徒。摘发如神。洵属惠政及民。著准其于江甯地方。建立专祠。以彰荩绩。现月　　

○又谕、吏部国子监奏、会议整顿八旗官学。请＜闲＞派大员详议规模一摺。八旗官学。废弛已久。此次筹议整顿。事同创始。所有一切事宜。应如何设法变通妥筹办理之处著派宝鋆、李鸿藻、徐桐、麟书。会同国子监堂官。体察情形。悉心酌核妥议具奏现月谕军机大臣等。翰林院侍讲学士尚贤奏。奉天繙译废弛。请仿照京旗及川广驻防成式。添设繙译秀才一途。暨各项无主仆丁。查照成案。予以出身之路各摺片。著崇绮酌度情形。奏明办理另片奏点验军器。诸多欺饰等语。器械为练军要需。自应切实查验。若如所奏情形。殊属不成事体。并著崇绮认真查办。毋任属员等。因仍积习致滋弊端。原摺片著钞给阅看。将此谕令知之。现月　　

○命辅国将军载澜之第一子名溥倬。现月　　

○以翰林院侍读学士朱逌然为詹事府詹事。现月　　

○调镶黄旗蒙古副都统耀年。为正蓝旗满洲副都统。以銮仪卫冠军使成志。为镶黄旗蒙古副都统。现月　　

○戊午。谕军机大臣等。金顺等奏索伦营右翼四旗地方。请饬曾纪泽与俄国商议画还一摺。据称索伦营右翼四旗。旧制分设霍尔果斯河之西。新定约章。归入俄界。现据总管诺敏吉尔噶勒等。沥恳将该四处地方收回。俾官兵不致失所等语。伊犁分定界址。前经该京卿与俄人再三集议。苦心区画。始克议定约章。此时欲图改易。诚恐办理为难。惟据索伦营总管所称各节。该处官兵。欲归不得。且恐被回民平毁坟墓。实属可悯。究竟已定之界。稍为变通。能否设法商办之处。著曾纪泽详悉酌议具奏。原摺著钞给阅看。将此谕令知之。洋务档　　

○又谕。金顺等奏、索伦营右翼四旗地方。请饬曾纪泽与俄国商议画还一摺。据称索伦营旧制。右翼四旗地方。向在霍尔果斯河西之策集齐齐罕萨玛尔图尔根等处。现在该处分入俄界。总管诺敏吉尔噶勒等。以坟茔恐被回众平毁。沥情恳请与俄国商议收回旧地等语。伊犁界务。前经特派曾纪泽前往商办。几费唇舌。始得定议。现在条约既以霍尔果斯河为界。若欲将河西之地。仍令画还。其办理为难情形。该将军等谅必深悉。惟据奏该总管等所禀各节。实属可悯。本日已寄谕曾纪泽。令将如何商办之处。筹议具奏。著金顺升泰。将索伦人等妥为抚绥。先行择地安插。毋致另生枝节。升泰前往分界之时。能否将此情节。与俄官商议。著即酌度情形。慎重办理。毋稍轻率。将此由五百里各谕令知之。洋务档　　

○己未。谕军机大臣等。彭祖贤奏。奉调山海关之鄂军。请撤调回鄂。并将添设马队遣散一摺。据称前因直隶山海关一带。海防紧要。由湖北挑选鄂军忠义四营。派提督刘维桢统带前往驻扎。并添设马队勇丁。购备马匹。其粮饷等项。在天津设局。委员支应现在防务已松。请将该军裁撤等语。著张树声饬令刘维桢。即将忠义军四营。全行撤调回鄂。责成该提督督饬各营官。分起管带。仍坐轮船由海入江。至汉口卸载。分别遣留。所添马队勇丁。即在山海关就地遣散。将马匹变价。划抵饷银。并将天津支应局即行裁撤。张树声即劄饬招商局。赶紧豫备轮船。驶赴山海关装载。以期便捷。将此谕令知之。洋务档　　

○出使美日秘国大臣郑藻如奏。行抵日斯巴尼亚国。呈递国书。并派候选知州朱和钧充驻日二等参赞官。同知衔郑鹏翀。充金山总领事署繙译官。下总理各国事务衙门知之。洋务档　　

○四川总督丁宝桢奏。黔省独山州荔波县引地。应仍归川盐行销。得旨、著户部查明。咨行四川总督广西巡抚。按照旧章办理。摺包　　

○以太仆寺少卿恒明为太仆寺卿。外起居注　　

○以记名提督莫组绅署四川提督。　　

○予故署四川提督唐友耕优恤。如军营立功后病故例。并附祀前四川提督古泰专祠。摺包　　

○庚申。谕内阁。奕谟等奏。拏获夤夜闯入阙左门人犯。请旨交部严讯一摺。禁门重地。该犯曹泳芢胆敢于夤夜闯入。不服盘问。实属藐法已极。曹泳芢著交刑部严讯治罪现月又谕。通政使司副使张绪楷奏。酷吏非刑虐民。请饬严禁一摺。各直省州县及问刑衙门。审讯案件。不准擅用非刑。例禁綦严。若如该副使所奏。近来各省风气。多以武健苛刻为能。创立各种非刑。任意残虐殊堪痛恨。著各直省督抚。督同臬司严谕各州县及问刑衙门申明定例。一切非刑。永远禁革。以重民命。现月　　

○又谕。御史俊乂奏。大员意存专擅。营员含混公事一摺。据称本月初三日正黄旗正红旗护军营领饷并未先期知会回平时刻。是日未刻。赴正红旗护军衙门询问何时回平。该护军参领等答以酉戌之闲。因告以先到正黄旗护军营。俟事毕再到该营回平。乃于戌刻回至正红旗护军衙门。见兵饷已放。询及何以不候回平。据云系该护军参领。与堂官商放等语。该营兵饷因何不候查营御史回平。辄行散放。著索布多尔札布明白回奏。现月　　

○又谕。何璟等奏耆绅德行纯深。士民翕服。恳恩褒奖一摺。据称福建在籍绅士林鸿年。经术湛深。品行峻洁。前于云南巡抚任内。缘事罢职。回籍主讲书院。敦崇正学。成就多士。请赏给顶戴以资观感等语。林鸿年著加恩赏给三品卿衔。现月　　

○谕军机大臣等。通政使司副使张绪楷奏。奉天承德县。遇有呈控事件。由门丁吏役传递。广通贿赂。句结匪徒。诬良讹诈。署东设有班馆可容百数十人。名曰外监。勒索不遂。即送禁锢。一交冬令。冻馁交加。几无日不有倒毙。请饬查明严禁等语。私押班馆久干例禁。著崇绮按照所□□□尔□各节查明禁止遇有控案。务当照例迅速审结。毋稍拖累。将此谕令知之。现月　　

○又谕。金顺升泰奏。领队大臣被剌殒命。请迅赐＜闲＞放一摺。据称察哈尔领队大臣喀尔莽阿。因公前赴伊犁行至萨墨尔彦布拉克地方被缠斯札伤殒命等语。以领队大臣竟被缠斯戕害。览奏殊深诧异著金顺升泰饬令委员将该犯悉心研鞫。因何起意。有无同谋主使之人。务得确情。据实具奏。所有察哈尔领队大臣一缺。即著德勤暂行署理。将此由五百里各谕令知之。现月　　

○署云贵总督福建巡抚岑毓英奏请陛见。得旨。著仍遵前旨。迅速交卸起程。将一切防务妥为经理。毋庸来京陛见现月　　

○辛酉。广西提督冯子材奏、因病恳请开缺。得旨、冯子材著赏假两个月调理。毋庸开缺。摺包　　

○广西巡抚倪文蔚奏。派员护送越南国使臣阮述等。出镇南关回国。报闻。　　

