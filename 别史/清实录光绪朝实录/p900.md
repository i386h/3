<!-- { "loadSidebar": true } -->
○又谕、电寄谭钟麟等、福建兴泉永道周连、广东粮道延祉、著边宝泉、谭钟麟、许振祎、饬令该员等来京。豫备召见。江苏上元县知县陈谟、桃源县知县沈佺、著刘坤一、奎俊、给咨送部引见。电寄　　

○湖广总督张之洞奏、鄂省练兵需械。商拨江南购存大口径毛瑟枪快枪二千枝。下所司知之。摺包　　

○甘肃新疆巡抚饶应祺奏、呈进回部循例贡金。下所司知之。摺包　　

○丁酉。谕内阁、朝廷于整饬吏治。不啻三令五申。乃各省大吏。往往粉饰因循。于所属各员。不肯认真考察。以致贤者无由各尽其长。不肖者得以自匿其短。甚至案关吏议。尚不免巧为开脱。误国病民。皆由于此。著各省督抚。嗣后于属员中。务当详加考核。贤能者即行胪陈政绩。保荐擢用。其旷废职事。营私舞弊之员。随时分别奏倢■＜曰融＞■＜石木＞。立予黜革。经此次申谕后。各该督抚身膺重寄。尚其振刷精神。秉公举劾。以期吏治日有起色。毋负谆谆诰诫之至意。

现月

　　

○又谕、朝廷振兴庶务。不厌讲求。所赖大小臣工。各抒谠论。以备采择。著翰林院、詹事府、都察院、各于直日之日。由该堂官轮派讲读编检八员。中赞二员。科道四员。随同到班。听候召见。俾收敷奏以言之益。其部院司员。有条陈事件者。著由各堂官代奏。士民有上书言事者。著赴都察院呈递。毋得拘牵忌讳。稍有阻格。用副迩言必察之至意。现月　　

○又谕、通商惠工。务材训农。古之善政。方今力图富强。业经明谕各省。振兴农政。奖励工艺。并派大臣督办沿江等处商务。惟中国地大物博。非开通风气。不足以尽地力而辟利源。图治之法。以农为体。以工商为用。现当整饬庶务之际。著各省督抚。认真劝导绅民。兼采中西各法。讲求利弊。有能创制新法者。必当立予优奖。该督抚等、务当仰体朝廷开物成务之意。各就该管地方。考察情形。所有颁行农学章程。及制造新器新艺。专利给奖。并设立商务局。选派员绅开办各节。皆当实力推广。俾收成效。此外晶■宜经明降谕旨饬办事宜。亦均宜悉心讲求。次第兴办。毋得徒托空言。一奏塞责。并将各项如何办理情形。随时具奏。将此通谕知之。现月　　

○又谕、铁路矿务。为时政最要关键。现在津榆津卢铁路。早已工竣。由山海关至大淩河一带。亦筹款接办。其粤汉卢汉两路。均归总公司建造。是干路规模。大段已具。矿务以开平、漠河、两处办理最为得法。成效已著。现正一律推广。惟路矿事务繁重。诚恐各省办法未能画一。或致章程歧出。动多窒碍。亟应设一总汇之地。以一事权。著于京师专设矿务铁路总局。特派总理各国事务王大臣王文韶、张荫桓、专理其事。所有各省开矿筑路一切公司事宜。俱归统辖。以专责成。

现月

　　

○谕军机大臣等、现在讲求新学。风气大开。惟百闻不如一见。自以派人出洋游学为要。至游学之国。西洋不如东洋。诚以路近费省。文字相近。易于通晓。且一切西书。均经日本择要繙译。刊有定本。何患不事半功倍。或由日本再赴西洋游学。以期考证精确。益臻美备。前经总理衙门奏称、拟妥定章程。将同文馆东文学生酌派数人。并咨南北洋两广两湖闽浙各督抚。就现设学堂。遴选学生。咨报总理衙门。陆续派往。著即拟定章程。妥速具奏。一面咨催各该省迅即选定学生。开具衔名。陆续咨送。并咨询各部院。如有讲求时务。愿往游学人员。出具切实考语。一并咨送。均毋延缓。现月　　

○又谕、翰林院詹事府都察院直日之日。轮派讲读编检八员。中赞二员。科道四员。听候召见。其是日未经召见之员。著于下次直班日。再行到班。仍按照各衙门派定员数。呈递膳牌。现月　　

○又谕、电寄伍廷芳、前经总理衙门议五廷芳奏请变通成法案内。饬令该大臣博考各国律例。及日本改定新例。酌拟条款。咨送总理衙门核办。现当整饬庶务之际。著伍廷芳迅即详慎酌拟。汇齐咨送。毋得迟延。电寄　　

○刑部右侍郎龙淇霖、因病解职。以内阁学士梁仲衡为刑部右侍郎。现月　　

○纂修官章梫恭纂　　

总纂官钱骏祥恭辑监修总裁世恭阅一签三月二十日正总裁那月日专司蒿■禾本陆恭覆阅癸丑十一月十三日　　

徐月日　　

荣月日副总裁唐月日　　

宗室宝恭阅一签九月初七日

　　

陈恭阅四签十月初五日　　

熙月日　　

郭恭阅十月初九日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之四百二十二　　

光绪二十四年。戊戌。六月。戊戌。上还宫。　　

○云贵总督崧蕃等奏、滇盐畅销。正杂课款。一律规复原额。溢课亦渐起徵。下部知之。摺包　　

○热河都统寿荫奏、查明敖汉郡王达木林达尔达克练兵归各旗训练。并已分拨未拨枪枝数目。报闻。摺包　　

○又奏、查明委员全龄等、所带兵丁。并无惊扰敖汉王府各情。下所司知之。摺包　　

○己亥。谕内阁、昆冈等奏、永定门城楼失失石滟驳位。请将弁兵分别惩处一摺。据称本月初六日。据正蓝旗汉军石滟驳营参领联棣禀称、因武胜营调取石滟驳营存石滟驳。当赴永定门城楼查验。始知失去铜石滟驳二位等语。城楼重地。宜如何严密看守。乃竟有失去石滟驳位情事。该弁兵等平日所司何事。实属疏懈异常。所有城门及绿营直班住宿弁兵。著交刑部严行审讯。该管堂官。查取职名。先行交部议处。并著步军统领衙门、顺天府、五城、一体严缉窃犯。务获究办。现月　　

○又谕、孙家鼐奏、议覆五城添立小学堂。请饬设法劝办一摺。京师现已设立大学堂。其小学堂亦应及时创立。俾京外举贡生等一体入学。广为造就。以备升入大学堂之选。著五城御史设法劝办。务期与大学堂相辅而行。用副培养人才之至意。其大学堂章程。仍著孙家鼐条分缕析。迅速妥议具奏。现

月

　　

○谕军机大臣等、给事中郑思贺奏、米价翔贵。请饬妥筹办理一摺。据称比岁以来。米价渐次加增。都城尤甚。论者谓出洋之米过多所致。请嗣后外洋各国订购中国米粮。须令照会总理衙门。电达各海关查照放行。购运之数。亦宜稍示限制。此外如有奸商私贩出口。及冒充洋商旗号者。一律查拏治罪等语。著荣禄、刘坤一、会商沿海各省将军督抚。体察情形。妥筹办法。原摺均著钞给阅看。将此各谕令知之。现月　　

○又谕、有人奏、蒙古土默特旗达尔汗贝勒衙门嘎尔札布等、以练兵为名。冤杀平民。诈索赃款。所练兵丁。皆系广甯、易州、犯案马贼。恃强行凶。民居骚扰等语。著寿荫按照所倢■＜曰融＞■＜石木＞各节。确切查明。据实具奏。毋稍徇隐。原片著钞给阅看。将此谕令知之。现月　　

○又谕、本日给事中郑思贺奏、请推广学堂月课章程等语。著孙家鼐酌核办理。现月　　

○引见考取各直省优贡生。得旨、李盛谟等二十四名。著以知县用。陈其彬等二十四名。著以教职用。　　

○庚子。谕内阁、连顺奏、蒙古王公等报效银两。可否照单奖叙。并卡伦总管等报效银数各摺片。前因图车两盟蒙古王公。暨哲布尊丹巴呼图克图沙毕喇嘛等、报效银二十万两。业经谕令归入昭信股票办理。兹据该王公等、再三陈恳。不愿领票。具见急公奉上之诚。深堪嘉尚。著理藩院会同户部照章核给奖叙。至该卡伦总管等所捐银两。亦著一并给奖。嗣后各处报效捐助昭信股票银两者。仍著归入股票章程。一律办理。现

月

　　

○谕军机大臣等、陈宝箴奏、设立制造枪弹两厂。拟筹常年轻费。并请改拨款项一摺。据称沪局暂难移设。拟于湘省购机建厂。制造快枪弹子。从速开办。以图扩充等语。现当整顿武备之际。豫筹军储。必以自造枪石滟驳为急务。开办伊始。购机建厂。暨应需工料。自应筹拨款项。并常年经费。方可无误要需。所称拟仿照盐斤加价成案。每斤折收加价银一厘四毫。每年约银十余万两。以供制造枪弹两厂常年的款。又上海机器制造局。原议定购机器税款。现在尚未拨解。请饬于此项增拨未解款内。迅筹银三十万两。改拨湖南。尽本年内悉数兑交。以为购制机器之费各节。著陈宝箴咨商刘坤一、斟酌情形。迅速筹办。另片奏、拟会商湘绅。认息借银购办机器。仿用西法炼铜。由该公司自办。照湖北铁厂商办章程。宽免岁课等语。著照所请。陈宝箴摺片。著钞给阅看。将此各谕令知之。现月　　

○又谕、谭继洵奏、请变通学校科举。陈宝箴奏、请厘定学术各一摺。著孙家鼐于明日寅刻赴军机处详细阅看。拟具说帖呈进。现月　　

○又谕、电寄刘坤一等、代奏唐绍仪电、阅悉。所有派使递国书议约。韩使来京递国书觐见。均准行。英领事抚恤银一千两。即行发给。电寄　　

○又谕、电寄刘坤一等、张汝梅电奏、阅悉。枭匪童振深在东豫交界之朱家集啸聚起事。虽经东豫各军。会同驰剿。将童振深拏获。所有此股逸匪。据称窜入江南砀山等处。难保不肆出蔓延。著刘坤一、奎俊、张汝梅、刘树堂、迅即派兵。一体兜拏。务期＜目辟＞暒穴＜曰融＞夕＜夗贝＞除净尽。以绝根株。电寄　　

○又谕、电寄刘坤一、电悉。桃源县知县沈佺、著准其缓俟办理商埠事竣。再行来京。电寄　　

○又谕、电寄吕海寰、德相毕斯玛、名重海邦。功业昭著。兹闻病故。深堪悼惜。著吕海寰亲赴外部传旨致唁。电寄　　

○辛丑。谕军机大臣等、总理各国事务衙门户部奏、各省关欠解东北边防经费。请旨严催一摺。据称本年各省关应解东北边防经费。除解到及报解启程外。尚欠解银一百二十四万两。请饬速解。并补解历年积欠银两等语。此项经费。关系边防要需。何得任意延欠。著该将军督抚监督。按照单开本年未解及历年欠解银数。赶紧筹解。傥再延迟。即著户部照贻误京饷例指名严倢■＜曰融＞■＜石木＞。原单均著钞给阅看。将此由四百里谕知福州将军、及各省督抚、并传谕粤海关监督知之。现月　　

○陕西巡抚魏光焘奏、陕省分设文武学堂。需费甚钜。请饬催河南等省。迅速筹还前借赈款银两。得旨、即著该抚分别咨催。如数筹解。摺包　　

○又奏、甯羌＜虘阝＞＜赢-贝衣＞州被火。洵阳、三水、镇安、临潼、山阳、华阴、等县被水被雹各情形。得旨、即著饬属认真抚恤。毋任失所。摺包　　

○山西巡抚胡聘之奏、陕省盐斤加价。有碍潞引行销。请饬停办。以恤商艰。下户部议。摺包　　

