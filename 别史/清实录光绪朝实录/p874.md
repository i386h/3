<!-- { "loadSidebar": true } -->
○又谕、户部奏、豫拨来年京饷一摺。历届京饷。均系年前豫拨。光绪二十四年京饷。该部拟在地丁盐课等款内指拨银七百万两。请饬各该省关。于来年分批起解等语。京饷关系紧要。现经该部就各省关情形。酌量指拨。自应遵照奏定数目。源源报解。以应要需。著该将军督抚监督等。务于接到部文后。分批赶解。限于来年五月前解到一半。十二月初闲。全数解清。不准截留改拨。藉词延误。傥届期不到。即著该部照奏定章程。指名严倢■＜曰融＞■＜石木＞。原单著钞给阅看。另片奏、光绪二十四年内务府经费。拟拨盐课茶税等款。共银六十万两。请饬依限完解等语。除内务府应还部库垫收银四万六千六百余两。应由指拨九江关常税款内均解部库外。下余银五十五万三千三百余两。著该将军督抚监督等、务于来年开印后陆续径解内务府交纳。仍限六月前解到一半。十二月初闲埽数解清。不准稍有蒂欠。原片单并著钞给阅看。将此由五百里谕知福州将军、直隶两江湖广闽浙两广四川江苏安徽江西浙江湖北湖南河南山东山西广东各督抚、并传谕粤海关淮安关各监督知之。现月　　

○又谕、户部奏、豫拨筹备饷需一摺。据称戊戌年筹备饷需。共指拨银二百万两。请饬依限报解等语。此项饷银。关系紧要。著该将军督抚监督等、按照指拨银数。于检伒四月前解到一半。十月内全数解清。毋稍迟逾。原摺单均著钞给阅看。将此由四百里谕知福州将军、两江湖广闽浙两广江苏安徽江西浙江湖北广东各督抚、并传谕粤海关监督知之。现月　　

○又谕、电寄王文韶、电悉。敌情虽横。总不可轻启兵端。东省往事。前车可鉴。著该督电饬章高元等、于现扎处所。稳慎防守。不准妄动。海靖尚未到京。俟过津时。王文韶即邀与切实讲论。电寄　　

○又谕、电寄李秉衡。电悉。敌情虽横。朝廷决不动兵。此时办法。总以杜后患为主。若轻言决战。立启兵端。必致震动海疆。贻误大局。试问将来如何收束。章高元、夏辛酉、均著于附近胶澳屯扎。非奉谕旨。不准妄动。新募之营。固属乌合。适足以启戎心。著毋庸召募。此事已饬总署及出使大臣。向彼理论。俟有回信。再定进止。巡抚张汝梅。已令速赴新任。所有拏犯讯供等事。仍著李秉衡上紧妥办。毋得推诿。电

寄

　　

○又谕、电寄聂士成、现在朝阳并无贼踪。著聂士成速即回津。应否酌留营哨。以缉余匪。并著斟酌妥办。电寄　　

○户部奏、滇省办运京铜。严定章程。又奏、滇铜加价。展限三年。均从之。　　

○盛京将军依克唐阿奏、盛军挑练旗兵。请仍免扣底饷。以示体恤。下部知之。　　

○黑龙江将军恩泽奏、札赉特郡王。请领枪枝。拨给哈乞开斯洋枪。来福洋枪。各五十杆。以为剿捕之需。报闻。摺包　　

○庚辰。督办铁路事务顺天府府尹胡燏棻奏、津卢铁路购用大小火车头。请照官物免税。下所司议。寻总理各国事务衙门等会奏、应准所请。嗣后遇有山海关内外铁路所需物料。均行免税。从之。　　

○直隶提督聂士成奏、剿捕朝阳贼匪情形。得旨、昨已电谕该提督迅速回津矣。　　

○辛巳。太宗文皇帝诞辰。遣官祭奉先殿。早事　　

○谕军机大臣等、电寄李秉衡、电悉。续获五犯。即讯取确供。起获真赃。是否给该国教士承领。并取领状。为此案证据。电寄　　

○陕西巡抚魏光焘奏、安定等县冰雹成灾。饬属分别赈抚。得旨、安定、肤施、二县被雹村庄。著饬属勘明。分别办理。　　

○湖南巡抚陈宝箴奏、邵阳新化二县交界处所被水成灾。饬属妥筹抚恤。得旨、邵阳、新化、二县被水处所。著饬属妥筹抚恤。　　

○以居心狡诈劣奣＜虘阝＞亦昭著。革陕西定边协都司许嘉升职。摺包　　

○壬午。谕军机大臣等。电寄李秉衡、电悉。所陈各节。朝廷所稔知。其应争处在此。其难办处亦在此。洋人举动。全在势力。力不能胜。必受大亏。此战事所以当慎也。该省风气虽劲。然前数年用兵。亦节节退守。前车可鉴。著遵前旨。毋庸召募。夏辛酉各营。仍择要屯扎。以防深入。至将弁功罪。事定再议。不必渎陈。电寄　　

○湖南巡抚陈宝箴奏、厘金局办理牙帖捐输。捐换殆尽。应请停止。仍归藩司衙门办理。下部知之。　　

○以全漕告竣。予仓场侍郎长萃、李端棻、暨升任侍郎廖寿恒、议叙。　　

○以亏欠交代。革湖南已故前安乡县知县汪文焕职。提属勒追。　　

○展缓兵丁借银、应扣库利、两个月。　　

○蠲缓直隶武清、宝坻、蓟、霸、文安、大城、东安、大兴、宛平、昌黎、安、高阳、献、天津、静海、饶阳、乐亭、清苑、永平、深、通、三河、香河、甯河、保定、顺义、滦、安肃、雄、任邱、青、沧、南皮、盐山、鸡泽、大名、蔚、龙门、玉田、武强、四十州县。被水灾歉地方。粮租杂赋。其开、东明、长垣、滨河三州县。被水村庄粮赋。并蠲缓。现月　　

○癸未。谕军机大臣等、给事中高燮曾奏、湖北潜江县属唐心口堤工。关系数州县田庐。本年汉水漫溢。其故田于兴工太迟。请饬迅速堵筑等语。此项堤工。据奏关系紧要。即著张之洞、谭继洵、酌度情形。赶紧堵筑。原片著钞给阅看。将此谕令知之。现月　　

○又谕、电寄王文韶、电悉。著饬章高元据理辩论。不得再退。电寄　　

○云贵总督崧蕃等奏、滇省土药出产。难计确数。拟酌量加收厘金专款。存储听拨。下部知之。摺包　　

○又奏、各防营薪饷等项。请允扣减平银两。下部议。　　

○又奏、防剿游匪。遵旨饬令沿边州县。举办团练。并檄总兵冯绍珠扼要驻扎。以防为剿。报闻。　　

○以随使出洋。予候选道梁诚。分发洋务省分补用。郎中瑞良、顾肇新、以海关道记名肬■闲放。礼部主事罗凤华等、升叙加衔有差。　　

○赏税务司金登干宝星。　　

○以捐资生息佽助公车。予广东已故广州府知府冯端本建坊。　　

○甲申。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。翌日如之。　　

○两江总督刘坤一等奏、徐海等属低区被淹。民情困苦。拟先筹办抚恤。得旨、徐海等属灾区。即著先行筹办抚恤。摺

包

　　

○又奏、徐州土药捐数。体察情形。应请仍照旧章办理。以保正捐。下部知之。　　

○又奏、本年江苏、安徽、江西、三省。及长江水师军政。请展缓两月具题。如所请行。　　

○陕甘总督陶模奏、河湟军需运脚。例价不敷。请照加增价值立案。允之。　　

○河东河道总督任道镕奏、本年军政。请展至来春举办。允之。　　

○马兰镇总兵松安奏、定东陵仪树。原设树夫。不敷看守。请援案增设二十名。如所请行。　　

○以疏销鄂岸盐引出力。予江苏试用通判赵廷珍等奖叙。　　

○以品学俱优。文行端正。赏江西广信府教授关曜南员外郎衔。　　

○以不知自爱。革淮北板浦场盐大使全锡祥等职。驱逐回籍。　　

○以纠血■乣鬨署。革安徽在籍守备姚守熊职。　　

○乙酉。上还宫。　　

○世宗宪皇帝诞辰。遣官祭奉先殿。早事　　

○山东巡抚李秉衡奏、查倢■＜曰融＞■＜石木＞疏防教堂被劫各员。请将署钜野县知县许廷瑞、寿张县知县庄洪烈、摘顶勒缉。得旨、缉捕乃地方官要事。该县疏防盗案。杀

毙洋人。以致酿成巨衅。实属可恶。亦不仅以摘顶塞责也。摺包

　　

○又奏、东省钱漕业已减徵。赢余无多。请免提解。允之。　　

○又奏、裁撤原驻单县练军左营马队。另募马勇二百五十名。即以练军加饷抵支。以裨捕务。下部知之。　　

○以万寿典礼庆成。予礼部员外郎直■心龄等、工部郎中何乃莹等、内务府员外郎英麟等、御茶膳房尚膳正德喜等、上驷院堂郎中世序等、颐和园司员郎中兼骁骑参领廷琦等、轮船公所备差人员三品京堂王福祥等、电镫公所备差人员江苏候补道岳梁等、奖叙有差。纂修官蓝钰恭纂　　

总纂官钱骏祥恭辑监修总裁世恭阅四签三月十九日正总裁那月日专司蒿■禾本陆月日

　　

徐月日　　

荣月日副总裁唐月日　　

宗室宝恭阅八月十一日　　

陈恭阅五签又三签七月初九日　　

熙月日　　

郭恭阅九月二十八日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百十二　　

光绪二十三年丁酉十一月丙戌朔上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。翌日如之。内注　　

○以降调刑部尚书薛允升为宗人府府丞。　　

○丁亥。上还宫。　　

○山西巡抚胡聘之奏朔平学官事肬■闲拟请裁去训导一缺下吏部议。摺包　　

○戊子谕军机大臣等文海奏德尔格忒土司一案先行拟结并安插土司情形及麻书孔撒两土司虽有不服毋庸示威又查明张继前后办事实情各摺片据称德尔格忒土司一案现经讯结并派员护送土司回籍朱窝章谷瞻对三处均不必改土归流请照懋功五屯章程设立屯员分派委员王耀南等前往经理其事并拟将德格瞻对两处勇丁撤回各等语所奏筹办各节。持论均属平允。即可照此办法完结。著恭寿再行悉心体察定议具奏。俟该署督覆奏到日再降谕旨。至所奏张继办理德格一案未免轻率其办理瞻对劳绩亦不可没。请将该员德格案内保奖撤销免其再议之处。著照所请行文海摺片四件。均著钞给恭寿阅看。文海入藏后。接见达赖务当宣布朝廷德意善为操纵并将应办事宜。随时知照恭寿。会商妥办期臻尽善将此由四百里各谕令知之。现月　　

○实授奎俊为江苏巡抚。现月　　

○勾到河南山西江苏安徽情实罪犯。停决河南绞犯二人。斩犯二人江苏官犯一人。斩犯三人。绞犯三人。余四十七人予勾。现月　　

