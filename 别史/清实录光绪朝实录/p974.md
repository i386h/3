<!-- { "loadSidebar": true } -->
○以镇国将军载瀛为正蓝旗护军统领。明发　　

○丙寅。谕内阁御史余诚格奏、刑部承审要案。情重法轻。请加重问拟以肃邮政一摺。据称良乡县马夫销毁江南本箱一案。显系该县王汝廉与部书句串压阁公文。为颠倒官缺。稽延处分地步。刑部但据马夫一面之词。颟顸奏结。仅将知县议处。马夫拟流实属草率轻纵等语。著刑部明白回奏。现月　　

○谕军机大臣等有人奏、江苏候补同知陈德璇办理松江闵行厘局终日狎游开赌。公事诿之司事巡丁。纳贿舞弊毫无忌惮。请饬查办等语。著刘坤一、鹿传霖、按照所倢■＜曰融＞■＜石木＞各节。确切查明据实倢■＜曰融＞■＜石木＞办。毋稍徇庇原片均著钞给阅看。将此谕令知之寻奏、查陈德璇人尚精明性情浮躁此次委办闵行厘差。不常驻局。留恋上海难保司巡不乘机舞弊。是其行止不检旷职误公应请即行革职。从之。摺包　　

○丁卯。陕甘总督陶模奏甘省金县等属被灾赈抚得旨即著饬属确切查勘。分别抚恤。毋使灾黎失所。摺包　　

○又奏。游击钟桂亭被控。撤讯未实。旋即自尽。得旨。此案即著督饬臬司。亲提研究。务得确情。详细核奏。毋稍瞻徇。　　

○以前四川川北镇总兵何乘鳌、为陕西河州镇总兵官。现

月

　　

○以协筹甘肃新饷。埽数解清。予前四川总督鹿传霖优叙。摺包　　

○以才具中平。降甘肃补用道承绪为同知。摺包　　

○勾到江苏河南山东等省情实罪犯。停决江苏绞犯二人。河南斩犯二人。绞犯二人。山东斩犯二人。绞犯二人。余四十一人予勾。摺包　　

○戊辰。谕内阁、前据御史余诚格奏、刑部审办良乡县马夫销毁木箱一案。情重法轻。请加重问。拟当经谕令刑部明白回奏。兹据奏称该部办理马夫吴长典罪名实由死罪减为流三千里。实已加至七等。良乡县知县王汝廉送到号簿。于发交马夫本章日期。亦均详细注明岂能凭空坐以舞弊罪名等语。此案马夫吴长典销毁公文至二千余件之多又复私雕假记伪造回照。若仅挟提塘不收本箱少给酒资之嫌亦何至甘蹈重罪而不顾。究竟有无句串舞弊贿嘱顶罪情事。著刑部再行提集全案人证。研讯确情。按律定拟具奏。现月　　

○谕军机大臣等、电寄刘坤一等、近来山东山西河南各省。曾否得有透雨有无被旱成灾地方。江浙夏秋闲苦雨。现在有无旱象。著各该督抚确切查明。即行电奏。以慰廑系。电寄　　

○己巳。谕内阁、孙家鼐奏、假期届满病仍未痊恳请开缺一摺。孙家鼐著再赏假两个月。毋庸开缺。现月　　

○谕军机大臣等、电寄刘坤一等、本日据李盛铎电称康有为由加拏大乘间勃来司奥夫恩地而轮船。昨午至横滨。经日政府查知。不准登岸该船旋即开赴神户长崎上海香港等埠。该逆此来。尤极诡秘不知其意所在等语。康逆踪迹。飘忽靡常著该督等遴派妥员。严密侦探。于所到口岸。务即不动声色。设法捕拏期于必得。傥经弋获必予重赏慎勿任其潜逃。肆行诡谲。是为至要。电寄　　

○又谕、电寄罗丰禄等、本日据李盛铎电称康有为由加拏大乘音勃来司奥夫恩地而轮船。昨午至横滨。经日政府查知不准登岸。该船旋开赴神户长崎上海香港等埠。该逆此来。尤极诡秘。不知其意所在等语。康逆游弋外洋。所过英美各地方有无潜图句结情事。此次复来加拏大轮船东来。该大臣等曾有所闻否。著密加探访。得有实在踪奣＜虘阝＞亦。即行电奏。

电寄

　　

○又谕、电寄李盛铎。康逆行奣＜虘阝＞亦诡秘。亟应设法密拏。船经神户长崎。是否登岸。该船已否抵港。抑或在沪逗遛。著该大臣严密探访。务得实在踪奣＜虘阝＞亦。即行电奏。一面密电所到口岸。地方官相机购拏。如能弋获。必予重赏。慎勿漏洩。致任远扬。电寄　　

○马兰镇总兵奎顺奏、燕郊等处行宫。渗漏坍倒。亟宜早为修理。得旨。该衙门查勘具奏。　　

○驻藏办事大臣文海奏。博窝野番滋扰。调派官兵。亲督防剿。得旨。即著驻扎硕板多一带。相机抚剿。仍将办理情形。随时驰奏。摺包　　

○又奏。英人所议界务。藏番执暒滟幻。设法开导。得旨。即著设法开导。相机办理。毋任酿成边衅。摺包　　

○云贵总督崧蕃奏。新兴等县。被水成灾。委勘情形。得旨。即著饬属妥为抚恤。毋任失所。摺包　　

○以救护遭风商民。予江苏游击吴克威等升衔封典有差。

摺包

　　

○庚午。以节交霜降。黄河安澜。发大藏香十枝。交河东河道总督任道镕祗领。虔诣河神庙祀谢。现月　　

○谕内阁、增祺奏。分别举劾属吏一摺。奉天前署铁岭县试用知县甘沅。擅改银圆定章。物议沸腾。前署辽阳州本任铁岭县知县陶懋恭。屡被控告。声名甚劣。均著即行革职。补用知同调署锦县本任安东县知县增韫、历任繁区。所至有声。著送部引见。现月　　

○署盛京副都统晋昌奏。拟办东流围荒。安插事宜。大概情形。得旨。即著因地制宜。随时会商增祺。妥为办理。勿存畏难之见。摺包　　

○盛京将军增祺奏。奉省现钱甚缺。商民不能周转。亟筹变通试铸钱文。以资流通。允之。摺包　　

○以河工出力。予河南布政使景星、开归陈许道穆奇先、河北道参春荣、优叙。赏开封府知府张楷三品衔。摺包　　

○辛未。谕内阁本年夏秋以来。雨泽稀少直隶山西山东河南等省被旱之区甚广明岁青黄不接之时必须早为筹备著各该督抚严饬该地方官。及时确查灾区轻重情形。将来春如何接济之处分别妥筹以期有备无患用副朝廷轸念民依至意。现月又谕给事中冯锡仁奏直隶调署元城县知县孙得成办理积谷激成事变查验委员设法弥缝。请饬确查。又奏直隶献县廖傻儿、东安县单九思、宣化县镇标董占魁各案。各该知县暨该镇总兵含糊审讯至今未结请饬提讯各等语。积谷清讼晶■宜经谕令该地方官妥筹办理。若如所奏仍不免勒掯积压等弊。吏治安有起色。著裕禄按照所倢■＜曰融＞■＜石木＞各节分别确查。讯明惩办。将此谕令知之。寻奏查孙得成劝捐积谷。办理不善请交部议处。从之。摺包　　

○以山西太原镇总兵马玉昆为浙江提督。记名总兵张国林为山西太原镇总兵官。现月　　

○壬申。孝慈高皇后忌辰遣官祭福陵。　　

○谕内阁、前据御史徐士佳奏、苏州供布津贴飞派累民。请饬查禁。当谕令德寿确查具奏。兹据接任江苏巡抚鹿传霖奏称查明布行拨款抵缴等情均无其事即著毋庸置议。惟近来土布滞销前项捐款。各行庄难免暗中缩扣机户因此受累。即著该抚饬令永远禁止不准再有影射扰累。以恤民艰。现月　　

○谕军机大臣等、永德奎成奏、大青山后突有马贼白昼抢掠。请添调练军以资镇慑一摺。据称本年九月初一日。据绥远城东北山后科布尔镇铺头兴合元商民胡茂财等报称、八月二十九日晌午。突有骑马贼匪三十余人。扑进元合店内打抢受伤多人抢去银钱等物。元合成等三家亦被抢去银钱货物等项。该匪仍向东逸去等语归绥辖境辽阔又近接察哈尔西翼四旗留防马队人数无多。深虑顾此失彼著何枢迅饬大同镇总兵。选拨精壮练兵。派得力统领管带分往山后一带驻扎。并著祥麟转饬西翼四旗总管随时派拨蒙兵巡缉统由永德等遇事调拨。以资镇慑原摺著钞给祥麟、何枢阅看将此各谕令知之。现月　　

○又谕、电寄苏元春等昨据苏元春电。详述与法员会议情形。拟索还内地。将东海石滟囟州两岛许作租界正饬总署驳复闲。适据谭钟麟等电称。石滟囟东两岛。为五府商民出入必由之道。万不可弃等语苏元春办理。此等重要事件。何以未与该督抚商明遽行允许租界。草率迁就。殊属冒昧石滟囟东为五府出入要区。若归租界。则五府民心必不甘服。激成变故朝廷亦不能强血■乣情之所不愿。压以兵力法。人得之后患方多亦非得计。著苏元春即向法员切实开导。一面著谭钟麟等熟权利害轻重。与苏元春妥筹一酌中办法俾此事得有收束务须彼此和衷。勿存意见共维大局。再据李盛铎电奏。顷探康有为于本月二十四日。由日本邮船河内丸方开赴香港著谭钟麟等迅即相机设法。派员购线严密查拏。无论官绅能将该逆立时捕获定当予以重赏仍将遵办情形先行电复。电寄　　

○以蔑弃礼法。革浙江同知沈维骢职。摺包　　

○上以孟冬享太庙。自是日始、斋戒三日。　　

○癸酉。谕内阁。宗人府奏增删则例成书。请将在馆出力人员奖励。开单呈览一摺。此次宗人府纂修则例。经世铎等督率各员悉心妥酌。克期成书办理尚为迅速礼亲王世铎、庆亲王奕劻、克勤郡王晋祺、均著交宗人府从优议叙。端郡王载漪、睿亲王魁斌均著交宗人府议叙。其提调纂修收掌校对供事各员均著照所请奖励。现月　　

○谕军机大臣等增祺等奏库款支绌需饷孔急。请饬严催一摺。本年各省协助奉天的饷山东欠解地丁银八万两两淮欠解盐厘银六万两。盐课银一万两江苏欠解厘金银二万两。即著各该督抚赶紧筹解务于本年十月内埽数解清。毋得稍事延缓其山东河南两淮淮安关临清关江苏直隶等处。欠解历年专饷共二百三十四万余两。并著各该督抚监督等分批源源报解。以济急需。将此各谕知直隶两江江苏山东河南各督抚。并传谕淮安关监督知之。现月　　

○又谕、前召见之河南试用知府何云蔚。奏对尚属详明。著裕长于该员到省后留心察看。如果才具。可用即著量才委任。俾资历练将此谕令知之。现月　　

○又谕、总理各国事务衙门奏、议覆保和会各股章程一摺。所有拟准画押各款。究竟有无窒碍。著该衙门再行详慎覆核。并所称红十字会系何等善举一并查明具奏。现月　　

○又谕、连顺等奏蒙古大臣阻挠矿务据实纠倢■＜曰融＞■＜石木＞一摺。车臣汗德木楚克多尔济著开去办事大臣。现月　　

○又谕、电寄增祺、锦属一带巨盗。既据称悉已次第歼除。所有在事尤为出力各员。准其择尤保奏。毋许冒滥。　　

○引见候选道聂时寯。得旨、著交军机处存记。　　

○两江总督刘坤一奏、募练新军的饷不敷情形。得旨、即著将清赋事宜认真经理。以备拨用如有不敷。当由户部随时筹拨。摺包　　

○广州将军寿荫等奏、训练旗兵。酌定营数。并续拟步军营兵改练操武。得旨、即著该将军等认真训练。务成劲旅以备缓急。摺包　　

○护理陕西巡抚端方奏、岐山县绅耆请在召亭村捐建周臣召公奭专祠。并以召虎附祀。以光祀典下部议。摺包　　

