<!-- { "loadSidebar": true } -->
○又谕。有人奏、金满就抚情形。与该督抚原奏未符。现在台州所属各县土匪蠭起。核其踪迹皆以金满党与。为护符以越军为引线。越军之分驻太平等处者。居民被其扰害等语。前叠谕何璟。刘秉璋将金满等严加约束。嗣据该抚奏称金满随同营官巡缉操练。甚为安静。兹览所奏各情是当时收抚办理即未妥协。且其党与众多。后患正复堪虞即著何璟。刘秉璋确查金满就抚后究竟是否安静有无不法情事。据实覆奏。不准稍有粉饰其所请将金满及越军调离台州之处。并著体察情形。妥筹办理。该督抚务当悉心酌度。不得稍存成见。傥养痈贻患。再滋事端定惟该督抚是问黄岩等处匪党肆行劫掠。著严饬防军暨该地方官实力缉捕。并应整顿吏治。剔除弊端以安生民。原片均著钞给阅看。将此各谕令知之。现月又谕、御史方学伊奏。顺天甯河县之北塘。抽收粮税吏胥人等种种需索较例税不啻倍蓰每粮一石。辄费使用东钱二千。粮价日增。有妨民食等语。该处徵收粮税。岂容胥吏人等任意勒索。著李鸿章。毕道远。周家楣。查明严行饬禁。傥有需索情事。即行从严惩办。现月　　

○西安将军恭镗因病解职。以察哈尔都统吉和。为西安将军。泰甯镇总兵绍祺为察哈尔都统。起居注　　

○以都察院左副都御史怀塔布为泰甯镇总兵官兼总管内务府大臣。现

月

　　

○戊午。孝德显皇后忌辰。遣官祭定陵。　　

○以雪泽未沾。上复诣大高殿祈祷行礼。　　

○遣惇亲王奕誴诣时应宫。恭亲王奕诣昭显庙。惠郡王奕详诣宣仁庙。贝勒载澂诣凝和庙拈香。现月　　

○谕军机大臣等。北甯兵力尚单。著彭玉麟与张树声筹商选派得力将领。添募数营。以资接济。东华续录　　

○两江总督左宗棠奏。请将总兵余宗德等。留江补用。允之。摺包　　

○予两江各属阵亡殉难官绅士民妇女一千四百四十三员名口旌恤如例。摺包　　

○缓徵两淮泰海二属被水之富安、安丰、梁垛、东台、河垛、丁溪、刘庄、草堰、伍祐、新兴、庙湾、板浦、中正、临兴十四场。新旧折价钱粮。现月　　

○己未。谕内阁。左宗棠代递前任侍郎温葆深遗摺辄为请谥。并叙及与该侍郎系属师弟等语易名之典出自特恩前于同治十二年。奉旨不准臣下奏请。左宗棠岂不知之。乃竟率行具奏且措词诸多不合。著交部议处现月　　

○又谕给事中秦钟＜闲＞奏。吏部例章繁多请饬删＜闲＞归并并饬各部院衙门。一律照办等语。著该部议奏。现月　　

○又谕、前因前驻藏帮办大臣锡缜奏。请将阜康商号存款饬追归公殊属取巧当将原摺掷还兹据给事中郑溥元奏。锡缜前在户部与姚觐光、董俊翰、启续等表里为奸。家称巨富。请派员查□□□尔□等语。锡缜久经告病开缺。已往之事。姑免深究惟该给事中称其任意渎奏。实属咎无可辞。锡缜著交部严加议处至所称告假未经销假人员。应否呈递奏摺之处。著该部查明具奏现月　　

○谕军机大臣等、前据左宗棠、杨昌浚奏、清江地方。因灾民聚集。业经饬属设厂妥筹收养。现闻东省灾民。陆续至窑湾清江扬州加以淮徐灾民。愈聚愈多。除设厂留养外。犹有二三十万人沿江而南等情。东省被灾。叠经发给银米赈济。原期就地安辑。俾免流离失所。现在纷纷四出。人数众多。不特饥馑余生转徙堪怜兼恐麕聚日多。流而为盗。著左宗棠杨昌浚饬属加意抚绥。力筹拯济。直隶安徽均与山东接壤。并著李鸿章。毕道远。周家楣。裕禄分饬所属遇有灾民入境。妥为赈抚。并随时酌量情形资遣回籍。毋任再有远徙。陈士杰务当宽筹赈需严饬办赈各员。实心经理。俾灾民得资糊口。不至轻去其乡。是为至要。将此谕知毕道远周家楣。并由五百里谕令李鸿章。左宗棠。杨昌浚。陈士杰。裕禄知之。现月　　

○又谕。有人奏知州纵丁婪索讳案殃民一摺。据称署广西全州知州陈亲宗。前署岑溪县。信任门丁刘菊轩。诈扰闾阎迨署任全州。仍倚任该丁。句通痞衿遇事讹诈命盗等案必索规费。或反将事主羁押拖累。以致怨毒四塞。谨将该署知州。延阁各案。开单呈览。请饬查办等语。所奏如果属实。必应从严惩办著倪文蔚按照所□□□尔□各节。确切查明。并将单开各案。详晰查究。据实具奏。毋稍徇隐原摺单著钞给阅看。将此谕令知之。现月　　

○又谕。张之洞奏。法衅已成。敬陈战守事宜。暨沥陈不可罢兵各一摺。著军机大臣。总理各国事务衙门王大臣。会同妥议具奏。洋务　　

○予故户部右侍郎温葆深恤典如例。现月　　

○庚申。谕军机大臣等。左宗棠奏闽省船政局制造巡海快船。任意玩延开济船甫经试洋偶遇风浪。抽水机器。即不合用。行驶不前。前船政大臣张梦元。有意讳饰。请旨严行申饬等语即著何如璋。确切查明。据实□□□尔□奏。毋稍徇隐。并将船政局务。破除情面。切实整顿。各员绅人等。随时酌量分别劝惩。以重要工。原摺著钞给阅看。将此谕令知之。现月　　

○又谕。左宗棠奏。请饬拨饷银等语。前福建藩司王德榜。现在召募勇营。带赴广西关外扼扎。需款甚急。著潘霨于南洋经费抵作江苏新饷之外。无论何款。每月筹解银二万两以济要需。毋稍延误。将此由五百里谕令知之。洋务　　

○又谕。左宗棠奏。遵拨广西军火并筹解王德榜军饷一摺。王德榜募勇十营经左宗棠先后拨给军火等件著该大臣懔遵前旨饬令星速赴防。不得稍有迟延。前据倪文蔚奏。王德榜军饷。左宗棠拟饬康国器于两广地方筹捐接济。该两省情形艰窘。事属难行。亦非咄嗟可办。当谕令左宗棠将该藩司营勇口粮。妥筹接济兹据左宗棠奏。康国器等。亟盼该军赴粤力任筹饷。相需正殷等语。著张树声裕宽倪文蔚查明康国器开办捐输。究竟是否可行。于饷需能否有济。据实具奏。师行粮随。不容稍有短缺。仍著左宗棠将该军月饷。力筹接济。毋稍贻误。另片奏。请饬江西月解银二万两。已谕令潘霨筹解矣。将此由五百里各密谕知之。洋务　　

○两江总督左宗棠奏。布置海防。并办理渔团情形。得旨。著该督随时酌度情形将防务妥为筹办。并将渔团事宜。督饬属员。核实经理。摺

包　　

○缓徵吉林甯古塔三姓被旱地方。本年应徵及带徵各项银谷租钱。现月

　　

○蠲免浙江仁和、钱塘、海甯、富阳、余杭、新城、海盐、石门、嘉兴、秀水、嘉善、平湖、桐乡、归安、乌程、长兴、德清、武康、安吉、孝丰、镇海、象山、山阴、萧山、诸暨、余姚、上虞二十七州县暨杭嘉湖三所被水被风地方本年钱粮。其秋收减薄之临安、于潜、昌化、鄞、新昌、嵊临、海黄、岩甯、海、天台、仙居、金华、兰溪、东阳、义乌、永康、武义、浦江、汤溪、西安、龙游、江山、常山、开化、建德、淳安、遂安、寿昌、桐庐、分水、永嘉、乐清、瑞安、平阳、泰顺、丽水、缙云、青田、松阳、龙泉、景甯、宣平四十二县。暨台州卫衢州严州二所。未完旧赋均缓徵。其杭州府属仁和等三十五州县。杭严嘉湖二卫所。暨临安、新城于潜、昌化、武康、安吉、孝丰、仁和、钱塘、富阳、余杭、龙游、十二县。并杭严卫杭所。新种荒废田地分别徵蠲有差。现月　　

○蠲缓湖北、江陵、永丰、天门、监利、沔阳、汉川、潜江、武昌、咸甯、嘉鱼、汉阳、黄陂、孝感、黄冈、蕲水、黄梅、广济、钟祥、京山、云梦、应城、公安、石首、松滋、枝江、江夏、荆门二十七州县本年被水尤重地方。钱粮芦课等项有差。并展缓江陵、天门、监利、沔阳、潜江、武昌、咸甯、嘉鱼、汉阳、黄陂、孝感、黄冈、蕲水、黄梅、广济、云梦、公安、石首、松滋十九县漕粮。　　

○辛酉。谕军机大臣等。御史刘恩溥奏。向来封印期内。京城内外无耻之徒。三五成群。扰害街市。并有抢掠殴挞情事等语。辇毂地面。理宜清肃。著步军统领衙门。顺天府。五城御史督饬所属官弁认真巡缉。如有无赖匪徒。乘闲扰害。即行严拏惩办。至所奏本年冬闲有宗室率领多人抢掠东四牌楼元兴钱铺。该地面官前往弹压。将该弁殴伤等情是否属实著步军统领衙门。查明具奏。现月　　

○又谕。御史刘恩溥奏畿南州县。连年被水。请将山东恩县境内之四女寺、及德州境内之哨马营、两处减河牐口修浚。并于减河下流挑穵疏通。更令宣惠河上接德州哨马营减河。其下游直隶东光南皮沧州等处。一律疏浚庶运河水有分消不至溃决。至开浚宣惠河祇须于近河堤旁官地向南挑穵。勿任阻挠。德州小杨庄老君堂两处堤工应令实力修防各等语。山东德州一带毗连直境。该处河堤各工于畿辅民生利害。殊有关系。著李鸿章。陈士杰体察情形。将所奏各节。会同详细酌度妥议具奏。寻山东巡抚陈士杰奏。哨马营减河。久成平陆。当军兴以前。南粮入河之时。即仅四女寺一河。为分洩盛涨之路。现在筹议兴挑。自应照旧办理。惟查此工。前有□山戊不□修专款。应请饬下河道总督。查明覆勘。核实筹办。至德州小杨庄。现已培筑一律稳固。并查勘其余残缺堤岸。逐段修培以纾民困。下部知之。现月摺包　　

○又谕。彭玉麟奏到粤日期。及布置情形一摺彭玉麟与张树声。前往虎门一带查勘形势。会筹布置并饬州县举办团练。编查渔船所筹各节。均甚妥协。该尚书威望素著熟谙韬略即著随时会商该督抚。将防务切实筹办。期于战守足恃前谕令饬所部各营。前赴琼州扼守。仍著斟酌机宜。妥为调度。据称咨商闽省。借拨轮船。并筹款赶紧制造。著与何璟等熟筹奏明办理另片奏、广东官运商运。买米装入省城者。请免抽收厘税。他处不得援以为例。防务解严后。仍照旧章办理等语。著照所请行。又片奏请饬拨军饷。已谕令左宗棠、卫荣光、筹解毅字合字四营月饷。其所请饬部按年拨银三十万两。并令户部速议具奏。将此由六百里各密谕知之。洋务　　

○又谕。彭玉麟奏。前调各营月饷请仍由江苏接解。并请将新募各营。及调到亲兵军饷。饬部指拨等语。据称该尚书所调道员王之春毅字一营。提督陶定昇合字三营前由左宗棠于启行时发给四个月粮。放至明年二月为止。以后该四营月饷。仍须源源接济。以资饱腾。即著左宗棠、卫荣光。按月如数筹解。俾应要需。所称现募庆字五营。毅字一营。及调到长江水师亲兵二百名所需军饷。请饬部按年拨银三十万两。著户部速议具奏。将此谕知户部。并由五百里谕令左宗棠、卫荣光知之。洋务　　

○以翰林院侍读学士乌拉布为内阁学士。兼礼部侍郎衔。起居注　　

