<!-- { "loadSidebar": true } -->
○又谕、有人奏奉天巡警局总办候补道朱庆澜等。贪诈骄奢。吞蚀民款一摺。又片奏、昌图府通江口新设治河防厅署同知程学恂苛歛商民等语。著徐世昌按照所倢■＜曰融＞■＜石木＞各节。确切查明。据实具奏。毋稍徇隐。原摺片著钞给阅看。寻奏、朱庆澜并无侵吞入己情事。程学恂历次罚款。皆充公用。应请与王宗浚各员。一并免议。惟山东试用府经历刘承德扰累乡民。请即革职。如所请行。现月　　

○又谕、有人奏。广西守令。昏谬贪残。罔恤民命。请饬查办严惩一摺。著张人骏、张鸣岐。按照所倢■＜曰融＞■＜石木＞各员诸款。确切严查。据实具奏。毋稍徇隐。原摺著钞给阅看。现月　　

○又谕、有人奏、四川江津县知县龚宝琅等、贪劣扰民等语。著赵尔丰按照所倢■＜曰融＞■＜石木＞各节。确切查明。据实具奏。毋稍徇隐。原片著钞给阅看。寻奏、江津县知县龚宝琅、纵容丁书。操守亦复难信。署江津县知县杨承恩。厂＜虘阝＞斯仆用事。应请一并革职。署涪州知州邹宪章、被倢■＜曰融＞■＜石木＞各节。均系传闻失实。请免置议。如所请行。现月　　

○又谕、有人奏、山东曹属郡县。如临清馆陶清平莒州等处。往往有匪徒结夥数百人。白昼强劫。捉人勒赎。连毙多命重案。百姓则畏匪不敢告。牧令则掩饰不实禀。大吏则聋聩若不知。人心惶惑。朝夕莫保。若不及时剿灭匪穴。解散党与。一旦势成燎原。为患曷堪设想等语。著吴廷斌严饬该处文武迅速认真剿捕。查拏首要。解散胁从。以安民生而靖地方。如再因循怠忽。定惟该署抚是问。现月　　

○又谕、电寄冯汝骙、昨据端方等电奏、业经降旨分饬剿办。著该抚仍遵前旨。妥筹办理。并将胁从乡愚。设法解散。勿任匪类煽惑句结。惟浙境匪徒蔓延已久。根株甚深。亟应认真清理。以保治安。已另有寄谕饬知矣。电寄　　

○东三省总督徐世昌等奏、议设东三省练兵处。汇陈试办章程。如所请行。摺包　　

○督办铁路大臣大学士张之洞等奏、津镇铁路。改为津浦。借款兴修。与英德两公司改定合同。依议行。现月　　

○以裁缺光禄寺卿李经迈为江苏按察使。　　

○戊辰。孝和睿皇后忌辰。遣官祭昌西陵。黄绫本　　

○谕军机大臣等、有人奏、浙西枭盗充斥。地方官吏养痈贻患。请旨惩处一摺。著冯汝骙按照所倢■＜曰融＞■＜石木＞各节。确切查明。据实具奏。毋稍徇隐。原摺著钞给阅看。寻奏、浙西枭匪为患已久。固由统将不得其人。亦由吏治懈弛所致。候选道陈政诗。前经撤差。惟因循废弛。贻误地方。未便姑容。撤任海盐县知县郝毓椿居心嗜利。罔恤民艰。应请一并革职。允之。现月　　

○又谕、电寄冯汝骙、电悉。毁教堂。伤教士。向须赔恤。适足贻累公家。著该抚严饬印委各员。将所存教堂教士。妥为保护。毋得再涉疏忽。其防护不力人员。应查明分别撤倢

■＜曰融＞■＜石木＞。昨已派姜桂题统率十二营。限半月内开拔驰往浙江。会同江浙督抚办理剿抚事宜。兵力已厚。足资镇摄。所请饬鄂省派兵之处。应毋庸议。电寄　　

○东三省总督徐世昌等奏、授案清丈东流围荒。并将巴勒克围树川山荒一并丈放。以厚民生而兴地利。又奏、奉属凤凰、岫岩、安东、宽甸等四处。苇塘山荒。前经停办。现拟将原定地价科则。量予变通。以期便民易行。均下部知之。摺包　　

○两江总督端方奏、两江武职补缺。拟请变通办理。以重营伍下部议驳。摺包　　

○贵州巡抚庞鸿书奏、筹办黔省官局。就省城适中之地。设立总局。并于省外冲要码头。设立分局。与市面各号商联络一气。期于商情民困。藉资考核。下部知之。摺包　　

○验看州县事实。列入最优等。选用道员在任候补直隶州知州江苏铜山县知县李普润。得旨、著在任以道员尽先选用。

现月

　　

○以当差勤奋。予出使英国随员外务部主事崇钰等、升叙加衔有差。摺包　　

○己巳。孝德显皇后忌辰。遣官祭定陵。早事　　

○两广总督张人骏奏、广东崖州东安各属居民。被水被风。业饬地方官勘明抚恤。报闻。摺包　　

○庚午。谕军机大臣等、都察院奏、四川回民千总马生贵等、以图产诬叛。毁寺杀人。藐卷抗结等词呈控。据情代奏一摺。此案前经饬令四川总督提讯。事隔多年。迄未审结。著赵尔丰亲提人证卷宗。秉公研究。从速办结。原摺著钞给阅看。马生贵著照例解往备质。现月　　

○署山东巡抚吴廷斌奏。遵议改设员缺。请将原奏请设之济青胶道。改为山东全省交涉道兼兵备道衔。并拟在济南等处设关抽税。下部议。寻奏。道员管理全省交涉事务。权限未清。与设关抽税。均应暂缓置议。从之。　　

○云贵总督锡良奏、改编滇省防营。厘定章制。请饬部迅拨的款。按年解滇。以资挹注。得旨、著度支部按年筹拨银二十万两。以资接济。摺包　　

○以剿办广东廉钦股匪出力。复已革陕西补用道郭人漳等原官。留＜目辟＞＜訁冉＞米＜度攵＞＜夗贝＞补用。余升叙有差。摺包　　

○以拏获会匪出力。赏云南迤南道张星吉二品衔。其贻误事机之思茅厅同知李同寿、署威远厅同知杨巨川、下部议处。

摺包

　　

○予力战死难广东补用直隶州署防城县知县宋渐元赏恤加等。妻谭氏、女绍钊、暨弟汉元等、男女十二名口。分别旌恤如例。摺包　　

○辛未。谕军机大臣等、电寄冯汝骙、电悉、此次匪徒滋事。办理尚属妥速。所有扰毁民商教堂。著该抚分别查明抚恤议结。惟浙省为海防重地。向多窥伺。而土匪枭盗。久已充斥。必须有重兵镇摄。切实＜目辟＞暒穴＜曰融＞夕＜夗贝＞捕。务绝根株。一律肃清。不得因匪暂窜散。遂生松懈。春沿海要害。亦宜相度形势。依次布置。统俟姜桂题到防。会同妥筹办理。该军系专驻浙境。毋庸分扎江苏。以厚兵力。电寄　　

○举行本届大计。河南卓异官十一员。不谨官五员。年老官三员。有疾官一员。才力不及官一员。浮躁官一员。下部分别议叙处分如例。摺包　　

○壬申。御史黄瑞麒奏、豫备立宪。宜分年确定办法。又奏、请饬理藩部变通堂司各缺。不论旗汉一体任用。下所司知之。摺包　　

○截撤山东督粮道。改设巡警劝业两道缺。从署山东巡抚吴廷斌请也。摺包　　

○以大学士世续充文渊阁领阁事。早事　　

○以度支部尚书镇国公载泽、大学士张之洞、吏部右侍郎张仁黼、翰林院学士许泽新、侍讲学士朱福诜、充经筵讲官。

早事

　　

○广西右江镇总兵黄忠浩因病解职。以记名总兵陆荣廷为右江镇总兵官。现月　　

○以＜目辟＞暒穴＜曰融＞夕＜夗贝＞获会匪出力。予河南南阳县知县陶炯照等、升叙有差。摺包　　

○以捐助学堂钜款。予河南试用知县徐家璘以知县留原省即补。舞阳县在籍候选县丞蔡佩珩、苗世昌、以知县选用。摺

包

　　

○蠲缓湖北松滋、咸甯、汉阳、黄陂、孝感、沔阳、黄冈、蕲水、罗田、黄梅、钟祥、京山、潜江、天门、应城、江陵、石首、监利、枝江、荆门、嘉鱼、夏口、江夏、广济、公安、兴国、二十六厅州县。被淹地亩。新旧粮赋有差。总纂官钱

骏祥恭纂　　

总纂官熊方燧恭辑监修总裁世恭阅八月初十日正总裁那月日专司蒿■木本陆恭覆阅癸丑十二月十六日　　

徐月日　　

荣月日副总裁唐月日　　

宗室宝恭阅三签七月廿二日　　

陈恭阅二签十二月廿二日　　

熙月日　　

郭恭阅七月二十五日　　

宗室麒月日
大清德宗同天崇运大中至正经文纬武仁孝睿智端俭宽勤景皇帝实录卷之五百八十五　　

光绪三十三年。丁未。十二月。癸酉。谕军机大臣等、电寄端方等、张鸣岐电悉。著端方、陈启泰、转饬庄蕴宽迅速赴广西。以供差遣。现边防正在吃紧。编练新军。非一时所能就绪。仍著驰赴龙州巡阅布置。俟边防粗定。再将编练事宜。妥为筹办。电寄　　

○御史涂国盛奏、顺直饥民待哺。请饬招商购粮。并援案拨米平粜。如所请行。摺包　　

○陕甘总督升允奏、西甯番僧纠血■乣抗拒开矿。现拟筹办情形。得旨、督揆度机宜。妥筹办理。摺包　　

○举行本届军政。陕甘卓异官一员。不谨官二员。有疾官二员。年老官五员。下部分别议叙处分如例。摺包　　

○甲戌。署直隶总督杨士骧奏。热河围场开办屯垦。裁撤驻防员弁。另筹安置。并酌留翼长等员分管旗籍。下部知之。

摺包

　　

○安徽巡抚冯煦奏、请将前江西提学使汪诒书留皖以三司用。并请将泗州直隶州知州夏曾佑开缺。调充编查馆职员。或留学部当差。得旨、三司为肬■闲放大员。何得由疆臣在奏留人员内指名请肬■闲。至宪政馆学部所用人员。应由该馆部堂官选择委用。亦岂能由外省指名奏派。该抚所请。殊属谬妄。均著不准行。并传旨严加申斥。摺包　　

○命前福州将军景星、前江苏巡抚陆元鼎、侍郎衔前云贵总督丁振铎、前山西巡抚俞廉三、协理开办资政院事务。现月　　

○予前江苏巡抚陆元鼎以三品京堂候补。现月　　

○乙亥。谕军机大臣等、电寄绰哈布、等电悉。朝廷因旗民困苦。特为广筹生计。乃竟有不肖之徒。藉端煽惑。纠血■乣鬨堂塞署。殊属自外生成。著该将军等。查明为首滋事。造谣煽动之人。从严惩办。并将约束不严之协佐各官。分别查究。勿稍姑息。电寄　　

○御史徐定超奏、翰林院升途拥挤。请变通官制。以免淹滞人才。下政务处议。寻奏、翰林院官制。屡经廷臣议定。未便率尔更张。若徒增设官缺。而不为之开出路。定课程。恐徒更虚名。无济实用。除应仍旧制外。其学士以下。遇有内外缺出。请分别开单请肬■闲。酌增秘书郎四缺为从六品。京察以六员计额。并专办讲习馆。由掌院学士。择成绩最优者。每二年密保一次。备各部丞参之用。每次每部不得过二人。从之。

现月

　　

○举行本届大计。直隶卓异官十六员。不谨官七员。罢车滟耎官一员。年老官三员。才力不及官一员。安徽卓异官六员。不谨官二员。年老官二员。下部分别议叙处分如例。摺包　　

○命尚书吕海寰充督办津浦铁路大臣。会同直隶江苏山东督抚办理。现月　　

○江西巡抚瑞良赏假省亲。以江西布政使沈瑜庆暂护江西巡抚。电寄　　

○以玩视狱务。革福建建甯县知县陈福谦职。摺包　　

