<!-- { "loadSidebar": true } -->
○引见京察一等圈出各员。得旨。内除陈启焜、施之博、周德润、洪钧、龙湛霖、韦业祥、甘醴铭、刘廷枚、奕杕、博启、白桓、张照南、廷恺、增贵、忠斌、霍顺武、范鸿谟、凤英、英文、万培因、常喜、胡义质、敖册贤、福谦、苗颖章、素麟、文光、耆绅、蔡同春、存振、崇绚、李宏谟、和宝、胡聘之、何桂芳、毋庸记名外。宗室敬信。著仍以四五品京堂补用。宗室阿克丹。著以四五品京堂补用。宗室松安、丰烈、均著以五品京堂补用。善联、文沛、本系专用道员。均著交军机处记名。仍专以道员用。钟秀、王宪曾、英煦、张家骧、联元、崔志道、曹炜、刘燡、何金寿、陈振瀛、于荫霖、尹萧怡、解煜、周冠、张端卿、童棫、魁元、崧蕃春岫、叶廷杰、额勒精额、宜霖、绍荣、秦焕、朱丙寿、王毓藻、贵成、苏佩训、桂斌、庆恩、刘正品、张岳年、鄂礼、恩良、林凤官、全志、恒龄、丰绅泰、克什布、奎光、冯尔昌、余上华、景桂、倭什铿额、联兴、俱著交军机处记名以道府用。赓音布著记名以关差道府用。现月　　

○以官绅办理直赈出力。予直隶河闲府知府札克丹等。江苏知县周莲芬等。优叙加衔封典有差。摺包　　

○以约束不严。革盛军哨官守备章明初职。摺包　　

○缓徵直隶安。任。甯晋。三州县积涝地亩积年租赋。现月　　

○纂修官商衍鎏恭纂　　

帮总纂官程棫林恭辑监修总裁世恭阅一签五月初二日正总裁那恭阅五月十六日专司藳本陆恭覆阅壬子九月初五日　　

徐恭阅二签七月初五日　　

荣恭阅一签九月初一日副总裁唐恭阅十一月十五日　　

宗室宝恭阅五月二十日

　　

郭恭阅六月十二日　　

熙月日初校修改下卷伍签黄葆奇恭校陈恭阅八月初一日覆校修改下卷伍签徐承锦详校宗室麒月日总校修改下卷壹签田智枚总校蒙古总裁恩月日


大清德宗同天崇运大中至正经文纬武仁孝睿智端俭宽勤景皇帝实录卷之八十八　　

光绪五年。己卯。二月。庚申。谕内阁、前因御史英震家人林六有干预保奖情事。谕令该御史交出送部讯办。兹据刑部奏称。屡次片催。迄未送部。直至本月。始据该御史以林六已于上年十二月闲病故呈报。林六是否病故。抑或另有别情。殊难悬揣。请将该御史暂行解任传质等语。御史英震著暂行解任。听候传质。现月　　

○又谕、御史段福昌奏、访闻江西阵亡殉难绅民妇女。开单恳请旌恤并准建祠一摺。江西鄱阳都昌等县。前被粤匪窜扰。该绅民等或御贼捐躯。或从容就义。均堪悯恻。该御史籍隶江西。见闻较确。所有单开之民人江大法等。武生张楷等。均著交部查明。除业经得有恤典外。余俱照所请分别旌恤。并准其自行捐资建祠以彰忠节现月　　

○谕军机大臣等。内务府奏、请旨催解欠饷一摺。内务府筹备陵差。需款孔亟。前有旨由直隶山东两淮粤海关各筹解银十万两。兹据奏称。催据山东报解银五万两。尚欠解银五万两。此外均未报解等语。著李鸿章。沈葆桢。俊启。迅将未解银两。即行如数筹拨。务于二月内解齐。不得再有迟延。致误要需。将此由四百里谕令知李鸿章、沈葆桢。并传谕俊启知之。现

月

　　

○引见内务府三院等处京察一等圈出各员。得旨、内除毓秀、崇光、海绪、连明、德庆、世勋、世纲、爱申泰、肇贞、毋庸记名外。锡祉、巴克坦布、文琳、广英、德生、世续、徵麟、立山、舒麟、崇福、广第、俱著交军机处记名。现月　　

○旌表绝粒殉夫江西南昌县童生童怀德妻吉氏。现月　　

○辛卯。谕内阁、兵部奏。遵议前任提督处分一摺。前任浙江提督鲍超。住宅不戒于火。延烧前奉御赏各件。著照部议罚俸六个月。准其抵销。该提督所奉朱批。未经恭缴。该部查照稽迟不交革职公罪例。请旨遵行。本属咎有应得。惟念该提督系属不谙体制。且从前带兵剿贼。著有战功。著加恩宽免。现月　　

○以刑部尚书文煜兼署兵部尚书。理藩院尚书察杭阿兼署礼部尚书。现

月

　　

○以太仆寺卿夏家镐署刑部右侍郎。都察院左副都御史程祖诰暂署兵部右侍郎。现月　　

○以豫亲王本格署镶黄旗蒙古都统。肃亲王隆勤署镶黄旗汉军都统。正黄旗蒙古副都统。奕佩署正红旗护军统领。明发　　

○壬辰。谕内阁、吏部奏。遵议前任藩司等处分一摺。前署山东巡抚布政使李元华。著照部议。即行革职。四川候补道前任山东曹州府知府马映奎。应得降一级调用处分。著准其抵销。现月　　

○京察补行引见翰林院侍讲学士嵩申。得旨、著照旧供职。现月　　

○癸巳。谕内阁、吏部奏遵议大员等处分一摺。丁宝桢应得降三级调用即行革任处分。加恩著降为三品顶戴。仍留四川总督之任。四川川东道前署成绵龙茂道丁士彬。荣昌县知县前署灌县知县陆葆德。均著照部议先行革职。现月　　

○命翰林院侍读张家骧在毓庆宫学习行走。现月　　

○甲午。孝哲毅皇后忌辰。遣官祭暂安寝殿。照例　　

○谕军机大臣等、给事中郭从矩奏、山西大祲之后。赋役艰难请饬认真查核。变通办理一摺。山西前被旱灾。闾阎困苦。亟宜加意抚绥。该给事中所陈清理荒田。编审丁册。均减差徭各条。即著阎敬铭曾国荃酌度情形。督饬该地方官。悉心筹办。务臻妥善。原摺著钞给阅看。将此各谕令知之。现

月　　

○以擅离防所。革浙江总兵朱文宝职。摺包　　

○丙申。谕内阁、林肇元奏、黔省用款难筹。请暂缓停捐一摺。现在各省捐输。业经户部遵旨覆奏。谕令将筹饷事例。概行停止。林肇元所请暂缓停止黔捐之处。著毋庸议。至该省用度浩繁。入不敷出。亦属实在情形。各省应拨协济该省饷项。著户部即行查明。严催各该督抚。竭力筹拨。源源接济。勿误要需。张树声到任后。即著通盘筹画。将该省防营酌量裁减一切用项。力求撙节。每年实需经费若干。□山戊不□入之数若干。并近数年捐输实在银数若干。据实分晰具奏。再由户部指拨有著之款抵补。该署抚即遵奉前旨。将该省停捐事宜。赶紧办理毋稍稽延。现月　　

○又谕、左宗棠奏、特□□□尔□贪劣不职之营员等语。补用副将甘肃甯夏镇标后营兼管城守营都司刘春藻。藉端勒索。擅责商民。著革职永不叙用。以示惩儆。现月　　

○旌表抚孤守节湖南巴陵县安徽候补县丞方宗敩继妻吴氏。摺包　　

○丁酉。谕内阁、左宗棠奏、特□□□尔□不安本分之武弁等语。补用参将周方楷。逗遛新疆。造谣生事。实属不安本分。著革职永不叙用。不准投效各路军营。以示惩儆。现月　　

○成都将军恒训等奏、恳准廓尔喀使臣仍照例入觐。得旨、廓尔喀使臣等。著准其照例进京。并由该将军等分咨前途。妥为照料。其送该将军等物件。应否收受。著查照向章办理。摺包　　

○出使俄国大臣崇厚奏抵俄日期。及接见外部情形。得旨。嗣后商办事件。该大臣当随时相机筹画。务臻妥协。摺包　　

○以久不到任。冒猎升阶。革甘肃灵武营参将程锡善职。摺包　　

○以被控贪劣。革甘肃安化县知县龙寿昌职。并严讯。摺包　　

○戊戌。谕内阁、伯彦讷谟祜等奏、前二等侍卫那斯珲。曾因母。病请回黑龙江旗籍侍养经该将军奏准对品调补巴彦苏苏委协领之缺。该员嗣因患病开缺。旋丁母忧。现在服满病痊来京。请赏差使等语。那斯珲前既告退侍卫差使。以委协领调补。现在服满病痊。仍著以协领照例补用。所请赏给侍卫差使之处。著毋庸议。现月　　

○山东巡抚文格奏、豫筹本年黄河南北两岸防汛经费。得旨、著即督饬在工员弁撙节动用。严密防守。毋稍疏虞。摺包　　

○己亥。谕内阁、本年三月十六日穆宗毅皇帝孝哲毅皇后梓宫永远奉安。朕恭奉慈安端裕康庆昭和庄敬皇太后慈禧端佑康颐昭豫庄诚皇太后启銮敬诣山陵。跸路所经。除道清尘。以及豫备各项车辆。势不能不借资民力。第恐承办各州县分外苛敛。假公济私。转滋扰累。著顺天府府尹。直隶总督。严饬承办各州县及办差官员。务须洁己奉公。傥查有藉差科派。贻害闾阎者。即著指名严□□□尔□。其随行太监校尉。并各项厮役人等。随驾外出。难保不恃众横行。沿途滋事。尤宜严行查禁。著内务府銮仪卫各堂官。先行晓谕首领太监及校尉等。毋得恃众滋事。如有强取民闲什物者。一经查出。即照抢夺例治罪。毋稍宽纵。现月　　

○又谕、李鸿章奏、文安等州县积水灾区。恳恩截拨漕粮赈济一摺。直隶文安等州县。上年秋雨过多。河水漫溢。田亩被淹。现在积水未消。难以耕作。灾黎困苦情形。殊堪矜念。加恩著照所请拨给江苏浙江本届漕米各四万石。由李鸿章等酌量分拨灾区。督饬该地方官核实散放。务使实惠及民。毋任吏胥舞弊。用副朝廷轸念民艰至意。现月　　

○谕军机大臣等。前因文格奏□□□尔□山东署峄县知县朱永康。贪婪乖谬。委员高文保被害一案。当将该员革职。拏交文格严讯。兹复据都察院奏。知县高仁保遣抱。以伊弟高文保被朱永康谋杀。要犯在逃。请饬提严办。勒缉逃犯等词。向该衙门呈诉案关知县婪赃。谋害委员。亟应彻底根究。以期水落石出。著广寿钱宝廉亲提人证卷宗。秉公严讯。务得确情。按律定拟具奏。原摺呈。均著钞给阅看。将此各谕令知之。现月　　

○以科布多屯田收获丰歉。分别予把总李治等奖叙。把总倪大贵等察议。摺包　　

○庚子。孝昭仁皇后忌辰。遣官祭景陵。　　

○谕内阁、翰林院侍讲张佩纶奏、山西人李钟铭即李春山。在琉璃厂开设宝名斋书铺藉势招权。干豫公事。煽惑官场。败坏风气。请饬驱逐等语。李钟铭身为商贾。胆敢不安本分。至于此极。亟应严行究办。该侍讲所称该商人捏称工部尚书贺寿慈亲戚。招摇撞骗一节。李钟铭与贺寿慈究竟有无戚谊。著该尚书明白回奏。其所称与内外官吏交结往来。包揽户部报销打点吏部铨补。为京员钻营差使。为外官谋干私书。带用五品冠服。每有职官引见验放。混入当差官员。出入景运门各节。著都察院堂官。将该商人传案。逐款讯明。据实具奏。至身膺仕宦。宜如何敦品励行。谨守防闲。若如所奏。近来士大夫不分流品。风尚日靡。甚至显秩崇阶。有与吏胥市侩饮博观剧。酬酢馈遗。实属不知自爱。嗣后如有此等情事。或一经奏□□□尔□或别经发觉定当照例严惩。决不宽贷。现月　　

