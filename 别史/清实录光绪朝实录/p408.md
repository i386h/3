<!-- { "loadSidebar": true } -->
○又谕、电寄李鸿章、法人侵扰闽疆。我之炮台兵船。均不足恃。前据南北洋拨船援闽。非曰恐为敌抢。即曰难敌铁舰。是该大臣等明知船不足恃。岂可不思变计。诱敌登岸。坚壁清野。陆路设伏。均属要著。著李鸿章曾国荃迅筹速议。除战船炮台外。有何必胜之策。毋得临敌慌忙。徒捐精锐。吴淞、江阴、为江海要隘。现有之炮台。未必能御敌炮。亟宜多伏水雷以阻来船。著李鸿章赶紧选派善放水雷之人。携带水雷数十个。迅往南洋助防。北洋需用水雷。随时可由局添造。该署督务当不分畛域。速赴戎机。电寄　　

○又谕、电寄何璟等、据电报建邵土匪蠢动。目前防务万紧。亟宜先清内匪。著即派员查办。如可收为我用。即妥筹招抚以省兵力。火箭攻敌。可助炮力之不足。闽省有无此项利器。著多为豫备。江西拨营。昨据奏取道甯都。由汀州进发。现又厚集援军。以资防剿。未到以前。该督等务当竭力固守。电寄　　

○又谕、电寄卞宝第、现在闽省情形万紧。必须厚集兵力。以资援应。除程文炳各营、及镇武五营外。著卞宝第、彭祖贤、潘霨、庞际云、会商召募劲旅一二万人。选择营哨暂行管带。候旨派员统领调遣。所需饷项。该省垫给。即饬户部筹拨。该督等召募就绪。迅即奏闻。电寄　　

○又谕、电寄岑毓英等、现在法人于越地情形较熟。该处山深林密。恐多埋伏。并恐有安设地雷情事。著岑毓英、潘鼎新、随时察访。加意严防。毋得稍涉大意。并传谕刘永福知悉。电寄　　

○署两江总督曾国荃奏、察看炮台营垒。并添调四营。以厚吴淞兵力。得旨、布置尚属周妥。仍著督饬各军。严行防御。毋稍疏虞。随手　　

○壬子。孝懿仁皇后忌辰。遣官祭景陵。照例　　

○谕内阁、御史韫德奏、关税勒罚苛派。贻累商民一摺。据称左翼牲畜罚款。任意加增。刑逼勒罚。藉端讹索。巧立名目。并有官役赴乡按户苛派牲畜税银情事等语。著文秀明白回奏。现月　　

○又谕、御史翟伯恒奏、敬陈地方利弊。请饬酌量变通一摺。各省捐积仓谷。原为思患豫防之至计。惟存积过久。消耗必多。售借商民。亦滋流弊。著各督抚妥定章程。由地方公正绅董酌价平粜。按时买补。傥遇天灾。并准地方官一面详报。一面开仓散放。拯救灾黎。以收备荒实效。各省民堤。关系水利农田。自应未雨绸缪。勤加修筑。著各督抚责成地方官于旧筑民堤。每□山戊不□亲往履勘。劝民培筑。继长增高。并分别劝惩。以期有备无患。巡缉私枭。本地方文武专责。近年各盐商募勇缉私。四出骚扰。实为地方之害。著各该督抚将此项勇丁即行裁撤。其各口岸私枭。即严饬文武员弁。水陆营汛。认真巡缉。严密稽查。以靖闾阎。现月　　

○谕军机大臣等、有人奏、河南息县被灾之松乡等十九里民欠钱粮。奉旨缓至光绪十年麦后启徵。该县知县武勷、本年正月初闲。即出火票催传花户徐麟书等。带县讯追。并张贴告示。正月十八日开徵。限十日埽数完纳。派书役王鼎若王树田等、带领差役数十人。蜂拥各里。新旧并催。又派李永芳马队数十骑。协同往传。有抄抢姚文秀家、及勇丁枪毙乔拙孜情事。奉拨赈银六千两。该县放饭放稻。以时价核算。亏银二千余两。经绅民控告。复将常平仓谷补放。贪暴妄谬。请饬彻查等语。所奏如果属实。亟应严行惩办。著鹿传霖确切查明。据实□□□尔

□奏。毋稍徇隐。原摺著钞给阅看。将此谕令知之。寻奏上、得旨、河南息县知县武勷、著即行革职。现月　　

○又谕、给事中邬纯嘏奏、内城盗风日炽。请饬拏办等语。据称六月二十九日夜闲。西城太平街地方。突有盗贼多人。携带枪械。经看街人遇见。及守堆兵役询问。均被砍伤。本月初三日夜闲。又有多人执械上房。被堆拨追散之事。辇毂重地。岂容盗贼横行。著步军统领衙门、顺天府、五城御史。饬属一体严拏。务获惩办。并著懔遵前旨。举行保甲。认真稽查。严缉奸宄。傥有窝藏包庇情事。即行拏究。并将该管地面各官。一并□□□尔□处。将此各谕令知之。现月　　

○又谕、御史韫德奏、兴平仓已革花户王铎、发遣脱逃。仍在仓把持一切。并在附近地方开设米局。与该犯兄弟五人同恶相济。有五虎之称等语。如果属实。亟应从严惩治。著步军统领衙门、顺天府、五城御史。一体严拏。务获究办。原片著钞给阅看。将此各谕令知之。现月　　

○又谕、御史恩隆奏、江南宿迁县人杜有明控匪抢女。忽经身死一案。情节支离。疑窦甚多。请饬彻底根究等语。著刑部即将此案详细查明具奏。现月　　

○又谕、希元奏、吉省练队。所需军火。余存无多。请饬由天津机器局拨给洋火药三万斤。铅丸五十万粒。铜帽二百万粒等语。著李鸿章酌量拨给。以资应用。所需价银。即由户部于吉林应领练饷项下。如数扣抵。就近拨还直隶归款。将此谕令知之。现月　　

○又谕电寄李鸿章等曾国荃电报法谋犯吴淞长江。该署督当严行戒备所称彼族诡计。万不可听。见法船即轰击。见法兵即开枪。均极是。实力为之。程文炳一军。著迅速催调以厚兵力。法并拟犯台。著李鸿章传知刘铭传妥筹备御。李鸿章前拨军火已否到台。务须迅速运济。闻孤拔率船出闽口。志在北洋。李鸿章筹防周密。当益申儆备。期无罅隙密筹订购枪炮。谅能办到。多多益善。以速为要。军火最难筹。各省旧有劈山炮擡枪排枪等件。应行修整配用。并著转电各该督抚一体遵照。电寄　　

○以镶白旗蒙古副都统谦光署右翼前锋统领。正黄旗蒙古副都统德魁正黄旗汉军副都统湍多布兼署镶红旗汉军副都统。明发　　

○癸丑。钦奉慈禧端佑康颐昭豫庄诚皇太后懿旨。御史刘恩溥奏、清江浦到京。若用外洋铁路。以运兵载粮。费省工速。请饬筹办等语。著醇亲王奕譞、会同总理各国事务衙门。妥议具奏。寻奏、事属创始。一切办理章程。无从悬拟。请饬北洋大臣李鸿章、详细筹度。妥议具奏。从之。洋务摺包　　

○谕内阁。前据给事中孔宪珏奏、太常寺少卿张荫桓、有私行函致上海道情事。当谕令总理各国事务衙门大臣明白回奏。兹据奏称、所覆上海道电信。皆系公同商办等语。查阅所寄电信内。闲有措词未当。除彼时阎敬铭、徐用仪、因病请假。锡珍、廖寿恒、出差外。奕劻、福锟、昆冈、许庚身、周德润、陈兰彬、周家楣、吴廷芬、张荫桓、均著交该衙门议处。总理各国事务衙门从前办事。每有不能详慎之处。嗣后该大臣等务当加意慎重。不得仍蹈前辙。致干重咎。现月　　

○又谕、御史刘恩溥奏、请于刘铭传张佩纶二员中。＜闲＞任一人。暂权闽督等语。封疆大吏。出自朝廷特＜闲＞。岂臣下所能擅请。该御史所奏实属冒昧。刘恩溥著交部议处。现月　　

○谕军机大臣等、有人奏吴大澂前于俄国定界一事。迟到一日。黑顶子要隘。遽为俄人所占。勒令吴大澂写明系俄国地界契约。并闻吴大澂现带各营。号令不一。营勇时有逃散骚扰等情。吉林黑顶子地方。前于光绪八年十二月闲。据吴大澂奏、该京卿前往查勘。实系俄人侵占。应以两国画押钤印之旧图为据。划清界址等语。此事如何办结。著吴大澂查明覆奏。各营勇丁。约束宜严。若不守营规。何以肃戎行而昭纪律。著吴大澂督饬管带各官。认真整顿。严密稽查。傥有营勇逃散。及骚扰地方情事。立即拏究惩办。毋稍宽纵。原片著摘钞给与阅看。将此谕令知之。寻吴大澂奏、查办黑顶子界址。俄人并无勒写契约。所称营勇逃散、骚扰地方等情。亲自稽查。亦无其事。下部知之。洋务摺包　　

○又谕电寄李鸿章、据张之洞电称、粤新营缺械。该督前在晋定购上海载生洋行格林炮十尊。哈事开司枪二千。子百万。云者士枪五百。子二十五万。炮甫到津。枪月半到沪。拟将此项枪炮拨粤。该价未付。约七八万两等语。著李鸿章饬将炮速运沪。并著曾国荃饬邵友濂暂在江海关照数借银。向载生洋行将枪提取。枪炮统委妥员妥船迅速运粤应用。务须慎密。免致在途为法船所阻。电寄　　

○又谕、电寄何璟等、据电报长门金牌炮台。被法攻毁。殊堪发指。省防危急。现在催调援师。何璟等务当严密布置。坚定防守。穆图善、张佩纶、仍择要驻扎。为省外游击之师。闽省安危。关系全局。该将军等圴当竭力勉之。闻孤拔有率船出口之说。确否。傥该酋果他往。当严扼海口。勿任再行入犯。至要。有人奏、沪尾大基隆宜塞等语。著转电刘铭传察看酌办。电寄　　

○又谕、电寄杨昌浚昨据电称、拟抽调江浙各营。著曾国荃于北来恪靖七营中。拨与四营。杨昌浚迅带援闽。前有旨命湖北湖南江西督抚募劲旅一二万人。著杨昌浚遴派将领前往。即于此项新募勇内挑选成军。闽省情形万紧。务当克日整备一切。迅赴戎机。电寄　　

○又谕、电寄曾国荃、巴德诺、谢满禄、逗遛上海。是否安分闲居。有无干预军事等情。傥该使等干预军事。或兵犯吴淞。著曾国荃酌度情形。或驱逐回国。或拘禁为质。一面由电奏闻。电寄　　

○又谕、电寄潘鼎新、李鸿章转电。据潘鼎新电称、饷奏停。军心颇惑等语。本年四月。户部议拨粤西军饷。于指拨滇饷百万内。匀拨三十万两。并未奏停。现在法扰闽口。难保不增兵内犯。该抚当督军迅速进取。以图牵制。毋得藉词耽延。电寄　　

○命候选知府徐承祖前赴福建交何璟等差遣委用。　　

○甲寅。孝贞显皇后诞辰上诣建福宫圣容前行礼。　　

○乙卯。谕内阁、前因山东民埝决口。谕令该抚确切查勘。如有应行赈抚之处。督饬绅董实心妥办。该省连年被灾。本年又遭水患。小民荡析离居。深堪轸念。现在被灾各处。曾否查明给赈。陈士杰未回省垣以前。著即饬令藩司督率官绅。迅速筹款。将赈抚事宜。赶紧办理。毋稍迟误。现月　　

