<!-- { "loadSidebar": true } -->
○戊申。谕军机大臣等、倪文蔚奏、越南军情日亟。并藩司出关日期一摺。据奏法人攻陷越南南定情形。徐延旭于本月二十日起程出关。捍要驻扎。近闻法复添兵千五百人赴越。并添拨饷项。势将肆意蚕食。越南情事。更为危迫。前叠谕倪文蔚。饬令防军扼要进扎。该抚务当督饬各营。妥筹备御。保守北圻。以杜窥伺。徐延旭到防后。即著会商黄桂兰赵沃、斟酌机宜。妥为布置。毋稍疏虞。并著该藩司将一切情形。随时具奏。将此由五百里密谕倪文蔚、并传谕徐延旭知之。洋务　　

○广西巡抚倪文蔚奏、徐延旭出关刊用关防。并委国英兼理藩司。报闻。随手　　

○上以孟夏享太庙。自是日始、斋戒三日。　　

○庚戌。上以孟夏享太庙。前期亲诣行礼。协修官黎湛枝恭纂　　

总纂官钱骏祥恭辑监修总裁世恭阅一签四月十八日正总裁那恭阅八月十六日专司藳本陆恭覆阅壬子十二月初五日　　

徐恭阅十一月十四日　　

荣月日副总裁唐月日　　

宗室宝恭阅六月二十五日

　　

陈恭阅三签十一月初四日　　

熙月日　　

郭恭阅一签八月十七日　　

宗室麒月日蒙古总裁恩月日


大清德宗同天崇运大中至正经文纬武仁孝睿智端俭宽勤景皇帝实录卷之一百六十二　　

光绪九年。癸未。夏四月。辛亥朔。享太庙。遣睿亲王魁斌恭代行礼。　　

○上诣长春宫问慈禧端佑康颐昭豫庄诚皇太后安。至己卯。皆如之。内起居注　　

○谕内阁、锡珍奏请。将已革侍郎宝廷弃瑕录用。湖北荆宜施道于荫霖、改用京秩等语。前因宝廷尚属敢言。是以不次超擢。＜闲＞授侍郎。乃于差次不知检束。自蹈愆尤。当照部议革职。实属咎有应得。至获咎人员。弃瑕录用。其权操之自上。锡珍、何得遽为乞恩。于荫霖以京察一等＜闲＞授道员。正所以资历练。朝廷量材授职。京外皆须得人。所请改授京秩之处。亦属非是。锡珍、著传旨申饬。现月　　

○又谕、给事中楼誉普奏□□□尔□崇文门蠹弊请分别整顿。及留难会试举人。请饬惩办各摺片。崇文门税务。叠经申谕严禁扰累。该监督自当实力奉行。兹据楼誉普奏称、近日滋弊如故。行李往来。不论有无货物。一概留难勒索等语。著该监督即行查明。严加约束。剔除蠹弊。应试士子入都。呈验文书。立刻放行。不准丝毫需索。以示体恤。其官民人等携带眷属。尤不准稍有留难。嗣后如再有违例勒掯情事。立即从严□□□尔□办。所请给发巡役号衣腰牌。以辨真伪。并著该监督酌核办理。至所称浙江举人赵光第于三月初八日由南西门进城。突被多人讹索。致误试期一节。士子入都应试。自应恪守定章。先期纳卷。何得于点名之日。始行到京。其不能入场。系属自误。至有无讹索之处。著该监督查明办理。现月　　

○又谕、礼部代递郎中吴峋奏、疏浚黄河敬陈管见一摺。著户部工部归入游百川、陈士杰、前奏各摺片。一并速议具奏。现月　　

○以内阁学士阿克丹为盛京工部侍郎。现月谕内阁、左宗棠等奏、拏获匪犯讯办。饬属摉捕一摺。本年二月闲山东教匪王觉一。即王养浩。又称王古佛。潜往江苏海州等州县倡立邪教谋为不轨。并赴金陵、汉口、荆州、等处。纠党约期起事。经总兵章合才等先后拏获晏儒栋等多名。匪首王古佛、在逃未获。亟应严密查拏。著左宗棠、涂宗瀛、庆裕、杨昌浚、卫荣光、裕禄、陈士杰、彭祖贤、卞宝第、谭钧培、督饬所属。一体严拏。务获究办。毋任漏网。安东桃源二县。时有伏匪蠢动。并著左宗棠等、饬令章合才等认真缉拏。俾免句结为患。所有应办保甲团练各事宜。务当严饬文武各官。实力举行。妥为办理。以靖地方。将此由四百里谕知左宗棠、涂宗瀛、庆裕、杨昌浚、卫荣光、裕禄、陈士杰、彭祖贤、卞宝第、并传谕谭钧培知之。现月　　

○先是两江总督左宗棠等、奏请以长江提督分驻岳州之半年。改驻吴淞。至是复奏长江提督李成谋、现驻太平。闻警策应。可以迅赴戎机。俟海防解严。再照旧章办理。报闻。随手摺包　　

○以太庙时享。散秩大臣文寿、未谙分献礼节。下部议处。现月　　

○旌恤湖北殉难官绅士庶任作霖等如例。　　

○旌表义妇湖北咸甯县中书科中书周凤梧妻贺氏。　　

○旌表节妇顺天大兴县从九品冯清锋妻陈氏。　　

○上以常雩祀天于圜丘。自是日始、斋戒三日。　　

○癸丑吉林将军铭安等奏、省南围场荒地。请仍照向章起租。下部议。以上随手摺包　　

○以通政使司副使张绪楷为光禄寺卿。外记注朱签　　

○甲寅。谕军机大臣等、曾国荃、裕宽奏、轮船现须修葺燂洗。一时未能赴防一摺。广东绥靖安澜两船。船身机器。既有渗漏损伤情形。海镜清一船。亦须燂洗。自应修整完固。以期利用。惟越南事机紧迫。粤东水师。必须及早备齐。以壮声势。著曾国荃等、饬将绥靖等船三号。赶紧修葺燂洗完竣。遵照叠次谕旨。由吴全美、统带驶进越南洋面。认真巡防。如须添调闽省轮船。即著迅速酌办。将此由五百里各密谕知之。洋务　　

○热河都统额勒和布奏、朝阳县民李发荣京控案。要证未获。吁请展限。得旨、此案情节较重。凶犯及应讯人证。何至一无获解。殊属疲玩。著该都统严饬所属。迅速缉拏务获秉公讯办。毋任延宕。摺包　　

○山东巡抚陈士杰奏、遵查任道镕等□□□尔□款。得旨、潘骏文著交部议处。杨倬云、徐福臻、均著交部察议。随手摺包　　

○乙卯常雩。祀天于圜丘。遣庄亲王载勋恭代行礼。外记注　　

○巡阅长江水师兵部尚书彭玉麟奏。由浙起程巡阅。得旨、该尚书病未全愈。仍著加意调理。一俟就痊。即遵前旨来京陛见。随手摺包　　

○丙辰。以神灵显应。颁广西郁林州寒山庙龙神扁额曰丰年为瑞。现

月

　　

○两江总督左宗棠奏、筹办海防机宜。得旨、所陈筹办海防情形。为未雨绸缪之计。仍著该督随时妥为布置。以期有备无患。现派李鸿章、前往广东督办越南事宜。必须厚集兵力。江南防军。何营堪备调拨。著即遵前旨筹画具奏。随手摺包　　

○先是兵部奏请饬裁各省防勇。挑补兵额。至是广西巡抚倪文蔚奏、西省裁勇补兵。尚多窒碍。下部知之。随手摺包　　

○调陕西汉中镇总兵谭上连为甘肃西甯镇总兵官。以记名提督何秀林为云南普洱镇总兵官。记名总兵萧肇富为贵州古州镇总兵官。现月　　

○予广西历年援剿越南在事病故文武员弁荫恤。随手摺包　　

○以剿匪阵亡。予广东补用守备陈日邦等荫恤。随手摺包　　

○丁巳。谕军机大臣等、内务府奏、修理要工。款项不敷。请饬拨银两一摺。内廷修理要工。需款甚殷。著两江总督、福州将军、粤海关监督、于应解常例款项外。无论何款。迅速筹拨银各八万两。于本年七月内全行解齐。以备急需。其拨解之款。准其作正开销。将此谕知左宗棠、穆图善、并传谕崇光知之。现月　　

○又谕、刘锦棠奏、前垫卓胜军饷银。请仍由晋省补解。并拟续裁该军各营。亟需大批银两一摺。据称卓胜军饷银。山西欠解甚多。前请由晋省每月补解旧垫银二万两。并月协该军饷银一万六千两。旋经户部奏明。令将此项月饷仍由西征饷内拨给。并将该军各营酌量裁撤现因协饷难继。拟照部议将卓胜军马步五营裁撤。以节饷需。晋省自八年七月起。至本年六月止。按月应解银一万六千两。共银十九万二千两。请饬先行赶紧措解。以便资遣。并请嗣后每月由晋补解前欠卓胜军半饷银一万两等语。卓胜军裁撤马步五营。需饷甚殷。即著张之洞、竭力筹措。提前拨解。以应要需。将此由四百里谕令知之。现月　　

○又谕、李鸿章奏、豫筹越南边防事宜各摺片。前因越南情形紧迫。谕令李鸿章前往广东筹办。兹据陈奏各情。所筹亦甚周密。事机旦夕变迁。惟在随时权衡办理。该大臣现由金陵前赴上海。即著暂在上海驻扎。统筹全局。将兵事饷事。豫为布置。审度机宜。再定进止。著将筹办情形。随时奏闻。其紧要事件。并著由电信寄知总理各国事务衙门转奏。以期迅速。将此由六百里密谕知之。现月　　

○署黑龙江将军文绪等奏、江省捐设官学。教育八旗营屯子弟。以培人才。下部议。随手摺包　　

○署云贵总督岑毓英等奏、纳楼土官绝嗣。拟改土舍分管。并请豁免积欠钱粮。得旨、纳楼地方应徵钱粮。著分别豁免。所请土官改为土舍择人分管之处。著该部议奏。随手摺包　　

○督办新疆军务通政使刘锦棠等奏、关外截留勇营。权抵兵额。未裁各营。仍请支给行饷。允之。随手摺包　　

○又奏、署哈密帮办大臣长顺会办南路界务。刊刻关防。报闻。随手　　

○以吏部左侍郎奎润为左翼监督。额驸公符珍为右翼监督。现月　　

○以记名提督戴宏胜为陕西汉中镇总兵官。现月　　

○予从征关外湘楚等军积劳病故员弁荫恤。随手摺包　　

○以御贼阵亡。予浙江补用千总周甫春荫恤。随手摺包　　

○戊午。署直隶总督张树声奏、请将疏防劫案之署沙河县知县沈枚等议处。得旨、沈枚、邢鹏龄、均著摘去顶戴。先行交部议处。此案盗犯竟敢抢劫衙署。拒伤眷属。实属目无法纪。该地方官捕务废弛。亦可概见。著严饬督缉承缉各员。上紧严拏。务获究办。傥限满无获。即行从严□□□尔□办。随手摺包　　

○吉林将军铭安等奏、请拨伊通河地租作为义学经费。如所请行。随

手摺包　　

○又奏、阵亡官兵家属。请照例支给俸饷。允之。随手摺包　　

○以捐助义田。旌表吉林民籍寿妇石熊氏。随手摺包　　

○己未。谕军机大臣等、金顺等奏俄兵撤回日期。并筹办边防一摺。据称前驻伊犁之俄国兵队。于二月十三日如约撤回。现在清查居民户口。量拨地亩。仍拟安设管理屯垦等官。并于沿边一带。添设卡伦。以资防守等语。俄兵退出伊犁。所有善后事宜。亟应认真经理。著金顺、升泰斟酌情形。妥为筹办。应设阿奇木伯克等官。准其遴择安设。其霍尔果斯河西交界地方。新入俄籍人数众多。尤应随时防范。遇有交涉事件。持平办理。免致别生枝节。总期抚绥遗黎。整肃营伍。以固边防而维大局。将此由五百里各谕令知之。洋务　　

