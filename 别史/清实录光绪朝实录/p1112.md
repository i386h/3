<!-- { "loadSidebar": true } -->
○上以岁暮祫祭太庙。自是日始斋戒三日。外记注　　

○癸丑。谕内阁、魏光焘奏、分别举劾属员一摺。云南云南府知府胡泰福、署普洱府知府蒙化直隶同知胡璧、署开化府知府广西直隶州知州黄膺、调署永北同知缅甯通判江蕴琛、署昆阳州知州贺宗章、署顺甯县知县桂福、署蒙自县知县恩安县知县孙家祥、署宝甯县知县雷元澍、署巧家同知请补昆明县知县黎元熙、据该督胪陈政迹。皆有可采。均著传旨嘉奖。署黑盐井提举安平同知江海清、居心狡诈。行同市侩。试用知县李允贞、听断糊涂。失入有据。罗次县知县王树槐、纵差需索。玩视民命。前署甯州吏目试用府司狱贺建勋、监守不慎。试用从九品丁元福、纵子为恶。均著即行革职。署邓川州知州南关同知张思洪、年老多病。著勒令休致。补用知县李德垣、流品不清。著勒令回籍。署呈贡县知县甯州知州马＜辶黎＞方

■土荣、性情疏懒。办团草率。著开缺另补。以肃官方。

现月

　　

○盛京将军增祺奏、开办学堂情形。得旨、著即督饬认真讲求。务得通才而收实效。摺包　　

○云贵总督魏光焘奏、请开复总兵刘万胜、参将魏荣斌、暂摘瓴顶处分。并饬地方官将已革游击张显廷勒拏究办。得旨、著照所请。仍严拏张显廷务获惩办。摺包　　

○以奉天各属历次剿匪出力。予提督胡喜志记名肬■闲放。赏守备周业儒等花翎。把总马福宽等蓝翎。余升叙加衔有差。摺包　　

○以云南剿办＜冉页＞滟卡匪出力。予知州彭继志等、参将李尊山等升叙。摺包　　

○以剿匪出力。予奉天各军统领瑞禄、等升叙。摺包　　

○以护＜目辟＞行＜匧心＞口＜韦未＞＜夗贝＞陵寝出力。赏兴京副都统灵熙头品顶戴。摺包　　

○以毁家纾难。保＜目辟＞行＜匧心＞口＜韦未＞＜夗贝＞梓桑。予直隶在籍道员石元士优叙。摺包　　

○以援剿股匪出力。予记名副都统海龙城总管依淩阿军机处存记。摺包　　

○以精力未衰。究心兵略。复云南开化镇总兵蔡标革职处分。摺包　　

○追复前乌鲁木齐都统督办新疆军务大臣景廉原官。并准其在新疆捐建专祠。事迹宣付史馆。从伊＜覀之＞

■牛将军长庚等请也。摺包　　

○旌表父殁身殉。直隶道员承霖女翰林院编修启廉妻瓜尔佳氏。热河正总管隆恩女崇氏。摺包　　

○甲寅。直隶总督袁世凯奏、部驳防军剿匪保案。请仍照原拟。按军营异常劳绩给奖。以免歧异而策将来。得旨、著仍照原保给奖。摺包　　

○又奏、请拨京旗常备军应支饷项。得旨、著户部筹拨。摺包　　

○伊＜覀之＞■牛将军马亮奏、两部哈萨克内附。事务殷繁。请改派索伦营领队大臣接管。以资镇服。允之。摺包　　

○盛京将军增祺等奏、保护永陵明堂前河泊冲刷情形。分别修缓。报闻。摺包　　

○赏科尔沁和硕卓哩克图亲王额尔德木毕里克图、巴林辅国公衔二等台吉色丹那木札勒旺保、科尔沁札萨克图郡王乌泰、札噜特多罗贝勒林沁诺依噜布、紫缰。翁牛特亲王衔多罗都楞郡王赞巴勒诺尔布、土默特郡王衔多罗贝勒色淩那木济勒旺宝、黄缰。浩齐特多罗额尔德呢郡王色隆托济勒、三眼花翎。明发　　

○命察哈尔辅国公车旺哩克靖在御前行走。明发　　

○以山东机器局员弁匠目出力。予按察使尚其亨等升叙。摺包　　

○以滇省代办秦晋赈捐出力。予知府冯树荣等升叙。

摺包　　

○豁免云南宜良县被水地方应徵条粮。摺包　　

○以办事公允。克顾邦交。赏伊＜覀之＞■牛俄领事官斐多罗福宝星。摺包　　

○以和衷共济。潜弭衅端。赏烟台美国正领事法勒、德国正领事连梓、俄国副领事吉勃里、法国署副领事业国麟、瑞典哪口滟威国副领事顾林炎宝星。摺包　　

○以办事持平。赏俄国商约游生春马进财宝星。摺包　　

○乙卯。祫祭太庙。上亲诣行礼。外记注　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。早事　　

○遣官祭端慧皇太子园寝。醇贤亲王园寝。早事　　

○遣官祭太岁之神。外记注　　

○奉慈禧端佑康颐昭豫庄诚寿恭钦献崇熙皇太后幸阅是楼。侍早晚膳。翌日如之。外记注　　

○豁免剿匪被戕署山东聊城县知县曹和浚亏欠银两。

摺包

　　

○以捐助赈款。予顺天大兴花翎同知李万藻为其故父母建坊。　　

○丙辰。上御保和殿赐蒙古王贝勒贝子公文武官员等筵燕。赏赉有差。外内记注　　

○谕内阁、恩寿奏、分别举劾属员一摺。江苏盐巡道徐树钧、候补道郭道直、苏州府知府向万鑅、试用知府胡玉瀛、据该抚胪陈政迹才具。皆有可观。均著传旨嘉奖。候补道刘式通、气质鄙劣。操守平常。丁鹗、暮气已深。难期振作。江甯城守营副将章宗瀚、习染难除。废弛营务。太湖协副将欧阳成祥、劣奣＜虘阝＞亦多端。屡招物议。补用副将王友田、性习巧滑。识鄙言甘。补用副将陶美珍、贿求营缺。人言藉藉。补用游击王万美、身家不清。工于缘饰。候补直隶州知州张义澍、胆大妄为。声名恶劣。候补知县汪如瀚、办赈不实。行事贪污。娄县巡检吴恩福、举动乖方。候补县丞吴其光、衣冠败类。试用县丞谭丙燮、遇事招摇。试用典史张应元、行止卑污。均著即行革职。其武职各员。并不准投效别营。以示惩儆。沭阳县知县高振声、听断颟顸。难斯振作。惟系进士出身文理尚优。著开缺以教职归部铨选。萧县知县刘本檍、人太软弱。敷衍因循。金匮县知县方臻峻、久病偷安。有旷职守。署宿迁县知县罗治霖、不守范围。急于表见。均著开缺撤任。留省察看。现月　　

○以捐置考课田。嘉惠乡里。予贵州思南已故前署湖北应城县知县程晸＜辶黎＞方■土、暨妻邓氏、建坊。　　

○酉刻。诣养性殿慈禧端佑康颐昭豫庄诚寿恭钦献崇熙皇太后前行礼。纂修官朱汝珍恭纂　　

帮总纂官程棫林恭辑监修总裁世恭阅一签五月二十三日正总裁那恭阅月日专司蒿■禾本陆恭覆阅癸丑十二月初二日　　

徐恭阅月日　　

荣月日副总裁唐月日　　

宗室宝恭阅一签十一月廾一日

　　

陈恭阅五月初一日　　

熙月日　　

郭恭阅三月初二日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百十一　　

光绪二十九年。癸卯。春正月。丁巳朔。上诣奉先殿堂子行礼。内记　　

○遣官祭太庙后殿。照例　　

○率王以下文武大臣诣皇极殿。庆贺慈禧端佑康颐昭豫庄诚寿恭钦献崇熙皇太后。礼成。御太和殿受朝贺。内记　　

○诣大高殿拈香。寿皇殿行礼。内记　　

○诣慈宁宫乐寿堂问慈禧端佑康颐昭豫庄诚寿恭钦献崇熙皇太后安。至戊辰皆如之。　　

○御乾清宫。赐近支宗藩等燕。外注　　

○谕内阁、明岁恭逢慈禧端佑康颐昭豫庄诚寿恭钦献崇熙皇太后七旬万寿。仰维懿德。普被寰区。庆洽敷天。欢胪率土。允宜殊恩特沛。加惠艺林。著于本年举行癸卯恩科乡试。明年举行甲辰恩科会试。其癸卯甲辰正科乡会试。即归并丙午丁未科举行。俾兹多士。忭舞观光。用副朕锡类延厘寿世作人至意。现月　　

○戊午。蠲缓顺天直隶武清、等州县被灾地方地丁钱粮。现

月

　　

○己未。高宗纯皇帝忌辰。上诣寿皇殿行礼。遣官祭裕陵。

内记

　　

○谕内阁、朕恭奉慈禧端佑康颐昭豫庄诚寿恭钦献崇熙皇太后祗谒西陵。于三月初八日启銮。著各该衙门敬谨豫备。其由京启銮及经过地方。一切务从肬■闲省。所有经费。著袁世凯核实樽节。准其作正开销。丝毫不许摊派民闲。以免扰累。其余随扈各事宜。著御前大臣、军机大臣、内务府大臣、随时核议。请旨遵行。现月　　

○护理浙江巡抚诚勋奏、办理新漕。折价实难再加。请仍照上年定价。所徵本色。请援照历届成案。红白兼收。籼禾滟更并纳。以示体恤。下部知之。摺包　　

○蠲缓浙江仁和、海沙、鲍郎、芦沥、杜渎、横浦、浦东、鸣鹤、钱清、西兴、石堰、长亭、清泉、龙头、穿长、十五场被灾暨荒芜未垦穴■士■黾荡钱粮。摺包　　

○庚申。外务部代递法国主教樊国梁年节贺表。得旨、览奏具见悃忱。实深嘉悦。表留览。　　

○缓徵山东济甯等州县被灾地方本年上忙钱漕租课。现月　　

○辛酉。漕运总督陈夔龙奏、兴修徐州刘老＜走毕＞滟闲滚坝工竣。又奏、请免裁撤南河同知等缺。均下部知之。摺包　　

○广西提督苏元春奏、陈明秋冬各处剿匪。及亲赴百色会剿斩获讯办情形。得旨、著即会同滇黔各军。认真兜剿。务将游匪悉数歼除。早就肃清。摺包　　

○吉林将军长顺等奏、三姓地方。遭兵抢掠。亏收土税。请予宽免。允之。摺包　　

○上以孟春享太庙。自是日始、斋戒三日。照例　　

○壬戌。谕军机大臣等、电寄德寿等、电悉。仍著严密访拏匪首洪杏魁、梁慕光、务获惩办。并随时认真防范。毋稍疏懈。此次英总领事、香港总督不分畛域。协力查拏。德领事亦能破除偏私。实力相助。得使逆谋败露。深堪嘉尚。著俟定案时。由德寿等声明请奖。至私藏军火之和记公司。著一并查明究办。电寄　　

○护理浙江巡抚诚勋奏、浙省设立课吏馆。教练吏才。得旨、仍著认真随时考核。以裨吏治。摺包　　

○吉林将军长顺等奏、吉林大小烧锅商家晶■宜被焚抢。应交票课。请予宽免。允之。摺包　　

○癸亥。世祖章皇帝忌辰。遣官祭孝陵。照例　　

○闽浙总督许应骙奏、闽省改练常备续备两军。厘订营制饷章。下所司知之。摺包　　

○又奏、设立工艺局。教养在押匪徒。报闻。摺包　　

○护理浙江巡抚诚勋奏、整理武备学堂。教练将才。得旨、仍著认真训练。务收实效。摺包　　

○以保护外人弹压内地出力。予福建参将在俊卿等六员奖叙。摺包　　

○予故福建陆路提督孙开华闽垣专祠。暨所部擢胜军与总兵曹志忠霆庆军阵亡员弁新建昭忠祠、并列入祀典。从闽浙总督许应骙请也。摺包　　

○甲子。享太庙。上亲诣行礼。内记　　

○遣官祭太岁之神。外记　　

○御乾清宫。赐近支宗藩等燕。内记　　

○署两江总督张之洞奏、请裁停南洋旧式兵蚊各轮。以积存薪饷。另造长江新式浅水快船。以收巡江实用。允之。摺包　　

