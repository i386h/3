<!-- { "loadSidebar": true } -->
○又谕、理藩院奏、呈请代奏。请旨查办一摺。据称准都察院咨送奉天陈新苏鲁克牧丁丰升额呈称盛京养息牧地面闲荒。开垦招佃以致血■乣牧丁失业无依。并恐有误三陵祭品复据牧丁布都格克齐呈诉。大致相同请饬盛京将军会同勘办荒务大臣妥筹办法等语。养息牧开荒一事非徒裕课实以便民若将永远封禁之区。一律招佃开垦势必丰旺草地。尽被民佃占去。该牧丁等生计全失。不特每年应交祭品无从供给亦且资生无术冻馁堪虞。是朝廷未收裕课之效牧丁已受无穷之累而且因区区赋课。致二百余年豢养之蒙古牧丁。君■羊怀觖望亦属得不偿失。著依克唐阿溥顾。就现在情形。详加体察如果养息牧招垦。有碍蒙古生计。是否可以另筹办法。抑或应行停止之处。悉心妥筹奏明办理。原摺著钞给阅看将此谕令知之。现月　　

○壬寅上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。　　

○察哈尔都统祥麟奏、张家口精锐营操防紧要。请饬津局拨给洋枪得旨、即著咨行王文韶酌量拨给。以资操防。摺包　　

○缓徵安徽五河、泗、宿、凤阳、怀远、灵壁、凤台、颍上、无为、建平、望江、亳、铜陵、建德、东流、寿、含山、舒城、定远、阜阳、和、桐城、芜湖、霍邱、宿松、贵池、繁昌、庐江、巢、涡阳、盱眙、当涂、天长、全椒、怀甯、潜山、太湖、合肥、三十八州县。暨建阳、安庆、庐州、凤阳、长淮、泗州、六＜目辟＞行＜匧心＞口＜韦未＞＜夗贝＞被灾村庄钱粮杂课。除凤阳含山全椒外。并缓额赋各有差。现月　　

○癸卯。户部奏、海军经费。改归部库。分别划拨提解从之。　　

○四川总督李秉衡因事解职调福州将军裕禄为四川总督。

现月

　　

○调湖北布政使王之春为四川布政使。直隶布政使员凤林为湖北布政使。四川布政使裕长为直隶布政使。现月　　

○以恭修颐和园工程出力。赏镶蓝旗蒙古都统恩佑带嗉貂褂。并交部优叙。理藩院主事积庆骁骑校奎振花翎余升叙加衔有差。摺包　　

○甲辰。塔尔巴哈台参赞大臣富勒铭额奏塔城西北自哈巴尔苏。至玛呢图噶图勒干卡伦沿边所立牌博。请饬总理各国事务衙门。会商驻京俄使。嗣后每届三年。两国派员一律会同查勘。下所司议。　　

○以贻误公事。降塔尔巴哈台额鲁特营总管敏珠尔为副总管。摺包　　

○勾到朝审情实罪犯。停决斩犯一人。余七人予勾。现月　　

○乙巳。谕内阁、陶模奏倢■＜曰融＞■＜石木＞劾属员等语甘肃花翎候补直隶州知州王运元。遇事钻营。不顾行止试用典史惠熙。行同市侩。营私渔利候补按司狱郭炽昌承办厘务任听书巡需索均著即行革职王运元并著拔去翎枝。与惠熙一并驱逐回籍。现月　　

○又谕陶模奏副将贪庸不职等语。甘肃尽先副将李锦恒营务废弛所部马勇。类多老弱充数。并有悬缺不补。希图侵冒情事。著即行革职。羔不准投效各路军营。以示惩儆嗣后各营如查有空额即行从严惩办毋稍宽纵。现月　　

○又谕书正奏请将笔帖式再留二年等语杭州织造衙门笔帖式锡惠延兰。业经留任二年。应即照例更换嗣后各织造衙门笔帖式。祇许留任一次不准再留现月　　

○四川川北镇总兵何乘鳌修墓解职。以记名提督初发祥为四川川北镇总兵官。现月　　

○以亏欠公款革福建邵武县知县高淑勋职。并勒追摺包　　

○丙午福州将军裕禄等奏闽省茶市日疲商情困迫。请将茶税加捐军饷暂酌减收下所司议。摺包　　

○丁未上御文华殿。英国使臣窦纳乐觐见。内注　　

○礼部奏玉牒告成是否于宫中恭览得旨仍在宫中恭览摺包　　

○戊申上驻跸南海诣瀛秀园门跪接慈禧端佑康颐昭豫庄诚寿恭钦献崇熙皇太后还西苑驻跸。内注　　

○贵州学政严修奏时政维新需才日亟请破常格迅设专科下所司议摺包　　

○己酉上诣仪鸾殿。问慈禧端佑康颐昭豫庄诚寿恭钦献崇熙皇太后安。翌日如之　　

○谕内阁前据崇欢等两次奏倢■＜曰融＞■＜石木＞札萨克图汗部落镇国公阿育尔色德丹占札木楚藉端索贿并擅离职守各节。当经分别降旨将阿育尔色德丹占札木楚革去盟长。并札萨克之任。兹据理藩院奏称。该公呈诉被倢■＜曰融＞

■＜石木＞冤抑。与原奏迥不相符。请饬查究办等语。阿育尔色德丹占札木楚晶■宜经崇欢等倢■＜曰融＞■＜石木＞奏、是否果有冤抑。抑系饰词狡辩著贵恒到任后。确切查明。据实具奏。现月　　

○谕军机大臣等、有人奏已革广西抚臣。倢■＜曰融＞

■＜石木＞劾属吏恐有不实。请饬查办一摺前据史念祖奏倢

■＜曰融＞■＜石木＞广西灌阳县被匪扑扰一案。藩司等查报不实。贻误回护当将游智开等交部议处。兹据奏称、贼匪在全州四所地方猖獗之时。两司禀请防御。该革抚付之不理与该革抚所奏情事两歧等语。著黄槐森按照所奏各节。确切查明据实具奏。毋稍偏徇。原摺著钞给阅看。将此谕令知之。寻奏遵查各节。实无确据该藩司等尚无贻误回护情事报闻。　　

○又谕、总理各国事务衙门。户部会奏遵议估计旅顺。大连湾购石滟驳修台经费。拟请分年拨款筹办一摺。旅顺、大连湾、拱＜目辟＞行＜匧心＞口＜韦未＞＜夗贝＞北洋。相为犄角形势天险。业经王文韶派员勘估按照图说拟请择要修筑大小各石滟驳台。配用各种快石滟驳据该王大臣覆核财力既多撙节。防务复协机宜。自应准如所请著在杭州关税厘项下每年提拨银二十万两。湖北每年划拨厘金银十万两闽海关每年划拨洋药加价银十万两。均自明年起。按年照数解交北洋大臣兑收。解足五年共合银二百万两。统作为购石滟驳修台之用至于应用枪石滟驳前经张之洞在湖北创设枪石滟驳厂奏明添拨

洋款除该厂原造之数每年能加陆路过山两种快石滟驳二百尊。石滟驳弹二十万颗现在旅顺大连湾应添石滟驳位如果该厂可以制造较之购自外洋。所省不啻倍蓰。著张之洞酌度情形。总以鄂厂所造应用为宜。并著会同王文韶先行妥商奏明办理。现在防务紧要。亟宜未雨绸缪先事布置而且筹款实非易易。王文韶务当督饬在事各员认真办理。庶几缓急可恃。款不虚糜原摺均著钞给阅看。将此各谕令知之。洋务　　

○又谕电寄刘坤一俄艘到旅。防英北窥。今英亦有大舰泊吴淞恐开争局。该督惟当饬淞台将领镇静严备觇其所向慎勿张惶电寄　　

○又谕电寄宋庆俄艘已到。一切应用物件随时接济切勿听将弁传言。以为俄情叵测。先有惊疑之意。致生嫌隙。电寄　　

○先是刑部主事张元济等于京师设立通艺学堂学习西国语言文字具呈总理各国事务衙门。请将学堂教习酌给奖叙。暨成业学生仿照广方言馆学生例调考录取至是议奏奖叙教习。拟三年期满著有成效由该学堂出具考语。禀由臣衙门核办。有官人员。准其保加升阶。无官人员。准作监生一体乡试再留三年。始终不懈准以府经历县丞。归部铨选其成业学生。情愿投效同文馆者。应准随时报名。听候调考。惟必须由该学堂出具凭单。将该学生所习何业。成就分数考试等第。详悉注明由同文馆查核。再行调考以防冒滥从之。摺包　　

○以齐齐哈尔副都统增祺为福州将军。明发　　

○予故福州将军穆图善黑龙江专祠。列入祀典。从黑龙江将军恩泽请也。摺包　　

○庚戌谕内阁、御史彭述奏承继袭职人员。捐纳职官仍应缴足捐免保举银两等语著该部议奏。现月　　

○谕军机大臣等、自中东罢役以来中外诸臣竞言自强之术二年于兹矣现在事机日迫。凡遇各国交涉之事无不万分棘手。应缘窥我武备废弛船石滟驳不齐以致强邻狡焉思启合以谋我目下。欲图自强自以修明武备为第一要义。惟是出入两款不敷甚钜。前曾谆谕各该省将军督抚严杜厘金中饱汰除练兵敺■几数旋据陆续覆奏并未将厘金中饱之数。和盘托出。所裁兵勇。亦未确查空额兹据刚毅面奏。今天下之急务。莫如练兵筹饷练兵须练可用之兵筹饷须筹常年之饷。即如国初取民有制。既无厘金又无杂税。而未尝患财不多。兵不强今有厘税洋药土药等课每年增入三千余万之多。而财转不敷用者。盖因广取滥用漫无限制故也今欲筹兵饷。先由户部查明咸丰三年以前。各省岁入岁出之款。原有入款不准欠原有出款不准裁其三年以后续增入款曰厘金曰杂税曰洋关曰土药续增出款曰练饷。曰购械曰各项经费近年又有还借洋款一节应由户部查明续增出款共有若干可裁则裁可减则减务将练勇之空额开除厘金之中饱严杜。余如盐场糜费。敺■几员薪水出使经费。机器各局杂支均减定数目不许滥支滥销。庶钜款不至难筹等语所奏尚属。切实当此需款孔亟之时。部臣疆臣自应不分畛域竭力图维惟是外省用款。疆吏实总其成。著即严饬在事各员。厘剔弊端力除中饱。尤须正已率属。以期大法小廉应如何认真综核。集成钜款是在该将军督抚。激发天良认真整顿。应即详细确实覆奏。至于严查兵勇缺额。晶■宜经通谕各省不啻三令五申。昨复据徐桐摺奏请饬沿江沿海各督抚激励忠义联络乡团将备之疲车滟耎者速即更换营勇之缺弱者赶紧募补减绿营无用之卒以养战士调内地屯防之旅以固海疆各省将官。有老于兵事缓急可恃者无论官职大小现任退闲准其一律奏调等语所奏尤为当务之急著即迅速筹办如有知兵之员为该将军督抚等。素所深悉者并准其保奏以备干城之选将此由四百里通谕知之现月　　

○两江总督刘坤一等奏江苏徐海等属。水灾较重需赈浩繁请开办赈捐一年。以资接济允之。现月　　

○以记名副都统萨保为齐齐哈尔副都统。明发　　

○缓徵两淮泰海二属。被风被潮场穴■士■黾折价钱粮。

摺包　　

○上以冬至。祀天于圜丘。自是日始、斋戒三日。内注　　

