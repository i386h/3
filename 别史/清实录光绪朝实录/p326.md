<!-- { "loadSidebar": true } -->
○蠲缓江苏上元、江甯、句容、溧水、高淳、江浦、六合、山阳、阜甯、清河、桃源、安东、盐城、高邮、泰、东台、江都、甘泉、仪徵、兴化、宝应、铜山、丰沛、萧、砀山、邳、宿迁、睢甯、海、沐阳、赣榆、通、如皋、泰兴、海门、三十六厅州县。暨淮安、大河、扬州、徐州、镇江、五卫被水被风歉收民屯田地新旧额赋杂课有差。现月　　

○蠲缓江苏、上元、江甯、句容、江浦、六合、山阳、阜甯、清河、桃源、盐城、高邮、泰、东台、江都、甘泉、仪徵、兴化、宝应、铜山、丰沛、萧、砀山、邳、宿迁、睢甯、海、沐阳、赣榆、如皋、泰兴、三十一州县被淹被风歉收田地应徵漕粮。现月　　

○己丑。颁四川成都府昭觉寺释迦佛扁额。曰龙象神。通。现月　　

○谕内阁、麟书、潘祖荫奏、要案牵涉司员、请旨解任质讯一摺。据称云南报销一案。讯据天顺祥商人王敬臣、供六月闲。有户部云南司司官孙姓。携潘英章用出银票。到伊铺照过。是否即系户部云南司主稿主事孙家穆。亟应确切根究等语。户部主事孙家穆、著先行解任。传案质讯。另片奏、传讯百川通商人阎正卿、供称上年九月闲。周瑞清将天

顺祥银票给伊取银换票等语。太常寺卿周瑞清著暂行革职。归案审讯。现月

　　

○闽浙总督何璟奏、署福甯镇总兵缪胜、巡洋期满。并查缉台匪金满踪迹。得旨、匪首金满。久未就获。昨有旨严谕陈士杰督饬上紧缉拏。即著该督饬令营员等。随时查探金满踪迹。相机围捕。毋稍疏懈。摺

包

　　

○四川总督丁宝桢奏、川省拨款过繁。饷源不继。本年年谷尚称丰稔。民情乐于报效。请援案再办光绪九年通省捐输一次。以资接济。如所请行。摺包　　

○以筹饷出力。予四川布政使鹿传霖、盐茶道崧蕃优叙。摺包　　

○旌表孝义好施浙江平湖县职员葛肇基。摺包　　

○庚寅。谕军机大臣等、户部奏、豫拨来年京饷一摺。据称历届京饷。均系年前豫拨。光绪九年京饷。拟在地丁盐课等款内指拨银七百万两。请饬各该省关于来年分批起解等语。京饷关系紧要。现经该部就各省关情形。酌量动拨。自应遵照奏定数目。源源报解。以应要需。著该将军大臣督抚监督等、务于来年开印后。分批起解。限五月前解到一半。十二月初闲全数解清。不准裁留改拨。藉词延误。傥届限不到。即著该部照奏定章程。指名严□□□尔□。原单著分别摘钞给与阅看。另片奏、光绪九年内务府经费。拟拨两淮盐课银十五万两。两浙盐课银五万两。广东盐课银五万两。湖北盐厘银五万两。福建茶税银五万两。闽海关常税银十万两。九江关常税银十五万两。共银六十万两。请饬依限完解等语。著该将军督抚等、务于来年开印后、陆续径解内务府交纳。先将起程日期报部。仍限六月前解到一半。十二月初闲埽数解清。不准稍有蒂欠。将此由五百里谕知福州将军。北洋通商大臣。直隶、两江、湖广、闽浙、两广、四川、江苏、安徽、江西、福建、浙江、湖北、湖南、河南、山东、山西、广东、各督抚并传谕粤海关监督知之。现月　　

○户部奏、长芦引地。悬岸过多。课额亏短甚钜。亟宜力筹规复。并酌复督销处分从之。　　

○旌表殉夫节妇安徽按察司照磨王之屏妾冯氏。　　

○蠲缓安徽潜山、英山、宿松、太湖、望江、芜湖、繁昌、无为、和、泗、怀甯、桐城、歙、婺源、祁门、绩溪、宣城、甯国、南陵、旌德、贵池、青阳、铜陵、建德、东流、当涂、合肥、巢、庐江、凤阳、宿、寿、凤台、怀远、定远、灵壁、阜阳、颍上、涡阳、亳、霍邱、霍山、五河、盱眙、天长、滁、全椒、来安、含山、四十九州县被水被旱被风被虫歉收。庄屯新旧额赋。暨杂课有差。现月　　

○蠲缓安徽潜山、英山、宿松、太湖、望江、芜湖、繁昌、无为、泗、怀甯、桐城、宣城、甯国、南陵、旌德、贵池、青阳、铜陵、建德、东流、当涂、合肥、巢、庐江、宿寿、凤台、怀远、定远、灵壁、阜阳、颍上、涡阳、亳、霍邱、霍山、盱眙、天长、五河、三十九州县歉收田地应徵新旧漕粮。　　

○辛卯。谕内阁、涂宗瀛奏、甄别庸劣不职各员一摺。湖北光化县知县李镜心、糊涂昏愦。办事颟顸。前署潜江县知县史致谟、违例滥委。任性妄为。前署蒲圻县知县廖润鸿、乖僻成性。舆论沸腾。潜江县典史赵德秀、违例受委。性情轻躁。均著即行革职。黄陂县知县瞿元灿、才具较逊。人地不宜。著开缺另补。以肃官方。现月　　

○守护东陵大臣镇国公毓橚等奏、遵议慎防军储。拟裁挑缺公结。严察钱粮各事宜。得旨、著照所议章程。实力奉行。认真整顿。毋得日久生懈。视为具文。摺包　　

○壬辰。上以冬至祀天于圜丘。自是日始、斋戒三日。　　

○癸巳。谕内阁、各直省办理秋审人犯。经刑部尚由缓决改情实者。上年奉天省多至六起。湖广河南两省均多至五起。本年四川省多至十三起。奉天省多至十起。直隶省多至十一起。该将军府尹督抚并臬司于秋谳重犯。未能详审核议。均著交部查明分别议处。本年八月业经降旨严行申谕。嗣后各将军府尹督抚等、务当督同所属。遵照定例。酌核案情。悉心究拟。固不可失之刻核。亦不可惑于救生不救死之说。甚至规避失入处分。故从轻减。总期执法持平。无枉无纵用副明慎用刑至意。将此通谕知之。现月　　

○又谕、毕道远、邵亨豫等奏、本科武乡试中额不符、自行检举一摺。此次顺天武乡试漏未取中加广中额二名。毕道远、邵亨豫、薛允升、均著交部分别议处。现月　　

○谕军机大臣等、刑部奏、军营员弁、呈控统兵大员、并驻京委员、侵蚀军饷。请饬查办一摺。据称从九品吴正刚、守备张喜、各供均投效哈密办事大臣明春军营。欠领薪水口粮银两甚钜。该员等先后来京。向催饷委员副护军参领常恩请领不发。并健威两军每年领到协饷十余万两。亦未发过弁勇薪粮。前因遣散马队。奏请专饷八万两。由号商汇至凉州。经道员铁珊查知祗有四万两。亦未深究各等情。案关统兵大员侵蚀军饷。是否属实。亟应彻底根究。著刘锦棠按照所控各节。确切查明。据实□□□尔□奏。吴正刚、张喜、即著刑部解往归案质讯。原摺一件、呈二件、著钞给阅看。将此谕令知之。现月　　

○又谕、前因有人奏湖北营兵滋事一案。叠经谕令彭玉麟确查具奏。兹又有人奏、涂宗瀛专以封殖为务。扬州上海暨安徽本籍。贸易产业甚多。江甯藩库寄存银十六万两。交藩司梁肇煌经管。其在湘抚任内。于保甲缉捕。并不认真办理。惟事调勇自卫。正月初二日抚标聚众。拆毁中军衙署。亦不拏办一人。敷衍完案。及任湖广总督。收受川盐陋规新堤关税仍蹈旧习。秋闲鄂省兵变。该督首将眷属私送过江。以致民心惊惶等语。著彭玉麟、按照所□□□尔□各节。归入前奏。一并确查。据实具奏。原片著钞给阅看。将此谕令知之。现月　　

○以詹事府右庶子张佩纶署都察院左副都御史。现月　　

○命山西布政使方大湜来京另候＜闲＞用。以贵州按察使易佩绅为山西布政使。贵州贵西道曾纪凤为贵州按察使。现月　　

○以衰庸溺职。勒内阁学士王之翰休致。现月　　

○以捐助书院膏火、予山西平遥县命妇李王氏建坊如例。摺包　　

○甲午。谕内阁、詹事府右庶子张佩纶奏请收回成命。另行＜闲＞员署理都察院左副都御史一摺。张佩纶著仍遵前旨署理。所请应毋庸议。现月　　

○乙未。冬至。祀天于圜丘。遣礼亲王世铎恭代行礼。外记注　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭端慧皇太子园寝。　　

○圣祖仁皇帝忌辰。上诣寿皇殿行礼。遣官祭景陵。内记　　

○以清丈沙洲出力。予江苏道员朱之榛优叙。摺包　　

○旌表未婚守志江苏阳湖县贞女沈左氏、湖北江夏县贞女杨史姑、汉阳县贞女曹王姑、陈夏姑。摺包　　

○丙申。谕军机大臣等、崇绮、松林奏、朝鲜贸易。宜严定限制。申明禁令。并有关奉天事宜。应咨会酌定。暨中国官员与陪臣往来碍难平行各摺片。据称此次变通互市旧章。以稽查匪类为最要。拟于中江地方设立关卡。祇准在设卡处所贸易。由凤凰边门出入。不得肆意游行。鸭绿江与该国邻近地方。仍申前禁。不得以滨海准其捕鱼。藉口影射。致启侵踰之渐。嗣后有关奉省事宜。北洋大臣与该国王如何会商。应咨照将军府尹公同斟酌。再行定议。该国陪臣一切体制。仍应照旧遵行。未可与中国官员定为平行。请饬覆加体究等语。朝鲜贸易章程。前准照总理各国事务衙门所议办理。兹据崇绮等所陈各节。自系为体察地方情形。并维持旧制起见。著总理各国事务衙门、李鸿章、再行妥议章程。会商礼部具奏。原摺一件片二件。均著钞给阅看。将此谕知礼部总理各国事务衙门、并谕令李鸿章知之。寻总理各国事务衙门等奏、查中江地方。设立关卡。可俟派员踏勘后。体察商情办理。至商民入内地采买土货。查互市章程。应禀请商务委员。给予执照必过本关纳税。方准出境。自应饬其由凤凰边门正路行走。如虑其肆意游行。尽可严饬商务委员。不得给予执照。又章程内、该国与山东等处滨海。听凭捕鱼。原与鸭绿江无涉。既系每年采办祭品官鱼之地。尤宜严申禁令。自不得藉口影射。至中国官员与陪臣往来一节。拟请嗣后朝鲜凡系商务委员。见中国督抚两司以上。概用属礼道府以下。概用平礼。均照前定章程办理。其因朝贡典礼来京各员。仍照定制遵行。从之。摺包　　

○盛京将军崇绮等奏、朝鲜通商。听边民往来交易。恐匪类易于溷迹。亟应添兵巡缉。严密稽查。边外原设靖边马步三营。不敷分防。查中江地方。旧有九连城毗连贡道。形势险便。足资控扼。拟先练步队一营。即于九连城驻扎。应支薪水口粮。仿照直隶练军章程。饬令东边道由边款项下筹给下部知之。摺包　　

○又奏、朝鲜通商。增兵屯驻。需饷孔殷。应由边外筹措。查安东县属大东沟沙河子等处。近年多有载运木粮出口船只。可以酌量收捐。拟将大东沟载木之船。按料抽捐银三分至一分为止。沙河子载粮之船。按石抽捐银二分于边外饷需。不无裨益。下部知之。摺包　　

○又奏安东县属宣城棋盘山等处。续垦地一万八千七百九十三亩。升科起徵报闻。摺包　　

