<!-- { "loadSidebar": true } -->
○谕军机大臣等保英等奏、请饬部借拨饷银。并催解经费等项银两一摺。科布多饷银。前经户部指拨山西等省解济。现在科城官兵困苦。各台站应添驼马一切。需饷孔亟。山东河南应解科城台费银两。著文格、涂宗瀛、迅速报解。毋稍延缓。山西现在接办赈务。需费亦极浩繁。应解科城经费台费。能否设法匀济。著曾国荃酌量办理。至保英等所请饬部先行借拨银十万两。由山西解部归款之处。著户部速议具奏。将此由四百里各谕令知之。现

月

　　

○又谕、英奎等奏、哈拉河等处游匪尚多。盗案迭出。防兵太单。难资镇抚。察哈尔换防兵丁。饷项不济。须变通办理。请准仍由直隶宣化练军内。酌拨马队二百五十名赴库。更换察哈尔防兵。仍归五百名之数等语。著李鸿章如数酌拨。即行派往。并著穆图善、奎昌、英奎、那木济勒、湍多布、遵照办理。将此由四百里各谕令知之。现月　　

○四川总督丁宝桢奏、代奏提督鲍超住宅不戒于火。恩赏物件被焚。自请议处。得旨、鲍超摺件。据称代为呈递。并未附到。著丁宝桢查明补递。该提督自请议处之处。著俟奏摺到后。再行降旨。寻鲍超自请议处奏到。得旨、著交部议处。摺包　　

○又奏、接准部咨。各省军务大定。亟宜裁减勇营。以节饷需。四川留防勇丁。至光绪三年。尚存一万五千余名。川省幅＜巾员＞辽阔。甲于各省。且三面皆与滇黔毗连。本省之西南各边夷。以及内地会枭各匪。时虞窃发。恃有各营勇巡防查缉。俾资周密。上年陆续点验楚黔各军。改立营名。应支口粮。一律改照东勇章程。每年可省银数十万两。安定营一军。专派巡防黔边盐务。所需口粮。盐局自行设措。每年司库节省。又在十六万两之谱。名虽未裁。以年中所省饷项计之。实较部臣所议统裁十成之一。几逾数倍。似未可再行裁汰。致滋他虞。下部知之。摺包　　

○又奏、川省盐务。黔边运销。已著成效。拟于十一月内。开办滇边盐务。仍委候补道唐炯就近在泸局兼行总理。下部知之。摺包　　

○分设日本通商口岸横滨神户长崎等处领事官。摺包　　

○以藉端勒索商民。革科布多行营处主事倭什贺、笔帖式、存喜职。并讯办。摺包　　

○以庇纵差役。革署四川平武县知县孙尚锦职。摺包　　

○旌表浙江节孝妇潘韦氏、孝妇吴李氏。摺包　　

○纂修官李端棨恭纂　　

总纂官熊方燧恭辑监修总裁世恭阅三月二十三日正总裁那恭阅四月十九日专司

藳本陆恭覆阅壬子六月十四日　　

徐恭阅一签闰六月二十五日　　

荣恭阅一签八月十七日副总裁唐恭阅九月二十二日　　

宗室宝恭阅一签三月二十七日

　　

郭恭阅四月十七日　　

熙月日初校修改下卷贰拾肆签薛秉任恭校陈恭阅二签五月二十七日覆校修改下卷伍拾肆签单镇详校宗室麒月日总校修改下卷陆拾柒签商衍鎏总校蒙古总裁恩月日


大清德宗同天崇运大中至正经文纬武仁孝睿智端俭宽勤景皇帝实录卷之八十二　　

光绪四年。戊寅。十一月。辛酉。以神灵庇佑。颁广东潮州汕头关帝庙扁额。曰威昭百粤。天后庙扁额。曰珠海镜清。粤海大关天后庙扁额。曰慈云普庇。廉州北海天后庙扁额。曰金宫福荫。琼州海口天后庙扁额。曰鳀壑安流。现月随手　　

○谕内阁、御史李鸿逵奏、请饬整顿乡试场规一摺。乡试为抡才大典。条例綦严。应试士子自宜谨守场规。恪遵功令。若如该御史所奏。近年各直省乡试士子。任意乱号。顺天乡试三场。竟有士子拆毁号栅。往来喧闹等情。实属不成事体。亟宜认真整顿。嗣后顺天及各直省乡试。著派出之监临暨顺天府府尹各该督抚。申明旧章。严行晓谕。如有不遵约束者。即行分别查办。若官役人等有藉端陵辱士子情事。亦即按律治罪。毋稍迁就。现月　　

○谕军机大臣等、左宗棠奏、陕回逃匿俄境。分道寇边。经官军截剿净尽一摺。逆首白彦虎、嗾令党夥金山、孙依虎、马家老二等。由俄境托胡玛克地方。分股窜扰乌什阿克苏等处。势极飘忽。因官军蹑踪穷追。不敢东犯。绕由喀什噶尔边境。寻觅归路。经刘锦棠督饬各军扼要截击。擒斩二百数十名。阵毙贼首马家老二、孙依虎、并将金山擒获。讯明正法。余匪歼除殆尽。洵足以寒贼胆而快人心。在事出力将士。著准其择尤保奏。阵亡遇害之花翎游击衔陕甘补用都司萧梦益、尽先拔补把总张发华、尽先拔补外委石有元、补用守备彭福泰、补用主簿欧阳红、均著交部分别从优议恤。至北路精河一带匪踪。据获贼供称系刘士林一股。并著金顺懔遵前旨。督饬官军遇贼即击。痛加剿洗。毋任纷窜。此次寇边之贼。皆由白逆等指使。贼供佥同。并于贼目金山身边摉出俄官所给路票两张。由左宗棠咨交总理各国事务衙门。此事关系邦交甚重。著该衙门照会俄国驻京使臣知悉备案。并著崇厚于行抵俄国时。详细查明。按照条约。妥筹办理。将此谕知崇厚、并由六百里密谕左宗棠、金顺知之。剿捕　　

○准按察使衔前署福建汀漳龙道王广业重赴鹿鸣筵燕。赏二品顶戴。摺

包

　　

○缓徵广东连、清远、曲江、乐昌、英德、五州县被水地方额赋有差。

现月

　　

○壬戌。谕内阁、前据都察院奏、侍卫倭兴额呈诉贼抢伊家财物。获犯释放。被诬栽赃。并吉林匪徒肆扰等情。当派崇绮、冯誉骥、前往查办。嗣因冯誉骥前往黑龙江查办事件。谕令崇绮查明覆奏。兹据该侍郎奏称、查讯此案赃物。不甚符合。不能指现获各犯为正盗。至齐广贞挟嫌栽赃一节。该犯供词闪烁。提讯要证供复游移。亦难凭傅郑氏一面之词。徒事刑求逼认。拟将傅贞、齐广贞、监禁一年。缉拏正贼务获。质明赃证。再行分别办理。倭兴额令回京当差等语。该侍郎于此案既未查讯明确。自应悉心推求。期于水落石出。乃遽以监候待质。即行奏结。此案竟致悬宕。不足以成信谳。办理殊属草率。仍著该侍郎一面将现审犯证详细推鞫。一面严饬承缉各官。迅将正贼拏获。查起真赃。研讯明确。按律定拟具奏。倭兴额著仍在吉林听候质讯。不准先令回京。另片奏、吉林马贼结夥。扰害军民之案。实所常有。经铭安督饬将弁随时巡缉。迭经拏获正法。现虽伏莽尚多。并无大股窜踞。韩效忠系金厂头目。铭安因捕贼需人。准令投效。赏给功牌及衣物等件。韩效忠阳奉阴违。仍于穵金处所。句引图利。经铭安访知。派员查拏。遣散穵金人众。韩效忠先期外出。未经拏获。程思敬讯无蒙蔽情事。惟屡次运货赴金厂售卖。虽无与韩效忠句结为匪确据。究属交通往来。且平日干预地方公事。人皆侧目。副将哈广和赍送韩效忠赏项。及禀领军火等件。均有铭安劄批可凭。并非私行接济。惟与韩效忠踪迹较密。以致啧有烦言等语。程思敬著照所拟。革去六品顶戴。杖一百徒三年。该犯尚有被控各案。俟审明后。如无另犯不法重情。即照该侍郎所议办理。哈广和著饬令仍回奉天听候差遣。并著崇绮督饬将弁。将韩效忠严拏务获。讯明惩办。以警粳顽。现月　　

○又谕、锡纶奏、逆回窜扰塔境。派兵追剿情形。请将出力各员奖励一摺。本年八月闲塔尔巴哈台西南一带。突有逆回窜入。经锡纶派令佐领三音布等带兵追剿。伤贼多名。匪党当即逃遁。塔境现已安堵。所有在事出力之佐领三音布、著赏戴花翎。六品军功吉林泰、著赏换五品项戴。并赏戴蓝翎。台吉玛木尔伯克、著赏给四品顶戴花翎。以示鼓励。剿捕　　

○谕军机大臣等、锡纶奏、逆回窜扰塔境。派兵追剿情形。并调营驻防。请改拨饷银各一摺。本日已明降谕旨。将剿贼出力各员。照所请奖励矣。锡纶所奏佐领三音布等、在玉木恺布拉克地方剿贼情形。与金顺前奏大略相同。该逆虽已远窜无踪。难保不乘闲复出滋扰。锡纶现将大同马步队。扼扎老风口要隘。著即督饬官军。勤加侦探。严密防守。遇有贼踪窜出。奋力截剿。毋任滋蔓。苏赖满是否句通贼匪。并著确切查明。豫为防范。以杜后患。锡纶以塔城防兵单弱。拟调金顺旧部果勇马队两营赴塔驻扎。自为慎固边防起见。所请将江汉关月拨乌鲁木齐饷银五千两。改解塔城等语。著户部速议具奏。其未经拨定专款以前。所有该营饷需。仍著金顺妥筹接济。将此由五百里各谕令知之。剿捕　　

○万青藜赴东陵住班。以礼部尚书徐桐兼署吏部尚书。现月　　

○以正黄旗蒙古副都统奕佩署正黄旗护军统领。正白旗汉军副都统德福署镶蓝旗护军统领。明发　　

○癸亥。谕内阁、步军统领衙门奏、要差需款甚急。请饬迅拨银两一摺。两淮欠解该衙门帑利银两。为数甚钜。现因办理明年随扈差使。需用孔亟。著两江总督严饬两淮盐运使先行筹解银四万两。傥该运司暂难措拨。即著该督在藩库内。无论何款。先提银四万两。迅速起解。务于明年正月内解到。仍责令该运司如数解还藩库。以清款项。现月　　

○又谕、杨重雅奏、续获斋匪滋事案内首要各犯。请将已革副将开复原官一摺。广西怀远县地方。本年七月闲斋匪滋事。首犯武开先闻拏在逃。经杨重雅派令已革副将杨子吉带兵擒获。并经知县向先浚等、将传教惑众之梁振纲、及听纠滋事各犯。先后缉获讯明。分别惩办。逸犯覃云扬等。仍著饬令严缉务获究办。毋任漏网。已革副将杨子吉于被□□□尔□后。即将匪首设法擒捕。尚知愧奋。著准其开复原官。现月　　

