<!-- { "loadSidebar": true } -->
○又奏。开办初级师范学堂。并特设学务处以专责成。下学部知之。摺包　　

○又奏、改省城自新习艺所为罪犯习艺所。仍饬属赶紧设法筹办。以资教养而兴工业。下部知之。摺包　　

○又奏、平阳府所属汾西县。相距一百八十里。中隔霍州直隶州属境。越境而治。形势梗阻。因地制宜。自应酌量将汾西县改隶霍州直隶州。控制较便。下部议。摺包　　

○开缺广西巡抚李经羲奏、广西伏莽易炽。治标难懈。谨陈匪患今昔不同。暨先后办理一切实在情形。得旨、著林绍年妥筹办理。摺包　　

○以才优识卓。予山西冀甯道丁宝铨军机处存记。　　

○以办事不力。革两江补用游击苏绪谟职。摺包　　

○以管兵严肃。赏俄员林答等文武十二员宝星。摺

包

　　

○己巳。商部奏、筹办商船公会。酌拟肬■闲明章程。咨行沿江沿海各督抚。饬属筹办。随时咨部备核。从之。摺包　　

○命奉锦山海关道文韫以五品京堂候补。现月　　

○予故江甯将军永隆恤典如例。现月　　

○庚午。停止选看八旗秀女。现月　　

○辛未。上奉慈禧端佑康颐昭豫庄诚寿恭钦献崇熙皇太后、御海晏堂。各国使臣夫人及繙译等觐见。　　

○遣官祭历代帝王庙。外记　　

○谕军机大臣等、有人奏。西北边防紧要。新疆宜及时经营。请改改移驻总督巡抚提督各官缺等语。著长庚、升允、联魁、体察情形。悉心议商。妥筹办法。拟议具奏。原片著钞给阅看。将此各谕令知之。现月　　

○又谕、有人奏、江西藩司周浩、骫法徇情。酿成重案。请饬查办一摺。著张之洞按照所倢■＜曰融＞

■＜石木＞各节。确查具奏。原摺著钞给阅看。将此谕令知之。随手　　

○壬申。上奉慈禧端佑康颐昭豫庄诚寿恭钦献崇熙皇太后、御海晏堂。总税务司赫德之妻女觐见。　　

○署两江总督周馥奏、苏省各局铸造铜圆。行销本省各州县。民闲尚觉短绌。吁恳暂免限制铸数。下财政处户部议。寻奏、碍难照准。请饬遵照奏章办理。依议行。摺包　　

○又奏、缉私员弁出力。请奖。得旨、准其酌保数员。毋许冒滥。摺包　　

○又奏、拟改江北学堂为初级师范学堂。并附设高等豫科。议定肬■闲明章程。下所司知之。摺包　　

○署两广总督岑春火滟宣奏、＜目辟＞＜訁冉＞米＜度攵＞＜夗贝＞省海疆紧要。拟就裁节旧饷。编练新军十营。下练兵处兵部议。寻奏、应照准。请令照章作为混成一协。添募土勇。亦请照准。从之。　　

○署山东巡抚杨士骧奏、兖曹两府盗风未靖。拟严拏以治其标。兴教以立其本。在两府设随营巡警学堂各一所。藉销隐患。下所司议。寻奏、所请请设兖曹两府随营学堂之处。与定章不符。毋庸议。至设巡警学堂。应照准。从之。摺包　　

○癸酉。河南巡抚陈夔龙奏、豫省武备学堂。遵改陆军小学堂。拟就原有学生八十名中、挑足五十名。入日本振武学校肄业。期为陆军之用。下所司知之。摺包　　

○以正蓝旗蒙古都统博迪苏兼署镶蓝旗满洲都统。

明发

　　

○荆州右翼副都统德禄、因病解职。调镶蓝旗满洲副都统松鹤为荆州右翼副都统。正黄旗蒙古副都统祥年为镶蓝旗满洲副都统。以记名副都统王士珍为正黄旗蒙古副都统。现月明发　　

○缓徵陕西同官、府谷、榆林、＜走毕＞滟蜽化、四县被雹地方银粮草束。其榆林、绥德、米脂、清＜走毕＞滟闲、吴堡、五州县旧欠广有仓二十九年粮草、豁免有差。摺包　　

○甲戌。督办八省土膏统捐事宜户部右侍郎柯逢时奏、筹议推广各省土膏统捐办法。并请肬■闲重臣驻京督办。下财政处户部议。寻奏、所拟收数增加。如该省或有急需。可通融挪借一节。应以军务急需为限。其禁设烟馆一条。请从缓议。余应照准。至片请肬■闲派重臣驻京督办。应毋庸议。从之。摺包　　

○予云南边防剿匪阵亡瘴故文武员弁兵团、府经历周重襄等、二百七十二员名。分别议恤如例。摺包　　

○豁免云南石屏、新兴、二州县上年被水地方银米。摺包　　

○乙亥。察哈尔都统溥颋等奏、续垦蒙荒。拟亲往核勘。派员设局。以期及时招垦。下部知之。摺包　　

○丙子。谕军机大臣等、有人奏、香河县知县辛可耀、袒庇奸商。贿纵要犯。并有杖毙人命等情。请饬查办一摺。著张百熙、陈璧、按照所倢■＜曰融＞■＜石木＞各节。确切查明。据实具奏。毋稍徇隐。原摺著钞给阅看。寻奏、辛可耀尚无得贿徇私情事。惟于僧空然、控杨鹤年一案。辄用刑讯。虽杨鹤年系于保释后因病身死。而该县听断稍偏。人地不宜。拟开缺另补。依议行。摺包　　

○又谕、有人奏、江苏丹徒县漕粮积弊太深。请彻底清查。以苏民困。并将该县户书等、提省严讯各摺片。著周馥、陈夔龙、按照所倢■＜曰融＞■＜石木＞各节。确查分别奏明办理。原摺片均著钞给阅看。寻奏、查明积弊。酌拟整顿办法。下部议。摺包　　

○以日斯巴尼亚国君主举行婚礼。命驻英使臣外务部右丞汪大燮前往致贺。摺包　　

○丁丑。孝贞显皇后忌辰。上诣建福宫圣容前行礼。遣官祭定东陵。内记　　

○谕内阁、王文韶奏、假期届满。病仍未痊。恳请开缺一摺。大学士王文韶、著赏假两个月。安心调理。毋庸开缺。现月　　

○福州将军兼署闽浙总督崇善奏、闽省靖晋两盐帮仓馆被水。请将课厘各予展缓五成。匀作四届带完。以恤商艰。下部知之。摺包　　

○河南巡抚陈夔龙奏、河南汝州刀匪滋事。当经缉犯究办。地方现已安靖。报闻。摺包　　

○出使考察政治大臣戴鸿慈等奏、赴美考察月余。美以工商立国。学堂工厂。包举恢宏。太平洋之商业航利。我与美实共有之。中国急宜注意竞争。刻不容缓。报闻。摺包　　

○准四川川北镇总兵李永芳留北洋差遣。　　

○以救护遭风难民。予福建署连罗左营游击高飞鸿等奖叙。　　

○以罔知自爱。革河南＜目辟＞行＜匧心＞口＜韦未＞＜夗贝＞辉营参将蔚文职。摺包　　

○戊寅。孝贤纯皇后忌辰。遣官祭裕陵。　　

○谕内阁、贵州按察使全楙绩、安徽池州府知府毕念承、均著开缺。广东潮州府知府刘尚伦、广西镇安府知府丰升额、均著开缺。送部引见。现月　　

○谕军机大臣等、浙江甯绍台道高英、究竟能否胜任。著张曾阳滟＜扌戋＞留心察看。据实具奏。将此谕令知之。现月　　

○又谕、贵州思州府知府李沄、究竟能否胜任。著岑春火滟宣留心察看。据实具奏。将此谕令知之。现月　　

○安徽巡抚诚勋奏、淮北盐斤加价。拟请接续展限。兴办本省学务。下部知之。摺包　　

○江西巡抚胡廷干奏、赣关徵税赔贴情形。和盘托出。吁恳准予酌减定额。改归税务局代徵。下户部议。

摺包

　　

○又奏、江西义甯、新昌、二州县交界之黄冈洞禁山。经前护抚臣柯逢时奏请弛禁。开山招垦。现因山路艰难。水流细急。开办无甚利益。拟请照前封禁。下部知之。摺包　　

○以捐助学堂经费。予奉天海城县故绅翰林院待诏李廷铨、暨妻孔氏建坊。摺包　　

○己卯。上御乾清宫。奥国使臣顾亲斯基觐见。呈递国书。内记　　

○谕军机大臣等、有人奏、江苏＜走毕＞滟＜镵-釒＞阳县戴庆诚等、两案株连沉冤。请饬究办等语。著周馥按照所倢■＜曰融＞■＜石木＞各节。确切查明。据实具奏。原片著钞给阅看。将此谕令知之。寻奏、戴庆诚一案。原倢■＜曰融＞■＜石木＞谓书役门丁索贿未允。私刑拷逼殒命。查无其事。徐金城一案。原倢■＜曰融＞■＜石木＞谓县令索贿。差役抢掠。均系讹传。至赵国成系何人谋毒等情。饬县访查详办。逸犯缉获另结。报闻。现月　　

○福州将军兼署闽浙总督崇善奏、闽省设立农商局。渐著成效。下部知之。摺包　　

○以云南迤东道兴禄为贵州按察使。　　

○以办事敏捷。予外务部右参议朱宝奎议叙。摺包　　

○以有乖职守。革福建署安溪县知县袁英骐职。摺

包

　　

○以战功卓著。予故福建汀州镇总兵李南华、事迹宣付史馆立传。并在安徽蒙城县原籍建祠。摺包　　

○予积劳病故。两江补用副将王凤台优恤。摺包　　

○庚辰。清明节上诣奉先殿寿皇殿行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭庄顺皇贵女滟巳园寝端慧皇太子园寝。醇贤亲王园寝。　　

○辛巳。祭先蚕之神。皇后亲诣行礼。早事　　

○谕内阁、丁振铎奏、甄别文武各员一摺。云南候补知府贺宗章、稍有才具。意望甚奢。难于驾驭。著以同知降选。即用知县韦朝冕、迂拘鄙琐。难任地方。惟文理尚优。著以教职归部铨选。开缺另补知县杨恩吉、学习年久。文理欠通。补用同知朱裔、来历不明。试用巡检刘方岱、性情浮躁。仅请勒令回籍。拣发知州欧阳秉衡、报款含糊。被控有案。补用知县何祥麟、举上轻佻。舆论未孚。仅请以府经历县丞降选。均不足示惩。以上五员。著一并革职。补用都司王天禄、遇事生风。包揽词讼。景蒙营中军守备许朝聘、营务废弛。锢习甚深。镇雄营左军守备李廷玉、暧昧不明。招摇有据。禄丰县训导李效培、藉端磕诈。不齿士林。试用巡检朱沛林、胆大妄为。藉差索诈。均著革职。以肃官方。现月　　

○换铸江苏淮安府知府印信。从护理江苏巡抚濮子潼请也。摺包　　

○以洞达治体。深明时务。予直隶首员沈桐、军机处存记。摺包　　

○以任催罔应。革浙江前署青村场大使李克准职。

摺包

　　

○予剿办云南维西僧匪。阵亡把总杨桂珍、从九品阳衔郑雯苓、优恤。摺包　　

○以捐助宗祠义庄。予浙江平湖县候选州同陆增铨、监生陆惟鍪、为其故父故祖父建坊。摺包　　

○以捐助学费。予直隶大城县绅士李福澜建坊。　　

○壬午。引见故山东巡抚张曜之子附生张端瑾、故广东高州镇总兵左宝贵之子附生左国楫。得旨、均著以主事用。　　

○署两江总督周馥等奏、苏省忙银折价。向收钱二千文。另因赔款奏明规复银价加收二百文。近以银价骤涨。各厅州县不敷办公。请将规复银价之二百文。拨还各厅州县。计每两折收银二千二百文。并照浙江成案。每两另行带徵赔款钱二百文。下部知之。摺包　　

