<!-- { "loadSidebar": true } -->
○谕内阁、前因请假人员太多。曾经晶■宜次降旨。谕令勤奋当差。不准无故告假。乃近来日久懈生。请假之员。无日无之。实属不成事体。兹特再行申谕。嗣后文武各员。务须各勤职守。除实在患病。奏请给假调理外。如有藉词请假者。查出定行惩处不贷。　　

○谕军机大臣等、电寄谭钟麟等、前谕黄槐森、将永安州教案。迅速了结。迟至一月。未据拏获凶犯。亦未将该州查倢

■＜曰融＞■＜石木＞。实属玩泄。法使正在要挟。此等事适足为藉口之资。著黄槐森上紧缉犯严办。并著谭钟麟一体督催。随时电覆。毋再因循误事。　　

○壬辰。都察院奏、云南举人沈鋆等。呈控举人钱用中等条陈矿务。贻害地方。又请将刘鹗方孝杰等、拏解回籍。下所司查明办理。　　

○癸巳。以雨泽稀少。上诣大高殿祈祷行礼。　　

○遣贝勒载濂诣时应宫。贝子亦谟诣昭显庙。贝子溥伦诣宣仁庙。辅国公载澜诣凝和庙。拈香。　　

○奉慈禧端佑康颐昭豫庄诚寿恭钦献崇熙皇太后临恭亲王第赐奠。　　

○谕内阁。朕钦奉慈禧端佑康颐昭豫庄诚寿恭钦献崇熙皇太后懿旨。恭亲王奕。谊笃亲贤。久襄密勿。溯当同治初元。予与孝贞显皇后、垂帘听政。其时东南未靖。国事多艰。恭亲王翊赞谟猷。削平大难。论功行赏。特命以亲王世袭罔替。三十余年。恪恭奉职。殚竭忠忱。其闲养疾家居。旋复起膺机要。朝夕从事。力任其难。二月之杪。旧疾举发。予率皇帝、晶■宜次亲临看视。方冀安心调理。可即就痊。不意本月初十日。遽尔长逝。时事方殷。失此良弓滟＜兪＞滟弓。予怀震悼。曷可胜言。本日临邸奠醊。追维畴昔。眷念成劳。恭亲王著赐谥曰忠。入祀贤良祠。守＜目辟＞行＜匧心＞口＜韦未＞＜夗贝＞园寝。添设丁户。四时祭祀。官为经理。伊孙溥伟。著即日承袭亲王。用示笃念宗亲、怆怀贤辅至意。　　

○又谕、朕叔恭亲王。天赋聪明。宅心忠正。自幼为皇祖宣宗成皇帝所钟爱。遗诏封为亲王。迨皇考文宗显皇帝御极。命在军机处行走。同治初年。两宫皇太后。特加倚畀。授为议政王。旋命以亲王世袭罔替。并加一贝勒。赏食双俸。凡军国重事。无一不尽心规画。上协圣谟。中闲养枧＜虘阝＞可数年。又复起膺重寄。夙夜匪懈。始终不渝。二月杪。痰喘频作。犹力疾视事。朕再三慰谕。始肯请假调理。闰月中旬。疾势增剧。朕奉皇太后三次亲诣邸第看视。王气息仅属。殷殷以国事为忧。方冀药物扶持。渐即康复。不意于本月初十日。遽尔薨逝。朕惟近支尊长中。王年德最劭。勋业最隆。失此股肱。曷深震悼。著赏给陀罗经被。即日亲临奠醊。辍朝五日。素服十五日。派总管内务府大臣启秀、办理丧事。所有一切事宜。俱由官为经理。其余饰终典礼。该衙门详查例章具奏。　　

○裁江西塘汛兵二千九十二名。绿营兵一千九百四十五名。练兵八百二十名。　　

○以营勇缺额。革江西副将吴建昭等职。并惩办。　　

○甲午。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。我朝家法。亲郡王等有功在社稷者。皆得配享太庙。所以示崇报之典。为万世人臣树之鹄也。溯当咸丰十年文宗显皇帝秋狝木茧。恭亲王奕。留京办事。中外乂安。迨同治初元。垂帘听政。恭亲王首膺重寄。入赞枢机。荐拔贤才。肃清区宇。数十年来。蹇蹇匪躬。恪勤罔懈。王之功绩。薄海咸知。王之悃诚。祖宗昭鉴。今不幸遘疾奄逝。论其德业。允足侑食庙廷。著大学士、九卿、考定位次。一切典礼。详议以闻。寻议上。位东庑怡贤亲王之次。超勇襄亲王额驸策淩之上。从之。现月摺包　　

○又谕、朕叔恭忠亲王薨逝。昨朕亲临奠醊。追怀勋德。感怆良深。业经钦奉懿旨。赐加谥号。入祀贤良祠。并以王功在社稷。特恩侑食庙廷。其饰终典礼。谕令该衙门查例具奏。本日呈递遗章。殷殷纳诲。上则敬天法祖。尊养慈闻。下则经武整军。用人行政。靡不恳挚周详。循览之余。倍增悲惋。朕仰承慈训。近年以来。军国重事。实赖王竭诚匡弓滟＜兪＞滟弓。悉协机宜。一旦失兹柱石。中外臣工。谅亦同深感悼。尔诸臣等、当以恭忠亲王为法。各摅忠悃。共济时艰。以竟贤王劢相国家之志。现月　　

○命贝勒载滢穿孝百日。现月　　

○乙未。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。至戊戌皆如之。起居　　

○礼部奏、恭忠亲王薨逝。公主福晋以下。应否齐集。得旨、著齐集。又奏、皇上素服期内。大臣官员应否素服。传胪应否改期。得旨、大臣官员毋庸素服。传胪毋庸改期。现月　　

○理藩院奏、蒙古地方洋人勘开铁路。有碍台站。请饬查办。下所司议。寻奏、外国并无此事。应一律饬禁。报闻。摺

包

　　

○御史杨深秀奏、请派王公出洋游历。下所司归入荣惠摺内议奏。又奏、请议游学章程。暨筹款译书。均下所司议。摺包

　　

○出使美日秘国大臣伍廷芳奏、请先在通商口岸仿行印花税。下所司议。寻总理各国事务衙门奏、遵议此事外洋通行。成效昭著。中国度支不充。自应就所送章程。详加厘定。作为试办章程。从之。摺包　　

○以庆亲王奕劻兼署宗人府宗令。现月　　

○以睿亲王魁斌署正白旗领侍＜目辟＞行＜匧心＞口＜韦未＞＜夗贝＞内大臣。吏部尚书熙敬署镶红旗满洲都统。起居　　

○丙申。谕内阁、御史杨深秀奏、请厘定文体一摺。国家以制艺取士。原期阐发经义。讲求实学。勉为有用之才。兹据该御史奏陈近日之弊。请斟酌厘定。并各项考试。不得割裂经文命题等语。著礼部议奏。现月　　

○又谕、步军统领衙门奏、拏获偷窃南苑陈设贼犯请交部审办一摺。所有拏获之刘小柱即黑旗刘、黎大猪即厉大柱、王二、于四、王起龙、段禄儿、李狗儿等七名。著交刑部严行审讯。按律惩办。未获之张四、李六等犯。仍著严缉务获究办。

现月

　　

○谕军机大臣等、电寄吕海寰、电悉。德皇接见。情意殷殷。胶澳泊船及遇事相助。足见真心亲密。著吕海寰遵旨致谢。电寄　　

○总统毅军四川提督宋庆奏、请遣撤防营。以节饷糈。下督办军务处议。寻奏、界务定后。辽阳一带。尚须增驻兵勇。熊岳、盖平未可竟无防营。所请应毋庸议。从之。摺包　　

○予故管带马队驻防宿迁等处总兵尹兴茂优恤。摺包　　

○丁酉。湖北按察使马恩培因病解职。以湖北汉黄德道瞿廷韶为湖北按察使。现月　　

○戊戌。上还宫。起居　　

○谕军机大臣等、电寄庆常、恭忠亲王薨逝。法使奉国命来唁。著庆常即亲赴外部致谢。电寄　　

○又谕、电寄罗丰禄、恭忠亲王薨逝。比使接外务部电。代君主唁慰。著罗丰禄即向外部致谢。电寄　　

○以陕西按察使李有棻为陕西布政使。安徽徽甯池太广道袁昶为陕西按察使。现月　　

○己亥。孝端文皇后忌辰。遣官祭昭陵。典例　　

○上临恭忠亲王金棺前赐祭。起居　　

○谕内阁、前据户部议准副都统景祺奏请抽收铺税药牙。嗣复体察情形。因恐有累闾阎。经该部奏请停办。业已电知各省一体遵行。第恐商民尚未周知难免不肖官吏。藉端扰累。殊失朝廷勤恤民隐之意。兹特明白宣示。并著各督抚通行晓谕。如该地方官有影射勒捐情弊。即著该管上司严行倢■＜曰融＞■＜石木＞办。以防弊混而顺舆情。现月　　

○谕军机大臣等、御史郑思赞奏、中原地势不宜创用洋车一摺。各省兴修道路。本属应办之事。但不宜苛派抑勒。扰累闾阎。著刘树堂体察情形。究竟于地方有无窒碍。确查具奏。原摺著摘钞给与阅看。将此谕令知之。现月　　

○又谕、电寄张汝梅、即墨毁像一案。得自传闻。前经寄谕饬查。始据张汝梅两次电报。均称并无其事。业经总署钞电呈览。即与覆奏无异。乃迟至数月。又称派员查覆。竟有残毁情形。前后大相矛盾。张汝梅办事颟顸。著传旨申饬。并著责令地方官将各庙宇工程。一律赔修。俟奏到后再候谕旨。寻奏、已遵饬地方官赔修。并请将电禀不实前即墨知县朱衣绣、革职。莱州府知府彭念宸、交部议处。从之。电寄朱批　　

○御史陈其璋奏、请开内地铁路口岸。藉增关税。下所司议。寻总理各国事务衙门奏、查铁路系照陆路运货章程办理。即不必更添口岸名目。转增轇轕。从之。摺包　　

○又奏、请议加洋税。暨教练同文馆学生充洋关扦手。均下所司查明办理。洋务　　

○庚子。总理各国事务衙门奏、与英使议定展拓广东香港九龙城租界专条。以九十九年为期限。自开办后。遇有两国交犯之事。仍照中英原约香港章程办理。租地内大鹏湾深州湾水面。中国兵船。无论在局内局外。仍可享用。请派员画押。允之。摺包　　

○御史李盛铎奏、请开馆专译东西洋书籍。下所司议。摺包

　　

○督练甘军甘肃提督董福祥奏、请移营分扎近畿。暨米麦＜虘阝＞丏昂贵。请免缴四成粮价。下所司议。摺包　　

○实授郭宝昌为安徽寿春镇总兵官。　　

○辛丑。以雨泽稀少上复诣大高殿祈祷行礼。现月　　

○遣贝勒载濂诣时应宫、贝勒载润诣昭显庙、贝子溥伦诣宣仁庙、辅国公载澜诣凝和庙、拈香。现月　　

○谕军机大臣等、有人奏、知县藉端殃民请饬查倢■＜曰融＞■＜石木＞一摺。据称山东安邱县知县俞崇礼。办理昭信股票。计亩苛派。按户分日严传。不到者锁拏严押。所派之数。不准稍减分厘。请饬查倢■＜曰融＞■＜石木＞等语。昭信股票。晶■宜经谕令不准苛派押勒。若如所奏。该知县藉端骚扰。贻累闾阎。与朝廷开办股票任听乐输之意。大相刺谬。殊堪痛恨。著张汝梅确切查明。据实倢■＜曰融＞■＜石木＞奏。此等情形。恐不止安邱一县为然。该抚务当通饬所属。严切晓谕。各该地方官妥为办理。不准稍有扰累。傥不肖官吏。藉端苛派。即行从严倢■＜曰融＞■＜石木＞办。原摺著钞给阅看。将此谕令知之。寻奏、遵查知县俞崇礼、劝办股票。委因部限迫促。未免涉于急切。究属因公得谤。情尚可原。且在任三年。尚能勤政爱民。廉隅自砺。应请免其置议。从之。现月摺包　　

○詹事府右庶子陈秉和奏、昭信股票。宜防流弊。下部知之。现月　　

