<!-- { "loadSidebar": true } -->
○庚申。谕内阁、军机大臣会奏、议覆都察院官制一摺。科道职司纠察。关系綦重。前经谕令军机大臣等将如何慎加遴选。严定考成之处。会同妥议具奏。兹据奏称、保送章程。及增减缺额各节。所拟尚属周妥。即著依议行。嗣后保送御史。著各部院大臣于京官实缺五品以下至中书。外官实缺四品以下至州县。各举所知。将该员志行事迹胪陈。切实保荐。不得以笼统之词。漫为推许。如或徇情滥保。定将原保大臣从重议处。该给事中御史等、即著照此次奏定章程。统司纠察。凡内外各衙门。如有用人不当。办事不实。均准奏倢■＜曰融＞

■＜石木＞。仍著该堂官等随时查核。不称职者。据实甄劾。尔大小臣工。务当精白乃心。实事求是。用副朝廷集思广益之至意。现月　　

○又谕、端方奏、查明江北水灾。办赈不力各员。据实纠倢■＜曰融＞■＜石木＞一摺。本年徐、海、淮安、各属。被灾极重。该地方官吏。竟于救荒要政。漠不关心。实堪痛恨。江苏淮安府知府张庆勋、任用丁幕。绅民交怨。于所属办赈延误。置若罔闻。署海州直隶州知州补用知府张景祜、罔利营私。民艰弗恤。署泰州知州试用通判黄仁黼、不顾邻荒。怨声载路。清和县知县李世由、措置失宜。屡招物议。署安东县知县大挑知县褚焕辰、玩视灾荒。折扣散放。徐州查赈委员试用知县张圭、察看秋灾。索贿收规。均著即行革职。署桃源县知县试用知县孙乔年、查灾不均。任董蒙蔽。著以府经历县丞降补。署＜走毕＞滟＜镵-釒＞阳县知县即用知县于铭训、办赈颟顸。不知缓急。惟文理尚优。著以教职归部铨选。阜甯县知县季逢辛、履勘迟缓。奣＜虘阝＞亦近讳灾。著开缺另补。署铜山县知县候补知县窦懋森、催科峻急。致召人言。著撤任调省察看。署赣榆县知县补用同知愃龄、分查户口。未能细心。安东放赈委员补用知县邵承灏、折放赈钱。均著摘去顶戴。该督等务当督饬各员。认真经理。核实散放。以期实惠均沾。毋任一夫失所。并随时严加查核。如或仍前玩误。即著从严倢■＜曰融＞■＜石木＞办。傥有侵吞赈银情事。立置重典。以肃吏治而重民命。现月　　

○谕军机大臣等、有人奏、甘肃地瘠民贫。亟宜振兴实业一摺。著升允体察情形。于农工商矿各事。认真整顿。以兴实业。又片奏、已革陕西试用直隶州知州李显诚、赞成改造兰州黄河铁格等语。著升允确切查明。据实具奏。毋稍徇隐。原摺片均著钞给阅看。寻奏、甘省农工商矿。均于省城设局研究。现拟添筹资本。运机购船。以为扩充之计。至建筑黄河铁桥。曾与德商订立合同。报部有案与李显诚无涉。报闻。现月　　

○又谕、有人奏、江北水灾。实由骆马湖一带。水失其道等语。著端方、陈夔龙、查明实在情形。妥筹办理原片著钞给阅看。寻奏、查明骆马湖水势甚小。与灾情无关。此次下游受患。一则由海赣各口多被淤塞。二则六塘河淤浅。水不归槽。三则阴雨连帛滟系三四月之久。各处消水迟缓。现在惟以疏浚六塘河及海赣各口为最要。经由臣端方勉筹银十万两。专备六塘经费。其余各款。分别筹拨。克日兴工。报闻。　　

○两江总督端方等奏、拏获逆匪头目袁有升等、审明惩办。出力员弁。请奖。得旨、仍著督饬严缉逸匪各要犯。俟拏获后再行请奖。摺包　　

○又奏、本年江北水灾。懋迁减色。所有金陵各局卡转运米谷。请年内免徵税厘。下度支部知之。摺包　　

○辛酉。谕军机大臣等、御史俾寿奏、请酌裁各州县差役一摺。州县为亲民之官。凡地方利弊。民闲疾苦。理应周知。如该御史所陈。差役肆扰情形。实属目无法纪。小民将何以堪。著各省将军督抚严饬各属。速办警察。将所有差役人等分别裁撤。并妥拟章程。以除积弊而恤民艰。原摺均著钞给阅看。将此通谕知之。现月　　

○壬戌。谕内阁、方今时局艰难。朝廷宵旰忧劳。日求振作。尔大小臣工。应如何破除积习。共矢公忠。乃闻邮传部尚书张百熙、侍郎唐绍仪、到部以来。时有意见。任用人员。亦不免瞻徇情面。屡招物议。殊负委任。本应将该尚书侍郎均予罢斥。转得置身事外。姑从宽免。张百熙、唐绍仪、著传旨严行申饬。该部丞参及所调司员。著该尚书侍郎等认真甄择。分别去留。一切应办事宜。并责成公同商酌。妥筹经理。傥再稍参私臆。贻误公事。定惟该尚书侍郎等是问。现月　　

○谕军机大臣等、电寄杨士骧、电悉。即著袁世凯迅饬夏辛酉统带原统队伍。前往山东督办兖曹剿匪事宜。所有在曹先锋及巡防各营。均归调遣。仍著该抚随时妥筹布置。以靖地方。电寄　　

○御史赵炳麟奏、桂省财政奇绌。民生极困。请将该省溢额捐数。拨充路股。下度支部议。摺包　　

○云贵总督丁振铎奏。滇省师宗县秋禾被灾。派员履勘明确。先筹赈抚。报闻。摺包协修官刘福姚恭纂　　

总纂官钱骏祥恭辑监修总裁世恭阅二签八月初一日正总裁那月日专司蒿■木本陆恭覆阅癸丑十二月十三日　　

徐月日　　

荣月日副总裁唐月日　　

宗室宝恭阅一签三月十二日

　　

陈恭阅四签十月十九日　　

熙月日　　

郭恭阅二签七月十六日　　

宗室麒月日




大清德宗同天崇运大中至正经文纬武仁孝睿智端俭宽勤景皇帝实录卷之五百六十八　　

光绪三十二年。丙午。十二月。癸亥朔。上诣宁寿宫乐寿堂。问慈禧端佑康颐昭豫庄诚寿恭钦献崇熙皇太后安。至壬辰皆如之。内记　　

○谕内阁、朕钦奉皇太皇懿旨、御史赵炳麟奏、请定教育宗旨一摺。学术人心。关系至大。晶■宜经降旨宣示。学堂以中学为主。西学为辅。培养通才。首重德育。并以忠君、尊孔、尚公、尚武、尚实诸端。定其趋向。凡在臣民。岂容不修明伦理。顾行顾言。兹据该御史奏称、曲阜学堂开办伊始。请以明人伦重躬行为要义等语。亟应申明前旨。俾共切实遵行。所有曲阜学堂。应如何慎选师儒。注重行谊。著学部会同张之洞悉心妥议。详定规则。奏明办理。现月　　

○甲子。谕军机大臣等、有人奏、奉天锦州府义州知州陶应润贪鄙衰庸。纵盗肆抢。著赵尔巽按照所倢■＜曰融＞■＜石木＞各节。确切查明。据实具奏。毋稍徇隐。原摺著钞给阅看。寻奏、查明陶应润平日居官。尚能勤慎将事。原倢■＜曰融＞■＜石木＞各节。或并无其事。或传闻所讹。应请毋庸置议。报闻。　　

○以拏获谋逆邪匪出力。复已革四川南部县知县王廷赞等原官。予游击黄鼎以参将用。余升叙有差。摺包　　

○以纵匪贻害。休致四川大挑知县刘宝全。摺包　　

○蠲免直隶安州积涝地亩租银。　　

○以奥国参将福履格等约束兵丁。日本陆军中将藤井包等照料学生。警部荒川法光保护使馆。并赏宝星。　　

○乙丑。以京师雪泽尚未深透。上复诣大高殿行祷行礼。　　

○遣醇亲王载沣诣时应宫。贝勒载洵诣昭显庙。贝勒载涛诣宣仁庙。贝子溥伦诣凝和庙拈香。现月　　

○谕军机大臣等、电寄长庚、电悉。札拉丰阿准赴新疆商办事件。领队大臣。著安成暂行兼署。电寄　　

○又谕、电寄袁世凯、电悉。夏辛酉一军抽队七成赴东。著照所请办理。该督所称治匪之道。全在地方牧令。缉捕认真。甚为有见。晶■宜经谕令杨士骧整饬吏治。除暴安良。著该抚懔遵前旨。切实筹办。电寄　　

○署黑龙江将军程德全奏、官军剿办马贼。系毙匪首。余匪亦经转败、现饬分路兜剿。以期殄灭。得旨、著即严饬认真兜剿。＜目辟＞暒穴＜曰融＞夕＜夗贝＞捕余匪。务净根株。摺包　　

○又奏、马贼飘忽无常。现于东荒铁路两处。分兵扼要防堵。各属多添练会。辅兵力之不及。以官兵为游弋之师。相机剿捕。得旨、著即督饬各属。切实筹办。以靖地方。摺包　　

○又奏、布哈特墨尔根各城。荒芜渐辟。貂兽绝奣＜虘阝＞亦。旧日贡貂。恳请豁免。得旨、著再缓一年。摺包　　

○以妄用匪人。革署海伦厅同知升用知县黄钰职。逮通匪之警察总巡王翰清、置诸法。摺包　　

○丙寅。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨、礼部奏、元旦礼仪一摺。元旦令节。皇帝率王公百官。著在皇极殿行礼。停止筵燕。燕在外公主福晋命妇。均著进内行礼。现月　　

○又谕、前据御史成昌奏。倢■＜曰融＞■＜石木＞山东巡抚杨士骧各款。当经派令清锐前往山东查办。兹据查明覆奏、杨士骧被倢■＜曰融＞■＜石木＞各节。均查无确据。惟于筹款局委员。因公派敛。并曹州文武各员。捕盗不力。未能先事务防。失于觉察。殊属疏忽。但据称该抚到任以来。于地方一切要政。尚能实力举办。即著毋庸置议。山东候补道朱钟琪、办理捐款。不实不尽。曹州府知府丁镗、身任地方。兼司营务。操纵失宜。均著交部议处。曹州镇总兵任永清、暮气已深。难期得力。著勒令休致。前统领滚练队补用知府倪毓棻、训练无效。获匪寥寥。著以通判降补。前帮统防军营管带先锋左翼左营补用副将洪殿元、委靡自安。寸功未立。著以游击降补。前管带先锋左翼右营补用守备马振邦、举止轻浮。声名平不。著以把总降补。前管带左翼防军左营补用副将杨良辉、营规松懈。兵多骚扰。左翼防军后营哨官阳谷汛把总沉得胜、盗劫左近。畏葸无能。左翼防军后营哨官候补把总孙方塾、嗜利营私。罔恤人言。先锋左翼左营哨官候补把总随兴隆、获盗不究。有心玩忽。均著即行革职。永不叙用。防军前营哨官五品军功侯廷杰、藉端敛费。民怨沸腾。前曹州镇署巡捕陆恩福、差弁杨凤岭、吕焕普、蒙蔽招摇。狼狈舞弊。著一并斥革驱逐出境。交地方官严加管束。杨士骧身膺疆寄。责任綦重。务当振刷精神。于一切应办事宜。破除情面。切实整顿。以期吏肃民安。毋负委任。所有该省未经奏明苛细捐款。著认真裁撤。以纾民困。各局所名目复杂。著即酌量裁并。另片奏、举办清乡。请责成各乡自办等语。著该抚体察情形。妥定章程。奏明办理。寻奏、曹属匪势。晶■宜经分头剿办。贼计已穷。惟其源不清。患终未已。应即遵旨举办清乡。俟提督夏辛酉到曹。察看情形。详拟试办。至裁撤杂捐。归并局所各事宜。应再拟定章程。另行具奏。报闻。　　

○谕军机大臣等、电寄端方等、电悉。所请续拨广西捐款三四十万两以资皖赈。著度支部议奏。电寄　　

