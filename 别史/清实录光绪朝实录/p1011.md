<!-- { "loadSidebar": true } -->
○乙亥。上奉慈禧端佑康颐昭豫庄诚寿恭钦献崇熙皇太后自聚乐镇启銮。　　

○谕军机大臣等、前有旨命在京之御前大臣贝勒公等、暨各部院堂官。迅赴行在计廷雍已将此旨传知矣。自启銮以来。迄今已逾半月。而该王大臣等仍未见陆续前来。一切差使俱形旷废殊非不避艰险之义。著昆冈等传知诸王大臣及各部院堂官、于接奉此旨后即督率司员迅速前来行在。共修职守毋再诿卸迟延是为切要。将此谕令知之。电寄　　

○又谕、内务府大臣怀塔布、世续即著迅赴行在。并著传知太医院庄守和、杨际和、张仲元、范绍相、全顺等多备药品由怀塔布等一并督率前来。毋再迟延。此旨著昆冈传谕知之。

电寄

　　

○又谕、此次随扈各军旗兵汉勇为数不少其中有接仗伤亡、营数不齐者有临时溃败人数不足者前日召见马玉昆。亦称原统二十营。统计现存不过一半等语。推之各营情形。当复相同。若不亟加整顿。何以清军额而重饷需著神机营虎神营十处练军营王大臣、董福祥、马玉昆等各统领。即日造具清册。分别随扈及留防后路两项。咨送军机处请旨派员点名查验以昭核实。至荣禄带往保定之张春发陈泽霖余虎恩各军或甫调到防。旋即溃散或甫经召募。尚未报齐张春发尚能一战陈泽霖并未成列李秉衡前奏、言之尚有余恨。是其散漫情形当有更甚于随扈各军者。并著荣禄并同曾经接仗之武＜目辟＞行＜匧心＞口＜韦未＞＜夗贝＞各军。遴委直隶司道大员同日点验。即使续有募补。亦应截清住支。起支月日。不得任听含混开报。始终以原定额饷请领仍将点名册。咨送军机处备查又夏辛酉一军现在何处是否已回山东即著袁世凯一体查明办理。现月　　

○兼署陕甘总督陕西巡抚魏光焘奏董军添募各营饷需甘省力难供支。请饬另筹的款拨济。又奏、豫省欠解协饷无著。请饬改拨的款。以济急需。均下部议。摺包　　

○是日驻跸大同府至戊寅皆如之。随手　　

○丙子、谕军机大臣等、荣禄现驻保定。前已有旨、命收集各军。力固省防。惟由直入晋。边隘甚多。紫荆关尤为要口。该大学士务当统筹兼顾。或分兵驻守。或扼要严防。并多设侦探。以期消息灵通。随机策应现在和战尚无定局。亟宜乘此时力。修战守之备。该大学士手握兵符。尤当鼓励各军联为一气。俾有事互相援应。庶几于大局有济。将此由六百里谕令知之。电寄　　

○又谕、李廷箫奏、晋省东北两路宜严密设防以资保＜目辟＞行＜匧心＞口＜韦未＞＜夗贝＞一摺。升允所带陕军。现驻保定。著即移扎紫荆关外灵邱县一带。该县为直晋交界处所。路径纷歧。处处可通大道。该臬司务当择其最关紧要之处。严密设防。并多设侦探。以辅兵力所不及。近日散勇游兵。络绎道路。骚扰滋事。民不聊生并著升允于由直入晋各隘。严行截止设法遣散回籍。以清内患。锡良所统湖南北入＜目辟＞行＜匧心＞口＜韦未＞＜夗贝＞两军。前已有旨调赴行在矣。将此谕知李廷箫。并传谕升允知之。寻升允奏、遵旨赴防布置尚属严密。得旨、仍著督饬各营哨。认真严防。毋稍疏懈摺包　　

○又谕、电寄李鸿章、电奏阅悉具见忧国悃忱初三日因昆冈等奏报与赫德会晤情形。已命庆亲王奕劻星驰回京。会同该大臣商办一切事宜著仍遵前旨。乘坐轮船。迅速来京。会同庆亲王力挽危局。所请添派荣禄等一节。所见甚是。著即派刘坤一张之洞随时函电会商。荣禄现办军务。著俟该大臣到京后。体察情形。再行请旨。将此电谕知之。电寄　　

○军机处奏、前命察哈尔都统挑选壮马。现解到八百二十匹。随扈人等。缺马甚多此项马匹。应交何处分赏。恭候命下。得旨、内留一百七十匹。余交总管内务府大臣继禄。现月　　

○江苏巡抚鹿传霖等奏、苏省援军迟滞分别遣散回防。现拟就各路散卒。择精壮有枪械者由直另募数营。并恳留大枝得力客军防守保定如所请行。摺包　　

○以端郡王载漪为军机大臣现月　　

○以辅国公载澜为御前大臣。现月　　

○以贝子溥伦为左翼前锋统领工部右侍郎溥兴为镶红旗护军统领。现月　　

○以礼部右侍郎桂春为右翼总兵官。现月　　

○丁丑。谕军机大臣等、荣禄等奏退驻保定。及派军解饷拱＜目辟＞行＜匧心＞口＜韦未＞＜夗贝＞行在各摺片。获鹿为入晋冲途。自应派拨重兵。前往扼扎。惟保定为省城重地。距京较近。且系获鹿后路。该大学士仍当驻此调度。毋庸前往获鹿。各军新败之后。不免挫丧锐气。安所得生力军以振其气。至张春发、陈泽霖两军。诚不得力。然与其回驻淮徐虚糜饷项不如就现存人数严加淘汰重整营规。俾壁垒一新。足资调度若另募新军。无非各处溃兵散勇。滥竽充数。又安见其必能得力耶以上各节。该大学士务当殚精竭虑。以求至当仍

安心坐镇。勿稍纷营是为至要将此由六百里加紧谕令知之。电寄

　　

○又谕、固原提督邓增、著督带队伍迅赴行在。并著魏光焘、端方催令克日启程。毋稍迟延。将此由六百里各谕令知之。电寄　　

○又谕、前有旨命马安良率兵入＜目辟＞行＜匧心＞口＜韦未＞＜夗贝＞昨据魏光焘奏、业已召募回队。将次成军惟购马甚难。当谕以迅即启程如马匹不敷。俟抵行在后。再行筹补著魏光焘饬催马安良懔遵前旨。克日就道兼程迎赴行在。毋稍迟逾将此由六百里谕令知之。电寄　　

○又谕、前据毓贤等屡请饬大同镇总兵刘光才、迅赴本任朝廷眷念江防綦重。均未允许兹朕恭奉慈舆西幸。沿途查看情形。山右边防较之江防尤要。大同实为重镇。著刘坤一即饬该总兵督率所部五营。克日西上。前赴本任。毋稍迟误。现在沿江沿海。同时戒严江南亦属吃重应由刘坤一酌量添募数营。分别填扎不得再行请留。将此由六百里谕令知之电寄　　

○命贝子溥伦兼管前锋护军练兵事务。现月　　

○戊寅。上谕岑春火滟宣奏兵勇滋事。奏明请旨一摺。护军练兵瑚图礼、英山、据民人梁满佐喊控强抢昬＜虘阝＞马马审讯明确。由天镇至大同已二百里之远。岂得以拉用为词。避重就轻瑚图礼英山均著即行正法。以昭炯戒。旗兵汉勇。各有统属。即暂时兼管。亦应各专责成。严行约束不得任其沿途滋扰。此案该管之营哨各官。均著交部议处。嗣后如再有不法兵勇抢夺车马及用强买卖者。拏获到案。即著岑春火滟宣会同该管之王大臣。严行审讯。按律办理以肃军纪而安民心。现月　　

○命军机大臣载漪、开去御前大臣差使现月　　

○赏随扈亲王贝勒公暨文武官员等津贴银两。其随后驰赴行在之员。自出京日始一并核给。现月　　

○己卯。上奉慈禧端佑康颐昭豫庄诚寿恭钦献崇熙皇太后。自大同府启銮。　　

○上谕。行在政务殷繁。需人佐理。在京各衙门。亦未便有虚职守除大学士荣禄、徐桐、昆冈、尚书崇绮、崇礼、裕德、敬信、侍郎溥善、阿克丹那桐、府丞陈夔龙已先后派充留京办事大臣外。尚书徐会沣、松溎。左都御史吴廷芬、侍郎溥顾、李端遇、曾广汉、溥良、荣惠、徐承煜、内阁学士孚琦、陆宝忠、左副都御史庆福、通政使儒林正卿王福祥、印启詹事李昭炜、左庶子伊克坦、通政使司副使李荫銮、宗人府府丞成章、少卿溥金滟闰、贵昌、德本、范广衡、裴维侒、翰林院侍读学士秦绶章、侍讲学士熙瑛、侍读崇寿、侍讲檀玑、国子监司业希廉、周克宽、钦天监监正徐森、监副桂山、太医院院判冯国治、白文寿、均著留于本衙门办事。此外各部院卿寺堂官、暨向有内廷差使各员。此次未派留署者。均著仍遵前旨。遴选得力司员。一并酌带前来以便办理各该衙门行在事务。毋得迟延。现月　　

○擢山西大同县知县齐福田、以直隶州知州在任即补。现

月

　　

○赏乾清门头等侍＜目辟＞行＜匧心＞口＜韦未＞＜夗贝＞文璞等七员津贴银两。现月　　

○是日驻跸怀仁县。随手　　

○庚辰上奉慈禧端佑康颐昭豫庄诚寿恭钦献崇熙皇太后自怀仁县启銮。　　

○两江总督刘坤一奏、恭闻西幸。吁恳宽怀节忧。得旨、览奏具见悃忱。仍著慎固疆圻。整饬吏治。以固民心而维大局。摺包　　

○命镇国公载泽管理虎枪处事务。科尔沁辅国公博迪苏管理上虞备用处事务。现月　　

○命肃亲王善耆在御前行走。贝子毓橚在乾清门行走。现

月　　

○是日驻跸新岱岳镇。随手　　

○辛巳。上奉慈禧端佑康颐昭豫庄诚寿恭钦献崇熙皇太后自新岱岳镇启銮。　　

○谕军机大臣等、昆冈等奏、京城近日情形。洋人曾经入宫瞻仰虽无喧哗情事。难保非别有意见著昆冈等会同内务府大臣、酌度情形妥为保守。勿稍疏虞。庆亲王奕劻、日内计已到京并著将一切应议事宜。会商办理仍随时驰报。将此谕令知之。电寄　　

○又谕、刘坤一等奏、商派大员。率队扈跸一摺。程文炳著即统领吴隆海等各军。驰赴潼关外秦豫连界地方。酌度情形扼要驻扎。吴隆海等统归节制。所有沿江沿海防务。仍著各该督抚严密筹备。勿稍张惶以安民心。将此由六百里各谕令知之。电寄　　

○又谕、廷雍奏、收集溃军。请派知兵大员统制等语。此项收集各军。著交宋庆总统。务须督饬分统管带各员。重申军律。认真训练。并随时与廷雍会商布置一切。即以前敌溃散各军所遗之饷。挹彼注兹毋庸另行募补。以免虚糜。将此由六百里各谕令知之。电寄　　

○又谕、电寄松寿、电悉著仍遵前旨。迅速派兵出境会剿并将闽浙交界匪踪、及各该省剿办情形。随时确探奏报此旨仍著袁世凯转电知之。电寄　　

○广东巡抚德寿电奏、两宫西幸恭请万安得旨、仍著慎守封疆。整顿吏治。以固人心电寄　　

○护理直隶总督布政使廷雍奏、恭闻西巡。专摺敬慰得旨、仍著慎守封疆。整肃吏治。以固人心而维大局。并将由直入晋南北各要隘。严密筹防勿稍疏误。摺包　　

○又奏、保定一带。道路不靖。请饬各省将京饷改解山西省城。以免周折西商银号老庄多在太原。电汇尤为便捷。得旨、即飞咨各省督抚遵照办理。摺包　　

○山西巡抚毓贤奏、遵旨扼守固关。布置一切并分兵驻守各要隘情形。得旨、布置一切尚属妥协余俟驻跸太原。再行体察情形。分别办理摺包　　

