<!-- { "loadSidebar": true } -->
○又奏、各省筹拨光绪二十五年甘肃新疆协饷依限埽数完解。请将出力各员分别奖叙得旨。魏光焘等均著交部议叙。于荫霖著赏给头品顶戴。单开之锡良等。均著该部议奏李廷箫著一并核给奖叙。　　

○蠲缓新疆镇西。奇台塔城三厅县被灾地亩本年应徵额粮有差。　　

○甲子。谕内阁。钦奉慈禧端佑康颐昭豫庄诚寿恭钦献崇熙皇太后懿旨。现在驻跸长安。本年万寿。及明年元旦应行礼节。均经停止本年除夕辞岁礼节。亦著停止。摺包　　

○谕军机大臣等。电寄奕劻等据李盛铎有电称。日外部言此次中国。万不可割地如允割地与一国。或虽未明割而允其设官置兵。亦是暗让。一经允定他国必君■羊起效尤。大局当不可问。财政及各种利权亦然。设有一国要挟太重。中国似可答以此次事变。关于各国。宜归入各国公约并议。庶免受亏等语。著奕劻、李鸿章详细斟酌。妥筹办理并转电杨儒知之。电

寄

　　

○又谕、电寄绰哈布祃电悉即著迅速赴京。与奕劻、李鸿章面商机宜。电寄　　

○湖广总督张之洞等奏、湘省盛字三旗调鄂防剿。所有原饷及应加饷项。改由鄂省接放。下部知之。摺包　　

○山东巡抚袁世凯奏、查明本年被灾各属。来春青黄不接之时。恳恩缓徵上忙新赋。以恤民艰。允之。摺包　　

○调理藩院尚书世续、为礼部尚书。以兵部左侍郎阿克丹为理藩院尚书。现月　　

○以署刑部左侍郎薛允升为刑部尚书。现月　　

○以内阁学士贻谷为兵部左侍郎。现月　　

○以内阁学士戴鸿慈为刑部左侍郎。现月　　

○调正黄旗蒙古都统魁斌为镶白旗满洲都统。以都察院左都御史溥良为正黄旗蒙古都统。　　

○调镶红旗蒙古副都统恩普为镶红旗满洲副都统。以记名副都统容斌为镶红旗蒙古副都统。现月　　

○以四川重庆镇总兵姜桂题为甘肃提督以前山东登州镇总兵章高元为四川重庆镇总兵官。现月　　

○以捐款助赈。予安徽凤阳府知府冯煦以道员肬■闲放。加二品顶戴候选道王铭谦、俟分省后以道员即补。赏还降调江南盐巡道胡家桢顶戴。摺包　　

○乙丑。谕内阁薛允升奏、重任难胜。恳恩收回成命一摺。现在时局艰难。大小臣工。宜如何实心任事。劳瘁不辞。薛允升昨授刑部尚书。系朝廷破格擢用。自当感激图报。乃以衰病具辞。未免有意沽名。且复以暂署侍郎为请。既同办一事。岂有可供职侍郎。而不能供职尚书之理。薛允升所请收回成命之处。著不准行。并传旨申饬。嗣后如再有似此虚文渎请者。定即开缺重处。　　

○谕军机大臣等、夏毓秀奏、时事多艰。敬陈管见一摺。所称扎地营以资捍＜目辟＞行＜匧心＞口＜韦未＞＜夗贝＞。制枪石滟驳宜归一律。挑练勇丁以备缓急各条。尚属切实可行。现在时事艰难。全在各疆臣破除积习。认真整顿。以期保守疆圉。著各直省按照所奏各节。各就地方情形酌量办理。原摺著摘钞给与阅看。将此各密谕知之。现月　　

○以睿亲王魁斌为正黄旗领侍＜目辟＞行＜匧心＞口＜韦未＞＜夗贝＞内大臣。肃亲王善耆、贝子溥伦、为正白旗领侍＜目辟＞行＜匧心＞口＜韦未＞＜夗贝＞内大臣。现月　　

○调正蓝旗满洲副都统秀吉为正黄旗满洲副都统。正黄旗蒙古副都统载泽为正蓝旗满洲副都统。以前索伦领队大臣倭恒额为正黄旗蒙古副都统。现月　　

○丙寅。谕内阁、王之春奏、特倢■＜曰融＞■＜石木＞庸劣不职各员一摺。安徽庐州府知府文翰、左耳失聪。办事竭蹶。和州直隶州知州朱大绅、久病委靡。难膺民社均著勒令休致。太同知沉德润、性情狡诈。藏垢纳污。黟县知县周宪章、心地糊涂。趋向不正。试用通判程璧、老而务得。志趣亦卑宿州州判潘玉鹏、庸懦无能。纵役酿案。补用巡检邵廷杰、巧滑嗜利署颍上县典史试用州吏目吴继昌、操守难信。均著即行革职。泗州直隶州知州丁文炳、才欠开展。办事迟钝著开缺以通判归部铨选。寿州知州秦霖、才具平庸听断偏谬颍州府通判李万淮、浅闇无能。未孚舆论。均著开缺以府经县丞降补。归部铨选。凤阳县知县柴朴、才欠精强。不胜繁剧。著开缺另补。署婺源县知县建德县知县李延庆、政事废弛。罔知振作。惟文理尚优。著以教职归部铨选。另片奏、凤阳府知府冯煦、太平府知府陈文騄、涡阳县知县张树建、舒城县知县萧仁丙、署合肥县知县候补直隶州知州赵煦。署灵璧县知县刘昌彝、署亳州知州候补知县高赞善、太和县知县王树中、来安县知县于普源、署六安直隶州候补知州瞿世琬、颍上县知县冯廷韶、官声政迹。均有可观。即著传旨嘉奖。以示鼓励。现月　　

○谕军机大臣等、电寄奕劻等沁两电悉。著即电饬清锐、晋昌、寿长、并迅速赴京。勿任延宕生事。增祺所借华俄银行款。亦著该亲王等酌定。以后不得再借。电寄　　

○又谕、电寄于荫霖、据奕劻、李鸿章、电奏、接法使函称本年夏闲河北道岑春荣出有援引谕旨。激劝拳民。灭教焚堂告示。致该省教会全行被劫。武安县教民多被残毁。并有掘毁教士坟墓之事。现教士拟与新抚商办。既不接见。亦不回信。另有教士赴涉县该县令素仇视洋人。毫不保护。教士性命堪虞。滑县、安阳县、＜目辟＞行＜匧心＞口＜韦未＞＜夗贝＞辉等处地方官。皆恨恶教士教民。致伊等不敢归里。请将岑道及车吕石各令。先行撤任。由公使查核。按照现定草约第十款办理。并严饬豫抚令新换地方官。将所出教案。会同河南北境之主教商办妥协。并速发银五万两。将来由赔款内扣除并为该教士等速觅相宜寓所。护送前往居住等语。现时局艰危至此于荫霖身膺疆寄。宜如何审时度势将此等教案。妥速筹办。岂可置之不理。设再出戕杀重案。致生枝节贻误大局。该抚能当此重咎否。著即按照来电赶紧查明并将该道及各地方官酌量撤换妥速筹办完结。毋得稍事宕延。致贻后患。是为至要。并将查办情形先行电奏。电寄　　

○又谕、电寄盛宣怀艳电悉。首祸诸臣。英年于载勋擅出违约告示。曾经阻止。会列衔名。系属随同画诺。且载勋为首。业已重惩。英年为从。例应减等。何得一律论死。赵舒翘查办拳匪。亦系兼管顺天府任内照例派往。两日即回。颇有解散。覆奏。并无庇纵之词。情实可原。著盛宣怀将此中情节。会商刘坤一、张之洞、与各国外部切实剖明。务从末减。至启秀徐承煜、业经革职。如果应得重罪。亦当交回由朝廷按律惩办。决不宽贷。仍将婉商各国情形迅速覆奏。电寄　　

○又谕、电寄刘坤一、沁电悉张佩纶毋庸回避。著即饬催上紧医痊。迅速赴京勿稍藉延。电寄　　

○吉林将军长顺等奏、吉林食物昂贵。原定饷章不敷用度拟请每兵酌加饷银五钱。并酌添夫价。下部知之。摺包　　

○又奏、专弁探询巡幸所在。并缕陈吉省变计。与俄停战议和情形。得旨、东三省俄国已许交还。著仍竭力维持。随时补救。俟和议大定分别办理。随手　　

○又奏、吉省义和团良莠不齐。自相攻杀。拟请撤去义和二字。专办团练。以遏乱萌。允之。摺包　　

○以醇亲王载沣、大学士昆冈、吏部尚书敬信、承恩公桂祥、为内大臣现月　　

○赏肃亲王善耆三眼花翎。现月　　

○以办理停战议和事宜。不避艰险。复已革黑龙江镶红旗满洲协领达桂原官翎衔送部引见。摺包　　

○以性情刚直办事认真复吉林州同魏春寅原官翎衔。　　

○以勤慎将事复吉林同知廷桂原官翎衔。仍留原省补用。

摺包

　　

○以办理交涉。肆应咸宜开复吉林记名副都统庆禄降调处分。摺包　　

○以带印出走革吉林伯都讷厅同知张渭职。摺包　　

○丁卯谕军机大臣等、电寄奕劻等艳二电均悉。朝廷已尽法惩办祸首。而各国仍不满意。要挟甚迫。现存诸人即照前次照会办理。实因宗社民生为重。当可止兵不至再生枝节。兹定初三日降旨。初六日惩办惟英赵已无生理。或通融赐死。启徐并索回自行正法。该亲王等迅速密筹。或倩美日等国及赫德等转圜。能否办到。并商明已死诸人。不再追咎。即日电覆。　　

○又谕电寄袁世凯、记名提镇何永盛现闻尚在河闲。著袁世凯密派干员前往详查。该统领营勇究存若干。饬令不动声色。移扎大名地方。以资弹压。兼可＜目辟＞暒穴＜曰融＞夕＜夗贝＞剿拳匪。毋稍延缓。电寄　　

○闽浙总督许应骙奏闽省洪水为灾仓盐淹没。请将旧课照案缓徵。以恤商艰允之。摺包　　

○又奏、闽省延建邵三府本年猝遭水患。拟请暂改岁科并试以恤寒畯允之。摺包　　

○又奏、本年庚子恩科文乡试。请于明年八月与辛巳正科一并举行。照章加广中额。得旨、前已有旨矣。摺包　　

○兼署两广总督广东巡抚德寿奏、新筹专款。未能如数。镑价息借凑还。以昭大信。并以后万难照款存储情形。下部知之。摺包　　

○又奏、拟劝绅富捐输。援照两江章程办理。并请酌留数成。以备缓急。允之。摺包　　

○又奏、广东惠州会匪。被外匪句结起事。派营剿办获胜。出力人员请奖。得旨、即著严饬该提督等将余匪＜目辟＞暒穴＜曰融＞夕＜夗贝＞捕尽净后。准其择尤酌保。毋许冒滥。摺包　　

○又奏、清查匪孽责成水陆各提督督率各营分投＜目辟＞暒穴＜曰融＞夕＜夗贝＞捕。得旨、著即责成该提督实力清查。勿留余孽摺包　　

○又奏、广东商包厘金。欠饷甚钜日久并无成效。收回官办。以顾饷源。下部知之。摺包　　

○广西巡抚黄槐森奏、游匪拦入西隆州城。登时击走并分别追剿。擒斩首要多名现在办理善后。地方安静。得旨、著实力防剿。务绝根株。摺包　　

○又奏、西隆城被匪拦入。旬日闲歼除殆尽。拟请择尤酌保以示鼓励得旨、准其择尤酌保数员。毋许冒滥摺包　　

○又奏、崇善等州县民力竭蹶。恳恩将本年应徵地丁兵米。分别蠲缓带徵。允之。摺包　　

○纂修官章梫恭纂　　

帮总纂官蓝钰恭辑监修总裁世恭阅九签四月二十五日正总裁那月日专司蒿■禾本陆恭覆阅癸丑十一月二十五日　　

徐月日　　

荣月日副总裁唐月日　　

宗室宝恭阅一签五月廿八日

　　

陈恭阅十五签二月初一日　　

熙月日　　

郭恭阅二签九月初八日　　

宗室麒月日




大清德宗同天崇运大中至正经文纬武仁孝睿智端俭宽勤景皇帝实录卷之四百七十八　　

