<!-- { "loadSidebar": true } -->
○癸未。谕军机大臣等。铭安奏。遵筹选将练兵事宜。并将各城地势绘图呈览一摺。吉林密迩俄境。筹防必不可缓。据铭安奏。练兵必先择将。吉林现有将领。带队尚属勇往。而谋略非其所长。请调直隶通永镇总兵唐仁廉。及在宣化统领练军之郭长云。赴吉差遣等语。该二员现在能否派往。若畀以总统吉林官兵之任。是否相宜。著李鸿章酌度具奏。该将军以三姓一带。拟造舢板战船。＜闲＞练水师。请饬彭玉麟、杨岳斌、密荐水师宿将一二人。酌带船将水勇数十人。赴吉举办等语。从前长江设有长龙舢板等船。剿办内地贼匪。尚属得力。至三姓一带。轮船可通。舢板战船。是否足资守御。及应如何设立水师。以防侵越之处。并著李鸿章体察情形。妥筹具奏。铭安现拟添练马队一千名。步队二千名。分扎珲春、甯古塔、三姓、等处。省城亦扎马步队四五百名。以资策应。请饬部添拨每月的饷二万五千两。并先行支领半年饷银十五万两。著户部议奏。所请由天津机器局拨给五百斤洋炮二尊。三百斤洋炮四尊。二百斤洋炮四尊。马上单筒洋枪一千二百杆。带刺步枪二千三百杆。洋火药三万斤。洋铜帽二百万颗。洋铅弹子二百万粒。著李鸿章酌量拨给。以资应用。至挑练西丹兼用猎户人等。及查办金厂安插流民诸事。著铭安悉心经画。妥慎筹办。所请饬调马匹。已谕令岐元等拨给矣。图三件。片一件。留中。将此由五百里各密谕知之。洋务　　

○又谕。铭安奏。遵筹练兵事宜。请调马匹等语。吉林现筹添练马队。著岐元、祥亨、吉尼音布、于察哈尔锦州牧群内。挑选膘壮口轻战马。各五百匹。迅速分解吉林。以资应用。将此由五百里各谕令知之。洋务　　

○甲申。神机营奏。遵拨黑龙江军械火药等件。报闻。摺包　　

○赏奈曼札萨克多罗达尔罕郡王玛什巴图尔。三眼花翎。挑在御前行走。明发　　

○乙酉。圣祖仁皇帝诞辰。遣官祭奉先殿。　　

○谕内阁、明庆奏、假满病仍未痊恳请开缺一摺。镶黄旗蒙古都统明庆。著准其开缺。安心调理。该都统年逾八旬。在御前侍卫当差。暨管理神机营等处事务。历有年所。前在各路军营打仗。著有功绩。加恩著赏给人薓六两。藉资调摄。并赏食全俸。以示体恤。　　

○又谕。御史世泰、秀文奏。库储支绌。放款不敷。请量为变通一摺。据称内务府银库款项。入不敷出。必应宽为筹备。各省捐例已停。惟户部尚有常捐之例。拟将内务府三旗人员。报捐虚衔各等花样。均归内务府自行酌办。该捐生上兑后。即将实收。赴该御史衙门换照。以便互相核对等语。览奏实堪诧异。国家制节谨度。量入为出。自有常经。如果内务府放款不敷。该总管大臣。自当斟酌情形。豫筹办理。何待该御史越俎代谋。琐屑言利。况常捐向由户部核办。乃世泰等。辄请于内务府设局报捐。由该衙门核对换照。纷更旧章。尤非政体。世泰、秀文、不胜御史之任。均著回原衙门行走。现月　　

○谕军机大臣等。户部奏。请续拨京饷等语。近年库款支绌。叠经户部续请添拨京饷。此次该部酌量各省情形。拟拨山东地丁银五万两。湖南地丁银五万两。江西地丁银三万两。福建税厘银十万两。两淮盐厘银四万两。长芦荥工加价银五万两。广东盐课银五万两。厘金银七万两。江苏厘金银十万两。安徽厘金银五万两。湖北盐厘银五万两。四川津贴银三万两。盐厘银八万两。闽海关洋税银五万两。九江关常税银十万两。江海关洋税银七万两。赣关常税银三万两。共银一百万两。著该将军督抚。各将所拨饷银。连本年原拨未解京饷。均于五月前解到一半。十二月初闲如数解齐。各该将军督抚。务须顾全大局。依限提前完解。傥藉词诿卸。率请划抵截留。贻误要需。即著该部指名严□□□尔□。将此由五百里各谕令知之。现月　　

○又谕。清安等奏。请饬催迅解饷需一摺。前因科布多防务紧要。需饷甚殷。经户部议由江西安徽按年各拨银九千两。以资应用。兹据奏称。现仅据江西解到银四千五百两。安徽尚无报解信息。请旨饬催等语。著李文敏、裕禄、迅将应解科城军饷。自上年奉文之日起。按年如数筹拨。务须年清年款。毋稍拖欠。其上年江西欠解银四千五百两。安徽应解银九千两。并著赶紧埽数拨解。以应急需。将此由五百里各谕令知之。现月　　

○礼部以宗室会试中额请得旨取中二名。现月　　

○丙戌。三品卿衔督办船政大臣黎兆棠奏。赴闽到工日期。得旨、所有制造事宜。即著认真讲求。务臻精利可用。方为妥善。摺包　　

○直隶总督李鸿章等奏。请将教导出力洋员马的奴得式内等奖励。从之。摺包　　

○以江甯将军穆腾阿、为镶黄旗蒙古都统。兼管神机营事务。黑龙江将军希元、为江甯将军。前绥远城将军定安为黑龙江将军。　　

○予积劳病故总兵郑永鍷等。分别议恤如例。摺包　　

○旌表节妇奉天锦县从九品吴云衢妾梁氏。摺包　　

○缓徵直隶通州等。歉收村庄。米谷钱粮。旗租杂课。　　

○丁亥。谕军机大臣等。刘长佑等奏。永昌府属。匪徒滋事。克日驱除等语。上年十二月闲。匪徒龙保段五等。纠众肆扰。窜入保山县属姚关地方。分扰蒲缥等处。经刘长佑等。檄饬兵团。日夜追剿。毙匪多名。刻期蒇事。办理尚为迅速。匪首龙保段五。是否确已歼毙。务须查明实在下落。毋任漏网。并著督饬文武各员。□□穴□又□捕余匪。勿留余孽。以靖地方。所有阵亡之把总宋德隆、监生杨芳贤、均著交部从优议恤。在事出力员弁。准其择尤汇案保奖。毋许冒滥。将此由四百里各谕令知之。现月　　

○以云南普洱镇总兵左启龙、署临元镇总兵官。摺包　　

○以短压兵额。虚冒名粮。革云南永昌营副将罗芳林职。摺包　　

○戊子。以前福建布政使王德榜。交陕甘总督左宗棠差遣委用。现月　　

○己丑。库伦办事大臣奕榕等奏。遵旨筹防兴屯。请拨饷项炮位。下户部会同神机营王大臣速议。摺包　　

○又奏。请暂留笔帖式、崇禄。并调员差遣。得旨。崇禄著准其暂留库伦当差。　　

○以理藩院候补主事定福、玉岱、交库伦办事大臣奕榕差遣。现月　　

○庚寅。穆宗毅皇帝诞辰。上诣奉先殿寿皇殿行礼。诣乾清宫圣容前行礼。　　

○谕军机大臣等、春福等奏、请调马匹。并请饬整顿台站。各摺片。乌城布置边防。需用马匹。著祥亨于所属牧群内。拣选膘壮口轻骟马四百匹。务于本年四五月内。水草茂盛之时。派委妥员解赴乌城。并令该官兵沿途妥为牧放。以免疲乏。其所奏此项。马匹未到之先。就近由乌属孳生马厂内。暂行提拨。俟解到时。再行补还等语。著照所议办理。察哈尔所属布鲁图等台驼马缺乏。每致贻误要差。殊属不成事体。著该都统设法认真整顿。以利邮传。另摺奏。请饬神机营拣派久经战阵通晓蒙语之官兵。来乌训练蒙兵等语。神机营前已拣派官兵前往教练。仍著春福等于该城防营内。择其通晓蒙语者。酌量选派。以资得力。将此由四百里各谕令知之。洋务　　

○乌里雅苏台将军春福等奏。乌城需饷甚繁。请暂准收捐。得旨。防兵饷需。已饬部筹拨。所请收捐之处。著毋庸议。摺包　　

○又奏。请饬部筹拨饷银。以备蒙兵口分。下户部会同神机营王大臣速议。　　

○以刑部尚书文煜署正红旗满洲都统。明发　　

○辛卯。礼部以会试中额请。得旨。满洲取中八名。蒙古取中三名。汉军取中六名。直隶取中二十四名。奉天取中三名。山东取中二十一名。山西取中十名。河南取中十七名。陕西取中十五名。甘肃取中十九中。江苏取中二十六名。安徽取中十八名。浙江取中二十五名。江西取中二十二名。湖北取中十四名。湖南取中十四名。四川取中十四名。福建取中二十名。台湾取中二名。广东取中十六名。广西取中十三名。云南取中十二名。贵州取中十一名。现月　　

○淮安关监督广英奏、关税亏短。请将永丰税口。移设青口等地方。下部议。　　

○以故鄂尔多斯札萨克固山贝子。巴图莽鼐之继子阿尔宾巴雅尔袭爵。　　

○癸巳。谕内阁。裕禄奏。递籍管束之革员潜逃。请饬拏办一摺已革江苏候补道许厚如。前经降旨递解回籍。交地方官严加管束。乃该员在籍仍复不安本分。被控有案。辄敢托称贸易。潜往广东。实属故违法纪。难保不复在外滋生事端。著两广总督、广东巡抚、迅将该员查拏。委员押赴安徽。由裕禄讯明。严行治罪。以肃功令。现月　　

○谕军机大臣等。前因青海王公。积欠俸银。户部议拨四川银一万八千二百两。俾资散放。上年十一月闲。复谕令丁宝桢。无谕何款。赶紧筹济。兹据喜昌奏。前项俸银。业经于西饷内借拨一年。四川拨款。能否筹解。迄今未据知照。现存该王公俸银。待放甚急。请饬速拨等语。此款为数无几。复经谕旨严催。何以尚未解到。著丁宝桢严饬藩司。克日如数拨解。毋再宕延。将此由四百里谕令知之。现月　　

○又谕。据顺天府奏。廓尔喀使臣回国。查无办过夫驼成案。该使臣于兵部填给车马外。单开需用夫驼甚多。且有折给尖站银钱等项。应如何供支。请核议数目。转饬应付等语。各处贡使。经过地方。支应车辆口粮等项。自有定章。此次廓尔喀使臣回国。念其远道奔驰。酌量从优应付。亦以亦格外体恤。若于例付之外。需索多端。无厌之求。亦当示以限制。应如何妥为支应。俾该使臣克期起程。著户部、兵部、理藩院、顺天府、悉心商酌。迅速妥议具奏。原摺单著钞给户部、兵部、理藩院、阅看。将此各谕令知之。现月　　

○蠲缓陕西咸甯、长安、渭南、三原、富平、泾阳、醴泉、临潼、兴平、咸阳、粜、高陵、同官、肤施、保安、安塞、延长、宜川、延川、安定、甘泉、靖边、定边、凤翔、宝鸡、陇、岐山、扶风、汧阳、榆林、怀远、葭、神木、府谷、大荔、蒲城、澄城、郃阳、朝邑、韩城、潼关、华、华阴、白水、邠、长武、淳化、乾、永寿、鄜、洛川、中部、宜君、绥德、米脂、清涧、吴堡、盩厔、鄠、蓝田、郿、南郑、裦城、城固、沔、三水、武功、六十七厅州县。钱粮食课有差。现月　　

○缓徵陕西华阴县三阳等里。被冲地亩钱粮三年。现月　　

