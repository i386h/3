<!-- { "loadSidebar": true } -->
○又谕、有人奏、北塘守将总兵吴育仁疲软懈弛。不孚众望。所统防兵。缺额极多新募者皆乌合之众。哨官皆伊亲故。衰老庸懦均不知兵。该总兵绝无固守之志。请另＜闲＞统带等语。著王文锦按照原参各节。确切查明。据实覆奏。毋稍徇隐。原摺著钞给阅看。将此谕令知之。寻奏、吴育仁人近长厚。生平无大威名。自驻守北塘以来。兵尚安静。营官惟丁姓吴姓皆有勇敢之名。其余均无毁无誉。现正分队守陴。尚不得谓之懈弛。惟防兵计共四千人。南北岸各四营。水雷一营。兵分力薄。必须有重兵接济。报闻。　　

○又谕、御史管廷献奏、兵民艰食。宜设法购买平粜一摺。据称近畿一带。连年被水。粮价腾涌。惟有向河南山东购买杂粮。由卫河运至天津山海关一带平粜等语。著刘树堂、李秉衡、体察情形。或遣员购买。或招商购买。并将沿河各关粮石税厘。一概豁免。俟明岁开河以后。源源挽运。以济要需。原摺均著钞给阅看。将此谕令知之。现月　　

○又谕、电寄李鸿章、前据总税务司探闻倭兵第三军二万二千人欲往威海。今成山西南有倭轮抛锚。似系先来试探。其大队恐将踵至著李鸿章、李秉衡、饬令各军。加意严防。敌船动静。并著随时确探电闻。电寄　　

○又谕、电寄裕禄等、吴大澂电奏已悉。所请王连三所带马步九百名口粮。照湘军营制发给。即著知照李秉衡按月加拨。此军兵数较少。不能独立。若与湘军归并一处调遣。是否相宜。著吴大澂酌度情形。据实覆奏。前令陈湜一军径赴辽阳防剿。现在行抵何处。久无奏报。军情紧急。岂可任意逗遛。著裕禄、长顺、吴大澂查明具奏。本日据吴凤柱电奏、所部马队五百人。现派作马拨。就地召营。甫经举办。已商裕禄抽调马步。再行进兵等语。著裕禄酌量办理。电寄　　

○又谕、电寄吴大澂、现在盖平被陷。关外军情更紧。宋庆一军未能制胜。亟宜趁此海口封冻之时。厚集兵力。出关助剿。力挫凶锋。本日已谕令刘坤一前赴山海关驻扎调度。吴大澂任事勇往。久驻榆关。所部刘树元各营。训练当有成效。魏光焘一军纪律素严。吴元恺炮队亦称精锐。著吴大澂统率诸军。即日拔队出关。分起进发。会合宋庆等军。相机进剿。并著宜谕各将领。有能奋勇出力。得获大胜者。朝廷定加以不次之迁。破格之赏。以作士气。山海关防务亦属紧要。著将余虎恩、熊铁生各军。就现有营垒。分布填扎。免致空虚。吴元恺既调出关。所有秦王岛地方。仍令潘万才驻守。毋庸调往宋庆军营。　　

○陕甘总督杨昌浚奏、遵查甘肃候补知县石楙官自戕一案。讯据家属切结。并无冤抑贿和情事。报闻。摺包　　

○以前乌里雅苏台将军永德为绥远城将军。　　

○命甘肃布政使沈晋祥开缺来京。另候＜闲＞用。　　

○以侵吞公款。革署拉林正红旗佐领云骑尉佛陵阿职。并讯办。现月　　

○壬戌。谕内阁、巡视北城御史齐兰等奏、请将抗法咆哮自称职官之旗人饬部传讯一摺。宣武门外南横街华严寺僧人澹远因案潜逃。该御史等因住持无人。恐藏奸宄。谕令租庙居住之李姓等挪移。作为练勇分局。忽有旗人文治盘踞庙内。自称户部笔帖式。不服查询。任意咆哮。实属恃符藐玩。著刑部即传文治到案。讯明惩办。现月　　

○谕军机大臣等、有人奏、顺天良乡县知县范履福。与该县廪生游姓吞蚀赈款。重用捕役焦永即登第绰号西霸天者。假之权柄。焦永又引伊夥妆像王五等、藉过兵为名。向民闲索逼车马骆驼等钱。以至民不聊生。该县听信其弟捏言。妄拏妇女。非刑拷打。请饬查办等语。所奏如果属实。亟应严行参办。即著孙家鼐、陈彝、按照原参各节。确切查明据实具奏。毋稍徇隐。原摺著钞给阅看。将此谕令知之。现月　　

○又谕、电寄李鸿章、昨据李鸿章电称成山西南。有倭轮抛锚。兹复据奏、又有倭船游弋威海洋面。中炮退去等语。敌船时来窥伺。必有诡谋。仍著饬令在防各军。勤操固守。遇船即击。并严防后路为要。昨已谕令吴大澂带兵出关助剿。并令刘坤一前赴山海关驻扎。该督需用洋枪。著李鸿章于南来解到洋枪内。先拨五千杆。配带子药。解交刘坤一军营应用。电寄　　

○又谕、电寄宋庆、海盖踞贼。分队四出。恐其并力图犯营口。宋庆惟当激励诸军。探有贼股即行奋力截剿。若坐待其并力扑犯。始行出击转难得手。该提督所统各营。往往应机迟缓。务当熟筹调度。力求先发制人之策。以杜蔓延为患。昨谕令吴大澂统率魏光焘等军。克日出关助剿。兵力较厚。当可一振军威。吴凤柱一军。本日已谕吴大澂催令速赴牛庄。以护运道。电寄　　

○又谕、电寄吴大澂、所请统湘鄂各军出关进剿。与昨日谕旨正相吻合。刻下前敌军情正紧。急待援兵。著该抚懔遵前旨。克日拔队出关。勿稍延缓。本日宋庆电奏、请饬吴凤柱进扎牛庄等语。现在宋庆各营。分布营口东西北三面。恐贼由牛庄扰截后路。著吴大澂传知吴凤柱、即带马步队速赴牛庄扼防。以顾西路而护运道。不得藉词延宕。致误戎机。电寄　　

○以陕西按察使曾鉌为甘肃布政使。广东高廉钦道李有棻为陕西按察使。现月　　

○以倭犯盖平。力战捐躯。予记名提督杨寿山、副将李仁党优恤。　　

○蠲缓山西阳曲、太原、榆次、文水、临汾、襄陵、洪洞、浮山、吉应、代、河津、赵城、十三州县、暨归化城、和林格尔、清水河、萨拉齐、等属被水被旱被雹被鹼地方新旧赋额。并旗厂地租土盐杂课有差。现月　　

○纂修官舒伟俊恭纂　　

总纂官钱骏祥恭辑监修总裁世恭阅六签正月十一日正总裁那月日专司藳本陆恭覆阅癸丑八月十四日　　

徐月日　　

荣月日副总裁唐月日　　

宗室宝恭阅一签五月二十二日

　　

陈恭阅九签三月二十九日　　

熙月日　　

郭恭阅六月十三日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之三百五十七　　

光绪二十年。甲午。十二月。癸亥。谕内阁、御史齐兰奏、前任粤海关监督联捷任满年余。并未来京。显有交代不清情弊。德生现亦任满。俟新任监督文佩到任。应即清理交代回京等语。著李瀚章严催联捷、德生赶紧将交代清楚。迅速回京。傥再任意迟延。即行据实参奏。现月　　

○又谕、御史齐兰奏、内库重要。宜定限制。以杜弊端一摺。据称内务府六库司员。向由该堂官拣选引见。期满更换。近闻有此库将届报满。该堂官复拣定彼库拟正。亦有以此库而奏调彼库者。各遂私谋。毫无顾忌。请饬严定章程等语著总管内务府大臣严定章程具奏。现月　　

○又谕、刑部奏、遵旨定拟革员卫汝贵罪名。并声明该革员罪状较重请旨遵行一摺。已革总兵卫汝贵平日待兵刻薄寡恩。毫无约束。此次统带盛军。临敌节节退缩。贻误大局。并有克扣军饷纵兵抢掠情事。罪状甚重。若不从严惩办。何以肃军律而儆效尤。卫汝贵著依律论斩。即行处决。派刑部尚书薛允升监视行刑。洋务　　

○谕军机大臣等、有人奏、安徽署寿州知州钱文骥嗜好甚深。贻误公事。信用门丁李兰亭句串劣书刘子真朋比为奸。又认浙江游民钱子久为侄。本州民人方伍为表亲。招摇滋事。民遭荼毒。请饬查办等语。著福润按照所参各节。确切查明据实覆奏。毋稍徇隐。原片著钞给阅看。将此谕令知之。现月　　

○又谕、电寄李鸿章、现已授刘坤一为钦差大臣。不日前往山海关驻扎。其北洋津沽一带防务及海军事宜。李鸿章责无旁贷。仍当振刷精神。悉心筹办。海军提督需人。著李鸿章仍遵前旨。遴选妥员。以备＜闲＞用。电寄　　

○又谕、电寄李鸿章等、据奏英法等船聚集烟台。探闻倭兵将由成山登岸。似非虚语该处情形万紧。防守能否周密。殊深廑系著李鸿章、李秉衡、分饬各将领昼夜侦探。防其以小船载兵。乘隙登岸。务当遇贼即击。勿蹈皮子窝覆辙。是为至要。电寄　　

○又谕、电寄宋庆倭寇分路图犯营口。贼骑已至牛庄。西路愈形吃紧。昨已谕吴大澂传知吴凤柱速赴牛庄扼防。著宋庆再行催令该提督迅即拔队前进。不准延缓。第恐敌兵猝至。业已缓不济急。军情瞬变。著宋庆就现有各军。合力同心。设法堵剿以维大局。电寄　　

○又谕、电寄裕禄、徐庆璋经理团练。甚为得力民情爱戴。深堪嘉尚。团民接仗出力。即著分别奖赏。以示鼓励。本日据长顺。依克唐阿电奏、该将军等分扎腾鹅堡筇管堙等处督剿。著长顺等探明贼踪。迎头力剿。毋任窜近辽城。电寄　　

○钦差大臣两江总督刘坤一奏、出驻榆关。拟请抽调各营。分派帮办。并陈事宜八条。一、分任责成。一、进兵次第。一、申明赏罚。一、采用人材。一、筹画饷械。一、酌给津贴。一、添募亲军。一、设局支应。下督办军务处速议。寻奏、请如所议办理。未尽事宜。仍由该大臣随时具奏。从之。

摺包

　　

○命四川提督宋庆、湖南巡抚吴大澂、帮办钦差大臣刘坤一军务。洋务　　

○予故云南巡抚谭钧培恤典如例。现月　　

○旌表未婚守志江苏江阴县候选巡检夏诒植聘妻陆氏。摺

包　　

○蠲缓陕西鄜州。临潼被灾地方上年应徵钱粮。摺包　　

○蠲缓浙江仁和、钱塘、海甯、余杭、临安、新城、于潜、昌化、安吉、孝丰、龙游、富阳、嘉兴、秀水、嘉善、海盐、平湖、石门、桐乡、归安、乌程、长兴、德清、武康、建德、淳安、遂安、山阴、会稽、萧山、诸暨、余姚、上虞、鄞、慈溪、奉化、象山、新昌、嵊、临海、黄岩、太平、甯海、天台、仙居、金华、兰溪、东阳、义乌、永康、武义、浦江、汤溪、西安、常山、开化、寿昌、桐庐、分水、永嘉、乐清、瑞安、平阳、泰顺、玉环、丽水、缙、青田、龙泉、宣平、七十厅州县、暨杭严嘉湖台州等卫所荒坍及新垦田亩粮赋。并灾歉地方本年应徵及历年原缓带徵丁漕等项有差。现月　　

○蠲免两浙仁和、杜渎、海沙、鲍郎、芦沥、钱清、西兴、长亭、横浦、浦东、十场灾歉及荒坍未垦各灶地荡涂钱粮灶课。现月　　

○甲子。谕内阁、兵部奏遵旨严议处分一摺此次盖平被陷。山东登州镇总兵章高元接仗未能得力。直隶正定镇总兵徐邦道赴援迟缓。经该部分别议以革职。均属咎有应得。惟念该总兵等叠次遇贼交战。尚能奋勉。著加恩改为革职留任。仍责令戴罪图功。以观后效。宋庆著照部议降二级留任。洋务　　

