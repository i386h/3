<!-- { "loadSidebar": true } -->
○丁未。谕内阁、钦奉慈禧端佑康颐昭豫庄诚寿恭钦献崇熙皇太后懿旨。近来各省民教起衅之案。层见晶■宜出。总由畛域之见未化。致嫌隙之端易开。不知泰西诸国。传教章程。载在条约。中朝邦交是笃。无不一视同仁。＜圭黾＞滟兄各处习教教民。属在编氓。皆吾赤子。本不容于膜视。至各国司铎。传教远来。其书具在。虽传授各有源流。而大旨无非劝善。一切恃符武断作奸犯科之事。非惟中法所不宥。实亦西教所不容。即如此次江西杨恭宸谋逆一事。举发者即出自教堂。可见秉正嫉邪。人同此心。心同此理。朝廷即将教士刘在铎破格加恩。以示大公无私。此后惟愿中外一家。诈虞悉泯。用特详加申谕。嗣后各直省地方官吏。务当仰体此意。随时劝导。豫杜争端。凡事总宜持平办理。不得因教民而有歧视之心。为教民者亦不可自为立异。尤当尊敬官长。和睦乡邻。常以力行善事为务。庶不负国家教养之泽。与各教士劝人为善之本心。深宫胞与为怀。不惜开诚宣示。该督抚等即恭录此旨。通饬所属。彳滟扁行晓谕。务使绅耆士庶。咸明斯意。教民无倚势作威之心。平民亦无此疆彼界之见。庶几民教可以永远相安。海内共享安全之乐。当亦尔士民等所深愿也。将此由四百里各谕令知之。现月　　

○福州将军增祺等奏、请增添旗营练军名数。改习新操。以求精强。并酌拟章程。得旨、著依议行。该将军等务当督率将弁。认真训练。毋得日久生懈。摺包　　

○两广总督谭钟麟奏、清理广东各州县词讼。严核功过。并历年积案。请免扣审限。勒令一律清结。得旨、即将以前旧案。严饬各属依限清结。不得再有积压。摺包　　

○察哈尔都统祥麟等奏、遵挑各旗精壮余丁。随同额兵训练。报闻。摺包　　

○戊申。谕军机大臣等、增祺奏、福建船厂。现造船工。暨拟续造各船情形。并请截留银两各摺片。著准其在各省已经解到之三十五万两内。留银十五万两。以资应用。余仍尽数解部。至常年经费。据称每年不下六十余万两。著仍照原定章程。由闽海关四成洋税项下解银二十四万两。六成洋税项下解银三十六万两。每年照数筹解办理。自可裕如。现在外洋各国。战船速率日增。鱼雷船每点钟能行二十三海里者甚多。各项战船速率亦不下十七八海里。此次该厂所造。速率仅止十一海里。国家不惜钜款。办理船政。要贵适于战守之用。若速率太少。必致相形见绌。该将军务须督同洋员。将各船造法。实力讲求。毋稍迁就。将此由四百里谕令知之。现月　　

○又谕、御史攀桂奏、请饬查各旗石滟驳位等语。著直年旗转传八旗汉军都统查明现存数目。即行册报军机处。现月　　

○命西甯办事大臣奎顺来京当差。赏礼部左侍郎阔普通武副都统衔。为西甯办事大臣。明发　　

○己酉。世宗宪皇帝诞辰。遣官祭奉先殿。早事　　

○吉林将军延茂奏、吉林官庄等处猝被霜雪。派员履勘。得旨、即著履勘确实。奏明办理。　　

○又奏、吉林练饷。请统由部库垫发。以济要需。下部议。　　

○云贵总督崧蕃奏、云南罗平州属水雹成灾。委勘赈抚。得旨、即著查勘抚恤。毋任失所。　　

○又奏、部驳西南两防土勇加饷。及防营薪饷以三十三日为一届。恳仍饬照准。下部议。　　

○以前礼部右侍郎溥颋为礼部左侍郎。现月　　

○以恃符武断。革云南守备黎天才职。摺包

　　

○协修官朱点衣恭纂　　

总纂官熊方燧恭辑监修总裁世恭阅三月二十日正总裁那月日专司蒿■禾本陆恭覆阅癸丑十一月十三日　　

徐月日　　

荣月日副总裁唐月日　　

宗室宝恭阅九月十二日

　　

陈恭阅三签十月十三日　　

熙月日　　

郭恭阅一签十月十一日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百三十三　　

光绪二十四年。戊戌。十一月庚戌朔。上诣仪鸾殿问慈禧端佑康颐昭豫庄诚寿恭钦献崇熙皇太后安。至己卯皆如之。　　

○谕军机大臣等、有人奏、顺天宝坻县张及第、私设税课。信任蠹吏。纵盗殃民。与东路同知张兆珏、朋比为奸。劣奣＜虘阝＞亦多端。请饬查办等语。著孙家鼐、陈秉和、确切查明。据实具奏。原片著钞给阅看。将此谕令知之。寻奏、遵查知县张及第被倢■＜曰融＞■＜石木＞各款。或事出有因。或查无实据。惟该县盗风甚炽。毫无整饬。且任令已革书吏杨银复充。亦干例禁。应请将宝坻县知县张及第、交部照例议处。同知张兆珏、朋比为奸。查无确据。应请毋庸置议。报闻。现月　　

○总理各国事务衙门奏、通筹铁路办法。宜分别缓急施行。现卢汉粤汉两要干。及甯沪苏浙浦信广九等近干要枝。均由总公司盛宣怀承办。津镇及山海关内外。亦奉旨责成胡燏棻办理。太原至柳林。已由山西商务局承办。广西龙州。已由提督苏元春承办。应请饬下该大臣等认真督饬。先其所急。其余枝路。俟将来经费有余。再议次第推广。从之。摺包　　

○派吏部右侍郎溥善、刑部右侍郎梁仲衡、承修昭西陵配殿等工程。早事　　

○辛亥。谕军机大臣等、御史徐士佳奏、江苏淮徐两属。连被水灾。疮痍满目。该州县剔荒徵熟。饥民领赈。至为差役夺去。以抵钱粮。以致邳州一带。匪徒乘机滋事。请饬设法扑灭。并将邳宿海＜走毕＞滟＜镵-釒＞四州县钱粮。一律缓徵等语。淮徐被灾。请形甚重。匪徒藉端滋事。深恐句结饥民。蔓延为患。著刘坤一、德寿、将邳州滋事匪徒。赶紧捕治。毋任滋蔓。其各州县被灾地方。如有应行蠲缓之处。并著迅速查明具奏。原片著钞给阅看。将此由四百里各谕令知之。现月　　

○山东巡抚张汝梅、奏东省裁并营伍案内。节存余饷。请仍留作购买军械之用。下户部议。摺包　　

○壬子。谕内阁、依克唐阿奏、剿办马贼各员。分别劝惩各等语。奉天马贼贼首李＜走毕＞滟隆非、盘踞通化山内。时出虏掠。本年夏闲。因官兵捕急。穷蹙投诚。当经依克唐阿讯明正法。余孽悉数歼除。办理尚为妥速。所有剿贼出力各员。已谕令该部议奏矣。协领德克登额、著赏给法福淩阿巴图鲁名号。以示奖励。营官游击周廷明、哨官防御马鸿文、剿贼不力。均著即行革职。现月　　

○谕军机大臣等、电寄张之洞、电悉。英议绅贝思福商询各节。京城设军务处。用英参谋一说。断不可行。将来如果来京商办。应仍照原议。就鄂省先练二千。一切荐员教练。归我节制。临时由该督妥慎筹酌。务须豫防流弊。操纵在我。贝思福现赴江甯。并著刘坤一即本此意应付。以免两歧。电寄　　

○盛京户部侍郎良弓滟＜兪＞滟弓奏、整顿奉省牛庄、盖州、复州、熊岳、岫岩、凤凰等处茧税。派员密稽。以杜侵蚀偷漏。而益饷源。报闻。摺包　　

○直隶总督裕禄奏、旅顺西澳黑沙沟地方鱼雷营基址。近已议租于俄。请于天津大沽船历滟乌后。旧有石滟驳厂。改设鱼雷营以备训练。下所司知之。摺包　　

○以奉天马贼肃清。开复已革海龙城总管依桑阿、海城县知县汤澍、原官。摺包　　

○以捐银助赈。予直隶郎中李士铭为其母建坊。随手　　

○缓徵直隶大城县节欠钱粮。随手　　

○癸丑。谕军机大臣等、载漪等奏、遵旨挑选旗营兵丁幼丁一摺。所有挑定之八旗兵丁。著拨归神机营。内务府三旗兵丁。著拨归武胜新队。交该管大臣。督同认真训练。所需饷项。并著管理神机营王大臣、会同管理武胜新队王大臣、妥议具奏。现月　　

○又谕、国俊等奏、改练洋操。洋枪应由何处请领等语。著裕禄于北洋军火项下。拨给前膛来福枪五百杆。配齐药弹。由国俊派员领回应用。至每年操演。应需枪弹子药若干。即著照案由北洋拨给。以资练习。将此各谕令知之。现月　　

○又谕、前臬司周馥。现在是否病痊。著邓华熙传知该臬司即日来京陛见。将此谕令知之。现月　　

○又谕、已革云南临元镇总兵姜桂题、著袁世凯传知该员来京。豫备召见。将此谕令知之。现月　　

○又谕、电寄张汝梅、有人奏、山东放赈迟延请饬催速办急赈一摺。据称东省已拨官款。约计一百余万。又东练捐募数万金。款项不为不足。延至十月二□□以前。分文未放。其被灾最重之齐东、章邱、历城各处。于十五六等日。始有委员查灾。银米仍未放给。请饬普放急赈等语。东省此次钜灾。朝廷发帑截漕。仍恐缓不济急。该抚责无旁贷。自应赶办赈抚。方为不负委任。现在款项齐集。著张汝梅迅即遴派妥员。分投散放急赈。以苏民困。并妥筹冬赈春抚各事宜。庶几源源接济。或不至流离失所。当此冬令严寒。赈款早散一日。灾民即多受一日之惠。傥再迟误因循。竟置彳滟扁野嗷鸿于不顾。试问该抚将何以为心耶。电寄　　

○两江总督刘坤一等奏、筹办积谷情形。得旨、著随时认真经理。毋得虚应故事。一奏塞责。随手　　

○命甘肃按察使桂春、以三品京堂候补。在总理各国事务衙门行走。现月　　

○甲寅。遣官祭先医之神。　　

○上御勤政殿。义国使臣马迪纳觐见。　　

○谕内阁、钦奉慈禧端佑康颐昭豫庄诚寿恭钦献崇熙皇太后懿旨。睿亲王魁斌、郑亲王凯泰、庄新王载勋、贝勒载滢载濂、贝子奕谟、大学士昆岗、尚书熙敬、敬信、启秀、徐郙、崇礼、松溎、左都御史怀塔布、徐树铭、都统广忠、符珍、桂祥、恩佑、侍郎崇光、徐用仪、徐会沣、立山、陈学棻、荣惠、阿克丹、梁仲衡、总管内务府大臣世续、加恩均著在西苑门内骑马。并在西苑门内乘坐船只暒滟它爿滟木。现月　　

○谕军机大臣等、有人奏、匪徒滋事请饬拏办一摺。据称地安门外居住之宗室妇号夜叉者。与其夫侄崇姓即小崇、并旗人张百寿即张竹山、率领多人。抢人勒赎。并有向王姓等家讹索银两情事。辇毂重地竟有匪徒结党横行。实属目无法纪。著步军统领衙门、顺天府、五城御史、一体严拏。务获徵办。原摺著钞给阅看。将此各谕令知之。现月　　

○又谕、京师鼓铸钱文。需用铜斤较多。著唐炯速就云南各处铜厂。认真开采。务须按年加批解京。以资鼓铸。毋得藉词延宕。致误要需。将此谕令知之。现月　　

○又谕、现在河南办理营务之尹家宾、著裕长察看该员才力若何。迅即具奏。将此谕令知之。现月　　

