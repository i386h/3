<!-- { "loadSidebar": true } -->
○云贵总督魏光焘奏、请将迤西道移驻腾越。兼管关务。并添设道库大使一员。下外务部会同吏部核议。寻奏、腾越边界。与缅甸毗连。英国现派领事。驻扎该处。开关互市。交涉日繁。厅员权势。不足以资镇摄。该督请将迤西道移驻腾越。并管关务。系为慎重地方关务起见。应准如所请。所有迤西道一缺。准其定为冲繁疲难。请旨肬■闲放要缺。并准添设道库大使一员。兼管照磨事务。作为从九品额设边远选缺。至腾越厅原设同知经历司狱各缺。仍照旧设置。以资治理。依议行。　　

○西安将军直■心铭奏、西安满营八旗。挑选精壮聪颖兵丁。送入武备学常肄业。以广造就而育人才。报闻。　　

○以西安左翼副都统恩存署西安将军。电寄　　

○庚子。谕军机大臣等、朕钦奉慈禧端佑康颐昭豫庄诚寿恭钦献崇熙皇太后懿旨。载洵承继瑞敏郡王奕志为嗣。载涛承继钟端郡王奕言滟合为嗣。均著承袭贝勒。载漪、载滢、著照例各归本支。现月　　

○又谕、朕钦奉皇太后懿旨。载涛已承继钟端郡王奕言滟合为嗣。奕谟著另行择继。现月　　

○以兵部左侍郎李昭炜为江西乡试正考官。翰林院编修顾瑗为副考官。侍读学士朱益藩为浙江乡试正考官。编修李家驹为副考官。侍读宝熙为湖北乡试正考官。编修沈曾桐为副考官。　　

○准三品衔前任江苏扬州府知府陈卿云、重与鹿鸣筵燕赏二品顶戴。　　

○以办理洋务。勤劳卓著。赏福建按察使杨文鼎、头品顶戴。兴泉永道延年、以应升之缺升用。　　

○以长江互保。赏驻汉英总领事法磊斯、比总领事薛福德、德领事禄理玮、法领事玛玺理、美领事魏理格、日本领事濑川浅之近、驻甯英领事孙德雅、德领事尔增、美领事马墩、宝星。　　

○以和商保境。赏驻福州厦门美领事葛尔锡、巴詹声、英领事佩福来、满思礼、日本领事丰山滟鸟舍松、上野专一、法领事杜理芳、德领事谢弥沈梅泽、荷兰领事高士威、厦门税务司辛盛、宝星。　　

○以改办平粜。赏驻福州法领事高乐侍、宝星。摺包　　

○辛丑。谕内阁、陶模等奏、特倢■＜曰融＞■＜石木＞庸劣不职文武各员一摺。广东阳春县知县潜梦熊、因循玩误。声名平常。署长甯县知县候补知县彭家禄、因案扰民。作事乖谬。三江协副将调补湖南常德协副将戴恒山、结交匪人。行多巧伪。水师提标后营游击罗晋廷、办事糊涂。擅离职守。阳江营游击郑麟功、嗜好甚深。怠于理事。署肇庆协中军都司顺德协右营守备黄日光、办事疏忽。贻误防务。那扶营守备赖钦、嗜好甚深。不能理事。均署即行革职。碣石镇左营游击梁鼎勋、年老重听。难期振作。著以原品休致。连山绥猺同知黄晋铭、办事疏略。难胜边要。新兴县知县刘盛芳、才具平庸。办事竭蹶。新会县知县杨介康、迂谨过甚。难膺繁剧。均著开缺另补。以肃官常。现月　　

○全权大臣庆亲王奕劻等奏、照录各国使臣交还天津照会进呈。请饬北洋大臣将接收事宜。妥为办理。从之。摺包　　

○两广总督陶模等奏、设立广东大学堂。并开办及教课章程。从之。现月　　

○以内阁学士杨佩璋署兵部左侍郎。现月　　

○以捐助学堂经费。赏道员张煜南、周荣曜、以四品京堂候补。随手　　

○予积劳病故广东提督陈维熊、捕盗捐躯广东副将蔡锦章、守备李国泰、云骑尉陈次桢、守备卢昆山、议恤。摺包　　

○壬寅。谕军机大臣等、本日御史攀桂奏、请分设教养局所一摺。著张百熙、陆润庠、酌核办理。现月　　

○以河南泌阳县教案议结。法主教安西满、传旨嘉奖。主教司德望、副主教何安业、倪三多、均赏花翎。予道员陈履成、知县潘守廉、钱绳祖等、优叙。摺包　　

○癸卯。谕军机大臣等、京师地广人稠。现有井泉。不足以供汲饮。著步军统领衙门相度情形。于各处街巷。多开水井。以通地脉而便民生。现月　　

○又谕、本日御史吴保龄奏、请明定即用知县补缺章程一摺。著吏部议奏。现月　　

○又谕、御史吴保龄奏、请更定户部司名等语。户部知道。现月　　

○又谕、电寄刘坤一等、十一日会奏电。何以迟至十四日始到。所陈各节。究竟加税之数。与免厘之数。是否确足相抵。据称连报部而不名厘金之款二千三四百万。而吕海寰、盛宣怀、前奏加税所入。系二千一百余万两。即訿已难抵补。销场税一项。究竟各省分计。可得若干。总之此事于财政出入。关系甚钜。不可不深谋远虑。若仓猝定议。宜防后患。著责成刘坤一、张之洞、切实通筹。从长酌议。迅即单衔分别电奏。

电寄　　

○以协同保护。赏驻库伦俄领事官施什玛勒福等宝星。汇存　　

○协修官吴怀清恭纂　　

总纂官钱骏祥恭辑监修总裁世恭阅一签五月初十日正总裁那恭阅月日专司蒿■禾本陆恭覆阅癸丑十一月二十九日　　

徐恭阅月日　　

荣月日副总裁唐月日　　

宗室宝恭阅一签六月初三日　　

陈恭阅六签四月初十日

　　

熙月日　　

郭恭阅十月初七日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百一　　

光绪二十八年。壬寅。六月。甲辰。谕军机大臣等、升允奏、览悉。邓增所统之忠武景字各营旗。著即裁撤。以节饷需。该抚办理一切谨慎。切勿轻听浮言。徒乱人意。现月　　

○山西学政刘嘉琛奏、本年山西乡试借闱陕西。所有应行录科各事。拟于科试省南路解州。就近在该棚办理。下部知之。摺包　　

○科布多参赞大臣瑞洵奏、官厂驼只不敷。应由乌里雅苏台孳生君■羊内。拣拨二百只。以备要需。得旨、著咨商连顺、酌量调用。摺包　　

○又奏、科布多商务日殷。拟请改稽查俄商局为洋务局。仿照内地办法。以免窒碍而裨交涉。下外务部议。寻奏、该大臣所请。系为慎重边务、因时制宜起见。应请照准。其在事人员。三年择尤奖叙。及索果克驻卡改派委员。霍通淖尔地方增设委员。所有局费。照章开支各节。均尚切实。应请一并照准。依议行。摺包　　

○湖南巡抚俞廉三奏、建立武备学堂开办情形。得旨、著即督饬认真教练。务除积习。俾成劲旅。随手　　

○督办垦务兵部左侍郎贻谷奏、筹拟察哈尔右翼四旗垦务办法。量为变通。以期清弊而浚利源。从之。　　

○改铸江苏赣榆县印信从江苏巡抚恩寿请也。摺包　　

○乙巳。谕军机大臣等、本日御史俨忠奏、农工商务。宜振兴推广一摺。政务处知道。　　

○又谕、电寄刘坤一等、刘坤一、张之洞、吕海寰、盛宣怀等、先后电奏加税免厘。请旨即行定议等语。既据该大臣等通盘筹计。均称足敷抵补。著即照所议办理。惟所陈各条内。尚恐有侵我利权之处。流弊不可不防。仍著悉心筹虑。妥定一切。傥有后患。惟该大臣等是问。电寄现月　　

○丙午。谕内阁、奎俊奏、甄别正佐各员。分别举劾一摺。调署四川安岳县汶川县知县如柏、夹江县知县申麟、汉州知州龚定求、德阳县知县赵渊、调署崇庆州成都县知县柴作舟、调署新甯县罗江县知县蔡承云、蓬州知州方旭、据该督奏称、均属循良之选。即著传旨嘉奖。眉州直隶州知州尹寿衡、年老多病。听断无能。著勒令休致。南部县知县史亦杰、遇事寡断。人地不宜。著开缺另补。盐源县知县斯康、性情拘执。不洽舆情。著以府经历县丞降补。昭化县知县姚汝翼、办事竭蹶。难期振作。准补资阳县知县魏云鸿、才识平庸。难膺民社。均著以教职归部铨选。什邡县知县陈锡霈、双目失明。不能理事。三台县知县张星、遇事因循。敷衍塞责。前署筠连县候补知县陈溥、藉案苛罚。胆大妄为。前署铜梁县试用知县李瑞兰、贪鄙昏庸。声名甚劣。署雅安县候补知县王恩澍、措置乖方。罔知政体。候补知县谢本嶙、行为卑鄙。惟利是图。候补府经历刘棨、行止卑污。酉阳州吏目赵德友、嗜好甚深。候补典史陈亨、行为荒谬。重庆府训导龚运炆、品行不端。营山县训导于跃渊、任意舞弊。均著即行革职。试用知县雷金铭、设局聚赌。诱害善良。咨补巴县木洞镇巡检陈久锡、开场窝赌。行同市侩。仅予革职。不足蔽辜。著永不叙用。以儆官邪。现月　　

○谕军机大臣等、电寄升允、据电奏宋伯鲁现经拏获。应否解京。及如何办理等语。宋伯鲁著交地方官严加管束。电寄　　

○以防＜目辟＞行＜匧心＞口＜韦未＞＜夗贝＞勤劳。赏四川记名提督丁鸿臣头品顶戴。余升叙有差。摺包　　

○以讲信守约。赏驻喀什噶尔俄领事撇特罗福斯克、宝星。　　

○丁未。谕军机大臣等、电寄张之洞等。张之洞、吕海寰、盛宣怀等、十七日电奏各节。具悉。加税免厘一事。昨据刘坤一等会奏。已有旨允准。并责成该大臣等、悉心筹虑。妥定一切。兹据奏拟以修改法律。及各国派员考查教务两条。一并入约。自可照行。惟所陈索议四条。何以前次会奏电内。并未提及。至推广口岸权利。语尤含混。其详细节目。究竟如何。仍著该大臣等、详慎妥议。懔遵前旨。切勿稍贻后患。电

寄

　　

○督办垦务兵部左侍郎贻谷等奏、王公马厂。与察哈尔各旗。地界毗连。交错牵混。辨认不易。惟有令该王公将厂地一律报效开垦。以兴地利。从之。　　

○改铸四川涪州印信。从四川总督奎俊请也。　　

○命吏部尚书敬信驰往东陵查办事件。　　

○以私运军火。革在籍翰林院编修陈木滟撆职。并讯办。

随手

　　

○戊申。谕军机大臣等、电寄德寿等、魏光焘电奏、广南府属游匪。串聚粤边。西林西隆属地匪首梁振科、杜七七、苏明、黄三、将分五路滋扰。彳滟扁张伪示。僭称总统忠义全军。势甚猖獗。已饬边军截剿等语。云南广西各边界。土匪游勇。句结为患。晶■宜经谕令各该督抚迅速会剿。不准推诿玩延。乃日久尚未扑灭。实属治军不力。苏元春久任边防。毫无展布。王之春现经朝廷弃瑕肬■闲用。责有专归。著德寿、魏光焘、邓华熙、会同王之春、苏元春等、督饬各军。赶紧将此股匪徒。认真捕剿。从速殄灭。务令一律肃清。以安民生而除边患。傥再稽迟贻误。试问该督抚等、能当此重咎否。懔之。

电寄

　　

○吉林将军长顺等奏、俄员干预收降土匪情形。殊形掣肘。请饬外务部转商俄使劝导。以靖地方。下外务部查照办理。　　

