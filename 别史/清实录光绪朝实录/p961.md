<!-- { "loadSidebar": true } -->
○庚辰。谕内阁、前因各省关税厘金盐课积弊太深亟宜力筹整顿。特谕大学士。军机大臣六部九卿会议具奏。昨据诸臣沥陈近来经徵各员。种种侵欺几于积重难返因详筹裁汰陋规。剔除中饱之法。集议奏闻。并据大学士徐桐、内阁学士准良光禄寺卿袁昶、侍读学士高燮曾、翰林院侍讲学士贻谷、光禄寺少卿张仲炘、单衔具奏。各抒所见。或于会议之外。酌加推广。或仍就税厘等项。另筹办法复经谕令军机大臣、大学士、六部、九卿、妥议具奏。兹据军机大臣等、逐条议覆请旨施行综核诸臣两次会议所奏、尚属切实可行。近来时事多艰。饷需不继中外诸臣。正宜殚竭血诚。力图报称、乃各省经徵关税厘金盐课之员。积习相沿工于舞弊。止知有身家。不知有君国。各该将军督抚。亦或瞻徇情面意存隐饰坐视国家之急。漠然无所动于中。似此情形。言之殊堪痛恨江南地大物博。业经特派刚毅前往。将关税厘金盐课等项。实力整顿。谅派大臣必能不避嫌怨。会商该督抚遵旨认真办理。其各直省将军督抚。著各就地方情形。切实考较。责成司道监督、及局员等、将现在收数。无论为公为私凡取诸商民者。一并和盘托出。一俟彻底查清。即由该管将军督抚。详细句稽。悉心综核究竟裁去陋规中饱之数若干。酌量提归公用之数若干。勒限三个月。拟定章程。专案奏报。此外尚有虽非陋规中饱。而利不在国亦不尽在商。如徐桐所奏、轮船招商局、电报局、及开平矿务局、近年获利不赀。而赢余利息。如何酌提归公。未经议及是徒有收回利权之名。并无裨益公家之实著责成办理轮船电钱事务大理寺少卿盛宣怀。督饬在事官商人等。迅将经管各项近年收支数目。亦限三个月。分晰开具清单。酌定余利归公章程。专案奏明请旨定夺。并著北洋大臣裕禄。将开平矿务局。查明实在情形。督饬承办之员。一体办理。其漠河金矿。提充饷项成案。最为核实。惟近来收数日绌。应饬认真整顿。直隶新开迁安金矿。收效甚速。其充饷章程亦应一并议及。至铁路开办未久。祇津卢一路。获利较厚。然道里不长亦尚须提还公私借款。余或正在兴修。或议定尚未开办。应俟卢汉干路告成。体察情形。实为大利之所在。再议推广。准良所请扩充铁路之处。目前暂毋庸议。袁昶奏整顿厘金办法六条。不无可采。其外销款项。应准胪列报部。以昭核实。所有各省水陆总分各局卡。应如何因地制宜官绅并委。著该将军督抚。体察情形。酌量办理。该京卿所保道员程仪洛等九员。并著各该省。各就所知。分别奏调委用。贻谷请将各省厘金。归绅商包办。惟坐贾落地捐。尚属可行。至于入境出境总卡。则非绅商之力所能及。未可一概而论。其所陈分省派解防费。与张仲炘请就税厘课三项。派定各省每年增解额饷之议。大略相同。我朝抚有方夏。二百余年。列圣厚泽深仁。涵濡于百姓者。至深且久。凡在食毛践土之伦。好义急公。成为风俗。矧各省将军督抚、手握疆符。受恩深重。值此时艰饷绌。但得一纸诏书。明定成数。责令岁解若干。律以公忠体国之义何患不令出惟行。惟国家深维民为邦本。一丝一粟无非民力普存。遇有急需。朝廷责之疆吏。疆吏责之有司。有司不取诸百姓。将于何取之。抚兹黎庶。方轸念之暇。更何忍以责疆吏者。重累吾民。是派解一事。断不可行。诸臣所议。深得朝廷体恤民艰之意。至于厘剔关税厘金盐课积弊。酌定招商电蝱滟戋矿务各局余利归公成数。各该将军督抚、暨督办之员。尤当开诚布公。剀切开导俾在事大小各员及绅商人等。咸晓然于朝廷实事求是。并非竭泽而渔。诚能激发天良。将各项所得赢余。逐一据实开报。朝廷体察下情。不但不追咎既往。并当酌盈剂虚留其有余。不使办公竭蹶。以上各节。但能办理得宜。自可集成钜款仍听候特肬

■闲大员。覆加查核。傥承办关税厘金盐课各员。开报不实。定将隐匿之数。计赃科罪。如该管将军督抚。意存瞻顾。敷衍塞责。亦当立予严惩决不宽贷。招商电报等局督办之员。责有攸归傥藉口余利无多。并不竭诚报效。或任听员绅商董。垄断分肥。一经查出。在事各员均不得辞其咎也。近年以来。晶■宜谕筹议饷项。原以练兵筹饷。事本相因。张仲炘请饬各省将军督抚自筹其饷自练其兵。即以自守其地。系为专责成、杜诿卸起见。著该将军督抚。各就所辖地方。通盘筹画。妥为布置。不准空言搪塞。其余所议各节。均著依议行。所有两次会议摺二件。并徐桐等摺片单十件。著该衙门分别摘钞。咨行各该省一体查照办理。将此通谕令知之。现月　　

○召见山西永济县知县胡延、得旨、著开缺以知府仍发山西补用。并交军机处存记。　　

○成都将军裕祥因病解职。调甯夏将军绰哈布为成都将军。以西安右翼副都统锡振为甯夏将军。正黄旗汉军副都统德魁为西安右翼副都统。　　

○调广东巡抚鹿传霖为江苏巡抚。江苏巡抚德寿为广东巡抚。明发　　

○辛巳。上御勤政殿。德国使臣克林德觐见。　　

○谕内阁、载澜奏、敬陈管见一摺。陵寝树株。风水攸关。理应加意慎重。乃近来树株晶■宜被虫灾。该管各员。平日慢不经心。概可想见。著自此次＜目辟＞暒穴＜曰融＞夕＜夗贝＞捕净尽后。如再有树株生虫之处。该管官弁。能于三个月内。捕拏净尽。免其置议。仍不得率行请奖。若并不即时＜目辟＞暒穴＜曰融＞夕＜夗贝＞捕。致令成灾。即将该管官弁。分别议处。傥意存规避。匿灾不报。除将各该员弁。从严惩办外。并将该管大臣。予以应得处分。现月　　

○召见江西东乡县知县戚杨。得旨著在任以直隶州知州尽先即。补仍交军机处存记。　　

○驻藏办事大臣文海奏、任满吁恳陛见。得旨、览奏总有亟欲回京之意。岂畏难规避耶。著毋庸来见。摺包　　

○又奏、前募越藏勇丁。拟带领回川遣散。得旨、即著派员带领回川遣散。　　

○以前西甯办事。大臣奎顺为正黄旗汉军副都统。明发壬午。谕内阁、张之洞等奏倢■＜曰融＞■＜石木＞劾属员一摺。湖北前署施南府候补知府鲁欲仁、膜视民艰。需索属员。考试滋弊。前代理襄阳府候补知府韩鉴藉公营私。操守难信。补用知府龙兆霖、素行不检。比昵匪人。安陆府同知盛勋、擅受纵役。屡控不悛。前署郧西县本任竹溪县知县周瑞銮、粗劣谬妄。不识官方。石首县知县刘邦道、苛罚虐民。猥鄙近利。咸丰县知县余良才、好利纵役民怨繁滋。候补知县巫国玉、素行不谨。夤缘躁进。候补知县龙骥、办厘贪鄙。声名最劣。补用知县蒋谦、受舞弊病。厘擅离差所。通山县教谕陈廷瓒、声名平常。难资训迪。襄阳县典史周思濂、违例擅受。被控有案。通山县典史范大瀛、任性妄为不知检束。试用府经历庞煇光、垄断罔利。多招物议。试用府经历欧阳棽、倚势横行。勒荐司事署枣阳县典史王允中、行止卑陋。屡被指控。前署公安县孱陆司巡检旷桢一、胆大妄为。逼毙多命。试用从九品文龙燿、苛虐商民。绝无忌惮。试用典史张之鋆、钻营取巧。声名恶劣。均著即行革职。补用知府唐树滋、人甚平庸。办厘生事。候补知府黄仁黼、貌似有才。办厘不实。均著以通判降补。调署枣阳县本任襄阳县知县梅冠林、办事疲弱。难期振励。前署恩施县候补知县董治勋、任用劣绅。办事寡实。均著以府经历降补。监利县知县罗迪楚性情浮躁。不洽舆情。惟文理尚优。著以教职归部铨选。以肃官方。现月　　

○又谕毓贤奏、劣绅私立乡团。据实纠倢■＜曰融＞■＜石木＞一摺。山东诸城县在籍降补中允臧济臣、前聊城县教谕臧俞臣、私立会防团名目。自称团长。倚势作威纠血■乣挟制官长。强索民捐积谷钱文。其团血■乣又复勒索多端。恃血■乣滋闹以致民心惶惑。纷纷呈控实属劣奣＜虘阝＞亦昭著。未便姑容。降补中允臧济臣、前聊城县教谕臧俞臣、均著即行革职。交地方官严加管束。以示惩儆。现月　　

○谕军机大臣等、恩泽寿山奏请豫拨全年饷需。以便购买军械各摺片。所有江省镇边新军全年饷项五十万。著户部如数拨给。至该军应需各项枪石滟驳。即著寿山以初年军需所余一半饷项。分别购置。核实造报。毋得稍涉浮冒。原摺片著钞给户部阅看。将此各谕令知之。现月　　

○又谕谭钟麟等奏、京饷势难起解。现银据实缕陈一摺。据称广东解银入京。陆路海运。均属碍难。粤海关税收。往往徵不足额。恒恃西商借垫为转移。请照旧由商号垫汇等语。所奏尚属实在情形。该省应解京饷。著准其仍交商号汇兑。以实银交纳部库。另片奏广东停铸已久。搭解一成制钱。亦属无从设措等语。所有应解京饷著免其筹解制钱。即以银圆一成。按批搭解部库。将此谕知谭钟麟、德寿、并传谕庄山知之。摺包　　

○召见候选道李徵。庸得旨著赏给三品卿衔仍交军机处行记。现月　　

○黑龙江将军恩泽等奏、请拨款设局鼓铸银圆。得旨、该省需用银圆。尽可就近由吉林搭铸。著懔遵前旨。毋庸另行设局。摺包　　

○又奏、吉江两省界址。因放荒混乱。派员会勘。下部知之。摺包　　

○又奏、添练新军。营数较多。需材尤血■乣。请调候选同知孙自镕等十二员来营差遣。允之。　　

○癸未。谕军机大臣等、有人奏兵丁夫役等、＜目辟＞暒穴＜曰融＞夕＜夗贝＞捕松虫。其有高枝不及捕拏之处。往往用石块木桩等件。敲击树本。使松虫队落。易于捕拏等语。陵寝树株。理应慎重。保护若如所奏竟有敲击树本情事。根株未免受伤。且兵役人等。不无希冀树株回乾。从新补种。藉为渔利之地。此等弊端。亟宜严禁。著毓山滟昆等、即行严查示禁随时加派员弁。巡查保护。以昭谨慎。将此各谕令知之。现月　　

