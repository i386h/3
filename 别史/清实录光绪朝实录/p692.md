<!-- { "loadSidebar": true } -->
○蠲免浙江钱塘、富阳、余杭、临安、新城、于潜、昌化、乌程、归安、长兴、安吉、孝丰、诸暨、金华、兰溪、东阳、义乌、浦江、汤溪、龙游、建德、淳安、遂安、寿昌、桐庐、分水、二十六县。暨杭、严、卫所荒废未种田地山塘荡溇应徵地漕。其临安等县新垦田。十九年全蠲。二十年半蠲。钱塘等县新垦屯地塘荡。徵五成。蠲五成。　　

○丙戌。享太庙。上亲诣行礼。　　

○遣官祭太岁之神。　　

○蠲免浙江仁和、海沙、鲍郎、芦沥、横浦、浦东六场荒芜坍没未垦各灶地荡涂。应徵光绪十九年分灶课钱粮。现月　　

○丁亥上御紫光阁。赐蒙古王公等燕。　　

○谕内阁、朕钦奉慈禧端佑康颐昭豫庄诚寿恭钦献皇太后懿旨。本年予六旬庆辰。所有御前乾清门侍卫。平日当差尚勤。允宜量加恩赏。御前侍卫护军统领芬车、著赏加头品顶戴。护军统领赓音布、副都统福森布、希朗阿、明安、色楞额、恩寿、均著赏戴花翎。乾清门侍卫前锋统领镇国将军德隆、护军统领辅国将军谦光、均著赏给爵职俸一年。护军统领奕功、著赏给职任俸二年。署护军统领侯克勤、著赏给爵职俸一年。副都统爱隆、著赏给职任俸二年。副都统镇国将军善耆、著赏给爵职俸一年。副都统玉书、著赏给职任俸二年。委散秩大臣钟秀、德寿、浦博、均著赏给散秩大臣俸一年。头等侍卫志钧、讷钦泰、卓淩阿、瑞启、都淩阿、全福、成安、伊立布、霍伦泰、伊勒洪阿、常贵、均著加著头等侍卫俸二年。二等侍卫良泰、文启、崇兰、车林巴布、文璞、毓麟、荣斌、荣和、善旌、贵禄、垃著加赏二等侍卫俸二年。三等侍卫善豫、色清额、全山、松寿、景厚、锦良、松普、荣福、四等侍卫郭拉明阿、均著加赏三等侍卫俸二年。蓝翎侍卫忠清河、奇车布、广祥、恩科、富呢雅干、连瑞、均著加赏蓝翎侍卫俸二年。其奏事处当差之四品顶戴兵部员外郎英文、著赏加三品衔。内阁侍读丰绅布、著赏食五品俸。内务府郎中锡恒、著赏加四品衔。内务府员外郎恩镇、著赏食四品俸。四品衔户部员外郎春庆、副护军参领衔内务府员外郎文照、均著赏加三品衔。现月　　

○又奉懿旨。本年予六旬庆辰。所有内务府掌仪司营造司造办处各员。承办差务较繁。尚属勤奋。自应量予恩施。掌仪司员外郎庄山、世奎、均著以三院卿题奏。员外郎文麟、著赏食四品俸。笔帖式文绪、嵩春、广成、衍庆、广群、崇禧、均著赏食六品俸。营造司当差之都虞司郎中文佩、银库郎中继禄、均著以三院卿题奏。长春园员外郎文德、会计司员外郎恒喜、均著赏食四品俸。笔帖式廷辅、重喜、立顺、吉秀、德福、端绪、均著赏食六品俸。造办处郎中广英、文林、员外郎德峻、广嵩、均著赏食四品俸。主事英勋、文馨、均著赏食五品俸。库掌安福、英文、常兴、荣锟、德庆、连茂、文和、山梿、诚善、群恒、均著赏食五品俸。笔帖式桂荣、恩良、文康、兴会、恒顺、德贵、增福、吉纯、德成、连瑞、清山、文泰、玉振、兆廉、均著食六品俸。造办处兼行郎中祥煜、员外郎金声、文炘、均著赏食四品俸。其电灯公所当差之三品顶戴江苏候补道岳梁、著赏加二品衔。四品衔吏部郎中容惠、著赏加三品衔。现月　　

○又奉懿旨。所有电灯公所委员。主事衔理藩院笔帖式耀益。著赏加五品衔。内务府笔帖式奎珤、堂笔帖式奎珍、均著赏食六品俸。印务章京补用骁骑校明绪、著赏加五品衔。内阁即补侍读岱寿、著赏加四品衔。内务府候补员外郎诚全、著赏食四品衔俸。户部即补员外郎润懋、著赏食员外郎俸。宗人府候补主事璞良、著赏食主事俸。现月　　

○又奉懿旨。本年予六旬万寿。内务大臣等业经加恩。惟念喇嘛殷唪经卷。阐兴黄教。自应一体加恩。土观呼图克图、著在紫禁城内乘车。敏珠尔呼图克图、著赏用貂皮坐褥。明发　　

○河南巡抚裕宽奏、卫辉府属被灾。筹款抚恤请免造款。又奏、豫省欠解历年黄蜡牛筋、及带远年棉布、采办维艰。委难起运。恳准追价解部。以清悬欠而重度支。皆从之。随手　　

○赏挑御前行走翁牛特郡王衔多罗贝勒德木楚克苏隆第四子二等台吉色伯勒都图普珠尔、在乾清门行走。

明发

　　

○翁牛特贝勒德木楚克苏隆、带其子于福华门瞻觐。早事　　

○戊子。闽浙总督谭钟麟奏、福靖穹甲快船。订购洋炮。前督臣卞宝第未经奏明。遽立合同。未免疏忽。惟事属已成。未便失信洋人。恳仍照案办理。下所司议。寻总理各国事务衙门奏、所需炮位。既由鄂厂铸造。自不应仍与外洋定议。承办各员。均属疏忽。惟业经订立合同。不得不准如所请。并请饬鄂厂停造。以免重复。得旨、承办各员。均著查取职名。交部议处。　　

○上以次辛祈谷于上帝。自是日始、斋戒三日。　　

○己丑。孝全成皇后忌辰。遣官祭慕陵。　　

○谕军机大臣等、电寄薛福成、电奏已悉。滇缅约事。著照所议办理。　　

○驻藏办事大臣奎焕奏、藏印善后条约三款。画押完案。所有总理各国事务衙门在事出力各员。恳恩奖励。得旨、在京司员由外请奖。向来无此办法。所奏殊属冒昧。著不准行。　　

○命新授河南布政使刘树棠来京陛见。随手　　

○庚寅。理藩院奏、年班札萨克当回游牧。是否在中正殿西场子、或紫光阁请安得旨、著在紫珧阁。外札萨克著于筵燕后跪安。内札萨克著于二月内遇有各衙门带领引见。日再行跪安以剿办四川建昌镇属夷酋何甫沈出力。予建昌镇总兵刘士奇优叙。甯远府知府唐承烈、俟归道班后赏二品顶戴。副将周胜得赏强勇巴图鲁名号。余升叙加衔有差。　　

○上诣皇穹宇拈香南郊斋宫斋宿辛卯。祈谷于上帝。上亲诣行礼。　　

○诣正阳门关帝庙。菩萨殿。拈香。　　

○安徽巡抚沈秉成奏、虹乡士民于咸同闲力保危城。捐资不下钜万恳恩增广文武学额各二名。下礼部议。　　

○又奏、省城东门外拦江矶北岸东西梁山炮台炮堤石营土营并药弹兵房营濠石沟等工。分别修补。下部知之。　　

○壬辰。宣宗成皇帝忌辰。上诣奉先殿寿皇殿行礼。遣官祭慕陵。　　

○谕内阁、熙敬昨日具奏谢恩。未用黄摺。殊属非是。熙敬著交部议处。现月　　

○又谕、前据御史蒋式芬奏参顺天府府尹孙楫懒见僚属。玩视民瘼各情。当谕令麟书、薛允升、确查具奏。兹据麟书等奏称、孙楫于调署各缺。尚无别情。所参各节。查无确据等语。孙楫因懒见僚属。屡被人参。著开缺另候＜闲＞用。顺天府府尹。著陈彝补授。

现月

　　

○又谕、吏部等衙门会奏、遵议处分一摺。总管内务府大臣大学士福锟、镶黄旗蒙古都统容贵、吏部右侍郎崇光、户部右侍郎立山、兵部左侍郎巴克坦布、应得降二级留任处分。均著不准抵销。嗣后该大臣等。务须督饬司员。将常年用款。核实撙节开支。毋令任意糜费。致干咎戾。现月　　

○谕军机大臣等、内务府奏、遵查库役参款一摺。据称董舒明捐纳各案。吏部咨覆册内有董舒明捐输请奖。户部覆称捐名系舒明。无董字。该员各捐册内。并未声叙系已革库役等语。其因何册名歧异。并有无蒙捐情弊。著吏部户部再行确查。据实覆奏。　　

○伊犁将军长庚等奏、裁撤塔城选锋五营。就饷设兵。规复旧制。酌拟营制饷章。请按岁分饷数。核实立案。下户部议。寻奏塔城营兵数饷数逾额。应饬切实裁减。从之。　　

○肃亲王隆勤丁忧。以礼亲王世铎署镶蓝旗汉军都统。　　

○癸巳。上诣大高殿寿皇殿行礼。记注　　

○御保和殿。赐蒙古王公等燕。　　

○钦奉慈禧端佑康颐昭豫庄诚寿恭钦献皇太后懿旨。二十六日慈宁宫筵燕。著派端郡王载漪之福晋进爵。现月　　

○谕内阁、本年恭逢慈禧端佑康颐昭豫庄诚寿恭钦献皇太后六旬万寿。寰＜宀禹＞胪欢。薄海臣民。咸深庆忭。外省将军督抚都统提镇藩臬等官。自必情殷瞻觐。吁恳祝厘。第念各省文武大吏。职任綦重。若同时并赴。恐地方营伍事务。管理乏人。或有贻误。转非敬事抒忱之意。朕钦奉懿旨。于各省将军督抚副都统提镇藩臬内。每省各酌派二三员。均于十月初一日以前到京。并各酌带道府丞倅将备二三人。随同班列。其未派令来京者。毋庸纷纷吁请。庶各省文武官员。于本任职司要务。不虞旷废。将此通谕知之。礼部奏加封敦宜荣庆皇贵妃。等位仪仗等项。应否改用黄铜。得旨、著用黄铜。毋庸镀金。又奏、敦宜荣庆皇贵妃等位仪仗采仗。是否修饰添补。得旨、著分别修饰添补。随手　　

○銮仪卫奏、应设辇辂。是否修理。得旨、著銮仪卫妥为勘估。奏明办理。随手　　

○命大理地卿徐致祥提督浙江学政。现月　　

○以顺天府府尹陈彝到任需时。命通政使司副使顾璜署顺天府府尹。现月　　

○纂修官朱国桢恭纂　　

帮总纂官程棫林恭辑监修总裁世恭阅一签正月十一日正总裁那月日专司藳本陆恭覆阅癸丑八月十一日　　

徐月日　　

荣月日副总裁唐月日　　

宗室宝恭阅五月初七日

　　

陈恭阅三签三月初五日　　

熙月日　　

郭恭阅一签六月十一日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之三百三十三　　

光绪二十年。甲午正月甲午。上御乾清宫。赐廷臣大学士等燕。　　

○谕内阁、本日召见理藩院尚书松森、询以该衙门有无熟谙蒙文人员。该尚书奏对未能明晰。松森著交部议处。此次具奏事件。该尚书何以又未呈递膳牌。著明白回奏。寻吏部议、应降一级留任。毋庸抵销。从之。　　

○谕军机大臣等、此次内务府开送司员名虽。人数过多。著该衙门堂官核实删减。送交军机处呈递。　　

○乙未。谕军机大臣等、本日据德馨奏、遵旨查传编修饶士胜业已先期赴京一摺。著翰林院饬查该编修何日到京。即行归案研讯。原摺均著钞给阅看。将此各谕令知之。现月　　

○总理各国事务衙门奏、日本国君主举行二十五年婚期庆礼。请颁给贺书礼物。得旨、著由该衙门酌量备办。　　

