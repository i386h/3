<!-- { "loadSidebar": true } -->
○以正红旗满洲副都统李殿林为正黄旗汉军都统。现月　　

○以江北水灾。办理工赈出力。赏尚书吕海寰扁额。曰泽拯江淮。侍郎盛宣怀扁额。曰惠流桑梓。江甯布政使继昌、两淮盐运使赵滨彦、苏松太道瑞澂、徐州道袁世廉、头品顶戴。复已革道员任子龄、知县堵焕辰、原官。准休致道员赵涞彦、送部引见。予绅士道员许鼎霖等六员、洋员李德立等二十四员、传旨嘉奖。其集汇钜款之日本外部大臣林董、命出使大臣传旨致谢。摺包　　

○豁免云南江川县被旱田亩条粮。摺包　　

○戊戌。谕军机大臣等、电寄端方等。南康匪徒滋事。各路防营约已到齐。应严饬各文武迅即剿灭。勿任滋蔓。现在军情若何。著端方、瑞良、迅速查明。详细电奏。电寄　　

○又谕、电寄张人骏。钦州匪乱。自防城收复后。未接续报。现在匪情如何。已否肃清。著张人骏确切查明。迅速电奏。电寄　　

○护理两广总督胡湘林奏、添购巡江轮船。续增薪费。并添募裁改各船水勇薪饷数目。请饬立案。下部知之。摺包　　

○以镶黄旗汉军副都统丰升阿署镶黄旗汉军都统。调镶黄旗汉军副都统毓秀为正红旗满洲副都统。以福建汀州镇总兵段祺瑞为镶黄旗汉军副都统。现月　　

○以才堪任重。予江苏淮扬海道朱之榛等五员军机处存记。　　

○以贤能卓著。江苏盐巡道荣恒等八员。传旨嘉奖。　　

○以巡洋遭风殒命。予广东廉洋暒滟它船驾弁千总张廷缙议恤。摺包　　

○以襄办交涉。赏驻香港奥国领事官博思德等十三员、宝星。摺包　　

○己亥。谕内阁、现值时势多艰。人心浮动。督抚身任封疆。亟应振刷精神。修明政事。思患豫防。先保境内之治安。方免意外之纷扰。乃近年各省。时有匪徒啸聚。为害地方。于民命财产。损失甚钜。兵力饷项。劳费亦多。事起一隅。动关全局。推其酿乱致衅之由。必非一朝一夕之故。率由疆臣养尊处优。平日漫不经心。于委任属吏。一味敷衍瞻徇。所用牧令。或贪暴妄为。或昏庸阘敺■几。或听断偏谬。或纵容丁胥。以致吏治废弛。民隐不能周知。奸宄得以从容句结。酿成巨患。病国殃民。莫此为甚。该督抚等受国厚恩。绥靖地方。责无旁贷。若待事变已成。岂倢■＜曰融＞■＜石木＞劾二三文武属员。所能塞责。自此次申谕之后。凡督抚到任六个月后。傥所属地方。出有巨股土匪重案。定惟该督抚是问。将此通谕知之。现月　　

○广西巡抚张鸣岐奏、广西铁路。请归商办。将该省溢额实官捐款一百万两。酌量拨助。下部议。寻奏、此项捐款。应照案准其拨用。作为国家补助股。与各商股一律办理。从之。

摺包

　　

○验看京察逾山■＜木学＞官、慕陵礼部员外郎瑞恒。得旨。著照旧供职。　　

○以沅州协副将崧煜为福建汀州镇总兵官。现月　　

○以军政之年。违例告病。休致广西抚标左营守备黄菊瑞。摺包　　

○予广西克复罗城阵亡济字营弁勇、暨死事团丁、一百五十余员名建祠。列入祀典。从广西巡抚张鸣岐请也。摺包　　

○赏朝阳安定西直门外三处粥厂、粟米一千二百石。蓝靛厂、资善堂、广仁堂、各三百石。敬节会、一百五十石。现月　　

○庚子。谕内阁、锡良奏、甄别属员一摺。云南开临广道魏景桐、曲靖府知秦树声、丽江府知府刘钧、署永昌府知府试用知府谢宇俊、普洱府知府王正雅、调署镇边厅直隶同知刘成良、候补直隶州知州江蕴琛、署沅江直隶州知州他郎厅通判陆长洁、昆明县知县陈先沅、顺甯县知县有瑞、候补知县田亮勋、周安元、林志恂、均著传旨嘉奖。升任贵州按察使前迤西道关以镛、阘敺■几尸位。不胜边要。著开缺以肬■闲缺道员归部铨选。试用道淩心坦、办事欺蒙扰商腾怨。著即行革职。试用道曾垂治、行检不严。屡招物议。著以通判归部铨选。云南府知府邹馨德、巧滑阴柔。市恩树党。大理府知府陈秉崧、年力衰颓。不能振作。均著开缺以肬■闲缺知府归部铨选。大关厅同知郑鼎缨、浮捐苛索。荒谬念婪。候补知州王敬彝、贪污猥鄙。行止有亏。均著革职永不叙用。并勒追赃款。黑盐井提举李训鋐、气习浮华。声名素劣。准补淮西厅通判黄景浚、婪取差规。不知自爱。试用同知汪世楢、运铜弊混。胆大妄为。河西县知县滕竹、袒庇差役。相验不实。试用知县熊辰昶、乖戾任性。诞妄支离。候补知县李光远、讯验荒唐。滥禁毙命。均著即行革职。候补知州戴奇勋、相验草率。狡执饰非。著以府经历县丞归部铨选。武定直隶州知州赵銮扬、平力就衰。难期振作。姚州知州李金鳌、精神委顿。政多懈弛。准补师宗县知县江毓菁、久病未愈。员缺虚悬。均著开缺以原品休致。新平县知县詹坦、戢暴无能。几酿巨案。准补禄丰县知县程天锡、两耳重听。难膺民社。弥勒县知县傅学憼、才力平弱。办事竭蹶。准补丽江县知县袁照蓉耳疾甚重。听断为难。惟文理尚优。均著开缺以教职归部铨选。腾越厅同知叶如桐、才具平庸。难膺边要。准补镇边厅直隶同知秦定基、事理茫昧。措置失宜。准补蒙自县知县张祖荫、小有才能。好行诈伪。宜良县知县王镇邦、才足有为。性耽安逸。均著开缺另补。现月　　

○谕军机大臣等、电寄端方。南康匪徒滋事。迄今仍未肃清。恐致滋蔓愈广。不免殃及良民。且各处匪徒。必将闻风附和。江西兵队。似不得力。＜目辟＞＜訁冉＞米＜度攵＞＜夗贝＞湘虽有两营。尚恐单薄。著端方酌量情形。迅即调拨精锐营队。派委明干晓事大员。率带驰往。相机妥筹办理。总期解散胁从。专缉著匪。以靖地方而安民生。并著传知瑞澂、仍遵前旨。迅赴新任。勿再延缓。电寄　　

○翰林院侍读学士恽毓鼎奏、顺直被灾。请免由奉运直粮米火车费。及各口税厘。从之。　　

○又奏、顾炎武、黄宗羲、王夫之、三儒从祀。朝议赞成者十之八。礼部半年尚未覆奏。请饬从速定议。并扩充两庑。厘定位次。下部议。摺包　　

○以前福建按察使杨文鼎为贵州按察使。现月　　

○以才猷出血■乣。予云南曲靖府知府秦树声等七员军机处存记。　　

○以诈酷妄为。审讯得实。已革云南知县郭金汤、永不叙用。解回原籍。交地方官看管。摺包　　

○以捐款修复学堂。予陕西华州一品命妇刘刘氏建坊。摺

包

　　

○豁免。云南南安、沾益、南甯、三州县被旱田亩条粮。

摺包

　　

○辛丑。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。振兴国势。必先肬■闲拔人才。朝廷侧席求贤。全赖内外臣工。虚心访荐。著在京大学士、各部院尚书侍郎、都御史副都御史、在外各省督抚、率同藩学臬三司、公同访求。详慎甄择。不拘官阶大小。及有无官职。如确知有才堪大用。及各擅专长者。即行切实荐举。以备任使。每署每省多不得过五人。至少一人。所举各员。其心术品望。才器学识。暨生平经历事实。详晰胪列。限六个月内具奏。朝廷因材器使。本无求全责备之心。各该员所夙擅者。固应标举其长。即偶有所偏。亦可指明其短。一俟陆续报到后。由吏部奏请肬■闲派明达公正王大臣。分起订期。察验询问。出具考语。听候召见。分别量材破格擢用。迨试有成绩。原保各员。定予嘉奖。其一无所举。及举不以实者。量加处分。滥举固应示罚。蔽贤亦须示惩。庶几贤才登进。共济时艰。有厚望焉。现月　　

○又谕、朕钦奉皇太后懿旨。前经降旨。于京师设立资政院。以树议院基础。但各省亦应有采取舆论之所。俾其指陈通省利弊。筹计地方治安。并为资政院储材之阶。著各省督抚。均在省会速设咨议局。慎选公正明达官绅。创办其事。即由各属合格绅民。公举贤能。作为该局议员。断不可使品行悖谬营私武断之人。滥厕其闲。凡地方应兴应革事宜。议员公同集议。候本省大吏裁夺施行。遇有重大事件。由该省督抚奏明办理。将来资政院选举议员。可由该局公推递升。如资政院应需考查询问等事。一面行文该省督抚转饬。一面迳行该局具覆。该局有条议事件。准其一面禀知该省督抚。一面迳禀资政院查核。其各府州县议事会。一并豫为筹画。务期取材日宏。进步较速。庶与庶政公诸舆论之实相符。以副朝廷勤求治理之意。

现月　　

○以内阁学士麒德署镶黄旗汉军副都统。现月　　

○赏前出使美日秘古国大臣梁诚、头品顶戴。现月　　

○壬寅。谕军机大臣等、据外务部奏陈苏杭甬铁路历年商论情形。现与英公司磋议借款办法一摺。外交首重大信。订约权在朝廷。苏杭甬一路。前经总理衙门允许英人承修。嗣复立有草约在案。三十一年闲。商部据浙省绅士呈请自办。曾饬盛宣怀等妥筹收回。原为曲体舆情起见。乃磋商数年。迄无成议。而江浙所集股款。亦不敷尚钜。势难克期竣工。英人晶■宜次执言。自未可一味拒绝。尽弃前议。致贻口实。另生枝节。现经外务部侍郎汪大燮等、与英人议明。将借款暨造路分为两事。权自我操。较原议已多补救。著外务部即派员按此妥为议定详细章程。务期利我民商。慎防流弊。兼商令英公司仍许江浙绅商。分购股票。用示体恤。其原有办路人员。由邮传部查明。分别奏派差务。以资熟手。并著两江总督、浙江江苏巡抚、督率筹办。提拨借款。迅速造成。一面剀切开导。该省绅士。务须仰体时艰。共维大局。勿得始终固执。强行争持。以昭大信而全邦交。现月　　

○外务部奏、日本水灾告籴。拟由江皖鄂湘等省。酌购运米六十万石。以济邻灾。依议行。摺包　　

○邮传部奏、新甯铁路所用材料。援案请暂行免税。允之。摺包　　

○山西巡抚恩寿奏、晋省设督练公所。遵章议定员额薪公。暨办事章程。下部知之。　　

○又奏、正太铁路工竣。请在直隶正定府属石家庄、借地设卡。筹补省东厘金。下邮传部直隶总督议。摺包　　

○癸卯。遣官祭历代帝王庙。现月　　

