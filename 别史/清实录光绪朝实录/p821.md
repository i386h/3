<!-- { "loadSidebar": true } -->
○谕军机大臣等、电寄长庚等、电悉。贼窜中和首长。此后未知所向。天山南北。均须严防。著照所拟。饬张宗本力扼南路。黄定坤、张怀玉、合防北路。并调张俊、驰赴阿克苏。实力堵剿。此旨即著长庚分别传知。并传谕饶应祺钦遵办理。

电寄

　　

○署河东河道总督任道镕奏、查验南北七厅工程料物。并察看坝工河势情形。报闻。摺包　　

○又奏、山东运河道属夫食不敷。援案借拨六■允沂道库徵存光绪十八年分河银。如所请行。摺包　　

○癸丑。圣祖仁皇帝诞辰。遣官祭奉先殿。　　

○谕军机大臣等、电寄长庚、阅长庚电与昨电略同。贼如窜喀喇沙尔。该将军即应扼守珠勒都斯。以固伊＜覀之＞■牛门户。现在河湟军务未竣。董福祥、魏光焘、能否出关。尚未可定。已派邓增、张成基等、马队数营。跟踪追剿。至新疆将弁张俊、素称勇往。能否调赴北路防截。著斟酌电奏。电寄　　

○又谕、电寄陶模、电悉。河湟抚局未妥。必先查办清楚。以防肘腋。现据长庚报贼血■乣万余西窜。请于董福祥、魏光焘、两军。饬派一军驰赴哈密截剿等语。董福祥、魏光焘、两军。孰为得力。陶模必能深悉。著据实电奏。至关内镇抚情形。尤应切实体察。毋令余烬复然是为至要。电寄　　

○守护西陵大臣载信等奏、浇树银两。限期届满体察情形。仍难停止。请再展限三年。仍由直隶藩库岁拨银二千两。以济要需。允之。摺包　　

○予军营积劳病故副将孙玉春、参将苏廷标、游击关骏杰等议恤。　　

○甲寅。谕内阁、恩祥现已补授珲春副都统。仍著随同长顺、帮办吉林边务一切事宜。外记　　

○谕军机大臣等、电寄李秉衡、六■允州教案。德欲藉此生事。电经许景澄查覆。已无疑义。著李秉衡妥为办理。即饬该县照料入城。保护一切。至房屋已备。告示已出。生监暂行摘顶。亦易办之事。总之事宜速了。不值因此起衅也。电寄　　

○两广总督谭钟麟奏、广东地僻人稠。百物昂贵。文武微末员弁三成养廉。请予免扣。以示体恤。允之。摺包　　

○江苏巡抚赵舒翘奏、宝山县境海塘新出险工。估需修费援案请于受益熟田项下。按亩摊徵。以济工用。下部知之。摺

包

　　

○以记名总兵刘邦盛为广东北海镇总兵官。　　

○乙卯。两江总督刘坤一等奏、江苏候补试用人员拥挤。请再停分发二年。以期疏通。下部议。摺包　　

○丙辰。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。翌日如之。外记　　

○总理各国事务衙门奏、中江税课。逐年递减。请饬盛京将军切实稽徵。尽数报解。朝鲜进出口货。请仍照向章收税。其红＜目辟＞映＜走毕＞鹍＜夗贝＞一项。应定为值百抽五。允之。摺包　　

○又奏、邦交加密。颁赐宝星之案。比旧增多。请厘定章程。以免畸重畸轻之弊。从之。摺包　　

○两江总督刘坤一奏、江甯等属制钱缺少。请由广东鼓铸七分制钱十万串。拨解行用。下部议。摺包　　

○又奏、江靖军分别裁留情形。下部知之。摺包　　

○闽浙总督边宝泉奏、闽海关并徵洋药厘金。近年徵数递减。不敷拨解。下部议。摺包　　

○山东巡抚李秉衡奏、查明福山县被倢■＜曰融＞■＜石木＞丁书通贿舞弊各情。请将丁书王晶山等、分别监禁管押。福山县知县康鸿逵、开缺另补。如所请行。摺包　　

○又奏、挑浚北运河以利漕行。估需经费四万九千余两。下部知之。摺包　　

○又奏、南运河各坝合龙日期。报闻。摺包　　

○以记名提督刘青煦为江南徐州镇总兵官。　　

○以煽惑勇丁。造谣滋闹。革两江守备谢正元职。勒令回籍。摺包　　

○以遵命捐制棉衣。予广东南海县道员职衔梁廷琛为其故父建坊。摺包　　

○丁巳。上还宫。　　

○谕内阁、依克唐阿等奏、福陵隆恩殿渗漏情形过重。今岁方向不宜修理。拟移请神牌于东配殿安奉一摺。著钦天监于本年四月上旬选择吉期。行知依克唐阿等、遵照敬谨移请安奉。以昭慎重。现月　　

○谕军机大臣等、电寄李秉衡、电悉。兖州教案。前谕饬县照料保护。并非令其迎导。余均著遵前旨迅速办理。毋得固执。电寄　　

○又谕、电寄魏光焘等、前谕魏光焘奎顺等、会商现在办法。何以迟迟未覆。著即将近日情形。筹一办法。迅速电奏。

电寄

　　

○盛京工部侍郎凤秀奏、琉璃官窑。被倭拆毁。请饬盛京户部速发工料匠夫银两。以备兴修。免误要工。允之。摺包　　

○云贵总督兼署云南巡抚崧蕃奏、准部咨令各省仿铸银圆。查滇省向未行使银圆。与沿江沿海各省情形不同。碍难仿铸。下部知之。摺包　　

○又奏、请饬迤东道兴禄、暂行驻省。兼办善后洋务事宜。报闻。摺包　　

○三品顶戴督办云南矿务唐炯奏、遵饬公司赶办京铜。沥陈转运停滞实在情形。现拟由盐井渡水陆分运。下部知之。摺

包　　

○以庸懦无能。革署云南保山县事候补知州李光舒职。摺包　　

○戊午。穆宗毅皇帝诞辰。上诣奉先殿寿皇殿行礼。外记　　

○谕内阁、光禄寺卿曾广汉奏、遵保人才一摺。江苏候补道淩荫廷、直隶试用道林志道、江苏候补道杜俞、吏部候补主事陈三立、候选知县邹代钧、拣选知县黄彝凯、著直隶两江江西湖南各督抚。给咨送部引见。　　

○又谕、步军统领衙门奏、遵保获盗尤为出力员弁。请旨奖励一摺。著该部议奏。现月　　

○谕军机大臣等、给事中吴光奎奏、重庆通商。请豫筹补救一摺。据称、日本通商。改造土货。苏杭各省。已于本地设立公司。振兴商务。川中物产。其可设法扩充者。以丝绵白麻油蜡玻王滟黎为大宗。谨拟办法三条。请饬妥办等语。马关商约。于华民生计。大有关碍。亟应设法补救。以保利权。著鹿传霖按照所陈各节。于洋人未经开埠之先。斟酌情形。迅速兴办。一面咨取苏浙江西各省商务章程。以备参酌。另片奏、浙江甯波租界。由官建筑。租与洋人。看街巡捕。亦用华人。此法最善。请饬仿照办理等语。并著该督转饬川东道张华奎、妥速筹办。以期日久相安。原摺片。均著钞给看。将此谕令知之。现月　　

○江西巡抚德寿奏息借商款。请饬加收茶税等银。备还第三期本息。下部知之。摺包　　

○己未。谕军机大臣等、延茂等奏、遵查漠河金厂原定章程。有名无实。酌拟办法大概情形一摺。漠河金厂。开办以来。总无起色。自应另立章程。以收实效。所奏局用太滥。商利太丰花红太侈各节。均属切中弊窦。即著延茂等督饬知府周冕、务将该厂实在情形。确切查明。由该大臣等妥议章程。认真整顿。以清积弊而裕饷源。将此各谕令知之。现月　　

○又谕、电寄李鸿章、李鸿章安抵彼得堡。深慰廑系。至联络邦交筹商一切办法。可随时电闻。电寄　　

○查办黑龙江事件大臣延茂奏、请调奉天知府徐镜第等三员来江差委。允之。摺包　　

○湖南巡抚陈宝箴奏、湘省制钱停铸多年。民用缺乏。请变通鼓铸。每文以八分八厘为准。核实办理。以维圜法而便商民。如所请行。摺包　　

○又奏、省城开设阜南官钱局。以在籍道员朱昌琳充总办。报闻。摺包　　

○又奏、湘省上年被旱歉收。民情困苦。至于茹草饿毙。赖各省拨款协济前后三十余万。灾黎始有生机。拨协之项。请由各省劝捐弥补。散放款目。由臣核实报销。下部知之。　　

○广西巡抚史念祖奏、上年柳庆南太思浔等府属被旱歉收。招商采运接济。报闻。摺包　　

○庚申。谕内阁、前据工部议覆御史胡景桂奏、请将山东河南河工变通办理。御史熙麟奏、河督应辖全河。请饬另议。先后谕令任道镕体察情形。妥筹具奏。兹据任道镕奏称。河督移扎济甯窒碍难行。山东河工。应归巡抚兼管等语。自系实在情形。河南山东两省河工。应仍照历年办法。著河道总督、山东巡抚各专责成。认真经理以一事权而免贻误。至疏浚海口一节。著李秉衡酌度情形。奏明办理。现月　　

○又谕、前据御史齐兰奏倢■＜曰融＞■＜石木＞密云副都统谦光、贪黩营私各款。当令王文韶确查具奏。兹据称谦光被倢■＜曰融＞■＜石木＞各款。均无实据。惟旗营挑补马甲。该都统止凭弓刀。挑补马甲。并未验看骑射。究属错误。密云副都统谦光、著交部察议。骁骑校崇庆、虽查无朋比敛贿情弊。而夤缘躁进。物议沸腾。实属不知检束。著即行革职。以肃营伍。现月　　

○谕军机大臣等、督办军务王大臣奏、副都统荣和、请率所部各营。试办奉天矿务。据情代奏一摺。据称奉天开原等处。矿产素多。该副都统所部各营。均系吉省猎户。深悉淘金之法。如由奉省垫款二三万两。即当前往试办等语。荣和世居东省习知该处情形。所陈不为无见。著依克唐阿确切查明。斟酌办理。如无窒碍之处。即由该省垫款二万两。发交荣和统率所部猎户。分段开采。划清界限。其一切章程。并著依克唐阿督饬该副都统详细核定具奏。请旨遵行。督办处摺一件。荣和原禀一件。均著钞给阅看。将此谕令知之。　　

○盛京将军依克唐阿奏、自倭氛不靖。事繁人敺■儿。现在裁并局员。节省经费。岁可省银二万一千余两。下部知之。　　

○广西巡抚史念祖奏、桂省钱粮、未易复额。拟垦荒以资裨补。下部知之。摺包　　

○以亏款延缴。逮已革前署直隶三河县知县陈泽醴籍产备抵。　　

○以勋绩卓著。有功桑梓。予故江南提督李朝斌在湖南本籍建立专祠。从湖南巡抚陈宝箴请也。　　

○以回匪窜扰青海力战捐躯予蒙古贝子纳木希哩素木章京阿音奇照阵亡例优恤。　　

○辛酉。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。翌日如之。外记　　

○谕军机大臣等、电寄饶应祺、长庚电悉。贼窥珠勒都斯。伊防甚亟。著饶应祺于伊塔道库内。拨银五万两。迅解伊＜覀之＞■牛。毋误。　　

○以亏款延缴。革已故署福建永和里县丞陈世奇职。提属勒追。　　

○壬戌。谕内阁、边宝泉奏、查明贪劣局员。请旨严惩一摺。候补同知任如芬即任如淓、候补同知苏绍良、罔利营私。声名甚劣。均著即行革职。永不叙用。以儆官邪。现月　　

○闽粤南澳镇总兵万国本开缺候肬■闲。以广东高州镇总兵潘瀛为闽粤南澳镇总兵官。　　

