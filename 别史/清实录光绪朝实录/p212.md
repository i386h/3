<!-- { "loadSidebar": true } -->
○丁丑。谕内阁、荣颐等奏。应行急修各工。请派员查勘一摺。孝陵神厨库房。暨孝东陵方城瓮券门。景陵龙凤门。并皇贵妃园寝西明楼等处工程。均有渗漏酥鹻情形。著派锡珍敬谨查勘。奏明办理。现月随手　　

○谕军机大臣等、有人奏、山东临胊县知县严家正。以官为利薮。于所属各社。挨户派盐。藉端苛罚。因换地契重税。罚刘砚田银千余两。殴死人命重犯投首。公然释放。部民颜氏霸作己妾。又派捐富户。私押逼勒。回护武断乡曲之人。私改呈词。及听断荒谬。滥刑游娼。私立囚房。无辜被屈之案。不一而足。于含章为其子殴毙。邻里报验。其子倾家贿串。反照醉碰羞忿自尽完案。寿张县知县周树德。剥民重徵。任有谟承种沙地。赴县领照。久押情急自缢。又因勒索不遂。将开垦之地逼归书院。以致关宗契含冤殒命各情。请饬查办等语。著周恒祺按照所□□□尔□各节。详细查明。据实具奏。毋稍徇隐。原摺著钞给阅看。将此谕令知之。现月　　

○又谕、有人奏、署山西太谷县知县张贻琯。居心巧诈。百计钻营。上年捐赈。有正捐副捐名目。正捐归公。副捐入私。诈得该县富绅孟传训等多赃。信用劣绅孟寅等。句串门丁孙三即孙祥庵。朋比为奸。孙三奸骗良家幼女。反告诬良。该县徵收钱粮。纵容丁役。持票赴乡讹索。请饬惩办等语。著曾国荃按照所□□□尔□各节。详细查明。据实具奏。毋稍徇隐。原摺著钞给阅看。将此谕令知之。现月　　

○戊寅。谕内阁、前据太仆寺少卿钟佩贤奏、秋审河南斩犯李金木一起。刑部照拟缓决。似未允当。谕令刑部详细覆核。兹据奏称、李金木以功服尊长、图财听从谋杀年甫五□山戊不□小功服侄。因例无首从明文。是以照例缓决。现据钟佩贤奏称。该犯蔑理忍心。法无可贷。覆加查核。请旨、改入情实等语。著照所拟办理。刑部堂官照拟缓决。并此次摺内所引四川张启志一案。系窃盗拒杀、与李金木图财谋杀之案。情罪不符。均属未能允协。著交部议处。现月　　

○山东巡抚周恒祺奏、遵议疏治黄河下游、及保护利津县城事宜。得旨。仍著该抚随时察看情形。妥为筹办。保护利津县城一节。并著认真经理。总期培护城址。藉卫民生。毋稍大意随手　　

○又奏、山东机器局请免停止。从之。随手摺包　　

○督办福建船政事宜光禄寺卿吴赞诚、因病乞休。赏前直隶按察使黎兆棠三品卿衔。督办福建船政事宜。洋务　　

○以二品衔道员邵友濂。署出使俄国大臣。洋务　　

○以交代亏短、革山东寿张县知县周树德、前长清县知县郑承祥、前新泰县知县郑继同职。监追籍产备抵。现月随手　　

○己卯。谕军机大臣等、张树声奏。现接提臣冯子材函称。据越南官禀报、李陆二逆、仍在太原等省辖境山谷窜匿。业经派兵分投摉拏等语。官军剿办关外贼匪。必须将李扬才陆之平二逆首。克期擒获。始竟全功。现既据越南官禀报该二逆仍在太原等省辖境山谷藏匿。冯子材已招募该国山人五百名。配入各营。分投引兵入山摉捕。即著刘坤一、张树声、冯子材、严饬官军等。克日将该二逆。迅速擒获。即行班师入关。当此功亏一篑之时。万不可稍形松劲。傥任该逆远扬。致贻后患。必惟冯子材是问。将此由五百里各谕令知之。剿捕　　

○前兵部右侍郎彭玉麟奏。巡阅长江五省事竣回籍。报闻。随手摺包　　

○闽浙总督何璟奏。正考官文澂入闱患病。援案移出贡院。报闻。摺包　　

○以办赈出力。予直隶按察使丁寿昌等升叙有差。东华录　　

○予管带志远兵轮殉难千总庞宝昌祭葬。附祀蒯光烈祠。东华录　　

○庚辰。谕内阁师曾奏、遵查专案工程请派员承修一摺。所有泰陵方城后券门等处。暨昌陵慕陵慕东陵礼部果楼等工程。著派本年承修另案工程之大臣徐桐、敬谨承修。现月随手　　

○吉林将军铭安等奏。遵查俄人越界误杀官兵。并无起衅别情。得旨。

被戕之佐领海顺等。均著交部照阵亡例从优议恤。随手　　

○又奏。三岔口等处俄人滋扰。与之辩论办理情形。下所司知之。随手摺包

　　

○出使美日秘国大臣陈兰彬奏。派设总领事等官、驻劄日国古巴岛。下所司知之。摺包　　

○以镶蓝旗满洲副都统岳林为内阁学士兼礼部侍郎衔。现月　　

○辛巳。谕军机大臣等。李鹤年奏、工险用钜。添拨银两不敷。恳请续拨银九万五千两、以资修守等语。著涂宗瀛督饬藩司、于节省防险项下、如数筹拨。李鹤年务当督饬该道厅等。撙节动放。实用实销。傥查有藉工浮冒之员、即行从严□□□尔□办。以重款项而固要工。将此各谕令知之。现月　　

○惇亲王奕誴等奏。菩陀峪万年吉地工成监督等官。可否保奖。奉慈安端裕康庆昭和庄敬皇太后慈禧端佑康颐昭豫庄诚皇太后懿旨准其核实保奖。　　

○以翰林院侍讲学士张家骧为顺天武乡试正考官。国子监司业周德润为副考官。朱签　　

○壬午。遣官祭都城隍之神。外记　　

○两江总督沈葆桢奏、请将记名总兵束长泰等、留于两江补用。从之。

随手　　

○又奏。遵旨筹议交收伊犁事宜。下总理各国事务衙门知之。摺包　　

○护理安徽巡抚傅庆贻奏、知县马辉房亏挪库款一案。审明定拟。下部知之。随手　　

○以太常寺卿夏家镐为宗人府府丞。朱签　　

○命湖南提督李长乐来京陛见。随手　　

○以纵容巡勇任性妄为、革两淮盐大使汪祖培等职。摺包　　

○以假冒差员。肆行撞骗逮两江补用参将许忠诚、置诸法。随手摺包　　

○旌表过门守贞四川定远县贞女王刘氏。随手　　

○癸未。总理各国事务衙门奏。琉球官员到京乞援。剀切开导。资送回闽。从之。随手摺包　　

○塔尔巴哈台参赞大臣锡纶奏、赴库尔喀喇乌苏金顺军营。会同接收伊犁事宜。报闻。随手　　

○河南巡抚涂宗瀛奏。拟于要隘地方。移设营汛。分驻弁兵。以资保卫。下兵部议。摺包　　

○追予先后殉难原任参赞大臣武隆额、锡霖领队大臣博尔果素。于塔尔巴哈台城建立专祠。署领队大臣协领郭罗那等五十七员、一并附祀。剿捕　　

○甲申。谕内阁、兵部等衙门奏、遵议边疆大臣处分一摺。乌里雅苏台将军春福。部议降四级调用。著改为降三级调用。并罚俸六年。不准抵销。参赞大臣杜嘎尔。部议降四级调用。著加恩改为罚俸六年。不准抵销。春福杜嘎尔、均著照例暂停开缺。参赞大臣车林多尔济、著照该衙门所议。罚札萨克俸六年。不准抵销。春福等所请在京办理局务之刑部员外郎希贤、长春、著刑部堂官随时察看。如有钻营劣迹。即行据实□□□尔□奏。现月　　

○以吏部尚书灵桂为满洲繙译乡试正考官。内阁学士兴廉为副考官。朱签

　　

○乙酉。谕内阁、詹事府少詹事宝廷奏、明刑弼教。当遵经训。宽严互用一摺。自古用刑惟期明允。而律例之意。原与经义互相发明。秋审各案。刑部暨各衙门会议后。详审案情。按律定拟。朝廷仍逐案确加酌核。分别施行。此次李金木一起。因钟佩贤奏请经刑部覆核改实。并非有意从严。嗣后内外问刑衙门。办理刑狱。务须详慎持平。固不得过于宽纵。亦不得因有此案。相率苛求。致失罪疑惟轻之义。现月　　

○又谕、张树声奏。特□□□尔□庸劣各员一摺。广西龙胜通判陈绍奎、办事荒谬众论哗然。署淩云县知县补用同知陈泰裕。性情浮躁。纵差虐民。补用通判李可权。居心险诈。罔顾法纪。补用知县张海平。行止不端。迹类市井。新甯州学正张灿奎。嗜利无耻。物议沸腾。陆川县温水巡检马中骏。违例讯押。借端勒索。前署灌阳县崇顺巡检试用从九品窦尔树。行事荒谬。浔州善后局委员试用从九品雷献廷。昏庸躁妄。均著革职永不叙用。前署贵县知县归顺州知州何应祥。措置乖方。群情怨忿。卸任淩云县知县试用同知罗长华。信任门丁。滥押无辜。署富川县知县试用同知崔桐、钻营取巧。言不顾行。署灵川县知县试用知州方功浚、任役舞弊。罔恪民艰。补用同知梁学义。前在全州署任。官声平常。承办仓谷。尤不核实。候补通判程铣、办理厘务。操守不谨。柳州府学训导周发春。违例擅更。藉案勒罚。永福县教谕邱静观。贪鄙近利、不堪师表。候补布政司经历刘楷、任性妄为。不知检束。试用巡检罗福亮、天性残刻。操守平常。甯明州吏目王汝植、性情躁妄。不洽舆情。候补县丞李宗浩、举止乖戾。候补典史刘承澄、不安本分。均著即行革职。卸署陆川县知县补用知县王瑞霖。屡审要案。草率糊涂。崇善县知县陈荣洙。习气太重。难期振作。著改为教职铨选。现月丙戊。谕军机大臣等、有人奏、风闻江苏粮道英朴。每年押运漕粮北上。潜行来京。在私宅演戏宴客。至十月底方行回省。赴上海收米时。乘坐小轿。微服冶游。每逢北上时。辄勒令属员馈送程仪。署中各用开销。均向海运总局支取。复以敬神为名。动用工项。造成戏台。移至京城私宅自用。于上海、天津、京城、开设松盛长银号。将海运公费发交生息。勒掯委员等薪水。又于上海、天津、京城、开设裕丰金珠银号。惟利是图。请饬查办等语。著步军统领衙门、顺天府、五城御史、李鸿章、沈葆桢、吴元炳、按照所□□□尔□各节。分别确切查明。据实具奏。毋稍徇隐。原摺均著钞给阅看。将此谕知步军统领衙门、顺天府、五城御史。并谕令李鸿章、沈葆桢、吴元炳、知之。现月　　

○丁亥。以黄河安澜。发大藏香十枝。交河东河道总督李鹤年祗领。虔诣河神庙祀谢。现月　　

○谕军机大臣等、左宗棠奏、漏逸逆酋。纠众窥边。现筹防剿情形一摺。逆酋爱克木汗条勒阿布都勒哈玛。句煽党众。由乌鲁克恰提分窜。并趋色勒库尔。刘锦棠已率马步各队。前往剿办。著左宗棠督饬该京卿。相度机宜。奋勇进剿。务将此股贼匪。克日殄除。毋任句结各处种人。蔓延为患。一面饬令防军。严加防范。以杜窜扰。不得稍有疏虞。至新疆地方愚回。锢习未除。自应规画久远。移其风俗。俾就范围。该大臣所拟改设郡县。应如何办理之处。并著妥筹具奏。将此由五百里谕令知之。剿捕档　　

○乌里雅苏台将军春福等奏、晋省积欠乌科两城经费甚钜。请由部暂借银三万两。下户部速议。随手　　

