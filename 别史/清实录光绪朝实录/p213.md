<!-- { "loadSidebar": true } -->
○新授福州将军察哈尔都统穆图善等奏、台站待饷孔殷。请拨银两以济急需。得旨。户部速议具奏。江西欠解之一万两。著户部催令迅解。并著理藩院严催乌兰察布盟长。将帮台事宜。赶紧备齐前往。如有抗违。即由该衙门严□□□尔□。摺包　　

○湖广总督李瀚章等奏、修筑武昌县黄柏山大堤工竣。报闻。摺包　　

○陕甘总督左宗棠等奏。遵覆崇厚电信所称。喀什噶尔寄居俄民。驱逐出境及和阗有乱。住俄回民。欲入喀什噶尔滋事各节一摺。下所司知之。随

手摺包

　　

○以督防河工出力。赏河南开归陈许道贵珊花翎。河北道吴大澂二品顶戴。现月　　

○戊子。谕内阁、都察院奏。编修廖寿丰等。以本籍漕粮未蒙普减。呈请代吁永免加漕银两一摺。据称江苏嘉定宝山二县。因赋则较轻。于办理减漕案内。未减分毫。而统计应解漕银。系属名轻实重。民力竭蹶。请饬将应解江安道库加漕一项。核议宽免。抑或另筹体恤等语。江苏普减漕粮一案。出自特恩。何以嘉定宝山二县。未经议减。该二县漕米合之各项漕银。于赋则轻重。较各属究竟何如。道库加漕一项。能否宽免应如何另筹体恤之法。著沈葆桢、吴元炳、酌度情形。奏明办理。务期国课无妨。而民力不致拮据。方为允协。现月　　

○勾到云南、广东、广西、四川、奉天、陕甘、湖广、浙江、河南、山西、直隶、情实罪犯。停决四川斩犯二人。奉天斩犯一人。湖广斩犯六人。绞犯一人。河南斩犯一人。山西斩犯二人。直隶斩犯五人。绞犯一人。余一百三十四人予勾。现月　　

○己丑。谕内阁、步军统领衙门奏。已革提督李有恒之母李易氏、遣抱以伊子被罪冤抑等词。赴该衙门呈诉。据情代奏一摺。此案于本年六月闲。经刑部议奏。当即降旨。将李有恒照议斩监候。秋后处决。案经叠次查办议结。何得再行翻控。所呈著不准行。现月　　

○礼部以繙译乡试中额请。得旨。著取中五名。随手　　

○科布多参赞大臣清安等奏、科城待饷急迫。经费无著。请饬部每年拨银五万五千两。下户部速议。摺包　　

○又奏。请催各员台费。并改拨山西等省台费。得旨。山西等省欠解银两。著户部迅速咨催。陆续筹解。所请以后改拨山东一省之处。并著户部速议具奏。摺包　　

○又奏。拏获白彦虎贼探李久瓶。讯明就地正法。报闻。摺包　　

○命拨万夯常操火药鸟枪铅丸火绳等。解交察哈尔都统衙门。由台递解科布多应用。　　

○庚寅。以神灵显应。颁山东范县大王庙扁额曰、百流归德。陕西沔县汉臣诸葛亮祠扁额曰、万古云霄。　　

○谕军机大臣等、昨据步军统领衙门奏。已革提督李有恒之母李易氏。遣抱呈诉伊子被罪冤抑。业经降旨不准行。其呈内所称前两江总督李宗羲。查办此案。并未亲往详查。仅令其子及亲戚等前往。李宗羲居近东乡。与袁廷蛟匪党内多亲戚。伊子到东乡后。大开奔竞之路。收受银钱洋烟等物。嗾令递呈。任意牵涉。通境皆知。具呈之人。多系窃名冒替。有艾芝英于钦差处具诬告悔状。供系李宗羲之子指使具控等语。所控各情。如果属实。恩承、童华、在川时必有闻见。究竟有无其事。著即据实具奏。并著恒训、丁宝桢查明具奏。将此各谕令知之。随手　　

○贵州巡抚岑毓英奏、黔省人员拥挤、流品混杂、请仿前福建巡抚王凯泰条奏、酌量裁遣。得旨、该省吏治营伍。即著妥定章程。认真整顿。务须斟酌尽善。实事求是。以期经久可行。东华录　　

○出使德国大臣李凤苞奏。恭报呈递国书情形。报闻。　　

○辛卯。以黄河安澜。发大藏香十枝。交山东巡抚周恒祺祗领。虔诣河神庙祀谢。　　

○出使俄国大臣崇厚奏。俄国交涉各案。现拟完结办法。并照录俄国外部照会七件。下所司知之。随手摺包　　

○以山东按察使灵杰署布政使。盐运使李朝仪署按察使。随手摺包　　

○以河工出力。赏曹州府知府樊希棠等。翎衔。封典议叙复职有差。现

月外起居注　　

○旌表矢志守贞翰林院待诏陈永棠聘妻陕西孝义厅贞女唐大姑。随手摺包

　　

○壬辰。谕内阁、杜瑞联奏、委员查提案件。先行回省在寓自戕一摺。云南试用同知李景新、经该抚委赴临安府蒙自县查提土司案件。久未解到要证。据该府禀称。该员有受贿弥缝情事。适该员已先回省。在寓自戕。虽据该员家丁供称患病愁急所致。其中情形。恐有不实。著刘长佑、杜瑞联、将该员究竟因何自戕。有无畏罪轻生情节。确切查明。据实具奏。其原案应提人证。仍著严提解省审办。现月　　

○又谕、前因御史朱以增奏□□□尔□江苏粮道英朴贪劣各款。当经谕令步军统领等衙门、及直隶江苏各督抚。确切查明具奏。兹据荣禄等奏称。查明京城松盛长银号裕丰金珠店。均有英朴本银。至伊宅内戏台。系由京城木厂盖造。另有自盖木台各等语。英朴身任职官。辄以重赀夥开店铺。与民争利。实属不知检束。著先行开缺。听候查办。至所□□□尔□逗遛在京一节。该家丁所称。该道因病回京。具禀请假。是否属实。著仓场侍郎。江苏巡抚。据实覆奏。其余被□□□尔□各款。俟各该督抚覆奏到日。再降谕旨。摺包　　

○以詹事府少詹事徐郙为詹事。朱签　　

○命五城先期一月设厂煮粥赈济。并加赏粟米有差。现月　　

○赏给五城贫民棉衣银。现月　　

○癸巳。谕内阁、钱宝廉奏。服制命案。例无明文。请饬议专条一摺。著刑部议奏。现月随手　　

○命户部左侍郎麟书、内阁学士崇礼。均在总理各国事务衙门行走。洋

务档

　　

○甲午。以神灵显应。颁河南卫辉府城八蜡庙刘猛将军庙扁额。曰保兹稼穑。并加封号曰襄济。现月　　

○谕内阁、昨据刑部左侍郎钱宝廉奏。本年秋审河南省李金木一起。定案时已属从严。向拟斩候。秋审时未便从严拟实。并请饬议专条等语。当经降旨令刑部议奏。兹据尚书文煜等奏。秋审命案。意见两歧。请派大员再行覆核定拟一摺。斩犯李金木。听从图财谋杀年甫五□山戊不□小功服侄。系照平人谋杀律问拟。既经刑部改拟情实。实属法无可贷。惟念该犯系属为从加功。例无明文。衡情定罪。若照平人谋杀加功律。亦应问拟绞候。入于情实。李金木一犯。著即改为绞监候。现届勾到之期。即行处决。毋庸另派大员覆核。钱宝廉所请饬议专条之处。仍著刑部议奏。现月　　

○两广总督刘坤一等奏。广东筹办海防并请截留饷项鼓励民情。下户部议。随手摺包　　

○命户部尚书董恂。承修孝陵。孝东陵。景陵。皇贵妃园寝各工程。现

月

　　

○以前任广东碣石镇总兵彭玉署琼州镇总兵官。补用副将何明亮署阳江镇总兵官。现月　　

○以亏短交代。革江西上高县知县赵惟熙职。并籍产逮问。现月　　

○乙未。以节逾霜降。黄河安澜。发大藏香十枝。交漕运总督文彬祗领。虔诣河神庙祀谢。现月　　

○谕内阁、此次覆试顺天乡试举人列入一等之黄绍箕等十六名。列入二等之熙瑛等三十四名。列入三等之左公海等五十五名。俱著准其一体会试。列入四等之连仲。著罚停会试一科。现月　　

○谕军机大臣等、有人奏。陕西绥德地方官绅侵蚀赈款。及该州书手扰害民闲。请饬查办各摺片。据称风闻陕西绥德州知州于承谟、办理该州赈务。夥同局绅王济等。变卖仓存米豆。捏报霉变。隐吞分肥。领到赈粮。并不及时散放。以致饥民死者甚多。有文生霍步津等联禀请查。反被严押详革。王济等复将赈银买货运回出卖。将赈粮擅行粜卖。捏记假帐。又该州书手向例二十人充当办粮办差之役。近则私相贿买。增至六七十人。加徵钱粮。勒收民闲税钱。恣行剥削各等语。闾阎惨被灾荒。应如何急筹赈恤。以苏民困。若如所奏各节。亟宜严行惩办。以儆官邪。著左宗棠、王思沂确切查明。如有前项情弊。即行从严□□□尔□办。并将该州粮差各事宜。饬令该管道府、认真确查。详定章程。核实办理。原摺片均著钞给阅看。将此谕知左宗棠。并传谕王思沂知之。寻奏。查明绥德州官绅办赈。尚无侵蚀情弊。报闻。　　

○又谕、御史邓庆麟奏。顺天府属因灾办赈。必须察其户口多寡。被灾重轻。酌量拨给赈粮。方不至于偏枯。闻该属附近州县。均各领米二千石。其户少灾轻者。固可敷用。户多灾重者。势必不敷。请饬详查酌办等语。著李鸿章、万青藜、梁肇煌、委派妥员。会同地方官详查灾区情形。据实禀明由该督等酌核办理。原片均著钞给阅看。将此各谕令知之现月　　

○丙申。署盛京将军岐元奏。奉省交代。积压较多。现在划清界限。算有头绪。拟请变通报部。免扣例限。并宽从前迟延处分。下部议。随手摺包　　

○命兵部尚书广寿驰赴东陵查办事件。现月　　

○以正白旗护军统领明瑶署镶黄旗满洲副都统。外起居注　　

○丁酉。孝慈高皇后忌辰。遣官祭福陵。内记注　　

○谕内阁、岑毓英奏、州县徵收钱粮。诸多弊窦。拟檄饬武员随时监察等语。州县徵收钱粮。是其专责。如有格外浮收。及收多报少各弊。该管道府自当据实揭□□□尔□。傥敢知情容隐。均有应得之咎。若另派武员。越分监察。并令禀报□□□尔□处。不特徒滋纷扰。且亦无此政体。所请著不准行。现月　　

○予故御史吴可读于蓟州建立专祠。从直隶总督李鸿章请也。摺包　　

○戊戌。吉林将军铭安奏、省监收禁重犯较多。请变通管狱等官章程。下部议。　　

○上以孟冬享太庙。自是日始。斋戒三日。　　

○己亥。孝敬宪皇后忌辰。遣官祭泰陵。内记注　　

