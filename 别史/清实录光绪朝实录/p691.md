<!-- { "loadSidebar": true } -->
○又奉懿旨。本年予六旬庆辰。率土胪欢。蒙古王公等。自应一体加恩。以彰庆典。科尔沁和硕图什业图亲王色旺诺尔布桑保、著赏穿带嗉貂褂。乌珠穆沁和硕车臣亲王阿勒坦呼雅克图、著赏用紫缰。喀喇沁亲王衔多罗都楞郡王和硕额驸旺都特那木济勒、著每年加赏银一千两。苏呢特亲王衔多罗都楞郡王济勒旺楚克、著赏穿带嗉貂褂。敖汉亲王衔多罗郡王达木林达尔达克、著赏用紫缰。科尔沁多罗郡王那兰格哷勒、著赏穿黄马褂。札赉特多罗郡王旺喇克帕勒齐、敖汉多罗郡王察克达尔札布、喀尔喀郡王衔多罗贝勒贡桑珠尔默特、均著赏穿亲王补服。翁牛特郡王衔多罗达尔汗岱清贝勒德木楚克苏隆、著赏用黄缰。阿巴哈那尔多罗贝勒额外侍郎达木定札布、著赏戴三眼花翎。阿巴哈那尔贝勒衔固山贝子多特诺尔布、著赏用紫缰。鄂尔多斯贝勒衔固山贝子札那济哩第、著赏戴三眼花翎。喀尔喀固山贝子托果瓦、著赏穿黄马褂。札噜特镇国公达瓦甯保、著赏戴双眼花翎。科尔沁镇国公喇什敏珠尔、著赏用紫缰。郭尔罗斯辅国公图布乌勒济图、著赏穿黄马褂。喀喇沁头等塔布囊多罗额驸贡桑诺尔布、喀喇沁二等塔布囊和硕额驸那木札勒色丹、均著赏加辅国公衔。科尔沁和硕卓哩克图亲王丹色里特旺珠尔、翁牛特亲王衔多罗都楞郡王赞巴勒诺尔布、均著赏用紫缰。科尔沁多罗札萨克图郡王乌泰、著赏穿黄马褂。科尔沁多罗宾图郡王敏噜布札布、阿巴噶多罗郡王扬素桑、均著挑在御前行走。阿巴噶多罗卓哩克图郡王布彦乌勒哲依、浩齐特多罗额尔德呢郡王都昂东僧格、均著赏戴三眼花翎。土默特郡王衔多罗贝勒色淩那木济勒旺宝、著赏用紫缰。札鲁特郡王衔多罗贝勒桑巴、著挑在御前行走。科尔沁多罗贝勒济克丹达克齐瓦、著赏用紫缰。科尔沁多罗贝勒凯毕阿噜、科尔沁多罗贝勒巴咱尔济哩第、均著挑在御前行走。苏呢特多罗贝勒索特那木多布沁、著赏戴双眼花翎。鄂尔多斯多罗贝勒喇什札木苏、著赏用紫缰。鄂尔多斯贝勒衔固山贝子察克都尔色楞、喀尔喀固山贝子敏珠尔多尔济、均著赏戴双眼花翎。杜尔伯特固山贝子喇什彭苏克、著赏穿黄马褂。巴林固山贝子杜莫固尔札布、著挑在御前行走。阿巴噶固山贝子贡多桑保、著赏戴双眼花翎。鄂尔多斯固山贝子阿尔宾巴雅尔、著赏用紫缰。郭尔罗斯镇国公噶尔玛什第、乌喇特镇国公色楞那木济勒、乌珠穆沁辅国公图普钦札布、均著挑在御前行走。敖汉头等台吉色淩端鲁布、翁牛特头等台吉色莲、均著赏加辅国公衔。苏呢特头等台吉衔协理二等台吉察克都尔色楞、郭尔罗斯二等台吉阿木尔霍毕图、乌喇特二等台吉索特那木旺珠尔多尔沁、均著赏给头等台吉。郭尔罗斯四等台吉齐默特萨木丕勒、著赏给三等台吉。阿拉善和硕亲王多罗特色楞、著赏给带嗉貂褂。喀尔喀多罗郡王晋丕勒多尔济、喀尔喀多罗郡王多尔济帕喇穆、均著赏穿亲王补服。喀尔喀多罗贝勒车淩桑都布、著赏戴三眼花翎。青海多罗贝勒车淩桑都济、著赏穿黄马褂。喀尔喀固山贝子普尔布札布、喀尔喀固山贝子旺楚克察克达尔、均著赏用紫缰。阿拉善镇国公阿育尔札布、著赏加贝子衔。喀尔喀贝子衔辅国公达什拉布坦、著赏穿贝勒补服。察哈尔辅国公济楚克什木苏、青海辅国公车林端多布、均著赏穿贝子补服。喀尔喀贝子衔头等台吉勒旺哷克津、著赏加贝勒衔。喀尔喀公衔二等台吉巴保多尔济、著赏加贝子衔。喀尔喀车臣汗德木楚克多尔济、著赏用黄缰。喀尔喀图什业图汗那逊绰克图、著赏穿黄马褂。喀尔喀和硕亲王那木济勒端多布、著赏用紫缰喀尔喀多罗郡王鄂特萨尔巴咱尔、著挑在御前行走。青海多罗郡王鞥柯济尔噶勒、青海多罗郡王棍布拉布坦、均著赏用紫缰。青海固山贝子棍楚克拉旺丹忠、著赏加贝勒衔。青海固山贝子吹木丕勒诺尔布、喀尔喀贝子衔镇国公车林呢玛、均著赏戴双眼花翎。阿拉善镇国公沙克都尔札布、著挑在御前行走。喀尔喀辅国公德哩克多尔济、著赏戴花翎。喀尔喀辅国公贡楚克札布、青海辅国公罗布桑端多布、均著戴双眼花翎。察哈尔辅国公车旺哩克靖、著赏戴花翎。伊克明安辅国公巴克莫特多尔济、著赏戴双眼花翎。喀尔喀镇国公衔头等台吉车林端多布、喀尔喀镇国公衔头等台吉那逊布彦济尔噶勒、均著赏加贝子衔。喀尔喀公衔头等台吉呢朗瓦尔、喀尔喀公衔头等台吉洞多毕拉布帕喇木多尔济、阿拉善公衔头等台吉勒旺布哩克济勒、均著赏加贝子衔。喀尔喀头等台吉桑旺车林多尔济、喀尔喀头等台吉哈丹均著赏戴花翎。喀尔喀头等台吉车林多尔济、著赏加辅国公衔。阿拉善二等台吉普勒忠呢什尔、著赏给头等台吉。现月　　

○又奉懿旨。本年予六旬庆辰。中外臣工。业经降旨加恩。军机章京。承书谕旨。夙夜在公允宜量予恩施。三品衔即选道户部郎中如松、著赏加二品衔。四品衔刑部郎中桂春、著赏戴花翎。四品衔户部郎中延祉、著赏加三品衔。户部郎中和尔赓额、著赏加四品衔。四品衔理藩院即补郎中多寿、著俟补郎中后赏加三品衔。四品衔瑼藩院即补郎中志朴、著赏戴花翎。知府顶戴兵部即补郎中惠兆、四品衔礼部郎中魁麟、均著赏加三品衔。同知衔理藩院题署主事丰升额、著赏加四品衔。二品衔光禄寺卿堃岫、著赏食二品俸。户部郎中孚琦、著赏加四品衔。四品衔刑部郎补郎中瀛桂、著俟补郎中后赏加三品衔。理藩院即补郎中特图慎、著赏戴花翎。四品衔兵部即补主事穆克登额、著俟补郎中后赏加三品衔。户部即补员外郎庆连、著赏加四品衔。四品衔户部即补郎中荣霈、著俟补郎中后赏加三品衔。四品衔理藩院员外郎承祐、著俟补郎中后赏加三品衔。光禄寺卿沉恩嘉、著赏加二品顶戴。通政使司副使顾璜、著赏加三品衔。刑部郎中陈邦瑞、著赏加四品衔。四品衔兵部郎中胡宝铎、著赏加三品衔。吏部主事徐士佳。著赏加五品衔。四品衔户部即补员外郎冯汝骙、著俟补郎中后赏加三品衔。工部即补员外郎张正堉、著赏加四品衔。内阁候补中书胡祖谦、著赏加五品衔。四品衔礼部员外郎郭曾炘、著俟补郎中后赏加三品衔。刑部候补主事李舜宾、著赏加五品衔。四品衔户部员外郎王汝济、著赏戴花翎。四品衔工部郎中徐迪新、著赏加三品衔。吏部员外郎孙朝华、户部郎中王颂蔚、刑部员外郎李荫銮、吏部主事王嘉禾、户部即补郎中连文冲、内阁即补侍读郭之全、户部即补郎中林开章、均著赏加四品衔。现月　　

○庚辰。上御乾清宫。赐近支宗藩等燕。　　

○缓徵直隶通、三河、武清、宝坻、蓟、香河、甯河、霸、保定、文安、固安、永清、东安、大兴、宛平、良乡、房山、涿、顺义、怀柔、密云、滦、卢龙、乐亭、清苑、安肃、定兴、新城、博野、容城、蠡、雄、安、高阳、河闲、献、肃甯、任邱、吴桥、天津、青、静海、盐山、开、理明、长垣、丰润、玉田、隆平、深、武强、饶阳、安平、五十四州县被水成灾村庄。暨昌平、满城、望都、完、祁、沧、南皮、无极、邯郸、鸡泽、十州县歉收村庄。本年春赋钱粮杂课有差。现月　　

○辛巳。高宗纯皇帝忌辰。上诣、寿皇殿行礼。遣官祭裕陵。　　

○以庆亲王奕劻为镶黄旗领侍卫内大臣。御前大臣克勤郡王晋祺为正黄旗领侍卫内大臣。　　

○壬午。谕军机大臣等、礼部等衙门奏、本年正月二十五日筵燕礼仪一摺。所有礼部堂司官引庆隆舞入慈宁门后。仍著礼部堂官引至殿檐外。至笳吹人员。著在殿檐外毋庸进殿。即著礼部遵照改定礼节。另缮一分迅速呈递　　

○缓徵山东济甯、历城、长山、新城、齐河、齐东、东阿、东平、蒲台、邹、菏泽、曹恩、博兴、高苑、乐安、寿光、昌邑、潍、章邱、邹平、济阳、禹城、临邑、长清、肥城、平阴、惠民、青城、海丰、商河、滨、利津、沾化、滋阳、汶上、阳谷、寿张、濮、范、朝城、聊城、掖、平度、鱼台、四十五州县。暨德州、临清等卫。东平所。官台永阜等场。被灾村庄本年上忙新赋钱粮杂课有差。现月　　

○癸未。谕内阁、本日理藩院具奏事件。右侍郎庆福召见未到。该衙门堂官均未呈递膳牌。殊属非是。理藩院尚书松森、左侍郎志颜、右侍郎庆福、均著交部议处。现月　　

○上以孟春享太庙。自是日始、斋戒三日。　　

○甲申。安徽巡抚沈秉成奏、广东绅士选用道刘学询。购得日本国书商仿刻西清古鉴一书铜板全副。计一千九百一十五块。情殷报效。解送军机处交纳转进。得旨。著交总理各国事务衙门收存。　　

○乙酉。世祖章皇帝忌辰。遣官祭孝陵。　　

○谕内阁、本日兆珏、承荫、奏请续假各一摺。兆珏、承荫、均充委散秩大臣差。宜如何勤奋趋公。以期无旷职守。乃自去年以来。兆珏屡次请假。竟至二百余日之多。实属任意偷安。兆珏著开去委散秩大臣。回旗当差。承荫请假积至六十余日。亦属非是。著交部议处。近来各衙门人员。往往藉病请假。几于无日无之。甚至皇太后圣驾及朕乘舆出入应行站班人员。亦多有不齐。殊属不成事体。嗣后务当振刷精神。各勤职事。傥仍蹈前辙。定行从重惩处不贷。　　

○又谕、给事中余联沅奏、各项汉小京官俸满截取内用。人员壅滞。请饬部申明例文。疏通班次等语。著吏部议奏。现月　　

○谕军机大臣等有人奏、宝坻被灾最重。恳恩春赈、并设法宣洩蓄水各摺片。据称上年宝坻被水。现在县境之大口屯黄庄八门城各市集。尚在水中。被灾极重者。实有四五百村。请饬妥筹春赈。该处旧设涵筒。禀官启牐。房书多方讹索。并请设法宣洩等语。所奏各处被灾情形。殊堪矜悯。著孙家鼐、孙楫、速派干员详细查明。妥为筹画。奏明办理。毋任灾民失所。又片奏、署宝坻县知县张肇镳、性情狡猾。行止卑污。玩视民瘼。向百姓估借银两各节。著孙家鼐等、一并查明。据实参奏。不得稍涉徇隐。原摺片均著钞给阅看。将此各谕令知之。　　

○又谕、皇贵妃加封、及晋封妃嫔、如有应奏事宜。著礼部迅速具奏。现月　　

○缓徵江西南昌、新建、进贤、莲花、庐陵、永丰、泰和、安福、永新、建昌、安义、德化、德安、清江、新淦、峡江、万安、余干、瑞昌、湖口、彭泽、二十一厅州县被灾地方新旧钱漕杂课。　　

