<!-- { "loadSidebar": true } -->
○谕内阁、张之洞陈宝箴奏、请饬妥议科举新章。并酌改考试诗赋小楷之法一摺。乡会试改试策论。前据礼部详拟分场命题各章程。已依议行。兹据该督等奏称、宜合科举经济学堂为一事。求才不厌多门。而学术仍归一是。拟为先博后约、随场去取之法。将三场先后之序互易等语。朕详加披阅。所奏各节。剀切周详。颇中肯綮。著照所议。乡会试仍定为三场。第一场试中国史事、国朝政治论五道。第二场试时务策五道。专问五洲各国之政、专门之艺。第三场试四书义两篇。五经义一篇。首场按中额十倍录取。二场三倍录取。取者始准试次场。每场发榜一次。三场完毕。如额取中。其学政岁科两考生童。亦以此例推之。先试经古一场。专以史论、时务策命题。正场试以四书义经义各一篇。礼部即通行各省一体遵照。朝廷于科举一事。斟酌至再。不厌求详。典试诸臣。务当仰体此意。精心衡校。以期遴选真才。至词章楷法。虽馆阁撰拟应奉文字。未可尽废。如需用此项人员。自当先期特降谕旨考试。偶一举行。不为常例。嗣后一切考试。均以讲求实学实政为主。不得凭楷法之优劣为高下。以励硕学而黜浮华。其未尽事宜。仍著该部随时妥酌具奏。现月　　

○又谕、前据给事中张仲炘奏倢■＜曰融＞■＜石木＞福建参将廉凯、署理副将。兼带练兵。什长哨官。皆由贿派。并有创收赌规。虚额扣饷情弊。当经谕令边宝泉查办。兹据该督奏称、廉凯被倢■＜曰融＞■＜石木＞裁兵索贿。几酿大变。及创收赌规各节。均查无其事。即著毋庸置议。惟任听家丁柯阿弟及革兵等、需索科派。又克扣伙夫饷银。拨作别用。虽未入己。究属任性妄为。福建督标左营参将廉凯。著即行革职。边宝泉自请议处。著加恩宽免。现月　　

○又谕、边宝泉奏、请将庸劣总兵。分别降革等语。署汀州镇总兵记名提督杨西平、暴戾任性。不恤士卒。署漳州镇总兵记名提督徐万福、沿习陋规。营务毫无整顿。均著以参将降补。管带内河师船补用总兵李定勋、性耽安逸。任令伊子招摇需索。著即行革职。以示惩儆。现月　　

○谕军机大臣等、电寄刘坤一、法领事强索四明公所义地。至以石滟驳兵胁拆围墙。并调兵船。而甯波人传单罢市。事机甚迫。势恐莠民藉端滋闹。酿成巨案。著刘坤一、奎俊、飞饰派出各员。一面向法领事切实劝导。就甯人可让之地。允助建屋等费。和商息事。一面严饬文武各官。实力弹压商民。务令静候议办。毋任恃血■乣寻衅。以遏乱萌。电寄　　

○又谕、电寄奎俊、江苏候补道志钧、候补知府刘庆汾、著传知该二员迅速来京。豫备召见。电寄　　

○两江总督刘坤一等奏、捕获枭匪首犯。恳将尤为出力人员酌奖。得旨、准其择尤酌保数员。毋许冒滥。摺包　　

○湖广总督张之洞奏、遵旨详议变通式科。阐明旧制。酌拟新章。以防流弊而励将才。下所司议。摺包　　

○命浙江学政陈学棻来京供职。以礼部右侍郎唐景崇提督浙江学政。现月　　

○甲申。谕军机大臣等、本日奕劻许应骙奏、请将地安门内马神庙地方。空闲府第。作为大学堂暂时开办之所一摺。著总管内务府大臣量为修葺拨用。现月　　

○又谕、电寄黄槐森、前因郁围吃紧。匪势蔓延。电谕将剿办情形。随时电奏。昨该抚电覆书院事。何于剿匪事宜。只字未及。殊堪诧异。目下援军四集。截剿已否得手。匪踪曾否他窜。著该抚即日详晰覆奏。毋再颟顸。致干申饬。电寄　　

○闽浙总督边宝泉奏、闽省勇营并无空粮。请免再行裁汰。如所请行。摺包　　

○乙酉。上还宫。　　

○谕军机大臣等、电寄荣禄、电悉。教案办结。尚属妥速。甘军驻扎保定。诚恐日久生衅。著就保定省北涿州一带地方。酌量移扎处所。与董福祥电商妥办。电寄　　

○丙戌。谕内阁、御史郑思赞奏、请停止捐纳一摺。著户部体察现在情形。妥议具奏。现月　　

○谕军机大臣等、御史郑思赞奏、徐海灾象又成。请饬筹办抚恤一摺。据称上年徐海被灾甚重。而各属州县。竞以中稔上报。直至秋闱乡试士子陈诉灾状。始行查勘。以致灾黎转徙道殣。目下该处水患晶■宜见。灾象又成。若再宽纵效尤。恐致酿成事变等语。各省水旱偏灾。随时皆有。全在地方官留心抚恤。俾饥民不致困顿流离。该省徐海各属。现在灾象如何。著刘坤一、奎俊、迅饬该地方官。分别轻重情形。妥筹抚恤。如有玩视民瘼。匿灾不报者。即行据实倢■＜曰融＞■＜石木＞奏。以拯民困。原摺均著钞给阅看。将此由四百里各谕令知之。现月　　

○又谕、电寄出使各国大臣。凡遇各国君主赠给宝星。均著收受佩带。以示联络。毋庸电询总署。电寄　　

○宗人府奏、多罗贝勒溥伟承袭亲王。其恭亲王前奉赏添之护＜目辟＞行＜匧心＞口＜韦未＞＜夗贝＞、护军、蓝红甲数。应否存留支领。得旨、准予存留。照旧支领。

现月

　　

○出使德和国大臣吕海寰奏、由德赴和。呈递国书。下所司知之。摺包　　

○以光禄寺卿葛宝华为宗人府府丞。记注　　

○以二年期满。勤慎奋勉。予总理各国事务衙门满汉章京户部郎中孚琦等、升叙有差。摺包　　

○丁亥。谕军机大臣等、电寄恭寿、电悉。此案自以保全教士为先著。该署督既经派员前往会办。著即饬催印委各员。剀切开导。解散团血■乣。相机因应。毋致激成巨患。电寄　　

○又谕、电寄各将军督抚学政、前据黄槐森奏、变通武场。当经饬令各将军督抚学政等、各抒所见。报部采择。现除谭继洵、陶模、胡聘之、张之洞、先后奏报。及北洋南洋各大臣、盛京西安各将军、咨报到部。其余各省。著即迅速议覆。

电寄

　　

○贵州巡抚王毓藻奏、黔省裁并练军营哨官弁。及加饷督操各情。如所请行。摺包　　

○广西巡抚黄槐森奏、龙州添设石滟驳台对汛两项经费。奉拨镇南关税银不敷。请由梧关洋税拨解。下部知之。摺包　　

○以遗爱在民。予故广西浔州府知府夏敬颐、事迹宣付史馆立传。从广西巡抚黄槐森请也。　　

○予前贵州提督周达武。立功省分专祠。列入祀典。从贵州巡抚王毓藻请也。摺包　　

○予督队阵亡署贵州镇远府知府候补知县吴登甲、建立专祠。并准同时殉难候补直隶知州张淮等附祀。摺包　　

○以捐助宾兴。予贵州记名提督周万顺为其故父建坊。摺

包

　　

○缓徵贵州仁怀、婺川、独山、桐梓、四县被水田亩光绪二十三年分丁银米石有差。摺包　　

○戊子。谕内阁、前据孙家鼐奏、请将冯桂芬所著校邠庐抗议一书。刷印发交部院等衙门签议。当经谕令荣禄迅速刷印咨送。兹据军机大臣将应行颁发各衙门及拟定数目。开单呈览。即著按照单开。俟书到后。颁发各衙门悉心核看。逐条签出。各注肬■闲明论说。分别可行不可行。限十日咨送军机处汇核进呈。以备采择。现月　　

○谕军机大臣等、李瑞棻奏、变法维新。条陈当务之急一摺。著奕劻、孙家鼐、会同军机大臣、切实核议具奏。现月　　

○又谕、御史张承缨奏、请于五城添立小学堂中学堂一摺。著孙家鼐酌核办理。现月　　

○又谕、电寄谭钟麟等、电悉。据奏剿办情形。尚称得手。匪势穷蹙。不难克日歼除。现惟北流、陆川、尚无消息。著该督等、督催方桂东莫善积各军。乘机迅进。并力夹攻。以期一鼓荡平。毋任他窜。即著转电黄槐森一体遵照。电寄　　

○己丑。谕内阁、本日翰林院奏、侍讲黄绍箕呈进张之洞所著劝学篇。据呈代奏一摺。原书内外各篇。朕详加披览。持论平正通达。于学术人心。大有裨益。著将所备副本四十部。由军机处颁发各省督抚学政各一部。俾得广为刊布。实力劝导。以重名教而杜卮言。现月　　

○谕军机大臣等、振兴商务。为目前切要之图。晶■宜经谕令各省认真整顿。而办理尚无头绪。泰西各国。首重商学。是以商务勃兴。称雄海外。中国地大物博。百货浩穰。果能就地取材。讲求制造。自可以暗塞漏＜目辟＞■一巴＜夗贝＞。不致利权外溢。著刘坤一、张之洞、拣派通达商务。明白公正之员绅。试办商务局事宜。先就沿海沿江。如上海汉口一带。查明各该省所出物产。设厂兴工。使制造精良。自能销路畅旺。日起有功。应如何设立商学商报商会各端。暨某省所出之物产。某货所宜之制造。并著饬令切实讲求。务使利源日辟。不令货弃于地。以期逐渐推广。驯致富强。事属创办。总以得人为先。该督等慎选有人。即著将拟定办法。迅速奏闻。毋稍延缓。将此各谕令知之。洋务　　

○又谕、电寄刘坤一、法领扩界之意甚奢。各国援例。不可不防。刘坤一所述聂缉规电云。国体宜计。不认畏难求速。诚为扼要之论。著该督电饬该藩司。权衡缓急。即与该领事尽力筹商。相机因应。务期周妥。以息纷纭。电寄　　

○安徽巡抚邓华熙奏、遵旨查明安徽办理灾务。及开办赈捐。先筹垫款解放各情。如所请行。摺包　　

○陕西巡抚魏光焘等奏、遵议武科。拟设陕省武备学堂。并改用枪石滟驳。定立肬■闲明章程。下所司议。摺包　　

○庚寅。上诣瀛秀园门外跪接慈禧端佑康颐昭豫庄诚寿恭钦献崇熙皇太后还西苑。问安毕。仍跪送皇太后幸颐和园驻跸。记注　　

○谕内阁、御史韩培森奏、请筹办仓谷一摺。积谷为民食攸关。遇有偏灾。藉资补救。惟各地方官。往往不以民事为事。以致建设仓储。半属有名无实。每逢前后任接卸。皆以银钱抵交。利于肬■闲便。一遇荒歉。辄请开赈捐。截漕粮。徒肥中饱。毫无实惠。此风亟宜禁革。著各该督抚严饬所属州县。凡有仓谷。务当认真筹办。实储在仓。其有以银钱列抵交代者。勒限一律买补。以备缓急。不得阳奉阴违。虚应故事。

现月

　　

○又谕、孙家鼐奏、遵议上海时务报改为官报一摺。报馆之设。所以宣国是而达民情。必应官为倡办。该大臣所拟章程三条。均尚周妥。著照所请。将时务报改为官报。派康有为督办其事。所出之报。随时呈信。其天津上海湖北广东等处报馆。凡有报单。均著该督抚咨送都察院及大学堂呼一分。择其有关时事者。由大学堂一律呈览。至各报体例。自应以胪陈利弊。开广见闻为主。中外时事。均许据实昌言。不必意存忌讳。用副朝廷明目达聪。勤求治理之至意。所筹官报经费。即依议行。洋务　　

