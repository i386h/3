<!-- { "loadSidebar": true } -->
○又奏、开办课吏馆。创设商务局。缮具章程。又奏、试办大学堂。酌拟教规。访订美国人赫士、充总教习。其年长未能选入学堂者。另设校士馆以宏造就。报闻。摺包　　

○命外务部尚书瞿鸿禨、礼部尚书世续、工部左侍郎继禄、在紫禁城内骑马。现月　　

○调陕西汉中镇总兵孙金彪为湖南永州镇总兵官。记名总兵吴云伍为陕西汉中镇总兵官。　　

○以才足匡时。予湖北署安襄郧荆道汉阳府知府余肇康、候补道赵滨彦、军机处存记。摺包　　

○以不知检束。革湖北兴国营参将唐涂职。摺包　　

○己亥。谕内阁、邓华熙奏、特倢■＜曰融＞■＜石木＞庸劣不职各员一摺。贵州平越州知州曹锦彝、貌似有才。心欠明白。著以州同降补。毕节县知县缪继彤、委靡不振。控案颇多。独山州知州李宗诰、声名平常。人亦狡猾。请补下江通判杨煦荣、识见昏庸。办事乖谬。长寨州判杨傧超、惟利是视。罔恤民艰。均著革职。荔波县知县汤柄玑、才欠开展。不胜繁要。著开缺另补。以肃官方。现月　　

○谕军机大臣等、电寄奕劻。前据奕劻等奏、津榆铁路。请派大员督办等语。业经简派王文韶、瞿鸿禨、办理一切事宜。并著张翼会办。此项铁路。现在自应赶紧设法收回。著添派胡燏棻、会同办理。先将接收事宜。悉心商议。妥速筹办。

电旨

　　

○出使英义比国大臣调充出使俄国大臣罗丰禄奏、遵旨派员前赴英属各商埠。晓谕侨寓华民。勿为孙汶康梁诸逆说摇惑。下外务部知之。摺包　　

○甯夏将军色普徵额等奏、营饷断支数月恳饬由甘省存款。挹注垫发。以资接济。得旨、著咨商崧蕃酌量筹拨。摺包　　

○贵州巡抚邓华熙奏、黔省绿练各营。分派防守边隘。冬防伊迩。未便调集。拟俟明春再行查阅。如所请行。摺包　　

○派正黄旗汉军副都统永隆管理满洲内外火器营事务。　　

○以捕匪出力。予署贵州仁怀同知贵定县知县朱廷劢、开缺。归知府班留黔即补。俟补知府后以道员用。余升擢有差。

摺包

　　

○庚子。大学士荣禄等奏、查明皇史宬遗失书数。并派员修补依议行。随手　　

○又奏、制备各项用款。请饬部筹拨。得旨、著户部迅速筹拨。随手　　

○以前署户部右侍郎曾广汉为光禄寺卿。现月　　

○壬寅。慈禧端佑康颐昭豫庄诚寿恭钦献崇熙皇太后万寿圣节。遣官祭太庙后殿奉先殿上率王公百官行庆贺礼。　　

○顺天府奏、京畿商民归业。渐复旧观。甫届冬令。即得大雪。报闻。随手　　

○甲辰。谕军机大臣等、刘坤一电奏、徐州拏获会匪。供称匪首张步松、在鹿邑一带倡乱。逼近开封等语。著松寿迅速饬属严密查拏该匪首等。务获惩办。并派勇营至鹿邑一带。加意巡缉。毋任蔓延。原电著钞给阅看。现月　　

○乙巳。云南巡抚李经羲奏、滇省宾川、宣威、鹤庆等州属被旱被水被雹委勘情形。得旨、著即督饬查明。分别蠲缓抚恤。毋任失所。摺包　　

○丙午。以直隶、东明、黄河、三汛安澜。命护直隶总督周馥、派员虔诣李连庄高村黄庄等处大王庙祀谢。现月　　

○暂护直隶总督布政使周馥奏、恭办回銮尖宿行营茶站。缮具程途里数。并派文武大员。分地迎驾随扈。报闻。摺包　　

○又奏、前翰林院侍读学士黄思永、在京师琉璃厂废窑设立工艺厂。陈明立案。得旨、著顺天府察看情形。或行或止。酌核办理。　　

○予直隶东明河工出力大顺广道庞鸿书等五员。奖叙。以捐银助赈。予江苏试用道周鸿孙为其故父母、浙江试用道萧履占为其故母建坊。　　

○丁未。谕内阁、政务处奏、请饬各省速办学堂等语。建学储才。实为当今急务。前经饬令各直省设立学堂。责成该督抚学政、切实通筹举办。惟通省学堂。同时并举。财力或有不逮。若必待各府厅州县中小学堂筹定。始行开办。转致观望迟延。查袁世凯所奏山东学堂事宜。及试办章程。拟先于省城建立学堂一区。分斋督课。先从备斋正斋入手。俾初学易于造就。渐有师资。再行次第推广。其教规课程。参酌中西。而谆谆于明伦理。循礼法。尤得成德达材本末兼赅之道。著政务处即将该署督原奏。并单开章程。通行各省。立即仿照举办。毋许宕延。其如何选举鼓励之处。著仍遵前旨。由政务处会同礼部速行妥议具奏。现月　　

○守护西陵大臣贝子奕谟等奏、总管常佑、奋勉从公。恳准留任五年。以资熟手。又奏、嗣后总管任满。不准由兵丁请保。均如所请行。摺包　　

○两广总督陶模等奏、兴宁会匪起事。派兵剿灭。出力人员请奖。得旨、准其择尤酌保。毋许冒滥。摺包　　

○安徽巡抚王之春奏、皖省上年荒灾。缓缺各营兵米。请动支地丁拨补。下部知之。摺包　　

○又奏、皖省水灾。奉颁内帑。并准拨漕银接济。办理情形。报闻。摺包　　

○调广西提督苏元春为湖北提督。湖北提督夏毓秀为广西提督。未到任前。以广西柳庆镇总兵马盛治署理。现月　　

○以历任交代清楚。予河南候补直隶州知州谈国政、尽先补用。摺包　　

○以才堪肆应。予陕西候补道唐承烈、军机处存记。摺包　　

○以督剿马贼出力。予直隶都司尹德盛以游击升用。加副将衔。摺包　　

○以荡平朝建贼匪。赏统领直隶练军调补云南鹤丽镇总兵杨玉书头品顶戴。摺包戊申。调署直隶总督署山东巡抚袁世凯奏、东省漕船上年承运兵米被抢。恳恩豁免余米。仍令本折兼兑。以期核实。如所请行。摺包　　

○又奏、上年商订山东煤矿章程二十条。业经德员签押。照录补呈。下所司知之。摺包　　

○又奏、东省世职俸银。并武职衔俸。请援福建奏案。停支二年。藉资挹注。下部知之。摺包　　

○山西巡抚岑春火滟宣奏、地方多故。各官率非久任。援案请展计典。又防务教案。头绪纷繁。应办上年钱粮奏销册籍。请续展期限。以免＜目辟＞＜訁冉＞叀心＜夗贝＞遽。均如所请行。摺包　　

○以才堪任使。予山东济东泰武临道吉灿升、补用道沈廷木滟巳、试用道朱钟琪、军机处存记。摺包　　

○以磋商教案赔款出力。予候选道唐绍仪交军机处记名肬

■闲放。摺包　　

○以卓负将才。予直隶副将张勋、以提督总兵交军机处记名肬■闲放。并赏勇号。守备孟思远、以游击留直尽先补用。加副将衔并赏花翎。摺包　　

○以晶■宜次剿匪出力。予山东记名总兵任永清等一百六十六员奖叙。摺包　　

○以襄办营务出力。复已革湖南知县沈祖宪、山东知县杨承泽职。赏还原衔。仍留各原省补用。摺包　　

○以亏款廷缴。革前办浙江常山厘卡委员大挑知县潘志颖职。并勒追。摺包　　

○以缺额侵饷。革山西晋威新军管带参将刘芳池、游击祝鸿标、抚标管带都司李德缤、诚信军管带都司马绍星职。并讯追。摺包　　

○以贪墨昏庸。革署山西猗氏县知县樊榕、署陵川县知县韩景琦、署屯留县知县唐洪谟职。樊榕并永不叙用。休致署定襄县知县覃盛鸣。摺包　　

○予积劳病故。武＜目辟＞行＜匧心＞口＜韦未＞＜夗贝＞右军营管总兵龚元友、按提督衔、部寺司务祝廷琛、县丞杨士俊、胡学陶、各按拟保升衔、照军营立功后病故例分别优恤。摺包　　

○以捐助义学义赈。予安徽舒城县附贡生陶汝霖为其故父、合肥县议叙知府张云鹄为其故母、各建坊。摺包　　

○旌表仰药殉夫原任寿春镇总兵郭宝昌之妾张氏。摺包　　

○己酉。总统川军湖北提督夏毓秀奏、秦晋荒旱。粮价高昂。军粮运费。实难摊扣兵饷。请饬部立案。事竣作正报销。如所请行。摺包　　

○庚戌。谕军机大臣等、夏毓秀所带各营。著即拔队带回四川防次。现月　　

○调署直隶总督署山东巡抚袁世凯奏、原任大学士直隶总督李鸿章、在东省剿捻筹防。忠勋卓著。烟台议结滇案。尤为大局所系。据东省绅士胪陈。请宣付史馆。以备采择。允之。

摺包

　　

○河南巡抚松寿奏、豫省兰仪、考城、两县被水成灾各村庄。恳予抚恤一个月口粮。免致失所。如所请行。摺包　　

○以亏款延缴。革已故前代理河南宜阳县知县魁联职。提属勒追。摺包　　

○予积劳病故记名副都统健锐营委翼长明志、照军营病故例赐恤。现月　　

○辛亥。谕军机大臣等、此次由开封府回京。所有各等处及各衙门堂司各官。并无随扈办公人员。均著俟启銮七八日后。分起行走。以免沿途拥挤。现月　　

○陕甘总督崧蕃奏、甘肃各属。夏秋被雹被水成灾。现筹抚恤情形。得旨、著即督属妥为赈抚。分别蠲缓。毋任失所。

摺包

　　

○调署直隶总督署山东巡抚袁世凯奏、东省伏莽素多。前拟裁海防三营。请稍缓撤遣。如所请行。摺包　　

○又奏、现在地方平靖。前加给防营长夫口粮。请一律裁减。以节糜费。下部知之。摺包　　

○命不入八分辅国公衔镇国将军载瀛第五子名溥僩。现月　　

○以出洋期满。予驻俄参赞官道员何彦昇、三代从一品封典。繙译官同知世增、以知府选用。加盐运使衔。摺包　　

○壬子。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。已革端郡王载漪之子溥■滟隽、前经降旨立为大阿哥。承继穆宗毅皇帝为嗣。宣谕中外。慨自上年拳匪之变。肇衅列邦。以致庙社震惊。乘舆播越。推究变端。载漪实为祸首。得罪列祖列宗。既经严谴。其子岂宜膺储位之重。溥

■滟隽亦自知惕息惴恐。吁恳废黜。自应更正前命。溥■滟隽著撤去大阿哥名号。并即出宫。加恩赏给入八分公衔俸。毋庸当差。至承嗣穆宗毅皇帝一节。关系甚重。应俟选择元良。再降懿旨。以延统绪。用昭慎重。将此通谕知之。现月　　

○协办大学士礼部尚书徐郙奏会典全书。收存内阁。报闻。随手　　

○又奏请添派校勘大臣。得旨、著俟到京再行请旨。随手　　

○工部尚书张百熙等奏、估修禁城各工钱粮数目。报闻。

随手　　

○复已革湖北补用知府前广济县知县彭广心职。现月　　

○癸丑。谕内阁、吉林遇缺即补道谢汝钦、著交军机处存记。江西南昌府知府江毓昌、湖南长沙府知府颜钟骥、均著交军机处存记。仍注册回任候升。现月　　

○谕军机大臣等、所有各直省派来迎銮人员。著即各回原省。其自行迎銮人员。亦著毋庸祗候送驾。现月　　

○礼部尚书世续等奏、请制补天坛祭器。得旨、著择要制补。随手　　

