<!-- { "loadSidebar": true } -->
○又谕、广西匪徒滋事。阅时已久。虽据该督抚等电奏屡有擒斩。而匪首迄未弋获。势恐他窜。致滋蔓延。广西防剿事宜。著责成苏元春认真督办。会同谭钟麟、黄槐森、严饬派出各营。分投进剿。务期悉数扑减。迅奏全功。毋得观望迟延。贻害地方。致干重咎。并将剿办情形。随时电奏。将此由五百里各谕令知之。现月　　

○又谕、奕劻等奏、副都统荣和拟招回旧部猎户。以固陪都。并就地筹款。永作专饷。据呈代奏一摺。沿边猎户。善骑健步。枪械夙娴。现当整顿边防之际。诚能收集训练。自可成为劲旅。该副都统所请招集二十营。编列成军。认真操练。事属可行。惟练兵必先筹饷。其所称就奉省沿海各属盐厘船捐商货等项。筹定用款。能否确有把握。著依克唐阿体察地方情形。妥议奏明办理。原摺呈著钞给阅看。将此谕令知之。　　

○又谕、电寄陈宝箴、前经有旨电催黄遵宪来京请训。兹据裕庚电称病难久待。恐误使事等语。黄遵宪著迅速来京。限于八月内驰赴日本接任。毋得稽延。电寄　　

○闽浙总督边宝泉等奏、现拟改用新法练兵。并添设武备学堂。先行筹购枪械。以资练习。如所请行。摺包　　

○癸亥。孝贞显皇后诞辰。上诣建福宫圣容前行礼。　　

○诣颐和园乐寿堂。问慈禧端佑康颐昭豫庄诚寿恭钦献崇熙皇太后安。翌日如之。　　

○谕内阁、刘坤一奏、办理义赈出力之绅士。请旨＜目辟＞衣檾呆＜夗贝＞奖等语。上年徐淮海等属。被水成灾。经刘坤一会商盛宣怀派候选教谕严作霖等周历灾区。次第赈恤。地方赖以安贴。实属急公好义。有裨大局。严作霖等、均著传旨嘉奖。大理寺少卿盛宣怀、筹办赈务。委任得人。著一并传旨嘉奖。　　

○谕军机大臣等、电寄谭钟麟等、前有旨饬令各省开办学堂。复经降旨电催。已据各省陆续奏报开办。而广东迄无只字覆奏。岂藉口于部文未到耶。著谭钟麟、许振祎立即妥筹开办。开将办理情形。即日电奏。毋再任意迟延干咎。电寄　　

○又谕、电寄荣禄、员凤林著即销假。迅速前赴湖北藩司调任毋庸来京请训。仍将启程日期。由荣禄查明电奏。电寄　　

○河南巡抚刘树堂奏、南阳府属州县。被水成灾。委员查勘。妥筹抚恤。得旨、南阳等州县被灾地方。著即妥为抚恤。毋任失所。摺包　　

○甲子。上还宫。　　

○谕内阁、广西会匪滋事。晶■宜经谕令黄槐森督饬各营。迅速剿办。前据奏报屡获胜仗。攻破贼巢。乃数月以来。尚未能歼厥渠魁。悉数扑灭。所称晶■宜有擒获。难保无捏报邀功情弊。该抚因循贻误。实属咎无可辞。黄槐森著即摘去顶戴。迅督各营。勒限一个月。将会匪一律埽荡。如再不知振作。任令蔓延日久。贻害地方。必当加以重谴。懔之。现月　　

○又谕、少詹事王锡蕃奏、请饬各省设立商会。于上海设总商会等语。现在讲求商务。业于京师设农工商总局并谕令刘坤一、张之洞、先就上海汉口试办商务局拟定办法奏闻。现尚未据奏到商会即商务之一端著刘坤一等归案迅速妥筹具奏。其沿江沿海商贾辐辏之区。应由各该督抚一体查明办理。所有一切开办事宜。并著总理各国事务王大臣、咨商各督抚。详订章程妥为筹办。现月　　

○又谕、张英麟奏、巡捕因疯自缢。家属藉端挟制。请归案审办一摺。据称上年十二月闲。该学政按试正定。巡捕台昌熙自缢一案。晶■宜经臬司饬委谳员传案讯结。乃近日风闻台昌熙兄弟。听人唆使来京。意存挟制等语。此案实在情形。著交刑部提案审明具奏。现月　　

○又谕、陈宝箴奏、遵保人才。开单呈览各一摺。湖南候补道夏献铭、试用道黄炳离、降调前内阁学士陈宝琛、内阁候补侍读杨锐、礼部候补主事黄英采、刑部候补主事刘光第、广东候补道杨枢、试用道王秉恩、江苏试用道欧阳霖、江西试用道恽祖祁、杜俞、湖北候补道徐家干、江苏候补道柯逢时、湖北试用道薛华培、似选道左孝同、以上各员。在京者著各该衙门传知该员豫备召见。其余均由各该督抚饬知来京。一体豫备召见。现月　　

○又谕、少詹事王锡蕃奏、敬保通达时务人材一摺。福建兴泉永道周莲、业经电谕饬令来京豫备召见。现尚在籍之四川候补道沈翊清、北洋差委候选道严复、著边宝泉、荣禄、饬令该员等来京豫备召见。内阁候补中书林旭、著该衙门传知该员豫备召见。现月　　

○谕军机大臣等、昨经寄谕陈宝箴将黄槐森不能办贼情形。查明具奏。兹复有人奏、巡抚黄槐森迂谬株守。诸事专断。剿办土匪。日久未能扑灭。颠倒错乱。贻误事机。又复任用私人。右江道黄仁济、官声恶劣。该抚到任欲劾之。嗣因贿赂关说得免。反予优保。请饬查办等语。著陈宝箴按照所倢■＜曰融＞■＜石木＞各节。归入前案。一并确查。据实倢

■＜曰融＞■＜石木＞奏。毋稍徇隐。原摺著钞给阅看。将此由四百里谕令知之。现月　　

○以广州满洲副都统兴存暂护广州将军。电寄　　

○予受瘴病故云南普洱府思茅同知张坦议恤。摺包　　

○乙丑。上诣瀛秀园门外。跪接慈禧端佑康颐昭豫庄诚寿恭钦献崇熙皇太后还西苑驻跸。　　

○谕内阁、国家设官分职。各有专司。京外大小各官。旧制相沿。不无敺■儿滥。近日臣工条奏。多以裁汰敺■儿员为言。虽未必尽可准行。而参酌情形。实亦有亟当改革者。朕维授事命官。不外综缴名实。现当开创百度。事务繁多。度支岁入有常。岂能徒供无用之敺■儿费。致碍当务之急需。如詹事府本属闲曹。无事可办。其通政司、光禄寺、鸿胪寺、太仆寺、大理寺等衙门。事务甚肬■闲。半属有名无实。均著即行裁撤。归并内阁及礼兵刑等部办理。又外省如直隶甘肃四川等省。皆系以总督兼管巡抚事。惟湖北广东云南三省。督抚同城。原未画一。现在东河在山东境内者。已隶山东巡抚管理。祇河南河工。由河督专办。今昔情形。确有不同。所有督抚同城之湖北广东云南三省巡抚。并东河总督。著一并裁撤。其湖北广东云南三省。均著以总督兼管巡抚事。东河总督应办事宜。即归并河南巡抚兼办。至各省漕运。多由海道。河运已属无多。应徵漕粮。亦多改折。淮盐所行省分。亦各分设督销。其各省不办运务之粮道。向无盐场仅管疏销之盐道。亦均著裁缺。归各藩司巡守道兼理。此外如各省同通佐贰等官。有但兼水利盐捕。并无地方之责者。均属闲敺■儿。即著查明裁汰。除应裁之京外各官。本日已降谕旨。暨裁缺之巡抚河督京卿等员。听候另行录用外。其余京外尚有应裁文武各缺。及一切裁减归并各事宜。著大学士、六部、及各直省督抚、分别议议筹办。仍将筹议情形。迅速具奏。内外诸臣。即行遵照切实办理。不准藉口体制攸关。多方阻格。并不得以无可再裁。敷衍了事。至各省设立办公局所。名目繁多。无非为位置闲员地步。薪水杂支。虚糜不可胜计。晶■宜经谕令裁并。乃竟置若罔闻。或竟听委员劣幕舞文。一奏塞责。殊堪痛恨。著各督抚懔遵前旨。将现有各局所中敺■儿员。一律裁撤净尽。并将候补分发捐纳劳绩等项人员。一律严加甄别沙汰。限一月办竣覆奏。似此实力剔除。庶几库款渐裕。得以宏拓新规。惟不准瞻徇情面。阳奉阴违。致干咎戾。当此国计艰难。朕宵旰焦劳。孜孜求治。诏书敦勉。动以至诚。尔在廷诸臣。暨封疆大吏。若具有天良。其尚仰体朕怀。力矫疲玩积习。一心一德。共济时艰。庶几无负委任。若竟各挟私意。非自便身图。即见好僚属。推诿因循。空言搪塞。定当予以重惩。决不宽贷。现月　　

○又谕、国子监奏、候补学正学录黄赞枢条陈时事。据呈代奏一摺。据称民生日蹙。宜厚生计。蠹吏横徵。宜严考察等语。朝廷整理庶务。无日不以吏治民生为念。重农之外。桑麻丝茶等项。均为民闲大利所在。全在官为董劝。庶几各治其业。成效可者滟见。著各直省督抚督饬地方官。各就物土所

宜。悉心劝办。以浚利源。亲民之官。莫如牧令。近来仕途敺

■儿杂。非严加考察不足以别贪廉。钱粮之浮收。胥吏之肆扰。种种殃民之事。该管上司果能悉心考核。即不肖官吏。亦断不至无所忌惮。著各督抚懔遵六月十五日谕旨。于所属州县。认真察核。毋令贤否混淆。仍随时秉公举劾。以资惩劝。吏治清则民生自裕。此即封疆大吏之责。无负朕再三申诫焉。

现月

　　

○谕军机大臣等、国子监代奏、候补学正学录黄赞枢条陈内请节浮费一条。著孙家鼐会同总理各国事务王大臣核议具奏。寻奏、遵议请裁同文馆一节。查同文馆规模较大。经始甚难。现京师大学堂开课需时。未便将该馆先行裁撤。应俟大学堂规制大定。再行查酌办理。至出洋使臣采办军火等项。应责成承办之员。核实报销。从之。摺包　　

○又谕、电寄谭钟麟等、已革副将田福志、胆敢倡乱。罪不容诛。李立亭尤为剽悍。迄今均未拏获。著即会商黄槐森严饬各军。分路＜目辟＞暒穴＜曰融＞夕＜夗贝＞剿。务期必获。以绝根株。其击散余匪。零星肆劫。乡村不胜其扰。并著黄槐森慎选牧令。联络团绅。实力＜目辟＞暒穴＜曰融＞夕＜夗贝＞捕。以除民害。毋再迁延贻误。电寄　　

○又谕、电寄陶模、学堂造就人才。实为急务。著陶模切实劝导。以开风气。章程已由总署咨行。务即勉筹经费。迅速开办。电寄　　

○丙寅。中元节。上诣奉先殿寿皇殿行礼。外记注　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭庄顺皇贵妃园寝端慧皇太子园寝。醇贤亲王园寝。　　

○上诣仪鸾殿问慈禧端佑康颐昭豫庄诚寿恭钦献崇熙皇太后安。至己巳皆如之。外记注　　

○谕内阁、理藩院奏、敖汉郡王呈诉冤抑。牵涉贿托言官。并将原呈呈览一摺。据敖汉郡王达木林达尔达克呈称、翁牛特郡王赞巴勒诺尔布藉事陷害。并蒙古奸员贿买御史倢■＜曰融＞■＜石木＞奏。冤抑莫伸各节。所呈情形。是否属实。著仍派刚毅确切查办。据实具奏。现月　　

○谕军机大臣等、本日督理农工商事务总局端方等具奏、开办农工商总局一摺。农工商总局开办伊始。务宜规模宽敞足敷展布。其经费亦须宽为筹备。方可以持久远。著端方等认真筹办。随时奏闻。现月　　

○调广东布政使张人骏为山东布政使。以前太仆寺少卿岑春火滟宣为广东布政使。现月　　

