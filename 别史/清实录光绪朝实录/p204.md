<!-- { "loadSidebar": true } -->
○又谕。沈葆桢奏、请将已故知府事迹。宣付史馆一摺。已故署福建台北府知府林达泉。前在籍办理团练。随剿山东捻匪。暨在江苏委办局务。皆有功绩。署理崇明江阴等县。所至民怀。嗣调署台北府知府。清厘积案。兴举防务。办理俱极认真。已故安徽庐州府知府李炳涛。前代理蒙城、亳州、颍州府等处。历著政声。嗣任事庐州。锄暴安良。舆情爱戴。旋调办皖南保甲善后各事宜。劳绩尤著。该故员等均属遗爱在民。著照所请。将林达泉、李炳涛事迹。宣付国史馆立传。以彰循绩。现月　　

○又谕、沈葆桢奏、请饬升任臬司。陛见后回省交卸。再赴新任等语。升任山西按察使前江安粮道松椿、现在押运北上。著于行抵通州。将运米事务经理完竣。即行来京陛见。俟请训后再回省交卸粮道篆务。前赴新任。现

月

　　

○巡阅长江水师兵部右侍郎彭玉麟等奏、沿江炮台系中外观听所系。不宜半途轻废。得旨。所陈炮台不可轻废情形极为有见。即著彭玉麟、沈葆桢等、随时修整完固。俾令缓急足恃。以重江防。摺包　　

○陕甘总督左宗棠奏、请增狄道州学廪缺十名。以归画一。下部议。摺

包

　　

○颁陕西靖远营副将敕书。补铸陕西靖远协营副将关防。从陕甘总督左宗棠请也。摺包　　

○以前杭州副都统济禄为密云副都统。明发　　

○准已故甘肃提督李辉武。于陕西汉中府城及宝鸡县城建祠。摺包　　

○追予江苏江甯县一门殉难。布政司理问衔李湘等。三十八家。二百九十八名口。阵亡团丁。六品军功钱祐等十五名旌恤。摺包　　

○旌表贞女道员长谦之妹郭洛罗氏。摺包　　

○旌表节烈。江苏江阴县文童王豫典妻赵氏。摺包　　

○壬戌。谕内阁。都察院奏、遵查坊官劣迹昭著。请旨革职一摺。北城正指挥韩士俊。身任地方之责。不知加意检束。乃敢遇事铺张。勒派钱文。自制扁额及万民衣伞。又任意票传职官。并违禁挟优观剧。复以实缺人员。充当万年吉地工程处供事差使。实属任性妄为。韩士俊著即行革职。以儆官邪。巡视北城给事中舒璧、余上华。毫无觉察。未能先事纠□□□尔□。亦有不合。均著交部议处。现月　　

○又谕。御史段福昌奏。请严稽仓役以杜亏短一摺。京通各仓。关天庾正供。岂容颗粒亏短。乃近来该花户等。辄敢盘踞把持。乘机侵盗。实属不成事体。嗣后著仓场侍郎实力稽查。傥再有前项情弊。即行从严惩办。至召募仓书花户。务当查照向章。令该州县取具邻右切结保送。遇有案犯。一并根究治罪。以重仓务。现月　　

○又谕、前据左宗棠奏。遵查新疆南路西四城历年阵亡殉难员弁。开单呈览。请饬查明优恤一摺。其单内所开英吉沙尔领队大臣托克托布。城破全家殉难。业经降旨。与各员弁等交该衙门一并查明优恤。兹据明春奏、托克托布于同治三年六月因回逆倡乱。围攻英吉沙尔城。该故员督率官兵。婴城固守。至次年三月粮尽援绝。城破后率伊妻及子孙仆妇等二十余人。同时自焚等语。托克托布守城殉难。大节懔然。其全家死事情形。尤为惨烈。殊堪悯恻。即著该部从优议恤。以彰忠节。剿捕　　

○旌表节妇江西安福县生员王本澍妻彭氏。现月　　

○癸亥。以神灵显应。颁直隶任邱县龙神庙扁额曰祈年大有。现月　　

○谕内阁、御史李端棻奏、莠言乱政。请旨惩戒一摺。朝廷日理万几。惟恐政事偶有阙失。叠经谕令有言责诸臣。各抒所见。以备采择。近来言事诸臣。洞悉利弊。切实陈奏者。固不乏人。而摭拾吹求。率意渎陈者。亦所不免。虽是非可否。朝廷自有权衡。若每遇一事。或各执一说。议论繁兴。或随声附和。相率渎奏。众口纷腾。亦足以淆观听。至党援攻讦之风。乃前明台谏恶习。我朝向无此等风气。然亦不可不防其渐。侍讲王先谦前奏言路宜防流弊。所见未尝不是。是以降旨宣示。且仍令言事诸臣。于政事阙失。民生利病。剀切敷陈。言路何尝阻塞。乃李端棻辄以王先谦为莠言乱政。并请将该侍讲立予斥革治罪。措词过当。适开攻讦之渐。所奏殊属冒昧。著毋庸议。嗣后言事诸臣。仍当遇事直陈。不得自安缄默。亦不得稍存私见。任意妄言。毋负谆谆诰诫至意。现月　　

○谕军机大臣等。张树声奏。接据越南国王来咨。现在统筹关外剿匪事宜一摺。逆匪李扬才。以中国叛将。窜扰藩封。势不能不振旅出关。速行剿办。现经冯子材亲督各军。次第攻剿。将者岩等处巢穴。一律埽平。并将李扬才家属拏获。该逆以釜鱼槛兽。拒守一隅。谅不难克期授首。著刘坤一、张树声、冯子材、饬令各军。乘此声威。埽穴擒渠。立将李扬才陆之平等逆。悉数擒拏。迅图蒇事。毋得日久劳师远地。糜费饷需。在该国王咨呈张树声。有请留官军尽剿诸匪之语。该国伏莽甚众。防不胜防。断无以中国兵力。代为剿捕之理。仍著刘坤一等。饬令各官军。迅将李陆股匪歼除后即行班师。越南积匪尚多。刘坤一等即传知该国王自行攻剿。肃清余孽。广西边境各要隘。该督等当妥派得力营队。扼守防堵。一遇余匪窜近。即随时剿灭。以靖边疆。将此由五百里各谕令知之。剿捕　　

○广西巡抚张树声奏陈广西地方情形。及拟治标治本办法。得旨。所陈整军捕匪察吏清讼。及招垦荒地振兴学校各事宜。该抚务即认真筹画。实力办理。以副委任。摺包　　

○又奏调翰林院编修李用清。贵州补用道淩彝铭。发往差遣委用。从之。摺包　　

○山东学政钮玉庚奏、请升先儒韩愈祀位。配飨孟庙。下部议。摺包　　

○甲子。以河神显应。颁山东张秋镇金龙四大王庙扁额。曰沐浴福应。朱大王庙扁额。曰德盛化均。黄大王庙扁额。曰式扬利泽。栗大王庙扁额。曰令问不忘。宋大王庙扁额。曰播润千里。白大王庙扁额。曰旬液应序。陈九龙将军庙扁额。曰荟蔚云雾。元将军庙扁额。曰嘉承天佑。并加金龙四大王封号曰溥佑。黄大王封号曰诚感。栗大王封号曰威显。陈九龙将军封号曰普佑。现月随手会典　　

○钦奉慈安端裕康庆昭和庄敬皇太后慈禧端佑康颐昭豫庄诚皇太后懿旨。惇亲王奕誴、醇亲王奕譞等奏、吉地工程告竣。请饬查验各一摺。所有普祥峪万年吉地。菩陀峪万年吉地各项工程。著派原估大臣检查原估续估做法。敬谨查验具奏。本年三月闲亲诣吉地。阅视工程。悉臻妥协。现在一律告竣。在工王大臣等敬谨将事。自应优加恩赉。以奖勤劳。惇亲王奕誴、著赏食亲王双俸。并交宗人府从优议叙。醇亲王奕譞、著交宗人府从优议叙。并赏给御书天工寅亮扁额一方。以示优异。步军统领荣禄、著赏给大卷八丝缎二疋。并交部从优议叙。户部右侍郎宜振、著赏给头品顶戴。并交部从优议叙。协办大学士全庆、著交部从优议叙。前镶黄旗汉军都统春佑、著赐祭一坛。兵部尚书广寿、著交部从优议叙。马兰镇总兵景瑞、著赏给头品顶戴。并交部从优议叙。致仕大学士英桂、著交部从优议叙。前户部尚书魁龄、前工部左侍郎明善、著各赐祭一坛。现月　　

○又奉懿旨。醇亲王奕譞奏。恳裁撤差使家居养疾一摺。醇亲王奕譞。旧疾未痊。即著安心调理。所有神机营一切事宜。著毋庸会同商办。以示体恤。一俟病体稍愈。即行具摺请安。现月　　

○谕内阁、吏部奏、遵议东乡案内大员处分一摺。前护理四川总督二等侍卫文格。草率定案。于带兵员弁。纵兵焚掠。隐匿不□□□尔□。三品顶戴革职留任四川总督丁宝桢。拟罪轻纵。并面谕两司将原详删改。始终偏执。均著照部议革职。前任两江总督李宗羲。于饬查事件。未能分晰叙明著照部议降一级留任。不准抵销。丁宝桢平日勇于任事。操守尚好。惟性稍褊急。遇事操切。是其所短。四川吏治废弛。风气浮靡。该督到任后。竭力整饬。不避怨嫌。且于盐务力排众议。变通办理。规复滇黔引地。即为复还淮岸之计。自应责成一手经理。以观后效。丁宝桢著加恩赏给四品顶戴。署理四川总督。该署督当仰体朝廷弃瑕录用之意。于力求整顿之中。仍勿操之过蹙。凡用人行政。一切虚心体察。实事求是。务令吏治奋兴。商民乐业。方为不负委任。傥办理无效。辜负殊恩。必当重治其罪。懔之慎之。现月　　

○谕军机大臣等。翰林院侍讲王先谦奏。已故革员。情罪重大。请旨查办一摺。据称已革云南巡抚徐之铭。于升任巡抚时不理要务。纵回虐民。继且挟回自重。陈奏欺罔。又复行止□禾山戊不□乱。廉耻荡然。遣已革副将何有保。刺杀升任藩司邓尔恒。逆党马荣袭入省城。戕害督臣潘铎。岑毓英率众血战。徐之铭赴营说和。城复后粉饰奏闻。迨奉命来京。听候议罪。迁延不行。请追夺官爵。不准其子出仕应试等语。即著刘长佑、杜瑞联。逐一查明。确切具奏岑毓英久在滇省。且与徐之铭共事。该故员罪状。更所深知。著即详细据实奏闻。原摺均著钞给阅看。将此各谕令知之。现月　　

○陕西巡抚谭钟麟、奏报五月十二日陕西地动。西南邠州长武。桥道崩塌。汉中所属甯羌略阳裦城留坝凤县等处。城垛震落。凤翔所属宝鸡县。压毙四口。乾州压毙一口。蓝田压伤两口。已饬地方官随时抚恤。得旨。著即饬属妥为抚恤。毋使一夫失所。摺包　　

○以刑部左侍郎冯誉骥为江南乡试正考官。翰林院编修许有麟为副考官。翰林院编修尹琳基为陕西乡试正考官。修撰陆润庠为副考官。谕档　　

○以勒索行凶。革云南守备龙维麟职。递籍管束。　　

○以捏报匪踪藉词科派革云南姚州知州黎兆铨职摺包　　

○乙丑。遣官祭火神庙。记注　　

○谕内阁。铭安等奏、总管旧病复发。恳准开缺。并赏食全俸一摺。双城堡总管和平。前在军营。因受寒湿。染患骽疾。现在旧疾复发难以速痊。著准其开缺回旗调理。其赏食全俸之处。著兵部照例办理。现月　　

○谕军机大臣等。松溎奏、请选派达赖喇嘛教经正副师傅一摺。著照所请通善济龙呼图克图阿旺班垫曲吉坚参著作为达赖喇嘛正师傅沙布咙普尔觉罗布藏楚称坚巴勒佳木撮著作为达赖喇嘛副师傅明发　　

○驻藏办事大臣松溎奏、达赖喇嘛呼毕勒罕之父工噶仁青。可否照例恩赏公爵。得旨。准其戴用宝石顶戴花翎。摺包　　

○刑部左侍郎兼署吏部左侍郎冯誉骥出差。以兵部右侍郎朱智。兼署刑部左侍郎。刑部右侍郎钱宝廉。兼署吏部左侍郎。现月　　

