<!-- { "loadSidebar": true } -->
○又谕、岑春火滟宣奏、分别举劾属员一摺。署四川潼川府嘉定府知府雷钟德。署嘉定府知府工滟隁州直隶州知州凤全、署重庆府故府眉州直隶州知州张铎、署顺庆府候补知府李立元、署资州知州新授湖南岳州府知府王明德、署工滟隁州知州候补知县陈兆棠、署华阳县知县蓬州知州方旭、署崇庆州知州绵州直隶州知州柴作舟、署金堂县候补知县李淇章、署巴县知县候补知州霍勤炜、德阳县知县赵渊、署蓬溪县知县试用通判张俊生、升任庆符县知县候补直隶州知州王瑚、既据该署督胪陈政绩。均著传旨嘉奖。总办全省营务处候补道黄立鳌贪狡把持。治军无术。开缺保甯府知府庆连、贪劣多端。吏民怨讟。候补知府花城、嗜好甚重。声名平常。前署屏山县候补知县陈克昌、贪取有声。居心险诈。筠连县知县冉瑞桐、久著贪名。前署蓬州知州郫县知县袁桂芳、才具庸劣。前营肬■闲州盐土局务候补直隶州知州恒秀、屡用小票。利己病公。前署金堂县候补知县吴积勋、利心甚重。刑罚失平。前署崇庆州知州候补知县钟庆熙、钻营贪滑。请补温江县知县舒士俊、声名鄙劣。候补知县廖秉钧、交结丁仆。卑鄙嗜利。候补知州杨准、嗜好甚深。乖张巧诈。试用知县庄受纶、劳心奔竞。专意营私。前管里塘粮务候补知县刘嘉木、行为污下。婪索边氓。候补知县戴作基、屡著贪声。安县知县吴忠炳、政事昏怠。子弟弄权。前署乐山县候补知县王琨、藉事婪索。畏葸养奸。清溪县知县章宪曾、听断草率。近利见小。璧山县知县黄伯恩、缪戾粗疏。罔知治道。试用通判张光藻、行为贪鄙。罔知检束。改指江苏候补知州张文采、声名恶劣。婪索有徵。候补知县吴德新、藉公渔利。不恤人言。候补知县穆秉文、积习甚深。难期振作。均著即行革职。补用道张桂林、查尔崇、蒋关龄、才欠开展。难胜监司。均著以同知归部铨选。候补知府罗以礼、识短才庸。不堪表率。著以府经历县丞降补。江北厅同知王延龄、治理未谙。驭下疏纵。广元县知县钱菁、轻佻浮滑。交结劣绅。蓬溪县知县牟育、怨诉烦兴。不胜民社。署长寿县知县候补知县沈秉钧、才守平常。不谙听断。均著以从九品未入流降补。高县知县裴棨、政事疏怠。君■羊下弄权。调补秀山县知县李步瀛、性情乖谬。治术未精。洪雅县知县吴尔亮、才识庸懦。均著以教职归部铨选。青神县知县葆捷、久病衰庸。巴州知州邱祖培。性习疲庸。仪陇县知县舒信孚、朴实无才。兼患重听。均著勒令休致。调补江津县知县袁启麟、疲滑无识。难胜繁要。阆中县知县武镳、性近怠玩。难任地方。冕甯县知县饶敦秩、历任地方。罔知勤奋。巴县知县胡薇元、临事寡识。措置失宜。乐至县知县孙绍龙、夙工营竞。才可节取。均著开缺留省察看。会理州知州刘恩鸿、人过长厚。治边未宜。著开缺另补。以肃官方。现月　　

○以谕、岑春火滟宣奏、川省商务矿务请派大员督办一摺。四川商矿各务。关系重要。仍著责成岑春火滟宣督办。江苏候补道郑孝胥、著发往四川随同办理。现月　　

○又谕、邓华熙奏倢■＜曰融＞■＜石木＞文武不职各员等语。贵州定审州知州赵一鹤、才欠开展。著开缺另补。册亨州同知张兆山■巳、年老无能。诸事废弛。永从县教谕熊表东、克扣廪饩。士论不服。均著即行革职。参将伍树棠、张占元、管带营勇。约束不严。均著以守备降补。以示惩儆。现月　　

○陕甘总督崧蕃奏、川楚陕本省会哨事竣。边界安谧。报闻。摺包　　

○署黑龙江将军萨保奏、江省各城壮丁。上年避乱多未归业。本年瘟灾流行。请宽免前借接济银粮。允之。摺包　　

○贵州学政赵惟熙奏、滇黔桂三省游匪滋扰。亟宜扑灭。敬陈剿办事宜。下所司议。寻奏、该学政所陈。如严断接济。举办民团。先靖内匪。安插胁从各条。均为剿匪应有之义。请饬下该督抚等妥筹办理。至请川湘派军助剿。及特派督办三省防剿大臣。并特派苏元春各营抽调内地助剿各节。请毋庸置议。其宽筹军械一条。川省所造枪械。以之拨济黔军是否合用。应由黔抚饬各营查明。再行咨商四川酌拨如议行。摺包　　

○换铸云南布政使印信。从云南巡抚林绍年请也。摺包　　

○调陕西延绥镇总兵罗平安为甘肃河州镇总兵官。甘肃甯夏镇总兵田玉广为陕西延绥镇总兵官。甘肃凉州镇总兵张永清为甯夏镇总兵官。河州镇总兵姚旺为凉州镇总兵官。现月　　

○以勤于训课。赏甘肃金县训导谢邦彦、山丹县教谕苟萃珍、国子监学正衔。新疆岤经府教授巨国桂、内阁中书衔。革因案婪索之庄浪乡学训导张宸枢、行止卑鄙之秦安县训导谢敬熙职。现月　　

○蠲缓云南富州遭匪地方二十七八年分拨徵钱粮。摺包　　

○丙子。谕军机大臣等、电寄王之春、广西近日剿匪情形。未据奏报。实深廑念。现在节交春令。王之春务当督饬各营。并会商林绍年、邓华熙等、趁瘴气未发之先。合力认真剿办。迅将游土各匪。埽除净尽。以靖地方。电寄　　

○直隶总督袁世凯奏、恭办陵差。请饬部筹拨的款银十五万两。得旨、著户部迅速筹拨。摺包　　

○泰甯镇总兵庆福奏、恭办西陵要差。请拨银两。得旨、著袁世凯酌拨。交庆福撙节支用。摺包　　

○又奏。九龙峪桥梁道路。可否仍照上届备办。得旨、著毋庸豫备。摺包　　

○以四川布政使张曾阳滟＜扌戋＞为山西巡抚。现月　　

○以四川按察使陈璚为四川布政使。现月　　

○以实力教授。赏湖北武备学堂教习德员福克斯宝星。现月　　

○予副将杨福同涞水县专祠列入祀典。从直隶总督袁世凯请也。缓徵直隶安州积涝地亩租课。摺包　　

○丁丑。孝穆成皇后忌辰。遣官祭慕陵。照例　　

○护理山西巡抚赵尔巽奏、招商承办山西矿务。筹集股本。设立丰晋矿务公司。以保利权。下所司知之。摺包　　

○又奏、晋省警务。省城归化两处。已设局筹办。各州县或就地募集。或就捕营保甲改编。俟筹得专款。定有成规。另由后任奏报。得旨。著移交张曾阳滟＜扌戋＞。吴廷斌。认真筹办。摺包　　

○又奏、晋省设立工艺局。自新所。已有成效。得旨、著移交后任切实办理。摺包　　

○热河都统锡良奏、酌裁热河旗营。挑选将弁兵丁。资送北洋学堂教练。如所请行。摺包　　

○又奏。热河盗犯执持洋枪。请照响马例办理。下部知之。

摺包　　

○以山西河东道冯煦为四川按察使。现月　　

○以遵命捐款办学。予福建闽县监生陈岳祥为其故祖父建坊。摺包　　

○戊寅。吏部奏、京察旧例。起复人员扣足半年。方准保送一等。此次京察翰林院编修陆钟琦、短少十七日。与保一等。与例未符。惟系上届一等。可否准列。嗣后不得援以为例。依议行。摺包　　

○己卯。孝圣宪皇后忌辰。遣官祭泰东陵。照例　　

○谕内阁、袁世凯奏、特倢■＜曰融＞■＜石木＞贪劣不职等官一摺。直隶阜平县知县启泰、以筹款为名。私设总局。徵收靛税。幕友申瑞琳、营私罔利。遇事招摇。该县典史程秉衡、品行卑污。声名狼藉。启泰著革职发往军台效力。程兼衡著革职。与申瑞琳一并发往新疆效力。以惩贪墨而儆效尤。另片奏倢■＜曰融＞■＜石木＞贪劣各员等语。署张家口同知天津海防同知熊寿篯、心地糊涂。举止乖谬。准补宣化县知县王华清、喜事铺张。操守难信。赞皇县知县盛时＜走毕＞滟荧、捕务废弛。罔知振作。均著即行革职。保安州知州荣恩、才具竭蹶。声名平常。东明县知县罗鼎焜、才欠开展。人地不宜。束鹿县知县马乘时、言过其实。不洽舆情。均著开缺另补。以示惩儆。现月　　

○又谕、王之春奏、特倢■＜曰融＞■＜石木＞贪劣不职各员一摺。广西候补知府绶麟、精力就衰。难资表率。平乐府麦领同知哈齐香阿、年老颓唐。不能佐治。均著勒令休致。河池州知州张铭诚、讳匿匪情。饰词蒙蔽。补用知县高世澄、营私罔利。有玷官箴。安平土州州判周应宣、苛虐土民。贪婪不职。横州学正邓文泰、品行卑污。士林不齿。宜山县典史颜贵钟、捕务废弛。颇招物议。贵县典史张琴、身体多病。难膺缉捕。署桂平县典史孙文海、遇事多欲。不知检束。均著即行革职。桂林府龙胜通判郭建中、信任家丁。罔知自爱。署东兰州另补知县刘诒曾、怯懦无能。难膺民社。均著以府经历县丞降补。藤县知县翁成琪、不通民情。才难胜任。惟文理尚优。著以教职归部铨选。永甯州知州李鸿宾、性耽安逸。人地不宜。北流县知县梁骝藻、缉捕不力。难膺繁剧。均著开缺另补。以肃官方。另片奏保循良各员等语。在任候补道思恩府知府杜庆元、署太平府知府吴徵鳌、署郁林直隶州知州候补知府濮贤恒、署临桂县知县彭言孝、灵川县知县高忠藩、兴安县知县贺源清、宾州知州曾纪寿、署桂平县知县周绍濂、既据该抚胪陈政绩。皆有可观。均著传旨嘉奖。现月　　

○礼部奏、换铸安徽宿松县、添改铸吉林长寿等县、印信。缮模进呈。报闻。　　

○守护西陵大臣载润等奏恭办西陵要差。请拨银两。得旨、著袁世凯酌拨。交载润等撙节支用。摺包　　

○革职留任湖南巡抚俞廉三奏、筹办湖南练兵事宜。酌拟常备续备军营制饷章。一面挑选员弁。派往湖北学习操练。得旨、著赵尔巽到任后。随时整顿。认真训练。以期饷不虚糜。摺包　　

○又奏、湖南矿务轇轕日多。亟应设法维持。以保利权。下所司知之。摺包　　

○兼署云贵总督云南巡抚林绍年奏、滇军出境会剿游匪。于皈朝普厅等处。解围毙匪。及跟追荡平那桑弄亭龙砚各匪寨情形。得旨、仍著督饬会合粤黔各军。协力剿办。务期早就扑灭。以靖地方。摺包　　

○庚辰。谕内阁、三载考绩。为国家激扬大典。京外满汉诸臣。有能恪恭职守劳勚最著者。允宜特加甄叙。以示优异。兹当京察届期。吏部开单奏请。朕详加披阅。总理外务部事务庆亲王奕劻、夙矢公忠。勋劳懋著。著交宗人府从优议叙。大学士荣禄、王文韶、户部尚书鹿传霖、外务部尚书瞿鸿禨、同心襄赞。矢慎矢勤。均著交部议叙。直隶总督袁世凯、湖广总督张之洞、署四川总督岑春火滟宣、尽心规画。劳怨不辞。均著交部议叙。余著照旧供职。现月　　

○又谕、俞廉三奏、报解湖南本年头批京饷一摺。摺内漏写衔名。实属异常疏忽。著传旨申饬。现月　　

