<!-- { "loadSidebar": true } -->
○刑部右侍郎梁仲衡因病解职。以候补侍郎胡燏棻为刑部右侍郎。前礼部右侍郎唐景崇署工部右侍郎。现月　　

○赏正蓝旗汉军参领徐炘副都统衔。为伊＜覀之＞■牛额鲁特领队大臣。明发　　

○以随办交涉得力。予外务部繙译官记名副都统塔克什讷等优叙。摺包　　

○以纵匪无据复已革山西太原县知县何宗逊职。摺包　　

○以克敦睦谊。赏比国署使臣贾尔牒等宝星。摺包　　

○以保＜目辟＞行＜匧心＞口＜韦未＞＜夗贝＞有劳。赏俄国提督苏伯提池等宝星。摺包　　

○己酉。吉林将军长顺等奏、蒙界盗匪滋扰。无人整理。请将郭尔罗斯札萨克蒙公管理盟长。使之整顿各旗事务。以资绥辑。得旨、即著奇默特色穆丕勒补授副盟长。摺包　　

○又奏、派员查办营务。及机器局银圆厂。严饬经理各员。认真讲求。得旨、仍著随时认真整顿。力求核实。摺包　　

○以当差奋勉。予降补防御前吉林双城堡协领富兴仍以协领补用。摺包　　

○庚戌。谕军机大臣等、京师为天下根本。畿辅为京师屏障。现值门户洞开。强邻逼处。兵燹甫靖。伏莽犹繁。筹饷练兵。视他省为尤急。直隶本系缺额省分。所有淮练各军。以及海防水师。一切饷需。向受协于各省。近年实解二三成。以北洋各军四万余血■乣。计口授食。不敷甚钜。万一饥军哗溃。大局何堪设想。昨据袁世凯具奏、直隶协饷短绌情形。当饬户部妥为筹议。兹据奏核定协饷款目。除分别酌缓外。应饬协拨各省。共实解每年三百十八万。不得再有短欠等语。偿款增钜。固知各省财力支绌。然京师根本。关系尤重。各该督抚受恩深重。务当兼顾统筹。力任其难。共维大局。著自本年始。即照户部核定单开各款。筹解足数。不准稍有短欠。如再延欠不清。以致贻误。即将各该督抚藩司。一并交部分别议处。将此由四百里各谕令知之。现月　　

○又谕、电寄刘坤一、朕钦奉慈禧端佑康颐昭豫庄诚寿恭钦献崇熙皇太后懿旨。刘坤一奏、因病恳请开缺一摺。该督公忠体国。为朝廷所倚畀。现在时事多艰。两江重地。正资坐镇。除已赏假一月。毋庸开缺外。著颁赏人＜目辟＞映＜走毕＞鹍＜夗贝＞二两。以资调养。一俟就痊。即行具奏。用慰廑系。电寄　　

○江西巡抚李兴锐奏、九江下游马当矶。滨临大江。形势险要。派员勘验。建造石滟驳台工竣。布置极为合法。足资捍御。下部知之。摺包　　

○以记名副都统讷荫为伯都讷副都统。　　

○以解清甘肃新饷。予陕西巡抚升允等优叙。前江西巡抚松寿等一品封典。现月　　

○予积劳在防病故绥远城署镶黄正白二旗满洲协领福珠哩、照军营立功后病故例。优恤。摺包　　

○以谊笃邦交。赏德国副领事贝特兰等宝星。　　

○辛亥。孝哲毅皇后忌辰。遣官祭惠陵。　　

○谕军机大臣等、电寄锡良、著责成锡良严拏首犯张云卿务获。并将逃散余匪。一并严缉。分别惩办。仍认真保护教堂教士人等。毋稍松懈。电寄　　

○杭州将军常恩等奏、杭州驻防阵操枪石滟驳队。改练常备续备各军。得旨、著即认真训练。随时考核。务求实效。摺

包

　　

○又奏、满营设立武备学堂挑选八旗兵丁。学习操演。得旨、著即督饬讲求毋涉敷衍。摺包　　

○理藩院右侍郎会章因病乞假。以工部右侍郎溥兴兼署理藩院右侍郎。现月　　

○蠲免黑龙江齐齐哈尔、黑尔根两城被灾歉收旗屯地亩额赋。并展缓布特哈等城前借粮银。摺包　　

○壬子。谕军机大臣等、昆冈等奏。酌保留京办事人员。开单请奖一摺。著吏部议奏。并著将各衙门已经列保之员。详核扣除。以免重复。现月　　

○云贵总督魏光焘奏、中法合办铁路。法员已由蒙自河口一带。分段会勘。势将兴工。立待购地。需费孔亟。恳饬部查照原案。指拨的款。解滇备用。以免贻误。下户部速议。　　

○派御前侍＜目辟＞行＜匧心＞口＜韦未＞＜夗贝＞恩焘、乾清门侍＜目辟＞行＜匧心＞口＜韦未＞＜夗贝＞善旌、内阁学士崇寿恭诣东陵。查看红桩。现月　　

○赏留京办事章京外务部右参议绍昌花翎。现月　　

○以被控有据。革云南都司萧福生等职。摺包　　

○予因公病故留京办事章京前兵部郎中惠兆赏恤加等。摺

包

　　

○予云南剿匪瘴故知县赵秉仁等二员、阵亡淹毙瘴故军功木爱琼等十一员名、缓靖游击左营勇丁马才富等二百一十九名、赏恤如例。摺包　　

○旌表守志抚孤广东顺德县节妇梁李氏。　　

○癸丑盛京将军增祺奏、奉省俄兵。尚未撤退。请将本届军政。展限一年。再行办理。如所请行。　　

○甲寅。谕军机大臣等、魏光焘等电奏、勘办滇越铁路等语。著外务部议奏。寻奏、滇越铁路。谨拟办法七条。一、北路地主。系属中国。寄送文函。例不给费。运送水路各军及军械粮饷赈济等事。车价减半。遇有战事。不得守局外之例。悉听中国调度。二、北路应订明年限。归中国管业。或先期若干年。照原修价值买回。三、岁纳税若干。四、装运货物。照纳税厘。五、工匠巡兵。全用华人。六、铁轨尺寸。由中国自定。七、所用材料。先尽用中国所产。此外各省铁路合同。有关地主权利者。并宜参酌与法使磋订。依议行。　　

○又谕、任道镕电奏、请留漕粮十万石以备缓急等语。著照办。　　

○山西巡抚岑春火滟宣奏、晋省改练常备续备等军。酌拟兵制饷章。暨裁汰兵勇。改设官缺。又奏筹练常备各军。裁汰绿营官兵。先就现存兵数裁汰五成。旧设官弁。统俟考核办理。下政务处会同各该部一并议奏。寻奏、该抚所拟各项章程。系仿照武＜目辟＞行＜匧心＞口＜韦未＞＜夗贝＞右军营制饷章。倢■＜曰融＞■＜石木＞酌办理。实于晋省兵政有裨。应由该省抚臣切实接办。至制兵既经裁汰。各项武职官缺。自应酌量改设。各省必须一律。应请饬下袁世凯、刘坤一、张之洞、会同核议具奏。依议行。　　

○又奏、晋省开办武备学堂。遴选直隶州知州祖绳武派充总办。筹议暂行章程四十条。得旨、著照所请妥为办理。务当随时考核。期收实效摺包　　

○以理藩院左侍郎寿耆署镶白旗汉军副都统。明发　　

○以任性妄为营私图利。革山西绛州直隶州知州密昌墀职。永不叙用。摺包　　

○缓徵直隶文安县大洼地亩歉收村庄粮赋。摺包　　

○乙卯。谕军机大臣等、司业管廷鹗奏、新政宜戒粉饰一摺。又片奏、各署司员严察书吏等语。著政务处核办现月　　

○漕运总督陈夔龙奏、删裁屯＜目辟＞行＜匧心＞口＜韦未＞＜夗贝＞。酌拟大概办法八条。电致各省督抚臣会同商办。总期有裨赋税无扰军民得旨、仍随时会商该督抚妥筹办理。摺包　　

○予捐躯殉难。三品衔户部郎中春庆赏恤。如三品官例。

现月

　　

○丙辰。以功德在民。予故大学士李鸿章在江苏省城建立专祠。摺包　　

○旌表云南腾越厅节妇周邹氏等、既晋甯州贞孝女资氏等、共四十四口。摺包　　

○旌表五世同堂、安徽祁门县寿民张清科。摺包　　

○丁巳。孝昭仁皇后忌辰。遣官祭景陵。　　

○庆亲王奕劻奏、随办京畿善后营务事宜。尤为出力文武员弁。恳准照异常劳绩。择尤保奖。得旨、著准其分别保奖。

现月

　　

○出使英义比国大臣罗丰禄奏、义比两国参赞。责任较重。现调派驻比参赞林桂芳充驻义二等参赞官。新嘉坡总领事刘玉麟充驻比二等参赞官。并责成林桂芳赴义设馆。遴派繙译随员。随同驻扎以资办公。下部知之。摺包　　

○以保护侨黎出力。予代理槟榔屿副领事知府谢荣光等升叙加衔有差。摺包　　

○以随办议约。详慎无误。予驻韩使署随员州同黄祖诒以知州升用。摺包　　

○戊午。谕军机大臣等、有人奏、广东盗匪猖獗。请饬严定捕盗章程等语。广东盗风素炽。全在各州县暨水陆管带各员。不分畛域。认真缉捕。著陶模、德寿、督饬文武各员。实力整顿。如有缉捕不力。及推诿贿纵各情弊。即著指名严倢■＜曰融＞■＜石木＞。以儆玩泄。至应如何严定章程之处。并著悉心妥筹办理。原片著钞给阅看。将此各谕令知之。

现月

　　

○又谕、吏部兵部刑部等衙门应行陈奏事件较多。著于直日外分起加班奏事。现月　　

○又谕、谒陵回銮后。驻跸南苑。各部院衙门著照例直日。现月　　

○署直隶总督袁世凯奏、胪陈已故提督宋庆生平事实。恳饬付国史馆采择立传。以彰劳勚。允之。　　

○又奏、请裁撤直隶漕运州同一缺。州判一缺。把总四缺。经制外委四缺。千总二缺。下部议摺包　　

○己未。清明节。上诣奉先殿寿皇殿行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭庄顺皇贵妃园寝。端慧皇太子园寝。醇贤亲王园寝。　　

○庚申。谕内阁、御史王乃徵奏京官放缺。宜照定章等语。奉天府府丞兼学政向例以四五品京堂。及翰林院侍读侍讲等官升调。前据军机大臣开单请肬■闲。系照定例办理。并无不合。至扬州府知府彭见绅、截取单内。并未签注告假。兹据军机大臣面奏。因未经吏部知照。故未黏签。现经行查吏部等语。著俟该部覆到。即行请旨。现月　　

○又谕、御史王乃徵奏、请力除用人积弊一摺。奭良、黄璟、系赴行在。中途迎銮。特旨召见。察其人尚可用。加恩开复原官。王廉以革职在籍人员。擅递安摺。不谙定例。是以申饬。何谓办理两歧。朝廷黜陟。自有权衡。该御史未经访问明确。何得率意陈奏。至摺内所称保举太滥各节。及另片奏、请将报效给奖。一律停止等语。著该部一并议奏。　　

