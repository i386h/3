<!-- { "loadSidebar": true } -->
○调正红旗满洲副都统明秀为察哈尔副都统。以记名副都统兜钦为正红旗满洲副都统。记注　　

○以贪谬取巧。革山西代州直隶州知州刘鸿逵职。摺包　　

○予故察哈尔副都统依崇阿、照军营病故例优恤。现月　　

○壬寅。闽浙总督边宝泉奏、闽省厘金。随时厘剔弊端。及外销各款。向未取给税厘。下所司知之。摺包　　

○出使法国大臣庆常奏、遵与法国外部订明。嗣后教案。就事议结。不许旁索利益。以弭后患而杜效尤。下所司知之。

摺包

　　

○出使德和国大臣吕海寰奏、密陈练兵筹饷外交安教之策。得旨、著军机大臣、会同总理各国事务衙门王大臣。切实妥速议奏。摺包　　

○癸卯。上诣瀛秀园门外。跪接慈禧端佑康颐昭豫庄诚寿恭钦献崇熙皇太后还西苑驻跸。　　

○诣仪鸾殿问皇太后安。至丙午皆如之。记注　　

○谕军机大臣等、依克唐阿奏、京控命案。办理始末情形。据实覆陈一摺。此案已交良弓滟＜兪＞滟弓认真查办。仍著该侍郎调集卷宗。传齐人证。秉公审讯。务得确情。据实具奏。不得稍有瞻徇。将此谕令知之。现月　　

○又谕、袁昶条陈。著军机大臣、会同总理各国事务王大臣议奏。随手　　

○又谕、电寄刘树堂、据奏江苏河南交界。砀山虞城等县。匪徒蒿连昌等、聚血■乣倡乱。著刘树堂督饬派出各军。迅即认真剿办。务将匪首按名擒获。毋任煽惑滋蔓。以靖地方。电寄　　

○又谕、电寄依克唐阿等、所有考试官学教习。著即照新章改用策论。勿庸仍以时文试帖考取。电寄　　

○又谕、电寄伍廷芳、古巴华氓。饥困可悯。著伍廷芳酌量由使费项下拨款赈抚。毋得冒销。总期实惠侨氓。电寄　　

○直隶总督荣禄等奏、卢汉铁路。比国借款。续定合同。从之。摺包　　

○又奏、查明福靖兵轮船在旅顺口外遭风失事情形。报闻。摺包　　

○盛京将军依克唐阿等奏、围场大半成田。鹿羔捕买均难。恳照额减半。送交南苑。下该衙门核办。摺包　　

○又奏、捕盗营裁兵。遣资请免追缴。如所请行。摺包　　

○河南巡抚刘树堂奏、河南矿务。前经奏明交翰林院检讨吴式钊承办。仍随时察看。如有从中渔利情事。即行撤换。以肃矿政。下所司知之。摺包　　

○又奏、河内县沁河堤身残缺。亟须修补。以防大汛。援案动款兴办。下部议。摺包　　

○甲辰。谕内阁、孙家鼐奏、筹办大学堂大概情形一摺。所拟章程八条。大都参酌东西洋各国学校制度。暨内外臣工筹议。与前奏拟定办法。闲有变通之处。缕晰条分。尚属妥协。造端伊始。不妨博取血■乣长。仍须折衷一是。即著孙家鼐按照所拟各节。认真办理。以专责成。其学堂房舍。业经准令暂拨公所应用。交内务府量为修葺。著内务府克日修理。交管理大学堂大臣。以便及时开办。毋稍延缓。另片奏、议覆给事中郑思贺奏、推广学堂月课章程。请于额满之员。以月课代甄别等语。著依议行。惟兹事体大。必须精益求精。务臻美备。所有一切未尽事宜。仍应随时体察情形。妥筹具奏。至派充西学总教习丁韪良、据孙家鼐面奏请予鼓励。著赏给二品顶戴。以示殊荣。洋务　　

○又谕、前据孙家鼐奏、遵议上海时务报改为官报。请派康有为督办其事。并据廖寿恒面奏、嗣后办理官报事宜。应令康有为向孙家鼐商办。当经谕令由总理衙门传知康有为遵照。兹据孙家鼐奏陈官报一切办法。报馆之设。义在发明国是。宣达民情。原于古者陈诗观风之制。一切学校农商兵刑财赋。均准胪陈利弊。藉为鞀铎之助。兼可繙译各国报章。以备官商士庶开扩见闻。于内政外交。裨益非浅。所需经费。自应先行筹定。以为久远之计。著照官书局之例。由两江总督按月筹拨银一千两。并另拨开办经费六千两。以资布置。各省官民阅报。仍照商报例价。著各督抚通核全省文武衙门差局书院学堂。应阅报单数目。移送官报局。该局即按期照数分送。其报价著照湖北成案。筹款垫解。至报馆所著论说。总以昌明大义。抉去壅蔽为要义。不必拘牵忌讳。致多窒碍。泰西律例。专有报律一门。应由康有为详细译出。参以中国情形。定为报律。送交孙家鼐呈览。洋务　　

○谕军机大臣等、御史何乃莹奏、请明定学堂中额。暨考试策论。请严加＜目辟＞暒穴＜曰融＞夕＜夗贝＞检各摺片。著孙家鼐酌核办理。现月　　

○又谕、电寄荣禄、电奏已悉。林懋德著赏给三品顶戴。

电寄

　　

○督练八旗骁骑营庆亲王奕劻等、奏陈督练八旗满洲蒙古汉军骁骑营。暨两翼前锋护军营兵丁。拟办大概情形。酌拟章程各八条。所有津贴及马乾杂支等项。请由部筹拨。从之。　　

○乙巳。遣官祭火神庙。早事　　

○谕内阁、目今时局艰难。欲求自强之策。不得不舍旧图新。前因中外臣工。半多墨守旧章。曾经剀切晓谕。勖以讲求时务。勿蹈宋明积习。谆谆训诫。不啻三令五申。惟是朝廷用意之所在。大小臣工。尚恐未尽深悉。现在应办一切要务。造端宏大。条目繁多。不得不采集血■乣长。折衷一是。遇有交议之件。内外诸臣。务当周咨博访。详细讨论。毋缘饰经术。附会古义。毋胶执成见。隐便身图。傥面从心违。希冀敷衍塞责。致令朝廷实事求是之意。失其本旨。甚非朕所望于诸臣也。总之无动为大。病在痿痹。积弊太深。诸臣所宜力戒。即如陈宝箴自肬■闲任湖南巡抚以来。锐意整顿。即不免指摘纷乘。此等悠悠之口。属在缙绅。傥亦随声附和。则是有意阻挠。不顾大局。必当予以严惩。断难宽贷。至于襄理庶务。需才甚多。上年曾有考试各部院司员之谕。著各该堂官认真考察。果系有用之才。即当据实胪陈。候朕录用。如或阘茸不职。亦当立予倢■＜曰融＞■＜石木＞劾。毋令滥竽。当兹时事孔棘。朕毖后惩前。深维穷变通久之义。创办一切。实具万不得已之苦衷。用再明白申谕。尔诸臣其各精白乃心。力除壅蔽。上下以一诚相感。庶国是以定。而治理蒸蒸日上。朕实有厚望焉。现月　　

○又谕、中国创建水师。历有年所。惟是制胜之道。首在得人。欲求堪任将领之才。必以学堂为根本。应如何增设学额。添置练船。讲求驾驶。谙习风涛。以备异日增购战船。可期统带得力。著南北洋大臣、及沿江沿沿各将军督抚、一体实力筹办。妥议具奏。至铁路矿务。为目今切要之图。造端伊始。亟应设立学堂。豫备人材。方可冀收实效。所有各处铁路扼要之区。暨开矿省分。应行增设学堂。切实举办之处。著王文韶、张荫桓、悉心筹议。奏明办理。洋务　　

○谕军机大臣等、欧洲通例。凡通商口岸。各国均不侵占。现当海禁洞开。强邻环伺。欲图商务流通。隐杜觊觎。惟有广开口岸之一法。本年三月闲。业经准如总理各国事务王大臣所奏。将湖南之岳州府。福建之三都澳。直隶之秦王岛。开作口岸。嗣据该衙门议覆中允黄思永条陈。请饬各省察看地方情形。广设口岸。现在尚无成议。著沿江沿海沿边各将军督抚。迅就各省地方。悉心筹度。如有形势扼要。商贾辐辏之区。可以推广口岸。展拓商埠者。即行咨商总理各国事务衙门酌核办理。惟须详定节目。不准划作租界。以均利益而保事权。该将军督抚等、筹定办法。即著迅速具奏、将此各谕令知之。洋务　　

○又谕、御史杨深秀奏、津镇铁路。请饬招商承办等语。著王文韶、张荫桓、酌核办理。洋务　　

○工部奏、督修夕月坛内具服殿。暨关帝庙等工程。依议行。早事　　

○丙午。上还宫。早事　　

○谕军机大臣等、电寄张之洞等、前经降旨。电催黄遵宪来京。现在计已启程。无论行抵何处。著张之洞、陈宝箴、催令趱程迅速来见。电寄　　

○盛京将军崇善奏、大淩河牧君■羊额外昬＜虘阝＞马马。暂缓变价。留君■羊牧养。下所司议。摺包　　

○河南巡抚刘树堂奏、遵查豫省抽收厘税。留外办公各款。分别裁减。实在用款。请仍照案支销。下部知之。摺包　　

○命湖南长宝盐法道黄遵宪开缺以三品京堂候补。充出使日本国大臣。赏翰林院编修张亨嘉四衔。充驻扎朝鲜国四等公使。洋务　　

○丁未。谕军机大臣等、电寄谭钟麟、电悉。法占石滟驳台。借石滟驳位。固属无理取闹。已由总署电庆常诘法外部。惟村民血■乣多。恐启衅端。该督务当谆饬地方官。加意安抚。勿令生事。电寄　　

○戊申。万寿节前期。上诣宁寿宫慈禧端佑康颐昭豫庄诚寿恭钦献崇熙皇太后前行礼。　　

○御乾清宫受贺。　　

○奉慈禧端佑康颐昭豫庄诚寿恭钦献崇熙皇太后幸颐年殿侍晚膳。至庚戌皆如之。记注　　

○谕军机大臣等、昨派张亨嘉充朝鲜公使。兹据奏称、亲老丁单。势难远役。历陈下悃。尚属人子至情。张亨嘉应准毋庸前往。安徽按察使徐寿朋、著开缺以三品京堂候补。派充驻扎朝鲜国钦差大臣。洋务　　

○己酉。谕军机大臣等、理藩院奏、删订则例。酌派司员办理一摺。著依议行。即由该堂官督饬所派司员。迅速认真删订。务须肬■闲明赅括。卷帙无取繁多。总期尽人易晓。吏胥无从高下其手。始为尽善。现月　　

○又谕、翰林院侍读学士徐致靖奏、请开编书局一摺。著孙家鼐酌核具奏。寻奏、特开编书局。尚非今日急务。应毋庸议。从之。　　

○又谕、电寄黄槐森、电悉。博白一带剿匪情形。尚属得手。惟附近郁林各匪巢。未尽埽除。著黄槐森督催各军。分路进攻。务期迅克坚巢。毋任负嵎久踞。侍＜目辟＞行＜匧心＞口＜韦未＞＜夗贝＞秦永年、胆敢招匪攻城。谋为不轨。著即斥革拏获到案。讯有确情。即行就地正法。以昭炯戒。电寄　　

○又谕、电寄徐寿朋、现已肬■闲派出使朝鲜。著即迅速来京请训。电寄　　

○以广东惠潮嘉道联元为安徽按察使。　　

○上以孟秋享太庙。自是日始、斋戒三日。　　

○庚戌。万寿节上诣大高殿寿皇殿行礼。　　

○遣官祭太庙后殿。奉先殿。　　

○辛亥。上诣瀛秀园门外跪送慈禧端佑康颐昭豫庄诚寿恭钦献崇熙皇太后幸颐和园驻跸。　　

