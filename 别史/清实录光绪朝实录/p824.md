<!-- { "loadSidebar": true } -->
○又谕、前因天津新建陆军。特派袁世凯督练洋操。优给饷项。原冀壁垒一新。尽洗从前勇营习气。兹有人奏、袁世凯徒尚虚文。营私蚀饷。性情谬妄。扰害地方一摺。该员所练各军。饷项最钜。必应切实操练。饷不虚糜。方收实效。著荣禄驰赴天津。将该员督练洋操一切情形。详细查明。能否得力。断不准徒饰外观。毫无实际。其被倢■＜曰融＞■＜石木＞各节。是否属实。一并秉公确查。据实具奏。原摺著钞给阅看。将此谕令知之。洋务　　

○又谕、电寄董福祥。前报行抵碾伯。距西甯不过数舍。计日可到。初六日谕谅亦接奉。何以尚无电来。现在甘军进扎。湘军撤回。接替之际。必有一番布置。该提督当直抒所见。迅速具奏。至河狄后路。泾州饷道。应如何分兵镇摄。并著妥筹兼顾。电寄　　

○又谕、电寄钟泰。据奏甯夏新营势难遽撤一摺。甯夏十营。著准其暂留。俟军务稍定。再行裁撤。电寄　　

○御史张仲炘奏、商务不振。请饬商俄人。改订税额。以收权利。得旨、著总理各国事务衙门议奏。寻议、李鸿章出使。方在俄都。又值俄以东北铁路求助于我。宜乘此机会。密电李鸿章先与俄外部发端。傥得转圜。径与重定税则。以为各国先声。一国允增。他国当无异议。裨益国计。良非浅鲜。依议行。　　

○科布多参赞大臣魁福奏、俄商局章京州判马忠、办理交涉得力。请仍照旧章赏加主事职衔。俟七年期满。送部引见。换员接替。亦即照主事职衔拟补。以归画一。下部议行。摺包　　

○壬午。孝端文皇后忌辰。遣官祭昭陵。　　

○谕内阁、桂斌等奏、据堪布巴勒党吹木巴勒呈称、近年贡使到京。屡被白塔寺等处居住之喇嘛商人等。串同诓骗银两。请饬传讯等语。所有刘达喇嘛依什札勒、参王喇嘛丹赞吹木巴勒、楚达喇嘛楚勒图木、商人李三、通事梅姓、著步军统领衙门按名严传。送交理藩院研讯确情。据实究办。现月　　

○谕军机大臣等、电寄董福详。电悉。该提督已抵西甯。所有甘军统归节制。此后军事。系该提督一人之责。务当统筹全局。勿得专顾一隅。河州等处。尤宜妥为布置。详细情形。著随时电奏。电寄　　

○署陕甘总督陶模奏、请添拨军饷。并补发上年所短银数。以济急需。下部议行。摺包　　

○又奏、需用军粮赈粮。猝难采买。先就各州县仓储额徵粮石。酌拨济用。下部知之。摺包　　

○库伦办事大臣桂斌等奏、续查哲布尊丹巴呼图克图属派款太重。民不聊生。酌拟剔厘积弊办法。报闻。摺包　　

○盛京将军依克唐阿等奏、奉天工部郎中嵩庆、报效军饷四千两。请为伊父牛庄失事发新疆效力已革防守尉奇车布赎罪。下部议行。摺包　　

○以进攻海城。保全辽阳。予奉天候补知府明徵等五员。优叙。摺包　　

○予珲春防次病故。吉林协领桂全、照军营立功后积劳病故例优恤。摺包　　

○癸未。谕内阁、福润奏、特倢■＜曰融＞■＜石木＞庸劣各员一摺。安徽统领精健勇营候补道刘作梁、性情乖张。营务废弛。试用同知丁寿恺、声名甚劣。舆论所鄙。候补同知秦克任、行为可耻。志趣卑污。候补知县曹敦钺、性情贪鄙。被控有案。池州府经历张文照、遇差讹诈。生事妄为。均著即行革职。署宣城县事建德县知县黄国城、志识浅薄。行止有亏。著革职永不叙用。候补知县汪埙、才识粗庸。难膺民社。著以县丞降补。现月　　

○督办铁路事务顺天府府尹胡燏棻奏东征粮台业经截数。洋商筹垫接运飞鹰猎艇经费。请归北洋支应局筹还。其阵亡官兵血滟历赏。恐有假冒。现在行查。拟请水师移交北洋支应局。陆军移交淮军银钱所。分别照章给领。均下部知之。摺包　　

○湖南巡抚陈宝箴奏、新设南洲直隶厅。请查照凤凰晃州各厅学额成案。添设文学五名。连前拨分华容安乡两县学额三名。共八名。作为定额。下部议行。摺包　　

○河南巡抚刘树堂奏、部咨筹饷十条。大致俱已举办。闲有须变通尽利之处。随时体察。办理。下部知之。摺包　　

○以报捐神机营枪价银两。赏三等侍＜目辟＞行＜匧心＞口＜韦未＞＜夗贝＞宗室善豫二等侍＜目辟＞行＜匧心＞口＜韦未＞＜夗贝＞。摺包　　

○予故郧阳镇总兵龚继昌、城步县本籍专祠。列入祀典。　　

○予故记名提督陶茂林、留甘补用总兵朱超发、照军营立功后积劳病故例扰恤。陶茂林附祀曾国荃专祠。朱超发附祀湖南昭忠祠。从湖南巡抚陈宝箴请也。摺包　　

○甲申。谕内阁、陈宝箴奏、特倢■＜曰融＞■＜石木＞贪劣不职各员一摺。湖南衡阳县知县前署清泉县知县景天相、酿盗殃民。怨声盈路。代理龙阳县龙潭巡检余国屏、贪黩扰民。行同无赖。均著革职永不叙用。撤任黔阳县知县候补知府徐泽淮、办事颟顸。玩视民瘼。撤任署麻阳县知县试用通判洪成章、声名平常。居心近利。撤任署安化县知县沈祖宪、性情乖谬。不洽舆情。湘潭县典史汪廷灿、贪鄙嗜利、任性妄为。均著一并革职。沅州府知府松增、人尚安详。才欠开展。著开缺另补。候补知县祝廷琛、奣＜虘阝＞亦近招摇。不知检束。著以县丞降补。大挑知县陈徕松、不谙事体。难膺民社。惟文理尚优。著以教职选用。现月　　

○又谕、陈宝箴奏、知府因案被控。请革职审办等语。湖南常德府知府文杰、信任劣绅。招摇讹诈。声名甚劣。并有藉端科罚。因案索贿情事。文杰著先行革职。交陈宝箴督同藩臬两司提集人证。审明拟办。现月　　

○又谕、前据御史黄均隆、奏倢■＜曰融＞■＜石木＞湖南水师统带各官。收受盗规。当经谕令陈宝箴确查具奏。兹据查明水师营官记名提督杨作霖、声名本劣。虽无收受盗规情弊。惟营务废弛。利心太重。著即行革职。永不叙用。以示惩儆。现月　　

○又谕、御史孙赋谦奏、考试荫生请严密关防一摺。著吏部议奏。　　

○谕军机大臣等、京城地面。赌风甚盛。往往流为盗贼。以致辇毂重地。劫案晶■宜出。此风断不可长。著步军统领衙门、顺天府、五城御史、查明一体严禁。现月　　

○又谕、鹿传霖奏、添派勇营严防窜回。并豫筹办理瞻对情形一摺。瞻对本系川属。近来该番官与明正土司互斗＜虘阝＞斲。恃强藐法。自应及早图维。豫筹布置。著即乘严防窜回之便。拣派明干大员。添募得力营勇。驰赴打箭鉴驻扎。不动声色。相机妥办。如瞻对有机可乘。即行进抚土民。收回该地。以固川省门户。总期办理得人。务令藏番心折。毋至激生事端。是为至要。将此谕令知之。现月　　

○四川总督鹿传霖奏、松潘建昌两镇属汛员缺。请酌量裁并移驻。节省饷需。下部议行。摺包　　

○又奏、甘回有将窜扰川藏之信。派委记名提督周万顺、统带四营。前往打箭炉扼要驻扎。以固边疆。报闻。摺包　　

○湖南巡抚陈宝箴奏、藩司何枢综理赈务。请暂缓陛见。得旨、何枢已有旨。令其毋庸来见矣。摺包　　

○又奏、湘省设立矿务总局。请饬江浙鄂粤等省。嗣后派员来湘采办硝磺。皆赴总局验照。毋庸赴出产地方。自行收买。以防流弊。得旨、著即咨明各省办理。摺包　　

○以捐田赡族。予湖南湘潭县同知职衔胡瑞龙建坊。摺包　　

○乙酉。谕军机大臣等、电寄魏光焘等、电悉。著即迅赴本任。毋庸在碾伯候旨。董福祥现驻西甯。著将魏光焘所留各军统归节制调遣。以一事权。　　

○礼部奏、添铸塔尔巴哈台驻防满营左右两翼协领等关防图记。缮模进呈。报闻。早事　　

○丙戌。上奉慈禧端佑康颐昭豫庄诚寿恭钦献崇熙皇太后幸醇贤亲王府看视醇贤亲王福晋。早事　　

○谕军机大臣等、兵部奏、历年发遣太监于何时到配。该管官并不取具收管。按名报部。以致在配潜逃。无从稽查等语。著吉林黑龙江各将军、查明历年所发太监。除已故外。现存者若干名。脱逃者若干名。分别造册。限一月内报部。嗣后每届年终。汇报一次。如有延误。即由该部指名严倢■＜曰融＞■＜石木＞。将此谕令知之。现月　　

○又谕、延茂奏、查明三姓官兵争闹枪毙人命一案。正凶在逃。厅官远避。先就到案人证审拟一摺。此案血■乣供确凿。自未便因案犯未获。暒滟它累人证。文和等罪名。均著照所拟办理。正凶陈玉、已革前署呼兰厅同知文曜、著步军统领衙门、顺天府、直隶总督、盛京、吉林各将军。仍遵前旨。迅速严拏。并著黑龙江将军、奉天府府尹一体严拏务获。归案审办。将此各谕令知之。现月　　

○又谕、有人奏、副都统擅杀营勇激怒军心请饬查办一摺。据称吉林副都统富尔丹、亲友弟侄。非充戈什。即派优差。今年灯节。街上游人拥塞。该副都统署中演唱秧歌。完毕。派戈什护送回铺。令营勇驱逐游人。因而斗＜虘阝＞斲殴。该副都统偏听戈什之言。将营勇锁拏三名。诬以为盗。当即斩首。以致军心不服。恐酿成事端等语。著延茂确切查明。据实倢■＜曰融＞■＜石木＞办。原摺著钞给阅看。将此谕令知之。现月　　

○兵部奏、遵定发遣太监按站稽查章程。傥在配脱逃。所司加等处分依议行。摺包　　

○督办铁路事务顺天府府尹胡燏棻奏、铁路工程。以买地填道购料建桥四大宗为最要。外设火车站五处。皆分别动工。年内尽可工竣。明春可以开行火车。下所司知之。摺包　　

○闽浙总督边宝泉奏、查明船政一切浮费。较前实已大减。惟拨款渐少。制造日稀。筹拟整顿扩充办法四条。下所司议。摺包　　

○又奏、船历滟乌告成。出力各员恳恩予奖。得旨、准其择尤酌保。毋许冒滥。摺包　　

○又奏、覆陈筹饷就闽省情形遵办者六条。下部知之。摺

包

　　

○巡抚衔督办云南矿务唐炯奏、龙街小街二厂白铅价值。碍难核减。运脚仍请照原议发给。以恤厂艰。下部议行。摺包　　

○乌里雅苏台将军崇欢等奏、逆回穷蹙北窜。请饬察哈尔速调蒙兵。设法阻截。得旨、察哈尔兵徵调较难。所奏著毋庸议。摺包　　

