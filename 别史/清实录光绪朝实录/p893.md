<!-- { "loadSidebar": true } -->
○命直隶总督王文韶。迅即入觐。以大学士荣禄暂署直隶总督。现月　　

○庚戌。上还宫。　　

○召见工部主事康有为、刑部主事张元济。得旨、康有为著在总理各国事务衙门章京上行走。现月　　

○以刑部尚书崇礼署步军统领。现月　　

○辛亥。孝慎成皇后忌辰。遣官祭慕陵。　　

○上御乾清宫。受前藏达赖喇嘛呈进贡物。　　

○谕军机大臣等。各省陈奏紧要摺件。方准分别里数。发报驿递。乃近来寻常摺件。竟有由驿驰奏者。殊非慎重驿站之道。嗣后各将军督抚等。务当查照定章。除应行驿递之件。照旧发报外。其寻常摺件。均著专派差弁赍递。不得率用驿递。将此通谕知之。　　

○引见乙未科散馆及补行散馆人员。得旨、修撰张謇、骆成骧、编修王龙文、喻长霖、业经授职。二甲庶吉士萧荣爵、李翘棻、赵增琦、罗长祐、林开莫■言、曹汝麟、李翰棻、胡矩贤、欧家廉、张世培、陈木滟撆、万本端、胡峻、沉云沛、恽毓嘉、赵鹤龄、叶芾棠、吴纬炳、刘燕翼、吴庭芝、刘嘉琛、尹庆举、张启藩、金鉽、沙元炳、林炳章、刘汝骥、饶芝祥、廖基钰、赵炳麟、于疏枚、世荣、锡嘏、俱著授为编修。三甲庶吉士石长信、余炳文、安秉玠、谢远涵、俱著授为检讨。萧立炎、胡思敬、葛毓芝、陶福履、章华、周绍昌、萧之葆、兴廉、成连增、张继良、陈恩棨、涂福田、张鹤龄、雷以动、李之钊、孙同康、文林、俱著以部属用。杜作航、何莘耕、潘龄皋、何业健、秦锡圭、江蕴琛、陈翰声、沈同芳、林清照、齐耀琳、锡铎、李于锴、聂延祜、胡嗣棻、林玉铭、李景骧、陈望林、翁成琪、俱著以知县即用。繙译庶吉士文华、贵福、俱著授为编修。　　

○御史宋伯鲁奏、盛宣怀承办铁路。所领官款岁息。请提充学堂经费。下所司查明办理。　　

○命大学士昆冈、礼部尚书许应骙、教习庶吉士。　　

○以大学士昆冈署正白旗汉军都统。都察院左都御史徐树铭暂署户部尚书。　　

○壬子。谕军机大臣等、有人奏、江苏落地布捐。病民已甚。请子禁革一摺。据称土布落地捐。当时并未奏明。亦不咨部。但于乡民售布时。每疋酌收钱文。按月包缴。层层过手。各有沾润。请比照武进阳湖二县之例。一律普禁等语。著奎俊查照从前示禁成案。体恤贫民。斟酌办理。另片奏、请将土布比照机布之例。但完初次之捐。以后概准照票放行等语。著一并察度情形。妥办。原摺片均著钞给阅看。将此谕令知之。现

月

　　

○御史徐士佳、奏、请核减地丁。折徵制钱。另带加徵学堂经费。下部议。摺包　　

○上以夏至祭地于方泽。自是日始、斋戒三日。纂修官章梫

恭纂　　

总纂官钱骏祥恭辑监修总裁世恭阅二签三月二十日正总裁那月日专司蒿■禾本陆恭覆阅癸丑十一月十二日

　　

徐月日　　

荣月日副总裁唐月日　　

宗室宝恭阅一签九月初五日　　

陈恭阅三签十月初四日　　

熙月日　　

大清德宗同天崇运大中至正经文纬武仁孝睿智端俭宽勤景皇帝实录卷之四百十九　　

光绪二十四年。戊戌。五月。癸丑朔。谕内阁、依克唐阿等奏、马贼焚劫集镇。并毁衙署。请将疏防各官。分别惩处一摺。本年四月闲。有马贼二百余人。窜入朝阳镇。沿途烧抢。该总管等、既未能先事豫防。又未能探明贼目。立时＜目辟＞暒穴＜曰融＞夕＜夗贝＞捕。实属畏葸无能。咎无可诿。海龙城总管依桑阿、著革职留营效力。以观后效。左翼翼长候补协领玺格、著即行革职。海城县知县署海龙庞通判杨澍。著交部议处。仍著依克唐阿等、严饬派出各营队。实力＜目辟＞暒穴＜曰融＞夕＜夗贝＞拏。将此股贼匪。悉数扑灭毋任蔓延为患。现月　　

○谕军机大臣等、户部兵部会奏、遵议御史曾宗彦奏请精练陆军。改为洋操。并将各省兵数饷数。开单呈览一摺。今日地势。练兵为第一大政。练洋操尤为操兵第一要著。惟须选教习以勤训课。核饷力以筹军实。现在天津新建陆军。江南自强军。均系学习洋操北洋勇队。著由新建陆军。酌拨营哨之学成者。分往教练。南省则由自强军酌拨。营规口号均须一律。各直省将军督抚。统限六个月内。将并酿练队。及分扎处所。妥议覆奏。至军械枪石滟驳。应饬各省机器局。酌定快枪快石滟驳格式。及枪子石滟驳弹分量造法。互相讨论。折衷一是。如式制造。精益求精。以期利用。并著一体妥速筹办。毋得宕延。原摺均著钞给阅看。将此由四百里各谕令知之。现月　　

○又谕所有官书局译印各报。著自五月初一日起。每五日汇订一册。即按逢五逢十日期。封送军机处呈递。现月　　

○直隶总督王文韶奏、甘肃提督董福祥军马步二十营。直隶粮料短绌。碍难周扎。续到五营。请留扎山西境内。得旨、即著咨行董福祥照办。摺包　　

○盛京将军依克唐阿等奏、陈已故东三省练兵大臣定安生平功绩。请量予恩施。得旨、所请著不准行。摺包　　

○以吏部尚书孙家鼐、为会典馆总裁官。礼部尚书许应骙、为副总裁官。现月　　

○以吏部右侍郎徐会沣、为国史馆副总裁官。现月　　

○命兵部尚书徐郙、管理国子监事务。现月　　

○以遗爱在民。予故广西按察使秦焕事迹宣付史馆立传。从广西巡抚黄槐森请也。摺包　　

○甲寅。以雨泽仍未沾足。上亲诣大高殿祈祷行礼。　　

○遣贝勒载濂诣时应宫。贝勒载润诣昭显庙。贝子溥伦诣宣仁庙。辅国公载澜诣凝和庙拈香。记注　　

○谕内阁、御史宋伯鲁杨深秀奏、礼臣守旧于迂谬。阻挠新政一摺。著许应骙按照所倢■＜曰融＞■＜石木＞各节。明白回奏。现月　　

○又谕、御史曾宗彦奏、农工二务。亟宜振兴一摺。另片奏、南北洋宜设立矿学学堂等语。著总理各国事务衙门。一并议奏。寻奏、遵议请设矿务学堂。拟咨行各省督抚。拣年幼聪颍学生。咨报臣衙门。派往日本矿务学堂学习。仍一面由各省督抚。就现有学堂。酌增矿学一门。从之。现月　　

○又谕、恭寿奏、请饬催藩司迅速赴任等语。调任四川布政使王之春、著张之洞、谭继洵、饬令即行赴任。毋稍延缓。

现月

　　

○谕军机大臣等、电寄边宝泉、电悉。闽省缺米。免税自可准行。惟现在各省米价均贵。所请匀粜之处。著该督电咨各省商办。摺包　　

○山东巡抚张汝梅奏、栖霞县太平庄火灾。延烧房屋。筹款派员加抚。以免流离失所。得旨、著即督饬地方官会同委员。妥为抚恤。摺包　　

○以玩视盗案。致酿人命。革山东费县知县葛鸿恩职。现

月　　

○乙卯。夏至祭地于方泽。上亲诣行礼。记注　　

○诣雍和宫拈香。　　

○孝诚仁皇后忌辰。遣官祭景陵。　　

○谕内阁、宋庆奏。营员虚夸谬妄。行同无赖。请旨革职等语。河南候补都司高维勋、候选游击崔淩云、于撤差后逗遛天津。互相招摇。希图撞骗。实属军营败类。均著即行革职。驱逐回籍。交地方官严加管束。以肃营规。现月　　

○又谕、步军统领衙门奏。拏获结夥持械。抢虏妇女人犯。请交部审办一摺。所有拏获之夏老儿即夏得海。小崇即崇兴。驾子安即安永泰。小邵即邵永长。赵老即赵连顺。阎三妞。张邢氏等七名口。著交刑部严行讯究。在逃之小林马六儿小辛小海等犯。仍著严缉。务获究办。另片奏。拏获持械寻殴、抢虏妇女人犯等语。小李即李恩明、小石即石万福、朱蒋氏、朱得顺等四名口。著一并交刑部审明办理。　　

○又谕。步军统领衙门奏。拏获晶■宜次结夥持械、抢劫盗犯、请交部审办一摺。所有拏获之谭大。邢大即邢溎淋二名。著交刑部严行审讯。按律定拟。未获之皮匠张。仍著严缉。务获究办。原拏此案之员弁。著俟刑部定案时。声明请旨。　　

○谕军机大臣等。有人奏。浙江温州甯波两府。皆有聚血

■乣围署之事。由于土药捐总办候补道李宝章。朘削为能。遇事苛虐。永嘉县有小民携土数两。为委员查获。该道属知县周炳麟严办。致毙杖下。民情大噪。几酿事变等语。著廖寿丰确切查明。据实倢■＜曰融＞■＜石木＞奏。原片著钞给阅看。将此谕令知之。寻奏、遵查李宝章被倢■＜曰融＞■＜石木＞各节。尚无其事。周炳麟业经另案奏倢■＜曰融＞

■＜石木＞。此案并无刑毙人命之事。均请免予置议。报闻。摺包　　

○陕甘总督陶模奏、变通武科。宜设学堂。分门专习。并于沿江沿海各省。兼设水师学堂。所用枪石滟驳。由教习委员经理。不得私蓄。旧日武生武举。准投营效力。旧例武科。应一律停止。以归画一。下所司速议。摺包　　

○以遗爱在民。予已故将军希元、于吉林建祠。从署吉林将军延茂等请也。摺包　　

○予漠河金厂积劳病故。候选知县张仰贤等、议恤。摺包　　

○丙辰。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。至辛酉皆如之。　　

○谕内阁、许应骙奏、遵旨明白回奏一摺。该尚书被倢■＜曰融＞■＜石木＞各节。既据逐一陈明。并无阻挠等情。即著毋庸置议。礼部有总司员举学校之责。总理衙门办理交涉事件。均关紧要。该尚书嗣后遇事务当益加勉励。与各堂官和衷商搉。用副委任。摺包　　

○吏部以大学士荣禄应定何殿阁请。得旨荣禄著授为文渊阁学士。现月　　

○命北洋委用道傅云龙、候选道孙宝琦、来京听候召见。

电寄

　　

○予天津水师学堂教习试用同知沈文煇等、及毕业优等学生奖叙。赏洋教习霍克尔等二员宝星。摺包　　

○予故正蓝旗蒙古都统和硕额驸札拉丰阿、恤典如例。现

月

　　

