<!-- { "loadSidebar": true } -->
○又谕、岑毓英奏、遵查贵州藩库存款覆陈一摺。前又有人□□□尔□奏林肇元贪黩营私。由司擢抚之际。擅耗库储等情。已有旨谕令岑毓英一并查办。岑毓英前奏饬沈应奎查核收支各款。当以沈应奎被人奏□□□尔□。谕该督毋庸令其查核。该督尚未接奉前旨。据沈应奎禀详具奏。其中恐有不实不尽。著岑毓英再行确切查明。林肇元、松长、究竟有无侵蚀冒滥情弊。并续□□□尔□林肇元等各款。一并详查据实覆奏。不准稍涉瞻徇含混。将此谕令知之。现月　　

○又谕、御史张人骏奏、条陈时政所宜。请旨施行一摺。据称近京地方。灾民众多。于京外四隅。添设粥厂数处。京城内外。粮价腾贵。请饬采运平粜。沟渠淤塞。请饬拨款修理。五城捕务。请添拨经费。以资整顿等语。本年京畿一带。雨水过多。被灾甚重。该御史所陈各条。不无可采。著户部、工部、步军统领衙门、顺天府、五城御史、妥议具奏。原摺均著钞给阅看。将此各谕令知之。现月　　

○以惧罪在逃。革内阁中书马星联职并逮问。现月　　

○旌表守正捐躯山东日照县民郭公第聘妻尹氏。掖县附生李懋纶妻王氏。摺包　　

○壬戌。广西巡抚倪文蔚奏、遵筹近日边报情形。得旨。据奏布置情形。尚属周密。仍著督饬徐延旭等、随时侦探军情。加意防守。以壮声援。　　

○又奏、提督黄桂兰禀称越军大捷情形。得旨。仍著督饬防军。严密扼守。不可轻率从事。顺化消息。能否相通。并著确探具奏。摺包　　

○筹办边防广西布政使徐延旭奏、越南国王新逝。法军决战情形。得旨。法人欲与越将刘永福决战。事机吃紧。该藩司务当遵照叠次谕旨。严密布置。相机办理。越南嗣王有文咨北洋大臣。欲遣使由海道赍表晋京。昨已谕令李鸿章等准其变通办理矣。至应行派员前往该国之处。俟该使到后。再降谕旨。摺包　　

○协修官舒伟俊恭纂　　

总纂官钱骏祥恭辑监修总裁世恭阅四月十八日正总裁那恭阅八月十八日专司藳本陆恭覆阅壬子十二月初六日　　

徐恭阅一签十一月十六日　　

荣月日副总裁唐月日　　

宗室宝恭阅六月二十七日

　　

陈恭阅二签十一月初八日　　

熙月日　　

郭恭阅八月十八日　　

宗室麒月日蒙古总裁恩月日



大清德宗同天崇运大中至正经文纬武仁孝睿智端俭宽勤景皇帝实录卷之一百六十九　　

光绪九年。癸未。八月。癸亥。谕内阁、吏部奏遵议处分一摺。翰林院编修林国柱。于光绪五年。服满起复到京。浙江巡抚所给咨文。系填写四月十一日期。该员即于是日在翰林院投递。于十五日在吏部散卷之堂官处面递文结。得与考试。其为先期请咨。豫填月日。情弊显然。林国柱著照部议。即行革职。前浙江萧山县知县龚凤岐。开缺浙江巡抚前浙江布政使任道镕。已革河东河道总督前浙江巡抚梅启照。应得降一级调用处分。均著照所议办理。前署吏部左侍郎内阁学士徐致祥。应得降二级留任处分。著准其抵销。现月　　

○旌表割臂疗亲江苏吴县民葛焕斗妻吴氏。顾亮基妻葛氏。摺包　　

○甲子。谕军机大臣等、御史文海奏、京城内外。多有烟馆赌局。窝藏窃盗。请饬严拏等语。辇毂重地。岂容奸民开设烟馆赌局。藏匿匪类。亟应严行查拏。著步军统领衙门、顺天府、五城御史、督饬所属。实力稽查。认真拏办。以清地面。原片均著钞给阅看。将此各谕令知之。现月　　

○又谕、法使脱利古。现于本月十三日。由沪乘兵船来津。巴夏礼亦相继北上。彼族诡诈多端。无非为恫喝要求之计。该使等到津后。著即责成李鸿章据理与之驳辩。以折其谋。该大臣务当切实筹画。相机因应。留其在津商议。俾令徐就范围。一面严密戒备。持以镇静。毋得稍有疏虞。法人有以大队兵船至广东寻衅之说。据张树声电寄李鸿章。有听之则自误。阻之则开衅等语。前叠谕广东督抚。将防务实力筹办。何以至今犹无准备。该国兵船断无听其入口之理。著张树声、裕宽、妥筹备豫。务在黄埔以外。设法阻止。一面力与辩论。如索偿兵费。衅由彼开。万不能允给。方耀素颇勇往。现赴钦州。即著调回省城。以资得力。广东饷项支绌。所有本年应解京饷。均著截留该省。俾济要需。张树声、裕宽、身膺疆寄。责无旁贷。务即悉心规画。妥慎办理。以副委任。沙面租界一案。著该督抚迅速持平办结。并督饬员弁。随时认真弹压。毋任再滋事端。寄张树声等谕旨。著交李鸿章派员由轮船递往。并由该大臣先行择要电知。以期迅速。将此由五百里密谕李鸿章。并谕令张树声、裕宽知之。洋务　　

○又谕、倪文蔚奏、越兵再战护捷一摺。现闻法人欲以大队兵船至广东寻衅。法使脱利古于本月十三日由沪乘兵船来津。彼族诡计多端。恫喝要挟。意殊叵测。粤西防军。仍当严密扼守。不可稍涉松劲。著倪文蔚、徐延旭、督饬各营。稳慎办理。并将近日顺化情形。随时探明。据实具奏。另片奏、黄桂兰现补提督。应否与徐延旭会衔奏事。请旨遵行等语。该藩司等驻扎地方。相距尚远。若辗转会商。必至稽延时日。黄桂兰著毋庸会衔具奏。将此由六百里密谕倪文蔚。并传谕徐延旭知之。洋务　　

○伊犁将军金顺等奏、与俄使巴布阔福按约议定科塔新界。报闻。摺

包

　　

○乙丑。督办甯古塔等处事宜太常寺卿吴大澂奏、请假省亲。得旨。现在吉林地方紧要。仍著该京卿将甯古塔等处事宜。妥为经理。所请赏假回籍之处。著听候谕旨遵行。摺包　　

○丙寅。谕军机大臣等、昨因法使脱利古由沪乘兵船来津。英使巴夏礼亦相继北上。已谕令李鸿章相机因应。并严密戒备。法使此来。必有要求。如果事在可行。自可就此保全和局。傥以必不可行之事。肆其要挟。即不免开衅。北洋防务。李鸿章筹办有年。自必胸有成竹。当此事机紧迫。该大臣若何布置。万一有事。战守机宜。是否确有把握。傥兵力尚单。应否添调大员。增募兵勇。以资协助。如潘鼎新、鲍超、刘铭传等。皆久经战阵。此外有无谋勇素优。为该大臣所深悉。堪备任使者。著即悉心筹度。迅速具奏。将此由五百里密谕知之。洋务　　

○丁卯。谕内阁、御史王麟祥奏、佐杂人员。例不许准理词讼。自道光十九年。奉旨严禁后。近年以来。仍有印官滥委佐杂擅受情事。请饬禁止等语。州县为亲民之官。自应亲理词讼。若如所奏各情。殊属有干例禁。著各省督抚恭录道光十九年谕旨。严饬各州县勒石永禁。嗣后如有滥委擅受各弊。即著严行□□□尔□奏。现月　　

○谕军机大臣等、昨据太仆寺少卿钟佩贤奏、浙江塘工。关系紧要。请饬清厘捐款。豫筹□山戊不□修一摺。据称浙江山阴会稽萧山三县。所辖江塘。为三县田庐保障。同治四年。东西两塘坍坏。当经借款修筑。即于三县按亩摊捐。分年归款。统计于工用钱二十七万余串外。多捐钱十余万串。官绅等迄未交出。请饬清厘等语。塘工关系地方利害。甚为紧要。捐款既有赢余。自应存储备用。岂容稍有含混。著刘秉璋逐一清厘。除归还借款外。其余应如何另储生息。以备□山戊不□修之处。并著妥为经理。如官绅等有侵蚀情弊。即行分别惩办。原摺著钞给阅看。将此谕令知之。现月　　

○御史刘恩溥奏、节妇请旌。阵亡殉难各员请恤。应饬部妥议章程。定限汇题。下部议。现月　　

○察看山东黄河仓场侍郎游百川等奏、河工采购木植。请予免税。得旨。著即咨照左宗棠等。俟此项木植经过关卡。饬属查验放行。免其抽收厘税。摺包　　

○以操守不谨。革礼部员外郎恩绪职。现月　　

○以衰庸不职。休致大理寺少卿刘绪。现月　　

○予故天津兵备道刘秉琳。知县王炳燮。附祀故大学士直隶总督曾国藩专祠。　　

○予故记名提督丁德昌优恤。并于沧州建祠。从署直隶总督李鸿章请也。摺包　　

○旌表割臂疗亲浙江山阴县俊秀夏海钊妻孔氏。摺包　　

○戊辰。谕内阁、卫荣光奏、特□□□尔□庸劣各员一摺。江苏候补同知吴燮元。办事颟顸。操守平常。署苏州府管粮通判试用同知郑学濂。嗜好孔多。才亦庸劣。前署奉贤县事候补知县阚凤楼。植品不端。难以临民。候补知县董廷策。行为卑鄙。物议颇多。李渭操守不洁。嗜好甚深。褚玑。行正有亏。声名恶劣。周孚先。性情浮躁。遇事招摇。均著即行革职。候补直隶州知州胡璋。年老智昏。难期振作。南汇县知县顾思贤。习染过深。难资整顿。武进县知县王其淦。心地糊涂。遇事疲玩。均著勒令休致。丹阳县知县张庭兰。办公竭蹶。难膺繁剧。著开缺留省另补。现月　　

○谕军机大臣等、庆裕奏、请添拨防险银两一摺。据称节届白露。沁黄水势。节次增长。南北岸各工。在在吃紧。需款甚殷。拟请南岸添银十二万两。北岸添银四万五千两等语。著鹿传霖督饬藩司。于历年节省防险项下。如数提拨。并将前款未清银两。于霜降以前。一并拨给。庆裕务当严督在工文武员弁。妥慎修防。以固要工。并将应发各款。撙节动支。毋任稍有虚糜。将此各谕令知之。现月　　

○陕甘总督谭钟麟奏、甘肃兵制营弁。暂难改从新制。请仍照旧办理。从之。摺包　　

○安徽巡抚裕禄奏、遵查宿松县知县雷恩棠被□□□尔□各款。均有实据。请予革职。从之。摺包　　

○己巳。谕军机大臣等、法越构兵一事。法人自攻占顺化河岸炮台后。迫胁越南议约十三条。该国情形危急。法使脱利古现乘兵船来津。并有以大队兵船至广东寻衅之说。恫喝要求。诡计叵测。南北洋防务。均关紧要。亟须实力筹办。以期有备无患。广东兵力单薄。守御尚虚。著派彭玉麟酌带旧部得力将弁。酌量召募勇营。迅速前往广东。会同张树声、裕宽、妥筹布置。该尚书接奉此旨后。即行部署起程。毋稍延缓。南洋海防。著责成左宗棠悉心规画。妥慎办理。长江防务。著责成左宗棠、李成谋。督饬各营。认真筹备。均不得稍有疏懈。北洋防务。著李鸿章懔遵本月十九日谕旨。迅即筹议覆奏。前据吴大澂奏、吉林所练防军。堪以抽拨民勇三千人。听候徵调等语。著该京卿即行统率此项勇丁。航海来津。以备调遣。现在事机吃紧。该大臣等务当悉力经营。妥速办理。以裨大局。将此由六百里密谕李鸿章、左宗棠、彭玉麟、张树声、裕宽、吴大澂、并传谕李成谋知之。洋务　　

