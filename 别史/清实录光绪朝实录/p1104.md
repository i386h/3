<!-- { "loadSidebar": true } -->
○予金陵防营病故提督张仲春照军营立功后积劳病故例优恤。摺包　　

○乙未。上奉慈禧端佑康颐昭豫庄诚寿恭钦献崇熙皇太后幸颐乐殿。侍晚膳。赐内廷王大臣蒙古王贝勒贝子公额驸等食。至丁酉皆如之。记注　　

○贵州巡抚邓华熙奏。黔省边防紧要。添募勇营。饷项无著。请准照上年赈捐章程。展办筹饷。捐以济军用。下部议。　　

○丙申。慈禧端佑康颐昭豫庄诚寿恭钦献崇熙皇太后万寿圣节。遣官祭太庙后殿。奉先殿。上率王以下文武大臣。诣排云殿二宫门外行庆贺礼。血■乣官于排云门外行礼。摺包　　

○己亥。外务部代奏。总税务司赫德恭祝万寿。得旨、览奏实深欣悦。摺包　　

○甘肃新疆巡抚饶应祺奏、新疆南路疏勒疏附等厅州县地震。北路阜康县被蝗。受灾轻重不一。已先后饬司道委员确勘。筹办赈抚。得旨、著饬属详细查勘。分别轻重妥为抚恤。毋任失所。摺包　　

○庚子。谕军机大臣等、电寄王之春。电奏剿平贵县罗伞岑覃窑等处匪巢情形。已悉。该抚进赴南甯居中调度。著即乘此军威。严督各军。迅将各府游会等匪。分别剿抚。次第温平。务期一律肃清。以安民生而除边患。此次在事出力员弁。准其择尤酌保。毋许冒滥。电寄　　

○以办理晋鄂赈捐出力。予开缺陕西延榆绥道许涵度等十员。四川成都府知府刘心源等七员升叙。其办理陕西转运出力之署商州直隶州知州张世英等二十三员。并给奖有差。　　

○辛丑。谕内阁、前据给事中吴鸿甲奏倢■＜曰融＞■＜石木＞江南抽捐扰民。当经谕令该督抚确查倢■＜曰融＞■＜石木＞办。兹据李有棻、恩寿、查明覆奏。候补道王毓苹、总办房捐。尚无回护。候补知县徐葆华、前在如皋几酿事端。业经奏倢■＜曰融＞■＜石木＞革职。均毋庸议。候补知州许庭森、玩视要公。不知自爱。著即行革职。泰州知州罗允猷、居官不勤。颇滋物议。著开缺另补。沛县知县调补山阳县知县马光勋、老而废事。著勒令休致。沛县铺捐委员钱沛深、性情浮荡。难膺民社。著以府经历县丞降补。现月　　

○以剿平浙江大岚山匪出力。予甯波府知府高英、以道员留原省补用。赏海门镇总兵余宏亮、威勇巴图鲁名号。摺包　　

○壬寅。以黄河伏汛安澜。发大藏香十枝。交护理直隶总督吴重喜■心、祗领派员虔诣大王庙祀谢。　　

○御史徐堉奏、房捐扰民。请分别办理。下政务处议。寻奏、房捐一项。各省并未一律举办。即闲有举办省分。亦不过试行。于商贾繁庶之区。断不至大拂民情。漫无区别。且商家亦多小贩。宦途非无困乏。若如该御史所拟办法。恐转多窒碍。应请毋庸置议。从之。　　

○贵恒因病赏假。以理藩院尚书阿克丹兼署刑部尚书。　　

○以正蓝旗蒙古都统博迪苏署正红旗汉军都统。　　

○准前候选内阁中书蒋庆第重与鸣筵燕。赏加侍读衔。现月　　

○以两江忠义全录编次完竣。予江苏候补道赵诒书等优叙。

摺包

　　

○癸卯。护理江西巡抚柯逢时奏、江西水道。血■乣流奔赴。注鄱湖以达长江。为通省商货出入之总汇。惟风涛险恶。转运阻滞。现与本省绅商集议。合办内河商轮。以兴商务。下部知之。摺包　　

○以记名总兵吉瑞为广东高州镇总兵官。现月　　

○甲辰。闽浙总督许应骙奏、闽省当海防冲途。所存军火无多。亟宜豫备。现已于省城西关外。添建制造局厂。购置机器。赶造无烟火药。及新式快枪。以利军用。下部知之。摺包　　

○旌表以身殉母署四川总督岑春火滟宣长子指分湖南试用知府举人岑德固。并准列入国史孝友传。现月　　

○乙巳。盛京将军增祺奏、札萨克图王旗蒙荒。现已派员勘办。并设立蒙荒总局一所。办理一切事宜。得旨、著即认真经理。以裕国帑而恤蒙艰。摺包　　

○旌表孝行纯笃、满洲附生方庆祥。摺包　　

○丙午。以捏报犯情。已革署云南鲁甸通判刘国光。永不叙用。　　

○丁未。谕内阁、上年降旨特开经济科。谕令内外臣工。察访保荐。于本届会试前举行。现在各处保奏之摺。既未到齐。而明年会试。系在河南举行。且天气尚寒远省之士。跋涉维艰。自应量加体恤。著改于明年会试后举行。所有保荐各员。即著政务处查明籍贯及现官省分。咨行原保大臣、及该督抚、分别咨送。务于明年四月以前。齐集京师。届时由政务处会同礼部奏请。钦定日期考试。现月　　

○谕军机大臣等、电寄张之洞等、电奏悉。京师仓储。关系至重。此项米石。前经奏明如数购运。何以迟延日久。以至赶运不及。姑准留十万石。开河补运。即著盛宣怀严饬商局。务于今冬购齐。一俟开河。即迅速赶运。以实仓储。傥再延误。惟盛宣怀是问。电寄　　

○以捐助工赈钜万。赏山东高唐廪贡生郝祖修举人。准其一体会试。摺包　　

○以应缴兵米逾限未交。逮已革济后帮千总李建烈籍产备抵。现月　　

○戊申。谕内阁、岑春火滟宣奏、特倢■＜曰融＞■＜石木＞贪庸畏葸各员等语。四川候补知府文奎、委办厘局。闻匪逃避。复将该局厘钱捏称匪抢。前后禀报不符。署郫县知县候补知县洪锡彝、于匪徒过境。并不认真堵截。召募土勇。复有缺额扣饷情弊。蓬溪县分驻蓬莱镇县丞夏侯治、当匪党窜扰县属。既不督团堵剿。胆敢托故擅离职守。均属咎无可辞。著一并革职。永不叙用。现月　　

○又谕、各省防营。缺额扣饷几成积习。晶■宜经谕令该督抚查禁。并将不肖营员。随时惩办。不啻三令五申。乃闻近日此等情弊。尚复不免。著各该督抚严行稽核。嗣后如再有兵额不足。及克扣军饷者。著即严倢■＜曰融＞■＜石木＞究办。其情节较重者。查出即行奏请正法。该督抚等务当破除情面。认真整顿。毋得稍存姑息。以肃军纪。现月　　

○又谕、奎顺等奏、科布多帮办大臣瑞璋假期届满病仍未痊。恳请开缺据情代奏一摺。瑞璋托病迁延。久不赴任。实属有意规避。著即行革职。现月　　

○召见直隶补用道何彦昇。得旨、著以道员仍留原省补用。并交军机处存记。　　

○召见刑部候补主事史履晋。得旨、著以本部员外郎补用。　　

○署四川总督岑春火滟宣奏、川省拨款浩繁。饷源不继。请援案再办光绪二十九年捐输一次。以资接济。允之。摺包　　

○又奏、川省各属匪徒。先后攻克。并无踞巢大股。拟认真办理团练保甲。以期肃清。得旨、著即督饬各属整顿团练。严查保甲。务将余匪尽绝根株。摺包　　

○出使韩国大臣许台身奏、韩国元山埠华商日增。请复设领事官驻埠。办理交涉事宜。下部议。摺包　　

○己酉谕军机大臣等、庆福奏、续查秋澜村梁格庄两处行宫工程一摺。该两处行宫。著内务府迅即派员查勘。核实续估。赶紧兴修。妥议具奏。现月　　

○召见已革二品顶戴江苏候补道莫绳孙。得旨。加恩著闻复原官原衔。　　

○以三等侍＜目辟＞行＜匧心＞口＜韦未＞＜夗贝＞英秀为科布多帮办大臣。现月　　

○庚戌。外务部奏、中国东三省边界。与俄境东海毗连。陆路电蝱滟戋相接。前订正续各约。业经限满。自应准其展限。所拟续约各条。详加覆核。均属妥协。请派王大臣定期与俄使会同画押。得旨著派庆亲王奕劻画押。摺包　　

○辛亥。太宗文皇帝诞辰。遣官祭奉先殿。　　

○谕内阁、升允奏、特倢■＜曰融＞■＜石木＞职官招摇渔利请旨惩处并请妥议章程一摺。前任陕西布库大使马惟浚、盘踞省城。指部撞骗。实属贪鄙异常。马惟浚著革职永不叙用。递回原籍。交地方官管束。著顺天府、五城、一体严查。不准潜来京城。招摇生事。并著政务处会同各部。将办公及奏销经费。妥定章程。奏明请旨。通饬各省遵照办理。以杜弊端。现月　　

○护理两江总督李有棻奏。中国与各国联合邦交。振兴商务。必以兵为根本。查东西洋各国。凡通商之埠。皆有兵船往来巡查。一遇非常。即行保护。此等举动。最足鼓舞商情。外洋各埠。华商最多。莫不亟望华船保护。请饬各国使臣。分饬各领事。定各埠捐纳购船养船之费。汇汇中华。陆续购买坚捷巨舰。分巡各埠。练习风涛。以振国威而维商务。下所司知之。摺包　　

○陕西巡抚升允奏、陕省甯条梁界连蒙古部落。中有小石砭。纵横百余里。为蒙民世业。因乌审台吉当木令才当、投入天主教。遂以地契捐送教堂。蒙血■乣不服。争讼多年。几酿事端。现议偿款赎回。请暂拨库款垫给。将来即于所租大淖土滟佥池续展年限抵还。允之。摺包　　

○又奏、榆延各属被灾。已饬各地方官查勘抚恤。得旨、著即查明被灾地方轻重情形。分别蠲缓。以恤灾黎。摺包　　

○陕西学政沈＜目辟＞行＜匧心＞口＜韦未＞＜夗贝＞奏、陕省地瘠民贫。各属中小学堂。未能一律兴办。查西安延安汉中兴安各府属之五金煤油等矿苗极旺。请饬抚臣严督绅商。集资开办。将来成效已著。即可以饬力振兴学务。得旨、著升允察酌办理。摺包　　

○以罔利专擅。革陕西紫阳县知县李士珍职。摺包　　

○以积劳病故。遗爱在民。予外务部左侍郎徐寿朋、附祀大学士李鸿章浙江专祠。两江总督刘坤一安徽专祠。摺包　　

○以捐田赡族。赏原任江南狼山镇总兵曹德庆暨其妻范氏扁额。摺包　　

○壬子。谕内阁、张之洞、端方、奏倢■＜曰融＞■＜石木＞道员。请旨惩办等语。湖北试用道任子龄、由刑幕捐纳道员。指分湖北。广通声气。变乱是非。舞文玩法。此等劣员。若不严加惩办。必致败坏风气。该督等仅请饬令回籍。尚属轻纵。任子龄著即行革职。驱逐回籍。交地方官严加管束。以肃吏治。

现月

　　

○湖广总督张之洞等奏、鄂省州县签捐。酌议改为赔款捐。各就地方情形。与绅民妥筹。不为抑勒。大抵抽捐之法。以串票为大宗。而铺户亦居其三四。务使款皆有著。不累穷檐。得旨、著妥为筹办。毋稍扰累。摺包　　

○开缺浙江巡抚任道镕奏。前巡抚煇祖翼。政绩卓著。请宣付国史馆。得旨。著毋庸议。　　

○吉林将军长顺等奏。伯都讷盗匪挈带俄人七名夥匪百余名投降。入城复翻悔。烧抢挟制。现已由省派队。会同俄队剿灭。副都统讷荫、收降匪血■乣。究与疏防不同。请免置议。允之。

摺包

　　

