<!-- { "loadSidebar": true } -->
○己丑。邮传部右参议李稷勋奏、新纂刑律分则草案。轻重失宜。凡逆伦大罪。及杀伤期功以下亲属。应请详加厘订。别为专条下会议政务处议。早事东华录　　

○以乡举重逢。赏前贵州巡抚邓华熙太子少保衔。　　

○以玉牒告成。予提调官内阁侍读学士灵照以三品京堂候补。纂修官宗人府理事官麒振等升叙加衔有差。　　

○以倾心内向。颁给梭罗国王宝星。现月　　

○庚寅。清明节。上诣奉先殿寿皇殿行礼内纪　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭庄顺皇贵女滟巳园寝。端慧皇太子园寝。醇贤亲王园寝。内记　　

○谕军机大臣等、电寄柯逢时。电奏悉。浙江地方关系重要。该抚向来勇于任事。历年办理统税。颇著成效。亦未便遽易生手。现在时事多艰。自当力任劳怨。勉为其难。所请收回成命之处。均著毋庸置议。电寄　　

○又谕。电寄赵尔丰、电悉。所请展缓停铸铜圆各节。著度支部议奏。寻议驳。得旨、著仍遵前旨。暂行停铸。以归画一。电寄现月　　

○湖南巡抚岑春蓂奏、湘省市面钱少。生计日蹙。额铸铜币。势难周转。拟恳增加铸数。以苏民困而利民生下度支部议驳。摺包　　

○以乡举重逢。赏前督办云南矿务大臣唐炯太子少保衔。

现月

　　

○以侵吞公款。革广东试用知县陈正华职、并勒追。摺包　　

○辛卯。闽浙总督松寿奏。闽省裁缺绿营官弁。拟请归入裁缺班、遇缺酌量抵补。下部议。摺包　　

○壬辰。谕内阁。鸦片流毒。为害更深。前已晶■宜降谕旨。剀切申禁。内外大小臣工。宜如何淬厉奋发。仰体力行。乃近闻臣工平日沾染嗜好者。仍不乏人。或陈明断戒。其实未尽祛除。或瘾已沉痼。表面巧为掩饰。甚或明目张胆。吸食如故。若不专派重臣。认真查禁。恐禁烟之令。难望依限实行。著派恭亲王溥伟、协办大学士鹿传霖、协理资政院事务景星、丁振铎、充办理禁烟大臣。由该大臣精选中外良医。立即设立戒烟所。专司查验。除在京各衙门属员。有确知其素染嗜好者。由该管堂官照章倢■＜曰融＞■＜石木＞办外。其情形可疑之员。均咨送该所切实查验。该禁烟大臣限于三个月内妥定章程。修建局所。奏明开办。如访闻各衙门员司有断烟未净者。即向该管衙门调往查验。若系堂官大员。准由该大臣奏请发交查验。外而监司以上大员。如经访闻明确。亦准指名奏请调验。凡经验人员。其确无嗜好。或实已断净。由该所出具凭结。准其照旧供职。傥验明仍有嗜好。即据实照章奏倢■＜曰融＞■＜石木＞。京外各衙门属僚。仍责成该管长官。严密设法切实查禁。如系经禁烟大臣发觉查验。实有烟疾。并将该管长官。按其瞻徇失察情节。分别交部议处。该禁烟大臣等均系选择任使务须破除情面。不避嫌怨。实力奉行。勿得顾忌因循。致负重任傥嗣后办理禁烟。仍无起色。该大臣等亦不能辞其责也。该所应需款项。著柯逢时在土药统税项下。先拨开办经费银三万两。并拨常年经费银六万两。以济要需。现月　　

○谕军机大臣等。电寄札拉丰阿。电悉。千户长达敉坚著即行绞决。余照所议办理。电寄　　

○给事中王金镕奏、北省商家买空卖空。宜仿照南省严行申禁。得旨、著农工商部查明申禁。现月　　

○署直隶总督杨士骧奏、陆军第四镇训练已满三年。遵章吁请肬■闲员校阅。以重戎政。得旨、著派荫昌会同杨士骧认真校阅。摺包　　

○闽浙总督松寿奏、闽省官船石滟驳台。修件甚夥。厂工一停。全厂机器。极易锈坏。且兴作借助洋厂。亦多未便。拟请撙节开支。以期工归实用。款不虚糜。似亦无背部议暂停之意。下部知之。摺包　　

○陕西巡抚恩寿奏、陕省财政支绌。端绪纷歧。拟裁善后各局归并财政局。以总稽核而资整顿。下部知之。摺包　　

○甘肃新疆巡抚联魁奏、新省向无学政衙门及学务处。谨就行馆东院创设学务公所。以为阖省学务总汇之区。请饬立案。下部知之。摺包　　

○以亏短交代。革已故福建知县谭子俊职。提属勒追。摺

包　　

○癸巳。祭先蚕之神。皇后亲诣行礼。早事　　

○谕内阁、湖北武昌盐法道童德璋、河南河陕汝道崇缮、甘肃凉州府知府联寿、安徽甯国府知府荣普、陕西同州府知府英琦、均著开缺送部引见。现月　　

○谕军机大臣等、有人奉、署福建安溪县知县田捷荣、假税契为名。勒捐商人侨氓。讼事日久暒滟它延等语。著松寿按照所倢■＜曰融＞■＜石木＞各节。确切查明。据实具奏。毋稍徇隐。原片著钞给阅看。现月　　

○总管内务府大臣奎俊奏、大高殿牌楼要工。需用款项。请由部库筹拨。依议行。早事　　

○邮传部奏、萍潭铁路。拟改归本部管辖。以符定制。又奏、拟接筑洙昭铁路。并恳将干路由洙洲径达易家湾直蝱滟戋。改为绕道湘潭对河太平街。以达易家湾弧蝱滟戋。均依议行。早事东华录　　

○农工商部右侍郎杨士琦奏、南洋闽商胡国廉集赀创兴琼崖地利办法。定为一纲。曰开银行。十目。曰筑马路。广种植。清荒地。兴矿业。讲畜牧。重渔业。设轮船。长森林。兴监务。开商埠。下部议。现月摺包　　

○又奏、请饬各省督抚勿派员前往南洋各埠劝捐。下部知之。现月　　

○东三省总督徐世昌等奏、拟请吉省水师营裁缺四品官一员。六品官一员。暂由汉军佐领骁骑校先行转补。其五品官一员。应俟水师营四品官出缺。一体列选。以广出途。如所请行。摺包　　

○闽浙总督松寿奏、考试任用乡官。请定画一章程。并谨陈大要。曰定职务。筹经费。定期限。下宪政编查馆议。寻奏、现民政部正在拟订自治通则。各州县之城镇乡。皆得设立自治会。所有会员。均由本地选举。与任用乡官。为法稍异。收效实同。该督所称。应毋庸置议。从之。摺包　　

○陕甘总督升允等奏、遵议西安粮务。谨拟章程六条。曰酌收本色以裕储放。酌定折价以杜弊混。裁免规费以节取用。清查粮石以祛壅蔽。改设局所以便稽核。明定赏罚以励勤苦。下部知之。摺包　　

○库伦办事大臣延祉奏、库伦印务处公事日繁。请展差员年限。三年改六年。并请饬部明定补缺章程以励君■羊材而收实效。下部议。摺包　　

○以民政部左侍郎袁树勋署山东巡抚。正蓝旗满洲副都统乌珍署民政部左侍郎。现月　　

○命江西南章滟贡镇总兵蒋云龙开缺。以记名总兵邱俊凤为江西南赣镇总兵官。现月　　

○以创立商业。赏盐运使衔胡国廉三品卿衔。候选道吴梓材四品卿衔。现月　　

○旌表守节治家年届百龄吉林民妇郭阎氏。摺包　　

○缓徵吉林甯古塔三姓等处歉收田亩上年谷石。摺包　　

○甲午。大学士张之洞等奏、津浦南段路蝱滟戋。详考舆图。博采血■乣论。应行取道皖境。请饬安徽巡抚会同办理。依议行。现月　　

○署山东巡抚布政使吴廷斌奏、因病吁请开去布政使本缺。得旨、著赏假一个月。毋庸开缺。袁树勋未到任以前。仍著该署抚认真经理。摺包　　

○以车臣汗旗札萨克贝子棍布苏伦承袭车臣汗部落贝勒。　　

○乙未。孝贞显皇后忌辰上诣建福宫圣容前行礼。遣官祭定东陵。照例　　

○谕军机大臣等、近日京城地面。常有火灾。难保无匪徒溷奣＜虘阝＞亦纵火情事。著民政部、步军统领衙门、顺天府、一体严查究办。现月　　

○御史黄瑞麒奏、拟请京师由官设立女子师范学堂。以为提倡。复饬各省提学使按照省城府城各设女子师范学堂一所。以为振兴女学之地。下部议行。　　

○又奏、驻洋人员及在外华民有沾染嗜好者。应令速即戒除。下部知之。现月　　

○丙申。孝贤纯皇后忌辰。遣官祭裕陵。照例　　

○顺天府奏、京华报馆语多悖谬。拟请封禁。并将馆主唐继星监禁十年。如所请行。现月　　

○署直隶总督杨士骧奏。查办隆平县乡民抗捐警费聚血■乣持械情形。得旨、仍著该署督认真查办。勿稍含糊。摺包　　

○补行本届军政。直隶卓异官一员。有疾官二员。下部分别议叙处分如例。摺包　　

○丁酉。陆军部奏、各省编成之镇。已届三年。应行遵章校阅者。均应明定规条。以资遵守。拟定钦派大员校阅陆军军队章程。厘为校阅总则二十四条。校阅编制四条。校阅细则四条。校阅办法十九条。又奏、各省旗新军。拟由部奏请钦派大员校阅办理。各省旗毋庸自行奏请。以一事权。均依议行。现

月摺包

　　

○戊戌。谕内阁、端方等奏、查办江西南康章滟贡县教案。业经议结一摺。所有纵容匪徒闹教之已革署南康县知县杨寅揆著永不叙用。并不准投效他省。别请奖叙。其防范不严之章滟贡州府知府关榕祚、章滟贡县知县张学培、南安府知府裕隆、署崇义县知县张超、著一并交部议处寻议、知府关榕祚等应降一级留任。系公罪可否准其抵销。得旨、均著准其抵销。　　

○谕军机大臣等、都察院奏、浙江长兴县耆民蒋生荣呈控前任知县赵以成浮收讳盗。据情代奏一摺。著柯逢时按照所呈各节。确切查明。据实具奏。毋稍徇隐。原摺著钞给阅看。现

月

　　

○又谕。电寄冯汝骙。张鸣岐电悉。著冯治骙饬令刘永滇迅赴广西。交张鸣岐差遣委用。电寄　　

○又谕、电寄吴廷斌、电悉。德皇颁给何彦昇等七员宝星。准其收受。电寄　　

○民政部奏、考核民政。拟照政务处奏定章程。通饬各省分造州县事实表册。用收监督地方行政之效。依议行。早事　　

○两江总督端方奏、江南巡防营队。遵章稍事变通。裁撤关澄镇协统一员。各处弁兵二百数十名。以符定制。但一营之制。如会计长医生枪匠。为定制所无。拟请一并增入。下部知之。摺包　　

○以办理章滟贡南教案出力。予江苏存记道俞明震仍交军机处存记。摺包　　

○以保护章滟贡南教堂得力。予署九江镇总兵陈煦亮仍交军机处存记。摺包　　

○以颟顸误事。贻害地方。革开缺江西南章滟贡镇总兵蒋云龙职。摺包　　

○以办理河工病故。予山东候补知县汤炳南、照军营立功后病故例议恤。摺包　　

○己亥。遣官祭先农之神。现月　　

○会办商约大臣邮传部右侍郎盛宣怀奏、创办汉冶萍厂矿公司。请筹的款。以充公股而开风气。得旨、著照所请。股票及利息。均著交农工商部。现月　　

