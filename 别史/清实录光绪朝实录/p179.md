<!-- { "loadSidebar": true } -->
○又谕、定昌等奏、请严催欠交米石一摺。据称直隶承德府及所属应交光绪三年分兵米一万七千一百七十余石。仅将春夏二季米数交齐。其秋冬二季米石。均未报交。请饬严催等语。即著李鸿章严催该府州县。赶紧买运交仓。以裕兵食。现月　　

○谕军机大臣等、岐元等奏、特□□□尔□疏防盗案之旗民地方官。请旨议处一摺。本年十月闲。奉天辽阳州城内。有盗匪二十余人。抢劫钱铺。拒杀事主。该地方官事前既疏于防范。事后又未能迅速获犯。捕务实属废弛。辽阳城守尉文光、署知州马承恩、防御景安、均著先行交部照例议处仍严饬赶紧缉拏赃盗。务获研讯究办。盛京地方紧要。朝廷廑念实深所有练兵捕盗安民察吏各事宜。均须随时认真整顿。该将军副都统府尹。务当振作精神。力求实际。于办理一切事宜。破除情面。俾所属员弁兵丁。知畏知奋。以期营伍吏治。日有起色。不得稍涉因循。致负委任。该省盗匪肆行。劫案叠出。即著严饬带兵员弁。暨该地方官实力摉捕。务净根株以靖疆圉。将此各谕令知之。现月　　

○又谕、前因邵亨豫奏、请停拨湖南协黔月饷一万两。经户部议覆。黔省究竟是否敷用。令该省自行酌夺奏明。兹据黎培敬奏称、黔事艰难。不能不藉资邻力。本年撤回楚军毅新一营。于支发留黔勇饷。所减不少。此项协饷。为数无多。筹措较易。请仍饬筹解等语。所奏亦系实在情形。著邵亨豫仍将月协黔省饷银一万两。酌量筹解。俾资接济。将此由四百里谕令知之。

现月

　　

○又谕、总理各国事务衙门奏、中外人等领有执照。由藏行走。请饬妥为保护一摺。据称贡生黄茂材、前经丁宝桢奏明。由藏赴五印度游历。该藏番众。派兵守卡。不准进藏。将来英国及各国游历之人。若照烟台会议条款。由藏行走。诚恐肇衅生端。请饬驻藏大臣。严谕该番众。毋得拦阻等语。中国与各国既有会议条款。即应遵照办理。中外人等。由藏行走。领有执照者。该藏何得擅行拦阻。著松溎严切开导该藏番众。安分守法。嗣后遇有中外人等。领有执照。由藏行走。必须一体妥为保护。不得任意阻止。致酿衅端。该番众等。傥敢抗违不遵。即著从严惩办。原摺著钞给阅看。将此由五百里谕令知之。洋务　　

○山东巡抚文格奏、筹款挑穵北路运河。以备来年漕运。得旨、所有北运河淤浅处所。著即拨款挑穵深通。以利漕行。其戴村坝工程。并著酌度情形。妥筹兴办。随手　　

○庚子。孝庄文皇后忌辰。遣官祭昭西陵。　　

○谕内阁、吏部奏、遵查应袭公爵诰命。缮写歧异。请饬议处一摺。入八分镇国公文谦承袭时。内阁办理诰命汉文缮写承袭入八分镇国公世袭罔替字样。与清文不符。实属错误。著内阁查取职名。交部议处。吏部司员未经看出。亦属疏忽。著一并照例议处。至文谦。所出之入八分镇国公。仍遵咸丰年闲谕旨。降袭至不入八分镇国公。世袭罔替。现月　　

○谕军机大臣等、李鹤年奏、黄河工程紧要。额款不敷。援案请添拨来年防险。银两一摺。据称黄河两岸各厅。叠出险工。来年修守事宜。最关紧要。额款实难敷用。援案请添拨防险银二十五万两。分发南岸各厅银十三万五千两。北岸各厅银十一万五千两等语。著涂宗瀛饬令藩司。于年前先拨四成。春汛时再拨六成。俾资应用。李鹤年务当督饬道厅各员。撙节动支。认真赶办。毋得稍涉虚糜。将此由四百里各谕令知之。现月　　

○又谕、李鹤年奏请拨运河各厅另案工程银两一摺。运河各厅。挑穵工程。需款甚亟。自应先为筹备。以利漕行。著文格饬令藩司。筹拨己卯年另案工需银六万两。迅即解交运河道库。以资应用。将此由四百里谕令知之。

现月

　　

○又谕、管理户部三库事务大臣宝鋆等奏、库存缎布疋等项。不敷支放。请旨。严催一摺。前派江南杭州苏州各织造。并河南省织办缎布疋等项。据奏现仅杭州织造。解到绒二千五百斤。杭二千五百疋。其余各项。解交无期。恐误要差等语。现在恭办穆宗毅皇帝孝哲毅皇后升祔大典。需用缎等款。亟应先期备齐。以免贻误。所有江南织造欠解大缎二千疋。夏布二万疋。杭州织造欠解绒二千五百斤。杭二千五百疋。河南省添办棉布五千疋。汴一千疋。汴绉一千疋。著涂宗瀛、明勋、文桂、赶紧办齐。限于明年二月闲解京交库。至苏州织造。承办糚缎锦缎各五百疋。既据江苏巡抚奏明。将纱款腾挪抵办。即著万顺先其所急。速即抵织。务于明年二月闲解到。并著吴元炳饬令藩司。迅速拨款。发交该织造。俾得依限办理。以上各项。典礼攸关。傥再迟延。即著该大臣等。指名□□□尔□处。将此由四百里谕知吴元炳、涂宗瀛、曾传谕明勋、文桂、万顺、知之。现月　　

○署盛京将军岐元等奏。昌图府属。新设县学各缺。援案请设廪额。下部议。摺包　　

○准已故四川候补道蹇訚。于贵州本籍捐建专祠。并将吏治战功。宣付史馆立传。从贵州巡抚黎培敬请也。　　

○上以□山戊不□暮祫祭太庙。自是日始、斋戒三日。　　

○辛丑。以祷雨灵应。颁陕西华阴县华岳庙扁额曰金天昭瑞。岐山县太白庙扁额。曰坤维普润。现月　　

○谕内阁、黎培敬奏、已故革职总督。遗爱在民。请开复原官。予谥立传建祠一摺。已故总督贺长龄于道光年闲。由翰林洊擢封圻。嗣因在云贵总督任内。办理回务不善。两次获咎。钦奉谕旨革职。其平日能勤官守。则拔擢以奖其功。迨措置乖方。有关全局。则褫革以正其罪。先朝于进退人才。实已权衡至当。黎培敬率敢胪列贺长龄生平政绩。以开复原官予谥立传建祠为请。殊属冒昧。且所陈治行。皆身任封疆者分所应为之事。何得任意铺张。冀邀异数。至贺长龄系湖南人。该抚亦湖南人。更难保无偏袒同乡之见。所请著不准行。仍交部议处。以示惩儆。予谥为易名之典。岂容稍涉冒滥。嗣后各该督抚务当懔遵同治十二年闰六月二十五日谕旨。不得率意陈请。现月　　

○又谕、谭钟麟奏、甄别庸劣各员。请革职改教等语。陕西韩城县知县程逢春、取巧营私。声名甚劣。候补同知罗映魁、嗜好甚深。信任家丁。候补知县王遇春、惟利是图。行同市侩。均著即行革职。府谷县知县魏含忠、公事颟顸。难膺民社。惟文理尚通。著以教职选用。现月　　

○又谕。翰林院侍讲学士宝廷奏敬陈管见一摺。所奏严程限、去欺蒙、慎赦宥各条。不为无见。各部各省遇有议行事件。自应遵限迅办。何得任意延宕。其至日久含糊覆奏。或竟置若罔闻。似此疲玩因循。尚复成何事体。向来科道各官。原有稽查之责。嗣后著实力奉行。不得虚应故事。其事关紧要。应行查核之件。并著军机大臣、随时认真稽查。各省奉旨查覆之事。尤当逐一稽考。如有迟延不覆。即著据实奏闻。定将该督抚严惩。决不宽贷。中外大臣于覆奏事件。傥有掩饰欺蒙。甚或割裂例文。傅会成案。以伸其说。查办事件。如果调停迁就。皆不能逃朝廷洞鉴。嗣后军机大臣、益当悉心查核。毋稍徇隐。赦宥本非善政。从前起用废员。均择其情节较轻。实有可原者。酌量录用。此中自有权衡。嗣后废员如有报效者。著据情奏闻。不准援案代为声请。以示限制。现月　　

○又谕、御史戈靖奏请禁官差讹索一摺。京师地面。各衙门设立官差。原所以供缉捕。若如该御史所奏。在官差役。往往与贼相通。容隐分肥。辄以起赃为名。转相诬陷。昨有中城水局公人。带领获贼。诬拏成衣铺杜姓拷问。并摉去银钱之事。尚复成何事体。著步军统领衙门、顺天府、五城御史、议定章程。严行禁止。并甄别绅董贤否。以期得力。遇有公差讹索。即行从严惩办。俾靖闾阎。现月　　

○又谕、戈靖奏、乡试年老诸生恩赏。请分别准驳。暨贡监录科。严分弃取。及殿试点名。按排放进各等语。著礼部议奏。现月　　

○又谕、御史邓庆麟奏。近闻户部三库。每于放款之日。辄有土棍假冒宗室。纠集多人。在三库左近地方。设局诓骗。将领项之人。及库兵书吏等。拥诱讹诈。甚至剥取衣服。逼写欠票字据各情。请饬拏获等语。库储重地。支放俱关紧要。岂容匪徒恣意横行。若如所奏属实。尚复成何事体。著步军统领衙门、顺天府、五城御史、确切查明。一体严拏。务获惩办。并饬令地方官出示晓谕。随时实力稽查。遇有此等匪徒。立即拏交刑部。从重治罪。以儆凶暴而靖地方。现月　　

○谕军机大臣等、有人奏、土豪强占民产。请饬清查。并严治恶党一摺。据称台湾已革副将林文明、从前纠合恶党林万得、林清郊、黄河山等。霸占民人洪朝随等数十家田土。及林振元等房屋数百闲。烧毁洪林氏房屋数十闲。虏去洪金榜、日久未放。林文明虽经正法。其余党犹存。所占民闲田产。尚未归还原主。请饬查办等语。事关土豪余党。扰害闾阎。亟应严拏惩办。著何璟、李明墀、按照所奏各情。查明洪朝随等被占田屋。如果属实。即速如数追出。给还原主。并将恶党林万得、林清郊、黄河山等。按名弋获。查明洪金榜被虏下落。分别从严办理。原摺著钞给阅看。将此谕知何璟、并传谕李明墀知之。现月　　

○又谕、本日据铭安、冯誉骥奏、查明呼兰城教案。并惠安牵涉案件。分别定拟具奏一摺。已批谕该衙门议奏矣。铭安等现已驰回吉林。所有吉林将军事务。仍著铭安署理。崇绮著毋庸暂署。倭兴额呈诉贼抢家财一案。该侍郎现在办理若何。冯誉骥日来计已回抵吉林。即著崇绮、冯誉骥、将此案详细推鞫。严饬承缉各员。迅将正贼拏获。研讯明确。定拟具奏。毋稍含混。将此各谕令知之。洋务　　

○命阿拉善札萨克和硕亲王多罗特色楞在御前行走。明发　　

○蠲缓广西崇善、左利、养利、永康、临桂、来宾、淩云、武宣、奉议、永淳、迁江、灵川、永福、永安、恭城、贵、平南、上林、十八州县收成歉薄地方钱粮兵米有差。现月　　

○壬寅。上以□山戊不□暮祫祭太庙。前期亲诣行礼。　　

○遣官祭太庙中殿。后殿。起居　　

○谕内阁、沈葆桢奏、特□□□尔□庸劣不职各员一摺。江苏高邮州知州姚德彰、安徽定远县知县吴洵、捕蝗不力。江苏山阳县知县孙云、袒庇私人。娄县知县祥和、办事颟顸。安徽太和县知县景瑞、操守平常。署无为州事候补知州王峻、玩视堤工。江苏兴化县教谕程鸿遇、轻薄喜事。两淮候补盐大使沈鑅、品行卑污。均著即行革职。以示惩儆。现月　　

