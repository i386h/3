<!-- { "loadSidebar": true } -->
○庚寅。孝慎成皇后忌辰。遣官祭慕陵。记注

　　

○　　

纂修官林□焘恭纂　　

帮总纂官程棫林恭辑　　

监修总裁世恭阅十月初八日　　

正总裁那恭阅十月二十八日　　

专司藳本陆恭覆阅辛亥十二月十八日　　

徐恭阅四签十二月十二日　　

荣恭阅四签正月二十四日　　

副总裁唐恭阅一签三月十二日　　

宗室寿恭阅二签四月二十八日　　

郭恭阅一签六月二十日　　

熙恭阅闰六月初十日　　

王恭阅七月初三日初校修改下卷拾叁签朱翰章恭校宗室麒恭阅二签九月初六日覆校修改上卷捌签朱崇荫详校蒙古总裁恩恭阅冬月二十八日



大清德宗同天崇运大中至正经文纬武仁孝睿智端俭宽勤景皇帝实录卷之三十一　　

光绪二年。丙子五月辛卯朔。上诣钟粹宫问慈安端裕康庆皇太后安长春宫。问慈禧端佑康颐皇太后安至庚申。皆如之。起居注　　

○　　

○命京察补行引见之内阁侍读学士瑚图礼。年至六十五岁以上之兵部郎中景亮照旧供职。现月　　

○西甯办事大臣豫师奏青海蒙番王公台吉等。积年堵击回匪。出力请奖。得旨。准其择尤保奖。毋许冒滥。随手　　

○命都察院左都御史景廉户部左侍郎殷兆镛教习庶吉士。　　

○以直隶天津水月庵军械被火。摘委员候补道刘含芳候选郎中杨大樾顶戴。随手　　

○壬辰。以雨泽尚未深透。上复诣大高殿祈祷行礼诣凝和庙拈香。　　

○遣恭亲王奕诣时应宫孚郡王奕譓诣昭显庙贝勒载澂诣宣仁庙礼亲王世铎诣觉生寺郑亲王庆至诣黑龙潭辅国将军载澜诣白龙潭贝勒载治诣清漪园龙神祠委散秩大臣载瀛诣静明园龙神祠拈香。现月　　

○两广总督刘珅一等奏琼州海口于三月闲开办通商民情安静下所司知之。随手　　

○癸巳孝诚仁皇后忌辰。遣官祭景陵。起居注　　

○谕内阁崇实奏拏获著名首盗请立正典刑一摺。奉天著名盗匪戴发在逃多年久未弋获。现经崇实派员躧缉在宝坻县地方将该犯拏获。就近解送刑部审办著该部于讯明后将戴发即行正法枭示。并传首奉天以昭炯戒此次获盗员弁。缉捕尚为认真。著准其择尤汇案保奖。毋许冒滥。现月　　

○甲午。谕军机大臣等魁玉文格奏。查明西藏堪布罗桑粗瓶被抢情形一摺。堪布罗桑粗瓶。于被抢后。前赴谷毛寺经魁玉等派员寻获。询明该堪布于同治十三年六月。由西甯番地行走。行至七道河以东、曲那麻地方。突遇野番数百人抢劫行李。并伤番商一人。即著魁玉、文格、督饬松潘镇厅等实力严拏。并著豫师、檄令所属汉番官兵。就近一体访缉务获。毋任漏网。将此各谕令知之。现月　　

○总理各国事务衙门奏。闽省举行保护船只章程。一定地段以专责成。一、明赏罚以免推诿。一、定章程以免紊乱。一、定酬劳以资鼓励。一、广晓谕以资劝戒。请饬下南北洋大臣、及各省将军督抚。晓谕所属沿海地方。通行办理。从之。摺包　　

○乙未。谕内阁。大学士文祥。清正持躬。精详谋国。忠纯亮直。诚恳公明。由部曹荷文宗显皇帝特达之知洊升卿贰。并令在军机大臣上行走。复蒙两宫皇太后穆宗毅皇帝重加倚畀。同治四年闲。因奉天马贼肆扰。特派带兵出关剿捕。地方赖以廓清。旋经＜闲＞任纶扉。深资辅弼于国计民生利病所关。及办理中外交涉事务。无不尽心筹画实为股肱心膂之臣祗以积劳成疾。屡请开缺朝廷宽予假期曾遣御医诊视。赏给人薓俾得安心调理。并于召见军机大臣时。叠次垂询方冀克享遐龄长承恩眷。兹闻溘逝。震悼良深。著赏给陀罗经被派郡王衔贝勒载澂。带领侍卫十员。即日前往奠醊。加恩予谥。晋赠太傅。照大学士例赐恤入祀贤良祠。赏银三千两治丧。由广储司给发。赏给骑都尉世职。即令伊子熙治于百日孝满后承袭。任内一切处分。悉予开复应得恤典该衙门查例具奏灵柩回旗时沿途地方官妥为照料到旗后著崇实前往赐祭一坛用示笃念荩臣至意。寻予祭葬。谥文忠。现月档　　

○谕军机大臣等托伦布等奏剿匪获胜。暨台站被扰现筹设复各摺片。览奏均悉。贼匪纷扰察罕通古等处经托伦布等派统领喜莫得等带兵堵御在巴肯库布图山地方。截击获胜。贼向沙拉干弋壁鞥克札萨克游牧窜遁。仍著托伦布保英饬令喜莫得等侦贼所向。实力进剿迅殄逆氛。一面护守台路。毋稍疏懈并著额勒和布车林多尔济杜嘎尔、督饬官兵。严加防范以杜窜越所有此次尤为出力之步军校玉通。著以协尉。尽先即补先换顶戴。并赏换花翎。骁骑校喜莫得。著克补骁骑校。以佐领尽先即补。并赏加协领衔以示鼓励沙孜盖等处台站。被贼蹂躏著托伦布等即行查明设法添补驼马以应要差将此由五百里各谕令知之。剿捕档理藩院奏喀拉沁王旗塔布囊巴雅拉听从行窃得旨巴雅拉革去四品塔布囊发往邻盟严加管束摺包丙申谕军机大臣等。御史刘锡金奏畿辅重地及近京一带匪徒横行请饬整顿缉捕各摺片直隶练军之设原以稽查盗匪顺天府属四路同知尤有捕盗之责。若如该御史所奏近来北河祁州距城数里即有贼匪纠党持械白昼行劫近京黄村交围等处亦有匪徒肆行抢劫似此缉捕废弛若不严行整饬何以靖盗风而安行旅著李鸿章严饬统带练军各员认真稽查如有巡查不力或滋生事端者即行从严惩办并饬各该州县文武员弁择强干兵壮会同练军一体梭巡出示沿途地方如遇盗匪行劫准其格杀勿论仍随时编查保甲以清盗源其顺天府属地方。应如何派役梭巡设卡护送行旅。著万青藜张澐卿督饬四路同知酌议章程认真妥办。将此各谕令知之。现月　　

○以詹事府詹事文澂为通政使司通政使。朱签　　

○丁酉署盛京将军崇实奏筹议改设奉天驿巡道及军粮同知各应办事宜。得旨。如所请行。摺包　　

○命协办大学士沈桂芬。稽查钦奉上谕事件处。现月　　

○命户部尚书载龄充武英殿总裁　　

○戊戌。谕内阁。黎培敬奏摉擒著名首逆正法地方肃清。请将出力各员弁奖励一摺逆首黑大汉句结粤边滥匪肆扰经提督张文德带兵剿捕该逆逃窜广西林安团大保山地方我军驰往合围立将该逆擒获并拏获著名逆匪多名一并正法地方一律肃清在事出力各员弁尚属著有微劳自应量予奖叙。尤为出力之提督萧肇富刘德顺周礼濂道员储裕立均著赏穿黄马褂总兵匡国顺著赏换奇成额巴图鲁名号张家瑜著赏换博奇巴图鲁名号副将闻国兴著免补副将以总兵补用并赏换哈齐香阿巴图鲁名号。傅衢轩著赏给霍銮巴图鲁名号总兵刘舜祥著赏给骧勇巴图鲁名号副将杨国顺著遇有贵州副将缺出尽先题奏并赏给卓勇巴图鲁名号张经纶著赏给饶勇巴图鲁名号。吴熙著赏给绥勇巴图鲁名号参将熊登魁著赏给骁勇巴图鲁名号毛登榜著赏给卫勇巴图鲁名号段昌龄王大受向文胜均著免补参将以副将留于贵州补用段昌龄并赏给晋勇巴图鲁名号王大受并赏给拔勇巴图鲁名号向文胜并赏给执勇巴图鲁名号游击王文钰著赏给详勇巴图鲁名号龙得胜著免补游击以参将留于贵州补用并赏给敷勇巴图鲁名号都司杨再炘等均著免补都司以游击留于贵州尽先补用。杨再炘等二员并均赏换花翎卢起贵并赏加副将衔苏元瑞并赏给干勇巴图鲁名号道员倪应复著赏加布政使衔同知李世依著赏给著勇巴图鲁名号邹荫广著赏给彰勇巴图鲁名号知府张胜严著以本班不论繁＜闲＞尽先即补并赏加三品衔同知吴延尧著赏给绩勇巴图鲁名号州同胡应昌等均著免选本班以知州不论双单月尽先选用胡应昌并赏戴花翎州判田懋芝著免补本班以知县分发省分归候补班补用并赏加同知衔已革署永从县知县白建鋆等均著开复原官给还衔翎并免缴捐复银两留于贵州补用其余出力各员弁。准其汇案择尤保奖毋许冒滥。另片奏请将剿匪出力之提督奖励等语提督张文德带队剿贼。奋勇出力著赏给白玉翎管一枝玉柄小刀一把。火镰一把。大荷包一对小荷包两个。并交部从优议叙剿捕贵州巡抚黎培敬奏总兵李启书复姓朱氏下兵部知之。随手护理江西巡抚李文敏奏解左宗棠出关饷银十万两报闻随手以受瘴身故予贵州都司张春元照阵亡例优恤　　

○己亥刑部奏遵议李庆翱等审拟谋害洋商各犯应否再讯抑照众供确凿定拟得旨著照李庆翱丁宝桢原拟办理随手河南巡抚李庆翱奏筹拨哈密专提各饷报闻摺包又奏祥符县绅士现任广州府知府冯端本。捐助本邑粟谷。请给从二品封典下户部议行摺包以亏短银两革河南已故尉氏县知县李銁职并籍产备抵

随手

　　

○庚子谕军机大臣等。刑部奏承审浙江民妇葛毕氏毒毙本夫一案。尚有应提人证请饬提解等语所有杨乃武之堂弟增生杨恭治监生吴玉琨民人詹善政。钱宝生之母钱姚氏。铺夥乔小桥。葛毕氏之嫁母喻王氏。及喻王氏之夫喻敬天仵作沈祥著杨昌浚遴派妥员迅速提解务须按名送部归案质讯。毋任一名潜匿致干咎戾。将此谕令知之。现月　　

○又谕王文韶奏。边匪埽除净尽地方乂安一摺。此次黔楚粤边匪滋扰经各军会剿净尽。首匪黑大汉等亦经黎培敬奏报拏获惩办边界肃清。王文韶现已酌留楚军扼要分扎著饬联络声势。认真巡防应办善后事宜。督饬所属妥筹办理。黔省地方新定。民情浮动王文韶仍当通饬防军。不分畛域协力探防以期固守边圉将此谕令知之现月辛丑谕内阁本日鲍源深奏事摺四件均漏写日期殊属疏忽著交部察议现月　　

