<!-- { "loadSidebar": true } -->
○又谕、御史屠仁守奏、湖北郧西县廪生余琼芳身死一案。传闻各情。与该督抚原奏、大相径庭。疑窦种种。约举数端。请派大员查办等语。人命重案。必应彻底根究。著派卞宝第提集人证卷宗。秉公严讯。务得确情。按律定拟具奏。此等命案。何得率准免验。即著督饬属员。详加检验。以成信谳。此案经言官□□□尔□奏。本应另派大员查办。因念该署督向来办事尚属认真。是以特令悉心覆鞫。傥敢回护前奏。稍涉偏徇。致有不实不尽之处。定惟该署督是问。另片奏、知县谢翼清。浮捐侵挪。请饬查□□□尔□等语。据奏该员剥民肥己各节。殊出情理之外。著卞宝第确切查明。严□□□尔□著追。此外知县如有似此藉名苛敛者。并著据实□□□尔□办。又片奏、房县陈添青等惨杀八命一案。知县彭熙规避处分。蒙混具详。将萧永培等释放。该督抚并不□□

□尔□奏。陈添青稽诛已久。余犯逍遥事外等语。著该署督将此案严行审办。以伸法纪。并将劣员照例□□□尔□处。原摺片著钞给阅看。将此谕令知之。现月　　

○又谕、吴大澂奏、请饬拨官马等语。该营此次抵津。添设枪炮各队需用马匹。天津无从购办。察哈尔所属商都达布逊诺尔、达里冈爱、太仆寺等处。牧群孳生官马甚多。著永德督饬该总管等、会同吴大澂所派之总兵徐得元。挑选肥壮口轻身大之马四百匹。解回该营。俾资应用。将此谕令知之。现月　　

○又谕、吴大澂奏、酌拟添练营队、请拨饷需一摺。吴大澂所拟添设枪炮各队。照吉林练军章程。略为变通。即著照所请行。并著于东北防饷内。每月拨银一万两。自本年冬季为始。该部知道。现月　　

○又谕、御史恩隆奏、八旗兵丁。生计维艰。宜足兵食以固根本。暨各官俸米。暂由通仓发放各摺片。著户部议奏。　　

○守护东陵大臣贝子毓橚等奏陵寝外围墙闸棂等处被水情形。请查勘修理。下部知之。摺包　　

○云南巡抚唐炯奏、清查库款、酌拟分晰归拨。划清交代界限。从之。摺包　　

○山海关副都统谦德奏、永平府等处秋操请停阅一次。允之。　　

○丁丑。世宗宪皇帝诞辰。遣官祭奉先殿。　　

○谕内阁、前据给事中郑溥元奏、宗室妇人控案。请饬议章程。非有抱告。概不收呈。原告不到。不拘两月之限。即为销案等语。当谕令该衙门议奏。兹据宗人府刑部会议具奏、宗室觉罗妇女呈控案件。例应遣人抱告。不准自行出名。至该给事中所请不拘两月之限。即为销案。为免累平民起见。惟严惩于已准之后。不若详慎于未准之先。嗣后宗室觉罗妇女具控案件。仍照例准令成丁弟兄子侄或母家至戚抱告。无亲丁者。令家人抱告。限十日到案。同被告一并送部。如逾限并无抱告投到。或非例应抱告之人。概不准理。并将被告之人开释。以省拖累。郑溥元所奏。著毋庸议。现月　　

○谕军机大臣等、前因法人有以兵船至广东寻衅之说。其虚实原未可知。朝廷思患豫防。特令彭玉麟前往该省、会同张树声等。筹办防务。该尚书等惟当严密布置。持以镇静。期于有备无患。兹闻彭玉麟拟晓谕粤民。有准其仇杀法人。及禁各国商船进口。违禁者取其船货等语。揆之目前事理。均系必不可行。法人侵扰越南。究未与我先开兵衅。此时自宜静以待动。不宜自我先起衅端。至各国通商以来。二十余年。尚属相安。现在并无战事。遽行封港。必致激怒各国。酿成事变。所关于全局者极大。粤东人心浮动。沙面滋事一案。尚未办结。尤宜加意镇定。认真弹压。俾民情绥靖。不致别生枝节。该尚书所拟告示。著毋庸张贴。仍著随时会同张树声将筹防事宜。悉心商搉。总期深思远虑。计出万全。用副朝廷倚任之意。将此由六百里各密谕知之。洋务　　

○署湖广总督卞宝第奏、请将总兵刘福兴留两湖差委。允之。摺包　　

○以降调前都察院左都御史奎润淊内阁学士兼礼部侍郎衔。以缴清捐项。开复江西补用道李积琳革职处分。摺包　　

○协修官赖际熙恭纂　　

总纂官钱骏祥恭辑监修总裁世恭阅四月十八日正总裁那恭阅八月十九日专司藳本陆恭覆阅壬子十二月初七日　　

徐恭阅五签十一月十八日　　

荣月日副总裁唐月日　　

宗室宝恭阅六月二十九日

　　

陈恭阅一签十一月初十日　　

熙月日　　

郭恭阅一签八月二十日　　

宗室麒月日蒙古总裁恩月日



大清德宗同天崇运大中至正经文纬武仁孝睿智端俭宽勤景皇帝实录卷之一百七十三　　

光绪九年。癸未。十一月。戊寅朔。上诣长春宫问慈禧端佑康颐昭豫庄诚皇太后安。至丙午皆如之。内起居注　　

○以广东高廉钦道李秉衡为浙江按察使。现月　　

○广西右江镇总兵李维述以营务废弛革职。以记名提督王孝祺为广西右江镇总兵官。现月　　

○予故浙江按察使刘盛藻议恤如例。摺包　　

○旌表节孝妇四川忠州秦德门妻王氏。摺包　　

○己卯。以神灵显应。颁热河狮子沟龙王庙扁额。曰安澜普佑。现月　　

○云贵总督岑毓英奏。请以记名提督林怀清留黔补用。允之。摺包　　

○以藉案苛罚。革直隶南宫县知县郭功叙职。摺包　　

○庚辰。广西巡抚倪文蔚奏。遵拨饷银。发给越军。催徐延旭督军进攻河内。得旨、著该抚会同徐延旭随时妥筹调度。激励刘永福一军迅图进取。以固边圉。摺包　　

○蠲缓安徽五河、凤阳、灵璧、宿怀、远、阜阳、頴上、铜陵、蒙城、涡阳、庐江、盱眙、来安、定远、天长、东流、无为、当涂、芜湖、太和、霍邱、寿、繁昌、巢、青阳、建德、滁、全椒、和、含山、贵池、合肥、怀甯、桐城、望江、宿松、潜山、太湖、三十八州县。新旧丁漕钱粮正杂税课有差。现月　　

○辛巳。谕内阁、御史英朴奏。请饬修八旗幼官学。或附入官学考课。并酌加教习奖叙一摺。著管理幼官学大臣议奏。现月　　

○又谕。御史张人骏奏。此次记名御史之吏部郎中王琛。沾染市习。性好摴蒱请饬察看等语。著吏部堂官察看该员。如果声名平常。即行据实□□□尔□奏。寻奏、该员被□□□尔□性好摴蒱一节。遍加访察。不为无因。近来颇知收敛。未有别项劣迹。得旨。王琛著将记名御史撤销。现月　　

○谕军机大臣等、丰绅奏。请将四子郡王旗三台津贴银两。暂缓停止一摺。据称乌兰察布盟属。四子郡王旗三台。向有津贴银两。户部现议停止。惟该三台差务繁多。蒙旗困苦。无力备差。恳将帮台银两。照旧津贴等语。所奏自系实在情形。即著张之洞将每年帮给四子郡王等旗三台津贴银一千五百两。仍由归绥道税课项下。按季核发。以资应用。一俟差务较少。台力稍纾。即由该将军奏明停止。将此各谕令知之。现月　　

○绥远城将军丰绅奏。遵照部议。裁撤绥远城防营马队官兵十五员名。以节饷糈。报闻。摺包　　

○命署都察院左副都御史张佩纶、在总理各国事务衙门行走。现月　　

○壬午。谕军机大臣等。户部奏、豫拨来年京饷一摺。据称历届京饷。均系年前豫拨。光绪十年京饷拟在地丁盐课等款内、指拨银七百万两。请饬各该省关、于来年分批起解等语。京饷关系紧要。现经该部就各省关情形。酌量动拨。自应遵照奏定数目。源源报解。以应要需。著该将军督抚监督等、务于来年开印后。分批起解。限五月前解到一半。十二月初闲全数解清。不准截留改拨。藉词延误。傥届限不到。即著该部照奏定章程。指名严□□□尔□。至四川省本年拨解滇饷银九万两。准其于明年应解京饷内划抵。原单著分别摘钞。给与阅看。另片奏、光绪十年内务府经费。拟拨两淮盐课银十五万两。两浙盐课银五万两。广东盐课银五万两。湖北盐厘银五万两。福建茶税银五万两。闽海关常税银十万两。九江关常税银十五万两。共银六十万两。请饬依限完解等语。著该将军督抚等。务于来年开印后。陆续径解内务府交纳。先将起程日期报部。仍限六月前解到一半。十二月初闲埽数解清。不准稍有蒂欠。将此由五百里谕知福州将军、直隶、两江、湖广、闽浙、两广、四川、江苏、安徽、江西、福建、浙江、湖北、湖南、河南、山东、山西、广东、各督抚。并理谕粤海关监督知之。现月　　

○又谕。徐延旭奏。请饬倪文蔚多留数月。并现筹关外办法拟暂缓出关各一摺。昨据岑毓英奏。已统带二十营。驰赴防所。滇防声势既壮。一俟刘永福添营稍有头绪。该抚务即遵旨出关妥筹调度。与滇军互相策应。恢复各城。一面先饬唐景崧。督催刘永福克期召募成营。并固结越南义旗。勿稍松懈。前经谕令倪文蔚俟张梦元到后。再行赴任。广东防务紧要。裕宽既经开缺。接替需人。如张梦元行抵粤西。著倪文蔚仍遵前旨。即赴新任。以重职守。将此由六百里各密谕知之。洋务　　

○云南巡抚唐炯奏。遵旨驰赴新安防所。督率各军。妥筹布置。得旨、滇省边防。已令岑毓英出关调度。该抚当懔遵十月二十九日寄谕。将饷需厂务。实力经理。以专责成。摺包　　

○予吉林军营病故镶蓝旗协领全福议恤如例。　　

○甲申。遣官祭先医之神。　　

