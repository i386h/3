<!-- { "loadSidebar": true } -->
○己卯。谕内阁御史叶庆增奏。州县捕务废弛盗贼公行地方。匪徒开场聚血■乣。并州县办理团练保甲流弊滋多各摺片。又御史陈庆桂奏、盗风日炽请饬清查匪乡一摺。缉盗安良。为地方有司专责。若如该御史等所奏。浙江甯波等府。盗案晶■宜出。并有匪徒开设花会庙会。聚血■乣诱财。广东抢劫之案甚多。并有虏人勒赎等事。非严行惩治。何以安缉闾阎。此等弊端。恐他省亦所不免。著各该督抚饬令地方文武。认真查拏。从重惩办。务绝盗源。该管各官。如有缉捕不力。或失察勇役串同盗劫各情弊。即著严行倢■＜曰融＞■＜石木＞处。至团练保甲。乃地方最为切要之事。如有不肖官绅。藉端需索。扰累民生。并著查明一并倢■＜曰融＞■＜石木＞办。现月　　

○又谕、翰林院侍读学士济澂奏、各省外销款项滥支太多请饬核实充公一摺。近因库储支绌。晶■宜谕各督抚裁汰敺■几员。剔除浮费。务期涓滴归公。兹据该侍读学士奏称、各省盐务海关厘局。多有绅士自谋津贴。及代荐乾脩等事。该管官瞻徇情面。辄于外销款内。设法挪移。种种名目。几倍于正用之款等语。各省盐课关税厘金。皆为拏项要需。岂容任意滥支滥应。著各将军督抚严行查核。如有前项情事。悉令追出归公。专案报部。以裕正帑而杜漏卮。现在时事多艰。部库支绌。该将军督抚等。务当破除情面。认真厘剔。毋得任听经理之员。弥缝掩饰。一奏塞责。现月　　

○又谕、德寿奏、本章公文接递迟延请旨饬查一摺。江苏上年八月至十一月。拜发本章五次。发递各衙门公文共七总封。该省至今未接批回。业经该抚饬据提塘禀覆。并无奉到前项本箱公文。江苏各驿。亦已依限递至山东郯城县入境首站交收。自系直隶山东各驿。有延阁沈失情弊。著裕禄、毓贤、即行严饬经过各州县逐站挨查。前项本章公文。究在何处延阁。有无沈失。切实彻究倢■＜曰融＞■＜石木＞办。以肃邮政。现月　　

○谕军机大臣等、良弓滟＜兪＞滟弓奏、围场地将放竣拟即接放城镇基址一摺。据称勘丈各围。因年久界限不清势不能无所溢用等语。所奏殊属含混。奉天围场各围。均有一定界限。何以不考核明确。遽行开放。若俟放竣再查溢用若干。已属挽回不及即著先行查明各围界限。按照奏定围数开放。毋许侵占他围。以杜弊混。并著增祺会同详查即将各围划清界址。绘图贴说。先行具奏呈览良弓滟＜兪＞滟弓摺著钞给增祺阅看。将此各谕令知之寻增祺奏查勘围荒界址情形。先行陈报得旨、著即派出各员。会同确切履勘。奏明办理。摺包　　

○又谕、有人奏、大理寺少卿盛宣怀、办理江西萍乡煤矿铁路。以招商局洋泾兵各产。抵保洋行借款。请饬查禁等语。萍乡煤矿。前据张之洞等奏陈开办情形。并无抵保借款之说。若如所奏。因萍乡一隅之矿。辄以招商局各产抵保。殊属有碍大局。著张之洞详细查明。即行知照盛宣怀。毋得轻许。致滋流弊。是为至要。原片著钞给阅看。将此谕令知之。寻张之洞奏、查明招商局保借洋款。办理萍乡煤矿。并无将成本数倍借款。送与外人致碍大局之事。报闻。摺包　　

○内阁侍读学士高燮曾奏、日照教案。请饬总理衙门催令退兵。再办交涉事件。并津镇铁路请停借德款。禁雇德工。下所司知之。现月　　

○直隶总督裕禄奏、筹议永定河上游筑坝。现委候补道＜目辟＞行＜匧心＞口＜韦未＞＜夗贝＞杰、详勘水势。如照四川离堆办法。确有把握。再奏明办理。得旨、著即督饬认真查勘。是否切实可行。妥筹具奏。勿稍含糊。摺包　　

○又奏、侍读黄思永议于凤河北运两河闲建片滟臿洩水。直隶各河受病。总由尾闾不畅。祇有先择紧要堤段。修培补救。俟秋后酌察河情工款。分别缓急筹办。报闻。　　

○江苏巡抚德寿奏、循案汇解东北边防经费。又奏、循案汇解京饷。均得旨、嗣后仍著以实银起解。　　

○以棍布苏伦袭车臣汗旗札萨克贝子爵。　　

○命端郡王载漪佩带虎神营印钥。　　

○予故江苏吴县知县赵以焕、政迹宣付史馆立传。从江苏巡抚德寿请也。　　

○庚辰。以江苏苏松太道李光久为浙江按察使。　　

○辛巳。谕内阁。寿长、荣和、所部仁育两军。均著归盛京将军增祺节制。所有该省军机粮饷等事。著该将军认真经理。以专责成。　　

○又谕。刘树堂奏。特倢■＜曰融＞■＜石木＞疏防劫犯之文武员弁。请摘顶勒缉一摺。浙江嘉兴府城内。于本年二月闲。同时被匪连劫二家。赃盗无获。该管文武员弁。捕务实属废弛。秀水县知县陈其昌。典史沈桂荣。嘉兴协左营把总程兴鹏。均著摘去顶戴。勒限严缉。此案赃盗。务获究办。　　

○召见河南候补道冯光元。得旨、著交军机处存记。　　

○浙江巡抚刘树堂奏。筹拨杭州驻防满营挑练石滟驳兵。常年津贴口分。下部知之。　　

○又奏。并案校阅营伍。请俟各营裁留移并完竣。再定期校阅。有所请行。　　

○又奏。汇解船厂经费。得旨。嗣后仍著以实银起解。　　

○青州副都统锡光奏。青德两营、挑选精壮。并教练成军情形。得旨。即著会同该抚等妥商办理。　　

○驻藏办事大臣文海奏。两藏与哲孟雄界务。议照藏官所指地方为准。已有成说。英人意图别生枝节。拟先回藏允之。　　

○壬午。谕军机大臣等。毓贤奏。筹办防务。特调得力将领一摺。山东防务。既据该抚密为筹布。前曾州镇总兵万本华。都司张奉先。均著准其调往管带营伍。以资训练。该抚在东有年。地方吏治。实力讲求。定能不负委任。惟于交涉事件。素未深谙。遇有务须详慎经理。力维大局。毋得偏执成见。徒顾虚名。致贻后患。将此谕令知之。　　

○又谕。毓贤奏。请调总兵管带营伍等语。现在山东防务紧要。万本华曾任曹州镇总兵。熟悉地方情形。著胡聘之即饬该总兵迅速赴束。听候差委。所有山西练军。著该抚另行拣员接统。将此谕令知之。　　

○召见江苏补用道杜俞得旨著交军机处存记。　　

○马兰镇总兵果勒敏奏。援案添设树夫。允之。　　

○浙江巡抚刘树堂奏。浙江盐商。请免加价。愿自光绪二十五年起。再报效银十五万两。分作五年缴清。允之。　　

○又奏。汇解加放官兵俸饷。得旨。嗣后仍著以实银起解。　　

○工部尚书钱应溥因病赏假。以都察院左都御史徐树铭署工部尚书。　　

○予在工积劳病故。山东试用未入流刘恩墀议恤。摺包　　

○上以常雩。祀天于圜丘。自是日始。斋戒三日。　　

○癸未。谕内阁、近因时事艰难。朝廷宵旰焦劳。孜孜求治。晶■宜经谕令各直省督抚。将地方应办事宜。认真整顿。不啻三令五申。旋据督抚将所筹练兵筹饷保甲团练积谷各事宜。先后覆奏。详加披览。该督抚所陈各节。虽不至尽托空言。尚未能确收实效。当此时艰孔亟。允宜上下一心。共图治理。各该督抚均系特加肬■闲擢。受恩至深。若再因循观望。不能仰体忧勤惕厉之意。振作之机。当在何日。用特再加申谕。著各督抚于奉到此旨后。将现在筹办各事。速即认真举办。仍将有无成效情形。先行据实具奏。至民为邦本。近来谕饬办理各件。皆所以休养生息。为民筹计。傥有不肖州县。玩视民瘼。阳奉阴违。该督抚即当严行倢■＜曰融＞■＜石木＞劾。从重治罪。傥该管上司不行层递揭报。封疆大吏。不即核实严倢■＜曰融＞■＜石木＞。是同为罔恤民艰。国法具在。朝廷亦不能曲为宽贷也。将此通谕知之。现月　　

○又谕、毓贤奏、特倢■＜曰融＞■＜石木＞承造石滟驳船浮冒之副将一摺。据称山东添制石滟驳船三十四只。派委副将原邦彦承办。经毓贤派员查勘。船只既不如式。工料价值又复浮冒过半。实属贪墨不职。花翎总兵衔补用副将原邦彦著即行革职。所有浮冒开支之款。并著监追。勒限完缴。以重公项而儆效尤。现月谕军机大臣等、练兵为当今最急之务。晶

■宜经谕令各直省认真训练。现据各将军督抚先后覆奏。各省所练兵勇。多寡不同。总以精强为主。庶几制胜可期。现在训练已经数月。当已确有成效。际此时艰孔亟。折冲御侮。必须备豫不虞。著各将军督抚随时认真校阅。务使悉成劲旅。毋得稍涉懈怠。仍将练成各营确数。暨阵法技勇如何。限三个月先行具奏。听候次第调取来京阅看。将此各谕令知之。现月　　

○又谕、立国之计。足食为先。近来米价腾踊。户鲜盖藏。而各处荒田。尚多日久淤废者。亟应因时开垦。以广利源。著各督抚认真查勘。该省荒地共有若干。责令各该地方官。妥定章程。设法劝谕。凡有可垦之处。许民闲相度土宜。承认耕种。毋任吏胥骚扰苛索。亦毋庸遽定升科年限。一切务以便民为主。但使山泽少一旷土。即闾阎多一生业。该地方官等务当仰体朝廷轸念民依之意。悉心经理。勿惮烦劳。果能办有成效。准由该督抚奏请奖叙。仍将垦出地亩数目。随时奏报。以备查核。将此各谕令知之。现月　　

○又谕、电寄刘坤一。电悉。意使兵舰。究有若干。是否全队在淞。该督所称已饬江海各军一体防范。究于何处设防。何人统带。兵数若干。应如何布置以备不虞。即著详晰电复。并密饬防军。不动声色。严为戒备。电寄　　

○又谕、电寄刘树堂。意使偕该国提督到淞。闻将强索三门湾。据刘坤一电称。已电该抚严备矣。意舰如系大队。未便以寻常兵轮尝试。只应设法哨探。相机制敌。至陆路防军。该抚所余宏亮统带。究有几营。能否得力。相度形势。究应于何处扼扎。何处设伏。总须自立不败之地。便于策应。兵贵神速。著刘树堂妥筹调度。密饬严备。毋稍贻误。仍将以上饬复各节。暨现在布置情形。详晰电奏。并由该抚密电许应骙一体遵照。电寄　　

○又谕、电寄奎俊。川省余蛮子一案。焚毁教堂。究有几处。教民被害之家。情形轻重若何。应饬各该地方官。迅速详细查明。以便分别赔偿抚恤。此事由外办理。究竟已有端倪否。著奎俊即行详晰电覆。前次具奏王之春等奖案。不免奣＜虘阝＞亦近铺张。此后续有奏保。务须认真考核。不得稍涉冒滥。并谕奎俊知之。电寄　　

○大学士王文韶、工部左侍郎许景澄等奏、中俄会勘旅大北界专条。加押画竣。报闻。随手　　

