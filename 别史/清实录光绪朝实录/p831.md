<!-- { "loadSidebar": true } -->
○谕军机大臣等、总理各国事务衙门奏、遵议闽浙总督边宝泉奏查明船政情形。请派大员督办一摺。福州将军裕禄、著兼充船政大臣。船政一事。为海防根本。经前大学士左宗棠等、经营缔造。实事求是。卓著成效。后因经费支绌。日渐废弛。现在泰西各国制造日新。铁甲愈坚。快船愈速。非大加整顿。不足以建威销萌。该衙门所议各节。均极周妥。其添置机器。召募精于工作之洋人。督造新式巨舰。即著照边宝泉所请行。造船物料。名目不一。著裕禄督率在事员匠。随时讲究。奏明办理。内地煤铁各矿。业经该督委员查勘。即著从速兴办。不准滑吏劣绅等阻挠。以收实效。船政学生。延请教习数人。在厂督课。仍照成案出洋。其业有心得者。咨送总理衙门考验。酌量位置。经费一项。从前积欠过多。亟应源源拨解。以济要工。著裕禄、边宝泉、将闽海关等处每月应解五万两。并养船各经费。均照光绪二三年以前。按月清解。傥解不足额。即照甘饷边饷之例。由该衙门严定功过。奏明办理。并著咨行南北洋大臣。及沿海沿江各督抚。将应定甲船快船绘图估价。奏明拨款兴办。现在从新整顿船政。实于时局大有关系。该将军务当破除积习。实心实力。认真办理。方为不负委任。直隶候补道徐建寅、熟悉机器情形。已由总理衙门电饬该员前赴船政局。听候差遣。著裕禄察看能否派充提调。酌量办理。原摺著钞给阅看。将此由四百里各谕令知之。现月　　

○总理各国事务衙门奏、豫筹朝鲜通商办法。以存体制。允之。摺包　　

○癸未。谕军机大臣等、电寄依克唐阿等、大东沟东北一带。海潮漫溢。被灾甚重。著该将军等妥为抚恤。毋令失所。至被灾地方。究系隶何厅县。著查明具奏。电寄　　

○又谕、电寄陶模等、刘四伏窜占盐池滩。当及早歼除。以防句结。牛允诚等保案。俟擒获首逆后。再降谕旨。电寄　　

○又谕、电寄董福祥、入山＜目辟＞暒穴＜曰融＞夕＜夗贝＞剿及攻克卡尔冈情形。均悉。该提督力疾遄征。调度合宜。深堪嘉尚。晶■宜次出力将弁。著俟西甯全境肃清。择尤酌保。电寄　　

○黑龙江将军恩泽等奏、已革头品顶戴副都统四等侍＜目辟＞行＜匧心＞口＜韦未＞＜夗贝＞倭恒额、因病请假三月。得旨、倭恒额已有旨赏给三等侍＜目辟＞行＜匧心＞口＜韦未＞＜夗贝＞作为伊＜覀之＞■牛领队大臣。著毋庸拘定假期。一俟稍痊。即行来京。摺包　　

○以报效枪械。予察哈尔副都统依崇阿奖叙。摺包　　

○予力疾捐躯。甘肃参将马明其、守备林进福优恤。现月　　

○甲申。颁太白山神扁额。曰泽布金天。早事　　

○谕军机大臣等、张汝梅奏、陕库前借拨河南等省赈款银三十万两。除奏提及抵还外。河南省应还银三万三千三百三十三两零。山东省应还银五万两。请饬筹还等语。现在陕西需饷浩繁。著刘树堂、李秉衡、即将前项借款。如数筹还。迅速派员解陕。以济要需。原片著钞给刘树堂、李秉衡阅看。将此谕知刘树堂、李秉衡、并传谕张汝梅知之。现月　　

○云贵总督崧蕃奏、边防紧要。兵勇碍难裁减。下部知之。摺包　　

○乙酉。谕内阁、福润奏、安徽潜山英山二县。一月闲阴雨过多。蛟洪陡发。以致县境被淹。情形较重。现办筹抚等语。览奏实深廑系。即著福润遴派妥员。筹办赈抚。并设法疏消积水。毋令灾民失所。现月　　

○以擅用刑逼。革两江补用副将李振标职。现月　　

○以河员贻误要工。已革副将徐天庆永不叙用。并不许投效各营。已革知县张学易不准留工。现月　　

○丙戌。谕内阁、张之洞等奏、湖北应山等县被水情形。分别办理一摺。五月闲湖北应山、孝感、罗田、三县蛟水猝发。田庐被淹。应山县并查有伤毙人口情事。现经该督等拨款派员前往赈抚。即著督饬委员。会同应山县官绅。将抚恤事宜。认真筹办。并设法疏消积水。毋令灾民失所。其孝感、罗田、两县被灾情形。并著迅速查明办理。现月　　

○谕军机大臣等、鹿传霖奏、剿抚松潘番贼获胜。并办理情形一摺。川甘交界之打拉罩子等沟。贼番句结川属包坐双寨甲借等寨。屡次出巢滋事。大为边患。本年四月闲。松潘镇总兵夏毓秀、带队出关。先将松潘城攻克。复乘胜将甲借双寨喇嘛岭等处贼巢。一律攻破。并将首匪正巴笑讯明正法。击毙番贼无算。其未下之六让等寨。逃出良番。现请缓期进兵。设法擒献首逆。该贼番积年稔恶。此次剿抚兼施。番部慑服。办理尚为迅速。松潘镇总兵夏毓秀、及前敌出力汉上官兵员弁勇丁。准其酌量保奖。毋许冒滥。仍著鹿传霖督饬夏毓秀等、加意严防。总期边境乂安。一劳永逸。方为妥善。另片奏、瞻对番官不服开导。现添派营勇土兵分扎要隘等语。该番意图抗拒。难保不启兵端。如果各土司皆为所胁。办理更形棘手。并著该督严饬罗以礼等、严加防范。妥为办理。所有支给各土兵行粮。准其作正开销。将此由四百里谕令知之。现月　　

○四川总督鹿传霖奏、川省矿务。拟请官商合资开办。下部知之。摺包　　

○又奏、创设西学堂。请饬议定章程。下总理各国事务衙门议。寻奏、查川督原奏西学堂生徒。如学有成就。或准作监生入场乡试。或给予从九衔。其教习及监堂各员。若办有成效。酌量保奖等语。核与广东同文馆、新疆俄文馆章程。尚属相符。拟请准如所奏办理。其学业出血■乣各生。并准照案保府经历县丞官阶。以示优异。至派令学生出洋一节。应由出使大臣酌量奏调。其余一切章程。均以广东新疆为式。从之。　　

○以总管电蝱滟戋久著勤劳。赏洋员谢尔恩宝星。　　

○以管带轮船失慎。吉林靖边后路水师记名总兵宋家顺、摘顶勒赔。摺包　　

○以战绩卓著。遗爱难忘。予故青州副都统托云布、附祀吉林金顺专祠。并在双林堡本籍建立专祠。摺包　　

○以遗爱在民。予前署吉林长春厅通判李金镛、在长春建立专祠。摺包　　

○予积劳病故。吉林记名副都统协领札拉丰阿等议恤。　　

○丁亥。遣官祭火神庙。　　

○谕军机大臣等、有人奏、藩司贪黩。据实纠倢■＜曰融＞■＜石木＞一摺。据称江甯藩司瑞璋、于补署泰州等缺。均以贿成。厘局委员行贿而留差者。不可胜计。纵容门丁解大、劣幕潘谨斋等、扶同招摇。伊子文弓滟＜兪＞滟弓、任意闲游。未能约束。请饬查办等语。著赵舒翘按照所倢

■＜曰融＞■＜石木＞各节。确切查明。据实具奏。毋稍徇隐。原摺著钞给阅看。将此谕令知之。现月　　

○又谕、督办军务王大臣、八旗都统会奏、遵议许景澄奏请变通八旗兵制。并选储将校以固根本一摺。练兵之要。须在切实讲求。固不可墨守成规。亦岂易骤更新法。该王大臣等、拟先就神机营练兵处现练兵丁。酌量扩充。仿照西制。分为两大军。按季调操。务臻精熟等语。于力求变通之中。寓易于推行之意。著依议行。即著责成神机营练兵处各大臣。督饬全营翼长等、将一切马步阵法。枪石滟驳准头。以及卧沟越濠筑营分队之法。切实训练。俾成劲旅。该王大臣等、前派道员荫昌、挑带旗兵一百五十人。前往学习德国兵法。原为豫备将才。推广教练起见。俟此项旗兵学习有成。即著该王大臣等详加考验择尤派往德国学堂。加意陶镕。分别任使。其次者先调回京营。派充哨队各弁。至加增口粮。酌定年限。给发枪石滟驳器械。应如何参酌定议之处。并著神机营练兵处各王大臣。开列规条。奏明办理。将此各谕令知之。洋务　　

○又谕、电寄董福祥、汤秀斋五营。著即裁撤。陕西永兴永定两军。供亿不支。亦著酌裁。该提督月饷由部筹拨不误。张俊回防。著照行。电寄　　

○先是浙江巡抚廖寿丰奏、请铸制钱。两江总督刘坤一奏、请改造制钱。均下户部议奏。至是议覆。改铸七分一节。果否通行。未敢擅拟。得旨、准照廖寿丰、刘坤一、所请办理。摺包　　

○直隶总督王文韶奏、淮饷来源日竭。请饬豫筹的款。下户部议。摺包　　

○又奏、请设立银钱号以资周转。下部知之。摺包　　

○以亏款不完。已革河南安阳县知县董庆恩、籍产备抵。

现月

　　

○戊子。谕军机大臣等、正黄旗满洲文举人世袭子爵文福、著该旗都统饬令该员迅赴吉林。交延茂差遣。现月　　

○署吉林将军延茂奏、请调员差遣。得旨、除文福一员。已著该旗饬令前往外。潘文铎、著延茂分咨广州将军、安徽巡抚、迅饬前赴吉林差遣。摺包　　

○己丑。以宗人府府丞杨儒为都察院左副都御史。　　

○以捕获福建古田菜匪出力。予参将孙东轩等升叙开复有差。摺包　　

○以侵占官田被控抗传。革河南候补知县赵承显职。并讯办。摺包　　

○抚恤琉球国遭风难民如例。摺包　　

○庚寅。万寿节前期。上诣仪鸾殿慈禧端佑康颐昭豫庄诚寿恭钦献崇熙皇太后前行礼。御乾清宫受贺。乐设而不作。　　

○以詹事府少詹事冯文蔚为詹事。　　

○辛卯。谕军机大臣等、电寄王文韶、永定河北中七号漫溢。良深廑系。著王文韶饬令一面堵筑。一面查明情形速奏。

电寄

　　

○又谕、电寄陶模、两旬未得电报。究竟青头山一股。剿办若何。盐池湾一股。已歼除否。不得以关内粗定。稍形松劲。著该署督严饬诸将。实力进取。至甘肃所募零星防勇。著即裁撤。现在甘库存银若干。著查明实数具奏。电寄　　

○又谕、电寄魏光焘、李永芳五营。著照议先撤两营。其余陆续裁撤。至湘军赴甘各营。现已全撤。著该抚严饬管带官送至原籍。不准沿途逗遛。电寄　　

○上以孟秋享太庙。自是日始、斋戒三日。　　

○壬辰。万寿节。上诣大高殿拈香。寿皇殿行礼。起居注　　

○遣官祭太庙后殿。奉先殿。早事　　

○癸巳。谕军机大臣等、电寄李鸿章、各国商务。英为领袖。照镑加价。亦得情理之平。该大学士切实与商。当可就范。如有头绪。随时电闻。龚照瑗病体若何。并著察看具奏。

电寄　　

○协修官吴德镇恭纂　　

总纂官钱骏祥恭辑监修总裁世恭阅二签三月十九日正总裁那月日专司蒿■禾本陆恭覆阅癸丑十一月初七日

　　

徐月日　　

荣月日副总裁唐月日　　

宗室宝恭阅一签七月十六日　　

陈恭阅三签六月二十六日　　

熙月日　　

郭恭阅八月二十日　　

宗室麒月日


