<!-- { "loadSidebar": true } -->
○协办大学士鹿传霖等奏、估修裕陵圣德神功碑亭。需款一十四万余两。得旨、著度支部照数给发。摺包　　

○准新授湖广总督赵尔巽来京陛见。摺包　　

○以外务部右丞梁敦彦署外务部右侍郎。内阁学士宝熙署学部右侍郎。邮传部左丞郭曾炘署邮传部右侍郎。　　

○以出使俄国大臣胡惟德为外务部右丞。现月　　

○以捍＜目辟＞行＜匧心＞口＜韦未＞＜夗贝＞边方。赏吉林夹皮沟练总韩登举参将衔。摺包　　

○以私收差徭。革直隶广平在籍侍＜目辟＞行＜匧心＞口＜韦未＞＜夗贝＞陈作舟职。并讯办。摺包　　

○癸亥。谕内阁、前据署贵州提学使陈荣昌奏倢■＜曰融＞■＜石木＞司道大员。请旨查办一摺。当经谕令岑春蓂确查。兹据查明覆奏。贵州布政使兴禄、有意欺蒙。辜恩溺职。著即行革职。前署云南迤西道调任陕西陕安道石鸿韶、办理要务。诸多乖谬。嗜好甚深。声名恶劣。著革职永不叙用。姚州知州李金鳌、大姚县知县谢怀萱、罗次县知县范金镛、随办要务。亦多乖谬。均著即行革职。前任云贵总督丁振铎、用人不当。咎无可辞。业经革职。著免其置议。现月　　

○谕军机大臣等、岑春蓂奏、查明贵州布政使兴禄倢■＜曰融＞■＜石木＞款一片。据称兴禄前在武定直隶州任内。诬禀张大川等各节。及所办机器电报等局。用人不当。收支浮糜。所有依附兴禄之知府桂福等各员。著锡良确切查明。据实具奏。原片著钞给阅看。寻奏、原奏各节。或查无实据。或传闻失实。现在兴禄及蒋立成李训鋐均因另案革职。桂福等亦无依附招摇情事。恳免置议。报闻。现月　　

○护理两广总督胡湘林奏、遵照会议政务处奏定章程。实行禁烟。得旨、著认真严禁。摺包　　

○以农工商部右丞沉云沛署农工商部右侍郎。现月　　

○以贵州按察使松堮为贵州布政使。云南迤西道关以镛为贵州按察使。现月　　

○以才堪任使。予湖南记名总兵梁国桢、沅州协副将崧煜、湖北知府汪凤瀛、周以翰、军机处存记。摺包　　

○以捐助学费钜万。予湖北恩施县同知职衔王文赞以知县即选。摺包　　

○甲子。上奉慈禧端佑康颐昭豫庄诚寿恭钦献崇熙皇太后还西苑驻跸。起居注　　

○谕军机大臣等、电寄达桂、电悉。现有查办事件。著暂缓来京。电寄　　

○又谕、电寄锡良、电悉。谢凤生著速赴临元镇署任。毋庸来见。电寄　　

○湖广总督张之洞等奏、联合＜目辟＞＜訁冉＞米＜度攵＞＜夗贝＞湘川鄂四省。建设铁路材料机器厂。自造铁路应用钢铁各项料物。以塞漏＜目辟＞■一巴＜夗贝＞。其厂中所出料物。并恳暂免出口税银。下所司知之。摺包　　

○侍郎衔督办各省土药统税事宜柯逢时等奏、土药税收日绌。拨解为难。拟请裁撤部局。仍归各省自办。下部议。寻奏、税饷顿绌。实由官膏禁烟均未得法。综观目前情形。销数实未大减。所请裁撤部局之处。应从缓议。从之。摺包　　

○以记名总兵梁国桢为湖南绥靖镇总兵官。现月　　

○以讲求吏治。予升任山东兖州府知府张嘉猷军机处存记。摺包　　

○以亏款延缴。革已故湖南安陆县知县马士庆职。提属勒追。以祭先师孔子。自是日始、斋戒三日。起居注　　

○乙丑。上诣仪鸾殿。问慈禧端佑康颐昭豫庄诚寿恭钦献崇熙皇太后安。至丁丑皆如之。起居注　　

○护理河南巡抚袁大化奏、豫省兴办实业社会。创设游民教养局。饬属仿办。以厚民生。下部知之。摺包　　

○换铸江苏苏松太道关防。从江苏巡抚陈夔龙请也。摺包　　

○以随使期满。予驻和同知吴文泰等三员奖叙。　　

○赏日国参议更萨来斯、暨义国水师提督柏拉迪等四员。比使随员梁阿美等二员宝星。摺包　　

○以祭社稷坛。自是日始、斋戒三日。　　

○丙寅。湖广总督张之洞奏、遵旨核议新编刑事民事诉讼法。于现在民情风俗。尚多捍格。逐条附列按语。俾臻妥善。并请先编各项法律。再将民事刑事诉讼法妥议。又奏、现行律内虚拟死罪之戏杀误杀擅杀三项。改为流徒。原为省并繁文起见。然于情法转不得其平。请改流徒后。仍留绞罪之名。于习艺时分别标识于衣上。使知所警。工作年限。亦酌量加增。均下部议。　　

○又奏、比国私购汉口铁路旁地三万六千余方。备价收回。息借华洋商款八十一万八千余两。垫付收楚。借项已另筹还。下部知之。摺包　　

○以长才有用。予湖北试用道高淩霨等三员军机处存记。

摺包　　

○予故镶黄旗满洲副都统崇寿恤典如例。现月　　

○丁卯。祭先师孔子。上亲诣行礼。起居注　　

○民政部奏、开收铺捐。并创办京城地方自治情形。报闻。摺包　　

○湖广总督张之洞奏、筹办湖北陆军小学。创拟用小费以练多兵之法。闲日上学。闲日在营。以本营武官管学堂。较部章略有变通推广。仍与部章用意相合。下部知之。　　

○又奏、鄂省营制饷章。按照练兵处章程改正。仍酌量变通。以期撙节。下部议。　　

○又奏、改湖北缉捕营。为水陆巡缉营。并酌定饷章。又奏、请将湖北光化县治移驻老河口。均下所司知之。摺包　　

○护理河南巡抚袁大化奏、豫省人心朴厚。尚无匪徒倡言革命。遵旨妥为防范。得旨、仍著严密防范。毋稍疏懈。摺包　　

○以剿办巴塘盐井河西腊翁寺匪出力。予四川候补道赵渊等六员奖叙。摺包　　

○以办学卓著勤劳。赏湖北按察使梁鼎芬二品衔。摺包　　

○以贩运毛钱。革四川巴县在籍守备余得云职。并讯办。

摺包

　　

○以遗爱在民。予四川内江县知县罗度政迹宣付史馆立传。附祀前四川总督丁葆桢专祠。摺包　　

○予四川省城新建故驻藏帮办大臣凤全祠墓列入祀典。并准殉难员弁勇丁仆从都司吴以忠等六十四人。附祀。摺包　　

○戊辰。祭大社。大稷。上亲诣行礼。起居注　　

○太宗文皇帝忌辰。遣官祭昭陵。　　

○度支部奏、内仓收放各事宜。拟请划归仓场衙门办理。依议行。摺包　　

○己巳。宣宗成皇帝诞辰。上诣奉先殿寿皇殿行礼。　　

○江西巡抚瑞良奏、编改江西巡防各军。酌定营制饷章。并截留协济督标漕标兵饷。充巡防队薪饷。下部议。　　

○又奏、江西水陆防绿各营。悉划归营务处统辖。俾资整顿。报闻。摺包　　

○庚午。太祖高皇帝忌辰。遣官祭福陵。　　

○谕军机大臣等、电寄张人骏、昨据丁槐电奏防城失守。系股匪突至。致有焚署戕官等事。兹据胡湘林奏称有匪七八百人。分路来攻。先句通驻防衡军左右两哨为内应等语。所奏情节。各执一词。著张人骏确切查明。据实电奏。仍著督饬各军分路追剿。＜目辟＞暒穴＜曰融＞夕＜夗贝＞捕余匪。以净根株。其被胁平民。亦应设法解散。务期早日廓清。毋贻后患。　　

○署黑龙江巡抚程德全奏。胪陈管见。请创设国会。至办理新政。应严禁虚糜。下会议政务处议。寻奏。详阅原奏。有业经通行者。有毋庸置议者。惟所称分别缓急。自系正论。其严禁虚糜一节。现在事事创办。用款自多。若谓竭比户之脂膏。供同僚之贪蚀。各大臣具有天良。不敢出此。报闻。　　

○又奏、党祸方兴。不宜薙狝株连。若惩办过严。适以成彼党之名。彰国家之过。彼党常言。不破坏不能完全。在我苟急图完全之谋。则在彼势难行破坏之事矣。下会议政务处知之。摺包　　

○以内城巡警总厅厅丞荣勋署民政部左侍郎。现月　　

○复已革副将张云松原官。现月　　

○命贝勒载涛带领侍＜目辟＞行＜匧心＞口＜韦未＞＜夗贝＞十员。往奠定郡王溥煦茶酒。予祭葬。赏银千两治丧。现月　　

○辛未。谕军机大臣等、现在长江一带地方。盗贼充斥。会党繁多。丞宜严加防范。免致滋生事端。著云南提督夏辛酉迅即统带所部。酌量添募营队。前往沿江一带扼要屯扎。专作为长江游击之师。并会商沿江各督抚筹办江防事宜。无论何处小有蠢动。一。闻警报。该提督即带得力营队。迅赴事机。立即扑灭。勿任蔓延。平时仍须加意巡防。毋稍松懈。沿江各督抚等尤当协力维持。认真筹画。以期销患未萌。共保治安。将此各谕令知之。现月　　

○以前安徽凤颍六泗道张成勋为大理院总检察厅厅丞。现

月

　　

○复已革南澳镇总兵潘瀛原官。交湖广总督赵尔巽差遣。

现月

　　

○赦回已革发遣云南提督张春发、并复原官。交两江总督端方差遣。现月　　

○以捐助学费。予山东日照县绅刘允芳等六员奖叙。夏津县知县张汝津等六员建坊。摺包　　

○壬申。高宗纯皇帝诞辰。遣官祭奉先殿。　　

○谕内阁、朕钦奉慈禧端佑康颐昭豫庄诚寿恭钦献崇熙皇太后懿旨、立宪政体。取决公论。上下议院。实为行政之本。中国上下议院。一时未能成立。亟宜设资政院以立议院基础。著派溥伦、孙家鼐充该院总裁。所有详细院章。由该总裁会同军机大臣妥慎拟订。请旨施行。现月　　

○又谕、前内阁侍读学士蔡钧、形奣＜虘阝＞亦诡秘。声名素劣。著民政部步军统领顺天府、驱逐出京。交江西原籍地方官严加管束。现月　　

○山东巡抚杨士骧奏、山东沂州、沂水、诸城、潍县、烟台、五处矿务。与德公司改订合同八条。遵照商部定章办理。藉以维持矿权。下所司知之。　　

○又奏、遵练兵处议。于山东设立测绘局。下部知之。　　

○又奏、请添设济青胶海关道。以维商政而裨外交。下所司议。寻奏、原订青岛设关徵税办法。系由税司派员兼理。所请青胶并设关道之处。应毋庸议。惟该省洋务商务。日益繁盛。应由该抚等通盘筹画。另设员缺以专责成。从之。摺包　　

○命醇亲王载沣在西苑门内骑马。大学士军机大臣张之洞在西苑门内乘坐二人肩舆。署直隶总督杨士骧在紫禁城内骑马。现月　　

○命山西按察使丁宝铨来京。会商福公司开矿事件。电寄　　

○以专办山东铁路巡警出力。予候选道刘传枢分省补用。加二品衔。摺包　　

○以办理河防洋务。及财政卓著劳勚。予山东道员熙臣、丁达意等八员、军机处存记。摺包　　

○以防河出力。赏山东布政使吴廷斌随带加二级。摺包　　

○以劳勚可嘉。予故贵州古州镇总兵陈万清照军营立功后积劳病故例优恤。摺包　　

