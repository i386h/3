<!-- { "loadSidebar": true } -->
○谕军机大臣等、电寄张人骏、电悉。剿办廉钦土匪。连次获胜。李准、郭人漳、尚属出力。仍著秦炳直、督饬各军。＜目辟＞暒穴＜曰融＞夕＜夗贝＞捕余匪。抚恤流亡。以期早日肃清。毋稍松懈。电寄　　

○陆军部奏、近畿各镇。请暂留大员仍司训练。并拟添帮办一员。允之。现月　　

○命商约大臣盛宣怀、迅速来京。豫备召见。电寄　　

○命四品京堂程仪洛来京当差。电寄　　

○调广州汉军副都统李国杰为镶黄旗蒙古副都统。以上驷院卿庄健为广州汉军副都统。现月　　

○西安将军凤山、因差留京。以陕西巡抚恩寿兼署西安将军。现月　　

○以安徽凤颍六泗道玉山为安徽按察使。现月　　

○甲申。法部奏、京师各级审判厅。请由部试办诉讼状纸。厘定格式。分为五等。曰民事诉讼。曰刑事诉讼。曰辩诉状。曰上诉状。曰委任状。俟试办数月。推行尽利。再颁发各省。以收司法统一之效。又奏变通热河司员章程。均依议行。

早事

　　

○热河都统廷杰奏、科尔沁中旗抵借洋款开矿。有违定章。意存蒙混。据实奏陈。下部查核办理。随手　　

○又奏、遵旨裁撤驻防旗兵。筹拟变通办法。下部议。随

手

　　

○乙酉。谕军机大臣等、贻谷奏、广筹旗民生计。推及教育实业办法。参用满人等语。著各省将军督抚等、按照所陈。妥筹办理。原片著钞给阅看。现月　　

○邮传部奏、拟由京张筑路项下。拨还陆军部学堂经费。从之。摺包现月　　

○理藩部奏、查明文稿不符。案关舞弊。牵涉前任司员。请饬交大理院严行究办。如所请行。现月　　

○绥远城将军贻谷奏、妥筹旗丁生计。放牧厂未放之地。尽数饬八旗认领。套渠地沃。为绥远认领一千二百顷。以旗丁五千一百余名计之。似敷分布。于归化、绥远、各设工艺一所。选年幼旗丁。分入学习。又设陆军中学。高等、初级、蒙养、半日、清蒙各学堂十八处。请饬部拨银二十万两。俾资开办。如所请行。摺包　　

○以正太铁路工竣。赏洋员埃士巴尼等九员宝星。摺包　　

○丙戌。谕军机大臣等、凉州副都统玉昆奏、前署武威县事两堂县知县赵鋐、私粜社粮。贻害闾阎请饬勒追。以重民食一摺。著升允按照所倢■＜曰融＞■＜石木＞各节。确切查明。据实具奏。毋稍回护。原摺著钞给阅看。寻奏、前署武威县知县赵鋐、因亏短交代及社粮等项。已另案奏倢■＜曰融＞■＜石木＞。惟原奏谓其到处殃民。殊无实据。查该县于估拨兵粮外。每年有馈送副都统银一千三百两。往往致启猜嫌。应请全数捐入农业学堂。由司另筹该副都统津贴。以资办公。报闻。现月　　

○引见考试御史。得旨、黄瑞麒、秦望澜、王履康、萧丙炎、胡思敬、麦秩严、路士桓、陈善同、王宝田、王仪通、胡大勋、王兰庭、温肃、欧家廉、范之杰、赵秉璋、周登皞、陈曾寿、徐承锦、陶福同、崔登瀛、沈觐宸、蒋廷黻、阮惟和、姚大荣、舒鸿仪、夏仁虎、李继沆、李世祥、蒋楷、俱著记名以御史用。　　

○宪政编查馆奏、分设编制统计两局。每局各置三科。遴选通知政体。及娴习法律。明悉科学。军机处三品章京王庆平等五十一员。分任馆务。又奏、遴选京外人员。派充咨议官。均如所请行。现月　　

○御史江春霖奏、苏杭甬铁路借款。相持不下。恐碍大局。谨拟持平办法。请饬磋商。下部知之。现月　　

○会办江防事宜云南提督夏辛酉奏、筹办江防。编练长江游击营队。请饬部指拨的款。得旨、著度支部筹拨。速议见奏。其屯扎巡防各事宜。仍著会同沿江各督抚妥筹办理。现月　　

○又奏。请拨口粮军装等款银两。得旨。著度支部照数筹拨。现月　　

○喀尔喀哲布尊丹巴呼图克图等进呈方物。赏赉如例。早

事　　

○丁亥。世宗宪皇帝诞辰。遣官祭奉先殿。早事　　

○法部奏、酌拟各级审判厅试办章程。先行试办。再通行各省。以昭画一。又奏、请将宗室觉罗民刑诉讼。仍归大理院特别裁判。其步军统领、及各衙门奏交之案。暂由大理院审判。均依议行。早事　　

○纂修官吴怀清恭纂　　

总纂官钱骏祥恭辑监修总裁世恭阅一签八月初十日正总裁那月日专司蒿■木本陆恭覆阅癸丑十二月十六日　　

徐月日　　

荣月日副总裁唐月日　　

宗室宝恭阅七月廿一日

　　

陈恭阅二签十二月十九日　　

熙月日　　

郭恭阅七月二十二日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百八十二　　

光绪三十三年。丁未。十一月。戊子朔。上诣仪鸾殿问慈禧端佑康颐昭豫庄诚寿恭钦献崇熙皇太后安。至癸卯皆如之。

记注

　　

○谕军机大臣等、电寄徐世昌等。电悉。著度支部先行酌量筹拨。并饬催各省欠款。赶紧筹解。电寄　　

○外务部奏、请派贵胄游学英美德三国。肄习陆军政法。又奏、添设驻美使馆三等参赞一员。二等书记官一员。均依议行。摺包　　

○云贵总督锡良奏、陆凉州等处暨阿迷州属被灾。派员查勘赈抚。报闻。摺包　　

○举行本届军政。四川卓异官六员。才力不及官二员。疲车滟耎官三员。年老官二员。不谨官一员。有疾官一员。下部分别议叙处分如例。摺包　　

○派理藩部尚书寿耆勘估承修昭西陵等处工程。现月　　

○以捐助赈款钜万。予四川纳溪县知县罗荣以道员留四川补用。摺包　　

○旌表夫亡殉节。故驻藏大臣凤全妻李佳氏。并予附祀凤全专祠。附载史馆凤全传。摺包　　

○蠲免云南河阳县属被旱地方光绪三十二年分银米。摺包　　

○己丑。贵州巡抚庞鸿书奏、抒陈化除畛域管见。一、司员叙补无论大小缺出。不必循例推迁。一、八旗子弟不当差之养育兵余丁等。悉予放除。俾与齐民伍。至于审定姓氏。画一仪制。裁撤驻防。侪诸民籍。乞加采择施行。下会议政务处知之。摺包　　

○青州副都统文瑞奏、德州旗营。改练新操。添设繙译学堂。查勘马场荒地。丈放收租。发给各兵津贴学堂经费。下部知之。外纪　　

○验看办学期满翰林院庶吉士。得旨。蒋炳章、郭立山、刘焜、章际治均著授职编修。章梫著授职检讨。现月　　

○以法部左丞定成为大理院卿。现月　　

○转法部右丞曾鉴为左丞。左参议黄均隆为右丞。现月　　

○以随办中立防守出力。予直隶提督马玉昆优叙。余升叙开复有差。摺包　　

○庚寅。谕军机大臣等、有人奏、＜目辟＞＜訁冉＞米＜度攵＞＜夗贝＞匪日炽。由于前督岑春火滟宣等冤屈能员。无人办匪。急宜昭雪各摺片。著张人骏按照所倢■＜曰融＞■＜石木＞各节。秉公确切分别查明。据实具奏。毋得稍存成见。原摺片著钞给阅看。寻奏、遵查原奏、武职被逼酿命者二员。文武被倢■＜曰融＞■＜石木＞冤抑者十六员。当经逐案查明。岑春火滟宣所劾固多贪劣阘茸之员。亦不无失之过当之处。除业蒙开复及咎有应得各员。毋庸署议外。其李家焯、裴景福等五员。应请分别开释。以广皇仁。至原倢

■＜曰融＞■＜石木＞迎合济匪各节。查无其事。惟试用

知县左树修奉委查案。诋毁太过。请交部察议。如所请行。现月

　　

○又谕、有人奏、安徽署潜山县知县沈钊等浮收地丁。请饬查等语。著冯煦按照所倢■＜曰融＞■＜石木＞各节。确切查明。据实具奏。毋稍徇隐。原片著钞给阅看。寻奏、前署潜山县知县沈钊、孙颐年、各任内。徵收钱粮。尚无浮收抑勒情弊。余亦查无实据。应免置议。惟孙颐年办事迂缓。拟请以府经历县丞降补。如所请行。现月　　

○又谕、有人奏倢■＜曰融＞■＜石木＞、蒙古达尔汗亲王那木济勒色楞售荒得财。抗不拨地奣＜虘阝＞亦近诓骗一摺。著理藩部会同徐世昌、唐绍仪、按照所陈各节。确切查明。据实具奏。毋稍徇隐原摺著钞给阅看。寻奏、查明原控各案。实由已故西兆王署达尔汗王旗印务时指荒出借。现据该旗呈报。愿以前拨采哈新甸荒地。抵还债务。俟官为丈量。请偿原款外。如有赢余。拟酌量分给被累人民。以资体恤。如所请行。现月　　

○又谕、电寄张人骏、寄电奏均悉前因广西边防紧要。匪情叵测。曾电饬该督抚严密筹防。十月初三日。据该督抚覆奏。业经厚集兵力尚足抵御。乃此次张鸣岐电奏。南关祇驻兵一营。其驻守右军山石滟驳台者。想亦在此一营之内。兵力甚单。无惑乎匪徒乘虚猝占。该抚布置疏忽。致失要隘。咎实难辞。张鸣岐应先行交部议处。著即督饬各路统将。优悬赏格。严申纪律。协力进攻。即日克复。其首先立功之将领。朝廷当予以不次擢用。傥有迁延退缩者。立按军法惩治。如该抚督率不力。定一并从严惩处。龙济光素有勇略。应责成统率前敌各营。奋力图功。现在廉钦一带。匪势已衰。能否饬郭人漳挑拨精锐。兼程赴援。著该督抚统筹兼顾。妥速办理。至各属洋人产业。务饬地方文武。妥为保护。并著外务部速向驻京法使。详细商办。以保治安。嗣后军情。由张鸣岐一面电知＜目辟＞＜訁冉＞米＜度攵＞＜夗贝＞督。一面径先电奏。以便迅授机宜。提督丁槐现驻何处。何以并未遣队防剿。殊堪诧异。并著查明覆奏。电寄　　

○御史石长信奏、陆军条规。宜重加厘订以昭画一。下部知之。现月　　

○勾到直隶河南山东山西情实罪犯。停决直隶斩犯一人。绞犯二人。河南绞犯一人。山东绞犯二人。山西绞犯一人。余四十一人予勾。现月　　

○蠲缓直隶通、三河、武清、宝坻、蓟、香河、甯河、霸、保定、固安、永清、东安、涿、顺义、怀柔、密云、滦、昌黎、乐亭、清苑、满城、唐、雄、安、天津、青、静海、沧、盐山、行唐、平乡、广宗、钜鹿、丰润、玉田、三十五州县被水被雹被旱地方钱粮租米谷豆草束杂课。及出借仓谷等项。其开、东明、长垣、滨河灾地。一律蠲缓。并减免差徭有差。现月摺包　　

○辛卯。谕内阁、荆州将军松溎、由繙译翰林洊升卿贰。擢任尚书。入直毓庆宫。外任将军。由西安调补荆州。宣力有年。克尽厥职。兹闻溘逝。轸惜殊深。加恩著照将军例赐恤。任内一切处分。悉予开复。应得恤典。该衙门查例具奏。准其入城治丧。伊子候选知府英琨。著以道员分省补用。现月　　

