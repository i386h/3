<!-- { "loadSidebar": true } -->
○谕内阁、朕体违和。近来服药调理。尚未大愈。所有坛庙大祀。钜典攸关。礼节繁重。若勉强亲行。精力恐有未周。进退拜献。设有愆仪转不足以昭诚敬。明年正月初十日。孟春时享太庙。著派庆亲王奕劻恭代。正月十三日。祭祈谷坛。著派怡亲王溥静恭代行礼。现月　　

○又谕、前因涡阳县土匪倡乱。晶■宜经谕令刘坤一、邓华熙等、会同办理。近闻河南夏邑地方。又有匪徒起事。深恐连结涡匪分途滋扰。惟念近岁豫皖交界地方。连年荒歉。难保无灾民因饥掠食。畏官捕治。揭竿而起。此等愚民于法固无可贷。原情究属可悯。若不分良莠。一概剿捕。致令玉石俱焚。殊非朝廷视民如伤之意。前因安徽凤颍等属。晶■宜遭水旱。曾经谕令户部拨款。赶办急赈。并令刘坤一、邓华熙、查明被灾处所妥筹赈抚。宵旰焦劳。无日不以民生为念。特恐州县玩视民瘼。或匿灾不报。或散赈不实。致令朝廷恩膏不能下逮。然此非特地方有司之罪。封疆大吏。与有责焉。刘坤一久任兼圻。裕长、邓华熙、各膺疆寄。均属责无旁贷。务当宣布朝廷德意。先行出示。解散胁从。一面通筹赈款。遴派勤明干练之员。会同地方官。分投赈抚。如有不肖州县。虚应故事。甚或讳匿侵吞即著随时从严倢■＜曰融＞■＜石木＞办。务使灾黎早庆一日之生全。即朝廷早释一日之焦虑。至各处教堂林立。尤须实力保护。毋任奸民乘机滋事。各路调集勇营必当严申纪律。不得妄行杀戮波及无辜。其倡乱匪首以及甘心从贼之徒。务当会同各营。实力兜剿。毋得稍留余孽。致酿后患。用副朝廷绥靖地方。曲示矜全之至意。现月　　

○谕军机大臣等、户部、总理各国事务衙门奏、各省关欠解东北边防经费。请旨严催一摺。据称本年各省关应解东北边防经费二百万两。现据解到部库。及报解启程。共银一百五十万两。欠解银五十万两请饬速解。并补解历年积欠银两等语。此项经费。关系边防要需。何得任意延欠。著该督抚监督、按照单开本年未解。及历年欠解银数赶紧筹解。傥再迟延。即著户部照贻误京饷例。指名严倢■＜曰融＞■＜石木＞。原单著钞给阅看。将此由四百里谕知各该督抚、并传谕粤海关监督知之。现月　　

○又谕、户部、总理各国事务衙门奏、豫拨东北边防经费一摺。据称光绪二十五年东北边防经费。照案指拨山东地丁银十二万两。山西地丁银十万两。浙江地丁银八万两。江西地丁银五万两。安徽地丁银十万两。江苏厘金银八万两。江西厘金银八万两。浙江厘金银八万两。安徽厘金银五万两。福建厘金银八万两。湖北厘金银八万两。湖南厘金银八万两。江海关六成洋税银十万两。江汉关六成洋税银十万两。夔关常税银四万两。闽海关六成洋税银十万两。湖北粮道库漕项银四万两。湖南粮米折银四万两。四川盐厘银十五万两。两淮盐厘银十二万两。四川津贴银八万两。山东粮道库银五万两。广东厘金银八万两。粤海关六成洋税银十二万两。请饬依限报解等语。此项饷需最关紧要著该将军督抚监督等、按照指拨银数。于来年五月前批解一半。年内全数解清毋稍迟逾。将此由四百里谕知福州将军、两江、湖广、闽浙、四川、两广、山东、山西、浙江、江西、安徽、江苏、湖北、湖南、广东各督抚、并传谕粤海关监督知之。现月　　

○又谕、户部奏、议覆黑龙江请添营拨饷一摺。著户部咨行该将军、准其添募马队二营。步队四营。应需饷项。即由漠河金厂六成充饷项下提拨。现月　　

○又谕、电寄裕禄、蓝斯明现赴河南。办理防剿。应饬统带驻扎正定之楚军马队二营。星速兼程驰往。著裕禄迅即传知遵照。仍将拔队启程日期。先行电覆。电寄　　

○安徽巡抚邓华熙奏、遵旨查明皖省被水受旱各属。来春青黄不接。妥筹办理赈抚情形。报闻。摺包　　

○督练新建陆军候补侍郎袁世凯奏、练兵以储粮为命脉。临用购买。米价昂贵。拟请饬下户部。豫发米价垫款银十万两。随时购储。其款即由月饷内扣清。节费赡军。两有裨益从之。摺包　　

○赏辅国公德茂委散秩大臣。现月　　

○以山东黄河自桑家渡漫口。挂缆合龙。坝外水渐次涸复。予总兵崔廷桂、道员丁达意优叙。开复知县吴金鼐等革职处分。吴金鼐并免送部引见。知府朱庆元等升叙加衔有差。起

居注

　　

○辛卯。孝德显皇后忌辰。遣官祭定陵。　　

○谕内阁、钦奉慈禧端佑康颐昭豫庄诚寿恭钦献崇熙皇太后懿旨、乾清门行走苏呢特多罗贝勒索特那木多布沁、加恩著在西苑门内骑马。并乘坐暒滟它爿滟木。乾清门行走喀喇沁辅国公僧格札布、加恩著在西苑门内乘坐暒滟它爿滟木。现月　　

○谕军机大臣等、电寄奎俊、王之春、电奏均悉、余蛮子已在重围。马代轩张桂山等股匪。已经解散。周万顺张炳华华司铎均已救出。该督与该藩办理此案。尚为得手。余蛮子穷蹙乞抚。允以编营。能否确无后患。所带余党三千余人。既据该藩司电称不难安插遣散。著迅即妥速筹办以消反侧而靖人心。唐翠屏一股。虽经击散。仍应捕除净尽毋任爝火复然。其一切操纵缓急办法。该督即饬该藩司、通筹全局。毋误事机。朝廷不为遥制也。电寄　　

○以通政使司副使成章为宗人府府丞。起居注　　

○壬辰。谕军机大臣等、热河副总管恒启奏、热河园庭内外各处弁兵。当差困苦无力赡养身家吁恳恩赏一摺。著加恩赏银二千两由热河道库发给。以示体恤。嗣后各处均不得援以为例。将此各谕令知之。现月　　

○两广总督谭钟麟奏、筹办团练保甲情形。得旨、即著饬属认真举办毋得徒托空言。摺包　　

○又奏、遵旨就省城司后街地方。设立农工商务总局。派员绅经理。得旨、仍著认真讲求自辟利源毋得有名无实。摺包　　

○予奉天候选知府晋昌军机处存记仍发奉天。交依克唐阿差遣委用。现月　　

○以浙江省城火药局失慎。革候补副将刘道登等职。兼辖之候补通判徐光蓥、革职留任。现月　　

○癸巳。谕内阁、李鸿章、刘坤一、张汝梅奏、出洋华人。报效工赈钜款。恳恩给奖一摺。本年山东江苏地方。连被灾歉。需款浩繁。据道员李徵庸等禀、据南洋各埠华人李戴清等电称、约集出洋经商华人。报效山东江苏工赈银各二十万两。共银四十万两等语。李戴清等身在外洋心存乡国。慨捐钜款。实属深明大义有裨时局。著准其按照银数。奖给实官以示优异。此外别项赈捐。均不得援以为例。现月　　

○又谕、马玉昆本日召见。已谕令酌带数营。迅赴河南。办理防剿事务。著即传谕宋庆知之。并知照裕禄、张汝梅、裕长、饬令沿途驿站。早为豫备车辆毋致延误。现月　　

○又谕、著青州副都统锡光、就山东驻防马甲幼丁内、择其年在十八岁以上。二十五岁以下者。挑选精壮五百名。挑定先行奏闻。一面饬派协佐防校等官。管带来京以备训练。现月　　

○谕军机大臣等、前因铁路紧要。先后将津卢各路工程。特派胡燏棻督办。责任不为不专。乃该侍郎任事以来。办理多未允协。屡经被人倢■＜曰融＞■＜石木＞奏。朝廷念事关重大。恐致贻误。因添派候补四品京堂张翼、帮同筹办。兹据张翼奏称、该侍郎隐存意见。并不和衷商办。于款项出入。多有弊混。胡燏棻著撤去办理铁路差事。派庆亲王奕劻、王文韶、赵舒翘、按照原倢■＜曰融＞■＜石木＞各节。详细查明据实具奏。毋稍徇隐。所有津卢津榆津镇及关内外已修未修各路。著派许景澄督办。仍著张翼帮办。并著会商管理铁路矿务大臣、及北洋大臣、与应修之地方督抚将军都统、妥筹办理。至胡燏棻因修路借用洋款。及与银行各项交涉事宜。均著照旧办理。仍由该大臣等、随时斟酌情形。务臻妥协。奏明办理。张翼摺片各一件。著分别钞给阅看。将此各谕令知之。寻庆亲王奕劻等奏、遵查胡燏棻经理款项。尚无不合。业经奉旨撤差。嗣后铁路应办事宜。应由接办大臣许景澄、会同张翼、妥慎办理。以重要工。报闻。摺包　　

○又谕、祥麟等奏、遵旨挑选兵丁一摺。据称现于察哈尔额兵、张家口驻防余丁内各挑选五百名。请旨准用何处。再往派员送京等语。张家口额兵。既属不敷挑选。察哈尔蒙兵。与内地言语不通训练亦难得力。此项兵丁。即毋庸派送来京。惟练兵为该都统分内之事。仍当将挑选之精壮兵丁。随时认真训练。俾成劲旅。将此谕令知之。现月　　

○又谕、电寄张汝梅、本日召见之分省补用知府刘恩驻、据称素谙化学。著发往山东。交张汝梅派充机器局总办。认真讲求各项制造随时察看。以资利用。电寄　　

○直隶总督裕禄奏、遵旨筹办与各国交涉大概情形。得旨、以后办理交涉事件。即著据理辩论。不可迁就。摺包　　

○又奏、皖省涡匪起事。已遵旨飞饬正定镇总兵蓝斯明、迅赴河南。听候豫抚分拨营勇。会同江皖各营协力堵剿。得旨、已有旨令蓝斯明统带楚军马步队两营。兼程赴豫矣。摺包　　

○又奏、遵旨裁并直隶淮练各军。通盘筹画。酌改营制饷章。以期精练适用。从之。摺包　　

○又奏、北洋制造军械情形。下部知之。摺包　　

○又奏、北洋兼造银圆。实可以补助钱法流通周转。有利无弊未便据议停止。报闻。摺包　　

○以前四川川北镇总兵覃修纲为甘肃西甯镇总兵官。现月　　

○甲午。谕军机大臣等、现在京师制钱短少。亟应推广鼓铸。各直省近年多有开局铸钱之举。著各督抚一律查照办理。其分两以每文八分为准。务令铜质精纯。轮廓完好。不得以脆薄模糊之钱搀杂充数。各省已经设局者速即开炉鼓铸。未经设局者。即行查照旧章。一体开办。将所铸钱暒滟羕。先行呈览。嗣后仍将铸造数目。按季奏报以备酌量提解。该督抚务当督饬承办之员。认真办理。毋滋流弊。将此各谕令知之。现月　　

○山西巡抚胡聘之奏、晋省建筑制造枪石滟驳机器局厂。动用整顿归化关税长收赢余银五万余两。以济要需。报闻。摺

包

　　

○又奏、详定清讼章程。得旨、即著随时认真稽核。毋得再有积压。随手　　

○又奏、筹办积谷情形。得旨、即著认真办理。毋得敷衍塞责。摺包　　

○山东巡抚张汝梅奏、核陈东省筹备春赈。灾重款绌情形。恳续拨昭信股票银以济民艰。从之。摺包　　

