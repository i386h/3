<!-- { "loadSidebar": true } -->
○谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。三月初六日。予率皇帝祇谒东陵。所有应行事宜。著各该衙门敬谨豫备。其由京启銮。及御道一切。前已降旨务从肬■闲省。著袁世凯核实撙节。所有经费。准其作正开销。丝毫不许摊派民闲。以免扰累。其余随扈各事宜。均应力求肬

■闲约。俟御前大臣、军机大臣、内务府大臣、核议覆奏。再降谕旨。摺包　　

○以协理教案。赏法国驻滇总领事方苏雅、副领事伯威、宝星。摺包　　

○乙丑。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。乘舆驻跸陕西。几及一载。前因地方灾歉。晶■宜经颁发内帑。并豁免钱粮。小民谅可不至失所。惟闻去冬雪泽稀少。该省又属瘠苦之区。眷念秦中。良深轸系。著陕西巡抚升允、查明各属灾后情形。再将应完钱粮。量予蠲缓。即行详晰具奏。候旨施恩。用示朝廷子惠元元。有加无已之至意。现月　　

○缓徵山东济甯、历城、邹平、长山、新城、禹城、德、平原、东平、东阿、乐陵、蒲台、邹、寿张、菏泽、曹、定陶、博平、茬平、高唐、恩、博兴、高苑、寿光、潍、嘉祥、临清、章邱、齐河、齐东、济阳、临邑、长清、肥城、平阴、惠民、青城、阳信、海丰、商河、滨、利津、沾化、滋阳、汶上、阳谷、钜野、濮、范、朝城、聊城、馆陶、临淄、乐安、昌邑、鱼台、东昌、五十七州县被灾地方。本年上忙钱粮穴■士■黾课杂项有差。　　

○丙寅。漕运总督陈夔龙奏、察看地方情形。妥筹经理。得旨、著即将防务河工各事宜。随时会商该督抚。认真经理。用副委任。摺包　　

○署黑龙江将军萨保奏、请添练兵队。以资防剿。得旨、著体察情形。妥为办理。摺包　　

○以睿亲王魁斌、肃亲王善耆、充总理行营事务大臣。　　

○丁卯。谕内阁、张百熙奏、筹办学堂大概情形一摺。披阅所拟章程。大致尚属周妥。著即认真举办。切实奉行。朝廷于此事垂意至殷。原冀兴学储才。以备国家任使。务各殚精竭虑。争自濯磨。总之学术纯疵。为人才消长之几。亦即风俗污隆所系。一切条规。将来即以通行各省。必当斟酌尽善。损益得中。期于一道同风。有实效而无流弊。张百熙责无旁贷。仍著悉心逐渐扩充。次第兴办。以副委任。所需经费。著各省督抚。量力认解。其有未尽事宜。应即随时具奏。现月　　

○谕军机大臣等、张百熙奏、请派总教习一摺。前直隶冀州直隶州知州吴汝纶、著赏加五品卿衔。充大学堂总教习。　　

○上以孟春享太庙。自是日始、斋戒三日。内起居注　　

○戊辰。世祖章皇帝忌辰。遣官祭孝陵。黄绫本　　

○谕内阁、此次祗谒东陵。除军机大臣照例扈从外。其部院各衙门。著派吏部尚书张百熙、礼部尚书世续、兵部尚书徐会沣、刑部右侍郎景沣、工部左侍郎继禄、都察院左都御史陆润庠、内阁学士崇寿、文海、太常寺卿印启、随扈。其余各衙门。均毋庸奏请肬■闲派。至内务府各司处人员。亦著从肬■闲拣派。以归省约。现月　　

○又谕、李兴锐奏、特倢■＜曰融＞■＜石木＞贪劣不职文武各员一摺。江西试用同知郑榜诏、贪黩成性。物议纷腾。丁忧补用通判何家谟、巧于钻营。声名恶劣。大挑试用知县林丙、寡廉鲜耻。有玷官箴。新海防遇缺先补用知县余官浚、性情贪鄙举动乖谬。试用县丞颜其寿、嗜利忘义。卑鄙无耻。试用巡检王履安、办事操切。任性妄为。试用典史曹龙、行止浮躁。捏事邀功。赣州城守营都司蒋本荣、遇事生风。行为胆大。均著即行革职。另片奏、捐升道员候选直隶州知州朱家骏即朱继厚、在江西藩署充当幕友。把持公事。舞弊营私。著一并斥革。并将该员捐升道员之案。即行撤销。以肃官方。

现月

　　

○谕军机大臣等、色楞额奏、朝阳县属民教不和。聚血■乣相杭。请派兵分别解散剿办一摺。直隶朝阳县属革生邓莱山

■夆、藉口教堂欺陵平人。辄敢聚兵负固。虏禁教民。逞忿滋事。屡次派委营县前往解散。该革生不服开导。势焰愈张。若不慑以兵威。势恐酿成巨衅。总兵杨玉书所统数营。诚恐不敷剿办等语。著袁世凯察酌情形。迅速添派数营。前往解散胁从。严拏首犯。务令民教相安。以弭后患。仍不得卤莽从事。原摺著钞给阅看。将此谕令知之。现月　　

○绥远城将军信恪奏、改练新军。建设学堂。酌拟办法。得旨、著照所拟办理。务当认真训练。随时考察。期收实效。

摺包

　　

○归化城副都统文瑞奏、振兴戎政。酌拟常备续备办法。得旨、所陈自系变通办法。仍著随时整顿。毋涉敷衍。摺包　　

○浙江巡抚任道镕奏、改设学堂办理情形。得旨、著照所拟章程。切实办理。仍随时考核。期收得人之效。摺包　　

○江西巡抚李兴锐奏、江西防营。改为常备续备等军。分别教练。酌拟军制办法。得旨、著即妥定操章。认真训练。随时考察。务收实效。摺包　　

○陕西学政沈＜目辟＞行＜匧心＞口＜韦未＞＜夗贝＞奏、归并书院。开办学堂。分设内政、外交、算学、方言、四科。专选高材。课以速成教法。得旨、著即认真办理。力求实际。摺包　　

○上以上辛祈谷于上帝。自是日始、斋戒三日。　　

○己巳。两广总督陶模等奏、钦廉边防。五年期满。并剿平十万大山匪徒。及历年剿办钦灵等处会匪。出力员弁。汇案奏请奖叙。得旨、潘培楷、著交部从优议叙。余著该部议奏。

摺包

　　

○江西巡抚李兴锐奏、九江金鸡坡添建石滟驳台。并将岳师门外原建上下两石滟驳台。一律改筑。以固江防。下部知之。摺包　　

○又奏、江西省城设立工艺院。院立粗工细工学工三厂。收无业游民。及犯轻罪之人。雇派工师。教以工艺。得旨、收养游民。教以工艺。最为良法美意。著即认真办理。摺包　　

○以整饬营务。实力巡防。复已革浙江记名总兵费金组原官。　　

○予广东钦廉边防历年阵亡瘴故弁勇。于钦州防城等处建立昭忠祠。列入祀典。从两广总督陶模请也。摺包　　

○庚午。享太庙。上亲诣行礼。内起居注　　

○遣官祭太岁之神。　　

○谕军机大臣等、电寄刘坤一、钦奉慈禧端佑康颐昭豫庄诚寿恭钦献崇熙皇太后懿旨。刘坤一电奏、因病恳恩赏假等语。该督筹虑一切。甚著勤劳。著赏假十五日。安心调理。期早就痊以慰廑系。　　

○上诣皇穹宇拈香。南郊斋宫斋宿。　　

○辛未。祈谷于上帝。上亲诣行礼。　　

○诣正阳门关帝庙菩萨殿拈香。内注　　

○诣宁寿宫乐寿堂、问慈禧端佑康颐昭豫庄诚寿恭钦献崇熙皇太后安。至辛卯皆如之。　　

○御保和殿赐外藩王公等燕。内起居注　　

○谕内阁、许应骙奏、特倢■＜曰融＞■＜石木＞庸劣不职文武各员一摺。福建龙岩州知州德治、才欠开展。人亦平庸。前署古田县候补知县樊明逵、信用匪人。致招物议。均著以府经历县丞降补。前署长乐县候补通判严庆祥、幕役招摇。不能约束。著以州判降补。建甯县知县钱登云、措置乖方。难膺民社。惟文理尚优。著以教职归部铨选。沙县知县张正清、任性妄为。罔恤民隐。署金门县丞候补县丞李庆扬、办事颟顸。才具平庸。署禾坪县丞试用县丞孟庆伦、擅受酿命。民怨沸腾。署平海县丞试用府经历杨泗滨、卤莽粗率。纵差扰民。候补县丞刘再兴、狡诈渔利。声名甚劣。均著革职。延平协副将长春、操防弛懈。声名平常。著勒令休致。建甯县城守营都司调补顺昌营都司曾登贵、防范未周。难期振作。著以守备降补。现月　　

○谕军机大臣等、御史黄曾源奏、兵部开选。并不行查事故。亦未将扣选情由晓示。实属有心弊混等语。著兵部堂官查明覆奏。现月　　

○闽浙总督许应骙奏、设立武备学堂。筹办情形。得旨、著照所议办理。务当督饬认真训练。随时考核。期收实效。摺

包

　　

○又奏、闽省盐斤。碍难加价。酌提杂款应用。下部知之。摺包　　

○又奏、请于洋药厘金项下。凑拨赔款。下户部速议。摺包

　　

○命御前行走科尔沁札萨克多罗宾图郡王敏噜普札布之长子头等台吉棍楚克苏隆、在乾清门行走。　　

○壬申。孝全成皇后忌辰。遣官祭慕陵。黄绫本　　

○谕军机大臣等、所有续修大清会典全部。共三百四十二函。著内阁交外务部照原本石印进呈。摺包　　

○又谕、溥善奏、陵寝要工。请补领钱粮三万两等语。户部知道。现月　　

○又谕、溥善奏、惠陵各处工程。请派员会同承修等语。著派顺天府府尹陈璧、会同敬谨修理。摺包　　

○又谕、张百熙奏、增修大学堂房屋。请派员估修一摺。著即派张百熙核实估修。摺包　　

○蠲缓江西义甯丰城等厅州县、并九江府同知所辖南九二＜目辟＞行＜匧心＞口＜韦未＞＜夗贝＞、被灾地方。新旧钱漕有差。现月　　

○蠲缓广西太平、浔、柳、桂林、梧、南甯、庆远、等府属二十七年粮赋有差。摺包　　

○蠲缓云南崇善等州县二十七年分地丁兵米。摺包　　

○癸酉。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。四川提督宋庆、忠勇笃诚。治军严整。咸丰年闲。创立毅军。转战河南直隶山东江南湖北陕西甘肃各省。统率所部。削平捻回巨寇。与中兴诸将。同建殊勋。洊膺专阃。嗣在北洋一带。驻扎操防。前后垂二十年。威惠著闻。军民悦服。中外推为宿将。朝廷倚若长城。晶■宜予恩施。特晋太子少保、尚书衔。赏给二等轻车都尉世职。该提督年逾八旬。此次随扈回京。中途召对。见其精神矍铄。志虑周祥。方冀永享遐龄。长资倚畀。兹闻溘逝。轸悼殊深。宋庆著晋封三等男爵。照尚书例赐恤。加恩予谥。并入祀贤良祠。其原籍地方。及立功省分。建立专祠。生平战功事迹。宣付国史馆立传。灵柩回籍时。沿途地方官。妥为照料。伊子试用道宋天杰、著以五品京堂候补。伊孙直隶试用直隶州知州宋裕继、著以知府补用。任内一切处分。悉予开复。应得恤典。该衙门查例具奏。用示笃念荩臣。有加无已之至意。寻谥忠勤。现月　　

