<!-- { "loadSidebar": true } -->
○又谕、此次考试翰詹各员。经阅卷大臣等校阅进呈。朕复加披览。亲定等第。一等六员。二等七十七员。三等一百二十三员。四等二员。其考列一等之编修文廷式、著以侍读学士升用。编修秦绶章、陆宝忠、俱著以侍讲学士升用。编修戴鸿慈、陈兆文、俱著以庶子升用。编修王懿荣、著以侍读升用。考列二等之编修王荣商、丁仁长、俱著以侍讲升用。编修姚丙然、邹福保、朱益藩、俱著以洗马升用。编修刘玉珂、著以中允升用。编修恽毓鼎、高赓恩、李士鉁、杨捷三、吴同甲、俱著以赞善升用。侍读冯文蔚、著以侍读学士升用。编修郑叔忱、孟庆荣、检讨王垿、俱著以赞善升用。编修张百熙、著以侍讲升用。以上各员。现无缺可补者。均著先换项戴。在任候补。编修杨天霖、程棫林、检讨阎志廉、编修熊亦奇、管廷鹗、俱著记名遇缺题奏。并各加赏大卷缎袍料一疋。小卷缎袍褂料各一件。编修陈昌绅、陈荣昌、李立元、吴郁生、彭清藜、俱著记名遇缺题奏。编修严修、陈田、曹福元、曹树藩、丁立钧、朱福诜、连捷、崇寿、谢佩贤、周爰诹、俱著各赏大卷袍料一疋。考列三等之二品顶戴左庶子崔国因、著撤去二品顶戴。以中允降补。侍读学士阔普通武、著以侍读降补。侍读臧济臣、著以中允降补。侍读学士吴讲、著以侍读降补。侍读景厚、著以中允降补。检讨萨嘉乐、著罚俸一年。左赞善贵铎、著降为编修。修撰张建勋、著罚俸半年。编修许叶芬、检讨希廉、编修熙麟、赵尚辅、陈遹声、洪思亮、冯诵清、吴嘉瑞、孙百斛、吴鸿甲、骆景宙、均著罚俸一年。检讨刘秉钧、孙廷翰、姚文倬、谢崇基、王塾、编修徐继孺、王万芳、徐仁铸、缪荃孙、均著罚俸二年。编修陈光宇、著罚俸三年。右赞善嵩峋、著降为编修。仍罚俸半年。侍读学士李绂藻、著以庶子降补。仍罚俸半年。考列四等之编修王继香。著罚俸四年。检讨雷在夏、著改为内阁中书。仍罚俸一年。其考试繙译列入一等之编修文海、著以侍讲学士升用。编修儒林、著以庶子升用。考列二等之侍讲恩顺、著以庶子升用。编修嵩恩、著以赞善攻用。侍讲学士清锐、著以少詹事升用。考列三等之编修奎善、著罚俸半年。编修启廉、著罚俸一年。侍讲惠纯、著以中允降补。余俱著照旧供职。该员等其各力求实学。慎守官方。用副教育人材至意。现月　　

○又谕、昨日召见新授四川盐茶道玉铭。询以公事。多未谙悉。不胜道员之任。玉铭著开缺以同知归部铨选。现月　　

○谕军机大臣等、总理各国事务衙门户部会奏、议驳吴大澂奏、湘茶亏折。拟设局销运。请拨出使经费及息借洋款一摺。据称茶市价。时有涨落。而其价之高下。实亦随制法为转移。英商购买茶叶。类皆径运西国。香港新嘉坡为过路埠头。并非运销之地。吴大澂设局销运。拟向汇丰洋行息借银五六十万两。即使运销稍有利益。恐亦不敌借款之折耗。出使经费现存无几。碍难借拨。均应毋庸议等语。吴大澂所奏设局销茶。既据该衙门筹商。实无把握。其所请借拨出使经费。及息借洋款各节。均著毋庸置议。原摺著钞给阅看。将此谕令知之。现月　　

○乙卯。谕内阁、此次大考翰詹列入一二等各员。著俟京察一等人员召见完竣后。按照名次先后。每日二员豫备召见。现月　　

○丙辰。谕内阁、德铭等奏、军台废员。二次由配脱逃。请旨饬缉究办一摺。已革防御文铎前次由配潜逃。当经拏获押解到台。乃未及半载。胆敢又复在配脱逃。实属怙恶不悛。该都统等已飞咨邻境查缉。难保不潜行回旗。著马兰镇总兵、步军统领衙门、顺天府、五城、一体严拏。务获究办。以肃法纪。现月　　

○户部奏、司员升授京卿。选授知府。请留办庆典。要差得旨、鸿胪寺少卿溥颋。著准其留办庆典。四川潼川府知府阿麟。著毋庸留办。摺包　　

○丁巳。谕内阁、鸿胪寺少卿方汝绍奏、编检人员拥积。请变通章程。并疏通道府截取选班各摺片。著吏部议奏。　　

○戊午。谕内阁、刚毅奏考察属吏。分别劝惩一摺。广东广州府知府张曾扬、署广州府通判防城县知县陆维祺、署南海县事候补知县杨荫廷、钦州直隶州知州李受彤、调署番禺县事海阳县知县杜友白、普甯县知县崔曾瑞、定安县知县李家焯、长乐县知县蒋鸣庆、署海阳县事候补知县吴志道、署防城县事候补通判陆文垿、以上各员。据刚毅胪陈治迹政声。均堪备循良之选。即著传旨嘉奖。仍饬令该员等益加奋勉。毋得始终异辙。曲江县知县郑守昌。狎昵多私。声名恶劣。著即行革职。候补知县斐克宽、庸碌无能。纵丁撞骗。著勒令休致。候补知县熊况奇、心地糊涂。办事乖方。候补知县张炳麟、才识迂缓。难膺民社。均著以县丞降补。以肃官常。现月　　

○谕军机大臣等、御史和福奏、匪徒滋扰库储。请旨严拏一摺。据称户部门首。每遇开库日期。即有匪徒聚众滋扰。并有刑部监禁之陈小秃党与设立收藏枪械所。狡辩健讼。肆意横行。似此种种不法。亟应严拏惩办。著步军统领衙门、顺天府、五城御史、将摺内所指陈小秃党与北霸天常三等按名严拏。送部讯办。并著户部每届库期。先行知照步军统领衙门增派弁兵弹压。以惩凶顽而慎库储。原摺均著钞给阅看。将此各谕令知之。现月　　

○又谕、长顺等奏、夹荒界内刁民。藉事纠众抗官。现已派队前往弹压一摺。前据该将军等奏称、长春木石河等处。勘丈夹荒地亩。该处佃民恃众抗阻等情。当经谕令遴派妥员。持平办理。兹据奏称、派员开导佃民。情愿免丈加倍纳租。惟十三甲棍徒岳殿会敛钱纠邀无赖匪徒。不下二千。竖旗演剧。私造枪炮。肆行抗阻。现已遴派营员。带队弹压。剿抚兼施等语。著即饬令派往员弁。相机妥办。严拏首犯。解散胁从。并著裕禄严防边境。以免匪徒窜扰。另片奏、请拨吉字齐字等语练军各五百名调遣之处。即著定安豫拨。暂归长顺调遣。将此由四百里各谕令知之。现月　　

○以滥押酿命。革广东署番禺县知县李祖荣职。摺

包

　　

○己未。谕内阁、刘秉璋奏、秀山酉阳教匪。同时起事。经地方文武员弁剿捕。擒斩首要各匪。地方一律安静一摺。据称本年二月闲。秀山县属宋农地方。有匪徒姚复乾父子。传习邪教。谋为不轨。经该县知县王寿松会同绥甯协副将李宗楷督带兵团。驰往捕拏。该匪胆敢率众抗拒。兵勇枪炮齐施。击毙匪党十余名。擒获二十余名。匪势不支。纷纷逃窜。立将姚复乾等生擒。同时复有酉阳州属草坝场地方匪徒刘廷玉传教惑民。纠匪多人。约期滋事。经署知州宋学曾会同酉阳营游击杜发祥等分派兵团往捕。直抵匪巢。该匪冲围抵拒。官军奋勇向前。格毙匪首刘廷玉及匪党二十余名。生擒十余名。余匪逃散。地方均各安静等语。办理尚为妥速。在事出力文武员弁。著准其酌保数员。毋许冒滥。摺内屡见王令字样。不合奏疏体裁。著饬行。现月　　

○谕军机大臣等、上次皇太后临幸普觉寺。应行豫备马匹。究竟因何贻误。著巴克坦布等将实在情形。并应得处分之司官等。查取职名。严参具奏。现月　　

○以刑部尚书松溎为满洲繙译会试正考官。礼部左侍郎长麟为副考官。朱签　　

○庚申。谕内阁、本日依克唐阿奏奉懿旨议叙谢恩摺。未用黄面红里。著交部议处。现月　　

○黑龙江将军依克唐阿奏。墨尔根城镶黄旗协领穆精阿。现有经手未完事件。请仍留省当差。得旨。穆精阿何事经手未完。著明白回奏。再候谕旨。摺包　　

○辛酉。上御承光殿。义大利使臣巴尔迪等三人觐见。　　

○　　

○谕内阁。前因上驷院于恭备应差马匹。全行贻误。谕令巴克坦布等查明参奏。兹据奏称。因是日遇雨。道路难行。是以迟误。请将署堂郎中世序交部议处等语。该院于慈驾临幸要差。临期辄行贻误。非寻常疏忽可比。所有署堂郎中员外郎世序。暨是日应差各司员。著查取职名。一并交部严加议处。厩长广泰、文铎、文清、广桂、海福、均著即行责革。以示惩儆。现

月　　

○以本年乡试考试应开列试差人员。于保和殿。协修官李翘燊恭纂　　

总纂官钱骏祥恭辑监修总裁世恭阅正月十一日正总裁那月日专司藳本陆恭覆阅癸丑八月十二日　　

徐月日　　

荣月日副总裁唐月日　　

宗室宝恭阅三签五月十一日　　

陈恭阅六签三月初十日

　　

熙月日　　

郭恭阅六月十一日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之三百三十九　　

光绪二十年。甲午。四月。癸亥。孝端文皇后忌辰。遣官祭昭陵。照例　　

○甘肃新疆巡抚陶模奏、新疆分设电报。筹议养线等费。从之。　　

○甲子。谕军机大臣等、户部奏、核议四川官运局积存副本款目。请旨详晰登覆。暨开支护本一款。应令妥立章程各摺片。著裕德、廖寿恒、归入钟德详摺。一并查明覆奏。现月　　

○以裕德、廖寿恒、出差。命工部尚书怀塔布兼署都察院左都御史。礼部左侍郎钱应溥兼署吏部右侍郎。

现月

　　

○追予阖家殉难。前任甘肃平庆泾道万金镛于固原州城建立专祠。同时被戕之官幕眷属人等一并附祀。从陕甘总督杨昌浚请也。现月　　

○乙丑。谕内阁、长顺奏、本年三月闲。南山火药局筛药房失火。轰毁板房。伤毙匠徒十四名。请将该管官弁。分别议处等语。吉林南山火药局。因筛药失火。该管官弁未能先事防范。以致轰毙多命。实属咎有应得。尽先千总孙超、著交部按照奏定章程议处。司事把总衔监生郑莲生、著即斥革。现月　　

○又谕、邵友濂奏、火药厂失事。伤毙工匠。轰毁房屋机器。请将该管委员等分别惩处等语。台湾火药局失事。委员经历衔监生萧殿芬、未能先事防范。著即行斥革。局员福建盐大使苏绍良、有兼辖之责。著交部按照奏定章程议处。现月　　

○又谕、长顺奏、请将广东试用知府多龄、调往吉林。候选直隶州知州魏镛、留省分别补用等语。吉林现在并无边防军务紧要事件。差委不至乏人。何得瞻徇情面。辄调他省候补及候选人员。豫为将来保奖地步。所请著不准行。现月　　

