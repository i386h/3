<!-- { "loadSidebar": true } -->
帮总纂官程棫林恭辑监修总裁世恭阅二签五月二十三日正总裁那月日专司蒿■禾本陆恭覆阅癸丑十二月初四日　　

徐月日　　

荣月日副总裁唐月日　　

宗室宝恭阅十一月惠十八日

　　

陈恭阅二签五月十四日　　

熙月日　　

郭恭阅三月十六日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之五百二十四　　

光绪二十九年。癸卯。十二月庚戌。朔。上诣宁寿宫乐寿堂。问慈禧端佑康颐昭豫庄诚寿恭钦献崇熙皇太后安。至己卯皆如之。　　

○谕军机大臣等、有人奏、东事日急请先整军节饷以备防守摺片两件。著袁世凯妥筹办理。又片奏、保护天津市面等语。并著该督知道。原摺片著钞给阅看。将此谕令知之。寻袁世凯奏、前因日俄消息甚紧。必须筹备。曾函商庆亲王等、拟添兵三万。需饷六百万。先凑拨三百万。名为开办练兵处经费。实则用以筹防。盖不欲彰明显露。启外人疑忌。言者不察。因疑请款专为改编营制之用。由于情势隔阂之故。至天津市面。零钱短缺。现已陆续添铸铜圆。以资补助。报闻。摺包　　

○总统武＜目辟＞行＜匧心＞口＜韦未＞＜夗贝＞左军直隶提督马玉昆奏、请将南韶连镇总兵杨忠义留营。暂缓赴任允之。摺包　　

○署齐齐哈尔副都统程德全奏、筹办黑龙江善后各事。请部酌拨银四五十万两以应急需。下户部议。摺包　　

○赏前安徽青阳县知县汤寿潜道衔。摺署两淮盐运使。现月　　

○予江甯新建故两江总督刘坤一专祠。江苏新建故两广总督张树声专祠。并列入祀典。从两江总督魏光焘等请也。摺包　　

○辛亥。谕军机大臣等、两淮盐运使员缺。已有旨令汤寿潜署理。朝廷以该员才识优长。综核名实。特予破格摺用。该员受此厚恩。责无旁贷。其应如何整顿淮纲。恤商裕课。尽除中饱。严杜私稍之处。著即破除情面。认真经理。现在时事艰难。财用不足。务当悉心通筹。挽回积习。力任劳怨。俾盐务日有起色。无负国家不次委任之意。著魏光焘传谕汤寿潜知之。现月　　

○以外务部尚书那桐、署步军统领暨工巡局事务。

现月

　　

○壬子。谕军机大臣等、长庚奏、筹拟阿尔泰山防守事宜各摺片。据称阿尔泰山。为西北边疆要地。中外之大防。应行设官经理。所陈固疆域重巡防辑哈部各条。不为无见。著马亮、春满、瑞洵、崧蕃、潘效苏、会同悉心通筹。详拟具奏。摺内所称拟以科布多帮办大臣。移驻阿尔泰山或布伦托海及片称拟将参赞大臣。移驻额尔齐斯一节。著一并妥议办理。原摺并片两件。均著钞给阅看。将此谕令知之。现月　　

○理藩院奏、修建衙署。请添拨银两。得旨、著就前项赏银。撙节办理。随手　　

○吉林将军长顺奏、力疾销假。并恳另肬■闲贤能。得旨、该将军力疾销假。具见公忠。仍著将一切事宜。妥为筹办。以济时艰。随手　　

○以战功卓著。予故吉林协领富兴阿等三员、照军营立功后积劳病故例优恤。摺包　　

○癸丑。谕军机大臣等、电寄岑春火滟宣。电悉。具见公忠。惟广西匪患。尚未肃清。广东伏莽亦多。民情浮动。两省均关紧要正资该署督坐镇。仍著妥筹一切慎固。封守毋庸北上。　　

○又谕、电寄赵尔巽电悉湖南地方紧要。仍著该抚妥筹一切慎固封守。毋庸北上。电寄　　

○直隶总督袁世凯奏、热河游匪肃清。东陲不靖请将直隶总督派往马兰镇护陵营队搬回得旨著延祉察看情形咨商办理又奏、请将因教案被议前大名镇总兵王连三开复原官得旨著外务部查核具奏。　　

○又奏已革大名练军参将马振武拏获逸匪郝振邦有功恳恩开复原官得旨马振武著俟续有劳绩再行奏请摺包　　

○以亏欠仓粮。革已故前署山海关通判马瑞辰职。籍产备抵。摺包　　

○以欠解盐价。革已故江苏知县舒建祥等职。提属勒追摺包　　

○缓徵两淮泰、海、二属被风被潮各场穴■士■黾折价钱粮。　　

○甲寅。穆宗毅皇帝忌辰。上诣奉先殿寿皇殿行礼。遣官祭惠陵。起居注　　

○商部奏、拟订商律。先将公司一门缮册呈览。依议行。摺包　　

○御史瑞璐奏、请由南省运米。以代漕运。其江浙海运米石。毋庸改折。下户部议。摺包　　

○裁缺通政使司参议陈钟信、奏陈练兵事宜十二条。拟编联举国军队。立军府于京师。番上宿＜目辟＞行＜匧心＞口＜韦未＞＜夗贝＞。以成划一之制。下练兵处知之。摺包　　

○科布多参赞大臣瑞洵等奏、随地归科之哈民。冬牧地方。无从拨给。拟仍任其跨牧。得旨、仍著与春满妥筹办理。摺包　　

○以援剿奉天彰武县股匪出力。予热河练军统领云南鹤丽镇总兵杨玉书优叙。文职县丞陈继鹗等、武职游击陈春廷等、蒙古团练三品衔罗泽等、奖叙有差。摺包　　

○乙卯。孝惠章皇后忌辰。遣官祭孝东陵。　　

○引见开缺四川绥定府知府丰豆绅布。得旨著回原衙门行走。摺包　　

○直隶总督袁世凯奏。□日相持益急遵谕严密筹防。拟增兵三万。请饬部迅筹的饷。得旨、著户部迅速筹拨的饷。摺包　　

○署云贵总督丁振铎等奏、滇军近日出境会剿粤匪情形。得旨、仍著督饬各军。迅速防剿。以靖地方。　　

○又奏、琼州镇总兵白金柱、暂缓赴任。留滇差委允之。摺包　　

○又奏、已革知县瑞木鸿钧襄办教案出力。请开复量予录用得旨、端木鸿钧著开复原衔。毋庸送部引见。

摺包

　　

○伊＜覀之＞■牛副都统春满奏阿尔泰山哈血■乣。随地归科。无地冬牧。请暂缓交割。得旨、著会商瑞洵等妥筹办理。　　

○以有意顿兵。张大邀功。云南普洱镇总兵高德元、开缺听候查办。　　

○以开场聚赌。革云南守备张功成职。摺包　　

○以战功卓著。予故署云南腾越镇兵段瑞梅、徐联魁、临元镇总兵李应举、附祀故提督杨玉科大理府专祠。从署云贵总督丁振铎请也。　　

○予冒暑督工身故。山东记名总兵王世清、照军营立功后积劳病故例优恤。　　

○丙辰。谕内阁、岑春火滟宣奏倢■＜曰融＞■＜石木＞贪劣不职文武各员一摺。广东候补道李庆荣、罔利营私。操守难信。候补直隶州知州徐■滟隽声、把持局务。放利徇私。署罗定直隶州知州钱溯灏、纵子索贿。颠倒是非。广州府佛山同知张宏运、遇事婪索。不恤民艰。试用通判陶仁寿、性情贪狡。反覆无常。揭阳县知县李树声、卑鄙龌龊。有玷官箴。石城县知县薛铨忠、不耻卑污。巧于牟利。陆丰县知县左学易、肆意贪婪。声名狼藉。另补知县刘德恒、才足济奸。难期迁善。高要县县丞梁有为、操守不谨。代理封川县文德乡司巡检试用县丞吕樾、牟利营私。试用县丞葛宝华、在海丰县县丞署任内。屡串诈赃。署海康县典史补用典史胡廷弓滟＜兪＞滟弓、诈赃勒索。署兴甯县十三都司巡检候补从九王文勃、贪婪无耻。开缺番禺县茭塘司巡检王存武、胆大妄为。署番禺县鹿步司巡检试用从九招保熙、行止卑鄙。候补通判何岳嵩、行检不修。均著革职永不叙用。试用道刘清泰、庸懦无能。言多反覆。试用知府朱庆桂、声名平常。难资表率。署钦州直隶州连平州知州张卿云、惟利是图。罔恤民艰。试用知府毕昌言规避钻营。罔知自爱。开缺博罗县知县陈宗凤、信任家丁。办事颟顸。广甯县知县蓝光第、性近阴险。声名恶劣。定安县知县陈永辉、溺于嗜好。心地糊涂。清远县知县钱祖荫、嗜好甚深。缉捕不力。现署增城县调补高要县知县刘镇寰、前署归善县任内。纵子扰民。被控有案。长乐县知县蒋希曾、性情卑鄙。物议沸腾。试用知县聂宗诗、嗜好其深。操守难信。候补知县吴懋勋、茫昧无知。难膺民社。试用知县帖宗晋、收受赌规。行为卑鄙。候补知县钟元棣、放利而行。复工奔竞。试用知县蒋泽、前在顺德县审案。串通劣绅。贿释盗犯。海康县清道司巡检任皓、违例擅受。儋州薄沙司巡检徐威、擅受民词。电白水东司巡检于瑞麟、罔利营私声名恶劣。德庆州悦城乡巡检胡念慈、勒收典规。前代理临高县典史候补从九鲁家麒、行止不端。署顺德县教谕候选教谕陈抡元、有玷司铎。均著即行革职。南海县知县王崧、年力就衰。难膺繁剧。著开缺另补。丰顺县知县朱益湛、操守平常。复疏约束。著开缺留省察看。潮州镇总兵蒯德浦、信任劣员。居心放利。前统省河兵轮赤溪协副将吕文经、贪利徇私。船务败坏。前署赤溪协副将补用参将沈棋山、办匪畏葸。调度乖方。外海水师补用参将罗笙、狡诈性成。声名恶劣。新会营参将方沿、畏葸性成。缉捕废弛。海口营参将陈荣辉、操守声名。均属平常。调署连阳营游击潮阳营游击永禄、晶■宜见劫案。毫无整顿。调署潮阳营游击靖远营游击伊昌阿、办事颟顸。声名甚劣。调署增城营参将连阳营游击王德杰、声名平常不知振作。署顺德协副将补用游击林有成遇事含糊捕务怠玩。调署水师提标前营都司后营守备王雄斌、营务废弛。难资得力。前署广州协右营都司补用守备魏陆、办事疲玩难期振作。代理潮阳营守备候补守备刘夺标、巧于钻营。卑鄙无耻。前带瑞字左营补用游击陈才业、任意缺额。性情狡滑。前帮带诚字中营补用游击贾文祥、办事畏葸。贻误事机。管带诚字左营升用游击陈有功、素嗜赌博。不守营规。前带安勇兴甯营都司刘居德、玩视捕务盗案日多。清远营右营守备邓佐清、久病贪利。恋栈贻误。均著革职永不叙用。并不准投效军营。陆路提标后营游击丰寿、纵容子弟。被控有案。前带振武军右旗补用都司庄长胜、营勇肆劫。纪律毫无。前署碣石镇中营守备补用守备梁炳元、纵兵焚掠。误毙多命均著革职归案讯办。前统振武军补用副将周天意办事乖方。暒滟它欠饷项。署广西梧州协副将外海水师补用副收黎中配、缺额侵饷。查有实据。均著革职永不叙用。现在该二员私自逃匿。并著饬拏追缴。前带飞熊轮船都司尽先守备傅宗文、纵兵滋事。复有缺额。著革职发往军台效力赎罪。署南甯韶连镇总兵广西梧州协副将江志、前带北江西海水师记名提督王光耀、年力就衰。不胜营务。均著勒令休致。另片奏倢■＜曰融＞■＜石木＞广西补用道钱锡宝、人颇有才。籍权恣肆。广东补用道朱士林、贿赂公行。肆无顾忌等语。钱锡宝、朱士林、均著革职永不叙用。　　

