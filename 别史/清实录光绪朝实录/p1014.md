<!-- { "loadSidebar": true } -->
○庚寅。谕内阁、廷雍奏、拳教相仇。酿成大变。现仍纠聚。请旨饬办一摺。此次祸端肇自拳匪。晶■宜经降旨痛加戋滟暳除兹览所奏。犹复胆敢在交河等处啸聚杀害良民。抢劫财物藐法已极非从严剿办。不足以惩凶顽。姑念该拳民等。多为拳匪迫胁。自应分别办理。著直隶各统兵大员。凡有拳民聚集处所。勒令呈缴军械。克日解散。傥敢抗违。即著痛加剿除。以清乱源而靖地方。现月　　

○谕军机大臣等、朕恭奉慈銮于十七日安抵太原。何日西巡。尚未定期。惟该省豫备一切。固不可过事铺张。亦不可误听讹言。稍存观望。致一旦乘舆西巡。诸事转行仓促。将此谕令端方知之。电寄　　

○又谕、奕劻奏、遵旨回京。并查看城内外情形各摺片总税务司赫德该王业已接见。各国命意如何。谅露端倪。李鸿章现尚未到。所有与各国应商事件。不妨先与开议。如何情形。随时具奏。李鸿章已晶■宜次电催。并由该王设法再行发电催促。以便会商办理。至户部仓库均有洋兵保护。该王令赫德婉商各国公使。先行交还。如能允从即著溥良随时拨给银米。散放各营。以恤兵艰。将此由六百里谕令知之。电寄　　

○又谕、董福祥奏、请将所部调集近郊以资整顿一摺。所陈甘军多有散失军装。器械亦复不全。自应逐一清厘。重振军威。惟所请全行调集近郊整顿。则该军分扎处所。顿形空虚。殊未妥洽。所有获鹿井陉固关各要隘。著责成该提督认真扼扎。毋稍疏虞。其应行整顿队伍。只可更番抽调。分别淘汰募补。未便全行调集。该提督声望素著。当此时势艰难。务须殚竭血诚。实力振作。用备缓急。将此谕令荣禄董福祥知之。电

寄

　　

○又谕。松寿奏。吁请随扈一摺。览奏具见悃忱。现在驻跸太原。全赖东南各省、接济饷需。松寿业已调补江苏巡抚。该省为财赋之区。海疆要地。筹兵筹饷。极关紧要。著即迅赴新任。毋庸随扈。将此谕令知之。电寄　　

○直隶大名镇总兵王连三奏。恳率队随扈。藉效驰驱。得旨。仍著认真镇守地方。毋庸随扈。摺包　　

○以江苏苏松太道余联沅为江西按察使。现月　　

○以党拳倡乱。逃逸拒捕。革直隶候补道谭文焕职、并讯办。摺包　　

○辛卯。谕内阁、军机大臣代奏、潘民表条陈各摺片。潘民表著仍遵前旨、即行回任。所请劝捐募勇各节。应毋庸议。

现月

　　

○谕军机大臣等。毓贤奏。请派重兵扼守保定一摺。保定关系直省全局。现虽派庆亲王奕劻李鸿章等。与各国商议一切。然敌情叵测。仍不得不严加防范。断不可稍形疏懈。所有良乡涿州一带。均宜节节布置。著荣禄、廷雍、会商妥筹。务臻周密。毋稍延误。原摺著钞给阅看。将此各谕令知之。电寄　　

○驻藏帮办大臣裕钢奏、交涉事繁。请留四川知府何光燮供差。暂缓引见。允之。摺包　　

○成都将军绰哈布等奏恭闻西幸。不胜驰系。得旨、仍著将吏治军政。认真整顿。以维大局。摺包　　

○闽浙总督许应骙奏、闽省援军。顺道助剿衢州乱匪。现飞饬兼程入＜目辟＞行＜匧心＞口＜韦未＞＜夗贝＞。报闻。摺包　　

○又奏、防务吃紧添募营勇以备调遣。下部知之。摺包　　

○山西巡抚毓贤奏、扼守固边。布置粗就。吁请陛见面陈事宜。得旨、毋庸来见。摺包　　

○又奏、各军溃散。请严核勇数。毋任虚糜饷项。得旨、前已有旨查办矣。摺包　　

○壬辰。谕军机大臣等、连顺等奏、东边兵衅已开。请调劲旅。以固边圉。并请发给枪械各摺片。此次京师变起仓猝。原由拳匪无端启祸。与东三省无涉。俄人夺取呼伦贝尔。实系寿山擅开边衅所致。该员业经开缺。听候查办。现在已派庆亲王奕劻李鸿章等回京。与各国商议一切。切不可轻与开衅。致蹈寿山覆辙。乌城等处防务均关紧要。该将军等当就三札两盟现有兵力。认真训练。以备不虞。毋庸另行徵调至所请发给快枪等件。俟京城收回后再行酌量拨给。将此由六百里各谕令知之。电寄　　

○又谕、张春发陈泽霖两军。前有旨令刘坤一派员查点实数。具奏后再行给饷。兹据鹿传霖陈称、张春发军饷六十万两。系该督在江苏巡抚任内全数催运清江存储。陈泽霖军饷六十万两。系指定江甯筹解。该两军于七月十四五日。业经溃散。饷银自应截止。恐营哨各官。前往冒领。著刘坤一聂缉规迅即飞饬管理饷项之员。即行截留。仍俟查明确数后。再行给发。余存银两。该督等迅速报部。以便核办。将此由六百里各谕令知之。电寄　　

○出使韩国大臣徐寿朋电奏、恭请圣安。得旨、朕恭奉慈銮暂行驻跸太原均安。现月摺包　　

○以四川川东道夏屮■一■日为四川按察使。现月　　

○癸巳。谕内阁、此次衅端实由拳民肇祸。教民因而疑惧以致两不相下。扰攘非常。不知教民拳民。均我赤子。朝廷视民如伤。该教民等但能各安本业。自应照常保护无所用其疑虑。著各省督抚。谆饬各该地方官。开诚布公。切实劝导。俾各教民咸知一视同仁之意。坦然无疑。如常安处。至拳民多被拳匪迫胁。亦何忍不分良莠。概加诛戮。并著各该地方官明白晓谕。即令解散归农。傥仍敢纠血■乣鹿＜虘阝＞囷集。不知感悟一旦大兵所指。不分玉石。后悔莫及。勿谓不教而诛也。将此通谕知之。现月　　

○谕军机大臣等、朕钦奉慈禧端佑康颐昭豫庄诚寿恭钦献崇熙皇太后懿旨。此次随扈来晋各军。备极劳苦。马玉昆一军。加恩著赏给银一万两。董福祥所带马队。加恩著赏给银三千两。岑春火滟宣一军。加恩著赏给银二千两。以示体恤。现

月

　　

○又谕、此次随扈王公大臣及一切办事人员。均由地方官办理供应业经多日。现已从优给予津贴。著自二十五日为始。除草料不计外所有一切供应。概行截止。将来启銮之日。跸路经过地方仍著照常办理。现月　　

○又谕、寄奕劻、李鸿章电奏、请明降谕旨等语。俄兵先撤。虽有此言。尚未见诸实事。亦断无回銮后再行开议之理。所请窒碍难行。惟俄兵如果先撤。该王自可援以为词。劝各国一律撤兵。著即体察情形。速筹办理。李鸿章电奏。并钞给阅看。将此由六百里谕令知之。电寄　　

○全权大臣直隶总督李鸿章电奏。八月二十一日借乘俄舰。由海道北上。得旨、著俟到津后即行进京会商一切。力为其难。是所切盼。摺包　　

○督办前路粮台甘肃布政使岑春火滟宣奏。所带马步各队。拟易名威远军。并请改刊木质关防。以一号令。报闻。摺

包

　　

○甲午。谕内阁。毓贤奏。考核属员、分别举劾一摺。山西太原府知府许涵度。保送补用知府徐继孺。候补直隶州知州周克昌。试用知县李秉彝。候补知县姚学镜、候补直隶州知州华凤章、均属守令中出色之员。著传旨嘉奖。候补道阎迺竹。性情偏僻。办事乖方。著以通判归部铨选。候补知府谢仁溥。欺蒙贪鄙。任性妄为。候补知县刘景林。贪横污劣。恶声著闻。均著即行革职。以儆官邪。现月　　

○谕军机大臣等。李鸿章等奏。事机万紧。请将统率拳匪之庄亲王等先行分别惩办一摺。李鸿章计日到京。著奕劻与该大学士体察各国实在情形。究竟如何切实会商。即行具奏。原摺著钞给阅看。将此由六百里谕令知之。电寄　　

○又谕、奕劻奏接晤各国公使情形一摺。昨据李鸿章电奏定于二十一日启程。不日应可到京。该王务当会同该大学士等和衷商搉。与各国使臣订期开议。以期补救时艰。挽回危局。将此由六百里谕令知之。电寄　　

○又谕、李廷箫代奏、刘坤一电称请将张春发陈泽霖两军。分扎海州清江等语。前据李秉衡奏、张春发尚属奋勇。陈泽霖素不知兵。该两军已回江北。究竟天津溃败之后。尚存几营。著该督仍遵前旨。核实点验。即如所请分别扼扎。统归该督节制调遣。至陈泽霖是否有用。并著该督详细察看。据实覆奏。勿稍迁就。将此谕令知之。电寄　　

○两江总督刘坤一等奏、遵办江甯筹饷捐输。请减成核奖。以佐军需。如所请行。摺包　　

○又奏、提取沪局军械妥筹北运。又奏、扬州十二圩淮盐总栈。仅派运判一员。充当提调。不足以资镇摄请仍照旧章委道员驻扎。并报闻。摺包　　

○又奏、江西知县王燮、请留南洋差遣。得旨。所请著不准行。王燮籍隶何省。并著查明覆奏。摺包　　

○又奏、清江转运局采购米石。现议改由陆路添招护勇解赴行在备用。下部知之。摺包　　

○四川学政吴庆坻奏、敬陈下悃。吁请纾忧。得旨、朕恭奉慈銮暂行驻跸太原均安。摺包　　

○山西巡抚毓贤奏、新募佐字前军后军。择员管带。咨请立案。又奏、本年亢旱。土药必至歉收。先行陈明。并下部知之。摺包　　

○又奏、饬副将徐仕海、率队前往口外大青山一带。扼要驻扎。以固边防。报闻。摺包　　

○浙江巡抚刘树堂奏、拨协保定饷银。现拟改解行在。以备拨用。下部知之。摺包　　

○以贪鄙不堪师表。革山东郓城县教谕张辀文职。其声名平常之恩县教谕袁蔗等二员勒休。　　

○以造言生事。革江甯电报局委员安徽县丞廖寿熙职。　　

○乙未。谕军机大臣等。近闻保定之东闾村安家庄等处教堂。仍有兵团攻击。殊与朝廷现在办理情形相背。总之教民鹿＜虘阝＞囷聚一处。其有恃血■乣出掠者。自不能不惩办。若仅止因疑生惧、负嵎自保。此时办法。惟有切实开导。俾之坦然无疑。自可相安无事。其团民即著速为解散。勿任聚血■乣横行。又闻近京马家堡地方。亦有拳民滋事。并著迅速查明遣散。勿令洋人以自行剿匪为名。四出滋扰。大局更难收拾。将此由五百里谕令知之。寻廷雍奏、遵查安家庄东闾村教堂。并无派兵围攻之事。并饬地方官劝谕拳教。各释前嫌至马家堡现有洋兵出入。已呈请庆亲王奕劻先与各国公使议明俟有覆文。再行派队前往查办。报闻。摺包　　

○四川总督奎俊奏、抽调练军五营。派提督丁鸿臣统带。兼程北上。以备调遣。得旨、已有旨令丁鸿臣带队驰赴行在矣。摺包　　

○又奏、川省各属。旱荒成灾酌办赈抚情形。得旨、该省灾区甚广。仍著饬属妥为赈抚。毋任灾黎失所。摺包　　

○又奏、川省设立官磺局。仿照盐局办法。局运商销。试办有效。谨将章程十条咨请立案。下所司知之。摺包　　

○湖南巡抚俞廉三奏、叩请圣安。并陈愚悃。得旨、仍著将粮饷军火源源筹解。摺包　　

○新授贵州提督夏毓秀奏请觐见。得旨、已有旨谕令带队驰赴行在矣。摺包　　

