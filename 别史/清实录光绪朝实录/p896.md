<!-- { "loadSidebar": true } -->
○谕军机大臣等。各国君后宗藩等来京。宜设专馆以示优待之礼。已故镇国公荣毓府第。规模地段。均属相宜。著派奕劻、李鸿章、前往查勘估修。其应如何办理之处。即行奏明请旨。洋务　　

○又谕。刚果国使臣订立约章。著派李鸿章画押。　　

○又谕、电寄杨儒、本年十月。为奥君主在位五十年之期。著派工部右侍郎杨儒。为头等公使。往递贺书。并赍礼物六色。届时致贺。　　

○大理寺少卿盛宣怀奏、中国通商银行。次第开设。各省官款。请饬归汇解。下户部速议。　　

○云南巡抚裕祥等奏。安平等十六厅县。新设学额。考试已历五届。请定廪增名数。及出贡年分。下礼部议。摺包　　

○豁免云南禄劝县属被水地方钱粮。摺包　　

○壬申。上御文华殿。美国卸任使臣田贝、接任使臣康格、觐见。摺包　　

○谕内阁、御史文悌奏、言官党庇。诬罔荧听。请旨饬查一摺。据称御史宋伯鲁、杨深秀、前倢■＜曰融＞■＜石木＞许应骙、显有党庇荧听情事。恐启台谏攻击之风等语。该御史所奏难保非受人唆使。向来台谏结党攻讦。各立门户。最为恶习。该御史既为整肃台规起见。保以躬自蹈此文悌不胜御史之任。著回原衙门行走。现月　　

○谕军机大臣等、电寄荣禄、保府教堂。被董福祥兵毁坏。两教士被殴带至营中。法使已照会总署。荣禄电称此案由外设法拟结。著即赶紧办理。务须速了。省城重地。甘军勇丁。何得任意滋事并著转电董福祥。认真弹压。以后如该军别有滋闹情形。定惟该提督是问。电寄　　

○又谕、电寄寿长、俄国租地条约。已据许景澄等、订立春报。著寿长体察情形。晓谕驻防兵民一体安居。毋启猜嫌。仍将遵办缘由电奏。电寄　　

○盛京将军依克唐阿奏、海龙马贼。回窜通化一带现饬各营剿办情形。得旨、即著督饬各营。认真剿办。摺包　　

○出使俄奥国大臣许景澄等奏俄国订立旅顺口大连湾迤北所需保守陆地各租地界蝱滟戋条约。遵旨与外部议定专条办理情形。下所司知之。摺包　　

○出使英义比国大臣罗丰禄奏、清还赔偿日本军费银二万万两。并第三年末次威海＜目辟＞行＜匧心＞口＜韦未＞＜夗贝＞守费银五十万两。下所司知之。摺包　　

○癸酉。谕内阁、前据顺天府府尹胡燏棻奏、请精练陆军。并神机营改用新法操演。出使大臣伍廷芳奏、京营绿营。参用西法各摺片。先后谕令军机大臣。会同神机营王大臣。八旗都统妥议。兹据该王大臣等、会同议奏。改练洋操。为练兵要著。各省绿营练勇。晶■宜经谕令认真裁并一律挑练。著该将军督抚。归入前次户部兵部议覆御史曾宗彦请改洋操摺内。一并迅速筹议。切实具奏。神机营业经挑选马步官兵万人。勤加训练。即著汰弱留强。实力讲求务成劲旅八旗满洲蒙古汉军骁骑营。两翼前锋护军营。均著以五成改习洋枪。五成改习洋机暒滟台枪。著派奕劻、色楞额永隆、管理八旗骁骑营。崇礼、载卓苏噜岱、管理两翼前锋护军营。奕劻向来办事认真。熟谙武备。务须会同肬■闲派各员。并督同各旗营专操大臣。按照泰西兵制。更定新章。认真操演其八旗汉军石滟驳营藤牌营。著一并改用新法。挑拣精壮。如式演练以成有用之兵。果使日起有功。何惜宽筹饷项。各直省将军督抚。暨该管王大臣等、务当振刷精神。屏除积习。毋得始勤终怠。至一切阵法器械营制饷章。及挑选将弁教习各节。著按照胡燏棻等所奏。议定切实办法。奏明办理。用副朝廷整军经武至意。将此通谕知之。现月　　

○谕军机大臣等、有人奏、大员婪赃武断。贻害地方。请旨饬查一摺。据称奉天府府尹廷杰、于钱商买空卖空案内。有受贿情事。以致钱法不通。市井萧条等语。著良弓滟＜兪＞滟弓按照原倢■＜曰融＞■＜石木＞各节。确切查明。归入前次奉天贡生程九式控案。一并据实具奏。毋稍徇隐。原摺著钞给阅看。将此谕令知之。寻奏、遵旨府尹廷杰、审度商情。从权办理尚无不合。于钱商买空卖空案内。亦无受贿确情报闻。现月　　

○又谕、有人奏、奉天马贼充斥。此拏彼窜。近日竟有大股焚掠之事。请添练兵勇。择要驻扎。又奏、奉天额兵。亟宜整顿。应将派充戈什哈等名目。一律裁撤。各项杂差。或裁或并。统令学习枪石滟驳各等语。著依克唐阿、体察情形。奏明办理。原片二件。著钞给阅看。将此谕令知之。现月　　

○又谕、有人奏、奉天海城县知县米穜、办理昭信股票。苛派骚扰。私设班馆。任令蠹役擅作威福。署辽阳州知州凤鸣。玩视逆案各等语。著依克唐阿、廷杰、按照所倢■＜曰融＞■＜石木＞各节确切查明。据实具奏。毋稍徇隐。原片著钞给阅看。将此谕令知之。寻奏、遵查知县米穜、虽无苛派骚扰情事。惟听断不勤。以致押犯累累。署知州凤鸣、并非纵凶玩视逆案。惟不能立时究出实情。究属颟顸。均请撤省察看。以饬官方。如所请行。现月　　

○甲戌。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。至己卯皆如之。记注　　

○谕内阁、前经降旨开办京师大学堂。入堂肄业者。由中学小学以次而升。必有成效可者滟见。惟各省中学小学。尚未一律开办。总计各直省省会、暨府厅州县、无不各有书院。著各该督抚、督饬地方官。各将所属书院坐落处所。经费数目。限两个月。详查具奏即将各省府厅州县、现有之大小书院。一律改为兼习中学西学之学校。至于学校等级。自应以省会之大书院为高等学。郡城之书院为中等学。州县之书院为小学。皆颁给京师大学堂章程。令其仿照办理其地方自行捐办之义学社学等。亦令一律中西兼习。以广造就。至各书院需用经费。如上海电报局、招商局、及广东闱姓规、闻颇有溢款。此外陋规滥费。当亦不少。著该督抚。尽数提作各学堂经费。各省绅民。如能捐建学堂。或广为劝募。准各督抚、按照筹捐数目。酌量奏请给奖。其有独力措捐钜款者。朕必予以破格之赏。所有中学小学应读之书。仍遵前谕、由官设书局。编译中外要书。颁发遵行。至如民闲祠庙。其有不在祀典者。即著由地方官晓谕居民。一律改为学堂。以节糜费。而隆教育。似此实力振兴。庶几风气彳滟扁开。人无不学。学无不实。用副朝廷爱养成材至意。将此通谕知之。洋务　　

○谕军机大臣等、左庶子庆颐奏、奉天防营积弊请饬严查一摺。据称将军依克唐阿到任后。改奉字为五军。各统领并不择要防缉。惟于商贾辐辏之集镇。勒索月规。并有空粮缺额。纵盗滥刑情事。请饬严查等语。防营积弊日深。晶■宜经申谕各赵自。认真厘剔。现当整顿武备之际。岂容仍前玩泄。著依克唐阿、按照所奏各节。确切查明从严惩办。吉林黑龙江防守各营。此等积习。诚恐不免。并著延茂、恩泽、严密访查。据实具奏。另片奏、奉天省城长发当铺被抢。赃贼未获。并有路劫之案。西城盗风尤炽。捉人勒赎。有暒滟邦票折票等名目。请饬严行整顿等语。著依克唐一并确查具奏。原摺著分别钞给阅看。将此各谕令知之。寻延茂奏、遵查吉林各军。现无积弊。报闻、恩泽奏、遵查防营积弊。严饬实力整顿情形。得旨、著随时留心稽察。毋得徒托空言。如有仍蹈前弊。即著从严倢■＜曰融＞■＜石木＞办。摺包　　

○又谕、电寄荣禄等、各该省会、及各府厅州县书院共若干。每年通省实用束脩膏火共若干。速即查明确数电覆。电寄　　

○太常寺奏、恭忠亲王配享太庙东庑供奉位次。又奏、入祀贤良祠、与太庙东庑供奉位次相符。均依议行。早事　　

○添铸绥靖城守开花石滟驳队守备满汉蒙文条记。从塔尔巴哈台参赞大臣春满请也。摺包　　

○乙亥。孝恭仁皇后忌辰。遣官祭景陵。　　

○谕军机大臣等、电寄荣禄、保定教堂一案前谕荣禄赶紧查办。迄今尚未据覆。现办情形若何。已否了结。著即日电奏。电寄　　

○又谕、电寄许景澄、著赏假两个月。回籍调理。假满即行来京。电寄　　

○两江总督刘坤一等奏、开挑刘河工竣出力各员。恳恩酌奖得旨。准其酌保数员。毋许冒滥。摺包　　

○命四川总督裕禄在军机大臣上行走。并署镶蓝旗汉军都统。现月　　

○丙子。谕内阁、各国传教。载在条约。晶■宜经谕令各督抚。妥为保护。以期民教相安。乃本年四川江北厅等处。教案未了。广西永安州。复有杀毙教民之事。湖北沙市、亦有因案牵连之事。总由地方官。不能仰体朝廷谆谆诰诫之意。遇有民教交涉案件。非漫不经心。即意存歧视。畛域未化。斯嫌隙易生。无怪教案之层见晶■宜出也。用是特加申谕。各省大吏。凡有教堂州县。务当谆饬地方官。实力保护平日如有教士谒见。不得有意拒绝使彼此诚信相孚从教之人。自不致藉端生事一面开导百姓。毋以薄物细故。轻启衅端即使事出仓卒。该管官吏。果能持平办理。亦何难消患未萌。是在各该将军督抚。严饬所属。随时妥慎筹办从前未结之案。即著迅速了结。此后不准再有教案。傥仍防范不力。除将该地方官。照总理各国事务衙门奏定新章。从严惩办外。该将军督抚。责无旁贷。亦必执法从事勿谓言之不豫也。将此通谕知之。现月　　

○谕军机大臣等、电寄黄槐森电悉。郁围吃紧。兴业濒危。宾武又复告警将有蔓延之势。著黄槐森督饬各军分途并进。并激厉乡团。联络一气。从速相机截剿。勿任连成一片。致稽翦灭。仍将剿办情形。随时电奏。电寄　　

○湖南巡抚陈宝箴奏、裁减防勇改营为旗。并添募新勇成军。下部知之。摺包　　

○又奏、请仍将裁勇镶项。及州县丁漕钱价平余。留充新军练儴下部议。摺包　　

○又奏、密陈兴事之法。曰抵借各国商款。造路开矿。练兵之法。曰借购英国战船石滟驳械将卒。并与日本相结。筹款之法。曰加洋税。均民捐下所司速议。摺包　　

○以江苏巡抚奎俊为四川总督调江西巡抚德寿为江苏巡抚。以江甯布政使松寿为江西巡抚陕西按察使袁昶为江甯布政使。现月　　

