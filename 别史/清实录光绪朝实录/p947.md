<!-- { "loadSidebar": true } -->
○又谕、谭钟麟奏、特倢■＜曰融＞■＜石木＞庸劣各员请分别降革一摺。广东潮州运同葛龄公事颟顸。不知检束。著以盐经历降补。石城县知县李瑞杰、精力衰颓。难期振作。著以县丞降补遂溪县知县熊全萼、勒派股票。擅动仓谷误听奸商包厘。致酿命案著即行革职。候补补盐大使张鋆藩、候补县丞傅克谐、刘家彦、候补巡检王佐、委办省河厘卡。办事糊涂。索取规费。均著即行革职。另片奏、署靖远营游击邹培、调署弁缺藉端索贿。带船亦有缺额。著即革职永不叙用。前署三江营都司王楚能、前署海口营守备王肇元、前黄冈协都司黄楚一、督标前营守备陈增福、亏短公款。均著先行革职勒限追缴。现月谕军机大臣等、户部奏遵议八旗兵丁加放甲謍。通盘筹画一摺。八旗兵丁甲米。自漕粮改折以来皆以二成放给本色。其余八成。折银开放近来粮缺价昂。旗兵困苦日甚。必宜设法变通。惟现在京仓所储。仅供常年支放。所有折漕各省。自应规复本色运京以备加放。著两江、湖广、江西、安徽、湖北、湖南、各督抚。通饬有漕各厅州县。自本年冬漕为始。全数改徵本色。妥筹运京。京师为根本之地。兵糈尤关紧要。该督抚务当中外通筹。力图储备。毋得藉词进宕。致误要需。并先将按年起运数目。及如何筹运办法。迅速覆奏。将此各谕令知之。现月又谕、北洋现在购到海容、海筹、海琛三兵船。并未到之海天海圻二船。及鱼雷等艇暨旧有通济各船派提督衔补用总兵叶祖圭为统领。总兵衔补用参将萨镇冰为帮统领。仍归北洋节制。该大臣即饬该统领等选择朴实勇敢熟习驾驶之员。督同认真操练。以为整顿海军始基。俟随时筹定款项。陆续扩充。毋得粉饰因循。仍蹈积习。将此谕令知之。现

月

　　

○又谕、山东平度州现多交涉事件。地方紧要潘民表升后。现任知州是否胜任。著毓贤切实察看毋得迁就。附近胶澳各属情形。大略相同。嗣后遇有各该州县缺出。务须遴选才识明干。熟习洋务之员。酌量补署。以免贻误。将此谕令知之。

现月

　　

○又谕、李盛铎奏、核减随使人员各摺片。并开单呈览。核计该大臣所派。仍有十四员之多。殊与定章不符。著总理各国事务衙门转行知照李盛铎。再行切实核减。嗣后出使各国大臣酌带随员。均著遵照前旨办理。不得过十员。毋许藉口事务较繁。率行添调。现月　　

○两广总督谭钟麟奏、粤省产米无多。劝办积谷。民力实有未逮。拟俟丰收。设法购备。得旨、即著俟秋收后设法购储。仍饬属认真经理。　　

○又奏、广东现存营勇省城各府共二十九营。通饬筹练情形。得旨、务须督饬将弁。认真训练。仍著随时筹画饷源添练劲旅以资防御。摺包　　

○又奏、广东驻防旗兵。久练洋操。步伐整齐。甚属得法。以后或增或缓。拟俟新任将军到任。会商酌办。得旨、著俟寿荫到任后会同认真训练。摺包　　

○追予办团御贼阵亡山东肥城县文生阴庆梅、阴庆良、从九品职衔阴庆澄、阴禄昌议恤。　　

○丙辰。谕内阁、本日吏部奏、吉林长春府知府谢汝钦、请仍俟到本任后再行计俸一摺。业经降旨依议。惟此项事件。该部系于上年十二月闲奉到。现在迟至两月有余。始行陈奏殊属延玩。嗣后各衙门。遇有应办应议事件。务当迅速办理。不得似此泄沓。将此通谕知之。　　

○又谕、前兵部尚书孙毓汶恭勤恪慎。练达老成。由咸丰年闻翰林屡掌文衡。洊升卿贰朕御极后。命在军机大臣上行走。并总理各国事务。补授兵部尚书加太子少保衔夙夜靖共。克尽厥职。前因患病。准其开缺。兹闻溘逝。轸惜殊深。著赏给陀罗经被。派镇国公载泽带领侍＜目辟＞行＜匧心＞口＜韦未＞＜夗贝＞十员。即日前往奠醊。照尚书例赐恤。任内一切处分。悉予开复。应得恤典该衙门查例具奏。伊子户部员外郎孙梴著俟服阕后以本部郎中遇缺即补。伊孙一品荫生孙肇煌著赏给员外郎。俟及岁时分部学习行走。灵柩回籍时。著沿途地方官妥为照料。用示笃念荩臣至意。寻谥文恪。　　

○谕军机大臣等、翰林院侍读黄思永奏、豫防永定河患。敬陈管见。并请特召道员办理各摺片。所陈治河各节。是否切实可行。著裕禄体察情形。酌核办理。直隶候补道＜目辟＞行＜匧心＞口＜韦未＞＜夗贝＞杰是否熟习河务。并著查明具奏。原摺片均著钞给阅看。将此谕令知之。寻奏、遵查条陈永定河上游建坝开渠。碍难兴办。报闻。　　

○丁巳。孝贞显皇后忌辰。遣官祭定东陵。　　

○谕军机大臣等、灵熙奏遵旨练勇召募成营一摺。此项勇丁两营。自应仍归盛京将军节制。以期联络一气。遇有应行事件。著仍用兴京副都统印文。灵熙所请刊刻总统兴字营木质关防之处。著毋庸议。兴京地方紧要。此次筹饷练兵。系为慎重边防起见。灵熙务当督饬管带之员。认真训练。以成劲旅。毋得虚糜饷项。是为至要。将此各谕令知之。现月　　

○以报效昭信股票银两赏前奉天府府贵贤二品顶戴。早事　　

○戊午。孝贤纯皇后忌辰。遣官祭裕陵。早事　　

○谕内阁、裕禄奏直隶南皮县职员张心田、率血■乣强抢。被控传讯拒伤差役。到案后又复咆哮公堂。实属目无法纪。请旨革讯等语。山东尽先补用参将张心田著即行革职归案讯办。现月　　

○总理各国事务衙门奏、东三省交涉日繁。请于京师设立东三省铁路俄文学堂。招生学成。拨归公司委用。从之。摺包　　

○直隶总督裕禄奏、臬司廷雍传谕京都应安设官电局。查各省商局占十分之七。势不能一律改为官蝱滟戋定章商局收发官报。给费一半提前先发不敢积压密码随时编改。无从揣测添设官电。甚不合算。请毋庸议办报闻。　　

○又奏、长芦盐政。直豫两岸加价三次。碍难再加。惟直岸津商助赈加价晶■宜次推展逾二十年。民闲相安。现届限满。请仍展办。酌提七成归公岁可得银二十余万两。藉助要饷。下部知之。摺包绥远城将军永德等奏、绥远右＜目辟＞行＜匧心＞口＜韦未＞＜夗贝＞两处。拟挑练精壮旗兵五六百名咨商晋抚宽筹的饷得旨著将营制饷章切实筹定。即行挑选成军。勤加训练。摺包　　

○金州副都统寿长奏、遵筹新练敌忾仁字军营制饷章。并成军大概情形。得旨、所拟饷章。著户部议奏。　　

○又奏、兵权贵一所练仁字马步十营。请自为一路重大军情。仍会同办理。得旨、仍著随时禀明将军。奏明办理。　　

○己未。谕内阁、荣禄奏、毅军办理海防。两届期满请将出力员弁。择尤保奖一摺。四川提督宋庆总统毅军。驻扎海疆。讲求战守。认真训练现在已历数年。日求精进防务诸臻周妥该提督忠诚老练。倍著勤劳。深堪嘉尚著交部从优议叙。所有该军得力员弁。著荣禄传和该提督。准其择尤酌保。毋许冒滥。现月　　

○谕军机大臣等、现在山东与德国交涉事件繁多。著裕禄传知荫昌、于北洋学生内、挑选通晓德国语言文字而人品谨饬者。派定二员由该督咨送毓贤以备繙译之用。将此谕令知之。

现月

　　

○又谕、电寄文兴。饬查甯远州马贼一案。单内所开贼目周老疙疸一名。查据热河都统覆称周老疙疸即周进礼。前经朝锦甯远各属绅商公保投诚。批准收抚。屡次奋勉缉贼。曾随恩统领剿贼一次等语。周老疙疸既经缉匪自效应将单内匪名开除。毋庸查拏惩办。电寄　　

○恭亲王溥伟奏、祖父和硕恭忠亲王赏穿端罩。并赏住朗润园。蒙恩袭爵理应缴回。得旨、所有前赏之端罩。著将杏黄托子缴回。端罩即赏给溥伟穿用。朗润园著交内务府查收。现

月

　　

○安徽巡抚邓熙奏皖省遵办积谷。拟定捐法。谷数建仓选董、慎出纳、勤稽察、定劝惩、悬禁令、章程八条。得旨、所拟章程尚属周妥。务当督饬各属。实力举行期收成效。毋得一奏塞责。摺包　　

○以捐银助赈。予安徽定远县候选郎中钮秉臣为其祖父母父母。怀远县分省知府王锡恩为其本生毋建坊。　　

○庚申。护理山西巡抚布政使何枢奏、晋省奏明添练新军。现派总兵万本华赴。豫鄂交界樊城一带。召募壮丁。挑练成军。即由该总兵督带训练报闻。　　

○又奏、右＜目辟＞行＜匧心＞口＜韦未＞＜夗贝＞驻防旗兵欠支饷银料豆。请分年筹补以清积欠而恤民艰。从之。辛酉。谕内阁、前据军机大臣等会奏、遵旨议覆大学士李鸿章等奏查勘黄河工程。请饬部分别筹款。当经谕令户部按照所议应需各款。依期分别筹拨。并将筹定的款先行具奏。兹据户部奏称此次黄河工程。按照办法次第。原非一时并举。应需款项。自应分次筹措现在于各省关存储的款项下。指拨银四十万两。专为加拨修防购办物料之用。限于四月前解到。复于各省存储及山东节饷项下指。拨银六十万两。以为择要修培堤土滟念之用。限于六月伏汛以前解到。其疏通海口一项先须购地迁民。方可渐次施工。现经该部在关税项下先拨的款银十万两。以为购地迁民之用。一俟办有端绪。即行续拨一百九十万两。断不至贻误要需等语。山东黄河关系数百万生灵。朝廷轸念民依。特派大臣周历详查复令廷臣公同会议。所筹治标办法。即为大治之本要在得人而理。事事认真。始不虚糜钜款此次筹办工程。皆在山东境内。毓贤以巡抚兼管河工。责无旁贷。即著该抚悉心综核。督饬上中下三游总办道员各专责成。切实经理。毋得滥用一人虚糜一物该省河工积弊已深。朝廷不惜费钜工艰亟图修治。所拨款项丝毫皆关国帑。如有不肖官吏仍蹈从前因循粉饰、任意偷减之弊希图中饱。蒙混开支。一经查出即。当立予严惩。加等治罪。不得以寻常倢■＜曰融＞

■＜石木＞处了事。总期工坚料实河患日纾。以澹沈灾而拯昏垫。至户部所拨各项。俱系有著的款。即著电知各省关该管督抚。务当仰体朝廷慎重河防之意。迅饬该管各员。将指拨之款。尽数依限解工。毋得展转推延。并不准丝毫暒滟它欠。傥限期已逾。解不足数。即由山东巡抚查明报部。由户部从严奏倢■＜曰融＞■＜石木＞。现月　　

○闽浙总督许应骙奏、闽盐因风潮为患。商疲课绌。请将带完旧课量予展限。并陈碍难加价情形。下部议。　　

○又奏汇解各款京饷。得旨嗣后解京各款。仍著以实银起解。　　

○又奏、英使照称交涉案件。通商局耽延不结。请予裁撤。现拟更名洋务局派员办理下所司知之。　　

