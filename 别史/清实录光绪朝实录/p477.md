<!-- { "loadSidebar": true } -->
○又谕、崧骏等奏、遵旨查勘运漕铁路。据实覆陈一摺。铁路之议。既据奏称黄河迁徙无定。能否不至冲决。尚无把握。即著暂缓议办。陈士杰片称江浙两省。嗣后添运米石。拟在陶城埠。临清州。两头建坝。中闲蓄水。置备剥船转输等语。系为常年利运起见。必应及早筹画。此项公费。共需若干。著崧骏、成孚、陈士杰、悉心会商。核实估计。迅速具奏。将此由四百里各谕令知之。现月　　

○又谕、步军统领衙门奏、黑龙江布特哈副管博多罗等呈控该省地方诸弊。及将军文绪办事废弛一摺。该副管所控各节。胪列多款。并有牵涉该将军情事。虚实均应彻底根究。著派希元认真查办。迅即调案研讯明确。据实具奏。毋稍徇隐。博多罗、讷恩登额、景来、均交兵部照例解往备质。原摺一件。呈一件。均著钞给阅看。将此由四百里谕令知之。现月　　

○两广总督张之洞等奏、请留湘军八营以固海防。允之。随手　　

○又奏、此次桂越分界设关之处。必须力争以文渊州为限。发议之始。尤宜先争驱驴。驱驴不得。再议文渊。并应议定法人不得于此筑炮台。报闻。摺包　　

○抚恤广东潮州等属被水灾民。　　

○缓徵安徽当涂、五河、泗、芜湖、繁昌、铜陵、无为、和、宿松、凤阳、定远、凤台、頴上、盱眙、怀甯、桐城、庐江、巢、怀远、灵璧、滁、来安、含山、建德、霍邱、天长、建平、太湖、宣城、南陵、东流、寿、贵池、青阳、合肥、潜山、亳、全椒、望江、宿、阜阳、舒城、涡阳、四十三州县被水被旱被虫地方。新旧丁漕租课有差。现月　　

○戊戌。宗人府奏、已故贝勒载澂护卫官员。应否裁留。得旨、此项减半护卫官员。著全行裁撤。随手　　

○热河都统谦禧奏、请将蒙古玛希巴吐尔旗空闲牧场开垦。以期得租济赈。允之。摺包　　

○己亥。旌表节妇湖南湘乡县补用训导谢仁峻妻李氏。贞女安徽歙县程宗炓聘妻胡氏。摺包　　

○辛丑。谕内阁、吕凤岐奏、循例保荐教职一摺。山西潞安府教授韩秉钧品端学粹。训迪有方。著赏给五品顶戴。临县教谕梁卓午、为守兼优。实心任事。著交部议叙。阳曲县训导雷诚勋、诚朴仁廉。爱士尤挚。前繁峙县教谕杨笃、学有本原。士林推重。均著赏加国子监学正衔。以示奖励。现月　　

○谕军机大臣等、御史熊景钊奏、粤东沙田派捐。请饬裁撤一摺。据称该省派收富捐、房捐、牙厘捐及鱼肉油酒等捐、并徵收沙田捐。小民苦累等语。该省前因办理防务。徵收沙田捐输。现在防营渐撤。用款较减。著将此项捐输。即行裁撤。此外因办防新增各项捐输。并著一律停止。以恤商民。至沙田升科一事。正赋攸关。岂容奸民蔽匿。叠经户部奏催办理。著该督抚督饬所属。查明已升科若干亩。未升科若干亩。即将未经升科之沙田。迅即确查妥办。并著将办理情形详晰具奏。将此各谕令知之。现月　　

○又谕、御史方汝绍奏、城濠修理整齐。请添立堆拨防护。并城内甬路两旁贸易棚屋。请饬令照旧生理。不准再行添盖各摺片。著步军统领衙门酌核办理。现月　　

○又谕、新选浙江温州府知府惠升。著刘秉璋于该员到省后。悉心察看。能否胜任。据实具奏。将此谕令知之。现月　　

○云贵总督岑毓英奏、拟至开化府城会同周德润查勘马白关一带界址。并挑操开化边防各勇营。选留精壮。以补绿营战兵。报闻。摺包　　

○又奏、委都司袁善等前往缅甸新街各处。密探近日详细情形。并拟安设台站。得旨、仍著查探情形。随时具奏。摺包　　

○旌表完贞尽孝贵州贵筑县何豫培聘妻陈氏。矢志殉夫。云南保山县增生李文沛妻汪氏。摺包　　

○壬寅。以祥霙未沛。上诣大高殿祈祷行礼。　　

○遣惇亲王奕誴诣时应宫。惠郡王奕详诣昭显庙。贝子奕谟诣宣仁庙。贝勒载漪诣凝和庙拈香。现月　　

○谕内阁、兴廉、游百川奏、全漕告竣。请将出力员弁奖励。并查明上年保案内各员加衔案据。及改奖人员各摺片。本年江苏浙江等省。海运河运。漕白粮米豆石。先后抵通。经兴廉等督率坐粮厅等。验收完竣。办理均无贻误。兴廉、游百川、均著交部议叙。所保出力及改奖各员弁。著该部议奏。现月　　

○以监修城工。抗违部章。革山西知府吴炳鑫职。并讯办。摺

包

　　

○癸卯。谕内阁、户部奏、南城吏目纵役抢掠。南城御史爱兴阿等奏、户部俸饷处书吏畏罪纷逃。逞刁妄控。中城御史本贵等奏、户部书吏夤夜逃跑。请饬拏办各摺片。案关书吏畏罪潜逃。坊役藉端抢掠。虚实均应彻底根究。著刑部传集人证。秉公研讯。据实具奏。现月　　

○直隶总督李鸿章等奏、拟由奉天接展陆路电线。直达珲春。以通文报。而重边防。并请由沪关部库拨借款项。用济要需。允之。摺包　　

○吉林将军希元等奏、遵裁兵勇并节饷数目。得旨、所筹裁并兵勇各节。尚属周妥。即著依议办理。以节饷需。随手　　

○以任意妄为。革吉林靖边亲军统领协领恩祥职。仍留营。摺

包

　　

○蠲缓山东历城、章邱、齐东、齐河、禹城、长清、惠民、青城、商河、濮、临邑、沾化、博兴、高苑、乐安、东阿、平阴、滨、邹平、长山、肥城、寿张、海丰、蒙阴、济阳、东平、阳谷、临清、济甯、新城、德、阳信、乐陵、利津、蒲台、菏泽、曹、郓城、范、观城、朝城、聊城、堂邑、博平、茬平、馆陶、高唐、恩、武城、邱、鱼台、陵、德平、平原、邹、清平、莘、冠、夏津、滋阳、曲阜、甯阳、泗水、滕、峄、汶上、单、城武、定陶、钜野、金乡、嘉祥、郯城、费、莒、临淄、寿光、昌乐、潍、七十九州县。暨德州、东昌、临清、济甯、四卫。并东平所。及永阜、永利、王家冈、三场。被灾各地方。新旧钱漕租课有差。　　

○甲辰。遣官祭先医之神。　　

○谕军机大臣等、有人奏、山东福山县知县唐肇武玩视民瘼。去年该县水灾领款未能照发。抑勒产户税契。令其弟在烟台办理厘局。招摇包庇。并有滥刑受贿。遣家丁索取铺户规费各节。请旨饬查等语。所奏各款。如果属实。亟应从严□□□尔□办。著陈士杰逐款查明。据实具奏。毋稍徇隐。原摺著钞给阅看。将此谕令知之。现月　　

○又谕、电寄李鸿章、电奏已悉。日本乱党。前往朝鲜。信虽不确。仍应豫为防范。著李鸿章严密布置策应。务期临时赴机迅速。一面确查倭韩近日情事。随时电闻。电寄　　

○陕甘总督谭钟麟奏、保兰州府知府恩霖。恳恩存记。并缓引见。得旨、恩霖著交军机处存记。准其暂缓来京。一俟经手事竣。即行送部引见。随手　　

○乌里雅苏台参赞大臣恒明奏、假期届满。祖母病尚未痊。恳准开缺留京。允之。现月　　

○以记名总兵姚文广为陕西陕安镇总兵官。现月　　

○以教习译书著有成效。赏同文馆洋员总教习丁韪良三品衔。法文教习华必乐、化学教习毕利干四品衔。摺包　　

○乙巳。谕军机大臣等、翰林院侍讲学士恽彦彬奏、豫省河工。糜帑甚钜。实用到工。不及十之四五。本年北岸陡出险工。物料毫无储积等语。黄河自铜瓦厢决口。历年既久。下游逐渐积淤。豫省南北岸工程。一律关重。若如所奏废弛情形。亟应实力整顿。即著成孚悉心查勘。督率道厅。将紧要各工。及早修筑。加培坚厚。不准偷减工料。其平稳处所。及堤岸距河甚远者。如可酌裁领款。即应力加撙节。以备要工支用。总期帑项涓滴归公。工程逐段坚实。傥该道厅等仍蹈从前积习。即行从严□□□尔□处。毋稍宽纵。原片著钞给阅看。将此由四百里谕令知之。现

月

　　

○又谕、翰林院侍讲学士恽彦彬奏、条陈山东治河事宜一摺。著该部归入徐致祥前奏。一并妥议具奏。现月　　

○安徽巡抚吴元炳奏、卓胜营防军。积劳年久。恳将出力文武员弁。择尤奖励。得旨、防营向无保案。姑念该军遇事出力。积劳年久。所有卓胜营勇丁。著该抚查明酌量给赏。以示鼓励。其统带员弁。著核实酌保数员。勿稍冒滥。嗣后不得援以为例。摺

包　　

○以前哈密帮办大臣祥麟为乌里雅苏台参赞大臣。明发　　

○调江西布政使张端卿为安徽布政使。安徽布政使卢士杰为江西布政使。现月　　

○以办赈出力。予安徽候补道张保慈等议叙有差。摺包　　

○以办事荒谬。革伊犁抚民同知上官振勋职。并查办。随手　　

○丙午。以亏短银两。革山西另补知县前大同县知县许贞元、降补五台县知县章贵诚、丁忧临县知县黄廷赞、降调托克托城通判赓熙、降调山阴县知县李国玠、降调甯武县知县萧树藩、休致兴县知县王毓雯职。与已革阳城县知县裕厚、署隰州知州李春熙、代理偏关县知县余作霖、一并监追。革已故五台县知县孙汝明、署应州知州福荫、交城县知县李正芳、辽州知州玉山、永甯州知州李英年、垣曲县知县沈道济、左云县知县谢德镕、署榆社县知县樊恩煦、署岚县知县黄家桢、清水河通判色勒、盂县知县胡德本、甯武县知县樊瑜、调署陵川县知县李桢、署山阴县知县陈諴、繁峙县知县王德昭、署榆社县知县张植初、代理五寨县知县李金□册、山阴县知县李桂山、署兴县知县叶焕昌、甯武县知县陈肇杰职。均分别籍产备抵。现月　　

○旌表仰药殉夫甘肃候选布经历陈倬妻苏氏。摺包　　

○蠲缓陕西临潼、肤施、长武、商、绥德、吴堡、榆林、七州县。被水被雹村庄丁银米石有差。现月　　

○丁未。圣祖仁皇帝忌辰。遣官祭景陵。黄绫本　　

○两江总督曾国荃奏、江甯府属查办抚恤筹款接济。得旨、即著饬属将所发银两。核实动用。查明户口。妥为散放。务使实惠及民。毋任一夫失所。随手　　

○山海关副都统谦德奏、驻关广东水师提督曹克忠所部津胜等营。全数裁撤回籍。报闻。摺包　　

○蠲缓江苏上元、江甯、句容、溧水、高淳、江浦、六合、山阳、阜甯、清河、桃源、安东、盐城、高邮、泰、东台、江都、甘泉、仪徵、兴化、宝应、铜山、丰、沛、萧、砀山、邳、宿迁、睢甯、海、沭阳、赣榆、通、如皋、泰兴、海门、三十六州县。暨镇江卫屯田被水被旱及抛荒田地新旧钱漕有差。现月　　

○上以冬至祀天于圜丘。自是日始、斋戒三日。黄绫本　　

○戊申。追予安徽霍邱县殉难监生窦宪章一家男妇一十六名口旌恤。摺包　　

○旌表节妇云南原任户部侍郎李煌妾周氏。浙江原任直隶望都县知县孙益妾王氏、和氏。摺包　　

