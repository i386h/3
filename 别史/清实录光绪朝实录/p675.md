<!-- { "loadSidebar": true } -->
○以转战数省。创发病故。追予故署湖南提督胡裕发优恤。并将战绩宣付史馆立传。从湖南巡抚吴大澂请也。摺包　　

○以捐助书院膏火。予山西广灵县贡生李成蹊建坊。摺包　　

○丁丑。谕军机大臣等、有人奏、登莱府属荒歉成灾一摺。据称山东登莱府属。上年春夏亢旱。秋雨连旬。甯海、莱阳、海阳、文登、荣成、即墨、各州县。被灾较重。地方官并不报灾。徵收如故。贫民无力自给。迤逦北来。及投往奉天各海口。千百成群。致成饿殍。请饬派员购买米石平粜等语。著福润迅速查明。饬属妥为赈抚。一面将办理情形。先行据实覆奏。以慰廑系。该州县如有匿灾不报情事。从严参办。毋得稍有徇纵。原摺著摘钞给与阅看。将此谕令知之。寻奏、登莱两府。山多田少。民食不敷。向赖奉天粮贩接济。上年麦秋尚称中稔。惟杂粮较形歉薄。民闲并未报灾。适值奉省歉收。商贩不继。民食惟艰。往北谋生者益众。然与逃荒不同。现值青黄不接之时。业经饬属筹办平粜。并严饬地方官查明无告穷民。先将积谷散放。如非出外工作者。即行截留。资送回籍。妥为安抚。报闻。现月　　

○热河总管祥煜等奏、采买改为折色。余米不敷支放。苏拉孀妇养赡。恳由庄头额米项下开销。从之。摺包　　

○又奏、修理园庭内围墙垣城关门等处。开工日期。报闻。摺

包

　　

○戊寅。以礼亲王世铎兼署镶白旗汉军都统。正红旗汉军都统熙敬兼署镶红旗蒙古都统。镶白旗蒙古都统贵恒兼署正蓝旗蒙古都统。镶红旗满洲副都统阿克丹暂署正蓝旗护军统领。正白旗满洲副都统崇礼正红旗蒙古副都统海绪署正红旗满洲副都统记注　　

○以谋略优长予记名提督宋朝儒军机处存记。　　

○己卯。孝昭仁皇后忌辰。遣官祭景陵。　　

○谕内阁、据总办万寿庆典王大臣世铎等、会同内务府奏称、恭查乾隆年闲。历次庆典。自西华门至西直门。将两旁街道铺面。量加修葺。并搭盖经坛戏台。分段点设景物各在案。明岁恭逢皇太后六旬万寿。可否照案办理。请旨遵行一摺。朕谨援成案。竭诚吁恳。钦奉慈禧端佑康颐昭豫庄诚寿恭钦献皇太后懿旨。西直门外关厢一带。及城内跸路所经。著平治洁净。两旁铺面房闲。钞加修茸。至点设景物等项。著相度地势。酌量办理。不得踵事增华。致滋糜费。朕仰承俞旨。钦悦实深。即著该王大臣等、将一切应办事宜。敬谨妥议具奏。　　

○谕军机大臣等、许振祎奏、运河另案工需银两。请饬如数筹拨。以利漕行一摺。运河另案工款。前经该河督奏准每年拨银六万两。兹据奏称、山东司库。仍未能如数筹解。工需浩繁。实不敷用。请饬山东巡抚饬司如数拨给等语。此项银两。关系要工。著福润仍遵前旨。岁拨银六万两。并著先筹银三万两。克期拨解。以应急需。余俟漕船入东。即行全数解清。毋再延欠。原摺著钞给阅看。将此谕令知之。现月　　

○以剿办江西会匪出力。赏副将王德怀、果勇巴图鲁名号。提督申道发、仍以提督记名＜闲＞放。副将杨乐宾。以总兵升用。余奖励有差。摺包　　

○蠲免云南永北、寻甸、罗次、弥勒、四厅州县被灾田粮。摺

包

　　

○庚辰。乌里雅苏台将军永德等奏、已故原任乌里雅苏台蒙古参赞大臣车林多尔济。豫支养廉等项银两。恳恩豁免。如所请行。摺包　　

○科布多参赞大臣魁福等奏、屯田收获粮石分数。请分别赏给银两烟茶等物。以示鼓励。下所司议行。　　

○辛巳。上诣福华门外。跪送慈禧端佑康颐昭豫庄诚寿恭钦献皇太后幸颐和园驻跸。记注　　

○遣官祭先蚕之神。早事　　

○壬午。四川总督刘秉璋奏、剿办川北土匪。保奖游击孙绍发等、部驳过严。请仍照原保给奖。从之。摺包　　

○山东巡抚福润奏、青州满营兵米。因灾缓徵。不敷支放。请援案折银给发。报可。摺包　　

○以捐助书院膏火。暨他项义举予山东济甯州同知职衔周凤梧建坊。摺包　　

○以遵命捐赈。予浙江建德县候选同知胡念修为其父母建坊。摺包　　

○纂修官李端棨恭纂　　

帮总纂官程棫林恭辑监修总裁世恭阅十一月十三日正总裁那月日专司藳本陆恭覆阅癸丑八月初七日　　

徐月日　　

荣月日副总裁唐月日　　

宗室宝恭阅四月十八日

　　

陈恭阅一签二月十六日　　

熙月日　　

郭恭阅三签五月廿九日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之三百二十二　　

光绪十九年。癸巳。三月。甲申。马兰镇总兵英廉奏陵寝树株。关系重要。请申明定章。所有仪行树株。归内务府专管。海地树株。归绿营专管。俾免疏虞推诿。下部议行。　　

○以出洋三年期满。予驻英随员内阁中书胡惟德、驻法随员浙江候补同知联豫等十四员、驻日本。随员江西补用同知洪遐昌等二员奖叙。赏新加坡总领事道员黄遵宪三代从一品封典。摺包　　

○乙酉。上幸画舫斋。阅侍卫射。外记注　　

○直隶总督李鸿章奏天津绅士李士铭等。以晋边七厅及大同府属被灾极重。捐集赈银十万两。请俟事竣核奖。允之。　　

○河南巡抚裕宽奏、上年冬闲有山东沂州府及江苏海州等处流民六千余人。行抵豫省。派员抚辑。报闻。　　

○以遵命捐助棉衣。赏江苏道员朱麟成生母熊氏从一品封典。　　

○以捐银助赈。予江西粮道马恩培为其兄嫂建坊。　　

○丙戌。谕内阁、裕禄等奏、查勘大政殿应修工程。请择吉兴修一摺。著钦天监于本年四月内选择吉期。知照裕禄凤秀届期会同敬谨兴修。现月　　

○谕军机大臣等、前因山西被灾较重。赏发部库银十万两赈济。旋据张煦覆奏、冬春赈抚。及筹款购粮情形。该省已发银二十五万两。米数万石。现在春麦可种。民情安谧等语。嗣复据徐桐等奏、天津续捐银十余万两。总计赈款银米。为数已不为少。兹复据御史林绍年奏、请拨湖广折漕银两解往散放一摺。直隶与山西壤地毗连。见闻较确。现在该处办赈情形若何。是否尚须接济。著李鸿章迅速确查覆奏。至湖广折漕银两。现在已否购米运津。并著查明具奏。林绍年原摺。著钞给阅看。将此谕令知之。现月　　

○戊子。守护西陵大臣载迁等奏佳贵妃金棺奉安应搭戗桥棚座暨修建月台宝顶等工。所需工料。请饬给发。下部知之。　　

○又奏、恭备差务。请由直隶藩库拨款。下部议行。　　

○己丑。上诣颐和园乐寿堂问慈禧端佑康颐昭豫庄诚寿恭钦献皇太后安。　　

○工部奏、议覆吉林将军奏、修理长白山望祭殿工程。依议行。早事　　

○山东巡抚福润奏、遵议设法整顿东纲盐务。一、依限奏销。一、整饬巡务。一、体恤商艰。一、裁革浮费。下部知之。摺包　　

○予故贵州布政使王德榜恤典如例战绩宣付史馆立传。　　

○庚寅。谕军机大臣等、御史穆腾额奏、仓匪缩小斛口。克减兵食。请饬拏办一摺。著步军统领衙门、顺天府、五城御史、按照原奏所指之韩文燿即韩朗泉等。逐名严拏。送交刑部。归案讯办。现月　　

○守护东陵大臣光裕等奏、恭备庄静皇贵妃攻贵妃奉安事宜。请拨部款。如所请行。　　

○命镇国将军载振在乾清门行走。现月　　

○以安徽按察使嵩昆为贵州布政使。现月　　

○辛卯。谕内阁、前因山西被灾较重。赏发部库银十万两赈济。旋据张煦覆奏、冬春赈抚。及筹款购粮情形。该省已发银二十五万两。米数万石。嗣复据徐桐等奏、捐米二万石。李鸿章奏、陆续筹捐银二十余万两。总计各项银米。源源解往。谅可稍资接济。惟闻该处灾民众多。嗷嗷待哺。为日方长。殊深轸念。加恩著将湖南湖北本年应解正耗漕米六万五千余石。迅速核实变价。同水脚运费等款。一并核扣。径解天津。交李鸿章发交办赈各员。确查灾区。妥速散放。毋得稍有弊混。用副轸念民艰。有加无已至意。现月　　

○陕甘总督杨昌浚等奏、遵覆筹办边防情形。得旨、即著将边防各事。严密布置。随时相机办理。随手　　

○以贵州贵东道员凤林为安徽按察使。现月　　

○以报效海军钜款。予郎中李肇文、知府李瑜、以道员分发直隶江苏。附贡胡承谏以主事选用。现月　　

○壬辰。孝贞显皇后忌辰。上诣建福宫圣容前行礼。遣官祭定东陵。　　

○总理各国事务衙门奏、中俄接电约款。请钤用御宝互换。依议行。　　

○予贵州殉节提督孝顺、佟攀梅、古州镇总兵桂林、都匀府知府鹿丕宗、署开州知州戴鹿芝、石虎臣、署遵义县知县江炳琳、署普定县知县崇璟、及其子道员于钟岳、候补同知直隶州知州石均、署麻哈州知州何铤、总祠列入祀典。并将事迹宣付史馆立传。从贵州巡抚崧蕃请也。　　

○癸巳孝贤纯皇后忌辰。遣官祭裕陵。　　

○甲午。上幸画舫斋。阅侍卫射。钞报　　

○宗人府奏议覆宗室世职人员。报捐官职分发补缺章程。依议行。　　

○钦天监奏、观象台台上应修工程。请饬部查勘。依议行。　　

○领侍卫内大臣奏、汉侍卫选班壅滞。请推广缺额。下部议。摺包　　

○予军营病故直隶提督李长乐、补用副将朱韶刚等议恤。　　

○丁酉。吏部奏、已革道员袁秉桢捐助赈银。可否加倍捐复。得旨。袁秉桢准其加倍捐复。　　

○湖广总督张之洞奏、汉阳铁厂计日告成。豫筹开炼成本。酌拟节省腾挪办法。下户部总理海军事务衙门速议。寻奏、扣留两湖应解关东铁路经费。碍难照准。至由湖北粮道库内借拨无碍京饷之杂款十万两。作为代北洋筹垫轨木之用。应如所请办理。从之。摺包　　

○命贝勒载濂之第一子名溥偁。戊戌。以光禄寺卿许景澄为内阁学士。兼礼部侍郎衔。外记注　　

○以浙江按察使黄毓恩为福建布政使。浙江温处道赵舒翘为浙江按察使。现月　　

○己亥。上诣颐和园乐寿堂。问慈禧端佑康颐昭豫庄诚寿恭钦献皇太后安。安徽皖南镇总兵史宏祖因病开缺以前福建汀州镇总兵李占椿为安徽皖南镇总兵官。以欠解银米□前任广花县知县李其寯职并勒追。　　

○庚子。圣祖仁皇帝诞辰。遣官祭奉先殿。早事　　

○谕内阁、谭继洵奏、甄别庸劣不职各员一摺。湖北补用知府本任广济县知县彭广心。居心巧诈。遇事欺蒙。补用知县前署襄阳县知县茹朝政。嗜酒任性。昏谬妄为。补用直隶州知州前署武昌县知县钟期浚、性暴政酷。物议沸腾。均著即行革职。以肃官方。现月　　

