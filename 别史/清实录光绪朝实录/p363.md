<!-- { "loadSidebar": true } -->
○又谕、额勒和布、张佩纶奏、特□□□尔□陕西醴泉县命案。原题改供徇庇。请饬提讯一摺。据称陕西醴泉县相沅杰。故杀铁匠张姓一案。该抚定拟具题。前经刑部议驳。检阅全案供招与原题不符。有删改供招。徇庇僚属情事等语。此案著叶伯英督同新任臬司张煦、虚衷讯鞫。据实具奏。以成信谳。毋得稍有回护。　　

○又谕、张之洞奏、查□□□尔□厘务委员等语。山西候补直隶州州判卞琼。不遵厘则。减半卖放。行径诡秘。侵匿税银。迨经查出饬令完缴。辄敢始终欺隐。著即行革职。该员侵匿共有若干。并著彻底查明。照数追缴。候补知县王懿恭。候补布库大使毛颉云。减价卖放。并有侵匿情事。均著暂行革职。勒令如数完缴。　　

○又谕、翁同和等奏、特□□□尔□劣员一摺。国子监笔帖式苏勒东阿。品行卑污。作事荒谬。兼之嗜好日深。著即行革职。以肃官方。　　

○又谕、右庶子盛昱奏、各省筹给京官津贴。请饬户部作正开销等语。著户部议奏。　　

○谕军机大臣等、张之洞奏、遵查革员滥发蒙销各款。分别惩办完结一摺。据称葆亨、王定安、前在山西滥发款项。业经查明分别提回赔缴。此外蒙销侵蚀各节。查无确据。惟葆亨家丁贵州人龚登科。即龚万

钦。一名万铭。一名万联瀛。湖南人杨兴浣。即杨清如。索贿招摇。其扣减滥发诸弊。率皆此两人所为。闻均现居扬州。开设金珠店。该家丁等均蒙捐职衔封典。请饬革拏解晋。并请将通判黄学濂革职等语。此案革员葆亨、王定安、滥发各款。既据查明分别追缴。即著免其置议。龚登科、杨兴浣、均革去封典职衔。著左宗棠、卫荣光、饬属查拏。并著该督抚等咨会湖南贵州各巡抚。一体饬拏。解赴山西审办。通判黄学濂、充当营制所委员。倚势罔利。款目含糊。著即行革职。以示惩儆。晋省吏治。亟宜大加整顿以肃官方。其从前钻营助恶各员。业经张之洞先后□□□尔□撤。驱逐离省。此后仍著该抚随时董戒。通饬所属。砥砺廉隅。奉公守法。傥敢再蹈前辙。即行从严□□□尔□办。所请将晋省旧案。从此清结。于该省官吏。不复追究前失之处。即著照所请行。将此各谕令知之。　　

○又谕、前据步军统领衙门奏、山东民人孙大廷呈控教匪聚众等情。当谕令张树声、任道镕、严拏究办。兹复据步军统领衙门奏、孙大廷复以前情赴该衙门呈诉。据称上年六月解回本省后。有守正、李成材、李金浩、张恩峻、先后获案。伊等在臬司衙门。供明传九宫合八卦教谋叛。臬司改成土匪。将伊开释。伊因祸根未除。恐酿地方之害等语。即著李鸿章、陈士杰、将此案迅速查明。据实具奏。原呈均著钞给阅看。将此各谕令知之。现月　　

○又谕、给事中黄元善奏、湖北钟祥县城外长堤。从前按亩派费协修。自新河口徵收船厘。作为□山戊不□修之资。即严禁亩费。近年所收船厘。全数解省。该处工程。复向民闲按亩收费。局员胥役。百弊丛生。致闹局之案。不一而足。请将所收船厘。永作该堤□山戊不□修银两。毋庸另派亩费。如遇堤决。仿照直隶等省兴修水利章程办理。又钟祥等县所属小河淤塞。宜设法疏通。湖田宜设法宣洩等语。著卞宝第、彭祖贤按照所奏各节。酌度情形。奏明办理。原摺均著钞给阅看。将此各谕令知之。　　

○两广总督张树声等奏、已革候补通判徐赓陛被参后。通饬缉拏。现已投案候质。请饬停缉。得旨。即著张树声等咨明各直省查照。　　

○又奏、原任署四川总督陕西巡抚曾望颜。籍隶广东香山县。有功桑梓。粤民感慕。请建专祠。下礼部议。现月　　

○盛京将军崇绮奏、请停辽阳煤厘。豫防流弊。下部知之。摺包　　

○山西巡抚张之洞奏、请开复知州姚官澄。仍留朔州本任。从之。摺

包

　　

○以江西布政使边宝泉、为陕西巡抚。未到任前以陕西布政使叶伯英署理。　　

○以江西按察使刘瑞芬。为江西布政使。江西盐巡道王嵩龄、为江西按察使。　　

○以贵州贵西道李用清为贵州布政使。现月　　

○予捐建书院浙江同知江振邦建坊如例。摺包　　

○甲寅。谕军机大臣等、张树声奏、法越和议既成。北圻人心将涣。密陈愚虑。岑毓英、唐炯奏、法越近无战事。筹商布置情形。倪文蔚奏、据深近日边情各摺。法人逼越订约。全据该国权利。中国保护藩服。断非口舌所能争。张树声所筹。深合机宜。与倪文蔚所请宣谕滇粤两边各节。均与朝廷之意吻合。昨彭玉麟奏报起程。业经谕令俟到粤后。将该省防守事宜。与张树声会商筹办。广东防守紧要。地方营伍。及中外交涉各事。均须该督随时妥筹办理。所请驰赴广西。添募劲旅。出关调度之处。著听候谕旨。现在惟以保守北圻。固我滇粤门户。联络刘军不至涣散。最为紧要。唐炯务当懔遵叠次谕旨。迅赴前敌。不准稍涉迟延。徐延旭尤当宽筹接济。激励刘团。进规河内。毋任松劲。将此由六百里各密谕知之。洋务　　

○云贵总督岑毓英等奏、会议矿务。仍拟招商集股。并用西法。得旨、云南矿务。拟设局招商开办。即著该督抚妥为经理。详拟章程具奏。摺包　　

○广西巡抚倪文蔚奏、靖边三营、近扎南甯、并刘团无挫败情形。报闻。摺包　　

○乙卯。谕军机大臣等、吴大澂奏、到津日期。并通筹全局一摺。据称酌度南北海防缓急情形。拟请率师赴粤。并愿以偏师进扎越南等语。具见勇往之忱。惟广东防务。业据彭玉麟商调湘军前往布置。著吴大澂仍遵前旨。督率所部各营。驻扎天津。毋庸统带赴粤。现在事机未定。天津密迩京师。防务关系尤重。李鸿章务当随时斟酌机宜。筹备一切。是为至要。将此由四百里各密谕知之。洋务　　

○伊犁将军金顺等奏、勘分科界。安设牌博。并绘呈科塔舆图。又奏、择地安插蒙哈各民。并报闻。摺包　　

○丁巳。慈禧端佑康颐昭豫庄诚皇太后万寿圣节。遣官祭太庙后殿。上率王以下文武大臣暨蒙古王贝勒贝子等诣慈宁门行庆贺礼。众官于午门外行礼。　　

○奉慈禧端佑康颐昭豫庄诚皇太后幸潄芳斋、侍午膳。　　

○谕军机大臣等、徐延旭奏、筹办边务。必须力保北圻一摺。据称就目前而论。当首保北圻。及请将法人先坏邦交。中国不能再让缘由。布告各国。均与朝廷之意符合。九月十五二十二三十日。三次由电信寄至广东。转寄该抚。谅可次第接到。即著懔遵筹办。以维大局。目前事势。总以保守北圻。力固滇粤门户。固结刘团。进规河内。最为紧要。倪文蔚、徐延旭、务当切实筹画。妥为办理。毋稍松劲。刘永福所部饷需。前有旨于广西藩库存款内发给银十万两。据奏该营月需饷银五千两。此后由该抚行营酌量发给。即著照所议行。将此由六百里各密谕知之。洋务　　

○予黔省历年阵亡殉难文武官绅士民团练及死节妇女一万五千八百二十五员各口分别旌恤如例。摺包　　

○戊午。前督办福建船政事宜张梦元奏、拟筹变通船工情形。得旨、著咨行何如璋悉心酌核。奏明办理。摺包　　

○又奏、开济快船试洋出力员绅。可否奖励。得旨、准其择尤酌保。毋许冒滥。摺包　　

○予捐建书院故提督王占魁建坊如例。摺包　　

○己未。谕军机大臣等、岑毓英奏、欠饷过多。请饬各省关迅速筹解一摺。据称各省协滇饷银。自光绪二年九月起。截至九年六月止。计欠解协滇新饷并新拨练饷银一百九十八万一千四百六十七两有奇。又各省关奉拨乙亥等年常年兵饷。除解过及划抵外。共欠解银二百四十四万四千九百五十两。内惟四川尚能源源接济。其余各省报解。均属寥寥。现在滇省库款。万分支绌。请旨饬催等语。滇省素称瘠苦。全赖各省协济。现在筹办边防。需款尤属紧要。著各该督抚、将欠解协饷、并新拨练饷、及常年兵饷。赶紧筹措钜款。陆续解滇。以济急需。毋得再有延宕。原摺著摘钞给与阅看。将此由五百里各谕令知之。现月　　

○云贵总督岑毓英等奏、法越现无战事及刘团防守山西情形。得旨、著唐炯懔遵前旨。速赴前敌。相机调度。与刘团联络策应。力保北圻。不得以现无战事。稍涉松劲。摺包　　

○河南巡抚鹿传霖奏、停发帮丁月粮。严查中饱。得旨、著即查明认真核办。毋许稍涉含混。摺包　　

○伊犁将军金顺等奏、现办伊犁善后事宜。奏咨立案。下部知之。摺

包　　

○予积劳病故骁骑校富随如军营例议恤。摺包　　

○庚申。谕内阁、都察院奏、□□□尔□劾劣员一摺。都察院候补经历赵承恩。并不进署当差。平日不安本分。恃官妄为。纵令家属讹诈平民。捆殴多伤。经人控告有案。实属有玷官箴。赵承恩著即行革职。以儆官邪。　　

○广西巡抚倪文蔚奏、归顺州昭忠祠。请如龙州厅昭忠祠之例。列入祀典。如所请行。摺包　　

○辛酉。谕军机大臣等。倪文蔚奏、西省军火局器械。已拨解关外无余。闻王德榜募勇赴援越南。现在湖南永州府听候谕旨。所带军火器械。皆极精利。请饬就近拨解。俾应急需等语。著左宗棠即将此项军火迅速拨解关外。由倪文蔚派员提解。以资前敌应用。王德榜所需军火等项。仍著左宗棠源源接济。毋令缺乏。将此由五百里各密谕知之。洋务　　

○贵州巡抚林肇元奏、续陈苗民改装。暨整顿义学。并练军试办屯垦。报闻。摺包　　

○署黑龙江将军文绪奏、黑龙江副都统托克托布。因病解职。请旨＜闲＞署以重地方。得旨、即著成庆署理。文绪等仍当随时察看。能否胜任。据实具奏。摺包　　

○命户部尚书额勒和布、理藩院尚书乌拉喜崇阿、都察院左都御史延煦、总管内务府大臣广顺在紫禁城内骑马。现月　　

○以天气渐寒。赏给闲散宗室觉罗人等两月钱粮。其宗室觉罗孤寡。于常例外加赏一月钱粮八旗绿步各营官兵并赏一月钱粮。现月　　

○壬戌。以黄河安澜。发大藏香十枝。命直隶总督李鸿章祗领。交道员恭钧虔诣高村李连庄黄庄大王庙祀谢。现月　　

○伊犁将军金顺等奏、塔属西南界务。定议互换条约。报闻。摺包　　

