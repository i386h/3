<!-- { "loadSidebar": true } -->
○又谕、现据李鸿章、张树声电报法兵攻破山西进攻北甯。并闻将犯琼州欲据以为质图索兵费等语。越南山西失守。彼族势甚狓猖边事益棘难保无伺隙滋扰。藉此索费之事。琼州孤悬海外。备御空虚。甚为可虑。现在省城防务张树声自已布置妥协。彭玉麟所部湘楚各营即可专顾琼州一路。著该尚书择地驻扎妥筹调度迅饬各营。驰赴琼州会合吴全美师船。扼要严守。郑绍忠于该处情形较熟。著张树声饬令带兵前往合力防守各营所需饷项军火张树声务当随时接济。毋任缺乏。刻下东省防务紧要。王孝祺一军。即毋庸调派赴关。法人声东击西亦未可定。张树声仍当力顾省防。以杜窥伺。彭玉麟威望素著。务当相机调度。不必亲赴琼州以期慎重。毋得稍涉疏虞。至各国商船。照常贸易。自应格外保护并著严饬水陆各营。毋得别滋事端。致生枝节。将此由六百里各密谕知之。洋务　　

○又谕、现在海防紧要。前陕甘总督杨岳斌夙娴兵事。前因养亲回籍际兹时事艰难自当以国事为重。力图报称著潘鼎新传知杨岳斌即行驰往福建。会同何璟等将海防事宜认真筹办并将起程日期。迅速奏闻。以慰廑系将此由六百里谕令知之。洋务　　

○广西巡抚徐延旭奏、出关暂驻谅山。并越勇获胜。请拨船严扼海口。得旨该抚务当督饬各军力保北甯。毋任深入以固边疆门户随手旌表贞女湖北鹤峰州徐五姐。摺包　　

○旌表捐躯守节江苏宜兴县候补巡检史同文妻马氏。及其继妻陈氏。摺包　　

○辛亥。穆宗毅皇帝忌辰上诣奉先殿寿皇殿行礼。遣官祭惠陵。起居

注　　

○以神灵显应。颁广西马平县雷神庙龙雷二神扁额。曰开荣洒泽。现月广西巡抚徐延旭奏。筹办边防拟借购枪炮得旨王德榜所带军械。前已准倪文蔚所请。提拨应用并谕令左宗棠将王德榜一军所需军火。迅速接济矣摺包以操守难信。解河南卫辉府知府李德均职。以同知降选。摺包　　

○以任性妄为。革河南固始县知县周应麟职并讯办摺包予河南历年阵亡官绅等旌恤如例。随手壬子。孝惠章皇后忌辰。遣官祭孝东陵。　　

○谕内阁、刑部奏、现审官犯暂行看管。俟病痊收禁严审一摺。黑龙江佃民敛钱贿通言官一案。休致御史英俊已据供认得受银两所称事后受财。难保非避重就轻。意图狡卸。著俟该官犯病势稍愈。即行收禁。从严审办。毋任捏病耽延。现月　　

○又谕。崇绮、松林奏甄别州县各官一摺。奉天署军粮同知辽阳州知州徐仲三。志力日颓。难期振作著即勒令休致撤任海城县知县徐廷兰。才识疏浅。繁剧难胜著开缺留省另补。现月　　

○谕军机大臣等。有人奏、献县地方上年水灾甚钜。放赈两次嗣闻又发赈银二千两绅民合词具呈。向该县知县王福谦请领据云此次赈银被清河道史克宽扣留。作为明春穵河治水之用。现已经年尚无消息其为有意牵混藉肥私橐。情弊显然。请饬查□□□尔□等语著李鸿章确切查明。从严□□□尔□办。毋稍徇隐。现月　　

○又谕、御史刘恩溥奏海淀树村首饰店及安河桥麻铺均被贼劫。该处守备申姓不令禀报香河县城内并有被劫赈银一案。请饬□□□尔□办等语。近畿地方竟有盗贼肆行抢劫。捕务实属废弛著步军统领衙门。顺天府。五城御史。分别查明勒限严拏务获究办。并将该地方官据实严□□□尔□。毋任讳匿。现月又谕、御史刘恩溥奏、上月有安徽妇人赴步军统领衙门。递呈未收旋经倒毙身有伤痕。显系谋害。该地面官等捏报病故。闻有更换呈词情事请饬讯究等语。人命重案。岂容官役人等捏报舞弊。著步军统领衙门。查拏人犯。送交刑部。严行审讯。务期水落石出。不准稍涉含混。现月又谕、国子监司业潘衍桐奏、出使大臣李凤苞误公侵职。据实纠弹一摺。著该衙门查明具奏寻奏该员办理交涉事件。尚称熟悉。惟识力未定不免轻率任意。是其所短。现在出使任期将满。经办各船。亦数月可成。应俟其如限验收。再行饬令交卸回华。依议行。现月摺包

　　

○理藩院奏、车林多尔济请开去图什业图汗盟长。应否开去参赞大臣。得旨。仍留乌里雅苏台参赞大臣任随手　　

○以鄂特萨尔巴咱尔。署图什业图汗盟长。随手　　

○赏喀尔喀札萨克和硕亲王那彦图三眼花翎。在御前行走。满明发　　

○癸丑。江甯将军善庆奏。整顿驻防营务。得旨。该将军应办各事。宜实力整顿以期营务日有起色。毋得徒托空言。摺包　　

○蠲缓直隶通三河、武清、香河、青静、海沧、南皮、蓟、文安、大城、迁安、博野、蠡河、闲献、阜城、肃甯、任邱、无极、新乐、武、邑深、饶阳、安平、定深、泽望、都祁、景、故城、正定、晋、藁城、唐山、任、隆平三十七州县被灾歉收地方钱粮。并分别免徵带徵有差。摺包　　

○旌表贞女浙江山阴县李张氏节妇杨朱氏孝妇云南太和县杨张氏。摺

包

　　

○甲寅。谕内阁御史吴寿龄奏。黄河修防。亟应统筹全局变通尽利一摺。著该部议奏。现月　　

○谕军机大臣等、有人奏、督抚幕友。盘踞树党。请饬查办一摺。据称广东督署幕友周筠。抚署幕友沈彬荐引徒党。凭藉声势。自臬司以下各衙门。皆其党类。州县忤上司幕友者。则遭□□□尔□撤。媚上司幕友者。则获升调。且各衙门幕友。往往兼充。具详案件。有准无驳。上控之案。从无平反。历举各幕友姓名劣迹。请饬彻底查办等语。前有人奏、裕宽任内幕友沈彬。纳贿招摇各节。当经谕令张树声确查具奏。兹又据奏督抚幕友盘踞招摇。并胪列所引党徒姓名。种种劣迹。如果属实。于吏治民生。大有关系。著张树声。倪文蔚。按照所□□□尔□各节。确切查明据实具奏。毋稍徇隐。现月　　

○又谕。吴寿龄奏。山东灾民就食省垣者十数万口归耕无期聚久恐有意外之虞。请饬按户分遣于无灾之区。由近及远妥为安插等语。所奏是否可行。著陈士杰酌度情形。妥筹办理。现月　　

○以太常寺卿凤秀。光禄寺卿尚贤。詹事府詹事徐致祥为内阁学士。兼礼部侍郎衔。起居注　　

○予积劳病故带队统领成福议恤加等。摺包加赏八旗绿步各营兵丁暨。闲散宗室觉罗人等半月钱粮。　　

○科尔沁札萨克和硕图什业图亲王巴宝多尔济等四人。敖汉多罗郡王察克达尔札布等二人。苏呢特札萨克多罗郡王绰克苏伦等二人阿巴噶多罗卓哩克图郡王刚噶尔伦布等二人。喀尔喀郡王衔札萨克多罗贝勒晋丕勒多尔济等六人。阿拉善镇国公阿玉尔札那等二人。茂明安多罗贝勒额外侍郎格楚克鄂尔多斯札萨克贝勒衔固山贝子札那济哩第。札鲁特镇国公达瓦甯保。土默特多罗贝勒散巴勒诺尔赞、喀喇沁札萨克公衔头等塔布囊和硕额驸阿育尔札那。蓝翎侍卫察哈尔公中佐领达尔玛札布。于养心门内瞻觐内记注　　

○抚恤琉球国遭风难民如例。　　

○乙卯。谕内阁。前驻藏帮办大臣锡缜奏报捐八旗官学用款。请将阜康商号存银一万两。饬追归公一摺。锡缜此奏。殊属取巧。著将原摺掷还。现月　　

○又谕、镶红旗汉军奏候选道王海建立义学、并祖遗地亩。报效归官一摺。著该部归入御史刘恩溥所奏。一并核议具奏。现月　　

○署直隶总督李鸿章奏。妥筹防务。添募勇营请饬拨饷银。得旨。著即督饬宋庆。曹克忠。择要扼扎。严密防守。其所添勇营。应拨给饷项之处。著户部速议具奏摺包云贵总督岑毓英奏报越南军情。得旨。著即懔遵叠次谕旨迅赴前敌妥筹备御。并体察越南现在情形。相机办理摺包　　

○补铸新疆乌鲁木齐各城领队大臣关防从都统恭镗请也。摺包　　

○以侵挪饷银。革云南补用知州黄炳熙职。并提追。摺包　　

○丙辰。督办新疆军务。兵部右侍郎刘锦棠奏。请收回补授侍郎成命得旨。览奏情词恳挚。具见悃忱。该侍郎向来办事认真。朝廷深资倚任。惟当勉图报称。将新疆应办事宜妥为经画一面加意调治以慰廑系。毋许固辞。摺包　　

○署湖广总督卞宝第等奏。筹办江防。请截留边防经费。得旨、著该督抚就现有兵力督饬将领。分别妥筹布置。勤加操练以期有备无患。所请截留湖北应解边防经费作为江防经费。著户部议奏。摺包　　

○以培护惠陵树株。赏郎中阿尔萨兰随带加二级。德衡额花翎。武备院卿郎中达桑阿二品顶戴。余升叙开复有差。现月予山东阵亡千总尹奉书等。暨殉难妇女周王氏等。分别旌恤如例。摺包旌表节妇江苏泰州已故潍县知县宫汝云妾吕氏。摺包旌表夫亡殉节山东胶州杨慎修妻张氏。摺包丁巳孝和睿皇后忌辰。遣官祭昌西陵。　　

○谕内阁。御史陈锦奏。无论题选咨留保案。请饬严定章程。及司员保举道员应开底缺各摺片。著吏部议奏。现月　　

○又谕。御史陈锦奏。武职保举尽先班次。请饬严定章程等语。著兵部议奏。现月　　

○谕军机大臣等。前据杜嘎尔等吉和等先后具奏。台站苦累。及军台被灾各情。当谕令金顺等。将伊犁运解差使。暨军饷等项。分路行走。以纾台力。兹据金顺等奏。现闻乌科一带得雨。各台已有起色。察哈尔所属。亦经安设台路伊犁边防紧要。待饷孔殷。若将部拨月饷。改由嘉峪关行走。旷日持久。官兵苦累。请仍由北路军台行走等语。所奏自系实在情形。著照所请。所有伊犁军营。应领部库饷银及遇有紧急要差仍由北路军台行走以期迅速即著杜嘎尔。车林多尔济。恒明永德。清安。额尔庆额。饬令所属各台妥为应付。毋稍延误。现月　　

