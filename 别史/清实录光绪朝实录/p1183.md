<!-- { "loadSidebar": true } -->
○以贪鄙无耻。革直隶正定府同知桐寿职。永不叙用。摺包　　

○庚午。上奉慈禧端佑康颐昭豫庄诚寿恭钦献崇熙皇太后御海晏堂。美国使臣康格、及使臣夫人等觐见。

记注

　　

○辛未。谕军机大臣等、有人奏、东安县固城村土棍柴治得养匪窝奸。交通官役等语。著顺天府、五城、确切访查。严拏惩办。原片著钞给阅看。将此谕令知之。现月　　

○又谕、有人奏、调补山东布政使山西布政使吴廷斌贪鄙昏庸徇私溺职一摺。著张曾阳滟＜扌戋＞按照所倢■＜曰融＞■＜石木＞各节。确查具奏。毋稍徇隐。原摺著钞给阅看。将此谕令知之。寻奏、吴廷斌被倢■＜曰融＞■＜石木＞亏空弊混。诬陷收贿各节。查无其事。惟同族吴守坤等、委充厘差。该藩司在护抚任内。均未驳正。殊属不合。应请交部议处。得旨、吴廷斌著交部察议。　　

○直隶总督袁世凯奏、湖广督臣张之洞、谨将恩赏五千两。并历年廉俸二万二千两。创设本籍南皮双妙村中学堂。高等小学堂。各一所。名曰慈恩学堂。请赏给御书扁额。如所请行。寻给扁额二方。曰慈恩学堂。曰振民育德。包手　　

○闽浙总督魏光焘奏、筹办闽省地方要政。具陈大概情形。得旨、著升允妥筹办理。摺包　　

○换铸四川铜梁县知县印信。从四川总督锡良请也。摺包　　

○予办赈病故。四川在籍兵部郎中李本方优恤。摺

包

　　

○壬申。督办关内外铁路大臣直隶总督袁世凯等奏、山海关内外铁路竣工。具陈验收情形。报闻。　　

○以铁路竣工。予候选知府詹天佑等升叙。赏办工洋员金达二品顶戴。晏士地兰克等宝星。　　

○拨甘肃藩库银二万两。赈济阿拉善旗游牧被灾地方。现月　　

○癸酉。学务大臣奏、医学实业馆请建造堂舍。与施医总局合办。依议行。现月　　

○御史王金镕奏、请添设艺徒及初等中等各学堂。以兴工业。下学务大臣商部户部会议。摺包　　

○直隶总督袁世凯奏、开平矿案。张翼赴英质讼。仅争到照副约办事。未便遽行迁就。是否责成收回矿产土地。抑责令与该公司另订详约。以期实有主权。请旨定夺。得旨、仍著袁世凯、严饬张翼全数收回。切实妥订。不准含糊牵混。致贻后患。摺包　　

○派出使美日秘国大臣伍廷芳为和兰各和会公断议员。摺包　　

○豁免陕西全省光绪二十八年分民欠钱粮草束。并分别蠲缓富平、临潼、咸阳、耀、扶风、肤施、延长、

安定、安塞、榆林、怀远、清＜走毕＞滟闲、十二州县被灾地方未完粮赋。摺包纂修官王大钧恭纂　　

总纂官熊方燧恭辑监修总裁世恭阅一签七月二十二日正总裁那月日专司蒿■木本陆恭覆阅癸丑十二月初八日　　

徐月日　　

荣月日副总裁唐月日　　

宗室宝恭阅一签十二月十二日　　

陈恭阅四签六月十四日　　

熙月日　　

郭恭阅三签四月十六日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百四十三　　

光绪三十一年。乙巳。三月。甲戌朔。清明节。上诣奉先殿寿皇殿行礼。外记注　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。早事　　

○遣官祭庄顺皇贵妃园寝。端慧皇太子园寝。醇贤亲王园寝。早事　　

○诣仪鸾殿问慈禧端佑康颐昭豫庄诚寿恭钦献崇熙皇太后安。至壬午皆如之。　　

○谕军机大臣等。电寄增祺等。据电奏。办赈耽延。请予惩戒等语。著照所请办理。　　

○督办垦务绥远城将军贻谷等奏。察哈尔驻防张家口满蒙官兵。生计困难。拟请援案饬垦务局在镶黄正白两旗未放余荒。拨给缺地。并恳准免升科。以恤兵艰。如所请行。摺包　　

○广西巡抚李经羲奏、广西大股匪甫经击散。小股随处窜伏。防剿各军。难遽减撤。请仍归督臣主持兵事。以资熟手。俾竟全功。至督饬官吏查匪办团。及地方善后事宜。自当竭力办理。分承责任。得旨、已有电旨各专责成矣。摺包　　

○补铸安徽休甯县印信。从安徽巡抚诚勋请也。摺

包　　

○予因公溺毙。江西署德化县训导康奎议恤。摺包　　

○乙亥。上耕耤。诣先农坛行礼。更服。至耤田所。躬耕。三推。复加一推。御观耕台。命三公九卿等、各九推。毕。顺天府府尹率农夫终亩。赏赉农夫耆老如例。　　

○诣正阳门关帝庙菩萨殿拈香。　　

○谕军机大臣等、增祺等电奏、奉省灾黎待食孔殷。亟须开办平粜。购运粮畜。请饬各关卡一概免税等语。著松寿、袁世凯、周馥、杨士骧、通饬所属关卡。凡遇奉省筹济局地方官执照。采买粮畜。及解奉平粜之粮。均准免税。以资赈济。原电著钞给阅看。将此各谕令知之。现月　　

○江淮巡抚恩寿奏、拟将清淮前设之试验场溥利公司。归并扩充。改为江北实业学堂。选聘教习。招集生徒。举凡种植蚕织。及垦牧制造等类。切实考求。以裕利源。得旨、著即认真办理。务收实效。摺包　　

○安徽巡抚诚勋奏、皖省武备学堂练军。召募成营。营制饷章。倢■＜曰融＞■＜石木＞照湖北洋操章程办理。原拟经费。不敷添置。拟每年加增银一万二千两。合之常年饷需。以三万五千两为度。饬统带谭学衡、核实办理。期收成效。下所司知之。摺包　　

○以战功卓著。遗爱在民。予故漕标右营副将李永光、照军营立功后积劳病故例优恤。并附祀前漕运总督吴棠专祠。摺包　　

○丙子。谕内阁、诚勋奏、特倢■＜曰融＞■＜石木＞庸劣不职各员一摺。安徽黟县知县李有矩■木、庸闇无能。罔知治理。贵池县知县张炳耀、不知振作。遇事颟顸。现署全椒县知县陈赞平、审案糊涂。办事轻率。歙县知县邓瑜、嗜好甚深。委靡不振。前署含山县候补知县万祖恕、侵用公款。取巧粉饰。前署五河县候补知县陈宗谟、兴造学堂。藉端浮冒。均著即行革职。本任芜湖县现署旌德县知县沈祖懋、才欠开展。不胜繁剧。著开缺另补。候补知县娄国华、恃才任性。办事矜张。著仍留原省以县丞降补。以示惩儆。现月　　

○云贵总督丁振铎奏、滇省镇边厅野夷滋扰。派员调集兵团。扼要堵剿。设法羁縻。教导驯熟各＜冉页＞滟卡。勿受迫＜譼-言瓦＞滟劦。并禁革土司。不准骚扰。使野夷出无所资。自不致仍前猖獗。得旨、仍著督饬随时防范羁縻。并严禁土司骚扰。摺包　　

○又奏、省城创办罪犯习艺所。凡通省军流徒犯。暂令收所习艺。俟有成效。再行扩充。并酌定章程总纲四条。以便遵守。下部知之。摺包　　

○泰甯镇总兵庆福因病解职。以内阁学士希廉为泰甯镇总兵官兼总管内务府大臣。现月　　

○派贵州巡抚柯逢时管理八省土膏统捐事宜。现月　　

○以帮办乌里雅苏台。操防认真。予佐领兵部章京瑞廉等、以协领用。摺包　　

○以骨肉相残。革广西义甯协都司韦承卓等职。并讯办。　　

○旌表捐躯明志云南赵州烈女吕玉棠。摺包　　

○丁丑。上奉慈禧端佑康颐昭豫庄诚寿恭钦献崇熙皇太后御乾清宫。德国亲王福礼留伯、暨使臣穆默等觐见。上温语慰问。外记注　　

○督办垦务绥远城将军贻谷奏、土默特蒙旗官兵失业。苦累万分。亟宜整顿清厘地亩。以资生计。如所请行。摺包　　

○调闽浙总督升允为陕甘总督。陕甘总督崧蕃为闽浙总督。现月　　

○戊寅。命盛京将军增祺来京陛见。以奉天府府尹廷杰署盛京将军。新民府知府增韫署奉天府府尹。电寄　　

○命杭州将军瑞兴来京陛见。以杭州副都统德济暂署杭州将军。电寄　　

○解江西南章滟贡镇总兵何明亮职。调浙江处州镇总兵蒋云龙为江西南章滟贡镇总兵官。以记名总兵邱开浩为浙江处州镇总兵官。现月　　

○蠲缓土默特蒙旗被灾官地额赋。摺包　　

○己卯。谕军机大臣等、朝廷现当讲求武备之际。提镇大员。必须肬■闲任得人。方足以资整顿。所有单开之记名提督哈连升、总兵马进祥等、保举武职人员刘绍基等、现在或在本籍。或在各省。著该督抚各就所知。查明有无事故。其年力何如。才识何如。或堪胜陆路。或堪胜水师。迅速查明。各出具切实考语。限于一月内奏到。以便肬■闲用。将此各谕令知之。现月　　

○庚辰。河南巡抚陈夔龙奏、挑练旗兵步队一营。编伍成军。派抚标参将文火滟赤兼统督练。以资得力。下部知之。摺包　　

○改铸河南开归陈许郑兵备道关队。从河南巡抚陈夔龙请也。摺包　　

○以经管饷糈。侵挪冒销。革前署新疆布政使镇迪道李滋森等职。并迅办。摺包　　

○以捐廉兴办善举。予河南南阳县知县潘守廉为其故父母建坊。　　

○辛巳。祭先蚕之神。皇后亲诣行礼。早事　　

○谕内阁、前据载泽等奏、景陵。隆恩殿被灾。当经谕令赵尔巽铁良前往敬谨查勘。兹据查明覆奏。火起自上。别无可疑形奣＜虘阝＞亦。惟隆恩殿系敬谨供奉神牌重地。无故被焚。览奏实深悚惕。该各员等、职司守护。殊非寻常疏忽可比。章京奎连、承绪、均著即行革职。从重发往军台效力赎罪。总管若麟、翼长春林、庆善、均著即行革职。内务府员外郎乌尔衣＜虘阝＞公图、副管领博尔贺图、委副管领济尔福堪、均著交该衙门严加议处。郎中连璧、主事博尔庄武、奋不顾身。将神牌全行请出。著加恩免其议处。员外郎庆麟、内管领景星、救护出力。均著从轻交该衙门照例议处。拜唐阿增福、富伦、领催志诚、君■羊山、均著斥革。嗣后该大臣等、务当督饬各员。益加谨密。防患未然。以昭慎重。所有应修各工。著派鹿传霖赵尔巽、敬谨估修。现月　　

○又谕、前因筹办捐款。晶■宜经谕令不准巧立名目。苛细病民。近闻各省办理学堂工厂诸务。仍多苛扰。甚至捐及方外。殊属不成事体。著各该督抚饬令地方官。凡有大小寺院。及一切僧血■乣产业。一律由官保护。不准刁绅蠹役。藉端滋扰。至地方要政。不得勒捐庙产。以端政体。现月　　

○又谕、御史阿查本奏称、山东商人李遇龙、拟立公司。建造京张铁路。愿将余利报效等语。铁路要政。关系綦重。该御史辄为商人具奏代请。希图渔利。实属荒谬胆大。阿查本著交部议处。原摺著掷还。现月　　

○谕军机大臣等、吕海寰奏、藏事关系全局。密陈管见一摺。著锡良悉心筹议。会商绰哈布、有泰、凤全、妥为办理。原摺著钞给阅看。现月　　

