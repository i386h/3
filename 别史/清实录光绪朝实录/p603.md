<!-- { "loadSidebar": true } -->
○督办船政光禄寺卿裴荫森奏、修整龙威钢甲兵船工竣。请赏还各学生顶戴。并请饬部立案。从之。摺包　　

○以乌里雅苏台参赞大臣祥麟为内阁学士兼礼部侍郎衔。　　

○戊戌。赏前古城领队大臣崇欢副都统衔。为乌里雅苏台参赞大臣。明发档　　

○己亥。谕内阁。朕于闰二月十九日启銮后。著派肃亲王隆勤、大学士恩承、协办大学士尚书福锟、徐桐、尚书昆冈、留京办事。肃亲王隆勤、恩承、徐桐、昆冈四人、分日轮班在内直宿。不直宿者于申刻散直。福锟每日进内办事后毋庸直宿。午刻先行散直。现月档　　

○谕军机大臣等、御史托佛欢奏、镇国公溥廉。将仆妇程杨氏之子认为己子。紊乱宗支。著宗人府严行确查。据实具奏。现

月档

　　

○又谕、御史托佛欢奏、镇国公溥廉。不守本分。开设赌局烟馆。请查办一摺。著步军统领衙门、查明有无其事。据实具奏。寻奏、溥廉府内并无开设赌局烟馆情事。报闻。　　

○总理各国事务衙门奏、拟饬李鸿章商议朝鲜要件。钦奉慈禧端佑康颐昭豫庄诚寿恭钦献皇太后懿旨。著总理各国事务衙门王大臣会同李鸿章妥议具奏。醇亲王奕譞著一并与议。摺包　　

○庚子。春分朝日于东郊。上亲诣行礼。早事档　　

○蠲免广东镇平县被灾地方钱粮银米。现月档纂修官喻长霖恭

纂　　

帮总纂官程棫林恭辑监修总裁世恭阅一签九月二十三日正总裁那月日专司藁本陆恭覆阅癸丑七月初六日徐月日荣月日副总裁唐月日宗室宝恭阅二月初八日陈恭阅一签七月十六日熙月日郭恭阅三月十六日宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之二百八十二　　

光绪十六年。庚寅。闰二月。辛丑朔。上诣仪鸾殿问慈禧端佑康颐昭豫庄诚寿恭钦献皇太后安。至乙卯皆如之。记注　　

○成都将军岐元等奏、瞻对番民叛藏。派兵守隘。并未扰及邻界。因藏官贪虐起衅。别无异志。现经派员出示开导。此后有无滋扰邻界情事。容俟随时妥筹酌办。报闻。摺包　　

○壬寅。谕内阁、马丕瑶奏、特参州县各官等语。广西陆川县知县刘诒曾、才力浅弱。不能胜任。著开缺留省另补。署天河县事永福县知县黄运春、性情迂执。不达政体。署河池州事柳城县知县张景星、怠于政事。不洽舆情。惟该二员文理尚优。均著开缺以教职选用。记注　　

○两江总督曾国荃等奏、甯苏两属第二届试办鼓铸制钱。所用银数。请饬核销。并以铜铅价增。成本亏耗。请暂行停铸。下部议。摺包　　

○江苏巡抚刚毅奏、昭文县白茆河、宣洩数县之水。关系甚大。变通摊徵开浚旧章。于赈余项下拨款挑办。召募灾区农民。以工代赈。现已一律挑竣。河流通畅。下部知之。摺包　　

○广西巡抚马丕瑶奏、省城暨灵川、马平、苍梧、融、义甯、各属火灾。筹款赈恤情形。得旨、著即饬属妥为抚恤。毋任灾黎失所。　　

○派御前侍卫恩焘、乾清门侍卫爱隆、礼部左侍郎文兴、于初十日恭诣东陵查看红桩。　　

○以遵命筹捐赈款。数逾二万。前河东河道总督吴大澂传旨嘉奖。并予为其母建坊。　　

○以捐助棉衣。赏原任太常寺少卿杨泗孙二品封典。摺包　　

○予原任直隶提督李长乐谥、曰勤勇。早事　　

○癸卯。以捐银助赈。予山东道员张上达议叙。候选知府盛昌颐、郎中衔盛恩颐、各为其故母、徐州道段喆、为其故父建坊。摺包　　

○甲辰。遣官祭历代帝王庙。　　

○以循良卓著。予前江西抚州府知府吴祖昌政绩宣付史馆立传。摺包　　

○以战绩昭著。予故记名布政使前贵州按察使席宝田、于江西省城捐建专祠。列入祀典。从江西巡抚德馨请也。摺包　　

○追予甘肃各属阵亡殉难都司刘相国等、分别旌恤如例。摺

包

　　

○乙巳。两江总督曾国荃等奏、江苏安徽。捐赈竣事。收支款目。分案奏销。出力员绅。恳恩予奖。得旨、准其酌保数员。毋许冒滥。　　

○以战功卓著。予故总兵喻吉三事迹宣付史馆立传。并附祀曾国藩湖南江甯等处专祠。从两江总督曾国荃请也。记注　　

○丙午。谕内阁、朕此次恭奉慈禧端佑康颐昭豫庄诚寿恭钦献皇太后。祗谒东陵。所有经行道路。著派出之管道大臣、及直隶总督、督饬各该员弁兵丁。严行稽查。如有随扈员役。以及太监人等。车马践踏。并沿途藉差骚扰勒索等事。即著该管大臣、暨该督等、查拏参奏。至办道各员。如有草率偷减。修垫不平。藉口车马践踏。希图卸责情弊。亦著该督严查参办。现月　　

○以救护外洋失事船只出力、予山东荣成县知县毕炳炎等奖叙。　　

○以出洋三年期满。予驻美参赞官刑部候补郎中彭光誉奖叙。　　

○以遵命捐办善举予前山东诸城县训导杜石渠为其故父建坊。　　

○丁未。刑部奏、新疆在戍官犯已。革道员赵沃、管理屯田。奋勉自新。可否准予矜释。得旨、赵沃著准其留办屯垦。　　

○命四川提督宋庆、在紫禁城内骑马。记注　　

○以捐米助赈、予安徽舒城县贞女国子监典籍孙明干之姊孙氏建坊。　　

○戊申。谕内阁、朕启銮后。正黄旗满洲都统印钥。著昆冈、正黄旗汉军都统印钥。著恩承、正白旗蒙古都统印钥。著桂全、镶白旗满洲都统印钥。著福锟、镶白旗汉军都统印钥。著祥普、正蓝旗满洲都统印钥。著奕絪、镶蓝旗蒙古都统印钥。著恩光、暂行佩带。明发　　

○又谕、朕启銮后。左翼前锋统领印钥。著桂全、右翼前锋统领印钥。著祥普、镶黄旗护军统领印钥。著恩光、正黄旗护军统领印钥。著耆龄、正白旗护军统领印钥。著容山、正红旗护军统领印钥。著明秀、镶白旗护军统领印钥。著色普徵额、镶红旗护军统领印钥。著恩佑、正蓝旗护军统领印钥。著花尚阿、暂行佩带。明发　　

○谕军机大臣等、电寄升泰初四电悉。该大臣亲赴印都。画押完案。识见明决。办理妥速。深堪嘉许。回独吉岭后。如无应办事件。即著回藏。自岭起程后。如何布置。仍随时驰奏。电寄　　

○开复已革提督周兰亭原官。现月　　

○予故山西巡抚豫山恤典如例。　　

○己酉。谕内阁。朕启銮后。内繙书房印钥。著恩承暂行佩带。明发　　

○命太仆寺卿张荫桓、在总理各国事务衙门行走。洋务　　

○以福建布政使刘瑞祺为山西巡抚。未到任前。以山西按察使潘骏文暂行护理。以江苏按察使刘树堂为福建布政使。现月　　

○庚戌。兼署河东河道总督河南巡抚倪文蔚奏、河工奇险环生。请添拨办石银两。暨广武山坝工岁修银两。允之。　　

○又奏、河工抛筑甎石。一经悍溜。仍患倾塌。前河臣试用外洋塞门德土。仿炮台灌浆之法。于甎石缝中。调和浇灌。俟黏成一片。以期历久不溃。行之有效。购办之费。请另册开报。下部议。　　

○以福建督粮道张国正为江苏按察使。　　

○辛亥。谕内阁、前因朕本年万寿庆典。谕令吏部将李鸿章等子弟。查明具奏。候旨施恩。兹据该部开单覆奏。大学士直隶总督李鸿章之子李经迈、两江总督曾国荃之孙曾广汉、山东巡抚张曜之子张端理、均著加恩以主事用。现月　　

○又谕、潘霨奏、请饬催臬司赴任等语。贵州按察使田国俊、于上年三月＜闲＞放后。谕令来京陛见。嗣据曾国荃等奏、准给假两月省亲。该臬司于七月闲、在江苏交卸回籍。迄今尚未到京。著山西巡抚、查明该臬司现在何处。饬令迅速起程。来京陛见。毋再迁延干咎。现月　　

○又谕。怡亲王载敦奏、病难就痊。仍恳开去差使。并请停俸一摺。载敦著准其开去差使。加恩赏食半俸。现月　　

○又谕、朕启銮后。右翼总兵。著敬信暂行署理。现月　　

○总理各国事务衙门奏、朝鲜弱小。不足自存。现筹整顿事宜六条。一、精练水陆各军。一、东三省兴办铁路。一、该国税司。由中国委派。一、该国派使。应守属国体制。一、阻止该国借外债。一、匡正该国秕政。钦奉慈禧端佑康颐昭豫庄诚寿恭钦献皇太后懿旨。所议六条内整顿练兵兴办铁路两条。均合机宜。惟揆之该国现在情形。必须筹一切实办法。方免延误。原拟后四条。尚近空言。著该衙门会同李鸿章再行妥筹具奏。醇亲王仍一并与议。洋务　　

○以记名总兵宋得胜为福建汀州镇总兵官。现月　　

○以侵蚀饷银。革浙江处州镇标左营守备陈得庆职。并讯办。　　

○予故原任山西巡抚卫荣光恤典如例。并将政迹宣付史馆立传。从河南巡抚倪文蔚请也。　　

○予办赈。积劳病故。河南知县朱殿芬等九员优恤。早事　　

○壬子。谕内阁。朕启銮后。上虞备用处印钥著昆冈、御鸟枪处印钥著恩承、虎枪统领印钥著福锟、善扑营印钥著奕絪、暂行佩带。记注　　

○总理各国事务衙门奏、烟台条约。续增专条六条。与英使华尔身于闰二月十一日公同盖印画押。以昭信守。报闻。摺包　　

○闽浙总督卞宝第奏。福建福清县南日一岛。孤悬海中。素为盗匪出没。请建兵房。外筑墙围。仿照营制。以戢盗风而安商旅。允之。　　

○又奏、捕获著名海盗出力人员。恳恩予奖。得旨、著准其酌保数员。毋许冒滥。摺包　　

○以大学士福锟为内大臣。　　

○以遵命捐助棉衣。予河南归德镇总兵牛师韩为其母建坊。

明发

　　

○癸丑。谕军机大臣等、给事中金寿松奏、禄米等仓。有匪徒马春山等、偷放黑档。盗窃仓米。并有正白旗乌什哈佐领下人全才等、把持句结。通同舞弊。请饬查拏等语。著步军统领衙门、顺天府、五城御史、按照原奏所指各犯。逐名查拏。务获究办。至所称该犯等历年盗米。不下二十余万石。前经给事中洪良品纠举。仅报查出亏短八九千石。未能彻究等语。著仓场衙门。再行认真确查。据实覆奏。毋稍含混。原片均著钞给阅看。将此各谕令知之。寻仓场衙门奏、查明禄米等仓。并无偷放黑档。报闻。摺包　　

