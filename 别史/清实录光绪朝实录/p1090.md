<!-- { "loadSidebar": true } -->
○庚辰。谕内阁、据外务部进呈奎俊电称、前因资阳县土匪聚血■乣滋事。当经派兵击散。并将首犯李冈中等拏获正法。兹据该县马承基禀称、县属天鼓桥地方。突有匪徒千余。乘夜打毁英美教会所建教堂。杀毙传教鞫成晶■宜、及教民四命。又烧毁房屋。伤毙教民三命。势甚猖獗。现已飞调防营。并添派道员带勇驰往办理等语。似此匪势披猖。目无法纪。亟应速行扑灭。毋任蔓延。著奎俊严饬各军。迅即解散胁从。查拏首要。务获从重惩治。以伸国法而遏乱萌。该教士等无辜毙命。殊堪矜悯。著即妥为抚恤。资阳县知县马承基、虽据称甫经到任。究属疏于防范。著即革职。勒限缉犯。此外各属。难保无匪徒煽惑造谣生事等情。务当严谕各地方官。认真查禁。加意防范。除暴安良。并将各教堂教士人等。切实保护。毋稍大意。　　

○谕军机大臣等、电寄载振、钦奉慈禧端佑康颐昭豫庄诚寿恭钦献崇熙皇太后懿旨。英君因病加冕展期。甚为廑念。著载振传旨问候。　　

○换铸江苏常镇通海道、暨镇江、扬州、两关关防。从江苏巡抚恩寿请也。　　

○辛巳。以翰林院侍讲李士金滟辶为湖南乡试正考官。修撰夏同和为副考官。侍读学士毓隆为四川乡试正考官。编修俞陛云为副考官。现月　　

○壬午。孝恭仁皇后忌辰。遣官祭景陵。　　

○谕军机大臣等、有人奏、道员侵吞库款。请饬查究一摺。据称前署奉天驿巡道徐镜第、接收前任移交库款五万余两。原存合盛元汇号。该道辄称此款挪移官钱局。事后蒙混具详。显系意存侵吞等语。著增祺确查具奏。毋稍徇隐。另片奏、徐镜第与署怀仁县知县张兆骏、系属女滟濙亲。并不声明回避等语。著增祺一并查明办理。原摺片均著钞给阅看。将此谕令知之。寻奏、徐锐第前报库款因乱被抢。现经确查。委无句串侵吞贿托销弭情弊。其与张兆骏、虽属女滟濙亲。然怀仁县向属东边道所辖。委署时系在光绪二十六年八月。正值军务危急。又与寻常不同。应请一并免予置议。报闻。摺包　　

○又谕、向来旗员单衔奏事。均称奴才。恩寿屡次摺件。均系称臣。殊属不合。著传旨申饬。现月　　

○直隶总督袁世凯奏、热河协饷无著。请饬热河都统察看情形。如果款难自筹。即将马队遣撤。以节饷需。得旨、著咨商色楞额办理。随手　　

○以扰民纵匪。革直隶副将魏嘉祺职。遣戍军台。随手　　

○癸未。谕内阁、李经羲奏、特倢■＜曰融＞■＜石木＞贪劣不职之知县等语。候补知县孙祥麟、前在各署任内阴柔贪猾。士民怨恨。大挑知县前署禄劝县知县杨应諴、办事糊涂。听断乖谬。均著即行革职。以儆官邪。现月　　

○谕军机大臣等、御史关榕祚奏、京师米贵。请饬办平粜等语。著顺天府体察情形。酌核具奏。现月　　

○甲申。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。各省新筹偿款。本万不得已之举。晶■宜经降旨。谕令各督抚酌量情形。妥为办理。不准苛虐。扰累闾阎。朝廷体恤民隐。寤寐不忘。用特再行申谕。著各该督抚将一切筹捐款目。去其太甚。毋得稍涉苛碎。致滋流弊。使百姓晓然于不忍重累吾民之意。庶几急公奉义。踊跃输将。至各州县及局卡委员。经收款项。尤须革除中饱。严禁需索。如有巧立名目。任意抑勒。希图渔利蒙混浮收等情事。即著据实奏倢

■＜曰融＞■＜石木＞。必予从重惩办。决不姑容。各该督抚皆受恩深重。务当随时考察。加意抚循。以济时艰而纾民困。无负谆谆告诫之至意。现月　　

○谕军机大臣等、昆冈等奏、遵议詹事府衙门归并后一切未尽事宜一摺。著政务处吏部妥议具奏。寻奏、詹事各缺。本为翰林迁转之阶。现詹事府既裁。翰林升途益隘。拟请将现列从四品之国子监祭酒。升为正三品。开列升转。与詹事同。其正六品之司业。本为编检较俸升授之官。如此则不必添设员缺。而自三品至六品。粲然备列。品级既不断缺。升转亦无窒碍。至原奏请量予改订另议疏通一节。查翰林院为储材之地。迁转皆循资格。且由学士可径升阁学。由侍读可径升学士。由编检可径升侍讲。待缺虽稍淹滞。历阶则已超腾。＜圭黾＞滟兄读讲可转京堂。编修可送御史。京察人数。保送年数。与各衙门相较。似亦不为向隅。从之。摺包　　

○又谕、本日御史周树模奏、各国新约偿款。不应照镑价归还等语。下外务部知之。随手　　

○浙江巡抚任道镕奏、存留沪栈陈漕。短亏耗米。恳请豁免。允之。摺包　　

○湖南巡抚俞廉三奏、拏获各属会匪。现筹缉捕防范情形。得旨、仍著随时察吏安民。并将各逸匪认真侦缉。务获惩办。以净根株。摺包　　

○察哈尔都统奎顺等奏、拟将察哈尔左翼东四旗会同一律开垦。得旨、著会商贻谷妥筹办理。摺包　　

○又奏、劫盗拒伤事主翼长策旺拉普坦身死。当饬各旗厅营会同严拏。务获讯办。以靖盗风。得旨、著将此案勒限严缉。务获惩办。摺包　　

○以京城善后协巡出力。予副都统塔克什讷、大理寺卿岳梁、王福祥、太仆寺卿台布、前直隶布政使廷杰、优叙。　　

○乙酉。谕军机大臣等、内务府奏、已革郎中岳龄应否准予开复。请旨办理一摺。岳龄著加恩准其开复原官原衔。现月　　

○办理尚约大臣工部尚书吕海寰等奏、通筹加税免厘。悉心核议办法。得旨该大臣等务当通筹全局。必使免厘加税。确足相抵。方为稳著。仍著与刘坤一、张之洞、会商妥议。详晰具奏。摺包　　

○以劝捐钜款。予候补五品京堂陈光弓滟＜兪＞滟弓优叙。　　

○丙戌。谕军机大臣等、有人奏、知县苛敛病民请饬查办一摺。据称奉天署海城县知县王顺存、操防团练。不循旧章。按亩摊捐。收养降贼。于民闲词讼。遇事判罚。并有违例加徵。勒限追逼情事。巡检吕震甲、恃该县为护符。收呈擅断。滥刑纳贿。请严查惩办等语。著增祺、玉恒按照所指各节。确切查明。据实倢■＜曰融＞■＜石木＞办。毋稍徇庇。原摺著钞给阅看。将此各谕令知之。寻奏、王顺存被倢■＜曰融＞■＜石木＞各款。或事出有因。或查无其事。应请免议。至巡检吕震甲、查无贪暴劣奣＜虘阝＞亦。范传儒一案。该巡检于传案后。即行送县尚无不合。惟因贡生史永治、不服签传。擅刑责戒。究有应得之咎。应请将牛庄巡检吕震甲、交部议处。从之。　　

○又谕、电寄刘坤一等、据盛宣怀电奏、马凯亟欲回国。所议加税倍半。仍留内地销场税抵补。已约马凯同赴江鄂。与刘坤一、张之洞筹商等语。加税止倍半。仅留销场税一项。与所免厘捐大宗。究竟能否抵补。财政出入。关系太钜。切勿轻于定议。不得以马凯回国之言。为所摇夺。著该督等会同详慎。妥议具奏。　　

○两广总督陶模等奏、整顿缉捕盗匪情形。得旨、仍著督饬地方文武员弁。认真巡缉。有犯必惩。摺包　　

○河南巡抚锡良奏、拏获著名会匪出力员弁。恳请奖励。得旨、著俟匪首张步松缉获惩办后。再行请奖。摺包　　

○以拏获要犯。予山东曹州镇总兵龙殿扬议叙。　　

○予故浙江按察使蒯贺荪。河南固始。原籍专祠。列入祀典。从河南巡抚锡良请也。　　

○丁亥。谕内阁、外务部奏、西人传教。分天主耶稣两门。现在总理耶稣教会事务李提摩太因事来京。请旨办理一摺。李提摩太学识优长。宅心公正。深堪嘉尚。著外务部即将既拟民教相安规条。一并与之商议。以期中外辑和。百姓亲睦。有厚望焉。现月　　

○谕军机大臣等、肃亲王善耆等奏、崇文门溢徵税项如何拨解。并请奖出力各员一摺。此项溢徵。实存银十一万六百余两。万即解交户部。另款存储。以备建造迎宾馆之需。所有出力各员。准其择尤保奖。以示鼓励。现月　　

○外务部奏、遵议黑龙江重设铁路局章程。与俄员等议立十二条。逐一细核。惟第八条委派一节。竟任外人干涉。未免有碍主权。应由将军慎选贤能。方可委任。其余各条。均尚可行。即饬随时认真经理。从之。　　

○四川总督奎俊奏、安岳县拳匪仇杀民教。已获首要各犯。并望阳县匪徒滋事办结情形。得旨、仍著并拏余匪。随时防范。以靖地方。摺包　　

○又奏、严密＜目辟＞暒穴＜曰融＞夕＜夗贝＞捕拳匪之该管文武。恳准照军功保奖。得旨、著即督饬认真查办。将各属匪党。一律肃清。尤在各州县振刷精神。勤恤民隐。以清乱源。摺包　　

○两广总督陶模因病解职。以广东巡抚德寿署两广总督。调山西巡抚岑春火滟宣为广东巡抚。广西巡抚丁振铎为山西巡抚。以前安徽巡抚王之春为广西巡抚。　　

○予因公淹毙四川候补道吴浚优恤。摺包　　

○戊子。守护东陵大臣寿全等奏、兵役孤寡拳赡人等穷苦下情。据实陈诉。请免扣三成饷米。从之。摺包协修官吴怀清恭

纂　　

总纂官钱骏祥恭辑监修总裁世恭阅一签五月初十日正总裁那月日专司蒿■禾本陆恭覆阅癸丑十一月二十九日

　　

徐月日　　

荣月日副总裁唐月日　　

宗室宝恭阅一签六月初三日　　

陈恭阅三签四月初九日　　

熙月日　　

郭恭阅十月初七日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百　　

光绪二十八年。壬寅。六月。己丑朔。上诣宁寿宫乐寿堂问慈禧端佑康颐昭豫庄诚寿恭钦献崇熙皇太后安。至戊午皆如之。外记注　　

○谕军机大臣等、顺天府奏、京师米贵。请拨米平粜一摺。著户部拨给米三万石。交顺天府、会同五城、设局平粜。

现月

　　

○盛京将军增祺等奏、奉天土地日辟。生齿日繁。量地添官。缮具节略。请旨遵行。下政务处。会同吏部。速议。寻议、升奉天新民同知海龙通判为知府。改巡检为经历。兼管狱。添设辽源知州吏目各一员。兴仁、柳河、临江、辑安、镇安、绥中、彰武、东平、西丰、西安等、知县十员。典史八员。改绥中彰武原设之巡检、为兼管典史事。添彰武分防县丞一员。从之。　　

○以教案议结。赏英牧师罗约翰、傅多玛、宝星。摺包　　

○辛卯。谕军机大臣等、吏部奏、蒙古司业员缺。应否拣选。抑或考试一摺。著奏派拣选。毋庸考试。　　

