<!-- { "loadSidebar": true } -->
○癸卯。谕内阁、鹿传霖奏、察看属员。分别举劾等语。四川宜宾县知县国璋、励精图治。历著政声。前署巴县任内。舆情尤为爱戴。题补工滟隁州知州成都县知县凤全、性情劲直。办事勤能。治盗安民。立志向上。合州知州张熙谷、老成练达。志趣不苟。温江县知县张铎、笃实勤慎。悃愊无华。黔江县知县张九章、听断勤明。能耐劳苦。以上各员。据该督声称、均能不随流俗。勉为循良。即著传旨嘉奖。仍饬令该员等益加奋勉。用副朝廷勤求吏治至意。打箭炉同知赵土滟贡、浮惰因循。难胜边要。著开缺另补。会理州知州赵咸中、酷虐偏执。信任胥役。著以州判降选。现月　　

○又谕、鹿传霖奏、特倢■＜曰融＞■＜石木＞不职将备等语。四川候补副将署绥靖营副将江国林、藉端苛索。兵心怨愤。候补副将刘全泰、贪浮诈伪。胆大妄为。候补游击署会盐营游击李信仁、嗜好任性。擅责平民。泰甯营都司贺颐庄、居心贪鄙。罔利营私。候补都司王丙清、蒙混诈冒。狡滑钻营。均著即行革职。以肃营伍。现月　　

○谕军机大臣等、电寄董福祥、电悉。豫凯一军。即饬陆怀忠押解回豫。到豫后妥为遣散。经过地方。如有骚扰。惟统带之员是问。并著董福祥行知张汝梅、刘树堂、一体照料。　　

○总理各国事务衙门奏、大学士李鸿章奉使俄廷。经过英法德三国之境。归途取道美国。头等公使。体制尊崇。各国均属耳目。未便往来径行过境而不将意。应请缮写满汉文国书各四分。交李鸿章赍往四国亲递。以固邦交。依议行。摺包　　

○四川总督鹿传霖奏、川省英美两国教案。续行议结。请将前署成都府知府唐承烈等开复原官。得旨、唐承烈等不准随案开复。摺包　　

○以办事贻误。酿成重案。已革前任四川秀山县知县王寿松永不叙用。其剿捕匪党波及无辜之两江补用副将罗昌和交部议处。　　

○甲辰。享太庙。上亲诣行礼。外记注　　

○遣官祭太岁之神。　　

○诣仪鸾殿问慈禧端佑康熙照豫庄诚寿恭钦献崇熙皇太后安。至丁未皆如之。　　

○谕内阁、大学士李鸿章奉使遄行。精神强固。惟年逾七旬。远涉重洋。朝廷良深廑系。伊子李经述著赏给三品衔。随侍前往。以示优眷。洋务　　

○谕军机大臣等、电寄依克唐阿、电悉。辽南等处被兵之后。民困未苏。著将各营用賸之白麦＜虘阝＞丏小米粳米等。全数散给各州县。以资赈抚。该将军当宣布朝廷德意。务令实惠及民。至黑豆一项。著由海运通。毋庸散给。　　

○乙巳。上诣时应宫拈香。外记注　　

○御紫光阁、赐外藩王公等燕。外记注　　

○命阿巴噶郡王长子公衔头等台吉勒钦图布斋在乾清门行走。赏科尔沁郡王长子头等台吉棍楚克苏隆、浩齐特郡王长子色隆济勒、巴林贝子长子二等台吉色丹那木札勒旺保花翎。明

发　　

○丙午。孝全成皇后忌辰。遣官祭慕陵。外记注　　

○谕军机大臣等、电寄刘树堂、电悉。程文炳一军。著全行裁撤。毋庸半撤半留。所短饷项。已饬部照数拨给。此外不得请款。该军既给恩饷。即著妥送回籍。不可就地遣散。致滋事端。此旨著刘树堂转电程文炳知之。　　

○丁未。上诣瀛秀园门外、跪送慈禧端佑康颐昭豫庄诚寿恭钦献崇熙皇太后至颐和园乐寿堂驻跸。外记注　　

○谕内阁、德寿奏、察看属员。分别举劾各摺片。江西广饶九南道诚勋、正躬率属。军民畏服。候补道缪德棻、老成练达。体用兼备。瑞州府知府江毓昌、洁己爱民。劝办蚕桑。已著成效。永甯县知县郑恭、才识明敏。勇于任事。前年该县土匪滋扰。办理尤为妥速。以上各员。据该抚声称、均能廉洁自爱。勤于政事。兴利革弊。有裨地方。即著传旨嘉奖。仍饬令该员等益加奋勉。用副朝延勤求吏治至意。龙泉县知县任国铨、行检卑鄙。物议沸腾。铅山县知县陈彝范、夤缘贪酷。声明甚劣。新昌县知县周文潮、沉湎于酒。不谙吏治。靖安县知县姚景羲、钻营罔利。声名狼藉。九江后营守备杨玉清、煽惑营兵。逞忿滋闹。均著即行革职。义甯州知州连级、才难任剧。人地不宜。安仁县知县左秉钧、才具平庸。阅历尚浅。均著开缺另补。署九江镇标后营游击补用参将傅成龙、营务废弛。约束不严。著调省察看。现月　　

○谕军机大臣等、福润奏、安徽制钱缺少。查禁私运外贩。并请各省一体严禁一摺。据称近日安徽制钱。骤形短少。兵民受累。由于匪徒串通奸商。运出销毁转售。并闻有洋商暗中收买。由轮船运往外洋。该省业经拏获奸商惩办。此等情弊。恐不独安徽一省为然。制钱原以便民。奸徒私贩镕销。例禁綦严。必须从严究办。至铜钱不准运出外洋。载在约章。如果实系洋人收买。贻害非浅。尤当力遏其流。著盛京将军。直隶两江闽浙湖广两广四川各总督。江苏安徽江西浙江湖北湖南山东广东各巡抚。饬令沿海沿江各州县。一体实力稽查。严行禁止。毋任稍有偷漏。将此各谕令知之。现月　　

○总理各国事务衙门奏、拟增进口洋税。请饬李鸿章于奉使之便。与俄英法德美各外部商论损益。挽回利权。依议行。

摺包

　　

○以拏获匪目。予江西署龙泉县事永丰县知县邓宣猷、龙泉营把总罗庆云奖叙。摺包　　

○戊申。上御乾清宫。赐近支宗藩等燕。外记注　　

○谕军机大臣等、电寄魏光焘、电悉。该抚所部兵力已厚。著即将西北两川。节节埽荡。迅解大通之围。中＜目辟＞行＜匧心＞口＜韦未＞＜夗贝＞局势既松。即毋庸分队前往。　　

○大学士李鸿章奏、酌拟随带出洋兵部主事于式枚等十员。副税司柯乐德等五员。并请饬内务府豫备礼物。均依议行。　　

○贵州巡抚嵩昆奏、饷项奇绌。请饬催协饷以济要需。得旨、即著户部咨行各省关。迅速筹解。毋得延误。摺包　　

○以贵州按察使邵积诚为贵州布政使。云南迤东道文海为贵州按察使。现月　　

○己酉。宣宗成皇帝忌辰。上诣奉先殿寿皇殿行礼。遣官祭慕陵。外记注　　

○谕军机大臣等、有人奏、兰州道黄云、嗜好既深。性尤贪酷。总管全省厘局。贿卖厘差。皆伊妻弟程姓经手。署臬司任内。制造站笼。罗织无辜。去年派充总理营务。克扣饷银。虚冒兵额。并带队围攻柳沟堡民。屠戮殆尽。请饬查倢■＜曰融＞■＜石木＞等语。著董福祥按照所倢■＜曰融＞■＜石木＞各节。确切查明。据实具奏。勿稍徇隐。原片著钞给阅看。将此谕令知之。寻奏、遵查道员黄云。并无贪酷实奣＜虘阝＞亦。亦未闻有嗜好。应请免其置议。报闻。摺包　　

○又谕、据董福祥奏、崔岳所带回勇。从未出力。即其教下人。亦谓其居心叵测。近又散布谣言。惑乱兵血■乣。以致西甯愈加戒严。请饬裁撤等语。回情狡诈异常。崔岳所部。既不得力。又复造谣惑血■乣。自应即行裁撤。惟西甯逆焰尚张。此项回勇遽行遣撤。句结滋患。亦不可不豫为虑及。应如何妥为遣散之处。著陶模体察情形。斟酌办理。毋致别滋事端。是为至要。将此由四百里谕令知之。现月　　

○又谕、前据工部议覆御史胡景桂奏、请将山东河南两省河工。变通办理。山东黄河一切事宜。巡抚兼辖已久。现在李秉衡业经拨款购料。妥为修筑。至河南七厅修守工程。现在春汛届临。正关紧要。任道镕仍著驰赴河南。将现在应办工程。认真经理。河督移扎济甯。有无窒碍。究竟两省河工。应否酌量变通之处。并著任道镕体察情形。通筹全局。奏明办理。将此谕令知之。现月　　

○又谕、电寄长庚、所购毛瑟枪等件。已与许景澄电商妥协。著该大臣速为购定。假道俄境。运赴伊＜覀之＞■牛。一切经费。由江苏协甘饷内在上海汇交。　　

○署两江总督张之洞奏、江南现拟创设储才学堂。分立交涉农政工艺商务四门。并将向有之同文馆归并推广。得旨、著张之洞移交刘坤一妥为办理。摺包　　

○又奏、遵查两淮督销局碍难裁撤。力筹整顿办法。报闻。　　

○庚戌。上诣大高殿拈香。寿皇殿行礼。外记注　　

○御保和殿赐蒙古王贝勒贝子公等燕。　　

○诣颐和园乐寿堂问慈禧端佑康颐昭豫庄诚寿恭钦献崇熙皇太后安。至癸丑皆如之。外记注　　

○奉皇太后幸颐乐殿。侍晚膳。外记注　　

○署两江总督张之洞奏、江甯省城。创设陆军学堂。附设铁路专门学。拟筹拨经费。如所请行。摺包　　

○又奏、金陵下关。添设趸船。淮口以西。修造马路。下部知之。　　

○兼署湖广总督湖北巡抚谭继洵奏、湖北新旧防营。分别裁留改旗。以节经费。下部知之。摺包　　

○又奏、官员因公记过。拟请援照咸丰年闲陕甘奏定章程。酌罚银两。得旨、所请著毋庸议。摺包　　

○又奏、请购置机器。改造后膛枪石滟驳。从之。摺包　　

○以受贿庇赌。革江南防营游击陆朝英职。摺包　　

○以办事持平。赏英国驻芜湖领事福格林、税务司班谟宝星。摺包纂修官胡骏恭纂　　

帮总纂官程棫林恭辑监修总裁世恭阅一签三月十九日正总裁那月日专司蒿■禾本陆恭覆阅癸丑十一月初五日　　

徐月日　　

荣月日副总裁唐月日　　

宗室宝恭阅一签七月初十日

　　

陈恭阅三签六月初二日　　

熙月日　　

郭恭阅八月二十日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之三百八十四　　

光绪二十二年。丙申。正月。辛亥。上御仁寿殿。赐廷臣大学士等燕。外记注　　

○谕内阁、谭继洵奏、特倢■＜曰融＞■＜石木＞不职营官等语。湖北管带武刚中营副将李中发、当该营裁撤时。未能妥为弹压。以致勇丁鼓噪。其平日纪律不严。已可概见。李中发著即行革职。以示惩儆。现月　　

○壬子。谕军机大臣等、电寄长顺、片奏悉。三姓开矿事宜。著责成宋春鳌一手经理。董梦兰著撤去开矿差使。　　

○又谕、电寄魏光焘、电悉。两川贼巢已破。大通解严办理均甚得手。此次攻拔苏家堡出力各员。著魏光焘择尤保奏。以示鼓励。　　

○又谕、电寄董福祥、电悉。两川坚巢。次第埽荡。大通解围。皆前敌诸军之力。深堪嘉尚。张成基、何得彪、及邓增等。著董福祥查明战绩。据实保奏出力员弁。一并择尤请奖。河狄难民。即著董福祥派员安插抚辑。所需经费。著该提督先行筹垫。李培荣所部。既不得力。亦著董福祥饬该营官妥为遣撤。　　

