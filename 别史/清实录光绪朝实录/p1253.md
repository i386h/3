<!-- { "loadSidebar": true } -->
○验看历科贡士。得旨、谢霈、杨原懋、祁荫杰、著以主事分部学习。包嘉宾、著以中书用。李德徵、刘光铣、王维城、陈念典、王珍、林翀鹤、林均、邹＜目辟＞牛口鸟＜夗贝＞、高步青、王琴堂、著以知县即用。现月　　

○验看考试举贡。得旨、吴承仕等一百二十七名。著以主事分部学习。胡树桐等十二名。著以内阁中书用。熊蹇修等四十名。著以七品小京官分部学习。李介春等一百八十八名。著以知县分省补用。现月　　

○甲申。上奉慈禧端佑康颐昭豫庄诚寿恭钦献崇熙皇太后幸颐乐殿。侍早晚膳。翌日如之。　　

○谕军机大臣等。电寄袁世凯。电悉。即著严饬在工各员。迅将漫口各工。赶紧堵合。并查明被灾地方。妥为抚恤。毋任失所。　　

○拨北洋扣留德商夏利曼枪七千八百杆。随带子弹。交东三省军营备用。　　

○乙酉。万寿节前期。上诣乐寿堂。慈禧端佑康颐昭豫庄诚寿恭钦献崇熙皇太后前行礼。　　

○御仁寿殿受贺。　　

○丁亥。万寿节。上诣大高殿寿皇殿行礼。　　

○遣官祭太庙后殿。奉先殿。　　

○奉慈禧端佑康颐昭豫庄诚寿恭钦献崇熙皇太后还宫。寻幸西苑驻跸。　　

○上以孟秋享太庙。自是日始。斋戒三日。　　

○戊子。上诣仪鸾殿、问慈禧端佑康颐昭豫庄诚寿恭钦献崇熙皇太后安。翌日如之。　　

○己丑。谕军机大臣等。电寄端方等。电奏、展免米粮厘捐、请毋庸议等语。著该部知道。　　

○翰林院侍读周爰诹奏。改科举为学堂。不足致乱。因废科举而并废圣贤之书。斯乱臣贼子。接迹于天下。谨陈学务祛弊之法八。一、撤回东洋留学生。二、暂停卒业考试。三、不可用为乡官。四、严查学堂阅报。五、洋文教习宜通中学。六、不宜袭用礼拜。七、不必别置服色。八、宜祛速成之名。挽救之方六。一、四书五经皆令默试。二、人伦道德、勿参新说。三、八旗小学。宜培根本。四、师范学堂、宜设省城。五、蒙小学教育。宜设法普及。六、存古学堂、宜设法推广。又请禁女子出洋游学。下会议政务处学部议寻奏。该侍读所奏。盖有鉴于新学流弊。致有今日乱党之祸。因思整顿而补救之。用心良苦。惟于奏定章程、及学部历年办法、有未尽悉者。谨逐条论列。分别准驳。至各省女学生出洋。皆系自费。风气所趋。殊难强禁。其自行择配、及集会演说。业经学部奏定女子师范学堂章程。严切屏除。从之。纂修官温肃恭纂　　

帮总纂官程棫林恭辑监修总裁世恭阅一签八月初十日正总裁那月日专司蒿■木本陆月日

　　

徐月日

　　

荣月日副总裁唐月日　　

宗室宝恭阅七月十七日　　

陈恭阅一签十二月十六日　　

熙月日　　

郭恭阅七月二十二日

　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之五百七十六　　

光绪三十三年。丁未。秋七月。庚寅朔。享太庙。上亲诣行礼。起居注　　

○诣仪鸾殿问慈禧端佑康颐昭豫庄诚寿恭钦献崇熙皇太后安。　　

○奉皇太后幸颐和园驻跸。起居注　　

○辛卯。上诣乐寿堂问慈禧端佑康颐昭豫庄诚寿恭钦献崇熙皇太后安。至己未皆如之。　　

○谕内阁、朕钦奉皇太后懿旨。我朝以仁厚开基。迄今二百余年。满汉臣民。从无歧视。近来任用大小臣工。即将军都统。亦不分满汉。均已量材器使。朝廷一秉大公。当为天下所共信。际兹时事多艰。凡我臣民。方宜各切忧危。同心挽救。岂可犹存成见。自相纷扰。不思联为一气。共保安全。现在满汉畛域。应如何全行化除。著内外各衙门各抒所见。将切实办法。妥议具奏。即予施行。现月　　

○谕军机大臣等、电寄张之洞、有面询事件。著迅速来京陛见。湖广总督。著李岷琛暂行护理。电寄　　

○法部奏、请设监医正等缺。依议行。摺包　　

○法部右侍郎沈家本奏、大学堂法政专科。甫经豫备。法律学堂暂难归并。仍请责臣管理。自应认真督率。随时咨部察核存案。筹款维持。俾免中废。得旨、著会同学部妥筹办理。

摺包

　　

○御史江春霖奏、立宪之道。当以节财用稽赋税清陋规定正俸为先务。而变通学制、酌定律例、肬■闲约警章、折衷公论、挽回风气、爱惜土物、消弭党祸、责成功效八端。尤与宪法隐相维系。谨应诏上陈。下会议政务处议。寻奏、原奏变通学制酌定律例两条。业由学部法部妥筹办理。余皆切于时务。惟所陈未有切实办法。应请毋庸置议。报闻。　　

○顺天府奏、嗣后留京营务处获盗。应否仍由府尹审明会同督臣奏办。得旨、仍照现案办理。摺包　　

○又奏、通州、蓟州等州县被水成灾大概情形。报闻。早

事

　　

○壬辰。邮传部奏、京汉铁路与比公司借款筹办。利权外溢。晶■宜蒙垂询清还洋款限期。谨拟尽明年十二月以前筹款收回。报闻。　　

○又奏、拟定堂司各员月支公费。援照外务部农工商部定章办理。得旨、著核定数目。再行具奏。摺包　　

○农工商部奏、华商设立公司。制造铁路材料。请予立案。并援案暂行免税。依议行。摺包　　

○御史江春霖奏、保送见遗举贡呈部掣签。请免交捐免银两。以示体恤。如所请行。摺包　　

○御史赵炳麟奏、组织内阁。宜确定责任制度。以为立宪之精神。而免专权之流弊。下会议政务处议。摺包　　

○贵州巡抚庞鸿书奏、开办戒烟总局。附设工艺所。得旨、著即认真严禁。毋稍松懈。摺包　　

○江苏巡抚陈夔龙奏、苏省水陆各防营营制饷章。晶■宜经改订增设。查明咨部立案。又奏、徵收船捐酱园捐。以济要需。均下部知之。摺包　　

○江南水师提督程文炳奏、巡阅长江各营。适闻安徽戕杀巡抚事。赴皖协同防捕。又奏、长江匪徒充斥。遵饬员弁加意梭巡均报闻。摺包　　

○添铸农工商部四司暨邮传部新设厅司印信。　　

○以邮传部左参议那晋为邮传部右丞。现月　　

○以遵命捐赈。予湖北候补道张赓扬为其故父建坊。摺包　　

○癸巳。谕内阁、袁世凯奏、永定河漫口奋溜。分别倢■＜曰融＞■＜石木＞办。并自请议处一摺。前据该督电称、河水陡涨。南五工等处漫口。当经降旨饬令赶紧堵合。并查明被灾地方。妥为抚恤。兹据奏报详细情形。上月中旬大雨时行。山水暴涨。永定河南五工北四上汛。先后漫口夺溜。口门各宽至二三十丈。虽因河流奇涨。人力难施。在工各员。究属疏于防范。北四上汛涿州州同陈维垣、著革职留工效力。北岸同知裴锡荣、著革职留任。三角淀通判李树才、南五工永清县县丞陈人龙、均著摘去顶戴。永定河道瑞峻、著革职留任。袁世凯督率无方。并著交部照例议处。另片奏、北运河香河河西务等汛。同时漫溢成口。请将厅汛各员惩处等语。署务关同知戴世文、香河汛主簿张文运、河西务汛主簿钱光显、均著摘去顶戴。仍著懔遵前旨。迅将漫溢各工。赶紧堵筑。并派妥员速放急赈。以拯灾黎。毋任失所。现月　　

○又谕、岑春火滟宣前因患病奏请开缺。晶■宜经赏假。现在假期已满。尚未奏报启程。自系该督病尚未痊。两广地方紧要。员缺未便久悬。岑春火滟宣著开缺。安心调理。以示体恤。现月　　

○谕军机大臣等、有人奏、局董藉端苛敛。病商害民。列款纠倢■＜曰融＞■＜石木＞一摺。著端方按照所倢■＜曰融＞■＜石木＞各节。确切查明。据实具奏。原摺著钞给阅看。寻奏、查明该董莫锡纶等所办事件。均为公益。并非私计。原倢■＜曰融＞■＜石木＞各节。大都得诸传闻。略无左证。应请毋庸置议。报闻。现月　　

○御史徐定超奏、人心浮动。匪党蔓滋。请迅设上下议院。保护海外华侨。以为消弭之计。下会议政务处议。寻奏。所陈迅设议院六便。业将次第施行。毋庸再议。至保护华侨三端。一、多设领事。一广设侨民学堂。一以侨民为领事。应饬学部及各国使臣分别推广筹设。期底于成。从之。　　

○军机大臣代递章京鲍心增请变通军政兼练民团条陈。下部知之。摺包　　

○以河南巡抚张人骏为两广总督。现月　　

○以度支部右侍郎林绍年为河南巡抚。未到任前。以布政使袁大化暂行护理。现月　　

○甲午。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。庆亲王奕劻等奏、请改考察政治馆专办宪政。其会议政务事宜。归并内阁办理一摺。从前设立考察政治馆。原为办理宪政一切编制法规统计政要各事项。自应派员专司其事。以重责成。著即改为宪政编查馆。资政院未设以前。暂由军机处王大臣督饬原派该馆提调详细调查编定。以期次第施行。所有军机大臣大学士参预政务大臣会议事宜。著改由内阁办理。现月　　

○考察政治馆奏、考核州县事实。酌拟办法三条一切实劝惩。一、声明定章。一、整饬新政。又奏、请饬各省筹解政治官报常年经费五万三千圆。均如所请行。摺包　　

○裁缺通政使郭曾炘奏、应诏陈言。谨条举数端。曰信诏令。筹大计。挽积习。融成见。明学术。下考察政治馆议。寻奏、所陈各节。诚致治之要图。皆立宪之精意。允宜实力奉行。谨统筹办法。请饬分别遵照。从之。　　

○两江总督端方奏、库储无烟火药。酷暑往往自焚。派员考验。含酸变质者共八千三百余磅。仿照西法。装桶弃水。以免贻害。下部知之。摺包　　

○调吏部左侍郎陈邦瑞为度支部右侍郎。转吏部右侍郎唐景崇为左侍郎。以大理院卿张仁黼为吏部右侍郎。湖南布政使英瑞为大理院卿。未到任前。以张仁黼暂行署理。以裁缺通政使郭曾炘为邮传部左丞。现月　　

○以遵命捐送棉衣。予江苏武进县郎中职衔盛毓宗为其祖母嫡母庶母建坊。摺包　　

○乙未。谕军机大臣等、有人奏、闽省农工商务均未讲求。并乏谙悉外交人员。宜延致通才佐理等语。著松寿按照所指各节。认真整顿。毋稍因循。原片著钞给阅看。现月　　

○两江总督端方奏、降调道员许贞干才堪任使。请开复处分。以原官原衔铺用。得旨、许贞干著以同知补用。　　

○又代奏、安徽廪贡生李鸿才浑融满汉畛域条陈。一、满汉刑律宜归一致。一、满臣不宜称奴才。一、满汉通婚宜切实推行。一、满汉分缺宜行删除。一、满洲人士宜姓名并列。一、＜目辟＞蝱厂＜车遥-辶＞＜夗贝＞足宜垂禁令。一、京营宜改混成旗。一、驻防与徵兵办法宜归一律。下会议政务处议。摺包　　

