<!-- { "loadSidebar": true } -->
○戊辰。谕内阁、钦奉慈禧端佑康颐昭豫庄诚寿恭钦献崇熙皇太后懿旨、军机大臣会同总理各国事务衙门王大臣兵部奏、武场改制事宜。遵旨分晰条款详议具奏一摺。武科改试枪石滟驳。原为因时制宜起见。惟科举之设。无非为士子进身之阶。至于训练操防。尤以营伍学堂为储材之根本所有武场童试及乡会试。均著仍照旧制。用马步箭弓刀石等项分别考试。前据兵部奏请各省营用武进士及投标武举。悉令练习枪石滟驳。酌定劝惩章程。即著各督抚一律遵行。不准虚应故事。其在京侍＜目辟＞行＜匧心＞口＜韦未＞＜夗贝＞。于录用后。著由该衙门咨送神机营。一体练习。至各省武备学堂。应由各督抚酌量建设。所有未经入伍之武举武生等。均就近挑入学堂。学习格致舆地等学。及石滟驳队枪队马队工程队诸科。以备折冲御侮之用。朝廷作育君■羊材。武备与文事并重。该督抚等务当鼓舞振兴。实事求是。毋负谆谆诰诫至意。将此通谕知之。外记注　　

○又钦奉懿旨、前因湖北广东云南三省巡抚。并河道总督。应否复设。先后谕令军机大臣吏部会同妥议具奏。兹据详加拟议会奏。请旨办理各摺片。各省总督巡抚。国初以来。屡经裁移改设本已斟酌尽善。现在应行整顿诸大端。不在裁减职官。而在综核名实。总督专重典兵。巡抚专重吏治。诚能各举其职。自可相得益彰。傥使坐拥封圻。辜恩溺职。同城则各执意见。专任则益形丛脞。徒事更张。无裨实际。甚无谓也。所有湖北广东云南三省巡抚。均著悉仍旧制。毋庸裁并。湖北巡抚。著曾鉌补授。广东巡抚。著鹿传霖补授。云南巡抚。著丁振铎补授。至河道总督一缺。专司防汛修守事宜。亦非河南巡抚所能兼顾。并著照旧设立。任道镕著仍回河东河道总督之任。该督抚等务当体念时艰。实事求是。毋负朝廷慎重设官之意。又片奏、遵议云南粮道各缺等语。督抚既未裁并。其余各员。自应一仍其旧。云南粮储道。并南关同知二缺。均著毋庸裁撤。嗣后各局所敺■儿员。仍应认真裁汰。其实缺地方各员。不必轻议裁撤。以重职守。外记注　　

○又谕、盛宣怀奏、请速筹积储。以固邦本一摺。仓储为民食攸关。晶■宜经降旨、谕令督抚严饬地方官。实力举办。以备灾歉。兹据该京卿奏、近来州县办理不善。往往视为具文。甚至侵挪亏蚀。十邑九空。一遇偏灾。请蠲请赈。缓不济急。似此任意玩泄。罔恤民艰。实堪痛恨。著各直省督抚、督饬各州县将原有仓谷。悉数买补足额。其向无仓谷之处。亦即设法筹办。按年查验。出陈易新。具报存仓实数。至设局讲求农政。业经通谕饬遵。并著一体认真劝办。专案奏闻。用副朝廷足食备荒至意。外记注　　

○又谕、工部奏、遵查京师城垣各工情形。开单呈览一摺。著派赵舒翘、英年、再行详细勘估。分别工程轻重。奏明请旨办理。外记注　　

○谕军机大臣等、胡燏棻奏、遵查甘军在卢沟桥起衅情形。现经办理完结。请旨惩儆各摺片。营官尽先副将朱万荣、于所带勇丁。约束不严。著交部严加议处。卢保铁路委员。弹压未能得力。并著查取职名。交部议处。摺包　　

○护理江西巡抚翁曾桂奏、遵旨整顿保甲。实行团练。得旨、即著饬属认真办理。毋得徒托空言。摺包　　

○又奏、遵旨在省城设立务实学堂略仿京师大学堂章程办理。酌提丁漕赢余。作为学堂经费。下所司知之。摺包　　

○派刑部尚书崇礼充崇文门副监督。外记注　　

○勾到奉天陕西湖广浙江情实罪犯。停决奉天斩绞犯各一人。陕西斩绞犯各一人。湖广斩犯四人。浙江斩犯二人。余五十九人予勾。摺包　　

○己巳。谕军机大臣等、御史攀桂奏、深州等处被灾。请饬查明速筹急赈一摺。著裕禄遴派妥员。查勘灾情轻重。急筹赈抚。　　

○又谕、刚毅奏、敖汉郡王达木林达尔达克、呈诉冤抑。牵涉言官。请饬催要证一摺。著理藩院转饬翁牛特郡王赞巴勒诺尔布、迅速来京。听候传质。并咨明翁牛特王旗梅楞珠尔杭阿、喇嘛巴雅尔、及咨传之一干人证。一并送案审讯。另片奏、傅思汶等命案。请饬新任热河都流色楞额、提集案犯人证。就近审结等语。并著理藩院转饬色楞额遵照办理。随手摺包　　

○云贵总督崧蕃奏、永善等县被灾赈抚情形。得旨、永善等州县被水被雹。情殊可悯。著即严饬印委各员。妥为赈抚。毋任失所。随手　　

○护理江西巡抚翁曾桂奏、遵旨筹办积谷。委员盘查各仓。均实足无亏。得旨、即著饬属认真经理。不得日久生懈。

摺包

　　

○又奏、遵旨裁汰局员。下部知之。摺包　　

○命工部左侍郎许景澄、在总理各国事务衙门行走。外记注　　

○以甘肃按察使丁体常为甘肃布政使。陕西按察使赵尔巽为甘肃新疆布政使。候补按察使端方为陕西按察使。山东督粮道桂春为甘肃按察使。外记注　　

○以亏短交代。革云南已故署罗平州知州胡以远职。提属勒追。外记注　　

○勾到江西安徽江苏河南山东情实罪犯。停决江西斩犯一人。安徽斩犯二人。江苏斩绞犯各一人。河南斩犯二人。余六十八人予勾。　　

○庚午。谕军机大臣等、电寄文光、电悉。初五电并未递到。著该护督自行饬查。此事屡经有旨。电饬该护督等、及早妥办。朝廷不为遥制。总之余蛮子既愿就抚。在乎钤制之得宜。不在营数之多寡。该护督于此案宕延已久。及此抚局将成。犹为此游移无据之词。殊属不谙大体。著传旨申饬。仍即迅饬川东文武各员。就近相机因应。务将华黄两铎。速令交出。一面将收抚安插一切事宜。妥慎办理。毋得迁延贻误。电

寄

　　

○又谕、电寄刘坤一、电悉。翁曾桂丁忧。江西巡抚著张绍华暂行护理理。即由该督电知遵照。并电催松寿、迅即兼程赴任。毋得刻延。电寄　　

○察哈尔都统祥麟等奏、军台废员效力期满。可否令缴台费释回。得旨、钟德祥所犯情节较重。著再留三年。期满后再行请旨。随手　　

○辛未。谕内阁、钦奉慈禧端佑康颐昭豫庄诚寿恭钦献崇熙皇太后懿旨、提督宋庆奏、病体未痊。请就锦州医调等语。宋庆老成宿望。治军有方。著赏给人＜目辟＞映＜走毕＞鹍＜夗贝＞十枝。俾资调理。该提督务当加意摄养。一俟病体稍痊。即驰赴山海关。督率全军。认真训练用副朝廷眷念边防至意。外记注　　

○谕军机大臣等、有人奏、广西土匪滋事。由于甘沛棠。并有暗助军火情事。著黄槐森严密查拏。务获惩治。　　

○以剿除热河蒙旗贼匪出力。予副将沈大鳌、以总兵记名肬■闲放。蓝翎记名副将协领双禄、俟补副将后以总兵记名肬

■闲放。并换花翎。已革提督程允和、送部引见。摺包　　

○以报效钜款。赏广东香山县生员邓焕章故父道衔邓廷肬

■闲四品卿衔。摺包　　

○以声名庸劣。革广东开缺雷州营参将国梁、署澄海营守备李国栋职。外记注　　

○以欠解交代。革广东已故署翁源县知县方大甡职。提属勒追。　　

○加赏京师广梁门外同仁粥厂仓米三百石。外记注　　

○壬申。上奉慈禧端佑康颐昭豫庄诚寿恭钦献崇熙皇太后御仪鸾殿。日本国使臣矢野文雄觐见。摺包　　

○谕内阁、钦奉皇太后懿旨、国家筹饷养兵。原期御侮折冲。得备缓急之用。无如积弊相沿。缺额蚀饷。种种蒙蔽。以至习气日深。营制日坏。朝廷慨念时艰。若武备再不修明。积弱情形。何时克振。各省统带兵勇大臣。手握军符。干城是寄。自应激发天良。以身报国。何得瞻徇情面。自便私图。用特谆谆训谕。嗣后各该大臣。务当督率将弁。汰弱留强。激励兵丁。认真训练。凡属血气之伦。谁无尊君亲上之心。但使信赏必罚。自可作其忠勇。一旦疆场有事。士卒用命。咸晓然以国耻为耻。同仇敌忾。悉成节制之师。庶不负整军经武至意。尚期勉之。外记注

　　

○又钦奉懿旨、国家建立行省肬■闲用大吏畀以封疆其任事实心。克尽厥职者。固不乏人。而养尊处优。遇事敷衍者。亦所不免。当此时艰孔棘。亟图自强。总不外于地方应办各事宜。认真整顿藉资补救。各将军督抚藩臬、为通省表率。即道府州县、下至巡检典史、官无论大小。要皆为民而设。利何以兴。弊何以除。均应随时随地。实力讲求。至现在国计艰难。尤以严核度支为第一要务。各局所敺■儿员。有可裁并者。立即裁并。徵收厘金。首在剔除中饱。以期涓滴归公。其有不肖官吏种种营私。务即破除情面。严行倢■＜曰融＞■＜石木＞劾毋稍姑容。疆臣身为大僚。心膂股肱之寄深宫期望甚重。但能视国事如家事。安危利害上下共之。无歉于一心。自无惭于君父。朝廷日理万几。岂能事事裁核。若不责成委任。谁与佐庶政而臻上理。所愿自今以后。凡我大小臣工。各思振作。共矢公忠力挽旧时积习。予藉此观尔诸臣之心地才具。切勿任职劣幕猾吏空言一奏塞责也。将此通谕知之。外记注　　

○又钦奉懿旨。从来君民一体。上下同心。凡属地方应办事宜。虽在官为之倡。尤赖绅民共为襄理。方克相与有成。即如积谷保甲团练各事。似属故常。若能实力奉行。有利无弊。积谷则歉岁足以救荒。保甲则常年足以弭盗。乡团则更番训练。久之民尽知兵。自足为缓急之恃。著自直隶奉天山东三省为始。以及各省将军督抚、务当晓谕绅民。将以上各项。认真兴办。其旧有章程者重加厘订。其未有章程者。妥议举行。先从省会办起。推之通省。行之各邑。速即照章举办。以期逐渐扩充。总之朝廷以天下为一家。以万民为一体。休戚相关。尔大小臣工。切勿畏难苟安。虚应故事。绅耆百姓。亦当知国计皆系民生。深宫痌瘝为怀。愿尔井里晏然。无盗贼水火之虞。共享父子家人之乐属在苍生。自必能仰体予心。不惜财力。亟图保＜目辟＞行＜匧心＞口＜韦未＞＜夗贝＞乡闾之计。所有积谷保甲团练各事。著各将军督抚、于接奉此旨后。将若何遵办情形。先行奏闻。以慰廑系。傥视为老生常谈。将来以一奏塞责。则真于国计民生。漠不相关。大负予勤求民瘼之本意矣。外记注　　

○安徽巡抚邓华熙奏、安省办理清赋。查出田亩。实徵银六万二千余两。现裁局节费。请将委员奉天补用直隶州知州潘文铎等交部优叙。允之。摺包　　

