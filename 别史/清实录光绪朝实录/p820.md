<!-- { "loadSidebar": true } -->
○户部奏、颜料库科房不戒于火。延烧大堂及南北档房。共计八十余闲。自行筹款兴修。请饬各省关将欠解饭银。迅速报解。藉充修费。从之。摺包　　

○两江总督刘坤一奏、上年分江北冬漕。仍由河运。筹议挑浚。并办理章程下部知之。摺包　　

○以防勇缺额。革广西补用总兵成苍笙职。摺包　　

○以挪亏饷项。革广西守备林冠军职。并勒追。摺包　　

○蠲缓广西宾州被旱田亩上年应徵钱粮。摺包　　

○壬寅。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。至乙巳皆如之。　　

○谕军机大臣等、有人奏蠹吏句结恶豪。残害百姓。请饬查办一摺。据称上年直隶高阳县潴龙河决口。实由富豪宗义安偷掘所致。村民欲将决口堵塞。该县知县姚恩绶谓为官堤。不准民人私动。以致任邱各州县均受其害。该县请领钜款。自饱私橐。并纵令宗义安等勒索诈赃。迨绅士控府。该员复贿通问官王守＜辶黎＞方■土、威逼原告。具结完案。现在人情汹汹。恐将激变等语。著王文韶确切查明。据实具奏。毋稍徇隐。原摺著钞给阅看。将此谕令知之。寻奏、姚恩绶被倢■＜曰融＞■＜石木＞各款。查无实据。惟于差役苛索陋规。未能约束于先。又不能觉察于后。以致民怨沸腾。实属咎有应得。已另案倢■＜曰融＞■＜石木＞革。请免再议。监生宗义安、出入衙署。物议滋多业已咨革。驱回原籍。报闻。　　

○盛京将军依克唐阿奏、遵撤敌忾军三十一营。详筹办法。及分别截饷日期。下部速议。摺包　　

○吉林将军长顺奏筹办垦荒情形。得旨、著交延茂查明办理。摺包　　

○又奏、吉林阿拉楚喀副都统富和、年迈志衰请予开缺。赏食全俸。得旨、著即传知富和来京陛见。摺包　　

○署陕甘总督陶模奏、行抵甘州。分拨马步防剿北大通一带悍回。得旨、回匪必应痛剿。不可敷衍了事。摺包　　

○浙江巡抚廖寿丰奏、酌议筹饷各条。分别核实条覆。其糖斤烟酒三项遵办加厘。惟局卡薪费碍难再减。下部知之。摺

包

　　

○护理陕西巡抚张汝梅奏、遵议筹饷各条。就中以考核钱粮。清查荒田。整顿厘金三条。为陕省理财大端。切实行之。自臻功效。下部知之。摺包　　

○以詹事府少詹事阔普通武为詹事。外记　　

○癸卯。谕军机大臣等、电寄文海、文海著迅速入藏。毋庸来京。徒延时日。至分界案卷。具在藏署。该大臣到后。自可查悉。现闻廓夷与藏失和。并须设法解散。藏事孔棘。不准迟留。电寄　　

○吉林将军长顺奏、撤遣吉字军马步兵丹、并统带员弁。下部知之。摺包　　

○又奏、裁并靖边防军、添设武备学堂。仿照西法教演石滟驳位允之。摺包　　

○又奏吉林省矿务。以三姓金矿为最。其银煤铅铁。亦多开办。报闻。摺包　　

○浙江巡抚廖寿丰奏、浙洋购置小轮四艘。其价值及管驾员弁薪费。请饬立案下部知之。摺包　　

○又奏、杭州开设商埠。该处关务。请以杭嘉湖道兼充监督。允之。　　

○调镶蓝旗汉军都统肃亲王隆勤、为正红旗满洲都统。以伊＜覀之＞■牛将军长庚为镶蓝旗汉军都统。未到任前。以郑亲王凯泰署理。外记　　

○予积劳伤发病故浙江副将邓连升、刘瑞卿、及捕匪阵亡外委葛鹤中、郑德贵、分别优恤。　　

○抚恤浙洋遭风朝鲜难民如例。　　

○甲辰。以捐助军饷。予山东在籍绅士江苏试用直隶州知州杜向荣、以知府选用。　　

○乙巳。上还宫。　　

○孝贞显皇后忌辰。上诣建福宫圣容前行礼。遣官祭定东陵。外记　　

○谕内阁、前据御史敬祐奏、山东案犯邢二等、脱逃来京。交结讼棍。肆行无忌等语。当谕令顺天府饬拏讯办。兹据顺天府奏、拏获邢二等现审情形一摺。与该御史所奏。情节诸多不符。此案著交刑部提集人证卷宗。确切审讯。另片奏、匪徒假冒官役。将邢二家抄抢一空。现获之犯。请并案审办等语。所有拏获之赵三头一名。著交刑部严行审讯。未获之关岐禄等各犯。著步军统领衙门、顺天府、五城、一体严拏务获。送部归案审办。现月　　

○丙午。孝贤纯皇后忌辰。遣官祭裕陵。　　

○谕军机大臣等、电寄董福祥、董福祥计已驰抵西甯。新抚回血■乣。究竟有无反覆。著据实具奏。不准一字讳饰。本日奏到请奖各摺片。著暂留李培荣、牛师韩、两军。准其酌留调遣。该提督仍将现在办法。随时电闻以慰廑系。电寄　　

○户部左侍郎张荫桓奏、遵议日本商约驳删九款驳改七款。惟税务诸大端。未肯遵改。现另缮约稿候商。仍须切实驳论。下所司知之。　　

○丁未。谕军机大臣等、督办军务王大臣奏、遵议司业瑞洵奏。卢汉铁路商办难成。请拨款官办一摺。卢汉铁路。前经明降谕旨。各省富商如有集股在千万两以上者。准其设立公司。自行兴办。兹据该王大臣奏称。官办不如商办。上年十月闲奉旨后。即有广东在籍道员许应锵、来京具呈。集资承办。当经劄饬回粤劝募。现据该员股已集至七百万两。五月初闲。即可到京。又有广东商人方培垚等、并候补知府刘鹗、监生吕庆麟、均称集有股分千万。先后具呈。各愿承办。请派大员督理等语。卢汉铁路。关系重要。提款官办。万不能行。惟有商人承办。官为督率。以冀速成。王文韶、张之洞、均系本辖之境。即著责成该督等会同办理。道员许应锵等分办地段。准其自行承认。毋稍掣肘。并著该督等详加体察。不得有洋商入股为要。原摺均著钞给阅看。将此由四百里各谕令知之。洋务　　

○又谕、电寄奎顺等、前因贼窜青海。已饬奎顺等添队追剿。兹据奏、贝子阵亡。旗族被抢。情形更重。著奎顺、董福祥、魏光焘、各派得力将弁。星速前往。随同邓增等穷追兜剿。务将此股就地歼除。傥再西窜。定将带兵各官严惩不贷。

电寄　　

○命陕西提督雷正绾开缺回籍。现月　　

○戊申。谕内阁、恩泽等奏、革员潜行来京。请饬严拏等语。前署呼兰理事同知刑司委署主事文曜。因案被倢■＜曰融＞■＜石木＞。前经降旨革职。交延茂提审。该革员于递禀后。即行赴京。以致无从传讯。著步军统领衙门、顺天府、五城、直隶总督、盛京将军、吉林将军、一体严拏务获。解回黑龙江归案审办。现月　　

○谕军机大臣等、电寄董福祥、三电均悉。雨阻俟晴。当速进米拉一带。不必滞留。到西甯。以速剿青海为急务。电寄　　

○黑龙江将军恩泽等奏、出征奉辽镇边八营。撤遣到省。请变通营制。分为中左右三路。择要水陆分防。其裁改添设各员薪水银数。并请饬部立案。允之。摺包　　

○又奏、筹饷各条。分别覆陈。体察本省情形。非荒务矿务办有成效。不足裕度支而规久远。下部知之。摺包　　

○又奏、管队需员。请调吉林靖边军营官协领保全、防御定禄、来江差委。允之。摺包　　

○伊＜覀之＞■牛副都统富勒铭额奏、请将行营军火粮饷文武员弁。暨马步营旗开花石滟驳队。移驻绥靖新城。并将游牧领队大臣。仍留额敉勒河驻扎。以重防务。允之。摺包　　

○己酉。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。至壬子皆如之。　　

○谕内阁、巴克坦布奏、假期届满。病尚未痊。恳请续假。并请派员署理专差一摺。巴克坦布、著赏假一个月。所管上驷院印钥。著怀塔布署理。所管左翼前锋统领。著敬信署理。　　

○仓场衙门奏、各河新造拨船工竣。请派员验收。得旨、即著祥麟、廖寿恒、就近验收。　　

○直隶总督王文韶奏、查覆易州知州汪瑞高倢■＜曰融＞■＜石木＞款。并无藉端勒索情弊。请免置议。其泰甯镇兵米。应仍照定例归易州经管。请饬山东巡抚照数拨解。得旨、即著咨行山东巡抚。所有泰甯镇兵米。按照部拨如数解足。摺包　　

○又奏、北洋现留淮军营哨。势难再减。请饬督办军务处、暨户部、兵部查照立案。下所司知之。摺包　　

○庚戌。谕军机大臣等、电寄王文韶、鹿传霖奏、川藏文报迟缓。拟由成都至打箭炉。先接电蝱滟戋。川有款十万。存盛宣怀处。可拨用等语。著王文韶传知该道。速即接展毋误事机。电寄　　

○又谕、电寄鹿传霖、电悉。接展电蝱滟戋。已饬照办。至委员李毓森、由海道驶往。究竟取道何处。著详覆。藏地情形。仍著确探。电寄　　

○又谕、电寄陶模、二月初、陶模已抵肃州。计程早应到省。现在贼窜青海。恐延及敦煌玉门一带。应如何布置严防、及设法追追剿之处。著与奎顺、董福祥、魏光焘、妥商办理。速电覆。电寄　　

○又谕、电寄奎顺等、据奏、贼窜青海台吉洛地方。并称湘军惶恐。马队无多。不敷调遣等语。逸匪西奔。正恐蔓延关外。魏光焘所部较多。何得任汤秀斋逗遛不进。奎顺于青海蒙番。是其专辖。著妥为调遣。董福祥计抵西甯。著添派马队、并饬张成基等迅速追剿。顷已授邓增固原提督。该员现在前敌。著归董福祥节制。电寄　　

○安徽巡抚福润奏、遵议裁勇节饷。岁可省银七万余两。勇数去十成之三。原分防段。酌量均匀移改。下部知之。摺包　　

○又奏、请将江西九江镇总兵宋朝儒、留统练军。以资熟手。得旨、宋朝儒准其暂留安徽。俟接统有人。即行饬赴本任。摺包　　

○以甘肃西甯镇总兵邓增、为陕西提督。外记　　

○辛亥。谕军机大臣等、电寄董福祥等、西事之兴。晶■宜次谕令先剿后抚。乃剿则未净根株。抚则动多粉饰以致蔓延青海。浸及关外。在事诸将帅。均不能辞咎。董福祥著迅赴西甯。沿途不准逗遛。到湟后著与奎顺、魏光焘、公同商酌。孰居前敌孰固后路。务得一的实办法。具奏候旨。陶模究竟行抵何处若已抵湟。著一并会议。此事关系边疆全局。该提督等如敢各执成见。互相推诿。必重治其罪。懔之。邓增等计抵青海。著先行饬令出关追剿。毋稍迟延。电寄　　

○又谕、电寄饶应祺。贼窜敦煌。恐煽诱良回。联成一气。现已令邓增等带兵出关追击。哈密等处回血■乣。如有能捍御窜匪、出力打仗者。著破格奖励。以杜句结。电寄　　

○乌里雅苏台将军崇欢等奏、兵部主事职衔金奇暹等、办事颟顸。请撤去所得即补佐领保案。允之。　　

○以记名总兵何美玉为甘肃西甯镇总兵官。　　

○壬子。上还宫。　　

