<!-- { "loadSidebar": true } -->
大清德宗同天崇运大中至正经文纬武仁孝睿智端俭宽勤景皇帝实录卷之三百九十三　　

光绪二十二年。丙申。秋七月。甲午朔。享太庙。上亲诣行礼。　　

○诣仪鸾殿问慈禧端佑康颐昭豫庄诚寿恭钦献崇熙皇太后安。至庚申皆如之。　　

○丙申。以礼部右侍郎＜辶黎＞方■土岫为正红旗汉军副都统。左翼前锋统领芬车署正蓝旗汉军副都统。明发　　

○以欠解银米。革已故广东署长甯县知县潘福荫职。提属勒追。摺包　　

○予故正红旗汉军副都统安兴阿恤典如例。孙一品荫生斌瑛以郎中用。现月　　

○丁酉。谕内阁、王文韶奏、永定河堤工漫口。分别倢■＜曰融＞■＜石木＞办。并自请议处一摺。本年六月后。大雨时行。永定河水势涨发。险工晶■宜出。二十三日。北六工之八号。堤顶漫溢。二十四日。北中汛七号。又复漫水。掣夺全河大溜。口门宽至百余丈。该管各员疏于防范。实属咎无可辞。调署北中汛武清县县丞支兆熊、著革职留工效力。石景山同知张恩霨、著革职留任。厅员下北岸通判蒋廷皋、汛员北六工霸州州判陈丽生、均著摘去顶戴。永定河道陈庆滋、河防局道员窦延馨、均著革职留任。会办河防局道员张莲芬、著摘去顶戴。王文韶著交部议处。该督务当督饬在工员弁。将漫口迅筹堵筑。并将南岸各汛。严饬极力防护。不得再有疏虞。所有被淹村庄。即著该督迅速查明。妥筹抚恤。毋令失所。寻吏部议。王文韶、应得降一级留任公罪。得旨、准其抵销。　　

○又谕、顺天府奏、东南两路各州县被水。现办大概情形一摺。本年六月二十三日。永定河漫口。大兴、宛平、东安、武清、永清、等县地方。被水灾民。亟须抚恤。业经孙家鼐等派员前往查勘。办理急赈。仍著宽筹款项。妥为接济。毋令灾民失所。所有湖南应解漕折银两。并各省每年应解备荒经费银两。即著户部迅速开单。咨行各督抚。务令如数解部。不得因循暒滟它欠。致误赈需。现月　　

○又谕、前据御史李擢英奏倢■＜曰融＞■＜石木＞。河南归德镇总兵崔廷桂、营务废弛。纵令其子河南候补道崔鸿鼎、侵蚀饷项各节。当经谕令任道镕秉公确查。兹据覆奏、崔廷桂被倢■＜曰融＞■＜石木＞各款。查无实据。即著毋庸置议。崔鸿鼎虽查无实在劣奣＜虘阝＞亦。惟历练未深。著刘树堂随时察看。至该御史原奏、文武大员父子同省。应令回避一节。著兵部议奏。现月　　

○又谕、李秉衡奏、曹州地方紧要。请饬总兵迅速赴任等语。新授山东曹州镇总兵万本华、前经张之洞调往湖北差委。著即饬令迅速赴任。现月　　

○谕军机大臣等、电寄陶模、甘省军需。已饬部酌量筹拨。至该省藩库三月册报。存银尚多。何以数月来遽至竭蹶。所留各军。仍当酌撤。以节虚糜。至海城等处逸匪。当饬董福祥亲往查办。务期除莠安良。以靖余孽。电寄　　

○又谕、电寄董福祥、西甯军务粗定。董福祥著驰赴海城一带。将从前逸匪。按名＜目辟＞暒穴＜曰融＞夕＜夗贝＞捕。此系事后查办。与当时剿办不同。著该提督妥慎持平。不得轻徇浮言。转致激变。电寄　　

○山东巡抚李秉衡奏、民教交涉案件。请饬总署妥议章程。下所司知之。摺包　　

○又奏、曹单等处会匪办理完竣。报闻。摺包　　

○戊戌。盛京将军依克唐阿等奏、履勘养息牧大淩河两处开荒地段。会商变通办理情形。下所司议。摺包　　

○己亥。总统毅军四川提督宋庆奏、候选主事鲍祖恩、降补同知叶润含、随营当差。均著劳绩。现值军务肃清。恳予破格录用。得旨、鲍祖恩著准其送部引见。叶润含著不准行。摺

包

　　

○庚子。谕内阁、桂斌等奏、撞骗贡使案内。讯出要证楚勒图木供词。请旨办理一摺。此案前据桂斌等倢■＜曰融＞

■＜石木＞奏。当经谕令步军统领衙门按名严传送交理藩院研讯。所有案内之刘达喇嘛依什札勒参等曾否到案。著理藩院查讯具奏。楚勒图木、著解京交理藩院质讯。现月　　

○库伦办事大臣桂斌等奏、喀尔喀四盟要务。遵旨筹办。应减各差。免受扰累情形。报闻。摺包　　

○广西巡抚史念祖奏、现办开矿情形。招来绅富。议定缴课章程。即可开办。报闻。摺包　　

○辛丑。上诣醇贤亲王福晋园寓行月祭礼。外记　　

○谕内阁、福润奏、特倢■＜曰融＞■＜石木＞不职州县各官一摺。安徽六安直隶州知州王懋勋、办事竭蹶。舒城县知县刘家序人地不宜。均著开缺留省另补。卸署无为州知州试用通判刘芾、纵容家丁。怠于治事。著以府经历县丞降补。铜陵县知县姚鹏翕、办事模糊。难期振奋著勒令休致。调署建平县事芜湖县知县王万甡、声名平常。操守难信。霍邱县训导宣紫诏、妄事干顶。败坏士习。太和县教谕王大观、性情偏报。不洽士情。和州训导章定严、专谋利己。见鄙同僚。署徽州府经历试用府经历王庆溥、藉差凶闹。署凤阳县典吏试用州吏目蒋可宪、擅受呈词。试用县丞米良材、关说营私。试用巡检许衡、巧于营谋。不知远嫌。试用从九品庄火滟＜扌戋＞、久充关差。熟于弊混。补用典史茅赞容、卑鄙牟利。试用典史汤文炳、任意妄为。肆无忌惮。均著即行革职。以示惩儆。现月　　

○礼部尚书李鸿藻因病续假。以都察院左都御史许应骙署礼部尚书。　　

○壬寅。孝静成皇后忌辰。上诣建福宫圣容前行礼。遣官祭慕东陵。　　

○盛京将军依克唐阿等奏、前次奏准酌添驿费。碍难裁撤。允之。摺包　　

○河南巡抚刘树堂奏、信阳等州县被水。筹办赈抚。得旨、即著饬属妥为抚恤。毋任灾民失所。摺包　　

○江西巡抚德寿奏、省城设局。开办蚕桑。以广利源。报闻。摺包　　

○安徽巡抚福润因病解职。以江苏布政使邓华熙为安徽巡抚。　　

○以亏欠库款。革已故前署河南虞城县知县李淇职。提属勒追。现月　　

○癸卯。孝懿仁皇后忌辰。遣官祭景陵。　　

○谕军机大臣等、户部奏、各省关欠解京饷等款。查明开单。分别奏倢■＜曰融＞■＜石木＞等语。各省关自光绪十一年起。至二十一年止。欠解部库各年京饷、近几防饷、筹边军饷、筹备饷需各款。共银四百九十五万一千余两。现在部库艰窘情形。各省关均当深悉。何得任意暒滟它欠。置部库要款于不顾。所有应行议处之福州将军、闽浙浙江各督抚藩司、两淮盐政运司、东海淮安各关监督、著交吏部查取职名。照例议处。仍著福州将军、直隶两江闽浙两广江西浙江山东各督抚、督饬各省关迅将欠解展缓分年带解各款。限于年内按照所欠应行补解之数。报解清楚。俾济急需。傥再行迟延诿卸。即

著户部随时严倢■＜曰融＞■＜石木＞。原单均著钞给阅看。将此由四百里谕知各该将军督抚、并传谕粤海关淮安关监督知之。现月　　

○又谕、户部奏、请旨催解京饷一摺。本年京饷。原拨续拨共银八百万两。截至五月底止。除划拨解到及报解启程外。尚欠解银五百四十二万两。现在部库支绌。应放各款。均关紧要。所有各省关欠解京饷。亟应全数报解。以应要需。著该将军督抚监督等。各将欠解银两。赶紧陆续提前解部。统于年内埽数解齐。傥敢诿卸暒滟它欠。即由户部照章倢■＜曰融＞

■＜石木＞奏。其解不及半及丝毫未解等处。经此次严催后。傥仍不完解。即著户部随时指名严倢■＜曰融＞■＜石木＞。原单均著钞给阅看。将此由四百里谕知福州将军、直隶两江湖广闽浙四川两广各总督、江苏安徽江西浙江湖北湖南河南山东山西广东各巡抚、并传谕粤海关淮安关各监督知之。

现月

　　

○又谕、户部奏、各省关奉拨二十二年分筹备饷需银两。除安徽省及两浙运库应解银两。闽海关应解四成税银。报解均已及半外。江苏浙江福建广东四省应解银两。粤海江海江汉三关应解四成六成税银。均解不及半。江西省应解银两。粤海关六成税银。均未报解。请旨饬催等语。各省关应解筹备饷需银两。关系紧要。现在库款支绌。著各该省将军督抚监督等各将欠解银两。迅速筹解。统于本年十月底埽数解清。傥仍延不完解。即著户部指名严倢■＜曰融＞■＜石木＞。原单均著钞给阅看。将此由四百里谕知福州将军、两江湖广闽浙两广各总督、江苏安徽江西浙江湖北广东各巡抚、并传谕粤海关监督知之。现月　　

○又谕、有人奏、直隶奏调湖南候补道张鸿润有义子名海门者。藉势招摇。事经发觉。应解回籍。该道辄买乞丐替代。其义子仍在天津逗遛。请饬驱逐等语。著王文韶查明该道义子。如果实有招摇情事。即著驱逐回籍。不准逗留。至张鸿润在津委办事件。能否得力。并著该督随时察看。原片著钞给阅看。将此谕令知之。现月　　

○又谕、有人奏、苏州阊胥二门外居民血■乣多。搭棚支屋大半江北穷民。该抚出示押令迁移。恐激生事变等语。穷苦流民。总以安辑为主。所奏苏城出示。无论土客居民。搭房居住。勒令刻日搬迁。傥有迟延。即提究押拆。以致居民惊扰。是否实有其事。著龙湛霖确切查明。据实覆奏。毋稍徇隐。又片奏、署元和县知县叶怀善、著名贪酷。与道员朱之榛认为师生。机匠滋事一案。并不亲到弹压。贻害地方等语。著该学政一并查明。据实覆奏。片二件。均著钞给阅看。将此谕令知之。现月　　

○又谕、电寄魏光焘、各军遣撤甚妥。永定六营月饷归董福祥。即照办。至各军所领洋枪利器。遣撤时应一律收缴。电

寄

　　

○又谕、电寄饶应祺、野马泉之战。毙贼甚多。而刘四伏仍复窜逸。著饬牛允诚等实力＜目辟＞暒穴＜曰融＞夕＜夗贝＞剿。如能将此股速歼。该将士定加赏赉。电寄　　

○又谕、电寄董福祥、邓增尚称勇往。何以冶逆一股。窜匿深山。久未弋获。著董福祥严饬＜目辟＞暒穴＜曰融＞夕＜夗贝＞剿。永定六营系在甘召募。可撤即撤。如须暂留。此后陕库不能供支。应归该提督拨给。电寄　　

○甲辰。谕内阁、御史宋伯鲁奏、山东黄河积弊已深。敬陈管见一摺。所称冒领蒙销。宜严定处分。收发各料。宜设法稽查。申明赔修旧例。武允认真巡查各条。著山东巡抚严饬在工各员。革除积弊。认真办理。严定处分一条。并著凡有河务省分督抚认真查察。遇有劣员。务当严倢■＜曰融＞■＜石木＞惩办。现月　　

