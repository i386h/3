<!-- { "loadSidebar": true } -->
○谕军机大臣等。曾国荃奏、遵旨妥筹驻兵地方。据实覆陈一摺。曾国荃以山海关屏蔽京师。为东北之要隘。若舍近畿要隘。远谋营口。未见合宜。且调遣出关。失天津昌黎二军犄角之势。所筹深合机宜。既与李鸿章缄商。意见相同。即著仍驻山海关。以资控扼。该抚前在山西办理赈务。懋著勤劳。此次力疾防边。躬膺艰钜。务当随时调摄。俾病体早日就痊。以慰廑系。刘维桢、郭宝昌、宋庆、暨该抚所部各军。赴戍边关。朝廷深为体恤。著该抚加意拊循。并激励各将领戮力同心。慎固封守。所有刘维桢、郭宝昌、宋庆、杨玉书各营。著自到防之日起。按月发给满饷。酌添办公津贴等费。以固军心。即著李鸿章、彭祖贤、裕禄、涂宗瀛、妥筹拨给。毋令缺乏。俟撤防回省后。再仍照各省向章支放。将此由六百里各谕令知之。洋务　　

○又谕。彭玉麟奏、覆陈调拨长江水师等事宜一摺。所称各兵轮船。全在头炮梢炮得力。请饬嗣后续造兵轮。务须豫谋地位。安设头炮梢炮一节。著穆图善、何璟、勒方锜、黎兆棠、妥筹办理。江南及各省兵轮。既无须另立总局名目。并协理之人。即著责成李朝斌一手合操。逐渐整顿。并由彭玉麟及李成谋每年调操一次。务期精益求精。将士如敢懈弛因循。仍著彭玉麟随时□□□尔□办。以重江防。另片奏、请饬赶造十七八丈长小兵轮十只。此船重在头梢两炮。亦酌配边炮以辅之。以为江阴以下海防之用。仍交李朝斌合操等语。著刘坤一、穆图善、何璟、张树声、吴元炳、勒方锜、裕宽、黎兆棠、会商妥办。原片各钞给阅看。将此由六百里谕知刘坤一、穆图善、何璟、张树声、彭玉麟、吴元炳、勒方锜、裕宽。并传谕黎兆棠知之。洋务　　

○巡阅长江水师前兵部右侍郎彭玉麟奏、恭报巡阅事竣。并吴淞口会操兵轮情形。报闻。摺包　　

○湖南巡抚李明墀奏、筹给霆军口粮等项银数。报闻。摺包　　

○旌表仰药殉母江西南城县孝女郑素春。摺包　　

○癸巳。以黄河霜降安澜。发大藏香十枝。交河东河道总督李鹤年祗领。虔诣河神庙、祀谢。　　

○谕军机大臣等、锦棠奏、前赴哈密与左宗棠筹商边防善后各事宜一摺。左宗棠现在来京陛见。前有旨令刘锦棠署理钦差大臣督办新疆军务。刘锦棠行抵哈密。即祗领关防任事。所有新疆一切布置。务向左宗棠详细咨商。遵照办理。并将边防事宜。与金顺、张曜、和衷商搉。切实筹办。诸将士久戍西陲。亦宜威惠兼施。俾得踊跃用命。随时分饬各军认真防守。不得稍涉大意。亦不得轻举妄动。以靖边疆。将此由五百里谕令知之。现月　　

○又谕。岐元奏、请饬催欠饷以应要需等语。奉天添练兵队。部拨协饷。江苏尚欠解银五万两。广东尚欠银四万两。现在奉省边防吃紧。需饷孔亟。著刘坤一、张树声、吴元炳、裕宽。即将欠解练饷。赶紧筹拨。毋再延缓。将此由四百里各谕令知之。现月　　

○又谕。刘坤一奏、粤海关应拨南洋经费。欠数最钜。近年修筑炮台。购造军火。发给薪粮。需用益多。收不敷支。请饬迅解清款等语。南洋经费。关系紧要。现在需用孔殷。著俊启迅将应解各款。埽数解清。嗣后务当随徵随解。按结清款。毋得延欠。以济要需。洋务　　

○吉林将军铭安奏、请将拉林旗佃等开除租赋。以纾苦累。允之。摺包　　

○两江总督刘坤一等奏、请将江南福山镇总兵欧阳利见暂缓陛见。仍留署任以资熟手。得旨。欧阳利见著准其暂缓陛见。仍留淮阳镇署任。其福山镇总兵。仍著雷玉春护理。摺包　　

○又奏、同知董毓琦试造气行轮船。不适用。请免赔缴。得旨。所有领用银三千两。著免其赔缴。摺包　　

○以尽心洋务。予上海会审公廨委员江苏候补知府陈福勋以知府用。并赏加三品顶戴。摺包　　

○以庇匪毒命。革河南都司李良田职。并讯办。摺包　　

○予原任镶黄旗蒙古副都统成章赐恤如例。现月　　

○旌表捐躯全节江苏孀妇周全氏。　　

○豁免江苏溧水县摊赔坍沈田地虚粮。　　

○上以孟冬享太庙。自是日始。斋戒三日。内记注　　

○甲午。孝敬宪皇后忌辰。遣官祭泰陵。黄绫本　　

○以黄河霜降安澜。发大藏香十枝。交山东巡抚周恒祺祗领。虔诣河神庙祀谢。并颁扁额曰星渎澄清。现月　　

○谕军机大臣等。伯彦讷谟祜奏、前锋护军营兵丁。亟宜整顿一摺。据称现隶神机营之左右翼前锋八旗护军营马队。马上技艺。闲有生疏。马匹亦多疲瘦。前经严饬习练。驰骋交冲。究未能一律严整。总由该统领等未能时加教练。兵丁亦视操演为具文。相习成风。骑射渐就荒废。并闻该统领等挑补兵缺。并不考验骑射。禁门直班兵丁。及备挑兵缺人等。近来均有冒名顶替情弊等语。前锋护军营兵丁。向为八旗劲旅。该统领等自应随时认真操练。力加整顿。若如所奏各情。殊堪痛恨。嗣后该统领等于挑补兵缺。务当秉公遴选。严杜幸进。至平日操演。应如何实力讲求。以期马步娴熟。禁门直班。应如何严密稽查。毋令稍有疏懈。即著妥定章程。奏明办理。该官兵如有不能得力。仍前废弛者。即行分别奏□□□尔□惩办。毋稍姑容。其现隶神机营之前锋护军等。著该王大臣督饬管队各官。勤加训练。力除积习。如有不堪造就者。即行驳令更换。务期一兵得一兵之力。原摺均著钞给阅看。将此各谕令知之。现月　　

○又谕。前因礼部奏朝鲜请派匠工学造器械。当令赍奏卞元圭前赴天津。由李鸿章询问情形。奏明办理。兹据李鸿章奏、与该使往覆筹议学习制器练兵各条。开具节略。尚属周妥。著照所议。即由礼部咨照朝鲜国王自行酌办。并饬令卞元圭即行回国。另片奏、酌议该国员弁来学制造操练章程四条。著一并咨照该国王照议办理。原单两件。著钞给阅看。将此谕令知之。

现月　　

○直隶总督李鸿章奏、鲍超抵津。前赴防所。报闻。摺包　　

○又奏、霆军需用军火。酌量办理。允之。摺包　　

○黑龙江将军定安等奏、呼兰所属地方。马贼滋扰。官军剿灭情形。得旨。匪首王白眉等。究竟曾否歼毙。如尚在逃未获。著即严密□□穴□又□捕。毋任漏网。摺包　　

○派正红旗蒙古副都统托伦布管理健锐营事务。　　

○以刑部左侍郎松溎为镶黄旗蒙古副都统。印务参领长春署正蓝旗蒙古副都统。明发　　

○以河工出力。予曹州府知府樊希棠以道员遇缺题奏。曹州镇总兵官王正起优叙。赏副将曾守位二品封典。黄金得总兵衔。余升叙有差。现月　　

○乙未。上以孟冬享太庙。前期亲诣行礼。内记注　　

○乌鲁木齐都统恭镗奏、饷需缓不济急。城工又急于告竣。请饬部库垫发银两。以应急需。下部速议。摺包　　

○调镶白旗护军统领奕佩为正白旗护军统领。正红旗满洲副都统乌拉喜崇阿为正黄旗满洲副统。正白旗蒙古副都统钟泰为正红旗满洲副都统。以正蓝旗汉军副都统札拉丰阿为镶白旗护军统领。内阁学士桂昂为正白旗蒙古副都统。正白旗汉军副都统德福署镶红旗满洲副都统。明发　　

○旌表刲股疗姑湖北孝妇魏谭氏。摺包协修官张书云恭纂　　

总纂官钱骏祥恭辑监修总裁世恭阅五月二十六日正总裁那恭阅六月十五日专司藳本陆恭覆阅壬子十月二十日　　

徐恭阅二签九月十四日　　

荣月日副总裁唐月日　　

宗室宝恭阅二签六月初九日

　　

郭恭阅七月初二日　　

熙月日初校修改上卷拾玖签王鸿昇恭校陈恭阅八月二十九日覆校修改上卷叁拾陆签崔师范详校宗室麒月日总校修改上卷肆拾壹签商衍鎏总校蒙古总裁恩月日


大清德宗同天崇运大中至正经文纬武仁孝睿智端俭宽勤景皇帝实录卷之一百二十一　　

光绪六年。庚辰。冬十月。丙申朔。享太庙。遣顺承郡王庆恩恭代行礼。遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。惠陵。　　

○遣官祭端慧皇太子园寝。　　

○上诣钟粹宫问慈安端裕康庆昭和庄敬皇太后安。长春宫问慈禧端佑康颐昭豫庄诚皇太后安。至甲子皆如之。内记注　　

○颁光绪七年时宪书。　　

○谕内阁、昨日午门外叩阍之护军广升。著交刑部严行审讯。现月　　

○旌表割股疗亲废员杨兰之子联科。摺包　　

○丁酉。谕内阁。都察院奏、已革上驷院堂郎中德生。遣抱以被□□□尔□情屈。赴该衙门呈诉一摺。著都察院堂官秉公查讯。据实具奏。现月　　

○又谕。御史徐文泂奏、外省各捐。阻碍常例。请饬部一律停止一摺。著户部议奏。现月　　

○又谕。李明墀奏、提督黄少春遵旨前赴浙江一摺。黄少春著署理浙江提督。并著迅赴署任以重职守。现月　　

○吉林将军铭安等奏、赫哲部落毗连俄境拟请添兵设官。得旨。即由铭安等妥议章程。奏明办理。摺包　　

○戊戌。谕军机大臣等。有人奏、中城副指挥白荃。豢贼纵赌。声名甚劣。该坊地面开设赌局数处。显系得贿包庇。西珠汛都司赵遇春与白荃同恶相济。该都司并有虚冒克扣兵丁口粮情事等语。著都察院堂官暨步军统领等。将所□□□尔□白荃赵遇春各节。分别确查□□□尔□奏。毋稍徇隐。王皮胡同等处赌局。著步军统领衙门。即行严密拏办以清地面。至所奏近来劫案。往往以窃案开□□□尔□了事等语。辇毂重地。劫案叠出捕务实属废弛。著步军统领衙门五城御史认真整顿。嗣后该地方官报案。务当确切查明。遇有行劫及临时行强各案。即照例将该地方官□□□尔□处。毋任讳劫为窃巧避处分。以重捕务。原片著钞给阅看。将此各谕令知之。现月　　

○又谕。御史孔宪珏奏、林戴氏京控一案请饬该督抚迅速讯办。依限完结等语。此案延阁多年。叠经谕令迅速结案。上年九月闲。据何璟奏称林戴氏叠次京控。系林万得唆使请俟拏获林万得等到案后。再行起限审讯。复谕令勒限严缉。不得稍涉松懈。现在又逾一年。尚未奏结实为迟延。著何璟、勒方锜。严饬承缉各员将林万得务获归案。速行秉公讯结。以清积牍毋再藉词延缓。将此谕令知之。现月　　

