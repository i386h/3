<!-- { "loadSidebar": true } -->
○改铸度支部、总督仓场、给事中、各关防印信。早事　　

○丁未。谕军机大臣等、电寄赵尔丰。电悉。开匪因何滋事。是何情形。著速据实电奏。并督饬地方官。协同营队。认真＜目辟＞暒穴＜曰融＞夕＜夗贝＞捕。以期除暴安良。电寄　　

○署吉林将军达桂奏、加徵菸酒各税。期满溢额甚钜。请将经徵得力人员保奖。得旨、准其酌保数员。毋许冒滥。摺包　　

○陕甘总督升允奏、甘省赔款无著。请由土药税拨还。下部议。　　

○又奏、覆陈民刑诉讼各法。甘省尚难通行。谨将窒碍各条。缮单呈览。请俟人格完全。法律娴熟。再行举办。下部议。摺包　　

○两广总督岑春火滟宣奏、病势骤剧。恳恩开缺调理。得旨、两广地方紧要。该督向来办事认真。能任劳怨。著再赏假十日。赶紧调理。假满即速赴任。摺包　　

○添铸陆军部各厅司处印信关防。早事　　

○以筹解甘饷出力。赏山西布政使张绍华本生三代正一品封典。摺包　　

○戊申。法部右侍郎沈家本奏、沥陈修订法律情形。请开去差使。归并法部大理院会同办理。又奏、法律学堂。请改归学部管理。从之。摺包　　

○署吉林将军达桂等奏、续勘第二次吉林府属浮多地亩二万一千晌有奇。照例升科。下部知之。摺包　　

○两江总督端方等奏、筹拨官款。开办赣州铜矿。下部知之。摺包　　

○以钻营贪劣。革直隶记名总兵王步庭职。驱逐回籍。摺

包

　　

○以侵挪公款。革代理直隶元氏县候补知县陈绍源职。永不叙用。摺包　　

○以办理学堂。不知自爱。降直隶试用道欧阳弁元为同知。　　

○豁免吉林伊通州属被扰地方光绪三十一年旗民应完租课。摺包　　

○己酉。吏部奏。保送举人、考试见遗后酌予录用。豫筹办法。又奏、拣选举人。随时呈请分发。均从之。　　

○以广东布政使胡湘林暂护两广总督。摺包　　

○以捐助学堂钜款。予前任吉林长春府知府王昌炽子沛霖以知府尽先选用。　　

○以侵挪税捐。革吉林委员二等侍＜目辟＞行＜匧心＞口＜韦未＞＜夗贝＞多伦泰等职。并勒追。　　

○旌表夫亡殉节、吉林宾州厅文童高士元妻孙氏。摺包　　

○庚戌。谕内阁、瑞良奏、考察属员分别举劾一摺。江西吉南赣甯道江毓昌、抚州府知府王乃徵、饶州府知府张检、前署甯都州知州仓尔桢、甯都州州判黄懋典、九江府同知严家炽、鄱阳县知县陈庆绶、前署萍乡县万载县知县张之锐、宜春县知县阮保泰、前署乐安县知县江都良、均著传旨嘉奖。金溪县知县王易、罔民嗜利。物议沸腾。南丰县知县马振仪、性耽安逸。心地糊涂。高安县知县唐显谟、信任左右。事多废弛。临川县典史宋家琳、颇招物议。被控有案。署南城县新丰司巡检林正春、性情巧猾。心术难信。代理南城县典史陈树滋、理事欠明。短于才识。萍乡县安乐司巡检程烺、纵蠹苛索。致滋民怨。署金溪县典史陈廷芳、声名平常。均著即行革职。广昌县训导胡钟杰、视听龙钟。著即休致。现月　　

○两江总督端方奏、江西萍匪肃清。地方安谧。请奖出力员弁。得旨、准其酌保数员。毋许冒滥。摺包　　

○江西巡抚瑞良奏、州县经徵丁漕。收不敷解。恳予规复旧章。以免赔累。下部议。寻奏、该省丁漕。向来必俟大涨大落之后。始议更张。今钱价虽云跌落。然上忙早经收竣。下忙开徵已久。自毋庸更议增加此后钱价低昂。尚难逆料。俟明春察看地方情形。再行奏明办理。从之。摺包　　

○以经募赈款。延未清解。江西补用知府诸以恒等分别革职摘顶勒追。　　

○予因公殒命。江西新昌县汛兵湛步林议恤。　　

○辛亥。谕内阁、前因广东钦州土匪。抗捐滋事。当经谕令周馥将办理不善各员。查明倢■＜曰融＞■＜石木＞处。兹据查明电奏。此案初起。经周馥饬令廉钦道。王秉恩、将捐项酌量减免。乃该道出示延迟。贻误事机。及该匪等叛形显著。又未能迅速扑灭。署北海镇总兵何长清、祇知固守。致匪党愈炽。裹胁日多。实属畏葸无能。王秉恩、何长清、均著即行革职。署钦州直隶州知州顾永楙、事前既无禀报。事后尤多疏略。昏瞆糊涂。大负职守。著革职永不叙用。现月　　

○谕军机大臣等、御史孙培元奏、江南北地方米价日昂。请再展免米谷杂粮厘捐两个月以恤穷民一摺。著端方、陈夔龙、体察情形。奏明办理。原摺著钞给阅看。现月　　

○又谕、有人奏、江苏省城及各属烟馆。明禁暗开等语。著陈夔龙严饬所属官吏。认真查禁。毋稍敷衍。原片著钞给阅看。寻奏、苏省实行禁烟情形。文武官吏。已立限戒绝。烟馆亦依期禁闭。并设工艺医药各局。力图善后。得旨、著即认真严禁。毋稍松懈。现摺　　

○又谕、电寄程德全。电悉。会商事毕。即行回任。电寄　　

○壬子。广西巡抚张鸣岐奏、四十八山■弄一带。兵燹荒凉。亟宜善后。请准总兵黄忠浩请假赴湘。考求开矿恳荒事宜。以资倡率。允之。摺包　　

○以教案议结。赏法国司铎任安收、四品顶戴。摺包　　

○癸丑。孝恭仁皇后忌辰。遣官祭景陵。照录　　

○甘肃新疆巡抚联魁奏、古城营制未复。请将本年军政。缓至下届举办。下部知之。摺包　　

○派大学士孙家鼐、稽查钦奉上谕事件处。现月　　

○以协办大学士学部尚书荣庆、为国史馆总裁官。吏部尚书陆润庠、为副总裁官。现月　　

○甲寅。谕军机大臣等、本日都察院代奏、云南京官吴炯等、呈称滇中饥馑。请颁钜帑。拯济灾黎等语。业降旨饬令锡良查勘情形。迅速电奏。至所称内外交迫。请饬修内政。慎外交。以固边圉各节。著锡良悉心筹画。妥慎办理。并将在情形。据实具奏。原呈钞给阅看。现月　　

○又谕、电寄锡良。都察院代奏、云南京官吴炯等、呈称滇中饥馑请颁发钜帑拯济灾黎等语。著锡良查勘情形。迅速电奏。寻奏上。得旨、著度支部筹拨银十万两。交锡良妥为赈济。电寄　　

○又谕、电寄胡惟德。电悉。前奏币制一摺。著交会议王大臣阅看。电寄　　

○山东巡抚杨士骧奏、遵旨举办曹属清乡。并陈章程办法。报闻。摺包　　

○以记名总兵赵永铭为浙江处州镇总兵官。现月　　

○予枪伤殒命。广东广州协左营千总区绵、赏恤加等。　　

○予因公殒命。广东模范营工程队官熊韬议恤。　　

○乙卯。湖广总督张之洞奏、武昌省城。自京汉铁路通行以来。日形繁盛。城内之东南隅一带。渐次开通马路。拟添城门一道。名为通湘门。于商旅往来。实多利便。下部知之。摺

包

　　

○丙辰。以节逾夏至。望雨仍殷。复遣礼亲王世铎诣大高殿。恭亲王溥伟诣觉生寺。恭代祈祷行礼。　　

○遣贝勒载洵诣时应宫。贝勒载涛诣昭显庙。镇国公载泽诣宣仁庙。镇国将军载＜目辟＞暒甫久＜夗贝＞诣凝和庙。顺天郡王讷勒赫诣黑龙潭。镇国公溥植诣白龙潭。拈香。

现月

　　

○谕内阁、礼部奏、万寿圣节礼仪一摺。著在仁寿殿行礼。停止筵燕。现月　　

○开缺两广总督周馥奏、＜目辟＞＜訁冉＞米＜度攵＞＜夗贝＞海关徵收官物税银。拟请尽徵尽解。下所司知之。摺包　　

○以广东黄冈寨城、被匪扰据。革署黄冈同知谢兰馨、署黄冈都司隆棨、广甯县知县郑玴璘、巡防营千总蔡河宗、职。已革署黄冈守备镇标千总黄其蕃、遣戍军台。予被匪戕害之署柘林司巡检王绳武、存城把总许登科、镇标外委邱焯、五品军功林清、恤荫加等。摺包　　

○以侵吞学款。革广东候补知府胡文渊职。并勒追。摺包　　

○丁巳。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。各直省官制。前经谕令总核王大臣接续编订。妥核具奏。兹据庆亲王奕劻等、奏称各省按察使改为提法使。并增设巡警劝业道缺。裁撤分守分巡各道。酌留兵备道。及分设审判厅。增易佐治员各节。应即次第施行。著由东三省先行开办。如实有与各省情形不同者。准由该督抚酌量变通。奏明请旨。此外直隶江苏两省。风气渐开。亦应择地先为试办。俟著有成效。逐渐推广。其余各省。均由该督抚体察情形。分年分地。请旨办理。统限十五年一律通行。至一切办事权限。各项详细章程。有应由各部及各衙门核议者。著分别妥议划一办法。奏定陆续颁行。其有未尽合宜之处。仍著随时修改。以臻美善。当此改章伊始。举凡用人行政。在在均关紧要。一有不慎。百弊丛滋。该督抚等务当督饬所属。振刷精神。力求实际。毋尚虚文。总期上合政体。俯顺舆情。朝野联为一气。君民得以相安。以为实行宪政之豫备。现月　　

○总核官制王大臣奏、各省毕业学生。请先以乡官考试任用。俾资历练。从之。摺包　　

○税务处奏、商办铁路材料。未能概行免税。得旨、振兴路政。亟宜曲体商情。庶足以期扩充而资鼓舞。所有铁路应用物料。仍著从宽一律免税。惟夹带影射。亦不可不防。傥查有前项情弊。著即从严惩办。现月　　

○御史赵炳麟奏、请遵祖训。以消党祸而延国运。恭录圣祖仁皇帝上谕一道。伏乞饬令京朝各部院、及直隶总督。书之扁额。竖于衙署。俾触目警心。豫防流弊。得旨、著考察政治馆分行各部院。及各直省督抚。现月　　

○两江总督端方奏、上海城内市面日盛。拟添开新东新西小东小北四门。并将淤河填筑马路。请予立案。下部知之。摺

包　　

○以办赈出力。复前福建按察使杨文鼎降调处分。摺包　　

○以遇事招摇。革江苏候补知府徐棠职。摺包　　

○以办赈浮冒。革江苏候补道章荫职。知县任迺霁、革职永不叙用。摺包　　

○戊午。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。直省官制。已据王大臣议拟。饬行试办矣。惟立宪之道。全在上下同心。内外一气。去私秉公。共图治理。自今以后。应如何切实豫备。乃不徒托空言。宜如何逐渐施行。乃能确有成效。亟应博访周咨。集思广益。凡有实知所以豫备之方。施行之序者。准各条举以闻。除原许专摺奏事各员外。其余在京呈由都察院衙门。在外呈由各地方大吏。详加甄核。取其发实正大者。选录代奏。但不得摭拾陈言。亦无取繁文词费。祗要切合时势。实在可行者。逐一具陈。以便省览而资采择。总之此事既官民各有责任。即官民均应讲求。务使事事悉合宪法。以驯致富强。实有厚望焉。现月　　

