<!-- { "loadSidebar": true } -->
○谕军机大臣等、赵舒翘奏、游棍讹诈干涉地方官员请饬查办一摺。据称有湖南人曹秉权、自称候选员外郎。禀控署元和县知县叶怀善、在镇江挟妓冶游。被萃军围辱。经伊排解。叶怀善允给洋银四千圆书有墨据。又据叶怀善呈出密信一函。称系胡家桢由信局寄来。信内声叙曹秉权谈及叶怀善挟妓饮酒。被流氓欲索巨款经曹秉权代兑四千圆了事等语。览奏情节支离。虚实均应彻底根究。署元和县知县叶怀善先已撤任。江甯盐法道胡家桢著一并撤任。交刘坤一饬提曹秉权严讯确情。据实具奏。至曹秉权是否捐纳员外郎。著吏部查明斥革。原摺著钞给阅看。将此谕令知之。寻刘坤一奏查曹秉权所呈票据。核与叶怀善字迹不符。叶怀善既无冶游情事。且已另案革职。应毋庸议。至叶怀善呈出无名说项一函。初指为胡家桢之信。一经到案。即将怀疑误呈缘由。具结陈明。且细核该函。确非胡家桢笔迹。盐道胡家桢应请免议。惟讯得曹秉权委系游棍捏据讹诈职官。合依恶棍情罪重大为首斩立决例上量减一等。拟杖一百流三千里。虽据供父老丁单。仍不准其查办留养。下刑部议。　　

○署陕甘总督陶模奏、续行裁减马步营旗。并分别改支饷数。报闻。摺包　　

○以争产行凶革新疆补用知县余起鸿职。并讯办。摺包　　

○壬午。上奉慈禧端佑康颐昭豫庄诚寿恭钦献崇熙皇太后幸静宜园梯云山馆。侍晚膳。外记注　　

○直隶总督王文韶奏、遵旨遣撤留防湘军一律竣事。下部知之。摺包　　

○以捐助义塾经费。予直隶青县监生沉德瑛等。及捐赈之直隶提督聂士成等。各为其故父母建坊。随手　　

○甲申。谕军机大臣等、有人奏疆吏溺职列款纠倢■＜曰融＞■＜石木＞一摺。据称贵州巡抚嵩昆、前在藩司任内需索供应遗失库银饬令官吏摊赔。自升任巡抚后。动支官项修理衙署。地方官报灾。辄被严饬。遵义府属办理平粜。扣发款项。瓮安等县被旱。入奏迟延。遵义县灾情。文武禀报两歧。并不委员查勘。并私添营勇。积压公牍。信任家丁。请饬查办等语。著崧蕃、黄槐森、按照所倢■＜曰融＞■＜石木＞各节。确切查明。据实具奏。原摺均著钞给阅看。将此各谕令知之。现月　　

○两广总督谭钟麟等奏、广东省东南洋面遭风。饬员分别赈抚。得旨、风灾可悯。除急赈外。宜加抚恤。至各项工程。应从缓次第修葺。摺包　　

○以辅国将军奕功兼署銮仪＜目辟＞行＜匧心＞口＜韦未＞＜夗贝＞銮仪使。刑部左侍郎阿克丹兼署左翼前锋统领。外记注　　

○以都察院左都御史裕德署镶白旗汉军都统。礼部尚书怀塔布署正蓝旗蒙古都统。贝子溥伦署镶黄旗满洲副都统。镇国将军善耆署正蓝旗满洲副都统。镶黄旗满洲副都统彭寿署镶白旗蒙古副都统。正黄旗汉军副都统苏噜岱署正白旗汉军副都统。辅国公载澜暂署正蓝旗汉军副都统。外记注　　

○乙酉。世宗宪皇帝忌辰。上诣寿皇殿行礼。遣官祭泰陵。外记注　　

○谕军机大臣等、御史华煇奏、江西徵收丁漕。以钱代银。现在银贱钱贵。请饬核减钱数一摺。据称江西地丁漕米徵收向无定数。嗣因银贵钱贱。历经酌定地丁收钱二千四百文者。加为二千六百八十二文漕折三千文者加为三千四百二十文。近年银价大减地丁一两。余钱五百文有奇。漕米一石。余钱七百文有奇。请饬查照同治十二年户部奏案。暨山东近日新章。将丁漕两项收钱易银价值。详加考核。或仍归原定钱数徵收。或将易银赢余钱数悉行裁减等语。著德寿体察情形。酌量办理。另片奏民闲呈报荒田。州县往往置之不理等语。著德寿严饬各州县认真清查。照例办理。原摺片著钞给阅看。将此谕令知之。现月　　

○又谕、前据胡聘之奏倢■＜曰融＞■＜石木＞署山西大同镇总兵沉玉贵侵吞钜款各节。业经降旨革职。并谕令严行追缴。所有沉玉贵克扣各项。著胡聘之逐款查明实数。勒限追缴。一俟缴清。即行具奏。傥逾限不缴。或缴不足数定当从严惩办。将此谕令知之。现月　　

○又谕、崇欢等奏、四盟商号垫款请饬查明等语。著理藩院查明具奏。　　

○乌里雅苏台将军崇欢等奏、整顿官驼牧场。以恤盟累。从之。摺包　　

○盛京将军依克唐阿奏、浑河口徵收各税。恐难足额。请免赔补。从之。摺包　　

○署甘肃新疆巡抚饶应祺奏、古城满营经费不敷。恳请筹款接济。下部议。早事　　

○云南巡抚黄槐森奏、滇省司道各库。现无存银。各省仓粮亦未买补。恳请暂缓盘查。允之。摺包　　

○补铸金州五旗防御图记。从盛京将军依克唐阿等请也。

现月

　　

○丙戌。谕军机大臣等、翰林院侍讲学士秦绶章奏、请整顿各省书院豫储人才一摺。著礼部议奏。早事　　

○成都将军恭寿奏、与八旗协领公同捐廉添造军器报闻。

摺包

　　

○丁亥。谕内阁、边宝泉奏、查明庸劣不职各员分别倢■＜曰融＞■＜石木＞劾等语。福建前署延建邵道候补道孙澐、任用私人。被控有案。著以同知降补。候补同知唐雨时、充当善后局员。盘踞把持著以府经历县丞降补。武平县知县调补惠安县知县唐志燮、办理案件。措置失当。著开缺留省另补。前署崇安县知县候补知县江起凤、办事乖谬。不洽舆情。福安县白石巡检王德溥、纵差滋扰物议沸腾署云霄厅照磨将乐县典史吴玚、违例擅受不守官箴署清流县典史归化县典史龙纪官、行止浮荡。举动乖方。均著即行革职。永安县安砂巡检胡颐龄、疲弱因循。难期振作著勒令休致现月　　

○谕军机大臣等、电寄鹿传霖前据电奏进攻瞻对。即可得手。何以连旬未据续报。至瞻对番官。本日讷钦奏到。业已照准。此与军务两不相妨。即瞻境荡平。亦当有番官抚辑也。电

寄

　　

○闽浙总督边宝泉奏、闽省水陆各军应添购外洋各项军火器具。以备拨用下部议。早事　　

○署吉林将军延茂等奏、三姓等处地方猝被水灾拨给仓谷以备急赈。得旨、筹办急赈甚妥。仍著查明灾情轻重。分别抚恤。以拯穷黎。摺包　　

○福州将军裕禄等奏闽省茶叶税厘。应请循旧办理。无论华商洋商。均不准请领报单。完纳子税。又奏、采买木植无论华商洋商。均不给三联报单以杜取巧。下所司议行。随手　　

○驻藏办事大臣讷钦奏、达赖喇嘛接办藏务。并授格隆大戒。例应免呈递贡品。报闻。摺包　　

○革肃提督董福祥奏。河州解围。后路转运委员。可否酌保。得旨、著准其择尤酌保。毋许冒滥。摺包　　

○戊子。上诣颐和园乐寿堂、问慈禧端佑康颐昭豫庄诚寿恭钦献崇熙皇太后安。翌日如之。外记注　　

○谕内阁、步军统领衙门奏、拏获晶■宜次结夥偷窃武备院官物贼犯。请交部审办一摺。所有拏获之王大即王山儿、连受即銕儿文子、窦文元即二臭、沈庆安即喜儿、信玉顺等五

名。著交刑部严审办理。未获之殷二丫头一名。仍著严缉务获送部。又谕。步军统领衙门奏。拏获结夥抢掠行旅。并劫夺饷银枪毙事主盗犯。请交部审办一摺。所有拏获之王大即王玉珍、大张即张玉山、梁九即梁永升、梁四、张二等五名。著交刑部严审办理。未获之刘运头刘二康文亭等犯。仍著严缉务获送部。至原拏此案之员弁等。著俟刑部定案时。声明请旨。　　

○大学士昆冈等奏、酌拟醇贤亲王嫡福晋金棺奉安事宜。钦奉慈禧端佑康颐昭豫庄诚寿恭钦献崇熙皇太后懿旨。所有醇贤亲王嫡福晋金棺奉安。皇帝于十二月二十二日行奉移礼。二十四日皇帝在醇贤亲王园寝跪迎。即在园寝守候。于次日寅时。亲视奉安。奠酒行礼。其奉移日恭送照料一切。即著派出经理丧事之大臣等。前往照料。早事

　　

○广东巡抚许振祎奏、广州等府属。先后被风。饬查抚恤情形。得旨。所有被风地方。即著妥为抚恤。摺包　　

○又奏。广东不产白蜡。恐误贡品。请由粤筹款。归四川承办。下所司议。摺包　　

○伊＜覀之＞■牛将军长庚等奏。伊＜覀之＞■牛满蒙各营演石滟驳行围章程。通饬各属。认真练习遵守。报闻。

摺包

　　

○己丑。谕内阁、前据御史杨崇伊奏倢■＜曰融＞■＜石木＞江苏巡抚赵舒翘、勒迁棚民几致激变。暨署元和县知县叶怀善、著名贪酷各节。当经谕令龙湛霖确查具奏。兹据查明奏称赵舒翘崇实去浮。勤求吏治。被倢■＜曰融＞■＜石木＞各节。均系讹传。即著毋庸置议。署元和县知县叶怀善、声名狼藉。怨讟繁兴。著即行革职。现月　　

○谕军机大臣等、有人奏、近来刑部审办案件。有迟延四五月之久尚未完结者。其中无辜受累在所难免。又有会同宗人府审讯之案。该府司员往往订期不到。以致延阁等语。著刑部堂官督率司员。从速讯办。并知照宗人府严饬承审各员。遇有会审案件。迅速审结。毋任延宕。原片著钞给阅看。将此谕令知之。现月　　

○又谕、有人奏、永定河决口、亟宜提前赶办一摺。据称此次全河夺溜。由北东入海来源一日不断。村落一日不能涸出于农事大有妨碍等语。著王文韶督饬在工各员弁。赶紧堵筑。毋稍玩延。原摺著钞给阅看。将此谕令知之。现月　　

○又谕、前据御史杨崇伊奏倢■＜曰融＞■＜石木＞江苏候补道朱之榛。当经谕令龙湛霖确查具奏。兹据奏称该道人颇精明。惟居心叵测。若听其恋栈贪荣。恐致贻误公事等语。朱之榛服官苏省多年晶■宜经有人保奏。上次因案交查。刘坤一赵舒翘覆奏。亦称其办事精核。不避嫌怨。其平日居心行事。究竟若何。著该督抚秉公察看。据实具奏。原片均著钞给阅看。将此谕令知之。寻刘坤一等奏遵查道员朱之榛居心行事。实属有用之才。报闻。现月　　

○又谕、有人奏、沿海各县设立渔团领牌给照。莫不有费。暨台州盗匪肆行抢劫团甲人等。结党分赃并请禁止温州洋面官轮营船牌照等费各摺片。著廖寿丰按照原奏所指各节。确切查明。分别办理。原摺片均著钞给阅看。将此谕令知之。现

月

　　

