<!-- { "loadSidebar": true } -->
○谕军机大臣等、近来匪徒谋逆。往往假借革命名词。摇惑人心。奸狡情形。尤堪痛恨。虽随时破获。而地方已被其扰害。后患不可胜言。惟有破其诡谋。直揭其叛逆之罪。不使藉词革命。巧为煽诱。著各省督抚妥酌情形。处以镇定。务须设法解散。勿任句串固结。凡属不法之徒。尤当严密查拏。至获犯应得罪名。叛逆即以叛逆论。盗即以盗匪论。俱各科各罪。随时宣布。毋任信口妄供。致使遁而之他。果系著名首恶。或竟甘心从逆。仍予尽法惩治。弗稍轻纵。其被威胁势迫及家属之不知情者。均为网开一面。概免株连。俾释疑惧。咸与相安。似此以静制动。以宽制猛。庶可渐化人心之不靖。潜消逆奣＜虘阝＞亦于无形。该督抚等其各悉心筹画。加意防维。总不使奸民有词可藉。乱党有机可乘。稍纾朝廷宵旰之忧。即默造天下臣民之福。将此各谕令知之。现月　　

○又谕、电寄张荫棠张荫棠已抵森辣。著派为全权大臣。以便开议。电寄　　

○云贵总督锡良奏、沥陈滇省练兵兴学用人理财困难情形。亟宜通筹补救。下所司议。摺包　　

○闽浙总督松寿奏、前任福州将军崇善息借洋债三十万。拟以船政局所造江船出售归还。案关洋款。限期甚迫。请速饬招商局派员来闽估变。以便得价交付。下。邮传部查核办理。

摺包

　　

○河南巡抚张人骏奏、豫军拏获曹州股匪分别惩办。出力各员请奖。得旨、准其酌保数员。毋许冒滥。摺包　　

○改铸闽海关监督关防。从闽浙总督松寿请也。摺包　　

○以冶游滋事。革江南京口协领荫浓等职。摺包乙巳。谕内阁、朝廷肬■闲任疆臣。田■廾以重寄。一省之安危系之。该督抚等应如何公忠体国。力任其难。昨据锡良奏、云南地方诸务废弛。所办新政。半皆有名无实。总由前任总督丁振铎于练兵兴学课吏理财各要政。多不讲求。遂使困难至此。殊属有负委任。前云贵总督丁振铎虽经开缺。仍著交部严加议处。所有该省应办事宜。著锡良次第考求。通筹补救。务使日有起色。边圉渐就乂安。现在时事艰难。各省督抚均宜振刷精神。维持大局。傥或敷衍贻误。定行从重惩办。决不姑宽。其有办事认真者。亦必随时奖励。直隶总督袁世凯、两江总督端方、湖广总督大学士张之洞、于用人行政。均能悉心筹画。力求振作。深堪嘉尚。嗣后益当加勉。毋得始勤终怠。朝廷惩劝兼施。总期上有益于国。下有益于民。痛除因循之习。即以立富强之本。尔诸臣其共勉之。现月　　

○谕军机大臣等、电寄袁世凯、有面询事件。著来京陛见。电寄　　

○宪政编查馆奏、办事章程。谨遵谕旨所指编制法规统计政要事项。分设编制统计两局。拟具章程十六条呈览。如所议行。摺包　　

○裁缺御史俾寿奏、请明定报律。以息邪说而重关防。得旨、民政部速定报律。奏明办理。摺包　　

○两江总督端方奏遵拟化除满汉畛域办法四条。一、旗人悉令就原住地方。如军籍例编为旗籍。与汉人一律归地方官管理。一、旗丁分年裁撤。发给十年钱粮。使自谋生理。一、移驻京旗屯垦东三省旷地。一、旗籍臣僚。宜一律报效廉俸。以补助移屯经费。下会议政务处议。　　

○又奏、上海推广巡警。援案请添拨开办经费八万两。下部知之。摺包　　

○浙江巡抚张曾阳滟＜扌戋＞奏、定海县乡民以办学构讼滋事。分别惩办。报闻。摺包　　

○绥远城将军贻谷奏、察哈尔左翼垦务办理完竣。裁撤垦局。下度支部知之。摺包　　

○出使美日秘国大臣梁诚奏、美国重念邦交。愿减收辛丑赔款美金二十七兆九十二万余圆。约合华银三十三兆五十万两有奇。下部知之。摺包　　

○以剿办山东曹州股匪出力。予云南提督夏辛酉、署曹州镇总兵陆建章等六员优叙。记名总兵靳呈云等十二员奖叙有差。摺包　　

○以办理察哈尔垦务出力。予记名副都统德克登额优叙。

摺包

　　

○以捐赈钜万。赏湖南长沙县在籍道员朱昌琳头品顶戴。予江南铜山县职员张开鼎之子同知张国华以道员归部选用。苏松太道瑞澂之子笔帖式桐华以郎中分部行走。摺包　　

○以创建养老堂费逾二万。予浙江嵊县在籍江苏知县金昌运建坊。仍交部酌核议叙。摺包　　

○以遵命捐赈。予候选道许惟善等四员各为其父母建坊。

摺包

　　

○丙午。文宗显皇帝忌辰。遣官诣奉先殿寿皇殿恭代行礼。遣官祭定陵。黄绫本　　

○谕内阁、张人骏奏、分别举劾属员一摺。河南南阳府知府袁镇南、署祥符县知县襄城县知县熊廷襄、署杞县知县虞城县知县俞纪瑞、署内乡县知县试用知县蒋念熙、署固始县知县候补知县颜缉祜、渑池县知县卢恩泽、署鹿邑县知县即用知县范钟、署荥阳县知县候补知县祝鸿元、署伊阳县知县大挑知县王金滟乔、署中牟县知县候补知县陈超衡、均著传旨嘉奖。淅川直隶厅同知钱绳祖、声名平常。积压命案。巡警局委员试用通判曾于梁、经手款项。显有弊混。前巡警局委员试用通判桂劼、刑责醉人。致令毙命。夏邑县知县廉杰、听断糊涂。玩视民瘼。洛阳县知县徐仁麟、信用非人。遇案勒罚。宝丰县知县汪宝堂、嗜好素深。听断偏执。考城县知县周锡曾、听断缉捕。一无所能。署罗山县知县试用知县陶鸿吉、信任家丁。擅释讼棍。候补知县魏象新、衰庸昏眊。内行有亏。前巡警局委员候补知县陈祖棻、行为狂妄。屡酿事端。前署渑池县知县候补知县陈龙光、利心颇重。听断无能。前蚕桑学堂监督试用县丞孙凤翔、遇事把持。操守难信。嵩县巡检陈清扬、驭下不严。往往生事。永城县典史刘瑞旭、纵容差役。诈赃毙命。考城县典史宋恩华、勒罚客商。被控有案。滑县教谕郑恩祖、私考佾生。舞弊敛钱。灵宝县教谕薛炳文、不守官箴。声名颇劣。均著即行革职。汜水县知县姜海珊、办事竭蹶。人地不宜。新郑县知县王溥、才短多病。难膺冲要。封邱县知县黄庭芝、性情柔懦。非理剧才。均著开缺另补。以肃官方。现月　　

○军机处代奏、章京鲍心增条陈。一、护惜三纲。一、振兴吏治。一、推广言路。一、政务处设议员。一、赏罚伸大权。一、人才豫甄择。一、均禄惩贪。一、节省财用。一、新政推行有序。一、部议慎重考核。一、审察外情。一、不忘国耻。下会议政务处议。寻奏、所陈各节。有可行者。有不可行者。该员于宪政本原。未能深悉。应毋庸议。从之。　　

○升授两广总督张人骏奏、河南候补道韩国钧等七员。请调赴广东差遣。允之。摺包　　

○以器识才猷各有表见。予河南开封府知府石庚等七员军机处存记。摺包　　

○以熟精操法。骁勇过人。已革河南参将王有宏、销去不准投效他省军营字样。交两广总督张人骏差遣。摺包　　

○以捐赈钜万。予署江苏桃源县知县刘泽青以知府尽先补用。摺包　　

○以遇事因循。革马兰镇都司王国鼎职。摺包　　

○以遵命捐赈。予湖北候补道张赓扬为其母建坊。摺包　　

○丁未。两江总督端方奏、帝国宪法。与皇室典范。相辅为用。请饬编定颁布。以维国本而遏乱萌。下宪政编查馆知之。摺包　　

○广东按察使郑孝胥因病解职。以广西桂平梧盐法道王人文为广东按察使。　　

○以玩误河防。革署直隶务关同知戴世文职。遣戍军台。　　

○派散秩大臣溥倬带领侍＜目辟＞行＜匧心＞口＜韦未＞＜夗贝＞十员。往奠故致仕大学士敬信茶酒。追赠太子少保衔。入祀贤良祠。照大学士例赐恤。子玉麒以道员用。寻予祭葬。谥文恪。　　

○己酉。都察院代奏、举人陈焯请合订礼法以立宪政条陈。下礼部、宪政编查馆议。摺包　　

○以才识出血■乣。予湖北候补道孙廷林、江苏候补道徐乃昌、仍交军机处存记。摺包　　

○以失察逆匪枪伤巡抚。撤署安徽抚标参将刘利贞任。革去副将衔。以都司降补。摺包　　

○以捐助皖赈。予日本神户大阪长崎等处华侨建坊。摺包　　

○庚戌。陆军部奏、拟定派驻外国使署武官章程十八条。应守规则九条。办事章程四条。又奏、拟定陆军三十六镇。按省分配。限年编练章程。除近畿四镇、直隶两镇、业经编定。江苏湖北各两镇、山东山西陕西新疆各一镇、四川三镇、限三年。江北安徽江西河南湖南热河各一镇、限四年。广东云南甘肃各两镇、广西贵州各一镇、限五年。浙江福建奉天吉林黑龙江各一镇、限二年。一律编练足额。均从之。　　

○又奏、直隶总督袁世凯。请奖筹办中立各员。核与定章不符。声明请旨办理。得旨、仍著照原保注册。　　

○又奏、袁世凯请开复被劾人员内。蔡廷干一员。照例须缴捐复银两。陈泰交一员。照例不得销去不准投效字样。得旨、蔡廷干著免缴捐复银两。陈泰交著销去不准投效字样。摺

包

　　

○以剿平江西萍乡会匪。赏署广东水陆提督秦炳直头品顶戴。与在籍前江甯布政使李有棻、并交部优叙。摺包　　

○辛亥。法部奏、豫保堪任审判厅厅丞御史史履晋等九员。得旨、交军机处存记。摺包　　

○直隶总督袁世凯奏、天津试办地方自治。拟定章程。下部知之。摺包　　

○验看八旗及直省考取优贡生。得旨、考列一等之秦福淦等三十二名。均著以七品小京官分部学习。周壬等一百名。均著以知县分省补用。考列二等之陈翼恭等一百六十八名。均著以按察司经历、盐运司经历、散州州判、府经历、县丞、分省补用。摺包　　

○以军政未经考验。先行告病。休致直隶昌平营守备于世韬。摺包　　

○壬子。邮传部奏、请咨取礼部应试未取举贡。严密甄录。作为记名录事。依次传补。依议行。摺包　　

○以遵命捐赈。予署甘肃碾伯县知县高光斗为其父母建坊。摺包　　

○甲寅。仁宗睿皇帝忌辰。遣官祭昌陵。黄绫本　　

○东三省总督徐世昌奏、奉省设立文报局。原设驿站。概行裁撤。以节经费。下部知之。摺包　　

○陕甘总督升允奏、塔尔寺主僧阿嘉呼图克图与达赖喇嘛同居一处。积不相能。请调令来京当差。以冀消患无形。得旨、著理藩部调令阿嘉呼图克图来京当差。摺包　　

○派贝子溥伦为崇文门正监督。度支部左侍郎绍英为副监督。　　

○予前杭州将军吉和恤典如例。现月　　

○乙卯。钦天监奏、请赏给办公经费。得旨、著赏给办公经费一万两。由度支部拨给。摺包　　

