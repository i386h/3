<!-- { "loadSidebar": true } -->
○谕军机大臣等、恩泽等奏、观音山各路窜匪。经官军分道迎击。晶■宜有斩获。余匪仍窜回三姓。松花江岸。已无贼踪。现留兵队驻守乌苏里江。以捕余匪等事。前据王文韶电奏、据知府周冕电禀、亦有留勇一百三十名。驻扎乌苏里江西界之语。即著该将军等、严饬驻扎乌苏里江之兵队。并饬周冕督率留驻该处勇丁。协力＜目辟＞暒穴＜曰融＞夕＜夗贝＞捕余匪。务绝根株。将此谕令知之。现月　　

○黑龙江将军恩泽等奏、江省呼兰等处官屯民田。连被水灾。生计艰难。派员查勘。分别轻重办理得旨、著即派员议细查勘被水确情。分别拯抚。摺包　　

○命桂斌来京当差。调科布多参赞大臣连顺为库伦办事大臣。赏内阁学士宝昌副都统衔。为科布多参赞大臣。　　

○甲辰。盛京将军依克唐阿等奏、大围场垦荒。酌拟办法。下部知之。摺包　　

○以不守营规。革四川建昌左营守备周占熊、候补守备王安邦职。摺包　　

○乙巳。遣官祭都城隍庙。　　

○谕内阁、陈宝箴奏、属员治行卓著。请旨奖励一摺。湖南岳州府知府调补长沙府知府钟英、朴实廉明。整躬率属。署永州府知府朱其懿、敏果有为。不避劳怨。候补知府前善化县知县赵宜琛、学道爱人。忠实恳挚。邵阳县知县毛隆章、尽心职事。慈惠精密。前新甯县知县署安化县事李尚卿、廉勤坚卓。实惠及民。清泉县知县调署临湘县事刘榆生、悃愊无华。舆情推服。永明县知县调署清泉县事盛纶、办事勤能。抚绥尽善。江华县开缺回避知县署湘阴县事汤汝和、志操坚卓。果敢有为。署巴陵县知县陈吴萃听断公明。周知民隐。以上各员。据该抚奏称、均能勉自树立。克著循声。为守令中不可多得之员。即著传旨嘉奖。饬令该员等益加奋免。毋得始勤终怠。用副朝廷勤求吏治至意。现月　　

○又谕、陈宝箴奏、查明知府信用劣绅。举动乖谬。请旨惩处一摺。已革湖南常德府知府文杰在任多年。昵比匪人。声名甚劣。著即行革职。永不叙用。同知职衔吴爱亭即吴金棠、交结官长。多招物议。著革去职衔。交地方官严加管束。现月　　

○总理各国事务衙门奏、日本催行马关约。请互立文凭。并商订制造税。抵换利益。从之。　　

○湖南巡抚陈宝箴奏、浙江补用知县关棠、植品清端。学识坚卓。内阁中书改就知县李见荃、朴诚果毅。究习时务。拣选知县王士杰、性情笃实。操行不苟。谢钟英、强毅耐劳。讲求有用之学。贺国昌、素履端洁。才识精详。以上五员。恳恩量予录用。得旨、关棠等五员。均著发往湖南。交陈宝箴差遣委用。　　

○免徵奉天广甯州属村屯光绪二十年新赋粮租。摺包　　

○丙午。谕内阁、前据张之万因病三次奏请开缺。晶■宜经降旨。赏假调理。兹据奏称、假满病尚未痊。仍恳开缺等语。张之万年逾八旬。固请开缺。览奏情词恳挚。若不允其所请。转不足以示体恤。张之万著以大学士致仕。加恩赏食全俸。俾资颐养。用示眷怀耆硕。恩礼优加至意。现月　　

○又谕、王文韶张之洞覆奏、卢汉铁路办法请设铁路总公司。保荐盛宣怀督办等语。直隶津海关道盛宣怀、著开缺以四品京堂候补。督办铁路公司事务。洋务　　

○谕军机大臣等、延茂奏吉林靖边各军。积弊已甚。设法整顿大概情形一摺。吉林边防各军。关系紧要。从前不肖营员。虚额冒饷。并开除兵丹册籍。多召游勇。以致一切废弛。自非大加整顿不可。所有靖边前路统领方春发、右路统领董阳春、业已撤委。即著延茂严饬派署之协领贵升、庆祥、认真整顿。埽除积习。并多补兵丹严稽军火各节。均著照所拟办理。另片奏、恩祥前充统领。任意将营勇空额等语。珲春副都统恩祥、著撤去帮办吉林边务事宜。现在尚有查办之案。俟覆查明晰。再行奏明请旨。将此谕令知之。现月　　

○又谕、有人奏、知县贪酷异常。民不堪命。请旨查办一摺。据称直隶丰甯县知县徐体善。创造非刑。因案苛罚。寻常词讼。押人至百余名。并有勒捐商民纵差滋扰等情。著寿荫按照所倢■＜曰融＞■＜石木＞各节。确切查明。据实具奏。毋稍徇隐。原摺著钞给阅看。将此谕令知之。寻奏、遵查徐体善失察丁役情形。得旨、徐体善、著交部议处。现月　　

○又谕、前据王文韶张之洞会奏卢汉铁路另筹办法。请设铁路招商公司。并保盛宣怀督办一摺。当交总理各国事务衙门王大臣查阅。旋据奏称、遵旨咨询盛宣怀。据陈一切办法。均确有见地。请准设铁路总公司。令盛宣怀督办。从卢汉办起。苏沪粤汉。亦次第扩充。即由公司招商股七百万两。借洋款二千万两。商借商还。并提拨借银一千万两南北洋存款三百万两。以期官商维系。速成钜工。并称卢汉既为干路。非双轨不足为各路之倡等语。并将盛宣怀所递说帖。钞录呈览。昨召见盛宣怀。奏对具有条理。已责成该员实力举办。以一事权。仍著王文韶、张之洞、督率兴作。如勘路购地。及设栈造桥等事。条绪极繁。该督等不得因荐举有人。遂尔稍宽责任。作事谋始。务策万全。著再逐细考校。电商妥协。盛宣怀开缺以四品京堂候补。此后摺件。著一体列衔具奏。总理衙门原奏。及盛宣怀说帖。均著钞给阅看。将此各谕令知之。洋务　　

○广西巡抚史念祖奏、平乐府属永安州地方收成歉薄。粮价稍昂。该署知州江鉴、谕令各里出粜义仓。并暂禁谷米出境。讵有素不安分之贡生姚泽新等、藉端拦阻。聚血■乣哄闹。事后逃匿。饬属严拏惩办。得旨、姚泽新等、均著严拏究办。　　

○以造谣阻挠矿务。革广西候补都司孟太记职。　　

○以废弛营务。革广西补用总兵温振和职。洋务　　

○丁未。上御文华殿。德国使臣海靖、比国使臣费葛、觐见。外记　　

○谕军机大臣等、鹿传霖奏、进兵围攻中瞻番剿。晶■宜次击败援贼一摺。官军围逼中瞻。该逆番尚敢负嵎抗拒。乘夜扑营。现虽晶■宜次接仗。稍有擒斩。而坚碉仍未攻拔。该督务当稳慎图维。不可视之太易。著严饬先后派出各军。相机进剿。以竟全功。另摺奏、统筹川藏情形。瞻对亟宜改设汉官等语。该督所筹办法。自属虑远思深。但此事总以军务能否得手为断。初四日电旨。业已详悉谕知。如果军务得手。将来设官一节。尚可斟酌办理。此时正不必因番官已放。或虑有所牵制也。将此由四百里谕令知之。现月　　

○又谕、电寄陶模等、前据董福祥等电奏、全甘肃清摺。于初四日拜发。乃本日奏到。仅系西甯一隅。并未将甘肃全境肃清。详细叙入。殊属疏略。现在出力将士。尚未给奖。著遵前旨。速即连衔驰报。毋再迟延。电寄　　

○四川总督鹿传霖奏、川省饷源不继。援案再办通省捐输一次。并酌量加派。以资接济。允之。　　

○署吉林将军延茂奏、官庄等处连被水灾。分别委勘筹赈。得旨、除拨款散赈外。即著查明被灾分数。核实办理。　　

○又奏、珲春三岔口各地方。大雨水涨。致将垦民房屋田禾冲压。被灾甚重。派员履亩确勘情形。得旨、即著确勘被灾分数。妥为抚恤。　　

○以工部尚书刚毅为会典馆正总裁官。　　

○予触伤病故。湖南记名总兵欧飞林、照军营立功后病故例。议恤。戊申。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。翌日如之。内记　　

○谕内阁、步军统领衙门奏、拏获枪毙事主案内逸犯。复晶■宜次抢劫。拒伤官兵之邻境巨盗。请交部审办一摺。所有拏获之金五、金二、康二君■羊子、管六七儿、康二瘸子、白憎儿、金马子、杨幅头、丁喜头等九名。著交刑部严行审讯。按律惩办。未获之康小八儿等犯。仍饬严缉务获究办。原拏此案之出力员弁。俟刑部定案时。声明请旨。　　

○谕军机大臣等、步军统领衙门奏。革员闻风远扬。请饬严拏等语。已革前四川盐茶道降补同知玉铭。前因案发遣。该革员畏罪隐匿。当经谕令步军统领衙门、顺天府、五城、一体严拏。兹据该衙门奏称、风闻该革员有逃避出京。潜往上海香港之语。著刘坤一、谭钟麟、赵舒翘、许振祎、饬属严密查拏。务获解京惩办。毋任远扬。将此各谕令知之。现月　　

○又谕、依克唐阿等奏、奏省需饷孔急。请严催各省欠解丙申年的饷。并历年专饷一摺。据称各省欠解奉天新陈的饷。业于本年五月闲开单奏请饬催。兹查各省共解到丙申年的饷银十二万两。核计山东尚欠解地丁银八万两。两淮欠解盐厘银二万两。盐课银三万两。江苏欠解厘金银一万两。其山东、河南、两淮、淮安关、临清关、江苏、直隶等处。欠解历年专饷。共计二百零九万余两。不但并未批解。且未接有报解之文。请旨严催等语。奉天为根本重地。当此兵荒交迫之后。需饷万难缓待。各该督抚监督等。无论如何为难。务当共体时艰。力筹接济先将本年的饷。于十月内埽数解清。并将欠解历年专饷。分批源源报解。以济急需而免贻误。原摺均著钞给阅看。将此由五百里论知直隶、两江、江苏、山东、河南、各督抚。并传谕淮安关监督知之。现月　　

○又谕、有人奏、西陲善后吃紧。急宜豫为布置一摺。此次湟回变乱。各路收纳降匪甚多。自应先事豫防。以为建威销萌之计。摺内所称目前情形。尚有可危者四端。请于现时裁撤营旗中。酌留数十营。分布要隘。著陶模、董福祥、体察情形。斟酌办理。原摺均著钞给阅看。将此各谕令知之。现月　　

○己酉。谕内阁、前据御史蒋式芬奏倢■＜曰融＞■＜石木＞直隶定州知州徐庆铨贪劣各款。当经谕令王文韶确查具奏。兹据奏称。徐庆铨被倢■＜曰融＞■＜石木＞各款。查无实据。惟性懦才庸。不能约束家丁。捕治盗贼。难胜繁要之任。直隶定州知州徐庆铨、著以通判降补。用示惩儆。

现月

　　

○谕军机大臣等、昨据步军统领衙门奏、风闻革员玉铭逃往上海香港。业经寄谕刘坤一等严密查拏矣。玉铭以在京旗人。曾任职官。特旨发遣。竟敢闻风远扬。殊为可恶。玉铭著销除本身旗档。所有该革员家产。著步军统领衙门严密查抄。伊弟礼部笔帖式玉顺、著先行解任。交刑部严行审讯。务须究出玉铭实在下落。玉铭家产。有无另行寄顿。并著刑部讯明具奏。将此各谕令知之。现月　　

○又谕、电寄刘坤一等、已革四川盐茶道玉铭。因案发遣。辄敢隐匿逃至上海。著该督等派员严密查访务获。毋使远扬。电寄　　

