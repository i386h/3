<!-- { "loadSidebar": true } -->
○己酉。谕内阁、文煜等奏、棍徒纠夥贩运私酒。聚众伤毙差役请饬严讯一摺。棍徒孙太占等贩运私酒经巡役王瑞等缉获。该夥犯胆敢中途拦夺并将巡役王瑞抢去。复拒捕殴伤差役实属目无法纪。现获之孙太占孙春荣朱福礼赵二等。著刑部严讯究办。至巡役王瑞被抢身死。该城指挥何以先不相验。遽行掩埋。迟延多日。始行会验难保不另有情弊。著巡视西城南城御史。查明据实□□□尔□办。现月　　

○又谕。李鸿章奏、东明黄河。漫刷成口。分别□□□尔□办一摺。直隶所属东明县境黄河堤岸。本年伏秋大汛。险工叠出。节经抢护平稳。九月闲因霜降撤防后。水势复长。大溜侧注。刷塌堤身风狂浪涌。遂致高村漫刷成口。水势东趋著即赶紧设法抢堵。所有被淹各处。有无损伤人口应否抚恤著李鸿章饬属勘明。分别办理。防汛各员。事前疏于防守。实难辞咎。开州协副将张桂芳。大名府经历章奏凯。候补县丞陈毓英。东明县知县张宗沂。均著革职。留任仍令在工效力。大顺广道刘盛藻。著摘去顶戴以示惩儆。　　

○谕军机大臣等。左宗棠奏、请饬迅解西征饷需等语。湖北应解西征协饷。除光绪四年以前欠饷外。五年分欠解银三十三万余两本年截至七月欠解银三十万余两。现该省筹备边防。需饷甚急。著李瀚章等督饬藩司。按月如数解足十成。交陕甘后路粮台转解。并补清新欠。毋再延缓。将此由五百里各谕令知之。现月　　

○又谕。左宗棠奏、库款支绌。青海王公等俸。请仍由山西筹解一摺。据称甘肃藩库。近来并未收过各省协饷应放各款。不敷拨解。其青海各王公等俸银。实属无从筹拨。请援案按年在晋省筹解等语。甘省库款。支绌自系实情。所有青海各王公台吉。自同治十二年起。每年应支俸银九千一百两。即著葆亨按年筹款拨解以资散放。俟关外军务大定。再照旧制。由甘筹给。现月　　

○又谕。前据总理各国事务衙门奏、拟结琉球一案各摺片。著交南北洋大臣等妥议具奏。俟覆奏到日再降谕旨。洋务　　

○又谕。刘坤一奏、巡察江防筹办情形一摺。刘坤一此次巡视沿江炮台。周历履勘。有应行改修培修及添筑明台之处。即著该督悉心筹画分别修筑。总期巩固适宜。以资扼守水陆各路。既分汛各专责成。当严饬该统领等妥为防御互相联络。以壮声势不得稍有疏虞。该督因吴长庆抽带防勇六营。前赴山东。不敷分布另召新湘勇五营补额请将吴长庆带去六营之饷。拨归山东应付江苏原解李鸿章粮台月饷。即将此项划扣。作为新湘勇薪粮。著李鸿章周恒祺查照办理。至江南防勇。淮军为多。若移调他往另召新军。骤难得力。自系实在情形。并著李鸿章一体知照。将此由五百里密谕李鸿章、刘坤一、周恒祺并传谕吴长庆知之。洋务　　

○总理各国事务衙门奏、美国修约。拟定华工限制条款。又奏、与美国使臣安吉立。议定华船到美徵税条款。并停止贩运洋药均从之。又奏、美国设立万国医会。请派出使美国大臣陈兰彬就近会商。如所请行。摺包　　

○陕甘总督左宗棠奏、本年计典。请缓至下届并案办理。又奏、哈密回务。请照吐鲁番例。由哈密通判兼管。均如所请行。摺包　　

○浙江巡抚谭钟麟奏、查明浙海关乍浦头围二品。税无可徵。委难设关。及常税短绌仍请拨补情形。下所司议。摺包　　

○两江总督刘坤一奏、请以总兵官。杨明海统带蚊子轮船。允之。　　

○以老病废事。勒两淮盐运使王溥休致。　　

○庚戌。谕内阁。御史莫勒赓额奏、考试恩监生。请仿照贡院别项考试办理。及八旗文童府院接连考试。请明定章程各摺片。著礼部议奏。现月　　

○又谕。左宗棠奏、甄别庸劣不职各员一摺。甘肃前署安州直隶州知州补用知府刘肇瑞。官声平常。兼有嗜好。岷州知州胡尔昌。嗜好颇深诸务废弛署敦煌县知县蒋其章。居心浮伪。办事颟顸前署迪化直隶州知州。补用同知严金清。虚报屯垦户口。心存欺饰均著即行革职。西甯县知县朱镜清。躁率任性器小易盈著以府经历县丞降补以肃官方。现月　　

○甯夏将军善庆等奏、选派甯夏满营繙译人员。驰赴新疆军营。听候差委。报闻。摺包　　

○以监修乌里雅苏台城工出力。并报效屯地。赏三音诺彦部落札萨克辅国公额尔奇木济尔噶朗双眼花翎。明发　　

○以性情躁妄。革甘肃副将邓昔斋职。摺包　　

○予甘肃新疆历年阵亡伤亡病故文武员弁四百八十五员名。分别议恤如例。摺包　　

○协修官张书云恭纂　　

总纂官钱骏祥恭辑监修总裁世恭阅一签五月二十六日正总裁那恭阅六月十六日专司藳本陆恭覆阅壬子月二十日　　

徐恭阅三签九月十四日　　

荣月日副总裁唐月日　　

宗室宝恭阅四签六月初九日

　　

郭恭阅一签七月初二日　　

熙月日初校修改下卷拾玖签王鸿昇恭校陈恭阅一签八月二十九日覆校修改下卷叁拾签崔师范详校宗室麒月日总校修改下卷叁拾陆签商衍鎏总校蒙古总裁恩月日



大清德宗同天崇运大中至正经文纬武仁孝睿智端俭宽勤景皇帝实录卷之一百二十二　　

光绪六年。庚辰。十月。辛亥。谕军机大臣等。前据总理各国事务衙门奏、议结琉球一案。又据右庶子陈宝琛奏、球案不宜遽结当经惇亲王等酌议。宜照总理衙门所奏办理。旋据左庶子张之洞奏、日本商务可允球案宜缓复经惇亲王等议。以日本与俄深相邀结。又与福建江浙最近。且恐各国从而构煽。卒至仍归前说或并二岛而弃之益为所轻等语。复谕令李鸿章统筹全局。切实指陈。嗣据覆奏、宜用支展之法专听俄事消息以分缓急。又经惇亲王等议奏、因此构衅。未为得计。且即天津海口可恃江浙闽粤各口。究未可知。请饬妥议等语。此事关系全局。自应博访周咨。以期妥协。著刘坤一。何璟。张树声。吴元炳。谭钟麟。勒方锜。裕宽。悉心妥议。切实陈奏。总理衙门摺片各一件。单三件陈宝琛、张之洞、李鸿章、摺各一件。均著钞给阅看。将此由四百里各密谕知之。洋务　　

○又谕。李鸿章奏、购买铁甲船。经费不敷。请将淮商捐项。全数拨济等语。著户部议奏。洋务　　

○督办船政大臣黎兆棠奏、澄庆轮船。下水日期。并整顿厂务情形。报闻。摺包　　

○命前任吏部尚书毛昶熙。仍在总理各国事务衙门行走。洋务　　

○壬子。谕内阁。御史邓庆麟奏、近来前三门外明火抢劫之案。层见叠出。破案绝少。并有棍徒分党成群。假冒宗室。讹诈抢夺及诈称巨室官亲密友言官门客家丁。专以探听公事。编造谣言。藉端吓诈等语。辇毂重地岂容不法之徒肆行无忌。著步军统领衙门。顺天府。五城一体严密查拏并出示剀切晓谕毋任匪徒溷迹扰累闾阎。现月　　

○谕军机大臣等。户部奏、部库需款浩繁各省关欠解京饷请旨严催一摺。各省关欠解本年京饷。统限年内解齐。叠经严催截至九月底止。除划拨免解及解到报解起程外。尚欠解银二百十三万余两。现在部库支绌年内应放各款。关系紧要。亟须各省关全数解到。以应急需。岂容任意延宕。著该将军督抚监督等。各按照单开欠解数目。依限埽数解京其已报起程各款。亦即赶催解部。毋任在途逗遛。傥敢诿卸拖欠。贻误要需。著户部指名严□□□尔□。原单均著摘钞给阅看。将此由五百里谕知福州将军直隶两江湖广闽浙两广各总督。江苏安徽。江西福建浙江湖北湖南。河南。山东广东各巡抚并传谕粤海关监督知之。现月　　

○又谕。有人奏、山东夏津县知县姜璇。徵收丁银有浮收勒折情事请饬查办等语。如果属实。自应严行□□□尔□办。著周恒祺确查具奏。原摺著钞给阅看。将此谕令知之。现月　　

○又谕。前据铭安奏、安插流民。诸事拟将秧薓弛禁。当经谕令悉心经画。妥慎筹办。兹据奏称。请准将秧薓诸草药酌抽税课等语。吉省所产秧薓。既与老山薓迥异。且匪徒因之争讼。原不妨变通办理。以除积弊。而裕饷源。著铭安遴派廉干之员。将秧薓及诸草药税课。体察情形。妥议章程。奏明试办务须详细筹画勿滋流弊。仍出示严禁偷穵老山薓枝。不得因秧薓弛禁。稍涉含混。将此谕令知之。现月　　

○吉林将军铭安奏、遵旨续采薓枝。专差呈进。得旨。嗣后如有上品薓枝仍著随时采办呈进。摺包　　

○以同文馆任事出力。予广州驻防协领刘秉和优叙。余升叙加衔有差。摺包　　

○癸丑。以神灵显应。颁直隶静海县城隍庙扁额曰神功普庇。龙王庙扁额曰兴云敷泽。　　

○谕内阁。宗人府奏、应封宗室业已当差。可否仍准入考一摺。应封宗室溥良溥兴均著准其一体考试照例授职。现月　　

○命都察院左都御史志和在紫禁城内骑马。现月　　

○以性情贪鄙。革直隶口北道玉珩职。现月　　

○贵州巡抚岑毓英奏、请饬部于广西厘金项下指拨兵饷银五万两。解黔接济。下户部议。　　

○予贵州历年阵亡殉难官绅团民妇女六百七十一员名口旌恤。摺包　　

○蠲缓直隶开。东明。长垣。三州县被水地方新旧额赋并地租杂课有差。现月　　

○蠲缓直隶宝坻。霸。保定。文安。东安。新城。雄。任邱。安平。通武。清大城。高阳。河闲。献。肃甯、天津。盐山。无极。饶阳。甯河。涿。清苑。满城。蠡。安。阜城。交河。景东光青南、皮沧、邢台。沙河。南和。唐山。平乡。广宗。钜鹿。内邱。任永年。邯郸。成安。肥乡。广平。鸡泽磁。元城。大名。乐遵化。丰润。冀衡。水隆平。深深泽静海六十州县暨津军厅被水被旱被风雹各村庄额赋。并地租杂课有差。现月　　

○甲寅。谕内阁。前因文煜穆腾阿奏、棍徒贩运私酒伤毙巡役王瑞。该指挥不先相验。遽行掩埋。迟延多日。始行会验。当谕令巡视西城南城御史查明□□□尔□办。兹据嵩林文敬等各据实覆陈案关棍徒运私。伤毙巡役。亟应根究明确以成信谳。何以王瑞身死。南城初次相验。与西城会验情节参差。且与海巡方顺所报殴伤毙命。亦有不符。著刑部即将此案详细审讯。务得确情。按律办理。现月　　

○盛京将军岐元等奏、围场海龙城等处被水情形。得旨。所有被灾穷民。著即督饬该地方官妥筹抚恤毋稍膜视。摺包　　

○黑龙江将军定安奏、遵查黑龙江难筑炮台情形。得旨。据奏江岸势难修筑炮台。自系实在情形。该将军惟当督饬官兵相机防范力求实际。以备不虞。摺包　　

○察哈尔都统祥亨等奏、边防紧要。总管贡果尔任满。请缓送京陛见。得旨。贡果尔著俟防务稍松遣撤回旗再行来京。摺包　　

