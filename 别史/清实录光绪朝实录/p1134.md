<!-- { "loadSidebar": true } -->
○奉慈禧端佑康颐昭豫庄诚寿恭钦献崇熙皇太后幸颐和园驻跸。摺包　　

○谕军机大臣等电寄增祺、电悉。永陵启运殿工程著改派溥颋勘估。地方交涉紧要。增祺著毋庸前往。电寄　　

○又谕、电寄裕钢、奏悉。仍著开导藏番。晓以利害。不准开衅。该大臣总以调停善办。勿生枝节为要。电寄　　

○乌里雅苏台将军连顺等奏、报效正阳门工程银两。并恳由驼厂变价提拨。以充要工。得旨所请著毋庸议。摺包　　

○驻藏办事大臣裕钢奏、边事危迫。请由川拨款接济。允之。摺包　　

○以镶蓝旗满洲副都统永隆为江甯将军。摺包　　

○己未。上诣乐寿堂问慈禧端佑康颐昭豫庄诚寿恭钦献崇熙皇太后安。至庚辰皆如之。现月　　

○召见奏留北洋差委道张锡銮得旨。张锡銮著发往直隶以道员补用。并交军机处存记。　　

○直隶总督袁世凯奏承定门迤西左安门四道垛口迤西东便门角楼迤南。西便门角楼头道垛口四处城墙。各有火车道豁口请由铁路。局修葺整齐。各留门洞以通火车所需工款。由局报效。报闻。　　

○派理藩院尚书奎俊管满洲火器营事务。记注　　

○调正红旗蒙古副都统溥善为镶蓝旗满洲副都统。以科尔沁辅国公达赉为正红旗蒙古副都统。记注　　

○庚申。太宗文皇帝忌辰。遣官祭昭陵。照录　　

○谕军机大臣等、电寄有泰电悉。藏事关系紧要。该大臣责无旁贷。著即提前迅速驰往。纵难兼程。切勿迟缓。电寄　　

○召见奏留山东补用道杨晟。得旨。著仍留原省以道员补用。并交军机处存记。现月　　

○陕西巡抚升允奏咸甯等十八厅县被水怀柔县属被雹委员勘抚情形得旨、著即妥为抚恤。毋任失所。摺包　　

○以出洋期满。予驻日本随员同知直隶州邹振清等二员奖叙。摺包　　

○以美使随员布鲁司、与守禁城协同出力日本同文会副长子爵长冈让美锦鸡殿祗候关义臣、印刷局长得能通昌等笃顾邦交遇事赞助。并赏宝星摺包　　

○辛酉。宣宗成皇帝诞辰上诣奉先殿寿皇殿行礼。记注　　

○谕军机大臣等、有人奏、奉天各属苇塘开垦。户工二部办理两歧并有刁民串通司员。多端蒙蔽请定划一章程等语。著廷杰就近查明实在情形。妥定章程。奏明办理。原摺著钞给阅看。将此谕令知之。现月　　

○御史崇禄奏、八旗官俸。向由各旗支领。每苦亏短。请各由本衙门支领以归肬■闲易。下户部议。摺包　　

○热河都统松寿奏、承德府属之骆驼梁赤峰县属之红花沟、两处金矿。请归官试办。下部知之。摺包　　

○山东巡抚周馥奏、赈灾需款请截留积存漕折银两。以资散放允之。摺包　　

○河南巡抚陈夔龙奏、沥陈豫省办理交涉筹画饷需整饬吏治。肬■闲搜军实。暨整顿河工。各为难情形。得旨、著即认真经理。期有起色。摺包　　

○以散放东赈出力。予候选盐大使高乃昌等三员奖叙。　　

○以亏款延缴革已故前署河南汲县知县郑克昌职。提属勒追　　

○壬戌。太祖高皇帝忌辰。遣官祭福陵。照录　　

○召见广东候补道秦炳直。得旨。著留广东以道员即补。并仍交军机处存记。现月　　

○护理浙江巡抚翁曾桂奏。报钱塘县共开垦地一千亩。当阳县共开垦地一百八十一亩有奇。定海厅共开垦地一百九十九亩有奇。照例升科。下部知之。摺包　　

○以国子监司业徐世昌为商部左丞。外务部员外郎唐文治为商部右丞现月　　

○以库伦办事大臣丰升阿为呼兰副都统。摺包　　

○赏记名副都统德麟副都统衔。为库伦办事大臣。记注　　

○以兵部左侍郎贻谷为绥远城将军。　　

○以补修皇史宬实录圣训竣事赏总办外务部左丞绍昌头品顶戴。予总办内阁侍读润昌、总校侍读恩佑等、满蒙汉誊录兼详校侍读绍明中书麟春、阮惟和、供事孙汝权等、升叙有差。记注　　

○以司铎称职。予湖北远安县训导刘洪烈等四员。暨敦品积学之生员杨超卢等三名奖叙。其不职之襄阳府训导左质谦等二员。分别革职。勒休。摺包　　

○予故绥远城将军恒寿恤典如例。子兵部员外郎崇福。以郎中用。现月　　

○癸亥。谕军机大臣等、有人奏、直隶丰润县劣绅王昌泰等、欺蒙前该县知县郭文翥、称奉堂谕。挨户勒捐私立秤税。民不聊生现该令虽已撤任。王昌泰等复与代理知县甯湘联络一气。肆行纷扰等语。著袁世凯按照所倢■＜曰融＞■＜石木＞各节。确切查明据实具奏。毋稍徇隐原摺著钞给阅看。将此谕令知之寻奏、此案原倢■＜曰融＞■＜石木＞以除私捐惩劣绅为要义现查该县各项牙用。业经裁革。王昌泰等均无勒派实据。知县郭文翥已另案奏倢■＜曰融＞■＜石木＞革职。知县甯湘查无与绅士联络情事。均应请免置议。报闻现月　　

○又谕、御史梁文灿奏、请饬拏京外匪徒韩永兴等、交部讯办等语。著步军统领衙门、顺天府五城。按照所指各犯严拏务获送部惩办。原片著钞给阅看。现月　　

○又谕御史梁文灿奏、请将坐粮厅原徵麦石税银照旧徵收一摺。著户部议奏、寻议驳。从之。摺包　　

○召见广西候补道陈昭常。得旨、著以道员仍留原省补用。并交军机处存记。现月　　

○护理浙江巡抚翁曾桂奏协济公司加增彩票。报效洋圆一百万圆。请准试办。下户部议　　

○实授增崇为兵部左侍郎。现月　　

○以署正白旗蒙古副都统德峰为镶蓝旗蒙古副都统以记名副都统庆生署正白旗蒙古副都统。记注　　

○以防边出力。予张家口蒙古左翼协领富伦优叙。摺包　　

○调商都太仆寺牧君■羊骟马五百匹。赴张家口军营备用。

摺包　　

○甲子高宗纯皇帝诞辰遣官祭奉先殿。照录　　

○谕军机大臣等。电寄岑春火滟宣等。岑春火滟宣李兴锐电奏、请调王秉恩署广东按察使等语。著照所请行。电寄　　

○予捕匪被戕。浙江平湖城守汛千总沈珍照阵亡例优恤。故参将范天贵、都司马万兴议恤。　　

○乙丑。谕内阁、岑春火滟宣电奏、广东陆路提督程允和统带三营。办理惠州清乡。不但无功。匪势益炽请旨惩处等语。程允和以革职人员经朝廷弃瑕录用乃竟不知振作畏葸因循。实属辜恩溺职。广东陆路。提督程允和。著即行革职。仍著岑春火滟宣等督饬各营。认真办理。清乡严拏匪类。务获惩。治除暴安良。以靖地方。现月　　

○召见广东候补道朱士林得旨。著以道员仍留原省补用并交军机处存记。现月　　

○福州将军兼署闽浙总督崇善奏、漳泉一带素产樟脑。现设官局延聘日本技师。签字试办下外务部知之。摺包　　

○又奏、闽盐困备请将三十七届带徵旧课。仍予展缓下部知之。现月　　

○丙寅。谕军机大臣等贻谷奏、奸商占地请饬严拏惩办等语。奸商崔维贤私占白塔山老虎山一带地段。官局丈放。暗中阻挠晶■宜次抗传不到。实属怙恶藐法。著步军统领衙门、顺天府、五城、直隶总督、山东巡抚、一体严拏。务获惩办。并将捐职。一并撤销原片。著钞给阅看。将此各谕令知之。现月　　

○督办垦务绥远城将军贻谷奏、察哈尔右翼垦务成效过半。请奖出力各员得旨、准其择尤酌保毋许冒滥。摺包　　

○护理广西巡抚丁体常奏、陈明近日匪势军情拟以有定之兵。办无定之匪。并慎选牧令以清乱源。报闻。摺包　　

○丁卯谕军机大臣等电寄吕海寰日本商约已定即著吕海寰等就近画押。电寄　　

○召见直隶候补道那晋。得旨著以五品京堂候补。现月　　

○湖广总督张之洞奏。遵旨与日本使臣筹议出洋学生办法拟定约束鼓励章程各十款又另拟自行酌办立案章程七款请分别通饬遵照如所请行。摺月　　

○以广东琼州镇总兵李福兴为广东陆路提督。记名总兵白金柱为琼州镇总兵官。现月　　

○以聚赌滋事。革安徽龙山营守备刘如金职。摺包　　

○以药库被毁。江苏候补道周家驹副将章其俊等五员。下部议处。摺包　　

○戊辰。湖北巡抚端方奏、鄂省绅民完纳赔款。所捐银两岁约五十万。请加乡试中额。以昭激劝。下部议。　　

○山海关副都统倭恒额奏、通判擅扣旗营饷米。请严催解放。以重兵食。得旨、著袁世凯迅速筹拨　　

○护理贵州巡抚曹鸿勋奏、请饬催新任提督赴任。以专职守。得旨、潘万才著速赴新任。　　

○以江甯副都统奎芳兼署江甯将军。　　

○以越次请款山海关冷口防守尉连元下部议处　　

○予故甘肃新疆巡抚刘锦棠兰州专祠。列入祀典。从陕甘总督崧蕃请也。　　

○予故贵州提督蒋宗汉照军营病故例优恤。战绩宣付史馆立传。原籍及立功省分建立专祠。复其子四川道员降补同知关龄原官。寻予谥壮勤。　　

○己巳。遣官祭关帝庙。　　

○陕西巡抚升允奏、遵旨设立课吏馆。请将旧有之万寿宫。就地改建得旨所请著毋庸议。　　

○以记名总兵杨昌魁为贵州威甯镇总兵官。　　

○以玩法营私。革江苏游击黄炳光职。摺包　　

○庚午上奉慈禧端佑康颐昭豫庄诚寿恭钦献崇熙皇太后御仁寿殿。各国使臣觐见赐游果食记注　　

○督办铁路事务工部左侍郎盛宣怀奏南洋公学请定为高等商务学堂下管学大臣议寻奏南洋公学上院请改为商业学堂系为振兴实业起见应请照准至定为高等以中院学生递升一节。升学考试。及毕业奖励。均有奏定专章。应饬其按照定章办理。从之。　　

○出使美国大臣梁诚奏、外埠华民贞孝节义。请由使臣咨行礼部。汇题请旌。如所请行。摺包　　

○以出洋期满。予驻美繙译官候选知县容揆等四员奖叙。摺

包　　

○以训迪有功。赏南洋公学教习美国人福开森宝星。摺包　　

○予随使病故道员莫镇藩优恤。摺包　　

○辛未。上奉慈禧端佑康颐昭豫庄诚寿恭钦献崇熙皇太后御仁寿殿。各国使臣之妻及繙译等。觐月并赐游果食。　　

○谕内阁。夏土滟皆奏。开办省会学堂。拟聘名师以端学术一摺。湖南举全闿运昌明经术。学有本原力拒邪说深明大义著传旨嘉奖。准其聘充江西学堂总教习。以维正学现月　　

○商部奏。派员出洋考查华民工商事业从之摺包　　

○吉林将军长顺等奏、开办九厘等捐截数报部出力人员请奖得旨、准其择尤酌保毋许冒滥。　　

○又奏、拟抽烧窑车辆等捐权作省城修街经费余仍充饷报闻。摺包　　

○又奏。病仍未愈请假回旗就医得旨著再赏假两个月安心调理毋庸开缺。摺包　　

