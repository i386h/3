<!-- { "loadSidebar": true } -->
○乙巳。谕军机大臣等有人奏直隶延庆州等处。藉查匪为名。拘絷各户封闭房产。勒罚钜金有多至五千两者。览奏殊堪痛恨。畿辅现经兵燹。小民流离失所岂可任贪吏朘削。致闾阎益形困苦。著李鸿章确切查明。如有前项婪索情弊。即将该地方官据实严倢■＜曰融＞■＜石木＞。毋稍姑息。将此谕令知之寻奏、遵查知州秦奎良在署设坛。不能辞咎此外并无拘絷人民勒罚钜款情事。应请即行革职永不叙用。从之。电寄　　

○又谕、电寄奕劻等、阳二电庚三次电均悉。朝廷屡恳俄廷展限改约。实为各国所迫晶■宜次电旨已详言之。不独英日力劝。谓一经画押德即先犯山东各国亦将分据即德亦言如有专约牵涉中国财力断不坐视俄若决裂公约。德自能在京照常办洽。美亦咎我谓各使在京言明公约未定之前。不应与一国立专约英澜侯直谓中国如画俄约。危险已极如关英国权利。必向中国取偿是一经画押。各国君■羊起分裂各驻使皆历历言之。今来电言不画押必致决裂其祸甚大。但就一面而言。傥一画押。该王大臣能保各国必不分裂乎。该王大臣与各使时相接晤。如果确有把握。朝廷自不难照允。否则触怒各国。祸患立至害之轻重迟速不能不详细熟权。杨儒现值跌伤恍惚。此事尤惟该王大臣是赖。俄主素著宽仁厚意。保全中国李鸿章向与俄习。务当于万难之中力任其难。设法向俄婉商。仍以先定公约。再议专约勿坐视决裂为要。电寄　　

○又谕、电寄李鸿章等、俄约关系甚重。该督抚皆力请不可画押。谓一画押则各国君■羊起分裂不画各国尚可以公论助我诘俄。东三省俄难强踞朝廷已坚持非改至不背公约不允画押。今李鸿章电奏谓不画押。俄必决裂永不还东三省。各国亦必效尤瓜分杨儒又跌伤不能办事。限期已逾俄怒而决裂即在目前。且必致公约不定联军不撤各国又增索兵费。该督等务即妥筹如何办理。并速及此时分向各国外部电询办法。勿致徒激俄怒。又贻事后之悔。电寄　　

○召见分省试用道沈锡周得旨、著发往湖北以道员补用。以亏欠公款。革已故广东河源县知县茹德铨职。提属勒追。摺

包

　　

○丙午。谕内阁、德寿奏、考察属员分别举劾一摺。广东翁源县知县刘永椿、乳源县知县冯端、电白县知县李滋然、调署三水县长甯县知县吕道象各员。既据该抚奏称循声卓著。均著传旨嘉奖。长乐县知县童立＜辶黎＞吉、办事荒谬。声名平常。前署澄迈县知县李之鼎行为鄙谬。不知自爱前署乐会县知县胡承绪惟利是视。罔惜声名。前署临高县知县张浚、任性妄为操守难信。前署从化县典史候补巡检方邦铭、遇事生风罔知检束均著即行革职。曲江县知县李九波、政事废弛未能振作。著开缺另补署兴甯县知县孙祖华藉案勒索致滋物议。署龙门县知县谢裕棠、性成卑鄙难膺民社惟文理尚优。均著以教职归部铨选。现月　　

○调绥远城将军崇善为江甯将军。江甯将军信恪为绥远城将军。现月　　

○予故记名总兵梁效贤刘应商照军营立功病故例优恤。摺

包

　　

○丁未。谕军机大臣等、前两次谕令色楞额、将晋昌所统育军派员遣散。兹据晋昌奏、清锐到口滟库噜无期。将各营交罗卜臧拉西、暂行接管清锐已有旨谕令回京。晋昌此奏。是尚未接奉令色楞额遣散该营谕旨惟八营人数血■乣多。骤然全行遣散。恐或生事。著福谦派承德府锡恒前往口滟库噜。会商罗卜臧拉西酌量数目。分别遣留。以昭慎重又据晋昌罗卜臧拉西会奏。商办蒙境货捐以济饷源一摺。蒙古地方瘠苦。所筹开办货捐。是否可行。一并饬锡恒会同罗卜臧拉西体察地方情形。妥筹办理晋昌等摺。著钞给阅看。电寄　　

○盛京副都统晋昌奏、遵将圣容御宝御刀交罗卜臧拉西敬谨供奉。金条一并点交。得旨、著罗卜臧拉西仍恪遵前旨办理。摺包　　

○命京口副都统吉升来京。调正白旗汉军副都统奇克伸布为京口副都统。以候补副都统荫昌为正白旗汉军副都统。现月　　

○以铸钱局办事出力。予广东候补知府熊方柏等升叙。赏监工洋员英人＜目辟＞行＜匧心＞口＜韦未＞＜夗贝＞安宝星。摺包　　

○以亏欠公款革福建安溪县知县刘晋庚、署仁寿县县丞李守谦职。以捏饰挟制。革福建长汀县在籍守备黄允升职并讯办。摺包　　

○予故育军分统佐领承顺照阵亡例优恤。摺包　　

○戊申。谕军机大臣等、松寿奏、遵查盐员亏蚀钜款一摺。已革运判徐绍垣在任数年亏蚀公款至七十余万之多。经松寿查明具奏。实属盐务巨蠹必应从严惩办著聂缉规将该革员迅派妥员押解行在刑部发配。不准稍涉逗遛。并饬运司程仪洛将亏款逐细查核勒限严追。如交不足数。即将该官犯原籍及淮阳一带家产。全数查抄备抵。以重库款而儆贪婪。原摺著钞给阅看。将此谕令知之。电寄　　

○又谕、电寄奕劻等、俄约限期已逾。万难置阁不办。必须筹转圜之法。今拟四条如下。一、杨儒患病不能办事。即应另肬■闲使臣前往接替。二、东三省约章。德美英日皆请交与各使在京公商。三、俄廷现复日本第二节约内。如侵碍中国主权及碍各国利益。并无其事则十一款内。国书所指删去数项。及此外如有侵碍主权并各国利益者。自应尽除。四、中国仍愿与俄如常敦睦。但迫于公论。须恳原谅著奕劻、李鸿章、按此四条。照会格使婉切商议。候复并向各使速商定约为要。电寄　　

○又谕、电寄长庚。现因俄允交还东三省条约不妥。逾限未定。其意叵测。伊＜覀之＞■牛边防紧要。著长庚督饬各营加意确探。严密防范。但不可张惶。俄兵情形并著随时电闻。电寄　　

○伊＜覀之＞■牛将军长庚等奏、边外俄兵撤退。防境安谧得旨、著仍遵晶■宜次谕旨。固守严防。随时相机因应。以固边陲。摺包　　

○又奏、拏办外来拳匪。地方安谧现仍督饬严查。得旨著仍随时查察防范以弭隐患。摺包　　

○科布多参赞大臣瑞洵等奏、山西应解官茶。迟未报解。请饬照章协济。得旨。著岑春火滟宣饬属赶紧采办报解。摺包　　

○又奏。续调防兵暨带兵骁骑校。得旨。著奎成照章派拨前往。　　

○湖北提督夏毓秀奏。拨营往驻太原。惟韩侯岭防次兵单。可否另调营伍填扎。抑就所部扼要严防。得旨。著就所部各营。扼要严防。毋稍疏懈。摺包　　

○以捐资助饷。予四川隆昌县举人郭祖楷、南充县监生奚育仁、以道员分省补用。　　

○以捐助赈款。予广东候补知府危瑄璋、为其祖父母建坊。　　

○己酉。谕军机大臣等。电寄奕劻等、吕海寰电称、据德外部为中国计。俄约仍应在京公商为妥。京俄两约。本非一事。尽可同时并议。但俄约不宜混入京约。致京约延宕。傥俄约办至画押。或同时或先后均可等语。各国来电。均愿早定公约。德廷亦如此持论。足见公约不可缓议。著奕劻李鸿章。迅即切商各使。务先将公约赶紧商定。现在事机紧迫。该王大臣等休戚与共。当必能力为其难。妥速办理也。电寄　　

○以内阁学士徐琪署兵部右侍郎。现月　　

○调镶黄旗蒙古副都统善豫、为镶红旗满洲副都统。以上驷院卿毓秀。为镶黄旗蒙古副都统。正蓝旗护军统领景沣为正黄旗护军统领。镶黄旗满洲副都统敬昌为正蓝旗护军统领。未到任前。以镶红旗蒙古副都统松鹤兼署。现月　　

○庚戌谕军机大臣等、现因陕省天气亢旱农田盼泽甚殷。著派桂春轻车肬■闲从前往太白山虔诚祈祷。毋庸驰驿。现月　　

○又谕前魏光焘李廷箫、各豫备上用米一千石。著端方即将此项米石。发出平粜以济民食。现月　　

○调山西布政使升允为陕西布政使。陕西布政使延祉为山西布政使。现月　　

○以捐产充作善举。予四川巴县民人陈炳南建坊。　　

○辛亥。谕军机大臣等。电寄奕劻等、佳电因蝱滟戋阻本日始到俄约不画。外部及格使之言。虽甚决绝。现俄部与吴王均有来电。虽语气不同。而已露转圜之机奕劻、李鸿章亟宜趁此机会。速将中国深感俄廷允还东三省之情。及此次未能如期画押。并非听信谗言有负忠告。实因各国均执定公约未定之先。不得与一国另立专约之语相责。且谓宜在北京公议先定公约。中国势处积弱固深赖俄廷维持。亦岂敢激怒诸邻。致误大局至交还三省。将来中俄必须专约。此时务恳俄廷见谅即告格使与各国先将公约平允议结。免使朝廷为难等情。迅即电复维德吴王。并托吴王从中曲为调停。此事关系甚大。奕劻李鸿章务当赶紧设法因应。但使机有可乘。勿以未便电复置之仍一面会商各国京使。迅速先议公约为要。电档　　

○又谕、电寄张之洞、盐电悉。前两次致俄国书。均置不理。此次再致。尚须细筹现已电谕奕劻、李鸿章、照此意电复。维德吴王。以期转圜若致英日美国书。设彼因此索宣俄约。许拒两难转多窒碍。仍应由该督会商刘坤一将俄约汉文择要。密交英日美领事密电各外部。请其公议。力践以公论相助之前言。较为妥协。电档　　

○以詹事府詹事文海为内阁学士。兼礼部侍郎衔。摺包　　

○以涡阳剿匪出力。予山东候补知府董受祺等升叙。摺包　　

○以力筹赈济。赏俄国护军统领参将聂威得木斯克等一百五十八员宝星。摺包　　

○壬子。谕内阁德寿奏广东绅士恭进方物。据呈代奏恳恩赏收一摺该绅等情词恳挚。出于至诚深明尊君亲上之义。洵堪嘉尚所进方物。即著赏收同知杨澧等三十五员均属急公奉上著一体传旨嘉奖。郎中黎国廉等五员既已集赀贡献复跋涉远来情殷瞻仰。尤徵忠爱之忱三品衔候选郎中黎国廉著以道员发往福建尽先补用并赏加二品衔五品衔内阁中书梁庆桂著以侍读升补二品顶戴奏留广西委用道陈昭常著仍以道员分发广西尽先补用同知衔分省补用知县谭学衡著分发江苏补用广西试用府经历马庆铨著以原官即补南海县学宫番禺县学宫东莞县明伦堂顺德县青云文社著该督抚拟给扁额各一方。以示优异。现月　　

○命广西巡抚黄槐森开缺候肬■闲。调湖北巡抚于荫霖为广西巡抚。现月　　

○癸丑。谕军机大臣等、电寄云南贵州广西各省督抚。前因粤西游匪窜扰滇黔。久为边患。谕令丁振铎、黄槐森、邓华熙、苏元春等、选派得力将弁。联络一气妥筹剿办。现闻各匪句结游勇散兵沿边滋扰蔓延愈甚若不迅即会剿。势将不可收拾著云南贵州广西各督抚迅速会商兜剿。勿得狃于各清各界之说。稍分畛域傥彼此互相推诿。酿成巨患。定惟该督抚等是问。懔之。电寄　　

○以开缺山西巡抚锡良为湖北巡抚。现月　　

