<!-- { "loadSidebar": true } -->
○以办结德尔格忒土司案件出力。予调藏各官贵州县丞萧富谷、副将陈均山等奖叙。开复前署打箭炉同知武文源降留处分。摺包　　

○丙子。谕军机大臣等、电寄谭继洵、三电同日递到。沙市案情重大。奏报已属迟延。现在麻城之宋埠复有抢掠教堂之案。鄂省民情浮动。匪党易于句煽。不可不先事豫防。著该署督拣派干员。于宜汉等处实力稽查。凡有教堂处所。饬各州县慎重保护。毋致再启衅端。电寄　　

○都察院奏、直隶京官李桂林等以即墨文庙一案。再请查办。得旨、仍著该衙门酌核办理。　　

○又奏、此案再有呈诉。请迳咨总署。允之。　　

○以辅国公载卓署左翼前锋统领。镇国将军载瀛署正黄旗汉军副都统。镶白旗汉军副都统苏噜岱署镶红旗蒙古副都统。

外记

　　

○以身经百战。伤病物故。予甘肃肃州镇总兵何建威照军营立功后病故例议恤。　　

○丁丑。谕军机大臣等、电寄张之洞。前据电奏于十七日启程。嗣后尚无交卸来京之奏。此时计程当抵上海。惟现在湖北有沙市焚烧洋房之案。恐湘鄂匪徒句结滋事。长江一带。呼吸相连。上游情形最为吃重。著张之洞即日折回本任。俟办理此案完竣。地方一律安靖。再行来京。电寄　　

○翰林院侍讲学士济澂奏、蒙员营谋盟长。请饬查办。以重藩封而除积弊。得旨、该衙门查明具奏。　　

○总理各国事务衙门奏、日本偿款交清。收回威海。报闻。摺包随手　　

○江苏巡抚奎俊奏、徐海等属被灾甚重。续筹银四万五千两。办理赈务。报闻。摺包随手　　

○又奏、苏省各属歉收。苏沪两局米捐。请一律停止。以恤民艰。下户部知之。　　

○戊寅。上御玉澜堂。德国亲王亨利觐见。汇存　　

○闽浙总督边宝泉奏、裁并营汛腾饷练兵筹办情形。下部知之。摺包随手　　

○署吉林将军延茂等奏、遵章分设药牙。添收烟课。以裕饷项。下部知之。　　

○以才堪备用。予陕西西安府知府童兆蓉等八员、军机处存记。摺包　　

○以行事刁滑。革江苏候补守备王文爵职。摺包随手　　

○以冒雪缉贼。劳伤身故。予吉林记名协领佐领庆禄照军营立功后积劳病故例优恤。摺包　　

○赏德国亲王宝星。随员米勒等十九人、暨驻使海靖、一例赏给。　　

○己卯。上还宫。　　

○皇后躬桑。早事　　

○奉宸苑奏、南苑三宫等处工程。请拨银四十万两。作速兴修。以备秋闲阅操。其大红门外。南顶天仙娘娘庙。系跸路经由拈香处所。并请酌量修葺。以肃观瞻。依议行。　　

○工部右侍郎恽彦彬因病解职。以都察院左副都御史杨儒为工部右侍郎。兼管钱法堂事。务未到任前。以内阁学士梁仲衡兼署。现月　　

○豁免云南新兴州属被旱地亩田粮。摺包　　

○庚辰。上御文华殿。法国使臣毕盛觐见。　　

○谕内阁、给事中高燮曾奏、昭信股票宜分别办理一摺。昭信股票原期上下流通。不特为暂时筹款之计。前经谆谕不准苛派抑勒。若如所奏。各省办理此事。名为劝借。实则勒索。催迫骚扰。贻累闾阎。亟应严行查禁。著各督抚通饬各该地方官按照部定章程。妥为办理。商民人等愿领与否。各听其便。如有不肖官吏藉端指派。致滋扰累。立即查倢■＜曰融＞■＜石木＞惩办。以杜流弊而顺舆情。现月　　

○谕军机大臣等、有人奏、云贵总督崧蕃与臬司兴禄朋比营私。信任门丁。需索馈献。差委文武。皆以贿行。贪纵骄奢。而于滇省地方事宜。漫无布置等语。著王毓藻按照所倢■＜曰融＞■＜石木＞各节。确切密查。据实具奏。毋稍徇隐。原摺著钞给阅看。将此谕令知之。现月　　

○御史黄桂鋆奏、请禁莠言以肃纲纪。并饬总署不得代达。又奏、保浙保川保滇等会。私借洋款。贻害国家。请饬严禁。下所司知之。　　

○以兵部左侍郎杨颐兼署工部左侍郎。外记　　

○上以孟夏享太庙。自是日始。斋戒三日。黄绫本　　

○辛巳。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。此次神机营、火器营、健锐营、武胜新队操演各项阵法。技艺娴熟。步武整齐。施放枪石滟驳。声势均尚联络。该营王大臣督率有方。允宜量予恩施。用昭激劝。奕劻、载漪、均著赏加二级。熙敬、桂祥、恩佑、芬车、敬信、刚毅、均著赏加一级。神机营、武胜新队全营翼长、均著各赏加二级。赏给八丝缎一件。各营备操官员、均著各赏加一级。各营备操兵丁、马步技艺兵丁、著每名赏银二两。各项执事兵丁。著每名赏银一两。以示奖励。仍著该王大臣等随时督练。精益求精。俾效御侮折冲之用。朕恭侍慈舆。亲临肬■闲阅。现当整军经武之际。该王大臣等尤应训厉弁兵。益加讲肄。毋得始勤终怠。以副朝廷委任至意。现月　　

○谕军机大臣等、依克唐阿等奏、声明奉省现在情形。玉牒可否缓年恭送一摺。尊藏玉牒。典礼攸关。业据钦天监选择启行吉期。岂容率请展缓。仍著该将军等将应行事宜敬谨豫备。所有一切应支款项。自应力从撙节。著该将军等酌量办理。以昭核实。将此谕令知之。现月　　

○以徵榷得力。才具优长。予奉天署奉锦山海关道王颐勋、三等侍＜目辟＞行＜匧心＞口＜韦未＞＜夗贝＞贵珊、军机处存记。摺包随手　　

○以报效钜款。赏即选郎中左宗藩四品卿衔。摺包随手　　

○以营务废弛。革浙江防营管带副将蒋益贤、参将陈桂林、都司袁正祥职。永不叙用。摺包　　

○壬午。谕军机大臣等、电寄刘坤一等、孙家鼐、胡燏芬奏、安徽凤颍泗等属灾重日长。宜亟拯济。请饬开办赈捐。并先筹钜款。分遣委员速为赈抚等语。著刘坤一、邓华熙、一面开办赈捐。一面遣员骣往分别赈抚。安辑灾黎。毋使流而为匪。是为至要。电寄　　

○吏部尚书兼管顺天府府尹孙家鼐等奏、京城当典加税。请核减一半。下户部议。　　

○浙江巡抚廖寿丰奏、筹议饷需。请改折南漕。岁省运费及修补仓廒等银。当可得七八十万两。下户部议。　　

○云贵总督崧蕃奏、提督冯子材病请开缺。得旨、冯子材老成练达。素著战功。著赏假两个月。毋庸开缺。摺包　　

○以办理舆图出力。予浙江即用知县黄福元等六员奖叙。

摺包　　

○上以常雩祀天于圜丘。自是日始、斋戒三日。黄绫本　　

○纂修官郭立山恭纂　　

总纂官熊方燧恭辑监修总裁世恭阅一签三月二十日正总裁那月日专司蒿■禾本陆恭覆阅癸丑十一月十二日　　

徐月日　　

荣月日副总裁唐月日　　

宗室宝恭阅九月初三日

　　

陈恭阅三签十月初四日　　

熙月日　　

郭恭阅一签十月初八日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百十八　　

光绪二十四年。戊戌。夏四月。癸未朔。享太庙。上亲诣行礼。起居　　

○湖广总督张之洞等奏、湖北勇无空粮。请免提拨。允之。　　

○又奏、湖北绅士请将减徵丁漕平余。捐作通省学堂永远经费。下所司议。摺包　　

○挑外三营暨京内八旗精壮兵丁二千名。入武胜新队训练。摺包　　

○拨湖北快枪一千枝。弹十万颗。快石滟驳十二尊。弹一千二百颗。克虏伯石滟驳十尊。麦尼夏枪一千八百枝。及车轮车架子弹等件。交神机营练兵处。快枪一千枝。弹二十万颗。快石滟驳十二尊。弹一千二百颗。交董福祥甘军。摺包　　

○甲申。谕军机大臣等、电寄张汝梅。前谕总督署饬将即墨毁像一事查明具覆。数日以来。尚未覆到。如果查无其事。自应切实声叙。以释君■羊疑。著即电覆。寻奏、查明并无其事。得旨、著总理各国事务衙门知照都察院。洋务　　

○马兰镇总兵松安奏、勘查盘山行宫修理情形。报闻。摺

包

　　

○予故直隶宣化镇总兵王可升优恤。事迹宣付史馆立传。

摺包

　　

○上诣皇穹宇拈香。南郊斋宫斋宿。　　

○乙酉。常雩。祀天于圜丘。上亲诣行礼。　　

○诣正阳门关帝庙菩萨殿拈香。　　

○诣颐和园乐寿堂、问慈禧端佑康颐昭豫庄诚寿恭钦献崇熙皇太后安。至辛卯皆如之。起居　　

○湖广总督张之洞等奏、湖北自强学堂。改课东西各国方言。请照同文馆例奖叙。并送入同文馆一并备用。下所司知之。　　

○又奏、湖北经心书院两湖书院变通章程。报闻。摺包　　

○派吏部尚书熙敬承修天坛等四坛围墙等工。早事　　

○以镶黄旗满洲副都统彭寿署镶白旗汉军副都统。正白旗满洲副都统奕功、署镶红旗汉军副都统。贝子溥伦、暂署镶红旗蒙古副都统。起居　　

○以筹办新政有劳。予故湖北道员蔡锡勇优恤。摺包　　

○丙戌。谕军机大臣等、电寄王文韶等。张汝梅电、山东直隶交界有私立义民会名目。传单直豫苏。欲与洋教为难等语。直隶东明。山东冠县。其民多习拳勇。现既讹言繁多。出有传单宣播。难保匪徒不闻风滋事。著王文韶、张汝梅、刘树堂、各派妥员。严密往查。并饬地方官豫为之防。毋任煽动。江苏相距较远。然饥民血■乣多。易于句串。并著刘坤一饬属严查。以防滋蔓。寻张汝梅奏。查明义民会即义和团。并未滋事。及妥筹各属保甲团防。将拳民列诸乡团之内。仍派员随时弹压。报闻。　　

○兵部左侍郎荣惠奏、请设督办商务大臣。及选派宗支。游历各国。下所司议。　　

○直隶总督王文韶奏、捉人勒赎之案。严定罪名章程。并秋审分别缓实。下部议。　　

○以抗不交印。革湖南署保靖、营参将唐斌职。　　

○丁亥。督办军务处奏、袁世凯请缓募千人。移饷银作子弹厂经费。暨调统带嵩武军总兵孙金彪、佐理防务。均允之。　　

○热河都统寿荫等奏、剿办蒙古贼匪。地方肃清。请奖出力员弁。得旨、准其酌保数员。毋许冒滥。　　

○山东巡抚张汝梅奏、遵查曹属现无会匪滋事。并请饬照会德公使。转饬各教士。慎收教徒。严加约束。毋得始终袒护。致滋民怨。下所司知之。　　

○戊子。吏部奏、山东沂州府知府定成。例应回避。请旨对调。得旨、定成与毓贤、虽系同宗。有内外族之别。著毋庸回避。　　

○御史曾宗彦奏、请陆军兼习洋操。下部速议。　　

○庚寅。盛京将军依克唐阿奏、奉省制钱短绌。请设华盛官钱局。开帖行使。下部知之。　　

○安徽巡抚邓华熙奏、遵议练兵要策。并请设武备学堂。报闻。　　

○辛卯。上还宫。　　

