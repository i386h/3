<!-- { "loadSidebar": true } -->
○河南巡抚裕长奏、军需紧要。豫省原有机器。制造不敷分布。请饬拨海防经费。以资推广。下部议。摺包　　

○又奏、筹办土法枪枝。与机器局相辅而行。下部知之。

摺包

　　

○库伦办事大臣丰升阿奏、闻警密防。并侦探俄国军情。得旨、即著督饬蒙古各盟。实力筹防。随时侦探驰奏。摺包　　

○闽浙总督许应骙奏、已故藩司季邦桢等十员。认领昭信股票。家属无力措缴。恳恩豁免。以示体恤。下部知之。摺包　　

○调正红旗满洲副都统兜钦为正白旗满洲副都统。贝子溥伦为正红旗满洲副都统。以记名副都统全福为镶黄旗汉军副都统。贝子毓山滟昆署镶蓝旗蒙古副都统。明发　　

○派辅国公载澜为崇文门副监督。现月　　

○世续穿孝。以刑部右侍郎景沣、兼署工部左侍郎。现月　　

○转吏部右侍郎陈学棻为左侍郎。调礼部左侍郎张英麟为吏部右侍郎。以内阁学士张百熙为礼部左侍郎。现月　　

○湖南永州镇总兵熊铁生因病解职。以直隶河闲协副将何永盛为湖南永州镇总兵官。现月　　

○以亏款延缴。革已故前署福建龙岩州溪口州同王保临职。提属勒追。　　

○甲辰。谕军机大臣等、户部奏、遵议直隶布政使廷雍奏、军务需款浩繁。请饬接济一摺。自津城失守。司关道局各处。库款无存。不能不赖各省协拨。以济急需。著各该督抚按照该部所议单开银两。务于本省司道关局各库。无论何款。移就急需。按照指拨银数。赶紧分批交解。不准迟延。致有贻误。将此由六百里加紧谕令两江各督抚知之。　　

○又谕、前据李秉衡面奏、山东原存旧式枪石滟驳子弹。仍著该抚迅速派妥员赶解来京。以资要用。勿再迟延。将此由六百里加紧谕令袁世凯知之。　　

○又谕、现在军情紧迫。著刘坤一筹拨数营。交提督程文炳带领北上。如无营可拨。著程文炳召募四五营。所需饷项。即著刘坤一筹给。将此由六百里加紧谕令刘坤一、程文炳知之。随手东华续录　　

○署黑龙江将军寿山等奏、布特哈属讷漠尔河闲荒。出放不易。拟请改为民荒。该处官兵艰于纳貂。并请照巴彦苏苏量予拨给随缺地亩十二万八千六百二十晌。如所请行。摺包　　

○又奏、镇边新军演练过山钢石滟驳。马乾银费。由正饷支给。下部知之。摺包　　

○山东巡抚袁世凯奏、云南摺差。绕道过境失事。谨加封备文。仍饬该弁晋京投递。下所司知之。　　

○又奏、登州镇总兵夏辛酉交卸镇篆。统带六营。遵旨赴津应援。报闻。摺包　　

○张百熙出差。以刑部左侍郎徐承煜兼署礼部左侍郎。现

月　　

○赏江西按察使陈泽霖二品顶戴。现月　　

○乙巳。谕军机大臣等、现在各兵团围困西什库教堂。如有教匪窜出抢掠等情。当饬队力剿。傥彼死守不出。应另筹善策。暂勿用枪石滟驳轰击。　　

○又谕、现在军务吃紧。著董福祥会商李秉衡、宋庆、和衷共济。　　

○又谕、张春发需用军粮。著长萃等发给二千石。摺包　　

○又谕、电寄长庚、两电均悉。伊＜覀之＞■牛防务紧要。亟应严密布置。所请带队入＜目辟＞行＜匧心＞口＜韦未＞＜夗贝＞之处。著毋庸议。该将军务将防务事宜。赶紧筹备。毋稍疏虞。并著与饶应祺等仍遵前旨。会商妥办。联络一气。扼要严防。以阻其进兵之路。如能以精兵攻其后路。藉资牵掣。尤为上策。一面侦探俄兵动静。随时驰奏。电寄

　　

○又谕、电寄饶应祺、电悉。新疆地方紧要。现在防务吃重。牛允诚所带各队。即著毋庸来京。该抚务将边防一切事宜。认真筹办。毋稍疏虞。电寄　　

○又谕、电寄寿山、两电均悉。防俄以固圉为务。不必越境图功。已晶■宜次谆切谕知遵照矣。诚以兵端一开。则防不胜防。无论奉吉两省。即库伦亦应驻重兵。此岂仓猝可办之事。所以贵谋定后动也。著寿山仍懔遵前旨。固守疆土。敌来则击。毋得贪功轻进。后来致费收拾。并电谕增祺、长顺、一体知之。电寄　　

○驻藏办事大臣庆善奏、洋务边务。需人办理。现咨调四川大挑知县赵绥之等三员。赴藏差遣。报闻。摺包　　

○命顺天府府尹王培佑回任。以顺天府府丞陈夔龙署太仆寺卿。现月　　

○张英麟出差。以工部右侍郎李端遇兼署吏部右侍郎。现

月

　　

○调浙江提督马玉昆为直隶提督。直隶提督吕本元为浙江提督。现月　　

○丙午。谕军机大臣等、内务府员外郎都庆报效饷银一万两。著赏收。仍由户部另案存记。此项银两。即著拨交陈泽霖作为该营赏需。　　

○又谕、丁振铎奏、滇省战衅将开。请饬筹济一摺。该省饷械缺乏。自系实情。著奎俊等赶将军械酌拨。并应行协济之饷。源源解拨。其各省欠解云南协饷。著设法补解。将此由六百里谕令丁振铎、奎俊、张之洞、于荫霖、俞廉三、德寿知之。　　

○又谕、灵熙奏、兴京为根本重地。边防紧要。现有各营。不敷分布。请添募兵勇等语。著会商增祺添募两营。所需饷械。即由该将军酌拨。将此由六百里谕令增祺、灵熙知之。　　

○又谕、长萃奏、兵单团馁。请拨营剿除贾家田滟童教匪一摺。现在宋庆正在前敌。石滟驳步各营未便抽拨。俟前调之武＜目辟＞行＜匧心＞口＜韦未＞＜夗贝＞右军石滟驳队到京。即行赴通会剿。将此谕令长萃知之。摺包　　

○仓场侍郎长萃奏、遵拨通仓白米。接济兵食。并请饬迅筹的款。接济粮台。报闻。摺包　　

○泰甯镇总兵准良奏、假义和团扰害平民。拏获正法。报闻。　　

○兼署云贵总督云南巡抚丁振铎奏、法总领事违约估运军火入省。绅民疑愤拦查。匪徒乘机焚抢教堂。业经捕获惩办。并保护该领事教士出境。请予严议以谢友邦。得旨、丁振铎等均著免其议处。摺包　　

○山西巡抚毓贤奏、保守疆土。请从缓启程。得旨、著仍遵前旨迅速来京。摺包　　

○又奏、电蝱滟戋梗阻。公文皆须驿递。恳规复晋省驿站三成银两。以资整顿。如所请行。摺包　　

○察哈尔都统芬车等奏、万本华一军。遵调赴京。地方益觉空虚。拟添募马步团勇。以资镇抚。如所请行。摺包　　

○吉林将军长顺奏、吉林通志成书。装订进呈。得旨、书图留览。　　

○又奏、创修通志。几及十稔。出力人员请奖。得旨、准其酌保数员。毋许冒滥。摺包　　

○丁未。谕内阁、前因中外衅端未弭。各国商民教士之在华者。本与兵事无涉。谕令各督抚照常保护。现在近畿大兵云集。各路统兵大员。亦当仰体此意。凡洋商教士。均当设法保全。以副朝廷怀柔远人之意。至教民亦国家赤子。本无畛域可分。惟自拳教肇衅以来。该教民等多有盘踞村庄。掘濠筑垒。抗拒官军者。此等奣＜虘阝＞亦同叛逆。自不能不严行剿办。第念其究系迫于畏罪之心。果能悔祸自新。仍可网开一面。昨据宋庆报称宝坻县大薄＜走毕＞滟甸教民。经该军剀切晓谕。该教士等均愿呈缴军械。平圩填濠。自行解散。各就村屯居住。是该教民等非尽甘心为匪。亦可概见。所有各处教民。如有感悔投诚者。著该将弁及该地方官。一体照此办理。不得概加杀戮。其各处匪徒。假托义民。寻仇劫杀者。即著分别查明。随时惩办。以靖乱源。洋务　　

○又谕、前因近畿民教滋事。激成中外兵端。各国使臣在京者。理应一律保护。晶■宜经总理衙门王大臣致函慰问。并以京城人心未靖。防范难周。与各使臣商议。派兵护送前往天津暂避。以免惊恐。即著大学士荣禄豫行遴派妥实文武大员。带同得力兵队。俟该使臣定期何日出京。沿途妥为护送。傥有匪徒窥伺抢掠情事。即行剿击。不可稍有疏虞。各使臣未出京以前。如有通信本国之处。但系明电。即由总理各国事务衙门速为办理。毋稍延阁。用示朝廷怀柔远人。坦怀相与之至意。

洋务

　　

○谕军机大臣等、王培佑奏、病尚未痊。恳恩暂缓回任一摺。现在军务倥＜目辟＞■匆心＜夗贝＞。地方一切。关系紧要。王培佑著即回顺天府尹任。毋得藉病延诿。现月　　

○又谕、著户部迅速拨银五万两。交李秉衡支领。摺包　　

○又谕、电寄增祺等、晋昌奏、育字各营。分路攻毁洋城。前队现扎海城。相机进剿等语。东三省兵单饷绌。处处与俄接壤。晶■宜经谕令该将军等通筹全局。豫为收束地步。谅能仰体此意。如果敌兵闯入边界。自当迎头截击。力遏寇氛。傥境内关涉洋务之处。尚可设法羁縻。仍以保守疆土。勿先构兵为上策。增祺、晋昌、务当懔遵晶■宜次谕旨。相度机宜。稳慎办理。晋昌尤当量力审势。不得逞一时之快。卤莽图功。先开衅端。致误国家大局。懔之慎之。至所请添募营队各节。著照所请行。其饷项应由该将军等就地筹备。电寄　　

○户部奏、请催云南矿务。赶办京铜。加批起运。依议行。早事　　

○督办铁路事务大理寺卿盛宣怀奏。遵陈卢汉路款。无可匀拨。得旨。著路矿总局。查核办理。　　

○两江总督刘坤一奏。遵设清江转运总局。会商各省。筹款购米。运京济用。得旨、所筹尚属切实妥速。著即督饬认真办理。以济军需。摺包　　

○又奏、运道阻滞。重载漕船。尤难迅速。得旨、著俟行抵德州后。相机办理。摺包　　

○又奏、凑拨枪石滟驳。分批派解赴津。以应要需。得旨、仍著甯沪两局。赶紧加工制造。源源解运。毋稍延缓。摺

包

　　

○又奏、拨解神机营枪弹。由济南转解入都。以期妥速。报闻。摺包　　

○又奏、督提淮阳狼山各标练兵。晶■宜经裁汰。兵力过单。现饬各该统将。添募足额。以＜目辟＞行＜匧心＞口＜韦未＞＜夗贝＞地方。　　

○又奏、淮商认捐十万。恳缓至明年起捐。以纾商力。并下部知之。摺包　　

○山东巡抚袁世凯奏。遵拨东省军械。派解赴京。下部知之。　　

○江苏巡抚鹿传霖奏、苏省应筹京饷。道路梗塞。汇解两难。拟刊两联印票。寄京商借官商银款。解部济用。异时由苏汇还。或持票南来领取。悉听其便。下部知之。摺包　　

○又奏、留防太湖水师。请加给饷银。以期得力。又奏、添设飞划营。巡缉内港。并下部知之。　　

○又奏、交卸抚篆。遵旨赴京。报闻。摺包　　

○盛京副都统晋昌奏、布置战守大概情形。得旨、著会同增祺遵照晶■宜次谕旨。慎重办理。摺包　　

○命云贵总督崧蕃暂行留京。会同办理城守事宜。　　

○戊申。孝静成皇后忌辰。遣官祭慕东陵。照例　　

