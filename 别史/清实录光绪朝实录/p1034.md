<!-- { "loadSidebar": true } -->
○又谕、现在和约大纲虽已画押。而洋兵未撤。防范仍不可稍疏。河南地方。关系紧要程文炳所练各营。系属各省援军凑集。究竟能否得力。著于荫霖确切查明。如果尚属可用。即会商程文炳认真整顿操防。其河南本省防营。共有若干。如何分布防守。是否足备缓急之用。于荫霖向来办事认真。练兵为疆臣专责。务当督饬各营。加意训练总期悉成劲旅有备无患毋稍疏懈。仍将遵办缘由。迅速覆奏。将此由六百里谕令知之。

现月

　　

○又谕、电寄奕劻等、英主薨逝已有国电致唁。声明即派专使前往吊奠。奕劻、李鸿章在京。当慰问英使。并告前情。

电寄

　　

○又谕、电寄刘坤一、东电悉。江北新漕。著即照议赶办。明年无论河运海运及早筹画勿延。电寄　　

○又谕、电寄宋庆等、马玉昆庚电悉。洋兵欲进广昌。昨已有旨谕令锡良相机因应。宋庆马玉昆所部素称得力。原派防守山西各要隘。责无旁贷。现在和局大纲。虽已画押。而洋兵仍复窥伺。尤当整顿营勇。择要严防。不得以和议将成。稍涉疏懈。该提督等务须振刷精神。督饬各营认真训练。会商锡良严密布置。总期缓急足恃。是为至要。电寄　　

○山西巡抚锡良奏、晋省灾赈事宜。续筹分拨银谷大概情形得旨、办理尚属周妥。仍著督饬印委各员。将灾赈事宜。认真经理。毋任一夫失所。摺包　　

○命都察院左都御史张百熙即来行在供职。电寄　　

○丁未。谕内阁、世有万古不易之常经。无一成不变之治法穷变通久见于大易。损益可知著于论语盖不易者三纲五常。昭然如日星之照世而可变者令甲令乙。不妨如琴瑟之改弦。伊古以来代有兴革。即我朝列祖列宗。因时立制。屡有异同入关以后。已殊沈阳之时。嘉庆道光以来。岂尽雍正乾隆之旧大抵法积则敝法敝则更要归于强国利民而已。自播迁以来。皇太后宵旰焦劳。朕尤痛自刻责。深念近数十年积习相仍。因循粉饰。以致成此大衅。现正议和。一切政事。尤须切实整顿。以期渐图富强懿训以为取外国之长。乃可补中国之短惩前事之失。乃可作后事之师自丁戊以还。伪辩纵横妄分新旧康逆之祸。殆更甚于红拳迄今海外逋逃。尚以富有贵为等票诱人谋逆。更藉保皇保种之妖言为离闲宫庭之计殊不知康逆之谈新法。乃乱法也非变法也该逆等乘朕躬不豫。潜谋不轨朕吁恳皇太后训政。乃拯朕于濒危而锄奸于一旦实则翦除乱逆。皇太后何尝不许更新损益科条朕何尝概行除旧。执中以御择善而从母子一心。臣民共见。今者恭承慈命。壹意振兴严禁新旧之名浑融中外之奣＜虘阝＞亦我中国之弱在于习气太深文法太密庸俗之吏多豪杰之士少文法者庸人藉为藏身之固。而胥吏倚为牟利之符。公事以文牍相往来而毫无实际。人才以资格相限制。而日见消磨误国家者在一私字困天下者在一例字。至近之学西法者。语言文字制造机械而已。此西艺之皮毛而非西政之本源也。居上宽临下肬■闲言必信。行必果我往圣之遗训。即西人富强之始基中国不此之务徒学其一言一话一技一能。而佐以瞻徇情面。自利身家之积习舍其本源而不学。学其皮毛而又不精天下安得富强耶。总之法令不更。锢习不破欲求振作。当议更张。著军机大臣、大学士、六部、九卿、出使各国大臣、各省督抚、各就现在情形。参酌中西政要。举凡朝章国故。吏治民生学校科举。军政财政。当因当革。当省当并。或取诸人。或求诸己。如何而国势始兴。如何而人才始出。如何而度支始裕。如何而武备始修。各举所知。各抒所见通限两个月。详悉条议以闻。再由朕上禀慈谟。斟酌尽善。切实施行。自西幸太原。下诏求言封章屡见。而今之言者率有两途。一则袭报馆之文章。一则拘书生之成见更相笑亦更相非两囿于偏私不化。者滟见其利未者滟见其害。一归于窒碍难行。新进讲富强。往往自迷本始。迂儒谈正学。又往往不达事情尔中外臣工。当鉴斯二者酌中发论。通变达权务极精详。以备甄择惟是有治法尤贵有治人。苟得其人敝法无难于补救。苟失其人。徒法不能以自行。流俗之人。已有百短遂不愿人有一长。以拘牵文义为认真。以奉行故事为合例。举宜兴宜革之事皆坐废于无形之中。而旅进旅退之员。遂酿成此不治之病。欲去此弊。其本在于公尔忘私其究归于实事求是。又改弦更张以后。所当肬■闲任贤能。上下交儆者也。朕与皇太后久蓄于中。事穷则变。安危强弱。全系于斯。傥再蹈因循敷衍之故辙。空言塞责。省事偷安宪典具存。朕不能宥将此通谕知之。现月　　

○又谕、浙江巡抚著余联沅署理。迅速赴任。恽祖翼著俟余联沅到浙后。再行交卸。现月　　

○谕军机大臣等、连顺等奏、边防待饷甚急。请饬催山西欠饷一摺前据连顺等奏、乌城办防无饷请于山西积欠饷内。提解银五万两。当谕令户部咨行山西巡抚筹解兹据连顺等奏称办防已历半年。饷项分毫未到。备陈边疆困苦情形。请仍饬山西筹拨等语。晋省本年荒旱。且值差务络绎。无可腾挪。亦系实情。著户部于筹备饷需项下。借拨银五万两。现在乌城待饷孔急。著锡良于晋省库储。无论何款。先行迅速提解。以应急需。一面派员来陕。将户部借拨银五万两领回。俟该省库款稍裕。即行归还户部。以清款目。将此由六百里谕知连顺等、锡良、并谕令行在户部知之。现月　　

○又谕、工部代奏学习主事夏震武条陈一摺。据称接收奉省条约。系增祺等擅立该员自请驰赴京师。与李鸿章熟商改

废。并请赴俄定议等语本日已有旨传谕该主事前赴京师。著该大学士详细体察斟酌行止原摺著钞给阅看。将此谕令知之。现月

　　

○又谕、电寄奕劻等、三电均悉增祺未经奏明。擅派周冕赴旅妄立暂约。荒谬已极业照部议革职。现又未经具奏径行赴旅与俄提督面议接收事宜必更枝节横生。著即迅速电饬克日回京。不准擅议接收。此旨并即转告俄使。前已有旨令清锐暂任盛京将军矣。杨儒来电筹办为难情形均悉。仍著转电该使。坚持磋磨。力图挽救从缓妥商。全在杨儒之随机因应也。德使碑文著照所拟办理。电寄　　

○顺天府奏本年十二月十六日为辛丑年立春先期进呈春牛图。报闻。　　

○又奏、顺属晶■宜遭兵燹。请饬江苏各省将光绪二十七年应解备荒经费。迅速提前筹解以固根本。下部知之。　　

○四川总督奎俊奏、川省劝捐助饷拟照江甯减成成案办理。允之。摺包　　

○山东巡抚袁世凯奏、东省饷绌用繁。捐成弩末恳恩特准海防捐局。暂援江甯筹饷捐章办理。以资接济。允之。摺包　　

○广西提督苏元春奏、本年筹办边防各属情形。得旨、著将边防事宜妥为布置认真筹防。毋稍疏懈。摺包　　

○又奏、边防紧要。恳请留五营展限一年。仍赐饬拨的饷。得旨、著会商黄槐森酌核办理。摺包　　

○戊申。谕军机大臣等、信恪现已升补江甯将军。所遗密云副都统一缺。已有旨令马亮补授矣。现在马亮暂留行在。到任尚需时日著信恪于该旗营协领中。拣派妥实之员。先行护理以便交卸启程。将此谕令知之。现月　　

○旌表投井殉节刑部员外郎恩润嫂喜塔腊氏。妻裕瑚鲁氏

现月

　　

○己酉。谕军机大臣等、许应骙奏、厂造快舰将成。拟请改拨邻省遣用请饬筹款协助一摺。据称闽厂制造快舰两号将次告成原系拨归北洋遣用。现在北洋协款无著拟请将快舰改拨粤省。以备海防之用所需工料银五十万两。即由该省筹款协助。以应要需等语此项经费。关系紧要。快舰尤为广东所必需著陶模、德寿、迅筹的款如数拨解俟两舰告成。即由该省派员验收领用。原摺著钞给陶模德寿阅看。将此各谕令知之。　　

○又谕、有人奏、疆臣巧滑衰庸封圻万难胜任据实密陈一摺著刘坤一于李兴锐到任后。秉公察看有无巧滑衰庸情形是否胜任据实奏陈毋稍徇隐。将此谕令知之。寻刘坤一奏、查李兴锐尚能胜任报闻。　　

○又谕、电寄奕劻等。杨儒鱼电悉东省暂约经杨儒辩论作罢甚是。另立正约即电杨儒极力磋磨。斟酌妥善毋负委任。英主嗣位致贺。国电已发日公主成婚。即著电饬伍廷芳传旨致贺

电寄

　　

○又谕、电寄升允。据电奏陕抚电令在广昌资遣三营该藩司以费无所出已令该营陆续开行。请饬陕抚派员在潼关就近稽查资遣等语。著岑春火滟宣查明该三营勇丁是否均隶陕籍即由该抚妥筹派员前往分别遣散勿稍滋事。电寄　　

○护理陕甘总督李廷箫奏、陕省灾重且久酌拟暂留甘肃新疆协饷并另筹协济陕赈。下部议。摺包　　

○以湖北按察使瞿廷韶为湖北布政使。现月　　

○庚戌、谕内阁、朕恭奉慈舆西幸。宗社陵寝。祀典阙如。弥深负疚当于闰八月闲降旨。令奕劻并太常寺分别派员致祭。稍申对越之忱本年除夕。及明年元旦朕应行亲诣之处。著奕劻于在京近支王贝勒等敬谨派员恭代行礼。其向应派员致祭各处著太常寺将应派各员照例分派前往行礼用表朕尊祖敬宗昭告神祇之至意。现月　　

○又谕、中外订约以来各国人民准入内地载在条约。朝廷慎固邦交晶■宜经谕饬各省实力保护。乃地方官漫不经心。以致匪徒肆行滋扰伤害各国人民之案。屡见晶■宜出朕维薄德。无以化导愚民良深引疚。而地方各官。平日于洋务不知讲求。于交涉罔知大体。以致燎原引火。贻害君国抚心自问。当亦难安自今以往其各振刷精神捐除成见。须知修好睦邻。古今通义。远人来华或通商以懋迁有无。或游历以增长学识。即传教之士。亦以劝人为善为本。梯山航海。备极艰辛我中国既称礼义之邦。宜尽宾主之谊。＜圭黾＞滟兄近年华民出洋者不下数十万人。身家财产悉赖各国保全即以报施而论。亦岂得稍存歧视著再责成各直省文武大吏。通饬所属。遇有各国官民入境务须切实照料保护。傥有不逞之徒假托义愤。陵虐戕害洋人立即驰往弹压。获犯惩办不得稍涉玩延。如或漫无觉察。甚至有意纵容酿成巨案或另有违约之行。不即时弹压犯事之人。不立行惩办者将该管督抚文武大吏。及地方有司各官、一概革职永不叙用。不准投效他省希图开复。并将此次谕旨。一并刊布出示晓谕以期官民交警。永革浇风。现月　　

