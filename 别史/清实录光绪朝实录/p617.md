<!-- { "loadSidebar": true } -->
○又谕、有人奏、山东茬平县钱粮。自光绪五年因修补书院。加收钱文。皆由劣监张休义、户书马尝何、蒙混舞弊。署知县仓尔爽接任后。辄复信任该劣监等。违例浮徵。并因奉办河工秸料。向民闲勒取办差银钱。县民赴省呈诉。东昌府知府查办不实。请饬严究等语。著张曜按照所参各节。确切查明。据实具奏。毋稍徇隐。原摺著钞给阅看。将此谕令知之。寻奏、茬平钱粮。仓尔爽。并无格外浮收。东昌府亦无查办不实。请均免置议。张休义等、虽无蒙混舞弊情事。惟既经被人指摘。应再饬司提省讯究。报闻。摺包　　

○河东河道总督许振祎奏、查革河南河工四弊。并拟改章设局。以保险工而节浮费。如所请行。　　

○庚申。世宗宪皇帝忌辰。上诣寿皇殿行礼。遣官祭泰陵。早事　　

○安徽巡抚沈秉成奏、铁路经费银两。拟请在货盐二厘项下。各半动拨。依限委解。下所司知之。摺包　　

○又奏、已故知府前代理广德直隶州知州李孟荃。政绩卓著。遗爱在民。请将事迹宣付史馆立传。下礼部议。摺包　　

○以历年劝办工赈。予前署安徽太平府知府史久常等二十六员奖叙。摺包　　

○以除患安民。政声卓著。予故河南巡抚倪文蔚、事迹宣付史馆立传。从河东河道总督许振祎请也。　　

○辛酉。泰甯镇总兵志元奏、新庄半壁店秋澜村梁格庄四处行宫殿宇。坍塌渗漏。情形较重。应请迅即勘修。得旨、该衙门查勘具奏。摺包　　

○又奏、行宫铺垫。被雨损坏。恳恩免赔。如所请行。

摺包

　　

○贵州巡抚潘霨奏、矿务铁厂。开炉鼓铸。督办无人。众商不敢承领洋款。暂行停工。筹抵公项。以恤商艰而重公帑。报可。摺包　　

○豁免江西官垫民欠同治十一年至光绪五年十年等丁漕银两。摺包　　

○壬戌。谕内阁、李鸿章奏、顺直各属被灾。请将京旗各府庄田。照案减收租项一摺。本年顺天直隶各属。水灾甚重。民情困苦异常。朝廷悯念灾黎。叠经赏发银两。拨给米石。以资赈抚。所有王公贝勒各府、并各京旗庄田。著即自行体察灾歉情形。将如何减收租数之处。行知坐落州县。出示晓谕。不准庄头揽头等将已减之租。蒙混舞弊。其内务府各项地租。步军统领衙门地租。并著查照成案。一体减收。以纾民困。现月　　

○谕军机大臣等、礼部奏、朝鲜告讣使臣、具呈恳恩请免遣使赐奠一摺。据称该国王太妃薨逝。连年丧乱饥馑。国用艰难。丧祭之需。俱从俭约。恐钦使贲临。礼节设有不到。负罪滋甚。恳将颁敕由该使敬谨赍回等语。所陈困苦情形。自无虚饰。惟该国世守东藩。备叨恩礼。吊祭专使。载在典常。率循勿替。此天朝抚恤属藩之异数。体制攸关。岂容轻改。特念该国近年。国用异常窘乏。亦属实情。不得不于率循旧章之中。曲加矜恤。向来遣使该国。皆由东边陆路行走。计入境后尚有十余站。沿途供亿实繁。此次派往大员。著改由天津乘坐北洋轮船前往。径至该国仁川登岸。礼成仍由此路回京。如此暂为变通。则道途甚近。支应无多。所有该国向来陆路烦费。悉从节省。至钦使到国以后。应行一切礼仪。凡无关冗费者。均应恪遵旧章。不得稍事＜闲＞略。此朕德礼绥藩。有加无已之意。该国王奉此纶音。当倍深钦感也。将此谕知礼部、北洋大臣、并由礼部传知该国王知之。现月　　

○直隶总督李鸿章奏、筹修奉天营口炮台需款。援案截留新增赢余。并陈明关道诚勋报效银两。藉资兴办。得旨、诚勋著户部核给奖叙。摺包　　

○又奏、恭逢恩诏。已革主事崔澄寰请送部引见。得旨、著交吏部带领引见。摺包　　

○又奏、东明黄河添抛甎石坝。请饬部立案。下工部知之。摺包　　

○广西巡抚马丕瑶奏、查明广西土药税厘情形。暨原定新定各办法。下所司知之。摺包　　

○以欠款不完。已故革职前任广西隆安县知县刘应桢。籍产备抵。摺包　　

○甲子。工部奏、祈年殿工程处采买楠木。应否免税。得旨、准其免税。摺包　　

○云南巡抚谭钧培奏、安平昆阳呈贡保山等州县民田、并天耳盐井被水。委勘筹赈大概情形。得旨、即著饬属妥为抚恤。毋任失所。摺包　　

○乙丑。谕内阁、前任陕甘总督杨岳斌、忠勇性成。勋劳卓著。咸丰初年。随同大学士曾国藩剿办发逆。创立师船。由湖南湖北安徽江西直达江甯。肃清江西数千里。厥功甚伟。同治三年。克复江甯省城。蒙穆宗毅皇帝眷念勋勤。赏给一等轻车都尉世职。并赏加太子少保衔。旋由福建提督。＜闲＞授陕甘总督。嗣因亲老准其回籍终养。朕御极后。复命巡阅长江水师。整顿营规。均臻妥协。上年服阕后。奏准在籍养病。方冀调理就痊。长资倚畀。兹闻溘逝。轸惜殊深。杨岳斌著追赠太子太保衔。照总督例赐恤。任内一切处分。悉予开复。应得恤典。该衙门查例具奏。加恩予谥。并于立功省分。建立专祠。其生平战功事迹。宣付国史馆立传。伊子附生杨溍仪、著赏给举人。准其一体会试。伊孙候选县丞杨镇荣、著以知县用。杨道瀼、著俟及岁时。由吏部带领引见。用示笃念荩臣至意。寻予谥勇悫。现月　　

○内务府奏、查明内廷等处工程。分别缓急。开单请旨择要开工。得旨、第一单乾清宫等处。第二单慈宁宫等处。应修各工。著核实估计钱粮数目。请旨办理。其余三单。著

再确实查勘。有无应缓之工。分晰具奏。摺包随手　　

○又奏、寿皇殿工程。拟俟明春请旨兴修。依议行。摺包

　　

○库伦办事大臣安德等奏、库伦所属恰克图等处。开办金矿。华商既无可招。洋商则断不可招集。缕陈窒碍难行情形。下所司知之。摺包　　

○赏京师广仁堂小米三百石。现月　　

○丙寅。福建台湾巡抚刘铭传奏。台湾各属遭风被水情形。委员确查会勘。得旨、著即查勘赈抚。毋任灾黎失所。

摺包

　　

○护理河南巡抚廖寿丰奏、黄河北徙。逼近孟县。非民堤所能抵御。必在上游赶做石坝。方能挑溜外移。遴派熟悉河务人员勘办。下工部知之。摺包　　

○贵恒、沈源深出差。以吏部左侍郎松溎署都察院左都御史。庆郡王奕劻署镶白旗蒙古都统。宗人府府丞钱应溥署都察院左副都御史。现月　　

○予积劳病故。台湾参将王化祥等四十四员名分别优恤。摺包　　

○予故提督林文察台湾专祠列入祀典。从福建台湾巡抚刘铭传请也。摺包纂修官林世焘恭纂　　

总纂官钱骏祥恭辑监修总裁世恭阅九月二十三日正总裁那月日专司藁本陆恭覆阅癸丑七月初八日徐月日荣月日副总裁唐月日宗室宝恭阅二月十七日陈恭阅一签七月二十一日熙月日郭恭阅三月十七日宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之二百八十九　　

光绪十六年。庚寅。九月。戊辰。朔。上诣仪鸾殿。问慈禧端佑康颐昭豫庄诚寿恭钦献皇太后安。至丙申皆如之。

起居注

　　

○谕军机大臣等、电寄李鸿章、朝鲜告讣使。节录谕旨。电其本国。并无改易字句之处。袁世凯遽以不符电告。殊属冒昧。著李鸿章传旨申饬。电寄档　　

○己巳。谕内阁、兴廉奏、接阅御史恩霖信函。请饬查究。并将原信呈览一摺。据称本月初一日。有邢姓持送恩霖信函。内称本年漕粮。兴廉之子句串确房。得受贿银。搀水舞弊。并向该侍郎借用银两等语。览奏殊堪诧异。该御史所指兴廉之子。系何名字。所称行贿过付。究系何人。著恩霖明白回奏。送信之邢姓。著交刑部严讯确供。先行覆奏。现

月

　　

○命户部左侍郎续昌、右侍郎崇礼、为谕祭朝鲜国王母妃正使。摺包　　

○以候补三品京堂薛福成为光禄寺卿。朱签　　

○以捐助钜款。赏浙江乌程县廪生庞元济举人。捐助棉衣。予浙江在籍郎中沈铸为其故祖父母建坊。公捐浙赈。予山西士民在山西省城建立总坊。捐田赡族。予浙江恩骑尉许秉枢建坊。　　

○庚午。遣官祭都城隍庙。　　

○辛未。谕内阁、前据兴廉奏、御史恩霖私致信函。请饬查究。当经降旨将送信之邢姓交刑部严讯。并令恩霖明白回奏。兹据刑部奏、严讯送信之邢镇勋。据供恩霖函内各节。均不知情。恩霖奏、风闻兴廉之子内阁侍读灵椿。有在外招摇情事。以并无确据。未敢冒昧纠参。因知兴廉为人。素尚谨慎。灵椿亦无为非劣迹。劝其自行访查。至借用银两一节。因素有往来。有无可以相通。实无他意等语。恩霖职司风宪。如兴廉之子。果有招摇舞弊情事。即应据实奏参。何得私致信函。辄称该侍郎之子受贿舞弊。难免弹章。并借银三千两。显系意存恫喝。藉端讹索。此次回奏各节。又与原信种种不符。希图掩饰。实属贪鄙无耻。有玷台班。恩霖著即革职。永不叙用。以示惩儆。其送信之邢镇勋、既据讯明并不知情。著即行释放。现月　　

○闽浙总督卞宝第奏。福州等属。初被水灾。续又被风。请拨银万两。量加赈抚。以免失所。从之。摺包　　

○准已故湖北盐法道王东槐、山东原籍专祠。列入祀典。由地方官春秋致祭。从都察院请也。　　

○壬申。谕内阁、升泰奏、请调员差委等语。四川尽先参将喻立成、顺庆营游击何长荣、著四川总督即饬该二员前赴西藏。交升泰差遣委用。现月　　

○以教练勤能。赏福建船政学堂洋教习赖格罗宝星。邓罗三品顶戴。斐士博五品顶戴。摺包　　

○以制造机器。颇有心得。赏还已革浙江试用道温子绍顶戴翎枝。　　

○以被参冤抑。复已革前广东石城县知县郭树榕、补用参将余雄飞原官。摺包　　

○以倡办善举赏浙江杭州同善堂扁额曰乐善不倦。随手　　

○癸酉。伊犁副都统额尔庆额奏、请派员会勘哈巴河一带地方界址。得旨、著派魁福届期前往会办。摺包　　

○乙亥。谕内阁、前据御史端良奏、禄米仓亏短其钜当派户部堂官认真盘查。兹据奏称、盘查完竣。　　

