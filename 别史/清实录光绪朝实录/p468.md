<!-- { "loadSidebar": true } -->
○又谕、李用清奏、查出库款积弊三端。请将局员等、分别惩办追缴。并陈明湘黔两局流弊。于捐务有碍等语。各局银两。自应涓滴归公。岂容稍有冒滥。知府陈鸿贤、浮开湘捐局三厘费。为数甚钜。实属咎有应得。著革职拏问。追赔欠款。其徐兆兰等三员。以陈鸿贤禀请加给三厘局费。通融开复。并未缴有实银。殊属取巧。知县禹梦龄、徐兆兰、训导曾森溎、均著仍行革职。已革知府曾彦铨携照入京。浮开部饭照费。应行查明追缴。著潘霨咨行江苏江西各巡抚。饬催该员迅速来黔清算。至黔捐局所收部饭照费。应交善后局代为解部银两。竟以虚款抵解。所欠实银甚多。亦应责令经手各员分任赔缴。以上各款。原摺声叙未尽明晰。著潘霨确切查明。勒令各该员即行缴清。不得意存消弭。稍涉含混。贵州善后等局。积弊已深。亟应认真整顿。潘霨甫经赴任。无所用其回护。即著责成该抚破除积习。慎选贤员。实心经理。并随时严行查察。傥有前项情事。即行从严□□□尔

□办。毋稍姑容。原摺片著钞给阅看。将此由四百里谕令知之。寻奏、遵查黔局部饭照费。碍难发还。责令清理。下部议。又奏、查明湘捐局三厘局费。分别核实。勒限追缴。得旨、所有王彦欠款。著该署抚咨行安徽巡抚。著追该家属照数赔缴。陈鸿贤欠款。著即勒限严追。毋任延玩。　　

○又谕、有人奏、粤海关所派家丁甚多。藉端勒罚。扰累商民。请饬将江门西炮台佛山总巡等口家丁。酌量裁革等语。各关稽查口税。不能不藉力丁胥。但不能任意浮多。致启需索纷扰之弊。著海绪按照原□□□尔□各节。自行查明。如有前项情事。即分别惩办驱逐并将现用家丁核实裁汰。毋得稍涉回护。致干咎戾。原摺著钞给阅看。将此传谕知之。现月　　

○密云副都统国俊奏、兵丁台明等凶横不法。不能即时拏获。请将佐领海山、穆特布、协领常升、恩霈、交部分别议处。从之。随手摺包　　

○以抗传图骗。革贵州在籍通判周思职。随手摺包　　

○庚寅。黑龙江将军文绪奏、江省地居上游。与俄对峙。防务紧要。拟请购克虏伯陆路铜炮四尊。过山钢炮四尊。洋枪一千杆。以资训练。如所请行。　　

○又奏、本年冬围暂停举行。俟下年补打。以节经费。从之。　　

○又奏、漠河金厂。所賸华俄各民。一律驱除净尽。将木房窝铺。全行焚毁。并留兵看守。得旨、此次办理尚属妥协。仍著督饬各员弁严守要隘。实力巡查。毋任再有匪徒偷越情事。随手摺

包　　

○以记名提督邓增为甘肃新疆伊犁镇总兵官。现月　　

○以驱逐漠河金匪出力。赏墨尔根佐领双福副都统衔。布特哈佐领常云以该处总管补用。现月　　

○辛卯。钦奉慈禧端佑康颐昭豫庄诚皇太后懿旨。据李鸿章面奏、开设官银号以裨国计等语。著户部会同李鸿章妥议具奏。醇亲王奕譞著一并与议。洋务　　

○谕内阁、乌拉布等奏、职官因阅误刻阁钞入闱。据实陈明一摺。朱震甲听宣错误。率行入闱。殊属不合。著交部议处。监临提调监试等官。未能即时查明具奏。亦难辞咎。均著交部察议。现月　　

○会办云南军务前湖南提督鲍超奏、遵旨撤防。尽银先撤十营。其余各营迎饷回川再遣。得旨、即著督饬各统领。将现有之饷。核实遣散。沿途务当严加约束。毋任稍涉骚扰。随手　　

○闽浙总督杨昌浚奏、请将奚世亮等补入兴化府昭忠祠。允之。　　

○又奏、省会遭风大概情形。得旨、即著该督等饬属妥筹抚恤。毋令一夫失所。随手　　

○以亏短银两。革署福建莆田县知县候补同知袁学显、霞浦县知县刘秉清、已故建安县知县袁鹏图职。与已革大田县知县朱葆熙、建阳县知县费荩臣、仙游县知县夏子镕、安溪县知县朱典煌、永福县知县王经庭、一并籍产备抵。　　

○加赏普济堂功德林广仁堂卢沟桥粥厂资善堂暖厂米石。　　

○癸巳。谕内阁、张之洞奏、特□□□尔□不职文武各员一摺。广东潮州运同钱＜王晋＞、糊涂滥用。信任非人。欠课甚多。拖欠运本尚钜。著暂行革职。留任。勒限运销。如逾限不完。即行从严□□□尔□办。候补运同江懋勋、居心险诈。罔利营私。累商歛怨。并有缉获私盐。隐匿入己。及卖放漏厘私货情弊。著即革职。仍严行查办追缴。候补运同邓清凤、不恤商情。专务渔利。著以盐知事降补。阳春县县丞薛瑶光、当差贪鄙。心术悖谬。著即革职。驱逐回籍。交地方官严加管束。署钦州营参将候补副将莫善喜、所部营勇。缺额太多。性情残暴。多玷官箴。惟该副将素有骁勇敢战之名。著即革职。仍留省城防营效力。责令自赎。新会营参将候补副将柏庆、不谙兵事。需索汛弁。拔补兵缺不公。著以都司降补。尽先参将邓韫辉、不守营规。贪利生事。著即行革职。署佛山镇都司候补都司谢其中、比匪纵盗。贪黩卑鄙。著即革职。永不叙用。以肃官方。现月　　

○又谕、张之洞等奏、甄别贪劣不职各员一摺。广东试用知府邹觐皋、每委出差。专务需索。查办沙田一案。物议沸腾。著即行革职。候补同知李玉棻、藉差营私。不顾公事。候补同知际安、试用通判润惠、充当厘差。声名平常。均著以府经历县丞降补。试用通判刘鼎、钻营招摇。胆大妄为。声名最劣。著革职永不叙用。试用通判范鼎、委办土火药局。开报工料。多有不实。著暂行革职。交张之洞等确切查究。责令赔缴。俟查办完结。再行奏明请旨。试用知县黄湘林、性情粗鄙。苛索地方。著即行革职。英德县知县秦侍尧、才识庸陋。不勤民事。电白县知县郑履端、平日公事。尚称明晰。惟不知循分。营求妄为。均著以府经历县丞降补。试用知县宗树兰、年力衰颓。难期振作。著勒令休致。候补知县陈惟、不修行检。难膺民社。著以巡检降补。试用通判陶家馥、试用县丞张正容、试用从九品符国瑞、充海防捐局委员。句结土棍。包揽承充。渔利扰商。肆行无忌。均著即行革职。符国瑞情节尤重。并著永不叙用。香山县县丞倪文宝、操守不谨。嗜利扰民。著即行革职。以肃官方。现月　　

○谕军机大臣等、各省勇营糜费甚钜。已钦奉懿旨。令各将军督抚汰弱留强。核实办理。惟向来撤勇一事。流弊滋多。不可不谋之于豫。且此次撤勇。固贵节省饷项。移作要需。尤在整饬营规。练成劲旅。各省勇营虚伍。已成通病。其始勇丁遇有事故。从缓募补。将截旷银两中饱。久之竟有初招时已短数成者。统领派员点验。则移东补西。以掩一时耳目。冒销克扣。百弊丛生。此等情形。朝廷早有所闻。姑不追咎既往。现当归并之始。必应严申禁令。傥如有虚伍之弊。即以军法从事。并将如何归并之处。先行切实陈明。不得稍涉含混。勇数既裁。营员自随之而减。如有久经战阵之员。月给薪粮。作为额外。留于该省差委。仍酌予限制。此亦储备将才之一策。全在各统领激发天良。秉公遴选。设又藉此肥己。或安置私人。或浮开公费。一经查出立予重惩。至遣撤勇丁。如竟任其所之。散而无稽老弱流离可悯。骄悍生事堪虞。必须先事绸缪。详加规画。其无欠饷可领者。酌予川资。遴派妥员。分起分路。管带回籍。庶于约束之中。寓体恤之意。以上数端。该将军督抚均当悉心体会。认真经理。此外如尚有未尽事宜。各抒所见。奏明请旨。并将新招之勇。与旧有之勇。如何裁汰。如何整顿。实存现勇若干。节省饷银若干。明晰声叙。经此次训谕之后。其各痛戒瞻徇。破除积习。务使裁撤之营。安静无事。存留之勇。训练益精。方为不负委任。至各省绿营。宜如何变计操演。或仿直隶练军章程。或照各该省原有抽练章程。一体举办。并著于撤勇时。一并妥筹具奏。将此由五百里各谕令知之。现月　　

○两广总督张之洞奏、治兵考工。需员襄助。请饬在籍道员李兴锐、前河东道黄照临赴广东差委。得旨、李兴锐勘界事毕。尚有另行＜闲＞用之处。黄照临业经部驳。现在该省又无军务。所请均毋庸议。随手摺包　　

○甲午。署伊犁将军锡纶奏、营员刘文和召募勇丁。遇匪溃散。查明□□□尔□办。得旨刘文和著革职留营效力。仍当随时察看。傥不知愧奋。即行严□□□尔□惩办。随手摺包　　

○乙未。谕内阁、步军统领衙门奏、拏获刨穵坟冢。盗取财物贼犯。请交部审办一摺。所有此次拏获之张三即快马张三、张二、赵二成。均著交刑部严行审讯。按律惩治。其未获之张大等犯。仍著严缉务获。归案究办。至获犯出力之员弁。著俟刑部定案时。声明请旨。现月　　

○谕军机大臣等、兵部代递主事谢光绮条陈。试办开矿安抚土司各节。据称广西贵县天平寨银苗最著。矿徒聚众私穵。易酿事端。尤恐凶徒煽诱贻患。拟为官商合办之法。以辑匪徒而充饷项。此外如临桂义甯平乐各府州县金银铜铁等矿。请一并开采等语。各该处矿苗果旺。自可妥为开采。以资利用。况聚众私开。肇衅滋事。尤当设法严禁。著张之洞、李秉衡、逐一详查。奏明办理。至土田州岑氏前因分党仇杀。土民流离转徙。日不聊生。经刘长佑奏交部议改土归流。今据声称该州土民土目饮憾含悲等情。其改流未尽事宜。有无办理不善。应否量为变通。著该督抚体察情形。妥筹具奏。又奏、广东地方如运米石宽牙捐缉走私禁赌博亟应整饬等语。米粮不敷。应在内地招来商贩。牙捐助饷。本非得已。现在军务告竣。自应量加裁减。剔除弊端。若缉私不力。甚至卖放。武员收受赌规。均应大加惩儆。著张之洞、倪文蔚、海绪、认真整顿。毋稍宽纵。原奏著分别钞给阅看。将此谕知张之洞、倪文蔚、并传谕李秉衡、海绪知之。现月　　

○予军营瘴故。云南参将陈定国等七员名优恤。随手摺包　　

○协修官胡骏恭纂　　

总纂官钱骏祥恭辑监修总裁世恭阅一签五月初七日正总裁那恭阅九月初四日专司藳本陆恭覆阅癸丑三月二十日　　

徐恭阅三签十二月初三日　　

荣月日副总裁唐月日　　

宗室宝恭阅一签八月十二日

　　

陈恭阅三签十二月初四日　　

熙月日　　

郭恭阅十月初九日　　

宗室麒月日蒙古总裁恩月日


大清德宗同天崇运大中至正经文纬武仁孝睿智端俭宽勤景皇帝实录卷之二百十五　　

光绪十一年。乙酉。九月。丙申朔。上诣储秀宫问慈禧端佑康颐昭豫庄诚皇太后安。至乙丑皆如之。内记注　　

