<!-- { "loadSidebar": true } -->
○庚午。谕内阁。御史徐克刚奏上驷院郎中广善。与上驷院卿尚宗瑞。往来营私。蒙古王公呈进马驼。广善令笔帖式安吉俊良索取银两。并将口分按三成扣留。贿嘱尚宗瑞不催交翼变价。以冀冒领口分。又各圈应领豆米。安吉俊良说明扣头。然后分给。种种需索。物议沸腾。请旨查办等语。著派宝鋆。毛昶熙。确切查明。据实具奏。现月　　

○命广西提督冯子材来京陛见。摺包　　

○壬申。慈安端裕康庆昭和庄敬皇太后疾大渐。上诣钟粹宫。侍奉汤药。戌刻慈驭升遐。　　

○钦奉大行慈安端裕康庆昭和庄敬皇太后遗诰。曰予以薄德。祇承文宗显皇帝册命。备位宫闱。迨穆宗毅皇帝寅绍丕基。孝思肫笃。承欢奉养。必敬必诚。今皇帝入缵大统。视膳问安。秉性诚孝。且自御极以来。典学维勤。克懋敬德。予心弥深欣慰。虽当时事多艰。昕宵勤政。然幸体气素称强健。或冀克享遐龄。得资颐养。本月初九日。偶染微疴。皇帝侍药问安。祈予速痊。不意初十日病势陡重。延至戌时。神思渐散。遂至弥留。予年四十有五。母仪尊养。垂二十年。屡逢庆典。叠晋徽称。夫复何憾。第念皇帝遭兹大故。自极哀伤。惟人主一身。关系天下。务当勉节哀思。一以国事为重。以仰慰慈禧端佑康颐昭豫庄诚皇太后教育之心。中外文武。恪恭厥职。共襄郅治。予灵爽实与嘉之。其丧服酌遵旧典。皇帝持服二十七日而除。大祀固不可疏。群祀亦不可辍。再予向以俭约朴素。为宫壸先。一切事关典礼。固不容矫从抑损。至于饰终仪物。有可稍从俭约者。务恤物力即所以副予之素愿也。故兹诰谕。其各遵行。　　

○谕军机大臣等。詹事府右庶子周德润奏。农桑为天下大利而桑之利尤倍于农。广西地方。于蚕织之功。概置不讲。现陕西甘肃贵州等省。均经办有成效。广西桂林梧州。亦时有种桑饲蚕之事。但民不习为恒业。须官为经理。设局招匠。以闾阎之勤惰。课牧令之等差。庶地无余利。有益民生等语。蚕桑关系民闲生计。如果物土相宜。自宜广为劝办。著庆裕按照所奏各节。斟酌情形。妥筹具奏。原片著钞给阅看。将此谕令知之。　　

○又谕、吴大澂奏。力疾销假。并请旨遵行一摺。吴大澂现在吉林。所有边防事宜。固不得稍涉诿卸。至该省地方辽阔。事务繁多。如办理金匪垦荒榷税诸务。凡有利当兴。有弊当除者。均应随地随时。会同铭安。详为经画。以期事无不举。遇有请旨之件。自应会衔具奏。至寻常词讼钱粮。及将军副都统任内循例题奏事件。应由铭安照常办理。吴大澂毋庸会衔。如有所见。仍准自行具奏。铭安吴大澂尤宜事事和衷。不准稍存意见。用副委任。将此各谕令知之。现月档　　

○闽浙总督何璟等奏。覆陈船政局被□□□尔□事务废弛各节。查无其事。得旨。仍著实力整顿。严剔弊窦。不得徒托空言。致糜帑项。　　

○两江总督刘坤一等奏。京口八旗俸米。前拨丹徒县漕项。不敷支放请于南粮款内放给折色。以资兵食。允之。　　

○旌表割臂疗亲。江西长甯县库大使曾承恺女兰玖。　　

○旌表节妇广西张黄氏等。以上摺包　　

○缓徵江苏金山县未完芦课银两。摺包　　

○癸酉。孝贤纯皇后忌辰。遣官祭裕陵。　　

○辰刻。上摘冠缨。服缟素。翦发辫。诣钟粹宫大行慈安端裕康庆昭和庄敬皇太后驾前哀恸擗踊无算。哀动左右。未刻。大行皇太后小殓。奉大行皇太后灵驾。上步行。引至慈□□□皿□宫。敬视大行皇太后大殓。奉梓宫于慈□□□皿□宫正殿。行殓奠礼。起居注　　

○谕内阁。朕入承大统。仰蒙大行慈安端裕康庆昭和庄敬皇太后顾复恩慈。情深罔极。临御以来。于兹七载。承欢奉养。深荷慈愉。常见动履康强。昕宵勤政。私心庆慰。方冀延祺益算。克享期颐。初九日慈躬偶尔违和。当进汤药调治。以为即可就安。不意初十日病势陡重。痰涌气塞。遂至大渐。遽于戌时仙驭升遐。呼抢哀号。曷其有极。钦奉遗诰。丧服二十七日而除。朕心实所难安。仍穿孝百日。并素服满二十七月。稍申哀悃。至谕以勉节哀思。一以国事为重。用慰慈禧端佑康颐昭豫庄诚皇太后教育之心。敢不敬遵遗命。强加抑制。所有大丧礼仪。著派惇亲王奕誴。恭亲王奕。贝勒奕劻。御前大臣景寿。大学士宝鋆。协办大学士尚书灵桂。尚书恩承、翁同和、敬谨管理。一切应行事宜。并著详稽旧典。悉心核议。随时具奏。将此通谕中外知之。现月档　　

○两江总督刘坤一奏。招商局委员盛宣怀。收买旗昌轮船等项。舞弊属实。得旨。著户部总理各国事务衙门。汇入前次摺片。一并妥议具奏。　　

○吉林将军铭安等奏。请于赫哲地方。设协领一员。佐领四员。防御二员。骁骑校四员。笔帖式二员。披甲兵额四百名。添设领催二十名。下部议。　　

○又奏。请将甯古塔至珲春各台。改为驿站。共设正站分站各五处。应派笔帖式五员。领催委官五员。添拨额丁一百三十三名。省垣到甯古塔一路。共九站。今于通沟镇添设一站。应派笔帖式二员。领催委官一员。改设意气松、塔拉、两站。应派笔帖式二员。领催委官二员。各站共添额丁六十三名。省城至三姓一路。共十四站。今于苇子沟添设一站。应派笔帖式二员。领催委官一员。各站共添额丁三十七名。下部议。　　

○甲戌。辰刻。上诣慈□□□皿□宫大行慈安端裕康庆昭和庄敬皇太后几筵前行朝奠礼。午刻。行午奠礼。申刻。行夕奠礼。自是日始。至启奠日皆如之。起居注　　

○谕军机大臣等。谭钟麟奏招商局借拨浙江塘工生息经费银三十万两。原议每年提取息银。嗣经李鸿章奏明于该局运漕水脚项下。分半年拨还本银。每年计应还银六万两。请饬扣还等语。浙江塘工。筹备□山戊不□修经费。需款孔殷。著李鸿章刘坤一饬令招商局将所领塘工生息一款。于本年承运浙漕脚价项下。由浙省粮道扣还本银六万两。以济工需。将此各谕令知之。现月档　　

○浙江巡抚谭钟麟奏。请准张其光缓交提篆。黄少春治丧事毕。再赴署任。又奏。请将杭州织造文桂开复解帛逾限原□□□尔□处分。均从之。　　

○以交代不清。革河南前任林县知县王尔羹职。摺包　　

○以亏短银两。革河南已故延津县知县张钧。淇县知县张澄。鲁山县知县胡廷桢职。分别提属勒追。籍产备抵。　　

○乙亥。钦奉慈禧端佑康颐昭豫庄诚皇太后懿旨。醇亲王奕譞著穿孝百日。明发档　　

○谕内阁。现遭大行慈安端裕康庆昭和庄敬皇太后大事。各直省将军督抚都统副都统提镇等。均有职守。不必奏请来京叩谒梓宫。惟当实心办事。勉尽厥职。不在仪节虚文也。　　

○又谕。向来各督抚将军府尹及盐政关差织造等。例贡方物。著期年内暂行停止。　　

○又谕。周之桢、庄守和、均著摘去顶戴。　　

○又谕。涂宗瀛奏。特□□□尔□庸劣不职各员等语。河南新乡县知县孔广电。嗜利欺隐。习染太深。调署洧川县事浚县知县陶绶紫。疲玩嗜利。狃于积习。灵宝县知县俞炳。利心未净。人亦衰庸。前署鹿邑县知县捐纳通判艾浚美。捕务废弛。工于掩饰。河内县教谕郭沂。性嗜浮靡。不堪师表。均著即行革职。郾城县知县曹星焕。优柔寡断。难膺民社。著以府经历县丞降补。归部铨选。洛阳县知县达德。人尚安详。才具未能开展。新野县知县方昌翰。人尚谨饬。办事未能敏捷。均著开缺另补。以肃官方。现月档　　

○命大行皇太后母家亲属穿缟素百日。　　

○命恭理丧仪王大臣。照例穿孝百日外。亲王衔多罗惠郡王奕详。郡王衔多罗贝勒载澂。多罗贝勒载滢。贝子衔镇国公奕谟。礼亲王世铎。肃亲王隆勤。庄亲王载勋。科尔沁亲王伯彦讷谟祜。多罗贝勒载漪。那尔苏。贝子衔科尔沁镇国公棍楚克林沁。辅国公载濂。辅国将军载澜。前锋统领熙拉布。和硕额驸护军统领札拉丰阿。固伦额驸副都统符珍。委散秩大臣载瀛、载津。军机大臣左宗棠。李鸿藻。景廉。王文韶。总管内务府大臣广寿、志和、师曾、广顺。毓庆宫行走孙家鼐。张家骧。南书房行走潘祖荫。孙诒经。徐郙穿孝百日。其余王大臣官员等。均穿孝二十七日。明发档　　

○镶红旗满洲副都统安德因病乞休。允之。现月　　

○以吸食洋烟。革湖南尽先补用副将刘有才职。随手　　

○丙子。调正白旗汉军副都统德福。为镶红旗满洲副都统。　　

○以内阁学士铨林为正白旗汉军副都统。正黄旗汉军副都统常星阿署正白旗汉军副都统。　　

○镶白旗护军统领正黄旗蒙古副都统明安丁忧。以镇国公奕谟署镶白旗护军统领。正白旗满洲副都统崇礼署正黄旗蒙古副都统。明发档　　

○丁丑。谕内阁。大行慈安端裕康庆昭和庄敬皇太后。母仪天下。垂慈训政。锡福寰区。至德徽音。远迈前古。今兹仙驭升遐。朕心哀痛。不能稍释。敬稽典礼。宜隆谥号。以表尊崇。著大学士九卿。会同敬谨详议具奏。　　

○又谕。前因给事中楼誉普奏粤海关库书傅廉改名傅广。侵吞饷项勒索规费报捐道员。仍复把持关务。当经谕令张树声裕宽确查具奏。兹据查明覆奏。此案傅廉即傅广。曾充粤海关船房单书。被□□□尔□各节。或事出有因。或并无实据。惟既已报捐道员。仍复逗遛广东。与库书时相往来。虽非把持关务。究属不知检束。花翎三品衔分发福建试用道傅廉即傅广。著即行革职。勒令回籍。不准逗遛。该部知道。现月档　　

○以广东督标中军副将蔡金章。署广东陆路提督。三江协副将刘元成。署广东琼州镇总兵官。　　

○以庸懦不职。革署湖南靖山协副将酆登科职。　　

○予因公淹毙。湖北守备陈天顺如阵亡例议恤。　　

○予积劳病故。湖北守备吴浚如军营例优恤。以上俱摺包　　

○戊寅。辰刻。上诣慈□□□皿□宫大行慈安端裕康庆昭和庄敬皇太后梓宫前行殷奠礼。　　

○改铸贵州罗斛理苗同知。长寨州判。罗斛营参将。罗斛营左右军守备。各关防条记。从巡抚岑毓英请也。　　

○贵州巡抚岑毓英奏。请将铜仁协右军守备一员。把总外委各二员。守兵百名。移驻大江。思南营中军守备一员。把总外委各一员。守兵五十名。移驻大堡。长寨营参将移驻罗斛。改为罗斛营参将。并带同左军守备一员。千总二员。把总三员。守兵百二十名。驻扎罗斛。其原驻广顺州城之该营右军守备。移驻长寨。原驻罗斛之定广协弁兵。移驻广顺州城。下部议。　　

