<!-- { "loadSidebar": true } -->
○己亥。谕军机大臣等、电寄岑春火滟宣等。曹鸿勋电奏、广西南丹、被游土各匪围攻。血■乣至数千。句结东兰大股。势图夺取南丹。分窜黔境。该土州莫泌、已经逃去。势甚危急等语。著岑春火滟宣、柯逢时、飞拨得力营勇。迅速驰援。前调岑有富一军。现在何处。能否就近往援。赶紧合剿。务将各匪全数殄灭。并著曹鸿勋严饬各营。认真剿灭。毋任窜出为患。至为切要。电寄　　

○署两广总督岑春火滟宣奏、克勇楚军。分别裁留。下部知之。摺包　　

○又奏、广西主客各军。营名繁杂。章制纷歧。酌量更定。以昭划一。下部知之。摺包　　

○以临阵畏葸。饰词渎控。革陕西补用守备黄登榜、关登科、补用把总延春、职。摺包　　

○庚子。谕军机大臣等、桂霖奏、条陈藏事三端一摺。据称藏部颛愚。达赖喇嘛近尤骄悍。非徒手所能就范。藏兵数仅千余。分布单薄。拟就边地选募土勇三千人分起扼要。轮流换防等语。所陈办法。不为无见。其应如何筹拨饷需。暨大臣分驻要地各节。著锡良有泰桂霖、迅即详细会商妥筹奏明办理。原摺著钞给阅看。将此谕令知之。现月　　

○外务部奏、拟减出使整装归装银数。以备分置使馆。从之。摺包　　

○又奏、墨西哥国革民日血■乣。拟请派员驻扎。藉资保护。并将驻日分馆。改归驻法使臣兼理。从之。摺包　　

○以镶红旗满洲副都统英信署正红旗汉军副都统。明发外记　　

○以繙译各种训练章程出力。赏日员立花小五郎宝星。摺包　　

○辛丑。商部奏、酌拟奖励公司章程。以顾问官议员之目。分别等差。请旨遵行。以广招来从之。摺包　　

○两江总督魏光焘等奏、请于苏省添募苏捕营。专缉枭匪。下部知之。摺包　　

○山东巡抚周馥奏、停给世俸银两。现届二年期满。拟请将旗员世俸。酌发一半。以示体恤。汉员各俸。仍行暂缓。以充武备学堂经费。下部知之。摺包　　

○准湖南永州镇总兵孙金彪、留办苏州营务。摺包　　

○以欠解银米。革已故福建署武平县知县张思诚、广东署翁源县知县贾培业、职。均提属勒追。摺包　　

○以遵命捐助赈款。予安徽巡抚聂缉规为其母建坊。摺包　　

○壬寅。福州将军兼署闽浙总督崇善奏、请将闽省营务处。归并善后局兼办。以节糜费。下部知之。摺包　　

○予故前礼中尚书廖寿恒恤典如例。现月　　

○勾到山西、直隶、情实罪犯。停决直隶斩犯五人。余五十九人予勾。现月　　

○癸卯。谕内阁、锡良奏倢■＜曰融＞■＜石木＞四川布政使陈璚年力就衰。信用伊子道员陈大诰约束不严。请旨惩处一摺。陈璚著以原品休致。陈大诰贪利招摇。干预公事。著即行革职。现月　　

○以陕西按察使许涵度为四川布政使。调浙江按察使樊增祥为陕西按察使。以山东登莱青道李希杰为浙江按察使。现月　　

○以历次剿平股匪出力。予奉天试用道景贤、以副都统记名肬■闲放。摺包　　

○旌表过门守贞浙江故分省补用知府王伟棨之继妻陈氏。摺

包　　

○旌表割股疗亲前江苏娄县知县祥知之女章佳氏达兰。摺包　　

○甲辰。谕军机大臣等、电寄瑞洵、春满电悉。著暂缓交割。仍著瑞洵等详细妥筹。如何拨给哈萨克过冬牧地。再行会商春满。奏明办理。　　

○召见河南补用道桑宝。得旨。著发往湖北以道员补用。并交军机处存记。　　

○乙巳。以东明黄河安澜。发大藏香十枝。交直隶总督袁世凯祗领。派员虔诣大王庙祀谢。现月　　

○御史瑞琛奏、商人合力报效。拟建造京张铁路。下商部知之。摺包　　

○直隶总督袁世凯奏、口北盐务。设局督销。包交课银。请将张家口监督多伦厅盐税、暨宣化府属旧有包课、一并裁免。下部知之。　　

○赏休致荆州协领呢音聂哩全俸。甯夏佐领玻罗里半俸。　　

○予故河南河北镇总兵周万顺优恤事迹宣付史馆立传。并准立功省分。建立专祠。从河南巡抚陈夔龙请也。摺包　　

○勾到朝审情实罪犯。停决斩犯二人。绞犯三人。余二十一人予勾。现月　　

○丙午。上奉慈禧端佑康颐昭豫庄诚寿恭钦献崇熙皇太后还西苑驻跸。　　

○盛京将军增祺奏、广甯盘蛇驿地亩。连年被水淹浸。现经一律涸复。请分别清丈招垦。以裨饷需。从之。摺包　　

○湖南巡抚赵尔巽奏、湘军在怀远产口地方。剿匪获胜。得旨、著俟广西军务肃清后。再行择尤保奖。　　

○以倡捐学堂经费钜万。予湖南武陵县绅候选训导蒋积文、以知县即选。　　

○以亏短交代。革已故河南卢氏县知县丁培绶职。提属勒追。摺包　　

○予故陕西延榆绥镇总兵刘厚基耒阳县专祠列入祀典。从湖南巡抚赵尔巽请也。　　

○以道命捐田赡族。予浙江温处道童兆蓉、为其故父建坊。

摺包　　

○丁未。孝慈高皇后忌辰。遣官祭福陵。黄绫本　　

○上诣颐年殿问慈禧端佑康颐昭豫庄诚寿恭钦献崇熙皇太后安。至庚戌皆如之。内记　　

○谕内阁、御史汪凤池奏、中外保荐人材。冒滥甚多。请加裁抑等语。现在时事多艰。朝廷求才若渴。原期甄拔得人。近来保荐各员。固不乏可用之材。而瞻徇情面。滥登荐牍者。亦复不免。嗣后内外臣工。务当核实荐举。汲引真才。不得稍有冒滥。以副朝廷实事求是之意。至所称明保各员。无论候补候选酌定班次各节。著吏部议奏。现月　　

○谕军机大臣等、有人奏、江甯江阴火药局。先后失慎。难保无枭匪会匪与营勇句串盗卖。自焚灭奣＜虘阝＞亦情弊。请将该局员役密查严究。勒令赔补等语。著魏光焘、恩寿、查明实在情形。并将火药加意收储。随时防范。毋任再有疏虞。原片均著钞给阅看。将此各谕令知之。现月　　

○戊申。谕内阁、载振奏倢■＜曰融＞■＜石木＞考取商部司员一摺。现值时事艰难。振兴庶务。堂司各官。宜如何精白乃心。砥砺廉隅。以端治本。兹据奏称兵部候补主事龚心铭、于考取记名之后。复敢冒昧馈送银两。实属意存尝试。行止有亏。龚心铭著即行革职。载振据实奏倢■＜曰融＞■＜石木＞。尚能破除情面。嗣后如有此等情事。均应照此办理。以挽颓风。现月　　

○上以孟冬享太庙。自是日始、斋戒三日。黄绫本　　

○己酉。孝敬宪皇后忌辰。遣官祭泰陵。黄绫本　　

○谕军机大臣等、有人奏、禄米仓本月所放兵米。以及官员秋季俸米。每石亏短至二十斤之多。显系仓监督不能认真。渐滋弊窦等语。著桂春、刘恩溥、确切查明。据实具奏。毋稍徇隐。原片著钞给阅看。将此谕令知之。寻奏、较验该仓斛只。查询放米情形。证以各旗领米片据。均无情弊可指。应请毋庸置议。报闻。现月　　

○又谕、有人奏、山东候补道朱钟琪、贪污性成。素行浮荡。为周馥所信任。要差多归兼领。该道骄纵贪淫。无所不至。奉旨停罢杂税。仍复举办。请饬严密确查等语。著袁世凯按照所倢■＜曰融＞■＜石木＞各节。认真查办。毋稍徇隐。原片著钞给阅看。将此谕令知之。寻奏、该道朱钟琪总办筹款。遇事认真整顿。自属分所当为。而疑谤即因此而起。现查明并无侵吞入己情事。其余事涉琐细。亦均查无实据。应请一并免其置议。惟粪厂公司。系由典史乔景灏禀请设立。实属猥鄙庸妄。应请将候选典史乔景灏革职。以示惩儆。如所请行。　　

○又谕、有人奏、直隶署新城县知县钱澄辔、昏愦贪婪。殃民纵盗。定兴县知县黄国瑄、贪纵性成。永清县知县李振钧、贪鄙因循。均有勒罚侵渔情弊。请一并查办各摺片。著袁世凯按照所倢■＜曰融＞■＜石木＞各节。确切查明。据实具奏。毋稍徇隐。原摺片著钞给阅看。将此谕令知之。现月　　

○吉林将军长顺等奏、韩人越界滋扰。且有调集兵队之事。访明该兵队归日本约束。军装子药粮饷。均系日本发给。请饬下外务部速定大计。并照会韩使。赶紧查禁。免启衅端。以固疆圉。得旨、著外务部迅速查核办理。摺包　　

○署云贵总督丁振铎等奏、遵旨裁汰各营。广西现在派兵剿办游匪。约会夹击。新添各营。既难一律裁撤。惟就原定营制饷章。酌量变通。稍加裁节。以归划一。又奏、更定驻省练军营制饷章。较各防营酌量加增。以示区别。又奏、滇省剿办厂匪事竣。酌量情形。将先后召募营队。分别裁留。均下部知之。摺包　　

○云南巡抚林绍年奏、镇边等厅州县被匪被雹成灾。分别勘赈。得旨、著即妥为赈抚。分别蠲缓。以恤灾黎。摺包　　

○以约束勇丁不严。暂革云南树字右营管带选用知县刘人骏职。摺包　　

○庚戌。以南河霜降安澜。发大藏香十五枝。交署漕运总督陆元鼎、祗领。虔诣大王庙祀谢。现月　　

○科布多参赞大臣瑞洵奏帮办大臣英秀、驰抵阿尔泰。办理塔城交还借地事宜。得旨、著遵前次电旨。妥筹办理。摺包　　

○又奏、塔城章京延年、摇惑民户。惧起边患。吁恳肬■闲派专员。划疆分理。自请撤回。以息争端。得旨、该大臣既知杜患安边为重。应即彼此和衷商办。不得各怀成见。意图诿卸。摺

包

　　

○兵部右侍郎文治、因病解职。以都察院左副都御史恩顺为兵部右侍郎。现月　　

○广东布政使丁体常、修墓开缺。调广西布政使胡湘林为广东布政使。以前浙江布政使张廷燎为广西布政使。现月　　

○以贪谬昭著。有玷官方。革广西试用知县何烈文职。永不叙用。摺包　　

○予积劳病故。吉林吉字营营官佐领庆祥优恤。　　

○以陕西三原县创办善堂。浙江义绅候选道周宝生等传旨嘉奖。予一品命妇吴周氏建坊。　　

○以库伦交涉。办理和平。赏俄员达呢咧必出等宝星。　　

○豁免吉林双城堡铁路占用地亩钱粮。协修官李翘燊恭纂　　

帮总纂官程棫林恭辑监修总裁世恭阅五签五月二十三日正总裁那月日专司蒿■禾本陆恭覆阅癸丑十二月初四日　　

徐月日　　

荣月日副总裁唐月日　　

宗室宝恭阅一签十一月惠十七陈恭阅五签五月十二日

　　

熙月日　　

郭恭阅一签三月十六日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百二十二　　

光绪二十九年。癸卯。冬十月。辛亥朔。享太庙。上亲诣行礼。内记注遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

