<!-- { "loadSidebar": true } -->
○谕军机大臣等、文绪禄彭奏。鄂伦春牲丁。拟请编旗分管一摺。据称鄂伦春牲丁。向归谙达管束。受制甚苦。该人众精壮可用。该署将军等拟请撤去布特哈管辖。另为部落设官添兵。编旗分管。俾安生业。并收劲旅。所筹甚是。即著文绪、禄彭体察情形。将一切事宜。详细酌核。绘图贴说妥议章程。奏明办理。将此各谕令知之。现月　　

○分勘西北边界大臣哈密。帮办大臣长顺奏。前往塔成勘分边界得旨、前已谕令分勘西北边界。著即迅往详细查勘妥办。摺包　　

○重铸黑龙江等处地方将军印。从将军文绪等请也。摺包　　

○予故记名提督临清营副将杨飞熊、照军营例优恤。摺包　　

○壬辰。谕内阁、兵部奏、已革书吏、因案传讯不到。请饬拏究一摺。兵部已革书吏陶业英、即陶金寿、于充当经承时。胆敢收受银两。擅将文劄等件延阁经年。私交差弁带至甘肃。迨经发觉传讯。复敢匿不到案。实属胆大妄为。藐玩已极。著步军统领衙门、顺天府、五城御史饬属严缉务获。送交刑部讯明惩办。该犯籍隶浙江。并著陈士杰饬属一体严拏。解部审办。现月　　

○又谕、理藩院奏请饬拏要犯一摺。据称冒领蒙古恤赏内要犯、理藩院已满书吏高绍周、即高振亭。现在访查并无踪迹。该犯籍隶安徽。请饬缉获归案等语。即著安徽巡抚饬属将要犯高绍周、即高振亭严缉务获。解部审讯。并著理藩院暨步军统领衙门、顺天府、五城御史、仍遵前旨设法严拏。归案究办。现月　　

○谕军机大臣等、法越构衅。滇省边防。至为紧要。岑毓英久历戎行。于该省情形。尤为熟悉。接奉此旨。著即迅速交卸起程。前赴署任。将一切防务。妥为经理以副委任刘长佑著俟岑毓英到任后再行来京。将此由五百里各谕令知之。洋务　　

○准礼部尚书恩承、开去总管内务府大臣、步军统领兼管理神机营事务。现月　　

○以理藩院尚书麟书为步军统领。现月　　

○命云贵总督刘长佑来京陛见。以福建巡抚岑毓英署云贵总督。前任广东巡抚张兆栋。署福建巡抚。未到任前。以总督何璟兼署。现月　　

○以捐输银两。赏札萨克多罗郡王吹札等紫缰。棍布拉布三眼花翎。固山贝子恭布车布坦双眼花翎。明发　　

○准发遣福建、已革副都统吉尔洪额释回留养。摺包　　

○癸巳。谕内阁、崇绮等奏敬查永陵泊岸要工。请派员勘估兴修一摺。永陵草仓河泊岸等处。应修各工、关系紧要。著派恩福就近敬谨勘估。现月　　

○甲午。准湖北省城淮军昭忠祠列入祀典。从湖北巡抚彭祖贤请也。摺包　　

○乙未。正黄旗满洲都统景寿请假。以贝勒奕劻、署銮仪卫掌卫事大臣。工部尚书瑞联、署正黄旗满洲都统。明发　　

○予遭风淹毙、浙江都司罗云镳、等议恤。摺包　　

○予缉捕殒命、浙江千总萧国亮、照阵亡例议恤。　　

○旌表节孝、湖南清泉县民彭卓然妻黄氏、周廷献妻朱氏、邹凤翎妻李氏、常甯县监生吴镜光妻李氏、烈妇浙江补用府经历秦鼎铭妻陈氏、摺包　　

○丙申。谕军机大臣等、御史载彩奏。请饬严拏仓匪究办一摺。据称兴平仓匪徒王铎、即王振东。王永福、即王三。王二小、即花面虎庆海、即粗脖庆有填缩铁斛、盗运米石等情。请饬拏办等语。著步军统领衙门、顺天府、五城御史一体按名查拏。务获究办。原摺均著钞给阅看。将此各谕令知之。现月　　

○又谕、有人奏、黑龙江属之呼兰城户司总理巴彦孟库。于该处滋垦生熟地亩一案。未能将豁免花利押租之处晓谕。仍复设局敛资。希图中饱。请饬查办等语。著文绪确切查明。如果属实。即行□□□尔□奏。原片著钞给阅看。将此谕令知之。现月　　

○丁酉。谕内阁、刑部奏、会同审明妄拏无辜殴辱士类之兵丁。按例定拟并查明原□□□尔□各节一摺。此案步军统领衙门技勇兵和清。因奉派访拏绰号人犯小军师古香臣。辄将伊兄举人古铭猷错拏扭打并喝令崇斌等攒殴多伤。实非私拷平人可比自应加等问拟著照所拟。革去技勇兵七品顶戴。杖一百。流二千里。情节较重。即发黑龙江当差。崇斌、海普、成禄随同妄拏无辜。抓踢锁殴。均著照拟革去技勇兵。杖一百。徒三年。恒喜、松海、崇山、文福、富寿、奇昌、巴唐阿、随同押去。并未殴打。均著照拟革去技勇兵杖九十徒二年。半。委步军校德昌、将并未犯事到官之举人。擅加镣铐看守。著交部议处。翼尉连祥未能觉察。非寻常疏忽可比。著交部议处。委翼尉恩昌、明知古铭猷不应传案。仍派役往传。已属谬妄。并不讯明兵丁滋事实情扶同捏饰。著交部严加议处。署步军统领左翼总兵户部右侍郎崇礼、于所属司员营弁不职。漫无觉察。降旨交查之案并不确切查明。仅据捏禀之词。率请交部讯办。意图委卸。回护掩饰。著交部照例议处。署左翼总兵容贵、右翼总兵文秀、随同具奏。亦难辞咎。均著交部分别议处。户部郎中邵承瀚、虽无勒索规费情事。惟曾被人以诱良狎妓、合谋诓骗等情。控告有案。实属行止污下。有玷官方。著即行革职。刑科给事中师长灼、身列谏垣。屡次被人□□□尔□奏。难期称职。著勒令休致。已革主事师岱、虽无句结番役实据。惟素不安分。业经伊父师长灼、驱令回籍。难保不潜匿在京。著步军统领衙门、顺天府、五城御史一体访查、驱逐回籍。交地方官严加管束。不准出外滋事。寻吏部兵部议上。得旨、署步军统领、左翼总兵户部右侍郎崇礼、应得革职处分。著加恩改为降三级调用。署左翼总兵容贵、右翼总兵文秀、应得降三级调用。不准抵销翼尉连祥、著照部议降二级留任。准其抵销。委翼尉恩昌。著照部议即行革职。现月　　

○又谕、侍郎宝廷奏、笔帖式积习过深。亟宜整顿一摺。各部院衙门满汉司员。均应熟习例案。实力讲求笔帖式为旗员进身之阶。亦宜勤加学习。以资造就若如所奏。近来笔帖式往往习于轻浮。仅供奔走。满汉文每不通晓。似此积习相沿。于政事人才。均有关系。自应认真整顿。嗣后各衙门堂官于笔帖式到署后。即饬令将例案留心讲求。并酌定章程。认真考试。分别优劣。予以劝惩至学习期满时。尤当严加甄别。不得虚应故事率行奏留。吏部办理考试笔帖式。并著严密稽查。以杜枪替传递等弊。该侍郎所请设立学例馆之处。著毋庸议。现月　　

○礼部奏、琉球国陈情陪臣法司官毛凤来等。呈称日本禁阻进贡。甚至废藩为县。国主被其胁迫。阖国臣民。皆因日人苛政猛烈。号泣载涂。仰望天讨。复国复君。仍修贡职报闻。摺包　　

○以礼部右侍郎宝廷、为福建乡试正考官。翰林院编修朱善祥为副考官。宗人府府丞吴廷芬、为广东乡试正考官。翰林院编修萧晋蕃为副考官。编修胡胜为广西乡试正考官。庞鸿文、为副考官。起居注　　

○以宝廷出差。命刑部左侍郎松溎、兼署礼部右侍郎。刑部右侍郎敬信署正黄旗蒙古副都统。明发　　

○戊戌。遣官祭关帝庙。记注　　

○督办甯古塔等处事宜太仆寺卿吴大澂奏、由三岔口回驻塔城。并陈各处山荒应立屯垦情形。得旨、仍著将屯垦水利诸务因地制宜。悉心经理。以广招来而收成效。摺包又奏。三岔口与俄界毗连。与俄官面商息争辑睦事宜。报闻。摺包　　

○己亥。谕内阁、前据翰林院侍讲学士陈宝琛奏、福建候补知府蒋凤藻有钻营躐保、狎娼聚赌等语。澎湖厅通判鲍复康。改名蒙捐办赈。恐有侵蚀。当谕何璟等分别查办。兹据何璟等查明蒋凤藻等被□□□尔

□各款。据实覆奏并声明兴化府员缺。应否扣归部选。蒋凤藻另行补用。请旨遵行等语。此案蒋凤藻、鲍复康被□□□尔□各节。既据查明均无确据。即著毋庸置议。仍著何璟等。随时查看该员等。如有劣迹。即行从严□□□尔□办其福建兴化府知府一缺即扣归部选。蒋凤藻著留省另补。前经吏部议准。以蒋凤藻补授兴化府知府之处。著毋庸议。现月　　

○庚子。谕内阁、礼亲王世铎等奏、会同盘查内银库完竣一摺。此次该王大臣会同管库大臣。将内银库银两。逐细盘查。按原存数目。计短银七百五十两。库储帑项。岂容亏短丝毫。应如何著落赔补之处著户部议奏。内库重地。关系紧要。嗣后派出查库王大臣。仍当认真盘查。严防弊混。并著前锋护军统领。随时督饬所属。实力稽查毋得稍有疏懈。以昭慎重。现月　　

○辛丑。谕军机大臣等崇绮等奏、请饬催各省欠饷开单呈览一摺。据称奉天本年的饷前经户部议拨山东地丁银八万五百六十两零。河南地丁银六万两。两淮盐厘银八万两。淮安关常税银二万两。江苏厘金银二万两。迄今据淮安关解到银二万两其余各省。均未报解至各省欠解历年饷银一百十五万一百余两。亦未清解。请旨严催等语奉天需饷甚殷。亟应迅速筹解以资接济著各该督抚等即将奉省本年的饷。于六月内批解一半十月内埽数解清。并将欠解历年专饷分年搭解。毋稍延缓。致误要需。原单均著钞给阅看将此由四百里谕知左宗棠、张树声、卫荣光、任道镕、李鹤年、并传谕英瑞知之。现月　　

○壬寅。谕内阁、吴大澂奏、特□□□尔□统兵大员发饷稽延。请交部议处一摺。甯古塔副都统德平阿于所统各营。应领三月分饷银。迟至五月尚未发给。并有将饷银寄存钱铺。故意稽留情事。实属不知体恤士卒德平阿著交部照例议处。以示惩儆。现月　　

○癸卯。察哈尔都统谦禧奏、查明口外官荒牧厂尚有未尽事宜。请饬直隶派员会勘。设立壕堑。以杜侵占。得旨、清查地亩。自应分清界限。惟不得稍涉纷扰。著即知照张树声、张之洞分别派员妥理。摺包　　

○又奏、察哈尔蒙古旗界。新产鹼坯可否准蒙民照章刨穵。下部议。摺包　　

○甲辰。谕军机大臣等、丁宝桢奏、遵旨饬催。藩司赴任。并令酌带旧部两营入滇一摺。滇省边防紧要。前据刘长佑等奏、已派道员沈寿榕带兵出境。相机筹办。唐炯素称知兵。著准其酌带旧部两营赴任。该藩司经朝廷特＜闲＞所有滇省一切应办事宜。著刘长佑、岑毓英、杜瑞联饬令悉心规画。妥为经理以期固圉安边。藉杜外人窥伺。其带往两营应如何布置扼扎。著刘长佑等体察情形随时商酌办理将此由四百里各谕令知之。洋务档　　

