<!-- { "loadSidebar": true } -->
○调镶白旗护军统领恩焘为正白旗护军统领。以辅国将军善豫为镶白旗护军统领。明发　　

○以镇国公载泽为右翼前锋统领。明发　　

○命大学士昆冈、孙家鼐、军机大臣鹿传霖、瞿鸿禨、在西苑门内乘坐二人肩舆。现月　　

○命御前大臣肃亲王善耆、直隶提督马玉昆、甘肃提督姜桂题、在西苑门内骑马。现月　　

○癸未。仁宗睿皇帝忌辰。遣官祭昌陵。内记　　

○上诣颐年殿问慈禧端佑康颐昭豫庄诚寿恭钦献崇熙皇太后安。到丁亥皆如之。　　

○谕军机大臣等、电寄刘坤一、等、据电奏、与英国使臣马凯议定商务全约等语。既据该督等会奏称、屡经妥酌定议。即著吕海寰、盛宣怀、就近画押。仍将各条。与刘坤一、张之洞、悉心详核办理。一切务臻妥善。傥有后患。惟该督等是问。电寄　　

○派庆亲王奕劻为崇文门正监督。大学士荣禄为副监督。

现月

　　

○甲申。谕内阁、抽厘助饷。本军兴时不得已之政。近年以来。收数虽多。而委员司事巡丁。办理未能尽善。或至留难商贾。弊端百出。朝廷轸念民艰。久拟一概廓清。革除弊政。现与各国新订商约。加收洋货进口土货出口等税。一经定议。著即将各省局卡。一律裁撤。不再抽收厘金。至各省应解应留经费。将来免厘之后。应将加税进款。如何拨补之处。著户部迅即咨行各省。豫先筹画。俟开办后。再行奏请遵照办理。现

月

　　

○谕军机大臣等、有人奏、顺天府署大班王胜挟仇诬良。抢劫杀伤一案。请交刑部审结等语。著刑部迅提此案人证卷宗。秉公研讯。务得确情。按律办理。原摺著摘钞给与阅看。

现月

　　

○外务部奏、请派督办大臣。与德英两国银行。议定津镇铁路借款合同。得旨、著派袁世凯为督办大臣。随手　　

○盛京将军增祺等奏、围场开荒。盗匪滋扰。致将拏鹿捕鲜各差。未能随时举办。恳准将两项。缓俟下年捕打。得旨、著俟地方平静。照章办理。随手　　

○乙酉。谕军机大臣等、前与俄国议定交收东三省条约。内开由签字画押后。限六个月撤退盛京省西南段至辽河所驻俄国各官军。并将各铁路交还中国等语。现距交还之期。为时已近。应责成增祺将接收奉天省城。及西南段至辽河一带地方。并各铁路事宜。豫行筹画。精选兵队。择要驻扎巡防。以资弹压地面。保护铁路。所有各处土匪马贼。尤当认真拏捕。防患未然。务令一律靖谧。毋稍疏虞。致生枝叶。届期即著该将军经手接收。妥为措置。并先咨询袁世凯接收天津一切章程。按照办理。仍随时详晰具奏。将此由六百里谕令知之。现月　　

○闽浙总督许应骙奏、仙游县土匪结血■乣滋事。派兵拏办。得旨、仍著督饬地方官清查匪党。严禁结会。以遏乱萌。

摺包

　　

○改铸山东泰安府知府定陶县曲阜县知县印信。从山东巡抚周馥请也。　　

○予积劳病故。山东知县张振梁照军营病故例优恤。摺包　　

○丙戌。谕军机大臣等、电寄聂缉规、王之春电奏、请由安徽再调楚军两营。发给行粮枪械。交总兵黄呈祥统带。迅赴梧州等语。著聂缉规立即照拨。饬令黄呈祥统带。迅速赴梧州听候调遣。并著刘坤一即派兵轮装运。以利遄行。黄呈祥著俟兵队到防后。再遵前旨。驰赴临元镇本任。　　

○以捐助善举。予浙江县丞孙家骏为其故父建坊。　　

○丁亥。谕军机大臣等、有人奏称、顺天府府尹陈璧于高杜氏诬扳白俊章一案。听信经历邢兆英诬构。越境签提。民情不服。并暗将白俊章由火车押往保定。希图销灭等语。著刑部迅提此案人证卷宗。秉公研讯。务得确情。据实具奏。勿稍徇纵。原摺著钞给阅看。将此谕令知之。现月　　

○又谕、有人奏、安徽赔款无出。请将沿江洲地。认真清厘一摺。据称皖省沿江一带。淤涨沙洲。尽成粮地。课则仍是草芦。请将已垦者从实清丈。未垦者一律招佃等语。著聂缉规按照所陈各节。切实清查整顿。勿任豪猾把持。吏胥蔽混。以尽地利而裕赋课。另片奏、棍徒争占洲地。旧有包课名目。请饬严禁等语。著该抚一并严查弊端。认真革除。以重公款。原摺片著钞给阅看。将此谕令知之。现月　　

○又谕、电寄刘坤一等、电悉。所有十九日电请旨一节。仍著责成刘坤一、张之洞、妥酌。如果别无用意。确无流弊。即行传旨著照所请。电寄　　

○两江总督刘坤一等奏、盐务革员挪移各款。分别准驳。开单呈览。并请严予监追。俟款项追齐。再行起解。得旨、仍遵前旨。迅将徐绍垣解部发遣。并著户部确查亏款。奏明严追该家属完缴。毋稍轻纵。摺包纂修官林世焘恭纂　　

总纂官钱骏祥恭辑监修总裁世恭阅五月初十日正总裁那恭阅月日专司蒿■禾本陆恭覆阅癸丑十一月二十九日　　

徐恭阅月日　　

荣月日副总裁唐月日　　

宗室宝恭阅六月初五日

　　

陈恭阅七签四月十三日　　

熙月日　　

郭恭阅三签十月初七日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百四　　

光绪二十八年。壬寅。八月。戊子朔。上诣颐年殿、问慈禧端佑康颐昭豫庄诚寿恭钦献崇熙皇太后安。至乙未皆如之。　　

○御紫光阁。阅视侍＜目辟＞行＜匧心＞口＜韦未＞＜夗贝＞等步射。　　

○予故大学士李鸿章、在上海县建立专祠。从工部左侍郎盛宣怀请也。　　

○以捐田赡族。予江西知府徐元霖、为其故父建坊。　　

○旌表夫亡殉节、江苏阳湖县浙江知府恽毓华之妻庄氏。　　

○己丑。谕军机大臣等、电寄王之春。电悉。著即会同苏元春、督饬各军。分途进剿。通力合作。务将游勇土匪。迅即殄除。毋留余孽。俾地方一律肃清。以安民生而靖边圉。　　

○热河都统色楞额奏。承德府设立中学堂。仿照山东章程。设正斋备斋限以四年卒业咨送大学堂肄业。以资精进得旨、著即督饬认真办理随时考核。务收学滟＜扌戋＞学相长之效。摺包　　

○庚寅。谕内阁、前据寿全等奏、孤寡差役聚血■乣哗索饷米情形。当派敬信前往查办。兹据查明覆奏此案万赵氏等、因欠发银米。起意率血■乣至文锦家索借并拥入镇署喧闹。实属不法惟因钱粮被扣起见与实在联谋聚血■乣者有闲。郎中文锦开放米折。藉端克扣领催文广等、擅扣米折银两。制送扁伞。均属不合。著照所拟罪名分别办理。守护大臣寿全、奎瑛、马兰镇总兵＜辶黎＞方■土岫、于开放米折时。并未奏明。另筹经费。率准文锦等扣减银数。致酿事端。均属咎无可辞。惟尚无回护情事。著交宗人府兵部照例议处。现月　　

○谕军机大臣等、电寄王之春、电悉。团练矿务。著从缓办理。所请肬■闲派唐景崧督办之处。著毋庸议。电寄　　

○以聚血■乣索饷。革东陵八旗章京防御色楞额职。摺包　　

○辛卯。遣官祭文昌帝君庙。起居注　　

○谕内阁、湖南辰州府伤毙教士前经降旨饬令俞廉三迅即派员查办。严拏正凶务获重办。并查明地方官如有保护不力情事即据实倢■＜曰融＞■＜石木＞处在案。旋据奏称因该处时疫盛行。痞匪造谣。谓教堂投毒井中适有民妇萧张氏在街抛撒药末。因此起衅。突聚二千余人。拥至薛亨寓所。将薛亨殴伤。讵有另起痞匪。拥至福音堂鬨闹。当经该府县营员赶往保护。痞匪已将教堂打毁。英国教士胡绍祖、罗国全由堂内逃去。均被君■羊殴身死。匪血■乣奔散。当传到教民。看明两教士尸伤从丰棺殓。先后拏获萧张氏、及匪犯田俊之等十名。尚访有徐玉亭等、正悬赏购拏惩办。沅陵县知县陈禧年、到任甫经一日。当时同营员赶往救护。两教士已被殴死。教堂已毁。究属保护不力。请将陈禧年、辰州城守都司刘良儒、驻防毅字旗参将张耀魁一并先行革职等语。著俞廉三仍严饬查拏正犯徐玉亭等务获惩办。早结重案。刘良儒、张耀魁、陈禧年、均著先行革职俟正犯拏获结案后。再行分别具奏。现月　　

○江西巡抚李兴锐奏、江西道员徐绍桢、学术宏深智识高卓究心中西兵略。请予擢用。得旨、徐绍桢著送部引见。摺包　　

○壬辰。谕内阁、瞿鸿禨奏沥陈下情。请开去重要差缺一摺。现在政务殷繁。交涉均关紧要全在诸大臣同心协力。宏济艰难枢臣朝夕在公。其居心行事。朝廷自能洞鉴。该尚书办事认真。不辞劳怨惟当夙夜宣勤。力图报称从来任事之人不可存。引嫌之见所请开去差缺之处。著毋庸议。现月　　

○陕甘总督崧蕃等奏、新疆幅员辽阔。设官太少请增改府厅州县并升三直隶州为府。下政务处会同该部议奏。寻议原奏请将新疆原设疏勒、莎车、温宿三直隶州。均升为府改设知府三员。三州吏目。均改为府经历库车直隶厅。改为直隶州。原设同知改直隶州知州一员。玛喇巴什直隶厅。改为巴楚州原设通判改为知州一员。归疏勒府管辖。两厅照磨均改为州吏目。莎车州属色勒库尔地方增设分防通判一员曰蒲＜覀之＞■牛通判。新平县属卡克里克县丞所辖升为婼羌县。阜康县属济木萨县丞所辖。升为孚远县温宿府属旧城巡检所辖。升为温宿县。焉耆府属布告尔巡检所辖升为轮台县。吐鲁番厅属辟展巡检所辖。升为鄯善县。各改设知县一员。疏勒州属增置伽师县莎车州属增置泽普县。和阗州属增置洛浦县。库车州属增置沙雅县。各添设知县一员。九县均添设典史各一员。温宿县属之柯尔坪。增设分防县丞一员。曰柯坪县丞。昌吉县属之呼图壁巡检。改为县丞一员又请于伊＜覀之＞■牛府并温宿疏勒改府后。设立训导各一员。各添学额三名。均为因地制宜起见。应请照准。至各该员等应领印信俟奉旨后。由礼部铸造颁发。依议行摺包又奏请加新疆乡会试中额下礼部议行。摺包　　

○安徽巡抚聂缉规奏、皖省赈捐。势难停止。请再展限一年。允之摺包　　

○热河都统色楞额奏、欠领热河八旗。及额鲁特古北口旗绿各营兵米价银请饬直隶总督照数拨发采买。以济兵食得旨、著袁世凯饬司筹拨。摺包　　

○又奏、覆陈口外剿贼实在情形。得旨、著仍咨商袁世凯会同马玉昆妥筹堵剿。以靖地方摺包　　

○又奏、试署赤山■夆县知县缪桂荣、急公报效。勇敢有为请俟俸满后免补直隶州以知府补用。允之摺包　　

○以办捐出力。赏云南巡抚林绍年、按察使全楙绩头品顶戴。摺包　　

○以功绩卓著。予故提督刘廷、在安徽亳州原籍建祠。从安徽巡抚聂缉规请也摺包　　

