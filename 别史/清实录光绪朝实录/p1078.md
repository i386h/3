<!-- { "loadSidebar": true } -->
○密云副都统于珊奏、密云驻防支食世俸人员。困苦异常。请暂缓停支。允之。摺包　　

○山东巡抚张人骏奏、豫省承协武＜目辟＞行＜匧心＞口＜韦未＞＜夗贝＞军饷。欠解甚多。恳催迅速筹解。得旨、著锡良饬司迅速筹解。摺包　　

○命翰林院编修叶昌炽提督甘肃学政。现月　　

○以捐资助赈。予浙江试用通判曹桐荫、为其故祖母故生母建坊。　　

○庚寅。孝仪纯皇后忌辰。遣官祭裕陵。黄绫本　　

○辛卯。世祖章皇帝诞辰。遣官祭奉先殿。　　

○谕内阁、国家深仁厚泽。养育八旗兵丁。给予钱粮。赡其身家。近来库款支绌异常。犹复减成给放。体恤固已至周。乃闻支放钱粮。参佐等官之不肖者。往往通同弊混。掌档领催。尤为奸蠹。逐层剥扣。兵丁所得无几。甚至冒领孤寡钱粮。出缺多年不报。种种虚伪。殊属不成事体。著派善耆、溥良、载泽、载卓、载瀛、桂春、敬昌、祥普、彻底清查。将各旗兵丁户口。核实造册。厘剔各项弊端。奏明办理。该王大臣等、务当破除情面。认真整顿。各宜激发天良。毋稍欺饰干咎。现月　　

○谕军机大臣等、有人奏、山东办理税契。弊端百出。请饬查办一摺。据称山东有漏税者。准人告发。诬告不坐。且提漏税二成充赏。丁胥讹诈。贻害多端等语。差役藉端扰累。为害地方。著张人骏认真查办。妥定章程。务恤下情而杜弊端。另片奏、滕县匪徒。绑人勒赎。队长王桂兰、通匪分赃。现已查拏到省。近闻有人规避处分。欲为开脱等语。并著确查究办。毋稍徇纵。仍饬将余盗缉拏惩治。以靖闾阎。原摺片均著钞给阅看。将此谕令知之。现月　　

○又谕、理藩院奏、台吉呈控盟长通匪。据情代奏一摺。所控札萨克图郡王乌泰、敛财虐血■乣。不恤旗艰。通匪抢掠。致将札萨克印信窃去。又称、乌泰携带印信。不知去向。前后所报两歧。情节支离。亟应撤底根究。著裕德会同增祺、确切查明。据实具奏。原呈著钞给阅看。将此各谕令知之。现

月

　　

○又谕、胡燏棻奏、筹议京师善后。拟请创设工巡局。以期整顿地面一摺。著派庆亲王奕劻、会同协巡总局、步军统领衙门、顺天府、五城、核议具奏。寻议行。　　

○又谕、前据色楞额奏、朝阳县属民教不和。革生邓莱山

■夆、聚血■乣相持。请派兵分别解散剿办等语。当经谕令袁世凯察酌情形。速派兵队前往解散。嗣据袁世凯奏称、已咨商马玉昆酌拨数营。驰往会办。现在该处匪徒尚未平静。著马玉昆酌带兵队。驰赴热河。相机妥为办理。总期及早解散。免致别滋事端。是为至要。现月　　

○又谕、御史许祐身奏、交涉事重。请将外务部司员一体考课。并请饬令各督抚特派专员。办理教务各摺片。外务部知道。摺包　　

○又谕、御史高熙＜辶黎＞吉奏、请修山东铁道。以收利权一摺。著外务部核议具奏。寻奏、该御史所称由德州至滕县建筑铁道。是与奏准兴修之津镇铁路中段。均在山东境内。方轨并行。断不能坐收其利。至谓修此八百里铁道。而天下之形势。与天下之利权。尽归掌握。恐非确论。所请应毋庸议。从之。　　

○四川总督奎俊奏、四川松潘镇上中下三河坝番民。因附甘番拉布浪寺劫杀商民。宜以兵威慑服。得旨、仍著督饬何长荣相机剿抚。以靖边疆。余依议。摺包　　

○又奏、拏获邻省义和拳匪。分别拟办。得旨、传习邪教。最为地方之害。著即咨会邓华熙、严拏逸犯陈月波等、务获惩办。净绝根株。并通饬严行查禁。以遏乱萌。摺包　　

○命浙江提督吕本元即赴本任。现月　　

○命四川提督程允和留于北洋差遣。现月　　

○纂修官王大钧恭纂　　

总纂官钱骏祥恭辑监修总裁世恭阅三签五月初十日正总裁那月日专司蒿■禾本陆恭覆阅癸丑十一月二十八日　　

徐月日

　　

荣月日副总裁唐月日　　

宗室宝恭阅六月初一日　　

陈恭阅二签四月初四日　　

熙月日　　

郭恭阅三签十月初五日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百九十五　　

光绪二十八年。壬寅。二月。壬辰朔。上诣宁寿宫乐寿堂问慈禧端佑康颐昭豫庄诚寿恭钦献崇熙皇太后安。至乙未。皆如之。　　

○颁四川绵竹县江西会馆周史官李老聃扁额曰柱史垂芳。晋旌阳令许逊扁额曰灵昭翊赞。　　

○谕内阁、朕钦奉皇太后懿旨。此次祗谒东陵。前经降旨力从肬■闲约。并谕令御前大臣、军机大臣、内务府大臣、将各项事宜。会议具奏。兹据世铎等酌核覆奏。分别减撤各节。著即照所议办理。至途中备办一切。均准作正开销。著袁世凯懔遵前旨。不得丝毫扰累百姓。宫门浮费。一律禁革。其随扈官员。并毋庸地方供应。即馈送酒食。亦俱裁免。如有冒名需索。藉端滋闹等情。无论何人。准由该地方官立时扭获究办。不得事后推诿。值此时局艰艰。宫廷常以爱惜物力为心。益敦节俭。尔大小臣工皆当随时省察。力戒虚糜。共副崇实去浮之至意。将此申谕知之现月　　

○又谕、朕于三月初六日启銮后。著派庆亲王奕劻、大学士昆冈、协办大学士徐郙、吏部尚书步军统领敬信、四人分日轮班。在内直宿。不直宿者。于申刻散直。敬信每日进内办事后。毋庸直宿。午刻先行散直。现月　　

○又谕、昨已有旨派善耆等清查八旗兵丁钱粮。此等积弊。内务府三旗亦复相同。著世续继禄、文廉、彻底清查。认真厘剔。核实造册。奏明办理。毋稍瞻徇。现月　　

○又谕、本年四月。为日斯巴尼亚国君加冕之期。著派记名副都统张德彝充专使大臣。前往致贺。以重邦交。盛京将军增祺奏、大淩河牧厂地亩。丈放过半。收价已逾五十余万两。颇济目前之急。谨酌定章程六条。惟承办各员。勘办妥速。应俟拨放完竣。再行择尤优奖。以示鼓励。又奏、上海绅商李厚祜等、来奉设立公司。承领大淩河丈放地亩。共十一万余亩。呈缴荒价。并拟开设货栈机器磨房。以开风气。均下部知之。

摺包

　　

○又奏、省城上年变乱。被烧铺房。饬由粮饷处借款兴修。现在逐渐修整。照常贸易。此项资助银两。恳准免其缴还。以培元气。如所请行。摺包　　

○又奏、俄员廓罗阔洛夫来奉。接商矿务。请给执照。＜馵-灬＞滟丽勘矿苗。又拟包租鸭绿江一带木植。已竭力婉拒。下部知之。摺包　　

○又奏、俄人在奉＜目辟＞暒穴＜曰融＞夕＜夗贝＞索枪械。颇难理谕。拟请将各处团勇裁撤。以免枝节。得旨、仍著相机因应。摺包　　

○伊＜覀之＞■牛将军长庚奏、请以安徽副将岑顺保等、留于伊＜覀之＞■牛军标差遣委用。从之。摺包　　

○举行本届大计。四川卓异官十五员。不谨官二员。罢车滟耎官一员。浮躁官二员。分别议叙处分如例。摺包　　

○以侵挪公款。革四川茂州营都司傅国梁等职。侵蚀额饷。革贵州游击滕创仁职。均勒追。　　

○蠲缓奉天海龙城暨西流围荒被扰旗民地亩粮租。摺包　　

○癸巳。谕内阁、前经通饬各省开办学堂。并因经费难筹。复谕令仿照山东所拟章程。先行举办。迄今数月。各该省如何办理。多未奏覆。即闲有奏到者。亦未能详细切实。该督抚等身膺重寄。目击时艰。当知变法求才。实为方今急务。其各懔遵晶■宜次谕旨。妥速筹画。实力奉行。即将开办情形。详晰具奏。如再观望迁延。敷衍塞责。咎有攸归。不能为该督抚等宽也。现月　　

○又谕、各省制兵。积习太深。亟宜更定饷章。认真改练。前经谕令各该将军督抚。悉心核议具奏迄今数月。奏到者尚属寥寥。当此时局艰难。岂容因循怠弛。著各将军督抚等速将兵制饷章。切实厘定。覆奏到日。由政务处汇齐覆核。妥定画一章程。请旨颁行遵守务期兵归实用。饷不虚糜。至武备学堂。尤为教练将才根本前已通饬各督抚设法筹建。并令刘坤一、张之洞、袁世凯将一切规制章程。妥议具奏。亦尚未据奏到。著该督等迅速奏覆。候旨定夺。俾各省一律遵行。毋再延缓。有负委任。现月　　

○谕军机大臣等、中国律例。自汉唐以来。代有增改。我朝大清律例一书。折衷至当。备极精详。惟是为治之道。尤贵因时制宜。今昔情势不同。非参酌适中。不能推行尽善。＜圭黾＞滟兄近来地利日兴。商务日广。如矿律路律商律等类。皆应妥议专条。著各出使大臣查取各国通行律例。咨送外务部。并著责成袁世凯、刘坤一、张之洞、慎选熟悉中西律例者。保送数员来京。听候肬■闲派。开馆编纂。请旨审定颁发总期切实平允。中外通行。用示通变宜民之至意。将此各谕令知之。现月　　

○又谕、礼部奏、遵议顺天乡试借闱河南事宜。开单呈览一摺。单内所开请派顺天府府丞入闱提调并酌带委员。前往办理试卷等语。府丞京秩较崇。非巡抚所应统属。所有试卷。即由藩司办理。府丞毋庸前往其场内提调监试等官。著照外省乡试例。即由该抚拣派司道充当。现月　　

○引见前工部尚书祁世长之子祁友蒙、前湖南提督鲍超之子鲍祖祥。得旨、祁友蒙著以同知发往南河即补鲍祖祥著以同知用。　　

○漕运总督陈夔龙奏、记名提督敖臣功请仍留清淮管带队伍。如所请行。　　

○举行本届大计。云南卓异官六员。罢车滟耎官一员。才力不及官一员。不谨官二员。年老官二员有疾官一员。分别议叙处分如例摺包　　

○吏部右侍郎溥顾因病乞假。以工部左侍郎继禄兼署吏部右侍郎。现月　　

○以内阁学士铁良署镶蓝旗汉军副都统。明发　　

○甲午。遣官祭文昌帝君庙。　　

○遣官祭先医之神。　　

○谕内阁、御史蒋式瑆奏、请旨饬查以崇俭德一摺。据称内务府咨照户部。令补纳光绪二十六七两年交进之款。共二十余万两。以备宫中之用。现在庶务纷繁。无一不需经费。力求撙节。宜始自圣躬等语。圣母皇太后躬行节俭。宫廷服御一切。无在不力从省约。至各省水旱偏灾。立颁赈济。或随时体恤兵丁。优予赏给。亦皆出自内帑。朕以天下养。三节进奉各款。每年不过十余万两。而宫廷费用。及添制各项。一并在内。圣怀俭德。实为前史所无。稍有人心者。当无不同声钦服。该御史冒昧陈奏。实属昏谬糊涂。试问臣庶之家。因节省日用。薄于奉养。天理人心。其何以安。该御史此奏。将置朕于何地。本应严加议处。仰承慈训。曲予宽免。用特明白宣示。当为天下臣民所共谅也。　　

