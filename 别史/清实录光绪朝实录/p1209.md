<!-- { "loadSidebar": true } -->
○四川总督锡良奏、剿办里塘属乡城地方桑披岭寺逆夷。悍党坚巢。猝未易拔。现已夺占要隘。拟渐次合围逼攻。得旨、著督饬赵尔丰认真妥办。摺包　　

○以太仆寺卿墨麒、翰林院侍讲学士达寿、为内阁学士。兼礼部侍郎衔。现月　　

○以议办四川巴塘教案出力赏法国驻炉主教倪德隆三品顶戴。予故安徽寿春镇总兵宋朝儒皖垣专祠列入祀典。从安徽巡抚诚勋请也。摺包　　

○续予巴塘殉难笔帖式维＜辶黎＞方■土等十四员优恤。摺包　　

○以赴差覆舟全家淹没予四川知县缪介臣照大江湮没例优恤。摺包　　

○辛丑。财政处奏、整顿圜法以防流弊。酌拟八条。曰禁止贩运。限制鼓铸。禁购铜饼。核定铜斤。官民一律行用。行旅随带不逾二千枚免禁。市面行使彼此不得异视。各省多寡有无设法匀拨。依议行。摺包　　

○壬寅。谕军机大臣等、电寄胡廷干、电悉。据称法国天主堂神甫王安之、函约南昌县知县江召棠便饭。谈及教案。阻上从人不准随入。忽闻江召棠颈受刀伤。随饬员赴堂验视。伤势甚重。民情不服。议论沸腾。晶

■宜经出示开导解散。并派兵保护各处教堂。文武官绅。正在分投弹压。忽有匪徒乘机煽惑滋事。致毁法国教堂三处。伤害法人六名。波及英国教堂一处。被害英人二名。受伤一名等语。此案因地方官在教堂身受刀伤。以致人心不服。激生血■乣怒。惟应静候查办。据理评论。乃竟有匪徒乘机滋事。任意妄为。实属不知法纪。著胡廷干督饬严拏首要。按律惩办。仍将各处教堂。极力保护。毋得再有疏虞。至英法两国人口。伤害多名。深堪悯恻。即著妥为抚恤。江召棠现在伤势如何。并著查明电奏。电寄　　

○翰林院侍讲学士恽毓鼎奏、西北边防重大。军府事权不一。请斟酌旧制。特设新陕总督驻扎新疆。节制新疆甘肃陕西三省。裁撤陕甘总督。另置甘肃巡抚。下政务处议。寻奏、请饬伊＜覀之＞■牛将军将新疆各要政。规画布置。俟经理已有成效。应否改设行省。届时由该将军妥筹请旨。办理。从之。摺包　　

○安徽巡抚诚勋奏、遵章开设陆军小学堂。筹款维艰。未能另筹建筑。拟变通移入武备学堂办理。下所司知之。摺包　　

○又奏、请开办官钱局。刷印官钱票。行销本省。以维财政。下财政处户部议。寻奏、应照准。惟将来奏定国币发行。应专用中央银行纸币。该局不得制造。依议行。摺包　　

○以亏款延缴。革山西大甯县知县李丕基职。并勒追。已革河津县知县黄廷光、降选教职。前五寨县知县欧阳杭、均籍产备抵。摺包　　

○癸卯。驻藏封办大臣联豫奏、行抵打箭炉。详查关外情形。大局未定。请准改由海道赴藏。得旨、仍著驰驿前进。并沿途察看一切情形。毋得藉词延宕。电寄　　

○直隶总督袁世凯奏、缕陈学务未尽事宜。曰定统系。厚养赡。定权限。行考选。下政务处学部议。摺包　　

○又奏、请饬翰林院选派读讲编检等员、出洋考察学务。报闻。摺包　　

○甲辰。孝淑睿皇后忌辰。遣官祭昌陵。　　

○遣官祭先医之神。　　

○谕军机大臣等、电寄陈夔龙。著俟张人骏到任后、迅赴新任、毋庸来见。电寄　　

○又谕。恩寿著即行请训。迅赴新任。现月　　

○引见各衙门保送京察一等人员。得旨。此次京察一等钤出人员。著各该堂官、再行出具切实考语。交吏部带领引见。钤出之满洲蒙古中书笔帖式等官。著归入理事同知通判内。遇有缺出。与旧记名人员。一体带领引见。汉军汉员。著交部以抚民同知通判等官。分别选用。大理寺左评事王金绶、太常寺寺丞兼读祝官崇恩、光禄寺署正劳启祝、侍＜目辟＞行＜匧心＞口＜韦未＞＜夗贝＞处主事德克精额、顺天府治中孙寿臣、唐古特学司业承庆、内阁典籍苏元龙、宗人府委署主事定秀、翰林院待诏朱桐、太常寺读祝官启顺、景存、赞礼郎松钰、裁缺国子监助教松廷、文鼐、周濂徽、鸿胪寺鸣赞额图珲、长龄、侍＜目辟＞行＜匧心＞口＜韦未＞＜夗贝＞处委署主事春和、銮仪＜目辟＞行＜匧心＞口＜韦未＞＜夗贝＞鸣赞鞭官海顺、钦天监主簿司秉钧、司书陈寿图、俱著交部照例以应升之缺升用。其内阁侍读恩佑等二百七十六员、俱著准其一等加一级。现月　　

○湖南巡抚庞鸿书奏湘省办事需材盛京将军奏调之道员张鹤龄、俞明颐请仍留湖南藉资臂助。得旨、仍著前赴奉天。摺包　　

○又奏湘省设立农业学堂。研究土宜下部知之。摺

包

　　

○换铸江西鄱阳县印信。从江西巡抚胡廷干请也。

摺包

　　

○以太常寺少卿麒德、翰林院学士王垿、为内阁学士、兼礼部侍郎衔。现月　　

○以候补三品京堂承祐为光禄寺卿。现月　　

○以练达有才。予云南补用道翁寿篯仍交军机处存记。摺包　　

○乙巳。谕军机大臣等、御史朱锡恩奏、京畿地方盗窃滋多。请推广巡警一摺。著巡警部、顺天府、妥筹办理。原摺均著钞给阅看。现月　　

○上以祭社稷坛。自是日始、斋戒三日。照例　　

○丙午。颁二龙庙封号曰绥丰。扁额曰绥疆锡福。

早事

　　

○谕军机大臣等。电寄胡廷干、电奏悉。江西南昌县知县江召棠、因伤殒命。殊堪悯惜。著交部从优议恤。电寄　　

○又谕、电寄林绍年、赵尔巽电奏悉。王人文已有旨调补奉天锦州府知府。著林绍年饬令迅赴新任。电寄　　

○引见京察年至六十五山■＜木学＞以上人员。得旨、户部郎中世昌等均著照旧供职。不到之户部主事姚荣寿著该部照例办理。现月　　

○御史王步瀛奏、江西省城官被教戕。教激民变。请饬认真办理。以遵主权而定人心。下外务部巡警部知之。现月　　

○河南巡抚陈夔龙奏。豫省官绅。筹筑洛潼铁路。请饬立案、以杜觊觎。下外务部商部知之。摺包　　

○又奏。豫省课吏馆、拟改为仕学馆。专设仕学速成科。以资造就。下所司知之。摺包　　

○浙江巡抚张曾阳滟＜扌戋＞奏。已故浙江海甯州学训导钱泰吉学行纯备。请从祀名臣祠。下礼部议行。列月以安徽巡抚诚勋为江甯将军。未到任前。以江甯副都统振格暂署。现月　　

○以江甯布政使恩铭为安徽巡抚。现月　　

○以外务部左丞陈名侃为宗人府府丞。太常寺卿管廷鹗为大理寺卿。太常寺少卿左孝同为光禄寺卿。内阁侍讲学士庆绵为太仆寺卿。现月　　

○予防次积劳身故。四川重庆镇总兵韩立本、照军营立功后病故例议恤。摺包　　

○丁未。祭先师孔子。遣大学士那桐行礼。　　

○翰林院代奏、编修刘廷琛条陈、言路之通寨。关国势之盛衰。科道额缺。万难裁减。请饬详议。毋庸轻改旧章。下政务处议。现月　　

○以湖南按察使继昌为江甯布政使。湖南辰沅永靖道庄赓良为按察使。现月　　

○戊申。祭大社大稷。遣礼亲王世铎恭代行礼。现

月　　

○孝康章皇后忌辰。遣官祭孝陵。照例　　

○谕内阁、从来敦笃邦交。端在讲信修睦。朝廷与东西各国。通商立约。开诚布公。固已情谊交孚。毫无隔阂。各国亦均称欢洽。亲密有加。中外相安。实天下所共悉。乃闻近日以来。讹言肆起。适偶有不虞之暴动。遂突生排外之谣传。市虎杯蛇。血■乣情惶骇。推原其故。必由奸人播弄。匪徒煽惑。或思离闲我交好。或欲激怒我民心。诡计阴谋。莫可究诘。关系大局。良非浅鲜。不得不明白宣示。以释君■羊疑。方今时局艰难。正赖列邦互相联络。庶几寰宇协和岂有自启猜嫌扰害治安之理。我君臣上下。惟当力戒因循。励精图治。以实心行实政。期于渐致富强。各处学生。尤当深明忠爱。争自濯磨。精修本业。学成待用。以储桢干之才。应遵照奏定学堂禁令章程。束身自爱。尤不得干预外交。妄生议论。总之团体原宜固结。而断不可有讎视外洋之心。权利固当保全。而断不可有违背条约之举。若士大夫宗旨不明。愚民将何所倡导。一有匪人乘机滋事。必至贻害地方。经此次宣谕之后。著各省将军督抚。严饬该文武各官。认真防范。所有外国人命财产。及各教堂。均应一体切实保护。即遇不平之事。应候官为理论。如有造言生事。任意妄为者。必非安分守法之人。即著赶紧查拏。立行究办。傥或防护不力。致出重情。定将该地方官从重惩处。决不姑容。该将军督抚等、务即剀切晓示。随时约束。惩前毖后。防患未然。用副国家辑睦友邦保安黎庶之至意。现月　　

○谕军机大臣等、电寄锡恒、据电奏、请借拨新疆藩库银八万两。以济要需等语。著照所请。户部知道。

电寄

　　

○守护东陵大臣载瀛奏、东陵青山岭等处。私垦地亩甚多。拟请勘丈升科。以充学堂经费。如所请行。摺包

　　

○御史王步瀛奏、科道员缺。关系紧要。尚有应行增设之处。下政务处一并议奏。现月　　

○出使比国大臣杨兆鋆奏、宝星之分。本以联络邦交。即宜倢■＜曰融＞■＜石木＞酌西制。请饬外务部将原定章程。重加厘订。下外务部议。摺包　　

○转外务部右倢■＜曰融＞■＜石木＞议邹嘉来为左丞。现月　　

○以随同赛会勤慎将事。驻比倢■＜曰融＞■＜石木＞赞官沈瑞麟等八员、传旨嘉奖。商人卢焕文、赏六品顶戴。摺包　　

○以侵蚀营租私肥入己。革漕标都司宋学亮、杨福春职。并讯办。摺包　　

○赏供差勤劳驻津比领事嘎德斯等二员、照料赛会比国工艺部大臣舀朗各脱等十八员、宝星。摺包　　

○己酉。谕军机大臣等、商部奏、陕甘绅士筹筑陕甘两省铁路一摺。著升允、曹鸿勋、督同该省各绅。详晰妥筹。奏明办理。现月　　

○科布多帮办大臣锡恒奏、筹办阿尔泰防守事宜。酌拟办法九条。一、修建哈喇通古城署等工。一、酌定防守兵额。一、拟添枪石滟驳各械。一、酌定局处领数。一、拟先兴办开垦。一、酌更驿递章程。一、调取挽运驼只。一、劝惩哈萨克头目。一、酌定蒙哈驻班。下部议。摺包　　

○庚戌。翰林院侍读学士恽毓鼎奏。江西教案。祸由激成。办法宜争先著。于英国认误伤之过。于法国责诱杀之非。不宜迁就。辱国体而失民心。下外务部知之。现月　　

○署吉林将军达桂等奏。拟裁挑吉省各城甲兵。并由捕盗。队内抽调、改练常备军一荔。统习新操。以符定章。下练兵处兵部知之。摺包　　

○以翰林院侍读学士许泽新、为翰林院学士。候补三品京堂赵秉钧、为太常寺卿。现月　　

