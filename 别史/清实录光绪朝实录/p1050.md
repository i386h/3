<!-- { "loadSidebar": true } -->
○庚戌。谕内阁、六部各衙门事务。积久弊生。蠹吏因缘为奸。屡经降旨整顿。昨因京师兵燹之后。各部案卷。散失不全。复谕埽除销毁。原以歧出之案牍甚多。介在两可之闲。书吏得以上下其手。亟应力除此弊。若有关考察。及旧例所无随时新增成案。应由各部堂官。派委司员。逐一查明。分别开单。咨送政务处覆核。其应留者。一并纂入则例。以归划一而杜两歧。其应去者。即一律消除。务使廓清弊窦。损益得中。俾中外昭然共守。不至再蹈从前积习。用副朝廷孜孜求治之意。将此申谕知之。现月　　

○山西巡抚岑春火滟宣奏、晋事重大。病体难支。恳请开缺回籍调治。得旨、该抚办事尚属认真。年力正富。著即力疾从公。毋庸开缺。摺包　　

○以召勇滋事。降江南游击黄修发为守备。摺包　　

○辛亥。豁免江西清江修堤毁压民田钱粮。湖口彭泽因旱借给耔种。摺包　　

○壬子。谕内阁。钦奉慈禧端佑康颐昭豫庄诚寿恭钦献崇熙皇太后懿旨。为政之道。首在得人。＜圭黾＞滟兄值时局阽危。尤应破格求才。以资治理。允宜敬遵成宪。照博学鸿词科例。开经济特科。于本届会试前举行。天下之广。何患无才。其有志虑忠纯。规模宏远。学问淹通。洞达中外时务者。著各部院堂官。及各省督抚学政。出具考语。即行保荐。并著政务处大臣拟定考试章程。先期请旨办理。朝廷振兴百度。母子一心。惩往日之因循。望贤才之辅治。尔诸臣当详加延揽。各举所知。共济艰难。以维邦本。使中兴人才之盛。再见于今。则深宫所祷祀求之者也。现月　　

○又谕。现在时事艰难。朕仰体慈怀。宫廷日用。益崇节俭。所有各省每年例贡。除茶叶药材及有关于祭祀颁赏等项外。其余一切食物。著永远一并停止。现月　　

○又谕、近因整顿部务。特谕各部堂官。督饬司员。清厘案卷。躬亲办事。将从前蠹吏。尽行裁汰。以除积弊。惟闻各省院司书吏。亦多与部吏句通。其各府州县衙门书吏。又往往句通省吏。舞文弄法。朋比为奸。自非大加整顿。不能弊绝风清。至差役索扰。尤为地方之害。其上司之承差。则藉公需索州县。州县之差役。更百般扰害闾阎。甚至一县白役。多至数百名。种种弊端。亟应一律革除。著各督抚通饬所属。将例行文牍。一并清厘。妥定章程。仿照部章。删繁就肬■闲。嗣后无论大小衙门。事必躬亲。书吏专供缮写。不准假以事权。严禁把持积压串通牟利诸弊。其各衙门额设书吏。均分别裁汰。差役尤当痛加裁革。以期除弊安民。毋得因循徇庇。仍由该督抚将整顿章程。咨明政务处大臣汇核具奏。其认真与敷衍。不难按牍而知也。现月　　

○又谕、前因盛京副都统晋昌、巴彦苏苏统领鄂英、湖南衡永郴桂道隆文、浙江金衢严道鲍祖龄、山西汾州府知府徐继孺、忻州知州徐桂芬、署归化城同知郭之枢、和林格尔通判毛世黼、托克托城通判樊恩庆、甯远州司狱李鸣和等、纵匪仇教。致酿事端。降旨将晋昌、鄂英、发往极边充当苦差。隆文等发往极边永不释回。该员等获咎甚重。本应按律拟斩监候。既经朝廷加恩。贷其一死。改发极边。已属从轻办理。著刑部查催。迅速定地发配。毋任延宕。至浙江巡抚刘树堂、前已革职永不叙用。饬令回籍。仍著交地方官管束。以示惩儆。电寄　　

○癸丑。命醇亲王载沣为头等专使德国大臣。以前内阁侍读学士张翼、正白旗汉军副都统荫昌、为参赞官。电寄　　

○甲寅。谕内阁、翰林院为储才重地。在馆各员。自应讲求实学。通达古今。以备朝廷任使。乃近日风气。专以诗赋小楷为工。敝精神于无用。而经世之务。或转不暇考求。殊非造就人才本意。兹当变通政治之初。允宜首先整顿。嗣后编检以上各官。应专课政治之学。以大清会典六部则例为宗。旁及古今政书。直省通志。凡有关经济者。皆当究心。他如条约公法以及天算格致诸书。听其分门肄习。其有愿赴南北洋学习者。亦准其在本署呈明。咨送前往。著掌院学士酌定课程。每月呈送劄记。择其议论切实。确有见解者。选录进呈。量予奖励。其纰缪不正。有害士习者。分别纠劾。凡散馆大考考差。均应一律变通。著掌院学士妥拟章程。咨送政务处王大臣覆核请旨办理。朝廷侧席旁求。冀得通儒硕彦。朝夕论思。用恢治道。其各争自濯磨。以副朕求治作人之至意。现月　　

○伊＜覀之＞■牛副都统拉礼因病解职。以伊＜覀之＞■牛即补参领广福为伊＜覀之＞■牛副都统。现月　　

○以守约笃交。赏驻塔城俄领事官柏勒满宝星。摺包　　

○乙卯。谕内阁、张之洞奏、保荐人才一摺。翰林院编修衔梁鼎芬、翰林院编修徐世昌、王同愈、吏部主事劳乃宣、记名道郑孝胥、直隶候补知府吴永、前安徽青阳县知县汤寿潜、均著交吏部带领引见。现月　　

○谕军机大臣等、张百熙奏、修改商约。虑失利权。宜筹抵制之策一摺。著奕劻、李鸿章、详细酌核。于定约时切商各国公使。悉心磋议。竭力维持。以冀挽回利权。并会商盛宣怀互相参酌。务臻妥协。原摺著钞给阅看。将此由六百里谕令知之。电寄　　

○吏部奏。遵饬司员拟删例案。得旨。昨已明降谕旨。著即遵照切实办理。摺包　　

○护理陕西巡抚升允奏。体察地方情形。请展缓乡试日期。得旨。著展至十月举行　　

○以稽徵出力。赏署江汉关税务司梧州税务司何文德宝星。并加二品衔。　　

○以亏欠公款。革已故湖北安陆县知县王立勋职。提属勒追。摺包　　

○以亲造火药。惨遭轰毙。予湖北道员徐建寅等优恤如军营阵亡例。摺包　　

○丙辰。谕内阁、上年七月以来。仓卒播迁。朕侍慈禧端佑康颐昭豫庄诚寿恭钦献崇熙皇太后暂驻关中。瞬将经岁。眷怀宗社。时切疚心。今幸和局已定。昨经谕令内务府大臣埽除宫阙。亟欲即日回銮。现在时令已交仲夏。天气炎蒸。圣母年高。理宜＜目辟＞行＜匧心＞口＜韦未＞＜夗贝＞摄起居。以昭敬养。势难于溽暑之际。跋涉长途。自应节候稍凉。再行启跸。兹择于七月十九日朕恭奉慈舆。由河南直隶一带回京。著各该衙门先期敬谨豫备。将此通谕一体咸知。俾慰天下臣民之望。现月　　

○谕军机大臣等、户部奏、另筹内务府常年经费一摺。著依议行。六月前应解一半。著解至行在。其余解京。另片奏、续拨京饷一万两。著照所议办理。现月　　

○丁巳。谕军机大臣等、电寄奕劻等、现已定期回銮。京师各使馆酌留兵队。前据各国统计。不过数百名。究竟确留若干。使馆租界。逼近禁城。闻有筑城设石滟驳台之说。并令设法商阻。著即电覆。又铁路亟应收回。俾免火车入城。京津沿途。洋卡洋兵。酌留数目。以少为妥。以上各节。均关紧要。该王大臣务须切实商定。一面先将情形电奏为要。洋兵撤后。地面匪徒。尤须严防查拏。毋稍疏虞。以昭肃静。电寄　　

○漕运总督张人骏奏、归并防营。认真操练。得旨、著即督率认真操练。加意巡防。毋稍疏懈。摺包　　

○戊午。谕内阁、袁世凯奏、保荐人才一摺。除翰林院编修徐世昌、业经降旨交吏部带领引见外。直隶候补道孙宝琦、候选道毛庆蕃、均著交吏部带领引见。现月　　

○谕军机大臣等、桂春奏、筹办京师善后事宜。请酌改步军巡缉章程一摺。即著桂春回京。与庆亲王奕劻详细筹商。妥为办理。现月　　

○会办陕西赈务刑部尚书薛允升等奏、陕省灾重款绌。请按成分拨捐款。以拯饥黎。得旨、著仍照秦六晋四原奏。分拨济赈。摺包　　

○以户部右侍郎那桐为左翼总兵官。现月　　

○以尽心训迪。赏山东尚志书院院长翰林院庶吉士宋书升五品卿衔。摺包　　

○以捐款助赈。予福建福鼎县知县丁芳、山东临胊县知县郑炽昌优奖。摺包　　

○以遗爱在民。准山东故登莱青道刘含芳于烟台捐建专祠。从山东巡抚袁世凯请也。　　

○抚恤朝鲜国遭风难民如例。摺包　　

○己未。谕内阁、奕劻、李鸿章奏、请严饬各省保护卢汉铁路电蝱滟戋一摺。铁路电蝱滟戋。为国家兴利之源。十数年来经营缔造。晶■宜拨钜帑。方得粗具规模。乃上年拳匪之乱。卢汉铁路。及沿途电蝱滟戋。肆意拆毁。几致尽弃前功。殊堪痛恨。现在大局渐定。亟应及时修复。其经过地方。尤宜加意防范。著各该督抚严饬所属州县及各防营。认真办理。该公司各项物料。均系动用国帑。购造工艺诸人。亦系国家招雇。均应一体切实保护。毋得稍有疏虞。致干倢■＜曰融＞

■＜石木＞处。并著出示剀切晓谕军民人等。务各仰体朝廷兴作本意。家喻户晓。悉泯猜嫌。傥敢违抗。定即严拏重办。以肃政令。至沿途巡护之兵。必须得力。应如何酌量归并。随时调遣之处。著督办铁路大臣妥议章程。奏明办理。现月　　

○谕军机大臣等、奕劻、李鸿章奏、派大员襄办善后一摺。昨已有旨派桂春回京。与庆亲王奕劻筹商妥办。兹据奏请派候补侍郎胡燏棻联络布置各节。应即由庆亲王奕劻督同一并妥议。悉心酌核。奏明办理。将此由六百里谕令知之。电寄　　

○内务府奏、遵饬司员、将内廷应办应缓事宜、详查开报酌核办理。得旨。现已定期回銮。著即将应办各事宜。豫为料理。勿稍疏误。　　

○守护东陵大臣寿全等奏。洋兵晶■宜次赴陵瞻仰。尚无滋扰情事。惟匪徒乘闲扰害。时饬严缉。得旨。著认真防护。严缉匪徒。毋稍疏懈。摺包　　

○予故正白旗汉军都统德云恤典如例。现月　　

○庚申。谕内阁本日奕劻、李鸿章具奏各国议定滋事地方。停止文武各考试五年一摺。所有单开直隶省之北京顺天府、保定府、永清县、天津府、顺德府、望都县、获鹿县、新安县、通州、武邑县、景州、滦平县、东三省之盛京、甲子厂连山、于庆街、北林子、呼兰城、山西省之太原府、忻州、太谷县、大同府、汾州府、孝义县、曲沃县、大甯县、河津县、岳阳县、朔平府、文水县、寿阳县、平阳府、长子县、高平县、泽州府、隰州、蒲县、绛州、归化城、绥远城、河南省之南阳府、光州、浙江省之衢州府、陕西省之甯羌州、湖南省之衡州府、等地方均应停止文武考试五年。以为轻信拳匪、及闹教滋事者戒。即著各该省督抚学政。遵照办理。出示晓谕。现

月

　　

