<!-- { "loadSidebar": true } -->
○遣官祭庄顺皇贵妃园寝。端慧皇太子园寝。丙寅。谕内阁、阎敬铭奏、病势日增。恳准开缺一摺。阎敬铭前因患病。叠次赏假调理。嗣以病久未愈。屡请开缺未经允准。兹复沥陈病状恳准开缺。留京调理。情词迫切。不得不勉如所请。阎敬铭著准其开缺。在京安心调理。该大学士向来办事认真。不避嫌怨。近年整顿部务。日有起色。朝廷倚任方深一俟病体就痊。即行具摺请安。以慰眷注而资＜闲＞畀。现月　　

○又谕、沈秉成奏、察举贤吏。请旨嘉勉一摺。广西太平府知府李世椿、署庆远府知府陈如金、署平乐府知府黄仁济、候补知府袁思韠、百色直隶厅同知夏敬颐、龙州同知任玉森、候补通判谢辅成、署永甯州知州柳篯、署武缘县知县张棠荫、署贵县知县左秉埙、署灌阳县知县褚兴周、署柳城县知县谢保年、岑溪县知县何寿萱、据沈秉成胪列该员等才守政绩皆有可观。殊堪嘉尚。著沈秉成饬令该员等始终勤谨勉为循良。以副朝廷策励人才至意。现月　　

○又谕、内阁学士文治昨日召见未到。本日具奏、因病未能进内。自请议处。并请赏假一摺。文治著交部议处。赏假十日。现

月

　　

○谕军机大臣等、电寄刘铭传。本日据李鸿章电奏后山番变。派船赴台等语。此事因何故启衅。现办情形若何。著刘铭传详悉。电奏。电寄　　

○丁卯。文宗显皇帝忌辰。上诣奉先殿寿皇殿行礼。遣官祭定陵。黄绫本　　

○谕军机大臣等、户部、总理各国事务衙门奏、请催解东北边防经费一摺。据称各省关本年应解东北边防经费。截至六月底止。除解到及报解起程外。尚欠解银一百三十万两零。请饬迅解。并补解历年积欠银两等事。此项经费。关系紧要。自应迅速筹解。以济要需。著该将军督抚监督将欠解银两。赶紧筹解。傥再迟延。即著户部照贻误京饷例。指名严参。原单均著钞给阅看。将此由五百里谕知福州将军、直隶、两江、闽浙、湖广、两广、四川、江苏、浙江、安徽、江西、福建、湖北、湖南、广东、河南、山东、山西、各督抚。并传谕粤海关监督知之。现月　　

○乌里雅苏台参赞大臣祥麟、科布多参赞大臣沙克都林札布等奏、乌科两城。官兵困苦。请饬部接济。下户部议。随手摺包　　

○乌里雅苏台将军杜嘎尔等奏、恳饬部免议军需善后删除口分各款。以清积案。如所请行。摺包　　

○戊辰。予在防病故。黑龙江协领格洪额巴图鲁满禄照军营立功后病故例议恤。摺包　　

○己巳。以前贵州威甯镇总兵钟开兰为湖南绥靖镇总兵官。现

月

　　

○庚午。吏部奏、核议广东巡抚吴大澂奏、奖吉林勘界随员盐大使沈庚垚以知县即选。与定章不符。仍请更正。得旨、沈庚垚著仍遵前旨给奖。毋庸更正。　　

○辛未。以督剿猓黑巨寇荡平。予署云南提督开化镇总兵蔡标优叙。　　

○壬申。以任性妄为。不知愧悔。革贵州降调都司王万年职。参将成国柱操防懈驰。以都司降补。　　

○乙亥。仁宗睿皇帝忌辰。上诣寿皇殿行礼。遣官祭昌陵。内

记注

　　

○谕军机大臣等、户部奏、请旨催解京饷一摺。本年京饷。原拨续拨。共银八百万两。截至五月底止。除截留划拨已解及报解起程外。尚欠解银五百十三万两零。现在部库支绌。应放各款。均关紧要。所有各省关欠解京饷。亟应全数报解。以应要需。著该将军督抚监督等各将欠解银两。赶紧陆续提前报部。统于年内埽数解齐。傥敢诿卸拖欠。即由户部照章参奏。其解不及半、丝毫未解等处。经此次严催后。傥仍不完解。著户部随时指名严参。至划拨截留之款。并著将报解开支数目。详细报部。以凭核办。另片奏。十一十二两年。各省关应解京饷筹边军饷等款。欠解尚多。查明奏参等语。所有应行议处之福建浙江各督抚藩司、两淮盐政运司、著吏部查取职名。照例议处。仍著各省关迅将欠解展缓分年带解各款。提前筹解。限年内埽数解清。傥仍延不筹解。并著户部指名严参。原单二件。均著摘钞给与阅看。将此由五百里谕知该将军督抚、并传谕粤海关监督知之。现月　　

○又谕、户部奏、本年筹边军饷。截至五月止。除截留报解外。其余欠解尚多。开单请饬催解等语。筹边军饷。关系紧要。著该将军督抚监督等按照单开欠解银数。于十月前迅速解清。以济要需。如再延不清解。即著户部照案奏参。原单均著钞给阅看。将此由五百里谕知各该将军督抚、并传谕粤海关监督知之。现

月

　　

○派协办大学士户部尚书福锟为崇文门正监督。镶红旗汉军副都统崇光为副监督。现月　　

○丙子。以詹事府詹事陈学棻为内阁学士兼礼部侍郎衔。朱签　　

○丁丑。钦奉慈禧端佑康颐昭豫庄诚皇太后懿旨。皇帝大婚典礼。著于光绪十五年正月二十七日举行。本年十一月初二日纳采。十二月初四日大徵。所有应行事宜。著各该衙门迅速敬谨办理。现月　　

○谕军机大臣等、河南郑州大工。因在事人员办理不善。日久未蒇。推究贻误之由。固因办料迟延。开工太晚。而今年和春徂夏。河水迄未见长。正天时绝好机会。乃该大臣等。意见参差。并不认真趱办。以致功败垂成。其先后奏报。一味含糊敷衍。即如西坝捆厢船之失。由于进占之不如法。引河迟迟不放。迨自行撞开后不能掣分大溜。由于开穵之平浅。其咎失皆明显易见尚复何容掩饰。乃该大臣等停工摺内。于办工人员之不得力。始终不肯参劾一语。亦并未自请处分。至引河关系最要。傥开穵不如法。必须及早陈明。亟图补救。而伊等此次奏报。但云引河头水深丈余。以下或深或浅。究竟现在此水是流是止。及高下通塞形势若何。以后应如何设法妥办。亦不切实叙述。前降旨令其将失事人员查参。至今尚未奏报。种种模棱遮饰。深堪诧异。本拟俟吴大澂到任。严谕详查。昨复有人奏、倪文蔚以办料委之州县。多方抑勒。送至购办无从。复委道员欧阳霖总办秸料。该道贪污性成。绅民交恶。挑穵引河一事。该抚以银百二十万两。包与总兵崔廷桂办理。该总兵意图自肥。草率从事。以致放溜之后。全行淤垫。此次发款九百万。到工不过数成。大臣薪水银每月千两。委员每月二百两。投效者至数百员之多。又有人奏、该工委员。不下千余人。成孚并有卖给委劄之事。绍諴汇银四十万来京各等语。所言虽未必尽实。而虚糜侵蚀。玩误情形。亦可概见。吴大澂甫经到任。无所用其回护。著将两坝及引河究竟因何贻误实在情形。并前参各款。逐一确查。据实具奏。其办理两坝引河人员。如察看难期后效。立予撤换。不可稍涉将就。至该工去年决口。咎有专归。业将成孚严惩。其抢险不力之署开归陈许道李正荣、仅予摘顶降调。不足蔽辜。著与上年失事厅汛各员。一并查明严参。毋稍宽贷。现在该工口门。究竟尚有若干丈。已成工段如何情形。引河上下如何情形。应如何设法挑穵。以期合龙后一律深通。并著吴大澂迅速查勘具奏。一面裁汰冗员。删除一切糜费。将集料兴工等事。妥速筹办。总之决口一日不堵朝廷廑系。一日不释。俟秋汛稍平。著即赶紧进占。务期及早蒇工。以副委任。原摺二件。著分别摘钞给与阅看。将此由五百里谕令知之。现月　　

○戊寅。盛京将军庆裕奏、奉省被水筹办急赈情形。得旨、著即督饬印委各员查明被灾户口。妥为抚恤。毋任失所。　　

○己卯。谕军机大臣等、巡视南城给事中隆恩等奏、拏获逆伦重犯一摺。韩世功著交刑部严行审讯。按律惩办。纂修官胡骏恭

纂　　

帮总纂官程棫林恭辑监修总裁世恭阅一签六月初七日正总裁那月日专司藳本陆恭覆阅癸丑六月二十八日

　　

徐月日　　

荣月日副总裁唐月日　　

宗室宝恭阅十月十七日　　

陈恭阅二签五月二十六日　　

熙月日　　

郭恭阅十一月二十五日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之三百五十八　　

光绪二十一年。乙未。春正月。癸酉朔。上诣奉先殿堂子行礼。记注　　

○遣官祭太庙后殿。早事　　

○率王以下文武大臣。诣慈宁门庆贺慈禧端佑康颐昭豫庄诚寿恭钦献崇熙皇太后礼成。御太和殿受朝贺。　　

○诣大高殿拈香。寿皇殿行礼。　　

○诣乐寿堂问慈禧端佑康颐昭豫庄诚寿恭钦献崇熙皇太后安。至戊子皆如之御乾清宫赐近支宗藩等燕□谕军机大臣等、电寄李鸿章等、李鸿章李秉衡电奏均悉。孙万林等接仗。击毙百余人。此系倭贼前队。人数不多。大股尚在其后。著督饬各营将弁。尽力堵剿。毋得狃于小胜。致有疏虞。荣成踞贼。究有若干。并著探明覆奏。电寄　　

○又谕、电寄李瀚章、电奏已悉。张春发著毋庸募勇。仍遵前旨来京陛见。电寄　　

○缓徵江西南昌、新建、进贤、莲花、庐陵、永丰、安福、永新、建昌、安义、德化、德安、瑞昌、清江、新淦、峡江、泰和、万安、彭泽、湖口、二十厅县。暨南九二卫、被水被旱歉收地方新旧钱漕芦课。现月　　

○甲戌。谕军机大臣等、电寄李鸿章、电奏已悉。威海援兵太单。李秉衡已分电迎催浦徐各军。威海各将领。应就现有兵力。悬赏鼓励。奋勇御敌。迅奏肤功。闻荣成陆路至威海。沿途颇有崇山叠岭。在防诸军。应进据山险以遏凶锋。毋仅分扼营座。致彼得越险来攻。又成落后之势。南北岸炮台军火。现在已否豫备充足。并著李鸿章确查覆奏。以慰廑系。电寄　　

○又谕、电寄刘坤一、电奏已悉。该督现饬宋朝儒等营。分起赴关。著俟部署稍定。即行驰往驻扎调度一切。何日启程。先行覆奏。电寄　　

○又谕、电寄长顺等、二十六七等日电奏均悉。海城踞贼。伏而未动。长顺等现派各军分路前进。著即悬赏厉兵。奋力攻剿。仍当相机调度。勿堕诡计。丰升阿现在前敌接仗。如能愧奋出力。暂准留营。傥仍退缩不前。即行解部治罪。电寄　　

