<!-- { "loadSidebar": true } -->
○辛亥。谕内阁、周馥奏倢■＜曰融＞■＜石木＞庸劣不职各员一摺。江苏试用道王运嘉、贪鄙狡诈。行同市侩。候补道曾广祚、钻营猥鄙。不知自爱。安徽督销淮盐局委员试用通判徐开藩、纵容巡役。需索盐船。铜圆局委员分省补用通判易梦书、不明事理。轻妄误公。前署海州直隶州知州试用直隶州知州王茂中、操守平常。声名甚劣。上海租界会审委员候补知县黄火滟宣、贪污谬妄。中外交怨。补用知县陈世辅、胆大贪妄。善于钻营。试用知县林介镛、办事荒谬。不恤商情。铜圆局委员试用知县熊骧保、行为狡诈。损公益私。均著即行革职。黄火滟宣情节尤重。并著永不叙用。试用道邓炬、轻躁无识。声名平常。前总办铜圆局试用道志钧、信任家丁。废弛公务。均著以同知降补。试用知府赵继椿、前办大河口厘局。纵容司巡。商民交怨。著以通判降补。山阳县知县叶芸、庸懦无能。不知振作。惟文理尚优。著以教职选用。候补道欧阳霖、年老性偏。公事疲玩。著勒令休致。以肃官方。现月　　

○换铸直隶正定府知府印信。从直隶总督袁世凯请也。摺包　　

○旌表五代同堂湖南浏阳县寿妇李萧氏。摺包　　

○壬子。翰林院侍读学士恽毓鼎奏、苏淮分省。事关建置。审慎为宜。略举四端。以备采择。得旨、著并陆润庠等前摺。交政务处胺照奏定章程会议。再由政务处具奏。摺包　　

○癸丑。谕内阁、孙家鼐奏、假期届满病仍未痊恳请开缺一摺。孙家鼐著赏假两个月。安心调理。毋庸开缺。现月　　

○谕军机大臣等。电寄延祉等。电悉。达赖回藏。准其由张家口大同内地行走。著理藩院知照各将军都统督抚。并各盟旗。一体遵办。电寄　　

○署户部尚书赵尔巽奏、遵旨覆陈十二事。恭候采择。得旨、著政务处酌核。随时请旨施行。现月　　

○甲寅。孝康章皇后忌辰。遣官祭孝陵。黄绫本　　

○谕军机大臣等、电寄增祺等。电悉。孙多祺既尚未终制所有交涉总办。著该将军府尹另行遴委贤员。并督饬妥慎办理。电寄　　

○直隶总督袁世凯奏、临城煤矿。与比国公司。订立借款合同。以三十年为期。至本利清还。合同作废。下所司知之。摺包　　

○以盗卖直隶临城矿产候选郎中钮秉臣革职查办。已革道员龚照玙遣戍军台。摺包　　

○丙辰。祭关帝庙。上亲诣行礼。记注　　

○谕军机大臣等、户部奏、请饬各省筹解练兵经费。不得稍有暒滟它欠等语。练兵为根本至计。饷项尤练兵要需。乃各省认筹练兵经费。未能如数如期解到。以致部库筹垫。兼顾为难。著各省将军督抚按照认解数目。每月先期筹解。毋稍宕延。并著户部查照京饷甘饷成案。分别劝惩。随时奏明办理。原片著钞给阅看。将此通谕知之。现月　　

○直隶总督袁世凯奏、筹办工艺各事。渐著成效。得旨、著即认真办理。务收实效。摺包　　

○丁巳。祭文昌帝君庙。上亲诣行礼。记注　　

○庆福请假。以西陵守护大臣贝勒载润兼署泰甯镇总兵官。兼总管内务府大臣。现月　　

○戊午。谕内阁、岑春火滟宣奏、甄别各员一摺。广东广州府知府沈传义、署惠州府知府刘尚伦、候补知府方怡、候补同知邹元赞、候补直隶州知州姚绍书、胡铭槃、南海县知县傅汝梅、署番禺县知县柴维桐、署东莞县知县沈麟书、兴甯县知县滕桂森、署海丰县知县郑映■荣、候补知县胡道源、署洸口司巡检陈宪舜、广西思恩府知府欧阳中＜目辟＞牛口鸟＜夗贝＞、署永甯州知州吕鉴熙、署象州知州孙文达、署宾州知州李家彬、准补左州知州署恩隆县知县纪堪铮、署奉议州知州梁祖训、平乐县知县楼守愚、署柳城县知县王为毅、署名滟隹容县知县蒋航、署天河县知县陈俊康、署思恩县知县谭邺华、署上林县知县刘润之、代理迁江县知县陈恩湛、均著传旨嘉奖。广东候补知府徐书祥、性情巧滑。办事敷衍。著以府经历县丞选用。截取直隶州知州振元。撞骗图财。行同无赖。高明县知县李恩荣、嗜好甚深。行为卑鄙。准补新安县知县沈毓岱、习于巧滑。工于钻营。广西候补知府沈绍祺、放利而行。且有嗜好。候补知府张屏、承商受贿。为数颇钜。前署宜山县知县山西候补知县李兆周、惟利是图。罔知廉耻。候补知县李鸿勋、声名甚劣。民怨沸腾。候补知县张成濂、办事糊涂。似有心疾。均著即行革职。张屏、李兆周、贪劣尤甚。并著永不叙用。广东候补知县伍秉诚、性好冶游。不知自爱。著以府经历县丞降补。广西东兰州知州石家鉴、性情疲玩。不宜要地。著开缺归部选用。现

月

　　

○潘万才丁忧。以贵州古州镇总兵徐印川署贵州提督。现月　　

○己未。春分。朝日于东郊。遣庄亲王载功恭代行礼。记注　　

○谕内阁、岑春火滟宣奏、特倢■＜曰融＞■＜石木＞庸劣不职员弁一摺。广东惠州协和平营都司高葆光、性成粗暴。逞忿殴人。水师提标中营尽先都司葛邦宏、嗜好甚深。营伍废弛。督标中营营用武进士冯占魁、居心藐玩。任意侵挪。前带绥远中营尽先守备廖文光、年力衰老。营务废弛。前带中路续备军补用守备赖来、年力颓唐。缉捕不力。均著即行革职。水师提标补用游击张桐、遇事招摇。贪劣有据。补用游击蔡仕祥、畏葸无能。营务废弛。北海镇左营守备黎玉麟、贪利营私。纵容匪类。水师提标左营尽先把总叶茂青、纵容勇丁。横行勒索。前带常备右军后营选用县丞沈著明、颟顸蒙蔽。轻信妄杀。前带中路续备军新会左营拔补千总黄廷润、所部勇丁。顶名冒混。均著即行革职。永不叙用。并不准投效他营。叶茂青、沈著明、情节尤重。均著发往军台效力赎罪。以示惩儆。现月　　

○河南巡抚陈夔龙等奏、郑州现改直隶州。请专棚考试。酌拨学额。下部知之。现月　　

○解广西按察使刘心源职。以广西太平思顺道余试格为广西按察使。现月　　

○以歼灭广西柳州叛匪出力。赏署右江道龙济光捷勇巴图鲁名号。广东候补直隶州知州姚绍方、四川候补知县龙觐光、花翎。复已革副将张贵原官。余升叙加衔有差。摺包　　

○以剿办广西思恩等处土匪异常出力。予补用游击陈世华、以参将补用。加总兵衔。武举木全忠、以守备补用。并赏花翎。余升叙加衔有差。　　

○以歼灭叛勇。予广西补用知县陈兆棠、以直隶州知州用。余升叙有差。并予阵亡哨弁廖文贵议恤。摺包　　

○以延缴罚款。已革署广西右江镇总兵陈桂林、遣戍新疆。摺包　　

○庚申。以功绩懋著。予故记名提督蒋尚钧、照军营立功后病故例优恤。事迹宣付史馆。从河南巡抚陈夔龙请也。摺包　　

○以遗爱在民。予故广西署修仁县知县于敏才、照军营立功后病故例优恤。摺包　　

○辛酉。谕军机大臣等、电寄岑春火滟宣等、郑孝胥电奏、病势转剧。仍请速举替人。俾免废弛等语。著岑春火滟宣、李经羲、会商妥议。奏明请旨。电寄　　

○调安徽按察使濮子潼为广东按察使。广东按察使程仪洛为安徽按察使。现月　　

○壬戌。以约束军队。兵民相安。赏义国副将何攻榴宝星。摺包　　

○以捐田赡族。予江苏故工部主事龚文英、暨三品封职叶懋鎏等、建坊。摺包　　

○癸亥。孝哲毅皇后忌辰。遣官祭惠陵。记注　　

○举行本届大计。云南卓异官五员。不及官一员。不谨官三员。年老官一员。下部分别议叙处分如例。摺

包

　　

○甲子。商部奏调日本留学法科学生章宗祥等十一员到部。作为学习主事。下所司知之。摺包　　

○准浙江温州镇总兵沈大鳌、留直隶办理边防。从总统武＜目辟＞行＜匧心＞口＜韦未＞＜夗贝＞军直隶提督马玉昆请也。摺包　　

○乙丑。遣官祭历代帝王庙。记注　　

○御史崇禄奏、旗营兵饷仍前克扣。请旨饬查。得旨、著镶黄旗满五旗严密确查。摺包　　

○伊＜覀之＞■牛将军马亮奏、特古斯塔柳荒地。请拨给旧满营。设法开垦。又奏、特古斯塔柳官屯改为私屯。作为新满营世守之业。按兵丁家口之多寡。均匀划拨。均下部知之。摺包　　

○长庚出差。以兵部左侍郎铁良署兵部尚书。现月　　

○诚全穿孝。以镶红旗蒙古副都统黄永安、兼署正白旗蒙古副都统。记注　　

○丙寅。谕内阁、载泽等奏、景陵隆恩殿被灾一摺。寝殿重地。宜如何小心守护。该大臣等疏于防范。实属咎有应得。载泽、寿全、丰升阿、均著交该衙门严加议处。其因何失火情形。著派赵尔巽、铁良、敬谨查勘。并将承直之官弁兵役人等。提同严讯。从重惩办。

现月

　　

○谕军机大臣等、电寄绰哈布等、电悉。著即电知凤全、就近详查妥办。一面咨催马维骐、迅赴炉城。审度情形。相机攻剿。以靖边圉。电寄　　

○补铸奉天辽阳州知州盖平县知县印信。从盛京将军增祺请也。摺包　　

○戊辰。署兵部尚书铁良奏、查明两淮盐务情形。下户部议。摺包　　

○又奏、两淮盐场涨地。筹拟办法。得旨、著户部两江总督妥筹办理。摺包　　

○署两江总督周馥、奏陈苏淮分省。利少弊多。拟请将淮扬镇改为江淮提督。文武并用。节制徐州镇及江北各营。仍以淮扬海道兼按察使衔。以理刑案。得旨、著政务处归并会议案内议奏。摺包　　

○又奏、金陵关请修筑租界。下外务部议。摺包　　

○又奏、请暂弛镇江一口仙濠两处米禁。下部知之。摺包　　

○河南巡抚陈夔龙奏、京师贡院。宜亟修葺。得旨、著政务处归并会议案内议奏。摺包　　

○己巳。孝昭仁皇后忌长。遣官祭景陵。记注　　

○谕军机大臣等、电寄锡恒。据奏章京捏报添兵诈索赃款等情各摺片。均悉。章京景善、著先行革职。交锡恒归案严讯确情。定拟具奏。开缺参赞大臣瑞洵、著听候查办。电寄　　

○练兵处奏、兴学需款。请提取江海关历年存储武＜目辟＞行＜匧心＞口＜韦未＞＜夗贝＞军月饷银两。以济要需。又奏、各海关关平平余银两。按季报解。为练兵处一切公费之需。均依议行。现月　　

○直隶总督袁世凯奏、筹设北洋陆军军医马医、经理军械各学堂。下所司知之。随手　　

○甘肃新疆巡抚潘效苏等奏、请将瑞洵前借拨现存古城枪弹。拨归锡恒应用。如所请行。电寄　　

○郭曾炘请假。以工部右侍郎李昭炜兼署礼部右侍郎。现月　　

○以报效练兵银两。赏福州将军崇善尚书衔。安徽按察使程仪洛头品顶戴。现月　　

