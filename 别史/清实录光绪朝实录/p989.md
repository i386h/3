<!-- { "loadSidebar": true } -->
○丙辰。谕军机大臣等、前广东嘉应州知州降补州判沈麟书、先经甄别降补。兹据邓华熙奏称、该员前曾捐助安徽赈银一万六千两。经该抚奏请开复。部议以该员系甄别降补之员。与例不符。行令另核请奖。惟该员才具尚堪任用。请给咨送部引见等语。沈麟书系甄别降补之员。其在广东时官声政迹。究竟如何。著李鸿章、德寿、确切查明。果系毫无别项劣奣＜虘阝＞亦。即著给咨送部引见。该督等当秉公考察。不得稍涉瞻徇。原片著钞给阅看。将此谕令知之。寻奏、查沈麟书历任繁剧。晶■宜著循声。及在嘉应州并无劣奣＜虘阝＞亦及上控案件。下部知之。现月摺包　　

○安徽巡抚邓华熙奏、和州等属地方盐枭滋事。酌拨营队。驰往缉拏。以除匪害。得旨、著即督饬各防营认真严拏。毋任肆扰。以靖闾阎。现月　　

○予故黑龙江将军恩泽祭葬。孙长龄以主事用。寻予谥壮敏。现月　　

○丁巳。宣宗成皇帝忌辰。祭奉先殿。遣大阿哥溥■滟隽恭代行礼。遣官祭慕陵。　　

○加赏通州王恕园等处粥厂粟米四百石。现月　　

○戊午。谕内阁、前因康有为、梁启超、罪大恶极。晶■宜经谕令海疆各督抚。悬赏购蝱滟戋。严密缉拏。迄今尚未弋获。该逆等狼子野心。仍在沿海一带。煽诱华民并开设报馆。肆行簧鼓。种种悖逆情形。殊堪发指著南北洋闽浙广东各督抚。再行明白晓谕不论何项人等如有能将康有为、梁启超、缉获送官。验明实系该逆犯正身。立即赏银十万两。万一该逆等早伏天诛。只须呈验尸身。确实无疑。亦即一体给赏。此项银两。并著先行提存上海道库。一面交犯。即一面验明交银。免致展转稽延。如不愿领赏。愿得实在官阶及各项升衔。亦必予以破格之赏。至该逆犯等、开设报馆发卖报章必在华界但使购阅无人该逆等自无所施其伎俩。并著各该督抚。逐处严查。如有购阅前项报章者。一体严拏惩办。此外如尚有该逆等、从前所著各逆书。并著严查销毁。以伸国法而靖人心。现月　　

○又谕、德寿奏、广东省应造上年春季拨册。请展限等语。著户部知道。片内缮写魁冯两司及丁藩司。殊属不合。德寿著交部察议。现月　　

○兼署两广总督广东巡抚德寿奏、请设立保商局。保护出洋回籍华民。由绅筹款试办。下所司知之。摺包　　

○又奏、广东厘金招商缴饷试办情形得旨、所加厘金银一百万两一半听候部拨一半留为外用。摺包　　

○庚申。两江总督刘坤一等奏、遵查川盐课厘重于淮盐。碍难再议加课。下部议。摺包　　

○陕甘总督陶模奏交卸督篆。俟病痊即行来京。得旨、著即上紧医痊。迅速来京。毋稍延缓。摺包　　

○辛酉。谕军机大臣等、本日御史熙麟奏会典保案漫无限制。请饬严行核减及保举无论题选咨留人员。请扣限升补各摺片。著吏部妥议具奏。寻议驳。早事　　

○四川总督奎俊奏、川省奉拨宜昌鄂岸盐厘无力筹解请改拨他省以免虚悬。得旨、户部酌核改拨。摺包　　

○壬戌。四川总督奎俊奏巴塘三岩等处新设土千总土把总各职衔管辖各寨番血■乣所有大石包至甯静山一带碉楼。均责成该番弁弹压巡防不得滋事下所司知之。摺包　　

○以办理三岩桑坡各处夷务肃清。赏署四川提督夏毓秀头品顶戴。予记名提督韩国秀优叙。摺包　　

○癸亥。上御勤政殿。日斯巴尼亚国使臣葛络干、英国使臣窦纳乐、德国使臣克林德、美国使臣康格、俄国使臣格尔思、和国使臣克罗伯、义国使臣萨尔瓦葛、比国使臣贾尔牒、法国护理使臣唐端、日本参赞石井菊次郎、觐见。摺包　　

○谕军机大臣等、总理各国事务衙门奏、请饬严禁拳会一摺。上年据山东巡抚电称、各属义和拳会。以仇教为名。到处滋扰。并及直隶南境一带。晶■宜经谕令直隶山东督抚。派兵弹压。此种私立会名。聚血■乣生事。若不严行禁止。恐愚民被其煽惑。蔓延日广。迨酿成巨案。不得不用兵剿办。所伤实多。朝廷不忍不教而诛。著直隶山东各督抚。剀切出示晓谕。严行禁止。俾百姓咸知私立会名。皆属违禁犯法。务宜革除恶习。勉为良民。傥仍有执迷不悟。复蹈故辙。即行从严惩办。勿稍宽纵。至民教同是编氓。凡遇词讼案件。该地方官务当秉公审断。但分曲直。不分民教。不得稍有偏倚。用副朝廷一视同仁之至意。将此各谕令知之。现月　　

○又谕、裕禄奏、内阁侍读学士张翼、在天津差次丁忧。请留办铁路矿务各摺片。张翼著开缺。俟百日孝满后。仍责成该员办理直隶热河矿务。及关内外铁路各事宜。以资熟手。现

月

　　

○又谕、本日醇亲王载沣奏、恭缴端罩。并蔚秀园一摺。所有前赏之端罩。著将杏黄托子缴回。端罩即赏载澧穿用。蔚秀园著交内务府查收。现月　　

○总理各国事务衙门奏、广州湾租界。业与法人勘定。并议界约七款。租期九十九年。绘图呈览。从之。摺包　　

○云贵总督崧蕃等奏、清查滇省关税厘金盐课。撙节银四万两。以备拨用。下部知之。摺包　　

○直隶总督裕禄奏、遵部议筹款四条。土药加厘三成。烟酒加徵一倍。田房税契。设法整理。汇兑饷项。核减汇费。已分别办理。下部知之。摺包　　

○广西巡抚黄槐森奏、查明广西用款。均经裁减。无可节省。下部知之。摺包　　

○出使美日秘国大臣伍廷芳奏、请裁檀香山副领事。从之。摺包　　

○又奏、遵旨与墨西哥妥订约款。定期画押情形。下所司知之。摺包　　

○出使韩国大臣徐寿朋奏、奉到用宝约章。已与朝鲜互换。下所司知之。摺包　　

○赏朝鲜代办华民事务总税务司柏卓安等宝星。　　

○甲子。孝穆成皇后忌辰。遣官祭慕陵。　　

○谕内阁、内阁侍读学士陈夔龙奏、士风日漓。请饬整顿学校。提倡正学。以祛积惑而储真才一摺。从来保邦制治。首重求才。而人才之兴。端由学校。学校不储正士。试场安有真才。现在乡会诸试。已复旧制。衡文校士之法。昨已剀切宣示。文体既正。自不致有奇衣＜虘阝＞牙之作。出乎其闲。第恐士习安于固陋。又蹈从前积弊。揣摩剿袭。不求实学。是因噎而废食矣。朝廷所望于多士者。果安在乎。该学士奏称、校士与教士。其道相为表里。校之于一旦。要在教之于平时。自是探本之论。京师管学大臣。各省督抚学政。凡有教士之责者。务宜宣明圣学。加意提倡。严定课程。宽筹经费。多购正经正史。一切经济性理有用之书。慎选生徒。专门肄业。俾成有用之才。不得但攻帖括。弋取科名。贻人口实。书院师长。务择经明行修。品望夙著之儒。尽心训迪。官师考艺外。专以敦尚品谊为主。诸生中果有品端学粹。志在匡时者。自应从优奖拔。俾底于成。其或内行不修。乡评不许。放言高论。气质嚣张。沾染康梁恶习者。严斥而痛惩之。不稍假借。至于朔望释菜。宣讲圣谕广训诸仪节。尤当敬谨将事。不得视为具文。学术既正。士习自端。人心风俗。亦必因之转移。强国之道。必基于此。誉髦斯士。宏济艰难。朝廷有厚望焉。现月　　

○又谕、裕长奏、河北三府灾歉情形一摺。上年河南省河北三府。得雪已迟。即使补种春麦。收成已在四月以后。民闲拮据情形。深堪轸念。加恩著将本年江浙等省海运漕粮。截留三万石。交裕长饬属分别灾情轻重。赈粜兼施。以资接济。该抚务当督率印委各员。悉心经理。总期实惠及民。用副朝廷轸念灾区。有加无已之意。现月　　

○谕军机大臣等、裕长奏、顽民聚血■乣。抗粮伤官。派员会查。拟办情形一摺。河南安阳县小晁寺地方。刁徒孙成林等、聚血■乣抗粮。将正任安阳县知县石庚、放枪轰伤。并伤丁役多名。经营官徐树勋等、围绕攻击。格毙匪首孙成材。匪徒自行失火。烧死百有余人。该匪等约会抗粮。并无纠血■乣劫掠重情。若非该营县等逞忿堵拏。何至自行烧毙百有余人之多。且署安阳县知县郑鸿瑞、既已禀请分别缓徵。该匪等因何复行纠约违抗。其中疑窦甚多。知县石庚等、难保无捏饰讳匿情弊。亟应彻底根究。以期无枉无纵。著裕长再行详细确查。据实具奏。毋得稍有徇隐。将此谕令知之。寻奏、查明刁民抗粮。已散复聚。确系游匪句结。甘心倡乱。因藏蓄火药。失慎自焚。并无捏饰讳匿情弊。报闻。现月摺包　　

○又谕、黄槐森奏、通判捕匪遇害。调营剿办一摺。广西那马通判谭昆滟鸟、缉获积匪潘特琴等、讯供收押。匪首黄大、胆敢纠党持械。夺犯抢劫。该通判仓猝抵御。骂贼被戕。实堪悯恻。谭昆滟鸟、著加恩照阵亡例从优议恤。此案经该抚派兵剿办。擒获夥匪多名。惟匪犯黄大、在逃未获。仍著严饬各属。实力＜目辟＞暒穴＜曰融＞夕＜夗贝＞捕。务获究办。广西伏莽未净。现已出有戕官巨案。该抚务当严饬地方文武。平时实力清查巡缉。以杜乱萌而清边徼。将此谕令知之。现月　　

○甘肃新疆巡抚饶应祺奏、举办保甲团练并积谷情形。得旨、仍著认真办理。毋使日久懈生。摺包　　

○转工部右侍郎英年为左侍郎。以内阁学士世续为工部右侍郎。兼管钱法堂事务。现月　　

○以署正白旗汉军副都统贝子棍布札布为正蓝旗蒙古副都统。记名副都统全福署正白旗汉军副都统。现月　　

○以欠解钱粮。革广西已故怀集县知县叶大涵职。提属勒追。摺包　　

○乙丑。署山东巡抚袁世凯奏、青州满营兵米。因灾缓徵。不敷支放。请援案折银给发。如所请行。现月　　

○丙寅。孝圣宪皇后忌辰。遣官祭泰东陵。　　

○署两广总督李鸿章奏、加拨镑价不敷银两。请在新筹专款商捐丝茶各费项下。每年动拨银一十五万五千两。随同原拨分解。得旨、已于包厘项下。准其拨用银五十万矣。摺包　　

○闽浙总督许应骙奏、失察家丁舞弊。自请议处。得旨、许应骙著交部照例议处。摺包　　

○以直隶武＜目辟＞行＜匧心＞口＜韦未＞＜夗贝＞前军武备学堂三年期满。予直隶州知州陈星源等六员奖叙。摺包　　

