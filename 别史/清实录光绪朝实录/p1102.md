<!-- { "loadSidebar": true } -->
○甲戌。上奉慈禧端佑康颐昭豫庄诚寿恭钦献崇熙皇太后、御仁寿殿。各国使臣觐见。赐游果食。　　

○谕内阁。朕钦奉皇太后懿旨。袁世凯著赏假四十日。回籍葬亲。该督之母刘氏、加恩赐祭一坛。著河南巡抚派员前往致祭。现月　　

○谕军机大臣等、本日据马亮电称、土尔扈特郡王帕勒塔奉调该直年班。因路远限迫。呈请乘坐台轮入都等语。已有旨饬令毋庸前来。俟下届年班。再行来京。嗣后蒙古王公等年班届期。著理藩院提前行文知照。以免迟误。现月　　

○两广总督陶模等奏、筹剿广西土匪。以南甯为居中策应之地。并筹拨饷械。以资接济。得旨、著严饬各军。分路进剿。仍随时察看缓急。会商妥办。摺包　　

○闽浙总督许应骙奏、厦门鼓浪屿草约合同第十五条。请饬部与各国公使商酌。仍照华文草约填写。以免两歧。傥各使不允照填。即将前约作废。下部知之。摺

包

　　

○又奏、汀州府属水灾。业经先碾仓谷赈济。并饬员查勘灾情。分别抚恤。得旨、著查明灾情轻重。分别抚恤。毋任失所。摺包　　

○以直隶布政使吴重喜■心护理直隶总督。兼北洋大臣。兼护理督办关内外铁路大臣。现月　　

○以办理中俄积案事竣。赏伊＜覀之＞■牛索伦营总管札拉丰阿二品顶戴。余升叙加衔有差。赏俄员潘特索福宝星。摺包　　

○乙亥。谕军机大臣等、明春择吉祗谒西陵。若由新城县之高碑店接造铁路。直达易州之梁格庄。往来肬

■闲便。省地方供应之烦。著袁世凯速即派员核实勘估。克日赶办。限六个月内报竣。毋误要工。现月　　

○又谕、前因袁世凯、胡燏棻、所议收回津榆铁路章程。未能详细斟酌。当经降旨交部议处。兹据该大臣等奏、遵旨会议更改。续订章程。尚属妥洽。现在已将各路接收清楚。袁世凯、胡燏棻、著加恩宽免处分。现

月

　　

○直隶总督袁世凯奏、遵与英使续订收回京津榆关铁路章程。下部知之。　　

○福州将军崇善奏。福州驻防捷胜营练军。演习德操。已逾三年。颇著成效。拟援陆军新章请奖。得旨。准其择尤酌保。毋许冒滥。　　

○两广总督陶模等奏。遵查广东屯田。先已变价归民。与有漕省分不同。拟请毋庸查办。报闻。摺包　　

○以亏短库款。逮已革广东增城县知县丁墉。籍产备抵。随手　　

○以捐助书院膏火。予广东文昌县职员琊定三为其父母建坊。　　

○丙子。谕内阁。善耆奏、拏获私雕印信要犯。送部讯办。并请通饬严缉逸犯一摺。现在振兴商务。路矿实为大端。岂容奸徒从中诈骗。该犯等竟敢私刻印信。招揽工程。诈取人财。实属胆大已极。所有拏获之续斌、杨国瑞、丁喜禄、著交刑部讯明。按律定拟。其在逃之宋问森等各犯。并著顺天府、五城、一体严拏。务获究办。此等情弊。恐他省亦所不免。著路矿大臣、及各直省将军督抚、豫为防缉。以杜弊端而维商务。现月　　

○又谕。敬信奏。保荐人材一摺。刑部主事史履晋。著交吏部带领引见。　　

○谕军机大臣等。电寄邓华熙。电奏悉。仍著督饬各军。将窜出之匪。跟踪追剿。务期尽数殄之灭。以靖地方。　　

○以报效河工钜款。予盛京刑部郎中文恺。以知府在任尽先即选。　　

○丁丑。广西巡抚王之春奏。游土各匪。句结为乱。现拟整顿办法。得旨。著即督饬文武各官。切实办理。迅将游土等匪。悉数扑灭。毋得徒托空言。随手　　

○准二品顶戴盐运使衔候选道张丙炎、重与鹿鸣筵燕。赏加翰林院侍读学士衔　　

○以报效枪械钜款。赏广西在籍候补四品京堂左宗蕃头品顶戴。　　

○戊寅。召见刑部遇缺即补主事吴钫得旨。著免补主事。以员外郎遇缺即补。　　

○会办商务大臣工部左侍郎盛宣怀奏。招商局轮船承运漕粮。核减水脚下部知之。　　

○先是闽浙总督许应骙奏拟由法国商人承办福建建甯邵武汀州三属矿务。至是外务部覆奏、以原订合同。尚有含混漏略之处。现经磋商改定。法领事已允遵照办理。拟请饬该督派员与公司画押。以便照章开办。依议行。摺包　　

○以筹办永定河工出力。予河道＜目辟＞行＜匧心＞口＜韦未＞＜夗贝＞杰优叙。直隶候补知府北岸同知郭勖等、升叙有差。现月　　

○己卯。谕内阁、御史黄昌年奏、请申明旧章。严督程限一摺。向来刑部秋审。例有看语招册。分送各衙门悉心校勘。近来积渐因循。往往迟至会议前一二日始行分送。殊属稽延。嗣后著照道光五年议定成案。依限办理。至各衙门公事。并谕旨特交之件。亦有一定程限。著各该堂官及各省督抚认真稽核。随时奏结。如有书吏延阁。从中舞弊等情。即著严行究办。以儆效尤而惩玩泄。现月　　

○谕军机大臣等、袁世凯奏、临城矿务局员。与比公司私立草约。应作废纸。以保权利一摺。据称该矿添股合办。并不请示批准。辄私与比国公司议办。种种显违定章。且将矿局自置产业房地。统交外国公司收执。名为合办。实同盗卖等语。著盛宣怀饬令钮秉臣等、迅将工程司所出银三万两筹还沙多。收回合同作废。免使他国效尤。占买土地。侵夺矿利。致贻后患。该大臣其妥筹办理。原摺著钞给阅看。将此谕令知之。现月　　

○又谕、有人奏倢■＜曰融＞■＜石木＞、前房山县知县赵元墫、纵匪殃民。玩视命盗。前良乡县知县王秉谦、倚绅剥民。收匪为役。请饬查办各等语。著徐会沣、陈璧、按照所倢■＜曰融＞■＜石木＞各款。确切查明。据实倢■＜曰融＞■＜石木＞办。毋稍徇隐。并将土匪常依三、陈道元、刘映■富、张麻子等、严密查拏。务获讯办。原片著钞给阅看。将此谕令知之。寻奏、前署房山县知县赵元墫、保＜目辟＞行＜匧心＞口＜韦未＞＜夗贝＞地方。舆情素洽。尚无纵匪殃民。玩视命盗情事。应请免其置议。现任晋州知州王秉谦、前署良乡县任内。于仓谷赔款徵收各项。查无侵蚀浮冒实据。惟郭玉双家被杀多命一案。既经拏获施瞎子等。不能讯出确供。辄予保释。究属不合。应请将王秉谦交部议处。依议行。摺包　　

○直隶总督袁世凯奏天津常关。移并税务司兼管。仍由监督派员襄理。所徵课税。移存道库备拨。仍于常税项下。酌提一成。拨解关署办公。下部知之。　　

○以哀毁身故。予承袭一等侯拨补四品京堂李经述列入国史馆孝友传。从直隶总督袁世凯请也。　　

○庚辰。换铸安徽徽甯池太广道印信。从安徽巡抚聂缉规请也。随手　　

○予故记名提督前广东北海镇总兵王孝祺、照军营立功后积劳病故例优恤。摺包　　

○勾到吉林奉天湖广陕西浙江江西情实罪犯。停决吉林斩犯二人。奉天斩犯四人。绞犯一人。湖广斩犯二人。陕西斩犯三人。绞犯一人。江西斩犯三人。余一百二人予勾。　　

○辛巳。会办商务大臣工部左侍郎盛宣怀奏、拟设勘矿总公司。藉保主权而收矿利。下部知之。摺包　　

○又奏、请将义赈存款十万两。拨作勘矿总公司第一次官股。下部议。寻奏、该大臣筹设勘矿总公司。集股一百万两。官商各半。又分五次拨付。轻而易举。自属可行。所请挪拨陕西义赈存款十万两。作为官股。应行照准。从之。摺包　　

○又奏、派委总办湖北铁厂候选郎中李维格出洋游历各厂。并就近添购机器。选募匠师。以图扩张。下部知之。摺包　　

○江苏巡抚恩寿奏。江苏青浦县监生张宗艺。置田瞻族。请饬立案。下部知之。　　

○贵州巡抚邓华熙奏。镇远等属水灾。业经筹款赈抚。其应否蠲缓钱粮。拟俟勘明受灾轻重。分别办理。得旨、该处四月被灾。何以至今始行奏报。殊属延误。著即迅速查明。分别抚恤。以拯灾黎。摺包　　

○以历年剿匪出力。予开缺贵州提督梅东益仍以提督记名肬■闲放。随手　　

○以保全铁路出力。予直隶候补道孙钟祥军机处存记。随手　　

○以办理直隶善后教案出力。赏美国人丁家立等二品衔。哪口滟威国武员曼德参将衔。德国武员陆格奇等都司衔。法教堂总司铎德懋谦等三品顶戴。教士范迪吉等四五品顶戴。武员哲明等宝星。摺包　　

○以亏欠库款。革已故山东即墨县知县王万甡职。提属勒追。随手　　

○壬午。谕内阁、直隶总督袁世凯、著派充督办商务大臣。与张之洞会同办理。并会议各国商约事宜。候补四品京堂伍廷芳、著派充会办商务大臣。并会议各国商约事宜。现月　　

○谕军机大臣等、电电伍廷芳、伍廷芳已派充会议商约大臣。著迅即启程。取道东洋。径到上海。妥议商约。其使馆事宜。著派参赞暂行代办。电寄　　

○调署礼部右侍郎唐景崇署工部左侍郎。以候补侍郎张翼署礼部右侍郎。现月　　

○以漕运出力。赏江苏按察使前江安粮道效曾三代一品封典。英国兵官宝朗宝星。　　

○以急公好义。赏浙江杭州协德善堂扁额曰义敷振赡。　　

○癸未。调署礼部右侍郎张翼署工部右侍郎。兼管钱法堂事务。以通政使司通政使郭曾炘署礼部右侍郎。仍兼署户部右侍郎。现月　　

○甲申。孝慈高皇后忌辰。遣官祭福陵。黄绫本　　

○谕军机大臣等、工部奏、西直门角楼工程紧要。请旨办理一摺。著该部核估实在钱粮数目。奏明请旨。

现月

　　

○直隶总督袁世凯奏、开办学堂。经费支绌。请将从前徵收粮租折价较多之州县。分别规复旧章。酌提赢余。以资挹注。如所请行。摺包　　

○漕运总督陈夔龙奏、屯＜目辟＞行＜匧心＞口＜韦未＞＜夗贝＞已裁。漕务无事。漕督一缺。应否裁撤。下政务处会同吏部议奏。寻奏、漕督之设。原不专为治漕。现河道总督既裁。湖堤各工。均归漕督经理。江北地方辽阔。伏莽至多。又值连岁兵荒。弹压稽查。均关紧要。且屯＜目辟＞行＜匧心＞口＜韦未＞＜夗贝＞虽裁。前据该漕督奏拟大概办法。业经奉旨。著随时会商各督抚妥筹办理。应俟该漕督办理完竣。届时察看情形。再行奏明请旨。此时应请暂缓裁撤。从之。摺包　　

○调广西提督夏毓秀为湖北提督。湖北提督苏元春为广西提督。　　

○上以孟冬享太庙。自是日始、斋戒三日。　　

○乙酉。上奉慈禧端佑康颐昭豫庄诚寿恭钦献崇熙皇太后还西苑驻跸。起居注　　

○以霜降安澜发大藏香十枝。交河南巡抚锡良祗领。虔诣河神庙祀谢。　　

