<!-- { "loadSidebar": true } -->
○命科布多参赞大臣宝昌。解职听候查办。现月　　

○辛亥。谕军机大臣等。有人奏。知府营私罔利。纵盗扰民。请饬查办一摺。据称奉天昌图府所属通江口。为南北要冲。商务大宗。专恃粮石。知府陈震、到任后。即禁粮行买期卖期。嗣经商人刘起田与门丁等行贿说合。遂即弛禁刘起田以商人出入府署。其典当内皆有该府存放生息银两。奉省马贼横行。动辄虏人勒赎该府身任地方。毫无觉察。捕务实属废弛等语。著李秉衡按照所倢■＜曰融＞■＜石木＞各节确切查明。据实倢■＜曰融＞■＜石木＞奏。毋稍徇隐。原摺著钞给阅看。将此谕令知之。现月　　

○又谕、有人奏江苏办理税契。究及年远田产苛索扰民。请比照清赋办法。明定年限一摺。苏省整顿税契原以剔除中饱隐匿之弊。唯该省曾经兵燹。各属情形不同若如所奏。该官吏办理此事。竟追究及从前数十百年之产业。不但扰累民生。且亦无此政体。著刘坤一、鹿传霖、妥定章程。酌立年限。总期裕国而不病民如有不肖官吏。藉端勒索骚扰。并著随时严查惩办。以安民业。原摺均著钞给阅看。将此各谕令知之。现月　　

○协办大学士刚毅奏、遵旨整顿广东筹饷事宜。先将厘务大概情形覆陈报闻。摺包　　

○赏内阁学士崇勋副都统衔。为科布多参赞大臣。明发　　

○赏五城贫民制办棉衣银一万两。现月　　

○壬子。谕内阁、毓贤奏举劾属员一摺。山东候补知府徐世光、东昌府知府洪用舟、均著该抚给咨送部引见。补用道李正荣贪鄙不职。阘茸无能。候补知府彭履谦、举止轻浮。声名狼藉均著即行革职。候补知府李庆霖才具平常。操守难信。著以通判归部铨选。即墨县知县周永心地糊涂。办事草率。高密县知县葛之覃、政事泄沓。罔恤平民。惟文理尚优。均著以教职归部选用。另片奏参将李玉田胆大贪鄙。任性妄为等语。李玉田著一并革职。现月　　

○谕军机大臣等、前因禄祥奏倢■＜曰融＞■＜石木＞科布多参赞大臣宝昌贪婪强横各节。当经谕令连顺确查。并将宝昌开缺听候查办。兹据宝昌奏称帮办大臣禄祥信用奴仆。任性妄为。及违例专差由台递送私信各等语。著连顺归入前案一并确切查明。据实具奏。毋稍徇隐。原摺片著钞给阅看。将此谕令知之。现月　　

○直隶总督裕禄奏、遵旨筹提关税厘金并裁节外销等款。以备要需得旨、办理尚属认真。著依议行。摺包　　

○又奏、遵核开平矿务历年收支数目。并酌提常年余利归公。下所司知之。摺包　　

○两江总督刘坤一奏添建金陵乌龙山石滟驳台。安设石滟驳位得旨、著即督饬承办之员认真修筑毋稍草率。摺包命科布多参赞大臣崇勋留京当差赏翰林院侍读学士瑞洵副都统衔。为科布多参赞大臣。明发以借助洋枪帮同御匪。赏安徽太和县法国教士舒复礼五品顶戴。摺包　　

○癸丑。上奉慈禧端佑康颐昭豫庄诚寿恭钦献崇熙皇太后御仪鸾殿。俄国使臣格尔思觐见。　　

○谕内阁、近年沿海各省通商以来多有华民出洋贸易。此等人民羁奣＜虘阝＞亦海外。其心恒不忘中土。忠爱之忱。殊堪嘉尚。前经谕令沿海各省于海外华民贸易回籍时。设法保护不准关津胥吏。及乡里莠民藉端苛扰。国家廑念民依。无微不至其旅居海外商民。并著各出使大臣随在妥筹保护。用副朝廷怀保吾民在远不遗之至意。现月　　

○遣州巡抚王毓藻奏、敬念圣躬。请节劳颐养。得旨、朕躬仍日进汤剂。总未大安。所奏知道了。摺包　　

○盛京将军增祺等奏、奉天吏治。略为变通以重刑狱。下部议。摺包　　

○两江总督刘坤一奏、奸商虚设公司。倒骗存款。拟照京城钱铺定例。分别办理下部议。摺包　　

○赏普济堂功德林煮赈小米八百石。广仁堂三百石。卢沟桥粥厂粟米四百石。资善堂暖厂三百石。加赏敬节会善堂仓米一百五十石。朝阳安定西直门外三厂。每厂煮赈粟米四百石。

现月

　　

○甲寅。谕军机大臣等、吉林一省。与奉天唇齿相依。一切吏治营务。最关紧要。朝廷廑系实深。近闻该省营务积弊各路统领管带无权。权在办事官有以生监为之而擅作威福者。该省机器局从前造存军火甚多。现在每年不多购料暗将前报废料凑用工匠寥寥。又闻该省入教之民。日多一日大半因地方官审断狱讼。曲直不分或藉漏税苛罚以致为丛驱爵。其银圆厂所铸银圆成色不齐厚薄不匀。轻重不一。弊端尤属显然。以上各节。朝廷确有所闻。傥不大加整顿。必致贻误地方不可收拾。长顺从前久任吉林将军。情形熟悉。此次重膺肬■闲畀。于地方一切应办事宜。责无旁贷。著将该省吏治营务。认真考核。所有地方州县各官。暨各军统领营哨等员逐一严加查察。其尤无状者。即应据实严倢■＜曰融＞■＜石木＞惩一儆百。制造军火。关系营伍要需尤须平日豫为储蓄。方不致临事受制于人著将该省机器局现在实能造出军火若干并新旧购存之件实有若干。一并详细开单奏报。至铸造银圆除去薪工耗费。余利多少自有一定数目诚能杜绝弊端。必于饷需有益尤当督饬局员严定章程详细核算。毋任稍有侵蚀该省当诸务积疲之后。该将军必须振刷精神逐加厘剔勿徇情面。勿畏繁难尤不准存引避嫌疑之见稍涉迁就时事多艰该将军受恩深重。当必能力顾大局。不负委任也。现月　　

○又谕、福建为海疆要地团练。一事亟宜实力举办。候选道林朝栋籍隶该省久历戎行于营伍事宜尚属谙练。该员现在南洋差委。著刘坤一传知前赴闽省办理团练。所有一切事宜。由该员随时禀商许应骙认真筹办。务须妥定章程。联络绅庶以期血■乣志成城。缓急足恃仍将筹办情形。由该督先行奏闻。如果办有成效。并著随时据实具奏。现月　　

○湖南巡抚俞廉三奏查明本省原捐积谷数目及筹办续捐情形。得旨、著俟三稻登场。察看丰歉情形分别办理。摺包　　

○又奏、湘省新旧营旗皆用西法训练业经商明粤省拨用德国洋枪二千杆下部知之。摺包　　

○予故陕甘总督杨昌浚、在湖南省城建立专祠。从湖南巡抚俞廉三请也。摺包　　

○乙卯。谕内阁、钦奉慈禧端佑康颐昭豫庄诚寿恭钦献崇熙皇太后懿旨。礼部具题万寿圣节礼仪一本。所有本年十月初十日万寿。著在皇极殿行礼。现月　　

○又谕、各部院衙门奉旨交办事件。向有例定期限。近年复晶■宜经降旨申谕不准任意延阁。当此时事多艰朝廷宵旰忧勤孜孜求治。该大臣等自当仰体此意振刷精神益加整饬。岂容稍涉疏懈。嗣后各部院衙门。遇有交议之件。均著查照定章。迅速议奏傥逾期不行奏覆。一经查出。定将堂司各官一并照例惩处。以儆玩泄。现月　　

○又谕、俞廉三奏、考核属员分别举劾一摺。湖南候补知府赵宜琛、武冈州知州毛隆章、题补湘潭县知县李尚卿、均著给咨送部引见。湘阴县知县赵润生、芷江县知县温锡纯、既据该抚奏称堪备循良之选。均著传旨嘉奖。候补知县朱式衔、庸闇无能。知识短浅。著即行革职。前署武冈州知州试用通判余振鹿＜虘阝＞吝、志趣卑琐。操守难信。著以府经历县丞降补。前署永顺县知县候补知县顾炳炎、词讼因循。丁胥滋弊。龙山县知县朱伯埙、精神短少。办公竭蹶。惟均系举人出身。著以教职降选。益阳县知县饶煚均、听讼未娴。处事欠当著撤省另补。沅州府教授龚德钧、精力就衰。难资训迪。永绥厅训导陈翊昌、办事糊涂。似有心疾。均著以原品休致。现月　　

○谕军机大臣等、近闻广东省沿海各处石滟驳台。兵丁甚少。遇有缓急。不足以资守御。著谭钟麟、德寿体察情形。应如何添派兵勇分布各石滟驳台。以厚兵力而资扼要之处。即行妥筹具奏。现月　　

○又谕、鹿传霖奏、九龙至广州铁路修成以后。如有事故。英兵由香港顷刻而至。险要俱失。此路现经盛宣怀派员勘定。尚待集款。请及时罢修以杜后患等语九龙铁路关系粤防门户。现在集款未成洋商。既不愿出资能否设法停罢。抑或宕延从缓著盛宣怀体察情形。妥筹办理。原片著钞给阅看。将此谕令知之。现月　　

○引见新疆尽先补用道严金清。得旨、著交军机处存记。　　

○调贵州镇远镇总兵董履高、为直隶正定镇总兵官。直隶正定镇总兵杨玉书、为贵州镇远镇总兵官。现月　　

○丙辰。谕内阁御史刘家模奏、豫省丁漕折价过重。请旨切实核减一摺。州县经徵钱漕。屡经谕令各督抚严饬所属。按照现时银价大加核减。不准仍前浮滥。若如所奏。河南州县徵收钱粮。竟有折价至三千文以上者似此任意浮收。殊属不成事体。著裕长确切查明。分别酌中定价。不准巧立名目额外加增以苏民困而肃吏治。现月　　

○谕军机大臣等、本日总理各国事务衙门奏、代递庆宽条陈管见六端。著总理各国事务王大臣逐条酌核。择其可见施行者详细妥议具奏。听候采择寻奏、庆宽所陈兴学理财各条分别准驳期于可见施行。至其请设六政局肬■闲派大臣参议等员总以亲贤。朝廷自有权衡。非臣等所敢擅议得旨、依议。　　

○引见江苏补周道王澧得旨著交军机处存记。　　

○出使德国大臣吕海寰奏、请照外洋镑价徵收税银。以纾国计。得旨、该衙门酌核办理。摺包　　

○出使俄国大臣杨儒奏遵赴和兰国保和公会。蒇事返俄情形。下所司知之。　　

○丁巳。遣官祭都城隍庙。　　

○谕内阁近视北城御史双寿等奏拏获强劫盗犯。请交刑部审讯一摺。本月初七日南横街地面。竟有匪徒数十人抢劫东和合钱铺银钱衣服。辇毂之下。匪徒胆敢持械肆劫实属不法。亟应从严惩办所有拏获之盗犯张正得等四名著交刑部严行审讯。按律定拟。仍著严缉逸犯。务获归案审办毋任漏网。现月　　

