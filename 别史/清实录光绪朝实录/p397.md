<!-- { "loadSidebar": true } -->
○又谕、步军统领衙门奏、拏获叠次纠夥抢劫邻境盗犯。请交部审办一摺。所有此次拏获之孙亮儿即老孙、又名孙西河、孙二即孙得碌、张二即二黑、张三即张三群儿、徐小儿即徐广泰、暨孙乾棒、侯万年即老侯、均著交刑部严行审讯。按律惩办。其未获之王蓝奇等犯。仍著严缉务获归案究办。至获盗出力之员弁。著俟刑部定案时。声明请旨。现月　　

○署湖南巡抚庞际云奏、调赴广西湘军。按月筹饷。得旨、苏元春已有旨令署广西提督。其带赴广西之一千八百余人。现在驻扎关外。所需饷银。仍著庞际云按月拨解。以济要需。随手　　

○癸亥。予故福建福甯镇总兵关镇国优恤。现月　　

○甲子。谕内阁、御史赵尔巽奏、亲信大员。非臣下所应论荐。昨左宗棠保举曾纪泽。实于体制不合。请将左宗棠申儆。并将曾纪泽存记撤销等语。从前保举人才。曾有将一二品大员列保者。朝廷因材器使。自有权衡。若谓身膺峻秩。即不宜再行论荐。殊属拘泥。该御史请将左宗棠申儆。及曾纪泽存记撤销之处。著毋庸议。现月　　

○又谕、赵尔巽奏、捐纳保举到省人员。请特沛恩纶。准其应试等语。此事前经尚贤条奏。经部议驳。近日陈学棻复以为请。又降旨交部议奏。应准应驳。自应听候部议。何得率行渎请。殊属非是。赵尔巽著交部议处。现月　　

○谕军机大臣等、有人奏、左宗棠保举之署津海关道盛宣怀。钻营牟利。在苏州上海。开设钱庄当店。与民争利。该员私亏甚钜。李鸿章将其奏署关道。实为该员弥补之地。并闻金州煤矿。但闻集股。并未开办。即系该员总办。请饬确查劾奏。撤销保案。即予罢斥。严追所集股本六十万归款等语。著锡珍、廖寿恒。按照所□□□尔□各节。确实查明。据实具奏。毋得稍有徇隐。原片著摘钞给与阅看。将此各谕令知之。现月　　

○又谕、给事中万培因奏、厦门防军。一无可恃。亟宜整顿。请饬张佩纶驻扎厦门。与刘铭传互相掎角。联络声势等语。闽省防务紧要。厦门为滨海要区。应如何整顿防军。严密布置。著何璟、张兆栋、张佩纶、会商妥办。至所称提督彭楚汉。习成贪黩。营务废弛。练军半多虚额各节。并著查明具奏。另片奏、请饬劝捐募办民团。责成前温州镇总兵吴鸿源捐资训练。并洋药税厘局。多归中饱。勒令该商尽数报解。酌提团防经费等语。著何璟等察度情形。奏明办理。此次与法国虽有龃龉。并未开衅。所有口岸各国商务。仍须妥为保护。毋任团练藉端滋事。原摺片均著钞给阅看。将此由五百里各谕令知之。洋务　　

○又谕、御史赵尔巽奏、海防紧要。急宜兼筹团练。以备不虞一摺。所奏不为无见。法人现以谅山一事。哓哓置辩。其以兵船赴津。恫喝要求。自在意中。傥不能就我范围。则衅自彼开。亟应为未雨绸缪之计。天津民情可用。办理团练。可以辅兵力之不足。著李鸿章慎选该处公正绅士。妥议章程。出示晓谕。由地方官统率举办。务当勉以忠义。随时训练。俾成劲旅。向来举行团练。易滋弊端。如聚众群斗。抗官滋事。往往利未形而害己见。该督当严明约束。豫防流弊。前已与法人议定＜闲＞明条约。此时能否就绪。尚未可知。著谕令该绅民等联络声势。以备不虞。傥战事已成。止当攻击法兵。期于必胜。至法国及各国商人。仍须设法保护。不得藉端逞忿。任意烧毁洋楼教堂。以致别生枝节。原摺著钞给阅看。将此由五百里谕令知之。　　

○以光禄寺卿文硕国子监祭酒恩棠为内阁学士兼礼部侍郎衔。　　

○以亏短银两。革福建已故建阳县知县费荩臣职。并提属勒追。现月　　

○乙丑。谕内阁、昨日召见之刑部郎中王应孚。著交军机处存记。现

月

　　

○又谕、本日召见之陕西试用道孙毓林。著仍回原省以道员补用。并交军机处存记。现月　　

○丙寅。谕内阁、都察院奏、已革云南试用知县邓炳尧。屡次遣抱、以被□□□尔□冤抑等词。赴该衙门呈诉。据称该革员因被谗谮。致唐炯以空言□□□尔□劾等语。是否实有冤抑。抑系挟忿逞刁。著岑毓英、张凯嵩、确切查明。据实具奏。现月　　

○又谕、李用清奏、贵州营伍、请另行派员校阅等语。本年应行查阅贵州营伍。著即派署巡抚李用清逐一查阅。认真＜闲＞校。如有训练不精。军实不齐者。即将废弛之将弁。据实□□□尔□奏。毋得视为具文。现月　　

○又谕、李用清奏、特□□□尔□妄拏无辜之革员、请旨拏问究办一摺。据称已革贵州候补知县陈家荣。前在都江通判任内。因案妄拏民人盘老矿等。刑逼成招。且有索诈得赃情事。迨正贼就获。犹复固执成见。饰词狡辩。并以赴京呈诉为名。匿不听审。实属狡谲异常。又欠交黔捐银两。为数甚钜。日久延未解清。亦属玩延。陈家荣著即拏问。并著各直省通缉、解交李用清提讯究办。严追欠款。以重帑项。前代理都江通判府经历胡绪良。于民人盘老矿等脱逃。并不查明。率行禀报。亦属不合。著交部议处。现月　　

○又谕、李用清奏、请将冒支粮饷之提督守备革职等语。贵州管带提标练军之提督李盛贵。胆敢串通守备樊茂林。缺少兵额。冒支粮饷。实属贪婪谬妄。李盛贵、樊茂林、均著革职提案审办。至各直省营伍。虚冒名粮。恐不独贵州练军。有此情弊。全在各该大吏。随时严查。切实整顿。营伍庶有起色。而饷项不至虚糜。此次经李用清查出惩治。尚属不避嫌怨。办事认真。各直省将军督抚等。于所统绿营勇营。务当严行查察。如有似此弊端。即行痛加惩儆。不得稍涉徇隐。傥不能实力清查。或被人□□□尔□奏。或别经发觉。定惟该将军督抚、及统兵大臣是问。现月　　

○又谕、前因御史屠仁守奏、湖北应城县徵收盐斤石膏税课。自德安府同知蔡懋赓接办以来。百弊丛生。恣意朘削。当经谕令孙毓汶等详查□□□尔□办。兹据奏称、石膏井盐税课。向分两宗。石膏税厘。尚无弊混。井盐课名目太多。立法未善。同知蔡懋赓、接办徵收。尚无贪苛劣迹。现将井盐水课。改定新章。开单呈览等语。同知蔡懋赓。虽于井盐课额。并无亏短。惟于章程繁琐滋弊。不思及早变通。又未将丁役私费。查明禁革。以致商情不协。啧有烦言。实属办理不善。蔡懋赓著交部议处。至所定井盐水课新章。即著该督抚饬属认真妥办。毋任再有弊端。现月　　

○又谕、大理寺少卿邵曰濂奏、遵旨保荐人才一摺。前陕西道员李羲钧。前刑部郎中敖册贤。著各该督抚给咨送部引见。现月　　

○谕军机大臣等、前据御史屠仁守奏、湖北学政科□山戊不□两试取进生员。有所谓书价银。近年竟增至制钱十七八千。请饬酌中定数等语。当谕令孙毓汶乌拉布查明酌减。兹据奏称、查明此项钱文。始于咸丰初年。每名交制钱九千六百文。作为给役办公之用。嗣因创建经心书院。每名加收二千四百文。又有喜钱四五千不等。亟应核减定数。拟将喜钱即行禁止。书院增收之数。亦即免交。其原收九千六百文办公之费。有力者不得增加。无力者全行裁免。请即照此定数等语。学政衙门取进生员。本不应按名收取陋规。既据奏称此项钱文。作为办公经费。相沿已久。该御史原奏内亦称给役办公。应请酌中定数。与孙毓汶等现在覆奏之意。尚相吻合。著卞宝第、彭祖贤、高钊中、督饬所属。查照从前所收每名九千六百文。作为定数。有力者照数呈交。无力者全行裁免。以示限制而恤寒儒。自此次奏定之后。胥吏人等。如再有另立名目。需索分文。或向无力之人。收取公费。该学政失于觉察。即著该督抚据实□□□尔□奏。毋得稍涉瞻徇。将此各谕令知之。现月　　

○又谕、电寄李鸿章等、穆图善等、电称法有两兵轮进口。闽防饷绌船少。请饬南北洋策应等语。现在该省尚无紧信。如果法逞强开衅。李鸿章、曾国荃、如能拨船尾缀法舰。牵制使彼不敢深入。即著临时设法援应。电寄　　

○又谕、电寄穆图善等、总署现与法使照会。反覆辩论。局势未定。法两兵轮。既进闽口。穆图善等当向法领事告以中法并未失和。彼此均各谨守条约。切勿生衅。该国兵轮。勿再进口。以免百姓惊疑。穆图善等、仍随时备御。毋稍疏虞。南北洋援应。已电谕矣。电寄　　

○署贵州巡抚李用清奏、黔边匪首擒获。苗疆肃清情形。得旨、即著饬属详讯莫梦葵。如有确实供词。再行尽法惩治。并将出力员弁。奏请奖励。至黔粤接壤地方。务当严饬防军。认真摉捕余匪。以靖闾阎。随

手　　

○旌表节妇浙江原任直隶按察使陆应谷之妾高氏。现月　　

○丁卯。谕内阁、前据李鸿章、与福禄诺、于四月闲议定＜闲＞明条约。第五款声明三月后。将所定各节。详细会议。现在已将届期。所有第二款北圻各防营调回边界一节。应即如约照行。著岑毓英、潘鼎新、将保胜谅山各处防营。撤回滇粤关内驻扎。并于一月内全数撤竣。以昭大信。洋务　　

○又谕、徐桐奏、遵旨保荐人才一摺。在籍刑部主事黄贻楫。著该督抚给咨送部引见。四川候补道黄云鹄。著交军机处存记。现月　　

○谕军机大臣等、朕奉慈禧端佑康颐昭豫庄诚皇太后懿旨。现交炎暑。各省防军。荷戈从役。廑念殊殷。著先行赏给江南福建广东各营。御制平安丹各十五匣。交彭玉麟、穆图善、曾国荃、何璟、张之洞、张树声、卫荣光、张兆栋、倪文蔚、传旨分赏。其余各省以次颁给。该尚书等。务当仰体慈恩。加意拊循。俾各知感奋。以壮戎行。将此由六百里各谕令知之。洋务　　

○又谕、有人奏近闻山东福山县驻扎兵勇。擅入民家。任意横行。请饬严禁等语。各省驻扎兵勇。原以绥靖地方。岂容肆意骚扰。为害闾阎。况福山逼近烟台。所奏如果属实。设海上有警。此军如何足恃。著陈士杰迅速查明。该军如有前项情弊。严饬带兵各员。即行禁止。并将骚扰民闲兵勇。严行惩办。以申军律而固民心。将此由五百里谕令知之。现月　　

