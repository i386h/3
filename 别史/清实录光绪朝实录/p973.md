<!-- { "loadSidebar": true } -->
○谕军机大臣等、有人奏、东省旱虫两灾。秋收歉薄请饬查勘抚恤一摺据称本年山东登莱沂青四府。春闲亢旱。二麦歉收七月闲。虫食禾稼净尽。粮价昂贵较光绪二年加倍。其被灾情形登州以海阳、莱阳、招远为最。莱州以平度、即墨为最。沂州以莒州、沂水、日照、为最。青州以诸城、安邱、为最。饿殍枕藉。倒毙在途。目前如此经冬徂春。何堪设想。请饬查勘等语。著毓贤迅即派员驰赴各属确切查勘分别灾情轻重。妥筹抚恤地方官如有匿灾不报。并著查明倢■＜曰融＞■＜石木＞办。另片奏东省粮价翔贵。本年淮徐海一带。秋成大稔。沂青各路前往贩粮。被海州赣榆等州县官出示查禁。有扣留该民贩等钱物情事。并著刘坤一、鹿传霖、严饬各属州县与山东毗连之处。不准遏籴。至海州赣榆各州县官。如有扣留民贩财物等事。并著查明倢■＜曰融＞■＜石木＞办原摺片。著分别钞给阅看将此各谕令知之。现月　　

○以记名总兵鲁洪达为湖南岳州镇总兵官。现月　　

○戊午。谕内阁、本日引见胡林翼之孙兼袭三等男爵候选郎中胡祖荫。加恩著以五品京堂用。　　

○又谕、御史张荀鹤奏、东海关苛敛出洋华民。请饬酌减定章以除弊政一摺。各省出洋华民。前经降旨一律设法保护。不准关津苛扰。兹据该御史奏称山东登莱等府民人出洋谋生。东海关道于给发护照时。每张收取笔墨等费。为数甚钜。穷民受累不堪。殊非朝廷体恤商民之意。著裕禄、毓贤、转饬该关道妥定章程。严行裁减。并出示晓谕。如有吏胥人等影射苛敛。即行随时惩办。以安商旅而杜侵渔寻袁世凯奏、查明东海关并未苛敛出洋华民。报闻。摺包　　

○谕军机大臣等、李秉衡奏、奉天仁育两军。尚未筑有营垒散漫无归。请饬赶紧筑垒等语。著增祺体察情形择定扼要之地。督饬该署统领迅速分筑营垒。俾两军驻扎。各成一重屯随时训练。以备缓急。务使联络一气。足壮声威毋再延误。原片著钞给阅看将此谕令知之。现月　　

○又谕、有人奏、湖南南洲厅考试。客民杂处。冒藉跨考弊端百出请饬严禁。俾土著童生。免致向隅等语。著锡良会同学政吴树梅妥筹办理。原片均著钞给阅看。将此各谕令知之。

现月

　　

○命甯夏将军锡振、接署奉天仁字军统领。署副都统晋昌、接署育字军统领。现月　　

○以记名总兵高德元为云南普洱镇总兵官。现月　　

○己未。谕内阁、前据御史黄桂鋆奏倢■＜曰融＞■＜石木＞奉天仁育两军总统荣和、寿长各款。当经谕令增祺查倢■＜曰融＞■＜石木＞。并特派李秉衡前往查办。兹据先后奏称荣和。寿长废弛营务。嗜好甚深骄惰情形确凿可指。若不从严惩办不足以肃军纪副都统荣和。总统防营。不图报称种种荒谬。著即革职解交刑部治罪。副都统寿长信用亲故。营伍亦多不实。著即革职。发往军台效力赎罪仁军营务处委员县丞雷钧衡。揽权用事于将军府尹所发告示。竟敢抗阻不令张贴他事之胆大恣横可知著即行革就地正法以昭炯戒仁育两军现经另肬■闲锡振等接署总统。即著该将军督同该总统等力加整顿。随时认真训练。务当纪律严明。军威整肃。以期缓急足恃傥敢再蹈从前积习。定即从重惩处。决不宽贷。现月　　

○盛京将军增祺奏、按照清讼章程认真整顿。得旨、著即按照章程认真办理。毋得有名无实。摺包　　

○又奏、金州城外划归租界。旗民各署办公无资。恳请筹办津贴以示体恤。允之。摺包　　

○以户部右侍郎溥良为正黄旗满洲副都统。辅国公载澜为镶红旗满洲副都统。刑部左侍郎溥颋为正红旗蒙古副都统。前科布多参赞大臣崇勋为镶黄旗汉军副都统。明发　　

○赏同仁粥厂煮赈仓米三百石。现月　　

○庚申。遣官祭历代帝王庙。　　

○谕内阁李秉衡奏分别举劾奉天府州县各摺片。奉天安东县知县署承德县知县增韫、义州知州高钦、据李秉衡奏称该二员治理地方。剿捕盗贼。官声素著均属奉省出色之员。增韫、高钦均著传旨嘉奖。锦州府知府奎华、未能振作尚无劣奣＜虘阝＞亦。著开缺归部铨选。甯远州知州陈善宝、信任家丁官声甚劣。著即行革职。现月　　

○又谕、前因有人陈奏、东南各省从前办理军务时。曾有抽收房捐之议现在需饷孔殷。似可仿行。当经谕令两江湖广闽浙两广各督抚。体察情形。如能有益于国。无累于民。即行妥定章程。奏明办理。惟查从前抽收房捐。本系军务时不得已之举此时东南各省。商务未兴民力尚困。深恐地方官吏办理不善转滋骚扰。殊非朝廷体恤民艰之意所有东南各省筹办房捐之处。均著一律停止。现月　　

○谕军机大臣等、李秉衡奏、查看奉省情形择要胪陈。并抒管见一摺据称奉省地方固本之计。宜切实整顿者二曰课吏治以结民心。变营章以维军事。救弊之方宜及时裁定者三。曰厘钱法以平物价。汰税委以保饷源。结团保以弭盗贼。至特办之件。曰防营。曰垦务曰矿厂。亦宜核实等语。所陈一切办法。尚属详尽要在地方大吏督率有方庶可渐收实效。增祺身任封疆。责无旁贷著按照李秉衡原奏各条。详细斟酌。应如何厘定章程以期推行尽利之处。分晰妥筹具奏。请旨办理。另片奏侍郎良弓滟＜兪＞滟弓办理垦务。溢放多围户部员外郎锡龄阿自占垦地。为数甚多。编修贵铎承办矿务。专鬻股票藉以诈财。扰及九属各等语良弓滟＜兪＞滟弓所办西流水垦务。著增祺确切查明核实办理贵铎著撤去办理矿务差使。并令将出入款目结算清楚。再行回京原摺片著钞给阅看。将此谕令知之。现月　　

○又谕、电寄庆常裕庚到法。外部以广湾界未定。博罗案未结。归咎粤督。总统不肯接见等因办理交涉事务与接见新使事不相涉。庆常驻法日久。情形熟悉。现甫交替。著向法外部申明两国交谊。切实劝导务令于事有济。不著痕奣＜虘阝＞亦。俟裕庚呈递国书后。再行启程。电寄　　

○工部奏。胡燏棻造报铁路经费。无凭核销。得旨。著总理各国事务衙门王大臣。会同总办铁路矿务大臣核实办理。　　

○四川总督奎俊奏。清查川省各缺。分别优瘠。酌盈剂虚。得旨。即著认真整顿吏治。毋得再以缺瘠藉口。摺包　　

○解奉天府府尹恒寿、盛京刑部侍郎英煦职。现月纂修官李

湛田恭纂　　

总纂官熊方燧恭辑监修总裁世恭阅三签四月二十日正总裁那月日专司蒿■禾本陆恭覆阅癸丑十一月十九日

　　

徐月日　　

荣月日副总裁唐月日　　

宗室宝恭阅二签九月十九日

　　

陈恭阅六签十二月二十三日　　

熙月日　　

郭恭阅十一月十二日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百五十一　　

光绪二十五年。己亥。九月。辛酉以节近霜降。雨泽愆期。遴选僧道。开坛讽经祈祷。派恭亲王溥伟诣大高殿时应宫恭代拈香。遣贝勒载濂诣昭显庙、贝子溥伦诣宣仁庙、镇国公载泽诣凝和庙、贝子毓橚诣觉生寺、郑亲王凯泰诣黑龙潭、肃亲王善耆诣白龙潭、拈香。　　

○谕军机大臣等奎俊奏、川省矿务商务。请派大员督办各摺片。李徵庸著以三品卿衔专充督办四川矿务商务大臣。准其专摺奏事。候补道陈光弓滟＜兪＞滟弓等筹垫钜款。好义急公。著会办川省矿务商务。兼总办保富公司。现月　　

○又谕、据许应骙电奏兴泉永道恽祖祁委办日本租界。时逾半载。稽延未结嗣派臬司周莲赴厦。与日领事和商。业有成议该道未曾先期出示晓谕。以致民疑莫释。几酿事端。过虽因公实属办理不善。署厦防厅方祖荫身任地方未能实力弹压。亦难辞咎请分别议处等语。兴泉永道恽祖祁著开缺交部议处。署厦门分防同知方祖荫著一并交部议处。现月　　

○四川总督奎俊奏川省拨款浩繁。饷源不继请再办二十六年通省捐输一次。以资接济。如所请行。摺包　　

○调理藩院左侍郎清锐为盛京刑部侍郎。以内阁学士景沣为理藩院左侍郎。仍兼署兵部右侍郎。现月　　

○以贵州按察使玉恒为奉天府府尹。直隶永定河道陈庆滋为贵州按察使。现月　　

○予故镇边军马队统领记名副都统捷勇巴图鲁札克丹布等照军营病故例优恤。摺包　　

○勾到新疆云南贵州广东广西四川福建陕西等省情实罪犯。停决云南斩犯二人。广东斩犯二人。四川斩犯五人。陕西绞犯二人。余四十三人予勾。现月　　

○壬戌。以正黄旗护军统领恩普署镶黄旗满洲副都统。明

发

　　

○勾到奉天湖广浙江安徽江西等省情实罪犯。停决奉天斩犯二人。绞犯二人。湖广斩犯五人。浙江斩犯三人。安徽斩犯二人。绞犯一人。余七十三人予勾。摺包　　

○癸亥。总理各国事务衙门奏请饬催各省承办矿务公司局所填送矿路表谱。以备查核。从之。摺包　　

○赏五城及崇善堂等处煮赈米石有差。现月　　

○赏奥国驻沪总领事史谟格宝星。摺包　　

○甲子。两广总督谭钟麟奏、遵将广东省厘金盐课各局彻底清查。和盘托出下所司知之。摺包　　

○以陕西按察使端方为陕西布政使。陕西延榆绥道马相如为陕西按察使。现月　　

○乙丑。谕内阁、钦奉慈禧端佑康颐昭豫庄诚寿恭钦献崇熙皇太后懿旨。前因京师地面久未得有雨泽。特行设坏祈祷。深宫宵亦劳。亟盼甘霖渥沛。十月初十日为予万寿庆辰。皇帝以典礼攸关恳请撤坛以便行礼。予以祈雨设坛关系民瘼现在待泽正殷。未允所请。皇帝再三奏恳。出于至诚予若立意不从。转似近于矫执著自本月二十九日起。暂行撤坛俟万寿期过即行敬谨复设。祈求雨泽用示锡福諴和至意。现月　　

○谕军机大臣等、李光久奏、出省筹办海防吁恳开缺专办军务一摺。前因李光久熟悉浙省情形。谕令以臬司就近督办军务。既据奏称势难兼顾。浙江臬司一缺。即著刘树堂奏明派员署理。俾该臬司得以专心营务。将此谕知刘树堂、并传谕李光久知之。现月　　

○两广总督谭钟麟奏、办理土匪情形得旨、广东盗风素

炽。务须认真整顿缉捕。随时惩办。以靖地方。毋稍大意。摺包

　　

○浙江按察使督办浙江省防剿事宜李光久奏、择要驻扎勇营并拟续行添募。得旨、即著择要。驻扎认真训练此后如需添募仍当商同刘树堂、筹有的饷再行奏明请旨。摺包　　

○调正蓝旗满洲副都统希朗阿为镶黄旗满洲副都统。正白旗汉军副都统定昌为正蓝旗满洲副都统以察哈尔领队大臣恩祥为正白旗汉军副都统。明发　　

