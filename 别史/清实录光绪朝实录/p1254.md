<!-- { "loadSidebar": true } -->
○又奏、遵派兵轮巡视西贡华侨。该华侨等遥望龙旗。欢声雷动。称为中国自开海禁以来难得之盛事。报闻。摺包　　

○调福建布政使吴引孙为湖南布政使。以前山东布政使尚其亨为福建布政使。现月　　

○以捐寄直隶学堂经费。赏南洋华商员外郎衔李立四品顶戴。摺包　　

○以劣奣＜虘阝＞亦昭著。革两淮运判黄家瑶等职。摺

包

　　

○以畏葸酿变。革署浙江定海镇总兵甯海营参将徐文庆职。现包　　

○丙申。吏部奏、已故开复四川总督刘秉璋之次孙刘宝生、应否复还原荫。得旨、著还荫。　　

○又奏、繙书房五年期满。出力各员请奖。应否照章核议。得旨、著毋庸核议。摺包　　

○湖广总督张之洞奏、因病请假。得旨、著赏假二十日。假满著迅速来京。摺包　　

○四川总督赵尔巽奏、前浙江甯绍台道世增等十七员。请调往四川补用。从之。　　

○又奏、弟赵尔丰现授川滇边务大臣。兄弟同省办事。请予回避。得旨、赵尔丰著暂缓回避。摺包　　

○护理两广总督胡湘林奏、已革四川试用知府前署广西北流县知县袁宝璐、被倢■＜曰融＞■＜石木＞错误。请开复原官。得旨、著张人骏查明具奏。寻奏、查明该革员实系被倢■＜曰融＞■＜石木＞冤抑。核与胡湘林所奏相符。恳准撤销倢■＜曰融＞■＜石木＞案。开复原官。如所请行。　　

○广西巡抚张鸣岐奏、广东钦州匪乱。派左右江巡防各队越境防剿。边腹各地。均尚安谧。报闻。摺包　　

○以日俄止战。予筹办中立各员。直隶总督袁世凯交部优叙。赏奉天巡抚唐绍仪出使美墨秘古国大臣梁敦彦、顺天府府尹袁树勋、头品顶戴。袁树勋并给一品封典。候补五品京堂文韫正二品封内。道员刘燕翼以海关道记名。段芝贵交军机处存记。翰林院检讨金邦平、俟保送知府后以道员补用。已革复衔总兵陈泰交、销去不准投效各营字样。知州陈镜心、销去永不叙用字样。已革游击蔡廷干、已革复衔知府张石、知县王家骧、降调知县张文林、开复原官。余文职东海关道何彦昇等一百三十四员。武职广东水师提督萨镇冰等一百五十员。洋员江海关税务司好博逊等十三员。升叙加衔赏给宝星有差。摺包　　

○以捐产助学。数逾钜万。复前内阁中书林煜南原官。摺包　　

○以贪劣不职。革广东候补知县李炳文职。摺包　　

○予捐款恤嫠吉林候补同知廉瑞、捐资助学广东四会县商民谢朝发、兴甯县职员刘云鹏、为其故祖父母各建坊。摺包　　

○丁酉。南书房翰林郑沅奏、化除满汉畛域。宜变通驻防旧制。俾占籍为民。满汉通婚。宜令大员子女及山■＜木学＞奏请指婚。以开风气。满人名不系姓。拟请用旧姓译音合成一字冠于名上。以昭满汉画一。下会议政务处议。摺包　　

○派民政部右侍郎赵秉钧、理藩部尚书寿耆估修太山■＜木学＞殿工程。摺包　　

○甄核言官。给事中连升以年老多病勒休。御史庆斌以声名平常革职。张端荫以赴调久羁开缺。摺包　　

○以捐助皖赈数逾钜万。予浙江试用知府卢鸿翔以道员补用。摺包

　　

○以保障全川有■滟卑大局。予故云南提督唐友耕于四川省城建立专祠。事迹宣付史馆立传。从护理四川总督赵尔丰请也。摺包　　

○以捐资助赈。予前工部右侍郎李昭炜、江南淮安府知府桂殿华、为其父。候选知府高凤德、监生王继业、为其母。河南候补道胡翔林各建坊。摺包　　

○戊戌。孝静成皇后忌辰。遣官祭慕东陵。　　

○东三省总督徐世昌等奏、奉省孤立无助。难与图存。宜速行开放政策。使成为各国通商重镇。并大借外债。为银行铁路开矿垦荒之用。得旨、仍著详细妥筹。奏明办理。摺包　　

○以剿获奉天著匪杜立山。予都司张作霖等五员奖叙。摺

包

　　

○以报捐资产兴学。予奉天广甯县监生郭嵩华等五员奖叙。摺包　　

○己亥。孝懿仁皇后忌辰。遣官祭景陵。　　

○御史贵秀奏、京师铺捐宜改归商办。以节经费而顺舆情。下部知之。摺包　　

○两广总督岑春火滟宣奏、遵旨力疾赴任。并陈感悚下忱。得旨、览奏悉。现在广东土匪渐次平靖。该督病尚未痊。朝廷曲加体恤。不强其所难。昨已俯如前请。准其开缺安心调理。摺包　　

○换铸河南布政司印信。从河南巡抚张人骏请也。　　

○庚子。谕军机大臣等、安成奏、恰勒奇荄济木乃等处统归锡恒节制。未据咨商。势处两难一摺。著长庚体察情形。妥议具奏。原摺著钞给阅看。现月　　

○御史沉潜奏、学堂流弊宜防。拟变通办法四端。四崇儒先以端趋向。广登进以揽贤才。慎习染以立防闲。重专门以求实济。下部议。　　

○又奏、陆军部请改汉员离任守制一节。易使人轻弃古制。京外各衙门莫不有得力人员。即莫不有经手事件。若展转援引。中国三年之丧。自此遂废。请饬礼臣核议。下部议。寻奏、该御史所奏。系为维持世教起见。拟请饬下陆军部。仍即改从旧制。以植纲常。至奏明夺情一节。亦属迁就。应毋庸议。从之。　　

○甘肃新疆巡抚联魁奏、遵议民刑诉讼各法。体察新省情形。暂难试行。下部议。摺包　　

○云贵总督锡良奏、滇越铁路公司。不宜设巡丁以碍主权。护路营队。暂难裁减。请饬指拨的款。解滇供支。下部议。摺包　　

○密云副都统德麟奏、兴学练兵无款。请开办赈捐彩票。得旨、著咨商袁世凯妥筹办理。摺包　　

○以玩误河防。革直隶外委魏汉文职。与已革涿州州同陈维垣、并遣戍军台。摺包　　

○豁免云南赵州被灾各村应徵钱粮。摺包　　

○辛丑。孝贞显皇后诞辰。上诣建福宫圣容前行礼。起居注　　

○察哈尔都统诚勋奏。察哈尔推广垦务。丈放地段。为数尚多。请派原勘大员副都统额勒浑、督同委员德克登额、始终其事。从之。摺包　　

○御史叶芾棠奏、荒经蔑古。士气日嚣。请端学术以正人心。下部议。　　

○又奏、汉京官请假修墓。请照省亲例免其开缺扣资。如所请行。摺包　　

○壬寅。谕内阁朕钦奉慈禧端佑康颐昭豫庄诚寿恭钦献崇熙皇太后懿旨。大理院少卿刘若曾等奏、近畿水灾甚重。吁恳恩赏银两赈济一摺。本年春闲。天气亢旱。近畿一带。二麦歉收。夏秋之际。又复山东暴涨。河流决口。通州、香河等十数州县卑下之区。皆成巨浸。小民荡析离居。朝廷实深轸念。著赏给帑银四万两。由度支部给发。交直隶总督、顺天府府尹、遴选员绅分往散放。务使实惠及民。毋任一夫失所。所有历年留存备荒经费银两。著度支部顺天府尽数拨充赈款。嗣后各省解到此项银两。著由度支部径交银行存储生息。遵照成案。专备赈荒。不准任意挪用。现月　　

○又谕、朕钦奉皇太后懿旨。农工商部奏南洋华侨商会成立。请派员考察奖励一摺。南洋各埠。华侨居多。类以商业自谋生聚。现在商会渐次成立。朝廷时深注念。甚为嘉许著派杨士琦前往各该埠考察情形。剀切宣布德意。优加抚慰。如有慨集钜资。回华振兴大宗商务者。除从优予以爵赏外。定饬地方官妥为保护。以重实业而惠侨民。现月　　

○闽浙总督松寿电奏、遣散前募洋员匠。需款五万两。请援案由度支部拨给。如所请行。摺包　　

○湖南巡抚岑春蓂奏、浏阳、邵阳、二县。蛟水骤发。田庐被冲。得旨、即著妥为抚恤。毋任失所。摺包　　

○江苏巡抚陈夔龙奏、宜兴县故候补布政司理问陈时、故丹徒县训导任溥霖、荆溪县故分省知县李文涛、请入祀乡贤祠。下部议。摺包　　

○以勋勤卓著。予故候补三品京堂杨宗濂事迹宣付史馆立传。并附祀各省淮军昭忠祠。暨故大学士李鸿章苏州专祠。故浙江处州镇总兵郑国俊照军营立功后积劳病故例优恤。并附祀其兄郑国魁苏州专祠。以哀毁殉母。予江苏候选教谕任伊入祀宜兴县学孝弟祠。并从江苏巡抚陈夔龙请也。摺包　　

○予捐助学回学费河南武安县候选训导赵宗德等二员建坊。兰仪县训导王文彬等二员奖叙。摺包　　

○以遵命捐助棉衣。予江苏娄县在籍刑部员外郎杜崇祺为其故父建坊。摺包　　

○癸卯。谕军机大臣等、有人奏、劣员滥杀邀功。民不堪命。据实纠倢■＜曰融＞■＜石木＞一摺。据称署广东廉州府知府柴维桐、动藉清查余匪。肆行诛戮。全无人理。已革道员郭人漳、藉清匪为名。诈赃枉戮等语。著张人骏确切查明。据实具奏。原摺著钞给阅看。寻奏、柴维桐前在番禺县任内。妄拏良民。几于枉杀无辜。应请交部议处。郭人漳并无滥杀邀功重情。应请免予置议。如所请行。　　

○又谕、杀虎口监督林景贤奏、申明定例。请旨遵行一摺。杀虎口经徵关税。东起新平。西迄神木。地方辽阔。全赖文武各员协力巡防。至土豪之肆扰。店户之把持。尤非该管厅县惩劝兼施。不足以资警慑。若如该监督所奏各节。尚复成何事体。著恩寿曹鸿勋、严饬所属文武地方官。遇有关系税务各事宜。务须随时相助为理。认真妥速筹办。不得仍前怠玩。任意推诿。傥或阳奉阴违。以及始勤终怠。一经举发。立予倢■＜曰融＞■＜石木＞惩。该抚等尤当合力维持。以期厘剔积弊。税务日有起色。原摺均著钞给阅看。现月　　

○杀虎口监督林景贤奏、接收前任移交税款。并督徵课税设法整顿情形。得旨、著体察情形。认真整顿。摺包　　

○热河都统廷杰奏、巴林旗报效地段。克什克腾旗聚血■乣与巴林构衅。拟派员查办。得旨、著即秉公详查。妥慎办理。摺包　　

○甲辰。中元节。上诣奉先殿寿皇殿行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭庄顺皇贵女滟巳园寝。端慧皇太子园寝。醇贤亲王园寝。　　

