<!-- { "loadSidebar": true } -->
○壬午。礼亲王世铎等奏世袭一等公佐领铭勋。丁本生父忧例应降服。以情殷罔极请仍赏假百日穿孝得旨、铭勋著赏假百日。摺包　　

○仓场侍郎祥麟等奏、新造拨船工竣。请派员验收。得旨、即著祥麟、许应骙、就近验收。摺包　　

○福州将军兼署闽浙总督希元奏、奉驳台湾海防各款。各分别增删下部议。　　

○又奏、光绪十三十四两年闽省海防报销实力核减。余银追缴存库。下部知之摺包　　

○以短交银米。革已故代理福建崇安县知县张鸿书职。提属勒追。摺包　　

○癸未。上诣颐和园乐寿堂。问慈禧端佑康颐昭豫庄诚寿恭钦献皇太后安。　　

○诣龙王庙拈香。记注　　

○甲申。浙江巡抚崧骏奏、司库应解河工银两。请尽徵尽解。历年欠项。仍恳邀免。下部议。摺包　　

○乙酉。谕军机大臣等、顺天府奏北新仓花户张六身死一案。牵涉宗室觉罗。请饬讯办一摺。著交刑部会同宗人府严行审讯。　　

○神机营奏、武成永固新式炮车。一律配齐。请移存威远兵厂。按日操练。从之。摺包　　

○巡抚衔督办云南矿务唐炯奏巧家厂＜石曹＞硐工少。咸甯无马。兼运棘手。唯公司交办黑白铅斤。仍无延误下部知之。摺

包　　

○以恃符狡展。革浙江云骑尉世职牟仁章职并讯办。摺包　　

○予积劳病故。浙江温州镇标游击邬文郁照军营立功后病故例优恤。摺包　　

○丙戌。云南巡抚谭钧培奏、核明被灾各属赈抚银两。请归入十六年善后项下报销。以清轇轕下部知之摺包　　

○上以孟夏享太庙。自是日始、斋戒三日。记注　　

○丁亥。谕内阁、徐桐、崇礼奏、遵旨确查礼部南厂官地。并请核定亩数立案各摺片。据称礼部租地档案不全。此次查出淤复地亩。该部因光绪十一年呈稿。叙有道光十五年奏请会勘之语。并以同治七年告示文簿等件为据。办理不为无因。且系会同顺天府勘明讯办尚非擅翻奏案。惟承办司员。未将案卷不全之故。及嘉庆道光年闲各案详细陈明。系属疏漏。尚非有意欺蒙。该堂官未能详察。亦有不合。请将该堂官及承办司员分别议处等语。此案该部司员办理清查。仅止漏叙成案。并无情弊。且租地历年已久。官非一任。所请将该堂司各官分别议处之处。著加恩宽免。此项淤复地亩。系无主之田。若如启秀所奏。由地方官办理升科。是使私种之人。据官地为已产。势必夤缘冒领。流弊滋多。所有礼部顺天府此次会同文出淤复田地一百顷六十余亩。著交礼部收租管理。至该部及启秀所奏租地亩数。稽之册档。均有未符。著该部堂官遴派司员。将现存荒熟地亩。查丈确数。造册奏明立案。即以现存亩数。作为定额。除界址内现有荒地。仍由礼部招垦起租。此外即毋庸再事清查。以免扰累。现月　　

○福州将军兼署阅浙总督希元奏、号商兑解京协各项。必须倾镕。仍请照旧开支火耗。以昭平允。从之。摺包　　

○戊子。直隶总督李鸿章奏、热河承办兵米。商民苦累。请改徵折色。并每石加足银一两六钱。以除积弊而示体恤。从之。摺包

　　

○云南巡抚谭钧培奏、借发阿陋井柴本银两。豫采煎供。下部知之。摺包　　

○以行为荒谬。革云南布库大使卢式慎职。　　

○蠲缓陕西肤施、延长、安塞、定边、靖边、清涧、米脂、七县。被雹被旱地亩。未完上年丁粮杂课有差。　　

○豁免云南建水县属被匪地方粮银。协修官汪昇远恭纂　　

总纂官熊方燧恭辑监修总裁世恭阅十一月初二日正总裁那月日专司藳本陆恭覆阅癸丑七月十二日

　　

徐月日

　　

荣月日副总裁唐月日　　

宗室宝恭阅三月二十三日　　

陈恭阅一签正月二十九日　　

熙月日　　

郭恭阅五月十九日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之三百十　　

光绪十八年。壬辰。夏四月。己丑朔。享太庙。上亲诣行礼。记注　　

○以拏获匪首。予江苏瓜州镇总兵吴家榜等奖叙。　　

○庚寅。上诣颐和园乐寿堂问慈禧端佑康颐昭豫庄诚寿恭钦献皇太后安。记注　　

○辛卯。上御黄幄阅侍卫步射。记注　　

○谕内阁、前据奎斌奏、敖汉贝子被匪戕害。应否赐恤。请旨办理一摺。当交该衙门议奏。兹据理藩院核议具奏。此案昭乌达盟长敖汉贝子达克沁、阖家被贼戕毁。情形甚为惨烈。深堪悯恻。达克沁著加恩赐恤。应得恤典。该衙门查例具奏。所遗贝子。即著伊孙德色额他布承袭。伊长子色丹那木济尔、以身蔽母。遇害更惨。孝行可风。著准其旌表。三子喇嘛色丹巴拉珠尔、护侄远归。不避艰险。义仆那逊巴土、负主避难。应如何分别优给奖恤之处。著该衙门议奏。寻理藩院奏、赏给缎疋　　

○直隶总督李鸿章奏、请将记名提督汪龙元等、留直补用。下部知之。摺包　　

○以调度有方。予翼长依崇阿以副都统记名＜闲＞放。摺

包

　　

○予故记名提督直隶大名镇总兵徐道奎优恤。并将事迹宣付史馆立传。附祀淮军昭忠祠。从直隶总督李鸿章请也。摺包　　

○予故直隶提督李长乐本籍安徽盱眙县专祠。列入祀典。从安徽巡抚沈秉成请也。摺包　　

○以捐助乡会试津贴。予河南固始县监生翁锡寿为其父母建坊。摺包　　

○壬辰。谕内阁、裕禄等奏、查勘福陵宝城等处应修要工。请择吉兴修一摺。著钦天监选择吉期。如照盛京将军会同工部侍郎届期敬谨兴修。现月　　

○又谕、裕禄等奏、查勘昭陵配殿等处应修要工。请择吉兴修一摺。著钦天监选择吉期。知照盛京将军会同工部侍郎届期敬谨兴修。现月　　

○以热河朝阳剿匪出力。赏两江补用副将魏希古捷勇巴图鲁名号。尽先补用副将沈永奎锐勇巴图鲁名号。守备周廷顺果勇巴图鲁名号。　　

○以平定直隶朝阳匪乱。赏副都统崇善等花翎。余升叙有差。摺包　　

○予剿匪阵亡。骁骑校王凤恩等恤典如例。现包　　

○癸巳。户部奏、密云官兵借领行装银两。可否赏给。得旨、加恩赏给。毋庸扣还。摺包　　

○。甲午。上诣颐和园乐寿堂。问慈禧端佑康颐昭豫庄诚寿恭钦献皇太后安。记注　　

○蠲缓吉林敦化县被灾各乡。应徵带徵租银。摺包　　

○乙未。予故广东巡抚刘瑞芬恤典如例。现月　　

○上以常雩祀天于圜丘自是日始、斋戒三日。　　

○丙申。谕军机大臣等、沈秉成奏、庐江县民张咸义被控收管身故一案。尸母张黄氏。具控该县知县杨霈霖滥刑毙命。杨霈霖则以讼棍主唆捏控。禀请拏究。并牵涉臬司书吏幕。友。委员李寿蓉等、又以臬司嵩昆禀中有委员畏葸不能彻究之词。禀请回避等语。此案枝节太多。频兴谣诼。著刘坤一行提人证卷宗。解赴江甯。遴派司道大员撤底讯明。秉公议结。以成信谳。原片著钞给刘坤一阅看。将此各谕令知之。现月　　

○荆州将军祥亨等奏、旗民互殴身死。左司协领宝俊等办事疏忽。得旨、宝俊等著交部分别议处。摺包　　

○予故安徽皖南镇总兵潘鼎立在本籍甯国府及服官地方建立专祠。从安徽巡抚沈秉成请也。摺包　　

○以勇烈卓著。予故千总杨桂芳附祀安徽庐州府李续宾专祠。摺包　　

○以捐助赈米。予安徽合肥县故候选道李蕴章妻甯氏建坊。摺

包　　

○丁酉。上诣皇穹宇拈香。南郊斋宫斋宿。记注　　

○戊戌。常雩祀天于圜丘。上亲诣行礼。　　

○诣正阳门关帝庙菩萨殿拈香。　　

○上诣颐和园乐寿堂。问慈禧端佑康颐昭豫庄诚寿恭钦献皇太后安。记注　　

○谕军机大臣等、乌里雅苏台参赞大臣崇欢奏、上年六月闲。大兴县属孙河村地方。伊祖母许氏坟茔。被贼发掘。显露尸身。盗去首饰等物。迄今数月。盗犯未获。请饬勒缉惩治等语。近来畿辅一带。盗墓之案。层见叠出。而案犯多未弋获。实属不成事体。著步军统领衙门。顺天府。一体饬属将此案盗犯勒限严拏务获。奏明惩办。毋得仍前玩泄。以儆凶顽。现月　　

○以不知检束。革科布多帮办大臣阿兴阿职。现月　　

○以亏短银两。革已故浙江安吉县知县潘映彬职。提属勒追。摺包　　

○以殉难惨烈。予故浙江杭嘉湖道叶堃建立专祠。从浙江巡抚崧骏请也。摺包　　

○己亥。谕内阁、此次新贡士殿试。著改于四月二十六日举行。二十九日带领前十名引见。五月初一日升殿传胪。初四日在保和殿朝考。　　

○谕军机大臣等、工部奏、恭办醇贤亲王祠神龛。绘图贴说。开单呈览。并需用楠木飞金。请饬拨银两。援案办理各摺片。朕钦奉慈禧端佑康颐昭豫庄诚寿恭钦献皇太后懿旨。醇贤亲王祠。本系府第家庙。所有应备龛案祭器等项。自与庙制不同。该部所拟尚未尽合。著再细心斟酌。另拟具奏。现月　　

○调江苏巡抚刚毅为广东巡抚。山西巡抚奎俊为江苏巡抚。以安徽布政使阿克达春为山西巡抚。现月　　

○赏记名副都统额勒春副都统衔。为科布多帮办大臣。明发　　

○庚子。以四川按察使德寿为安徽布政使。陕西潼商道文光为四川按察使。现月　　

○以亏款延缴。革河南登封县知县唐开文职。并逮问。籍产备抵。摺包　　

○予故前任户部左侍郎续昌恤典如例。现月　　

○予积劳病故。河南尽先补用副将高以祥恤典如例。摺包　　

○辛丑。以内阁学士爱廉为满洲繙译会试正考官。詹事府詹事长麟为副考官。记注　　

○以剿平台湾大嵙封番社。予道员林朝栋以道员＜闲＞放。出力员弁升叙加衔有差。阵亡游击杨春海、都司赖长春、把总＜闲＞玉发、五品军功林秀川、张拱福、蒋宏标等优恤。现月

　　

○壬寅。谕军机大臣等、本月二十一日。醇贤亲王金棺奉安。前期一日。奉移园寝。著派福锟、昆冈、熙敬、钱应溥、前往照料。现月　　

○癸卯。上诣颐和园乐寿堂。问慈禧端佑康颐昭豫庄诚寿恭钦献皇太后安。甲辰谕内阁、都察院左副都御史徐致祥奏疆臣声名恶劣。据实纠参一摺。据称新授山西巡抚阿克达春、在安徽藩司任内。贪黩之声。流传道路。该副都御史奉使岭表。往返均由皖江。既有所闻。即应随时具奏何以回京数月。直至阿克达春＜闲＞放巡抚后。始行纠参。著徐致祥明白回奏。现月　　

○实授罗缙绅为湖北宜昌镇总兵官。现月　　

○以冒险救出商轮人口。予广东守备黄伦苏以都司补用。加游击衔。摺包　　

○以亏欠银两。革已故广东阳山县知县徐沅职。提属勒追。摺

包

