<!-- { "loadSidebar": true } -->
○辛酉。谕军机大臣等。崇厚等奏、请饬催各省欠饷。开单呈览一摺。据称奉省本年的饷。前经户部议。由山东等省拨银二十五万六千八百五十余两。迄今仅据淮安关解到银一万两。其余各省。并未报解。至各省欠解历年专饷。六十一万九千五百八十余两。亦未报解。请饬赶解等语。奉省需饷甚殷。亟应迅速筹拨。除河南现办赈务。需款浩繁。由涂宗瀛酌量筹解外。其余各该省督抚监督等。即将奉省本年的饷。赶紧委员起解。务于七月内解到一半。十月内埽数解清。其所欠历年专饷。并著源源筹拨。以资接济。原单均著摘钞给阅看。将此由四百里谕知李鸿章、沈葆桢、吴元炳、文格、涂宗瀛、并传谕广麟知之。　　

○壬戌。遣官祭关帝庙。　　

○癸亥。户部尚书魁龄因病奏请解任。允之。现月　　

○赏春荣、载巾、穆齐贤等、三等侍卫。文辉、德平、海明、庆瑞、保元、庆俊、全升等、四等侍卫。均在大门上行走。明发　　

○甲子。谕内阁。前据国子监司业汪鸣銮奏、杭州旗兵强买寻衅。招党持械。伤毙铺夥。凶犯潜匿营内等情。当经谕令果勒敏等、严拏案犯。定拟具奏。兹据奏称。上年十月闲。有山东德州销档旗人郑听即荣福。在联桥地方茶叶铺强买茶叶。该店不允。致相争殴。马甲哈山保等、往劝争打。致店夥方正恩等受伤。首犯脱逃等语。旗兵恃强滋事。实属目无法纪。该将军等、平时既约束不严。事后又不能将逸犯立时拏获。咎无可辞。果勒敏、济禄、均著交部议处。仍著分饬勒拏逃犯郑听即荣福务获。归案严讯。分别重惩。至该营虽无彻夜不闭情事。仍当严定营规。饬令各营官照保甲章程。设立门牌。稽查奸宄。毋任兵丁再滋事端。现月　　

○又谕。万青藜等奏、六门四镇。及卢沟桥、赵村、鲍家庄、各粥厂。请展限续赏银米各摺片。现在粮价未平。近畿各粥厂。贫民就食犹多。加恩著照所请。所有六门四镇。及卢沟桥加厂。共十一处粥厂。自本月起。再展限两个月。赏给粟米一千四百石。并筹拨银二千两。饬令撙节动用。其赵村鲍家庄两厂。著一并再行展限两个月。仍每月赏米一百二十石。以赡穷黎。

现月

　　

○又谕。万青藜等奏、恳将粥厂展限。并请加赏银米一摺。京师粮价未平。贫民生计仍艰。所有普济堂、功德林、粥厂。加恩著再展限两个月。赏给粟米四百石。并由崇文门税课项下。拨给经费银四百两。以济穷黎。现月　　

○又谕。左宗棠奏、覆陈刘典病难速痊。亲年笃老。恳准开缺回籍。并请＜闲＞员帮办各摺片。通政使司通政使刘典。著准其开缺回籍。前任浙江巡抚杨昌浚。著赏给四品顶戴。帮办甘肃新疆善后事宜。刘典著俟杨昌浚驰抵甘肃后。再行交卸回籍。剿捕　　

○谕军机大臣等。本年春闲。直隶各属亢旱。农田播种失时。现在虽经得雨。而秋成能否收获。尚难豫定。近闻河闲献县等处。竟有蝻孽萌生。民闲当饥馑之余。若禾稼复被虫伤。何以堪此。著李鸿章速即查明。如有蝻孽。即行饬属实力摉捕。勿任孳生为害。其余各属。仍当随时派员查勘。毋稍疏忽。将此谕令知之。现月　　

○杭州将军果勒敏奏、乍浦驻防兵房。俟兵部拨定防兵后。再行筹修。从之。随手　　

○钦差大臣左宗棠奏、兰州城垣修理银数。由本任养廉拨还。得旨。左宗棠著交部从优议叙。此项工程。免其造册报销。随手　　

○调工部尚书景廉为户部尚书。以都察院左都御史荣禄为工部尚书。镶白旗汉军都统文煜为都察院左都御史。现月　　

○以惠郡王奕详为镶红旗汉军都统。明发　　

○纂修官长绍恭纂　　

总纂官钱骏祥恭辑监修总裁世恭阅三月二十三日正总裁那恭阅四月十六日专司藳本陆恭覆阅壬子六月十二日　　

徐恭阅二签闰六月十一日

　　

荣恭阅一签八月十五日副总裁唐恭阅一签九月十九日　　

宗室宝恭阅一签三月二十一日

　　

郭恭阅四月十六日　　

熙月日初校修改下卷贰拾柒签朱翰章恭校陈恭阅三签五月十九日覆校修改下卷贰签曾文玉详校宗室麒月日总校修改下卷贰签田智枚总校蒙古总裁恩月日


大清德宗同天崇运大中至正经文纬武仁孝睿智端俭宽勤景皇帝实录卷之七十四　　

光绪四年。戊寅。五月。乙丑。谕内阁。御史秀文奏、请慎拏仓匪以免拖累一摺。据称匪徒搅扰仓务。多有挟嫌捏告等情。而两翼弁兵奉旨查拏。动辄百余人。藉端抢掠财物。往往误拏良民。并有私行拷问情事。请嗣后查办仓匪。密交仓场。派员访拏等语。匪徒搅扰仓务。自应严办。惟必须访查明确。方可摉拏。岂容藉端滋扰。嗣后步军统领衙门。务当严饬派出弁兵。慎密查拏。不准有妄拏良民、及藉端骚扰情事。至食场衙门。本无缉拏人犯之责。该御史所请。著毋庸议。现月　　

○谕军机大臣等。额勒和布等奏、乌城防兵。欠饷过多。现在库款罄尽。月饷更无从支放。请饬拨款。并催欠饷等语。该城防兵。需饷孔亟。著户部筹拨有著之款。十五万两。俾得补放兵丁历年欠饷。并著李瀚章、梅启照、潘霨、饬令各藩司。即将光绪三年十二月闲、户部指拨乌里雅苏台月饷银。各二万四千两。迅速解至察哈尔都统衙门。转解乌城。以济急需。将此由四百里谕知李瀚章、梅启照。并传谕潘霨知之。现月　　

○署云南巡抚杜瑞联奏、滇省各员捐助晋赈银两一摺。得旨。所捐银两。均著照各省赈捐章程请奖。学政李岷琛、请赏加升衔顶戴之处。著户部议奏。摺包　　

○赏撤回原营之洋炮教习、五品顶戴鸟枪护军兴瑞四品衔。摺包　　

○丙寅。谕内阁。李鸿章奏、印委各员办赈不善。请分别惩处等语。直隶吴桥县知县吴积旬□金、于去秋该境灾分。查勘未能平允。今春散赈。又多草率。著暂行革职留任。如再不知愧奋。即著严□□□尔□治罪。保定粥厂委员。候补知县刘凝钧、滥用丁役。致滋弊端。著即行革职。永不叙用。以示惩儆。现月　　

○谕军机大臣等。现在京师银价长落不定。粮价物价。均未能平。于民闲生计殊有关系。著万青藜彭祖贤体察情形。应如何酌量平价之处。妥为办理。毋任商贾居奇。致闾阎益形拮据。将此各谕令知之。现月　　

○又谕。李鸿章奏、景州富绅赵志和等、阻挠赈务。访闻讼棍张丕振等、主谋买奏。已咨顺天府。将廊房头条胡同永顺首饰楼梁姓。及布巷子布庄贾恒顺速拏等语。现在已否拏获。如尚未获。著万青藜等、饬属迅速查拏。讯明确供。咨覆李鸿章办理。原片著钞给阅看。将此各谕令知之。现月　　

○又谕。前据曾国荃奏□□□尔□署山西保德直隶州知州朱焜、巧于聚敛。营私忘公。当降旨将该员革职。兹据都察院奏。山西职员康凤翔等、遣抱。以良吏蒙冤等词。赴该衙门呈诉。据称朱焜、前署保德直隶州知州时。实事求是。因上年饥馑荐臻。未肯追呼。将该州上忙钱粮。冒为垫借。并非聚敛。遇事力任其难。虽患疾不恤。实未营私等语。案关属员被□□□尔

□。绅民呈请昭雪。虚实均应确查。以昭公允。著阎敬铭确切查明。据实具奏。原呈著钞给阅看。将此谕令知之。现月　　

○直隶总督李鸿章奏、请准丁日昌于赈捐未竣之前。仍专摺奏事。得旨。丁日昌所办赈捐事务。准其专摺具奏。摺包　　

○又奏、请将故绅原任浙江布政使沈兆澐、入祀天津县乡贤祠。下部议。摺包　　

○又奏、请将前长芦运司杨霈等、附祀文谦专祠。从之。　　

○以正黄旗汉军都统安兴阿署镶黄旗蒙古都统。礼亲王世铎署正蓝旗满洲都统。正红旗满洲副都统熙拉布署正蓝旗蒙古副都统。明发　　

○以捐助晋赈。赏通政使司副使夏家镐二品顶戴。予福建台湾道夏献纶优叙。随手　　

○以捐助赈款。予直隶绅士刘景芬等、建坊如例。随手　　

○以赈捐钜款。赏台湾绅士林维源母钟氏、扁额曰尚义可风。摺包　　

○以办理洋务赈务。积劳病故。予道员朱其昂优恤。摺包　　

○以义烈捐躯。旌表湖南善化县民赵世权未婚妻、试用训导黄兆璠女咏兰。摺包　　

○丁卯。谕内阁。巡视中城御史讷隆阿等奏、请将五城饭厂及绅捐粥厂。再行展限各摺片。现在粮价尚未平减。贫民糊口维艰。所有五城十五厂。著加恩再展限两个月。至五城之朝阳阁、育婴堂、打磨厂、长椿寺、关帝庙、圆通观、梁家园、各粥厂。据称经费不敷。仍照旧请领米石等语。即著照所拟办理。现月　　

○又谕。曾国荃奏、前山西按察使瑛棨、在途病故。请准入城治丧等语。大员病故。准令入城治丧。向系出自特恩。非臣下所能率请。该抚请准入城治丧之处。殊属非是。曾国荃著传旨申饬。现月　　

○稽查山西赈务前工部右侍郎阎敬铭等奏。筹画赈款。请变通佐杂及现任各员收捐章程。下部议。摺包　　

○又奏、晋省得雨较迟。春收无望。请将赈抚展至八月停止。从之。摺

包

　　

○又奏、遵旨议覆国子监司业宝廷所陈分贷之法。请暂缓办理。至开捐赈济各节。请俟西成丰稔。再行议办。报闻。摺包　　

○又奏、请将山西绛州直隶州知州陈世纶、赵城县知县刘祥瀚、入祀名宦祠。允之。摺包　　

○以办赈积劳病故。予甘肃巩秦阶道张树菼、山西绛州直隶州知州陈世纶、赵城县知县刘祥瀚等。交部议恤。现月　　

○以捐助晋赈。予道员朱其昂之母陆氏等、扁额建坊如例。摺包　　

○上以夏至。祭地于方泽。自是日始。斋戒三日。　　

○戊辰。署盛京将军崇厚等奏、审明已革员外郎魁升、捏名置地。抗传殴差。按律定拟。请饬议覆。得旨。下部议。随手　　

○毛昶熙丁忧。调礼部尚书万青藜为吏部尚书。以都察院左都御史徐桐。为礼部尚书。户部右侍郎翁同和。为都察院左都御史。现月　　

○调礼部右侍郎藩祖荫。为户部右侍郎。兼管钱法堂事务。仍兼署工部左侍郎。以内阁学士冯誉骥。为礼部右侍郎。仍兼署刑部左侍郎。现月　　

○己巳。派户部尚书董恂。为实录馆总裁官。刑部尚书桑春荣。为武英殿总裁官。吏部右侍郎童华。为国史馆副总裁官。现月　　

○命协办大学士兵部尚书沈桂芬。为翰林院掌院学士。现月　　

○庚午。夏至。祭地于方泽。遣怡亲王载敦恭代行礼。　　

○命科尔沁亲王伯彦讷谟祜管理武备院事务。明发　　

