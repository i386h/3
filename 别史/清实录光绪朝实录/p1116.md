<!-- { "loadSidebar": true } -->
○政务处奏、议覆护理山西巡抚赵尔巽通筹本计一摺。一、广宣教化以开民智。二、增设民官以消隐患。三、设劝农局以重本业。四、设工艺局以安游民。五、重商以保富民。六、因利以济贫民。七、设改良局。八、安散勇以销乱民。九、设教务局以重要案。十、设递信局。除以兵助工。及彳滟扁设教务局两条毋庸议外。余各条分别妥酌。次第施行。报可。　　

○外务部代递候选同知吴桐林拟办商务条陈八条。得旨、著政务处外务部酌核办理。　　

○山海关副都统倭恒额奏、关地五方杂处。兼联军在境。交涉日繁。所有八旗营制。改弦更张。常川操练。拟咨商直督设法筹款。仿常备军饷章加给津贴。允之。　　

○以办结晋省教案出力。赏法领事玛尔理、参赞端贵二品顶戴。洋员林辅臣等奖叙有差。　　

○乙未。祭关帝庙。上亲诣行礼。　　

○谕内阁、朕于三月初八日启銮后。著派庆亲王奕劻、协办大学士户部尚书崇礼、吏部尚书敬信、张百熙四人。分日轮班在内直宿。不直宿者于申刻散直。敬信著俟启銮后署理步军统领。每日进内办事。毋庸直宿。午刻先行散直。　　

○又谕、此次祗谒西陵。除军机大臣照例扈从外。其部院各衙门。著派世续、徐郙、葛宝华、奎俊、陆润庠、继禄、景沣、溥兴、贵昌、印启随扈。其余各衙门。均毋庸奏请肬■闲派。至内务府各司处人员。亦著从肬■闲拣派。以归省约。　　

○以太常寺卿印启为内阁学士。兼礼部侍郎衔。裁缺通政使司参议定成为太常寺卿。　　

○以亏款延缴。革前署湖北咸甯县知县杨钧职。并勒追。　　

○丙申。孝康章皇后忌辰。遣官祭孝陵。　　

○谕军机大臣等、外务部代递盛宣怀电奏、请将通商银行商股。改作萍乡矿股。所存部款百万。改归铁厂。由该厂分年归本缴息。等语。著外务部户部议奏。寻奏、商力竭蹶。而湖北铁厂不至中辍。实赖萍乡煤矿辅助之功。所请通商银行商股。改作萍乡矿股。自应照准。至部款应归部库。留作国家银行之用。未便挪移。从之。　　

○直隶总督袁世凯奏、北洋饷项。岁需五百数十万。协解短绌。不敷甚钜。现由本省酌量筹拨。以济要需。下部知之。　　

○又奏、遵饬各省挑选将目。赴北洋湖北学习操练。谨拟肬

■闲易章程。一、分设学堂学营。一、定学额。一、选将弁。一、限考期。一、优薪饷。一、筹杂费。一、备器械。一、定学期。一、奖优等。一、毕业考验。一、回省后委用。一、画一操法。如所请行。　　

○江苏巡抚恩寿奏、江甯县百二岁寿妇故二品封职谢均之妻张氏循例请旌。下礼部议。　　

○丁酉。引见各衙门保送京察一等人员。得旨、此次京察一等钤出人员。著各该堂官再行出具切实考语。交吏部带领引见。钤出之满洲蒙古中书笔帖式等官。著归入理事同知通判内。遇有缺出。与旧记名人员。一体带领引见。汉军汉人。著交部以抚民同知通判等官分别选用。起居注主事巴图隆阿、大理寺寺丞李桂文、太常寺寺丞兼读祝官崇恩、光禄寺署正联芳、侍＜目辟＞行＜匧心＞口＜韦未＞＜夗贝＞处主事润福、仓场富新仓监督光禄寺署正倪勋、唐古特学司业承庆、内阁典籍苏元龙、宗人府委署主事定秀、户部宝泉局大使英勣、礼部主事职衔赞礼郎寿祉、太常寺读祝官景存、广安、赞礼郎广耀、国子监助教松廷、鸿胪寺鸣赞额图珲、侍＜目辟＞行＜匧心＞口＜韦未＞＜夗贝＞处委署主事桂成、銮仪＜目辟＞行＜匧心＞口＜韦未＞＜夗贝＞鸣赞鞭官海顺、钦天监主簿司秉钧、五官正桂芾、俱著交部照例以应升之缺升用。其内阁侍读贵寿等二百六十一员。均著准其一等加一级。引见不到之刑部笔帖式荣光、著该部照例办理。　　

○引见京察年至六十五岁以上人员。得旨、户部郎中世昌等、均著照旧供职。不到之兵部郎中恒安、刑部郎中常凯、著该部照例办理。　　

○盛京将军增祺奏、奉省天主教案赔恤业经议结。用款百四十万两。所订善后条约。教民仍是中国百姓。词讼案件。仍由地方官不分民教。按律办理。教士主传道。毋得干预。下外务部知之。　　

○陕西巡抚升允奏、遵设课吏馆。酌拟章程。得旨、仍著随时认真考核。以裨吏治。　　

○江苏巡抚恩寿奏、就宝苏局地基。添设厂屋。试铸铜圆。专资苏用。下部知之。　　

○实授联芳外务部右侍郎。　　

○以亏款延缴。逮已革前署广东新安县知县刘骏声、籍产备抵。　　

○以办案乖谬。革广东临高县知县吴志道职。　　

○旌表夫亡殉节。浙江钱塘县烈妇奉天营口同知陈忠伟之妾杨氏、崔氏。　　

○戊戌。赏黑龙江休致总管札木萨兰多尔济等三员食全俸。博庆额半俸。　　

○以清淮防营拏获要匪。予副将李永光等七十二员奖叙。　　

○己亥。直隶总督袁世凯、署两江总督张之洞奏、时艰需才。科举阻碍学校。拟变通办法。请俟万寿恩科举行后。将各项考试取中之额。按年递减。学政岁科试。分两科减尽。乡会试三科减尽。即以科场递减之额。移作学堂取中之额。俾天下士子。舍学堂别无进身之路。至旧日举贡生员。三十岁以下者可入学堂。三十至五五十可入仕学师范速成两途。五十至六十。与夫三十以上。不能入速成科者。为宽筹出路。如再科大挑或拣发一次。或岁贡倍增其额。或多挑誊录。令其入馆。可得议叙。或举人比照孝廉方正。生员比照已满吏。准其考职。三年一次。分别用为知县佐贰杂职。六十以上。酌给职衔。其有经生宿儒。文行并美。而不能改习新学者。为学堂经书词章师。务期科举渐废。学校林立。上以革数百年相沿弊政。下以培亿兆辈有用人材。下政务处会同礼部妥议。　　

○以押解军装。不辞而去。革贵州云骑尉朱鸿逵世职。　　

○庚子。广西巡抚王之春奏、学政棚规。无关弊端。岁祗数千金。匀之各州县。所出无多。而可以为学政劝学兴廉之助。不必遽裁。报可。　　

○以捐助桂赈钜万。予选用道郑官应奖叙。　　

○以缺少兵额虚冒粮饷革贵州副将陈开珏游击曾汉奇职。并讯办。辛丑。祭文昌帝君庙。上亲诣行礼。　　

○谕军机大臣等、有人奏、客民占据土著田产。请饬清查一摺。据称浙江嘉兴府属海盐县。湖州府属德清县。两处客民甚多。占据土著田产。但缴官租。并未升科。地方官利其入己。亦不报解。于国课正供。大有亏损。请旨饬查等语。著诚勋迅派妥员。将海盐德清两县。客民占据土著田亩。查照粮根。妥筹办法。彻底清理。其余各州县似此情形。当复不少。亦著一并确查妥办。务期于国计民生。两有裨益。原摺著钞给阅看。将此谕令知之。　　

○又谕、有人奏、江苏茧捐。以无锡金匮两县为大宗。每岁可得四十万圆左右。该局委员以多报少。朋分肥己。开支亦多浮滥。去年苏省禁米出口。该局串令奸商。运米绕道出口。收受陋规。几酿重案。请旨饬查等语。当此款绌粮贵之时。岂容劣员行私舞弊。著恩寿按照所倢■＜曰融＞■＜石木＞各节。彻底查明。据实具奏。毋稍徇隐。原片著钞给阅看。将此谕令知之。寻奏、该委员奉委收捐。虽查无营私入己情弊。惟于黏贴印花。及过秤验船等事。玩忽瞻徇。实属咎有应得。应请将锡金厘局委员候补知县姚守彝革职。以为徇私误公者戒。如所请行。　　

○广西巡抚王之春奏、边饷紧要。无款筹解。仍请饬令湖北湖南照章协助。以济危急。得旨、著户部催解。　　

○湖南巡抚俞廉三奏、湖南遵设师范馆。并续派学生出洋留学。得旨、著赵尔巽随时严加考核。期收实效。　　

○又奏、酌提善堂款项。创设医学堂。报闻。　　

○守护西陵大臣载润等奏。恭备要差。请拨经费。得旨、著袁世凯迅速筹拨。　　

○以荆州左翼副都统瑞兴护理荆州将军。　　

○追予故湖南按察使傅鼐谥壮肃。　　

○壬寅。引见内务府三院堂处保送京察人员。得旨、此次内务府三院等处京察一等钤出人员。著该堂官再行出具切实考语。带领引见。钤出之堂主事文起、堂笔帖式文珣、文秀、联＜辶黎＞方■土、有庆、泰云、广厚、增山、英坤、广霖、汉章、崇斌、宝镛、振麟、松荫、增祺、广储司笔帖式泰泉、荣桂、掌关防管理内管领事务处笔帖式敬善、稽查内务府事务监察御史衙门笔帖式恩第、御药房笔帖式玉衡、上驷院主事多斌、笔帖式锡龄、武备院委署库掌世光、奉宸苑笔帖式清桂、圆明园六品苑丞懋祺、恒勋、七品苑副英贤、八品苑副世贵、颐和园六品苑丞连吉、七品苑丞连仲、八品苑副钱良、均著交吏部记名照例选用。所有一等官员笔帖式达他等、均著准其一等加一级。不到之内务府堂笔帖式端庄、著该衙门照例办理。至年已逾岁之广储司郎中广义等、均著照旧供职。　　

○以镶黄旗蒙古都统绰哈布为荆州将军。　　

○以亏款延缴。革已故前署广西象州知州杨琨职。并勒追。与欠解匿踪之已革署贺县知县盛鸿勋、均籍产备抵。　　

○癸卯。翰林院侍读王荣商奏、请推广蒙学堂。下管学大臣知之。　　

○外务部奏、金贵银贱。中国受亏甚钜。亟变通钱币。以图补救。一、铸金钱。一、存金款。一、严金禁。一、用金票。一、铸银圆。一、设银行。大要以金钱定铜银二币之值。以钞票济金银二币之用。以银行为利国便民之枢纽。以矿产为设局鼓铸之来源。借鉴列邦成法。损益尽善。庶挽利权。下政务处会同户部议奏。　　

○直隶总督袁世凯奏、开平煤矿。经侍郎张翼加招洋股。改为中外合办公司。乃上年以悬旗启衅。英使遽谓该局已卖与洋商胡华。据私约始终坚持。查矿地乃国家产业。岂能未经奏准。私相授受。张翼等情急支吾。益滋蒙混。应请饬下外务部迅速照会英使。切实堀明。另定中外合办章程。以复我疆土。保我利权。不至凭空断送于外人之手。得旨、著责成张翼赶紧设法收回。如有迟误惟该侍郎是问。并著外务部切实磋商妥办。　　

○以刑部尚书荣庆为镶黄旗蒙古都统。　　

○予缉枭伤亡。安徽弁勇冯锡锟等议恤。　　

