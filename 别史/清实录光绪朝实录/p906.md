<!-- { "loadSidebar": true } -->
○以山东黄河漫溢。革疏防员弁游击刘芳池、知县彭锡瑞、胶州协副将夏锡纯、等职。均留工效力。上游总办兖沂曹济道沈守廉等、暨总办三游河工总兵崔廷桂、均下部议处。现

月

　　

○予剿贼死事。江苏知县陈允棻、广西举人陈允孚、附祀伊父前山东直隶州知州陈应元济甯州专祠。摺包　　

○丁卯。谕内阁、吏部、户部奏、遵旨删订则例。具奏办理情形各一摺。各衙门例案太繁。业经谕令迅速删定。吏部铨选处分二项。头绪纷纭。户部收支款项。名目繁多。一切章程。难免歧异。著各该堂官督饬司员。悉心删订。务极肬■闲明。将核定例章。仿照史表。分门别类。列为一表。俾阅者一目了然。吏胥无从舞文弄法。至此项底本。即著该堂官公同核办。户部所请专派堂官一员勘定之处。应毋庸议。现月　　

○又谕、怀塔布等奏、司员呈递条陈。请旨办理一摺。据称礼部主事王照条陈时务。藉端挟制等语。朝廷广开言路。本期明目达聪。迩言必察。前经降旨。部院司员有条陈事件者。由各堂官代奏。毋得拘牵忌讳。稍有阻格。诚以是非得失。朕心自有权衡。无烦该堂官等鳃鳃过虑也。若如该尚书等所奏。辄以语多偏激。抑不上闻。即系狃于积习。致成壅蔽之一端。岂于前奉谕旨。毫无体会耶。怀塔布等均著交部议处。此后各衙门司员等条陈事件。呈请堂官代递。即由各该堂官将原封呈进。毋庸拆看。王照原呈。著留览。现月　　

○谕军机大臣等、詹事府、通政司、光禄寺、鸿胪寺、太仆寺、大理寺等衙门。现已裁撤。所有各该衙门一切事宜。归并内阁六部分办。著大学士六部尚书侍郎即行分别妥速筹议。限五日内具奏。寻大学士李鸿章等会奏、谨按会典内载。詹事府掌文学侍从。拟请归并翰林院。通政司掌纳各道题本。拟请归并内阁。光禄寺恭办典礼。鸿胪寺掌朝会燕飨。拟请归并礼部。太仆寺掌牧马政令。拟请归并兵部。大理寺掌天下刑名。拟请归并刑部。惟归并之后。一切事宜。应由各衙门移取职掌文卷。体察情形。斟酌办理。从之。摺包　　

○又谕、户部奏、库款支绌。请饬催解加放俸饷旗兵加饷以资周转一摺。据称部库近来存款无多。本年新增出款。如大学堂开办常年经费。译书局开办常年经费。八旗添练兵丁。武胜新队、骁骑营、护军营、筹拨月饷各项。统计不下百余万两。各省应解部库各款。多未按数解清。若复仍前延欠。库款何从支给。查有欠解最多之加放俸饷及旗兵加饷两款。尤为接济官兵急需。更难稍有延误。请饬催解等语。著该将军督抚等按照单开欠解银两。赶紧筹解。限于年内全数解清。毋再延欠。至历年欠款。并著分年带解。以清积欠而顾要需。傥再仍前延玩。即著户部照贻误京饷例。指名严倢■＜曰融＞■＜石木＞。原单均著钞给阅看。将此由五百里谕令吉林将军、两江闽浙湖广两广漕运各总督、江苏安徽江西浙江湖南山东山西河南陕西各巡抚知之。现月　　

○又谕、侍讲学士济澂奏、山东黄河漫溢敬陈管见一摺。据称山东河身逼窄。南北泺口宽不及百丈。黄流翕受诸水。势不能容。近年上下游漫溢决口以中流泺口束缚逼紧之故。惟有因河之宽窄。审势之高下。窄者量为宽展以分水势。宽者仍其旧堤以节经费请饬筹办等语。著张汝梅体察情形。督饬道厅认真办理。克期合龙以＜目辟＞行＜匧心＞口＜韦未＞＜夗贝＞民生而弭水患。傥在事员弁。办工不力。即著择尤从严倢■＜曰融＞■＜石木＞奏。毋稍徇延。原摺著钞给阅看。将此谕令知之。现月　　

○又谕、给事中托佛欢奏、请广开利源一摺。据称热河都统所辖之张三营地方有孟魁布格等五川。绵长二百余里。周围相连俱系未垦荒地。若照吉林奉天等处。一律开垦升科可得熟地数万亩。于年例钱粮。不无小补等语。所奏是否属实。著色楞额到任后。派员确切查勘。体察情形。妥议具奏。原摺著钞给阅看。将此谕令知之。现月　　

○又谕、长萃奏、仓匪把持私放黑档。请饬拏办一摺。据称风闻富新仓于六月开放甲米时。有私放黑档三千余石之事。访系该仓身后办事人林四即林鹤年主谋。管帐人李大胡得成帮同办理。私帐均在李大胡得成家收藏。又闻珠宝市谦和瑞炉房。系该匪林四与内务府崔文照夥开。又老君堂大鹁鸽市均有该匪夥开当铺。请分别查抄等语。仓匪把持仓务。舞弊营私。实属有干法纪。著步军统领衙门即将林四等严密查拏。按名弋获。并将私帐＜目辟＞暒穴＜曰融＞夕＜夗贝＞获送部按例审办。林四即林鹤年家产。先行查封备抵以重仓储。原摺著钞给阅看。将此谕令知之。现月　　

○又谕、光禄寺卿常明奏、敬筹的款以济时用一摺。据称湖北候补知府郑思贤禀称、广东向有闱姓宝字馆基票三项。风行已久。势难禁止。除闱姓规现已提归大学堂抽收经费。其宝字馆基票。仿照招商承充旧案办理。每年可筹报效银一百万圆。按季解交神机营。作为练兵购械之用。据情代奏。请旨赏收。并请以郑思贤招商承充等语。著谭钟麟确切查明。款项是否属实。并郑思贤可否承充之处。据实具奏。又侍讲学士济澂奏、保康公司商人何元善在总署禀请试办广东番摊。每年报效银六十万圆。作为大小学堂及专练火攻等费。请饬给咨试办等语。著谭钟麟一并确查具奏。原摺片均著钞给阅看。将此谕令知之。寻奏、遵查广东省赌禁万不可弛。赌费万不可收。郑思贤等所称报效百万六十万。皆欲藉以营私。请毋庸议。得旨、所奏甚是。著即一体禁止。现月　　

○又谕、本日给事中托佛欢奏、京师绿步二营。弊窦甚深。请派员察核等语。著步军统领衙门认真整顿。毋得糜饷缺额。以杜弊端。现月　　

○又谕、电寄谭钟麟等、前经降旨催办各省学堂。据谭钟麟、德寿、电覆。均尚无切实办法。著该督抚振刷精神。确筹开办事宜。认真举办。总期多设小学堂以广作育。不准敷衍延宕。仍将筹办情形。即行电奏。电寄　　

○又谕、电寄刘树堂、河南河工已归并巡抚兼办。刘树堂责无旁贷。著督率道厅各员。将防汛事宜。认真筹办。毋稍疏虞。仍将接办情形。先行电奏。电寄　　

○以热河都统寿荫为广州将军。正黄旗满洲副都统色楞额为热河都统。调金州副都统寿长为正黄旗满洲副都统。明发　　

○以办理交涉。遇事和平。赏法国使臣吕班暨参赞随员等宝星。　　

○以洋员订定卢汉铁路合同出力。赏比国领事官法兰吉等宝星。摺包　　

○戊辰。文宗显皇帝忌辰。上诣奉先殿寿皇殿行礼。　　

○遣官祭定陵。　　

○谕内阁、昨据吏部户部奏、删订则例办理情形。当经谕令将核定例章。仿照史表。分门别类。列为一表。使人易晓。因思删订则例。各衙门均当照此办理。以归划一。著该堂官等督饬司员。悉心编辑。毋稍纷歧。现月　　

○谕军机大臣等、前经降旨。士民有上书言事者。著赴都察院呈递。毋得拘牵忌讳。稍有阻格。嗣后都察院凡接有条陈事件。如系封口呈请代奏。即著将原封进呈。毋庸拆阅。其具呈到院者。即将原呈封进。不必另行钞录。均著随到随递。不准稽压。傥有阻格。即以违旨惩处。现月　　

○以正白旗满洲副都统奕功为銮仪＜目辟＞行＜匧心＞口＜韦未＞＜夗贝＞銮仪使。明发　　

○调正红旗护军统领钮楞额为镶黄旗护军统领。以正黄旗汉军副都统永隆为正红旗护军统领。明发　　

○以云南巡抚裕祥为成都将军。现月　　

○以记名副都统奎铎为金州副都统。明发　　

○己巳。上诣瀛秀园门外跪送慈禧端佑康颐昭豫庄诚寿恭钦献崇熙皇太后幸颐和园驻跸。　　

○谕军机大臣等、给事中庞鸿书奏、振兴庶务。宜审利弊摺内。条陈通用银圆等语。著户部妥议具奏。条陈改定武科等语。著兵部妥议具奏。条陈经济科等语。著总理各国事务王大臣会同礼部酌核具奏。原摺著摘钞给予阅看。现月　　

○又谕、庞鸿书振兴庶务宜审利弊摺内。条陈大学堂章程等语。著孙家鼐酌核具奏。原摺著摘钞给予阅看。寻奏、所陈各节。请毋庸议。从之。　　

○又谕、庞鸿书振兴庶务宜审利弊摺内。条陈创修铁路开拓矿务等语。著王文韶、张荫桓、酌核具奏。原摺著摘钞给予阅看。寻奏、查卢汉铁路。延长三千余里。非急促可成。所请设法速成之处。应毋庸议。至开拓矿务。查奏定矿章。原重在华商自行筹办。何云禁阻。惟闻处所难免蠹胥恶役。向索漏规。现明定章程。严为禁止。从之。　　

○又谕、庞鸿书、振兴庶务宜审利弊摺内。振兴农务。劝课种植。推广工艺商务设局各条。著端方、徐建寅、吴懋鼎、酌核具奏。原摺著摘钞给予阅看。现月　　

○又谕、电寄苏元春前因广西匪徒滋事。恐其日久滋蔓。责成苏元春认真督办。现在著名匪首李立亭田福志等均尚未拏获。并闻逸匪孙文自海外潜归为之区画接济。是否属实。著苏元春严密访查。如在中国界内。务期设法弋获。以杜隐患。一面仍会商谭钟麟、黄槐森、督饬各营。分路＜目辟＞暒穴＜曰融＞夕＜夗贝＞捕。务将首要悉数歼除。勿留余孽。所有办理情形。即著随时电奏。毋稍迁延。致劳廑系。电寄　　

○庚午。朱笔谕、吏部奏、遵议礼部尚书怀塔布等处分一摺。朕近来屡次降旨。戒谕君■羊臣。令其破除积习。共矢公忠。并以部院司员。及士民有上书言事者。均不得稍有阻格。原期明目达聪。不妨刍荛兼采。并藉此可觇中国人之才识。各部院大臣。均宜共体朕心。遵照办理。乃不料礼部尚书怀塔布等、竟敢首先抗违。藉口于献可替否。将该部主事王照条陈。一再驳斥。经该主事面斥其显违诏旨。始不得已勉强代奏。似此故为抑格。岂以朕之谕旨为不足遵耶。若不予以严惩。无以儆戒将来。礼部尚书怀塔布、许应骙、左侍郎＜辶黎＞方■土岫、署左侍郎徐会沣、右侍郎溥颋、署右侍郎曾广汉、均著即行革职。至该部主事王照、不畏强御。勇猛可嘉。著赏给三品顶戴。以四品京堂候补。用昭激励。特谕。现月　　

