<!-- { "loadSidebar": true } -->
○壬寅。谕军机大臣等、有人奏、知县骫法虐民请饬查办一摺。据称云南广西直隶州知州刘云章。贪酷枉滥。嗜好极深。审理案件。一味刑求。纵容丁役勒索案费。以致士民哗怨等语。著崧蕃、裕祥、按照所列各款。确切查明。据实具奏。毋稍徇隐。原摺著钞给阅看。将此谕令知之。寻奏、遵查知州刘云章、尚无贪酷嗜好声名。惟于该州人地不宜。应请开去广西直隶州缺。随时考察。酌量补用。如所请行。现月摺包　　

○派大学士昆冈、都察院左都御史徐树铭、户部右侍郎溥良、礼部右侍郎唐景崇、刑部左侍郎阿克丹、署工部左侍郎梁仲衡、内阁学士绵文、署都察院左副都御史胡燏棻、为殿试读卷官。早事　　

○癸卯。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。至乙巳皆如之。起居　　

○策试天下贡士陆增炜等三百四十二人于保和殿。制曰。朕仰承天眷。寅绍丕基。于今二十有四矣。荷列圣之诒谋。慈闱之训教。夙夜兢兢。不敢康逸。思与海内贤士。酌古剂今。共图上理。兹当临轩发策。冀得嘉谟。以裨实政。尔多士各摅己见。启沃朕心。天工人代。俊乂所以贵旁求也。汉代得人最盛。以策科显如贾谊董仲舒者。更有何人。汉唐经师。授受相承。以科第进者几人。宋之儒修。上感星精。下立人纪。或以保举。或有科目。流光史策。最为人材渊薮。试分别言之。明代取士以制艺。贤才之及于古昔者。岂无其人。其流别同异。可一视欤。人才出则国运昌。不可不亟讲求也。至于将帅之才。艺术之事。古或以之命科。或随时录用。孰为妥善。曷昌言之。古之帝王。有征而无战。司马兵法。动静繁肬■闲之数若何。军礼为五礼之一。今之存者。见于何书。阴符六韬穰苴尉缭孙吴之书。孰为近道。唐太宗李靖论兵之语。有裨实用否。左氏兵法。通鉴兵法。有裒集之者否。武备志。金汤十二筹。纪效新书。练兵实纪。孰为精审。寰宇志。郡国利病书。筹海图编。所言险要。孰为精妥。岩防江防之制。屯田转运之法。攻守战伐之器。侦探闲诱之变。风雨冥晦之夕。悬岩绝壑之境。果何以悉合机宜欤。惟德动天。无远弗届。干羽之所以绥有苗也。风不鸣条。雨不破块。知中国有圣人也。白雉何以贡于越裳。砮矢何以贡于肃慎。白环何以贡于西国。莫敢不来享。莫敢不来王。非有以慑之而戢其敢心欤。冒顿之子复请和亲。何以书于纲目。遣兵出塞尽境而止。何以称为盛德。陈汤击郅支。何以不讥其矫制。登燕然而刻石。何以等诮于金微。诸葛亮何以屯汉中。而自请贬官。李郭宣力效忠。何以纪入援之回纥。孰得孰失。盍析陈焉。周礼一书。半论理财。岁终则会货贿之出入。善政可得闻欤。两汉时。武帝创均输之法。以布帛为租。果施行而无弊欤。唐之财赋。归于左藏。综核之计甚详。何以假取听之豪将。帑藏主以中官。刘晏理财。亚于管萧。其立法有上下交得者。试详述之。苏轼策别。有或去或存之议。曾巩议经费。有或杜或从之谋。何其指陈国计。纤悉靡遗欤。夫理财之政。不外开源节流两端。乃或广利源而成效难期。裁浮费而卒归无补。二者果何道之从。俾实有济于国用欤。凡此皆宰世之宏纲。经邦之要务也。朕以藐躬膺祖宗付托之重。宵旰忧勤。辟门吁俊。尔多士各殚见闻。毋泛毋隐。朕将亲览焉。试策　　

○命前国子监祭酒王懿荣、仍在南书房行走。现月　　

○以营务废弛。勒河南守备徐景祥等、休致。摺包　　

○甲辰。谕军机大臣等、谭钟麟等奏、崖州黎匪滋事办理情形一摺。崖州乐安汛地方黎匪滋事。据该督等查明衅由汛弁激成。业将该汛把总何秉钺正法枭首。黎匪悔罪投诚。地方安静。办理尚属妥速。该地方文武各员。均有应得之咎。崖州知州李怀清、著以通判降补。署崖州协副将陈廷梁、著以游击降补。署崖州陆路都司黎兴春、著以千总降补。以示惩儆。在逃各犯。仍饬严拏。务获究办。琼海孤悬。黎情犷悍。此次该督抚便宜从事。尚为操纵得法。嗣后务须慎选文武官弁。妥为镇抚。不得以地方较远。耳目难周。致令贪酷之员。激成事变。是为至要。将此谕令知之。现月　　

○署湖广总督谭继洵奏、遵议改试武科章程六条。一、武童均归团练操演。一、枪石滟驳分别考试。一、兵勇乡试先录科。一、武生武举通习算学。一、试场兼操技艺。一、训练定赏罚。下部议。摺包　　

○授协办大学士兵部尚书荣禄为大学士。管理户部事务。调刑部尚书刚毅为兵部尚书。协办大学士。以镶白旗蒙古都统崇礼为刑部尚书。现月　　

○乙巳。上还宫。起居　　

○谕内阁、数年以来。中外臣工讲求时务。多主变法自强。迩者诏书数下。如开特科。裁敺■几兵。改武科制度。立大小学堂。皆经再三审定。筹之至熟。甫议施行。惟是风气尚未大开。论说莫衷一是。或托于老成忧国。以为旧章必应墨守。新法必当摈除。血■乣喙哓哓。空言无补。试问今日时局如此。国势如此。若仍以不练之兵。有限之饷。士无实学。工无良师。强弱相形。贫富悬绝。岂真能制梃以挞坚甲利兵乎。朕惟国是不定。则号令不行。极其流弊。必至门户纷争。互相水火。徒蹈宋明积习。于时政毫无裨益。即以中国大经大法而论。五帝在王。不相沿袭。譬之冬裘夏葛。势不两存。用特明白宣示。嗣后中外大小诸臣。自王公以及士庶。各宜努力向上。发愤为雄。以圣贤义理之学。植其根本。又须博采西学之切于时务者。实力讲求。以救空疏迂谬之弊。专心致志。精益求精。毋徒袭其皮毛。毋竞腾其口说。总期化无用为有用。以成通经济变之才。京师大学堂。为各行省之倡。尤应首先举办。著军机大臣。总理各国事务王大臣。会同妥速议奏。所有翰林院编检、各部院司员、大门侍＜目辟＞行＜匧心＞口＜韦未＞＜夗贝＞、候补候选道府州县以下官、大员子弟、八旗世职、各省武职后裔、其愿入学堂者。均准入学肄业。以期人材辈出。共济时艰。不得敷衍因循。徇私援引。致负朝廷谆谆告诫之至意。将此通谕知之。现月　　

○又谕、方今各国交通。使才为当务之急。著各直省督抚。于平日所知品学端正通达时务不染习气者。无论官职大小。酌保数员。交总理各国事务衙门考验。带领引见。现月　　

○谕军机大臣等、电寄黄槐森。永安教案。拏犯劾官。皆应速办。该州虽已倢■＜曰融＞■＜石木＞革。而凶犯至今未获。该处地连猺峒。岂可任令潜藏。著该抚速饬官绅。悬赏购募。并著苏元春、派弁协缉。务须刚柔互用。毋致激生事端。苏元春籍隶永安。想能设法妥办也。　　

○丙午。上御养心殿。召读卷官入。亲阅定进呈十卷甲第。　　

○谕内阁、总理各国事务衙门奏、遵议侍郎荣惠奏请特设商务大臣及选派宗支游历各国一摺。商务为富强要图。自应及时举办。前经该衙门议请。于各省会设立商务局。公举殷实绅商。派充局董。详定章程。但能实力遵行。自必日有起色。即著各省督抚。督率员绅。认真讲求。妥速筹办。总期连络商情。上下一气。毋得虚应故事。并将办理情形。迅速具奏。至选派宗室王公、游历各国。亦系开通风气。因时制宜之举。著宗人府察看该王公贝勒等。如有留心时事。志趣向上者。切实保荐。听候肬■闲派。　　

○谕军机大臣等、电寄黄槐森。电悉。黄政球著先行革职。勒令将犯交出。如办理妥速。尚可开复。傥仍延玩。再行岩倢■＜曰融＞■＜石木＞。　　

○御史张兆兰奏。京师米价日贵。请开仓平粜。下所司议。　　

○加各关税司经费每年银一百二十万两。　　

○赏德国亲王随员克勒泥等宝星。　　

○丁未。上御太和殿传胪。授一甲三人夏同和为翰林院修撰。夏寿田、俞陛云、为编修。赐进士及第。二甲李稷勋等一百四十六人赐进士出身。三甲王思衍等一百九十三人。赐同进士出身。　　

○皇后亲蚕。诣先蚕坛。举行献茧缫丝礼。　　

○谕内阁、翰林院侍读学士徐致靖、奏保通达时务人材一摺。工部主事康有为、刑部主事张元济、均著于本月二十八日。豫备召见。湖南盐法长宝道黄遵宪、江苏候补知府谭嗣同、著该督抚送部引见。广东举人梁启超、著总理各国事务衙门察看具奏。　　

○戊申。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。至庚戌皆如之。　　

○谕内阁、都察院奏、湖南京官胡钟驹等、呈控户部员外郎王育桐。阴谋吞产。诬控慈母。并王汤氏邵氏具禀呈控。语意相同。将原呈禀呈览一摺。王育桐著先行革职。交刑部审讯。　　

○黑龙江将军恩泽等奏、江省创设木植公司。承办铁路需用材木。下所司知之。　　

○御史宋伯鲁奏、经济特科。请分别办理。下所司知之。　　

○赏大学士李鸿章、户部左侍郎张荫桓、宝星。　　

○予故前任正蓝旗蒙古副都统托伦布、恤典如例。　　

○己酉。谕内阁、协办大学士户部尚书翁同和、近来办事。多未允协。以致血■乣论不服。屡经有人倢■＜曰融＞

■＜石木＞奏。且每于召对时。咨询事件。任意可否。喜怒见于词色。渐露揽权狂悖情状。断难胜枢机之任。本应查明究办。予以重惩。姑念其在毓庆宫行走有年。不忍遽加严谴。翁同和著即开缺回籍。以示保全。现月　　

○又谕、嗣后在廷臣工。仰蒙慈禧端佑康颐昭豫庄诚寿恭钦献崇熙皇太后赏项。及补授文武一品。暨满汉侍郎。均著于具摺后恭诣皇太后前谢恩。各省将军都统督抚提督等官。亦一体具摺奏谢。现月　　

○又谕、昨经降旨。令宗人府保荐王公贝勒等选派游历。因思近支王贝勒等职分较尊。朕当亲行察看。毋庸保荐。其公以下及闲散宗室内。如有志趣远大才具优长者。著宗人府随时保奏。现月　　

○又谕、嗣后朕驻跸颐和园之日。各衙门遇有应行引见之员。著一体带领引见。　　

○谕军机大臣等、本年秋闲。朕恭奉慈禧端佑康颐昭豫庄诚寿恭钦献崇熙皇太后銮舆。由火车路巡幸天津阅操。所有海光寺、海防公所、两处屋宇。著荣禄迅即修饰洁净。豫备一切。并著胡燏棻将火车铁路。一并料理整齐。毋得延误。现月　　

○又谕、著总理各国事务衙门、将各国君后宗藩及特派头等公使来华。于皇太后前及朕前接见款待礼节。务须参酌中西体制。详定章程。从优接待。一俟议妥奏准后。即行照会各国驻京公使。并分电出使各国大臣。令其一体知悉。洋务　　

