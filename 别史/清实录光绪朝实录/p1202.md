<!-- { "loadSidebar": true } -->
○甲午。谕内阁、兵部理藩院会奏、议覆溥颋等奏、沥陈台站扰累积弊请申明定章开单呈览并酌给津贴各摺片。据称台站定例。本属甚严。日久弊生。官员弁兵。肆行扰累。亟宜严定章程。变通办法等语。著各都统及将军大臣等、遵照单开各节。一体办理。遇有驰驿公务。暨差遣员役。准照议定章程。核实填给。不得瞻徇情面。稍涉浮滥。各站供应。亦著一律遵办。此项出差人员。著户部按照程途远近。酌给津贴。以利遄行。如再有前项扰累情事。即著该都统等、据实纠倢■＜曰融＞■＜石木＞。从严惩办。以肃台政而恤蒙艰。现月　　

○谕军机大臣等、程德全奏、时机危迫。亟宜开通各蒙一摺。据称蒙古各盟。世为北边屏蔽。承平日久。习于便安。比年时局变迁。亟宜设法经营。以资控制。所陈垦务各节。不为无见。著该亲王、理落院、及各将军都统督抚等、各就地方情形。妥筹办理。详晰具奏。原摺著钞给阅看。将此各谕令知之。现月　　

○又谕、电寄赵尔巽。廷杰现在补授热河都统。即著索赴新任。奉天垦务事宜。著赵尔巽妥筹办理。电寄　　

○乙未。冬至。祀天于圜丘。上亲诣行礼。记注　　

○诣正阳门关帝庙菩萨殿拈香。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭庄顺皇贵女滟巳园寝。端慧皇太子园寝。醇贤亲王园寝。　　

○停次日朝贺。　　

○诣宁寿宫乐寿堂问慈禧端佑康颐昭豫庄诚寿恭钦献崇熙皇太后安。至戊戌皆如之。记注　　

○伊＜覀之＞■牛将军马亮奏、蒙民生计贫乏。草厂窄狭。官牧受累。拟请将每年孳生羊只。定章折价收缴。以纾蒙困。得旨、著长庚到任后。体察情形。奏明办理。摺包　　

○署甘肃新疆巡抚吴引孙奏、英吉沙尔厅被雹被水成灾。已饬员查勘抚恤。得旨、著即妥为抚恤。毋任失所。摺包　　

○丁酉。谕军机大臣等、有人奏、前四川内江县知县罗度长寿县知县唐我圻长甯县知县李子荣贪酷各款请饬查办一摺。著锡良按照所倢■＜曰融＞■＜石木＞各节。确切查明。据实奏奏。毋稍徇隐。原摺著钞给阅看。寻奏、罗度并无劣奣＜虘阝＞亦。请毋庸议。唐我圻问案用笞杖。在未定罚金章程以前。惟于雷巴三一案。未免率忽。李子荣尚无弊混讳盗情事。惟捕务未能勤奋。均请交部议处。如所请行。　　

○署吉林将军达桂、署黑龙江将军程德全奏、边备空虚。拟先于三姓、及所属、并吉江两省联界处所。开设郡县。以资治理。下政务处吏部议。行。　　

○以裁缺国子监祭酒宝熙为内阁学士。兼礼部侍郎衔。纂修

官朱汝珍恭纂　　

帮总纂官蓝钰恭辑监修总裁世恭阅二签七月二十二日正总裁那月日专司蒿■木本陆恭覆阅癸丑十二月初十日

　　

徐月日　　

荣月日副总裁唐月日　　

宗室宝恭阅二签十二月廿七日　　

陈恭阅二签七月二十五日　　

熙月日　　

郭恭阅四月二十二日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百五十二　　

光绪三十一年。乙巳。十二月。己亥朔。上诣宁寿宫乐寿堂问慈禧端佑康颐昭豫庄诚寿恭钦献崇熙皇太后安。至戊辰皆如之。内记　　

○湖广总督张之洞奏、遵练兵处新章。改编湖北常备军两镇营制饷章。并设立督练公所。考究军政。拟定办法十三条。下所司议。寻奏、拟将湖北所编第二镇。改为第二十一混成协。所有薪饷。请饬照奏准福建变通新饷章程办理。统领兼辖两协。万难久悬。拟即行遴充。以专责成。正军医马医官。应令遴用中国明习西医者试充。余应照准。依议行。　　

○又奏。湖北荆州府属各县。水灾较重。拟筹拨银两。以工代赈。俾修复漫溃各堤。下部知之。摺包　　

○以出洋期满。予驻俄参赞、外务部候补主事吴锜等。驻比参赞。直隶试用知府沈瑞麟等。驻法参赞。兵部候补主事夏循土滟自等。驻日参赞、外务部候补主事文溥等。奖叙。　　

○以前赴安南各埠考查商情。予驻法参赞江苏补用道严璩等奖叙。　　

○以死事惨烈。遗爱在民。予故驻藏封办大臣凤全、事迹宣付国史馆立传。并于四川省城建立专祠。从成都将军绰哈布请也。寻谥曰威愍。摺包　　

○以德参赞葛尔士等、协议稽徵办法、邮政倢■＜曰融＞

■＜石木＞议并海毕等、议订互寄邮件章程、法参赞费镛、办事公平、并赏宝星。摺包　　

○庚子。谕内阁、商部奏、参领瑞徵办事蒙混。藉端招摇。请旨惩办一摺。现在振兴商务。招商集股。端在诚信相孚。岂容不肖官员。影射蒙混。任意妄为。乃该参领竟在吉林擅称商务议员。并有冒支款项情事。实属荒谬。记名副都统即补参领瑞徵著即行革职。并著该旗严拏押解回吉。归案究办。以示惩儆。现月　　

○直隶总督袁世凯等奏、密陈与德人商定胶州、高密撤兵善后办法五条。胶州德兵现经撤竣。高密亦撤四分之一。余仍依限匀撤。又奏、添设胶济环界内外铁路巡警。以资巡缉弹压。　　

○又奏、山东济南城外暨附近潍县周村两处。奏开商埠。现经续订租建章程十五条。巡警章程十四条。通行试较。并下部知之。摺包　　

○又奏、请拨款购回胶高两处德人所建兵房。如所请行。摺

包

　　

○以筹赈出力。予直隶总督袁世凯等优叙。赏四川布政使许涵度头品顶戴。摺包　　

○以创办商业银行。予候选道林尔嘉以五品京堂候补。现月　　

○以诈骗赈银。革四川岳池县知县刘廷栋职。摺包　　

○辛丑。以京师雪泽稀少。上诣大高殿祈祷行礼。内记　　

○遣恭亲王溥伟诣时应宫。贝勒载洵诣昭显庙。贝勒载涛诣宣仁庙。贝子溥伦诣凝和庙拈香。现月　　

○谕军机大臣等、电寄安成、电悉。著即督饬该委员不动声色。慎密防守。是为切要。电寄　　

○以捐款助赈。予山东济东泰武临道沈廷木滟巳、为其故父母建坊。　　

○壬寅。谕内阁。朕钦奉慈禧端佑康颐昭豫庄诚寿恭钦献崇熙皇太后懿旨。礼部奏、元旦礼仪一摺。元旦令节。皇帝率王公百官著在皇极殿行礼。停止筵燕。其在外公主福晋命妇。均著进内行礼。　　

○癸卯。穆宗毅皇帝忌辰。上诣奉先殿寿皇殿行礼。遣官祭惠陵。照例

　　

○御史杨圣清奏、练兵自强。宜豫储将才。下所司知之。现月

　　

○给事中刘学谦奏。洋货进口日增。请饬多设局厂。仿造机器。推广纺织。以挽利权。　　

○又奏、请饬广筹经费。设立半日学堂。并下部知之。现月　　

○以遵命捐赈。并助习艺所经费。予留吉试用道路槐卿署承德县知县程恩荣、各为其母建坊。　　

○甲辰。孝惠章皇后忌辰。遣官祭孝东陵。照例　　

○以性情懦弱。降凉州右翼四旗蒙古佐领增顺为防御。摺包　　

○乙巳。谕军机大臣等、有人奏、四川官幕劣奣＜虘阝＞亦昭彰。据实纠倢■＜曰融＞■＜石木＞。请饬查办一摺。著锡良按照所倢■＜曰融＞■＜石木＞各款。确切查明。据实具奏。毋稍徇隐。原摺著钞给阅看。现月　　

○又谕。本日御史张瑞荫呈递摺内附片。分页缮写。殊属违式。著传旨申饬。　　

○又谕。电寄锡良。前于九月初一日发出廷寄一道。九月初八日。电旨一道。谕令锡良保固川边。通筹妥办各等语。日久尚未据覆奏。现在事机紧要。著该督迅速筹办。并将布置情形。详晰具奏。电寄　　

○驻藏办事大臣有泰奏、英员强逼班禅额尔德尼赴印。阻止不从。请饬部及议约大臣设法办理。得旨、著外务部迅速查核办理。摺包　　

○予故闽浙总督崧蕃恤典如例。赠太子少保衔。嗣子外务部主事豫敬、以本部员外郎即补。现月　　

○丙午。上奉慈禧端佑康颐昭豫庄诚寿恭钦献崇熙皇太后御乾清宫。科尔沁和硕达尔汗亲王那木济勒色楞等六人、翁牛特亲王衔多罗都楞郡王赞巴勒诺尔布一人、阿巴噶亲王衔多罗郡王扬桑等二人、巴林多罗郡王札噶尔等三人、阿噜科尔沁郡王衔多罗贝勒巴咱尔济哩第等二人、喀尔喀亲王衔札萨克多罗郡王多尔济帕喇穆等八人、敖汉固山贝子德色赉都布等二人、茂明安多罗贝勒棍布一人、乌珠穆沁镇国公达木林一人、郭尔罗斯辅国公齐莫特散帔勒一人、鄂尔多斯镇国公衔头等台吉沙克都尔札布一人、阿拉善镇国公普勒忠呢什尔一人、喀喇沁辅国公僧格札布一人、苏呢特辅国公特穆尔一人瞻觐。外记　　

○谕军机大臣等、电寄李经羲等、电悉。岑春蓂前已奏报启程。著即兼程速赴署任。林绍年俟岑春蓂到黔。迅即驰赴广西。毋稍延缓。林绍年未到任以前。仍著李经羲悉心筹办。以重地方。电寄　　

○换铸长芦盐运司印信。从直隶总督袁世凯请也。摺包　　

○丁未。翰林院奏满汉侍读。已升为正五品。内外班升转。比照庶子之例。惟体制未经声叙。京察出考。是否仍照旧制。得旨。著仍照旧制办理。现月　　

○以捐款建桥。予故云南都司孙世泰建坊。　　

○戊申。谕军机大臣等、电寄锡良、电悉。仍著该督将川边事宜。妥速筹办。毋误事机。电寄　　

○又谕、据周馥等电奏、查办上海一案。已经平定情形等语。外务部知道。电寄　　

○守护。西陵大臣载润等奏、陵寝地面。开浚水源。请饬带领堪舆。相度地址。以照慎重。得旨、著派明年查工大臣敬谨查勘。奏明办理。摺包　　

○理藩院代奏、上观呼图克图呈请驻京堂差。得旨、土观呼图克图前四辈均曾驻京。赏给静修禅师名号。今该呼图克图业经瞻觐。恳祈驻京堂差。出于至诚。即照所请。准其驻京。加恩仍赏给该呼图克图静修禅师名号。给予副札萨克达喇嘛职衔。并赏印敕。明发　　

○署甘肃新疆巡抚吴引孙奏、拟就书院改设学堂。其高等办法。仿照山东章程。暂分备斋正斋。督课外国语文。拟将旧设俄文学馆并入。再聘精通英德法语言文字者。以补所未备。至府州县应设各等学堂。当通饬筹款。一律仿办。下学部知之。摺包　　

○以把持矿务。革直隶候补直隶州知州徐福立职。摺包　　

○蠲缓浑津黑河被旱圈地米石。摺包　　

○己酉。孝和睿皇后忌辰。遣官祭昌西陵。照例　　

○外务部奏。新设驻和专馆。拟酌照奥义比三国使馆。定常年经费。依议行。　　

○以湖南巡抚端方为闽浙总督。未到任前。以福州将军崇善兼署。现月　　
