<!-- { "loadSidebar": true } -->
○又奏、哈尔滨为中国入口总汇地方。华洋商民。贩运货物。须妥定收税章程。请照各国海关之例。添设道员。作为监督。以一事权。下部议。摺包　　

○予原任大学士李鸿章浙江专祠。列入祀典。从开缺浙江巡抚任道镕请也。　　

○以办事妥协。追赠甯关税务司穆麟德三品衔。摺包　　

○蠲缓直隶开、东明、长垣、三州县被灾村庄新旧钱粮。　　

○癸丑。湖广总督张之洞等奏、武昌城外通商场。共计购买官民各地三万余亩。用过地价局费银二十三万余两。暂借商款应付。此外如可推广收买。仍当体察情形。相机扩充。下部知之。

摺包

　　

○以品节可风。赏湖北晶■宜山书院院长国子监学正学录衔万斛泉五品卿衔。摺包　　

○以访获要匪出力。予尽先补用守备楼殿英等升叙有差。摺

包　　

○以职官从匪。革游击辜人杰职。永远监禁。摺包　　

○甲寅。谕军机大臣等、电寄王之春等、据电奏、到邕筹办剿匪情形均悉。广西兵力尚单。著德寿就近迅拨四营。并筹拨饷项枪码。驰往援应。应抚务当妥筹会剿。督饬将弁。将各路游匪。一律埽除。以靖地方。电寄　　

○乙卯。以河南霜降安澜。发大藏香十五枝。交漕运总督陈夔龙祗领虔诣河神庙祀谢。现月　　

○又神灵显应。颁直隶清河县龙神庙。扁额曰灵贶攸昭。刘猛将军庙扁额曰功资庇佑。摺包　　

○谕军机大臣等、电寄马玉昆。电悉。著讯明邓莱山■夆等犯详细供情。权其轻重。奏明请旨。电寄　　

○云贵总督魏光焘奏、云南地处边瘠。人才寥落。遵设课吏馆研习吏治。得旨。著即督饬切实讲求。认真考核。务收实效。

摺包

　　

○又奏、剑州鹤庆州先后地震成灾。已委员查勘赈恤。得旨、著即妥为赈恤。毋任失所。摺包　　

○蠲缓直隶通、武清、宝坻、霸、东安、清苑、安肃、雄、安、高阳、献、青、静海、沧、南皮、盐山、平乡、大名、蔚、深、武强、饶阳、安平、张家口、二十四厅州县被灾地方粮租杂课。　　

○丙辰。世宗宪皇帝诞辰。遣官祭奉先殿。早事

　　

○协修官尹庆举恭纂　　

总纂官钱骏祥恭辑监修总裁世恭阅二签五月初十日正总裁那恭阅月日专司蒿■禾本陆恭覆阅癸丑十二月初一日　　

徐恭阅月日　　

荣月日副总裁唐月日　　

宗室宝恭阅一签六月初六日

　　

陈恭阅三签四月十八日　　

熙月日　　

郭恭阅十月初七日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之五百七　　

光绪二十八年。壬寅。十一月。丁巳朔。上诣乐寿堂问慈禧端佑康颐昭豫庄诚寿恭钦献崇熙皇太后安。至壬申皆如之。外记注　　

○外务部奏、代呈四川知县恒芳、辽盐加价条陈。下户部议。摺包　　

○盛京将军增祺奏、派员查看交还宫殿情形。报闻。摺包　　

○齐齐哈尔副都统萨保奏、布特哈官兵应交貂皮。未能足额。请缓期补纳。允之。摺包　　

○湖广总督张之洞等奏、筹办鄂省清丈屯田。增收税契。并酌定兼抽经费各情形。下户部知之。摺包　　

○署两广总督德寿奏、请将江西道员王芝祥、调粤差遣补用。得旨、所请著毋庸议。摺包　　

○出使法国大臣孙宝琦奏、派参赞官刘式训、赴安南河内。观法人赛会。并考察华商情形。报闻。摺包　　

○以随使人员。三年期满。予驻俄参赞官知府厉玉麟等、升叙加衔有差。摺包　　

○以亏短交代。革浙江署兰溪县知县忠满职。并勒追。摺包　　

○戊午。谕内阁、储才为当今急务。晶■宜经明降谕旨。创办学堂。变通科举。现在学堂初设。成材尚需时日。科举改试策论。固异帖括空疏。惟以言取人。仅能得其大凡。莫由察其精诣。进士为入官之始。尤应加意陶成。用资器使。著自明年会试为始。凡一甲之授职修撰编修。二三甲之改庶吉士、用部属中书者。皆令入京师大学堂。分门肄业。其在堂肄业之一甲进士庶吉士。必须领有卒业文凭。始咨送翰林院散馆。并将堂课分数。于引见排单内注明。以备酌量录用。其未留馆职之以主事分部。并知县铨选者。仍照向章办理。如有因事告假。及学未卒业者。留俟下届考试。分部司员。及内阁中书。亦必须有卒业文凭。始准奏留归本衙门补用。如因事告假。及学未及格。必俟补足年限课程。始准作为学习期满。其即用知县。签分到省。亦必入各省课吏馆学习。由该督抚按时考核。择其优者。立予叙补。其平常者。仍留肄习。再行酌量补用。所有一切课程。著责成张百熙悉心核议具奏。随时认真经理。期收实效。现月　　

○绥远城将军钟泰奏、绥远城办理洋务。经费支绌。请饬部将议准之款二万两。设法指拨。以济急需。得旨、著户部迅速筹拨。摺包　　

○河南巡抚张人骏奏、查明芦盐新案加价收数。专备赔款要需。下户部知之。摺包　　

○以安徽筹办工赈出力。予两淮盐运判徐宽严等升叙加衔有差。并予道员陈际唐、知府苏秉彝、送部引见。摺包　　

○勾到安徽江苏河南上年情实罪犯。停决安徽斩犯一人。绞犯二人。江苏斩犯五人。河南斩犯三人。绞犯三人。余一百一十七人予勾。现月　　

○己未。谕内阁、前因八旗养育兵丁钱粮。参佐领催等官。向多浮冒。通同克扣情弊。特派善耆、溥良、载泽、载卓、载瀛、敬昌、祥普、桂春、认真确查整顿。奏明办理。初次查办。尚多核实。嗣后渐涉因循。复经有旨严饬。现闻孤贫钱粮。又不查实开除。仍有冒领克扣等弊。著各该旗都统等、破除情面。务将各旗养育兵丁户口。按月核实造册开放。总期埽除积弊。勿使虚耗钱粮。俾现存之孤寡。获沾实惠。嗣后如再有前项情弊。惟各该旗都统是问。现月　　

○谕军机大臣等、给事中吴鸿甲奏、军犯发配。向有定章。现在兵部办理两歧。请旨饬查一摺。著兵刑两部堂官查明覆奏。又片奏、两广匪徒不靖。请将发遣该省人犯。酌量调遣等语。所奏不为无见。著该部查酌办理。原摺片均著钞给阅看。将此各谕令知之。现月　　

○又谕、户部奏、豫拨来年京饷一摺。历届京饷。均系年前豫拨。光绪二十九年京饷。该部拟在地丁盐课等款内。指拨银七百万两。请饬各该省关于来年分批起解等语。京饷关系紧要。现经该部就各省关情形。酌量指拨。自应遵照奏定数目。源源报解。著该将军督抚监督等、务于接到部文后。分批赶解。限于来年五月前解到一半。十二月初闲全数解清。不准截留改拨。藉词延误。傥届期不到。即著该部照奏定章程。指名严倢■＜曰融＞■＜石木＞。原单著钞给阅看。另片奏、光绪二十九年分内务府经费。拟拨盐课茶税等款。共六十万两。请饬依限完解等语。除内务府应还部库垫放银二万三千五百余两。应由指拨太平关常税款内。匀解部库外。下余银五十七万六千四百余两。著该将军督抚监督等、务于来年开印后。陆续径解内务府交纳。仍限六月前解到一半。十二月初闲埽数解清。不准稍有蒂欠。原单著钞给阅看。将此由四百里谕知福州将军。直隶、两江、湖广、闽浙、两广、四川、各总督。江苏、安徽、江西、浙江、湖北、湖南、山东、山西、河南、广东、广西、各巡抚。并传谕粤海关淮安关各监督知之。现月　　

○又谕、户部奏、豫拨筹备饷需一摺。据称癸卯年筹备饷需。共指拨银二百万两。请饬依限报解等语。此项饷银。关系紧要。著该将军督抚监督等、按照指拨银数。于来年四月前解到一半。十月内全数解清。毋稍迟逾。原单均著钞给阅看。将此由四百里谕知福州将军。两江、湖广、闽浙、两广、江苏、安徽、江西、浙江、湖北、广东、各督抚。并传谕粤海关监督知之。现月　　

○护理直隶总督布政使吴重喜■心奏、长芦军需复价一款。减交限满。理宜照原额徵收。惟芦纲疲累。又遭庚子兵燹。元气大伤。请展限减收。以示体恤。下户部知之。摺包　　

○调补浙江巡抚安徽巡抚聂缉规奏、新授皖抚饶应祺、到任需时。应否派员护理。得旨、著俟饶应祺到任后。再行交卸。摺

包　　

○赏鸿胪寺少卿有泰副都统衔。为驻藏办事大臣。外记注　　

○庚申。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。冬至次日。著行礼。所有行礼礼节。著该部即行具奏。现月　　

○云贵总督魏光焘奏、添军剿办游匪。饷项无著。请截留解款。提拨关税。以济急需。下户部议。摺包　　

○又奏、云南开化府知府蹇念咸等、捏报图功。累及无辜。得旨、蹇念咸著革职归案审办。田南亭滥毙无辜多命。情节甚重。著即从重治罪。摺包　　

○以全家殉节。追予云南顺云协副将魁昌、于阵亡地方建祠。以其母妻子女附祀。事迹宣付史馆。从云贵总督魏光焘请也。摺包　　

○以拨助赈捐钜款。赏俄员索克甯宝星。摺包　　

○辛酉。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。本年秋闲。山东黄河漫溢。惠民利津等县。被灾甚重。自冬徂春。为日方长。深宫实深廑念。加恩颁给内帑银五万。并由部库拨银五万两。著周馥遴派妥员。会同该地方印委各官。周历灾区。分别轻重。核实散给。以惠穷黎。现月　　

○又谕、朕钦奉皇太后懿旨。顺天府奏、请赏给粥厂米石一摺。京师西直门外蓝靛厂。设有粥厂。加恩著赏给粟米三百石。由顺天府具领。发交该处绅董。煮粥散放。以惠穷黎。现月　　

○谕军机大臣等、御史徐堉奏、请开办彩票一摺。著政务处会同户部议奏。寻奏、该御史所称各省彩票。零星分办。无裨要需。系属实在情形。拟请将原奏所拟章程。咨行沿江沿海各督抚。体察情形。将如何归总办法。能否如原奏所称集款之数。通筹会商。奏明核办。依议行。　　

○召见福建候补道陈同书。得旨、著以道员仍留原省补用。并交军机处存记。现月　　

○陕西巡抚升允等奏、西安满营。现拟改练洋枪队。得旨、著照所请务当督饬认真训练。破除积习。俾成劲旅。摺包　　

○壬戌。庄顺皇贵妃忌辰遣官祭园寝。　　

○谕军机大臣等有人奏甘肃藩司何福＜辶黎＞方■土年老嗜利。营私败法。纵令伊子何继良接交属员。广纳贿赂等语。著崧蕃按照所指各节。确切查明。据实具奏。毋稍徇隐。原片著钞给阅看。将此谕令知之。现月　　

