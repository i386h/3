<!-- { "loadSidebar": true } -->
○湖广总督张之洞奏、江汉被淹地方。现筹赈抚情形。得旨、著即覆勘被灾轻重。酌量办理。随手　　

○癸亥。谕内阁。朕钦奉慈禧端佑康颐昭豫庄诚寿恭钦献崇熙皇太后懿旨。所有菩陀峪万年吉地应修各工。著添派刚毅敬谨详细勘估。现月　　

○又谕、廖寿丰奏、藩司在任病故恳恩饬部议恤一摺。浙江藩司龙锡庆。平日居官尚能称职。惟摺内叙及从前战功。早经加恩升擢。所请照军营立功后积劳病故例议恤之处。著不准行。现月　　

○谕军机大臣等、电寄董福祥等。董福祥朴实勇敢。所部各营。亦多骁健。著于议留十二营外。再留八营以资镇慑并著认真操练。毋稍疏懈。甘省前募多营。不免敺■几滥。著陶模再加删汰。腾出饷糈。以供董福祥全军之用。河州冬赈。著及时举办。至汉民仇视回民。尤应持平开导。勿再生衅为要。电

寄

　　

○命礼亲王世铎、庆亲王奕劻、大学士麟书、为玉牒馆正总裁官。协办大学士荣禄、徐桐、礼部尚书怀塔布、户部右侍郎陈学棻、为副总裁官。早事　　

○甲子。以黄河一律安澜。颁大藏香十枝。命山东巡抚李秉衡祗领。虔诣大王庙祀谢。现月　　

○谕军机大臣等、本年顺天直隶雨水过多。田禾被淹。降旨饬催湖南漕折银两。各省应解备荒经费银两。接济赈需。并截留江苏河运漕米五万石。江北河运漕米五万石。谕令王文韶、会同孙家鼐、胡燏棻、饬属核实散放。奉天安东、盖平等处被水。先后准如依克唐阿所请。截留运通小米。又提拨湘军未领不米。并各城存留省仓小米。共一千二百八十石。东边木税项下拨银二三万两。赈恤灾区。吉林三姓。珲春等处被水。先后准令延茂等动拨伯都讷额存仓谷三千石。截留洋药捐输税银二万三百余两。酌拨赈济。甘肃循化、河、狄等处被兵。准令陶模于库存十九二十两年待支兵饷各提银五万两。制钱五万串。截留新海防捐银一年。俾作赈务之需。湖北各属被水。先后准令张之洞等、筹拨应山县银一千两。罗田县银二千两。米五千石。麻城县银五千两。黄冈县银二千两。蕲水县银一千两。江陵、监利、二县共银二千两。分别赈恤。另拨麻城、江陵、二县米各三千石。黄冈县米二千石。蕲水县米一千石。减价平粜。湖南湘乡县被水。准令陈宝箴筹拨制钱五千串赈济。浙江德清县被风。准令廖寿丰动拨洋银三千元酌量抚恤。广东高州府属被风。准令谭钟麟等拨银九千两办理急赈。河南太康县麦功因旱生虫。准令刘树堂筹拨银三千两核实散放。以示体恤。其安徽潜山等县。湖南醴陵县。山东章邱县。山西阳曲等厅州县。河南信阳等州县。均被水。陕西榆林等州县被水被雹。甘肃秦州等属被雹。新疆迪化疏勒二属被蝗被雹。广东广州肇庆各属州县被风。均经该督抚等查勘抚恤。小民谅可不至失所。惟念来春青黄不接之时。民力未免拮据。著传谕该将军督抚等体察情形。如有应行接济之处。即查明据实覆奏。务于封印以前奏到。俟朕于新正降旨加恩。再黑龙江呼兰等处。及湖南巴陵、湖北荆门等州县。江西进贤县。均被水。陕西安定县被雹。长安县被水。经该将军督抚等委员查勘。即著迅速办理。并将来春应否接济之处。一并查明。于封印前奏到。此外各省有无被灾地方。应行调剂抚恤之处。著该将军督抚等。一并查奏。候旨施恩。将此各谕令知之。现月　　

○又谕、总理各国事务衙门奏、出洋期满人员呈递书籍请旨奖励一摺。直隶补用道姚文栋、著仍发往北洋。分省补用道彭光誉、著发往北洋。均交王文韶差遣委用。书留览。洋务　　

○总理各国事务衙门奏、各关税项递增。并添设苏州、杭州、沙市、思茅等关。请加给税务司经费。从之。摺包　　

○以湖北按察使恽祖翼为浙江布政使。江苏江安粮道马恩培为湖北按察使。现月　　

○以堵合河工出力。予山东按察使前兖沂曹济道毓贤、新授安徽凤颍六泗道李希杰等奖叙有差。　　

○以救护法国商船。予广东署海口营参将陈良杰守备姚河清升叙。　　

○以捐助军饷。予山东掖县候选郎中张寿世等为其故祖父建坊。摺包　　

○丙寅。谕内阁、甘肃一省。汉回错处。同隶帡幪。皆我赤子。朝廷抚育兆民。断无歧视祗因地方官不善拊循。于汉回交涉事件。未能持平办理。其汉民回民之奸黠者。又遇事生风。藉端互煽。猜疑既久。嫌怨愈深。遂致燎原之祸。一发而不可遏。朝廷安良除暴。不得已而用兵。迨至一律肃清。而地方之蹂躏。民户之凋残。已不知凡几矣。兴言及此。良用恻然。著陶模选择廉正明练之地方官。抚绥开导。勤求民隐遇有汉回争执之事。专论是非。不分汉回。务当酌理准情。持平办理。所有被兵地方。并著分别查勘。筹款抚恤。务使汉回各得其所。永远相安。用示一视同仁安抚黎庶至意。现月　　

○又谕、陶模董福祥奎顺等奏、甘肃关内外及青海回匪一律肃清由五百里驰奏一摺。上年三月闲。甘肃循化撒回滋事。河州逆回马永琳等乘机煽乱。海城逆首复有聚血■乣戕官之事。由是碾伯、巴燕戎格各属回匪。闻风响应。全湟骚动。特派董福祥、魏光焘督师入甘。认真剿办。董福祥所统各营。极为得力。九月闲驰抵狄道。六战皆捷。遂解河州之围。诛逆回马永琳等。旋由循化米拉沟一带。进援西甯。彼时魏光焘已提师抵湟。与奎顺会商。先剿西甯东三关踞逆。遂诛逆首韩文秀等。荡平北川。进攻多巴。连解大通县及喇课汛城围。董福祥复派队渡大通河。出达土滟反山。会同陶模所派副将焦大聚等军。先后进攻北大通之贼。本年二月克上下五庄。复北大通城。多巴之贼。斩其酋马大头。三三。诣湘军乞降。维时巴燕戎格之撒回马成林等。句串米拉沟逆目冶诸麻。纠合回血■乣。扰及南川。逆目刘四伏等从水峡窜出。由青海柴达木蔓延关外。董福祥等。各派马队跟追。并由奎顺饬青海蒙番各兵。合力堵击。先后攻下诸贼巢。捕诛马成林冶诸麻等。朝廷谕令将邓增一军。移扎肃州。复电饬饶应祺派道员潘效苏各军。严堵安西敦煌玉门南山各隘口。分投截击。擒刘四伏于罗布淖尔东南之和儿昂地方。于是关内外及青海全境。一律肃清。此次逆回构乱。啸聚数十万人。蹂躏地方数千里。在事将帅。督饬诸军。擒渠埽穴。次第削平。实属异常出力。董福祥运筹决策。调度有方。迅奏肤功。勋劳懋著。著赏加太子少保衔。并赏给骑都尉世职。奎顺防守西甯。并会剿青海等处窜匪。办理迅速。著赏穿黄马褂。并交部从优议叙。陶模徵兵筹饷。不遗余力。著补授陕西总督。饶应祺剿办关外逸匪。不致蔓延。著补授新疆巡抚。魏光焘攻克苏家堡多巴等处贼巢。晶■宜挫凶锋。亦属著有勤劳。著交部从优议叙。用示朝廷论功行赏之至意。现月　　

○谕军机大臣等、王文韶奏、遵查革员玉铭并未在津于该革员所开栈房内起出京信五封。已将原信咨送刑部一摺。玉铭究系逃往何处。著刑部提讯玉顺、严行根究。原信著送交军机处呈览。现月　　

○又谕、电寄陶模等、昨据陶模、董福祥、奎顺、驰奏关内外肃清摺。已有旨分别加恩。并将晶■宜次保案照准宣示矣。此次善后事宜。最要者曰戎政。曰吏治。甘营习气已深。董福祥现留二十营得胜之兵。务当随时训练。于无事时常作有事之想。至全标兵丁。尤须汰弱留强。分扎要隘。以壮声势。甘省吏治。颓靡已极。此次回乱。由地方官审断不公而起。著陶模慎择廉明忠信之吏。持平劝导。戢回民顽犷之气。化汉民仇视之心。毋信谣言。毋持偏见。以期长久相安。该督等受恩深重。其如衷协力慎勉为之。电寄　　

○福州将军兼理船政事务裕禄奏、整顿船政。议定洋员薪费数目。既报通济轮船试洋日期。并现办厂务情形。均下所司知之。摺包　　

○又奏报续筹青州船历滟乌办理用款。暨轮机各厂工料所用银两。均下部知之。摺包　　

○直隶总督王文韶奏、山东应解排造剥船经费。请由部改拨的款。以应急需。下部议。摺包　　

○以西甯前敌各军晶■宜著战绩。关内外一律肃清。予道员张成基、总兵何美玉等、军机处记名肬■闲放。赏副将何得彪等、黄马褂。总兵孔高明等、巴图鲁名号。游击马伏保等、花翎。从九品王维翰等、蓝翎。余升叙加衔有差。现月　　

○以湘军荡平逆回、关内外一律肃清。予提督汤秀斋等军机处记名肬■闲放。赏提督董义禄等一品封典。副将吴元恺等、巴图鲁名号。知府严金清等、花翎。把总刘长清等、蓝翎。余升叙加衔有差。现月　　

○以首逆就擒。关外肃清。赏提督牛允诚等、巴图鲁名号。守备王广山等、花翎。余升叙加衔有差。现月　　

○以西甯各军荡平逆回。关内外一律肃清。予总兵陈孟魁等、记名肬■闲放。千总杨占元、巴图鲁名号。同知曾传节等、花翎。军功刘绍勤等、蓝翎。余升叙加衔有差。现月　　

○以深入回巢。力摧踞逆。予总兵赵有正等军机处记名肬

■闲放。赏提督陈国明等头品顶戴。提督朱廷喜、道员潘效苏等、巴图鲁名号。游击罗正清等、花翎。千总杨振林等、蓝翎。余升叙加衔开复有差。现月　　

○予阵亡守备龙其中、罗其荣、黄锦胜、范樾、郭兰镇、千总周吉生、把总刘铭璋、王福龙、刘用楼、罗梅溪、毕成功、陶鸿勋、徐永春、外委罗琦、杨国栋、何蓝田、伤亡千总杜长荣、把总李朝先等、恤荫如例。现月　　

○丁卯。仁宗睿皇帝延辰。遣官祭奉先殿。　　

○谕军机大臣等、延茂奏、三姓东沟金厂被贼窜扰。现筹剿办情一摺。胡匪窜回三姓。前恩泽曾经奏及。兹览所奏。该匪在东沟金厂一带。胆敢抗拒官兵。并堵截进山粮道。现在该匪四处分布。诚虞句结矿丁。势成滋蔓。亟宜及早扑灭。即著该署将军严饬派出之统领全荣等。督率官兵。实力剿捕。并分咨三姓副都统富顺、阿勒楚喀副都统噶噜岱、分拨练队。合力兜剿。务期歼除净尽。毋留余孽。另片奏遵查矿务性形等语。三姓金矿。著责成宋春鳌、实力开采认真经理。其珲春银矿、及甯古塔等处有无矿苗可采。俟查勘明确。即行酌拟章程。奏明办理又片奏、同知董梦兰、试办煤矿。与商人互控等语。该员在吉林办矿。即属多事。即著撤回。毋庸留办。至富聚煤窑积弊。著饬令联历滟及等、认真查办。以重矿务。将此谕令知之。现月　　

○山东巡抚李秉衡奏、山东境内南运河工程。仍请归河臣经理。以专责成。下部知之。摺包　　

○以甘肃新疆镇迪道丁振铎为甘肃新疆布政使。现月　　

