<!-- { "loadSidebar": true } -->
○癸亥。谕内阁。丁宝桢奏、霜降已过。修补都江堰堤工悉臻坚固。民田已多涸复等语。四川都江堰堤工。失修多年。此次丁宝桢督饬承修之员。挑穵江身。修砌两岸。现据奏称河道一律深通。连年水势极大。但有灌溉之利。并无泛溢之患。灌县温江崇庆等州县。从前淹没田地。已涸复八万二千九百余亩。江堤所以保卫田庐关系紧要。现既著有成效。尤宜实力修防。永资利赖。嗣后该督仍当严饬该地方官。随时察看情形。认真办理。毋得日久生懈。致隳前功。现月　　

○又谕。丁宝桢奏、同知声名甚劣。请旨革职等语。四川石砫厅同知陈昺。办事糊涂。纵容子弟门丁。遇事把持。毫无约束。以致舆论沸腾。著即行革职。以肃官常。现月　　

○四川总督丁宝桢奏。秀山、彭山、茂会理、四州县被水灾区。现已委员会同地方官查明灾情轻重。分别抚恤。并先碾仓谷散放。得旨。著即饬令派出之员。会同各该地方官确切查勘。分别抚恤。并先行碾发仓谷。核实散放。毋令一夫失所。摺包　　

○又奏。四川机器局经恩承、童华、奏请停办。谕饬酌度办理。现经裁撤。应否缓办。得旨。著仍设法兴办。毋使废坠。摺包　　

○又奏。夔关验收洋票加多。短徵甚钜经徵之员。万难凭空赔累。请核实办理。下部议。摺包　　

○甲子。谕军机大臣等。前因吴赞诚奏、条陈督操轮船事宜。当经谕令李鸿章等会商酌办。兹据丁日昌遵议覆奏各摺片。不无可采。现议整顿轮船水师。自非择将帅精器械不可。西人熟习轮船操练。若能延致才技精通者为教练。当可日有起色。应如何设法访订之处。著李鸿章、沈葆桢、与出使各国大臣函商办理。所称以总兵吴奇勋为统领。而以张成等副之。应俟延致西人到华后。再由该督等酌度具奏。目前仍当责成彭楚汉。先将船政局轮船操练成军。将来精益求精。自更得力。至学堂练船出洋诸举。皆为豫储将才之计。尤当扩充精选。以备异日之用。铁甲蚊子等船。为海防所不可少。铁甲船所费过钜。一时尚难筹办。蚊子船现已先后购到八号。著即督饬管带之员。认真演练。毋得有名无实。以后如何陆续添购并购船及续延教练西人。可否令赫德及出使大臣分办之处。著李鸿章、沈葆桢、一并筹商妥办。所需枪子炮子水雷等物。购自外洋。仓猝难致。即当设厂自造。以资应用。闽省水师驻扎地方。何璟意在基隆。吴赞诚意在厦门。沈葆贞以澎湖为适中之地。丁日昌又谓南台地险水深。宜驻大枝水师。而以陆队辅之。究以何处为宜。仍著沈葆桢、何璟等。审察地势。熟筹定议。吴赞诚所奏薪粮归统领一手核发一节。既可以一事权而联下情。即著照所议办理。惟举办诸务。应以筹饷为先。丁日昌片内所奏各节。除减额兵停武科二事。均毋庸议外。所称扩充矿务。现在直隶福建湖北等省。均经开办。如果办有成效。自当量为扩充。以尽地利。至裁撤水师。及凡非极要处所。祗须防以水雷。暂可停造炮台。并裁撤腹地勇营。皆为节省糜费起见。著李鸿章、沈葆桢。妥议具奏。至所奏稍宽厘税以杜洋票一节。于饷项有无禆益。著一并筹议具奏。原摺片各一件。均著钞给阅看。将此由五百里各密谕知之。洋务　　

○乙丑。太宗文皇帝诞辰。遣官祭奉先殿。　　

○谕内阁、前据景瑞奏、千总徐永兴克扣钱粮。私放兵帐、并闻□□□尔□潜逃各情。叠经降旨。将徐永兴革职拏办。旋据御史邓庆麟奏。马兰镇营务废弛。奏案支离。营书把持蒙蔽。含混领饷。纠众兴讼。挪用公款各节。当派广寿前往查办。并据查明覆奏。或查无实据。或事出有因。应即拟结等语。此案把总卢斌虽无纠讼许贿重情。惟挪用公款至六千余两之多。实属胆大妄为。著即革职。业经补还。从宽免其治罪。外委卢承化、卢承泽、虽无实在劣迹。惟均系卢斌之侄。同充营书。致招物议。实属不知检束。著与不安本分之兵丁李缓等。一并斥革。外委赵斌、高治平、不知远嫌。均著革去外委。仍当兵丁差使。已革千总徐永兴擅扣赏银。致被禀控。被□□□尔□后复敢潜逃。嗣又递呈投案。实属狡诈。且私放兵帐。坐扣钱粮。尤属罪有应得。著发往军台效力赎罪。即行解部发遣。不准收赎。马兰镇总兵景瑞于卢斌挪用公款。虽经事后饬查。并未□□□尔□办游击万禄、守备隋登第、李瑛。奉派经理要款。当卢斌挪用之时。未能阻止。景瑞、万禄、并有豫用空白之事。均属不合。著一并交部分别议处。另片奏。遵查千把等员兼充稿书。易滋流弊。请严定章程等语。嗣后该营实缺千总把总。不准充当稿书。现月　　

○青海札萨克头等台吉达什端多布因病乞休。以其子棍布旺济勒袭职。

明发

　　

○戊辰。谕内阁。御史叶荫昉奏、直隶安平饶阳一带。滹沱河南北两岸。屡遭水患。兼之深泽以上。水道淤垫。致获鹿一带。山水全注滹沱。一遇涨溢。河闲任邱等处。均被淹没。请饬将河道量为开拓。两岸堤身加高培厚等语。著李鸿章派员详加履勘。酌度情形。妥筹办理。现月　　

○谕军机大臣等。有人奏、丁宝桢于四川地震情形。讳匿不报。迨奉谕饬查。始以委员禀报不齐等语。支吾搪塞。又丁宝桢所奏都江堰堤工修筑坚固。恐有不实。请饬密查等语。著恒训按照所奏各节。秉公确查。据实具奏原摺并丁宝桢摺一件片二件。均著钞给阅看。将此谕令知之。现月　　

○又谕。有人奏、豫省交代各案积压。从未清理。州县任意亏挪。积重难返。请饬仿照山东章程办理。署商城县知县吴树勋、及李步云、各任内侵蚀税契银两。请饬查办。并将各州县一并严查各等语。清厘交代。固可充裕库储。于吏治亦甚有关系。前经谕令各直省咨取山东办理成案。实力举行。河南何以未经照办。著涂宗瀛懔遵前旨。赶紧勒限严查。毋再延缓。吴树勋、李步云、任内税契银两。有无侵吞。并著查明□□□尔□办。各州县如有前项情弊。一并查办。原片二件。著钞给阅看。将此谕令知之。现月　　

○以礼部尚书恩承署步军统领。现月　　

○己巳。世宗宪皇帝诞辰。遣官祭奉先殿。　　

○以神灵显应。颁山西盂县龙神庙扁额曰、功德昭明。翊化晋卿赵武庙扁额。曰明德崇禋。介休县空王古佛庙扁额。曰慈云法雨。永济县关帝庙扁额。曰祈年大有。龙王庙扁额。曰含润为德。蒲州府城隍庙扁额。曰留甘余庆。永济县城隍庙扁额。曰百福来绥。芦芽山毗卢佛祖庙扁额。曰龙象神通。霍州霍山中镇神庙扁额。曰佐天育物。龙王庙扁额。曰三登昭佑。并加诸龙神庙封号。翊化晋卿赵武封号。曰福佑。空王古佛封号。曰溥佑。关帝封号。曰宣德。龙王封号。永济县曰昭惠。盂县曰敷泽。城隍封号。蒲州府曰广泽。永济县曰绥靖。毗卢佛祖封号。曰昭佑。现月　　

○谕内阁。致仕大学士英桂。恪慎持躬。老成练达。受先朝知遇之隆。由中书历膺外任。洊陟封圻。督办三省军务。朕御极后。晋擢纶扉。扬历中外。懋著勤劳。前以微疴。赏假调理。嗣因固请开缺。准予致仕。并赏食全俸。兹闻溘逝。悼惜殊深。著赏给陀罗经被。派贝勒载治带领侍卫十员。即日前往奠醊。加恩晋赠太子太保衔。照大学士例赐恤。入祀贤良祠。任内一切处分。悉予开复。应得恤典。该衙门查例具奏。伊孙恩钊著以员外郎用。曾孙鋆惠著以主事用。以示笃念耆臣至意。寻予祭葬。谥文勤。现月　　

○又谕。曾国荃奏。山西平垣营游击宝龄恳准给假省亲等语。向来武职人员。既无告假回旗回籍例案。著兵部准情酌理。定拟章程具奏。此次该游击请假省亲之处。著俟定章程后。一律办理。现月　　

○谕军机大臣等。李鸿章奏、遵议海防购船选将各节。并请催解经费各摺片。海防办理有年。迄未就绪。亟应通力合作。赶紧筹办。以图自强。李鸿章所陈。必购置铁甲等船。练成数军。决胜海上。能战而后能守。自是要论。该督拟先购快船。再办铁甲。现令总税务司。转饬驻英税司订办快船二只。期于光绪七年到华。现在购到蚊船八只。来春弁勇配齐。分赴南北洋调遣。其广东、台湾、浙江、甯波、山东烟台各海口。均须酌备蚊船。与南北洋互调会操。藉杜窥伺。均著照所议办理。该督抚当仰体朝廷宵旰焦劳之意。共矢公忠。先其所急。迅速筹办不得藉辞诿延。所有带船将才及购船事宜。即著李鸿章认真讲求。务使人才辈出。器械精良。以期得力。至福建船政局制造各船。必精益求精。不可蹈常袭故。李鸿章此次定购之快船。将来如能仿造。始有裨于实用。著该管大臣实力整顿。逐渐图功。惟筹备海防。经费宜裕。除福建业经该省奏请截留外。其余各该省应解南北洋海防经费。著各该督抚赶紧设法筹解大批饷项。各监督按结如数迅速分解。以应急需。傥再稍有挪延。由李鸿章等指名严□□□尔□。将此由五百里密谕李鸿章、沈葆桢、李瀚章、何璟、刘坤一、周恒祺、吴元炳、李文敏、谭钟麟、勒方锜、潘霨、裕宽、黎兆棠。并传谕俊启知之。洋务　　

○以派赴德意志学习兵法学成回国。赏千总袁雨春、花翎。军功查连标、刘芳圃、蓝翎。摺包　　

○以教队出力。赏洋员德提督波兰撒尔、等宝星。摺包　　

○纂修官何作猷恭纂　　

帮总纂官程棫林恭辑监修总裁世恭阅一签五月初二日正总裁那恭阅五月二十日专司藳本陆恭覆阅壬子九月初八日　　

徐恭阅八月十一日　　

荣恭阅九月初六日副总裁唐恭阅二签十一月二十七日　　

宗室宝恭阅二签五月二十八日

　　

郭恭阅一签六月二十日　　

熙月日初校修改上卷拾捌签方振麟恭校陈恭阅八月十四日覆校修改上卷伍拾肆签唐浩镇详校宗室麒月日总校修改上卷肆拾陆签商衍鎏总校蒙古总裁恩月日


大清德宗同天崇运大中至正经文纬武仁孝睿智端俭宽勤景皇帝实录卷之一百三　　

光绪五年。己卯。十一月。庚午朔。上诣钟粹宫问慈安端裕康庆昭和庄敬皇太后安。长春宫问慈禧端佑康颐昭豫庄诚皇太后安。至己亥皆如之。起

居

　　

○谕内阁。刘坤一奏请开缺回籍养亲一摺。刘坤一著赏假两个月。回籍省亲。假满后即行回任。毋庸开缺。两广总督。著裕宽暂行兼署。现月　　

○谕军机大臣等、刘坤一向来办事认真。朝廷深资倚畀。广东现办海防。关系紧要。该督假满后。务当遵旨迅速回任。伊母如可就养。即行迎养到粤。藉遂定省之情。现在时事多艰。该督自当移孝作忠。力顾大局也。将此谕令知之。现月　　

