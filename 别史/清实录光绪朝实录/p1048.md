<!-- { "loadSidebar": true } -->
○癸未。展缓湖北辛丑正科乡试于次年秋闲举行。从湖广总督张之洞请也。摺包　　

○以顺天府府尹陈夔龙为河南布政使。前鸿胪寺卿张仁黼为顺天府府尹。现月　　

○予续查京师殉难官民妇女骁骑营营总副参领松鹤等一百八十名口旌恤有差。现月　　

○甲申。谕军机大臣等、岑春火滟宣奏、查明盂县文武各官。捏报军情各节。请从重惩办一摺。著端方前往确切查明。详细具奏。原摺著钞给阅看。现月　　

○又谕、电寄岑春火滟宣、据奏查明盂县文武职官。捏报军情各节。请旨严惩一摺。记名提督李成奎、补用守备吴景琦、尽先千总刘攀龙、著革职拏问。即著岑春火滟宣派员押解行在刑部。严行审讯。定拟具奏。在逃之署盂县知县张壬林、著即革职。通饬严缉。务获惩办。将此谕令知之。电寄　　

○山西巡抚岑春火滟宣奏、请为各国教士于被害地方。各为立一总碑。教民亦准附入。冀可减轻恤款。得旨、著咨商全权大臣。斟酌办理。摺包　　

○护理陕西巡抚端方奏、军书旁午。佐理需材。请将候补知府唐承烈、留陕差遣。以资匡助。从之。摺包　　

○展缓四川辛丑正科乡试于次年秋闲举行。从四川总督奎俊请也。摺包　　

○以疏防酿案。革陕西甯羌州知州刘鼎臣职。摺包　　

○乙酉。谕军机大臣等、前据丁振铎奏倢■＜曰融＞■＜石木＞已革云南昆阳州知州苏忠廷、前在昆阳州任内。侵吞钱粮。匿徵捏报。经署迤南道陈灿、详倢■＜曰融＞■＜石木＞革职。嗣经提督冯子材、任用。遇事唆弄。大揽权势各情。兹据冯子材奏保苏忠廷、操守廉洁。血诚果敢。被倢■＜曰融＞■＜石木＞冤抑。请开复原官原衔等语。与丁振铎所奏。回不相同。该革员人品心术。究竟如何。著魏光焘确切查明。据实具奏。毋稍偏徇。原片均著钞给阅看。将此谕令知之。电寄　　

○以行在供差出力。赏护理陕西巡抚端方、头品顶戴。山西冀甯道胡湘林、二品顶戴。陕西按察使李绍芬、前陕西按察使冯光遹、三代一品封典。余升叙加衔有差。摺包　　

○以捐廉助赈。赏山东登莱青道李希杰、头品顶戴。摺包　　

○以捐款助赈。赏浙江二品封职吴作镆之子文童吴启藩举人。一体会试。摺包　　

○丙戌。谕军机大臣等。福谦奏。育军全队。已抵平泉。派员点验。分别遣留一摺。育军各营。人数血■乣多。著即认真裁汰。设法遣散。毋滋事端。其挑留精壮。应需饷项。由该护都统暂行就地筹措。晋昌等所请商办蒙境货捐一节。著毋庸议。将此由五百里各谕令知之。电寄　　

○翰林院保送御史人员。经留京王大臣验看具奏。得旨、杜彤、蒋式瑆、徐德沅、王乃徵、张学华、高润生、梁文灿、黄昌年、李灼华、吴桂丹、姚舒密、均著记名以御史用。现月　　

○吏部等衙门保送御史人员。经留京王大臣验看具奏。得旨、王诚羲、关榕祚、裔步鸾、陈镛、叶题雁、徐堉、杨圣清、徐贞、郭之全、左绍佐、王金镕、徐谦、汪凤池、刘彭年、钱能训、夏敦复、王振声、陈恒庆、均著记名以御史用。

现月

　　

○以创设思茅洋关出力。予云南思茅同知许之载等奖叙。

摺包

　　

○丁亥。谕军机大臣等。御史陈嘉言奏。请订京员保送传补章程一摺。著行在吏部议奏。现月　　

○又谕。瞿鸿禨奏。各省教民。请编入册籍。教堂处所。须咨明立案。以便清查保护等语。现在议约之际。亟宜将传教妥定章程。以防后患。著奕劻、李鸿章、归入前次教案条陈。一并核办。原片著钞给阅看。将此谕令知之。电寄　　

○山西巡抚岑春火滟宣奏。晋省教案。清理不易。拟请明定赏罚、以示劝惩。得旨。著由该抚妥慎定章。分别劝惩。摺

包

　　

○又奏。供给各教士款项。意在顾全邦交。且由主教承领。谅不至划扣无从。得旨。嗣后遇事妥慎办理。摺包　　

○展缓福建、山东、湖南、江西、浙江、辛丑正科乡试、于次年秋闲举行。从闽浙总督许应骙等请也。摺包　　

○以闹教滋事。革江西在籍户部七品小京官张文澜职。并讯办。摺包　　

○予殉难内阁中书赠道衔赵起、本籍专祠、列入祀典、从浙江巡抚聂缉规请也。摺包　　

○以为故父购置祭产。予江苏常熟兵部主事沈堉之女汝瑞、建坊。摺包　　

○戊子。谕军机大臣等。蔡标所统滇军八营。前已谕令撤回三营。派员带至原募地方遣散。现留五营。著一并统率回滇。由魏光焘分别撤留。务当妥为约束。沿途不准稍有滋扰。

现月

　　

○贵州巡抚邓华熙奏、筹办会剿粤边游匪。并罗斛厅三桑郎地方。被匪窜扰。经派官兵击退。余匪逃遁。得旨、著即会商粤军。合力＜目辟＞暒穴＜曰融＞夕＜夗贝＞剿。毋留余孽。摺包　　

○庚寅。谕军机大臣等、前谕令饬查已革端郡王载漪、行抵何处。嗣据何福＜辶黎＞方■土奏称、传闻载漪在阿拉善旗地方患病。是否属实。著崧蕃、色普徵额、多罗特色楞、查明。迅速派员解赴戍所。毋任再行推延。将此由六百里各谕令知之。电寄　　

○又谕、电寄刘坤一等、此次商议偿款。中国常年度支。除指抵外。不敷甚钜。必须设法另筹。盐务为饷源大宗。近闻有欲谋揽办者。更应自行认真豫筹办理。从前四川盐务。经丁宝桢破除情面。切实整顿。至今增款甚钜。自应仿照妥办。以期加多库款。著刘坤一、张之洞、奎俊、陶模、许应骙、魏光焘、袁世凯、岑春火滟宣、余联沅、各就地方情形。详加体察。应如何设法变通。剔除中饱。严缉漏私。痛革官商一切积弊。并酌量加厘加课之处。悉心筹议。迅速复奏。电寄　　

○命户部左侍郎吴树梅、仍在南书房行走。现月　　

○以输款济赈。予云南试用道卢国熙尽先补用。　　

○辛卯。谕军机大臣等。御史王祖同奏。请立教案专约。敬陈管见。并内地不宜设立会审公所。及各省停考地方。应行分别办理各摺片。著奕劻、李鸿章、按照所称各节。妥筹核办。原摺片均著钞给阅看。将此谕令知之。电寄　　

○又谕、电寄奕劻等、近日商议条款如何情形。数日未据电奏。殊深廑系。赔款一节。前据电称、四月底方能开议。如迟至彼时。设仍须辩论。则又多延时日。能否设法催办。竭力磋磨。速定公约。以期早日撤兵。该王大臣务将商议情形。随时电奏。电寄　　

○壬辰。谕军机大臣等、张百熙奏、停办乡试。有碍大局。请照旧举行。以定人心一摺。本年恩正并科乡试。原应一体举行。展缓本非得已。著刘坤一、张之洞、奎俊、许应骙、俞廉三、李兴锐、袁世凯、余联沅、各就地方实在情形。再行详细体察。迅速电复。原摺均著钞给阅看。将此由六百里各谕令知之。电寄　　

○又谕、据岑春火滟宣电称、晋省后山一带。谣传蒙古四子王部落。调兵讎教。近以洋兵经过。蒙兵开枪。经极力排解息事。现归绥道与教士商办教案。甫有端倪。深恐蒙兵滋事。致碍和局等语。本日已电饬理藩院、转饬蒙古四子王。将所部兵民。妥为约束。即著奎顺、就近认真查察。毋任滋生事端。是为至要。将此由六百里谕令知之。电寄　　

○又谕、电寄昆冈、岑春火滟宣电称、晋省后山一带。谣传蒙古四子王部落。调兵讎教。近以洋兵西来。蒙兵开枪。经极力排解息事。现归绥道与教士商办教案。甫有端倪。深恐蒙兵滋事。致碍和局等语。著昆冈、迅即严饬蒙古四子王部落。约束兵民。不得稍滋事端。并知照察哈尔都统奎顺、一体妥为约束。毋稍大意。电寄　　

○又谕、电寄各直省督抚、本年恩正并科乡试。前据各该督抚电请停办。已依议行矣。兹有人奏、停办乡试。有碍大局。请照旧举行。以定人心。究竟各该省实在情形如何。著再体察。本日另有六百里寄谕垂询。并将原摺钞给阅看。俟寄谕到后。即行电复。电寄　　

○癸巳。山西学政刘嘉琛奏、条约停考。应否查核分别办理。得旨、著即咨商岑春火滟宣查核办理。摺包　　

○总统川军湖北提督夏毓秀奏、闻警赶赴晋省。俟整饬营伍后。仍回韩侯岭防次。得旨、仍著加意训练。认真约束。摺

包

　　

○调礼部尚书孙家鼐为吏部尚书。吏部尚书徐郙为礼部尚书。现月　　

○以遗爱在民。予安徽候补道吴修敱、附祀其兄安徽布政使吴坤修、安徽专祠。摺包　　

○乙未。谕军机大臣等、前经奕劻两次奏请先后拨银二百万两。办理京师善后事宜。此款如尚未解齐。即著户部查明咨催。现在京师王公百官。以及旗绿各营兵丁。情形困苦。著加恩赏给银两。以示体恤。由户部酌拨款项。并应如何分给之处。即行妥议具奏。现月　　

○予顺直殉难官绅妇女宛平县庞各庄巡检沈春泉等五十四名口旌恤有差。纂修官史宝安恭纂　　

帮总纂官蓝钰恭辑监修总裁世恭阅四月二十五日正总裁那月日专司蒿■木本陆恭覆阅癸丑十一月二十六日　　

徐月日　　

荣月日副总裁唐月日　　

宗室宝恭阅五月卅日

　　

陈恭阅二签二月初六日　　

熙月日　　

郭恭阅九月初八日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之四百八十二　　

光绪二十七年。辛丑。夏四月。丙申朔。上诣慈禧端佑康颐昭豫庄诚寿恭钦献崇熙皇太后前问安。至甲子皆如之。内记注　　

○以闻警远扬。革山西平定营守备白生室盂县典史倪衍蕃职。严缉惩办。摺包　　

○以托故潜逃。革山西岳阳县知县刘藜辉职。摺包　　

○丁酉。谕内阁、钦奉慈禧端佑康颐昭豫庄诚寿恭钦献崇熙皇太后懿旨。京师自上年兵燹后。官民均形困苦。业经令户部先后两次。筹给津贴银两。以资接济。现在为日已久。艰窘情形。深宫益切轸念。所有在京王公百官。加恩著按照季俸赏给五成实银。旗绿各营兵丁。加恩著赏给一月钱粮。其候补无俸官员。实在当差得力者。著一体加恩。由留京王公大臣。会同户部查明分别酌给。以上所需银两。即著户部照拨。并饬各省关迅速解京。用示惠爱臣工体恤兵艰之至意。现月　　

