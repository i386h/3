<!-- { "loadSidebar": true } -->
○丁丑。谕内阁、总理各国事务衙门会同礼部奏、遵议经济特科章程。开单呈览一摺。所拟章程六条尚属详备即著照所请行。经济特科原期振兴士气。亟应认真选举。以广登进而励人才。著三品以上京官。及各省督抚学政。各举所知。限于三个月内。迅速咨送总理各国事务衙门。会同礼部。奏请考试。一俟咨送人数。足敷考选。即可随时奏请定期举行。不必俟各省汇齐。再行请旨。用副朝廷侧席求贤至意。将此通谕知之。

现月

　　

○又谕、前经降旨、各省士民。著书制器。暨捐办学堂各事。给予奖励。谕令总理各国事务衙门。妥议具奏。兹据该王大臣等、议定详细章程。开单呈览。所拟给予世职实官虚衔。及许令专利。颁赏扁额各节。量能示奖尚属妥协。著依议行。即由该衙门咨行各直省将军督抚、通饬所属。将章程出示晓谕。以动观听而开风气。朝廷鼓励人才。不靳破格之赏。仍应严防冒滥。所有著书制器各事。该衙门务当认真考验。严定罚惩。以期无负振兴庶务。实事求是之至意。洋务　　

○谕军机大臣等、户部奏、遵议盛宣怀奏筹办中国通商银行。次第开设情形一摺。国家设立银行。原为振兴商务。本非垄断利权。即著盛宣怀、将银行收存官款。如何议生利息。汇兑官款。如何议减汇费。先与各省关商订明确。切实办理并著户部咨行各省将军督抚。各关监督。凡有通商银行之处。汇兑官款协饷。如查明汇费轻减。即酌交通商银行。妥慎承办。以重商务。户部摺。著钞给盛宣怀阅看。将此各谕令知之。洋务　　

○又谕、电寄恭寿荣昌又出教案。恭寿所称惩团则仇教其祸固应豫防。然挟团以拒教。此风更何可长。著恭寻饬该地方官实力护救教士。所有赔修抚恤一切事宜。赶紧分别妥办。一面严密拏犯务获重惩。以靖地方。毋得姑息酿成巨案。致干重咎。电寄　　

○又谕、电寄廖寿丰、前任安徽青阳县知县汤寿潜、现在是否在籍。著廖寿丰迅即电查。饬令该员、即行赴部。听候带领引见。电寄　　

○总理各国事务衙门奏、遵旨另议康有为条陈、所称请皇上大誓百司庶僚于太庙。置制度局于内廷。设待诏所于午门。又分设十二局于京师。一曰法律。二曰税计。三曰学校。四曰农商。五曰工务。六曰矿政。七曰铁路。八曰邮政。九曰造币。十曰游历。十一曰社会。十二曰武备。外省每道设一新政局。每县设一民政局。将藩臬道府州县、尽变为差。会同地方绅士。公议新政。即以厘金与之各节。均变易内政。事关重要。请特派王大臣、会同臣衙门议奏。得旨、著军机大臣、会同总理各国事务衙门王大臣、切实筹议具奏。毋得空言搪塞。

摺包

　　

○又奏、令京外大员。保荐精专制造驾驶声光化电诸学之才。考验得实。因材器使从之。摺包　　

○命铸管理大学堂事务大臣关防。摺包　　

○甯夏将军钟泰因病请假回族。以甯夏副都统巴普徵额暂行兼署甯夏将军。抽调云南布政使汤寿铭为安徽布政使。安徽布政使于荫霖为云南布政使。现月　　

○调安徽按察使赵尔巽为陕西按察使。以安徽徽甯池太广道徐寿朋为安徽按察使。现月　　

○戊寅。谕内阁、近来各省商务。未见畅兴皆由官商不能联络。遇有铺商倒闭。追比涉讼胥吏需索。以致商贾观望。难期起色。当此整顿商务之际。此种情弊。亟宜认真厘剔。著各直省将军督抚、严饬各该地方官。务须体察商情。尽心保护。凡有倒亏空之案。应即讯明查追断还。并严禁胥吏勒索等弊。以儆奸蠹而安善良。现月　　

○谕军机大臣等、文海奏、派员赴藏。查勘界务。请由四川豫拨经费。又奏添派驻防兵丁各等语。文海此次赴后藏靖西一带。查阅防兵。并往边界。办理界务商务。事关重大。应需经费。自不可少。所有添调之汉番兵勇二百名。著照所请行。著四川总督将应解西藏备边经费。豫先拨发四年。共银四万

两。于六月内。如数解往。即自光绪二十六年起。由川省分年扣还。以清款目。原片著钞给恭寿阅看。将此各谕令知之。现月

　　

○又谕、振兴商务。为富强至计。必须讲求工艺。设厂制造。始足以保我利权。据王文韶面奏、粤东商人张振勋、在烟台创兴酿酒公司。采购洋种葡萄。栽植颇广。数年之后。当可坐收其利。又北洋出口之货。以驼绒羊毛为大宗。就地购机。仿造呢绒羽毯等物。亦可渐开利源。前经批准道员吴懋鼎、在天津筹款兴办等语。著荣禄饬令该员吴懋鼎、张振勋等。即行照案举办。但使制造日精。销路畅旺自可以暗塞漏＜目辟＞

■一巴＜夗贝＞。务令该员等、各照认办事宜。切实筹办。以收成效。仍将如何办理情形。由荣禄随时奏报。将此谕令知之。寻荣禄奏遵查酿酒织绒筹办大概情形。报闻。摺包　　

○又谕、电寄延茂。电奏已悉。凤翔、保成、著准其暂缓陛见。迅即赴任。电寄　　

○陕西巡抚魏光焘奏、长安等各州县、被水被雹。先后批饬该管道府州。分别履勘。赶紧疏消积水。补种秋粮。俾资接济。得旨、即著认真抚恤。毋任失所。摺包　　

○蠲免广东海康遂溪二县被灾村乡光绪二十三年分钱粮银米。摺包　　

○己卯。上还宫。记注　　

○谕内阁、裁空粮。节饷需。为方今救弊之要图。前经谕令各省体察情形。妥速具奏。现据该将军督抚、先后奏陈。或裁制兵。或裁防勇。或裁练军。或称业经裁并。无可再裁。当经详加披阅。各省情形。虽属不同。但法敝则亟宜变通。财匮则尤资补救。其裁者即著照拟定章程。妥切办理。其未裁者仍著再行切实酌核。总期裁一名空粮。即节一分虚糜。空粮裁尽。饷项自舒。无论水陆各军。一律挑留精壮。勤加训练。俾成劲旅。并著遵照前降谕旨。力行保甲。诘奸禁暴。相辅而行。再能整顿厘金。严杜中饱。富国强兵之计。无有亟于此者。当兹时事多艰。朕宵旰焦劳。力图振作。每待臣下以诚。而竟不以诚相应。各该疆臣。身膺重寄。具有天良。何至诰诫谆谆。仍复掩饰支吾。苟且塞责耶。经此次谆谕之后。傥再有仍前敷衍。不肯实力奉行。经朕查出。或别经发觉。试问各该大臣。能当此重咎否也。将此通谕知之。现月　　

○又谕本日御史攀桂呈递封奏。摺内衔各。所书举字。系属何字。著明白回奏。现月　　

○谕军机大臣等、有人奏、广西臬司蔡希邠。把持欺饰。任用私人各摺片。据称上年广西灌阳县会匪破城一案。黄槐森奉旨查办。意主弥缝。风闻此案。皆蔡希邠一手把持。贪贿曲庇。其情节之重。有甚于史念祖怕奏者。蔡希邠所倚为心腹者。尤以桂林府知府孙钦晃。新补浔州府知府张祖祺为最。皆巧于逢迎。请一并查办等语。著黄槐森按照所倢■＜曰融＞

■＜石木＞各节。明白回奏。毋稍回护。原摺片均著钞给阅看。将此谕令知之。寻奏、遵查所倢■＜曰融＞■＜石木＞各节。皆无其事。孙钦晃、张祖祺二员。平日均知自爱。尚无劣奣＜虘阝＞亦。报闻。摺包　　

○又谕、电寄张之洞、前经谕令折回本任。俟沙市之案办竣。再行来京。现在案虽就绪。惟湖北地方紧要。张之洞著即回任。毋庸来京陛见。电寄　　

○又谕、电寄崧蕃等、汤寿铭现已调补安徽布政使。著崧蕃裕祥传知该藩司。迅即来京陛见。电寄　　

○庚辰。端郡王载漪等奏、菩陀峪万年吉地钱粮数目。报闻。现月

　　

○辛巳。谕内阁、孙家鼐奏、敬陈管见一摺。据称原任詹事府中允冯桂芬、校邠庐抗议一书。最为精密。其书板在天津广仁堂。请饬刷印颁行等语。著荣禄迅即饬令刷印一千部。克日送交军机处。毋稍迟延。现月　　

○又谕、御史宋伯鲁奏、请将上海时务报改为官报一摺。著管理大学堂大臣孙家鼐。酌核妥议。奏明办理。现月　　

○又谕。御史攀桂奏、遵旨明白回奏一摺。该御史于奏事摺件。竟将姓名误书。实属疏忽。攀桂著交部议处。寻议上。罚俸一个月。公罪。可否准其抵销。得旨。不准抵销。早事　　

○又谕。步军统领衙门奏。拏获晶■宜次结夥持械。刨穵坟冢盗犯。请交部审办一摺。所有拏获之佟寿菖即佟拴保。崔三猪仔。许根子即许长和。大黄即黄十。杨套儿即杨春。黄老等六名。著交刑部严行审讯。按律惩办。未获之黄小红儿。仍饬严缉。务获究办。至原拏此案之员弁。著俟刑部定案时。声明请旨。　　

○又谕。步军统领衙门奏。拏获结夥持械。越城偷窃太平仓米石人犯。请交部审办一摺。所有拏获之崔六五儿。张示儿即张得山。松年即鱼儿。张纪三。李玉斋。高四。随二。崔顺等八名。著交刑部严行审讯。按律惩办。未获之小黄等犯。仍著严缉。务获究办。　　

○谕军机大臣等。管理大学堂孙家鼐奏。开办学堂。权假邸舍。应用何处官房。请饬督办大学堂工程王大臣。速即指拨知照等语。著奕劻、许应骙、迅即查照办理。现月　　

○协办大学士孙家鼐奏。委派教习各员。又奏、官书局宜添提调。又奏、译书局编纂各书。宜进呈钦定。再行颁发。并将悖谬之书。严行禁止。均依议行。现月摺包　　

○壬午。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。　　

○谕军机大臣等。电寄刘坤一等。江南米缺粮贵。亟宜速筹补救。著刘坤一、奎俊、饬属设法平粜。一面飞咨邻省。即弛米禁。毋使灾民滋生事端。电寄　　

○又谕、电寄廖寿丰、奏览悉。二品荫生陶葆廉、江苏候补知县郑清濂、著该抚即传知该二员。来京豫备召见。电寄　　

○浙江巡抚廖寿丰奏、寓洋华人。请由使臣考取商籍生员。下所司议。摺包　　

○抚恤琉球国遭风难民如例。摺包　　

○纂修官章梫恭纂　　

总纂官钱骏祥恭辑监修总裁世恭阅五签三月二十日正总裁那月日专司蒿■禾本陆恭覆阅癸丑十一月十三日　　

徐月日　　

荣月日副总裁唐月日　　

宗室宝恭阅三签九月初五日

　　

陈恭阅四签十月初五日　　

熙月日　　

郭恭阅十月初九日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百二十一　　

光绪二十四年。戊戌。六月。癸未朔。上诣乐寿堂问慈禧端佑康颐昭豫庄诚寿恭钦献崇熙皇太后安。至乙酉皆如之。　　

