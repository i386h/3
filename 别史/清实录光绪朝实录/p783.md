<!-- { "loadSidebar": true } -->
○又奏提拨局存义赈银五万两解赴直隶接济赈需下户部知之。　　

○以徵存钱粮。延不批解革已故前署安徽凤阳县知县陆楙增职提属勒追摺包　　

○辛酉谕军机大臣等、电寄鹿传霖电悉。教案系刘秉璋任内之事著鹿传霖飞咨刘秉璋仍遵前旨迅速折回省城。俟此案议结后。再行启程电寄又谕电寄许景澄电悉赔款万难再允罗拔既有议驳之言。即著许景澄嘱其始终力驳无令中国为难以见彼此邦交美意至何时归地。仍著随时询明电闻电寄署直隶总督王文韶奏筹办关津等处各营遣撤事宜得旨即著饬令派出文武各员。与各统领随时约束照料毋任滋事。　　

○又奏请裁撤山海关添练马队得旨即著飞咨刘坤一将此项马队裁撤　　

○又奏顺直被灾较重需款浩繁仍请开办赈捐下户部议摺包吉林将军长顺奏遵旨妥筹留并各营请俟撤防后分别办理允之。　　

○又奏拏获扰民通敌辽阳道人李圆慧正法。报闻摺包以留营效力。有功复已革金州副都统连顺官。摺包壬戌谕内阁步军统领衙门奏缉获交拏人犯请交部审办一摺所有拏获之赵逢源一名著交刑部审明办理其刘敬三即刘起山一名前据仓场衙门奏称实系丰益仓花户并非仓匪等语著刑部一并归案质讯如无把持扰害情弊即行奏明释放现月谕军机大臣等电寄张之洞兴修铁路为方今切要之图亟应举办惟责任至重必操守廉洁明干有为熟谙情形之员方能胜任著张之洞悉心遴选。奏保数员以备＜闲＞用铁路支干前据张之洞条奏颇为明晰著将由京至清江一路。作何修造之处。再行熟筹具奏电寄癸亥谕内阁吴大澂奏特参造言生事挟制统领之营官哨长。请旨惩儆一摺宝捷营管带左营副将周吉斌。哨长游击朱正霖于该营裁撤时辄敢捏造谣言煽惑勇丁至统领郑连拔寓所滋闹实属目无法纪。周吉斌、朱正霖、均著即行革职永不准投效军营以儆刁顽而肃纪律现月谕军机大臣等、电寄杨昌浚前因河狄回氛日炽。叠经谕令杨昌浚将剿办情形随时电奏迄今多日未据电闻西顾弥增悬系著杨昌浚懔遵前旨迅即电奏毋再延迟电寄河南巡抚刘树堂奏调拨豫正军三营交归德镇统领报闻摺包甲子谕内阁、御史联锦奏劣员把持勒索请饬查办一摺据称理藩院司员。通同书吏于图什业图亲王等报效承袭各案。取巧营私废公索贿请旨饬查等语著理藩院堂官按照所参各节确切查明。据实具奏寻奏综核司员等办理报效承袭各案。尚无取巧废公之事惟于干鲁札布报袭案内。仅凭该盟长文内声叙并未取具阖族无争甘结。及盟长印结。殊属不合应将承办司员。交部议处。所参营私索贿一节应候劄各该盟长诘查被索各员。覆到再行核办从之摺包谕军机大臣等、有人奏松江城内火药局库请择地移建一摺据称江苏松江府城内建设火药局库火药炸弹无不充牣库房逐渐增加为各路防营军火总库。距衙署民居均在百步以内居民无不栗栗危惧且万一稍有疏虞则全省军火立形支绌请饬择地妥为移徙等语火药为操防之要需储藏最宜慎密据奏各情所关非浅著张之洞奎俊派员相度地势会同绅董将城内火药局库如何移置之处妥筹办理另片奏请免无锡等处米捐一节并著张之洞等体察情形酌量办理原摺片均著钞给阅看将此各谕令知之现月又谕电寄杨昌浚电奏已悉据称河州狄道遍地皆贼西甯碾伯等处亦皆告警。亟须大枝劲旅援应等语董福祥一军本令驻扎近畿。未便遽撤刻下甘省匪势披猖不得不移缓就急。现已令其统带所部各营。前往援剿。惟程途较远。未能克期即到著杨昌浚催令现调各军。迅速赴援勿稍延误吏部奏嗣后实缺人员。非应升之阶概不准其在任候补依议行。电寄湖南巡抚吴大澂奏总兵朱超发营勇因遣散求赏聚众滋事得旨朱超发著交部议处。　　

○摺包乙丑。谕军机大臣等、现在甘肃回匪滋事。军务紧要著传知董福祥统带所部各营迅速驰往援剿。勿稍延缓现月又谕电寄刘坤一现因甘肃回匪滋事。已令董福祥统带所部驰往援剿。著刘坤一即调余虎恩一军。移扎河西务以资拱卫并令挑选精壮。裁汰疲弱严申纪律不准丝毫骚扰俟该总兵到防后即令来京陛见。电寄塔尔巴哈台参赞大臣富勒铭额奏派员会同俄官。办理边界蒙哈积案。下所司知之。摺包　　

○以二年期满。予同文馆汉教习文聘珍以知县用　　

○以任性妄为。革署云南彝良州州同候补州判朝襄铨职。　　

○丙寅。谕内阁给事中褚成博奏各直省船械机器等局。请饬各督抚招商劝办以开利源等语著户部议奏。现月谕军机大臣等电寄刘坤一电奏已悉。余虎恩一军著俟董福祥各营拔队后仍遵前旨移扎河西务山海关现有熊铁生等营驻扎其魏光焘宋庆等军著毋庸移扎。电寄巡视中城御史恩顺等奏各城续募练勇。请暂留巡缉从之摺包浙江巡抚廖寿丰奏浙江息借商款。遵部议停止另陈分别捐奖办理情形。下户部知之。摺包调正黄旗蒙古副都统钮楞额为珲春副都统。以镇国公载泽为正黄旗蒙古副都统　　

○以捐饷万两予刑部郎中庞元济军机处存记道员朱丙寿奖叙明发丁卯谕军机大臣等自来求治之道必当因时制宜况当国事艰难尤应上下一心图自强而弭隐患朕宵旰忧勤惩前毖后。惟以蠲除痼习力行实政为先叠据中外臣工。条陈时务。详加披览采择施行如修铁路。铸钞毙造机器开矿产折南漕减兵额创邮政练陆军整海军立学堂大抵以筹饷练兵为急务。以恤商惠工为本源皆应及时举办至整顿厘金严核关税稽查荒田汰除冗员各节但能破除情面实力讲求必于国计民生两有裨益。著各直省将军督抚将以上诸条各就本省情形。与藩臬两司。暨各地方官悉心筹画酌度办法。限文到一月内分晰覆奏当此创钜痛深之日。正我君臣卧薪尝胆之时。各将军督抚受恩深重。具有天良谅不至畏难苟安。空言塞责原摺片均著钞给阅看将此由四百里各谕令知之。洋务　　

○又谕宗人府刑部奏遵议奉天失守地方文武各员罪名一摺高乃听等均著照所拟办理已革东边道宜麟著改发新疆效力赎罪

洋务

　　

○又谕、内阁学士溥顾奏遵旨筹款请变通关税溥颋奏酌拟筹款四条各一摺著户部议奏摺包　　

○钦差大臣两江总督刘坤一奏变法练兵必须讲求用人理饷敬抒管见得旨著督办军务王大臣。酌核办理。　　

○又奏豫凯军赴甘援剿请照湘军营制发饷允之。　　

○又奏候选道荫昌熟于外洋兵法乞加录用得旨荫昌著交吏部带领引见摺包前黑龙江将军依克唐阿奏现部各军未便再行议撤。报闻。　　

○又奏缓撤各营。请饬部拨给专饷。下户部议摺包以捐助赈需。予两淮海州分司运判徐绍垣奖叙。　　

○予捕匪被戕浙江把总李含芳议恤。　　

○予在营积劳病故刑部郎中张闻锦优恤摺包加赏顺天府属东安县旗兵一月口粮。摺包戊辰谕内阁御史熙麟奏平宣氏自抹身死一案。传闻刑部司员。有受贿威逼情事。承审各员未经讯及赃款请饬彻底根究等语。著启秀、徐郙、归入原案一并讯明据实具奏。现月谕军机大臣等、电寄杨昌浚奎顺电奏循化解围后。匪窜巴燕戎碾伯等处势甚猖獗西甯防务紧要。奎顺所募土勇需用饷械著杨昌浚酌拨应用。一面由该督派兵援应河狄等处剿办情形如何。并著随时电闻。又据王文韶奏据杨昌浚电称董福祥奉准回甘牛师韩一军毋须度陇等语。该军业已派往仍令迅速前进以厚兵力。电寄以亏短交代。革已故浙江分水县知县刘亹、乐清县知县徐振翰职并勒追。摺包己巳谕内阁张联桂奏患病未痊请开缺回籍调理一摺。广西巡抚张联桂著准其开缺。谕军机大臣等、有人奏通商条约弊混滋多请饬详慎订议一摺。据称中日条约所失最甚者莫如第六款内。所列各条苏州杭州重庆沙市等处添设口岸。听其任便往来。中国无能过问又如第二条。日本轮船。得驶入各口。搭客运货第三条日本臣民。在中国内地购买经工货件若自生之物。第五条。日本臣民得在中国制造各项工艺。又得将各项机器装进口止交进口税日本在中国制造一切货物。即照日本运入中国货物。一体办理。以上各节易滋弊混恐中国奸商藉口改造用日商字号图记。诡免厘金等语此次开议商约关系中国利源商民生计其事甚重亟应尽力维持豫防流弊著李鸿章王文韶按照原奏各节悉心妥筹谨慎办理毋许稍涉迁就该大臣等。身膺重寄总须自保权利力与磋磨。将所议条约易于弊混之处详细剖析。以免贻患将来是为至要原摺均著钞给阅看将此由四百里各谕令知之。洋务又谕电寄张之洞等前因日本约内。改造土货一节电谕张之洞等筹商覆奏。现在商约尚未开议。其有关系国计民生。应如何补救之处著张之洞奎俊赵舒翘廖寿丰。一并豫为筹议。迅速覆奏。电寄又谕电寄鹿传霖等中日新约第六款添设苏杭沙市重庆口岸。并在各口工艺制造。其通商行船章程现在即须开议。此事于华民生计及应徵税厘大有妨碍。就中有何设法补救之处著鹿传霖谭继洵。妥速筹议覆奏电寄又谕电寄杨昌浚等张汝梅电请饬派豫省数营赴陕防剿等语前因牛师韩所部七营赴甘援剿旋据杨昌浚电奏、董福祥奉准回甘。兵力敷用牛师韩一军。毋须度陇。该军业已前进著杨昌浚张汝梅查明该总兵行抵陕省。即行截留调遣毋庸再行赴甘。其饷项军火。即由陕省筹备应用张汝梅请拨豫军。并令郭广泰赴陕之处。均著暂缓调拨电寄四川总督刘秉璋奏穆平土司

应完马匹草粮。请再予酌免从之。摺包协修官温肃恭纂　　

帮总纂官程棫林恭辑监修总裁世恭阅二签三月十九日正总裁那月日专司藳本陆恭覆阅癸丑八月二十五日　　

徐月日　　

荣月日副总裁唐月日　　

宗室宝恭阅六月初七日　　

陈恭阅六月二十四日　　

熙月日　　

郭恭阅七月初九日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之三百七十　　

光绪二十一年。乙未六月庚午朔。上诣仪鸾殿问慈禧端佑康颐昭豫庄诚寿恭钦献崇熙皇太后安。翌日如之。　　

