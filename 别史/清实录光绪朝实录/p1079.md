<!-- { "loadSidebar": true } -->
○又谕、本年轮应查阅山东河南江苏安徽江西五省营伍之期。山东即派张人骏、河南即派锡良、江苏即派恩寿、安徽即派聂缉规、江西即派李兴锐、将通省制兵防营。逐一查阅。制兵积习尤深。昨已有旨饬令各督抚将兵制饷章。速为厘定。现当整顿军制。尤应认真训练。傥有技艺生疏。空名缺额。老弱充数。及军实不齐等事。即将该管将弁从严倢■＜曰融＞■＜石木＞办。毋得稍涉瞻徇。用副朝廷整军经武。实事求是之至意。现月　　

○又谕、前据丁振铎电奏、广西边界。散勇游匪。句合抢劫。现正派队防剿等语。晶■宜经严谕迅速剿办。一面将各国教堂教士人等切实保护。并饬苏元春驰回广西。接统边防各营。责成将一切防剿事宜。妥为经理。兹据丁振铎电称、达隆二画洋官二人。由布局对汛前往越地。被匪枪毙等语。游匪滋扰。致洋官无辜被害。殊深惋惜。该地方防汛不力。实堪痛恨。著丁振铎查明分防文武各官职名。即行革职。并著陶模、丁振铎、苏元春、将此项匪徒。认真剿办。迅速扑灭。并通饬各属。加意保护洋人。及各处教堂教士人等。以靖边疆而弭后患。傥有贻误。惟该督抚等是问。懔之。　　

○谕军机大臣等、太常寺奏、历代帝王庙应修各工。并修补祭器等语。著承修大臣世续等一并估修。现月　　

○又谕、电寄丁振铎、龙州铁路。即著移交苏元春管理。

电寄

　　

○乙未。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。据外务部奏称、本月初一日。义国署公使眷属。行经北御河桥。突有匪人将带蝱滟戋铅石。从远处掷击。幸未受伤等语。各国驻京人员。及其眷属。朝廷一视同仁。以礼相待。凡我民人。岂容稍涉侮慢。屡经通饬晓谕。不啻三令五申。乃尚有顽劣之徒。不知轻重。致公使眷属。无故受惊。实属不成事体。著步军统领衙门严饬查拏。务获究办。嗣后当一体遵照保护。不许欺陵。如再有违犯情事。著即将该地段官弁查倢■＜曰融＞■＜石木＞议处。并将滋事之犯。照例惩办。如系儿童无知。仍当罪坐家长。以儆浇风而防后患。将此通谕知之。现月　　

○召见户部郎中陈宗妫。得旨、著在任以四五品京堂候补。　　

○署直隶总督袁世凯奏、恭办陵差。直省库款奇绌。经费万难筹措。请饬部先行筹拨的款二十万两。以应要需。得旨、著户部速行筹拨。　　

○顺天学政陆宝忠奏、督办顺直各属府州县所有各项中小学堂。勒限一年。通筹举办。并请严定考成。得旨、著会同袁世凯通饬各属。一律举办。　　

○驻藏办事大臣裕钢等奏、西藏所属纳鲁等族。调兵仇斗＜虘阝＞斲。互相杀伤。派员檄调达木协佐领等、酌带汉土兵丁。相机弹压。妥为办理。得旨、著即督饬该委员妥为解散。持平断结。摺包　　

○以捐赀兴学。予直隶河闲府知府王守＜辶黎＞方■土之故妻景氏建坊。摺包　　

○旌表直隶永清县节妇杨沈氏等、烈妇张王氏等、保定县孝子程德厚等、一千零五十四名口。摺包　　

○上以祭社稷坛。自是日始。斋戒三日。　　

○丙申。谕内阁、昨据丁振铎电奏、洋官由布局对汛前往越地。被匪枪毙等语。当经降旨严饬将分防文武各官查倢■＜曰融＞■＜石木＞。并将此项匪徒认真剿办。兹据丁振铎续电奏称、查明法兵官被害一案。据管理布局对汛镇南营管带赵从楷禀称。正月十八日。法国驻守那烂之二画。适遇达隆二画。及稔浪二画。同到那烂。偕来布局营中聚会转回。是夜三更后。据那烂稔浪洋官来营。说及达隆二画。随带越兵一人。行至越南宠村地方。被匪枪毙。托帮同缉凶究办。并无异言。现据领事照会。请为访缉。查法兵官系在越地被害。现已派弁会缉各等语。法国兵官。虽系在越南境内被害。惟与广西边界毗连。仍应不分畛域。查拏凶犯。以笃邦交。著丁振铎、苏元春、严饬边防各营。赶紧遵照办理。毋许松懈。　　

○谕军机大臣等、奎俊奏、派员督办川省矿务商务等语。四川存记道沈翊清、著赏加四品卿衔。充会办四川矿务商务大臣。准其专摺奏事。仍著奎俊督同办理。务当认真经画。以保利权。将此谕令知之。　　

○云贵总督魏光焘等奏、法员弥乐石来滇。开办矿务。现与议明章程二十五款。请饬下外务部详加覆核。下部议。寻奏、仍俟该省勘定矿厂奏报到日。再行一并议覆。报闻。摺包　　

○丁酉。祭先师孔子。遣吏部尚书张百熙行礼。　　

○以狡诈贪鄙。革湖北郧阳镇标守备饶敷国职。摺包　　

○以捐田瞻族。予江苏江都县职员刘礼耕建坊。摺包　　

○旌表仰药殉姑直隶天津县孝妇李王氏。摺包　　

○旌表年逾百龄江苏吴县寿妇严朱氏、清河县寿妇莫方氏。摺包　　

○戊戌。祭大社大稷。上亲诣行礼。　　

○孝淑睿皇后忌辰。遣官祭昌陵。　　

○上诣宁寿宫乐寿堂问慈禧端佑康颐昭豫庄诚寿恭钦献崇熙皇太后安。至庚申皆如之。　　

○谕内阁、张翼奏、沥陈下情一摺。据称铁路矿务两事。责任繁重。自揣望浅资轻。请加派大员等语。路矿为兴利要图。张翼既经肬■闲派。自应殚精竭虑。任劳任怨。力图报称。前已特派王文韶、瞿鸿禨、督办。所有一切事宜。该侍郎自可随时会商王文韶、瞿鸿禨、酌核办理。应即悉心规画。认真筹办。以副委任。所请添派大员专司其事之处。著毋庸议。

现月

　　

○谕军机大臣等、理藩院奏、科尔沁札萨克镇国公喇什敏珠尔等呈报、札萨克图王旗图古木地方。贼匪聚血■乣。肆行抢夺。及派兵剿办情形。将原呈译汉呈览一摺。卓索图土默特贝勒旗乱匪滋事。致毙蒙员多命。自应迅速查办。著裕德会同增祺确切查明。归入前案。认真办理据实覆奏。原摺呈均著钞给阅看。将此各谕令知之。现月　　

○以报效钜款。查无劣奣＜虘阝＞亦。复已革湖北谷城县知县章冕、恩施县知县刘庚职。摺包　　

○旌表年登百岁云南弥勒县寿妇孔王氏。摺包　　

○豁免云南宣威昆明、二州县被灾田亩粮赋。摺包　　

○己亥遣官祭关帝庙。　　

○谕内阁、袁世凯奏、垦请回籍终制营葬一摺。览奏情词恳挚。具见孝思。惟值此时局多艰。直隶地方紧要。办理交涉及善后一切事宜。正赖该署督悉心筹画。宏济艰难。所请回籍营葬之处。著俟秋闲察看情形。再行赏假。该署督务当仰体朝廷倚畀之意。移孝作忠。力图报称。用副委任。现月　　

○谕军机大臣等、有人奏、请惩仓蠹地痞。以安良善一摺。所指之张镜海即张槐卿、其子张华堂即张二铁、杨树农、杨三、祁三寿、白乐中、何善亭、高晋臣等、著步军统领衙门、顺天府、五城、一体严拏。讯明惩办。另片所奏、盘剥重利之奸民廖奎等、并著一并查拏讯办。原摺片均著钞给阅看。将此各谕令知之。摺包　　

○又谕、有人奏、京西一带。匪徒拆毁电蝱滟戋。请饬查拏等语。所称为首之王景和等、著步军统领衙门、顺天府、直隶总督、通饬所属。按名访拏。务获讯办。以儆凶顽。原片著钞给阅看。将此各谕令知之。摺包　　

○又谕、有人奏、直隶自拳匪乱后。所失军火。民闲未尽遵缴。梅东益部军所管沧州军需库。存储武＜目辟＞行＜匧心＞口＜韦未＞＜夗贝＞安威等军洋枪开化石滟驳。为数甚多。洋兵到境。该军乘乱抢掠羊儿庄等村。而沧州所存枪石滟驳。未闻缴归何处。请严行查办等语。直隶久遭兵燹。至今萑苻不靖。若军火散在民闲。甚非弭患之道。著袁世凯迅速查明。严行追缴。以重军储而防后患。原片著钞给阅看。将此谕令知之现月　　

○又谕、外务部代奏、直隶试用道陆树藩条陈一摺。所拟开办印花税一条。著外务部会同户部核议具奏。寻奏、印花税法。业经奏准于通商口岸试办。应由沿江沿海各省督抚会商妥定画一章程。先行奏咨立案。果使各省通行。一切杂捐。均可次第裁免。依议行。　　

○外务部奏、出使经费。近年各处分馆日多。交际所关。需款尤钜。拟就原定经费之数。明定限制。力求撙节。酌拟章程四条。分咨各出使大臣遵照办理。从之。摺包　　

○湖广总督张之洞等奏、湖北现拟规复丁漕减徵钱文。并加提州县平余。酌抽税契捐。凑供赔款。下部知之。摺包　　

○又奏、筹解赔款。所短尚钜。拟酌办房捐铺捐膏捐。以资添凑。得旨、著妥为办理。毋稍扰累。摺包　　

○安徽巡抚聂缉规奏、筹解偿款。不敷尚钜。现拟援照江浙成案。于各属所徵丁漕。酌量各加收捐钱三百文。以资凑济。日后苟可量予减收。仍随时察看情形。斟酌办理。以示体恤。下部知之。　　

○河南巡抚锡良等奏、筹议河南各属应设中小学及蒙养学堂。现饬赶紧举办。拟将省城大学堂。从速设立。仿照山东学堂规制。以收成效。得旨、著即督饬认真办理。仍随时考察。务收实效。摺包　　

○换铸浙江仁和、石门、海盐、萧山、余姚、江山等县印信。从浙江巡抚任道镕请也。摺包　　

○予办理转运积劳病故河南知县华懋祺赏恤加等。摺包　　

○庚子。谕内阁、陶模奏、特倢■＜曰融＞■＜石木＞庸劣不职各营员一摺。广西平乐协副将庄镇藩、办事不公。操守难信。请补宾州营参将文成榜、嗜好甚深。心术巧滑。义甯协中军都司庞熙政、年老糊涂。性复贪横。管带福军后营广东试用知县刘运文、纵勇滋事。纪律毫无。补用游击陶梓彰、藉案勒诈。几酿事端。澄海。营左营守备陈子照、办事颟顸。不洽舆情。均著即行革职。以肃戎行。现月　　

○谕军机大臣等。御史徐德沅奏。京城地面。盗案晶■宜出。并有姜桂题营兵在内。请饬查办等语。著姜桂题确切查明。如有该营勇丁。夥同抢劫。即行从严惩办。嗣后务当申明纪律。随时稽查。毋稍宽纵。现月　　

○又谕。给事中褚成博奏、摊派赔款。恐易扰民。请变通办理一摺。著政务处会同户部议奏。寻奏、该给事中所奏。用意虽善。然所拟认捐年数太多。又豫计更代注销招补各节。转移变换。未免繁碎。且既云不事抑勒。又称认定后必须严行追缴。是仍以法令驱迫于后。欲便民反致扰民所请应毋庸议。从之。　　

○以奉天府府丞陈兆文为太常寺卿。现月　　

○以短解盐厘。革广东知府黎汝谦职。并勒追。　　

○予故前工部尚书钱应溥恤典如例。子侍讲衔翰林院检讨骏祥。服阕后以应升之缺升用。孙雨淮试用运判苏颂。以运副用。　　

