<!-- { "loadSidebar": true } -->
○直隶总督李鸿章奏、三河县驻防旗兵差务繁重。自饷糈减成。异常苦累。请自本年秋季为始。改按八成实银支给。从之。　　

○黑龙江将军依克唐阿奏、请将侍卫希林布留营差委。得旨、希林布著即回京当差。所请留营差委。著毋庸议。摺包　　

○塔尔巴哈台参赞大臣沙克都林札布奏、请将随往哈巴河员弁。择尤酌保。得旨、著准其酌保数员。毋许冒滥。　　

○以卓负将才。予尽先副将赵怀业等、军机处存记。　　

○以捐赈钜款。予江苏候补道吴懋鼎。军机处存记。　　

○以审案荒谬。革直隶曲阳县知县英顺职。　　

○庚戌。仁宗睿皇帝忌辰。上诣寿皇殿行礼。遣官祭昌陵。　　

○甘肃新疆巡抚陶模奏、吐鲁番等厅州县被水被雹。被冻被旱。量力赈抚情形。报闻。　　

○派贝勒载漪为崇文门正蓝督。工部右侍郎崇光为副监督。　　

○辛亥。光禄寺奏、本年八月初。夕月坛社稷坛祭典。例应恭进酒胙。正卿悬缺。不敷将事。得旨、著添派克们泰恭进福酒。摺包现月　　

○癸丑。谕军机大臣等、本日户部奏、核覆云南桐本运费。请照唐炯所奏。每百斤暂加银一两。已依议行矣另片奏、请饬整顿铜运等语。唐炯系弃瑕录用之员。宜如何力图报称。乃自到云南以来。前后奏报铜厂渐有成效。迄今已阅三四年。办运之数。每年不过两批。毫无起色。实属有负委任。现值宽为加价之时务当激发天良。力筹办法。逐岁加批。傥再空言搪塞。任意铺张。著户部据实严参。从重治罪。其前请加借工本银两。分年缴还。暨迤西矿务暂免课耗。现已奏限届满。均著唐炯迅速清结。毋任迟延。至该省近年所解铜斤。夹杂铁砂低铜。多至八九万或十余万斤。实属不成事体。著唐炯严饬该公司等、嗣后不得再有低潮搀和情事。并随时稽查。如有此等弊混。即著将该厂员严参示惩。原片著钞给唐炯阅看。将此谕知户部并谕令唐炯知之。现月　　

○户部左侍郎崇礼等奏承修寿皇殿工程完竣。报闻。　　

○云南巡抚谭钧培奏、云南呈贡、富民、建水、会泽、晋甯、南甯、宣威、昆明等州县被水成灾赈抚情形。报闻。摺包命山海关副都统谦德来京陛见。摺包　　

○以兵民感恋。予故广东水师提督方耀于虎门太平寨建祠。从两广总督李瀚章请也。　　

○甲寅。以刑部右侍郎阿克丹为正黄旗汉军副都统。予故正黄旗汉军副都统恩全恤典如例。现月　　

○予军营病故补用副将曾桂堂议恤。　　

○乙卯。御史余联沅奏、请饬总理各国事务衙门。考核各督抚保荐出使人材。下所司知之。现月　　

○广西巡抚张联桂奏、上思州升为直隶厅同知。请饬部换铸关防。又奏、桂平梧郁盐法道所属之懋林州。已改归左江道统辖。请饬部改铸分守桂平梧盐法道兼理水利关防。并下所司知之。摺包　　

○以办理边防出力。赏广西太平归顺道蔡希邠二品顶戴。摺包　　

○以亏短库款。革已故河南太康县知县余嘉谷职。提属勒追。随手上以祭社稷坛自是日始、斋戒三日。起居注协修官杨家骥恭

纂　　

总纂官熊方燧恭辑监修总裁世恭阅二签十一月初二日正总裁那月日专司藳本陆恭覆阅癸丑七月十四日

　　

徐月日　　

荣月日副总裁唐月日　　

宗室宝恭阅一签三月二十八日　　

陈恭阅二签二月初五日　　

熙月日　　

郭恭阅一签五月二十日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之三百十五　　

光绪十八年。壬辰。八月。丁巳。秋分。夕月于西郊。上亲诣行礼。外记　　

○祭先师孔子。遣协办大学士徐桐行礼。　　

○戊午。祭大社大稷。上亲诣行礼。外记　　

○河南巡抚裕宽奏、豫省防营不敷分布。请将驻扎山东嵩武军调回两营。以资控驭。得旨由该抚咨行福润遵照办理。摺包　　

○以通政使司副使许景澄为光禄寺卿。　　

○己未。上诣颐和园乐寿堂。问慈禧端佑康颐昭豫庄诚寿恭钦献皇太后安遣官祭文昌帝君庙。庚申。陕甘总督杨昌浚奏、甘肃新疆边防紧要。营制未复。改并未齐。请展缓举行军政。报可。摺包　　

○以拏获会匪出力。予江西抚州府知府颜钟骥等升叙有差。摺

包

　　

○予前浙江巡抚赵士麟帅承瀛专祠。列入祀典。从护理浙江巡抚刘树堂请也。摺包　　

○辛酉。谕军机大臣等朕御用马匹。现俱不堪乘骑。上驷院漫不经心已可概见嗣后著该院加意饲养。以备乘用傥仍如前怠玩。定将该管堂官严惩不贷。现月　　

○又谕、户部奏筹拨甘肃新饷。开单呈览并请饬催关内外各军。将裁减实需饷数迅速奏报一摺。甘肃关内外各军饷银关系紧要现经该部将光绪十九年新饷指拨山西省银八十四万两。河南省银六十一万两。河东道银五十二万两。陕西省银二十万两。湖北省银三十三万两。湖南省银十六万两。江苏省银二十万两。安徽省银二十万两。两淮银二十万两。江西省银三十六万两四川省银九十八万两。闽海关银二十万两。共银四百八十万两。请饬依限报解著该将军督抚等严饬各该司道。按照部拨数目。于本年十二月底止赶解三成。至来年四月底止再解三成。其余四成统限九月底止埽数解清。各该省如能依限完解。即由陕甘总督奏请奖叙傥仍前延欠。即由户部照例奏参。至各军裁减饷数。并著户部行知该督抚将军副都统。切实估计。迅速报部将此由四百里各谕令知之。现月　　

○予福建剿平大嵙封山番社阵亡守备李桂林等优恤。摺包　　

○壬戌。山西大同镇总兵黄金志因病解职。以记名总兵呼延霖为山西大同镇总兵官。现月　　

○以捐助直赈。予候选道福建试用同知王嘉善、以道员补用。　　

○予积劳病故黑龙江漠河金厂委员候选县丞陈世敬优恤。摺包　　

○癸亥谕内阁、工部尚书祁世长、持躬恪慎。学问优长由翰林洊陟卿贰。叠掌文衡升补左都御史。擢授尚书。并兼管顺天府府尹事务。宣力有年。克称厥职。前因患病。叠次赏假。方期调理就痊。长资倚畀。兹闻溘逝。轸惜殊深加恩赏给陀罗经被。派贝勒载澍带领侍卫十员。即日前往奠醊。照尚书例赐恤。并著赏银五百两。由广储司给发经理丧事。任内一切处分。悉予开复。应得恤典。该衙门查例具奏。伊长孙一品荫生祁师曾、著俟服阕后以员外郎即补。伊子祁友蒙著俟及岁时由吏部带领引见用示笃念荩臣至意。寻予谥文恪。现月　　

○甲子。太宗文皇帝忌辰遣官祭昭陵。　　

○巡抚衔督办云南矿务唐炯奏、铜厂雨水为灾。厂情停顿。本年黑铅仅能加办二十万斤。下部知之。摺包　　

○山东巡抚福润奏、节逾白露。黄河水势渐落。赶筑惠民等县堤埝漫口情形。下部知之。　　

○乙丑。宣宗成皇帝诞辰。上诣奉先殿寿皇殿行礼。外记　　

○出使英法义比国大臣薛福成奏、坎巨提回部被英兵攻击。逐其头目叠与英外部尚议。由中国派员会同英员。封立新酋以全两属体统。计可克期妥结又奏、回疆边外。有回部错居之地曰帕米尔。为英俄与中国三国出入之门户。英俄近颇注意经营若不妥筹分界。恐俄人益肆诡谋英亦渐生异心。应由总理各国事务衙门催俄勘界。以期一劳永逸。均下所司知之。摺包　　

○丙寅。太祖高皇帝忌辰遣官祭福陵。　　

○谕军机大臣等、电寄奎焕升泰驻边办理印藏商约事宜。渐次就绪。遽闻溘逝。轸惜殊深事在垂成。不可无人接办著派奎焕迅速前赴仁进冈。查照升泰原议各节。与英使保尔妥为商办。升泰所带随员。即令在边静候毋庸折回。至开导藏番。为此事第一要义升泰所派之员。可勿更动。税务司赫德在事始终出力。奎焕一切可与商酌。知府嵇志文坚忍耐劳。熟悉藏中情形。著刘秉璋传知该员。赶紧赴藏。随同奎焕襄办商约。事竣仍令回川所有叠次商办紧要情节。著总理各国事务衙门详悉电咨奎焕遵办。电寄　　

○命长江水师提督黄翼升在紫禁城内骑马。现月　　

○戊辰高宗纯皇帝诞辰。遣官祭奉先殿。　　

○己巳。上御黄幄。阅侍卫步射。内记　　

○予故河南南阳镇总兵赵鸿举。在南阳捐建专祠。并宣付史馆立传。从河南巡抚裕宽请也。　　

○予故伊犁将军金顺、在原籍建立专祠。　　

○予伤发身故。吉林休致副都统托云布议恤。　　

○庚午。盛京将军裕禄等奏、请饬催各省欠解银两。以济急需。得旨、即著户部严催各该省迅速筹解。毋稍延误。　　

○辛未。上诣颐和园乐寿堂。问慈禧端佑康颐昭豫庄诚寿恭钦献皇太后安遣官祭关帝庙。　　

○壬申。以都察院左都御史孙家鼐、为工部尚书。吏部左侍郎徐郙、为都察院左都御史。转吏部右侍郎徐用仪为左侍郎。调户部左侍郎廖寿恒、为吏部右侍郎。转户部右侍郎张荫桓为左侍郎。兼管三库事务。以内阁学士陈学棻、为户部右侍郎。兼管钱法堂事务。调礼部左侍郎启秀为盛京兵部侍郎。以内阁学士长麟、为礼部左侍郎。　　

○癸酉。户部左侍郎崇礼等奏请饬修穵贡院外沟渠。得旨、即著查勘办理。　　

○漕运总督松椿春。运河上游秋汛复涨。抢办堤岸险工。修守平隐各情形。报闻。　　

○以工部尚书孙家鼐兼管顺天府府尹。　　

○以銮仪卫冠军使彭寿为正黄旗汉军副都统。　　

○乙亥。陕甘总督杨昌浚奏、查明甘省各属被灾情形。得旨、即著饬属妥为抚恤。毋任失所。摺包　　

○河南巡抚裕宽奏、卫辉府属被灾。又武涉等县堤埝。险工叠出。请截留帮工银两。以资赈济修守。如所请行。摺包　　

○丙子。谕内阁、徐郙现补授都察院左都御史。其胞侄徐致祥著调补大理寺卿所遗都察院左副都御史。著薛福成补授。未到任前。著寿昌署理。现月　　

○予故广西巡抚潘鼎新在直隶天津县捐建专祠。从直隶总督李鸿章请也。摺包　　

○赏京师普济堂功德林小米三百石。又加五百石。广仁堂小米三百石芦沟桥粥厂粟米四百石。资善堂暖厂粟米三百石。朝阳等门外三厂粟米各四百石。　　

○戊寅。世宗宪皇帝忌辰。上诣寿皇殿行礼。遣官祭泰陵。内

记

　　

