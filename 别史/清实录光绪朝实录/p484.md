<!-- { "loadSidebar": true } -->
○又谕。前据张之洞等奏□□□尔□知县王楙官委办炮台工程访有浮冒情弊。当谕令将王楙官先行革职。严讯究办。兹据张之洞等奏称、查明该革员浮开银两分别追赔。请旨惩儆。已革候补知县王楙官。承办炮台工程。支应局务。任听司事从中舞弊。浮开冒销银数至五万三百余两。经该督等查讯究追。始据如数赔缴。亟应从重惩办。以儆效尤王楙官著发往军台效力赎罪。现月　　

○谕军机大臣等、电寄邓承修等据张之洞等奏、钦州与越南接壤地界。应照志乘所载。及时改正等语。该处地图。已由该督咨送。著邓承修、李秉衡、于桂界议定后酌量情形妥慎办理。电寄　　

○办理广东防务兵部尚书彭玉麟等奏、已故广东布政使沈镕经恳恩优恤。并将政绩宣付史馆。得旨、沈镕经生平政绩。著准其宣付史馆。列入循吏传。所请议恤之处。著毋庸议。摺包　　

○两广总督张之洞奏、遵查广东机器局碍难裁撤。局员已革江苏候补道温子绍、报销未能核实。罚令赔捐示惩。并现筹整顿局务。以裨海防。得旨、温子绍赔缴银二万两。即著拨充海防经费。摺包　　

○山东巡抚陈士杰奏、查明兖沂等属并无匪徒滋事。并曹属著名匪首李六鸭仔投首情形。得旨、李六鸭仔闻拏投首。姑准贷其一死。即著责令缉拏丁万秋等务获赎罪。该抚仍当随时察看妥为驾驭。毋得稍涉宽纵摺包　　

○展缓河南祥符、陈留、通许、洧川、兰仪、郑、荥阳、荥泽、氾水、新郑、永城、鹿邑、虞城、夏邑、柘城、考城、安阳、汤阴、临漳、武安、汲、获嘉、延津、滑浚、封邱、河内、济源、武陟、孟、温修、武原、武、阳武、偃师、巩、孟津、登封、新安、渑池、南阳、唐、内乡、淅川、舞阳、叶、确山、正阳、西平、淮甯、西华、商水、项城、商邱、太康、扶沟、临颍、襄城、郾城、长葛、灵宝、阌乡、光山、息、六十四厅州县被灾歉收村庄新旧钱漕有差。现月　　

○己丑。孝庄文皇后忌辰。遣官祭昭西陵照例　　

○钦奉慈禧端佑康颐昭豫庄诚皇太后懿旨。神机营王大臣奏、前步军统领荣禄、曾经同管营务创练枪队。最为著意现据报捐枪价银两。恳请赏收奖叙等语。头品顶戴降二级调用前步军统领荣禄情殷报效。洵属急公。著开复降二级调用处分。现月　　

○又奉懿旨。崇礼遵交银两。现已全数缴清。殊属急公著交部从优议叙并交军机处存记。现月　　

○又奉懿旨。神机营王大臣奏、修浚护城河出力人员无可拟保。请旨奖励等语。卓淩阿著仍以副都统记名。善福著以副都统记名＜闲＞放。蔡天禄著以知府选用。现月　　

○又奉懿旨。都察院代递知府赵尔巽奏覆陈时事四条一摺。著该衙门议奏。寻总理海军事务衙门奏称、东三省边防事宜。业经＜闲＞放钦差大臣添练兵队。东省应录原奏交该大臣等酌度。蒙古宜加体恤。王公子弟入都学习汉文。应由军机大臣恭请懿旨办理。劝办护商兵轮。应由总理各国事务衙门议奏。海防宜修炮台船隖旅顺口已经修澳惟工艰费钜。尚未造成。应请旨严催钦奉懿旨。允之摺包　　

○谕内阁、吏部奏、遵议处分一摺。前因黄体芳陈奏事件。妄议更张。迹近乱政。钦奉懿旨。将该侍郎交部议处。兹据奏称、照妄行条奏议以降一级调用系公罪例准抵销等语所议过轻。殊未允当。兵部左侍黄体芳著降二级调用。吏部堂官著传旨严行申饬现月　　

○谕军机大臣等、驻藏大臣文硕奏洋人入藏游历请先事豫筹一摺。著该衙门议奏寻总理各国事务衙门奏、前于光绪二年烟台条约。已准英人派员由川入藏。以抵印度。只有婉为劝阻。一面咨明四川总督丁宝桢驻藏大臣文硕、先事豫防。婉为开导俟其探确奏明。再行筹办摺包　　

○又谕、谭钟麟奏、伊犁举办屯田。应派员督办一摺。据称近年伊犁防营。陆续举行屯田。而立法未善。流弊滋多。拟请遴员督办垦务。并将精河及库尔喀喇乌苏。旧设粮员两缺。改为抚民同知兼管屯田水利。伊犁理事同知。亦可加屯田水利字□□羕。均归督办之员管辖等语。边塞屯田。本属善策。惟须经理得宜。方于兵民两有裨益。分疏渠道。得资水利。尤为耕种要术。现在伊犁举行屯田是否必须派员督办。著刘锦棠、锡纶、筹度情形会商定议。旧设粮员及伊犁理事同知。应否改设变通。著一并妥筹具奏。原摺均著钞给阅看。将此各谕令知之。现月　　

○署船政大臣福建按察使裴荫森奏、沥陈船政局应行举办事宜。钦奉懿旨。该衙门议奏寻总理各国事务衙门总理海军事务衙门会奏请饬该署船政大臣。仍就原有拨款撙节妥办。钦奉懿旨。从之。摺包　　

○以记名提督蒋东才为甘肃凉州镇总兵官。　　

○予故甘肃凉州镇总兵汪柱元恤典如例。摺包　　

○庚寅。谕内阁、谭钟麟奏、□□□尔□劾庸劣各员一摺。甘肃候补知府董建淩、阘冗无能。难资表率。著以通判降补。循化厅同知达昌、不恤番民。几酿事变。著即行革职。武威县知县张应周、居心险诈。惟利是图。著革职永不叙用。大通县知县田宝岐、才具平庸。难膺民社著以教职归部选用。候补州判潘述恩、办理厘务。舞弊营私。著即行革职。以肃官常现月　　

○又谕、陈士杰奏、查明知县各员分别□□□尔□撤等语。山东郓城县知县邢联庆、卑鄙庸劣。有玷官箴。著即行革职。寿光县知县郑锡鸿、性情乖僻。捕务废弛。临淄县知县蓝沂华、公事疏懒。不知振作。均著以原品休致。沂水县知县马应午、才具平常。难膺民社。著以教职铨选。署范县事候补知县秦邦骏、作事荒谬。心地糊涂。著以府经历县丞降补。现月　　

○又谕、吴元炳奏、保荐循良用备采擢等语。安徽凤阳府知府顾树屏、泗州直隶州知州方瑞兰、霍邱县知县屈承福、均著交军机处存记。现月两江总督曾国荃奏、十年十一年两届修办运河东西堤工。业已竣事。并接续估办十二年分应修各工。下部知之。摺

包

　　

○又奏、前在上海耶松船厂定造安放水雷钢板轮船。业经造成。试验行驶。按照闽厂威凤轮船章程配募驾弁航水人等酌给公费银两数目。又奏、洋火药局添购碾盘机器并下所司知之。摺包　　

○陕甘总督谭钟麟奏、提督雷正绾军营行粮。请仍照楚军章程支销允之。摺包　　

○又奏、裁撤甘肃新疆粮台收支款目。下部知之。摺包　　

○安徽巡抚吴元炳奏、安省绿营额兵。存营无多。地广差繁恳免裁减。下部知之。摺包　　

○又奏、藩司卢士杰调补江西。请暂留旧任。俟新任藩司张端卿到皖。再行北上。得旨、卢士杰著俟张端卿到任后。即行来京陛见。摺包山东巡抚陈士杰奏因病恳请开缺。得旨、现在溞沟尚未合龙。该抚正当赶堵决口俾免贻误。何得因张曜将到遽思引退置身事外著赏假一月毋庸开缺摺包转兵部右侍郎曾纪泽为左侍郎。未到任前。仍以工部左侍郎徐用仪署理。以内阁学士廖寿恒为兵部右侍郎。现月以收还伊犁历年剿匪出力。赏候选道李如玉等二品封典。分部主事贵恒等花翎。分省知府罗如棻等三品封典陕西同知陈文黻盐运使衔。余升叙加衔有差。摺包　　

○追予河南各属历年阵亡被害尽节绅民兵勇妇女共三百九十五名口。旌恤如例摺包　　

○予积劳病故伊犁总兵刘宏发照军营例优恤。摺包　　

○旌表奉姑守节湖南湘乡县候选从九品陈文彬妻冯氏。摺包　　

○旌表节孝四川营山县署河南郏县知县甘汝济祖母华氏、山西介休县马书弼妻宋氏、顺天大兴县邵棨曾妻徐氏、河南睢州汪杲妻皇甫氏、暨仰药殉夫烈妇云南昆明县河南知县钱宝清妾张氏。摺包　　

○蠲缓山西阳曲、太原、徐沟、文水、汾阳、平遥、孝义、垣曲、永甯、临汾、洪洞、乡甯、赵城、和林、格尔代、山阴、萨拉齐、十七厅州县被灾村庄新旧钱粮有差。并永远豁免徐沟汾阳两县被水村庄银税现月　　

○上以□山戊不□暮祫祭太庙。自是日始。斋戒三日。内记　　

○辛卯谕军机大臣等、色楞额、崇纲奏、廓尔喀贡使进京。请饬沿途迎护一摺。廓尔喀应进八年分年班贡品。现据拣派噶箕头目人等。恭赍赴京呈进。该国远道输忱。深堪嘉尚。所有该贡使经过地方。自应一体迎护。以示怀柔即著李鸿章、丁宝桢、刚毅、鹿传霖一俟该国贡使入境。即行派委妥员迎护前进。俾得早日到京。免致中途羁滞。色楞额等即传谕该国王知悉。将此由四百里各谕令知之。现月又谕、成孚奏、河工紧要援案请添拨防险银两一摺。据称黄河两岸各厅。险工叠出。来年修守事宜。亟应豫为筹备。额款实难敷用。援案请添拨防险银二十五万两。分拨南岸各厅银十三万五千两。北岸各厅银十一万五千两等语。著边宝泉饬令藩司于年前先拨四成。春汛再拨六成。俾资应用。该河督务当督饬道厅各员。撙节动支。认真办理。毋得稍涉虚糜。将此由四百里各谕令知之。现月　　

○库伦办事大臣色楞额等奏、廓尔喀接奉毋庸效力海疆谕旨感激等情报闻。　　

○河东河道总督成孚奏、估修捕运泇三厅河道银数。下部知之。摺包　　

○又奏、请饬催添拨修河银两。得旨、即著咨行山东巡抚饬令司道将原拨银两。照数发给。该河督务当督饬厅员迅将未完各工核实办理毋误漕行。摺包　　

○护理河南巡抚孙凤翔奏、辉县等处被灾赈抚情形。报闻。摺

包

　　

○蠲免两淮、仁和、海沙、鲍郎、芦沥、横浦、浦东、六场荒芜未垦各灶地荡涂灶课钱粮。现月　　

○壬辰。上以□山戊不□暮祫祭太庙。前期亲诣行礼。　　

○赏敖汉多罗郡王察克达尔札布黄缰阿巴哈那尔贝勒衔固山贝子多特诺尔布双眼花翎。郭尔罗斯辅国公图布乌勒济图紫缰命喀喇沁二等塔布囊和硕额驸那木札勒色丹、喀尔喀车臣汗车林多尔济、喀尔喀公衔头等台吉密济特多尔济、喀尔喀公衔二等台吉巴保多尔济、在乾清门行走。明发　　

○朝鲜国使臣郑海仑等三人于午门外瞻觐。内记癸巳。祫祭太庙。遣惠郡王奕详恭代行礼。外记　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。照例　　

○遣官祭端慧皇太子园寝照例　　

○遣官祭太□山戊不□之神。外记　　

○命贝勒载漪第二子名溥俊。现月甲午。上御保和殿。赐蒙古王贝勒贝子公额驸台吉暨文武大臣朝鲜国使臣等燕。内记　　

○酉刻。诣储秀宫。慈禧端佑康颐昭豫庄诚皇太后前行礼。



