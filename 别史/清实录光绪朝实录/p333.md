<!-- { "loadSidebar": true } -->
○庚辰。上以□山戊不□暮祫祭太庙。前期亲诣行礼。　　

○谕军机大臣等、梅启照奏、请拨运河另案工需银两一摺。运河各厅。应修河道堤闸等工。需款甚亟。自应豫为筹拨。以利漕行。著陈士杰、任道镕、饬令藩司。筹拨癸未年另案工需银六万两。分次拨交运河道库。以资应用。梅启照务当督饬在工各员。核实估办。毋稍虚糜。将此各谕令知之。现月　　

○旌表孝义浙江山阴前署直隶北岸同知娄煜妾陈氏。长芦盐大使赵元樽妻娄氏。　　

○辛巳。祫祭太庙。遣惇亲王奕誴恭代行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭端慧皇太子园寝。　　

○遣官祭太□山戊不□之神。赏朝鲜国贡使沈履泽等缎疋如例。现月　　

○壬午。谕内阁、侍郎宝廷奏、途中买妾。自请从重惩责等语。宝廷奉命典试。宜如何束身自爱。乃竟于归途买妾。任意妄为。殊出情理之外。宝廷著交部严加议处。寻议革职。现月　　

○谕军机大臣等、张树声奏。特□□□尔□疲玩不职之游击。据称马兰镇兵丁聚众滋事一案。该镇标中军游击清保、平日既毫无整顿约束。临时又不妥为弹压。任令各兵肆行无忌。几致酿成巨案。请旨革职。饬查有无情弊等语。著伯彦讷谟祜、阎敬铭、确切查讯于定案时。一并请旨所奏。总兵桂昂、于绿营情形。未能洞悉。遇非例行之事。应变未尽合宜。办理此案。前后两歧各节。著伯彦讷谟祜等、查明具奏。原摺著钞给阅看。将此各谕令知之。现月　　

○两江总督左宗棠等奏、购买外洋军火。核实请销。下部知之。摺包

　　

○酉刻上诣长春宫慈禧端佑康颐昭豫庄诚皇太后前行礼纂修官水祖培恭纂　　

总纂官钱骏祥恭辑监修总裁世恭阅二签四月十八日正总裁那恭阅八月十五日专司藁本陆恭覆阅壬子十二月初四日　　

徐恭阅二签十一月十三日　　

荣月日副总裁唐月日宗室宝恭阅六月二十五日陈恭阅三签十一月初一日熙月日郭恭阅八月十六日宗室麒月日蒙古总裁恩月日


大清德宗同天崇运大中至正经文纬武仁孝睿智端俭宽勤景皇帝实录卷之一百五十八　　

光绪九年。癸未。春正月。癸未朔。上诣奉先殿堂子行礼。内记注　　

○遣官祭太庙后殿。记注　　

○诣养心殿慈禧端佑康颐昭豫庄诚皇太后前行礼。　　

○诣大高殿寿皇殿行礼。　　

○是日不御殿受贺。王大臣于乾清门外。众官于午门外行礼。停止。筵燕。　　

○诣长春宫问慈禧端佑康颐昭豫庄诚皇太后安。至辛亥皆如之。内记

注

　　

○甲申。蠲缓直隶通、蓟、甯河、文安、大城、滦、新城、雄、安、高阳、献、任邱、青、静海、盐山、无极、开、元城、大名、东明、长垣、丰润、深、饶阳、安平、曲阳、深泽、张家口、独石口、武清、霸、保定、固安、永清、清苑、安肃、行唐、望都、蠡、河闲、沧、南皮、庆云、栾城、任、永平、广平、遵化、枣强、定、等五十厅州县成灾村庄应纳本年春赋正杂钱粮有差。现月　　

○乙酉。高宗纯皇帝忌辰。上诣寿皇殿行礼。遣官祭裕陵。内记注　　

○浙江巡抚陈士杰奏、察看南北新关情形。请照案缓办开徵。允之。摺包　　

○蠲缓两浙海沙、芦沥、杜渎、钱清、西兴、长亭、袁浦、青村、横浦、浦东、并鲍良、下砂头二三场、成灾各灶荡。上年灶课有差。现月　　

○丙戌。谕军机大臣等、伯彦讷谟祜、阎敬铭奏、驰抵东陵提案讯究情形。并请将员外郎懿绵解任归案办理各摺片。据称此次兵丁滋事。以呈控营房工程偷减为词。现经传集承办各员。及承揽之商人到案。研求该兵丁所控各情。略有头绪等语。此案营房工程。究竟如何偷减。著伯彦讷谟祜、阎敬铭严切根究。务得确情。并将兵丁起衅滋事缘由。一并彻底查明。据实具奏。以成信谳。东陵工部员外郎懿绵。有被控勒索情事。著解任归案质讯。将此各谕令知之。现月　　

○豁免安徽潜山、太湖、宿松、望江、怀甯、歙、婺源、绩溪、祁门、宣城、甯国、英山、霍山、等十三县。应徵本年上忙额赋。现月　　

○丁亥。监国摄政王生。醇贤亲王第五子也。钦奉慈禧端佑康颐昭豫庄诚皇太后懿旨。命名载沣。现月　　

○缓徵山东章邱、济甯、邹平、齐东、惠民、阳信、沾化、菏泽、曹、濮、范、恩、鱼台、滕、历城、齐河、济阳、临邑、长清、青城、海丰、商河、滨、利津、阳谷、寿张、郓城、聊城、朝城、馆陶、等三十州县。暨德州、临清、东昌、济甯、东平卫所、被灾各村庄屯庄灶地。应完上忙额赋杂课有差。现月　　

○戊子。署云贵总督岑毓英等奏、拟酌改黔省土司为世职。并挑补兵额。下部议。摺包　　

○上以上辛祈谷于上帝。自是日始。斋戒三日。礼文　　

○己丑。世祖章皇帝忌辰。遣官祭孝陵。礼文　　

○广西巡抚倪文蔚奏、越南入贡。咨令遵章由广西前进。毋庸改由海道。报闻。摺包　　

○又奏、越南匪首覃四娣等到营就抚。拟安插田阳防营。得旨、覃四娣杨大等。现经就抚。姑从宽典。以为归诚者劝。该抚务当饬令苏元章妥为安插。加意抚循。仍随时防范。毋稍疏忽。其余匪首。应如何设法招致。剿抚兼施。并妥筹办理。以靖边疆。摺包　　

○上以孟春享太庙。自是日始、斋戒三日。内记注　　

○庚寅。以神灵显应。颁顺天府昌平州大崵山龙神祠扁额曰润洽为德。龙岭口龙神祠扁额曰三辅秋成。现月　　

○谕内阁、鸿胪寺少卿延茂奏、兵部尚书志和。衰庸偷惰。品行卑污。据实纠弹一摺。著派广寿张之万将所□□□尔□各节。秉公确查。据实具奏。现月　　

○吉林将军铭安奏、被□□□尔□各款。请密饬崇绮认真访查。得旨、铭安被□□□尔□各款。崇绮自当遵旨秉公确查。虚实不难立见。该将军应静候查办。何得率行渎陈。所请再行密饬崇绮认真访查之处。著毋庸议。摺包　　

○以内阁学士嵩申为正白旗汉军副都统。明发　　

○辛卯。祈谷于上帝。遣惇亲王奕誴恭代行礼。上谕　　

○上以孟春享太庙。前期亲诣行礼。内记注　　

○壬辰。享太庙。遣肃亲王隆勤恭代行礼。外记注　　

○遣官祭太□山戊不□之神。礼文　　

○上诣时应宫拈香。记注　　

○谕内阁、伯彦讷谟祜、阎敬铭奏、查办要案。牵涉前任总兵。请旨办理一摺。据称查办东陵营房工程一案。现据守备隋登第等呈称。前任总兵景瑞。准向商人借用薪水。并据商人呈出帐本。原估续估两次。共应领银二十三万八千七百五十八两零。供称初次领银十二万八千三百七十六两零。内实领到革弁徐永兴交给银九万九千七百五十六两零。欠领银二万八千六百十九两零。经前任总兵景瑞交派商人。令将徐永兴亏欠银两全办理。并有亏项甚多。另为设法等语。此项工程。前后拨银二十三万余两。何以该商人供称仅领过银九万九千余两。此外亏欠甚钜。著景瑞按照所奏各节。逐款明白回奏。不准稍有欺饰。现月　　

○湖广总督涂宗瀛等奏、军兴以后。湖北各营损失军械。骤难补齐。请展缓盘查。下部知之。摺包　　

○癸巳。孝全成皇后忌辰。遣官祭慕陵。礼文　　

○湖广总督涂宗瀛等奏、拏获襄阳府属首要会匪。审明就地正法。并请将出力之同故许德履等议叙。得旨、即著督饬各属认真清查保甲。摉捕余匪。以靖地方。逸匪柳大定等严拏务获究办。毋任漏网。同知许德履等均著交部照例议叙。摺包　　

○以捐助皖赈。予前大学士李鸿章等议叙。命妇周粟氏等建坊旌奖。摺包　　

○甲午。谕内阁、前据林肇元奏、请将捐资带练歼擒首要之降调候补道夏声律等、开复降革处分。当令该部议奏。旋据给事中孔宪珏奏、夏声律等、皆系获咎被议之员。请将保案撤销。复谕令该部确查具奏。兹据吏部兵部查明核议。分别准驳具奏。县丞吴云卿系因公降调。著准其开复降一级调用处分。仍留贵州补用。并免缴捐复银两。降调道员夏声律。已革同知萧兆芬。已革知县周尚文。已革副将谢世贵。已革武举罗应堂。均系私罪被□□□尔□之员。所请开复降革处分。著毋庸议。向来私罪降革人员。非遇异常劳绩。不准奏请开复。林肇元于防剿匪徒寻常劳绩案内。率将夏声律等违例保奏。著交部议处。现月　　

○谕军机大臣等、前据伯彦讷谟祜等奏、查办要案。牵涉总兵。当降旨令景瑞明白回奏。兹据奏称此项工程银两。除指拨两淮之款。尚欠解银二万五千两外。计自光绪五年正月至八年正月。先后共收过各省解到库平银二十万九百五十七两零。均系派弁公同兑收。发商承领。并取有该商收执存案。如有亏短。该商何以并未随时声明。且所称银两与徐永兴发放数目不符。该副都统实无令其成全办理。亦无另为设法之言。并未准令隋登第向商人借用薪水。该商承办此项工程。难保非自行侵用。请饬严究。并开单呈览等语。所奏是否属实。著伯彦讷谟祜、阎敬铭提集前后各案卷。逐款严切根究。务期水落石出。以成信谳。不得稍有瞻徇。原摺单均著钞给阅看。将此各谕令知之。现月　　

○又谕、给事中刘瑞祺奏、京师外城七门城上堆拨。近来坍塌甚多。兵丁视梭巡为具文。以致附郭窃贼爬城而进。肆行偷窃。居民受害。破案寥寥。请饬将堆拨一律修理完整等语。著步军统领衙门查明各城坍塌堆拨。酌筹修葺。并著严饬直班兵丁昼夜巡查。毋稍怠玩。傥再有匪类越城情事。即将该弁兵从严□□□尔□办。将此谕令知之。现月　　

