<!-- { "loadSidebar": true } -->
○谕内阁、给事中戈靖奏、镶白旗蒙古佐领崇惠。恃伊弟崇林。充当理藩院蒙古库伦领催。句通理藩院书吏高振廷等。与朱庆云朋比为奸。数年来冒领蒙古恤赏银两。不下数万。请查究办等语。事关官吏舞弊。冒领恤赏。亟应彻底查究。著理藩院堂官查明覆奏。记注现月　　

○又谕、给事中戈靖奏、户部广东司书吏冒领恤赏一案。虽经该司郎中额勒精额查出。奏交刑部归案办理。惟办公草率。请撤去差使等语。著户部查明覆奏。记注现月　　

○又谕、昨据刑部奏、朝审人犯杨树田即杨二。临时呼冤。有旨派大学士会同刑部再行覆讯。兹据给事中戈靖奏、请将此案饬交刑部会同都察院研鞫一摺。著仍交大学士会同刑部悉心审讯具奏。总期无枉无纵。以成信谳。寻刑部覆奏、杨树田并无冤抑。仍照原拟处决。从之。现

月

　　

○谕军机大臣等。礼部奏、请饬催朝鲜香贡赶紧解京一摺。据称朝鲜国恭进香贡。已于七月闲、该国使臣照例将贡物交盛京将军派员解送。迄今尚未报到。请饬赶解等语。现距九月初九日孝贞显皇后梓宫奉移日期甚近。典礼攸关。岂容耽延迟误。著恩福、松林饬令解送香贡委员。赶紧解送。毋稍迟延。并著李鸿章、童华、游百川、谦德、即行派员迎提。妥速解京。以昭敬慎而免贻误。将此谕知童华、游百川、并谕令李鸿章、恩福、松林、谦德、知之。现月　　

○伊犁将军金顺奏、霍硕特蒙古遭回乱后。全部饥寒坐困。吁恳量予恩施。得旨。著由部库赏银二万两。解交金顺支领给发。摺包　　

○旌表孝妇安徽霍邱县直隶青县知县江贡琛妻台氏。烈妇直隶清苑县前山东兰山县知县姚景崇妾任氏。摺包　　

○乙丑。遣官祭文昌帝君庙。记注　　

○谕内阁、恩全奏、拏获骑马闯入东长安门人犯。请旨交部一摺。御骡圈当差宋顺、胆敢骑马闯入东长安门。不服拦阻。实属目无法纪。宋顺著交刑部从重治罪。记注现月　　

○谕军机大臣等、喜昌奏称、现赴库伦军火不敷。请饬天津机器局拨给洋枪二百杆。洋药五千斤。铅丸三千斤。金底铜帽一百万颗。以备操防等语。库伦地居边要。一切军火修造匪易。著李鸿章如数拨给备用。至以后库伦月需军火。并著随时接济。毋令缺乏。将此谕令知之。现

月

　　

○又谕、喜昌奏、带领库伦官兵。请加给米银。并赏给皮衣银两各摺片。著户部议奏。　　

○予故荆州将军景丰祭葬。如例。　　

○追予新疆立功积劳病故知府胡焜等八十五名议恤如例。摺包　　

○上以祭社稷坛。自是日始、斋戒三日。早事　　

○丁卯。祭先师孔子。遣协办大学士灵桂行礼。记注　　

○湖南提督鲍超奏、请饬催建立四川夔州府霆军昭忠祠。得旨。著各该督抚查照奏案筹款办理。　　

○以违禁筑坝。革湖北沔阳州在籍参将王子芳职。摺包　　

○戊辰。祭大社大稷。遣礼亲王世铎恭代行礼。记注　　

○太宗文皇帝忌辰。遣官祭昭陵。黄陵本　　

○谕内阁、本年九月初九日。朕奉慈禧端佑康颐昭豫庄诚皇太后。恭送孝贞显皇后梓宫。奉移普祥峪定东陵永远奉安。业经降旨。令各该衙门敬谨豫备。嗣经大学士全庆、尚书万青藜、志和、毛昶熙、翰林院侍讲学士钮玉庚、周德润、侍讲高万鹏、国子监司业王邦玺、御史郑溥元、李士彬、孙纪云、萧韶、丁鹤年、先后陈奏、或称慈舆未可远涉郊坰。或谓朕亦未可暂离左右。本日复据王大臣等合词吁恳。佥称皇太后训政勤劳。实系宗社之重。现在甫报大安。尚未复元。往返长途。复加伤感。于节劳调摄。均非所宜。又以朕依侍慈闱。事事仰蒙调护。兹暂疏定省。必致昕夕廑怀。亦非颐养之道。请遵康熙三年圣祖仁皇帝成宪。停止躬送等语。情词肫挚。出于至诚。披览之余。曷胜凄怆。仰惟皇太后圣躬甫臻康豫。冲寒就道时历旬余。诚非所以资保卫而昭慎重。谨据王大臣等所奏。竭诚吁请。仰荷垂鉴微忱。俯允停止往送。至朕受孝贞显皇后顾复深恩。昊天罔极。值此奉安大典。不克尽哀尽礼。此心何以自安。兹奉皇太后懿旨。皇帝尚在冲龄。衔哀远出。悬系实深。诸王大臣等所陈。系仰体万不得已之苦衷。为此酌经从权之请。尚其以付托为重。勉循成宪。俯顺群情。允如所请。钦奉慈命谆切。敢不祗遵。敬念灵轝在道。永奠山陵。未获躬亲大事。夙夜茕茕。负疚何极。将来诹吉举行恭谒典礼。再行侍奉皇太后敬诣山陵。虔申诚悃。此次应派近支王恭代行礼。及一切应行典礼。著各该衙门详稽例案。酌议具奏。记注

现月

　　

○又谕、给事中楼誉普奏、敬陈管见一摺。各省督抚司道衙门。应用幕友。自当慎选品行端方。明习吏事者。以资助理。若如所奏。竟有日久盘踞。聚赌招摇各情。甚至肆行贿赂。广通声气。于吏治大有关系。著各督抚严行查察。如有似此劣幕。立即驱逐。并严饬司道等一体访查。不准徇情迁就。致滋弊窦。至服官省分。置买田产。例禁綦严。并著各督抚认真查办。毋稍徇隐。其所请将同通州县各用本班。及各省回避人员一体查办两条。著该部议奏。记注现月　　

○谕军机大臣等、九月初九日。朕服缟素。恭送孝贞显皇后梓宫至东直门大桥迤东。跪俟灵轝经过后。释缟素。著内务府派员赍送至普祥峪定东陵。恭俟奉安后照例焚赏。现月　　

○又谕、给事中楼誉普奏、近年台州土匪四起。抢劫叠见。一由于捐厘重徵。一由于税契苛索。甯海县属四十里中。设一捐厘总局。七分局。肩挑贸易。概行需索。临海县□□穴□又□括税契。一官到任。纵令差役四乡穷□□穴□又□。深为民害。土匪金满叠肆抢劫。竟至毁署戕官。仙居县别有洋枪会名目。黄岩太平两县。时有土匪聚集。又七月闲。临海黄岩太平三县近海地方。洪潮为灾。晚稻无收等语。前据翰林院侍讲学士陈宝琛奏称、临海匪徒。劫狱戕官等情。当经谕令谭钟麟调兵捕治。台州所属。土俗强悍。素多盗匪。地方官平日遇事玩泄。捕务废弛。甚至膜视民瘼。任意朘削。以致地方不靖。盗风日炽。如该给事中所奏各节。尚复成何事体。著谭钟麟仍遵前旨。速派得力官军。前往剿捕。将各匪首尽数拏获。解散党与。毋得养痈贻患。至抽厘税契各弊端。仍著查明分别裁革。以恤民艰。临海等县被潮地方。是否成灾。并著查明妥为抚恤。毋任失所。原片著钞给阅看。将此谕令知之。现月　　

○以察哈尔都统祥亨、为荆州将军。甯夏副都统谦禧为察哈尔都统。前库伦办事大臣奕榕、为甯夏副都统。记注明发　　

○以豫亲王本格、署镶黄旗蒙古都统。以镶黄旗汉军副都统嵩山、署左翼前锋统领。正黄旗汉军副都统常星阿、署右翼前锋统领。正黄旗汉军副都统海英署正黄旗护军统领。正白旗蒙古副都统明魁、署正白旗护军统领。正红旗汉军副都统璟德、署正蓝旗护军统领。现月明发　　

○己巳。宣宗成皇帝诞辰。上诣奉先殿寿皇殿行礼。记注　　

○上诣观德殿孝贞显皇后几筵前行月祭礼。记注　　

○遣官祭关帝庙。早事　　

○总理各国事务衙门奏、续修德国条约。本年七月闲画押互换。将条款刊刻咨行各省。一体遵照报闻。摺包　　

○旌表节妇浙江德清县监生徐琮妾刘氏。徐锡绶妾嵇氏。摺包　　

○前藏贡使堪布青饶丹曲批囊罗布藏饶给等二人。朝鲜国使臣洪祐昌等三人。于神武门外瞻觐。内记　　

○庚午。太祖高皇帝忌辰。遣官祭福陵。早事摺包　　

○谕军机大臣等、有人奏、特□□□尔□诈索贪鄙之总管佐领一摺。据称吉林双城堡总管清瑞。纵令门丁及户司佐领乌尔兴保等。索取烧锅规费。并丈量余荒地亩。索加照费。克扣修城公项侵吞厘捐。威索管押人犯钱文。清瑞又勒令铺头索捐万民衣伞。种种藉端勒索。请饬查办等语。所奏如果属实。必应从严□□□尔□办。著铭安按照所□□□尔□各节。确切查明。据实具奏。毋稍徇隐。原摺著钞给阅看。将此谕令知之。现月　　

○又谕、御史顺龄奏、正阳门内东城根南御河桥水门内外铁闸。均多损坏。诚恐宵小潜行出入。请饬迅速修理等语。著工部会同步军统领衙门查明办理。现月　　

○以非刑毙命。革河南淅川厅同知金崇干职。并讯办。摺包　　

○辛未。以神灵显应。颁山东陶城埠金龙四大王扁额。曰金堤保障。杨四将军庙扁额。曰安流昭佑。并加杨四将军封号曰襄护。　　

○谕军机大臣等、福锟奏、青海蒙古王公本年应放俸银。九千一百两。前经山西巡抚奏准。由该省全数拨解。现只解到四千八百六十余两。其余未据报解。请饬迅拨等语。青海蒙古王公应放俸银。既由山西筹拨。自应如数解清。著卫荣光督饬藩司。即将欠解银四千二百三十九两。速行拨解。以资散放。毋再迟延。将此谕令知之。　　

○以擅派弁勇。致毙人命革留陕补用参将吴元璋职。并讯办。摺包　　

○追予故河南归德镇总兵徐鷷。附祀临淮寿州等处乔松年专祠。署安徽寿春镇总兵黄鸣铎附祀蒙城马新贻专祠。摺包　　

○旌表孝妇江苏如皋县曹浚澄妻朱氏。顺天宛平县胡学醇妻陶氏烈妇山东胶州□山戊不□贡生侯玉书妻陈氏。贞女浙江山阴县蔡庆承聘妻叶氏。江苏如皋县邓荫桐聘妻王氏。摺包　　

○壬申。高宗纯皇帝诞辰。遣官祭奉先殿。　　

○谕内阁、户部奏、遵旨查明覆奏一摺。户部郎中额勒精额、既据该堂官查明该员平日遇事整顿。于一切差使。均能实心经理。至书吏冒领恤赏一案。该员查出即自行检举。请将人犯奏文刑部。办理并非草率。给事中戈靖所请将该员撤去差使之处。著毋庸议。记注现月　　

○谕军机大臣等、御史载彩奏、总管太监刘德印、有侵占官地。建造住宅。并重利盘剥。致酿重案各情。请饬惩儆等语。著总管内务府大臣步军统领衙门查明具奏。原片均著钞给阅看。现月　　

