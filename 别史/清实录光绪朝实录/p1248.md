<!-- { "loadSidebar": true } -->
○热河都统廷杰奏、遵旨会剿敖汉各旗股匪。谨陈获犯惩办情形。并请奖出力员弁。得旨、准其酌保数员。毋许冒滥。　　

○又奏、巴林蒙荒钱粮。拟给全数。窒碍甚多。请仍照原议赏还五成。从之。　　

○又奏、昭乌达盟效尤巴林。中道梗议。拟仍给五成。免碍全局。下部知之。摺包　　

○命署吉林将军达桂、回阿勒楚喀副都统本任。电寄　　

○以布特哈副都统双福为江甯副都统。明发　　

○以庇匪殃民。革护理敖汉旗札萨克协理根敦札布职。摺

包

　　

○以卓著战功。予故云南昭通镇游击陈贵、照军营立功后积劳病故例优恤。摺包　　

○豁免云南弥勒县属被灾地亩上年应完银米。摺包　　

○戊戌。谕军机大臣等、前据署贵州提学使陈荣昌、奏倢

■＜曰融＞■＜石木＞贵州布政使兴禄奸邪柔媚各节。当经谕令岑春蓂确查。尚未覆奏。兹又有人奏倢■＜曰融＞■＜石木＞兴禄句通外人败坏国事一摺。著岑春蓂归入陈荣昌前奏。一并赶紧确切查明。据实具奏。毋稍徇隐。原摺钞给阅看。现月　　

○又谕、电寄周馥等、电悉。著岑春火滟宣仍严饬营队认真剿办。阵斩各匪。刘思裕是否在内。即查明具奏。其余著名各首要。均勿任漏网。以净根株。电寄　　

○邮传部尚书陈璧奏、遵旨考查铜币事竣。谨将酌留裁并各厂事款。及拟定划一章程十六条。开单呈览。并请妥议铸数。明定币价。以维圜法。又奏、请铸新式银币。以铜币为补助。并由度支部发行纸币。使轻重相权。及时挽救。下部议。　　

○又奏、赣滇矿产丰富。请筹议开采。以挽利权。下部议。摺包　　

○御史赵炳麟奏、内阁典籍中书俸满。截取内用。请作为候补主事。下部议。摺包　　

○添铸大理院民刑各庭处所印信。早事　　

○以肃亲王善耆为民政部尚书。现月　　

○以正黄旗蒙古都统吕海寰为外务部尚书。兼会办大臣。

现月

　　

○己亥。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。庆亲王奕劻奏、恳恩开去军机大臣要差一摺。军机事务繁重。该亲王当差有年。遇事悉心筹画。诸臻妥善。现在时局多艰。该亲王谊属懿亲。自应亟图补救。不忍遽行引退。益当不辞劳怨。力任其难。所请开去军机大臣要差之处。著毋庸议。现月　　

○又谕、陈璧奏、福建船政提调丁忧前任福州府知府高淩汉。办理船厂事务。日就废弛。在福州将军署闽浙总督崇善署内。充当文案。招权纳贿。工于蒙蔽等语。高淩汉著即革职。永不叙用。以儆官邪。摺现　　

○河南巡抚张人骏奏、豫省练军。改编巡防营。并将营制饷章。一律更定。下部知之。摺包　　

○命醇亲王载沣、在军机大臣上学习行走。现月　　

○实授吏部尚书鹿传霖为军机大臣。现月　　

○以裁缺工部尚书陆润庠为吏部尚书。现月　　

○调正蓝旗蒙古都统博迪苏、为镶蓝旗满洲都统。以开缺广州将军寿荫为正蓝旗蒙古都统。实授台布为正黄旗蒙古都统。明发　　

○上以夏至祭地于方泽。自是日始、斋戒三日。照录　　

○庚子。谕内阁、陈璧奏、请整顿闽海关税务以裨财政一摺。闽海关著改归闽浙总督兼管。切实整顿。应办一切事宜。按照原摺所拟各节。妥议具奏。现月　　

○改铸河南光州协副将、邓新营都司、考城营都司、＜目辟＞行＜匧心＞口＜韦未＞＜夗贝＞辉营都司、信阳营守备、各关防。从河南巡抚张人骏请也。摺包　　

○调镶黄旗蒙古都统恭亲王溥伟为正红旗满洲都统。以正红旗满洲副都统增崇为镶黄旗蒙古都统。明发　　

○辛丑。谕内阁、王文韶奏、假期又满。病仍未痊。恳准开缺回籍调理一摺。大学士王文韶、久赞纶扉。朝廷深资倚任。前因患病。晶■宜次陈请开缺。未经允准。兹复沥陈病状。恳准开缺回籍。情词迫切。不得不勉如所请。王文韶著准其开缺回籍调理。并加恩赏给驰驿。现月　　

○谕军机大臣等、电寄岑春火滟宣。电悉。著赏假十日。假满即速赴任。电寄　　

○命湖广总督张之洞协办大学士。现月　　

○调正白旗汉军副都统李殿林、为正红旗满洲副都统。以裁缺太仆寺卿庆绵为正白旗汉军副都统。明发　　

○调塔尔巴哈台领队大臣穆特春、为伊＜覀之＞■牛额额特领队大臣。伊＜覀之＞■牛领队大臣荣昌为塔尔巴哈台领队大臣。明发　　

○以捐赈钜款。予福建试用知府戴培基、浙江钱塘县廪生蒋鸿林、奖叙。　　

○以滥押毙命革署浙江山阴县知县潘宜经等职。并讯办。　　

○壬寅。夏至祭地于方泽。遣睿亲王魁斌恭代行礼。　　

○谕军机大臣等、电寄吕海寰。电悉。续议商约。即著盛宣怀在沪、会商袁世凯、张之洞、妥速筹议。电寄　　

○直隶总督袁世凯奏、山西铁器入境。未经局卡。向不完厘。现由铁商每年包纳银一万两。凑发警饷拟请作为定额。由局造报。下部知之。摺包　　

○以越境获盗。复已革直隶曲周县知县周正范原官。摺包　　

○以随使出力。予内阁中书邬尧春等九员奖叙。摺包　　

○以办理交涉。赏前驻天津日本总领事官伊集院彦吉等三员宝星。　　

○癸卯。以望雨仍殷。遣恭亲王溥伟、诣觉生寺。礼亲王世铎、诣大高殿。祈祷行礼。　　

○遣贝勒载洵诣时应宫。贝勒载涛诣昭显庙。镇国公载泽诣宣仁庙。镇国将军载＜目辟＞暒甫久＜夗贝＞诣凝和庙拈香。　　

○遣官祭关帝庙。　　

○谕内阁、致仕大学士崇礼恪慎持躬。老成练达。由郎曹荐升卿贰。擢任尚书。旋登揆席。管理部旗事务。宣力有年。克尽厥职。前因患病。奏请开缺以大学士致仕。方冀克享遐龄。长承恩眷。兹闻溘逝。轸惜殊深。著赏给陀罗经被。派副都统溥倬带领侍＜目辟＞行＜匧心＞口＜韦未＞＜夗贝＞十员。即日前往奠醊。加恩入祀贤良祠。照大学士例赐恤。任内一切处分。悉予开复。应得恤典。该衙门查例具奏。伊子锡鑫著赏给员外郎。用示笃念耆臣至意。寻予祭葬。谥文恪。　　

○学部奏。游学外洋。必在大学及高等学堂毕业。得有文凭。始准与考。从之。　　

○新授四川总督裁缺盛京将军赵尔巽奏。前放科尔沁王旗蒙荒。开垦未熟。请展缓升科。并免徵城镇基租。以纾民力。下部知之。　　

○又奏。南洋华商来奉开矿。请免出井各税。以示招来。下部知之。　　

○改密云印务笔帖式为额缺。添设左右司笔帖式二缺。从密云副都统德麟请也。　　

○赏直隶候补道詹天佑等四员。各科进士出身。从直隶总督袁世凯请也。　　

○甲辰。谕军机大臣等。有人奏。暂署黑龙江巡抚程德全。营私罔上。嗜利扰民。列款纠倢■＜曰融＞■＜石木＞一摺。著徐世昌按照所倢■＜曰融＞■＜石木＞各款。确切查明。据实具奏。毋稍徇隐。原摺钞给阅看。寻奏、程德全谙习边事。悉意经营。即如释放蒙奴。求领荒价两事。臣去山■＜木学＞赴江查办事件。即有人控诉。当经据情驳斥。惟续放漠尔河北荒段。收款数目。闲有未符。徵收各税。亦有未尽报明者。然有列册可稽。应请毋庸置议。该署抚现患腰疾。能否胜任。容随时查核。奏明请旨。报闻。现月　　

○又谕、有人奏、东三省商人卖空买空。及官场收受陋规各弊。请饬严禁等语。著徐世昌、唐绍仪、朱家宝、程德全、按照所陈各节。确切查明。从严申禁。毋稍徇庇。原片著钞给阅看。寻奏、查明奉天通江口、吉林长春府、均有卖空买空及官场收受陋规情事。应请将期粮捐局暨报效各费。分别裁禁。惟江省呼兰等处。尚无此弊。应毋庸议。报闻。现月　　

○甯夏副都统志锐奏、新政头绪太繁。形格势禁。致成敷衍。新疆一省。学生多倩人雇充。巡警则以营勇改设。课吏则以能文之员塞责。外官制多言不便。应请删繁就肬■闲。取其可行。而去其无益。认真举办。以免扶同欺饰。下考察政治馆知之。　　

○又奏、民闲秤尺。请饬部拟定准式。通行仿造。以一民志。下部知之。摺包　　

○乙巳。谕内阁、鸦片为民生巨患。上年降旨禁烟。谕令政务处妥议章程。通饬京外各衙门。一体申禁。本年三月。复谕令各饬所属于栽种贩卖吸食各项。遵照奏章。切实办理。朝廷关怀民瘼。此事断在必行。著顺天府、各直省将军督抚、严饬所属。实行禁止。务令家喻户晓。痛除痼疾。所有进口洋药。应由各海关认真稽查。至内地栽种土药地方。尤当按照奏定期限。遂年递减。并著严定考成。如果所属地方各官。实力奉行。著有成效。准予奏请奖励。傥或因循粉饰。阳奉阴违。亦即指明严倢■＜曰融＞■＜石木＞。请旨惩办。仍著将种烟地亩。切实查明。详细列表。分年进呈。以昭核实。用副朝廷为民除害之至意。现月　　

○浙江巡抚张曾阳滟＜扌戋＞奏、议覆民刑诉讼。碍难实行。中国纲常之重。深入人心。势难因新法之行。一朝变易。浙东枭匪出没。浙西风气强悍。用重典犹惧弗胜。改从轻典。将何所戒。应请体察情形。从缓办理。下部议。摺包纂修官

欧家廉恭纂　　

总纂官钱骏祥恭辑监修总裁世恭阅二签八月初十日正总裁那月日专司蒿■木本陆恭覆阅癸丑十二月十五日

　　

徐月日　　

荣月日副总裁唐月日　　

宗室宝恭阅七月十五日　　

陈恭阅四签十二月十四日　　

熙月日　　

郭恭阅七月二十日　　

宗室麒月日
大清德宗同天崇运大中至正经文纬武仁孝睿智端俭宽勤景皇帝实录卷之五百七十四　　

光绪三十三年。丁未。五月。丙午。谕军机大臣等、电寄周馥。电悉。即著督饬文武妥办清乡。以净余孽而靖地方。匪首刘思裕、黄世钦等、是否阵毙。确查具奏。电寄　　

○礼部以考试各省举贡中额请。得旨、宗室取中三名。满洲取中十名。蒙古取中五名。汉军取中七名。直隶取中二十七名。奉天取中五名。山东取中二十五名。山西取中十三名。河南取中十八名。陕西取中十五名。甘肃取中十五名。江苏取中二十八名。安徽取中十八名。浙江取中二十八名。江西取中二十五名。湖南取中十六名。四川取中十七名。福建取中二十五名。广东取中十八名。广西取中十四名云南取中十四名。贵州取中十四名。现月　　

○署吉林将军达桂等奏、赈济难民用款。无须部拨。拟由省库抵饷项下。作正开销。以省周折。又奏、开放兵饷等款。请免扣减平。均下部知之。摺包　　

