<!-- { "loadSidebar": true } -->
■＜曰融＞■＜石木＞。并严禁顶脚名目等语。此等积弊。恐他省皆所不免。营务废弛至此。言之实堪痛恨。著各省将军督抚。一体严查禁革。切实整顿。如再敢阳奉阴违。即行从严倢■＜曰融＞■＜石木＞办。必予按法重惩。总期力除锢习。饷不虚糜。兵归实用。以副朝廷绥靖地方之至意。现月　　

○又谕、前据江西学政吴士鉴奏、进前江西峡江县训导李有棠所著辽金二史纪事本末一书。发交南书房阅看。兹据奏称、该员排纂成书。用力甚勤等语。李有棠著赏给内阁中书衔。以示嘉奖。现月　　

○财政处奏、请招集商股。在京师试办银行。报闻。　　

○出使义国大臣许珏奏、筹款日艰。请仿照义国税则加徵烟税。并查照烟台条约续订专条办理。以裕国用。下部议。寻奏、加徵烟税。能否商议就绪。尚无把握。但期争得一分。即多收一分之益。拟请准如该大臣所奏。就近交驻英使臣、与英外部开议。至土药加税一节。应俟洋药议成。再行核办。依议行。　　

○以性情猥鄙。徇庇劣勇。革江西水师管带参将韩元昌、都司林新章职。摺包　　

○　　

○蠲缓奉天新民府西丰县所属被水被雹地方钱粮。现月　　

○甲戌。谕军机大臣等、商部奏粤绅承办潮汕铁路。请予立案。并饬保护一摺。广东汕头埠为潮州咽喉。现经候补京堂张煜南、呈请招集华商股分。于该处创办铁路。自应官为保护。以期广开风气。逐渐扩充。著岑春火滟宣、张人骏、饬令该处地方官。出示晓谕居民。俾知为兴商便民之举。所有该绅办理勘路购路运料兴工一切事宜。妥为照料。毋得稍存膜视。现月　　

○又谕、电寄岑春火滟宣、刘光才电奏、请收回总统各军之命。并据称率队先赴柳庆进剿。各专责成等语。广西各军。仍著岑春火滟宣总统。应如何相机调度。务即悉心通筹。迅埽匪氛。绥靖地方。以副倚任。电寄　　

○又谕、电寄柯逢时、电悉。所需饷项。著户部迅速筹拨。

电寄　　

○以索诈乡民。革四川在籍云南知县张泰阶职。并讯办。摺包

　　

○以离经畔道。行检不修。革四川绥定府教授廖平职。交地方官严加管束。并销毁著刊各书。　　

○乙亥。太宗文皇帝诞辰。遣官祭奉先殿。早事　　

○以奉天府府尹玉恒为光禄寺卿。前直隶按察使廷杰为奉天府府尹。现月　　

○赏山东候补道杨晟四品卿衔。命充出使奥国大臣。现月丙子。谕军机大臣等、袁世凯奏、开平煤矿。暨奏王岛口岸。请饬迅速收回一摺。开平煤矿。系国家筹拨钜款。提倡创办。秦王岛尤为我自开口岸。疆土利权。均关紧要。岂容擅卖。前降旨责成张翼设法收回。如有迟误。惟该侍郎是问。至今数月之久。乃敢支梧暒滟它延。迄未收回。实属罪有应得。张翼著先行革职。仍著袁世凯严饬张翼、勒限收回。不准稍有亏失。傥再延宕。定将该革员从重治罪。并著该督切实挽回。俾资补救。以重疆域而保利权。将此谕令知之。现月　　

○又谕、京师首善之区。岂容有流娼土妓。混杂狎处。至官员挟妓。尤干例禁。著步军统领衙门、顺天府、五城御史、认真严行查禁。如再有此等情事。无论是何官职。著各该衙门一体严拏。照例惩办。毋得瞻徇。现月　　

○以勇丁缺额。革四川都司孙国珍职。其营务废弛之总兵彭光胜、守备滕代茂、以都司把总降补。摺包　　

○以信任私人。不遵节制。革四川漳腊营参将瑞璞、懋功营世袭云骑尉马文玉职。摺包　　

○丁丑。以内阁学士刘永亨署工部右侍郎。兼管钱法堂事务。现月　　

○颁浙江省城新建藏书楼扁额。　　

○以品学端正。赏浙江严州府学教授管世骏五品衔。＜走毕＞滟蜽安县教谕孙德祖、象山县教谕丁谦传旨嘉奖。优贡周钜炜、举人冯巽占、以教职选用。现月　　

○以战功卓著。追予故浙江处州镇总兵班广盛、附祀前广东水师提督吴长庆庐江嘉兴专祠。从两江总督魏光焘请也。摺包　　

○戊寅。谕内阁、载振奏、请开商部要缺一摺。前因中国商务。素未讲求。特设专官。振兴一切路矿农工诸政。以载振才具开展。又经出洋。留心考察。肬■闲派为该部尚书。现当创设之初。诸事方资筹办。其是否胜任。自在朝廷洞鉴之中。不得以人言指摘。遂图诿卸。该尚书谊属宗支。受恩深重。惟当尽心供职。任怨任劳。将应办事宜。次第妥筹画。以兴商政而济时艰。所请开缺之处。著毋庸议。现月　　

○又谕、陈夔龙奏、特倢■＜曰融＞■＜石木＞庸劣不职各员一摺。河南试用道钟云鹄、浮荡无耻。任性妄为。著即行革职。永不叙用。崔鸿鼎、举止轻佻。不堪表率。著以通降补。洛阳县知县于光明、老病颓唐。形同聋聩。著勒令休致。涉县知县陈德峻、才欠开展。遇事张惶。著以县丞降补。渑池县知县贺国瑛、声名平常。办公竭蹶。惟文理尚优。著以教职归部铨选。候补知县曹和济、榷厘舞弊。贪声狼藉。著即行革职。永不叙用。陈留县知县王谦观、识闇才庸。办事荒谬。教习知县查乘汉、性情乖谬。才具平庸。候补知县董瀚、才劣品卑。颇滋珠议。兆禧、庸闇无能。不堪造就。汪正己、才识昏庸。罔知检束。时克开、人欠谨饬。操守难信。胡德元、声名恶劣。罔识官箴。汝阳县县丞宋毓瑔、行为不检。遇事推诿。南召县典史程墀、擅受呈词。被控有案。著一并革职。以肃官方。另片奏保贤能各员。南汝光道朱寿镛、前署粮盐道特用道胡翔林、在任候补道汝甯府知府陆继煇、署河南府知府候补知府袁镇南、上南厅同知龚秉彝、升补邓州知州叶济、汝阳县知县汪奎、署获嘉县夏邑县知县胡嗣芬、永城县知县周云、临漳县知县周秉彝、署河内县济源县知县鲁恩培、商邱县知县孔繁洁、郏县知县吕相曾、均著传旨嘉奖。以示鼓励。现月　　

○谕军机大臣等、电寄岑春火滟宣、广西匪氛未靖。亟应迅速殄除。著岑春火滟宣假满后。即行力疾前往。督饬各军。赶紧剿办。提督刘光才、著即赴任。专办太平镇安两属。柯逢时所练之常备军。即著驻防附省及平乐一带。各专责成。所有各军饷项。著该署督统筹分派。昨经户部奏、派各省拨给广西军饷一百万。并著均匀分拨。现在时势艰难。地方军政吏治。皆关紧要。督抚同办一事。务当和衷共济。妥慎通筹。以安民生而敉疆圉。是为切要。傥或各存意见。贻误大局。惟该督抚是问。电寄　　

○以营务废弛。骨滟九法营私。革河南参将曹尚志守备刘盛朝职。　　

○以擅离差次降河南同知张懋祖。为县丞。　　

○以捐银米助赈。予四川雅安县举人陈象贤、仁寿县职员冯德溥之母蔡氏、建坊。　　

○以捐修石桥。予四川崇庆州在籍把总黄榆藩、为其祖母及父建坊。　　

○己卯。谕内阁、自来康济民生。端在澄清吏治。州县为亲民之官。闾阎利弊。职当加意勤求。一切兴养立教。除暴安良。苟能事事认真。何患不日臻治理。方今时局艰危。君■羊生困敝。宫廷轸怀民瘼。常若痌枧＜虘阝＞栐之在身。大小各官。宜如何实力拊循。培养元气。乃近来各省州县。真能尽心民事者。殆不多得。或由瞻徇情面。用非其人。或由更替太繁。视同传舍。皆足为地方之害。著各该督抚详加考察。随时激扬。除贪酷昏颓各员。应即立予严倢■＜曰融＞■＜石木＞外。其安坐衙斋。公事隔膜。及专务铺张。并不知民闲疾苦者。均著分别撤任开缺。慎选贤能补署。不准徇私滥委。如有循良勤职之员。务令久于其任。即或缺分瘠苦。亦当酌提津贴。不得托名调剂。动辄更调。各该督抚受国厚恩。务即切实办理。用副朝廷视民如伤之至意。现月　　

○召见记名提督沈大鳌。得旨、著仍以提督交军机处存记。

摺包

　　

○以缉捕不力。革浙江游击刘大兴、都司罗金标职。永不叙用。摺包　　

○以政绩卓著。予故浙江嘉兴府知府许瑶光、事迹宣付史馆立传。从浙江巡抚聂缉规请也。摺包　　

○以捐置议塾。予浙江余姚县监生张钦建坊。　　

○蠲缓直隶通、三河、武清、蓟、甯河、霸、保定、文安、大城、东安、清苑、安肃、安、高阳、河闲、献、阜城、任邱、东光、天津、青、静海、沧、南皮、庆云、邯郸、元城、大名、丰润、深、武强、饶阳、安平、三十三州县被水被旱被虫被霜歉收村庄粮租。其滨临黄河被水之开、东明、长垣、三州县粮赋。并蠲缓。摺包　　

○庚辰。世宗宪皇帝诞辰。遣官祭奉先殿。早事　　

○以祈雪立应。上诣大高殿报谢行礼。　　

○遣醇亲王载沣诣时应宫。顺承郡王讷勒赫诣昭显庙。贝勒载涛诣宣仁庙。贝子溥伦诣凝和庙拈香。记注　　

○召见记名副都统昆源。得旨、著仍以副都统交军机处记名。现月　　

○工部奏、腾让车站。别无空阔地基开窖蓄冰。请暂行停止在京各衙门应用冰块。依议行。　　

○守护东陵大臣载泽等奏、请添拨兵勇。以资巡防。得旨、著袁世凯拨营前往。　　

○山东省补行军政计典。卓异官三员。浮躁官二员。才力不及官八员。年老官二员。有病官一员。分别议叙议处如例。摺包　　

○抚恤云南蒙化、邓川、太和、三厅州县被水灾民。摺包　　

○协修官欧家廉恭纂　　

总纂官钱骏祥恭辑监修总裁世恭阅一签五月二十三日正总裁那月日专司蒿■禾本陆恭覆阅癸丑十二月初四日　　

徐月日　　

荣月日副总裁唐月日　　

宗室宝恭阅十一月惠七日　　

陈恭阅五月十三日　　

熙月日　　

郭恭阅三月十六日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之五百二十三　　

光绪二十九年。癸卯。十一月。辛巳朔。上诣宁寿宫乐寿堂问慈禧端佑康颐昭豫庄诚寿恭钦献崇熙皇太后安。至己酉皆如之。记注　　

○吉林将军长顺奏、吉林停战议和。请将办理善后各员。分别奖励。得旨、所保各员著俟三省全局大定后再行请旨。摺包　　

○甘肃新疆巡抚潘效苏奏、古城满营地亩。不暇屯种。请招民承垦。得旨、仍著督饬该城守尉责令兵丁迅往屯种毋使偷惰坐享粮料。以尽地利而免久荒。摺包　　

○以随办交涉出力。复已革吉林双城厅通判柳大年职。摺包　　

○以历著战功。予故三姓副都统保成、记名副都统庆云、副都统衔庆昌、照军营立功后积劳病故例优恤。摺包　　

