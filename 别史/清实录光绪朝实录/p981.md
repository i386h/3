<!-- { "loadSidebar": true } -->
○丁巳。圣祖仁皇帝忌辰。遣官祭景陵。照录　　

○谕军机大臣等、有人奏、矿务宜权利害一摺。据称外蒙古四部落。安居守土。以孳生驼马牛羊为生计。前因有开办金矿之说。各蒙古纷纷呈诉。恐于生计有碍。且血■乣工荟萃。亦难保不滋生事端。请熟权利害。以顺舆情等语。开采金矿。本为裕国之图。但必须斟酌妥协。有利无弊。方为尽善。所奏各节。于边务蒙情。是否确有所见。著理藩院查核办理。原摺著钞给阅看。将此谕令知之。现月　　

○又谕、有人奏、沿江各省地丁钱粮。大概为书吏侵吞。生监包揽。其大宗抗粮者。多巨绅大户。请饬惩创等语。著刘坤一、鹿传霖严饬各州县查明详报。如地方绅户内有抗拒包揽情事。即著严倢■＜曰融＞■＜石木＞惩办。以儆效尤。原片著钞给阅看。将此谕令知之。现月　　

○又谕、电寄谭钟麟等、电悉。李钟珏著即行革职。仍勒拏本案正凶务获。从严惩办。电寄　　

○漕运总督松椿奏、＜目辟＞暒穴＜曰融＞夕＜夗贝＞捕邳州会匪。生擒首逆李启瑞惩办情形。得旨、仍著严拏逸匪刘黑东、周脉斗、务获惩办。毋任漏网。摺包　　

○直隶提督聂士成奏、＜目辟＞暒穴＜曰融＞夕＜夗贝＞捕奉天马贼佟老疙疸等、党与解散。匪首尚未歼除。得旨、仍著督饬派出营勇。会同各军。上紧＜目辟＞暒穴＜曰融＞夕＜夗贝＞捕。务期尽绝根株。毋留余孽。　　

○福建陆路提督程文炳奏、请仿西洋常备后备诸法。改练新军。于钱粮中饱盐斤加价二端筹饷。得旨、户部查核办理。　　

○出使法国大臣庆常奏、答覆法国暨巴西国伯理玺天德即位国书。如礼分递。奉使期满。新使臣裕庚已到。当即交卸回国。报闻。摺包　　

○以功在清淮。追予故浙江处州镇总兵陈国瑞、附祀前漕督吴棠专祠。从漕运总督松请也。摺包　　

○戊午。谕内阁、巡视西城御史连升等奏、遵保拏获邻境盗犯尤为出力之官绅照章请奖一摺。著吏部议奏。　　

○三品顶戴督办云南矿务唐炯奏、本年雨水过多。石滟曹硐被淹。柴炭缺乏。厂铜不旺。得旨、即著督饬公司设法赶办。尽数起运。摺包　　

○己未。谕内阁、毓贤奏、分别举劾属员等语。山东候补盐大使联辉、著以盐大使尽先补用。代理郯城县知县余则达、钻营取巧。任意妄为。署莒州知州平原县知县钱心润、不洽舆情。匿灾不报。均著即行革职。以肃官方。　　

○以劝募赈捐钜款。准已革江南徐州道沈守谦送部引见。　　

○以倢■＜曰融＞■＜石木＞劾武弁官衔错误。山东巡抚毓贤下部议处。现月　　

○缓徵安徽涡阳、泗、灵璧、凤阳、定远、凤台、来安、望江、亳、五河、铜陵、滁、全椒、无为、寿、太和、建德、和、宿松、东流、怀远、颍上、霍邱、蒙城、潜山、合肥、巢、盱眙、含山、太湖、庐江、宿、阜阳、天长、怀甯、当涂、芜湖、繁昌、三十八州县。建阳、安庆、庐州、凤阳、长淮、泗州、滁州、七＜目辟＞行＜匧心＞口＜韦未＞＜夗贝＞被旱被风被水地方。暨桐城、贵池、二县歉收田亩。新旧钱粮。其泗、涡阳、灵璧、定远、凤台、望江、亳、五河、铜陵、无为、寿、太和、建德、宿松、东流、怀远、颍上、霍邱、蒙城、潜山、合肥、巢、盱眙、太湖、庐江、宿、阜阳、天长、怀甯、当涂、芜湖、繁昌、三十二州县新旧漕粮。并分别展缓。现月协修官郑家溉恭纂　　

帮总纂官程棫林恭辑监修总裁世恭阅一签四月二十日正总裁那月日专司蒿■禾本陆恭覆阅癸丑十一月二十日　　

徐月日　　

荣月日副总裁唐月日　　

宗室宝恭阅九月二十日

　　

陈恭阅四签十一月二十五日　　

熙月日　　

郭恭阅十一月十二日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百五十五　　

光绪二十五年。己亥。十一月。庚申。谕军机大臣等、前谕令甯夏将军锡振。前往奉天接署仁字军统领。该员业经陛辞。尚未据报到差。奉省营务。关系紧要。该员无论行抵何处。即著克期迅速前进。毋稍延缓。将此谕令知之。沿途由五百里探投。　　

○又谕、御史许祐身奏、京师米价渐昂请开仓平粜一摺。著户部核议具奏。现月　　

○又谕、电寄谭钟麟等。前据刚毅于广东省城差次。电奏广东七十二行商人。请将厘金官督商办。情愿每年认缴洋银四百万两。较官办每年可增一百余万。已饬厘局司道核议章程。当由督抚奏明开办等语。厘局官督商办。但使官不掣肘。必可集成钜款。现在计期已将两月。该省当已订有详细章程。著谭钟麟、德寿、迅速核明覆奏。傥有厘局劣员。希图仍前中饱有意播弄。冀毁前议。并著严倢■＜曰融＞■＜石木＞惩办。勿稍姑容。电寄　　

○盛京将军增祺等奏、石滟驳车马匹。近年价值极昂。例价不敷。请按照时价。据实报销得旨、准其照时价开报。他处不得援以为例。摺包　　

○又奏、请酌添石滟驳队。以固边圉如所请行。　　

○又奏、开办东流围荒。酌拟章程。下部知之。摺包　　

○署育字军统领晋昌奏、仁字军统领锡振尚未到奉。请仍遵前旨。暂行统带仁字一军。俟锡振到奉交替。再将育字军接统。得旨、俟接统育字军后。务须认真整顿。勤加训练。毋稍懈弛。随手　　

○直隶总督裕禄奏、添招股本。筹办山东峄县煤矿情形。下所司知之。摺包　　

○以捏造电旨。牵涉委员。革奉天电报局员县丞余华柏职。并讯办。　　

○以抢护河堤。受伤身故。予直隶北岸通判蒋廷皋优恤。

摺包

　　

○辛酉。谕军机大臣等、电寄各省将军督抚。前谕令各直省将军督抚。将关税厘金盐课各款。详细句稽。悉心综核。实在裁去陋规。提归公用之数。共有若干。限三个月拟定章程奏报。除江苏广东业经集有成数奏明办理外。各省未经覆奏者尚多。现在库款支绌。需用浩繁事关国计盈亏。岂竟置之不顾。著各该将军督抚懔遵前旨。迅将查核酌提数目。克期电覆。毋再稍涉迟延。电寄　　

○又谕、电寄谭钟麟。本日已有旨。令谭钟麟迅速来京陛见。两广总督著李鸿章署理。未到任以前。令德寿暂行兼署矣。谭钟麟著遵旨克日束装启程。并将启程日期。先行电奏。

电寄　　

○又谕、电寄谭钟麟。刘学询已交李鸿章差遣委用矣。电寄

　　

○护理湖南巡抚锡良奏、岳州关开办日期下所司知之。　　

○又奏、遵裁湖南陆勇三营。水师一营。并将留存陆营长夫水师船价油烛酌减。按五成支给。岁省银十二万余两。存储解部。下部知之。　　

○命两广总督谭钟麟来京陛见。以大学士李鸿章署两广总督。未到任前。以广东巡抚德寿兼署。现月　　

○亲授贵州按察使陈庆滋、因病解职。以云南迤南道林绍年为贵州按察使。现月　　

○以不洽舆情酿成命案。革湖南永顺县知县刘榆生、龙阳县知县上官廉职。并讯办。摺包　　

○上以冬至。祀天于圜丘。自是日始、斋戒三日。照例　　

○壬戌。谕内阁、世道人心之患。莫患于是非顺逆之不明。是以古圣贤有伪辩之诛。有横议之戒。为其惑世诬民也。朕自冲龄。入承大统。笃荷皇太后恩勤教育。垂三十年。自甲午以来。时事艰难。益盆益弱。宵旰焦思。恐负慈闱付托之重。思缵列圣神武之谟。每冀得人以资振作。而翁同和极荐康有为。并有其才胜臣匪倍之语。孰意康有为密纠邪党。阴构逆谋。几陷朕躬于不孝。并倡为保中国不保大清之谋。遂有改君主为民主之计。经朕觉察。亟请圣慈训政。乃得转危为安。而康逆及其死党梁启超。先已逋逃。稽诛海外。犹复肆为簧鼓。刊布流言。其意在荧惑血■乣听。离闲宫庭。迨谭钟麟查抄康逆等往来信函。有谭嗣同堪备伯里玺之选。是其种种逆谋。殊堪发指。凡我中外臣民。愤其狂悖者固多。而受其欺愚者千百中不无一二。不但不识是非。兼亦不明顺逆。所当切戒而明示之也。自去秋训政以来。上下一心。宫府一体。勤求治理。绝无异同。而康逆等犹持维新守旧之论。煽惑狂躁喜事之徒。殊不知我朝圣圣相承。祖法昭垂。永宜遵守。且朕躬图治之意。但孜孜于强兵富国为急。今慈圣垂训之言。仍谆谆于保境交邻为念。兹特明申诰谕。坦示朕心。凡我臣民。勿得轻听流言。妄生揣测。傥再构煽邪说。君■羊相附和。去顺效逆。邦有常刑。至康有为。梁启超大逆不道。网漏吞舟。果尔稽诛。是无天理。近闻该逆等狼心未改。仍在沿海一带。倏往倏来。著海疆各督抚懔遵前旨。悬赏购蝱滟戋。无论绅商士民。有能将康有为。梁启超。严密缉拏到案者定必加以破格之赏。务使逆徒明正典刑。以申国宪。即使实难生获。但能设法致死。确有证据。亦必一体从优给赏。总之雅说虽煽。而忠臣孝子。必不忍闻。宪典虽宽。而乱臣贼子。决不能贷。将此通谕知之。现月　　

○又谕、著派昆冈、裕德驰驿前往库伦等处。查办事件随带司员。著一并驰驿。现月　　

○谕军机大臣等、电寄连顺。本日有旨派昆冈、裕德、驰往库伦查办事件。所有矿务一节。著该大臣暂缓办理。电寄　　

○吏部奏、已革湖北补用知府前广济县知县彭广心、捐助赈银。开复原官。与例不符。声明更正。依议行。早事　　

○盛京工部侍郎钟灵奏、牛庄等处苇塘余地。逐渐增多。请仿照垦务办理。令原商原佃等领种。酌收荒价。计亩升科。得旨、著即会商增祺派员勘办。仍令商原佃领种。妥拟详细章程具奏。　　

○以报效军械银两。予湖南按察使胡廷干议叙。摺包　　

○癸亥。谕内阁、刑部尚书赵舒翘。著毋庸管理稽查保甲事务。现月　　

