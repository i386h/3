<!-- { "loadSidebar": true } -->
○又谕、前据御史陈其璋奏、山东甯海矿务不宜停止。请饬派贤员。实力开办。当谕令李秉衡督饬李兴锐详细查勘。择要兴办。旋据该抚覆陈东省矿务情形。是尚未奉到上月三十日寄谕。故仍以缓办为请。第居今日而议理财。舍开矿实无善策。且天下事得人则理。从前矿务。迄无成效。虽系李宗岱等之办理不善。亦未始非历任该管上司之不能加意维持也。李秉衡到任以来整顿一切。均能不避嫌怨。力任其难。何独于开矿一事。转多疑沮耶。此事朝廷定议。务在必行。著仍遵前旨。督饬李兴锐详细查勘择要兴办。至谓倭兵屯驻威海。招集多人。深恐滋事。陈其璋谓封禁后矿丁散处。适足贻患。虽持论彼此互异。但能处置得宜。自不至有所窒碍。览该抚摺内所叙平度之三座山酒店双山等处。卒以出金不旺弃之。可见东省产矿处所人言非尽子虚。他如奥国博物院、谓中国煤产以山东莱州等处为最。前福建巡抚丁日昌海防条议内。称山东潍县莱芜等处皆有煤矿。则是东省产矿之处。更不一而足。均宜逐渐开采。以广利源。兹据翰林院侍讲学士文廷式奏、各省开办矿务。疆臣任意迁延。或藉端阻挠。推原其故皆由畏难等语。李秉衡向来办事认真。乃亦因噎废食。坐视库储艰窘。一筹莫展。殊非朝廷平日期许该抚之心。至官办不如商办。凡各省产矿之处准由本地人民自行呈请开采。地方官专事监管弹压。其一切资本多寡。生计盈亏。官不与闻。俾商民便于行事。廷臣条奏多持此论。著该抚体察情形斟酌办理。将此由四百里谕令知之。现月　　

○又谕、新疆和阗金矿。前据陶模覆奏业已派员前往查勘。兹据御史陈其璋奏、近日出使大臣许景澄所译俄图。称和阗至罗布淖尔一带。共有金矿十七处。皆经俄人测绘可凭。又光绪六年西报称西伯利亚与中国接壤每座界石相距三百里。界闲有二水。直注俄境。而发源则在中国境内。近得金矿之总脉。亦在江水发源之处。如界蝱滟戋作弓背形。则江水之源应归俄国。又英人卡卜登议云。中俄之隔仅界一蝱滟戋。提封迤逦而南。五金之矿。彳滟扁于地中各等语。际此库储匮乏。全在广开矿产以济急需。俄国现与中朝倍敦睦谊。亦未可因开矿一事。致碍邦交。和阗金矿系属内地。俄人自无可藉口。俟查勘之员回省。如果矿产实系畅旺。即著饶应祺酌度情形。官办商办。究以何者为宜迅速定议具奏。至所称中俄界闲二水、发源之处。及提封以南之五金各矿。著长庚、饶应祺、密派妥实可靠之员。前往确切查明。究竟如何情形。再行奏明请旨办理。将此由四百里各谕令知之。现月　　

○乙亥。谕军机大臣等、都察院奏、广西土忠州生员梁建勋等遣抱以土知州黄琮招聚陈彝叙等为爪牙。夺财害命。霸产肆劫等词。赴该衙门呈诉。案关土官残酷庇匪。勒罚擅杀。所控如果属实。必应从严惩办。著史念祖确切查明。秉公办理。原摺呈均著钞给阅看。将此谕令知之。寻奏、查明该土州黄琮与前协理土州黄增贵。衅起开垆。业经销案。并无招聚陈彝叙事。至梁建勋系该土州已革附生。纵子为匪。且以在逃应缉之犯。仍称生员。捏造呈词。不知敛奣＜虘阝＞亦。尤属胆玩。俟缉获后再行讯办。得旨、著严缉梁建勋到案讯办。摺包　　

○又谕、电寄鹿传霖。本日已放贵州臬司文海为驻藏办事大臣。该员入川时可将一切情形详细告知为要。电寄　　

○又谕、电寄文海本日已有旨肬■闲放文海为驻藏办事大臣并赏副都统衔。即行驰驿前往。毋庸来京请训矣。现在筹画分界。开导藏番均关紧要。文海接奉此旨。即著迅速启程为要。电寄　　

○赏贵州按察使文海副都统衔。为驻藏办事大臣。现月　　

○以记名提督余朝贵为浙江定海镇总兵官。现月　　

○丙子孝康章皇后忌辰。遣官祭孝陵。现月　　

○谕军机大臣等、有人奏、特倢■＜曰融＞■＜石木＞副都统贪黩营私各款一摺。据称密云副都统谦光嗜好甚深深。纵任家丁等朋谋敛财。操防废弛。并有纳贿卖缺、扣银酿命情事。请饬查办等语。著王文韶拣派明干之员。前往密云。按照所倢■＜曰融＞■＜石木＞各节。严密确查。据实具奏毋稍徇隐。原摺著钞给阅看。将此谕令知之。现月　　

○总理各国事务衙门奏、订借英德商款。议定详细章程照案画押。允之。摺包　　

○工部尚书孙家鼐奏、新设官书局议定条款请旨遵办。从之。摺包　　

○以长芦盐运使李希莲为贵州按察使。以亏短交代。革已故奉天锦县知县李葆善职。籍产备抵。现月　　

○丁丑。祭文昌帝君庙上亲诣行礼。早事外记注　　

○诣颐和园乐寿堂。问慈禧端佑康颐昭豫庄诚寿恭钦献崇熙皇太后安。翌日如之。外记注　　

○浙江巡抚廖寿丰奏、续筹两浙盐斤加价。酌照捆运确数捐收。以济饷需。下部知之。摺包　　

○以捕务废弛。革浙江署玉环营参将赵立鳌、右营守备李琛职。摺包　　

○戊寅。谕军机大臣等、有人奏、州县苛敛成风。请严行查办一摺。据称、直隶玉田县、每遇水旱年分于蠲缓外。责令庄头凑办差费。名目繁多。较之追比钱粮。其害尤烈等语。州县苛敛浮收亟宜禁止。著王文韶严行查办。原摺著钞给阅看。将此谕令知之。现月　　

○又谕、前据李秉衡奏山东利津县串家洼黄河决口。势难堵合。旋据奏称、韩家垣海口已经淤塞。祇有就吕家洼另筹疏洩之法。兹据给事中王会英奏称、吕家洼决口宽仅里余。与其挑穵百余里不可知之河。何如堵筑里余之决口。且韩家垣入海。流非不畅未坏盐滩。尚可修复。李秉衡刚愎自用。惟信道员李希杰丁达意之言。置民生疾苦于不顾等语。修筑黄河。固宜顺水之性。民生昏垫。岂可坐视不拯。吕家洼决口。究竟能否堵合。李秉衡务当通筹全局平心酌度。不可自信太深回护前说。尤不可因人言。指摘悻悻负气。有则改之。无则加勉。亦未始非该抚针砭之一助。原摺著钞给阅看。将此谕令知之。现

月

　　

○又谕、有人奏、上年六月闲宛平县民妇潘谭氏之子。被贼枪毙报案时相验迟延。复经县役需索扰害。以致被盗之家其父子相继毙命等语。著顺天府确切查明。将该书役等送部讯办。原片著钞给阅看。将此谕令知之。现月　　

○又谕、御史胡景桂奏、匪徒械斗＜虘阝＞斲伤毙多命请饬严拏重惩一摺。据称本月初三日。正阳门外观音寺地方。有棍徒花枪赵老刘方等、与练勇李占魁等纠血■乣械斗＜虘阝＞斲。开放洋枪。伤毙多命等语。辇毂之地。该棍徒等竟敢纠聚多人械斗＜虘阝＞斲毙命。实属目无法纪。著步军统领衙门、顺天府五城御史。一体严拏从重惩办。毋任漏网。原摺著钞给阅看。将此谕令知之。现月　　

○又谕、电寄王文韶、刘树堂、电悉。北洋军火需用甚殷。所有程文炳交存汴省枪械。仍著王文韶派员照数领回支应局。以资分拨。电寄　　

○己卯。谕内阁、吴廷芬奏、遵保人才各摺片。江苏候补道钱志澄、黄承乙、湖北候补知府汪洪霆、安徽候补知县何恩煌、安徽在籍候选知府曹英、著江苏安徽湖北各巡抚给咨送部引见。现月　　

○谕军机大臣等、电寄刘坤一、道员黄遵宪、著暂留江苏办理教案商务各事宜。电寄　　

○国子监司业瑞洵奏、各衙门保送满洲御史请仿照汉御史一体考试下部议驳。现月　　

○又奏、卢汉铁路紧要商办难成拟请特肬■闲督办大臣。改归官办。克期告蒇。下督办军务大臣议。摺包　　

○庚辰。谕军机大臣等、给事中高燮曾等奏、湖北米价翔贵。请饬平粜一摺。据称湖北近省数府。产米不敷民食。向仰给于湖南。上年湖南被灾。颗粒不能入境以致米价翔贵。拟请仿照顺天平粜章程。或拨给公款。或招商购米。设局平粜等语。著张之洞、谭继洵、体察地方情形迅速办理。另片奏、潜江等处奸民藉护堤抢险为名。扰害居民。请饬严禁。并明定守堤章程等语。著一并查明办理。原摺片均著钞给阅看。将此由四百里谕令知之。现月　　

○又谕、延茂等奏委员藉差挟金潜逃。请革拏审讯一摺。据称上月十八日。截获漠河金车四辆。据解金委员从九品袁如兰、把总王箴等、先后供称。系金厂督办道员袁大化札委伊等解金赴藩阳售卖。袁大化胞弟观音山金厂委员知县袁大杰、藉差回家帮同管解。袁大杰因闻截拏之信乘夜挟金潜逃等语。览奏情节支离殊深诧异。袁大杰之挟金潜逃。由于袁大化之札委帮解。其为知情故纵无碍。候选知县袁大杰著即行革职。该员籍隶安徽涡阳县。在天津王庆坨置有房产。难保不潜行回籍。或私赴天津。著王文韶福润通饬所属一体严拏。务获归案。毋令幸免。督办漠河金厂选用道袁大化。著一并革职。归案讯办。另片奏、据司事张德奎供称。袁大杰在爱珲转运局买金存金等语。委员游击欧阳锦爵、把总曹景怀即曹国琛、显系扶同舞弊均著先行解任。归案审讯。漠河金厂开办已久。总未积成钜款。一济急需。览奏督办及委员司事人等、果有通同舞弊情事。若不彻底根究必致任意乾没。著延茂、恩泽、增祺督饬接办之员。将漠河金厂严定章程。认真经理。务使积弊一空。矿务日有起色。方为不负委任。原摺片著钞给王文韶、福润阅看。将此各谕令知之。现月　　

○又谕、电寄董福祥、月饷户部已筹拨银三十万。由沪汇甘至抚辑款项。陕西筹银三万可提用前谕该提督驰往西甯。何以尚未覆奏。前敌紧要毋得瞻顾迟回。速电覆。电寄　　

○巡视西城御史齐兰等奏西城外坊地面添设水会请立案下部议。摺包　　

○三姓副都统富魁、因病解职。以记名副都统庆祺为三姓副都统。　　

○蠲缓吉林敦化县被灾乡村租银。协修官李湛田恭纂　　

总纂官钱骏祥恭辑监修总裁世恭阅四签三月十九日正总裁那月日专司蒿■禾本陆恭覆阅癸丑十一月初五日　　

徐月日　　

荣月日副总裁唐月日　　

宗室宝恭阅一签七月初十日

　　

陈恭阅三签六月初四日　　

熙月日　　

郭恭阅二签八月二十日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之三百八十六　　

光绪二十二年丙申。二月辛巳。祭关帝庙。上亲诣行礼。

早事外记注

　　

○诣颐和园乐寿堂。问慈禧端佑康颐昭豫庄诚寿恭钦献崇熙皇太后安。至癸未皆如之。外记注　　

