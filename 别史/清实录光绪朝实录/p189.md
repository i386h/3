<!-- { "loadSidebar": true } -->
○谕军机大臣等。御史世泰奏。棍徒陈三捏名赵敏。及其子陈六。与曾发军台之废员朱潮。在瓷器口开设永顺店。每遇蜡油进京。妄行勒索。又北城地面李铁拐斜街南口。有著名绰号土棍宋六、王端、李老、徐二大鼓、龙三、刘八等。白昼抢夺人口衣物。均请饬拏究办各摺片。著步军统领衙门顺天府五城御史将陈三等宋六等一体严拏务获。送交刑部讯办。至所称陈三等私收蜡税。未知究交何处。并请饬崇文门查照旧章办理等语。著崇文门监督查明具奏。原摺片著分别钞给阅看。现月　　

○帮办军务大臣伊犁将军金顺、奏、请将前被贼虏之佐领哈丰阿免罪留营效力。允之。摺包　　

○乙卯。孝贤纯皇后忌辰。遣官祭裕陵。照例　　

○署盛京将军岐元等奏。兴修大政殿。遵吉兴工。报闻。摺包　　

○又奏、详议围场善后事宜。下部议。摺包　　

○又奏。办理围场事务各员。恳准择保。得旨。准其择尤保奖。毋许冒滥。摺包　　

○以都察院左都御史潘祖荫为工部尚书。吏部左侍郎童华为都察院左都御史。吏部右侍郎黄倬为吏部左侍郎。兵部右侍郎夏同善为吏部右侍郎。大理寺卿朱智为兵部右侍郎。现月外起居注　　

○以礼部尚书徐桐署都察院左都御史。内阁学士徐致祥署吏部左侍郎。都察院左副都御史张澐卿署吏部右侍郎。内阁学士孙家鼐署工部左侍郎。兵部右侍郎朱智兼署工部右侍郎。兼管钱法堂事务。现月外起居注　　

○丙辰。遣官祭历代帝王庙。外起居注　　

○谕军机大臣等。本月二十九日。朕恭奉慈安端裕康庆昭和庄敬皇太后慈禧端佑康颐昭豫庄诚皇太后回京。所有留京王大臣。及步军统领左右翼总兵。管理各旗营王大臣。均著在朝阳门外东岳庙接驾。毋庸前赴燕郊。其余在京之王大臣等。均著在燕郊接驾。至留京王大臣是日应直班者。并在内直班之王大臣。仍照例毋庸在城外接驾。现月　　

○又谕。给事中张观准奏、请饬整顿军队严加防卫一摺。著该衙门按照该给事中所陈各节。认真整顿。妥议具奏。原摺著钞给阅看。现月　　

○又谕。有人奏、河南罗山县知县张鸿。于该县河口寨地方私立盐卡。抽收多钱。人命重案。均派典史巡检勘验。抑勒消弭。以致盗风日炽。河口寨张姓被抢伤人。该县并不缉贼。反将尸亲笞责。催科则责成里书垫纳。拏获贼犯。因伊同乡。辄行释放。出卖仓谷。并不买补。因放粥派捐。捏报侵吞等情。请饬查明重惩等语。事关职官贪婪不职。亟应彻底究办。著涂宗瀛秉公确查。奏明办理。原片著钞给阅看。将此谕令知之。现月　　

○乌里雅苏台将军春福等奏、乌城防兵饷源匮竭。请饬部垫拨饷银。下部速议。摺包　　

○西安将军克蒙额等奏。满营官兵米折不敷。援案请增。允之。摺包　　

○陕西巡抚谭钟麟因病奏请开缺。得旨。谭钟麟著赏假两个月。毋庸开缺。该抚向来办事认真。现在时事艰难。正当力图报称。未可遽萌退志也。

摺包　　

○以收养饥民。予河南官绅谭钧培等优叙。摺包　　

○予河南办赈积劳病故官绅姜篪等议恤。摺包　　

○丁巳。谕军机大臣等。刘坤一等奏官军进剿客匪。尚未得手。添募劲勇。派员督办一摺。广东客匪。分屯临高县属之和舍墟。儋州属之那大墟。将土民恣意杀戮。抗拒官兵。并有另股数千人出图绕袭。似此叛逆情形。自应痛加剿洗。现在受创乞抚愿遵约束。难保不首鼠两端。意存观望。前派镇道办理。未能得力。自当调募劲勇。另派大员督办。著刘坤一饬令郑绍忠会同王澍前往相机妥筹。所有水路各军。统归节制调遣。以一事权。并令殷锡茂、刘镇楚察看情形。如抚事尚未就绪。即令回郡专办防务。前募勇丁。量行裁撤。以节糜费。以后剿抚机宜。概交郑绍忠王澍酌办。此事耽延已数月之久。该督务当严饬该镇道等迅速蒇事。勿任迟回。致干咎戾。至该省土客构怨。屡肇衅端。皆由不得其平。致成固结莫解之势。刘坤一务当一面饬令各属文武。遇事持平。妥为安顿。庶免他处客民。效尤滋事。将此由五百里谕令知之。现月　　

○镇国公溥芸因病奏请开去六班差使。停领俸银。允之。现月　　

○两广总督刘坤一奏留调署南韶连镇潮州镇总兵郑绍忠暂缓陛见。允之。摺包　　

○以正黄旗满洲副都统恩麟为内阁学士兼礼部侍郎衔。现月　　

○戊午。清明节。上诣奉先殿寿皇殿行礼。内记　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。照例　　

○遣官祭穆宗毅皇帝孝哲毅皇后暂安寝殿。照例　　

○遣官祭端慧皇太子园寝。照例谕内阁。前因翰林院侍讲张佩纶奏四川候补道宝森。特膺保荐。恐以虚誉邀恩。当经谕令丁宝桢将该员著有何项实绩。据实奏闻。并令李鸿章查明宝森在直隶时官声政绩。详细具奏。旋据李鸿章覆陈该员前在直隶。历任州县。官声尚好。在饶阳县任内。拏获从逆要犯。得邀保奖。兹据丁宝桢奏称宝森在川省。筹办马边夷务。及裁撤夫马局供应。办理木坪土妇争印谋嫡要案。委办夔关厘务。均能得力。旋因马边案内劳绩。酌予保奖等语。宝森既据李鸿章丁宝桢先后查明居官情形。及保奖缘由。即著毋庸置议。仍著丁宝桢随时留心察看。傥或始勤终懈。即行据实□□□尔□劾。毋稍回护。现月　　

○又谕。前据都察院奏。侍卫倭兴额。呈控署吉林将军铭安。于奉旨派崇绮等查办事件后。即暗遣哈广和与金匪韩效忠送信。令其暂避等情。当谕令崇绮冯誉骥查明具奏。兹据奏称详细查讯。上年九月闲并无铭安家丁自京赴吉。副将哈广和被倭兴额控告。经铭安饬调回省。在营听候。并未远离。该署将军派降调协领永海赴金厂密查。及派协领金福等出省缉捕。核计日期。其时尚未得有被控信息。该侍郎等派司员尹寿衡会同协领富淩阿。前往夹皮沟内上戏台一带查勘。该处窝棚实已烧毁净尽。并无金匪偷穵形迹。游击周衍勋亦无娶傅姓女为妾情事。该侍卫所控各节。均属子虚等语。倭兴额呈控铭安各节。毫无确据。实属任意妄控。著先行交部议处。现月　　

○江苏巡抚吴元炳、奏江苏宝山县境南石衣周两塘坍圯。请拨款续修。允之。摺包　　

○以擒获四川穆坪滋事匪徒肃清。赏把总费赓良等蓝翎。余升叙加衔有差。现月　　

○以剿办四川穆坪匪徒出力。开复已革天全州知州戴希灏等原官降调处分。现月　　

○予阵亡四川把总樊芳云等优恤。现月　　

○予军营立功病故四川副将范承先等议恤。现月　　

○旌表割臂疗夫江苏民妇包严氏、江苏烈妇金唐氏、金郭氏、阚黄氏、节妇金曹氏、如例。摺包　　

○己未。谕内阁。朕恭奉慈安端裕康庆昭和庄敬皇太后慈禧端佑康颐昭豫庄诚皇太后敬诣隆福寺。奉移穆宗毅皇帝孝哲毅皇后梓宫至惠陵。永远奉安山陵。礼成后。恭奉神牌黄舆回京。所有经行道路。理宜倍加整肃。著管道大臣。督率官兵。各在该管段落驻守。敬谨稽查。并著步军统领衙门。直隶总督。饬令该管各员弁一体严加管束。概不准随扈执事员役人等。车马践踏。及于路旁拥挤。傥敢不遵。无论大小官员。即行据实纠□□□尔□。兵丁太监校尉人等。即著从严惩办。如有疏纵。一经查出。定惟该管道大臣等是问。现月　　

○又谕。穆宗毅皇帝孝哲毅皇后奉安惠陵礼成后。恭奉神牌黄舆回京。业经降旨。将沿途经过之大兴等五州县本年钱粮全行蠲免。惟念方春东作。正麦苗滋长之时。所有由京至遵化州一带经过地方。除隙地不计外。凡有平毁麦田者。著再加恩照借给麦种之例。每亩赏给银一钱。俾农民购买籽种。补植新禾。即于直隶藩库节年耗羡款内动支给领。核实报销。现月　　

○山西巡抚曾国荃奏设立书局刊书。及重修省志。报闻。摺包　　

○札萨克多罗郡王济克默特那木札拉多尔济、因病呈请开缺。以伊豫保子棍布喇布坦承袭。　　

○以翰林院侍读学士孙毓汶为詹事府詹事。外起居注　　

○豁除山西和林格尔托克托城等厅荒废地方粮赋。现月　　

○纂修官朱汝珍恭纂　　

总纂官熊方燧恭辑监修总裁世恭阅五月初二日正总裁那恭阅五月十七日专司藳本陆恭覆阅壬子九月初五日　　

徐恭阅一签七月初十日　　

荣恭阅一签九月初一日副总裁唐恭阅一签十一月十八日　　

宗室宝恭阅一签五月二十一日

　　

郭恭阅六月十二日　　

熙月日初校修改下卷拾贰签朱修爵恭校陈恭阅一签八月初二日覆校修改下卷叁拾叁签唐浩镇详校宗室麒月日总校修改下卷柒签田智枚总校蒙古总裁恩月日



大清德宗同天崇运大中至正经文纬武仁孝睿智端俭宽勤景皇帝实录卷之九十　　

光绪五年。己卯。三月。庚申。以京师尚未得雨。上再诣大高殿祈祷行礼。派恭亲王奕诣时应宫。惠郡王奕详诣昭显庙。贝勒载治诣宣仁庙。贝勒载澂诣凝和庙。拈香。现月　　

○谕内阁、左宗棠奏、布鲁特安集延寇边官军进剿获胜一摺。上年安集延贼首阿里达什、句通布鲁特逆回阿布都勒哈玛等、窜扰新疆南路边境。经通政使刘锦棠督军击败。阿里达什伏诛后。阿布都勒哈玛等、复句结安集延贼酋等内犯。刘锦棠审明地势。设计围攻。自本年正月初三至十二日。分布各军。于乌帕尔博斯塘特勒克等处。叠获大胜。追至沿边地方。计阵斩贼首三名。杀贼二千数百名。余匪逃窜出境。夺获军械驼马无数。办理极合机宜。刘锦棠运筹决策。调度有方。用能迅赴戎机。实堪嘉尚。著赏给白玉柄小刀一把。火镰一把。大荷包一对。小荷包二个。此次在事出力各员弁。著照所请。汇案分别从优保奖。阵亡之提督衔总兵李青云等。均著交部从优议恤。剿捕　　

○谕军机大臣等。左宗棠奏、布鲁特安集延寇边官军进剿获胜一摺。已明降谕旨宣示。并颁赏刘锦棠物件矣。安集延布鲁特逆回。辄敢狼狈为奸。合谋入寇。刘锦棠乘其初起。督兵痛剿。一鼓荡平。足以振军威而寒贼胆。惟边防辽阔。丑类繁多。爱克木汗条勒阿布都勒哈玛现窜俄境。难保不再图句结。乘隙窥伺左宗棠已饬沿边各布鲁特总管严密侦察。并著饬令刘锦棠严督各营。随时相机防范。毋令死灰复然。以安边圉。爱克木汗条勒等逆逃窜后确实情形。著该督查明具奏。将此由六百里谕令知之。剿捕　　

