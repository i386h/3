<!-- { "loadSidebar": true } -->
○谕内阁、绵宜奏、厘定官庄。应交各款章程。并运通米豆。仍应本折兼收各摺片。此案官庄各项折交银两。前因名目繁多。恐有浮冒情弊。谕令绵宜详加厘定。兹据查明覆奏。所有该处官庄。应交各款折价银两钱文。著照该侍郎所议减定数目。分别呈交。此外不得再立名目。稍涉浮多。并照所请。于该衙门郎中员外郎内。暂行遴派一员。监办官庄事宜。以昭核实。该庄头等如有将官地私押盗典情事。即著查明严行惩办。其运通米豆一项。仍照向章本折兼收。毋任拖欠。现月　　

○纂修官商衍鎏恭纂　　

总纂官钱骏祥恭辑监修总裁世恭阅九月二十三日正总裁那月

日专司藁本陆恭覆阅癸丑七月初七日徐月日荣月日副总裁唐月日宗室宝恭阅二月十三日陈恭阅七月十八日熙月日郭恭阅一签三月十六日宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之二百八十五　　

光绪十六年。庚寅。五月。己巳朔。上诣仪鸾殿问慈禧端佑康颐昭豫庄诚寿恭钦献皇太后安。至戊戌皆如之。外记注　　

○庚午。吉林将军长顺奏、三姓副都统福魁、现在督办开矿事宜。请暂缓陛见。得旨、福魁已有旨令来京陛见。所请著不准行。摺包　　

○以亏欠银两。形同诈骗。革道衔选用郎中姜恒泰。职。并讯办。摺包　　

○上以夏至祭地于方泽。自是日始、斋戒三日。照例　　

○辛未。孝诚仁皇后忌辰。遣官祭景陵。照例　　

○以堵合郑州决口出力。复已革广东补用知府邹觐皋等原衔。　　

○予故伊犁将军色楞额恤典如例。现月　　

○癸酉。祭地于方泽。上亲诣行礼。外记注　　

○闽浙总督卞宝第奏、闽省盐务销滞商疲。恳免加价以顾课额。允之。摺包　　

○又奏、前湖南提督罗大春。现在病痊。请予录用。得旨、罗大春著交兵部带领引见。摺包　　

○甲戌。谕内阁、前据御史德荫、奏参吉林伯都讷厅绅董于岱霖等。侵吞公款。并委员查办不实各节。当经谕令长顺确查。兹据查明覆奏。此案绅士王熙鋆等。因灾支领公款。办理平粜。现据查明。尚无弊端。于岱霖亦未与闻其事。惟同知府衣佩璋、奏委办理平粜。辄敢私受供给。开支款项。贡生萧德馨等。经手货捐。并不遵照奏定章程办理。改由文会局徵收。并有任意摊捐侵吞公款情事。增生杨光黼等。于书院私立于淩云祠堂。虽查无以学田作为祭费确据。惟于入祠之日。擅动厘捐钱文。该绅等经手学田。并有欺隐情弊。贡生萧德馨、举人王文珊、中书衔谷兰芳、增生杨光黼、附生于芳怀、陈文俊、贡生张朝翰、附贡生杨振声、候选同知衣佩璋、均著即行斥革。编修于钟霖、身列清班。乃不知自爱。与民争利。倚势作威。以上各案。均系该员暗中主持。尤属贪鄙。著一并革职。以示惩儆。所立文会祠堂。饬令即行撤去。嗣后不准立此会名。以端士习。该处劣绅。往往藉地方公事。把持舞弊。亟应严加整顿。力挽颓风。此外有无似此劣迹昭著绅衿。著长顺再行确查参办。另片奏、于钟霖家开设铺号甚多。漏税渔利。该铺所出凭帖。商民持帖取钱。多方刁难。恃势虐民。请勒限将帖收回等语。著照所请。勒限半年。将此帖概行收回。傥逾限不收。即行从重惩办。现月　　

○以在籍办团。保全桑梓。追予故浙江甯绍台道顾文彬、在元和县建立专祠。从直隶总督李鸿章请也。　　

○以捐资助赈。予甘肃甯夏镇总兵卫汝贵等、各为其父母建坊。摺包　　

○乙亥。以驻藏办事大臣长庚为伊犁将军。未到任前。以伊犁右翼副都统富勒铭额暂行护理。明发　　

○抚恤琉球国遭风难民如例。摺包　　

○丙子。以驻藏帮办大臣升泰为驻藏办事大臣。赏前山西布政使绍諴副都统衔。为驻藏帮办大臣。明发　　

○丁丑。谕内阁、曾国荃奏、已故提督。战功卓著。吁恳赐恤。并将事迹宣付史馆立传一摺。已故福建陆路提督一等男爵萧孚泗。于咸丰三年。随同曾国藩转战江西湖南等省。所向克捷。六年以后。隶曾国荃部下。叠克名城。勋绩卓著。洊擢至福建陆路提督。同治三年。克复江甯省城。首先夺门而入。摉获李秀成等巨逆。厥功尤伟。萧孚泗著照提督军营立功后病故例议恤。于江南立功地方建立专祠。生平战绩。宣付国史馆立传。并著加恩予谥。以彰忠荩。寻予谥壮肃。现月　　

○护理甘肃新疆巡抚魏光焘奏、伊犁为新疆重地。经画宜周。现在整顿营伍。修理水渠。兴办屯务。联络保甲。推广义学。修建城署。修整卡伦。清理交涉。或次第推行。或同时并举。认真办理。总期裨益边疆。下部知之。摺包塔尔巴哈台参赞大臣额尔庆额奏。塔尔巴哈台风神灵应。请加封号。并颁扁额。得旨。所请给扁加封。前已谕令各直省分季汇题。即著遵照办理。　　

○南巡抚张煦奏、查明湘省盐斤销滞商困。未能加价缘由。下部知之。摺包　　

○以剿平云南猓黑贼巢出力。当知府李光翰博奇巴图鲁名号。摺包　　

○以收厘畅增。予湖北安陆府知府史书青等优叙。摺包　　

○以捐助赈银。复已革江苏候补道丁兆基职。摺包　　

○以缴清赔款。复前出使日本大臣已革道员徐承祖职。

摺包　　

○以滥刑毙命。革湖南通判王槐铭职。摺包　　

○戊寅。引见新科进士。得旨、吴鲁、文廷式、吴荫培、业经授职。黄绍第、李立元、徐继孺、孟庆荣、何声灏、程秉钊、朱益藩、谢佩贤、王沛棻、任文灿、刘崇照、石振鋆、余堃、王敩成、李经畬、许晋祁、江云龙、载昌、潘宝琳、吴怀清、陈光宇、朱祥晖、王修植、王安澜、王以慜、杨家骥、朱景轼、汪凤梁、王庆平、杨承禧、蔡曾源、徐兆玮、刘成杰、夏之森、黄家杰、黄树棻、王公辅、洪嘉与、管象颐、王乃徵、王全纲、郑锡光、华俊声、夏寅官、于受庆、赵惟熙、启绥、吴煦、霍勤燡、李骥年、李孝先、夏曾佑、王景禧、杨捷三、宋瞻扆、韦履洁、孙百斛、王海涵、胡安铨、田庚、李晋熙、郑叔忱、范仲垚、黄曾源、陈启绪、陈宝璐、陆承宗、米毓瑞、何锡禔、刘树屏、张学华、吴庆祥、姚文倬、黄履初、方霆、叶文铨、邱聿徵、晁鸿年、俞明震、阎志廉、宋子联、孙笥经、王塾、高润生、郑文钦、崔广沅、俱著改为翰林院庶吉士。萧大猷、孙绍阳、江仁徵、吴锡寯、李安、杨庚辰、王清穆、焦锡龄、陈乃绩、李晋魁、钱昌祚、杨廷椿、关榕祚、朱赞廷、张焕章、刘寅浚、王履咸、李寅龄、聂宝琛、柯德树、李延撰、彭文明、方克猷、刘元弼、钱鸿策、吴锜、沈抟青、方燕年、钱昌瑜、王保奭、葆平、华世铭、区天骥、何天辅、陆仰贤、文榘、陈瀚年、范迪襄、吴尚廉、黄斗元、徐鸿泰、荣光、李毓芬、吉同钧、黄毓麟、刘瞻汉、杨觐圭、胡成立、罗维垣、汪宗翰、秦家穆、梁芝荣、郭集芬、陈康瑞、倪维諴、罗传瑞、王肇敏、杨金铠、淩和钧、陈国华、严庚辛、李铭熙、朱大诰、郑恭、张检、董康、张守炎、张瑞芳、张文焕、王贻典、张文焕、张志嘉、陆辅清、欧仁衡、许南英、丁学恭、谈廷瑞、徐桂馨、吕道象、史履晋、锳珍、曾培、谷如墉、颜肇鼎、黄国琛、庆春、吴学曾、俱著分部学习。段大贞、陈懋鼎、苏守庆、梁联芳、植尧兰、齐耀珊、周翔凤、李燮阳、任于正、韩福庆、何国澄、熊济文、樊景曾、王鹤松、刘秉权、俱著以内阁中书用。赵以焕、廖平、陈钟浩、陈作仪、冯如衡、杨炳旂、李长郁、周家琪、范宗莹、何士循、何敬钊、谢福庆、黄嘉礼、璥璐、张壮彩、李瀚鋆、孙石城、陈禧年、葛祥熊、王作綍、黄德润、胡咏琛、陈敬修、翁焘、罗廷煦、张叙宾、张延鸿、罗栋材、周毓棠、郑襄、萧绶祺、黄汉清、张坚、刘奋熙、葛汝葆、李绮青、刘增泰、舒信孚、程芹香、张庭武、王龙诏、李光燿、王廷锐、李兆兰、喻炌、姚楷、陈云霖、林毓菁、俞官圻、苏绳武、张恭彝、曾继光、延祺、王嘉谟、柳堂、邹炳文、董元桱、董思宽、高振声、梁维新、陈守晸、钟德瑞、陈焴、李舒馨、张观德、王遂善、黄国琦、秦瑞珍、徐春煦、苏岱、安荫甲、颜庆忠、孙泂、蔡镇、松年、汤霖、汪清麒、尹世彩、刘兆暄、王贵省、王玉珂、朱芬、叶南金、赵承翰、张文翰、花铭、刘勋、黄曾荣、孙光远、侯绍宣、郑毓兰、熊兆姜、白象贤、罗镕、刘延坦、陈庆彬、敦冏、梁葆仁、杨学敏、施沛霖、赵渊、温繁炘、耿济瀛、黄福元、范尧、荣禧、张凤冈、龙赓言、裕□□至、俱著交吏部掣签。分发各省以知县即用。户部候补郎中陈宝＜王晋＞、著以郎中即用。刑部候补主事蔡宝仁、工部候补主事张蔚增、均著以主事即用。内阁候补中书刘锡光、著仍以中书候补。分发河南道员吴丙湘、著仍发原省以道员补用。分发广西知府张祖祺、著仍发原省以知府补用。同知用遇缺尽先选用知县施鲁滨、著以原班用。余著归班铨选。现

月

　　

○己卯。以京师节逾夏至。仍未渥沛甘霖。于大高殿设坛祈祷。上亲诣行礼。　　

○遣贝勒载濂诣时应宫。贝勒载漪诣昭显庙。贝子奕谟诣宣仁庙。辅国公载泽诣凝和庙。肃亲王隆勤诣觉生寺。贝勒载澍诣黑龙潭拈香。现月　　

○谕军机大臣等、前因刘锦棠叠请开缺终养。两次赏假。谕令俟伊祖母病体稍愈。即行回任。兹据杨昌浚奏称关外行省新立。善后百端待举。塔尔巴哈台尚未定局。事极繁重。该抚久驻新疆。文武各员。指臂相联。延盼之心。同形焦切等语。著张煦传谕刘锦棠、不必拘定假满。即行驰回本任。朝廷以该抚孝思肫笃。曲加体恤。该抚务当仰体朕怀。移孝作忠。以副眷念西陲至意。将此由四百里谕令知之。现

月

　　

○又谕、杨昌浚奏、请饬河南候补道刘鼒、回湘侍奉祖母。俾刘锦棠得以回任供职等语。著倪文蔚饬令道员刘鼒、赶紧回湘。庶刘锦棠祖母侍养有人。该抚自可安心赴任。以重职守。将此由四百里谕令知之。现月　　

○庚辰。引见前山西按察使陈湜。得旨、著开复原官衔翎。发往江南。交曾国荃差遣委用。现月　　

○江苏巡抚刚毅奏、开浚蕴藻河道宽深如式。工竣验收情形。报闻。摺包　　

○辛巳。遣官祭关帝庙。外记注　　

○引见繙译进士、得旨。儒林、启通、奎善、俱著以庶吉士用。　　

○直隶总督李鸿章奏、出海验收闽省船厂试造双机钢甲平远兵船情形。下所司知之。摺包　　

