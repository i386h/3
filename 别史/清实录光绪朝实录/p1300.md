<!-- { "loadSidebar": true } -->
○谕军机大臣等、有人奏、奉天沿海产盐。请妥订官督商运章程等语。著徐世昌体察情形。酌核办理。原片著钞给阅看。　　

○又谕、所有单开功勋最著之前云贵总督刘长佑等二十三员。有无后嗣。有何官职。著各旗都统、各省督抚、查明咨报军机处。汇案请旨。　　

○以正黄旗汉军都统李殿林兼署镶黄旗汉军都统。　　

○丁未。谕军机大臣等、达赖喇嘛祝嘏著于王大臣行礼后。在景福门外另班行礼。　　

○理藩院奏、达赖喇嘛应否于入燕坐次跪迎跪送。得旨、著于入燕坐次跪迎跪送。　　

○戊申。上奉慈禧端佑康颐昭豫庄诚寿恭钦献崇熙皇太后还西苑驻跸。　　

○遣官祭历代帝王庙。　　

○己酉。孝慈高皇后忌辰。遣官祭福陵。上诣仪鸾殿问慈禧端佑康颐昭豫庄诚寿恭钦献崇熙皇太后安。至壬子皆如之。　　

○裁撤四川成帛滟系龙茂道。增设巡警劝业道员缺。从四川总督赵尔巽请也。　　

○镶白旗汉军副都统。总管内务府大臣庄山、因病予休。赏食二品俸。以广州将军景沣为总管内务府大臣。　　

○以居心巧猾。革江苏候补知县汪乔年职。心地糊涂。降候补通判钱相郁、为府经历县丞　　

○庚戌。谕军机大臣等、有人奏、皖南皖北灾情并重请饬查明办理一摺。著朱家宝查明情形。据实覆奏。原摺著钞给阅看。　　

○又谕、顺天府奏、请拨王恕园等处粥厂米石变通办理一摺。著度支部查案发给。　　

○又谕、电寄松寿。据电奏、漳州龙溪南靖厦门等属。洪水涨发冲塌城垒民房。漂没粮食。淹毙多命等情。闽省素称贫瘠。居民罹此奇灾。殊深悯恻。著松寿督饬印委各员。多带钱粮。分赴被灾各处。设法拯济。认真抚辑。勿任荡析失所。仍将续查情形。随时奏闻。　　

○估修工程大臣协办大学士荣庆等奏、文庙工程办法。拟采九楹三阶五陛之制。以期备礼。从之。　　

○直隶总督杨士骧奏、遵办咨议局先设立筹办处。选派官绅切实经理。下的司知之。　　

○以总管内务府大臣景沣为正黄旗蒙古都统。　　

○以正黄旗蒙古都统增祺为广州将军。　　

○以昏愦偾事。革湖南湘乡县知县周克＜辶黎＞方■土职。　　

○旌表矢志殉夫候补盐大使罗锦寅妻余氏。　　

○以训导得宜。赏直隶师范学堂教习日本关本幸太郎等、宝星。　　

○上以孟冬享太庙。自是日始、斋戒三日。　　

○辛亥。孝敬宪皇后忌辰。遣官祭泰陵。　　

○谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。前据宪政编查馆、资政院、将议院未开以前。逐年应行筹备事宜。开单具奏。当经降旨。谆谕内外臣工。依期举办。查单开各衙门筹备事宜。系就与开设议院最关切近者而言。非谓未列单内之各衙门。便可不受责成。逍遥事外。如外务部职在考查外事。作养使才。吏部职在变通选法。考核任用。礼部职在修明礼教。移易风俗。陆军部职在巩固国防。振兴军势。农工商部职在提倡实业。保守利权。邮传部职在审度形势。统筹交通。理藩部职在考查藩情。整饬边务。皆与宪政息息相通。理应同时并进。即已入单内之民政部、度支部、学部、法部等衙门。尚多有未尽事宜。若顾此失彼。偏而不全。恐届开设议院之期。规模未备。致滋纷扰。著各衙门统限六个月内。按照该馆院前奏格式。各就本管事宜。以九年应有办法。分期胪列奏明。交宪政编查馆会同覆核。请旨遵行。以专责成而杜迁延。　　

○又谕、载瀛等奏、请勘修昭西陵等处工程一摺。著派杨士琦前往。敬谨查勘。　　

○都察院代奏、吏部员外郎黄允中条陈、拟请设立制科。著之功令。以存旧学。下学部知之。　　

○又代奏、广东试用直隶州州同张如翰条陈、拟请于各州县设立农官。下政务处知之。　　

○以延欠公款。革山西平鲁县知县黄召棠职。并勒追。　　

○以遗爱在民。予故陕西补用道潘民表、列入国史循吏传。　　

○赏挂甲屯教养局粟米三百石。　　

○壬子。谕军机大臣等、有人奏、奉天锦州府属官地请饬遵章清丈以祛积弊一摺。著徐世昌按照所指各节。查明情形。妥筹办理。原摺著钞给阅看。　　

○又谕、达赖喇嘛著准其于十月初九日在勤政殿呈进贡物。　　

○以整顿税务。赞助交涉。赏九龙关税务司巴尔二品衔。＜目辟＞＜訁冉＞米＜度攵＞＜夗贝＞海关税务司庆丕宝星。　　

○予故总管内务府大臣庄山恤典如侍郎例。子内务府候选郎中恩鑫、以郎中即补。　　

○予因公殒命。广东补用都司何玉顺、开缺乳源县训导高祉元、同知衔方达朝、优恤。帮总纂官蓝钰恭纂　　

总纂官钱骏祥恭辑监修总裁世恭阅一签八月十七日正总裁那月日专司蒿■木本陆恭覆阅癸丑十二月十九日　　

徐月日　　

荣月日副总裁唐月日　　

宗室宝恭阅四十九签十一月廿九日

　　

陈恭阅三签五月初六日　　

熙月日　　

郭恭阅十月初六日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之五百九十七　　

光绪三十四年。戊申。冬十月。癸丑朔。享太庙。遣恭亲王溥伟恭代行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭端慧皇太子园寝。醇贤亲王园寝。　　

○上诣仪鸾殿问慈禧端佑康颐昭豫庄诚寿恭钦献崇熙皇太后安。至戊辰皆如之。　　

○颁光绪三十五年时宪书　　

○谕军机大臣等、电寄赵尔巽等电悉。现值时势多艰。饷项支绌。边疆有事。不得不格外审慎。傥不谋定后动。轻开兵端。万一兵连祸结。恐将牵动全局。惟三崖德格两处。以属川境。而察台瞻对番官。竟敢纠血■乣侵逼。实属目无法纪。若再事优容。恐番焰日张。土司解体。边陲之患。伊于胡底。至该处距京甚远。详细实情。朝廷未能洞悉。自未便悬揣遥制。著该督等、会同赵尔丰、详审筹度。慎始图终。究竟番血■乣之煽乱。能否足为大患。川省之兵力。是否足以戡定。严密整备。厚集接应。一面仍遣员传檄。剀切开导。勒限责令解退。傥执迷不悟。意存抗拒。惟有严定赏罚。激励将士。奋力驱剿。但须严禁骚扰。勿多株连。而进兵之际。又须多布侦探。慎防抄伏。以期师出万全。且国家保护黄教。原为羁縻番血■乣。所有庙宇佛像。若非攻战所必经。断不可任意焚毁。贻番口实。资以煽惑。除饬达寿、张荫棠责问达赖喇嘛外。著该督等、相机筹办。以固封守。电寄　　

○以增祺尚未到任。命广州满洲副都统孚琦暂署将军。电

寄

　　

○以乡举重逢。赏前福建永春州州同湖北黄梅县举人胡斌、运同衔。现月　　

○甲寅。上奉慈禧端佑康颐昭豫庄诚寿恭钦献崇熙皇太后御勤政殿。日本国使臣伊集院彦吉等觐见。　　

○谕军机大臣等。电寄张人骏、据电奏、＜目辟＞＜訁冉＞米＜度攵＞＜夗贝＞省九月中旬。飓风大作。潮水暴涨。广州肇庆等府各属。致倒塌房屋。伤毙之口。并有沉船决围坍城淹田等事。本年广东境内三次被灾。小民荡析。实堪悯恻。著张人骏督饬在事官绅。分投查勘。赶放急赈。一面仍筹集厚资。实力赈抚。其被水地方。迅即设法疏消补种。并修筑围堤。以惠民生。免致失所。电寄　　

○又谕、电寄赵尔丰等、电悉。昨据赵尔巽等电奏、业经降旨。饬该督等会商。相机筹办。该番酋所调各兵。究有若干。其终日操练。是否执有快枪巨石滟驳。著该大臣确切查明。议细奏闻。电寄　　

○准四川总督赵尔巽等收佩日皇所赠徽章。　　

○乙卯。以黄河秋汛安澜。颁发大藏香十枝。交山东巡抚袁树勋祗领。虔诣大王庙祀谢。并颁扁额。曰茨房厎绩。现月　　

○谕军机大臣等、本年广东、湖北、湖南、猝遭水患。当经分别颁发帑银。并由该督抚等、妥筹赈抚。其余福建、安徽、直隶、黑龙江、甘肃等省。曾报偏灾。亦经先后谕令该督抚等、筹办急赈。妥为抚恤。小民谅可不至失所。惟念来春青黄不接之时。民力未免拮据。著该督抚等、体察情形。如有应行接济之处。即著认真查明。据实覆奏。务于封印以前奏到。候朕于新正降旨加恩。此外各该省有无被灾地方。应行调剂之处。并著一体查明具奏。前经降旨谕令该督抚等、痛除积习。饬属确查。毋任豪强胥吏。盘剥欺侵。该督抚等、务当恪遵前旨。实力奉行。不得稍有捏饰。以副朝廷实惠及民之至意。将此通谕知之。现月　　

○又谕、电寄赵尔丰、电悉。藏番称兵侵犯川边。安有坐视之理。但须先行开导。继以兵威。不可孟浪从事。致难收束。著仍遵初一日电旨。会商赵尔巽等、妥慎筹办。勿得诿卸。电寄　　

○御史石镜潢奏、民困未苏。开办印花税。恐多窒碍。下部知之。　　

○以办理河工出力。赏山东布政使朱其火滟宣兖沂曹济道丁达意、头品顶戴。予分省试用道邓际昌、以道员分省尽先补用。仍交军机处存记。余升叙加衔有差。准已革奉天辽阳州知州欧阳翥、留工效力。摺包　　

○丙辰。谕内阁前以＜目辟＞＜訁冉＞米＜度攵＞＜夗贝＞汉铁路最关重要。特派大学士军机大臣张之洞为督办大臣。近询该大学士筹办铁路情形。据称该路事权纷歧。议论淆杂。诸多窒碍等语。该路交通。大有关系。讵可长此延缓。嗣后该路筹款用人兴利除弊各事宜。悉责成张之洞通筹全局。力任劳怨。严定期限。各就三省情形。分别妥定章程。因时制宜。主持定断。邮传部、暨湖北、湖南、广东、各督抚。均须实力协助。不得掣肘。所有各该省原派之总理协理。均听节制。在事官绅商董。傥有营私舞弊。煽惑把持。以致妨害路政各情事。即著张之洞据实倢■＜曰融＞■＜石木＞办。经此申谕后。该督办大臣等、务当协力赶办。不准延缓。以期事权专一。免误要工。摺包　　

○以贻误病民。革甘肃阶州白马关州判曹步云职。摺包　　

○丁巳。御史俾寿奏、请选满汉世职官员。及聪颖子弟。分赴东西洋学习海军。下部知之。　　

○又奏、西北边禁种賏■鸟粟各地。宜提倡种植生计。又奏、请严订官绅设立教养局、及工艺厂、劝惩章程。并下会议政务处知之。摺包　　

○以副都统衔恩志为奉天旗务使司旗务使。现月　　

