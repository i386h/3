<!-- { "loadSidebar": true } -->
○军机大臣礼亲王世铎等奏、明年正月。皇上亲政。皇太后训政。所有应行酌复旧制。或变通办理。及暂缓举行各事宜。谨酌拟条款。缮单呈览。钦奉慈禧端佑康颐昭豫庄诚皇太后懿旨。依议行。现月　　

○闽浙总督杨昌浚奏、福州府属福清县绅士游击林向藜等、合力捐修县城。请先行立案。下部知之。摺包　　

○以办理福建福州等口通商出力。予新授河南布政使前福建督粮道刘瑞祺等升叙加衔开复有差。摺包　　

○丁丑。湖南巡抚卞宝第奏、知县江良醇保案。请更正坐衔。并请更名。得旨、吏部知道。醇字并非应行敬避字□□羕。著饬行。摺包　　

○云贵总督岑毓英奏、法使狄隆照会华人越界等情。现获撤弁王明魁正法。照覆法使。下所司知之。随手　　

○以云南安插耿马土族出力。赏试用知府余泽春盐运使衔。摺

包

　　

○蠲缓顺直通、三河、武清、宝坻、蓟、香河、甯河、霸、保定、文安、大城、东安、顺义、怀柔、密云、滦、卢龙、迁安、昌黎、乐亭、蠡、雄、安、高阳、河闲、献、任邱、吴桥、天津、静海、丰润、玉田、安平、深泽、大兴、宛平、平谷、清苑、新城、容城、肃甯、青、沧、盐山、无极、饶阳、固安、水清、涿、安肃、博野、望都、南皮、晋、水年、大名、元城、深、定、开、东明、长垣、六十二州县被水灾歉村庄本年地丁钱粮新旧额赋各项租课有差。现月　　

○戊寅。甘肃新疆巡抚刘锦棠奏、新疆人命重案。碍难遽复旧制。恳恩暂准变通办理。如所请行。　　

○又奏、请以已故大学士左宗棠西陲战绩。宣付史馆。允之。外纪　　

○予乌鲁木齐等处阵亡殉难官绅兵民四千二百六员名优恤。外

纪

　　

○己卯。谕军机大臣等、游百川奏、东省河工。仍宜兼用张曜初议。分流入故道之策一摺。据称该抚前奏分黄流十分之三。入南河故道。工省费轻。有利无害。此次摺内所称分流。仅指导入徒骇。终虞汜滥。请仍饬各该督抚会商坚意举行等语。前经谕令张曜会商曾国荃等。将减水分入故道一节。妥议具奏。又于七月闲寄谕催问。迄今尚未奏到。黄河北徙三十余年。由大清河夺溜入海。现在河身逐渐淤高。以致频年漫溢。几于不可收拾。东省数十州县。民不聊生。宵旰焦劳。殷忧倍切。该督抚等皆国家倚任大臣。当为朝廷分忧。为斯民捍患。不分畛域。力任其难。断不准因目前受害。仅在山东。遂任听属员等卸责之词。置之度外。况故道河身深广。如果挑筑得宜。不致掣溜为患。其分流之利。较之徒骇等河。不啻倍蓰。仍著曾国荃等、迅速会商。限于一月内覆奏。毋得畏难推诿。致误大局。原摺均著钞给阅看。将此由五百里各谕令知之。现月　　

○又谕、新疆新设副都统二员。前经兵部奏称。或与将军同城。或令分防要地。应由该抚奏明请旨。现已＜闲＞放长庚、额尔庆额、二员。究应驻扎何处。著刘锦棠迅速具奏。毋稍延缓。将此由五百里谕令知之。　　

○驻藏帮办大臣尚贤留京。赏伊犁参赞大臣升泰副都统衔、为驻藏帮办大臣。　　

○以巴燕岱领队大臣长庚科布多帮办大臣额尔庆额、为伊犁新设副都统。　　

○辛巳。谕内阁、谭钟麟奏、病体难支。恳准开缺一摺。谭钟麟著赏假两个月调理。毋庸开缺。　　

○赏古城领队大臣魁福副都统衔为科希多帮办大臣。　　

○以天气渐寒。赏闲散宗室觉罗人等、一月钱粮。加赏宗室觉罗孤寡。半月钱粮。现月　　

○加赏京师绿步各营官兵半月钱粮。现月　　

○壬午。谕内阁、前据谭钟麟奏参甘肃肃州镇总兵郑金华。与署右营游击易顺胜互揭一案。当将郑金华解任。交该督详查奏明参办。兹据奏称、查明郑金华尚无侵蚀饷银情事。惟以练军额兵。看守粮药各局。及充当杂差。需兵至三十余名。与存营之兵。牵混提用。且将练军月饷。由镇署领发。虽系沿照前任旧规。究属办理颟顸。郑金华著开缺送部引见。前肃标右营游击赵谦士。管带练军。虽因兵燹后土著无多。马兵内向有外勇充数。惟于前任总兵擅派练兵。充当杂差。并不阻止。其汰去老弱。又不即时请补。实属含混。赵谦士著开缺另补。署游击易顺胜。查点练兵不敷。以所带勇丁求补。与郑金华意见不合。互相禀揭。尚属因公。惟性情粗暴。语言不逊。业经撤任。仍著该督等随时察看。现月　　

○又谕、谭钟麟奏、大员丁忧。请开缺回旗守制。据情代奏一摺。李慎著准其回旗穿孝。毋庸开缺。百日孝满。即行回任。西甯办事大臣。著福裕暂行署理。现月　　

○谕军机大臣等、电寄岑毓英。电奏已悉。初四日已有旨令该督暂行回省矣。云南巡抚。著岑毓英兼署。俟奏到时再降谕旨。电寄以记名总兵柳泰和为甘肃肃州镇总兵官。现月　　

○癸未。以黄河安澜。发大藏香十枝。命直隶总督李鸿章祗领交道员张绍华虔诣李连庄高村黄庄大王庙祀谢。　　

○以防河出力。予前署大顺广道通水道许钤身、现署大顺广道张绍华优叙。道员用候补知府桂本諴归道员后加二品衔。　　

○甲申。太宗文皇帝诞辰。遣官祭奉先殿。　　

○以神灵显应。颁甘肃张掖县龙王庙扁额。曰仁敷觻得。平凉县龙王庙扁额。曰鹑阴普护。并敕封曰灵济。礼县龙王庙扁额。曰泽覃漩水。高台县城隍庙扁额曰合黎昭佑。永昌县城隍庙扁额。曰福佑鸾城。随手谕军机大臣等、工部奏、湖南等省欠解木植。请旨严催运解一摺。据称该部办理各工。应需木植。向由湖南等省每年采办。按批运解。湖南省于同治十三年。经该抚奏明应解同治十二年例木。委员采办。迄今并未报解。该部两次奏催。均未覆奏。江苏省自光绪元年起。欠解额木六批。江西省自同治十三年起。欠解额木十一批。浙江省自光绪元年起。欠解额木九批等语。现在修理各处要工。需用木植较多。各该省积欠额木。为数甚钜。亟应迅筹运解。以应急需。著曾国荃、崧骏、德馨、卞宝第、卫荣光、将现年额办杉架木植。设法迅速解部。其积欠木植。查照年分。多则三运。少则两运。陆续并批补解。毋得延玩。致误要工。并著卞宝第查明该省前办木植。因何延不报解。所有采办迟延。及督催不力各员。即行查取职名。奏明交部议处。嗣后各该省务当遵照例定额办数目。按年采运。如敢仍前玩视。藉端推诿。即由该部照例奏参。将此各谕令知之。现月　　

○乙酉。以湖河安澜。发大藏香十五枝。交漕运总督卢士杰祇领。虔诣河神庙祀谢。现月　　

○署贵州巡抚潘霨奏、派员清查地亩。并请将十一年分全徵府县奖叙。得旨、该抚督率清厘地亩。整顿丁粮。俾正赋渐臻足额。办事认真。洵堪嘉许。出力之知府余上华。著以道员在任候补。余均著照所请奖励。随手　　

○实授潘霨为贵州巡抚。现月　　

○以整顿钱粮。予贵州按察使李元度、粮储道黄元善、优叙。摺包　　

○旌表殉夫烈女四川华阳县刘成安聘妻张春莲。摺包　　

○丙戌。谕内阁、张曜奏、调员差遣等语。工部候补员外郎端方、内阁候补中书李崇洸、孙承鉴、吏部候补员外郎多培、均著发往山东交张曜差遣委用。现月　　

○山东巡抚张曜奏、寿张漫口合龙出力官绅。请择尤奖叙。得旨、该官绅等准其俟工竣后择尤酌保。毋许冒滥。随手　　

○又奏、前武定府知府奎瑞。请暂留差遣。得旨、向来送部引见人员。不得率请奏留。奎瑞平日居官。究竟如何。著该抚出具切实考语。俟奏到时。再降谕旨。随手　　

○丁亥。谕内阁、李秉衡奏、参劾知县各官等语。广西藤县知县古魁芳、专庇势恶土棍。纵盗纵差。操守声名。均不可问。著即行革职。苍梧县知县署容县知县文星照、办公竭蹶。未能振作。著开缺另补。补用通判王绍祖、委办厘金。擅自增添名目。并经商控有案。著以县丞降补。以肃官方。现月　　

○予在营瘴故。广西记名总兵奚长青等优恤。摺包　　

○戊子。以神灵显应。颁江苏苏州府城隍庙扁额。曰崇台保护。并敕封曰沛泽。长洲县城隍庙扁额。曰茂苑垂慈。并敕封曰灵应。元和县城隍庙扁额。曰绣壤敷仁。并敕封曰保民。吴县城隍庙扁额。曰胥山永固。并敕封曰绥猷。宝山县天后宫扁额。曰瀛海胪欢。海神庙扁额。曰波澄若镜。风神庙扁额。曰扇和佑顺。城隍庙扁额曰和甘永佑。显应伯胡仁济庙扁额。曰绩著虬江。随手　　

○己丑。世宗宪皇帝诞辰。遣官祭奉先殿。　　

○宗人府奏、应封宗室溥锐等。业已当差。可否仍准入考。

得旨、著准其一体考试。协修官金兆丰恭纂　　

帮总纂官程棫林恭辑监修总裁世恭阅五月十一日正总裁那月日专司藳本陆恭覆阅癸丑四月初六日　　

徐月日　　

荣月日副总裁唐月日　　

宗室宝恭阅九月十二日　　

陈恭阅一签月日　　

熙月日　　

郭恭阅一签十月二十一日　　

宗室麒月日蒙古总裁恩月日


大清德宗同天崇运大中至正经文纬武仁孝睿智端俭宽勤景皇帝实录卷之二百三十四　　

光绪十二年。丙戌。十一月。庚寅朔。上诣储秀宫问慈禧端佑康颐昭豫庄诚皇太后安。至戊午皆如之。　　

○谕军机大臣等、御史魏迺勷奏、内城地面辽阔。良莠不齐。请饬稽查一摺。现在近畿一带。水灾浸广。时值严寒。就食贫民日众。难保无奸宄混入其中。著步军统领饬属认真稽查。如有匪徒潜匿滋扰。随时严拏惩办。毋稍疏懈。现月　　

○又谕、御史魏迺勷奏、外城地面。旧有栅栏。年久失修无存。请陆续修复。派人看守。藉以禁暴。诘奸等语。著五城御史酌量情形。妥筹办理。现月　　

○山东巡抚张曜奏、排造运漕剥船。奉拨东纲积欠生息银二十四万余两之半。仍难设措。请展缓陆续筹办。如所请行。摺包　　

