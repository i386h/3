<!-- { "loadSidebar": true } -->
○谕军机大臣等、刘长佑奏、各省关积欠饷项甚钜。请饬迅解一摺。据称各省关奉拨协滇新饷。自光绪二年九月起。至七年七月底止。四川欠解银三十一万九千两。又欠解盐务项下按季提解抵捐银二万八千三百三十余两。浙江欠解银五十四万六千两。湖北欠解银三十二万二千五百八十余两。湖南欠解银四万六千九百余两。广东欠解银一万四千两。江苏欠解银三万二千五百两。又各省关奉拨乙亥及壬午等年。常年兵饷。东海关欠解银三万两。湖南欠解银十八万两。浙江欠解银一百十四万两。福建欠解银二万两。广东欠解银十八万五千九百五十两。江西奉拨银十万两。湖北奉拨银二十万两。江苏奉拨银五万两。均全未报解等语。滇省地处边陲。素称瘠苦。常年全赖各省协济。况现在筹办善后各事宜。需用尤钜。乃自上年七月闲。经该督等奏请饬催。谕令各省迅速筹解。迄今报解仍复寥寥。殊属不顾大局。该督等所陈收款短绌。一切度支。无从挹注。均系实在情形。朝廷殊深悬系。著各省关迅将积欠新饷。并川盐局抵捐协饷。及常年兵饷。赶紧筹拨巨款。务于年内解滇应用。以后仍源源接济。毋得再有延宕。将此由四百里谕知刘坤一、彭玉麟、何璟、李瀚章、张树声、丁宝桢、黎培敬、谭钟麟、李文敏、岑毓英、彭祖贤、涂宗瀛、李明墀、任道镕、裕宽、并传谕谭钧培知之。现

月　　

○旌表贞孝女湖南长沙县杨玉林。摺包　　

○壬午。世宗宪皇帝忌辰。上诣寿皇殿行礼。遣官祭泰陵。　　

○谕军机大臣等、李文敏奏、广昌县徒犯胡歌三、逃回余干县本籍。纠集党与。恃强抢掠。殴毙人命。地方营县率领兵勇往拏。旋散旋聚。现调总兵江宗良等。带勇会拏等语。该徒犯胡歌三以已革举人犯案发配。辄敢潜逃回籍。纠众抢杀。横行无忌。实属不法已极。若不严拏惩办。必致酿成巨患。著李文敏督令派出各员。将该犯胡歌三及为从各要犯。上紧拏获。从重究办。此案既疏纵于前。不得再以逃匿无踪。藉词延宕。将此谕令知之。现月　　

○追予浙江湖州阵亡通判许世梧等议恤如例。摺包　　

○旌表节妇江西赣县陈罗氏。贞女浙江仁和县黄氏。豁免直隶河闲县黄辛庄等村。低洼田亩。民欠光绪四五六年正杂各项钱粮。摺包　　

○癸未。谕内阁、曾国荃奏、旧病未愈。恳请开缺调理一摺。览奏殊深矜念。自应俯如所请。以示体恤。陕甘总督曾国荃。著准其开缺。安心调理。一俟病体痊愈。即行来京陛见。记注现月　　

○又谕、李文敏奏、甄别知县请分别降补另补。并将捐升知县先开底缺一摺。江西吉水县知县程朴生、才具尚可。声名平常。著以府经历县丞降补。奉新县知县王志勋、才识拘谨。人地不宜。瑞金县知县梅雨田、人尚安详。才难治剧。均著撤回另补。其所请将捐升知府之新昌县知县胡传钊。先开底缺之处。著该部议奏。记注现月　　

○命通政使司通政使刘锦棠、为钦差大臣督办新疆军务。广东陆路提督张曜、帮办军务。记注现月　　

○以浙江巡抚谭钟麟、为陕甘总督福建布政使陈士杰、为浙江巡抚。实授杨昌浚甘肃布政使。以江西按察使沈葆靖、为福建布政使。广东惠潮嘉道刚毅、为江西按察使。记注现月　　

○准古城领队大臣崇欢开缺养亲。赏已革三姓副都统胜安头等侍卫。为古城领队大臣。　　

○以孝贞显皇后梓宫奉移山陵。免经过之大兴、通、三河、蓟、遵化、五州县地方本年钱粮。暨各项旗租。并赏给平毁麦田籽种银。　　

○赏京师普济堂、功德林、粥厂小米三百石。加赏小米五百石。暨卢沟桥粥厂粟米四百石。资善堂粟米三百石。　　

○甲申。遣官祭历代帝王庙。记注　　

○乙酉。上诣观德殿孝贞显皇后几筵前供奠。记注　　

○丙戌。吉林将军铭安等奏、伯都讷厅属纳粮民地。水冲风掏。不堪耕种。吁恳蠲除赋额。从之。摺包　　

○丁亥。谕内阁。九月初九日。孝贞显皇后梓宫。奉移普祥峪定东陵永远奉安。所有经行道路。理宜倍加整肃。著步军统领衙门直隶总督。饬令该管各员弁。严加管束。概不准执事员役人等。车马践踏。及于路旁拥挤。傥敢不遵。无论大小官员。即行据实纠□□□尔□。兵丁太监校尉人等。即著从严惩办。记注现月　　

○又谕、铭安等奏、部驳奏补。通判与例不符。拟照章由奉天调补。并请旨查办一摺。前据铭安等奏、请以钟彦补授吉林长春厅理事通判。与例不符。经吏部奏明更正。并请将该将军等议处。系属照例办理。惟措词未免过当。铭安等于部驳之案。辄复哓哓置辨。语多负气。亦失大臣之体。所请查办之处。著毋庸议。至所设长春厅理事通判一缺。吉林现无合例人员。拟照奏定章程。由奉天曾任实缺州县内咨调请补等语。著吏部议奏。记注现月　　

○谕军机大臣等、左宗棠奏、遵旨覆陈增收洋药土烟税厘一摺。著总理各国事务衙门。会同李鸿章妥议具奏。寻总理各国事务衙门奏、洋药税厘。香港偷漏过钜。俟英使威妥玛北来后。与之逐细会议。奏明请旨。报闻。　　

○大学士全庆、因病致仕。赏食全俸。　　

○河东河道总督勒方锜、因病乞休。以兵部右侍郎梅启照、为河东河道总督。　　

○以内阁学士徐郙、为兵部右侍郎。仍兼署工部右侍郎。记注现月　　

○以工部尚书瑞联、为正蓝旗汉军都统。记注明发　　

○戊子。谕军机大臣等、户部奏、遵议乌鲁木齐饷银。请饬各省关迅解一摺。部库一应放项。时虞不敷周转。乌鲁木齐所需饷银。自难再行垫发。惟乌城欠垫各款。无从筹还。月饷及应修要工。无项可指。待饷孔亟亦属实在情形。户部两次提拨各省关积欠乌垣饷银。共三十万两。业已逾限数月。乃仅据闽海关解银一万两。江汉关解银五千两。而月饷则分毫未解。其报解月饷之山东及江海关两处。又置部拨银两于不问。至四川及粤海关。则一概未解。实属不成事体。似此意存漠视。深恐贻误军需。著各该将军督抚等。查照户部节次奏案。务将本年两次应解提拨银两。限十月以前。埽数解清。其常年月饷。并著源源报解。以济要需。傥再任意延宕。即由恭镗将各藩司监督等、指名奏□□□尔

□。将此由五百里谕知穆图善、刘坤一、彭玉麟、张树声、李瀚章、丁

宝桢、任道镕、黎培敬、彭祖贤、恭镗、并传谕谭钧培、崇光知之。现月纂修官李端棨恭纂　　

帮总纂官程棫林恭辑监修总裁世恭阅三签六月初二日正总裁那恭阅六月二十八日专司藳本陆恭覆阅壬子十月二十四日　　

徐恭阅二签十一月初二日　　

荣月日副总裁唐月日　　

宗室宝恭阅一签六月十五日

　　

郭恭阅二签七月初四日　　

陈恭阅九月二十七日初校修改上卷陆拾伍签张元钧恭校熙月日覆校修改上卷拾陆签曾文玉详校宗室麒月日总校修改上卷肆拾壹签商衍鎏总校蒙古总裁恩月日



大清德宗同天崇运大中至正经文纬武仁孝睿智端俭宽勤景皇帝实录卷之一百三十六　　

光绪七年。辛巳。九月。庚寅朔。上诣长春宫问慈禧端佑康颐昭豫庄诚皇太后安。至己未皆如之。内记注　　

○谕内阁、礼部题、十月初十日慈禧端佑康颐昭豫庄诚皇太后万寿圣节礼仪。请旨遵行等语。朕奉懿旨。是日著停止升慈□□□皿□宫宝座。停止筵燕。毋庸设立仪仗。乐仍设而不作。皇帝于养心殿行礼。王公大臣二品以上各员。在慈□□□皿□门外行礼。三品以下各员。在午门外行礼。所有内廷宫眷及公主福晋命妇。均著停止行礼。现月　　

○又谕、御史萧韶奏、近闻直省各府州县昭忠祠。致祭者甚少。甚至向地方绅士先索差费。然后往祭。请饬一律致祭等语。各省建立昭忠祠。原以慰忠魂而作士气。若如所奏各情。实属不成事体。著各直省督抚严饬各该地方官。照例于春秋二季亲诣行礼。不得仍前怠玩。以重祀典。傥查有索费情事。即行据实奏□□□尔□。现月　　

○又谕、御史萧韶奏、湖南耒阳县有产煤处所。土名煤窿。奸徒诱买穷民作工。入窿后永无归期。该窿户虐待工人。连年受害死者数千人。屡经地方官禁止仍敢巧为规避。请饬严禁等语。奸徒设计渔利。虐待工人。致戕生命。实出情理之外。所奏情形。恐不独耒阳一县为然。著该抚饬属查明。严定章程。实力禁止。傥该窿户等阳奉阴违。仍蹈前辙即行从重治罪。如有胥役包庇等情。并著严行惩办。毋稍宽纵。现月　　

○谕军机大臣等、御史萧韶奏、顺天州县讳盗成风。请饬查办一摺。据称顺天府属各州县。遇有盗案。不准事主呈报。迫令改盗为窃。文安县民人杨万基被劫一案。该署知县陈绍谌并不究办。经前署府尹张凯嵩、饬新任文安县知县张云霈详查。又复设法消弭。仍以被窃申覆等语。州县讳盗。例禁綦严。所奏如果属实。亟应严行惩办。著童华、游百川、确切查明杨万基被抢一案。如实有讳盗等情。即著严行□□□尔

□奏。此外各州县。并著随时访查。傥有似此改盗为窃情事。立即□□

□尔□处。以儆效尤。原摺著钞给阅看。将此谕令知之。现月　　

○闽浙总督何璟奏、台州土匪金满。经浙省兵轮及巡洋舟师。痛加剿捕。势已穷蹙。现派提督曹志忠。驰往闽浙交界。相机协捕。得旨。即著督饬曹志忠。会同地方文武。严密防范。相机协捕。务期迅就扑灭。以靖海氛。摺包　　

○以亏短采办军火银两。革总兵李国珠职。递籍押追。　　

○旌表湖南节妇易唐氏、周江氏。烈妇唐刘氏、黄沈氏。贞女胡刘氏。现月　　

○辛卯。谕内阁、裕禄奏、道员不洽舆情。请旨勒休一摺。安徽徽甯池太广道恭鍹。沾染嗜好乖戾任性。商民交怨。物议沸腾。著即勒令休致。以肃吏治。现月　　

○又谕、通政使司副使张绪楷奏、请严定河工获咎人员处分等语。著该部议奏。现月　　

○谕军机大臣等、通政使司副使张绪楷奏、河南固始商城。与安徽六安霍邱交界处所。地方辽阔。山深林密。最易藏奸。民俗强悍。伏莽未清。请饬择要布置。或分设县治。或移扎专阃。以资控制等语著该抚等体察情形。会商具奏。原片著钞给阅看。将此各谕令知之。现月　　

