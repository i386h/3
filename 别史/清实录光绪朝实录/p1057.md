<!-- { "loadSidebar": true } -->
○那桐出差。以大理寺少卿铁良署左翼总兵官。电寄以剿办广东惠州会匪出力。赏总兵莫善积威勇巴图鲁名号。副将吴祥达精勇巴图鲁名号。现月　　

○以捐赈钜款。予陕西都司谢荣升二品封典。子恩培、以直隶知州用。并加知府衔。　　

○予续查京师殉难官员、虎神营队官。骑都尉奎龄等、暨绅民妇女二百十一员名口旌恤如例。现月　　

○丁卯、谕军机大臣等、薛允升奏、豫筹弭灾之法。请饬陕西巡抚于积义谷兴水利二事。切实举行等语。著升允督饬各属认真筹办。仍将办理情形据实覆奏。不得以空言塞责原片著钞给阅看。现月　　

○又谕、王之春奏、豫筹议约抵制一摺。据称此次和议。拟改通商行船约章查各国事例常行约章。例得反覆驳辨。惟在力持定见。自能渐就范围。请饬下议约大臣体察情形。相机办理其从前杜弊各章。亦须择要坚持等语。所奏不无可采。著奕劻李鸿章酌核办理。原摺著钞给阅看。将此谕令知之。寄谕　　

○以襄理陕西赈务出力。予员外郎武瀛、主事霍勤燡、优叙。摺包　　

○戊辰。谕军机大臣等、岑春火滟宣奏、督率将士前驱备扈行跸。吁恳恩准一摺。览奏具见悃忱。惟山西教案未了。所有善后事宜。在在均关紧要。该抚办理一切。向能任劳任怨。正赖悉心经画用副倚任。著毋庸前来随扈。其王世雄一军。亦应留于该省弹压。以资得力。将此谕令知之。寄谕　　

○全权大臣奕劻等奏、各国使馆所占民房。议定给价。请饬拨的款银三十五万两。得旨、著户部迅速筹拨。摺包　　

○总管内务府大臣世续等奏上年各国联军入城。内务府所属各衙署多被洋兵居住撤退后房闲伤损情形轻重不一。现拟将紧要处所稍加修葺。藉资办公。下部知之。摺包　　

○又奏、上年京师猝遭兵燹。变出非常。所有遗失印信关防图记。各司衙署。请免置议并请另行补铸。以资钤用。从之。摺包　　

○己巳。谕内阁、胡廷干两次电奏、山东黄河漫决。请将在事各员分别惩处。并自请议处等语。山东黄河因本年豫陕一带入夏水涨。该省亦连经大雨。山水暴发势若建瓴。六月二十四日。南岸章邱县境陈家窑大堤。漫溢决口数十丈。北岸惠民县境五杨家大堤。又复漫决成口。在事各员。未能先事防护实属异常疏忽。亟应予以惩处。督办三游河工山东按察使尚其亨总司河防驻工督办。是其专责总办下游上段河工候补道何国禔提调候补直隶州知州任嘉栻、均有统辖两岸之责。即著并案交部分别议处。仍留工自赎南岸承防委员。候补知县王希贤候补典史董暄均著革职。不准留工管带河防营参将龚廷魁哨官外委寇鸿恩、均著先行革职枷号河干。不准留工。北岸防汛委员候补知县汤炳南县丞陈浚源、均著革职。不准留工。管带防营补用参将宿延庆、哨官都司王春才均著先行革职。枷号河干。不准留工。仍著查明误事确情。据实从严倢■＜曰融＞■＜石木＞办。以昭炯戒。不准稍涉徇隐。袁世凯尚在赏假期内。胡廷干护任未久。所有自请议处之处。均著加恩宽免。仍著该抚等督饬在工员弁。赶紧堵修。务臻稳固。毋得再有疏虞。致干重咎。现月　　

○谕军机大臣等、电寄奕劻等、据杨儒电奏、病难速痊。请肬■闲员接替等语。驻俄使臣关系紧要。著奕劻、李鸿章、详慎遴选。秉公荐举并先与俄使商允接待。奏请肬■闲放。以重使命。寄谕　　

○湖广总督张之洞等奏、湖北武昌黄州等府所属州县被水成灾。已委员查勘。分别筹款赈抚得旨。览奏深堪悯念即著分别灾情轻重。妥筹赈抚毋任流离失所。摺包　　

○以拳匪肇乱。护教不力。盛京副都统晋昌等十员。以斩监候定罪。发极边充军。永不释回。浙江衢州城守营都司周之德等、斩立决。衢州镇总兵喻俊明等、革职遣戍。浙江巡抚刘树堂等、革职永不叙用。余分别谴责有差。　　

○庚午。谕内阁。升允奏。特参庸劣不职各员一摺。署陕西汉中府知府候补知府缪钟洛、好为大言。鲜有实济。委办要案。敷衍支吾著以同知降补。略阳县知县涂耀赓、藉端科派。物议沸腾署中部县知县常润、办赈不实被控有案。均著即行革职。撤任中部县知县杨克焘、性情粗鄙办事偏执。著开缺另补。宜君县知县梁乃赓、庸闇无能。难膺民社。著以教职归部铨选。试用县丞马维迈、行同猾吏。积压需索。试用县丞吴宗澄、承办收发浮冒克扣。武功县教谕时自新、藉赈自肥。声名狼藉。候选教谕陈济瀛、办理赈务。诸多弊混。均著即行革职。以肃官方。现月　　

○谕军机大臣等、岑春火滟宣奏、请将统领武＜目辟＞行＜匧心＞口＜韦未＞＜夗贝＞晋威两军候选道吴炳鑫惩处等语。吴炳鑫著即行革职。其所统武＜目辟＞行＜匧心＞口＜韦未＞＜夗贝＞晋威等军。著岑春火滟宣妥为遣撤。以节饷需。将此谕令知之。寄谕　　

○安徽巡抚王之春奏、皖省滨江怀甯桐城各属。同遭水患。圩堤溃决。分饬文武各员。协力抢护。赈恤穷民。得旨览奏殊深悯念。著即妥筹赈济。将圩堤赶紧修筑。以恤灾黎。摺

包

　　

○湖南巡抚俞廉三奏、长沙等府所属各县。骤遭水患。委员查勘抚恤。得旨、览奏殊深悯念。著即督同在事官绅。妥筹抚恤毋任流离失所。摺包　　

○以捐款助赈。予补用道代理新嘉坡总领事官刘玉麟等十三员。分别议叙。摺包　　

○以倡捐积谷。予浙江临安县绅士俞廷献建坊。摺包　　

○辛未。云南巡抚李经羲奏、黑盐井被水冲决。受灾极重。已委员查勘抚恤。得旨、览奏殊堪悯恻。著即督饬妥为赈恤。一面堵塞决口。免致停煎误课。摺包　　

○壬申。以热河拏获马贼出力。予知府英启等十员升叙加衔有差。摺包　　

○癸酉。全权大臣大学士李鸿章奏、查皇史宬尊藏实录圣训。暨金匮内外物件遗失大概情形。得旨著即派员敬谨清查。将应用各物制备齐全所需经费。核实开报。摺包　　

○赏前江甯布政使瑞璋三等侍＜目辟＞行＜匧心＞口＜韦未＞＜夗贝＞。作为科布多帮办大臣照例驰驿前往。

现月

　　

○甲戌。直隶总督李鸿章奏、直隶恭备大差。借拨各省银六十八万两以供应用惟湖北认借十万两。续经张之洞电称作为湖北大小官员公捐报效。不敢仰邀议叙得旨张之洞等、著户部核给奖叙。摺包　　

○以捐赈八万两。予试用道陈时利、以四五品京堂候补。

摺包

　　

○以捐饷万两。予即选道杨生春、仍以道员交军机处记名肬■闲放。并赏二品顶戴。摺包　　

○以认捐商股钜款。予同知周学铭以道员发往四川补用。

摺包

　　

○以殁于王事复已革山东曹州镇总兵崔廷桂原官。并发还江南原籍封存家产。摺包　　

○乙亥。山东巡抚袁世凯奏、请收回督练自强军成命。得旨、仍著认真训练。毋庸固辞。摺包　　

○会办商务大臣宗人府府丞盛宣怀奏、进呈南洋公学新译各书。并拟推广繙辑以资治理。得旨、著即推广繙辑。书留览。摺包　　

○以捐助赈款予广东新会县候选县丞陈焕彬、为其继母建坊。摺包　　

○丙子。谕内阁铸造银圆。与圜法相辅而行。较为利便必须明定章程。先由京外各库于收放各款内搭成行用。昭示大信方可推广畅行。近年各省所铸银圆。惟广东湖北两省成色较准。沿江沿海。均已通行。应即就该两省多筹银款。源源铸造。即应解京饷。亦准酌量拨作成本。仍以每圆库平七钱二分为准。并兼铸小银圆。以便民用而收赢余。每次报解京饷。准其搭用三成。所有铸造余利。尽数核实归公。此外各省。并可拨款附铸。不必另行设局。亦准搭解京饷。凡各省徵收钱粮税厘概准其以银圆搭用三成完纳。各州县解省司道等库。各省关解部库。均按三成搭放。仍严禁吏胥刁难挑剔诸弊。务使收发一律。毫无畸重畸轻自可逐渐畅行。俟畅行后再行按成递增。以期行用日广著户部及各直省一体遵照办理。并著广东湖北各督抚。严饬局员多择良匠加意铸造务令成色丝毫无爽。益求精工如有参差不齐之处。即将经管之员。严倢■＜曰融＞■＜石木＞重惩其认真考核。有利无弊者酌与奖励。所有动拨出入款项及每月铸成银圆数目。仍按季报部查核。以昭慎重。现

月

　　

○又谕、张百熙奏、整顿台纲分别举劾一摺。据称升任御史陈璧、才识优长。明达治体。前管理京城街道时论翕然。去秋巡视中城。严缉盗贼。地方安堵。请嘉奖录用等语。陈璧办事认真。不辞劳怨朝廷业经不次擢用。仍著传旨嘉奖。巡视东城掌湖广道监察御史阎锡龄、习于夤缘有亏名节。巡视南城掌江西道监察御史郑炳麟、交结非人。颇滋物议。该尚书所请撤差察看。不足蔽辜。均著即行革职。另片奏、翰林院编修冯恩山滟昆、身列词林。不知自爱并有肆意妄为。鱼肉平民情事。冯恩山滟昆著即行革职。现充云南副考官。无论行抵何处。即行撤回该尚书此奏。洵能破除情面。举劾大公。深堪嘉尚。嗣后各衙门堂官。皆当随时考察。激浊扬清。以肃官常而昭惩劝。现月　　

○谕军机大臣等、各省制兵防勇积弊甚深。耗饷颇巨。仓猝有事。仍无可用之兵历年晶■宜经降旨。饬令认真裁汰敺■几兵而浮惰充数。虚伍缺额等弊各省仍所在多有。值此时艰饷绌。亟宜严行整顿汰弱留强。力杜虚冒著各直省督抚悉心规画。核实厘剔。除素称得力及练习洋操著有成效者毋庸裁撤外。所有各省原有之绿营防勇。均限于本年内裁去十之二三。及上年有事时各省纷纷奏请添募之勇营。亦一并酌量裁撤。以免虚糜。腾出饷需。报部候拨。不得藉口窒碍观望阻挠。并将遵办情形。于两月内覆奏该督抚等务当共体时艰。讲求实效。藉省虚耗之饷另练有用之兵。以仰副朝廷力图富强之至意。将此各谕令知之。寄谕　　

○工部尚书松溎等奏、上年联军入京。占据衙署。各司库存储银两案卷。暨署外库厂等处。拆毁遗失情形报闻。摺包　　

○补铸工部堂司各印从尚书松溎等请也。摺包　　

○命伊＜覀之＞■牛将军长庚来京当差。以密云副都统马亮为伊＜覀之＞■牛将军。现月　　

○旌表割股疗亲。河南孝女袁长姑、暨割股疗家主之母、山东巡抚袁世凯之妾沈氏金氏。摺包　　

○丁丑。谕军机大臣等、朕钦奉慈禧端佑康颐昭豫庄诚寿恭钦献崇熙皇太后懿旨据盛宣怀电称李鸿章月初甚病。近日稍愈等语。览奏殊深廑系。该大学士公忠体国劳瘁不辞。现值时事艰难。专赖匡扶危局。尚其为国自重。加意调养。俾得早日就痊。以释垂念。　　

