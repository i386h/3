<!-- { "loadSidebar": true } -->
○又谕、湖南地方紧要。伏莽在在堪虞。练兵最为急务。著毓贤到任后。会商俞廉三挑选丁壮。精练劲旅一枝。以资弹压。所需饷项。即著就该省筹画。应练新军若干。即以节省各项腾出饷数若干为准。该藩司任事勇往。务当与俞廉三妥筹。切实办理。仍将筹办情形。随时专摺具奏。将此谕令知之。现

月

　　

○又谕、电寄李盛铎。闻康有为、梁启超、王照诸逆。现在遁奣＜虘阝＞亦日本。有无其事。该逆等日久稽诛。虑有后患。如果实在日本。应即妥为设法密速办理。总期不动声色。不露形奣＜虘阝＞亦。豫杜日人藉口。斯为妥善。果能得手。朝廷亦不惜重赏也。该大臣世受国恩。明敏练事。尚其妥筹密复。以慰廑系。见经电谕知之。电寄　　

○河东河道总督任道镕奏、遵查河工岁款。俱系实销。检讨桂坫条陈所称实销不及二三。自系传闻之误。得旨、仍应随时体察情形。核实撙节。　　

○又奏、河东各官计典。请缓至来年办理。从之。　　

○以报效铁路钜款。予直隶昌黎县四品封职赵天奎优叙。　　

○癸卯。谕军机大臣等、有人奏、湖北安陆府各属县滨临汉水。向恃河堤保＜目辟＞行＜匧心＞口＜韦未＞＜夗贝＞。该府属新河口地方。自咸丰年闲。抽取船厘。每年约收一万三四千串。曾经奏准。专为钟祥县堤工之用。惟下游京山天门等县堤工。亦宜兼顾。请饬详定章程。将钟堤岁修余款。酌拨择修京山天门等县之堤等语。著张之洞体察情形。妥筹办理。原片著钞给阅看。将此谕令知之。现月　　

○又谕、胡燏棻奏、覆估永定门石路暨修京城东江米巷街道沟渠各摺片。著即责成该侍郎办理。另摺奏、驰直山海关外查勘铁路工程等语。著于二十四日呈递膳牌。豫备召见。现月　　

○督办铁路事务候补侍郎胡燏棻奏、铁路须有煤铁各矿相辅。始能持久。热河南票地方煤矿。质坚层厚。拟与英商汇丰银行合股办理。允之。摺包　　

○盛京将军依克唐阿奏、奉吉两省边境驻防。足敷巡缉。拟请暂停会哨。报闻。摺包　　

○护理四川总督文光奏、川省民团。早经训练。现实力整顿。以资防守。得旨、著即饬属认真举办。以靖地方。摺包　　

○又奏、制造局增添机器。请年加经费银二万两。以为推广制造之用。得旨、著即认真推广制造。仍将添制何项枪石滟驳。数目若干。按年奏报。摺包　　

○又奏、川省折徵丁银。仅敷解款。碍难减收加解。并筹议学堂经费。拟就地方宾兴学田三费项内酌拨。下所司知之。

摺包　　

○派刑部右侍郎＜辶黎＞方■土岫承修贤良祠工程。早事

　　

○甲辰。谕内阁、钦奉慈禧端佑康颐昭豫庄诚寿恭钦献崇熙皇太后懿旨。钦差大臣大学士荣禄奏、练兵筹饷大概情形一摺。所请将提督宋庆所部。分为左右前后四军。扼要驻扎。布置尚属周妥。其自请另募中军万人。择地安营。督率训练。均著准行。所有新军饷项。除将添练新建陆军饷银四十万两拨充外。不敷之数。准由各省拨解福建船厂经费项下动用。至宋庆等各军。拱＜目辟＞行＜匧心＞口＜韦未＞＜夗贝＞近畿。所关甚重。必使饷需无缺。方足以资饱腾。著户部仍按前指拨的款。严催各省关迅即如额协解。傥有任意延宕暒滟它欠。即由该大臣指名严倢■＜曰融＞■＜石木＞。北洋淮练各军。合计尚有三万余人。若任其窳惰。以有用之饷。养无用之兵。殊为可惜。即著裕禄体察情形。认真裁并。仍归荣禄督饬操练。随时调遣。现当时事艰难。以练兵为第一要务。该大臣责无旁贷。务当实心讲求。俾各军悉成劲旅。以副朝廷整军经武之至意。现月　　

○又钦奉懿旨。荣禄另片奏、请饬南北洋暨湖北各省赶造枪石滟驳。并请饬考北洋沿海舆图各节。行军利器。以后膛快石滟驳、小口径毛瑟枪为最。现时南北洋暨湖北均设有机器制造等局。著该督抚就地筹款。移缓就急。督饬局员。认真考求。迅即制造。至地图为用兵所必究。著北洋大臣督饬武备学堂。将沿海舆图考校精确。绘具总分各图。通颁各营。以资练习。现月　　

○又钦奉懿旨。荣禄另片奏、请调员随营差委等语。西安城守协副将田玉广。直隶标中营副将张士翰、留陕补用副将王明福、甯夏协领齐克伸布、开复副都统恩祥、均著交荣禄差遣委用。现月　　

○又谕、刘坤一奏、副贡潜谋不轨获案讯供请旨办理一摺。江西广丰县副贡生杨恭宸、平素惯弄刀笔。武断横行。竟敢投书该处教堂。潜谋不轨。幸该堂教士深明大义。立将原函呈出。经刘坤一等、于本年四月闲饬拏到案。讯明悖逆情节。该贡生身列士林。甘心悖逆。实属丧心病狂。罪大恶极。杨恭宸著即行正法。以昭炯戒而靖人心。各国来华传教。意在劝人为善。此次该处教士刘在铎、于杨恭宸密致信函。首先举发。尤属实心为善。忠正可嘉。刘在铎著赏给三品顶戴。并给予二品封典。以示奖励。现月　　

○又谕、俞廉三奏、会拏纠血■乣夺犯毁署盗匪请将疏防文武各员分别惩处一摺。湖南安乡县盗匪潘永怀等、纠血■乣劫夺夥犯王梦生。杀毙团丁兵役多名。并纵火焚烧民房。延及县署。经署安乡县知县湖鉴莹、会同营汛将潘永怀等拏获讯明。分别惩办。尚非缉捕不力。惟衙署被毁疏脱狱囚。该有狱管狱各官。均难辞咎。署安乡县知县胡鉴莹、安乡县典史周为屏、均著先行交部议处。补用副将赵荣辉、于胡鉴莹知会防范之初。并不悉力堵御。事后又复铺张功迹。希图掩饰。实属庸怯无能。难期振作。著即行革职。以肃戎行。仍著俞廉三督饬各营县勒缉逃犯逸犯。务获究办。毋任漏网。现月　　

○谕军机大臣等、春满奏、塔尔巴哈台前借科布多地段未便轻议归还一摺。据称塔尔巴哈台自兵燹后。西北悉划归俄疆。东南两面非蒙古苏木。即鹼卤荒滩。只有东北一隅。周遭千余里。此地曾否借自科城。无案可稽。设令遽议归还。恐塔城失一藩篱。科布多少一屏蔽等语。塔城地处西北。为极边重镇。且系中俄商贾荟萃之区。规画务宜详慎。著长庚、陶模、饶应祺、体察情形。熟权利害。秉公会商。迅速奏明请旨办理。原摺均著钞给阅看。将此各谕令知之。现月　　

○又谕、河东监掣同知赵尔丰、忻州知州许涵度、著吏部咨行胡聘之、传知该二员来京。由该部带领引见后。再行豫备召见。现月　　

○山西巡抚胡聘之奏、请就节饷。添练新军。以备缓急。又奏、前议续裁四成制兵。请酌留二成。俾实汛地。均允之。

摺包

　　

○湖南巡抚俞廉三奏、遵旨布置边防。现在阖境安谧。得旨、仍著督饬各营。认真巡徼。并实力整顿保甲团练。毋稍松劲。摺包　　

○调江甯布政使张绍华为江西布政使。以河南按察使长禄为江甯布政使。广东督粮道延祉为河南按察使。现月　　

○以报效钜款。赏库伦蒙古办事大臣车臣汗德木楚克多尔济黄马褂。盟长郡王多尔济帕拉木带嗉貂褂。贝勒车林桑都布郡王衔世袭罔替。哲布尊丹巴呼图克图名号缎疋。花翎公衔巴特马车林贝子衔。摺包　　

○乙巳。太宗文皇帝诞辰。遣官祭奉先殿。早事　　

○上御勤政殿。俄国使臣格尔思觐见。随手　　

○谕内阁、奕劻等奏、建造天津至镇江铁路请派员督办一摺。著派侍郎胡燏棻督率办理。惟该侍郎现经承办津卢及山海关外一带铁路。事务较繁。非一人所能兼顾。江苏补用道张翼、著以四品京堂候补。帮同胡燏棻办理一切铁路事宜。现月　　

○谕军机大臣等、刘坤一奏、书院不必改。学堂不必停。宜兼收并蓄以广造就一摺。书院学堂。名异实同。前奉懿旨。至为明晰。该督应督饬地方官、并各书院院长、讲求一切经世之务。有用之学。何患风气不开。其各府州县议设之小学堂。仍听民自便。不必官为督理。另片奏、农学商学。请准其设会设报等语。前禁报馆会名。原以处士横议。其端断不可开。至于农商人等、联络君■羊情。考求物产。本系在所不禁。著即由该督出示晓谕。俾血■乣咸知。仍不准其妄议时政。以杜流弊。将此谕令知之。现月　　

○先是太仆寺卿隆恩奏、商人沉荫保等、集款请办津镇铁路。下总理各国事务衙门议。至是奏称、该部所拟筹借之款。并无把握。所请应毋庸议。报闻。摺包　　

○陕甘总督陶模奏、前拟裁陕甘两省督标提标各营。遵旨通盘筹画。请仍留现额。以收尺寸之用。允之。摺包　　

○又奏、部拨昭信股票银两。请以江西湖北应解新饷作抵。下所司知之。摺包　　

○湖南巡抚俞廉三奏、遵旨筹解福州船厂经费。湘省库储支绌。能否续解。届时另奏。得旨、仍著如数拨解部库。不准藉词延宕。摺包　　

○以詹事府少詹事华金寿为詹事。外记注　　

○以尽心教授。赏江南陆师学堂总教习德员骆博凯宝星。

摺包

　　

○丙午。上奉慈禧端佑康颐昭豫庄诚寿恭钦献崇熙皇太后御仪鸾殿。比国使臣费葛觐见。摺包　　

○谕军机大臣等、刘坤一向来办事认真。公忠体国。朝廷素所深知。自肬■闲任两江以来。于地方事宜。亦能加意整顿。唯是近来时局艰难。用人一端最为第一要义。不但所属大小文武各员。宜时时留心考察。即幕友书吏人等。亦宜严加约束。不可偏信。两江重地。该督在任有年。尤贵振刷精神。力任艰钜。方不负朝廷殷殷期望之厚意。将此谕令知之。现月　　

○又谕、已革提督孙万林、已革副都统丰升阿、前因获罪。发往军台。该二员年力是否精壮。尚堪效用。著祥麟查明具奏。将此谕令知之。现月　　

○又谕、电寄张俊、张俊著来京陛见。前谕令召募五营。仍著该提督拣派妥员。召募足额。认真训练。电寄　　

○又谕、电寄恩泽、电悉。副都统寿山仍著即行来京陛见。电寄　　

○先是都察院代递候选直隶州州判陈采兰条陈教案。下总理各国事务衙门议。至是奏称、陈采兰所陈各节。或事属已行。或情形窒碍。应毋庸议。报闻。　　

○派刑部左侍郎徐承煜、会同溥善承修东陵应修各工。现

月　　

○展缓兵丁借银。应扣库利两个月。外记注　　

○以收养贫民较多。加赏京师东城小市口暖厂粟米一百石。现月　　

○以救护商船出险。赏日本国陆军步兵大尉宫崎宪之等宝星。摺包　　

