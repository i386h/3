<!-- { "loadSidebar": true } -->
○戊子。谕内阁、翰林院侍讲张佩纶奏、大臣子弟。不宜破格保荐一摺。据称四川候补道宝森、系大学士宝鋆之弟。特膺保荐。恐以虚誉邀恩。刑部郎中翁曾桂、系都察院左都御史翁同和之兄子。并非正途出身。不由提调坐办。而京察列入一等。恐为奔竞夤缘口实等语。所陈绝无瞻顾。尚属敢言。丁宝桢特荐宝森。著有何项实绩。著该督据实奏闻。毋稍回护。所称宝森前官直隶。并无才能一节。并著李鸿章查明宝森在直隶时。官声政绩。究竟如何。详细具奏。刑部郎中翁曾桂、平日差使若何。此次京察。因何列入一等。著该部堂官据实覆奏。至司员不由正途出身。京察保送一等。是否与例相符。并著吏部查明具奏。现月　　

○又谕、前据都察院奏、已革知县邢世铭、以被沈葆桢奏□□□尔□冤抑等词呈诉。当经谕令裕禄查明具奏。兹据奏称、查明该革员虽无贪婪情事。惟前在定远县任内。办理匪徒。措置未能合宜。平日不能约束书差。致催收钱粮。传讯案件。藉端扰累。又容留因案递籍改换姓名之家丁。尤属有心欺饰。□□□尔□以革职。未为冤抑等语。邢世铭既据该抚查明并无冤抑。业经革职。著毋庸议。现月　　

○谕军机大臣等、前据文格先后奏报黄河北岸。因上游直隶开州境内民埝决口浸水。由濮范以抵下游之八里庙。并八里庙黄溜。因正河漫水。两股汇合。致将运口外两岸护堤冲刷。濮范寿阳各州县河滨地亩被灾。复据李鸿章查明开州境内民埝决口情形。据实覆奏。旋有人奏、本年九月中旬。山东阳谷蒲台齐东等县地方。同时漫决。文格辄诿之直省漫水下注。奏报不符。请严饬查明等语。文格所奏。究竟有无不符。著夏同善经过山东时。确切查明。详晰具奏。摺片四件。著钞给阅看。本年夏闲。因祈祷得雨。派文格恭诣泰山祀谢。闻该抚携带家眷同行。仆从过多。沿途供帐奢侈。甚至有以缎糊饰墙壁之事。是否确实。著一并查明具奏。毋稍徇隐。江南沿江一带。所筑炮台。能否坚固。缓急是否足恃。该侍郎行抵江苏。并著随时查看。据实奏闻。将此谕令知之。现月　　

○顺天学政何廷谦因病解职。命内阁学士祁世长提督顺天学政。现月　　

○蠲缓江苏长洲、元和、吴、吴江、震泽、常熟、昭文、昆山、新阳、太湖、娄、华亭、金山、青浦、武进、阳湖、无锡、金匮、江阴、宜兴、荆溪、靖江、丹徒、丹阳、溧阳、太仓、镇洋、嘉定、二十八厅州县荒歉地方钱漕有差。现月　　

○己丑。谕内阁、前因军务未平。用款不济。不得已开捐纳职。藉济饷需。乃近来中外捐纳各员。其为守兼优。才具可用者。固不乏人。而滥竽充数。甚至有玷官箴者。实属不少。至各局办理捐输。原不无实事求是。有裨国计之处。而行之日久。捐赀之影射。捐生之取巧。及委员等种种弊窦。不一而足。于澄清吏治之道。既多窒碍。于饷需亦多有名无实。自应及时停止。以肃政体。著户部及各省督抚、通盘筹画。务将京捐局、及各省捐局、每年入项若干。详细查明。将此项作何支用之处。设法筹款相抵。一面奏明停止捐输。毋得藉词款项难筹。有意延宕。现月　　

○又谕。涂宗瀛奏、请准升任藩司暂缓交卸。并催臬司赴任等语。前准裕宽所请。谕令来京陛见。惟河南赈抚尚未告竣。一切需人经理。裕宽著准其暂缓交卸。河南按察使德馨。业经陛见。即著迅速起程赴任。以重职守。

现月

　　

○谕军机大臣等、刘坤一等奏、代递越南国王奏疏。恳请派兵援剿李扬才股匪一摺。越南国臣服有年。其地与广东广西等省接壤。此次李扬才胁众扰及谅山长庆等处。叠经谕令该督抚等。督饬官军。相度机宜。速筹进剿。现复据该国王沥情吁恳援救。即著刘坤一、张兆栋、杨重雅、冯子材、懔遵叠次谕旨。饬令派出官军。迅速赴援。务将李扬才设法擒拏。严行惩办。一面解散党与。毋任句结蔓延为患。且李扬才系中国职官。带领匪徒。扰及藩服。致令该国王请兵援救。尚复成何事体。刘坤一等责无旁贷。务当激励官军。迅将此股贼匪。悉数歼除。毋得稍涉迟延。致滋贻误。外藩呈递奏疏。应由该省督抚等钞录呈奏。原疏咨送礼部存案。嗣后当遵照办理。以符定章。将此由六百里各谕令知之。剿捕　　

○杭州将军果勒敏等奏、杭营添练洋枪。请稍加津贴。及演练二年后酌保。得旨、操练洋枪队伍。应需津贴。即由该将军咨照梅启照。酌核办理。并移交广科。随时督饬操演。务期精熟。如果数年后著有成效。准其酌保二三员。以示鼓励。摺包　　

○以内阁学士孙诒经为工部左侍郎。未到任前。仍以户部右侍郎潘祖荫兼署。现月　　

○以都察院左副都御史张澐卿署吏部右侍郎。现月　　

○以克复乌鲁木齐各城出力。予陕西补用道王金海等升叙加衔有差。摺

包

　　

○予甘肃阵亡殉难员弁兵团绅耆妇女崇庆等六万一千六百四十七员名口。分别旌恤如例。摺包　　

○庚寅。以祷雨灵应。颁甘肃庆阳府文殊庙扁额曰。流香飞越。现月　　

○谕军机大臣等、前据左宗棠奏、筹办新疆事宜。三年以内。请饬每年指拨银五百万两。当谕令军机大臣会同户部议奏。兹据奏称、新疆经理善后各事宜。需款甚亟。请饬各省将协济西征月饷。每年共银七百余万两。尽数报解等事。新疆各城。甫经戡定。所有办理善后一切事宜。需款孔殷。亟应筹画接济。俾该大臣得以次第经营。为一劳永逸之计。兹据军机大臣等所奏、钜款难以另筹。而要需必不可缓。系属实在情形。即著照所议。各该省应协左宗棠月饷。自光绪五年起。三年内均按十成数目报解。俾资应用。其应扣借款息银省分。准其归并计算。该将军督抚。务当共体时艰。力筹解济。毋得稍有延欠。傥解不足数。即将该藩司监督。照贻误京饷例。指名严□□□尔□。果能如数迅速拨解。并著照报解京饷全完例。奏请议叙。以示惩劝。至新疆招来开垦。及铸钱徵厘等事宜。亟须认真兴办。并营勇如何裁并。改行饷为坐饷。以期开源节流。左宗棠务当相度机宜。悉心经画。用裨大局。金顺、明春、金运昌、各营。能否酌量遣撤。改拨入伍。力求撙节之处。该大臣会商金顺等。妥为筹办。其三年以后。新疆善后诸事就绪。应如何酌定饷数。作为永远经费之处。届时著户部奏明办理。另片奏晋豫两省协饷。请饬随时筹解等语。山西河南两省。应协西征月饷。前因旱灾。暂缓起解。自明年为始。自应仍照原拨数目。竭力筹解。第恐灾歉之余。款项不无支绌。如实在不能解足。届时著各该抚据实陈明。由户部另行酌量筹拨。将此由五百里谕知左宗棠、庆春、沈葆桢、何璟、李瀚章、刘坤一、丁宝桢、吴元炳、裕禄、李文敏、梅启照、文格、曾国荃、涂宗瀛、潘霨、邵亨豫、张兆栋、并传谕李明墀知之。剿捕　　

○纂修官袁励准恭纂　　

帮总纂官程棫林恭辑监修总裁世恭阅一签三月二十三日正总裁那恭阅四月十九日专司藳本陆恭覆阅壬子六月十四日　　

徐恭阅二签闰六月二十六日　　

荣恭阅八月十七日副总裁唐恭阅九月二十三日　　

宗室宝恭阅三签三月二十九日

　　

郭恭阅四月十七日　　

熙月日初校修改下卷肆拾叁签王钟榕恭校陈恭阅一签五月二十九日覆校修改下卷玖签恽宝惠详校宗室麒月日总校修改上卷叁拾玖签商衍鎏总校蒙古总裁恩月日


大清德宗同天崇运大中至正经文纬武仁孝睿智端俭宽勤景皇帝实录卷之八十四　　

光绪四年。戊寅。十二月。辛卯。谕军机大臣等、沈葆桢奏、本年新漕遵办河运。请饬疏浚河道一摺。据称本年江北冬漕。应徵米石遵照部议。仍办河运。惟山东张秋八里庙口门。因被黄溜冲刷。较前更窄。戴村坝夏闲被水冲决。运河枯涸。请饬疏浚堵筑等语。东省河道。为漕运最要关键。自应赶紧修治。俾利遄行。著李鹤年、文格、严饬该管河道各员。赶将淤浅各工。认真疏浚。务使一律深通。其张秋运口、及戴村坝、尤当先期查勘。分别改移堵筑。俾漕船得以畅行无阻。毋稍延误。将此各谕令知之。现月　　

○以收养贫民较多。米石不敷散放。加赏资善堂小米三百石。普济堂功德林粥厂小米六百石。经费银六百两。　　

○壬辰。谕内阁、銮仪卫奏、要差需款。请饬拨解银两一摺。銮仪卫恭备穆宗毅皇帝孝哲毅皇后梓宫永远奉安。及神牌还京。一切要差。需款孔亟。直隶长芦历年欠解该衙门地租生息银两。为数甚钜。著直隶总督严饬藩运两司。无论何款。先提银四万两。务于明年正月内解到。所解之款。即饬藩运两司。由历年拖欠地租利银项下。归还藩运各库。以清款目。至每年应解地租利银。仍著照旧批解。毋再延欠。现月　　

○谕军机大臣等、何璟、吴赞诚奏、台北后山等社逃番。招回安插。惩办凶犯撤换营官各情形一摺。加礼宛招回番众。及巾老耶各番。均经分别安插。何璟等即饬总兵吴光亮等。随时训诫。俾就范围。毋得以番情安谧。稍涉疏虞。亦不得逆料诪张。稍为歧视。此中紧要关键。尤在兵民不恃势欺陵。通事不从中煽惑。该督等务当随时随事。加意防维。庶几永远相安。番情驯服缉获姑乳士敏等、均经正法。实足以儆凶顽。惟土棍陈煇煌、现尚在逃。即著饬属密为购致。尽法惩办。毋任漏网。所有将各营撤换营官。分别裁并各节。办理尚妥。仍著认真训练。实力防戍。总期有备无患。不准日久懈生。将此由四百里谕知何璟、吴赞诚并传谕李明墀知之。现月　　

○以豫亲王本格署正红旗蒙古都统。镶白旗汉军都统文煜署镶蓝旗汉军都统镶黄旗蒙古副都统阿昌阿署右翼前锋统领。明发　　

○蠲免浙江仁和、海沙、鲍郎、芦沥、横浦、浦东、六场被兵以后尚未垦复各灶地荡涂应徵光绪四年灶课钱粮有差。摺包　　

○癸巳。谕内阁、吏部奏遵查捐纳人员京察保送一等。曾于嘉庆年闲。钦奉谕旨。载在例文。惟应分别年资。统计历俸试俸。并无不准保送之条。刑部奏郎中翁曾桂、在部行走十余年。才具优长。实堪一等。向无不由提调坐办不列一等之例各一摺。翁曾桂既据该部奏称列入一等。并无不合。张佩纶所奏。著毋庸议。现月　　

○山东巡抚文格奏、烟台通伸冈地方。兴筑炮台工竣。亲诣履勘。并分别筹办炮位。得旨、该抚当悉心布置。认真经理。应需炮位。即著与李鸿章会商。妥为筹办。摺包　　

○又奏、遵查总统登荣水师道员李宗岱。尚称得力。报闻。摺包　　

○准候选道王守毅、重赴鹿鸣筵燕。赏二品顶戴。现月　　

