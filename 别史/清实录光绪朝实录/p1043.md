<!-- { "loadSidebar": true } -->
陈恭阅十五签二月初三日　　

熙月日　　

郭恭阅二签九月初八日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百八十　　

光绪二十七年辛丑二月丁酉朔上诣慈禧端佑康颐昭豫庄诚寿恭钦献崇熙皇太后前问安至丙寅皆如之。　　

○谕军机大臣等、御史陈璧奏内治之要宜祛除积弊以立纪纲一摺所陈洞中窾要。有裨治理殊堪嘉许。亟宜切实施行。著京师行在六部各衙门堂官。按照所陈办法。均责成各司员亲自经理例案不准再行假手书吏。当此兵燹案件佚失之际著即妥定章程。遴派司员将现行各例删繁就肬■闲弃案就例。悉心筹度。详晰核定奏明办理。以杜积弊。该堂司各官。如再不振刷精神力除积习。以期实事求是。共济时艰。定即重加惩处不贷。原摺均著钞给阅看。将此各谕令知之。电寄　　

○又谕、张英麟交卸顺天学政。即来行在覆命。将此由五百里谕令知之。电寄　　

○又谕、电寄奕劻等、勘电悉。画押限期甚迫。昨沁艳两电。指明各条中。若再能商请照改。更较妥协。来电既称照现改之约。似不至贻祸。该王大臣等果有确见。自可定议。惟英澜侯曾有候其回信之说。仍恐各国藉口。将谓私行定约。似应明告英及各国。以俄已和平商改。又定限期甚迫中国势处万难。不能不允庶知照在先。较之不告即画稍妥。总之此约关系甚重。惟在该王大臣等权其利害轻重。妥筹定议。电寄　　

○又谕、电寄敬信、现在和局将成回銮一切事宜。须行豫筹。敬信著即速来行在面聆训示。步军统领。著奕劻署理。电

寄

　　

○又谕、电寄罗丰禄、俄约已多酌改。画押期限甚迫。前澜侯有候回信之说。著罗丰禄告知外部。若能于限内代我设法转圜。或劝俄展限则大妙。中国势处万难不能再行力拒如何速即电复。电寄　　

○以捐助陕赈。予捐升道员浙江嘉兴县知县刘矞祺以道员补用。复已革分省补用道张士珩原官。　　

○戊戌。谕军机大臣等。电寄李盛铎等。俄约现虽酌改其中尚多窒碍。不独中国之害。亦大非各国之利。惟限期甚迫俄告中国词意决绝。势难独力转圜。非得各国力助商缓。不能从容筹议。前英澜侯有英日德美向俄诘问。尚未回信中国勿遽画押之语昨全权电奏萨使亦允转电政府。请俄展限。著李盛铎罗丰禄伍廷芳速商各外部。请迅即电达俄廷代请展限总期稍宽时日。方可妥为筹计。必各国真肯出力助我。方能有益。该大臣等务须体察情形。或密告以各国果能代请展限。中国得以筹办妥协。则俄交还东三省后。中国甚愿与各国会议东三省。开门通商章程。大兴矿路工商一切事宜。俾各国利益均沾。亦仍赖各国合力向俄商办云。有此利益。各国或可实力相助。惟此层务必秘密。作为该大臣等之意。不可使俄知之。以致激怒贻患为要著即悉心妥筹向商。以固全局仍将商办情形迅速电闻。电

寄

　　

○又谕、电寄吕海寰、俄约现虽酌改。其中尚多窒碍。不独中国之害亦大非各国之利。惟限期甚迫。俄告中国词意。决绝势难独力转圜。非得各国力助商缓。不能从容筹议前英澜侯有英日德美向俄诘问。尚未回信中国勿遽画押之语。昨全权电奏。萨使亦允转电政府。请俄展限。著吕海寰速商外部。请迅即电达俄廷。代请展限总期稍宽时日。方可妥为筹计。著即悉心妥筹向商。以固全局。仍将商办情形。迅速电闻。电档　　

○署黑龙江将军萨保奏、省属久罹艰危兵困饷竭。请饬新任将军迅速赴任。得旨、黑龙江将军。已放绰哈布。并拨给饷银。饬令即赴新任矣。摺包　　

○己亥。谕军机大臣等电寄吕海寰等、昨谕该大臣等速向外部请代商俄展限。计已奉到顷接杨儒东电。照会展限改议俄拒不收意已决绝。究竟各国肯合力助中国向俄转圜否。又据盛宣怀电称俄约若画各国必怒而君■羊起分裂如不画押而俄强占尚有公论各国必退还顺直。他处亦无平空强取之理。此言果确。则不画押仅撄俄怒画押必犯血■乣怒。自应权利害之轻重。著吕海寰罗丰禄伍廷芳李盛铎迅向外部商请。赶于限内代商俄展限或照商删改。并询明如逾限不画押。俄怒决裂各国能实力助我向俄理论。决不与我为难。而公约仍可早在京商定否。务得确信迅速电复。俄限甚迫复电勿逾期为要。电寄　　

○以剿捕绥来回匪出力。予新疆迪化县知县刘兆松等五员升叙。摺包　　

○庚子谕军机大臣等、电寄奕劻等、俄约限迫。昨两次电旨。令该王大臣等权其利害轻重。妥筹定议。谅已遵照熟筹。今各督抚及各驻使。纷纷电奏。均以此约画押。则各国君■羊起分裂。为害甚重。若不遽画仍力向俄婉商再改。总以与公约不致歧异。则各国无可藉口。纵使俄怒而不还东三省。各国必出而公论。必不致君■羊相效尤。为害较轻。应饬全权向俄使切商妥改。勿遽画押。并询各国公使以满洲矿路工商利益。俄约独占铁路至长城。俄亦独踞恐与公约有碍。请各国合力向俄展限商改。且请在京早定公约等语。血■乣论相同。自难轻率画押已饬盛宣怀将疆臣各驻使电奏。择要电达核酌。此事关系甚大。既无两全之策。则两害相形。自应从其轻者著奕劻李鸿章按照各电所陈。妥细筹度。慎重办理。并著杨儒亦据实告俄外部中国已复递国书相恳。实迫于各国公议。此约非改妥不敢遽定。想俄主既实心保全中国。必不忍强其所难。坐视受祸。该王大臣等其慎图之电寄　　

○山西巡抚锡良奏、晋省被灾贫民困苦请发款抚恤。得旨已饬户部拨银一百万两。交岑春火滟宣带往山西办理一切矣。

摺包

　　

○察哈尔都统奎顺等奏、地方紧要请留道员沈敦和办理交涉。得旨沈敦和著暂赴山西办事后再回察哈尔。摺包　　

○以捐助陕赈。赏工部尚书瞿鸿禨高祖父母一品封典。　　

○辛丑。谕军机大臣等、电寄奕劻等、俄约关系太重。晶

■宜经谕令熟权利害轻重。妥筹办理迄未据切实覆奏。昨据各督抚及各驻使纷纷电奏。皆以坚持不画押为害较轻。昨又具国书恳俄展限酌改。总以不背公约。各国不致藉口为断。亦未据杨儒覆奏。朝廷细思不遽画押。仅只激怒于俄画则君■羊起效尤分据。其祸尤速。即著该王大臣等分告在京各使。中国不敢遽允俄约画押。请先议公约。并著杨儒婉告俄外部。中国为各国所迫情形。非展限改妥无碍公约不敢遽行画押。请格外见谅。电寄　　

○又谕、电寄盛宣怀、支电悉。自张家口至京至乌得电杆。全被毁失亟需修复。应用电杆木约五千根。拟援照前案。由多伦诺尔所属围场采办等语。著照所请。即由盛宣怀咨行李鸿章、奎顺派员点验。毋稍迟延。电寄　　

○调补湖北巡抚河南巡抚于荫霖奏、由鄂带豫勇营。应否留备豫防。抑或仍带回鄂得旨、著俟松寿到任后。会商奏明办理。摺包　　

○以捐助陕赈。予湖南候补知府易凤仪以道员留原省补用。　　

○壬寅。谕军机大臣等电寄奕劻等、据罗丰禄支电。称英澜侯云不画俄约。无论俄如何举动。英当以公论相助。仍可在京商定公约。顺直亦必届时退还。又函称各国驻使。先后向中国声明公约未定以前。中国不得与他国议立专约。如将英国应有权利夺去。英必向中国取偿等语。似此则先定公约为是。著奕劻李鸿章婉商各国公使。务将公约详细节目。迅速磋磨就绪。先行议定。免致耽延贻患。至俄约关系各国权利各节。亦须摘出请各使公议评断。以便向俄商改方免各国藉口效尤。如俄因专约未定怒不允定公约即将澜侯各语切恳各使婉劝俄使勉从血■乣论俟公约定后。即议专约此约不致遽画。实因各国牵阻之故。请俄格外原谅。万一俄怒竟欲将前告各国不占中国土地之文收回作废。亦意中事务当豫恳各使。请其劝阻万勿承允为要。总赖该王大臣统筹全局。善为说辞。婉商俄及各国分别办理。以保危局。电寄　　

○以肃清关内外暨青海等处出力。予都司马兴旺等升叙衔翎有差。摺包　　

○癸卯。谕军机大臣等、电寄奕劻等、鱼电转杨儒微未电悉。俄外部既约杨儒晤言。是有转机。国书自必趁此呈递。著杨儒即婉恳照国书内所请各条。如吏治照旧末四款办到日为止。满洲兵及内外巡捕须与俄商定数目。满洲全境一切工商利益。自干路或枝路造一路至长城等语。全行删让以符北京公约。可免各国藉口如俄约肯允照改。迅速电闻即可定议。既可通融一二日。再请多展数日并将中国为难情形。婉切恳告或先议公约。再议专约中俄唇齿图报之日正长。勿于此时逼紧。俾各国君■羊起效尤至俄约中有碍中国主权。及各国权利与公约不符之处。奕劻、李鸿章亦应向各国密商。请其公议设法斡旋。总期定俄约后各国不与我为难为断。或将此旨烦璞科第转电俄外部以期必达。电寄　　

○以故科尔沁达尔汉辅国公那苏图之子达赉、袭爵。现月　　

○缓徵江西南昌、新建、丰城、进贤、奉新、靖安、萍乡、清江、新淦、峡江、莲花、庐陵、吉水、永丰、泰和、万安、安福、永新、余干、建昌、安义、德化、德安、湖口、金溪、鄱阳、德兴、万年、星子、都昌、瑞昌、彭泽、三十二厅县被灾地方新旧钱漕有差。摺包　　

○蠲缓贵州毕节、威甯、水城、贵阳、贵筑、大定、黔西、平远、安顺、清镇、普安、十一府厅州县被灾地方钱粮有差。摺包　　

○甲辰谕军机大臣等、电寄奕劻等、英澜侯既有各国驻使向中国声明公约未定以前。不得与他国议立专约之语。奕劻、李鸿章必早知之。当日亟应先行商定公约今吕海寰电称德外部亦云俄约须由各驻京使公议至公约德自能在京照常办洽等语。昨电旨饬杨儒向俄婉商。总照国书所恳。将有碍中国主权及关碍各国利益之处。全行删妥。不与公约相背。各国无可藉口方能定议。晶■宜次电旨。已详细声明。设急难就绪。惟有切实商恳在京先定公约后。再议专约为最妥。杨儒务当尽心竭力。婉切商恳。先定公约想俄厚意保全中国。必能相谅。并著奕劻、李鸿章在京。亦将此意向格使确商。即与各使迅速妥议。早定公约。以免牵掣推延。致误和局。电寄　　

○又谕、电寄俞廉三衡州教案保护不力之道府隆文、裕庆著照所请。均革职永不叙用其请给坊额。著总理衙门拟定呈览发给。寻给扁额曰以旌善人。电寄随手　　

○以捐助宾兴。予贵州总兵杨昌魁为其父母建坊。　　

