<!-- { "loadSidebar": true } -->
○丁酉。以乌里雅苏台防戍出力。赏四等台吉多布党多尔济等顶戴。早事档纂修官王大钧恭纂　　

总纂官熊方燧恭辑监修总裁世恭阅七月初五日正总裁那恭阅八月十四日专司藳本陆恭覆阅壬子十一月二十一日　　

徐恭阅十一月初十日　　

荣月日副总裁唐月日　　

宗室宝恭阅一签六月二十二日

　　

郭恭阅一签七月十九日　　

陈恭阅一签十月二十六日初校修改下卷叁拾肆签秦粤生恭校熙月日覆校修改下卷拾签曾文玉详校宗室麒月日总校修改下卷叁拾壹签商衍鎏总校蒙古总裁恩月日


大清德宗同天崇运大中至正经文纬武仁孝睿智端俭宽勤景皇帝实录卷之一百五十五　　

光绪八年。壬午。十一月。戊戌。谕内阁、麟书潘祖荫奏、查办云南报销一案。请将孙家穆革职审讯。潘英章革职严拏。并户部主事龙继栋解任传质各摺片。户部主事孙家穆。著先行革职审讯。云南永昌府知府潘英章。叠经催提。延不到案。著即行革职。并著云南督抚、及该员原籍湖南巡抚、沿途各督抚、一体严拏送部归案审办。毋稍迟延。户部主事龙继栋。著先行解任。听候传质。现月　　

○谕军机大臣等、户部、总理各国事务衙门奏、照案筹拨东北边防经费一摺。东北两路边防经费。前经户部等衙门奏定、由各省关按年解部。以应要需。兹据该衙门查照原拨改拨成案。将光绪九年经费。指拨山东地丁银十二万两。山西地丁银十万两。浙江地丁银八万两。江西地丁银五万两。安徽地丁银十万两。江苏厘金银八万两。江西厘金银八万两。浙江厘金银八万两。安徽厘金银五万两。广东厘金银八万两。湖北厘金银八万两。湖南厘金银八万两。福建厘金银八万两。江海关六成洋税银十二万两。江汉关六成洋税银十二万两。粤海关六成洋税银十二万两。闽海关六成洋税银十万两。九江关六成洋税银八万两。四川盐厘银十五万两。两淮盐厘银十二万两。四川津贴银八万两。山东粮道库银五万两。共银二百万两。请饬各省关依限报解等语。此项经费银两。关系紧要。亟应迅速筹解。著该将军督抚监督等按照应解银数。分批解部。于来年五月前批解一半。年内全数解清。毋得稍有迟逾。又奏、各省欠解边防经费。请旨严催等语。各省关欠解经费。曾于本年七月闲、催令迅解。兹据奏称、截至十月十六日止。除江海闽海两关六成洋税银两。全数解清外。其余各省关欠解甚多。并有本年丝毫未解、及欠解六七两年经费者。现在需款孔亟。岂容任意延宕。著该督抚监督等。按照单开数目。赶紧筹解。傥再迟缓。即由户部照贻误京饷例、指名严□□□尔

□。原单著分别摘钞给与阅看。至河南及津海浙海两关欠解经费。前经户部议准暂行缓解。仍著该大臣等。查照该部奏案。体察情形。酌量补解。以资应用。将此由五百里谕知福州将军。北洋通商大臣。两江、闽浙、湖广、两广、四川、江苏、安徽、江西、福建、浙江、湖北、湖南、河南、山东、山西、广东、各督抚。并传谕粤海关监督知之。现月　　

○以山东堵筑桃园决口。克期合龙。予巡抚任道镕优叙。赏按察使潘骏文头品顶戴。道中谭文焕等花翎。主簿李汝钰等蓝翎。余升叙加衔有差。现月　　

○予河工积劳病故。山东记名提督丁达材赏恤加等。如军营立功例。摺包　　

○旌表节孝江西南昌县职员朱上达妻高氏。摺包己亥。谕军机大臣等、桂昂奏请饬筹拨银两一摺。东陵筹备库款项支绌。欠放各款为数甚多。现在需用孔殷。著张树声饬令藩司筹拨银二万两。委员解交。俾资应用将此谕令知之。现月　　

○库伦办事大臣喜昌等奏、请补达喇嘛员缺。得旨、喜昌等所请云都多尔济所遗达喇嘛员缺。著德拉格尔瓦齐尔补授。明发档　　

○予军营病故。直隶副将姚红胜等赏恤如例。早事档　　

○庚子。谕内阁、兵部奏查办军台废员开单请旨一摺。上年五月闲、恭上孝贞显皇后尊谥。特颁恩诏。将各省军流以下人犯。减等发落。兹据兵部查明军台废员。分别请旨。自应酌量办理。除未经查明下落之苏锦堂。未经咨报起解之宣维礼、许如龙、周星诒、并在途在营在籍在配脱逃。未获之汪殿元、周策勋、索成、曾昭仕、解魁元、李正钧、许怀清、德馨、许志耀、奎英、边得胜、贺永铭、王勋、春庆、王得胜、宣昌、李明皙、张九围、里善、黎定攀、邱瑞祥、李振海、张同方、谭飞麟、吴兰生、兴福、周启昌、胜额图、荣升、杜振元、成福、张景堂、杜光凯等、均毋庸查办外。其杨敬之、曾绍勋、托善、倭兴额、双喜、廖洪财、禄全、德明、李树坚、均著加恩释回。全保、张润、志文、廖得胜、均著加恩减免一年。周飞熊、常春、均著加恩减免二年。王辅清、著加恩减免三年。沈仕元、黄得桂、董家祥、均加恩减免四年。届期即行释回。以示朕法外施恩至意。现月　　

○辛丑。谕军机大臣等、有人奏、吉林将军铭安、贪滥恣横。声名恶劣。本年夏闲启秀查办。代为弥缝。公论愈不能容。历指其骄惰污下之状。与其调人之滥。用心之卑。放荒打地加税。诸弊纷然竭尽脂膏。百般朘削残忍狼很。胪列款迹多端。现在吉林地方。商民交困。人不聊生。游勇马贼。煽动骚聚。伯都讷南城子。吉林南山各等处。焚杀抢掠之案叠出。九月闲、桦皮场被马贼焚掠一空。杀伤多命。铭安一味弥饰。又启秀查办吉林案件。任意草率。并有启秀暨随带各员受赃钜万情事等语。览奏殊深诧异。前经御史张鸿远奏□□□尔□吉林委员用事。贻害地方。谕令崇绮查办。并添派启秀前往吉林确查。业据崇绮等查明奏结。兹复被人□□□尔□奏铭安贪滥恣横各款。并牵涉启秀。自应彻底查明。著崇绮按照所□□□尔□各节。确查据实具奏。该将军曾经派查吉林各款。兹复特加＜闲＞派。应如何激发天良。破除情面。逐款详查。不得以奏结在先。稍涉回护。傥有瞻徇掩饰情事。该将军自问能当此重咎耶。原摺著钞给阅看。将此谕令知之。现月　　

○署直隶总督张树声奏、深州等处地震情形。先行派员查办抚恤。得旨、被灾情形。殊深悯恻。即著该署督饬印委各员。分别妥筹抚恤。毋任一夫失所。摺包　　

○又奏、天津塌河淀淤垫已久。泛滥为患。拟于淀南开穵新河一道。分洩淀水。俾新河两岸及各排地亩。得资灌溉。于水利农田。均有裨益。报闻。摺包　　

○旌表节孝江苏青浦县支梁氏、福建龙岩州谢陈氏、侯官县萨何氏。摺包　　

○壬寅。谕内阁、御史贺尔昌奏、地震成灾。请旨饬查抚恤。并请因灾儆戒。整顿吏治一摺。本年十月闲直隶深州等处地震。官廨城垣。闲有损坏。民房坍塌甚多。并有压毙人口。昨据张树声具奏、当经谕令督饬属员。妥筹抚恤。该督务当确查被灾情形。认真办理。俾灾黎均沾实惠。毋任一夫失所。近来灾异叠见。上苍示警。深宫循省。兢惕实深。尔中外臣工。各宜懔遵叠次谕旨。殚心职业。实事求是。力戒因循积习。毋得稍有怠玩。视诰诫为具文。民生休戚。系乎吏治。各直省督抚。当破除情面。实力整饬。分别贤否。示以劝惩。务期政事修明。闾阎安辑。用副遇灾修省勤求治理至意。现月　　

○又谕、阎敬铭奏□□□尔□监司大员。前任户部司官声名贪劣。群议沸腾。请旨罢斥。并不准其来京居住一摺。广东布政使姚觐元、湖北荆宜施道董俊翰、湖北候补道杨鸿典、均著革职即行回籍。现月　　

○署黑龙江将军文绪等奏、盗匪乔克玉投诚。随同拏匪。得旨、即著该署将军等、饬令乔克玉随同官兵。实力捕匪自赎。傥再有不法情事。即行正法。毋稍姑息。摺包　　

○以全漕告竣。予仓场侍郎游百川前署侍郎锡珍议叙、余升叙有差。　　

○免徵黑龙江、齐齐哈尔、墨尔根、各城歉收地亩本年额赋。暨展缓原借口粮。摺包　　

○癸卯。谕内阁、麟书、潘祖荫奏、查办云南报销一案。牵涉言官。请旨解任质审一摺。御史李郁华、著先行解任。听候传质。现月　　

○予新疆军营积劳病故。甘肃道员张宗翰县丞周浑赏恤加等。如军营立功例。并将张宗翰事迹宣付国史馆立传。暨附祀故通政使司通政使刘典兰州府专祠。摺包　　

○乙巳。谕内阁、给事中戈靖奏、知县选缺。各省留补太多。请量拨三四项专归内选。并请将直隶州选缺照道府同通例办理。御史英俊奏、外任起服人员。选途淹滞。请饬量予疏通各摺片。著吏部议奏。现月　　

○又谕、前因云南报销一案。牵涉言官。降旨将御史李郁华解任传质。兹据都察院奏、李郁华为要案牵涉。并风闻平日行止不端。似此劣员。岂可滥厕台谏。李郁华著即行革职。以示惩儆。科道为朝廷耳目之官。职司纠劾。膺是选者。宜如何束身自爱。期于无玷台班。嗣后著都察院堂官。将科道各员。随时认真考察。如有不知检束。声名恶劣者。即行据实纠□□□尔□。用副整饬台纲至意。现月　　

○谕军机大臣等、御史英俊奏、本年十月十二日户部银库外有库兵被众抢去银两之事。因近来库兵往往偷带库银。并有三家金店。代为接收。以致棍徒任意劫夺。请饬严除积弊等语。库储银两。岂容库兵句结铺户。偷窃窝藏。著管库大臣认真查察。该库兵傥有偷带银两情弊。即著严行惩办。原片著钞给阅看。将此谕令知之。现月　　

○又谕、御史英俊奏、近来著名棍徒。如宗室玉秀即小玉子、大刀李魁恒即李二、滚地雷王三、恶鬼王四、系斌强案内在逃之犯张子斌、陈涛、系王安案内在逃之犯、快骽常三、系强抢妇女在逃之犯宗室恩光即赛罗成小恩子、邓兴儿即邓三疯子、宗室长有即小长、李二、大亡、即坊役李兰亭之子、李二回回即贯市李、大鼓龙三、瞪眼刘七、小赵即老虎赵、坐地军师曹福增、独抓龙单刀小柴、小太□山戊不□汪六、均系累经犯案。外有慧照寺居住之活阎罗王宾斋即王六、水林庄居住之王顺即王三、亦有纠众劫夺等情。请饬严拏等语。著步军统领衙门、顺天府、五城御史、确切查明。如实有不法情事。即行严拏从重惩办。以靖地方。将此谕令知之。现月　　

