<!-- { "loadSidebar": true } -->
○密云副都统德麟奏、拣补官缺章程。拟请变通。照各省候补人员甄别新章办理。出有官缺。其存营候补者。遇缺必差事勤劳。或才品兼优。方予拣补。外者候补人员。须其隶差省分大臣。将充差是否得力。可否补缺。查明咨覆。始凭遵办。从之。摺包　　

○以积劳病故。军民爱仰。予故密云协领怀塔哈优恤。并附祀乡贤祠。从密云副都统德麟请也。摺包　　

○蠲缓云南寻甸马龙二州。被灾地方银米。摺包　　

○癸亥。宣宗成皇帝诞辰。遣官祭奉先殿。　　

○谕军机大臣等、翰林院侍读吴士鉴奏、请将浙江现办之蚕学馆。规画完备。改设高等学堂。力求进步等语。著增韫按照所陈各节。体察情形。妥筹办理。原片著钞给阅看。现月　　

○裁缺国子监司业荫桓奏、谨陈时事最要两端。一练海军。其办法曰出洋调查以资考证。设督练处以专责成。广筹经费以资布置。设学堂以育人材。设船厂以工制造。一整教务。其办法曰立国粹学堂以固根柢。立武学堂以资臂助。学堂读经宜使精熟。宜立劄记以敦实践。宜购性理书以资宣讲。下会议政务处议。　　

○又奏。京师八旗学堂。请仍设学务总汇处。肬■闲员派充总理。下学部议。　　

○以潜心经术。深明教育。予浙江瑞安已故刑部主事孙诒让、列入国史儒林传。　　

○甲子。太祖高皇帝忌辰。遣官祭福陵。　　

○东三省总督徐世昌等奏。变通江省驿务。拟请将附近铁路之呼伦贝尔一路。与呼兰等台。一并裁撤。其不通驿递各属。并茂兴等站。均改添文报局。下陆军部知之。　　

○又奏。江省种烟地亩。现拟缩短期限。自明年正月始。一律禁种。下所司知之。　　

○准奉天参赞钱能训等四员。收佩日皇所赠宝星。　　

○乙丑。予积劳瘴故。广西试用知县杨国梁、照军营积劳病故例优恤。　　

○丙寅。高宗纯皇帝诞辰。遣官祭奉先殿。　　

○以制造局供差出力。予江苏试用知县刘原道等升叙有差。摺包　　

○准广东水师提督萨镇冰、知府万钟元、收佩日本所赠旭日勋章。摺包　　

○丁卯。四川总督赵尔巽奏、会筹开办边务。拟定章程四则。一划清界限。一增设官属。一宽筹经费。一协济兵食。下会议政务处议。摺包　　

○以乡举重逢。赏广东前署湖北安襄郧荆道黎嘉兰三品卿衔。现月　　

○戊辰。谕军机大臣等、电寄松寿、电悉。建阳地方匪徒结党设会。把港抢虏。竟纠集至千余人之多。自非一朝一夕之故。该处官吏平日漫无觉察。已可想见。著松寿严饬印委文武各员。会合剿捕。迅速扑灭。傥任滋蔓。定惟该管官吏是问。

电寄

　　

○又谕、电寄刘春霖、电悉。越界匪党尚未尽除。边防尚在吃紧。沿边善后事宜。尤须商同锡良妥筹布置。岂可遽萌退志。所请撤销帮办云南防务差使。著毋庸议。电寄　　

○己巳。遣官祭关帝庙。记注　　

○谕军机大臣等、第二次查验询问保荐人才大臣。著仍派那桐、荣庆、梁敦彦、瑞良、严修、俞廉三。现月　　

○内阁侍读学士占凤奏、拟请选派亲贵暨满汉官员子弟。分往东西各国。使习专门制造。并请专设制造速成学堂。考选出洋留学毕业生。及外埠华侨精通制造者。专司教授。下会议政务处议。摺包　　

○两广总督张人骏奏、广肇等属被水成灾。经督饬员绅筹办工赈平粜。并贷给贫民籽种资本。一面督催筑围。冲坍城垣。亦饬一律修复。得旨。所筹尚属周妥。仍督饬官绅尽心抚恤。赶劝补种。以苏民困。摺包　　

○库伦办事大臣延祉奏、蒙古风气未开。拟设蒙养学堂。专习满蒙汉语言文字。下学部知之。摺包　　

○以前广东南澳镇总兵潘瀛为广东南韶连镇总兵官。现月　　

○赏专使美国兼考察各国财政大臣唐绍仪宝星。摺包　　

○庚午。谕军机大臣等、有人奏、奉天协统王振畿纵容兵丁。扰累村民。致酿人命等语。著徐世昌按照所倢■＜曰融＞■＜石木＞各节。秉公查办。毋稍枉纵。据实具奏。原片著钞给阅看。现月　　

○御史俾寿奏、亲贵子弟。宜先入蒙小学堂肄业。拟请饬议设立。下会议政务处议。　　

○又奏、请饬各省统兵官约束兵丁。毋滋扰累。下陆军部知之。　　

○又奏、请饬京外问刑衙门。分别有无刑讯。随时加以劝惩。下法部知之。均摺包　　

○福州将军朴寿奏、遵筹驻防学务。拟于八旗中学堂。附设高等小学。并将海关衙门改为研究所。下所司知之。　　

○辛未。福州将军朴寿奏、福防戒烟未净人员。可否暂缓倢■＜曰融＞■＜石木＞革。得旨、著仍照禁烟大臣奏定章程办理。摺包　　

○以镶黄旗汉军都统马亮为成都将军。未到任前。以正白旗汉军副都统苏噜岱暂署。调正黄旗汉军副都统钟灵为成都副都统。以西安将军凤山为镶黄旗汉军都统。成都副都统文瑞、为西安将军。　　

○调署正黄旗蒙古副都统都淩阿为正黄旗军副都统。以记名副都统景麟署正黄蒙古副都统。　　

○调甘肃提督姜桂题为直隶提督。云南提督张勋为甘肃提督。以前广东陆路提督李福兴为云南提督。并现月　　

○癸酉。谕军机大臣等、电寄武＜目辟＞行＜匧心＞口＜韦未＞＜夗贝＞左军分统昆源、电悉。马玉昆因病出缺。殊堪悼惜。俟遗摺递到。再降恩旨。所遗武＜目辟＞行＜匧心＞口＜韦未＞＜夗贝＞左军总统一差。著姜桂题接充。未到差以前。著昆源暂行代统。电寄　　

○又谕、电寄端方等、马玉昆因病出缺。已派姜桂题接统武＜目辟＞行＜匧心＞口＜韦未＞＜夗贝＞左军。著即迅速北来。该提督所统沿江巡防各营。关系重要。著端方姜桂题会选统将接管。奏明请旨办理。电寄　　

○东三省总督徐世昌奏、奉省东北边境辽阔。交涉日繁。拟请划临江县以东长生庆生二保之地。及吉林长白山北麓龙冈之后添设府治。名曰长白。下会议政务处议行。　　

○又奏、遵查已革副都统瑞禄纵匪失机。拟请发往新疆效力赎罪。得旨、瑞禄著发往新疆永远监禁。摺包　　

○浙江巡抚增韫奏、衢严二府属被水成灾。现经拨款赈恤。其开化寿昌二县加赈银洋。恳准于本年地丁项下。作正开销。得旨、著准其作正开销。并妥办抚恤。摺包

　　

○以延欠公款。革署浙江瑞安县知县陈明伦职并勒追。摺包

　　

○甲戌。谕内阁、林绍年奏、举劾贤否各员一摺。河南汝甯府知府李兆珍、上南河同知黄家驹、郑州直隶州知州叶济、署禹州知州襄城县知县熊廷襄、署安阳县事南阳县知县陶炯照、署夏邑县知县补用知县邱铭勋、以上各员。既据该抚胪陈政绩。均著传旨嘉奖。丁忧候补直隶州知州宋敬熙、任意玩公。操守难信。洛阳县知县孙寿彭、居心奸猾。结纳弥工。辉县知县李如棠、有意讳饰。巧滑不堪。准补新郑县知县署固始县知县颜缉祜、物议沸腾。民心滋怨。候补知县李文义、品行不端。嗜好甚重。鄢世仁、逃犯不报。利欲薰心。试用知县方镇庚、利心甚重。忌惮毫无。王维枞、倚势招摇。声名恶劣。豫河候补县丞殷李銧、惨酷异常。淮甯沈项县丞王正柏、藉事敛钱。唐县县丞余恩荣、约束不严。辉县教谕王定鋆、嗜赌好游。邓州吏目阮湘、违例＜目辟＞暒棅且＜夗贝＞受。陈留县典史周佩铭、不知检束。西平县典史周笃培、物议滋多。确山县典史周晋熙、与民争利。鄢陵县典史赵赓儒、擅受酿事。均著即行革职。卸署南阳县试用通判王体陵、亲幕当权。颇滋訾议。卸署长葛县邓州知州潘守廉、徒事铺张。甘于自弃。密县知县王宝鋆、懦不理事。易受欺蒙。鄢陵县知县王玉山、案多讳饰。才具极庸。西平县知县程嘉谷、褊急任性。不免滥刑。扶沟县知县金廷栋、耽于小利。不知大体。署淮甯县事商城县知县李德基、嗜好未除。事多废弛。襄城城守营都司龚从岱、年老气衰。不能约束。光州州判曲利潭、嗜酒误事。唐县教谕陈肬■闲、久旷职守。新乡县教谕李大玉、衰老颓唐。邓州吏目熊熙、嗜好已深。老岸镇巡检张凤山、疏于防检。均著以原品休致。代理登封县准补上蔡县知县增喜、事权旁落。民有烦言。商邱县知县薛鸿先、才识迂拘。不胜繁剧。郑州管河州判周笃成、少不更事。颇招物议。均著开缺另补。

现月

　　

○乙亥。谕内阁、正黄旗蒙古副都统王士珍现在百日孝满。仍著署理江北提督。现月　　

○丙子。世宗宪皇帝忌辰。遣官祭泰陵。早事　　

○蠲免云南楚雄、邱北、建水、三县。被灾地方条粮。摺

包

　　

○丁丑。谕军机大臣等、军机大臣进呈联豫赵尔丰咨送西藏僧番等禀呈各件均览悉。国朝抚绥全藏。向从宽厚。近年来藏人与英人构衅。情势危急。朝廷不惜钜帑。代为赔偿。又晶

■宜派大臣与英人议定约章。相安互市。其所以保全藏血■乣者。可谓至矣。此次肬■闲派赵尔丰驻藏办事。假以事权。厚集实力。山■＜木学＞糜钜款。在所不吝。亦为保护藏血■乣。杜绝窥伺起见。乃该藏血■乣联名呈诉赵尔丰枉杀多命。毁寺掠财。情节甚重。措词且多狂悖。赵尔丰是否办事操切。致失全藏僧番之心。抑或有狡黠之徒。藉口指摘。希遂其要求之计。著马亮按照所诉各节。摘要确查。详细覆奏。至赵尔丰与藏血■乣仇隙甚深。将来入藏任事。能否相安。并攻马亮体察情形。据实密陈。原禀各件。著钞给阅看。将此谕令知之。

现月

　　

○又谕、电寄端方等、电悉。著端方檄委程允和接统。并由端方节制调遣。一面电饬程允和迅即到差。认真训练。以备沿江游击之用。电寄　　

○戊寅。上御仁寿殿。俄国使臣廓索维慈、和国使臣希特斯等觐见。记注　　

○己卯。谕内阁、有人奏、倢■＜曰融＞■＜石木＞江苏司道赵滨彦等。吸食洋烟。甘冒不韪等语。著端方陈启泰按照所倢■＜曰融＞■＜石木＞各节。认真查验。毋稍赡徇。据实覆奏。原片著钞给阅看。现月　　

○给事中李灼华奏、洋烟甫禁。纸烟盛行。流毒较洋烟为甚。请饬严禁。下禁烟大臣知之。　　

○塔尔巴哈台办事大臣札拉丰阿奏。塔城边防出力人员。援案请奖。得旨。准其择尤分别请奖。毋得冒滥。　　

○派陆军部右侍郎荫昌、两江总督端方、为校阅秋操大臣。　　

○以办理交涉。遇事和治。赏奥国署＜目辟＞行＜匧心＞口＜韦未＞＜夗贝＞兵统领梅业连宝星。摺包　　

