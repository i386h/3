<!-- { "loadSidebar": true } -->
○江西巡抚松寿奏、江省制钱缺乏。京饷款内。请免予搭解。又奏、湖口等县借给籽粮银两。请俟秋收后免息徵还。以纾民力。均如所请行。摺包　　

○泰甯镇总兵祥霖因病解职。以内阁学士准良为泰甯镇总兵官。兼总管内务府大臣。摺包　　

○甲午。谕内阁、御史万本敦奏、江西乡试积弊太深请饬严定章程一摺。乡试为宾兴大典。科场条例。立法綦严。若如所奏。江西近年以来。传递枪替。弊端百出。甚至场前则拜房以通声气。榜后则换卷以为弥缝。内外局通。成何事体。著松寿妥定章程。严加整顿。务期破除情面。弊绝风清。用副朝廷慎重抡才至意。现月　　

○又谕、御史万本敦奏、各省鼓铸银圆解京。请饬部库按圆收发。出入平色使归划一。并请明定章程等语。著户部妥议具奏。现月　　

○谕军机大臣等、吴淞口旧曾设有石滟驳台。嗣经作为通商口岸。因将石滟驳台拆毁。究于江防形势未宜。刘坤一久任封疆。公忠体国。此事谅系误听人言。以致建议未能详慎。著该督体察情形。相度地势。应如何设法修建。以资补救。务期与相近之南石塘狮子林石滟驳台。联络声势。以固长江头道门户。将此谕令知之。现月　　

○又谕、有人奏、疆臣信用私人玩视军务一摺。据称浙江巡抚刘树堂。性情猥鄙。素不知兵。任用私人。驻扎三门湾统领李福兴等、非其同乡。即其戚属。联络一气。狼狈为奸。该抚悉委以重权。处以要地。致与两司颇存意见。遇事偏袒欺饰。台民应万德闹教一案。奏报铺张。整顿海防。纯事敷衍等语。著许应骙按照所倢■＜曰融＞■＜石木＞各节。秉公查明。据实具奏。原摺著钞给阅看。将此谕令知之。现月　　

○盛京户部侍郎良弓滟＜兪＞滟弓奏、开放围荒情形。并筹款数目。又奏、东西流水。界限不清。应否统查。以昭核实。得旨、著增祺归案查明。据实具奏。摺包　　

○两江总督刘坤一等奏、徐州府属力匪滋扰。派兵剿办。得旨、即著严饬该营官等认真防捕。毋稍松懈。摺包　　

○又奏、江苏偏灾屡告。北洋各军米石。请酌定数目。分省采购。得旨、著户部分咨该大臣等查照办理。摺包　　

○闽浙总督许应骙等奏、福州旗营练军。改习洋操。已著成效。得旨、仍著督饬官兵。勤加训练。毋稍懈弛。摺包　　

○两广总督谭钟麟等奏、筹办团练情形。得旨、仍著分饬各属。实力举办。毋得视为具文。摺包　　

○又奏、筹款倡办积谷。逐渐推行。得旨、仍著体察地方情形。分别办理。摺包　　

○拨南洋制造局过山石滟驳三十二尊。解交京师骁骑营备用。摺包　　

○拨南洋制造局各式毛瑟枪四千杆各式马枪六百杆过山快石滟驳七尊。并子弹药袋拉火等件。解交北洋备用。又毛瑟枪一千杆。并药袋解交荆州旗营备用。摺包　　

○乙未。谕军机大臣等、增祺奏、查明抚匪周老疙疸纵党不法情形一摺。据称周老疙疸就抚后。复敢纵其同党。横行不法等语。如果属实。自未便再事姑容。即著色楞额体察确实。不动声色。就近密拏。奏明办理。毋得狃于蓝步青之深信该匪。致酿巨祸。又据增祺电称、边外七道岭一带。现又有匪首佟老疙疸、张士英、王殿有等股。纠聚马贼。欲图窜扰。请分饬附近各队无分畛域。合力兜捕等语。著增祺、色楞额、宋庆、马玉昆、聂士成、各拨得力弁兵。侦贼所向。于何处防营相近。即责成该营实力兜拏。勿任蔓延肆窜。是为至要。增祺摺并电。著钞给色楞额、宋庆、马玉昆、聂士成阅看。将此各谕令知之。现月　　

○又谕、盛宣怀奏、条陈练兵事宜。请建练将总学堂。以成将才等语。据称中国之兵。材质与各国相敌。而耐苦过之。实不难练成劲旅。惟练兵必先练将。近来日本所以制胜。皆练将学堂出身之人才。其详细章程。应饬李盛铎向该国陆军学校钞译进呈。再定办法等语。中国武备学堂久经设立。尚未能确有成效。该京卿所陈练将一事。日本学堂详细章程。究竟若何。是否可以仿照办理。著裕禄、刘坤一、张之洞、咨行李盛铎就近钞译。会同详议具奏。盛宣怀原奏。均著摘钞给与阅看。将此谕令知之。现月　　

○又谕、盛宣怀奏、请统筹户部度支。豫定一年会计等语。著户部妥议具奏。现月　　

○又谕、盛宣怀奏、报捐衔封贡监翎枝。请照实官归部库收捐。并盐斤酌量加价。以充练将学堂及制造枪石滟驳经费等语。著户部详细妥议具奏。现月　　

○又谕、盛宣怀奏、开铸银圆。请将平色改归划一等语。著制造银圆局会同军机大臣、户部、妥议具奏。现月　　

○察哈尔都统祥麟等奏、遵旨派拨蒙兵赴科布尔一带巡缉马贼。得旨、即著督饬派出将兵。随时协力巡缉。以靖地方。

摺包

　　

○又奏、太仆寺牧君■羊直年主事。拟请仿上驷院例。作为额外缺。以直年笔帖式升补。下所司议。摺包　　

○两江总督刘坤一奏。道员林朝栋。前奉旨赴闽办理团练。该员统带栋字等营。驻扎海州赣榆一带。现正添募勇营。实力操防。请仍留江南差委。允之。　　

○以劝捐赈款出力。南洋商董盐运使衔李戴清。传旨嘉奖。摺包　　

○予办赈出力直隶道员洪恩广优叙。　　

○丙申。谕内阁。裕禄奏。特倢■＜曰融＞■＜石木＞讳匿盗案之地方官一摺。直隶蔚州知州石赓臣。身任地方。于境内窝聚盗贼。一日之内。连劫多起。又复并案具报。希图规避。实属有心讳盗。巧为掩饰。石赓臣著即行革职。永不叙用。仍著裕禄、严饬缉拏在逃各犯。务获究办。以靖地方。现

月

　　

○谕军机大臣等。本日总理各国事务衙门具奏。查明保和会拟准画押各款一摺。所称第一股内公断一条。虽系遇事转圜。弭衅息争之一术。惟我国皆联为一气。恐临战时专视彼此交锋之利钝。巧为和解之谋。此条应否从血■乣画押。著该衙门再行妥议具奏。又议覆庆宽条陈一摺。所有日本学校等六政详细章程条例。即莉李盛铎就近考察咨取。以备采择。其整顿财赋条内。拟制造银币一节。事属架空。恐多流弊。应俟银圆一律畅行后。再行体察情形。奏明办理。现月　　

○又谕。电寄张之洞等。前因京师创设银圆局。特调湖北候补道王秉恩、来京开办一切局务。旋据张之洞电报。该道员丁忧、未能来京。惟念银圆局创办伊始。必需熟悉情形之员。妥为经理。王秉恩前在广东湖北、办理银圆局有年。此等局差。与地方事务不同。丁忧人员。原可入局办事。著张之洞、奎俊、查明该道员曾否回籍。饬令于穿孝百日后迅速来京。以资熟手。　　

○召见分省补用道魏景桐。得旨、著发往陕西。交魏光焘差遣委用。　　

○河南巡抚裕长奏审明已革巡检林绍玉、讦控粮道王维翰、并无确据。请免置议。允之。摺包　　

○甯夏副都统色普徵额奏、甯夏满营、挑练官兵。已有成效。请加津贴。以示体恤。允之命大学士李鸿章、为商务大臣前往通商各埠。考察一切商务事宜。现月　　

○以延欠公款。河南已故革职孟县知县王兰森、籍产备抵。现月　　

○以听匪挟仇。妄拏平民。革直隶候补都司董太波职并讯办。摺包　　

○以年老多病休致直隶务关路参将柯永华。　　

○赏日斯巴尼亚国参赞安敦宝星。摺包　　

○赏日本国使臣矢野文雄宝星。摺包　　

○丁酉。顺天府奏。勘估东长安街等处路工。并岁修章程。依议行。早事　　

○又奏。东江米巷一带。路工完竣。报闻。早事　　

○命陕甘总督陶模来京陛见。摺包　　

○以获匪出力。甘肃记名总兵马安良传旨嘉奖。摺包　　

○戊戌。谕内阁。昆冈等奏。会典馆办书节省经费银两请解交部库以备饷需一摺。会典馆提调官鸿胪寺卿那桐等。办理馆事。撙节银六万两。呈请缴还部库。实属奉公洁己。办事认真。所有节省银两。著即解交部库。现月　　

○山东巡抚毓贤奏。遵办团练保甲情形得旨。仍著督饬各属随时认真考察力求实济。毋得日久生懈。摺包　　

○添铸考察商务大臣关防。从大学士李鸿章请也。摺包　　

○蠲缓直隶唐、武强、昌平、顺义、昌黎、乐亭、清苑、交河、东光、青、静海、沧、南皮、灵寿、平乡、邯郓、肥乡、广平、鸡泽、易、涞水、深曲、阳武、清、霸、东安、高阳、安献、天津、宣化、怀来、饶阳、三十三州县。灾歉地方。粮租杂赋有差。其开东明、长垣、滨河三州县。被水村庄粮赋并蠲缓。现月　　

○己亥。太宗文皇帝诞辰。遣官祭奉先殿。照录　　

○谕军机大臣等。户部奏。豫拨来年京饷一摺。历届京饷。均系年前豫拨光绪二十六年京饷。该部拟在地丁盐课等款内指拨银七百万两。请饬各该省关。于来年分批起解等语。京饷关系紧要。现经该部就各省关情形酌量指拨。自应遵照奉定数目。源源报解。以应要需。著该将军督抚监督等、务于接到部文后。分批赶解。限于来年五月前解到一半。十二月初闲全数解清。不准截留改拨。藉词延误。傥届期不到。即著该部照奏定章程。指名严倢■＜曰融＞■＜石木＞。原单著钞给阅看。另片奏、光绪二十六年分内务府经费。拟拨盐课茶税等款。共银六十余万两。请饬依限完解等语。除内务府应还部库垫放银四万四千三百余两。应由指拨九江关常税款内。均解部库外。下余银五十五万五千六百余两。著该将军督抚监督等、务于来年开印后。陆续径解内务府交纳。仍限六月前解到一半。十二月初闲埽数解清。不准稍有蒂欠。原单均著钞给阅看。将此由五百里谕知福州将军。直隶、两江、湖广、闽浙、两广、四川各总督。江苏、安徽、江西、浙江、湖北、湖南、山东、山西、河南、广东各巡抚。并传谕粤海关、淮安关各监督。知之。现月　　

○又谕、户部奏、请催解京饷一摺。本年京饷。原拨续拨共银八百万两。截至九月底止。除划拨截留解到及报解启程外。尚欠解银二百七十七万九千两。现在部库支绌。应放各款。均关紧要。所有各省关欠解京饷。亟应源源报解。以济要需。著该将军督抚监督等、各将欠解银两。赶紧陆续提前解部。统于年内埽数归齐。傥敢诿卸暒滟它欠。即由户部指名严倢■＜曰融＞■＜石木＞。原单均著钞给阅看。将此由四百里谕知福州将军。直隶、两江、湖广、闽浙、两广、四川各总督。江苏、安徽、江西、浙江、湖北、湖南、山东、山西、广东各巡抚。并传谕粤海关、淮安关各监督知之。现月　　

