<!-- { "loadSidebar": true } -->
○缓徵安徽盱眙、天长、泗、来安、灵璧、太和、涡阳、蒙城、凤台、寿霍、邱、滁、凤阳、并临淮乡、定远、亳、阜阳、五河、宿、合肥、望江、全椒、怀远、巢、含山、颍上、庐江、铜陵、贵池、和青阳、宿松、潜山、无为、怀甯、东流、繁昌、芜湖、当涂、桐城、舒城、太湖、宣城、南陵、建德、广德、建平、甯国、四十七州县。及各卫屯田新旧粮漕有差。　　

○上以冬至祀天于圜丘。自是日始。斋戒三日。　　

○辛酉。谕内阁、魁龄奏、承修工程。应否另行派员会办一摺。孝陵大碑楼工程。著改派宜振敬谨接办现月　　

○谕军机大臣等、额勒和布等奏乌城军饷告罄。请拨银两。并请催山西月饷各一摺。乌里雅苏台饷项缺乏前经户部于山东、山西、河南、三省。共提拨银二十万两。限两月内如数筹解。兹据额勒和布等奏称。迄今数月仅据河南解过银二万两。复解过月饷银二万两。山东山西分厘未解。现在乌城防务紧要。需饷孔殷请由户部先筹拨银十万两解乌等语。著户部议奏。至各该省历欠乌城饷项。及以后月饷。应如何源源报解。以济实用之处。著该部一并议奏。山西省奉拨该城月饷解数寥寥即著鲍源深宽筹款项。迅速解济毋误要需。将此谕知户部。并由五百里谕令额勒和布、车林多尔济、杜嘎尔、鲍源深知之。现月　　

○又谕、古尼音布、玉亮奏。请饬催丙子年俸饷银两。并各省积欠俸饷。经户部指拨长芦盐课二万四千余两。山东地丁银三万两。河南地丁银三万两。东海关常税银五万两。打牲乌拉俸饷。指由江苏拨银二万两长芦拨银一万五千九百余两。现据奏称本年俸饷。除山东地丁应解之款。业经解到外余均未据报解。实属延玩现届冬令。该省放款。需用孔亟著李鸿章、吴元炳、李庆翱、李元华、即饬藩运各司。迅速筹拨务于年内埽数解齐。其打牲乌拉本年欠饷。及历年积欠银两。并著李鸿章、沈葆桢、一并赶解。以济急需至吉林历年奉拨俸饷、山东欠解甲寅等年俸饷及军饷车价资装等银十九万七千八百余两。河南欠解壬申等年俸饷及整装银、共计十七万二千四百五十两。直隶省欠解丁巳年俸饷并赈恤银、共计八万三千五百两。长芦欠解辛酉等年俸饷、共计九万八千五百余两。著李鸿章、李庆翱、李元华、督饬藩运各司。查明欠解各数先行筹拨银四五万两。俾资接济。其奉天截留吉林俸饷整装银四万两。并著崇厚、岐元、恩福、筹款拨还古尼音布等。另片奏、请催协饷等语。该省演练兵丹饷项山东、河南、安徽、每月各应解银五千两。又江甯应协穆图善客队兵饷。按月应解银一万两。各该省欠解者多。并著沈葆桢等。饬司迅筹大批。派员径解吉省。以资散放。将此由五百里谕知李鸿章、崇厚、岐元、恩福、沈葆桢、吴元炳、裕禄、李庆翱、并传谕李元华知之。现月　　

○又谕、古尼音布等奏。剿办东山窜匪情形。请将带队不力各员参处一摺。东山窜出贼股经官军叠次截击。该匪复回扰五常堡。及孤榆树地方。焚杀抢掠。现在虽经擒获贼首数名正法。惟贼股尚多。分往东北逃窜。仍恐别图句结。死灰复然。著古尼音布、玉亮、饬令派出官军认真摉捕。务将此股贼匪。歼除净尽。以靖地方。协领志超、巡检董慈荫、于贼踪窜入境内。未能先事豫防佐领德恒、常永剿贼不力。均著交部议处另片奏、请将剿贼失利之营总革职等语。佐领永恰布防御全英、带队剿贼。不能抵御失去鞍马枪炮等件。实属懦弱无能永恰布、全英均著即行革职。将此由五百里各谕令知之。现月　　

○壬戌、谕内阁、前据都察院奏、黑龙江监生王景殿、呈控棍匪崔振福、句串委员托山、将伊胞兄景顺、打伤毙命作为自缢一案。当交丰绅严讯定拟具奏。兹据都察院奏。王景殿复以谋命重案覆验不明等词。赴该衙门呈诉。此案仍著丰绅亲提人证卷宗。秉公严讯。务得确情。以成信谳。原告监生王景殿、该部照例解往备质。　　

○山东巡抚丁宝桢奏、请于各省昭忠祠设寄居殉难士民总牌。从之。摺

包

　　

○命山东曹州镇总兵官保德开缺来京陛见。以记名提督王正起、为曹州镇总兵官。　　

○旌表节妇金周氏。烈妇汤马氏、贞女刘吴氏、崔张氏。摺包　　

○蠲缓山东郓城、濮、潍、沾化、范、临胊、寿张、乐安、昌乐、临清、济甯、历城、邹平、淄川、长山、禹城、临邑德、德平惠民、阳信、滨、利津、蒲台、滋阳、曲阜、甯阳、邹泗、水滕、峄、汶上、阳谷、菏泽、单曹、定陶、钜野、观城、朝城、聊城、清平、馆陶、武城、金乡、嘉祥、鱼台、章邱、齐东、齐河、济阳、东阿、青城、乐陵、城武、堂邑、莘高、唐恩、夏津、邱、海丰、益都、博兴、临淄、新城、平原、泰安、东平、平阴、冠、兰山、长清、肥城、七十四州县。及东昌、德州、济甯、三卫。旧欠新赋有差。记注　　

○癸亥。冬至祀天于圜丘。遣惇亲王奕誴、恭代行礼。记注　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。　　

○遣官祭穆宗毅皇帝。孝哲毅皇后暂安寝殿记注　　

○遣官祭端。慧皇太子园寝。记注　　

○甲子。遣官祭先医之神。停止行朝贺礼。　　

○乙丑。谕军机大臣等、善庆等奏、请饬催积欠饷米一摺。据称绥远右卫二处官兵。应领俸饷。积欠甚钜。官兵嗷嗷待哺。困苦异常。该城旗库仅有商民茶票。厘金一项。存银三千余两。暂于此项内提银二千六百余两散放。由该官兵应领本年饷银划拨归款请饬迅解积欠等语著鲍源深饬令藩司即将绥远右卫二处。本年夏秋冬季饷银迅速发交绥远城委员领解。毋再延欠。该处官兵关领米豆折色。有由大朔二府属州县及丰镇、甯远、二厅解交者。未据报解。并著鲍源深严饬该地方官将历年积欠米石折色。埽数解清以济兵食将此由五百里谕令知之。现月　　

○以理藩院左侍郎麟书、为刑部右侍郎转理藩院右侍郎桂全为左侍郎。以都察院左副都御史惠林为理藩院右侍郎惠林出差。以内阁学士阿昌阿署理藩院右侍郎记注　　

○以署正黄旗汉军副都统铁祺、为正白旗蒙古副都统。记名副都统钟泰署正黄旗汉军副都统。　　

○予刑部右侍郎恩龄照一等侯爵侍郎例赐恤。现月　　

○蠲缓江苏阜甯、盐城、沭阳、上元、江甯、句容、高淳、江浦、六合、山阳、清河、桃源、安东、高邮、泰、东台、江都、甘泉、仪徵、兴化、宝应、铜山、丰、沛萧、砀山、邳、宿迁、睢甯、海、赣榆、通、如皋、泰兴、海门等三十五州县厅。暨扬州、徐州、淮安、大河、四卫。应徵漕粮。改徵折银。记注　　

○丙寅。仓场衙门承修七仓廒坐工竣命桂清、毕道远验收。现月　　

○丁卯。谕内阁魁龄宜振奏承修孝陵大碑楼工程。请拨专款暨采办架木司员等酌给工费各摺片此项工程。购运石料。须用练车。据奏按照估需银数发给五成。不敷应用。著照所请。准按八成实银给发。即著户部指拨专款。催令各该省迅速径解工部毋得稍有迟延。并著户部先行借拨银十万两。俾得及时兴办。俟拨款解到。即行归还其他项工程银两。仍照章给发。均不能援以为例至所需架木。著魁龄等核实办理。现月　　

○又谕、刘坤一奏、知县自缢身死等语。广东委办滇水分厂洋药帖饷事务试用知县恭鉁。于本年九月闲自缢身死。惟据称该故员先经查出厂内弊端。丁役人等出言胁制。有该故员亲笔遗稿为据等情该厂丁役人等。究竟如何胁制并该故员查出弊端。如何情节。著刘坤一、张兆栋、秉公严讯。务得确情据实具奏。现月　　

○又谕、文格奏、请饬催臬司赴任等语四川按察使方浚颐、现在请训出京无论行抵何处著沿途各督抚催令迅赴新任以重职守现月　　

○又谕、文格奏、请查营勇滋事情形据实检举自请议处一摺。据称提督李有恒所带虎威营勇丁。前在东乡有砍伤赵姓等数人及抱去庞姓幼孩之事。尖峰塞一带房屋焚毁多闲。是否该勇丁所为。传说不一。李有恒与分带该营提督刘道宗。在途中带有妇女。讯系提督等眷口。其来历尚未查明。殊难凭信等语。带兵官携眷随营。已属大干军律。至营勇滋扰地方。该提督尚有纵容情事。尤属罪无可逭。东乡县袁廷蛟滋事一案。前经降旨交李瀚章讯办。李瀚章现调任湖广总督。著交四川总督丁宝桢确切查明。据实具奏。勿稍瞻徇。李有恒、刘道宗、著一并交丁宝桢查明。分别革职治罪。以肃戎行。文格前于覆奏时。未将前情查出参办。亦属咎有应得。著交部议处。现月　　

○谕军机大臣等。左宗棠、金顺奏、攻克玛纳斯南城大概情形、并布置防守各摺片。玛纳斯贼匪负嵎已久。现经金顺亲率所部。会合湘军奋力进攻。于九月二十一日将南城攻克。擒斩逆首何碌马有财等。余党摉杀无遗。金顺现饬礼字等营。及孔才所部。驻扎玛纳斯城。并派英字四营。暂驻呼图壁城该将军拟回扎昌吉县城。著即督饬各军认真防守。毋稍懈弛。附近民众。并著饬令该地方官妥为抚绥。俾得各安生业。现在北路大致既经肃清。自应规复南路。合谋困斗。亦在意中。近日南路贼情若何。刘锦棠张曜等军。曾否克期进发。著左宗棠督饬诸军。乘此声威。迅速规取吐鲁番等城。以收埽穴擒。渠之效。将此由六百里各谕令知之。剿捕　　

○又谕、金顺奏、饷项。窜绌。现在伤亡官弁勇丁千余员名。应发埋葬赏恤银两。无款可支。请饬催山西等省关饷银迅筹拨解等语。著沈葆桢等督饬各该藩司。并各关监督。将应拨该营军饷。埽数筹解。毋误要需。将此由五百里谕知沈葆桢、刘坤一、翁同爵、文格、吴元炳、李庆翱、鲍源深、并传谕李元华知之。剿捕　　

○命户部指拨银四万两。充金顺军兵勇。皮衣之费。从伊犁将军金顺请也。摺包　　

○戊辰。山西巡抚鲍源深奏、晋省水陆各营。防御巡缉已历数年。现经裁撤多营。一律妥帖竣事。请奖记名提督张树屏、前山西按察使蒋凝学等。优叙升赏有差。从之。　　

○又奏、请借给太原驻防领催兵丁等、半年饷银七千二百二十四两。修理兵房以资栖集。从之。摺包　　

