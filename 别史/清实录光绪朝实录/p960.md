<!-- { "loadSidebar": true } -->
○丙子。谕内阁、崧藩奏、遵旨分别举劾属员一摺。云南临元镇调任甘肃西甯镇总兵刘万胜、署普洱镇总兵提标中军参将刘锐恒、迤南道陈灿、楚雄府知府石鸿韶、永北直隶同知方宏纶、元江直隶州知州杨均、武定直隶州知州左肇南、邱北县知县李良年、以上各员。据该督胪陈实迹成效。尚属尽心民事。通达时务之员。均著交军机处存记。以示鼓励罗平州知州王朝桢、藉端苛罚办事颟顸。河阳县知县桂林、玩视民命。任性妄为。试用知县罗锡藩、罔利营私徵收短绌。云州吏目吴清彦、擅受民词。操守难信。试用巡检夏昭培招摇生事。物议沸腾。著一并革职。夏昭培劣奣＜虘阝＞亦较多。并著递解回籍。交地方官严加管束。镇雄州知州黄玉芳办事粗率不洽舆情。著开缺另补。以示惩儆。现月　　

○谕军机大臣等、前因山东沿海地方紧要。电谕毓贤通盘筹画。酌量添募四五营择要扼扎。该抚前调之总兵万本华现据电奏。已令将招五营带赴晋省。惟该省办理防务。兵力究嫌单薄。仍著毓贤体察情形。应如何添募劲旅之处。酌筹饷项。豫先布置。勿以现在海疆无事。稍存大意。将此谕令知之现月　　

○云贵总督崧藩等奏、遵议防营巡查整顿章程。得旨著即照所拟章程分年出巡。认真整顿。以固边防。摺包　　

○英年穿孝。以理藩院左侍郎清锐兼署工部右侍郎兼管钱法堂事务镇国公载卓署正红旗汉军副都统辅国公载澜署左翼总兵官明发　　

○以捐助皖赈数逾钜万复已革广东即补知府李祖荣原官翎枝仍留原省补用摺包　　

○予故福建台湾巡抚刘铭传合肥原籍专祠列入祀典从安徽巡抚邓华熙请也。协修官尹庆举恭纂　　

帮总纂官程棫林恭辑监修总裁世恭阅二签四月二十日正总裁那月日专司蒿■禾本陆恭覆阅癸丑十一月十八日　　

徐月日　　

荣月日副总裁唐月日　　

宗室宝恭阅九月十八日

　　

陈恭阅三签十二月二十一日　　

熙月日　　

郭恭阅十一月十二日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百四十六　　

光绪二十五年。己亥。六月。丁丑朔。上诣仪鸾问慈禧端佑康颐昭豫庄诚寿恭钦献崇熙皇太后安。至乙巳皆如之。　　

○御勤政殿义国使臣萨尔瓦葛觐见。　　

○谕军机大臣等、有人奉德国构衅侵权。亟宜妥为防范一摺。所陈慎选守令。讲求约章。系为办理民教案件。华洋交涉起见。分驻巡兵在附近胶州各邑。及查勘铁路经过处所。往来梭巡。于保护之中。隐寓钤制之意。先事豫防。不无裨益。应即查照办理。惟须选择素有纪律之统将。申明约束。毋致滋生事端。其遴员驻胶一条。请由抚臣遴调谙练洋务大员。驻扎胶州。专办交涉事件。著毓贤体察情形。斟酌办理。山东地方紧要。昨经谕令该抚酌筹饷项。添练劲旅。著将此次条陈各节。一并妥筹。迅速具奏。原摺著钞给阅看。将此谕令知之。　　

○寻奏、款绌将寡。先募佐字中前两营。以资倡率。俟筹的款。选有将领。即添募会操。冀成劲旅。至慎选牧令。讲求约章各节。现在即墨高密等县知县。均以办理交涉不善撤回。饬司另委谙练之员接署。其分驻巡兵。及遴员驻胶各节。俟与德员商订妥洽。分别酌办。得旨、即著饬司筹定的款。陆续添募。以资防范。摺包　　

○江西巡抚寿奏、查阅九江等处营伍情形。得旨、仍著随时严饬各营。认真训练。毋稍懈弛。摺包　　

○又奏、吉安府属猝被水灾。查明抚恤。得旨、著懔遵前旨。分别妥筹赈抚。毋任失所。摺包　　

○以衙署失慎。江南织造增崇。下部议处。摺包　　

○戊寅。江西巡抚松寿奏、九江货厘。抵借洋款。短二十万部拨他款凑补。司库支绌。不敷抵解。恳饬改拨。免误要需。下户部议。摺包　　

○命江苏候补知府刘庆汾、发交四川总督奎俊差遣委用。　　

○以剿办广西梧郁浔各属土匪出力。赏道员陈昭常花翎。潘培楷诚勇巴图鲁名号。余升叙加衔有差。现月　　

○己卯。谕内阁、仓场侍郎长萃等、暨稽查储济仓御史阎锡龄奏、兵丁领米迟延。请旨饬催各一摺。据称镶白旗汉军应领恩赏米石。　　

○据该旗副都统苏噜岱等、到仓看符米样。正在运领。经兵丁多人。两次打散领米车辆迄未领出。嗣准该旗片称兵丁等意欲不领籼米。又镶白旗包衣。经该仓三次片传。迄不赴领各等语。所有恩赏米石。前经明降谕旨。一律照章禾滟更籼分成搭放。各旗均已承领。独镶白旗包衣。三次片传不到。其镶白旗汉军兵丁。竟欲不领籼米。甚至屡次打散车辆。殊属不成事体。著该旗都统等、遵照部章。剀切晓谕。迅即定期关领。并查明滋事兵丁。严拏惩办以儆刁风。嗣后各旗都统等赴仓领米均著严饬参佐领等、传谕弁兵懔遵约束。如敢藉端聚血■乣肆扰。即著严拏送部从重治罪。毋稍姑容。该仓亦不准以陈朽不堪之米。搀杂充数。致误兵糈。现月又谕、奎俊奏特倢■＜曰融＞■＜石木＞营员一摺。四川绥靖营游击成勋、身弱多病。才具平常。著勒令休致。绥定营守备许国清、精力就衰。声名狼藉。越巂营守备李宗才、年力衰颓。难期振作。顺庆营守备杨树林、畏葸无能。不堪策励。甯越营千总何国梁、衰庸昏愦。双目失明。升用副将吴家春、行为荒谬。勒索陋规。尽先守备余茂麟、营私牟利。任性妄为。均著即行革职。以肃戎政。现月　　

○谕军机大臣等、裕禄奏、直隶试铸银圆。民闲行使流通。已著成效。未便遽议停办等语。前因各省铸造银圆。设局太多。徒糜经费。是以谕令归并湖北广东两省代铸。其余一律停办。既据该督奏称、津局所铸银圆。行使已久。民闲称便。著准其照旧铸造。以利民用。此外江甯吉林两处。铸造银圆。闻亦一律通行。著有成效该两省所设银圆局。亦著仍旧铸造。其余各省。均仍遵前旨。毋庸另行设局。将此各谕令知之。现

月

　　

○又谕仓场侍郎长萃等、暨稽查储济仓御史阎锡龄奏、匪徒把持滋事。请饬拏办各等语。此交镶白旗汉军。延不领米据该侍郎访查。实有匪徒朱进喜等、煽惑血■乣兵打散车辆情事。应即严行拏办。以肃仓务。所有匪徒朱进喜、苏国铭、白珍、翟常明、即著步军统领衙门、严密查拏。务获解交刑部讯办。原片著钞给阅看。将此谕令知之。现月　　

○又谕、电寄奎俊、电悉。余蛮子押解到省。著永远牢固监禁。如再有图脱情事。即行请旨尽法惩治。该督电称、该匪尚有死党。应再确查著名巨匪。密拏惩办。毋任阴谋纠结。别滋事端。电寄　　

○镇国公载澜奏、续查各陵＜目辟＞暒穴＜曰融＞夕＜夗贝＞捕松虫情形报闻。摺包　　

○直隶总督裕禄奏、北洋重整海军。新订购各轮船。将次到齐。合之旧有。共十三船。岁需经费一百余万两。请饬筹拨的款。近年部库支绌。拟请酌提招商电报矿务等局余利。以资凑拨。下所司议。摺包　　

○四川总督奎俊奏、添拨东北边防经费。川省无款筹解请改拨移拨。以顾要需下户部议。摺包　　

○又奏、遵解京饷。现银。汇兑各半。惟各款分解一半。案牍纷繁易致淆混。且解汇交互。委员商号。轇轕不清。查川省应解部库共银九十六万六千余两。请解汇各四十八万三千余两。自此次为始。各予核收。允之。　　

○河南巡抚裕长奏、敬举将才。以备任使。得旨、杨鸿礼、李葆珠均著送部引见。现月以带队助防。予调任归德镇总兵蓝斯明优叙。摺包　　

○以北洋浦口火药库失慎。革千总卢寿同外委杨玉成职。道员王仁宝。下部议处。　　

○以运解饷械。冒险殒生。予河南即用知县程世杰、县丞执忠、照军营积劳病故例优恤。摺包　　

