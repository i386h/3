<!-- { "loadSidebar": true } -->
○漕运总督松椿奏、叠获幅匪头目。讯明惩办。并请将出力员弁酌奖。得旨、仍著督饬营县摉捕匪党。毋留余孽。出力员弁。准其择尤酌保数员。毋许冒滥。随手　　

○出使俄德奥和国大臣许景澄奏伊犁哈什河等处。据法国王爵所著游记。隙地甚多。请饬查勘以重地利。下所司知之。摺包　　

○换铸福建台湾凤山县印信。从福建台湾巡抚邵友濂请也。早

事　　

○赏崇略头等侍卫。在大门上行走。明发　　

○以捐助膏火数逾二万。赏山西按察使张汝梅子监生书年郎中。　　

○以出洋期满。予参赞官吴浚等升叙。摺包　　

○予出洋病故。繙译官钱文魁优恤。随手　　

○蠲缓甘肃新疆、吐鲁番、镇西、迪化、奇台、阜康、莎车、叶城、七厅州县本年被冻被雹被水被旱地亩应徵课银粮草有差。现月　　

○丁卯。谕内阁、本年顺天府属被水。业经加恩截留漕米赈济。小民谅可不至失所。惟念来春为日方长。仍应豫筹赈抚。著再加恩赏发京仓米四万石。即著孙家鼐。孙楫。分饬各属核实散放。以惠穷黎。现月　　

○又谕、御史曹志清奏、南新仓著名巨蠹韩二即韩毓霖。把持仓务。种种不法。请饬查办等语。著户部堂官。仓场侍郎。确切查明。据实具奏。　　

○又谕、御史高变曾奏、五贡就教人员。宜变通办理。请计其年逾七十五岁者。汇奏注销。以便后来挨次铨选等语。著吏部议奏寻议。所请现年七十五岁即行注销之处。应毋庸议。从之。现

月

　　

○谕军机大臣等、御史曹志清奏、所畿城厢内外窃劫之案。层见叠出。今秋以来。盗贼之凶横尤甚。前门外薛家湾大栅栏等处。屡有白昼抢劫之事。并开放洋枪。打伤事主。抢得赃物。公然用车拉去等语。辇毂重地。似此盗贼公行。毫无畏忌。该管文武捕务废弛。实堪痛恨。著步军统领衙门、顺天府、五城御史、督饬弁兵认真缉捕。将各案贼犯迅速查拏。交部尽法惩治。傥再泄沓从事。即行从严参办。以重捕务。原摺均著钞给阅看。将此各谕令知之。现月　　

○两广总督李瀚章奏、高要县属金利墟地方。十月闲被火延烧民房二百余闲。男女致毙一千余名口。现筹抚恤。报闻。摺包　　

○两江总督刘坤一等奏、会筹江北运河事宜。请拨款挑浚。下部知之。摺包　　

○以剿平福建台湾恒春县滋事番社。总兵万国本、提督张兆连等、赏换勇号。余升叙有差。现月　　

○以欠解银米。革已故代理广东万州知州陈瀛藻职。并勒追。摺包　　

○蠲缓湖北公安、武昌、咸甯、嘉鱼、汉阳、汉川、黄陂、孝感、沔阳、黄冈、蕲水、黄梅、广济、郧西、钟祥、京山、潜江、天门、应城、江陵、石首、监利、松滋、枝江、江夏、蒲圻、二十六州县。被淹被旱地方。新旧钱粮杂粮。其公安、武昌、咸甯、嘉鱼、汉阳、黄陂、孝感、沔阳、黄冈、蕲水、黄梅、广济、天门、应城、江陵、石首、监利、松滋、荆门、蒲圻、二十州县漕粮。并缓徵。现月　　

○戊辰。谕内阁、御史戴恩溥奏、请饬整顿场规一摺。乡会试交卷。本有定例时刻。若如所奏迟至次日卯刻始行净场。何以肃场规而清弊窦。著礼部。顺天府申明旧例。妥议章程。奏明办理。现月　　

○湖广总督张之洞等奏、荆州府江神庙、暨沮漳二神祠。请颁扁额。得旨、江神庙等处扁额。著遵照前旨按季汇题。　　

○浙江巡抚崧骏奏、拏获分水县匪徒杨钰□□明照章惩办。得旨、仍著饬拏逃匪董帼城等务获惩办。毋任漏网。摺包　　

○盛京将军裕禄奏、拏获传习邪术匪徒李庭幅等审明惩办。得旨、仍著饬拏逸匪魏中羊等务获惩办。毋任漏网。摺包　　

○命不入八分辅国公载澜之第四子名溥倓。　　

○以劝捐出力。予浙江盐运使惠年优叙。　　

○以功德在民。予故前广西巡抚彭鹏民闲旧有祠宇改为专祠。列入祀典。从广西巡抚张联桂请也。　　

○己巳。上诣仪鸾殿问慈禧端佑康颐照豫庄诚寿恭钦献皇太后安。　　

○谕内阁、朕钦奉皇太后懿旨。甲午年为予六旬寿辰。皇帝率天下臣民胪欢祝嘏。特派王大臣等举行庆典。具见诚敬之忱。予自归政以来。仰荷昊苍眷佑。列圣垂庥。用能膺受蕃厘。康强逢吉。兹以花甲初周。皇帝摅爱日之诚。洽敷天之庆。欢欣称祝。予若却而不受。转似近于矫情。惟念海宇虽已乂安。民气亟宜培养。每于皇帝侍膳问安之际。以去奢崇俭。爱育黎元。谆谆训诫。皇帝当仰体此意。以国计民生为念。孜孜求治。俾四海咸臻乐利。物阜民康。养志承欢。孰大于是。正不在备物将忱也。此次办理庆典。王大臣等、于应行典礼。查照旧章请旨遵行外。其余一切用款。务当力求撙节。毋得稍滋糜费。以副予慎怀节俭。体念闾阎之意。中外诸臣。其各勤职守。共济时艰。内而王公一二品文武大臣。外而将军督抚都统副都统提督总兵。照例应进贡物缎疋。均著毋庸进献。以示体恤。本年特颁内帑。赈济顺天直隶贫民。嗣后著每年发银二万两。交顺天府府尹、直隶总督、普给穷黎。甲午年、每省各赏银二万两。交奉天、吉林、黑龙江各将军、两江、陕甘、四川、闽浙、湖广、两广、云贵各总督、江苏、安徽、山东、山西、河南、陕西、甘肃、新疆、浙江、福建、台湾、江西、湖北、湖南、广东、广西、云南、贵州各巡抚、核实散放。均由节省内帑项下给发。用示行庆施惠。有加无已至意。钦此。朕钦奉懿训。祗切遵承。将此通谕知之。现月　　

○又谕、已故贝勒那尔苏。系僧格林沁之孙。追念伊祖前劳。加恩准如阿穆尔灵圭所请。追封亲王。用示优异。嗣后不得援以为例。现月　　

○云贵总督王文韶奏、普洱镇总兵庆连因病出缺。旧例由总督于云贵二省副将内。择其耐烟瘴熟边情者二员。送引恭候钦定。军兴以后。多由特＜闲＞谨声明例案。请旨定夺。得旨、普洱镇总兵一缺。著照旧例办理。　　

○吉林将军长顺等奏、部垫练饷。瞬将期满。各省协饷毫未报解。请按年统由部库垫发。以济要需。下部议。摺包　　

○命协理台吉察克都尔色楞在大门上行走。明发　　

○以随同防剿热河教匪。予理藩院员外郎载作以郎中升用。摺

包　　

○以捐款助赈。赏直隶道员黄嶲翰二品顶戴。摺包　　

○以捐赈钜款。予四川同知华国英。以道员补用。摺包　　

○追予故前广西巡抚潘鼎新。于江苏奉贤县建立专祠。以殉难知县杨溥附祀。从直隶总督李鸿章请也。摺包　　

○庚午。以歼毙浙江巨匪麻面度人。予都司陈得昌等八员升叙。摺包　　

○以剿办云南腊撤土司滋事妖僧们朵腊。予副将刘万胜等升叙。开复已革游击顾得胜等原官。腊撤长官司盖定远等以玩误革职。现月　　

○以亏短交代。革已故浙江庆元县知县纪朋陵职。提属勒追。摺包　　

○予积劳病故。浙江记名提督何绍彩照军营立功后病故例优恤蠲免浙江钱塘、富阳、余杭、新城、于潜、昌化、乌程、长兴、安吉、孝丰、诸暨、金华、兰溪、东阳、义乌、浦江、汤溪、龙游、建德、淳安、遂安、寿昌、分水、二十三县。暨杭严卫所荒废未种地方本年地漕。其新城、于潜、昌化、安吉、孝丰、新垦田本年全蠲。来年半蠲。钱塘、富阳、余杭、于潜、昌化、龙游、杭严卫所新垦屯地塘荡。蠲徵各半。　　

○辛未。上诣仪鸾殿问慈禧端佑康颐昭豫庄诚寿恭钦献皇太后安。　　

○以詹事府少詹事朱琛为詹事。　　

○是日癸巳年立春。礼部进春山宝座。顺天府进春牛图。　　

○壬申。改铸广西太平思顺兵备道等关防印信。从广西巡抚张联桂请也。以海军衙门。创办水操内外学堂。著有成效。予镶蓝旗蒙古都统恩佑。道员王福祥等优叙以捐建宗祠义庄养赡宗族赏前贵州按察使王庭兰扁额曰谊崇敦睦癸酉。以拏获广西西林县斋匪卢亚漋。予署泗城府知府曾毓璠等升叙开复有差。摺包　　

○蠲缓广西养利、崇善、武宣、临桂、灵川、富川、贺、苍梧、八州县歉收地方厅徵地丁兵米。现月　　

○甲戌。以剿捕湖南醴陵县会匪出力。赏记名总兵颜武林壮勇巴图鲁名号。余奖叙有差。摺包以战功卓著。追予故前福建陆路提督王明山照军营立功后积劳病故例议恤。并宣付史馆立传。从湖南巡抚吴大澂请也。摺包　　

○以捐建江甯下关等处义渡。予封职端木亲临等建坊。摺包　　

○以捐修书院。予陕西凤翔县通判周鼎为其父母建坊。　　

○蠲缓湖南安乡、武陵、沅江、龙阳、益阳、巴陵、华容、澧、临湘、湘阴十州县。暨岳州卫被水田亩芦洲新旧钱漕。现月　　

○缓徵陕西富平、临潼、邠、榆林、府谷、怀远、绥德、七州县被水被雹地方地丁仓粮草束。现月　　

○蠲缓陕西肤施、延长、安塞、甘泉、靖边、定边、安定、延川、保安、榆林、葭、怀远、神木、府谷、绥德、清涧、米脂、吴堡、泾阳、长武、鄜、二十一州县歉收地方钱粮杂课。摺包　　

○乙亥。谕内阁、载迁奏、偶染风寒。垦恩赏假。并请将岁暮致祭泰陵之差另行派员前往一摺。致祭陵寝。典礼攸关。岂容屡次请假。藉病推诿。载迁著传旨申饬。所有泰陵岁暮致祭。仍著载迁恭诣行礼。其所请赏假及另行派员前往之处。著不准行。　　

○内务府奏、经费支绌。请由部借拨银两。得旨、著由户部借拨银二十万两。　　

○兵部奏、降补副将萧拱照在新疆防戍出力。请开复原官。并赏还头品顶戴。得旨、萧供照著毋庸赏还头品顶戴。余依议。现

月

　　

○以品端行洁。赏胡南在籍绅士前湖北候补道周乐四品卿衔。　　

○以办理瞻对善后出力。予四川候补道徐联魁优叙。并交军机处存记。余奖励有差现月　　

○蠲缓内务府三旗滨临辽河被灾伍田应交租课。现月　　

○丙子。谕内阁、国家论功行赏。本有一定章程。不容越级请保。致涉冒滥近来各项劳绩保举。往往不按定章。率行请奖。殊不足以昭核实。嗣后各部院衙门遇有保案。务须谨守成例。所请不准过优。各直省督抚。亦当循名责实。严核保举。毋得虚张功绩。滥保多人。用副朝廷慎重名器至意。现月　　

○又谕、御史李慈铭奏、各衙门恭办万寿庆典。风闻工部于未奉旨之先。已派司员六十人。近日派至八十余人。豫为夤缘者保举之阶。所关风气实非浅鲜。请饬各部院堂官慎选司员。力杜情面等语。著各该堂官等于应派司员。务须拣派熟悉礼仪之人。敬谨襄办。不得瞻徇情面。率派多人。滥竽充数。以昭祗恪而重典礼。现月　　

