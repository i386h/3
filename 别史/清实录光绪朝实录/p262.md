<!-- { "loadSidebar": true } -->
○乌鲁木齐都统恭镗奏、移建巩甯城郭。修筑护城炮台。工竣报销。请免照例价造册。并绘呈巩甯城图。得旨、著准其开单报销。免其造册。图留览。摺包　　

○命云南布政使升泰、来京另候＜闲＞用。以贵州按察使吴德溥为云南布政使。贵州贵东道易佩绅、为贵州按察使。宫门　　

○以剿办广西田阳、黔边、马平、西林、等处匪徒出力。予守备吴保元、记名提督黄仲庆、参将潘德言、守备曾庆祥等、升叙有差。摺包　　

○达赖喇嘛遣堪布来京。赏赉如例。明发己酉。谕内阁。巡视东城御史荣桂等奏、缉获邻境在逃首盗、请饬部严讯一摺。盗犯杨二、即王锁儿著交刑部归案。严行审讯。拏获此案盗犯在事员弁。著刑部于定案时声明请旨。现月档　　

○又谕。顺天府奏、请加赏资善堂米石等语。西城资善堂暖厂。本年八月闲。业经赏给粥米三百石。现在收养贫民。人数日众。情殷待哺。著再加恩赏给粟米三百石。以资接济。现月档　　

○又谕。富尔荪奏、在逃官犯、潜回滋事、请旨惩办一摺。杭州驻防已革云骑尉伊里亨。前因犯事脱逃。缉拏未获。胆敢潜回纠集无赖。藉端抄抢。实属目无法纪。伊里亨著从重发往黑龙江充当苦差。以示惩儆。现月档　　

○又谕。刘长佑等奏、甄别庸劣不职、及人地未宜各员一摺。云南补用知府屈绍培。年力就衰。难期振作。著勒令休致。候补通判任樾森。年少气浮。办事轻率。署甯洱县知县邓发声。才识平庸。难膺民社。均著以府经历县丞选用。镇沅厅教授张保岐。狡诈好事。士论哗然。元江州因远巡检刘继陶。贪鄙性成。不堪造就。南甯县典史刘树森。心地糊涂。罔知检束。均著即行革职。永北厅旧衙坪经历王懋元。才欠开展。著开缺另补。以肃官方。现月　　

○以故三等公和瑞子三等侍卫玉山、故二等伯勒英子荫生盛启、故二等子又一骑都尉经额。哩子闲散札克丹袭爵。以三品荫生和霖袭一等子爵。闲散志龄袭一等男爵。摺包现月　　

○蠲缓广西崇善、左养利、永康、来宾、淩云、武宣、永淳、迁江、临桂、灵川、义甯、贵、平南、奉议、十五州县。被兵地方地丁兵米有差。现月档　　

○庚戌。以光禄寺卿文晖。为通政使司通政使。现月档　　

○以詹事府少詹事宝廷为詹事。　　

○予积劳病故山西蒲州府知府穆缉香优恤。　　

○蠲缓江苏长洲、元和、吴、吴江、震泽、常熟、昭文、昆山、新阳、娄、金山、青浦、武进、阳湖、无锡、金匮、江阴、宜兴、荆溪、丹徒、溧阳、太仓、镇洋、嘉定、太湖、华亭、靖江、二十七厅州县。暨苏州、太仓、镇海、金山、四卫、镇江卫之泰州、泰兴、江都、甘泉、各屯田。被旱被虫。并荒废田地。新旧额赋有差。　　

○壬子。谕内阁、荣毓等奏、箱存银盘阙短、请饬部讯办、并自请议处一摺。孝陵库存器皿。经荣毓等于本年十一月。派副领催阔恒。带领擡夫。赴库领取。开箱查对。内短镀金银中盘十六件。封条情形。亦有不符。所失器皿。查无下落。实属不成事体。副领催阔恒、即赵姓。擡夫幼丁、普祥、海保。坐班拜唐阿、吉顺、语顺礼部贴写郭从生、打果人马四顺、杨八。著即解交刑部。严行审讯。按律惩办。荣毓、荣颐、景瑞。疏于觉察。亦难辞咎。著交各该衙门议处。并著内务府将库存镀金中盘。暂发十六件。由荣毓等派员领回备用。　　

○旌表节妇安徽太平县崔国琚妻焦氏。　　

○追予河南阵亡被害弁绅兵民等三百四十四人旌恤。　　

○缓徵河南祥符、陈留、杞、通许、尉氏、洧川、鄢陵、中牟、兰仪、郑、荥阳、荥泽、汜水、新郑、商邱、甯陵、永城、鹿邑、虞城、夏邑、雎、柘城、考城、安阳、汤阴、临漳、林、武安、内黄、汲、新乡、辉、获嘉淇、延津、滑、浚、封邱、河内、济源、修武、武陟孟、温原武、阳武、洛阳、偃师、巩、孟津、宜阳、登封、永甯、新安、渑池、南阳、唐、泌阳、镇平、桐柏、邓、内乡、淅川、裕、舞阳、叶、上蔡、正阳、西平、淮甯、西华、项城、沈邱、太康、扶沟、许、临颍、郾城、长葛、陕灵、宝、阌乡、伊阳、光山、固始、息、八十六厅州县。被水被旱被雹地方。新旧钱漕有差。　　

○癸丑。谕军机大臣等、吴长庆奏、山东海防紧要。请增募水师。并请饬兼顾。商拨水雷大炮轮船、暨筹拨水师饷银各摺片。固为力筹防务起见。惟现在海防缓急情形。与前数月不同。自当因时制宜。斟酌办理。将来事机大定。必须通筹布置。以为久长之计。该提督所请各节。著李鸿章悉心酌度。妥议具奏。原摺片著钞给阅看。将此谕令知之。洋务

档

　　

○命惠郡王奕详第二子名载济。　　

○甲寅。陕甘总督左宗棠等奏、剿办新疆瓜子沟番匪出力各员。请旨奖叙。得旨。刘璈赏换音德本巴图鲁名号。所请以道员存记。遇缺请旨＜闲＞放。与定章不符。著毋庸议。陶世贵、赏换奇车伯巴图鲁名号。程文胜、赏换博奇巴图鲁名号。沈福堂、赏给壮勇巴图鲁名号。刘金峤、赏给励勇巴图鲁名号。赵清桂、赏给俊勇巴图鲁名号。周之祜、赏给赳勇巴图鲁名号。广勋、郑锡滜、李煐、所请奖叙。著该部议奏。余均照所请奖励。　　

○又奏、已革知县祝应焘。请注销永不叙用处分。得旨。祝应焘著准其注销永不叙用处分。嗣后不得援以为例。　　

○乙卯。以雪泽未沾。举行三坛祈雪祀典。上诣大高殿祈祷行礼。　　

○遣礼亲王世铎、恭祀天神坛。肃亲王隆勤恭祀地祇坛。庄亲王载勋恭祀太□山戊不□坛。遣惇亲王奕誴诣时应宫。恭亲王奕诣昭显庙。惠郡王奕详诣宣仁庙。贝勒载滢诣凝和庙。拈香。现月　　

○丙辰。上御紫光阁。赐蒙古王贝勒贝子公额驸台吉等燕。内起居注　　

○谕内阁、前因给事中彭世昌、奏□□□尔□江西安福县知县张鹏翥。贪鄙昏纵各款。及前代理知县陶王□荣。创收陋规等情。当经谕令李文敏。确切查明具奏。兹据奏称、张鹏翥虽无营私贪婪劣迹。惟所办事件。种种荒谬。著安福县事、准调庐陵县张鹏翥。著即行革职。安福县县丞陶王□荣代理县事。于家丁得受陋规。漫无觉察。亦属庸懦无能。著一并革职。　　

○命杜尔伯特贝子喇什彭苏克、喀尔喀贝子衔头等台吉勒旺哷克津、在乾清门当差。赏茂明安头等台吉绰克布彦图花翎。　　

○予在营病故记名提督郑海鳌优恤。并附祀淮军昭忠祠。故提督李洪寿等议恤有差。从直隶总督李鸿章请也。　　

○旌表孝子直隶大城县贡生宋绍濂。南皮县民张鋆。　　

○旌表守贞殉难湖北黄冈县戚定乾聘妻陶氏。节孝大冶县朱鸣阳妻刘氏。　　

○蠲免直隶文安县被水村庄本年粮银。并缓徵应完节年旗租及出借仓谷。现月　　

○缓徵江西南昌、新建、进贤、新淦、新喻、莲花、泰和、万安、安福、永新、余干、乐平、建昌、安义、德化、德安、湖口、彭泽、清江、庐陵、丰城、吉水、南丰、永丰、安仁、万年、星子、都昌、瑞昌、二十九厅县、被水被旱被虫地方。新旧钱漕租课。暨九江府同知所辖、南九二卫芦洲等处、课银有差。　　

○丁已。换铸甘肃秦安县印信。从陕甘总督左宗棠请也。　　

○命户部尚书景廉、吏部左侍郎乌拉喜崇阿。充经筵讲官。　　

○命大学士全庆。充文渊阁领阁事。内阁学士铨林直阁事。宫门抄　　

○以营私贪鄙。革甘肃前灵台县知县余甫勋、龙惠昌化平通判周锡文职。知县李书恩。革职永不叙用。　　

○戊午。孝庄文皇后忌辰。遣官祭昭西陵。　　

○谕内阁。裕禄奏、甄别庸劣不职各员一摺。安徽候补知州曹桂馧、居心巧滑。办事草率。候补知县周铭。才粗性鄙。难膺民社。均著以府经历县丞降补。试用知县张炜堂。利心过重。防检多疏。候补州同何维绶。行止卑陋。声名甚劣。均著即行革职。以肃官方。现月　　

○谕军机大臣等。前据铭安奏。请调总兵唐仁廉差遣。旋据李鸿章奏。该总兵统带所部。驻防海口。且有承办要务。未能派赴吉林。兹据铭安喜昌奏称。现闻该总兵修筑炮台。业已告竣直隶将材尚多。仍请饬调赴吉。总统三姓防营。沿江炮台。亦令相度办理等语。著李鸿章即饬该总兵迅赴吉林。俾资防守。将此谕令知之。洋务档　　

○己未。谕军机大臣等。明春奏、哈密防营专饷。经部核减。湖北每月拨银一万两。四川每月拨银五千两。自定议后。仅据四川拨银一万两。湖北尚未报解。请旨饬催等语。该处防营困苦。待饷孔殷。著李瀚章、丁宝桢、彭祖贤。督饬藩司。按月拨解。俾资应用。毋稍迟延。将此由四百里各谕令知之。　　

○追予陕西阵亡殉难候选县丞李俊。候选同知方朴、民人李吉定等二百三十二员名口旌恤。现月　　

○蠲缓浙江仁和、钱塘、海甯、富阳、余杭、临安、新城、于潜、昌化、嘉兴、秀水、嘉善、海盐、平湖、石门、桐乡、乌程、归安、长兴、德清、武康、安吉、孝丰、鄞、象山、山阴、会稽、萧山、诸暨、余姚、上虞、新昌、嵊、临海、黄岩、甯海、天台、仙居、金华、兰溪、东阳、义乌、永康、武义、浦江、汤溪、西安、龙游、常山、开化、建德、淳安、遂安、寿昌、桐庐、分水、永嘉、乐清、瑞安、平阳、泰顺、丽水、缙云、青田、松阳、宣平、六十六州县。暨杭严嘉湖衢台各卫所。被水被虫地方新旧钱漕有差。　　

○上以□山戊不□暮祫祭太庙。自是日始。斋戒三日。内注　　

○庚申。神机营奏、循例选派弁兵、赴天津。学制外洋军火机器。钦奉慈安端裕康庆昭和庄敬皇太后慈禧端佑康颐昭豫庄诚皇太后懿旨。允之。现月　　

○理藩院奏、喀尔喀等盟、补进万寿方物。得旨。准其呈进。摺包　　

○总理各国事务衙门奏、德国王孙、奥君长子等婚期。请发电往贺。以后照办。从之。摺包　　

○出使德国大臣李凤苞奏。繙译官赓音布、荫昌、钱德培、前繙译官税务司博郎、请分别奖励。允之。摺包　　

○山西学政黄玉堂丁忧。以翰林院修撰王仁堪、提督山西学政。现月　　

○辛酉。上以□山戊不□暮祫祭太庙。前期亲诣行礼。内记注　　

