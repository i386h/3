<!-- { "loadSidebar": true } -->
○谕军机大臣等、御史李念兹奏、顺属被灾。仍宜遍勘赈抚。并请拨银办理平粜一摺。据称本年四月初旬。顺天东南西三路被水。禾麦被淹。房屋倾圯小民既未陈报。州县亦不敢勘详请饬顺天府认真查勘抚恤。并请拨银数万两推广办理平粜等语。顺属被灾较重。前经截留粟米备赈。及谕令招商贩运。办理平粜。现办情形。究竟若何并应如何设法推广之处。著孙家鼐、陈彝、妥为筹议。据实具奏。另片奏、请派贤员办理平粜等语。并著孙家鼐陈彝、体察情形。酌量办理原摺片均著钞给阅看。将此谕令知之。现月　　

○又谕、有人奏直隶冀州等处。有匪徒虏人勒赎各案请饬拏办等语。据称冀州匪徒三茄皮在门家庄、新庄徐家庄。叠次虏掠幼童。强人收赎其无力赎回者。辄被戕害等情。似此逞凶残忍。实为地方之害。著王文韶饬属严密查拏。从重惩办。另片奏、天津通州一带。河水漫溢其极浅处。搁船甚多以致运道阻滞。粮价日贵等语。所称天津运河机器轮船。穵河极为＜闲＞便。是否可行。并著王文韶酌量办理。原片二件。均著钞给阅看。将此谕令知之。现月　　

○以福建按察使张国正为山东布政使。长芦盐运使季邦桢为福建按察使。现月　　

○丁丑。谕军机大臣等、电寄杨昌浚、电奏已悉。撒回猖獗。河州西甯等处。并皆蠢动。前令董福祥拣派营官。统带西军八营回甘。业已启程。并令鹿传霖将陕省马队两营。派往调遣刻下和约虽定事尚未了。董福祥留兵近畿。尚难遽撤著该督会商雷正绾。就现有兵力迅速劝办勿任蔓延。电寄　　

○总理各国事务衙门奏、北洋借拨出使经费。欠还银三万余两。请准其就款开除。作正报销以清数目。从之。摺包　　

○戊寅。谕军机大臣等电寄许景澄。电奏已悉。现在辽东倭兵。所存无多。三国与商归地。不难议结。驳阻索偿。仍须借助俄力。著许景澄。仍与外部联络。随时探问一有端倪。速电闻。电寄　　

○督办军务处奏、防务渐定请将神机营调扎各处兵丁。酌撤归伍。从之现月随手山西巡抚张煦奏、晋省行豫盐斤。碍难加价下户部议。摺包　　

○以鸿胪寺卿溥颋为内阁学士兼礼部侍郎衔。外记注　　

○缓徵奉天锦州庄头等处应徵余租。摺包　　

○己卯。谕内阁、马丕瑶奏、列保贤员。恳恩奖励一摺两广盐运使英启、署按察使肇阳罗道吴仲翔、候补道夏献铭、肇庆府知府文康、卸署高州府补用知府吴尚恭、补用知府钦州直隶州知州李受彤、调署阳江直隶厅同知刘忱、调署饶平县河源县知县刘孚京、晋甯县知县崔增瑞、归善县知县邹之麟、调补东莞县知县刘秉奎、卸署陆丰县知县李钟珏、卸署南海县知县杨荫廷、仁化县知县卢蔚猷、署合浦县知县柴廷淦、以上十五员。据该抚奏称、皆属贤能懋著。舆颂翕然。著传旨嘉奖。仍饬令益加勤奋勉作循良用副朝廷策励人才至意。另片奏、纠参不职各员等语。惠潮嘉道曾纪渠、乖张矜躁。操守平常难胜监司之任。著开缺以同知降补惠州府知府卢秉政、平庸贪污。嗜好更深。南雄直隶州调补罗定直隶州知州春椿江、沈嗜麴糵。公事废弛前任南海县准补新甯县知县郭树榕、糊涂贪鄙。巧于钻营徐闻县知县童凤池、阘茸轻浮。难膺民社。惠来县知县雷裕纶、纵容丁役。骚扰闾阎永安县知县敬辅、阴险乖僻。不洽舆情防城县典史方景庆、信用门丁。任意妄为江门东口厘厂委员试用县丞丁维翰、亏短厘金。侵蚀中饱前署批验所大使候补盐大使王德昌、把持鹾务。声名狼藉均著即行革职。以肃官方。现月　　

○谕军机大臣等、王文锦等奏、请将津胜一军裁撤一摺。著王文锦、曹克忠、会商王文韶、酌量情形应否将津胜军马步三十营。全行裁撤。仰或分别遣留之处。悉心妥筹。奏明办理王文锦著俟遣散事毕。再行来京供职。将此各谕令知之。寻王文韶奏、津胜军人数最多。未便一时全行裁撤。应由曹克忠妥为办理。分起遣散。得旨所筹尚妥。即著王文韶等悉心商酌分起遣散其籍隶外省者。必须资遣回籍。毋任中途生事。洋务随手

摺包

　　

○予草河岭及海城等处。阵亡骁骑校德恒等三十二人。伤亡领催德丰阿。积劳病故已革协领常明等四人。优恤。洋务　　

○予毅军阵亡游击权大胜等六十八人优恤。守备赵云奇。副将唐宗远。千总何占魁。在死事地方及原籍建祠。权大胜等于死事地方专祠一并附祀。洋务　　

○庚辰。上御乾清宫。命理藩院尚书启秀、左侍郎会章、右侍郎溥良、引前藏堪布嘉木养曲垫等呈递丹书克。随手　　

○谕内阁、本日侍郎会章委散秩大臣信恪、翰林院侍读学士准良、联衔陈奏事件。该侍郎等虽例得奏事。惟并非同官。即使意见相同。应亦各抒所见。单衔具奏。何得率行联衔。殊属非是。会章、信恪、准良、均著交部议处。洋务现月　　

○又谕、刑部奏、审明革员蒋希夷、按律定拟罪名。请旨遵行一摺。已革副将蒋希夷、著照该部所拟斩监候秋后处决。

洋务外记现月

　　

○谕军机大臣等、有人奏广东高州土匪滋事。请饬严拏匪首。首将酿乱之知县参办一摺。据称匪首庞癞渣尾。在吴川县境内。结党拜会。四出劫掠。稔恶日久。该县知县李之蕃、并不认真缉捕。致令匪首远扬。纠党围攻黄光济家。杀毙人命。焚毁房屋。屯居塘掇墟等处。按户打单。虽经高州镇总兵潘瀛率队剿办。而匪首庞癞渣尾、迄未弋获。同时电白县羊角墟匪徒。屯踞河琅墟。闻梅菉距匪。被官军击散。亦向阳江余洞等处逃逸。该两县知县。并未严究匪踪。请饬分别惩办等语。另片奏、粤省百姓完粮。向例到城投纳。吴川县知县李之蕃。一概乡徵。择肥而食。署电白县知县黄承彦贪庸纵盗。赎卖监犯等情。著谭钟麟。马丕瑶。饬属严拏匪首庞癞渣尾等务获。毋任漏网。并将李之蕃、黄承彦、被参各节。确切查明。据实参办。毋稍徇隐。原摺片均著钞给阅看。将此由四百里各谕令知之。现月　　

○又谕、电寄裕禄、前因奉天锦州广甯一带。被灾甚重。已降旨截留湖北漕米。以资赈抚。第恐缓不济急。近闻该处粮价极昂。民闲饔飧不给。殊堪矜悯。著裕禄速即查明灾区。应徵新旧钱粮。奏明蠲免。并筹办赈抚广招粮商。免徵厘税。以纾民困。电寄　　

○又谕、电寄张之洞等、现在和约既定。而台民不服。据为岛国。自己无从过问。惟近据英德使臣言上海广东。均有军机解往。并有勇丁由粤往台。疑为中国暗中接济。登之洋报。或系台人自行私运。亦未可知。而此等谣传。实于和约大有妨碍。著张之洞、奎后、谭钟麟、马丕瑶、饬查各海口。究竟有无私运军械勇丁之事。设法禁止。免滋口实。电寄　　

○又谕、电寄边宝泉、失守澎湖各员。现经唐景崧委员解闽。澎湖镇总兵周振邦、澎湖通判陈步梯。著一并革职。交边宝泉审明。按律定拟具奏。电寄　　

○引见新科进士。得旨、一甲三名。骆成骧、喻长霖、王龙文、业经授职。萧荣爵、吴绰炳、傅维森、曹汝麟、林开謩、雷镇华、张继良、齐耀琳、赵炳麟、刘嘉琛、赵增琦、潘龄皋、李瑞清、刘燕翼、叶芾棠、彭树华、陈楠、胡思敬、谈国楫、罗长＜礻奇＞、谢馨、朱永观、刘汝骥、何莘耕、陈望林、聂延祜、吴钧、萧之葆、兴廉、尹庆举、戴展诚、涂福田、葛毓芝、成连增、龚心钊、李翰芬、于疏枚、赵鹤龄、胡峻、欧家廉、文林、金鉽、锡嘏、廖基钰、世荣、胡嗣芬、赵黻鸿、万本端、李景骧、张世培、雷以动、林玉铭、陈恩棨、陈翰声、章华、余炳文、秦锡圭、江蕴琛、李之钊、石长信、李于锴、杨锡霖、何业健、谢远涵、沈同芳、罗经权、林清照、锡铎、顾祖彭、俱著改为翰林院庶吉士。卓孝复、刘云衢、郭灿、许受衡、袁绪钦、秦望澜、王焯、李长华、孙荣枝、李最高、谢荣熙、康有为、李国材、吴命新、徐孝丰、寸开泰、吕传恺、赵世德、赵廷珍、傅兰泰、汪世杰、王迺槃、张濂、刘明华、王荃善、李增芳、陶荣、孙绍棠、顾寿椿、丰和、吴鸿森、舒鸿仪、汪赞纶、杨恩元、马汝骥、文同书、张尧燊、魏元旷、陈恩洽、范国良、曲江宴、邢维经、黄维翰、顾光照、葛亮维、金境芙、白嘉澍、高祖培、王桐荫、李步沆、润芳、萧榘、黄树荣、庆隆、李若堃、旷子椿、周沆、刘嘉斌、高崧生、萧树昇、姚晋埏、荣春晖、吕笃、何重熙、贡士元、王荩臣、张锴、周之麟、廖鸣韶、王德懋、谭廷扬、谢元洪、景溎、张翰光、王凤文、徐信善、叶祖修、曹葆珣、迎喜、朱珩、韦锦恩、吕正斯、继曾、吕咸熙、郭景象、汪春榜、林灏深、魏倬、侯晋康、王伊、刘锽、雷光甸、刘彤光、海明、俱著分部学习。吕钰、吴建让、曹元弼、任锡纯、黄秉潍、刘蓉第、致善、王恕、梁士选、王宝田、孙秉衡、朱应杓、秦绂卿、俱著以内阁中书用。安文澜、黄瑞兰、刘庆骐、曹邦彦、周凤鸣、方朝治、曹甡孙、黎敬元、刘廷珍、郑宗郇、李景祥、王绳武、董观瀛、崔登瀛、彭锡蕃、崔保龄、李乐善、赵家蕙、邱炳萱、都守仁、朱远绶、刘德全、林朝圻、桂福、王从礼、潘宜经、瑞徵、张仲儒、恒善、李发宜、李庆霖、邹增祜、张存谐、林振光、高如恂、朱远缮、豫咸、刘辉、陈侃、韩克敬、杨瑞鳣、陈桢、杨云卿、爱兴阿、黄葆初、杨道钧、刘兴东、胡鉴莹、张凤台、张致安、何荣烈、孔庆堮、戴光、姜良材、邢骧、马如鉴、周丙荣、淩洪才、蓝镛、杨书勋、张锡鸿、杨允文、林宗奇、王桂枝、黄世泽、张庚铭、高暄阳、陈继洋、秦献祥、王树人、陈养源、刘国良、张之锐、李体仁、米穜、张志轩、王志昂、张俶兰、余际春、王曜南、鲍俊卿、边三益、詹恺、胡调元、丁良佐、吕继纯、周捷三、张受中、赵炳麟、陈扆、石长祜、陈永昌、石寅恭、林向滋、文俊、吴江澂、陈模、张朴、德锐、俱著交吏部掣签。分发各省。以知县即用内阁中书沈桐、著仍以内阁中书用。吏部候补主事姚炳熊、户部候补主事淩福彭、均著以主事即用。候选员外郎宝铭、著仍以员外郎归原班选用。余著归班铨选。现月　　

○伊犁将军长庚奏、派员履勘巴尔鲁克山、并查办俄商被劫各案。下所司知之。摺包　　

