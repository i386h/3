<!-- { "loadSidebar": true } -->
○又谕。有人奏。署任藩司。昏庸贪惰。据实纠倢■＜曰融＞■＜石木＞一摺。据称署直隶藩司清河道高骖麟。重听健忘。于地方公事。向不经心。初次接印。即索三家银号规银。专任其侄及幕友。在外串合。纳贿卖缺。城内外土匪劫盗毫不过问。办理交涉。纵容教民、任意讹索各等语。所奏如果属实。自应从严倢■＜曰融＞■＜石木＞办。著李鸿章按照所倢■＜曰融＞■＜石木＞各节。确切查明。据实具奏。毋稍徇庇。原摺著钞给阅看。将此谕令知之。寻奏。遵查前署藩司高骖麟。并无贿卖官缺过付确据。其余倢■＜曰融＞■＜石木＞款、或事出有因。或查无其事。原奏似系传闻之误。惟高骖麟才识平庸。公事疲懈。不胜繁要之任。应请开去清河道缺、以原品休致。如所请行。又谕。电寄奕劻等。电悉。醇亲王载沣、初次出洋。一切言动。诸宜谨慎。饮食起居。随时调护。并著张翼等、悉心照料。妥慎赞襄。礼毕即行回国。仍将外洋风土人情。随地留心体察。以资阅历。　　

○又谕。电寄奕劻等。那桐奏。南漕运京、酌拟变通办法一摺。漕粮积弊甚深。值此时艰。亟应改弦更张。妥筹良法。该侍郎所请将江浙漕米迳运京仓。酌拟办法各条。尚属可行。著户部、仓场侍郎、直隶总督、分别详查情形。妥定章程。奏明办理。其应修铁路之处。并著奕劻、李鸿章、酌核勘办。原摺均著钞给阅看。将此各谕令知之。　　

○戊辰。谕军机大臣等。有人奏、盐务积弊。酌拟治本治标二策一摺。盐务为国家岁入之大宗亦直省丛弊之渊薮。而两淮两广为尤甚＜圭黾＞滟兄当此时艰孔亟。帑饷支绌之际。尤宜变通整顿。惟各省情形不同。必须因地制宜期收实效原摺所陈盐务积弊。及酌拟治本治标各节。不为无见。著各督抚各就地方情形。详加考核。妥筹办理具奏。总期兴利除弊。以裕饷源原摺均著钞给阅看。将此各谕令知之。　　

○召见翰林院编修徐世昌。得旨。著以道员交军机处存记。　　

○以通政使司通政使陈邦瑞为工部右侍郎。兼管钱法堂事务。仍兼署吏部左侍郎。　　

○以捐助赈款。赏前江苏苏松太道蔡钧头品顶戴。　　

○以干犯军纪。革山西都司李万书等职。　　

○以守正捐躯予山西孟县节妇、李根源之母白文盛之妻、旌表如例。　　

○己巳。谕内阁袁世凯电奏。恳请回籍营葬。情词哀挚。具见孝思惟山东地方紧要。关系全局。该抚势难一日暂离。务当勉抑哀思。用资坐镇一俟大局定后再行赏假回籍营葬。该督之母。教有义方。朝廷甚为＜目辟＞衣檾矛＜夗贝＞许。该抚更当感激奋发。移孝作忠。共济时艰。以副倚任。　　

○谕军机大臣等、电寄奕劻等。江电悉。赔款一事。每年二千六百万。中国既难筹抵足数。则各国列表年限。展宽十四年利息多至二万数千万。势亦不得不然。该王大臣俟各国议覆到齐。再与婉商。如实不能磨减只可照准至海关如何指项。作抵于中国利权有无窒碍并著妥确筹商电奏。　　

○又谕。电寄奕劻等、现距撤兵限期。仅有十日。究竟各国兵队。果如期全撤否。觐见礼节。如何定议。迄未据奏。教案续行议处人员。亦未据商定复奏。当不至因此宕延。又生枝节。该王大臣膺此重任。责有攸归。著即迅速电复。其通商行船约章。亦须及时妥议。前有旨令盛宣怀会同商办。是否应在京会议。抑在沪邀集洋商、先行妥议。并著妥筹电奏。仍知会盛宣怀遵照。又民教专约。关系甚重。亟应趁此与各国会商。定立妥协章程。奏明通饬遵照。以杜后患而固邦交。　　

○召见直隶候补道孙宝琦。得旨。著交军机处存记。候旨录用。　　

○以光禄寺卿郭曾炘为通政使司通政使。　　

○命工部右侍郎陈邦瑞仍留政务处当差。　　

○赏前御史屠仁守、以五品京堂候补。交政务处差委。　　

○庚午。召见直隶候补道吴永。得旨、著以道员发往湖北。并交军机处存记。　　

○河东河道总督任道镕等奏、河防改归地方。新募三营。现尽裁撤下部知之。　　

○展缓河南本年应行恩正并科乡试。从河南巡抚松寿请也。　　

○辛未。山西巡抚岑春火滟宣奏。固关内外。防务大定。请移刘光才军驻扎口外。防剿马贼。得旨、著暂饬刘光才将口外马贼。迅速剿除。所需军饷。并咨明湖北江西照旧拨解。摺

包　　

○缓徵河南阌乡、灵宝、临颍、淅川、四厅县新赋。摺包　　

○壬申。谕内阁、杨儒奏保荐人才等语。除分省补用道胡惟德现充出使参赞俟差竣送部外。分省补用道何彦昇、欧阳述、直隶补用道林志道、湖北补用道钱绍桢、均著交吏部带领引见。现月　　

○直隶总督李鸿章奏、清丰县有天乙会匪、请将会首候选知县何鋆等斥革拏办。得旨、何鋆等著分别饬革。严拏惩办。仍一面解散愚民。毋听煽惑。摺包　　

○以袒庇拳匪。革直隶候补知县王庆保、吴立达、孙清华职。永不叙用。摺包　　

○缓徵直隶东安、献、曲周、高阳、沙河、平乡、广宗、永年、肥乡、广平、磁、开、元城、大名、长垣、隆平、甯晋、饶阳、十八州县。并原缓之安、青、静海、沧、南皮、邢台、南和、钜鹿、邯郸、成安、鸡泽、威、东明、新河、深、十五州县被灾地方钱粮杂课有差。摺包　　

○甲戌。归化城副都统奎诚奏、大青山后马贼滋扰。派兵会同蒙兵击散。得旨、昨据岑春火滟宣奏、已令督饬刘光才迅速剿办矣。仍著飞饬乌伊各盟。一体堵截。毋任蔓延。摺包　　

○乙亥。内阁等衙门、保送满洲蒙古御史人员。经留京王大臣验看具奏。得旨、所有圈出之崇廉、延誉、恩昌、润懋、诚鉴、玉春、俨忠、瑞琛、崇兴、庆祥、惠裕、伊淩额、倭和泰、常徽、景廉、增祺、贵铭、文曦、金垣、均著记名以御史用。　　

○丙子。总理各国事务衙门奏。收回衙署及档案等件情形。报闻。　　

○仓场衙门奏。豫筹仓务。及现在办法。得旨。著会同户部体察情形。随时奏明办理。摺包　　

○仓场侍郎刘恩溥等奏、畿辅教案赔款。民力不支。请筹颁钜款办理。得旨、著全权大臣直隶总督、就近体察情形。会商户部妥筹办理。摺包　　

○开缺广西巡抚黄槐森奏、请将广西团练。归并保甲办理。从之。摺包　　

○以鸿胪寺卿裴维侒为广东乡试正考官。翰林院编修夏孙桐为副考官。编修李传元为广西乡试正考官。伍铨萃为副考官。现月　　

○以报效银两。予科尔沁图什业图和硕亲王色旺诺尔布桑保等奖叙。随手　　

○戊寅。谕内阁、陶模奏、特倢■＜曰融＞■＜石木＞庸劣不职文武官员各一摺。广东雷琼兵备道叶大遒、嗜好甚深。怠于理事。候补知府卢秉政、才具平庸。作事苟且。均著勒令休致。南海县知县杨镇荣、阅历太浅。办事轻率。著开缺另补。同知衔四会县知县张经年、貌若勤能。品行卑鄙。四品衔试用通判署电白县知县蔡继昌、信任劣幕。声名平常。均著撤销加衔。以府经历县丞归部选用。候补知县曾瑞祺、性情巧滑。工于牟利。著即行革职。北海镇总兵刘邦盛、办事颟顸。措置无方。肇庆协副将斌成、才具平庸。办事竭蹶。均著开缺送部引见。赤溪协副将张邦福、阘茸嗜利。声名尤劣。顺德协副将刘盛濯、庸懦无能。缉捕废弛。均著即行革职。新会营参将武永泰、貌似勤干。专工应酬。著开去参将缺以都司归部选用。以肃吏治而饬戎政。现月　　

○谕军机大臣等、电寄奕劻等。文电悉。京畿内外地方。本系步军统领衙门、顺天府、五城、直隶总督专责。现当善后紧要之时。诸事尤为繁重。兹据奕劻、李鸿章、奏请派令胡燏棻办理京畿地方营务事宜。著照所请。刊给胡燏棻襄办京畿地方善后营务事宜关防。俾昭信守。仍著该侍郎随时禀承奕劻、李鸿章、并会商步军统领衙门、顺天府五城、通筹妥为办理。以重事权而免纷歧。电寄　　

○以候补三四品京堂沈家本为光禄寺卿。现月　　

○己卯。谕军机大臣等、电寄奕劻等。增祺奏、寿长由新立屯进省。路过新民厅。被俄统领派兵送至省城。现俄都统因往抄刘弹子、竟将寿长由火车载赴旅顺。闻已送往海参崴等语。前已电令寿长迅速赴京。毋任延宕生事。该革员擅开边衅应由中国自行惩处。著奕劻、李鸿章、迅商俄使。先行放回。原片著钞给阅看。将此谕令知之。电寄　　

○盛京将军增祺等奏、恭诣两陵瞻谒。均尚无恙。得旨敬悉。　　

○又奏、两陵仍归官兵守护。并先行接管各城。得旨、著启昆等督饬官兵。敬谨守护。并将各城地方。妥为经理。　　

○又奏、口滟库噜供奉圣容御宝。已经晋昌恭送热河。得旨、据福谦奏到。敬谨供奉矣。摺包　　

○又奏、现拟变通东流水围荒地丈放章程。请饬立案。下部知之。摺包　　

○以大学士王文韶为国史馆正总裁。官工部尚书瞿鸿禨、兵部左侍郎贻谷、为国史馆副总裁官。现月　　

○以广州协副将郑润材为广东北海镇总兵官。现月　　

○以干犯军纪。革奉天神武营统领笔帖式广惠职。摺包　　

○以积劳病故予河工道员吴承恩优恤。摺包　　

○予捕匪被戕。前署山东聊城县知县曹和浚优恤。摺包　　

○庚辰。谕军机大臣等、电寄李鸿章。奕劻。李鸿章奏、教堂偿款。除归大案银三百万。并筹给现银二百余万外。顺直各州县。赔恤教民各款。仍应就地筹捐等语。昨据刘恩溥等合词奏称、直隶各属教士。索偿赔恤。为数甚钜而地方悉遭蹂躏。凋敝万分。困苦异常。民不聊生。事定以后。喘息难安。若再迫令骤捐钜款。民力万难筹措。必至弱者悉填沟壑。强者激生事端。请饬地方官与教士。公平议定赔恤数目。暂拨官款。先行垫给。一俟民力稍纾。再饬各州县分年就地筹捐。摊还官款等情。已有旨饬令全权大臣、直隶总督、会商户部妥筹办理。著李鸿章再行体察地方情形。细筹妥办。以苏孑黎而恤民艰。电寄　　

○福建陆路提督程文炳奏、所统五省援军。一律撤竣。报闻。摺包　　

○以记名副都统协领富隆额为盛京副都统。现月　　

