<!-- { "loadSidebar": true } -->
○遣官祭端慧皇太子园寝。醇贤亲王园寝。照例　　

○上诣颐年殿问慈禧端佑康颐昭豫庄诚筹恭钦献崇熙皇太后安。翌日如之。　　

○御乾清宫。和国使臣希特斯、参赞欧登科、觐见。内记注　　

○颁光绪三十年时宪书。　　

○谕内阁、御史张元奇片奏、商部尚书载振、在余园等处。朋聚宴饮等语。现在时事艰难。朝廷宵旰忧劳。无时或释。大小臣工。自当战兢惕厉。各勤职守。载振分属宗支。所管商部。关系綦重。应如何奋勉谨慎。一意奉公。何心娱乐游。其中应不止载振一人。在载振尤当深加警惕。有则改之。无则加勉。此外王公及大小臣工。均当互相儆戒。束身自爱。勤供职业。共济时艰。毋负朝廷谆谆诰诫之至意。现月　　

○又谕、商部奏、请通饬各省振兴农务一摺。据称商务初基。以提倡土货为要义。而商之本在工。工之本农。非先振兴农务。则始基不立。工商亦无以为资。振兴农务之法。不外清地亩。辨土宜。以及兴水利。广畜牧。设立农务学堂。与试验场。请饬各将军督抚。通饬各属。将地亩册。土性表。详晰编造报部等语。所陈不为无见。著各省大吏。速饬各府厅州县。认真确查。极力讲求。一律切实兴办。以广种植而裕利源。现月　　

○谕军机大臣等、有人奏倢■＜曰融＞■＜石木＞臣牟利营私。请饬查办一摺。据称顺天学政陆宝忠、考试保属。徇情取进。生童各场。索取规费。两任监临。沿途需索等语。著袁世凯按照所倢■＜曰融＞■＜石木＞各节。确切查明。据实具奏。毋稍徇隐。原摺著钞给阅看。将此谕令知之。寻奏该学政被倢■＜曰融＞■＜石木＞各节。查无实据。应请毋庸置议。报闻。　　

○又谕、有人奏、疆臣贪黩营私。请旨查办一摺。据称安徽巡抚诚勋、人本庸滑。不谙吏事。在浙江护抚任内。贿恪公行。交卸后沿途需索供张。现到皖任未及匝月。纵容家丁婪索门包等语。著魏光焘按照所倢■＜曰融＞■＜石木＞各节。确切查明。据实具奏。毋稍徇隐。原摺著钞给阅看。将此谕令知之。现

月

　　

○以捐助学堂经费。予江西临川县监生花桂荣建坊。　　

○壬子。上奉慈禧端佑康颐昭豫庄诚寿恭钦献崇熙皇太后幸颐和园驻跸。内记注　　

○以光禄寺卿明启为都察院左副都御史。现月　　

○以功德在民。予故甘肃新疆巡抚饶应祺、于甘肃省城建立专祠。从陕甘总督崧蕃请也。摺包　　

○抚恤甘肃皋兰、金、渭源、洮、平番、甯夏、甯朔、中＜目辟＞行＜匧心＞口＜韦未＞＜夗贝＞、平罗、西甯、碾伯、河、狄道、武威、敦煌、泰、十六厅州县。暨沙泥州判所属被雹被水灾民。摺包　　

○癸丑。上诣乐寿堂问慈禧端佑康颐昭豫庄诚寿恭钦献崇献崇熙皇太后安。至壬申皆如之。内记注　　

○谕军机大臣等、本年直隶、吉林、山东、广东、广西、甘肃、新疆、江苏、陕西、湖北、浙江、云南、江西、曾报偏灾。朝廷轸恤为怀。议赈议蠲。已饬各该将军督抚等、妥筹抚恤。小民谅可不至失所。惟念来春青黄不接之时。民力未免拮据。著传谕该将军督抚等。体察情形。如有应行接济之处。即著查明据实覆奏。封印以前奏到。候朕于新正降旨加恩。此外各该省有无被灾地方。应行调剂之处。著该将军督抚等、一体查明具奏。现月　　

○直隶总督袁世凯奏、芦商无力办运。暂借洋款。以资周转下部知之。　　

○以滥刑毙命。革直隶南皮县知县陈镜心职。永不叙用。　　

○以玩视民瘼。革直隶武邑县知县孙振翮职。摺包　　

○以报效学堂经费。予直隶吴桥县职绅吴荣熙建坊。　　

○甲寅。谕内阁、礼部奏、冬至令节次日行朝贺礼一摺。朕钦奉慈禧端佑康熙昭豫庄诚寿恭钦献崇熙皇太后懿旨。著停止行礼。现月　　

○以救护中外失事商船出力。予代理山东蓬莱县知县朱行祺等奖叙。　　

○以捐助小学堂经费。予山东蓬莱县知县李于锴同知衔。并赏四品封典。　　

○乙卯。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。明年七旬万寿。闿泽覃敷。所有在京四品以下官员。现章减放三成俸米。八旗兵丁。现章减放一季甲米。均著加恩全数放给一年。其各省贫民。著每省赏银二万两。由藩库给发。以示嘉惠。钦此。朕祗奉德音。著各衙门钦遵办理。现月　　

○谕军机大臣等、电寄曹鸿勋、据电奏黔军在南丹剿匪。粮竭勇病。势难力守。祇得突出乞援。现退扎黔境四寨等语。前据岑春火滟宣电奏、已派李福兴率兵赴援南丹。并饬思恩府拨营前往。现在该土州吃紧。著岑春火滟宣、柯逢时、曹鸿勋、严饬各军。迅即会剿。务将匪党全数殄除。毋任窜突滋患。至为切要。

电寄

　　

○两江总督魏光焘奏、拏获私枭会匪出力人员请奖。得旨、著俟拏获首犯后。再行酌保数员。毋许冒滥。摺包　　

○命刑部尚书奎俊吏部右侍郎张英麟、正黄旗满洲副都统秀吉、镶白旗汉军副都统庄山、在紫禁城内骑马。现月　　

○以整顿闽海关常税出力。予候选知府马景融等升叙。摺包　　

○丙辰。仁宗睿皇帝诞辰。遣官祭奉先殿。　　

○谕军机大臣等、前经谕令各省选派将弁。分赴北洋湖北学习操练。以资得力而期画一。并饬袁世凯、张之洞、将详细章程。及应派将弁数目。妥议具奏。上年政务处议覆各省奏请改定武职各缺。复经谕令该督等核议具奏。至今尚未奏到。现在时事艰难。练兵尤为当务之急。著袁世凯、张之洞、仍遵前旨。详细妥议章程。迅速具奏。请旨遵行。将此各谕令知之。现月　　

○又谕、都察院代奏、四川绅士易显珩等呈称、合州蛟水为患。恳请抚恤等语。四川合州。本年六月闲。蛟水陡发。居民田土房屋。均被冲塌。并淹毙人口。灾情甚重。轸念殊殷。著锡良迅即拨款赈济。严饬该州知州核实散放。以恤灾黎。原呈著钞给阅看。将此谕令知之。现月　　

○以天气渐寒。赏闲散宗室觉罗人等一月钱粮。其孤寡者。除恩赏外。再加半月钱粮。现月　　

○赏京师八旗及绿步各营官兵半月钱粮。现月　　

○丁巳。谕军机大臣等、电寄岑春火滟宣、据电称匪首覃老发一股。经该署督饬营剿灭。办理尚为得手。所有出力员弁。准其择尤酌保。仍饬各军将余匪＜目辟＞暒穴＜曰融＞夕＜夗贝＞捕净尽为要。电寄　　

○戊午。谕军机大臣等、电寄岑春火滟宣、电悉。该署督即饬派去各营。赶紧围剿。南丹为广西边地。紧接黔疆。仍著曹鸿勋严饬各军。认真堵截。毋致窜扰。电寄　　

○又谕、电寄瑞洵、电悉。著该大臣即行前往弹压拊循。查明确情。详晰具奏。所有明年接收事宜。仍著瑞洵经理。并会商春满等、妥为筹办。务于守土安边。均有■滟卑益。电寄　　

○以捐赈二万两。予广西西林县举人岑春荫以道员补用。　　

○己未。上奉慈禧端佑康颐昭豫庄诚寿恭钦献崇熙皇太后幸颐乐殿。侍早晚膳。至辛酉皆如之。　　

○命御前大臣载振、博迪苏、军机大臣荣庆、内务府大臣增崇、庄山、在西苑门内骑马。　　

○庚申。慈禧端佑康熙昭豫庄诚寿恭钦献崇熙皇太后万寿圣节。遣官祭太庙后殿奉先殿。上率王以下文武大臣。诣排云门内行庆贺礼。血■乣官于排云门外行礼。　　

○辛酉。荆州将军绰哈布等奏。荆州旗营。择要改练常备一军。认真操练。期成劲旅。报闻。摺包　　

○癸亥。谕军机大臣等、电寄岑春火滟宣、据电奏、请将广西吏事军事。均责成巡抚。以一事权。并请派刘光才总统各军等语。广西匪氛未靖。一切正资整顿。刘光才接任后。即著该提督总统各军。周历剿办。仍著岑春火滟宣、柯逢时、随时会商。妥筹办理。现在时事艰难。全在督抚将帅。和衷商搉。实力经理。岂容稍存意见。致误事机。如广西吏治军政。仍无起色。定惟该督抚是问。懔之。电寄　　

○以随使出洋期满。予驻俄参赞官知州陆徵祥以知府即选。　　

○以遵命捐赈。予前都察院左副都御史承袭一等候曾广銮为其故母建坊。　　

○甲子。谕内阁、前据御史梁文灿奏倢■＜曰融＞■＜石木＞山东福山县知县李舒馨、讳灾勒捐各款。当经谕令周馥确查。兹据查明覆奏。所倢■＜曰融＞■＜石木＞各节。查无实据。惟该县在任日久。毫无政绩。办事疏忽。不洽舆情。所请原品休致。不足蔽辜。李舒馨著即行革职。以示惩儆。现月　　

○谕军机大臣等、有人奏、川省盗匪复炽。请饬严禁烧会。并请罢白蜡公司各摺片。著锡良体察情形。妥筹办理。另片奏、威远县知县徐樾、纵盗殃民。马边厅同知陈再廉、贪暴恣横。署罗江县知县翁在玥、昏惰贪婪各款等语。著锡良按照所倢■＜曰融＞■＜石木＞各节。一并确查具奏。毋稍徇隐。原摺片著钞给阅看。将此谕令知之。现月　　

○商部奏、重订铁路肬■闲明章程二十四条。俾资遵守。报闻。摺包　　

○山东巡抚周馥奏、永阜场连年被灾。产盐不敷。请委员前往长芦。亦坨筑运。下部知之。　　

○予积劳病故。山东守备杨严华优恤。摺包　　

○乙丑。谕内阁、翰林院侍读学士恽毓鼎、御史左绍佐奏、清丈地亩。未可遽行各一摺。前经商部奏请通饬振兴商务。曾谕令各将军督抚。严饬地方官认真稽查。极力讲求。并未饬令清丈。致涉烦扰。朝廷体恤民艰。首以不扰闾阎为第一要义。著各将军督抚。妥筹办理。毋稍误会。但将官荒民荒。切实厘剔清楚。派委廉能州县。确实稽查。毋为民害。是为至要。现月　　

○又谕、李兴锐奏、举劾属员一摺。广东广州府知府沈传义、廉州府知府郭之全、琼州府知府刘尚伦、前署广州府试用知府陈望曾、署香山县知县补用同知庄允懿、番禺县知县吕道象、署澄海县知县龙门县知县董元度、既据该署抚胪举政绩。均著传旨嘉奖。沈传义并仍著送部引见。候补知府全炤、劣奣＜虘阝＞亦甚多。人言啧啧。补用知府谭启绪、声名狼藉。举动乖方。试用通判孙如璋、办事荒谬。署新会县知县龙川县知县邓景临、声名平常。试用知县姚英、操守难信。电白县水东司巡检于瑞麟、人品贪劣。均著即行革职。广州府通判许培桢、工于奔竞。试用通判张光裕、性情卑鄙。均著以府经历县丞降补。博罗县知县陈宗凤、人地不宜。著开缺另补。教习知县王煃焯、才识迂拘。惟文理尚优。著以教职归部铨选。现月　　

