<!-- { "loadSidebar": true } -->
○谕内阁。刘长佑等奏。寻甸州教匪滋事。就地击散。擒斩首要各逆。请将出力阵亡绅团分别奖恤。开单呈览一摺。云南寻甸州地方。教匪高春等。挟嫌将武生舒景春全家杀害。裹胁二千余人。妄立伪号。攻扑州城。经游击张自发等奋力迎剿。该督等复派参将向逢春等。管带练军。驰往剿办。该匪率众抗拒。兵团合力兜捕。阵斩伪天师张颂等各头目。格杀贼党三百余人。裹胁之众。弃械投诚。立将贼垒悉数铲平。办理尚为迅速。仍著督饬该处文武官绅。□□穴□又□捕窜匪毋留余孽。以靖地方。所有此次尤为出力之都司李正起王天长赵玉堂。均著免补都司。以游击尽先补用。并赏加参将衔。六品军功李琼。著以千总尽先拔补。并赏戴蓝翎。阵亡之游击张自发。都司周尚材。千总田自海白耀。记拔外委武生舒景春。均著交部从优议恤。其余出力官绅。伤亡兵团。著准其查明汇案奏请奖恤。另片奏。署寻甸州知州吕调阳。管带练军副将姜飞龙。会督兵团。保守州城。请免查办等语。吕调阳姜飞龙。均著免其查办。记注　　

○又谕。刘长佑等奏。甄别庸劣不职各员一摺。云南前署寻甸州知州候补知州蓝春田。办事颟顸。难膺民社。著降为府经历县亟铨选。禄丰县知县杨逢春。居心鄙诈。不守官箴。候补州同秦浚。任性妄为。不堪造就。候补县丞申维新。藉差需索。肆无忌惮。前署建水县典史补用县丞李炳文。贪鄙性成。难期悔改。云龙州吏目刘秀彬。举止乖张。声名甚劣。禄劝县典史薛庆祥。不知检束。罔协舆情。均著即行革职。元江州吏目黄之容。年力就衰办事迟钝。著勒令休致。以肃官方。记注　　

○又谕。前据恩承等奏。查明前任云南盐法道沈寿榕。并无与魏鼎薰等。私事干求各情。当谕令刘长佑。杜瑞联。将已革知府魏鼎薰。知州李光舒。留心查看。如果始终奋勉。再行奏请开复。兹据该督抚奏称魏鼎薰等。自革职后。均各自知愧惧。益加检束。派委差事。无闲初终。恳请开复等语。云南已革候补知府魏鼎薰。升用同知补用知州李光舒。均著准其开复原官。李光舒并赏还花翎。所请魏鼎薰归原保道员补用之处。著吏部议奏。记

注

　　

○又谕。李瀚章等奏。请将知府勒令休致等语。湖北宜昌府知府贾万青。才短识闇。办事颟顸。著即勒令休致。以肃官常。记注　　

○又谕。御史周开铭奏。廓尔喀贡使来京。崇文门员役诈索。理藩院。办理失体。并蒙古王公年班来京。理藩院崇文门纵容员役任意勒索各摺片。外藩王公及使臣到京。该衙门自应仰体朝廷德意。妥为办理并约束官役。毋任稍有扰累。若如该御史所奏。殊属不成事体。且其中情节支离。著派广寿潘祖荫确切查明。据实具奏。毋稍徇隐。记注　　

○又谕。御史周开铭奏。请饬禁崇文门需索扣留等语。乡会试士子到京。如携带行李。并无违禁货物。自应随到随验。立即放行。岂容书役藉端勒索。兹据该御史奏。本年会试。士子到京。风闻崇文门已有扣留行李。需索税规之事。殊属不成事体。著崇文门监督。申明旧章。严行饬禁。如书役人等。查有需索留难情事。即行从重惩办。毋稍宽纵。记注　　

○谕军机大臣等。御史周开铭奏。近来正阳门。迟至丑初以后。始行开启。致进内各官。聚集久候。并门外官厅。无人直宿等语。著该衙门严饬该管官。查照向章。按时启闭。毋任迟误。并令弁役等认真巡查。不得稍有疏懈。现月　　

○癸未。上诣大高殿寿皇殿行礼。记注　　

○御保和殿。赐蒙古王贝勒贝子公额驸台吉暨文武大臣朝鲜国正副使燕。　　

○谕内阁。金顺奏。防御私自潜逃。请革职查拏等语。黑龙江墨尔根城即补防御富尔洪额胡逊布二员。携带军械战马。私自潜逃。查无下落。实属目无法纪。富尔洪额胡逊布均著即行革职。并著察哈尔都统。乌里雅苏台科布多塔尔巴哈台将军大臣。山海关副都统。黑龙江将军一体查拏务获惩办。以肃军律。记注　　

○又谕。金顺奏请将催饷道员革职等语。按察使衔甘肃题补道侯桢。经金顺派往山东催饷。竟敢日事饮。任意招摇。于饷事漠不关心。实属有玷官箴。侯桢著即行革职。以示惩儆。记注　　

○谕军机大臣等。金顺奏。饷需极绌。请旨饬解一摺。据称前经部议。各省关应解该将军饷银。将光绪四年奏明指提之五十万两。尽五年六月以前解清。其应协新饷。按月照数报解。现查指提之项。粤海关尚欠解银一万两。江汉关欠解银三万两。湖北欠解银三万两。山东欠解银二万两。光绪五年应协月饷。亦仅解到二十余万两。现在整顿边务。请严饬按月解足等语。该将军办理边防。需饷孔亟。著各该督抚监督。将应解月饷。按月如数拨解。其粤海关江汉关湖北山东欠解指提之项。并著该督抚监督。迅速解清。不得稍有迟误。将此由五百里谕知刘坤一、李瀚章、张树声、丁宝桢、吴元炳、裕宽、周恒祺、涂宗瀛、潘霨、冯誉骥。并传谕谭钧培、王思沂、俊启知之。现月　　

○予积劳病故副将王景城、参将韩进堂、陈法丑、游击徐占魁等照军营例优恤。摺包　　

○协修官谢绪璠恭纂　　

帮总纂官程棫林恭辑监修总裁世恭阅三签五月二十六日正总裁那恭阅六月十二日专司藁本陆恭覆阅壬子十月十七日　　

徐恭阅六签九月初五日　　

荣月日副总裁唐月日　　

宗室宝恭阅六月初二日

　　

郭恭阅七月初一日　　

熙月日初校修改下卷拾肆签章华恭校陈恭阅二签八月二十日覆校修改下卷柒签恽宝惠详校宗室麒月日总校修改下卷肆拾肆签田智枚总校蒙古总裁恩月日



大清德宗同天崇运大中至正经文纬武仁孝睿智端俭宽勤景皇帝实录卷之一百八　　

光绪六年。庚辰。正月。甲申。上御乾清宫。赐廷臣大学士等宴。记注　　

○以郡王衔札萨克多罗贝勒晋丕勒多尔济为三音诺彦部落副盟长。现月　　

○乙酉。谕内阁、傅振邦奏、旧疾复发。恳请开缺一摺。傅振邦现已调补湖北提督。著赏假两个月。毋庸开缺。记注　　

○谕军机大臣等。恭镗奏请饬催协饷等语。乌鲁木齐饷银。应由山东等省按月协济。统计月饷四万两。现仅据山东协解三万两。江汉关协解一万两。闽海关协解五千两。江海粤海两关。各协解一万五千两。计一年所解。不满两月月饷。该城办理募营善后各事。需饷孔殷。著该将军督抚监督等。竭力匀拨。以济要需。并各于就地饷源。每年解交饷银若干。实在协济几月。咨覆该城。俾知月饷确数。不致虚悬。以便通盘筹算。有济实用。将此由五百里谕知穆图善、庆春、刘坤一、李瀚章、丁宝桢、张树声、吴元炳、裕宽、周恒祺、潘霨、并传谕谭钧培、俊启知之。现月　　

○丙戌。谕内阁。本月十五日。保和殿筵燕经管宴大臣。以膳房执差人等。拥挤入殿。奏明将管膳房大臣等交部议处。兹据恩承广寿奏称。十六日遇见灵桂。向伊等言及所□□□尔□实系冤抑。灵桂等明知冤抑。故意妄行□□□尔□奏该王大臣。是何居心。尤不可解等语管宴大臣于执差人等。入殿拥挤。理应□□□尔□奏灵桂何以辄向恩承等。故作周旋之语恩承等复执灵桂之言。哓哓置辩。措辞尤为失当。灵桂恩承广寿均著传旨申饬。嗣后殿廷筵燕。著管宴大臣明定章程。以昭严肃。傥有不遵约束情事。仍著御前大臣等据实奏□□□尔□。记注　　

○又谕。工部奏太常寺咨修物件请循照旧章办理一摺。据称近来太常寺每逢祭祀。前期咨部。请修祭器等件。络绎不绝。经该部咨令将修案声明。并各处祭器造册送部。以凭查核。乃日久并未造报。请申明定例酌立章程等语。著太常寺堂官。将祭器等项。敬谨查明。现在存储者若干。堪用者若干。待修者若干。分别编列字号。造册咨送工部。嗣后遇有应修之件。由该部查明核实办理。另片奏缎疋颜料二库。支发物料及折价。请随时详细知照该部备查等语。著照所议办理。记注　　

○又谕。前因御史邓庆麟奏□□□尔□通州务关厅属管河州判王源祺贪婪不职。请旨查办一摺。当令继格毕道远。就近确切查明。据实具奏。兹据奏称。王源祺句串廪生阎鸿勋。书吏田永泰。出入衙署。每事招摇。遇有乡民涉讼。肆意需索陵虐。并因接眷等事。屡向村民借贷银两。阎鸿勋因流娼控案。索取使费。曾在通州传讯有案。该州判贪婪不职。已可概见等语。王源祺著即行革职。阎鸿勋著革去廪生。田永泰并著一并革役。以示惩儆。记

注

　　

○又谕。镶黄旗蒙古都统明庆奏。病势未痊恳请开缺一摺。明庆著赏假两个月。毋庸开缺。记注　　

○丁亥。上御紫光阁。赐蒙古王贝勒贝子公额驸台吉等茶果。记注　　

○饬部颁给呼兰副都统等印信关防。摺包　　

○以科尔沁镇国公棍楚克林沁。署镶黄旗蒙古都统。译汉　　

○戊子。以神灵显应。颁四川崇甯县新建文昌庙扁额。曰诞敷文德。关帝庙扁额。曰布昭圣武。记注　　

○己丑。孝穆成皇后忌辰。遣官祭慕陵。记注　　

○谕内阁。前因时事多艰。需才孔亟。迭经谕令各直省督抚保荐人才。以备任使。惟恐奇材异能之士。伏处尚多。该督抚等闻见难周。尚未尽登荐剡。必须周咨博访。以广□□穴□又□罗。著大学士六部九卿各直省将军督抚。暨曾任统兵大臣彭玉麟、杨岳斌。加意访求。其有器识闳远。通达治体。为守兼优。长于吏事。以及才略过人。足任将帅。骁勇善战。足备偏裨。熟悉中外交涉事宜。通晓各国语言文字。善制船械。精通算学。足供器使。并谙练水师事宜者。无纶文武两途。已仕未仕。均著各举所知。出具切实考语秉公保荐。不得徒采虚名。滥竽充数。亦不得以无人可保。一奏塞责。庶几人材辈出缓急可资。以副朝廷延揽人才至意。将此通谕知之。记注　　

○又谕。丁宝桢奏□□□尔□庸劣各员等语。四川酉阳直隶州知州刘启镛。性情近利。难膺民牧。资州直隶州知州孙元超。习于钻营。有坏风气。成都府通判林宝光。蒙混舞弊。巧于营私。岳池县知县范懋。嗜好甚深。怠玩民事。珙县知县吴羹梅。躁妄轻浮难资造就。候补知县吴培棠。工于粉饰物议烦滋。均著即行革职。候补知府张轓新。委阿取容。不堪表率著以同知降补。雅安县知县韩道源。年老昏庸。无从振作。著勒令休致。冕甯县知县叶交。性情疲缓。阘茸无能。候补知县刘炳溎。甫任地方。即形纵弛。均著以府经历县丞降补。以示惩儆记注　　

