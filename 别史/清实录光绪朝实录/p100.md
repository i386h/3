<!-- { "loadSidebar": true } -->
○癸丑。引见丙子恩科散馆人员。得旨。此次散馆之修撰曹鸿勋、编修王赓荣、冯文蔚、业经授职。二甲庶吉士陈翥、敖名震、钟德祥、管廷鹗、吴树梅、章志坚、章洪钧、陈琇莹、张世恩、林绍年、黄群杰、吴兆泰、高钊中、冯金鉴、金星桂、茅景容、戴鸿慈、黄彝年、徐致靖、倪恩龄、高赓恩、黄显瓒、曹昌燮、缪荃孙、陈履亨、潘宝璜、黄国瑾、陈懋侯、赵时俊、朱一新、翟伯恒、刘中策、张端、陶方琦、刘心源、春溥、李桂林、王锡蕃、廖廷相、朱善祥、冯汝骐、张炳琳、郑衍熙、林启、刘宗标、谢祖源、陈兆文、殷李尧、裕德、唐椿森、陆宝忠、朱卓英、黎荣翰、周盛典、汤子坤、罗锦文、吴锡璋、况桂馨、俱著授为编修。三甲庶吉士涂廉锷、陈存懋、冯崧生、俱著授为检讨。朱镜清、陈德薰、杨鸿元、陈棨仁、杨际清、常山、黄均隆、顾璜、施典章、孙佩金、徐玮文、张礽杰、梁廷栋、党蒙、俱著以部属用。杨钦琦、陈我煦、周材芳、郑绍成、周骐、赵宗鼎、龙朝言、袁镇南、王亦曾、金学献、徐浩、陈毓麟、路朝霖、曾长治、闻福增、孙其正、魏起鹏、贾联堂、彭启瑞、张继、胡瀛涛、高维岳、陶搢绶、俱著以知县即用。现月　　

○甲寅。孝慎成皇后忌辰。遣官祭慕陵。礼部文　　

○协修官朱国桢恭纂　　

帮总纂官钱骏祥恭辑监修总裁世恭阅二签三月十五日正总裁那恭阅四月初五日专司藳本陆恭覆阅壬子五月初六日　　

徐恭阅五月十七日　　

荣恭阅二签闰月初九日副总裁唐恭阅一签七月初七日　　

宗室宝恭阅一签九月二十三日

　　

郭恭阅四月十五日　　

熙月日初校修改上卷肆拾签尚其源恭校陈恭阅三月二十日覆校修改上卷拾陆签崔师范详校宗室麒月日总校修改上卷肆拾壹签田智枚总校蒙古总裁恩月日


大清德宗同天崇运大中至正经文纬武仁孝睿智端俭宽勤景皇帝实录卷之五十一　　

光绪三年。丁丑。五月。乙卯朔。上诣钟粹宫问慈安端裕康庆昭和庄敬皇太后安长春宫问慈禧端佑康颐昭豫庄诚皇太后安。至甲申。皆如之。内起

居注　　

○引见前翰林院编修陆懋宗得旨。著以检讨用。现月档　　

○山西巡抚鲍源深奏。太原镇总兵黄秉钧。由皖带来旧部马勇一千名。步勇四十名。皆久经战阵之士。自应酌给口粮。作为该镇亲兵。便于钤束。按照练兵章程。马勇照马队亲兵。每名月支口粮银三两六钱。马每匹月支草乾粮三两。步勇照步队亲兵。每名月支口粮银三两三钱。俱在于司库练兵经费项内动放。归入练兵案内作正造销。报闻。摺包　　

○命都察院左都御史全庆协办大学士兵部尚书沈桂芬教习庶吉士　　

○予江西南安府守城殉难绅士候选知县李德堃、从九品职衔傅成英恤典如例。摺包　　

○丙辰。谕内阁。朕奉慈安端裕康庆昭和庄敬皇太后慈禧端佑康颐昭豫庄诚皇太后懿旨。军机大臣大学士总裁王大臣等奏。遵议玉牒体式一摺。此次恭修玉牒体式。著照所议敬谨缮写。现月档随手档　　

○又谕。朕奉两宫皇太后懿旨翰要院侍讲张佩纶奏。敬献升祔礼议。以备采择。并昭穆位次。及考证异同各摺片。著王大臣大学士六部九卿翰詹科道。归入惇亲王奕誴等、前奏请饬廷臣会议摺内。一并妥议具奏。现月档　　

○两广总督刘坤一。广西巡抚涂宗瀛奏。边防未竣。广西提督冯子材。刻难离任。吁恳暂缓。陛见得旨。前据涂宗瀛奏请。已准令该督俟马平善后事竣再行来京陛见矣。摺包　　

○宗人府左宗人载容、因病乞解职、并停俸。得旨、准其开去一切差使。加恩赏食全俸。现月档　　

○以郡王衔多罗贝勒奕劻、为宗人府左宗人。现月档　　

○丁巳。孝诚仁皇后忌辰。遣官祭景陵。　　

○以前福州将军文煜、为内大臣。明发档　　

○以贝勒奕絪、为正黄旗蒙古都统。明发档　　

○以急公好义予沧州候选游击刘凤舞副将衔。外记档　　

○戊午。刑部左侍郎袁保恒、乞假回籍营葬得旨。著赏假两个月。以内阁学士冯誉骥署刑部左侍郎。现月档　　

○以擅离职守。因赌构衅革盛京骁骑校祥奎职。兵部郎中瑞辰离任归案审讯。外记档　　

○己未。谕内阁。毓橚等奏、应行急修各工请派大臣查验一摺。孝东陵。隆恩殿景陵。西明楼等处。均有曹□少朽渗漏情形。著派德椿将应修各工程。敬谨查验奏明办理。现月档　　

○云南巡抚潘鼎新、奏查云贵两省各班补缺。章程均准变通办理。原以边陲初靖情形。各有不同。暑事与补缺。事同一律仰恳天恩准将滇省署缺章程。援照补缺暂予变通。俟军事大定善后告竣再行遵照办理。如所请行。摺包

　　

○吏部左侍郎恩承之母许氏。年届百龄加恩予扁额一方曰春满笙陔。旌赏如例。现月档　　

○辛酉。谕军机大臣等。崇厚铭安奏、遵查吉林地方情形。现筹整顿。暨筹办金厂匪徒。请添给办公经费各摺片。吉林地方。积弊甚深。非力挽颓风。不能振作。现经崇厚等、确切详查。力图整饬。所拟调客兵以办马贼。立重法以惩聚赌。添民员谳局。清理词讼。查流民荒地。分别升科各条。亦属目前要务。铭安现在署理吉林将军。即著抵任后将所奏各节。再行酌度情形。与崇厚妥慎筹商。详细奏明办理。其余未尽事宜。并著该署将军等。随时悉心筹画。认真整顿总期实事求是。毋得徒托空言。金厂为藏奸之所。亟宜惩办崇厚等所称先立兵威。咸使慑服然后。仿照热河开矿章程办理。所筹亦是。惟当分别良莠。化私为官。一切由官稽查约束。其有关风水。应行封禁之山。仍当划清界限。永禁开穵以免贻误所请由吉林厅税课赢余项下拨给将军等公费之处。著铭安于抵吉林后。详察情形与崇厚奏明请旨将此各谕令知之。现月档　　

○又谕。总理各国。事务衙门奏、请饬各省讲求条约一摺。中外交涉事件。关系大局。全在坚持条约庶不至措置乖方前经总理各国事务衙门咨行各省将条约刊刻发给各地方官详细检阅。惟恐条约虽经颁发。该地方官平时不能详阅临事仍无准则。著各该将军督抚府尹再行严饬所属。务将条约详研熟识。融会贯通。以期深明窾要。遇事办理妥协。并著于考试各官及接见属员。随时询问。观其辨难。试其才识。分别举劾。俾知劝惩。原摺均著钞给阅看。将此各谕令知之。现月档　　

○补铸镇迪道属迪化直隶州、奇台县、阜康县、昌吉县、绥来县、吐鲁番巡检、辟展巡检、迪化城巡检、古城巡检、呼图壁巡检印信。迪化直隶州儒学。镇西厅儒学条记。吐鲁番同知、济木萨县丞关防。摺包　　

○以交代亏短革安徽已故潜山县知县朱毓中、广德州知州代理怀远县知县张葆、已故舒城县知县署盱眙县知县王昌南候补直隶州知州代理凤台县知县董声元等职。逮问已革前署盱眙县知县路玉阶、一并勒追。并籍产备抵。

现月

　　

○壬戌。谕内阁。御史邓庆麟奏、圆明园镶蓝旗印务翼长文忠。与护军校英全、国春、互相句结。于应放各旗官兵班费等项钱文及班赏银两。均有蒙混克扣情弊。以致物议沸腾。并文忠与怡亲王系属姻亲。以修盖该王祠堂为名。将各旗官兵俸饷。藉端勒扣。请旨饬查等语。著派宝鋆、崇绮。将该御史所奏各节。确切查明。据实参办。以重营务。现月档　　

○御史邓庆麟奏、军功劳绩保举。初任候补道府直隶州知州。请变通章程。不准酌补题调要缺。下部议。现月档　　

○以积劳病故。予都司沈顺发议恤。如军营立功后病故例。随手档　　

○上以夏至祭地于方泽。自是日始。斋戒三日。　　

○甲子。谕内阁、沈葆桢奏、请调补道员以资治理一摺。段起著准其调补江南徐州道。所遗江西督粮道员缺。著吴世熊调补。现月档　　

○又谕。沈葆桢奏、甄别昏贪各员等语。江苏署奉贤县候补疾县方浚益听断糊涂。候补知县刘玉成操守甚滥。均著即行革职。以肃吏治。现月档　　

○谕军机大臣等。沈葆桢奏、霆庆二营。请仍留江防。以节糜费一摺。据称台湾现在安堵。若仍调兵远涉。不独虚耗国帑。抑且转启群疑。霆庆二营。久驻镇江。与该处民情浃洽。请仍留江南。免其调戍等语。刻下海疆静谧。所有霆庆二营。是否尚须调拨。著何璟、丁日昌、酌度情形。咨商沈葆桢办理。将此由四百里各谕令知之。现月档　　

○又谕。左宗棠奏、官军进规南路。连克城隘。并收复吐鲁番。详细情形各一摺。均经明降谕旨宣示。将出力阵亡各员。分别奖叙矣。关外军情顺利。吐鲁番等处收复后。南八城门户洞开。自当乘胜厎定回疆歼除丑类以竟全功。惟计贵出于万全。事必要诸可久吐鲁番固为南路要隘。此外各城。如何克苏等处。尚有可据之形势否。回酋报知帕夏缚献白彦虎、缴回南八城之说。是否可恃。喀什噶尔逆首。依附彼族。尤易枝节横生。伊犁变乱多年。前此未遑兼顾。此时如能通盘筹画。一气呵成。于大局方为有裨。该大臣亲总师干。自以灭此朝食为念。而如何进取。如何布置。谅早胸有成竹。为朝廷纾西顾之忧。其即统筹全局。直抒所见。密速奏闻。以慰廑系。另片奏、请拨款二百万两。已令户部速议具奏。俟议覆后再降谕旨。将此由六百里密谕知之。剿捕档　　

○引见新科进士。得旨。王仁堪、余联沅、朱赓扬、业经授职外孙宗锡、孙宗谷、程夔、唐景崶、洪思亮、张鼎华、杨佩璋、杨晨、周克宽、盛昱、吴郁生、张嘉禄、潘遹、支恒荣、于钟霖、李兆勖、戴兆春、吕凤岐、江澍畇、徐道焜、谢希铨、吴祖椿、杨文莹、张桢、濮子潼、周銮诒、许泽新、周龄、锡珍、何福堃、林壬、樊增祥、胡孚宸、吴大衡、张泳、国炳、谢若潮、朱益浚、胡湘林、刘永亨、孔祥霖、马毓鋆、梁枚、霍为楙、黄中理、严家让、张仲炘、潘彬、长萃、赵世曾、治麟、何荣阶、孔宪曾、管辰

