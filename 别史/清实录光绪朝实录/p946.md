<!-- { "loadSidebar": true } -->
○湖南巡抚俞廉三奏、遵旨裁撤保＜目辟＞行＜匧心＞口＜韦未＞＜夗贝＞局并陈现在并无豢养巡丁。勒掯绅商各情得旨、仍著督饬臬司随时认真稽查。毋稍松懈。　　

○云贵总督崧蕃奏、上年粤匪窜滇。经滇军击败现委开化镇总兵蔡标督兵＜目辟＞暒穴＜曰融＞夕＜夗贝＞捕。并分咨粤黔。通力防剿。各清各界。得旨、即著严饬蔡标。上紧＜目辟＞暒穴＜曰融＞夕＜夗贝＞拏逸匪一面扼要严防。并咨商黄槐森苏元春。通力合作。务绝根株。　　

○又奏、滇省前次招抚之游目阮朝忠、应调赴粤准广西提臣电称该弁招集游党数百人到营。已酌量布置。得旨、著即密咨苏元春、妥为布置。以安反侧摺包　　

○以镇边军重修黑龙江省城外垣告竣。赏协领保全、定禄二品顶戴。予佐领依拉尔苏等升叙。　　

○以胆识过人。才堪济变准四川候补道黄立鳌送部引见。　　

○以不守官箴。革黑龙江水师营佐领阿克敦、署佐领骁骑校功额布职。摺包　　

○以解犯中途脱逃革黑龙江云骑尉西朗阿等三员。郭西布等二员职。摺包　　

○己酉。谕军机大臣等、电寄毓贤、山东教案晶■宜出。人心浮动遇有交涉事件。不可不慎现德兵尚在日照。业经晶■宜谕张汝梅饬夏辛酉带队前往弹压。明示保护。暗为防范毓贤接任后应仍遵前旨慎重办理。相机因应。如果一味蛮横。固不得事事忍让。无所底止。尤不得稍涉孟浪。衅自我开。疆臣办事。总须为国家通筹全局。期无后患。不宜顾一时毁誉。率意径行。是为至要。特此密谕知之。电寄　　

○命福州将军增祺迅速来京陛见。以闽浙总督许应骙暂行兼署福州将军。电寄　　

○以报效昭信股票银两。赏礼部右侍郎溥顾、工部左侍郎许景澄、花翎。　　

○以捐助淮徐山东赈银。予江苏吴县职监生程钟缙以员外郎分部行走。郎中程增瑞以道员分省补用。并加二品顶戴现月　　

○庚戌。谕军机大臣等、鹿传霖奏、请严禁制钱出口。并请开采四川铜矿一摺。据称近日制钱短绌。价值日昂实由奸商私铸私毁上海洋商专购中国制钱镕毁。提出金银。所余净铜仍售重价。以致营私牟利之徒。私运出口售与洋商等语。各省制钱短绌。前曾谕令沿江沿海严禁私运出口。现在仍形缺乏。难保无奸商运售外洋。及私铸私毁情弊。著各督抚严饬地方官及各官卡认真稽查。如有藉词运载出境。即行查拏究办。至私铸私毁。本干例禁。即著一体严查照章惩办。所称滇省铜斤缺少。岁办之铜。尚须价购。蜀铜凑解。各省鼓铸多购洋铜。洋商居奇。铜价日昂。请饬四川开办铜矿等语。四川省甯远等属铜产甚饶。现在矿务业经开采。即著奎俊酌派熟悉矿务干员查勘情形。妥筹开办。原摺均著钞给阅看将此各谕令知之现月　　

○又谕、电寄刘坤一等江南湖北现均设厂制造枪石滟驳。俱系何项名目石滟驳弹枪子首重合膛少有参差便同废物。临时最足误事各该厂曾否按照名目。互相较准每月能出枪枝若干子弹若干是否兼造快石滟驳著刘坤一张之洞详细查明电覆。仍随时确切考订彼此知照务须一律。不得任意更改。以致歧异并督饬局员加意讲求。赶紧制造。用备缓急毋任延旷电寄　　

○乐部奏、醇贤亲王庙酌拟添设执事官员及乐舞生。依议行　　

○吉林将军延茂等奏吉林七厘货捐收数日旺。请自光绪二十四年起。每年以市钱三十万千作为永远定额。仍照部章提一成五作为局费。下户部议。　　

○杭州将军济禄等奏、遵挑精壮。教练暒滟台石滟驳队伍商抚臣协拨饷银得旨、著即督饬弁兵认真训练。毋得虚糜饷项。摺包浙江巡抚刘树堂奏、改练两浙新军并十一营十八旗为前后左右中五军。余五旗为工程队。护勇。长夫各军选派将领。更番调练以备外患。得旨所筹尚属周妥仍著实心实力勉副所言。毋以一奏塞责。摺包　　

○四川总督奎俊奏闹教匪首余蛮子势穷乞抚。携眷来归安置提督周万顺营内。尚易钤制同时投诚之蒋赞臣单身狡诈。无人具保。拟发成都府牢固监禁。得旨、蒋赞臣究系投诚之人。未便永远监禁。著交省城防营随时察看钤束。毋任滋生事端。　　

○又奏、汇解头批京饷。得旨、嗣后著即遵旨以实银解部。　　

○以詹事府詹事华金寿为内阁学士兼礼部侍郎衔。　　

○以剿办四川闹教匪徒一律平定。赏布政使王之春黄马褂。提督周万顺头品顶戴。道员黄立鳌二品顶戴。与记名提督唐天佑等三员俱赏勇号。予总兵汪东升、知县冯泽霖等、封典翎衔升叙有差。　　

○予四川等省殉难民人王崇高等旌恤。早事　　

○蠲缓吉林官庄所属镶红正红二旗马厂灾重佃逃官地应徵粮赋。其水冲沙压不堪耕种田亩。并予除额。　　

○辛亥。遣官祭先农之神谕内阁、钦奉慈禧端佑康颐昭豫庄诚寿恭钦献崇熙皇太后懿旨。八旗兵丁近来困苦异常。非将应领甲米于八成折色内改放本色二成。不足以资养赡。现在仓储粳籼米石。实计若干。是否足敷支放。其改徵折色之江西湖北湖南等省。应令全数规复本色。按年起运以备开放著户部通盘筹画。迅速具奏。现月　　

○陕甘总督陶模奏、甘省晶■宜经灾乱。劝办积谷。请暂展缓团练一事则汉回杂处。分办合办。均属窒碍。惟有寓团练于保甲申诫各属。实力奉行。以收靖盗安民之效。得旨、仍著督同司道。尽心考校。毋得始勤终怠。　　

○又奏、办理清讼。遵补道府功过章程得旨、著即责成道府认真稽察。以恤民依。　　

○以营务懈弛。革甘肃宣威中旗步队管带官补用副将喻东高职。拔去花翎。失察之甯夏总兵王钺下部议处。现月壬子。谕军机大臣等、都察院奏、奉天马贼肆行。请饬迅速查办。据呈代奏一摺。据奉天甯远州绅士光禄寺署丞联芳等。呈称奉天甯远州自上年三月起。有马贼在四乡绑人勒续。焚烧虏掠。计前后毙命四人。受伤不计其数。本州不理。一年之久。未获一贼。将被害家数钱数。及著名贼目。缮单附呈。请饬查办等语。马贼肆行无忌。大为地方之害。亟应迅速捕治惩办。著文兴迅即派员前往。按照单开贼匪名数严密查拏。务获惩办。毋任养痈贻患。以靖地方。甯远州知州如有托病不理情事。即著查明倢■＜曰融＞■＜石木＞办原呈一件。单二件。均著钞给阅看。将此谕令知之。寻文兴奏、单开各匪。即派队勒限严拏。所控文武官员。容密查明确。再行具奏。得旨、即著将著名匪首勒限严拏务获。毋得以一奏塞责。寻增祺奏、甯远州知州傅云扬。捕务废弛。咎无可辞。应请革职。得旨傅云扬著即革职。摺包　　

○又谕、永济县知县胡延、汾阳县知县沈士林、太原府知府冯钟岱、即用知县密昌墀、广东知府施典章、著吏部分咨各该省督抚。送部带领引见。现月　　

○又谕、大同右营游击福善、著兵部咨行山西巡抚送部带领引见。现月　　

○又谕、电寄色楞额。前据福谦面奏、马贼周老疙疸。业经收降。现据奉天绅士在都察院呈控。贼目周君礼即周老疙疸在甯远州四乡。肆行扰害绰号闻土星。现闻在恩统领处投降等语。福谦所奏收降之周老疙疸、是否即系周君礼。如已纳降现实在营效力。即毋庸再行缉拏。著色楞额即饬福谦查询明确电覆。　　

○引见已革广西桂平梧盐法道向万鑅。得旨、以知府用。　　

○总理各国事务衙门奏、四川办矿道员李徵庸呈送合同内列章程二十五条复加查核该公司系华商总办洋商会办利权不至旁落。华商购地洋商办工。界限亦复分明其不许一国专利及租税报效各条。均尚周妥应请责成照办。依议行。　　

○浙江巡抚刘树堂奏、派员赶解京饷。其内务府经费交商汇解。得旨嗣后仍著以实银解部。现月　　

○癸丑。谕军机大臣等、大学士荣禄所部武＜目辟＞行＜匧心＞口＜韦未＞＜夗贝＞中军。现在添练洋操。前拨经费。尚不敷用著户部于船厂经费项下。每年添拨银八万两。　　

○又谕、本日召见之水师副将王鸿年、著发往北洋差委。　　

○吉林将军延茂奏、遵议挑练旗兵。拟就银圆赢余银两。先练步队一营。允之。现月　　

○派吏部尚书熙敬、协办大学士吏部尚书孙家鼐验收祈年殿工程。现月　　

○甲寅谕内阁、军机大臣等奏遵旨会议山东黄河工程一摺。山东黄河经李鸿章、会同任道镕、张汝梅周历查勘详拟办法具奏。当交军机大臣大学士六部九卿翰詹科道会同议覆。兹据世铎等奏称该大学士等所陈大治办法。与救急治标办法。均尚切实请照议办理。并饬户部分别筹款等语。山东河患日亟。非大加修治。无以洒沈澹灾。现议治标。即大治之始事。自应豫筹的款。以资开办。著户部按照所议应需各款。依期分别筹拨。并将筹拨的款。先行具奏。河工为民命所关。毋任指拨各省辗转推延。致误要需。至所请肬■闲派大员驻工督办之处。著候户部筹定款项后。再行请旨。　　

○又谕、任道镕奏、特倢■＜曰融＞■＜石木＞河工劣员等语。东河候补县丞李荣熙、性近浮嚣。不知检束。著即行革职。现月　　

○两江总督刘坤一奏、上年江北冬漕仍由河运。咨会东抚先期挑浚淤浅。以利漕行下部知之。摺包　　

○以摺奏暒滟台写错误。河东河道总督任道镕、下部议处。现月　　

○缓徵河南滑、永、温、杞、鹿邑、柘城、夏邑、怀甯、太康、西华、商水、项城、沈邱、新蔡、西平、遂平、十六县水灾地方本年分上忙钱粮。　　

○乙卯。钦奉慈禧端佑康颐昭豫庄诚寿恭钦献崇熙皇太后懿旨。户部奏、遵议八旗兵丁甲米加放本色通盘筹画具奏一摺。八旗兵丁甲米。自漕粮改折以来。皆以二成放给本色。其余八成折银开放。近来粮价日昂。银价日贱。该兵丁等以银易米。亏折实多。每致不敷养赡。现在仓储未裕。未能遽复旧制。惟当此青黄不接之时。各旗兵困苦情形。实堪悯念。著加恩每名赏给本色米一石。即于四月内全行开放。毋庸按照甲米轮次。以示体恤。俟折漕各省规复本色后。再行酌议加放。该部知道。现月　　

○谕内阁、本日召见之知府向万鑅、著交刘坤一差遣委用。遇有江苏知府缺出。即行补用。　　

○又谕、本日召见之总兵用前北洋海军副将叶祖圭、著开复革职处分。并赏加提督衔。副将衔补用参将萨镇冰、著赏加总兵衔。　　

