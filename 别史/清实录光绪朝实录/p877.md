<!-- { "loadSidebar": true } -->
○辛亥谕军机大臣等、户部、总理各国事务衙门奏、豫拨东北边防经费一摺。据称光绪二十四年。东北边防经费照案指拨山东地丁银十二万两。山西地丁银十万两。浙江地丁银八万两。江西地丁银五万两。安徽地丁银十万两。江苏厘金银八万两。江西厘金银八万两。浙江厘金银八万两。安徽厘金银五万两。湖北厘金银八万两。湖南厘金银八万两。福建厘金银八万两。江海关六成洋税银十万两。江汉关六成洋税银十万两。夔关常税银四万两。闽海关六成洋税银十万两。湖北粮道库漕项银四万两。南粮米折银四万两。四川盐厘银十五万两。两淮盐厘银十二万两。四川津贴银八万两。山东粮道库银五万两。广东厘金银八万两。粤海关六成洋税银十二万两。请饬依限报解等语此项饷需最关紧要著该将军督抚监督等、按照指拨银数于来年五月前批解一半。年内全数解清。毋稍迟逾。将此谕知福州将军、两江、湖广、闽浙、四川、两广、山东、山西、浙江、江西、安徽、江苏、湖北、湖南、广东各督抚、并传谕粤海关监督知之。现月　　

○又谕、户部、总理各国事务衙门奏各省关欠解东北边防经费二百万两。现据解到部库。及报解启程共银一百六十六万两。欠解银三十四万两。请饬速解。并补解历年积欠银两等语。此项经费。关系边防要需。何得任意延欠著该督抚监督按照单开本年未解。及历年欠解银数赶紧筹解。傥再迟延。即著户部照贻误京饷例。指名严倢■＜曰融＞■＜石木＞原单著钞给阅看。将此由四百里谕知各该督抚。并传谕粤海关监督知之。现月　　

○又谕电寄刘坤一等电悉。英将之言。虽未可尽信然联盟分占之说。朝廷亦早有所闻。此时机括。全在胶澳。胶澳不退则各国逢■偘起。现在只可稳住各国虚与委蛇俟海靖回电到后。再与商办若能将胶澳开作通商口岸。而另给澳中租界。为德国屯煤泊船之所。或可暂息纷争若仅联一二国。此轻彼重适启争局。恐非长策著该督等从长计较各抒所见切实电奏以备采择将此谕令刘坤一王文韶张之洞知之。电寄　　

○壬子。上诣皇穹宇拈香。南郊斋宫斋宿。　　

○癸丑冬至祀天于圜丘。上亲诣行礼　　

○诣正阳门关帝庙菩萨殿拈香。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵　　

○遣官祭庄顺皇贵妃园寝。端慧皇太子园寝。醇贤亲王园寝。内注　　

○停次日朝贺。　　

○诣仪鸾殿。问慈禧端佑康颐昭豫庄诚寿恭钦献崇熙皇太后安。至乙卯皆如之。　　

○奉皇太后幸颐年殿。侍晚膳。内注　　

○谕军机大臣等、电寄刘坤一、两电均悉。两国相忌。必致交讧。此一定之理。现在英舰续到正当问其来意。和平商酌。是亦联络之一法如彼询及胶澳。告以不能轻让。如询俄船举动。即告以自行前来。暂时停泊以释其疑。该督务当慎重图维俟彼有覆音随时电达。电寄　　

○甲寅。谕军机大臣等侍讲学士济澂奏、奸商图利。倒闭钱铺请饬严禁等语。著步军统领衙门、顺天府、五城随时访查。严行禁止。现月　　

○盛京将军依克唐阿奏、剿捕蒙古昭乌达盟窜匪。擒获首要。拟请酌保出力文武员弁。得旨、逸犯李春。仍饬严拏务获。在事出力员弁。准其酌保。毋许冒滥。摺包　　

○河东河道总督任道镕等奏、豫省兰仪县境内。河势北趋拟缓办挑河筑坝等工。以省帑项如所请行。　　

○乙卯。两江总督刘坤一奏德人猝据胶湾事变不测南洋兵力太单拟豫召勇三千名以备缓急得旨著暂准召募六营以资策应惟须镇静挑选毋得虚张声势转致各国生疑。摺包　　

○以亏欠公款。革已故广西百色厅同知李鸣鹏职与已革故容县知县易绍直■心、籍产备抵。摺包现月　　

○纂修官史宝安恭纂　　

总纂官钱骏祥恭辑监修总裁世恭阅一签三月十九日正总裁那月日专司蒿■禾本陆恭覆阅癸丑十一月十一日　　

徐月日　　

荣月日副总裁唐月日　　

宗室宝恭阅二签八月十二日

　　

陈恭阅二签八月初四日　　

熙月日　　

郭恭阅九月二十八日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百十三　　

光绪二十三年。丁酉。十二月。丙辰朔。上诣仪鸾殿问慈禧端佑康颐昭豫庄诚寿恭钦献崇熙皇太后安。翌日如之。外记注　　

○丁巳。谕军机大臣等、电寄张之洞。电悉。五条尚合机宜。此时教案将结未结。俟结案退兵后划开办理。电寄　　

○山东巡抚张汝梅奏、麦收歉薄。应徵漕麦。请改徵粟米。从之。随手　　

○命甘肃提督董福祥在紫禁城内骑马。现月　　

○戊午。谕内阁、张之洞奏、都司交卸。不将钱粮公款交清。潜行避匿。请革职查追一摺。湖南准补靖州协中军都司李友胜、经前兼护湖广总督谭继洵、饬调考验。给咨赴部。该都司并未请咨。竟敢携带公款。潜行避匿。实属谬妄。李有胜著先行革职。由该督通饬湖南湖北两省。勒传归案。讯究追缴。以重饷项而儆官邪。现月　　

○谕军机大臣等、本日御史杨福臻奏、五城窃盗案送部。移交赃物刀械。胥吏勒索钱文。请饬严禁等语。著刑部查明。如有前项情弊。即著严行禁止。　　

○湖广总督张之洞等奏、已革道员捐助赈务钜款。部议不准开复。核其情尚可原。恳准给咨送部引见。听候恩施。得旨、唐赞衣＜虘阝＞公著不准捐复。毋庸送部引见。　　

○己未。上阅视玉牒。　　

○诣仪鸾殿问慈禧端佑康颐昭豫庄诚寿恭钦献崇熙皇太后安。　　

○谕内阁、苏噜岱奏、查明防守尉被控各情。请旨惩处一摺。三河县防守尉崇麟、挑放甲缺。被人控告。经苏噜岱查明。虽无受贿情事。惟于伊子恩平。向人借用银两。送给谦光家丁。求免调考。实属咎无可辞。骁骑校恩彻亨、为兵丁经手钱债。亦属不知检束。崇麟、恩彻亨、均著交部议处。副都统谦光、于家丁收受银两。未能觉察。著一并交部议处。仍缉拏该家丁务获。审明究办。现月　　

○庚申。穆宗毅皇帝忌辰。上诣奉先殿寿皇殿行礼。遣官祭惠陵。　　

○辛酉。孝惠章皇后忌辰。遣官祭孝东陵。　　

○壬戌。谕内阁、浙江归安县徵收钱粮。有浮收情事。经御史陈其璋华焯倢■＜曰融＞■＜石木＞奏。并编修朱祖谋等、在都察院呈控。先后谕令廖寿丰查办。兹据查明覆奏。所倢■＜曰融＞■＜石木＞各款。或查无其事。或事无实据。均著毋庸置议。归安县知县朱鉴章、人地不宜。业经撤任调省。即著该抚督同藩司随时察看。并饬令现任知县将革除殷户包饭食费名目。勒石永禁。粮差潘吉等、即著提省。并勒缉滋事之叶顺流等、务获讯办。现月　　

○又谕、徐树铭奏、请饬各省举行蚕政等语。蚕政与农功并重。浙江湖北直隶等省。均已办有成效。各省宜蚕之地尚多。即著各督抚饬令地方官。认真筹办。以广利源。现月　　

○谕军机大臣等、电寄张汝梅、据总署钞递德使照会。近日曹州府。又有驱逐教民欲杀洋人之事。钜野教案。正在将了。岂容再起波澜。著张汝梅一面查明确情。一面实力保护。出示晓谕兵民。如有滋闹者。即照土匪办理。速电覆。电寄　　

○癸亥。上诣仪鸾殿问慈禧端佑康颐昭豫庄诚寿恭钦献崇熙皇太后安。　　

○谕内阁、熙敬奏、考试宗室马步箭完竣一摺。此次考试应封宗室马步箭。不到者甚多。除溥荃、毓隆、毓盛、呈报患病。廷火滟甘、呈报丁忧外。文瀛、文浓、并无事故。临期不到。实属荒谬。均著停封一次。嗣后考试应封宗室。如再有捏报患病。及无故不到者。即著宗人府严行倢■＜曰融＞■＜石木＞处。现月　　

○又谕、胡聘之奏、特保治行卓著各员一摺。山西平定直隶州知州李羲铭、调署霍州直隶州知州潞安府同知李崇洸、调署绛州直隶州知州介休县知县吴匡、汾阳县知县沈士林、调署临汾县太平县知县俞恒、调补平遥县知县沈士鑅、调署凤台县临汾县知县贺荣骥、夏县知县盛沅、既据该抚奏称政绩昭彰。民情爱戴。均堪备循良之选。即传旨嘉奖。仍饬令该员等、益加奋勉。毋得始勤终怠。用副朝廷振兴吏治至意。现月　　

○又谕、胡聘之奏、特倢■＜曰融＞■＜石木＞庸劣不职各员等语。山西候补知州李支瑞、性喜钻营。不知自爱。崞县知县陈启绪、纵容差役。致酿人命。归化县巡检刘矩■木、不安本分。前署曲沃县典史候补从九品严昭瑞、胆大妄为。前署静乐县娄烦司巡检候补从九品陈绍埙、违例擅受。均著即行革职。永济县知县崔同绂、才欠开展。难胜繁剧。著开缺另补。现月　　

○谕军机大臣等、电寄张汝梅、钜野教案。正在议结。适又有曹州府聚血■乣欲杀洋人之事。以致德使大肆要挟。顿翻前议。实属可恨。曹州镇总兵万本华、著即撤任回省。听候查办。该抚身任地方。自应饬诫属员。毋致再生教案。乃一味颟顸。于朝廷现办情形。全未体会。即如此案洋人屡次接电。而该抚尚未闻知。其聋瞆概可想见。曹俗虽称强悍。该抚岂竟无术绥辑。任其生事。贻害于国耶。接奉此旨后。若再延不出示。饰词回护。致外人藉口。定将该抚严惩不贷。电寄　　

○成都将军兼署四川总督恭寿奏、鄂克什土司争袭。委员办结。得旨、所筹均妥。即照此办结。务当严饬该土司奉公守法。毋再滋事。随手　　

○又奏、江北厅等处被灾情形。得旨、即著妥筹抚恤。毋任失所。　　

○科尔沁札萨克图什业图和硕亲王色旺诺尔布桑保。喀尔喀札萨克多罗郡王多尔济帕喇穆。喀尔喀车臣汗德木楚克多尔济。卓哩克图札萨克多罗郡王勒旺诺尔布。杜尔伯特汗噶勒章那木济勒。吐鲁番回子郡王玛穆特。巴林贝子萨旺喇布坦青海辅国公车林多尔济等、在神武门外瞻觐。　　

○甲子。谕内阁、张汝梅奏、淩汛暴涨。利津县扈家滩堤土滟念漫溢成口。现拟赶筹堵合。请将在事各员。暂缓倢■＜曰融＞■＜石木＞处一摺。本年十一月二十四日。山东利津县地方。因连日北风凛冽。上游之水。挟冰以行。水势陡涨。致将利津迤下之姜庄民土滟念冲刷。并将姜庄迤上扈家滩大堤。漫决成口。刷宽十三四丈。水田沾化县之洚河入海。此次凌汛失事。据该抚奏称、实因下游水弱。冻结冰集。人力难施。督办河营各员。著照所请。暂缓倢■＜曰融＞■＜石木＞处。勒限一个月。赶紧堵合。毋得迟误。现月　　

