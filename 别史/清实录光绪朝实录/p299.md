<!-- { "loadSidebar": true } -->
○又谕。巡视东城御史阿彦泰等奏。请严惩仓匪以重仓务一摺。上年海运仓开放俸米。有需索抑勒扣留等弊。花户赵永泉、暨刘二、著刑部严讯确情。按律惩办。并著步军统领衙门、顺天府、五城一体查拏张六即张凤仪、解交刑部归案审办现月　　

○出使俄国大臣曾纪泽奏。首逆白彦虎窜入俄境。现接俄外部覆文。允为严加禁锢。不至再为边患下总理各国事务衙门知之。摺包　　

○出使德义荷奥国大臣李凤苞奏。前赴义国递送国书日期。并派江苏候补知县钱德培、充三等参赞官。调候选盐知事沈鼎钟充二等繙译官报闻　　

○丙午。湖南巡抚李明墀奏。筹备荒歉。请饬新任抚臣采买仓谷。得旨。著涂宗瀛饬属就款。采买以实仓储。其各属新旧积谷并严饬地方官随时认真经理。毋任稍有侵亏。摺包丁未。谕军机大臣等。金顺奏沥陈下情一摺。前据锡纶奏请饬金顺进驻伊犁时。严束部伍原恐交收之际。汉回不免疑畏。系思患豫防之意。兹览金顺所奏。该将军平日严饬将士。申明纪律。并无兵勇滋扰之事。此后仍当加意慎重。将交收伊犁事宜。妥为办理以副委任。毋稍大意并与锡纶等、遇事和衷集思广益。不得稍存意见。以顾大局。将此谕令知之。洋务　　

○四川总督丁宝桢奏绅民津。贴捐输银两。请加广文武乡试中额。下部议摺包　　

○湖南提督鲍超奏。霆军遣撤完竣。报闻。摺包　　

○戊申孝穆成皇后忌辰。遣官祭慕陵。照例　　

○以神灵显应。颁福建宜兰县城隍庙扁额。曰膏泽优渥。现月随手　　

○谕内阁。丁宝桢奏。特□□□尔□庸劣各员等语。四川天全州知州胡圻。藉端苛歛。声名甚劣。候补知县王基寅心地不清。公事含混。龚鼎寿、性情浮滑。不堪造就。候补同知熊锡恩、居心贪利不守官箴均著即行革职。乐至县知县胡书云年力就衰未能振作。著勒令休致。以肃官方。现月　　

○两江总督左宗棠等奏。苏省冬漕。酌定海运章程十二条下部知之。摺包　　

○福建巡抚岑毓英奏。赈济台湾饥民。报闻摺包四川总督丁宝桢奏。拟纂辑四川盐法志。报闻。摺包　　

○又奏。遵议川省盗犯仍请就地正法。下部知之。摺包　　

○以缴完捐款。开复福建已故闽县知县程鹏原官摺包　　

○以亏短钱粮。提福建已故清流县知县玉梁家属勒追。摺包　　

○旌表烈妇浙江萧山县云骑尉沈凤池妻徐氏。摺包　　

○旌表节妇福建宜兰县林庄氏。烈妇杨张氏。孝女陈天心女陈氏、等十六口。摺包己酉。宗人府进星源集庆。早事　　

○谕内阁。刘长佑等奏。请留道员暂缓引见。并调员差委等语云南补用道沈寿榕准其暂缓引见。坐补迤西道陈席珍。前任大理府知府李衍绶著吏部查明。饬令该员等前赴云南交刘长佑杜瑞联差委。李衍绶并准其留于云南补用。该部知道现月　　

○谕军机大臣等。金顺升泰奏。勘画边界。吁恳添派大臣一摺。据称分界事宜。自塔尔巴哈台至喀什噶尔。延袤数千里。升泰独任其事。诚恐赶办不及。亦属实在情形即著金顺、升泰会同商酌。于就近各城大员中。遴选明白晓事堪以胜任者。保荐二员奏请派往分段查勘。以期妥协将此由五百里各谕令知之。洋务　　

○云贵总督刘长佑等奏。遵旨细审法人在越南情状。豫为防制。并请召集公使领事。辨其曲直。下该衙门议。摺包　　

○赏一等威勇公成端委散秩大臣。外起居注明发　　

○以私自回籍。革江西候补知县秦恩延职。摺包　　

○庚戌。孝圣宪皇后忌辰。遣官祭泰东陵。照例　　

○直隶总督李鸿章奏加修蠡县博野任邱雄县一带堤工报闻摺包　　

○又奏。筹办滹沱新河并子牙河堤工程得旨。著即督饬各员。认真经理。以期保卫地方。所有出力官绅著准其于工竣后择尤酌保。摺包　　

○又奏。东淀河道。年久淤垫勘筹开穵。下部知之。摺包　　

○予故顺天府府尹李朝仪于固安县建立专祠。从直隶总督李鸿章请也摺包旌表节妇顺天宛平县陶周氏。贞妇直隶大城县马高氏。摺包　　

○抚恤琉球国遭风难民如例。摺包　　

○辛亥谕内阁朕奉慈禧端佑康颐昭豫庄诚皇太后懿旨。三载考绩。为国家激扬大典。中外满汉诸臣有能恪共职守。劳勚最著者。允宜特加甄叙。其有平庸衰老者。亦难曲予优容。兹当京察届期。吏部开单题请。详加披阅。恭亲王首赞枢廷。殚心辅弼。机宜悉协懋著勋劳。著交宗人府从优议叙大学士宝鋆。协办大学士兵部尚书调任吏部尚书李鸿藻。户部尚书景廉。署户部尚书左侍郎王文韶。同心赞画。克慎克勤均著交部议叙。大学士直隶总督李鸿章。任事实心。才猷闳远。大学士两江总督左宗棠。勋绩夙著。劳瘁不辞。前兵部右侍郎彭玉麟。巡阅长江水师。宣力有年任劳任怨。均著交部从优议叙。吏部尚书万青藜。屡被□□□尔□奏。众望未孚。户部尚书董恂。年力就衰均著开缺。都察院左都御史童华在上书房行走有年。精力未衰。惟办事不无疏懈。著开缺以侍郎候补。仍在上书房行走。兵部右侍郎恩麟。理藩院右侍郎铁祺。才具平庸。均著以原品休致。余著照旧供职。现月　　

○又谕。御史邵积诚奏。请饬禁止投递匿名书信等语。匿名揭帖例禁綦严若如所奏。近来投递匿名书信不一而足甚至刊刻成书。以绝无根据之词肆口诬蔑颠倒是非淆乱观听。于朝政大有关系。著五城御史出示严禁。嗣后如有向京员私宅投递匿名书信者即将来人送交刑部严行究办。以儆刁风现月谕军机大臣等。有人奏广东藩司姚觐元于厘捐积弊。并不整顿。倚任姚颐寿、姚晋、蕃粤人目为三姚。候补知县周福昌。由户部司员改捐。该藩司屡令来京。打点报销等语。所奏是否属实。著张树声确切查明。据实具奏。毋稍瞻徇。原片著摘钞给与阅看。将此谕令知之。现月　　

○又谕有人奏山西藩司绍諴。嗜好甚重。该省广种罂粟吸烟者多。惟在长吏整躬率下。以挽颓风。该藩司治晋。人地尤为不合等语。所奏是否属实著张之洞察看。据实覆奏将此谕令知之寻张之洞奏。绍諴嗜好甚重。得旨。来京另候简用。现月又谕。有人奏。直隶钜鹿县知县赵映辰。藉差苛派该县典史王兰芳。索贿不遂。辄听从教谕董希孟串唆赵映辰以生员张书田等抗差聚众。捏禀解府收狱众情不服。几酿巨案请饬查究等语所奏如果属实。亟应严□□□尔□惩办著李鸿章按照所□□□尔

□各节。确切查明据实具奏。毋稍徇隐。原摺著钞给阅看。将此谕令知之。寻署直隶总督张树声奏。查明知县赵映辰。尚无藉差苛派等弊。应毋庸议。该县村庄应办差项。饬由藩司汇入现查各属差徭案内。秉公核定。以昭平允。下部议行。摺包　　

○又谕。上年因广西临桂县知县张秉铨。清查粮局。激生事端被人□□□尔□奏当谕令庆裕确查具奏。旋据该抚奏称查明张秉铨等事属因公。并无激生事故兹又有人奏张秉铨违例设立徵收局委员皆于催科外需索赌博陋规。梁田生等供词。明有捉拏卖瘟牛人得钱二十千之语。该县并有两次至廖绍华等家索银函据该抚覆奏。半多捏词意存销案始终回护并将张秉铨等劣迹开单呈览。请饬查办等语。著张树声将此案详细情形。确切查明。据实具奏。毋稍徇隐。原摺单著钞给阅看。将此谕令知之。现月　　

○命前陕甘总督曾国荃。前闽浙总督张之万。前广东巡抚张兆栋。来京陛见。现月　　

○调兵部尚书李鸿藻为吏部尚书。以前工部右侍郎阎敬铭为户部尚书。未到任前命户部左侍郎王文韶署。以前吏部尚书毛昶熙为兵部尚书。现月　　

○以仓场侍郎毕道远为都察院左都御史。兼管顺天府府尹。西甯办事大臣福锟为兵部右侍郎。内阁学士岳林为理藩院右侍郎。顺天府府尹游百川为仓场侍郎。署都察院左副都御史周家楣为顺天府府尹。现月　　

○以兵部左侍郎许应骙兼署户部左侍郎兼管三库事务户部右侍郎锡珍兼署兵部右侍郎现月

　　

○以马兰镇总兵景瑞为正黄旗满洲副都统。内阁学士贵恒为正白旗蒙古副都统。前驻藏帮办大臣维庆为正红旗汉军副都统。明发　　

○以正黄旗满洲副都统景瑞为正红旗护军统领。明发以前伯都讷副都

统本谦署正红旗汉军副都统。明发　　

○以正白旗蒙古副都统桂昂为马兰镇总兵兼总管内务府大臣。明发　　

○赏陕西延榆绥道李慎副都统衔、为西甯办事大臣。明发　　

○漕运总督周恒祺因病乞休。以广西巡抚庆裕为漕运总督。广西布政使倪文蔚为广西巡抚。湖北安襄郧荆道徐延旭为广西布政使。现月壬子。命吏部尚书李鸿藻充武英殿总裁。现月　　

○以正蓝旗满洲副都统双印署正红旗护军统领。现月　　

○癸丑。伊犁将军金顺等奏、参赞大臣升泰前往接收伊犁。下总理各国事务衙门知之。摺包　　

○甲寅。加四川自流井井神庙封号曰普惠广济。梅神封号曰普护。　　

○直隶总督李鸿章奏、遵拨塔城炸炮子药等项。请饬派员来津领运。并由津派员前往教演。得旨、即著知照锡纶等妥筹办理。摺包　　

○乌鲁木齐都统恭镗奏。饷项支绌。各省关协拨银两。屡催未解请饬部酌量垫发。下部议。摺包　　

○又奏。乌鲁木齐等处地震。报闻。摺包督办新疆军务通政使刘锦棠奏。俄商来往新疆贸易。应遵查验不得行销中国土货。请饬照会俄使移知该国照办。以符约章。下总理各国事务衙门知之。　　

○乙卯。谕军机大臣等、给事中彭世昌奏。上年七月闲。江西庐陵县猝被水灾迟至□山戊不□暮。尚未抚恤。查有同治八年应发阵亡绅勇恤银七千三百九十余两。前经冒领。后追缴司库此项银两。除禀准建造周玉衡专祠外可余银四五千两。请移作庐陵赈恤之用。其余泰和吉水被灾地方。亦请筹办抚恤并将各县被水田亩不能垦复者。查明分别蠲豁正赋等语。庐陵等县被水。曾于上年十月闲降旨。令李文敏筹办抚恤。该给事中所奏恤赏银两是否实系庐陵县难裔应领之项。著李文敏查明。酌发该县。赶紧散赈其余泰和各县。应筹抚恤。及各该县被水田亩。应如何分别蠲赋。并著饬属确查办理。以恤民艰。将此谕令知之。现月　　

○又谕。给事中彭世昌奏。请将阵亡之军功查明优恤等语。军功何于洙。李宝林。晏鲲。周勋。均著该部查明。从优议恤。　　

○引见京察三品以下京堂各官。得旨、均著照旧供职。　　

○广西巡抚庆裕奏、地方官会同防营捕除积匪出力。汇单请奖。得旨。著准其择尤酌保。毋许冒滥。摺包　　

