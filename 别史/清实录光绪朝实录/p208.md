<!-- { "loadSidebar": true } -->
现月

　　

○漕运总督文彬奏、击散泗州匪徒。得旨、泗州等处匪徒蠢动。曾经官军击散。惟伏莽未清。仍当饬令各营随时认真摉捕。务将著名要匪。悉数擒获。毋任漏网。摺包　　

○予陕西汉中府等处殉难绅民生员徐恺等五十五名口。分别旌恤如例。

现月

　　

○己亥。谕内阁、御史文鐍奏近来验放大臣有不亲自听宣。遣人探听得信后始行自家起身到班等语每月验放差使该大臣等均应亲自听宣。一经派出。立即到班。若如该御史所奏实属不成事体。嗣后如有到班迟误之员。或经人□□□尔□奏。或别经发觉。定行惩处不贷。现月　　

○又谕御史文鐍奏。王公子弟。请饬认真管束等语。王公子弟。均属懿亲世胄。自应礼法自持。方不负朝廷培植优隆之意。该御史所称王公子弟。有于庙厂等处。微服冶游。及性喜俳优等情。如果属实。殊失体制。著王贝勒贝子公等。将子弟严加约束。务令各遵礼教毋任稍有纵佚。现月　　

○又谕、御史文鐍奏、职官聚赌请饬拏办等语。设局聚赌。有干例禁。据称近闻职官。竟有设局抽头。邀集多人。公然聚赌情事。殊属不成事体。著步军统领衙门。五城御史。饬属严密访查。如有设局聚赌者。无论窝赌同赌。系何官职。即行一体严拏。按例惩办。现月　　

○又谕、御史文鐍奏、请裁撤各省交代清讼等局。以杜弊端摺一摺。据称近来各直省设立交代清讼等局。往往以军功捐纳之道府。派充督办。而局内派司主稿候补丞倅牧令等官。则半系幕友改捐人员。上司藉为调剂之差。属员恃为钻营之路。一切公事。任意压阁。馈送请托流弊滋多。请饬概行裁撤等语。各省设立清理交代词讼各局。原为慎重公事起见。势难概行裁撤。惟如该御史所奏。任用私人。夤缘公事等情。殊属不成事体。恐他局亦所不免。均应严行查禁。著各直省督抚严饬藩臬两司。认真整顿。无论何局。如有阘冗不职之员。及有前项情事。即行据实严□□□尔□。毋得瞻徇迁就。致滋流弊。现月　　

○庚子。谕内阁、丰绅等奏、废员当差出力。恳请释回等语。已革候选知县廖景森。前在越南军营。始因携妾出关酿事。继又妄报饷银被劫。致令总兵陈德贵拨勇追剿。几起衅端。经广西巡抚奏□□□尔□。发往黑龙江。并不准其援免。该革员所犯情节较重。丰绅等所请释回之处。著不准行。现

月

　　

○又谕、前据御史甘醴铭奏、荣禄徇情滥调指挥派充差使。经都察院行查。该大臣含混移覆。当交都察院详查具奏。兹据奏称、已革指挥韩士俊。前充万年吉地工程处差使。详核该处移覆北城原文。既声明该革员调工月日。复于都察院未经□□□尔□奏之前。即将该革员差使撤销。尚无含混等语。韩士俊系于本年正月内派充差使。乃当时未经知照。经该城查询。始据声明调工年月。且韩士俊系属职官。辄派充供事差使。均属不合。荣禄著交部议处。现月　　

○又谕、都察院奏、据已革四川候补同知宋大奎。遣抱赴该衙门呈诉被□□□尔□冤抑等款。除事不干己。照例不行各节外。该革员所控前于署名山县任内。交代未清。同案被□□□尔□者十二员。丁宝桢独将该革员押赴司监。皆由奏请回避。仍盘踞省城之知县丁道良。从中播弄所致。又以该革员有教令职员王余照用银贿串言官吴镇情事。委员将该革员守提解省。实属冤抑等语。著丁宝桢据实明白回奏。抱告家丁黄玉。该部照例解往备质。现

月

　　

○黑龙江将军丰绅奏。遵保历年办理夷务出力人员。得旨、佐领海昌等。均著照所请奖励。又请将黑龙江爱珲城副都统依克唐阿赏随带加二级。从之。摺包　　

○辛丑。谕内阁、铭安等奏请将剿贼出力之副都统等奖叙等语。副都统长麟等。在吉林地方剿灭贼匪金匪多股。于营规兵勇。亦能认真整顿训练。洵属著有劳绩。自应量予奖叙。副都统长麟。双福。协领德昌。均著赏给头品顶戴署理阿勒楚喀副都统富和。著赏给二品顶戴。补授阿勒楚喀副都统。

现月

　　

○又谕、铭安等奏、请将统领各员给奖等语。吉林协领金福等。统带练兵。剿匪奋勇。尚属著有劳绩自应量予奖励。协领金福。著赏给达春巴图鲁名号。佐领德玉。著赏给博启巴图鲁名号。佐领穆隆阿。著赏二品顶戴。现

月

　　

○又谕、铭安等奏、请将休致协领起复录用等语。前乌拉协领记名副都统常福。系在军营受伤。并染患病证。已成残废。经穆图善等奏请休致之员。应不准其起用。铭安等所请。著毋庸议。现月　　

○又谕、前据御史梁俊奏、湖南提督罗大春奏事获咎。请将会衔督抚一并议处。当经谕令该督抚将如何会衔之处。据实覆奏。兹据李瀚章。邵亨豫。先后奏称。均系罗大春出奏在先。录送摺稿在后。并未咨请书奏各等语。该御史所请将该督抚议处之处。著毋庸议。现月　　

○谕军机大臣等、有人奏、广东学政吴宝恕吸食洋烟。日与幕友聚赌。考试草率。归善县士子三千余人日暮完场。诘朝出榜。索取棚规供应。倍于前任。其关节贿赂。如顺德县之文童高步瀛琼山县之斥革廪生。索银开复。嘉应州属之斥革廪生。为该学政之父吴斯澍请入名宦祠。亦得开复。并勒罚该属四县案首多金。录科弊窦尤多。士人切齿等语。学政主持文柄。宜如何砥砺廉隅。以为士林表率。若如所奏情形。亟应严行查办。刘坤一近在同城。何以毫无闻见。且督抚均有考察学政之责。著刘坤一。裕宽。确切查明。据实具奏。毋任稍涉徇庇。又奏。广州府署及南海县署。内外前后。开设赌场多处。按月缴费。自县府臬司以至官亲幕友长随差役。无不分肥。以致盗风不靖。请旨饬禁等语。聚赌本干例禁。若衙署收受陋规。尚复成何事体。著刘坤一。裕宽。饬属认真查禁。如再有收取陋规。及不能实力禁止。即行严□□□尔□惩办。原摺片均著钞给阅看。将此各谕令知之。现月　　

○吉林将军铭安奏、遵保剿贼出力等员。得旨、永海等均著照所请奖励。其请奖达崇阿。董慈荫。顺福永海开复原官之处。著该部议奏。摺包　　

○又奏、骁骑校凤翔。请照原保奖励。从之。摺包　　

○湖南巡抚邵亨豫奏。拟调还驻黔防营。扼扎楚边。逐渐裁并得旨、所陈湘省饷项难筹。请将龚继昌等军调回楚边。酌量裁汰归并各节。自系实在情形。著即与岑毓英详细函商。陆续撤回。摺包　　

○纂修官夏启瑜恭纂　　

帮总纂官程棫林恭辑监修总裁世恭阅一签五月初二日正总裁那恭阅五月十九日专司藁本陆恭覆阅壬子九月初七日　　

徐恭阅三签八月初四日　　

荣恭阅九月初五日副总裁唐恭阅五签十一月二十四日　　

宗室宝恭阅五月二十八日

　　

郭恭阅六月十八日　　

熙月日初校修改上卷叁拾柒签吴家棣恭校陈恭阅一签八月十四日覆校修改上卷拾陆签崔师范详校宗室麒月日总校修改上卷贰拾柒签商衍鎏总校蒙古总裁恩月日



大清德宗同天崇运大中至正经文纬武仁孝睿智端俭宽勤景皇帝实录卷之九十九　　

光绪五年。己卯。八月。壬寅朔。上诣钟粹宫问慈安端裕康庆昭和庄敬皇太后安。长春宫问慈禧端佑康颐昭豫庄诚皇太后安。至庚午、皆如之。内

注　　

○以飞蝗扑灭。颁浙江嘉兴府南皋峰庙扁额曰虫□众鱼昭瑞。现月随手　　

○调顺天府府丞潘斯濂为奉天府府丞兼学政。命翰林院侍讲汪鸣銮提督江西学政。工部右侍郎张澐卿提督浙江学政。户部右侍郎昆冈、提督福建学政。翰林院编修臧济臣、提督湖北学政。陶方琦提督湖南学政。戴鸿慈提督山东学政。黄玉堂提督山西学政。郑衍熙提督甘肃学政。陈懋侯提督四川学政。冯尔昌提督广东学政。秦澍春提督广西学政。卢崟提督云南学政。林国柱提督贵州学政。顺天学政徐致祥、江苏学政夏同善、安徽学政孙毓汶、河南学政廖寿恒、陕西学政樊恭煦、均留任。现月　　

○以宗人府府丞陈兰彬为都察院左副都御史。　　

○以河南按察使德馨为浙江布政使。山东济东泰武临道豫山为河南按察使。现月　　

○旌表江苏无锡县烈妇、浙江候补布政司经历嵇奉三妻谢氏。摺包　　

○癸卯。谕军机大臣等、穆图善等奏、请饬催发商四项。生息银两一摺。直隶口北道、应解察哈尔发商生息银两。自同治二年起、至光绪四年冬季止。前后共欠解银二万七千余两。该处办公紧要。需款甚亟。著李鸿章严饬口北道、勒催所属各州县。将积欠银两、埽数解清。以资散放。嗣后仍饬按季拨解。毋稍蒂欠。原单著钞给阅看。将此谕令知之。现月　　

○以刑部左侍郎长叙、兼署户部右侍郎。兼管钱法堂事务。护军参领景绪署正白旗汉军副都统。都察院左副都御史程祖诰、兼署工部右侍郎。兼管钱法堂事务。户部右侍郎宜振兼署吏部右侍郎。现月　　

○以盛京礼部侍郎苏勒布协同管理内务府事务。摺包　　

○予积劳病故、吉林记名副都统纯林、游击丁中汉、千总陆炳章、优恤。摺包　　

○甲辰。改派户部左侍郎麟书、为顺天乡试监临官。宫门钞　　

○乙巳。直隶总督李鸿章奏、黄水逼刷东明堤根。现于堤内加筑月堤。以资防守。报闻　　

○以营私废公。革直隶游击邓长安职。摺包　　

○以照料肄业各弁请奖给德国提督巴兰德二等宝星。摺包　　

○上以祭社稷坛。自是日始。斋戒三日。丙午。以太常寺卿夏家镐署都察院左副都御史。现月　　

○丁未。祭先师孔子。遣大学士宝鋆行礼。宫门钞　　

○以礼部尚书徐桐、为顺天乡试正考官。吏部右侍郎志和礼部右侍郎殷兆镛、刑部右侍郎钱宝廉、为副考官。现月　　

○戊申。祭大社。大稷。遣礼亲王世铎、恭代行礼。宫门钞　　

○以兵部左侍郎奎润、兼署吏部右侍郎。工部尚书全庆、兼署都察院左都御史。吏部左侍郎成林、兼署户部左侍郎、兼管三库事务。工部右侍郎锡珍、兼署兵部右侍郎。现月　　

○以刑部尚书潘祖荫、兼署礼部尚书。工部尚书翁同和、兼署都察院左都御史。现月　　

○以正黄旗蒙古副都统奕佩、署镶白旗满洲副都统。正红旗蒙古副都统托伦布、署镶蓝旗汉军副都统。明发　　

○己酉。秋分夕月于西郊。遣庄亲王载勋、恭代行礼。宫门钞　　

