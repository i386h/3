<!-- { "loadSidebar": true } -->
○又谕、大理院正卿。作为正二品。著沈家本补授。　　

○又谕、岑春火滟宣奏倢■＜曰融＞■＜石木＞庸劣不职各武员一摺。广东署增城营参将顺德协副将陈良杰、纵子为非。妄拏肆虐。尽先参将熊绍友、怠于操防。专事酬应。尽先游击龙得麟、行检不修。罔知自爱。水师提标中营尽先游击王昌龄、嗜赌妄为。官箴有玷。署和平营都司裁缺广西上林营都司罗长林、玩视捕务。庇赌收规。署惠州协右营守备广西尽先守备封俊、亏挪公项。行狡心贪。督标中营尽先守备董守佩、嗜好甚深。难期振作。调补达濠营守备潘国光、声名平常。捕务不力。罗定协左营守备李树勋、年老衰颓。营务废弛。署陆路提标中营守备尽先守备袁仕顺、贻误要公。临操规避。署那扶营守备督标中营左哨千总司徒观、任用著匪。得贿纵劫。均著即行革职。罗长林封俊、并著永不叙用。司徒观、并著归案确讯。从严究办。　　

○谕军机大臣等。现在改定官制。所有各衙门直日次序。另行更正。著各衙门一体遵照。　　

○以裁缺吏部尚书奎俊为总管内务府大臣。　　

○以商部左侍郎唐文治、暂署农工商部尚书。巡警部左侍郎毓朗、暂署民政部尚书。　　

○以裁缺户部右侍郎柯逢时、为广西巡抚。未到任前。命署广西布政使张鸣歧暂行护理。　　

○以裁缺工部尚书松寿、为察哈尔都统。　　

○予因公死难。广东试用盐经历熊有桂例恤。　　

○丙辰。署贵州巡抚岑春蓂奏、黔省插花各地。经前抚臣林绍年拨定过半。请续将兴义府属之兴义、并安、安南、贞丰、等州县毗连之并安直隶同知永甯州。及大定府属与毕节县黔西平远二州水地通判所辖应拨各地。分别厘定。此外古州同知水城通判、绥阳县清江通判、丹江通判、桐县毕节县等各地。亦酌拨办理。惟苗民闲有不愿改隶者。如松桃直隶同知、归思南府管辖之宽坪等四硐。未便勉强改拨。以顺民心。下所司知之。　　

○又奏、办理黔省学堂。难期速效情形。得旨、著庞鸿书督饬认真筹办。毋稍因循。　　

○换铸南韶连道关防。从署两广总督岑春火滟宣请也。　　

○转宗人府右宗正肃亲王善耆为左宗正。以睿亲王魁斌为右宗正。顺承郡王讷勒赫为右宗人。　　

○命镇国公载泽管理武备院事。　　

○命裁缺工部尚书陆润庠、以尚书兼管顺天府府尹事务。　　

○调镶黄旗蒙古副都统景恩为正白旗满洲副都统。以裁缺吏部右侍郎张英麟为镶黄旗蒙古副都统。　　

○调正白旗汉军都统载沣为正红旗满洲都统。以裁缺刑部尚书溥兴为正白旗汉军都统。　　

○调镶黄旗蒙古都统讷勒赫为镶红旗汉洲都统。以裁缺兵部尚书清锐为镶黄旗蒙古都统。　　

○以裁缺工部左侍郎崇寿为正白旗汉军副都统。右侍郎溥金滟闰为镶红旗汉军副都统。　　

○以裁缺兵部尚书吕海寰为正黄旗蒙古都统。未到任前、以裁缺理藩部左侍郎明启署理。以裁缺刑部尚旮葛宝华为镶红旗蒙古都统。裁缺理藩部尚书特图慎为镶蓝旗蒙古都统。裁缺户部左侍郎景沣为镶蓝旗汉军都统。　　

○调正白旗汉军副都统朴寿为镶蓝旗满洲副都统。以裁缺吏部左侍郎李殿林为正白旗汉军副都统。　　

○以裁缺补部左侍郎萨廉为正黄旗护军统领。　　

○以裁缺太常寺卿刘若曾为大理院少卿。　　

○勾到浙江、江西、江苏、河南情实罪犯。停决浙江绞犯二人。河南绞犯四人。余三十一人予勾。　　

○丁巳。谕内阁、都察院为朝廷耳目之官。于一切政事阙失。民生疾苦。自应留心考核。据实指陈。近来科道等官。识见通达。议论纯正者。固不乏人。而毛举细故。无当大体者。亦时不免。兹当新定官制。豫备宪法之时。该衙门纠察行政。责任綦重。务令举能其官。无忝厥职。庶几广忠益而通下情。嗣后应如何激扬风宪。整饬台纲。以及保送御史。应如何慎加遴选严定考成俾无滥列之处。著军机大臣、大学士、各部参预政务大臣、会同都察院堂官。一并妥议具奏。　　

○又谕、岑春蓂奏、甄别庸劣不职各员一摺。贵州候补知府刘寅浚、嗜好甚深。利心尤重。试用知府李士林、心地糊涂。不胜表率。试用通判魏光荣、性情浮躁。不知检束。许特任、老而务得。言伪行乖。补用知县姚春麟、躁妄无知。致遭物议。古州同知照磨李宗英、纵差索诈。不洽舆情。开泰县典史张立纲、擅受招摇。被控有案。前署清平县典史吴勉、羁押无辜。胆大妄为。均著即行革职。试用通判王治、年老耳聋。志气昏惰。著勒令休致。补用知县颜楷、年少喜事。罔知政体。著以县丞降补。施秉县知县李凤来轻信团保。举动粗疏。著开缺另补。另片奏、遵义协副将余孝安、语言妄诞。昏愦无知。提标前营游击王洲、庸懦无能。难期得力。凯里营都司吕阁珍、性嗜赌博。声名甚劣。云骑尉世职刘相皋、性情狡诈。肆无忌惮。著一并革职。　　

○署两广总督岑春火滟宣等奏、广西提督。因连年防剿江左一带。移驻南甯。所部各营。分防南甯思恩太平等属。边道所部。分防沿边。以后边防事宜。责成边道兼管。禀承督抚办理。下所司知之。　　

○署贵州巡抚岑春蓂奏、石亢河等处。地非瓯脱。民情不愿改隶。毋庸拨归仁怀同知管辖。下所司知之。　　

○吉林副都统成勋等奏、吉林府厅各属银米。兼徵田亩。赋重弊多。拟请改照续放荒地赋额。一律徵收大小租银。下部知之。　　

○改政务处为会议政务处。　　

○命大学士那桐、外务部尚书瞿鸿禨、开去国史馆差使以大学士孙家鼐为国史馆总裁官。裁缺礼部左侍郎李绂藻为副总裁官。　　

○调正黄旗汉军都统溥伟为镶黄旗蒙古都统。　　

○镶黄旗蒙古都统清锐为正黄旗汉军都统。　　

○察哈尔副都统魁福解职。以记名副都统额勒珲为察哈尔副都统。　　

○赏翰林院官每年津贴银三万两。都察院官每年津贴银四万两。　　

○以侵蚀捐款。革前署贵州遵义县知县张镐职。并讯办。　　

○勾到直隶、山东、山西、热河、情实罪犯。停决直隶绞犯六人。山东绞犯二人。山西绞犯一人。余四十六人予勾。　　

○戊午。改铸农工商部、邮传部、印信。　　

○转农工商部右丞杨士琦为左丞。左参议熙彦为右丞。　　

○命福建兴泉永道曾广铨、以三品京堂候补。充出使德国大臣。　　

○以捐助钜款。修造桥道。予浙江在籍道员陈渭等建坊。　　

○己未。御史李春溥奏、山西矿务。大局修关。请饬部臣据章与福公司争辨。以挽利权而弭后患。下外务部查核办理。　　

○御史赵炳麟奏、请立国学专门学堂。下学部知之。　　

○以赣省会匪、扰及皖南、拏办越缉出力。予安徽建德县李长郁等优叙。　　

○以政绩昭著。予故安徽知县邹钟俊史馆立传。从安徽巡抚恩铭请也。　　

○予剿贼阵亡黑龙江千总传歧标等优恤。　　

○旌表夫亡殉节。安徽庐江县一品封职潘定谟妻李氏。　　

○庚申。上奉慈禧端佑康颐昭豫庄诚寿恭钦献崇熙皇太后还西苑驻跸。　　

○湖广总督张之洞等奏、查明湖南缉捕盗匪情形。密筹四处办法。一西路。一南路。一沿湖厅州县。一湖北接界水陆地方。得旨、著即严密查拏。并认真办理警察。以靖地方。　　

○绥远城将军贻谷奏、边城需人孔亟。允宜变通官缺拣补章程。允之。　　

○命正黄旗蒙古都统吕海寰仍在上海接办商约。　　

○以居官有玷。革陕西知县叶国霖职。驱逐回籍。　　

○辛酉。孝慈高皇后忌辰。遣官祭福陵。　　

○上诣仪鸾殿。问慈禧端佑康颐昭豫庄诚寿恭钦献崇熙皇太后安。至癸亥皆如之。　　

○以黄河伏汛安澜。发大藏香十枝。交直隶总督袁世凯祗领。派员虔诣河神庙祀谢。　　

○谕内阁、锡良奏、特倢■＜曰融＞■＜石木＞庸劣各员一摺。四川前署酉阳州另补直隶州知州余维岳、纵脱要犯。物议沸腾。平武县知县夏书绅、悖谬疲玩。酿害地方。候补县丞刘星驷、派充藏差。舞弊蒙混。安县典史杨维璋、惟利是图。不恤狱犯。均著即行革职。前署崇庆州知州候补知县李锦江、治狱粗疏。草菅人命。著革职永不叙用。松潘厅同知王克镛、遇事狡执。不胜边材。广安州知州顾思礼、纵容私贩。玩视要公。巴州知州谈廷桢、性情胶滞。人地不宜。均著开缺另补。石泉县知县米穜、听受欺蒙。纵差滋事。惟文理尚优。著以教职归部铨选。　　

○察哈尔都统溥颋奏、张家口入旗驻防原有之精庄精锐三营。骤难尽汰。现惟陆续抽练。改名巡防队。以别旧称。俟练成一队后。再行仿照陆军营制。调派管带等员。下部知之。　　

○出使法国大臣刘式训奏、统筹亚州大势。拟请与土耳其、波斯、暹罗、立约通好。以树远交而广联络。下外务部知之。　　

○换铸度支部大理院印信。　　

○以钜款助学。予湖南绅士候选知府刘定勋、以道员分省补用。　　

○予故署湖南辰沅永靖道但湘良、附祀傅鼐专祠。从署湖南巡抚庞鸿书请也。　　

○予云南总兵何秀林、照军营病故例优恤。　　

○以保商兴学。不忘祖国。旅越商董刘霭春等、传旨嘉奖。　　

○以善遇华侨。赏西贡各埠法国官员濮柔尼等宝星。　　

○以孟冬享太庙。自是日始、斋戒三日。　　

○壬戌。谕军机大臣等、有人奏、湖南前署巴陵县知县鲁晋、永绥厅同知吴传绮、横暴贪酷枉毙无辜婪赃有据。请旨饬查一摺。著岑春蓂按照所倢■＜曰融＞

■＜石木＞各节。确切查明。据实具奏。毋稍徇隐。原摺著钞给阅看。寻奏、署巴陵县知县鲁晋、于杨林厅民争佃。始终不理。致酿重案。应请与游击李永发、一并革职。归案审办。永绥厅同知吴传绮、虽无侵蚀入己情事。惟任性滥刑。遇案苛罚。亦应革职以示惩儆。从之。　　

○以外务部右参议朱宝奎为右丞。　　

○以钜款助学。予直隶武清县绅士赵景岐奖叙。　　

○癸亥。孝敬宪皇后忌辰。遣官祭泰陵。　　

○江西巡抚吴重喜■心奏剿办饶州暨南康府属之都昌县会匪完竣。拟酌保出力二三员。以示鼓励。允之。　　

○热河都统廷杰奏、边陲重地。新政需才。请援案变通府州县补署各缺。以收指臂之助。又奏、热河候补州县人员。不敷差委。恳请拣发。均下部知之。　　

○以军政司正使冯国璋署正黄旗蒙古副都统。　　

