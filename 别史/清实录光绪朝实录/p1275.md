<!-- { "loadSidebar": true } -->
○谕内阁、冯煦奏、举劾属员一摺。安徽试用道童祥熊、道员用署安庆府知府候补知府恽毓龄、前署太平府知府试用知府任廷枚、滁州直隶州知州陈麟瑞、署蒙城县知县候补知县王树鼎、署凤台县知县请补庐江县知县马文锦、准补太和县知县田毓璠、五河县典史阴嗣卿、均著传旨嘉奖。太平县知县万世章、狡猾嗜利。血■乣怨沸腾。试用知县乔仁鉴、藉差索诈。兼嗜冶游。试用知县三音阿、查赈不力。民有怨咨。安庆府经历刘士林、行为卑鄙。利心亦重。前办芜湖关税务候补通判梁文启、行止卑琐。不知检束。均著即行革职。署舒城县知县大挑知县吕林钟、识闇才庸。学务废弛。署南陵县知县大挑知县王庆嵩、才具庸懦。驭下不严。惟文理尚优。均著以教职归部铨选。试用通判朱景行、浅躁喜事。庐州府通判刘春海、年老多病。均著以府经历县丞降补。南陵县县丞纪观海、揽事扰民。霍邱县三河尖巡检郑文郁、私押酿命。无为州土桥巡检徐德衣＜虘阝＞公、嗜赌营私。无为州吏目万安澜、招权纳贿。旌德县典史顾尚桢、聚赌干政。太平县宏潭巡检李鸿猷、行止不检。试用布经历蓝蔚、滥用刑责。候补巡检陈宗寿、居心险诈。试用县丞何棠。见利忘义。试用州吏目董子敬、查赈因循。试用巡检余家璠、藉差逞势。均著即行革职。现月　　

○谕军机大臣等、冯煦奏、遵议长江防务等语。著端方、赵尔巽、陈启泰、冯煦、岑春蓂、沈瑜庆、程文炳、夏辛酉、会同妥商办理。原片著分别钞给阅看。现月　　

○东三省总督徐世昌等奏、布特哈处官兵应纳贡貂。又届满一年。委因无处采捕。仍恳展缓办理。得旨、著再展缓一年。摺包　　

○护理四川总督赵尔丰奏、川省陆军两镇。碍难依限编足。拟恳展限办理。下部议驳。摺包　　

○以筹助钜款。赏二品衔分省补用道张士珩头品顶戴。摺

包

　　

○以顾念邦交。赏日本国驻旅顺陆军大将大岛义昌、俄国驻奉参将客清士等宝星。摺包　　

○以调和民教。赏法国教士巴来德宝星。摺包　　

○酉刻。诣养性殿慈禧端佑康颐昭豫庄诚寿恭钦献崇熙皇太后前行礼。协修官金兆丰恭纂　　

总纂官钱骏祥恭辑监修总裁世恭阅二签八月十七日正总裁那月日专司蒿■木本陆恭覆阅癸丑十二月十七日　　

徐月日　　

荣月日副总裁唐月日　　

宗室宝恭阅一签十一月十五日

　　

陈恭阅三签正月初五日　　

熙月日　　

郭恭阅十月初一日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之五百八十六　　

光绪三十四年。戊申。春正月。丁亥朔。上诣奉先殿堂子行礼。内记　　

○遣官祭太庙后殿。照例　　

○率王以下文武大臣。诣慈宁门庆贺慈禧端佑康颐昭豫庄诚寿恭钦献崇熙皇太后礼成。御太和殿受朝贺。内记　　

○诣大高殿拈香。寿皇殿行礼。内记　　

○诣宁寿宫乐寿堂问慈禧端佑康颐昭豫庄诚寿恭钦献崇熙皇太后安。翌日如之。　　

○御乾清宫赐近支宗藩等燕。内记　　

○钦奉皇太后懿旨。醇亲王载沣、大学士世续、外务部尚书袁世凯、加恩均著赏在四苑门内乘坐二人肩舆。内记　　

○命醇亲王载沣为军机大臣。内记　　

○戊子。缓徵直隶三河、武清、宝坻、蓟、香河、甯河、霸、固安、永清、东安、顺义、怀柔、密云、昌黎、天津、盐山、开、东明、长垣、丰润、二十州县被灾地方本年额赋。并展缓保定、涿、滦、乐亭、清苑、满城、唐、雄、安、献、青、静海、沧、行唐、平乡、广宗、钜鹿、玉田、十八州县积欠粮租杂课有差。外纪　　

○上以上辛祈谷于上帝。自是日始、斋戒三日。内记　　

○己丑。高宗纯皇帝忌辰。遣官祭裕陵。照例　　

○以除夕元旦礼节。均未到班。喀喇沁辅国公僧格札布、下部议处。早事　　

○庚寅。上奉慈禧端佑康颐昭豫庄诚寿恭钦献崇熙皇太后御乾清宫。各国使臣等觐见贺年。内记　　

○蠲缓山东济甯、邹平、东平、东阿、蒲台、邹、菏泽、曹、胶、历城、章邱、淄川、长山、新城、齐河、齐东、济阳、禹城、临邑、长清、肥城、平阴、惠民、青城、海丰、商河、滨、利津、沾化、滋阳、汶上、阳谷、寿张、郓城、濮、范、朝城、聊城、馆陶、益都、博山、临淄、博兴、高苑、乐安、昌乐、安邱、昌邑、潍、鱼台、高密、即墨、五十二州县。及裁并＜目辟＞行＜匧心＞口＜韦未＞＜夗贝＞所。永利、永阜、王家冈、三场被灾地方本年上忙额赋。并各项租课。摺包　　

○豁免云南师宗、邱北、两县光绪三十二年分、暨昆明县三十三年分被灾地方额赋。摺包　　

○是日立春。礼部进春山宝座。顺天府进春牛图。照例　　

○辛卯。祈谷于上帝。上亲诣行礼。内记　　

○诣正阳门关帝庙菩萨殿拈香。　　

○诣宁寿宫乐寿堂问慈禧端佑康颐昭豫庄诚寿恭钦献崇熙皇太后安。至甲午皆如之。内记　　

○湖南巡抚岑春蓂奏、湖南长沙商埠工程完竣。现拟接办租界。及西门外剥岸马路沟渠街桥。请续拨关税银两。以资兴造而重商务。下部知之。摺包　　

○贵州巡抚庞鸿书奏、黔省向无驻防。各项学堂工艺。以及商务矿务诸要政。无从倢■＜曰融＞■＜石木＞用旗丁。报闻。摺包　　

○又奏、黔自财政困竭。恳准拨还额收税款。并饬各省将协饷筹解五成。以维大局。下部议。摺包　　

○举行本届大计。江西卓异官十一员。不谨官一员。有疾官一员。年老官一员。浮躁官一员。贵州卓异官六员。不谨官五员。才力不及官一员。年老官一员。均下部分别议叙处分如例。摺包　　

○以草菅人命。革湖南永明县知县万发元职。并讯办。摺包　　

○予捕匪殒命。广东千总曹得胜议恤。摺包　　

○以捐款兴学。予湖南湘阴县监生李美章建坊。随手　　

○上以孟春享太庙。自是日始、斋戒三日。照例　　

○壬辰。上奉慈禧端佑康颐昭豫庄诚寿恭钦献崇熙皇太后御乾清宫。北堂主教林懋德等觐见贺年。内记　　

○谕内阁、林绍年奏、特倢■＜曰融＞■＜石木＞庸劣不职各员一摺。河南候补道洪怿孙、嗜赌耽嬉。玩误公事。候补知府宋承麟、颟顸阴忮。贻误滋多。试用通判陈寿樟、品行卑污。人羞与伍。分省通判董颐、诡诈嗜利。胆大妄为。临颍县知县章业炳焘、贪黩无厌。声名狼藉。汝阳县知县张心泰、遇案科罚。民怨滋深。息县知县孔繁洁善于钻营。声名甚劣。林县知县廖学沂、听断失平。居心难问。汲县知县潘毓岱、纵丁滋议。品节尤亏。署洛阳县知县胡金淦、嗜好甚深。操守难信。分缺先知县恩麟、品行卑浊。才识昏庸。候补知县周桐豫、心术阴诈。啧有烦言。候补知县金昆、凡庸鲜耻。血

■乣议不容。赵允忠、侵吞学款。廉耻毫无。太康县教谕吕万源、行止不检。浚县教谕张霦、持躬不谨。开封府照磨成寿麟、品行不端。署永城县典史刘士燮、声名平常。补用参将王殿魁、利心甚重。补用守备马永德、藉差滋扰。候补守备马文鎏、声名素劣。均著即行革职。试用道杨恩庆、溺于嗜好。才具亦庸。怀庆府知府李廷瑞、事理不明。声名尤逊。孟津县知县田务本、隳坏学务。心性粗浮。内乡县知县董骏声、朋比为非不知自爱。太康县知县夏联钰、敷衍因循。难期振作。试用知县张鸿森、举止轻浮。不知检束。陈留县教谕徐之瀛、通许县训导许保忠、均耽于嗜好。＜目辟＞行＜匧心＞口＜韦未＞＜夗贝＞辉府经历戴鸿猷、年力衰颓。洧川县典史程端业、官亲用事。均著原品休致。彰＜目辟＞行＜匧心＞口＜韦未＞＜夗贝＞怀道冯光元、优柔宽顺。志不在公。汝州直隶州知州松垿、心地糊涂。案多谬误。陈州府通判韩炳、性颇喜事。嗜好尤深。均著开缺回籍。汝甯府知府罗维垣、谨饬有余。才力过弱。著开缺另补。现月　　

○两广总督张人骏奏、＜目辟＞＜訁冉＞米＜度攵＞＜夗贝＞东新军。切实编配裁并。暨现筹办法情形。下部议驳。　　

○以捐款兴学。予广东番禺县同知职衔杨国钧、盐运使衔。并给正二品封典。摺包　　

○旌表直隶蠡县贞女已故文童蒋声宇未婚妻石氏。摺包　　

○蠲缓湖南安乡、武陵、龙阳、沅江、益阳、沅陵、临湘、华容、澧、湘阴、南洲、新田、十二厅州县。暨岳州＜目辟＞行＜匧心＞口＜韦未＞＜夗贝＞被灾地方应惩钱漕芦课。现月　　

○癸巳。世祖章皇帝忌辰。遣官祭教陵。照例　　

○谕军机大臣等、电寄吴廷斌、电悉。夏辛酉原部各营。著甘肃提督姜桂题接统。未到差以前。著责成该军营务处妥为照料。并著姜桂题统率原带六营。会合新接各营。汰弱留强。共成五千人。开往长江一带。扼要屯扎。专作为游击之师。仍会商沿江各省督抚。筹办江防事宜。其前派会办江浙剿匪一差。著即撤销。东华录　　

○以恪守约章。赏驻沪总领事阿福柯宝星。摺包　　

○甲午。享太庙。上亲诣行礼。内记　　

○遣官祭太山■＜木学＞之神。　　

○奉慈禧端佑康颐昭豫庄诚寿恭钦献崇熙皇太后幸西苑驻跸。内记　　

○两江总督端方奏、苏省松太浙省嘉湖交界。枭匪猖獗。派兵捕治。必须添置浅水兵轮。机器快石滟驳。并随时拨派得力兵队。所有甯军一切用款。应请作正开销。下部知之。摺包　　

○举行本届军政。广东卓异官二员。年老官二员。罢车滟耎官二员。下部分别议叙处分如例。摺包　　

○以乡举重逢。赏开缺大学士王文韶太子太保衔。现月　　

○以江北水灾。慨捐赈款。予湖南攸县廪生蔡镜清、以知县遇缺先选用。摺包　　

○蠲缓江苏上元、江甯、句容、江浦、六合、山阳、阜甯、清河、桃源、盐城、高邮、泰、东台、江都、甘泉、仪徵、兴化、宝应、铜山、丰、沛、萧、砀山、邳、宿迁、睢甯、海、＜走毕＞滟＜镵-釒＞阳、赣榆、如皋、三十州县被旱被淹田地钱漕。摺包　　

○蠲缓江苏长洲、元和、吴、吴江、震泽、常熟、昭文、昆山、新阳、太湖、靖湖、华亭、娄、金山、青浦、武进、阳湖、无锡、金匮、江阴、宜兴、荆溪、丹徒、丹阳、金坛、溧阳、太仓镇洋、二十八厅州县歉收未垦田亩本年应惩钱漕。摺

包

　　

○乙未。上诣仪鸾殿问慈禧端佑康颐昭豫庄诚寿恭钦献崇熙皇太后安。至丙辰皆如之。内记　　

