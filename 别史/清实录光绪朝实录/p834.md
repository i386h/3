<!-- { "loadSidebar": true } -->
○戊午。仁宗睿皇帝忌辰。上诣寿皇殿行礼。遣官祭昌陵。　　

○刑部奏、本年勾到事宜。应否规复旧制。得旨、本年勾到事宜。著照现行章程办理。摺包　　

○闽浙总督边宝泉奏船历滟乌告成。请将尤为出力之福建记名道杨正仪、江西补用道沈翊清、送部引见。以备录用。得旨、杨正仪、沈翊清、均著送部引见。摺包　　

○以喀尔喀亲王那彦图为崇文门正监督。工部尚书刚毅为副监督。　　

○以办事荒谬。革浙江处州镇标左营守备黄献宝职。摺包　　

○己未。谕军机大臣等、电寄奎顺等、冶逆投诚。余匪将靖。仍著督饬邓增妥速办理。招降与乞抚不同。此股贼匪。究系由何人招抚。并著查明电奏。至人数若干。安插何处。并著饶应祺斟酌办理。电寄　　

○署陕甘总督陶模奏、甘肃各属。闲有被水被雹之区。覆勘赈济。得旨、即著饬属查明灾情轻重。妥为抚恤毋任失所。

摺包

　　

○陕西巡抚魏光焘奏、榆林等州县被雹被水。妥筹抚恤。得旨、即著查明榆林等州县被灾户口。妥为抚恤。以惠穷黎。　　

○以遵命捐助赈款。予候选知县郝芸、四川候补县丞刘麟瑞、各为其父母建坊。摺包　　

○庚申。上诣瀛秀门外。跪送慈禧端佑康颐昭豫庄诚寿恭钦献崇熙皇太后幸颐和园乐寿堂驻跸。外记　　

○辛酉。谕内阁、御史恩溥奏、满洲御史出缺。吏部违例带领宗室人员。请饬更正一摺。著吏部查明具奏。　　

○以随办洋务出力。予直隶候补知县蔡绍基等升叙加衔有差。摺包　　

○赏故廓尔喀贡使萨尔达木足达毕热卡札噶且底热恤银。

明发

　　

○壬戌。谕军机大臣等、有人奏、东路匪首康八绰号八太爷。羽翼血■乣多。又善结纳。与番役营汛各处捕役。声息相通。大兴、通州、三河、香河、顺义、等属。连年劫盗命案至数百起。皆其所为。请饬查拏等语。著步军统领衙门、顺天府、不动声色。严密兜拏。务获究办。以靖地方。原片均著钞给阅看。将此各谕令知之。现月　　

○又谕、有人奏、仓匪会匪结夥行劫。请设法捕治一摺。据称宛平、良乡地面。劫案晶■宜出。尤以左安门外之青苗会。及迤东一带之仓匪为最。青苗会以械斗＜虘阝＞斲争雄。在南苑附近。科敛把持。窝盗拒捕。无所不至。仓匪在各门大路。招聚游匪。执持洋枪。抢掠孤客。奸淫妇女。种种凶残。不可枚举等语。辇毂重地。岂容此等匪徒。肆行抢劫。著步军统领衙门、顺天府、五城、饬属严拏惩办。以靖地方。至摺内所称分派弁兵逐日会哨各节。是否可行。并著该衙门酌度情形。会商办理。原摺均著钞给阅看。将此各谕令知之。现月　　

○安徽巡抚福润奏、潜山等县被水。查抚情形。得旨、潜山等县被灾处所。即著妥为抚恤。以惠穷黎。摺包　　

○予伤发身故。广西署龙州城守营游击彭清章优恤。摺包协

修官金兆丰恭纂　　

总纂官钱骏祥恭辑监修总裁世恭阅六签三月十九日正总裁那月日专司蒿■禾本陆恭覆阅癸丑十一月初七日

　　

徐月日　　

荣月日副总裁唐月日　　

宗室宝恭阅一签七月十八日　　

陈恭阅二签六月二十六日　　

熙月日　　

郭恭阅八月二十日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之三百九十四　　

光绪二十二年。丙申。八月癸亥朔。上诣颐和园乐寿堂问慈禧端佑康颐昭豫庄诚寿恭钦献崇熙皇太后安。翌日如之。外

记注

　　

○湖广总督张之洞奏、长江水师岳汉二镇所属八营都守以下各官三成养廉援案恳恩免扣。允之。摺包　　

○广西巡抚史念祖奏、拏获灵川县抗粮鬨署杀人辱官首犯就地正法。并严缉在逃各犯。暨妥筹办理地方安静各情形。得旨、著严缉逸犯龚五六等务获惩办。摺包　　

○又奏、广西酌裁制兵并筹变通情形。下部知之。　　

○又奏、提标及龙州营裁短太多。难资调遣。恳将拟裁提标一百零八名。闲州营四十三名免予裁汰。以重边防。允之。

摺包

　　

○甲子。谕军机大臣等、电寄廖寿丰、电悉。聂缉规著俟办理杭关通商场事竣。再行交卸。来京陛见。电寄　　

○予故安徽安庐滁和道范先谟、附祀前安徽巡抚英翰专祠。从安徽巡抚福润请也。摺包　　

○乙丑。遣官祭文昌帝君庙。外记注　　

○谕军机大臣等、有人奏倢■＜曰融＞■＜石木＞知州贪劣各款请饬查办等语。据称直隶定州知州徐庆铨嗜好甚深。积压案件。纵令伊子与丁役李莲州等狼狈为奸。无恶不作。并有逼勒事主改劫为窃。侵蚀捐款入己情事。著王文韶按照所倢■＜曰融＞■＜石木＞各节。确切查明据实具奏。毋稍徇隐。原片著钞给阅看。将此谕令知之。现月　　

○又谕、御史蒋式芬奏、各省官钱局流弊宜防。请饬严定刑章一摺。著户部议奏。早事　　

○又谕、电寄陶模等。电悉。据报关内外肃清大局已定。惟安插降血■乣。＜目辟＞暒穴＜曰融＞夕＜夗贝＞捕残匪。应责成派出各员。妥慎经理。邓增著赴固原提督本任。所有海城逸贼。即著该提督就近查办。毋使漏网。一俟办理完竣。地方平靖。即著速行驰奏。以慰廑怀。电寄　　

○引见明保直隶候补道刘盛琼。得旨、著以道员仍发直隶补用。并交军机处存记。现月　　

○直隶总督王文韶奏、顺直各属水灾。请接办推广赈捐以资接济。下部议。早事　　

○又奏、已故山海关副都统桂祥久历戎行应予优恤得旨、桂祥并无异常劳绩。所请著毋庸议。　　

○命贝勒载滢之第二子名溥儒。　　

○上以祭社稷坛。自是日始斋戒三日。外记注　　

○丁卯。祭先师孔子。遣兵部尚书荣禄行礼。外记注　　

○谕内阁、御史郑思赞奏、捐复举人有关名器请饬核议并请停止报捐举人及推广道府捐章各摺片。著户部议奏。早事　　

○黑龙江将军恩泽等奏、黑龙江各城制兵。拟改练暒滟台枪以振军气报闻。摺包　　

○山东巡抚李秉衡奏、章邱县境水灾。并陈赈抚情形报闻。摺包　　

○以隐匿军火。革山东副将周保林等职。现月　　

○以凶暴素著。革江西吉安营参将金凤岐职。并驱逐回籍。交地方官严加管束。现月　　

○戊辰。祭大社。大稷。上亲诣行礼。外记注　　

○诣颐和园乐寿堂问慈禧端佑康颐昭豫庄诚寿恭钦献崇熙皇太后安。至庚午皆如之。外记注　　

○谕内阁、前据启秀等奏倢■＜曰融＞■＜石木＞仓监督开放兵米搀杂不堪请旨惩处一摺当经谕令仓场侍郎查明具奏。兹据祥麟廖寿恒奏称南新仓本年七月应放镶黄旗甲米。系遵照部章二陈一新搭放。满监督广瑞、并无支吾刁抗情事。惟措词失当。殊属不合。汉监督刘启翰是日因非直班之期。到仓稍迟。究有应得之咎。广瑞、刘启翰均著交部分别议处。寻吏部议上。得旨广瑞等罚俸六个月。准其抵销。早事　　

○署河东河道总督任道镕等奏、上南河厅工险事繁。拟添设通判一员名曰郑中厅。即以前裁之乾河仪睢通判移设再添设协备一员。即以前裁之商虞协备移设。于修守大有裨益。下部议。摺包　　

○以厘局舞弊。革河南直隶州知州夏寿嵩职。并讯办。摺

包

　　

○己巳。谕内阁、依克唐阿等奏查明福陵昭陵应修各工情形较重。请择吉兴修一摺。著钦天监于本年八月内选择吉期行知伊克唐阿等遵照。敬谨兴修。以昭慎重。现月　　

○谕军机大臣等、鹿传霖等奏、遵旨会商筹议保川图藏情形一摺。给事中吴光奎条陈各节。既据鹿传霖等查明。事多窒碍。即著毋庸置议。惟现在藏事孔棘。祸机已伏。藏番冥顽倔强隐有所恃。致有轻藐抗拒情事。鹿传霖拟俟收复三瞻后。议设流官妥筹善后。文海拟于入藏之便。沿途察看情形。斟酌办理。所筹均尚周妥。即著该督等悉心筹画。并查明由滇通藏道路。斟酌妥办总期自固藩篱消弭隐患。用副朝廷廑念边陲至意。将此由四百里各谕令知之。现月　　

○又谕、鹿传霖奏、进剿瞻对晶■宜克险隘情形一摺。已革瞻对番官对堆夺吉夷喜吐布丹等、侦知大军出关。率其悍党拒守一日沟街处。负嵎自固提督周万顺总统防边各营。三路进攻。数日之闲晶■宜克要隘。现已进逼中瞻逆巢办理尚为得手仍著该督饬令周万顺等、严督队伍。将中瞻逆巢迅速攻克总期慑以军威不致再萌反侧。为一劳永逸之计。方为妥善。前据该督奏知府罗以礼等、攻破朱窝逆寨。瞻对新寨。请旨奖励。当谕令将罗以礼等先行存记。此次所保出力各员。仍著先行存记。俟瞻对全境办理完竣后。一并降旨。另片奏、朱窝土司四郎多登。经官军攻破寨门。携带章谷印信号纸潜逃等语。知县穆秉文、于该寨老土妇来营乞降。一味严责纵令回巢。实属办理失宜。著责令该知县赶紧将四郎多登追捕务获。以赎前愆。将此由四百里谕令知之。现月　　

○署河东河道总督任道镕奏、黄沁两河水势盛涨。两岸要工。均经修守平稳。报闻。摺包　　

○以办理松潘贼番出力。予四川总兵夏毓秀以提督交军机处存记。余升叙有差。现月　　

○庚午上诣醇贤亲王福晋园寓行月祭礼。　　

○端郡王载漪等奏、会勘菩陀峪应修要工。报闻。现月　　

○盛京将军依克唐阿奏、查明宫殿应修各工情形。得旨、此项工程。著该将军等敬谨勘估。明春择吉兴办。摺包　　

○辛未。太宗文皇帝忌辰。遣官祭昭陵。　　

○谕军机大臣等、户部奏、筹拨甘肃新饷开单呈览、并请饬新疆巡抚将实需饷数迅速奏报一摺。甘肃关内外各军饷需。关系紧要。经该部将光绪二十三年新饷查照上届所拨银数。于各省关指拨。请饬依限提前报解等语著该将军督抚等严饬各该司道。按照单开数目于本年十二月底赶解三成。至来年四月底止再解三成其余四成。统限九月底止埽数解清各该省如能依限完解。即由陕甘总督奏请奖叙。傥有延欠。即由户部照例奏倢

■＜曰融＞■＜石木＞。原战均著钞给阅看。至二十三年分新疆饷项。究竟实需若干。著新疆巡抚查照该部上年奏案。

即行切实估计。飞速报部以便另案酌定分摊。毋稍贻误。是为至要。将此由四百里各谕令知之。现月　　

