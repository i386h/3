<!-- { "loadSidebar": true } -->
○又谕、顺天府奏、官车被扣。请饬统兵各员。勿得扣留过站。开单呈览一摺。官局车辆。全在往返周转。必须下站州县。节节更替。方能按期回京。著顺天府严饬沿边州县。宽为豫备。以便随到随卸。并著军机处通饬统兵各员。凡支领该局车辆。运送到站。即令下站州县。赶紧应付前进。不得辄将该局官车扣留过站。以资周转。若地方官希图省事。专恃上站原车应差。即著该管督抚指名严倢■＜曰融＞■＜石木＞。另片奏、副将张君栋支领车辆。拉运麻袋。现因无从投交。业经折回仍未卸载等语。并著军务处查明速饬该副将赶紧交卸。将原车交还官局。勿再迟延。　　

○又谕、京师万分吃紧。著速催两江湖南山东河南安徽各省勤王之师。星速北上。刘光才素称得力。著即行带队北上。将此由六百里谕令各督抚知之。摺包　　

○又谕、电寄李鸿章、电悉。据杨儒原电所称。似俄亦有停战之意。自可先从俄国办起。通电一节。业已照行。护送各使出京一节。屡经函牍频催。窦使等现以请示外部为词。尚未覆准定期。惟奉天之盖平、熊岳、吉林之三姓、珲春、黑龙江之爱珲、现已均为俄据。如俄实愿先行停战。并许劝阻各国。则东省被扰各处。先当有说以处此。著李鸿章稳慎通筹。如果确有把握。自当谕饬增祺等一体停兵也。将此电谕李鸿章知之。电寄　　

○锦州副都统承顺奏、锦属地居冲要。防军单薄。拟就成款添募两营。以厚兵力。如所请行。摺包　　

○调工部尚书徐会沣为兵部尚书。以吏部左侍郎陈学棻为工部尚书。现月　　

○己未。谕军机大臣等、张之洞奏、赶运枪弹一摺。据称湖北由沪购解神机虎神两营枪弹各二十万。又有续解张春发营枪弹三十万。拟即日派轮运赴镇江。由清江转运。惟洋舰窥伺长江。闻是军火。必将拦截。现将此项枪弹七十万。藏于米船。运赴瓜州。转入内河运清江。名为鄂省运京余米。以后应随到随运等语。即著刘坤一、袁世凯、饬令清江转运总局。及沿途州县。筹办车船。赶紧运解。勿稍延误。原摺著钞给刘坤一、袁世凯阅看。将此由六百里谕令知之。现月　　

○又谕、贵恒奏、崇文门城楼至东角楼垛口十三座。坍塌甚多。请迅速修理一摺。著派英年、溥良、即日兴修。　　

○又谕、董福祥昨已带队出城迎敌。即著酌留数营。派得力将官扼堵。仍将大队速带回城。保守城池。毋稍刻延。摺包　　

○两江总督刘坤一奏、先后拨解江甯驻防暨安徽两湖山东云南并奉调北上之武＜目辟＞行＜匧心＞口＜韦未＞＜夗贝＞左右翼铭字营等军枪石滟驳药弹。请饬核价照缴。俾得接续制造。下部知之。摺包　　

○又奏、江甯省会。为北上饷械必由之地。恳准刘光才照旧驻扎。以资战守。得旨、昨已有旨令刘光才迅速带队来京。著仍遵前旨。饬催启程。毋稍刻延。摺包　　

○又奏、近畿军情吃紧。业在沪局提拨枪弹。设法北运。以济要需。得旨、著即督饬解运各员。兼程北上。毋得片刻迟延。摺包　　

○又奏、福建陆路提督程文炳力疾行抵江甯。俟痊北上。得旨、著即饬催赶紧料理。兼程北上。毋稍刻延。摺包　　

○驻藏办事大臣庆善奏、遵旨星驰进藏。设法严防。得旨、著即懔遵前旨。力图振作。以固边圉。摺包　　

○是日各国联军入京师。　　

○庚申。辰刻。上奉慈禧端佑康颐昭豫庄诚寿恭钦献崇熙皇太后启銮。出德胜门。巡幸太原。随手　　

○山东巡抚袁世凯奏、东省兵力单薄。恳准俟各属土匪办理就绪。再抽拨队伍。迅速北上。如所请行。　　

○甘肃新疆巡抚饶应祺奏、新疆全省建修武职副参游都守等官衙署。各工完竣。请饬核销经费。下部知之。摺包　　

○是日驻跸贯市。随手　　

○辛酉。上诣慈禧端佑康颐昭豫庄诚寿恭钦献崇熙皇太后前问安。至己巳皆如之。奉皇太后自贯市启銮。是日驻跸岔道。随手　　

○壬戌。上奉慈禧端佑康颐昭豫庄诚寿恭钦献崇熙皇太后自岔道启銮。　　

○谕军机大臣等、朕钦奉慈舆暂行巡幸山西。昨日已出居庸关。今即向山西进发。著李廷箫即日亲自前来迎驾。毓贤无论行至何处。即以所带之营。扼守固关。以固井陉疆圉。并著李廷箫速行通知为要。现在时事多艰。该抚等务当公忠体国。殚竭血诚。迅速办理。勿稍刻延。将此由六百里加紧各谕令知之。电寄　　

○又谕、董福祥速带所部马队。亲自赶赴行在。并酌分步队。扼守获鹿井陉。该提督威略素著。必能力肩重任。以图恢复。惟望星夜启程。来慰朕望。是为至要。将此由六百里加紧谕令知之。电寄　　

○又谕、荣禄、徐桐、崇绮、均著留京办事。所有军务地方情形。随时奏报。以慰廑系。其余应行随扈各员。速赴行在。将此谕令知之。电寄　　

○又谕、朕钦奉慈舆暂行巡幸山西。随扈官兵。为数血■乣多。饷项一切。深虞不继。所有河南应解京饷。著裕长提前筹措。全数解送山西。切勿迟误。其山西本省应解京饷。暨河东道部拨新饷。均著速解行在。以应急需。是所切盼。将此由六百里谕令李廷箫、裕长知之。电寄　　

○又谕、行在随扈兵丁。炎天奔走。辛苦异常。著怀来县无论何款。筹凑若干。先行酌给兵饷。勿致枵腹。并传知下站一律照办。现月　　

○是日驻跸怀来县。翌日如之。随手　　

○癸亥。上谕、朕奉慈舆西幸。随扈各营官弁。及地方各官。理宜严行约束兵丁。及闲杂人等。不准喧哗乱行。如有兵丁在行在附近。无故擅行放枪。定以军法从事。至溃军散勇。络绎于途。著总理行营处传知各营。自行酌量收集给饷。再整军伍。如有不法之徒。混行抢掠。即行从严就地惩办。其不愿归营。并未为匪者。收其枪械。令其回籍。时局至此。想我军民各具天良。必共体此意也。现月　　

○谕军机大臣等、居庸关为京师门户。关系最要。著马玉昆速派得力数营。驻扎居庸南口一带。扼守险隘。除随扈王公大小官员太监人等。及各家眷属。准其放行外。务须稽查散勇。及形奣＜虘阝＞亦可疑者。不准放进一人。将其所带枪械。必令扣留。违者军法从事。并著马玉昆检派晓事勇敢员弁。分带数营。先在驾前两三站内。轮流防守。截堵前窜散勇。勿任令抢掠。此二事责任綦重。如所派营弁。虚应故事。均惟该提督是问。著派岑春火滟宣沿途护送。至随驾官兵粮草。需用最急。著派俞启元、吴永、先行前往。会同地方官豫为备办。万勿贻误。致干咎戾。现月　　

○科布多参赞大臣瑞洵等奏、台站遭灾。亟筹赈济。以恤蒙古。下部知之。摺包　　

○又奏、仓廒年久失修。恳准拨款修理。并拟添廒座。以重积储如所请行。摺包　　

○又奏、科布多收放余粮。请仍循旧办理。不必造入报销。下部知之。　　

○又奏、中外开衅。恳准回京。勉图报效。得旨、毋庸来京。摺包　　

○又奏、请调古城满兵防科。并请拨款挑练蒙兵。得旨、即著就地筹款。挑练蒙兵。自固边防。咨商邻省。徒误事机。

摺包

　　

○以边卡当差三年期满。予乌里雅苏台三等侍＜目辟＞行＜匧心＞口＜韦未＞＜夗贝＞萨霖、委前锋侍＜目辟＞行＜匧心＞口＜韦未＞＜夗贝＞阿克达春、以应升之缺补用。摺包　　

○甲子。上奉慈禧端佑康颐昭豫庄诚寿恭钦献崇熙皇太后自怀来县启銮。　　

○钦奉皇太后懿旨。前路粮台。著派岑春火滟宣督办。现

月

　　

○谕军机大臣等、居庸关地势险要。昨已命马玉昆留军扼守。并著何乘鳌将所部驻保定之四营调回。即扼扎沿边猪龙口

一带。并收集散勇。修理石滟驳台。以壮声援。而杜窥伺。现月

　　

○又谕、前因英窦使有各使在京。和局较易转圜之语。并据函订王大臣等于十九日往谈。嗣因事务倥偬。未及前往。即有二十一日之变。现在局势大坏。祇此一蝱滟戋可以援为向议之据。著荣禄、徐桐、崇绮、彼此熟商。迅速设法办理。是所至盼。将此谕令知之。电寄　　

○又谕、现在朕恭奉慈銮暂幸太原。随扈官兵。及内府日用所需。亟须拨款解济。所有东南各省京饷。著廷雍通行各属。传谕各省解员。一律运至保定省城。由该护督照收储库。仍将行在所需经费。于此项内源源委解。以资接济。毋稍延误。电寄　　

○又谕、寄李鸿章、七月二十一日。洋兵猛攻入城。图扑宫禁。势甚危险。朕不得已。恭奉慈禧端佑康颐昭豫庄诚寿恭钦献崇熙皇太后慈驾暂行西幸。此次衅起民教互斗＜虘阝＞斲。朝廷办理为难情形。已历次备具国书。详告各国。彼方以代民除乱为词。谓于国家并无他意。而似此举动。殊属不顾邦交。未符原议。且中国于驻京各使臣。始终委曲保全。未尝失礼。尤不应如此相待。昨已派荣禄、徐桐、崇绮、留京办事。然当各国气势方张之际。恐在京未能遽与开议。该大臣公忠素著。平日威望。亦为外人所信服。国事至此。不知该大臣正复如何愤激。著即迅筹办法。或电各国外部。或商上海各总领事。从而转圜。务期竭尽心力。为国家捍此大患。朕不胜翘盼之至。将此由六百里加紧谕令知之。电寄　　

○是日驻跸沙城堡。随手　　

○乙丑。上奉慈禧端佑康颐昭豫庄诚寿恭钦献崇熙皇太后自沙城堡启銮。　　

