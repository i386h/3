<!-- { "loadSidebar": true } -->
○谕军机大臣等、据裕禄唐仁廉电奏、奉天军务吃紧。闻天津新城西沽军械库。所存七八九生脱克鹿卜炮。尚可拨数十尊。如不能拨。查吴大澂曾在北洋购备此炮。现可拨二十四尊。又天津亲兵练军炮队。可拨克鹿卜九生行炮十尊。大沽炮队可拨六尊。天津水师营可拨十尊。山海关可拨四尊。请饬如数拨给。并配全车架子药箱。一切随带拉马。每炮各带足子药一百颗。天津大沽山海关三处。各派炮队哨官一员。每尊炮手一名。克期到奉等语。现在天津库局。有无此项炮位。能否酌量匀拨俾济急需。著李鸿章迅即查明覆奏。将此由四百里谕令知之。寻李鸿章奏、查明天津库局。存炮无多。新购者道远运艰。又难速到实属无可匀拨。报闻。摺包　　

○又谕、电寄宋庆、据电奏、倭贼北犯。复州失守。现在整备御敌等语。贼踞金旅。其合股北窜。自在意中。此次迎战机宜。关系重要。宋庆当懔遵前旨。重赏严罚。力战者破格奖赉。畏缩者立正军法。不可稍涉迟疑瞻顾。贻误戎机自干咎戾。尤须先期会合章高元。及所部将领。定前敌后应。更番叠进。分合包抄之策。谋定后动戮力同心。务期歼尽此股妖氛。共膺懋赏。勉之慎之。宋庆所募新勇。现已到几营。李永芳五营。闻已到津。著电知李鸿章迅催到防。仍即电覆。电寄　　

○两江总督刘坤一等奏、饷需紧要。拟就地筹捐。以资接济。下部知之。摺包　　

○署广州将军兴存等奏、旗营存城各炮。请援案暂停运演。并陈豫筹城防大概情形。报闻。摺包　　

○马兰镇总兵文瑞奏、陵寝重地。豫筹防护。请饬部拨款。以济要需。从之。摺包　　

○丁亥。谕内阁、李秉衡奏、特参庸劣不职各员一摺。山东候补道黄玑、揽权纳贿。声名狼藉候补知府严福保、得势妄为闲检罔顾。前候补直隶州知州范一双。藉势通贿。任意妄行。淄川县知县黄华、诬良为盗。居心险很。均著即行革职。候补道叶润含、行为苟且。难胜监司。著以同知降补。单县知县署长清县知县松年、捕务废弛。门丁用事。著以县丞降补。以肃官方。另片奏、候补道吉灿升、曹州府知府毓贤、海阳县知县署益都县知县陈公亮、历城县知县署菏泽县知县宋森荫、泗水县知县署莱阳县知县黄葆年、泰安县知县秦应逵、才品政绩。均有可观等语著李秉衡传旨嘉奖。仍饬令该员等益加奋勉。毋得始勤终怠。用副朝廷慎选贤能至意。现月　　

○谕军机大臣等、旅顺失守详细情形。叠经谕令李鸿章确查覆奏。并查明道员龚照玙、如有潜逃惑众等情。据实奏参。现尚未据奏到。兹据李秉衡奏、海军主将。率兵舰望风先逃。以回顾威海为名。惟恐不速。陆路仅数营迎战失利。余营统领营官。皆未交绥。全行退散等语似此情形。主将恇怯先退。各营相率效尤以致险要不能固守。长寇焰而损国威。殊堪痛恨著李鸿章懔遵前旨。确切查明。据实参奏。此等偾事之员。人言藉藉。谅该大臣必不至曲为回护。代人受过也将此谕令知之。

洋务

　　

○又谕、电寄裕禄、电已悉。复州失守情形。及文武各官下落。即著查明覆奏。金旅之贼。意图北犯。海盖亦形吃紧宋庆兵力嫌单。除已电饬魏光焘。陈湜两军出关助剿外。所有蒋尚钧五营。著裕禄飞饬前往宋庆军营。听候调遣不得稍涉延误。近有人奏、丰升阿、聂桂林、两军。闻风即溃。骚扰不堪。深堪痛恨著裕禄将该二员提省研讯。严参惩办其兵勇如何整顿之处。著裕禄妥筹办理。电寄　　

○又谕、电寄李鸿章据电称、俄馆调兵四十名。赴京护卫等语。此事断不可行。告以在京各馆。中国应认保护。伊若调兵。他国亦将仿照。转恐人心疑惑。易致生事。著李鸿章切实阻止。勿稍迁就是为至要。电寄　　

○又谕、电寄吴大澂、昨复州被陷。倭势北趋。已由督办军务处。电饬魏光焘、陈湜、各率所部出关帮同宋庆合力剿办。刻下关内各海口。不日计可封冰。余虎恩等营未到之先。他处防军。有可暂行移扎者。著吴大澂会商李鸿章妥筹调派。

电寄

　　

○又谕、电寄宋庆、昨因复州失守。金旅大股。意图北犯。电谕宋庆慎筹迎战机宜。将前敌后应。一切妥为布置。现在贼锋正锐。又防岫岩之贼。乘势夹攻。昨经电饬魏光焘、陈湜、统带所部各营。克日拔队。出关助剿。其蒋尚钧所带五营。现扎何处。著宋庆即调赴行营。随同剿贼近日叠据聂士成电报。北股倭贼。屡见败退。洋报中有因天寒撤回鸭绿江之说。以目前情形而论。贼势北轻于南。则我军亦宜并力南路。以杜其合股北窜。惟究竟北贼进退情势若何。不能悬揣。著宋庆与聂士成等妥筹。傥能分兵前来。合力剿办。更易得手。总须南北通筹。相机因应朝廷不为遥制也。至现在如何布置迎剿。并著先期覆奏。以纾廑系。电寄　　

○又谕、电寄张之洞、据电奏、请将外洋运到枪枝。留于南洋等语。现在倭寇又陷复州。意图北窜。前敌兵力尚单。添调各军。专恃此项洋枪解到。方能进发。该督反以江南为前敌。辄请截留应用。实属不顾大局。著传旨申饬。即著该督催令迅速运解来京。傥有延误。惟张之洞是问。电寄　　

○办理天津团练。事宜兵部左侍郎王文锦等奏、募勇已成十二营。前往小站驻扎。以资防守。继成各营。当陆续饬往。又奏、添拨炮车炮勇。及时训练。并报闻。摺包　　

○又奏、营务事繁。请调户部主事齐学彬、工部主事陈泽霖、到营差委。允之。摺包　　

○署黑龙江将军增祺奏、呼兰等处地亩文竣。请一律起限升科。以重赋课。又奏、呼兰等处地租。请变通交纳。银钱悉听民便。均下所司知之。摺包　　

○又奏、委副将哈广和、管理镇边军水师营务。报闻。摺

包

　　

○塔尔巴哈台参赞大臣富勒铭额奏按照约章。与俄员会查塔尔巴哈台沿边界牌鄂博事竣。报闻。摺包　　

○署两江总督张之洞奏。查明苏省松沪两厘局分卡。无可裁并。请循旧办理。报闻。摺包　　

○江苏巡抚奎俊奏。镇江府属丹徒县。被旱较重。该府县查明抚恤。下部知之。摺包　　

○以两届三年期满。始终勤慎。赏黑龙江俄文繙绎官候选主事赓善四品衔。再留差三年。　　

○以贪鄙不职。革山东胶州协副将冯义德职。摺包协修官陈

云诰恭纂　　

帮总纂官程棫林恭辑监修总裁世恭阅八签正月十一日正总裁那月日专司藳本陆恭覆阅癸丑八月十四日　　

徐月日　　

荣月日副总裁唐月日　　

宗室宝恭阅五月二十日　　

陈恭阅十三签三月二十六日　　

熙月日　　

郭恭阅一签六月十二日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之三百五十四　　

光绪二十年。甲午。十一月。戊子。谕军机大臣等、有人奏、山东办理团防。州县奉行不善。请饬查办一摺。据称山东昌邑胶州等州县。因举办团练。所在纷扰。民不聊生。益都乐安兰山三县尤甚。抽丁敛饷。按户勒派。签票四出。朴责交加。良懦者惊惶窜避。桀黠者乘机煽惑。势将与官为难等语。练兵所以安民。地方官岂容藉端滋扰。贻患闾阎。攻李秉衡确切查明。据实具奏。总期于保卫之中。仍寓抚绥之意。毋任不肖官吏扰累民生。是为至要。原摺著钞给阅看。将此谕令知之。寻奏、胶州昌邑等团防。并无滋扰。报闻。现月　　

○又谕、电寄李鸿章、电均悉北洋军火。待用甚亟。张之洞昨奏、请留前购枪械。已降旨申饬未经允准。并令迅催运解。王连三所部勇八百名。已饬令移扎山海关。归吴大澂调遣。伊军尚无枪械。著李鸿章设法拨济。镇远船现已补塞。著随时饬催赶紧修济。以备应用。昨因俄馆请派兵护卫。降旨令李鸿章阻止。今意国又请。亦应一律辩驳。告以中国必任保护。当可无虞。以免他国再行渎请。前调各省兵勇北上。未到者尚多。著李落章再行转电经过各省督抚。沿途催趱前进。如有观望不前。故意玩误者。严行奏参。照军律惩治。电寄　　

○又谕、电寄裕禄、李鸿章电奏、据锦州转运局禀称。该处匪徒甚多。有碍运路。沈西土匪蜂起。吏玩兵怯。日见滋蔓。差弁叠被损伤等语。现当用兵之际先以肃清内患为最要。近已令沙克都林札布、及吴凤柱各率马步赴锦州扼扎。惟奉省西路匪股不一。著裕禄添派官兵迅速前往。分投摉剿。毋任蔓延。电寄　　

○又谕、电寄吴大澂、王连三所部八百人。现驻军粮城。兵数太少。不能独立一军。已谕令李鸿章檄赴吴大澂军营。听候调遣。该军能否得力。著吴大澂随时察看。电寄　　

○又谕、电寄王文韶、据电奏十五日行抵武昌。著即取道清江。兼程来京陛见。勿稍迟延。电寄　　

○又谕、电寄宋庆、据电奏、统筹布置进剿情形均悉。此时北路倭贼。渐次撤退。而大股萃于金复。意图北窜。不日必有大举扑犯之事。宋庆此番迎敌。一胜一负。所系匪轻。必须鼓励全军。奋力决战。尤须慎选精锐。以为接应。不可再衰三竭。特命户部发给赏银十万两。交宋庆祇领。宣谕所部各营将士。傥能大挫金复贼众。立予按名给赏。不得稍淹时日。以示破格旌功之至意。电寄　　

○山东巡抚李秉衡奏、东纲民困商疲。恳免二文加价。以示体恤如所请行。摺包　　

○河南巡抚刘树堂奏、豫省添募勇营。饷源短绌请截留新疆协饷。并将驻东嵩武军月饷。改由山东筹拨。下部议。摺包　　

○以前湖北提督程文炳为福建陆路提督。现月　　

○蠲缓山东齐东、青城、利津、蒲台、濮、临清、章邱、东阿、滨、寿张、济甯、历城、邹平、长山、新城、齐河、济阳、临邑、长清、德、肥城、东平、平阴、惠民、阳信、乐陵、商河、邹、阳谷、菏泽、曹、钜野、范、朝城、聊城、堂邑、博平、清平、馆陶、冠、高唐、恩、夏津、武城、邱、鱼台、沾化、博兴、高苑、乐安、掖、平度、昌邑、潍、陵、德平、平原、单、城武、定陶、郓城、观城、莘、金乡、海丰、寿光、禹城、滋阳、甯阳、泗水、峄、汶上、茬平、嘉祥、兰山、费、莒、沂水、益都、临淄、日照八十一州县。被水被旱被沙被虫被鹼地方。及德州、东昌、临清、济甯四卫。东平所永利永阜官台富国王家冈等场。屯庄灶地。新旧钱漕杂课有差。现月　　

