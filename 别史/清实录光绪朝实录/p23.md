<!-- { "loadSidebar": true } -->
○又谕、金顺奏、覆陈现在情形一摺。金顺一军。现驻济木萨地方。因军食不济。拟俟收获滚营进扎。所陈自系实在情形。惟乌城贼匪。负嵎日久。现在奇台迤东。时有窜匪滋扰。虽经该队伍防剿。并于西北路马桥子一带。派员前往堵扎。防护粮储。仍当斟酌机宜。赶紧设法前进。以期早殄贼氛。左宗棠督办军务。责无旁贷。现在久无奏报。所有进兵事宜。及关外转运。著即以资接济。毋使停兵待粮。致滋贻误。仍将现办情形。随时奏报。以慰廑系。景廉尚未起程。古宜。仍当协力筹办。毋稍膜视。将此由五百里各谕令知之。剿捕　　

○以遇事奋勉。开复河南补用游击陈有华职。摺包　　

○戊戌。谕军机大臣等、朕恭奉慈安端裕康庆皇太后。慈禧端佑康颐皇太后。躬送穆宗毅皇后梓宫。于九月十八日启銮。是日驻跸燕郊。十九日驻跸白涧。二十日驻跸桃花寺。二十一日驻二十二日祗谒东陵。是日恭诣普祥峪。菩陀峪。著豫备中伙。并恭诣惠陵。并著豫备中伙。驻跸十三日。仍驻跸隆福寺。二十四日。驻跸桃花寺。二十五日。驻跸白涧。二十六日。驻跸燕郊。还宫。现月　　

○调直隶天津镇总兵官陈济清为广西右江镇总兵官。调广西右江镇总兵官周盛传为直隶天津

月　　

○以妄为干纪革参将杨三元、职。并严讯。摺包　　

○追予浙江各属阵亡殉难官绅副将张虎臣等、分别旌恤如例。摺包　　

○蠲免同治六年以前、直隶通州等一百二十六厅州县。银一百五十九万五千九百两有奇。米九千四百三十九石有奇。摺包　　

○己亥。印刻、上诣观德殿穆宗毅皇帝几筵前行月祭礼。辰刻午刻。两次供奠。记注　　

○谕内阁、吴棠奏、提督应得荫生、恳照例予荫等语。调任云南提督胡中和、连年督军攻剿劳绩素著。该提督应得荫生。著该部查明照例补给。记注　　

○又谕、魁玉、吴棠奏、里塘僧俗藉端聚众。查办完竣。请将出力各员弁。分别奖励一摺。嘛更登培结等、因番官膨饶巴、侵渔土户。聚众万余人。驻扎藏里一带。狡焉思逞。经魁玉等、玉堂等、前往瞻对里塘等处。查访开导。里塘喇嘛。及百姓人等。屯聚未散。势甚汹汹。马玉堂土官兵。驰抵里塘。进攻藏里喇嘛营垒。更登培结被击自焚。擒获首恶仁青热舟等正法。勒凹洛惩治。办理尚为妥速。在事出力员弁。自应量予奖叙。知府马玉堂、著俟补缺后、以道员用。同著交部从优议叙。鲍焯著归候补班前先补用。副将丁鸣岐、著赏加总兵衔。知州陆法言、著赏加司邰成宗等、均著以游击尽先补用。直隶州知州赵光燮、著赏加知府衔。县丞伍什杭阿、著俟补用。打箭炉厅照磨萧沛霖、著遇有府经历县丞缺出、在任候升。驿丞张锦帆、著俟补缺后、以府用。把总桂扶朝、著以都司尽先补用。六品衔土舍甲木参旺恪、著赏给五品花翎。土舍札祥呵忒祥、包光华、均著赏给六品翎顶。以示鼓励。现月　　

○谕军机大臣等、魁玉、吴棠奏、里塘僧俗藉端聚众。查办完竣一摺。本日已明降谕旨。将弁。照所请奖励矣。番官膨饶巴、恃其地远兵强、侵渔土户。以致里塘僧俗不服。素不安分之喇仁青热舟等、藉端煽惑。聚众万余人。扎营于藏里一带。里塘寺内、亦集有僧俗二千余人。经魁府马玉堂等、前往查办。竟敢有心藐抗。该委员等、分兵剿办。解散胁从。首恶喇嘛更登培结等正法。办理尚为迅速。番官膨饶巴、现已由驻藏大臣另行更换。即著魁玉、吴棠、松溎、希凯、将善后事宜。妥为筹办。并督饬该委员等、申明禁约。严定章程。除土司非分之苛求。杜番官越务令僧俗人等、各安本业。毋任滋生事端。将此由五百里各谕令知之。现月　　

○又谕、魁玉、吴棠奏、击退雷波蛮匪。仍饬各军妥筹镇抚一摺。本年正月闲。四川雷波厅股蛮匪吴奇一支。纠约巴姑梁逆铁之等支从三棱岗。窜至牛吃水地方滋扰。复分股窜扰白铁坝中均经我军先后击退。其大股屯扎山梁。并有另股蛮匪。于四月闲窜扑黄螂营垒。及在唐家山等处邵永龄等、督队攻剿。毙匪多名。余匪向核桃林逃窜。魁玉等现已派令各将领。分路扼扎。直逼饬各军、剿抚兼施。相机妥办。毋任匪踪滋蔓。为患地方。雷波厅通判徐浩、职司边地。未能抚著调省察看。据实具奏。毋稍徇庇。将此由五百里各谕令知之。现月　　

○四川总督吴棠奏、川省达字营楚军中右两营勇丁六百人、撤遣归农。报闻。摺包　　

○以镶红旗汉军副都统岳林为左翼监督。正红旗汉军副都统祥亨为右翼监督。　　

○以大理寺少卿庆福为太仆寺卿。记注　　

○庚子。谕内阁。李鸿章奏、永定河南二工漫口。在工各员。分别参办。并自请议处一摺。汛。阴雨连旬。河水屡涨。经该河道等昼夜督抢。险工已就平稳。不期水又续长。埽复蛰陷多段沙嘴。河流愈窄愈激。水势擡高数尺。人力难施。遂致漫口等语。永定河工。经李鸿章筹修闸坝安澜。今值伏汛。仍复漫口。虽因连旬阴雨所致。在工各员。究未能小心防护。咎无可辞。署南斌、著革职留任。署南二工良乡县县丞汪仰山、著革职留工效力。永定河道李朝仪、著革职留任儆。李鸿章督率无方。著交部议处。即著该督严饬在事员弁。赶紧堵筑。毋稍延缓。其上游各汛防护。被水地方。即由该督查勘安抚。毋令失所。记注　　

○又谕、景寿等奏、请饬催欠款以济要需一摺。直隶各属。应交銮仪卫地租。并长芦应解生欠甚钜。现在该衙门办理要差。并支放口分。需款孔亟。著李鸿章严饬藩运两司。迅将应解地租新徵。暨长芦利银。赶紧筹拨银四万两。于本年八月初十日以前。迅速解到。以备要需。毋再迟　　

○又谕、御史邓庆麟奏、京控案件。请饬认真讯办等语。各省京控案件。该督抚本应亲提研理。若如该御史所奏。近来各省交讯之案。从未平反。甚至积压回护。冤累愈多。实属不成事体省督抚府尹。遇有发交案件。及各本属上控之案。严饬承审各员。认真办理。各得确情。不准徇滋冤滥。傥别经发觉。即照故出入例议处。以慎刑狱而重民命。记注　　

○谕军机大臣等、总理各国事务衙门奏、马嘉理被戕一案。现接英国使臣照会。与岑毓英摺一摺。前据岑毓英奏称。腾越并无副将李姓。仅有卸署腾越镇之候补参将李珍国。又称李珍国为一次等语。此次威妥玛给与该衙门照会。复称李姓亲抵缅甸。赍送诏书等情。腾越官员李姓。既人。是此案无论与李珍国有无关涉。必应留以质证。现在查办情形。究竟若何。著刘岳昭、岑毓赴缅甸、赍送诏书。是否即系李珍国。据实具奏。务令李珍国不得擅离。以待质证。并著李瀚章即将全案查讯明确。务获正凶。总期犯证确凿。方足折服彼族之心。慎勿稍有含混。致滋藉口。里各密谕知之。现月　　

○又谕、有人奏、特参陕省挟诈营私各员。并陈钱粮仓谷等弊一摺。据称陕西鄠县知县王骧良。长安县知县张国钧、于革员戴昌太诈赃一案。受贿不结。现任华州知州前署甯陕厅同知胡焘等。鱼肉平民。得贿销案。并有勒徵荒粮。带勇扰民、各重情。知府李慎改拟重案。致毙人命。府、纳贿酿命。勒结京控各案。至该省钱粮。各州县竟有以荒作熟。以守作欠情事。出易仓谷。请饬查办等语。该御史所奏。如果属实。亟应严行惩办。著左宗棠、谭钟麟、按照所参各节。认实具奏。毋稍徇隐。原摺均著钞给阅看。将此各谕令知之。现月　　

○以山西太原等八厅县仓谷、借济民食。从巡抚鲍源深请也。摺包　　

○辛丑。谕内阁、志刚等奏、请饬催部员回任等语。库伦印房司员润朴、因差到京。久未回院严催该员。星速前往库伦。以重职守。现月　　

○谕军机大臣等、志刚等奏、库伦防兵。拟分别撤留。暨古北口练军。请予奖励。并催欠饷在贼氛渐远。库伦防务较松。志刚等拟将古北口练军、全行遣撤。仍留宣化一军。酌量改练马队守。即照所请。著志刚等将古北口练军、妥为遣撤。并准择尤保奖。毋许冒滥。其留防队伍。仍训练。毋得以现无贼踪。稍形疏懈。各省应解库伦协饷。山东省尚欠解银四万两。山西省欠解银据报解。现在该处遣撤防兵。需用孔亟。著丁宝桢、鲍源深、督饬藩司。迅即如数拨解。以资接五百里各谕令知之。现月　　

○壬寅。谕军机大臣等、左宗棠奏、请拨凉庄满营官兵应支廉俸兵饷一摺。凉庄满营官兵情饷甚殷。著吴棠将该营官兵。同治十二年、十三年、及光绪元年、廉俸兵饷。仍由四川协甘饷银给。以济要需。将此由五百里谕令知之。现月　　

○又谕、左宗棠奏、各省应解塔城专饷。请饬催迅解等语。塔城应需专饷。经户部指拨山东南、陕西、等省。自同治十三年起。按年各拨地丁银三万两。共十二万两。又奏请加拨银三万两银十五万两。各省均未报解。现在塔城需饷甚殷。亟应迅速筹拨。著丁宝桢、鲍源深、刘齐衔、令各该藩司。迅筹拨解。以济要需。将此由五百里谕知丁宝桢、鲍源深、谭钟麟、并传谕刘齐衔　　

○以翰林院侍讲学士瞿鸿禨为河南乡试正考官。编修陈翼为副考官。翰林院侍读学士锡珍为考官。翰林院侍读黄毓恩为副考官。詹事府右春坊右庶子钮玉庚为山西乡试正考官。翰林院编修考官。记注　　

○以行止有亏、革前署肃州镇副将陈南波职。摺包　　

○以捐派军粮、革甘肃署陇西县知县张淦职。摺包　　

○癸卯。孝静成皇后忌辰。遣官祭慕东陵。　　

○谕内阁、步军统领衙门奏、要差需款甚急。请饬拨银两一摺。两淮欠解该衙门帑利银两。此次办理随扈差使。需用甚钜。著两江总督严饬两淮盐运使。先行筹拨银四万两。傥该运使暂难两江总督在藩库内无论何款。先提银四万两。迅速起解。务于八月中旬解到。仍责令该运使如数以清款项。记注　　

○又谕、工部奏、请饬催生息银两一摺。山东运司。历年欠解工部生息银四万七千余两。现殷繁。需款孔亟。著丁宝桢严饬该运司。将历年欠解生息银两。务于本年八月内、照数解交。以再延缓。记注　　

○又谕、翁同爵奏、请免抽收湖北省米谷厘金一摺。湖北省被兵最久。民闲元气未复。本省敷。必须外省接济。若照常抽收。粮价难期平减。闾阎生计维艰。亟应及时体恤。著照所请。即谷厘金、概行蠲免。以纾民力。记注　　

