<!-- { "loadSidebar": true } -->
○乙卯。孝仪纯皇后忌辰。遣官祭裕陵。修订法律大臣沈家

本等奏、请编定现行刑律。以立推行新律基础。下宪政编查馆会法部议。寻奏、原章四项。均系循名责实之意。其删除总目一节。即应照今律三十门分隶。厘正刑名一节。军罪虽删。仍应于死刑之次。增入遣罪。安置之次。增入流罪。以存其实。至节取新章。及删并例文。俱为修例向章。应请照所拟办理。从之。　　

○上以祭社稷坛。自是日始、斋戒三日。早事　　

○丙辰。世祖章皇帝诞辰。遣官祭奉先殿。照例　　

○保和会专使大臣陆徵祥奏、密陈保和会前后实在情形。并近来世界大势。下部知之。摺包　　

○出使德国大臣孙宝琦奏、沥陈外交事宜。分为四端。曰推广驻使。曰各国改设头等公使。曰豫储外交人才。曰厘定外交官公服。下部议。寻奏、所拟推广驻使及豫储人才。均应由部酌察情形。奏明办理。至改设头等公使。虽崇体制。无关事实。厘定外交官公服。亦嫌歧出。应请暂从缓议。从之。　　

○以接待华使。赏瑞典国外部头等参赞尔连遂等九员宝星。其前已邀赏之外部大臣脱劳拉、加等改奖。摺包　　

○以照料游学生。不惮烦劳。赏德国兵部大臣爱乃木、外部倢■＜曰融＞■＜石木＞议威夏尔等二十八员宝星。摺包　　

○协修官金兆丰恭纂　　

总纂官钱骏祥恭辑监修总裁世恭阅八月十七日正总裁那月日专司蒿■木本陆恭覆阅癸丑十二月十七日

　　

徐月日　　

荣月日副总裁唐月日　　

宗室宝恭阅十一月十六日　　

陈恭阅四签正月初十日　　

熙月日　　

郭恭阅十月初二日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百八十七　　

光绪三十四年。戊申。二月。丁巳朔。祭先师孔子。遣恭亲王溥伟恭代行礼。早事　　

○上诣仪鸾殿问慈禧端佑康颐昭豫庄诚寿恭钦献崇熙皇太后安。至乙酉皆如之。内记　　

○命协办大学士鹿传霖、度支部左侍郎绍英、前往山西查办事件。由度支部发给经费。毋庸驰驿。现月　　

○以捐款兴学。赏陕西城固县监生李经江南郑县附生张烈、同知职衔。　　

○戊午。祭大社。大稷。上亲旨行礼。内记　　

○民政部奏、各省循例查报民数。宜筹切实办法。依议行。早事　　

○都察院代递翰林院检讨章侵条陈、请以方克勤、从祀崇圣词。下部议驳。　　

○又奏、请增辑四库全书。下会议政务处议。现月　　

○东三省总督徐世昌等奏、吉林酒捐。请照官价折银徵收。庶于税课便商。两有裨益。下部知之。摺包　　

○察哈尔都统诚勋奏、遵旨妥筹旗丁生计。谨陈安插田亩。暨办理实业教育事宜。请拨的款以济要需。又奏、口外练兵饷项支绌。拟由商人试办包捐。认缴款项。均下所司议。寻奏、察哈尔土宇宽广。垦务商务均于地势为宜。原奏先后酌留缺地二千顷。应由该都统定章给放。并拟定撤粮办法。荒地以三年为限。熟地以一年为限。仍即通行各省。一律遵照。至请拨部款。前经议驳。惟所请皆关察满要政。请饬部拨银十万两。以资兴办。另片奏、招商包捐一节。认款有限。而流弊实多。应毋庸议。从之。　　

○添铸吉林交涉、民政、度支、提法、劝业、各司道印信关防。从东三省总督徐世昌等请也。　　

○己未。遣官祭文昌帝君庙。内记　　

○督办津铁路大臣吕海寰奏、在京城设立津浦铁路总公所。于南段北段设一总局。会同聘用之德英两公司分投办理。依议行。摺包　　

○以河南布政使袁大化署山东巡抚。现月　　

○调陕西布政使朱寿镛为河南布政使。以广东按察使王人文为陕西布政使。现月　　

○调云南按察使魏景桐为广东按察使。以山东兖沂曹济道世增为云南按察使。现月　　

○以办理土膏统税出力。赏督办土膏统税大臣柯逢时尚书衔。道员方硕辅等、存记升叙加衔有差。摺包　　

○以因病逃失。革正白旗佐领文志职。早事　　

○庚申。外务部奏、苏杭甬铁路。改苏为沪。删除英文记帐两层。先后与中英公司逐节磋商。不用本省押款。不须洋员查帐。订立合同二十四条。尚无流弊。依议行。摺包　　

○又奏、商民承领部拨存款。路归商办。民情已释疑惧。依议行。摺包　　

○调湖广总督赵尔巽为西川总督。四川总督陈夔龙为湖广总督。现月　　

○赏川滇边务大臣赵尔丰尚书衔。作为驻藏办事大臣。仍兼边务大臣。明发　　

○以乡举重逢。赏大学士孙家鼐太子太傅衔。现月　　

○辛酉。谕军机大臣等、电寄张人骏等、电奏悉。该抚曾与法督相约。赴河内接晤。自未可因其新旧交替。遽为中止。张鸣岐准其先行回邕驻扎。俟法新督抵任后。再与该法督商定行止。请旨遵行。电寄　　

○陆军部奏、议订陆军贵胄学堂学生毕业出身暂行章程。依议行。早事　　

○命奈曼札萨克多罗郡王苏珠克图巴图尔在御前行走。明

发

　　

○以捐助赈款钜万。予云南候选郎中王尧图、以道员分省补用。摺包　　

○予染瘴身故云南普洱镇总兵赵伟、照军营立功后积劳病故例优恤。摺包　　

○壬戌。谕内阁、联魁奏、特倢■＜曰融＞■＜石木＞贪劣不职各员一摺。地方官经徵钱粮。岂容额外私加火耗。兹据该抚奏称、焉耆府知府闻端兰等、均有浮收弊窦。实属胆大妄为。自应严加惩处。新疆焉耆府知府闻端兰、署轮台县知县准补昌吉县知县荫锡、署沙雅县知县准补绥来县知县李微高、署乌什厅同知候补同知胡赐福、署英吉沙尔厅同知候补通判黎丙元、叶城县知县易润庠、阜康县知县巨国柱、均著即行革职。仍著查明浮收各款。勒限追缴。易润庠、前在署任及本任内欠解公款甚钜。并将任所资财。及原籍家产。一并查抄备抵。现月　　

○谕军机大臣等、电寄锡良。电悉。世增著于半月内启程。迅速赴任。毋稍延缓。电寄　　

○热河都统廷杰奏、筹加园庭直班弁兵饭银。并派员总查。以资整顿而固边防。下所司知之。摺包　　

○伊＜覀之＞■牛将军长庚奏、新疆司库。实存元砂金、条金、请留备本省办理各项新政之用。如所请行。摺包　　

○又奏、寿议新疆茶务。应请划清界限。先就伊塔集立公司。暂行试办。另立票额完纳课厘。以济蒙哈日用。而防俄茶倒灌。下部知之。摺包　　

○甘肃新疆巡抚联魁奏、新疆课吏馆改设法政学堂。恳请立案。又奏、新疆标路防练各营旗。遵照部订巡防队章程。一律改编。以昭慎重。均下部知之。摺包　　

○以俄国使臣璞科第在京病故。命御前大臣博迪苏、前往吊问。现月　　

○癸亥。孝淑睿皇后忌辰。遣官祭昌陵。照例　　

○谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。领侍＜目辟＞行＜匧心＞口＜韦未＞＜夗贝＞内大臣。八旗满蒙汉都统。副都统。前锋护军统领。散秩大臣。总管内务府大臣。各旗参领等。应得养廉银两。均著加恩仍照十成发给。现月　　

○谕军机大臣等、西藏为川蜀藩篱。与强邻逼处。而地方广漠。番民蒙昧。举凡练兵、兴学、务农、开矿、讲求实业、利便交通。以及添置官吏。整饬庶政诸大端。均应及时规画。期于治理日益修明。现经降旨派赵尔丰为驻藏办事大臣。特加崇衔。以重事权。并调赵尔巽为四川总督。以免捍格而便联络。应即责成赵尔丰、会同联豫、察度情形。将藏中应办各事。通盘筹画。详拟章程。次第奏请施行。需用人员。准由四川省慎选调派。厚给薪资。优定奖励。均准其携带眷属。各令久于所事。应需款项。著度支部按年筹拨的款银五六十万两。俾济要需。并由四川总督无分畛域。随时接济。赵尔丰、赵尔巽、兄弟同受国家厚恩。公义私情。均应和衷筹办。共济时艰。用副朝廷绥固边陲之至意。前据联豫密陈西藏情形一摺。暨外务部进呈张荫棠条陈一件。均著钞给阅看。以资倢■＜曰融＞■＜石木＞考。现月　　

○又谕、御前行走。御前侍＜目辟＞行＜匧心＞口＜韦未＞＜夗贝＞。乾清门行走。前已赏过津贴银二千两。著改为每员赏给津贴银一百两。由度支部给发。现月　　

○又谕、电寄赵尔丰、电悉。建昌道员缺。著准其仍照向章。由外拣捕。电寄　　

○邮传部奏、广东潮汕接展铁路材料。请暂行免税。又奏、暂借英公司款。俟京汉京奉两路得有余利。如数归还。均依议行。现月　　

○农工商部奏、整顿棉业。拟分调查、提倡、保护、三期。先从调查入手。逐渐加意提倡。并通饬地方官妥为保护。报闻。摺包　　

○川滇边务大臣护理四种总督赵尔丰奏、川滇边务应办事宜。拟请划清权限。以专责成。下所司议。寻奏、赵尔丰现已肬■闲放驻藏大臣。仍兼边务大臣。是边务藏务。均应由该大臣会同川滇督臣。通舰筹画。另拟详细章程。奏明办理。从之。　　

○热河都统廷杰奏、热河设立总商会。渐著成效。现已通饬各属。一律设立分会。以资联络。下部知之。摺包　　

○调邮传部右侍郎于式枚为礼部左侍郎。未到任前。以邮传部左丞郭曾炘署理。现月　　

○以前工部左侍郎盛宣怀为邮传部右侍郎。现月　　

○调江苏按察使李经迈为河南按察使。河南按察使左孝同为江苏按察使。现月　　

○以激血■乣肇衅。革成都旗营镶蓝旗满洲头甲佐领忠孝职。遣戍新疆。摺包　　

○甲子。遣官祭先医之神。内记　　

○谕军机大臣等、理藩部奏、阿巴哈那尔贝子车林多尔济、呈报、锡林郭勒盟界内屡有马贼滋扰。持械伤人。请饬查拏一摺。著杨士骧、廷杰、诚动、按照所指各节。协力严拏。务获惩办。以安蒙血■乣而靖地方。原摺著钞给阅看。现月　　

○召见明保翰林院编修郭立山得旨、著以应升之缺开列在前。现月　　

○督办垦务绥远城将军贻谷奏、西盟垦局开垦王爱召庙地。日久款繁。请以一半地价。悉数拨充垦局经费。以资办公。下所司知之。摺包　　

○赏科尔沁辅国公达赉子多尔吉三品顶戴。现月　　

○乙丑。谕军机大臣等、内务府三旗护军统领。养廉银两。均著加恩仍照十成发给。现月　　

○又谕、电寄赵尔丰、电悉。前据联豫密陈西藏情形。拟请速肬■闲经济夙优、声名素著大臣。前往经营。又览张荫棠电陈。亦以收回政权。及时规画为请。并据该大臣奏。陈边务应办事宜。请划清权限。以专责成。朝廷顾念西陲紧要。特肬

