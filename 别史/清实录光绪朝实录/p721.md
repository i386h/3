<!-- { "loadSidebar": true } -->
○谕军机大臣等、前据御史安维峻奏请清查闽粤奉天关税弊窦。以济军储。当经饬令户部议奏。兹据奏称著名海关丛弊本多。其中实在情形各省从不报部。其苞苴津贴等款。部中无从稽查。闽粤两关局面素称宽博。东边道木税。实一大宗该御史所奏中饱各节。不为无因请饬清查等语。各关税务积弊甚深。现当需饷孔殷之际。尤应设法整顿。以裕饷源。著谭钟麟、李瀚章、裕禄、秉公查访。认真清厘毋任有乾没侵渔。徵多报少之弊其相沿陋例并著概行剔除。和盘托出奏明归公。以清榷政。该将军等不得瞻徇情面。稍涉含混安维峻片。户部摺。均著钞给阅看。将此各谕令知之。现月　　

○又谕、现在平壤后路。倭兵麕聚愈多。情形紧迫。肃州顺安。系南北要道。关系尤重即著李鸿章转饬叶志超、迅督各军。设法剿办。并催聂士成。速带吕本元马队。及续到铭军。与叶志超前后夹击。先将要路流通。以便声势联络。节节防剿。盛军何以不能得力。著叶志超将实在情形查明参奏。各营将领如有桀骜不驯。退缩不前者。并著叶志超据实奏参。即以军法从事毋稍宽纵。将此由五百里谕令知之。洋务　　

○又谕、电寄李鸿章、现在平壤后路。需兵十分紧急。铭军业报起程。著李鸿章迅催该军。于大东沟登岸。星速前赴安州。合力进剿现踞肃州顺安之贼。以通南北要道。其护送运船之海军大队。并著丁汝昌于铭军登岸后。即行统率。驶回威旅。巡防各海口。遇敌即击。不得稍有延误。电寄　　

○又谕、电寄裕禄、昨因平壤后路需兵甚急。谕令李鸿章饬催吕本元马队。由义州前往安州会剿兹据李鸿章接叶志超电称吕本元马队到义州仅两营。因鸭绿江爱河船少。尚有三营未渡毕。屡催东边道代雇渡船。未接续报等语。此军急待遇江需用船只。何以未即赶办。殊属延玩著裕禄严饬该道。迅速雇觅。以利军行不得再有迟误。致干重咎。电寄　　

○又谕、电寄刘坤一、前据奏陈湜于八月十三日起身。兼程北上现在平壤军情甚紧。后路需兵倍急。沿海各口。亦亟须添兵填扎。著刘坤一探明陈湜行抵何处。催令星速前进到津后即行电奏。电寄　　

○又谕、电寄依克唐阿前经叠谕统带马步。前往奉天。进扎九连城该将军于何日起程。未据奏报刻下军情紧要。著即迅速遄行。勿稍延缓。并先行电覆。电寄　　

○予故福州将军希元恤典如例。次子世枢以主事用。现月　　

○癸亥。谕军机大臣等、电寄李鸿章电奏已悉现在平壤后路吃紧。义州空虚可虑。沈阳边防尤关紧要。毅军素称劲旅。即著宋庆先行统带所部。驰赴义州驻扎。一面募足三十营。以备攻剿所需月饷。已饬由户部筹拨。不至缺乏所称息借洋款。将来还磅尚不吃亏一节。并已饬户部熟筹覆奏矣。电寄　　

○又谕、电寄李鸿章石川五一、刘芬、二名。著照所拟即行正法。铭军现已登岸所有剥运起卸一切。著星速趱办克日成行。

电寄

　　

○顺天府以宗室乡一试中额请。得旨取中五名。　　

○以热河都统庆裕为福州将军。理藩院尚书崇礼为热河都统。明发　　

○赏颐和园电镫公所学生县丞衔张承基等、水操学堂兵丁护军校广淩等顶戴。现月　　

○甲子。谕内阁、寿耆等奏请将遗失试卷之受卷官。交部察议一摺。受卷官刑部主事王学伊等、于第三场受卷时。因人多拥挤以至遗失士子张庆云赵绳祖试卷二本。虽据自行检举。究属疏忽刑部主事王学伊。光禄寺署正谢汝赓。均著交部照例察议。现

月

　　

○谕军机大臣等电寄李鸿章十九日电奏均悉。海军各舰。在大东沟洋面。与倭船接仗击沈彼船三只。我军沈毁四只。彼船以伤重退去。我军十一舰。经丁汝昌带回旅隝修理著李鸿章查明伤亡士卒。请旨优恤一面饬丁汝昌。将各舰赶紧修复以备再战倭船数多于我并图深入内犯。此时威旅门户。及沿边山海关各口十分吃紧。应饬分防驻守各兵弁。昼夜诇察严密防范。毋令一船近岸山海关各口后路。及畿辅一带。应如何增兵驻守之处。并著李鸿章悉心筹画。严密布置毋稍疏虞。并将筹备情形。即行覆奏。平壤自电线断后军情隔绝倭兵渐集后路。图窜奉疆铭军现已登岸著即暂驻义州。与安州聂士成定州吕本元、先行通信。共筹防剿。宋庆一军。昨饬进义州。今军情又变著暂缓赴义。先带所部四营在九连城驻扎。与铭军声息相通。以固沿江一带防守叶志超等军、究竟如何进止。如能回剿顺安肃州踞匪。便可与后路通气。著设法查探具奏。电寄　　

○又谕、电寄定安等定安裕禄奏、请饬张锡銮带领两营前往鸭绿江并举办乡团。添募猎户炮手。随同防堵等语。现在北路意图内窜亟应严密筹防。即著照所请饬令张锡銮。迅带召练之军。前往防守本日已饬刘盛休带铭军四千。进驻义州并令宋庆带所部前赴九连城驻守矣。电寄　　

○又谕、电寄李秉衡、前据曹州镇总兵王连三奏、请带兵进援朝鲜。当令候旨添调。现在北路军情紧要。著李秉衡即饬王连三统带所部马步练军北上。并由李秉衡抽调陆路劲旅数营。拨定粮饷。配齐军火一并交该总兵统带。迅速起程前赴津通一带听候调遣。勿稍延缓。电寄　　

○以协办大学士吏部尚书麟书兼署礼部尚书。现月　　

○以通政使司通政使寿昌为都察院左副都御史。外记注　　

○成都副都统雅尔坚因病解职。以记名副都统兴安为成都副都统。现月明发　　

○乙丑。谕军机大臣等、御史陈其璋奏、本年六七月闲。雨水过多。顺天府属之香河宝坻文安霸州武清甯河等州县。尽成泽国灾民荡析离居。已有来京乞食者拟请仿照成案分设粥厂又片称、闻顺属被灾不止十数州县府尹陈彝各处求赈。因军需孔亟未敢请帑拟请一并饬查等语顺天所属被灾地方。究有若干处情形轻重若何。著孙家鼐陈彝迅速查明。并应如何赈济之处。奏明办理原片二件。均著钞给部看将此各谕令知之。现月　　

○又谕、御史陈其璋奏、永平府属、夏水成灾。请旨饬查一摺。据称本年五月二十日。至六月十八日山洪陡涨。承德府属之热河滦河一带。狂溜下趋永平府属迁安、昌黎、滦州、乐亭、卢龙等州县。田庐多被漂没并有淹毙人口情事。该府县意存隐讳。置若罔闻又天津所属各州县。因德州运河决口。成灾甚重请分别赈抚等语。著李鸿章迅速派员。确切查明据实具奏。一面筹款先行赈抚。毋任一夫失所。是为至要。将此谕令知之。寻奏、饬委妥员会同义赈南绅查放急抚。其被水较轻之州县晚禾尚可补种。仍令查酌情形。筹办冬抚以资接济各属民情安谧。尚可不致失所。报闻。初五摺包　　

○又谕、电寄李鸿章、电奏十四十五等日。平壤接战情形均悉左宝贵力战阵亡。深堪悯恻所有此次应行赐恤议处各员。著李鸿章专摺驰奏。再降谕旨。各军现在暂扎安州之北。军粮子药俱尽著李鸿章星速运解。源源接济不得再有缺乏。叶志超现拟调吕本元刘盛林前往惟昨因倭人有图窜义州之信。特令刘盛休带铭军四千暂驻义州。与聂士成吕本元共筹防剿。倭人现以抄袭后路为得计平壤大兵既退。倭乘机内窜尤在意中叶军固须在前严防。而后路之防。更要。刘盛休著仍先驻义州。与叶志超通筹战守事宜。毋得稍有疏失至叶志超等军。现在实存若干名并著查明覆奏。电寄　　

○又谕、电寄李鸿章、有人奏、广乙兵船管带林国祥于朝鲜小阜岛之战。奋不顾身出力御敌。请超擢任用等语著李鸿章查明该管带如果奋勇得力。即行破格擢用。以昭激劝。电寄　　

○又谕、电寄刘坤一现在倭兵趋重朝鲜北路。奉省边防吃紧。前谕程文炳募勇北上。著刘坤一催令迅速遄行。毋稍延缓。

电寄

　　

○又谕、电寄张之洞现在倭兵趋重朝鲜北路。奉省边防吃紧。前谕魏光焘、募勇北上。著张之洞催令迅速遄行。毋稍延缓。电寄　　

○又谕、电寄邵友濂据刘坤一电奏、英船运米济倭。已派开济船赴台助截等语。著邵友濂饬令严密巡查。遇有他国商船。装运米粮。接济倭人。经过台湾洋面。即行截留。勿任偷渡。电寄　　

○以盛京兵部侍郎启秀为理藩院尚书。吏部左侍郎寿荫为盛京兵部侍郎。现月　　

○以工部右侍郎英年为左翼总兵官。现月　　

○丙寅谕内阁、钦奉慈禧端佑康颐昭豫庄诚寿恭钦献崇熙皇太后懿旨。现当用兵之际必应宽备饷需。除饬户部随时指拨外。著由宫中节省项下。发去内帑银三百万两。交户部陆续拨用以收士饱马腾之效。前敌军营需用制钱。并由内发给。京制钱二万吊。由户部解交李鸿章、迅即运往应用。洋务　　

○又谕庆亲王奕劻奏、请统带劲旅出关征剿。一摺具见忠爱勇往之忱。甚属可嘉惟该亲王总理海军。兼管各项差使责任繁重。且夙夜在公。趋承左右未便远赴军营。著毋庸前往。洋务　　

○又谕、四川提督宋庆、著帮办北洋军务。现月　　

○谕军机大臣等、朕钦奉慈禧端佑康颐昭豫庄诚寿恭钦献崇熙皇太后懿旨。李鸿章奏军情益急奉天地广兵单。请特＜闲＞重臣督办并沥陈统筹全局情形一摺。倭人构衅以后。办理军务为难情节。早在深宫洞鉴之中北洋门户。最关紧要该大臣布置有素。筹备自臻严密现在东沟业经开仗。须防其进窥海口。畿辅安危所系该大臣责无旁贷。至砆省边防。同时吃紧。本日已派宋庆为帮办大臣。驰赴九连城驻扎。与定安裕禄合力筹防该大臣亦应统筹兼顾。不得稍有诿卸近闻该大臣因军事劳瘁。气体不甚如常著随时加意调摄。毋负朝廷委任至意。勉之将此由四百里谕令知之。洋务　　

○又谕、甘肃肃州镇总兵田在田著暂缓起程。听候谕旨。洋

务

　　

○又谕、电寄李鸿章电奏均悉。昨令宋庆带所部四营。驻扎九连城。与铭军固守沿江一带。本日已降旨。派宋庆帮办北洋军务。现在奉边紧急。势难专顾旅顺一隅。仍著宋庆一面派员召募。一面先行驰赴九连城。布置防守旅顺既有姜桂题等军填扎著李鸿章饬令认真固守。勿稍松劲义州为奉边屏蔽。转运局亦在该处刘盛休所带铭军著即在义州驻扎。与前敌各军联络防剿力遏寇氛叶志超等军现扎安州以北。倭又有绕窜义州之信。恐被隔绝。著即令统率各军。回顾后路沿途遇贼即击。至义州驻扎。与铭军合力防守。电寄　　

