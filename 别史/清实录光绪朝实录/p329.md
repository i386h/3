<!-- { "loadSidebar": true } -->
大清德宗同天崇运大中至正经文纬武仁孝睿智端俭宽勤景皇帝实录卷之一百五十六　　

光绪八年。壬午。十二月。癸丑朔。上诣长春宫问慈禧端佑康颐昭豫庄诚皇太后安。至壬午皆如之。内注　　

○谕内阁、礼部奏、元旦令节礼仪。请旨遵行一摺。朕奉慈禧端佑康颐昭豫庄诚皇太后懿旨。光绪九年元旦。停止升慈宁宫宝座。停止筵燕。毋庸设立仪仗。乐设而不作。皇帝于养心殿行礼。王公大臣二品以上各员、在慈宁门外行礼。三品以下各员、在午门外行礼。所有内廷宫眷及公主福晋命妇均著停止行礼。皇帝停止升殿受贺。其王公百官行礼之处。均照该部所议行。现月　　

○江西巡抚李文敏奏、请将提督方正兴、留江遇缺借补。从之。摺包　　

○甲寅。谕内阁、张之洞奏、□□□尔□劾知县等语。山西阳城县知县裕厚、性情谬妄。于民闲私种罂粟。擅收税钱。且有穵改缓徵荒粮告示情事。裕厚著革职听候查办。左云县知县蒋濂、办事昏率。前署临汾县知县任内。查灾徵收。不得其平。士民怨愤。蒋濂著即革职。以示惩儆。现月　　

○又谕、给事中邓承修奏、巡视东城御史载彩、声名恶劣。畀以城差。必致贻误地方。请饬查□□□尔□等语。著都察院堂官确切查明。据实具奏。现月　　

○又谕、给事中邓承修奏、台臣卑鄙不职据实纠□□□尔□一摺。据称都察院左副都御史崇勋、素无行检。凡遇城坊诸事。请托公行。尤喜与市侩往来等语。著派广寿、阎敬铭、将所□□□尔□各节。确切查明。据实具奏。现月　　

○又谕、给事中邓承修奏、捐复前任中城副指挥高枫谕、居心险狠。被人呈控。尚未讯结。旋即缘案降调。嗣于北营拏获盗犯案内。夤缘保举补缺后以知县升用等语。所有该员保案。著即撤销。现月　　

○乙卯。浙江巡抚陈士杰奏、遵旨缉拏金满。并沥陈筹办情形。得旨、即著该抚督饬各员弁。上紧缉拏金满、务期迅速弋获。并将匪党实力摉捕。以靖地方。毋再迁延贻误。自干咎戾。摺包　　

○又奏、德清等处匪徒抗粮滋事。获犯讯办。得旨、匪徒藉灾滋事。此风断不可长。著该抚督饬所属严拏要犯。务获究办。其被灾田地。并著饬属详细查明。分别蠲缓。核实办理。摺包　　

○丙辰。谕军机大臣等、兵部奏、请饬裁各省防勇。确核兵额以节饷需一摺。前因各省办理军务。于制兵之外。添募勇丁。原属一时权宜之计。自军务平定以来。叠经谕令裁减。现在各省尚存防勇二十余万。

□山戊不□需饷项。为数甚钜。国家经制有常。度支竭蹶。不可不力图撙节。如该部所称查明各该省制兵缺额数目。并将现存兵丁。汰去老弱废疾。或再酌裁汛铺。其原缺与现裁兵额。悉择防勇之精壮者挑补。仿直隶章程。作为练军。其余设法裁撤。自系为节省饷需。补救时艰起见。著该大臣督抚等各就该省情形。悉心酌度。奏明办理。原摺均著钞给阅看。将此各谕令知之。现月　　

○以恭校穆宗毅皇帝圣训完竣出力。予詹事府少詹事祥麟优叙。赏内阁侍读全喜等花翎。郎中穆特亨额等封典。余升叙加级有差。现月　　

○予故吉林将军富明阿祭葬世职。现月　　

○丁巳。穆宗毅皇帝忌辰。上诣奉先殿寿皇殿行礼。遣官祭惠陵。内

注

　　

○谕军机大臣等、载灿等奏、请饬催欠解租银一摺。据称直隶安州等州县。应解广恩库租银。自光绪四年以后。共欠解新陈租银至六千三百余两。现在广恩库需款孔亟。无可筹措。著张树声、严饬各州县。即将欠解新陈租银。限于本年封印前。一律埽数完解。以应要需。毋稍延欠。将此谕令知之。　　

○戊午。忌辰单　　

○上复诣大高殿祈祷行礼。　　

○遣惇亲王奕誴诣时应宫。惠郡王奕详、诣昭显庙。贝勒载澂、诣宣仁庙。贝勒载滢诣凝和庙拈香。　　

○孝惠章皇后忌辰。遣官祭孝东陵。外注　　

○谕内阁、何璟奏特□□□尔□副将贪鄙不职一摺。福建闽安协副将刘光明、信任劣弁黄廷铨、夤缘舞弊。收受陋规。并有妄建生祠情事。实属骫法营私。任性妄为。著先行革职。听候查办。现月　　

○又谕、前据顺天府府尹游百川、呈进已故主事郝懿行、所著春秋比等书。有旨留览。兹复据兼管顺天府府尹毕道远等。续进郝懿行、及其妻王照圆、所著各书。当交南书房翰林阅看。据称郝懿行、颛意纂述。阐明古义。其妻王照圆、博涉经史。疏解精严等语。郝懿行所著易说、书说、郑氏礼记笺。王照圆所著诗说、诗问、列女传补注。均著留览。现月　　

○己未。命工部左侍郎敬信、查勘孝陵隆恩殿应行急修各工。摺包　　

○庚申。谕内阁、前因给事中张观准、御史李鸿逵、先后奏□□□尔□湖北操防营兵丁滋事一案。叠经谕令彭玉麟、查明具奏。兹据奏称。本年八月闲。抚标右营把总杨得魁、在营务处道员程春藻所开钱铺换银。争平口角。江夏县知县蔡炳荣路过查问。擅将该把总掌责。阖营咸为不平。嗣蔡炳荣路经阅马厂。时值武闱乡试。武生与该县素有积怨。在道旁詈骂。该县饬差拘拏。遂被瓦石击伤。该县辄以操防营兵滋事。禀知涂宗瀛。而督标中军副将凤昌、亦未禀悉前情。该督当将杨得魁、发府管押。并将中军参将焦克胜撤任。勒令营中交出四人。既而外闲讹传该督欲将四人正法。该营兵丁情急。齐赴凤昌衙署。暨城守营衙署。求为放释。旋经文武各员及在籍绅士。劝令各兵归伍。涂宗瀛、彭祖贤出示晓谕。并将蔡炳荣撤任。众兵立即心服。照常回营差操等语。此案江夏县知县蔡炳荣、负气任性。擅责营弁。激成众怒。又不据实禀请查办。致启衅端。督标中军副将凤昌、有统领该营之责。平时即不善于约束。遇事又不以下情上达。几酿巨案。蔡炳荣、凤昌、均著即行革职。嗣后该兵丁等。务令恪守营规。如再有不法之徒。干犯法纪。定须从严惩办。毋稍宽贷。营务处道员程春藻、以监司大员。身领要差。何得营私谋利。开设钱店当铺多家。程春藻著交部议处。抚标中军参将焦克胜、既据查明平日训练兵丁。尚能认真。即著毋庸置议。涂宗瀛、彭祖贤、办理不善。究难辞咎。均著交部议处。现月　　

○又谕、大理寺少卿刘绪奏、应补知县。选补无期。请比照同通应补人员。五缺插选。并准予双单月并选。给事中周声澍奏、知县选缺。请改为一留一咨各等语。著吏部与戈靖、英俊、各摺片。一并议奏。现月　　

○又谕、御史万培因奏、职官倚势招摇。据实纠□□□尔□一摺。据称御史载彩、声名恶劣。与都察院候补都事杨希祖、拜认师生。招摇吓诈。杨希祖并有挟制司坊情事。著都察院堂官。归入前案。一并查明具奏。另片奏、东城正指挥钟子明、冒销练勇局经费。延不造报等语。著都察院堂官。查明该员冒销款项。勒限追缴。并将钟子明照例□□□尔□处。现月　　

○谕军机大臣等、御史李肇锡奏、请量加京官廉俸一摺。现在库款支绌。兵丁饷银。官员廉俸。均系减成给放。该御史所请量加京官廉俸之处。著户部体察情形。妥议具奏。原摺著钞给阅看。将此谕令知之。寻奏、京官廉俸。体察情形。碍难加给。谨并案覆陈。从之。早事　　

○又谕、前因有人奏、黑龙江属之呼兰城户司总理巴彦孟库、于该处滋垦地亩。设局敛资等情。当谕令文绪查明□□□尔□奏。兹又有人奏、协领巴彦孟库、私收荒地租税。于成庆署副都统时。该协领与笔帖式瑞成、多方蒙蔽。并与云骑尉阿克敦布巴彦仓、及著明土棍杨国柱、张作霖、张文儒、陈美等。恣意诛求。敛资甚钜。复派阿克敦布等。带兵巡缉。任令兵丁肆行抢劫。以致该处马贼蜂起。兵贼不分等语。所奏如果属实。亟应严行□□□尔□办。著文绪归入前次交查案内。一并确切查明。据实具奏。原片著钞给阅看。将此谕令知之。现月　　

○又谕。有人奏、江西抚州建昌厘局。旧设黄周口。忽于抚州城内。添设一局。局员何焕章、嗜利尤重。骚扰讹诈。每年罚款。不下钜万。除额解银一千二百两外。余均分肥。并与幕友施建治、交结贿托。互相袒庇。请饬查办等语。著潘霨、李文敏、确切查明。如果属实。即将增设之卡。分别裁撤。除高隆、前已有旨勒令回籍外。所□□□尔

□何焕章、施建治各款。著即查明。据实具奏。原片著钞给阅看。将此谕令知之。寻奏、何焕章尚无讹索营私情事。惟信任商人。致招众怨。业经撤任。应请免其置议。允之。　　

○署两广总督曾国荃等奏、大黄＜氵窖＞炮台。重筑工竣。报闻。摺包　　

○追予故前署福建按察使延建邵道赵印川附祀京师昭忠祠。　　

○辛酉。谕内阁、山东黄河工程。关系至为紧要。亟应通筹全局。设法疏浚。以弭后患。著派游百川、驰驿前赴山东。察看情形。妥筹具奏。山东候补知府全士锜直隶候补知府朱采、著交游百川差遣委用。现月　　

○又谕、前因庄浪城守尉庆志奏、凉州副都统崇志、任意妄为。劣迹多端等语。当经谕令谭钟麟查奏。兹据查明覆奏。庆志所讦崇志各款。并无确据。惟于奏报到任。倒填日期。殊属不合。崇志著交部议处。庆志既经崇志于军政案内□□□尔□劾。著即送部引见。现月　　

○以顺天府府尹周家楣、署户部右侍郎。兼管钱法堂事务。工部右侍郎孙毓汶、署仓场侍郎。大理寺卿徐用仪署工部右侍郎。兼管钱法堂事务。现月　　

○调浙江巡抚陈士杰为山东巡抚。山东巡抚任道镕为浙江巡抚。现月　　

○壬戌。谕军机大臣等、刑部奏、交审要案。究出另有正盗。请饬严拏一摺。据称河南盗犯胡体洝。临刑呼冤一案。现据该部讯明王树汶、实系顶充。并非正盗。其胡体洝一犯。据县役王成德吴全供称。拏获后。被快班总役刘学汶等得赃释放。质之兵丁王得训、招书王棠阶及要证赵荣贵。事主张肯堂。均供称胡体洝实有其人。现改名在新野县当差等语。是此案另有正盗胡体洝、众供确凿。毫无疑义。亟应严拏到案。以成信谳。著李鹤年、派员即将逸盗胡体洝、设法严密查拏务获。送部究办。不得以查无其人等词。空言支饰。致干咎戾。将此谕令知之。现月　　

