<!-- { "loadSidebar": true } -->
○丁亥。孝昭仁皇后忌辰。遣官祭景陵。　　

○上耕耤诣先农坛行礼。更服。至耤田所。躬耕。三推。复加一推。御观耕台。命王公九卿等各九推。毕。顺天府府尹率农夫终亩。赏赉农夫耆老如例。起居注　　

○诣正阳门关帝庙菩萨殿拈香。起居注　　

○督办垦务绥远城将军贻谷奏、乌兰察布盟旗地方。开办垦务。下部知之。摺包　　

○戊子。谕军机大臣等、端方等电奏、开办春赈。筹借款项各节。著该部议奏。电寄　　

○凉州副都统玉昆奏、严禁凉庄官兵嗜好。以祛痼习。得旨、著即认真办理。随手　　

○己丑。豁免甘肃中＜目辟＞行＜匧心＞口＜韦未＞＜夗贝＞县被水地方光绪三十三十一二等年应徵丁粮。摺

包

　　

○庚寅。谕军机大臣等、理藩部奏、据情代奏请旨一摺。据称吐鲁番札萨克回子郡王业明和卓呈称、旗属田赋。归县收取。无以糊口。究竟该旗田赋数目已否划清。有无蹙损该回部生计之处。著联魁确切查明。据实具奏。原摺著钞给阅看。寻奏、遵查该郡王贡地牧厂。划分清楚。并无蹙损。所请赏还租赋之处。应毋庸议。下部知之。现月　　

○又谕、御史成昌奏、边陲要地。积弊太深。亟宜认真厘剔一摺。著长庚、联魁、破除情面。认真整顿。详晰妥议具奏。另片奏、哈萨克赋性强悍。请改拨近边等语。并著长庚体察情形。悉心妥筹。奏明办理。原摺片著分别钞给阅看。寻奏、详查各节。有本有其事。今已厘剔者。有本无其事。传闻失实者。谨当认真整顿。以换颓风。至改拨哈萨克一节。容再体察情形。妥议具奏。得旨、仍著认真整顿。毋得徒托空言。

现月

　　

○又谕、新授广西庆远府知府全兴、能否胜任。著张鸣岐留心察看。据实具奏。寻奏、接准部咨。该员患病请假。到桂尚无定期。应俟到省后留心察看。另行具奏。报闻。现月　　

○引见进士馆毕业学员。得旨、考列最优等之修撰王寿彭、编修左霈、潘鸿鼎、潘昌煦、均著记名遇缺题奏。二甲庶吉士郭则澐、胡大勋、朱寿朋、陆鸿仪、陈善同、夏寿康、顾承曾、史宝安、杨渭、汪昇远、张祖荫、张濂、范之杰、王大均、张家骏、龚元凯、徐谦、吴增甲、王震昌、商衍瀛、张恕琳、均著授职编修。并记名遇缺题奏。三甲庶吉士水祖培、林步随、马振宪、均著授职检讨。并记名遇缺题奏。考列优等之编修赵东阶。检讨余炳文、均著赏加侍讲衔。二甲庶吉士张之照、杨廷纶、胡藻、于君彦、胡炳益、陈树勋、区大典、均著授职编修。并赏加侍讲衔。三甲庶吉士延昌、著授职检讨、并赏加侍讲衔。考列中等之二甲庶吉士路士桓、蓝文锦、赖际熙、郑家溉、刘凤起、温肃、均著授职编修。三甲庶吉士周廷干、著授职检讨。考列最优等之主事顾准曾、吕兴周、朱燮元、孔昭晋、赵曾樯、徐彭龄、均著准其留部、以原官遇缺即补。考列优等之主事汪应焜、饶叔光、史国琛、张新曾、龚庆云、刘敬、丁毓骥、李玉振、赵黻鸿、栾骏声、郭铭鼎、徐冕、何启椿、任祖澜、袁祖光、何景崧、张鼎、均著准其留部、以原官尽先补用。考列中等之主事谈道隆、杜述琮、王枚、张荫椿、蒋尊祎、黄兆枚、吴建三、王思衍、均著准其留部。考列优等之内阁中书刘启瑞、萧炳炎、均著以原官本班尽先补用。庶吉士华宗智、吴功溥、罗经权、主事徐绍熙、恭正、王土滟鼎、李汉光、杨绳藻、鲁藩、白葆端、胡位咸、杨巨川、均著以知县归部即选。现月　　

○督办垦务绥远城将军贻谷奏、勘明助马口我前报废地。饬令复垦升科。下部知之。摺包　　

○凉州副都统玉昆奏、凉庄两防。协佐防校等缺。向分左右翼拣补。因缺就人食。非求实之意。拟请援照绥远城变通满蒙章程。嗣后协佐防校遇有缺出。无分旗翼。一体拣补从之。

摺包

　　

○辛卯。谕军机大臣等、袁世凯等电奏、派船巡历南洋各岛。保护华民等语。著照所请。该部知道。电寄　　

○又谕、电寄陈璧、电悉。马景融著先行革职。押追查办。电寄　　

○补铸广西昭平县樟木林巡检印信。从署广西巡抚张鸣岐请也。随手　　

○追予云南剿匪伤亡员弁补用知县李德垣等、兵团刘有才等、暨殉难妇女江王氏等、分别旌恤。摺包　　

○豁免云南嵩明、宜良、两州县被旱地方光绪三十二年应徵条粮。摺包　　

○纂修官黎湛枝恭纂　　

帮总纂官蓝钰恭辑监修总裁世恭阅八月初十日正总裁那月日专司蒿■木本陆恭覆阅癸丑十二月十四日　　

徐月日　　

荣月日副总裁唐月日　　

宗室宝恭阅七月十二日

　　

陈恭阅一签十二月十三日　　

熙月日　　

郭恭阅一签七月二十日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百七十一　　

光绪三十三年。丁未。三月。壬辰朔。上诣仪鸾殿、问慈禧端佑康颐昭豫庄诚寿恭钦献崇熙皇太后安。至庚申皆如之。

起居注

　　

○出使英国大臣汪大燮奏。要政待兴。库储支绌。因时制宜。行用金币。实有利无弊。下度支部议。寻奏。本位币制。关系重要。请饬廷臣会议得旨。著内阁各部院会议具奏。并著直隶两江湖广两广各总督。一并妥议奏闻。摺包　　

○以创办城乡巡警。著有成效。予署直隶南宫县知县试用知州徐树廷、以知州遇缺即补。随手　　

○以捐款兴学。予直隶威县候选巡检徐玺等十员奖叙。　　

○以当差勤慎。予德国洋员花翎水师参将哈卜们、以副将升用。随手　　

○以襄办北洋无蝱滟戋电报得力。当义国洋员孟洛义宝星。随手　　

○以驻华年久。著有勤劳。赏法国驻京参赞端贵头品顶戴。随手　　

○以遇事持平。赏俄国驻扎库伦副领事瓦礼帖勒宝星。随

手

　　

○豁免陕西榆林、绥德、米脂、清涧、吴堡、五州县。光绪三十年所欠广有仓粮米草束。摺包　　

○癸巳。祭先蚕之神。皇后亲诣行礼。　　

○御史赵炳麟奏。请精造军械。讲求马政。以振武备。又奏、请厘定禁＜目辟＞行＜匧心＞口＜韦未＞＜夗贝＞军制度。以固根本。下部知之。随手　　

○赏台吉索诺木二等侍＜目辟＞行＜匧心＞口＜韦未＞＜夗贝＞。在大门上行走。明发　　

○甲午。都察院代奏、候选道许珏条陈厘订学务。一、蒙学堂必以孝经四书为初基。一、中学堂以上。不必人人尽习外国语言文字。一、西式操服必宜禁革。一、女学堂宜恪守中国礼教。不可倢■＜曰融＞■＜石木＞用西俗。下部议。摺

包

　　

○御史俾寿奏、东三省盐务。宜设专官。并各省盐务积弊。宜及早查核。下部知之。随手　　

○以亏款潜匿。逮已革云南云州知州曾楫籍产备抵。摺包　　

○豁免云南昆阳州被旱地方三十二年应惩钱粮。摺包　　

○乙未。谕军机大臣等、都察院代奏、候选道许珏条陈。请严饬各省实行禁烟一摺。前经晶■宜次降旨。限年将洋土药之害革除净尽。不许因循欺饰。若如所奏、各省尚未一律实行。尚复成何事体。著民政部、步军统领衙门、顺天府、各省将军督抚、一体严饬所属。于栽种贩卖吸食各项。遵照奏章。切实办理。傥再有松懈。定予严惩不贷。至所称筹办公债。以抵税厘一节。是否可行。著端方、陈夔龙等、妥议具奏。原摺著钞给阅看。寻奏、禁烟要政。已节次遵章实行。惟筹办公债。须备有偿还本息的款。本省无法腾挪。恐民闲观望。且驯至失信。未敢遽议举行。报闻。现月　　

○召见前广西桂平梧道惠纶。得旨、交军机处存记。现月　　

○丙申。上奉慈禧端佑康颐昭豫庄诚寿恭钦献崇熙皇太后御勤政殿。日本国使臣林权助、既伯爵大谷光瑞等觐见。起居注　　

○谕军机大臣等、电寄张之洞、据电奏、该省粮贵。请饬江督毋庸发给护照来鄂运米等语。并另电奏、采运洋米三十万石。来鄂平粜。请饬沿海沿江各省免徵税厘等语。均著照所请。度支部知道。电寄　　

○御史赵炳麟奏、各部奏保丞参。异常冒滥。宜严定限制。下考察政治馆分行各衙门知之。随手　　

○又奏、京师外城南分厅知事陈友璋冒称道员。请饬查究。下吏部查明覆奏。随手　　

○添设山西东胜厅通判。以汾州府碛口通判移驻。改汾阳县冀村巡检为碛口巡检。从山西巡抚恩寿请也。摺包　　

○添设奉天洮南府乾安镇分防照磨。辽中县达都牛录分防县丞。并分别铸给印信钤记。从盛京将军赵尔巽请也。摺包　　

○以拏获巨匪出力。予奉天府知府邓嘉缜等升叙加衔有差。随手　　

○以职官聚赌。革直隶候选知县赵锐职。　　

○予故墨尔根副都统额勒精额恤典如例。随手　　

○蠲缓浙江仁和、钱塘、海甯、余杭、昌化、嘉兴、秀水、嘉善、平湖、石门、桐乡、归安、乌程、长兴、德清、武康、安吉、考丰、富阳、海盐、山阴、诸暨、遂安、临安、新城、于潜、鄞、慈溪、奉化、镇海、象山、会稽、萧山、余姚、上虞、新昌、嵊、临海、黄岩、太平、甯海、天台、仙居、金华、兰溪、东阳、义乌、永康、武义、浦江、汤溪、西安、龙游、江山、常山、开化、建德、＜走毕＞滟蜽安、寿昌、桐庐、分水、永嘉、乐清、瑞安、平阳、泰顺、玉环、丽水、缙云、青田、龙泉、景甯、宣平、七十三厅州县、暨嘉湖衢杭严台各＜目辟＞行＜匧心＞口＜韦未＞＜夗贝＞所灾歉沙淤地方新旧漕赋有差。现月　　

○丁酉。热河都统廷杰奏、巴林等处窜匪。业经督饬剿捕。其沙坨匪巢。拟调兵会剿。至所称绰克图等家踞匪。现已严饬弁兵。四出缉拏。得旨、著即认真缉捕。务获惩办。　　

○又奏、敖汉郡王拟请选择。亲贤承袭。下理藩部查明办理。　　

○以任意妄为。革江南提标守备葛凤龄职。　　

○旌表江苏常熟县百龄寿妇严马氏。随手　　

○戊戌。署吉林将军达桂等奏、吉林、长春、哈尔滨等处。自开商埠分设公司。招集华股。以备购地经始之需。下部知之。　　

○又奏、日人违约私售枪械。接济华匪。请饬部照会日使实力查禁。下外务部查核办理。摺包　　

○以亏欠公款。革署浙江新昌县知县杨葆光职并勒追。随

手

　　

