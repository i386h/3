<!-- { "loadSidebar": true } -->
○丙寅。谕内阁。广寿、潘祖荫奏。遵查总管内务府大臣安兴阿□□□尔□款情形一摺。据称御史邓庆麟原□□□尔□连荫贿嘱萨隆阿谋缺一节。内务府拣选银库郎中。原单所开俸深及京察一等人员甚多。连荫俸仅二年。又非一等。且该员前在银库任内。曾因蒙混具稿拨银革职。安兴阿遽将该员拟正兹据覆称、一等人员。经管繁要处所。难于拣选。各处库掌。无萨隆阿其人。原□□□尔□安兴阿之子福森布。与门丁冯姓勒索一节。咨行安兴阿。将冯姓看守。并咨内务府派役押送。日久始据安兴阿覆称冯姓于去□山戊不□因疯辞工。找寻无著。内务府片称。据安兴阿声覆。冯姓自奉文看守。即不知去向。原□□□尔□军功应补骁骑校喊屈一节。拣选原单有马甲凤安之名。当经传讯。据该佐领图片覆称、凤安患病不能动履。该马甲旋即投案。并无患病情事。原□□□尔□广善临差告假。安兴阿添派宝勋补差一节。查系属实等语。萨隆阿有无其人。著内务府详查。咨送广寿等核办。至家人冯姓。既早经辞工安兴阿何以迟至多日。始行具覆。且内务府据安兴阿覆称冯姓不知去向。在奉文看守之后。与安兴阿覆文不符。其中显有不实不尽。一等人员。既均管理繁要处所。何以拣选银库。又将一等人员拟陪银库尤关紧要。又何以将曾在该库获咎之连荫率行拟正。凤安保案。系以骁骑校尽先即补。安兴阿覆称凤安应补本佐领下骁骑校之缺。与原保奏案不符。该旗佐领捏报凤安患病。情弊显然。以上各节。著安兴阿逐一明白回奏并著将家人冯姓即行交出。不准稍涉迟延。侍卫福森布。郎中连荫、广善。员外郎宝勋。均著暂行解任听候质讯。现月　　

○又谕。李鸿章等奏、绅士捐输钜款。全数缴清。请破格优奖一摺。福建绅士三品衔候选道林维源等。因台湾试办矿务等事。认捐洋银五十万圆。嗣因山西河南办赈需款。将此项银两提前措缴。分拨济赈。该员等捐输钜款。实属好义急公。自应破格加恩。以昭激劝。林维源著赏给三品卿衔。并一品封典。林尔昌等均著照所请给奖。现月　　

○谕军机大臣等。前因湖北民人胡佐怀。控告营官吴东山等。为詹启纶营脱罪名。牵涉御史邓庆麟一案。叠经谕令刑部。速行讯结。兹据该部奏称传集案内之詹焕章田明经。与胡佐怀当堂对质而詹焕章等恃无质证。坚不承认。请将在逃要证王文基等。拏获归案讯办等语。著步军统领衙门、顺天府、五城御史。沈葆桢、李瀚章、吴元炳、潘霨、即将案内在逃要证王文基。并吴东山、吴希之、杨子悟、萧小舫等。一体严拏务获送部究办。毋稍延玩。将此各谕令知之。现月　　

○出使英法国大臣曾纪泽奏。法国外部咨称。国家现议铸大银圆为安南属地之用。钱之式□□羕与美国北边买卖银钱相似。甚愿贵国收受此钱。通行天下并望贵国海关衙门准其收用。以前既准美国之多拉银钱。通行各处。法国银钱应同一律。恳请代奏等语。查美国银圆。流行中国沿海各省数十年。法国铸钱。与之相似。自不必设辞阻止。至所请海关收用一节。查与中国各项税课徵收足银之例不合。亦与美国银圆。由中国商民通行之例不符。似难照准事关银币大政应请饬下总理各国事务衙门。暨南北洋通商大臣。核议准驳。下所司知之。摺包　　

○以国子监祭酒桂昂。为内阁学士兼礼部侍郎衔。谕档　　

○以护军参领清瑞。为双城堡总管。明发　　

○丁卯。上奉慈安端裕康庆昭和庄敬皇太后慈禧端佑康颐昭豫庄诚皇太后幸阅是楼。侍膳。　　

○吉林将军铭安等奏、会查阿勒楚喀所属玛延河两岸荒地。鳑头泡一带接连贡山。未便开垦。从之。摺包　　

○戊辰。万寿节前期上诣钟粹宫慈安端裕康庆昭和庄敬皇太后前行礼。长春宫慈禧端佑康颐昭豫庄诚皇太后前行礼。记注　　

○御乾清宫受贺。奉慈安端裕康庆昭和庄敬皇太后慈禧端佑康颐昭豫庄诚皇太后幸阅是楼侍午膳以祷雨灵应。颁河南封邱县关帝庙扁额曰彩禭云回。城隍庙扁额曰百谷斯登。百里嵩庙扁额曰千里秋成。现月　　

○谕军机大臣等、前因闽省防务紧要。谕令沈葆桢传知李成谋即赴厦门台湾一带。总统水师。其长江水师提督一缺。并令与彭玉麟等会商遴员奏请派署。兹据彭玉麟等会商具奏。福建水师提督彭楚汉。堪以接署长江水师提督。惟与其与李成谋彼此更换。不如将彭楚汉就近统领闽局轮船等语。彭楚汉既能胜任。即著照所请。令该提督总统闽局轮船。李成谋仍留长江提督之任。以资熟手沈葆桢务当遵照前旨。饬令彭楚汉将船政轮船。先行练成一军。以备不虞。均归该督节制。仍随时与何璟、勒方锜、妥筹备御之策。所有长江水师各营。仍著彭玉麟、李成谋、认真巡阅。随时整顿。以副委任。将此由五百里密谕李鸿章、沈葆桢、彭玉麟、李瀚章、何璟、丁日昌、勒方锜、并传谕李成谋、彭楚汉知之。洋务　　

○己巳。谕军机大臣等善庆等奏请饬照案筹拨军火等语。甯夏满营。操演枪炮。所需火药等项节经奏准由山西筹拨。近来该营例操之外。复添马队鸟枪。需用军火较前加增。自应迅速筹拨。著曾国荃查照前案。再行筹拨乾洁火药一万斤。铅丸一万斤。火绳一万丈。毋稍短欠。所有一切工料等项。即由历年积欠甯夏满营饷内照数核销。仍一面知照善庆等派员前往领解。以资应用将此谕令知之。现月　　

○黑龙江将军丰绅等奏、襄办夷务交涉人员。恳准择优酌保。得旨黑龙江办理。俄国交涉事务。非北洋可比。惟此次该将军奏称办理有年。即著酌保数员。毋许冒滥。嗣后不得续请。摺包　　

○庚午。万寿节上诣大高殿寿皇殿行礼。遣官祭太庙后殿。奉先殿。记

注

　　

○署贵州巡抚林肇元奏、改设黔省贵山正本正习三书院专课经古。下部知之。现月　　

○上以孟秋享太庙自是日始斋戒三日。记注　　

○辛未。谕军机大臣等。吴赞诚奏、船政经费支绌。请饬拨解等语。福建船政经费。本年仅据闽海关。拨解四成洋税银十二万两。六成洋税银六万两。该省厘局拨解银三万两。入不敷出。需款孔殷。著庆春将本年三月起。至五月止。应解六成洋税银两即行拨解嗣后。按月照数解清。并著何璟将养船经费。迅拨大批接济。其海关厘局。从前积欠之款。亦即陆续筹解。以济要需。将此由四百里各谕令知之。洋务　　

○以管驾轮船约束水手不严。革福建守备林高辉等职。摺包　　

○予故福建总兵吴世忠议恤加等。通判钱文焕等议恤如例。摺包　　

○壬申。上以孟秋享太庙。前期亲诣行礼。记注　　

○以克复伊犁玛纳斯南城、出力予青州副都统托云布等升叙封典加衔有差。纂修官林世焘恭纂　　

帮总纂官王同愈恭辑监修总裁世恭阅五月初二日正总裁那恭阅五月十八日专司藳本陆恭覆阅壬子九月初七日　　

徐恭阅三签七月二十六日　　

荣恭阅九月初五日副总裁唐恭阅一签十一月二十二日　　

宗室宝恭阅五月二十七日

　　

郭恭阅六月十八日　　

熙月日初校修改上卷叁拾叁签许树畬恭校陈恭阅八月初八日覆校修改上卷玖签宋子联详校宗室麒月日总校修改上卷贰拾肆签商衍鎏总校蒙古总裁恩月日


大清德宗同天崇运大中至正经文纬武仁孝睿智端俭宽勤景皇帝实录卷之九十八　　

光绪五年。己卯。七月。癸酉朔。享太庙。遣庄亲王载勋恭代行礼　　

○上诣钟粹宫。问慈安端裕康庆昭和庄敬皇太后安。长春宫问慈禧端佑康颐昭豫庄诚皇太后安。至辛丑皆如之。起居注　　

○以克复伊犁玛纳斯南城出力。赏道员王金海等勇号。议覆档　　

○甲戌。谕内阁、安兴阿奏、明白回奏并请从重治罪一摺。著广寿、潘祖荫、将摺内所奏各节。并提案内应讯之人。即行确切查讯。据实具奏。毋稍含混。现月　　

○乙亥。谕内阁、御史田翰墀奏。官员越境迎送上司。请饬严禁一摺。据称近来直隶官员。每逢大员及上司过境。相率迎接。并有越境送迎者。似此习为奔竞。恐启夤缘之渐等语。著直隶总督严饬所属。嗣后大员及本省上司过境。不准越境迎送。傥敢仍蹈故辙。即著严□□□尔□惩办。并著各直省督抚一体严禁。以杜奔竞而肃官方。现月　　

○调爱珲副都统依克唐阿为呼兰副都统以盛京协领文绪为爱珲副都统。

明发档

　　

○丙子。谕军机大臣等、御史叶荫昉奏规复河运宜妥筹办法一摺。国家

□山戊不□输东南漕粮原以河运为长策。现虽因工繁费钜。一时不能遽复旧章。而运道则不可不设法疏通。以为逐渐规复之计。该御史所称藉黄济运。不如藉卫济运各节。是否可行。著李鹤年、文彬、周恒祺、悉心商酌妥议具奏。固不可依违迁就。亦不可畏难苟安。总期筹画万全。有裨全局。方为妥善原摺均著钞给阅看。将此各谕令知之。现月　　

○又谕、总理各国事务衙门奏、朝鲜拏禁法国教士崔镇胜。请饬礼部行知该国查明释放一摺。已依议办理。另片奏。泰西各国。欲与朝鲜通商。事关大局。缕晰密陈等语。日本朝鲜。积不相能。将来日本恃其诈力。逞志朝鲜。西洋各国。群起而谋其后。皆在意计之中。各国既欲与朝鲜通商。傥藉此通好修约。庶几可以息事。俾无意外之虞。惟该国政教禁令。亦难强以所不欲。朝廷不便以此意明示朝鲜。而顾念藩封。又不能置之不问。据该衙门奏。李鸿章与朝鲜使臣李裕元曾经通信略及交邻之意。自可乘机婉为开导。在该督必不肯轻与藩服。使臣往来通问而大局所关亦当权衡轻重。著李鸿章查照本年五月闲丁日昌所陈各节。作为该督之意转致朝鲜。俾得未雨绸缪。潜弭外患。原片著钞给阅看。将此密谕知之。洋务档　　

○以正白旗满洲副都统崇礼为内阁学士兼礼部侍郎衔。现月　　

○丁丑。谕军机大臣等、何璟、李明墀奏覆陈林戴氏京控一案。历次查讯情形。现在严拏余党。及陈明案情并无疑义各摺片。此案延阁多年。亟应迅速办结。著何璟严行饬属。将林万得等赶紧拏获。归案审讯。仍于三个月内讯结。毋再延缓。原摺片留中。将此谕令知之。现月　　

