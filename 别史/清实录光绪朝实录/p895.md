<!-- { "loadSidebar": true } -->
纬元、冯由、吴孝恺、刘允亨、潘余庆、谢家治、傅松龄、周震、孙占鳌、孙其敬、黄惠安、傅学憼、高焕然、王元綎、郑元浚、周钦、潘绍周、计登瀛、彭文翰、翟鍹、陈兆坤、张辂、张之埏、王安定、郑钟灵、黎效松、魏命侯、黄钟杰、张凤藻、周荣期、陆春官、熊光瓒、方正应、德完、杨兆龙、黄锡麟、廉瑄、葛明远、陈景韶、马振仪、吴承彦、陈良均、屠佩环、崇本、张刚、王炽昌、如麟、袁励端、魏鸿勋、端木棻、徐炳麟、程和、朱荣先、李德运、李刚已、刘声骏、俱著交吏部掣签分发省分。以知县即用。户部候补员外郎王廷材、著以员外郎即用。刑部候补主事钱能训、工部候补主事暴翔云、均著以主事即用。内阁即补侍读中书朱彭寿、著仍归原班补用。中书赵椿年、杨廷玑、国子监助教崇方、均著以原班用。内阁候补中书龙学泰、著仍以中书候补。分发江苏补用知府江忠振、著以知府发往江苏补用。陕西候补知府王世相、著以知府发往陕西补用。分发补用同知李士麟、签分甘肃大挑知县陈易奇、湖南大挑知县鲁晋、湖北大挑知县刘汉云、均著以原班用。余著归班铨选。现月　　

○总理各国事务衙门奏、遵议各国君后宗亲、及头等公使来华礼节。从之。　　

○又奏、瓜梯马拉国副总统摄位。呈递国书。应给覆书。报闻。摺包　　

○派工部左侍郎凤鸣、恭勘惠陵隆恩殿应修工程。早事　　

○赏日本参议长冈崎生、通译德瓦作藏、宝星。摺包　　

○丙寅。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。至己巳皆如之。　　

○以内阁侍读学士王福祥为太常寺卿。记注　　

○丁卯。谕内阁、军机大臣会同总理各国事务衙门王大臣奏、遵旨筹办京师大学堂。并拟详细章程。缮单呈览一摺。京师大学堂。为各行省之倡。必须规模闳远。始足以隆观听而育人材。现据该王大臣。详拟章程。参用泰西学规。纲举目张。尚属周备。即著照所议办理。派孙家鼐管理大学堂事务。办事各员。由该大臣慎选奏派。至总教习综司功课。尤须选择学赅中外之士。奏请肬■闲派。其分教习各员。亦一体精选。中西并用。所需兴办经费。及常年用款。著户部分别筹拨。所有原设官书局。及新设之译书局。均著并入大学堂。由管学大臣督率办理。此次设立大学堂。为广育人才。讲求时务起见。该大臣务当督饬教习等、按照奏定课程。认真训迪日起有功。用副朝廷振兴实学至意。现月　　

○谕军机大臣等、廷杰奏、京控案件。请派大员查办一摺。据称奉天贡生程九式。京控营官德英阿诈财毙命一案。德英阿系依克唐阿之侄。该将军意存袒护。经廷杰与之力争。适因查禁买卖空银一事。匿名告白内。有牵涉该府尹之词。致函挟制等语。案关大员徇庇子侄。虚实自应查究。著良弓滟＜兪＞滟弓提集原案。秉公讯究。据实覆陈。原摺著钞给阅看。将此谕令知之。现月　　

○命阿拉楚喀副都统噶噜岱、三姓副都统庆祺、开缺来京。以记名副都统凤翔为阿拉楚喀副都统。记名副都统保成为三姓副都统。现月　　

○赏举人梁启超六品衔。办理译书局事务。摺包　　

○纂修官章梫恭纂　　

总纂官钱骏祥恭辑监修总裁世恭阅二签三月二十日正总裁那月日专司蒿■禾本陆恭覆阅癸丑十一月十二日　　

徐月日　　

荣月日副总裁唐月日

　　

宗室宝恭阅九月初五日　　

陈恭阅九签十月初五日　　

熙月日　　

郭恭阅十月初九日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百二十　　

光绪二十四年。戊戌。五月。戊辰。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。荣禄现已补授直隶总督。所有菩陀峪万年吉地工程。仍著会同奕劻办理。现月　　

○又谕、总理各国事务衙门奏。议覆庶子陈秉和奏、山东州县、承办昭信股票。闻有勒派富民。恐致展转售卖。应切实查禁等语。昭信股票。原期上下流通。毋得滋生弊窦。该庶子所奏勒派等情。恐不止山东一省。著各该将军督抚、责成地方官。查照部章。妥为办理。不准少有勒索苛派。致累闾阎。如愚民无知。或有转相抵售。以致轇轕滋弊。即著切实查禁。毋任吏胥人等。藉端骚扰。以恤民隐而杜弊端。现月　　

○又谕、总理各国事务衙门奏、议覆御史曾宗彦奏请振兴农业一摺。农务为富国根本。亟宜振兴。各省可耕之土。未尽地方者尚多。著各督抚督饬各该地方官。劝谕绅民。兼采中西各法。切实兴办。不准空言搪塞。须知讲求农政。本古人劳农劝相之意。是在地方官随时维持保护。实力奉行。如果办有成效。准该督抚奏请奖叙。上海近日创设农学会。颇开风气。著刘坤一查明该学会章程。咨送总理各国事务衙门。查核颁行。其外洋农学诸书。并著各省学堂。广为编译。以资肄习。现月　　

○又谕、建设大学堂工程事务。著派庆亲王奕劻、礼部尚书许应骙、迅速办理。现月　　

○谕军机大臣等、总理各国事务衙门议覆工部主事康有为条陈一摺。著该衙门另行妥议具奏。　　

○引见繙译进士。得旨、荣光、存霈、著以庶吉士用。左桐招起升、博齐图、俱著分部行走。联华、著以工部主事归原班补用。　　

○总理各国事务衙门奏、遵议御史陈其璋请与各国开议。酌加进口税。停收厘金。应俟明年与英修约之期。妥议加税章程列入条约以保利权停止厘金。应俟加进口税后。察看洋税岁多之数。足敌厘金岁收之数。再行裁撤。均从之。摺包　　

○调直隶正定镇总兵李安堂、为直隶通永镇总兵官。以记名总兵蓝斯明、为直隶正定镇总兵官。现月　　

○以规复旧额。兴利除弊。予胡湖北试用道前署两淮海州运判项晋蕃、附祀前两江总督陶澍板浦专祠。从两江总督刘坤一请也。　　

○己巳。上还宫。　　

○临恭忠亲王金棺前赐奠。记注　　

○谕内阁、自古致治之道。必以开物成务为先。近来各国通商。工艺繁兴。风气日辟。中国地大物博。聪明才力。不乏杰出之英。祇以囿于旧习。未能自出新奇。现在振兴庶务。富强至计。首在鼓励人才。各省士民。著有新书。及创行新法、制成新器、果系堪资实用者。允宜悬赏以为之劝。或量其材能。试以实职。或锡之章服。表以殊荣。所制之器。颁给执照酌定年限。准其专利售卖。其有能独力创建学堂。开辟地利兴造枪石滟驳各厂。有裨于经国远猷。殖民大计。并著照军功之例。给予特赏。以昭激励。其如何详定章程之处。著总理各国事务衙门。即行妥议具奏。现月　　

○又谕、前据御史杨崇伊奏倢■＜曰融＞■＜石木＞左中允黄思永、办理赈务。被控有案等语。当经谕令顺天府查明具奏。兹据孙家鼐等奏称、黄思永办理义赈等事并无被控案据。及罗致官款各情。即著毋庸置议。另片奏该中允开堤洩水。未经知照地方官办理。请予惩处等语。黄思永开堤洩水。虽系为民起见。惟并未与地方官商办。究属不合。著传旨申饬。现月　　

○又谕、胡聘之奏、遵议武科改制各条。开单呈览一摺。另片奏、乡会各试。请将学堂生童择优取中等语。著片部。会同总理各国事务衙门。归入陶模奏请变通武科摺内。一并议奏。现月　　

○谕军机大臣等、电寄谭钟麟等、电悉。容县等处。失守被围。亟应迅即扑灭。著谭钟麟饬令派出各营。星速剿办。毋任蔓延。如兵力不敷。准即添募数营。以资防剿。广西会匪蠢动。既据谭钟麟等电称、业经两月。何以黄槐森尚未奏报。著传旨申饬。仍赶即派兵前往。会同剿办。以靖地方。电寄　　

○又谕、电寄黄槐森、永安教案偿款。已议妥交收法使所请拏犯惩办。并出示晓谕之处。著黄槐森迅速办结。毋任再滋口舌。电寄　　

○又谕、电寄恭寿、江北厅案。迟久未了。该道任锡汾、现既办有端绪。著恭寿转饬迅为妥结。毋再宕延。南充一案。并著速缉凶犯惩办。以免外人藉口。电寄　　

○甘肃提督董福祥奏、新募回军五营。调赴近畿。以资训练。得旨、俟秋凉后再行酌夺情形。奏明办理。摺包　　

○甯夏将军钟泰等奏、甯夏东马厂闲地。请归公招垦。得旨、著咨行陕甘总督查明办理。摺包　　

○以遗爱在民。予故大学士张之万、于江苏淮安府捐建专祠。列入祀典。故江西南赣镇总兵姚广武、备用副将唐高斗、附祀前漕运总督吴棠、淮安专祠。均从漕运总督松椿请也。摺

包

　　

○庚午。谕军机大臣等、拔贡朝考核试两场题目。均著改为论策各一道。现月　　

○又谕、前经降旨交议各项考试策论。分场命题。详细章程。著礼部于五日内迅速具奏。寻奏、遵议乡会试。及岁科各试改用策论。暨经济并归正科各节。分场命题。一切详细章程。一、试题宜变通旧制。一、场期宜量为归并。一、命题宜酌有定衡。一、立言宜示以宗旨。一、五策宜各试所长。一、科举宜分途录送。一、入闱宜严惩怀挟。一、文律宜勿拘常格。一、考试宜酌从一律。一、书籍宜统行颁发。又片奏、宗室乡试。繙译会试。请改策论。得旨。嗣后一切考试。均著毋庸用五言八韵诗。现月　　

○又谕。电寄谭钟麟等。昨据奏。容县等处。失守被围。已谕令该督抚。迅即派兵会剿矣。兹据黄槐森电奏。北流又复失守。是此起会匪。蕴孽已久。黄槐森未能先事防维。随时奏报。殊属疏忽。著谭钟麟。黄槐森。仍遵昨日谕旨。迅速会剿。克期扑灭。毋任蔓延。致酿巨患。电寄　　

○大理寺少卿盛宣怀奏。筹集轮船电局商捐。开办南洋公学情形。下所司知之。摺包　　

○又奏。就南洋公学内。设立译书院。选师范生。繙译东西洋书籍。得旨。著照所拟办理。摺包　　

○赏美国前使臣田贝宝星。现月　　

○辛未。谕内阁。步军统领衙门奏。拏获结夥持械。拒伤事主。邻境盗犯。请交部审办一摺。所有拏获之郑长苓即小郑、李蕣即小蕣儿、齐成仔即成儿、张泳汰即小张、王珍即大王、杓子李即破头李、刘五即小刘、赵十、吴长儿、李元儿即小元儿、陈二即麻成儿、田三伏儿、赵升即大赵、老康即康和等十四名。著交刑部严行审讯。按律惩办。未获之小葛等犯。仍著严缉。务获究办。原拏此案之员弁。俟刑部定案时。声明请旨。另片奏。拏获晶■宜次抢劫盗犯。张五儿即张玉五一名。著一并交刑部审明办理。未获之陈保良等犯。仍著严缉。务获究办。　　

