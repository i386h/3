<!-- { "loadSidebar": true } -->
○甲寅。谕军机大臣等、电寄李鸿章。据电称潘鼎新、督军生擒三画法官阿麦登。著暂行免死。牢固羁禁。仍严加防范。毋任窥探军情。电

档

　　

○又谕。电寄黎庶昌等。据徐承祖电称黎庶昌赴朝、较留有益等语。朝日事务紧要。黎庶昌即不能向外务部等官论事。应将平日一切情形。告知徐承祖。此次朝事。并可随时会商。以期周密著仍遵前旨暂留三月。所请赴朝或回籍之处。著不准行。电档　　

○乙卯。谕军机大臣等。户部奏、豫拨来年京饷一摺。据称历届京饷均系年前豫拨。光绪十一年京饷。拟在地丁盐课等款内、指拨银七百万两。请饬各该省关于来年分批起解等语。京饷关系紧要。现经该部就各省关情形酌量动拨。自应遵照奏定数目。源源报解。以应要需。著该将军督抚监督等、务于来年开印后分批起解。限五月前解到一半。十二月初闲全数解清。不准截留改拨。藉词延误。傥届限不到。即著该部照奏定章程指名严□□□尔□。原单著分别摘钞。给与阅看。另片奏、光绪十一年内务府经费。拟拨两淮盐课银十五万两。两浙盐课银五万两。广东盐课银五万两。湖北盐厘银五万两。福建茶税银五万两。闽海关常税银十万两。九江关常税银十五万两。共银六十万两。请饬依限完解等语。著该将军督抚等。务于来年开印后。陆续径解内务府交纳。先将启程日期报部。仍限六月前解到一半。十二月初闲埽数解清。不准稍有蒂欠。将此由五百里谕知福州将军、直隶、两江、湖广、闽浙、两广、四川、江苏、安徽、江西、福建、浙江、湖北、湖南、河南、山东、山西、广东各督抚。并传谕粤海关监督知之。现月　　

○旌表节妇湖南湘乡县张潘氏。摺包纂修官郭立山恭纂　　

帮总纂官王荣商恭辑监修总裁世恭阅一签四月十七日正总裁那恭阅八月二十四日专司藳本陆恭覆阅癸丑二月十一日　　

徐恭阅二签十一月二十八日

　　

荣月日副总裁唐月日　　

宗室宝恭阅一签七月二十二日　　

陈恭阅二签十一月二十二日

　　

熙月日　　

郭恭阅九月十二日　　

宗室麒月日蒙古总裁恩月日



大清德宗同天崇运大中至正经文纬武仁孝睿智端俭宽勤景皇帝实录卷之一百九十八　　

光绪十年。甲申。十一月。丙辰。谕内阁、御史张廷燎奏、豫省州县捏灾侵蚀钱粮。亟宜认真纠察一摺。据称豫省各州县。于每年下忙前后。必捏报灾区。禀请缓徵。将所报灾区已完钱粮。归入私囊。甚至句通书差。改换徵册。结交藩署书吏。无弊分肥等语。钱粮为维正之供。自应涓滴归公。岂容丝毫弊混。若如所奏各情。蠹国病民莫此为甚。著鹿传霖认真稽查。严杜弊端。如有前项情事。即将该州县从严□□□尔

□办。傥竟漫无觉察。一经□□□尔□奏得实。定将该抚一并惩处。并著各直省督抚一体严查。力杜捏饰侵吞等弊。以重库款。现月　　

○又谕。御史张廷燎奏、各省州县徵收正杂钱粮。请饬严定章程。年清年款等语。著户部议奏。现月　　

○丁巳。谕内阁、李鸿章奏、东明县黄河漫口。抢堵合龙。现将大堤坝埽。赶办完竣。并以工次神灵默佑。请颁藏香各摺片。直隶东明县黄河南堤漫口。水入越堤冲刷成沟。经李鸿章督饬道厅等赶紧抢办。先后堵合穴□串沟。趱办圈埝。现将大堤坝埽各工。一律完竣。当施工时。河水汹涌。堵筑难施。仰赖河神默佑。俾得全功告成。著颁发大藏香十枝。交李鸿章祇领。转发该道等敬谨诣庙祀谢。以答神庥。至此次抢堵各工。克期竣事。办理尚为迅速。署大顺广道许钤身。著交部从优议叙。署东明同知朱豫复。管带练军总兵韩凤昌。均著准其开复革职留任处分。东明县知县张宗沂。候补知府桂本諴。均著准其开复摘顶处分。仍著李鸿章督饬道厅等将善后事宜。认真经理。其在事出力员绅。著准其择尤酌保。毋许冒滥现月　　

○谕军机大臣等、都察院代奏教职陈麟图。条陈船厂。宜用武职。请令海疆各帅。慎选武将协办船政。兼操海军等语。所陈是否可行。著左宗棠、穆图善、杨昌浚酌议具奏。原摺均著摘钞给阅看。将此谕令知之。寻奏、武员读书太少。洋务或未尝问途。似不如仍用器识闳通之文员。总理船政。尚可收效。并请调留办天津水师学堂道员吴仲翔赴船政局差遣以资熟手从之。摺包　　

○又谕、前据卞宝第奏、访求地营筑法。绘具图说呈览一摺。当谕令杨昌浚、刘铭传、酌办。沿海防务紧要。均应妥筹备豫。并著各该将军督抚酌度情形。一体筹办。原摺及图说均著钞给阅看。昨据都察院代奏教职陈麟图条陈防务。请暗修炮台。多备小轮船应敌。渔船有二弊不可用等语。前叠据臣工奏陈修筑炮台等事。先后谕令各该将军督抚筹议。朝廷博采众论。期无遗策。陈麟图所奏是否可行。著一并酌核办理。原摺均著摘钞给阅看。将此各谕令知之。洋务　　

○黑龙江将军文绪等奏、戍员已革太常寺卿周瑞清愧奋自效。请宥释。得旨、周瑞清情节较重。不准释回。摺包　　

○陕西巡抚边宝泉奏、拟严禁栽种罂粟。得旨、著该抚督饬地方严行查禁。傥有奉行不力之员。即著随时□□□尔□办。仍认真查察。毋任吏胥藉端需索。扰累闾阎。尤要在禁诫官员士子。如有嗜好者。分别示惩。毋稍宽假。书院掌院。并应查汰沾染嗜好之人。以清源本。摺包　　

○以击毁法船出力。赏福建建甯镇总兵张得胜、道员杨正仪等、世职升叙翎衔有差。予中炮阵亡哨官李全寿等优恤。摺包　　

○旌表节孝河南彭李氏。摺包　　

○戊午。谕军机大臣等、户部、总理各国事务衙门奏、东北边防经费。各省报解迟延。请旨严催一摺。据称各省关应解东北边防经费。截至本年十月止。除已解到部。及报解截留。共银一百四十五万两外。尚欠解银五十五万两。请旨严催等语。此项经费。关系紧要。自应迅速筹解。以济要需。著各该督抚监督将欠解银两。赶紧筹解。傥再迟延。即著户部照贻误京饷例指名严□□□尔□。原单著分别摘钞。给与阅看。将此由五百里谕知直隶、两江、闽浙、湖广、两广、四川、江苏、安徽、浙江、福建、江西、山东、湖北、湖南、河南、广东、各督抚。并传谕粤海关监督知之。现月　　

○又谕、左宗棠奏、详察台湾情形。妥筹赴援一摺。据称八月十三日基隆之战。官军已获胜仗。因刘铭传营务处知府李彤恩驻兵沪尾。以孙开华诸军为不能战。三次飞书告急。坚称沪尾兵单将弱万不可靠。刘铭传为其所动。遽拔大队往援。基隆遂不可复问。李彤恩不审敌情。虚词摇惑。拟请即行革职。递解回籍。不准逗遛台湾等语。前敌军情关系极重。必应确切查办。不得含糊了事。李彤恩所禀刘铭传各情。人言藉藉。果系因此贻误。厥咎甚重。非递籍所能蔽辜。前谕杨岳斌迅速赴闽援台。即著该前督于到台后。详确查明。据实□□□尔□奏。李彤恩著即行革职。听候查办。将此由五百里各谕令知之。随手　　

○又谕、潘鼎新奏、龙州后路紧要。调派大员查办一摺。龙州地方。为大军出关必由之路游勇散卒。往往溷迹其闲。粮饷军械各局。萃于一隅。尤关紧要。潘鼎新驻营谅山。力图进剿。势难兼顾。非派员驻扎弹压。不足以资镇抚而昭周密。著饬李秉衡前赴龙州。督同各局委员、及地方文武、将粮饷军火。并内地防务。妥筹布置。前因广西各处土匪未净。该抚带兵出关。谕令张梦元、李秉衡、饬属稽查。李秉衡现赴龙州。即著责成张梦元仍遵前旨。妥为办理至鲍超一军。系赴云南关外。会同岑毓英进规越南。不由龙州出关。并谕该抚知悉。将此由六百里谕令知之。洋务　　

○又谕、电寄左宗棠、据左宗棠等电称、拟抽调恪靖数营。设法渡台。并盼南洋兵船迅来。藉分法势等语。所筹甚合机宜。著左宗棠杨昌浚、迅为设法。俾各营于密地渡台助剿。曾国荃务当速饬吴安康等、统带兵船。即日赴闽。听候左宗棠等调度。以作声援。电档　　

○钦差大臣督办福建军务左宗棠奏、已革总兵杨在元、请留营差遣。得旨、杨在元前在台湾侵冒营饷。恋缺忘亲。获咎甚重。著仍遵前旨勒令回籍。不准留营。摺包　　

○广西巡抚潘鼎新奏、请将托病请假记名提督王洪顺等革职。得旨、王洪顺等、前由潘鼎新电奏、已降旨将该员等先行革职。勒令赴前敌效力矣。嗣后如有因病请假者。止准在本营后路调养。不准擅自入关。并不准藉词改投内地军营。希图安逸。此旨著潘鼎新宣谕关外各军。俾知惩儆。摺包　　

○又奏、请将巳革道员王诗正、留王德榜营效力。得旨、王诗正前经被□□□尔□、情节较重。所请投营效力之处。著不准行。摺包　　

○又奏、请将已革游击谢洲等、暂缓发遣。得旨、谢洲、田福志、陈得朝、获咎甚重。所请暂缓发遣与暂行留营之处。均不准行。摺包　　

○又奏、越地各军情形。得旨、目前瘴消水涸。即著乘机进取。规复北圻各城。毋稍延缓。该军饷项。前已电谕张之洞于所借洋款内、分解大批。仍著户部查明各省应协之饷。催令迅速拨解应用。摺包　　

○以大理寺卿白桓为都察院左副都御史。外起居注　　

○予故记名提督贵州安义镇总兵周寿昌、及染瘴病故记名提督徐祖意等优恤。摺包　　

○己未。以入冬得雪稀少。上诣大高殿祈祷行礼。　　

○遣惇亲王奕誴诣时应宫。惠郡王奕详诣昭显庙。贝勒载澂诣宣仁庙。贝勒载滢诣凝和庙拈香。　　

○谕军机大臣等、岑毓英奏查明由暹罗进攻西贡。窒碍难行。并遵赏刘永福部下银两。暨陈近日战守情形各一摺。假道暹罗。进攻西贡。既据查明道远运艰。诸多窒碍。即著毋庸置议。该军染瘴病多。刘永福部下亦患病不少。朝廷殊深廑系。著岑毓英善为拊循。设法激励。据奏催调续募滇粤各勇。将病卒更换。即著认真挑选。务期精壮足恃。趁此瘴消水涸之时。力图进取。攻克宣光。庶可逐渐得手。鲍超一军。据报于十月二十七日行抵万县。已谕令丁宝桢筹给行粮。催令迅速进发。该军到滇后。著该督仍遵前旨。于张之洞筹借商款所借银两内、匀拨饷需。并与该前提督联络一气。会商进兵机宜。以资得力。将此由六百里谕令知之。洋务　　

○两江总督曾国荃奏、吴安康五船赴闽。交杨岳斌调度。得旨、即饬令吴安康将五船炮位等件配齐。即日前进。马祖澳法船来去无定。务令格外稳慎。确探前路。乘隙赴闽。但能遥作声势。自可牵制法船。以松台围。摺包　　

