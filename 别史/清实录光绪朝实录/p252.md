<!-- { "loadSidebar": true } -->
○又谕。有人奏、余姚县庙山司巡检施辅臣。将该处监生谢攀五之女。骗藏衙署。迨谢氏上控。始经交出。又买嘱差役。凡遇民闲争殴。勒令控告。百般拷索。又纵令徒犯索诈。并聚赌索费等语。如果属实。大干法纪。著谭钟麟确切查明。从严□□□尔□办。原片著钞给阅看。将此谕令知之。

现月

　　

○兵部以武会试中额请。得旨。满洲蒙古取中四名。汉军取中三名。奉天取中一名。直隶取中十六名。陕甘取中五名。广东取中十四名。河南取中八名。山东取中十名。江苏取中八名。安徽取中八名。山西取中六名。湖北取中四名。湖南取中四名。四川取中七名。广西取中三名。福建取中八名。浙江取中五名。江西取中七名。云南取中五名。贵州取中二名。现月　　

○知武举兵部左侍郎许应骙奏、山东省挑入双好之武举宋金钟。于场内覆验时。不能复开原弓。查讯系因臂伤。尚无顶替情弊。应否扣除。请旨遵行。得旨。宋金钟著即扣除。现月　　

○湖广总督李瀚章等奏、遵旨筹给霆军饷项。并现到轮船先行载勇北上情形。报闻。摺包　　

○以记名副都统联恩为西安右翼副都统。明发　　

○以指官撞骗。革内阁中书林煜南职。并讯办。摺包　　

○旌表过门守志浙江海甯州贞女许熊氏。现月　　

○壬午。谕军机大臣等。丁宝桢奏、剿办峨边夷匪。并剿捕雷波句串野夷情形一摺。峨边夷匪。句串雷波厅乌抛等生夷。夥同抢掠。窜扰观音岩桃核坪等处。丁宝桢派知府张世康带兵驰剿。叠次获胜。夷塞多欲投诚。凉山野夷。因峨边夷匪句结。复窜扰雷波厅城附近一带。该署督现派总兵李培荣驰往剿办。该处夷匪叠次滋事。必使之怀德畏威。方可安其反侧。著丁宝桢饬令张世康李培荣等认真剿办。分别良莠。剿抚兼施。并饬该处地方文武。一律严防。妥筹办理。毋稍大意。将此谕令知之。现月　　

○又谕。曾国荃奏、行抵山海关日期。因病请假各摺片。曾国荃于本月十一日行抵山海关。刘鸿年等军。亦已到防。即著该抚将海防事宜。妥筹布置。以备不虞。据称宋庆九营、及博崇武所带旗兵。驻扎营口等处。相距较远。该抚病躯未能照料等语。宋庆、博崇武、统带各营。即著归岐元节制。该将军当檄饬该提督等认真训练。密筹备豫。富升著懔遵前旨。迅速赴任。会商岐元。将防务妥为筹办。务臻周密。博崇武已否起程。并著该将军催赴防所。扼要驻扎。毋稍迟延。曾国荃病体未痊。朝廷时深廑念。著赏假一月。在营调理。遇有紧要事件。仍著随时筹办。并赏给人薓六两。俾资调养。该抚其加意静摄。以期早日就痊。用慰眷系。将此由五百里各谕令知之。洋务　　

○掌河南道监察御史徐文泂奏、各省州县。纷纷更换。请饬部明定章程。量予限制。下部议。现月　　

○吉林将军铭安等奏、续添马队。需用马匹。请派员采买。允之。摺包　　

○调补江甯副都统山海关副都统姚田奏、现在关城、兵勇云集。本年秋操。可否停止。得旨。著暂行停止。摺包　　

○癸未。谕军机大臣等。昨据曾国荃奏、因病请假。当经降旨赏假一月。在营调理。并赏给人薓六两。俾资调养。前据李鸿章奏、曾国荃患病情形。昨复据该抚奏称行抵山海关。婴疾不能治事等语。曾国荃病久未痊。朝廷实深廑念。该抚统率防军。关系綦重。应如何妥筹兼顾。期无贻误之处。著李鸿章豫为筹画。酌度具奏。前据曾纪泽电报中。有西汉松花前北洋电言可许等语。与总理各国事务衙门所发电信不符。嗣后该大臣发与曾纪泽电信。凡关系俄国议约一事。均著先行奏闻。以免两歧。将此谕令知之。洋务　　

○陕甘总督左宗棠奏、凉肃各属番族穷苦。请酌减马贡。允之。摺包　　

○以惇亲王奕誴兼署镶黄旗领侍卫内大臣。明发　　

○以正黄旗满洲都统景寿署镶红旗满洲都统。镶白旗汉军都统文煜署镶蓝旗汉军都统。正白旗蒙古副都统钟泰署正黄旗护军统领。正黄旗蒙古副都统明安署镶黄旗汉军副都统。明发　　

○礼部尚书徐桐出差。以前工部尚书李鸿藻署礼部尚书。现月　　

○礼部左侍郎桂全、工部右侍郎兴廉、出差。以吏部右侍郎乌拉喜崇阿、兼署礼部左侍郎。刑部右侍郎锡珍、兼署工部右侍郎、兼管钱法堂事务。现月　　

○署工部右侍郎程祖诰出差。以吏部左侍郎邵亨豫兼署工部右侍郎、兼管钱法堂事务。现月　　

○追予伊犁阵亡殉难各员弁那拉春等二百三十一员名分别优恤。摺包　　

○勾到新疆云南贵州广东广西四川情实罪犯。停决云南斩犯一人。四川斩犯五人。绞犯二人。余二十九人予勾。现月　　

○甲申。驻藏办事大臣色楞额奏、查阅后藏三汛营伍边界情形。又奏、变通前藏官兵阵式。暨校阅汉番官兵秋操。均报闻。摺包　　

○勾到福建吉林奉天陕西湖南湖广浙江情实罪犯。停决福建斩犯二人。吉林斩犯一人。陕西斩犯一人。湖南斩犯一人。浙江绞犯一人。余一百九人予勾。现月　　

○乙酉。勾到江西安徽江苏河南山东情实罪犯。停决江西斩犯二人。江苏斩犯一人。山东斩犯二人。绞犯一人。河南绞犯一人。余九十人予勾。现

月

　　

○丙戌。谕军机大臣等。铭安奏、遵拨马步队驰赴珲春。并请饬喜昌迅速抵吉各摺片。吉林珲春地方。防务紧要。铭安现于分巡各城之马步丹勇官兵。抽拨一千名。派协领金福、双寿、分统。驰赴珲春。扼扎防守。拟俟喜昌新添之五千兵。一律成军。分扎防所。即将此项抽拨练队一千名。仍令金福、双寿、带领回省。分归原拨各处。以期兼顾地方。自是移缓就急。即照所议办理。喜昌未到以前。铭安务当饬令金福等认真防范。毋稍疏虞。一面咨照依克唐阿。赶将伊通丹勇。召募成军。即赴防所。并咨令德平阿拣派妥员。迅将苏城翠峰各沟猎夫。尽数召募。编立成军。驻扎珲春。以厚兵力。喜昌现在计已出关。即著驰赴吉林。所有该处一切事宜。著喜昌与铭安详慎筹商。妥为办理。将此由五百里各谕令知之。洋务　　

○贝勒载治奏、病痊体弱。恳恩量减差使。得旨。载治著开去御前行走带领豹尾枪差使。并毋庸管理上虞备用处善扑营事务。现月　　

○大学士载龄因病乞休。允之。并赏食全俸。　　

○命吏部尚书灵桂管理光禄寺事务。　　

○以前浙江巡抚梅启照为内阁学士兼礼部侍郎衔。现月　　

○以前乌里雅苏台将军吉和为内大臣。　　

○以镶白旗汉军都统文煜为正红旗满洲都统。前乌里雅苏台将军额勒和布为镶白旗汉军都统。明发　　

○丁亥。以恭送孝穆成皇后孝慎成皇后孝全成皇后孝静成皇后文宗显皇帝孝德显皇后穆宗毅皇帝孝哲毅皇后册宝尊藏盛京。上诣太庙彩幔前行礼。　　

○以恭送穆宗毅皇帝圣容实录圣训尊藏盛京。上诣东华门外彩棚前行

礼。内记注　　

○派科尔沁镇国公棍楚克林沁补进惇亲王领侍卫内大臣班。并带豹尾枪差使。明发　　

○旌表年逾百龄云南昆明县节妇李氏。摺包　　

○戊子。谕内阁。广寿奏、骽疾未愈。恳准在紫禁城内暂坐二人小椅一摺。向来满洲赏马大臣。年至六十五□山戊不□、准令在紫禁城内乘坐小椅者。原因年老足疾。加恩以示体恤。此外或出自特恩。非臣下所能自请。广寿病未痊愈。本日已给与假期。乃率请乘坐小椅。殊属冒昧。著传旨申饬。

现月　　

○己丑。以神灵显应。颁四川洛浦龙潭神庙扁额曰青霄甘霤。现月　　

○谕军机大臣等。恒训、丁宝桢奏、里塘土司喇嘛。调兵攻击查录野番。现经派员驰往弹压查办等语。查录野番因戍守番官。约束不严。纠虏里塘土民粮食牲畜。及汉塘官马。并逼勒里塘番户。致土司等忿极不甘。调集土兵数千。该野番亦聚兵抵御。业已接仗。相持未下。经丁宝桢派员酌带弁兵。星驰前往筹办。查录野番素称凶悍。降服后仍敢乘闲肆行纠虏里塘土司喇嘛等不堪其扰。擅自调兵攻击。并不先禀请办理。亦属藐玩。著恒训、丁宝桢、即饬派出员弁。妥为相机筹办。设法解散。一面选派番民敬信之呼图克图。分往切实开导。务令两造罢兵。听候查办。并著色楞额、维庆、严饬戍守番官若康撒。认真约束。以弭衅端。将此由四百里各谕令知之。现月　　

○署四川总督丁宝桢奏、妥议滇黔盐税试办情形。报闻。摺包　　

○又奏、查勘资阳清溪两县被灾情形。得旨。著饬地方官查明抚恤。俾无失所。摺包　　

○先是恩承、童华奏、四川东乡县知县路朝霖。于札提东乡县案内人证解送迟延。下四川总督丁宝桢查明覆奏。至是奏、查明降调知县误被□□□尔□揭。请援例开复原官。其本任东乡县。既经部选有人。呈报到任。应照何项例章办理。请饬部查覆。得旨。路朝霖著准其开复降调处分。仍以知县留于四川另补。并免其送部引见。余著吏部议奏。摺包　　

○旌表刲臂疗姑四川酉阳州孝妇谢晁氏。摺包　　

○庚寅。总理各国事务衙门奏、印度王呈进乐器。并手著洋文乐记各书。恳求赏赐品物。以为希世之宝。谨拟颁给头等金宝星一面。景泰蓝花瓶一对。由出使大臣曾纪泽转交该印度王领收。报闻。摺包　　

○库伦办事大臣奕榕等奏、造报察哈尔马队军需用款。下部知之。摺包　　

○命神机营文案处六品领催庆堉、即选主事钦天监笔帖式端泽、即补主事理藩院笔帖式桂龄、候选笔帖式侍卫处行走溥容、交库伦办事大臣奕榕差委。现月　　

○予故新加坡领事官胡璇泽议恤。摺包　　

○辛卯。谕内阁。前据御史载彩奏、上驷院派委厩长等差。郎中定昌等有蒙混情事。当谕令该堂官确查。兹据师曾等查明具奏。上驷院将牧长荣格派充厩长。既据查明与奏案相符。其派委副长常海、牧长裕昆各差。亦均照成案。由该堂官酌核。定昌等并无蒙混情事。即著毋庸置议。现月　　

○浙江巡抚谭钟麟奏、筹解金州营战船料物。在洋遭风漂失。请援案豁免。下部议。摺包　　

○旌表守节殉夫广西临桂县节妇麻翁氏、麻罗氏、麻张氏、麻朱氏、朱蒋氏。摺包　　

○旌表奉母守贞广西西林县孝女岑氏。摺包　　

○壬辰。孝慈高皇后忌辰。遣官祭福陵。黄绫本　　

○遣官祭历代帝王庙。外记注　　

