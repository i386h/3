<!-- { "loadSidebar": true } -->
○河东河道总督任道镕奏、遵办集股事宜。先倡捐银一万两。请免领股票。并河防局节存余款。一并听候部拨。得旨、著户部归入股票办理河防局余款听候部拨。摺包　　

○甲子。遣官祭先医之神。　　

○谕内阁、给事中荣升等奏、已故大员应还借项。并未清还。请旨办理一摺。已故哈密办事大臣明春前在任内借用商款。内有商人袁永丰经借银二万两。屡索未还。现经该商之妻袁赵氏呈控。明春之子侍＜目辟＞行＜匧心＞口＜韦未＞＜夗贝＞志兴、仍复狡赖。自应严行追究。侍＜目辟＞行＜匧心＞口＜韦未＞＜夗贝＞志兴著暂行解任。交刑部传讯以成信谳。现月　　

○总理各国事务衙门奏、续借英德商款一千六百万镑。周息四厘五毫。八三折扣。以苏州淞沪九江浙东货厘。及宜昌鄂岸皖岸盐厘作抵。分四十五年本利还清。订立合同。请旨遵行。从之。摺包　　

○户部奏、拟定给发昭信股票详细章程十七条。一分造一百万五百两一千两。二千两股票。一、股票载录谕旨及章程。一、铁造户部昭信局印。一、选派司员经理。分别功过。一、核实局用经费。一、筹集数目定一万两一限二十年还清。年息五厘。一、各省藩司均设昭信分局。一、付息每年一次。以二月为期。一、归还本息。由部局及各分局凭票付给。一、本息概发现银。一、严定假造股票罪名。一、股票准抵押售卖。仍报局立案。一、官员迁调准在原领票处呈报。另给凭单于所在支领。一、劝集股款钜数。分别奏请由部核给奖叙。一、此款专候拨还洋款。不作别用。一、未尽事宜。随时奏明办理。从之。摺包　　

○御史胡孚宸奏、德人擅杀华民。请饬诘责。又奏、国闻报所载中英新约。请饬查更正。下所司知之。　　

○西安将军国俊等奏、覆陈驻防官兵操练情形。报闻　　

○命刑部尚书廖寿恒在军机大臣上学习行走。现月　　

○乙丑。孝康章皇后忌辰。遣官祭孝陵。早事　　

○谕内阁、前据刘树堂奏倢■＜曰融＞■＜石木＞、河南藩司额勒精额纳妾一事。当经谕令确查。兹据奏称、该司所纳尚非部民之女等语。此等琐屑之事。该抚不应率行入告。刘树堂著传旨申饬。现月　　

○督办军务处王大臣。奏遵议盛京将军依克唐阿奏请抽练工兵飞兵。请予照准。仍当密饬各军。一律选拔精练。从之。

摺包

　　

○内务府奏、发遣黑龙江等处太监名数及到配日期。得旨其逃走太监著上紧缉拏。摺包　　

○直隶总督王文韶奏、勘估通州境内温榆河果渠村岁修各工。下部知之。摺包　　

○两江总督刘坤一奏、筹浚太仓州及镇洋县境所辖之刘河。援案摊徵工费。并由司关局各库先行筹垫。以济要工下部知之。摺包　　

○丙寅谕军机大臣等、许景澄著派充头等钦差大臣。专使俄国商办事件。详细情形。著总理衙门电令筹办。电寄　　

○两江总督刘坤一等奏、厘定海运章程。一、循案委员设局分办。一、交仓漕白正耗就数起运。节省等耗。仍粜变拨抵运脚。一、经费以河运节省银米等款分别抵支。一、天津通州经费北局用款分别裁革拨解。一、米色请赶速兑收。并将上届存仓循案作抵。一、剥运漕粮应装袋。并多备剥船。一、沙船经剥食耗。请循旧动支作正开销。一、米船放洋。循案派拨轮船巡护。一、沙船领运事宜遵照成案办理。一、蠲减缺额南粮。以变价余賸拨补。下部知之。摺包　　

○河南巡抚刘树堂奏、遵议扩充制造厂局。并筹款添购机器。下所司议。寻奏、豫省制造厂局。设立处所。尚未声明。所有添购机器等款。统由该抚另行设法筹措。不得动用节饷银两。有误指拨要需。从之。摺包　　

○以捐修北正片滟臿工程。予江苏盐城县廪贡生陶鸿绪等为其故父建坊。摺包　　

○豁免青海玉树阿里克番族马贡银。　　

○丁卯。祭文昌帝君庙。上亲诣行礼。起居注　　

○成都将军兼署四川总督恭寿奏、朱窝章谷两土司。均非袭替无人请毋庸改设屯员。以致夷情不洽如所请行。摺包　　

○又奏遵旨筹办矿务。冕甯金厂责成道员赖鹤年督同矿师唐星球专办。并遴派熟悉厂呈工师。分赴各属查勘又奏、遵旨筹办制造厂局。拟就原有机器局扩充。以节糜费。均下所司知之。　　

○戊辰。山东巡抚张汝梅奏、报效库平银十万两。听候部拨不敢仰邀议叙得旨、著咨行户部。归入股票办理摺包　　

○调镶白旗汉军副都统信恪为密云副都统。密云副都统苏噜岱为镶白旗汉军副都统。现月　　

○己巳祭关帝庙上亲诣行礼。起居注　　

○谕内阁上月三十日。曾经剀切晓谕各直省将军督抚将裁兵节饷等事迅速办理。连日复据依克唐阿刘树堂恭寿先后奏到均无切实办法。著再行通谕各将军督抚懔遵晶■宜次谕旨。即将此事赶紧筹办。迅速覆奏以慰廑系。现月　　

○又谕、中允黄思永奏、职衔抵捐实官。请将赈捐明定章程。递减二成等语。著户部议奏。早事　　

○谕军机大臣等、电寄刘坤一等去岁徐州灾情极重前准留漕米三万石。以备赈抚现当青黄不接之时。著再留江北漕米一万石。俾资接济该督等速派干员核实办理。以全民命电寄　　

○总理各国事务衙门奏、现与德国使臣议定专案三端。分别款目。详载租澳界址及一切办法。彼此画押盖印讫。请盖用御宝批准。依议行摺包　　

○予在营积劳病故哈密办事大臣文麟附祀新疆哈密古城专祠并将事迹宣付史馆立传。从塔尔巴哈台参赞大臣富勒铭额请也。现月　　

○予故甘肃凉州镇总兵蒋东才亳州专祠列入祀典。从安徽巡抚邓华熙请也。摺包　　

○以捐助赈款。予浙江候选郎中徐友兰、为其故父母建坊。庚午。谕内阁、王毓藻奏、覆陈筹饷事宜一摺。据称山东东海临清两关关税。前经提归公项。每岁八万余两。此外税务较优省分。请饬认真厘剔等语关税为饷源大宗。自应实力整顿涓滴归公各关税款。应提充公者谅亦不少。岂容经收之员任意侵匿著各该将军督抚破除情面。认真厘剔查有应行归公之款。尽数提用。据实报部。傥再隐匿不报即行从严倢■＜曰融＞

■＜石木＞处。将此通谕知之。现月　　

○谕军机大臣等、前因练兵筹饷为自强要著。曾经通谕各省督抚认真办理。并谕令户部详查出款入款共有若干。以便通盘筹画。兹据户部查明咸丰三年以前以后出入各款。凡部中有案可稽者。无不一一胪列。并沥陈今日入不敷出之故。由于用款较前增钜。以今追昔比较则易。以昔例今裁减则难。自系实在情形。总之不论本有本无但论孰缓孰急。事关急需者虽本无未可骤减。其稍缓者。即本有亦不妨酌裁良为确切不磨之论。惟是按款稽核。部臣不过综其大纲。至于孰为可裁孰为可减则权在疆吏。非空言所能奏效。著各直省督抚查照该部所奏。各就地方情形。详细酌度。总期省一分用款。即裕一分饷源。毋徒以一奏塞责。原摺著钞给阅看。将此谕令知之。现月　　

○又谕、王毓藻奏、两广盐务引地极阔销数甚微。运库所入。岁仅百余万两。请饬变通办理等语盐课为饷项大宗。岂容利归中饱著谭钟麟按照所奏。切实查核。应否改照川盐办法。统归官运。分督商销以裕国课之处。即行妥议章程。奏明办理原摺著钞给阅看。将此谕令知之。　　

○河南巡抚刘树堂奏、豫省矿务请归商人自借洋款承办。下所司议。寻奏遵议河南矿务办法。改订合同。准豫丰公司承办。怀庆左右黄河以北地段。以示限制从之。摺包　　

○辛未。上诣瀛秀园门外跪送慈禧端佑康颐昭豫庄诚寿恭钦献崇熙皇太后幸颐和园驻跸。起居注　　

○陕甘总督陶模奏、遵旨筹办甘省矿务情形请饬下北洋大臣。由黑龙江漠河或天津学堂选派三员。带领工匠酌带器具。来甘寻觅佳矿得旨、著总理各国事务衙门咨行王文韶拣员派往。摺包　　

○又奏、甘肃提督董福祥所统甘军。开拔东往。并添募各营。所需饷项。请饬由山西在划拨甘军二十四年行饷项下。先行照数提解甘省以清挪借而重饷需。得旨、著户部咨行山西巡抚照数提解。摺包　　

○漕运总督松椿奏、堵闭车逻南关新坝工竣。报闻摺包　　

○壬申。谕内阁、前据给事中丁之栻奏倢■＜曰融＞■＜石木＞、直隶道员高骖麟等各款当经谕令王文韶确查。兹据查明覆奏开单呈览直隶清河道署天津道高骖麟、通永道沈能虎、候补道张振棨、被倢■＜曰融＞■＜石木＞各节。均无实据。即著毋庸置议。候补道钱奎元、虽无擅卖义地情事。惟年少气浮行为谬妄著即行革职。管带亲兵营副将王得胜被倢

■＜曰融＞■＜石木＞各节。查无实据。惟性情粗疏不知检束。著一并革职。四门千总任裕昇、武弁习气。实不能免。著革职留任。以示惩儆。现月　　

○谕军机大臣等、电寄董福祥、据驰奏请再募十营等语。

董福祥一军。昨经军机督办军务处王大臣奏准于二十营外。又添五营。已足敷用。毋庸再添马安良著准其调赴平阳。仍著陶模将河州一带妥为布置。慎笪弹压。其车驮等项。著准其照例开销。电寄　　

○漕运总督松椿奏、南河工需日绌。所有各省额饷。请饬嗣后按年解清。不得藉词挪用。得旨、著户部转咨各该省迅速筹解。摺包　　

○予捕匪殒命漕标千总高玉琛优恤摺包　　

○癸酉。谕军机大臣等、启秀奏、遵旨查勘惠陵工程情形。据实覆陈一摺。惠陵工程紧要。本年方向不宜。亟应设法保护以昭慎重。著毓山滟昆等敬谨办理。俟方向相宜之年再由守护大臣奏请派员勘估修理。现月　　

○又谕、刘坤一奏、江北冬漕遵办河运。请饬疏浚河道一摺。据称济甯戴庙开河袁口靳口安山一带。节节浅阻。十字河年挑年淤。十里铺陶城埠口门内外。淤垫更甚。均须大加挑浚等语。南漕关系紧要。上年运船来回。均极阻滞。此次漕船经行河道。必须豫筹疏浚。方能迅速抵通著任道镕。张汝梅。严饬该管河道各员。认真挑浚。务期一律深通。并将各缺口分别堵筑坚实。以利漕行。将此由四百里各谕令知之。现月　　

○总理各国事务衙门奏、胶澳事起中外交涉愈形棘手请肬

■闲派俄德法英日美等国专使。重其事任。先为惩前毖后之谋。以图固圉自强之计。从之。摺包　　

○长江水师提督黄少春奏、出巡营伍并总统江胜军驻镇筹防报闻。摺包　　

○甲戌。孝哲毅皇后忌辰。遣官祭惠陵。旧例　　

