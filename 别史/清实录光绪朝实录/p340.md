<!-- { "loadSidebar": true } -->
○又谕、前因御史俊乂奏□□□尔□内务府银库郎中齐克森布。取巧夤缘。把持公事等款。当谕令总管内务府大臣。查明具奏。兹据奏称、内务府银库差使紧要。齐克森布由缎库郎中。调补银库。系援照例案办理。掌库文林。经前任该管大臣派管各作差使。嗣升员外郎。仍留造办处当差。旋经广寿将库外差使。全行开去。均非齐克森布所能干预。至原□□□尔□夤缘营谋一语。究竟夤缘何人。及何人受其夤缘。请饬指实以凭查办等语。即著俊乂、将所□□□尔□齐克森布夤缘营谋一节。指实具奏。现月　　

○又谕、宗人府刑部奏审明直隶安州私垦官淀一案。分别定拟一摺。此案王幅详于票垦淀地。辄起意捏造租册。商同张金谋等。句串护军校萨彬。将淀地蒙混投献溥泰公府。希图倚势垦种。充当庄头。实属胆大妄为。王幅详著照所拟。发边远充军。到配折责安置。张金谋听从投献。往向萨彬说合。著杖一百。徒三年。礼部郎中孟传金。明知淀地禁垦。仍向萨彬告称可办。并代溥泰拟劄文告示谕帖。复捏名顶冒。希冀分种地亩。殊属不安本分。著革职发往军台。效力赎罪。萨彬身充公府包衣。于王幅详等。投献淀地。并不确切访明。遽行勘丈。张贴告示。亦属咎有应得。萨彬即田瑞。著革去护卫衔护军校。杖九十。徒二年半。该犯与王幅详俱供母老丁单。均著不准留养。奉恩镇国公溥泰。于王幅详等具呈投献淀地。并不查明是否禁垦。轻听孟传金之言。托拟劄文告示谕帖等件。并亲笔标画。派人前往勘丈。即系已受投献。溥泰著革去公爵。仍照例折圈禁一年。以示惩儆。现月　　

○谕军机大臣等、给事中楼誉普奏、浙江大岚山。本名大兰。界连甯绍台三府。向为盗匪出没之所。近有劣员宋葆华。句结土棍周阿荣。捏造士民公信。禀请于大岚一带。开办矿场。自称督办。并有总办帮办等名目。聚众设局。情势汹汹。请饬查禁等语。现在台州土匪。伏莽未靖。若以开办矿务。聚集数千无赖之徒。设或乘机句引。实为地方之害。著刘秉璋确切查明。严行禁止。如已开工动众。亦即设法妥为遣散。毋任滋事。至所奏劣员宋葆华。蒙捐官职。暨句结土棍。任意妄为各节。如果属实。即行奏□□□尔□惩办。原摺著钞给阅看。将此谕令知之。寻奏、大岚山并未开穵铁矿。报闻。现月　　

○又谕、总理各国事务衙门奏、越南事宜。现有变局。亟应密筹防务一摺。现闻法兵已攻破越之南定。并议将宝海撤回。事已中变。情殊叵测。在我保护属邦。固守边界。均关紧要。亟应妥筹备豫。著岑毓英、倪文蔚、杜瑞联督饬关外防军。挑选劲旅。扼要进扎。该两省现在驻越兵勇若干。著查明确实具奏。应否添派队伍。以厚兵力。即行体察情形。妥为办理。广东原驻廉琼水师。并著曾国荃、裕宽。饬令吴全美移近越洋。认真巡哨。凡海军应筹应备之端。必须尽力讲求。不可稍涉疏懈。前谕徐延旭出关。著即迅速前往。会商黄桂兰赵沃、相机布置。保守北圻。此次筹备各节。非从前事机尚缓可比。该督抚等。务当悉心经画。实力整顿。总之衅端不可自我而开。要必壮我声威。用资镇慑。并期实堪备御。进止足恃。以杜诡谋而维大局。将此由五百里密谕曾国荃、岑毓英、裕宽、倪文蔚、杜瑞联、并传谕徐延旭知之。洋务　　

○命刑部左侍郎薛允升会同审办云南报销案件。　　

○以都察院左都御史毕道远署礼部尚书。礼部尚书恩承兼署兵部尚书、刑部左侍郎薛允升署刑部尚书、礼部左侍郎张澐卿兼署刑部左侍郎、吏部左侍郎奎润兼署户部右侍郎、吏部右侍郎锡珍兼署刑部右侍郎。现月　　

○以正黄旗汉军都统棍楚克林沁署正蓝旗汉军都统。镶黄旗蒙古副都统松溎署正白旗蒙古副都统。现月　　

○赏给巴西国使臣白乃多宝星。随手　　

○己丑。谕军机大臣等、游百川奏、察看黄河酌拟办法。游百川、陈士杰奏。查明黄河下游情形各一摺。山东黄河。近年以来。屡次冲决。亟应妥筹办法。惟其闲利害轻重。必须熟计兼权。以期实有裨益。该侍郎所陈疏通河道。分减黄河。亟筑缕堤各条。详加披阅。尚须切实筹议。未可遽见施行。徒骇马颊鬲津、各河。地连畿辅。旧迹渐就湮废。疏通已甚为难。如竟勉力兴办。引入各河。正恐东省未必得其利。而畿疆重地。巳先受其害。殊非善策。至拟筑缕堤两岸。千有余里。工费既属繁钜。而原有缕堤之处。一筑再筑。屡经塌陷。于捍患御灾。亦恐不足深恃。不可不加以慎重。黄流汜滥。必须水有去路。庶水患可以稍纾。自以疏通河道为要务。据奏利津之南北岭。屡筑屡决。场灶已漫淹大半。幸村庄无多。如能由此直开入海。较为便捷等语。该处工钜地险。堵筑难保无虞。如竟令其由此入海。于大局是否有益。著游百川等。悉心揆度。权其轻重。据实奏闻。小清河能否开通。以分水势。著一并详细确查。河流迁徙靡常。惟在顺水之性。因地制宜。设法疏治。以纾灾患。著游百川、陈士杰、再行通盘筹画。会同熟商。妥议详细具奏。齐河上下冲决各处。即著督饬官绅。实力抢办。被水灾区。业经拨款赈济。并著陈士杰饬属核实经理。妥为抚绥。毋任灾黎失所。将此各谕令知之。现月　　

○命记名提督杨岐珍、江西南昌府同知崔国榜、均发往浙江。交巡抚刘秉璋差委。现月　　

○庚寅。孝贞显皇后忌辰。上诣建福宫圣容前行礼。遣官祭定东陵。　　

○辛卯。孝贤纯皇后忌辰。遣官祭裕陵。　　

○谕内阁、翰林院侍讲陈学棻奏、武英殿书版阙失。请饬查明补刊等语。著该管王大臣查明现阙书版。先将经籍补刊。余俟陆续刊刻完全。用备观览。现月　　

○又谕、前据总管内务府大臣奏、遵查郎中齐克森布□□□尔□款。请饬俊乂指明夤缘何人。及何人受其夤缘等语。当谕令俊乂指实具奏。兹据奏称、夤缘踪迹。非外人所能得其底蕴。齐克森布优缺要差。莫不兼摄。使非众论哗然。何敢无故纠弹等语。银库郎中齐克森布、被□□□尔□各款。据该管大臣确切查明。并无不合。即著毋庸置议。该大臣仍当随时察看齐克森布能否称职。毋得稍涉瞻徇。至御史虽准风闻言事。必当详加考察。确有依据。方可入告。若以毫无实据之词。率行□□□尔□劾。冀博敢言之名。亦难逃朝廷洞鉴也。现月　　

○谕军机大臣等、左宗棠奏、办理江海防务。需用殷繁。粤海关应解南洋经费。自第八十一结起。至八十九结。约共徵存应解银四十余万两。叠次咨催。丝毫未解。请旨饬催等语。南洋办理防务。需用孔多。著崇光即将欠解南洋经费。克日埽数解赴江甯。毋再迟延。嗣后仍当源源报解。以应要需。将此谕令知之。　　

○又谕、翰林院侍讲陈学棻奏、请饬豫筹赈抚一摺。据称上年楚省汉沔等处。秋收已荒。近闻河南确山、息山县一带。麦荒已见。抢劫之案叠出。该处民风。素非安静。抚驭失宜。恐游勇教匪。煽惑扰乱。请饬筹款赈济。消患未萌等语。所奏灾黎。困苦情形。殊堪怜悯。饥馑之余。宵小乘机煽惑。尤不可不先事豫防。著鹿传霖成孚、体察情形。如荒象已著。即著一面筹款赈济。一面严饬地方官。妥为弹压抚绥。毋任流而为匪。并著涂宗瀛、彭祖贤、饬属随时防范。以靖闾阎。将此谕知涂宗瀛、彭祖贤、鹿传霖并传谕成孚知之。现月　　

○以河南布政使成孚暂护河南巡抚。　　

○命河东河道总督庆裕。迅赴新任。以江苏布政使谭钧培护理漕运总督。现月　　

○壬辰。陕甘总督谭钟麟奏、审明会匪陈宝仁等。分别办理。得旨、即著勒限严拏王林等。务获惩办。毋任漏网。随手　　

○吉林将军铭安等奏、繙译废弛。拟请援照奉天现办成案。添设繙译考试。下部议。　　

○以正红旗汉军副都统维庆署右翼前锋统领。　　

○以詹事府少詹事祥麟为内阁学士兼礼部侍郎衔。明发　　

○癸巳。陕西巡抚冯誉骥奏、陕东商州大荔一带。并无回民抢劫案件。省回甘回。均臻安谧。报闻。摺包　　

○广西巡抚倪文蔚奏、土官农良辅被戕。得旨、即著该抚饬属严缉逃犯。务获究办。所有择立土官。安抚良民各事宜。并著妥为办理。以靖地方。随手　　

○以玩视公事。革甘肃同知萧毓英职。　　

○甲午。以翰林院侍讲学士钱桂森为詹事府少詹事。　　

○旌表节妇安徽寿州把总韩映奎妻王氏。摺包　　

○乙未。谕内阁、彭玉麟奏、沥陈下情。恳请收回成命一摺。彭玉麟宣力有年。声望夙著。是以＜闲＞授兵部尚书。用资倚任。兹据奏陈病状。廑系良殷。著该尚书加意调理。一俟病体稍愈。即行来京陛见。毋庸开缺。现月　　

○又谕、宝鋆等奏、甄别参领等员一摺。镶蓝旗满洲五甲喇正参领兼印务参领祥泰。于办理本旗事务。近来渐形竭蹶。闲有起灭自由情事。著先行撤去印务参领。仍留五甲喇正参领本任。由该旗都统等随时察看。傥有蒙混弊端。即行从严□□□尔□办。署佐领骁骑校忠顺。办事迹近含混。著开去署佐领差使。并撤销卓异。世袭佐领文绅。差务疏懈。未能得力。著交部议处。以示惩儆。现月　　

○谕军机大臣等、前因李鸿章奏请回籍葬亲。当经赏假两月。现在北洋事务紧要。李鸿章营葬事毕。著不必拘定假满。即回署任。该大臣公忠体国。定能仰副朝廷倚任之意。不至稍涉稽迟也。将此由五百里谕令知之。洋务　　

○又谕、前据总理各国事务衙门奏、法兵攻越之南定。当谕令该督抚等。将防务密筹布置。现闻法人在越南境内。势更猖獗。滇越边防。尤属吃紧。前谕徐延旭出关现在谅已前往。著倪文蔚饬令会商黄桂兰、赵沃、相度机宜。速筹防御。滇省边境。亦应酌派大员。带兵驻扎。著岑毓英、杜瑞联、饬令唐炯迅速出省。统率防军。择要扼守。兵力如有不敷。即著酌量添拨。总期滇粤两省。互相联络。力保越南北圻。即以固吾边圉。广东琼廉一带。前派吴全美统带兵轮船。认真操练。该处洋面。近接越境。必应极力整饬水师。以壮声势。著曾国荃、裕宽、饬令吴全美。移近越洋巡哨。藉资援应。法人意极狡谲。目前越南事机。甚为紧迫。必须防务确有把握。方可相机因应。该督抚等。接奉叠次谕旨。当已实力妥筹。著将办理情形。速即奏闻。以纾廑系。将此由五百里各密谕知之。洋务　　

