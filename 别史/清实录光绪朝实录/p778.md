<!-- { "loadSidebar": true } -->
○辛巳。谕军机大臣等电寄李鸿章等、前据美使函称。接日本电已派林董为驻扎中国使臣。当经总理衙门商令美使。转告日本暂缓前来。兹据覆称。两国须将各事商办完结。不必展缓等语。现闻日使即将抵津。著李鸿章、王文韶、为全权大臣。与日本使臣商办事件。不必先令来京。以免周折。该使如索看文凭。即摘录谕旨。令其阅看。电寄　　

○又谕、电寄李鸿章、前因台民变乱。据为岛国。已令文武各员内渡。此后无从过问。昨又电令南洋广东。禁止私运军火勇丁赴台。此即自立脚步之意。如日使言及此事。著李鸿章、王文韶切实告以和议既定。中国决无嗾令台民自主之理。勿听洋报谣传。致生疑虑。电寄　　

○又谕、电寄依克唐阿、电奏已悉现在和约已定。台湾自立拒倭。无从过问。当不至因此再起波澜。辽地尚未交还倭兵去来。祗可听之。若以鞍山站等处。敌兵已去。遽行拨队前往转恐别生枝节。著依克唐阿。仍令各军扼守原扎之处。切勿轻动生事。是为至要。该将军昨请添拨银两。已由户部拨银十万两应用矣。电寄　　

○骚浙总督边宝泉奏、闽省茶糖两项。难以增厘及向无土商行栈。莫从捐办。又奏、续添水陆勇丁。并办理渔团情形。均下部知之。摺包　　

○壬午。谕军机大臣等、电寄刘坤一、电奏已悉。昨据依克唐阿电称鞍山站等处。敌兵已去。拨兵移防等语已谕令扼守原扎之处。切勿轻动生事。刘坤一所称。不可自我生衅。所见甚是。现在和议已定。辽地未归两国商办之事尚多。断不可先自妄动。贻误大局。著刘坤一知照依克唐阿、长顺、饬令各军。仍在原处扼扎。不得轻进。电寄　　

○齐齐哈尔副都统增祺奏、剿办蒙古界内马贼情形。得旨、仍著随时防范。遇有匪踪。立即派队驰剿。毋稍疏纵。随

手摺包

　　

○缓徵直隶永平遵化二府州属被灾地方新赋。及旧欠钱粮租项。并减差徭。现月　　

○癸未。遣官祭关帝庙。外记注　　

○谕内阁、督办军务王大臣奏提督董福祥。请假省亲。据情代奏一摺。览其所呈。情词恳切。出于至诚。惟董福祥现在总统甘军。一切训练事宜。正资得力。未便遽允所请。该提督忠勇朴诚。朕所深悉。际此时艰。当思力图报称用副朝廷委任至意。洋务　　

○又谕、步军统领衙门奏、拏获结夥偷拆城墙甎块贼犯。请交部审办。并将直班之步军校。交部议处各摺片。所有拏获之成二即成立。小陈即陈文茂。小高即高玉。大德子即德柱恩二即恩喜文二即文喜六名著交刑部严行审讯。按律惩办。未获之文大即经文。瑞子即瑞福。仍著严缉务获。毋任漏网镶黄旗蒙古步军校全禄。于该犯等结夥偷拆城墙甎块。毫无觉察。实属疏懈著交部议处。现月　　

○谕军机大臣等、电寄李秉衡、电奏已悉。汤聘珍既无经手事件。即著令其交卸来京。电寄　　

○又谕、电寄刘秉璋、据电称新津教堂。又复被毁等语四川人情浮动。此次省城教堂全毁已难了结。若再延及他处。办理更形棘手。著刘秉璋严饬各属地方文武。认真弹压保护。免使酿成巨案。被毁各堂。仍著查明系何国教士所设。并将办理情形电覆。电寄　　

○又谕、电寄刘坤一、刘坤一十一日电。长顺初九日电。均悉。现在台湾已经李经方交接清楚。倭兵攻台。基隆不守。省城瓦解。无从过问和局并未决裂。倭允归辽。有三国担认。不致翻悔。我军祗宜就原扎处所。小心防守。且不可轻信传闻。率行进扎。图占先著。转致启衅。是为至要。此旨著刘坤一知照长顺。依克唐阿。及前敌各军。一体懔遵。电寄　　

○又谕、电寄许景澄辽东倭兵。前据探称陆续撤退。所存无多。兹又据长顺等电称、现又添兵增炮。筑台穵沟。似不肯归地等情。洋报又称海参崴俄兵。整备行囊。似有与倭交绥之意。现在台湾已经李经方交接清楚。台倭交兵。与我无涉。惟归辽之事。三国究竟商议如何。尚无确信。著许景澄即向外部探问电闻。借款一节。亦宜早与定议为要。电寄　　

○江西布政使方汝翼。因病解职。以前甘肃新疆布政使魏光焘为江西布政使。现月　　

○甲申。谕军机大臣等、电寄李鸿章等、三电均悉。台事既经李经方与桦山交接清楚。立有文据。此后台湾变乱情形。即与中国无涉。应由李鸿章电知伊藤。以为了结此事之据。至海线如何办理。应饬电局豫为筹议。以备随后商定。前派李鸿章、王文韶。为全权大臣。与日使商办事件。该使有无来津消息。并著探明电闻。电寄　　

○引见繙译进士庆斌、得旨、仍以兵部员外郎归原班补用。现月乙酉。上御文华殿。俄罗斯使臣喀布泥法兰西使臣施阿兰、觐见。　　

○谕内阁、溥龄等奏应修河道泊岸各工请派员查验一摺。惠陵河道泊岸等处。应修工程。著派英年敬谨查勘。奏明办理。现月　　

○谕军机大臣等、前据裕禄宋庆奏、请奖攻克连山关分水岭等处出力员弁。依克唐阿奏、请奖草河岭等处打仗出力员弁各摺件。本日已降旨均照所请奖励矣。将此各谕令知之。洋务　　

○又谕、漙龄等奏、恭备要差。款项不敷请旨饬拨。以济急需一摺。据称婉贵妃金棺。上年奉移东陵顺水峪暂安。所有各祭期礼节。应用一切款项。曾由直隶藩库领到银八千两。尚不敷银四千九百七十五两。请旨饬拨等语。著王文韶转饬直隶藩司照数筹拨。以供要需。将此谕令知之。现月　　

○又谕、裕禄等奏、请饬催本年的饷。并历年欠饷。开单呈览一摺。据称奉天的饷。前经户部议拨山东地丁银十一万两。两淮盐厘银八万两。盐课银三万两。江苏厘金银三万两。临清关常税银二万两。迄今数月之久。各省均未报解等语。奉天支放各项。待款孔殷。自应迅速拨解。以济要需。著各该督抚监督等、即将应解奉天本年的饷。于五月内埽数解清。并将欠解历年专饷。分年搭解。俾资应用。原单均著钞给阅看。将此由五百里。谕知直隶。两江。江苏。河南山东各督抚。并传谕淮安关监督知之。现月　　

○盛京将军裕禄奏、军务未定请将汉军繙译笔帖式暂缓考试从之　　

○以攻克连山关分水岭等处出力记名提督江自康赏还黄马褂。赏记名总兵窦从周、张银龙、周盛长、王征元、副将聂鹏桂、参将吴永发、陈泰交、程起凤、苏仲发、游击华兴祥、都司潘金山、巴图鲁名号。复已革总兵孙显寅原官。赏还勇号。仍以总兵记名＜闲＞放。余升叙加衔有差。洋务　　

○以草河岭等处打仗出力。予记名副都统协领札克丹布、以副都统＜闲＞放。并赏巴图鲁名号。赏二等侍卫荣和、五品军功韩登举、护军校乌勒兴额、补用郎中寿山花翎。余升叙加衔有差。洋务　　

○协修官尹庆举恭纂　　

总纂官钱骏祥恭辑监修总裁世恭阅六签三月十九日正总裁那月日专司藳本陆恭覆阅癸丑八月二十五日　　

徐月日　　

荣月日副总裁唐月日　　

宗室宝恭阅六月初七日

　　

陈恭阅三签六月二十四日　　

熙月日　　

郭恭阅七月初九日　　

宗室麒月日



大清德宗同天崇运大中正至经文纬武仁孝睿智端俭宽勤景皇帝实录卷之三百六十八　　

光绪二十一年。乙未。五月。丙戌。谕军机大臣等、前据杨昌浚奏、撒回争教起衅围攻循化厅城。当谕令会商奎顺雷正绾等、督队进剿。嗣叠据电奏撒回猖獗。河州西甯等处。并皆蠢动。复令就现有兵力。迅速剿办。兹览所奏。分路布置援剿情形。尚属周妥。即著杨昌浚会同奎顺雷正绾、督饬总兵杨彦和邓增等、分路进攻。剿抚兼施迅解成围。毋任蔓延为患。本日有人奏撒匪生变。始因争教涉讼。地方官有索费情事。遂致激而生变等语。著该督确切查明。先将办理不善之员。从严参办。毋稍徇纵。将此由五百里各谕令知之。寻奏请将办理不善之主簿陈庆麟革职。从之。摺包　　

○陕甘总督杨昌浚奏、官军分布不敷。续添营兵。加募土勇。以资防剿。下部知之。摺包　　

○前黑龙江将军依克唐阿奏、侍卫荣和等。现值升等年分。惟均在前敌。请免随班列验。得旨、荣和、寿长、昨已赏给头等侍卫。贵权等著该衙门酌核办理。现月摺包　　

○盛京将军裕禄奏、锦州等处上年歉收。恳恩赏借兵丁仓米。以资接济。允之。摺包　　

○署绥远城将军归化城副都统奎英奏、截留俸饷减成银两。抵补兵食。下户部知之。摺包丁亥。谕军机大臣等、御史和福奏、工部琉璃窑商人赵春宜等蒙领料价银两。贻误要工。请饬究办一摺。著工部堂官查明具奏。寻奏、赵春宜参款。查无确据。应毋庸议。从之。摺包　　

○侍卫处奏、应挑升等侍卫。请于何日何处带领阅看步射。得旨、著派御前大臣阅看箭枝。拟定正陪。分四日带领引见。现月摺包　　

○湖南巡抚吴大澂奏、裁撤营勇。加给口粮。拟请明定章程。以杜浮支。从之。摺包　　

○广西按察使燏棻奏、和议已定。粮台用款。亟宜豫筹收束。以节经费。得旨、著督办军务王大臣妥筹具奏。寻奏原奏各节。除酌减转运车辆外其所称兵勇太多须选择裁汰洵握要之论请饬下刘坤一破除情面。认真办理。报闻。摺包　　

○以亏短交代革湖南已故湘阴县知县韩受卿。署清泉县知县淩厚增职。并勒追。摺包　　

○戊子。谕内阁、此次补行大考之翰林院编修豫泰、著附入二等末。　　

○署云贵总督崧蕃奏、遵旨筹饷加收茶糖土药捐输。下户部知之。摺包　　

○以审办案件。颟顸任性。革云南恩安县知县丁中立职。

摺包

　　

○以捐款助赈予河南巡抚刘树堂为其祖父母建坊。　　

○准京师五城粥饭各厂展限月。摺包　　

○己丑。谕内阁。步军统领衙门奏。拏获叠次结夥持械刨穵坟冢盗犯请交部审办一摺。所有拏获之黄老即黄老怯、王桩儿、吕二、王祥、刘三、李重玉等六名。著交刑部严行审讯。按律惩办。未获之陈老郭九。仍饬严缉务获究办。　　

○又谕。祥普等奏本日据午门直班章京希铎呈报今日辰刻。见有三人肩搭紫色木。形色慌张。意欲溷出。当即向前盘拏。该犯等言语支离。坚不吐实。显系偷窃得赃乘闲潜遁。禁城重地岂容宵小溷迹。著将该犯张殿甲、张德元、刘福等。一并交刑部。严行审办。嗣后该统领等。务当严饬各门直班章京等。认真稽查毋得稍涉疏忽。现月　　

