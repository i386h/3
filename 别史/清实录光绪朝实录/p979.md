<!-- { "loadSidebar": true } -->
○又谕、户部奏、豫拨筹备饷需一摺。据称光绪二十六年筹备饷需。共指拨银二百万两。请饬依限报解等语。此项饷银。关系紧要。著该将军督抚监督等、按照指拨银数。于来年四月前解到一半。十月内全数解清。毋稍迟逾。原单著钞给阅看。将此由四百里谕知福州将军。两江、湖广、闽浙、两广各总督。江苏、安徽、江西、浙江、湖北、广东各巡抚。并传谕粤海关监督知之。现月　　

○又谕、户部奏、各省关奉拨二十五年分筹备饷需银两。除两浙运库、江海关、应解银两均已解清。暨各省已经解到报解等款不计外。其余未解银两。请旨饬催等语。各省关应解筹备饷需。关系紧要。现在库款支绌。著各将军督抚监督等、各将欠解银两。迅速筹解。傥仍不完解。即著户部指名严倢■＜曰融＞■＜石木＞。原单均著钞给阅看。将此由四百里谕知福州将军。两江、湖广、闽浙、两广各总督。江苏、安徽、浙江、江西、湖北、广东各巡抚。并传谕粤海关监督知之。现

月

　　

○守护西陵大臣贝子奕谟等奏陵寝岁修另案各工。请照案展缓。报闻。摺包　　

○盛京将军增祺等奏、宗室觉罗考试。请展限五年。以资造就。允之。摺包　　

○浙江巡抚刘树堂奏、已革广东雷琼道杨文骏、才堪任使。请破格录用。得旨、杨文骏著送部引见。　　

○又奏、请将广西候补知府曾广钧、留浙办理海防。得旨、所请著不准行。摺包　　

○庚子。谕内阁、御史余诚格奏、进士截取知县序补无期请饬量为变通一摺。著吏部议奏。现月　　

○谕军机大臣等、近闻山东地方有大刀会。红拳会。各种名目。多系不逞之徒。藉闹教为名。结党横行。欺压良善。地方文武弹压缉捕。俱不得力。巡抚毓贤。又固执成见。以为与教民为难者。即系良民。不免意存偏袒。似此因循日久。必至滋生事端。该抚身任封圻。遇事总须持平办理。消患未萌。岂得沽一己之名。竟置大局于不顾。著即督饬所属文武各员。查明各种会匪名目。严行禁止。傥敢仍前聚血■乣。藉闹教为名。结党滋事。并著从严惩办。以靖地方。将此谕令知之。现

月

　　

○又谕、有人奏、知县受贿纵匪。设局病民。请饬究办一摺。据称上年广西北流县土匪滋事。经民团攻破贼墟。匪党吴朗卿等在逃。该县董系和得受贿赂。延不究办。并有设局苛派民财。藉差扰累情事。著黄槐森按照所倢■＜曰融＞■＜石木＞各节。确切查明。据实具奏。另片奏、广西臬署幕友朱文炜即朱香溪、盘踞把持。经前任巡抚马丕瑶驱逐回籍。近复潜来臬署。请饬严拏驱逐等语。著该抚一并严查惩办。原摺片著钞给阅看。将此谕令知之。寻奏、查明董系和办事颟顸乖谬。请旨革职。从之。又奏、查朱文炜立品端谨。委无劣奣＜虘阝＞亦。应请仍留襄办。报闻。摺包　　

○河东河道总督任道镕奏。河工销册。请仍照旧章由道核转下所司知之。摺包　　

○命云贵总督崧蕃、来京陛见。以云南巡抚丁振铎兼署云贵总督。摺包　　

○予故云南临元镇总兵何秀林、附祀岑毓英专祠。从云贵总督崧蕃请也。摺包　　

○辛丑。谕军机大臣等、电寄色楞额。电悉。既据奏称周进礼捕贼奋勉。业经密饬福谦不令远离。即著随时察看。妥为钤制。勿稍大意。电寄　　

○两江总督刘坤一等奏、严防奸商运米出口。请将京津平粜米石。缓至来春购运。从之。摺包　　

○四川总督奎俊奏、川省矿务总局。设立公司。招集华洋商人。合办天全懋功。两处金矿。并议订章程十条。下所司知之。摺包　　

○命广东陆路提督张春发来京陛见。电寄　　

○命内阁侍读学士陈夔龙。仍交大学士荣禄差遣。摺包　　

○以前广东南澳镇总兵刘永福为河南南阳镇总兵官。　　

○赏河南济源县被旱灾民一月口粮。摺包　　

○壬寅。四川总督奎俊奏、查阅省标营伍并新练威远各营情形。得旨、仍著督饬各营。随时认真训练。毋任懈弛。摺包　　

○山东巡抚毓贤奏、遵查已革曹州镇总兵崔廷桂贪黩实奣＜虘阝＞亦。得旨、著刑部归案严讯。摺包　　

○出使韩国大臣徐寿朋奏、仁川等处。照约添设领事以资保护。下所司知之。摺包　　

○予故记名提督河南南阳镇总兵武朝聘。照提督军营病故例优恤。战迹宣付史馆立传。本籍及立功省分。建立专祠。赏其父赡养银六百两。子毓秀。以通判用。孙良功。以州判用。

现月

　　

○蠲免陕西咸甯长安、盩厔、渭南、泾阳、醴泉、临潼、高陵、三原、鄠、富平、蓝田、兴平、咸阳、耀、同官、肤施、宜川、安塞、甘泉、靖边、定边、安定、延长、延川、保安、凤翔、岐山、陇、汧阳、城固、＜目辟＞衣檾矛＜夗贝＞成、佛坪、沔、榆林、神木、府谷、大荔、浦城、朝邑、澄城、郃阳、华、白水、汉阴、邠、长武、＜走毕＞滟蜽化、三水、镇安、乾、武功、鄜、洛川、中部、宜君、绥德、米脂、清＜走毕＞滟闲五十九厅州县三十三年分民欠钱粮租课。摺包　　

○癸卯。吉林将军长顺奏、统筹吉林各边形势。并布置防军。请派知兵大员。分往查阅。得旨、即著督饬魁福、果权、分往各营认真查阅。并将实边清界择要设防切实办法。通筹妥议奏明请旨。摺包　　

○予故吉林防御吴俊等、照军营病故例议恤。摺包　　

○甲辰。世宗宪皇帝诞辰。遣官祭奉先殿。早事　　

○谕内阁、前据陶模陈请陛见。已有旨准其来京。著魏光焘赴甘肃署理陕甘总督。陶模著俟魏光焘接署后。再行来京。

现月

　　

○督办铁路大臣大理寺少卿盛宣怀奏豫筹卢汉铁路还款。请兼办荥泽至开封河南周家口各支路。以收利权而备归本。又奏、卢汉铁路请由卢沟桥接轨至马家堡。均从之。摺包　　

○协修官郑家溉恭纂　　

帮总纂官程棫林恭辑监修总裁世恭阅四月二十日正总裁那月日专司蒿■禾本陆恭覆阅癸丑十一月二十日　　

徐月日　　

荣月日副总裁唐月日　　

宗室宝恭阅一签九月二十日

　　

陈恭阅六签十二月二十五日　　

熙月日　　

郭恭阅十一月十二日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之四百五十四　　

光绪二十五年己亥十一月。乙巳朔上诣仪鸾殿。问慈禧端佑康颐昭豫庄诚寿恭钦献崇熙皇太后安。至癸酉皆如之。　　

○热河正总管延曾奏。挑穵园内水旱河道。各工完竣。下所司知之。　　

○丙午。大学士荣禄奏。武＜目辟＞行＜匧心＞口＜韦未＞＜夗贝＞前军所设西学堂。渐著成效。常年经费。该营力难捐助。请由淮饷作正开支。报闻。　　

○浙江巡抚刘树堂奏。修筑杭州府属西塘大龙头一带柴坝埽坦各工动用银数。下部知之。　　

○以大理寺少卿溥兴鸿胪寺卿那桐、为内阁学士兼礼部侍郎衔。　　

○以亏款延缴。逮已革浙江浦江县知县饶云鹏、籍产备抵。　　

○予广西阵亡举人周维鉴议恤。现月　　

○丁未。谕内阁。裕禄奏。遵派道员吴廷斌、勘明永定河全河形势妥筹办理一摺。永定河下壅上淤。变迁无定。以致海河受患日深。经裕禄督饬吴廷斌、周历查勘情形。所拟施工修治各法。尚属切实妥协。著照所议办理。所需经费。著户部按年筹拨的款。即责成裕遴派熟悉河工人员。常川驻工。次第兴办。务期一劳永逸。以副朝廷保＜目辟＞行＜匧心＞口＜韦未＞＜夗贝＞民生之至意。现月　　

○谕军机大臣等、翰林院侍读学士黄思永奏、近畿一带秋旱。宜设法补种春麦。并筹备荒之策。如凿井制器开渠筑堤诸法。暨开仓平粜筹款兴工二事。是否均属可行。著孙家鼐、何乃莹、裕禄等、各就所属体察情形。因地制宜。分别核办。原片均著钞给阅看。将此各谕令知之。现月　　

○直隶总督裕禄奏、顺直各属夏秋亢旱。灾象已见。仍请展办推广赈捐一年。以资接济。如所请行。　　

○又奏、总兵杨玉书请暂缓赴贵州镇远镇新任。仍令统领热河防军。驻朝阳一带。办理边防。剿捕马贼余党。以靖地方。从之。摺包　　

○浙江巡抚刘树堂奏、春闲筹办海防。陆续添募营勇。择要分扎。现拟亲临考验。出省巡阅。得旨、即著会同李光久。将沿海防务事宜。切实勘办。毋稍疏虞。摺包　　

○总统武＜目辟＞行＜匧心＞口＜韦未＞＜夗贝＞右军工部右侍郎袁世凯奏、遵拨队伍。操演行队。遴派全营翼长开复云南临元镇总兵姜桂题、开拔前往德州等处。得旨、即著严饬姜桂题督率将领。认真操演。相机屯扎。仍沿途约束兵丁。毋任滋事。摺包　　

○戊申。谕内阁、荣禄奏、总统因病恳请开去差缺一摺。总统武＜目辟＞行＜匧心＞口＜韦未＞＜夗贝＞左军四川提督宋庆、前因患病。曾经赏假调理。并派令提督马玉昆代统左军。仍由宋庆随时照料。兹据该提督沥陈病状。自系实情。惟值此时事艰难。该提督早著战功。久膺阃寄。朝廷眷念成劳。深资倚任。宋庆著再赏假两个月。安心调理。毋庸开去差缺。武＜目辟＞行＜匧心＞口＜韦未＞＜夗贝＞左军。仍著马玉昆代统。该提督务当随事随时认真训练。毋负委任。现月　　

○又谕、瑞洵奏、沥陈下情恳请赏给假期一摺。瑞洵著赏假两个月。假满即行启程。原奏语多拉杂。并著传旨申饬。至所称筹备边务各节。事关重要。岂悬揣所能定议。著俟到任后体察情形。再行奏明请旨。现月　　

○谕军机大臣等、刑部奏、仓匪讦告。原倢■＜曰融＞

■＜石木＞原审各官。系属怀挟私讎。意图报复。著立案不行。仍著刑部将该匪应得罪名。照例定拟具奏。　　

○又谕、宗人府奏、此次增删则例告成请奖。经吏部奏请查明更正一摺。所有在馆出力人员。著吏部仍遵前旨给奖。毋庸再议。　　

○闽浙总督许应骙奏、三都岛通商。于出使经费项下。拨款起建洋关。填筑码头。下所司知之。现月　　

○命山东巡抚毓贤来京陛见。以工部右侍郎袁世凯署山东巡抚。现月　　

○以出洋监造铁舰快船押送回华出力。予县丞卢守孟等五员奖叙。复已革都司林国祥等二员原官。已革守备程璧光、销去永不叙用字样。　　

○予周臣召奭建立专祠。列入祀典。从护理陕西巡抚端方请也。　　

○予军营病故总兵萧益星、副将严宗富等、议恤。摺包　　

