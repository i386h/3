<!-- { "loadSidebar": true } -->
○以光禄寺卿张绪楷为太常寺卿。起居注　　

○予浙江省城殉难翰林院编修杨文莹之母高氏等。吏部员外郎金保泰之父增生金嗣桂等建祠。现月协修官汪昇远恭纂　　

帮总纂官程棫林恭辑监修总裁世恭阅四月十八日正总裁那恭阅八月十九日专司藳本陆恭覆阅壬子十二月初七日　　

徐恭阅一签十一月十八日

　　

荣月日副总裁唐月日　　

宗室宝恭阅六月三十日　　

陈恭阅四签十一月十一日

　　

熙月日　　

郭恭阅八月二十日　　

宗室麒月日蒙古总裁恩月日


大清德宗同天崇运大中至正经文纬武仁孝睿智端俭宽勤景皇帝实录卷之一百七十六　　

光绪九年。癸未。十二月。癸亥。谕内阁。镶红旗满洲奏。和硕额驸品级人员。应归何处当差。请旨遵行一摺。寿臧和硕公主承继子和硕额驸品级文熙。著于明年开印后。交侍卫处带领引见。现月　　

○又谕、本日礼部奏。明年三月初十日孝贞显皇后三周年忌辰。应否遣王恭代行礼一摺。敬念孝贞显皇后奉安礼成后朕尚未得恭诣山陵。春露秋霜。不胜悲怆。来年三月瞬届三周年之期。方拟恭亲展谒。稍尽慕忱仍值本年畿辅水灾极重。小民困苦异常。若再以跸路经行致繁供亿。闾阎实有难堪。不得不酌经行权因时通变。届期著遣恭亲王奕敬诣普祥峪定东陵。恭代行礼。并于初九日清明致祭。行敷土礼。所有一切事宜。著各该衙门敬谨豫备。现月　　

○谕军机大臣等。锡纶奏。塔城举办善后请饬部拨发银两。暨调员差遣各摺片。塔城善后事宜。原应次第筹办。惟目下部库及各省库款极形支绌。本年直隶山东等处水灾广筹赈济。所需甚钜。兼以办理海防。添募兵勇筹款尤为紧要。安能拨发巨款。为兴办工程之用。至试造火药等事。应于所属各员中。遴选差委不必远道调取多员所请拨银四十万两。及请调乌尔棍布等赴营差遣之处。著毋庸议仍著将塔城善后事宜。斟酌情形。妥筹办理。并随时督饬兵弁认真操练。以资镇抚。将此由五百里谕令知之。现月　　

○又谕。岑毓英奏。请调员差委等语。记名提督邹复胜。现在江西本籍。著潘霨饬令该员挑带旧部得力勇丁数十名。驰赴越南。交岑毓英差遣委用。所需盘费银两。即由江西应解协滇月饷项下就近酌发俾资遄行将此谕令知之洋务　　

○办理广东防务兵部尚书彭玉麟等奏。防兵以精练为主。土客之分不宜胶执得旨既据奏称。客兵与百姓相安。与土兵亦不相参错。即著该尚书妥为驾驭。勤加约束。如有不守纪律致滋事端。惟该尚书等是问。随

手

　　

○两广总督张树声奏。边务方殷。拟筹款展接广州至龙州电线。得旨。准其于出使经费项下借用银十万两暂毋庸由各省筹还。随手　　

○云贵总督岑毓英奏。带兵出关起程日期。得旨越南山西省城前闻已被法兵攻破。该督出关后。著即严密布置。力保北甯等处以固边疆所请调员差遣已谕知潘霨饬令邹复胜驰赴云南。交该督差委矣。随手　　

○总理各国事务衙门奏。请饬部议裁并营汛。节饷练兵以裨防务。允之。摺包　　

○又奏、甯古塔等处防务边界。一切交涉事宜。请饬下署直隶总督李鸿章会办北洋防务大臣吴大澂会筹议奏。从之。摺包　　

○以留洋期满予参赞官钱德培等奖叙有差。摺包　　

○以遇事招摇。革吏部郎中敬裕职。现月　　

○拨安徽芜湖关银四万两。解济西征饷需。摺包蠲缓江苏长洲、元和、吴吴江、震泽、常熟、昭文、昆山、新阳娄、华亭、金山、青浦、武进、阳湖、无锡、金匮、江阴、宜兴、荆溪、丹徒、丹阳、金坛、溧阳、太仓、镇洋、嘉定、靖江、太湖、二十九厅州县被水被风地方钱粮芦课有差现月　　

○甲子。谕军机大臣等陈士杰奏东省黄河堤工经费前经部拨湖北银十一万两迄今未解分毫。浙江欠解银三万两据称库款支绌无从措解。请饬催迅解等语。山东堤工紧要。需款甚殷。著卞宝第、彭祖贤、刘秉璋、即将前项部拨银两迅速如数筹解以济要需毋稍迟缓将此各谕令知之。现月　　

○以捏报谋毙民妇。暂革步军校增寿、玉山职。委协尉春龄、步军校文慧。均暂解任候讯。现月　　

○以审案颠倒。革直隶交河县知县吴绳曾职。河闲府知府胡清瑞解任讯办。摺包　　

○乙丑。谕军机大臣等、前据刘秉璋奏。请调吴长庆酌带勇营赴浙。当以直隶海防朝鲜镇抚均关紧要谕令另筹妥员统带兵勇。兹据该抚奏、仍恳饬调吴长庆赴浙帮办防务各摺片。浙省饷绌兵单沿海各口备御空虚系属实在情形惟吴长庆现率所部驻扎朝鲜关系甚重。势难远调赴浙。著李鸿章与刘秉璋悉心会商。另选得力将领与该抚气谊素孚者。前赴浙省。以资臂助。应如何添募数营带往。及筹拨军饷之处。著奏明请旨法有侵犯舟山等处之谣。虚实虽未可知。必需严密设备。该抚务将镇海定海等处防务。妥为布置。毋稍疏虞杨岳斌更名已久。该抚片内所称杨载福。殊属疏忽。著传旨申饬将此由五百里各密谕知之。洋务　　

○又谕、翰林院侍读王邦玺奏。江西旱灾甚广。请饬抚恤蠲缓等语前据潘霨奏江西灾区。业已勘办。并请采买谷石。或开仓平粜以资接济。著潘霨体察情形。妥筹办理。原片著钞给阅看。将此谕令知之。现月　　

○命礼部尚书徐桐。刑部左侍郎薛允升。驰往奉天。查办事件。现月　　

○以太仆寺卿明桂为太常寺卿。起居注　　

○以通政使司副使志元为光禄寺卿。起居注　　

○豁除山西凤台、陵川、石楼、高平、沁、沁源、忻安、邑夏、灵石、平陵十一州县各荒地漏报耗羡租谷。摺包丙寅。以神灵显应。颁湖北荆州江神庙扁额曰郁素波平。沮漳二神祠扁额。曰德昭楚望。现月　　

○缓徵山西榆次、吉、岳阳、介休、芮城、和顺、平陵、垣曲、闻喜九州县各荒地银谷钱粮。现月　　

○蠲缓广西崇善、左、养利、永康、马平、来宾、武宣、永淳、迁江、淩云、临桂、灵川、义甯、苍梧、平南、贵十六州县民力拮据地方地丁兵米。分别启徵带徵有差。现月　　

○丁卯。以雪泽未降。上复诣大高殿祈祷行礼。　　

○遣惇亲王奕誴诣时应宫。恭亲王奕诣昭显庙。惠郡王奕详诣宣仁庙。贝勒载澂诣凝和庙。拈香。现月　　

○谕内阁。谭钟麟奏。特□□□尔□办事颟顸之通判知府一摺。甘肃抚彝厅通判杜恩培奉文采买军粮。辄敢按粮科派。并以绅士阻抗详请革惩实属荒谬甘州府知府奎光。于此案不究虚实。辄将生员李向荣发县管押。致令自尽咎亦难辞。杜恩培著即行革职。奎光著交部议处。现月　　

○署黑龙江将军文绪等奏。戍员奋勉。请从宽宥释。得旨英林王性存均著准其释回。段成章吴樾均著再留三年摺包　　

○江西巡抚潘霨奏。筹办江防情形。得旨。著即督饬各军。勤加操练。随时相机调度备御不虞摺包　　

○旌表守节全贞湖南甯乡县举人萧晋昌之母周氏。摺包　　

○戊辰。谕军机大臣等。庆裕奏河工紧要援案请添拨防险银两一摺。据称黄河两岸各厅。险工叠出。来年修守事宜。亟应豫为筹备。额款实难敷用。援案请添拨防险银二十五万两。分拨南岸各厅银十三万五千两北岸各厅银十一万五千两等语。著鹿传霖饬令藩司。于年前先拨四成。春汛再拨六成俾资应用该河督务当督饬道厅各员。撙节动支。认真办理。毋得稍涉虚糜。将此由四百里各谕令知之。现月　　

○又谕。庆裕奏。请拨运河另案工需银两一摺。运河各厅应修河道堤闸等工。需款甚亟。自应豫为筹拨。以利漕行。著陈士杰饬令藩司。筹拨甲申年另案工需银六万两。分次拨解。交运河道库以资应用。该河督务当督饬在工各员。核实估办。毋稍虚糜。将此各谕令知之。现月　　

○又谕。御史赵尔巽奏。酌拟山东河工办法各摺片。山东黄河工程关系紧要。亟应将堤防浚事宜。妥筹办法。该御史所请饬拨机船。开穵口门。是否可行。著李鸿章。左宗棠。陈士杰。会同酌议具奏至所称筑堤。宜酌中办理。豫防涨漫。长清以上至曹州各县。或先筑缕堤。或镶埽防护宜合上下游统筹兼备等语。著陈士杰体察情形。妥为筹办。原摺片均著钞给阅看。将此各谕令知之。现月　　

○又谕。徐郙奏。敬陈导淮办法。以弭江皖水灾。绘图呈览一摺。据称江皖两省。水患频仍亟须排泗沂为导淮先路。仿照从前抽沟之法。循序疏治并由大通口引河入海。洩水较易等语。著左宗棠、杨昌浚、按照所奏各节。悉心会商。妥筹办理原摺均著钞给阅看。图并发。将此各谕令知之。现月　　

○又谕。翰林院侍讲龙湛霖。请变通钱法暨鼓铸藏钱各摺片。御史文海奏。请试行钱钞一摺。著户部妥议具奏。　　

○景寿病乞解职。允开去御前大臣銮仪卫掌卫事差使。仍赏假调理。　　

○以科尔沁亲王伯彦讷谟祜为銮仪卫掌卫事大臣。满明发　　

○盛京将军崇绮因病解职。以河东河道总督庆裕。为盛京将军。满明

发

　　

○以河南布政使成孚为河东河道总督安徽按察使孙凤翔为河南布政使。陕西陕安道张端卿为安徽按察使。　　

○赏还开复故总兵官陈国瑞云骑尉世职。现月　　

○予积劳病故安徽参将方廷望等恤典如例摺包己巳。谕军机大臣等。继格奏、热河宫墙等工亟须修理及请拨仓场衙门。轻赍银两。以资工用各摺片所称热河避暑山庄宫墙及泊岸堆拨三项工程势难延缓。请于明春修理之处。著李鸿章筹款办理。至轻赍银两一项。系仓场衙门办漕专款。岂能拨济工需。继格所请著毋庸议将此各谕令知之。现月　　

○又谕。徐延旭奏。法人攻踞越南山西省城。现在严防北甯请饬广东等省合图埽荡各摺片。越南山西失守。彼族势甚狓猖。北甯防务益形吃紧。徐延旭现在添募勇营。筹画布置。据奏断不至有他虞。是否确有把握。即著督饬黄桂兰等严密扼守。勿稍疏失。该抚叠次奏报语甚铺张。乃自到谅山后。日久耽延。现在事机棘手该抚该如何力求实际。以维大局。何得株守待援。致有贻误。广东防务正紧。彭玉麟部署甫有端绪。岂能赴越。闽省并无大号兵轮。何从徵调。现据岑毓英奏报。已率所部二十营起程。十二月内。可以齐抵防所。著该督妥筹调度。实力扼防。激励刘永福一军速行整顿。并著督饬各营。与粤军联络声势。援应北甯。该督抚等。总当合谋并力。保守完善之区。以固边境是为至要。将此由六百里各密谕知之。洋务　　

