<!-- { "loadSidebar": true } -->
○谕军机大臣等。刘坤一奏、本年冬漕。遵办河运、请饬浚河筑坝一摺。据称本年办运冬漕。东省新挑十字河。现又淤垫。戴村坝为蓄汶济运关键。水涨易于冲决。张秋荆门七级一带。旋挑旋淤。必须大加挑深。请饬赶紧疏浚。并将戴村坝修筑坚固等语。漕运关系紧要。著李鹤年、周恒祺。严饬该管河道各员。将淤浅各工。赶紧认真疏浚。毋稍迟误。其戴村坝、业经周恒祺委员修筑。据报一律坚固。仍著该抚随时饬属整理各闸。俾利漕行。刘坤一即饬司道等。将雇船兑运各事。提前赶办。以期迅速。将此各谕令知之。现月　　

○赏苏呢特多罗都楞郡王那木济勒旺楚克黄缰。阿拉善和硕亲王多罗特色楞紫缰。茂明安多罗贝勒额外侍郎格楚克、在紫禁城内骑马。科尔沁多罗郡王那兰格哷勒、在乾清门行走。　　

○蠲缓山西太原、徐沟、文水、汾阳、平遥、萨拉齐、阳曲、介休、孝义、沁源、和林格尔、赵城、十二厅县。被水被雹地方。新旧钱粮有差。现月　　

○朝鲜国使臣任应准等三人。于午门外瞻觐。内记注　　

○壬戌。祫祭太庙。遣怡亲王载敦、恭代行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。惠陵。　　

○遣官祭端慧皇太子园寝。　　

○遣官祭太□山戊不□之神。　　

○谕军机大臣等。定安等奏、遵查荒场招垦有碍边圉一摺。据称呼兰所属克音通潜一带荒地。向系旗丁游牧围猎之区。若招佃开垦。流弊甚多。自系实在情形。即著照所请。仍旧封禁。惟奸民希图渔利。难保不潜往私垦。滋生事端。著该将军等随时认真稽查。严行禁止。将此各谕令知之。现月　　

○癸亥。上御保和殿赐蒙古王贝勒贝子公额驸台吉暨文武大臣朝鲜国正副使宴。以河神显庙。颁奉天巨流河河神庙扁额曰镜清昭瑞。柳河沟河神庙扁额曰安流永靖。现月　　

○予故甘肃提督李辉武在湖南衡山县建立专祠。道员黄习溶、知州龚廷瓒议恤。从湖南巡抚李明墀请也。摺包　　

○酉刻上诣钟粹宫慈安端裕康庆昭和庄敬皇太后前行礼长春宫慈禧端佑康颐昭豫庄诚皇太后前行礼。协修官华焯恭纂　　

帮总纂官程棫林恭辑监修总裁世恭阅一签六月初二日正总裁那恭阅六月二十四日专司藳本陆恭覆阅壬子十月二十二日　　

徐恭阅十月二十七日　　

荣月日副总裁唐月日　　

宗室宝恭阅六月初十日

　　

郭恭阅七月初三日　　

陈恭阅二签九月二十日初校修改上卷柒签万云路恭校熙月日覆校修改上卷贰拾贰签唐浩镇详校宗室麒月日总校修改上卷伍拾玖签田智枚总校蒙古总裁恩月日



大清德宗同天崇运大中至正经文纬武仁孝睿智端俭宽勤景皇帝实录卷之一百二十六　　

光绪七年。辛巳。春正月。甲子。朔。上诣奉先殿堂子行礼。内记　　

○遣官祭太庙后殿。外记　　

○率王以下文武大臣。诣慈□□□皿□门。庆贺慈安端裕康庆昭和庄敬皇太后。慈禧端佑康颐昭豫庄诚皇太后。礼成。御太和殿受朝贺。　　

○诣大高殿寿皇殿行礼。　　

○诣钟粹宫问慈安端裕康庆昭和庄敬皇太后安。长春宫问慈禧端佑康颐昭豫庄诚皇太后安。至壬辰皆如之。　　

○御乾清宫。赐近支宗藩等宴。内记　　

○乌里雅苏台将军杜嘎尔等奏。遵旨勘明博尔豁地方开垦屯田事宜。请于本年试垦两屯。并请饬部拨经费银七千两。下户部议。摺包　　

○乙丑。谕内阁、左宗棠奏、总兵人地不宜。请开缺另＜闲＞等语。新授甘肃肃州镇总兵洮州协副将王仁和。既据奏称不能整顿营规。遇事张惶。毫无主见。难期胜任。著即开缺。交杨昌浚察看。　　

○科布多参赞大臣清安等奏。科城□山戊不□饷不敷放给。请饬部再行筹拨有著之款以应急需。下户部议。摺包　　

○以记名总兵周绍濂为甘肃肃州镇总兵官。　　

○缓徵直隶、通武清、宝坻、霸、保定、文安、大城、东安、新城、雄、高阳、河闲、献、肃甯、任邱、天津、盐山、无极、开、东明、长垣、安平、饶阳、甯河、涿、清苑、满城、蠡、安阜城、交河、景、东光、青、南皮、沧、邢台、沙河、南和、唐山、平乡、广宗、钜鹿、内邱、任、永年、邯郸、成安、肥乡、广平、鸡泽、磁、元城、大名、南乐、遵化、丰润、冀、衡水、隆平、深、深泽、静海、六十三州县被灾歉收村庄。本年暨节年应徵钱粮旗租杂课等项有差。现月　　

○丙寅。高宗纯皇帝忌辰。上诣寿皇殿行礼。遣官祭裕陵。　　

○以神灵显应。颁奉天巨流河河神庙扁额曰镜清昭瑞。柳河沟河神庙扁额曰安流永靖。随手　　

○谕内阁。郡王衔贝勒载治。秉性和平。持躬谨慎。历蒙文宗显皇帝穆宗毅皇帝恩眷。优加赏赉。叠次派在御前行走。内廷行走。补授宗人府右宗人。正白旗蒙古都统。均能恪恭将事。懋著勤劳。上年九月病痊销假。量予开去差使。以示体恤。近因偶患感冒。请假调理。方期迅速就痊。长承宠眷。遽闻溘逝。轸悼实深。业经赏给陀罗经被。并派惠郡王奕详。带领侍卫十员。代朕前往奠醊。派总管内务府大臣广寿。办理丧事。所有一切事宜。俱官为经理。著加恩照郡王例赐恤。伊子溥伦。即著承袭贝子。溥侗。即著封为二等镇国将军。其余饰终典礼。各该衙门查例具奏。寻予谥恭勤。现月　　

○又谕。协办大学士兵部尚书沈桂芬。清慎忠勤。老成端恪。由翰林洊升卿贰。外任封疆。同治年闲。入参枢务。擢任正卿。朕御极后。重加倚任。晋协纶扉。办理一切事宜。均能殚心竭力。劳悴不辞。前因偶患微疴。赏假调理。遽闻溘逝。震悼实深。著赏给陀罗经被。派贝勒载漪。带领侍卫十员。即日前往奠醊。加恩晋赠太子太傅。照大学士例赐恤。入祀贤良祠。任内一切处分。悉予开复。赏银二千两治丧。由广储司给发。应得恤典。该衙门查例具奏。灵柩回原籍时。沿途地方官妥为照料。伊子沈文焘。著赏给举人。准其一体会试。伊孙一品荫生沈锡圭。著赏给郎中。用示笃念荩臣至意。寻予谥文定。　　

○以奉恩镇国公奕谟为宗人府右宗人。现月　　

○以署吏部尚书李鸿藻为兵部尚书。　　

○以理藩院尚书志和为正白旗蒙古都统。明发　　

○命大学士全庆稽查钦奉上谕事件处。现月　　

○以吏部尚书万青藜为翰林院掌院学士。现月　　

○以刑部尚书潘祖荫为国史馆正总裁官。现月　　

○以工部尚书翁同和管理国子监事务。现月　　

○丁卯。谕内阁。盛京刑部侍郎启秀奏。局员回护重案。酷刑毙命。请派大员查办一摺。据称奉天旗人李泳智等。因奸杀害工部六品官袁祥父子身死一案。前因犯供与呈词情节歧异。经该侍郎驳令覆审。谳局委员意存回护。酷刑致毙凶犯。捏报病故等语。案关旗民杀害职官。局员蒙混回护。亟宜彻底根究。以成信谳。著将全案人证卷宗。即行解京。交刑部严讯确情。按律定拟具奏。另片奏盛京刑部司员。请复旧章。毋庸派与州县官会审案件等语。嗣后奉省地方案件。除奏明会同刑部审办外。其余毋庸派令司员会审。现月　　

○缓徵山东济甯、临清、齐东、惠民、乐陵、渮泽、曹、定陶、范、朝城、堂邑、恩、武城、历城、章邱、齐河、济阳、长清、肥城、东平、东阿、平阴、青城、海丰、利津、蒲台、泗水、阳谷、寿张、钜野、郓城、濮、聊城、清平、馆陶、鱼台、三十六州县、暨德州济甯东昌临清四卫、东平所、坐落各州县屯庄、被水、被旱、被虫、被风、被鹼、及被沙压。沿河坍塌地亩。本年新赋漕仓河银盐课芦课学租地租等项有差。现月　　

○戊辰。钦奉慈安端裕康庆昭和庄敬皇太后慈禧端佑康颐昭豫庄诚皇太后懿旨。喜昌奏。格林炮位四尊。请仍饬神机营如数拨给等语。此项炮位。能否照数拨给。著神机营酌度办理。洋务　　

○谕军机大臣等。庆裕奏。百色厅属。匪徒滋事。派兵□□穴□又

□捕等语。广西百色厅属恩阳境内。匪徒刘兴佳等。纠党起事。已革土官岑森。胆敢通信谋逆。实属狂悖已极。现经庆裕派军会同地方文武□

□穴□又□捕。业将岑森及匪党黄亚芢等正法。叠次□□穴□又□捕余匪殆尽。办理尚为迅速。仍著庆裕饬令严拏刘兴佳等。务获究办。毋任漏网。并饬缉零星匪党。俾净根株。一面清查保甲。剀谕土族人等。各安本分。勿为匪徒煽诱。以期地方靖谧。将此谕令知之。现月　　

○以巡防疏懈。革广西右江镇标游击陈荣标职。摺包　　

○是日立春。礼部进春山宝座顺天府进春牛图。谕档　　

○上以上辛祈谷于上帝。自是日始、斋戒三日。内记　　

○己巳。贵州巡抚岑毓英奏。遵旨查阅通省营伍。请将任性徇私之松桃协副将姚华胜。不谙纪律之思南营游击刘三友。勒令休致。如所请行。摺包　　

○庚午。世祖章皇帝忌辰。遣官祭孝陵。　　

○谕内阁。照祥奏正蓝旗护军营署内库存银两被窃。护军增福。受伤身死。请将直班护军校等交部审讯。章京等分别议处。并自请议处等语。该库直班护军校德福。护军连山。著先行斥革。交刑部严讯确情。印务处直班章京空衔花翎续年。护军校荣山。英琦。毫无觉察。护军参领祥普。副护军参领全禄。护军参领司钥长倭什布。长绪帮办印务章京委护军参领恒瑞。亦难辞咎。著一并交部分别议处。照祥并著交部议处。即著步军统领衙门顺天府五城一体严拏凶犯、务获究办。现月　　

○两江总督刘坤一等奏。光绪六年冬漕海运办理章程十二条。一、海运事繁责重。应循案委员设局分办。一、交仓漕白正耗。应请就数起运。其节省漕白等耗。仍旧尽数粜变。拨抵运脚。一、海运经费。应照章以河运节省银米等款。分别抵支。一、津通经费。并北局各项用款。应照新章分别裁革拨解。一、剥运漕粮。应仿照白粮。装用口袋。以期周密。一、慎重米色。必须早验早卸。应请先尽正漕兑收。并将上届存仓循案作抵。一、运通剥船。首贵筹画尽善。一、沙船经剥耗食等米。应请循旧动支。作正开销。一、米船放洋。循案派拨轮船。咨行沿海水师。逐段巡护。并饬拨炮船于津通一带。巡防官剥。一、沙船领运各事宜。应遵照成案办理。一、蠲减缺额南粮。应以变价余賸拨补。一、丹徒县漕南等米。并行月变价。应仍循案办理。下部知之。摺包　　

○闽浙总督何璟等奏。闽省海防吃紧。添募陆勇四营。水勇一营。报闻。摺包　　

