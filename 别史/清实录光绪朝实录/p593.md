<!-- { "loadSidebar": true } -->
○谕军机大臣等、户部奏、豫拨来年京饷一摺。历届京饷。均系年前豫拨。光绪十六年京饷。该部拟在地丁盐课等款内。指拨银七百万两。请饬各该省关于来年分批起解等语。京饷关系紧要。现经该部就各省关情形。酌量动拨。自应遵照奏定数目。源源报解。以应要需。著该将军督抚监督等。务于接到部文后。分批赶解。限于来年五月前。解到一半。十二月初闲、全数解清。不准截留改拨。藉词延误。傥届限不到。即著该部照奏定章程。指名严参。原单均著钞给阅看。另片奏、光绪十六年内务府经费。拟拨两浙盐课银五万两。广东盐课银五万两。福建茶税银五万两。闽海关常税银十万两。洋税银五万两。江海关洋税银五万两。太平关常税银十万两。九江关常税银十五万两。共银六十万两。请饬依限完解等语。除闽海关常税银十万两。应径解北洋外。其余指拨各款。著该将军督抚监督等。务于来年开印后。陆续径解内务府交纳。先将起程日期报部。仍限六月前解到一半。十二月初闲埽数解清。不准稍有蒂欠。此由五百里、谕知福州将军、直隶、两江、湖广、闽浙、两广、四川、江苏、安徽、江西、福建、浙江、湖北、湖南、河南、山东、山西、广东各督抚、并传谕淮安关粤海关监督知之。现月　　

○又谕。有人奏、江西赣州南安甯都各属地方。差役纵横。妄设督总名目。人数众多。持票下乡。骑马乘舆。俨如官府。所至之处。骚扰不堪。佐杂衙门。擅受民词。私设民壮。串通土棍。惟利是图等语。墨吏蠹差。扰害闾阎。大干法纪。著德馨严行查禁。据实覆奏。傥有前项弊端。即著从重惩办。毋稍姑容。原片著钞给阅看。将此谕令知之。现月　　

○又谕。御史恩焘奏、南省灾区太广。请饬办盐斤加价。以资赈款。并买米平粜一摺。著户部议奏。　　

○又谕。御史何福堃奏、出洋游历人员。请饬豫立保奖限制等语。著该衙门议奏。　　

○引见候补五品京堂志勋。工部即补郎中志崇。得旨。志勋著以四五品京堂用。志崇著仍以本部郎中即补。　　

○以解清甘肃新饷。予河南布政使刘瑞祺、江苏布政使黄彭年等四十三员奖叙有差。现月　　

○壬子。谕内阁。正黄旗护军统领桂祥奏、恭逢恩诏。请将因公革职人员。量加录用等语。已革护军参领若麟、著交兵部带领引见。外记注　　

○贵州巡抚潘霨奏、已革道员松长等。恭逢恩诏。可否录用。得旨、松长、曾彦铨、均著交部带领引见。摺包　　

○癸丑。谕内阁。户部奏、议驳给事中方汝绍奏、海防新捐。请变通推广一摺。此次海防新捐。一切条款章程。均经该部照郑工例厘定。嗣据李鸿章奏请变通捐章选法。后经部分别准驳。奏准通行。该给事中所陈道府优定选班。及改奖移奖展限。皆于定章有碍。武职报捐。业于同治年闲。奉旨永远停止。至会试殿试捐免罚科。尤属有乖体制。均著毋庸置议。现月　　

○甲寅。谕内阁。詹事府左庶子恩景奏、满洲科道升阶壅滞。请饬部疏通正途一摺。著吏部议奏。现月　　

○谕军机大臣等。铜铅为鼓铸要需。前派唐炯督办矿务。并谕户部筹拨钜款。源源解济。原期事有专责。日起有功。乃数年以来。并未办有成效。即如从前云南解京铜数。每年尚有解至百余万斤之时。近则年解铜数。不过五十万斤。前据奏称本年可解百数十万。及迟之又欠。覆奏称不能照办。辄以铜老山空等词。藉口搪塞。至铅务则毫无起色。数年未解分毫。该大臣到滇之时。据奏情形。似觉确有把握。迨叠降谕旨。饬催该大臣覆奏。一味支吾。与前奏种种不符。经户部缕晰议驳。近数月来。又无奏报。现在京局需用铜铅甚急。屡次购之外洋。断非常策。该大臣从前获咎甚重。经朝廷弃瑕录用。应如何激发天良。竭力筹办。以图报称。似此任意玩误。日久无效。实属大负委任。即著懔遵叠次谕旨。督饬公司。实力攻采。次第推广。务期力复旧额。不准仍前延宕。空言塞责。并将现办情形。及以后每年究可办解若干。迅速覆奏。傥再不知振作。旷时糜费。致误要需。定当重治其罪。毋谓宽典可再邀也。将此谕令知之。现

月

　　

○乙卯。圣祖仁皇帝忌辰。上诣寿皇殿行礼。遣官祭景

陵。外记注　　

○以亏短交代。革已故前署河南林县准补正阳县知县王鸿图职。并提属勒追。　　

○以保障成劳。予故安徽巡抚吴元炳于河南汝甯府城捐建专祠。从巡抚倪文蔚请也。摺包　　

○旌表守节抚孤浙江候选从九陈徐荣妾秋氏。摺包　　

○减缓直隶文安县大洼积涝地亩应徵粮银。摺包　　

○丙辰。谕内阁。为政以安民为先。自军务大定以后。闾阎困敝。至今元气未复。迩年各省水旱频仍。小民生计日蹙。朕综揽万几。勤求治理。思与民休息之道。首在除官吏之苛扰。近闻各直省州县。差徭极为繁重。每遇一事。纵役殃民。暮夜追呼。百般需索。里民黠者营求贿免。其良懦者则备受吓诈。苦累不堪。且闻各州县署内亲友家丁。所需日食器用。及委员过境车辆等件。大半取给于民。任意折价。又或因公下乡。滥带书役仆从。动辄数十人。扰害乡闾。分外勒索。一切费用。无非派民供应。蔀屋穷檐。何以堪此。朝廷子惠元元。加意拊循。犹恐不及。岂能任听不肖牧令。纵容差役等。暗中朘削。假公济私。嗣后著各该督抚府尹等。随时严密查察。认真禁革。如有以上所指诸弊。立将该州县严参惩办。不得稍事姑容。经此次训饬后。傥该督抚等并不实力整顿。致各州县仍有藉端科派情事。一经发觉。定治各该上司以徇庇之罪。懔之。现月　　

○总理海军事务衙门奏、开办铁路。请饬部岁拨的款二百万。不借洋债。不购洋铁。用蒇全工。如所请行。摺包　　

○两江总督曾国荃等奏。新漕分办河运。照案拨款。赶办运道。报可。　　

○以贝勒载滢署镶红旗蒙古都统。明发　　

○丁巳。谕内阁。国家综核度支。必先严除冗滥。从前各省办理军务。创立支应采办转运等局。本属一时权宜。不能视为常例。迨军事敉定。又以善后为名。凡事之应隶藩司者。分设各局。名目众多。盐务则督销分销、局卡林立。大率以候补道员为总办。而会办随办各员。其数不可胜计。所有专管之藩运两司。转以循例画诺为了事。又如清讼保甲捕盗等事。本系臬司专责。亦皆另设一局。授权委员。论公事则推诿转多。论库款则虚糜甚钜。至船政机器各局。原为当务之急。而局用开支。尤属弊窦丛生。漫无稽考。若不一律认真整顿。何以昭核实而塞漏卮。前于光绪十一年八月二十二日。钦奉懿旨。各省设立各局。种种名目。滥支滥应。无非瞻徇情面。为位置闲员地步。饬令大加裁汰。定议覆奏。仰见圣慈诰诫严明。各该省虽经遵议奏明。量为裁减。总未能将繁费认真革除。近年以来。冗员愈多。浮费愈甚。著各直省将军督抚。破除情面。将所有各局。通行查核。或删减。或归并。其有必不能裁者。即将按月经费。限定数目。不准任意增添。自接奉此旨后。勒限三个月。将议定现留各局。开单奏报。并将各局经费。每月若干。咨报户部存案。该部于每年报销册内。逐一查对。毋任稍有含混。理财与用人相辅而行。实为图治之大端。各该将军督抚身膺重寄。务当振刷精神。切实经理。不得狃于积习。敷衍塞责。将此通谕知之。现月　　

○协修官杨家骥恭纂　　

帮总纂官程棫林恭辑监修总裁世恭阅一签八月二十八日正总裁那月日专司藁本陆恭覆阅癸丑七月初五日徐月日荣月日副总裁唐月日宗室宝恭阅一签二月初四日陈恭阅一签七月初九日熙月日郭恭阅二月三十日宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之二百七十七　　

光绪十五年。十一月。戊午。谕内阁、前因安徽宿松霍邱等州县。被水成灾。经陈彝奏请拨款赈抚。当即照所请行。本日据沈秉成奏、各属秋禾歉收。复经降旨将各灾区应徵钱漕。分别缓徵。藉纾民力。惟念该省沿江之安庆、太平、池州、沿淮之泗州、凤阳、颍州、暨甯国、广德等府州属。俱遭水患。小民困苦情形。朝廷弥深轸念。允宜特沛恩膏。以资接济。加恩著于该省本年折徵新漕项下。赏拨银三万两。作为抚恤之需。该抚即督饬印委各员。确查被灾户口。核实散放。并以工代赈。总期实惠及民。毋任稍有弊混。用副轸恤灾区。有加无已至意。现月　　

○又谕。德馨奏、江西南赣镇总兵姚广武任满。请俟防务稍松。再行陛见等语。该总兵自＜闲＞放后。曾经曾国荃奏准暂缓入都。旋饬赴任。未经来京陛见。兹届三年任满。自应以时展觐。现在各省冬防。系弹压地方寻常事件。并非紧急防务。该抚辄藉词奏请暂缓。殊属不合。著不准行。姚广武即著来京陛见。现月　　

○总理各国事务衙门奏、遵议洋法印花税。遽难议行。又奏、葡萄牙国君主薨逝。太子嘎路期第一嗣立。请行文唁贺。均报可。摺包　　

○四川总督刘秉璋奏、川省京协各饷。需用甚钜。请援案再办光绪十六年按粮津贴。以资接济。如所请行。摺包　　

○缓徵安徽五河、泗、盱眙、合肥、凤台、怀远、定远、灵璧、颍上、望江、宿、铜陵、东流、阜阳、寿、霍邱、天长、芜湖、无为、庐江、怀甯、宿松、当涂、潜山、巢、涡阳、太湖、贵池、繁昌、全椒、来安、滁、含山和三十四州县。被水、被旱、被风、被虫、各地方钱漕有差。摺

包

　　

○己未。谕内阁。前因江苏各属。猝遭水患。小民荡析离居。当经饬拨巨帑。妥为赈济。嗣据曾国荃、刚毅奏报。已通饬各属赶紧查勘。或酌提仓谷。或散给钱文。分别抚恤。惟念现在天气严寒。灾民益形困苦。朕轸怀民瘼。时切忧虞。曾国荃前在山西办赈。极为周妥。著会同刚毅。即将现集赈款。分派贤员。迅速散放。俾灾黎早沾实惠。毋任稍有稽延。并将办理情形。随时驰奏。以慰廑系。现月　　

○又谕、本年浙江被水甚重。灾区之广。几遍全省。前经特拨巨帑。藉资赈济。嗣据崧骏奏请。于藩运两库。拨银十五万两。作为冬春办赈之需。复降旨照所请行。并谕令该抚将赈抚办法。先行驰奏。现尚未据奏到。朕轸念灾黎。无时或释。刻下正在办理冬赈。情形若何。著即迅速覆奏。以慰廑系。现月　　

