<!-- { "loadSidebar": true } -->
○谕内阁、刘坤一奏、军情紧要。请饬各省修电报蝱滟戋以通消息一摺。现当用兵之际。军情瞬息千变。全赖电蝱滟戋无阻。消息灵通。方可通筹因应。迅赴事机。著直省将军督抚严饬地方文武营汛。务将电蝱滟戋一体认真稽查。实力保护。傥有匪徒纠血■乣掘断毁坏情事。即行勒拏严办。并将防范不力之员弁。从严惩处。至直隶保定及山西陕西一带电蝱滟戋。被毁尤多。著裕禄等饬属查明地段。即行设法修复。不得稍有迟误。将此由六百里谕令各将军督抚知之。随手东华续录　　

○谕军机大臣等、德州为南北转运要区。著袁世凯严饬何昭然等认真办理。并著裕禄派员设局接运。将此由六百里谕令裕禄、袁世凯知之。　　

○又谕、袁世凯奏、请饬江鄂接济畿辅各军军火等语。著刘坤一等赶造协拨。将此由六百里谕令刘坤一、张之洞知之。　　

○又谕、长顺如与俄人接仗。务令拳民先驱。至哈尔滨有兵来犯。自当迎击。　　

○又谕、陈泽霖军米。著发给二千石。将此谕令长萃、刘恩溥知之。　　

○又谕、武＜目辟＞行＜匧心＞口＜韦未＞＜夗贝＞中军饷银三十一万两。前饬由上海兑交。著盛宣怀迅即提存江甯藩库候拨。将此由六百里谕令盛宣怀知之。　　

○又谕、前据荣禄奏称、武＜目辟＞行＜匧心＞口＜韦未＞＜夗贝＞中军饷银三十一万两。向存京都中国通商银行。因该银行已被焚毁该行商致上海银行信凭。请由上海兑拨。当经饬知余联沅传知上海银行。就近兑交。即存上海道库。以备运拨。兹据该道电禀已钦遵咨呈盛宣怀提解等语。即著责成该京卿。迅将此项银两。如数提交江甯藩库代存。以便由该大学士酌拨。毋稍延误。将此由六百里谕令知之。寻奏、此次乱事。京津银行。埽地无余。上海各埠生意停滞。今银行万分艰窘。拟酌分期限偿缴。下所司覆议。摺包　　

○又谕、电寄冯子材、电悉。前有旨令该提督毋庸北上。此旨想尚未奉到。云南边防紧要。著仍遵前旨。毋庸前来。电

寄

　　

○热河都统色楞额奏、口外防兵单薄。拳教寻仇匪徒窃发。拟暂就各属筹募练勇。以固边防。得旨、所筹尚为妥协。即著饬属认真办理。毋致有名无实。摺包　　

○又奏、热河原练及续添各营。待饷孔亟。闽省欠解协饷。迄未筹拨。请饬部暂借拨三万五千两。以资接济。俟闽饷解到归还。下部速议。寻户部奏、热河练军饷款。应就近于道库借拨。依议行。早事　　

○己酉。孝懿仁皇后忌辰。遣官祭景陵。照例　　

○谕内阁、前因中外开衅各直省军务倥＜目辟＞■匆心＜夗贝＞。业经降旨将本年恩科文乡试。展缓举行。所有各省武乡试。著该部按照文乡试展缓日期。以次递推。现月　　

○谕军机大臣等、察哈尔地方空虚。甘肃布政使岑春火滟宣、著即前往会同芬车等筹商防守事宜。俟该藩司所带马步各旗到齐。即驻扎该处。　　

○又谕、山西按察使升允现需军粮。著长萃、刘恩溥、发给米二千石。摺包　　

○河南巡抚裕长奏、河北三府暨开归河陕汝等属。旱灾已成。拟请酌留上年漕折银两。以资抚辑。并将本年钱漕分别徵缓。藉纾民力。下部速议。摺包　　

○命云贵总督崧蕃在紫禁城内骑马。现月　　

○庚戌。谕军机大臣等、王之春奏、增兵设防。请调员差委等语。在籍翰林院编修蔡金台、选用道张祖同、湖北补用直隶州诸可权、湖北候补知县李昌洵、均著准其调赴安徽差遣委用。至所请已革道员刘作梁投效之处。著毋庸议。将此谕令知之。现月　　

○又谕、军务处代奏、直隶天津道方恭钊报效军需银一万两。著户部查收另案存记。　　

○又谕、寿山两电均悉。东三省兵力未厚。晶■宜谕该将军等不得越境构兵。现俄攻爱珲甚急。自应悉力捍御。饷项须就地通筹。军械由吉林酌拨。三省相依为命。自应和衷共济。将此由六百里谕令增祺等知之。　　

○又谕、现在恢复津城。与遏贼北窜。均关紧要。著裕禄、宋庆、加意严防。毋稍疏懈。总期规复津郡。是为至要。将此由六百里各谕令知之。　　

○又谕、天津军情紧要。总宜和衷共济。联络一气。彼此援应。迅奏肤功。用副委任。是为至要。将此由六百里谕令李秉衡、宋庆知之。摺包　　

○直隶总督李鸿章奏、交卸启程日期。并陈保疆筹饷布置情形。得旨、著仍遵前旨迅速来京。毋再迟延。摺包　　

○前直隶总督裕禄等奏、解散大口屯教民。并保护法国教士。设法遣送回国。报闻。摺包　　

○安徽巡抚王之春奏、遵旨派兵北上启程日期。得旨、即著吴隆海等兼程北上。毋稍迟延。摺包　　

○又奏、布置战守筹备情形。得旨、即著将防务认真督办。毋稍疏虞。摺包　　

○江甯将军崇善奏、查阅江京两防捷胜精锐等营操演。业著成效。得旨、著仍遵前旨。将洋操悉数更换。仍归旧日兵制。毋稍歧误。摺包　　

○辛亥。谕军机大臣等、现在军情紧急。所有防守事宜。亟应严密布置。骁骑各营兵丁。与其在城上分防。不如调赴城外。扼要穵濠。并开穵地营。以资防守。即著城守王大臣会同督办军务王大臣妥为商办。遴派委员相度地势。如穵濠一切。兵力不敷。应否酌抽勇队。及由大宛两县酌雇民夫协助之处。著该王大臣立即筹商速办。摺包　　

○又谕、据袁世凯、代奏、接准刘树堂电称、浙江江山县会匪吴癞头、纠合闽省浦城县土匪刘加幅、竖旗起事。连陷江山、常山、二县。衢郡戒严。该郡界连三省。虑其窜逸等语。现在海防方急。土匪又复乘机起事。亟应速行扑灭。以清内讧。著刘树堂迅饬派出各营。实力痛剿。务将江山、常山、二县城。克日规复。并著刘坤一、许应骙、王之春、松寿、各派劲兵。会同兜剿。仍严防分窜之路。勿令蔓延为要。将此由六百里各谕令知之。随手东华续录　　

○又谕、寿山奏、爱珲战胜情形一摺。东三省边防紧要。仍著该将军等稳慎办理。将此由六百里谕令增祺、长顺、寿山知之。　　

○又谕、长顺奏、军务掣肘。请一事权一摺。吉林团防事务。仍责成长顺会同成勋妥办。将此由六百里谕令长顺、成勋知之。　　

○又谕、库伦迫近俄疆。既有俄兵入寇之信。自应严密防范。俟有续到援军。再行酌拨。将此由六百里谕令丰升阿等知之。　　

○署黑龙江将军寿山等奏、会商办理省防事宜。并请将爱珲出战之制兵三营。照边军章程支饷。得旨、著懔遵十一日谕旨。慎重办理。支饷章程。著该部议奏。摺包　　

○守护东陵大臣寿全等奏、请饬拨防营月饷。以济急需。得旨、著户部咨催拨给。　　

○是日。各国联军由天津北踞杨村。前直隶总督裕禄死之。摺包　　

○壬子。谕军机大臣等、御史陈璧奏、福建水灾。宜筹善后。请复上游梯田。及去中房洲之壅蔽。开城南之新旧泷。并请派臬司周莲办理等语。福建省城。本年水灾甚重。自应疏浚水道。以弭灾患。该御史所奏。是否可行。著许应骙督饬臬司周莲体察情形。妥筹办理。原片著钞给阅看。将此谕令知之。　　

○又谕、有人奏、敌谋甚狡。豫制中国号衣万余件。意欲裹胁奸民。用以先驱。混乱我军。图闯城垒。请将号衣另加暗记。相遇则以口号为凭。远则以举旗为别。将此由六百里谕令裕禄、李秉衡、宋庆、董福祥知之。现月　　

○又谕、电寄李鸿章、此次中外起衅。各国不无误会。中国地方官。亦有办理不善之处。兵连祸结。有乖夙好。终非全球之福。著授李鸿章为全权大臣。即日电商各国外部。先行停战。仍将应行议结事宜。分别妥商。请旨遵行。电寄　　

○绥远城将军永德等奏、挑派马步各队。扼要严防。并请先借归绥道库存地租。核发盐乾口分等项银两。允之。摺包　　

○护理陕西巡抚端方奏、陕省旱象已成。豫筹赈抚情形。得旨、著即查明各属被灾轻重。分别赈抚。毋任灾黎失所。摺

包

　　

○青州副都统噶噜岱奏、挑选马步各队。并商拨军械。酌筹饷项。现已一律成军。得旨、即著认真训练。务成劲旅。以备缓急。摺包　　

○癸丑。谕军机大臣等、所有火器营、健锐营、圆明园、内务府、养育兵。著该管王大臣赶即认真挑选精壮幼丁。将名数咨交督办军务处。以备调用。　　

○又谕、各路勤王之师。尚未到齐。著该督抚等严行催促。赶紧北来。不准逗遛。将此由六百里加紧谕令各督抚知之。　　

○又谕、李秉衡前奏、请催山东旧存枪械药弹。著该抚迅速派员赶解。交李秉衡驻扎蔡村河西务一带投交。如该省军火有余。务须源源接济。至该抚所练陆军。尚称得力。著再酌派数营。令知兵之员。速带北上。以＜目辟＞行＜匧心＞口＜韦未＞＜夗贝＞畿辅。将此由六百里加紧谕令袁世凯知之。　　

○又谕、李秉衡奏、中途筹布。扼要防守一摺。敌情注意杨村。志在北窜。李秉衡著稳慎填扎。严密守御。至各军需粮孔亟。著仓场迅拨五百石。另片奏、请催山东军械。已有旨令袁世凯迅速拨解矣。将此由六百里谕令李秉衡、长萃、刘恩溥知之。　　

○又谕、前因军情紧急。饬令董福祥添募营勇。迅速来京。听候调遣。惟该队北来。军械亟应筹备。查从前陕甘二省。所存枪石滟驳军械极多。著魏光焘、端方、将所存军械等项备齐。即交所募之队。携带来京。以资应用。其马安良一军。亦著饬催迅速北来。勿任句留。将此由六百里加紧谕令知之。　　

○又谕、团练大臣李端遇等奏、敌情狡诈莫测。请饬严申外城门禁。并严查奸细各摺片。天津失守。系倭人装扮拳民。夜赚城门。京城重地。不可不豫为防备。著迅速行文谕令近畿各乡团民。暂缓来京挂号。并饬知各团。除前三门不计外。其余各城门许出不许入。以昭慎重。其各路援兵。概驻城外。必验明切实凭据。方准放入。并知照各路统兵大员。凡有弁兵进京。必须先将勇丁数目。详细报明。派员验查。以资辨别。另片奏、续调京员当差等语。著照所请。即由李端遇分咨各衙门。将此分谕知之。摺包　　

○直隶总督李鸿章以腹疾电奏请赏假。奉电旨、李鸿章昨已授为全权大臣。与各国外部商办一切。事机至迫。所请赏假之处。著毋庸议。电寄　　

○兼署云贵总督云南巡抚丁振铎奏、借发石磨抱按等井柴本银两。豫采供煎以顾课款。下部知之。摺包　　

○河东河道总督任道镕奏、河标兵少事繁。请将未裁额兵一成。免其续裁。以裨运务防务。如所请行。摺包　　

