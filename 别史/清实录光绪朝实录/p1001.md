<!-- { "loadSidebar": true } -->
○又谕、电寄李鸿章等、李鸿章宥电李秉衡等敬电、均悉。此次之变事机杂出均非意料所及。朝廷慎重邦交。从不肯轻于开衅奏称中外强弱情形。亦不待智者而后知。团民在辇毂之下。仇教焚杀。正在剿抚两难之际。而二十日各国兵船。已在津索大沽石滟驳台。限二十一日两点钟交付。罗荣光未肯应允。次日彼即开石滟驳轰击。罗荣光不能不开石滟驳还击。相持竟日遂至不守却非衅自我开。现在兵民交愤。在京各使馆势甚危迫。我仍尽力保护此都中近日情形也。大局安危正难逆料尔沿海沿江各督抚惟当懔遵晶■宜次谕旨各尽其职守之所当为相机审势竭力办理是为至要。电寄　　

○庚午。谕军机大臣等八旗两翼前锋护军营督练操演事宜。著添派那桐管理。摺包　　

○又谕现在事机紧急兵力必须加厚应否添募马步队若干。著荣禄酌量情形迅速办理。摺包　　

○又谕、电寄李鸿章等昨已将团民仇教剿抚两难及战衅由各国先开各情形。谕知李鸿章、李秉衡、刘坤一、张之洞等矣。尔督抚度势量力。不欲轻构外衅诚老成谋国之道。无如此次义和团民之起数月之闲。京城蔓延已彳滟扁其血■乣不下十数万自兵民以至王公府第处处皆是同声与洋教为仇势不两立。剿之则即刻祸起肘腋。生灵涂炭乃各督抚奏称信其邪术以保国亦不谅朝廷万不得已之苦衷矣。各督抚若知内变如此之急。必有寝馈难安奔问不遑者。尚肯作此一面语耶此乃天时人事相激相迫。遂成不能不战之势。尔各督抚勿再迟疑观望。迅速筹兵筹饷力保疆土。如有疏失。惟各督抚是问。电寄　　

○又谕、电寄鹿传霖著迅速来京毋稍延缓江苏巡抚著聂缉规暂行护理。电寄纂修官舒伟俊恭纂

　　

总纂官熊方燧恭辑监修总裁世恭阅五签四月二十二日正总裁那月日专司蒿■禾本陆恭覆阅癸丑十一月二十二日　　

徐月日　　

荣月日副总裁唐月日　　

宗室宝恭阅五月惠二日

　　

陈恭阅七签正月初八日　　

熙月日　　

郭恭阅一签八月十二日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百六十五　　

光绪二十六年。庚子。六月。辛未朔。上诣宁寿宫乐寿堂问慈禧端佑康颐昭豫庄诚寿恭钦献崇熙皇太后安。至己亥皆如之。记注　　

○供奉铁牌于大光明殿。发大藏香一枝。派醇亲王载沣、恭诣行礼。现月　　

○谕内阁、巡视中城御史文瑮等奏、外城市面日急。贫民过多。请破格赏给米石经费一摺。前因京师米价昂贵。曾经赏米十万石。谕令顺天府、五城、办理平粜。著即由此项米石内。按照单开各处。随时分别给领。以惠穷黎。并著顺天府一体办理。现月　　

○谕军机大臣等、增祺等奏、请饬催本年专饷。暨历年的饷。开单呈览一摺。据称奉天的饷。前经户部议拨山东地丁银十一万两。两淮盐厘银八万两。盐课银三万两。江苏厘金银二万两。临清关常税银二万两。迄今数月之久。不惟无一处解到。并未咨报起解。至历年欠饷。为数甚钜。请饬催解等语。奉天应放各饷。待用孔殷。自应迅速拨解。以济要需。著该督抚监督等、即将应解奉天本年的饷。于六月内批解一半。十月内埽数解清。并将欠解历年的饷。分批搭解。俾资应用。原单均著钞给阅看。将此由六百里谕知直隶、两江、江苏、河南、山东、各督抚。并传谕淮安关监督知之。现月　　

○又谕、连日内外城杀毙教民人等甚多。著步军统领等、传谕两翼官弁。将九城地面各遗弃尸体。各就相近城门。亟行移出。交坊一律掩埋。勿稍迟缓。现月　　

○盛京将军增祺奏、密侦俄日举动情形。得旨、仍著懔遵前旨。随时相机办理。摺包　　

○察哈尔都统祥麟奏、遵探俄兵举动。并筹防御情形。得旨、仍著随时确探严防。毋稍疏懈。现包　　

○护理陕西巡抚端方奏派按察使升允带队入＜目辟＞行＜匧心＞口＜韦未＞＜夗贝＞。得旨、著即饬催沿途兼程前进。毋稍刻延。摺包　　

○护理贵州巡抚邵积诚奏、赈款不敷。请援皖例办捐一年。下部议。摺包　　

○以甯夏副都统色普徵额为甯夏将军。译汉　　

○准已革副都统寿长释回。现月　　

○壬申。热河都统色楞额奏遵探俄队举动。并筹防御情形。得旨、仍著确探严防。随时驰奏。摺包　　

○以记名副都统成鹤为甯夏副都统。译汉　　

○实授晋昌为盛京副都统。帮办奉天军务。　　

○癸酉。谕内阁、长萃等奏、通州米价腾贵。请发漕粮平粜一摺。著照所请。赏给漕粮平斛二万石。由长萃等、饬令通永道沈能虎具领。赶紧设局平粜。以济民食。现月　　

○谕军机大臣等、长萃等奏、津通路阻。漕粮不克到坝。请暂行停运一摺。现在京师需米孔殷。全恃漕粮接济。长萃等、仍当设法陆续趱运。毋得藉口路途阻滞。遽行停办。将此谕令知之。现月　　

○又谕、电寄出使各国大臣。此次中外开衅。其闲事机纷凑。处处不顺。均非意计所及。该大臣等、远隔重洋。无由深悉情形。即不能向各外部切实声明。达知中国本意。特为该大臣等缕晰言之。先是直东两省。有一种乱民。各就村落练习拳棒。杂以神怪。地方官失于觉察。遂至相煽成风。旬月之闲。几于彳滟扁地皆是。甚至沿及京城。亦皆视若神奇。翕然附和。遂有桀黠之徒。倡为仇教之说。五月中旬。猝然发难。焚烧教堂。戕杀教民。阖城汹汹。势不可遏。当风声初起之时。各国请调洋兵到京保护使馆。朝廷以时势颇迫。慨然破格许之。各国通计到京洋兵不下五百人。此中国慎重邦交之明证也。各国在京使馆。平日与地方尚属无怨无德。而自洋兵入城以后。未能专事护馆。有时上城放枪。致有伤人之事。甚或任意游行。几欲阑入东华门。被阻始止。于是兵民交愤。异口同声。匪徒乘隙横行。烧杀教民。益无忌惮。各国遂添调洋兵。中途为乱党截杀。迄不能前。盖此时直东两省之乱党。已镕成一片。不可开交矣。朝廷非不欲将此种乱民。下令痛剿。而肘腋之闲。操之太蹙。深恐各使馆保护不及。激成大祸。亦恐直东两省。同时举事。将两省教士教民使无遗类。所以不能不踌躇审顾者以此。尔时不得已。乃有令各使臣暂避至津之事。正在彼此商议闲。突有德使克林德晨赴总署。途中被乱民伤害之案。德使盖先日函约赴署。该署因途中扰乱。未允如期候晤者也。自出此案。乱民益挟骑虎之势。并护送使臣赴津之举。亦不便轻率从事矣。惟有饬保护使馆之兵。严益加严。以防仓卒。不料五月二十日。即有大沽海口洋员。面见守台提督罗荣光、索让石滟驳台之事。谓如不允。便当于明日两点钟。用力占据。罗荣光职守所在。岂肯允让。乃次日果先开石滟驳击台。相持竟日。遂至不守。自此兵端已启。却非衅自我开。且中国即不自量。亦何至与各国同时开衅。并何至恃乱民以与各国开衅。此意当为各国所深谅。以上委曲情形。及中国万不得已而作此因应之处。该大臣等、各将此旨。详细向各外部切实声明。达知中国本意。现仍严饬带兵官。照前保护使馆。惟力是视。此种乱民。设法相机自行惩办。各该大臣在各国遇有交涉事件。仍照常办理。不得稍存观望。将此各电谕知之。电寄　　

○命溥顾开去右翼总兵差使。以辅国公载澜为右翼总兵官。现月　　

○命察哈尔都统祥麟来京。以镶黄旗满洲副都统芬车为察哈尔都统。现月　　

○甲戌。谕军机大臣等、电寄许应骙、电悉。战事起于夺据大沽石滟驳台。衅自彼开。应之乃不得已也。该督电商李盛铎情形若何。密速妥筹电奏。电寄　　

○河南巡抚裕长奏。遵筹选将练兵筹饷各情形。得旨。著即次第经营。认真办理。以维大局。　　

○调镶白旗满洲副都统敬昌、为镶黄旗满洲副都统。正白旗汉军副都统恩祥、为镶白旗满洲副都统。福州副都统奇克伸布为正白旗汉军副都统。以记名副都统松秀为福州副都统。译

汉

　　

○以镶蓝旗满洲副都统明安为銮仪＜目辟＞行＜匧心＞口＜韦未＞＜夗贝＞銮仪使。译汉　　

○乙亥。谕内阁、自各国传教以来。各直省屡有民教相仇之事。总由地方官办理不善。激成衅端。其实教民亦国家赤子。非无良善之徒。祗因惑于邪说。又恃教士为护符。以致种种非为。执迷不悟。而民教遂结成不可解之仇。现在朝廷招抚义和团民。各以忠义相勉。同仇敌忾。万血■乣一心。因念教民亦食毛践土之伦。岂真皆甘心异类。自取诛夷。果能革面洗心。不妨网开一面。著各直省督抚。通饬各地方官。彳滟扁行晓谕。教民中有能悔悟前非。到官自首者。均准予以自新。不必追其既往。并谕知民闲凡有教民之处。准其报明该地方官。听候妥定章程。分别办理。现在中外既已开衅。各国教士。应即一律驱遣回国。免致句留生事。仍于沿途设法保护为要。该督抚等、当体察各地方情形。速为筹办。毋稍疏忽。将此通谕知之。现月　　

○察哈尔都统祥麟奏、侦察俄兵未动确实情形。得旨、仍著确探严防。随时驰奏。　　

○又奏、库伦张家口地居冲要。驻兵扼守情形。得旨、即著督饬派出各营。严密防范。毋稍疏虞。摺包　　

○丙子。直隶总督裕禄奏、连日战守情形。得旨、著即会商马玉昆等、节节进剿。克期将大沽口石滟驳台恢复。以资扼守。　　

○又奏、增募练勇六营。所需饷项。取给商捐。请仍照芦勇成案。以海防例给奖。从之。摺包　　

○丁丑。谕内阁、魏光焘奏、考察属员。分别举劾一摺。甘肃凉州府知府调署兰州府知府庆恕、渭源县知县署河州知州杨增新、候补知州署狄道州知州王秉章、自■＜恳-艮页＞兰县知县杨宸谟、山丹县知县刘至顺、正甯县知县张心镜、西和县知县姚钧、候补知县署碾伯县知县赵鋐、既据该抚胪陈该员等心术政迹。均属志趣向上。即著传旨嘉奖。仍饬该员等、益加感奋。勉为循良。毋得始勤终怠。候补知府袁春江、习染嗜好。难资表率。著以通判降补。岷州知州奎绂、才具平常。办事竭蹶。著开缺以州同降补。平远县知县葛垚钦、性情迂缓。难膺民社。著开缺以教职归部铨选。直隶州用前署大通县知县王宝镛、贪狡油滑。办事谬妄。降选布经历张季繇、罔利营私。卑鄙荒谬。试用府经历刘崧祥、性情乖张。行同无赖。试用州吏目前署大靖巡检张继芳、纵容家丁。骚扰乡民。试用典史李宝庆、声名甚劣。均著即行革职。以肃官方。现月　　

