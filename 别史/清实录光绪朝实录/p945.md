<!-- { "loadSidebar": true } -->
○又谕、电寄张汝梅、德兵遽赴沂境。昨已由总署电知该抚矣。海使无端煽耸寻衅。藉口于派兵助地方官护教。情殊叵测。已电谕吕海寰速向德外部剀切阻止。著张汝梅即行电饬夏辛酉带队驰赴沂境。严加弹压。会同地方官实力保护教民。勿再滋衅。傥有造谣以驱逐教民为由。希图生事之人。即行严拏从重惩办。俾德人知朝廷一视同仁。无论民教皆归保护。此后不至再有攻击之事。无烦德兵越俎代谋。属其即速撤队回胶免滋口舌。张汝梅身任地方。责无旁贷。勿得存五日京兆之见。稍涉疏懈。电寄　　

○又谕、电寄吕海寰东省沂州教案。晶■宜经总署电咨张汝梅办理完结。乃海使无端煽耸。由胶派兵赴沂。以官兵力有不足藉口。本日又降旨电谕张汝梅迅饬登州镇总兵夏辛酉、带兵即赴沂州。保护弹压。调和民教。勿令滋事。著吕海寰即向该外部将朝廷保护德人之意。剀切宣告。无烦德兵相助。谆属勿听海使播弄。有伤睦谊。并立即电阻胶澳德员。速止德兵。切勿赴沂。致生枝节。是为至要。电寄　　

○庚子。谕军机大臣等、刘坤一奏、江北冬漕。遵办河运。请饬疏浚河道一摺。据称济甯戴庙开河。袁口靳口安山一带。节节浅阻。十字河年挑年淤。十里铺陶城埠口门内外。淤垫更甚。均须大加挑浚等语。南漕关系紧要。上年运船来回。均极阻滞。此次漕船经行河道。必须豫筹疏浚。方能迅速抵通。著任道镕、张汝梅、严饬该管河道各员。认真挑浚。务期一律深通。并将各缺口分别堵筑坚实。以利漕行。将此由四百里谕令知之。现月　　

○又谕、寿山奏、条陈武备以固边防一摺。所陈各条。不无可采。著即派该副都统召募精壮勇丁十六营。作为镇边新军。应需饷项。著户部由添拨边防经费项下。随时核发。毋任缺乏。黑龙江边陲紧要。将军事务殷繁。所有一切防务。即派寿山帮办。该副都统膺兹重寄。务当实心实力。讲求操法。认真训练。士气常新。则军声自振。其应如何扼要设防之处。并著随时会商恩泽。妥为经画。建威所以销萌。有备斯可无患。尚其勉图报称。以副责成。现月　　

○辛丑。两江总督刘坤一奏、敬阅脉案伏愿圣躬静养。得旨、览奏具见悃忱。朕躬仍日进汤剂。总未大安。且身车滟耎气弱。有时眩晕。不耐久于坐立。每日召见臣工。尚觉勉强。朕心亦不胜焦急。知卿企念。特谕及之。摺包　　

○癸卯。清明节。遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭庄顺皇贵妃园寝。端慧皇太子园寝。醇贤亲王园寝。　　

○谕军机大臣等、何乃莹奏、请停修碎石路工一摺。著总理各国事务衙门议奏。寻奏、京城街道碎石路工。各国驻使。曾有立会代修之请。事关主权。何乃莹议停。由未悉此事原委。请仍照旧兴办。从之。摺包　　

○又谕、电寄张汝梅等、有人奏、近来山东民教不和。屡屡滋衅。亦实不免有虐待教民情事。以致彼教衔恨。藉事生风。此种情形。总由地方官平时不善开导。遂至睚目滟此报复。积怨成仇。口角细故。致酿巨案。著该抚谆饬各州县。即行剀切晓谕士民。须知入教之人。同系朝廷赤子。与尔民生同里闬。自应谊笃睦女滟濙。不必因其习教。故存嫉恶之心。庶彼此相安无事。遇有词讼。无论教不教。地方官总应一律持平办理。毋得稍涉歧视。以期消患无形。将此电谕张汝梅知之。并移交毓贤一体遵照。寻毓贤奏、东省民教不和。由来已久。从前平民贱视教民。迨后彼强我弱。教民日见鸱张。横行乡里。鱼肉良民。断无虐待教民之事。嗣后遇有词讼。无论民教。仍一律持平办理。得旨、即著督饬地方官。随时多方开导。务令民教相安。　　

○两广总督谭钟麟奏、固本兵饷等款。现由商号汇解。得旨、嗣后著仍遵前旨。以实银解部。　　

○命金州副都统明顺、听候大学士阅兵大臣荣禄差委。　　

○以会剿广西梧州郁林等属土匪出力。赏北海镇总兵刘邦盛、高州镇总兵潘瀛、柳庆镇总兵马盛治、头品顶戴。刘邦盛并给巴图鲁名号。潘瀛并给三代一品封典。余升赏翎衔有差。　　

○赏比国驻使、日本陆军大佐冈崎生、俄国驻库伦绅士颗科柄、副绅士瓦昔尼业福等宝星。　　

○甲辰。孝昭仁皇后忌辰。遣官祭景陵。　　

○谕军机大臣等、张汝梅电奏、二十二日上午。有德兵一队。到兰山县之韩家村白莲峪村等处。撵逐居人。焚烧房屋柴草。幸未伤人。该县验明后。即妥为抚恤等语。日照德兵未退。现又分队到兰山滋扰。似此凶横。恐至酿成巨祸。著毓贤严饬地方官。相机妥为弹压。严密布置。以防意外之变。一面飞催夏辛酉迅速兼程前进。事机紧迫。两国兵队。若相距太远。何以弹压保护。该抚务须密饬夏辛酉相机因应。固不可过于激烈。亦不可稍涉畏葸。总以不动声色。暗为布置妥协。设有意外。不至仓猝失措为要。将此由五百里谕令知之。现月　　

○又谕、电寄张汝梅、电悉。德兵在兰山县韩家村等处。焚烧房屋。深恐激成事端。著仍遵旨严饬地方官。妥为弹压。严密布置。一面飞催夏辛酉迅速兼程前进。相机弹压保护。总以不动声色。暗中布置妥协。设有意外。不致仓猝失措为要。

电寄

　　

○又谕、电寄奎俊、有人奏、川省教案晶■宜出。多由人心向来浮动。与教为仇。地方官平时既不开诚劝导。遇事又往往听断失平。以致激成衅端。须知无论民教。朝廷一视同仁。各该地方当剀切晓谕。俾民闲里闬同居。互释嫌怨。勿因细故逞仇。遂启祸机。总之民教皆良莠不齐。弹压抚绥。全是有司之责。平日尽心于此。自能消患无形。著奎俊谆饬所属遵照。傥有意存偏袒。或一味颟顸。遇有教案。不即持平办理。致生枝节。即著从严倢■＜曰融＞■＜石木＞处。电寄　　

○热河都统色楞额奏、遵派妥员。查勘热河所属地方。择要设防。以资镇守。得旨、所有设防事宜。俟查勘明确。即行妥筹具奏。　　

○调任山东巡抚署江甯将军毓贤奏、谨将练兵事宜。移交后任。妥为接办。得旨、所有驻防练兵。每月应需饷银著刘坤一筹款拨给。俟崇善到任。即行认真挑练。　　

○署盛京副都统晋昌奏、练兵惟饷械关系甚钜。既蒙责成经理。将来遇有紧要事件或独抒己见。可否准用木质关防。单衔具奏。得旨、前因依克唐阿患病出缺。诚恐省城军械粮饷。稍有疏失。当谕令该署副都统详细查明。认真办理。现在将军肬■闲署有人。应俟裕长到任后。遇事和衷商办。所请刊用关防之处。著毋庸议。　　

○以候补三品京堂袁昶为光禄寺卿。　　

○乙巳。谕内阁、前据御史余诚格奏倢■＜曰融＞■＜石木＞、安徽滁州直隶州知州平康各款。当经谕令邓华熙确查。兹据查明覆奏。该员平康徵收钱粮。并无抑勒。办理团练保甲。亦无敛钱骚扰情事。惟境内劫案晶■宜出。未能立时破获。又不据实通详。实属缉捕无能。有心讳匿。滁州知州平康、著即行革职。以示惩儆。　　

○谕军机大臣等、电寄文兴等、电奏已悉。所有安插事宜。著即照议妥为办理。　　

○以亏欠公款。革已故广西西隆州知州朱业彬职。籍产备抵。　　

○丙午。谕军机大臣等、张曾阳滟＜扌戋＞奏、请饬各省整顿厘金。并片奏、请停捐输先筹抵款。暨核实徵收关税。并将枪石滟驳银圆等厂。归并画一。以节经费各等语。著户部妥议具奏。　　

○又谕、张曾阳滟＜扌戋＞奏、请慎选使臣。并核减出使随员浮费各等语。著总理各国事务衙门妥议具奏。现月　　

○江西巡抚松寿奏、备荒海军经费。均由商号汇解。得旨、嗣后著仍遵前旨。以实银解部。　　

○丁未。谕军机大臣等、电寄张汝梅、德兵在日照踞守城门。情殊叵测。著张汝梅迅饬夏辛酉酌留兵队于兰山驻防。该总兵即克日带营。驰赴日照。相机布置。妥为弹压。以资镇慑。电寄　　

○又谕、电寄毓贤、现在行抵何处。著即迅速赴省接任。

电寄协修官刘福姚恭纂　　

帮总纂官程棫林恭辑监修总裁世恭阅九签四月二十日正总裁那月日专司蒿■禾本陆恭覆阅癸丑十一月十八日

　　

徐月日　　

荣月日副总裁唐月日　　

宗室宝恭阅二签九月十五日　　

陈恭阅九签十二月二十日　　

大清德宗同天崇运大中至正经文纬武仁孝睿智端俭宽勤景皇帝实录卷之四百四十　　

光绪二十五。己亥。三月。戊申朔上诣仪鸾殿问慈禧端佑康颐昭豫庄诚寿恭钦献崇熙皇太后安。至丁丑皆如之　　

○谕内阁邓华熙奏、特倢■＜曰融＞■＜石木＞办赈草率劣员。请旨革职讯办一摺。安徽调补怀甯县灵璧县知县郑葆清查赈草率。信用家丁兰松亭程道民、与前代理灵璧县城守千总王用和、劣绅张朝纲等串同一气查户不实放钱刻扣璧县被灾甚重。该员身任地方。宜如何认真抚恤。乃敢漫不经心。玩视民瘼。实属庸闇不职调补怀甯县灵璧县知县郑葆清、千总王用和、著一并先行革职。该抚迅即提集该家丁兰松亭、程道民、与劣绅张朝纲等。严行审讯如有侵蚀确据即著逐款追缴。按例分别惩办。毋得稍涉宽纵。以儆效尤现月　　

○谕军机大臣等、裕禄奏、部拨北洋海。防经费请旨饬催报解一摺据称前由户部指拨光绪二十四年分北洋海防经费内。江西省厘金银二十万两仅解到十万两。浙江省厘金银四十万两。仅解到十五万两其浙海关应解四成一半税银。仅由杭州新关拨抵银四万两。亦未解到等语。北洋海防关系紧要现在需款甚亟。著松寿、刘树堂、按照部拨数目饬令藩司暨关监督赶紧筹解。毋任稽延。原摺均著钞给阅看将此谕令知之。现月　　

○黑龙江将军恩泽等奏、江省保甲团练。现已举办。积谷一事。边地风气未开。请暂从缓得旨、保甲团练现已办有端绪。务当事求实际。至积谷一事。仍须次第举办。不准籍端推诿。摺包　　

○江苏巡抚德寿奏、苏省鼓铸制钱。向仿浙式每文重七分。请免改造八分。致多折耗。出钱无多。仅敷本省行用。并恳免予提解。得旨、仍著筹款购铜。照该省向办章程。接续鼓铸。酌量提解。京师为根本之地。通筹兼顾。该督抚责无旁贷也。　　

○又奏沪米碍难弛禁。畿疆缺米请饬直督转饬洋商改赴芜湖镇江采运。得旨、著即咨商裕禄妥为办理。　　

