<!-- { "loadSidebar": true } -->
○戊戌。调兵部左侍郎廖寿恒、为礼部右侍郎。转兵部右侍郎徐用仪、为左侍郎。仍兼署刑部右侍郎。以都察院左副都御史白桓、为兵部右侍郎。现月　　

○以詹事府詹事岳琪、为通政使司通政使。朱签　　

○以恭备大婚差务出力。赏左翼前锋营前锋参领连瑞二品顶戴。余加衔有差。摺包　　

○庚子。以恭办大婚典礼出力。赏翰林院编修江澍畇＜闲＞放道府后花翎二品衔。编修汤子坤吴大衡等侍讲衔余加衔加级有差。摺包　　

○辛丑、谕内阁、此次补行覆试顺天及各省乡试举人。一等陈泽霖等八十名。二等丁葆和等一百六十名。三等石之泉等二百四十七名。俱著准其一体会试。列入四等之邱肇基、赵衡、袁振森、方笃行、周庆宸、许鹏、冯其浚、均著罚停会试一科。现月　　

○追予御寇力战合门殉难广西思恩县武童卢含瑄暨家属妇女九名口。分别旌恤如例。摺包　　

○壬寅。孝昭仁皇后忌辰。遣官祭景陵。　　

○谕内阁、此次覆试各直省举人一等张荫椿等一百名。二等林清照等三百名。三等宋葆昌等四百六十八名。均著准其一体会试。列入四等之周文灿、哈卜齐显、高荟桢、刘佐宸、马河图、路在兹、章淦聚、邓鹤鸣、李盛春、倪震埏、李舒馨、陈世瑞、陈杰辅、谢乃元、谢庭芝、何鼎元、宋鸣凤、张鸿博、均著罚停会试一科。李熙春、林兴家、庆禄、均著罚停会试二科。不列等之瓞寿。著斥革举人。现月　　

○谕军机大臣等。有人奏、劣幕专权舞弊。请饬严究一摺。据称热河道幕友陈维藩、盘踞道署多年。句通都统幕友陶钦言、树党营私。擅收节寿陋规。挟嫌怂恿该都统将知县陈功亮参劾。并私赏冒功种种舞弊等语。所奏是否属实。著李鸿章查明具奏。原摺著钞给阅看。将此谕令知之。寻奏。遵查陈维藩等。并无专权舞弊劣迹。丰甯县知县陈功亮。本有应得之咎。谦禧据禀甄劾。事属因公。且系部议休致。均毋庸议。至谦禧记奖翎枝。先给功牌。查与定章不符。应咨令一律撤销。报闻。现月　　

○山西巡抚刚毅奏、新授大同镇总兵黄金志。尚未到晋。请将太原镇总兵。署大同镇总兵林成兴。暂缓陛见。得旨、林成兴著照所请。暂缓来见。黄金志现在天津。著该抚咨行李鸿章饬令该总兵即赴新任。摺包　　

○以直隶天津机器局。督造轮船。新购轮车出力。予降调道员沈葆靖以道员＜闲＞放。赏四川川北道恩佑直隶补道潘骏德花翎。余加衔有差。摺包　　

○以胆大妄为。革甘肃直隶州知州严先礼职、永不叙用。摺包　　

○以亏短银两。革已故山西榆次县知县吴师祁职。摺包　　

○癸卯。谕军机大臣等。钟泰奏、请调炮械以备操防一摺。据称甯夏满营。向无新式枪炮。附近无从购办。旗营无款可筹。请就近由陕甘总督拨给陆战洋炮数尊。洋枪一千杆。配齐子药。运解到营等语。即著该督酌量筹拨。俾资应用。将此谕令知之。

现月

　　

○甘肃新疆巡抚刘锦棠等奏、遵旨筹议承化寺僧众迁徙事宜。拟令棍噶札拉参所领徒众。移住库尔喀喇乌苏所属之八英沟。而让还科布多借地。其在承化寺就近所招之徒众。安土重迁。则听其留居该寺。仍择大喇嘛一人领之。以后该处若隶塔尔巴哈台。则所留徒众。亦归塔尔巴哈台参赞大臣管辖。至哈巴河一带地方。塔尔巴哈台自借地以来。即已派兵驻守。尚称安静。未便委去。俾俄人得乘虚南下古城。应否改隶塔尔巴哈台管辖。请旨定夺。从之。摺包　　

○浙江巡抚崧骏奏、海盐县传字等号新建石塘。临水孤立。拟于塘外。加筑坦水坝一百九十五丈。俾资捍卫。下部知之。摺

包

　　

○以故图什业图汗札萨克辅国公柰党苏伦子那旺车林袭爵。

摺包

　　

○以故图什业图汗札萨克头等台吉齐达尔巴拉弟巴特玛勒克登朱拉袭职。摺包　　

○以记名总兵王连三为山东曹州镇总兵官。现月　　

○以恭办大婚典礼出力。予户部郎中如松以道员即选。赏郎中胡廷干等花翎。余加衔加级有差。摺包　　

○甲辰。上奉慈禧端佑康颐昭豫庄诚寿恭皇太后驻跸西苑。　　

○奉皇太后幸纯一斋。侍晚膳。　　

○以捐助赈银棉衣。予湖南衡阳县候选同知魏嘉龄为其故祖母。选用知县魏敏修为其故父、江苏无锡县内阁中书孙勋烈为其母、浙江余姚县文童杨成炤为其故祖母故母各建坊。　　

○乙巳。上诣仪鸾殿。问慈禧端佑康颐昭豫庄诚寿恭皇太后安。外记注　　

○谕内阁。此次覆试各省驻防繙译乡试举人。二等迎升等四名。三等长寿等十名。均著准其一体会试。四等霍銮图。崇福。均著罚停会试一科。现月　　

○吏部奏各衙门奏保恭办大婚典礼出力各员。每多逾格。可否按例更正。得旨。均照原保给奖。毋庸更正。现月　　

○出使美日秘国大臣张荫桓奏、美国禁阻华工新约中辍。善后较难。谨录呈前使臣郑藻如所拟自禁议略。及草约新例。请饬直隶两广督臣妥筹补救。下所司知之。　　

○命户部右侍郎曾纪泽、兵部左侍郎徐用仪、管同文馆事务。摺包　　

○以正红旗汉军副都统尚昌懋署镶白旗护军统领。明发　　

○以办理交涉出力。赏驻英二等繙译官道员张斯栒二品封典。余升叙加衔有差。摺包　　

○以同文馆教习期满。予知县江仁葆分省归候补班补用并赏同知衔。摺包　　

○以庸劣不职。革湖南提标左营游击方振鹏、长沙协右营守备黄倬云职。其年力衰弱之卫昌营中军守备杨新发勒休。协修官

温肃恭纂　　

帮总纂官程棫林恭辑监修总裁世恭阅八月二十八日正总裁那月日专司藁本陆恭覆阅癸丑七月初二日徐月日荣月日副总裁唐月日宗室宝恭阅正月二十六日陈恭阅三签七月初二日熙月日郭恭

阅二月二十九日宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之二百六十八　　

光绪十五年。己丑。三月。丙午朔。上诣仪鸾殿问慈禧端佑康颐昭豫庄诚寿恭皇太后安。至乙亥皆如之。外记注　　

○以灵应素著。颁奉天新民厅巨流河神扁额曰。泽溥开城。柳河神扁额曰。宜丰洒润。随手档　　

○工部尚书昆冈等奏、遵查太和门等处要工分别修建情形。得旨、著该衙门迅速勘估具奏。摺包　　

○以江苏按察使陈钦铭为出使英法义比国大臣。赏翰林院侍讲崔国因二品顶戴为出使美日秘国大臣。洋务　　

○以郑州大工合龙出力。予河南布政使刘瑞祺等奖叙。

摺包

　　

○以办理两广电线出力。予直隶州知州沈嵩龄等奖叙。

摺包　　

○丁未。上诣丰泽园演耕耤礼。外记注　　

○遣官祭历代帝王庙。　　

○谕军机大臣等、吴大澂等奏、河工繁要。请添拨防险银两一摺。据称黄河两岸各厅险工叠出。除新添甎石坝垛设法筹办外。其余岁修应办段落。通盘筹画。实非额拨之款所能敷用。援案请添拨防险银二十五万两。分拨南岸各厅银十三万五千两。北岸各厅银十一万五千两等语。著倪文蔚饬令藩司于春汛期内全数分拨。俾资应用。该河督务当督饬道厅各员撙节动支。认真办理。毋得稍涉虚糜。将此由四百里各谕令知之。现月　　

○又谕、电寄李鸿章等、总理衙门呈递盛宣怀电禀。濮州北岸黄河开口一百三十丈等语。刻下水势尚小。何以遽至开口。著张曜将详细情形。迅即电奏。一面设法堵筑。并著李鸿章饬属一体筹防。毋稍疏懈。电寄　　

○礼部奏、朝鲜李应浚著名奸诈。拟咨照该国王嗣后不得再派来京。依议行。　　

○湖广总督裕禄等奏、遵筹海军要需。拟于川淮盐斤加价项下拨银四十万两。分三年清解。下所司知之。摺包　　

○以记名总兵吴凤柱为湖南绥靖镇总兵官。现月　　

○予故梧州水师统带道员易元泰照军营立功后病故例议恤。摺包　　

○戊申。广西巡抚沈秉成奏、近年防边筹饷出力各员。可否择尤请奖。得旨、准其酌保数员。毋许冒滥。摺包　　

○己酉。甘肃新疆巡抚刘锦棠奏、伊犁及塔尔巴哈台等处。事权不一。请旨迅赐定夺。得旨、所奏不为无见。前据色楞额等奏。伊塔地方请归将军专辖。已谕令该抚等妥商会奏。著俟覆奏到日。再降谕旨。摺包　　

○塔尔巴哈台参赞大臣额尔庆额奏、请留索伦官兵驻防塔城。以资训练而固边防。得旨、此项官兵并闲散余丁。准其仍留塔城。即著额尔庆额、咨行色楞额查照办理。摺包　　

○庚戌。清明节。上诣奉先殿寿皇殿行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭庄顺皇贵妃园寝。端慧皇太子园寝。　　

○安徽巡抚陈彝奏、安徽沿江工赈事竣。请奖出力员绅。得旨、准其择尤酌保数员。摺包　　

○以台番归化。逆首就擒。予出力人员副将林福喜、以总兵记名＜闲＞放。都司郑有勤、刘朝带、免补参将游击、以副将补用。并赏巴图鲁名号。千总林胜标、绅士郎中蔡占鳌等、升叙加衔开复有差。现月　　

○以筹饷出力。开复福建布政使张梦元革职留任处分。

摺包

　　

○以捐银助赈。赏安徽凤阳府知府赵舒翘花翎。予河南候补道何维楷旌奖。归德镇总兵牛师韩。署涡阳县知县邹钟俊等、各为其父母建坊。　　

○以擅改公文。革留甘补用知县曾炳勋等职。　　

○予故安徽凤颍六泗道任兰生附祀前巡抚英翰皖北专祠。从巡抚陈彝请也。摺包　　

○辛亥。上耕耤。诣先农坛行礼。更服至耤田所。躬耕三推。复加一推。御观耕台。命王公大臣等各九推毕。顺天府府尹率农夫终亩。赏赉农夫耆老如例。　　

○诣正阳门关帝庙菩萨殿拈香。外记注　　

○直隶总督李鸿章奏、直境缺粮请饬奉天无灾之处。准就近贩运。得旨、上年直隶收成中稔。奉省被灾甚重。刻下锦州一带粮石。是否可以弛禁出境。著李鸿章咨行定安等商酌办理。寻定安等奏、直省采运奉粮。拟以五六万石为限。下所司知之。摺包　　

○以礼部尚书李鸿藻、为会试正考官。工部尚书昆冈、潘祖荫、礼部右侍郎廖寿恒、为副考官。外记注　　

