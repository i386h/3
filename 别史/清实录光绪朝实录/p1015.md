<!-- { "loadSidebar": true } -->
○以剿办靖远夷匪肃清。予四川道员唐翼祖军机处存记。赏总兵闪殿魁头品顶戴。余奖叙有差。随手摺包　　

○以司铎称职。予四川成都府教授谢金元等四员奖叙。　　

○以约束兵丁不严。革甘肃营官吕登科职。　　

○以捐银助赈。予四川酆都县职员傅作祥建坊。摺包　　

○丙申。谕军机大臣等。荣禄奏。驰抵保定日期。并请饬查恩祥等下落及程文炳一军。应否开赴行在各摺片事机万难。是在意中。该大学士务当与庆亲王奕劻李鸿章等切实妥商。向各使臣极力磋磨。如有万难应允之事。先为驳去。是为至要。程文炳总统各军。前已有旨饬赴潼关外、秦豫连界地方扼要驻扎。奇克伸布已赴行在。暂交马玉昆节制。分防后路。至恩祥下落。该大学士迅即咨行东三省及甯夏各将军。查明严行惩办。将此由六百里谕令知之。电寄　　

○又谕、廷雍奏、派营剿办拳匪一摺。此次事变。实由拳民藉端肇衅。以致激成巨祸。现在顺直各属拳匪聚集处所。尚有三十余州县之多。亟宜严行惩办。庶足以清乱源。即著督饬吕本元等认真剿办。毋稍姑息梅东益素不得力。著另派妥员前赴沧州接办。各国藉口。总以代剿拳匪为名。该护督务当迅速办理。以绝祸根。毋贻彼族口实。是为至要。将此由六百里谕令知之。电寄　　

○察哈尔都统奎顺等奏、张家口添招勇队成军。续调马队。亦皆到防驻扎。得旨、即著督饬该统带等认真训练。扼要巡防。毋稍疏懈。摺包　　

○又奏、军台废员杨万才等、请投营效力。以赎前愆。得旨、杨万才等情节较重。所请著不准行。摺包　　

○热河都统色楞额奏、恭摺慰问。并陈口外布置情形。得旨、即著联络各盟。就地筹饷练兵。以固边防。摺包　　

○热河正总管恩隆等奏、惊闻西幸。无任依驰。得旨、仍著督率弁兵。认真防守。毋稍疏虞。摺包　　

○以挪用赋税延不清缴。革前署甘肃岷州知州奎绂职。并勒追。摺包　　

○丁酉。谕军机大臣等、鹿传霖奏、潼关黄河口窄易渡须调集船只。两岸排连。另以巨舰中洪接渡必能稳速等语。此亦西巡所应行筹及著端方即饬潼商道等。妥为豫备毋致临时竭蹶。是为至要。原片著钞给阅看。将此由六百里谕令知之。电

寄

　　

○又谕、前有旨谕令在京之各部院卿寺堂官暨向有内廷差使各员未派留署者。遴选得力司员。酌带前来。办理各衙门行在事务。现在各该衙门应办事件。积压甚多。著昆冈等仍遵前旨。饬催该堂官等速赴行在。毋再迟延。如保定一带。道路有难行之处。即著廷雍豫备车辆。以利遄行。电寄　　

○又谕、马安良前已有旨晶■宜催统带所部各营。迅速前来。现尚未到。实属延缓。邓增亦有旨令该提督督带队伍迅赴行在。是否启程。著魏光焘一并速催。趱程前进。毋稍逗遛。将此由六百里谕令知之。电寄　　

○江甯将军崇善奏、骇闻西狩。敬陈下悃。得旨、仍著将防务严密布置毋得稍涉疏虞。摺包　　

○安徽巡抚王之春奏、防务赞画需人。请将指分四川道员刘能继暂留襄事。得旨、所请著不准行。摺包　　

○湖南巡抚俞廉三奏、敬陈募勇练团、造军火、筑石滟驳台、一切保疆御侮事宜。得旨、即著将兵事饷事。实心经理。以济时艰。摺包　　

○河南巡抚裕长奏、奉报惭愤。请宽圣怀。得旨、仍著谨守封疆整饬吏治。以固民心而维大局。摺包　　

○又奏、募勇分防。并筹运粮饷。以免缺乏。得旨、所筹尚属周妥。著将采购粮石。迅速运赴行在。以济兵食。摺包　　

○又奏、总兵柴洪山、募兵过汴。请挑留三营。分驻河陕一带。以资拱＜目辟＞行＜匧心＞口＜韦未＞＜夗贝＞。如所请行。摺包　　

○两广总督鹿传霖奏、由苏入＜目辟＞行＜匧心＞口＜韦未＞＜夗贝＞。新募三营迟不济用。虚糜帑项。已饬令在山东德州妥为遣散。下部知之。摺包　　

○以恭修行宫出力。予山西补用知府张喜田等奖叙。现月　　

○以捐助义塾经费。予湖南善化县职员杨恩溥为其故父母建坊。摺包　　

○戊戌。谕内阁、许应骙奏、闽浙交界地方土匪滋扰剿办情形一摺。本年六月闲匪首刘加幅纠合匪党吴癞头等、聚血■乣数千。连陷浙江江山常山两县经署总兵敖天印、督率营团将匪首刘加幅擒获惩办。胁从一律解散。办理尚为迅速。补用副将敖天印著以总兵记名肬■闲放。署渔梁守备许岐未能防范于前。尚能愧愤于后。著革职。免其治罪。阵亡之团绅附贡詹式琦、什长胡为尚、均著交部从优议恤。江山常山收复。刘树堂业经奏报。仍饬令敖天印等将逸匪吴癞头刘老三牯等、迅即＜目辟＞暒穴＜曰融＞夕＜夗贝＞获。以绝根株而靖地方。现月　　

○谕军机大臣等。武＜目辟＞行＜匧心＞口＜韦未＞＜夗贝＞中军各营。溃逃不少。董福祥在甘添募七营旗。据魏光焘电称。饷项难筹。著该大学士即将武＜目辟＞行＜匧心＞口＜韦未＞＜夗贝＞中军溃逃缺额之饷腾出。拨给董福祥应用。将此由六百里谕知荣禄、魏光焘、并谕令董福祥知之。电寄　　

○又谕、何乃莹奏、晋省制钱缺乏。请速筹接济城内火药局。请移置城外空旷处所。乡民运米进城。准其自行买卖。粮行不得把持渔利各摺片。著李廷箫体察情形。妥速办理。寻奏、现饬各州县收买废铜。接济宝晋局铸钱。并饬晓谕乡民运米进省、自行售卖。不准粮行把持渔利。火药局现在八岭桥。与行宫尚无大碍。仍加派兵丁严密看守。报闻。摺包　　

○又谕、电寄魏光焘、电悉。董福祥添募马步七营旗。现已另筹的款。俟筹定后再行饬遵。至邓增马安良。该署督仍遵前旨。即饬统带所部。速赴行在为要。电寄　　

○又谕、电寄松椿、电悉。所有各省解赴行在饷银。经过山东河南地方。著该督迅即咨明各该督抚分饬地方官。添派弁兵护解以昭慎重。电寄　　

○兼署云贵总督云南巡抚丁振铎奏、知州朱勋辅等二十员。私自回籍。查无下落。请饬部一体扣除。下部知之。摺包　　

○闽浙总督许应骙奏、敬陈管见申款议裕粮储、通饷道、三条。恭备采择。得旨、所奏不为无见。业已次第办理矣。摺

包

　　

○安徽巡抚王之春奏、增兵设防饷需不继。续拨司库款项接济请饬立案。如所请行。摺包　　

○又奏、遵旨采米运晋。并禁米出洋筹办情形下部知之。

摺包

　　

○以卓负将才。予甘肃固原提督邓增。前福建水师提督彭楚汉、军机处存记。　　

○己亥。谕内阁。刘坤一等奏。票匪滋扰大通。派兵会剿一摺。本年七月闲。有富有票匪在江北桐城地界啸聚滋事。并纠合游勇数百人。强劫师船。经刘坤一、王之春、黄少春、先后派员剿办。将匪首余老五等、拏获惩办。余党悉平地方安谧。当兹防务吃紧之际。该营哨等未能先事防范。均属咎无可辞。大通营参将张华照、大通营左哨都司宋春桂、均著即行革职。永不叙用。裕溪营参将彭源洽裕溪营左哨都司吴斌臣、大通营前哨二队千总吴高太右哨四队把总颜福成、左哨五队外委谢云龙左哨六队外委刘传薪右哨五队外委郭福全、右哨六队外委萧近理后哨四队把总钟龙贵、裕溪营请补后哨一队千总李茂芳、后哨四队把总周成喜、请补左哨七队外委张保元、右哨五队外委张福友、均著一并革职。已革提督李定明、此次剿匪。尚知愧奋著准其开复原官。现月　　

○谕军机大臣等、李廷箫奏、晋省库储支绌。请拨款协济。并于京饷项下。先行借拨以应要需一摺。著准其由各省解到京饷内。借拨银二十万两。余著户部议奏。现月　　

○又谕、冯子材奏、请募劲旅入＜目辟＞行＜匧心＞口＜韦未＞＜夗贝＞一摺。该提督老成宿望。一闻北事之警。慷慨请兵入＜目辟＞行＜匧心＞口＜韦未＞＜夗贝＞。洵属忠勇可嘉惟现在筹饷维艰。添募大支兵勇。亦非易事。云南向赖四川协济。著先行商明四川总督。每年尚可添拨若干万两。该提督应就饷练兵。将沿边防务严密布置毋庸远道前来。将此由五百里谕令奎俊、丁振铎、冯子材知之。寻冯子材奏、遵旨就饷练兵现准四川电覆。许由协济项下添拨再就向协各省通筹。赴省会商。以期募足劲旅万人。得旨、云南系受协省分。本省入不敷出著仍遵前旨就饷练兵。照常慎固边防。不必添募备调。所请应毋庸议。摺包　　

○又谕、袁世凯奏、江北漕船未能速运一摺。江北漕船。现尚未抵德州。多缘河道浅阻。著任道镕严饬该管道、督饬厅汛。将南运河道。实力经理以利漕行。袁世凯仍当严饬司漕员弁。赶紧趱运。毋致迟误为要。袁世凯摺著钞给任道镕阅看。将此由五百里谕令知之。电寄　　

○又谕、寄色楞额、贡桑诺尔布奏、洋人犯顺。亟图恢复。暨请改用治兵向章各片。该郡王年力正壮。极思振作有为尚非庸碌因循者比。惟所请赏予事权无论地方吏治兵事会同都统等筹办。及请用令箭旗牌各节。均属有违定制。著不准行。该郡王惟当谨守藩封。就现有兵力。认真训练以期共济时艰不宜作出位之思也。另片奏、请将已革道员萧允文破格录用等语。该革员屡被倢■＜曰融＞■＜石木＞劾。声名甚劣。即著色楞额驱逐回籍。不准逗遛生事。此旨著该都统传谕贡桑诺尔布知之。电寄　　

○又谕、增祺等奏、官军与俄接仗情形。及金州等处失守。晋昌奏、鏖战失利、自请惩处。暨严筹防守各摺片。现在办法。业已停战议款。派庆亲王奕劻李鸿章等、与各国在京妥商一切。俄允停战。亦由奕劻电致该将军等知悉。计早接到。奉省根本重地。惟当慎守疆土严密防范。听候奕劻等议定饬遵该省仁字军。晋昌、业已开缺查办。著派清锐接统。认真训练。务成劲旅以备缓急。将此由六百里谕令知之。电寄　　

○大学士全权大臣李鸿章奏、北上启程日期。除先行电奏外。恭摺驰陈得旨、著仍遵前旨。即行进京会商筹议以慰廑系。摺包　　

○盛京将军增祺等奏、恭请圣安。并抒愚悃、得旨、朕恭奉慈舆。暂行驻跸太原。奉省为根本重地。务当慎守疆土。以维大局。摺包　　

○浙江巡抚刘树堂奏、闽浙交界地方。土匪窜陷江山常山两邑。派兵剿办。次第收复。报闻。摺包　　

○护理山西巡抚李廷箫奏、派营弹压潞城教民。又奏、赶筹修复平阳等处电蝱滟戋切实保护。并报闻。协修官华焯恭纂　　

帮总纂官程棫林恭辑监修总裁世恭阅四签四月二十二日正总裁那月日专司蒿■木本陆恭覆阅癸丑十一月二十三日　　

徐月日　　

