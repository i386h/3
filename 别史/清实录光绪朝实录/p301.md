<!-- { "loadSidebar": true } -->
○谕内阁、左宗棠奏、续请调员差委一摺。除道员王加敏、周崇傅、业经发往江南差委外。道员王诗正、谭信榘、黄立鳌、知府章棣、直隶州知州石本清、同知裘如林、通判周铭旂、知县柳葆元、吴锡震、陈崇煌、陈彤辅、礼部主事王金彝、著吏部查明饬令该员等前赴江南。交左宗棠差遣委用。其所请改留省分补用班次。各节。著吏部议奏。现月　　

○又谕、林肇元奏、特□□□尔□不职文武各员一摺。贵州贵定县知县鲍存贤、徵收丁粮。缘法舞弊。清平县凯里县丞刘均章、违例浮徵。趋利忘害。记名总兵刘令集、不受约束。任意妄为。均著即行革职。现月　　

○引见京察年至六十五□山戊不□以上各官。得旨。内阁典籍端木埰等。均著照旧供职。现月　　

○贵州巡抚林肇元、奏陈拏获会匪情形。得旨、逸匪周海山等。著即严拏务获究办。毋任漏网。会匪伏匿。实为地方大患。并著该抚随时饬属摉捕。期于根株净尽。一面出示晓谕。俾知悔罪自新。如果自行投首。原可宽其一线。傥始终不悛。务当严密查拏。尽法惩治。摺包　　

○又奏、黔省兵饷不足。请饬部设法筹议。下部议摺包　　

○丁卯。孝康章皇后忌辰。遣官祭孝陵。　　

○换铸甘肃清水、徽、礼、成、抚彝、等县厅印信。从陕甘总督谭钟麟请也。摺包　　

○豁免陕西兴平县河冲沙压地亩钱粮。摺包　　

○戊辰。谕内阁、给事中孔宪珏奏、督抚奏调隔省人员、请饬禁止一摺。各督抚奏调隔省人员。原为深知其才。藉资得力起见。若如所奏。恐启徇私夤缘之渐。流弊亦不可不防。嗣后各督抚于隔省人员。毋得藉端滥行奏调。以杜取巧。现月　　

○又谕、给事中孔宪珏奏、巡视中城给事中师长灼、听任伊子师岱、及家人马祥等。在外招摇舞弊。上年十一月闲。家人黄大、商二、讹索被殴一案。株连二十余人。马祥从中串说。索银入手。始将原案移送南城。其审讯案件。往往将司坊原供印文。涂改毁销。看押释放人犯。不批卷尾亦不会商满员。畸轻畸重。颠倒任情。本年高云川在步军统领衙门控告彭俊三案内。有师鲁生逼索等情。师鲁生即系师岱。中城练勇局新派哨官高钟山李鸿逵二名。亦系师岱得钱五百千。师长灼听从添人。又中城指挥张得先。卑鄙不职。日在师长灼私宅。与家人交结。唆令讹诈生事。并持名片代传巡城口谕。看押释放人犯。乘机舞弊等语。著都察院堂官秉公认真查明。据实覆奏现月　　

○又谕、兵部尚书毛昶熙、学问优长。老成练达。由翰林御史洊陟京卿。督办河南团练剿匪事宜。旋擢尚书。充翰林院掌院学士。在总理各国事务衙门行走。宣力有年。均能恪尽厥职。前因患病赏假。方冀调理就痊。长资倚畀。兹闻溘逝。悼惜殊深。著加恩追赠太子少保衔。赏给陀罗经被。派贝勒载漪带领侍卫十员。即日前往奠醊。照尚书例赐恤。任内一切处分。悉予开复。应得恤典。该衙门查例具奏。伊子毛绳恩、著赏给员外郎。伊孙毛慈望、著赏给举人。俟服阕后。准其一体会试。其灵柩回籍时。著沿途地方官妥为照料。用示笃念耆臣至意。寻予祭葬。谥文达。现月　　

○谕军机大臣等、有人奏浙江候补知县蒋锡璠、人甚庸鄙。专事夤缘。在浙毫无政绩。家居亦多物议等语。著陈士杰将该员有无劣迹。确切查明据实具奏。毋稍瞻徇。将此谕令知之。现月　　

○引见内务府三院等处保送京察一等人员。得旨。此次内务府三院等处钤出一等人员。著该堂官再行出具切实考语。带领引见。钤出之堂主事兆庆、文德、茶膳房主事文煦、内管领恒喜、造办处六品库掌庆桂、掌仪司赞礼郎福珠隆阿、堂笔帖式存寿、德恒、文鉴、明绪、讷本欢、恩溥、文绅、广储司笔帖式兴瑞、都虞司笔帖式德贵、掌仪司笔帖式继英、庆丰司笔帖式豫善、营造司笔帖式广嵩、廉存、管理三旗银两庄头处笔帖式双惠、官房租库笔帖式广利、御药房笔帖式舒鹏、茶膳房笔帖式伊精阿、造办处笔帖式桂荣、上驷院主事联捷、武备院主事祥照、六品库掌世杰、笔帖式庆林、奉宸苑六品苑丞瑞年、笔帖式连魁、圆明园主事恒龄、六品苑丞景隆、清漪园六品苑丞保桂、静明园六品苑丞锡惠、俱著交吏部记名照例选用。所有一等官员。笔帖式达他等员。俱著准其一等加一级。至年已逾□山戊不□之内管领廷玺等。俱著照旧供职。现月　　

○以礼部尚书徐桐为翰林院掌院学士。现月　　

○以前闽浙总督张之万为兵部尚书。现月　　

○己巳。遣官祭文昌帝君庙。外记注　　

○谕内阁、刑部奏、请将供词闪烁恃符狡展之侍卫。暂行革讯等语。花翎侍卫兼公中佐领庆良、著暂行革职。严讯究办现月　　

○庚午。谕内阁、前据御史秦钟＜闲＞奏、四川官运盐局亏款甚钜。曾令委署人员捐银填补。现任藩司鹿传霖、有接任不接库之事。当谕令鹿传霖据实具奏。兹据奏称前藩司程豫任内。委署州县。虽多盐局人员。实因办事得力。未闻有捐银填补亏款之事。官运局奏明借拨藩盐两库款项。仅未还银十万两。原奏亏挪藩库银两。该藩司接任不接库一节。尤属虚无。此次盘查该局。调阅帐簿。款目相符等语。四川官运盐局。既据查明并无亏短情弊。该御史所奏。即著毋庸置议。仍著丁宝桢督饬局员。随时核实经理。毋任滋生弊端。以重帑项。至委署州县并当秉公遴选。不得稍有瞻徇用副委任。　　

○辛未。以神灵显应。颁甘肃碾伯县关帝庙扁额曰德至泽洽。龙神庙扁额曰□山戊不□阜民和。城隍庙扁额曰惠风广被。　　

○复引见京察一等钤出人员。得旨、此次引见各员内。除恩兴、王璥、钱桂森、姚协赞、丁振铎、崔国因、刘传福、陈文騄、黄自元、吴锡璋、载命、富华、陈维周、凤山、福趾、良培、李德泂、溥顾、桂霖、季邦桢、裕彬、耆绅、文光、玉春、庆秀、和宝、黄元善、恩霖、景祥、琦玮、奎昌、毋庸记名外。宗室奕杕、著以四五品京堂补用。宗室松安、著仍以五品京堂补用。延茂本系候补五品京堂。著仍以五品京堂候补潘衍鋆、额勒精额、素麟、本系专用道员。均著交军机处记名。仍专以道员用。额勒恒额、刘溎焴、高万鹏、联元、张楷、刘海鳌、许振祎、郑贤坊、鲁琪光、朱文镜、胡胜、陆继煇、顾树屏、庆熙、郅馨、嵩昆、盛植型、恒龄、继良、徐承煜、李希莲、光炘、增贵、丰伸泰、诚勋、王麟祥、常灏、吉昌、吉顺、穆特亨额、胡清瑞、濮文暹、刘志沂、孙堪、曾鉌、朱其煊、益龄、成桂、存振、崇绚、达冲阿、松林、莫勒赓额、嵩林、傅大章、李士彬、文英、均著交军机处记名以道府用。惠志著记名以关差道府用。现月　　

○壬申。谕内阁、太仆寺少卿钟佩贤奏、督抚奏调京员、体制未协、并指调他省人员、沿习成风、请饬禁止各摺片自系为严防流弊起见。嗣后各督抚不得再行奏调翰林部属等官。用符定制。至隔省人员。业经申谕不准滥行奏调。如果委用需人。原可遵照旧章奏请拣发。毋得纷纷指名奏调。以杜夤缘而肃政体。现月　　

○又谕、御史陈启泰奏各省考试不列等人员。请严定限期。勒令回籍等语。著吏部议奏。现月　　

○谕军机大臣等、据御史陈启泰奏、上海申报。经华人播弄。阴图射利。捏造事端眩惑观听。藐玩纪纲。亟应严行禁革等语。著左宗棠斟酌情形。设法办理。以期永除陋习。原片著钞给阅看。将此谕令知之。现

月

　　

○又谕、御史陈启泰奏、各省盗案就地正法章程。流弊甚大请饬停止一摺。著刑部汇入各省覆奏御史胡隆洵摺、一并妥议具奏。现月　　

○复引见内务府三院等处京察一等钤出人员。得旨、此次引见各员内。除齐克森布、明勋、英奎、增润、文达、忠广、肇贞、福惠、廷琦、毋庸记名外。海绪、恩林、广麟、毓秀、连明、英绶、世勋、文佩、文桂、定昌、徵麟、爱申泰、舒麟、贵存、俱著交军机处记名以关差道府用。　　

○守护东陵大臣溥廉等奏、清查永济当货物本利另派新商接领并请饬催各州县。将原领行使之大钱作价银两。依限呈缴。陆续交纳。该当随时作本生息。得旨、遵化等州县。欠交大钱变价银两。著即咨催直隶总督。勒限解交归款。朱批摺奏镶黄旗蒙古都统穆腾阿、因病奏请开缺。得旨、著准其开缺。安心调理。该都统年届七旬。管理神机营等处事务。历有年所。前在各路军营打仗。著有劳绩。加恩著赏食全俸以示体恤。现月　　

○以西安将军克蒙额为镶黄旗蒙古都统。明发　　

○以詹事府少詹事英煦为大理寺卿。朱签　　

○癸酉。谕军机大臣等。张树声、裕宽奏。现将革员李玉墀、设法诱致、解回原籍、请旨遵行一摺。前湖北同知李玉墀。于革职后种种不安本分。现经张树声等设法诱致。派员解回原籍。即著李文敏将该革员牢固监禁。免再出外滋生事端。将此由四百里各谕令知之。洋务　　

○予广东阵亡千总陈秀光、等议恤。　　

○甲戌。清明节。上诣奉先殿寿皇殿行礼。记注　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭端慧皇太子园寝。　　

○谕军机大臣等、前据溥廉等奏明。永济仓修理廒座、及栽种树株、悬挂扁额等项银两。均请由直隶藩库借支应用。兹据溥廉等奏、直隶藩司仅发过修理廒座银三千两。尚欠发银四千九百两。其栽种树株银四千九十余两。悬挂扁额银一千四百四十余两。均未拨给。恳请饬催等语。著李鸿章饬令藩司迅速筹拨。务于三月内开放。即由溥廉等派员赴省领取。以应急需将此谕令知之。现月　　

○前工部左侍郎阎敬铭奏、恳收回成命。得旨、著仍遵前旨。即行来京供职。所请收回成命之处。著毋庸议。　　

○乙亥。遣官祭先农之神。　　

○云贵总督刘长佑奏、请开缺就医。抑循例陛见。得旨、云贵地方紧要。该督任事有年。素称得力。著将应办事宜。认真整顿。不必来京陛见。所请开缺。著毋庸议。摺包　　

○以拏获匪首、予游击何藏修等奖叙有差。摺包　　

○予河南阵亡员弁兵勇绅民妇女三百六十一名口。分别旌恤如例。摺

包　　

○旌表捐躯殉节直隶天津县民郭鸿仪妻张氏。摺包　　

○丙子。孝哲毅皇后忌辰。遣官祭惠陵。　　

