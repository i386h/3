<!-- { "loadSidebar": true } -->
○以旷误职守。革吉林珲春右翼协领德云职。摺包　　

○以亏欠公款。革吉林通判程光第等三员职。并勒追。摺包　　

○己巳。谕军机大臣等、达桂奏、打牲乌拉总管出缺。循例请肬■闲一摺。又片奏、是缺每遇拣补。不无迁就。现拟妥筹裁并等语。出语两歧。究竟此项员缺。应如何整顿之处。著该署将军妥拟具奏。现月　　

○商部奏京西运煤。拟请饬由京张铁路接修枝路。以便运输。依议行。现月　　

○署吉林将军达桂奏、吉省开办师范学堂。又于堂侧为贫不能学、与年长失学者。创立半日学堂夜学堂一所。下学部知之。摺包　　

○庚午。谕军机大臣等、电寄周馥、电奏悉。匪徒藉米为名。乘机抢夺。著即严拏惩办。以靖地方。电寄　　

○署两江总督周馥奏、修浚黄浦工程。现已设局。由中国自办。延定总营造司。订立合同。下外务部知之。摺包　　

○辛未。热河都统廷杰奏、开放热河牧厂。设局招垦。以裕课款。下户部知之。摺包　　

○以疏防勇丁哗噪抢掠。革广东把总蓝肇棠职。永不叙用。摺包　　

○壬申。直隶总督袁世凯奏、无蝱滟戋电报。为西人新创之法。轻巧灵便。随处可设。尤以意国人马康尼所造机具。能达一百五十英里者为最适用。现在北洋创议举办。延聘洋员。承办。购置机器。挑选学生。先就海圻海容等船。安置妥贴。继在南苑行营等处。建电房。设机器。现皆次第蒇事。下部知之。摺包　　

○署两江总督周馥奏、遵照练兵处奏案。将金陵旧存军械。加工修整。妥慎收藏。并查明历年废弛局务候补道杨儒等十四员。请分别照例议处。下部议摺包　　

○署两广总督岑奏火滟宣奏、＜目辟＞＜訁冉＞米＜度攵＞＜夗贝＞省奏派新案赔款。不敷支解。拟将整顿盐务溢收银两。悉数凑拨。下部知之。摺

包　　

○改铸河南淅川直隶厅关防。早事　　

○换铸江苏溧阳县印信。早事　　

○以圣躬大安。赏工部尚书陆润庠蟒袍大缎。商部主事力钧、太医院院判姚宝生、食四品俸。张仲元花翎。现月　　

○以创办北洋无蝱滟戋电报。赏意国海军游击葛拉斯宝星。摺包　　

○癸酉。谕军机大臣等、善耆奏、蒙古各旗王公贝勒公台吉等报效银两。恳恩奖励各摺片。该王贝勒等、因举行新政。情殷报效。殊堪嘉尚。均著交理藩院分别从优议叙。惟念各该蒙旗情形困苦。所捐银两。仍著发还。以为各该蒙旗应办一切事宜之用。该王贝勒等、务当认真经理。嗣后如办有成效。再行加恩。现月　　

○广州将军寿荫等奏、拟将两广游学豫备科馆。与广州译学馆。改并为两广方言学堂。下学部知之。摺包　　

○督办八省土膏统捐事宜柯逢时奏、开办各省土药统税。并刊发章程。下财政处户部知之。摺包　　

○以喀喇沁郡王贡桑诺尔布兴办学堂。赏扁额曰牖迪蒙疆。随手　　

○甲戌。文宗显皇帝诞辰。上诣奉先殿寿皇殿行礼。记注　　

○都察院代奏、广西京官呈称、广西迁省。贻害全局。下政务处一并议奏。摺包　　

○绥远城将军贻谷等奏、土默特停支巡警兵饷银。请移作陆军添兵加饷。武备学生津贴。蒙小学堂经费。下所司知之。摺包　　

○河南巡抚张人骏奏、豫省各属被灾。沁河漫决。请将本省赈捐。再行展办一年。下户部议。摺包　　

○以捐田设学。予河南确山县监生吴国俊同知职衔。摺包　　

○乙亥。署工部左侍郎唐景崇奏、广西省会。弃桂林。就南甯。未可轻举以摇人心而贻后患。下政务处一并议奏。摺包　　

○御史叶芾棠奏、利源外输。生计日绌。请推广实业教育。以丰物产而厚民生。下部知之。摺包　　

○福州将军兼署闽浙总督崇善等奏、查明南田形势。拟设专官。下政务处议行。　　

○又奏、象山港君■羊山环绕。声势联络。作海军根据之地。最为合宜。应请创设军港。以重海防。下政务处议。摺包　　

○署贵州巡抚岑春蓂奏、都匀府属苗民。因派捐聚血■乣。闯入府署滋闹。旋复分党报复。团首。抢杀教民。先后弹压解散。获犯审明惩办。出力人员。贵阳府知府严隽熙等四员。请奖。苛派酿变之都匀府知府潘家怿、撤任后据报病故。请毋庸议。得旨、仍著随时督饬妥筹办理。不准藉端勒派。余著照所请。摺包　　

○丙子。谕军机大臣等、丁振铎电奏、滇省亢旱成灾。粮贵乏食。请拨款解济等语。著户部速议具奏。电

寄

　　

○又谕、电寄岑春火滟宣、电悉。都司傅寿禧、著革职解＜目辟＞＜訁冉＞米＜度攵＞＜夗贝＞审办。电寄　　

○以遵命置田瞻族。予江苏长洲县候选光禄寺署正徐世澍等、为其故父建坊。摺包　　

○丁丑。谕军机大臣等、电寄周馥、据电奏、请将米麦免厘。展限至六月底等语。户部知道。电寄　　

○直隶总督袁世凯奏、拟定法政学堂章程规则。下所司知之。摺包　　

○以捐助学费钜万。予直隶道员严义彬三代正一品封典。摺包　　

○以输款兴学。予浙江平湖县在籍工部主事葛嗣浵等、暨太平县监生冯鹤龄各建坊。摺包　　

○戊寅。外务部奏、照译古巴因致告新总统接任国书。并拟答复国书。寄交兼使该国大臣梁诚、转送。报闻。摺包　　

○出使考察政治大臣戴鸿慈等奏、由荷赴义。行抵罗马。观其庶事克修。俨然强国。海军制度。可与各国抗衡。地处温带。最宜蚕桑。滨海之国。大要尤注意渔业。于扩张海权。有绝大关系。惟义文须从法文转译。选派学生。分译宪法财政学堂军政各书。俟蒇事即行启程回国。报闻。摺包　　

○又奏、此次游历荷兰。会同驻使。访译要件。其国滨海。河渠通达。颇类苏浙。地势低洼。注意河防堤坝诸工。发明新法。其专家有曾游中国者。著制黄河流漫一书。足资参究。报闻。摺包　　

○出使美日秘国大臣梁诚奏、美国旧金山地震成灾。华埠全毁。蒙发帑赈恤。谨陈驰往筹办情形。报闻。摺包　　

○出使义国大臣黄浩奏、义国密拉诺赛会。遵旨赴会。并陈会场大略情形。下部知之。摺包　　

○己卯。谕军机大臣等、商部奏、湖南商董。请将湘境路蝱滟戋归商筹办。公举总理。恳乞奏明立案一摺。铁路系国家要政。仍应官督商办。至所称公举总理各节。著张之洞查明办理。原摺著钞给阅看。将此谕令知之。现月　　

○守护东陵大臣载瀛等奏、直督派员解到水龙机

器。拟于各陵适中择地分存。再为订期演习。报闻。摺包　　

○实授刘永亨为仓场侍郎。现月　　

○实授吴重喜■心为江西巡抚。现月　　

○福建布政使周莲解职。以直隶按察使增韫为福建布政使。商部右丞王清穆为直隶按察使。现月　　

○庚辰。西安将军松溎奏、满城添设蒙学堂四处。并设巡警工艺所。报闻。摺包　　

○湖南巡抚庞鸿书奏、沅陵县匪首覃加位、绰号扁暒滟旦花、负嵎拒捕。派兵拏获。及其党与讯明正法。出力员弁请奖。团丁向与诚、彭楚双、格斗＜虘阝＞斲殒命。恳请议恤。如所请行。摺包　　

○署黑龙江将军程德全奏、遵章练常备巡防各军。并办陆军小学堂用款浩大。请饬各省迅解欠饷。下户部议。摺包　　

○调学部左侍郎张仁黼为工部右侍郎。转学部右侍郎严修为左侍郎。以内阁学士达寿为学部右侍郎。现月　　

○以越省拏获匪首。复已革湖南副将徐恒山原官。

摺包　　

○以通贼殃民。逮黑龙江千总万永胜置诸法。摺包　　

○以因疯枪毙人命。革江苏丰利场大使陈一泉职。并讯办。摺包　　

○以交代不清。革黑龙江通肯佐领托勇武职。　　

○以侵蚀饷项。革黑龙江骁骑校春寿、职并勒追。　　

○以办事和平。赏驻库伦俄领事古字名四科宝星。

摺包

　　

○辛巳。以攻克四川里塘桑披逆番首匪普中乍娃等、咸就歼灭。赏督兵建昌道赵尔丰武勇巴图鲁名号。予文职县丞吴俣等五员、武职千总许志霖等九员奖叙。复已革广西道员钱锡宝、州知县王会同原官。现月　　

○以捐款兴学修堤。予江苏同知职衔管大椿奖叙。并建坊。摺包　　

○以功德在民。予故江南提督杨金龙照军营立功后积劳病故例优恤。战功政迹。宣付史馆立传。并于上海地方建立专祠。从署两江总督周馥请也。摺包　　

○壬午。署江北提督刘永庆奏、十三协移隶江北。开拔起饷日期。下所司知之。记注　　

○实授赵秉钧为灾警部右侍郎。现月　　

○以捐款兴学。予直隶南宫县监生冯炳章等五员奖叙。随手　　

○癸未。河南巡抚张人骏奏、豫省高等学堂肄业生。请援案暂照中学考试给凭。以正学级而资进取。下学部知之。记注　　

○以捐资助学。数及钜万。予福建厦门在籍道员王隆惠三代正一品封典。直隶大兴候选府经历马德城、以知县遇缺尽先选用。摺包　　

○以亏款延缴。已革故福建安溪县知县谢金元籍产备抵。摺包　　

○予阵亡殉难甘肃官弁兵丁妇女刘福升等五员名口旌恤如例。摺包　　

○以遵命捐款助学。予甘肃灵州孀妇许李氏、暨其姑侯氏建坊。摺包　　

○甲申。谕军机大臣等、有人奏、浙江余杭县属之

南湖禁港。不准土客各民。藉词请垦等语。著张曾阳滟＜扌戋＞查明情形。妥酌办理。原片著钞给阅看。现月

　　

○御史王步瀛奏、考察政治。极力维新。仍应上懔祖训。务防流弊。下政务处知之。摺包　　

○又奏、造士权衡在我。不应以外人所给文凭为凭。国内学堂林立。亦不应自为风气。请饬核议画一妥善章程。下学部知之。摺包　　

○湖广总督张之洞奏、湘鄂皆罹水灾。民情困苦。请援案开办赈捐。并七项常捐。以资拯救。下户部议。

现月

　　

○署两广总督岑春火滟宣奏、＜目辟＞＜訁冉＞米＜度攵＞＜夗贝＞省改造一文铜钱。重仅三分二厘。中凿圆孔。以便贯串。工作精则不易私造。体质轻则可免销毁。报闻。摺包　　

○又奏、兴举要政。在在需才。请饬吏部拣选州县五十员来＜目辟＞＜訁冉＞米＜度攵＞＜夗贝＞。务要年在四十山■＜木学＞以内。俾得派赴法政学堂学习。下吏部议。摺包　　

○以剿办广东廉钦一带土匪。一律绥谧。予江西按察使秦炳直优叙。其办团＜目辟＞暒穴＜曰融＞夕＜夗贝＞窝积劳致疾之故廉州府知府郭之全、照军营立功后病故例优恤。摺包　　

