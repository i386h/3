<!-- { "loadSidebar": true } -->
○丁卯。谕内阁、三载考绩。为国家激扬大典。中外满汉诸臣。有能恪共职守。劳勚最著者。允宜特加甄叙。以示优眷。兹当京察届期。吏部开单题请。详加披阅。礼亲王世铎、大学士荣禄、协办大学士兵部尚书刚毅、协办大学士户部尚书王文韶、礼部尚书启秀、刑部尚书赵舒翘、翊赞宫廷。公忠共矢。襄理庶务。悉协机宜。均著交该衙门从优议叙。大学士徐桐、硕德耆年。品端学粹。著交部议叙。大学士署两广总督李鸿章、两江总督刘坤一、老成硕望。懋著勤劳。均著交部从优议叙。直隶总督裕禄、湖广总督张之洞、四川总督奎俊、云贵总督崧蕃、久膺疆寄。任事实心。均著交部议叙。余著照旧供职。现月　　

○谕军机大臣等、有人奏、天津国闻报馆。为候补道王修植开设。上年封禁之后。贿求日本出名。仍系王修植主笔。造作谣言。变乱是非。乃至诽谤朝廷。请饬查禁严惩等语。著裕禄查明严行禁止。王修植如果实有主笔情事。并著切实查明。从严倢■＜曰融＞■＜石木＞办。毋稍徇隐。原片著钞给阅看。将此谕令知之。寻奏、遵查道员王修植、并未在国闻报馆主笔。请免置议。下所司知之。现月摺包　　

○驻藏办事大臣文海奏、抚办博窝番务情形。得旨、即著将招抚事宜。次第妥为经理。毋稍大意。摺包　　

○又奏、勘界案内。奉部驳查之李毓森何光燮二员。皆勘界最为出力之员。李毓森所保之记名道员。何光燮所保之花翎。请饬部照议。嗣后不得援以为例。得旨、著照所请。该部毋庸核议。摺包　　

○以殴毙人命。暂革世袭子爵文禄爵。归案审讯。摺包　　

○戊辰。谕内阁、荣禄奏、提督丁忧。恳请回籍终制。据情代奏一摺。总统武＜目辟＞行＜匧心＞口＜韦未＞＜夗贝＞后军甘肃提督董福祥、前报丁忧。业经降旨赏假百日穿孝。毋庸回籍。提督一缺。改为署任。兹复据荣禄代奏。该署提督恳请回籍终制。情词肫挚。具见至性过人。惟时事多艰。董福祥久历戎行。威望夙著。尚其勉抑哀情。移孝作忠。用副朝廷倚畀至意。所请回籍终制之处。著毋庸议。现月　　

○又谕、御史刘家模奏、保举冒滥。请饬部严定章程一摺。著吏部核议具奏。现月　　

○谕军机大臣等、翰林院编修陈鼎、性情乖谬。心术不端。所注校邠庐抗议。多主逆说。告假检讨吴式钊、句结外洋。贿卖矿产。已有倢■＜曰融＞■＜石木＞案可凭。现在坐敛重资。逍遥事外。告假编修沈鹏、丧心病狂。自甘悖谬。以上三员。均非安静守分之人。如仅交各地方官严加管束。终恐有名无实。吴式钊、籍隶云南。沈鹏、籍隶江苏。著崧蕃、丁振铎、鹿传霖、陆元鼎、严饬该管地方官。查明该二员如业经回籍。迅速严密饬拏到官。即行监禁。毋任出外滋事。一面由电覆奏。其陈鼎一员。现尚在京。著翰林院传送刑部。由部解交到籍。即著俞廉三严饬该地方官监禁。吴式钊如尚在京。亦著一律办理。将此密谕翰林院、崧蕃、丁振铎、鹿传霖、俞廉三、并传谕陆元鼎知之。现月　　

○又谕、有人奏、电局利权太重。请遴员接管一摺。中国电报。创设有年。虽商股居多。而开办之始。亦曾借拨官款。近年分局日增。获利应更厚。盛宣怀当兹重任。自宜综核分明。俾利源所在人人共知。免滋疑议。著将每年所得报资若干开具清摺。将款目和盘托出。按年奏销一次。并将官报严定章程。总以不收报费为实心报效。庶足杜人口实。原摺著钞给阅看。将此谕令知之。现月　　

○又谕、总理各国事务衙门奏、广东南海县生员区金铎、业已遵旨赴该衙门投到考验等语。区金铎著以州判发往北洋。交裕禄差遣委用。现月　　

○云贵总督崧蕃等奏、滇省创设团营。已著成效。请于西南两路。次第扩充。并请每粮一升。加收钱三文。约得钱五百余串。以充经费。如所请行。摺包　　

○甘肃新疆巡抚饶应祺奏、新疆七载防戍届期。请奖叙出力将士。得旨、准其核实酌保。毋许冒滥。摺包　　

○湖广总督张之洞奏、校阅湖北近省各绿营。并武汉练军防营。操演行军队情形。得旨、著即勒限上紧操练行军队。复加校阅。据实奏闻。摺包　　

○以救护难民。赏俄国海军巡船管带官尼晶■宜尔弥列尔、水师游击阿列克斜耶福等宝星。　　

○予云南驻防边境阵亡瘴故文武官弁补用巡检李崇正等一百七十四员议恤。摺包　　

○己巳。谕军机大臣等、鹿传霖等奏、东省运道淤浅。请饬豫为挑浚一摺。据称桃源、宿迁、邳州、一带。节节浅阻。十里铺、陶城埠等处。淤垫更甚。均须大加挑浚等语。南漕关系紧要。上年运船来回。均极阻滞。此次漕船经行河道。必须豫行疏浚。方能迅速抵通。著任道镕、袁世凯、严饬该管河道各员。认真挑浚。务期一律深通。堤岸片滟臿坝。分别堵修坚整。随时体察情形。妥筹办法。不准虚应故事。敷衍塞责。傥临时再有意外阻格。惟承办之员是问。将此由四百里各谕令知之。现月　　

○引见京察三品以下京堂各官。得旨、顺天府府丞高燮曾、通政使司参议张仲炘、趋向不正。声名平常。均著勒令休致。余著照旧供职。现月　　

○湖广总督张之洞奏、应解部库银两。请暂缓搭解制钱。得旨、著准其暂缓搭解。仍俟铜价稍平。即行采办鼓铸。摺包　　

○以嗜好甚深。革江西饶州营守备叶乃彪职。摺包　　

○蠲免云南永北厅被灾地方额赋杂徵。现月　　

○庚午。谕军机大臣等、前据翰林院掌院学士昆冈、徐桐、奏倢■＜曰融＞■＜石木＞编修陈鼎、检讨吴式钊等。当经谕令饬拏。兹据翰林院奏、业将该二员传送刑部。陈鼎、吴式钊、著即革职。由刑部转交兵部。通饬沿途。妥慎解往各原籍。即著各该督抚饬令地方官。永远监禁。免生事端。　　

○辛未。湖广总督张之洞等奏、湖北拨补加拨各款不敷过钜又遵筹江防练兵新饷。款项无著请整顿田房契税酌抽烟酒糖三项落地产地税及加抽土药税以资挹注。下部议。　　

○昆冈出差以前吏部尚书崇绮署翰林院掌院学士。摺包　　

○壬申。世祖章皇帝诞辰。遣官祭奉先殿。早事　　

○孝仪纯皇后忌辰。遣官祭裕陵。协修官许承尧恭纂　　

总纂官钱骏祥恭辑监修总裁世恭阅二签四月二十二日正总裁那月日专司蒿■禾本陆恭覆阅癸丑十一月二十一日　　

徐月日　　

荣月日副总裁唐月日　　

宗室宝恭阅五月十八日

　　

陈恭阅四签正月初六日　　

熙月日　　

郭恭阅一签八月十二日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之四百五十九　　

光绪二十六年。庚子。二月。癸酉朔。上诣仪鸾殿问慈禧端佑康颐昭豫庄诚寿恭钦献崇熙皇太后安至壬寅皆如之。内记　　

○甲戌。遣官祭先医之神。阁钞　　

○谕内阁、本年轮应查阅湖北等省营伍之期。湖北即派张之洞、湖南即派俞廉三、云南即派丁振铎、贵州即派王毓藻、认真查阅。各省营伍。关系紧要。各该督抚务当悉心肬■闲校。毋得视为具文。以致武备废弛。其有技艺生疏。老弱充数。及军实不齐等弊。即将该管将弁。据实严倢■＜曰融＞

■＜石木＞。毋稍瞻徇。现月　　

○直隶总督裕禄奏、顺直两属粮租赢余。减归民闲。永定河工经费不敷。请饬部另筹。下部议。摺包　　

○热河都统色楞额奏、获盗出力员弁。汇案请奖。得旨、准其择尤酌保数员。毋许冒滥。摺包　　

○以河南巡抚裕长兼署河东河道总督。现月　　

○乙亥。遣官祭文昌帝君庙。　　

○谕内阁、裕禄奏、已革都司请旨严惩一摺。已革直隶候补都司董太波、派令拏贼。妄报邀功。种种荒谬。实属任性妄为。仅予发往军台。不足蔽辜。董太波著发往新疆效力赎罪。以肃军纪。现月　　

○以翰林院侍读学士儒林为通政使司通政使。阁钞　　

○上以祭社稷坛。自是日始、斋戒三日。早事　　

○丙子。谕内阁、袁世凯奏、淩汛暴涨。滨洲境内。张肖堂家堤土滟念冲漫成口。现经勒限堵合。请将在事各员。暂缓倢■＜曰融＞■＜石木＞处一摺。本年正月二十一二等日。滨洲张肖堂家地方。因上年冰冻结阻。本年河水陡涨。以致溜势湍急。漫口五十余丈。夺溜直趋东北。历滨州、惠民、阳信、沾化、利泽等境。由洚河入海。此次淩汛失事。据该抚奏称、系因下游冰结。上游淩块已层递而来。实属人力难施。督办河营各员。著照所请。暂缓倢■＜曰融＞■＜石木＞处。勒限一个月。赶紧堵合。毋得稍有延误。现月　　

○又谕、端方奏、举劾属员一摺。陕西调署渭南县知县尹昌龄、调署咸甯县知县陇州知州董瀛、兴平县知县杨宜瀚、盩厔县知县易润芝、同官县知县黄肇宏、沔县知县雷天裕、署石泉县知县张世英、署朝邑县知县朱祖绶、既据该护抚称其治行卓著。即著传旨嘉奖。仍饬该员等益加奋勉。毋得始勤终怠。署安定县知县试用同知胡官墀、性情乖戾。罔恤民艰。著即行革职。山阳县知县刘魁瀛、违章滥押。控案较多。著开缺以府经历县丞降补。＜走毕＞滟蜽化县知县徐锡瓛、玩愒性成。遇事敷衍。清＜走毕＞滟闲县知县张景融、性好姑容。未能振作。均著开缺留省另补。三原县知县欧炳琳、识解拘牵。治事迂缓。著以教职归部铨选。以肃吏治。现月　　

○又谕、端方奏、特倢■＜曰融＞■＜石木＞纵役殃民。及签差不慎之知县等语。前任陕西洛川县知县王祖植、于抢劫重案。未能及时获犯。又复听信差役刘魁。妄拏平民。致无辜受害。实属纵役殃民。接署该县知县陈凤翔、经该抚委员守提刘魁惩办。签差不慎。致令中途脱逃。亦属疏忽。开缺洛川县知县王祖植、著革职永不叙用。署洛川县知县陈凤翔、著摘去顶戴。勒限严缉。傥逾限不获。再行倢■＜曰融＞■＜石木＞办。现月　　

○署山东巡抚袁世凯奏、河工修培堤岸。规复旧道。款钜工重。请派督粮道尚其亨专驻督办。得旨、即著督饬尚其亨常川驻工。认真筹办。以速补迟。毋再稽延。致酿巨患。摺包　　

○丁丑。祭先师孔子。遣户部尚书敬信行礼。拟书　　

○蠲缓广西贺县被灾地方额赋有差。摺包　　

○戊寅。祭大社大稷。遣庄亲王载勋恭代行礼。早事　　

