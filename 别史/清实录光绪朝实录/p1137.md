<!-- { "loadSidebar": true } -->
○谕内阁、魏光焘奏、举劾属员一摺。江苏江甯府知府罗章、前署徐州府知府候补知府张预、候补知府朱其昌、王仁东、通州直隶州知州汪树棠、清河县知县侯绍瀛、署江甯县知县候补知县袁国钧、署六合县知县候补知县张镕万、铜山县知县陶在铭、既据该督胪陈政绩。均著传旨嘉奖。候补直隶州知州周煦山、捏叙履历。意图欺蒙。署江都县知县候补知州吴式晸、不恤民隐。贻误地方。东台县知县孙宝谷、居心狡诈。贪利忘公。候补知县陈亮恭、办厘肆虐。罔恤民艰。候补巡检甘逊、性成贪鄙。办事糊涂。两淮泰州分司运判宣兆熊、滥用无度。擅挪公款。候补盐大使单金绶、事理不明。工于营私。候补盐经历汪登瀛、胆大妄为。利心太重。候补盐知事王绍求、营私植党。锢习甚深。著一并革职。海州直隶州知州傅昀章、办事竭蹶。人地不宜。著开缺另补。署山阳县知县候补知县孙篯龄、才识迂拘。难膺民社。惟文理尚优。著以教职归部铨选。桃源县训导吴国宾、士论不孚。难任司铎。著勒令休致。现月　　

○谕军机大臣等、电寄袁世凯、现有垂询事件。著袁世凯即日乘坐火车来京。十四日豫备召见。电寄　　

○又谕、电寄岑春火滟宣、电悉。具见忠荩之忱。惟现在广西军务未竣。广东亦多伏莽。人心浮动。两省地方。均关紧要。正资该署督坐镇。未可遽易生手。如东三省事机万紧。再行听候电调。电寄　　

○。山西巡抚张曾阳滟＜扌戋＞奏、学政刘嘉琛、倡捐养廉银五千两。购置学堂书籍。报闻。摺包　　

○以办理河工出力。予开缺河南布政使延祉等、升叙加衔封典有差。现月　　

○甲午。密云副都统于珊奏、密云驻防。筹集经费。先行设立蒙学堂。以树根趾。下管学大臣知之。摺包　　

○以大理寺卿王福祥兼署太常寺卿。现月　　

○旌表以死殉夫山西分省试用知县陈名振妻蔡氏。摺包　　

○以遵命捐助学堂经费。予盛京将军增祺、为其母建坊。摺

包

　　

○勾到奉天、陕西、湖广、浙江、江西、安徽、情实罪犯。停决奉天斩犯二人。湖广斩犯二人。浙江斩犯二人。绞犯一人。安徽斩犯一人。余五十九人予勾。现月　　

○乙未。谕军机大臣等、电寄岑春火滟宣。昨据电奏。已有旨以两广地方紧要。该署督未可轻离。东三省事。或尚不至决裂。中国审时量力。断难言战。备调之说可毋庸议。　　

○又谕、电寄胡惟德、现闻俄兵复回奉天省城。把守城门。占据官署。诸事要挟。实堪诧异。俄国与中国交好。垂三百年。素称亲睦。前因拳匪之变。致启兵端。本出意外。公约定后。经朕与俄皇御笔批准。分期撤兵交还。条约具在。天下所共闻。今久逾交还之期。又将奉省已撤之兵折回。人心甚为惶骇。俄武员如此举动。恐由误听人言。俄廷尚未详知。著胡惟德告其外部。觐见俄皇。陈达一切情形。谆请先将奉省兵队撤退。并将二三期撤兵交还。照约办理。如有两国应商事件。仍由驻京使臣与外部和衷商议。以昭睦谊。将此电谕知之。　　

○御史瑞璐等奏、知县纵役索贿。被控抗不交究。请旨办理。得旨、雷廷昌一案。著交刑部提讯。宛平县知县赵炳文。著解任听候传质。　　

○山东巡抚周馥奏。筹堵利津县境甯海庄黄河漫口。酌调先锋营勇。帮同工作。招集被水灾民。以工代赈。并请截留本年漕折银两。以资工用。下部议。摺包　　

○赏顺天通州王恕园等处粥厂、并暖厂、栖流所、清真寺回民粥厂。米一千七百石。现月　　

○丙申。谕军机大臣等、电寄锡良。岑春火滟宣电奏、前请拨四川新办计岸一款。除收到及划抵外。尚欠解银十二万两等语。广西军饷紧要。仍著锡良如数拨解。以应急需。电寄　　

○热河都统松寿奏、挑选旗民百名。咨送北洋。配隶练军习操。报闻。摺包　　

○甘肃新疆巡抚潘效苏奏、绥来镇西两广被蝗被冻。委员赴该厅县会勘确查。并将被灾极贫各户。妥为抚恤。得旨、著查明被灾轻重。分别蠲缓抚恤。毋任失所。摺包　　

○命大学士王文韶管理户部事务。开去会办外务部大臣。调户部尚书那桐为外务部尚书。会办大臣。礼部尚书荣庆为户部尚书。在军机大臣上学习行走。以都察院左都御史溥良为礼部尚书。现月　　

○丁酉。谕内阁、岑春火滟宣奏、查明广西优劣各员分别举劾一摺。署太平府知府候补知府吴徵鳌、署平乐府知府候补知府英霖、调署南甯府知府全州知州彭言孝、署百色厅同知东兰州知州王鸿诰、调署贵县知县兴安县知县贺源清、署武缘县知县候补知县刘壬滨、署永＜走毕＞滟蜽县知县候补州同顾立廷、既据该署督胪陈政迹。均著传旨嘉奖。前署右江道候补道沈世培、措置乖方。讳饰贻祸。前署浔州府知府候补知府蒋志持、贪谬昏庸。罔知表率。署宾州知州兴业县知县沈祥麟、丁役索诈。民怨沸腾。前署柳城县知县试用知县薛治、纵容丁役。罔恤民艰。前署上林县知县恭城县知县孙焯、纵庇兵役。玩视民瘼。前署来宾县知县候补知县郁家珍、妄拏无辜。肆意虐民。署龙州厅同知请补南甯府同知罗家劝、办事昏庸。形同木偶。前署苍梧县知县候补知县宋彦成、纵役需索。前办绥远军营务处广东候补知府李宗道、狡诈贪妄。激变军心。致有营勇逃溃之事。同案之兼带绥远军左营广西候补知县潘成秀、驾驭失宜。管带绥远军左营分省补用知县谢允中、有意纵延。庆远协副将尚那泰、营伍废弛。庆远协都司余觐光、巧滑性成。均著即行革职。永不叙用。浔州协副将松秀、疲车滟耎无能。著即行革职。柳州府知州赵涞彦、办理防剿。诸多乖谬。著勒令休致。已革罗城县知县马振江、纵兵奸掠。仅予革职。不足蔽辜。前代理雒容县知县试用府经历刘华照、前忻城土县委员候补巡检倪孝先、诬良为匪。到处勒索。均著即行革职。与马振江一并发往新疆效力赎罪。管带熊字营补用副将熊瑞清、截获匪虏妇女。私售得财。管带忠字营补用都司萧逢庚、纵兵骚扰。均著即行革职。发往军台效力赎罪。前署庆远府知府候补知府濮贤恒、调度乖方。管带毅字右营浙江补用游击黎天才、管带安勇中营补用守备郑润潮、管带业字营陕甘补用参将储昆山、剿匪不力。均著即行革职。留营效力赎罪。以观后效。另片奏、署南甯府知府候补知府黄英采、藉端需索。民怨沸腾。著即行革职。发往新疆效力赎罪。现月　　

○署两广总督岑春火滟宣等奏、广西军饷赈款。所需甚钜。请由海关设法筹拨。以应急需。下部知之。摺包　　

○又奏、敬举人才。请优加擢任。得旨、朱荣璪、王秉恩、均仍著交军机处存记。摺包　　

○署湖广总督湖北巡抚端方奏、动拨江汉关洋税银两。照案作为本年应协淮饷。解交枪石滟驳局。以应急需。下部知之。摺

包

　　

○又奏、动支江汉关洋药税厘银两。拨归海军经费解部。下部知之。摺包　　

○护理浙江巡抚布政使翁曾桂奏、遵旨进呈官书局刊刻书籍。得旨、书留览。摺包　　

○命外务部尚书那桐、会同庆亲王奕劻、外务部尚书瞿鸿禨、办理户部财政处事务。现月　　

○命户部尚书荣庆充政务处大臣。现月　　

○以理藩院尚书溥兴兼署礼部尚书。理藩院右侍郎清锐为都察院左都御史。现月　　

○以捐助赈款钜万。赏候补四品京堂张煜南头品顶戴。摺包　　

○以能自振拔。予广西补用参将张得贵、以副将补用。补用千总陆荣廷、以守备补用。摺包　　

○以营私侵饷。革前署广西提督云南临元镇总兵黄呈祥职。永不叙用。现月　　

○以抗团通匪。革广西拔贡知县赵荣章职。并讯办。摺包　　

○以疏防重要犯。革广西署桂平县知县王元鼎职。并逮问。

摺包　　

○予积劳病故。开复广东候补道张荫棠优恤。摺包　　

○予捕贼阵亡。广东署江平汛千总陈佐朝优恤。摺包　　

○戊戌。谕内阁、丁体常奏、倢■＜曰融＞■＜石木＞劾属员一摺。广西前署武宣县知县补用知县翁炳南、藉办团练。肆行勒派。著革职永不叙用。富川县知县张文林、信任丁役罔恤民艰。前署武缘县知县截取知县魏达文、设局重抽。商民交怨。候补知州傅沛然、性情嚣张。惟利是图。选用直隶州州张鼎星、朋比为奸。试用县丞王猷、贪利营私。候选县丞蒋裕光、胆大妄为。升补西隆州吏目宜山县巡检洪诰、擅受民词。试用巡检方鑅、肆行无忌。均著即行革职。昭平县知县何庆辅、才具平庸。昧于治道。惟文理尚优。著以教职。归部铨选。现月　　

○谕军机大臣等、电寄袁世凯、增祺电奏、请以直隶补用道张锡銮、暂署东边道缺等语。著袁世凯即饬该员迅赴新任。电寄　　

○又谕、电寄魏光焘、曾鸿勋奏、请饬提督赴任等语。贵州提督潘万才、著魏光焘饬令迅赴新任。电寄　　

○署两广总督岑春火滟宣等奏、粤省书院全改学堂。并酌提各属宾兴学田各款。以充经费。得旨、务即饬令妥为筹办。期收实效。摺包　　

○护理广西巡抚丁体常奏、裁革淩云、西林、西隆、三州县派用乡夫。报闻。摺包　　

○命大学士孙家鼐、吏部尚书张百熙、充政务处大臣。现月　　

○派候补四品京堂郑孝胥、管理广西龙州铁路事宜。摺包　　

○以马兰镇总兵＜辶黎＞方■土岫为理藩院右侍郎。开缺河南布政使延祉为马兰镇总兵官兼总管内务府大臣。现月　　

○调贵州安义镇总兵马金叙为江苏淮扬镇总兵官。江苏淮扬镇总兵董履高为贵州安义镇总兵官。以记名总兵刘树元为云南临

元镇总兵官。现月　　

○命外务部尚书那桐、户部尚书荣庆、在紫禁城内骑马。现月

　　

○以员弁纵兵虏掠。不即严拏究办。暂革广西太平思顺道何昭然职。摺包　　

○予故会办广西军发前贵州提督冯子材恤典加等。原籍及立功省分建立专祠。战功事迹宣付史馆立传。孙一品荫生冯承祥、以郎中用。寻予谥勇毅。现月　　

○勾到江苏、山东、河南、情实罪犯。停决江苏斩犯四人。山东斩犯一人。绞犯二人。河南斩犯一人。余六十人予勾。现月　　

