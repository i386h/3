<!-- { "loadSidebar": true } -->
○丁酉。谕军机大臣等、岑毓英奏、北甯失陷。兴化等处布置防守。并随时激励刘团。暨请赏给越南官兵饷银各摺片。据称法人拟分三路攻扑。现饬官军分投抵御即著岑毓英激励防营。及刘永福一军。竭力固守。相机筹办。该督所部各营。兵力不敷分布所有续募之勇。即著催令迅速到防。家喻关等处为大军后路。务宜妥筹兼顾。该督以北甯既失。衅端已开。大局攸关。请旨办理。目下事势。惟有力筹战守。以遏敌氛。越官黄佐炎等、所带官兵。办理各项差使。既尚得力。著照所请。按月赏给银一千两。惟黄佐炎究竟是否可靠。著岑毓英随时体察。加意审慎。毋致意外之虞。正在寄谕闲。接据李鸿章、曾纪泽、电报。法犯兴化。华军将城焚毁退走等语。是否属实。著该督酌量兵力。妥慎筹办。总以力保边疆门户为要。不得稍涉疏懈。将此由六百里密谕知之。洋务　　

○又谕、据李鸿章、曾纪泽电报。法兵攻破兴化。据张树声电报。有法攻兴化之说。尚观望未进各等语。该督等电报不符。著总理各国事务衙门电知张树声。探明确实情形。迅速电闻。洋务　　

○又谕、李鸿章著来京陛见。即行启程。毋稍迟延。将此由四百里谕令知之。洋务　　

○戊戌。穆宗毅皇帝诞辰。上诣奉先殿寿皇殿行礼。内记注　　

○办理广东防务兵部尚书彭玉麟奏、派营进扎虎门外沙角大角东西两要隘。以固前敌门户。得旨、著即督水陆各军。严密防守。新募各营。加紧训练。毋稍疏虞。　　

○又奏、剿办惠州会匪情形。得旨、著即会同张树声等、督饬各营。严拏首逆。摉捕余匪。以净根株摺包　　

○吏部尚书徐桐、刑部左侍郎薛允升奏、遵查奉省被□□□尔□各员。请先将佛宝革职。得旨、金州厅同知佛宝、著即行革职。前谕令徐桐等折回盛京。将佛宝被□□□尔□各节讯明严□□□尔□。仍著该尚书等懔遵前旨查明办理摺包　　

○己亥。谕军机大臣等、总理各国事务衙门奏、枢臣宜兼总署行走一摺。虽系为慎重公事起见。然于条分缕晰之中。语多失当。迹近要挟。奕劻等均著传旨申饬。第念该衙门事务较繁。本日已降旨。令阎敬铭、许庚身、在总理各国事务衙门行走。嗣后该衙门应办各事。责成奕劻等同心合力。务臻妥善。毋得意存诿卸。再行渎陈。傥有贻误。惟该大臣等是问。洋务　　

○又谕、潘鼎新奏遵奉谕旨。部署出关一摺。现在关外军情万紧。据奏该抚已于本月十三日启程。前赴粤省。即著克日驰赴镇南关外。接统徐延旭所部各营。妥筹战守之策。以顾边疆门户。所有驻扎永州之提督苏元春。统带防军二千四百余人。著潘鼎新全数调往。俾资厚集。并著檄委提督方友升。召募二千人。陆续前进。该抚现在调兵募勇。军饷亟宜宽筹。据称湘省帑项支绌。自系实在情形。著准其截留京饷银十万两。以资饱腾。苏元春一军。期票行饷。著庞际云一并发给潘鼎新驰抵关外后。著将该处原扎各营。分别汰留。力图整顿。苏元春驻扎永州防军。现既调赴关外。该处应行募营填扎。著庞际云妥筹办理。近接张树声等电报。兴化已为法人所据。岑毓英尚无详细奏报。该抚到防后。务当慎固边疆。毋稍疏懈。将此由六百里谕知潘鼎新、并传谕庞际云知之。　　

○又谕、潘鼎新奏、请调员差遣等语。前广东高州镇总兵杨玉科。即著准其带领亲军。并旧部弁勇。随同潘鼎新前往广西。署四川越巂营参将徐联魁、署四川阜和协副将蒋宗汉、江苏候补道赵济川、著曾国荃丁宝桢饬令各该员迅速前赴广西军营。交潘鼎新差遣委用毋稍延缓。将此由六百里各谕令知之。洋务　　

○命户部尚书阎敬铭、刑部右侍郎许庚身、在总理各国事务衙门行走。　　

○庚子。谕军机大臣等、有人奏、风闻现在天津统带淮军之湖南提督周盛传、盘剥兵丁、异常刻苦。该提督行为跋扈。李鸿章受其挟制等语。天津屏蔽京师。关系甚重。周盛传统带防军是否得力。所□□□尔

□各节。有无其事。著李鸿章悉心察看。据实具奏。原片著钞给阅看。

将此谕令知之。现月　　

○又谕、中国自与法国通商以来。讲信修睦。历有年所。一切交涉事件。惟期推诚相与。永固邦交。嗣法国与越南构兵。当以越南为我国藩服。世修职贡。效顺殊殷。揆之以大字小之义。不得不为保护。且越境土匪滋扰。迄未尽绝根株。尤恐乘机扰乱。甚至窜入中国边疆。是以派兵驻扎北圻地方。以资防堵仍一面将我军驻扎之地。照会法国使臣。原所以顾全和好。以免彼此猜疑。乃越南昧于趋向首鼠两端。致使该国教民。肆行侵逼抗我颜行。此皆越南君臣。不识事机所致。朝廷与法国。并不愿伤睦谊也。本日据总理各国事务衙门。接到李鸿章电报。兴化已被法兵据守。粤税务司德璀琳密称。若早讲解。可请本国止兵等语。自系为保全和局起见。著李鸿章通盘筹画。酌定办理之法。即行具奏。本日国子监司业潘衍桐奏摺一件。著钞给阅看。一并议奏。李鸿章筹办交涉事件。责任綦重。叠经被人□□□尔□奏。畏葸因循。不能振作。朝廷格外优容。未加谴责。两年来法越构衅。任事诸臣。一再延误挽救已迟。若李鸿章再如前在上海之迁延观望。坐失事机。自问当得何罪。此次务当竭诚筹办总期中法邦交从此益固。法越之事。由此而定既不别贻后患。仍不稍失国体。是为至要。如办理不善。不特该大臣罪无可宽。即前次总理各国事务衙门王大臣。亦不能当此重咎也。将此由六百里密谕知之。洋务　　

○辛丑。谕内阁、各省抽收厘金。叠经谕令该督抚等。据实报部。力杜中饱。乃近来厘局委员往往徇情滥委。任用非人。以致贪婪侵蚀。百弊丛生。殊堪痛恨。当此库款支绌之时。自应涓滴归公。实徵实解。若非认真稽查。将使亿万厘金。半归私橐。实属不成事体。嗣后该督抚等。务当激发天良。明查暗访。设法整顿尤以择任委员为第一要义。并将各该省厘局徵收数目。随时稽核严杜弊端。该委员等、如有侵渔及扰累情事。立即严□□□尔□惩办。傥敢瞻徇情面。袒护属员或被人□□

□尔□奏。或别经发觉定将该督抚等严惩。决不宽贷。将此通谕知之现月　　

○又谕各省设立驿站。递送文件。原期迅速而限行摺报尤关紧要乃各该省积留相沿。州县于支发款项克扣侵蚀。马匹丁夫。诸不足额。文报致多迟滞。实属不成事体。著各该督抚严查州县夫马。必期如额。随时督催稽查。遇有紧要文件。照章速递。不准稍迟。以肃邮政。如该管各官任意玩误。即著从严□□□尔□办。不得稍涉徇隐。将此通谕知之。现月　　

○谕军机大臣等、总理各国事务衙门。昨据道员邵友濂电报。德国施繙译官云。洋行接厦门电报。法国提督。带兵船八只过厦门。向北开驶等语。法人连陷越南北甯等省。其势甚张。彼以兵船来华。恫喝要求。自在意中沿海各处。亟应妥筹备豫。著李鸿章、曾国荃、彭玉麟、穆图善、何璟、张树声、卫荣光、刘秉璋、张兆栋、陈士杰、倪文蔚、吴大澂、饬令防军。加紧训练。于沿海各要隘。力筹守御。务臻严密。琼州台湾。孤悬海外久为彼族所觊觎。有欲据以为质。藉索兵费之说傥有疏虞。办理益形棘手。著彭玉麟、穆图善、何璟、张树声、张兆栋、倪文蔚、督饬将领。实力筹防。总期有备无患。际此事机紧要。正我君臣卧薪尝胆之时该大臣等务当振刷精神。竭诚筹办。用副委任。仍宜持以镇静。不得稍涉张惶。是为至要。该国兵船北驶。是否确实。著即探明具奏。通政使司参议延茂奏、请饬调吴长庆一军。移扎金州等语。吴长庆统率所部。驻扎朝鲜。应否将该军调回。择要扼守。著李鸿章体察情形。奏明办理。原摺著钞给阅看。御史赵尔巽奏、敬陈海防战守机宜等语。著该大臣等斟酌妥办。原摺均著钞给阅看。将此由六百里各密谕知之。　　

○又谕、有人奏请饬各省机器局。广招智能之士。每出一器。务思所以御之之术。有能出奇制胜者。予以不次之赏。又有人奏、船政机器各局。宜严惩虚伪各等语。各省设立船政机器各局原为力求自强之计。若制造不精。无裨实用。以致虚糜帑项。甚至侵渔中饱。尚复成何事体。著李鸿章、曾国荃、何璟、张树声、丁宝桢、卫荣光、刘秉璋、陈

士杰、张兆栋、倪文蔚、何如璋、督饬局员。精心讲求。务期利用。随时认真整顿。力杜浮冒等弊。并将各该员分别劝惩。以收实效。将此各谕令知之。洋务　　

○又谕、前直隶提督刘铭传、统兵有年威望素著。前患目疾。谅已就痊。现值时事艰难。需材孔亟。著李鸿章传知该提督。即行来京陛见。以资任使。毋稍迟延。将此谕令知之。现月　　

○又谕、前任湖南提督鲍超、带兵有年、战功卓著奋勇可嘉。前因患病。准其开缺。朝廷实深廑系。该提督现在已否痊愈。著丁宝桢传旨询问。以示眷念并著察看该提督精力。能否出膺重任。迅即覆奏将此由四百里谕令知之。现月　　

○两江总督左宗棠奏调已革湖南提督罗大春。前往瑞安。将练有洋枪队六千名。挑选三千名来江。由臣覆验。届时再派归长江提督李成谋统带。俾资臂助。允之。　　

○刑部左侍郎贵恒、因病赏假。以吏部右侍郎松溎、兼署刑部左侍郎。外记注　　

○以镶红旗汉军副都统和琨、署正蓝旗满洲副都统。外记注　　

○以交清欠款。开复广东已革信宜县知县饶佩贤原官。前署英德县事阿克丹布等、欠解银米均革职勒追。摺包　　

○以虐待勇丁。降福建补用游击谢德升为千总。　　

○予故前湖北巡抚郭柏荫、恤典如例。明发　　

○旌表节妇福建澎湖厅郭许氏等。摺包　　

○壬寅。山东巡抚陈士杰奏、堵筑利津十四户口门。挑河筑坝情形。得旨、著即亲督员弁民夫。逐层进占溜势愈急。尤须稳固迅速。期早合龙。现月　　

○旌表节妇浙江平阳县儒士金传妻叶氏。摺包　　

○蠲免陕西咸甯、长安、渭南、三原、富平、泾阳、醴泉、监潼、咸阳、耀、高陵、同官、鄠、肤施、安塞、延长、宜川、延川、安定、甘泉、靖边、定边、保安、凤翔、宝鸡、陇、汧阳、城固、沔、榆林、神木、府谷、葭、大协、蒲城、澄城、郃阳、朝邑、潼关、华、白水、邠、三水、长武、淳化、鄜、洛川、中部、宜君、绥德、米脂、清涧、吴堡、五十三厅州县。被灾地方民欠银两仓草。暨咸甯、长安、咸阳、临潼、高陵、鄠、泾阳、三原、蓝田、兴平、醴泉、渭南、盩厔、富平、乾、武功、华、大荔、蒲城、十九州县。民欠通仓本色粮石折徵银两。现月　　

