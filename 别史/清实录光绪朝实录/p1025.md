<!-- { "loadSidebar": true } -->
○庚寅。谕内阁、此次肇祸诸臣。纵庇拳匪。开衅友邦。贻忧宗社。前经降旨分别惩处。现在京畿一带拳匪。尚未净尽。以致地方糜烂。生民涂炭。思之实堪痛恨。若不严加惩治。无以服天下之心。而释友邦之憾。端郡王载漪、著革去爵职。与已革庄亲王载勋、均暂行交宗人府圈禁。俟军务平定后。再行发往盛京。永远圈禁。已革怡亲王溥静、已革贝勒载滢、著一并交宗人府圈禁。贝勒载濂、业经革去爵职。著闭门思过。辅国公载澜、著停公俸。降一级调用都察院左都御史英年、著降二级调用。前协办大学士吏部尚书刚毅、派往查办拳匪。回京覆奏。语多纵庇。本应从重严惩。现已病故。著免其置议。刑部尚书赵舒翘、查办拳匪。次日即回。未免草率。惟回奏尚无饰词。著革职留任。已革山西巡抚毓贤、在山西巡抚任内。纵容拳匪。戕害教士教民。任性妄为情节尤重。著发往极边充当苦差。永不释回。此事始末。惟朕深知。即如怡亲王溥静、贝勒载濂、载滢、中外诸臣。晶■宜次倢■＜曰融＞

■＜石木＞奏。均未指出。即出使各国使臣电奏。亦从未提及。朕仍据实一体惩办。可见朕于诸臣处分轻重。一秉大公。毫无偏袒。当亦薄海内外所共谅也。现月　　

○谕军机大臣等、知府吴炳鑫所统武＜目辟＞行＜匧心＞口＜韦未＞＜夗贝＞中军各营。前经谕令荣禄、移交李鸿章接统。该督未出京以前。暂交廷雍代统。此项营勇。业经荣禄交与廷雍接收。前因保定糜烂。该军往投升允。留扎紫荆关。据报尚存三营。前已谕令锡良察看。即著该抚接统。并督饬吴炳鑫严加淘汰。认真训练。至该军月饷。已发至闰八月为止。嗣后即著该抚按月垫给。俟各省解到武＜目辟＞行＜匧心＞口＜韦未＞＜夗贝＞中军饷项。再行如数拨还。此外吴炳鑫尚带有步队一营。马步队两旗现在驻扎何处。著该抚一并查明办理。将此由六百里谕令知之。寄谕　　

○又谕、武＜目辟＞行＜匧心＞口＜韦未＞＜夗贝＞中军孙万林。所统马步各营。前经谕令荣禄、移交李鸿章接统。该督未出京以前。暂交廷雍代统。此项营勇。业经荣禄交与廷雍。现在保定糜烂。廷雍被戕。该军虚悬。即著袁世凯饬令孙万林统率所部。前往山东。由该抚认真察看。是否一律精壮。并督饬孙万林勤加训练。至该军月饷。业经发往闰八月为止。嗣后所需军饷。即著该抚于各省所解武＜目辟＞行＜匧心＞口＜韦未＞＜夗贝＞中军饷项内。照章给发。毋任缺乏。将此由六百里谕令知之。寄谕　　

○又谕、电寄奕劻等、此次肇祸诸臣。加重处分。本日已明降谕旨宣示。朝廷准情定罪。毫无徇纵。著奕劻、李鸿章、迅即切实向使据理商明。克日开议。若再迁延推宕。致误事机。是则该亲王等之责矣。电谕　　

○又谕、电寄奕劻等、效电悉。增祺等既经传旨令其赴沈。与俄将筹商接收事宜。即著将嗣后商办情形。随时电奏。以慰廑系。电谕　　

○又谕、电寄李鸿章、周馥已调补直隶布政使。并电谕奎俊。饬令该藩司由长江下驶。乘坐海轮。速赴新任矣。电谕　　

○又奏、电寄奎俊。周馥现已调补直隶布政使。该省洋务军务。均关紧要。著奎俊传谕该藩司。迅速由长江下驶。行抵上海。乘坐轮船。速赴新任。毋庸前来行在请京。电谕　　

○又奏、电寄锡良。刘光才已抵晋境即著锡良令该总兵前赴大同镇本任。将边防事宜。认真筹办。仍由该抚酌量调遣。以资得力。电谕　　

○军机大臣奏、奉旨将已革端郡王载漪等、发往盛京圈禁。惟洋人尚据该处。前往恐难保全。可否改予处分。得旨、载漪、载勋、均著暂行交宗人府圈禁。俟盛京平定后。仍遵旨发往盛京。永远圈禁。现月　　

○两江总督刘坤一奏、淮南盐商困苦。请免北省军饷捐输。得旨、仍著察看商情。随时相机筹办。摺包　　

○以公事因循。工府牟利。革江苏泰州梁垛场盐课大使周润职。　　

○辛卯。谕内阁、礼部具奏、慈禧端佑康颐昭豫庄诚寿恭钦献崇熙皇太后万寿礼节一摺。圣母皇太后以乘舆播迁。宗庙陵寝。典礼阙如。尚复何心受贺。谕令一切典礼。概行停止。经朕再三吁恳。始蒙俯允。令朕于是日率同王公百官在便殿行礼。所有应行典礼。均著一律停止。仰见皇太后宵旰忧勤。眷怀宗社。寤寐难安。朕若再渎请。转无以仰慰慈怀。该部即遵谕行。现月　　

○又谕、于荫霖奏、考核属员分别举劾一摺。湖北汉阳府知府余肇康、郧阳府知府许有麟、宜都县知县李天柱、罗田县知县陈树屏、襄阳县知县李祖荫、天门县知县梁葆仁、宣恩县知县洪锡爵、补用知县谢绍佐、朱祖共、候补同知徐钧溥、试用知县杨悦、松桂、萧端澍、补用故县周谷生、巴东县三关巡检谢鼎、以上各员。既据该抚奏称屡加体察。具有政迹。均著传旨嘉奖。潜江县知县朱恩锡、公事废弛。民情怨讟。宜城县知县黄佑麟、识闇性贪。举止乖谬。谷城县知县章冕、违例苛罚。计及琐细。恩施县知县刘庚、行止污邪。为人所鄙。前署监利县知县来凤县知县恩润、贪黩粗莽。案多草率。前署武昌县试用知县何厚康、遇事欺蒙任意藐抗。前代理咸丰县试用知县王赐恩、任意妄为。声名狼藉。前署南漳县教习知县唐监金、因讼勒索。巧立名目。即用知县如鉴、性情乖张。漫无条理。试用知县徐嘉祥、操守难信。物议沸腾。试用直隶州州同张新年、行止不端。试用巡检朱沛、行同无赖。来凤县典史曾浴光、刻薄无耻。均著即行革职。补用知府连捷、辩给矜躁。难资表率。著以同知归部铨选。远安县知县党世琼、声名平常。著以府经历县丞降补。嘉鱼县知县吴钟彦、识闇才庸。不晓事体。前署黄梅县巴东县知县宗继增、年力就衰。诸多废弛。前署来凤县大挑知县武思睿、昏庸多病。审案模糊。均著勒令休致。黄冈县知县杨寿昌、报册不实。诸事敷衍。著开缺另补。另片奏、特倢■＜曰融＞■＜石木＞道员等语。湖北荆宜施道奭良、贪名最著。地方吏治。毫不经心。著以同知归部铨选。现月　　

○谕军机大臣等、马金叙著加恩开复原官原衔。现月　　

○又谕、电寄李鸿章等武＜目辟＞行＜匧心＞口＜韦未＞＜夗贝＞中军各营。前经谕令荣禄、移交李鸿章接统。该督未出京以前。暂交廷雍代统。当经荣禄交与廷雍接收。现因廷雍被害。该军虚悬。昨已谕令孙万林所带各营。开往山东。即交袁世凯接统。吴炳鑫所带各营。业赴山西。即交锡良接统。所有儴项一切。均由各该抚照给。该督即毋庸接管。电谕　　

○以德国允开和议。命所司致国电答覆。电谕　　

○壬辰。谕内阁、昆冈等奏、大员阖门殉节代递遗疏一摺。将军延茂、持躬恪谨。秉性笃诚。由部曹被授京卿。历任驻藏帮办大臣吉林将军。均称厥职。本年肬■闲放黑龙江将军。尚未赴任。七月闲。临难捐躯。从容就义。洵属大节凛然。延茂著追赠太子少保衔。加恩予谥。入祀昭忠祠。照将军例赐恤。任内一切处分。悉予开复。应得恤典。该衙门查例具奏。伊妻李氏、同伊兄弟之妻唐氏、董氏、李氏、李氏、陈氏、并侄女四人。同时自焚尽节。情尤惨烈。允宜特予旌扬。以彰贞节。李氏等俱著准其旌表。伊子主事肇鸿、著俟服阕后以员外郎分部行走。用示笃念忠荩至意。寻予谥忠恪。　　

○又谕、昆冈等奏、查明儒臣殉节吁恳恩施一摺。国子监祭酒熙元、于本年七月闲。目击时艰。忧愤难已。仰药殉难。洵属见危授命。忠节凛然。著加恩予谥。并追赠侍郎衔。照侍郎例赐恤。其妇富察氏、及其妻费莫氏、同时殉难。允宜特予＜目辟＞衣檾矛＜夗贝＞扬。以彰贞节。富察氏、费莫氏、均著准其旌表。并著昆冈等、确查该祭酒有无子嗣。奏明请旨办理。其前经赐恤之国子监祭酒王懿荣、一并加恩予谥。寻予熙元谥文贞。王懿荣谥文敏。　　

○又谕、昆冈等奏、词臣殉节恳恩赐恤一摺。翰林院侍读宗室宝丰、品端学粹。清肬■闲持躬。特命在弘德殿行走。克勤厥职。兹于七月闲临难捐躯。从容赴义。洵属大节凛然。著加恩予谥。追赠太常寺卿衔。照三品卿例赐恤。伊子承良、著赏给主事。俟及岁时。分部行走。以彰忠荩。寻予谥文洁。　　

○又谕、昆冈等奏、词臣殉节恳恩赐恤一摺。翰林院侍读崇寿、身列清班。克勤厥职。本年七月闲。目击时艰。见危授命。洵属大节无亏。著加恩予谥。追赠太常寺卿衔。照三品卿例赐恤。伊子桂馨、著赏给主事。俟服阕后分部行走。以示笃念忠荩至意。寻予谥文勤。　　

○又谕、前因京师大小文武官员。如有矢志殉节临难捐躯者。朝廷允宜＜目辟＞衣檾矛＜夗贝＞扬。以彰忠荩。当经谕令昆冈等、确查。兹据查明覆奏。黑龙江将军延茂、国子监祭酒熙元、翰林院侍读宗室宝丰、崇寿、均经降旨赐恤。其余虽开各员。已交军机处酌核具奏。此外满汉各员。尚有殉节未经查出者。著昆冈等再行续查奏明。请旨办理。现月　　

○节制三江闽浙五省援军福建陆路提督程文炳奏、统军驰赴河北。分驻＜目辟＞行＜匧心＞口＜韦未＞＜夗贝＞辉彰德怀庆等府地方。扼要防守。并加紧训练。得旨、仍著督饬各营。认真训练。加意严防。并随时会商河南巡抚。相机因应。摺包　　

○又奏、安徽援军副将李思孝、纪律不严。撤去管带。得旨、仍著随时稽查。力祛弊端以肃军律。摺包　　

○四川提督宋庆奏、留四川松潘镇总兵程允和、在营办防。报闻。摺包　　

○以户部右侍郎溥良为都察院左都御史。现月　　

○癸巳。谕内阁、端方奏、据河南阌乡县监生薛和贵、贡生蒋步云、呈诉伊家均被游勇抢劫。该县延阁不理。已将原呈交与该管道查办。该省盗贼充斥。请饬各属整顿捕务等语。豫省盗风素炽。各州县往往匿不详报。以致抢劫肆行。民不聊生。著于荫霖严饬所属各州县。整顿团防保甲。讲求缉捕。严定章程以靖盗风而安闾阎。阌乡县抢劫各案。著即勒饬该县将赃贼严缉。务获究办。傥再任意延宕。著从严奏倢■＜曰融＞■＜石木＞。现月　　

