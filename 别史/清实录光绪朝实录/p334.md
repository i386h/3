<!-- { "loadSidebar": true } -->
○又谕、总理各国事务衙门奏、请饬出使大臣商办洋药税厘事宜一摺。洋药税厘并徵。载在烟台条约。延阁数年。迄未开办。叠经该衙门与英使威妥玛商议。总以咨报本国为词。藉作延宕地步。该使现已回国。著特派曾纪泽办理洋药税厘并徵事务。该大臣洞达事体。向能力持大局。务将此事查照该衙门节次电函。与英外部妥为商办。期在必成。如照李鸿章前议一百十一两之数。并在进口时输纳。即可就此定议。仍著该大臣酌度情形。力与辩论。其应如何酌定防弊章程。设立稽徵总口之处。均由该大臣与英外部商定后。报明该衙门咨行南北洋大臣。详议核办。洋药流毒多年。自应设法禁止。英国现有禁烟善会。颇以洋药害人为耻。该大臣如能乘机利导。联络会绅。与英外部酌议洋药进口分年递减专条。期于逐渐设法禁止。尤属正本清源之至计。并著酌量筹办。将此谕令知之。洋务　　

○湖北布政使王大经因病解职。以湖北按察使蒯德标为布政使。以安襄郧荆道黄彭年为按察使。现月　　

○湖北提督傅振邦因伤疾解职。以江西南赣镇总兵程文炳为湖北提督。现月　　

○命前福建布政使王德榜发往浙江。交巡抚刘秉璋差遣委用。现月　　

○以防剿云南昭通窜匪出力。赏记名总兵张大鹏等巴图鲁名号。余升叙加衔有差。现月　　

○丙申。宣宗成皇帝忌辰。上诣奉先殿寿皇殿行礼。遣官祭慕陵。内

记注

　　

○谕军机大臣等、刘锦棠奏、新疆南界贡古鲁克地方。关系紧要。请饬按约索还一摺。据称乌什之贡古鲁克。为南北津要。旧约所载伊犁南界。系确指贡古鲁克山顶为言。上年沙克都林札布勘分南界。带同俄使由贡古鲁克等处卡伦。绕贡古鲁克山麓。至别叠里达坂。设立界牌。侵占至毕底尔河源。若不趁画分未定。按约索还。南北隔绝。路多梗阻等语。前派沙克都林札布分勘西南边界。事体重大。宜如何详慎办理。乃不将地势考定明确。草率从事。于南北要路。致有隔阂。关系甚大。著添派长顺会同沙克都林札布查照刘锦棠所奏。向俄官立与指辩。应照此次中界所定格登山红线。循格根河。顺喀什噶尔西边至葱岭。靠浩罕界为界。现在虽已勘立界牌。而画分未定。正可趁此据理辩论。设法挽回。长顺前办中段界务。甚属妥协。著金顺等饬令沙克都林札布与长顺和衷商搉。妥筹办理。总之新约既定。务当懔遵前旨。就曾纪泽原图应行勘分之处详定。如果关系全疆利害。务须妥慎勘分。免滋贻误。明春奏、帮办大臣长顺丁忧请＜闲＞一摺。长顺著改为署任。暂缓回旗。将此由六百里各谕令知之。洋务　　

○旌表孝女湖北天门县潘朱氏、贞女江夏县张陈氏。摺包　　

○丁酉。上诣大高殿寿皇殿行礼。内记注　　

○谕内阁、彭祖贤奏、甄别庸劣不职各员一摺。湖北谷城县知县方敏。年轻身弱。嗜好甚深。兼有控案。武昌县训导崔廉。志趣甚卑。难司训迪。汉阳县蔡店巡检邓廷椿。嗜好甚深。难期振作。沔阳州沙湖镇巡检周朝辅。居心贪鄙。物议沸腾。著即行革职。以肃官方。现月　　

○戊戌。谕内阁、御史刘恩溥奏。近来陪祀坐班各员。旷误甚多。请饬整顿等语。坛庙陪祀及常朝坐班。典礼攸关。岂容任意旷误。著礼部申明旧例。通行各衙门一体遵照。嗣后如有无故不到者。即由查班御史照例奏□□□尔□。现月　　

○又谕、署都察院左副都御史张佩纶奏、谨筹停捐善后之法。请旨饬议一摺。所陈停止分发、严核保举铨补、裁并班次、署事变通章程各条。著该部议奏。现月　　

○又谕、御史刘恩溥奏□□□尔□给事中张观准、内务府大臣俊启、劣迹昭著。请旨惩处一摺。著派广寿会同都察院堂官。按照所□□

□尔□各节。确切查明。据实具奏。现月　　

○又谕、丁宝桢奏、甄别知县等语。四川开县知县章桂芬。精神委靡。难胜繁剧。隆昌县知县任鹤龄。性近偏执。不协舆情。均著开缺留省察看。候补知县顾德衷。人甚猥琐。未堪造就。候补知县吴熙。心地浅陋。不识重轻。候补知县徐思温。性情浮华。难膺民社。均著以府经历县丞降补。以肃官方。现月　　

○又谕、岑毓英奏、特□□□尔□庸劣各员一摺。云南卸署鲁甸通判补用同知萧仁恺。藉验命案。派捐夫费。纵容官亲差役肆行索扰。试用同知王明良。署鹤庆州吏目试用从九品桂荣。藉差需索。声名狼藉。均著即行革职。署保山县知县陆德滋。不能约束差役。藉案需索滋事。复饰禀搪塞。著以县丞降补。以肃官方。现月　　

○又谕、岑毓英奏、特□□□尔□庸懦不职各员一摺。云南广南营参将穆文升。剿捕无能。嗜好太重。补用都司李国珍。嗜好滋深。庸懦无能。补用都司周文炳。散饷未清。任意舞弊。均著即行革职。以肃戎行。现月　　

○又谕、已革兵部左侍郎胡瑞澜。已革山西布政使林寿图。已革安徽布政使傅庆贻。均著来京交吏部带领引见。现月　　

○署云贵总督岑毓英等奏、整顿铜政。酌拟章程。下部议。摺包　　

○四川总督丁宝桢奏、援案办理按粮津贴。接济京协各饷。允之。摺

包

　　

○江西巡抚潘霨奏、江西灾后粮贵。无力买米。请暂缓办海运。从之。摺包　　

○命宗人府府丞吴廷芬在总理各国事务衙门大臣上行走。洋务　　

○以内阁学士贵恒为礼部右侍郎。现月　　

○以记名提督王得胜为江西南赣镇总兵官。　　

○以记名副都统德魁为正黄旗蒙古副都统。明发　　

○蠲缓江西南昌、新建、进贤、新淦、新喻、峡江、莲花、安福、永新、东乡、上饶、鄱阳、余干、乐平、浮梁、德兴、万年、星子、都昌、建昌、安义、德化、瑞昌、湖口、彭泽、玉山、丰城、庐陵、清江、吉水、永丰、泰和、南丰、安仁、三十四厅县。暨南九二卫被灾地方。新旧额赋杂课有差。现月　　

○己亥。札萨克台吉汪青占堆。因案斥革。以伊子四郎多布结、承袭札萨克台吉。明发　　

○庚子。谕内阁、东陵营房工程一案。前据景瑞明白回奏。当经谕令伯彦讷谟祜、阎敬铭提集。前后各案。严切根究。兹据奏称讯据该监督监修及商人等所供各节。与景瑞回奏种种不符。并现据懿绵供称上年二月闲因挂扁工程。景瑞令懿绵先行凑交银两。当经面交景瑞银条一千两。商人实未收过等语。此案工程银两。现经查出亏短甚钜。景瑞前奏各节。诸多不符。亟应彻底根究。以成信谳。正黄旗满洲副都统景瑞。著先行解任。迅即前赴东陵。听候质讯。现月　　

○又谕、御史梁俊奏敬陈管见一摺。向来地方遇有灾歉。经各该省督抚奏请蠲缓钱粮。无不立沛恩施。原所以体恤民艰。免致失所。乃近来于蠲免钱粮年分。民闲有先期输官者。迨次年开徵。该地方官仍催令照旧完纳。不准流抵次年正赋。致小民输将。尽归中饱。实属大干例禁。著户部嗣后遇有蠲免年分。即将同治三年所奉谕旨。于先行誊黄稿内。全行恭录。俾灾黎周知定例。以杜重徵。国家用人。务拔真才。叠经谕令内外大臣保荐。不得瞻徇情面。徒采虚声。必灼见真知。方准列入荐牍。朝廷庶收得人之效。嗣后如有所保非人。别经发觉。定将原保之员。严加惩处。其各懔遵毋忽。现月　　

○谕军机大臣等、伯彦讷谟祜、阎敬铭奏、查明营房工程一案。景瑞回奏。诸多不符。并兵丁滋事情形各摺片。本日已明降谕旨。将景瑞解任。并令迅赴东陵听候质讯矣。景瑞到后。著伯彦讷谟祜、阎敬铭将此案初次及叠次所发银两。究竟亏短若干。严切根究。务期水落石出。以成信谳。该处兵丁滋事。虽由营房工程不实启衅。惟呈诉后并不静候查办。辄敢聚众滋事。此风亦不可长。并著详讯确情。分别定拟。以持情法之平。将此各谕令知之。现月　　

○又谕、金顺等奏、俄属缠头哈萨克。叠出肆劫卡伦。阑入马厂。先后抢去马匹甚多各等语。该将军所统防营。分布各处。何以任听缠头哈萨克肆出抢劫。平时岂竟毫无防范。且该匪阑入不过数十骑。各营官兵若果奋力追捕。何至一无擒获。疏懈情形。已可概见。所有抢劫各案。自应设法究办。署骁骑校富尔吉善受伤殒命。著交部从优议恤。伊犁甫经收复。抚绥弹压。在在均关紧要。果能力图整顿。措置得宜。自可以靖盗风而安边圉。该将军等叠经降旨训诫。责无旁贷。嗣后务须振刷精神。将一切兵事民事认真经理。傥再不能整肃营规。任令贼踪肆扰。定将该将军等严行惩处不贷。将此由五百里各谕令知之。洋务　　

○旌表节妇河南济源县卫李氏、张金氏。现月　　

○辛丑。谕内阁、卞宝第奏甄别知县一摺。前署湖南慈利县知县呼延清、操守不谨。声名恶劣。甯远县知县王光斗、嗜好甚深。办事昏惰。均著即行革职。巴陵县知县郑桂星、识见拘小。声名平常。宜章县知县王道隆、办事竭蹶。才难治剧。均著开缺留省察看。绥甯县知县聂兴礼、性情偏执。纵庇家丁。另补知县赵惟鏻、才具平庸。难膺民社。永定县知县邱正达、性情疏懒。办事粗率。均著以教职选用。候补知县马世奇、身弱多病。著以府经历县丞留省降补。林鋆、患病多年。难期痊愈。著勒令休致。以肃官方。现月　　

○谕军机大臣等、卞宝第奏、遵查已革道员张自牧等□□□尔□款一摺据称已革道员张自牧挪借商人银两。与其子张崇澍潜往金陵。捏报新商名目。请领盐票。意图诓骗。闻张自牧。现在扬州。请饬严拏究办等语。著左宗棠、卫荣光将张自牧张崇澍一并严拏。解赴湖南。交卞宝第究明办理。原摺著钞给左宗棠、卫荣光阅看。将此各谕令知之。现月　　

○盛京将军崇绮等奏、朝鲜交易事宜。现派员会勘边界。就近设卡。报闻。摺包　　

○以浮收捐银。革湖南道员唐廉唐真铨职。并讯办。摺包　　

○癸卯。孝穆成皇后忌辰。遣官祭慕陵。礼文　　

○甲辰。谕内阁、都察院奏、遵旨整肃台纲一摺。据称吏科掌印给事中戈靖。老而务得。顿改清操。户科给事中周声澍。嗜好已深。颇招物议。掌浙江道御史英俊。与库书往来。殊玷台职。掌福建道御史刘治平。身体软弱。痼疾难除。福建道御史伊里布。前巡城时收受陋规。声名近劣。掌广东道御史徐克刚。比昵匪人等语。既据该堂官访察确凿。应即予以惩处。其所□□□尔□各节。姑免深究。戈靖、周声澍、英俊、刘治平、伊里布、徐克刚、均著勒令休致。以肃官方。现月　　

