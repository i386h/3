<!-- { "loadSidebar": true } -->
　　

○己亥。谕内阁、张曜奏、整饬吏治。分别举劾一摺。山东武定府知府德椿、署曹州府事候补知府毓贤、署益都县事滨州知州张承燮、署东平州事胶州知州许祺身、前署滋阳县事即用知县黄葆年、署蒲台县事即用知县贺福元、平原县知县杨德成、东阿县知县胡建枢、据张曜胪陈该员等才猷政绩。均堪备循良之选。即著传旨嘉奖。仍饬令该员等益加奋勉。毋得始终异辙。范县知县白桂森、回护捕役。扰害地方。署甯阳县事候补知县陈伯熊、才庸性惰。民有怨声。均著即行革职。泗水县知县许煇祖、胥役疲玩。不能整顿。惟文理尚优。著以教职选用。邹县知县麟盛、日照县知县陈懋、才欠开展。办事因循。均著开缺。调省察看。昌邑县知县罗熊光、声名平常。沂州府通判郑继耀、人地不宜。均著开缺另补。曹州府教授袁惠保、性情鄙陋。士论不孚。著以原品休致。蒙阴县教谕傅文庄。举止乖谬。被控有案。著勒令休致。泰安县典史孙庆荣。性情卤莽。作事荒唐。著即行革职。以肃官方。现

月

　　

○又谕、本日户部奏、旗民交产。请规复旧制一摺。宗室及京屯八旗。从前所得田产。允宜永远世守。查照旧例。本不准民人典买。咸丰年闲。因违例典买。涉讼繁多。量为弛禁。兹据该部奏称开禁以来。民人置买甚多。将来旗产。势必日见其少。仍请申明例禁等语。所奏甚是。已依议行矣。旗人户口日繁。亟宜筹久远之谋。俾资生计。以培元气而固根本。嗣后宗室八旗京屯田产。无论老圈自置。永远不准卖与民人。如有违例私自买卖。即行照例惩办。至从前民置旗地。已经升科报部者。仍准执业。其已投税升科。尚未报部。及已经交产有契。尚未投税升科者。均自此次降旨之日起。予限六个月。一律升科。该都统及地方官。务当实力奉行。认真分别办理。用副朝廷惠爱旗民至意。现月　　

○以才识迈众。足备任使。予贵州补用道袁开第、山西绛州直隶州知州锡良、军机处存记。　　

○以抗不换防。革贵州游击张正标职。摺包　　

○以诱娶民妇。革山东游击陆昆职。摺包　　

○豁免河南绿营官兵光绪二年以前欠缴马乾银两。摺

包

　　

○蠲免两浙鸣鹤、钱清、西兴、石堰、杜渎、海沙、鲍郎、芦沥、八场。暨镇海县之龙头、慈溪之沙荡田地。被灾灶课。其余歉收场地。缓徵、减徵、递缓、有差。现

月

　　

○豁免浙江杭州、嘉兴、松江、三府荒芜灶荡额课钱粮。现月　　

○豁免浙江仁和等二十三县。暨杭严卫所、荒废未种田亩、钱漕租课。　　

○减徵临安、新城、于潜、昌化、安吉、孝丰、仁和、钱塘、富阳、余杭、龙游、十一县。暨杭严卫所新垦各地额赋有差。现月　　

○展缓河南孟、滑、汲、鄢陵、四县灾歉村庄。暨卫怀河陕各属荒地新旧钱漕。现月　　

○庚子。祫祭太庙。上亲诣行礼。外记　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。黄绫本例　　

○遣官祭端慧皇太子园寝。黄绫本例　　

○遣官祭太岁之神。黄绫本例　　

○谕内阁、前据张曜奏、平度州州同许彬。藉差诈索。当经降旨革职审讯。并将知州许颂鼎、吏目汪景尧、一并撤省查办。兹据该抚审明定拟具奏。此案已革州同许彬。奏委查验囤粮。任意索诈。业据众供确凿。复敢以经手过付之许守谦。在逃未获。一味狡展。必应从严惩办。许彬著发往军台效力赎罪。平度州知州许颂鼎。虽无故纵情事。究有失察之咎。著交部议处。吏目汪景尧并未分赃。著毋庸议。仍饬严拏许守谦。务获到案。照例惩办。寻议许颂鼎应降二级调用。得旨、准其抵销。现月　　

○又谕、张曜奏、力筹山东黄河应办各工。请派大臣来东勘办一摺。山东黄水为患。连年漫溢。朝廷时深廑系亟应筹一经久善策。庶使沿河居民。不致屡遭昏垫。张曜莅任数年。于修防事宜。尚能切实讲求。不染习气。兹据奏称、参考前人成法。察度地势河形。勉筹应办工程等语。该抚于河工上下游情形。业已悉心考证。确知利害之所在。即著实心实力。将所拟各节。督饬在工文武员弁。认真经理。以专责成。所请派员会办之处。著毋庸议。该抚膺此重任。务当不避嫌怨。力任其难。一切办法。朝廷不为遥制。总以疏通下游。挑浚中腹。加筑北面堤岸。为吃紧关键。需用经费若干。核实估计。奏明候拨。其现拟修筑各工段。及前奏韩家垣地方海口情形。均著绘图贴说。详晰奏闻。现月　　

○朝鲜国遣使表贡方物。赏赉如例。现月随手摺包　　

○辛丑。上御保和殿赐蒙古王贝勒贝子公额驸台吉暨文武大臣及朝鲜国正副使燕。　　

○江西巡抚德馨奏、十四年动放瑞昌县赈抚银两。吁请作正开销。允之。　　

○调任察哈尔都统湖北巡抚奎斌奏、请陛见。得旨、著俟谭继洵到任后。再行来京陛见。　　

○酉刻。诣慈禧端佑康颐昭豫庄诚寿恭钦献皇太后前行礼。纂修官田智枚恭纂　　

帮总纂官王荣商恭辑监修总裁世恭阅九月二十三日正总裁那月日专司藁本陆恭覆阅癸丑七月初六日徐月日荣月日副总裁唐月日宗室宝恭阅二月初八日陈恭阅二签七月十四日熙月日郭恭阅三月十六日宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之二百八十　　

光绪十六年。庚寅。春正月。壬寅朔。上诣奉先殿堂子行礼。记注　　

○遣官祭太庙后殿。记注　　

○率王以下文武大臣。诣慈宁门庆贺慈禧端佑康颐昭豫庄诚寿恭钦献皇太后。礼成。御太和殿受朝贺。记注诣大高殿拈香。寿皇殿行礼。记注　　

○诣储秀宫问慈禧端佑康颐昭豫庄诚寿恭钦献皇太后安。至丙辰皆如之。注记　　

○御乾清宫赐近支宗藩等燕。记注　　

○癸卯。蠲缓直隶武清、蓟、保定、文安、大城、安、献、景、吴桥、东光、天津、青、静海、盐山、任、玉田、开、东明、长垣、甯河、霸、安肃、河闲、任邱、沧、南皮、庆云、沙河、南和、唐山、平乡、钜鹿、永平、邯郸、鸡泽、元城、大名、南乐、丰润、隆平、四十州县被灾地方钱粮有差。现月　　

○甲辰。高宗纯皇帝忌辰。上诣裕陵。记注　　

○谕军机大臣等、朕恭奉寿皇殿行礼。遣官祭慈禧端佑康颐昭豫庄诚寿恭钦献皇太后。于闰二月十五日启銮。是日驻跸燕郊。十六日驻跸白涧。十七日驻跸隆福寺。十九日祗谒东陵。礼成后。于二十日回銮。驻跸桃花寺。二十一日驻跸白涧。二十二日驻跸燕郊。二十三日还宫。现

月

　　

○乙巳。驻藏帮办大臣升泰奏、西藏汉印一房。公事繁重。请设洋务公所。并添委文案委员。以专责成。从之。摺包　　

○蠲缓山东济甯、历城、邹平、长山、新城、齐河、济阳、禹城、德、东平、东阿、阳信、沾化、蒲台、邹、菏泽、曹、郓城、范、沂水、堂邑、博兴、高苑、乐安、寿光、潍、邱、金乡、章邱、齐东、临邑、长清、肥城、平阴、惠民、青城、海丰、乐陵、商河、利津、寿张、钜野、朝城、聊城、鱼台、观城、滨、濮、东昌、临清、五十州县被灾地方钱粮有差。现月　　

○丙午。谕内阁、长庚奏、请调员差委等事。记名副都统正蓝旗护军参领英裕、候选同知严金清、著伊犁将军、江苏巡抚、即饬该二员前赴西藏。交长庚差遣委用。新疆候补州同钱宗彝、著准其留藏差委。现月　　

○谕军机大臣等、前据升泰奏、瞻对吴鲁玛番民。句结野番。谋叛西藏。并围困官寨。肆行焚掠等情。当谕令刘秉璋等派兵镇抚。设法解散。并将办理不善之戴琫青饶策批、革职查办。兹据长庚奏报、瞻番滋事情形。与升泰前奏。大略相同。该番酋得登工布等、胆敢纠众煽乱。亟应查明为首各犯。擒拏惩治。著岐元、刘秉墇、会商长庚、督饬派出员弁。相机妥办。并著仍遵前旨。严饬商同遴派妥员。前往解散胁从。设法抚辑。其番目人等。不在滋事之列者。俱令各安职业。毋得妄行附和。自干罪戾。此案总期妥速办竣。毋任蔓延句结。贻误边疆。所有该番官旧行一切苛虐之政。悉予裁革。以苏民困。其徭赋章程。应如何核减之处。著长庚、升泰、体察情形。妥筹办理。原摺著钞给岐元、刘秉璋、升泰、阅看。将此由五百里各谕令知之。现月　　

○蠲缓江苏长洲、元和、吴、吴江、常熟、昭文、昆山、新阳、太湖、娄、金山、青浦、无锡、宜兴、荆溪、靖江、丹徒、丹阳、太仓、镇洋、震泽、武进、阳湖、金匮、江阴、金坛、溧阳、华亭、奉贤、上海、南汇、嘉定、宝山、川沙、泰、泰兴、江都、甘泉、三十八厅州县。暨镇海、镇江、等卫被灾地方钱粮有差。现月　　

○丁未。以豫亲王本格病仍未痊。准其开去一切差使。赏食半俸。现月　　

○戊申。世祖章皇帝忌辰。遣官祭孝陵。记注　　

○命贝勒奕絪为阅兵大臣。明发　　

○命贝勒载漪为管理总理行营事务大臣。明发　　

○改丁忧湖北宜昌镇总兵罗缙绅为署任。现月　　

○上以孟春享太庙。自是日始、斋戒三日。记注　　

○己酉。谕内阁、邵友濂代奏、刘锦棠沥陈祖母病状。恳恩开缺终养一摺。览奏情词悱恻。出于至诚。朝廷良深悯念。惟新疆事务重要。该抚久膺边寄。威望素孚。一时实难遽易生手。刘锦棠著毋庸开缺。再赏假四个月。并加恩赏给伊祖母人薓八两。以资颐养。该抚其善求医药。尽心调治。一俟亲疾就痊。即行驰回本任。用副朕眷念西陲。优加倚任至意。现月　　

