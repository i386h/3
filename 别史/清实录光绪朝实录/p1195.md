<!-- { "loadSidebar": true } -->
○谕军机大臣等、有人奏、江苏藩司效曾、贪污昏闇。贻害地方。并常镇道郭道直、年老智昏。信用委员邵文炳等、句结妄为各摺片。著周馥按照所倢■＜曰融＞■＜石木＞各节。确切查明。据实具奏。毋稍徇隐。原摺片著钞给阅看。将此谕令知之。寻奏、查效曾并无昏庸贪污情事。业已奉旨开缺。请毋庸议。郭道直被倢■＜曰融＞■＜石木＞各节。或事出有因。或并无实据。办事并不假手委员幕友。亦毋庸议。惟委员候补直隶州知州邵文炳、办事任性。不恤商情。请以府经历县丞降补。如所请行。　　

○御史高润生奏、部属升途壅滞。请设法变通。内阁各寺院小京官。请饬部详定章程。量予改途。各省盐务各缺。积弊太深。请严定限制。并酌提优缺进款。均下部议。寻奏、拟厘剔各缺进款。依议行。　　

○丙戌。中元节。上诣奉先殿寿皇殿行礼。记注　　

○遣官祭永陵。福陵。昭陵。昭西陵。孝陵。孝东陵。景陵。泰陵泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭庄顺皇贵女滟巳园寝。端慧皇太子园寝。醇贤亲王园寝。　　

○诣仪鸾殿问慈禧端佑康颐昭豫庄诚寿恭钦献崇熙皇太后安。至己丑皆如之。记注　　

○丁亥。商部奏、厦门广州商务重要。遵章设立商务总会。并请颁给关防。以昭信守。从之。现月　　

○戊子。文宗显皇帝忌辰。上诣奉先殿行礼。遣官祭定陵。

记注

　　

○学务大臣孙家鼐等奏、议覆御史王金镕奏请添设艺徒及初等中等各学堂。恳请酌提税项办理。得旨、著由崇文门溢徵税项拨给三成。　　

○己丑。上奉慈禧端佑康颐昭豫庄诚寿恭钦献崇熙皇太后幸颐和园驻跸。记注　　

○驻藏办事大臣有泰奏、请开复达赖名号。以顺番情。得旨、著俟达赖喇嘛由库伦启程后。再降谕旨。　　

○庚寅。上诣乐寿堂问慈禧端佑康颐昭豫庄诚寿恭钦献崇熙皇太后安。至庚子皆如之。记注　　

○谕内阁、张曾阳滟＜扌戋＞奏、考核属官一摺。山西候补道志森、候补知府潘礼彦、署太原府蒲州府知府杨树、候补知府沈士鑅、署归化厅同知左云县知县陈寿昌、署安邑县知县试用知县吴树善、榆次县知县戴书铭、署河曲县知县试用通判谢锡庆、均著传旨嘉奖。候补知府彭广心、以财行求。荒谬胆大。署朔州知州大挑知县张埙、纵容子弟。贪劣不职。署临县知县贺连、擅用门丁。夥同诈索。署临晋县知县汪敦元、纵丁为匪。昏闇无能。均著即行革职。试用直隶州知州姚振国、举动失宜。不知政体。著以府经历县丞降补。河东运库大使张茂善、年老罢软。圣惠司巡检方皋、精力衰颓。岚县训导杨淑亨、声名平常。均著勒令休致。现月　　

○谕军机大臣等、电寄丁振铎、据电称巴匪滋事。煽动滇边。当经派营驰往堵御弹压。并饬丽江府知府李盛卿、督同维西通判李祖祜、率兵进攻。昨据报官军失利。李祖祜被贼隔绝。有逃出教民投报、教士余伯南、被匪擒去。不知存亡。教士蒲德元、英人傅礼士、均被戕害。现将护出教士彭茂德、派兵送至大理。所有该处教产。及维西教堂。现仍竭力保护等语。著丁振铎严饬各军。赶紧合力剿办。迅埽匪氛。仍将各教堂教士人等、切实保护。毋再疏虞。丽江府知府李盛卿、亲督各营。疏于防护。著即行革职。留营立功。以观后效。教士蒲德元、英人傅礼士、无辜被害。深堪悯恻。著该督妥为抚恤。电寄　　

○守护西陵大臣载润等奏、查勘泰东陵明楼各处损伤情形。得旨、著派本年山■＜木学＞修工程大臣敬谨查勘。　　

○调署湖南巡抚山西巡抚张曾阳滟＜扌戋＞奏、晋省绅商。拟集股本。设立同蒲铁路公司。恳请立案。以保权利。下部知之。摺包　　

○命贝勒载涛、带领侍＜目辟＞行＜匧心＞口＜韦未＞＜夗贝＞十员、往奠故固山贝子奕谟茶酒。赏银一千两治丧。继孙溥佶、袭镇国公爵。现月　　

○辛卯。添铸两广总督兼管巡抚事关防。从署两广总督岑春火滟宣请也。摺包　　

○壬辰。署吉林将军富顺奏、自日俄构衅以来。战事已逼近吉省。凡通道之处。两国各有重兵防守。不容行旅往来。请饬部与两国驻京公使商明。凡民闲食用货物。准照常贩运。以维大局。得旨、著外务部查核办理。摺包　　

○又奏、俄兵所收胡匪。名为花膀子队。到处肆扰。较俄兵为尤甚。其匪首埽北、大义字等、率同降匪。任意横行。现与俄兵力商。令将埽北、大义字、交还华官惩治。并严束降队。不准仍前恣肆。下部知之。摺包　　

○又奏、日俄战事。逼近吉林。凡有外兵经过占驻之处。民不聊生。颠沛流离。哀鸿彳滟扁野。拟即派员设局妥筹赈济。以资抚恤。得旨、览奏益深轸念。著即妥为赈抚。毋任失所。摺包　　

○广西巡抚李经羲奏、西省遵办罪犯习艺所。饬各属一体设立。暨整顿警察各情形。下所司知之。摺包　　

○以才学优裕。予陕西南郑县教谕王广年等升叙。其不职之＜目辟＞衣檾矛＜夗贝＞城县训导李训典等、勒休革职有差。摺包　　

○以捐修文庙。赏陕西华州二品命妇刘刘氏从一品封典。摺

包

　　

○癸巳。财政处奏、筹拟整顿圜法。改归一律。酌定各省通行章程十条。天津银钱总厂开铸。酌拟肬■闲明章程八条。暨严禁私销私铸之弊。以维圜法。从之。现月　　

○广西巡抚李经羲奏、遵查提镇暨保举武职前署云南总兵刘锐恒等、谨就所知。酌加考语。恭候肬■闲用。得旨、刘锐恒等、仍著交军机处分别存记。摺包　　

○以拯救难民。予直隶补用守备。程璧光以都司补用。并加游击衔。摺包　　

○甲午。河南巡抚陈夔龙奏、山西匪徒渡河南窜。先后擒获匪犯数名。余匪逃匿。仍严饬各属。会同各军。合力＜目辟＞暒穴＜曰融＞夕＜夗贝＞捕。务使尽绝根株。以遏乱萌。得旨、仍著饬属严拏匪首。务获惩办。摺包　　

○旌表夫亡殉节、浙江盐运副王大璋之妻廖氏。江西萍乡县李百衍之聘妻丁氏。摺包　　

○乙未。阿勒楚喀副都统达桂奏、遵旨筹画吉林现在地方事定。谨就管见所及。缕陈十二条。分别缓急办法。务期有益地方。得旨、著达桂切实办理。摺包　　

○署山东巡抚杨士骧奏、新改胶州直隶州。暨所属高密、即墨二县。向来山■＜木学＞科试拨入府学文生。应请援案拨归州学。下部议。摺包　　

○命署吉林将军富顺来京。以阿勒楚喀副都统达桂署吉林将军。现月　　

○予病殁工次。故记名总兵杨长清、候补府经历刘翔云。照军营立功后病故例优恤。摺包　　

○丙申。仁宗睿皇帝忌辰。上诣寿皇殿行礼。遣官祭昌陵。　　

○谕内阁、张人骏奏、特倢■＜曰融＞■＜石木＞委员滥刑毙命。臬司故纵徇隐一摺。广东候补知县刘宗瀚、承审盗犯麦亚兆、并不虚心研讯。遽将该犯滥刑致毙。臬司程仪洛、倒列月册。有心徇隐。实属咎无可辞。刘宗瀚著即行革职。程仪洛著交部议处。现月　　

○谕军机大臣等、本日已有旨派廷杰前往奉天办理垦荒事务。奉省地亩。亟应清厘。著将各项地亩内。查明围牧官地若干。宗室王公勋旧之地若干。八旗官兵及民人产业之地若干。均逐一彻底清查。分别荒熟。是否升科。详晰具报。赵尔巽经画地方。政务较繁。恐难兼顾。廷杰向来任事实心。著即会同该将军认真办理。不辞劳怨。务将侵占隐匿诸弊。一律剔除。悉数和盘托出。期于经界分明。上下交益。现月　　

○以户部尚书荣庆为崇文门正监督。署兵部尚书户部右侍郎铁良为副监督。现月　　

○命奉天府府尹廷杰以侍郎候补。办理奉天垦荒事务。现月　　

○丁酉。商部奏、浙江绅士筹办全省铁路。公举在籍前署两淮盐运使汤寿潜为总理。请赏卿衔。以崇体制。得旨、汤寿潜著赏给四品卿衔。现月　　

○又奏、上年奏设高等实业学堂。专为研究高等工业。现拟添设艺徒及中等工业学堂。酌定章程。以期周备。并请将已革端郡王载漪府第废地。拨归学堂。添建校舍。从之。现月摺包　　

○命署兵部尚书户部右侍郎铁良、在军机大臣上学习行走。

现月

　　

○戊戌。署两江总督周馥奏、改良监狱。筹款维艰。现拟通饬各府厅州县。克期兴修。统限一年内一律告竣。其自行捐办者。准其分别银数多寡。按照赈捐例奖叙。下政务处议。寻奏、请照准。即饬该署督速令各属认真举办。册报考核。依议行。　　

○命署兵部尚书户部右侍郎铁良、充政务处大臣。现月　　

○以贪劣昭著。革湖南候补知县淩厚增职。摺包　　

○予故湖南宝庆协副将刘盛国赏恤加等。战绩宣付史馆。附祀前湖北巡抚胡林翼、湖南提督鲍超专祠。从护理湖南巡抚庞鸿书请也。摺包　　

○己亥。以办理盐务出力。予署两淮盐运使恩铭优叙。江苏候补道蒯光典、交军机处存记。摺包　　

○庚子。江南苏松镇总兵陈旭、因病解职。以江苏补用道徐绍桢为江南苏松镇总兵官。现月　　

○予故前任塔尔巴哈台参赞大臣春满恤典。如副都统例。事迹宣付史馆。附祀前伊＜覀之＞■牛将军金顺专祠。现月　　

○以捐田赡族。赏三品京堂杨宗濂扁额。曰积善贻名。早事　　

○协修官郑家溉恭纂　　

总纂官熊方燧恭辑监修总裁世恭阅一签七月二十二日正总裁那月日专司蒿■木本陆恭覆阅癸丑十二月初九日　　

徐月日　　

荣月日副总裁唐月日　　

宗室宝恭阅十二月十五日　　

陈恭阅一签七月十七日　　

熙月日　　

郭恭阅四月二十日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之五百四十九　　

光绪三十一年。乙巳。九月。辛未朔。上诣乐寿堂问慈禧端佑康颐昭豫庄诚寿恭钦献崇熙皇太后安。至庚辰皆如之。内外起

居

　　

○谕军机大臣等、昨据绰哈布锡良奏报巴塘匪乱已除。全台厎定。所有善后事宜。应即妥为筹办。毋稍松懈。巴里两塘。距省过于辽远。究属鞭长莫及。宜有文武大员常川坐镇。方足以资控制。而固藩篱。若于该处一带添设镇道各一员。并将四川提督移驻川西。庶几消息灵通。声威自壮。地方屯垦工艺诸事。亦可次第振兴。寓兵于农。整军经武。以期一劳永逸。边圉乂安。实为未雨绸缪之要计。著锡良统筹全局。悉心详核。提镇道员应分驻何处。及应如何拨给经费之处。著一并速行妥议覆奏。将此谕令知之。现月　　

