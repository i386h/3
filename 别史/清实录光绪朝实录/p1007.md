<!-- { "loadSidebar": true } -->
○盛京将军增祺等奏、时艰日迫。请暂停安插旗民事宜。并拟将东围荒地。划拨招垦。藉备军需。下部知之。摺包　　

○署黑龙江将军寿山奏、兵事日迫。亟宜拟定办法。恭求训示。得旨、已于节次电奏到日。明白训示矣。摺包　　

○又奏、已革副都统寿长至性过人。可否由军台赦回录用。得旨、寿长业已交增祺、晋昌、差委矣。摺包　　

○甲寅。中元节。遣官祭奉先殿。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。照例　　

○遣官祭庄顺皇贵妃园寝。端慧皇太子园寝。醇贤亲王园寝。照例　　

○谕军机大臣等、溥善等奏、库储万分支绌。亟须宽为筹备一摺。现在大兵云集。需饷浩繁。而库存又极支绌。自应严催各省关将指拨京饷等项。赶紧提前解部。以应急需。著户部刻即查明各省关欠解数目。严行催解。毋任稍有延误。各该督抚将军监督等傥藉词支展。延不起解。或解不足数。即由户部指名严倢■＜曰融＞■＜石木＞。毋稍宽贷。将此谕令知之。现月　　

○又谕、现在京师戒严。各城门启闭出入。尤宜加意慎重。著添派常明、文海、印启、隆恩、容惠、明启、台布、松林、多欢、会同崇勋等分驻九门。常川住宿。凡出入人等。认真盘查。不准稍有疏懈。　　

○又谕、长萃奏、请拨队助剿一摺。刻已派神机营枪石滟驳队五营。前赴通州助剿贾家田滟童教匪。该侍郎即会商苏噜岱调度剿办。摺包　　

○又谕、电寄增祺、等电悉。珲春、三姓、盖平、熊岳、先后失守。甯古塔被围。呼伦贝尔亦开仗。敌兵相逼而来。朝廷早经虑及。是以晶■宜谕该将军等不可越境构兵。总以保守疆土为要。盖东三省只此兵力。专备应兵。尚虞顾此失彼也。现在事机溃败。措手愈难。此闲自天津被陷以后。寇氛日迫。京师十分戒严。各路北援之师。未能克日到齐。断无大枝劲旅。可以外拨。各该省惟有就近召募西丹猎户。编列成军。并激励义勇。藉资防剿。而其要总在三省协力同心。联络一气。若再各存意见。坐误事机。该将军等自问能当此重咎否。将此电谕增祺、晋昌、长顺、寿山、一体知之。电寄　　

○仓场侍郎长萃等奏、遵旨将通仓米石。设法运京。至通济库存银二十万两有奇。应交何处暂存。候旨遵行。得旨、通济库所存银两。除应放各款外。著即解交部库暂存。摺包　　

○河南巡抚裕长奏、豫省新募四营。与旧存马步七营。一律添足五百人旧额。以厚兵力。下部知之。摺包　　

○又奏、已革四川知县黄道荣、识优才敏。可否送部引见。抑即留豫差委。得旨、黄道荣著交裕长差遣委用。摺包　　

○又奏、豫南会匪。潜谋为乱。经地方文武先期扑散。擒获首要多名。地方一律安谧。出力各员请奖。得旨、著准其俟案结后。酌保数员。毋许冒滥。摺包　　

○山海关副都统富顺奏、前副都统讷钦总统所部到关日期。并陈扼扎堵御情形。得旨、山海关防务紧要。著即会商讷钦妥筹办理。毋稍疏误。摺包　　

○浙江巡抚刘树堂奏、饷需奇绌。请将丝捐及外省赈捐。改作本省防饷。如所请行。摺包　　

○守护西陵大臣奕谟等奏、添练旗绿两营兵丁。援案请领军械饷项。得旨、所需枪械。著神机营酌拨。摺包　　

○又奏、拳教未靖。官员俸银。请就近改由直隶藩库支领。下部知之。摺包　　

○盛京将军增祺奏、海城等六厅州县。前因倭扰失陷。致库款遗失。官经数任。恳免追缴。下部议。摺包　　

○命直隶布政使廷雍暂行护理直隶总督。现月纂修官陈云诰恭纂　　

帮总纂官程棫林恭辑监修总裁世恭阅三签四月二十二日正总裁那月日专司蒿■禾本陆恭覆阅癸丑十一月二十二日　　

徐月日　　

荣月日副总裁唐月日　　

宗室宝恭阅五月廿三日　　

陈恭阅三签正月初九日　　

熙月日　　

郭恭阅一签八月十二日　　

宗室麒月日




大清德宗同天崇运大中至正经文纬武仁孝睿智端俭宽勤景皇帝实录卷之四百六十七　　

光绪二十六年。庚子。七月。乙卯。谕军机大臣等、军务处奏、大学士荣禄报效银二万两。著赏收。交户部另案存记。　　

○直隶布政使廷雍奏、天津西北水陆各路。防务空虚。教匪猖獗。苏抚鹿传霖所部。将次抵直。请饬留分扎以资策应。得旨、西北教匪。著会同鹿传霖剿办。　　

○湖广总督张之洞等奏、鄂省饷力支绌。近畿军粮。请饬下江南安徽合力采办。一律赶运。血■乣擎易举。费省而到速。从之。摺包　　

○漕运总督松椿奏、筹办苏浙漕粮。改行河运情形。得旨、仍著咨催江浙两省。迅速定议筹办。摺包　　

○又奏、江北河运漕船。全数挽行出境。报闻。摺包　　

○湖南巡抚俞廉三奏、派藩司锡良带勇北上日期。并陈垫款买米运京。及筹备防御情形。得旨、仍著严催锡良兼程北上。毋稍刻延。摺包　　

○浙江巡抚刘树堂奏、浙省报解京饷。因海道梗阻。改由通商银行汇解。得旨、著户部查明办理。摺包　　

○热河都统色楞额奏、委员探明俄国军情。得旨、仍著加意严防。并随时确探敌情具报。　　

○以奉宸苑卿文廉为总管内务府大臣。摺包　　

○丙辰。文宗显皇帝忌辰。遣官祭奉先殿。遣官祭定陵。　　

○谕内阁、兵部尚书徐用仪、屡次被人倢■＜曰融＞■＜石木＞奏。声名甚劣。办理洋务。贻患甚深。内阁学士联元、召见时任意妄奏。语涉离闲。与许景澄等厥罪惟均。已革户部尚书立山、平日语多暧昧。动辄离闲。该大臣受恩深重。尤为丧尽天良。若不严行惩办。何以整饬朝纲。徐用仪、联元、立山、均著即行正法。以昭炯戒。现月　　

○谕军机大臣等、本月十三日。已派李鸿章为全权大臣。与各国议结一切事宜。并电知各国外部。先行停战。著宋庆即将此旨照会各国前敌统兵大员。先行商议停战。仍一面稳慎扎营。若各国统兵官尚未得各外部训条。仍前猛进。自应悉力抵御。以挫其锋。毋稍误会。将此由六百里谕令知之。摺包　　

○山西巡抚毓贤奏、遵旨制备枪石滟驳子药。按照旧法星夜赶造。以资应用。得旨、著李廷箫督饬加工赶造。听候拨用。摺包　　

○又奏、闻奉天省城及各属。所存军械枪石滟驳甚多。请饬盛京将军拨解京津各营应用。报闻。摺包　　

○又奏、晋省所存枪石滟驳无多。前由现任长芦运司前河东道杨宗濂经手采买。至今未曾运到。请饬直督严催该司迅将快石滟驳等及余银从速运晋。以资备御。而重公款。得旨、著廷雍饬催清解。摺包　　

○又奏、交卸抚篆。遵旨赴京。报闻。　　

○山东巡抚袁世凯奏、东省库款空虚。请添设海防捐输分局。以资接济。又奏、武＜目辟＞行＜匧心＞口＜韦未＞＜夗贝＞右军应领部饷。拟请在东省应解部库款内留抵。以免领解之繁。均如所请行。摺包　　

○吉林将军长顺奏、各边危急。兵力过单。新募各营。未能应敌。请拨大枝劲旅援应。得旨、现在京师十分戒严。断无大枝劲旅可拨。著即就现有兵丁。先遏内患为要。摺包　　

○以捐银助饷予江苏直隶州知州王芝兰以道员仍留原省补用。摺包　　

○以诬良酿命。革山东都司常金棠职。并讯办。摺包　　

○予防河积劳身故。山东道员杨传书、知县周铭德、照军营病故例议恤。摺包　　

○丁巳。谕内阁。钦奉慈禧端佑康颐昭豫庄诚寿恭钦献崇熙皇太后懿旨。传谕荣禄、董福祥、激励统带营官兵丁等、奋勇立功。从优破格奖赏。即刻传知各处。张贴告示。摺包　　

○谕军机大臣等、汉军机章京多住宣武门外。日来不得出入。该班人少。著载勋等即派差官执持令箭。传谕该城副都统伊立布等。但遇该章京出入。即验明放行。军机处即将名单交与该城。并给发印札以凭查验。现月　　

○又谕、现在事机紧急。各城固应慎重启闭。惟军情重大。一切探报往来。及队伍进出。均关紧要。未便稍有阻滞。著载勋等即派差官。逐日按各城门分持令箭。常川稽查。但系探报往来。及我军队伍出入。均当查明。随闭随放。并著传知稽查各城门副都统。一体遵照办理。摺包　　

○又谕、寄宋庆、现据探报洋兵已抵通州。京城防务。万分吃紧。著该提督迅即来京。商办城守事宜。毋稍刻延。摺包　　

○帮办武＜目辟＞行＜匧心＞口＜韦未＞＜夗贝＞军降调四川总督李秉衡奏、奉命视师。事出仓猝。中军无一师一旅。归节制者仅张陈夏万四军。张春发勇于战而军皆新募。陈泽霖素行取巧。夏辛酉、万本华甚能军而兵单不敷调拨。此外主客军。不下数万。或久战而疲。或新募而怯。闻敌辄溃。实未一战。所过村镇。则焚掠一空。以致臣军采买无物。为今之计。非严申纪律。截杀逃兵溃将。无以为立足之地。而事权不一。力有未逮。臣出都前一日。北仓杨村皆失。河西务未立营垒。即被冲破。十五日。督率张万两军。规取河西务。有枪无石滟驳。而敌则开花石滟驳子如雨。力不能支。同时败退。自请议处。并严惩各路将领。得旨、张春发等均著革职。　　

○吉林将军长顺奏、珲春、三姓、同日失守。甯古塔垂危。请速催援兵。又军械缺乏。请饬南洋筹拨。得旨、著长顺就现有兵力。设法堵御。其军械著刘坤一匀拨。　　

○命协办大学士刚毅帮办武＜目辟＞行＜匧心＞口＜韦未＞＜夗贝＞军事务。　　

○命甘肃提督董福祥在紫禁城内乘坐二人肩舆。摺包　　

○戊午。谕军机大臣等、袁世凯奏、运京粮食。东省现难采买。请饬江南等省多买。以资接济等语。著刘坤一即饬转运总局道员恽祖祁等、赶向产米省分。多为采买。源源运京。以资接济。秋收将届。东省如有可购之粮。仍著袁世凯设法采运。原片著钞给刘坤一阅看。将此各谕令知之。现月　　

