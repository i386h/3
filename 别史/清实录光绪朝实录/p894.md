<!-- { "loadSidebar": true } -->
○丁巳。谕内阁、我朝沿宋明旧制。以四书文取士。康熙年闲。曾经停止八股。改试策论。未久旋复旧制。一时文运昌明。儒生稽古穷经。类能推究本原。阐明义理。制科所得。实不乏通经致用之才。乃近来风尚日漓。文体日敝。试场献艺。大都循题敷衍。于经义罕有发明而谫陋空疏者。每获滥竽充选。若不因时通变。何以励实学而拔真才。著自下科为始。乡会试及生童岁科各试。向用四书文者。一律改试策论。其如何分场命题考试。一切详细章程。该部即妥议具奏。此次特谕旨。实属因时文积弊太深。不得不改弦更张。以破拘墟之习。至士子为学。自当以四子六经为根柢。策论与制义。殊流同源。仍不外通经史以达时务。总期体用兼备。人皆勉为通儒。毋得竞逞博辩。复蹈空言。致负朝廷破格求才至意。现月　　

○热河都统寿荫奏、验收挑穵热河旱河工程。并完竣日期下部知之。摺包　　

○又奏、闽海关应解热河欠饷。请饬赶紧筹拨。以济饷需。得旨、即著咨行增祺、赶紧筹解。摺包　　

○命吏部尚书孙家鼐协办大学士。现月　　

○以直隶总督王文韶为户部尚书。命在军机大臣上行走。并在总理各国事务衙门行走。现月　　

○实授荣禄为直隶总督。兼充北洋通商大臣。现月　　

○以刑部尚书崇礼为步军统领。现月　　

○实授延茂为吉林将军。现月　　

○戊午。督办军务王大臣奕劻等奏、遵议董福祥一军。驻扎近畿。有裨训练。从之。摺包早事　　

○以喀尔沁亲王那彦图为阅兵大臣。明发　　

○派正黄旗汉军都统怀塔布管理圆明园八旗包衣三旗官兵并鸟枪营事务。明发　　

○派兵部尚书协办大学士刚毅、管理健锐营事务。明发　　

○以宗人府府丞曾广汉为都察院左副都御史。记注　　

○己未。伊＜覀之＞■牛将军长庚等奏、收厂历年办理。未能悉合例章。拟请规复旧制。分设孳生备差等厂。俾资经久而免流弊。报闻。摺包　　

○以郑亲王凯泰为正白旗汉军都统。庄亲王载勋为正蓝旗蒙古都统。现月　　

○庚申。谕内阁、兹当整饬庶务之际。部院各衙门。承办事件。首戒因循。前因京师大学堂。为各行省之倡。特降谕旨、令军机大臣。总理各国事务王大臣。会同议奏。即著迅速覆奏。毋稍迟延。其各部院衙门。于奉旨交议事件。务当督饬司员。克期议覆。傥有仍前玩愒。并不依限覆奏。定即从严惩处。不贷。现月　　

○又谕、前因卢汉开办铁路。设立招商公司。特派盛宣怀督办。计时将及两年。所有勘路购地各事宜。应已办有端绪。此项铁路。关系紧要。岂容观望迁延。现在业已筹有的款。著盛宣怀克日兴工赶办。并将办理情形。先行具奏。傥再延不开办。玩误要公。责有攸归。盛宣怀岂能当此重咎耶。此外粤汉甯沪各路并著承办各员。一体迅速开办。毋得任意迟缓。现月　　

○辛酉。上还宫。　　

○谕内阁、前据顺天府府尹胡燏棻奏、请精练陆军。并神机营改用新法操演又出使大臣伍廷芳奏、京营绿营。参用西法各摺片。当经先后谕令军机大臣。会同督办军务王大臣、暨神机营王大臣、八旗都统、妥议具奏。现在督办军务处。业已裁撤。所有谕令议覆各节。即著军机大臣、会同神机营王大臣、八旗都统、迅速议奏。毋得延缓。现月　　

○谕军机大臣等、荣禄已补授直隶总督。并兼充北洋大臣。直隶为畿辅重地。凡吏治军政。一切事宜。均应实力讲求。至外洋交涉事件。尤关紧要。荣禄向来办事。尚属认真。惟初膺疆寄。情形或未周悉。务当虚心咨访。切实图维。用人一道。最为当务之急。尤须举贤任能。其阘茸不职各员弁。严行甄劾。毋稍瞻顾。因循。现在时事多艰。该督谅能仰体宵旰忧勤。力为其难。不负委任也。将此谕令知之。现月　　

○督办军务王大臣奕劻等奏、请裁撤督办军务处。报闻。

摺包

　　

○又奏、直隶按察使袁世凯。教练新建陆军马步各队。请归直隶总督节制。从之。摺包　　

○以空额冒饷。革贵州普安营管带候补副将廖连升职。永不叙用。遣戍军台。现月　　

○以功绩卓著。予故河南南阳镇总兵郭广泰。照军营立功后病故例议恤。事迹宣付史馆立传。并建专祠。摺包　　

○壬戌。谕军机大臣等、总理各国事务王大臣奏英人请租威海＜目辟＞行＜匧心＞口＜韦未＞＜夗贝＞。议立专条。呈览。并请派大臣画押一摺。著派奕劻、廖寿恒、画押。洋务　　

○又谕、京师大学堂。指日开办。亦应设立译书局。以开风气。如何筹款兴办之处。著总理各国事务王大臣。一并妥拟详细章程。迅速具奏。洋务　　

○礼部奏、恭亲王溥伟。盖造恭忠亲王坟院碑亭。前已赏银五万两。现已修理齐毕。可否仍赏银两。得旨、仍著赏给。

现月

　　

○黑龙江将军恩泽等奏、已革呼兰同知钟秀。提讯潜逃。请饬严拏。得旨、即著分别咨行一体严拏。摺包　　

○派刑部尚书崇礼管理同文馆事务。洋务　　

○以记名副都统依星阿为呼伦贝尔副都统。明发　　

○予故呼伦贝尔副都统乌善、照军营病故例优恤。现月　　

○癸亥。谕内阁、给事中高燮曾奏、成都将军恭寿。署理总督。与为将军时。声名迥异。请严旨申饬等语。言官职在纠倢■＜曰融＞■＜石木＞。自应指明款奣＜虘阝＞亦。据实胪陈。该给事中既称恭寿贪劣显著。吏治蠹敝。物议沸腾。当有实奣＜虘阝＞亦可指。著高燮曾迅即明白具奏。现

月

　　

○谕军机大臣等、御史张承缨奏、直隶天津等处。沟洫未通。请设法疏浚。以兴稻田一摺。据称直隶土厚水深。号称沃壤。天津海口淤狭。上游一带。多成泽国莫如疏通沟洫。广垦稻田。就地筹款。先行试办等语。著荣禄体察情形。酌核办理。原摺著钞给阅看。将此谕令知之。现月　　

○又谕、御史张承缨奏、昭信股票设局。弊窦甚多等语。著户部查核办理现月　　

○又谕、依克唐阿等奏、东土默特旗。欲占苏鲁克黑牛君

■羊界内地亩。绘图呈览一摺。著理藩院查核办理。现月　　

○库伦办事大臣连顺等奏、劝办昭信股票。图什业汗部落正盟长、车臣汗部落正盟长等、情愿报效银二十万。得旨、著归入昭信股票。摺包　　

○甲子。以甘霖渥沛。上诣大高殿报谢行礼。　　

○遣贝勒载濂诣时应宫、贝勒载润诣昭显庙、贝子溥伦诣宣仁庙、辅国公载澜诣凝和庙拈香。现月　　

○谕内阁、御史宋伯鲁奏、请将经济岁举。归并正科。并各省生童岁科试。迅即改试策论一摺。前因八股计文。积弊太深。特谕令改试策论。用觇实学。惟是抡才大典究以乡会两试为纲。乡会试既改试策论。经济岁举。亦不外此。自应并为一科考试。以免纷歧。至生童岁科试。著各省学政。奉到此次谕旨。即行一律改为策论。毋庸候至下届更改。将此通谕知之。

现月

　　

○谕军机大臣等、给事中高燮曾奏、署督臣贪劣各款。胪陈回奏一摺。据称署四川总督恭寿。好謀嗜利。罔恤民艰。纵容家丁。任用劣员。办理昭信股票。令各州县按粮摊派。请饬惩儆等语。该署督身任重寄。自当正己率属。力图报称。若如该给事中所奏、实属大负委任。著恭寿按照所倢■＜曰融＞

■＜石木＞各节。据实明白回奏。毋得稍有欺饰。原摺著钞给阅看。将此谕令知之。现月　　

○又谕、御史李盛铎奏、谨拟京师大学堂办法一摺。著总理各国事务王大臣、归入大学堂未尽事宜。一并议奏。现月　　

○命大学士李鸿章、稽查钦奉上谕事件处。现月　　

○乙丑。遣官祭关帝庙。早事　　

○引见新科进士。得旨、一甲进士三名夏同和、夏寿田、俞陛云业经授职外。李稷勋、陆懋勋、魏家骅、姜秉善、黄诰、傅增湘、孟锡珏、秦曾潞、叶在藻、何作猷、江志伊、潘鸿鼎、何元泰、施愚、荫桓、庄清吉、黄大埙、梁用孤、丁惟鲁、李福肬■闲、华焯、朱耀奎、吴震春、张鸿基、伍毓崧、于式棱、吴功溥、曾广嵩、李彝坤、何联恩、赵东阶、易子猷、江明源、淩福勋、何国澧、李端棨、管象晋、张鸣珂、崔肇琳、罗琛、邓邦述、蒋熊、张学智、周渤、云祥、魏鸿仪、蒋炳章、阿联志琮、陈骧、查秉钧、陈培锟、钟锡璜、章际治、张履春、文斌、黄彦鸿、董若洵、寿富、郭恩赓、陈汝康、潘昌煦、袁励准、饶叔光、鲁尔斌、计邓起枢、周维藩、牛东藩、谢绪璠、朱名炤、胡浚、蔡侗、邓曾寻滟愭、余宝菱、黄寿衣＜虘阝＞公、范桂萼、高桂馨、龙焕纶、林东郊、陈海梅、王兰庭、冯绍唐、俱著改为翰林院庶吉士。范轼、赵汝涌、莫如金滟共、蔡寿年、许汝棻、杜德舆、蔡桐昌、张百祺、彭泰士、薛倓善、魏震、陈进钜、陆增炜、章廷黻、张光鼐、区家伟、何肇勋、麦秩严、周国光、杨增荦、王士杰、李效曾、胡祥鑅、曾瑞棻、黄家骏、赵传忍、蔡玮、任本恕、兴元、欧镛、石光暹、杨润身、聂谦吉、何廷献、张美玉、程式谷、舒荣、林耀增、张杰、徐德炳、胡大崇、韩肃俭、商廷修、萧开甲、傅邦翰、桂殿华、甯述俞、孟广来、郭日章、王阔城、孙光祖、王思衍、陈智伟、宋嘉俊、丁锡祜、陈应涛、卢德复、尹家楣、王守恂、刘景熙、庆廉、成沂、张璧田、史悠瑞、甯鹏南、林镇荆、谭文蔚、秦达章、沈似火滟廉、文杰、梁楷、祝嘉聚、张梅亭、王廷杨、李绍烈、刘翼经、张权、唐樾森、林师望、长春、朱运新、吴镗、王仪通、崔宝仁、唐毓麟、陈桂芳、梁造舟、陈斌麟、荣煜、王世奎、俱著分部学习。李华柏、廖佩珣、陈恩颐、方象＜辶黎＞方

■土、吕慰曾、陈湘涛、孙卿裕、郑师灼、郑宝谦、蒋玉泉、任肇新、包源、陈纲、廉棨、于廷琛、赵以成、俱著以内阁中书用。范钟、刘重堪、阎凤阁、杨咏裳、卢元璋、林景绶、荣贵、赵恩纶、王芹芳、陈启棠、李维桢、王希贤、饶士翘、杨沅、卢金书、何端树、于凤阁、苏耀泉、蔡世信、周应昌、王道凝、朱映清、方雷、李如松、刘维垣、宜勋、范晋藩、张孚襄、于铭训、郝毓椿、朱郁春、何寿朋、乐秀、高寿、赵耀基、李钟岳、戴光祖、陈柏侯、马桢、向步瀛、向昌甲、陆乃棠、胡世昌、陈耕三、刘焕光、李涛、朱沧鳌、李麟昌、郭显球、任承纪、萧元怡、熊廷权、王可培、张兴慧、韩桂攀、张斯钰、刘肇夏、唐景仑、吴立亭、罗运松、赵延泰、张三铨、彭凤沼、权尚忠、刘麟祥、周长清、詹照、陈维伦、李熙、陈

