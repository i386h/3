<!-- { "loadSidebar": true } -->
○甲戌。谕内阁、钦奉慈禧端佑康颐昭豫庄诚寿恭钦献崇熙皇太后懿旨。四川提督宋庆、候补侍郎袁世凯、均著加恩在西苑门内骑马。并乘坐船只暒滟它爿滟木。现月　　

○谕军机大臣等、依克唐阿奏、副都统请拨款召募猎勇据情代奏一摺。兴京为根本重地。该副都统灵熙所请就地召募猎勇之处。自系为慎重边防起见。著准其召募二营。即责成该副都统认真训练。俾成劲旅。毋得虚应故事。有名无实。所需饷项。著户部酌量筹拨。将此谕令知之。现月　　

○又谕、有人奏、直隶水利。请饬筹办等语。据称直隶地方。疏浚各道水利。养田治稻。岁可出谷千数百万石。前任直隶总督王文韶、曾委候补道＜目辟＞行＜匧心＞口＜韦未＞＜夗贝＞杰、试行筹办。甫有成效。请饬该道核实筹办各节。著裕禄体察情形。饬令该道通筹核办。以收实效。原片著钞给阅看。将此谕令知之。现月　　

○又谕、现在练军需用马匹。著长庚由伊＜覀之＞■牛购壮大膘足马五十匹解京。听候拨用。将此谕令知之。现月　　

○又谕、已革提督程允和、著裕禄传知该员来京。豫备召见。将此谕令知之。现月　　

○湖南巡抚俞廉三奏、湖南省应造剥船。援案请由直隶代造。以期肬■闲速。从之。摺包　　

○又奏、江华甯远两县。与广西交界地方。会匪起事。现已拏获匪首唐振邦等正法。余匪正在设法弋获。目下边境讹言已息。迁民复业各情形。得旨、仍著督饬地方文武。将在逃首要各匪。严拏务获。勿任潜踪煽诱。以靖闾阎。摺包　　

○开复四川提督宋庆革职留任处分。　　

○缓徵奉天甯远州老和尚台等、八百六十九村屯积欠钱粮。　　

○乙亥。谕内阁、御史余诚格奏、办理昭信股票。请严禁按亩派捐等语。据称山西四川两省。本年办理昭信股票。因派捐扰民。晶■宜见倢■＜曰融＞■＜石木＞奏有案。此等弊端。他省恐亦不免。著各直省督抚严行禁革。嗣后无论何项公事。需款捐输。俱不准按亩摊派。以纾民力。现月　　

○谕军机大臣等、近来各国交涉事件。日益纷繁。昨已谕令各省将军督抚兼总理各国事务大臣。以便因应。此后遇有交涉细故。应就各该省地方情形。斟酌妥协。即行办理。不得概从延诿。其实在关系重要事件。必须商明总理衙门。方能定议者。亦应随时据实电咨。切勿含混掩饰。以致往还辗转。徒费周章。各该将军督抚等、身膺疆寄。责在治民。自当以守土为重。爱民为先。不当以孟浪为率作兴事之谋。亦不得以推诿为巧取卸责之地。朝廷宵旰忧劳。勤求治理。外省政事。惟疆臣是赖。该大臣等明体达用。虑远防微。必能共体时艰。仰副朝廷为国为民之苦衷也。将此通谕知之。现月　　

○又谕、有人奏、奉天通化县二道沟承办矿务委员阮毓昌、乾没甚多。请饬彻底查办等语。著依克唐阿确切查明。据实具奏。毋稍徇隐。并将该省现办矿务章程。分别奏咨核办。原摺著摘钞给与阅看。将此谕令知之。现月　　

○又谕、电寄奎俊、王之春。数日无电。余蛮子究竟能否收抚。如必以兵取。务当懔遵前旨。解散胁从。以孤其势。官军尤须申明约束。分别剿抚。毋得惊扰乡民。株连良懦。用副朝廷仁至义尽之意。仍将办理情形。随时电奏。电寄　　

○直隶总督裕禄奏、长芦补欠积欠二款。势难补徵。仍请照案推展五年。以纾商力。允之。摺包　　

○以海运奉天米豆出力。予直隶候补知府陈忠俨、奉天岫岩州知州咸斌等、升叙加衔有差。摺包　　

○予故海门镇总兵孙昌凯优恤。摺包　　

○以捐资恤嫠予驻藏办事大臣讷钦建坊。摺包　　

○丙子。谕内阁、学士准良奏、疆臣兼摄总署易滋贻误一摺。前因沿江沿海通商省分。交涉日繁。内地各省。亦皆有教堂教民。及铁路矿务事件。往往事机紧要。刻不容缓。总理衙门王大臣实有不能遥制之处。各该疆臣于所属地方。耳目切近。是以明降谕旨。令各直省将军督抚。均兼总理各国事务大臣。以便遇事及早料理。朝廷权衡审慎。意在各专责成。其有关系重要。必须商明总理衙门方能定议者。仍应随时据实电咨。和衷商办。兹据该学士奏称、此局一定。无望于裨益之实。辄请收回成命。于朝廷办事之苦衷。尚未领会。至谓办理交涉。存乎其人。彼既无因应之方。予之以名。适滋贻误。持论亦属过当。外吏苟因应无方。即不加以总理各国事务。亦岂能免贻误。总之总理衙门诸臣。与各省疆臣。同办一事。要在一气联络。相助为理。既无畛域之见。自无推诿之私。该学士所奏。著毋庸议。现月　　

○河南巡抚裕长奏、遵旨查明现在河南办理营务之尹家宾、临敌奋勇。可充偏裨之选。如以之独当一面。恐非其任。报闻。摺包　　

○陕西巡抚魏光焘奏、遵查陕西积谷。虽为数无多。尚能核实。得旨、即著认真整顿。渐次扩充。以期有备无患。摺包　　

○又奏、酌筹武备学堂经费。请饬立案。下部知之。摺包　　

○热河都统色楞额奏、遵旨训练热河兵丁。酌拟变通办法。下部知之。摺包　　

○丁丑。谕内阁、现在朕躬违和。所有年内暨明年正月应行升殿及一切筵燕。均著停止。明年正月初一日。朕亲率王公百官恭诣皇极殿。在皇太后前行礼。现月　　

○谕军机大臣等、御史秦夔扬奏、请整顿钱法一摺。著户部会同总理各国事务衙门、妥议具奏。早事　　

○江苏巡抚德寿奏、遵旨查明上海道蔡钧、私贩米谷出洋售卖各倢■＜曰融＞■＜石木＞款。并无其事。请毋庸议。报闻。摺包　　

○又奏、苏属各防军。一律改练洋操。并条陈筹议各情形。得旨、即著按照所议各条。认真训练。务成劲旅。毋得徒托空言。摺包　　

○戊寅。谕内阁、刘坤一奏、沥陈下忱。吁恳开缺。前因两江重地。刘坤一在任有年。平日办事认真。惟时局艰难。用人一端。尤关紧要。谕令留心考察。不可偏信。并当振刷精神。力任艰钜。以副期望。此正国家礼遇旧臣。殷殷垂诫之意。该督自应感激知遇。益加奋勉。方不负大臣共体时艰。以身许国之谊。兹据覆奏。以两江政务殷繁。本非衰庸所能胜任。恳请开缺。是以退闲为卸责之地。殊属非是。朝廷待下以诚。臣下不可有一字之欺。刘坤一所请开缺之处。著毋庸议。仍著懔遵前旨。将用人行政各事。加意讲求。悉心经理。以副疆寄而济时艰。现月　　

○又谕、刘坤一奏、请将武举等挑入学堂酌拟办法一摺。据称学堂功课。如兵法营垒等艺。门类既多。肄习匪易。非文理明畅。姿质聪颖。难期领悟。尤非兼习毕业。未必能收实效等语。武生期于有勇。岂能人人尽属通才。该督所请将武举武生讲习文艺之处。语多窒碍。至咨送兵部考验。酌予出身。亦与奏定章程未符。应毋庸议。即著恪遵九月十八日所奉懿旨办理。将未经入伍之武举武生等。就近挑入学堂。学习格致、舆地、及石滟驳队、马队、工程队、以副实事求是之意。另片奏、请饬各省绿营马队步箭藤牌杂技。一律改习枪石滟驳等语。武备应习击刺行阵等法。营伍中未可偏废。所请专习枪石滟驳。亦著毋庸置议。现月　　

○谕军机大臣等、仓场侍郎长萃等、并给事中郑思贺奏、旧太仓被劫请饬拏办各摺片。据称旧太仓于本月二十五日夜闲。被匪多人。越墙入仓。执持枪械。抢去米票。并据奏称林四私放黑档一案。刑部业经奏结。林四并未拏获。案内林大等已全行释放。请饬该部仍传林大等到案严讯各等语。仓储重地。该匪等竟敢纠集多人。执持枪械。汇夜越墙肆劫。且林四一犯。至今尚未弋获。显系该匪党与挟嫌报复。若不严行拏办。尚复成何事体。著步军统领、顺天府、五城御史。即将此案盗犯。并林四一犯严拏务获。送部讯办。并著将林大、林二、林忠、林玉等、一并拏获。归案严究。毋稍宽纵。原摺片均著钞给阅看。将此各密谕知之。现月　　

○又谕、前因端方奏、条陈抽练陆军办法。每丁口一千人。可得壮丁二百人。事归绅办。款由民出。当经谕令裕禄、就直隶一省体察情形。先行试办。现尚未据覆奏。近闻该省有抽丁扰民情事。朝廷整顿武备。原为保＜目辟＞行＜匧心＞口＜韦未＞＜夗贝＞民生。若利未见而害已形。殊与为民捍患本意。大相刺谬。所有端方条陈一节。应毋庸议。著该督即行通饬遵照。以杜流弊。将此谕令知之。现月　　

○又谕、奉天办理斗秤捐。自依克唐阿到任后。力加整顿。严杜中饱。收数日见起色。具徵该将军办事认真。惟近闻地方官吏。稽查不严。以致不肖胥役。辄于肩挑背负。零星小户私行苛索勒罚。扰累商民。著依克唐阿督饬所属。出示严禁。如再有前项弊端。立即倢■＜曰融＞■＜石木＞处惩办。以重税课而洽商情。将此谕令知之。现月　　

○又谕、电寄奎俊等、电悉。王之春到川。已将两月。著即于川东防次。先行接印。以一事权。该藩司所筹办法。尚属稳慎。商借鄂营。诚恐缓不济急。川省何竟空虚无备。一至于此。余蛮子负固恃强。开导料无把握。著即调集各营。分路围逼。相机策应。毋任匪焰日张。更难收拾。余著照奎俊所拟办理。电寄　　

○以捐银助赈。予粤绅已革道员□□□□□□□□□□□□□。民妇苏魏氏建坊。　　

○己卯。谕内阁、前因各省办理昭信股票。苛派扰民。当经降旨。除京外各官。仍准随时请领。并官民认定之款照案收缴。其绅商士民人等。一概停止劝办。各直省谅已遵照办理。著各将军督抚。再行详细查明。除淮商及京外各官原认股票。业经集有成数外。其余绅民零星认定之款。如有无力措缴者。即著一律停收。以示体恤而杜扰累。将此通谕知之。现月　　

○谕军机大臣等、电寄裕禄、著传知张翼速即来京。豫备召见。电寄　　

○以故杜尔伯特副盟长多罗郡王那逊托克托扈胞弟之子四等台吉图柯莫勒袭爵。随手协修官朱点衣恭纂　　

总纂官熊方燧恭辑监修总裁世恭阅五签三月二十日正总裁那月日专司蒿■禾本陆恭覆阅癸丑十一月十四日　　

徐月日　　

荣月日副总裁唐月日　　

宗室宝恭阅一签九月十二日

　　

陈恭阅九签又一签十月十四日　　

熙月日　　

郭恭阅十月十二日

　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百三十五　　

光绪二十四年。戊戌十二月。庚辰朔上诣仪鸾殿。问慈禧端佑康颐昭豫庄诚寿恭钦献崇熙皇太后安。至戊申皆如之。外

记注

　　

