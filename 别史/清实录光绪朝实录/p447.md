<!-- { "loadSidebar": true } -->
○己卯。谕内阁、谦禧奏、东土默特旗札萨克尚未袭定。该旗无所统属。一切公事。漫无纪律等语。该旗札萨克贝勒哈斯塔玛嘎故后。迄今将届六年。何以尚未承袭。以致旗务废弛。实属不成事体。著理藩院查明应袭之人。迅速奏请承袭。以资统摄。毋再迟延。庚辰。引见内务府三院等处保送京察一等人员。得旨、此次内务府三院等处京察一等圈出人员。著该堂官再行出具切实考语。带领引见。圈出之堂主事文鉴、庄健御茶膳房主事锡康、堂笔帖式存寿、德恒、明绪、文绅、增沛、达桑阿、亨奎桂亨、稽查内务府事务御史衙门笔帖式吉光、广储司笔帖式舒鹏、久寿、都虞司笔帖式定保、会计司笔帖式德贵、掌仪司笔帖式继英、熙纯、庆丰司笔帖式庄达、慎刑司笔帖式继昌、营造司笔帖式广嵩、桂泉、德福、武备院主事庆林、六品库掌文祺委署库掌全顺、奉宸院六品苑丞瑞年、笔帖式连魁、南苑笔帖式文海、圆明园主事恒龄、委署主事德恒、六品苑丞景隆、清漪园六品苑丞承善、静明园六品苑丞锡惠、清漪园笔帖式毓桂、均著交吏部记名。照例选用。所有一等官员笔帖式达他等员。均著准其一等加一级。至年已逾□山戊不□之会计司员外郎嵩山等、俱著照旧供职。现月　　

○翰林院侍讲学士霍穆欢奏、盗案叠出。请变通捕盗章程得旨、所陈保甲不实力奉行。看街兵役及营兵。并无本名。步军校营官弁。任重权轻各条。应如何变通整顿之处。著该衙门妥议具奏。现月　　

○盛京将军庆裕奏、遵旨赶筑营口长墙地营。并将奉军右营马队改为步队统至该处协力工作。兼备战守。下部知之。摺包　　

○驻藏办事大臣色楞额奏、廓尔喀国王毕勒提毕毕噶尔玛生写热曾噶扒哈都热萨哈禀请效力海疆军营。得旨、该国王情殷效顺。具见悃忱。深堪嘉尚。法人背盟肇衅。已派大兵剿办。无须该国之力。该国王绥靖部落。慎固封守。即所以捍卫边疆。副朕德意。色楞额等传谕知之。摺包　　

○命奉恩镇国公荣毓、守护西陵。随手　　

○辛巳。孝康章皇后忌辰。遣官祭孝陵。照录　　

○陕甘总督谭钟麟奏秦州南乡地震被灾。情形甚惨。业经分别赈恤。得旨、览奏秦州被灾情形。深堪悯恻。著该督饬属查明。妥为抚恤。毋任一夫失所。摺包　　

○壬午。遣官祭文昌帝君庙。外注　　

○山东巡抚陈士杰奏、部定灾缓章程。窒碍难行。拟仍照旧章办理。下户部议。摺包　　

○以寿庄固伦公主安葬园寝。遣贝子奕谟带领侍卫十员。往奠茶酒。现月　　

○以孚敬郡王、安葬园寝。命惠郡王奕详、带领侍卫十员。往奠茶酒。现月　　

○旌表矢志殉夫候补府经历浙江山阴朱清源妻杨氏、游击河南虞清元妾杨氏。摺包　　

○旌表节妇候补未入流浙江乌程闵堃妻王氏、处士徐宏业继妻张氏、候选训导归安王汸妾张氏。摺包　　

○癸未。遣官祭关帝庙。外注谕内阁、潘鼎新奏、各军鏖战。大获胜仗等语。本月初七初八两日。敌兵在镇南关外。分路进攻。冯子材、王孝祺两军。立即迎击。苏元春与蒋宗捷率师驰援。各军合力堵剿。大获胜仗。杀伤千余名。夺获象马并枪炮多件。当将敌兵击退。将士奋勇可嘉。著苏元春、李秉衡、优给奖赏。以示鼓励。洋务　　

○谕军机大臣等、左宗棠奏、道员吴仲翔、前在船政局当差。该局章程。多系该员议定。请饬仍回福建办事等语。吴仲翔现在天津办理水师学堂练船事宜。如有妥员可以接办。即著李鸿章饬令该员前赴福建船政局。俾资熟手。将此谕令知之。洋务　　

○又谕、电寄苏元春等、据潘鼎新电称、初七八日胜仗。本日已降旨宣示。所获象只。准其解京。出力各员。苏元春、李秉衡、查明请奖。王德榜东路获胜情形。并著查奏。该军已饬归苏元春接统。如敌军东犯。各军应如何互相援应。力保岩疆。著苏元春调和将士。悉心布置。毋稍疏虞。电寄　　

○钦差大臣督办福建军务左宗棠奏、请以丁忧总兵胡珍品、知府陈乃瀚等。发往福建军营差遣。从之摺包　　

○予故广西布政使康国器祭葬荫恤。并将事迹宣付国史馆立传。现月　　

○予故提督钟南英荫恤如例。随手　　

○缓徵江西南昌、新建、进贤、新喻、峡江、莲花、安福、永新、上饶、鄱阳、余干、乐平、浮梁、万年、星子、建昌、安义、德化、清江、新淦、庐陵、吉水、永丰、泰和、东乡、德兴、都昌、瑞昌、湖口、彭泽、兴国、三十一厅县。暨九江同知所辖被旱被水村屯芦洲新旧赋课有差。现月　　

○甲申。引见京察一等圈出人员得旨除庆藼、彭銮、韩文钧、王廉、李培元、刘宗标、涂庆澜、缪荃孙、周信之、良弼、淩行均、世杰、王景贤、徐树钧、锡光、堃岫、福善、王遵文、隆斌、伦五常、宗室溥善、庆秀、阿彦泰、丁振铎、恩霖、陈维周、吴传缙、毋庸记名外。宗室寿荫著以四五品京堂补用。宗室松安、著仍以五品京堂补用鹤山、马恩培、裕祥、邓蓉镜、陈秉和、张曾扬、谭宗浚、陈才芳、吴锡璋、张仁黼、庆熙、成治、善承、李端遇、文悌、塔奇魁、奎顺、高梧、吴协中、李耀奎、恩良、英文、耆安、荣堃、舒惠、王鸿年、党吉新、普津、承厚、德泰、雷榜荣、赵舒翘、陈惺训、廷杰、成桂、三音布、迈拉逊、启绍、凤林、夏玉瑚、觉罗存振、达崇阿、吉庆、安祥、文海、陈锦谭、承祖、赵尔巽、铎洛仑、诚勋、均著交军机处记名以道府用。长有著记名以关差道府用。现月　　

○以亏短银两。逮问安徽已革宿松县知县雷恩棠、革已故望江县知县黄炜章、已故署盱眙县知县黄士沅职。并籍产备抵。　　

○乙酉。帮办福建军务闽浙总督杨昌浚奏、台北府新设学额。请准添设选拔贡额。府学二名。淡水新竹宜兰县学各一名。下礼部议。摺包　　

○纂修官蓝钰恭纂　　

总纂官熊方燧恭辑监修总裁世恭阅五月初七日正总裁那恭阅九月初一日专司藳本陆恭覆阅癸丑三月十九日　　

徐恭阅二签十二月初一日　　

荣月日副总裁唐月日　　

宗室宝恭阅一签八月初六日

　　

陈恭阅一签十一月二十五日　　

熙月日　　

郭恭阅十月初七日

　　

宗室麒月日蒙古总裁恩月日


大清德宗同天崇运大中至正经文纬武仁孝睿智端俭宽勤景皇帝实录卷之二百四　　

光绪十一年。乙酉。二月。丙戌。谕内阁、本年轮应查阅福建、浙江、广东、广西四省营务之期。福建即派杨昌浚、浙江即派刘秉璋、广东即派张之洞、广西即派李秉衡、逐一查阅。认真＜闲＞校。如有训练不精。军实不齐者。即将废弛将弁。据实□□□尔□奏。毋得视为具文。　　

○缓徵吉林呼兰所属被灾田亩额租。摺包　　

○丁亥。遣官祭历代帝王庙。外注　　

○谕军机大臣等、彭玉麟自赴广东办防以来。实心任事。不遗余力。该尚书向有咯血等证。现闻尚未痊愈。亦未服药调理。身在行闲。与士卒同甘苦。不遑少息。朝廷实深廑系。必宜善自调摄。方能为国宣勤。该尚书务当仰体此意。慎求医药。勉节劳勚。以副倚畀之殷。保身即所以报国也。将此谕令知之。现月　　

○又谕、前据鲍超奏、行抵滇省拟由蒙自出关。并请饬刘永福作为乡导。本日又据奏粤边紧要。可否移缓就急。并拟添募二十营各摺片。前据岑毓英、张之洞电称、云军粮运艰难等情。业经电谕岑毓英、飞咨鲍超、迅由开化东趋保乐。力顾牧马一路。俾滇粤两军声息相通。该提督当已接奉遵行。现在谅山业已克复。粤军尚为得手。与前月情形又异。该提督请由龙州出关。转形迂折。仍著懔遵前旨。即由开化迅趋保乐一带。择要驻扎。与岑毓英苏元春等互通消息。一切进止机宜。随时会商妥办。至刘永福一军。现在宣光前敌。距该提督军营甚远。未便随同进剿。各省饷需支绌。该提督现部各营月饷。已属竭力供支。所请饬刘永福作为乡导。及添募二十营之处。均毋庸议。将此由六百里谕令知之。洋务　　

○又谕、电寄岑毓英等、本日鲍超奏、请由广西出关。抑或仍由广安赴保乐等语。已照前旨寄谕该提督。到开化即出保乐。择要驻扎。相机援剿。以通滇粤两军声气。不必取道龙州。转致迂折。即著岑毓英、苏元春、李秉衡、迅速知照鲍超、懔遵办理。电寄　　

○又谕、电寄苏元春等、据张之洞电陈左育接仗各情。并称黄守忠骁勇等语。黄守忠著准其随同唐景崧助剿。现在谅山已克。法受大创。必图报复。新加坡电报有法船运水陆兵往东京之信。我军必应稳扎稳守。苏元春等、不得恃胜轻进。致有挫失。鲍超由开化趋保乐。著岑毓英、苏元春、互相知照。一俟鲍超到防。何路吃紧。即会商援剿。总期彼此策应。自立于不败之地。再图进取。电寄　　

○又谕、电寄刘铭传等、据左宗棠等转电正月十九等日。台军战败情形。月眉一带营垒。均为法踞等语。刘铭传督师御寇。未能力遏凶锋。实属怯懦。著即督饬各军力图防剿。迅复旧垒。进取基隆。立功赎罪。傥再不能愧奋。定即严惩不贷。所需枪械棚帐。著曾国荃饬令邵友濂龚照瑗迅速购备。运往卑南。杨岳斌当速赴台北合力剿办。程文炳仍赶紧觅船东渡。吴安康□□□尔

□案照部议革职。仍留营效力。曾国荃即饬妥带师船。勉图自赎其澄驭两船失事实在情形。著曾国荃懔遵前旨。确查□□□尔□办。电寄　　

○戊子。谕内阁、前据内阁学士周德润奏、安徽厘金关税。积弊太深。道员任兰生、盘踞利津。营私肥已各款。当派尚书崇绮、内阁学士廖寿恒、前往查办。兹据该尚书等奏称、查明凤阳关及淮北厘局收支数目。册报相符。任兰生尚无侵隐情事。原□□□尔□该道信用。私人通同舞弊。浮收冒销。纵恣贪贿。逢迎挟制等款。亦均查无其事。惟革书屠幼亭即屠纶、又即屠治先。由捐职巡检更名蒙充。经人告发革除。该道仍留照旧办事。与知情徇隐无异。安徽凤颍六泗道任兰生、著交部议处。至所奏该省凤阳芜湖各关。淮北皖南厘金各局。动支公费。及外销款项。为数甚多。税厘皆关国帑。岂得任意开支。即著该署抚将各关局动支各款。详加体察。何者可减。何者可裁。核实筹计。提出若干。奏明报部备拨。此等情事。恐各省皆所不免。著各该督抚嗣后各就该关局查明实在情形。一体裁减。奏明办理。现月　　

