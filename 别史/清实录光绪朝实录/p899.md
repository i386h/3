<!-- { "loadSidebar": true } -->
○谕军机大臣等、依克唐阿等奏、请饬催本年的饷。并历年欠饷。开单呈览一摺。据称本年奉天的饷。前经户部议拨山东地丁银十一万两。两淮盐厘银八万两。盐课银三万两。江苏厘金银二万两。临清关常税银二万两。迄今数月之久。仅据山东解到银三万两。两淮解到银四万两。临清关解到银二万两。其江苏并未接有报解之文。至历年欠饷。为数甚钜。请饬催解等语。奉天支放各项。待用孔殷。自应迅速拨解。以济要需。著该督抚监督等、即将该解奉天本年的饷。于六月内批解一半。十月内埽数解清。并将欠解历年专饷。分年搭解。俾资应用。原单均著钞给阅看。将此由五百里谕知直隶两江江苏河南山东各督抚、并传谕淮安关监督知之。现月　　

○辛卯。文宗显皇帝诞辰。上诣奉先殿寿皇殿行礼。记注　　

○谕军机大臣等、电寄谭钟麟等、初四两电均阅悉。兴业收复。浔贵路通。郁围已解。剿办尚属顺手。本日据谭钟麟电奏、陆川已经克复。其北流若何情形。著即查确奏闻。仍督饬主客各军。节节埽荡。务期全数扑灭。以靖边疆。电寄　　

○又谕、电寄谭钟麟等、西省剿匪情形。尚属得手。谭钟麟务饬各军。合力节节埽荡。以期克日肃清。至海头村民。与法人争闹。致会匪蠢动。更须严密防范。切实弹压。毋任别滋事端。致饶口舌。电寄　　

○贵州巡抚王毓藻奏、改设学堂。筹款经理。下所司知之。摺包　　

○以江苏按察使吴承潞为福建布政使。江苏督粮道陆元鼎为江苏按察使。现月　　

○壬辰。谕内阁、谭钟麟许振祎电奏、派营援剿梧州、郁林、先后获胜等语。前因广西土会各匪。肆行滋扰梧州之容县。失而旋复。贼血■乣数万。势甚蔓延。晶■宜经电谕谭钟麟等、派营会剿。前据奏称东军冒暑星夜骣赴广西。先解岑溪藤县之围。一面分援梧州、郁林。道员潘培楷、会同总兵刘邦盛一军。分援博白。均经获胜。余贼败窜郁林。我军跟踪追剿。力战逾时。将士用命。贼不能支。纷纷逃溃。郁围立解。兴业、北流、亦于五月二十七二十八等日。先后克复。总兵潘瀛、联合乡团。于三十日收复陆川。方桂东莫善积两营。行至石城。适遇败匪窜踞岗头。迎头截剿。均已散逸。遂赶赴郁林。同剿杨村贼巢。计可克期扑灭。其余各属积匪。亦经黄槐森、苏元春、派队会团。分投剿捕。不难次第荡平。此次广西土会各匪。事起仓卒。经谭钟麟等、派营会同广西营勇。分路进攻。所向克捷。兼旬之内。收复三城。立解四城之围。剿办尚为迅速。仍著谭钟麟严饬派出各营。一体认真＜目辟＞暒穴＜曰融＞夕＜夗贝＞捕余匪。务期净绝根株。毋留余孽。并将剿办情形。随时电奏。以慰廑系。现月　　

○谕军机大臣等、国家讲求武备。非添设海军。筹造兵轮。无以为自强之计。兹经召见裕禄。询以福州船厂情形。据奏工匠机器一切。均足以资兴造。惟所需款项较钜。必须于原拨常年经费外。另筹的款。按年拨解。庶足备制造船石滟驳之用。著各将军督抚。遵照单开指拨数目。妥筹办理。方今时势艰难。朕宵旰焦劳。力求振作。思御外侮。则整年经武。难再视为缓图。各该督抚受恩深重。蒿目时艰。亦当仰体朕怀。协力同心。急其所急。当此度支匮乏。艰于挹注。惟于无可设法之中。力筹拨济。如厘金之剔除中饱。局务之酌量归并。皆当破除情面。实力筹维。傥指款实有不敷。除应解各项京饷。暨应还洋款。不准擅动外。其余无论何款。准其移缓就急。如数拨解。不准托词延宕。国计安危所系。我君臣相感以诚。同维大局。用副朕殷殷训诰之至意。仍将遵办缘由。于接奉此旨十日内。先行电奏。以慰廑系。原单著钞给阅看。将此各谕令知之。现月　　

○又谕、盛宣怀奏、筹造南北铁路办理情形一摺。所称三路分三国借款营造。紧约宽期。互相比较。洵为扼要之论。并沥陈委曲艰难各节。亦属实在情形。惟是作事谋始。必须力任其难。不辞劳怨。方能日起有功。该大臣膺兹重任。务当力持定见。与各洋商坚明约束。会同荣禄、张之洞、迅速筹办。使三路合为一气。南北相为衔接。提纲挈领。勿分畛域。以期克日观成。毋得意存推诿。空言搪塞。致负委任。将此谕令知之。现月　　

○仓场衙门奏、部议仓务办法难行。现酌拟复盘章程。从之。摺包　　

○河南巡抚刘树堂奏、遵裁豫省绿营官弁兵丁拟办详细情形。又奏、续陈豫正军营制饷章。并改习新操各事宜。均如所请行。摺包　　

○甘肃新疆巡抚饶应祺奏、新疆安设电蝱滟戋。工料已归北洋造报。所有杆木局房护墩。另归新疆报销。下部知之。摺

包

　　

○命直隶总督荣禄、会同湖广总督张之洞、督办卢汉等处铁路事宜。现月　　

○癸巳。谕内阁、依克唐阿等奏、查明福陵应修各工情形较重。请择吉兴修一摺。著钦天监于本年六月内选择吉期。行知依克唐阿等遵照。敬谨兴修。以昭慎重。现月　　

○又谕、李端棻奏请删改则例等语。各衙门咸有例案。勒为成书。顜若画一。不特易于遵行。兼可杜吏胥任意准驳之弊。法至善也。乃阅时既久。各衙门例案太繁。堂司各官。不能尽记。吏胥因缘为奸。舞文弄法。无所不至。时或舍例引案。尤多牵混附会。无论或准或驳。皆恃例案为藏身之固。是非大加删订。使之归于肬■闲易不可。著各部院堂官。督饬司员。各将该衙门旧例。细心绎。其有语涉两歧。易滋弊混。或貌似详细。揆之情理。实多窒碍者。概行删去。另定肬■闲明则例。奏准施行。尤不得藉口无例可援。滥引成案。致启弊端。如有事属创办。不能以成例相绳者。准该衙门随时据实声明。请旨办理。仍按衙门繁肬■闲。立定限期。督饬司员。迅速办竣具奏。将此通谕知之。现月　　

○又谕、李端棻奏、各省学堂。请派绅士督办等语。现在京师大学堂。业经专派管学大臣。克日兴办。各省中学堂、小学堂、亦当一律设立。以为培养人才之本。惟事属创始。首贵得人。著各直省督抚、就各省在籍绅士。选择品学兼优。能符血■乣望之人。派令管理各该处学堂一切事宜。随时禀承督抚。认真经理。该督抚慎选有人。即著奏明派充。以专责成而收实效。现月　　

○谕军机大臣等、御史宋伯鲁奏、各省举办铁路矿务。官不如商。亟宜及时鼓励。暨主事席庆云承办西山煤矿。请饬查验各摺片。著总理各国事务王大臣斟酌办理。现月　　

○又谕、御史宋伯鲁奏、大学堂总办提调各员。应停止各项差使。数年有成。再请优奖等语。著孙家鼐酌核办理。寻奏、大学堂总办提调各员。毋庸停止各项差使。从之。现月　　

○又谕、御史阎锡龄奏、崇文门委员明贵等、侵蚀勒索。请旨严行查办一摺。著载濂等查明具奏。寻奏、检阅档册。出入均符。委无侵蚀中饱等弊。应请免其议处。报闻。摺包　　

○又谕、电寄刘坤一等、华教士仍未救回。迟久恐生枝节。著该督饬令地方官相机操纵。权宜办理。余由总署斟酌电覆。电寄　　

○又谕、电寄谭钟麟、本日徐琪奏、前在广东学政任内。保荐南海生员区金铎。通晓电学。经谭钟麟于二十一年考验给咨赴京。已隔数年。尚未见到等语。著谭钟麟迅即饬催该生。酌带电机来京。交总理衙门察看具奏。电寄　　

○盛京将军依克唐阿奏、奉天斗秤各捐。较前畅旺。局用不敷。拟请照东边木税章程开支一成经费。以免赔累。其同江河税经费。现照旧章减半开支。亦有亏款。并请于七厘五毫外。添支二厘五毫。俾归一律。如所请行。摺包　　

○漕运总督松椿奏、防务吃紧。饷需匮乏。暂留淮北盐务原解清淮银两。以济急需。下部议。摺包　　

○又奏、通商码头。流氓滋事。请照土匪章程办理。如所请行。摺包　　

○命翰林院编修谭启瑞、罗长■滟奇、前山西河东道奭良、兵部员外郎陈夔龙、候选道杨文鼎、聂时寯、发往直隶。交总督荣禄差遣。　　

○以战功卓著。予已故直隶正定镇总兵吴育仁、照军营立功后积劳病故例优恤。事迹宣付史馆立传。从直隶总督荣禄请也。摺包　　

○甲午。谕内阁、近日各省裁汰营勇。保＜目辟＞行＜匧心＞口＜韦未＞＜夗贝＞地方。全在严查保甲。以辅兵力之不足。各省办理保甲章程。非不详备。晶■宜经谕令从严稽察。率皆视为具文。并未将现办情形。详晰覆奏。殊属因循废弛。自此次申谕之后。各该督抚务当严饬地方官。于保甲一事。实力举行。以期民情固结。奸宄无从匿奣＜虘阝＞亦。仍将整顿办法。先行切实具奏。以副朕绥靖闾阎至意。现

月

　　

○又谕、御史郑思赞奏、特科大典。请严定滥保处分一摺。经济特科之设。朝廷原期拔取真材。以备贤良之选。非为幸进之徒。开营谋之路。中外臣工。例得保送特科者。务当屏去私心。汲引善类。于所保之人。学问才具。灼见真知。始可登诸荐牍。不得瞻徇情面。滥保私人。如有言行不符。及干求奔竞等情。一经查出。定将原保大臣。从严惩处。现月　　

○谕军机大臣等、电寄刘坤一等、湖南盐法长宝道黄遵宪、江苏候补知府谭嗣同、前经谕令该督抚送部引见。著刘坤一、张之洞、陈宝箴、即行饬令该二员迅速来京。毋稍迟延。

电寄

　　

○乙未。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。至戊戌皆如之。记注　　

○谕内阁、依克唐阿等奏、查明要工应修情形一摺。永陵明堂前泊岸工程紧要。著钦天监于本年六月内选择吉期。行知依克唐阿等遵照。敬谨兴修。现月　　

○两江总督刘坤一奏、遵旨筹议上海制造局及炼钢厂。迁移湖南。繁重难行。据实覆陈。报闻。摺包　　

○荣和出差。以正黄旗汉军副都统永隆署镶黄旗汉军副都统。明发　　

○丙申。谕内阁、刘坤一奏、特倢■＜曰融＞■＜石木＞衰庸乖谬之副将等官一摺。安徽安庆协副将刘先文、年力就衰。难期振作。著勒令休致。江西袁州协副将李荣发、才识有限。不胜冲繁。著开缺另补。江西南章滟贡镇中军右营游击熊得胜、任性妄为。几误大局。著即革职永不叙用。江苏漕标盐城营游击陈金福、习气太重。约束不严。著以都司降补。以肃戎行。现月　　

○谕军机大臣等、直隶坝昌道端方、著孙家鼐、胡燏棻、即饬该员来京。豫备召见。现月　　

○又谕、电寄张之洞等、分省补用知府钱恂、江苏候补同知郑孝胥、著该督即饬该二员来京。豫备召见。电寄　　

