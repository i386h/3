<!-- { "loadSidebar": true } -->
○辛丑。谕军机大臣等。总理各国事务衙门奏。接据曾纪泽电报。俄人以要务全炮。无可和衷。派使速赴北京商订一摺。览奏不胜诧异。此次曾纪泽与俄人论驳。仅及数事。因外部作拒绝之词。遂思诿卸。并未将各条如何窒碍。详细商改。所论数事。如松花江行船至伯都讷。暨西安汉中通商等最要之件。均未议及。该少卿将听其派使赴京。竟嘿尔而息。置身事外耶。商议约章。是曾纪泽专责。前允该少卿所请。将崇厚开释罪名。原为改约地步。乃曾纪泽因外部一言龃龉。遂不能设法转圜。与之从容商议。岂开释罪臣。仅以呈递国书。遂为了事。且据称释崇结案。占理十足。该少卿何不即与辩论。种种情节。殊不可解。著懔遵叠次电寄办法。与其外部从容商办。以维大局。不得因彼有派使来华之信。不候谕旨。擅离俄国。致生枝节。邵友濂既熟悉情形。著留于该处以资襄办。毋庸饬令回京。并著总理各国事务衙门。先将此旨大意。由电信知照曾纪泽遵办。将此密谕令知之。洋务　　

○又谕。何璟等奏。请调员差遣等语。浙江候补知府张致高。江西试用知府孙孚侃。著谭钟麟、李文敏、饬令各该员前赴福建。交何璟等差遣委用。将此各谕令知之。现月　　

○盛京将军岐元奏。筹办海防情形。得旨。该将军仍当随时体察情形。妥筹布置。务臻周密。摺包　　

○以贝勒奕絪署镶黄旗蒙古都统。　　

○以正黄旗满洲副都统恩麟、正黄旗蒙古副都统奕佩、署镶黄旗蒙古副都统。正白旗满洲副都统穆隆阿署正蓝旗蒙古副都统。正白旗蒙古副都统钟泰、正红旗满洲副都统乌拉喜崇阿。署正蓝旗汉军副都统。明发　　

○以镇国公奕谟署左翼前锋统领。正黄旗蒙古副都统明安署右翼前锋统领。正白旗满洲副都统崇礼署镶黄旗护军统领。　　

○实授金运昌为乌鲁木齐提督。现月　　

○以河南开归陈许道倪文蔚为广东按察使。现月　　

○以前碣石镇总兵彭玉为广东琼州镇总兵官。现月　　

○壬寅。谕内阁。前因御史朱以增奏。顺天直隶所属王庄。请遇灾酌减分数。并佃租归官徵解等语。当谕令顺天府府尹直隶总督奏明办理。兹据李鸿章奏称。顺天直隶各属王贝勒等府庄田。坐落五十余州县之多。若由地方官代为徵租。则地亩必须逐一清量。徒滋纷扰。事属窒碍难行等语。所奏亦系实在情形。所有王公贝勒等府。坐落附近京畿州县庄田。仍著循照旧章办理。至遇有灾歉。应如何减收租数之处。由各该王府等自行酌办。现月　　

○谕军机大臣等。清安等奏。请饬催积欠帮贴台费银两一摺。据称山西等省。应解科布多帮贴台费银。每年共三万两。自光绪元年奏准后。仅准山西解银五千两。山东解银五万两。河南解银一万五千两。核计山西欠解各年台费银共四万五千两。山东欠解四年分代解山西河南银二万两。应解本年银一万两。河南欠解银三万五千两等语。科布多现在边防紧要。所需台费银两。待用甚殷。著周恒祺。涂宗瀛。葆亨。查照应解银两。务于年前赶紧筹款。埽数解至绥远城张家口。由清安等派员迎提。以资应用。嗣后每年按数筹解。毋稍延欠。将此由四百里谕知周恒祺、涂宗瀛。并传谕葆亨知之。现

月

　　

○又谕。李鹤年奏。本年入夏以来。沁黄水势冲突。上南厅等处。复出险工。并两岸各工镶修吃紧。经费不敷。请南岸添拨银九万两。北岸添拨银三万两等语。著涂宗瀛督饬藩司。于历年解省防险项下。如数提拨。并将前款未清银两。于霜清以前。一并筹拨。李鹤年务当督饬各厅。妥筹修守。以固要工。将此各谕令知之。现月　　

○又谕。清安等奏。请调员差遣等语。神机营委员兵部候补郎中联魁。刑部候补主事松山。著该衙门饬令前往科布多听候差遣。现月　　

○直隶总督李鸿章奏。口外现办马厂地亩。必须先发部照。以示大信。如所请行。摺包　　

○闽浙总督何璟等奏。俄信日紧。添募营勇。得旨、即著照议添募勇营。择要分布。以重防务。摺包　　

○以不避艰险。予镇南蚊船英弁雷葛森宝星。并予五品军功李和等升叙。随手　　

○癸卯。谕内阁。吏部右侍郎夏同善。学问优长。持躬恪谨。由翰林洊跻卿贰。叠司文柄。曾在毓庆宫行走。光绪四年。＜闲＞任江苏学政。克尽厥职。兹闻溘逝。轸惜殊深。夏同善著加恩照侍郎例赐恤。伊子刑部候补主事夏敦复。著赏给举人。夏偕复。著俟及□山戊不□时。由吏部带领引见。　　

○谕军机大臣等。有人奏、署浙江余姚县知县候补通判沈藻烈。徵收钱粮。上下忙一律启徵。正课外浮徵至万余千两之多。私加每两串底。每户串票钱文。民人黄铠等。已完钱粮。任令门丁舞弊重徵。又候补道张鉴南。带兵驻扎余姚县。收缉盐贩五月闲有盐户杀人纵火之案。实由张鉴南启衅。余姚向有利济塘。捍御海汛。张鉴南以运载盐板。擅行开掘塘面五六丈。滋扰纷纭。民不聊生等语。著谭钟麟按照所□□□尔□各节。确切查明。据实具奏。不得稍涉徇隐。原摺著钞给阅看。将此谕令知之。现月　　

○御史邵曰濂奏。请将同知通判选缺酌定咨留章程。下部议。现月　　

○命詹事府少詹事黄体芳提督江苏学政。现月　　

○调刑部左侍郎钱宝廉为吏部右侍郎。工部左侍郎孙诒经为刑部左侍郎。以内阁学士孙家鼐为工部左侍郎。现月　　

○甲辰。谕内阁。御史李映奏。各省奉查案件。耽延滋弊。请饬勒限半年奏结一摺。各省督抚遇有奏□□□尔□属员之案。奉旨饬查。自应迅速办结。若如所奏。瞻顾情面。徇庇属员。往往故意迟延。巧为开释。殊属有负委任。嗣后此等案件。该督抚务当迅速办理。奏明结案。毋得稍涉迟延。致滋弊窦。将此谕令知之。现月　　

○谕军机大臣等。李瀚章、彭祖贤奏。遵旨咨会鲍超。召募勇丁。筹备饷项。李明墀奏。拨给鲍超饷需军械。并连日商酌情形。鲍超奏。选募勇丁北上。各摺片。前有旨令鲍超于湖南湖北两省。召募万人。克期成军北上。该提督现在湖南召募十五营。俟赴湖北再召募八营。共计二十三营。是于二十营外。已添亲军三营。且霆营旧制。又系六百人为一营。计一万三千八百人。已逾万人之数。兵力不为不厚。该提督尚拟再添十营。令李鸿章转饬唐仁廉、娄云庆、就近各召五营。归并调遣。为数过钜。现在饷需竭蹶。支应较难。所请著毋庸议。该提督当将现在所募二十三营。拣择成军。统带北上。以期得力。李明墀已将在湘起行饷需筹给。鲍超此时计早抵鄂。召募完竣。应需军饷。著李瀚章、彭祖贤、妥速应付。并饬招商局整备轮船驶送。催令该提督克期督率前进。毋稍耽误。该军需用军械。据李明墀奏。洋枪洋炮。拟向鄂中采办。添补火药一项。先向津局取用。随后解还。著李鸿章酌量拨给。至鲍超所称霆军向有马队三千名。可否仍照旧章如数添设。著在原募二十三营内酌量改设。毋庸添募。其需用马匹鞍鞯。著李鸿章派员采购。以备乘骑。将此由六百里各谕令知之。洋务　　

○又谕。喜昌奏。请饬拨饷需。操练防兵。暨筹备军械银两。饬发军火。刊刻木质关防各摺片。著军机大臣会同户部速议具奏。洋务　　

○又谕。有人奏、直隶藩司任道镕。为伊母祝寿。各州县争先进省送礼。车马喧阗。络绎道路等语。地方官祝寿送礼。逢迎上司。有干例禁。若纷纷进省。擅离职守。奔竞成风尤属不成事体。著李鸿章查明具奏。毋稍徇隐。将此谕令知之。寻奏。遵查藩司任道镕。并无为母祝寿州县送礼情事。得旨。著李鸿章饬令该藩司应办各事。破除情面。认真整顿。勿因浮言。稍行懈弛。现月随手　　

○命绥远城将军丰绅在紫禁城内骑马。现月　　

○乙巳。太宗文皇帝忌辰。遣官祭昭陵。记注　　

○谕内阁。岑毓英奏、查明庸劣不职。及人地未宜各员一摺。贵州定番州知州胡耀铠。操守平常。声名狼藉。镇甯州知州刘燕贤。不知谨饬。物议沸腾。均著即行革职。印江县知县相龙章。性情迂疏。著开缺以教职选用。安平县知县聂定中。年轻才浅。瓮安县知县易嘉猷办事拘滞。均著开缺留省学习另补。以肃吏治。现月　　

○谕军机大臣等。吴大澂奏。徵调各营。运送军械等件。各州县支应车辆。最易滋扰民闲。往往以上站之车马。借送下站。竟有一车送至一二十站。骡马疲毙。甚至并车与人无著者。请饬定章办理等语。各州县承办兵差。不得已借用民力。自应格外体恤。免致扰累闾阎。著李鸿章、岐元、松林通饬各州县。遇有支应车马事宜。各就地方情形。详议章程。酌发官价。妥为豫备。不得任意借用车马。即使偶有缺少。借用一站之后。不准再过第二站。由该州县专派亲信家丁。押回本境。分别释回。以示限制。将此各谕令知之。　　

○巡阅长江水师前兵部右侍郎彭玉麟奏。遵旨酌度分驻处所。得旨。所陈江海各口情形。甚为明晰。即著该侍郎统筹兼顾。相机办理。　　

○盛京礼部侍郎苏勒布因病乞休。允之。　　

○丙午。宣宗成皇帝诞辰。上诣奉先殿寿皇殿行礼。内记　　

○谕军机大臣等。岐元奏。现调宋庆一军。择要扼防一摺。奉天海口。以金州之大连湾、旅顺口、海城之营口、为最要。现据该将军奏称。据报大连湾之大孤山海口。曾有兵轮洋船驶入。并测水上岸登山眺望情事。是该处防务正当吃紧。岐元现已飞咨宋庆。克日拔队赴金州驻扎四营。盖平二营。其暂留锦州之三营。一并移扎牛庄附近之田庄台。扼要防守。即著岐元传知该提督。迅速到防。严密守御。毋稍疏虞。奉省口岸甚多。应如何酌拨炮船兵队驻守。著李鸿章、曾国荃、岐元、妥密筹商。迅速办理。曾国荃前已奏报起程。现在已逾半月。该抚行抵何处。并未据有奏报。殊深廑系。著曾国荃懔遵七月二十六日谕旨。督带亲军。速即驰赴山海关一带。妥筹布置。毋稍延缓。将此由五百里各密谕知之。洋务　　

○又谕。有人奏、特□□□尔□贪鄙昏纵之知县。请饬查办一摺。知县为亲民之官。宜如何洁己守法。兹据所□□□尔□江西安福县知县张鹏翥各款。种种荒谬。不可枚举。如果属实。大为地方之害。著李文敏即将该员□□□尔□款。及前代理知县陶王□荣。创收差役陋规。又典史梁致溱。收纳盗贼钱文充当马快各节。一并确切查明。据实□□□尔□奏。不得稍有隐徇。原摺著钞给阅看。将此谕令知之。现月　　

○调礼部左侍郎松森为盛京礼部侍郎。转礼部右侍郎桂全为左侍郎。以内阁学士荣礼为礼部右侍郎。现月　　

