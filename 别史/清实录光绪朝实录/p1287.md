<!-- { "loadSidebar": true } -->
○丙子。皇后行躬桑礼。早事　　

○谕军机大臣等、电寄锡良、电悉。从来匪乱初起。利在迅即扑灭。免其蔓延愈久。纠合愈血■乣。而剿除亦因之愈难。前次镇南关失事。不过七日。即行克复。深合治匪机宜。此次滇边匪乱。事经两旬。虽已晶■宜次获胜。而匪仍分股上犯。悍党益血■乣。枪械尤精。是该匪未受大创。官军亦未能十分得手。已可概见。若滋蔓再久。恐啸聚益多。将至不可收拾。著锡良严饬各路将领。审察敌情。将所失地方。迅即相机规复。白金柱身膺总统。责无旁贷。本部各营。尚未与大股匪徒接仗。务即肬■闲练精锐。奋力图功。至现驻地段。尤应竭力防守。勿得稍涉疏忽。傥任匪徒进占一步。定将该承防将领。按军法惩处。据奏大碓湾、大木湾、老范寨三处。接仗。未将详细情形叙报。究竟剿匪有无斩获。官军有无伤亡。著查明覆奏。三路现在匪势地形。白金柱当能周悉。应令其会商各路将领。现筹方略。拟先攻何处。次取何处。以及如何分合援应各节。电禀锡良。明晰奏闻。电寄　　

○又谕、电寄升允、电悉。董福祥报效之款。除留办该省新政外。所余二十万两。另款存储。留备甯夏旗垦之用。电寄　　

○外务部奏、中日合办鸭绿江右岸木植。订定采木公司章程。自帽儿山起。至二十四道沟止。距江面干流六十华里为界。期限二十五年。总局设在安东。以东边道为督办。以余利百分之五报效中国国家。税项照单酌减。凡章程所载地段年限。及经理之事权。税项之输入。于利益均摊之中。尚不失保守主权之义。从之。摺包　　

○科布多参赞大臣连魁奏、遵旨筹拟科布多情形。学堂屯垦。新政亟宜统筹。建立行省。旧制势难遽废。地方向少词讼。应缓设理刑之员。请先行试设巡警以资弹压。继添练巡防队以备缉捕。下会议政务处议行。摺包　　

○以办理交涉出力。复已革江西即用知县刘木滟云寿职。

摺包

　　

○以充当使署繙译出力。赏奥员代理香港领事沙谔文、代理＜目辟＞行＜匧心＞口＜韦未＞＜夗贝＞兵统领贺爱珅、驻津管带＜目辟＞行＜匧心＞口＜韦未＞＜夗贝＞兵都司何迈尔宝星。摺包　　

○豁除奉天锦西厅被水及逃户地亩钱粮。摺包　　

○丁丑。东三省总督徐世昌等奏、勘放郭尔罗斯后旗荒地。加收晌费。留备开垦甘讷西段学田。下部知之。摺包　　

○又奏、直隶布政使增韫筹建旗奉吉江学堂。派员前赴江省领荒开垦收租。备作学堂经费。恳予免缴荒价。下部知之。

摺包

　　

○暂护垦务大臣绥远城将军印务山西归绥道胡孚宸奏、后套渠工。正在吃紧。直隶大名一带甚属荒歉。来套佣工者甚多。若渠工遽停。若辈为饥寒所迫。恐致骚扰滋事。已派员照旧开穵。并请速饬新任垦务大臣刻日赴任。以专责成。得旨、信勤著迅即赴任。摺包　　

○以黑龙江剿匪出力。予裁缺屯官改用通判鹤鸣、俟得通判缺后以同知补用。摺包　　

○以从容就义。予前署黑龙江将军寿山恤典如例。附祀伊父富明阿专祠。从东三省总督徐世昌等请也。摺包　　

○戊寅。谕内阁、冯汝骙奏、查明属员优劣。分别举劾一摺。浙江杭州府知府卓孝复、严州府知府锡纶、署台州府知府许邓起枢、署海甯州知州前署平湖县知县张怀信、署钱塘县知县前署石门县知县伊象昂、长兴县知县丁惟晋、署鄞县知县黄羡钦、天台县知县杜光佑、慈溪县训导关维震、象山县教谕丁谦、既据该抚胪陈政绩。均著传旨嘉奖。试用道周世扬、举止乖张。声名甚劣。候补同知周延祚、罔利取巧。心术不端。前署黄岩县候补知州汪煦、昏瞆糊涂。办事草率。前管带钱江水师试用通判李滨、营务废弛。纵勇扰民。前署临海县试用知县萧邦恺、遇事操切。罔恤民隐。前署甯海县试用知县江文光、办事任性。不守正规。前署孝丰县候补知县曾寿、才具关茸。操守难信。试用知县占元、前办厘卡。侵公肥私。大负委任。试用知县史致祥、营私罔上。物议沸腾。试用知县杨鸿藩、素善钻营。声名最劣。临海县县丞杨宝镛、纵差扰民。临海县典史陈宝麟、嗜好甚深。均著一并革职。试用道吴绵暹、文理不通。年力亦衰。著以原品休致。另片奏、督带湖州水陆巡防。副将衔补用参将提标候补游击张立德、习气甚深。罔知振作。管带浙西内河水师第五队。候补都司高本亮、所管防地。屡出劫案。俱有缺额等弊。均著即行革职。驱逐回籍。不准投效各路军营。现月　　

○谕军机大臣等、都察院代递编修范之杰等呈称、外人在山东内地侵害主权。亟宜设法限制等语。著袁树勋按照所陈各节。查明妥筹办理。原呈著钞给阅看。现月　　

○陕西巡抚恩寿奏、遵议请改盐巡道为巡警道。仍兼盐法水利各事。以符官制而专责成。允之。摺包　　

○又奏、改练添练新旧巡防十队。遵照部定新章。一律编定。分扎各处。一切薪饷。自本年正月初一日照章起支。下部知之。摺包　　

○都察院都御史陆宝忠因病解职。以镶黄旗汉军都统张英麟为都察院都御史。现月　　

○以遵命捐赈。予四川涪州知州陈伟勋、为其母建坊。摺

包

　　

○己卯。谕军机大臣等、电寄锡良、电悉。中路地势险峻。官军仰攻。进取匪易。纵能克复。伤亡必多。现西路尚称得手。东路业经会合。如西路直抵灞洒。或东路抄击匪后。约期令中路由前夹攻。匪徒腹背受创。当不难一鼓聚歼。著锡良飞饬白金柱等、相度地势匪情。妥筹决胜方略以期早奏肃清。此次在中西两路接仗将弁。由锡良分别查明出力等次。先予记奖给赏。以励士气。电寄　　

○以乌里雅苏台将军马亮为镶黄旗汉军都统。理藩部左侍郎＜辶黎＞方■土岫为乌里雅苏台将军。现月　　

○调学部右侍郎达寿为理藩部左侍郎。实授宝熙学部右侍郎。现月　　

○以镶红旗蒙古副都统乌珍为左翼监督。正蓝旗蒙古副都统棍布札布为右翼监督。现月　　

○以朘削侵蚀。办事颟顸。革江苏候补知县黄启南、安东县训导朱铭镕职。摺包　　

○以营干差缺。诓骗银两。革两淮广盈库大使彭庆善、候补盐经历潘熙昌职。并讯办。摺包　　

○追予故江南提督谭碧理事迹宣付史馆立传。附祀前两江总督曾国荃江南江西安徽专祠。从两江总督端方请也。摺包　　

○赏热河已革年老旗兵恩饷六个月。摺包　　

○庚辰。谕军机大臣等、电寄锡良、电悉。赵金鉴督率各营。转战三日。收复四隘。洵属异常奋勇。赵金鉴著先赏给靖勇巴图鲁勇号。以示优异。尤为出力各将弁。准其查明奏请优奖。并著锡良严饬赵金鉴等乘势长驱。克复灞洒。以期与白金柱两路会合。早奏肤功。现值滣暑伊迩。滇边烟瘴素恶。士卒冒暑苦战。朝廷轸念时殷。特颁发痧药平安丹各三十匣。回生第一仙丹十五匣。由驿发交锡良分给各路军营。以资调护。电

寄

　　

○又谕、电寄徐世昌、等电悉。记名副都统瑞禄纵逸巨匪。败坏军律。著先行革职。听候查办。电寄　　

○宪政编查馆奏、考核民政部拟定直省巡警官制。并分课办事细则十五条。应如所奏。通行各省。惟酌为改并原奏第二条、第八至第十条、以符体制。并益以第十一条之巡警学堂一项。以期养成警务人员。从之。摺包　　

○署直隶总督杨士骧奏、北洋法政专门学堂。开办半年。渐著成效。请饬部立案。下学部知之。摺包　　

○改铸河南禹州州判、辉县主簿、汤阴、浚县、内黄、祥中、洛偃、鹿邑、商邱、各县丞条记从河南巡抚林绍年请也。

摺包　　

○以裁缺通政使司通政使顾璜为镶白旗汉军副都统。现月　　

○以乡举重逢。赏前署贵州布政使粮储兵备道黄元善内阁学士衔。现月　　

○以河南拏获在园会著名头目出力。予分省补用知县陈扬等升叙有差。摺包　　

○辛巳。两江总督端方等奏、苏浙枭匪剿办得手。匪势已衰。地方安静。拟将甯军酌量分起调回。报闻。摺包　　

○河南巡抚林绍年奏、查明豫省驻防。并无马厂庄田可拨。旗丁尚恃钱粮为食。未能谋生。虽东三省土沃人稀。可以资遣。但安土重迁。本难抑勒。目前酌筹生计办法。惟有注重练军兴学劝工数端。似较驱之归农。尚易为力。报闻。摺包　　

○湖南巡抚岑春蓂奏、湘潭县株洲地方。现当路矿之冲。请将长沙府督捕水利同知。湘潭县黄茅巡检移驻。以资治理。下部议。摺包　　

○赏镶红旗汉军副都统溥金滟闰副都统衔为科布多参赞大臣。以科布多参赞大臣连魁为镶红旗汉军副都统。明发　　

○以独捐钜款。创办学堂。予翰林院修撰张謇子监生怡祖以员外郎选用。并从四品封典。摺包　　

○以江南绅士捐款创办学堂。予候选县丞江导岷等、升叙加衔建坊有差。摺包　　

○壬午。谕军机大臣等、电寄锡良、二十六七两日电悉。赵金鉴由西路收复河口。王正雅由中路攻克老范寨。将士不避艰险。奋勇图功。深堪嘉慰。现在匪党归路截断。业入重围。著锡良督饬各路将领。并力合剿。杜其窜逸之路。务将余匪悉数殄除。以竟全功而膺懋赏。傥有潜逸首要。亦须悬赏购蝱滟戋。按名＜目辟＞暒穴＜曰融＞夕＜夗贝＞捕。免致死灰复然。所有被匪扰害之居民商旅。由地方官分别查验。妥为抚恤。勿任失所。电寄　　

○又谕、电寄赵尔丰、据电奏、停铸铜圆实有碍难等情。著度支部速议具奏。电寄　　

○癸未。孝慎成皇后忌辰。遣官祭慕陵。黄绫本　　

○谕内阁、前都察院都御史陆宝忠谨慎持躬。学问优裕。由翰林入直南书房。洊升卿贰。晶■宜掌文衡。擢任都御史。宣力有年。克勤厥职。前因患病。准予开缺。兹闻溘逝。轸惜殊深。加恩著赏给陀罗经被。派贝勒载涛带领侍＜目辟＞行＜匧心＞口＜韦未＞＜夗贝＞十员。即日前往奠醊。照都御史例赐恤。任内一切处分。悉予开复。应得恤典。该衙门查例具奏。伊子农工商部主事陆大坊。著以员外郎补用。寻予祭葬。谥文慎。　　

