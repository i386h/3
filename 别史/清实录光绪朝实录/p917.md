<!-- { "loadSidebar": true } -->
○戊申。谕军机大臣等、本日赵舒翘奏、铁路矿务局事宜应归总理衙门兼办一摺。著仍遵前旨。交王文韶赵舒翘督办。毋许推诿。并由总理衙门认真查核。随手摺包　　

○又谕、户部奏、请催解京饷摺。现在部库支绌。各省关欠解京饷统于年内解齐。原单钞阅。将此由五百里谕知各直省督抚并传谕各海关知之。随手摘由　　

○己酉。谕内阁、卢汉等处铁路。著裕禄会同张之洞督率筹办。外记注　　

○谕军机大臣等、袁世凯奏、夷情叵测。亟筹防范摺。据称本月十七夜闲。有英兵五十余人。由塘沽登岸。搭乘大车。迳来天津。俄德兵陆续踵至等语。似此漫无稽查。后患何可胜言。著胡燏棻将塘沽车站各员。查取职名议处。裕禄遴派熟习洋务委员。分往各口侦探。遇有洋兵登岸随时阻止。并飞报该管督抚、及总署王大臣、豫筹防范。将此谕令裕禄、胡燏棻、知之。随手摘由　　

○又谕、五城练勇。缉捕巡防。素称得力。著各该巡城御史。督饬练勇局员弁。带领练丁分段巡逻。遇有洋人经过。认真弹压保护。傥有闲杂人等。藉端滋扰。即行严拏惩办。毋稍疏懈。摺包

　　

○又谕、所有内务府幼丁。著总管内务府大臣分饬三旗该管各员。查明幼丁内精壮者。共有若干名。汇报军机处。摺包　　

○又谕、所有八旗兵丁。除业经挑取神机营、武胜新队、骁骑营等处外。其余马甲闲散养育兵内。尚有精壮者若干。著直年旗传知八旗满蒙汉都统。查明人数。由直年旗汇报军机处。摺包　　

○又谕、端方著开去三品卿衔。以按察使候补。现月　　

○又谕、徐建寅著开去三品卿衔。以道员请旨肬■闲放仍发往福建船政局差委。现月　　

○又谕、电寄文光、前电谓华铎难以权术智谋凭空取回。不能一意主抚。固不为无见。但事须远虑。勿图近功。该匪现在所虏华黄两人。并不戕害。如果操纵得宜。当亦不难就范。著该护督遴派妥员。迅即前往宣布慈禧端佑康颐昭豫庄诚寿恭钦献崇熙皇太后懿旨、余蛮子如能就抚立释华黄。解散附从调和民教。不特可邀宽典且当令其效力。以励将来。向化归诚。是在善为抚驭耳。该护督即懔遵慈训。妥慎筹办毋得迟误。电

寄

　　

○又谕、电寄任锡汾、余蛮子纠血■乣劫掠。匪焰已张。此案皆由任锡汾当时办理不善。以致激成事变。民教两伤。该道自问当得何罪。现在近逼官军。即使易于剿除。而教士被戕。必滋轇轕。通盘筹画。仍以救出华铎等为上著。著责成任锡汾亲身驰往宣布慈禧端佑康颐昭豫庄诚寿恭钦献崇熙皇太后懿旨、民教皆朝廷赤子。一视同仁。无分畛域。但余蛮子将华铎等献出。即日解散党与。安分归农。必当立沛恩施。免其治罪。以后办团得力。消融民教之隙。永息争端。并当从优奖拔。以励其余。该道即懔遵妥速办理。傥再依违观望。坐失机宜。致酿巨患。定惟任锡汾是问。决不稍从宽贷也。电寄　　

○又谕、电寄苏元春、苏元春向来公忠体国。办理军务。声威卓著。广西贼匪。久未肃清。朝廷实深廑念。著苏元春督率各军。协同黄槐森。迅饬埽荡逆氛。克期蒇事。并将现办情节。即日电寄。电寄　　

○总理各国事务衙门奏、山东威海＜目辟＞行＜匧心＞口＜韦未＞＜夗贝＞地方。事务较繁。请将登州府海防同知。移驻威海城内。作为海防同知要缺。从之。摺包　　

○以罔恤民艰。革甘肃直隶州知州李钟辰职。摺包　　

○庚戌。谕内阁、钦奉慈禧端佑康颐昭豫庄诚寿恭钦献崇熙皇太后懿旨、国家振兴庶务。凡有益于国。有利于民者。均应即时兴办。以立富强之基。前因商务为当今要图。特谕刘坤一、张之洞、就沿江沿海一带。先行试办。兹据张之洞奏称、应于上海汉口分设两局。其上海一局。由两江总督委员开办。现于汉口设商务局。以联络川陕、河南、云贵、湘粤、等处工商讲求工厂制作商货销路等事。并酌拟办法等语。商务为利源所系。创办之始。不在恢拓规模。而在考求实际。现在财力未裕。所需经费。无论官筹商借。皆当以核实为主。毋稍虚糜。该督所拟办法八条。均尚扼要。江汉上游。为商务大宗。张之洞责无旁贷。即著督率在事各员。加意讲求。认真经办随时会商刘坤一。与上海局联络一气。务期中外流通。确有成效。不得徒饰空言。致负朝廷力图振兴至意。外记注　　

○又谕、内务府奏、护军参领率请坐补护军各缺。请旨惩儆一摺。内务府三旗护军守＜目辟＞行＜匧心＞口＜韦未＞＜夗贝＞禁门出入扈从。差务重要。遇有缺出应由该参领等照军分别班次。并禀由该堂挑补以昭慎重。乃本年七月闲。出有护军各缺。该参领等并未照章声明。率请一律坐补。实属办事糊涂。奣＜虘阝＞亦近蒙混。所有镶黄旗护军参领顺保、正蓝旗护军参领通庆、正白旗护军参领恒裕、均著一并交部议处。以示惩儆。外记注　　

○以詹事府詹呈载萼为通政使司通政使。外记注纂修官黎湛

枝恭纂　　

帮总纂官李端棨恭辑监修总裁世恭阅二签三月二十日正总裁那月日专司蒿■禾本陆恭覆阅癸丑十一月十三日

　　

徐月日　　

荣月日副总裁唐月日　　

宗室宝恭阅九月初十日　　

陈恭阅七签又二签十月初十日　　

熙月日　　

郭恭阅十月初十日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百二十九　　

光绪二十四年。戊戌。九月。辛亥。朔上诣仪鸾殿。问慈禧端佑康颐昭豫庄诚寿恭钦献崇熙皇太后安。至庚辰皆如之。

起居注

　　

○谕内阁、钦奉皇太后懿旨、国家制治保邦。纲常名教。亘古为昭。至于条理损益。随时变通尽利。本无一成之法。前因中外积弊过深。不得不因时制宜。力加整顿。而宵小之徒窃变法之说。为煽乱之谋。当经严拏惩治。以遏横流。至一切政治。有关国计民生者。无论新旧。仍应次第推行。不能因噎废食。晶■宜经明降谕旨。剀切宣示。大小臣工。当能仰体此意。惟言事诸臣。往往胸无定识。即如乱谋方张之日。内外章奏。能灼见先几。防微杜渐者。并不多见。迨至事后。或且仰窥意旨。揣合希荣。岂知朝廷用人行政。一秉大公执两用中不偏不倚。乃特再为申谕。嗣后内外臣工。务当精白乃心。一化新旧之见。凡所建白。但期有裨时局。不得妄意揣摩。甚或挟私攻讦。是非所在亦自难逃洞鉴也。将此通谕知之。外记注　　

○谕军机大臣等、电寄各省将军督抚、前经谕令各省保护各国教士。此事极有关系。各该将军督抚、务当严饬地方官。于教堂所在。及教士往来之处。一律认真保护。不准稍涉玩懈。如再有防范不力致滋事端。定即从严惩处。电寄　　

○又谕、电寄奎俊等、前谕四川总督奎俊、布政使王之春、迅赴本任。现在川省因教案肇衅。事机紧迫。该督等责无旁贷。务即迅速入川。毋再延缓。电寄　　

○又谕、电寄邓华熙、直隶臬司周馥、前经告病回籍。现在是否病痊。著邓华熙即行查明覆奏。电寄　　

○壬子。谕军机大臣等、王毓藻奏、近来各省洋操。需用枪石滟驳。请就天津上海江甯等处局厂。切实扩充制造。著裕禄、刘坤一、张之洞会筹办理。　　

○又谕、电寄谭钟麟自广州至九龙铁路。续经总理衙门、与英使议定。由盛宣怀与英商妥订章程。事难中止勘路之事。著谭钟麟派员妥为照料。剀切开导不得藉词阻格。致启衅端。

电寄

　　

○闽浙总督边宝泉等奏、浙江长兴县土民阻止客民与考。请豫定学额。以息争端划分土客以清学校。下部议。寻奏、浙江长兴县客童进额酌仿江西棚民例于县额内分拨。从之。早事　　

○贵州巡抚王毓藻奏、遵旨整顿保甲。兼办团练。相辅而行。得旨、即著认真整顿。不可徒托空言。随手　　

○又奏、遵拟垦荒种植事宜。并订章程十二条。曰查业主。杜侵占勘界址。编垦户。审水利缓升科筹补助。教粪田种杂木禁砍伐。勤奖励。严交代。得旨、著饬地方官认真办理。

摺包

　　

○又奏、遵旨改练洋操拟先就省城三营试办。并酌裁制兵。加给月饷。下所司知之。摺包　　

○派内阁学士溥颋查估内阁实录库红本库工程。早事　　

○癸丑。谕内阁、钦奉慈禧端佑康颐昭豫庄诚寿恭钦献崇熙皇太后懿旨、本年山东黄河漫溢被灾地方甚广。业经先后拨款截漕。饬令该抚妥筹赈济。惟灾区既非一处。赈抚为日方长。轸念民生无日不廑宵旰。著发去内帑银二十万两。交张汝梅饬属分别被灾轻重核实散放。该抚务当严饬印委各员。激发天良。认真办理务令实惠及民。毋使稍有弊混。用副深宫廑念民艰。有加无已至意。外记注　　

○谕军机大臣等、有人奏、金州旅顺等处划归俄人租界。旗民宜筹安插奉天尚有四十余围。其地足敷分拨等事。著依克唐阿、体察情形奏明办理。　　

○又谕、有人奏、宝坻丰润等属。均被水灾。著裕禄、胡燏棻、查明灾情轻重。归入玉田县灾赈案内。妥筹赈抚。　　

○又谕、有人奏、宜兴县知县万立钧、于民闲盗案。勒令改窃。又违例刑责生员。招致劣幕。拜认师生铺夥充当幕友。官亲表里为奸。家丁遇案勒索等事。著德寿按照各节。确切查明。据实倢■＜曰融＞■＜石木＞奏。寻奏、宜兴县知县万立钧、被倢■＜曰融＞■＜石木＞讳盗滥刑勒索激变等款。虽无确据。究系人地不宜。请开缺交部议处。从之。　　

○又谕、兵部奏议覆浙省归并营汛等语。浙江辖地辽阔。裁兵之后。是否足敷分布。著边宝泉等、权衡缓急奏明办理。毋拘前奏。　　

○又谕、兵部奏议覆山东奏裁副将以下各缺等语。山东地方紧要。今岁黄流漫溢饥民迁徙须有营汛弹压。著张汝梅体察情形。奏明办理毋拘前奏。　　

○又谕、电寄谭钟麟、电悉。博罗教民互斗＜虘阝＞斲。该县令辄轻听教士之言。派勇拘拏。以致拒捕。戕毙教士。实属冒昧。张从禹著即行革职。勒限缉获正凶惩办。并著该督派员、将抚恤一切事宜与领事迅速妥商完结。毋任稽延致生枝节。电寄　　

○浙江巡抚廖寿丰奏、浙绅高尔伊。请设立公司筹借洋款。开采浙东矿产。下所司议。寻奏、据该抚称高尔伊家道殷实。熟悉商务。且借有的款。应准其开办。惟所拟章程。未尽明妥。应请饬该抚转饬该绅商按照奏定通行章程妥筹厘正俟覆到再行核办。从之。摺包　　

