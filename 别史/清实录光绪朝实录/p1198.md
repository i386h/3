<!-- { "loadSidebar": true } -->
○乙未。谕军机大臣等、户部奏、请严催本年应解京饷。及筹备饷需等款一摺。据称该部前经奏催京饷。及筹备饷需等款。数月以来。报解仍未踊跃。有丝毫未解者。有解不及半者等语。现在户部放款。日益加增。专恃此项饷需。源源接济。一或不给。贻误匪轻。著福州将军。各直省督抚。按照该部单开数目。务于年内将欠解之款。一律解清。不得丝毫蒂欠。经此次严催之后。傥再仍前延玩。即著从严倢■＜曰融＞■＜石木＞办。原单著钞给阅看。将此各谕令知之。现月　　

○练兵处奏、云南驻省营队。拟令照章编改。又奏、江西所有防营。及添募章滟贡防新营。拟令更名章滟贡南巡防队。从之。摺包　　

○署两广总督岑春火滟宣奏、假期届满。病势深剧。请肬■闲员派署。以便交卸调治。得旨、该署督办事任劳任怨。著赏假两个月。安心调理。毋庸派署。随手　　

○丙申。上奉慈禧端佑康颐昭豫庄诚寿恭钦献崇熙皇太后御勤政殿。德国使臣穆默觐见。内外起居　　

○以故依克明安辅国公巴克莫特多尔济子巴勒吉呢玛袭爵。

摺包　　

○以办理荒地迅速。予黑龙江理刑主事庆山等升叙有差。摺包

　　

○以办理交涉公允。赏驻伊＜覀之＞■牛俄领事官裴多罗福宝星。摺包　　

○加赏王恕园等处粥厂、并暖厂、栖流所、清真寺回民粥厂米一千七百石。现月　　

○丁酉。孝慈高皇后忌辰。遣官祭福陵。　　

○商部奏、酌定京师劝工陈列所章程。又奏、商部京察一等员数。比照外务部办理。从之。现月　　

○署黑龙江将军程德全奏、铁路展拓利益。本省生利将绝。现拟令铁路公司。派员赴哈尔滨。会同俄员详议。以冀保全生计。挽回利益。得旨、该署将军办事认真。仍著坚持。毋稍迁就。摺包　　

○上以孟冬享太庙。自是日始。斋戒三日。　　

○戊戌。谕内阁、著派尚其亨、李盛铎、会同载泽、戴鸿慈、端方、前往各国考察政治。现月　　

○署黑龙江将军程德全奏、试办江省金牛山、怀欢洞、马安山、朝阳山矿务。由徵存本税项下。拨银四万两。作为试办资本。下部知之。摺包　　

○改铸河南淅川厅同知关防。从河南巡抚陈夔龙请也。摺包　　

○以捐款办学。赏回民清真寺扁额曰天方向化。摺包　　

○己亥。孝敬宪皇后忌辰。遣官祭泰陵。　　

○财政处奏、各省铜圆局。不准购买外洋铜饼。从之。现月　　

○内阁学士吴郁生奏、请停止捐纳、下学务大臣户部议。现

月

　　

○安徽巡抚诚勋奏、筹办学堂。规模粗具。并请明定学律。颁行各省。下学务大臣议。摺包

　　

○以匿丧不报。革福建福安县知县陈秀钟职。摺包　　

○纂修官袁励准恭纂　　

总纂官蓝钰恭辑监修总裁世恭阅七月二十二日正总裁那月日专司蒿■木本陆恭覆阅癸丑十二月初十日　　

徐月日　　

荣月日副总裁唐月日　　

宗室宝恭阅十二月廿七日　　

陈恭阅七月十九日　　

熙月日　　

郭恭阅四月二十一日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之五百五十　　

光绪三十一年。乙巳。冬十月。庚子朔。享太庙。上亲诣行礼。记注　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭端慧皇太子园寝。　　

○醇贤亲王园寝。早事　　

○上诣仪鸾殿问慈禧端佑康颐昭豫庄诚寿恭钦献崇熙皇太后安。至己巳皆如之。记注　　

○颁光绪三十二年时宪书。　　

○谕军机大臣等、电寄李经羲、电悉。广西边防事务。著俟林绍年到任后。会商岑春火滟宣、妥筹办理。

电寄

　　

○给事中左绍佐奏、西北空虚。拟请设立行省。下政务处议。寻奏、请饬直隶总督、山西巡抚、及热河察哈尔都统。并入程德全摺。体察情形。通盘筹画。先于要害处所。添设地方各官。责令调和蒙汉。依议行。　　

○督办垦务绥远城将军贻谷等奏、察哈尔左翼。毗连君■羊台。私垦地亩。一律勘明丈放。分清地址。其已经垦局丈放者。不准再有牵涉翻腾。致令民蒙受累。其未经丈放者。亦不准再有侵垦私卖。致与牧政有妨。下户部知之。摺包　　

○以冒充要差。革四川降补都司彭光胜职。摺包　　

○辛丑。以黄河霜降安澜。发大藏香十枝。交河南巡抚陈夔龙祗领虔诣河神庙祀谢。现月　　

○署江北提督刘永庆奏、密陈江北情形。遵练新兵。俾陆续成镇。得旨、著即悉心经画。切实筹办。随

手

　　

○以河工出力。予河南布政使瑞良、开归道曹福元、河北道冯光元、优叙。在任候补道开封府知府石庚、归道班后赏给二品顶戴。现月　　

○赏挂甲屯粥厂粟米三百石。现月　　

○壬寅。谕军机大臣等、本年江苏、河南、四川、甘肃、云南、贵州、曾报偏灾。朝廷轸恤为怀。议赈议蠲。已饬各该督抚等、妥筹抚恤。小民谅可不至失所。惟念来春青黄不接之时。民力未免拮据。著传谕该督抚等、体察情形。如有应行接济之处。即著认真查明。据实覆奏。封印以前奏到。候朕于新正元旦降旨加恩。此外各该省有无被灾地方、应行调剂之处。著该将军督抚等、一体查明具奏。前经降旨谕令该将军督抚等、痛除积习。饬属确查。毋任豪强胥吏。盘剥欺侵。该将军督抚等、务当确遵前旨。实力奉行。不得稍有捏饰。以副朝廷实惠及民之至意。将此通谕知之。现月　　

○以延欠公款。革甘肃甯州知州姚长龄职。摺包　　

○以殴毙人命。革甘肃候补参将魏长林职。并讯办。摺包　　

○癸卯。上奉慈禧端佑康颐昭豫庄诚寿恭钦献崇熙皇太后御勤政殿。日本国使臣内田康哉、前宫内大臣伯爵土方久元等、觐见。记注　　

○谕内阁、赵尔巽奏、特倢■＜曰融＞■＜石木＞庸劣不职各员一摺。奉天候补知州金锡三、侵蚀税项。弊混甚多。内务府骁骑校锡绶、罔利病民。肆无忌惮。均著革职。永不叙用。署凤凰直隶厅候补知县刘本源、不谙吏治。被控有案。署镇安县知县马祚恺、素性颟顸。不勤民事。试用同知祥德、丁书被控。任令脱逃。补用知府宋乃杕。假公济私。不知检束。候补同知凤鸣、苛虐滋扰。民怨甚深。马钟瑞、营私舞弊。不孚血■乣论。祥顺、行为不谨。候选同知李佩沆、办事荒谬。署广甯县知县候补知县郑承源、庸懦不振。候补知县李科元、因私害公。王鼎彝、荒唐恣肆。教授王者馨、颠倒是非。干预公事。候补县丞吕庆长、薛景俊、声名恶劣。署八面城照磨李树庚、赛马集巡检江文蔚、行为卑劣。候补巡检徐廷茂、钻营刁滑。协领连中、听断偏私。荣德、见利忘义。佐领祥裕。冒昧涉讼。骁骑校书龄。天性凉薄。均著即行革职。署绥中县知县杨澍。才具平庸。漫无措置。惟文理尚优。著以教职归部铨选。盖州城守尉宗室载碠。纵丁扰民。始终瞻徇。著交宗人府议处。捐升知府主事维明。气质粗浮。难膺表率。著以州吏目降补、以示惩儆。现月　　

○盛京将军赵尔巽奏。请设奉天府知府。裁去军粮同知。下政务处议行。　　

○又奏。汤旺河荒务。领户仍不踊跃。拟请改设汤原县以广招来。下部议。摺包　　

○又奏。奉省旗民不准交产。名为遵守定章。实滋流弊。请嗣后不分旗民。得以互相买卖。惟更名税契。旗册仍归旗署。民册仍归民署。均以原册为凭。至前此售买房地。饬令补税更名。以昭一律。下户部知之。摺

包

　　

○又奏。请将奉天省附郭兴仁县。移治抚顺地方。下部知之。摺包　　

○添设哈尔滨道员一缺。从署吉林将军达桂、署黑龙江将军程德全请也。摺包　　

○以倡捐学费。予奉天尽先补用协领兼佐领葆真、以副都统记名肬■闲放。摺包　　

○甲辰。谕内阁、袁世凯铁良奏、遵旨校阅陆军合操情形各摺片。据陈此次合操始末情形各节。并披览单图。于南北两军部署之方。攻守之术。颇为完密。袁世凯、铁良、督率将士。肬■闲练有方。深堪嘉许。所有该镇协官佐目兵。步伐整齐。一切指挥筹办。尚能合法。大改旧观。仍当督饬认真训练。协力同心。精益求精。毋忘申儆。并著各省将军督抚。按时定章。共图振厉。讲求兵学。力底精强。务期有勇知方。规模日臻美备。俾坚血■乣志而壮干城。用副朝廷整军经武、实事求是之至意。现月　　

