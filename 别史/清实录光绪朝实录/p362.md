<!-- { "loadSidebar": true } -->
光绪九年。癸未。冬十月。戊申朔。享太庙。遣克勤郡王晋祺恭代行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭端慧皇太子园寝。　　

○上诣长春宫问慈禧端佑康颐昭豫庄诚皇太后安。至丁丑皆如之。　　

○颁光绪十年时宪书。　　

○盛京将军崇绮等奏、新民厅户口繁多。请建学设官。定额取士。并添廪增额以广文教。下部议。寻奏、新民厅文风渐盛。请添设学额四名。再于承德广甯两学内酌拨一名。共定为新民厅学额五名。并添设廪增额各五名。三年一贡。新设廪增。分别挨次充补依议行。会典　　

○己酉。谕内阁、前据御史黄兆柽奏、请饬查已革道员启续、前在户部所办各事。及被□□□尔□各款。当谕令户部堂官查奏。嗣据给事中邓承修奏□□□尔□黄兆柽罔上徇私。请旨严惩等语。兹据麟书等奏称、启续在部所办各事。前经宝鋆等查办。有错误迟延之处。该员旋即捐升道员。此后并未承办部务。其为人心性伶俐。语言便捷。当年在部。并非精实正大之才。自其被□□□尔□。亦不闻有惜此人才者。革员启续。既据查明被□□□尔□并无屈抑。即著毋庸置议。至该御史为废员乞恩。迹近徇私。此风断不可长。黄兆柽著交部议处。寻议、黄兆柽应降三级调用。从之。现月　　

○又谕、御史刘恩溥奏、崇文门监督瑞联之家人田姓。擅坐前堂。提责漏税小贩。福建道员解煜之眷属来京。指为包揽税务。勒罚银二千两。并请饬该监督等、嗣后按日分往该衙门严切稽查等语。著宝鋆、阎敬铭、归入尚贤所奏。一并确切查明。妥议具奏。现月　　

○谕军机大臣等、前据御史赵增荣奏、江西被旱情形。当谕令潘霨查明赈抚。并将钱漕奏请蠲缓。兹据御史刘恩溥奏、该省旱灾。秋收无望。该抚饬属徵收积欠。勒令绅富代完。委员差役骚扰。逼毙民命甚多。请饬缓徵等语。闾阎被灾困苦。自应加意体恤。著潘霨迅即确查被灾情形。奏明办理。委员差役傥有骚扰毙命情事。即行分别□□□尔□办。原片著钞给阅看。将此谕令知之。现月　　

○库伦办事大臣桂祥奏、到任体察库伦地方情形。及查看防军操演。督饬演练。又奏、蒙古办事大臣。因病解职。印务无人暂替。请展缓查阅恰克图卡伦之期。均报闻。摺包　　

○庚戌。谕内阁、克蒙额奏、遵旨明白回奏一摺。据称委员火□犮阳阿。办理税务。勒罚各款。实系曾向尚贤言及等语。著宝鋆、阎敬铭、归入尚贤前摺、查明具奏。现月　　

○谕军机大臣等、张梦元奏、旧定轮船经费名额酌核变通一摺。据称闽厂轮船各项薪粮名额、及公费一切。因今昔情势不同。酌易旧章。分别当减当裁当仍。开单呈览等语。自系为核实撙节起见。张梦元交卸在即。著何如璋到闽后。详细酌核。奏明办理。另片奏、拟将第五号铁胁船改作练船等语。著一并酌度办理。原摺片并单。均著钞给阅看。将此谕令知之。现月　　

○又谕、本年山东历城等处。被灾甚重。热河围场被灾。收成歉薄。业经该抚等奏到。加恩将新旧钱粮。分别蠲缓。并因顺天直隶各属灾区小民困苦。截留江北漕米六万余石。添拨京仓米四万石。奉天粟米一万余石。先后拨部库银共十万两。近京定福庄等处。添设粥厂。湖北蛟水陡发。各属被灾。截留漕米三万石。山东历城等处水灾。截留京饷银十六万两。江北漕粮五万石。山东本年新漕五万石。藉资赈济。直隶承德等处被水。江苏常镇等属被水被风被潮。安徽凤阳等处被水。浙江嘉兴等属被水被风被雹。湖北监利等处被水。河南浚县等处被水。山西崞县被水。陕西甎坪等处被水。甘肃皋兰等处被雹、四川新津等处被水被雹被火。均经该督抚等查勘抚恤。小民谅可不致失所。惟念来春青黄不接之时。民力未免拮据。著传谕该督抚等体察情形。如有应行接济之处。即查明据实覆奏。务于封印以前奏到。候朕于新正降旨加恩。直隶文安等处被水。江西进贤等处被水被旱。浙江海甯等处被水被风被潮。湖北孝感等处被水湖南监湘等处被水。河南汤阴等处被水。山西平定等处被水。陕西大荔等处被水被雹。广东高要等处被风被水。云南石屏等处被水。均经该督抚等委员查勘。即著迅速办理。并将来春应否接济之处。一并查明。于封印前奏到。此外各省有无被灾地方。应行调剂抚恤之处。著该将军督抚等一并查奏。候旨施恩。将此各谕令知之。现月　　

○派惇亲王奕誴、豫亲王本格、校阅中式武举马步射技勇。现月　　

○予礼部左侍郎张澐卿恤典如例。现月　　

○辛亥。上御养心殿引见中式武举。亲定甲乙。　　

○以黄河安澜。发大藏香十枝。交河东河道总督庆裕祗领。虔诣河神庙祀谢。现月　　

○谕内阁、御史丁振铎奏、请饬户部将军需报销各款。核定＜闲＞明章程。增入则例。通行各省等语。著户部酌核办理。现月　　

○谕军机大臣等、前因默霍尔嘎顺布鲁图所属各台。亢旱成灾。当经谕令户部拨款抚恤。兹有人奏、吉和永德等奏请拨款。由户部拨银五万两。并由山西筹解银三万两。直隶筹解银三万五千两。共计十余万两。该都统等于抚恤一切。实用不及十之二三。且闻沿途竟有十余站。毫无驼马等语。该处被灾。经朝廷拨款抚恤。该都统等自应实力筹解。何得稍有虚糜。所奏各情。著吉和永德据实覆奏。不准稍涉含混。将此各谕令知之。现月　　

○又谕、彭玉麟奏、遵旨起程赴粤。部署大略。拟在湖南取给军火。请饬照会各国。并筹乘虚攻捣各摺片。据称在湘募勇。糜费而不能救急拟于广东就地取材。一面商调江南湘军数营。并已由潘鼎新调勇二千名。派提督王永章管带赴粤。该尚书亦即起程前往。查看布置。具见忠勇性成。赴机迅速。著俟到粤后、将该省防守事宜。会商张树声等。妥为筹办。所请由各直省及两淮两广运库指拨月饷。著户部议奏。需用军火等件。著潘鼎新随时应付。俾无缺乏。现在法人已逼越立约。一切受其钳制。局势与前不同。刘永福一军。前虽获胜。近闻不无解体。第念越之北圻。为滇粤屏蔽。断难听其侵占。业经谕令该督抚督饬边外各军。严密防守。并激励刘永福进规河内。目前办法。总以固守北圻为主。傥法人侵及我军驻扎之地。则衅自彼开。自不能不与接仗。该尚书所奏照会各国。明示利害曲直之故。与朝廷之意正相吻合。已令总理各国事务衙门酌度办理。法人前有以大队兵船至广东寻衅之说。虚实均未可定。先事筹备。自不容缓。但广东人心浮动。沙面滋事一案。至今尚未了结。傥再别生事端。更于大局有碍。并著张树声、裕宽、将现在情形。与该尚书妥筹办理。务当约束兵民。示以镇静。不可遇事张惶。至乘虚攻捣一节。尚须度量兵力。详慎筹商。将此由六百里各密谕知之。洋

务

　　

○山东巡抚陈士杰奏、次第筹办黄河各工。及小清河大概情形。下部议。摺包　　

○又奏、疏通海口。当与修筑长堤。相辅而行。报闻。摺包　　

○署直隶总督李鸿章奏、淮军报效欠饷。请广江苏安徽两省中额。下部议。摺包　　

○调兵部右侍郎徐郙为礼部左侍郎。未到任前以都察院左副都御史陈兰彬署理。现月　　

○以通政使司通政使刘锦棠为兵部右侍郎。未到任前。以大理寺卿徐用仪署理。现月　　

○以黄河防险出力。赏开归陈许道陈彝二品封典。河北道许振祎二品顶戴。　　

○予调办海防积劳病故。盛军各营总兵官朱雨珍等、淮练各营副将郑国杰等、分别议恤如例。摺包　　

○壬子。上御太和殿传胪。赐一甲杨廷弼、周选青、刘占魁、三人武进士及第。二甲陈炽昌等十九人武进士出身。三甲刘永吉等一百十三人同武进士出身。　　

○以黄河安澜。发大藏香十枝。交山东巡抚陈士杰祗领。虔诣河神庙祀谢。现月　　

○谕内阁、前据左宗棠等奏、请以补用道王加敏署理淮扬海道。吏部核与例章不符奏驳。兹据该督等奏称、该处地方河工。均关紧要。人地实在相需。仍请以该员署理等语。江苏淮扬海道员缺。著准其以王加敏署理。嗣后不得援以为例。现月　　

○两江总督左宗棠奏、遵查金陵至镇江电报局同文馆月支经费银数。请饬部立案。又奏、江阴江防修理炮台工程。及圌山关南北岸添建火药库各一所。并定购炮船。先拨银两。均下部知之。摺包　　

○予巡洋病故吴淞营参将李绍亮如军营例议恤。　　

○癸丑。仁宗睿皇帝诞辰。遣官祭奉先殿。　　

○谕内阁、前据御史刘恩溥奏□□□尔□陕西巡抚冯誉骥声名平常等情。当经降旨派额勒和布、张佩纶、前往查办。兹据奏称、按照原□□□尔□各款详细查明。冯誉骥不能禁绝馈送。不知约束家丁。尚无贿赂公行显证。同知张兆蓉、知县汪凤橒、朱兆鸿、皆为冯誉骥所信昵。与该抚戚谊何姓。门丁刘姓。均有招摇声气。知县罗骧。庇纵匪首骆洪刚、及通判王炳煌在署任内婪索各节。该抚并不□□□尔□奏。该省厘卡过密。委员中饱办理营田。始勤终怠。作辍因循。署粮道常瑛。查无索贿拜门亏短仓储情事。惟与该抚之子冯咏萱？往来。致送抚署礼物。并于余米折徵一项。贪多务得等语。冯誉骥于吏治差徭厘捐垦荒诸要政。任用非人。粉饰废弛。以致属吏家丁。因缘为奸。弊端杂出。实属有负委任。冯誉骥著开缺交部严加议处。候补同知张兆蓉。逞才粗犷。苛虐病民。临潼县知县汪凤橒。奔竞既工。嗜好尤重。渭南县知县朱兆鸿。以内营务处为名。出入抚署。与充当幕友进署办事者无异。且均有招摇情弊。前南郑县知县罗骧。候补通判王炳煌。均著即行革职。前凤翔府知府营田局提调王赞襄。衰老多病。著勒令休致。盐法道常瑛。贪婪卑鄙。有玷官箴。著开缺交部议处。寻议、陕西巡抚冯誉骥。盐法道常瑛。应行革职。从之。　　

○又谕、额勒和布、张佩纶奏、访闻沈应奎等劣迹。请旨惩处等语。升任贵州布政使沈应奎。前在陕西按察使任内。专事逢迎。浮侈骄倨。于奉委巡边时。需索供应。扰累地方。实属任意妄为贪鄙不职。沈应奎著即行革职。前临潼县知县沈家桢。历任繁剧。贪秽营私。已故知府张国钧。与沈应奎换帖。结纳秽鄙。甘肃丹噶尔同知王恩海。陕西候补知县史悠顺。谄媚招摇。声名狼藉。著一并革职。以儆官邪。现月　　

