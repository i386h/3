<!-- { "loadSidebar": true } -->
○以遵命捐助军需。予湖北大冶县在籍刑部郎中殷应兆、为其父母建坊。早事　　

○辛丑。皇后躬桑。诣先蚕坛行礼。　　

○云南巡抚李经羲奏、省标六营兵米拟自二十八年起。全由昆明县仓支放。毋庸由道折发。又奏、黑井龙沟河蛟水。冲决石堤。分别筹款抚恤。加工修复。以固课源。并下部知之。

摺包

　　

○壬寅。谕内阁、京师地面。亟宜整顿。著派肃亲王善耆、督修街道工程。并管理巡捕事务。该亲王务当悉心经画。认真办理。以副委任。现月　　

○又谕、向来内外大员之兄弟子孙。每届五年查办一次。挑选侍＜目辟＞行＜匧心＞口＜韦未＞＜夗贝＞拜唐阿差使。自光绪二十二年查办后。迄今已逾五年。又应查办之时。惟念该大员之子弟。或身弱马上平常。或自幼读书。一时不能学习马步骑射。即挑选侍＜目辟＞行＜匧心＞口＜韦未＞＜夗贝＞拜唐阿。亦不能得力。自应酌核变通办理。嗣后在京文职三品以上。武职二品以上。外任文职自总督至按察使。武职自将军至提镇。该大员之兄弟子孙。年已及岁。如愿挑选侍＜目辟＞行＜匧心＞口＜韦未＞＜夗贝＞拜唐阿者。该大员报明本旗。由该旗造册咨送军机处汇奏。圈出者带领引见。傥身弱有疾。马步平常。不愿挑选者。该大员即行据实报明。该旗转行军机处。听其自便。该旗亦毋庸行催挑选。以示教养旗仆量才器使之至意。外记注　　

○漕运总督陈夔龙奏、体察防务情形。妥筹办理。得旨、著即认真整顿。随时考察。以期饷不虚糜。摺包　　

○命候选道许王滟玉充出使义国大臣。江苏候补道吴德章充出使奥国大臣。杨兆鋆充出使比国大臣。均赏给四品卿衔。　　

○解敬信步军统领职。以肃亲王善耆为步军统领。现月　　

○癸卯。谕军机大臣等、电寄陶模等、广西云南贵州边境。游勇土匪。句结抢掠。势甚披猖。前经谕令该督抚等、迅速剿办。乃日久尚未一律肃清。南顾殊深廑虑。据外务部将该督抚等、近日来电呈览。丁振铎电谓南甯以上。匪势稍戢。皈朝已深入滇境。则非粤西所能顾及。魏光焘等谓积匪狡谲异常。失势则分奔零散。必图穷所依归。则非滇力所及各等语。匪势蔓延。三省边疆。皆为不靖。自应合力防剿。庶几除暴安良。似此互相推诿。任其窜越。安有净绝根株之日。著严饬陶模、丁振铎、魏光焘、邓华熙、不分畛域。实力通筹。认真会剿。迅速殄除匪党。毋留余孽。至苏元春治军不严。养痈遗害。尤属责无可辞。著该提督懔遵谕旨。切实整顿营规。务将各匪悉数擒捕。以消隐患而靖地方。傥再因循贻误。惟该督抚及该提督是问。不能常邀宽典也。电寄　　

○以詹事府詹事恩顺为大理寺卿。现月　　

○甲辰。谕内阁、户部奏、遵议裁并三库。请旨办理一摺。三库积弊已深。库书库丁。弊端尤甚。亟应实力整顿。著照该部所奏。即将三库郎中等缺裁撤。凡库书库丁。悉数革除。一切收支事宜。统归户部堂官一手经理。以专责成。毋庸另派三库大臣管理。所有未尽事宜。著该部详晰核议。妥定章程。奏明办理。现月　　

○以步军统领事务殷繁。开善耆镶红旗满洲都统缺。调正蓝旗满洲都统荣禄为镶红旗满洲都统。镶黄旗蒙古都统溥伦为正蓝旗满洲都统。以贝子奕谟为镶黄旗蒙古都统。明发　　

○乙巳。谕军机大臣等、电寄奎俊、据外务部进呈奎俊电称、访闻安岳、乐至、永川、肬■闲州、皆有拳匪踪奣＜虘阝＞亦。随派防军会同地方官＜目辟＞暒穴＜曰融＞夕＜夗贝＞捕。即据安岳县禀报杨家坝地方。有拳匪杨祖平杀毙同坝居住之教民杨绍榜等十一名。并伤教妇数名。该县闻信驰捕。当场格毙一匪。拏获首夥杨祖平等八犯。教堂医馆。并无损坏。司铎亦经护送进城等语。莠民传习邪教。煽惑乡愚。最为地方之害。著奎俊督饬各属。迅即严密访拏。认真查禁。务期净绝根株。以遏乱萌。毋稍大意。至此案首要各犯杨祖平等、戕害教民多命。实属穷凶极恶。审实即行正法。仍将余孽缉拏。务获惩办。教民杨绍榜等、无辜被害。即妥为抚恤。该县唐枝中、虽将首要各犯。即时拏获。究未能先事豫防。著照所请撤任勒缉。电寄　　

○热河都统色楞额奏、热河抚营练军。前练马步五营。除驻围后营马队。断难议减外。其驻防练军四营内。左右两营。拟裁减二成。酌留八成。前营步队。中营步队。拟各裁减四成。酌留六成。以节饷需。允之。摺包　　

○以本年乡试。考试应开列试差人员于保和殿。　　

○正红旗满洲都统那彦图回旗赏假。以睿亲王魁斌署正红旗满洲都统。明发　　

○派承恩公桂祥、辅国公载卓、管理健锐营事务。明发　　

○丙午。江西巡抚李兴锐奏、江西丁漕积欠太甚。现拟设法整顿。以重正供。推收册逐户详注。欠者摘催。最疲之区。酌量清丈。完清者予奖。下乡催科。严禁派累。得旨、著照所拟妥为办理。仍当随时体察。严杜弊端。摺包　　

○丁未。孝端文皇后忌辰。遣官祭昭陵。　　

○谕内阁、朕钦奉慈禧端佑康颐昭豫庄诚寿恭钦献崇熙皇太后懿旨、原任大学士李鸿章、忠勋久著。饰终之典。前已晶

■宜沛恩施。现在灵柩回籍有期。朝廷惓念前劳。倍增悼惜。著派醇亲王载沣、先期前往赐祭。伊子李经方、著加恩以四品京堂候补。用示笃念荩臣。有加无已至意。现月　　

○署直隶总督袁世凯奏、广宗钜鹿等处土匪景廷宾等作乱。派兵剿平。请奖出力员弁。得旨、著即将善后事宜。妥为办理。此次出力各员。准其择尤请奖。毋许冒滥。仍查明景逆实在下落。并严缉逸匪郝振邦等务获惩办。以绝根株。摺包　　

○两江总督刘坤一等奏、江苏候补人员。异常拥挤。拟请停止分发二年。以资疏通。下部议驳。摺包　　

○调正白旗汉军副都统继禄为正红旗满洲副都统。以镇国将军溥侗为正白旗汉军副都统。明发　　

○派镶黄旗蒙古副都统毓秀、正黄旗蒙古副都统祥年、正红旗蒙古副都统苏噜岱、进稽查三海墙外朱车直班官兵大臣班。明发　　

○以随办南洋洋务出力。予江西试用道王燮等十员奖叙。

摺包

　　

○以和商保护。有裨大局。予上海各国领事。葡国华德师等十四员宝星。摺包　　

○戊申。科布多参赞大臣瑞洵奏、蒙员保护俄商遗弃货物请奖。得旨、准其择尤酌保。毋许冒滥。　　

○又奏、已革参赞宝昌等、公事压阁。应否置议。得旨、宝昌等免其置议。　　

○派兵部尚书徐会沣、都察院左都御史陆润庠、户部左侍郎桂春工部左侍郎松寿、抖晾乾清宫尊藏实录。外记注　　

○己酉。谕军机大臣等、国子监奏、官学教习。未经期满。可否给奖一摺。著吏部议奏。　　

○四川总督奎俊奏、改设省城大学堂筹办情形。得旨、著即督饬认真举办。务收实效。摺包　　

○陕甘总督崧蕃奏、举办农工商务。筹修甯夏渠工。疏通水利。并推广于各属。得旨、兴修水利。实有益于国计民生。著即认真经理。　　

○四川学政吴郁生奏、请颁定学堂课程。以一学术而兴人才。下管学大臣知之。摺包　　

○以营额短少。革云南游击何金福职。　　

○予边防瘴故科布多即补协领印务处章京玉善照军营病故例议恤。　　

○以捐产赡族。估值逾万。予四川德阳县已故湖北当阳县知县钟廷瑞妻高氏建坊。　　

○庚戌。谕军机大臣等、有人奏、请整顿刑狱一摺。据称上年洋人未交地面时。每有送部监禁之案。又洋兵入京时。有开监放出各犯之案。其系禁者。亟应问明案情轻重。或收或释。至开监放出各犯。应就怙恶不悛。混名久著者。访缉惩办等语。刑狱之设。所以惩暴止奸。岂容稍有枉纵。著刑部认真清理。分别究办。至所指名请拏之匪棍赵幼臣即大刀赵五等、著步军统领、顺天府、五城御史、按名严拏。务获惩办。以靖地方。原摺著钞给阅看。将此各谕令知之。现月　　

○又谕、有人奏、畿辅善后事宜。请饬慎筹捐款。妥布防兵一摺。直隶自遭兵燹。元气大伤。民情困苦。人心浮动。近因捐赔教款。致有奸民乘机煽乱。亟应妥筹善后。思患豫防。著袁世凯按照所奏各节。体察情形。详筹办法。总期集款而不至病民。其盗匪啸聚之区。一面分布防兵。认真弹压。以安民生而靖地方。另片奏、朝阳广钜疏防酿变各员。请饬查办。并奖叙平匪之员。不得滥保等语。著袁世凯一并确查。分别据实具奏。原摺片著钞给阅看。将此谕令知之。现月　　

○又谕、有人奏、热河吏治久坏。州县营官。纵盗殃民。朝阳等处。晶■宜出巨案。并未惩办。剧盗潘成等、乘乱焚劫。号召甚血■乣。请饬严密查办等语。热河地方。近接畿辅。花子沟聚血■乣一案。已烦兵力。若盗源不清。后患何堪设想。著袁世凯、色楞额、将著名各匪。严拏惩办。并将吏治营规。实力整顿。以靖地方。原片著钞给阅看。将此各谕令知之。寻奏、查前管带练军郝祥麟、并无冤杀良民及诱奸民女情事。惟兵丁约束不严。未免骚扰。现已撤换。喇嘛潘成、亦无捏控喇嘛刘喜、贿差毒毙及被贼供扳之案。其余各节。或事出有因。或查无实据。均毋庸议。至吏治营规。亟应力求整顿。并饬各防营州县。严治盗贼。以靖边塞。报闻。　　

○覆带引见京察一等各员。得旨、宗室墨麒著以四五品京堂候补。朱延熙、刘若曾、穆特贺、弼良、成和、乐平、清泰、荣霈、斌俊、瑞丰、刘思翥、景清、齐普松武、锡恩、潘江、何汝翰、武玉润、文冲、丁象震、三寿、连升、双寿、黄曾源、均记名以道府用。现月　　

○四川总督奎俊奏、川省津贴捐输。应广乡试武额请改为文额下部议。　　

○予捐银助赈四川蓬州附贡生沈国熊捐助义田郫县已故刑部主事刘湘妻邓氏、各建坊。　　

○辛亥。外务部奏、新设奥义比三国使臣。请照案铸给关防。依议行。　　

○刑部奏、则例年久未修。拟先删定完善。再与各国法律。互相参酌。依议行。　　

○四川总督奎俊奏、川盐济楚。弊重销疲。拟请在鄂设立保商局。派员督办。以苏商困而维饷源。允之。摺包　　

○河南巡抚锡良奏、泌阳县匪徒纠血■乣。焚杀教堂教民。派员带队驰往。拏获要犯。暨剿捕匪党情形。得旨、著赶紧缉拏首要张云卿等、务获惩办。俟全案定后。再行择尤酌保。毋许冒滥。摺包　　

○山东巡抚张人骏奏、泗水县属居民被火。委员抚恤。得旨、著即妥为抚恤毋任失所。　　

