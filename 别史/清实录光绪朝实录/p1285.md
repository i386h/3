<!-- { "loadSidebar": true } -->

○又奏、请饬各省督抚勿派员前往南洋各埠劝捐。下部知之。现月　　

○东三省总督徐世昌等奏、拟请吉省水师营裁缺四品官一员。六品官一员。暂由汉军佐领骁骑校先行转补。其五品官一员。应俟水师营四品官出缺。一体列选。以广出途。如所请行。摺包　　

○闽浙总督松寿奏、考试任用乡官。请定画一章程。并谨陈大要。曰定职务。筹经费。定期限。下宪政编查馆议。寻奏、现民政部正在拟订自治通则。各州县之城镇乡。皆得设立自治会。所有会员。均由本地选举。与任用乡官。为法稍异。收效实同。该督所称。应毋庸置议。从之。摺包　　

○陕甘总督升允等奏、遵议西安粮务。谨拟章程六条。曰酌收本色以裕储放。酌定折价以杜弊混。裁免规费以节取用。清查粮石以祛壅蔽。改设局所以便稽核。明定赏罚以励勤苦。下部知之。摺包　　

○库伦办事大臣延祉奏、库伦印务处公事日繁。请展差员年限。三年改六年。并请饬部明定补缺章程以励君■羊材而收实效。下部议。摺包　　

○以民政部左侍郎袁树勋署山东巡抚。正蓝旗满洲副都统乌珍署民政部左侍郎。现月　　

○命江西南章滟贡镇总兵蒋云龙开缺。以记名总兵邱俊凤为江西南赣镇总兵官。现月　　

○以创立商业。赏盐运使衔胡国廉三品卿衔。候选道吴梓材四品卿衔。现月　　

○旌表守节治家年届百龄吉林民妇郭阎氏。摺包　　

○缓徵吉林甯古塔三姓等处歉收田亩上年谷石。摺包　　

○甲午。大学士张之洞等奏、津浦南段路蝱滟戋。详考舆图。博采血■乣论。应行取道皖境。请饬安徽巡抚会同办理。依议行。现月　　

○署山东巡抚布政使吴廷斌奏、因病吁请开去布政使本缺。得旨、著赏假一个月。毋庸开缺。袁树勋未到任以前。仍著该署抚认真经理。摺包　　

○以车臣汗旗札萨克贝子棍布苏伦承袭车臣汗部落贝勒。　　

○乙未。孝贞显皇后忌辰上诣建福宫圣容前行礼。遣官祭定东陵。照例　　

○谕军机大臣等、近日京城地面。常有火灾。难保无匪徒溷奣＜虘阝＞亦纵火情事。著民政部、步军统领衙门、顺天府、一体严查究办。现月　　

○御史黄瑞麒奏、拟请京师由官设立女子师范学堂。以为提倡。复饬各省提学使按照省城府城各设女子师范学堂一所。以为振兴女学之地。下部议行。　　

○又奏、驻洋人员及在外华民有沾染嗜好者。应令速即戒除。下部知之。现月　　

○丙申。孝贤纯皇后忌辰。遣官祭裕陵。照例　　

○顺天府奏、京华报馆语多悖谬。拟请封禁。并将馆主唐继星监禁十年。如所请行。现月　　

○署直隶总督杨士骧奏。查办隆平县乡民抗捐警费聚血■乣持械情形。得旨、仍著该署督认真查办。勿稍含糊。摺包　　

○补行本届军政。直隶卓异官一员。有疾官二员。下部分别议叙处分如例。摺包　　

○丁酉。陆军部奏、各省编成之镇。已届三年。应行遵章校阅者。均应明定规条。以资遵守。拟定钦派大员校阅陆军军队章程。厘为校阅总则二十四条。校阅编制四条。校阅细则四条。校阅办法十九条。又奏、各省旗新军。拟由部奏请钦派大员校阅办理。各省旗毋庸自行奏请。以一事权。均依议行。现

月摺包

　　

○戊戌。谕内阁、端方等奏、查办江西南康章滟贡县教案。业经议结一摺。所有纵容匪徒闹教之已革署南康县知县杨寅揆著永不叙用。并不准投效他省。别请奖叙。其防范不严之章滟贡州府知府关榕祚、章滟贡县知县张学培、南安府知府裕隆、署崇义县知县张超、著一并交部议处寻议、知府关榕祚等应降一级留任。系公罪可否准其抵销。得旨、均著准其抵销。　　

○谕军机大臣等、都察院奏、浙江长兴县耆民蒋生荣呈控前任知县赵以成浮收讳盗。据情代奏一摺。著柯逢时按照所呈各节。确切查明。据实具奏。毋稍徇隐。原摺著钞给阅看。现

月

　　

○又谕。电寄冯汝骙。张鸣岐电悉。著冯治骙饬令刘永滇迅赴广西。交张鸣岐差遣委用。电寄　　

○又谕、电寄吴廷斌、电悉。德皇颁给何彦昇等七员宝星。准其收受。电寄　　

○民政部奏、考核民政。拟照政务处奏定章程。通饬各省分造州县事实表册。用收监督地方行政之效。依议行。早事　　

○两江总督端方奏、江南巡防营队。遵章稍事变通。裁撤关澄镇协统一员。各处弁兵二百数十名。以符定制。但一营之制。如会计长医生枪匠。为定制所无。拟请一并增入。下部知之。摺包　　

○以办理章滟贡南教案出力。予江苏存记道俞明震仍交军机处存记。摺包　　

○以保护章滟贡南教堂得力。予署九江镇总兵陈煦亮仍交军机处存记。摺包　　

○以颟顸误事。贻害地方。革开缺江西南章滟贡镇总兵蒋云龙职。摺包　　

○以办理河工病故。予山东候补知县汤炳南、照军营立功后病故例议恤。摺包　　

○己亥。遣官祭先农之神。现月　　

○会办商约大臣邮传部右侍郎盛宣怀奏、创办汉冶萍厂矿公司。请筹的款。以充公股而开风气。得旨、著照所请。股票及利息。均著交农工商部。现月　　

○两江总督端方奏、江西章滟贡州各属拳匪仇教。尚未尽熄拟仍派俞明震会同查办。得旨、仍著督饬印委各员。认真弹压妥筹办理。摺包　　

○又奏、淮北民气素强。拟派福山镇总兵李定明召募壮勇两营。驻淮北缉私。所需饷项。拟由两淮运库江南财政局设法筹拨。下部知之。摺包　　

○署山东巡抚吴廷斌等奏、稽查东省济南、泰安、兖州、济甯州、四属学务。学堂悉遵定章。学生亦无浮嚣之气。尤以济南、泰安、两属为优。下部知之。摺包　　

○护理四川总督赵尔丰奏、川省石滟驳弹两厂。需用甚钜。拟请另行筹拨。下部知之。摺包　　

○成都将军绰哈布等奏、遵议成都驻防。广谋生业计口授田各项事宜。拟急待施行者三事。曰清户口。查厂田。兴教育。尚须变通者三事。曰徐购民田。安置老弱。改设实业学堂。下会议政务处议。摺包　　

○以捐输赈款钜万。赏江苏补用道孟继笙头品顶戴。摺包　　

○以慨捐钜款兴学。予江苏泰兴候选知县陈经镕、以知县分省遇缺即补。　　

○予因公殒命。四川试用巡检张星枢优恤。摺包　　

○庚子。邮传部奏、谨拟江浙铁路公司存款章程十四条。又奏、筹垫借款亏耗。已面商度支部、及电商江苏浙江巡抚、分任筹垫。俟江浙两公司获有余利。尽数归还。均依议行。　　

○护理江西巡抚沈瑜庆奏、江西方言豫备学堂。科学并未完备。普通科学。亦多缺略现拟增广名额。扩充普通科学。于英法俄日四国语言文字科学外。添设德文一科。下部知之。摺

包

　　

○调陕西布政使王人文为四川布政使。四川布政使许涵度为陕西布政使。现月　　

○以救护失事商船出力。予山东候补直隶州知州张肇棻以知府仍留原省补用。知县纪墀等封典升叙加衔有差。摺包　　

○以剿匪出力。予江西候补道张季煌、军机处存记。摺包　　

○以输款赈济。予署黑龙江巡抚程德全正一品封典。摺包　　

○以顾全睦谊。赏驻汉比国副领事官范师德宝星。摺包辛丑。陆军部奏、遵设统计处。并酌拟现时办法。依议行。早事　　

○密云副都统德麟奏、密云县煤矿经官绅农商集股。先行试办。以纾地面而兴利源。得旨、著农工商部会同直隶总督查核办理。摺包　　

○以救护失事商船出力。予江苏分省试用县丞徐守绪俟补缺后以知县用。摺包　　

○以捐助钜款兴学。予江苏试用知县钟振濂、遇缺先班次。仍归原省补用。　　

○壬寅。谕军机大臣等。宝棻奏。归化等处、游民鹿＜虘阝＞囷集。拟分别防范截留一摺。移民实边。论殖民者屡有陈奏。今因直隶大顺一带荒歉。游民多赴口外。谋作垦工。正不妨因势利导。但须设法稽查约束。勿令滋生事端。著杨士骧会商宝棻体察情形。妥筹安置。原摺著钞给杨士骧阅看。现月　　

○以吉省剿匪出力。赏云南提督张勋黄马褂。记名总兵李家修捷勇巴图鲁名号。千总么培修等花翎。余升叙加衔开复有差。予阵亡镶蓝旗骁骑校承铨议恤如例。现月　　

○以仰承先志。捐资赡族。予直隶补用道严义彬故父赠内阁学士严信厚建坊。并赏给扁额。曰推仁锡类。摺包　　

○癸卯。圣祖仁皇帝诞辰。遣官祭奉先殿早事　　

○农工商部右侍郎杨士琦奏、海军得力人员。请照陆军部奏定暂行章程。充补实官。又奏、每年冬季酌派南北洋各舰游历南洋各埠。由农工商部遴员随同前往。下陆军部会同北洋大臣具奏。寻奏、两舰得力人员补官之处。拟俟海军官制奏定。再行核办。酌派军舰游历南洋。并由农工商部遴员随同前往各节。拟请照准。从之。摺包　　

○又奏。筹办京师自来水、暨纺纱厂、调员董理。以资提倡。依议行。　　

○以兴学保商。著有成效。赏槟榔屿五品衔林汝舟、道员职衔。现月　　

○甲辰。东三省总督徐世昌等奏、甘井子段续放夹荒。并推放西布特哈荒地。又奏、奉省市面维艰。款项奇紧。领户日稀。所有垫用押租银两。恳饬准销。又奏、呼兰铁山包屯田。现已安插竣事。所有应纳租地。自应照章升科。均下部知之。

摺包

　　

○贵州巡抚庞鸿书奏、遵旨设立调查局。派员总办。按科分股。俾专责成。下所司知之。摺包　　

○以改订奉省铁路公司合同出力。予护理呼伦贝尔副都统存记道宋小濂仍交军机处存记。余升叙加衔有差。摺包　　

○以用人不当。降留奉知府廖彭以通判补用。革藉事诈赃之佐领景瑞职。并讯办。摺包　　

○赏故太医院院使庄守和治丧银五百两。子法部主事寿荣、以员外郎用。现月　　

○乙巳。翰林院侍读周爰诹奏、请饬各省督抚、凡种鸦片烟之地。限两年一律禁绝。下部知之。现月　　

○又奏、消融满汉畛域。凡内阁部院及各局所额缺。亦不宜过为区分。以见新政之完备。下所司议。现月摺包　　

○东三省总督徐世昌等奏、奉省所购铜斤。尚未用罄。体察市面情形。尚不至十分充斥。拟请展缓停铸。俟所余铜斤铸罄。再行酌核办理。得旨、所奏著毋庸议。摺包　　

○以通达时务。予福建存记道程祖福留湖北补用。仍交军机处存记。摺包　　

○予染瘴身故。南洋陆军毕业生李华、刘春霖、照军营病故例优恤。摺包　　

○蠲免云南、河阳、罗平、南甯、弥勒、四州县被灾田亩新旧条粮银米。摺包　　

