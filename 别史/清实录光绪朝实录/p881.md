<!-- { "loadSidebar": true } -->
○又奏、查明已革总兵耿凤鸣酌留公费。并无扣饷情弊请开复原官。并免其交部议处得旨、耿凤鸣著准其开复原官。仍交部议处。摺包　　

○抚恤琉球国遭风难民如例。　　

○甲午。享太庙。上亲诣行礼。　　

○遣官祭太岁之神。起居注　　

○诣仪鸾殿问慈禧端佑康颐昭豫庄诚焘恭钦献崇熙皇太后安。　　

○御紫光阁赐外藩王公等燕。起居注　　

○两江总督刘坤一等奏、召募江胜军六营。请以长江水师提督黄少春总统又奏、派崇明镇总兵陈旭统带南洋兵轮。均下部知之。摺包　　

○又奏添设南洋外务交涉正副法律官。下所司知之。　　

○陕西巡抚魏光焘奏、遵覆整顿厘金营务情形。得旨、仍著该抚遵照前谕。切实筹办。毋得空言塞责。摺包　　

○命御前行走敖汉多罗郡王察克达尔札布子二等台吉罗鲁布札木苏在乾清门行走。赏回子部落多罗达尔罕卓哩克图郡王勒旺诺尔布子、头等台吉盘第贡察布、御前行走。阿噜科尔沁多罗贝勒巴咱尔济哩第子、头等台吉完沁帕尔赉花翎。明发　　

○以劝办赈捐出力。予两淮盐运使江人镜等优叙。　　

○以年老技疏。予长江水师饶州营守备黄正明原品休致。　　

○乙未。孝全成皇后忌辰。遣官祭慕陵。旧例　　

○以神灵显应。颁黑龙江呼兰厅关帝庙扁额。曰神功普佑。现月　　

○谕内阁、前因御史崇荫奏、昭乌达盟长郡王达木林达尔达克以练兵为名。杀掠汉民。苛派勒索。纵令蒙弁横行聚敛。并有杀死佃民。轰毙人命控案。又捏称公主园寝被焚。请款冒销。贿托理藩院越次请补副盟长。购买洋枪。浮开价值。勒令各旗摊办各节。当经谕令寿荫确查。兹据查明覆奏。被倢■＜曰融＞■＜石木＞各款。均系属实。该盟长种种荒谬。实出情理之外。达木林达尔达克。著先行革去盟长。交理藩院看管。听候查办。摺内所称巴咱尔济哩第充补副盟长。有越次贿托情事。并所查各款。著派荣禄、刚毅、确切讯明。据实覆奏。现月　　

○又谕、吏部奏、遵议处分一摺。前山东巡抚李秉衡于钜野一案。事前未能防范。迨总理各国事务衙门电查。始行奏报。实属咎有应得。李秉衡著降二级调用。不准抵销。调任兖沂曹济道锡良、撤任曹州镇总兵万本华、曹州府知府邵承照、均著革职留任。泰西各国传教。载在约章。该教士万里远来。中国官民。自应加以体恤。乃山东钜野县。竟有盗杀教士二人之案。殊堪惋惜。除凶犯按律惩办外。准令建盖教堂三处。住房七处。以示朝廷悯念远人至意。嗣后著张汝梅饬属实力保护。傥再有不逞之徒。滋事肇衅。惟该地方官是问。懔之。现

月

　　

○谕军机大臣等、寿荫奏、查明昭乌达盟长达木林达尔达克被倢■＜曰融＞■＜石木＞各款一摺。摺内所称越次充补副盟长。有贿托情事。并所查各款。本日已明降谕旨。派荣禄、刚毅、查办。并将达木林达尔达克革去盟长。交理藩院看管。听候传质矣。至该盟长所练旗兵。即著分饰归旗。认真训练。所购枪枝。著分拨各旗应用。该都统务当妥为措置。以安蒙民人之心。是为至要。将此谕令知之。现月　　

○黑龙江将军恩泽奏、土药徵税新章。请缓期一年试办。下部知之。　　

○三品顶戴督办云南矿务唐炯奏、通商镰铅。援案恳予免税。又奏、铜价请仍按现行定章实发。免扣六分平。均下部议。早事　　

○豁免云南建水县被旱村庄上年应完银米。　　

○丙申。以节近立春。尚少雪泽。上诣大高殿祈祷行礼。　　

○遣贝勒载濂诣时应宫。贝勒载滢诣昭显庙。贝勒溥伟诣宣仁庙。贝子奕谟诣凝和庙拈香。现月　　

○诣仪鸾殿问慈禧端佑康颐昭豫庄诚寿恭钦献崇熙皇太后安。至戊戌皆如之。　　

○谕内阁、本日御史王廷相奏、条陈时务一摺。胪列七条。语多臆度。不切事情。即如所奏徐致祥浙江差满。改调安徽。外似优隆。实则屏绝等语。朝廷用人行政。一秉大公。权操自上。本非臣下所能干预。该御史辄以偏见窥测。尤属冒昧。王廷相著交部议处。寻吏部议上。得旨、御史王廷相著回原衙门行走。现月　　

○督办铁路事务顺天府府尹胡燏棻奏、工程紧要。湘省前调勘路之员。碍难调往。得旨、著胡燏棻咨行王文韶查照办理。现月　　

○山西巡抚胡聘之奏、委冀甯道丁士彬署理臬司。得旨、丁士彬现已肬■闲调兖沂曹济道。所有山西臬司一缺。著胡聘之另行肬■闲员署理。摺包　　

○以直隶长芦盐运使景星为山西按察使。现月　　

○丁酉。上御乾清宫。赐近支宗藩等燕。起居注　　

○陕甘总督陶模奏、覆陈关内外地方善后情形。现尚安静。迁徙回民以实关外。揆之情势。万不可行。应严查保甲。认真整顿。报闻。摺包　　

○以捕获谋逆匪犯。予甘肃庆阳府知府徐庆璋等奖叙。摺

包　　

○以纵赌索费。革陕西卸署甯陕营守备邓大贵职。摺包　　

○以忠义可嘉。予甘肃六品军功马万德暨其子五美恤荫如例。　　

○戊戌。宣宗成皇帝忌辰。上诣奉先殿寿皇殿行礼。遣官祭慕陵。早事　　

○谕内阁、户部奏、遵议右中允黄思永奏、筹借华款。请造股票一摺。据称按照该中允原摺所陈。详细参酌拟由部印造部票一百万张。名曰昭信股票。颁发中外。周年以五厘行息。期以二十年本利完讫。平时股票准其转相售买。每届还期。准抵地丁盐课。在京自王公以下。在外自将军督抚以下无论大小文武。现任候补候选官员。均领票缴银以为商民之倡其地方商民愿借者。即责成顺天府府尹、及各直省将军督抚。将部定章程先行出示羔派员剀切劝谕不准稍有勒索派办之员。能借钜款者。分别优予奖叙各等语。著依议行。当此需款孔亟。该王公及内外臣工等。均受朝廷厚恩即各省绅商士民。亦当深明大义。共济时艰＜圭黾＞滟兄该部所议章程。既不责以报效。亦不强令捐输一律按本计息。分期归还。谅不至迟回观望也。将此通谕知之。现月　　

○谕军机大臣等、户部奏、黑龙江漠河金厂　　

光绪二十二年收获金沙二万七千一百余两。提充军饷银二十五万二千八百余两。核计该年金沙收数。暨提充军饷银数。较之二十一年分所短甚钜。难保无以多报少之弊。请饬覆查等语。漠河金厂。经延茂查办后。方冀日有起色。岂容稍滋弊混。著王文韶迅速查明。据实具奏。该委员如有以多报少情事。即著从严倢■＜曰融＞■＜石木＞办。原片著钞给阅看。将此谕令知之。　　

○又谕、电寄张汝梅、电悉。所有即墨县杀毙洋人之凶犯李象凤。著即行正法。　　

○贵州巡抚王毓藻奏、前编精练营。改为抚标中营。以符营制报闻。摺包　　

○命顺天府府丞李培元仍在上书房行走。现月　　

○免大学士李鸿章徐桐带领引见。　　

○以不守营规。革贵州黎平营守备萧庆祺职。摺包　　

○以假冒官职。革贵州保升游击李荣贵职。并讯办。摺包　　

○是日立春。礼部进春山宝座。顺天府进春牛图。　　

○上以次辛祈谷于上帝。自是日始、齐戒三日。旧例　　

○己亥。上诣大高殿寿皇殿行礼。　　

○谕内阁、王公文武大员。均受朕恩。际此时事多艰。即使勤慎趋公。力图振作。犹恐不足以资治理。乃近来告假人员。几于无日无之。虽其中亦实有因病陈请者。而藉词饰说。希图安逸者。亦复不少。且每遇坛庙大祀。及致祭陵寝之差。先期请假人员尤多。并有分献及各项执事人员。业经派出。临时又复告假。承办衙门屡次奏请改派。似此任意懈弛。尚安望夙夜在公。克勤厥职耶。嗣后该王公大臣等傥有仍蹈积习。无故告假。及既派差使以后。托病请假者。经朕察出。定必予以惩处。勿谓不戒视成也。懔之。现月　　

○科布多参赞大臣宝昌奏、关内外军务萧清。经理台站出力各员请酌予奖叙。得旨、准其酌保数员。毋许冒滥。摺包　　

○以藉差招摇。革安徽知县刘石岩职。摺包　　

○庚子。闽浙总督边宝泉奏、厦门胡里山石滟驳台建造工竣并安石滟驳演放情形下部知之。　　

○予监造石滟驳台在工病故福建候补知县章德华议恤。　　

○以捐助川赈予工部右侍郎许景澄等建坊。　　

○上诣皇穹宇拈香。南郊斋宫斋宿。　　

○辛丑祈谷放上帝。上亲诣行礼。　　

○诣正阳门关帝庙。菩萨殿拈香。　　

○诣仪鸾殿问慈禧端佑康颐昭豫庄诚寿恭钦献崇熙皇太后安。至甲寅皆如之。　　

○湖广总督张之洞等奏、户部议提淮盐缉私经费。拟请划半充饷。余仍照旧支销。下部知之。摺包　　

○又奏、拟添练一千人。同在省原有各营。分配华洋教习。讲求操法。饷需即由本省军需项下支拨。下部议。摺包　　

○壬寅。上御保和殿。赐蒙古王贝勒贝子公额驸台吉暨文武大臣朝鲜使臣等燕。起居旧例　　

○总理各国事务衙门奏、道员陈明远呈请接办贵州矿务。拟将黔省矿厂。作为官督商办。令该道等试办五年。所称缴款纳课。及借用洋款。与官无涉。并约束矿师。杜绝洋股各节。均如所禀办理。从之。摺包　　

○又奏、俄员波资聂也福等、以所撰辑满洲志略。进呈。请赏给宝星。从之。　　

○直隶总督王文韶奏。津局铸钱。铜铅价昂于昔。拟援案每文改铸七分。以资持久。下部议。　　

○癸卯。上御紫光阁。赐蒙古王公等茶果。　　

○谕内阁、委散秩大臣裕兴奏、自请议处。并据实纠倢■＜曰融＞■＜石木＞一摺。据称本月十七日。该委散秩大臣因车夫争道。被志姓派来之人。将该员殴伤。并纠血■乣抢劫官所等语。著步军统领衙门查明办理。其自请议处之处。著该衙门于定案时声明请旨。现月　　

○云贵总督崧蕃奏已革云南普洱镇总兵覃修纲屡著战功。年力尚强。可否送部引见得旨、覃修纲著送部引见。摺包　　

○以战功卓著。予故记名提督云南临元镇总兵李应举。照军营病故例优恤。　　

○以遗爱在民。予故追赠太仆寺卿广东潮州府知府吴均于潮州府城建立专祠。并宣付史馆立传。从两广总督谭钟麟请也。　　

○甲辰。上御乾清宫。赐廷臣大学士等燕。　　

○谕军机大臣等、电寄奎俊、德国所遣王弟。即日抵华。著奎俊迅赴上海。同聂缉规妥为接待。务须一切从优。毋令觖望。电寄　　

○赏熙俊、琦瑶、桂全、委散秩大臣。明发　　

○乙巳。孝穆成皇后忌辰。遣官祭慕陵。旧例　　

