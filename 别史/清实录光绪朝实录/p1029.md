<!-- { "loadSidebar": true } -->
○己未。谕军机大臣等、丁振铎奏、滇省办理洋务需员。请饬派员来滇差委一摺。现在云南办理交涉事件。需才孔急。著奕劻于总理衙门记名海关道内。遴选熟悉约章。堪胜提调局务之员。派令迅速赴滇。并随带精通法文繙译学生。一并前往。以资任使。原摺著钞给阅看。将此由五百里谕令知之。现

月

　　

○又谕、电寄锡良、哿电悉。洋兵在东天门施放枪石滟驳。我军未曾回击等语。仍著锡良饬令刘光才稳慎防守。毋得孟浪从事。是为至要。电寄　　

○又谕、电寄恽祖翼等、浙江衢州教案。著派盛宣怀会同恽祖翼。迅速认真查办。妥为了结。毋再延缓。电寄　　

○陕甘总督魏光焘奏、请饬部催各省关协济甘新兵饷。并蜀闽两淮旧饷。得旨、著户部严催各省关迅筹拨济。傥再任催罔应。即著该部指名奏倢■＜曰融＞■＜石木＞。摺包　　

○以光禄寺卿崇焘、太常寺少卿贵昌、大理寺少卿溥金滟闰、左春坊左庶子徐琪、为内阁学士。兼礼部侍郎衔。现月　　

○以翰林院侍讲学士秦绶章为詹事府詹事。太仆寺卿印启为太常寺卿。现月　　

○以伊＜覀之＞■牛镇总兵焦大聚为喀什噶尔提督。现

月

　　

○庚申。谕军机大臣等、御史彭述奏、现值议款。请婉商各国。停止传教一摺。所奏是否可行。著奕劻、李鸿章、参酌办理。原摺著钞给阅看。将此由六百里谕令知之。现月　　

○又谕、电寄恽祖翼、两电均悉。衢州教案。昨已派盛宣怀会同该抚办理。即著妥筹会商。迅速了结。勿延为要。副将范银贵、游击胡硕功、均著即行革职。永不叙用。电谕　　

○以内阁侍读学士明启为光禄寺卿。内阁侍读学士台布为太仆寺卿。现月　　

○以剿匪不力。革浙江衢州镇标右营游击陆嗣恺职。摺包　　

○辛酉。科布多参赞大臣瑞洵奏、察罕珠苏隆、及阿拉克伯克地方。俄兵现已撤回。报闻。　　

○出使美日秘国大臣伍廷芳奏、中墨约章。经已签押互换。下所司知之。摺包　　

○以甘肃副将马安良为新疆伊＜覀之＞■牛镇总兵官。

现月

　　

○壬戌。谕军机大臣等、吏部主事鲍心增呈递条陈、据称此次偿款。数钜期长。无可罗掘。与其＜目辟＞暒穴＜曰融＞夕＜夗贝＞括闾阎。何如整顿关税。鸦片畅销。一大漏卮。英国士绅。设会禁止。似可因势利导。为议禁地步。镑价涨落。中国受亏甚大。请豫为议定。并改纳金镑各等语。所呈是否可行。著奕劻、李鸿章、刘坤一、张之洞、于开议时参酌办理。原呈一件。片一件。均著钞给阅看。将此由六百里各谕令知之。现月　　

○又谕、寄奕劻、现在库款奇绌。所有各营旗兵饷。皆当核实散放。不得稍有虚糜。神机营虎神营官弁兵丁。除随扈及旷缺外。实存若干。著该亲王确切查明。至两翼前锋八旗护军兵数。亦有不齐。并著督饬各该统领详细确查。报明实数。发给饷项。毋得稍有虚冒。将此由六百里谕令知之。现月　　

○山西巡抚锡良奏、查明洋兵夺据紫荆关。委系彼先开衅。藩司升允、督军鏖战。并未全退平型关情形。得旨、仍著著饬升允、稳懤上扼扎。以固边防。摺包　　

○命江西巡抚松寿来行在陛见。现月　　

○予山西军营病故湘晋两军统领湖南候补道张成基优恤。

现月

　　

○准兵官等借支库银利息展限两月。　　

○癸亥。谕内阁。锡良岑春火滟宣奏、请开秦晋实官捐输。以资赈济一摺。山西陕西两省。灾区甚广。筹赈维艰。著照所请。准其开办实官捐输。所有铨补章程。均照新海防捐。一律办理。另片奏、办赈员绅。请申明赏罚等语。此次办理赈务。非寻常偏灾可比。委办员绅。果能实力实心。勤劳罔懈。即著照军营异常劳绩保奖。如有侵吞款项。玩视民瘼者。即著从严倢■＜曰融＞■＜石木＞办。毋稍姑容。现月　　

○谕军机大臣等、鸿胪寺少卿裴维侒奏、和议将开。亟图补救一摺。所奏通商传教偿费各条。是否可行。著奕劻、李鸿章、刘坤一、张之洞、参酌情形。于议款时妥为办理。原摺均著钞给阅看。将此由六百里各谕令知之。现月　　

○又谕、晋昌等奏、奉省情形一摺。已悉。前已有旨将晋昌开缺查办。所统仁字军。派清锐接统矣。晋昌著仍遵前旨。听候查办。现在东三省俄人已许交还。所有请出之圣容御宝。著敏鲁布札布罗卜藏喇西敬谨供奉。俟盛京收复后。即行恭送还省。片奏、金条。届时一并送缴。将此各谕令知之。现月　　

○盛京副都统晋昌奏、会同联合各蒙旗。徐图恢复。得旨、东三省俄人已许交还。已谕令奕劻、李鸿章、妥为办理接收矣。　　

○以办事乖谬。革广西候补知县董系和职。　　

○以殴毙人命。革云南补用守备黄钟瑞职。并讯办。摺包　　

○甲子。谕军机大臣等、御史管廷献奏、疏通商运以济民食一摺。据称河南开封以东。接连山东兖、曹、泰安、沿河一带。秋收最丰。若采买小米。由黄河上驶。运至孟津。车运至陕州会兴镇。雇用回空盐车。转运较为便捷。著于荫霖、袁世凯、岑春火滟宣、斟酌办理。又称河南府属。及陕州各属乡民。沿途持械截粮。官运沿路拏车。以致商贩裹足。著于荫霖查明严禁。并派委妥员保护商运。至所称河南采买未运之粮。由河西运。以及江南未运余漕。由南运河入黄河上驶。较由汉口至龙驹寨。运路尤便。运费亦省等语。现在河冰将合。所请是否可行。著张人骏、于荫霖、袁世凯等、会商妥办。原摺均著钞给阅看。将此由六百里谕令知之。寻袁世凯奏、遵筹运河办法。应俟解冻后。察看情形。设法办理。报闻。摺包　　

○又谕、电寄恽祖翼、有电悉。衢州城守营都司周之德、著先行革职。归案讯办。电寄　　

○以欠徵米银。革福建邵军同知叶绍章、已故长汀县知县文铨职。并勒追。摺包　　

○以短交库款。革福建已故清流县知县吴宏成职。提属勒追。摺包　　

○以水雷失慎。福建漳州镇总兵洪永安、下部议处。摺包　　

○乙丑。谕军机大臣等、电寄奕劻等、径电悉。懿亲不加刑。各国通例。早经声明。何独英使反齿。其中必有别故。朝廷惟恐夜长梦多。是以予该亲王等、便宜行事之权。不为遥制。如有为难之处。并谕令据实直陈。来电吞吐其词。不胜焦虑。著即迅筹开议。务期及早了结。一切妥协。以便定计回銮。电寄　　

○以擒获匪首。肃清边界。赏江西巡抚松寿头品顶戴。代理广丰县知县李相花翎。武生周云梯蓝翎。予广东琼州镇总兵申道发、道员用。江西广信府知府查恩绥、军机处存记。州判俞凤官等、升叙加衔有差。摺包　　

○丙寅。谕军机大臣等、前经降旨将毓贤发往新疆。著即日起解。毋再迟延。现月　　

○又谕、前有旨将载漪、载勋、革去爵职。交宗人府圈禁。俟军事平定后。发往盛京圈禁。现在正将开议。不可任其自便。致贻口实。前在蒲州途次。已有旨令载漪、载勋、毋庸随扈。即著锡良就近于蒲州将该革王等、派员管束。俟回銮日。再行解京圈禁。将此由五百里谕令知之。现月　　

○又谕、已革庄亲王载勋、前在蒲州时。传旨令其毋庸随扈。本日已有旨令锡良即在蒲州就近管束。现在该革王停留何处。著派桂春即日查明。催令载勋、一同前往蒲州。交锡良派员妥为管束。载勋之子溥纲、并随同桂春前往。将此谕令知之。现月　　

○又谕、宋庆奏、衰病加剧。请假调理一摺。业于摺内批示赏假三个月。在营调理矣。现在洋兵虽未深入。晋省防务。仍不可稍形疏懈。著锡良、马玉昆、随时会商筹办。务臻妥协。宋庆老成宿望。晓畅戎机。遇有营务紧要事件。并著马玉昆禀承宋庆办理。免致贻误。将此由五百里各谕令知之。现月　　

○河南学政朱福诜奏、固始县知县杨溶等、捐建诂经精舍课士。已饬地方官加意维持。以垂久远。报闻。摺包　　

○以品学优长。予河南荥阳县教谕李恒春等五员。项城县举人杨淩阁等四名。洛学明道两书院主讲湖南孝廉方正黄舒昺等二名奖叙。　　

○以浙江海面、救护遭风难民。予直隶州知州李文慧等、升叙有差。摺包　　

○丁卯。谕内阁、昆冈等奏、大员阖家殉节。恳恩优恤一摺。宗室奕功。秉性笃诚。当差勤慎。历充奉宸苑卿、銮仪使、正白旗护军统领、正白旗满洲副都统、御前侍＜目辟＞行＜匧心＞口＜韦未＞＜夗贝＞、均称厥职。本年七月闲。目击时艰。忧愤自尽。洵属见危授命。忠义懔然。著赏太子少保衔。照都统例赐恤。入祀昭忠祠。并加恩予谥。以彰忠荩。其妻祥佳氏、率同伊子载捷、及其妾瑞氏、宋氏、李氏、并女五人。阖家投井殉难。忠节萃于一门。均著准其旌表。寻予谥忠烈。现月　　

○谕军机大臣等、前四川协领河清、所带迎扈旗兵三百名。著直■心铭饬令该协领、即行带回成都驻防。该兵丁等、往返长途。著加赏一月恩饷。以示体恤。即由直■心铭按名给发。并将银数开报军机处。现月　　

○又谕、增祺等奏、详陈奉省情形。并自请治罪各摺片。现在东三省俄国已许交还。业经谕令奕劻、李鸿章、知照该将军等、与俄员晤商接收。据奕劻等电奏、该将军尚在义州。即著驰回省城。妥与俄员商办。并随时电商奕劻等、指示一切。期臻妥协。增祺等于此次事变。未能豫为筹画。以致地方蹂躏。皆属咎无可辞。增祺、玉恒、清锐、崇宽、萨廉、溥颋、钟灵、均著交部议处。晋昌前已有旨开缺。听候查办。即著先行革职。将此谕令知之。寻兵部议。增祺、玉恒、降二级留任。清锐、崇宽、萨廉、溥颋、钟灵、罚俸一年。事关失守城地。照例不准抵销。从之。摺包　　

○又谕、俞廉三奏、匪徒焚毁教堂。伤毙洋人。查办情形一摺。本年六月闲。湖南衡州府城外教堂两处。均被匪徒焚烧。并将洋教士范怀德等毙命。该地方文武各官。先事既未能防范。临时尤未能弹压禁阻。实属咎无可辞。衡永郴桂道隆文、补用都司王鼎华、均著即行革职。衡州府故府裕庆、才开缺以同知降补。至伤毙洋人。被毁教堂。应如何分别偿恤。即著俞廉三督饬道府各员。迅速妥为了结。勿延为要。将此谕令知之。现月　　

○太常寺卿王培佑等奏、洋兵退出。会同祗谒太庙。敬谨查看。觚棱未改。法物多存。先陈大概情形。得旨、敬悉。摺

包

　　

○又奏、祭器阙失。品物未具。孟冬时享典礼。请暂缓举行。报闻。摺包　　

