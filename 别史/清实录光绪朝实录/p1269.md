<!-- { "loadSidebar": true } -->
○举行本年军政。江南卓异官九员。不谨官四员。罢车滟耎官一员。年老官三员。有疾官一员。才力不及官二员。浮躁官一员。江西卓异官四员。不谨官二员。罢车滟耎官二员。才力不及官一员。年老官一员。下部分别议叙处分如例。　　

○补铸直隶隆平县儒学印记。　　

○开复前广西太平思广道何昭然原官。发往直隶补用。现

月

　　

○以捐款兴学。予直隶威县监生王修家。涿州孀妇故武生周毓秀之妻王氏建坊。　　

○豁免直隶安州积涝地亩粮租。随手　　

○庚戌。谕军机大臣等、都察院奏、湖南郴州孀妇陈王氏等遣抱以承审院司。藐玩重案控告。据情代奏一摺。事关逆伦重案。无论虚实。均应及早讯结。因何暒滟它延数年之久。殊属不合。著赵尔巽按照所陈各节。迅速秉公提讯。毋稍袒护。傥再因循不结。定行提京讯办。其承审迟逾各员。有无应行交议之处。一并查明覆奏。原摺并呈。均著钞给阅看。寻奏、遵旨讯明各节。皆因争继而起。现经分别开导更正议结。至原控问官知府曾庆溥等。实因两造供词各执。致未审结。应请免予置议。如所请行。现月　　

○都察院代奏、候选道许珏条陈。试办公债、以补洋土药税厘短绌。下部知之。现月　　

○又代奏、日本使署一等书记官张祖廉条陈。立宪之基。归本教育。宜急杜学校流失。下部知之。现月　　

○绥远城将军贻谷等奏、绥远中学堂。及初等小学堂。均经设立。尚阙高等小学堂。失递升之序。拟将高等小学堂附设中学之内。藉资撙节。下部知之。随手　　

○举行本年军政。长江水师卓异官三员。年老官二员。下部分别议叙处分如例。摺包　　

○浙江布政使信勤以修墓解职。调陕西布政使颜钟骥为浙江布政使。以河南按察使朱寿镛为陕西布政使。宗人府府丞左孝同为河南按察使。现月　　

○以大学堂总监督朱益藩为宗人府府丞。现月　　

○辛亥。两江总督端方等奏、江北赈款。借垫过钜。请将工赈捐输。暨七项常捐展限一年。以资弥补。下部议。外纪　　

○护理山西巡抚宝棻奏。统筹旗丁生计。酌拟课授实业办法。得旨。著即认真筹办。期收实效。随手　　

○举行本年军政。河南卓异官一员。才力不及官一员。罢车滟耎官一员。浮躁官一员。有疾官一员。年老官一员。分别议叙处分如例。　　

○以教授兵学。著有成效。赏江南陆师学堂教习德员濮斯玛宝星。摺包　　

○壬子。上奉慈禧端佑康颐昭豫庄诚寿恭钦献崇熙皇太后御乾清宫。俄国使臣璞科第、前户部大臣石坡福觐见。记注　　

○以学部右参议刘廷琛为大学堂总监督。现月　　

○以贵州都匀等处匪乱肃清。予候补道瞿鸿锡、副将王锡吉等、存记升用有差。摺包　　

○旌表守正捐躯烈妇河南嵩县民妇李宋氏。摺包　　

○癸丑。谕军机大臣等。邮传部左参议蔡乃煌奏、江浙人心思动。恐长乱萌。请先事豫防一摺。著端方陈启泰、冯汝骙、严密防范。勿稍疏虞。并著赵尔巽体察情形。妥酌办理。原摺均著钞给阅看。现月　　

○又谕睿亲王魁斌、庄亲王载功、既据陈明戒烟净尽。魁斌、载功、著准其回任供职。现月　　

○又谕、电寄各省督抚、现当整饬庶政。币制关系重要。近来内外臣工。有谓宜铸一两暨五钱重十足银圆。以为主币。一钱暨五分重九成银圆。以为辅币者。其说盖以各国货币。自有制度。不相沿袭。中国用银。向以两计。一切田赋、厘金官俸、官饷、以及洋税赔款。无不准两核算。官员沿用。久成习惯。如以七钱二分九成银定为币制。收发出入。必须折合。币窦滋多。势难信用。而墨圆轻重相等。更易浸灌。数年之内。必至墨圆充斥全国。致成莫大漏卮。且中国商务。除通商口岸外。南北各省。仍是用两者多。用圆者少。至于农工各业。军民生计。国用出纳。大率皆以两计数。更不持言。未可以少易多。致启纷扰。迨两币铸有成数。并造行纸币。厚储银本。随时以银市金。铸存金币。自可渐跻实金本位。而主七钱二分之说者。意在不用两钱分厘名目。祇须以枚计算。期与他国货币相通。为金本位之豫备。不宜执守旧日成规。而银钱流转。以商家贸易民生日用为大宗。国家税项。特其一端。若概用一两币制。揆之通国生计程度。未能尽合。且货币通弊。重则私销亦须豫防。二说相歧。莫衷一是。惟中国与各国议立商约。必须画一币制。如存两则不能以七钱二分银圆为国币。如用圆则官民习惯之两。势难遽废。且数年之内。国币所铸无多。则生银断不能遽废。岂能不以两计。如两圆同为主币。又非画一之制。兹事重大。不厌详考。著各督抚体察该省官商军民市乡情形。暨银两银圆约计行用。孰居多数。何者宜存。何者宜废。各抒所见。限一月内。据实电奏。以凭核定。电寄　　

○陆军部奏。筹拟测绘军周地图。并拟订测绘学堂章程。开单呈览。　　

○又奏。驻外使署武官常年经费。拟在练兵项下动用。均从之。现月　　

○修订法律大臣沈家本奏、请将法律馆存款。全数拨充法律学堂附设监狱学专修科经费。从之。现月　　

○又奏、刑律分则草案告成。合诸总则。凡五十三章。三百八十七条。缮单呈览。下宪政编查馆知之。现月续录　　

○署山东巡抚吴廷斌奏、筹办曹州巡缉清乡各事宜。拟以曹州府步队一营。拨归曹州镇陆建章统带。再添募一营。以厚兵力。又奏、查勘黄河工程。筹议办法。并请拨经费。均下部知之。摺包　　

○察哈尔都统诚勋奏、宽筹旗民生计。前留随缺地亩一千顷。将来实行撤甲。恐不敷用。当劄饬推广垦务局。再酌留空地一千顷。报闻。摺包　　

○验放各省明保人员。得旨、遣员王元常著发往湖北以道员补用。前柳州府知府赵涞彦著开复原官原衔发往南洋差遣委用。　　

○举行本年军政。贵州卓异官四员。不谨官一员。有疾官一员。年老官三员。下部分别议叙处分如例。摺包　　

○西安左翼副都统庆祺因病解职。调镶黄旗蒙古副都统承燕为西安左翼副都统。以记名副都统春禄为镶黄旗蒙古副都统。现月　　

○蠲缓山东青城、东平、东阿、济甯、历城、章邱、邹平、淄川、长山、新城、齐河、齐东、济阳、禹城、临邑、长清、肥城、平阴、惠民、商河、滨、利津、蒲台、邹、汶上、阳谷、寿张、菏泽、曹、郓城、濮、范、朝城、聊城、馆陶、鱼台、胶、沾化、滋阳、益都、博山、临淄、博兴、高苑、乐安、昌乐、安邱、昌邑、潍、高密、即墨、观城、海丰、临清、陵、德、德平、平原、阳信、乐陵、曲阜、甯阳、泗水、滕、峄、单、城武、定陶、钜野、堂邑、博平、茬平、清平、莘、冠、高唐、恩、夏津、武城、邱、金乡、嘉祥、兰山、郯城、费、莒、沂水、日照、寿光、掖、甯海、九十一州县。暨收并＜目辟＞行＜匧心＞口＜韦未＞＜夗贝＞所盐场被灾地方新旧钱漕银租杂课有差。摺包　　

○甲寅。御史赵炳麟奏、英舰藉缉捕为名。在梧州骚扰异常。请饬部诘责。下部知之。现月　　

○又奏、开会结社。未可一概禁止。请饬妥拟章程。凡研究政治、法律、农、商、教育等会。必报部立案。国家力任保护。其妨定治安。不守法律所规定者。即行查禁。下宪政编查馆知之。现月　　

○法部奏、酌调各级审判检察厅人员。请饬立案。得旨、所调人员过多。著酌量核减。现月　　

○云贵总督锡良奏、滇省边防紧要。各营员弁。未便纷纷调考。请将本年军政。缓至下届办理。下部知之。　　

○展缓云南石屏州属带徵钱粮一年。摺包　　

○乙卯。谕军机大臣等、电寄张鸣岐、二十三日电悉。据称匪股现有四千。官军已集一万二千人。兵较匪已加两倍。并非单薄。若按沿边一千九百。节节重防。不但无此兵力。且亦无此办法。宜扼要设防。匪来固守。以待援应。另集游击队数枝。适中屯扎。多遣侦谍。察匪趋向。随其所之。迅赴策应。较分段株守。得力实多。纵使匪股乘隙深入。亦可前后夹攻。截其归路。不难聚而歼旃。著该抚悉心筹画。妥筹布置。勿得藉口兵单。稍涉诿误。至请拨直隶江鄂新军来桂防剿一节。客军远戍。水土既多不服。设度亦难得力。应毋庸议。其所请照拟战守兵额接济饷项之处。著陆军部、度支部、会同速议具奏。寻奏、所请添设兵额。自应照准。惟须查照陆军部原奏。将应设之步马石滟驳工辎各队。分别编制。以为他日成镇基础。至所需饷项。除该省裁留各项洋款银五十余万外。拟再拨给一次银五十万两。以应急需。从之。电寄　　

○又谕、电寄恩寿、电悉。浙江地方紧要。所请将颜钟骥暂留陕西之处。著毋庸议。电寄　　

○邮传部奏。修理张恰电杆。应用围场木植。援案办理。从之。现月　　

○两江总督端方等奏、江苏州县徵忙赔累。仍令每两加钱二百文。暂行试办。下部议。随手　　

○丙辰。理藩部奏、内外馆监督职任今昔情形不同。无事可办。可否裁撤。得旨、著裁撤。　　

○丁巳。谕军机大臣等、学部奏、筹商日本官立各高等学校。每年收容中国学生名额。请饬各省分任经费一摺。著各省督抚按照原单分任经费数目。按年筹解。毋得推诿。原摺并章程清单。均著钞给阅看。现月　　

○护理四川总督赵尔丰奏、川汉铁路应用机器材料。请照章暂行免税。以纾商力。下部知之。外纪　　

○绥远城将军贻谷等奏、清查土默特地亩。详陈办法。该旗。本有户口地亩。重在清厘。毋庸另筹生计。下所司知之。

摺包

　　

○伊＜覀之＞■牛察哈尔领队大臣俊昌以终养解任。赏头等侍＜目辟＞行＜匧心＞口＜韦未＞＜夗贝＞博贵副都统衔。为伊＜覀之＞■牛察哈尔领队大臣。现月　　

○以塔城协副将谷振杰为新疆阿克苏镇总兵官。现月　　

○缓徵安徽灵璧、凤阳、凤台、泗、定远、五河、怀甯、寿、和亳、颍上、东流、巢、宣城、霍邱、含山、潜山、天长、繁昌、全椒、来安、盱眙、铜陵、贵池、当涂、无为、怀远、芜湖、合肥、庐江、阜阳、桐城、三十二州县被灾地方额赋暨新旧漕粮。现月总纂官钱骏祥恭纂　　

总纂官熊方燧恭辑监修总裁世恭阅三签八月初十日正总裁那月日专司蒿■木本陆恭覆阅癸丑十二月十六日　　

徐月日　　

荣月日副总裁唐月日　　

宗室宝恭阅三签七月廿二日

　　

陈恭阅六签十二月廿一日　　

熙月日　　

郭恭阅三签七月二十五日　　

宗室麒月日

