<!-- { "loadSidebar": true } -->
○又谕、总理各国事务衙门奏、代递候补道汪嘉棠条陈请修整街道等语。著步军统领衙门、暨五城御史、街道厅、按户派丁巡缉。埽除污秽。不得视为具文。现月　　

○又谕、邓华熙奏、铸成银圆。呈进式样。并陈办理情形一摺。览奏办理各节。尚属周妥。惟银圆式样。龙纹尚欠精细。易启作伪仿造之弊。著邓华熙督饬局厂各员。认真经理。精益求精。务使纹理缜密。易分真伪。以期通行无阻。将此谕令知之。现月　　

○又谕、胡燏棻奏、各省开办路矿。订借洋款。须由铁路矿务总局核定。方能允准等语。著总理各国事务衙门酌核办理。寻奏、矿路借用洋款。应照会各国驻京使臣查照立案。以防流弊。从之。　　

○又谕、胡燏棻奏、津榆铁路学堂。仍移设山海关。并添派洋教习等员。及招选学生分课等语。著总理各国事务衙门查核办理。现月　　

○又谕、电寄谭钟麟、前据电奏、南海生员区金铎七月初附轮入都。现尚未据报到。著该督再行严催该生。迅速启程北上。毋稍刻延。电寄　　

○又谕、电寄文光、裕钢已赏给副都统衔。作为驻藏帮办大臣。即著文光传知该大臣驰驿赴任。毋庸来京请训。　　

○江西巡抚德寿奏、据泰和、新淦、峡口、安福、湖口、各县。先后禀报河水泛涨。田禾芦洲闲被水淹。当饬赶紧设法疏销。及时补种晚稻。仍俟秋收后。察看查核。得旨、被灾处所。即著妥为抚恤。毋任失所。　　

○河南巡抚刘树堂奏、续获江务交界滋事匪首。讯明就地正法。现在余匪均已解散。地方一律肃清。请将出力员弁。择尤酌保。以资鼓励。得旨、著准其择尤酌保数员。毋稍冒滥。仍将匪徒蹂躏之区。加意抚恤。　　

○移河南光州属固始县县丞驻黎家集。汝甯府属汝阳县县丞驻水屯寨。从河南巡抚刘树堂请也。　　

○派庆亲王奕劻为崇文门正监督。刑部右侍郎文琳为副监督。　　

○丁丑。谕内阁、依克唐阿等奏、查明昭陵应修各工。情形较重。请择吉兴修一摺。著钦天监于本年八月内选择吉期。行知依克唐阿等遵照敬谨兴修。以昭慎重。现月　　

○又谕、向来督抚藩臬任满三年。应行奏请陛见。往往因有紧要事件。至期不即奏请。嗣后各该督抚藩臬。仍著扣定年限。奏请陛见。听候谕旨。现月　　

○又谕、刑部奏、代递主事萧文昭条陈一摺。中国出口货。以丝茶为大宗。自通商以来。洋货进口日多。漏卮钜万。恃此二项。尚堪抵制。乃近年出口之数锐减。若非亟为整顿。恐愈趋愈下。益无以保此利权。萧文昭所请设立茶务学堂。及蚕桑公院。不为无见。著已开通商口岸及出产丝茶省分各督抚。迅速筹议开办。以阜民生而固利源。现月　　

○谕军机大臣等、总理各国事务衙门奏、代递道员恽祖祁条陈一摺。据称民团办法。各业皆可设团。民与兵习。久即民兵。鄂中八省通衢。水陆云附。民业既多。民团易集。大可因利乘便。徐图进步等语。筹办民团。前经降旨谕令各直省限三月内覆奏。兹既据该道筹度鄂省民兵。及豫计饷源一切事宜。所有矿团、农团、岭团、滩团、堤团、客团六事。是否能于办团之内。兼谋兴利之方。实有试练民兵之效。著张之洞斟酌该省情形。先行试办。原摺著钞给阅看。将此谕令知之。现月　　

○又谕、通商约章成案汇编一书。著总理衙门详细阅看。其中有应改正者。有应分类续行纂入者。著妥为编辑。摆印数百部呈览。颁行内外各衙门。令其广为刊布。以便遵守。并著嗣后遇有订立条约。及奏定章程。并往来照会等件。即行随时分类增入。摆印颁发。毋得耽延遗漏。现月　　

○又谕、黄思永奏、铁路矿务。应由国家设立公司。任听各国商人入股等语。著王文韶、张荫桓、斟酌情形。妥议具奏。寻奏、遵查原奏所称。现时国家不特无此财力。且流弊百出。请毋庸议。从之。摺包　　

○又谕、南书房翰林陆润庠奏、请设馆编纂洋务巨帙。日讲起居注官黄思永奏、请设集贤院分科肬■闲练各一摺。均著孙家鼐核议具奏。寻奏、遵查编纂洋务巨帙。现已由出使大臣于各使馆内就近编译。较为便捷。似可毋庸另行设局。至黄思永所请改设集贤院。现裁汰各衙门业已规复。应毋庸议。从之。摺包　　

○又谕、电寄荣禄、著传知袁世凯即行来京陛见。电寄　　

○以经徵税厘出力。予奉天知府明徵等升叙加衔有差。摺

包

　　

○戊寅。谕内阁、国家振兴庶政。兼采西法。诚以为民立政。中西所同。而西人考究较勤。故可以补我所未及。今士大夫昧于域外之观者。几若彼中全无条教。不知西国政治之学。千端万绪。主于为民开其智慧。裕其身家。其精乃能美人性质。延人寿命。凡生人应得之利益。务令其推扩无遗。朕夙夜孜孜。改图百度。岂为崇尚新奇。乃眷怀赤子。皆上天之所畀。祖宗之所遗。非悉使之康乐和亲。朕躬未为尽职。加以各国环处。陵迫为忧。非取人之所长。不能全我之所有。朕用心至苦。而黎庶犹有未知。职由不肖官吏。与守旧之士大夫。不能广宣朕意。乃反胥动浮言。使小民摇惑惊恐。山谷扶杖之民。有不获闻新政者。朕实为叹恨。今将变法之意。布告天下。使百姓咸喻朕心。共知其君之可恃。上下同心。以成新政。以强中国。朕不胜厚望。著查照四月二十三日以后。所有关乎新政之谕旨。各省督抚均迅速照录。刊刻誊黄。切实开导。著各州县教官。详切宣讲。务令家喻户晓。各省藩臬道府。饬令上书言事。毋事隐默顾忌。其州县官应由督抚代递者。即由督抚将原封呈递。不得稍有阻格。总期民隐尽能上达。督抚无从营私作弊为要。此次谕旨。并著悬挂各省督抚衙门大堂。俾血■乣共观。庶无壅隔。现月　　

○又谕、前因振兴庶务。首在革除壅蔽。当经谕令各衙门代递事件。毋得拘牵忌讳。嗣因礼部阻格司员王照条陈。当将怀塔布等予以重惩。复先后谕令都察院暨各衙门随到随递。不必拘定直日之期。诚以百度维新。必须明目达聪。始克收敷奏以言之效。每恐大小臣工。狃于积习。不能实力奉行。用再明白宣谕。以后各衙门有条陈事件者。次日即当呈进。承办司员稍有抑格。该部院堂官立即严倢■＜曰融＞■＜石木＞惩办。不得略予优容。所有六月十五日、七月十六日谕旨。七月十九日朱谕。七月十七日、暨二十四日交片谕旨。均令各衙门录写一通。同此件谕旨。一并悬挂。俾得触目警心。不至复萌故态。以示朕力除壅蔽之至意。现月　　

○又谕、总理各国事务衙门、会同兵部奏、遵议武场改制事宜一摺。详加披览。所拟章程。尚有未能详备之处。著军机大臣、会同总理各国事务衙门、兵部、再行分晰条款。详议具奏。现月　　

○又谕、前据御史文悌奏倢■＜曰融＞■＜石木＞、云贵总督崧蕃、与臬司兴禄、营私各节。当经谕令王毓藻确查。兹据派员查明覆奏。据称崧蕃洁清自重。云贵文武并无异辞。其被倢■＜曰融＞■＜石木＞贿赂需索各款。均查无实据。臬司兴禄识字无多。办理各局。不能核实。武弁亦多出其门下。代求差委。操守难信。殊难胜任。兴禄著即行革职。另片奏倢■＜曰融＞■＜石木＞、古州镇总兵黄呈祥、与督署门丁张升等相识。礼物往来等语。专阃大员。与督抚阍人交接。殊失体统。黄呈祥著一并革职。至崧蕃与兴禄同官日久。该员既识字无多。其办事概可想见。何以未经倢■＜曰融＞■＜石木＞奏。该督门丁王姓、张姓、私收门包。物议沸腾。均有失察之咎。崧藩著交部议处。　　

○又谕、瞿鸿机奏、江阴南菁书院遵改学堂。并将沙田试办农学一摺。江阴南菁书院。经前学政黄体芳创设。考课通省举贡生监。现既改为学堂。著准其照省会学堂之例。作为高等学堂。以资鼓舞。该书院原有自管沙田一项。据称参用西法。树艺五谷果蔬棉麻等项。将未经围佃之地。先行试办。如有实效。再行推广等语。学堂农会。相辅而行。洵为一举两得之道。该学政此奏。具见筹画精详。留心时务。即著照议认真办理。务收实效。毋托空言。现月　　

○又谕、侍讲学士瑞洵奏、南漕改折。有益无损。请饬妥议施行。及每年豫提折价。于津通一带购米。以实食庾。并＜目辟＞行＜匧心＞口＜韦未＞＜夗贝＞弁屯田裁并。改由地方官徵租各摺片。著派奕劻、孙家鼐、会同户部妥议具奏。现月　　

○又谕、瑞洵奏、请彳滟扁设报馆。实力劝办一摺。报馆之设。原期开风气而扩见闻。该学士所称、现商约同志于京城创设报馆。繙译新报。为上海官报之续等语。即著瑞洵创办。以为之倡。此外官绅士民。并著顺天府府尹、五城御史、切实劝办。以期一律举行。现月　　

○又谕、瑞洵奏、请考试司员等语。司员贤否。为任职授事所关。曾经谕令各部院堂官考试。著即懔遵谕旨。认真试以策论。秉公分别去取。笔帖式亦著一律考试。又编修赵炳麟奏、整顿部务。拟令司员逐日到署。办事拟稿。藉知司员优劣等语。所言尚属核实。著各部院堂官即行认真整顿。现月　　

○又谕、日讲起居注官黄思永奏、筹款试办速成学堂一摺。京师大小学堂。业经先后降旨。谕令孙家鼐、及五城御史、分别举办。兹据奏称小学堂收效尚缓。大学堂事属创举。开办不易。欲速不能。请自行筹款。设立速成学堂。以期收效等语。用意殊属可嘉。著即准如所请。筹款试办。以为之倡。果有成效。再行扩充。并当予以奖励。著俟开办后察看情形。随时具奏。现月　　

○又谕、岑春火滟宣奏、徐海等处被灾。严饬州县。不准讳匿苛敛等语。各省小民。孰非朝廷赤子。遇有灾祲。饥馑流离。朕一人耳目难周。全赖地方官抚绥赈济。以苏民困。若如所奏。江南徐海等处。上年水灾。各州县并未据实详报。仍将漕米苛收各节。如果属实。不知该牧令是何肺肠。惟不肖官吏。玩视民瘼。恐不止江苏一省。著两江总督确切查明。如有讳匿苛敛情事。即行严倢■＜曰融＞■＜石木＞惩办。并著各省督抚严饬各州县等。如或狃于积习。讳灾不报。亦当随时严倢■＜曰融＞■＜石木＞。以副朕痌瘝在抱之至意。

现月

　　

