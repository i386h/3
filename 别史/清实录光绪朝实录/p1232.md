<!-- { "loadSidebar": true } -->
○甲辰。谕军机大臣等、有人奏、山东曹匪日益猖獗。请迅筹剿办一摺。现在曹匪情形若何。剿办是否得力。著杨士骧据实具奏。务即督饬各营。相机进剿。赶紧扑灭。毋任蔓延为患。原摺著钞给阅看。现月　　

○御史庆斌奏、旗营积弊太深。亟宜整顿。以饬戎行。得旨、著陆军部会同左右翼前锋统领、八旗护军统领、查明整顿。妥筹具奏。寻奏、查明前锋护军等营实在情形。谨就饷力所及。先行整顿。从之。　　

○以随使期满。予候选同知梁居实等将■大叙。　　

○拨陕西赈银八万两赈抚江苏灾民。摺包　　

○以辑睦邦交。赏俄外务员哈脱维宝星。摺包　　

○乙巳。上奉慈禧端佑康颐昭豫庄诚寿恭钦献崇熙皇太后御乾清宫。法国使臣巴思德暨驻津总兵鹿裴芙等觐见。内记　　

○谕军机大臣等、电寄岑春蓂等据电陈、剿办各匪情形。大股已灭。余匪窜入山谷。现饬合力剿捕。不难指日殄灭等语。著即严饬各军。乘势合力＜目辟＞暒穴＜曰融＞夕＜夗贝＞剿。一律潮平。毋留余孽。并著吴重喜■心一并严拏萧克昌务获惩办。各处匪党。难保不潜行煽结。仍著沿海沿江各省督抚。随时防范查拏。以消隐患。电寄　　

○又谕、电寄端方等、电悉。广西实官逾额捐项。前据吕海寰、盛宣怀奏请。已有旨著毋庸议。所请将赔款镑余。拨充急赈之处。著度支部速议具奏。寻议驳。　　

○以亏短盐课。革浙江清泉场盐大使尹彦铭职。并勒追。　　

○以捐资兴学。予候选同知王绍勋等建坊。　　

○以捐助学田。旌表浙江绅士徐庆妻盛氏。　　

○丙午。圣祖仁皇帝忌辰。上诣寿皇殿行礼。遣官祭景陵。内记　　

○谕军机大臣等有人奏、江西会党甚多。伏莽遍地。深恐乘机煽动等语。著吴重喜■心、瑞良。随时防范。严密查拏。毋令养痈贻患。原片均著钞给阅看。现月　　

○又谕、电寄延祉等、电悉。著遴派妥员。随同蝱滟朋楚克车林前往确查。电寄　　

○又谕、电寄张人骏等、据电称、曹州匪徒。扰入河南边境肆掠。现饬归德镇蓝斯明带兵扼要防捕等语。著即严饬该军。认真防缉。毋任蔓延。曹州匪党横行日久。尚未扑灭。实为地方之害。著杨士骧懔遵前旨。赶紧督饬各军。迅速剿办。毋再因循贻误。并著会同河南防军。合力围捕。歼除首要。务绝根株。仍各将匪势军情。随时电奏。电寄　　

○丁未。谕军机大臣等、电寄吴重喜■心、电悉。仍著严饬各军。将窜匿等匪。一并＜目辟＞暒穴＜曰融＞夕＜夗贝＞捕。务尽根株。并会同岑春蓂认真办理。各清各乡。安良除暴。以靖地方。　　

○河南巡抚张人骏奏、永城县猝被水灾。恳准动支库款。先行抚恤。允行。现月　　

○命大学士鹿传霖承修景陵裕陵工程。　　

○命陆军部尚书铁良仍充督办税务大臣。　　

○命广西巡抚柯逢时开缺。督办各省土药统税事宜。赏侍郎衔。以候补四川京堂程仪洛为帮办。　　

○以广西按察使张鸣岐为布政使。署巡抚。太平思顺道余诚格署布政使。桂平梧道王芝祥署按察使。　　

○以报效营房田亩。赏内务府大臣继禄之母尹氏御书扁额一方。　　

○予故浙江海门镇总兵余宏亮附祀故大学士左宗棠祠。从署闽浙总督崇善请也。　　

○以捐助学款。予试用道王钰孙之母蒋氏建坊。　　

○豁除吉林双城堡铁路占用旗户地亩额徵租赋。　　

○戊甲。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。孔子德配天地。万世师表。允宜升为大祀。以昭隆重一切应行典礼。著该衙门议奏。寻礼部议上。依议行。现月　　

○又谕从来治国之道。惟以保民为先。方今时局多艰。民生重困。本年两广两湖江西安徽等省。屡告偏灾。近日江苏淮徐海一带。被灾尤重。晶■宜经发帑谕令妥筹赈抚。深宫惓怀民瘼。无时不轸切痌瘝。每念各直省情形。率皆元气凋伤。生计窘蹙。哀我黎民。颠连穷困。岂可胜言。其不逞者。又或迫于饥寒。流为盗贼。扰及乡里。贻害善良。全在地方文武各官。平日加意绥抚。勤求疾苦。兴养立教。禁暴诘奸。庶闾阎可期安堵。乃闻各省州县。往往习于蒙蔽。疲玩因循。或吏胥苛虐而若罔闻知。或盗贼横行而不为惩办。民转以告匪为惧。匪更以劫民为生。愚氓无知。被其鼓惑。放票入会。结党日多。迨至酿成事端。不得不派兵围剿。其甘心为逆。执迷不悟者。固属罪不容诛。而胁从之血■乣。伏匿山村。负嵎抗拒。难免波及无辜。玉石俱焚。言之亦殊可悯。近如山东曹州。匪徒肆掠。尚未擒除净尽。江西萍乡。湖南醴陵、浏阳等县。匪党披猖。节经江章滟贡湘鄂各军。合力剿捕。首要各犯。均已拏获正法。渐就敉平。惟起事之初。必非聚发。若地方官缉捕严明。防患未然。早为扑灭。何至势成燎原。各省伏莽尚多。皆当引为前车之鉴。著责成该将军督抚等整饬吏治。严定考成。务令各该州县及军队等官。于平时必当周知民隐。剀切拊循。讲求地利以厚其生。兴办巡警以除其害。遇有匪徒俶扰。立即查拏惩治。并随时认真防真防范。豫遏乱萌。傥文武互相推诿。养痈贻患。纵匪殃民。即行据实严倢■＜曰融＞■＜石木＞。从重惩治。如或察吏不严。瞻徇情面。不为纠发。一经查出。决不宽恕。将此通谕知之。现月　　

○又谕、前据翰林院侍讲学士周克宽奏倢■＜曰融＞■＜石木＞、前湖南岳常澧道韩庆云擅改定章。用心叵测各节。当经谕令张之洞确查具奏。兹据查明奏称、印委各员。种种荒谬。前湖南岳常澧道现任江苏徐州道韩庆云、暨昏且悍。专任劣员。初则壅水害城。继则强图商埠。不顾大局利害。实属荒谬糊涂。韩庆云著即行革职。永不叙用。准补宝庆府经历捐升知县陈善滟＜扌戋＞诗、招摇索贿。声名狼藉。著革职永不叙用。候补知县洪潆、迎合害民。草率欺罔。著即行革职。桂阳县典史陈兆蕃、盗卖官地。行同无赖。著革职驱逐回籍。前署武陵县知县捐升知府陈廷绪、瞻徇私情。不顾民害。著以县丞降补。已革耒阳县知县胡扬祖、营谋要差。扰民肆恶。著俟京控案结后。并案严加惩儆。五品衔李国镛、从九衔徐钊康、假公济私。擅作威福。著革去职衔。追缴捐照。交地方官严加管束。其挟契远扬之甯波人王松年。著江苏浙江等省。查明踪奣＜虘阝＞亦。勒传赴湘。归案究办。现月　　

○谕军机大臣等、有人奏、浙鹾加引迟延。部催罔应一摺。著张曾阳滟＜扌戋＞按照所指各节。彻底清查。据实具奏。毋稍徇隐。原摺著钞给阅看。现月　　

○又谕、电寄张鸣歧等、张鸣歧、余诚格、王芝祥均著毋庸来京请训。电寄　　

○又谕、电寄张之洞、电悉。仍著督饬各军。扼要严防。合力＜目辟＞暒穴＜曰融＞夕＜夗贝＞捕。并随时查拏首要。以净根株。电寄　　

○又谕、电寄杨士骧、电悉。仍著严饬各军。赶紧合力剿捕。务即荡灭。毋任窜扰蔓延。至民与匪混。尤在整饬吏治。除暴安良。著懔遵本日明降谕旨。切实办理。电寄　　

○以前任江苏江阴县知县沈伟田、已革候补道盐运使衔刘翊宸、乡举重逢。沈伟田赏给三品封典刘翊宸赏还翎衔。摺包　　

○以亏欠公款。革福建署安溪县知县袁应骐职。摺包　　

○以捐资助学。予已故吏部主事李世珍暨妻姜氏建坊。摺

包　　

○以捐资助赈予必珠卜埠华侨余裕轩等建坊。摺包　　

○蠲缓山东青城、利津、郓城、东平、东阿、肥城、阳谷、寿张、范、济甯、历城、章邱、邹平、淄川、长山、新城、齐河、齐东、济阳、禹城、临邑、长清、平阴、惠民、商河、滨、蒲台、汶上、邹、菏泽、单、曹、朝城、聊城、馆陶、金乡、鱼台、胶、沾化、滋阳、益都、博山、临淄、博兴、高苑、乐安、昌乐、安邱、昌邑、潍、高密、即墨、濮、观城、茬平、清平、高唐、临清、陵德、德平、平原、阳信、乐陵、曲阜、甯阳、泗水、滕、峄、城武、定陶、钜野、堂邑、博平、莘、冠、恩、夏津、武城、邱、嘉祥、海丰、兰山、郯城、费、莒、沂水、日照、寿光、掖、甯海、文登、荣成、九十三州县被水被旱地方、暨＜目辟＞行＜匧心＞口＜韦未＞＜夗贝＞所盐场、新旧额赋有差。现月协修官刘福姚恭纂　　

总纂官熊方燧恭辑监修总裁世恭阅八月初一日正总裁那月日专司

蒿■木本陆恭覆阅癸丑十二月十三日　　

徐月日　　

荣月日副总裁唐月日　　

宗室宝恭阅二签三月初十日

　　

陈恭阅一签十月十七日　　

熙月日　　

郭恭阅七月十五日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之五百六十七　　

光绪三十二年。丙午。十一月。己酉。谕内阁、袁世凯奏、举劾属员一摺。直隶南宫县知县吕调元、长垣县知县赵惟庆、大名县知县杨鸿仪、署定兴县知县候补知县朱贞保、均著传旨嘉奖。沙河县知县吴鸿祺、习气颇深。驭下宽纵。南乐县知县李琢、性情颟顸。听断糊涂。平山县知县吕庆坡、居心狡滑。酿成巨案。邯郸县知县胡锡纶、粗鄙任性。操守平常。曲周县知县周正范、任意敷衍。缉捕不力。高邑县知县周嘉德、丁役用事。物议沸腾。署丰润县知县试用知县高辉、始勤终怠。度予务废弛。署高阳县知县候补知县陈培兰、信任差役。不洽兴情。署甯晋县知县候补知县刘本清、纵役勒索。扰累良民。均著即行革职。卢龙县知县曹琳、才具下常。不胜繁剧。蒿■木城县知县王春藻、性情委靡。人地不宜。完县知县吴兆毅、才欠历练。不求实际。新城县知县郑辅、性情柔懦。治欠严明。曲阳县知县温亮珠、才欠开展。听断糊涂。均著开缺另补。另片奏、前带练军步队副左营补用副将王吉林、信任劣弁。驭下寡恩。前带淮军后路马队补用游击毛得成、纵容兵弁。不知约束。均著即行革职。现月　　

○陆军部奏、时事日艰。需材孔亟。筹办陆军各项学堂。共需银二百十万两。请饬部豫拨的款。下度支部议。现月　　

○以藉端索贿。革河南候补守备许朝堂职。摺包　　

○以恃符妄为。革侍＜目辟＞行＜匧心＞口＜韦未＞＜夗贝＞吴万清职。摺包　　

