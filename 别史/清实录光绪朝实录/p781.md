<!-- { "loadSidebar": true } -->
○癸卯谕内阁谦光奏旗兵被殴身死知县未能审明确供请交部审办一摺所有密云县驻防正黄旗满洲前锋庚音布被殴身死一案著交刑部提集人证卷宗秉公研讯确情。按律定拟具奏现月谕军机大臣等电寄许景澄电已悉借款删去末端声明他国如得权利准俄均沾尚无关碍至改拟付款阻滞许银行蝉联发给股票本息等语不甚明晰著即详悉电覆。此外三端如与前电相符亦可照办。许景澄务当斟酌妥协即与订定并将汉洋文字句。逐一核对勿稍歧误借款与归辽系属两事。合同内切勿牵连及之电寄奉天府府尹善联因病解职。以山东按察使松林为奉天府府尹甲辰。谕内阁给事中洪良品奏。刑部司员承审旗妇平宣氏一案威逼人命请饬查办一摺。刑部司员觉罗崇廉著先行解任。归入前案交启秀徐郙讯明办理现月又谕刑部奏审明太监致毙人命按律定拟一摺太监门进幅著照该部所拟绞监候秋后处决现月又谕、福锟奏病难速痊假期又满恳请开缺一摺福锟在内廷行走有年平日办事谨厚老成。兹以久病未痊陈请开缺著以大学士致仕加恩赏食全俸现月谕军机大臣等电寄刘秉璋据电称法教堂被毁。索赔甚钜著即饬令派出之员。力与磋磨设法办缕仍将滋事要犯严拏惩办免滋口实电寄又谕、电寄依克唐阿等电奏已悉。倭兵来去无定而辽南各城尚复兴工莫测其意仍著依克唐阿长顺分饬各营小心防范并随时确探敌情电闻又谕，电寄宋庆电奏已悉现在海城等处倭兵并无动静宋庆拟将各营分别裁并著即咨商刘坤一妥筹办理所裁之营务须责成管带各员严行约束毋任沿途滋事两广总督谭钟麟等奏拏获失守旅顺炮台已革记名提督黄仕林解部治罪下刑部知之电寄以陕西督粮道松寿为山东按察使乙巳谕军机大臣等有人奏直隶永定河连年漫溢。河身淤垫若令各营务就地挑穵。俾上下游深通疏畅自无壅塞之患等语永定河岁须修浚。现在畿辅一带驻扎勇营不少诚能饬令各将领分督勇丁就近挑穵俾防勇习勤挑河省役。未始非一举两全之计著王文韶体察情形酌量办理。原片著摘钞给与阅看。将此谕令知之。　　

○又谕。电寄刘树堂。浙江温处道袁世凯现在请假回籍。著刘树堂饬令来京交吏部带领引见。现月　　

○总理各国事务衙门奏。办理滇越界约先与法使画押。暨与英使辩论情节报闻摺包　　

○钦差大臣两江总督刘坤一等奏。裁并天津山海关各防营得旨、督办军务王大臣核议具奏寻奏、以直隶提督聂士成、总统淮军三十营驻扎津沽江西藩司魏光焘、总统湘军三十营驻扎山海关四川提督宋庆、总统豫军三十营驻扎锦州各炮台守兵。及亲军营炮队汰弱留强。仍归北洋大臣调遣。至驻守大高岭及辽沈各军。俟防务大定。再行议奏。其王连三、李永芳、丁槐、陈凤楼、宋朝儒五军应如原奏。与马心胜、牛师韩、何鸣高三军。即行分别遣撤。从之。摺包　　

○命步军统领荣禄为阅兵大臣。　　

○以协办大学士麟书为内大臣。明发以久驻中华恪敦睦谊赏日国参赞塞威德领事贝礼纳副领事罗拉格水师守备塞卫拉宝星。　　

○以欠款延缴。革已故前署黑龙江绥化厅通判理刑员外郎禄祥职。提属勒追籍产备抵。　　

○予牛庄阵亡文职候选州同王宗藩等十五员武职记名提督张玉辉等三十三员优恤。　　

○予军营病故参将申得禄游击衔邹阁朝千总郑宗德议恤。

摺包

　　

○丙午谕军机大臣等奎焕奏藏哲边界。番众坚以鄂博为凭开导万端迄无转移一摺览奏均悉藏哲边界东自布坦之支莫挚山起西抵廓尔喀边界止以分水流之一带山顶为界光绪十六年闲业经订立条约此时若再有异议必启衅端据奏第穆呼图克图及各噶布伦等未尝不知事体均愿往办何以三大寺僧从中阻挠殊属不知轻重即著奎焕饬令该第穆呼图克图等迅速会同委员惠德等传集三大寺僧众。切实开导晓以利害照约勘明办理毋得固执成见迷而不悟致蹈覆辙将此由五百里谕令知之。洋务又谕电寄李秉衡日本使臣到京。照称现派弁前往威海卫会商驻兵事宜。并据李鸿章电称已令东海关道豫为筹商著李秉衡即饬刘含芳及派出印委各员按条约将一切事宜妥筹办理署吉林将军恩泽等奏、挑选精壮兵丁一千名前赴奉天启程日期报闻电寄调贝勒载滢为镶红旗满洲都统以前黑龙江将军依克唐阿为镶黄旗汉军都统未到任前以左都御史裕德署理明发以理藩院尚书启秀为总管内务府大臣外记丁未谕军机大臣等、有人奏浙省盗风炽肆请饬认真摉捕一摺。据称浙江洋面劫案叠出上年岱山剪刀坪一带盗匪与台州渔户构衅几酿钜祸舟山航船。去冬亦被行劫内地如鄞县之小溪横溪大嵩。奉化之忠义松林等处皆成盗薮慈溪县城厢。本年春闲被抢之家不下数十姓有盗首先田鸡者在奉化招集匪徒三四百人白昼虏掠出入乘坐官轿渔船出行必须领其盗照方可开驶等语果如所奏实为地方之害著廖寿丰严饬文武员弁认真巡查实力摉捕以靖盗风并将尤田鸡一名严拏务获从严惩办州县官有讳饰消弭废弛捕务者并著即行奏参另片奏镇海口防营徒糜帑项提督张其光昏耄废弛。副将费金绶知府冯相荣惟以吸食鸦片烟为事参将邓骢保日事赌博在营纳妾并干预地方讼事总办支应局县丞吴元鼎挟妓饮酒毫无顾忌堵塞海口需用船只木桩勒索浮冒等语著廖寿丰确切查明据实具奏毋稍徇隐至所称此项防军毫无纪律裁撤恐滋事端请饬筹备饷银于资遣时派员押送用轮船载往原籍等语并著廖寿丰妥筹办理。免滋扰害原摺片著钞给阅看。将此谕令知之现月补行引见庶吉士张瀛得旨以部属用　　

○戊申上奉慈禧端佑康颐昭豫庄诚寿恭钦献崇熙皇太后驻跸西苑。现月谕军机大臣等有人奏津海关道盛宣怀此次撤军系该道倡议屡次饭送李鸿章。数皆盈万承办电线乾没钜款。任东海关道时。克扣防军饷项私设税关私收护照招权纳贿任意妄为与上海招商局员沈能虎朋比为奸又买粤东有夫之妇刘氏为妾请饬查办等语。著李秉衡按照所奏各节确切查明据实具奏。毋稍徇隐原片著钞给阅看将此谕令知之现月　　

○又谕电寄边宝泉据电奏道员杨汝翼携饷引避意图牟取荒谬已极等语杨汝翼著即革职。提省严追以肃军纪己酉上诣仪鸾殿问慈禧端佑康颐昭豫庄诚寿恭钦献崇熙皇太后安至己巳皆如之　　

○谕内阁御史易俊奏各省游幕太多或报捐官职营谋荐引荐者祇顾私情不问贤否若辈自爱者少一经收录恣意妄为流弊不可究诘等语近来各省仕途冗杂。人浮于事。往往辗转请托营求差使无非意图牟利奔竞成风于吏治民生殊有关系嗣后中外大小臣工各宜远嫌自重破除情面不得仍蹈瞻徇故习。致负朝廷澄叙官方至意将此通谕知之。现月又谕御史易俊奏各省厘金积弊太深请饬妥定章程以杜中饭一摺著户部议奏。寻议原奏设定额给奖叙各节均窒碍难行其禁抑勒一节。应请饬各省遵行。从之。现月又谕唐景崇奏请假省亲一摺唐景崇著赏假两个月准其回籍省亲。摺包谕军机大臣等有人奏英山县知县尹允照莅任后积案至四百余起两造闰押令伊戚夏心芝至押所索钱。又东乡窦姓自缢一案滥刑索赃古山刘姓。因穵石误伤行人押至年余。得银释放招弹唱女子入署任令倚官为势致酿命案。请饬查办等语著福润按照所参各节。确切查明据实具奏。毋稍徇隐原片著钞给阅看。将此谕令知之现月又谕电寄许景澄。初六日电已悉合同各条著许景澄斟酌妥协即与画押订定　　

○督办军务王大臣等奏请裁东三省练兵。改用洋操先练奉天一军以为程式。从之摺包东练兵大臣定安等奏。通判杜玉衡因凤凰城失陷遗失饷银请免其赔缴。允之摺包庚戌。谕军机大臣等电寄杨昌浚等循化等处之贼。甫经击散河州汉回又复滋事并有奸回闵秃子。乘机起事围攻狄道。亟应迅速剿办。免致燎原董福祥一军。除前已调赴甘省八营外。现存一营。一时难撤如陕省有可调之兵。著张汝梅酌派数营前往以资调遣仍著杨昌浚檄令雷正绾飞饬各营合力进剿并分别解散毋任蔓延　　

○又谕电寄张之洞前谕张之洞保荐堪胜出使人员著即迅速电覆电寄以救护广乙兵船弁兵。赏英国船主罗哲士医士史普来等三员宝星。　　

○以拏赌致毙人命革直隶东安汛千总朱得高职。　　

○予在差病故漠河矿厂从九刘天禄等三员议恤摺包辛亥谕军机大臣等杨昌浚奏海城回匪纠众为乱派兵剿捕情形一摺海城聚逆前经电谕该督实力会剿。兹览所奏该逆纠众爬城戕毙知县及眷属幕友家丁人等多命。并焚劫衙署狱库实属罪不容诛。业经该督饬将获匪龙二克等八名正法枭示足昭炯戒惟该匪分股四窜。恐与望城等处回民句结煽惑益形蔓延著即严饬派出马步各营。合力兜剿务将此股匪犯悉数殄除毋任再行他窜。另片奏撒回滋事由于游击王振德不即带队赴循。为贼所乘致有挫失等语王振德著即行革职以示惩儆昨据杨昌浚电奏、河州狄道。复有回匪起事势甚猖獗已令张汝梅酌派陕军前往调遣其董福祥所部甘军八营。前经调回甘省现已行抵何处著张汝梅查明饬催迅速前进勿稍迟延将此由五百里谕知杨昌浚并传谕张汝梅知之寻奏已派何建威等。督带陕军赴甘并筹防务。其甘军八营。已于闰五月初五至十八等日先后到陕严催启程。计已到甘报闻　　

○端郡王载漪等奏现在军务既平所练各军应否归伍得旨著暂缓归伍。早事档闽浙总督边宝泉奏前办台湾防务福建水师。提督杨岐珍视率所部营哨。陆续内渡仍回厦防本任。报闻摺包以徇庇家丁。办事草率。革署直隶平泉州知州候补知县朱光大职

摺包

　　

○以亏欠盐课革福建候补盐大使许衍栋职并勒追。　　

