<!-- { "loadSidebar": true } -->
○又谕、长顺奏称、本年五月闲。韩警务官李敬顺俞振浩等、带兵过江。擅设乡约。意欲管理越垦韩民。向阻触怒。持刀逞凶。八月十九日。茂山城韩兵率血■乣渡江。强刈禾稼。并在对江开石滟驳攻击练会。佃民惊避。现经咨会驻韩使臣查办等语。吉林与韩国画江为界。疆理分明。以邦交而论。自应各遵约束。务使兵民相安。何得纵令肆扰。著外务部即行传谕驻韩使臣许台身、照会该国政府。严行查禁。以遏乱萌而敦睦谊。将此谕令知之。电寄　　

○又谕、电寄各省督抚、据奕劻王文韶电奏、称公约第六款内。载明由国家出给保票。付还各款。应每月给银行董事收存等语。应将全年应付本息。匀作十二分息摊付。据赫德核明。照西四月初一日行情。每月应摊银一百八十二万两。请电饬各省。即准此数。各将拨定数目。匀作十二次。先期交解沪道。中历本年十二月二十二日。即是第一月付款之定期。总须如期筹付各等语。本年十二月之期。应付之款。万不可失信外人。现在为期已迫。各该省前次指派之款。应即按月分匀。赶紧筹措。先期解交上海道转付收存。无论如何为难。不得稍有迟误。致滋口实。各该省将军督抚受国厚恩。力任其难。自当顾全大局。傥或贻误。试问能当此重咎否。将此电谕知之。电

寄　　

○是日驻跸邯郸县。随手　　

○丙子。上奉慈禧端佑康颐昭豫庄诚寿恭钦献崇熙皇太后自邯郸县启銮。随手　　

○谕内阁、朕钦奉皇太后懿旨。奕劻等奏、据呈请为已故大学士功德在民恳建专祠一摺。已故大学士李鸿章、服官中外。四十余年。懋建殊勋。安定疆宇。前经晶■宜降恩旨。优予饰终。已准于原籍及立功省分。建立专祠。以彰劳勚。兹据奏请各节。京师建立专祠。汉大臣向无此旷典。惟该大学士功绩迈常。自宜逾格加恩。以示优异。李鸿章著准于京师建立专祠。列入祀典。由地方官春秋致祭。以顺舆情而隆报享。用示笃念荩臣至意。现月　　

○是日驻跸临洺关。随手　　

○丁丑。上奉慈禧端佑康颐昭豫庄诚寿恭钦献崇熙皇太后自临洺关启銮。随手　　

○以学行允孚。积劳病故。予总理南洋公学知府何嗣焜事迹宣付史馆立传。摺包　　

○以遵命捐赈。予福建候补同知王文彬为其故父建坊。　　

○是日驻跸顺德府。翌日如之。纂修官王大钧恭纂　　

帮总纂官程棫林恭辑监修总裁世恭阅二签四月二十五日正总裁那月日专司蒿■禾本陆恭覆阅癸丑十一月二十七日　　

徐月日　　

荣月日副总裁唐月日　　

宗室宝恭阅又五月五日

　　

陈恭阅七签二月十三日　　

熙月日　　

郭恭阅九月初九日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之四百九十　　

光绪二十七年。辛丑。十一月。戊寅。热河都统色楞额奏、建南败贼。句股回窜经官军奋击获胜。分路追捕。并咨调关内兵队出口会剿。在事出力员弁。存记候奖。其打仗阵亡之都司毛殿扬等三员。恳予优恤。得旨、著即督饬＜目辟＞暒穴＜曰融＞夕＜夗贝＞捕饬匪。迅速歼除。毋留遗孽以靖地方。余依议。摺包　　

○署黑龙江将军萨保奏、黑龙江铁路交涉。关系重要。现派道员周冕、前往哈尔滨与俄员会商。设局办理交涉。下部知之。摺包　　

○又奏、江省呼兰绥化两厅繁剧情形。迥非昔比。恳拣用内地洋务省分卓异人员。以资整顿。下部议。摺包　　

○己卯。上奉慈禧端佑康颐昭豫庄诚寿恭钦献崇熙皇太后自顺德府启銮。随手　　

○谕内阁、奕劻、王文韶电奏、据崧蕃电称、平罗县属下营子地方。突有匪徒多人。焚虏乡民。抢掠教堂。伤及梅教士。并教民数人。已饬派队保护。并电山西巡抚分途兜拏等语。各省教堂教士。朝廷一视同仁。晶■宜经严降谕旨。饬令实力保护。不准稍有疏虞。乃该地方官奉行不力。致有杀伤教士教民情事。实堪痛恨。著崧蕃先将疏防营县。据实严倢■＜曰融＞■＜石木＞。并会同岑春火滟宣迅饬派出队伍。勒限悬赏。将凶犯悉数擒拏。务获惩办。毋任漏网。以肃法纪而笃邦交。现月　　

○谕军机大臣等、神机营兵队抵正定后。著苏噜岱即行督饬择地驻扎。其虎神营兵队。亦著苏噜岱暂行接管。一同驻扎。统俟十二月初旬回京。务将该两营弁兵严加约束。毋任滋扰。将来乘坐火车。不准争挤生事。如敢不遵。惟该副都统是问。现月　　

○又谕、邓增、马安良、著俟到正定后。即将所带军队。督率回防。其马福祥、林太清等。亦著带队回防。邓增、夏毓秀、马安良、即在正定行宫请训。现月　　

○赏河南城守尉志明二品顶戴。予开封营游击蒋广明以参将候补。并赏满绿营官兵等银。现月　　

○是日驻跸内邱县。随手　　

○庚辰。上奉慈禧端佑康颐昭豫庄诚寿恭钦献崇熙皇太后自内邱县启銮。随手　　

○谕内阁、徐会沣、陈璧奏、察看工艺局情形。据实覆陈一摺。前据直隶布政使周馥代奏、已革翰林院侍读学士黄思永。拟就京师外城琉璃厂义仓。收养游民。创立工艺局。招股试办。当交该兼尹等酌核具奏。兹据覆陈各节。京师游民甚繁。以教工为收养。实于生计有益。著照所拟。于京师内城外城各设工艺局一所。招集公正绅士。妥筹创办。由顺天府府尹督率鼓励。切实举行。朝廷准立工艺局。意在养民。不同谋利。该兼尹等务当加意考察。使工有所劝。民有所归。方副国家实事求是之意。至黄思永拟废义仓。招股开局。应不准行。仍著将备荒义仓。认真经理。以惠穷黎。现月　　

○又谕、甘肃平罗县属下营子地方。匪徒焚掠乡民。并伤及教堂教士一案。昨已有旨严饬崧蕃、会同岑春火滟宣、迅速拏办。并令先将该管营县严倢■＜曰融＞■＜石木＞。兹据崧蕃奏、查明疏防各官。请旨惩处各节。卸署平罗县知县王树槐、现任平罗县知县李含菁、平罗营参将易庆安、著一并先行革职。带罪勒限。将此案匪徒悉数擒获。尽法惩办。如逾限不获。即将该员等永不叙用。该督务当督饬文武各官。认真＜目辟＞暒穴＜曰融＞夕＜夗贝＞捕。早日了结。并将各属教堂教士教民。加意保护。毋再疏虞。致干重咎。现月　　

○又谕、据奕劻等奏、英美两国使臣。请将张荫桓处分开复等语。已故户部左侍郎张荫桓、著加恩开复原官。以敦睦谊。现月　　

○谕军机大臣等、吕海寰奏。出洋肄业学生。宜防偏重以杜流弊一摺。学生出洋肄业。原为储才起见。岂容滥竽充数。若如所奏。所来学生出洋。沾染习气。流弊滋多。殊非慎重名器之意。著外务部按照所陈防弊。及考课保送各节。详晰妥议。并将该大臣原奏。分咨各国出使大臣核议具奏。请旨办理。原摺著钞给阅看。将此各谕令知之。廷寄　　

○又谕、庆亲王奕劻等奏、晋豫铁路矿务。请饬开办。以保利权一摺。山西河南铁路矿务。亟应早日开办。著岑春火滟宣、锡良、遴选殷实公正绅商。迅速定章。督饬妥为筹办。以免利权旁落。原摺著钞给阅看。将此各谕令知之。廷寄　　

○又谕、连日接据崧蕃岑春火滟宣电奏、甘肃平罗县下营子地方。突有匪徒焚掠教堂。杀伤教士及教民数人等因。当经电饬该督抚迅派营队。会同剿办。严拏匪徒。毋任漏网。惟甘晋毗连之处。均系蒙古所部。上年拳教交讧之后。人心本尚未靖。诚恐蒙民愚悍。与教士教民。平日不能相安。万一此股匪徒窜入蒙部。句结煽惑。其患岂可胜言。著信恪、色普徵额、会同各蒙古盟长。严束蒙民。不准句匪生事。并一面督率蒙兵。会合兜剿。勿致蔓延。该将军盟长等、务当体念时艰。力顾大局。以靖边患而睦邦交。将此由六百里各谕令知之。电寄　　

○添铸管理奇木奇克河乌梁海旗总管关防。从理藩院请也。摺包　　

○是日驻跸柏乡县。随手　　

○辛巳。上奉慈禧端佑康颐昭豫庄诚寿恭钦献崇熙皇太后自柏乡县启銮。随手　　

○谕内阁、昆冈等奏递王公百官迎驾次序。除全权王大臣、留京办事大臣、内务府大臣、步军统领、顺天府尹、銮仪＜目辟＞行＜匧心＞口＜韦未＞＜夗贝＞、侍＜目辟＞行＜匧心＞口＜韦未＞＜夗贝＞处、均著在马家堡跪接外。其余各衙门官员。均在永定门内按班跪接电寄　　

○守护西陵大臣奕谟等奏、法兵退尽。遵查各陵要工。请派大臣查勘。得旨、著派景沣、陈璧、敬谨估修。又奏、领回法使交还金银祭器。请分别修补。报可。摺包　　

○庆亲王奕劻等奏、外务部为交涉总汇之区。事务繁难。现当改设之初。谨就原定章程。参以现在情形。酌拟改设事宜四条。以期周妥。从之。摺包　　

○予办赈染疫身故。湖南凤凰厅同知高联璧议恤。　　

○续予京师阵亡殉难官弁生监兵丁骁骑校凤启、笔帖式增俊等。议恤。摺包　　

○是日。驻跸赵州。　　

○壬午。上奉慈禧端佑康颐昭豫庄诚寿恭钦献崇熙皇太后自赵州启銮。随手　　

○谕内阁、甘肃平罗县属杀伤教士教民一案。业经降旨。将该管地方官革职。带罪勒限。严拏匪徒。务获惩办。兹据崧蕃电奏、探报梅教士及教民等四人。已因伤身死。现在添派道员张廷楫、前往会查。督缉凶犯。并妥为保护等情。地方文武官弁。皆有保护教堂教士之责。似此防范不力。致该教士等因伤毙命。朝廷深为矜悯。著崧蕃立即妥为抚恤。并将此案凶犯赶紧拏获。即行正法。该管之员王树槐、李含菁、易庆安、业经降旨革职。如再不获犯。著即照约永不叙用。现月　　

○谕军机大臣等、本月十七日。有旨、邓增、马安良、著俟到正定后。督率军队回防。其马福祥、林太清等、亦著带队回防。惟邓增等、所统安定诚信志胜马步各营旗。均由直回防。该军等所带军装子药。必须一并运回。需用车辆不少。所有经过直隶、河南、陕西地方。仍应照原用车辆数目拨给。以利遄行。著袁世凯分咨河南陕西巡抚。札饬沿途各州县。一体遵照办理。现月　　

○以随使期满。予驻韩参赞县丞周润章等八员奖叙。摺包　　

○是日驻跸栾城县。随手　　

○癸未。上奉慈禧端佑康颐昭豫庄诚寿恭钦献崇熙皇太后自栾城县启銮。随手　　

○肃亲王善耆等奏、整顿崇文门商税增加情形。得旨、如此实力整顿。甚属可嘉。著照所议办理。摺包　　

○两江总督刘坤一等奏、裁撤苏省上年办防添募兵丁勇夫。以节饷糈。原有水陆各营。请免再裁。以重巡防。下部知之。摺包　　

