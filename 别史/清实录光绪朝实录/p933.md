<!-- { "loadSidebar": true } -->
○丙戌。谕内阁、钦奉慈禧端佑康颐昭豫庄诚寿恭钦献崇熙皇太后懿旨。熙敬奏醇贤亲王祠添建正门等处。所用木料。开单呈览一摺。著即将应行添建改建各座所用木植。详细绘图贴说。再行呈览。现月　　

○又谕、伊克唐阿奏、查明防营积弊。据实倢■＜曰融＞■＜石木＞办一摺。前奉字右军后营马队营官蓝翎候补骁骑校裕绳、于被控诈赃案内要证。延不交出。著先行革职。如查有通同勒诈情事。即归案审办。右军右营步队营官蓝翎尽先把总张凤云、于哨官等刑逼盗犯。及携眷防所情事。失于觉察实属钤束不严。著即行革职。奉字右军右营哨官补用千总马友贤、包庇会局。收受月规著即革职。归案审讯。补用都司黄得胜携眷防所本干例禁惟逃犯周得胜、系由该弁报信拏获功罪尚足相抵。业经摘顶撤差。著免其置议。该将军仍当破除情面。随时查察。如有各项情弊。即行从严倢■＜曰融＞■＜石木＞办以肃营伍。现月　　

○谕军机大臣等、依克唐阿等奏、雕鹳等翎。拟请暂缓补打一摺。据称金州雕厂。现有俄兵往来施放洋枪。雕惊远避。以至该兵无从诱捕等语。雕翎系造箭要需。除金州外、是否尚有捕雕之处。著依克唐阿等、查明具奏。将此谕令知之。现月　　

○盛京将军依克唐阿等奏。恭修永陵明堂前草仓河申方泊岸。并龙头石路各工完竣情形。又奏、查明开原等处产金产煤处所。并无违禁偷穵开采情弊。并报闻。摺包　　

○黑龙江将军恩泽等奏、铁路将次开工。呼伦贝尔、以僻地变为冲要。拟请加添兵队。以资镇护。并请发给兵费。以应急需。下户部速议。摺包　　

○又奏、江省粮贵银贱。边军困苦。拟赴呼兰。自行购粮恳准照镇边军转运军火章程。按路途远近。给予运费。作正开支。以固军心而全大局。下部议。摺包　　

○以云南布政使于荫霖为湖北巡抚。　　

○调福建布政使李经羲为云南布政使。以福建按察使李兴锐为福建布政使。调直隶按察使周莲为福建按察使。以奉天府府尹廷雍为直隶按察使。现月　　

○以杭州满营陈新洋枪练军。勤操有效。予统领柏梁、翼长柏恒等奖励。摺包　　

○缓徵黑龙江省齐齐哈尔、黑龙江、呼兰暨兰绥两厅、应交额粮。并展缓应还前借银粮有差。摺包　　

○加赏西城资善堂暖厂、米四百石。现月　　

○丁亥。谕内阁、钦奉慈禧端佑康颐昭豫庄诚寿恭钦献崇熙皇太后懿旨、本日召见来京之蒙古王公敏噜布札布、旺喇克帕勒齐、贡桑诺尔布、察克达尔札布、杨桑、多昂东僧格、贡桑珠尔默特、巴咱尔济哩第、杜莫固尔札布、托果瓦、那木札勒色丹、均著加恩在西苑门内骑马并乘坐暒滟它爿滟木。现月　　

○谕军机大臣等、直隶各营需用军米向由该管大臣给发护照。向南洋采办并无厘税。甲午以后。与商米一律捐抽。近来米贵银贱。兵勇月饷。换钱无多。除去米价深恐不敷衣食。嗣后畿辅五军采买米石。请领护照统由荣禄加盖关防。知照南北洋大臣北洋各军统。由裕禄发给护照。一体知照南洋大臣。查照旧章办理。以副朝廷体恤兵艰至意。将此各谕令知之。现月　　

○又谕、前经大学士荣禄奏、请将提督聂士成等所部分为前后左右四军。驻扎直隶山海关一带。拱＜目辟＞行＜匧心＞口＜韦未＞＜夗贝＞京畿。原为平时勤加训练。遇有调遣易于会集。所有直隶海口各处石滟驳台。著裕禄专派淮练各军择要扼扎。俾资防守。其毅军、甘军、及武毅新建各军。不得令其分防海口。以便随时调集。将此谕令知之。现月　　

○又谕、志锐等奏大臣家丁骚扰台站。据实纠倢■＜曰融＞■＜石木＞一摺。据称前乌里雅苏台将军贵恒、告病回京时自传行李驼只。已溢例额。该家丁等、又多传三十余只并有携带私人货物。及勒索规礼各情。请饬究办等语。骚扰台站例禁綦严。贵恒所过内盟各站。有无苛索情事著祥麟按照所倢

■＜曰融＞■＜石木＞各节。确切查明。据实具奏。勿稍徇隐。贵恒家丁耿忠、暨通晓蒙语之唐姓家丁、著顺天府先行查传看管听候质讯。原摺均著钞给阅看。将此各谕令知之。现

月

　　

○又谕、裕长奏、邻省难民流入豫境甚多一摺。据称河南地方。流民络绎而来。不特山东兰郯等处之人。即江北徐海各属灾民。亦复接踵而至。饬司妥为收养。并请饬各该省督抚、派员前往招抚回籍等语。饥民困苦流离。情殊可悯即著刘坤一、德寿、张汝梅、饬令所属地方官。亟筹赈济妥为安置毋任纷纷出境。其已流入河南各难民同系朝廷赤子。著裕长设法抚恤。随时资遣。俾令回籍免致老弱流亡失所。以副朕轸念灾黎之意。将此谕令知之。现月　　

○又谕电寄奎俊有人奏、余蛮子剿议未决。可假招抚为羁縻等语。余蛮子纠血■乣抗官。其党类未必皆甘心附从。著奎俊体察情形。暗中厚集兵力。绝其出路。俾成坐困之势。并申明投诚免死之令。来归者即为良民。准予资遣回籍。多悬重赏。以购匪首使匪党自相猜忌。一面宣布朝廷德意。晓谕川民。使知不得已而用兵之故。仍严饬各军将弁。各属官绅不得借＜目辟＞暒穴＜曰融＞夕＜夗贝＞查匪乡之名。杀害老弱妇女。总期歼厥渠魁解散胁从。以靖地方。切勿喜事贪功卤莽从事致酿燎原之患。电寄　　

○总理各国事务衙门奏、墨西哥国求订通商招工条约。请派大臣就近画押。从之。摺包　　

○又奏、与俄使商定庙君■羊岛不归租界。并照约议勘附近租界各岛。谨陈前后商办情形报闻。摺包　　

○山西巡抚胡聘之奏、本年河东雨水过多。盐池淹浸运路冲毁。各盐商困苦实甚。现正迅筹修复。并设法开通运路。疏销积引。各情形下户部知之。摺包　　

○乌里雅苏台参赞大臣志锐奏、乌里雅苏台所领余粮。碍难作正开销仍请照旧办理。从之。摺包　　

○以直隶热河道恒寿。为奉天府府尹。现月　　

○戊子。谕内阁、钦奉慈禧端佑康颐昭豫庄诚寿恭钦献崇熙皇太后懿旨、本日召见来京之蒙古王公布彦乌勒哲依、额尔德木毕哩克图、济克丹达克齐瓦、察克都尔色楞、贡多桑保、阿尔宾巴雅尔、那逊绰克图、勒旺布哩克济勒、车旺哩克靖均著加恩在西苑门内骑马。并乘坐暒滟它爿滟木。内札萨克台吉色淩端噜布、勒钦图布齐、外札萨克台吉特穆尔、车林多尔济、那木凯多尔济、内札萨克贝子图们巴雅尔、克什克希吉木、均著加恩赏坐暒滟它爿滟木。现月　　

○谕军机大臣等、有人奏、安徽颍州等处地方被灾。业已三年颗粒无收等语。安徽凤颍泗等属。重遭荒歉。前经孙家鼐胡燏棻及邓华熙等、先后具奏。业经谕令刘坤一、邓华熙等妥筹赈抚。并由户部拨银八万两。谕令该抚。分别灾区。核实散放。其余应需工赈及开办赈捐积谷备荒各事宜。均谕令妥速办理矣。该抚如果认真筹办。灾民谅不致失所。现在颍州等处情形。究竟如何。著邓华熙再行详细查明据实奏闻。将此谕令知之。寻奏、遵查颍州等属。频年灾歉。现在拨款加赈。得旨、仍著饬属将赈抚事宜。认真经理。毋致有名无实。摺包　　

○又谕、电寄奎俊、有人奏、川省余蛮子一案延宕滋患。请特肬■闲大臣。往宣德意一摺。余蛮子一案。晶■宜经电谕奎俊等、开诚布公。妥筹招抚至再至三。始终动以至诚。并不稍参权术。至不得已而出于剿。实非朝廷本意。＜圭黾＞滟兄此事关系川省全局。傥得以招抚结案。保全实多。著奎俊再行拣派明敏谙练素符民望之员。前往宣布朝廷德意。俾知晶■宜次电谕谆谆。无非慎重民命。且任锡汾业已撤任。此时余蛮子若能束身归罪。朝廷必曲予保全。即使余蛮子顽悍负固。亦可藉此解散胁从。离其党与。自不至震动全川。至万不得已而用兵。亦须分别良莠。毋得滥杀一人。晶■宜次电谕至为详尽。想该督自能恪遵妥办也。电寄　　

○又谕、电寄裕长、电悉。夏邑骆集地方。现有土匪起事。难保不与涡匪句结联络。亳州义门已有涡匪扰及恐其意图西窜。亟应扼要严防。著裕长迅饬派出各军。驰赴虞夏鹿邑一带。分投堵截。傥能设法解散。所全实多。万一顽梗不化。应即电催江皖各军。各视贼踪所向。星飞援剿。务期合三省兵力。一鼓荡平。以免蔓延为患。将此电谕裕长并刘坤一、邓华熙、知之。电寄　　

○豁免陕西榆林府广有仓光绪二十二年民欠本色粮草。摺

包

　　

○己丑。谕军机大臣等、缉捕盗匪。保护良善本地方有司之责。至派拨营勇。分驻防堵原属一时权宜之计。不特防营士卒。人地生疏难期得力。而且以大枝之军。四散分布。相距过远。统领营哨各员。艰于谋面。平时既不能合队操演。一有徵调凑集需时。甚为非计。前因各省绿营防营不免老弱充数。是以饬令裁汰。不但为节省饷需。亦冀并饷练兵。化弱为强。在此一举。乃近来各处。偶有饥民聚血■乣。或土匪滋事。即归咎于兵勇裁汰过多。不敷分布。甚至封疆大吏。亦竟以此藉口。殊不知州县壮役。本为捕盗而设。即使弹压地方稍资兵力。亦可由各州县自行招雇勇丁。按照地方情形。酌定额数多寡。加之训练。足以与团练保甲相辅而行。傥瘠苦州县。经费不敷亦可禀明该管上司。筹给津贴。如此办法州县既不患空虚。而且腾出有用之兵驻扎一处。该统带各员。亦得以认真训练。互相策励。声势自然联络。不至有事时凑集为难。于地方营伍。两有裨益。著各该将军督抚、通饬所属认真办理毋得视为具文。一奏塞责。致负朝廷慎重地方。讲求武备之至意。仍将遵办情形。随时具奏。将此由五百里各谕令知之。现月　　

○又谕、电寄裕长等、邓华熙、张汝梅、电均览悉。据称接郭宝昌初四探报。贼势将近万人。直趋西北。有由永城窜归德曹州一带。招约匪党等语。贼情叵测。豫东两省。均形吃重。著裕长、张汝梅、迅饬派出各军。扼要堵剿。仍各通筹现有兵力。陆续调拨。实力抵御。并著刘坤一、邓华熙严饬江皖各军。相机会剿。勿专事驱贼出境。转致逼令四趋。蔓延益甚。军情瞬息千变。朝廷岂能事事遥制。惟在各该疆臣振刷精神。熟察情势。权其轻重。力顾大局。是为至要。仍将办理情形。随时电闻。将此各谕令知之。电寄　　

○又谕、电寄裕禄、前谕令传知蓝斯明、迅赴河南带兵。办理防剿。曾否据报启程。现在涡匪意图西窜豫省防务紧要。著裕禄饬催该员、兼程前进。启程日期电闻。电寄　　

○庚寅。孝和睿皇后忌辰。遣官祭昌西陵。　　

