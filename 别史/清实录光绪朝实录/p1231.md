<!-- { "loadSidebar": true } -->
○以随使期满。予福建试用同知梁廷芳升叙。　　

○以敦睦邦交。赏葡国使臣白朗谷宝星。摺包　　

○以边境辑和。赏俄员布尔都阔斯齐宝星。摺包　　

○乙未。上奉慈禧端佑康颐昭豫庄诚寿恭钦献崇熙皇太后御勤政殿。墨西哥使臣胡尔达等觐见。　　

○以秋汛安澜。颁发大藏香十五枝。交署江北提督荫昌祗领。虔诣河神庙祀谢。内记　　

○谕军机大臣等、有人奏、直隶、滦州地方。劣吏苛敛民财。匪棍横行。请饬查办一摺。著袁世凯按照所倢■＜曰融＞■＜石木＞各节。确切查明。据实具奏。毋稍徇隐。原摺著钞给阅看。寻奏、遵查滦州地方。尚无吏胥苛敛。匪徒横行等语。仍饬该州牧随时约束。毋任滋弊。报闻。现月　　

○又谕、昨日给事中奏、注销各摺衔名。仍用吏户礼兵等科字样。显与前旨不符。殊属非是。嗣后著都察院恪遵前旨办理。现月　　

○又谕、本日御史庆斌奏、讼棍曲兴璧等资意横行。犯案有据。请饬严拏等语。著步军统领衙门、民政部、顺天府、查拏究办。现月　　

○又谕、电寄张鸣歧、电悉。该省所收捐输。究竟较定额赢长若干。何以不明白声叙。所请各节。著度支部议奏。嗣张鸣歧续奏、广西捐款溢额二百四十余万。请全数留作桂用。下部知之。寻议、该款应另存候拨。未便准其留用。从之。　　

○以江西巡抚吴重喜■心为邮传部右侍郎。河南布政使瑞良为江西巡抚。山东按察使袁大化为河南布政使。现月　　

○予故邮传部右侍郎胡燏棻优恤。子翔林、以道员用。现月

　　

○丙申。谕军机大臣等、有人奏、山东垦务委员胡焕宗串卖官山。勒夺民产。请饬查办一摺。著杨士骧按照所倢■＜曰融＞■＜石木＞各节。确切查明。据实具奏。毋稍徇隐。原摺著钞给阅看。寻奏、遵查胡焕宗尚无勒买包卖及影射情事。惟办理操切。不知政体。应请革职。从之。现月　　

○又谕、电寄吴重喜■心、电悉据称该匪大股。多趋浏阳。仍著端方、张之洞、吴重喜■心、岑春蓂等、严饬各军。合力防剿。一鼓荡平。毋稍松懈。岑春蓂近日尚未来电。著将现在匪势军情。即行详晰电奏。　　

○署顺天府府尹孙宝琦奏、请将枷号人犯照笞杖赎金折罚。下法部议。　　

○署两广总督岑春火滟宣奏、＜目辟＞＜訁冉＞米＜度攵＞＜夗贝＞海关广属各号口。苛扰病民。各行商愿山

■＜木学＞认八万两。藉资抵补。请将省河东西石滟驳台花地佛山紫洞思贤滘等各口。一律裁撤。下税务处议。寻奏、该督臣洞悉民隐。应请准如所请。至各行商山■＜木学＞认八万两易滋流弊。应概予除免。从之。摺包　　

○又奏、查抄蠹书周荣曜等财产分别追缴。变价入官。并拟严缉惩办。允行。摺包　　

○调甘肃按察使黄云为山东按察使。以安徽徽甯池太广道冯汝骙为甘肃按察使。现月　　

○以贪玩不职。甘广东省候补知县孙元兰、惠来营游击李为臣等职、永不叙用。摺包　　

○旌表矢志殉夫、四川渠县知县业普春之妻王佳氏。摺包　　

○勾到朝审情实罪犯。停决绞犯五人。余十三人予勾。现

月

　　

○丁酉。谕军机大臣等、有人奏、河南署光州知州宋承麟、纵匪殃民。贻害甚大一摺。又片奏、归德镇总兵蓝斯明、署睢州知州郑鸿瑞、贪劣庸葸等语。著张人骏按照所倢■＜曰融＞■＜石木＞各节。确切查明。据实具奏。毋稍徇隐。原摺片均著钞给阅看。寻奏、原倢■＜曰融＞■＜石木＞宋承麟纵匪殃民。实无其事。惟办理疏忽。请交部议处。总兵蓝斯明、知州郑鸿瑞、均无贪劣畏葸情事。应请毋庸置议。从之。　　

○又谕、电寄升允、前据电奏、吴禄贞冒充钦差等语。当经谕令陆军部彻查究办。兹据陆军部奏称、吴禄贞系由练兵处派往。已将情形电覆该督。究竟该员如何冒充实据。著升允详细电奏。寻奏上。得旨、著陆军部将该员撤回查办。寻部议、查明吴禄贞并无需索招摇情事。实因该员留学外洋。于中国礼节律例均未深悉。以致有轻率疏忽之处。请撤去监督差使。以示惩儆。从之。　　

○又谕、电寄吕海寰等、电悉。请准江南额外赶铸铜圆供赈等语。著度支部议奏。寻议行。电奇　　

○云贵总督丁振铎奏、晋甯州被灾地亩。先筹赈抚。现派员履勘。再请分别蠲缓。报闻。随手　　

○以州按察使兴禄为贵州布政使。贵州贵东道松堮为贵州按察使。现月　　

○以办事和衷。赏法国提督雷福禄宝星。摺包　　

○戊戌。上奉慈禧端佑康颐昭豫庄诚寿恭钦献崇熙皇太后还宫。内记　　

○谕军机大臣等。电寄吕海寰等、电悉。据陈江北饥民情形。览奏深为悯念。昨据度支部议覆该省截留漕米一摺。已准动拨漕折三十万两。仍著该部再行妥筹接济。以恤灾黎。至实官捐业已停止。所请宽限数月之处。著毋庸议。电寄　　

○署两广总督岑春火滟宣奏、爪哇岛华侨乡向义兴学。创建孔庙。派员前往宣谕以系人心。下部知之。摺包　　

○以冬至祀天于圜丘。自是日始、斋戒三日。内记　　

○己亥。庄顺皇贵女滟巳忌辰。遣官祭园寝。　　

○谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。庆亲王奕劻。加恩著在紫禁城内赏坐四人肩舆。现

月

　　

○谕军机大臣等。有人奏。江苏水灾至重。饥民甚多。江北民情强悍。亟宜安集等语。著端方妥筹赈抚。毋任失所。至所称各州县上下相蒙。尚思秋后开徵等语。并著该督从严查办。原片著钞给阅看。寻奏、业将办赈不力各员。分别纠倢■＜曰融＞■＜石木＞。仍应随时严加查核。如有怠忽及侵吞情事。再行严办。报闻。　　

○又谕、电寄岑春蓂、电悉。仍著严饬各军。赶紧认真剿捕。一鼓荡平。毋任窜扰。电悉　　

○内阁学士吴郁生奏、通筹禁烟办法。又京员养廉统筹画一办法。下度支部议。现月　　

○署两广总督岑春火滟宣奏、＜目辟＞＜訁冉＞米＜度攵＞＜夗贝＞东猝被风灾。民情困苦。请截留京饷十万两。拨充赈抚。下部知之。摺包　　

○庚子。谕军机大臣等、电寄端方等、据岑春蓂电称、该匪分窜平江。并逆党王胜隐伏长江一带。到处句结。注重长沙等语。著端方、张之洞、岑春蓂等、严饬各军。扼要防堵。赶紧合力兜剿。迅速歼除。毋任蔓延窜扰。至为切要。并著会商沿江沿海各省督抚。务将逆匪各党。随时防范。严密查拏。以靖地方而消隐患。电寄　　

○翰林院侍读学士恽毓鼎奏、请均州县公费。得旨、著考察政治馆分行各省督抚。体察情形。奏明办理。现月　　

○辛丑。冬至。祀天于圜丘上亲诣行礼。内记　　

○诣正阳门关帝庙菩萨殿拈香。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭庄顺皇贵女滟巳园寝。端慧皇太子园寝。醇贤亲王园寝。　　

○诣宁寿宫乐寿堂问慈禧端佑康颐昭豫庄诚寿恭钦献崇熙皇太后安。至壬戌皆如之。　　

○停次日朝贺。　　

○谕内阁、朕钦奉皇太后懿旨。端方、陈夔龙荫昌等电奏、本年苏省水灾。以徐海淮安三属为最重。现在江甯、扬州、镇江、清江浦等处。留养饥民人数甚血■乣等语。览奏实深悯念。前已颁发帑银十万两。又准拨给漕折银三十万两。并谕度支部续筹接济。著再赏给帑银十万两。由度支部发给。该督等务。即督饬各员。妥为散放。并将各处赈务。尽心经理。安集灾黎。毋任失所。现月　　

○谕军机大臣等、电寄端方、电悉。长江一带。仍著会同各该省督抚。加意严防。认真查缉。毋稍疏虞。电寄　　

○赏京师工艺官局粟米每月一百二十石。现月　　

○壬寅。谕内阁、林绍年奏、举劾属员一摺。广西补用道沈赞清、在任候补道前庆远府知府王祖同、署桂林府知府思恩府知府欧阳中鹄、署百色同知补用知县田骏丰、署容县知县准补天保县知县包坤中、宾州知州吴永治、均著传旨嘉奖。候补道倪懋礼、年已及耄。邓辅绵、识见卑污。试用知府李长禄、躁率干求。均著勒令回籍。柳州府知府贺源清、惮于去邪。不堪表率。候补知府潘泰谦、溺爱过深。颇滋物议。均著以通判降补。开缺河池州知州李本诚、轻佻浮荡。怀远县知县徐冲霄、约束不严。卸署来宾县知县请补永福县知县廖萱荣、违例科罚。按察司经历陈纪泰、帷薄不修。卸署左江镇中军游击陈新炳、巧于营私。候补都司马汉、术工蒙蔽。补用守备陈兆林、收受赌规。均著革职。已革土州判范钊、纵匪殃民。著发往军台效力。现月　　

○谕军机大臣等、理藩部奏、原任哲里木盟长色旺诺尔布桑保福晋拉什曼都克呈称、本旗台吉聚血■乣抢夺一摺。据呈丹赞呢玛等作乱。抢夺马匹米石等情。实属不成事体。前已有旨谕令赵尔巽查明惩办。未据奏覆。仍著该将军按照所指各节。严查究办。据实具奏。毋稍徇隐。原摺著钞给阅看。寻奏、遵查丹赞呢玛挟伊子图袭王爵不遂之嫌。聚血■乣抢夺。德楞额附和妄为。匀请革职拏办。从之。现月　　

○又谕、电寄吕海寰等、电悉。广西实官捐收数逾额。业经度支部议驳。所请著毋庸议。至该省灾情较重。仍著该部续筹接济。以资赈抚。电寄　　

○广西巡抚林绍年奏、广西锑矿甚富。现值灾赈方殷。欲筹寓工于赈之法。拟酌提公款。收运官锑。并请暂免出井税。以兴利源。下部议。寻奏、该抚所拟开办章程。尚属周妥。应请准予试办。从之。摺包　　

○又奏、广西富川、贺县、南丹州、煤锡诸矿。向称丰富。现招＜目辟＞＜訁冉＞米＜度攵＞＜夗贝＞绅梁廷芳查勘矿苗。设法试办。下部议。寻奏、该绅矿学素有阅历。应饬勘定矿蝱滟戋。迅速集股开办。从之。摺包　　

○癸卯。上御乾清宫。德国使臣雷克司等觐见。内记　　

○云贵总督丁振铎奏、赵州、罗平、被旱成灾。现经派员覆勘。先筹赈抚。报闻。摺包　　

○以晶■宜获枭会各匪。赏江苏按察使朱家宝二品衔。余升叙有差。摺包　　

○以声名恶劣。革江苏补用副将胡汝余职。摺包　　

○旌表矢志殉夫候选同知陈廷毂之妻盛氏。摺包　　

○以辑和兵民。赏日本使馆参赞阿部守太郎宝星。摺包　　

