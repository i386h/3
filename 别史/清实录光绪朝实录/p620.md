<!-- { "loadSidebar": true } -->
○以营务废弛。降直隶参将刘福全为守备。摺包　　

○以遵命捐助学费。予奉天怀德县民王桂、为其故父母建坊。　　

○壬寅。仁宗睿皇帝诞辰。遣官祭奉先殿。早事　　

○谕内阁、徵麟奏、热河库内遗失银两。请饬讯究一摺。库存银两。该官兵等、宜如何小心看守。乃竟失银一千两之多。是否外贼行窃。抑系监守自盗。亟应认真究办。著德福一面饬属一体严拏窃贼。一面饬令承德府知府。将看库官兵。严行审讯。务期水落石出。毋稍含混。苑丞、毓纯、吉祥、未能先事豫防。均著交内务府议处。徵麟失于觉察。亦难辞咎著一并察议。　　

○又谕、本日御史文郁呈递封奏摺内将知县书写县主字样。殊属非是。著交部议处。　　

○谕军机大臣等、有人奏、奉天盖平县知县陈忠伟、玩视民命。累民索贿。纵盗婪赃。违例浮收。请饬查办等语。是否属实。著裕禄、兴升、按款确查。据实覆奏。原片均著钞给阅看。将此各谕令知之。现月　　

○又谕、前据兵部奏、裴荫森、杨昌浚、由福建拜发摺件。中途屡被拆毁。当经谕令卞宝第等查办。兹据卞宝第奏称、节经派委妥员逐站挨查。闽浙两省驿站。均无拆换情事。请令沿途各督抚饬属严查等语。奏摺夹板。屡有遗失。断无各驿站全无拆毁之理。自应一体严查。以期水落石出。著李鸿章、张曜、刚毅、各饬所属。挨站确查。究系何处私拆。即行据实覆奏。从严惩办。毋稍迟延。原摺均著钞给阅看。将此各谕令知之。寻刚毅奏、遵旨查明高邮州界范驿驿书。接递福州将军奏摺。擅行拆换篾包。俟审讯确情严办。请先将高邮州知州谢国恩交部议处。从之。　　

○又谕、御史文郁奏、中城地面煤市街襍货铺。于九月二十九十月初一日。被贼抢劫银物。刃伤事主。当经拏获赵姓等、审明送部。并闻在逃之李姓。刻尚纠集多人。仍在南大街一带潜匿等语。此案已获各犯。著刑部严行审讯。按律惩治。其在逃贼犯。并著五城御史。一体严拏务获。送部究办。毋任漏网。　　

○癸卯。谕军机大臣等、电寄沈秉成。著暂行署理两江总督。迅即赴任。安徽巡抚。著阿克达春护理。　　

○以短交课银。革前福建马家巷通判沈学海职。并勒追。　　

○抚恤琉球国遭风难民如例。随手　　

○甲辰。以神灵显应。颁塔尔巴哈台风神庙扁额曰福佑岩疆。摺包　　

○护理伊犁将军富勒铭额奏、惠远城满营兵单。请挑留新满营官兵一千名。以厚兵力。下部议。摺包　　

○乙巳。上奉慈禧端佑康颐昭豫庄诚寿恭钦献皇太后幸颐年殿。侍晚膳。　　

○谕内阁、直隶正定镇总兵徐邦道、呈递到任谢恩摺。于摺尾年月上。盖用总兵关防。殊属不合。著交部议处。　　

○命礼部尚书昆冈、刑部尚书嵩申、刑部左侍郎薛允升、在紫禁城内骑马。现月　　

○丙午。慈禧端佑康颐昭豫庄诚寿恭钦献皇太后万寿圣节。遣官祭太庙后殿。奉先殿。上率王以下文武大臣。暨蒙古王贝勒贝子等。诣慈宁门行庆贺礼。众官于午门外行礼。　　

○奉慈禧端佑康颐昭豫庄诚寿恭钦献皇太后幸颐年殿。侍晚膳。翌日如之。　　

○丁未。谕军机大臣等、长庚奏、酌议瞻对善后事宜。请饬妥筹办理一摺。瞻对番族。从前屡抚屡叛。总由藏官办理不善之故。此次该番滋事一案。业经查办完竣。亟应妥筹善后。以期永远相安。长庚所陈严禁番官。不准受理土司事务。土司亦毋得赴瞻具控番官。土司不准擅自动兵。驻瞻番官。由驻藏大臣拣选奏补。随员定以额数。分防地方。奏明分设。瞻对番官。归打箭炉里塘文武兼辖。并将应禁苛政。酌拟八条。请饬妥议各节。著岐元、刘秉璋、升泰、酌量情形。悉心妥筹。奏明办理。另片奏、严禁审官勒索玉树番族。并开导商上蠲除兵费等语。并著升泰等一并酌核奏办。原摺片单各一件。均著钞给阅看。将此由四百里各谕令知之。现月　　

○以前两江总督刘坤一为两江总督。未到任前。仍以安徽巡抚沈秉成署理。现月　　

○庚戌。谕内阁、两江总督曾国荃、秉性沉毅。莅事公忠。韬略闳深。经猷远大。咸丰年闲。由优贡生从戎。在江西湖北等省。叠歼巨寇。克复安庆之役。出奇制胜。懋建殊勋。蒙文宗显皇帝特达之知。不次超擢。同治初年。简任浙江巡抚。仍带兵剿贼。激励将士。埽荡无前。直达江甯雨花台。苦战两年之久。卒能攻拔坚城。擒渠埽穴。粤匪之平。厥功最伟。穆宗毅皇帝。特沛殊施。赏加太子少保衔。锡封一等伯爵。赏戴双眼花翎。朕御极后。优加倚任。叠畀封圻。均能尽职。其在山西巡抚任内。救灾恤民。政绩尤著。光绪九年。来京召对。命署礼部尚书。旋即＜闲＞授两江总督。到任后。整顿地方营伍。抚绥镇摄。卓著声威。上年归政庆典。我皇太后追念前劳。赏加太子太保衔。该督感激图奋。虽伤病时发。犹复力疾办公。并未请假。忠诚笃棐。实为国家柱石之臣。方冀克享遐龄。长承恩眷。遽闻溘逝。震悼良深。曾国荃著追赠太傅。照总督例赐恤。赏银三千两治丧。由江甯藩库给发。赐祭一坛。派护理江甯将军副都统承绶。前往致祭。加恩予谥忠襄。入祀京师昭忠祠。贤良祠。并于湖南原籍。江甯省城。建立专祠。此外立功省分。准其一并建祠。其生平政绩事实。宣付史馆。任内一切处分。悉予开复。应得恤典。该衙门查例具奏。灵柩回籍时。著沿途地方官妥为照料。伊孙特用主事曾广汉、即著承袭一等伯爵。毋庸带领引见。附生曾广江、著赏给举人。准其一体会试。监生曾广河、著赏给员外郎分部学习行走。伊曾孙曾兆龙、曾兆祥、曾荫椿、均著俟及岁时。由吏部带领引见。候旨施恩。用示朕眷念勋臣至意。现月　　

○命两江总督刘坤一、兼充办理通商事务大臣。未到任前。以安徽巡抚沈秉成署理。现月　　

○辛亥。谕内阁、本年近畿一带。水灾甚重。叠经赏拨银米。广为赈抚。惟念顺天所属十九州县。饥民众多。现届严寒。待哺嗷嗷。情殊可悯。加恩著再赏给京仓漕米五万石。以备冬抚之用。即著潘祖荫等、分拨各厂煮粥。核实散放。以惠穷黎。现月　　

○谕军机大臣等、顺天府奏、请暂免运京杂粮税捐等语。本年顺属被水。小民糊口维艰。现在将届封河。粮价昂贵。所有奉天直隶山东河南各处杂粮。贩运至京。沿途经过关卡。应纳税捐。准其一律暂免。以广招来。著裕禄、李鸿章、张曜、裕宽、饬属遵照办理。将此各谕令知之。现月　　

○补铸云南龙陵营参将、永昌协中军都司关防。从总督王文韶请也。摺包　　

○以违误官马入圈日期。奉天管庄委主事尚纯、翼领英翰等、分别惩处。　　

○以遵命捐赈。予云南总兵何雄辉、道员陈席珍、知府邹馨兰等、各为其故父母建坊。壬子。以霜降安澜。颁大藏香十五枝交漕运总督松椿祗领。虔诣河神庙祀谢。现月　　

○谕军机大臣等、续昌等奏、此次奉使朝鲜。礼部派出通官。当差谨慎。请量加奖赏等语。六品通官豫和、七品通官恒霈、著每人赏银四百两。由总理衙门出使经费项下给发。　　

○泰甯镇总兵志元奏、西陵红桩以内道路。被水冲毁。风水墙内。汛房坍塌。教场演武厅等处残破。请拨款修理。得旨、即著知照直隶总督。由藩库如数筹拨。摺包　　

○护理河南巡抚廖寿丰奏、黄河北滚。孟县民堤冲塌。现拟筑坝挑溜。动款兴工。如所请行。摺包　　

○广东布政使蒯德标、因病解职。以湖北按察使成允、为广东布政使。前浙江按察使陈宝箴、为湖北按察使。现月　　

○蠲缓直隶通、三河、武清、宝坻、蓟、香河、甯河、霸、保定、文安、大城、固安、永清、东安、大兴、宛平、良乡、房山、涿、顺义、怀柔、密云、滦、卢龙、迁安、昌黎、乐亭、清苑、安肃、新城、唐、博野、容城、蠡、雄、安、高阳、河闲、献、任邱、交河、吴桥、东光、天津、青、静海、沧、南皮、盐山、庆云、清河、丰润、玉田、武强、定、开、东明、长垣、平谷、定兴、望都、景、故城、无极、南乐、甯晋、深、饶阳、安平、曲阳、深泽、满城、完、祁、肃甯、藁城、新乐、邢台、沙河、南和、唐山、平乡、钜鹿、任、永年、邯郸、广平、鸡泽、威、元城、大名、清丰、易、涞水、枣强、武邑、衡水、隆平、九十八州县。被水村庄丁粮租课有差。现月　　

○癸丑。谕军机大臣等、都察院奏、直隶监生桑冲汉等、以叠遭河患。吁恳筹款兴工等词。赴该衙门呈递。据称直属水患。以安州九州县受害为最酷。请于十二连桥迤南之七里庄。开穵七里由古河使水从三滩里出口。入东淀。自大河以达海。并隔断小北河。以御浑洩清。庶各邑永无水患等语。著李鸿章体察情形。所陈开河洩水各节。是否可行。据实覆奏。原摺呈均著钞给阅看。图并发。将此谕令知之。现

月

　　

○出使英法义比国大臣薛福成奏、遵旨于伦敦互换印藏条约。下所司知之。随手　　

○予出洋瘴故日斯巴尼亚属岛马丹萨领事官曹廉、荫恤加等。摺包　　

○追予江苏殉难官绅士民妇女张朝佐等二十五员名口分别旌恤如例。摺包　　

○赏日斯巴尼亚署使赫海连、参赞欧达兰、义大利参赞贾雅第等、宝星。摺包　　

○甲寅。陕甘总督杨昌浚奏、请将巴燕戎格。旧有关帝庙。文昌庙。暨新修文昌庙。一并列入祀典。春秋致祭。从之。摺包　　

○命工部尚书熙敬、户部左侍郎孙诒经、恭修东陵工程。礼部左侍郎文兴、徐郙、恭修西陵工程。早事　　

○以署镶白旗汉军副都统色楞额、为正黄旗蒙古副都统。礼部左侍郎文兴、署镶白旗汉军副都统。现月　　

○赏札萨克镇国公札木萨兰札布贝子衔。世袭罔替。摺

包

　　

○赏闲散宗室觉罗人等。一月钱粮。其宗室觉罗孤寡。加赏半月钱粮。现月　　

○赏八旗及绿步各营官兵。半月钱粮。现月　　

