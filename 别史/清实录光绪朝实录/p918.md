<!-- { "loadSidebar": true } -->
○甘肃新疆巡抚饶应祺奏、疏附等县。地震水雹成灾。分别抚恤。得旨、疏附等县。被灾情形。深堪悯恻。即著饬属认真赈抚。毋任灾黎失所。随手　　

○以故和硕肃亲王隆勤子善耆袭爵。宫门钞　　

○以正白旗汉军副都统载卓为镶红旗护军统领。镶白旗满洲副都统敬昌署左翼前锋统领。明发　　

○调正白旗蒙古副都统英信为镶红旗满洲副都统。以委散秩大臣钟秀为正白旗蒙古副都统。明发　　

○予积劳病故甘肃新疆补用总兵回城协副将李金良优恤。署巴里坤镇标中军游击木垒营守备徐春先议恤。摺包　　

○甲寅。谕内阁、钦奉慈禧端佑康颐昭豫庄诚寿恭钦献崇熙皇太后懿旨、所有保护各国使馆弁兵。著步军统领。一律挑选精壮。号衣器械务须精洁整齐。以肃观瞻。随手摺包　　

○又谕、黄槐森奏、广西土匪滋事。请将各属失陷地方官。分别惩处等语。据称广西郁林梧州等属土匪。同时起事。容县知县王永贞、兴业县知县唐汝霖、事前疏于防范。致令各该县失陷。虽旋经集团。先后收复各城。究属防御不力。均有应得之咎。著一并革职。郁林州知州黄桂丹、未能先事豫防。以致属邑有失。博白县知县吴国梁、性耽安逸。虑事多疏。于在籍侍＜目辟＞行＜匧心＞口＜韦未＞＜夗贝＞秦永年、句通匪党扑城。毫无觉察。均著交部议处。署陆川县知县史从焕失城被虏。现已回城。著革职提省讯办。以示惩儆。外

记注

　　

○又谕、廖寿丰奏、刁民恃血■乣抗官。获犯讯办一摺。据称浙江甯波绍兴温州等府。本年春夏之交。米价日昂。正议令各属筹办平粜。晶■宜据该镇道等禀称、永嘉鄞县各处奸民。藉口米贵。并因铺捐、土药捐、聚血■乣鬨闹。鸣锣罢市。毁坏县府道署。及土药局。复因抢米。经营兵弹压。有持械拒捕情事。刁民聚血■乣抗官。此风断不可长。在场滋事首要各犯。既据该抚饬属拏获。讯明惩办。其办理不善之各地方官。亦难辞咎。永嘉县知县周炳麟、嗜好甚深。身任地方。毫无布置。劝办铺捐委员试用从九品庄受采、逼勒催收。酿成重案。厘局委员试用通判郑廷骧声名平常。罔恤商艰。均著一并革职。署鄞县知县刘矞祺、疏于防范。著交部议处。以示惩儆。外记注　　

○谕军机大臣等、保甲为弭盗安民良法。荣禄奏在直督任内。定有章程。严饬臬司通行。现在是否一律举办。著裕禄随时督率办理。　　

○又谕、电寄文光、据总理衙门代奏任锡汾电禀余蛮子一案办理情形。据称钦奉懿旨。遵即遣弁宣布开导。余蛮子感激就抚等情。余蛮子既知悔罪。应即厘其既往。准予归诚。本日已电饬任锡汾。权宜办理。著文光迅派妥员前往。将收抚后一切安插事宜。会同任锡汾、妥为布置。以期息事安民免滋后患。电寄　　

○又谕、电寄任锡汾、电悉。余蛮子既知感悟。就抚离巢。自应将华铎等、即行释回。以了此案。法使允不过问。毋庸顾虑。除电知文光外。著任锡汾按照所议。权宜办理。总期息争杜弊弭衅安民。毋稍刻延。再生枝节。电寄　　

○护理四川总督文光奏、资州等属水灾。派员赈抚。得旨、资州等处被灾甚重。该护督务当严饬派出各员。实力赈抚。毋任失所。摺包　　

○又奏、保升同知直隶州知州张继、请注销查办之案。得旨、张继仍著听候查办。现月　　

○陕西巡抚魏光焘奏、陕西就饷挑队。遵旨改练洋操并添设工程队。及随营武备学堂。下所司知之。摺包　　

○又奏、遵旨整顿保甲团练。并酌定新章。以资遵守。得旨、即著实力奉行。毋得徒托空言。摺包　　

○广西巡抚黄槐森奏、全州蛟水成灾委员抚恤。得旨、全州地方被蛟。情殊可悯该抚务当严饬印委各员。妥为抚恤。毋令失所。摺包　　

○以节交寒令。赏京师普济堂功德林两处、小米八百石。广仁堂、小米三百石。卢沟桥粥厂、粟米四百石。资善堂暖厂、粟米三百石。外记注　　

○赏朝阳安定西直各门外粥厂、粟米各四百石。现月　　

○乙卯。顺天府奏、查抄革员王照家前。得旨、王照仍著该衙门一体严拏。现月　　

○云贵总督崧蕃等奏、法员来滇。议修铁路。陈明查勘商办大概情形。下所司知之。摺包　　

○又奏、遵裁巡抚粮道等缺。得旨、著归入议裁湖北等省巡抚各缺案内。妥议具奏。随手　　

○又奏滇抚既裁。抚标左营。应行裁撤。其右营拟并入督标。归通省裁兵案内办理。下部议驳。　　

○又奏、滇省防营遵旨改练洋操。下所司知之。摺包　　

○护理四川总督文光奏、覆陈川省防营。晶■宜经整饬。现在匪类潜踪地方安静。报闻。摺包　　

○热河都统寿荫奏、开办双山子金矿。照章纳课。并酌加煤窑抽分。下所司知之。摺包　　

○伊＜覀之＞■牛副都统钟亮、因病解职。以记名副都统拉礼为伊＜覀之＞■牛副都统。明发　　

○丙辰。谕内阁、钦奉慈禧端佑康颐昭豫庄诚寿恭钦献崇熙皇太后懿旨、近年以来。黄河屡次漫溢。濒河州县。受患甚深。小民荡析离居。情形尤堪悯恻。因念河工堤土滟念。虽经每岁修培。而溃决漫溢。无岁不有。闾阎生计所关。岂得因循坐视。著京外臣工遴访熟悉河务勤明廉洁之员。胪举政绩。出具切实考语保奏。候旨肬■闲派。事关保＜目辟＞行＜匧心＞口＜韦未＞＜夗贝＞民生大计。尔诸臣当仰体朝廷与民休戚之意选拔真才。核实荐举。以图收效。不得采用虚声。致滋贻误。将此通谕知之。外记注　　

○谕军机大臣等、电寄文光、近闻川省水灾甚重。朝廷实深廑念。文光现在护理川督。责无旁贷。其应如何筹办赈抚并应否接办赈捐之处。著文光遴派妥员迅即分投查勘灾情轻重克期电奏。电寄　　

○又谕、电寄王之春、电悉。该司现已由鄂启程行抵宜昌即由陆驰赴重庆。办理教案事竣再行进省所筹甚是。著俟入川后。将办理教案情形。随时电奏。以慰廑系。电寄　　

○又谕、电寄王毓藻等苏元春电悉。所奏粤西剿匪情形。颇为详晰。其洪水江一股。势甚猖獗。该提督业经派兵驰剿。诚恐此击彼窜。若入黔界。山深箐密＜目辟＞暒穴＜曰融＞夕＜夗贝＞捕更难。著王毓藻迅派得力将领。督率营勇。于交界地方视贼所向。两面夹击。务须不分畛域。合力歼除毋任漏网。电寄　　

○直隶总督裕禄奏、遵旨举办蚕政。直省蚕桑。已设专局。应令督同各州县、因势利导逐渐扩充。报闻。摺包　　

○又奏、天津办理德国租界垫款。请由部筹拨。下所司议。寻奏、德国在津。欲以贱价购地。民情不愿。不得已由官筹垫。系属实情。应如所请由部筹款归垫。以了此案。从之。

摺包

　　

○两江总督刘坤一奏、江南防军。遵旨改练洋操。筹议办法八条。得旨、该督即认真举办。以收实效。毋得徒托空言。

摺包

　　

○又奏、湖南制造枪弹两厂。江省无款可拨。请免协济。允之。摺包　　

○以捐办中学堂。予四川布政使王之春之子梁奖叙。摺包　　

○丁巳。谕内阁、前因广西匪徒滋事扰及梧州郁林各属。晶■宜经谕令谭钟麟、黄槐森、苏元春等、派兵剿办。先后将被陷之容县陆川北流等处。次第收复。黄槐森并出省驰赴郁林州。扼要调度。将匪首赵大寿谢三妹戴大、王四等各股。节节荡平。擒渠殄党扑灭殆尽。连日据谭钟麟、苏元春、黄槐森先后电奏、梧郁各属。现已一律肃清。团练保甲。办理就绪。前调各营。分别撤回酌留等情。览奏深慰廑系。著谭钟麟、苏元春、黄槐森督饬营县。将漏网匪首李立亭、封锡光、上紧＜目辟＞暒穴＜曰融＞夕＜夗贝＞捕。务获惩治。以清余孽。所有各属善后事宜。务当慎选牧令。认真经理。勿稍玩忽。其一切详细情形。著由驿驰奏。外记注　　

○谕军机大臣等、有人奏、苏松太道蔡钧、私贩米谷出洋售卖。为数四五万包获利一二十万两等语。著德寿按照所倢■＜曰融＞■＜石木＞情节确切查明。据实具奏。不准稍涉徇隐。原片著钞给阅看。将此谕令知之。寻奏、遵查苏松太道蔡钧各节。并无其事。自系传闻之讹。请毋庸议。报闻。摺包　　

○又谕、御史潘庆澜奏、请综核名实。以求人才。摺内。使臣出洋。遴选随员等语。著总理各国事务王大臣酌核办理。

随手摺包

　　

○又谕、电寄张之洞等、据英国议绅水师提督贝思福、以中国练兵为要。与总署王大臣面商。愿荐将弁教练。先从南省办起。著祥亨、张之洞早为豫备。于驻防营。挑选一千名。练军各营。挑选一千名。务期年力精庄。一律整齐。俟所荐洋将到鄂再与详议章程。派员会同督练。以观后效。电寄　　

○命镇国将军载瀛之第四子名溥佩。外记注　　

○以亏短交代。革湖南前临武县知县彭献寿职。随手　　

○以讹诈客商。殴辱绅士。革湖南守备唐明符职。并拏办。摺包　　

○予在营积劳病故。湖南总兵刘逢亮优恤。事迹宣付史馆立传。从湖南巡抚俞廉三请也。　　

○戊午。谕内阁、张汝梅奏、报效银两。不敢仰邀奖叙等语。该抚前曾认借昭信股票银十万两。并将本息捐助学堂经费。嗣又倡捐东赈银一万两。先后谕令户部核给奖叙。兹据再三吁恳。不敢邀奖。张汝梅历次报效钜款。实属好义急公。深堪嘉尚。伊子兵部郎中张书兰、工部郎中张书年、均著以知府选用。三品荫生张书恒著以主事用。以示奖励。外记注　　

○陕甘总督陶模奏、甘肃凉州府庄浪茶马同知。久成空名。所管番贡粮石各项。事亦无多。甯夏盐捕通判。向无地方之责。经理盐务。仅属一隅。均拟请裁撤。分别归并办理。下部议驳。早事　　

○又奏、代递甘肃平凉县知县唐受桐条陈。得旨、前已有旨不应奏事人员。不准擅递封章。嗣后毋庸再为呈递。随手　　

○山东巡抚张汝梅奏、筹款重修曲阜文庙工竣。下部知之。　　

○又奏、东省现办平粜。请禁烧锅酿酒。以杜消耗。俟稔岁再行弛禁。从之。摺包　　

○以捐款买谷备荒。予四川提督宋庆奖叙。　　

○己未。谕内阁、钦奉慈禧端佑康颐昭豫庄诚寿恭钦献崇熙皇太后懿旨、昨因轸念山东河患。降旨令京外臣工。保奏熟悉河务之员。候旨肬■闲派。兹据张汝梅奏、察看山东黄河工程。据实覆奏一摺。山东黄河。连年漫决。小民荡析离居。深堪悯恻。晶■宜经随时堵合。迄无一劳永逸之策。亟应集思广益。详筹办法。以拯昏垫而重宣防。著军机大臣、会同大学士、六部、都察院各堂官、迅速妥议具奏。外记注　　

