<!-- { "loadSidebar": true } -->
○谕军机大臣等、电寄张之洞、电悉。四川商务矿务紧要。道员郑孝胥、著仍遵前旨。发往该省随同办理。上海制造局务。亦关紧要。著张之洞遴派妥员。认真经理。电寄　　

○管学大臣张百熙等奏、湖广总督张之洞等兴办学堂一摺。与钦定章程相合处甚多。大都久经阅历深造有得之言。其防流弊等语。于学务尤有裨益。应请悉如所议办理。责成该督等随时认真举行。报可。摺包　　

○驻藏办事大臣裕钢奏、西藏噶鲁纳鲁两族讎斗＜虘阝＞斲。派员前往解散。争控之案。亦已完结。请奖出力员弁。得旨、所请奖励。著该部议奏。摺包　　

○辛巳。调盛京户部侍郎清锐为理藩院右侍郎。盛京刑部侍郎溥颋为盛京户部侍郎。理藩院右侍郎儒林为盛京刑部侍郎。现

月　　

○以内阁学士景厚为盛京礼部侍郎。现月　　

○赏贵州贵西道桂霖副都统衔。为驻藏帮办大臣。现月　　

○铁良出差。以内阁学士崇寿署兵部左侍郎。现月　　

○缓徵江西南昌、新建、进贤、清江、新淦、新喻、峡江、莲花、庐陵、吉水、永丰、泰和、安福、永新、建昌、安义、德化、德安、瑞昌、丰城、武甯、万安、金溪、湖口、彭泽、星子、鄱阳、余干、都昌、万年三十厅州县。暨＜目辟＞行＜匧心＞口＜韦未＞＜夗贝＞所寄庄、灾困地方钱漕杂课。摺包

　　

○壬午。谕军机大臣等、景沣奏、本月十八日。由正黄旗护军营马号拏获枪劫匪犯明福等三名。据供在号内分赃。护军连凤现已逃走。管马章京联泰、常禄、失于觉察等语。联泰、常禄、著交部议处。其在逃之护军连凤、著步军统领衙门、顺天府、五城御史、一体严拏务获。归案讯办。现月　　

○又谕、电寄王之春、两次电悉。办理尚为得手。著会同苏元春、严饬各军。迅速剿办。克期将各匪埽除净尽。俟地方一律肃清后。所有在事出力员弁。奏请奖励。候旨施恩。电寄　　

○护理山西巡抚赵尔巽奏、整顿晋省乡社。拟慎选社长。励以奖叙。优其公费。请饬部立案。下所司议。寻奏、该护抚以晋省吏治日敝。因就原有乡社。选择社长。立法整顿。事属可行。应请将此次议定各节。饬下山西巡抚切实筹办。并将该护抚通行细目。妥筹审定。再行奏明办理。从之。摺包　　

○引见京察三品以下京堂各官。得旨。均著照旧供职。现月　　

○松寿出差。以内阁学士溥金滟闰署工部左侍郎。承恩公志钧署正蓝旗蒙古副都统。外明　　

○以战功卓著。予故湖南岳州镇总兵张捷书、照军营立功后积劳病故例优恤。战迹宣付史馆。并附祀湘皖前兵部尚书彭玉麟专祠。从湖北巡抚端方请也。摺包　　

○蠲缓广西名滟隹容、贵、平南、柳城、苍梧、藤、桂平、象、来宾、武宣、岑溪、容、宾、上思、崇善、新甯、宣化、永＜走毕＞滟蜽、甯明、永康、西林、贺、荔浦、迁江二十四厅州县被水被旱被虫被匪地方应徵钱粮。现月　　

○甲申。谕军机大臣等、张之洞电奏悉。修浚黄浦江一节。认筹全费。自行设局办理。所陈不为无见。著外务部切实妥商。并会同袁世凯、张之洞、筹议具奏。将此电谕知之。电寄　　

○户部左侍郎景沣等奏、估修西陵红桩要工。限期完竣。所有钱粮数目。请饬部如数拨给。依议行。　　

○署两江总督张之洞奏、江南省创建三江师范学堂。请将江甯银圆局铸造铜圆赢余银两。专供该堂经费。下所司议。摺包　　

○以宗人府府丞王培佑兼署光禄寺卿。现月　　

○乙酉。世祖章皇帝诞辰。遣官祭奉先殿。　　

○孝仪纯皇后忌辰。遣官祭裕陵。照例　　

○谕内阁、朕于三月初八日。恭奉慈禧端佑康颐昭豫庄诚寿恭钦献崇熙皇太后祗谒西陵。初九日节届清明。朕恭诣慕陵。行敷土礼。并恭诣隆恩殿。行大飨礼。所有应行典礼。著各该衙门敬谨豫备。现月　　

○谕军机大臣等、三月初九日。朕亲诣慕陵。行大飨礼各陵同日遣王恭代行礼。现月　　

○御史陈应禧奏、昭信股票。未尽收回。请展限以利商民。下部议。摺包　　

○外务部奏、出使大臣伍廷芳、请赏给出洋学生郑廷襄等出身。应将该生咨送来京。赴部覆加考验。以昭核实。依议行。摺

包　　

○换铸山东昌邑县印信。从山东巡抚周馥请也。摺包　　

○准前任山东布政使崇保、重与恩荣筵燕。赏太子少保衔。

现月

　　

○赏保护西贡华侨法国守备方苏雅等二员、款接华使日国外部安毅等三员、宝星。　　

○上以祭社稷坛。自是日始、斋戒三日。协修官何国澧恭纂　　

帮总纂官程棫林恭辑监修总裁世恭阅一签五月二十三日正总裁那恭阅月日专司蒿■禾本陆恭覆阅癸丑十二月初二日　　

徐恭阅月日　　

荣月日副总裁唐月日　　

宗室宝恭阅十一月惠一日

　　

陈恭阅一签五月初三日　　

熙月日　　

郭恭阅一签三月初二日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之五百十二　　

光绪二十九年。癸卯。二月。丙戌朔。上诣颐年殿。问慈禧端佑康颐昭豫庄诚寿恭钦献崇熙皇太后安。至乙卯皆如之。　　

○以大学士孙家鼐为会试正考官。兵部尚书徐会沣、刑部尚书荣庆、吏部右侍郎张英麟为副考官。　　

○以徵收加倍。予山东黄江厂税员候补知府高觐昌补缺过道班后加二品顶戴。　　

○丁亥。祭先师孔子。遣兵部尚书徐会沣行礼。　　

○广西巡抚王之春奏、桂省兵灾交迫。钜款难筹。请将梧关岁拨松沪浙东货厘银十万两。截留两年。赈民养兵。下部议。　　

○以大学士王文韶署翰林院掌院学士。　　

○以礼部尚书徐郙兼署兵部尚书。左都御史溥良署刑部尚书。内阁学士杨佩璋署吏部右侍郎。　　

○豁免新疆镇西、疏附、两厅县被灾地方粮草。　　

○戊子。祭大社。大稷。上亲诣行礼。　　

○遣官祭文昌帝君庙。　　

○谕军机大臣等、巡视西北城御史瑞璐、成昌等奏、拏获抢劫邻境盗犯出力员绅请奖。开单呈览各一摺。著吏部核议具奏。　　

○又谕、御史成昌等奏、侍＜目辟＞行＜匧心＞口＜韦未＞＜夗贝＞陈金梁谋夺人妻。请革职交部审办一摺。陈金梁著暂行革职。交刑部严行审办。　　

○广西巡抚王之春奏、广东候补知府卢秉政报效万金。购置军火。请注销休致处分。得旨、著不准行。　　

○泰甯镇总兵庆福奏援案请拨承修永福寺经费。得旨、著袁世凯饬司迅速酌拨。交庆福撙节支用。　　

○予剿匪阵亡。署广西柳州府知府周继仁优恤。　　

○己丑。谕内阁、兵部奏、请派员查阅直隶等省营伍一摺。近来查阅营伍。已成具文。现当变通军制之时。尤应力求实济。嗣后各直省均著暂缓查阅。仍著该督抚随时认真整顿。勤加训练。俟有成效。再行特派查阅。用示朝廷实事求是之至意。　　

○谕军机大臣等、有人奏、福建泉漳两府徵收钱粮。每两折徵加倍。又有承差书役等费。自本年起。复每两加徵随捐四百文。即遇水旱偏灾。地方官仍照常起徵。以致惠泽不能下逮。请饬查禁一摺。另片奏、福建通省税契加收勒费。弊端百出。请饬严禁陋规等语。著许应骙按照所指各节。确切查明。认真裁汰。毋令官吏从中舞弊。原摺片均著钞给阅看。将此谕令知之。　　

○闽浙总督许应骙奏、闽县光俗里新垦田亩。入额升科。下户闾在之。　　

○庚寅。召见候选道黄开甲。得旨加恩著赏给四品卿衔。　　

○密云副都统于珊奏驻防官兵户血■乣饷单。请将直隶藩库应支米折银两。其减半。仍按定价发放。以济兵食。允之。　　

○闽浙总督许应骙奏、闽省设立农桑局。试办蚕桑。得旨、著即督饬认真办理以兴地利。　　

○辛卯。以京师雨泽愆期。上诣大高殿祈祷行礼。　　

○遣醇亲王载沣诣时应宫。贝勒载洵诣昭显庙。贝子溥伦诣宣仁庙。镇国公载泽诣凝和庙拈香。　　

○山东巡抚周馥奏、裁革道府州县陋规。不准属员私馈。按其缺分繁肬■闲。向来所得多寡。明定数目。酌给公费。由藩库拨给。报闻。　　

○又奏、派员招商酌带土产。往日本大阪赛会。下外务部知之。　　

○闽浙总督许应骙奏、闽省频年风水为灾。请将闽盐三十七届带徵旧课。再缓徵一届。以纾商力。下部知之。　　

○热河都统锡良奏、抽调勇营。添练新军。以固边防而资镇摄。如所请行。　　

○壬辰。孝淑睿皇后忌辰。遣官祭昌陵。　　

○谕军机大臣等、有人奏、委办札萨克图垦务候选知府张心田、不洽舆情。徐海亭现充弹压头目。原系胡匪。出入无常。请饬撤换等语。是否属实。著增祺查明据实覆奏。该旗距省辽远。垦务重要。仍著该将军督察妥办。原片著钞给阅看。将此谕令知之。寻奏、该员张心田勘办札萨克图垦务局。尚属认真。应请免其置议。徐海亭原系胡匪。因开办蒙荒需兵弹压。是以招抚委用。计阅两年。均能循分当差。并无滋扰。应许其自新。报闻。　　

○又谕、巡视南城御史联魁等奏、遵保获盗出力官绅请奖。开单呈览一摺。著吏部核议具奏。　　

○又谕、电寄德寿、电悉。匪首洪春魁、梁慕光、著即设法严密访拏。务获惩办。梁慕信系梁慕光胞兄。如果知情同谋。应与监禁之夥犯多名。速即质讯明确。一并先行正法。勿贻后患。　　

○癸巳。谕内阁、世铎等奏、倭林保任意偷安。再行严倢■＜曰融＞■＜石木＞一摺。内廷当差人员。应如何勤奋趋公。无旷职守。乃近来直班各员。动辄请假。实属不成事体。至委散秩大臣倭林保、前经领侍＜目辟＞行＜匧心＞口＜韦未＞＜夗贝＞内大臣以该员玩误要差奏倢■＜曰融＞■＜石木＞。当经降旨交部议处。现复传差不到。任意违玩。尤属荒谬。倭林保著开去委散秩大臣差使。并交部严加议处。以儆其余。嗣后各该员等务当振刷精神。力图奋勉。毋得仍前玩泄。自干咎戾。　　

○以故喀尔喀多罗贝勒贡桑珠尔默特子达克丹彭苏克袭爵。　　

○甲午。遣官祭先医之神。　　

