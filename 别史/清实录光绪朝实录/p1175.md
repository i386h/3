<!-- { "loadSidebar": true } -->
○又谕、镶黄旗满洲奏、佐领荣辉因案脱逃一摺。盗卖官地一案。解任俄罗斯佐领荣辉、著先行革职。并著步军统领衙门、顺天府、五城、直隶总督、一体严拏。务获归案审办。看管不力之骁骑校全淩、隆顺均著即行革职。失察之印务参领同山、中桂、印务章京兆麟、均著交部议处。以示惩儆。寻镶黄旗满洲奏、拏获荣辉。得旨、著解交袁世凯归案审办。现月随手　　

○又谕、有人奏、房山县知县范履福、匿灾讳盗。纵丁殃民等语。著顺天府府尹按照所倢■＜曰融＞■＜石木＞各节。确切查明。据实具奏。毋稍徇隐。原片著钞给阅看。将此谕令知之。寻奏、范履福被倢■＜曰融＞■＜石木＞各节。系传闻之讹。请免置议。报闻。现月摺包

　　

○又谕、电寄岑春火滟宣等、据李经羲电称、广西匪股。旋扑旋炽。实因枪码之多。惟有诱战设计。严断接济。不歼自战。核计战功。应以多夺快枪快码为上。分营分哨。实报实核。弁则登时奏奖。兵则立给优赏。枪码悉数缴验。不准留营。各营存枪。先编号烙印报查。如有购枪冒奖。及虚报失枪。旋冒称得枪。与夺获匪枪。匿不尽缴者。严正军法等语。匪械既绝。匪患自清。著岑春火滟宣、李经羲、即照所陈各节。督饬认真办理。惟民闲团练快枪。留以防匪。应如何分别查存。以免兵勇差役。藉端讹诈骚扰。仍著该督抚妥筹办法。

电寄

　　

○御史崇禄奏、前因兵部化私为公。有碍政体。言官条陈。仰荷采纳。近闻吏部亦复提议及此。以书吏暧昧之款。转欲要索自肥。且欲藉一奏公然勒取。居心尤不可问。近日各员议行新政。大率类是。拟请饬下京外大小臣工。勿再假公济私。藉奏要挟。下部知之。摺包　　

○翰林院撰文贵福奏、各旗营开放兵饷。仍前剥削。请饬整顿。以恤兵艰。得旨、著各旗营及外三旗该管堂官。切实整顿。毋许克扣。以昭核实。摺包　　

○署两江总督端方等奏、遵旨议裁官缺。拟将江安粮储道缺裁撤。其管辖之上江七府淮阳三府漕务。并归盐法道兼管。名曰江南盐粮道。粮道库大使缺。应改隶并归管辖。名曰道库大使。此外未便再事议裁。至应行更置各缺。拟将苏海防同知。改为太平厅抚民同知。移驻丹徒、丹阳、江都、泰兴、所辖之太平洲。苏管粮通判。改为靖湖厅抚民通判。移驻吴县所辖之洞庭西山。青浦县主簿。移驻青浦、嘉定、毗连之黄渡镇。阳湖县主簿。改隶荆溪。移驻梧桐山。以善变通而资治理。下政务处。吏部议。摺包　　

○又奏、在籍翰林院修撰张謇呈称、江苏徐州宜改建行省。以资控御。下政务处议。摺包　　

○又奏、江甯省会。分为东西南北四区。每区设初等小学堂十所。以宏教育而植初基。又奏、选派学生八十名。分赴东西洋学习陆军实业。均下学务大臣知之。

摺包

　　

○以修理陵工出力予郎中锡龄阿补道员后加二品衔。协领多文仍以副都统交军机处记名肬■闲放。摺包　　

○以劝捐出力。予浙江杭州东塘海防同知刘颂年免补知府以道员补用。摺包　　

○以学粹方明。复已革江苏。东安县教谕唐锡晋原官。　　

○以捐银三万两。充京师豫学堂经费。赏河南尉氏县员外郎职衔刘鼎元三代一品封典。　　

○以捐修文庙。予直隶定兴县贡生姚文元建坊。摺

包

　　

○癸巳。谕军机大臣等、电寄岑春火滟宣等、据曹鸿勋电奏称、＜目辟＞＜訁冉＞米＜度攵＞＜夗贝＞匪窜攻都匀府属之四寨关口。匪来愈多。数以万计。焚掠满雅白果满粉各村。已派营飞驰赴援等语。匪窜黔边。势甚猖獗。著岑春火滟宣、李经羲、统筹兼顾。并著丁振铎、林绍年、曹鸿勋、陆元鼎等、赶紧扼要防堵。严饬各军。奋力援剿。务将各匪迅速扑灭。一笔歼除。毋稍疏虞。致成滋蔓。该督抚等各将近日军情。随时电奏。现月　　

○督办垦务绥远城将军贻谷奏勘查浑津黑河庄头。承种圈地。余出可种粮地四十九顷有奇。即令升科。不任隐匿。下部知之。摺包　　

○署两江总督端方奏、遵裁江南织造一缺。将织造关防。并龙江西新关防各一颗。送部缴销。下所司知之。摺包　　

○又奏、遵查浙江嘉湖两府漕务积弊。其徵收三弊。或系遵章。或已讯结。惟例灾一条。当饬地方官核实详报。额荒一条。应酌设清查客垦局。傥办有头绪。则两属荒田。不下三四百万亩。粮赋所增。当得钜款。得旨、著聂缉规认真筹办。务除积弊。　　

○浙江巡抚聂缉规奏、在籍知府何恭寿等在余姚县治西北乡。倡设诚意学堂。募集经费。请准立案。以昭激劝。下学务大臣知之。摺包　　

○以畏葸离营。革湖南调防参将熊泰荣职。摺包　　

○以亏短税项。革湖北试用知府邓沅职。摺包　　

○以捐田赡族兴学。予浙江海盐县道员朱丙寿松阳县故监生周延瑞之妻林氏各建坊。　　

○甲午。谕军机大臣等、吏部奏铨补司员班次一摺。著照例统较日期拟补。　　

○又谕、电寄李经羲、电悉。所请饬拨饷需各节。著户部速议具奏。电寄　　

○署工部尚书鹿传霖奏、昭忠祠工程浩繁。捐款不敷。请准以后捐资之入祠各后裔。及有能劝募各忠裔慷慨捐资。集有成数者。均予分别保奖。庶踊跃输助。克济要工。从之。摺包　　

○浙江巡抚聂缉规奏、浙省需用硝斤。制配火药。派员采办。请援案准予免厘。下部知之。摺包　　

○又奏、在籍故原任兵部左侍郎朱智分年捐修钱塘县境内捍江塘。并六和塔工程。现已一律完竣。请予销案。报闻。摺包　　

○以故锡林郭勒盟阿巴哈那尔贝勒达木定札布之次子旺沁敦都布袭爵。　　

○以亏款延缴。革浙江署余姚县知县李思敬职。并勒追。　　

○以捐钱赡族。并筹创善堂。予浙江海盐县内阁中书徐用福建坊。摺包　　

○乙未。外务部奏、中俄电报收费。照伦敦万国公会所订商政。跌价重定约稿。依议行。　　

○署黑龙江将军达桂等奏、江省属境辽阔。非添设地方各官。不足以资治理。拟在齐齐哈尔省城。设黑龙江分巡道一员。兼按察使衔。总司刑名。兼管驿传。设抚民同知一员。名曰黑水厅。又设巡检兼司狱一员。莫勒红冈子地方。设抚民通判一员。名曰大赉厅。设巡检兼司狱一员。又设塔子城分防经历一员。统归巡道管辖。省城东南呼兰等处。户口尤繁。拟将原驻巴彦苏苏之呼兰厅同知。升设知府。移驻呼兰城。名曰呼兰府。原有巡检。升设府经历兼司狱一员。巴颜苏苏地方。另设知州一员。名曰巴彦州。并设吏目一员。又双庙子设知县一员。名曰兰西县。大小木兰塔设知县一员。名曰木兰县。俱设巡检兼典史事一员。赵胡窝堡设分防经历一员。统归呼兰府管辖。绥化厅原有通判。升设知府一员。名曰绥化府。原有巡检。升设经历兼司狱一员。余庆街原有经历。升设知县一员。巡检兼典史事一员。均隶绥化府属。通肯设直隶厅同知一员。名曰海伦厅。并设经历兼司狱一员。柞树冈设知县一员。名曰青冈县。并设巡检兼典史事一员。惟呼绥海两府一厅。地方辽远。应设兵备道一员。驻扎绥化府。以统辖之。并设道库大使一员。专管应解款项。所有添设同通州县等官。均请加理事衔。以便旗民兼理。下所司议。寻奏、添改各缺。均应准如所请。至各缺应作何项缺分。及如何补用。未据声叙。应饬该将军察看情形。奏明办理。依议行。摺包　　

○署江西巡抚夏屮■一■日奏、江西遭水患。赈捐收数无多。请再展限一年。藉资接济。下部议驳。早事　　

○出使俄国大臣胡惟德奏、藏务孔亟办理贵知地理。谨译印法人窦脱勒依所绘西藏舆图进呈。报闻。摺

包

　　

○调正白旗蒙古副都统寿耆为镶蓝旗满洲副都统。以委散秩大臣溥倬为正白旗蒙古副都统。明发　　

○调礼部左侍郎特图慎为吏部左侍郎。盛京兵部侍郎萨廉为礼部左侍郎。现月　　

○以盛京工部侍郎钟灵兼署盛京兵部侍郎。现月　　

○派出使美国大臣梁诚会订中美和衷条约。摺包　　

○以熟悉藏事。予候选道世增、四川雅州府知府联豫、军机处存记。　　

○以测画库伦边界舆图。予府经历职衔包恩駼奖叙。摺包　　

○以议结绥远城教案持平。赏法国参赞端贵花翎。随员雷登宝星。予比国委员林辅臣等七员奖叙。摺包　　

○以在华施医。赏义国使馆医生儒拉宝星。摺包　　

○丙申。谕内阁、曹鸿勋奏、武职大员。短额蚀饷。藉端克扣。请旨惩处一摺。贵州护古州镇补用总兵刘仕旺、前因游匪窜扰。防军失利。业经交部议处。予以降调处分。兹据该署抚查明该员前带安义右营。缺额甚多。领发饷银。复有藉端克扣情事。似此贪劣营私。实堪痛恨。刘仕旺著先行革职。该革员现已回籍。即著湖南巡抚派员押解赴黔。归案审讯。勒追侵款。从严惩办。以昭炯戒。现月　　

○谕军机大臣等、刑部代奏、主事梁广照条陈、＜目辟＞＜訁冉＞米＜度攵＞＜夗贝＞汉铁路事宜一摺。＜目辟＞＜訁冉＞米＜度攵＞＜夗贝＞汉铁路。前经谕令张之洞妥议筹办。兹据奏称、路权放失。亟应收回自办。不可迁延贻误等语。著商部、张之洞、妥筹办理。以挽路权。原摺著钞给阅看。现月　　

○又谕、电寄增祺等、电悉。所请开捐助赈各节。著户部速议具奏。电寄早事　　

○以独力振兴商业。赏江苏在籍道员周廷弓滟＜兪＞滟弓二品顶戴。作为商部三等顾问官。现月摺包　　

○以延解穴■士■黾课革前署浙江曹娥场盐大使曹秉燮职。并勒追。摺包　　

○丁酉。河南巡抚陈夔龙奏、遵设罪犯习艺所。酌议办法。拟由各邑自行设所。较觉肬■闲便。其暂行管押之犯。所在多有。拟通饬一律收所习艺。并将所内析为二品。以一区收押犯。以一区收军流徒各犯。用示分别。以资化导。下刑部知之。摺包　　

○又奏、本年收成歉薄。民食维艰。请将应买补常漕等仓谷石。援案展至来年察看办理。下部知之。摺包　　

○戊戌。谕军机大臣等、电寄岑春火滟宣等、据曹鸿勋电称、都匀府属之四寨等处。均已收复。现拟上下兜进。出全力以图逋寇等语。诸军大集。乘势会剿。自可一鼓荡平。著岑春火滟宣、李经羲、陆元鼎、曹鸿勋、迅即督饬各军。会同布置。约期围剿务将各股匪。悉数殄除。俾地方一律安堵。毋稍松懈。电寄　　

