<!-- { "loadSidebar": true } -->
○蠲缓河南郑、中牟、祥符、通许、尉氏、杞、鄢陵、扶沟、太康、西华、淮甯、沈邱、项城、鹿邑、武陟、滑、陈留、洧川、兰仪、荥泽、汜水、新郑、商邱、甯陵、永城、虞城、夏邑、睢、柘城、考城、安阳、汤阴、临漳、林、武安、内黄、汲、新乡、辉、获嘉、淇、延津、浚、封邱、河内、济源、修武、孟温、原武、阳武、洛阳、偃师、巩、孟津、宜阳、登封、永甯、新安、南阳、唐、泌阳、镇平、桐柏、邓、内乡、淅川、裕、舞阳、叶、确山、临颍、襄城、长葛、灵宝、光山、固始、息、商水、七十九厅州县被水被旱被潦村庄新旧粮赋有差。现月　　

○蠲缓江苏长洲、元和、吴、吴江、震泽、常熟、昭文、昆山、新阳、娄、金山、青浦、武进、阳湖、无锡、金匮、江阴、宜兴、荆溪、丹徒、丹阳、金坛、溧阳、太仓、镇洋、太湖、华亭、靖江、江都、甘泉、泰、泰兴、三十二厅州县。暨苏州、太仓、镇江、金山、四卫被灾歉收民屯田亩新旧粮赋杂课有差。　　

○庚戌山东巡抚张曜奏参庸劣不职各员。得旨、杨思赞、著以县丞降补。孔继鍸、著勒令休致。刘蓬居、著即行革职。　　

○赏浩齐特多罗额尔德呢郡王喇特那巴咱尔黄缰。翁牛特多罗达尔汗岱清贝勒德木楚克苏咙。茂明安多罗贝勒额外侍郎格楚克。喀尔喀多罗贝勒刚当党准车楞紫缰。命乌珠穆沁和硕车臣亲王阿勒坦呼。喀尔喀固山贝子旺楚克察克达尔、在御前行走。明发　　

○蠲缓陕西咸甯、长安、长武、永寿、华、临潼、兴平、鄠、高陵九州县被水被雹地亩钱粮。现月辛亥。祫祭太庙。上亲诣行礼。内注　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭端慧皇太子园寝。　　

○遣官祭太岁之神。照录　　

○朝鲜国正使判中枢府事赵秉世、副使礼曹判书金完秀、书状官兼掌令闵哲勋等三人。于午门外瞻觐。内注　　

○壬子。上御保和殿。赐蒙古王、贝勒、贝子、公、额驸、台吉、暨文武大臣、及朝鲜正副使、并土观呼图克图喇嘛等燕。　　

○申刻。诣储秀宫慈禧端佑康颐昭豫庄诚皇太后前行礼。纂修

官何作猷恭纂　　

帮总纂官王荣商恭辑监修总裁世恭阅六月初七日正总裁那月日专司藳本陆恭覆阅癸丑六月二十七日

　　

徐月日　　

荣月日副总裁唐月日　　

宗室宝恭阅十月十三日　　

陈恭阅二签五月二十日　　

熙月日　　

郭恭阅十一月二十三日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之二百五十一　　

光绪十四年。戊子。春正月。癸丑朔。上诣奉先殿堂子行礼。　　

○遣官祭太庙后殿。　　

○率王以下文武大臣诣慈宁门庆贺慈禧端佑康颐昭豫庄诚皇太后。礼成。　　

○御太和殿受朝贺。　　

○诣大高殿拈香。寿皇殿行礼。　　

○诣储秀宫问慈禧端佑康颐昭豫庄诚皇太后安。至壬午皆如之。内记注　　

○御乾清宫赐近支宗藩等燕。内记注　　

○甲寅。缓徵顺直通、三河、武清、宝坁、蓟、香河、甯河、霸、保定、文安、大城、永清、东安、顺义、滦、卢龙、迁安、抚甯、昌黎、乐亭、新城、蠡、雄、安、高阳、河闲、献、任邱、景、天津、青、静海、盐山、开、元城、大名、东明、长垣、丰润、玉田、饶阳、安平、深泽、四十三州县。暨固安、涿、怀柔、密云、清苑、安肃、完、吴桥、沧、南皮、无极、邢台、深、武强十四州县。地丁钱粮旗租。并各项地租民借仓谷。现

月

　　

○乙卯。高宗纯皇帝忌辰。上诣寿皇殿行礼。遣官祭裕陵。　　

○丙辰。蠲缓山东济甯、历城、齐河、济阳、禹城、肥城、东平、东阿、平阴、阳信、商河、沾化、蒲台、曹、范、堂邑、博平、高苑、齐东、临邑、长清、惠民、青城、利津、滨、阳谷、寿张、菏泽、郓城、濮、朝城、聊城、茬平、清平、博兴、乐安、鱼台、海丰、三十八州县上忙新赋。地租杂课。暨德州、东昌、临清、济甯、四卫。永阜、永利、二场灶地钱粮。现月　　

○蠲免安徽太和、阜阳、颍上、涡阳、寿、凤台、怀远、凤阳、灵璧、泗、盱眙、五河、十二州县。黄流淹浸田亩。本年上忙钱粮。现月　　

○蠲缓新疆温宿、绥来、济木萨、被水被冻地亩额徵粮草。现

月

　　

○戊午。上以上辛祈谷于上帝。自是日始、斋戒三日。　　

○己未。世祖章皇帝忌辰。遣官祭孝陵。　　

○以神灵显应。颁湖北德安府城隍庙扁额曰＜云阝＞城昭佑。现月　　

○先是署黑龙江将军恭镗等奏、派员查勘漠河金厂。并拟集资开办情形。下该衙门知之。嗣直隶总督李鸿章奏、拟定漠河金厂。官督商办详细章程。下该衙门议。至是总理各国事务衙门等奏、请即派候补知府李金镛。督理黑龙江等处矿务。以专责成。并请饬黑龙江将军。督同该员审慎办理。得旨、依议行。摺包　　

○上以孟春享太庙。自是日始、斋戒三日。　　

○庚申。陕西巡抚叶伯英奏、陕西道仓兵粮。酌议随时定价。剔除积弊章程。一、改折价。一、慎采买。一、便本折。一、设旗甲。一、清粮名。一、杜仓弊。报闻。朱批　　

○又奏、陕西候补知府方其□之子方子禾。诱拐总兵赵连科之妾郑氏。谋财毒毙。现回四川。家丁刘永泉等逃匿南阳。案悬未结。请解陕严究。得旨、著该抚咨行四川河南督抚。分饬查拏方人瑞、刘永泉、刘永幅、解赴陕西。归案讯办。朱批　　

○又奏、陕西各属。连日大雨。河流泛滥。田地房屋。各有淹没。得旨、著即饬属分别妥为赈济。毋任一夫失所。朱批　　

○两广总督张之洞奏、琼州昌化县境内大艳山。开采石绿铜鐄。凡贩运出琼州海口者。请自光绪十四年起。三年之内。山税及关税厘金。概行暂免。下户部知之。摺包　　

○又奏、法国领事官白藻德、因丛树被伐。擅殴武弁。复欲治以军法。臣与之理论。该领事妄诉公使。冀免诘责。请告知法使、严饬该领事认错息事。如再以非礼相加。即将保护之兵丁裁撤。免生后论。下总理各国事务衙门知之。　　

○上诣皇穹宇拈香。南郊斋宫斋宿。　　

○辛酉。祈谷于上帝。上亲诣行礼。　　

○诣正阳门关帝庙菩萨殿拈香。内记注　　

○云贵总督岑毓英奏、请将滇省电线与广西南甯接通。并拟自腾越厅至云南省城。添接一线以通西南边报。允之。摺包　　

○壬戌。享太庙。上亲诣行礼。　　

○御紫光阁赐外藩王公等燕。　　

○遣官祭太岁之神。　　

○两广总督张之洞等奏、添设广西梧州至桂林省城电线六百四十五里。广东钦州至东兴电线三百二十里。琼州海口展至黎峝各处电线一千九百零一里。岸步展至高州电线二百四十里。广西南甯展至滇境剥隘电线八百余里。报闻。摺包　　

○赏喀尔凯头等台吉布林满都呼、阿巴哈那尔二等台吉车淩多尔济、科尔沁二等塔布囊巴保色楞、花翎阿拉善二等台吉普勒忠呢什尔在乾清门行走。明发　　

○癸亥。孝全成皇后忌辰。遣官祭慕陵。　　

○谕内阁、曾国荃、崧骏奏、请饬催藩司赴任等语。江苏布政使黄彭年。著速赴新任。毋庸来京请训。现月　　

○以工部右侍郎清安、兼署礼部左侍郎。现月　　

○以正黄旗蒙古副都统崇礼、署镶白旗满洲副都统。明发　　

○抚恤广西柳州府被火灾民。　　

○甲子。闽浙总督杨昌浚奏、酌定土药税则。拟请每百斤徵收税厘正项银三十五两。随徵加一厘余银三两五钱。正项留充本省饷需。厘余拨归局用。下所司知之。摺包　　

○乙丑。上御乾清宫赐近支宗藩等燕。内记注　　

○以欠解钱粮。革安徽知县彭廷弼职。摺包　　

○丙寅。宣宗成皇帝忌辰。上诣奉先殿寿皇殿行礼。遣官祭慕陵。内记注　　

○谕内阁、刘秉璋奏、甄别不职各员一摺。四川双流县知县廖葆恒、缉捕不力。安岳县知县毕献、人欠谨饬。仁寿县知县张士锜、风疾未愈。均著开缺另补。前署高县知县候补同知萧澍森、声名平常。试用通判周上达、居心巧猾。均著革职。候补知县袁杰、性近贪诈。试用知县张源泉、行为不端。均著以县丞归部铨选。犍为县教谕周志元。训导张墀。士论不洽。大邑县教谕骆家骏。训导田鸿观。习为欺罔。均著以原品休致。盐源县教谕高人杰。纵斗勒搕。著即革职。大竹县石桥县丞王殿辉。举止乖张。遂甯县梓潼镇县丞刘家瑞、颓唐不振。达县麻柳场巡检钱世熙、纵差需索。大甯县典史朱成词、操守不谨。候补县丞周祖彝、办理厘卡。短收甚多。均著革职。以肃官方。现月　　

○丁卯。上诣大高殿寿皇殿行礼。　　

○御保和殿赐蒙古王、贝勒、贝子、公、额驸、台吉、暨文武大臣、及朝鲜使臣等燕。戊辰。上御乾清宫赐廷臣大学士等燕。　　

○奉慈禧端估康颐昭豫庄诚皇太后幸醇亲王府视疾。内记注　　

○以神灵显应。颁江西省城许真君庙扁额曰。铁柱高风。龙神庙扁额曰。德被江城。风神庙扁额曰。洪都佑顺。现月　　

○谕内阁、德馨奏、甄别文武各员等语。江西袁州府同知韩筠、居心巧诈。控案甚多。德化县通远驿驿丞吴庆余、违例擅受。滥差滋事。永丰县表湖司巡检彭翊、办事竭蹶。才具平庸。补用副将刘芳棣、性情乖张。罔知伦理。均著即行革职。以肃官方。现月　　

○己巳。谕内阁、顺天府奏、援案请拨京仓米石。专备春抚一摺。上年顺天各属。被水成灾。业经赏拨漕米。俾资赈济。惟念灾区较广。积水未消。现值青黄不接之时。民力尚形拮据。自应量为接济。加恩著再赏给京仓漕米三万石。以资散放。现月　　

○云贵总督岑毓英等奏、官兵剿捕古黑滋事夷匪。已将首犯鲁占高拏获。审明惩办。得旨、鲁凤翔等实在下落。仍著饬属认真查缉。毋留余孽。摺包　　

