<!-- { "loadSidebar": true } -->
○策试天下贡士陆殿鹏等三百二十四人于保和殿制曰。朕以冲龄。诞膺大宝渥荷上穹垂佑。列圣诒谋。夕惕朝乾勤求治理。上思副两宫之训迪。下期措四海之乂安宵旰图维罔敢暇逸。深维典学传心之要去奢崇俭之源知人图治之方。屯田劝稼之政。经邦盛轨。莫切于斯兹值临轩发策。虚衷博采广集嘉谟尔多士其敬听朕命。尚书为传心要典二帝三王以来凡曰钦、曰恭、曰慎、曰克艰、曰孜孜、曰兢兢、君臣交儆之言。与洪范之言敬中庸之言。诚能推阐其义欤。人君敬天以勤民事人臣敬事以亮天功诚敬相通之旨。可发明其蕴欤丹扆大宝之箴皇极。经世之论。典矣懋矣。真德秀大学衍义何以略治平不言。明邱浚补之。为目凡十有二能胪举而贯通之欤。昔人谓帝王之学异于儒生所不同者若何。易象山下出泉。谓圣功基于养正。所以养正者安在。夫逊志时敏尤资念典果何由而审端致力欤自古求治之主罔不躬行节俭。为天下先。然考其心。迹诚伪判焉茅茨土阶。菲食恶衣之世。由来尚已汉文帝衣绨履革蒲席苇带。屏雕文之饰。惜中人之产。其视初元建平之代。罢齐三服官。易帷幛去锦绣者。何如也厥后令辟亦知克己焚翟裘毁筒布。以萧何壮丽之对。为非雅言。又其甚者一冠三载一衣屡浣。俭矣。然或盛衰殊迹。始终异辙岂徒俭不足以示国欤抑务。名不求实欤仰思。禹谟克俭之训。永怀商书慎俭之言。将以黜华崇实训迪臣民。果何由而使风气日臻朴茂欤。诗云。无竞维人。易云。圣人养贤以及万民。知人之道。非君天下者所首重欤古所传观人之法若大戴礼。文王官人篇。以至陆贽、司马光、苏轼之论。亦有可采者欤。皋陶曰亦言。其人有德。乃言曰载采采。舜典曰明试以功。敷奏以言进贤用人。如此其难也。乃古之君臣相得。或决于立谈之闲。何耶。大智若愚。大诈若忠。或外忠而内奸。或始贤而终佞。烛照数计。其道何由。君子小人。各从其类。然诸葛亮之所用。李泌之所举。司马光之所取。或未必贤。抑又何说。孔子曰。取人以身。知言穷理。将何以浚其源欤。自黄帝经土设井。而寓兵于农之法兴。三代因之。无所谓屯田也。汉文帝募民耕塞下。始有屯田之说。汉武帝通西域后。屯田渠犁。其后日益加多。如苟陂、南阳、合肥、成都、金陵、不可枚举。其在西域者。能详考欤。古者播谷劝耕。爰有农官之设。农师田畯之名备见经传。西域屯田官名。见于史者能胪举欤。耕种必资灌溉。邓艾穿渠最资利赖。西域之水。可导以溉田者。能徵于古以言之欤。唐代营屯并称。或谓以兵民分。其说然欤。唐时诸道所开之屯。凡九百二十有二。今西域尚有遗迹欤。凡此四端。养正以育德。崇俭以阜民任贤以官人。营田以裕国。皆经世之良图。致治之要务也。多士力学有年。对扬伊始。其各陈谠论。毋泛毋隐。阁文　　

○礼部以丙子恩科繙译会试中额请得旨。京旗取中一名驻防取中二名。礼文以豫亲王本格为内大臣。谕档以吏部右侍郎崇绮署正黄旗汉军副都统。谕档癸未。谕军机大臣等。文格奏。办理东乡县匪徒情形现在摉拏首匪一摺。东乡匪徒经官兵垒次剿办将千金硐攻破。余匪乞降南城寨等处匪党。亦皆出寨投诚。惟首匪袁廷蛟尚未弋获亟。应严密查拏著谭钟麟、文格饬令各军并该地方官会同摉捕务将该逆擒获并将随同滋事之要匪。歼除净尽以杜乱萌该处应办事宜并著饬令委员等妥为办理。将此由四百里各谕令知之。现月　　

○以光禄寺卿桂全、为内阁学士兼礼部侍郎衔。谕档　　

○以年登百岁旌表尽先副将湖南湘阴县胡定清之母龙氏。摺包　　

○甲申。谕内阁、前因万青藜等奏、宗室载坤冒认地亩等情。当交宗人府、会同刑部审讯定拟。兹据该衙门奏称讯明载坤、冒认地亩属实。按律定拟。请旨办理等语。宗室辅国将军载坤、因巴泳□□富争种官地。辄听从巴泳□□富等投献之言。将郭鸿功等所领官地。认作伊府地亩。希图霸占。虽讯无私设公堂沿村骚扰情事。实属不安本分。载坤业经解任。著即行革职。其应得徒三年罪名。照例折圈禁一年。现月　　

○谕军机大臣等。都察院奏、江西举人廖连城、呈递海防策图一摺。著该衙门咨行李鸿章查核。是否可行。酌量办理。现月　　

○陕甘总督左宗棠奏、校阅春操情形。报闻。摺包　　

○湖南巡抚王文韶奏、请变通部咨委署州县章程。下吏部议。摺包　　

○又奏、请开复前湖南巡抚刘昆、革留降留处分。下吏部议。摺包　　

○以捐款不缴。革湖南试用知县恒琦职。摺包　　

○乙酉。上御养心殿。召读卷官入。亲阅定进呈十卷甲第。记注　　

○命四川总督李瀚章、来京陛见。记注　　

○丙戌。上御太和殿传胪。授一甲三人曹鸿勋为翰林院修撰王赓荣、冯文蔚为编修赐进士及第二甲吴树梅等、一百五十六名赐进士出身。三甲何德臻等、一百六十五名赐同进士出身。礼文浙江巡抚杨昌浚奏、请款修理禹陵祠宇。下部知之。摺包　　

○派惇亲王奕誴会同御前大臣等、看视应升侍卫箭。分日带领引见。明

发

　　

○丁亥。谕内阁。张之洞奏、整顿川省考试积弊一摺。暨惩办生监健讼等语。著该部议奏。现月　　

○谕军机大臣等。左宗棠奏、伊犁索伦一营前于伊犁各城失陷后。经荣全移至苇塘子屯扎嗣又移扎塔尔巴哈台。该营每年俸饷钱粮。需银二万八千两。遇闰加银二千二百两。由直隶、山东、山西、河南、月协新疆饷内划拨。各该省延不报解。现已积欠二年有余。请饬催迅解等语。索伦官兵困苦异常。需饷孔亟。著李鸿章、丁宝桢、鲍源深、李庆翱、督饬各该藩司。迅筹拨解。以济要需。毋再延缓。将此由五百里各谕令知之。现月　　

○又谕左宗棠奏、驰抵肃州。资遣马步各军分起出关额尔庆额等军轻进失利。现拟缓借洋款各摺片刘锦堂等军。现已分起前进。据称该员到哈密后计古城储峙稍充即率各营直捣贼巢。现在士气方新军声丕振。左宗棠当会同金顺、督饬将士乘其锐气鼓行而西于稳慎之中。寓奋迅之意殄除巨逆用。奏肤功朝廷实有厚望焉。额尔庆额等袭攻玛纳斯城轻进失利。冯桂增被贼拥入城中。著左宗棠、金顺、查明详细情形。据实具奏。左宗棠以本年饷需尚资周转。现拟缓借洋款。即著该大臣随时酌度办理。前据额勒和布、托伦布等、先后奏报逆匪窜扰沙孜盖等处。现在大军出关该逆铤而走险。窥伺北路。自在意中。乌科等城境内。未有重兵。空虚可虑。傥被其窜扰。则势成燎原聚歼不易。著该大臣等、拣派劲旅于北路地方。择要扼扎。以杜分窜。将此由六百里各谕令知之。剿捕又谕。前因同知文绍荣等、采办军火。有浮开价值等情。当谕文煜等查办。兹据文煜等查明具奏。同知文绍荣、直隶州知州沈纯、经手购办军火。不但浮开价银。且所购各件。多系旧物。不堪应用殊深痛恨。文绍荣、沈纯著一并革职监追。严行审讯补用。知府坐补汀军同知周星诒经理蚊船。价既过浮船亦不甚适用。难保无侵冒情弊。周星诒、著先行革职。委员看管。认真讯办。该革员等应讯各节。均著切实根究。毋得稍有徇隐。致干咎戾。至该司道等、有督办稽查之责。未能随时觉察。亦属咎有应得。著俟定案时。分别查参。将此各谕令知之。现月河南巡抚李庆翱等奏变通部咨委署州县章程下部知之。摺包　　

○以纵匪殃民。革福建瓯甯县知县郑启明职。摺包　　

○予河南南阳镇总兵官邱联恩。专祠列入同安本籍祀典。摺包　　

○追予同治元年甘肃碾伯县属捐资办团阵亡番汉僧俗头目。李朝英等一十四名。分别给恤。番汉僧俗练勇阿南格楞等一百五十三名附祀碾伯县昭忠祠摺包戊子军机大臣等奏。松溎代递廓尔喀王苏热达热毕噶尔玛萨哈哀表文业蒙御览臣等遵照同治元年成案撰拟敕书并查照同治元年赏给该王物件一并缮单呈览俟发下后。将赏项缮入敕书交内阁。用龙笺缮写满洲唐古忒廓尔喀三体字样用宝后并赏项一并发交驻藏大臣转饬该国王祗领得旨照例办理诏曰。谕廓尔喀王苏热达热毕噶尔玛萨哈由驻藏大臣代奏该王闻穆宗毅皇帝升遐。即率部落举哀成服。并呈表文等语穆宗毅皇帝御极以来抚驭。中外一视同仁尔廓尔喀部落受恩深重兹闻穆宗毅皇帝大故即率阖部落成服。焚香诵经实属出于至诚朕深嘉尚特颁敕书赏给该王金花缎一疋花缎一疋大卷八丝缎一疋玻璃盌一件。大荷包一对。小荷包一对。火镰包一个嗣后尔务当感戴厚恩。益加奋勉。严管属下妥为办理部落事务以期永受朕恩勉之毋忽持谕。议覆己丑。谕军机大臣等。穆图善西蒙克西克奏查明伯都讷职员擅动库款。悬次租饷。并甯古塔亏欠粮饷。请饬查办摺片。伯都讷历年应徵各项租赋拖欠甚多。经穆图善等查明该处经手官弁积年侵吞。悬欠租钱。竟至七万七千余吊之多实属不成事体。库款綦重。岂容任意私挪。亟应彻底清查。严行究办。著古尼音布。西蒙克西克咨行伯都讷副都统。即行分别勒限严追摊赔不准稍有蒂欠甯古塔库款亏欠二千三百余两仓粮亏欠五千八百余石。何以积年未经声报并著古尼音布等咨行甯古塔副都统确切查明勒限完补。该两处欠款赔缴完竣。即著奏明照例惩办。将此各谕令知之现月引见甲戌科散馆人员得旨。陆润庠、谭宗浚、业经授职二甲庶吉士冯光遹、刘传福、黄玉堂、何崇光、任贵震、张百熙、白遇道、诸可炘、姚礼泰、宝昌、乌拉布、秦澍春、胡胜、牟荫乔、朱百遂、周晋麒、詹嗣贤、陈华褧、曹驯、屠仁守、华金寿、涂庆澜、鲍临、蒋璧方、黄卓元、尚贤、檀玑、郑思贺、赵增荣、王兰昇、陈才芳、冯应寿、潘颐福、张廷燎、陈梦麟、辛家彦、赵尔巽、李寅、吴讲、钟家彦、高燮曾、王作枢、滕经、陈文騄、韩文钧、宗室良贵、俱授为编修三甲庶吉士吴浚宣、王会英、潘仕钊、张恩荣、李昭炜、俱著授为检讨。沈锡晋、赵尔震、凤鸣、徐兆丰、詹鸿谟、李光斗、王烈、黄利观、黄贻楫、俱著以部属用。刘集勋、孔继钰、刘廷镜、刘凤纶、胡燏棻、程其珏、顾怀壬、张星锷、王崧、辰汤、鼎烜、杨鼎昌、张景祁、张德迪、陆葆德、陈庆禧、石成峰俱著以知县即用。繙译庶吉士祥麟、著授为检讨。现月　　

○户部奏川省传办缎。是否停缓抑仍按旧例由各处监督织造办理。得旨。传办缎及片金一项。系同治元年由内务府奏明。饬令四川变通办理。其洋毡等件系何时传办。并传过几次著内务府查明具奏。现月　　

○库伦办事大臣志刚、患病奏请开缺。得旨。赏假两个月。摺包　　

