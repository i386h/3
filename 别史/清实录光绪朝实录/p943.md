<!-- { "loadSidebar": true } -->
○又谕、前因昆冈奏查办西陵守护大臣毓橚等倢■＜曰融＞■＜石木＞款。未能详晰。当经谕令再行确查具奏。兹据奏称、遵旨将驳查各条。并原倢■＜曰融＞■＜石木＞各节。覆审明确。详晰拟议。据实覆陈一摺。此案经该大学士两次委员密查。并奏准咨行原倢■＜曰融＞■＜石木＞之泰甯镇总兵祥霖、逐一指实声覆。再四推求。毫无遁饰。固山贝子毓橚、纵容家丁。信任劣员。陵寝重要之地。毫无整顿。实属有负委任。奉恩镇国公全荣不能约束家人属员弊混亦未觉察。不胜守护之任。毓橚、全荣、均著开去守护差使。并交宗人府分别议处。翼长敬胜、素有心疾。并不时赴府。摺奏文牍。多出其手。防御岳岚常在府中回事处坐谈。俱属不合。该二员业经撤去兼行差使。均著交部议处。兼管牛羊圈之礼部员外郎锡拉苏、奎秀、联秀、监查不力。一并交部议处。防御增立、岳明、于兵丁借饷修房一节。意存侵蚀。办工不实。均著即行革职。逸犯徐岳泉情节较重。仍著该衙门严拏务获。送部治罪。其讯系无干。及该总兵未能指实各节。均著毋庸置议。至该大学士前奏拟定牛羊圈稽查章程。并借饷修房。酌予限制各事宜。均著照所请行。现月　　

○谕军机大臣等、电寄刘坤一等、本月初二日。刘树堂电称、义国兵船二只。二十四日。向东南驶去。不知何往等语。义国索租三门湾未允。诚恐伺隙生衅著刘坤一密饬沿海防军。侦探踪奣＜虘阝＞亦。妥为防范随时电闻刘树堂所派水陆各军。仍著严饬戒备。毋稍疏懈。电寄　　

○又谕、电寄荣和、所请用育字军总统关防具奏事件。著不准行。电寄　　

○河南巡抚裕长奏、皖省涡匪。渐次肃清。豫省出防各军。未便遽行裁撤。得旨、弹压抚绥。均关紧要。著即督饬认真办理。毋稍大意。　　

○又奏、整顿清讼办法。得旨、仍著严饬各属。实力奉行。尽除积弊。毋得徒托空言。桂祥、恩佑、广忠、明惠、苏噜岱、沣深、色普徵额、驻南苑。以睿亲王魁斌署镶白旗汉军都统。贝勒载濂署镶蓝旗蒙古都统。庄亲王载勋署正黄旗汉军都统正黄旗蒙古副都统恩焘署镶白旗蒙古副都统。正白旗蒙古副都统钟秀署镶白旗汉军副都统。正蓝旗满洲副都统希朗阿署正红旗汉军副都统。正蓝旗汉军副都统福森布署镶红旗汉军副都统。　　

○乙酉。孝淑睿皇后忌辰。遣官祭昌陵。　　

○福州将军增祺奏、捷胜营改练新操现将练兵挑选成营。得旨、著认真训练务成劲旅。以备缓急。上以祭社稷坛。上是日始斋戒三日。　　

○丙戌。两江总督刘坤一奏、遵拨防营。驻扎刘海沙巡缉。得旨、著即督饬认真巡防。以靖奸宄。勿得日久生懈。　　

○又奏。江南各防营。改练新操。得旨。即著就地设防。认真整顿。毋稍大意。　　

○调任山东巡抚署江甯将军毓贤奏。现将旗营八卦洲地租。认真经理。以期稍苏兵困。得旨。办理甚是。嗣后即著崇善认真经理。毋蹈故辙。　　

○以会剿涡阳土匪出力。赏徐州镇总兵刘青煦、头品顶载。寿春镇总兵郭宝昌、归德镇总兵武朝聘、白玉翎管搬指、白玉柄小刀、荷包等物。予徐州道桂嵩庆、凤颍六泗道李光久优叙。随同解围之署龙山营游击何师程以参将用革防御不力署龙山左军守备李鸿标职。予阵亡千总李德才、外委吴玉阶优恤。　　

○命古城城守尉克蒙额、开缺以副都统用。陕西渭南县知县樊增祥、开缺以道府存记。并交大学士荣禄差委。　　

○以劝募赈款。赏浙江布政使恽祖翼头品顶戴。　　

○丁亥。祭先师孔子。遣吏部尚书熙敬行礼。　　

○谕内阁、京师前曾举办什家户门牌。闾阎安谧。盗贼潜踪。立法甚属妥协。现在通饬各直省一律办理保甲。京城地面亦宜兴办。著派载澜、广忠清锐、溥颋、赵舒翘、李殿林、徐承煜、葛宝华会同步军统领衙门、顺天府、五城、即行查明内外城旗民官商。按照什家户口。妥定保甲章程。随时严密稽查。以期安良除莠。该大臣等务当实事求是。毋避嫌怨。俟奏定章程后。每月分为两次奏闻。俾免日久废弛。现月　　

○又谕、武胜新队著赐名虎神营。由礼部铸给印信。现月　　

○又谕、前据御史黄均隆奏倢■＜曰融＞■＜石木＞、山东学政姚丙然、贿通关节各款。当经谕令李鸿章、溥良、严密查办。据实具奏。兹据该大学士等提集原倢■＜曰融＞■＜石木＞案内人证。讯明覆奏。山东学政姚丙然、按试济南等府。虽无鬻卖廪缺。及文武生员确据。惟选刻经义。发交各学售卖钱文。未免奣＜虘阝＞亦近渔利。且私将试卷违例加用弥封。并不奏明立案。所盖分卷小戳。重晶■宜纷纭。亦属紊乱旧章。骇人观听。姚丙然著即行革职。永不叙用。该学政长子姚昌颐、次子姚昌履、均查无在内关通实据。巡捕齐宗绶、刘冠甲等、亦无在外招揽情事。均著免其置议。

现月

　　

○又谕、张之洞奏、遵旨裁汰敺■几员一摺。前因各省仕途敺■几杂。谕令该督抚严加甄别。兹据张之洞奏称、查明历年奉差不销。久假不归。潜行离省回籍者。咨明吏部。不准再行到省。又查有在本省候补而与例不甚相合多有违碍者。暂停补署差委等语。候补人员过多。奔竞钻营。最为吏治之累。该督所奏。甚得综核名实之要。著各督抚一体查照办理。以杜敺

■儿滥而清仕途。现月　　

○谕军机大臣等、都察院奏河南民困日亟。吁乞恩施。据呈代奏一摺。河南京官内阁中书陈嘉铭等呈称、河南被灾州县。粮价甚贵。小民转徙流离。情形殊堪悯恻。上年裕长奏请缓徵钱漕。系指二十四年而言。其时钱漕已输在官。民欠无几。恳恩将二十五年新赋缓徵。以息民困等语。著裕长迅即派员认真查勘。分别灾情轻重。奏明办理。原呈著钞给阅看。将此由四百里谕令知之。现月　　

○湖广总督张之洞奏、筹议湖北通省积谷办法。并酌拟劝惩章程。得旨、即著照拟定办法。切实举办。毋得徒托空谈。

摺包

　　

○广东巡抚鹿传霖奏、严饬各州县清理词讼。得旨、即著督饬属员认真办理毋得稍有积压。摺包　　

○浙江巡抚廖寿丰奏、遵筹练兵办法。得旨、即著移交刘树堂认真办理。摺包　　

○河南巡抚裕长奏、永长等县被灾。业经拨款赈济。得旨、著照所请。即著督饬印委各员。查明被灾轻重。核实散放。毋任失所。摺包　　

○河东河道总督任道镕等奏、兰仪黄河大溜。南逼生险。前坝力难抵御。拟筹款择要添抛坝垛。得旨、即著照所拟赶紧办理。以资保护。命贝子奕谟镇国公溥植守护西陵。　　

○命通政使司副使荣庆提督山东学政。　　

○以山东寿张杨庄大堤漫口合龙。予河南补用道马开玉优叙。余升叙开复有差。　　

○以轻率谬妄。革湖北候补知县魏远猷职。永不叙用。并交地方官严加管束。　　

○戊子。祭大社大稷。遣克勤郡王晋祺恭代行礼。　　

○春分朝日于东郊遣郑亲王凯泰恭代行礼上奉慈禧端佑康颐昭豫庄诚寿恭钦献崇熙皇太后御仪鸾殿。比国使臣费葛觐见。　　

○两广总督谭钟麟等奏制钱改铸。钜款难筹。拟俟铜价稍平。再行设法开铸。得旨、俟铜价稍平。即行设法开铸。以资周转。又奏、渔团骤难举办。拟明定章程。先办水保甲。得旨、即著照拟定章程。先行试办。务归实际。毋托空言。摺包　　

○又奏、盐务已按年筹捐。委难再行加价。得旨、即饬将另筹银十万两。按年解缴。免其加价。　　

○浙江巡抚廖寿丰奏、浙江仿照粤鄂银圆章程。业经购器设厂。推广鼓铸。得旨、即著移交刘树堂认真办理。仍将各种银圆。先行呈览。摺包　　

○己丑。孝康章皇后忌辰。遣官祭孝陵。　　

○谕内阁、钦奉慈禧端佑康颐昭豫庄诚寿恭钦献崇熙皇太后懿旨。国家设立行省。特肬■闲督抚大僚。凡吏治之清浊。民生之休戚。惟赖公忠体国之臣。张弛得宜。有以挽颓风而臻上理。近来督抚中实心任事者。固不乏人。而养尊处优。但讲排场者。亦或未能尽免。当兹时事多艰。深宫宵旰焦劳。无日不以治安为念。所愿尔封疆大吏。力祛积习。共任仔肩。人才为方今所最要。务当勤接属吏。认真考核。其贤者择尤荐拔。用资观感。中材以下。量能器使。随时劝勉不肖者应即严行甄别。毋稍瞻徇。州县为亲民之官。必使官民相亲。毫无暌隔。惟全才难得。督抚之待州县。当仰体朝廷任官之意。如父兄师长之训教子弟。俾之成材。自督抚不以吏事为念。州县因不以民生为心。以致劣募猾吏。把持蒙蔽。最为吏治之蠹。所宜埽去浮文。讲求实际。使下情不至上壅。上德得以下宣。方不负为民设官之意。总之朝廷综核名实。职事寄之有司。而表正视乎长吏。该督抚等果能整躬率属。推保赤以保民。视国事如家事。振兴鼓舞。不难日起有功。傥或苟且晏安。自矜威重。素餐尸位。罔恤民艰。不能为该督抚等宽其责也。将此通谕知之。　　

○又谕。甘肃提督董福祥、自调扎近畿以来。训练队伍。具有条理。因念该提督从前在甘肃关内外。征剿回匪。无役不从。战功威望。允为诸将之冠。朝廷眷念成劳。深资倚畀。著赏穿带嗉貂褂。以示优异。现月　　

○又谕、荣禄奏、北洋武毅军。训练三年。著有成效。请将出力员弁。择尤保奖一摺。北洋自创立武毅军以来。经提督聂士成悉心擘画。综理精详。现在训练已历三年。确著成效。该提督公忠笃实。办事认真。深堪嘉尚。聂士成著交部从优议叙。所有该军得力员弁著荣禄传知该提督准其择尤保奖。毋许冒滥。现月　　

○谕军机大臣等、荣禄奏、请筹拨银两。作为中军开办之费等语。著户部于船厂经费项下。拨银二十五万两。解交荣禄应用。现月　　

○端郡王载漪奏、虎神营营官参用汉员。从之。　　

○浙江巡抚廖寿丰奏、省外营伍。请派刘树堂并案查阅。得旨、即派刘树堂并案认真校阅。毋得视为具文。摺包　　

○以睿亲王魁斌为宗人府右宗人。明发　　

○命大学士荣禄为阅兵大臣。　　

○以协办大学士刚毅为内大臣。正蓝旗满洲都统贝勒载濂为十五善射大臣。　　

○派喀尔喀亲王那彦图总理行营事务。正黄旗汉军都统广忠管理善扑营事务。　　

○以安徽涡阳土匪肃清。办理迅速。予两江总督刘坤一、安徽巡抚邓华熙、河南巡抚裕长优叙。现月　　

○予塔尔巴哈台昭忠祠列入祀典。从塔尔巴哈台参赞大臣春满请也。摺包　　

