<!-- { "loadSidebar": true } -->
○谕军机大臣等、户部总理各国事务衙门会奏、豫拨东北边防经费。照案指拨山东地丁银十二万两。加拨银二万四千两。山西地丁银十万两。加拨银二万两。浙江地丁银八万两。加拨银一万六千两。江西地丁银五万两。加拨银一万两。安徽地丁银十万两。加拨银二万两。江苏厘金银八万两。加拨银一万六千两。江西厘金银八万两。加拨银一万六千两。浙江厘金银八万两。加拨银一万六千两。安徽厘金银五万两。加拨银一万两。湖北厘金银八万两。加拨银一万六千两。湖南厘金银八万两。加拨银一万六千两。福建厘金银八万两。加拨银一万六千两。江海关六成洋税银十万两。加拨银二万两。江汉关六成洋税银十万两。加拨银二万两。夔关常税银四万两。加拨银八千两。闽海关六成洋税银十万两。加拨银二万两。湖北粮道库漕项银四万两。加拨银八千两。南粮米折银四万两。加拨银八千两。四川盐厘银十五万两。加拨银三万两。两淮盐厘银十二万两。加拨银二万四千两。四川津贴银八万两。加拨银一万六千两。山东粮道库银五万两。加拨银一万两。广东厘金银八万两。加拨银一万六千两。粤海关六成洋税银十二万两。加拨银二万四千两。各关开支倾镕折耗减半节存银十万两。共银二百五十万两。请饬依限报解等语。此项饷需。最关紧要。著该将军督抚监督等、按照指拨银数。于来年五月前批解一半。年内全数解清。毋稍迟逾。将此由四百里谕知各该将军督抚。并传谕粤海关监督知之。现月　　

○又谕、户部总理各国事务衙门会奏各省关欠解东北边防经费请旨严催一摺。据称本年各省关应解东北边防经费二百万两。添拨银五十万两。现据解到部库。并报解启程。共银一百五十四万八千余两。尚欠解银九十五万一千余两。请饬速解。并补解历年积欠银两等语。此项经费。关系边防要需。何得任意延欠著该督抚监督。按照单开本年未解及历年欠解银数。赶紧筹解。傥再迟延。即著户部照贻误京饷例。指名严倢■＜曰融＞■＜石木＞。原单著钞给阅看。将此由四百里谕知各该督抚。并传谕粤海关监督知之。　　

○两广总督谭钟麟等奏、查勘各属荒地开垦情形。得旨、仍著督饬地方官随时查勘。如有闲荒地亩。即令垦种。毋任书差欺饰。现月　　

○河南巡抚裕长奏、黄河北岸孟县小金堤冲塌。请拨款兴修。并添筑坝垛。购备石方。得旨、著照所请。即著遴委熟悉河工人员。克日兴工。核实办理。随手　　

○陕西按察使马相如因病解职。以广东雷琼道冯光遹为陕西按察使。现月　　

○予故浙江提督陈济清恤典如例。予江苏通判澍棠、浙江通判荣甲、均以同知用。　　

○甲子。冬至祀天于圜丘。遣庄亲王载勋恭代行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。照录　　

○遣官祭庄顺皇贵妃园寝。端慧皇太子园寝。醇贤亲王园寝。　　

○谕内阁、本日召见之阿勒楚喀协领富隆额。仍著以副都统交军机处记名。现月　　

○黑龙江将军恩泽等奏、秋季拏获马贼十八名。照章就地正法。又奏、去冬添募马步六营。分为前后两路。遴员管带分驻。并下部知之。摺包　　

○两江总督刘坤一等奏、江苏现办税契。并无苛扰并陈酌定年限筹办情形。得旨、酌定税契章程。甚属妥善。傥有不肖官绅。勒索阻挠。即著从严倢■＜曰融＞■＜石木＞办。　　

○闽浙总督许应骙奏、遵保人材。上备器使。得旨、逊道仁、陈同书均著送部引见。赖文华著遇有副参缺出尽先补用。

摺包

　　

○山东巡抚毓贤奏、东省河工。疏通海口必先办迁民。现饬道府清查户口。勘丈地亩。并添觅淤地。以资迁徙。得旨、即著饬属赶紧查勘。以期安插妥善。摺包　　

○以出洋期满。予驻美日秘国随员知州钟文耀等五员奖叙。其期满董事州同衔李晋华等二员。并照例给奖。　　

○以亏款延缴。革已故署山东曲阜县知县何粹然职。提属勒追。　　

○以遵命捐助东赈。予山西河津县知县张驹贤、为其曾祖母暨祖父建坊。摺包　　

○蠲缓顺天宛平、文安、房山、三县灾歉村庄。本年应徵粮租。现月　　

○乙丑。谕军机大臣等。有人奏。河南河北三府。本年秋禾歉收。经冬无雪。二麦不能播种。灾情甚重。请饬查勘等语。著裕长将各属被灾轻重情形。确切查勘。妥筹抚恤。应否分别停徵之处。并著迅速确查。奏明办理。原片著钞给阅看。将此谕令知之。　　

○召见河南候补道易顺鼎。得旨、著交军机处存记。　　

○浙江巡抚刘树堂奏、浙省防勇遵章改编五军。及海防添募各营。委换统领管带。得旨、即著督饬统领管带各官认真训练务成劲旅以备缓急。摺包　　

○又奏。外海水师统领兼带超武轮船。现准召募小队四棚。以资随同出洋差遣。又奏。臬司李光久。奉命督办浙防。召募亲军小队。并自募述武左右两营。及出驻甯波。又募述武中前后三营。请饬立案。均下部知之。　　

○丙寅。以祥霙普被。敬谨报谢。派恭亲王溥伟诣大高殿、时应宫恭代拈香遣贝勒载濂诣昭显庙。贝子溥伦、诣宣仁庙、镇国公载泽、诣凝和庙、贝子毓橚诣觉生寺郑亲王凯泰诣黑龙潭、肃亲王善耆、诣白龙潭、拈香。大高殿觉生寺即行撤坛。　　

○谕军机大臣等。都察院奏。山西京官。呈诉洋人在山西购买民田。地方官多方胁制。请饬认真稽查。听民自便。并请设法备荒。据情代奏一摺。洋人购地。愿否应听之民闲。岂容地方官加以胁制。至备荒之策。无论年岁丰歉。总应切实讲求。著何枢按照所呈各节。确查实在情形。分别奏明办理。原呈著钞给阅看。将此谕令知之。现月　　

○又谕、有人奏已革吏部书吏李新之即李嘉璋、与杨辅清即杨秃子、狼狈为奸。行踪诡秘。请饬拏办等语。著步军统领衙门、顺天府、五城御史、严密查拏。送部讯办。原片均著钞给阅看。将此各谕令知之。库伦办事大臣丰升阿奏、遵查台站。委无别项部落帮台名目。得旨、仍著将各台站随时整饬。勿任稍滋弊窦。现月　　

○盛京将军增祺奏、筹款购粮。并饬属劝办积谷。得旨、即著随时认真筹办。俾军储民食。两有裨益。毋得徒托空言。

摺包

　　

○又奏、现将仁育两军应修营垒。择定省城西南麻冲屯、夹河、省北王化台、堪以建筑分驻。筹款办理。如所请行。摺包

　　

○江西巡抚松寿奏、遵饬臬司陈泽霖、于臬署内设立全省营务处。随时督同妥筹办理。得旨、仍著督同陈泽霖、加意训练。俾成劲旅。毋得日久生懈。摺包　　

○江西按察使陈泽霖奏、遵旨经理江西营务。并报接印日期。得旨、即著随时认真经理。毋负委任。随手　　

○命两江总督刘坤一来京陛见。以江苏巡抚鹿传霖署两江总督。江苏布政使陆元鼎暂护江苏巡抚。现月　　

○以委办斗秤捐输各局收数加增。予奉天道员双纶议叙。　　

○丁卯。以祈地灵应。派庄亲王载勋、诣大光明殿铁牌前拈香报谢。派顺天府府丞高燮曾、将铁牌送往邯郸县龙神庙。并颁大藏香十枝。恭赍祀谢。现月　　

○谕军机大臣等、电寄刘树堂、电悉。李光久所带各营。即著徐宏亮统带。其一切操防事宜。仍随时会商巡抚。妥为经理。勿稍疏懈。电寄　　

○戊辰。谕内阁、孙家鼐奏、假期又满宿疾未痊吁恳开缺一摺。协办大学士吏部尚书孙家鼐、著准其开缺。加恩赏食尚书全俸。现月　　

○谕军机大臣等、有人奏、山东民教不和。亟宜持平办理一摺。所奏语多中肯。其推原民教情形。亦确切近日情事。著袁世凯严饬各属。遇有民教之案。持平办理。不可徒恃兵力。转致民心惶惑。总之操纵之妙。在乎平时。地方官果为血■乣情所服。遇事自不难化大为小。化有为无。其所陈慎重兵端。整顿吏治。尤为扼要之论。原摺著钞给阅看。将此谕令知之。

现月

　　

○又谕、有人奏、请饬严拏会匪以靖地方一摺。据称各处会匪。名目甚多。有兴中、安清道友、袍哥、天地、哥弟、三合、三点、大刀、小刀等名目。潜匿各省。而营伍废弛。兵弁或有入会者。捕役卯册。匪徒亦有含混挂名者。地方官不能严拏重惩。致令益无忌惮。请饬严拏等语。著步军统领衙门、顺天府、五城御史、严密查拏。遇有破获。著即从优议奖。并著通行各直省将军督抚。一体从严缉拏。以清盗源而靖地方。原摺均著钞给阅看。将此各谕令知之。现月　　

○又谕。电寄德寿。刚毅面奏情形已悉。著德寿仍遵前旨。督饬黄金福等严密筹办。务期得手。以除大憝。电寄　　

○甘肃新疆巡抚饶应祺奏、新疆疏附县属阿斯图等庄。猝遭水患。饬属履勘。得旨、即著饬查被灾轻重情形。分别办理。毋任失所。摺包　　

○又奏、遵旨抚循回血■乣。并扼防各路情形。得旨、所筹尚属周妥。仍著随时随处加意防范。以靖边圉。毋稍疏懈。

随手

　　

○云贵总督崧蕃等奏、上年冬闲川匪滋事。派昭通镇总兵何雄辉。督营防堵。现在地方静谧。民教相安。得旨、即著督饬该镇将沿边各营。扼要填扎。以资镇慑。　　

○又奏、滇边游匪。剿捕几尽。出力人员开化镇总兵蔡标等请奖。得旨、著准其择尤保奖。毋许冒滥。摺包　　

○以晶■宜著战功。予故署新疆抚标左营游击苏贵兴、照军营立功后积劳病故例优恤。摺包　　

○己巳。召见陕西河州镇总兵何乘鳌。得旨、著发往北洋差遣委用。摺包　　

○云南巡抚丁振铎奏、云南鲁甸永善二厅县田禾杂粮被灾勘抚情形得旨、著俟查勘明确。分别灾情轻重核实办理。　　

○命户部尚书王文韶协办大学士。现月　　

○调兵部尚书徐郙为吏部尚书。以都察院左都御史徐用仪为兵部尚书。吏部左侍郎徐会沣为都察院左都御史。现月　　

○命刑部尚书赵舒翘、兼管顺天府府尹事务。现月　　

○庚午。谕军机大臣等。文海奏。英人图据博窝地方。于川藏皆有窒碍一摺。博窝边界。与印度毗连。傥英人占据其地。不惟西藏将为包括。川省后路。亦属可虞。自应妥筹办法。以杜后患。著文海迅速前往。督率员弁。相度机宜。设法办理。总宜不动声色。使博番就我范围。以占先著。毋得稍涉延误。仍俟筹有办法。即行驰奏。将此由五百里谕令知之。现

月

　　

