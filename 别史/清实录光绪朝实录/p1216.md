<!-- { "loadSidebar": true } -->
○乙丑。内阁学士吴郁生奏、沪甯铁路。用款过钜。请饬另筹接济。以免续借受亏。下商部。户部议。寻奏、沪甯路款。存数尚钜。无须再借洋款。所请拨行车余利之处。碍难照准。依议行。摺包　　

○御史顾瑗奏、请广设工艺厂自造机器。下部议行。摺包　　

○广西巡抚林绍年奏、桂省遵章将农工商矿局。改为农工商局。划出矿务一门。改设矿政调查局。派员办理。下部知之。摺包　　

○丙寅。孝慎成皇后忌辰。遣官祭慕陵。　　

○谕军机大臣等、电寄李盛铎、著随同载泽考察事毕。再行赴比接任。电寄　　

○以纵匪殃民。世济其恶。革广西忻城土知县莫绳武职、追取原领纸号缴销。摺包　　

○以捐助学费。予奉天怀德县五品封职赵鉴清等建坊。纂修官史宝安恭纂　　

帮总纂官程棫林恭辑监修总裁世恭阅八月初一日正总裁那月日专司蒿■木本陆恭覆阅癸丑十二月十一日　　

徐月日　　

荣月日副总裁唐月日　　

宗室宝恭阅三月初二日

　　

陈恭阅五签八月十三日　　

熙月日　　

郭恭阅二签七月初七日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之五百五十九　　

光绪三十二年。丙午。闰四月。丁卯朔。上诣乐寿堂。问慈禧端佑康颐昭豫庄诚寿恭钦献崇熙皇太后安。至壬辰皆如之。内记　　

○谕军机大臣等、电寄庞鸿书、据奏请开办赈捐等语。著户部速议具奏。电寄　　

○练兵处奏、贵胄学堂开学有期。所有年长及充当差使之王公世爵。碍难入堂。而情殷受学者。另订专章十八条。请入堂听讲。以示优遇。依议行。随手　　

○戊辰。外务部奏、义国于罗马都城。设立万国农业公院。注重农务树艺畜牧等事。会议条款。请派出使义国大臣入会画押。依议行。随手　　

○己巳。商部奏、倢■＜曰融＞■＜石木＞酌东西各国规制。筹办商业模范银行。请准立案。下财政处户部议。寻奏、该行既为商人所取法。自应照商业银行办理。查日本正金银行条例。商业银行总理。应由股东内选举。今商部于该银行径行奏派丞参总理。不合商业银行办法。所请立案之处。碍难照准。俟户部商业银行专例。拟定颁行。再令一律查照办理。依议行。摺包　　

○又奏、江苏绅士。筹筑本省铁路。设立公司。公举总协理。请准立案。又奏、京师劝工陈列所将次竣工。各省物品陆续解到。开办事繁。派员总理。均依议行。随手　　

○庚午。谕军机大臣等、所有翰林院轮班伺候召见人员。嗣后毋庸豫备。现月　　

○给事中左绍佐奏、赔款购买英国金镑。宜照伦敦市价。上海银行悬牌。任意欺混。升落不定。亏累甚巨。宜仿日本每月设伦敦市情专电。以杜欺蒙之弊。下外务部户部知之。现月　　

○又奏、新订上海会审刑章。轻重失当。请饬部改定。下刑部议。摺包　　

○督办垦务绥远城将军贻谷奏、伊盟各旗报垦旱地。现均分行丈放。酌定押荒山■＜木学＞租。暨启徵年限章程。又奏、西盟垦务局。代放郡王旗所属之王爱台香火地亩。酌定地价租章。由局代收。均下户部知之。摺包　　

○又奏、后套渠租。本无定额。与升科地亩山■＜木学＞徵常赋者不同。渠地所入。当留以治渠。若骤提充饷。则数本涓微。既无济于实用。势成竭蹶。转难竟其全功。所有晋抚续筹练饷之处。暂难指拨。下练兵处户部知之。摺包　　

○派户部尚书铁良、户部右侍郎陈璧、敬谨承修裕陵圣德神功碑亭山■＜木学＞修工程。现月　　

○双城堡正黄旗佐领恩荣、以年老予休。赏食全俸。摺包　　

○以因公遇贼被戕。予吉林骁骑校永安照阵亡例优恤。摺包　　

○蠲免吉林赫尔苏、布尔图库、两边门、蒙古霍罗站等处。被兵地方上年应纳义仓牛犋谷石。摺包　　

○辛未。户部奏、已革御史刘家模报效足金捐复。得旨、著不准报效。随手　　

○顺天府奏、就功德林普济堂。改设教养局习艺所。分收贫民罪犯。学习粗浅工艺。依议行。随手　　

○暂署吉林将军成勋奏、游匪窜扰蒙界。晶■宜派剿捕击毙贼首。余匪漫散。出力人员请奖。得旨、著准其择尤酌保数员。毋许冒滥。摺包　　

○江西巡抚胡廷干奏、照湖南成案。设立明经学堂。收录年长诸生。以宏造就。下学部知之。摺包　　

○以贵胄学堂落成。颁赏扁额曰文雅忠武。随手　　

○壬申。直隶总督袁世凯奏、省城设立法政学堂。请拨发举贡来直学习法政。毕业后分别奏留调用。以广出路而储人才。下部知之。摺包　　

○出使考察政治大臣戴鸿慈等奏、抵德觐见德皇论及中国变法。谓必以练兵为先。政治措施。尤宜自审国势。各当事机。贵有独具之精神。不在徒摹夫形式。其言至为恳切。报闻。摺包　　

○添铸各省提学使印信。　　

○以捐建公私小学堂。予直隶威县文生尼澂、深州监生孟昭乾等奖叙。天津县候选县丞李德清等建坊。摺

包

　　

○以遵命捐赈。予江苏金坛县候选运同虞长福等五员为其父母、吴县节孝妇雷吴氏为其故夫各建坊。摺包　　

○癸酉。科布多帮办大臣锡恒奏、遵筹阿尔泰垦务。查蒙哈均以畜养为生。既难使若辈弃牧就耕。即难使汉民以耕占牧。强之开放。必致支节旁生。惟以劳来者勉进于屯。仍以乐利者使安于牧。妥慎办理。以靖边圉。下政务处知之。摺包　　

○又奏、酌定阿尔泰防守兵额。先募蒙古马队一旗。请饬立案。下练兵处兵部知之。摺包　　

○甲戌。谕军机大臣等、电寄周馥等、据奏、浙江米价逐日增涨。民情惶急。请将镇江及仙濠两口运米出口之处。先期禁止等语。著照所请办理。电寄　　

○署甘肃新疆巡抚吴引孙奏、新疆巡警重加整顿。酌拟章程三十条。下巡警部知之。摺包　　

○以遗爱在民。予故甘肃新疆候补直隶州知州雷铭三优恤。战迹治行。宣付史馆立传。从塔尔巴哈台参赞大臣安成请也。摺包　　

○除免新疆莎车府潮鹼水冲已垦复荒地亩额粮。摺

包

　　

○乙亥。陕西巡抚曹鸿勋奏、西潼铁路。需款甚急。拟暂加土厘。拨为的款。工竣即行停收。下户部议。摺包　　

○换铸云南盐法道关防。从云贵总督丁振铎请也。

摺包

　　

○改铸岳州常德两关监督关防。从湖南巡抚庞鸿书请也。摺包　　

○以捐宅建学。予陕西临潼县候选教谕张秉枢建坊。摺包　　

○丙子。谕内阁、王文韶奏假期届满。病仍未痊。恳请开缺一摺。王文韶宣力有年。谙练老成。朝廷正资倚田■廾。著再赏假一个月。安心调理。一俟假满。即行销假。现月　　

○谕军机大臣等、周馥陈夔龙电奏、借拨湘赈银两。疑请列入正项报册。俟归还即行列收等语。著户部议奏。电寄　　

○准新授贵州古州镇总兵陈万清留山东交署巡抚杨士骧差遣。摺包　　

○丁丑。科布多帮办大臣锡恒奏、阿尔泰地处极边。蒙哈栖身毛＜虘阝＞亶帐。并无庐舍。牧放迁徙。游踪靡定。所有警察学堂。巡警弁兵。暂难设立。下巡警部知之。摺包　　

○戊寅。谕军机大臣等、电寄张荫棠、电悉。何藻翔等均著准其调往。电寄　　

○出使考察政治大臣载泽等电奏、外国见赠宝星。未敢遽领。得旨、著准其收受。摺包　　

○己卯。谕军机大臣等、商部奏、闽省回籍华商。屡经被劫。地方官保护不力。请饬查明严倢■＜曰融＞■＜石木＞一摺。各埠华商回籍。晶■宜经谕令切实保护。乃近来闽省华商回籍后。竟仍有屡被抢劫情事。地方官任意延纵。自应从严查办。著崇善迅速确查。所有福建诏安县知县王国瑞、典史王锡圭、游击侯培光、南安县知县谭子俊、前署安溪县知县袁英麟、分别案情从严倢■＜曰融＞■＜石木＞办。仍勒令按限缉匪追赃。诏安县门丁黄子珍、南安县在籍侍＜目辟＞行＜匧心＞口＜韦未＞＜夗贝＞黄德、一并归案彻究。毋稍徇纵。原摺著钞给阅看。将此谕令知之。现月　　

○绥远城将军贻谷奏、新授伊＜覀之＞■牛额鲁特领队大臣荣昌照例驰驿前往。惟绕赴内地驿站。非半年不能到任。请变通旧章。就近由蒙古台站。两月可达。从之。摺包　　

○庚辰。谕内阁、张曾阳滟＜扌戋＞奏、特倢■＜曰融＞■＜石木＞不职各员一摺。浙江候补道万福康。习为许伪。操守难信。候补知府薛邦和、冶游纵酒。致酿命案。何彦德、随办要公。草率偷减。嘉兴府通判王世钧、纵容子弟。物议滋多。候补通判曾永昌、行为卑鄙。胆大妄为。山阴县知县王寿颐、奔竞营私。声名甚劣。平湖县知县戈石麟、赋质昏庸。不理民事。泰顺县知县朱懋清、嗜酒乱性。公事废弛。长兴县知县赵以成、授权丁役。听断糊涂。昌化县知县伍燮寅、衰庸嗜利。不恤民艰。镇海县知县韩铨、羁押多滥。驭下纵容。天台县知县胡元溥、庸懦无能。门丁专＜目辟＞暒棅且＜夗贝＞。浦江县知县杨蔼春、案多积压。不洽民心。金华县知县毓彬、比昵劣绅。不理词讼。寿昌县知县俞宗渊、才具庸下。操守不谨。署余姚县候补知县程文龙、亏课病民。养痈贻害。署记嘉县候补知县沉德宽、嗜好太深。事多文饰。候补知县曹缘皋、夤缘无耻。不齿同官。捐升知县陈朝佐、经收捐款。有心欺骗。嘉松盐运判胡汝翼、猥鄙无能。昏庸任下。鲍郎场盐大使孙传豫、訾议繁兴。被控有案。长林场盐大使高维基、年老衰颓。受人欺蔽。崇明场盐大使贾芳、才具竭蹶。不遵教令。大嵩场盐大使赵恩缨、比昵穴■士■黾户。民怨沸腾。缙云县教谕叶廷抡、不敦品行。士林指摘。青田县训导沈祖荣、包揽词讼。罔顾官箴。鄞县训导吴炳文、惟利是图。不堪司铎。武康县教谕金国锡、恣睢乡里。官民皆怨。均著即行革职。薛邦和、曾永昌、曹缘皋、并著永不叙用。署新昌县候补知县杨葆光、年老衰颓、失于疏纵。著以县丞降补。衢州府教授魏熙元、年迈多病。难资启迪。著勒令休致。石门县知县徐元绶、才具明白。躁进贻讥。东阳县知县杨泰阶、办事粗率。人地不宜。建德县知县谢福庆、治行平常。才欠开展。石堰场盐大使胡干、办事迟缓。未能振作。均著开缺另补。以示惩儆。现月　　

