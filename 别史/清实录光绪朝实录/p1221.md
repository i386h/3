<!-- { "loadSidebar": true } -->
○乙酉。以讲求学务。予贵州贵阳府学训导袁大钧等四员奖叙。革不堪司铎之威甯州学训导赵以巽职。摺

包

　　

○丙戌。盛京将军赵尔巽奏、奉省正佐瘠苦各缺。分别酌加津贴。下户部知之。摺包　　

○督办垦务绥远城将军贻谷等奏、察哈尔左翼垦务局。光绪二十八年开办起。至三十一年底止。新旧两案。收遇押荒已垦未垦各地。应照章升科。分别年分起徵。下户部知之。摺包　　

○山西巡抚恩寿奏、晋省财政支绌。端绪纷歧。现经裁撤筹饷清源两局。专设财政处。以资整顿。下部知之。摺包　　

○又奏、劝工为当今要政。拟就省城文瀛湖地方。开辟商场。建设工厂。采列全省矿质。以资化验。其外省外洋天产品。美术品。均酌购罗列。以供血■乣览。下商部知之。摺包　　

○以译书北洋。勤劳数载。赏日本人佃一豫、渡边龙圣等五员宝星。摺包　　

○丁亥。浙江巡抚张曾阳滟＜扌戋＞奏、筹办全浙师范学堂。拟就贡院改建。现已动工。下学部知之。

摺包

　　

○以光禄寺卿承祐为内阁学士。兼礼部侍郎衔。现又候补三品京堂刘若曾为太常寺卿。现月　　

○以捐款助学。数逾钜万。复已故革职福建布政使黄毓恩原官。摺包　　

○以捐助学费。予湖北知县贺祖蔚为其故母建坊。

随手　　

○蠲免云南中甸厅属被水灾区条粮。摺包　　

○戊子。遣官祭火神庙。　　

○给事中陈庆桂奏、云南一省。法睨于南。英瞰于西。形势可危。请设法整顿。以弛一隐患而固边防。下政务处知之。　　

○又奏、广东水陆提督。请毋庸归并。下政务处一并议奏。　　

○浙江巡抚张曾阳滟＜扌戋＞奏。浙江省前派出洋学习完全师范生。原筹经费。现已无著。拟请作正开销。下部知之。摺包　　

○以善体邦交。赏日本议约人员外务省顾问官美人德尼孙、公使佐藤爱麻■吕等十七员宝星。摺包　　

○己丑。上奉慈禧端佑康颐昭豫庄诚寿恭钦献崇熙皇太后幸颐年殿。侍早晚膳。记注　　

○谕军机大臣等、电寄周馥、据电奏江西因办铁路。淮盐加价。有碍额销。请即行停止等语。著照所请。户部知道。电寄　　

○商部代奏、道员王昌炽条陈东三省善后事宜。曰振兴商务。曰划一矿政。曰速成垦务。曰铁路交涉。曰改良兵制。下所司知之。　　

○河南巡抚张人骏奏。查照部章。拟就裁节绿营饷项。先练铁路巡警一营。以资防护。下所司知之。　　

○以商部左参议杨士琦为右丞。　　

○三音诺彦旗副盟长固鲁固木札布、开去署盟长差、以那木囊苏纶署盟长。　　

○庚寅。上奉慈禧端佑康颐昭豫庄诚寿恭钦献崇熙皇太后幸颐年殿。侍晚膳。翌日如之。　　

○辛卯。万寿节前期。上诣乐寿堂慈禧端佑康颐昭豫庄诚寿恭钦献崇熙皇太后前行礼。　　

○御仁寿殿受贺。　　

○癸巳。万寿节。上诣大高殿寿皇殿行礼。　　

○遣官祭太庙后殿。奉先殿。　　

○奉慈禧端佑康颐昭豫庄诚寿恭钦献崇熙皇太后幸西苑驻跸。　　

○以孟秋享太庙。自是日始。斋戒三日。　　

○甲午。上诣仪鸾殿问慈禧端佑康颐昭豫庄诚寿恭钦献崇熙皇太后安。翌日如之。　　

○以攻克巴塘逋匪。并平定泰凝寺喇嘛、筹饷有功。予四川布政使许涵度优叙。纂修官胡骏恭纂　　

总纂官熊方燧恭辑监修总裁世恭阅八月初一日正总裁那月日专司蒿■木本陆恭覆阅癸丑十二月十二日　　

徐月日　　

荣月日副总裁唐月日　　

宗室宝恭阅二签三月初六日

　　

陈恭阅八月二十日　　

熙月日　　

郭恭阅七月十二日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之五百六十二　　

光绪三十二年。丙午。秋七月。丙申朔。享太庙。上亲诣行礼。记注　　

○诣仪鸾殿问慈禧端佑康颐昭豫庄诚寿恭钦献崇熙皇太后安。翌日如之。记注　　

○四川总督锡良奏岑春火滟宣因办壬寅赈务。设立筹赈总局。自光绪三十一年九月十二日以后。所收赈常捐。系作炉边饷需等项。赈局本非常设。应即停撤。下部知之。摺包　　

○丁酉。上御乾清宫。日本国使臣林权助等觐见。

记注

　　

○奉慈禧端佑康颐昭豫庄诚寿恭钦献崇熙皇太后幸颐和园驻跸。记注　　

○署两江总督周馥奏、机制棉纱出口常税。拟请改照洋关阁则徵收。华洋一律办理。下户部、税务处议。寻奏、所请系为整顿税务起见。应即照准。从之。　　

○戊戌。上诣乐寿堂问慈禧端佑康颐昭豫庄诚寿恭钦献崇熙皇太后安。至甲子皆如之。记注　　

○谕军机大臣等、四川云南。两省毗连。西藏边务。至为紧要。若于该两省边疆。开办屯垦。广兴地利。选练新兵。足以固川滇之门户。即足以保西藏之藩篱。实为今日必不可缓之举。四川建昌道赵尔丰著开缺。赏给侍郎衔。派充督办川滇边务大臣。居中擘画。将一切开垦防练事宜。切实筹办。该大臣应驻何处。方为呼应灵通。及所有未尽事宜。并应需经费。著锡良、丁振铎、会同赵尔丰通盘筹画。详晰具奏。该督等身任地方。责无旁贷。该大臣膺此重寄。尤当不负委任。务各竭诚和衷。认真经理。用副朝廷惓念边陲之至意。寻奏、会筹边务大概情形。一设官。一练兵。一屯垦。一开矿。一通商。一建学。先从川边入手。约计开办经费二百万两。常年经费三百万两。请饬筹拨的款。以资创办。下部议行。　　

○河南巡抚张人骏奏。堵筑武陟县属沁河民堤漫口。请奖出力员弁。得旨。著准其酌保数员。毋许冒滥。　　

○礼部右侍郎胡燏棻因病续假。以兵部右侍郎张亨嘉兼署礼部右侍郎。　　

○以工部尚书松寿为镶蓝旗蒙古都统。　　

○以记名副都统胜恩为福州副都统。　　

○以捐田资助学。予光山县廪生张懋江奖励。　　

○以捐田赡族。予前湖北利川县知县熊滨为其故父母建坊。摺包　　

○己亥。谕军机大臣等、有人奏、关道擅改定章。用心叵测各摺片。据称前湖南岳常澧道韩庆云办理常关。有准挂洋旗。并仿上海会审章程两条。恐贻后患。并不顾城堤。以善卷村为商埠。且有在三官殿一带开埠之示。请饬查办等语。自开商埠。自应妥定章程。不得稍有流弊。兹据所陈各节。该道办理殊属荒谬。著张之洞、庞鸿书、切实查明。妥筹办理。据实具奏。并著外务部知道。原摺片均著钞给阅看。现月　　

○又谕、有人奏、滦州局员试用道张镇芳等办理盐渔各捐重徵扰民。请查办一摺。著袁世凯按照。所奏各节。切实查明。毋稍徇隐。原摺著钞给阅看。将此谕令知之。寻奏、张镇芳委办永七盐务。化私为官。有裨芦纲其办理渔业公司。渔船捐款甚轻。渔税即用旧秤。均无重徵扰民情事。应请毋庸置议报闻。现月　　

○又谕、有人奏倢■＜曰融＞■＜石木＞、湖北钟祥县陈礽颐贪黩不职。罔恤民艰一摺。著张之洞按照所倢■＜曰融＞■＜石木＞各节。确切查明据实覆奏。毋稍徇隐。原摺著钞给阅看。将此谕令知之。寻奏、遵查原倢■＜曰融＞■＜石木＞各节。均无确据。实因该县生员黄焕升兼充册书。造谣腾谤。现拟将黄焕升册书及增生一并斥革。报闻。　　

○署黑龙江将军程德全奏、江省伏莽。出没无常。当力行巡警。与现有各军。互相维系。兹拟设立全省巡警学堂一所。由京师直隶择聘教习。挑选员弁巡兵。分班受课。下部知之。摺包　　

○又奏、查刑部所奏罪犯习艺所定章。就省城及巡道处先行办理。江省巡道。驻扎省城。应即先由省城设立一所。安置本省军流徒各犯。下部知之。摺包　　

○江苏巡抚陈夔龙奏、苏州铜圆二厂。现已遵旨停铸。下所司知之。摺包　　

○以擅押无辜革安徽霍山县知县秦达章知县金鼎镛职。摺包　　

○予捕匪殒命。管带五品军功赵成运、照千总阵亡例优恤。摺包　　

○以捐产赡族予江苏故监生吴恩培建坊。摺包　　

○庚子。谕军机大臣等、有人奏、陕甘新疆三省。物产丰盈民智未开请饬兴办工艺局一摺。著长庚、升允、曹鸿勋、联魁、各就地方情形。妥筹办理原摺著钞给阅看。将此各谕令知之。现月　　

○又谕、电寄庞鸿书、据奏、请将韩庆云暂留湖南岳常澧道任。经理常德开埠事宜等语。昨有人奏倢■＜曰融＞■＜石木＞该道擅改定章。用心叵测。已有旨交张之洞、庞鸿书、切实查明。妥筹办理。著即另委妥员接署岳常澧道。并著岑春蓂饬令石廷栋迅赴新任。所请暂留韩庆云之处。应毋庸议。电寄　　

○又谕、电寄周馥、据电奏、开放片滟臿坝。请续拨工需等语。著户部知道。电寄　　

○直隶总督袁世凯奏、直隶万全县距城三十里之张家口。近因铁路交通。公事繁多。兼有交涉。较之县城。繁肬■闲悬殊。请移置县署并典史。署于张家口。以资治理。下部议。摺包　　

○江苏巡抚陈夔龙奏、苏省编练新军。业已成军。分别筹备建置各办法。又奏、苏省防营水陆各营旗。一律改为巡防队。均下所司知之。摺包　　

○辛丑。谕军机大臣等、考察政治大臣回京条陈各摺件。著派醇亲王载沣、军机大臣、政务处大臣、大学士、暨北洋大臣袁世凯、公同阅看。请旨办理。现月　　

○壬寅。商部奏、汉口商务繁要。遵章设立商务总会。并请发给关防。俾昭信守。如所请行。随手　　

○热河都统廷杰奏、开放敖汉旗九道湾上台蒙荒二百顷。下所司知之。摺包　　

○癸卯。谕军机大臣等、有人奏、福建莆田县田赋不均。详报失实。请饬彻究一摺。又请重定税则片。著崇善确切查明。据实具奏。原摺著钞给阅看。现月　　

○直隶总督袁世凯奏、军政要需。尚无的款。急切无可筹措。惟关内外铁路余利。尚可设法匀拨。拟即如数动支。下所部议。摺包　　

○陕西巡抚。曹鸿勋奏、陕省改练新军步队一协。并附编过山石滟驳队。一律成军。又奏、陕省屯军两旗。按照新章改编巡防队。均下所司知之。摺包　　

○以候补四五品京堂瑞丰为光禄寺卿。现月　　

○以办学乖方。革安徽含山县知县汪乃奎、天长县知县揭传渊、宣城县知县何恩煌职。摺包　　

○以捐建罪犯习艺所。予山东黄县郎中丁葆全为其母建坊。摺包　　

○甲辰。孝静成皇后忌辰。遣官祭慕东陵。　　

