<!-- { "loadSidebar": true } -->
○河南南阳镇总兵崔廷桂开缺引见以记名总兵郭广泰为河南南阳镇总兵官。现月　　

○乙巳。夏至祭地于方泽。遣礼亲王世铎恭代行礼。现月　　

○谕内阁朕钦奉慈禧端佑康颐昭豫庄诚寿恭钦献崇熙皇太后懿旨、昆冈等奏醇贤亲王嫡福晋初祭大祭奉移各日期一摺。所有五月二十日。行初祭礼。二十九日。行大祭礼。六月初八日。奉移园寓。皇帝均亲诣行礼。御青长袍褂冠摘缨奉移前期一日。皇帝亲诣行礼。照大祭礼读文致祭奉移日皇帝诣邸第恭送后。至倚虹堂候过。还西苑初十日。仍诣园寓奠酒行礼。现

月

　　

○又谕王文韶奏特倢■＜曰融＞■＜石木＞营员废弛捕务。扰累地方一摺尽先补用都司梁明有。在驻防处所遇有匪徒抢掠。延不追捕且有误拏平民。刑讯讹索情事候补守备陈桂清、平日不能约束兵丁遇事辄捕多人。刑讯诈赃梁明有、陈桂清均著即行革职。不准留营效力。以肃营伍。　　

○又谕。张之万奏、假期又满病仍未痊恳请开缺一摺张之万著再赏假两个月调理。毋庸开缺。现月　　

○盛京将军依克唐阿等奏、堂子遗失祭器。请将直班官佐领富伦等四员交部审讯并自请议处得旨依克唐阿等、均著交部议处。寻兵部会奏、依克唐阿等各议以实罚俸三年。不准抵销。现月　　

○丙午谕军机大臣等、朕钦奉慈禧端佑康颐昭豫庄诚寿恭钦献崇熙皇太后懿旨、本年六月皇上万寿照常行礼乐设而不作。停止听戏。现月　　

○以盛京副都统济禄为杭州将军。　　

○以营伍废弛。革江甯防御瑞喜职。　　

○以遵命捐赈。予甘肃庆阳府知府徐庆璋为其故父母建坊。摺包　　

○丁未遣官祭关帝庙。大学士昆冈等奏醇贤亲王嫡福晋丧事初满月礼与奉移同日。可否改期得旨初满月礼著于初二日举行。外注　　

○兵部左侍郎巴克坦布因病乞休。允之。　　

○记名副都统溥蔚为盛京副都统。　　

○戊申。谕内阁、前据御史熙麟奏、北洋总办机器局道员傅云龙、任意妄为列款纠倢■＜曰融＞■＜石木＞当经谕令荣禄确查。兹据查明覆奏。傅云龙被倢■＜曰融＞■＜石木＞各款。或查无不合或事属细微惟任令伊子傅范根、傅范钑在该局肄业。亲串邱锡钊派充司帐。实属不知远嫌。并轻听委员张霨之言。罚扣匠役工食。亦属操切委员张霨于应发工食辄议罚扣以致血■乣心不服。实属办理不善总办机器局候补道傅云龙、试用直隶州州判张霨、著交部分别议处。寻吏部奏傅云龙张霨各应得降级留任公罪。得旨、准其抵销。现月　　

○谕军机大臣等、前据御史胡景桂、奏倢■＜曰融＞■＜石木＞袁世凯营私蚀饷各款。当经派荣禄驰往查办兹据查明覆奏。袁世凯被倢■＜曰融＞■＜石木＞各款。均无实据即著毋庸置议。新建陆军督练洋操。为中国自强关键必须办有成效。方可逐渐推广。袁世凯此次被倢■＜曰融＞■＜石木＞各款。虽经荣禄查明。尚无实据惟此事关系重大。断不准徒饰外观。有名无实为外人所窃笑。袁世凯勇往耐劳。于洋操情形。亦尚熟悉第恐任重志满。渐启矜张之习。总当存有则改之无则加勉之心以副委任。至委员太多。则用费太滥尤宜严加审择。勿涉虚糜王文韶近在天津。该道必应随时禀商办理。该督亦当就近认真考察总期精益求精悉成劲旅。俾御侮确有把握用副朝廷实事求是至意将此谕知王文韶、并传谕袁世凯知之。洋务　　

○又谕、电寄董福祥半月未得电奏深为廑系。多巴余匪。究竟若何即前敌情形亦应妥为筹画。该提督熟于边事故畀以总统之任。其直抒所见。据实电闻。电寄　　

○四川总督鹿传霖奏已革彭县知县潘彬查无苛罚入己情弊。请免置议。下部知之。摺包　　

○调右翼前锋统领芬车为左翼前锋统领镶黄旗护军统领载澜为右翼前锋统领。正红旗护军统领色楞额为镶黄旗护军统领。以镶蓝旗汉军副都统钮楞额为正红旗护军统领。调镶红旗满洲副都统果勒敏为正白旗满洲副都统。镶红旗汉军副都长萃为镶红旗满洲副都统。以承恩公志钧为镶红旗汉军副都统。　　

○以亏短厘金。革四川候补同知俞鑅职。并勒追。摺包　　

○己酉。谕军机大臣等、电寄魏光焘。魏光焘现在行抵何处留甘各营。除安肃五营巴燕戎十营外。余著调赴陕西。即地遣撤。电寄　　

○又谕电寄董福祥电悉。湘军暂留十五营。著照办。米拉沟进攻得手。迅将首逆歼除。巴燕戎等处。亦著斟酌办理。至关内外余匪或窜或伏。尚烦兵力。著该提督通盘筹画。务以速了为要。电寄　　

○转兵部右侍郎荣惠为左侍郎。以内阁学士文治为兵部右侍郎。现月　　

○以武备院卿世续为总管内务府大臣。现月　　

○以捐修罗定州城工。予广东道员职衔黄瑚建坊。摺包协修

官许承尧恭纂　　

帮总纂官程棫林恭辑监修总裁世恭阅二十签三月十九日正总裁那月日专司蒿■禾本陆恭覆阅癸丑十一月初六日

　　

徐月日　　

荣月日副总裁唐月日　　

宗室宝恭阅七月十六日　　

陈恭阅九签又二签六月二十五日　　

熙月日　　

郭恭阅八月二十日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之三百九十一　　

光绪二十二年。丙申五月庚戌谕内阁保年等奏旗营兵丁聚血■乣要挟滋闹请将该管各官分别议处并自请察议一摺本年四月闲广州正蓝旗闲散钟汝拔因在街抢夺衣服经巡防营统带知县李家焯拏获。交协领等领回究办旋经谭钟麟咨行。将该犯钟汝拔先行销去旗档突有汉军老幼多人在将军衙门代该犯求免销档。钟汝拔旋即因病身故复有汉军旗人聚血■乣至李家焯寓所打毁并将李家焯之子李世聘等殴伤实属藐法已极即著保年等严饬查拏滋事首从各犯务获究办该管协领刘绍基俸领潘广泽于兵丁滋闹之时未能立时解散防御谈鸿春骁骑校谈国勋失于觉察亦难辞咎著交部分别议处保年兴存伊克坦均著交部察议。现月　　

○又谕、銮仪＜目辟＞行＜匧心＞口＜韦未＞＜夗贝＞奏恭备要差需款孔亟请饬催解地租银两一摺直隶欠解銮仪＜目辟＞行＜匧心＞口＜韦未＞＜夗贝＞地租银两前经该衙门奏准饬催至今数月之久据称仅解到银四千两其余仍未报解实属暒滟它延现在该衙门差务紧要需款甚急著直隶总督转饬藩司无论何款赶紧筹拨银二万两务于本月内如数解到以应急需其本年地租银两并著尽徵尽解年清年款毋得稍有蒂欠现月　　

○谕军机大臣等电寄陶模等电悉湘军遣撤营数即照此次所奏办理至卡尔岗一处著董福祥督饬各营速行攻拔毋任分窜。电

寄

　　

○礼部奏醇贤亲王嫡福晋初祭大祭可否将民公以下传集随从行礼钦奉慈禧端佑康颐昭豫庄诚寿恭钦献崇熙皇太后懿旨照案齐集。　　

○吉林将军长顺等奏、同知董梦兰请集股开办吉林西沙河煤矿。得旨。董梦兰准其试办煤矿不准干预别项公事。摺包　　

○以功在桑梓。予故库伦办事大臣喜昌在吉林原籍建立专祠。并宣付史馆立传。从吉林将军长顺等请也。　　

○辛亥谕内阁刑部奏遵议御史彭述奏武营扣饷缺额。请定罪名一摺军营扣饷缺额本有治罪专条。全在各督抚及统兵大员认真稽查有犯必惩。方足以儆贪婪而挽积习嗣后各省遇有武营扣饷缺额等弊。一经审实即行按照刑部律例。计赃科罪不得曲为徇隐并不准仅以革职留营及永不叙用等词含糊完结以肃军政。现月　　

○又谕、刑部奏审明御史敬祐奏倢■＜曰融＞■＜石木＞山东逃犯邢二等霸占地亩一案。据称提集邢二等晶■宜次研讯。所供情节证以各衙门查覆。与该御史所奏无一相符。并据山东巡抚覆称益都长山两县并无邢二等殴毙期亲尊长之案。查风宪官弹事不实。律应以诬造论。应如何惩办之处请旨等语。敬祐陈奏此案。妄听人言诬陷良民实出情理之外。敬祐著即行革职科道例准风闻言事。若竟怀挟私见任意倾陷。甚至为人驱使藉言事为纳贿之资则是自蹈愆尤朝廷亦惟有执法从事。此次申儆之后该科道等傥再有前项情弊。必当从重惩办决不宽贷现月　　

○谕军机大臣等赵舒翘奏苏城机匠因局员查捐聚血■乣滋事等语。机捐关系饷项既经查有隐漏自应责令补认。该机匠等竟敢聚血■乣殴官毁局实属目无法纪。著刘坤一赵舒翘严饬营县速将首要各犯查拏惩办毋稍宽纵将此各谕令知之。现月　　

○又谕、电寄鹿传霖电悉。李毓森著仍赴藏随勘界务。电

寄

　　

○吉林将军长顺奏吉林黄菸被灾税课未能足额吁恳宽免下部议行。摺包　　

○又奏。遵保人才存记道春顺协领达桂补用知府寿山刑部员外郎那福可备任使得旨春顺等均著送部引见。　　

○又奏。查明吉林各军并机器局现在枪石滟驳。请酌拨南北洋枪石滟驳。以备不虞。得旨、所请添拨枪石滟驳著毋庸议。　　

○豁免安徽省光绪十年至十三年民欠钱粮。　　

○壬子乌里雅苏台将军崇欢奏、乌里雅苏台额设四部院官。除钦派外。余皆由绥远城换防官兵。量才擢用。前任偶有指名咨调之案。相沿弊多。请即停止。其得力人员。请变通换防例限。从权暂留以资办公。如所请行。摺包　　

○癸丑。上诣醇贤亲王府。奠祭醇贤亲王福晋。行礼毕。释缟素。　　

○谕内阁、御史彭述奏、请疏通各项班次变通遇缺先抵补章程并请详定滥保处分各摺片。著该部议奏。现月　　

○盛京将军依克唐阿奏、统筹奉天满汉营制。核实整顿。定为二十八营下部议。　　

○豁免云南鹤庆州被灾田亩应徵粮米。摺包　　

○甲寅。上诣醇贤亲王府。醇贤亲王福晋金棺前、行初祭礼。　　

○署陕甘总督陶模等奏、会攻北大通营城。连克附近十六回庄。出力将弁请奖。得旨、所有出力将弁准其择尤保奖毋许冒滥。阵亡弁勇并著汇报请恤。　　

○以喀尔喀镇国公车林尼玛为车臣汗部落副盟长。摺包　　

