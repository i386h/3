<!-- { "loadSidebar": true } -->
○乙卯。黑龙江将军丰绅等奏、拟将各省协饷解京。派员赴部关领。得旨。著户部议奏。至山东奉拨银二万五千两。并著户部严催。于一月内迅速报解。毋再延缓。随手　　

○又奏、查明遣撤官兵带回幼丁愿去愿留情形。遵旨分别资遣。从之。

摺包

　　

○又奏、请将剿匪出力之已革佐领胜德免其议罪。已革理事同知伦叙等、均予释回。下部议。随手　　

○四川总督丁宝桢奏、请将滇引奏销暂行展缓。经徵处分。并暂宽免。下部议。随手　　

○又奏、总兵李培椿积劳病故。请予优恤。下部议。摺包　　

○以剿捕青黑两山盗匪一律肃清。并助剿邻省股匪获胜。赏在事出力员弁墨尔根副都统恩合等花翎、披甲寿绵等蓝翎。余加衔赏还翎顶有差。摺包　　

○以四川重庆泸州一带枭匪肃清。予在事出力各员直隶州知州田秀栗等。升叙翎衔有差。现月　　

○旌表孝烈捐躯、四川候选府经历闵继兴妻陈氏。摺包　　

○丙辰。谕内阁。御史刘锡金奏、请将保全城寨之生员议恤等语。陕西朝邑县生员雷五堃。著谭钟麟查明奏请恤典。现月　　

○谕军机大臣等。郭嵩焘、刘锡鸿、自奉使出洋后。意见龃龉。始则郭嵩焘斥刘锡鸿为任性。继则刘锡鸿指郭嵩焘为悖谬。怀私互讦。不顾大体。以堂堂中国之使臣。而举动若此。何足以示协恭而御外侮。本应立予撤回。严行惩处。以示炯戒。姑念郭嵩焘驻英以来。办理交涉事件。尚能妥为完结。刘锡鸿改派驻扎德国。于议论修约各事宜。语多中肯。朝廷略短取长。宽其既往。暂免深究。该侍郎等嗣后务当力矢公忠。消除嫌隙。不得偏听他人播弄之词。致误大局。经此次训诫后。傥敢仍怀私怨。怙过不悛。则国法具在。不能屡邀宽宥也。将此各谕令知之。洋务档　　

○总理各国事务衙门奏、俄国使臣布策等回国。交副使凯阳德等署理。报闻。随手　　

○又奏、闽省前向英商借款印单。经郭嵩焘追缴。报闻。随手　　

○又奏、贡生黄茂材前往印度。已晤商英国使臣。给与护照。报闻。随

手

　　

○帮办军务大臣金顺奏、应贡马匹。拟俟军务略定。再行选贡。得旨。仍著照例呈进。随手　　

○署湖北巡抚潘霨奏、续收漕粮等项。拨充军需局济用。报闻。随手　　

○四川总督丁宝桢奏、自同治五年至十三年川省劝捐出力各员。请酌加奖叙以示鼓励。下部议。摺包　　

○安徽巡抚裕禄奏、漕折银两。分解晋豫赈款。得旨。漕折银两。系应行解部之款。该抚业经借拨。即著无论何款。照数归还。陆续解部。以重库款。摺包　　

○又奏、提督邱时成丁忧。请给假百日后。仍到营带队。报闻。随手　　

○漕运总督文彬奏、通判陈熙曾等。查无侵吞捐项情弊。请开复处分。得旨。如所请行。随手　　

○予陕西大荔、朝邑、郃阳、等县殉难之训导朱溪午等。暨绅民妇女三百八十一名。分别旌恤如例。并准捐资立祠建坊现月　　

○。丁巳。谕内阁。河南河北道吴潮。山西太原镇总兵黄秉钧。均著开缺送部引见。现月　　

○谕军机大臣等。江西广饶九南道沈保靖。江苏苏松太道刘瑞芬。均著回任。存记海关道选用知府郑藻如。著仍回江苏当差。现月　　

○又谕。安徽徽甯池太广道刘传祺。著裕禄悉心察看。如竟不能胜任。即行据实□□□尔□奏。将此谕令知之。现月　　

○又谕。山东登州镇总兵陈择辅。著文格悉心察看。如竟不能胜任。即行据实□□□尔□奏。将此谕令知之。现月　　

○戊午。谕内阁。谭钟麟奏、特□□□尔□庸劣各员一摺。陕西署泾阳县知县孙秀宗。办理赈济。漫无区别。并于斋戒祷雨时。在署开筵作寿。殊属胆大妄为。中部县知县鲁玙。于廪生孟兆熊勒索领赈饥民私费。毫无觉察。迨孟兆熊被拏提讯。该员复托病遽请开缺。实属颟顸取巧。候补知县王遇春。贪鄙成性。假公营私。盩厔县县丞孟福魁。任性妄为。不守官箴。候补从九品乔荫槐。卑鄙无耻。行同市侩。均著即行革职。以肃官常。现月　　

○乍浦副都统富尔荪来京陛见。以杭州副都统济禄兼署乍浦副都统。摺

包　　

○以记名提督张树屏为山西太原镇总兵官。现月　　

○以捐输赈款。予李继善以郎中尽先补用。俟及□山戊不□时。分部学习行走。李陈氏照伊子官阶。赏给封典。随手　　

○己未。谕内阁。荣禄等奏、遵议资遣外来饥民章程。请赏银两一摺。直隶被灾较重之保定等府州流民。前经顺天府先行遣令归籍。荣禄等现议将顺天直隶之武清等州县。山东之临清等州县。陕西之蒲城等厅州县。并河南山西两省在京灾民。查明愿回籍者。一并资遣给予路费等项钱文。并分别加给银两。以为回里资本。即著督饬属员妥为经理。加恩赏银二万两。由户部给发。俾资散放。另片奏、外城永定等门外粥厂。请续赏银米等语。著再行赏给米一千石。银一千五百两。由户部仓场衙门发交五城。以济穷黎。现月　　

○谕军机大臣等。彭祖贤奏、筹备河闲灾民籽种款项一摺。直隶河闲各属。上年被灾较重。现在得雨深透。在外流民。业已陆续资遣归耕。惟交河、东光、吴桥、献县、各属。地广村多。未经播种之田。尚属不少。自应宽筹籽种之资。俾得及时耕作。本年三月闲。沈葆桢曾奏明。将光绪四年南洋经费。提出五城。分解山西河南办赈。现在筹给河闲灾民籽粮。款项不敷。即著于此项南洋经费。分拨晋豫赈款内。划出银二万两。由户部指拨各省关。径解李鸿章兑收。发给河闲成灾州县应用。第恐解到需时。缓不济急。并著李鸿章先行筹垫散放。以应要需。将此各谕令知之。现月　　

○河南巡抚涂宗瀛奏、请将历年办团守城出力。候选教谕刘荦图等、分别奖励。下部议。摺包　　

○庚申。钦奉慈安端裕康庆昭和庄敬皇太后慈禧端佑康颐昭豫庄诚皇太后懿旨。翰林院侍讲张佩纶奏、请修德持静以靖浮言。国子监司业宝廷奏、讹言日起。请示镇定各一摺。京师连次得雨深透。人心大定。外来饥民。现已陆续资遣。本无庸作意外之防。至禁城门禁。理应严肃。曾谕前锋统领、护军统领、认真整顿。复据醇亲王面奏、神机营兵。年例歇夏。可派令帮同地面官兵巡查。当经允其所请。非增兵宿卫以备非常也。前据钦天监奏、自四月初五日至二十八日。每见日月出入时。闲有赤色。按天文正义、内载日月占验。三日内有雨则解。逐日观候存记。俱系三四日内或有雨或微雨或云阴。应不入占等语。该衙门照例具奏之事。亦无所用其张惶。若如张佩纶宝廷所奏。则民闲因此传闻。讹言日兴。是朝廷整饬纪纲之举。转为群情骇惑之端。不可不明白晓谕。以安人心。而释群疑。著即将钦天监原摺单一并宣示。至严申门禁章程。著御前大臣、军机大臣、总管内务府大臣、前锋统领、护军统领、查照成案。妥速会议具奏。所有京师内外城保甲事宜。著步军统领等衙门、督率司员实力奉行。不得虚应故事。神武门、苍震门、为太监及各项匠役所出入。著总管内务府大臣、严密稽查。并严查各处太监。妥为约束。毋任滋生事端。现月　　

○谕内阁。翰林院侍讲张佩纶奏、河南吏治素劣。赈务尤不认真。请饬严核贪墨等语。山西、河南两省。前已有旨。谕令查□□□尔□办赈不善之员。河南赈务。现正吃重。其办理得力者。固应量予奖励。以示激劝。而其中亦难保无贪劣各员。蒙混作弊。著涂宗瀛严密访察。遇有此等不肖官吏。即行从严□□□尔□办。勿稍徇庇。现月　　

○又谕。桂清毕道远奏、请饬严拏捏造公文之棍徒一摺。据称四月二十二日。步军统领衙门、接准该衙门移咨。速拏土棍刁大等公文。系属捏造。请饬严拏该犯等语。棍徒私造印信。捏作公文。并诈称奏案字样。不法已极。著步军统领衙门、顺天府、五城御史、将此案人犯迅速访拏务获。解交刑部。按律惩办。并著桂清毕道远通饬各仓监督。一体严密访查。现月　　

○又谕。铭安玉亮奏、特□□□尔□承缉盗案办理草率之佐领。请旨革职留缉一摺。伊通佐领三庆、于承缉齐傅氏家被抢一案。辄听一面之词。遽缚拏傅甸奎等多人。起获赃物。亦多不实。并未将栽赃诬陷之齐广贞获案研审。实属草率糊涂。三庆著暂行革职。留缉正盗。并著铭安等。饬令会同现署佐领、迅将齐广贞传获解省。严切根究。务得确情。以成信谳。现月　　

○谕军机大臣等。涂宗瀛奏、请借拨安徽漕折银两。以济赈需等语。前因山西河南被灾甚重。谕令江苏安徽等省。各协济银数万两。俾资赈需。昨据裕禄奏称。拟于同治十二三两年分。漕折余银十三万余两内。先其所急。拨解晋省银六万两。豫省虽未奉有确数。惟该省需款甚亟。亦拨解银六万两。以应急需等情。当照该抚所请。准其借拨。并谕令无论何款。照数归还。以重库款。漕折系应行解部之项。现经移缓就急。较之涂宗瀛所请借拨四五万两之数。已有赢余。此项银两到时。该抚即妥为经理。切实散放。毋稍浮冒。所称俟豫省□山戊不□事转丰。于地丁项下归款。即著照所请。将来由河南解还部库。以清款目。其拨解山西之六万两。著裕禄仍遵前旨。迅速照数解还部库。将此各谕令知之。现月　　

○署吉林将军铭安等奏。遵旨议覆御史邓庆麟奏、讲求吏治一摺。得旨。该省一切应办事宜。铭安等务当悉心筹画。认真整顿。马景顺著严拏务获。归案讯办。一面饬令各属严查差役人等。如有勒索商民情事。著即从严惩治。随手　　

○署两江总督吴元炳奏、本年四月后所收米厘。请仍拨晋豫济赈。报闻。　　

○予骂贼不屈。殉难之前署扬州府粮捕同知浙龄、暨其妻舒舒觉罗氏等。旌恤如例。摺包　　

○予两江各属、阖门殉难之千总俞秉仁等、暨官绅团丁妇女二十三员名口。旌表如例。摺包　　

