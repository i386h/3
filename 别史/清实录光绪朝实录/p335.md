<!-- { "loadSidebar": true } -->
○谕军机大臣等、御史英俊奏、前藏贡使中义包四维。上年十二月闲。被喇嘛刘贡嘎串通。女光棍绰号母老虎李杜氏。因索贷未遂。在安定汛守备衙门捏词牵控。该汛兵丁沙姓等多人。将包四维诱至该守备衙门扣留。守备刘国旺传谕包四维、有银一千两可以了结。该贡使不允。锁押多日。始送步军统领衙门。现又送交理藩院。请饬查究等语。该贡使何时到京。何以日久羁留。著理藩院查明。该贡使如应开释。即行令其回藏。喇嘛刘贡嘎等串通讹索。如果属实。亟应严行究办。著将此案情节一并详细确查。迅速具奏。将此谕令知之。现月　　

○又谕、给事中刘瑞祺奏、江西厘卡委员。因有比较之法。专顾考成。任意浮收。请饬裁禁等语。厘金收数。自有定章。岂容稍有浮勒。著潘霨严行禁止。嗣后厘卡差使。务当遴委妥员接办。如查有勒索侵吞等弊。即行□□□尔□处。至比较之法。所以杜委员侵渔。原不必拘定成数。转滋弊端。应即裁除。并著该抚核实妥办。另片奏请饬整顿书院等语。江西白鹿洞书院。建置之初。法良意美。据奏历年既久。田亩渐就湮芜。兼以吏役侵渔。□山戊不□入租息。实不及半。以致书院日益颓弛。士子肄业寥寥。遗规几废。著潘霨督饬该地方官将白鹿洞田租。认真清查。勿任侵蚀。并于书院一切事宜。设法整顿。以复旧章。将此谕令知之。现月　　

○吉林将军铭安等奏、丁忧郎中彭光誉。请仍准留吉差委。得旨、彭光誉著准其暂留吉林。他处不得援以为例。摺包　　

○赏三等勇勤公咸龄委散秩大臣。以头等侍卫在大门上行走。明发　　

○以正红旗汉军副都统英麟署正白旗护军统领。明发　　

○乙巳。孝圣宪皇后忌辰。遣官祭泰东陵。　　

○旌表割臂孝妇宗人府笔帖式伊鲁格拉之母张氏。摺包　　

○截拨湖北漕米三万石。赈恤顺天直隶文安、大城、任邱、献、雄、高阳、安平、安、新城、静海、蠡、博野、深、束鹿、十四州县。积水地震各村庄。现月　　

○丙午。谕内阁、军机大臣刑部尚书潘祖荫、在南书房行走二十余年。勤劳匪懈。伊父四品衔前任内阁侍读潘曾绶、迎养在京。精神素健。兹闻溘逝。轸恻殊深。著加恩追赠三品卿衔。并赏银二千两。经理丧事。由广储司给发。以示优眷。现月　　

○谕军机大臣等、詹事府右庶子汪鸣銮奏、沥陈厘捐积弊。请饬裁并核减一摺。各省抽厘助饷。原属万不得已之举。惟行之日久。流弊滋多。自应严定章程。大加整顿。该庶子所陈裁汰宄员。归并卡局。酌减捐数。严核滥支各条。不无可采。其如何令各省核实办理之处。著户部详议具奏。原摺著钞给阅看。将此谕令知之。现月　　

○又谕、詹事府右庶子汪鸣銮奏、上年江苏铜山县境试开铁矿。近有奸商魏姓援铜山之案。复欲在江甯镇江交界之青龙等山。开穵煤斤铁沙。魏姓向不安分。与洋人往来其密。欲藉开矿为名。潜入内地。句结愚民。以致士民惊惶。请饬查禁等语。青龙山等处。密迩金陵。岂容任意开穵煤铁各矿。著左宗棠、卫荣光、访查饬禁。其沿江沿海未经奏准开矿之处。并著一概禁止。以靖闾阎。原片著钞给阅看。将此各谕令知之。现月　　

○礼部奏、朝鲜年贡及庆贺皇太后皇上各方物、请旨办理。得旨、除所请收受各方物。准予赏收外。其余九分著留抵下次正贡。　　

○以礼部尚书徐桐为国史馆总裁官。　　

○派户部右侍郎福锟署都察院左副都御史张佩纶知贡举。　　

○调兵部尚书张之万为刑部尚书。以前兵部右侍郎彭玉麟为兵部尚书。未到任前。以户部尚书阎敬铭兼署。阎敬铭现在出差。以刑部尚书张之万暂行兼署。　　

○戊申。谕内阁、刑部奏、查讯私行招恳官淀一案。请将司员解任等语。礼部郎中孟传金、著先行解任。听候讯办。现月　　

○谕军机大臣等、户部奏、遵议金顺军饷。请饬各省关赶解一摺。前据金顺奏、伊犁防务紧要。需饷孔殷。请饬各省关于历年积欠内。各先提银十万两。限九年六月以前。如数解清。兹据户部奏、提拨之数过钜。或各省未能如数筹解。仍属徒托空言。议于积欠金顺饷银之山西、四川、陕西、山东、湖北、河南等六省。江海、粤海、江汉、三关。并河东道。各提银五万两。共提银五十万两。均限本年六月以前埽数批解等语。著各该督抚监督等。查照户部此次奏拨银两。赶紧筹拨。依限如数解清。毋稍延欠。其应拨月饷。仍著按月源源报解。以资应用。傥仍前解不足数。致误要需。即由金顺指名奏□□□尔□。将此由五百里谕知左宗棠、金顺、涂宗瀛、丁宝桢、卫荣光、陈士杰、任道镕、张之洞、李鹤年、彭祖贤、冯誉骥、并传谕崇光知之。现月　　

○刑部奏、现审河南临刑呼冤盗犯王树汶一案。得旨、即著该部将前次及此次各奏摺。一并钞咨李鹤年。并知照该抚懔遵前旨。将胡体洝设法查拏务获。送部究办。毋得意存延宕。　　

○命刑部尚书张之万。会同理藩院尚书麟书。审办云南报销案件。现

月

　　

○庚戌。谕军机大臣等、张之洞奏请仍准召募马队。并防边宜练北军。及议调将弁各摺片。晋省兵力疲弱。该抚议召募北省马队。以资巡缉。兼备边防之用。自系为力求整顿起见。著照所请。准其于直东等省。召募马队。四五百名。认真训练。俾成劲旅。候募练有成。即将客军酌量裁撤。以节饷需。应用营哨各官。著该抚咨商李鸿章等选调赴晋差委。将此谕令知之。　　

○又谕、金顺奏、勘分南段界务。绘图帖说呈览一摺。据称沙克都林札布、勘分南段界务。会同俄官在于别叠里达坂埋立界碑。其余应勘地方。议定于本年五月。再行举办等语。勘分南段界务。事体重大。前据刘锦棠奏贡古鲁克地方。关系紧要。现绕由贡古鲁克山麓。至别叠里达坂。设立界牌。侵占至毕底尔河源。若不趁画分未定。按约索还。南北隔绝。路多梗阻。当经添派长顺会同沙克都林札布查照刘锦棠所奏。妥慎办理。现在界牌虽已勘立。画分尚未定局。著金顺等懔遵本年正月十四日谕旨。饬令沙克都林札布与长顺和衷商搉将贡古鲁克山麓至别叠里达坂所立界牌。向俄官力与指辩。设法挽回。并著刘锦棠张曜随时会商金顺等。熟筹妥办。以期有裨大局。将此由六百里各谕令知之。　　

○以詹事府少詹事周德润为内阁学士兼礼部侍郎衔太常寺卿怀塔布为都察院左副都御史。　　

○辛亥。世祖章皇帝诞辰。遣官祭奉先殿。　　

○孝仪纯皇后忌辰。遣官祭裕陵。　　

○谕内阁、广寿张之万奏遵查大员□□□尔□款。据实覆奏一摺。据称志和被□□□尔□各节。或事出有因。或查无其事。惟自上年七月后。因病请假数次。未能常川进署。到署时。降舆处所未能如仪。都察院候补经历郑德宽即郑六曾照料其母舅张瑞兴所开裕顺木厂。原□□□尔□系张福乞养子。查无确据。该尚书前充崇文门监督时。曾派郑德宽为委员。又派稽查验货等语。志和当差有年。近来体弱多病。著即开缺。郑德宽以市侩捐纳官职。种种不安本分。著即行革职。现月　　

○又谕、广寿等奏、遵查给事中张观准等□□□尔□款。请将该给事中解任一摺。户科掌印给事中张观准、著先行解任。听候传讯。现月　　

○又谕、御史曾鉌奏请申明题本限期。并吏部书吏句结情弊。刑部本房题稿迟滞各摺片。据称各部办理题本。藉端行查。弊窦百出。工部所办河银考成一案。迟至二三年之久。始行具题。吏部书吏。与通政使司书吏、内阁供事。展转句结。压阁外官缺本。颠倒影射。刑部本房承办具题。任意沉滞。各省拘系轻罪。竟有累年不奉部覆等语。各衙门办理题本。均有定限。并由都察院随时稽核注销。立法本极周详。若如该御史所奏。稽压迟延。殊属不成事体。著各该衙门申明定例。厘剔弊端。应如何设法稽查。各就定章实力奉行。务须依限具题。以除积弊。嗣后如再有积压。即将承办之员。严行□□□尔□处。现月　　

○又谕、御史曾鉌奏、风闻禁城添安宝匣。内装金银等物。均用铜锡赝充。扁额字样。例用铜质镀金。现系木质贴金。请饬查验等语。著工部堂官会同内务府大臣确切查明。据实具奏。现月　　

○谕军机大臣等、有人奏、河南固始县知县周应麟。专事夤缘。交通抚藩各署门丁。补缺后酬谢打点。累债巨万。其兄周佩芝、弟周书麟、及门丁白姓黄姓、在外招摇。贿赂公行。米行汪天锡、因派交白米。被逼殒命。陈邓氏谋杀亲夫。该县受贿。反将陈邓氏夫兄重责。又藉庙工城工。出示按粮勒派收赀过半。禀经上司批驳。串邀劣绅为抵饰计。敲朴催比。民不聊生。被控之案至数十起。并有微服冶游。私行观剧各情事。请饬撤任查办等语。知县为亲民之官。宜如何奉公守法。洁己爱民。若如所奏各情。亟应从严□□□尔□办。著李鹤年确切查明。据实具奏。毋稍徇隐。原片著钞给阅看。将此谕令知之。寻河南巡抚鹿传霖奏请革讯。从之。现月　　

○署北洋通商大臣李鸿章回籍营葬。以署直隶总督张树声暂署北洋通商大臣。现月　　

○旌表割臂疗父浙江会稽县孝女魏陈氏。摺包　　

○协修官朱国桢恭纂　　

帮总纂官王荣商恭辑监修总裁世恭阅四月十八日正总裁那恭阅八月十五日专司藳本陆恭覆阅壬子十二月初四日　　

徐恭阅十一月十三日　　

荣月日副总裁唐月日　　

宗室宝恭阅二签六月二十五日

　　

陈恭阅一签十一月初二日　　

熙月日　　

郭恭阅八月十六日　　

宗室麒月日蒙古总裁恩月日


大清德宗同天崇运大中至正经文纬武仁孝睿智端俭宽勤景皇帝实录卷之一百五十九　　

光绪九年癸未。二月壬子朔。上诣长春宫问慈禧端佑康颐昭豫庄诚皇太后安。至庚辰皆如之。内起居　　

○谕内阁、陈士杰奏。查明庸劣各员一摺。浙江候补通判汪谷。取巧营私。罔知大义。归安县知县吕懋荣。居心巧滑。不顾大局。象山县知县沈钟瑞。信任丁役。遇事欺罔。署青田县事候补知县刘维翰。狡猾成性。遇事迟延。候补知县陈翰。浮诞无稽。兼有嗜好。朱朴。语言狂妄。操守亦差。均著即行革职。前署台州府同知候补同知李宫。办事粗率。舆论不孚。遂安县知县韩闻南。听断欠明。才具稍差。均著以县丞降补。黄岩县知县冯健。办事怠忽。声名平常。金华县知县黄绍谋。性情疏懒。公事废弛。均著以教授选用。以肃官方。现月　　

○旌表节妇湖南湘阴县文童范星田妻薛氏。清泉县姚起鲿妻黄氏。随

手摺包

