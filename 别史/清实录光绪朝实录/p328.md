<!-- { "loadSidebar": true } -->
○又谕、有人奏、奉天康平县知县李梅林、素性贪鄙。于该县姜韩氏命案。不察案情。纵令门丁史姓唆控韩国泰。非刑拷逼。索诈千余金等语。所奏是否属实。著崇绮、松林、按照所□□□尔□情节。确切查明。据实□□□尔□奏。原摺均著钞给阅看。将此各谕令知之。寻奏、李梅林平日并无贪酷劣迹。此案亦无非刑拷逼及纵役索扰情事。惟于丁役诈取多赃。毫无觉察。实非寻常疏忽可比。应请下部议处。从之。现月

摺包

　　

○又谕、有人奏、山东荣城县石岛地方。有奸商汤朋蠹役邵合年家丁门福等、私抽厘捐。商船进口。无论有无货物。概行勒抽。门福蒙捐职衔。谋占民房。诬为私占官滩。将房归入书院。复变价认领。委员查办。汤朋等贿托署县令朱元庆。蒙蔽了案。并因向各铺索银。有毁棺烧骸情事各等语。此案前经任道镕查明奏结。兹复有人□□□尔□奏。著任道镕详细查明。据实具奏。原片著钞给阅看。将此谕令知之。寻奏、查无其事。报闻。现月　　

○又谕、金顺等奏、伊犁中段勘分完竣。绘图呈览。并分咨升泰等会勘科塔分界。暨科布多界务。请饬按图指辨各摺片。伊犁边界。经长顺会同俄官。逐段履勘。将格登山地方。详查碑迹。划回立界。办理甚属认真。现在中段分界。业已一律完竣。尚为妥速。著金顺将设立卡伦等事。妥为布置。至科境界务。著升泰、清安额尔庆额、懔遵叠次谕旨。就原图应行勘分之处。力与指辨。酌定新界。毋得稍涉迁就。将此由五百里谕令知之。洋务　　

○伊犁将军金顺奏、俄属陕回句结缠头哈萨克等潜出抢劫。总兵王得胜等剿捕捐躯。请从优予恤。得旨、即著督饬严密侦探。认真剿捕。王得胜等著照阵亡例。交部从优议恤。摺包　　

○署云贵总督。岑毓英奏、沥陈滇民困苦情形。拟请裁革夫马筹款支销。得旨、该省夫马。积弊既深。自应裁革。惟所拟提款给价。务当悉心妥筹。俾日久免滋流弊。摺包　　

○又奏、拏获昭通首匪赵溃新正法。报闻。摺包　　

○又奏、提督吴永安熟悉云南边情。拟令分带防军留办云南边务。允之。摺包　　

○浙江巡抚陈士杰奏、拏办黄岩土匪。并台州现在情形。得旨、著懔遵前旨。督饬严缉金满务获。并将匪党摉捕净尽。毋得疏懈。摺包　　

○又奏、裁撤楚军贞字中左后三营、及达字五营。另于所裁各营中。挑选精壮五百人作为楚军新左营。并募土勇五百人。列为越军中营。分饬各将弁实力操防。认真巡缉。报闻。摺包　　

○以直隶按察使刚毅为广东布政使。调山西按察使松椿为直隶按察使。以直隶口北道奎斌为山西按察使。现月　　

○予新疆行营积劳病故。护军参领讷勤图赏恤加等。如军营立功例。摺包予云贵防边受瘴病故。总兵张继声等赏恤加等。如军营立功例。

摺包　　

○予捕盗捐躯浙江游击彭胜辉等赏恤如例。摺包　　

○蠲免浙江钱塘、海甯、富阳、余杭、临安、新城、于潜、昌化、海盐、长兴、安吉、孝丰、诸暨、金华、兰溪、东阳、义乌、浦江、汤溪、建德、淳安、遂安、寿昌、桐庐、分水、二十五州县。暨杭严、嘉湖、二卫未垦及新垦民屯田地本年额赋有差。现月　　

○丙午。予故江苏巡抚黎培敬在贵州省城建立专祠。谥文肃。现月　　

○予故云南布政使吴德溥附祀原任贵州巡抚曾璧光专祠。并准将事迹宣付国史馆立传。摺包　　

○丁未。谕军机大臣等、岑毓英、杜瑞联奏、遵旨据实覆奏一摺。著麟书、潘祖荫、归案查核办理。现月署云贵总督岑毓英奏、提督何秀林等、带领奏调来滇之黔军一千三十二名。业已到齐。拟饬暂扎省城。勤加操练。听候调派换防。报闻。摺包　　

○以妄拏无辜。革贵州通判陈家荣职。并讯办。摺包　　

○戊申。以京师雪泽稀少。上诣大高殿祈祷行礼。　　

○遗惇亲王奕誴诣时应宫。惠郡王奕详诣昭显庙。贝勒载澂诣宣仁庙。贝勒载滢诣凝和庙拈香。现月　　

○乌里雅苏台将军杜嘎尔等奏、乌防宣大二镇绿营官兵二百四十余员名。前经变通五年更换一半。近日台力疲敝。较前尤甚。拟再变通办理。由额设弁员中。择其年力精壮。通晓蒙语者。挑留数员。马步兵二百四十名内。每届五年。更换六十名。藉纾台艰用裨边务如所请行。摺包旌表节孝湖南荼陵州陈田氏、陈曾氏。摺包　　

○蠲缓湖南安乡、武陵、龙阳、益阳、华容、沅江、澧、巴陵、临湘、桃源、湘阴十一州县。暨岳州卫被水屯地新旧额赋。现月　　

○己酉。署直隶总督张树声奏、热河围场克勒沟等处素称寒苦。前移拨绿营弁兵。差事繁重。俸饷较少。请援照古北口等处驻防加饷成案。分别加增实银一成。以示体恤。下部知之。摺包　　

○缓徵直隶盐山县被淹歉收地亩本年额赋。并减免差徭。摺包　　

○庚戌。谕内阁、为治之道。首在任用得人。际兹时事多艰。需才孔亟。允宜博访周咨。以备擢用。内而部院大臣。外而督抚大员。各有以人事君之义。平时见闻所及。如有器识闳远。才守兼优之员。素所深悉者。著各举所知。出具切实考语。秉公保荐。不得瞻徇情面。及徒采虚声。滥登荐牍。用副朝廷延揽真才至意。现月　　

○又谕、御史邵积诚奏、敬陈管见一摺。所陈奖廉吏。惩劣员。禁罚款。减差徭各条。系为整饬吏治。培养民生起见。朝廷澄叙官方。以廉为本。内外大小臣工。必当洁清自矢。方可振作有为。各该督抚旌别属员。首惩贪墨。尤应拔擢廉吏。以资观感。至夤缘奔竞。最为恶习。此次山东桃园河工合龙案内。任道镕将已革江西候补知府潘骏群列保。前经降旨令吏部议奏。兹据该御史□□□尔□劾。潘骏群保案。著即撤销。任道镕著交部议处。各省设卡抽厘。原属不得已之举。屡经申谕。不准扰累。若如该御史所奏、卖放故纵。复以偷漏议罚。朘削苛刻。商民何堪。著各直省督抚严禁局员。不准勒索罚款。如有前项情弊。立即严□□□尔□惩办。各省差徭。其必须借资民力者。不得不照例饬派。若额外苛敛。百弊丛生。实为民生之害。近来直隶山西两省。业经该督抚设法裁减。他省亦应体察情形。核实办理。不得藉端苛派。以上各节。各该督抚务当实力奉行。认真整顿毋得虚应故事。视诰诫为具文也。寻吏部议、任道镕应得降二级调用处分。得旨、加恩改为革职留任。　　

○又谕、御史邵积诚奏、请将劣员革职等语。河南候补道启续前任户部司员。声名恶劣。著即行革职。以示惩儆。　　

○谕军机大臣等崇绮等奏、奉天吉林癸未年应需的饷。请饬部先行指拨。并请催各省欠饷一摺。奉天吉林癸未年的饷。除各该省应徵各款抵充外。奉天尚需银二十六万两。吉林尚需银十一万九千三百两。打牲乌拉应需银三万五千二百七十两零。著户部照数指拨。并令各该省如数分晰批解。毋许延欠其黑龙江应需饷数。且俟该省奏报。到日。由户部再行核拨至各该省欠解东三省壬午年的饷。暨历年欠饷。著该大臣督抚监督。按照单开赶紧筹措。务于来年埽数解清。以济要需。原单著分别摘钞给与阅看。将此由五百里谕知李鸿章、左宗棠、张树声、何璟、卫荣光、裕禄、潘霨、李文敏、张兆栋、李鹤年、任道镕、并传谕英瑞知之。现月　　

○又谕、给事中郑溥元奏、山东桃园决口合龙。亟宜豫疏通海众河。以护堤工一摺。据称山东自黄河北徙以来。险工叠出。其向来入海河道。以利津县牡蛎口为咽喉。现在淤垫日高。一值伏秋盛涨。每有冲决之患。为今之计。惟有将马颊、徒骇、钩盘、鬲津、通海诸河道概行疏通。引水分溜。以洩其势。即以此次桃园估工节省银两。为疏浚众河之费。请饬山东巡抚履勘筹办等语。所奏自系为保卫民生起见。著任道镕斟酌情形。妥筹办理。原摺著钞给阅看。将此谕令知之。现月　　

○又谕、有人奏、福建顺昌营副将刘姓。克扣粮饷。营兵挟众滋闹。几酿事端等语。所奏如果属实。亟应严□□□尔□惩办。以肃军律。著何璟、张兆栋、确切查明据实具奏。毋稍徇隐将此各谕令知之。现

月

　　

○旌表遇贼殉难福建建甯县儒士廖思聪妻黄氏子祖基、女贞姑、婢福喜、夫亡殉节侯官县儒士郑孝鸿妻王氏。现月　　

○缓徵陕西兴平、鄜、米脂、保安四州县被雹地亩粮赋。并赈抚灾民仓谷。摺包　　

○辛亥。谕内阁、林肇元奏、□□□尔□劾不职各员等语。贵州候补知府李维暹才具平庸。不堪表率。著以同故降补。平远州知州魏淑曾办事粗率。人地不宜。清平县知县陈祖诰才识庸钝。不胜冲难。均著开缺另补。候补同知杨舒文性情苟＜闲＞公事颟顸。候补知县伍懋邰、措置乖方。难任民社。均著以府经历县丞降补。候补通判郑大全狂妄无忌。动形挟制。铜仁府经历张铭祖、精神疲软。难期振作。黄平旧州巡检吴德滋、衰庸猥鄙。心地糊涂。平远州吏目陈国培、惟利是图。嗜好太重。仁怀厅学训导宋扬芳、居心近利。有惭训迪。均著即行革职。以肃官方。现月　　

○谕军机大臣等、毓橚等奏、修理仓廒援案请借积欠租银一摺。永济仓廒分储兵米。现在估修各工。无款可筹。著张树声饬令藩司无论何款。先行借拨银六千七百四十四两六钱。由毓橚等派员领取。以备工需。所拨之款。即由直隶历年欠解永济库租银项下归还。将此谕令知之。现月　　

○贵州巡抚林肇元奏、黔省事宜筹办情形。得旨、即著该抚将应办事宜。实心实力。妥为经理。以期地方日有起色。毋得徒托空言。摺包　　

○又奏、防剿云南昭通窜匪、并擒斩遵义各府属谋逆会匪。地方肃清。请将出力文武官绅予奖。下部议。摺包　　

○壬子。谕军机大臣等、刑部奏、现审要案请饬提承审官质讯一摺。据称河南盗犯胡体洝一案。现讯各供。与该县原详不符。须提该县到案。方期水落石出等语。著李鹤年迅将前任镇平县知县马翥派员先行解部质讯。毋稍迟延。前提之差役乔四。并著赶紧拏获解部。将此由四百里谕令知之。现月纂修官史宝安恭纂　　

总纂官钱骏祥恭辑监修总裁世恭阅一签七月初五日正总裁那恭阅八月十四日专司藳本陆恭覆阅壬子十一月二十一日　　

徐恭阅二签十一月初十日　　

荣月日副总裁唐月日　　

宗室宝恭阅二签六月二十二日

　　

郭恭阅二签七月十九日　　

陈恭阅四签十月二十七日初校修改上卷拾签章华恭校熙月日覆校修改上卷叁签

宋子联详校宗室麒月日总校修改上卷肆拾签商衍鎏总校蒙古总裁恩月日



