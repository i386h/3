<!-- { "loadSidebar": true } -->
○又谕、有人奏、知县贪劣不职请饬查办等语。据称陕西富平县知县傅汝梅、徵收钱粮。加耗甚多。该县境内盗贼充斥。置若罔闻。并有加收陋规。藉差勒派需索银两甚多等情。著魏光焘按照所倢■＜曰融＞■＜石木＞各节。确切查明。据实具奏。毋稍徇隐。原片著钞给阅看。将此谕令知之。寻魏光焘奏、傅汝梅被倢■＜曰融＞■＜石木＞各款。或查无其事。或传闻失实。惟于赵邦甯服毒身死一事。虽尸亲并未报案。而该令未经查出申报。殊干例议。又张印绶捐款。虽系地方公事绅捐绅办官未经手。第张印绶具禀请捐之时。另有控案未结。该令不知远嫌。遽与批准。致滋口实。究属不合。应请将傅汝梅交部议处。如所请行。摺包　　

○又谕、前四川盐茶道降补同知玉铭、胆大钻营。卑鄙无耻。著即行革职。发往新疆。遇赦不赦。现月　　

○三品顶戴督办云南矿务唐炯奏、遵旨设法赶运京铜。下部知之。摺包　　

○以欠解款银。革广东长乐县知县杜鹿鸣职。并勒追。摺

包

　　

○庚寅。谕军机大臣等、通政使司副使刘恩溥等奏、畿疆水患日深。亟须拯救敬陈管见一摺。永定河屡堵屡决。本年又复漫溢。自应妥筹长策以弭水患。该京卿等所称疏尾闾。挑淤塞。穵中洪。开减河。保旧堤。兴沟洫。各条。著王文韶、孙家鼎、胡燏棻、体察情形。会同妥议具奏。另片奏、请收卢沟桥河防局归并天津水利局等语。著王文韶斟酌办理。原摺片均著钞给阅看。将此各谕令知之。现月　　

○又谕有人奏、广东贪劣员弁贻误地方请饬办一摺。据称署广州协副将凤鸣嗜好甚深。纵盗贪贿勒索。都司关贵昌把总邓帜龄银两。由千总李世桂等经手。广州协千总邓惠良专以逢迎凤鸣为事。并与知县李家焯结拜师生。李家焯假冒顶戴汇缘得缺。上年都司杜金衢捕获贼犯。该员得赃卖放。候补盐经历忠＜辶黎＞方■土出入运署。与邓惠良李家焯等狼狈为奸等语。著谭钟麟许振祎按照所倢■＜曰融＞■＜石木＞各节。确切查明。据实具奏。原摺均著钞给阅看。将此谕令知之。寻谭钟麟等奏、查明副将凤鸣等倢■＜曰融＞■＜石木＞款均无实据。报闻。随手　　

○西甯办事大臣奎顺奏、回匪前窜青海各旗蒙古王公等甫经被扰。现虽据报肃清。为时未久防范难疏。未便传调。拟将本年青海祀典并蒙古王公等会盟。仍请暂缓。俟下届再行照例举办。允之。摺包　　

○辛卯。谕内阁、御史张兆兰奏外省问刑衙门。滥用非刑。请严行禁止一摺。朝廷设立刑章原有定制。外省问刑衙门滥用非刑。晶■宜经降旨申禁。兹据该御史所奏。各直省州县仍有滥用各种非刑情事。殊非矜恤民命之道。著各该督抚严饬所属。懔遵晶■宜次谕旨。实力奉行傥仍敢阳奉阴违。即著从严倢■＜曰融＞■＜石木＞办。现月　　

○谕军机大臣等、御史张兆兰奏、发遣军流等项人犯。请饬认真稽查等语。著兵部咨行各直省照例核实办理。现月　　

○又谕电寄陶模、甘回一律肃清后董福祥等即当联衔先行电奏、以慰廑系。至应撤各军队。除董福祥所部暂留十二营旗外。余著陶模悉心斟酌妥办。电寄　　

○出使英法义比国大臣龚照瑗、奏保道员黄遵宪办理交涉。保护商民。均能措置裕如力持大体。得旨、著交吏部带领引见。摺包　　

○以随使期满。予候补知府张振勋以道员尽先补用。余升叙加衔有差。摺包　　

○予出洋病故。浙江贡生候选府经历周玑珑优恤。摺包　　

○壬辰。谕内阁、御史华煇奏、请讲求种植水利以开利源一摺。著该部议奏。早事　　

○谕军机大臣等、镶蓝旗蒙古都统恩佑等奏、革员闻风隐匿请饬严拏一摺。前四川盐茶道降补同知玉铭、昨经降旨革职发遣。该革员竟敢畏罪隐匿。实属胆大藐法。著步军统领衙门、顺天府、五城、一体严拏务获。并著该旗都统等转饬伊弟礼部笔帖式玉顺、责令将玉铭交出。傥敢隐匿定行一并治罪。将此谕令知之。现月　　

○江西巡抚德寿奏、酌裁友教书院童卷。移设算科。招生学习。如有新法明通畅达时务者。咨送总理各国事务衙门考试。以备器使报闻。摺包　　

○又奏、息借商款各户。报效助饷。请照例给奖。下部知之。摺包协修官杨家骥恭纂　　

总纂官钱骏祥恭辑监修总裁世恭阅二签三月十九日正总裁那月日专司蒿■禾本陆恭覆阅癸丑十一月初七日　　

徐月日　　

荣月日副总裁唐月日　　

宗室宝恭阅七月十八日

　　

陈恭阅五签六月二十七日　　

熙月日　　

郭恭阅八月二十二日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之三百九十五　　

光绪二十二年。丙申。九月。癸巳朔。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。翌日如之。外记　　

○总理各国事务衙门奏、中日通商条约。请派大臣互换。得旨、著派张荫桓互换。摺包　　

○直隶总督王文韶奏、堵筑永定河估需银两。请拨款。下部知之。摺包　　

○甲午。谕内阁、吏部奏、遵议处分一摺。江甯布政使瑞璋、著照部议即行革职。现月　　

○乙未。谕军机大臣等。电寄饶应祺。陶模饶应祺驰奏关外肃清摺已悉。触暑遄征。将士用命。所请奖叙。均即照准。俟关内全境敉平奏到。再行一并宣示。电寄　　

○又谕。电寄董福祥等、前谕将甘境肃清情形。联衔电奏。何以数日来尚未奏到。今关外已报肃清。关内甘州南山零星残匪。何难克日歼除。著董福祥陶模奎顺等、速即会奏。并先电闻。毋再濡滞。电寄　　

○以江西按察使松寿、为江甯布政使。直隶通永道张绍华、为江西按察使。现月　　

○丙申。谕内阁、吏部奏、遵议处分一摺。开缺奉天东边道张锡銮。著照部议即行革职。所有该革员侵吞税务款项。著依克唐阿查明实在数目。严行勒追。现月　　

○谕军机大臣等。电寄鹿传霖。瞻对一事。该督之意。欲藉此收回使达赖慑伏。朝廷之意。正恐达赖不能慑伏。转致激动藏番驱令外向。此中消息。毫厘千里。该督亦当深思。此时军务。总以能否得手为断。果能得手。则虽有新设番官。何难从长布置。若不得手。则虽不设番官。于事奚补。该督惟当督饬将士。迅拔瞻巢。以安边圉。至准放番官。已有明发谕旨。所请缴回批摺之处。著毋庸议。电寄　　

○陕西巡抚魏光焘奏。榆林等处被水情形。得旨。即著分别覆勘。酌量抚恤。摺包　　

○派贝子溥伦、带领侍＜目辟＞行＜匧心＞口＜韦未＞＜夗贝＞十员。往奠故致仕大学士福锟茶酒。赏陀罗经被。照大学士例赐恤。入祀贤良祠。子一品荫生毓方。赏郎中。及岁分部行走。寻予谥文慎。现月　　

○蠲免陕西省光绪二十年分民欠钱粮。摺包　　

○丁酉。赏京师五城朝阳阁等处粥厂。每月粟米各三百三十石。并加赏崇善堂等粥厂暖厂、粟米各三百石。海会寺等粥厂暖厂粟米各一百五十石。现月　　

○戊戌。谕内阁、御史郑思赞奏、荫生主事补缺章程。请饬酌量变通一摺。著吏部议奏。寻奏、荫生主事。请援照员外郎酌量补用。应毋庸议。从之。早事　　

○又谕、御史郑思赞奏、河南副榜中额。未将官卷统算。请饬部查明办理等语。著礼部议奏。现月　　

○谕军机大臣等、有人奏、河南邓州。因新章加抽烟叶税。该州知州。藉此欲加亩税。以致民心不服。请饬查察等语。各省抽收税厘。本有定章可循。岂容地方官影射多取。重累小民。著刘树堂查明禁止。此外各属抽收厘税。如有前项情弊。著一并严禁。原片著钞给阅看。将此谕令知之。现月　　

○予积劳病故。四川川东道张华奎优恤。摺包　　

○己亥。上诣颐和园乐寿堂。问慈禧端佑康颐昭豫庄诚寿恭钦献崇熙皇太后安。至甲辰皆如之。外记　　

○谕军机大臣等、溥龄奏、松树生虫。现经饬属设法＜目辟＞暒穴＜曰融＞夕＜夗贝＞捕情形一摺。据称各陵仪行松树。暨海地树株。本年入夏。闲有生虫。已严饬该管员弁竭力＜目辟＞暒穴＜曰融＞夕＜夗贝＞捕。八月闲忽又生虫。较前愈盛。查勘情形。轻重不同等语。陵寝海地仪行松株。遇有虫蚀。即应随时捕拏。著溥龄、麟嘉、文瑞、严饬所属员弁。设法上紧＜目辟＞暒穴＜曰融＞夕＜夗贝＞拏毋令稍留余＜目辟＞山＜谷閕＞辛子＜夗贝＞。将此各谕令知之。　　

○以藉乱渔利。纵贼殃民。革甘肃候补知州程敏达、候补知县闵同文、陕西提标右营游击颜咸吉职。并讯办。　　

○赏京师普济堂、功德林、小米三百石。并加赏五百石。广仁堂小米三百石。卢沟桥粥厂、资善堂暖厂、粟米各三百石。现月　　

○庚子。谕内阁、本日李鸿藻病痊销假。召对时。见其气体尚未复元。著赏假一个月。安心调理。现月　　

○又谕、李秉衡奏、保举山东缉捕能员。请旨奖励等语。调补菏泽县利津县知县朱庆元。调补曹县知县曾启埙。调署清平县招远县知县朱钟琪。金乡县知县张鸿钧。署钜野县题补陵县知县许廷瑞。前署曹县现署茬平县候补知州王钟■滟隽。署莒州候补知县董燕。署沾化县候补知县汪丽金。署城武县候补知县杨义＜辶黎＞方■土。以上各员均能整顿捕务。破获巨案。著有实效。著传旨嘉奖。现月　　

○谕军机大臣等、国子监司业黄思永奏、永定河开穵引河。应将淤土全行穵去。并兴办河工。请借用商路小铁轨。暨酌定铁路运煤税则各等事。所请直隶顺天分任穵河运土两事。以工代赈。铁路未能运煤之先。借为河工运土之用。是否可行。著王文韶、孙家鼐、胡燏棻、体察情形。酌量办理。原片著钞给阅看。将此谕令知之。现月　　

○山东巡抚李秉衡奏、夷情叵测。请添练营勇。并请筹拨的饷。下部议。摺包　　

○以捕盗致疾。积劳身故。予署山东汶上县知县刘鉴议恤。摺包　　

○辛丑。以通政使司副使刘恩溥、为太仆寺卿。现月　　

○癸卯。遣官祭历代帝王庙。　　

○谕内阁、依克唐阿奏、署城守尉贪婪不职。据实倢■＜曰融＞■＜石木＞办一摺。署复州城守尉候补协领佐领成春、任用劣胥。句通领催等。遇事贿嘱情托。侵吞仓米。勒罚平民。经依克唐阿派员查明。均有确据。成春著即行革职。并著查明仓库各款。如有亏短。严行惩究。现月　　

