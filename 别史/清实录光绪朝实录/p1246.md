<!-- { "loadSidebar": true } -->
○开缺两广总督周馥奏、请将前四川重庆镇总兵章高元仍留两广差遣委用。得旨、所请著毋庸议。摺包　　

○出使奥国大臣李经迈奏、奉使考察所及。敬陈管见。一曰兴学。应由蒙小学入手。二曰理财。应由调查入手。下部议。　　

○又奏、中国与各国情形不同。宜逐渐改革。请将地方自治。与官吏行政权限。豫行分晰。下考察政治馆知之。摺包　　

○实授张鸣岐为广西巡抚。现月　　

○以广西按察使余诚格为广西布政使。广西桂平梧道王芝祥为广西按察使。现月　　

○以候补四品京堂郑孝胥为安徽按察使。现月　　

○直隶提督马玉昆赏假回籍。准其驰驿。现月　　

○以英人高林购藏炸药。侦获监禁。予分省知府关景贤以道中补用。摺包　　

○以期满回国。赏比国参赞卢华义宝星。摺包　　

○癸未。西安将军恩存奏、整顿满营巡警。遴派官兵入汉城警务学堂肄业。俟程度稍足。即令回营派充头目。报闻。摺

包

　　

○山西巡抚恩寿奏、编练新军。未尽娴熟。本年军政。暨旗营军政。并请展限举行。下部知之。摺包　　

○甲申。谕军机大臣等、电寄周馥、电悉。廉钦一带匪势猖獗。著即严饬各军赶紧剿办。擒治渠魁。解散胁从。务令早日敉平。毋任滋蔓。电寄　　

○福州将军崇善奏、闽海关铜币局停铸。拟归并船政以资抵补。下部知之。摺包　　

○开缺两广总督周馥奏、省城人稠地隘。拟于川龙口北岸酌开新市。俟商业兴旺。再于南岸及迤东地方。更辟商埠。下部知之。摺包　　

○两广总督岑春火滟宣奏、钦廉匪势吃紧。拟择知兵之员署理地方要缺。并酌调营勇协剿。以免窜越。从之。摺包　　

○以失察属员舞弊。福州将军崇善下部议处。摺包　　

○乙酉。改铸度支部各司印信。早事　　

○丙戌。谕内阁、前协办大学士礼部尚书徐郙老成练达。学问优长。受先朝特达之知。由翰林院修撰。入直南书房。屡司文柄。洊擢正卿。旋登协揆。嗣因年老休致。兹闻溘逝。轸惜殊深。加恩著赏给陀罗经被。派贝勒载洵带领侍＜目辟＞行＜匧心＞口＜韦未＞＜夗贝＞十员。即日前往奠醊。照尚书例赐恤。任内一切处分。悉予开复。应得恤典。该衙门查例具奏。伊子直隶候补道徐桢祥、著以道员即补。用示笃念耆臣至意。　　

○谕军机大臣等、电寄松寿、电悉。仍著督饬地方文武各员。认真防缉。毋稍疏懈。电寄　　

○广西巡抚张鸣岐奏、卢汉铁路有失主权。且关系财政。拟请试办公债票。清偿借款。收回自办。下部议。寻奏、收赎京汉铁路一事。关系紧要。早已豫为布置。惟专恃募借内债。恐无十分把握。现拟先行试办公债一千万圆藉充赎路之用。其余另行设法筹措。免误要需。从之。　　

○又奏、南甯开设新关。统税短徵甚钜。请将该关所收土货各税。全数截留。以资弥补。下部议。摺包　　

○添铸吉林哈尔滨同知巡检等印。派镶蓝旗满洲副都统塔克什讷管圆明园八旗包衣三旗官兵并鸟枪营事。明发　　

○以遵命捐款兴学。予法部员外郎袁允橚等为其故父袁昶建坊。摺包　　

○丁亥。谕军机大臣等、岑春火滟宣奏、广东财政艰难。力筹振兴一摺。据称筹借洋款。办理地方兴利要政等语。著照所请。仍会同度支部妥商。由＜目辟＞＜訁冉＞米＜度攵＞＜夗贝＞自行筹还办法。至所办兴利各事。著责成该督认真经理。任用各员。务当慎加选择。随时稽查。以期款不虚糜。得收实效。毋稍贻误。现月　　

○陆军部奏、遵旨核议本部官制。拟设两厅十司。军咨处五司。海军处六司。并酌议现行办法。随时整顿。又奏、台驿各站。请照旧归并管理。又奏、本部汉员文官丁忧。请援照旗员及武职例办理。并依议行。　　

○又奏、接收练兵处太仆寺案卷人员。暨工部硝磺库虞衡等司文件。妥拟办法。报闻。摺包　　

○杭州将军瑞兴奏、遵旨研究诉讼各法。刑事有难通行者二条。一曰堂上宣誓。一曰律外无罪。民事有难通行者二条。一曰家人异财。一曰呈报破产。通用规则有难通行者二条。一曰律师。恐启扛讼之端。一曰陪审。恐多牵制之弊。下部知之。摺包　　

○两广总督岑春火滟宣奏、盐务可筹钜款。拟派员出洋考查就场收税之法。酌量仿办。下部知之。摺包　　

○河南巡抚张人骏奏、绿营部推官缺。移驻题缺地方。请将现移邓新营之南右营都司。现移信阳协之新野营守备。现移＜目辟＞行＜匧心＞口＜韦未＞＜夗贝＞辉营之北右营都司。一律改为题缺。以重营务。下部议。摺包　　

○调广按察使朱寿镛为安徽按察使。安徽按察使郑孝胥为广东按察使。现月　　

○戊子。谕军机大臣等、岑春火滟宣奏、统筹西北全局。酌拟变通办法。以兴本利而固边＜目辟＞行＜匧心＞口＜韦未＞＜夗贝＞各摺片。著徐世昌、袁世凯、升允、赵尔巽、锡良、唐绍仪、朱家宝、程德全、恩寿、曹鸿勋、联魁、贻谷、廷杰、诚勋、长庚、马亮、延祉、连魁、锡恒、穆特春、庆恕、联豫体察情形。各抒所见。妥议具奏。原摺片均著钞给阅看。现月　　

○杭州将军瑞兴等奏、勘丈萧山县境六围牧地。拟招垦集赀。备练兵兴学之用。下部知之。摺包　　

○命衍圣公孔令贻、会同巡抚杨士骧、稽查山东学务。现

月

　　

○以捐助学费。予故四川川东道张铎建坊。　　

○缓惩陕西葭、兴平、二州县。上年被雹被水灾地应徵钱粮。其临潼县侵崩入河。势难涸竣地亩。应徵钱粮。蠲缓三年。摺包　　

○己丑。孝慎成皇后忌辰。遣官祭慕陵。　　

○以祈雨未应。再申虔祷。遣恭亲王溥伟诣觉生寺、醇亲王载沣诣大高殿恭代祈祷行礼。仍遣贝勒载洵诣时应宫。贝勒载涛诣昭显庙。镇国公载泽诣宣仁庙。镇国将军载＜目辟＞暒甫久＜夗贝＞诣凝和庙拈香。　　

○署吉林将军达桂等奏、酌定常备军一协。常年经费。并估修营房。教练军乐队。下部知之。摺包　　

○乌里雅苏台参赞大臣奎焕等奏、抽选绿营换防兵作为巡警。整顿烟捐。藉充经费。下部知之。摺包　　

○湖广总督张之洞奏、学堂风气嚣张。不守礼法。即冠服一端。率皆短衣皮革滟奚。仿效西式。请制定冠服程式。以遏乱萌。得旨、所奏甚是。著学部、会同礼部、将所拟学堂冠服章程。妥议具奏。寻奏、遵议学堂冠服章程。缮单呈览。从之。摺包　　

○云贵总督丁振铎奏、滇省灾情过重。请将各属徵存谷石。碾米运济。下部知之。摺包　　

○西安左翼副都统经文泰因病解职。以前通肯副都统庆祺为西安左翼副都统。明发　　

○以创练新军出力。予云南试用道柳旭遇缺题奏。摺包　　

○以办理盐务出力。复云南道员江海清原官。并三品衔花翎。摺包　　

○以年老伤发。予吉林正蓝旗满洲佐领常福等四员原品休致。赏食全俸。摺包　　

○庚寅。大理院奏、遵核本院官制。有应酌改名称者。有应酌增员缺者。并拟添设看守所。以昭完备。从之。摺包　　

○署吉林将军达桂奏、设立督练公所。酌定试办章程。并薪工数目。下部知之。摺包　　

○两广总督岑春火滟宣奏、铁路宜统筹全局。豫画轨蝱滟戋。请以京师为轨枢。而分东西南北为四大干。以为军路。干各分支。以为商路。并派员勘明缓急。次第兴修。下部议。寻奏、以京师为轨枢。断无疑义。余请以京汉至＜目辟＞＜訁冉＞米＜度攵＞＜夗贝＞为南干。以京张至恰克图为北干。以京奉至爱珲为东干。以正太至伊＜覀之＞■牛为西干。以豫皖苏浙章滟贡闽鄂湘黔桂＜目辟＞＜訁冉＞米＜度攵＞＜夗贝＞诸轨为南枝。以蒙古热河边墙诸轨为北枝。以山东奉天吉林黑龙江诸轨为东枝。以晋陕新川滇青藏诸轨为西枝。至勘明缓急一节。俟派员偕工程归勘定。绘图列表。划段程切。报闻。　　

○又奏、大局阽危。谨拟豫备立宪阶级。请饬议施行。得旨、著内阁各部院会议具奏。其外省设咨议局各节。各少督抚妥议具奏。摺包　　

○以捐款修理监狱。予前任湖北蕲水县知县原恩瀛建坊。

摺包　　

○纂修官欧家廉恭纂　　

总纂官钱骏祥恭辑监修总裁世恭阅三签八月初十日正总裁那月日专司蒿■木本陆恭覆阅癸丑十二月十五日

　　

徐月日　　

荣月日副总裁唐月日　　

宗室宝恭阅一签七月十五日　　

陈恭阅三签十二月十四日　　

熙月日　　

郭恭阅三签七月二十日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百七十三　　

光绪三十三年。丁未五月辛卯朔。上诣乐寿堂问慈禧端佑康颐昭豫庄诚寿恭钦献崇熙皇太后安。至己未皆如之。　　

○谕军机大臣等。有人奏。前署密云县知县陆嘉藻昏庸贪污。信任丁役。草菅人命。请饬查办一摺。著袁世凯按照所倢

■＜曰融＞■＜石木＞各节。确切查明。据实具奏。毋稍徇隐。原摺著钞给阅看。寻奏、陆嘉藻任内所办学堂巡警等事。成绩具在。其承审各案。均非别有情弊。实无信任丁役革菅人命之事。报闻。　　

○又谕。崇善电奏、船厂遣散洋员。并请饬议覆船政事宜等语。该部知道。寻奏、已调萨镇冰来京。面询一切机宜。妥定善法。奏明办理。从之。　　

○又谕。电寄陈璧等。陈璧徐世昌等电悉。即著徐世昌等一并考核。奏明办理。陈璧著即回京。亦毋庸派员前往。　　

○大理院正卿张仁黼奏、请派部院大臣会订法律。得旨、所有修订法律。著法部大理院会同详核。妥拟具奏。寻奏、议定办法。一主事政策。二行事机关。三议事方式。请明降谕旨。分饬遵办。下部议。寻奏、所称主事政策。兼用守成统一更新三主义。洵属至当之论。允宜定为准则。为他日收回法权地步。至法律馆应请仍归独立。与部院不相统属。议事各节。亦应俟资政院议决时参酌办理。从之。现摺　　

○御史张世培奏、各省奏请起用废员。请饬吏部覆核。如系赃私及永不叙用人员。一律查驳。下部知之。现摺　　

○两江总督端方等奏、提塘疲玩误公。请援案裁撤。另行设局办理。允之。摺包　　

○护理荆州将军隆斌奏、科举停止。繙译举人生员。请一律筹给出路。以恤寒畯。下部议。摺包　　

○以捐助赈款。予旅日绅商曾纪杰等、暨寓韩汉城华商总会、各建坊。　　

