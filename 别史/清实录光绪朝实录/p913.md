<!-- { "loadSidebar": true } -->
○山东曹州镇总兵万本华、因病解职。以前河南南阳镇总兵崔廷桂、为山东曹州镇总兵官。外记注　　

○己丑。秋分。夕月于西郊。上亲诣行礼。外记注　　

○率王大臣等诣勤政殿。慈禧端佑康颐昭豫庄诚寿恭钦献崇熙皇太后前行礼。　　

○谕内阁、胡聘之奏、遵旨保荐使才等语。候选道许王滟玉。著胡聘之饬令该员来京豫备召见。　　

○谕军机大臣等、有人奏、粤西贼焰方张。请饬毗连各省办团一摺。著谭钟麟等分饬将弁。实力严防。一面迅饬地方官训练民团。会同营勇合剿。将此谕令谭钟麟、张之洞、黄槐森、陈宝箴、王毓藻、并传谕文光知之。随手摘由　　

○以拏获河南虞城县匪首出力。赏总兵林志魁提督衔。摺

包

　　

○庚寅。太宗文皇帝忌辰。遣官祭昭陵。　　

○谕军机大臣等、张荫桓、徐致靖、杨深秀、杨锐、林旭、谭嗣同、刘光第、均著先行革职。交步军统领衙门拏解刑部治罪。东华录　　

○又谕、刑部郎中英秀呈称南漕改折无益有损等语。著奕劻、孙家鼐会同户部。归入瑞洵摺内。一并议奏。摺包　　

○又谕、有人奏、上年江南徐宿受灾。邳宿两县尤重。地方官办理工赈各节。措施失宜。现在徐海灾祲又告。官赈义赈。请归严作霖总办等语。著刘坤一、德寿迅即筹办。原奏著钞给阅看。将此谕令知之。随手　　

○又谕、有人奏、安徽颍州七州县奇荒。请急筹赈抚等语。著邓华熙确切查明。饬属妥为赈抚。以惠灾黎原奏著钞给阅看。将此谕令知之。随手　　

○河南巡抚刘树堂奏、河南河工。现责成巡抚兼办。惟河工情形。与地方不同。拟仍照向章分别地方河工两项办理。查巡抚关防。并无管理河工之责。应请改铸。增入兼理河务字样。以专责成。得旨、著改铸兼理河务字样。摺包　　

○以内阁侍读学士何乃莹为奉天府府丞。兼学政。外记注　　

○予故广州将军保年恤典如例。外记注　　

○豁免山西大同镇属兵丁借支光绪十八年分仓粮。外记注　　

○辛卯。宣宗成皇帝诞辰。上诣奉先殿寿皇殿行礼。外记注　　

○谕内阁、朕躬自四月以来。屡有不适。调治日久。尚无大效。京外如有精通医理之人。即著内外臣工切实保荐候旨。其现在外省者。即日驰送来京。毋稍延缓。外记注　　

○谕军机大臣等、翰林院代奏、编修叶大遒请加意练团并速筹生计以固民心一摺。著各直省将军督抚各按地方情形。将摺内所陈各节。悉心体察。如有可采之处。即行酌筹办理。原摺均著钞给阅看。将此各谕令知之。东华录　　

○又谕、电寄荣禄、著即刻来京。有面询事件。直隶总督及北洋大臣事务。著袁世凯暂行护理。电寄　　

○又谕、电寄刘坤一等、孙文一犯。行踪诡秘。久经饬拏。迄无消息。著刘坤一、边宝泉、谭钟麟、黄槐森赶紧设法购蝱滟戋密拏。务期必获。毋任漏网。致滋隐患。电寄　　

○又谕、电寄文光、近闻四川资肬■闲一带。蛟水为灾。朕心殊深廑念。其被灾情形。究竟如何。著文光迅即电奏。毋得稽延。电寄　　

○又谕、电寄刘坤一等、已革翰林院侍读学士文廷式、是否在籍。抑在上海一带。著刘坤一、翁曾桂、密饬访拏押解来京。电寄　　

○以吉林办理边防出力。赏阿勒楚喀副都统凤翔头品项戴。复已革参将金得凤等原官衔翎。摺包纂修官王大钧恭纂　　

总纂官钱骏祥恭辑监修总裁世恭阅五签三月二十日正总裁那月日专司蒿■禾本陆恭覆阅癸丑十一月十三日　　

徐月日　　

荣月日副总裁唐月日　　

宗室宝恭阅一签九月初十日

　　

陈恭阅十四签十月初九日　　

熙月日　　

郭恭阅二签十月初十日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百二十七　　

光绪二十四年。戊戌。八月壬辰太祖高皇帝忌辰。遣官祭福陵。　　

○谕内阁、朝廷振兴庶务。一切新政。原为当此时局。冀为国家图富强。为吾民筹生计。并非好为变法。弃旧如遗。此朕不得已之苦衷。当为天下臣民所共谅。乃体察近日民情。愿觉惶惑。总缘有司奉行不善。未能仰体朕意。以致无识之徒。妄为揣测。议论纷腾。即如裁并官缺一事。本为淘汰敺■几员。而外闲不察遂有以大更制度为请者。举此类推。将以讹传讹。伊于胡底。若不开诚宣示。诚恐胥动浮言。民气因之不靖。殊失朕力图自强之本意。所有现行新政中裁撤之詹事府等衙门。原议将应办之事。分别归并。以省繁敺■几现在详察情形。此减彼增转多周折。不若悉仍其旧。著将詹事府、通政司、大理寺、光禄寺、太仆寺、鸿胪寺、等衙门。照常设立。毋庸裁并。其各省应行裁并局所敺■几员。仍著各督抚认真裁汰。至开办时务官报。及准令士民上书。原以寓明目达聪之用。惟现在朝廷广开言路。内外臣工。条陈时政者。言苟可采。无不立见施行。而疏章竞进。转多摭饰浮词。雷同附和。甚至语涉荒诞。殊多厖杂。嗣后凡有言责之员。自当各抒谠论。以达民隐而宣国是。其余不应奏事人员。概不准擅递封章。以符定制。时务官报。无裨治体。徒惑人心。并著即行裁撤。大学堂为培植人才之地。除京师及各省会。业已次第兴办外。其余各府州县议设之小学堂。著该地方官斟酌情形。听民自便。其各省祠庙不在祀典者。苟非淫祠。著一仍其旧。毋庸改为学堂。致于民情不便。此外业经议行。及现在交议各事。如通商惠工。重农育才。以及修武备浚利源。实系有关国计民生者。即当切实次第举行。其无裨时政而有碍治体者。均毋庸置议。著六部及总理各国事务衙门。详加核议。拟实奏明。分别办理。方今时事艰难。一切兴革事宜。总须斟酌尽善。期于毫无流弊。朕执两用中。不存成见。尔大小臣工等。务当善体朕心。共矢公忠。实事求是。以副朝廷励精图治不厌求详之至意。将此通谕知之。外记注　　

○又谕、刑部奏、案情重大。请钦派大臣会同审讯一摺。所有官犯徐致靖、杨深秀、杨锐、林旭、谭嗣同、刘光第。并康有为之弟康广仁。著派军机大臣、会同刑部、都察院、严行审讯。其张荫桓屡经被人倢■＜曰融＞■＜石木＞奏。声名甚劣。惟尚非康有为之党。著刑部暂行看管。听候谕旨。至康有为结党营私。情罪重大。业将附和该犯之徐致靖等交部严讯。此外官绅中难保无被其诱惑之人。朝廷政存宽大。概不深究株连。以示明慎用刑至意。外记注　　

○谕军机大臣等、董福祥奏、巡幸天津。自请宿＜目辟＞行＜匧心＞口＜韦未＞＜夗贝＞摺。著听候谕旨遵行。随手摘由　　

○又谕、电寄邓华熙在籍侍郎吴廷芬、前因告病开缺回籍。著邓华熙传知该侍郎迅即来京。听候肬■闲用。电寄　　

○吉林将军延茂奏、甯古塔所属村屯。被雹成灾。查勘明确。再请分别蠲缓。得旨、即著查勘抚恤。毋任失所。摺包　　

○命吏部左侍郎徐用仪。在总理各国事务衙门行走。外记注　　

○以押解秋审重犯。疏防脱逃。革吉林差官云骑尉全保职。勒限严缉。外记注　　

○癸巳。谕内阁、刘坤一等奏、江苏淮徐海等属复被水灾急宜豫筹赈抚各摺片。本年夏闲徐海各属。霪雨为灾。农田淹漫。曾经谕令刘坤一等、迅饬地方官妥速抚恤。兹据奏称灾区较广。若不急筹赈抚则数百万灾黎。必致流离失所。著加恩拨给本年漕米八万石尽数改折。并将运费水脚等款。一并提充赈款以资接济。仍著饬令司局无论何款。先行借拨银二三十万两发交地方官协同绅士严作霖、带往灾区。分别迅速散放。外记注　　

○又谕谭钟麟等奏、查明贪劣不职文武各员一摺。广东前署信宜县知县文博、藉案需索。官声甚劣。南海县县丞张锡藩、庇赌索费。致酿人命。代理琼州府经历王河屏、声名平常。韶州府司狱文从周、不明事理。朕署清远营游击冯骅、不知振作带勇缺额。署广州协西关汛千总李祥辉、纵容赌匪互斗＜虘阝＞斲毙命。达濠营效力千总吴家兆、行为乖谬。物议沸腾。均著即行革职。以肃官常。外记注　　

○谕军机大臣等现在芦台以北。山海关以南秦王岛一带地方。颇嫌空虚。著董福祥不动声色。酌拨数营。择要驻扎。以资镇摄。并谕令荣禄知之。随手摘由　　

○又谕、徐致靖等一案著派御前大臣会同军机大臣刑部都察院审讯。限三日具奏。　　

○又谕、电寄胡聘之张兰镇同知朱琨据张汝梅奏保该员医学可靠。著胡聘之飞饬迅速来京赴军机处报到。摺包　　

○两江总督刘坤一奏、江南办理团练通饬各属城中设立总局。城外四乡各设分局。以绅士主之。就本团内挑选精壮。编列队伍。按期操演。凡办团带练。尤为出力及出赀最多者。量予奖叙。至因剿捕受伤。分别抚恤以资鼓励如所请行。摺包　　

○两广总督谭钟麟奏、高州府属被灾情形。得旨、即著饬属认真抚恤。毋令失所。摺包　　

○以捐银助赈赏江苏铜山县职员张景武一品封典。摺包　　

○以土匪滋事疏于防范革广东连平州知州王屋等职。摺包　　

○甲午。高宗纯皇帝诞辰遣官祭奉先殿。　　

○遣官祭关帝庙。　　

○谕内阁、荣禄著在军机大臣上行走。裕禄著补授直隶总督兼充办理通商事务。北洋大臣。所有北洋各军仍归荣禄节制。并著裕禄帮办。外记注　　

○谕军机大臣等、康广仁、杨深秀、杨锐、林旭、谭嗣同、刘光第等。大逆不道。著即处斩。派刚毅监视。步军统领衙门派兵弹压。随手摘由　　

○又谕、有人奏、直隶把总穆文荣即穆仁斋、包揽道署府县各衙门词讼。倚恃充当天津道辕门差使。与河北汛把总俞长龄、狼狈为奸。并有交结棍徒草菅人命各情事。著裕禄按照所倢■＜曰融＞■＜石木＞各节。确切查明。据实倢■＜曰融＞■＜石木＞奏。原片著钞给阅看。将此谕令知之。寻奏、遵查穆文荣、俞长龄、并无包揽词讼君■羊殴械斗＜虘阝＞斲实据。请毋庸议。报闻。摺包　　

○又谕电寄奎俊、江苏在籍郎中陈秉钧、据盛宣怀奏保该员医学精通。著江苏巡抚将陈秉钧迅即驰送来京。赴军机处报到。随手摘由　　

○以内阁学士吴树梅为户部左侍郎。兼管三库事务。外记注　　

○以兵部右侍郎寿昌兼署礼部右侍郎。外记注　　

○以都察院左都御史裕德署正黄旗汉军都统。贝勒载濂署镶白旗汉军都统。大学士正蓝旗汉军都统昆冈署镶蓝旗蒙古都统。外记注　　

