<!-- { "loadSidebar": true } -->
○贵州巡抚林绍年奏、开办蚕桑学堂。请俟办有成效。照学堂成案给奖。毕业生优予出身。下所司知之。摺包　　

○督办垦务绥远城将军贻谷奏、履勘杭锦旗垦地。请变通原定租章。加渠租而轻山■＜木学＞租。以期因地制宜。下户部知之。摺包　　

○又奏、请饬察哈尔都统就近会筹左翼垦务。得旨、著溥颋会筹办理。摺包　　

○以报垦柳青梁蒙地二千顷。蒙古准格尔旗三品台吉拉苏伦多尔济之妻爱新觉罗氏、暨其子三品台吉福灵阿、均传旨嘉奖。

摺包　　

○以历任交代无亏。予四川绵竹县知县伍生辉奖叙。摺包　　

○以攻克泰凝寺喇嘛效忠用命。赏四川明正宣慰土司甲木参琼珀总兵衔。其纵兵抢掠之靖边营管带已革知县穆秉文、发新疆充当苦差。摺包　　

○以苛罚被控。革前署四川松潘直隶同知黄汝楫职。摺包　　

○缓徵山西清水河厅被冻歉收地方。应带徵历年灾案原缓米折厂租。摺包　　

○甲辰。谕军机大臣等、有人奏、浙江巡抚聂缉规藩司翁曾桂贪黩不职请旨查办一摺。著崇善按照所倢■＜曰融＞■＜石木＞各款。秉公确查。据实具奏。毋稍徇隐。原摺著钞给阅看。将此谕令知之。现月　　

○又谕、电寄岑春火滟宣等。据郑孝胥电称卧病半年。深恐贻误。请饬将边防事务。派员接办等语。著岑春火滟宣、李经羲、会商妥筹。奏明办理。电寄　　

○给事中王金镕奏、练兵之道不一端。其要在得兵心。筹饷之道亦不一端。其要在得民心。下练兵处知之。随手　　

○以报效饷需二万两。予已革湖南候补道周冕、交部带领引见。随手　　

○乙巳。学务处奏、编纂尚书图说各员请奖。依议行。早事　　

○奉天府府丞兼学政裴维侒奏、奉旨两省分设州县。按归本籍廪增较多之处。情形窒碍。请将甯远绥中两州县原设廪增各缺。酌量分拨。下礼部议。摺包　　

○以救护遭风触礁商船出力。予福建福甯左营游击苏拱辰等三员、奖叙。摺包　　

○以老病力衰。休致浙江守备陈景凤。摺包　　

○旌表未婚守志福建闽县已故童生刘腾业聘妻陈氏。摺包　　

○丙午。上御仁寿殿。俄国使臣璞科第等觐见。呈递国书。

内记

　　

○谕军机大臣等、电寄李经羲。电悉。王人文著仍赴广西新任。电寄　　

○河南巡抚兼管河工事务陈夔龙奏、豫首上年议裁地方河工各缺。现经详核情形。有昔冲要而今宽闲者。即有昔宽闲而今冲要者。请全数免裁。分别量予移驻。化无用为有用。又奏、请将武陟县管河县丞移驻詹店。一并改为兼管铁路缺分。责成弹压照料。其原管河道事宜。仍令兼顾。均下政务处吏部议。寻奏、所拟移改各缺。因地制宜。应请照准。其内乡毋庸改隶淅川厅一节。于议覆该抚奏设淅川直隶厅摺内声明。应饬查照。以免歧异。依议行。　　

○以捐款助学。准河南汝州在籍州同梁克魁、移奖其子监生邦哲光禄寺署正衔。摺包　　

○以筹集钜款赈抚海疆。赏福建布政使周莲头品顶戴。摺包　　

○以新赋埽数徵完。豁免河南中牟、尉氏、光山、修武、灵宝、阌乡、武安、荥阳、西华、扶沟、陈留、裕、郑、汜水、叶、商城、十六州县积欠带徵旧赋。摺包　　

○丁未。谕军机大臣等、盛京将军赵尔巽、著迅速请训启程。随手　　

○守护东陵大臣载泽等奏、陵寝各处松树生虫。饬属上紧＜目辟＞暒穴＜曰融＞夕＜夗贝＞拏。得旨著督饬赶紧认真＜目辟＞暒穴＜曰融＞夕＜夗贝＞捕。毋稍懈驰。摺包　　

○署盛京将军廷杰奏、时局多艰。待饷孔亟。请饬严催欠饷。得旨、著户部迅速催解。摺包　　

○补铸奉天辽阳盖平等州印信。从署盛京将军廷杰请也。　　

○以堪胜专阃。予记名提督彭楚汉等六员仍交军机处存记。

摺包

　　

○以欠款延缴。革湖北淮南引盐分销局委员分省知县席信芳等四员职。与已革知县恩润、通判鲁沛、运判宣兆熊、一并勒追。籍产备抵。摺包　　

○戊申。御史王振声奏、练兵尚武。请申明军礼。力除轻侮弁兵积习。以作士气。下练兵处知之。随手　　

○湖南巡抚端方奏、湘省改练新军。拟先酌练步队一协。更定营制饷章。并遵设督练处。派员经理。将原有营务处裁并。以一事权。下练兵处兵部知之。摺包　　

○换铸江南镇守江兆狼山等处地方总兵官关防。从署两江总督周馥请也。摺包　　

○以大学士裕德为国史馆总裁官。现月　　

○以缉捕不力。革湖南都司刘祥发职。摺包　　

○予剿匪瘴故。广西同知黄家廉照军营立功后积劳病故例优恤。摺包　　

○蠲缓甘肃靖远、平罗、两县。暨西固州同、上年被水灾地应徵钱粮。摺包　　

○己酉。谕军机大臣等、赵尔巽到任后。地方一切事宜。著责成认真整顿。并破除常例。因时制宜。所有应兴应革及劝惩各员。均著悉心体察。随时电奏。请旨办理。将此谕令知之。现月　　

○又谕、电寄潘效苏。电悉。著将地方一切事宜。亲往察看。认真整顿。并相度形势。妥为布置。仍以慎密为要。电寄　　

○河都统松寿奏、修理普陀宗乘庙工程完竣。下所司知之。

摺包

　　

○察哈尔都统溥颋奏、到任后体察情形。撮拟办法六条。曰整顿武备学堂。建设八旗学堂。肬■闲练军实。创兴工艺。慎重交涉。整饬官常。下所司知之。摺包　　

○命翰林院编修魏景桐等六员赴奉。交盛京将军赵尔巽差委。随手　　

○庚戌。谕军机大臣等、岑春火滟宣、李经羲、电奏、请仍饬抵拨广西边饷等语。著户部速议具奏。电寄　　

○江苏巡抚陆元鼎奏。已故淮安府顾思尧、功德在民。请准入祀该府名宦祠。下礼部议、摺包　　

○察哈尔都统溥颋等奏、台灾迫切。先行借款。驰往放赈。一面遵办驼马捐输。以解倒悬。下所司知之。摺包　　

○以兵部尚书长庚为伊＜覀之＞■牛将军。现月　　

○命乌里雅苏台将军奎顺、留京当差。调伊＜覀之＞■牛将军马亮为乌里雅苏台将军。现月　　

○派礼部左侍郎萨廉都察院左副都御史张仁黼估修国子监崇圣祠等工。　　

○以捐田赡族。予江苏海门厅拔贡知县龚世清为其故母建坊。摺包　　

○辛亥。上还宫。　　

○文宗显皇帝诞辰。上诣奉先殿寿皇殿行礼。内记　　

○仍幸颐和园驻跸。　　

○谕内阁、崇善奏、甄别庸劣不职各员一摺。福建候补同知俞鸿、嗜好甚深。性情委琐。延平府上洋通判戎陈猷、身膺痼疾。政治多疏。试用通判刘金成、性情佻达。素好嬉游。彭寿松、行止乖谬。遇事生风。前署屏南县知县候补知县韩沐之、信任丁胥。事权旁落。前署同安县知县候补知县刘威、捕务废弛。＜目辟＞暒棅且＜夗贝＞挪公款。候补知县方昭恩、性耽嗜好。难期振作。试用县丞陈闰昌、嗜赌营私。福甯左营游击陈念祖、营务懈弛。前署浙江太平营参将候补参将杨熙春、纵兵滋事。浙江乐清协都司何见龙、居心巧诈。太平营守备杨云生、营务废弛。著一并革职。福建厦防同知黄树金滟辶、才欠开展。不堪烦剧。著开缺另补。上杭县知县谢翌雯、性情迂执。短于听断。惟文理尚优。著以教职归部铨选。以肃官方。摺包　　

○陕西巡抚曹鸿勋奏、四川奏调之提督万本华、请仍留陕省统带常备新军。允之。摺包　　

○换铸安徽宣城县知县印信。从安徽巡抚诚勋请也。摺包　　

○以操防勤奋。予记名提督高得胜、记名总兵李桂馨、仍交军机处存记。摺包　　

○以江苏知县胡廷琛、谳狱不慎。杨元溥、营私舞弊。游击王维典、声名狼藉。把总李瑞林、驭兵不严。均革职。杨元溥并永不叙用。王维典并不准投营效力。摺包　　

○以遵命捐资助学。予直隶安平县在籍县丞王恒霖为其故父母建坊。摺包　　

○壬子。理藩院奏、科尔沁辅国公博迪苏、以当差亏累。请支借俸银。得旨、准其支借十年。摺包　　

○驻藏办事大臣有泰奏、巴塘番匪滋事戕官。已饬严加防范。藏境一律安谧。得旨、著锡良妥筹办理。摺包　　

○以户部右侍郎铁良兼署兵部尚书。现月　　

○予故大学士直隶总督李鸿章庐州专祠。列入祀典。从安徽巡抚诚勋请也。摺包　　

○癸丑。外务部奏、议定付还赔款办法四条。一议结从前镑亏。一议定嗣后还法。一各国各有分别办法。一美款亦照各国办理。现已与各国使臣。互换照会。报闻。摺包　　

○甲寅。谕军机大臣等、李经羲奏请变通捐章等语。著户部议奏。　　

○引见出洋毕业学生。得旨、金邦平、唐宝锷、均著给予进士出身。赏给翰林院检讨。张金滟英绪、曹汝霖、钱承鋕、胡宗瀛、戢翼翚、均著给予进士出身。按所习科学以主事分部学习行走。陆宗舆、著给予举人。出身。以内阁中书用。王守善、陆世芬、王宰善、高淑琦、沈琨、林棨、均著给予举人出身。以知县分省补用。现月　　

○商部奏、安徽绅士筹办全省铁路。公举总办。请予立案。依议行。　　

○署吉林将军达桂奏、行抵吉林。察看地方情形。已成战地。两强之兵。随在皆有。长春伊通等处。居民纷纷逃徙。东山一带。伏莽犹多。现在办法。以抚绥难民弹压土匪为第一要义。报闻。　　

○命湖南巡抚端方迅速来京陛见。以湖南布政使庞鸿书护理湖南巡抚。电寄　　

○乙卯。谕军机大臣等、电寄锡恒、锡恒现在丁忧。著照军营例赏假穿孝。所有一切事宜。仍著该大臣悉心筹办。惟当移孝作忠。以济时艰而副委任。伊母刘氏、在京病故。著赏银一千两治丧。由广储司给发。电寄　　

○署盛京将军廷杰等奏、奉省正佐瘠苦各缺。恳准酌加津贴。以励廉隅。于斗秤捐款项下支领。如所请行。摺包　　

○又奏、清查东边海龙等属余荒。收价以济要需。下户部知之。摺包　　

○以遵命捐款助赈。予山西知府沈士鑅为其故母建坊。摺包　　

○丙辰。谕内阁、方今时局艰难。百端待理。朝廷屡廷屡下明诏。力图变法。锐意振兴。数年以来。规模虽具。而实效未彰。总由承办人员。向无讲求。未能洞达原委。似此因循敷衍。何由起衰弱而救颠危。兹特肬■闲载泽、戴鸿慈、徐世昌、端方等、随带人员。分赴东西洋各国。考求一切政治。以期择善而从。嗣后再行选派。分班前往。其各随事诹询。悉心体察。用备甄采。毋负委任。所有各员经费。如何拨给。著外务部户部议奏。现月　　

