<!-- { "loadSidebar": true } -->
○谕军机大臣等、陕省入春以来。尚未得雨。农田待泽孔殷。著岑春火滟宣派员前往太白山取水。设坛虔诚祈祷。以期渥沛甘霖。用慰农望。现月　　

○兼署云贵总督云南巡抚丁振铎奏、遵查云南镇道。与英员勘界。野夷抗拒构衅。势须先剿后抚。并无蒙蔽乖谬情事。得旨、刘万胜、陈灿、既据查明并无蒙蔽乖谬情事。即著毋庸置议。摺包　　

○河南巡抚于荫霖奏、遵查驻豫援军。业与提臣程文炳、会商整顿。豫省防营。亦经分布防守。加意训练。得旨、著即随时认真整顿。扼要防守。毋稍疏虞。摺包　　

○以克扣军饷。革河南候补都司徐树勋、候补参将林荫桐职。摺包　　

○戊子。谕军机大臣等、电寄奕劻等、锡良等电称前遵旨退守晋境。照会德帅。各不相犯。专弁送至鞍子岭德营款待颇优。即刻转送保定。顷据五台防营禀、十八洋兵在长城岭十里外山顶放石滟驳。我军伤亡。同时另股又攻铜钱沟。阑入晋境。恐难抵御等语。前庚电称祸首已办。德兵即不深入。今又进兵攻击。究系何故。著奕劻、李鸿章、切实向德使诘问。务令退出晋境。各不相犯。以保和局。迅即电复。电寄　　

○又谕、电寄锡良、哿电悉。前据全权电奏、德使称祸首已办。德兵以后不再深入等语。此次忽在长城岭放石滟驳。并阑入铜钱沟。究竟有无启衅之由。现和议尚未大定。洋情叵测。仍须节节严防固守。马玉昆仅赴忻州。距前路尚远。应再行前进。督率各营相机因应。总须稳扎地营。以避枪石滟驳。扼守方臻稳固。著锡良、宋庆等、妥筹布置。分饬各军严密防范。毋稍疏懈。本日已电谕奕劻、李鸿章、向德使诘问阻止矣。摺包　　

○以捐资助赈。赏候选道王之杰四品卿衔。电寄　　

○以任意捏饰。革河南署上蔡县知县徐寿兹职。摺包　　

○以脱逃要犯。革署南阳县知县袁福龄职。并勒缉。摺包　　

○以徇庇要犯。革署河南南阳镇总兵尹嘉宾职。并勒协缉。摺包　　

○以侵欺赈款。革陕西署甘泉县知县刘相清、署凤翔县知县吴复元职。并勒追。摺包　　

○以虚额冒饷。革陇州永兴前旗管带候补守备刘华俊职。并遣戍。摺包　　

○己丑。谕内阁、张绍华奏、考察属员。分别举劾一摺。江西试用道涂椿年、署建昌府试用知府崔湘、均著送部引见。饶州府知府吴祖椿、人地未宜。著开缺留省另补。署甯都直隶州知州候补知府林介弼、办事任性。不洽舆情。著撤任调省察看。雩都县知县刘仑德、初膺民社。举止乖方。奉新县县丞吴光怡、舆论不孚。控告有案。均著开缺另补。以示惩儆。现月　　

○顺天府奏、查看顺天各属凋敝情形。现经设局筹办善后事宜。得旨、著即将善后事宜。次第妥为办理。摺包　　

○蠲免两浙杭州嘉兴、松江各盐场。荒废穴■士■黾荡田地钱粮。其两浙场穴■士■黾被灾穴■士■黾课钱粮。并蠲缓。摺包　　

○庚寅。命山西巡抚锡良开缺候肬■闲。调陕西巡抚岑春火滟宣、为山西巡抚。以河南布政使端方、护理陕西巡抚。现月　　

○赏前马兰镇总兵文瑞副都统衔为锡伯营领队大臣。现月　　

○辛卯。谕军机大臣等、锡良奏、特倢■＜曰融＞■＜石木＞办理教案不善之地方官等语。山西应州知州李恕、前署托克托城通判任内。未能保护教民。卸事后又复潜逃。著革职严行查拏。忻州都司海瑛、趋奉上司。护送不力。试用知县田徵葵、补用知县赵尔颐、胁于威势。未能匡救。署汾州府知府候补知府徐继孺、擅离职守。奣＜虘阝＞亦近规避。均著即行革职。将此谕令知之。电寄　　

○壬辰。谕军机大臣等、电寄奕劻等、漾电悉。据杨儒称反覆与俄外部争诘。已允将前约略为改动。如所改约稿。仍有关碍。杨儒务当乘机。按前晶■宜次电旨所指各节。再与婉切商改。总以不致各国效尤。贻害为妥。顷据罗丰禄电称英澜侯云、现正诘俄。并商德美日。中国只须抱定四国未回信。不遽画押。俄不至别有加害。候商定办法再告。又据刘坤一、张之洞来电。日总领事梗电云、日外部电称驻俄英使。已向俄政府诘以此次所索约款。与去年宣布之言不符。俄答以新约并无有碍中外条约之款。不过表明俄国愿办之事。仍可商议删改。中国实愿速行签定。俄并无迫求画押之意。惟联军未去北京之前。不愿即还侵地。是俄并非以决裂为词。逼求定约。实议和某大臣谓若望俄交还土地。必须速定此约。其误甚矣。务请坚拒勿允。中国如允此约。各国必至效尤。驯至瓜分而后已。是俄经英日诘问。俄亦自知理屈。与布告各国之语不符。中国不难向其商改各等语。详览各电。俄既不认催迫定约。且谓中国愿速签押。是慑于各国公议。有可转圜之意。奕劻、李鸿章、务须坚持定见。婉商俄使。设法从容磋磨。务臻稳协。又据吕海寰电称各使傥肯公同调停。则公约速结。再商俄约。乃为上策。闻德索兵费三百兆马克。如西四月以前。兵不能撤。尚须加增等语。是各国公约。宜先迅速议定。该亲王等、迅向各国妥议各款。早定和局。毋再延宕。尤为至要。再刘坤一、张之洞、屡请宣示俄约。谓此约系俄自定勒派。并非我与商订者。无妨布告各国。言亦近理。或将此约交与各使阅看。并著酌办。又据张之洞电陈俄约效尤之害。一、俄路驻兵。令我供房屋粮食。若效尤则卢汉粤汉铁路。洋兵布满中国。二、东三省只准设巡捕。不准设兵。若效尤则京城及直隶全省。皆不准设兵。三、东三省撤台禁石滟驳。若效尤则京城及直隶全省。皆无一石滟驳。四、大纲十二条。原有禁军火一条。前与英德使电商。须定年限。英德使复电均云可以商办。今东三省另立禁军火一约。与内地有碍。五、北省沿边蒙古新疆。皆不准中国及他国人开矿造路。须问俄人。北边数万里。已非我有。假如各国效尤。英于长江。德于山东。日于闽。法于滇。皆不许中国自开矿路。中国全国。政治土地理财行兵之权。皆为人有。且我于东北西北各省。准他国人开矿造路。尚是牵制维系之策。亦不能允俄人阻断他国之请。任其垄断。待其吞噬。中国一蝱滟戋生机。只在各国牵制一语。岂可自行戋滟暳断。六、直修铁路到京。俄有护兵。而不准我设兵。此永远危险。不待效尤等语。所论尚为透彻。奕劻、李鸿章、杨儒、务当详加参酌。总期中国政权利权。不至全失。勿使各国效尤为断。电寄　　

○又谕、电寄宋庆等、漾电称长城岭铜钱沟。同时失守。敌已阑入等语。洋兵是否即在该两处进据。抑于阑入后。旋复退回。著即查明电复。溃勇著准其挑留一二百人。余即妥为遣散。现在晋省防务。该提督等总宜和衷商办。督饬将领。不动声色。严密防范为要。电寄　　

○又谕、电寄夏毓秀、所部各营。著酌拨一半。前往太原驻扎。并谕锡良知之。电寄　　

○调云南提督冯子材、为贵州提督。湖北提督张春发、为云南提督。贵州提督夏毓秀、为湖北提督。现月　　

○癸巳。谕军机大臣等、聂士成所统之武威前军各营。前归马玉昆兼统。著拨交马金叙统带。归岑春火滟宣节制。将此由五百里谕知锡良、宋庆、马玉昆、并谕令岑春火滟宣知之。

电寄

　　

○甲午。谕军机大臣等电寄奕劻等、转杨儒电悉。俄约更改。在俄尚敦睦谊。杨儒亦颇费磋磨。惟其中细目尚有窒碍之处。恐为各国藉口。如第一款吏治照旧。而不及利权兵权。应商改为一切照旧。第二款办到之日止。为日太长。应商改为开办之日为止。第八款尤关紧要。现改仍包括太广。必招各国之忌。或于一切工商利益句下。添中国自行设法造路开矿等项利益。不在此例。似此添改无多。当尚不难婉商。此外如尚有何关碍之处。著奕劻、李鸿章、杨儒、再行详细推敲。务臻妥协。限期过迫。仓卒定议。英日美等国。尚无回信。仍难免藉词效尤。应再婉商展限。总之此事关系大局甚重。全赖奕劻、李鸿章、杨儒彼此电商。博采周咨。熟权利害轻重。以定画押迟速。俾免俄国及各国别生枝节。致贻巨祸。奉天交还地方。著奕劻等电知增祺、妥为接收。电寄　　

○又谕、电寄刘坤一等、奕劻、李鸿章、所转杨儒漾电。俄约更改各条。盛宣怀谅已阅悉。著即将杨儒原电。并此次寄全权电旨、一并转电刘坤一、张之洞、会同盛宣怀悉心筹画。利害轻重。总期俄国不致决裂。而各国亦不至藉口效尤为妥。会商妥后。一面电奏。一面电告奕劻、李鸿章、杨儒、参酌办理。期限甚迫。切勿迟误。电寄　　

○庆亲王奕劻奏、和议将成。豫筹调拨劲旅弹压京畿。如所请行。摺包　　

○调补山西巡抚岑春火滟宣奏、赴晋筹办防守。请准节制各军。并饷银百万。得旨、该抚前赴山西。任大责重。务将防务教案。次第妥慎经理。总期力顾大局。毋存成见。在晋防军。除宋庆、马玉昆外。余军统归节制。王世雄、并准带往。所请饷项。著户部先拨银四十万两。交该抚随带。余银六十万两。陆续解往接济。摺包　　

○又奏、留陕总兵蔡标召募新军。仰恳准其专摺奏事。得旨、蔡标现驻西安。毋庸专摺奏事。遇有要件。仍由端方代奏。摺包　　

○乙未。谕军机大臣等、电寄奕劻等、宥沁转杨儒两电均悉。俄约虽已多商改。然仍有窒碍之处。恐为各国藉口。效尤图我。并非望各国助我排解也。此约关系利害甚重。必须详细熟筹。期限太迫。务再商请展期。宽以时日。从长计议。如不肯缓。则第一款吏治一切照旧。则政权利权俱包在内。第二款办到之日。改为开办之日。第八款添中国自办。不在此例。末款长城铁路。亦须再酌改轻。或有词以谢各国。不致藉口。昨已电谕会同妥商酌办。此事全赖奕劻、李鸿章、杨儒、妥订。总期订酌以后。各国不至藉词贻祸为断。朝廷非必坚持也。杨儒可明告外部。中国深赖俄为保全。所请展限商改。实恐各国藉口效尤为害。不能不慎重徐商。务请见谅为要。电寄　　

○以办理西藏博窝善后事宜出力。予选用直隶州知州钟元庆以知府用。并赏花翎。余升叙加衔有差。　　

○丙申。太常寺少卿高赓恩乞休。允之。现月　　

○护理陕西巡抚端方奏、遵查陕西灾情。设法赈抚。惟款项不敷。可否破格施恩。得旨、著户部催运赈粮。并随时筹拨银款接济。摺包　　

○纂修官章梫恭纂　　

帮总纂官蓝钰恭辑监修总裁世恭阅四签四月二十五日正总裁那月日专司蒿■木本陆恭覆阅癸丑十一月二十五日　　

徐月日　　

荣月日副总裁唐月日　　

宗室宝恭阅五月廿八日

　　

