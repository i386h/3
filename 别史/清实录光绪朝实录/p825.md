<!-- { "loadSidebar": true } -->
○丁亥。谕内阁、巡视中城给事中桂年等奏、太监在外结夥逞凶拒伤弁勇殒命。请交部审办一摺。本月十八日。正阳门外大栅栏地方。有太监多人。执持刀械。在庆和戏园寻衅。经该城副指挥杨绍时、传知练局。派勇缉拏。该太监等胆敢拒伤勇丁。并将队长赵云起砍伤毙命。实属不法已极。必应从严惩办。所有拏获之太监李长才、张寿山、阎宝维、范连元、陈和玉、民人毕文禄等六名。著交刑部严行审讯。按律定拟。并究明在逃余党。一并饬拏。务获究办。至被伤殒命之队长赵云起、著兵部查案办理。另片奏、太监滋事请加等治罪等语。著刑部遵照康熙年闲谕旨。从严定议具奏。　　

○又谕、巡视中城给事中桂年等奏、近来京师匪血■乣。持械斗＜虘阝＞斲殴。抢人夺财。及行凶拒捕之案。层见晶

■宜出。请饬加重定罪等语。著刑部议奏。现月　　

○谕军机大臣等、电寄陶模、电悉。回情反侧。总以肃清关内为主。多巴一役。既称抚贼太多。应与董福祥妥筹办法。至玉门窜匪。能否就地安插。著从长计议。稳慎办理。电寄　　

○又谕、电寄董福祥。电悉。为将之道。刚断为先。魏军二十七营。已全归该提督统带。其是否得力。有无空缺。著据实查看。不得一味瞻顾。至多巴就抚后。究竟情形如何。亦著妥办毋忽。电寄　　

○又谕、电寄钟泰、前据奏暂留十营。业经批准。惟甯夏踞贼尚远。现在转饷极难。著先裁一半。以节虚糜。电寄　　

○闽浙总督边宝泉奏、发遣新疆已革澎湖通判陈步梯、母老丁单。应否准予留养。下部议。寻奏、陈步梯系军务获咎。与别项罪名不同。似不在准予留养之例。惟既据该督查明该革员实系母考丁单。可否恩准留养。谨援案奏请钦定。得旨、不准。　　

○江苏巡抚赵舒翘奏、江海关上年分常税短收赢余银两。恳免赔缴。下部议行。摺包　　

○又奏、留防各营营号重复。请将正前正后副前及湘军左前共五营。改为苏防前后中左右五营。以归划一。饷数悉仍其旧。下部知之。　　

○以亏款延缴。革丁忧前署福建泰甯县知县梁锡志职。并勒追。摺包　　

○以捐金恤嫠晶■宜襄义举。予江苏丹徒县候选同知徐墀妻汪氏建坊。摺包　　

○戊子。谕军机大臣等、有人奏、督办北洋机器总局候补道傅云龙、任意妄为。毫无忌惮。该道之子范桹、范钑、在局招摇。委员邱性、朋分平余。张霨、刻苦工匠。办理铸钢等厂。徒播虚声。耗蠹帑项等语。著荣禄按照所倢■＜曰融＞

■＜石木＞各节。秉公确查。据实具奏。毋稍徇隐。原摺著钞给阅看。将此谕令知之。洋务　　

○又谕、电寄董福祥。回情反侧。往往有乞抚而复叛者。董福祥生长西陲。此等机宜。谅能深悉。如米拉沟等处。究竟是否妥协。此后当寓抚于剿。不可因抚而弛剿之功。至魏光焘所留各军。若不得力。即应奏请裁撤。湘军习气每涉夸张。该提督既总师干。宜加断制。即所统回队。亦应细加体察。切勿为其所愚。是为至要。　　

○工部奏、督修宗人府内玉牒馆二堂黄档房等工。依议行。早事

　　

○直隶总督王文韶奏、北洋机器局。添购新式子弹机器经费。请饬部立案。又奏、武毅等军。前赴张家口多伦厅一带。选购马匹。请饬部给票。免税放行。均下部知之。摺包　　

○授协办大学士礼部尚书昆冈为大学士。命兵部尚书荣禄协办大学士。现月　　

○以大学士麟书署步军统领。现月　　

○以劝办顺直赈捐。予盛京将军依克唐阿等优叙。摺包　　

○以捐助书院经费。予大学士张之万、湖广总督张之洞、南皮县原籍建坊。摺包　　

○己丑。浙江巡抚廖寿丰奏、洋面捕务紧要。渔汛届期。并应出洋巡护。新授定海镇总兵余朝贵、海门镇总兵陈济清、请暂缓陛见。允之。摺包　　

○护理陕西巡抚张汝梅等奏、创建格致实学书院。以培人才。并拟设机器织布局。提出余利。供书院经费。报闻。摺包　　

○以晶■宜著战功。殁于防次。予浙江台州协副将杨美胜、照军营立功后积劳病故例优恤。摺包　　

○庚寅。总理各国事务衙门奏筹交日本第二次赔费五千万两。由息借英德两国款内提付。依日使约。即在英德分交。可省汇拨。取具收据存案。报闻。摺包　　

○又奏、收拨各关提存出使经费。总数汇核请销。并请饬催还借款。依议行。摺包　　

○浙江巡抚廖寿丰奏、将才难得。请将副将衔补用参将吴杰、破格录用。得旨、吴杰著仍留浙江。以副将尽先补用。并交军机处存记。摺包　　

○命大学士麟书管理户部事务。昆冈管理工部事务。现月　　

○调工部尚书怀塔布为礼部尚书。以户部右侍郎刚毅为工部尚书。调理藩院左侍郎溥良为户部右侍郎。兼管钱法堂事务。以前盛京户部侍郎绵宜为理藩院左侍郎。现月　　

○以办理交涉出力。予总事各国事务衙门章京户部郎中舒文等、及供事盐运同轧鸿逵等。武弁千总张治清等。升叙加衔有差。摺包　　

○辛卯。谕内阁、顺天府奏、报解祀牛不敷情形据实具陈一摺。著礼部、太常寺议奏。现月　　

○又谕、巡视西城御史齐兰等奏、遵保获盗出力之司坊绅董恳恩奖励一摺。著该部议奏。　　

○两广总督谭钟麟等奏。整顿潮州新关所属税饷口二销号口七撤去包办名目。由委员派可靠家人。督同口书。妥为经理。以清积弊。下部知之。　　

○以礼部左侍郎溥善、为正红旗蒙古副都统。　　

○以因公捐输。赏回子亲王沙木胡索特黄马褂。　　

○以怙恶不悛。甘肃留营效力革员谢智夫即谢永谦、仍发新疆充当苦差。摺包　　

○予阵亡从九品龙在韬等议恤。　　

○以捐助栖流所经费。予山东济甯直隶州知州彭虞孙为其故母故妻建坊。早事　　

○壬辰。上奉慈禧端佑康颐昭豫庄诚寿恭钦献崇熙皇太后。幸醇贤亲王府。看视醇贤亲王福晋。　　

○谕内阁、依克唐阿奏、遵旨保荐人才等语。候选直隶州知州晋昌、著交吏部带领引见。现月　　

○谕军机大臣等、电寄陶模等、电悉。流沙坡之战。贼既乞抚。旋又回扑。反覆无常。未易收束。潘效苏、邓增、速即驰往援助。力扼安玉一带为要。甘凉电蝱滟戋。速饬修复。电

寄

　　

○盛京将军依克唐阿奏、奉军剿办倭寇。在事员弁。请分别奖血滟历。得旨、伤亡劳故人员。著准其造册咨部。照例议恤。所请择尤保奖员弁。著毋庸议。摺包　　

○又奏、遣散敌忾军三十一营。一律竣事。下部知之。摺

包

　　

○河南巡抚刘树堂奏、豫省产硝不旺。采买为难。请将奉派按年加办二批。准予邀免。下部议。摺包　　

○又奏、遵议裁减勇练。汰弱留强。计裁三营。留练军九营。防军十二营。尚足敷巡防之用。又奏、豫省毗连直东。濒河时闻盗案。添设黄河水师石滟驳船。以便巡查。请饬部立案。均下部知之。摺包　　

○癸巳。谕军机大臣等、依克唐阿奏、前贵州候补道罗应旒请试办四川矿务据情代奏一摺。罗应旒系革职人员。既据依克唐阿奏称、该员籍隶川省。熟悉矿务情形。著即饬令前赴四川。由鹿传霖察看该员是否堪备任使。所陈办矿一切事宜。是否可采。奏明请旨办理毋稍迁就。依克唐阿摺。著钞给鹿传霖阅看。将此谕令知之。现月　　

○又谕、电寄陶模等、陶模电悉。玉门告捷。将士奋勇可嘉。此股贼回。狡诈反覆。自应剿除。唯老弱仍应妥筹安插。邓增现抵甘州。如果关外情形较松。著将野牛沟一股。实力＜目辟＞暒穴＜曰融＞夕＜夗贝＞剿。至冶诸麻一股。已饬董福祥派兵往办矣。电寄　　

○又谕、电寄董福祥。电悉。多巴余薛■木未净。与卡尔冈一带反覆之贼。皆应埽除。至冶诸麻一股。近在肘腋。尤须剿办。三川迁徙之血■乣。能否相安。并著妥筹办理。电寄　　

○盛京将军依克唐阿奏、遵查奉天矿务。现筹办法。拟由盐厘项下垫给银五千两。交副都统荣和试办。允之。摺包　　

○山东巡抚李秉衡奏、山东河工处分。旧例已严。请饬部嗣后仍照旧例核议。将议覆御史胡景桂摺内所拟加等处分章程查销。允之。摺包　　

○甲午。孝慎成皇后忌辰。遣官祭慕陵。　　

○谕内阁、恩泽奏、遵旨保举人才一摺。四川候补道前署建昌道安成、福建补用知府试用同知前署平和县知县刘煇元、云南南安州知州金福英、荆州驻防正蓝旗满洲协领良续、著该将军督抚给咨送部引见。现月　　

○又谕、福润奏、特倢■＜曰融＞■＜石木＞贪滑知府请旨革职一摺。安徽省各州县承办考试。供应繁多。现经福润议给公费。将浮费概行裁革。庐州府知府范葆廉、辄敢藉词阻挠。仍向所属索取滥费。迨闻撤任之信。意图规避。即以亲老多病开缺终养为请。实属贪婪狡滑。有玷官箴。范葆廉著即行革职。以示惩儆。现月　　

○黑龙江将军恩泽等奏、发遣黑龙江太监王得福、聂得平、宣增泰、业经奉吉两省拏获。分别正法送配。报闻。摺包　　

○又奏、青山木植委员。试办收税。山中所出皮张等物。一体榷徵。以益饷源。报闻。　　

○内阁学士陈彝因病乞休。允之。现月　　

○以缮完城守。遗爱在民。予已故安徽无为州知州穆其琛事实。宣付史馆立传。从安徽巡抚福润请也。现月协修官许承尧

恭纂　　

帮总纂官程棫林恭辑监修总裁世恭阅二十二签三月十九日正总裁那月日专司蒿■禾本陆恭覆阅癸丑十一月初六日　　

徐月日　　

荣月日副总裁唐月日　　

宗室宝恭阅一签七月十四日　　

陈恭阅八签六月二十五日

　　

熙月日　　

郭恭阅二签八月二十日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之三百九十　　

光绪二十二年丙申五月乙未朔上诣仪鸾殿问慈禧端佑康颐昭豫庄诚寿恭钦献崇熙皇太后安至甲子皆如之。外记　　

○以神灵显应颁直隶宣化府龙神庙扁额曰神功昭佑。　　

○谕内阁王文韶奏请将道府等员留省并调员差遣等语分省试用道张云路分省补用知府陈守淑云南补用知县陈时福均著准其以本班留于直隶补用。差复原衔前四川石泉县知县葛起鹏、著准其调赴北洋差遣。现月　　

○又谕巡视南城御史如格等奏遵保获盗出力之司坊绅董恳恩奖励一摺。著吏部议奏。现月　　

○刑部奏遵议私铸银钱罪名。并酌定章程。依议行。　　

○直隶总督王文韶奏拟就天津机器局试铸制钱报可。早事　　

