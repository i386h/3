<!-- { "loadSidebar": true } -->
□户巳火□、武吉祥、林翰清、余德秀、熊祖诒、陈炳奎、崔舜球、张东瀛、朱显廷、王骧、王引昌、徐铭勋、卢俊章、徐堉、刘秉哲、吴日升、翁斌孙、锡元、廖正华、杨凤翔、罗瑞图、蒋式芬、王恩溎、任焕奎、朱锡蕃、俱著改为翰林院庶吉士。李徵庸、李锡彬、刘人熙、王集、曾耀南、朱寿熊、高昭瑞、钟大焜、邵心豫、王同、淩端、杨调元、陈维岳、谭肇松、淩心垣、胡宗澄、那谦、王佑修、余家相、杨炳勋、袁宝彝、贾璜、钱锡庚、甘焘、马彦森、恩桂、刘兆梅、杨国璋、李擢英、余适中、沈国器、黄裳华、冯钟岱、李象辰、王联璧、吴穆、讷钦、刘赐琦、郭庆棠、张国常、潘文熊、继昌、段理、高士坊、王嘉禾、陈灿、胡鸿典、邬质义、王康平、李庆云、董云标、何刚德、易炳奎、孔传勋、董汝翼、吴铭恭、吴超、陈馨、李馨国、游镗、张贵良、李沄、于观霖、余彬、贺寿龄、涂翔凤、郑演元、傅誉孙、孙赞清、晏安澜、匡心湛、陈昌言、李家瑞、张成勋、何传中、钟英、熊起磻、沈维诚、何焕章、陈福谦、陈世求、关广槐、刘中度、孙朝华、闵荷生、杨泳春、韩大镛、武人选、高积勋、高第甲、程仪洛、王衍璞、欧阳绣之、孙显家、戴家松、宋廷梁、崔瀛桂、梁材、徐士佳、张继良、姜应齐、俱著分部学习。荣垕源、惠荣、李崇洸、汪朝模、李春芳、马翙、区湛森、梁瑞祥、孙宝琮、田怡、陈璧、刘贞、王保建、俱著以内阁中书用。吴传绂、杨先俊、陈炳煊、左挺生、陈鸣谦、于沧澜、刘乃赓、陈宗和、成明郁、周凤藻、杨孝宽、傅桐豫、何国璋、王惠吉、饶世缨、江济民、郑文思、卞翊清、黄登瀛、何承绪、朱宝晋、杨汝偕、罗大冕、查之屏、陈国士、蒋其章、柏寿、项晋荣、包永昌、董沛、麦锡良、齐泽、何式璜、黄传耀、蓝耀枢、覃廷桢、胡鉴斗、王颖芳、胡泰阶、金绍庭、长秀、王寿楠、赵冠卿、叶应祥、成沐荫、石寅亮、孙廷献、柳文洙、赵源浚、邓衍憙、程钟、何式箴、张楚林、乐观韶、马侃、李尚卿、许钟岳、陈兆庆、周宗洛、曹庆恩、吴成周、郑子侨、翁锡祺、马锡龄、张桂芬、黄维清、刘杭、胡成均、于文泉、马桂芳、何文全、朱传熙、陈澜灿、保鉴、姚钟瑞、陈熙昱、吴炳、严泽、张应午、王文员、林乃柽、李用曾、张煦春、刘步元、曹学彬、李世寅、张文楷、李中和、宋立球、曹燮、贺靖南、曲福绶、袁葆辰、马铭柱、李天锡、淩邦靖、陈锡恩、龚锡枢、陈绍棠、傅廷元、韩镇周、唐毓衡、俱著交吏部掣签分发各省以知县即用。兵部候补郎中陈俊畴。刑部候补郎中陶家驺均著以郎中即用。户部候补主事秦霖熙。刑部候补主事谢配鹏。均著以主事即用。户部学习郎中庄鼎元。刑部学习郎中林步青。均著俟满作为候补郎中后。以该部郎中即补。户部学习主事卜燕宾。著俟报满作为候补主事后。以该部主事即补分部学习员外郎何子鋆。著俟分部学习报满作为候补员外郎后以该部员外郎即补。余著归班铨选。引见来到之荣桂、覃梦榕、二名。著该衙门照例办理。现月档　　

○以攻克达坂城、及托克逊坚巢。并会克吐鲁番满汉两城。赏甘肃西甯道刘锦棠、双眼花翎。提督谭上连等、骑都尉世职。黄万鹏云骑尉世职。陶生林等、黄马褂。章洪胜等、巴图鲁名号。总兵李能杰等、花翎余升叙加衔有差。阵亡总兵谭声俊等各就原官从优议恤。剿捕档　　

○以会克吐鲁番城出力。予广东陆路提督张曜一等轻车都尉、仍兼一云骑尉世职。游击余振清等、花翎。骑都尉恩祥等、巴图鲁名号。训导程兰荪等、蓝翎。余升叙加衔有差。剿补档　　

○以纠众闹漕。革江西知县杜林职。并逮问。摺包　　

○以捕枭殒命。予江西外委赵良彩议恤。如阵亡例。摺包　　

○乙丑。夏至。祭地于方泽。遣庄亲王载勋恭代行礼。　　

○谕内阁、给事中郭从矩奏、请饬整顿士习一摺。殿廷考试。宜如何整齐严肃。谨守礼法。乃本年殿试。竟有贡士争取题纸。任意喧哗。实属不成事体。嗣后著礼部先期出示剀切晓谕。务期确遵功令。毋许再蹈故习。如有不守规矩者。即著指名严行参办。至本年会试。接场之人。甚至拥挤斗殴。近来各省乡试及府厅州县童试。亦有藉端滋事等情。均应实力整顿。嗣后遇有此等案情。务宜从严惩办。毋稍宽纵。并著各省学政于按临各郡时。督率教官认真约束。以端士习。现月档　　

○谕军机大臣等。工部奏、工程木植紧要。请饬江苏迅速采办一摺。惠陵工程。现在赶紧恭修。应需木植。最为紧要。势难从缓办解。著沈葆桢、吴元炳、迅将工部前次奏定添办木植。委员赶紧采办齐全。解京交纳。毋稍迟缓。并将采办齐全及起程日期。先行报部。以凭查核。至应需款项并著该督等设法筹措。以济要需。将此由四百里各谕令知之。现月档　　

○又谕。给事中郭从矩奏、晋省灾歉情形。请严饬认真办理等语。前据鲍源深奏。晋省饥民盈路。业经该前抚饬属开仓赈恤。现在情形若何。三月二十日后。各属是否一律得有透雨。地方灾歉。全赖筹办得法。方可稍苏民困。曾国荃现已莅任。务当督饬所属。妥为抚恤。应如何筹款接济。即行奏明办理。傥地方官奉行不力。任令吏胥舞弊。未能实惠及民。即著从严参办。将此谕令知之。现月档　　

○热河都统延煦奏、热河候补州县。人数无多。请分发甲班人员。以资治理。从之。外记档　　

○陕甘总督大学士左宗棠奏。军务正殷。各营汛实缺人员。多未到任。请将本年军政展至下届办理。从之。摺包　　

○又奏。甘肃垦荒户民。请变通入籍应试。暨回生乡试。拟编号分科取中。并下部议。摺包　　

○丙寅。谕军机大臣等。谭钟麟奏、请饬各省迅解大批饷银。开单呈览一摺。西征军饷。经户部奏准于各省关提银三百万两。本限三个月解清。乃截至本年四月底止。祗报解银六十万四千两。已到者仅十五万四千两。现在出关各军。克复吐鲁番达坂托克逊等城。军事正在得手。急需饷项接济。方免掣肘之虞。著该督抚等迅筹大批饷银。克期拨解。不准再有迟延傥因饷需不到。致误戎机。定惟该督抚等是问。原单均著钞给阅看。将此由五百里谕知何璟、李瀚章、刘坤一、丁宝桢、裕禄、曾国荃、李庆翱、丁日昌、梅启照、刘秉璋、翁同爵、王文韶、张兆栋。并传谕李元华知之。剿捕档　　

○又谕。谭钟麟奏、西征各军。饷需甚亟一摺。本日已谕令何璟等、将应解协饷。迅速筹拨矣。至所请饬部速筹钜款。昨据左宗棠奏请拨部款二百万两。已谕令户部速议具奏。俟覆奏时。时降谕旨。另片奏。西征军事。请饬左宗棠。详审机宜等语。昨已有旨令该大臣统筹全局。即行奏闻。原片留中。将此由五百里谕令知之。剿捕档　　

○丁卯。谕内阁。额勒和布等奏、特参勒索蒙古各旗银物之侍卫。请旨严加议处一摺。头等侍卫孝顺。奉派致祭已故贝子通噶拉克瓦齐尔。行抵该游牧。每日索取布疋银两。至致祭时。饬令备送衣服银物。并有若不豫备。即不致祭之语。经该台吉等交给银两缎等件。始行致祭。该员经过喀尔沁等台。每台需索羊只等项折价银两。似此任意骚扰。贪婪不职。殊出情理之外。仅予严加议处。不足蔽辜。孝顺著即行革职。交部治罪。其勒索蒙古各旗银物。并著追缴给还。现月档　　

○谕军机大臣等。额勒和布等奏、请饬催欠饷一摺。据称山西等省原拨乌城饷银。河南自光绪二年闰五月后。分厘未解。山西除自同治十三年至光绪元年七月。先后解过银三万两外仅于二年十二月筹拨银五千两。各营官兵窘迫异常。请饬筹解等语。乌城需饷孔殷。亟应赶紧等拨。著曾国荃、李庆翱、将应解乌城协饷。迅速拨解。以济急需。毋再延缓。另片奏、前因军饷支绌。请饬部筹拨有著之款二万两。经部议由河南解银六千两。山东、山西各解银七千两。迄今三月有余。均无起解信息。请一并饬催等语。并著曾国荃、李庆翱、李元华、迅将前项银两。派员解交察哈尔都统衙门。转解乌城。以资应用。将此由四百里谕知曾国荃、李庆翱、并传谕李元华知之。现

月档　　

○以记名总兵宋声平为广东阳江镇总兵官。现月档　　

○戊辰。谕军机大臣等。何璟、丁日昌奏、日本阻梗琉球贡物。请旨办理。吴赞诚奏。遵旨赴台。并布置船政事宜各一摺。琉球此次。所贡方物。为日本所阻。该国王遣陪臣等、前赴福州。投递密咨。恳给凭赴部沥陈。琉球世守藩服。岁修职贡。日本何以无故梗阻。是否藉端生事。抑系另有别情。著总理各国事务衙门。即传知出使日本大臣何如璋等。俟到日本后。相机妥筹办理至琉球使臣暨通事人等。即著何璟、丁日昌、饬令统行回国。毋庸在闽等候。吴赞诚现在前赴台湾。该处一切事宜。经丁日昌实力经营。粗有头绪。应如何筹画布置。著吴赞诚随时咨商何璟、丁日昌、次第施行勿稍松劲。丁日昌假期将满。一俟病体稍痊。仍著驰赴台湾。以副委任。吴赞诚渡台后。省中船政事宜。即著责成道员吴仲翔妥为筹画。至购办船只。为目前要务。经费支绌。措手为难。闽海关欠解款项甚多。亟应速行筹解。著何璟于该关应解之款。按月照数拨解。并将新旧欠款。陆续解清。以济要工而维大局。将此由四百里各谕令知之。现月档　　

○己巳。谕军机大臣等。此次军政卓异记名人员。除文忠一员。毋庸豫备召见外。所有头等侍卫维庆等、二十三员。著于本月十七日起。按照名次先后。每日一员于寅刻赴乾清门伺候召见。如是日未经召见。仍于次日豫备。召见后。其次应行召见之员。再行接续豫备。具余各员。以次递推。起

居注

　　

○署盛京将军崇厚等奏、整顿营口货厘。并派员设局开办。又奏、奉省向未徵收盐厘现拟整顿。均报闻。随手档　　

○以办事乖谬。革奉天防御瑾瑜职。随手档　　

○庚午。两江总督沈葆桢闽浙总督何璟、福建巡抚丁日昌奏。福建新设台北府知府。请以江苏海州直隶州知州林达泉调署允之。现月档　　

○两江总督沈葆桢、江苏巡抚吴元炳奏。摉捕各属蝗蝻情形得旨。仍著严饬地方文武随时摉穵。毋稍疏懈。随手摺　　

○以亏短公款逮问浙江已革海塘局员。候补同知赵宝申。并籍产备抵。

现月档

　　

○予故护理江苏按察使朱钧于江苏省城建立专祠。并宣付国史馆立传。从两江总督沈葆桢请也。现月档　　

○旌表节烈捐躯故江西德安县典史黄寿椿之妻管氏。随手档　　

