<!-- { "loadSidebar": true } -->
○辛亥。谕内阁、荣禄刚毅奏、遵旨查明敖汉郡王达木林达尔达克、被倢■＜曰融＞■＜石木＞各款。及另案被控派取银两情事。据实覆陈摺。此案已革昭乌达盟长敖汉郡王达木林达尔达克、原倢■＜曰融＞■＜石木＞于所属贝勒巴咱尔济哩第、补放副盟长。并无嘱令贿托。越次请补之事。其擅伐围场树木。私造令旗等项。或得自传闻。或查无实据。均著毋庸置议至修葺园寝。购买快枪。所用银数。虽属未能核实。尚非任意浮冒。盖造府第亦未勒索贺仪。惟因练兵苛派蒙血■乣。既有十旗印文可凭。又另案折罚翁牛特旗银两。显系故违定例。藉端骚扰。实属咎无可逭。敖汉郡王达木林达尔达克、业经革去盟长。著再革去札萨克。开去御前行走。撤销三眼花翎、黄缰。以示惩儆。翁牛特郡王赞巴勒诺尔布、滥用印纸。不知慎重。亦有不合。著交该衙门议处。另片奏、达木林达尔达克、纵令蒙弁。杀害佃民一案。著寿荫就近提集人证。秉公讯结具奏。再行降旨。达木林达尔达克、著即赴热河。听候传质。现月　　

○谕军机大臣等、张之洞等奏、陈明湖北铁厂经该督等、招商承办。现将造轨采煤各事。力筹整顿已有端绪。所有铁路电蝱滟戋经过之地。著德寿、陈宝箴、转饬地方文武。妥为保护。另片奏、萍乡煤矿。现筹开办。请援照开平。禁止商人。别立公司。及多开小窿。暒滟台价收买等语。著德寿即饬所属随时申禁。以重矿务。张之洞摺片。著分别钞交德寿、陈宝箴、阅看。将此各谕令知之。现月　　

○又谕、电寄陶模、据奏、留马安良驻扎河州等语。陇西回患甫平。马安良素为汉回所信服。著准其留扎。以资钤束。并谕董福祥遵照办理矣。洮州番族蠢动。著马安良驰往妥办。总以持平解散为要。电寄　　

○又谕、电寄董福祥、马安良现经陶模奏留。已允所请矣。马安良一军。在该提督部下。不过偏裨在河州则为重镇。朝廷权衡轻重。是以准其留驻甘肃。该提督与陶模函商妥协。想不致胶于成见。所募营旗。即著另派营官管带赴直。电寄　　

○又谕、电寄张汝梅、著即饬臬司毓贤、驰赴曹州。就近调队。将大刀会匪。切实弹压。毋令滋事。电寄　　

○陕甘总督陶模奏、绿兵裁减。仅賸十之二三。各营员缺。亦应量裁。请嗣后武职出缺。暂缓请补。将来即以所裁之官。按缺抵补。庶不致弃置闲散。寒将士之心。又奏、裁撤新疆粮台。于藩署改设新饷所。并归并裁撤各局。稍资节省。并下部故之。　　

○命前国子监祭酒陆润庠仍在南书房行走。　　

○壬子。谕内阁、都察院奏、已革道员。由提塘递送印禀专摺纠倢■＜曰融＞■＜石木＞一摺。已革广西太平思顺道何昭然、以被倢■＜曰融＞■＜石木＞议结之案。辄由提塘赉报印禀。实属有违定制。该员业经革职。所有各节。毋庸置议。嗣后革职人员。如有申诉情事。应亲赴都察院呈递。傥再有擅具禀件。交由提塘报递之事。定当严惩不贷。现月　　

○谕军机大臣等、都察院奏、奉天贡生程九式。以诬良妄拏。诈财毙命等词。赴该衙门呈诉一摺。据称该贡生之父程万里、被控通贼。统领德英阿、并不送交地房官讯供。辄自私用非刑。致程万里刑伤攻发身死等语。案关营员滥刑毙命。虚实均应彻究。著依克唐阿廷杰、提集人证。确切讯明。秉公断结具奏并著该将军等、通饬该省武营。嗣后遇有拏获案犯。均即移送地方官讯办。不得私行拷问。以符定制。原呈著钞给阅看。将此谕令知之。现月　　

○又谕、电寄依克唐阿、金州城内留驻之奉军。著一律撤回。即日开拔。毋得逗遛。免致俄人藉口。至寿长驻防兵。亦著斟酌情形。妥为因应。万不准遽开枪石滟驳。又生大衅。电

寄

　　

○詹事府左中允黄思永奏、口岸铁路矿产三事各国寻闲抵隙得步进步。拟请均利止贪。保权弭患。下所司议寻总理各国事务衙门奏、通商口岸。先行开办以杜觊觎。应饬各省察看地方情形。酌覆办理。至路矿两项。该中允所拟办法。语多切要。应如所奏办理。从之。摺包　　

○守护东陵大臣载迁等奏、惠陵隆恩殿后坡。自生榆柳。拟设法芟割。以免滋长。得旨、即著交本年承修专案工程大臣敬谨办理。　　

○四川提督宋庆奏、驻防锦州。于府城内捐建毅军昭忠祠。中祀死事最烈之副将唐宗远、守备赵云奇、千总何占魁三员。其历次阵亡之弁勇二千一百余人。并列名附祀。请列入祀典。从之。摺包　　

○以安抚蒙古逃户出力。赏理藩院候补主事麟镐、四品顶戴。摺包　　

○癸丑。工部代奏、郎中唐浩镇条陈、请令各省自辟利源。以赡国用。计种桑种棉种蔗种竹种橡种葡萄种菸与加非共八端。下部议。早事　　

○山东巡抚张汝梅奏、东省制兵。前裁三成。今拟再裁二成。以符五年裁竣五成奏案。其防营练勇。并分别裁并。计岁省银二十万两有奇。报闻。摺包　　

○协修官吴德镇恭纂　　

帮总纂官程棫林恭辑监修总裁世恭阅五签三月二十日正总裁那月日专司蒿■禾本陆恭覆阅癸丑十一月十二日　　

徐月日　　

荣月日副总裁唐月日　　

宗室宝恭阅三签九月初三日

　　

陈恭阅九签十月初二日　　

熙月日　　

郭恭阅三签十月初八日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之四百十七　　

光绪二十四年。戊戌。闰三月。甲寅朔。上诣颐和园乐寿堂问慈禧端佑康颐昭豫庄诚寿恭钦献崇熙皇太后安。至丁巳皆如之。外记　　

○谕内阁、谭钟麟奏、特倢■＜曰融＞■＜石木＞庸劣武职各员一摺。广东罗定协副将海禄、捕务懈弛。难期振作。潮州镇标中军游击宝瑞、纵兵滋事。纪律毫无。哲字营哨弁尽先守备黄友朝、营务废弛。科敛规费。精选营哨弁守备邓荣诲、不可营规。均著即行革职。以肃戎行。现月　　

○御史陈其璋奏、铁路矿务请广为筹办。其山西路矿。并恳设立监督。下总理各国事务衙门议。寻奏、该御史所请各节。应俟派定铁路矿务大臣。随时酌覆。奏明办理。至山西矿务。业经与洋商改订合同。另行具奏。从之。摺包　　

○山东巡抚张汝梅奏、沂州府属流民假托逃荒。沿途乞食。稍不遂意。恃血■乣逞凶。已经饬属示禁。给资递回。得旨、即著饬令该地方官出示严禁。毋令轻去其乡。摺包　　

○又奏、新授登州镇总兵夏辛酉籍隶本省。应否回避。得旨、著毋庸回避。　　

○又奏、河工需员。请调已革道员张上达来东差委。得旨、张上达著不准调往。　　

○又奏、甯海等十四州县缺分最苦。首领佐杂额廉无几。请免扣本年部提军需三成。以示体恤。下户部知之。　　

○以理藩院尚书启秀署正蓝旗蒙古都统。都察院左都御史裕德署镶白旗汉军都统。镶黄旗蒙古副都统官祥署镶黄旗满洲副都统。正黄旗满洲副都统色楞额署镶白旗蒙古副都统。正黄旗汉军副都统永隆署镶红旗蒙古副都统。正白旗满洲副都统奕功署銮仪＜目辟＞行＜匧心＞口＜韦未＞＜夗贝＞銮仪使。外记　　

○以记名提督马维骐为广东潮州镇总兵官。外记　　

○以性情粗疏。难膺民社。广东高明县知县蔡逢恩以教职归部铨选。　　

○抚恤遣送浙海朝鲜国难民如例。　　

○乙卯。谕军机大臣等、电寄谭钟麟、所奏已悉。粤汉铁路前经议准。兹据王文韶等奏、由总公司借定美国款项。已立合同。粤省绅商既难集股。即著暂缓劝办。至此路形势。为南北绾毂。不能因集股较难。遽议缓办。所有勘路购地等事。仍著督饬地方官协力襄助。以期有成。电寄　　

○又谕、电寄张之洞、张之洞著即来京陛见。有面询事件。湖广总督。著谭继洵暂行兼署。电寄　　

○成都将军兼署四川总督恭寿奏、审明长随罗泉即罗浚清藉事招摇。得贿潜逃。更名蒙捐。得补江西贵溪县巡检。请比依隐匿公私过名以图选用已除授者发近边充军例。从重定拟。私受银两照追入官。下刑部议。　　

○以捐助育婴经费。予四川开县民人尹和衷建坊。　　

○丙辰。命贝子溥伦带领侍＜目辟＞行＜匧心＞口＜韦未＞＜夗贝＞十员。往奠故大学士麟书茶酒。晋赠太子太保衔。入祀贤良祠。恤典如例。子工部员外郎英绵、以五品京堂即补。孙定恒、赏举人。一体会试。寻予谥文慎。早事　　

○丁巳。上还宫。　　

○黑龙江将军恩泽奏、划勘巴拜与依克明安公荒地界址。筹拨通省官兵津贴。仍纳额租。又奏、遵旨裁减营员。整顿厘税。岁可节饷八万三千九百余两。增收厘九万余两。并如所请行。　　

○宗人府府丞薛允升因病乞休。允之。现月　　

○以大学士昆冈为国史馆总裁官。理藩院尚书启秀为副总裁官。现月　　

○以大学士昆冈为会典馆总裁官。刑部尚书廖寿恒为副总裁官。现月　　

○以大学士昆冈为翰林院掌院学士。现月　　

○以查办唐廓边务出力。予汉番文武员弁知府李毓森等奖叙。摺包　　

○戊午。御史徐道焜奏、昭信股票流弊甚多。请速筹补救。下户部议。　　

○总理各国事务衙门奏、出使大臣伍廷芳以教案晶■宜起。请变通成法。广开通商口岸。加重入口关税。采各国通行律。勒为通商律例一书。布告各国。所有交涉词讼。以此为准。庶教民教士有所儆畏。查内地各口。百化厘金所萃。概归通商。收数必减。进口洋税能否酌加。现值修约届期。须与各使通盘筹议。至改订刑律。请饬该大臣博考西律及日本新例。酌拟条款。咨送妥商。又奏、法国请租广州湾及建造滇越铁路办理情形。并依议行。摺包　　

○两江总督刘坤一等奏、遵议酌减江甯等属地丁钱价。并提解漕折平余。凑还四国洋款。下户部知之。　　

○又奏、运河堤工保护得力各员请奖。得旨、准其择尤酌保数员。毋许冒滥。摺包　　

○以刑部尚书刚毅为正红旗蒙古都统。外记　　

○以出洋六年期满。予驻德随员知县方元熙以直隶州知州分省遇缺即补。　　

○以江南自强军操练有成。赏出力德弁来春石泰等七员宝星。摺包　　

○以战功卓著。予故长江水师提督黄翼升江甯专祠列入祀典。故江南苏松镇总兵张景春、副将借补宿迁营游击舒永胜、照军营立功后积劳病故例优恤。张景春附祀唐定奎。舒永胜附祀章合才各专祠。并从两江总督刘坤一请也。摺包　　

