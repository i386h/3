<!-- { "loadSidebar": true } -->
○以捐助学堂经费。予湖北潜江县知县毕井田为其故父。候选知府邓奇勋为其故本生母、湖北府经历邓广为其本生嫡母各建坊。　　

○辛卯。遣官祭关帝庙。　　

○谕军机大臣等。赵尔巽奏。已故提督。战功卓著。恳恩赐恤一摺。记名提督前阿克苏镇总兵黄万鹏、系开缺送部引见未经到京人员。所请著毋庸议。伊母年近百龄。五世同堂。著礼部照例办理。现月　　

○湖南巡抚赵尔巽奏、长沙开设商埠。事务殷繁。请将盐法长宝道作为监督。以专责成。并请颁发关防。下部议。摺包　　

○又奏、湘省营制纷歧。现将各军一律改为旗制。以三百人为额营名以一字冠首。下部知之。摺包　　

○又奏、分别遣派学生梁焕彝等赴美国留学。又选派精通法文学生李定煌等赴比国肄习矿业。下部知之。

摺包

　　

○以倡捐钜款。助充学堂经费。赏湖南湘乡县二品封职李前音正一品封典。摺包　　

○旌表矢志殉夫故广西柳庆镇总兵马盛治妾刘氏。

摺包

　　

○壬辰。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。从来民为邦本。国家用人行政。无非为民。州县之设。原以与民相亲。俾周知闾阎疾苦。朝廷肬■闲任督抚及藩臬道府等官。皆欲其董率牧令。尽心民事。庶几抚绥休养。保我君■羊黎。百官俸禄。皆系民膏民脂。若养尊处优。而不悯百姓之颠连无告。扪心清夜。何以自安。中国官民隔绝。痼习已深。颇闻各省州县官。多有深居肬■闲出。玩视民瘼。一切公事。漫不经意以至幕友官亲。蒙蔽用事。家丁胥吏。狼狈为奸。公款则舞弊浮收。刑案则暒滟它累陵虐。种种鱼内。为害无穷。小民何辜。受此荼毒。深宫惓怀赤子。每一念及。常为泪下。嗣后责成各省督抚考察州县。必以为守俱优。下无苛扰。听断明允。缉捕勤能。为地方兴利除害。于学校农工诸要政。悉心经画。教养兼资。方为克尽厥职。著自本年为始。每届年终。各该督抚。将各州县胪列衔名年山■＜木学＞籍贯清单。注明何年月日补署到任。经徵钱粮完欠分数。及有无命盗各案。词讼已结未结若干起。监禁羁押各若干名。均令据实开报。其寻常公罪处分。准予宽免。不准讳饰。任内兴建学堂几所。种植工艺巡警诸要政。是否举办。一并分别优劣。开列肬■闲明事实。不准出笼统宽泛考语。奏到后著交政务处。详加查核。分起具奏。请旨劝惩。并著将各省奏单。刊入官报。与血■乣共知。以通下情而伸公论。前经降旨谕令各省将书吏差役。严行裁汰。即张之洞与刘坤一会奏摺内。亦痛言此弊。并恤刑狱各条。皆于吏治民生极有关系。何以因循不办。著一体督饬属员认真整顿。各该督抚务当破除情面。察吏安民。切实遵办。用副朝廷力挽颓风。勤恤民隐之至意。现月　　

○癸巳。直隶总督袁世凯奏、畿防重要。请将新授浙江温州镇总兵任永清暂缓赴浙。仍留正定镇总兵署任。允之。摺包　　

○纂修官张书云恭纂　　

帮总纂官蓝钰恭辑监修总裁世恭阅二签六月十三日正总裁那月日专司蒿■木本陆恭覆阅癸丑十二月初六日　　

徐月日　　

荣月日副总裁唐月日　　

宗室宝恭阅二签十二月三日

　　

陈恭阅三签五月二十九日　　

熙月日　　

郭恭阅三月二十日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百三十一　　

光绪三十年。甲辰。五月。甲午。军机大臣等、增祺等奏、奉天驿巡道员缺请暂归外补等语。奉天驿巡道。本系请旨肬■闲放之缺。现在地方紧要。著增祺、廷杰、遴保数员。出具切实考语。候旨肬■闲用。现月　　

○署两广总督岑春火滟宣等奏、广西军饷。艰窘异常。应解新旧赔款。无从筹解。恳饬部另拨。免误要需。下部议。　　

○丙申。谕军机大臣等、电寄瑞洵、电悉。已有旨派锡恒为科布多办事大臣。驻扎阿尔泰山矣。电寄　　

○署闽浙总督李兴锐奏、福建省城设立学务处。综核通省教育事务。又将旧有鳌峰。等书院并作一处。改定课程。分经史政治地理兵法算学六门。按月考理。严定学规。下所司知之。摺包　　

○丁酉。谕内阁、此次新贡士覆试。列入一等之黄瑞麒等七十二名。列入二等之林世焘等九十六名。列入三等之舒元璋等一百七名。俱著准其一体殿试。现月　　

○又谕、魏光焘等奏、镇江开办警察。匪徒藉端滋闹。分别查办情形一摺。镇江为通商口岸。五方杂处。警察之设。本不容缓。该地方印委各员。于此等要政。应如何审慎周祥因势利导。乃限迁菜摊。致匪徒藉端滋闹。迫令各店罢市。至有焚毁局屋器械。互毙人命情事。实属办理不善。委员候补知县窦镇山、从九俞箴玺、署丹徒县知县洪尔振、均著交部议处。江苏常镇道郭道直、镇江府知府祥福、著一并交部议处。仍著认真整顿。遴委妥员接办。务除积弊而收实效。现月　　

○谕军机大臣等、电寄岑春火滟宣据电奏、柳州府绍字各营哗变。文武各员不知下落等语。绍字各营。既系降匪所编应如何随时诇察。密为防范。乃竟有通匪情事。尚复养痈致贻大患。荼毒地方。言之实堪痛恨。统领祖绳武著即革职拏问。交刑部治罪。柳州府文武各员。均著查明下落。据实覆奏。此股叛勇。是否尚踞府城。抑或窜出。著责成岑春火滟宣严饬各军认真攻剿。迅速收复府城。并著邻封各省。一体防堵。合力兜擒。务将叛勇匪党。悉数殄除。毋任蔓延为害。该地方被难人民。深堪悯恻。著查明抚恤。岑春火滟宣调度乖方。著交部严加议处。柯逢时一并交部议处。电寄　　

○署闽浙总督李兴锐奏、制兵改为巡警。经设立警务总分局。并设学堂教练。现已陆续派兵站街。实行警察之政。下所司知之。摺包　　

○以刊书谬妄。革福建顺昌县知县陈勷光职。摺包　　

○旌表五世同堂百龄寿妇江苏丹徒县已故三品封职刘督淦妻朱氏。摺包　　

○戊戌。谕军机大臣等、电寄岑春火滟宣等、电悉。该叛勇现在窜陷柳城县。势甚猖獗。亟应厚集兵力。迅速歼除。著岑春火滟宣等严饬各军。赶紧围攻。悉数殄灭。并将各路加意扼防。毋任窜扰。祖绳武身为统领。丧心昧良。贻误大局。实堪痛恨。昨已有旨革职拏问。著即于军前正法。以昭炯戒。署右江道褚兴周、据称甫经到任。著摘去顶戴。带罪效力。其余避匿之文武各员。均著查明奏请惩处。柳州府城现已收复。著认真抚恤难民。并将善后事宜。妥为筹办。电寄　　

○又谕、电寄陆元鼎、昨据岑春火滟宣等电奏、广西绍字四营。踞柳州府城叛变。现在窜陷柳城县。势甚猖獗。难保不分窜滋扰。湖南地方紧要。亟应加意严防。著陆元鼎迅即启程。驰赴署任。将湖南应防各路。认真扼堵。妥速筹办。电寄　　

○派大学士王文韶、户部尚书鹿傅霖、刑部尚书葛宝华、都察院左都御史陆润庠、商部左侍郎陈璧、吏部左侍郎李殿林、右侍郎张英麟、礼部右侍郎绵文、为殿试读卷官。　　

○以藉端要索。革甘肃新疆候补知县黄赓陶等职。

摺包

　　

○己亥。策试天下贡士谭延闿等二百七十四人于保和殿。制曰。朕诞膺大宝。今三十年。仰承列圣之诒谋。恪秉慈闱之懿训。宵旰忧勤。无时不以民事艰难为念。本年恭值皇太后七旬万寿。庆榜特开。冀求时彦。集思广益。以沃朕心。尔多士其扬搉陈之。君人之道。子育为心。虽深居九重。而虑周亿兆。民闲疾苦。惟守令知之最真。汉以六条察二千石。而以察令之权寄之于守。此与今制用意无殊。而循良之绩。今不如古。粉饰欺蔽之习。何以杜之。世局日变。任事需才。学堂警察交涉工艺诸政。皆非不学之人所能董理。将欲任以繁剧。心先扩其闻见。陶成之责。是在长官。顾各省设馆课吏。多属具文。上以诚求。下以伪应。宜筹良法以振策之。汉制。县邑丞尉。多以本郡人为之。犹有周官遗意。其法尚可行否。三代之制。寓兵于农。自井田沟洫之法废。遂专用徵兵。岂因时而变。各得其宜欤。汉高祖设轻车骑士。材官楼船。常以秋后讲肄课试。三者各随其地之所宜。盍析言之。唐初置府兵。中叶府兵制坏。专用徵兵。能详陈其得失利弊欤。宋韩琦之议养兵。苏轼之言定军制。练军实。最为深切著明。能以今日情势互证之欤。兵强于学。学兴于教。环球列邦。多以尚武立国。知兵之选。彳滟扁于士夫。体育之规。基诸童稚。师人长技。可不深究其原欤。周礼太宰以九式均节财用。注云。式谓用财之节度。职内掌邦之赋入。职山■＜木学＞掌邦之赋出。此与各国之豫算决算。有异同否。苏轼之策理财。谓天下之费。有去之甚易而无损。存之甚难而无益。曾巩之议经费。谓浮者必求其所以浮之自而杜之。约者必本其所以约之由而从之。皆扼要之论。能引申其旨欤。节流不外省敺■儿费。裁敺

■儿官。施行之序。能筹其轻重缓急欤。开源之法。以农工商该之。今特设专部。悉心区画。整齐利导之方。能缕陈欤。士习之邪正。视乎教育之得失。古者司徒修明礼教。以选士俊士造士为任官之法。汉重明经复设孝廉贤良诸科。其时贾董之徒。最称渊茂。东汉之士以节义相高。论者或病其清议标榜。果定评欤。唐初文学最盛。中叶而后。干进者至有求知己与温卷之名。隆替盛衰之故。试探其原。宋世名儒辈出。各有师承。至于崇廉耻。敦气节。流风所被迄有明而未衰。果人能自树立欤。抑师道立而善人多欤。今欲使四海之内。邪慝不兴。正学日著。其何道之从。凡此皆体国之宏纲。济时之要政也。多士博览古今。通经致用。其各直言无隐。朕将亲览焉。　　

○出使韩国大臣许台身奏、拟将韩国通商口岸。开单咨由外务部行文奉天直隶山东等省。通饬所属。申明条约。晓谕商民。此后至韩贸易。祇准在单开各处居住往来。切勿不请牌照。私入内地。并严禁匪棍来韩。以符定约。下部知之。摺包　　

○直隶总督袁世凯奏、比商在天津承办电车电镫公司。议定合同。批准兴办。下部知之。摺包　　

○盛京将军增祺奏、札萨克图王旗荒地将次放竣。亟宜添设府县各官。以资分治。所需经费廉俸。先由荒价项下暂行动用。将来即以每年应得地租开支。无须另行筹措。如所请行。摺包　　

○湖广总督张之洞等奏、麻城县旧事秋审情实人犯。事关交涉。请旨办理。得旨、仍著牢固监禁。摺包　　

○旌表九世同居直隶邢台县贡生范凤仪。　　

