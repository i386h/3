<!-- { "loadSidebar": true } -->
○己未。以报效钜款。修理盛京大内各要工。予盛京将军依克唐阿、户部侍郎良弓滟＜兪＞滟弓优叙。摺包随手　　

○庚申。上诣颐和园乐寿堂问慈禧。端佑康颐昭豫庄诚寿恭钦献崇熙皇太后安。至甲子皆如之。外记　　

○谕内阁、依克唐阿奏、副都统会办旗务意见龃龉一摺。盛京副都统溥蔚因辽阳城守尉引见遗缺。函商依克唐阿。强欲委衔缺相悬之佐领荣纶往署。固执己见。未能和衷商搉。殊属不合。溥蔚著交部议处。辽阳城守尉。即著依克唐阿秉公拣员署理。现月　　

○又谕、理藩院奏、敖汉郡王达木林达尔达克呈称遵赴热河。听候传质。惟恐冤抑莫伸。据情代奏。可否请旨派员志办一摺。著仍派荣禄、刚毅、提集人证卷宗。确切研讯。据实具奏。现月　　

○谕军机大臣等、有人奏、前月福建省练兵在督署呈控总带廉凯一事。几酿大变。廉凯署城守营副将。兼带练兵。什长哨官皆由贿派。并有创收赌规虚额扣儴各情弊。请饬查办等语。著边宝泉按照所指各节。确切查明。据实倢■＜曰融＞

■＜石木＞奏。该督向来办事持正。谅不致稍有回护。原片著钞给阅看。将此谕令知之。现月　　

○又谕、电寄张之洞、昨谕令张之洞即日来京陛见。该督何日启程。著即电闻。毋得迟滞。　　

○都察院奏、山东举人孔广謇等呈控德人残毁即墨县文庙圣像。穵损先贤仲子双目。人心共愤。请饬查办。以全国体。

给事中张仲炘奏、德人无礼恃甚。血■乣怒难平。请严行责问。下所司知之。　　

○盛京将军依克唐阿奏、鸭绿江附近从前放賸闲荒甚多。居民闲有私垦者。请一律丈放。以扩地利。下部知之。摺包随手　　

○甘肃新疆巡抚饶应祺奏、温宿州属阿和雅尔庄河西十八村户口田赋。请改归乌什厅管辖。以顺舆情而清经界。下户部议。　　

○以委办旅大交涉得体。予直隶候补直隶州知州顾元勋以知府仍留原省。俟补缺后以道员用。摺包　　

○辛酉。谕军机大臣等、电寄黄槐森、据电报永安州有戕毙教士之案。殊堪诧异。著一面严拏凶犯。按律惩治。一面酌加偿恤。并将该地方官查倢■＜曰融＞■＜石木＞。迅速了结。寻奏、遵查永安州知州何臻祥并无纵容情事。惟勒缉凶犯逾限未获。应请暂行革职。仍勒令会缉。务获究办。以示惩儆。得旨、何臻祥著即行革职。仍勒令会同署知州吴廷燕务获究办。摺包　　

○盛京将军依克唐阿等奏、酌办养息牧未放荒地。并陈蒙古翼长等多端阻挠。冀图停止。拟加惩创情形。得旨、著遵晶

■宜次谕旨。斟酌妥办。毋徇小利。致拂舆情。摺包随手　　

○派吏部右侍郎溥善承修明阳门等工程。早事　　

○癸亥。谕军机大臣等、总理各国事务衙门奏、请肬■闲派船政大臣等语。福州将军增祺著兼充船政大臣。船政为海防根本。前经特派裕禄从新整顿。已有规模。该将军到任后。务即查照裕禄所定章程。督率该厂提调各员并工匠等。将一切制造机器事宜。认真讲求。核实办理。以副委任。将此谕令知之。现月　　

○甲子。上还宫。　　

○谕军机大臣等、电寄张之洞、电悉。前谕该督迅速来京陛见。自当闻命即行。何得托故迁延。致稽时日。至面询事件。岂有豫为宣播之理。所奏毋庸议。电寄　　

○以奥国国主在位五十年。派驻使兼充专使。就近致贺。　　

○以交涉持平。赏法国署使臣吕班、俄国驻库总领事施什玛勒福等五员宝星。　　

○乙丑。上奉慈禧端佑康颐昭豫庄诚寿恭钦献崇熙皇太后。幸恭亲王府视疾。　　

○谕内阁、前据侍讲恽毓鼎奏倢■＜曰融＞■＜石木＞、顺天西路厅同知谢裕楷等赃劣各款。当谕令府尹胡燏棻确查。兹据查明覆奏。原倢■＜曰融＞■＜石木＞各节。或事出有因。或早经奏结。惟谢裕楷前在大兴县任内。颇滋物议。著开缺另补。朱凤藻即朱左泉前在三河县幕。声名甚劣。旋以河工候补人员。仍充幕友。殊属有违例章。著即行革职。驱逐回籍。不准逗遛。东路厅同知刘仲瑊误用朱凤藻为幕友。亦有不合。著交部照例议处。现月　　

○谕军机大臣等、御史潘庆澜奏、安徽水灾。皖北及淮徐一带饥民约十余万。沿途觅食。苦不堪言。皆由州县报灾不实。灾区轻重。与领款多寡。皆不相符。请饬速筹赈抚等语。上年江北一带水灾甚重。晶■宜经谕令该督抚等妥速赈济。若如该御史所奏。州县报灾不实。督抚凭报筹贿。办理未能核实。以致冬赈不周。春耕失业。殊负朝廷轸恤民艰之意。著刘坤一、邓华熙、严饬各属。认真查勘。迅速赈抚。并将报灾不实州县。据实奏倢■＜曰融＞■＜石木＞。原摺均著摘钞给与阅看。将此各谕令知之。现月　　

○御史潘庆澜奏、刑部现审各案。应由各司月终开单呈堂。分行五城饬各坊销票释犯。以免暒滟它累。得旨、著刑部

酌核办理。　　

○又奏、获盗请奖各案。旧限三名。请量为变通。并案计算。下部知之。　　

○丙寅。谕军机大臣等、有人奏、天津设有国闻报馆。咸谓系北洋水师学堂总办道员严复合股所开。本年三月闲归日本人经理。而水师学生译报如故。请饬查禁等语。国闻报馆如系中国人所开。不应借外人为护符。如已归日本人经理。则不应用水师学生代为译报。著王文韶查明该报馆现办情形。及道员严复有无与外人句串之事。据实具奏。原片著钞给阅看。将此谕令知之。寻奏、遵查道员严复被倢■＜曰融＞■＜石木＞各节。查无其事。应恳免其置议。仍谕饬严复并学堂学生等。嗣后不得再有只字附登报馆。以自取戾。报闻。摺包　　

○宗人府奏、世管佐领保衡因手颤请开去献爵章京。得旨、保衡著准其停止献爵差使。仍留佐领世职。　　

○御史杨深秀奏、山西商务局绅贾景仁劣奣＜虘阝＞亦多端。请加惩处。得旨、总理各国事务王大臣查核办理。寻奏、贾景仁系晋抚胡聘之所保。请饬查覆。不准徇隐。该员既经查办。自不应令与洋商画押。以昭慎重。依议行。　　

○湖广总督张之洞等奏、湖北试办工艺。附于蚕桑局兼理。以节经费。下所司知之。摺包随手　　

○又奏、遵筹教养事宜。于湖北省城设立农务工艺学堂。汉口设立劝工劝商公所。以开风气而阜民生。下所司知之。　　

○以理藩院左侍郎清锐为满洲繙译会试正考官。内阁学士崇勋为副考官。外记　　

○以捐修石桥。予湖北荆门州贡生苏鼎昌建坊。　　

○丁卯。上奉慈禧端佑康颐昭豫庄诚寿恭钦献崇熙皇太后。幸恭亲王府视疾。　　

○谕内阁、此次吏部带领引见拣选举人。除引见未到之李为衡等九员。著吏部照例办理外。其鹤龄等四百五十员。俱准列入一等。照例以知县签掣各省试用。全禄等二十八员。俱准列入一等。以知县签掣两河试用。　　

○以遵命捐赈。予湖北汉阳县学附生宋康复为其故父母建坊。　　

○戊辰。谕军机大臣等、电寄张汝梅、电悉。尤成章三营。著准其移扎甯海州孟良口。以资弹压。此股游勇从何处散出。情形如何。著查明详覆。电寄　　

○都察院奏、各省举人以即墨县圣像被毁。君■羊起公愤联名呈诉。请归并前奏核办。御史文悌奏、德人作践孔庙。亟宜评断赔修。得旨、此事详细情形。经总理各国事务衙门电查。尚未据该省电覆。仍著该衙门电催。查覆到日。应如何诘问之处。即行斟酌办理。　　

○己巳。谕内阁、此次新贡士覆试。列入一等之夏同和等八十四名。二等之萧开甲等一百二十名。三等之孙光祖等一百四十四名。俱著准其一体殿试。　　

○福州将军兼船政大臣裕禄奏、元凯练船修改工竣。下部知之。摺包随手　　

○热河都统寿荫奏、防御记名佐领降补领催麟章才堪造就。请开复原官原衔。得旨、麟章著不准开复。　　

○以办理营务始终奋勉。予热河兵备道湍多布、协领全龄军机处存记。摺包　　

○庚午。以拏获合水等县谋逆首盗出力。予甘肃五品军功陈富贵等四员升叙。摺包　　

○以阅伍未考。遽请病假。休致河南光州营守备周占魁。

摺包

　　

○以侵冒饷粮。已革甘肃北川营都司周大馥发新疆效力赎罪。　　

○辛未。上诣颐和园乐寿堂问慈禧端佑康颐昭豫庄诚寿恭钦献崇熙皇太后安。至己卯皆如之。外记　　

○谕内阁、前因开缺广西思恩府知府周天霖。据谭钟麟、史念祖、于年终出具考语。大相悬殊。当经谕令黄槐森、许振祎、确查具奏。兹据该抚等先后覆陈。黄槐森称其廉谨有为。品能率属。许振祎亦称其才具颇优。措置裕如。与谭钟麟考语大致相符。周天霖著仍以知府用。现月　　

○翰林院奏、编修李桂林等以即墨文庙一案。请速责德使惩办。以维圣教而平人心。得旨、该衙门酌办。　　

○壬申。湖南巡抚陈宝箴奏、长沙等府旱灾办赈事竣。出力人员请奖。得旨、准其择尤酌保毋许冒滥。　　

○又奏、赈捐请奖限满。捐生履历任不能齐。请展限补奖。得旨、准其展限半年。　　

○以亏款延缴。革已故署广东顺德县知县严崇德职。提属勒追。摺包　　

○以功在桑梓。予故云南临元镇总兵李明惠于湖南新甯县本籍建立专祠。从湖南巡抚陈宝箴请也。摺包　　

○癸酉。上奉慈禧端佑康颐昭豫庄诚寿恭钦献崇熙皇太后幸火器营阅操。至乙亥皆如之。　　

○谕军机大臣等、现在德国亲王来京觐见。著派世续照料一切。洋务　　

○礼部以京旗驻防繙译会试中额请。得旨、京旗取中三名。驻防取中四名。现月　　

○以奉军剿办昭乌达盟窜贼出力。予武职补用护军参领护军校乌勒兴额等十二员。文职同知马籀图等二员奖叙。统带官记名总兵胡喜志、记名协领佐领德克登额军机处存记。摺包　　

○以练达勤敏。卓有吏才。准已革奉天铁岭县知县荣禧、送部引见。　　

○甲戌。谕军机大臣等、德国亲王不日来京。荣禄现在请假。所有地面弹压事宜。著派英年妥为照料。洋务　　

○又谕、电寄祥亨等、电悉。沙市客民烧毁洋房。是否新关房屋。著将启衅根由查明电复。并著该署督派员会同关道迅速办理。毋得因循玩视。致酿事端。电寄　　

○黑龙江将军恩泽等奏、开办汤旺河观音山两处荒厂。报闻。摺包　　

○以纵役殃民。卸篆潜行。革黑龙江呼兰同知钟秀职。并讯办。　　

○乙亥。署吉林将军延茂奏、假满病剧。请开署缺。得旨、著再赏假一个月。毋庸开缺。病痊后速即视事。以副委任。摺包　　

