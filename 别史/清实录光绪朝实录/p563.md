<!-- { "loadSidebar": true } -->
○又谕、有人奏、浙西客民恃众滋事请豫筹安辑以弭衅端一摺。据称浙西乱定之后。田多荒芜。大吏设法招垦。各县设有客民保甲委员。每乡造有户册。定章非不周密。积久视为具文。任意流徙。莫可稽查。二十年来。党类愈众。鱼肉土著。习为故常。又有捕鱼放鸭等船。与客民同为一类。种种不法。层见叠出。客民所垦之田。从未清丈升科。编入额徵。与土民同完赋税。且客民按亩抽派。集有公费。委员利其财贿。土客争讼之案。每至经岁不结。土民控诉无门。亦将铤而走险等语。浙西客民。著籍已久。该地方官果能绥集得宜。何至土客寻仇。积成隐患。著廖寿丰妥定安集客民章程。责成各州县实力筹办。遇有土客之案。务须办理持平。不准稍涉偏袒。另片奏、归安县徵收钱漕。差役勒索陋规各节。并著廖寿丰确切查明。如有前项弊端。即行一律禁革。以苏民困原摺片均著钞给阅看。将此谕令知之。现月　　

○又谕、电寄宋庆等、据奏二十七日毅铭等军。攻克太平山等语。此次毅军诸将。督率兵勇。奋勇力战。前后夹攻。夺踞山险。使海城倭贼夺气。宋庆等调度有方。诸将同心用命。深堪嘉尚。宋庆留宋得胜等营备御后路。仍督马玉昆等三军进剿。筹办均合机宜。惟盼会攻海城。续得捷音。以慰廑注。电

寄

　　

○又谕、电寄谭钟麟、昨闻澎湖见有倭船。台湾水线已断。业经电令谭钟麟、传谕唐景崧严备。台湾孤悬海中。饷需不继。关系匪轻。户部所拨银一百万。设台湾不能汇兑。祇能汇到福建。应如何设法运解。著谭钟麟妥筹办理。刻下贼情如何。著即电覆。电寄　　

○壬寅。世祖章皇帝诞辰。遣官祭电称、长山岛有倭船三只。向登州开炮。旋向东奉先殿。　　

○谕军机大臣等、电寄李秉衡、二十八日去。又据王文韶接登州电。探得八角口有倭船十只。湾子口又有三船。均距登州不远等语。敌船驶向登州。意图窥伺。著李秉衡饬令夏辛酉加意严防。勿稍松劲。闻甯海贼已退去。是烟台西路。已无贼踪。登州后路。无虞抄截。所有丁槐及李占椿等军。应如何分路进剿之处。著该抚妥筹调度。电寄协修官赖际熙恭纂　　

帮总纂官程棫林恭辑监修总裁世恭阅二十签三月十九日正总裁那月日专司藳本陆恭覆阅癸丑八月二十四日　　

徐月日　　

荣月日副总裁唐月日　　

宗室宝恭阅六月初四日

　　

陈恭阅三签六月十八日　　

熙月日　　

郭恭阅一签七月初八日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之二百六十一　　

光绪十四年。戊子。十一月。戊申朔。上诣仪鸾殿问慈禧端佑康颐昭豫庄诚皇太后安。至癸亥皆如之。内记　　

○谕内阁、托伦布奏、军台废员。由配脱逃。请旨饬缉究办一摺。已革游击田福志。胆敢由配脱逃。该都统已咨行邻境缉拏。难保不私回原籍。或潜行来京。著广西巡抚、步军统领衙门、顺天府、五城御史、一体严拏。务获究办。现月　　

○以拏获瑞州匪徒谢代一等出力。予江西补用直隶州知州新喻县知县朱宝常等、升赏有差。摺包　　

○己酉。谕内阁、汪鸣銮奏、敬举绩学耆儒。吁恳恩施一摺。广东在籍绅士知府衔陕西补用直隶州知州张其＜曾羽＞、国子监监丞衔举人金锡龄、增贡生刘昌龄、砥行通经。品端学赡。均堪矜式士林。张其＜曾羽＞加恩著赏给四品衔。金锡龄著赏给光禄寺署正衔。刘昌龄著赏给翰林院待诏衔。另片奏、荐举笃实廉勤之教职等语。韶州府教授潘履端、潮州府教授黄寅阶、石城县训导严其琛、均著赏给国子监助教衔。以示奖励。现月　　

○谕军机大臣等、御史何玉福奏、京师护城河工程。请归入沟渠河道岁修案内随时修筑等语。著工部议奏。现月　　

○甘肃新疆巡抚刘锦棠奏、哈密回子亲王沙木胡索特。感受足疾。呈请暂缓进京朝贺。允之。摺包　　

○又奏、记名提督黄万鹏等二十二员。均在新疆带队。叠著战功。边防熟悉。请准留甘肃新疆补用。如所请行。摺包　　

○广西巡抚沈秉成奏、新设镇边县尚无廪额、请仍于镇安府学拨出廪缺二名。归镇边县永为定额。四年一贡。以符定制。其湖润寨、下雷土州、两处文武童。历由镇安府学额酌拨取进。今改属归顺直隶州。拟请于镇安府学内拨出文武各二名。并入归顺直隶州学额。为湖润下雷文武童登进之路。并请加归顺文武学额各二名。以资鼓舞。下部议。摺包　　

○以玩视邮政。革甘肃新疆候补知县冯森楷职。摺包　　

○以品行卑污。革甘肃新疆前署迪化城守营守备陕西补用参将邓得胜职。摺包　　

○以恃符妄为。革在籍广东候补知县王镜澜职。摺包　　

○以亏短银两。革浙江前淳安县知县李诗、前任缙云县知县陈泰职。并勒追。摺包　　

○庚戌。以灵应夙著。颁热河滦平县鞍匠屯街龙神庙扁额。曰泽周燕乐。现月　　

○热河都统谦禧奏、派拨驻防练军。巡查蒙古交界地方。以资控制。报闻。摺包　　

○福建台湾巡抚刘铭传奏、威定轮船在澎湖洋面遭风触礁沉没。署澎湖右营都司李培林驰救。全活五十余人。恳核给奖叙。如所请行。摺包　　

○两广总督张之洞等奏、粤省归还第五次洋款。递年不敷镑价。请于粤海关六厂洋药税或六成洋税内拨补。以归有著。下部议。摺包　　

○予因公在洋溺毙。台湾委员浙江候补巡检吴守植、外委严登榜、优恤。摺包　　

○辛亥。谕内阁、刚毅奏、特参专阃大员。贪劣多端。难资统率一摺。山西太原镇总兵何鸣高。办事任性。信用私人。兼有扣饷旷粮情事。实属贪利营私。难膺阃寄。何鸣高著即行革职。现月　　

○又谕、刚毅奏、请饬催总兵赴任等语。山西大同镇总兵张树屏。前经赏假回籍就医。早经假满。著安徽巡抚传知该总兵。迅速赴任。以重职守。现月　　

○谕军机大臣等、有人奏、知县贪劣昭著。违例徵收。请饬查办一摺。据称直隶安肃县知县叶常芳、信任私人。盗卖官地。并扣留书院膏火。南乐县知县恭寅。倚任书吏。于差徭之外。另立公费名目。并荒歉不准蠲缓各等语。所奏如果属实。亟应从严参办。著李鸿章按照所参各节。确切查明。据实具奏。毋稍徇隐。原摺著钞给阅看。将此谕令知之。寻奏、遵查安肃县知县叶常芳、南乐县知县恭寅、被参各款。均无实据。并饬属将南乐差役章程妥定办法。报闻。现月　　

○云贵总督岑毓英等奏、云南临安府属纳楼滋事土族普应昌。现经拏获正法。下部知之。摺包　　

○署河东河道总督吴大澂奏、抢办上南河厅荥阳险工一律平稳。下部知之。摺包　　

○山西巡抚刚毅奏、本届冬防。于照常布置之中。兼顾边境。报闻。摺包　　

○以记名总兵林成兴为山西太原镇总兵官。现月　　

○以捐办河工铁路铁车。予河南候补道何维楷交军机处存记。摺包　　

○壬子。谕军机大臣等、庆裕等奏、请饬拨东三省来年的饷。并请催欠饷一摺。东三省己丑年的饷。应拨奉天银二十六万两。吉林银七万九千二百两。打牲乌拉银三万三千六百八十两零。黑龙江银十七万七千一百九十二两零。著户部照数指拨。令该督抚等如数筹解。毋许迟延。并于报解之时。分晰奉天吉林打牲乌拉黑龙江各款目。以免牵混。至直隶等省欠解东三省的饷。暨历年欠饷。著李鸿章、曾国荃、卞宝第、崧骏、陈彝、德馨、张曜、倪文蔚、效曾、按照单开数目。赶紧筹措。务于年内解清。以济要需。原单均著钞给阅看。将此由五百里谕知李鸿章、曾国荃、卞宝第、崧骏、陈彝、德馨、张曜、倪文蔚、并传谕效曾知之。现月　　

○福建台湾巡抚刘铭传奏、承办台湾铁路委员李彤恩病故。商股观望。请改归官办。以裨海防。如所请行。摺包　　

○又奏、前后山番匪分别剿抚。地方业臻平静。所有调派各军。应即分别撤回。以重防务。下部知之。摺包　　

○予积劳瘴故台湾副将臧得成、萧文典、守备朱家齐、如军营立功后病故例优恤。阵亡游击丁广龄、伤亡五品军功王智礼、并分别照例优恤。摺包　　

○癸丑。庄顺皇贵妃忌辰。遣官祭园寝。　　

○谕内阁、御史何福堃奏、汉司员班次壅滞。酌拟修款。设法疏通一摺。著吏部议奏。现月　　

○以擅留俄众在境。革黑龙江协领德升职。发往军台效力赎罪。　　

○以解犯脱逃。革吉林云骑尉文升职。　　

○勾到直隶热河山东情实罪犯。停决直隶斩犯一人。山东斩犯六人。余六十八人予勾。现月　　

○甲寅。遣官祭先医之神。照例　　

○乙卯。以神灵显应。颁顺天宝坻县关帝庙扁额。曰福芘泉州。龙神庙扁额。曰泽普秦城。城隍庙扁额。曰三辅占丰。

现月

　　

○钦奉慈禧端佑康颐昭豫庄诚皇太后懿旨。御史屠仁守奏、报效一途。急宜停止。所称报效万金。其营谋关通。常三数千金不等。而副都统恩佑乾没独多等事。是否属实。著总理海军事务衙门王大臣确查具奏。原摺著钞给阅看。寻奏、各员捐呈投递。与恩佑初不相涉。实无乾没确据。现定拟章程。以严收捐之限。一俟臣衙门入款如常。海防有恃。即将收捐一项停止。钦奉懿旨。依议行。现月　　

○直隶总督李鸿章奏、因病恳请续假。得旨、览奏殊深廑念。著再赏假一个月。务当善求医药。妥慎调理。摺包　　

○两江总督曾国荃奏、南字选锋等营。分扎要隘。关系江防。又值灾歉。伏莽甚多。防务尤要。该军统领记名提督刘青煦。现丁母忧。拟请暂留营次。循案给假。俟防务稍松。再行奏令回籍补制。如所请行。摺包　　

○以办事和衷。赏奥国驻上海领事夏士宝星。摺包　　

○以被控有案。革新疆补用游击秦上标职。并讯办。摺包　　

○以滥刑毙命。革四川＜闲＞州知州王锡镛职。摺包　　

○勾到朝审情实罪犯。停决绞犯一人。余四人予勾。现月　　

○丙辰。以神灵显应。颁浙江天台县关帝庙扁额。曰赤城显佑。于潜县韦驮神扁额。曰福佑替城。并颁河南鲁山县城隍庙扁额。曰鲁阳保障。现月　　

○礼部奏、册封瑾嫔珍嫔。册文是否改用太监宣读。钦奉慈禧端佑康颐昭豫庄诚皇太后懿旨。著改用太监宣读。摺包　　

○军机大臣等奏、明年二月恭逢归政大典。除业经归复旧制各事。毋庸另议外。现在应办之事。有应归复旧制者。有仍应暂为变通者。谨拟条目。恭候钦定。钦奉懿旨。依议。现月　　

