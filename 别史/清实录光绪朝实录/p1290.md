<!-- { "loadSidebar": true } -->
光绪三十四年。戊申。五月。庚子。谕军机大臣等、升允奏、山西藩司玩视协饷。请饬部严议一摺。甘新协饷。关系边防要需。何得任意推诿。著宝棻严饬藩司丁宝铨、竭力筹解。以济边饷。傥意存推延。贻误军需。定行照例议处。升允指名请对调藩司。亦属不合。应毋庸议。原摺著钞给宝棻阅看。现

月

　　

○又谕、交委散秩大臣珠尔杭阿、弹劾官吏。朝廷设有专官。该大臣本无纠察之责。乃举地方案件。率行奏陈。殊属冒昧。且外官贤否。又岂该大臣所能深悉。其为受人嗾使。形奣＜虘阝＞亦显然。著传旨申饬。原摺掷还。现月　　

○陕甘总督升允奏、酌加茶票三百六十张。以裕课厘。下度支部知之。摺包　　

○以亏款延缴。已革署甘肃武威县知县赵鋐、籍产备抵。

摺包　　

○予故都司胡连福等议恤。摺包　　

○辛丑。御史赵炳麟奏、我朝财政之散。实由于财权之纷。各部经费。各部自筹。各省经费。各省自筹。度支部臣罔知其数。至州县进款出款。本省督抚亦难详稽。无异数千小国。各自为计。蒙蔽侵耗。大抵皆是。请统一财权。整理国政。下会议政务处议。寻奏、所奏深合立宪国通例。自应酌量筹办。拟请饬下各该督抚。先行查明出入各款。并将国税地方税。分别核定。咨明度支部会同臣处、汇拟切实可行章程。请旨颁行各省。分期照办。至限年设立主计官一节。暂可毋庸置议。从之。　　

○以故一等男爵萧孚泗之孙萧年玉袭爵。　　

○以广西股匪肃清。予补用副将戴庆有以总兵记名肬■闲放。赏补用游击董超振勇巴图鲁名号。摺包　　

○壬寅。浙江巡抚冯汝骙奏、浙省划分警区。改订局制饷章。筹设＜目辟＞行＜匧心＞口＜韦未＞＜夗贝＞生科清道处施医院各事宜。下民政部知之。摺包　　

○蠲免云南鲁甸、禄劝、两厅县被水田亩条粮。摺包　　

○癸卯。御史史履晋奏、礼学馆宜专派大臣管理。与法律馆汇同商订。以维礼教而正人心。下政务处议。寻奏、古人制治。以礼为本。以刑法为末。其范围不同。其条目亦异。所请会同法律大臣商订一节。似多窒碍。惟有责成礼部博访通儒。妥慎修订。毋庸另派大臣管理。从之。　　

○农工商部会奏、请变通新定矿章。及筹议畿辅农田水利办法。均依议行。摺包　　

○邮传部奏、筹画扩充电政。费增利减。商力不支。拟归官办以恤商艰。报闻。摺包　　

○山西巡抚宝棻电奏、拟举刘绍邺来京。恭候传诊。得旨、著毋庸前来。电寄　　

○湖广总督陈夔龙奏、襄河水涨。飓风两次为灾。沈失货物淹毙人口甚夥。船只房舍。损失不可胜计。派员会同商董查勘抚恤。得旨、著督饬官绅。将善后事宜。详细考察。妥慎筹办。摺包　　

○又奏、请将宜昌府通判。移驻东湖县属之鸦雀岭。以资控驭。下吏部议。摺包　　

○以亏款延缴。革已故署广西宾州知州白玉书职。与已革署龙胜通判高藩、分别提属勒追。摺包　　

○予因公殒命。前署广西明江同知游和绘、署宜山县理苗县丞黄鋆、照军营积劳病故例优恤。摺包　　

○以遵命捐办女学。予前广西太平思顺道庄蕴宽为其故母建坊。摺包　　

○豁免云南沾益、镇南、师宗、三州县被旱被水被雹田亩条粮。摺包　　

○豁除练兵处操场、借用昌平州属仰山洼地方田亩额徵钱粮。摺包　　

○甲辰。谕军机大臣等、电寄陈夔龙。电悉。著该督传知江西护抚。饬吕用宾迅即来京。由内务府大臣请旨候传。电寄　　

○考察宪法大臣于式枚奏、宪法自在中国。不须求之外洋。中法皆定自上而下奉行。西法则定自下而上遵守。尝取各国条文。逐处参校。有其法为中国所已有而不须申明者。有其事为中国所本无而不必仿造者。有鄙陋可笑者。有悖诞可骇者。有此国所拒而彼国所许者。有前日所是而后日所非者。固缘时势为迁移。亦因政教之歧异。夫国之所以立者曰政。政之所以行者曰权。权之所归。即利之所在。定于一则无非分之想。散于血■乣则有竞进之心。其名至为公平。其势最为危险。行之而善。则为日本之维新。行之不善。则为法国之革命。是故立宪必先正名。名正然后分定。于西法不必刻画求似。但期于中正无弊。切实可行。如此乃可以释君■羊疑而弭后患矣。下宪政编查馆知之。摺包　　

○东三省总督徐世昌等奏、江省幅员辽阔。亟应添设民官。以资治理。酌拟增改道府厅县办法。缮单具陈。下会议政务处议。寻议添设黑龙江爱珲呼伦贝尔道员二缺。黑河胪滨佛山嫩江知府四缺。爱珲呼玛漠河呼伦宝韦萝北武兴讷河布西甘南直隶同知十缺。舒都乌云车陆春源直隶厅通判四缺。诺敏鹤冈林甸通北铁骊知县五缺。改黑水海伦直隶厅同知、设龙江海伦知府二缺。并裁撤墨尔根呼伦贝尔爱珲副都统三缺。加爱珲呼伦贝尔道员参领衔。从之。　　

○以武科乡举重逢。赏前甘肃肃州镇总兵田在田太子少保衔。　　

○以衰病乞退。予正黄旗防御正鸿润、原品休致。赏食全俸。　　

○再拨仓米二万石、交顺天府续办平粜。　　

○乙巳。谕军机大臣等、有人奏、山东栖霞县知县谢宗夏、罔利虐民。人言啧啧等语。著袁树勋按照所倢■＜曰融＞■＜石木＞各节。秉公确查。据实具奏。原片著钞给阅看。寻奏、遵查谢宗夏操履廉洁。办事认真。确无罔利虐民之事。惟人地不甚相宜。应请开缺另补。以重地方。如所请行。　　

○上以夏至。祭地于方泽。自是日始、斋戒三日。　　

○丙午。谕军机大臣等、有人奏、滦州一带。煤苗尚旺。请饬北洋大臣。派员迅速开办等语。著杨士骧按照所陈。妥筹办理。原片著钞给阅看。现月　　

○又谕、绥远城等处。垦务紧要。所有沿边道厅以下各官。遇有应办开垦事宜。均著归信勤节制。现月　　

○给事中李灼华奏、筹复海军。宜先设海军学堂。暨船舰枪石滟驳各学堂。增置练船。派员留学。以储人材。下会议政务处议。摺包　　

○甯夏副都统志锐奏、外人游历。流弊宜防。五印度国既奴隶。人亦伧荒。来游人员。绝无所事。一意煽惑回缠。勒索供应。似当示以限制。不与护照。下外务部知之。摺包　　

○调外务部右侍郎汪大燮为仓场侍郎。未到任前。以内阁学士吴郁生署理。以外务部左丞梁敦彦为外务部右侍郎。现月　　

○予故仓场侍郎李绂藻恤典如例。现月　　

○赏学部银七万两。修建衙署。现月　　

○丁未。孝恭仁皇后忌辰。遣官祭景陵。　　

○以京师得雨尚未沾足。遴选僧道设坛祈祷。遣礼亲王世铎诣大高殿。醇亲王载沣诣觉生寺恭代祈祷行礼。贝勒载润诣时应宫。贝勒载洵诣昭显庙。镇国公溥佶诣宣仁庙。镇国将军载＜目辟＞暒甫久＜夗贝＞诣凝和庙。贝勒载涛诣黑龙潭。镇国公毓亨诣白龙潭。拈香。现月　　

○江甯将军清锐奏、请将监追贻谷赃款。兴办八旗工艺。报闻。摺包　　

○东三省总督徐世昌等奏、就练兵公所改设宪兵学堂。酌拟试办章程八条。设立讲武堂。缮具暂行章程三十六条。均下部知之。摺包　　

○又奏、设立吉江两省电蝱滟戋。兼筹修腹地蝱滟戋路。并推广电话。以杜漏卮而慰商望。下邮传部知之。摺包　　

○又奏、奉省设立农事演说会。暨植物研究所。下农工商部知之。摺包　　

○又奏、考查蒙务情形。并拟派大员督办。以巩边疆而固藩服。允之。摺包　　

○江苏巡抚陈启泰奏、江苏省城。仿设存古学堂。以存国粹而造通才。下学部知之。摺包　　

○又奏、在籍郎中曹元弓滟＜兪＞滟弓、笃志经学。著有礼经校释二十二卷。敬谨呈进。请奖给清秩。以劝士林。得旨、书交南书房阅看后。再行请旨。摺包　　

○拨吉林汤原、大通、两县所属江北地方、及依兰府属之插花地、归黑龙江管辖。从东三省总督徐世昌等请也。摺包　　

○以翰林院侍读学士锡钧为翰林院学士。现月　　

○戊申。夏至。祭地于方泽。遣礼亲王世铎恭代行礼。现

月

　　

○两江总督端方等奏、徐州丰县风雹为灾。以致城楼城墙民房。同时倒塌。压毙多命。现饬查明抚恤。勘估筹修。得旨、著妥为抚恤。毋任失所。摺包　　

○己酉。东三省总督徐世昌等奏、吉林举办清赋。续行勘竣宾州厅、长寿县、五常厅、双城厅、双城堡、五属浮多地亩。奏请升科。又奏、吉省交代例限。拟请分别新案旧案。酌量变通办理。以期核实。并下度支部知之。摺包　　

○以笃学励行。赏贵州贵阳在籍湖南。大挑知县丁泽安、内阁侍读衔。摺包　　

○庚戌。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。诚勋额勒浑奏、蒙古各旗君■羊被雪成灾恳恩抚恤一摺。本年蒙古地方。春雪过大。又复狂风时作。察哈尔镶白等旗。及陆军部左右两翼商都牧君■羊等处。人畜被灾甚重。颇多损伤。蒙民当此困苦。轸念实深。著赏给帑银五万两。由度支部给发。交诚勋等派委妥员。按照所属灾区。查明户口。察看轻重。分往散放。务使实惠均沾。毋任失所。用副朝廷抚恤蒙艰之至意。现月　　

○又谕、礼部奏、万寿圣节礼仪一摺。著在仁寿殿行礼。停止筵燕。现月　　

○又谕、前据江苏巡抚陈启泰、奏进在籍分部郎中曹元弓滟＜兪＞滟弓。所撰礼经校释一书。当交南书房阅看。兹据奏称、该员所著礼经校释。疏通证明。持论颇多可采。后附礼经纂疏序。于礼学源流。言之綦详等语。曹元弓滟＜兪＞滟弓著加恩赏给翰林院编修。用示嘉奖。原书著发交礼部礼学馆。以备倢■＜曰融＞■＜石木＞考。　　

○又谕此次验看之办学期满。翰林院庶吉士许承尧著授职编修。　　

○翰林院侍讲学士朱福诜奏。时局日艰。请开设议会、以维国势而固人心。下宪政编查馆知之。　　

○河南巡抚林绍年奏。已故淅川厅教谕余梦龄、请入祀乡贤祠。下礼部议。　　

○东三省总督徐世昌等奏、采买貂皮。请饬部准照作价。允之。　　

○改铸陆军部统辖两翼。牧君■羊总管等关防。　　

○命署吉林提学使吴鲁、署贵州提学使柯劭忞、来京。派在学部丞倢■＜曰融＞■＜石木＞上行走。以军机处领班三品章京曹广桢为吉林提学使。翰林院编修陈骧以道员用。署贵州提学使。　　

○以老病乞退。予三姓正白旗佐领法隆阿原品休致。赏食全俸。　　

