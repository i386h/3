<!-- { "loadSidebar": true } -->
○谕军机大臣等、张之洞等奏、逆党图谋不轨。派营剿办一摺。康有为大逆不道。久稽显戮。其逆党唐才常等、胆敢潜匿上海。创设自立会。散放富有票。句结各处会匪。意图煽惑人心。扰乱大局。览所奏种种悖逆情形。实堪发指。除沿江沿海一带已饬各该督抚严拏惩治外。该逆穷凶极恶。难保不遣其余党。于北五省地方放票句结。希图一逞。且摺内所指该逆已派人纠合大刀会。并逆党孙汶。已到山东。至湖北襄阳等处。界连豫省。年来旱荒。饥民血■乣多。亦有会匪开堂放飘之事。并查有匪首潜往河南信阳州一带。谋劫北上诸军军火情事。是该逆党与实繁有徒。其句引山东河南会匪。已有明证。＜圭黾＞滟兄直隶山东正值拳匪滋事。陕西亦有饥民。傥该逆匪等句串一气。互为声援。一朝窃发。其祸曷可胜言。著李鸿章、袁世凯、锡良、裕长、端方通饬所属。严密稽查。认真拏办。如果该州县能将放票句结之首要匪徒拏获。余党解散。消患无形。准其从优保奖。傥因循疏纵。漫无觉察。以致养痈贻患。定即严加惩处。决不宽贷。此事关系重大。李鸿章等务当密速饬办。随时查察考核。不得以接奉谕旨恭录通行。遂为了事。原摺均著钞给阅看。将此由六百里谕知李鸿章、袁世凯、锡良、裕长、并传谕端方知之。寄谕　　

○又谕、丁振铎奏、请派文武大员督办云南团练。并令各省协济饷械各摺片。滇省界连缅越。敌人窥伺。自应精练民团。以辅兵力之不足。所请派云南藩司李经羲、记名提督前贵州古州镇总兵丁槐、总办云南通省团练之处。均著照所请行。惟滇省瘠远。需用饷械。专赖各省协济。著刘坤一、张之洞、奎俊、德寿、各就该省制造局各项枪械。设法宽为拨济。毋任缺乏。新旧协滇各饷。仍须源源分解。以固边防而维大局而维大局。原摺片均著钞给阅看。将此由六百里各谕令知之。寄谕　　

○又谕、本日据袁世凯电奏、山东防务紧要。请调夏辛酉一军回东等语。著廷雍体察近日保定情形。如果直隶各军已敷分布。即令夏辛酉调回山东。以备战守。将此由六百里各谕令知之。寄谕　　

○又谕、岑春火滟宣奏、请将现到潼关各军扼要分扎等语。江西安徽两省入＜目辟＞行＜匧心＞口＜韦未＞＜夗贝＞各军。均已驻扎潼关。现值陕省年岁荒歉。诸物腾贵。兵丁就食维艰。著程文炳详查关外地方情形。将已到及续到各军。分扎灵宝陕州及河洛一带。严密防守。但期联络一气。毋庸鹿＜虘阝＞囷聚一处。庶几兵民两便。原片著钞给阅看。将此由六百里谕令知之。寄谕　　

○又谕、岑春火滟宣奏、洪洞县武举杜锡恩以旗兵毁门入室枪伤眼角喊告。查看属实等语。著神机营全营翼长苏噜岱将杜锡恩喊告之旗兵二名。查明交出。由岑春火滟宣质讯明确。奏请惩办。嗣后如再有兵丁沿途滋扰情事。定惟桂祥、苏噜岱是问。寄谕　　

○又谕、电寄德寿、盛宣怀电奏、广东惠州地方土匪肆扰。股数血■乣多等语。此事德寿何以尚未奏报。究竟情形若何。著即行电覆。一面调派得力将官。督率营勇。迅速扑灭。毋任蔓延为要。电谕　　

○又谕、电寄刘坤一、电悉。刘光才著即速赴大同镇本任。毋庸前来行在。电谕　　

○大学士荣禄奏、各国以所部围攻使馆之嫌。不准接待。碍难入京会。议拟趋谒行在。稍申犬马恋主之忱。得旨、前已有旨令该大学士前赴行在入直办事矣。摺包　　

○两江总督刘坤一奏、淮阳徐州两镇。各添募两营。以护运道而顾边防。又驻防沪军及制造局石滟驳队添募勇丁。均下部知之。摺包　　

○兼署云贵总督云南巡抚丁振铎奏、滇省南防吃紧。添募营勇。严为防范。并筹办西防团务。以杜外衅。得旨、仍著将西南各防。认真整顿。以固边圉。摺包　　

○又奏、滇事日棘。请饬督臣崧蕃迅速回任。以专责成。得旨、崧蕃已陛辞回任矣。　　

○又奏、个旧厂丁数万。忿夷聚血■乣。滇缅界务未清。诸多后患。请饬主议王大臣平情开谕。免激愤边民。致难措手。下所司知之。摺包　　

○江西巡抚松寿奏、遵办团练。请以丁忧在籍前陕西布政使李有棻充督办。允之。摺包　　

○调湖北巡抚于荫霖为河南巡抚。河南巡抚裕长为湖北巡抚。现月　　

○以勇丁缺额。革两江督标亲军管带都司周汝和职。　　

○以捐资助赈。予正白旗满洲员外郎都庆为其故生母、安徽合肥产道员张士瑜为其故继母各建坊。摺包　　

○是日驻跸太平县史村驿。随手　　

○丁巳。上奉慈禧端佑康颐昭豫庄诚寿恭钦献崇熙皇太后自史村驿启銮。　　

○湖广总督张之洞等奏、新设湖北夏口厅。由汉阳县分拨学额文九名。武八名。岁科递取文武公额各一名。廪增各七名。拔贡额一名。下部知之。摺包　　

○署陕甘总督魏光焘奏、镇迪道潘效苏、署乌什协副将汤咏山、熟悉甘肃情形。请调入关差委。允之。摺包　　

○河东河道总督任道镕奏、召募河防三营。以资守御。下部知之。摺包　　

○以前太常寺卿陈邦瑞为通政使司通政使。　　

○以遵命捐置义渡经费。予安徽舒城县职员张经黻为其故父母建坊。　　

○以捐修节孝祠。予安徽滁州节妇孙耿氏建坊。现月　　

○是日驻跸曲沃县侯马驿。随手　　

○戊午。上奉慈禧端佑康颐昭豫庄诚寿恭钦献崇熙皇太后自侯马驿启銮。　　

○谕内阁、此次銮辂西巡。经过各州县地方。已成旱象。小民困苦情形。殊深轸念。著锡良饬属查明被灾处所。酌量抚恤。所有本年钱粮。分别应徵应缓。奏明办理。现月　　

○署陕甘总督魏光焘奏、甘肃东南各属。水旱冰雹。晶■宜报偏灾。分别赈抚。得旨、即著饬属查明被灾轻重。分别妥筹赈抚。勿令一夫失所。摺包　　

○甘肃新疆巡抚饶应祺奏、奇台县、镇西厅、被旱。现筹抚恤。得旨、著饬属查明灾区。妥为抚恤。毋任一夫失所。摺

包

　　

○又奏、遵旨覆陈新疆运粮赴京。劳费过钜。以甯夏购运为省。下部知之。摺包　　

○伊＜覀之＞■牛将军长庚等奏、遵旨会筹边界联络攻守。互相援应各机宜。得旨、著即按照所拟各节。认真防守。以固边圉。现月　　

○以故吐鲁番札萨克回子郡王玛木特子头等台吉衔叶明和卓袭爵。摺包　　

○予故吏部左侍郎华金寿恤典如例。　　

○是日。驻跸闻喜县。翌日如之。随手　　

○己未。谕内阁、朕恭奉慈舆西幸。匆■心匆■心已两阅月。陵寝坛庙。久疏对越。每念及此。惄焉难安。著庆亲王奕劻于在京近支王贝勒等。敬谨派员前往东陵西陵太庙恭代致祭。其坛庙各处。著太常寺将应派各员。照例分派前往行礼。用表朕。尊祖敬宗昭告神祗之至意。现月　　

○又谕、英年奏、请将办差因循之知县惩处一摺。山西猗氏县知县王宝贤于所辖李汉村等处房舍。并未亲往查看。一切差务。亦未备办。实属任意因循。著先行摘去顶戴。以示惩儆。现月　　

○谕军机大臣等、刘坤一等合词吁恳事定回銮。先行宣示各摺片。此次拳教纷争。剿抚两难。以致衅启邻邦。震惊宫阙。朕恭奉慈舆。于枪林弹雨之中。仓皇西幸。中途跋涉蒙尘。艰苦万状。有为该督等所不忍闻者。朕驭下无方。业经引咎自责。并将办理不善之王大臣。分别重惩。原期和议速定。早日回銮。以安宗社而定人心。岂有甘就偏安。轻弃京师之理。惟现在奕劻李鸿章在京与各国使臣尚未开议。洋兵在京分段据守。即来往官民。尚难自便。若遽议回銮。试问是何景象。但使各国与中国真心和好。不夺我自主之权。勿强以所必不能行之事。一有成议。自当即日降旨。定期回銮。至目前巡幸长安。原系暂行驻跸。前降谕旨。意甚明晰。凡此不得已之苦衷。当为天下臣民所共谅。岂该督等老成谋国。尚未能仰体及此耶。此中机括。朕筹之已熟。该督等惟当谨守封疆。接济行在。朕实有厚望焉。将此由六百里谕令奕劻、李鸿章、绰哈布、寿荫、常恩、善联、刘坤一、张之洞、奎俊、许应骙、魏光焘、德寿、于荫霖、俞廉三、袁世凯、刘树堂、王之春、聂缉规、盛宣怀知之。寄谕　　

○又谕、奕劻奏、近日京城大概情形。并照录各国来函呈览各摺片。所请一体予以国电之处。已照拟办理矣。在京各衙门官员。暨各旗营弁兵人等所需俸薪钱粮。自应设法筹给。即著李鸿章将各近省应解京饷。赶紧催提应用。并准其由东西各省京饷过直隶河南境时。奏明酌量截留。以济要需。李鸿章计已到京多日。该亲王务当会商妥筹。将毋夺我自主之权。勿强我以必不可行之事。务为计及。随机因应。保全大局。是所厚望。将此由六百里谕令知之。寄谕　　

○又谕、户部奏、遵议端方奏请颁发帑银。改拨饷需。以备赈济一摺。本年陕西年岁荒歉。亟应筹备赈需。著照所请、将该省应解京二十五年烟酒等厘税、以及新海防捐输、共银二十万九千五百六十余两。准其截留备用。所拨各省协济银三十万两。即著江苏浙江湖北广东四川各督抚迅速如数筹解。毋稍迟延。至江苏截存海运漕粮。暨清江转运局采买米石。并著刘坤一、张之洞、督饬恽祖祁兼程趱运。迅达西安。勿误急需。原摺单均著钞给阅看。将此由五百里各谕令知之。寄谕　　

○又谕、电寄奕劻等、庆亲王奕劻著授为全权大臣。会同李鸿章妥商应议事宜。刘坤一、张之洞、均著仍遵前旨。会商办理。并准便宜行事。该亲王等务当往还函电熟商。折衷一是。勿得内外两歧。致多周折。是为至要。电谕　　

○又谕、电寄德寿、电悉。此起土匪。仍著督饬何长清等各营。合力痛剿。迅速扑灭。毋任蔓延。电寄　　

○庆亲王奕劻奏、咨商户部筹款。饬钦天监举办来年时宪书。报闻。摺包　　

○赏山西平阳府知府崇祥升任后换二品顶戴。予署赵城县知县高锜以直隶州知州补用。现月　　

○庚申。上奉慈禧端佑康颐昭豫庄诚寿恭钦献崇熙皇太后自闻喜县启銮。　　

○谕军机大臣等、此次洋兵进城。在京文武大小各员。如有矢志殉国。临难捐躯者。亟应予旌扬。以彰忠节。著留京办事大臣昆罔等会同顺天府详晰确查。奏明请旨办理。仓场侍郎长萃、刘恩溥、现在何处。著一并查明具奏。将此各谕令知之。寄谕　　

○又谕、电寄于荫霖、于荫霖现已调补行河南巡抚。该省地方紧要。著即日交卸。迅速赴任。妥筹办理。毋稍延缓。湖北巡抚。著张之洞暂行兼署。电谕　　

○调兵部右侍郎李殿林为吏部左侍郎。以内阁学士陆宝忠为兵部右侍郎。现月　　

