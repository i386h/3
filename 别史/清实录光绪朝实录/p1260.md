<!-- { "loadSidebar": true } -->
○壬辰。谕内阁、上年降旨禁烟。谕令政务处详定章程。凡官员吸食鸦片。准其自行陈请。限期戒断。朝廷体恤臣工。应如何感块奋发。力祛沉痼。乃时逾半年。详加考察。内外大臣如睿亲王魁斌、庄亲王载功、都御史陆宝忠、副都御史陈名侃等、积习未除。情形显著。似此因循怠玩。即立予严惩。亦何足惜。姑念宣力有年。将所任差缺。照章先行派员署理。如能迅速戒断。仍准照旧供职。至京外各衙门大小文武官员。前经予限六个月。恐亦未能一律切实遵行。朝廷法外施仁。著自此次降旨之日始。再行展限三个月。一体戒除净尽。内外文武各大员。凡有嗜好者。仍迅即照章自行陈明。其余京外文武各官。仍著各部院堂官。各直省将军督抚。各旗营都统等。督饬属员。实力奉行。毋得悠忽自误。傥或始终怙过。或畏难中止。逾限未能戒断。即著按照定章。惩处不贷。毋谓宽典可屡邀也。现月　　

○又谕、松寿奏、特倢■＜曰融＞■＜石木＞文武不职各员一摺。福建泉州府知府严良勋、操守不谨。声名平常。候补知府丁惠钊、朋比招摇。蒙混取巧。张弧、狂妄任性。遇事蒙混。分省知府何思诚、居心贪诈。声名狼藉。德化县知县余鹤鸣、办案草率。不洽舆情。武平县知县程祖伊、识闇才短。操守平常。署福清县知县马良基、貌似有才。操守不谨。前署龙溪县知县候补通判左元成、舆论不孚。操守难信。署惠安县知县居镜生、办事竭蹶。贻误地方。试用知县卢承铭、遇事蒙混。操守难信。前署惠安县知县温士龚、不理民事。操守平常。候补知县陈家溎、罔恤民艰。遇事苛扰。陆藻章、办理茶税。诸多不实。捐升知县达明阿、遇事把持。声名狼藉。谢榗、卑鄙近利。办事无能。松溪县永和里县丞李斯盛、擅受滥押。古田水口县丞沈其麟、驭下不严。署建甯府教授蔡振坚、声名甚劣。永安县典史徐荣炎、玩视狱务。闽县闽安镇巡检孙德馨、年老才庸。瓯甯县典史周观澜、声名甚劣。南靖县典史邵志勋、不守官箴署惠安县典史姚丙煃、不知约束候补按司狱王震、居心险诈。永春州吏目黄锡章、年力就衰。候补盐大使罗凤池鄙琐贪婪。盐大使胡鸿年、损公益私。均著即行革职。同安县知县李泽春、两耳重听。难膺民社。著勒令休致。试用通判邱晋濂、才识粗疏。不谙治理。前署南靖县知县茅祖复、公事疏懈。兴学不力。著以县丞降补。另补知县卢元樟、庸懦无能。惟文理尚优。著以教职铨选。邵武县知县刘衍茂、才欠开展。措置未宜。著开缺另补。准补海坛协副将王书选居心巧滑。工于钻营。候补游击高淩霄、藉势招摇。声名甚劣。铜山营参将彭保清、办事任性。操守平常。补用游击余克俭、年貌不符。浙江台州协副将贺吉祥、贪庸衰迈。营务废弛。均著即行革职。现月　　

○又谕、冯煦奏、特倢■＜曰融＞■＜石木＞庸劣不职各员一摺。安徽前署安庆府知府改指江苏道员杨综清、外有能声。居心巧滑。候补知县何彬衡、心地模糊。兼有嗜好。南陵县知县马可林、颟顸任性。丁役擅权。贵池县知县钮福安、贪饮嗜利。驭下不严。署芜湖县本任庐江县知县谢维喈、罔利营私。几酿巨案。直隶州知州前署定远县知县严国栋、才足济贪。怨声载道。试用知县李文蕃藉差招摇。不知自爱。即用知县前代理怀远县知县马育麟、利心颇重。不洽舆情。补用知县张奎汉、疏于内行。声名平常。试用知县梁昌浚、办理警察。敷衍因循。任赞廷、见利忘义。颇工夤缘。道汝汉、品行卑鄙。惟利是趋。凤阳府教授张德霈、嗜好太深。把持学务。当涂县县丞赵金篆、公事颟顸。准补宿州州判王福铨、声名甚劣。各河巡检沈瑞图、浮躁喜事。裕溪巡检史文采、目不见物。青阳巡检周国琛、年老多病。盱眙县典史李必昌、久染烟癖。当涂县典史任春森、操守难信。凤阳府守备谢启才、聚赌干政。行同市井。金家寨外委孙体信、帷薄不修。有玷行伍。均著即行革职。署望江县本任怀远县知县于凤阁、性质迂疏。所至竭蹶。宿松县知县崔保龄、庸懦无能。兼有嗜好。盱眙县知县程仲昭、嗜好甚深。政事废弛。惟文理尚优。均著以教职归部铨选。池太同知志宽、人甚庸懦。权不己操。准补宿州知州张绅、识闇才庸。难胜繁剧。均著开缺另补。另片奏、候补道石镇、嗜好甚深。性尤贪纵。历充要差。政以贿成。志朴、行止不检。颇滋物议。试用道余适中、遇事偏执。罔恤民艰。候补道冯咏蘅、嗜好亦深。操守难信。均著即行革职。现月　　

○闽浙总督松寿奏、闽省公立游学豫备学堂。拟改为官立中等商业学堂。以广教育。请予立案。下部知之。摺包　　

○安徽巡抚冯煦奏、总理安徽铁路矿务李经羲、因病请开去差使。下部查核办理。摺包　　

○以劝募皖赈逾四十万。予开缺广西巡抚李经羲优叙。摺

包

　　

○癸巳。谕内阁、宪政编查馆奏、请派修订法律大员一摺。著派沈家本、俞廉三、英瑞、充修订法律大臣。倢■＜曰融＞■＜石木＞考各国成法。体察中国体教民情。会通倢

■＜曰融＞■＜石木＞酌。妥慎修订。奏明办理。现月　　

○谕军机大臣等、官膏专卖。自是禁烟扼要办法。惟须调查详晰。方有把握。所有洋药进口。土药出产。及行销数目。均应考求详确。著度支部遴派明干得力司员。逐项分别确切调查。此事期在速行。著予限六个月。至迟亦不得逾一年。务须依限查明。妥拟办法。请旨施行。现月　　

○又谕、国家山■＜木学＞入洋土两药税厘。为数甚钜。均关要需。现暨严行禁断。自应豫等的款。以资抵捕。前据度支部具奏、研究印花税办法。当经允准。惟烟害必宜速禁。抵款必宜速筹。著度支部详细调查东西各国成法。迅速研究。渐次推广。期于可行。限两个月内。条列办法章程。奏明办理。勿得稍涉延宕。寻奏、遵旨研究办法。并酌拟税则章程。从之。现月　　

○理藩部奏、本部扩充蒙古学。购地建盖房闲。依议行。

摺包

　　

○闽浙总督松寿奏、整顿闽省吏治财政。暨弭斗＜虘阝＞斲整军兴学劝工各情形。得旨、著即认真整顿。期收实效。

摺包

　　

○安徽巡抚冯煦奏、怀甯、桐城、潜山、贵池、青阳、等县。前因山洪冲毁堤坝。田庐猝被水淹沙压。当饬抚恤筹办工赈。报闻。摺包　　

○以恭亲王溥伟署宗人府右宗正。礼亲王世铎署镶白旗满洲都统。顺承郡王讷勒赫。署镶黄旗领侍＜目辟＞行＜匧心＞口＜韦未＞＜夗贝＞内大臣。起居注　　

○以镶黄旗汉军都统张英麟署都察院都御史。裁缺大理寺卿管廷鹗署副都御史。现月　　

○以侵亏税银。革福建正黄旗骁骑校秀柽职。并勒追。摺

包　　

○颁宪政编查馆图书集成一部。摺包　　

○甲午。谕军机大臣等、上年有人奏、福建莆田县田赋不均。当经谕令崇善确查具奏。迄今未见覆奏。兹又有人奏、柜书粮差益无忌惮浮收更甚。请饬速限期清理一摺。著松寿按照所指各节。确切查明。妥速办理。据实具奏。另片奏、福州街道太窄。易于延烧。请饬派员丈勘。宽留街道等语。著即斟酌情形。一并妥筹办理。原摺片均著钞给阅看。现月　　

○御史江春霖奏、当商取息。请饬查明战事大定规复定章前议。遵照办理。得旨、著顺天府查核办理。寻奏、查明京师当商情形。暂难规复旧制。报闻。　　

○又奏、山东民困已深。典商违例取息。请饬核减。得旨、著吴廷斌查核办理。摺包　　

○闽浙总督松寿奏、闽厂洋员限满。差遣回国。暂留洋教习迈达竺蒲匏二员、办理该厂学堂。报可。摺包　　

○以内阁学士王垿署法部右侍郎。法部左丞定成署大理院卿。现月　　

○以捐助皖赈钜万。予安徽试用道黄家玮军机处存记。摺

包

　　

○以海洋救护遭风商船难民。予福建都司陈泰和、守备杨廷元等六员、奖叙。摺包　　

○以供差勤劳。赏闽厂洋员柏奥镗等九员宝星。摺包　　

○以捐资助赈。予广西布政使余诚格等为其母。休甯县职商吴发钟怀甯县命妇舒程氏等建坊。摺包　　

○乙未。直隶总督杨士骧奏、东明黄河南堤大汛期内。抢护险工。请于山■＜木学＞修费外。另拨银一万二千两。下部知之。摺包　　

○御任出使俄国大臣外务部右丞胡惟德奏、请假回国省亲。然后到部。得旨、著先行来京。摺包　　

○以随使异常出力。予驻俄参赞知府黄仕福、以道员即补。并加布政使衔。驻日本繙译笔帖式杨殿霖等三员、奖叙有差。摺包　　

○以侵挪税款。革福建县丞王咏年等职。籍产备抵。　　

○以捐助学费。予广东平远县候选道姚克明、镇平县知州职衔林华藻、建坊。摺包　　

○丙申。遣官祭都城隍庙。　　

○谕内阁、京察记名人员将次肬■闲放完竣。著内阁部院各衙门、于京察一等未经记名各员内。遴选才具优长者。出具切实考语保送。由吏部照例办理。现月　　

○谕军机大臣等、护理湖广总督李岷琛奏、筹议湖北巡缉江防章程一摺。著各该督抚体察情形。妥速商酌。认真办理。原摺著钞给阅看。现月　　

○吏部奏、此届保送御史。遵奉新章。不拘翰林部属并内外衙门。现已到部四十余员。应否考试。得旨、照例考试。随

手

　　

○翰林院侍讲学士朱福诜奏、豫备立宪。宜明定宗旨。以平政党而慰舆情。其日本宪法。有可取以为法者五。当引以为戒者四。下宪政编查馆知之。摺包　　

○江苏巡抚陈夔龙奏、苏省巡警。现将学堂毕业者。派出站岗。营旗改编者。专司缉捕巡逻。俟学堂毕业人多。足符原额。即将各巡队裁撤。下部知之。摺包　　

○署都察院副都御史管廷鹗、因病开去署缺。以给事中忠廉署都察院副都御史。现月　　

○以遵命捐助滇赈。予分省试用知州许宝刚为其故父建坊。摺包　　

○丁酉。谕军机大臣等、赵秉钧奏、恳恩开缺调理一摺。该侍郎受朝廷破格超擢。义当致身图报。民政部关系重要。正须认真整顿。据称现尚服药。自系业经断戒。仍应慎选良方。赶速调理。所请开缺。著毋庸议。现月　　

○云贵总督锡良奏、前勘滇缅北段界务。损失已甚。有必不可许者七。可争者六。请饬部筹办。下部知之。　　

○又奏、调补陕西陕安道石鸿韶、经手界案未结。应暂缓赴任。以备随时查询。得旨、石鸿韶业经革职。著酌留查询。

摺包

　　

○福州将军特图慎、因病予休。以正黄旗汉军都统朴寿为福州将军。现月　　

