<!-- { "loadSidebar": true } -->
○辛卯。谕内阁、世铎等奏倢■＜曰融＞■＜石木＞、升允殴辱侍＜目辟＞行＜匧心＞口＜韦未＞＜夗贝＞一摺。当经谕令升允据实覆奏。兹据奏称、该抚二十六日迎驾后。乘马先行。忽有大车并轨奔驰。几被冲倒。查坐车人系属旗兵。诘问姓名。坚不肯说。经照例鞭责等语。侍＜目辟＞行＜匧心＞口＜韦未＞＜夗贝＞海麟既充驾前导引。即不应乘车奔驰。又不声明官职。咎有应得。那彦图并不查明实情。率行具奏。奣＜虘阝＞亦近报复。一经派员察询。不难水落石出。惟事属琐屑。姑免深究。该抚究未查询明白。即予鞭责。亦有不合。升允著交部察议。此后如有官员太监人等。恃强滋事。仍著升允、松寿、随时严禁。据实倢■＜曰融＞■＜石木＞办。以肃法纪。不得因有此案。稍涉因循。现月　　

○谕军机大臣等、长顺等奏、东三省和议迟早。甚有关系一摺。著奕劻、王文韶、妥筹办理。现月　　

○又谕、电寄袁世凯、电悉。现在时事方殷。直督之任。关系尤重。袁世凯经朝廷特肬■闲。即著速赴新任。务当移孝作忠。勉副委任。毋许固辞。电旨　　

○顺天府奏、三库档案遗失。请赶铸堂司各印。依议行。

随手

　　

○署黑龙江将军萨保奏、呼兰各城厅贼匪败窜。现派协领春山统辖制军。剿抚兼施。以专责成。报闻。摺包　　

○又奏、俄员科洛特科福催办江省矿务。权与订定采苗草约十四条。请饬核覆。下所司议。寻奏、约内第四条应添载俟俄兵撤退后。由中国派兵保护。以杜干预侵越之弊。第六条地价一层。既据声明俟开办再议。第八条出金报效之数。第十条指定勘采地段。及其余各条。与吉林所议。不甚悬殊。应请照准。并请饬与俄员声明。将来议订开办章程。均须遵照中国定章。俾就范围而维权利。如议行。　　

○又奏、俄人近来布置。关系政权甚重。下所司知之。摺

包

　　

○以会剿大通票匪出力。予安徽候补知府许鼎霖等升叙有差。摺包　　

○以捐助江省义赈。俄国哈巴罗甫总督阁洛迭阁夫等、传旨嘉奖。并赏给宝星。摺包　　

○壬辰。谕军机大臣等、电寄刘坤一。朕钦奉慈禧端佑康颐昭豫庄诚寿恭钦献崇熙皇太后懿旨。刘坤一、前经患病。现在是否全愈。朝廷实深廑系。该督务须量为节劳。加意调摄。以副眷念。电旨　　

○又谕、电寄胡廷干、电悉。已饬张人骏迅速赴任。未到任以前。一切应办事宜。该护抚责无旁贷。务当实事求是。认真经理。电旨　　

○盛京将军增祺等奏、俄铁路监工。拟仿吉林办法。在奉天全境开采煤矿。订立合同。请饬速议。俾有遵循。又奏、俄铁路监工。催立开采奉天全境煤矿合同。势不容缓。现拟就吉林合同中。量为酌改。先行照缮呈览。得旨、著全权大臣外务部妥议具奏。寻奏、奉省矿务草约。系仿照吉林议订。现在吉省原约。经臣部议令妥商改定。奉省事同一律。应请饬该将军咨商吉林将军。按照部议。改订办法。再与俄员切实商改。以免两歧。依议行。　　

○又奏、试办甯远州属一带金矿。以扩利源。下部知之。

摺包　　

○又奏。牛庄等处。尚未安谧。苇塘垦务。请暂缓接办。报闻。纂修官陈云诰恭纂　　

帮总纂官程棫林恭辑监修总裁世恭阅四月二十五日正总裁那月日专司蒿■禾本陆恭覆阅癸丑十一月二十七日　　

徐月日　　

荣月日副总裁唐月日　　

宗室宝恭阅又五月三日　　

陈恭阅一签二月十二日　　

熙月日　　

郭恭阅一签九月初九日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之四百八十八　　

光绪二十七年。辛丑冬十月。癸巳朔。享太庙遣恭亲王溥伟恭代行礼上诣慈禧端佑康颐昭豫庄诚寿恭钦献崇熙皇太后前问安。至壬戌皆如之。　　

○奉皇太后自郑州启銮。　　

○颁光绪二十八年时宪书。　　

○召见前湖北荆宜施道奭良。得旨、著开复降调处分。仍以道员发往江苏遇缺补用。　　

○江西巡抚李兴锐奏、前藩司翁曾桂报效昭信股票银两。恳请移奖。此外报效尚未移奖人员。请展限办理。下部议。摺

包早事

　　

○又奏、现在地方静谧。各属团练留遣事宜。均已就绪。省城总局。拟即裁撤。下部知之。　　

○以捐赈钜万。予河南试用道张承声、仍以道员归原省尽先补用。摺包　　

○豁免云南永平县属被水地方条粮。摺包　　

○是日驻跸中牟县。随手　　

○甲午。上奉慈禧端佑康颐昭豫庄诚寿恭钦献崇熙皇太后。自中牟县启銮。至开封府行宫驻跸。　　

○谕内阁、礼部具奏慈禧端佑康颐昭豫庄诚寿恭钦献崇熙皇太后万寿礼节一摺。上年万寿圣节。钦奉慈谕。一切典礼。概行停止。现在行抵开封。圣母皇太后眷怀宗社。依恋弥殷。谕令一切典礼。仍著概行停止。朕于是日率同王公百官在便殿行礼。该部即遵谕行。现月　　

○两江总督刘坤一等奏、学堂科举酌陈办法。下政务处议。寻奏、刘坤一张之洞等电请乡会试分场去取。不免有偏重之弊。目前仍宜三场合校。毋庸更张惟删除誊录一节。尚可照准。下礼部知之。随手摺包　　

○以山东惠民县境五杨家漫口堵筑合龙出力。开复降二级调用。按察使尚其亨、革职道员何国禔、候补直隶州知州任嘉栻、原倢■＜曰融＞■＜石木＞处分。复已革候补知县涂绍光、原官。仍留原省补用。予分省补用知府李继刚等奖叙。

现月

　　

○乙未。谕内阁。朕钦奉慈禧端佑康颐昭豫庄诚寿恭钦献崇熙皇太后懿旨。周馥奏、督臣因病出缺代递遗疏一摺。大学士直隶总督李鸿章、以儒臣起家军旅。早膺疆寄。晋赞纶扉。辅佐中兴。削平大难。嗣在北洋三十余年。办理交涉。悉协机宜。上年京师之变。事机万紧。该大学士忠诚坚忍。力任其难。宗社复安。朝野攸赖。本年七月闲。因病晶■宜经降旨慰问。该大学士仍力疾从公。未敢休息。忠靖之忱。老而弥笃。方冀调理就痊。长资倚任。乃骤患咯血。遽致不起。当兹时局艰难。失此柱石重臣。披览遗章。曷胜怆恸。前已加恩赐恤。予谥文忠。追赠太傅。晋封一等侯爵。入祀贤良祠。著再赏银五千两治丧。由户部给发。原籍及立功省分。著建立专祠。并将生平战功政绩。宣付国史馆立传。灵柩回籍时。沿途地方官妥为照料。任内一切处分。悉予开复。应得恤典。该衙门查例具奏。伊子刑部员外郎李经述、著赏给四品京堂。承袭一等侯爵。毋庸带领引见。工部员外郎李经迈、著以四五品京堂用。记名道李经方、著俟服阕后以道员遇缺肬■闲放。伊孙户部员外郎李国杰、著以郎中即补。李国燕、李国煦、均著以员外郎分部行走。李国熊、李国焘、均著赏给举人。准其一体会试。用示笃念荩臣有加无已之至意。现月　　

○命镇国公载洵在御前行走。辅国公载涛、头品项戴载＜目辟＞暒甫嗷＜夗贝＞、在乾清门行走。现月　　

○以营务废弛。革山东德州驻防镶黄旗满洲防御阿勒缙职。摺包　　

○丙申。谕内阁、本日已革布政使王廉、呈递安摺。殊属冒昧。嗣后革职人员。均著不准呈递摺件。以肃体制。现月　　

○浙江巡抚任道镕奏、直省教案赔款。动拨地丁等项汇京。又奏、来年全漕改折。应解户部仓场等款。需用汇费。请准作正开销。均下部知之。摺包　　

○乌里雅苏台将军连顺等奏、乌城军食。向由古城采买。由科布多领运。所需驼尸＜虘阝＞世毛绳。请照案提饷购办。下部知之。摺包　　

○又奏、喇嘛丹增、身后债务繁多。案悬有年。请照成案销帐。以免暒滟它累。如所请行。摺包　　

○命署兵部右侍内阁学士徐琪、毋庸在南书房行走。现月　　

○调工部尚书张百熙为刑部尚书。以户部右侍郎葛宝华为工部尚书。现月　　

○调工部右侍郎陈邦瑞为户部右侍郎。兼管钱法堂事务。仍兼署吏部左侍郎。刑部右侍郎梁仲衡为工部右侍郎。兼管钱法堂事务。以光禄寺卿沈家本为刑部右侍郎。现月　　

○以兵部左侍郎贻谷为镶蓝旗蒙古副都统。现月　　

○赏记名道张德彝三品卿衔。充出使英国大臣。现月　　

○以报捐俸银。予蒙古札萨克图汗札萨克多罗郡王索特那木拉木坦等奖叙。摺包　　

○予积劳病故。原任浙江湖州协副将张丽堂、照军营立功后病故例优恤。摺包　　

○以保守危城。追予故浙江补用游击张培基、附祀衢州府城原任大学士前浙江巡抚左宗棠专祠。从浙江巡抚任道镕请也。摺包　　

○予故刑部尚书薛允升恤典。赏银一千两治丧。孙二品荫生薛承熙、以主事、一品荫生薛成谟、以员外郎用。现月　　

○予故镶蓝旗蒙古副都统固山贝子毓山滟昆恤典。赠贝勒衔。赏银一千两治丧。现月　　

○丁酉。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。庆亲王奕劻、著加恩在紫禁城内乘坐二人肩舆。现月　　

○湖广总督张之洞等奏、湖北巡抚裁而复设。所有抚标两营原额。现由督标添拨兵丁。以符成数。请饬立案。下部知之。摺包　　

○又奏、查明外传法人派兵入境。保护滇越铁路。并无其事。此后如遇有藉端要请者。请饬部随时驳斥。以杜狡谋。下所司知之。摺包　　

○库伦办事大臣丰升阿等奏、呼图克图以回銮欢忭。呈进九白。报闻。摺包　　

○擢候选道定成、以四五品京堂候补。现月　　

○命出使英国大臣张德彝、仍兼充义国比国出使大臣。现

月

　　

○以才堪专阃。予署湖北提督邓正峰、署湖广督标中军副将吴元恺、军机处存记。摺包　　

○以捐粮助赈。予河南知府桑宝、以道员仍留原省补用。

摺包

　　

○戊戌。工部尚书张百熙等奏、估修地安门暨内外城官厅档房堆拨城门栅栏各工。核实估价。依议行。随手　　

○两江总督刘坤一等奏、现在防务稍松。沪军营请照成案。饬裁勇丁。以节饷需。又奏沪军营裁勇数目。均下部知之。摺包　　

○又奏、南洋兵轮驻泊江阴。请就近改归江南提督李占椿接统。俾水陆各军。联为一气。报闻。摺包　　

○又奏、例应具题各案。遵旨分别删改。缮单呈览。如所请行。摺包　　

○又奏、嗣后绿营将弁。及随营学习各官。请一律改习枪石滟驳。以储将才。如所请行。摺包　　

○署山东巡抚袁世凯奏、酌裁制兵防勇办理情形。又奏、大局平定。新募各营。陆续裁撤。均下部知之。摺包　　

