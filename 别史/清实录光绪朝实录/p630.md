<!-- { "loadSidebar": true } -->
○出使英法义比国大臣薛福成奏。缅甸分界通商事宜。亟应豫为筹备。不使英国独占先著。以免临时棘手。下的司议。寻总理各国事务衙门奏。遵查光绪十二年六月臣署奏准与英署使欧格讷议约五条。内第三条称中缅边界。应由中英两国派员勘定。其边界通商事宜。亦应另立专章。彼此保护振兴等语。查滇省永昌顺甯普洱等府。沿边自西而南而东。八关九隘十土司。犬牙相错以蛮允一面为入缅之捷径。腾越龙陵两厅及各土司之地实远在潞江以两。曾纪泽寄示外部问答误以怒江为潞江。经臣署叠次电辩谓潞江以东。本皆滇境。无惑于英人虚惠。徒受欺诳。薛福成摺复引前语。殆未深考。其掸人南掌。则系潞江下游入海之境。部落璅细。瘠弱不能自存。逼处英法两大之闲。获犹石田。自不值越国守险。徒滋劳费。如其情殷内附。或可羁縻为服属。俾峙藩篱此中操纵机宜。应先责成滇省大吏。确查实在情形。再定办法。至滇缅相通要道。向以蛮募新街为水陆绾毂之冲。乾隆三十三四年闲。大兵征缅。以新街为重镇其地西枕大金河江。一名怒江。西图名为厄勒瓦谛江。距腾越边外铜壁等关最近。前曾纪泽与英外部等议。既有大金河江两国公共之说。如能以八募为我商埠。保护既便商情控扼亦资形势。但英人坚持未允。终恐难以如愿。至旧八募地势稍僻。似非形胜之区或亦非彼之所靳也。现据薛福成奏。英廷屡派干员驰往滇缅交界。察看形势自为将来勘界地步。彼未催问。我亦未便发端缘滇省边外疆域形势。为中国舆图所不载。若不先行查勘明确。将来议界时必至无所依据应请饬下云贵督臣王文韶密派干员。往沿边一带。详细访查。何者为土司之境。何者为瓯脱之区。何者为野人之地。以及山川道里风土地名逐一绘图贴说。开具节略。咨送臣署。以凭考核。届时再当相机办理。薛福成所请先与辩论之处。暂可从缓。依议行。摺包　　

○以不遵札饬交替。革广西补用参将胡朝贵职。摺包　　

○庚寅。谕军机大臣等。沙克都林札布等奏。哈巴河一带地方。仍请归还乌梁海安插蒙哈一摺此案前据额尔庆额奏称。该处地方。自塔尔巴哈台借地以来。派兵驻守。尚称安静。科布多境内并无急待安插之蒙哈。若将该处借地还给。徒滋劳扰当经谕令将哈巴河一带。仍由塔尔巴哈台妥为经理。毋庸另等更张。复据额尔庆额奏。拟于本年四月闲。亲往勘定界址。筹办安抚防守事宜。请派员会同经理。当派魁福届期前往会办。兹据沙克都林札布等奏称。蒙古哈萨克人数甚多。承化寺哈巴河一带。若分隶塔尔巴哈台收管。众情不服蒙哈人等。无从安插。有碍边务。并绘图呈览。与额尔庆额前奏情形。互相歧异。该处密迩俄疆。为边防要地。自应仍由塔城照旧派兵防守。以固边圉。至蒙古哈萨克人数众多。必应归还借地。妥筹安抚方不致滋生事端。现在该处蒙哈人等。及地方情形。究竟如何亟应确切勘查。以衷壹是。著改派沙克都林札布会同额尔庆额。前往该处。详细履勘。体察情形。妥议覆奏。该大臣等身膺重寄。务当和衷商搉总期于边务民生。两有裨益。毋得各存意见。贻误大局。是为至要。魁福尚未起程。即毋庸前往。原摺著钞给额尔庆额阅看。图留中。将此由四百里各谕令知之。　　

○四川总督刘秉璋奏。川省绅民历年已收津贴银两。捐输。协济京外要饷援案请广文武乡试中额一次。下礼部议行。摺包　　

○以捐助育婴恤嫠公费。予四川彭县监生罗文邦建坊。摺包　　

○辛卯。谕内阁。刘铭传奏。病仍未痊。恳请开缺一摺。福建台湾巡抚刘铭传著准其开缺。并开去帮办海军事务差使。现月　　

○成都将军岐元等奏。鄂省议咨川土加增税厘。碍难照行。谨将徵收利弊。及办法缘由。沥陈请旨。下部议摺包　　

○又奏。云南禄劝等县会匪肆扰。募勇饬赴建昌防御。得旨。此案前经王文韶等奏报。已谕令该督协拏逸匪。即著迅速摉捕。毋留余孽。摺包　　

○漕运总督松椿奏。拏获盗匪。请奖出力员弁。下部议。摺

包　　

○上以孟夏享太庙。自是日始。斋戒三日。礼文　　

○壬辰。乌里雅苏台将军托克湍因病奏请开缺。得旨。著再

赏假两月。毋庸开缺。纂修官黄彦鸿恭纂

　　

总纂官钱骏祥恭辑监修总裁世恭阅四签

十月二十三日正总裁

那

月日专司藁本陆恭覆阅癸丑七月初九日

徐月日

荣月日副总裁

唐

月日

宗室宝恭阅二签

三月初二日

陈恭阅一签

正月十三日

熙

月日

郭恭阅五月初一日

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之二百九十六　　

光绪十七年。辛卯。夏四月。甲午朔。享太庙。上亲诣行礼。　　

○诣仪鸾殿问慈禧端佑康颐昭豫庄诚寿恭钦献皇太后安。至丁酉皆如之。起居注　　

○以亏短银两。革浙江嘉善县知县庄凤启职。并勒追。　　

○以捐助棉衣。予浙江按察使龚照瑗等、为其故祖父母等各建坊。　　

○乙未。调湖南巡抚邵友濂为福建台湾巡抚。现月　　

○丙申。工部奏、改建醇贤亲王祠、酌拟办法绘图呈览。得旨、朕钦奉慈禧端佑康颐昭豫庄诚寿恭钦献皇太后懿旨。依议。　　

○伊犁副都统额尔庆额奏、借给俄人巴尔鲁山地方年限将满。请饬总理各国事务衙门、先行知照俄使。陆续迁移。以免临期推诿。下所司知之。　　

○丁酉。盛京将军裕禄等奏、大政殿朝房等处工程。请估计兴修。从之。　　

○予积劳病故前山西大同镇总兵张树屏优恤。在山西省城建祠。并附祀各省淮军昭忠祠。事迹宣付史馆立传。现月上以常雩祀天于圜丘。自是日始、斋戒三日。黄绫本　　

○戊戌。黑龙江将军依克唐阿奏、矿务拮据。恳将开通漠河山路一条。暂作缓图从之。　　

○己亥上诣南郊斋宫斋宿。　　

○庚子。常雩。祀皇穹宇拈香。天于圜丘。上亲诣行礼　　

○诣正阳门关帝庙菩萨殿拈香。　　

○诣仪鸾殿问慈禧端佑康颐昭豫庄诚寿恭钦献皇太后安。至庚申皆如之。　　

○辛丑。直隶总督李鸿章奏、道员朱葆成捐赈。请将其故父朱宗浚事迹列入志书行义传。从之。摺包　　

○旌表亲见七代、五世同堂广东水师提督方耀之母林氏。早

事　　

○豁免云南蒙化、晋甯、保山、三厅州县被水地方田粮。摺包　　

○豁免云南楚雄县被灾地方田粮。早事　　

○壬寅。谕内阁、前据给事中洪良品奏、仓臣侵欺废弛。请饬查办。并条陈整顿仓务事宜。当派贵恒、许应骙会同户部查奏。兹据查明覆奏。此案原参欺饰包庇纵弛各节。或业经奏结。或查无实据。即著毋庸置议。惟该侍郎等总司仓政。历年已久。于花户亏空搀和等弊。未能觉察。修廒工程既不坚实。奏报亦涉含混。各仓呈报续塌廒座。并未查明具奏。设法收储。是该侍郎等于一切仓务。均未能实力整顿。咎无可辞。兴廉、游百川、均著交部严加议处。至摺单内所拟整顿仓务各事宜。均依议行。寻吏部议兴廉、游百川均革职。从之。现月　　

○癸卯。山东巡抚张曜奏、创建青州海岱书院工竣。并捐银发典生息。以为驻防旗生膏火。下部知之。　　

○甲辰。署两江总督沈秉成奏、寿州正阳镇火灾。委员确查户口。拨款加抚。得旨、即著饬属妥为抚恤。毋令失所。　　

○以庸劣不职。革江苏试用通判冯灿、候补知县杨文熙职。

现月　　

○予因公溺毙。江甯补用知州禹金声议恤。摺包　　

○予云南阵亡伤故员弁兵勇姚之清等、一千二十四员名分别议恤如例。摺包　　

○予福建阵亡及积劳身故员弁黄贻堂等七员旌恤。摺包　　

○乙巳。谕内阁、裕禄等奏、查勘永陵宝顶等处、暨永陵明堂前泊岸各工。请择吉兴修各一摺。著钦天监选择吉期。知照盛京将军、会同工部侍郎。届期敬谨兴修。现月　　

○谕军机大臣等、张曜奏、台湾为东南重地。情殷效力一摺。览奏具见悃忱。福建台湾巡抚。已＜闲＞放邵友濂矣。张曜自任山东巡抚以来。于地方事宜。均能实心办理。现在山东黄河。关系紧要该抚修防认真。深资倚畀。务当仰体朝廷廑念河防之意。悉心区画。毋负委任。将此谕令知之。现月　　

○理藩院奏、请赏加穆呼图克图名号。得旨、穆呼图克图阿旺洛桑称勒拉普结、著赏加靖善禅师名号。　　

○以大学士恩承、刑部左侍郎清安为考试满洲繙译官。朱签　　

○丙午。以立夏后尚未续沾渥泽。上诣大高殿祈祷行礼。宣仁庙拈香。外记注　　

○丁未。谕内阁、稽查太平仓御史王会英奏、仓廒不戒于火。据实奏闻一摺。据称本月十一日夜闲。太平仓玉字廒。突然火起。延烧盈字廒。当即扑灭。业将花户交坊看管。请饬惩办。并监督应否交部议处。请旨办理等语。现当整顿仓务之际。太平仓突然火起。焚烧廒座。其中显有情弊。亟应彻底根究。以期水落石出。所有该仓花户人等。即著交刑部严行审讯。务得确情。按律惩办。监督明煜、杜庭璞、著先行交部分别议处。现月　　

○谕军机大臣等、裕禄等奏、请饬催本年的饷。并历年欠饷。开单呈览一摺。据称奉天本年的饷。前经户部议拨山东地丁银七万七千七百五十两。两淮盐厘银八万两。盐课银三万两。江苏厘金银二万两。临淮关常税银二万两。迄今数月之久。均未报解。至各省历年欠饷。为数甚钜。请饬催解等语。奉天支放各款。待用孔殷。自应迅速拨解。以济要需。著各该督抚监督等。即将应解奉天本年的饷。于六月内批解一半。十月内埽数解清。并将欠解历年专饷。分年搭解俾资应用。原摺单均著钞给阅看。将此由四百里谕知直隶两江江苏河南山东各督抚、并传谕淮安关监督知之。现月　　

○以内阁学士祥麟、吏部左侍郎许应骙、为仓场侍郎。现月　　

○以理藩院左侍郎凤鸣、为正蓝旗蒙古副都统。明发　　

○戊申。以本年乡试、考试应开列试差人员于保和殿。　　

○己酉。陕甘总督杨昌浚奏、筹拨银两、办理阶州春赈。得旨、即著核实散放。毋任灾黎失所。　　

○委散秩大臣溥丰。因病解职。赏食半俸。　　

○以前陕甘总督谭钟麟为吏部左侍郎。并赏尚书衔。现月　　

○以亏短银两。革山西清水河通判荣昌职并勒追。早事　　

○庚戌。孝端文皇后忌辰。遣官祭昭陵。　　

○命吏部尚书麟书、户部尚书翁同和、吏部右侍郎敬信、大理寺卿张荫桓、抖晾乾清宫尊藏实录。现月　　

