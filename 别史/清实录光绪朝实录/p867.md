<!-- { "loadSidebar": true } -->
○谕内阁、鹿传霖奏、监犯结夥反狱。戕伤官弁登时格毙捕获多名分别拟办一摺。本年五月十三日四川酉阳州监犯温培元即温萌模等二十四名。胆敢结夥反狱。拒毙狱卒更夫。该州文武前往堵拏。均受多伤。该署州陈德薰受伤尤重。伊子陈鸿倬当仓猝格捕之际。奋身救父。遽遭杀害。该署州会督营汛。登时格毙逃犯田得即田老照等九名。并拏获温培元等七名。又续获倪思得等三名。经该督饬令一并正法枭示。足昭炯戒。监狱重囚。失于防范。致被结夥反狱。伤毙官弁。非寻常疏忽可比。管狱官署酉阳州吏目杨国嘉著即行革职。该署州陈德董到任未久。又值地方办赈。势难兼顾。且身受重伤。尚能督饬兵役将反狱各犯。立时捕获格毙多名。著从宽免其议处。伊子湖北举人陈鸿倬、至性激烈孝行可嘉。著准其旌表现月　　

○谕军机大臣等、有人奏、山西归化厅包头镇等处买空卖空之风甚炽。银利与钱利。畸重畸轻。且又搀使小钱。又有劣幕沉潜兼充道厅七署刑幕。把持渔利二十余年。与道署门丁耿霭如。归化厅署门丁孙荩臣等、狼狈为奸。军民控告。均行批斥。反言买空卖空裨益军兵等语。著胡聘之查明究办。将此谕令知之。现月　　

○通政使司参议杨宜治奏、镑价日增。请变通成式铸造金银钱以弭巨亏。下所司议。摺包　　

○命礼部右侍郎张英麟提督顺天学政。詹事府詹事瞿鸿禨提督江苏学政。大理寺卿徐致祥提督安徽学政。翰林院侍读姚丙然提督山东学政。编修刘廷琛提督山西学政。编修朱福诜提督河南学政。编修叶尔恺提督陕西学政。编修夏启瑜提督甘肃学政。侍讲学士戴鸿慈提督福建学政。兵部左侍郎徐树铭提督浙江学政。詹事府少詹事李绂藻提督江西学政。翰林院编修王同愈提督湖北学政。编修徐仁铸提督湖南学政。编修吴庆坻提督四川学政。国子监祭酒张百熙提督广东学政。翰林院编修刘元亮提督广西学政。修撰张勋提督云南学政。编修傅增淯提督贵州学政。调顺天府府丞李鸿逵为奉天府府丞。兼学政。　　

○己未。上还宫。　　

○谕内阁、春秋之义。日食必书。况值岁首履端历代引为天戒。我朝康熙乾院年闲。正旦日食。曾经再见兹据钦天监题奏二十四年正月初一日日食。朕寅畏之余。允宜参稽成宪。明年元旦于乾清宫受礼。不御太和殿受贺停止宗亲燕。将届日食时。即换常服。仍于内殿恭设香案。虔申祈祷用答昊穹垂象之意。至慈寍宫庆贺。系尊养隆仪普天锡福。自应照例举行著各该衙门敬谨豫备。现月　　

○予御倭阵亡北洋武备学堂学生千总于光炘等八名于堂左建祠春秋致祭。从直隶总督王文韶请也。　　

○庚申。以户部右侍郎陈学棻兼署礼部右侍郎。礼部左侍郎徐会沣兼署吏部右侍郎。光禄寺卿曾广汉署刑部左侍郎。大理寺少卿贵贤署宗人府府丞。现月　　

○以私和盗案。革伯都讷镶白旗云骑尉胜和职。摺包　　

○辛酉。谕内阁、奉天府府丞兼学政李鸿逵。著俟此次顺天乡试事务办理完竣。再行赴任。现月　　

○署吉林将军延茂奏、吉林试铸银圆。渐有成效酌定行使章程。并请严定私铸银圆罪名。下部议。摺包　　

○又奏遵核奉天军火归吉林机器局兼造。殊多窒碍。请饬奉省自行筹议购造。以期势易费省。下部议。　　

○河南巡抚刘树堂奏、遵裁防勇四营。嵩武军三营。裁出月饷留备偿款。下部知之。摺包　　

○命礼部左侍郎徐会沣仍在上书房行走。　　

○派兵部右侍郎兼署工部右侍郎杨颐承修东陵风水围墙。

现月　　

○赏记名副都统禄祥副都统衔。为科布多帮办大臣。外注　　

○壬戌。上诣颐和园乐寿堂问。慈禧端佑康颐昭豫庄诚寿恭钦献崇熙皇太后安。至甲子皆如之。外记注　　

○谕内阁、依克唐阿、钟灵奏、陵寝应修要工。请择吉兴修一摺。永陵省牲厅。昭陵贵妃园寝。均有应修工程。著钦天监于本年八月内选择吉期。先行知照该将军等敬谨兴修。现月　　

○谕军机大臣等、电寄刘坤一等、电悉。匪首董必贵。业经获办。缉捕尚属认真。施老窝子一犯。著仍上紧＜目辟＞暒穴＜曰融＞夕＜夗贝＞拏毋任藏匿贻患。电寄　　

○两江总督刘坤一奏、筹挑皖北河道工大费繁兼多窒碍。拟请从缓办理以重公款。允之。摺包　　

○派礼部尚书怀塔布查估太庙前后殿等工程。早事　　

○癸亥。遣官祭文昌帝君庙。以吏部尚书孙家鼐为顺天乡试正考官。兵部尚书徐郙、都察院左都御史裕德、户部右侍郎溥良为副考官。现月　　

○甲子。上还宫。　　

○谕军机大臣等、顺天乡试监临府尹胡燏棻。著于初八日寅刻赴乾清门祗领题目。嗣后遇。兼尹府尹一同入闱。照此办理。　　

○贵州巡抚王毓藻奏、已革四川道员周振琼请调黔差委。得旨、所请著不准行。现月　　

○陕西巡抚魏光焘奏、安定米脂被雹。咸阳、被水。遵章核勘。豫筹抚恤。得旨、安定等县被灾各情。著确查核办。摺包

　　

○以户部尚书翁同和兼署吏部尚书。都察院左都御史廖寿恒署兵部尚书。前热河都统崇礼署都察院左都御史。吏部左侍郎崇光兼署户部右侍郎。兼管钱法堂事务。吏部右侍郎溥善兼署兵部右侍郎。现月　　

○以理藩院尚书启秀署镶黄旗汉军都统。镶黄旗满洲副都统彭寿署镶红旗满洲副都统。外记注　　

○乙丑。以礼部尚书怀塔布署正蓝旗蒙古都统。睿亲王魁斌署镶白旗汉军都统。镇国将军载瀛署镶黄旗满洲副都统。刑部左侍郎阿克丹署正蓝旗满洲副都统。礼部左侍郎＜辶黎＞方■土岫署正蓝旗汉军副都统。外记注　　

○以正黄旗蒙古副都统恩焘署銮仪＜目辟＞行＜匧心＞口＜韦未＞＜夗贝＞銮仪使。外记注　　

○以刑部左侍郎阿克丹署左翼前锋统领。外记注　　

○以意气用事。刑罚不中。革安徽休甯县知县李福涞职。其耳聋之歙县知县易华俊原品休致。　　

○上以祭社稷坛。自是日始、斋戒三日。外记注　　

○丙寅。太宗文皇帝忌辰。遣官祭昭陵。早事　　

○谕内阁、前任顺天学政徐会沣奏、酌保教职一摺。雄县教谕于福泽延庆州学正周兆麒。保升知县怀来县教谕王煜既据徐会沣胪列该员等品行学问。核实保奖自应俯如所请。以示鼓励。于福泽、周兆麒、均著以知县在任候升王煜著送部引见。另片奏、保举品学兼优各员。大挑知县王锡三、布政司经历衔张硕、均著赏加五品衔。至四品封典卿衔举人史梦兰请赏换国子监祭酒衔。著毋庸议。现月　　

○谕军机大臣等、电寄刘坤一、电悉。车逻已启。运河水势未消。著饬地方各官。严守东西两堤毋致溃溢。电寄　　

○又谕、电寄边宝泉等电悉。内渡各生。著于每百名取中一名外。酌留捐输中额一名。以示矜恤。电寄　　

○户部奏、请饬各省查照江西减徵丁漕钱价。并提解平余。凑还洋款。依议行。早事东华录　　

○陕甘总督陶模奏、夏秋禾苗被雹被水大概情形。得旨各属被灾情形。即著查明分别核办。摺包　　

○予广西殉难前任学政沈炳垣、右江镇总兵蒋福长、梧州专祠列入祀典。从广西巡抚史念祖请也。摺包　　

○予剿办土匪。积劳身故。广西浔州府知府夏敬颐照军营立功后病故例优恤。摺包　　

○丁卯。宣宗成皇帝诞辰。上诣奉先殿寿皇殿行礼。外记注

早事　　

○祭先师孔子。遣兵部尚书荣禄行礼。早事　　

○奉安婉贵妃璷妃金棺于顺水峪园寝。续东华录　　

○马兰镇总兵松安奏、燕郊白＜走毕＞滟闲桃花寺隆福寺四处行宫。渗漏坍倒请饬内务府迅速委员查勘。分别修理。得旨、该衙门查勘具奏。摺包　　

○两广总督谭钟麟等奏惠潮各属乡民械斗＜虘阝＞斲。土匪红黑旗铳手助斗＜虘阝＞斲肆劫。现派陆路提督张春发查办。以消内患。而挽颓风得旨即著责成张春发认真查拏。分别惩办。以靖地方。摺包　　

○以拏获广东石城等处会匪刘芝草即刘吉六等立正典刑。地方安谧。予署琼州镇总兵武万才、北海镇总兵刘邦盛等九员升叙有差。摺包　　

○戊辰。祭大社大稷。上亲诣行礼。外记注　　

○太祖高皇帝忌辰遣官祭福陵。早事　　

○乌里雅苏台将军崇欢等奏兵情艰窘。盐菜加增。碍难停止。下户部议。又奏、乌里雅苏台城工告竣纯用土木夹筑。略与行营筑墙筑栅无异。开单报销。请免造册下部议。　　

○又奏、乌里雅苏台南大河。用前任和贝札萨克图汗罚款修桥工竣共长三十八丈。报闻。摺包　　

○守护西陵大臣载信等奏、库房衙署等工。情形较重用款难筹。请援案借拨择要修理得旨、即著咨行直隶总督转饬藩司如数筹解。分年扣还。摺包　　

○又奏、守护寓所。总兵衙署。亦须修葺并请照案借拨。得旨即著咨行直督照案借拨。分年扣还。摺包　　

○己巳。上诣颐和园乐寿堂问慈禧端佑康颐昭豫庄诚寿恭钦献崇熙皇太后安。至甲戌皆如之。外记注　　

○遣官祭关帝庙。早事　　

○谕内阁前据御史王廷相奏倢■＜曰融＞■＜石木＞前甘肃副考官谢佩贤沿驿肆虐等情当谕令胡聘之查奏兹据查明奏称谢佩贤前出甘肃试差回京时经过山西并无鞭责锁带办差家人。及因案勒赔调停资赆情事维失察家丁致招物议。又以失窃细故纡道至省亦有不合翰林院编修谢佩贤著交部照例议处寻准吏部议降二级调用。不准抵销。　　

○刑部奏本年秋审朝审勾到。应否规复旧制抑照现章。得旨、本年勾到事宜。著照现行章程办理。现月　　

○驻藏帮办大臣讷钦奏请西边界等处地震。派员查勘。量为抚恤得旨靖西等处地震。情形较重。著妥速查勘。量为安抚以恤番民以悖礼妄为。不顾廉耻。革甘肃提标中营参将秀昌职。摺包　　

○庚午高宗纯皇帝诞辰。遣官祭奉先殿。早事　　

○谕军机大臣等寿荫奏查明双山子金矿情形并酌拟章程一摺双山子等处金矿。现据热河道湍多布查明。金苗可期丰旺并拟定章程条款。经该都统考核诸臻妥善即著拣委妥员。认真采办定期升科务当确切查核以裕饷项。至沟梁土槽子彳滟扁山线宽沟等处金厂据奏办有端倪。各属煤矿亦著成效即著赶紧查明。具奏办理。将此谕令知之。现月　　

○派礼部左侍郎＜辶黎＞方■土岫查估朝阳门城楼等工程。早事　　

○准按察使衔前山东补用道张云望重与鹿鸣筵燕赏二品顶戴。现月　　

○辛未。归化城副都统奎英因病解职。以记名副都统奎诚为归化城副都统。　　

