<!-- { "loadSidebar": true } -->
○又奏、粤西出产土丝。请照旧行则例。酌抽厘税以裕饷源。其发卖新茧。仍照前抚臣奏案免抽。从之。现月　　

○己亥。上耕耤。诣先农坛行礼。更服、至耤田所。躬耕三推。复加一推。御观耕台。命三公九卿等各九推毕。顺天府府尹率农夫终亩。赏赉农夫耆老如例。　　

○诣正阳门关帝庙菩萨殿拈香。　　

○诣颐和园乐寿堂。问慈禧端佑康颐昭豫庄诚寿恭钦献崇熙皇太后安。至壬寅皆如之。外记　　

○署吉林将军延茂奏、吉林额设常平两仓。自光绪十年以后。皆系存储谷价。历任交代。漏未奏明。据实陈请立案。下部知之。　　

○以疏防解犯。革吉林鸟枪营镶白旗云骑尉九金职。摺包　　

○予缉贼伤亡。吉林练军委参领记名佐领连福、暨其子阵亡队兵西丹悦兴阿、优恤。　　

○以捐银助赈。予吉林降调前珲春副都统恩祥、前协领富兴、建坊。摺包　　

○庚子。谕军机大臣等、延茂奏、三姓例贡貂皮。未能足数。请将承办之员惩处一摺。貂皮为内廷要需。岂容缺少。著延茂转饬该副都统。严督所属。赶紧设法采办。务期按年照数交足。不准藉词欠解。所有承办之员。捕获未能足数者。即查取职名。交部议处。三姓副都统庆祺。署免其察议。将此谕令知之。　　

○总理各国事务衙门奏、出使大臣许景澄函称、德君遣其胞弟。带有礼物。赴京请觐。请参考中西。酌定各国近支亲王觐见礼节。奏明立案。以重睦谊而垂定章。谨电商酌拟具陈。届时钦定处所。得旨、朕钦奉慈禧端佑康颐昭豫庄诚寿恭钦献崇熙皇太后懿旨、著在园内觐见。　　

○辛丑。圣祖仁皇帝诞辰。遣官祭奉先殿。早事　　

○谕军机大臣等、电寄陈宝箴、据电奏、周汉刊布揭帖。语言谬妄。已暂行监禁等语。该革员乡居数年。究竟素行如何。舆论是否允协。有无党与。该抚务即查察确实。与张之洞密商妥办。毋任滋生事端。电寄　　

○黑龙江将军恩泽奏、勘放通肯荒段地亩。暨徵收押租数目。并定起限起科年分。及旗产招民代垦章程。下部知之。　　

○成都将军兼署四川总督恭寿奏、川东办赈出力各员请奖。得旨、准其择尤酌保。毋许冒滥。　　

○以捐助粥厂。及老老社经费。予四川开县贡生王道坦建坊。　　

○壬寅。上还宫。　　

○谕军机大臣等、电寄王文韶、直隶防营最多。前晶■宜谕王文韶切实裁减。何以迟久未经覆奏。著即日定议。除聂士成袁世凯两军。毋庸议裁外。其余分别归并裁撤。毋再因循。

电寄　　

○礼部以宗室会试中额请。得旨、取中三名。早事　　

○御史李盛铎奏、请饬各省刻限六个月。一律兴办学堂。下所司议行。摺包　　

○安徽巡抚邓华熙奏、灵璧、宿、泗等处。灾重户多。春抚需款。添拨济用。下部知之。　　

○予故主事朱一新事迹宣付史馆。并赏加卿衔。早事　　

○癸卯。以记名提督李安堂为直隶正定镇总兵官。现月　　

○甲辰。补行引见京察一等人员。得旨、内务府员外郎书正著交军机处记名。以关差道府用。外记　　

○以通政使司副使葛宝华为光禄寺卿。外记　　

○乙巳。谕内阁、巡视中城给事中国秀等奏、宗室松岫入署肆闹。请饬审办一摺。本月十七日夜闲。宗室松岫、同养育兵惠禄即惠三、与李大口角揪殴。径赴该城副指挥衙门喊告。肆行吵闹并有折毁窗棂情事。著宗人府、会同刑部、提集宗室松岫等、确切审讯。按律惩办。现月　　

○谕军机大臣等、有人奏库伦办事大臣连顺、任用劣员罗布桑车林穆成额、及官亲凯姓、出入衙署。遇事招摇上年墨尔根王旗息借商款一案。该司员等有受贿情事。以致物议沸腾等语。著连顺认真确查。明白回奏。不准稍有回护。原片著钞给阅看。将此谕令知之。现月　　

○又谕、电寄依克唐阿、电悉。俄人图占金州。现正力与辩驳。当可挽回。该将军请添兵勇。自为保守地方起见。但新募乌合。不足慑敌。徒滋糜费。日本之役。其前鉴也。著该将军调集现有各营。与宋庆各军。分布设备。毋事张惶。电寄　　

○浙江巡抚廖寿丰奏、模刻世宗宪皇帝谕旨告成。敬谨呈进。得旨、宪庙谕旨。久经刊布。兹该抚敬谨重刊。所呈样本留备绎。摺包　　

○以续修会典全书过半。予提调总纂总校等官礼部右侍郎唐景崇。理藩院左侍郎清锐等优叙。赏世袭三等承恩公葆初。礼部员外郎罗文彬等花翎。太仆寺卿刘恩溥二品顶戴。户部银库郎中那桐以四品京堂候补。山东道监察御史何乃莹俟得四品后以三品应升之缺开列在前并加二品衔。其帮堤调总纂总校暨纂修协修详校校对收掌等官。户部郎中德泰等奖叙有差。现月　　

○豁除湖南新化县属永靖承固等围被水冲刷田亩原额钱粮。摺包　　

○丙午。穆宗毅皇帝诞辰。上诣奉先殿寿皇殿行礼。外记　　

○诣颐和园乐寿堂问慈禧端佑康颐昭豫庄诚寿恭钦献崇熙皇太后安。至庚戌皆如之。外记　　

○谕内阁、步军统领衙门奏、拏获结夥持械。刃伤事主。邻境抢劫盗犯。请交部审办一摺。所有拏获之王库头、刘君■羊儿、高淀奎即高庄儿等三名。著交刑部严行审讯。按律定拟。未获之刘良儿。仍著严缉务获。送部审办。原拏此案之员弁。著俟刑部定案时。声明请旨。现月　　

○又谕、此次先行会试。再补覆试举人。列入一等之程学恂等十四名。列入二等之龙钟洢等三十六名。列入三等之沈纲等四十一名。业经加恩先行会试。准其与本届会试举人。一体办理。现月　　

○谕军机大臣等、有人奏、顺天西路厅同知谢裕楷、前在大兴县任内。赃款累累东路厅同知刘仲瑊、前在房山县任内。因查赈致阖县罢市。办理昭信股票。乘知州许元震州考之际。拘集商民。勒令认捐。劣幕朱左泉、改名朱凤藻、报捐主簿。分发直隶。仍在顺天作幕。又在东路厅与刘仲瑊狼狈为奸等语。著胡燏棻确切查明。据实倢■＜曰融＞■＜石木＞奏。毋得稍涉徇隐。原片著钞给阅看。将此谕令知之。现月　　

○御史文悌奏、近日京城内外。喧传洋人在内地开捐贡监。一得洋照。遇中国派捐饷税。及词讼牵涉。皆可邀洋人保护。明系中国匪徒。假托敛钱。请饬示禁严惩。以遏乱萌。得旨、著总理衙门查明办理。寻奏、遵查洋人开捐。并无确凭。该御史既有所闻。拟密行访查。果有匪徒假托惑血■乣情事。应即设法惩办。以息谣说。从之。摺包　　

○出使美日秘国大臣伍廷芳奏、密陈中外情形。请联络美国。借用美将。下所司知之。　　

○湖南巡抚陈宝箴奏、遵旨裁汰旧勇。改营为旗并即另募新军。认真训练。以备缓急。惟所节旧饷。以供新军。不敷银三万余两。请截留丁漕钱价平余银。藉资挹注。下户部议。　　

○以功在苗疆。兵民爱慕。予故原任湖南镇筸镇总兵果勇侯杨芳、于凤凤厅城建立专祠。从湖南巡抚陈宝箴请也。摺包　　

○丁未。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨、著于闰三月二十日起。分作三日在外火器营校场。阅看火器营、健锐营、神机营、及武胜新队操演。朕恭侍慈舆。恪遵成宪。整军经武式振戎行所有应行事宜。著庆亲王奕劻、详查旧案。敬谨豫备。现月　　

○又谕、伍廷芳奏、京营暨各省绿营。请参用新法训练等语。著军机大臣、会同神机营王大臣、八旗都统、妥议具奏。　　

○礼部以会试中额请。得旨、满洲取中九名。蒙古取中四名。汉军取中七名。直隶取中二十五名。奉天取中三名。山东取中二十三名山西取中十一名。河南取中十七名。陕西取中十四名。甘肃取中九名。江苏取中二十六名。安徽取中十七名。浙江取中二十六名。江西取中二十三名。湖北取中十五名。湖南取中十五名。四川取中十五名。福建取中二十一名。至字号取中二名。广东取中十七名。广西取中十三名。云南取中十三名。贵州取中十二名。　　

○给事中吴光奎奏、四川民教斗＜虘阝＞斲殴。急宜持平办结。得旨、著总理各国事务衙门核办。现月　　

○戊申。谕军机大臣等、内务府司员。例应逐日在内当差。近来竟有传差不到之员。其巧滑懒惰已可概见。造办处郎中庄山。署罚俸二年。员外郎常志多淩、均著降为主事罚俸二年。兼行郎中效曾、祥煜、均著撤销一等、罚俸一年。文照著降为主事。广嵩著降为主事。罚俸二年。兼行员外郎继铭、文炘、常贵、均著降为主事。罚俸二年。恩铨著降为主事。罚俸二年。该管大臣怀塔布、崇光、立山均著罚俸三个月。以示惩儆。现月　　

○又谕、电寄王文韶、据奏裁减防营一摺。著照所请行。俟交涉事定。即行陆续遣撤。其余裁并各局事宜。著斟酌妥速办理。另摺奏、创设畿辅学堂等语。著切实兴办。毋得视为具文。电寄　　

○以教案持平。深得民心。予故原任直隶天津县知县萧世本事迹宣付史馆立传。附祀故大学士曾国藩天津专祠。以创办金厂。有裨边防。予故吉林补用道李金镛、在黑龙江漠河建立专祠。均从直隶总督王文韶请也。摺包　　

○己酉。谕内阁、巡视中城给事中国秀等奏、言官呈羊铺夥。讯无实奣＜虘阝＞亦。请旨交部审讯一摺。著刑部提集全案人证讯明确情定拟具奏。工科给事中庆祥、著暂行解任听候传质。　　

○谕军机大臣等、董福祥奏、移营日期并请特设粮台一摺。该军移近畿疆。转输粮食。关系紧要。著王文韶于保定附近一带。设立粮台。先行采买粮石。无误军食。董福祥摺。著钞给王文韶阅看。将此各谕令知之。现月　　

○河南巡抚刘树堂奏、遵懈制兵裁七留三。以符部章。密饬镇道。刻期照办。该管武弁。亦应裁并。惟都司以下。共计三百六十五缺。遽尔废黜。实可矜怜。请稍宽时日。另筹安置之策得旨、著照所请。裁官一节著斟酌妥办。毋得操切。摺包　　

○以倡建义仓土砦。捐备入学束修。予福建连城县同知张攀鳌建坊。　　

○庚戌。上还宫。外记　　

○谕内阁、徐桐奏、司员骨滟九法贿求。据实纠倢■＜曰融＞■＜石木＞一摺。户部候补主事陈昌圻、因会典馆所得奖叙不优。意存舞弊。实属胆大妄为。陈昌圻著即行革职。以示惩儆。现月　　

