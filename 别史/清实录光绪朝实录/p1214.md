<!-- { "loadSidebar": true } -->
○外务部奏、缮呈中英两国议订藏约条款。并附入约内之光绪三十年英藏修约。及印督更订批准之款。又声明照会各一件。请肬■闲全权大臣画押。得旨、著派唐绍仪为全权大臣。即行画押。寻奏、遵于四月初四日在外务部会同画押。报闻。摺包　　

○出使法国大臣刘式训奏、法国新任伯理玺天德即位。亲赍国电致贺。并觐谢旧任伯理玺天德历年优待厚意。报闻。　　

○己亥。谕内阁、政务处、学部会奏、遵议裁撤学政。请设直省提学使司一摺。现在停止科举。专办学堂。所有学政事宜。自应设法变通。著即照所请。各省改设提学使司提学使一员。统辖全省学务。归督抚节制。一切详细官制。及办事权限章程。仍由学部筹议具奏。所有各省学政。一律裁撤。均著回京供职。各该省学校事宜。暂由各该督抚督饬学员。妥为经画。现月　　

○谕军机大臣等、法律大臣沈家本等奏、刑事民事诉讼各法。拟请先行试办一摺。法律关系重要。该大臣所纂各条。究竟于现在民情风俗。能否通行。著该将军督抚都统等体察情形悉心研究。其中有无捍格之处。即行缕析条分。据实具奏。原摺单均著发给阅看。将此各谕令知之。现月　　

○政务处会奏、遵议直督袁世凯奏、选派翰林出洋游历系为储材任使起见。应由掌院学士于翰林院人员。遴选志趣正大。学问优长。有志出洋者四五十人。咨明学部。分为游学游历两项。从之。摺包　　

○巡警部奏、推行警政、酌拟清查京城户籍办法。又奏。内城工巡局有沟栏胡同巡捕操场一所。以之修建巡警部衙署。尚堪适用。均从之。摺包　　

○学部奏。湘省官绅、前曾创设民立学堂。现拟仿照日本庆应义塾办法。特开高等商业专科。仍附设中学小学。并增设商业都员养成所。以储寻常师资。开办商品陈列馆。以资商界考察。应予奏明立案。从之。摺包　　

○商部奏、核订新甯铁路章程二十一条。又奏、遵订商律。续拟破产一门。均从之。摺包　　

○修订法律大臣沈家本等奏、拟将现行律内虚拟死罪数条。分别改为流徒。以省繁重。下刑部、都察院议。摺包　　

○又奏、伪造外国银币。例无治罪明文。拟请设立专条。以资引用。从之。摺包　　

○山西巡抚恩寿奏、晋省应送光绪三十一年分政治表。甫奉颁发新式。赶办需时。请展限两个月。再行呈送。下政务处知之。摺包　　

○调内城巡警总厅厅丞朱启钤署外城巡警总厅厅丞。以五品京堂荣勋署内城巡警总厅厅丞。摺包　　

○以捐助江西中小学堂经费。予道员萧绍渠奖叙。　　

○庚子。上奉慈禧端佑康颐昭豫庄诚寿恭钦献崇熙皇太后御勤政殿。日本国使臣内田康哉、暨其妻等、觐见。内记　　

○辛丑。谕内阁、袁世凯奏、遵旨校阅陆军第二镇一摺。据陈此次校阅各项情形。颇属精娴。成效渐著。深堪嘉许。仍著练兵处王大臣等督饬认真训练。力求精进。月异日新。逐渐扩充。悉成劲旅。用副朝廷修明武备。振励戎行之至意。余著练兵处妥核办理。现月　　

○复引见东陵。西陵内务府京察一等钤出人员。得旨、除文荫毋庸记名外。连璧、富基、均著记名以关差道府用。现月　　

○热河都统廷杰奏、前新设建平阜新二县。均请作为繁难题调要缺。并添典史二员。均以巡检兼之。下部议。摺包　　

○四川总督锡良等奏。拟添设致用学堂。并陈纲要八条。下部知之。摺包　　

○添铸热河建平阜新两县。有巡检兼典史印信。从热河都统廷杰请也。摺包　　

○派翰林院侍读学士黄绍箕。侍读孟庆荣。侍讲荣光。阿联。充日讲起居注官。　　

○以资才并懋。堪胜专阃。予署陆军第二镇统制官候选道张怀芝军机处存记。摺包　　

○壬寅。上奉慈禧端佑康颐昭豫庄诚寿恭钦献崇熙皇太后御勤政殿。法国使臣吕班。暨参赞顾瑞等觐见。

内记

　　

○湖南巡抚庞鸿书奏。邵阳县隆回地方。土匪滋事。派拨营旗。拏获各犯。讯明分别惩办。得旨。著严饬认真缉拏逸匪。务获惩办。以净根株。毋稍宽纵。摺

包

　　

○以捐助学费钜万。予陕西泾阳县绅士道员吴念昔奖叙。　　

○癸卯。谕军机大臣等。张之洞电奏。江西教案各节。外务部知道。电寄　　

○御史顾瑗奏。请倢■＜曰融＞■＜石木＞酌中西成法。清厘户籍。下政务处。户部巡警部议。寻奏。请由巡警部拟定章程。通行饬办。依议行。摺包　　

○盛京将军赵尔巽奏、遵筹奉省官制。拟以盛京将军总理军督旧部府之政。设立公署。名曰盛京行部。附设综核处。内分十局。分理诸务。设行政大臣一员。参赞、副参赞、左右参议、左右副参议、六员。下政务处议。摺包　　

○又奏、酌拟奉省清赋办法。并定章程十七条。以息民争。下部议。摺包　　

○又奏、奉省举行新政。酌拟数端。一、地方官专司行政。一、省会及各府厅州县分设裁判。一、设税务粮租两官。一、分设诸曹。一、设宣泽馆。并筹设乡官。一、筹加地方官津贴。又奏、奉省现设行部大臣。并列十局。所有州县文件。直接行部。毋庸由各道承转。所有山海关、东边、驿巡、三道缺。交涉日繁。拟请改为关道。均下政务处议。摺包　　

○又奏、续放展放札萨克图王旗山余沟川各荒务。派员设局。以专责成。下所司知之。摺包　　

○命直隶特用道张荫棠以五品京堂候补。前往西藏查办事件。电寄　　

○以署陆军第二镇统制官记名道张怀芝为直隶天津镇总兵官。现月　　

○以诈赃毙命。革奉天候选灾检赵锡桓、骁骑尉福禄职。置诸法。摺包　　

○甲辰。署江北提督刘永庆奏、遵照新章。改编防营为巡防队。厘定章制。以归一律。下部议。摺包　　

○又奏、创练新军。人材缺乏。从权设立武备速成学堂。以应急需。下所司知之。摺包　　

○署山东巡抚杨士骧奏、推广巡警。分饬添设警务学堂。下部知之。摺包　　

○以正蓝旗满洲副都统英慈兼署正蓝旗蒙古副都统。明发　　

○以懦怯无能。革山东留直补用守备杨绍绪等职。

摺包

　　

○乙巳。署黑龙江将军程德全奏。遵裁副都统等缺。遴员接管旗务允之。摺包　　

○又奏、贼目单闯等归顺。剿办东路各匪情形。得旨、著随时体察情形。妥筹办理。摺包　　

○又奏、筹议设立咨询行政等专司十所。将旧有之各司局处。一律归并。以专责成。得旨、著政务处议奏。惟摺内所用三老五更。及尊贤之典等语。措词失体。著申饬。摺包　　

○又奏、筹办江省善后一切事宜。业已次第就绪。报闻。摺包　　

○又奏。郭尔罗斯后旗余荒。折减出放。下所司知之。摺包　　

○准前广东雷琼道杨文骏、调往江西差遣。　　

○以捐助善举。予江苏道员陆树藩、为其故生母建坊。　　

○丙午。谕内阁。山西布政使张绍华、福建布政使周莲、贵州布政使袁开第均著来京陛见。现月　　

○谕军机大臣等、有人奏、浙省铁路。前经勘定城外轨蝱滟戋。现在创议穿城。恐酿巨祸。请饬查严禁一摺。著张曾阳滟＜扌戋＞确切查明。妥慎办理。原摺著钞给阅看。将此谕令知之。现月　　

○署黑龙江将军程德全奏、续放郭尔罗斯后旗沿江余荒。并拟开辟商埠。亟应派员前往。先行开办。以实边圉。下所司知之。摺包　　

○命甘肃新疆布政使王树木滟撆江西按察使秦炳直、贵州按察使兴禄、迅赴新任。毋庸来京请训。电寄　　

○丁未。上奉慈禧端佑康颐昭豫庄诚寿恭钦献崇熙皇太后御勤政殿。英国使臣萨道义、暨参赞嘉乃绩等、德国署使臣葛尔士暨水师提督布雷星等觐见。内记　　

○直隶总督袁世凯等奏、东省胶州、高密、两处德兵。全行撤退日期。及接收兵房。筹办善后各情形。下部知之。摺包　　

○以器识深沉。才猷精练。予直隶道员徐抚辰以海关道记名肬■闲放。留东知府李德顺以道员仍留原省补用。均交军机处存记。摺包　　

○以胆大谬妄。扶徇欺蒙。甘直隶署高邑县知县铭彝、候补知县周禔身职。铭彝并永不叙用。摺包　　

○以遇事和衷。赏驻津德领事官爱格特宝星。摺包　　

○戊申。署两江总督周馥等奏、安徽休甯县属之屯溪镇税局林立。巡防重要。请将徽州府同知移驻。以资镇慑。下吏部议行。摺包　　

○署山东巡抚杨士骧奏、烟台商务日盛。交涉弥繁。请将移驻威海＜目辟＞行＜匧心＞口＜韦未＞＜夗贝＞城之登州府海防水利同知。移驻烟台。以资治理。下所司议。摺包　　

○以慨捐钜款。修治堤岸。予福建候选道林尔嘉议叙。摺包　　

○以熟悉交涉。办事勤慎。予分省补用知府苏锐钊以道员补用。摺包　　

○以统带防营得力。复已革奉天花翎试用册知朱庆澜原官。摺包　　

○以捐助学费。予河南候选县丞陈其训、以知县选用。　　

○以亏短交代。革已故河南署延津县知县周照堂、职。提属勒追。摺包　　

○以欠缴课款。革两江候选州判冯治成职。并勒追。籍产备抵。摺包　　

○以干预公事。藉端需索。革两江补用副将曹钤山

■夆职。摺包　　

○以捐建节孝祠、予已故浙江嘉兴县布政使衔道员姚文木滟撆之妾刘氏建坊。摺包　　

○以山东胶高两处德兵撤退、赏德国驻胶办事大臣师孟等六员宝星。摺包　　

○以办理山东学堂医局铁路巡警出力。赏德国主教韩甯镐等七员、顶戴宝星有差。摺包　　

○以襄办使事出力。赏比国参赞来自嘎业等二员宝星。摺包　　

○以救治多人。赏德国医官古玛和宝星。摺包　　

○己酉。直隶总督袁世凯奏。商部咨行路务议员章程。不无窒碍。请饬另行核议。下政务处议。寻奏、请饬商部将各省路务。详细调查。其规则有应行酌订之处。由该部删改。颁行遵守。依议行。摺包　　

○福州将军兼署闽浙总督崇善奏。闽省前购无烟火药机器。拟向两江按价折换快枪。得旨。著咨商周馥办理。摺包　　

○以捐建农工小学堂。专教除籍堕民。予江苏同知卢洪昶、以道员仍归原省补用。　　

○庚戌。以记名提督吴杰为浙江衢州镇总兵官。现

月

　　

○以捐田赡族。予江苏阳湖县绅士湖北道员刘度来等、为其故父母、长洲县监生尤佳珍、为其故祖父母、建坊。摺包　　

○辛亥。赏候补五品京堂张荫棠副都统衔。电寄　　

○壬子。上奉慈禧端佑康颐昭豫庄诚寿恭钦献崇熙皇太后还宫。记注　　

