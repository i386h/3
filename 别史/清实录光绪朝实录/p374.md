<!-- { "loadSidebar": true } -->
○福州将军穆图善等奏、遵旨筹募营勇。布置情形。得旨。闽省防务关系紧要。该将军督抚等。务当实力筹办。期于缓急足恃。所请由闽海关及藩盐两库。酌量拨款以济饷需。著依议行。摺包　　

○赏札赉特多罗郡王旺喇克帕勒齐三眼花翎。札鲁特多罗贝勒桑巴、鄂尔多斯固山贝子阿尔宾巴雅尔双眼花翎。阿巴噶头等台吉哷沁旺楚克花翎。满明发　　

○赏喀尔喀车臣汗车林多尔济在乾清门行走。和硕亲王特古斯瓦齐尔三眼花翎。辅国公车淩多尔济、青海头等台吉沙哈都尔札布花翎。满明

发

　　

○庚午。上御紫光阁。赐蒙古王贝勒贝子公台吉呼图克图等燕。　　

○谕内阁御史恩隆奏、命案情节较重、请旨饬拏凶犯。并严定相验限期一摺。前因安徽妇人。在堆子房身死一案。谕令刑部将看街兵赵喜等严行讯办。兹据该御史所奏各种情节。著刑部详细研究。务期水落石出。以成信谳。至此案事隔多日。始经相验。殊属迟延。嗣后遇有应行相验之案。著五城御史。饬属迅速办理。傥再仍前玩泄。即将该司坊官奏□□□尔□惩处。如系地面官报验迟延。并著该御史查明□□□尔□办。以重民命。现月　　

○谕军机大臣等。有人奏、土默特旗家奴德木却札布等。抢劫其主索德那木叶锡一案。理藩院司员达冲阿、玉春等。于刑部会审之外。私提札隆阿追索资财。交坊管押。德木却札布来京时携带空白印文。近日行文理藩院。闻即系空白填写。该贝子棍布札布。既经袭爵。并未在京等语。此案前经降旨。令刑部会同理藩院讯办。兹据所□□□尔□达冲阿、玉春各节。即著确切查明据实具奏。毋稍徇隐。至所称棍布札布。并未在京一节。并著理藩院查明具奏。原片均著钞给阅看将此各谕令知之。现月　　

○两广总督张树声等奏。拏获洋匪暨员弁捕盗捐躯情形。得旨。陈雄升等均著交部议恤。余著刑部议奏。　　

○蠲缓河南武安、浚、祥符、陈留、杞通、许、尉氏、洧川、鄢陵、中牟、兰仪、郑、荥阳、荥泽、汜水、新郑、商邱、甯陵、永城、鹿邑、虞城、夏邑、睢、考城、柘城、安阳、汤阴、临漳、林内、黄汲、新乡、辉获、嘉淇、延津、滑、封邱、河内、济源、修武、武陟、孟、温源、武阳、武、洛阳、偃、师巩、孟津、宜阳、登封、新安、渑池、南阳、唐、泌阳、镇平、桐柏、邓、内乡、淅川、裕、舞阳、叶、上蔡、确山、正阳、新蔡、淮甯、西华、商水、项城、沈邱、太康、扶沟、临颍、襄城、郾城、长葛、灵宝、阌乡、光山、固始、息、八十五厅州县。被水被旱暨垦荒未熟地方。新旧钱漕有差。现月　　

○辛未。孝庄文皇后忌辰。遣官祭昭西陵。　　

○谕内阁。前据给事中孔宪珏奏□□□尔□顺天府府尹周家楣。徇私妄为各款。当派额勒和布、张之万、查明具奏。兹据奏称。详查明确。平粜局资善堂。立章俱极妥协。并无办理不善之处。通州粮店一案。该府尹批呈各词。均甚平允。即著毋庸置议。惟查封阜康银号。将数年前寄存书箱携回。致启浮言。前户部员外郎贾孝彤。照料平粜局。虽系襄理善事。惟该员尚在服中。该府尹再三劝令从事。贾孝彤未能固却。均有不合。顺天府府尹周家楣。前户部员外郎贾孝彤。著交部分别议处。顺天府粮马通判周之辰。虽讯无卑鄙实据。惟系出身市廛。著毕道远随时察看。如果不能胜任。即行据实奏□□□尔□。现月　　

○又谕、兵部奏、遵旨严议处分。并告病人员应否递摺查无明文一摺。前驻藏帮办大臣锡缜。著照部议降四级调用。不准抵销。并折罚所兼世职半俸九年。免其降调世职。至告病人员。虽据查无不准递摺明文。惟究于体制未合。嗣后凡告病未经销假者。概不准自行递摺奏事现月　　

○壬申。谕军机大臣等。唐炯奏、俟督臣出关起程回滇暨探报越南山西失守情形各摺片。岑毓英计可到防。现在军情紧要。著该督饬令所部各营。择要扼扎。相度机宜。妥筹调度。以振军威而固边境。前据徐延旭奏。唐景崧、刘永福、暨滇粤各营管带。均至兴化。兹据唐炯奏探无下落。该抚近在保胜何以于前敌情形。并未深悉。滇省后路饷运事宜。关系紧要。著责成该抚实力经理。俾岑毓英得以专意军事。无虞分顾。不得稍有贻误。将此由六百里各密谕知之。洋务　　

○又谕。左宗棠奏。遵旨拨营渡台。并请由闽省发给月饷一摺。前因台湾防务紧要谕令左宗棠酌拨练勇数营派员管带渡台。归刘璈调遣。兹据奏称、酌拨总兵杨在元所带亲军巡缉营。提督杨金龙所带亲军仁营。并提督章高元所部两营。共计湘淮各军四营。配带军火。于本月十七日乘坐轮船。前往台湾。归刘璈调遣。并由该督发给两个月满饷。随带赴台。至该四营到防以后月饷。苏省力难兼顾。请改由闽省。责成刘璈发给等语著穆图善、何璟、张兆栋、俟该四营到防后。即将应给月饷。由闽省核明发给。以济要需。江南防务。关系紧要。业经左宗棠筹画布置。其统领各员。必须实在得力。方足以资臂助。著左宗棠将提督李成谋、李朝斌、才具短长。操防疏密。据实查明具奏。将此由六百里各谕令知之。洋务　　

○又谕。彭玉麟等奏。现办防务。需才甚亟。请调候补道郑官应。回避改归江西补用直隶州知州曾纪渠、赴彭玉麟军营差委等语。著李鸿章、左宗棠、潘霨、分饬各该员迅赴广东。听候差遣委用。曾纪渠俟防务告竣。著仍归广东补用。将此由五百里各谕令知之。洋务　　

○盛京将军崇绮奏。武童等纠众殴官。请将帮同滋事之武举斥革。得旨、著即严审确情。毋稍宽纵。按律定拟具奏。摺包　　

○以徇庇捕役。革奉天盖平县知县徐庆璋职。摺包　　

○以穵改缓徵告示。革山西阳城县知县裕厚职。永不叙用。摺包　　

○以捐助赈银。予福州将军穆图善之母马佳氏建坊如例。摺包　　

○蠲缓山西阳曲、太原、榆次、徐沟、文水、代、崞、汾阳、孝义、平遥、介休、山阴、和林、格尔、萨拉齐、太谷、临汾、吉、十七厅州县。被水被雹被霜被鹼各地方。新旧钱粮有差。现月　　

○上以□山戊不□暮祫祭太庙。自是日始。斋戒三日。起居注　　

○癸酉。谕内阁。前据御史恩隆奏。土默特旗家奴德木却札布。纠党将伊家主索德那木叶锡抢劫当降旨令刑部会同理藩院讯办。嗣据该御史奏。理藩院司员达冲阿、玉春等。于会审之外。私提札隆阿追索资财等情。复谕令确查具奏。兹据刑部奏称。原□□□尔□德木却札布等。抢掠拷讯抗拒各节并无其事。惟德木却札布。在旗揽权。不为无因非传德木却札布等到案。难期水落石出等语。著理藩院严传德木却札布、恩合巴雅尔归案。另行派员会同刑部审讯。务得确情妥拟具奏达冲阿、玉春等。有无前项情事。著理藩院即遵前旨确切查明具奏。现月　　

○又谕、鹿传霖奏。特□□□尔□贪劣各员一摺。河南候补道王文锦粗鄙嗜利。习染亦深。前署开归陈许道时。克除河工发款。物议沸腾。许州直隶州知州孙嘉臻。老而务得。言伪行乖。民情怨愤。署息县事候补同知陈席珍。谳狱草率。办事颟顸。声名平常。均著即行革职。以肃官方。现月　　

○又谕。叶伯英奏。□□□尔□劾庸劣不职各员等语。陕西宜川县知县孙尔炽。任性妄为。累民丛怨。延安府照磨汤作宾。久病旷职。人亦阘茸。凤县。三岔驿驿丞张开櫆。捕务废弛。玩视公事。凤县典史郑绍芬。精力衰颓。不能振作。候补巡检陆成栋。性好摴蒱。有玷官箴。均著即行革职。同官县知县梁济谦宽严失当。人地不宜。著开缺调省察看。遇有相当缺出。酌量补用。候补同知郭堃、质地平庸才难出仕。著以原品休致。以肃官常。现月　　

○谕军机大臣等。有人奏、广东巡抚倪文蔚。于广西官军擒斩陆之平一案。将并未在事出力之广东试用知府邹觐皋滥行列保。复于剿除积匪各案。滥保多员。并收受州县季规。又于剿匪案内将其弟湖北试用州判倪文采列入保奏。种种徇私。请旨严惩各等语。著张树声将所□□□尔□各节确切查明。据实具奏毋稍徇隐原摺片著钞给阅看。将此谕令知之。　　

○又谕、内阁学士周德润奏。治河当去其病。请饬挑浚河身。疏通海口。以顺水势。并筹常年疏浚之方。俾行久远。缕堤宜力筹稳固。遥堤宜陆续缓办等语。著陈士杰按照所奏各节。酌度情形。通盘筹画。妥议具奏。原摺著钞给阅看。将此谕令知之。现月　　

○又谕、前叠谕左宗棠将王德榜一军饷项。力筹接济兹闻该藩司募勇已齐。专候江南饷到启行。康国器年老多病。筹捐济饷。殊无把握。该军现在饬赴前敌。著左宗棠即行拨款。迅速解往。俾利师行。并将以后月饷。设法筹拨。毋任缺乏。该督深维大局。创议调募此军。以厚兵力。谅能无分畛域。源源接济也。道员方长华。现已起程。著张树声饬令迅率所募勇营。驰赴广西关外。毋稍迟延。将此由六百里各密谕令知之。洋务　　

○又谕御史俊乂奏。请赏加五城饭厂米石一摺。现在仓储是否足敷散放。著户部议奏。现月　　

○以解饷疏防。革江西大挑知县黄基祚职。其失事之地方官调署东阿县知县苏杰东阿汛把总刘廷鉴一并革职勒限协缉。摺包　　

○旌表以身殉夫河南候补知县张肇楠妾刘氏。摺包　　

○甲戌。上以祫祭太庙前期亲诣行礼　　

○遣官祭太庙中殿后殿。　　

○以神灵显应。颁热河朝阳县关帝庙扁额。曰功被滦河。现月　　

○谕军机大臣等。本日军机大臣等奏。据卞宝第咨称。有赴该署督衙门投递名片之双平所书官衔暨自称前往云贵四川催饷。并查办事件及得有保举各节。显系假冒招摇。著卞宝第即将双平解交刑部。严行审办将此谕令知之现月　　

○朝鲜国臣闵仲墨等三人、喀尔喀和硕亲王特古斯瓦齐尔等四人、察哈尔头等台吉玛尔晋沁布等五人、青海头等台吉沙哈都尔札布、札赉特郡王旺喇克帕勒齐、札鲁特贝勒桑巴、鄂尔多斯贝子阿尔宾阿雅尔、乌珠穆沁镇国公堆代札布、乌喇特镇国公色楞那木济勒、科尔沁辅国公哈斯巴图尔、苏呢特辅国公玛哈西哩、阿巴噶头等台吉呼沁旺楚克、于午门外瞻觐。　　

○乙亥。祫祭太庙。遣惠郡王奕详恭代行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭端慧皇太子园寝。　　

