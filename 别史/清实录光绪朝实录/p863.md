<!-- { "loadSidebar": true } -->
○辛未。谕军机大臣等、毓山滟昆等奏、松虫＜目辟＞暒穴＜曰融＞夕＜夗贝＞捕未尽。所需款项。前领八千两。约计仍恐不敷。现在直隶藩库拨给运米脚费等项银三万两。业已解到。拟即于此项内暂行挪用。将来再行统核数目。请领归还等语。＜目辟＞暒穴＜曰融＞夕＜夗贝＞捕松虫。晶■宜次所拨银两。实已不少。现届大雨时行。松虫情形。当较轻减。＜目辟＞暒穴＜曰融＞夕＜夗贝＞捕自亦易于净尽。所需经费。著于运米脚费项下拨用三千两。此款将来不得由部请领归还。嗣后亦不准再行续请拨款。以昭核实。将此谕令知之。现月　　

○镶黄旗满洲都统等奏、已革总兵文瑞、可否仍留本身男爵。得旨、仍留本身。现月　　

○以内阁学士唐景崇、署兵部左侍郎。都察院左副都御史寿昌、暂署刑部右侍郎。现月　　

○以车臣汗德木楚克多尔济为库伦蒙古办事大臣。现月　　

○壬申。谕内阁、祥麟等奏、废员报效军台经费。可否赏收。并请奖叙一摺。已革御史钟德祥。系因言官收受赃私。获咎发遣。情节较重。所捐银两。著不准收。祥麟、依崇阿、并未声明该革员犯事原委。率行具奏。殊属非是。著传旨申饬。

现月

　　

○湖南巡抚陈宝箴奏、辰永沅靖道廷杰、剿办土匪出力。恳恩奖励。得旨、廷杰、著陈宝箴传旨嘉奖。又奏、桑植等县被灾。筹款接济。报闻。　　

○癸酉。谕内阁、松林奏、病势增剧。恳请开缺一摺。奉天府府尹松林、著准其开缺回旗。另片奏、奉天驿巡道志彭。熟悉地方情形。可否施恩迁转一阶等语。所奏殊属冒昧。著交部议处。现月　　

○谕军机大臣等、胡聘之奏、议开晋边蒙地。以兴屯利而固边防一摺。晋边伊克昭、乌兰察布、二盟旗地。川原饶沃。水陆交通。据该抚胪陈兴屯之利。约有四端。现拟办法。如设局筹费定租驻兵各节。均著照所请办理。惟兴办屯田。固所以裕税课而重边防。亦须无碍蒙民生计。著胡聘之饬令派出查勘各员。晓譬伊克昭、乌兰察布、二盟长。谕以朝廷兴办此举。实为蒙民策安全。既议租以赡其身。复置兵以＜目辟＞行＜匧心＞口＜韦未＞＜夗贝＞其地。该地方蒙民等、自无不乐于从事之理。至西二盟壤地毗连数省。其与陕甘邻界者。可垦之地尚多。诚能一律开办。亦属有裨大局。著陶模、魏光焘、各就地方情形。详细查勘。应如何陆续兴办之处。分别妥筹。奏明办理。将此各谕令知之。寻陶模等会奏、查明伊克昭盟蒙地瘠苦。碍难垦办。似应听其自行耕牧。并租给汉民耕种。俾得照常安业。报闻。现月　　

○又谕、胡聘之奏、筹办矿务。拟先修铁路一摺。晋省煤铁各矿。运道阻滞。必须兴办铁路。方能畅销。览奏设立公司。所贷之款。商借商还。余利酌提归公各条。大致尚属周妥。惟创办伊始。必须豫防流弊。并借款有无实在把握。著胡聘之悉心妥筹。酌定详细章程。奏明办理。将此谕令知之。现

月

　　

○河南巡抚刘树堂奏、鲁山县向产土蚕。每年缫丝。自七八十万斤至百万斤不等。并无税则。由行户缴银领帖。归并杂税收解。现设局开办丝捐。于商人名下每丝百斤。抽银一两。其水丝每百斤抽银一两五钱。下部知之。摺包　　

○山西巡抚胡聘之奏、虞乡县捐修城工。请予立案。下部知之。　　

○以淩沁旺札勒袭青海札萨克贝勒。早事　　

○甲戌。谕内阁、前据御史华煇奏倢■＜曰融＞■＜石木＞福建藩司黄毓恩、骄贪不职各款。当经谕令边宝泉确查具奏。兹据查明覆奏。福建布政使黄毓恩、在任数年。尚无贻误。惟驭下太宽。于门丁倚势招摇。恣意婪索。毫无钤束。实难辞咎。黄毓恩著交部议处。候补同知平元煃、工于牟利。声名甚劣。著以府经历县丞降补。前署福防同知唐雨时、尚无出入藩署招摇之事。惟业经另案降补。著即勒令回籍。不准逗遛。现月　　

○谕军机大臣等、李秉衡奏、山东河工需人。前调直隶候补知府劳乃宽、请饬迅速到工等语。著王文韶饬令该员迅速前往。毋稍延缓。将此谕令知之。现月　　

○又谕、电寄刘坤一等、闻江浙地方。盗风日炽。江苏有抢劫火药局、及虏去枪船之案。浙江有光蛋肆行路劫之案。若不剿除。必贻后患。又太湖毗连两省。著名盗首。数年未获。以上各节。著刘坤一、赵舒翘、廖寿丰、速派干员。或分拏。或会剿。务期净尽。并著迅即覆奏。　　

○吏部奏、酌议理藩院蒙古人员。借补满洲额缺。厘定调还章程。依议行。早事　　

○安徽巡抚邓华熙奏、报四月分雨水粮价、及地方情形。得旨、低洼之区仍著各府州随时察看。以安地方。　　

○山东巡抚李秉衡奏、续陈利津县黄河民土滟念漫口情形。西滩似可逐渐淤塞。北岭口门夺溜至七八分。出口后水势平漫。恐正河受病愈深。现派员随时察看。俟秋汛后。奏明办理。得旨、著俟霜清后。察看河势。分别办理。摺包　　

○又奏、续裁邢字营济字副中营弁勇。共六百七十六员名。下部知之。摺包　　

○陕甘总督陶模奏、提督董福祥所部二十营。前请将行饷改支坐粮。经部议驳。令将甘省究能腾饷及另筹各若干。切实奏明。现查前后共能腾银二十万两。不敷仍钜。请饬部筹拨。俾应急需。下部议。　　

○又奏、甘肃马步营旗第五次裁撤归并。共二十四处。下部知之。摺包　　

○以湖南辰永靖道廷杰为奉天府府尹。现月　　

○甘肃肃州镇总兵田在田、开缺修墓。调陕西河州镇总兵何建威、为甘肃肃州镇总兵官。以记名总兵刘璞为陕西河州镇总兵官。　　

○以拏获邻境盗犯。直隶献县知县胡良驹。送部引见。　　

○以代办禾滟皆料。摊派累民。革山东长清县知县苏杰职。　　

○以遵母遗训。捐银助赈。予漕运总督松椿之女孝女马佳氏建坊。现月　　

○乙亥。御史李念兹奏、津榆铁路。归并卢汉公司。有害无利。应仍归官路。请饬总理各国事务衙门另行妥议办法。下所司议。摺包　　

○黑龙江将军恩泽奏、协领良续、请留江省差委。得旨、仍著饬回荆州。不准留于黑龙江当差。　　

○又奏、铁路改行南蝱滟戋。江省势同孤悬。请饬妥商。下所司知之。　　

○丙子。云贵总督崧蕃等奏、粤西游匪窜扰滇黔边界。官军接仗获胜。并现筹会剿情形。得旨、现据广西报匪首已获。所有三省交界余匪。仍著合力兜拏净尽。摺包　　

○两江总督刘坤一奏、南洋水师。照成案分别裁改。统计每年约节省银十六万两。仍专款存储。以备添购船艇之需。下部知之。　　

○丁丑。谕军机大臣等、电寄刘坤一等、各电均悉。江苏散勇土枭句结为盗。甚至牵去巡船。情形不为不重。浙江则出境追捕。兵丁亦有阵亡。虽经晶■宜获匪犯。尚须上紧合剿。以遏乱萌。至施老窝子一犯。江苏谓正在追拏。浙江称业经正法。何以彼此参差。再江苏黄渡地方军械所。有无被抢之案。著一并查覆。电寄　　

○直隶总督王文韶等奏、山东胶州海口。拟设水师船澳。先将公所码头械库等项。筹款开办。以便屯驻兵船而扼要口。允之。摺包　　

○以兵部左侍郎荣惠署马馆事务大臣。早事　　

○戊寅。谕内阁、给事中庞鸿书奏、江浙等省。徵收地丁。条银折价。与市价悬殊。请饬酌减一摺。著户部议奏。现

月

　　

○谕军机大臣等、电寄文海。前谕文海迅速赴藏。谅已接奉。何日启程。即电奏。电寄　　

○又谕、电寄讷钦、奏悉。分界与撤瞻截然两事。而藏番藉以挟持。总之瞻对可撤不可撤。该大臣须下一断语。可撤则坚持到底。不可撤则万勿回护前奏。是为正办。裕钢到否。著一并电覆。电寄　　

○堪肃新疆巡抚饶应祺奏、请将古城满营本年军政。缓至下届举办。允之。　　

○己卯。庆亲王奕劻等奏、菩陀峪万年吉地。大殿木植。除上下檐斗科。仍照原估。谨用南柏木外。其余拟改用黄花梨木。以归一律。又奏、拟建激桶兵房。均从之。　　

○湖广总督张之洞等奏、崇阳等县被灾。现办赈抚情形。得旨、崇阳猝被山水。情形最重。其余被灾处所。均著一面疏消。一面上紧赈抚。摺包　　

○庚辰。钦奉慈禧端佑康颐昭豫庄诚寿恭钦献崇熙皇太后懿旨。大殿毋庸彩画。改为本色。罩龙罩漆。一切做法。著承修王大臣奕劻等、开单请旨。现月　　

○以太仆寺卿刘恩溥为江南乡试正考官。翰林院编修朱锡恩为副考官。编修柏锦林为陕西乡试正考官。刘学谦为副考官。记注　　

○以随办交涉。三年期满。赏驻英英文参赞洋员马格里花翎。摺包　　

○赏德国武员禄来宝星。摺包　　

○辛巳。遣官祭火神庙。记注　　

○谕内阁、依楞额奏、特倢■＜曰融＞■＜石木＞贪劣不职各员等语。凉州左翼协领得敦、管理粮饷。十有余年。不实不尽。经依楞额查出历年平余公费。拟作为练兵津贴。该员竟敢串同骁骑校裕桢等、捏词诬控。以图挟制。实属贪狡性成。肆行无忌。花翎记名副都统凉州左翼协领得敦、著拔去花翎。革职永不叙用。发往军台效力赎罪。骁骑校裕桢、百连、荣秀、朋比误公。著一并革职。文举人恩光、行为倾险。遇事生风。著革去举人。以示惩儆。现月　　

○又谕、御史徐道焜奏、江西水灾。赈济宜速一摺。本年春夏之交。江西地方。雨水过多。江湖并涨。以致各州县田庐被淹。灾区甚广。饥民血■乣多。览奏殊深悯恻。著德寿迅速查明。妥筹赈济。毋任失所。现月　　

○谕军机大臣等、电寄文海。电悉。沿路既须四个月。又定七月十三日启程。殊属迟延。著即从速赴藏。即电奏。电寄　　

○户部奏、核议湖北应城、竹山、盐课公费。应将浮支钱文。提出报部。又奏、湖北解淮一半课钱。应请提解充饷。均依议行。早事　　

○黑龙江将军恩泽奏、交涉日繁。拟于省城设立公所。派专员经理。并筹常年经费。恳恩作正开支。报闻。　　

○又奏、呼兰等处烧锅商人。捐集赈银。恳请弛禁开烧。查与地方无碍允之。摺包　　

○凉州副都统依楞额奏、遵例巡阅旗营庄浪地险兵单。当参酌情形。如何添拨再请旨办理。报闻。　　

○壬午。上还宫。诣锡庆门跪迎慈禧端佑康颐昭豫庄诚寿恭钦献崇熙皇太后还寍寿宫。现月　　

○山东巡抚李秉衡奏、遵旨裁汰营勇。总兵杨昌魁所统新魁五营。除上年已将后营裁撤外。前后复裁遣一千员名。又奏、谨遵部议。裁去胶澳烟台登州留防嵩武军各一营。均下部知之。　　

