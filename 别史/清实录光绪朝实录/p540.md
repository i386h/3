<!-- { "loadSidebar": true } -->
○戊寅。谕军机大臣等、李鸿藻、李鹤年奏、遵议规复黄河故道。请饬迅筹合办一摺。黄河筹复故道。叠经臣工条奏。但费巨工繁。又当郑工决口部库骤去数百万之现款。此后筹拨甚形竭蹶。断难于漫口未堵之先。同时并举克期集事。该尚书等此奏于故道之宜复。但止空论其理。语＜闲＞意疏。其一切利害之重轻。地势之高下。工用之浩大。时日之迫促。并未全局通筹。缕晰奏覆。如此大事。朝廷安能据此寥寥数语。定计决疑。此时万分吃紧。惟在郑工之速求堵合。故道一议。只可暂作缓图。前经叠次严谕李鹤年等。将漫口工程。克日兴办。尚未据报开工。殊深焦盼。现距桃汛甚近。万一该工稍形迟误。来年江皖等省。数百万生灵。同罹水患。必在意中。李鹤年身任河督。责无旁贷。不得因有筹复故道之议。将漫口不早合龙。致酿巨患。为将来诿卸地步。设再迁延坐待。贻误事机。必当重治其罪。并著倪文蔚常川驻工。会同催督趱办。严饬各州县广集料物。克日进占。该署督等具有天良。亟宜振刷精神。和衷共济。星速赶办。毋负谆谆严谕至意。其所称规复故道一切工作。先自下游开办。南河旧道。现在如何情形。工程能否速办。经费能否立筹。有无窒碍。即著曾国荃、卢士杰、崧骏、迅速估定覆奏。候旨遵行。至豫省南岸工程。此奏谓除培补堤身外。力尚能办语亦含混。并著李鹤年、倪文蔚、派员确切查估。详细覆奏将此由五百里各谕令知之。现月　　

○又谕。户部总理各国事务衙门奏、各直省欠解历年东北边防经费。请旨严催一摺。据称本年各省关应解东北边防经费。除扣留截留缓解外。其余银两前经划拨豫省河工备用。其光绪六七八九十十一十二等年积欠银两。节经严催。迄未报解等语。此项经费。关系紧要。本年部库划拨钜款。尤觉空虚。亟待前项银两解到供用。著各该督抚监督迅即查照户部单开欠解各数。分批筹解部库。傥再延欠。即著户部照贻误京饷例。指名严参。原单均著钞给阅看。将此由四百里谕知直隶等省各督抚、并传谕粤海关监督知之。现月　　

○己卯。总理海军事务衙门奏、道员王瑞麟等报捐银两。援案请奖。钦奉慈禧端佑康颐昭豫庄诚皇太后懿旨。王瑞麟著以道员即选。尹肇熙、王瀛、均著以知府即选。汪钧泽、姚恩溥、恩润、李其寯、均著以知县即选。现月　　

○宗人府奏、宗室绞犯再锡。应否押赴市曹行刑。得旨、再锡著押赴坟茔处绞。摺包　　

○蠲缓山东历城、齐河、齐东、禹城、长清、商河、濮、临邑、惠民、沾化、济阳、东阿、滨、寿张、肥城、平阴、阳谷、海丰、济甯、章邱、东平、青城、阳信、蒲台、菏泽、曹、郓城、范、观城、朝城、聊城、堂邑、博平、茬平、清平、鱼台、博兴、乐安、东昌、高苑、利津、邹平、乐陵、滋阳、莘、长山、新城、德、德平、平原、曲阜、邹、甯阳、泗水、滕、峄、汶上、单城、武定、陶、钜野、冠、馆陶、高唐、恩邱、夏津、武城、金乡、嘉祥、郯城、费、莒、临淄、寿光、昌乐、潍、七十六州县。被水被旱被虫及堤占沙压地方钱粮漕米。现月　　

○辛巳。吉林将军希元奏、请将疏防斩犯脱逃之解官巴扬阿革职。得旨、巴扬阿著先行革职。提案严讯。仍勒限将该犯包秀生严拏。务获究办。摺包　　

○壬午。以神灵显应颁奉天奉化县关帝庙扁额。曰临潢普护。城隍庙扁额。曰边陲永固。现月随手　　

○工部奏、贡院各工。应否仍由前派大臣查修。得旨、仍著昆冈、许庚身承修。现月摺包　　

○山西巡抚刚毅奏、修筑汾河堤堰。出力员弁。请准择尤酌保。得旨、著俟工竣后。准其择尤酌保数员。毋许冒滥。摺包　　

○蠲缓直隶安、河闲、隆平、三州县积涝地亩粮赋。现月　　

○纂修官蓝钰恭纂　　

总纂官钱骏祥恭辑监修总裁世恭阅五月二十一日正总裁那月日专司藳本陆恭覆阅癸丑六月二十六日　　

徐月日　　

荣月日副总裁唐月日　　

宗室宝恭阅一签十月十二日

　　

陈恭阅一签三月二十七日　　

熙月日　　

郭恭阅十一月十二日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之二百五十　　

光绪十三年。丁亥。十二月。癸未朔。上诣储秀宫问慈禧端佑康颐昭豫庄诚皇太后安。至壬子皆如之。内注　　

○谕军机大臣等、翰林院侍讲学士龙湛霖奏、河务紧要。敬陈管见一摺。据称目前之水。莫若仍行北河。减入徒骇马颊。于畿辅增筑北岸长堤等语。河复故道一时尚难兴办。将来河流自必仍由北行。亟应豫筹分流洩涨之法。该学士请开马颊等河。与侍郎游百川前奏略同。至所陈增筑北岸长堤一节。亦为保卫畿疆起见。现在能否举办。著李鸿章、张曜、悉心会商。妥议具奏。原摺均著摘钞给与阅看。将此由四百里各谕令知之。寻张曜奏、遵旨覆陈徒骇河情形。仍应先修堤工。马颊河实难开办。与督臣李鸿章往返函商。无可为计。报闻现月摺包　　

○又谕、锡纶奏、遵议棍噶札勒参所领僧众。请仍照刘锦棠前奏办理一摺。前于三月闲谕令刘锦棠、锡纶、将该僧众等于新疆所属。择地安插。嗣经沙克都林札布等奏、以乌梁海蒙哈官兵。逼迫该僧众迁徙。复谕令刘锦棠等确切查明。一面咨商沙克都林札布等秉公妥筹速奏。刘锦棠于七月闲。虽有仍在旧地居住之请。系尚在未奉续谕之先。兹据锡纶所称。科布多现无尚待安插之蒙哈该僧众与之相处。不致滋事。若议迁徙新疆既无隙地。亦有他虞。业已咨行刘锦棠。毋庸委员踏勘等语。该大臣所奏。仍与前奏大略相同。与沙克都林札布等前奏迥异。刘锦棠既有委员踏勘之议。现在又未自行覆奏。未便凭锡纶一人之言。遽定办法。著刘锦棠会同沙克都林札布妥速筹商。并应否委员确勘。再行定议。务各破除成见。详审酌度。奏明办理。原摺均著钞给阅看。将此由四百里各谕令知之。现月　　

○陕甘总督谭钟麟等奏、喀什噶尔提属阿克苏巴里坤镇属标路各营员缺。营制饷章。拟照抚标章程。分别议设。下部议。摺包　　

○以炮毙职官。革伊犁补用副将陈宗胜职。随手　　

○甲申上奉慈禧端佑康颐昭豫庄诚皇太后幸醇亲王邸第视疾。内注　　

○浙江巡抚卫荣光奏、遵将防营长夫。全行裁撤。节省饷项。拟仍由防军支应局支出。积存藩库解部下部知之。摺包　　

○以私挪勇粮。革浙江管带达字中营记名提督伍金洪职。永不叙用。随手　　

○乙酉。以雪泽未沾。上复诣大高殿祈祷行礼。　　

○遣惇亲王奕誴诣时应宫。贝勒载漪诣昭显庙。贝勒载滢诣宣仁庙。贝勒载澍诣凝和庙拈香。　　

○加赏资善堂煮赈粟米三百石。　　

○丙戌谕军机大臣等、前经叠次严谕李鹤年等、将郑州漫口工程克期兴办。迄今尚未据报开工。朝廷殊深焦盼。现在料物自必源源运到。即著李鹤年督饬在工员弁。赶紧进占并将开工日期。迅速覆奏傥藉口料物不齐。有意迁延时日。贻误大工。致来岁数省生灵同罹昏垫。该署督自问当得何罪。倪文蔚接奉前旨。自已即日驻工。著会同李鹤年实力督催。不准各存意见。如料垛一项。一时未能敷用。可否参酌古法。兼用柳枝竹石以辅秸料之不足。并著筹商速办。总期克日兴工。及早合龙以纾廑系。将此由五百里各谕令知之。　　

○以军机处缮修汉档。予总司核勘户部主事顾璜、刑部主事冯锡仁、供事典史胡葆庆等、升叙加衔有差。　　

○丁亥。穆宗毅皇帝忌辰。上诣奉先殿寿皇殿行礼。遣官祭惠陵。内注　　

○谕军机大臣等、现因郑工紧要。叠次严旨催办。而该河督等迁延观望。迄未具报开工。本日已降谕旨。特派李鸿藻督办工程。会同李鹤年迅筹堵合。昨经谕令李鹤年等以料垛一时如不敷用宜兼用柳枝竹石。辅秸料之不足。原期周咨善策。克日程功本日据倪文蔚奏、前臬司潘骏文有不用挑水坝。省出料垛。节缩时日。东西匀做。腊月半进占。来年四月半告成之议。现距春汛。为时已迫。如有可以速助工作之策。必应博采兼收。即添穵引河。分流洩涨俾正工得以及早合龙。并应亟筹速办。该尚书等接奉此旨。应仰体朝廷轸念要工。宵旰焦劳之至意。悉心筹画急图良策。如潘骏文之议可行。即著克期兴工。毋得任听河员玩延糜费积习。以致工艰费钜。日久无成。李鸿藻系朝廷特＜闲＞大员。务当迅速定议李鹤年、倪文蔚、尤当破除成见。和衷商办。总期早日竣事。以纾殷盼而奠民生。将此由五百里各谕令知之。现月　　

○命礼部尚书李鸿藻、督办河南郑州大工事宜。现月戊子。孝惠章皇后忌辰。遣官祭孝东陵。照录　　

○山东巡抚张曜奏河神灵应。请饬浙江抚臣将金龙四大王原籍祠墓修理。并列入祀典。春秋致祭。下部议。摺包　　

○两广总督张之洞等奏、拟就琼州原有制兵酌设水陆练军。并筹议饷项操练章程。下部议。摺包　　

○甘肃新疆巡抚刘锦棠奏、乌鲁木齐巴里坤旗营。迁并古城其衙署兵房。拟就原建奇台县新城估修请饬立案。下部知之。摺包　　

○蠲缓湖北监利、沔阳、石首、汉川、武昌、咸甯、嘉鱼、汉阳、黄陂、孝感、黄冈、蕲水、黄梅、广济、钟祥、京山、天门、应城、江陵、公安、松滋、枝江、荆门、兴国、云梦、二十五州县。被水被旱村庄新旧钱粮芦课有差。现月　　

○己丑。直隶总督李鸿章奏、黑龙江漠河金厂官督商办。谨拟定详细章程呈览。下该衙门议。摺包　　

○先是湖南巡抚卞宝第、以黄河南徙。奏请分道疏浚。谕饬李鸿藻、李鹤年、查议具奏。至是奏、所请挑浚洪泽湖、高宝湖、南运河、暨择要疏导里下河。与两江督臣曾国荃、现筹开浚杨庄旧黄河、并于里下疏导支河办法相同。拟饬曾国荃案照该抚所请。实力举办。北路如仍由大清河入海。下游淤塞处所。山东抚臣自应设法挑浚。至请由郑州石桥决口。北达铜瓦厢以东。循漫河故道。别开一河引归大清。势所难行。应毋庸议。得旨、已有旨派李鸿藻督办郑工事宜。即著迅赴工次。会同李鹤年等速筹开工进占。毋稍延缓。摺包　　

○护理广西巡抚李秉衡奏、桂林等处火灾。已饬属筹款抚恤。得旨、即著饬属将被灾户口。妥为抚恤。毋任失所。　　

○又奏、武缘著匪滋扰。进剿获胜。得旨。仍著督饬严拏蓝妙涫、务获究办毋任漏网。出力各员俟首匪就获后。择尤酌保数员。毋许冒滥。　　

○又奏、请将恩隆百色奉议等处无人承垦荒田豁除地粮。从之。摺包　　

