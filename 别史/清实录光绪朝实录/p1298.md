<!-- { "loadSidebar": true } -->
○庚辰。谕内阁。朕奉慈禧端佑康颐昭豫庄诚寿恭钦献崇熙皇太后懿旨、总统武＜目辟＞行＜匧心＞口＜韦未＞＜夗贝＞左军直隶提督马玉昆。忠勇性成。胆略兼备。初隶宋庆麾下。转战皖豫齐鲁秦晋闲。荡平发捻。所向有功。关陇回乱。率师西征。屡奏奇捷。嗣随金顺出关。晶■宜克名城。在西域前后十余年。剿抚之余。倡办屯垦。民咸赖之。迨新疆大定。经李鸿章调回北洋。办理营务。纪律严明。驻军辽沈。独力搘拄。特授浙江提督。调补直隶提督。旋派总统武＜目辟＞行＜匧心＞口＜韦未＞＜夗贝＞左军。随扈西巡。留晋办防。旋直剿匪。均资得力。历经赏给头品顶戴。黄马褂。云骑尉世职。博奇巴图鲁勇号。太子少保衔。朝廷倚若长城。方冀永享遐龄。长承恩眷。兹闻溘逝。轸悼殊深。马玉昆著追赠太子太保。赏加二等轻车都尉世职。照提督例赐恤。加恩予谥。其原籍地方。及立功省分。建立专祠。生平战功事迹。宣付国史馆立传。灵柩回籍时。沿途地方官妥为照料。伊子补用游击马廉溥著加恩以总兵记名。郎中马廉德以道员分省补用。伊孙一品荫生马朝栋以郎中分部补用。分部郎中马朝梁以知府分省补用。任内一切处分。悉予开复。应得恤典。该衙门查例具奏。并赏银三千两治丧。由直隶藩库给发。用示笃念荩臣。有加无已之至意。寻予谥曰忠武。现月　　

○专使美国兼考察各国财政大臣唐绍仪奏、现订商约。其最重者。曰修律。曰矿章。曰商标。曰画一权衡。曰币制。曰免厘加税。拟请饬议施行。并速定币制。下会议政务处速议。寻奏、除币制经臣等拟议请旨遵行外。其余五事。请饬下各部分别迅速办理。从之。　　

○辛巳。秋分。夕用于西郊。遣恭亲王溥伟恭代行礼。　　

○谕军机大臣等、都察院奏、主事谢宗清呈称、广西匪患日亟。敬陈管见。据情代奏一摺。著张人骏、张鸣岐、按照所陈各节。体察情形。妥筹办理。原呈均著钞给阅看。现月　　

○都察院代奏吏部员外郎黄允中条陈变通翰林旧制。拟复汉博士旧职。立经史文学三科。由各省存古学堂。层取递升。下学部议。摺包　　

○命陆军部右侍郎荫昌充出使德国大臣。电寄　　

○赏出使德国大臣孙宝琦以三品京堂候补。充帮办津浦铁路大臣。现月　　

○壬午。谕军机大臣等、达赖喇嘛来京有期。著派御前大臣博迪苏前往保定劳问。现月　　

○御史谢远涵奏、按今小学制度。其弊有四。曰责任不专。教员缺乏。课程不均。奖励失策。拟请酌核变通。以期教育普及。并仿德国学制。文科实科。分途豫备。下学部议。　　

○又奏、请选工商子弟。稍能知书识字。粗解算术图画。格致东语者。派往日本工厂学习手工。下农工商部议。寻奏、所陈各节。洵属目前要务。惟近年北洋工艺局。曾派学徒入日本工厂学习。专供操作。制造之法。秘而不宣。似应变通办法。拟倢■＜曰融＞■＜石木＞照前日议覆御史俾寿原奏。凡此项学生。于工校毕业后。再入工厂。实行研究学理。再行专攻一艺。庶几窥寻秘奥。能自得师。从之。帮总纂官蓝

钰恭纂　　

总纂官熊方燧恭辑监修总裁世恭阅一签八月十七日正总裁那月日专司蒿■木本陆恭覆阅癸丑十二月十九日

　　

徐月日　　

荣月日副总裁唐月日　　

宗室宝恭阅四签十一月廿七日　　

陈恭阅二签正月廿八日　　

熙月日　　

郭恭阅一签十月初四日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之五百九十六　　

光绪三十四年戊申九月。癸未朔。上诣乐寿堂问慈禧端佑康颐昭豫庄诚寿恭钦献崇熙皇太后安。至戊申皆如之。　　

○谕军机大臣等、有人奏、浙江长兴县知县赵以成、挟吴正伦上控之嫌。诬禀监禁。并蒋生荣身死不明等语。著增韫按照所指各节。秉公查办。据实覆奏。原片著钞给阅看。现月　　

○又谕、袁树勋电奏、禁种賏■鸟粟。包买洋药。专卖官膏各节。著会议政务处议奏。电寄　　

○御史徐定超奏、拟请整顿各省法政学堂。参照京师法政章程。略示变通。谨陈大要。曰学堂之隶属宜明。经费之等差宜定。教科之繁肬■闲宜酌。学员之任用宜专。下部知之。摺

包

　　

○甲申。礼部奏。请准先儒江苏昆山顾炎武、湖南衡阳王夫之、浙江余姚黄宗羲、从祀先师孔子庙廷。从之。现月　　

○东三省总督徐世昌等奏、遵设府厅州县视学官。旧有教职。拟请停止铨选。下部议。　　

○又奏、遵于省城设立调查局。派员编纂法制统计事宜。以备宪政倢■＜曰融＞■＜石木＞考。下所司知之。摺包　　

○裁撤奉天锦州副都统员缺。从东三省总督徐世昌请也。

摺包　　

○以法部左参议王世琪为大理院总检察厅厅丞。现月　　

○乙酉。谕军机大臣等、美国海军。将于十月初闲。游抵厂＜虘阝＞夏门。著派贝勒毓朗、外务部右侍郎梁敦彦、前往劳问。现月　　

○两江总督端方奏、备多力分。不如扼要固守。拟请注重江阴。将旧有澄淞镇水旱雷等营。归并裁改。编为要塞工程四队。并恳饬拨开办经费。下部议。摺包　　

○以失察汛弁。革江南南汇营游击华鸿诏职。纵勇滋事。革通州营游击张炳泰职。永不叙用。摺包　　

○赏义领事戈理玛尼德、副领事师谋等宝星。摺包　　

○丙戌。谕军机大臣等、有人奏、奉省房捐加倍重徵商民交困请饬酌量轻减一摺。著徐世昌按照所陈各节。查明情形。据实覆奏。原摺著钞给阅看。现月　　

○又谕、邮传部奏、核减电价的补经费以利交通一摺。电务前归商办。余利甚钜。现归部办。亦须妥为筹画。逐渐推广。未可铺张太过。致多亏累。且铁路余利。应备扩允路蝱滟戋之需。界限必须分明。尤未可与电政牵混挪移。多生窒碍。著该部另行妥拟具奏。　　

○禁烟大臣恭亲王溥伟等奏笔帖式启绶玩法欺蒙。请革职销档。得旨。依议。嗣后仍著该大臣等随时讯真查验。毋稍欺蒙。以除痼习。　　

○御史俾寿奏。丁忧人员。例应同籍守制。拟请通饬京外。凡此等人员。不许稽留本衙门。及干预本省公事。下部知之。摺包　　

○东三省总督徐世昌等奏、吉林学务。勉力措办。现经建设中学堂模范两等小学堂各一所。分设两等小学堂十一所。女子师范学堂一所。附以女子初等小学满蒙学堂一所。下学部知之。　　

○又奏、遵设吉林法政学堂。分速成完全两科。并实行考验各官。特设讲习科。一律送堂肄业。下所司知之。　　

○添铸湖南巡警劝业道关防。从湖南巡抚岑春蓂请也。摺包

　　

○命江西布政使沈瑜庆开缺来京。以云南布政使刘春霖为江西布政使。现月　　

○调河南按察使李经迈为浙江按察使。浙江按察使惠森为河南按察使。现月　　

○予故记名副都统吉林陆军二标统带官庆恒优恤。并附祀其父故阿勒楚喀副都统金福专祠。从东三省总督徐世昌等请也。摺包　　

○蠲免湖南溆浦县属被水冲刷田亩钱粮。摺包　　

○丁亥。暂署江北提督江南苏松镇总兵徐绍桢奏、考察江北河流大势。拟请就车南新三坝。择启一坝。两旁各建束水堤。中留百丈内外。以作河身。直达海口。以淮入之。冀可一劳永逸。得旨、著知照端方陈启泰、王士珍、妥筹办理。摺包　　

○法部尚书戴鸿慈病请开缺。得旨、再赏假一月。毋庸开缺。现月　　

○以倩人枪替。革湖南试用知县顾大昌职。包揽词讼。革湖南在籍内阁中书晏蜚声职。并讯办　　

○以延欠公款。革已故湖南郴州知州陈吴萃、署零陵县知县胡坤元职。籍产备抵。　　

○戊子。察哈尔都统诚勋奏、筹备旗丁生计。领到部款。拟分别缓急。速筹开办工艺。改编巡防营。整顿学堂。授田一节。经费不敷。应请缓办。得旨、仍照原奏展宽年限。妥筹办理。不得任意挪移。　　

○己丑。谕军机大臣等、电寄台布等据电奏、开渠垦地。派赵惟熙充总办各节。著照所请。仍责成该将军等、督饬赵惟熙核实经理。期收成效。勿得徒涉虚糜。致误要政。现月　　

○庚寅。谕内阁、那桐等查验第二期报到荐举各员分别加考开单呈览一摺。所有内阁中书张国淦、学部七品小京官平远、直隶候补知县洪寿彭、湖南酃县知县李见荃、候选县丞朱学程、日本毕业生蹇念益、著查验大臣那桐等、带领引见。大理院总检察厅厅丞王世琪、大理院推事董康、王仪通、邮传部左丞李焜瀛、陕西陕安道沉潜、甘肃新疆阿克苏道杨增新、前四川建昌道王季寅、河南候补道于沧澜、韩国钧、奏留江苏补用道汪瑞闿、山西补用道张毅、安徽试用知府谢宗诚、候选知府胡薇元、著自九月初十日起。按照名次先后。每日二员。呈递膳牌。伺候召见。如是日未经召见。仍于次日豫备。其余各员。以次递推。　　

○谕军机大臣等、达赖喇嘛现在到京。著派达寿、张荫棠随时照料。　　

○又谕、电寄徐世昌等电悉。嫩江暴涨。沿江居民被灾。实堪悯恻。著该督抚督饬印委各员。迅放急赈。妥为抚恤勿任流离失所。　　

○调直隶提学使卢靖为奉天提学使。以翰林院编修傅增湘为直隶提学使。　　

○以遇事欺蒙。革署甘肃新疆库车州知州袁彦薰职。荒谬妄为。革署山东阳谷县知县周德蔚职。　　

○赏朝阳安定西直门外等处粥厂。资善堂暖厂。敬节会。暨各善堂米石有差。　　

