<!-- { "loadSidebar": true } -->
○谕内阁、李兴锐奏、举劾文武各员一摺。福建盐法道鹿学良、署兴泉永道补用道黎国廉、福州府知府玉贵、候补知府程祖福、平日政绩既有可观。均著传旨嘉奖。试用同知李钟鲤、办事乖方。习气太重。前署平和县知县试用同知李韶级、不洽舆情。操守难信。署闽清县知县候补知县倪源寿、纵容丁役。被控有案。署永平县知县试用知县徐元冶、性好嬉游。颇招物议。署长泰县知县候补知县罗德聪、才职庸懦。声名平常。候补知县余玉君、办事乖谬。不洽商情。捐升知县田葆禾、术善钻营。行止卑鄙。甯德县周墩县丞窦世忠、贪婪无耻。试用县丞张探源、素行不端。候补巡检毛殿湘、声名卑鄙。署督标中营副将顺昌协副将谢国恩、办事颟顸。营务废弛。署督标水师参将准补烽火门营参将赖望云、品陋才庸。难资得力。闽安协右营都司潘玉泰、庸懦无能。不谙军纪。降补守备赖文华、钻营贪鄙。小人之尤。浙江湖州协右营守备裘国祥、遇事任性。不堪造就。湖州协左营候补都司王国云、年力就衰。难期振作。均著即行革职。福建邵武县知县翁立德、清流县知县李梦斗、才欠开展。惟文理尚优。均著以教职归部铨选。另片奏倢■＜曰融＞■＜石木＞道府等语。前兴泉永道延年、罔利营私。不知大体。著即革职。分省试用知府彭思桂、揽权纳贿。声名狼藉。著革职永不叙用。现月　　

○谕军机大臣等、电寄柯逢时、郑孝胥电悉。边防军饷。著柯逢时赶紧筹解。勿误要需。边防营务。仍著郑孝胥妥为经理。毋许推诿。电寄　　

○又谕、本日御史崇禄奏、练兵筹饷请饬各督抚厘剔滥支各款一摺。著户部议奏。早事　　

○丙寅。谕军机大臣等、本日顺天府奏、饬解备荒经费。并湖南漕折银两等语。著户部照数催解。　　

○又谕、顺天府奏、请将义学田租房租专充顺天府中小学堂经费一摺。著学务大臣议奏。寻奏、该地亩租息。请以一半归八旗增设蒙小学堂。以一半为顺天府办理学堂之用。依议行。摺包　　

○丁卯。祭文昌帝君庙。上亲诣行礼。　　

○遣官祭历代帝王庙。　　

○谕军机大臣等、电寄岑春火滟宣、电悉。著即严饬各营。认真清乡。将该匪首等犯。剿捕净尽。以靖地方。电寄　　

○直隶总督袁世凯奏、革员张翼、收回矿产口岸。勒限已逾。请旨办理。得旨、仍著严饬张翼赶紧收回。不准亏失。　　

○戊辰。谕军机大臣等。有人奏倢■＜曰融＞■＜石木＞、署山东惠民县丁乃清、讳灾不报。浮收钱粮。信任门丁。多索罚款等语。著该巡抚按照所倢■＜曰融＞■＜石木＞各款。查明具奏。毋稍徇隐。原摺著钞给阅看。将此谕令知之。寻奏、被倢■＜曰融＞■＜石木＞各节。或事出有因。或查无实据。应请毋庸置议。报闻。摺包　　

○又谕、电寄张曾阳滟＜扌戋＞、电悉。著即严饬各军。合力剿办。迅速扑灭。并将教堂民人。加意保护。毋稍疏虞。电寄　　

○己巳。清明节。上诣奉先殿。寿皇殿行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭庄顺皇贵女滟巳园寝。端慧皇太子园寝。醇贤亲王园寝。　　

○孝哲毅皇后忌辰。遣官祭惠陵。起居注　　

○漕运总督陆元鼎奏、举办清淮警察情形。得旨、著即督饬认真办理。务收实效。摺包　　

○庚午。谕军机大臣等、有人奏、健锐营翼长海昌、罔上行私。侵公肥己各节。著世续按照所倢■＜曰融＞■＜石木＞。确查具奏。毋稍徇隐。原摺著钞给阅看。将此谕令知之。现月　　

○召见广西浔州府知府在任候补道张祖祺。得旨、著在任以道员仍留原省补用。交军机处存记。现月　　

○辛未。谕内阁、赵尔巽奏、举劾属员一摺。湖南长沙府知府颜钟骥、辰州府知府刘若曾、衡州府知府唐步瀛、署澧州直隶州候补知府金还、署长沙县知县候补同知直隶州知州沈瀛、调署善化县华容县知县胡扬祖、衡阳县知县杨永芬、调署武陵县平江县知县罗葆祺、调署零陵县石门县知县谭承元、候补道任国均、俞明颐、候补知府朱其懿、候补直隶州知州方荃、既据该抚胪陈治行卓著。均著传旨嘉奖。江蓝厅同知前署永顺府知府颜连沅、丁书索贿。漫无觉察。兴甯县知县郑以蒸、积久玩生。差骄吏肆。永明县知县王毓藻、约束不严。物议繁兴。湘潭县朱亭县丞邓铣宗、滥用书差。沅陵县马底巡检曾启昌、奉职不谨。浏安县永安巡检吕元吉、不守范围。兴甯县典史邓继芳、不洽舆情。均著即行革职。宝庆府学教授李昇瀛、浏阳县学训导胡寿松、保靖县学训导伍栻、精力衰颓。宝庆府经历陈寿仁、委靡不振。均著勒令休致。候补知县秦广翰、谳狱粗疏。著以府经历降补。城步县知县杨瑞鳣、才短识闇。湘潭县知县刘爔、厚重钝拙。难胜繁剧。湘乡县永丰县丞江洪、人地未宜。均著开缺另补。现月　　

○谕军机大臣等、电寄周馥、电悉。济甯州屯民滋事。该抚务当体察民情。妥慎办理。不可孟浪用兵。并严密保护教堂人口。勿稍疏虞。值此时艰。万勿再生事端为要。电寄　　

○以镶蓝旗蒙古副都统德山■夆署正蓝旗蒙古副都统。明发　　

○壬申。　　

○山东巡抚周馥奏、裁水驿等银。拨补武备学堂经费。下部知之。摺包　　

○癸酉。命翰林院编修吴士鉴、仍在南书房行走。

起居注

　　

○以山东利津县王庄等处堵筑合龙。赏还道员朱式泉、知府高令＜辶黎＞吉、游击王得坪、顶戴。赏补用道丁达意三代正一品封典。余升叙加衔有差。现月　　

○甲戌。两江总督魏光焘等奏、查明江苏各属灾情。并无捏饰。仍请分别蠲缓。下部议。摺包　　

○乙亥。孝昭仁皇后忌辰。遣官祭景陵。　　

○上耕耤诣先农＜目辟＞土棅且＜夗贝＞行礼。更服至耤田所。躬耕三推。复加一推。御观耕台。命王公九卿等、各九推毕。顺天府府尹、率农夫终亩。赏赉农夫耆老如例。　　

○诣正阳门关帝庙菩萨殿拈香。　　

○谕军机大臣等、有人奏、山东屯田缴价。滋生事端。请概予豁免等语。著王文韶、周馥仍遵前次电旨。妥慎办理。毋得激成事端。原摺著钞给阅看。将此谕令知之。现月　　

○丙子。予故河南西华县知县史秉直、入祀名宦祠。从河南巡抚陈夔龙请也。摺包　　

○丁丑。谕军机大臣等、本日政务处奏、旧土尔扈特郡王帕勒塔、筹拟蒙古新政事宜十二条代奏一摺。著政务处、外务部、议奏。摺包　　

○戊寅。谕军机大臣等、本日管理街道御史俨忠等奏、街道沟道沟渠需款修理请拨经费各摺片。著照所请。户部知道。摺包　　

○己卯。谕军机大臣等、电寄岑春火滟宣、电悉。著照所请。张得贵准其立功赎罪。电寄　　

○以记名提督吴元恺为浙江定海镇总兵官。起居注协

修官吴怀清恭纂　　

帮总纂官蓝钰恭辑监修总裁世恭阅六月十三日正总裁那月日专司蒿■木本陆恭覆阅癸丑十二月初五日　　

徐月日　　

荣月日副总裁唐月日　　

宗室宝恭阅十二月一日　　

陈恭阅十签五月二十四日　　

熙月日　　

郭恭阅一签三月二十日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百二十八　　

光绪三十年。甲辰。三月。庚辰朔。上诣颐年殿问慈禧端佑康颐昭豫庄诚寿恭钦献崇熙皇太后安。至壬午皆如之。起居注　　

○奉皇太后御乾清宫。德国使臣穆默、带领水师提督雷普斯等觐见。记注　　

○谕内阁、商部奏、江苏在籍绅士创设商业公司。卓著成效。请破格奖励。作为商部顾问官一摺。翰林院修撰张謇、著赏加三品衔。作为商部头等顾问官。现月　　

○谕军机大臣等、商部奏、据江苏在籍翰林院修撰张謇、条陈盐业公司办法。拟变通盐法。设厂造盐。一切煎法、运法、销法、由公司禀请盐政立案等语。两淮盐课。为帑项大宗。关系重要。著魏光焘督饬运司。将所陈各节。妥筹议奏。原片著节钞给与阅看。将此谕令知之。现月　　

○商部奏、江苏在籍翰林院修撰张謇、条陈沿海地方。宜设渔业公司。由督抚就各省绅商集股试办。得旨、著商部咨行沿海各督抚。妥筹办理。现月　　

○辛巳。祭先蚕之神。皇后亲诣行礼。早事　　

○谕军机大臣等、御史蒋式瑆奏、官立银行。请亲贵入股。以资表率一摺。据称汇丰银行。庆亲王奕劻、有存放私款等语。著派清锐、鹿传霖、带同该御史。即日前往该银行确查具奏。现月　　

○又谕、户部议覆袁世凯密陈筹防情形一摺。现在时局艰危。非多练得力劲兵。无以为固圉安民之计。晶

■宜经降旨通饬认真筹款。以备饷需。前据户部奏、筹议十条。皆系就公家固有之正供。兴利除弊。果能切实整顿。自不难凑集钜款。亟应再行严饬赶紧筹办。总之今日财用窘乏。内外同一为难。全在各省不分畛域。深维练兵为根本至计。合力通筹。庶几血■乣擎易举。朝廷眷怀赤子。＜目辟＞暒穴＜曰融＞夕＜夗贝＞括病民之政。断不准行。若剔除官吏中饱。并非格外加徵。何得因循不办。自此次训谕之后。该将军督抚。务即破除情面。悉心厘剔。不惮烦难。实力督催。期于饷源日有起色。部议各条之外。如各省所办诸事。有虚糜款项。可从裁损者。并著核实节流。移缓就急。至户部所称各省常备等军。原备徵调。且均有现饷等语。著袁世凯体察情形。一并酌核办理。其各同心戮力。共济时艰。以副宵旰忧劳。谆切诰诫之至意。将此通谕知之。

现月

　　

○又谕、有人奏倢■＜曰融＞■＜石木＞安徽知县周麟述、周荣期、先后署理贵池县事。种种贪劣情形。请旨饬查等语。著诚勋按照所倢■＜曰融＞■＜石木＞各款。确查具奏。毋稍徇隐。原片著钞给阅看。将此谕令知之。寻奏、该二员被倢■＜曰融＞■＜石木＞各节。经详细确查。均属传闻之误。应否免其置议。出自圣裁。得旨、准其免议。惟交查事件。自应切实定拟。该抚依违其词。著申饬。摺包　　

