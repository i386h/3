<!-- { "loadSidebar": true } -->
○又谕。云南曲靖府知府关榕祚。是否胜任。著该督抚随时察看具奏。将此谕令知之。调云贵总督魏光焘为两江总督。现月　　

○以捐助东赈钜款。赏工部左侍郎盛宣怀、故父侍郎衔盛康、扁额曰遗惠流闻。摺包随手　　

○癸亥。谕内阁、昨因八旗兵丁户口造册请领钱粮。仍多浮冒。复经谕令各该旗都统等、破除情面。厘剔弊端。惟积习已深。仍恐未能一律核实。著责成原派之善耆等、认真稽核。确查实在人数。由各该旗据实造册请领。不准稍有虚冒。该王大臣务当埽除积弊。以副朝廷体恤旗艰。严杜中饱之至意。现月　　

○又谕、现在八旗挑选兵丁。已逾万人。著派魁斌、溥伦、桂春、景沣、荣庆、铁良、于所挑人数内。再行挑选四千人。并著姜桂题随同遴选所挑之数。先派三千人。交袁世凯认真训练。期成劲旅。其未经挑入之兵丁。如有尚堪充选者。著一并记名。俟著有成效。再行轮次分派前往。俾资练习。现月　　

○谕军机大臣等、工部奏、核明西直门角楼工程。应否修复一摺。著暂缓兴修。俟户部匀拨的款。再行办理。现月　　

○又谕、前派继禄承修武英殿工程。钱粮较钜。著继禄择其工程紧要。方向相宜者。先行修补。其余著暂缓兴修。现月　　

○命两江总督魏光焘、兼充南洋大臣。现月　　

○以山西巡抚丁振铎署云贵总督。未到任前。以云南巡抚林绍年暂行兼署。现月　　

○命军机大臣荣禄、王文韶、鹿传霖、瞿鸿禨、均在颐和园宫门内。乘坐二人肩舆。现月　　

○以攻克朝阳花子沟股匪出力。予总兵沈大鳌等、升叙加衔有差。摺包　　

○勾到山东山西直隶上年情实罪犯。停决山东斩犯四人。绞犯一人。山西斩犯二人。直隶斩犯三人。余九十七人予勾。现月　　

○甲子。遣官祭先医之神。　　

○湖南巡抚俞廉三奏、善化举人皮锡瑞、悔过自新。请销去管束字样。得旨、皮锡瑞、准其销去管束字样。仍饬地方官随时察看。摺包　　

○以军机处缮修汉字档册出力。予总司校勘礼部员外郎欧阳熙等四人、供事补用县丞高廷翰等十九人。升叙加衔有差。现月　　

○准故江西布政使陈湜、湖南本籍专祠。列入祀典。从湖南巡抚俞廉三请也。　　

○乙丑。乌里雅苏台将军连顺等奏、拟在乌城设立中俄通商事务局。拣员承办。以专责成。从之。摺包　　

○湖广总督张之洞等奏、筹办湖北练兵事宜。酌议常备续备军营制饷章。并豫筹将来量力增减办法。下政务处议。寻奏、该督抚所拟营制饷章。暨湖北练拴事宜各条。本中国已有之军制。采各国现行之成法。经营擘画。具见苦心。应责成该督抚查照此次更定各节。切实筹办。至统筹全局军制。应如何画一贯通之处。仍应请旨饬催张之洞、袁世凯、妥速核议。依议行。　　

○又奏、鄂省遵设文武实业各学堂。筹定规模。次第兴办。下管学大臣议。寻奏、该督臣留心学务最早。办学亦最认真。原奏筹定各学堂规模。应请悉如所议办理。其中各条。闲有与钦定章程小异之处。请饬改从此次核议。一律举办。依议行。　　

○又奏、挑选荆州驻防旗兵。入省城武备学堂。教以石滟驳法。报闻。摺包　　

○又奏、酌调湖北护军营勇一旗。并将弁学堂教练队。前赴江南训练各营。报闻。摺包　　

○丙寅。谕内阁、张之洞奏、遵旨查明督臣子嗣一摺。已故两江总督刘坤一之子。候选道刘能纪、加恩著以四品京堂候补。伊孙。一品荫生刘思铨、著以郎中用。候选同知刘思锜、著以知府用。刘思镠、刘思钤、均著以主事用。以示笃念荩臣。有加无已之至意。现月　　

○谕军机大臣等、长江上下游。历年涨出滩地甚多。屡次有人陈奏。均称若将此项地亩。经理得宜。岁可增出田赋不少。著各该督抚派委妥员。会同地方官。核实清厘。将涨出地亩。凡系民闲私垦者。令其报官完粮。其无主者。则令限期报官。招佃耕种。该督抚当饬令印委各员。认真办理。毋令吏胥从中舞弊。并将查勘情形。先行据实覆奏。将此各谕令知之。现月　　

○外务部奏、时局大定。官权已复。请裁撤京畿善后营务公所。又奏、请饬拨空地。修建东省铁路俄文学堂。均从之。摺包　　

○驻藏办事大臣裕钢等奏、藏番噶布伦等、不遵开导。界商诸务。拟请展年缓办。得旨、著仍遵前旨。切实开导。妥为商办。摺包　　

○又奏、游历俄人。在察木多、枪毙番民多命。请饬部就近与俄使交涉。下外务部知之。摺包　　

○盛京将军增祺等奏、大淩河牧厂已放地亩。及收过荒价银两各数目。并将熟地生荒。分则定赋。下户部知之。摺包　　

○以大淩河垦务出力。予知府李淦、同知林长植等升叙加衔有差。摺包　　

○予触伤病故。记名总兵多伦协副将胡金元照军营立功后病故例优恤。摺包　　

○又捐助清节堂钜款。予安徽绅士吕贤铭、吕烈鸿、各为其父母建坊。摺包　　

○展缓奉天通化县属带徵光绪二十七年分旧欠钱粮。摺包　　

○赏德法日本奥义比日和各国议约使臣暨参赞领事繙译等官宝星。摺包　　

○赏日本同文会长近＜目辟＞行＜匧心＞口＜韦未＞＜夗贝＞笃磨宝星。摺包　　

○赏俄国使臣雷萨尔宝星。摺包　　

○赏法国总主教赵保禄宝星。摺包　　

○丁卯。盛京将军增祺等奏、奉省自遭变乱。道路梗阻。各州县审理案件。未能依限解勘。恳恩免扣例限。以清积牍。从之。摺包　　

○又奏、因病休致知县张晋、宿疾已痊。才堪起用。请将该员仍归奉天候补。并送部引见。允之。摺包　　

○又奏、应否前往旅顺。答拜俄国提督。得旨、现在交涉事繁。自宜彼此联络。如有应行会晤之处。不妨通融办理。随时奏闻。摺包　　

○陕甘总督崧蕃奏、筹建甘肃武备学堂情形。得旨、著即次第认真举办。并将详细章程具奏。摺包　　

○调补浙江巡抚安徽巡抚聂缉规奏、皖省仿铸铜圆。办理已有成效。得旨、著即宽筹铸本。次第扩充。以利民用。摺包　　

○以亏欠交代。革安徽当涂县知县吕耀轸职。并勒追。摺包　　

○戊辰。直隶总督袁世凯奏、此次道经上海。面饬轮船招商局各员董等、嗣后应提报效银两。核实分解。其一切要务。随时禀请核办。得旨、著该总督认真经理。摺包　　

○署两江总督张之洞奏、改修两淮盐法志告成。缮呈御览。下户部知之。摺包　　

○兼管船政福州将军崇善等奏、察看船政近日制造情形。并整顿船政学堂。以育人才。下所司知之。摺包　　

○以恭办西陵善后事宜出力。予关防员外郎富基等、奖叙有差。摺包　　

○以备办兵米出力。赏守备李从龙等蓝翎。并奖叙有差。摺

包

　　

○以使酒生事。签差妄拏。革福建盐大使陈元煜、石码厅通判裴仁寿职。摺包　　

○以声名甚劣。革署浙江嘉乍协副将胡德超职。永不叙用。　　

○己巳。圣祖仁皇帝忌辰。遣官祭景陵。　　

○谕内阁、练兵之道最忌纷歧。曾经晶■宜次降旨。饬各省督抚整顿兵制。期归一律。乃近来各省奏报。仍多空言搪塞。绝少切实办法。殊难望有成效。查北洋湖北训练新军。颇具规模。自应逐渐推广。所有河南、山东、山西各省。速即选派将弁头目。赴北洋学习操练。江苏、安徽、江西、湖南各省。选派将弁头目。赴湖北学习操练。俟练成后。即发回各原省。令其管带新兵。认真训练。以资得力而期画一。每年由北洋湖北请旨。肬■闲派大员。分往校阅。按其优劣。严加甄别。用副朝廷整饬武备。实事求是之至意。其详细章程。及应派将弁数目。著袁世凯、张之洞、妥议会奏。寻奏、各省挑选将目。赴北洋湖北学习操练。谨拟章程十二条。一、分设学堂学营。一定学额。一选将弁。一、限考期。一优薪饷。一、备器械。一、定学期。一奖优等。一、毕业考验。一、回省委用。一、画一操法。如所请行。　　

○又谕、各国电蝱滟戋。多归官办。凡遇军国要政。传递消息。最称密捷。中国创自商办。诸多窒碍。亟应收回。以昭郑重。著袁世凯、张之洞、迅将另所有电蝱滟戋。核实估计。奏请筹拨款项。发还商股。即将各电局悉数收回。听候遴派大员。认真经理。以专责成而维政体。现月　　

○谕军机大臣等、电寄盛宣怀、前因各处开办铁路。关系重大。曾经降旨。将应办各事。分任责成。嗣后铁路用款报销。应由盛宣怀、先行造册。咨送铁路经过省分各督抚。详细核明。会衔具奏。其应造铁路地段。勘定后著绘图贴说。移送该管督抚。派员查明。如无窒碍。始可开工。盛宣怀如与他国公司议立各项合同条款。亦著先由各督抚核定。始可签押。仍将该合同钞录会奏。以期周密而免疏误。电寄　　

○又谕、电寄盛宣怀、所有会办商务大臣关防。著盛宣怀俟伍廷芳到沪后。即交该京堂接收。电寄　　

○贵州巡抚邓华熙奏、黔省建立武备学堂。试办章程。得旨、著即督饬切实讲求。认真考校。务收实效。摺包　　

○署两广总督德寿奏、粤东夏潦秋旱。米价昂贵。现筹款采运平粜。得旨、著即妥为筹办。以资赈抚。摺包　　

○又奏、广东港汊纷歧。增设舢板等船。以资巡缉。下部知之。摺包　　

○督办垦务兵部左侍郎贻谷奏、垦务情形要紧。亟须就议。请与副都统文瑞、暂行筹办。允之。摺包　　

○以甘肃凉州副都统恒寿为绥远城将军。未到任前。以归化城副都统文瑞署理。以记名副都统玉昆为凉州副都统。现月　　

○予故绥远城将军钟泰恤典如例。赏其子御史荣凯、以应升之缺升用。官学生荣绅、以主事用。现月　　

○庚午。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。礼部奏、冬至礼仪一摺。冬至令节次日。皇帝率王公百官。著在皇极殿行礼。现月　　

○又谕、冬至令节次日。朕率王公百官。恭诣皇极殿、庆贺慈禧端佑康颐昭豫庄诚寿恭钦献崇熙皇太后礼成后。御太和殿受贺。现月　　

○热河都统锡良奏、边地需才。请调已革山西道员泽宣、开缺永甯知州高培焜、河南知县胡毓才、来热差遣委用。以资臂助。允之。摺包　　

○改铸驻防惠远城新旧满营协领关防。及八旗佐领图记。从伊＜覀之＞■牛将军马亮请也。摺包　　

○辛未。归化城副都统文瑞奏、达拉特旗教案赔款。无力措办。请饬山西巡抚暂行筹垫。仍由该旗设法归还。俾早结巨案而安蒙教。下部知之。摺包　　

