<!-- { "loadSidebar": true } -->
○丙子。谕内阁。李文敏奏江西玉山等县被水分别抚恤一摺本年五月闲。江西玉山、上饶、广丰、德兴、都昌、鄱阳、湖口、浮梁、德安、建昌等县。山水暴发冲决田庐淹毙人口甚多并德化、彭泽、余干、乐平、进贤、铅山、弋阳、贵溪等县亦同时被水。览奏殊深悯恻。被灾较重各县。业由各该府县分筹赈济。即著李文敏督饬认真抚恤。毋任一夫失所。用副轸念灾黎至意。现月　　

○闽浙总督何璟等奏在逃噶玛兰番目陈辉煌。投案效力。随同开路抚番请从宽免罪从之。摺包

　　

○以礼部右侍郎许庚身。为江南乡试正考官。翰林院编修谭宗浚为副考官。内阁侍读学士邵曰濂为陕西乡试正考官。掌江南道监察御史李士彬为副考官外起居注　　

○派内阁学士嵩申为顺天乡试满监临官。顺天府府尹周家楣为顺天乡试汉监临官。　　

○予随带滇军赴闽瘴故游击牛世清等分别议恤。　　

○丁丑。遣官祭火神庙。　　

○谕内阁、通政使司参议嵩溥奏□□□尔□劣员盘踞钻营。请饬查办一摺。据称内务府造办处郎中英绶。图谋差务贪婪无厌任用家人。句结官役。冒领浮销等语。著该管堂官。将该员承办差务。逐款清查。如有前项情弊。即行□□□尔□奏。现月　　

○又谕。通政使司参议嵩溥奏蠹吏把持库务。请饬查办一摺。据称户部银库书吏史恩涛。朱贵卿私立公所。每于解饷委员到京。苛派规费收发饷项任意勒索等语。书吏史恩涛等。前据御史英俊□□□尔□奏。经灵桂等查明奏结。此次嵩溥所□□□尔□各节。是否属实。著管理三库事务大臣。确查究办。现月　　

○又谕。张树声奏。知县开报差徭不实。据实□□□尔□劾一摺。直隶安平县知县。刘垂荫。于奉饬开报差徭确数。胆敢添报差车至四十余辆之多。迨改按原数派办。复较旧章加派京钱四百余千。实属不恤民艰。藐视功令。刘垂荫著即行革职以示惩儆。　　

○署直隶总督张树声奏。朝鲜与英德两国议约事竣。谨录原咨及条约呈览。下总理各国事务衙门知之。现月　　

○予积劳病故古城领队大臣胜安优恤。摺包　　

○戊寅。谕内阁。志和奏酌拟整顿咸安宫官学事宜并詹事府少詹事宝昌等奏会筹整顿章程各一摺。著该部议奏。现月　　

○又谕、巡视中城给事中国秀等奏。拏获匪犯。送部究办一摺。上棍晕头赵三即玉秀。著刑部严行审讯。照例惩办。并著该部会同宗人府。将宗室小斌即斌强一并传案讯办。现月　　

○又谕。涂宗瀛奏特□□□尔□庸劣各员等语。湖南署芷江县事补用知县胡鹗荐。利心太重声名平常。湘阴县训导陈序征。贪鄙嗜利。不堪师表。均著即行革职。候补知县宋组同。年力就衰。难膺民社。沅州府经历叶德济。年逾七十精力已衰。均著勒令休致准补祁阳县知县李海观。才具平常精神短少。著以府经历县丞降补。安化县知县赵惟麟才具平逊。人地不宜。著开缺另行补用以肃官方。现月　　

○谕军机大臣等。总理各国事务衙门奏朝鲜乱党滋事筹议派兵援护一摺据称张树声函报。叠接黎庶昌电信。朝鲜乱党。滋事突围日本使馆。并劫朝鲜王宫。日本现有水兵七百余步兵七百。前往朝鲜。中国似宜派兵前往察看情形相机办理等语。朝鲜乱党突起滋事。既围日本使馆兼劫朝鲜王宫。其意不但与日本为难。日本现在派兵前往其情尚难测度朝鲜久隶藩封。论朝廷字小之义。本应派兵前往保护。日本为中国有约之国。既在朝鲜受警。亦应一律护持。庶师出有名。兼可伐其阴谋。著张树声酌派水陆两军。迅赴事机。如兵船不敷调派。即咨南洋大臣添拨应用。并调招商局轮船运载陆师。以期迅速。该督务当悉心调度。并饬丁汝昌马建忠相度机宜。随时禀商办理。以冀有裨时局。原摺著钞给阅看。将此由五百里谕令知之。洋务档　　

○又谕。前因北洋事务紧要。已寄谕裕禄传知李鸿章即行起程赴津。近日法越构衅之事。筹办尚无善策。朝鲜乱党。现又突围日本使馆。伤毙人命。朝鲜王宫。同时被劫。日本已有兵船前往朝鲜。其情叵测。中国亦应派兵援护。本日已谕令张树声调拨水陆两军。前往相机办理。朝鲜密迩东边。设有不靖。关系甚重。李鸿章公忠体国。大局关怀。朝廷深资倚畀。况事机因应尤贵神速。该督远在原籍。势难隃度。著即克日起程。驰赴天津。以分宵旰之劳。用慰廑盼。将此由五百里谕令知之。洋务档　　

○以户部左侍郎王文韶。兼署礼部右侍郎。现月　　

○赏吉林乌拉正白旗佐领魁福副都统衔。为古城领队大臣。外起居注　　

○以记名副都统容山为甯古塔副都统。外起居注　　

○以添改咨文。革湖南补用副将陶国喜职。摺包　　

○己卯。谕内阁安徽候补道高崇基。著发往山西。交张之洞差遣委用。现月　　

○以任性妄为降山西候补副将茹春华为守备。摺包　　

○庚辰。万寿节。前期。上诣长春宫慈禧端佑康颐昭豫庄诚皇太后前行礼。　　

○御乾清宫受贺。乐设而不作。起居注　　

○辛巳。安徽巡抚裕禄奏。潜山英山太湖各州县。猝被水灾。现办赈抚情形。得旨。先后被灾州县。情形甚重。小民荡析离居。深堪悯恻。著即提拨巨款。督饬委员绅士。迅速分投赈恤。毋稍迟误。并将一切应办事宜。实心经理。以资拯救。沿江圩堤。务须实力保护。仍随时将办理情形。据实具奏。摺包　　

○壬午。万寿节。上诣大高殿寿皇殿行礼。遣官祭太庙后殿奉先殿上以孟秋享太庙。自是日始。斋戒三日。起居注　　

○癸未。谕军机大臣等、前因越南朝鲜事变迭出。叠经谕令李鸿章迅速赴津。筹办一切。兹据总理各国事务衙门。叠接张树声函称。朝鲜之乱。系该国王之本生父李昰应为首。戕害王妃及大臣多人。情形危急。非该国所能自定等语。朝鲜久列藩封。密迩陪都。现值中外多事之际。该国忽生内变。日本已有兵船前往。恐将乘隙蹈瑕。藉端逞志。后患不可胜言。虽经张树声派令丁汝昌马建忠等前往。恐亦无济于事。著李鸿章接奉此旨即行起程。驰赴天津部署水陆各军。前往查办。以期无误机宜。该大臣素性公忠。必能迅赴事机。顾全大局。不致稍涉迟回也。将此由五百里谕令知之。洋务档　　

○甲申上以孟秋享太庙。前期亲诣行礼。起居注　　

○谕军机大臣等、文绪等奏。匪徒窜扰。现在剿办情形一摺。呼兰所属之黑山等处。五六月闲。匪首乔克玉等。率党窜扰。肆行焚掠。并敢抗拒官军。伤毙弁兵。实属暋不畏法。现经该署将军等。派兵先后毙匪三十余名。惟匪首尚未弋获。余党亦多在逃。亟应严密摉捕。以净根株。著文绪禄彭。严饬该统领等。督率官兵认真剿捕。将匪首按名缉获。并查拏余党。悉数歼除。毋任一名漏网。将此各谕令知之。现月　　

○又谕。张树声奏。筹派水陆官军。保护朝鲜一摺朝鲜乱党滋事。张树声已派提督丁汝昌等。酌带兵船。驰往查探。并添派提督吴长庆。统带所部六营。克期拔队东渡。所筹甚合机宜即著饬令吴长庆等。桐机因应妥筹办理昨已有旨谕令李鸿章迅速北来。前往查办。近日朝鲜乱党若何情形及日本兵船到后作何举动。该督务当确探消息。审度事机。俟李鸿章抵津后。妥商办法。仍随时奏闻以纾廑系。将此谕令知之。洋务档　　

○改铸呼伦贝尔都统衙门左右两司关防从署黑龙江将军文绪等请也。摺包　　

○以帮讼借费。革江苏候补道李振玉职。摺包　　

○以酗酒滋事。革黑龙江即补佐领委参领克希克札普职。批摺纂修官

蓝钰恭纂　　

帮总纂官程棫林恭辑监修总裁世恭阅七月初五日正总裁那恭阅八月十二日专司藳本陆恭覆阅壬子十一月二十日

　　

徐恭阅十一月初九日　　

荣月日副总裁唐月日　　

宗室宝恭阅六月二十日　　

郭恭阅七月十八日　　

陈恭阅十月二十一日初校修改上卷拾捌签许树畬恭校熙月日覆校修改上卷叁拾捌签唐洽鉴详校宗室麒月日总校修改上卷玖签商衍鎏总校蒙古总裁恩月日



大清德宗同天崇运大中至正经文纬武仁孝睿智端俭宽勤景皇帝实录卷之一百四十九　　

光绪八年。壬午。秋七月。乙酉朔。享太庙。遣怡亲王载敦恭代行礼。外记　　

○上诣长春宫问慈禧端佑康颐昭豫庄诚皇太后安。至癸丑皆如之。内

记

　　

○云贵总督刘长佑等奏遵饬。统领防军候补道沈寿榕带领各营。克日出关。择要分扎。并开谕越南。以释猜疑。联络粤军。以彰声势。将来应否添调防军。增募新练。一俟察看情形。酌量行止。得旨、仍著察看情形。妥为布置。毋稍疏虞。摺包　　

○以安插耿马土族出力。予云南迤西道熊昭镜等升叙加衔有差。摺包　　

○丙戌。谕内阁、巡视东城御史阿彦泰等奏、匪棍潜逃。所遗房屋。请旨办理一摺。仓匪张六即张凤义。畏罪潜逃。久未弋获。著步军统领衙门。顺天府。五城御史。一体勒限严拏务获。送部究办。该犯所遗房屋等项。著户部会同该城御史查收入官。现月　　

○浙江巡抚陈士杰奏、浙西苏松常镇太五属引盐。销数渐旺。成本过重。拟请酌加引额。照完帑课。以利行销。下户部议。寻奏、于原定六万六千引外。加认三万四千引。照靖江县祇完帑课成案。藉以减价敌私。其余杂款概免输纳。允之。会典　　

○戊子。盛京户部侍郎恩福奏、遵估永陵草仓河泊岸应修工程。开单呈览。下所司知之。摺包　　

○己丑。谕内阁、丁宝桢奏、查明叙永厅等处被灾情形。分别酌量抚恤等语。本年夏闲。四川叙永、涪、彭水、奉节、巫山、綦江等处。大雨冰雹。河水陡涨。冲没田庐。淹毙人口。并资州所属地方。不戒于火。延烧民房二百余户。览奏实深悯恻。业经该督委员。会同各该地方官。查勘被灾轻重。分别筹款赈济。即著督饬认真抚恤。毋令一夫失所。用副轸念灾黎至意。现月　　

○又谕、丁宝桢奏、□□□尔□劾知县等语。四川什邡县知县张惟一、徇纵书役。不恤民隐。且于酌定差规一事。故违功令。几酿事端。办理厘局委员候补知县徐世潢、巧于舞弊。迨经饬查。竟敢抗置不理。张惟一、徐世潢、均著即行革职。以肃吏治。现月　　

