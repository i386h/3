<!-- { "loadSidebar": true } -->

○又奏、议覆两广总督奏、＜目辟＞＜訁冉＞米＜度攵＞＜夗贝＞厂铸造铜币。请仍由善后局经理行销。又奏、黔省筹办官钱局。以维财政。均依议行。早事　　

○以翰林院侍讲学士吴同甲署安徽提学使。现月　　

○癸卯。谕军机大臣等、前据志锐奏称、甯夏等属新旧两教。不甚相安。赖董福祥素有威望。暗中镇摄等语。现在董福祥业经病故。难保无匪徒生心煽惑。著升允悉心体察。密筹防范。勿稍大意。其董福祥旧部将弁。如有才堪任使者。亦可详慎访查酌量委用。并严饬地方官。随时宣布朝廷德意。无论汉民回民。暨新旧两教。均属一视同仁。统归涵育。遇有控讼案件。须持平判断。不得稍有偏倚。以息猜疑而靖地方。寻奏、董福祥自屏退后。外事从不豫闻。第以家拥厚资。存储利器。传闻失实。谣诼遂多。现该家属业将枪械缴出。并报效捐助银四十万两。谣言已息。该提督旧部将弁。以记名总兵姚炳义、丁士炜、尤有干材。现已择其部下精锐兵丁。改编为巡防第二队。即派姚炳义管带。以期得力。现在汉回一律相安。新旧两教。亦尚绥辑。报闻。　　

○广西巡抚张鸣岐电奏、与法督相约赴河内接晤。得旨、准其前往河内。以资联络。　　

○邮传部奏、拟定官商铁路。完纳地税章程十条。如所请行。摺包　　

○喀喇沁札萨克多罗都楞郡王贡桑诺尔布奏、敬陈管见八条。曰设立银行。曰速修铁路。曰开采矿山。曰整顿农工商。曰豫备外交。曰普及教育。曰赶练新军。曰创办巡警。又奏、乌珠穆沁旗牧政。请饬部会同议办。并陈各蒙旗办事定章。应斟酌变通。均下所司议。摺包　　

○云贵总督锡良奏、镇雄州距府窎远。诸多不便。请将该州升为直隶州。曾设一县。仍隶于该州。并将永善县之傅官村县丞裁撤。改为知县。与永善县分地而治。又拟将北胜土知州、改土归流。并华荣庄分防之地。改设知县一员。隶于永北直隶厅。下部议。摺包　　

○会办长江防守事宜。甘肃提督姜桂题奏、筹办江防。拟改编石滟驳队二营。减去步队一营。名为沿江巡防队。请拨的款。俾资腾饱。得旨、著度支部迅即筹办。摺包　　

○以纵欲败度。降云南补用道何志燮以同知选用。摺包　　

○甲辰。仓场衙门奏、浙省本届新漕。仍应运兑好米。以防流弊。又奏、嗣后遇有仓场衙门案件。仍照奏章咨送大理院审办。依议行。早事　　

○陕甘总督升允奏、筹改甘省厘金。试办统捐。拨办农工商矿各要政。恳请饬部立案。下部知之。随手　　

○又奏、兰州城北滨临黄河。拟造铁桥以资利济。所有桥价运费等项。概由统捐溢收项下拨用。作正开销。又奏、甘省设立官医局。并将戒烟种痘并为一处。局内附设医学馆。以造后进。拟暂由统捐溢收项下开支。均下所司知之。摺包　　

○又奏、甘省设立农工商矿局并次第创办劝工厂。农事试验场。矿务学堂。农林学堂。以及官报局。商品陈列所。官铁厂。织布栽绒丝绉玻王滟黎各厂。其商业总会。农业总会。亦皆赓续成立。下部知之。摺包　　

○又奏、碾伯县番境勘矿。各埠汉番。均已猜嫌尽释。该处矿产。即可由官择要开采。报闻。摺包　　

○科布多参赞大臣连魁奏、科布多安设巡警兵丁。著有微效。拟请于科库存储项下。酌给津贴。如所请行。摺包　　

○塔尔巴哈台参赞大臣札拉丰阿奏、近日俄人经营边地不遗余力。拟请于城西巴克图一带。添设卡伦一座。派兵常川驻守。报闻。摺包　　

○举行本届大计。湖南卓异官八员。不谨官四员。有疾官一员。年老官一员。浮躁官一员。才力不及官一员。陕西卓异官八员。不谨官一员。有疾官一员。年老官二员。才力不及官一员。浮躁官一员。均下部分别议叙处分如例。摺包　　

○乙巳。上御紫光阁。赐蒙古王贝勒贝子公台吉等茶果。

内记

　　

○丙午。上奉慈禧端佑康颐昭豫庄诚寿恭钦献崇熙皇太后御勤政殿。奥国使臣顾亲斯基等觐见。内记　　

○保和会专使大臣陆徵祥奏、谨陈保和会办理情形。并将会议公案。及公约全文。译汉续呈备案。下部知之。摺包　　

○又奏、请饬外务部厘订奖给宝星章程。并恳将此次在会办事本国人员。一律奖给宝星。不复另保官阶。下部议。摺包　　

○以戒烟净尽。命都察院都御史陆宝忠回任供职。现月　　

○调伊＜覀之＞■牛镇总兵马安良、为甘肃新疆巴里坤镇总兵官。以记名总兵周玉魁为伊＜覀之＞■牛镇总兵官。

现月　　

○以协助勤劳。赏和国外务大臣方戴次等八员宝星。摺包　　

○丁未。孝穆成皇后忌辰。遣官祭慕陵。照例　　

○闽浙总督松寿奏、闽省设立工艺传习所。以养游民而兴实业。下部知之。摺包　　

○河南巡抚林绍年奏、豫省洛潼铁路工程浩大。拟酌加盐捐以济要需。下部知之。摺包　　

○赏札克丹委散秩大臣。内记　　

○戊申。谕军机大臣等、陈璧等奏、天津保定两处铜圆。价值尚贱。而近畿各州县市镇。私自折扣。均与京市之价悬殊等语。著杨士骧妥筹整顿。务使钱价一律平均。以苏民困。原片著钞给阅看。现月　　

○邮传部会奏、筹办银钱平价事宜。设立京师公估官局。并办理京师平粜情形。报闻。早事　　

○命云南布政使刘春霖、开缺候肬■闲。以云南按察使沈秉＜辶黎＞方■土为云南布政使。临安开广道魏景桐为云南按察使。现月　　

○以记名总兵方致祥为贵州威甯镇总兵官。现月　　

○以倡捐钜款兴学。复已革云南知县孙家祥原官原衔。仍留原省补用。予府经历石毓昆、以知府归部选用。摺包　　

○己酉。孝圣宪皇后忌辰。遣官祭泰东陵。照例　　

○引见明保翰林院侍讲樊恭煦。得旨、著以提学使交军机处存记。现月　　

○度支部奏、遵议一文新钱办法。又奏、议覆热河都统奏、裁撤驻防筹拟变通办法。又奏、议覆土药统税大臣奏、土药税局从缓裁撤。请妥定章程。均依议行。早事　　

○步军统领衙门奏、变通题补员缺章程。依议行。早事　　

○两广总督张人骏奏、广东雷州府海防同知、及望江高要海阳归善等县县丞、应请一并裁撤。以昭核实。依议行。摺包　　

○以办理税务出力。赏浙海关管理常洋各税税务司辛盛等、宝星加衔有差。摺包　　

○庚戌。学部奏、荷属爪哇泗水埠商民。建立文庙。请赏给扁额。并将在事商民。酌给奖励。依议行。寻颁扁额曰声教南暨。早事　　

○翰林院代递编修朱汝珍条陈、请派蒙王藏僧及殷实商民。为资政院议员。以固人心。而安边围。并于内地设蒙藏语学堂。于蒙藏设汉文学堂。以通内外之情。下所司议。现月　　

○闽浙总督松寿奏、洋债期迫。若不赶紧筹还。不惟坐失利权。且至动起交涉。拟请截留饷需。以免贻误。下部议。摺

包

　　

○命广西提督丁槐来京候肬■闲。以广西左江兵备道龙济光署广西提督。现月　　

○以乡举重逢。赏前任吉林将军铭安太子少保衔。现月　　

○辛亥。署山东巡抚吴廷斌奏、东省南运河。新淤旧浅。拟挑穵汶运两河。修筑泉河汇河各缺口。并何家坝石工。以兴水利而便商民。下部知之。摺包　　

○又奏、滕县境十字河。冲贯运河为囊沙之区。拟建片滟臿购船。以期水有收束。报闻。摺包　　

○举行本届大计。广东卓异官十一员。不谨官五员。罢车滟耎官一员。有疾官一员。年老官一员。才力不及官一员。下部分别议叙处分如例。摺包　　

○命贝勒毓朗在御前行走。前赏戴三眼花翎。镇国公溥佶在乾清门行走。现月　　

○以顺天府府尹袁树勋为民政部左侍郎。现月　　

○以长芦盐运使淩福彭为顺天府府尹。未到任前、以袁树勋暂署。现月　　

○壬子。谕内阁、杨士骧等奏已故提督战功卓著恳恩赐恤一摺。云南提督夏辛酉、早山■＜木学＞从戎。随同僧格林沁剿办发捻。骁勇善战。所向有功。嗣随左宗棠转战关陇。荡平西域。大小百数十战。靡役不从。厥功尤伟。由广西右江镇总兵。调任山东登州镇总兵。摧授云南提督。办理兖曹剿匪事宜。擒斩臣匪。全境廓清。前命会办江防。正资筹画。兹闻溘逝。轸惜殊深。夏辛酉著照提督军营病故例从优议恤。任内一切处分。悉予开复。加恩予谥。原籍及立功省分。准其建立专祠。并将战功事迹宣付国史馆立传。伊子候补知州夏继泉、著以知府即用。夏继葵、著赏给主事。以彰劳勚。寻予谥壮武。

现月　　

○以四川建昌镇总兵张勋为云南提督。现月　　

○癸丑。谕军机大臣等、电寄端方等、电奏悉。该督等办理剿匪。尚属认真。仍著严饬水陆各营。乘此得手。跟踪＜目辟＞暒穴＜曰融＞夕＜夗贝＞捕。务将各属积匪。悉数获惩。以净根株而靖地方。所拟赏罚。暨在海关杂税项下。开支犒赏购蝱滟戋等费。均著照所请。电寄　　

○农工商部奏、广西南甯商埠设立商务总局。援案请给关防。报闻。早事　　

○邮传部奏、遵拟招商平粜。减收火车运费办法。报闻。

早事

　　

○调成都副都统英瑞为青州副都统。青州副都统文瑞为成都副都统。明发　　

○以会订合同。赏德国驻京头等参赞耿尼慈、电政局总管德联升等、宝星。摺包　　

○甲寅。谕军机大臣等、电寄锡良、电悉。滇省关系重要。时势正值艰危。该督素矢公忠。办事认真。自当勉为其难。以维大局。据称旧疾复发。朝廷深为系念。著再赏假一个月。以资调养所请开缺回旗。应毋庸议。电寄　　

○邮传部奏、黑龙江铁路材料。恳请援案免税。以维路政。依议行。现月　　

○以记名总兵田振邦为四川建昌镇总兵官。现月　　

○以阘茸尸位。革浙江桐乡县知县徐士鋆职。摺包　　

○以亏短钜款。革浙江知县程忠诏职。籍产备抵。摺包　　

○缓浙江仁和、钱塘、海甯、富阳、余杭、临安、新城、于潜、昌化、嘉兴、秀水、嘉善、海盐、平湖、石门、桐乡、归安、乌程、长兴、德清、武康、安吉、孝丰、诸暨、兰溪、西安、龙游、建德、＜走毕＞滟蜽安、遂安、寿昌、桐庐、分水、等三十三州县。暨杭严＜目辟＞行＜匧心＞口＜韦未＞＜夗贝＞。衢所、严所、荒地上年应徵钱粮。现月　　

○蠲缓两浙海沙、芦沥、长亭、杜渎、浦东、五场穴■士

■黾课钱粮。现月　　

○上以祭先师孔子。自是日始、斋戒三日。早事　　

