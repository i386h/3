<!-- { "loadSidebar": true } -->
○又奏、绥德等属被灾。分别勘抚。得旨、所有被灾各属。即著确查轻重情形。分别拟议奏报。一面委员办理赈粜。以资抚恤。摺包　　

○护理湖南巡抚锡良奏。遵陈湘省练兵筹饷事宜。得旨。即著严饬各军统带认真训练。实力操防。毋稍懈弛。　　

○命科布多参赞大臣瑞洵、兼总理各国事务大臣衔。摺包　　

○甲戌。孝敬宪皇后忌辰。遣官祭泰陵。　　

○以节交霜降。山东黄河、一律安澜。发大藏香十枝。交山东巡抚毓贤。祗领虔诣大王庙祀谢。现月　　

○谕内阁。御史刘家模奏。五城盗案日多。请严查保甲一摺。京师地面辽阔。奸宄最易藏身。近令编设保甲。稽查匪类。原期安靖地方。仍强劫之案。仍复层见晶■宜出。总因盗薮未清缉捕不力所致。辇毂重地。盗贼肆行无忌。尚复成何事体。著保甲局、步军统领衙门、顺天府、五城实力整顿。遇有盗案。务即勒限缉获。并责令练勇合力捕拏。毋任漏网至各营逃革勇丁。潜匿滋事亦恐不免。并著各营统领营官随时认真查察。忽稍大意。现月　　

○谕军机大臣等、近因户部筹饷孔亟。奏请令各省盐斤酌量加厘。四川销盐最广尤宜认真筹办。著奎俊体察情形。遵照部章。妥筹办理。并将每年实能加收若干之数。先行奏闻。将此谕令知之。现月　　

○又谕、连顺等奏、特倢■＜曰融＞■＜石木＞图什业图盟长。请旨撤革一摺。图什业图盟长公密什克多尔济。办事颟顸。苛派威逼。蒙民不服。于开矿一事。并有阻格等弊。殊属悖谬。图什业图盟长公密什克多尔济、即著撤去盟长印务。以昭儆戒。现月　　

○又谕、电寄裕禄等、昨风闻意大利暗调兵舰。欲截三门湾。又云欲占登州庙山烟台电局。报意兵官收发密电各十数次情形甚急意使在总署索款未允。久置不议情殊叵测难保非故作宕延。俟调到兵船。出其不意庙岛地方空阔。向未驻兵。夏辛酉所统防营。是否足敷分布。北洋沿海一带亦应豫备不虞著裕禄毓贤。密饬各军。早为部勒毋使乘虚而来。致有疏误。其应如何调拨扼防之处。该督等务须不动声色。彼此筹商。妥为布置以占先著。慎勿稍涉张惶。是为至要。电寄　　

○又谕、电寄刘坤一等、昨风闻意大利暗调兵舰。欲截三门湾。又云欲占登州庙山。烟台电局报意兵官收发密电各十数次情形甚急。意使在总署索款未允。久置不议。情殊叵测。难保非故作宕延俟调到兵船。出其不意。江浙防营。早经整备著刘坤一、刘树堂飞饬各军。严密防范李光久专办营务。尤属责无旁贷。务即不动声色。妥为调度静以待动慎勿疏虞。致有贻误。亦毋得稍涉张惶是为至要。　　

○召见直隶补用道保定府知府沈家本。得旨、著仍在任以道员尽先即补。并交军机处存记　　

○乌里雅苏台将军连顺等奏、会同图车两盟商办矿务。得旨即著妥筹开办。仍严禁在事人等不准摊派支应。扰及牧厂以释蒙民疑虑。摺包　　

○又奏调知府涂履祥等差委得旨、单熙昭系已革人员著不准调往差委。余著照所请。摺包　　

○甘肃新疆巡抚饶应祺奏、拜城县被灾抚恤情形。得旨即著饬属切实覆勘。查明被灾轻重。妥筹抚恤毋任灾民失所。　　

○以札萨克固山贝子蝱滟朋楚克车林为库伦办事大臣。明

发

　　

○以图什业图汗部落副盟长公衔札萨克头等台吉栋多布札勒布帕拉木多尔济为正盟长。明发　　

○以欠解徵存银米。逮广西已革怀集县知县曾继光、已革前署永＜走毕＞滟蜽县知县潘天秋、籍产备抵。协修官欧家廉

恭纂　　

帮总纂官李端棨恭辑监修总裁世恭阅一签四月二十日正总裁那月日专司蒿■禾本陆恭覆阅癸丑十一月二十日　　

徐月日　　

荣月日副总裁唐月日　　

宗室宝恭阅九月十九日　　

陈恭阅四签十二月二十四日　　

熙月日　　

郭恭阅十一月十二日　　

宗室麒月日

大清德宗同天崇运大中至正经文纬武仁孝睿智端俭宽勤景皇帝实录卷之四百五十二　　

光绪二十五年。己亥。冬十月乙亥朔。享太庙。遣怡亲王溥静恭代行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。照录　　

○遣官祭端慧皇太子园寝。醇贤亲王园寝。　　

○上诣仪鸾殿。问慈禧端佑康颐昭豫庄诚寿恭钦献崇熙皇太后安。至甲辰皆如之。　　

○颁光绪二十六年时宪书。　　

○谕内阁、前据御史余诚格奏倢■＜曰融＞■＜石木＞知府贪劣各款。当经谕令李秉衡查办。兹据查明覆奏。奉天昌图府知府陈震、营私纳贿。纵贼扰民。藉端苛求。怨声载道。著即行革职。永不叙用。　　

○又谕、松寿奏、特倢■＜曰融＞■＜石木＞庸劣不职各员一摺。江西万载县知县麻瑶、听任劣书。在外招摇。以致血■乣怨沸腾。候补知府周应熙、委办厘卡。信用匪人。怨声载路。崇义县铅厂司巡检蔡洵、纵丁扰民。上饶县八房司巡检潘潮、卑鄙贪诈。浮梁景德司巡检樊琳、纵役酿案。萍乡县安乐司巡检费士炎、擅受私押。大庾县赤石司巡检程良骏、行为浮躁。著一并革职。本任新淦县知县陈兆棻、性情疏放。政事废弛。著以府经历县丞降补。彭泽县知县黄嘉尔、性耽安逸。不洽舆情。惟文理尚属。著以教职铨选。龙泉县知县何品玉、近患疯疾。难期整顿。吉水县阜田司巡检刘肇唐、年力就衰。均著勒令休致。宜春县知县徐维屏、听断轻率。尚欠历练。著开缺另补。以肃吏治。　　

○谕军机大臣等、有人奏、民教构衅地方官办理不善恐酿巨案一摺。据称山东平原县境内。民教因事忿争。教民贿串蠹役。妄报村民谋变。该署县蒋楷遽行飞禀。请兵弹压。以致营官不察虚实。纵兵开枪。并有虏掠情事等语。近来各处教案晶

■宜出。全赖地方官操纵得法。方能消患未萌。若如所奏办理情形。殊属乖谬。著毓贤遴派妥员秉公查办。务即从速讯结。毋任酿成事端。并将办理不善之员弁。查明倢■＜曰融＞■＜石木＞奏。原摺著钞给阅看。将此谕令知之。现月　　

○江西巡抚松寿奏、遵旨筹办江防情形。得旨、即著严密筹备。认真操练。并与鄂皖等省。联络一气。以固江防。摺包　　

○又奏、陆军改练德操。已著成效。候旨调阅。得旨、仍著随时认真训练。毋稍弛懈。摺包　　

○调安徽巡抚邓华熙为山西巡抚。山西巡抚王之春为安徽巡抚。现月　　

○以干练有为。署奉天承德县知县范良贵。传旨嘉奖。　　

○丙子。谕军机大臣等。有人奏。晋省商务局。误国害民。具款胪陈一摺。据称晋省创立商务局。所集股本。系将州县领而未发部拨清还息借之商款。勒令扣作股本。绛州分设织布局。所购机器。冒销竟至三倍。将来运到。运价更不知如何冒销。该局提银四万两。在省开设钱店。行商均不敢与交。所造火柴。质劣价昂。勒派州县代为销售。该局复派私人。在津沪购买低潮银圆。勒派各州县行使。省城公估局。专司兑换银圆。每人每日。只准持一圆往换。又只准换一角现钱等语。晋省商务局创办伊始。固不可因噎废食。存畏难苟安之见。惟事属创行。总须弊绝风清。始足以开利源而杜隐患。著何枢按照所倢■＜曰融＞■＜石木＞各节。逐款查明。力加整顿。据实具奏。毋任瞻徇掩饰。另片奏、商务局绅贾景仁、把持局务。胆大妄为等语。著何枢一并确查覆奏。原摺片著钞给阅看。将此谕令知之。现月　　

○直隶总督裕禄奏、北洋海军经费。请饬部拨补。下所司速议。随手　　

○又奏、粮价因旱增长。拟招商分赴南省。采运米石。以资接济。允之。　　

○以镶蓝旗蒙古副都统世续为内阁学士。兼礼部侍郎衔。

现月

　　

○丁丑。谕内阁、增祺等奏、查勘福陵前碑楼等工请择吉兴修一摺。著钦天监于本年十月内。选择吉期。行知增祺等遵照。敬谨兴修。以昭慎重。现月　　

○又谕、前据已革翰林院侍读学士济澂奏、上年尊藏玉牒。盛京户部侍郎良弓滟＜兪＞滟弓、以办差为名。浮冒开支。侵吞钜款。与委员分肥各节。当谕令增祺确查具奏。兹据奏称、查明侍郎良弓滟＜兪＞滟弓。虽无侵吞确据。惟于咨办物料。并不查照成案。力求撙节。竟自滥准支给。实属咎有难辞。侍郎钟灵。于司员估计承办。均有不实不尽。未能认真详查。亦属不合。盛京户部侍郎良弓滟＜兪＞滟弓、工部侍郎钟灵、均著交部议处。承办司员。制办竹帘雨搭等件。原估既有不实。物料又复偷减。实属贪劣不职。户部主事宜吉、笔帖式桂森、耆泰、工部六品官姚启声、均著即行革职。现月　　

○又谕、刚毅等奏、整顿厘捐盐务及裁节敺■几费酌提赢余一摺。广东地大物博。前经谕令副毅驰往。会同该督抚等妥筹的款。以济饷需。兹据奏称、先就现在情形。筹出常年的饷银一百六十万余两。均系出自外销。及新旧加增。节省赢余等项。并未丝毫加取于民。即著自光绪二十五年十月起。一律专款存储。听候部拨。国家慎重度支。首在撙节糜费。严杜中饱。果使悉心综核。自能有益于国。无损于民。该督抚等尤当通饬所属。实力奉行。更不得以此藉口。多方设法取偿。以致累商病民。转滋流弊。现月　　

