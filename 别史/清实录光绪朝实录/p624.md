<!-- { "loadSidebar": true } -->
○癸卯。守护西陵大臣奎煐等奏、广恩库款不敷支发。恳请援案借拨。得旨、即著咨行直隶总督照数借拨。　　

○署两江总督沈秉成奏、太平府火药局失慎。请将都司滕俊等议处。得旨、滕俊等著交部照例议处。仍著将被灾户口妥为抚恤。毋任失所。摺包　　

○喀尔喀贝子衔札萨克头等台吉勒旺哷克津、科尔沁卓哩克图亲王济克登旺库尔等十人、阿巴哈那尔札萨克多罗贝勒达木定札布、科尔沁王乌泰等六人、喀尔喀札萨克固山贝子普尔布札布、察哈尔世管佐领德木楚克札布、喀尔喀贝勒布林曼都呼等五人、科尔沁札萨克图什业图亲王色旺诺尔布桑保、喀尔喀札萨克多罗贝勒云端旺楚克等三人、在神武门外瞻觐。　　

○甲辰。谕军机大臣等、给事中刘恩溥奏、近畿一带劫案叠出。请饬派防营严密巡缉一摺。畿辅重地。岂容宵小横行。扰累商旅。况值水灾之后。饥民众多。尤当加意严防。著李鸿章、祁世长、陈彝、速派得力将弁。统带防营。认真缉捕。并饬各该地方官。广购眼线。密缉窝家。以清盗源而安行旅。另片奏、直隶吴桥县宣惠河决口二处。积水未消。下游受害甚钜。请饬委员履勘。接筑堤埝等语。著李鸿章体察情形。妥筹办理。原摺片著分别钞给阅看。将此各谕令知之。现月　　

○旌表刲股疗亲孝子。直隶蔚州民人陶永兴。殉夫烈妇。甯河县李苏氏。现月　　

○乙巳。上诣醇贤亲王邸第行初祭礼。记注　　

○丙午。孝和睿皇后忌辰。遣官祭昌西陵。　　

○以行同无赖。革广东都司韦有才职。　　

○以纠众械斗。革广东在籍都司张其辉职。并讯办。摺包　　

○予捕匪被伤。广东副将罗友胜议恤。摺包　　

○以捐资助赈。予广东粮道周炳勋等、各为其故父母建坊。　　

○丁未。孝德显皇后忌辰。上诣建福宫圣容前行礼。遣官祭定陵。记注　　

○谕军机大臣等、著户部拨交内殿银十万两。嗣后每年照数交进。现月　　

○山东巡抚张曜奏、请将山东盐片。每引加收津贴课银二百两。以济京饷。每包例重三百二十斤。准其加卤耗盐一百二十斤。以期裕课恤商。两得兼顾。下部知之。摺包　　

○以太常寺卿张荫桓为大理寺卿。朱签　　

○缓徵湖北武昌、咸甯、嘉鱼、光化、蒲圻、汉阳、汉川、黄陂、孝感、沔阳、黄冈、蕲水、黄梅、广济、钟祥、京山、潜江、天门、应城、江陵、公安、石首、监利、松滋、枝江、荆门、江夏、蕲、二十八州县。暨武昌卫被灾地方新旧钱粮。其武昌、咸甯、嘉鱼、宣化、蒲圻、汉阳、黄陂、孝感、沔阳、黄冈、蕲水、广济、黄梅、潜江、天门、应城、江陵、公安、石首、监利、松滋、荆门、二十二州县被淹受旱地方漕粮。并缓徵。现月　　

○戊申。以解清甘肃新饷。赏陕西布政使陶模、江甯布政使瑞璋、江西布政使方汝翼、头品顶戴。予福州将军希元等四十四员奖叙。现月　　

○蠲缓浙江仁和、钱塘、海甯、富阳、嘉兴、秀水、嘉善、海盐、平湖、石门、桐乡、归安、乌程、长兴、德清、武康、安吉、孝丰、山阴、会稽、萧山、临安、东阳、桐庐、余杭、新城、于潜、昌化、鄞、慈溪、奉化、镇海、象山、余姚、上虞、新昌、嵊、临海、黄岩、太平、甯海、天台、仙居、金华、兰溪、义乌、永康、武义、浦江、汤溪、西安、龙游、江山、常山、开化、建德、淳安、遂安、寿昌、分水、永嘉、乐清、瑞安、泰顺、玉环、丽水、缙云、青田、龙泉、庆元、景甯、宣平七十二厅州县。暨杭严台州二卫。杭衢二所。灾区地漕银米有差。现月　　

○己酉。以节逾大寒。尚未渥沛祥霙。上诣大高殿祈祷行礼。　　

○遣贝勒载漪诣时应宫。贝勒载润诣昭显庙。镇国将军载瀛诣宣仁庙。镇国将军载津诣凝和庙拈香。记注　　

○谕内阁、裕禄等奏、福陵应修各工。请派员勘估一摺。福陵明楼等处工程。均关紧要。著派怀塔布就近敬谨勘估。现月　　

○热河副总管徵麟奏、避暑山庄园内遗失物件。请将苑副江澐等分别议处。得旨、江澐、毓纯、吉祥、均著交内务府议处。徵麟著一并察议。　　

○湖南巡抚张煦奏、巡阅南路营伍。参劾庸劣营弁。宜章营参将焦克胜等九员。分别革降。如所请行。　　

○以太仆寺卿寿荫署太常寺卿。朱签　　

○以捐助赈银。赏云南布政使史念祖头品顶戴。摺包　　

○以叠著勋劳。予故提督赵长发、照军营立功后病故例优恤。摺包　　

○追予贵州历年阵亡将弁、在贵州省城捐建慰忠总祠、从云贵总督王文韶请也。　　

○以捐助直赈。予江苏候补道张翼为其故祖父母建坊。摺包　　

○庚戌。谕军机大臣等、都察院代奏湖南同知王恂呈进鉴目引义。著南书房翰林阅看。翁同和、孙家鼐、一并阅看。现月　　

○江苏巡抚刚毅等奏、苏州府属历年冒考取进文武各生。拟请变通分别办理。下礼部议行。　　

○以记名提督钱玉兴为四川重庆镇总兵官。现月　　

○辛亥。上奉慈禧端佑康颐昭豫庄诚寿恭钦献皇太后幸醇贤亲王邸第。行大祭礼。　　

○谕军机大臣等、有人奏、前署通州西仓监督福山家丁田姓等、向该仓甲斗讹诈银两。并有句串匪徒盗米情事等语。著兴廉、游百川、确切查明。据实具奏。原片著钞给阅看。将此谕令知之。现月　　

○又谕、御史周天霖奏、京师盗风日炽。请饬整顿捕务一摺。著步军统领衙门、严定章程。认真缉捕。遇有盗案。即行送交刑部惩办。现月　　

○以杀毙家丁。革安徽游击方子文职。并讯办。　　

○予江苏昆山殉难官绅汤毓凤等三员、士民顾朗斋等四名、妇女顾曾氏等二口。旌恤如例。摺包　　

○壬子。谕内阁、钦奉慈禧端佑康颐昭豫庄诚寿恭钦献皇太后懿旨醇贤亲王福晋。著加恩赏食亲王全俸。现月　　

○又谕。钦奉。慈禧端佑康颐昭豫庄诚寿恭钦献皇太后懿旨。醇亲王载沣、著加恩赏食亲王全俸。入八分辅国公载洵、著晋封为入八分镇国公。镇国将军载涛、著晋封为不入八分辅国公。现月　　

○广西巡抚马丕瑶奏。广西蚕桑。办有成效。请豁免疋税厘并酌保出力官绅。得旨、广西新出疋、著准免税厘、办理有效之官绅。准其择尤酌保数员。毋许冒滥。摺包　　

○以功德在粤。准汉臣马援、明臣王守仁、横州思恩府庙祀。列入祀典。并颁马援祠扁额曰铜柱勋留。王守仁书院扁额曰教衍云岩。从广西巡抚马丕瑶请也。　　

○以化洽于乡。身教成俗。准故大学士广西临桂陈宏谋、子孙自建专祠、由地方官春秋致祭。亦从马丕瑶请也。　　

○予故正蓝旗蒙古副都统富升恤典如例。现月　　

○癸丑。谕军机大臣等、载洵现已晋封入八分镇国公。仍著加恩赏食全俸。现月　　

○户部左侍郎续昌因病乞假。以吏部右侍郎敬信兼署户部左侍郎。　　

○以通政使司副使良培为光禄寺卿。朱签　　

○以顺天府府尹陈彝为宗人府府丞。朱签　　

○伊犁锡伯营领队大臣果权修墓解职。赏御前侍卫忠良副都统衔、为锡伯营领队大臣。明发　　

○以广东按察使王之春为湖北布政使。现月　　

○以河防出力。予山东兖沂曹济道中衡议叙。赏候补道沈廷杞、花翎。摺包　　

○予故京口副都统钟澐恤典如例。　　

○甲寅。上奉慈禧端佑康颐昭豫庄诚寿恭钦献皇太后。幸醇贤亲王邸第。行启奠礼。　　

○以直隶长芦盐运使额勒精额为广东按察使。现月　　

○以带勇缺额。革山东副将刘长松职。仍留河工效力。摺包　　

○予积劳病故。甘肃参将淩霄汉、被贼戕害、医学正科杨发甲、旌恤如例。摺包　　

○乙卯。醇贤亲王金棺奉移园寓。上亲诣恭送行礼。　　

○以太仆寺少卿胡聘之为顺天府府尹。记注　　

○蠲缓直隶文安、大城、霸、静海、四州县被灾地方钱粮有差。现月　　

○蠲缓浙江仁和、钱塘、富阳、余杭、临安、新城、于潜、昌化、安吉、孝丰、诸暨、金华、兰溪、东阳、义乌、浦江、汤溪、龙游、建德、遂安、寿昌、分水、二十二县。杭严衢杭二卫所。荒废及新垦地亩丁漕有差。现月　　

○以捐助赈款。予陕西按察使唐树楠为其故父母建坊。　　

○以慨捐义举。予直隶候选教谕王庆潮建坊。摺包　　

○丙辰。上诣醇贤亲王园寓金棺前行礼。记注　　

○丁巳。直隶总督李鸿章奏、各省官绅筹办直赈。请准事竣后分别奏奖升阶封典等项。以示鼓励。允之。摺包　　

○调正红旗满洲副都统芬车为镶黄旗满洲副都统。镶黄旗蒙古副都统祥普为正红旗满洲副都统。　　

○以记名副都统赓音布为镶黄旗蒙古副都统。明发　　

○以筹捐直赈。予盛京将军裕禄等二十九员优叙。赏浙江巡抚崧骏头品顶戴。摺包　　

○予故刑部左侍郎桂全恤典如例。现月　　

○以捐助棉衣。予直隶北运河通判朱璋达、甯晋县知县余文炳、各为其故父母建坊。摺包　　

○缓徵江西南昌、新建、进贤、莲花、庐陵、万安、安福、永新、建昌、安义、德化、德安、瑞昌、湖口、彭泽、峡江、永丰、余干、十八厅县。暨九江同知所辖、被灾地方钱漕有差。现

月　　

○戊午。上御紫光阁赐蒙古王贝勒贝子公等燕。记注　　

○谕内阁、刘铭传奏、假期届满。病仍未痊。吁恳开缺一摺。刘铭传著再赏假三个月。毋庸开缺。所有台湾科试事宜。著派唐景崧暂行代办。现月　　

○谕军机大臣等。御史联＜阝及＞奏、库伦商卓特巴喇嘛达什多尔济、欺蒙把持。擅权科敛。请饬查办一摺。著理藩院查明具奏。原摺著钞给阅看。现月　　

○都察院奏、增辑台规告成。恭呈御览。得旨、书留。　　

○命都察院左副都御史沈源深提督福建学政。　　

○转刑部右侍郎清安为左侍郎。调盛京兵部侍郎凤秀为刑部右侍郎。工部右侍郎丰烈为盛京兵部侍郎。以承恩公桂祥为工部右侍郎。兼管钱法堂事务。　　

○命阿巴噶多罗卓哩克图郡王布彦乌勒哲依、科尔沁多罗贝勒凯毕苏呢特、多罗贝勒索特那木多布沁、喀尔喀辅国公德哩克多尔济、察哈尔辅国公车旺哩克靖、在乾清门行走。赏青海辅国公棍楚克喇逊多布花翎。札噜特多罗贝勒林沁诺依噜布、喀尔喀多罗达尔汉贝勒云端旺楚克双眼花翎。明发　　

○予才能出众。贵州贵阳府知府赵尔巽等二员。循良素著。黔西州知州曹锦彝等五员、军机处存记。　　

○予故工部左侍郎福建学政乌拉布恤典如例。　　

○予故前江甯副都统连庆恤典如例。　　

