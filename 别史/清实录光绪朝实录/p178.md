<!-- { "loadSidebar": true } -->
○以防河出力。赏知县赵光斗等蓝翎。余升叙加衔有差。摺包　　

○以御前行走苏尼特札萨克多罗郡王托。第布木年班来京。在京身故。赏银五百两治丧。明发　　

○蠲缓山东惠民、阳谷、寿张、范、郓城、五州县。既济甯卫被水地方钱漕有差。现月　　

○蠲缓河南修武、武陟、获嘉、氾水、商邱、甯陵、永城、鹿邑、虞城、夏邑、柘城、汲、新乡、辉、封邱、洛阳、偃师、巩、孟、永甯、新安、南阳、唐、镇平、桐柏、邓、淅川、上蔡、正阳、西平、项城、沈邱、陕、灵宝、阌乡、固始、息、三十七厅州县被水地方新旧额赋有差。现月　　

○甲午。以神灵显应。颁河南黄大王庙扁额。曰安流普佑。栗大王庙扁额。曰金堤保障。五龙将军庙扁额。曰神功佑顺。杨将军庙扁额。曰利运宣仁。现月　　

○谕内阁、御史楼誉普奏、抽查漕粮御史营私舞弊。请旨饬查一摺。据称本年漕粮米数。多有偷漏。该御史英震得赃纵容。请饬查办等语。漕务关系极重。若如该御史所奏。殊属荒谬糊涂。著仓场侍郎秉公确查。据实奏明毋稍徇隐。另片奏、此次漕务完竣。请奖巡粮员弁。人数较多。系英震主稿。亦有贿求蒙奖情弊。著一并查奏。所请嗣后每年漕务完竣。应否酌奖数人。示以限制之处。著户部仓场侍郎妥议章程具奏。现月　　

○谕军机大臣等、文彬奏、兴办要工。请饬拨银两一摺。据称宝应至清江以上。堤牐各工。年久失修。现在择要兴办。惟款项不敷。请饬山东拨解银两等语。南河各工。关系漕运转瞬江北漕船经临。自应筹款赶办。著文格拨银五万两。无论何库何款。即行筹解。务于明年正月内全数解到。以济要工。将此谕令知之。现月　　

○又谕、文彬奏、筹复河运。请饬江安粮道移扎江北等语。据称河运办米。皆在宝应高邮一带。粮道远在隔江。难以稽核。非慎重漕务之道。如令移扎就近经理。行之数年定有起色。所奏各节。系为力求规复河运起见。粮道移扎江北。于漕运事务。谅尚相宜。惟有无窒碍之处。必须详加筹度。即著沈葆桢悉心酌议。据实具奏。原片著钞给阅看。将此谕令知之。寻奏、粮道移扎。情形窒碍。得旨、江安粮道移扎江北。既属窒碍难行。著毋庸置议。现月　　

○漕运总督文彬奏、遵议河运大概情形。请俟明□山戊不□督漕北上。妥筹详议。以昭慎重。得旨、治河利漕。必须筹办得宜。方可经久。著文彬于来□山戊不□督漕北上时。详细体察。会同各督抚妥议具奏。摺包　　

○乙未。谕内阁、左宗棠奏、请调员差委。并请将前调同知留营等语。浙江补用知府陈宝善、著梅启照饬令该员前赴左宗棠军营。听候差遣广东试用同知魏炳蔚、著准其留于左宗棠军营差遣。现月　　

○又谕、杜瑞联奏、甄别庸劣不职各员一摺。云南盐运使衔补用道李应华、办事颟顸未谙政体。不胜监司之任。著以通判铨选。石膏井提举辛传注、才识平庸。徵课不力。著以府经历县丞降补。候补同知黎厚德、粗率藐玩。操守平常。补用知县刘永华、心地糊涂。行为乖谬。孙绾荣、卑鄙狙诈。不守官箴。白盐井大使吴盛琛、营私玩公。百端欺伪。试用州判毛华新、行止卑污。有玷冠裳。楚雄县教谕尹建中、节行有亏。士林訾议。均著即行革职。镇雄州知州陈谧、性情长厚。难胜繁剧。鲁甸通判秦学贤、年少有为。尚欠历练。均著开缺。遇有相当缺出。再行酌补。以肃官方。现月　　

○谕军机大臣等、左宗棠奏、缠回聚众谋逆。剿捕竣事。俄商请领路票。前往西路。请饬禁阻。安插土尔扈特人众情形各摺片。本年十月闲。阿克苏之尹阿瓦堤地方。突有回匪托胡达买提等、纠众倡乱。围抢税局。戕害委员。经张曜派兵驰往剿办。当将该匪等歼除。办理尚为迅速。所有出力将弁勇丁。准其附入截剿陕回案内。择尤请奖。遇害之县丞官立朝、从九品何澍渊、均著交部议恤。哈密巴里坤等处。叠有俄商执持科布多文案处路票。并库伦执事官满汉蒙俄字执照。前往贸易。现在边境匪踪未净。既属难于照护。尤恐真伪莫办。著保英、清安、桂祥、英奎、那穆济勒端多布、于伊犁未经收还以前。遇有俄商请给路票赴西路贸易者。即行设法禁阻。各执事官及文案人员。尤不得擅给路票。如敢任意妄为。并著奏明□□□尔□处。俄商如持该国路票前来。所过各地方应即一并阻止。以归画一。土尔扈特人众。陆续旋回游牧。前有旨赏给银四万两。由左宗棠给发。著该大臣仍遵前旨拨给。俾资安插。并督饬委员等妥为照料。毋任失所。将此由五百里各谕令知之。剿捕　　

○丙申。谕内阁、祁世长奏、援案请派员接修工程一摺。所有慕陵隆恩殿、暨泰陵正红门等工程。著改派上年承修专案工程之大臣钱宝廉敬谨承修。现月　　

○又谕、穆图善等奏、出差大员。中途病故等语。委散秩大臣伯爵勒英、前经派往三音诺彦爱曼致祭。事毕后。回至中途病故。殊堪悯恻。勒英著加恩照委散秩大臣例赐恤。任内一切处分。悉予开复。应得恤典。该衙门查例具奏。现月　　

○又谕、延煦奏明蒙古案件积压缘由。请申明旧例办理一摺。据称蒙案关提人证。向由该盟长及各旗解送。乃近来辄以奉差患病等词支饰。延宕不解。其各旗应备乌拉。亦多不应。甚至命盗重情。该旗擅取供词。率请了结。种种弊端。不一而足。亟应严加整顿等语。命盗重案。应如何迅速办结。若如所奏积压各情。实属不成事体。著理藩院严饬卓索图、昭乌达、两盟各旗札萨克等。先将积压案内应解人证。应备乌拉各于行提文到之日。赶紧解送。嗣后遇有案件。务遵定例。依限办理。傥再延宕支饰。即行指名严□□□尔□惩办。至税务司员。办理蒙案。是其专责。傥有延阁勒掯。及失察胥役需索等情。即著该都统从严□□□尔□处。另片奏、都统管理两盟。嗣后各旗再有玩视重案之事。该都统不即奏□□□尔□。请饬部议照章惩处等语。著兵部妥议章程具奏。现月　　

○谕军机大臣等、穆图善、奎昌奏、请饬催两淮欠解牧群办公银两一摺。察哈尔口外牧群办公银两。向赖两淮生息银九千两。按年解交应用。自咸丰二年停解后。即由本群抽收鹻厘。暨茶马厘捐项下动用。现在收款不敷支放。办公倍形支绌。自应设法变通办理。著沈葆桢督饬两淮盐运使。即于票盐及盐厘项下筹款。或在各项厘捐项下。无论何款。先行设法。迅速按年筹拨。解交察哈尔都统衙门。以应急需。俟开办纲盐。即将应解生息银两。照数抵还。俾清款目。将此谕令知之。现月　　

○调福建海坛镇总兵蔡国祥为山东登州镇总兵官。山东登州镇总兵吴奇勋为为福建海坛镇总兵官。现月　　

○予四川各属阵亡殉难绅民妇女李殿云等八百七十五名口分别旌恤如例。摺包　　

○予福建福甯镇总兵林文察建立专祠。摺包　　

○予台湾伤亡弁丁分别建祠如例。摺包　　

○丁酉。蠲缓湖北、武昌、咸甯、嘉鱼、蒲圻、汉阳、汉川、黄陂、孝感、沔阳、黄冈、蕲水、黄梅、广济、钟祥、京山、潜江、天门、应城、江陵、公安、石首、监利、松滋、枝江、荆门、二十五州县被淹被旱地方新旧额赋暨漕粮杂课有差。现月　　

○戊戌。谕内阁、都察院奏、请撤销御史京察一等。并自请议处一摺。据称抽查漕粮御史英震、才具似尚开展。因系上届京察一等之员。此次仍列入一等。现为御史楼誉普奏□□□尔□。英震与楼誉普同办一事。如果秉公持正。何至为同官揭□□□尔□。且闻该御史携带伊子在差次居住。难保无招摇生事之处。将该员一等。行文吏部撤销等语。著照所议办理。该衙门堂官。于保荐时未经查出。均著交部议处。至该御史携带伊子在差次居住。有无招摇情弊。著仓场侍郎与楼誉普所□□□尔□各节。一并确查具奏。现月　　

○谕军机大臣等、近闻山西河东道江人镜、经前任巡抚鲍源深调补太原府知府后。诸事信任。一切均由该员专主。所办之事。多有蒙混。本日据曾国荃奏文武各员密考。内称江人镜舆论虽有未协。而揆之此心。尚属无他等语。江人镜自调太原府知府任后。声名究竟如何该抚所称舆论未协。究竟因何未协之处。著曾国荃秉公确查。据实具奏。毋稍徇隐。将此谕令知之。现

月

　　

○又谕、曾国荃奏、勘明秋禾被灾地方。并成熟村庄。恳恩分别蠲减钱粮一摺。据称请将阳曲等厅州县。下忙钱粮蠲缓。太原等厅州县成熟村庄。下忙钱粮减成徵收。此次减成徵收处所。减賸钱粮。是否概与蠲免。上年并本年因灾蠲余。分年带徵。及原缓钱粮。可否无论缓至何年。并应于何年带徵之款。一并蠲免。抑仍须照例分年带徵递缓等语。所称减賸钱粮。是否指所减成数而言。摺内声叙未晰。此项钱粮。应否蠲免。暨上年本年因灾蠲余。分年带徵。及原缓各款。或应蠲免。或须带徽递缓。自应察看地方情形。并通盘筹画。权衡缓急。拟定具奏。不得作游移两可之词。即著曾国荃悉心酌核。明晰覆陈。再降谕旨。将此谕令知之。现月　　

○命喀尔喀固山贝子托果瓦、乌珠穆沁辅国公阿勒坦呼雅克图、喀喇沁公衔头等塔布囊和硕额驸阿育尔札那、在乾清门行走。赏乌喇特镇国公色楞那木济勒、科尔沁辅国公哈斯巴图尔花翎。明发　　

○命青海固山贝子伊达木林沁在乾清门行走。赏喀尔喀辅国公密什克多尔济、青海辅国公罗布藏端多布、伊克明安辅国公巴克莫特多尔济花翎。明

发

　　

○喀尔喀多罗郡王鄂特萨尔巴咱尔等三人、青海固山贝子伊达木林沁等二人、伊克明安辅国公巴克莫特多尔济一人、察哈尔辅国公济楚克札木苏一人、乌珠穆沁镇国公堆代札布等二人、乌喇特镇国公色楞那木济勒一人、科尔沁辅国公哈斯巴图尔等二人、苏呢特辅国公玛哈西哩一人、喀喇沁公衔头等塔布囊和硕额驸阿育尔札那一人、鄂尔多斯公衔头等台吉札那巴兰札一人、于养心门内瞻觐。内记注　　

○己亥。谕内阁、裕禄奏、本年十一月闲。有湖南候选道夏声律、在安徽设立黔捐分局。既无贵州巡抚奏咨案据。又不将委札呈验。该员并非贵州职官。所称奉委办捐。是否确有其事。请饬查明等事。道员夏声律前赴安徽办捐。是否奉有贵州巡抚札委。抑系委在湖南劝捐。该员私自随地劝办。著贵州巡抚。即行查明具奏。现月　　

