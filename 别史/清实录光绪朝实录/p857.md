<!-- { "loadSidebar": true } -->
○谕军机大臣等、前据盛宣怀条陈自强大计。请开设银行。业经谕令招商集股。合力兴办。兹据御史管廷献奏银行官设流弊宜防一摺。缕陈原定章程。窒碍多端。有不可解者六条。大致谓银行不必冠以中国字样。官款拨存。亦须指定抵还的款。及殷商担保。汇兑官款。须交实银。设立商会公所。止议商务。不得干预金矿等务。银行设有暒滟它欠。与国家无涉。自系慎始图终豫防流弊起见。平心而论。银行之设。固属富强要图然兹事体大。中国情形。与东南各国亦有不同。现当创办伊始。自应通盘筹画。计出万全。该御史所指官设银行各流弊。固宜防范。惟中国不自行举办。一任外人在内地开设。攘我利权亦非长策。著王文韶、张之洞、会同盛宣怀悉心妥议。究竟官设银行。利弊若何。彻始彻终。详细具奏。并将该御史所奏。逐条声覆。以凭核办。另片奏卢汉铁路。息借洋款。国家不宜代商作保等语昨据王文韶等会奏筹办干路。请准拨借官款。现尚未据户部议覆。该御史所奏。息借洋款。不宜国家担保。并铁路万不可作为抵押之处。并著王文韶等统现在筹办情形。权衡轻重。酌量缓急。悉心妥议具奏。原摺片均著钞给阅看。将此各谕令知之。寻王文韶等会奏、核议银行利弊。拟请仍归商办。官为扶持保护。每半年由南北洋大臣稽查一次。以保利权。下部知之。摺包　　

○又谕、电寄王文韶等、卢汉铁路。既设公司。派大员督办。则借款自应归公司担保。何以洋人复索国家代保。殊属支离。前据盛宣怀呈递条款。谓若借洋债。必多方要挟。须国家保其本利有著。而后可行。指为难办之一端。该京卿既深虑其难。即不应仍入其彀。＜圭黾＞滟兄此路未成。及甫成而未获利时。此项洋息。岂亦由国家代还耶。著王文韶、张之洞、盛宣怀、再行分晰定议电奏。　　

○又谕、电寄刘坤一、江南常镇通海道吕海寰、著即来京。所遗员缺。著刘坤一派员署理。电寄　　

○己未。谕内阁、王文韶奏、考察属员分别举劾一摺。直隶清苑县知县徐铭勋、天津海防同知史善诒、景州知州王兆麟、平山县知县石昆山、吴桥县知县劳乃宣、丰润县知县卢靖、长垣县知县程熙、肥乡县知县张炳灜吉、成安县知县戚朝卿、望都县知县李兆珍、前高邑县知县唐则瑀、候补知县李秉和、以上各员。据王文韶声称均属循良之选。即著传旨嘉奖。仍饬该员等益加奋勉。毋得始终异辙。杨村通判牛昶煦、举止轻率。历练未深。东光县知县吴保芳、办事因循。难胜繁要。均著开缺另补。临榆县知县调署宝坻县知县贾国桢、未谙政体。措置失宜。怀安县知县李澄泉。才识平庸。治事竭蹶。均著以教职归部铨选。石景山同知张恩霨、慢神傲物。心性乖谬。安县知县隆昇、听断糊涂。押毙多命。前署鸡泽县知县候补知县刘兆祥、性质昏庸。信任丁役前代理万全县知县宣化府经历言恩、居心巧猾。罔恤民艰。满城县教谕任家瑜、粗暴贪婪。不守礼法。大名县漳河县丞敖鸿勋、工防废弛。声名平常。青县主簿陆肇森、不知检束。物议沸腾。赵州吏目张传禄、驭下不严。操守难信。青县兴济镇巡检张式斌、遇事生风。致酿命案。肃甯县典史李镇藩、藉端索诈。行同无赖。无极县典史赵以浚、举动躁妄。心术叵测。昌黎县典史陈廷赞、精神疲弱。公事懈弛。均著即行革职。以肃官方。　　

○又谕、前因侍讲学士济澂奏倢■＜曰融＞■＜石木＞未经承袭之札萨克。擅放属官。勒取民财各节。当经谕令寿荫确查。兹据查明覆奏。喀拉沁东旗札萨克巴达玛敖斯尔。虽无私设公堂。勒派银两实据。惟于承袭札萨克未经引见之先。辄放属官。并奖给奴才顶戴。实属不知检束。巴达玛敖斯尔。著即行革职。至摺内所指各项陋规名目。著该都统饬令概行裁革。嗣后承袭之员。如再有收受陋规情弊。并著随时严倢■＜曰融＞■＜石木＞。记注　　

○河东河道总督任道镕奏、郑中厅属郑工大坝。前临大河。后有积水深塘。现溜势顶冲。情形紧要。请饬河南抚臣于河防局节存款内。拨银一万一千九百两。俾得督饬工员。乘时赶修。如所请行。摺包　　

○派户部右侍郎溥良、兵部左侍郎徐树铭、承修东陵围墙工程。摺包　　

○以玩误公事。革江西抚标左营都司胡经魁职。摺包　　

○予故记名提督前福建台湾镇总兵刘明镫恤典。事迹宣付史馆立传。从湖南巡抚陈宝箴请也。记注　　

○以救灾好义。赏俄国阿突瓦司尼兵船管带那德甫等四十六员宝星。纂修官李端棨恭纂　　

总纂官程棫林恭辑监修总裁世恭阅三签三月十九日正总裁那月日专司蒿■禾本陆恭覆阅癸丑十一月初十日　　

徐月日　　

荣月日副总裁唐月日　　

宗室宝恭阅八月初三日

　　

陈恭阅一签七月初三日　　

熙月日　　

郭恭阅九月二十五日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百四　　

光绪二十三年。丁酉。夏四月。庚申朔。享太庙。上亲诣行礼。外记注　　

○诣颐和园乐寿堂。问慈禧端佑康颐昭豫庄诚寿恭钦献崇熙皇太后安。翌日如之。外记注　　

○谕军机大臣等、任道镕、刘树堂奏、兰仪县境内黄河坐湾生险。量为筹款设法保护以防大汛一摺。据称兰仪县境内大河。节节南圈。势成入袖。现经详细查勘。拟饬司筹拨银二三万两。于旧河身内估筑拦黄坝一道。先于下游择要施工等语。此项河工。关系东南大局。著照该河督等所拟。饬令道员陈履成、督率谙练汛员。并会同地方官妥为经理。该处向系无工处所。尤应倍加慎重。仍著随时察看河势有无变迁。另行妥筹奏明办理。将此各谕令知之。现月　　

○直隶总督王文韶奏、查明海军失事各员情形。请将暂革之守备程璧光、革职永不叙用。候选道马复恒革职。牛昶炳据报病故。免其置议。守备林国祥等七员。革职留营。游击吕文经等七员。注销处分。并免缴捐复银两。得旨、程璧光、马复恒、牛昶炳、均照所拟。吕文经一员、业经开复。其余各员、均著革职留营。摺包　　

○辛酉。上还宫。　　

○谕内阁、宗人府奏、贝勒衔贝子奕谟请将不入八分辅国公载涛过继为嗣一摺。载涛著准其过继奕谟为嗣。现月　　

○谕军机大臣等、上年十二月初五日。据御史王廷相奏、开平煤矿。穴采日深。有关陵寝风脉。当经谕令王文韶、派员前往认真查勘。并著绘图贴说。应如何严定界限。奏明请旨。王文韶奉到此旨。自应赶紧派员前往。详细查勘。以昭慎重。乃迄今将届四月。尚未据该督覆奏。著谨遵前旨。迅速具奏。毋得再涉迟延。寻奏、查明开平煤井。于陵寝风脉无碍。报闻。摺包　　

○壬戌。谕内阁、御史周承光奏、各省刑名积弊太深。亟宜整顿一摺。各直省问刑衙门。遇有命盗案件。自宜详慎审讯。从速办结。乃近来地方官办理刑名。往往任意延宕。辗转株连。甚至严刑逼供。更改尸格。如该御史所奏情形。均所不免。著各省督抚。督同臬司。通饬所属。认真清厘。力除积习。傥有前项情弊。立即从严倢■＜曰融＞■＜石木＞办。以肃纪纲而清庶狱。现月　　

○谕军机大臣等、有人奏、州县门丁书差。贪黩害民。江西尤甚。遇有讼案。差役贿买差票。需索乡民。设立种种名目。请饬查禁等语。丁役藉案需索。久干例禁。若如所奏各节。实为地方之害。著德寿通饬各属。随时认真稽查。如有前项情弊。即行从严惩办。以警奸蠹而安民生。原片著钞给阅看。将此谕令知之。现月　　

○吏部奏、选授奉天铁岭县典史李玉书、一官两人。请解部质讯。依议行。现月　　

○陕甘总督陶模奏、续裁马步营旗土勇。并分别改支坐饷练饷。共六十二起。下部知之。摺包　　

○上以常雩。祀天于圜丘。自是日始、斋戒三日。外记注　　

○癸亥。谕军机大臣等、有人奏、疆臣徇私殃民蒙奏酿乱。署臬司等朋比为奸。县令浮收虐民各摺片。广西地居边要。全在疆臣实力图维。不任属员蒙蔽。方足以资整顿。若如所奏。该抚史念祖、种种徇私。于灵川县知县陈国华浮收激变。有心袒护。并署臬司何昭然等劣奣＜虘阝＞亦昭著。毫无觉察各节。是否属实。著陈宝箴拣派明干大员。驰赴广西。确切查访。据实覆奏。原摺片三件。均著钞给阅看。将此谕令知之。现月　　

○又谕、崇欢等奏、邻封命案久悬。尸亲两次呈诉。据实直陈一摺。据称光绪二十年。科布多所属杜尔伯特王旗。有民人张子全被害一案。经尸兄张子异、在科布多控告。并未认真审讯。上年张子异潜来乌里雅苏台呈诉。当经该将军等、将原告解送科城办理。现又据尸叔张元茂来乌里雅苏台呈诉张子异在科城候案身故。尸侄张邦镇又在科城被押各情。并风闻该处司员有受贿情事等语。著宝昌于抵任后。提集全案。秉公研讯。务得确情。定拟具奏。毋稍徇纵延宕。原摺著钞给阅看。将此谕令知之。现月　　

○户部奏、整顿各省钱粮。并更正分数考成。依议行。早

事

　　

○乌里雅苏台将军崇欢奏、筹款修理城北河道。以保固城市。又奏、禁止商家私设传牌平秤。并革除直月轮差旧例。均下所司知之。摺包　　

○以奉使答谢。并送快石滟驳。赏比利时国守备森斯宝星。摺包　　

○甲子。以捐设筹济局借润穷民。予河南开归陈许道陆襄钺为其本生继母建坊。外记注　　

○上诣皇穷宇拈香。南郊斋宫斋宿。　　

○乙丑。常雩。祀天于圜丘。上亲诣行礼。　　

○诣正阳门关帝庙菩萨殿拈香。　　

○诣颐和园乐寿堂。问慈禧端佑康颐昭豫庄诚寿恭钦献崇熙皇太后安。至戊辰皆如之。外记注　　

○两广总督谭钟麟等奏、三水县设关通商。前接总理各国事务衙门函开。应以粮道管理。嗣复电嘱与粤海关监督商办。应归何员专管。请旨定夺。下所司速议。寻总理各国事务衙门奏、粤东各口税务。均归粤海关监督管理。与他省同。三水开关。应仍由监督经管税务。地方交涉事宜。即由粮道办理。以期各专责成。从之。摺包　　

○丙寅。谕军机大臣等、电寄王文韶等。借款代保。流弊滋多。著力与磋磨。务令删去。如比国银行决意不删。即另筹办法。毋得依违迁就。贻误将来。电寄　　

