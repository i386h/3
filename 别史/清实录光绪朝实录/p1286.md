<!-- { "loadSidebar": true } -->
○丙午。理藩部奏、驻藏办事大臣奏报廓尔喀来使名数错误。请查明办理。报闻。早事　　

○陕甘总督升允奏、甘肃敦煌县办理土匪情形。并饬妥筹清丈。按亩升科。下部知之。摺包　　

○赏外务部暨储才馆石印图书集成各一部。摺包　　

○丁未。甘肃新疆巡抚联魁奏、新省创办工艺局厂。酌定章程大纲十二款。子目五十九条。以冀挽回利权。开通民智。又奏、拟将温宿府城另设习艺所一区。专备本属罪犯习艺。均下部知之。摺包　　

○添设翰林院满汉秘书郎各二缺。摺包　　

○以办学出力。赏京师大学堂教员服部宇之吉等宝星。早

事

　　

○戊申。穆宗毅皇帝诞辰。上诣奉先殿行礼。诣乾清宫圣容前行礼。内纪　　

○谕军机大臣等、志锐奏、新疆俄文学堂。亟宜整顿。谨陈管见一摺。所筹不为无见。著联魁按照所陈。认真经理。期收实效。原摺著钞给阅看。现月　　

○又谕、电寄端方、等电悉。著仍遵前旨。暂行停铸。以归画一。电寄　　

○内阁侍读学士占凤奏、请改近禁烟期限。并拟条陈十四款。下所司知之。现月　　

○都察院代奏、河南知府李瀚昌条陈。学界人心未靖。宜讲明心学以正学术。下部知之。现月　　

○甯夏副都统志锐奏、各省电报局弊窦丛生。请饬电政司厘定严章。庶所收报费。于新政不无小补。下部知之。摺包　　

○以办事实心。力顾大局。赏山东按察使胡建枢、盐运使张莲芬、头品顶戴。摺包　　

○以器识闳通。学行纯粹。予道员用翰林院编修傅增湘仍交军机处存记。摺包　　

○以慨捐钜款兴学。赏湖北试用道石元士、头品顶戴。侄作藩、以道员用。摺包　　

○廓尔喀正使噶箕等十六人于西苑门外瞻觐。内纪　　

○己酉。谕军机大臣等、电寄冯汝骙、电悉。本年应运漕米。准其少运十万石。留办平粜。著该抚督饬印委各员。核实办理。务期实惠及民。俟明年仍照数补运。所请现办补运漕粮照案折价一节。著不准行。电寄　　

○又谕、电寄柯逢时、电悉。方硕辅著以四品京堂候补。帮办土药统税事务。仍著柯逢时督率经理。以专责成。勿得稍存诿卸。该抚现在患病。应赶紧调治。一面料理迅赴新任。所请派员接办土税之处。著不准行。电寄　　

○署山东巡抚袁树勋奏、日本国给予宝星。应否佩带。得旨、准其收受。摺包　　

○青州副都统文瑞奏、会筹旗民生计。谨先试办实业教育。俾旗民读书明理。挟艺谋生。实为目前切要办法。报闻。

摺包　　

○庚戌。上御乾清宫。葡国使臣森达等觐见。内纪　　

○辛亥。谕军机大臣等、廓尔喀贡使及头人等。著加恩于四月初五日由理藩部带领瞻仰颐和园。现月　　

○军机处奏、汇呈大学士张之洞等筹议币制说帖。暨各省督抚议覆币制摺奏电奏等件。得旨、著会议政务处资政院总裁协理帮办会同妥议具奏。现月　　

○壬子。署江北提督王士珍奏、江北练饷短绌。筹协俱穷。恳饬部商拨的款。以济急需。庶足壮军容而备缓急。下部议。摺包　　

○赏大理院石印图书集成一部。早事　　

○上以孟夏享太庙。自是日始、斋戒三日。　　

○癸丑。农工商部等会奏、考定度量权衡。折衷采取。定以一尊。宜设厂专卖。而归本于严束在官之人。彳滟扁设公估之局。以祛官商通弊。并详拟推行章程四十条。下会议政务处议行。摺包　　

○又奏、筹办京师自来水公司。拟招华股洋银三百万圆。并请饬直隶总督每年筹拨官款十五万。豫存银行。为保息之用。如所请行。早事东华录　　

○护理江西巡抚沈瑜庆奏、武甯县访获洪江会匪陈昭宾等五名。图谋不轨。讯明分别惩办。出力各员、请择尤保奖。得旨、准其酌保数员。毋许冒滥。摺包　　

○以援剿江西南章滟贡匪乱出力。赏湖南永州镇总兵张庆云一品封典。总兵胡令宣等存记升叙。加衔有差。摺包　　

○以剿办枭匪出力。赏江苏布政使瑞澂正一品封典。摺包　　

○以督率有方。甯军三十五标统带官萧先胜等、传旨嘉奖。摺包　　

○以捐输赈款钜万。予署山东巡抚袁树勋侄、江苏试用知县增文、以道员选用。摺包　　

○以议办教案平允。赏吉南章滟贡甯主教法人柏泐史宝星。摺包　　

○甲寅。湖南巡抚岑春蓂奏、沥陈从前整顿史治士风财政。其被倢■＜曰融＞■＜石木＞劾人员。辄复暗中阻挠。任意诋諆。办事不免掣肘。得旨、著即力任其难。毋避嫌怨。摺包　　

○安徽巡抚冯煦奏、皖省旧有步军。遵照新章。改编巡防队。以昭画一。下部知之。摺包　　

○以湛深经术。淹贯礼文。赏湖南湘潭县举人王闿运翰林院检讨。摺包纂修官吴德镇恭纂　　

总纂官熊方燧恭辑监修总裁世恭阅一签八月十七日正总裁那月日专司蒿■木本陆恭覆阅癸丑十二月十七日　　

徐月日　　

荣月日副总裁唐月日

　　

宗室宝恭阅二签十一月十八日　　

陈恭阅十一签正月二十二日　　

熙月日　　

郭恭阅二签十月初三日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之五百九十　　

光绪三十四年。戊申。四月。庚午。上奉慈禧端佑康颐昭豫庄诚寿恭钦献崇熙皇太后御仁寿殿。各国使臣夫人及繙译等觐见。　　

○谕军机大臣等。电寄龙济光。电悉。现因滇边军情渐松。曾降旨传饬该提督暂缓赴援。仍著整备候调。闻命刻即开拔。勿误事机。电寄　　

○辛未孝端文皇后忌辰。遣官祭昭陵。例　　

○谕军机大臣等、电寄锡良、电悉。知府王正雅督会各营。截剿获胜。收复三岔河。将士用命。尚堪嘉慰。现三路均已得手。正可逐节埽荡。著锡良督饬王正雅等。迅即肬■闲拔精锐。重悬赏格。将打拉山奋力攻克。以便各路会合聚歼丑类。此次出力将士。即由该督查明分别记奖酌赏。用资激厉。

电寄

　　

○浙江巡抚冯汝骙奏、太湖辽阔。毗连两省。枭匪出没。肆行抢虏。江苏藩司瑞澂、奉命督办浙西各军。浙省练兵增饷。添置轮船石滟驳械。即归瑞澂一手经理。仿照各国海军章制。编为联队。下部知之。摺包　　

○又奏、剿办绍兴府属之嵊县、金严两府毗连之马铃山匪徒。赴机迅速。积年悍党。次第歼除。出力人员、请择尤保奖。得旨、准其酌保数员。毋许冒滥。摺包　　

○以记名副都统三多署归化城副都统。现月　　

○壬申。法部奏、审结革员瑞洵赃款。限内全缴。并报销各案。尚无亏挪重情。应否仍行发往军台。得旨、仍发往军台效力赎罪。现月早事　　

○准吉林参领讷荫佐领常升收受俄皇奖给宝星。电寄　　

○癸酉。谕军机大臣等、邮传部奏、请改派湖南＜目辟＞＜訁冉＞米＜度攵＞＜夗贝＞汉铁路公司总理一摺。奉锦山海关道朱恩绂著开缺。赏给四品卿衔。余肇康著赏还原衔。余依议。现月　　

○又谕、电寄徐世昌等电悉。贻谷田产商业。著准其按公私各款。分析清厘。但须切实查明。勿任影射蒙混。电寄　　

○又谕、电寄张鸣岐、电悉。龙裕光由籍赴广南。统带广西原派四营援剿。距滇较近。应飞饬该员兼程前进。克期到防。现值边防多事。锡良张鸣岐素顾大局。仍当和衷协力。共济时艰。电寄　　

○护理乌里雅苏台定边左副将军参赞大臣奎焕等奏、乌科所属各台。因阿尔泰山办理筹防事宜。一切运解饷需军装军火。并各项杂差。均由台站行走。差务增重。力不能支。请调拨乌城所属孳生驼马厂余存驼马。分放各台。作为接济。允之。摺包　　

○又奏、巡阅边卡例由将军往查。自光绪二十六年以迄于今。边卡台站所设兵额驼马军械等项。未能按时肬■闲阅。诚恐积久懈生。新任将军马亮并无来任音信。谨遵章酌拟变通办法。先行亲往查阅。以重边防而免怠玩之。摺包　　

○科布多帮办大臣锡恒奏、前在屈莽山滋事哈民。随同头目布克窜入西藏。现已悉数收回原牧。酌加赈抚。分地安插。下部知之。摺包　　

○又奏、布伦托海屯田。原分上下两渠。自乌隆古河流改道。上渠地高于河。难资灌溉。下渠距水较近。尚可设法收束。土脉亦视上渠为优。拟请停办上渠。将屯兵归并下渠。通力合作。俟再试种一年。察看确情。妥议因革。下部知之。摺

包

　　

○又奏、拟将克木奇官屯拨归民办。仓廒房舍。暂许借用。牛马农具。备价缴官。量借籽种。所收粮石。悉数售归营中。既可藉裕军糈。亦可化民成俗。下部知之。摺包　　

○闽浙总督松寿奏、前内阁学士陈宝琛宿望老成。士林推重。历充闽省学务公所议长。兼教育会会长。铁路总理。其在籍所行诸事。实能有功地方。力持风气。据实上陈。请予擢用。下吏部知之。摺包　　

○署江北提督王士珍丁忧解职。以江南苏松镇总兵徐绍桢暂署江北提督。现月　　

○以扰害商民。胆大妄为。革江苏补用副将刘洪顺职。并讯办。　　

○以创办湖北萍乡煤矿出力。予故候补道张赞宸议恤加等。如军营病故例。现月　　

○甲戌。以遵命捐助赈款。予江苏武进县监生蒋寿衡、为其故父建坊。摺包　　

○乙亥。以京师雨泽稀少。遣醇亲王载诣觉生寺。礼亲王世铎诣大高殿。恭代祈祷行礼。贝勒载润诣时应宫。贝勒载洵诣昭显庙。贝子溥伦诣宣仁庙。镇国将军载＜目辟＞暒甫久＜夗贝＞诣凝和庙拈香。现月　　

○验看廷试游学毕业生。得旨。进士章宗元、程明超、均著授为翰林院编修。陆梦熊、王建祖、均著授为翰林院检讨。嵇芩孙、著改为翰林院庶吉士。熊崇志、著以主事按照所学科目分部补用。举人高种、钱应清、施哷本、孙海环、邱中馨、均著以主事按照所学科目分部补用。廖世纶、王季点、沈均、郑豪、叶基桢、屠师韩、罗会垣、易恩候、梁志宸、均著以内阁中书补用。黎迈、秦岱源、陆家鼐、黄立猷、陈耀西、邓振瀛、陈威、胡振平、赵学均、著以七品小京官按照所学科目分部补用。颜志庆、著以知县分省即用。陈仲篪著以部司务分部即用。郭钟韶、虞顺德、李应泌、均著以部司务分部补用。宋发祥、著以知县分省试用。邮传部候补主事林蔚章、著仍以本部主事即用。内阁中书权量、著仍以中书尽先补用。分部主事周宏业、著按照所学科目分部补用。分省试用知府张鸿藻、分省同知屈德泽、均著以本班分省补用。现月　　

○以江西拏获萍乡匪安首犯。予候补游击周人恕等升叙有差。摺包　　

