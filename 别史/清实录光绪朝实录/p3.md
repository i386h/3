<!-- { "loadSidebar": true } -->
○谕内阁。朕钦奉两宫皇太后懿旨。前据醇亲王奕譞奏。旧疾复发。恳赐矜全。当谕令王公大学士六部九卿。妥议具奏。兹据奏称、该王因伤痛过甚。触发旧疾。哀恳出于至诚。不得不量为体恤。拟请将该王所管各项差使。均予开除。惟每年东陵。西陵。应行致祭时。仍请饬宗人府。酌开该王衔。咨行太常寺。拟定于向章改遣行礼之处。题请遵行。每月朔望暨元旦各节。及列圣列后忌辰。诞辰。应诣奉先殿行礼。恭悬恭收圣容。应诣寿皇殿行礼。并大高殿等处拜表。仍照向例。轮流行礼。嗣后恭遇皇帝升殿。及皇帝万寿。均拟请毋庸随班行礼。如遇朝廷大政。仍宜时备顾问。傥有条奏事件。亦可于两宫前呈递等语。均著照所请行。至每年七月十月万寿。及元旦令节。皇帝行礼时。毋庸随班庆贺。均著诣寿康宫行礼。该王公忠体国。懋著贤劳。自应量予恩施。著以亲王世袭罔替。用示优异。另片奏。菩陀峪工程重大。请仍饬该王照料等语。即著该王随时前往。妥为照料。该王所管神机营事务。本日已降旨改派伯彦讷谟祜、景寿、管理。惟该王办理多年。经武整军。著有成效。深堪嘉尚。仍著将应办一切事宜。随时与伯彦讷谟祜等会商妥为筹办。以昭慎重。起居注现月　　

○又谕。朕钦奉两宫皇太后懿旨。本月初五日。恭迎嗣皇帝入宫。请轿之銮仪卫校尉。著加恩每名赏给银二两。由广储司给发。起居注现月　　

○又谕昨据王大臣等奏。三年之丧。难以举行。请仍依旧制。业经降旨。明白宣谕。朕承大行皇帝付托之重。惟有恪守礼经。藉申哀悃。非以持服三年。遂谓尽哀尽礼也。今王大臣等。复援引旧章。合词奏请。敬稽嘉庆二十五年仁宗睿皇帝大丧。皇祖宣宗成皇帝系持服百日。道光三十年宣宗成皇帝大丧。皇考文宗显皇帝系持服百日。咸丰十一年文宗显皇帝大丧。大行皇帝亦持服百日。俱因臣工等吁请再三。未遂圣志。念朕哀恸虽深。亦何敢有逾成宪。不得已勉从所请。缟素百日。仍素服二十七月。该王大臣等。不必再行渎请。至三年内恭遇郊社宗庙祀典朝仪。一切服色。著王大臣等。均查照成例。敬谨办理。起居注现月　　

○又谕。御史陈彝奏儒臣品谊有亏。据实参劾一摺。翰林院侍讲王庆祺。于同治九年伊父王祖培。在江西途次病故。该员赴赣州见丧后。并不迅速扶柩回籍。辄即前往广东。经该省大吏助以川资。实属忘亲嗜利。又上年为河南考官。出闱后微服冶游。似此素行有亏。亟应从严惩办。王庆祺、著即行革职。永不叙用。以肃官方起居注现月　　

○谕军机大臣等。李鸿章从前带兵多年。于各省武职人员内。有战功素著谋勇兼优之员。知之必稔。此等知名宿将。岂可任令置散投闲。著李鸿章就平日所深知者。据实保奏。候旨＜闲＞用。以备干城之选。将此谕令知之。现月　　

○又谕。御史陈彝奏。淮扬等处被水情形一摺。本年黄水挤清。下注江境。湖河相连。一望无际。被水地方。小民荡析离居。殊深轸念该御史所陈从前束清御黄等坝。宜急加垛筑。高宝诸湖入运之水。以东岸闸坝为去路。现在应行开放。系为力图补救起见。即著李宗羲、文彬、乔松年、刘坤一、吴元炳。悉心会商。迅速妥筹办理。毋令运河再有决口。前据李宗羲等奏。请以江甯府一半抵徵钱文。赈济灾黎。即著该督抚等。督饬所属。核实经理。务使民沾实惠。傥地方官玩视民瘼。或有延阁侵蚀等弊。即著从严参办。如抵徵一款。尚有不敷。并著设法接济。毋使一夫失所。用副朝廷体恤民艰至意。原摺均著钞给阅看。将此各谕令知之。现月　　

○又谕。京外大员老亲嗣后咨报吏部兵部八旗都统者毋庸咨报军机处随手　　

○恭理丧仪王大臣会同礼部奏。王公百官。均于明年正月初二日。朝奠后释服。报闻。随手　　

○礼部奏。十二月十九日卯时封宝。系在二十七日内。拟请遵照成案。皇帝御青长袍褂。冠缀缨纬。从之。随手命科尔沁博多勒噶台亲王伯彦讷谟祜、固伦额驸公景寿管理神机营事务。伯彦讷谟祜佩带该营印钥。明发　　

○以甘肃甯夏满营官兵剿贼出力。予协领淩云副都统记名。前锋校那云等六品蓝翎。剿捕　　

○以甯夏副都统谦禧督队剿贼出力。予其子灵熙三等侍卫。剿捕　　

○癸未。谕内阁。朕钦奉两宫皇太后懿旨。大行皇帝梓宫。奉安山陵亟应选择佳壤。著派恭亲王奕。醇亲王奕譞。魁龄、荣禄、翁同和。于东陵西陵附近地方。查看形势。敬谨相度。醇亲王奕譞、魁龄、荣禄翁同和。著于前往履勘后。绘图贴说。会同恭亲王奕。悉心妥商。奏明请旨办理起居注现月　　

○又谕。朕钦奉两宫皇太后懿旨。醇亲王奕譞奏。恳辞世袭罔替亲王一摺。览奏具见悃忱。昨以该王公忠体国。懋著贤劳。特沛恩施。用示优异。该王惟当恪遵前旨。毋庸固辞。据奏现在旧疾未痊。著再赏假一个月。安心调理。并准如所请。于百日后释服。起居注现月　　

○又谕。朕钦奉两宫皇太后懿旨。醇亲王奕譞。现在开除差使。著改派孚郡王奕譓。恭理丧仪。起居注现月　　

○又谕。惇亲王、恭亲王、孚郡王。曾于咸丰十一年。大行皇帝降旨加恩。免其叩拜。谕旨章奏内。均毋庸书名。以示优隆。嗣后除朝会大典。应遵定例行礼外。其寻常召对。以及二十七月后。内廷宴赉。仍著毋庸叩拜。至宫中祭神。赐食祭肉。应向上叩拜。惟不必于朕前随众行礼。遇有赏赐物件。著具摺谢恩。毋庸当面叩首。至谕旨章奏内。若照常书名。朕心亦有不安。嗣后惇亲王、恭亲王、孚郡王。除朝会大典外。其余谕旨。并各衙门奏摺。祇书王号。仍著毋庸称名。用示朕敬长亲亲至意。起居注现月　　

○又谕。王公大臣。于慈安端裕康庆皇太后。慈禧端佑康颐皇太后前。应递如意。著俟一年后呈递。于朕前应递如意。著俟二十七个月后。再行呈递。起居注现月　　

○又谕。伯彦讷谟祜奏。请＜闲＞派近支亲王佩带印钥一摺。所有神机营印钥。仍著伯彦讷谟祜佩带。毋许固辞。

起居注现月

　　

○谕军机大臣等。袁保恒奏。择定西征粮台。进驻巴里坤一摺。据称乌里雅苏台、科布多、两处。设立粮台。均不相宜。惟巴里坤为南北适中之地。且紧接大军之后。拟将粮台移设巴城等语。粮台转运事宜。关系甚重。应否进驻巴里坤之处。著左宗棠、袁保恒、和衷商搉。奏明办理。移台之后。其饷项一切。仍由陕甘内地行走。必须陕省后路粮台。催提转解。以资接济。左宗棠务当督饬地方各官。认真经理。毋得稍分畛域。致误事机。袁保恒奏称粮台移设后。须拨兵护运。并请于旧部皖军中。商调数营。此时皖军能否调拨。并左宗棠能否将应撤之营。酌拨马步若干。著该大臣酌度情形。与袁保恒会商妥办。张曜、宋庆、现在天山南路。该军粮运。即由左宗棠先为接济。俟移台后。应如何统筹兼顾。并著左宗棠、袁保恒随时商办。毋误军食。金顺已抵巴城。即著赶紧部署。迅速西进。金顺到古后。景廉即与该都统。将进剿机宜。妥为筹办。以期迅埽逆氛。将此由六百里各谕令知之。剿捕　　

○办理西征粮台户部左侍郎袁保恒奏。请暂加盐价。以济关外各饷下部议月摺　　

○命睿亲王德长管理行营事务。起居注明发　　

○命肃亲王隆勤为正黄旗领侍卫内大臣。起居注明发　　

○命礼亲王世铎、御前大臣奕劻管理火器营事务。起居注明

发　　

○命郑亲王庆至为阅兵大臣。起居注明发　　

○命贝勒载治补进领侍卫内大臣班。并领后扈。起居注明发　　

○命镇国公棍楚克林沁管理虎枪处事务。起居注明发　　

○命护军统领克兴阿管理御鸟枪处事务。起居注明发　　

○命御前侍卫都统明庆管理善扑营事务。起居注明发　　

○调正红旗满洲都统景寿为正黄旗满洲都统。镶红旗汉军都统英桂为正红旗满洲都统。起居注明发　　

○以都察院左都御史魁龄为镶红旗汉军都统。起居注明发　　

○甲申。谕内阁。本日礼部奏。朕登极日期。及颁诏典礼一摺。览奏益增感恸。惟念大行皇帝。以祖宗丕绪。传付朕躬。勉从所请。以明年为光绪元年。依钦天监所择吉日。于正月二十日戊午卯时。举行登极颁诏钜典。各该衙门遵照旧仪。敬谨豫备。现月　　

○谕军机大臣等。所有前次保送南书房未经召见之汪鸣銮、孙钦昂、陈翼、著毋庸豫备召见。现月　　

○命怡亲王载敦为内大臣。明发纂修官王同愈恭纂　　

帮总纂官钱骏祥恭辑监修总裁世恭阅一签九月二十三日正总裁那恭阅九月二十九日专司藳本陆恭阅闰六月十二日　　

徐恭阅七签十月十六日　　

荣恭阅十一月二十四日副总裁唐恭阅十九签十二月十四日　　

宗室寿恭阅三签二月十九日

　　

郭恭阅三签三月二十七日　　

熙恭阅二签四月十六日　　

王恭阅二签五月初十日初校修改十三签左国栋恭校宗室麒恭阅五月二十七日覆校修改十八签曾文玉详校蒙古总裁恩恭阅六月十一日



大清德宗同天崇运大中至正经文纬武仁孝睿智端俭宽勤景皇帝实录卷之二　　

同治十三年。甲戌。十二月。乙酉。谕内阁。朕钦奉两宫皇太后懿旨。礼部奏明年元旦。应进表行礼一摺。明年元旦。毋庸诣慈寍宫进表行礼。皇帝尚在二十七日期内。并著停止升殿。现月　　

○又谕。丁宝桢奏、河工委员。办料蒙混。讯明拟议一摺。山东暂革候补知县钱枱。候补府工秸料。于津贴运脚。并不禀候批示。擅自开销。且所储料数。与原报不符。虽讯因霉烂乾折所发津贴钱文。如数分认赔缴究属玩视工需。亟应从严惩办。以儆效尤。钱枱著革职永不叙用。耿

月

　　

○谕军机大臣等。热河都统衙门理刑司员刑部员外郎高士龙。著该都统饬令该员即行来京将　　

○恭理丧仪王大臣奏。二十一日梓宫奉移观德殿。应办事宜。报闻随手　　

○又奏。梓宫奉移行大祭礼后是否按期前往亲奠。得旨、仍按期前往亲奠月摺　　

○山东巡抚丁宝桢奏。宿州积困年久。南运带销积引。力有未逮。请推展两年后。仍分八年　　

○又奏。本年举行大计。请展至来年河工事竣。再行照例举行从之。月摺　　

○黑龙江将军丰绅等奏。黑龙江墨尔根、呼兰、呼伦贝尔等城官兵。秋季行围完竣。报闻。　　

○蠲缓山东嘉祥、金乡、鱼台、峄、滕、五县。暨济甯、临清、二卫续、被黄水漫淹地方新租课有差。现月　　

