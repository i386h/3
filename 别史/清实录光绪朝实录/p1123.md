<!-- { "loadSidebar": true } -->
○戊午。上奉慈禧端佑康颐昭豫庄诚寿恭钦献崇熙皇太后幸颐乐殿。侍早晚膳。记注　　

○谕军机大臣等、长庚等奏、议还借地一摺。据称阿尔泰山地段。周围本百余里。从前借给塔城之案。轇轕多年。现经该将军等、秉公勘议。将原借地段。交还科布多参赞大臣管辖。其潜住之哈民。人随地归。住科布多境者。归科城管辖。住塔尔巴哈台境者。著塔城管辖等语。应如所请办理。即著瑞洵、春满、迅即定期交收。妥为安插约束。和衷会商。悉心经理。其潜入新疆南北等处之哈民。著潘效苏赶紧设卡查禁。并另派委员。会同科塔两城派来之员。分别收回。各归各牧。以免纷扰。原摺著钞给瑞洵、春满、阅看。将此各谕令知之。现月　　

○引见候选道前甘肃中＜目辟＞行＜匧心＞口＜韦未＞＜夗贝＞县知县王树木滟撆。得旨、著发往甘肃以道员即补。并交军机处存记。现月　　

○补行引见京察吏部员外郎宗室海锟。得旨、著以五品京堂候补。俟内务府京察人员召见完竣后。豫备召见。现月　　

○肃亲王善耆奏、请设警察医科兼医学堂。依议行。早事　　

○吏部以大学士王文韶、昆冈、崇礼应授何殿阁请。得旨、王文韶著补授武英殿大学士。昆冈著补授文渊阁大学士。崇礼著补授东阁大学士士。现月　　

○御史李灼华奏、俄事方张。宜筹善策。下外务部知之。随

手

　　

○漕运总督陈夔龙奏、江北高等学堂开办一年规模已见。酌量推广以宏教育。得旨、著饬认真经理。期收实效。摺包　　

○陕甘总督崧蕃奏、甯夏僻在北路。拟添设由固原至甯夏电蝱滟戋以速文报。下部知之。摺包　　

○萧新疆巡抚潘效苏奏、设局试办彩票下部议驳。　　

○山海关副都统倭恒额奏旗营聚血■乣噪饷。拟请惩办。得旨、著即严行惩办。随时整顿以除积习。摺包　　

○己未。上奉慈禧端佑康颐昭豫庄诚寿恭钦献崇熙皇太后幸颐乐殿。侍早晚膳。翌日如之。记注　　

○谕军机大臣等、电寄魏光焘、据电称江河炎瘴。军士冒险远征。恐难得力等语。著饬张春发统带四营。即由内地赶紧兼程驰往援剿。毋稍迟缓。电寄　　

○两江总督魏光焘等奏、江甯屯田。谨拟办法四条。一缴价宜酌分等则。二纳税宜量予限制。三屯饷宜照旧徵解。四运田宜徵收粮赋。下部议。摺包　　

○以尽心吏治。复已革直隶布政使王廉原衔。办理直隶课吏馆事务。摺包　　

○庚申。甘肃新疆巡抚潘效苏奏。新疆饷源短绌。拟请息假华洋款项。遣散客勇。改练土著世袭兵。以固边防。下部议。摺

包

　　

○以剿办广西贵县各匪出力。予道员孙道毅。胜勇巴图鲁名号。余李希膺等。升叙有差。现月　　

○予故甘肃新疆巡抚调任安徽巡抚饶应祺恤典如例。政迹宣付史馆立传。予陕西候补道饶凤桂、俟服阕留原省即补。现月　　

○辛酉。谕军机大臣等、户部会奏、议覆山东河工请拨款筹办一摺。前据周馥奏、东省河患日重。拟择要兴作。约估银五百万两。请由户部筹给三百万两。其二百余万两。在本省捐项内筹凑等语。河工关系紧要。该抚所拟办法。是否确有把握。果能为一劳永逸之计。虽库款支绌。仍应饬部设法筹措。著该抚再行悉心妥议。详细具奏。务当选派熟悉黄河工程之员。认真经理。毋任虚掷钜款。仍不免溃决之虞。是为至要。将此谕令知之。现月　　

○癸亥。以祈雨未应。上复诣觉生寺祈祷行礼。遣醇亲王载沣诣大高殿恭代拈香。　　

○遣贝勒载涛诣时应宫。贝勒载瀛诣昭显庙。贝子溥伦诣宣仁庙。镇国将军溥侗诣凝和庙拈香。现月　　

○谕内阁、本年京师雨泽稀少。晶■宜经虔诚祈祷。尚未渥沛甘霖。实深寅盼。著派陈璧、克日前赴邯郸县龙神庙。敬谨迎请铁牌。到京供奉。以迓和甘。现月　　

○谕军机大臣等、张仁黼奏、沥陈豫省情形一摺。据称河南徵收钱粮。本有旧章。藩司延祉。以添营筹饷。改收钱庄。较向章加至倍半。以致激成孟县民变。武陟等县继之。河以南蠢蠢欲动。且恐扰及铁路教堂。致贻巨患。请饬照旧办理。以恤民艰等语。此案前经张人骏奏、请援照山东随粮捐输章程办理。是以照准。若如所奏各节。改章加徵。民情不顺。难保官吏不从中索扰。著张人骏据实查明。不得以陈奏在前。稍涉回护。应如何禁革变通之处。该抚务当体察情形。妥为办理。总期筹款而不扰民。毋致别滋事端。是为切要。原摺著钞给阅看。将此谕令知之。现月　　

○裁撤直隶天津户部担头关粮税总分各局。从直隶总督袁世凯请也。摺包　　

○命户部右侍郎铁良、会同直隶总督袁世凯、办理京旗练兵事宜。现月　　

○以礼部左侍郎特图慎兼署户部右侍郎。兼管钱法堂事务。

现月

　　

○甲子。谕军机大臣等、都察院代奏、广东绅士知县刘士骥等呈称、广东捐项繁琐。民不堪命。请分别减免。以固人心而杜乱源等语。从来民为邦本。当此时事艰难。尤以收拾人心为要义。若如所陈各节。名目繁苛。民力何以堪此。著岑春火滟宣确切查明。其实系刻薄扰民者。即行裁撤。其有于民闲尚不扰累。而足以裨补饷需者。亦须严定章程。毋令官吏从中舞弊。鱼肉百姓。以副朝廷轸念民艰至意。原呈著钞给阅看。将此谕令知之。

现月

　　

○乙丑。上奉慈禧端佑康颐昭豫庄诚寿恭钦献崇熙皇太后御仁寿殿。英国署使臣焘讷哩、及水师提督裨利治觐见。上温语慰问。记注　　

○谕内阁、广东按察使程仪洛、著迅赴新任。毋庸来京请训。现月　　

○谕军机大臣等、工部奏、请派员接办要工一摺。昭忠祠著准入祠之各该后裔公同捐建。城隆庙著核实估修。均著派鹿传霖承修。显佑宫著暂行缓修。现月　　

○又谕、电寄岑春火滟宣、郑孝胥著准其调往。电寄　　

○甘肃新疆巡抚潘效苏奏派已革副都统荣和督办屯垦事宜。得旨、所请著不准行。摺包　　

○丙寅。谕内阁、江苏苏松粮储道罗嘉杰、徐州道桂嵩庆、四川成绵龙茂道长春、广东高州府知府王嘉禾、韶州府知府郅馨、四川绥定府知府丰绅布、广西庆远府知府沈维诚、贵州安顺府知府赵时俊、均著开缺送部引见。现月　　

○又谕、四川叙州府知府文焕、著锡良留心察看。究竟能否胜任。出具切实考语具奏。现月　　

○伊＜覀之＞■牛将军马亮等奏、俄属哈萨克借地牧马。现已安静回俄。下外务部知之。摺包　　

○丁卯。遣官祭关帝庙。记注　　

○广西巡抚王之春奏、广西饥馑日甚。亟筹赈粜。报闻。摺包

　　

○又奏、已革总兵申道发、请留营差遣。得旨、所请著不准行。摺包　　

○出使义国大臣许珏奏、到义国数月。考察政俗。尤以财政为善。岁入较中国多至五倍。岁出亦多四倍有余。其幅员乃不及中国十分之一。苛歛而民不怨。盖其殚心经画。一洗吾华笼统粉饰之弊。上下感孚。不外诚信二字。俟将彼国税则。及财政汇考译成。寄资借镜。下外务部知之。摺包　　

○江甯布政使李有棻解职。以湖南按察使黄建笎为江甯布政使。山西冀甯道胡湘林为湖南按察使。现月　　

○浙江温州镇总兵刘祥胜解职。以记名提督叶祖圭为浙江温州镇总兵官。现月　　

○戊辰。谕军机大臣等、御史潘庆澜奏倢■＜曰融＞■＜石木＞铁路购地委员。驱迫商民一摺。据称西河沿一带。商贾荟萃。卢汉铁路。需建厂房。迫令徙让。商民惶惑。请饬另行择地建厂等语。铁路需建厂屋。岂容强占商业繁盛之区。著张之洞、盛宣怀、另行择地建造。以顺舆情。委员郑清濂、办理不善。并著查明撤换。原摺著钞给阅看。将此各谕令知之。现月　　

○开缺贵州巡抚邓华熙奏、黔防会剿游匪。已历六年。出力人员。拟请汇奖。得旨、准其酌保。毋许冒滥。摺包　　

○出使德和国大臣荫昌奏、荷兰噶罗巴岛等埠。商设领事。请饬商约大臣。就近与驻华和使设法妥议。下外务部知之。摺包　　

○以报效房屋。备建兵部衙署。赏兵部右侍郎户部左侍郎景沣头品顶戴。现月　　

○以急公好义。予贵州古州同知职衔宋华堂奖叙。摺包　　

○以联军入城。调辑出力。赏奥员海格宝星。摺包　　

○己巳。上奉慈禧端佑康颐昭豫庄诚寿恭钦献崇熙皇太后御仁寿殿。德国呈递礼物。使臣穆默觐见。上温语慰问。记注　　

○谕军机大臣等、前饬陈璧迎请铁牌。到京时著在觉生寺供奉。现月　　

○陕西巡抚升允奏、陕省设立师范学堂。以端教育。得旨、著即认真经理。期收实效。摺包　　

○以本年乡试。考试应开列试差人员于保和殿。　　

○命东阁大学士崇礼稽查钦奉上谕事件处。现月　　

○以国子监祭酒希廉为内阁学士。兼礼部侍郎衔。现月　　

○以办理漠河金厂出力。复已革直隶候补直隶州知州詹恩圣原官。早事　　

○纂修官李湛田恭纂　　

帮总纂官程棫林恭辑监修总裁世恭阅五签五月二十三日正总裁那恭阅月日专司蒿■禾本陆恭覆阅癸丑十二月初三日　　

徐恭阅月日　　

荣月日副总裁唐月日　　

宗室宝恭阅十一月惠三日

　　

陈恭阅十三签五月初六日　　

熙月日　　

郭恭阅二签三月十六日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之五百十六　　

光绪二十九年。癸卯。五月。庚午。以京师雨泽愆期。上复诣觉生寺设坛祈祷。并诣大高殿设坛祈祷。行礼。　　

○遣贝勒载洵诣时应宫。贝勒载涛、诣昭显庙。贝子溥伦、诣宣仁庙。贝子毓橚、诣凝和庙。镇国将军载振诣黑龙潭。庄亲王载功、诣白龙潭拈香。现月　　

○以铁牌迎请到京。在觉生寺供奉。发大藏香一枝。派醇亲王载沣、前往拈香行礼。现月　　

○谕内阁、户部奏、衙署不戒于火。请将堂司各官议处一摺。本月十四日。户部捐纳房失火。延烧大堂银库。并各司处。该部堂官及当月司员文懋、汪文、司务厅直班笔帖式锡璋、张启芬、均属疏于防范。著交部分别议处。所有库储款项。著迅速清理、查明具奏。寻奏。库储款项。清理完竣。查明数目无亏。应否派员盘查。得旨。毋庸盘查。　　

○山东巡抚周馥奏。裁改沿海防营。并酌加勇饷。下部知之。摺包　　

