<!-- { "loadSidebar": true } -->
○以整顿厘捐。徵收逾额。予吉林协领德林等二员升叙。摺包　　

○以经徵分数钱粮三年全完。予陕西临潼县知县李嘉绩加级升衔如例。摺包　　

○以昌言革命。刊布逆诗。斥革陕西三原县举人于伯循、并拏办。摺包　　

○以挟私阻公。贪财揽讼。斥革陕西岐山县举人张镇岳、交地方官严加管束。摺包　　

○予故吉林将军长顺、战迹宣付史馆立传。立功省分。暨吉林省城。建立专祠。从署吉林将军富顺请也。

摺包

　　

○癸丑。上诣乐寿堂问慈禧端佑康颐昭豫庄诚寿恭钦献崇熙皇太后安。至戊寅皆如之。内记　　

○河南巡抚陈夔龙奏、已故沈邱县知县秦笃斯、功德在民。请入祀名宦祠。下礼部议。　　

○改铸江西虔南厅抚民通判等关防印信。　　

○以浙江温州镇总兵叶祖圭为广东水师提督。署直隶正定镇总兵任永清为浙江温州镇总兵官。现月　　

○以遵命捐建学堂。予河南陈州府知府刘更寿为其故本生父母、署太康县知县王恩绂为其父各建坊。　　

○甲寅。引见京察昌陵礼部员外郎瑞纯。得旨、著照旧供职。早事　　

○引见已革山东候补道丁达意。得旨、准其开复原官原衔。仍留原省补用。并交军机处存记。　　

○乙卯。谕内阁、山东东昌府知府李馨、江西抚州府知府陈振瀛、新疆焉耆府知府刘嘉德、均著开缺送部引见。现月　　

○驻藏帮办大臣桂霖、以目疾解职。赏四川候补道凤全副都统衔为驻藏帮办大臣。　　

○丙辰。谕内阁、今春雨水调匀。粮价迄未稍减。各项货物。价亦昂贵。推原其故。总由东方有事。谣传太多。以至商贾观望。货物不能流通。于商务民生。殊有关系。朝廷于各国睦谊同敦。自日俄用兵之始。业经宣布局外之例。现仍严守中立。始终不渝。京城内外各地方。一律安堵。著各省将军督抚。再行晓谕商民人等。照常贸易。毋得轻信讹言。怀疑观望。以利商贾而惠民生。现月　　

○甘肃新疆巡抚潘效苏奏、新疆与内地情形悬殊。调署员缺。向照变通章程办理。并未核计成数。按季报部。请饬暂缓造报。并免查取迟延职名。下吏部知之。

摺包

　　

○丁巳。谕内阁、岑春火滟宣奏、倢■＜曰融＞

■＜石木＞劾贪劣员弁。请予惩处等语。广东水师提标中营补用参将李祥辉、著名赌棍。劣奣＜虘阝＞亦极多。督标中营补用游击冯殿旺、疲玩溺职。形类下流。北海镇右营都司谭廷瑞、性好钻营。尤嗜小利。南韶连镇左营守备刘登瀛、庸懦无能。浪费军火。督标中营补用守备李文忠、带勇骚扰。劣声昭著。管带缉私轮船试用盐大使萧文煜、贿释私盐。船务废弛。廉州常乐汛千总吴澄章、苟且营私。贪诈最著。均著革职。永不叙用。并不准投效他省军营。李文忠情节尤重。并著发往军台效力赎罪。已革游击王树芳、前带瑞字中营。纵容哨弁。横肆诛求。业经讯明属实。著发往军台效力赎罪。前署白龙营都司拣发守备刘斯荣、短交饷械。任意支吾。著先行革职。发营押追。现月　　

○署两广总督岑春火滟宣等奏、＜目辟＞＜訁冉＞米＜度攵＞＜夗贝＞省练兵重要。筹款维艰。拟将水陆营官兵悉数裁撤。腾出饷项。专供练兵之用。并将绿营官缺。改设于常备续备等军。饬州县自募土勇。变通缉捕旧制。下所司议。寻奏、所拟办法。如改设武职官缺。变通处分旧例两条。应准暂行试办。至广东盗风素炽。营汛全行裁撤。未免空虚。改募土勇。是否足资弹压。应饬令通盘筹画。免滋后患。依议行。摺

包

　　

○又奏、遵旨严禁赌博。筹款抵补。现将盐务设局清查。缉捕经费。改归官办。每年约增的款一百余万两。拟请将小闱姓赌局。先行禁革。如所请行。　　

○又奏、汇报左江春季剿匪情形。得旨、著俟全省肃清后。准其择尤从优保奖。摺包　　

○又奏、息借民款三百万两。举办地方要政。下部议。　　

○署闽浙总督李兴锐奏、闽省官累民贫。难筹钜款。恳将奉派烟酒两税。及酌提中饱之四十万两。暂从宽免。下部议。摺包　　

○甯夏将军色普徵额奏、遵派马队驰往蒙古阿拉善旗草地一带剿匪。并保教堂。酌派步队接应。报闻。摺

包

　　

○山西巡抚张曾阳滟＜扌戋＞奏、晋省绿兵全裁。请将乌里雅苏台科布多换防官兵。一律改令就地募补。饷由晋认。下部知之。摺包　　

○以报效银两。赏库伦德呢商卓特巴特玛多尔济紫缰。摺包　　

○以拏获著名匪首出力。予广西贵县团绅都司李奇清等五员奖叙。摺包　　

○以亏款延缴。革已故福建长乐县知县王叔谦、归化县知县张振寅职。提属勒追。摺包　　

○予剿办钦州贼匪阵亡。署广东龙门协副将游击傅建勋、外委吴振英议恤。摺包　　

○戊午。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。前据外务部奏、万国红十字总会。请旨画押一摺。业经批准。敕谕张德彝画押。此会医治战地受伤军士。并拯被难人民。实称善举。现经中国官绅筹款前往开办。深惬朝廷轸恤之怀。著颁发内帑银十万两。以资经费。传谕该员绅等、尽心经理。切实筹办。现月　　

○又谕、前据御史黄昌年奏倢■＜曰融＞■＜石木＞知县章焘等、贪劣各款。当经谕令徐会沣确查。兹据查明覆奏。前直隶天津县知县章焘、于缴充善举经费。并非入己。所倢■＜曰融＞■＜石木＞贪劣各款。亦无实据。仍著袁世凯随时察看。遵化州知州陈以培、于挪用公款。未能即时交还。著开缺交袁世凯勒追。傥逾限不交。即行倢■＜曰融＞■＜石木＞办。现月　　

○谕军机大臣等、兵部奏、钦奉恩诏查办军台废员开单请旨一摺。除王云岚、李增诲、毋庸查办外。丁耀龙、著加恩释回。启泰、著加恩减免三年。吴炳鑫、王以采、王万森、花凤魁、李田、潘瀛、萧永年、王士骏、均著加恩减免二年。徐恒山、濮延常、贾桂一、王金山、贾元桂、均著加恩减免一年。届期即行释回。以示朕法外施恩至意。现月　　

○署闽浙总督李兴锐奏、厘定闽省常备军制。严定募格。挑选。并设立随营学堂。教授弁兵。下所司知之。摺包　　

○山东巡抚周馥奏、光绪二十六年分应发减军本折银两。业已改作勇饷。款系例支。恳免追缴。下部知之。摺包　　

○以记名总兵莫善积为广东北海镇总兵官。现月　　

○以亏款延缴。革已故福建寿甯县知县金文藻职。提属勒追。摺包　　

○己未。外务部奏、英商凯约翰、承办安徽铜陵县铜官山矿务。改定合同二十三条。依议行。摺包　　

○署两广总督岑春火滟宣奏、病势不支。恳开署缺。以溺职交部议处。得旨、该署督世受国恩。当此时事多艰。自应尽心图报。所请开缺。著不准行。摺包　　

○命湖南巡抚赵尔巽来京陛见。以漕运总督陆元鼎、署湖南巡抚。江苏巡抚恩寿、署漕运总督。湖北巡抚端方、署江苏巡抚。以湖广总督张之洞、兼署湖北巡抚。现月　　

○以纵兵虏掠戕命。逮已革云南千总李名清、暨营兵杨锦棠、置诸法。摺包　　

○以营官贪庸互讦。革云南游击芮际文、外委徐有能职。摺包　　

○予出洋病故。驻日本随员广州旗营防御杨勋优恤。摺包　　

○庚申。吏部奏、主事王锡臣胞姊杨王氏、请准貤封。依议行。　　

○商部奏、御史夏敦复以京师游民太多。请推广工艺局厂。查公家帑项支绌。祇可就目前原有之款。竭力整顿。俟经费充裕。即当添设局厂。从之。摺包　　

○又奏、筹办实业学堂。选派监督教务长。报闻。

摺包

　　

○署吉林将军富顺奏、三姓购买貂皮。价银较前昂贵。请照时价开销。不扣减成。并饬立案。下所司知之。摺包　　

○广西巡抚柯逢时奏、筹设省城警察巡军。归并保甲。以节经费。其省外各属。俟军务粗安。拨款次第举办。下所司知之。摺包　　

○命新授广东水师提督叶祖圭来京陛见。摺包　　

○命科布多帮办大臣英秀来京当差。赏热河兵备道锡恒副都统衔。为科布多办事大臣。现月　　

○以亏款延缴。革已故署广西平乐府知府张涵职。提属勒追。籍产备抵。摺包　　

○辛酉。谕军机大臣等、阿尔泰山。距科布多、塔尔巴哈台、均属遥远。现已肬■闲放锡恒为科布多办事大臣。著即驻扎阿尔泰山。管理该处蒙哈事务。其一切事宜。著锡恒会同该将军等、遵旨查照长庚原奏。一并妥筹。奏明办理。现月　　

○河南巡抚陈夔龙奏、遵照部议筹饷十条。查明豫省情形。有毋庸置议者。有宜仍旧贯者。有急待更张者。分别办理。又奏、整顿粮赋。请设清源局。并设筹款所。以专责成。均下部知之。摺包　　

○壬戌。宗人府奏、申明旧章。严禁宗室、觉罗、不准赴营城司坊工巡局控告。依议行。　　

○广西巡抚柯逢时奏、桂省办理饷赈捐输。请照部议推广章程。减成收捐。以期踊跃。下部议。摺包　　

○癸亥。盛京将军增祺等奏、奉省光绪二十九年三月后奏销交代。不能依限造报。请俟日俄军务平定。再行遵章按限办理。下户部知之。摺包　　

○又奏、添设辽源等十一州县。已奉部咨。分别繁肬■闲。注定缺分。拣员补署。以资治理。下吏部议。

摺包

　　

○以礼部尚书溥良、署都察院左都御史。调兵部尚书裕德、署礼部尚书。以成都将军长庚、署兵部尚书。

现月

　　

○调兵部左侍郎增崇为户部右侍郎。兼管钱法堂事务。以户部右侍郎铁良为兵部左侍郎。现月　　

○调兵部左侍郎李昭炜为工部右侍郎。兼管钱法堂事务。以工部右侍郎秦绶章为兵部左侍郎。未到任前。以候补内阁学士徐世昌署理。　　

○命湖南巡抚赵尔巽迅速来京。以湖南布政使张绍华、暂行护理湖南巡抚。电寄　　

○调荆州将军绰哈布、署成都将军。以都察院左都御史清锐、署荆州将军。现月　　

○甲子。谕军机大臣等、现在时事多艰。练兵实为急务。昨已有旨将兵部尚书侍郎各缺。分别补署。著长庚等、整顿部务。认真经理。所有京外练兵事宜。一切营制、饷章、操法、军械。应如何整齐画一。及各省绿营官缺兵额。应如何裁并之处。著练兵处王大臣、会同兵部、悉心统筹。妥议具奏。现月　　

○山东巡抚周馥奏、营务需人。未便拘泥成例。请以留直补用副将邢长春、署山东兖州镇总兵官。仍留右翼马步各营。俾资督练。允之。摺包　　

