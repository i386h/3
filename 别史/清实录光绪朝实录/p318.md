<!-- { "loadSidebar": true } -->
○谕军机大臣等、梅启照等奏、请添拨防险银两一摺。据称节逾白露。沁黄水势。节次增长。南北岸各工。在在吃紧。所需各项经费。为数甚钜。拟请南岸添银十二万两。北岸添银四万五千两等语。著李鹤年督饬藩司于历年节省防险项下。如数提拨。并将前款未清银两。于霜降以前一并筹拨。梅启照务当严督在工文武员弁。妥慎修防。以固要工。将此各谕令知之。　　

○以记名副都统倭克津泰为呼兰副都统。　　

○丙寅。高宗纯皇帝。诞辰、遣官祭奉先殿　　

○丁卯谕内阁、前据御史张鸿远奏、吉林委员用事贻害地方。当经降旨派崇绮查办。嗣复添派启秀前往吉林逐款确查。会同崇绮详核覆奏。兹据奏称、详细查明原□□□尔□委员刘光煜、余浚、赵光璧等、借饷渔利。及抑勒盘剥等款。均无其事。惟刘光煜、余浚审办民人马珩一案。虽无贿免情弊。定案时未提兵丁宋得胜质讯。系属疏漏。请旨议处等语。河南候补知府刘光煜、吉林补用同知余浚、均著交部照例议处。刘光煜、余浚、赵光璧仍著吉林将军河南巡抚随时察看。详加甄核。现月　　

○两江总督左宗棠奏、宝山镇塘工。动用厘金修竣。现又勘估太仓昭文宝山华亭各塘新出险工。请于受益民田。摊徵济用。如所请行。摺包　　

○以詹事府詹事永顺为通政使司通政使。朱签　　

○戊辰。遣官祭。圆明园惠济祠。河神庙。　　

○以运饷营私。革陕西补用知县陈瑛职。摺包　　

○己巳。谕内阁、礼部奏、接据朝鲜国王来咨转奏各一摺。并钞录原咨呈览。该国此次乱军之变。经朝廷发兵戡定。深知感激。殊堪嘉尚。至所称衷情震迫。沥恳天恩。准令李昰应归国一节。李昰应以宗属至亲。积威震主。谋危宗社。罪无可逭。朝廷酌法准情。姑从宽减。前已明降谕旨。择地安置。优给廪饩。原属格外恩施。该国王顾念天伦。系怀定省。以李昰应年老多疾。咨由礼部代奏乞恩。词意迫切。自属人子至情。惟李昰应获罪于该国宗社者甚大。该国王既承先绪。以宗社为重。不能复顾一己之私。所请将李昰应释回之处。著毋庸议。仍准其□山戊不□时派员省问。以慰该国王思慕之情。嗣后不得再行渎请。洋务　　

○又谕、陈士杰奏、道员擅用公文。肆口谩骂。请旨惩办一摺。浙江道员王荫樾查荒被殴一案。该员前赴嘉兴查荒时。办理本涉操切。辄复屡次赴京渎控。经陈士杰先后查明覆奏。已将滋事之庄书等及失察之地方官。分别惩处。并降旨照陈士杰所拟完结。乃该员此次复敢擅用公文。以该抚办理不公。徇私庇恶等词。肆言诋詈。似此任意妄为。毫无顾忌。实属荒谬已极。王荫樾著交部严加议处。现月　　

○谕军机大臣等、翰林院侍读张佩纶奏、请密定东征之策以靖藩服一摺。据称日本贫寡倾危。琉球之地。久踞不归。朝鲜祸起萧墙。殃及宾馆。彼狃于琉球故智。劫盟索费。贪婪无厌。今日之事。宜因二国为名。令南北洋大臣。＜闲＞练水师。广造战船。台湾山东两处。宜治兵蓄舰。与南北洋掎角。沿海各督抚迅练水陆各军。以备进规日本等语。所奏颇为切要。著李鸿章先行通盘筹画。迅速覆奏。将此密谕知之。寻奏、自强要图。宜先练水师。再谋东征。并请厚集南北洋防费。报闻。洋务　　

○以镶黄旗汉军副都统嵩山署正白旗护军统领。明发　　

○辛未。谕军机大臣等、李鸿章奏、粤海关应解北洋海防经费。积欠过钜。请旨严催一摺。北洋防务。关系紧要。各省应解经费。自当源源拨解。以应急需。乃粤海关自光绪七年六月至本年八月。积欠北洋经费。约有二十余万两之多。该监督任催罔应。实属不成事体。现在北洋需款孔亟。著崇光迅将积欠八十四五六七八等五结北洋海防经费。限一月内埽数解清。以后仍著按结报解。不得再有积欠。傥仍任意迟延。或限满解不足数。即由李鸿章将该监督严□□□尔□。照贻误京饷例议处。将此由四百里谕知李鸿章、并传谕崇光知之。现月　　

○署北洋通商大臣李鸿章等奏、迎护朝鲜王妃。续获乱党情形。报闻。　　

○又奏、创办电报支销经费。如所请行。摺包　　

○壬申。谕内阁、瑞联奏、请派员会同承修工程一摺。所有东陵另案专案各工。著派阎敬铭敬谨承修。现月　　

○谕军机大臣等、恭镗奏、请饬移哈密大营。进扎乌鲁木齐一摺。据称乌鲁木齐为新疆扼要之地。近因金顺一军。开拔伊犁。其驻乌之卓胜军。及该都统前募马步各营。均已分别裁撤。所留营勇。不敷分布。刘锦棠大营驻守哈密。节制南北微嫌隔阂。若移扎乌鲁木齐。易资镇摄。且于办理通商事务。尤为便宜等语。著刘锦棠体察情形。妥筹具奏。将此由四百里谕令知之。现月　　

○又谕、前据喜昌等奏、库伦台站绕远。拟请改就直径。当谕令该衙门议奏。旋经理藩院覆奏。骤更成法。难以率准。兹据喜昌等奏、库伦近与俄邻。为漠北第一咽喉。现在驻兵设防。馈运转输。旧站绕远。亟宜变通。改设捷近。以期缓急足恃。乌里雅苏台等处。文报虽多绕千里。而由库伦至乌城。尚有哈尔哈四部苏木站直径。紧要事件。由苏木台递达。便而且速。并请令乌里雅苏台于所属两部。分拨三十六户。归库伦新台当差等语。库伦台路。改就直径。可纾台力。运解军火粮饷得以便捷。于防务实有裨益。著杜嘎尔、谦禧、各就该处情形。悉心体察。有无窒碍。迅速妥筹覆奏。将此由五百里各谕令知之。现月　　

○顺天府以宗室乡试中额请。得旨、取中六名。现月　　

○命浙江按察使孙家谷、安徽按察使胡玉坦、来京另候＜闲＞用。以河南河北道陈宝箴为浙江按察使。广东雷琼道孙凤翔为安徽按察使。现月　　

○以办事玩误。革江西知县尚廷俊职。摺包　　

○癸酉。赏给巴西使臣喀拉多等宝星。摺包　　

○甲戌。谕军机大臣等、涂宗瀛奏、查明监利县子贝渊堤穵口放水情形。筹议疏河建闸。请拨款调员一摺。知县吴耀斗奉委随同决堤。既据查明并无办理不善情事。即著毋庸置议。子贝渊地方堤工。南北两岸居民。因水无出路。互相争讼。现据涂宗瀛筹议疏浚柴林河道。并建修新旧闸工。系为民生水利起见。所请动拨公项银十四万两。准其如数拨用。即著涂宗瀛、彭祖贤督饬陈汝蕃等、认真兴办。务期工归实用。款不虚糜。湖南管带水师之福山镇总兵陈海鹏著卞宝第饬令前赴湖北。会同办理疏河建闸事宜。以资得力。将此各谕令知之。现月　　

○乙亥。督办甯古塔等处事宜太仆寺卿。吴大澂奏、吉林等处。仍请添设道府厅县各缺。下部议行。摺包　　

○帮办军务伊犁将军金顺奏、筹办伊犁善后要政。修筑绥定瞻德二城。及兴学备边等事。得旨、所有一切善后事宜。著该将军酌度情形。次第举办。中外交涉之事。尤须审慎办理。摺包　　

○旌表殉夫烈妇江苏候补直隶州知州宋陈寿妾马氏。摺包　　

○丙子。世宗宪皇帝忌辰。遣官祭泰陵。内起居注　　

○丁丑。谕内阁、上年彗星见于西北。降旨令内外臣工。各勤职守。本月中旬。彗星复见于东南。此必用人行政。时多阙失。闾阎疾苦。未尽上闻。以致昊苍屡次示警。深宫循省。兢惕难安。方今时事艰难。民生未裕。各省穷黎。正待抚绥。我君臣亟应倍矢忧勤。励精图治。尔在廷诸臣。各宜共效公忠。力戒因循积习。各直省督抚。均有察吏安民之责。务当实事求是。力图振作。属员中有不职者随时□□□尔

□办。毋得稍事姑容。并就各地方情形。悉心访察。认真筹度。以期利无不兴。弊无不除。朝廷考察督抚。惟视该省吏治民生以为殿最。其各力挽颓风。毋稍玩忽。庶几官方整肃。百姓乂安。迓天和而消沴厉。用副遇灾修省至意。现月　　

○又谕、御史洪良品奏、云南报销一案。户部需索贿银。景廉、王文韶、均受赂遗钜万等语。览奏殊深诧异。事为朝廷体制重臣名节所关。谅洪良品不敢以风闻无据之词。率行入奏。著派惇亲王、翁同和、饬传该御史详加询问。务得确实凭据。即行覆奏。现月　　

○谕军机大臣等、御史洪良品奏、每年冬令所给贫民棉衣银两。嗣后请由顺天府府尹领出。分交各善堂绅董承领。制作棉衣分别极贫次贫。先后给发事竣。造册申报顺天府府尹五城御史查核等语。著照所议办理。现月　　

○又谕、有人奏、疆吏昏庸溺职请旨查办一摺。据称江西巡抚李文敏、于候补道乔廷櫆声名狼藉。不为□□□尔□劾。转认为同乡。大加倚任。乔廷櫆在赣州一带。贩运木植。该抚亦有股分。候补知府王之藩办理厘局。前奉旨饬查。该抚意存袒护。掩饰覆奏。幕友高隆、盘跨抚署。劣员多半交通。总兵江宗良、以重金贿托。得派陆军统领。高隆之胞弟高隆谦、捐指江西知县。屡获优差。其至戚知县孟庆云前在丰城任内亏空。该幕巧为添抵。并令知县王懋宝、帮缴银两。方行接署。该抚素无干济之略。去□山戊不□移建仓廒。虚糜钜款。漕粮正额日亏。于伐蛟诸事。堤堰各工。毫无准备。并两次价买民女为妾等语。著左宗棠确切查明。据实具奏。将此谕令知之。现月　　

○又谕、杜嘎尔等奏、请饬催经费银两等语。山西应解乌城经费。前经户部奏准于常年经费外。暂添解银一万六千余两。共银五万两。现逾半年之久。并未拨解。乌城台卡戍守官兵。待饷孔亟。著张之洞严饬藩司将应解本年经费银五万两。如数筹拨。发交领饷委员解乌应用。毋稍延缓。将此由四百里谕令知之。现月　　

○署北洋通商大臣李鸿章奏、请将南北洋海防经费。核明实数。务拨的实□山戊不□款。以治海军。下部议。摺包洋务　　

○戊寅。以米价未减。贫民艰困。赏普济堂功德林及卢沟桥各粥厂米石。命先期开放。现月　　

○己卯。谕军机大臣等、礼部奏、据朝鲜国王咨文转奏一摺。朝鲜贫民占垦吉林边地。前有旨照铭安、吴大澂所请。查明户籍。分归珲春暨敦化县管辖。兹据该国王咨称习俗既殊。风土不一。若因该民人等占种。便隶版图。万一滋事。深为可虑。恳恩准将流民划还本国。交付本地方官弁。归籍办理等语。该国之民。令其仍回本国。原属正办。著铭安、吴大澂、体察情形。悉心筹画。该流民人数众多。应会商该国。妥为收回。该处地方。如何经理。一并详议具奏。将此各谕令知之。现月　　

○礼部奏、朝鲜国王咨报迎还王妃。并与日本换约情形。报闻。摺包　　

○帮办军务伊犁将军金顺奏、察哈尔领队大臣喀尔莽阿被刺一案。讯明请饬部定拟。下部议。摺包　　
