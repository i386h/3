<!-- { "loadSidebar": true } -->
○浙江巡抚聂缉规奏、被灾各属请蠲缓地漕。及未垦穴■士■黾荡田地。请免穴■士■黾课。得旨、著遵前旨确查具奏。摺包　　

○以记名总兵范德元为贵州镇远镇总兵官。现月　　

○旌表割肺疗亲河南固始县孝子罗延龄。摺包　　

○旌表夫亡殉节河南淮甯县烈妇儒童傅锡晋之妻吴氏。摺包　　

○甲戌。孝庄文皇后忌辰。遣官祭昭西陵。　　

○新疆古城佐领富尼善。以年老予休。赏食全俸。　　

○以衙署失火。新疆巡抚潘效苏下部议处。　　

○以补务废弛。革署四川郫县知县杨兆镛等职。　　

○旌表庐墓三年奉天盖平县孝子孟广名。摺包　　

○旌表夫亡殉节江苏武进县烈妇同知吴鼎澂之妾魏氏。摺包　　

○以捐银助赈。予四川候选道王全埏等建。　　

○乙亥。谕内阁诚勋奏特倢■＜曰融＞■＜石木＞庸劣不职各员一摺。安徽夥县知县孙家瑚、心地糊涂。罔知振作。前署太平县候补知县陈良桢、才具平庸。听断草率。前署徽州府经历候补县丞蔡树人、操守不谨。宣城县主薄潘文澜、行同市侩。无为州泥汊巡检娄作霖、擅受民词。寿州正阳巡检周云庆、性情贪鄙。英山县七引巡检程盘、任性妄为。休甯县土滟太厦巡检陈士钦、才具颟顸。均著即行革职。甯国县知县刘彦、办事竭蹶。人地不宜。著开缺另补。现月　　

○顺天府府尹沈瑜庆奏、京城地面人心浮动。请添募马步队一营。以资镇压。从之。摺包　　

○御史阿查本奏、请查拏盗匪。严禁奸商。得旨、著步军统领、顺天府、五城、查办。摺包　　

○山东巡抚周馥奏、试办巡警。就已裁制兵防勇饷糈。改练巡军。下部知之。摺包　　

○以报效东赈银二万两。予广西临桂县举人侯鼎元、以知县分发浙江遇缺先补用。　　

○缓徵直隶文安县大洼歉收地亩粮赋。　　

○上以岁暮祫祭太庙。自是日始斋戒三日。　　

○丙子。谕内阁、现在日俄两国失和用兵。朝廷念彼此均系友邦。中国应按局外中立之例办理。著各直省将军督抚、通饬所属文武。并晓谕军民人等。一体钦遵。以笃邦交而维大局。毋得疏误。将此通谕知之。现

月

　　

○又谕、昨据御史汪凤池奏、密陈大计一摺。据称此次日俄开战。设因东方俶扰。或以西幸之说上渎圣聪。若误听其言。必至人心惶骇。君■羊情涣散等语。现在日俄两国失和。并非与中国开衅。京师内外。照常安堵。何至有巡幸之举。该御史辄以此等无据之辞。轻率陈奏。实属不明事理。汪凤池著传旨申饬。嗣后如有妄造谣言。淆惑血■乣听者。著步军统领衙门、顺天府、五城御史、一体严拏惩办。以靖人心。现月　　

○又谕、现在日俄两国失和。非与中国开衅。京外各处地方。均应照常安堵。本日业经明降谕旨。按照局外中立之例办理。所有各省及沿边各地方。著该将军督抚等加意严防。慎固封守。凡有通商口岸。及各国人民财产教堂。一体认真保护。随时防范。傥有匪徒造谣滋事。即著迅速查拏。从严治罪。京师地面重要。著步军统领衙门、工巡总局、顺天府、五城御史、严密巡查。要实弹压。俾铺户居民。各安生业。所有各国使馆教堂。尤应加意保护。傥有不肖匪徒。妄造谣言。藉端滋扰。即行缉拏审讯。轻者按律惩处。重者立即正法。以示儆戒。京外各该衙门。皆有地方之责。务当严申禁令。销患未萌。毋得稍涉疏懈。用副朕辑和中外绥靖闾阎之至意。现月　　

○谕军机大臣等、现在日俄两国开战。中国应守局外。直隶提督马玉昆所统马步全队。著迅速开拔。前往古北口至朝阳一带。择要驻扎。加意防守。毋稍疏虞。

现月

　　

○又谕、有人奏倢■＜曰融＞■＜石木＞山东黄县知县康鸿逵、贪黩营私。苛歛虐民。信任奸商玩视民命。请饬查办一摺。著周馥按照所倢■＜曰融＞■＜石木＞各节。确切查明。据实具奏。原摺著钞给阅看。将此谕令知之。寻奏、该县被倢■＜曰融＞■＜石木＞各节。或事出有因。或查无实据。惟平日捕务废弛。听断不明。实难辞咎。业经另案奏请革职。应请毋庸再议。报闻。　　

○御史瑞璐等奏、蠹吏于竹坡、索诈潜匿。句串宗室插讼。部结含糊。请彻底查究。得旨、此案著交刑部秉公审讯。革吏于竹破、著步军统领衙门、顺天府、五城、一体严拏务获。送案究办。摺包　　

○直隶总督袁世凯等奏、遵旨训练旗兵。已敷三千之数。拟再扩充添营成协。请饬部于月饷二万六千两外。每月添拨二万四千两。每年加拨杂支五万两。从之。摺包　　

○命商部左侍郎陈璧、会同五城御史、办理五城练勇局事宜。随手　　

○实授那桐步军统领。并管工巡局事务。现月　　

○以捐款兴学。赏翰林院编修严修五品卿衔。予候选道徐诚等四员建坊。摺包　　

○追予庚子殉难。直隶阵亡总兵周鼎臣等一百六十六员优恤。并附祀直隶昭忠祠。因伤殒命总兵张学俊等七员。及因公遇害参将杜秉忠等七十四员。分别议恤。

摺包

　　

○予直隶殉难。青县知县沈晸初、建立专祠。阵亡参将徐建德等、优恤。随手　　

○丁丑。谕内阁、恩寿奏、特倢■＜曰融＞■＜石木＞贪庸各员等语。江苏调署盐城县知县上元县知县戴光、盗名欺世。利己蠹民。著即革职。勒令回籍。交地方官管束。新阳县知县陈绍唐、捕盗疲缓。敷衍塞责。署无锡县知县候补知县许溎祥、缉捕不力。怠玩因循。均著一并革职。震泽县知县夏辅咸、才欠果决。人地不宜。著开缺另补。江甯县典史谭本藩、管狱不慎。署秣陵司巡检郝耀奎、藉端需索。通州吏目朱大颐、任性妄为。宿迁县峒悟司巡检周凤藻、操守难信。元和县章练塘县丞程恩浩、违例擅受。嘉定县县丞张辅廷、纵役扰民。青浦县淀山司巡检吴廷芬、性情浮躁。均著即行革职。以肃官方。现月　　

○又谕、夏屮■一■日奏、考察属员分别举劾一摺。江西署按察使候补道汪瑞闿、广饶九南道瑞澂、吉南赣甯道江毓昌、试用道沈铭照、南昌府知府沈曾植、特用知府陆长佑、临川县知县戚扬、进贤县知县陈庆绶、萍乡县知县彭继昆、候补知县黄秉湘、大挑知县周景祁、均著传旨嘉奖。会昌县知县马文兆、怠于听讼。驭下不严。前署陆兴县知县拔贡知县张鸣珂、听断疏虞。酿成命案。南康县知县周祖庚、衰庸废事。积案累累。安仁县知县王浡、任用劣绅。藉捐苛扰。前署万年县知县大挑知县孙如瑸、纵容丁役。审案糊涂。前署永甯县知县大挑知县李镜铭、纵丁索扰。罔恤民艰。前代理义甯州知州试用知县翟凤仪、性情贪鄙。声名平常。甯都直隶知州知绪成、钻营苟且。心地糊涂。定南厅同知恩彦、不勤听断。积案甚多。饶州府同知陈履贞、驭下太宽。颇滋物议。代理赣县知县试用同知胡上襄、家教不严。致滋物议。前署广丰县知县大挑知县陈廷业、巧于欺蒙。官声甚劣。准补建昌县知县梁继泰、办理捐卡。擅离职守。试用知县吴锦蓉、抽税苛细。怨讟繁兴。试用直隶州州判胡宗衡、抽税营私。不遗小物。崇仁县教谕贺骧、不守官箴。卢陵县县丞陈廷宪、年力就衰。德化县典史王文蔚、违例擅受。宜春县典史朱锡元、疲玩不堪。署兴安县典史候补府照磨傅长龄、任性多事。统领续备左军补用副将刘先文、年迈无能。玩视营务。左军后营管带补用游击蒋春发、性好冶游。纪律废弛。均著即行革职。上犹县知县黄传羲、精力不足。驭下太宽。署瑞昌县知县候补知县姬慎思、才欠开展。精力亦差。均著以教职归部铨选。署万安县知县候补知县胡逊之、体弱多病。难膺民社。著以府经历降补。调署南昌县知县郑恭、听断偏执。难胜繁要。著开缺另补。现月　　

○谕军机大臣等、电寄岑春火滟宣、两电均悉。日俄开衅。中国不能不局外中立。各国亦以我守局外为然。昨已明降谕旨。并饬外务部照会各使矣。事变无穷。宜虑后患。朝廷屡经审慎。来奏所陈办法。碍难照行。著毋庸议。电寄　　

○两江总督魏光焘等奏、请蠲缓江甯被灾各属钱漕。得旨、著遵前旨。确查具奏。摺包　　

○以报捐马匹。赏南廓尔罗斯公蒙古记名台吉色多尔吉花翎。摺包　　

○以私伐禁树。革福陵防御福源职。纵容之总管恒瑞、听候刑部传讯。摺包　　

○豁除奉天伯都讷厅因乱遗失经徵货捐。　　

○戊寅。祫祭太庙。上亲诣行礼。起居注　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭端慧皇太子园寝。醇贤亲王园寝。起居注　　

○遣官祭太岁之神。　　

○以晶■宜次救护商船出力。予山东文登县知县王扬芳等奖叙。　　

○己卯。以祈雪立应。上诣大高殿报谢行礼。　　

○遣醇亲王载沣诣时应宫。顺承郡王讷勒赫诣昭显庙、贝勒载涛诣宣仁庙、贝子溥伦诣凝和庙、拈香。　　

○御保和殿。赐蒙古王贝勒贝子公额驸台吉等燕。　　

○以贝子衔镇国将军载振科尔沁辅国公博迪苏、为御前大臣。实授荣庆为军机大臣。与总管内务府大臣增崇。均赏穿带嗉貂褂。现月　　

○予故大学士李鸿章苏州专祠。列入祀典。予故盐运使李昭庆、附祀李鸿章苏州专祠。从两江总督魏光焘等请也。摺包　　

○豁免云南昆明县被旱地方条粮。　　

○酉刻。诣养性殿慈禧端佑康颐昭豫庄诚寿恭钦献崇熙皇太后前行礼。



大清德宗同天崇运大中至正经文纬武仁孝睿智端俭宽勤景皇帝实录卷之五百二十六　　

协修官吴怀清恭纂　　

帮总纂官蓝钰恭辑监修总裁世恭阅四签六月十三日正总裁那月日专司蒿■木本陆恭覆阅癸丑十二月初五日　　

徐月日　　

荣月日副总裁唐月日　　

宗室宝恭阅十二月初一日

　　

陈恭阅七签五月二十日　　

熙月日　　

郭恭阅三月二十日　　

宗室麒月日

　　

光绪三十年。甲辰。春正月。庚辰朔。上诣奉先殿堂子行礼。外记注　　

○遣官祭太庙后殿。　　

○率王以下文武大臣。诣皇极门庆贺慈禧端佑康颐昭豫庄诚寿恭钦献崇熙皇太后礼成。御太和殿受朝贺。

外记注　　

○诣大高殿寿皇殿行礼。外记注　　

○诣宁寿宫乐寿堂问慈禧端佑康颐昭豫庄诚寿恭钦献崇熙皇太后安。至庚寅皆如之。　　

○御乾清宫赐近支宗藩等燕。外记注　　

