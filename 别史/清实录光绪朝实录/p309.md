<!-- { "loadSidebar": true } -->
○又谕、裕宽奏、妥筹边备。现与粤西商办。暨密陈越南积弱情形各摺片。法越构衅已深。粤省边防。亟应妥筹布置。裕宽现已饬黄得胜前往钦州召募二营。用资防守。并咨商倪文蔚相机酌办及此整饬戎机。增修边备。使外人阴有戒心。所筹尚妥至谓越南积弱。此时与闻其事。异日因应为难将视同蛮触之争。无关大局。既失中国字小之仁。该国久隶藩封。藉可捍卫吾圉。若意存膜视。自撤藩篱。使他族实逼处。此后患正不可胜计裕宽务当随时防范。先事图维以杜狡谋而壮声势。未可恝置。不顾致昧机宜。将此由四百里谕令知之。洋务档　　

○又谕、广西边防。前据该抚奏已饬黄桂兰、赵沃等督军分路扼扎。新任藩司徐延旭于关外情形。颇为熟悉现已奏报起程不日即可抵省。该藩司到任后所有现在边防事宜著倪文蔚督饬相机办理。傥边务紧急。即派令出关督办。以资得力。将此由四百里谕令知之。洋务档　　

○命户部尚书阎敬铭在紫禁城内骑马。现月　　

○乙巳。谕内阁、前据内阁侍读学士文硕奏、称河南学政廖寿恒斥革欠考生员一案。言官挟私妄奏。抚臣查覆瞻徇等因。当交都察院堂官会同礼部兵部查奏。兹据查明覆奏、请旨办理各省文武各生。三年□山戊不□考一次。无故不到。例应斥革所以考优劣而示劝惩。此次河南省斥革欠考各生。人数较多。其中有因灾后转徙流离。未能如期赴试者。其情不无可原。著该学政详细查明欠考年分。是否实因灾荒。有无规避情事。咨部分别办理。其报捐出学之文生包宗模等。册报等第之武生路昆锦等。何以仍注斥革及列入患病游学项下。著分别查明。将历任学政及各学教官。查取职名交部议处廖寿恒未能查出亦属疏漏。一并交部议处此后各省学政每届□山戊不□考仍应遵照定例办理。其有因欠考三次。经该学政斥革者不得藉词援引率请开复。以符定制。叶荫昉、李鹤年既据查明并无挟私瞻徇情事。均著毋庸置议。兼署礼部右侍郎松溎已到署任竟不与议列衔。向来无此体制。兼署礼部左侍郎徐郙、与廖寿恒系属姻亲。应否回避并未先行奏请。亦属不合均著交部议处。现月　　

○又谕、吏部等衙门奏、遵议吉林添设道员等官一摺。此次吉林添设道缺。著作为吉林分巡道。请旨＜闲＞放。现月　　

○追予带团阵亡。云南安甯州文生董丹书议恤如例。摺包　　

○旌表刲臂疗亲云南蒙化直隶厅民人杨飞熊。摺包　　

○丁未。谕军机大臣等、御史俊乂奏、绰号棍徒粗孛□页子王三、又名独霸柳树卫赛太□山戊不□王三。开设赌局交结官役前曾屡次犯案。本年三月闲。复在西教民巷前胡同。开设赌局等语。棍徒设局聚赌。例禁綦严。著步军统领衙门、顺天府、五城御史一体严拏。务获送交刑部审办。原片均著钞给阅看。将此各谕令知之。现月　　

○又谕、有人奏、风闻湖南城步县知县王维屏行止卑鄙、到任后添设班房。有诬拏商民杨良燮等三人。械系西所勒索钱文等情。该县渥岭地方民人伍国准因伐族人林木被控一案。王维屏发差至原告家。因索费未满所欲辄将房屋烧毁。焚毙幼孩复因拘拏伍国准之父致令惨毙数命。该处苗人。每年纳米八十余石。王维屏于收粮时。多方刁难。费加数倍该知县倚土棍萧耀麻子等。及家人周升等狼狈为奸。侵吞贫粮。草菅人命。种种劣迹请饬查办等语州县为亲民之官。岂容贪残不职。所□□□尔□刻削苗猺一节。尤恐激成事端。著卞宝第按照该员被□□□尔□各节。确切查明。如果属实。即行从严□□□尔□奏。毋得稍事姑容。原摺著钞给阅看将此谕令知之。现月　　

○又谕、御史俊乂奏八旗兵丁饷糈。请仍照旧章开放一摺。著户部议奏。现月　　

○陕甘总督谭钟麟奏请将记名提督汤仁和等语留陕甘补用允之。摺包。以翰林院侍讲学士叶大焯为湖南乡试正考官。编修杨文莹为副考官。侍读学士乌拉布为四川乡试正考官。编修张人骏为副考官。编修杨颐为甘肃乡试正考官。江澍畇、为副考官记注　　

○以操切毙命、革贵州青溪县知县贾芳职并讯办。摺包　　

○以殴毙人命、革世管佐领景德职并讯办摺包　　

○戊申。孝恭仁皇后忌辰遣官祭景陵。记注　　

○谕内阁、前据铭安奏、吉林添设道缺事属创始。政务繁难。并详陈道员顾肇熙熟习情形。洵堪胜任等语。吉林分巡道员缺即著顾肇熙补授。此次新设员缺是以俯如所请嗣后不得援以为例。遇有缺出仍著请旨＜闲＞放现月　　

○谕军机大臣等、总理各国事务衙门奏新疆开办商务恳准暂免各城厘税一摺新疆地方设卡徵厘藉资军食。现在俄民运货往来。暂不纳税而各部落人及内地华商。仍令照章完纳未免苦乐不均。且恐弊窦丛生。于厘金亦有名无实至沿边人众尤宜广其谋生之路以示招来所有进出卡伦货物。往来新疆各城贸易者著概行暂免厘税俟商务兴旺。照约议立税则时再复旧章。著刘锦棠、金顺、张曜、升泰遵照办理并行知各城。一体遵办。将此由五百里各谕令知之洋务　　

○又谕、刘锦棠奏、叠接金顺函咨。拟将全部拔赴伊犁。该军向来驻防大河。沿迤东至安集海各处。由刘锦棠拨营填防。并将现驻精河卓胜军从缓调回裁撤。该大臣自顾兵力虽薄。防境辽阔。难以照办。及奏定裁撤之卓胜军急宜调回等语。所奏自系实在情形。金顺驻扎伊犁所带马步各军。但取足资弹压要在申明纪律严禁骚扰。怀以恩信自可共释嫌疑。不致别生变故。所部各营。毋庸悉数拔往所有大河沿东至奎屯台等处。仍著金顺酌量留军防守其现驻精河之卓胜军马步二千人即著刘锦棠调回恪遵前旨。分别遣留以节饷需将此由五百里各谕令知之。现月总理各国事务衙门奏遵旨察看江西恩贡生黄楙材。于西南边界情形颇为熟习。加以历练。自是有用之才得旨黄楙材著以知县发往云南。交该督抚差遣委用摺包调刑部右侍郎敬信为兵部右侍郎。兵部右侍郎福锟为刑部右侍郎。未到任前以内阁学士贵恒署理。现月　　

○调正白旗汉军副都统昆冈、为正白旗满洲副都统。未到任前。以额驸公符珍署理。以内阁学士庆福为正白旗汉军副都统。　　

○以兵部右侍郎敬信为左翼总兵官。　　

○调盛京户部侍郎恩福为户部右侍郎兼管钱法堂事务。未到任前以吏部右侍郎锡珍兼署。调盛京刑部侍郎启秀为盛京户部侍郎。盛京兵部侍郎宝森为盛京刑部侍郎都察院左副都御史钟濂为盛京兵部侍郎明发己酉谕内阁溥廉等奏园寝被窃、请饬拏贼犯并请议处一摺。裕陵纯惠皇贵妃园寝。竟被贼犯窃去陈设多件。实属不成事体。著顺天府直隶总督一体饬属严拏贼犯、务获究办。其失于觉察之郎中文荣、员外郎广泰、主事英魁专司管理之内、管领荣龄、副管理音登额、暨总管富兴、翼长隆祥、蔚春均著交部分别议处。溥廉、荣毓、桂昂未能先事豫防。亦有应得之咎。均著交该衙门议处现月　　

○又谕、溥廉等奏、应修各工、请派员查验等语。孝陵宫门内。并陵寝门内暨宝城等处。均有应行急修各工。著派徐用仪敬谨查勘奏明办理。现月　　

○谕军机大臣等、喜昌那木济勒端多布奏请开两部正盟长另拣妥员以资治理而裨边防一摺。据称车臣汗盟长满珠巴咱尔年老衰庸。屡次报病。图什业图汗盟长车林多尔济系现任参赞大臣、均请开去盟长另拣妥员补放等语。部落盟长有约束游牧之责满珠巴咱尔既据奏称年老多病著即开去盟长。拣员另补并著理藩院行知该办事大臣等将应拣盟长王贝勒衔名开送。由理藩院奏请补放。其所称车林多尔济现有参赞大臣职任例应开去盟长。著理藩院查明具奏另片奏图车两部王贝勒等。向由乌里雅苏台将军调往乌城驻班会盟。现在库伦。办理防务时有与该王等商办事件。若仍照常驻班不能随时面商。致多延阁。且该两部既归库伦管辖。凡会盟各事。应由办事大臣就近酌办拟请将两部王贝勒等。乌里雅苏台驻班会盟之案注销等语著理藩院议奏。原摺片著钞给阅看。将此谕令知之。现月　　

○山东学政张百熙奏、外国人买中国民闲房屋。应饬总理各国事务衙门妥议章程。下该衙门议。摺包　　

○庚戌。署直隶总督张树声奏甯河宝坻等县。蝻孽萌动。得旨。即著饬令认真督捕。毋留余孽。以保农田。摺包　　

○旌表节孝贞烈妇女直隶沈卲氏等七百三十五口。摺包　　

○辛亥。以雨泽稀少上诣大高殿祈祷行礼。　　

○遣惇亲王奕誴诣时应宫恭亲王奕诣昭显庙。惠郡王奕详诣宣仁庙贝勒载澂诣凝和庙拈香。现月盛京将军崇绮等奏。围场请添设文武学额。下部议摺包又奏请兴京凤凰厅两学各添设廪额三名。增额三名。所属通化、怀仁、安东、宽甸四县每县添设廪增额各二名仍定五年一贡。从之。摺包　　

○予故侍讲学士追赠尚书秦承业入祀乡贤祠。摺包　　

○壬子。谕军机大臣等刘长佑杜瑞联奏。通筹相机弭患。并增募练军八营各摺片。法越构衅。滇粤边防紧要。叠经谕令该督抚等妥为筹备并前据刘长佑等派员带兵出境。以剿办土匪为名。相机保护亦经谕令该督等体察情形办理惟关外军情。随时变易要在详审缓急机宜。妥筹因应著刘长佑、杜瑞联、就现在兵力。密为布置。藉作声援。免致彼族狡焉思逞。并饬令道员沈寿榕。确切侦探。稳慎筹办。不得稍涉张惶。其增募练军八营。务当认真训练。俾成劲旅以资调遣曾国荃、岑毓英此时计已起程赴任。著俟抵任后。各将该省水陆边防事宜。悉心规画通筹全局彼此联络声势。会商妥办。将此由五百里各密谕知之。洋务档　　

○癸丑。谕军机大臣等、倪文蔚奏、遵筹边防。调拨将领赴防。并招降越匪各摺片。已革道员赵沃、统领各营出关。与黄桂兰分为左右两军。驻扎关外。业经该抚面示一切。即著饬令该两军相度情形妥慎布置。以壮声威而固边圉。招降越匪五百余人。现已编营给饷。并拟陆续招抚办理尚合机宜。务令黄桂兰等妥筹抚驭。俾为我用。仍随时确探消息。相机筹办。将此由四百里谕令知之。洋务档　　

○甲寅。谕军机大臣等、有人奏、福建盐法道翁学本、前官海防同知。以贪酷致激民变。拆毁衙署。及任盐道出示禁止江西帮船运盐致江西帮与南帮鬨杀毙命数百。官运局任用私人。亏空甚钜。该员身在病中。何璟令其暂署臬篆受事之日。拜印行香蹉跌。至再请饬查□□□尔

□等语。所奏各节。是否属实张兆栋新莅该省。无所用其回护。即著该

署抚确切查明。据实具奏毋稍徇隐。原片著钞给阅看。将此谕令知之。现月　　

