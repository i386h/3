<!-- { "loadSidebar": true } -->
○又谕。御史章乃畬奏。仕途太杂。请饬中外大臣。严加甄别一摺。现在部院司员。以及外省道府以下各官。仕途拥挤。难保无庸劣之员。滥竽充数。自应严加甄别。以冀逐渐澄清。所有部员学习三年期满。著该堂官认真考试。严定去留。毋稍迁就。至各省试用人员。著该将军督抚。懔遵本年十月十六日谕旨。切实考核不得视为具文。现月　　

○又谕。御史章乃畬奏。捐纳人员验看。请严定出结章程等语。著该部议奏。现月　　

○又谕。御史章乃畬奏。浙江长兴孝丰等县。招垦荒田。外省流民。乘闲侵夺。业主转相逃避。不敢认领。加以胥役浮收。以致客民愈多。土著愈少。并称江南等省。恐亦不免此弊。请饬查办等语。军务以后。招来开垦。全在地方官办理得宜。庶农民可期复业。而流民不致侵占。若如所奏情形。将来喧客夺主。流弊滋大。著该督抚督饬该管道府。认真查察。如有客民侵夺。及胥役弊混等情。即行从严惩办。以杜弊端而安良善。现月　　

○山东巡抚周恒祺奏。东省盐务。商艰岸滞。实难增引。下部议。随手　　

○抚恤琉球国遭风难民如例。随手　　

○己卯。冬至。祀天于圜丘。遣庄亲王载勋恭代行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。惠陵。　　

○遣官祭端慧皇太子园寝。黄绫本　　

○庚辰。以大理寺少卿徐用仪。为太常寺卿。朱签　　

○辛巳。谕军机大臣等。前据翰林院编修何金寿奏。云南知府孔昭鈖被戕一案。杨玉科等。挟众仇法。当经谕令刘长祐等。量明实在情形具奏。兹据奏称、提讯杨汝楫供词。与案情节悬殊。请饬部提讯等语。此案前经岑毓英审实奏明。复经刑部详核定拟。业于同治十三年。奉旨。将杨汝楫、改为斩监候。杨玉科应得处分。准予抵销。现在覆讯杨汝楫。供情歧异。刘长佑等所陈。该犯恃杨玉科在远狡展。自在意中。案经办结。已逾数年。未便将全案人卷。纷纷提讯。著刘坤一、裕宽、就近饬取杨玉科亲供。即行具奏。原摺均著钞给阅看。将此各谕令知之。现月　　

○热河都统崇绮奏。遇冬令严寒之时。驻防练军。剿捕出力兵丁。每名给银一两。以为冒寒获匪者劝。从之。摺包　　

○壬午。圣祖仁皇帝忌辰。遣官祭景陵。黄绫本　　

○谕军机大臣等。前据李鸿章奏。筹议海防。广东、台湾、浙江、甯波、山东、烟台、各海口。均须酌备船只。当经谕令各该督抚。迅速筹办。兹据总理各国事务衙门奏。应购船只。该衙门既不熟悉。若由各省自行定购。不如径由李鸿章一手经理。较为周妥等语。前次所购蚊子船。及现在议购兼碰快船。均系李鸿章订办。该督前奏。此项船只。于海防最为得力。必当讲求有素。各省需用之船。自宜统由李鸿章酌量代订。其所需购船经费。即著何璟、刘坤一、裕宽、周恒祺、谭钟麟、勒方锜、分别筹解李鸿章备用。将来各船购到时。并由该督验收。分布各海口。以资调遣。将此由四百里各密谕知之。洋务档　　

○以太常寺卿恩霙。为大理寺卿。朱签　　

○廓尔喀国使臣。噶箕叠咱巴哈都热等十六人。于神武门外瞻觐。起居　　

○癸未。谕内阁。左宗棠奏。防务紧要。请将被议将领。暂缓赴戍一摺。据称已革总兵刘楚华。统带律武全军。防守汉南有年。深得兵民之心。前因四川东乡案内。被议革职。发往军台效力赎罪。现在防务紧要。请将刘楚华留防。暂缓赴戍等语。刘楚华著准其缴清台费银两。免赴戍所。仍留防营效力。以赎前愆。现月　　

○又谕。前因御史朱以增奏。□□□尔□江苏粮道英朴贪劣各款。当经谕令步军统领等衙门。及直隶江苏各督抚。确查具奏。旋据各该衙门奏。查明英朴在京。夥开店铺属实。当降旨将该道员开缺。厅候查办。并将摺内所称。该家丁声明英朴逗遛在京。实系因病请假等语。复谕令仓场侍郎。江苏巡抚据实具奏。嗣据李鸿章奏称。天津有松盛长汇兑局。询有英朴本银在内。复据仓场侍郎奏。该道曾面请病假。赴京就医。兹据沈葆桢、吴元炳、奏称。查明江苏粮道。押运北上。本有津贴公费银两。该局尚无勒令多送。亦无讦告勒送不遂。故意挑剔米色之案。省沪二局。收支各款。均查无支销粮道署中食用。及建造敬神戏台等名目。惟查上海地方。确有松盛长汇兑银号。实有英朴股本在内。本年正月。曾有汇兑海运经费银两。至以公费生息。暨将员董薪水勒掯两节。均无确据可证。惟冬春赴沪验米时。乘坐小轿。微服冶游。事亦有之。其请假入都就医。该道曾经具禀有案。现经逐款查明。据实覆奏等语。英朴被□□□尔□各节。或查无确据。或事出有因。惟以监司大员。与民闲夥开店铺。从中牟利。复有微服冶游情事。实属有玷官箴。英朴业经病故。仍著革职。以示惩儆。现月　　

○又谕、两江总督沈葆桢。秉性沉毅。练达老成。历受先朝恩遇。由翰林外任知府。洊擢封圻。前任江西巡抚任内。筹办军务。悉协机宜。嗣因歼除粤匪余孽。赏给一等轻车都尉世职。朕御极后。擢任两江总督。于地方利弊。认真整顿。任事实心。不避劳怨。前因旧疾增剧。吁请开缺。当经赏假两月。方冀调理就痊。长资倚任。兹闻溘逝。悼惜殊深。加恩追赠太子太保衔。入祀贤良祠。照总督例赐恤。任内一切处分。悉予开复。应得恤典。该衙门查例具奏。灵柩回籍时。沿途地方官。妥为照料。伊子附贡生沈玮庆。著赏给举人。准其一体会试。附生沈莹庆。沈瑜庆。均著以主事用。沈璘庆。沈璇庆。沈瑶庆。沈琬庆。均著俟服阕后。由吏部带领引见。用示眷念荩臣至意。寻予祭葬。谥文肃。现月　　

○蠲缓江苏、上元、江甯、句容、江浦、六合、溧水、高淳、山阳、阜甯、清河、桃源、安东、盐城、高邮、泰、东台、江都、甘泉、仪徵、兴化、宝应、铜山、丰、沛、萧、砀山、邳、宿迁、睢甯、海、沭阳、赣榆、通、如皋、泰兴、海门、三十六厅州县。暨淮安、大河、扬州、徐州、江都、五卫被水被旱已垦未垦及营垒压废民屯田地。新旧钱粮漕粮地租杂课有差。现月　　

○甲申。以祈雨灵应颁江苏长洲县白龙神庙扁额。曰。时行云集。吴县古铜佛像前扁额。曰。香雪慈云。现月　　

○谕内阁。继格、毕道远奏。全漕告竣。请将在事出力员弁奖励。并请将前保各员改奖各摺片。本年江苏、浙江、江西、湖北、海运。暨江北河运漕粮。奉天额运米豆。先后抵通。经继格毕道远。督率坐粮厅等。验收完竣。办理均无贻误。继格、毕道远、均著交部议叙。所保出力及改奖各员。著该部议奏。现月　　

○谕军机大臣等、刘坤一前经予假回籍省亲。著于假满后。迅即驰赴新任。现在时事多艰。海防紧要。刘坤一向来办事认真。当仰体朝廷倚畀之心。力任其难。勉图报称也。将此由四百里谕令知之。现月　　

○又谕、刘坤一前经予假回籍省亲。到任尚须时日。两江任重事繁。海防事务。尤关紧要。吴元炳接奉此旨。迅即交卸。驰赴署任。以重职守。将此由四百里谕令知之。现月　　

○调两广总督刘坤一。为两江总督。兼充办理通商事务大臣。未到任以前。以江苏巡抚吴元炳署理。以江苏布政使谭钧培。护理江苏巡抚。广西巡抚张树声。为两广总督。福建布政使庆裕。为广西巡抚。顺天府府尹梁肇煌。为福建布政使。现月　　

○以山东监运使李朝仪。为顺天府府尹。现月　　

○准二品衔前江苏常镇道周顼。重赴恩荣筵燕。赏头品顶戴。现月　　

○旌表绝粒殉夫浙江兰溪县故江苏知县徐炳奎未婚继妻黄氏。随手　　

○纂修官何作猷恭纂　　

帮总纂官程棫林恭辑监修总裁世恭阅五月初二日正总裁那恭阅五月二十日专司藳本陆恭覆阅壬子九月初八日　　

徐恭阅五签八月十二日　　

荣恭阅一签九月初六日副总裁唐恭阅一签十一月二十八日　　

宗室宝恭阅二签五月二十八日

　　

郭恭阅一签六月二十日　　

熙月日初校修改下卷拾捌签方振麟恭校陈恭阅八月十四日覆校修改下卷拾叁签唐浩镇详校宗室麒月日总校修改下卷贰拾捌签商衍鎏总校蒙古总裁恩月日


大清德宗同天崇运大中至正经文纬武仁孝睿智端俭宽勤景皇帝实录卷之一百四　　

光绪五年。己卯。十一月。乙酉。谕内阁、岑毓英奏。访拏哥老会匪首要各犯。讯明正法一摺。已革总兵杨海泰。即杨开泰等。胆敢在贵州省城。歃血结盟。谋为不轨。于本年十月闲。纠集多人。约期举事。经岑毓英与司道府县等访闻。派副将何雄辉等。先后拏获逆犯多名。并起获号片旗帜军器等件。当将杨海泰即杨开泰等八犯。讯明后均淩迟处死。地方一律安靖。办理尚为妥速。逸犯张幅芝等。仍著饬属严缉。务获究办。毋任一名漏网。以绝根株。所有此次出力员弁。著准其择尤请奖。毋许冒滥。现月　　

○谕军机大臣等。岑毓英奏、筹办布置情形。并围剿梵净山余匪各片。此股会匪。竟敢纠集多人。谋为不轨。经该地方官等。访闻拏获。销患未萌。办理尚为迅速。逸匪张幅芝。亟应严行缉获。以净根株。其胁从人众。务当分别妥办。予以自新。所调云南旧部提督吴永安等。带队来黔。即著咨商刘长佑。酌量调遣。但期择要扼防。足资备御。黔省饷需支绌。该抚谅早熟筹。不致稍涉糜费。梵净山余匪。业将大岩山逆巢攻拔。而朝阳寺举贤溪等处。自应扎营□穴□又□剿。刘廷忠所部。不敷分布。该抚已饬募该处穷民。充补松桃协营练军。分扎要隘。能否得力。与绿营兵制。有无关碍。并著详细筹办。总期于权宜之中。熟思审处。俾日后不至滋生流弊。方为尽善。将此由四百里谕令知之。现月　　

○调福建布政使梁肇煌。为江甯布政使。江甯布政使卢士杰。为福建布政使。现月　　

○丙戌。以正白旗满洲副都统穆隆阿。署正白旗汉军副都统。明发　　

○予故杭州将军承恩公广科。恤典如例。赏银二千两治丧。伊子恩焘袭爵。寻予谥勤悫。现月　　

○予故前任镶黄旗满洲副都统克兴阿。恤典如例。赏银五百两治丧。现

月

　　

○丁亥。以京师雪泽愆期。上诣大高殿祈祷行礼。　　

○遣惇亲王奕誴诣时应宫。恭亲王奕诣昭显庙。贝勒载治诣宣仁庙。贝勒载澂诣凝和庙。拈香。现月　　

○吉林将军铭安奏。停止铺商日捐。改抽货厘。得旨。即著该将军等。认真整顿。务期事事核实。以裕经费。所有历年短徵钱文。著免其追补。随

