<!-- { "loadSidebar": true } -->
○命署福州将军善联、毋庸兼管船政事务。以闽浙总督许应骙暂行兼管福建船政事务。现月　　

○丙戌。以本年乡试。考试应开列试差人员于保和殿。现

月　　

○以司铎称职。予福建邵武府教授郑受康等三员奖叙。现月

　　

○丁亥。谕军机大臣等、丁振铎电悉。法领事方苏雅、驮运军火进省。闯关抢局。不服理论。该处绅团。纷纷鼓噪。经印委各员。弹压开导。始各递禀。暂行候示。该领事恃强横行。殊出情理之外。似此举动。岂能日久相安。著总理各国事务衙门。迅即照会法使。将方苏雅即行撤回。另派通达情理之领事官。来滇接办。并电知裕庚。向该国外部。切实理论。一面将运往军火。悉数运回法国。以重邦交而弭边衅。现月　　

○又谕、电寄邵积诚等。邵积诚电奏。四月初十日准古州镇总兵张绍模咨称、粤西游匪窜扰下江丙妹一带。又据分统谭盛高呈称、粤匪一股。窜往巴桃地方。与荔邑独甸相近。又据兴义镇总兵蒋宗汉等咨禀、广西西隆州城。于四月初一日被游匪阑入。与黔境仅隔一河等语。粤西游匪窜扰黔边。业经该抚派拨营练。会同地方文武。分投堵剿。仍著分饬沿边各营属。一体认真防范。以杜窜扰。至广西西隆州城被游匪阑入。著黄槐森迅即派拨得力将弁。前往剿办。务期克日扑灭。毋任盘踞蔓延。仍将各该处现在情形。迅速电奏。　　

○以倢■＜曰融＞■＜石木＞劾属员。官衔错误。湖广总督张之洞等。下部察议。　　

○戊子。孝端文皇后忌辰。遣官祭昭陵。　　

○热河都统色楞额奏、口外烧锅与内地情形不同。援案请免饬禁。于地方商情。均有裨益。得旨、著即酌量地方情形。妥为办理。摺包　　

○己丑。补行引见京察一等之内务府郎中延曾。得旨著交军机处记名以关差道府用。现月　　

○补行引见京察年已逾岁之内务府副内管领德浩得旨、著照旧供职。现月　　

○打牲乌拉总管云生奏、乌拉向无防务。未建营垒今奉旨挑练成军。拟择城北要隘处所修筑两营其所需工料。豫为购定以备成军之日即行工作。得旨、即著与长顺妥筹办理。命辅国公载澜之第五子名溥信。摺包　　

○庚寅。谕军机大臣等、前因义和团拳会延及京师。曾经寄谕步军统领衙门。认真查禁。近闻京城内外奸民。以拳会为名。到处张贴揭帖。摇惑民心。事关交涉。深恐酿成衅端。应如何防范查禁之处。著步军统领衙门、顺天府、五城御史、会同妥议章程。迅速办理。仍将筹办情形。先行覆奏。并著裕禄一体严禁。将此各谕令知之。现月　　

○山东巡抚袁世凯奏、交涉繁重。请调人员以资佐理。得旨、唐绍仪著准其调往差委。荫昌著毋庸留于山东。遇有紧要交涉事件。准其随时奏请派往。摺包　　

○又奏、东省海疆。关系重要。备他国不如专备德人。防他口不如专防胶澳。全局通筹。分拨各营择要扼守。以固疆圉。得旨、即著督饬各营。严密布置。认真操练。以固海防。

摺包

　　

○江西巡抚松寿奏、近年洋务繁兴。拟设洋务专局办理。期免贻误。下部知之。摺包　　

○以故西藏头等台吉洛布占堆弟松簪吉夺袭职。现月　　

○予故驻藏办事大臣文海恤典如尚书例。赏银千两治丧。子成楷及岁以主事用。　　

○展缓江西湖口、彭泽、二县晶■宜遭水旱地方贫民原贷籽种银两。摺包　　

○辛卯。予故广东巡抚许振祎、附祀前大学士曾国藩专祠。从江苏巡抚鹿传霖请也。摺包　　

○壬辰。豁免云南宣威、嵩明、二州被水村庄。秋徵粮赋杂课有差。现月　　

○癸巳。直隶总督裕禄奏。义和拳会。始自山东。皆系无籍游民。托言持符念咒。能以降神附体。金刃不入。枪石滟驳不伤。诱惑乡愚。无非为牟取衣食之计。现在饬令提督梅东益、道员张莲芬等。随处稽查。督同地方各官。切实开导。以期保安黎庶。消患无形。得旨、著即督饬地方官随时弹压。仍遵前旨。分别办理。毋稍偏纵。摺包　　

○以训迪有方予陕西汉中府教授郑书香等三员。暨内行纯备之举人牛兆濂等三名、奖叙。其不职之城固县教谕史自培等四员。分别革休。　　

○以学行纯备。予故陕西长安县举人柏景伟、事迹宣付史馆立传。　　

○甲午。祭先蚕之神。皇后亲诣行礼。早事　　

○乙未。谕军机大臣等、前因直隶地方拳教相鬨。晶■宜经谕令该督派员分别弹压解散。乃闻近畿一带。派出之带勇员弁。办理不善。甚至纵容兵勇。以查拏拳匪为名。择肥而噬勒索乡愚。以致闾里骚然。良民不能安堵。似此情形。必致酿成事变。著裕禄严饬带兵各员及地方文武。查明实在滋事拳匪。指名拏办。傥或任意株连。藉端讹索。波及无辜。即当从严惩办。总期匪徒知惧。良善获安。是为至要。将此谕令知之。现

月

　　

○又谕、御史许祐身奏、民教不靖宜先弭患一摺。据称教士偏护教民。挟制州县。民受教民之侮。相率仇教。恐酿巨患等语。约章所载。教民犯法。本非教士所能干预。著总理各国事务衙门会商各国使臣。剖晰利害。申明旧约。妥定章程。务使民教彼此相安。以弭衅端而杜乱萌。原摺著钞给阅看。现月　　

○丙申。谕军机大臣等、御史熙麟奏、疆臣动挪钜款请饬查一摺。著户部咨催张之洞迅速筹还。现月　　

○抚恤四川重庆、夔州、奉节、云阳、万、涪、綦江、酉阳、忠、酆都、南川、东乡、阆中、苍溪、广元、昭化、仪陇、茂、汶川、理番、叙永、永甯、甯远、西昌、冕甯、越嶲、二十六府厅州县被水被旱灾民。摺包　　

○丁酉。谕军机大臣等、前因拳会张贴揭帖。摇惑民心。晶■宜经谕令各该衙门妥议章程。迅速办理。兹据总理各国事务衙门奏称、该拳会散布谣言。藉端煽惑等语。人心浮动。易肇衅端。亟应认真查办。著步军统领衙门、顺天府、五城御史、直隶总督、归入前案。一并妥议覆奏。原摺著钞给阅看。将此各谕令知之。现月　　

○护理江苏巡抚陆元鼎奏、昆山县属枭匪滋事。业经派委营弁会拏。格毙匪首及拟办法情形。得旨、著鹿传霖将水师认真整顿。务期匪戢良安。以靖地方。摺包　　

○以都察院左都御史徐会沣为工部尚书。户部右侍郎吴廷芬为都察院左都御史。现月　　

○命两广总督谭钟麟留京当差。实授李鸿章为两广总督。

现月

　　

○命贝子溥伦带领侍＜目辟＞行＜匧心＞口＜韦未＞＜夗贝＞十员。往奠故工部尚书徐树铭茶酒。予祭葬。现月

　　

○戊戌。谕军机大臣等、电寄裕禄。查拏首要。解散胁从。办法均是。此事各处情形不同。迁就适足养奸。操切亦恐滋变。该督务当严饬派出文武。相机操纵。勿稍大意。是为至要。电寄　　

○山东巡抚袁世凯奏、高密铁路。乡民聚血■乣滋事。现已彼此相安。得旨、仍著责成会勘委员。认真经理。毋任再酿衅端。摺包　　

○又奏、遵议洋货税厘并徵事属可行。得旨、著户部归案核办。摺包　　

○调工部右侍郎华金寿为户部右侍郎。兼管钱法堂事务。以都察院左副都御史李端遇为工部右侍郎。兼管钱法堂事务。仍兼署礼部左侍郎。现月　　

○以宗人府府丞成章署礼部右侍郎。现月　　

○己亥。考试应开列试差满汉二品以下京堂各官于仁寿殿。　　

○庚子。孝慎成皇后忌辰。遣官祭慕陵。照例　　

○直隶总督裕禄奏、遵议洋货加税免厘事宜。得旨、著户部归案核办。　　

○以获匪出力。复已革陕甘督标补用游击黄金仓原官。　　

○以办理升科不善。革直隶同知邓寿祺职。摺包　　

○豁免湖南新化、清泉、安仁、酃、武冈、五州县被水村庄粮赋。摺包　　

○纂修官舒伟俊恭纂　　

总纂官熊方燧恭辑监修总裁世恭阅二签四月二十二日正总裁那月日专司蒿■禾本陆恭覆阅癸丑十一月二十二日　　

徐月日　　

荣月日副总裁唐月日　　

宗室宝恭阅五月惠二日

　　

陈恭阅一签正月初七日　　

熙月日　　

郭恭阅八月十二日　　

宗室麒月日



大清德宗同天崇运大中至正经文纬武仁孝睿智端俭宽勤景皇帝实录卷之四百六十三　　

光绪二十六年庚子五月。辛丑朔上诣乐寿堂。问慈禧端佑康颐昭豫庄诚寿恭钦献崇熙皇太后安。至癸丑皆如之。记注　　

○署陕甘总督魏光焘奏蠲缓上年甘肃被灾各州县银粮数目下部知之。摺包　　

○以翰林院编修吴纬炳为云南乡试正考官。伍铨萃为副考官。修撰骆成骧为贵州乡试正考官。编修田智枚为副考官。现

月

　　

○壬寅。上御玉澜堂。比国使臣姚士登觐见。　　

○谕内阁、迩来近畿一带乡民。练习拳勇。良莠错出。深恐别滋事端。晶■宜经谕令京外各衙门。严行禁止。近闻拳民中多有游勇会匪。溷奣＜虘阝＞亦其闲。藉端肆扰。甚至戕杀武员。烧毁电杆铁路。似此暋不畏法。其与乱民何异。著派出之统兵大员。及地方文武。迅即严拏首要。解散胁从。傥敢列仗抗拒应即相机剿办。以昭炯戒。现在人心浮动遇事生风。凡有教堂教民地方。均应实力保护。俾获安全。而弭祸变。现

月

　　

○谕军机大臣等、昆冈奏、查明库伦矿务据实覆陈一摺。开矿本为兴利。仍须利害兼权。地属蒙疆。尤应慎之又慎。既据昆冈详晰查明。所有鄂尔河五处金矿。即著停止开办。协理台吉苏隆果尔固齐、于重要事务。未报盟长。辄具甘结。实属轻率。罔识大体。著交理藩院议处。已革盟长密什克多尔济、前副盟长现任正盟长栋多布札拉布帕拉木多尔济、平日未能查察。亦属疏忽。均著交理藩院分别察议。乌里雅苏台将军连顺、先事未经详细推求。骤商集股。实属粗疏冒昧。连顺著交部议处。并著将俄人柯乐德妥为遣散。库伦大臣统辖全境。即著丰升阿会同图车两盟长。永远将矿务封禁。不准民人私穵。傥洋人亦有偷穵之处。并著连顺设法驱遣。若仍有越境觊觎情事。惟该大臣是问。又片奏、卡伦废弛太甚。请饬申明旧章等语。著丰升阿查照向章。详明晓谕。务清边界而昭严肃。原摺片著分别钞给阅看。将此谕知理藩院。并由四百里谕令昆冈、连顺、丰升阿知之。寻连顺奏、遵停矿务。报闻。摺包　　

○又谕、兵部奏、革员沿途患病医痊再行起解一摺。李端棻著俟病痊。再行起解。　　

○癸卯。孝诚仁皇后忌辰。遣官祭景陵。记注　　

