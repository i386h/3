<!-- { "loadSidebar": true } -->
○诣正阳门关帝庙菩萨殿拈香。内记　　

○御乾清宫。赐近支宗藩等燕。外记　　

○壬午。宣宗成皇帝忌辰。上诣奉先殿寿皇殿行礼。遣官祭慕陵。照例　　

○云贵总督丁振铎奏、清查云南永善县属新垦山地。按则升科。下户部知之。摺包　　

○豁免云南昆明县被水成灾地亩条粮。摺包　　

○癸未。上诣大高殿拈香。寿皇殿行礼。内记　　

○御保和殿。赐蒙古王、贝勒、贝子、公、及文武大臣等燕。外记　　

○奉慈禧端佑康颐昭豫庄诚寿恭钦献崇熙皇太后幸西苑驻跸。守护东陵大臣贝勒载瀛等奏、恭办吉女滟巳金棺奉移园寝暂安要差。款项不敷。请饬直督拨发。以济要需。如所请行。摺包　　

○驻藏办事大臣有泰奏、巴塘番匪聚血■乣滋事。戕官作乱。经提臣马维骐等统兵进剿。歼除凶恶。克复全境。及时撤防。请将防堵出力员弁骁骑校江潮等量予奖叙。下所司议。摺包　　

○予故四川总督刘秉璋于江苏省城立功地方建立专祠。从江苏巡抚陆元鼎请也。摺包　　

○甲申。上诣仪鸾殿。问慈禧端佑康颐昭豫庄诚寿恭钦献崇熙皇太后安。至丁酉皆如之。内记　　

○江苏巡抚陆元鼎奏、筹办警察。设立警察学堂。教练吏才。设立仕学馆。并附设法政学堂。又开办游学豫备科。并下所司知之。摺包　　

○乙酉。上奉慈禧端佑康颐昭豫庄诚寿恭钦献崇熙皇太后御勤政殿。总税务司赫德、北堂主教林懋德、杜保禄、觐见贺年。内记　　

○御紫光阁。赐廷臣大学士等燕。外记　　

○谕内阁、军机处为用人行政枢纽。关系綦重。允宜优加体恤。以清治源。所有该处行走之王大臣及满汉章京等。均著赏给养廉。用资津贴。经此次优赏之后。该王大臣等必能整躬率属。砥砺廉隅。内外一切馈赠。自应永远禁绝。各避嫌疑。傥仍有揣摩尝试情事。著该王大臣即行据实严倢■＜曰融＞■＜石木＞惩办。如或瞻徇容隐。一经发觉。与受同罪。以端政体而挽颓风。此项养廉。著户部按年筹给。现月　　

○又谕、御前大臣、及御前行走侍＜目辟＞行＜匧心＞口＜韦未＞＜夗贝＞、乾清门行走侍＜目辟＞行＜匧心＞口＜韦未＞＜夗贝＞等、日侍左右。出入扈从。当差勤苦。并著分别赏给津贴。以示体恤。此项津贴。一并由户部筹发。自此次加恩之后。如有懒惰自安罔知振作者。定予惩处。其各懔之。现月　　

○谕军机大臣等、著户部每节交进银二万两。备赏内廷当差各项人员。现月　　

○又谕、嗣后致祭东陵西陵之派出王公。每次著赏给盘费银一百两。以示体恤。由户部发给。告假补行者不给。现月　　

○练兵处奏、酌派兵队前赴奉省情形。报闻。现月　　

○礼部右侍郎朱祖谋因病解职。调刑部右侍郎胡燏棻为礼部右侍郎。外务部右侍郎伍廷芳为刑部右侍郎。以太常寺卿唐绍仪为外务部右侍郎。现月　　

○以惩办思南不法团首吕志礼杨鑫出力。予贵州普安直隶厅同知李大椿等三员奖叙。革怯懦无能之副将邓德俊职。摺包　　

○丙戌。谕内阁、醇亲王载沣之第一子著命名贴黄。现月　　

○刑部奏、已革科布多参赞大臣瑞洵解送到部。可否派员会审。得旨、毋庸派员会审。仍著该部勒限追赃。按律治罪。现月　　

○又奏、本部尚书溥兴与瑞洵系属女滟濙亲。应否回避。得旨、毋庸回避。现月　　

○以礼部右侍郎胡燏棻兼署工部左侍郎。现月　　

○以晶■宜救遭风船户难民出力。予江南都司易锡蕃等三员奖叙。摺包　　

○丁亥。上诣时应宫拈香。外记　　

○御紫光阁。赐蒙古王、贝勒、贝子、公、台吉等茶果。外记　　

○谕军机大臣等、电寄崇善、据电称漳浦县匪徒入城、焚毁教堂医馆。经营县带队击捕。拏获首犯张婴、供认确凿。业经正法等语。仍著督饬地方文武各官。严拏余匪。务绝根株。并将各处教堂。加意保护。毋稍疏虞。电寄　　

○缓徵递缓江西新建、进贤、新淦、峡江、莲花、永丰、泰和、安福、永新、德化、德安、南昌、丰城、武甯、清江、新喻、庐陵、吉水、万安、鄱阳、余干、德兴、万年、建昌、彭泽、安义、二十六厅州县。暨九江府同知所辖南九二＜目辟＞行＜匧心＞口＜韦未＞＜夗贝＞。水旱歉收地方新旧钱漕杂课。摺包　　

○戊子。谕军机大臣等、有人奏、蒙旗招垦闲荒。血■乣户守候日久。亟宜妥为经理一摺。著赵尔巽按照所指各节。查明办理。原摺著钞给阅看。将此谕令知之。现月　　

○宗人府奏进星源集庆。早事　　

○己丑。孝穆成皇后忌辰。遣官祭慕陵。照例　　

○商部奏、广东新甯县绅商陈宜禧等筹办新甯铁路。自行集款修筑。请予先行立案。依议行。摺包　　

○陕甘总督升允奏、遵设督练处。就甘省现有各营。改编新军一协。下练兵处知之。摺包　　

○浙江巡抚张曾阳滟＜扌戋＞奏、前广西泗州府知府英霖等四员、暨已革游击王有宏、请调浙差遣。得旨、王有宏著毋庸议。余著照所请。摺包　　

○调四川重庆镇总兵张庆云为湖南永州镇总兵官。以直隶督标中军副将张士翰为四川重庆镇总兵官。现月　　

○以贪劣不职。革浙江知县施荣鼎、甘肃知县张雯职。摺包　　

○蠲缓甘肃平罗、巴燕戎格、镇番、平远、四厅州县。被水被雹成灾地方钱粮。摺包　　

○以照料调查。赏日本宫内书记官栗原广太宝星。

摺包

　　

○庚寅。谕内阁、昨日召见之委散秩大臣英俊、人欠安详。著开去委散秩大臣回旗当差。现月　　

○御史姚舒密奏、今之士子瞀惑狂悖。背君亲。裂名教。甚至平等自由。革命流血。甘为邪党而不恤。请正学术以端士风。又奏、兴办学堂。请宽其限制。乡里立学。令报官存案。考试时与官立学堂一律调考。并下部知之。摺包　　

○署两广总督岑春火滟宣奏、就地筹款。拟加收台石滟驳经费三成。粮捐沙田亩捐。并试办基塘租捐。商渔船捐盐斤加价。一面劝募集股。举办＜目辟＞＜訁冉＞米＜度攵＞＜夗贝＞汉铁路。下部议。摺包　　

○又奏、筹议在＜目辟＞＜訁冉＞米＜度攵＞＜夗贝＞扩充制造。前向德商订购新式造枪造弹及无烟药各种机器。已陆续运到。所有新枪口径。俟练兵处酌定遵办。请饬部立案。下练兵处议。寻奏、该省旧厂请准暂勿裁撤。一俟三厂成立。将该厂停办改为别用。依议行。摺包　　

○命东三省学政翰林院编修李家驹以四品京堂候补。充大学堂总监督。以盛京将军赵尔巽兼署东三省学政。电寄　　

○以救护遭风船户难民出力。予广东署碣石镇中军游击吴祥光等七员奖叙。摺包　　

○予因公被戕广东水师守备王兆麟等二员优恤。摺

包　　

○辛卯。孝圣宪皇后忌辰。遣官祭泰东陵。照例　　

○谕内阁、镶黄旗汉军副都统毓橚、正白旗汉军副都统溥侗、委散秩大臣阿克东阿、屡次托故告假。实属当差懒惰。有旷职守。毓橚溥侗、均著开去副都统。阿克东阿、著开去委散秩大臣。以示薄惩。现月　　

○又谕、出入扈从各项当差人员。应如何勤慎供职。严肃整齐。乃近来直班各员每多疏误。甚至例应侍班人员。亦复任意不到。并时有无故请假情事。实属不成事体。除毓橚等已有旨惩处外。嗣后御前乾清门侍＜目辟＞行＜匧心＞口＜韦未＞＜夗贝＞等、散秩大臣大门侍＜目辟＞行＜匧心＞口＜韦未＞＜夗贝＞等、如再有懒惰偷安旷误职守者。著御前大臣随时查明。不准瞻徇情面。据实严倢■＜曰融＞■＜石木＞。现月　　

○命西安将军长春开缺来京当差。现月　　

○以捕务废弛。革广东临高县知县杨自明职。摺包　　

○壬辰。谕内阁、三载考绩。为国家激扬大典。中外满汉诸臣。有能共济时艰。劳勚最著者。允宜特加甄叙。其平庸衰病者。亦难曲予优容。兹当京察届期。吏部开单奏请。朕详加披阅。军机大臣总理外务部事务庆亲王奕劻、谨慎忠纯。力持大体。竭诚筹画。悉协机宜。著交宗人人从优议叙。吏部尚书庆传霖、外务部尚书瞿鸿禨、协办大学士学部尚书荣庆、巡警部尚书徐世昌、户部尚书铁良、同心襄赞。共矢慎勤。均著交部议叙。大学士王文韶、阳滟＜扌戋＞历中外。凤著勤劳。大学士孙家鼐、老成厚重。血■乣望交孚。直隶总督袁世凯、经画恢闳。勋劳懋著。署两江总督周馥、办事实心。不惮劳瘁。湖广总督张之洞、谋虑精详。力任艰钜。署两广总督岑春火滟宣、任事勇往。劳怨不辞。均著交部议叙。协办大学士礼部尚书徐郙、精力就衰。工部右侍郎李昭炜、内阁学士兼礼部侍郎衔贵昌、印启、都察院左副都御史奕杕。才具平庸。均著原品休致。仓场侍郎刘恩溥、江苏巡抚陆元鼎、均著开缺另候肬■闲用。余著照旧供职。现月　　

○河南巡抚陈夔龙奏、河南陆军续练马石滟驳队各一营成军。下练兵处知之。摺包　　

○又奏、查明已故河南陈州府知府刘拱宸。实系功德在民。请入祀名宦祠。下礼部议。摺包　　

○以前库伦办事大臣德麟为镶黄旗汉军副都统。前归化城副都统朴寿为正白旗汉军副都统。工部尚书松溎为西安将军。明发　　

○癸巳。谕内阁、张之洞奏、特倢■＜曰融＞■＜石木＞不职各员一摺。湖北试用知府杨汝康、性情狂妄。抽捐不实。通城县知县汪邦柱、糊涂卑陋。纵丁病民。大挑知县刘汉云、承办赈务。帐目不清。均著即行革职。汉阳府通判宋鼎勋、猥鄙见小。不称府佐。著以县丞降补。截取知县吴星映、专任私人。难膺民社。惟文理尚优。著以教职归部铨选。襄阳县知县李祖荫、规避出洋。要求要差。兴山县知县楼汝济、不谙吏治。尚须学习。均著开缺另补。另片奏倢■＜曰融＞■＜石木＞武营劣员等语。湖南署永顺协副将提标右营游击李占鳌、嗜好甚重。兵缺徇私。署镇溪营游击补用游击苏文扬、癃老废弛。形同木偶。永顺协中军都司刘耀宗、衰老昏瞆。不顾职守。均著即行革职。提标中军参将傅懋凯、袒兵生事。人地未宜。著开缺留省另补。湖北德安营中军守备张殿扬、冒饷剥兵。欺骗孤寡。著革职。提省审讯。按律惩办。现月　　

○都察院奏、得道缺多事肬■闲。请设法疏通。并赏给津贴银两。下政务处会同吏部户部议奏。现月　　

