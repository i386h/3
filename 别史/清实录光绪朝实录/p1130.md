<!-- { "loadSidebar": true } -->
○又奏、近来轮船进口。洋医验疫。过于苛虐。无不痛恨于前上海道蔡钧首创此举。授人以柄。请咨商各国领事变通办理。归华医自验。否则华洋分别。男女会验。下外务部知之。　　

○陕甘总督崧蕃奏、铁布番匪四出抢掠恃险抗拒请甘川会剿。下部知之。　　

○以品学兼优。予直隶阜城县教谕署满城县教谕赵宗抃等六员奖叙。　　

○辛酉。文宗显皇帝诞辰。上诣奉先殿。寿皇殿。行礼。　　

○以品学端粹。赏山东在任候选教谕兰山县训导郭学濂等三员、国子监学正衔。予宿学耆年之候选教谕尹彭寿、归部即选。廪生张金瀛等二名、以教职候选。其不职之青州府训导举赓等二员、勒休。　　

○壬戌。引见考取经济特科人员。得旨、翰林院庶吉士袁嘉谷、著授职编修。免其散馆。举人张一鹿■各、著发往直隶。以知县补用。翰林院庶吉士方履中、著授职编修。免其散馆。河南试用知县陶炯照、著以知县仍留原省即补。举人徐沅、著发往直隶。以知县补用。江苏兴化县教谕胡玉缙、著发往湖北。以知县补用。内阁中书秦锡镇、著发往江苏以同知补用。翰林院编修俞陛云、袁励准、均著记名遇缺题奏。选举优生冯善徵、举人拣选知县罗良鉴、均著以知县分省补用。工部郎中秦树声、著作为俸满截取。翰林院编修魏家骅、著准其保送知府。副贡生吴钟善、著以州判分省试用。直隶试用道钱鑅、著以道员仍留原省补用。分发试用道萧应椿、著以道员发往山东试用。举人梁焕奎、蔡宝善、均著以知县分省试用。直隶补用道张孝谦、著以道员仍留原省即补。礼部额外郎中端绪、著俟留部后以郎中即补。内阁中书麦鸿钧、著作为历俸期满。湖南攸县教谕许岳钟、举人张通谟、均著以知县分省试用。候选郎中户部候补主事杨道霖、著仍以主事即补。举人张祖廉、候选直隶州州判吴烈、均著以知县分省试用。刑部学习主事陈曾寿、著作为学习期满。现月　　

○署两广总督岑春火滟宣等奏、两粤赈捐收数无几。请援照山东工赈案。加收七项推广捐输以济要需下部知之。摺包　　

○吉林将军长顺等奏。哈尔滨铁路公司划还地基及铁路占用界外地段。请概归交涉局勘放以裕饷源。从之。摺包　　

○又奏、吉林全省教案赔款先后议结。约费银二十五六万两。下部知之。摺包　　

○因使德和国大臣荫昌奏、请旨申明宝星定式。饬令各省画一制造以昭慎重。允之。摺包　　

○调江西布政使杨士骧为直隶布政使。直隶布政使周浩为江西布政使。现月　　

○调江苏淮扬镇总兵徐邦杰为直隶正定镇总兵官。直隶正定镇总兵黄履高为江苏淮扬镇总兵官。现月　　

○癸亥。谕军机大臣等。侍讲学士周克宽奏。思患豫防一摺。据称粤匪外窜。湖南靖州一带戒严。请饬严防等语。著赵尔巽迅派得力将弁。择要驻扎。严防窜扰。并请查保甲以靖内奸。原摺著钞给阅看。将此谕令知之。现月　　

○以谕、电寄春满。电悉。前已谕令将该哈血■乣人随地归。著春满、瑞洵、仍遵前旨办理。电寄　　

○刑部奏、已革提督苏元春、拏解到部。是否派员会审。得旨、著该部按例治罪。　　

○甲子。谕军机大臣等、有人奏、江苏松江府南汇县一带枭匪扰民请饬查办一摺。枭匪出没。暋不畏法。不亟剿除。大为民害。著魏光焘、恩寿、遴派干练之员。前往密查。严捕首要。务获惩治。武弁刘一泉、杨凤标、受贿袒庇。亟应查明严办。以靖闾阎。原摺著钞给阅看。将此各谕令知之。现月　　

○又谕、有人奏、奉天锦县绅士齐鸿声、结交知县门丁。句通匪类。晶■宜酿重案。该县知县何厚琦、庸懦糊涂。受其挟制等语。著增祺、玉恒、确切查明。据实奏倢■＜曰融＞■＜石木＞。毋稍徇隐。原片著钞给阅看。将此谕令知之。寻署盛京将军廷杰等奏、绅士齐鸿声。并无结匪敛钱情事。惟与县署门丁往来。不知远嫌。知县何厚琦、于门丁交结绅士。失于防闲。均属不合。请一并交部议处。门丁罗岐山、蒙捐监生。营勇计福书、误伤人命。均请归案讯办。依议行。　　

○以署兵部右侍郎都察院左副都御史张仁黼为江西乡试正考官。翰林院编修李家驹为副考官。署工部左侍郎唐景崇为浙江乡试正考官。乡修齐忠甲为副考官。编修李翰芬为湖北乡试正考官。饶芝祥为副考官。现月　　

○以贼匪入城疏于防范。奉天伯都讷副都统讷荫下部议处。　　

○乙丑。上奉慈禧端佑康颐昭豫庄诚寿恭钦献崇熙皇太后御仁寿殿。义国使臣嘎厘纳暨水师提督弥勒贝六等、觐见。记注　　

○派内务府估修大高殿黄亭工程。　　

○以勋劳卓著。遗爱在民。予故大学士李鸿章、福建布政使潘骏文、济南专祠列入祀典。从山东巡抚周馥请也。摺包　　

○丙寅。以甘霖渥沛。上诣大高殿报谢。行礼。　　

○遣贝子衔镇国将军载振诣觉生寺、贝勒载瀛诣时应宫、贝勒载涛诣昭显庙、贝勒载洵诣宣仁庙、镇国将军溥侗诣凝和庙、顺承郡王讷勒赫诣黑龙潭、恭亲王溥伟诣白龙潭、拈香。现月　　

○谕内阁、御前乾清门侍＜目辟＞行＜匧心＞口＜韦未＞＜夗贝＞各员。入则侍班。出则警跸。应如何严肃整齐。岂容任意玩误。嗣后当差各员。著御前大臣认真整饬。务当遵照定制。一律严整。如有怠惰情事。该大臣即行据实倢■＜曰融＞■＜石木＞奏。毋稍瞻徇。现月　　

○谕军机大臣等、候选道庆宽著仍以道员即选。已革翰林院检讨吴式钊、著以六部主事用。同知衔邵夔、著以同知分省补用。把总倪世仪、著赏给千总。现月　　

○又谕、御史瑞琛奏东陵各项人等应食粟米。请照旧章办理各摺片。著户部仍于山东漕粮项下。兑给本色。现月　　

○又谕、本曰给事中艾庆澜等奏、山东屯＜目辟＞行＜匧心＞口＜韦未＞＜夗贝＞田亩追价扰民恳恩免缴一摺。著户部核议具奏。现月　　

○荆州将军绰哈布等奏、筹办荆州驻防中小蒙养各学堂。并拟定常年经费。得旨、著即督饬认真办理。务收实效。摺包　　

○命科尔沁辅国公博迪苏、贝子衔镇国将军载振、在御前大臣上学习行走。现月　　

○以内阁学士杨佩璋暂署兵部右侍郎。礼部左侍郎李绂藻、兼署工部左侍郎。现月　　

○以前陕西延绥镇总兵蒋云龙为浙江处州镇总兵官。现月　　

○以捐助万金兴学。予湖北江夏县同知职衔高文滨之子监生廷杰、以知县即选。摺包　　

○予在防身故。浙江处州镇总兵班广盛、照军营立功后积劳病故例优恤。摺包　　

○丁卯。谕内阁、本日据礼亲王铎等奏、请加上慈禧端佑康颐昭豫庄诚寿恭钦献崇熙皇太后徽号一摺。朕钦奉懿旨。自来每逢庆典。虽有加上徽号之文。惟现在时事艰难。疆圉未尽绥谧。广西尚在用兵。各省筹款方殷。民生困苦。深宫宵旰忧勤。从无暇逸。惓怀民瘼。时切疚心。岂宜更进徽称。乖予夙志。皇帝以恪遵成宪。再三跪请。亦难俯从。但愿君臣一德。同懔克艰之义。实心实政。使治理蒸蒸。黎民乂安。即所以尽皇帝之孝。所有加上徽号典礼。著毋庸议。钦此。朕竭诚跪恳。未蒙慈允。垂训周详。益徵圣德。朕亦不敢有违。用特宣示天下臣民。当无不同声钦感也。现月　　

○谕军机大臣等、电寄增祺等。电悉。乌尔棍布、王良＜圭黾＞滟中、均著照所请暂行革职。电寄　　

○又谕、电寄岑春火滟宣、电悉。即著丁振铎、林绍年、速派白金柱、龙济光、各率所部两营。迅出广南进向西林百色南甯。节节埽荡。与黔桂诸军会合。以厚兵力。该营饷需。即由粤筹发。电寄　　

○热河都统松寿奏、援剿彰武贼匪。首要就擒。出力人员请奖。得旨、准其择尤酌保。毋许冒滥。　　

○以收复云南临安府城。歼除首要周云祥等出力。予同知直隶州王正雅、以知府用。加盐运使衔。与总兵刘树元等四员、并赏勇号。知府王赓虞、以道员遇缺题奏。与州判施文熙等二员并赏花翎。余升叙加衔有差。其甘心从逆之署临元镇中营游击陆鸣皋、就地正法。守御不力之中营守备赵永清、暨失守城池之署临安府知府邱淮、建水县知县吴朝昌、石屏州知州方绍濂等一并革职。予死事惨烈之东川营守备马子贤、于云南省城建祠。战迹宣付史馆立传。从署云贵总督丁振铎请也。摺包　　

○戊辰。考试各省优生于保和殿。　　

○以交涉和平。赏驻黑龙江俄员博果牙楞等十一员宝星。摺

包

　　

○己巳。云南巡抚林绍年奏、滇省绅民。按盐随粮。年捐钜款。请援照四川成案。加广云南乡试中额。以广登进。下部议。

摺包

　　

○庚午。谕军机大臣等、有人奏、广西赌饷。贻害地方。请饬速行停止。并严禁番摊花会等语。著岑春火滟宣、丁体常查明情形。即行禁革。以全政体而清盗源。原片著钞给阅看。将此谕令岑春火滟宣。并传谕丁体常知之。现月　　

○礼部奏、换铸浙江嵊县印。中行改用本年年月。报闻。　　

○抚恤朝鲜国遭风难民如例。　　

○辛未。盛京将军增祺等奏。知府阮毓昌。承办奉天通怀等处矿务。现添招华英各股。设立全利公司。改为华洋合办。请饬立案。下部议。摺包　　

○以和国使臣欧登科克敦睦谊。德国轮船管驾官君■羊伯乐等三员拯救华民。并赏宝星。摺包　　

○壬申。谕军机大臣等、御史攀桂奏、民人常辉、豪霸抗债。请饬拏办等语。著五城御史严拏究办。现月　　

○吏部尚书张百熙等奏、请领恩赏医局银两。奉慈禧端佑康颐昭豫庄诚寿恭钦献崇熙皇太后懿旨。每届万寿庆期。户部例进银一万两。著即将此项银两。移赏医局。以作经费。毋庸由内务府给发。现月　　

○又奏、劝捐医局经费。及输捐人员。请分别奖励。局员二年期满。并请酌保。依议行。　　

○直隶总督袁世凯奏、长芦直豫两岸商人。通力合作。每年包缴盐斤加价银两七十万。此时商情艰窘。难再增加。下部知之。摺包　　

○护理浙江巡抚翁曾桂奏、浙江省城开办警察。俟有成效。逐渐推广下部知之。摺包　　

○以裁缺通政使司副使裕庚为太仆寺卿。现月　　

○癸酉。奉甯镇总兵庆福奏、铁路占用所管营内教场行宫官地。拨给价银分别办理。报闻。　　

○抚恤朝鲜国遭风难民如例。　　

○甲戌。谕军机大臣等、甘肃提督姜桂题、所统留京毅军。著加恩每年由户部拨给银一万五千两以备军衣犒赏之需。现月　　

