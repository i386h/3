<!-- { "loadSidebar": true } -->
○戊子。谕内阁、现在各部院衙门当差人员。纷纷告假。殊属不成事体。著各该堂官查明。如未经告假。私行出京人员。著即行革职。其已经递呈告假者。将来到署销假。著将各该员前资注销。以示惩儆。现月　　

○谕军机大臣等、枪石滟驳为行军利器。国家旧制。本有各种枪石滟驳。以及暒滟台枪蝱滟戋枪背枪。并各种子药。足御外侮。近年军火多购自外洋。制造土法。几致废弛。现在中外交战。外洋军火。既不能购。亟应用旧法自造。取之不尽。用之不竭。著各该督抚迅即设局。招来匠艺。广为制造。以备军储。切勿迟延。是为至要。将此由六百里加紧各谕令知之。

摺包

　　

○又谕、载勋等奏、拏获演习邪教匪犯八十余名。请旨办理一摺。所有为首之张廷锡一名。著即淩迟处死。其余年已及岁之男女各犯。均著即行正法。其年未及岁之幼童幼女各犯。著内务府、刑部、分别按律惩办。现月　　

○又谕、所有翰詹科道各衙门。著自明日为始。毋庸呈递膳牌。豫备召见。　　

○热河副总管恒启奏。朝阳、滦平、教匪窜扰。请增园庭驻防官兵。得旨、著色楞额加拨官兵。妥为防守。摺包　　

○江西巡抚松寿奏、派队入＜目辟＞行＜匧心＞口＜韦未＞＜夗贝＞。得旨、即著饬令王德槐带队兼程北上。毋稍刻延。摺包　　

○命贵州提督梅东益开缺。以四川松潘镇总兵夏毓秀为贵州提督。记名提督程允和为四川松潘镇总兵官。现月　　

○以四川重庆镇总兵吕本元为直隶提督。前云南临元镇总兵姜桂题为四川重庆镇总兵官。现月　　

○予天津老龙头阵亡殉难总兵李大川、守备孙祥云、游击苏豁然、议恤。摺包　　

○己丑。山东巡抚袁世凯奏、疏浚运河情形。得旨、即著严饬派出各员。赶紧如法挑穵。毋稍延误。　　

○又奏、饬曹州镇总兵龙殿扬、另募精军入＜目辟＞行＜匧心＞口＜韦未＞＜夗贝＞。得旨、著即饬令克日挑选成军。星驰北上。摺包　　

○湖南巡抚俞廉三奏、麻阳县开采铅沙。奸民句结。毁工拒捕情形。得旨、即著督饬该镇道等、实力防捕。务期悉数歼除。毋任漏网。摺包　　

○庚寅。谕军机大臣等、御史刘家模奏、请劝捐助饷一摺。现在军务紧急。需饷孔殷。各省绅商食毛践土。当能激发天良。毁家纾难。著各督抚遴选公正绅耆。设法劝办。有能创捐钜资者。奏请破格优奖。其余按照海防捐例。分别奖叙。并须妥定章程。严防弊窦。于裕饷之中。仍寓恤民之意。是为至要。将此各谕令知之。现月　　

○又谕、御史刘家模奏、办理河南团防等语。河南为京畿屏障。中原绾毂。自应举办乡团。以资控制。著裕长转饬在籍绅士顾璜、张仁黼等。会同地方官。联络绅民。设法办理。原片著钞给阅看。将此由六百里谕令知之。现月　　

○以前吏部尚书崇绮为户部尚书。现月　　

○以前马兰镇总兵奎顺为镶白旗汉军副都统。译汉　　

○以太常寺卿特图慎为内阁学士。兼礼部侍郎衔。　　

○辛卯。谕内阁、此次中外开衅。起于民教之相鬨。嗣因大沽石滟驳台被占。以致激成兵端。朝廷谊重邦交。仍不肯轻于决绝。晶■宜经明降谕旨。保护使馆。并谕各直省保护教士。现在兵事未弭。各国商民在中国者甚多。均应一律保护。各将军督抚。查明各国洋商教士。在通商各埠。及各府州县者。按照条约。均一律认真保护。不得稍有疏虞。上月日本书记杉山彬被戕。正深骇异。乃未几复有德国公使被害之事。该公使驻京办理交涉。遽遭伤害。惋惜尤深。应仍严饬勒拏凶手。务获究办。所有此次天津开战后。除战毙不论外。其因乱无故被害之洋人教士等、及损失物产。著顺天府、直隶总督饬属分别查明。听候核办。至近日各处土匪乱民。焚杀劫掠。扰害良民。尤属不成事体。著该督抚及各路统兵大臣。查明实在情形。相机剿办。以靖乱源。将此通谕知之。东华录　　

○又谕。裕禄奏。津郡失陷。请治罪。各摺片。裕禄著革职留任。宋庆著交部议处。　　

○谕军机大臣等。御史阎锡龄奏。当铺停止质当。有妨贫民等语。著步军统领衙门、顺天府、五城、出示晓谕各当商。一律照常收当。以便穷民。现月　　

○派贝勒载滢带领侍＜目辟＞行＜匧心＞口＜韦未＞＜夗贝＞十员往奠故致仕大学士额勒和布茶酒赏陀罗经被。照大学士例赐血滟历入祀贤良祠。子理藩院郎中伯麒服阕以四品京堂候补寻予谥文恭。现月　　

○准三品卿衔前任翰林院侍读学士孙锵鸣重与恩荣筵燕赏侍郎衔。　　

○壬辰。谕军机大臣等、袁世凯代奏、善联、许应骙、请保＜目辟＞行＜匧心＞口＜韦未＞＜夗贝＞使臣各摺片。春秋之义。不戮行人。朝廷办法。亦岂有纵令兵民。迁怒公使之理。一月以来。除德使被乱民戕害。现在严行查办外。其余各国使臣。朝廷苦心保护。幸各无恙。惟保护使臣。是朝廷之大体。设敌兵来犯。当同心御侮。以保疆土。前经降旨。和之一字。万不可存于胸中。该将军等、务当懔遵前旨。不可稍涉松劲。致误战守机宜。傥若误会朝旨。海疆万一有失。定惟各该将军等是问。将此由六百里加紧各谕令知之。东华录　　

○又谕、电寄李鸿章。据奏、吁恳救护各国使臣摺已悉。现在各国使臣。均平安无恙。著李鸿章电知杨儒等、转告各国外部勿念。该督即迅速兼程北上。勿再刻延。仍将启程日期电闻。电寄　　

○浙江巡抚刘树堂奏、派定海镇总兵余朝贵等、带队入＜目辟＞行＜匧心＞口＜韦未＞＜夗贝＞。得旨、即著饬令该总兵等、兼程北上。毋稍刻延。摺包　　

○以教士有方。予浙江西安县学教谕周光煦、桐庐县学训导言宝书等升叙。摺包　　

○癸巳。谕军机大臣等、前据袁世凯奏、派夏辛酉带队赴津。当经允准。日来未据奏报。究系行抵何处。著袁世凯迅即严饬夏辛酉、带队兼程赴津。一面将该军行抵处所。先行奏明。一面严饬该总兵。不得以天津失陷。意存观望。逗遛不进。致误戎机。并著该抚饬令该军。一抵津境。立即会同马玉昆等军。合力攻剿。规复郡城。毋稍延误。将此由六百里加紧谕令知之。摺包　　

○又谕、李鸿章等奏、遵议暂行停还洋款。据实核计。请旨遵行一摺。据称洋款若停。牵动内地厘金。亦碍小民生计。转于饷需有害。京饷及北上诸军。饷项无从接济等语。初议停还洋款。原因凑济军需起见。傥各海关如常抽税。内地厘金。亦不短绌。即著照所议。查照成案。按期解还归款。用昭大信。将此谕知户部。并由六百里谕令袁世凯转电李鸿章、刘坤一等、知之。东华录　　

○又谕、总兵余虎恩、著准其再募四五营。所需饷项。著户部筹拨的款。摺包　　

○以甘心从逆。革山西守备李富华职。置诸法。摺包　　

○甲午。谕军机大臣等、现在中外构衅。海运不通。军械粮饷。专恃水陆运道。东西两道。延袤甚广。深恐外人句通奸匪。从中梗阻。著裕禄、刘坤一、张之洞、松椿、裕长、袁世凯、于荫霖、聂缉规、各就该省分拨练军。沿扎各处。联络保护。毋稍疏虞。是为至要。将此由六百里加紧各谕令知之。摺

包

　　

○又谕、载勋等奏、续获演习邪教案内匪犯。请旨办理一摺。所有拏获之刘福顺等、男妇老幼共三十四名口。其年已及岁之男女各犯。著即行正法。其年未及岁之幼男幼女各犯。著内务府分别按律惩办。摺包　　

○兼署云贵总督云南巡抚丁振铎奏、绥远厅属界务。英谋改蝱滟戋内侵。现饬停勘。由两国政府核办。下所司知之。　　

○又奏、英兵阑入腾越。焚烧茨竹派赖各寨。请饬总理衙门严诘。并请恤阵亡土弁左孝臣、以安边氓。下所司知之。摺

包

　　

○广西巡抚黄槐森等奏、地邻英法。通筹防务情形。得旨、著即互相策励。共保疆土。毋得空言塞责。摺包　　

○绥远城将军永德等奏、归绥新练游击之师。饷械不敷。请饬由山西拨款协济。得旨、著咨明山西巡抚迅速筹拨。摺包　　

○丙申。万寿节前期。上诣宁寿宫慈禧端佑康颐昭豫庄诚寿恭钦献崇熙皇太后前行礼。　　

○御乾清宫受贺。记注　　

○两江总督刘坤一奏、东南转运。缓不济急。请先期开放俸饷。得旨、已提前开放矣。著即由各省源源筹济。以实仓储。摺包　　

○山东巡抚袁世凯奏、抽调河防营勇千人。驻守武定府属埕子口各处。得旨、即著督饬认真操练。以资防御。　　

○又奏、济甯为南北通衢。设局转输。以利运道。得旨、即著督饬局员。妥速转运。以资接济。摺包　　

○以前广东高州镇总兵余虎恩为甘肃新疆喀什噶尔提督。

现月

　　

○豁免甘肃新疆疏附、拜城、两县上年被灾地方应徵钱粮。摺包　　

○丁酉。谕军机大臣等、电寄李鸿章、现在事机日紧。各国使臣。亦尚在京。晶■宜次电谕李鸿章兼程来京。迄今并无启程确期电奏。该督受恩深重。尤非诸大臣可比。岂能坐视大局艰危于不顾耶。著接奉此旨后。无论水陆。即刻启程。并将启程日期。速行电奏。电寄　　

○闽浙总督许应骙奏、闽省水灾。并赈抚情形。得旨、览奏实深悯恻。著即督同司道。将赈抚事宜。妥筹办理。毋任失所。　　

○又奏、援照皖省成案。请准办赈捐一年。允之。摺包　　

○安徽巡抚王之春奏、严备江防。并与英立约情形。得旨、著即次第认真办理。毋稍迟误。摺包　　

○上以孟秋享太庙。自是日始。斋戒三日。　　

○戊戌。万寿节遣官祭太庙后殿奉先殿。　　

○谕内阁、本年朕三旬庆辰。业经覃敷闿泽。并加恩内外臣工。因念大员老亲。有年逾八十者。承恩禄养。爱日舒长。洵属熙朝人瑞。允宜特霈恩施。礼部尚书启秀之母杨佳氏。刑部左侍郎徐承煜之父徐桐。总管内务府大臣继禄之母王尹氏。山西巡抚毓贤之母方氏。前安徽巡抚福润之母乌苏氏。热河都统色楞额之生母赵氏。均著赏给御书扁额一面。福寿字各一方。紫檀三镶如意一柄。大卷江袍褂料二疋。大卷八丝缎袍褂料二疋。山海关副都统富顺之母依尔根觉罗氏。珲春副都统英联之母觉罗氏。成都副都统恩承之祖母郭氏。江苏福山镇总兵杨金龙之生母谢氏。江苏淮扬镇总兵潘万才之母王氏。均著赏给福寿字各一方。小卷江袍褂料二件。用示朕锡类推恩至意。现月　　

