<!-- { "loadSidebar": true } -->
○丙午。谕军机大臣等、电寄奕劻等、李兴锐电奏、南昌县属荏港地方。天主耶稣两教民因细故起衅斗＜虘阝＞斲殴。致毙福音堂耶稣教民多名。现在办理情形。并新淦县地方亦有两教斗＜虘阝＞斲案。尚无伤毙人命等语。此案乃两教互斗＜虘阝＞斲。并非民教相仇。业经该抚饬拏凶犯究办。著奕劻、李鸿章将实在情形。告知法美两国公使。持平办理。现在各处从教之人日多。该教民又各分门户。寻仇启衅动滋事端。甚至不服地方官弹压。不可不妥筹良法。以杜后患。并著该王大臣照会各公使。饬令该教士等、嗣后务须慎选良善教民。方可传教。万勿贪多广纳。纵容匪类。自坏教规。其未设教堂处。尤不可率派华人转相传教。有败教士声名。所有入教华民。并应随时开单知照地方官。以备稽核。遇事由官审理。该教士不得率行干预。任情袒庇。庶可免临时投教滋事诸弊。原电著钞给阅看。将此谕令知之。电寄　　

○河南巡抚松寿奏、和议已成。请裁撤豫省团练局。责成各州县专办保甲。允之。摺包　　

○以枢臣在籍、保＜目辟＞行＜匧心＞口＜韦未＞＜夗贝＞有功。予故礼部尚书李棠阶于河南温县建立专祠。从河南巡抚松寿请也。摺包　　

○丁未。遣官致祭跸路所经名山大川。　　

○谕军机大臣等、电寄奕劻等、蒸电览悉。殊堪诧异。据称京使馆留兵二千。核与该王大臣前奏使馆留兵共计仅数百名之语。大相悬殊。即天津及沿途留兵之数。亦多至万人。回銮所以慎重者。正因公约未画。洋兵未撤之故。乃该王大臣于画约迟早。全未奏及。昨经电询。始云不再画约。前据称撤兵日期。有六月内全撤之语。今又云由河南回銮。始行全撤。亦属前后两歧。宵旰忧劳。无一日不系念于此。该王大臣此奏。独不为朝廷设想。于心安乎。电寄　　

○总管内务府大臣世续奏、内务府乐部和声署及蒙古音律处被洋兵占踞。现经退出。查看文卷册档。均行遗失。房闲毁拆无存。拟分别择要修葺。报闻。摺包　　

○署镶蓝旗汉军都统贵恒等奏、旗署房闲被焚。军械散失情形。报闻。摺包　　

○候补侍郎胡燏棻奏、奉派办理京畿地方善后营务事宜、布置情形。得旨、仍著禀承全权大臣妥筹布置。随时具奏。摺

包

　　

○戊申。谕内阁、岑春火滟宣奏、分别举劾属员一摺。闻喜县知县高淩霄、灵邱县知县陆叙钊、候补知县金还、均著俟经手事竣。给咨送部引见。曲沃县知县儒芳、调补徐沟县知县李光斗、广灵县知县丁惟晋、崞县知县王为干、请补万泉县知县姚楷、代理天镇县知县试用府经历王中秀、均著传旨嘉奖。请补代州直隶州知州张喜田、声名平常。嗜好甚深。著勒令休致。萨拉齐厅同知徐兆沣、纵容家丁。被控有案。开缺夏县知县盛沅、放利而行。罔恤民艰。均著即行革职。前署太谷县试用知县徐永辅、遇事欺蒙。工于谋利。著革职永不叙用。赵城县知县吴锡田、轻释要犯。著以从九品未入流降补。现月　　

○谕军机大臣等、电寄奕劻等、岑春火滟宣奏、特倢■＜曰融＞■＜石木＞保教不力各员。请旨惩处一摺。已著照所请矣。上年晋省教案。经各使所指各员。其情罪相符者。业经降旨惩办。尚有未经查确、及各省查明商请改轻者。未据议覆。兹据该抚续查奏倢■＜曰融＞■＜石木＞十三员。系在各使指办之外。可见朝廷办理教案。一秉大公。其未指者尚认真查办。不稍回护。其被指而实系冤抑、或情节较轻者。自不能不核实商减。以期持平。著奕劻、李鸿章即将此意切告各公使。早定商减各员之案为要。原摺并钞给阅看。将此谕令知之。电寄　　

○又谕、电寄奕劻等、岑春火滟宣奏、查明教案各员。请分别轻重办理一摺。据称山西教案已经降旨各员。尚有情节甚轻、拟请核减者。如陶家驺等七员。其待商尚未降旨者。如杨鸿礼等六员。内照办者一员。分别轻重者五员。除胡德脩已据来电宽免。应即扣除外。著奕劻、李鸿章按照查明实在情节。向各使再行详商核办。以昭公允。原摺单著钞给阅看。将此谕令知之。电寄　　

○又谕、电寄奕劻等、刘坤一、张之洞等前后论俄事各电。均览悉。二月初闲。中外诸臣佥言俄约一成。即启瓜分之祸。朝廷熟思利害。不得不为停画。此事势之当然。本无所容其成见。乃自是之后。李鸿章误以画约为刘坤一、张之洞、所阻。至有江鄂为日人所愚之言。刘坤一、张之洞又以李鸿章为偏执己见。亦有全权为俄人所愚之言。彼此积疑。负气争论。究于国事何补。该大臣等受恩深重。上年共扶危局。各著勤劳。方深倚赖。国步至此。同心戮力。犹惧不济。何忍自相水火。贻忧君父。见笑外人。平心而论。李鸿章身处其难。原多委曲。然时有不受商量之失。刘坤一、张之洞虑事固深。而发言太易。亦未免责人无已。要之俄约自难全废。终当设法改订。俄人交还东三省。若仍夺我兵权利权。名还而实不还。害岂可言。且各国起而效尤。则内地之祸。何堪设想。必须乘公约既成之际。向俄使商定前约。婉与磋磨。并即照会各国公使。请为公议。便可询问关东撤兵日期。以观动静。若能将东三省许各国通商。得互相牵制之益。庶几根本之地可保。全局亦安。应如何办理之处。著责成奕劻、李鸿章赶紧筹商。务臻妥善。速行具奏。刘坤一、张之洞、有会办之责。亦不准置身事外。特此开诚申谕。该大臣等同一竭忠谋国。务各捐除意见。和衷经画。挽回气数。共济艰难。实有厚望。尔功尔过。不能逃朝廷洞鉴也。电寄　　

○三品顶戴督办云南矿务唐炯奏、法员弥乐石来滇开厂。拟与矿务公司合办。行否请饬核议。下政务处速议。寻奏、应准如所请办理。惟以后续行勘办各矿。必须妥订合同。自宜先行查勘。确有矿苗处所。详载合同。不得任意开采。仍专立公司名目。以杜含混。并请饬下魏光焘、李经羲会同唐炯将合办章程。悉心妥议。从之。摺包　　

○以保教不力。革前署山西潞安府同知孚仁等十三员职。　　

○己酉。谕军机大臣等、本日太常寺奏、筹办修补各事宜一摺。摺封均未填写日期。实属疏忽。著传旨申饬。现月　　

○礼部尚书管理太常寺事务世续等奏、敬勘地坛朝日坛夕月坛各处陈设缺失情形。并筹办修补各事宜。得旨、著工部、内务府择要先行制补。以重祀典。摺包　　

○庚戌。谕军机大臣等、电寄奕劻等、御史许祐身奏、请整顿洋土药税厘一摺。据称各关徵收洋药税厘。尚不及值百抽二十之谱。拟请加徵一倍或四分之一。乘商约议改之时。妥筹办法。其土药税厘。亦请剔除漏私中饱。一律加徵各等语。是否可行。著奕劻、李鸿章督饬总税务司妥商核办。原摺著钞给阅看。将此谕令知之。电寄　　

○庆亲王奕劻等电奏、请再拨直隶赔款一百万两。得旨、交户部迅速筹拨。电寄　　

○巡视五城御史文瑮等奏、各国撤兵。收回地面。筹办善后情形。得旨。仍著将善后事宜。会商妥筹办理。　　

○山西巡抚岑春火滟宣奏、假满病仍未痊。吁请开缺。得旨、著再赏假一个月。毋庸开缺。该抚惟当力任其难。勿稍诿卸。摺包　　

○壬子。谕内阁、钦奉慈禧端佑康颐昭豫庄诚寿恭钦献崇熙皇太后懿旨、翰林院侍讲学士朱益藩等奏、沥陈江西水灾情形。请饬迅筹赈济一摺。据称江西赣州、吉安、抚州、饶州等府。自本年五月初闲。大雨旬余。江流暴涨。堤圩坍塌甚多。省河水长至二丈有余。义甯等州县城内水深丈余。庐舍人民禾稼牲畜。漂流不计其数。请饬迅速赈济等语。江西此次猝遭水患。民闲盖藏本少。早稻又未收获。悉被淹没。灾区较广。昨据李兴锐驰奏。率属捐廉赈恤。仍恐不能周溥。深宫轸念灾黎。殊深悯恻。著颁发内帑银五万两。交李兴锐核实散给。并著察看情形。多方筹赈。迅速接济。毋任一夫失所。现月　　

○谕军机大臣等、萨保奏、漠河观音山等处金厂。因乱歇闭。请饬派员筹款接办。又俄商屡请开采满洲金矿。恐其侵占漠河等厂。请饬商阻。以杜觊觎。并需款甚殷。俟绰哈布到任商办各等语。矿务一事。著北洋大臣李鸿章酌核办理。黑龙江经费。前已拨款三十万。并著饬催绰哈布迅速赴任。原摺片著钞给阅看。将此谕令知之。电寄　　

○又谕、电寄李兴锐、朱益藩等奏、江西灾重。商民贩运米粮。凡在境内。请饬全免厘金一年等语。著李兴锐即照所请办理。以广招来而济民食。电寄　　

○留京办事大臣大学士昆冈等奏、日本使臣照会。拟于雍和宫牌楼东南角建造万灵塔一座。以为设祭招魂之所。报闻。　　

○礼部尚书世续等奏、衙署被毁。请饬部拨款修葺。允之。摺包　　

○工部尚书张百熙等奏、承修京城跸路工程。除弊核实。大概办法。报闻。摺包　　

○又奏、坛庙及各门座。均有应行修葺情形。得旨、门座各工。著即择要修理。其坛庙工程。应再确切查勘。专案请旨。摺包　　

○署黑龙江将军萨保奏、江省外六城。均被俄人焚毁劫杀。筹办安抚情形。得旨、仍著妥为抚恤。毋任失所。摺包　　

○又奏、都鲁河金厂被劫。厂员无可赔还。恳恩免追。允之。摺包　　

○以严束兵丁。重惩扰累。赏驻黑龙江俄官聂格来索甫宝星。　　

○癸丑。谕内阁、李鸿章奏、知县殉节。恳恩优恤一摺。直隶灵寿县知县成肇鹿■各恪守官箴。夙怀忠愤。本年二月闲。见大局阽危。地方蹂躏。深维守土效忠之义。势处万难。誓以一死报国。洵属从容就义。大节懔然。深堪＜目辟＞衣檾矛＜夗贝＞尚。著照知府例从优赐恤。并加恩予谥。准于死事地方建立专祠。宣付国史馆立传。以彰忠节。寻予谥恭恪。现月　　

○谕军机大臣等、电寄奕劻等、据奏、会试难在京城举行等语。会试为抡才大典。各直省士子齐集应试。碍难易地举行。前据该王大臣与各使业经商允。自可仍践前言。著奕劻、李鸿章再与各使切实磋商。务期议明仍在京办理会试为要。将此谕令知之。电寄　　

○庆亲王奕劻等奏、商定各国使臣觐见礼节。设法磋磨。将其甚者酌议改易。以严天泽堂廉之辨。时历数月。始克就范。依议行。摺包　　

○护理山东巡抚布政使胡廷干奏、厘定东省地丁。剔除中饱。酌提赢余。岁可集款五十万两上下。如所请行。摺包　　

○以协领双福为布特哈副都统。现月　　

○以劝集川捐。予指分浙江补用道陈时济等奖叙。　　

○以捐助顺直赈需钜万。予候选道刘盛芸送部引见。　　

