<!-- { "loadSidebar": true } -->
○以保＜目辟＞行＜匧心＞口＜韦未＞＜夗贝＞江西。功绩昭著。予故两江总督曾国荃、刘坤一、在江西省城建立专祠。列入祀典。从江西巡抚瑞良请也。摺包　　

○豁除湖南新化县属被水冲毁田亩原额钱粮。摺包　　

○乙亥。谕军机大臣等、有人奏、房山县办理公债票。经手监生顾春和有侵吞情事。并请饬增定罪名等语。著袁世凯确切查明。据实具奏。原片著钞给阅看。寻奏、遵查该监生顾春和经手公债票款。任意侵吞。应提解来津。斥革追罚。并查明被吞各款。一律给还本息。以昭大信。前署房山县知县吴友贤。并不遵章罚办。昏瞆糊涂。应即革职。如所请行。现月　　

○御史俾寿奏、王公圈地。佃户承种既久。或转相退兑。或私相租卖。亟宜整顿。以维旗产而免影射。下部议。摺包　　

○云贵总督丁振铎奏、办赈出力各员。恳饬立案。事竣给奖。得旨、准其酌保数员。毋许冒滥。　　

○又奏、改团营为保＜目辟＞行＜匧心＞口＜韦未＞＜夗贝＞队。以备改编新军之用。并筹办警察情形。下部知之。摺包　　

○署察哈尔都统额勒浑奏、抽练巡防队。渐著成效。请续由精锐三营内挑选。练足全队。下部知之。摺包　　

○以候补四五品京堂陈宗妫为度支部左丞。郎中傅兰泰为右丞。现月　　

○赏署江苏提督使周树模二品衔。署奉天左参赞。以民政部左丞钱能训署右参赞。现月　　

○赏京畿道监察御史吴钫三品衔。署奉天提法使。以直隶候补道吴焘署吉林提法使。现月　　

○以贪鄙无耻。革江苏候补道龚盛际职。摺包　　

○以认办盐引。欺蒙取巧。革两淮候补同知毛华职。摺包　　

○豁免云南新兴、建记、二州县。上年旱灾地亩应徵银米。摺包　　

○丙子。谕军机大臣等、电寄松寿、电悉。据称接＜目辟＞＜訁冉＞米＜度攵＞＜夗贝＞督电、饶平县属之黄冈土匪。戕官闹事。又据诏安县报称黄冈三点会匪。合力虏抢。现已派营堵剿等语。著即严饬该军扼要堵截。赶紧会剿。迅即扑灭。毋任蔓延。土匪戕官重案。周馥何以尚未电奏。广东伏莽甚多。近日情形。颇有不靖。该督务当振制精神。认真整顿。毋稍贻误。电寄　　

○又谕、电寄周馥、电悉。著即切实开导。解散胁从。毋稍孟浪。仍将滋事首犯究办。以儆刁风。至办捐不善之员。亦著查明倢■＜曰融＞■＜石木＞处。电寄　　

○又谕、电寄程德全、电悉。该署抚毋庸来见。徐世昌等现已请训出京。所有应议事件。著即就近会商妥办。电寄　　

○礼部奏、工部应办陵寝事宜。划归本部办理。从之。早

事

　　

○学部奏、援案酌定官员养兼章程。并拟减成支给。从之。早事　　

○两江总督端方奏、江北灾重粮缺。接壤省分。米价同时腾踊。纷纷遏粜。拟派员采办黔米。以资接济。经过之处。恳免税厘。下部知之。摺包　　

○以直隶天津河闲道毛庆蕃为江苏提学使。现月　　

○以捐产兴学。数及钜万。予江苏山阳县二品封职丁赐第正一品封典。摺包　　

○丁丑。孝端文皇后忌辰。遣官祭昭陵。照录　　

○谕军机大臣等、电寄周馥、电悉。此等匪徒。聚血■乣戕官。日无法纪。亟应认真拏办。著即严饬李准迅速防剿。及早扑灭。并将被匪煽诱之人。妥筹解散。毋任滋蔓。所有各处村镇及教堂。著该地方文武加意保护。勿再疏虞。黄冈同知都司。仍著查明有无下落。并将现在匪势军情。随时电奏。电寄　　

○又谕、电寄袁世凯等、袁世张之洞电奏、请派梁敦彦会同筹议津镇铁路事宜等语。著照所请。外务部知道。电寄　　

○陆军部奏、围场裁撤驻防。请饬妥订章程。从之。早事　　

○新调四川总督裁缺盛京将军赵尔巽奏、练饷不敷。除动用税厘外。请由垦务清赋蒙荒三项地价内拨补。下部知之。摺包

　　

○两江总督端方奏、候选道曾铸等集股设立江西景德镇商办瓷业公司。用机器仿造外瓷。请予立案。下所司知之。摺包　　

○命两广总督周馥开缺另候肬■闲用。以邮传部尚书岑春火滟宣为两广总督。现月　　

○以外交军事实有阅历。予候补四品京堂郑孝胥仍交军机处存记。摺包　　

○戊寅。上奉慈禧端佑康颐昭豫庄诚寿恭钦献崇熙皇太后御仁寿殿。日本国使臣林权助、暨男爵后藤新平等觐见。记注　　

○谕内阁、岑春火滟宣奏、恳请收回成命。另肬■闲贤员一摺。岑春火滟宣病尚未痊。朝廷亦甚廑念。惟广东地方紧要。现在廉钦等处。均有土匪滋事。潮州府属之饶平县境。竟有聚血■乣戕官重案。周馥恐难胜任。非得威望素著。情形熟悉之人。不足以资镇慑。该督向来办事认真。不辞劳怨。前在该省筹防一切。深合机宜。是以特加肬■闲田■廾。务当迅速赴任。通筹布置。安良除暴。消患未萌。该督世受国恩。当此时事艰难。自应力图报称。勉副朝廷惓怀南服。绥靖岩疆之意。毋得再行固辞。广西系兼辖省分。著毋庸回避。所请赏假之处。并毋庸议。现月　　

○贵州巡抚庞鸿书奏、剿办都匀独山都江等属土匪。擒渠散胁。安抚地方情形。至匪徒阑入都江。登时击出。署上江协副将尹光祥、署都江通判李建章、应否免议。敬候恩施。得旨、仍著严饬随时防范。并将在逃要犯。缉获究惩。伊光祥、李建章、著从宽免议。摺包　　

○以度支部右侍郎陈璧为邮传部尚书。以军机大臣候补侍郎林绍年为度支部右侍郎。现月　　

○以浙江象山匪徒仇教。剿办出力。予候补都司谢得胜等二员奖叙。革畏葸延误。象山协中军都司周崇贵、捏禀无耻。象山县典史俞懋材职。摺包　　

○以转战数省。晶■宜著军功。追予故察哈尔副都统吉升阿等六员。照军营立功后积劳病故例优恤。摺包　　

○展缓吉林甯古塔三姓等属灾歉地亩。官庄旗丁民户应徵带徵。暨借支口粮谷石。摺包　　

○己卯。以京师雨泽稀少。上诣觉生寺祈祷行礼。　　

○遣醇亲王载沣诣大高殿恭代行礼。贝勒载洵诣时应宫。贝勒载涛诣昭显庙。贝子溥伦诣宣仁庙。镇国将军载＜目辟＞暒甫久＜夗贝＞诣凝和庙拈香。记注　　

○谕内阁、林绍年奏、请开去要差一摺。林绍年已补授度支部右侍郎。军机处事务繁重。不能兼理。著毋庸到任。度支部右侍郎仍著宝熙署理。所请开去要差之处。著毋庸议。现月　　

○农工商部奏、畿辅农田水利。请展限兴修。报闻。早事　　

○又奏、补缺章程。碍难按照吏部新章办理。从之。早事　　

○署吉林将军达桂等奏、新设哈尔滨关道杜学瀛试署期满。请予实授。得旨、已有旨令萨荫图调补矣。　　

○又奏、各属旗户第七次清核地亩。遵章七成核扣。共实有纳租地四万二千九十一晌有奇。照例升科。又奏、勘放郭尔罗斯公前旗余荒。以兴地利。并下部知之。摺包　　

○又奏、创设外国语学堂。以培译材。遵设陆军讲武学堂。测绘学堂。令军官研究兵学。下部知之。摺包　　

○浙江巡抚张曾阳滟＜扌戋＞奏、塘工丝捐奖限届满。请再展限一年以裕工用。下部议行。摺包　　

○命醇亲王载沣第二子名溥杰。　　

○以军政年分。违例告病。休致广州驻防满洲防御安澜。

摺包

　　

○以纵赌滋事。捏报兵变。革吉林云骑尉祥春、防御博尔忠阿职、并讯办。摺包　　

○以捐助平粜亏耗。予江苏宝山县郎中职衔朱诒烈建坊。

摺包

　　

○庚辰。谕军机大臣等、电寄周馥、电两件均悉。黄冈土匪。究竟逃往何处。匪首亦尚未获。著即严饬各军。赶紧侦探。跟踪拏捕。务令悉数殄除。至所称此匪多由闽省渔船载来等语。著会同松寿暂禁民船往来停泊。并随时稽查私运接济。毋稍疏虞。电寄　　

○衍圣公孔令贻奏、条陈学务。用备采择。一、重品行。一、尊师道。一、教习宜择老成。一、操衣宜示限制。下部知之。摺包　　

○陕甘总督升允奏、达赖喇嘛久驻思归。惟性情贪啬。难资镇摄。应否准令回藏。请旨遵行。得旨、达赖喇嘛著暂缓回藏。俟藏务大定。再候谕旨。　　

○又奏、降调延榆绥道严金清练兵出力。请予开复。得旨、所请著毋庸议。摺包　　

○安徽巡抚恩铭奏、霍山巡检。乾隆闲移驻距城三十五里之诸佛庵。请移回上土市原处。以资弹压。下部议。摺包　　

○科布多封办大臣锡恒奏、遵练马石滟驳各队。请由北洋拨发毛瑟马枪。以应急需。得旨、著袁世凯酌量拨给。摺包　　

○命补用道姚绍书等八员、暨翰林院编条夏启瑜、直隶副将田中玉、已革副将何元山、发往广东交两度总督岑春火滟宣差遣。何元山并销去不准投效军营字样。摺包　　

○以筹办中立防务出力。赏三姓副都统昆源头品顶戴。山西知府何宗逊以道员归候补玫前先补用。仍交军机处存记。摺

包

　　

○以历任交代无亏。予甘肃巴燕戎格通判张作霖等二员奖叙。摺包　　

○以窝匪分赃。革河南在籍副将胡连法职、并讯办。摺包　　

○以捐资兴学。予故安徽霍邱县监生周学道妻杨氏、绩溪县职员周汝坤、为其故祖父、甘肃甯夏府知府赵惟熙等、为其故父母、各建坊。摺包　　

○辛巳。谕军机大臣等、周爰诹奏、请禁米出口一摺。据称江北此次水灾。粮缺价贵。实由误弛米禁。堤防既撤。偷漏遂多等语。著度支部、江苏巡抚、严禁米粮出口。以重民食。所称修治水利。讲求种植各节。并著体察情形。妥筹办理。原摺著钞给阅看。现月　　

○翰林院侍读周爰诹奏、请宽录补考举贡。并将南北各省分场考试。下部议行。摺包　　

○御史徐定超奏、江皖待赈孔急。秋操一项。每年需款三百余万。可否饬缓一年。腾出经费。以恤饥民。下部知之。摺包

　　

○广州将军寿荫等奏、试办广州驻防工艺厂。以兴实业而资生计。得旨、著景沣等认真办理。摺包　　

○壬午。陆军部奏、筹办外籍退伍兵丁。拟暂照定章变通办理。从之。摺包　　

○新调四川总督裁缺盛京将军赵尔巽奏、敬勘陵寝禁山额设鹿角。援案兴修。下部知之。　　

○又奏、遴员请补府厅州县各缺。并变通成例请补佐杂各缺。得旨、著徐世昌酌核办理。寻奏、拟将应补员缺详加考验。再请实授。从之。摺包　　

○直隶总督袁世凯奏、遵旨酌由陆军二四两镇内。抽拨混成一协。驻东三省。饷项暂用原款。由直隶咨解。俟一年后。责成该省自行筹付。腾饷补练军队。允之。摺包　　

