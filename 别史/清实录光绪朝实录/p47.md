<!-- { "loadSidebar": true } -->
○谕军机大臣等。御史英震奏、呈递信函等件、请旨办理一摺。并田军机处。将英震所递前广西学政郭怀仁致该御史信一件。暨唐定奎营将卒等寄郭怀仁原信一件。内钞单一纸。呈览。据郭怀仁等原信。暨钞单内称。唐定奎有克扣勇丁月饷等事。是否属实。亟应认真查办。著沈葆桢按照所叙各节。严密访查。据实具奏。唐定奎前经沈葆桢奏留江苏统领防营。该督不得以保奏在前。稍形回护。其郭怀仁致该御史信函。内称知系实情此信。是否系郭怀仁所寄。并郭怀仁是否深知确实。著沈葆桢查明。一并奏闻。原信二件。钞单一件。均著钞给阅看。将此由五百里谕令知之。现月档纂修官顾瑗恭

纂　　

帮总纂官程棫林恭辑监修总裁世恭阅二签十月初八日正总裁那恭阅十月二十七日专司藳本陆恭覆阅辛亥十二月十六日

　　

徐恭阅三签十一月二十日　　

荣恭阅正月二十四日副总裁唐恭阅三月初六日　　

宗室寿恭阅一签四月二十六日　　

郭恭阅四签六月二十日　　

熙恭阅闰六月初九日　　

王恭阅七月初三日初校修改上卷贰拾伍签王谢家恭校宗室麒恭阅九月初六日覆校修改上卷柒签曾文玉详校蒙古总裁恩恭阅冬月二十七日



大清德宗同天崇运大中至正经文纬武仁孝睿智端俭宽勤景皇帝实录卷之二十六　　

光绪二年丙子二月。癸亥朔。上诣钟粹宫。问慈安端裕康庆皇太后安。长春宫。问慈禧端佑康颐皇太后安。至壬辰皆如之。　　

○甲子。遣官祭先医之神。　　

○谕内阁、瑞联奏酌保剿除围场窜匪出力员弁一摺。刑部员外郎高士龙等。均著照所请奖叙。　　

○赏热河道英谦按察使衔。承德府知府国钧。以道员在任候升。予记名副都统全亮优叙。从热河都统瑞联请也。随手　　

○乙丑。以雨泽稀少。上复诣大高殿祈祷行礼。　　

○遣贝勒载治诣时应宫。贝勒载澂诣昭显庙。镇国公奕谟诣宣仁庙。辅国公载濂诣凝和庙。礼亲王世铎诣觉生寺拈香。　　

○遣官祭文昌帝君庙。　　

○谕军机大臣等、朕未亲政以前。恭遇太庙时享。及祫祭大祀。均于致祭前一日。亲诣行礼。著自本年孟冬为始。下礼部。太常寺。知之。　　

○旌表两江第六十三案采访忠义潘箫韶等。从两江总督沈葆桢请也。　　

○上以祭社稷坛。自是日始。斋戒三日。　　

○丙寅。谕内阁、左宗棠奏遵保关陇肃清出力员弁。汇案开单请奖一摺。甘肃逆回倡乱。经左宗棠督师剿办。次第荡平。同治十二年秋闲。肃州克复以后。关内一律肃清。在事各员弁。或效力行闲。或防护运道。其办理善后事宜各员。亦均著有微劳。自应量予奖励。所有单开之总兵贺兴隆等。均著照所请奖叙。剿捕　　

○总理各国事务衙门奏德国使臣巴兰德。面称中国有一兽名四不象。为本国及各国所无。请给一对。送至本国等语。查四不象一物。为南苑中所有。隶奉宸苑管理。如蒙俞允。应知照奉宸苑办理。从之。摺包　　

○丁卯。祭先师孔子。遣大学士宝鋆行礼。　　

○谕内阁、前据左宗棠奏、请加甘肃永远中额十名。当经部议与新章不符。兹复据该督奏称。甘肃自军兴以来。各属士民捐输。核计银数至五千余万两之多。皆在同治十三年十一月以前。非在部议新章之后。请加甘肃文闱乡试永远中额十名等语。加恩著照所请。甘肃文闱乡试。加永远中额十名。即以光绪二年丙子正科为始。用示嘉惠士林至意。现月　　

○戊辰。祭大社。大稷。遣肃亲王隆勤恭代行礼　　

○谕军机大臣等、王文韶奏、楚军迎击黔匪获胜一摺黔粤边境。游匪滋扰。前据黎培敬等奏报情形。业经叠次谕令会商剿办。此次大股贼匪。窜至潘老地方。经王文韶派出之道员储裕立等军。截剿获胜。败贼仍由永从遁去。稍挫凶锋。现在该抚调派各军。扼扎楚省边界。黔军亦由永从进取溶洞等处。并函约粤军扼守四脚牛一带。即著王文韶黎培敬、严树森。督饬派出各军。合力兜剿。志埽逆氛。毋使蔓延为患。将此由四百里各谕令知之。现

月

　　

○又谕。贵州甫就肃清。地方民气未复。全在善后诸务。经理得宜。庶可抚辑残黎。消弭后患。该抚身任地方。责无旁贷。著即通盘筹画。实力整顿。各处善后应办事宜。务委妥员经理。仍随时严行访查。留防各营。亦应汰弱留强。申明纪律。其大小委员。及带兵将领。如有安于泄沓。习于营私。虚糜饷需。徒滋纷扰。即行更换。仍将该员严行惩办。总之冗员应汰即汰。冗营应裁即裁。勿避嫌疑。勿徇情面。务须破除积习。方可整饬地方。傥因文武员弁。扰累民闲。以致激成事端。必惟该抚是问。将此由四百里谕令知之。现月　　

○引见京察保送一等人员。得旨。此次京察一等圈出人员。著各该堂官再行出具切实考语。交吏部带领引见。圈出之满洲蒙古中书笔帖式等官。著归入理事同知通判内。遇有缺出。与旧记名人员。一体带领引见。汉军汉人。著交部以抚民同知通判等语。分别选用。起居注主事松涛。光禄寺署正觉罗承泽。侍卫处主事庆安。钦天监五官正约奎。夏官正杜春芳。大通桥监督吏部主事钰麟。中仓监督大理寺寺丞鲁方。顺天府治中萧履中。上谕处委署主事承霈。宗人府笔帖式宗室溥顾。翰林院待诏伊锦泰。通政司经历爱伸布。大理寺司务王儒楷。太常寺赞礼郎庆联、花沙布、伊仁布。国子监助教文郁、善庆。鸿胪寺鸣赞觉罗崇勋。侍卫处委署主事哲克敦。銮仪卫鸣赞鞭官觉罗广福。俱著交部照例以应升之缺升用。其内阁侍读毓名等二百七十三员、俱著准其一等加一级　　

○己巳。孝淑睿皇后忌辰。遣官祭昌陵。　　

○谕军机大臣等。沈葆桢等奏筹议关外饷需。碍难借用洋款。暨江苏拟力筹西征协饷各摺。据称借用洋款。耗息甚多。海关部库。均受其害。应于各省关移缓就急。并江苏竭力筹借等语。所陈亦属实在情形。西征饷事甚殷。自当通盘筹画。亦国计军饷。两无妨碍。方为有济。左宗棠公忠素著。自能计出万全。应如何斟酌尽善之处。著该大臣体察情形。妥为筹画。迅速具奏。原摺片著钞给左宗棠阅看。沈葆桢所请将湖北、湖南、协济江防银两。移解西征粮台济用。俟左宗棠覆奏到日。再行降旨。将此由五百里各谕令知之。剿捕　　

○庚午。以前湖南镇筸镇总兵李明惠为云南临元镇总兵官。现月　　

○辛未。谕内阁。本年轮应查阅湖北、湖南、云南、贵州、四省营伍之期。湖北即派翁同爵。湖南即派王文韶。云南即派刘长佑。贵州即派黎培敬。逐一查阅。认真＜闲＞校。如有训练不精。军实不齐者。即将废弛之将弁。据实参奏。毋得视为具文。现月　　

○又谕。此次京察引见年至六十五岁以上之内阁中书祥安等。均著照旧供职。　　

○谕军机大臣等。金顺奏。恭报后路各队陆续西进。并亲兵等营。先后到齐日期。暨移西征马队。驻扎沙湾。扼贼北窜。以护运道一摺。著即督饬各队。择要扼扎。力图进取。将此谕令知之。　　

○又谕。鲍源深奏。体察晋省南北留防兵勇情形。先将水师三营。一律遣撤。即以所省之饷。由太原镇添练绿营兵千名。以为经久自强之计。著饬该总兵督率将弁。实力操练。毋得徒托空言。将此谕令知之。摺包　　

○以记名提督谭上连为陕西汉中镇总兵官。现月　　

○壬申。谕令军机大臣等。前据丁日昌奏、地方与船政事难兼顾。当经谕令同沈葆桢、酌保一二员。奏请＜闲＞派经理船政。兹据沈葆桢、丁日昌奏称顺天府府尹吴赞诚。深谙算学。直隶津海关道黎兆棠。熟悉洋务。请于二员中＜闲＞派一员。来闽接办等语。吴赞诚。黎兆棠。品学才识。李鸿章谅所深知。于经理船政事宜。能否胜任。该二员中何人尤为得力。著李鸿章详晰据实奏闻。再降谕旨。将此谕令知之。　　

○癸酉。孝康章皇后忌辰。遣官祭孝陵。谕内阁端敏郡王之嫡福晋薨逝。著派总管内务府大臣师曾。前往照料。一切丧仪。著照郡王福晋之例。官为办理。现月　　

○谕军机大臣等。黔粤边境游匪滋扰。叠经谕令王文韶等合力剿办。兹据黎培敬奏称。该逆退入六硐老巢后。经提督张文德督兵。与楚粤各军。分道进取。叠破坚巢。并将匪首张瑞林等擒获。解省讯办。此股匪党。不过数千。以三省兵力。认真兜剿。当不难克日荡平。此次各军虽多有斩擒。而四脚牛等处贼巢。尚未攻克。亟应迅图剿办。以靖地方。著王文韶严树森黎培敬。督饬所派各军。迅速进攻。务将匪众悉数歼除。勿任滋蔓。此次黔军出力员弁。著准其择尤保奖。毋许冒滥。将此由五百里各谕令知之。现月　　

○予父子因公殉难、道员李光熙、提举衔运判李培清、优恤。摺包　　

○赐祭原任漕运总督袁甲三之母。现任户部左侍郎袁保恒之祖母袁郭氏。摺包　　

○甲戌。遣官祭文昌帝君庙。　　

○引见内务府三院等处京察保送一等人员。得旨。此次内务府三院等处京察圈出人员。著该堂官再行出具切实考语。带领引见。圈出之堂主事锡舀。茶膳房主事爱崇阿。堂笔帖式庆升、文佩、世奎、世泰、存寿、增浩、松荫、文德、兆庆、舒忠。稽查内务府事务监察御史衙门笔帖式定安。广储司笔帖式恩荫。都虞司笔帖式桂亨。会计司笔帖式连福。掌仪司笔帖式吉斌。营造司笔帖式常茂、桂泉。茶膳房笔帖式伊精阿。造办处笔帖式桂荣。武备院主事伊昌阿。六品虚衔委署库掌祥照。笔帖式松源。弓匠副固山达讷勒和布。奉宸苑六品虚衔八品苑丞德楞额。圆明园主事钟灵。六品库掌常庆。六品苑丞福惠。清漪园六品苑丞承善、诚英。俱著交吏部记名。照例选用。所有一等官员笔帖式达他等员。俱著准其一等加一级。至年已逾岁之掌仪司员外郎安泰等。俱著照旧供职。现月　　

○以睿亲王德长署镶黄旗蒙古都统。正黄旗汉军副都统恩麟。署正黄旗满洲副都统。镇国公奕谟署右翼前锋统领。正白旗蒙古副都统恩全署正黄旗护军统领。镶白旗满洲副都统穆隆阿署正白旗护军统领。　　

○旌表湖北兴国州贞女张阮氏。摺包　　

○乙亥。以节届惊蛰。雨未沾足。上复诣大高殿祈祷行礼。遣贝勒载治诣时应宫。贝勒载澂诣昭显庙。镇国公奕谟诣宣仁庙。辅国公载澂诣凝和庙。礼亲王世铎诣觉生寺。睿亲王德长诣黑龙潭。肃亲王隆勤诣白龙潭。拈香。　　

○以正黄旗汉军都统安兴阿署镶蓝旗汉军都统。　　

