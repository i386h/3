<!-- { "loadSidebar": true } -->
○丙辰。谕军机大臣等、四川川东一带。上年灾情甚重。本年三月闲。钦奉懿旨。特颁内帑银十万两。复由户部筹拨银十万两。交鹿传霖办理赈抚。并准其开办赈捐。嗣据该前督奏报酉阳州属。本年又复被水被雹。当照所请推广赈捐。俾资接济。湖北郧阳、宜昌、施南等府属。亦因上年灾区过广。准张之洞等电请截留漕米三万石。办理春抚。嗣蒙懿旨赏给内帑银五万两。并准张之洞等奏、请推广捐输。俾作赈抚之需。王文韶奏、顺天武清等县。直隶天津等县。洼地被淹。请将现办推广赈捐。接展一年。当经允准。广东嘉应州属。五六月闲晶■宜遭大雨。山水涨发。准许振祎奏请拨银五千两。抚恤灾区。其安徽五河县、湖北天门、崇阳、恩施等县、江西义甯等厅州县、湖南桑植等县、贵州仁怀等处。被水。云南石屏等州县、被旱被水。陕西绥德州、及平利县所属地方、被水被雹。山东福山栖霞二县所属地方、被火。甘肃新疆呼图壁等处、被蝗。均经该督抚等查勘抚恤。小民谅可不至失所。惟念来春青黄不接之时。民生未免拮据。著传谕该督抚等体察情形。如有应行接济之处。即查明据实覆奏。务于封印以前奏到。俟朕于新正降旨加恩。再湖南南州厅等处被水。甘肃金县等处、陕西安定等县被水被雹。大荔等县被水。云南宾川州被旱。广西灌阳等州县收成歉薄。经该督抚等委员查勘。即著迅速办理。并将来春应否接济之处。一并查明。于封印前奏到。此外各该省有无被灾地方。应行调剂抚恤之处。著该督抚等一并查奏。候旨施恩。将此各谕令知之。　　

○现月协修官何国澧恭纂　　

帮总纂官李端棨恭辑监修总裁世恭阅三月十九日正总裁那月日专司蒿■禾本陆恭覆阅癸丑十一月十一日　　

徐月日　　

荣月日副总裁唐月日　　

宗室宝恭阅八月十一日

　　

陈恭阅一签七月初八日　　

熙月日　　

郭恭阅九月二十八日

　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之四百十一　　

光绪二十三年。丁酉冬十月。丁巳朔。享太庙。上亲诣行礼。记注　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。照例　　

○遣官祭端慧皇太子园寝。　　

○醇贤亲王园寝。照例　　

○诣颐和园乐寿堂问慈禧端佑康颐昭豫庄诚寿恭钦献崇熙皇太后安。至壬申皆如之。记注　　

○颁光绪二十四年时宪书。照例　　

○直隶总督王文韶奏、芦纲各岸滞销。引目实难复额。请援案再展五年。以恤商艰。下部议。摺包　　

○戊午。谕军机大臣等、电寄文海、电悉。土司前已释放。著毋庸集讯。＜目辟＞行＜匧心＞口＜韦未＞＜夗贝＞藏事重。文海仍即定期启程。电寄　　

○督办铁中衙务顺天府府尹胡燏棻奏、查勘山海关内外铁路工程大概情形。关外自中后所至大淩河。造路经费。估计须银四百万两。傥能明春动工。年余当可告成。下所司知之。摺

包　　

○派顺天府府尹胡燏棻监临顺天武乡试。现月　　

○以詹事府詹事瞿鸿禨为内阁学士。兼礼部侍郎衔。记注　　

○调云南巡抚黄槐森为广西巡抚。以云南布政使裕祥为云南巡抚。记注　　

○己未。以黄河安澜发大藏香十枝。交河东河道总督任道镕祗领虔诣河神庙祀谢。现月　　

○乌里雅苏台将军崇欢等奏、官兵蒙兵应领科布多屯粮。每石向有余粮六升。仍照章领运。报闻。　　

○贵州巡抚王毓藻奏、黔省土药。碍难税厘并徵。拟设法整顿。俟有增收确数。再专案报部候拨。下部知之。摺包　　

○命广西巡抚黄槐森、云南巡抚裕祥、迅赴新任。毋庸来京请训。　　

○以云南按察使汤寿铭为云南布政使。云南迤东道兴禄为云南按察使。现月　　

○以办理河工出力。予河南布政使额勒精额、开归陈许道穆奇先、河北道岑春荣、优叙。开封府知府文焕、俟归道员班后赏加二品衔。现月　　

○庚申。谕内阁、此次考试闲散宗室马步箭。所有中步箭五枝之钰璞、崇林、溥丞、恒亮、祥朴、善全、德桂、赛淩阿、毓吉、溥稀、毓康、溥棨、毓尊、崇光、兴海、吉荣、均著赏给三等侍＜目辟＞行＜匧心＞口＜韦未＞＜夗贝＞。中步箭四枝并中马箭一枝之景秀、麟瑞、奕枰、毓玮、海亮、成贵、载杭、延增、毓泰、均著赏给四等侍＜目辟＞行＜匧心＞口＜韦未＞＜夗贝＞。其余中步箭四枝者。均著赏给大缎一疋。银十两。中步箭三枝者。均著赏银五两。现月

　　

○河南学政徐继孺奏、请将孔忠移祀崇圣祠。以正伦理。下部议。摺包　　

○又奏、请将省城明道书院肄业举人安熙田等、及监院训导陈炳联、奖叙。得旨、各省书院甚多。肄业监院各员。岂容滥保。所奏著不准行。　　

○辛酉。谕内阁、延茂等奏、监犯脱逃。请将管狱官等分别惩办一摺。据称本年四月闲。阿勒楚喀副都统衙门管狱官云骑尉胜亮、听从监犯刘立、央恳回家探望。以致乘闲脱逃。旋经练军官兵捕获。讯明管狱官兵等。实有受贿情事等语。管狱官云骑尉胜亮、于看守要犯。辄敢允其央恳。出狱回家。致被脱逃。实非寻常疏忽可比。胜亮著先行革职。交该署将军等提同直班官兵等。严行审讯。分别惩办。现月　　

○署吉林将军延茂等奏、吉林练军月饷请以后按年统由部库垫发。以济要需。并请提前一季给领。下部议。摺包　　

○壬戌。仁宗睿皇帝诞辰。遣官祭奉先殿。早事　　

○谕内阁、本日鹿传霖奏、各省大吏捐助赈银片。内出使大臣伍廷芳、缮写错误。著交部察议。　　

○又谕、依克唐阿奏、查明职官隐漏捐款据实倢■＜曰融＞■＜石木＞办一摺。奉天中前所路记佐领官清、隐匿厘捐。收多报少。实属贪劣不职。官清著即行革职。仍将漏捐钱文悉数追缴以重公款。现月　　

○盛京将军依克唐阿等奏、谨遵吉期。于九月二十日卯时。恭请福陵神牌还御礼成。得旨、敬悉。摺包　　

○四川总督鹿传霖奏、川东赈务完竣。被灾各州县缓徵钱粮。请在奏销内提出。展限办理。以纾民力。又奏、前设官钱局。行销钱票。停截清算。确有赢余。均下部知之。摺包　　

○湖广总督张之洞等奏、湖北所产土药稀少。就地无可徵收。所收外省土税。仍请照旧办理。下部知之。摺包　　

○命翰林院编修徐琪、吴士鉴、张亨嘉、在南书房行走。

现月

　　

○命理藩院左侍郎绵宜、正红旗满洲副都统明秀、在紫禁城内骑马。现月　　

○以土匪入城讳匿不报。革广西灌阳县知县吴良棻职。摺

包

　　

○癸亥。以黄河安澜。发大藏香十枝。交山东巡抚李秉衡、祗领虔诣河神庙祀谢。现月　　

○谕内阁、李秉衡奏、特保治行卓著之员一摺。山东武定府知府尚其亨、志趣超卓。明练有为。沂州府知府丁立钧、宅心正大。映■位事严明。请补济甯直隶州知州淩芬、谙练勤明。才堪治剧。阳谷县知县胡建枢、廉明慈惠。所至有声。调署清平县单县知县李铨勤政爱民。力袪积弊。博平县知县李惟諴、政平讼理。恺悌宜民。调署曹县堂邑县知县金林、缉捕勤能。舆情悦服。调补峄县署单县知县朱钟琪、除暴安良。有胆有识。以上各员。据该抚胪陈政绩。均堪备循良之选。即著传旨嘉奖。前署青州府知府候补知府杨传书、操履笃实。廉谨不阿。著交军机处存记。均著饬令该员等益加奋勉。毋得始勤终怠。用副朝廷勤求吏治至意。现月　　

○湖广总督张之洞奏、俸满千总。期满云骑尉世职。情形苦累。请俟失缺后。再行并案引见。下部议。　　

○山东巡抚李秉衡奏、韩家垣旧河。现已淤塞。拟以北岭口门、及陈庄新河两处。为入海之路。得旨、著照议妥办。摺

包

　　

○又奏、文闱坐号不敷。价买民地添建号舍。下部知之。　　

○伊＜覀之＞■牛副都统富勒铭额奏、塔尔巴哈台新设满营。请仿照伊＜覀之＞■牛满营旧章。五年一次考验军政。下部议。摺包　　

○以督办河工出力予山东兖沂曹济道锡良候补道林介景优叙。摺包　　

○甲子。上奉慈禧端佑康颐昭豫庄诚寿恭钦献崇熙皇太后幸仁寿殿筵燕。早事　　

○奉慈禧端佑康颐昭豫庄诚寿恭钦献崇熙皇太后幸颐乐殿。侍晚膳。至丁卯皆如之。　　

○谕军机大臣等、电寄春满等。富勒铭额昨已准其开缺。本日降旨。春满补授伊＜覀之＞■牛副都统。伊＜覀之＞

■牛满营右翼协领恩祥补授察哈尔领队大臣矣。春满著接办塔尔巴哈台参赞大臣事务。该处地方紧要。著即赴新任。毋庸来京请训。电寄　　

○伊＜覀之＞■牛副都统富勒铭额因病解职。以察哈尔领队大臣春满为伊＜覀之＞■牛副都统。赏伊＜覀之＞■牛满营右翼协领恩祥副都统衔。为察哈尔领队大臣。明发　　

○丙寅。慈禧端佑康颐昭豫庄诚寿恭钦献崇熙皇太后万寿圣节。遣官祭太庙后殿。奉先殿。　　

○上率王以下文武大臣诣排云殿二宫门外。行庆贺礼。血

■乣官于排云门外行礼。　　

○谕内阁本月初七日。慈禧端佑康颐昭豫庄诚寿恭钦献崇熙皇太后还宫。仍回颐和园。所有恭随銮舆庆亲王奕劻、著赏给三镶玉如意一柄。圆金二疋。恭引銮舆载漪、载濂、载滢、载润、溥伟、均著赏给八丝缎二疋。载澜、载振、溥僎、均著赏给八丝缎二件。内务府大臣世续、著赏给八丝缎二件。前引提炉偏吉侍＜目辟＞行＜匧心＞口＜韦未＞＜夗贝＞官员、著各赏给纪录一次。请轿校尉、著各赏给银二两。仪驾骑驾校尉、内务府三旗执豹尾枪兵丁、八旗护军营站道兵丁、圆明园站道兵丁、步营绿营站道兵丁、著各赏给银一两。由户部给发。现月　　

○陕甘总督陶模奏、查明提督董福祥一军。二十四年实需饷数共八十二万两。不敷之款。拟由甘库抵兑。下部议。摺包　　

○以防剿西甯窜匪有功。予甘肃新疆阿克苏镇总兵张宗本等优叙。赏古城城守尉克蒙额副都统衔。摺包　　

○丁卯。以黄河秋汛安澜。发大藏香十枝。交直隶总督王文韶祗领。派员虔诣李连庄高村黄庄河神庙祀谢。　　

○上奉慈禧端佑康颐昭豫庄诚寿恭钦献崇熙皇太后幸仁寿殿。举行宗亲燕。早事　　

○伊＜覀之＞■牛将军长庚等奏兴办屯田牧政。添练洋操。购办枪弹军火等项。应需经费银两。切实估计。请饬部立案施行。下部核议。摺包　　
