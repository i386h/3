<!-- { "loadSidebar": true } -->
○以积劳病故。予浙江知府马新祐。优恤。摺包　　

○旌表节烈捐躯。安徽合肥县生员周毓芬妻鲁氏。摺包　　

○己丑。江苏巡抚吴元炳奏、请派编修吴大澂赴豫查赈。得旨。已派吴大澂前赴天津。会同天津道等筹办赈务。河南办赈事宜。已令李鹤年稽查矣。摺包　　

○贵州巡抚黎培敬奏、请以参将杨再甲留黔补用。允之。摺包　　

○旌表节烈。捐躯。江苏吴江县文生顾友慎妻吴氏。摺包　　

○辛卯。慈禧端佑康颐昭豫庄诚皇太后万寿圣节。遣官祭太庙后殿奉先殿　　

○上率王以下文武大臣诣慈寍门行庆贺礼。众官于午门外行礼。内起居

注

　　

○吏部右侍郎崇绮、湖北巡抚邵亨豫、奏报驰抵河南省城。查办荒旱日期。得旨。著即认真查办。据实具奏。摺包　　

○壬辰。谕内阁。铭安等奏、三姓地方被灾情形。恳请量予抚恤一摺。本年九月闲。三姓地方猝遭风雹。田庐被淹。旗民荡析离居。殊堪悯恻。著铭安等将该处被灾旗民丁户。妥为抚恤。毋令失所。并将伯都讷仓存米谷。迅即咨行该副都统提拨接济。一面筹措银两。查明发给。所有新陈银谷应如何蠲缓之处。即著查明具奏。现月　　

○癸巳。察哈尔都统穆图善奏、考验军政逾岁人员。精力未衰。应请留任。得旨。保清等均著准其留任。满月摺　　

○乙未。以京师甘澍优沾。上诣大高殿报谢行礼。　　

○遣惇亲王奕誴诣时应宫。恭亲王奕诣昭显庙。惠郡王奕详诣宣仁庙。贝勒载治诣凝和庙。拈香。起居注现月　　

○哈密办事大臣明春奏、请赴肃州与左宗棠面商地方一切应办机宜。得旨。所有哈密布置防守。及一切应办事宜。著即与左宗棠妥商办理。又奏、制办军装。请展限仍由蒙台行走。得旨。前据额勒和布等奏、北路运送哈密巴里坤军装台站。拟于十一月初一日裁撤。已谕令照所议办理。兹据明春奏、改由内地行走。所费浩繁。请再展限一年等语。著照所请。即行知照额勒和布等。饬令所属各台。照旧应付。俟一年限满。即行停止。不得再请展限。摺包　　

○署盛京将军崇厚等奏、考验军政年老未衰人员。应请留住。得旨。噶力杭阿等、均著准其留任。　　

○黑龙江将军丰绅等奏、考验军政逾岁人员。精力未衰。应请留任。得旨。迪明等、均著准其留任。满月摺　　

○准阵亡江苏福山镇总兵陈胜元。于安徽太平府属四合山捐建专祠。摺

包

　　

○丙申。谕内阁。沈葆桢、裕禄奏、特参罔利徇情之州县。请分别惩处一摺。安徽无为州知州吴澐。前在署甯国县任内。私买该县民人洪光燮等族姓田房。纵令其侄吴文炜侵占地基。并将程姓田地误占。迨经控告。又不据实禀覆。实属罔利取巧。吴澐著革职。永不叙用。前署甯国县事候补知县王凤仪。于洪光燮等呈控吴澐侵占田亩一案。并不秉公审断。有意徇情。著交部议处。现月　　

○谕军机大臣等、户部奏、遵旨酌定金块价银。筹拨专款。分交办解一摺。此次敬修太庙神龛。暨恭修穆宗毅皇帝孝哲毅皇后永远奉安后隆恩殿供奉神牌。及陈设祭器等项。需用金块。据该部查照江苏省例办成案。每造办红金百块。准销银一千一百三十九两零。黄金百块。准销银一千四十三两零。拨给专款。分别数目。交江苏广东迅办等语。著照所请。江苏省分办红金六千四百块。又黄金一百块。共需银七万三千九百六十五两零。广东省分办红金三千六百块。应需银四万一千十八两零。著沈葆桢、刘坤一、吴元炳、张兆栋、按照该部所定金块数目。并所颁式样赶紧办理。仍遵前旨于来年五月以前。埽数解清。所需银两。即照该部分拨数目。均在各该省厘金项下动用。以重要工。将此由四百里各谕令知之。现月　　

○又谕。沈葆桢奏、江苏饷源日竭。请饬江西协济一摺。江苏关税厘金等款。入不敷出。自系实在情形。亟应酌筹协济。著刘秉璋自明年正月起。每月协济江苏库平银一万两。俾资周转。即由沈葆桢归入军需项下。汇总抵拨。以清款目。将此各谕令知之。现月　　

○吏部奏、直隶总督李鸿章奏调编修吴大澂襄办赈务。与例章不符。得旨。吴大澂著俟帮办天津赈务完竣。即行回京供职。现月摺包　　

○两江总督沈葆桢奏、淮北旧借贩盐。无从给运。援案恳请奖叙。下部议。摺包　　

○河东河道总督李鹤年奏、请展缓举行本年军政。允之。　　

○江甯将军穆腾阿等奏、考验军政逾岁人员。精力未衰。应请留任。得旨。吉亮等均著准其留任。　　

○护理西安将军图朝额等奏、考验军政逾岁人员。精力未衰。应请留任。得旨。恭额泰等均著准其留任。满月摺　　

○密云副都统景丰奏、考验军政逾岁人员。应请留任。得旨。依克唐阿等、均著准其留任。满月摺

　　

○协修官张书云恭纂　　

帮总纂官程棫林恭辑监修总裁世恭阅四签三月十五日正总裁那恭阅四月初七日专司藳本陆恭覆阅壬子五月初七日　　

徐恭阅六签六月十三日　　

荣恭阅闰六月十二日副总裁唐恭阅七签七月二十一日　　

宗室宝恭阅三签九月三十日

　　

郭恭阅四月十五日　　

熙月日初校修改下卷肆拾捌签李钟瓒恭校陈恭阅二签三月二十四日覆校修改下卷拾肆签恽宝惠详校宗室麒月日总校修改上卷肆拾签商衍鎏总校蒙古总裁恩月日



大清德宗同天崇运大中至正经文纬武仁孝睿智端俭宽勤景皇帝实录卷之六十　　

光绪三年。丁丑。十月。丁酉。谕内阁。谭钟麟奏、营弁胁勇溃逃。立擒正法。余众就抚一摺。前道员黄鼎。所带蜀军彝字各营。经谭钟麟将新左营派赴邠州长武屯扎。乃行至泾阳。该营哨官江明中等。胆敢胁勇闯进城内。放火劫掠。伤毙兵民。旋复窜至马家台地方。拒伤总兵潘光斗。当经谭钟麟派总兵姚文广等。带队驰追。本月初三日至子午峪口。将溃勇四面兜围。督队急击。立将江明中、徐瑞云、擒获正法。余勇释械投诚。办理尚属迅速。惟王登高。苏杆子二犯。尚无下落。是否业已轰毙。抑或乘闲脱逃。此外有无逸犯。仍著谭钟麟严饬各军认真查缉。毋任一名漏网。其泾阳县等处被扰各户。暨受伤人口。并著查明妥为抚恤。姚文广驰剿出力。著赏加提督衔。以示鼓励。管带该营之直隶州知州青胜蓝。未能迅往安抚。著即先行革职。交谭钟麟查明有无激变情事。再行参办。现月　　

○又谕。本年京师夏闲亢旱。顺天各属收成歉薄。现在粮价昂贵。贫民糊口维艰。且河南、山西被灾甚重。饥民转徙流离。至近畿一带觅食者。谅亦不少。著顺天府体察情形。查照上年成案。应如何添设粥厂。以资赈济之处。即行妥议具奏。用副轸念穷黎至意。现月　　

○谕军机大臣等。御史宝和奏、匪棍把持仓务。请旨饬拏一摺。据称南新仓有匪棍东霸天韩二顺、同伊子独眼龙韩二生、并小诸葛高扬声等、合力把持。冀图盗窃。请饬究办事语。仓庾重地。岂容匪棍肆行。著步军统领衙门、顺天府、五城御史。一体严密查拏究办。毋任一名漏网。其右翼应领米石。并著仓场侍郎赶紧开放。将此各谕令知之。现月　　

○总理各国事务衙门奏、与日斯巴尼亚国使臣伊巴里。议就古巴华工条款十六条。又奏、日国索威拉纳商船。前在台湾遭风。被匪拆抢。现经议给抚恤银一万八千圆结案。均从之。摺包　　

○以宗人府府丞程祖诰为都察院左副都御史。朱签　　

○陕西巡抚谭钟麟奏、请以副将罗奇山等留陕西补用。允之。摺包　　

○戊戌。谕内阁。前据御史吴镇、李廷箫奏、四川东乡县匪徒滋事一案。地方官办理不善等情。都察院奏中书萧宗瑀等。呈控带兵官冤杀无辜各节。叠经谕令该督查办。嗣据文格奏、查明营勇滋事情形。复谕令丁宝桢查奏。兹据奏称。袁廷蛟原系革役。人素狡猾。藉口算粮。阴图敛费。当其纠众滋事之初。经前任绥定府知府易荫芝。准照旧章徵收。该犯仍逐日带领多人。沿乡滋扰。前署东乡县知县孙定扬。辄以县城危急。禀请剿办。并于议派捐输。转较前任增加。致袁廷蛟益肆煽惑。提督李有恒等。奏派前往。初尚按兵不动。嗣孙定扬又在官渡设局募勇。议抽斗厘。致团局被抢。袁廷蛟遂率众扑营。当经营勇击败。乡民皆疑官兵为痛剿。相率守寨。官兵亦疑乡民为拒敌。用力围攻。杀戮遂至数百人之多。现查明滋事原委。分别定拟等语。此案袁廷蛟始则藉粮纠众围城。逼胁官长。继复句匪烧抢。围困官兵。夺去军装马匹。嗣又率众执持器械旗帜。在官渡扑营接仗。实属凶狡众著。著照所拟斩立决。以昭炯戒。前署东乡县事庆符县知县孙定杨。议派捐输银两。妄议增加。虽尚未徵收。而办理不善。咎已难辞。嗣以县城危在旦夕。张惶请剿。以致派拨大兵。复以募勇抽收斗厘。致激匪众抢局扑营。酿成事端。尤为荒谬。著即行革职。从重发往军台效力赎罪。记名提督刘道宗。记名总兵雷玉春。率勇往攻尖峰寨等处。摉索匪首。因各廉峒擅行抗拒。以致杀伤甚多。惟纪律不严。所部勇丁有抢虏牲畜情事。刘道宗复携眷随营。尤干军律。刘道宗著即革职。从重发往新疆效力赎罪。雷玉春著即革职。发往军台效力赎罪。东乡县知县长廉。于前往浮加钱粮。不能革除。迨袁廷蛟滋事。又不能立时拏办。实属疲软。记名提督李有恒。虽尚无纵容勇丁。摉杀奸虏。及携眷随营情事。惟身为统领。不能整饬营务。于所部刘道宗携眷随营。及管带之勇丁毫无纪律。均无觉察。实属溺职。长廉、李有恒、均著即行革职。前任绥定府知府易荫芝。于袁廷蛟聚众围城。未经解散。并不查实。亦不设法拏办。殊属颟顸。原任四川总督吴棠。于该县禀报时。不及详查。遽派重兵剿办。办理亦有未协。易荫芝业经降为通判。吴棠业经病故。均著免其置议。前护理四川总督文格。办理此案。尚无不合。惟于刘道宗携眷随营一节。先未查出。亦属疏忽。前已有旨交部议处。著毋庸再议。现月　　

○又谕。桂清、毕道远奏、全漕告竣。请将办运出力员弁奖励一摺。本年山东河运、江苏、浙江、江西、湖北、海运漕粮。奉天牛庄等米豆。暨江北各起漕船。先后抵通。经桂清、毕道远、督率坐粮厅等。验收完竣。办理均无贻误。桂清、毕道远。均著交部议叙。所保出力各员。著该部议奏。现

月

　　

○又谕。桂清毕道远奏、请将仓存籼米、量加八旗甲米成数减放米折银两一摺。著户部议奏。现月　　

○又谕。桂清、毕道远奏、部驳光绪元年办运委员另核请奖等语。著该部议奏。现月　　

