<!-- { "loadSidebar": true } -->
○又谕、电寄吕海寰。都察院奏参赞官联涌之妻联布氏呈诉负冤难伸一摺。据呈称呈称伊里布。将伊夫用洋枪轰毙。旋即自戕。系庆常、世敏、主使。灭口殒命。伊夫身死不明。庆常极力弥缝。世敏、双舀、汇谦、均系案中要证等语。此案前经电谕吕海寰查办。嗣据电称讯明案内之世敏口供。与法馆各员不同。世敏旋用枪自戕。其绝笔禀信。语多牵涉。亟应彻究等因。案情重大。著该大臣按照联布氏呈诉各节。提传要证。彻底研讯。务得确情。据实覆奏。毋稍枉纵。原呈著钞交总理衙门速寄吕海寰阅看。电寄　　

○直隶总裕禄奏、裁并淮练各军事竣。实裁官弁兵夫七千二百四十七员名。岁节饷三十万两上下。挑存各营。认真操练。以练军马步队三十三营。分防内地及热河库伦各边隘。以淮军左右翼马步二十营。专防海口。得旨、著会同聂士成认真训练。毋得稍涉懈怠。摺包　　

○又奏、山海关制钱缺乏。请将解部之款。概行报解现银。其搭解一成制钱。暂行从缓。得旨、仍著俟铜价稍平。即行设法购备。加铸搭解。摺包　　

○又奏、兵舰修理。洋牍繙译需员。请调熟谙船学法文之江苏在县郑清濂、赴北洋差委。允之。摺包　　

○又奏、大名河工。现于镇标制兵内挑选三百名。编马河防营。驻守东明黄河南堤上中下三汛。月饷一千二百八十余两。即由大名厘金项下动拨。下部知之。摺包　　

○两江总督刘坤一等奏、清文苏州等属沙洲。拟定章程。下部知之。摺包　　

○又奏、筹筑崇明县护城塘岸。以资保＜目辟＞行＜匧心＞口＜韦未＞＜夗贝＞。估需经费十万余金。绅民捐款不敷。请由苏藩库、及苏州、江海、镇江三关、筹拨应用。得旨、筑塘捍海。工程至为紧要。筹款亦复不易。著即督饬认真办理。毋稍疏懈。摺包　　

○绥远城将军永德奏、遵查口外归绥各厅。并无空闲可垦地亩。移屯京旗。报闻。摺包　　

○以捐银助赈。予出使美日秘国大臣伍廷芳为其父母建坊。其捐助棉衣之直隶文安县都司职衔张毓检之父毋。捐建议塾之江苏震泽县监生黄象曦、暨捐钱购米之吴县命妇程王氏、金匮县职妇两陈沈氏等、并准分别建坊。摺包　　

○己酉。孝诚仁皇后忌辰。遣官祭景陵。　　

○谕内阁、德寿奏、特倢■＜曰融＞■＜石木＞庸劣各员一摺。江苏昭文县知县李鹏飞、性情乖谬。罔恤民瘼。候补知县林尚辰、操守平常。不知自爱。候补知县许肇基、知识毫无。操守难信。震泽县平望司巡检王政、居心巧诈。娄县小徵司巡检吴崶阶、行同无赖。候补府照磨唐佩金、胆大妄为。候补府照磨姜应芳、行止卑鄙。均著即行革职。江都县知县朱江、办事草率。御下宽纵。著以县丞降补。靖江县知县马雨■注恩、才识庸愚。听断草率。著开缺留省学习。丹徒县知县王芝兰、办事疲缓。不胜繁剧。著开缺另补。昆山县石浦巡检岳廷干、委靡不振。著勒令休致。以示徵儆。现月　　

○江苏巡抚德寿奏、循案交号商汇解京饷。暨内务府经费。得旨、嗣后仍著以实银起解。摺包　　

○又奏、已革江西德安县知县朱士林、过小才优。请调江苏差遣。允之。摺包　　

○庚戌。谕军机大臣等、裕禄奏、关道要缺照章酌保人员一摺。津海关道一缺。办理中外交涉事件。极为紧要。必须熟悉洋务。才望素著之员。方期胜任。著裕禄再行秉公遴选。出具切实考语。请旨肬■闲用。该督务当为地择人。毋庸拘泥成案。稍涉迁就。致有贻误。将此谕令知之。现月　　

○又谕、前派户部侍郎溥良、随带司员。前往山东查办事件。未令驰驿。所有应领盘费等项。著户部照章核给。现月　　

○伊＜覀之＞■牛将军长庚等奏、新疆俄英交涉情形。得旨、所有沿边交涉事宜。即著随时妥商办理。毋稍延误。摺

包

　　

○以国子监祭酒陆润庠为内阁学士兼礼部侍郎衔。　　

○以通政使司通政使李端遇为都察院左副都御史。　　

○以随办北洋洋务三年期满。予候选知府伍光建等十员奖叙。摺包　　

○辛亥。谕军机大臣等、电寄裕长。闻河南省雨泽稀少。是否不致成灾。现在曾否得雨。民闲是否安静。著裕长迅即查明电奏。电寄　　

○又谕、电寄黄槐森。广西自上年土匪滋事。伏莽尚未净尽。现在各属。是否一律绥静。有无乘闲窃发。著黄槐森即行电覆。该抚仍当随时加意防范。毋稍疏忽。电寄　　

○署盛京将军文兴等奏、查明奉天并无闲荒。可移京旗屯垦。下部知之。摺包　　

○又奏、东抚请赴奉购粮。弛禁免税。此与民食饷源。均有关碍。请酌量弛禁。仍验照徵税。下部议。摺包　　

○黑龙江将军恩泽等奏、贡差经由蒙站。颇涉险阻。请改行官站。以期稳便。允之。摺包　　

○又奏、呼兰添设电蝱滟戋。工料银两。拟由烟厘项下动支。下部知之。摺包　　

○命江西按察使陈泽霖、来京陛见。摺包　　

○以斩除马贼。卓著勋劳。赏黑龙江协领札克丹布头品顶戴。摺包　　

○壬子。谕军机大臣等、邓华熙奏、安徽省漕粮改徽本色骤难办运请暂循旧折徵一摺。所奏固属实在情形。惟京城粮缺价昂。旗兵困苦。非多徵本色起运。无以济兵食而实仓储。现在皖省岁徵熟田漕米十五六万石。系属全数折徵。著自本年冬漕起。先行改徵本色一半。妥筹运京。仍随时体察地方情形。设法办理。以期全数规复本色。将此谕令知之。现月　　

○又谕、电寄邓华熙。闻安徽省雨泽稀少。是否安静。著邓华熙迅即查明电奏。电寄　　

○吏部右侍郎溥善奏、请将惠陵隆恩殿工程。拆卸详细查勘。允之。摺包署盛京将军文兴等奏、遵查奉天军械。旧有新购。并拨发实存各数目。得旨。著增祺按照原开数目接管。随时妥为经理。毋致稍有疏失。摺包　　

○又奏。遵查东三省粮饷。实无余款。另练精壮旗丁。拟将从前挑选之盛军八营。认真训练。得旨。即著认真训练。毋稍懈弛。摺包　　

○又奏。宽甸县城捐建忠义祠告竣。合祀阵亡守备王维选。练长王义福。暨队兵团勇等七十八人。拟定岁祀章程六条。请饬立案。下部知之。摺包　　

○派署礼部右侍郎吴廷芬、在总理各国事务衙门行走。现

月

　　

○以办理南洋水师学堂出力。准江苏试用同知崔鼎、送部引见。摺包　　

○以疏销两淮盐引出力。予湖北麻城县知县张集庆等八员奖叙。摺包　　

○以不知检束。有意袒商。革两淮候补运判孔广杰、等职。摺包　　

○以嗜利无耻。革江苏淮北管带水师副将桂文斗。等职。永不叙用。摺包　　

○予奉天辽南各城惨殉倭难。汉军闲散韩恒富、刘得江二家、文童阎世开、妇关氏等、共旗人三百二十二名口。分别旌恤。摺包　　

○癸丑。谕军机大臣等、前因山东河工紧要。特派大员前往履勘。并谕令廷臣议定办法由户部指拨各省关的款。分限解往。所拨银两。皆有一定用项。现在伏汛将临。各省关曾否陆续解齐。其解到之款。该抚若何分拨河工应用。所有前经议定之购办物料。择要修培堤土滟念。及疏通海口。购地迁民。各种办法。该抚曾否分别妥筹。次第兴办。著将现办情形。迅速详晰具奏。河工关系东省民生。该抚责无旁贷。如指拨之款。未能依限解清。即应严倢■＜曰融＞■＜石木＞奏催。如款项将次解足。该抚漫无布置。瞬届大汛。并未先事豫防。以致仍前漫决。咎有攸关。勿谓言之不豫也。将此由五百里谕令知之。现月　　

○户部奏、遵议御史熙麟奏、今之大费有三。曰军饷。曰洋务。曰息债。除息债岁需二千余万外。洋务军饷两项。共约需五千余万。议分别停罢裁汰。查洋务购置轮械。停减则防务益无足恃。未敢轻议。铁路矿织邮电诸务。亦难中止。惟应饬所司妥定赢余归公章程。学堂有无成效。裁否应由管学及督抚酌核。军饷一项。减练饷如额兵。将使精壮变为窳惰。碍难施行。惟自强军辞退洋教习。岁省六万当饬各省仿办。至谓大学士荣禄节制宋董袁聂四军。可就挑选中军。毋庸另募多费。应由该大学士酌度。总之部库支绌。非上下一心。停不急之工。罢无名之费。而又力除中饱。概绝瞻徇。无以集巨帑而免贻误。依议行。　　

○署盛京副都统晋昌奏、军饷遵旨查明。应与地方一切事宜。悉归将军专理。以一事权。得旨、增祺业已到任。该员现署副都统。一切应遵定制办理。摺包　　

○湖广总督张之洞等奏、请援照湖南奏案。推广川淮盐斤加价。以供湖北练兵新饷。如所请行。摺包　　

○又奏、部拨湖北宜昌盐厘。抵还洋款。除四川昭信股票银三十六万拨到。余俱无著。请改拨以济要需。其拨补江南之鄂岸盐厘。沙市关无款可解。长江水师节饷。当留为凑拨北洋练军之用。请一并改拨。下部议。摺包　　

○甘肃新疆巡抚饶应祺奏、已革户部左侍郎张荫桓到戍日期。得旨、仍著懔遵前旨。严行监禁。妥为防范。毋得稍涉松懈。摺包　　

○又奏、古城满营官绅。认缴银两。情愿报效请免领股票。得旨、仍照章核给奖叙。摺包　　

○甲寅。谕内阁、奕劻等奏、神机营开花石滟驳队兵厂药库不戒于火轰伤弁兵震塌房屋分别办理一摺。本月初七日辰刻。神机营开花石滟驳队队长等、在库内包裹火药失慎。致将厂内兵房。全行震塌。并伤弊弁兵。所有轰毙之队长郝恩长等六名。及被伤之队兵连升等。情殊可悯。著从优酌给恤赏。及调治银两。以示体恤。至该厂药库失慎。虽属猝不及防。惟操演公所。存储火药。不应过多。致有疏失。该队管带帮操营总等官。均著查取职名。交部照例议处。管营王大臣。著交该衙门分别察议。又据步军统领衙门奏、该兵厂失慎情形。但称被轰房闲人口。一时碍难清查。未将如何详细饬查缘由声叙。殊属含混。究竟邻近各住户被震房屋倒塌若干。有无压毙人口应行抚恤之处。仍著该衙门逐一查明。迅速具奏。现月　　

○湖广总督张之洞等奏、覆陈鄂省漕米。碍难规复本色。仍筹采买运济。允之。摺包　　

○浙江按察使督办浙江省防剿事宜李光久奏、请收回督办成命。得旨、浙江防务紧要。著仍遵前旨。认真督办。毋庸固辞。摺包　　

○准工部尚书钱应溥因病解职。赏食半俸。现月　　

○以驻卡期满。予乌里雅苏台索果克卡伦侍＜目辟＞行＜匧心＞口＜韦未＞＜夗贝＞春彩奖叙。摺包　　

○予阵亡副将李仁党议恤。　　

○乙卯。谕内阁、本日召见之直隶候补道汪瑞高、著交军机处存记。现月　　

