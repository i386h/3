<!-- { "loadSidebar": true } -->
○丙子。署吉林将军富顺等奏、越界滋扰之韩人。现经驱逐过江。退出占地。地方一律肃清。得旨、事关边务。惟当妥慎办理。不得稍涉铺张。摺包　　

○山东巡抚周馥奏、黄河两岸菏泽、濮、郓城、范、东平、寿张、东阿、阳谷、平阴、肥城、齐河、长清、历城、济阳、章邱、齐东、青城、滨、蒲台、惠民、利津、等二十一州县。拟请变通改为兼河之缺。以专责成。其沿河州县原设同通佐贰等官。请酌量移驻河干。责令经理河务。以辅助州县所不及。下部议。摺包　　

○以办理交涉。措置得体。予四川川东道贺元彬、署重庆府知府张铎、军机处存记。摺包　　

○丁丑。孝慎成皇后忌辰。遣官祭慕陵。　　

○礼部以驻防繙译会试中额请。得旨、取中三名。　　

○科布多帮办大臣英秀奏、造报屯田收获粮石分数。及被灾歉收情形。请将兼管专管各员。从宽免议。下所司议。摺包　　

○以报效颐和圆电镫轮车经费银两。予知府姚福同

以道员分省补用。赏江苏试用道徐棠二品衔。现月　　

○纂修官张书云恭纂　　

帮总纂官蓝钰恭辑监修总裁世恭阅一签六月十三日正总裁那月日专司蒿■木本陆恭覆阅癸丑十二月初六日　　

徐月日　　

荣月日副总裁唐月日　　

宗室宝恭阅一签十二月三日　　

陈恭阅五月二十八日　　

熙月日　　

郭恭阅三月二十日　　

宗室麒月日


大清德宗同天崇运大中至正经文纬武仁孝睿智端俭宽勤景皇帝实录卷之五百三十　　

光绪三十年。甲辰。五月。己卯朔。上诣乐寿堂问慈禧端佑康颐昭豫庄诚寿恭钦献崇熙皇太后安。至甲申皆如之。内记　　

○谕军机大臣等、电寄潘效苏瑞洵电奏、收哈事宜。须地方官切实查办。非严定功过。难期得力等语。著潘效苏体察情形。妥议具奏。电寄　　

○湖广总督张之洞、两江总督魏光焘会奏、遵筹江南制造局移建新厂办法。妥商定议。计筹款、择地、定机、核用、用人、定枪石滟驳式、储备厂才、整顿旧局、八大端。下所司议。摺包　　

○庚辰。商部奏、倢■＜曰融＞■＜石木＞酌中外情形。订定公司注册试办章程十八条呈进。拟请刊刻通行各省遵照。并咨明外务部。照会各国驻京大臣备案。从之。摺包　　

○署吉林将军富顺等奏、吉省地方困苦。请将旗民田亩清丈升科。暂行停办。下部议。　　

○又奏、应进贡品。因乱后采捕维艰。请酌量停免。其桦皮暖皮莝草等项。请俟俄兵撤退。山场肃清。再行照章采进。允之。　　

○以举动轻浮。贪鄙不职。革长江水师大通营守备李文科职。　　

○以夹带洋药。希图偷税。革云南解卷委员知州陈启廉职。　　

○予故黑龙江呼兰副都统果权、记名副都统协顺喜、照军营立功后积劳病故例优恤。　　

○辛巳。孝诚仁皇后忌辰。遣官祭景陵。　　

○大学士孙家鼐等奏。皖省自行筹款。兴办矿务。谨举熟习矿务大员、请旨饬派。得旨、福建兴泉永道袁大化、著发往安徽办理矿务。　　

○命新授科布多帮办大臣锡恒、来京陛见。　　

○以才堪大用。予候补四品京堂左孝同等四员、军机处存记。　　

○予故两广总督前新疆巡抚陶模、于新疆省城、建立专祠、政迹宣付史馆立传。从新疆巡抚潘效苏请请也。　　

○壬午。盛京将军增祺等奏。日俄战事经过地方。分别赈抚保护情形。报闻。　　

○癸未。谕军机大臣等。电寄岑春火滟宣等。岑春火滟宣电悉。前据李经羲电陈因病请假各节。一时尚难到任。柯逢时于广西情形熟悉。身任地方。责无旁贷。岑春火滟宣督办军务。尤有专责。著即同心戮力。认真筹办。务令早就肃清。以安民生而靖疆圉。如再各存意见。藉词推诿。厥咎维均。不能为该督抚宽也。懔之。　　

○署黑龙江将军萨保等奏。旗丁惨遭乱离。请将巴彦苏苏、北团林子、两营屯田。俟招安齐楚。再行定限升科。下部知之。　　

○以报效练兵钜款。予候补四品京堂周荣曜、以三品京堂候补。　　

○以挟优纵酒。不守官箴革贵州思南营中军守备萧益福职。　　

○以缺额冒饷。抗拏扬匿。革贵州尽先守备张家考、唐得血■乣职、并讯办。　　

○甲申。上奉慈禧端佑康颐昭豫庄诚寿恭钦献崇熙皇太后还宫。　　

○陕甘总督崧蕃奏。会同川兵、查办铁布番匪、在洮岷劫掠、拒毙事主各案。一律清结。出力文武请奖。得旨。准其酌保数员。毋许冒滥。　　

○上以夏至祭地于方泽。自是日始。斋戒三日。　　

○乙酉。谕内阁。礼部奏、贡士覆试、投卷人数尚少。请展缓日期一摺。著改于五月十七日、在保和殿覆试。　　

○直隶总督袁世凯、河南巡抚陈夔龙、会奏。直豫合办火车货捐。拟于河南安阳、设立专局。下部知之。　　

○乌里雅苏台将军连顺奏。奉部饬筹办百货统捐。乌城地处边瘠。商民困苦。创行统税。恐滋扰累。下部知之。　　

○又奏。四盟差户。未敢草率定办。因将历来整办差户各案拣出。惟二十二年、库伦会议按户均差。办理极为公当。拟钞录原文。送至理藩院。请饬核议。下所司议。摺包　　

○以热河行宫失慎。稽查不力。总管英贤等。下部议处。摺包　　

○以捐田赡族。予江苏华亭县二品封职世袭云骑尉贡生张汝翼、为其故父建坊。摺包　　

○丙戌。谕内阁、朕钦奉慈禧端佑康颐昭豫庄诚寿恭钦献崇熙皇太后懿旨。方今时局阽危。百端待理。而财用匮乏。以至练兵要政。筹饷亦尚艰难。中国地大物博。何一非取之于民。国家借资民力。何事不时廑轸恤。乃往往泽不下究。皆由上下隔绝。中饱虚糜积习相沿。牢不可破。则敺■几员浮费之为害深也。朝廷为民司牧。非以天下奉一人。每念吾民疮痍困苦。祇切心疚。平日宫中服御。本极省减。常以节俭为天下先兹抚物力之奇难。慨积重之难返。尤应痛加整顿改弦更张即著先自宫廷始。嗣后宫内一切用款工程。著尽内务府例定经费。量入为出不准再拨户部款项。其户部正杂各款。专作地方正用。此外应行开源节流之处。著户部悉心筹画。遇事整理。至内务府司员太多。应如何裁汰归并著政务处会同内务府大臣妥议具奏。其余内外各衙门。亦即仿照核办。次第推行。该王大臣等务当破除情面。切实通筹。认真办理以除敺■几滥而裕度支。期共副朝廷孜孜图治之至意。现月　　

○又谕、朕钦奉皇太后懿旨。本年七旬万寿。晶■宜经降旨施恩。京外臣民。无不均沾闿泽。因思从前获罪人员。除谋逆立会之康有为、梁启超、孙文、三犯。实属罪大恶极。无可赦免外。其余戊戌案内各员。均著宽其既往。予以自新。曾经革职者俱著开复原衔。其通饬缉拏。并现在监禁。及交地方管束者。著即一体开释。事在此次恩旨以前者。概行免究。以示覃敷庆典。法外施仁之至意。著该部及各省督抚迅即查明具奏。钦遵办理。现月　　

○谕军机大臣等有人奏、西路捕盗厅同知林绍清等、纵容蠹书。庇匪殃民。沉冤莫雪。请饬查办一摺。著袁世凯按照所倢■＜曰融＞■＜石木＞各节。确查具奏。毋稍徇隐。原摺著钞给阅看。将此谕令知之。

现月　　

○丁亥。夏至。祭地于方泽。上亲诣行礼。内记　　

○诣宁寿宫乐寿堂问慈禧端佑康颐昭豫庄诚寿恭钦献崇熙皇太后安。　　

○奉皇太后幸西苑驻跸。内记　　

○谕军机大臣等、有人奏、疆臣疏懈。政令纷歧。请申儆戒一摺。两江总督魏光焘受国厚恩。久膺疆寄。当此时局艰危。应如何力图报称。两江责任重大。稍有疏虞。即滋丛脞。该督务当振刷精神。于一切用人行政。破除情面。遇事整顿。挽回积习毋负朝廷委任之至意。原摺著钞给阅看。将此谕令知之。现月　　

○陕西巡抚升允奏、续查醴泉等县新荒地亩。请一并附入二十九年报销册内。作为新荒办理。其升科年限。仍请照案宽以三年。下部知之。摺包　　

○以＜目辟＞暒棅且＜夗贝＞自离省。藐公便私。革陕西咸阳县知县周良玉职。摺包　　

○戊子。上诣颐年殿问慈禧端佑康颐昭豫庄诚寿恭钦献崇熙皇太后安。内记　　

○奉皇太后幸颐和园驻跸。内记　　

○河南巡抚陈夔龙奏、河南在籍绅士联名呈请、以已故湖南巡抚前河道总督吴大澂治河有功。请附祀河南省城原任大学士曾国藩、两江总督曾国荃专祠。得旨、所请著不准行。陈夔龙著严行申饬。摺包　　

○以亏欠公款。革河南前偃师县知县潘毓岱、署浙江云和县知县龚亲钊职。并勒追。摺包　　

○以捐助学堂经费。予湖北候选知府邓奇勋为其故继母建坊。　　

○己丑。上诣乐寿堂问慈禧端佑康颐昭豫庄诚寿恭钦献崇熙皇太后安。至庚子皆如之。内记　　

○谕内阁、英贤等奏、请诹吉恭请列圣圣容还御一摺。热河绥成殿壁衣各工。现已完竣。著钦天监敬谨选择吉日吉时。知照英贤等届期恭请圣容还御。现月　　

○谕军机大臣等、有人奏、浙江归安县知县朱懋清等、曲徇教士之请。逼卖民地公产。恐酿巨案。请旨饬查等语。著聂缉规查酌情形。妥为筹办。以安民心。原片著钞给阅看。将此谕令知之。现月　　

○御史夏敦复奏办理交涉。请饬一律遵守条约。下部知之。摺包　　

○浙江巡抚聂缉规奏、货厘改办认捐。厘卡陆续裁撤。与统捐用意相同。请暂准照办。以免商情疑阻。又奏、参酌浙省形势。厘定练军营制薪饷。均下部知之。

摺包

　　

○庚寅。商部奏、劝办京城商会。并推广上海商会。将原设商业公所改为商务总会。刊给关防。报闻。

摺包

　　

○湖广总督张之洞、河南巡抚陈夔龙奏、鄂豫两省筹办火车货捐。已著成效。请饬部立案。下部知之。摺包

　　

○湖南巡抚赵尔巽奏、覆查南州、澧州、安乡、等厅州县。上年被水蠲缓钱漕芦课等项。委无捏报情弊。仍请照原奏分别蠲缓递缓。以纾民力。下部议。摺包　　

○又奏、湘省开办仕学馆。遵照奏定仕学馆课程。分为五门。选同通州县三十人。佐贰三十人。分门肄习。下所司知之。摺包　　

○署贵州巡抚李经羲奏、选择年力强干。才堪造就之将弁。给以薪饷。令供行营差遣。停止武职月课。截存银两。专备养将薪水之用。下部知之。　　

○又奏。已革分省补用县丞黄金祥、奇贪极恶。纠党抗捕。请通缉拏获。就地正法。如所请行。　　

○以整顿厘务。收数增加。予湖北道员赵滨彦等奖叙。　　

