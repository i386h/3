<!-- { "loadSidebar": true } -->
○闽浙总督何璟等奏、光禄寺卿督办船政吴赞诚患病。委道员吴仲翔代办船政。报闻。随手　　

○陕甘总督左宗棠奏、驻防满营专饷。恳饬部筹拨。下部议。朱批摺奏　　

○调福建巡抚裕宽为广东巡抚。未到任前以两广总督刘坤一兼署。以福建布政使李明墀署福建巡抚。　　

○以头等侍卫辅国将军溥翰为镶黄旗蒙古副都统。礼部右侍郎松森为镶白旗汉军副都统。记名副都统明秀为镶红旗汉军副都统。明发　　

○以贪劣被控。革甘肃代理安化县知县龙寿昌职并逮问。朱批摺奏　　

○予故工部右侍郎何廷谦恤典如例。现月　　

○予阵亡广东从九衔梁高荣恤典如例。随手　　

○旌表直隶昌黎县孝子曹绍远。现月　　

○蠲缓直隶文安县材庄大洼地亩粮银旗租、暨出借仓谷。有差现月　　

○己巳。谕内阁、吏部奏。遵议巡抚处分一摺。贵州巡抚黎培敬。著照部议降三级调用。不准抵销现月　　

○科布多参赞大臣保英等奏、查验科布多官厂牛马驼只。尚无缺乏。妥为牧放。报闻。随手　　

○又奏、请饬乌里雅苏台、拨给骟驼二百只。派员护送来科得旨、著保英等咨行乌里雅苏台。照数拨给。随手　　

○派户部左侍郎志和、为实录馆副总裁官。现月　　

○以前江苏巡抚张树声、为贵州巡抚。现月　　

○以山东按察使陈士杰、为福建布政使安徽凤颍六泗道谭钧培、为山东按察使。现月　　

○庚午。引见京察三品以下京堂各官。得旨。太医院院使纪振纲。太医院左院判冯钰。年力就衰。均著以原品休致。余著照旧供职。现月　　

○以湖南按察使傅庆贻、为安徽布政使。调山东按察使谭钧培、为湖南按察使。以浙江盐运使灵杰、为山东按察使。现月　　

○辛未。谕内阁、阎敬铭曾国荃奏、赈粮不敷。请将东漕尾数拨充赈需。并请拨山东豆石各摺片。前因山西复被旱灾。拨给山东漕米十二万石。以济赈需。此项漕米。计至本年二月闲。即已放竣。该省饥民甚多。麦收又晚。青黄不接之时。仍恐无以为生。自应妥筹接济。加恩著照所请。所有光绪四年、山东应徵漕米。应交通仓之八万余石。即行尽数拨给山西。俾资赈济。山东前欠解协济山西运脚银六万两。及此次随漕经费轻赍等运通水脚杂费银三万数千两。著文格一并拨交道员王定安。以资应用。至山西因旱歉收。豆种尤缺。并著将山东上年所收豆子二千七百余石。随同此次漕米。全数拨解山西。毋稍延缓。现月　　

○又谕、文格奏、查明前筑黄河南岸新堤报销舛错一摺。据称前署山东巡抚布政使李元华。所办黄河南岸堤工。实系四十五里。前曹州府知府马映奎。估报六十余里。现据该员禀称。系将填补坑沟加倍功力。归堤长里数核算。当时并无案据。而李元华历次奏报。均系七十余里。至堤身高宽丈尺。马映奎承修时。李元华曾令随时再行加筑。辄以豫拟未办之事。报为已竟之工。高宽丈尺。均有增添。其工需银两。马映奎册报。用银二万八千四百余两。该前署抚奏销至五万一千两。计浮多银二万二千五百余两。据称归入防汛动用。查堤工奏销案内。并未声明划拨。防汛经费项下。亦未将此项作收造销。马映奎收下册内有此款目。核计尚多销银一千两。请勒令李元华赔缴。并将该前署抚等分别议处察议等语。工需均关国帑。应如何慎重查核。李元华于堤工里数丈尺。既不核实奏报。复将银两任意挪移。此外尚有多销银数。种种不符。殊属不成事体。李元华著交部议处。并将多销银一千两。先行勒令赔缴。其修筑堤工余银二万余两。所称归入防汛经费动用。是否确实。著户部工部文格详细查明。傥有不实不尽。一并勒令赔缴。以重帑项。马映奎将填补坑沟等项。归并堤长里数计算。未经先行据实禀报。殊属不合。著交部察议。现月　　

○又谕、前据内务府奏、恭备要差。请饬山东于积欠帑息银一百八十余万两内。先行筹解银十万两。当谕令文格于本年正月内解到。兹据该抚奏称、此项生息银两。业经阎敬铭奏准。每年酌解五成。通计共祗欠银六十五万一千一百余两。并无一百八十余万两之多。现先措解银五万两等语。内务府前奏拖欠帑息一百八十余万两。银数因何不符之处。著该衙门查明具奏。其未解之五万两。仍著该抚陆续筹解。现月　　

○又谕、前因科尔沁札萨克达尔罕亲王棍布旺济勒被□□□尔□各款。经理藩院查明覆奏。当经降旨。将该亲王议处。兹据御史世泰奏、风闻理藩院查取该盟各结。乃正盟长句串所报。达尔罕亲王性情暴虐。苛派勒索。非止一端。从轻议处。不足以昭平允。请饬盛京将军、会同该副盟长确查等语。此案既据理藩院查明棍布旺济勒、借用属下银至三千余两之多。业经交理藩院议处。并责令将借款照数偿还。若将已结之案。再行派员查办。徒事纷扰。亦非政体。所奏著毋庸议。蒙古各旗民。生计艰难。该札萨克掌管印务。必应体恤属下。岂容稍有扰累。嗣后各该旗。如有肆行科敛贻害蒙古地方者。一经访查得实。当从严惩办。决不宽贷。现月　　

○山西巡抚曾国荃奏、阳曲等县被灾。请借拨邻封常平仓谷接济。报闻。随手　　

○派吏部尚书万青藜、充武英殿总裁官。现月　　

○桑春荣因病解职。以都察院左都御史翁同和、为刑部尚书。户部左侍郎潘祖荫、为都察院左都御史。现月　　

○调礼部左侍郎王文韶、为户部左侍郎。兼管三库事务。仍兼署兵部左侍郎。以内阁学士祁世长、为礼部左侍郎。未到任前。以内阁学士王之翰暂署。现月　　

○蠲减山西祁、介休、右玉、应、榆社、阳曲、太原、文水、高平、榆次、太谷、临长治、保德、隰萨拉齐屯留襄垣、辽、和顺、霍、灵石、赵城、清水河、和林格尔、黎城、山阴、甯武、平鲁、二十九厅州县。秋禾被灾。并成熟各村庄钱粮。有差现月　　

○壬申。响导大臣安兴阿奏、穆宗毅皇帝孝哲毅皇后梓宫永远奉安。查勘一带道路地盘等。绘图呈览。报闻。随手　　

○闽浙总督何璟等奏、请将台北解省之案。由该府勘审。径解省城。下部知之。随手　　

○广西巡抚杨重雅奏、冯子材出关日期。得旨。该抚当懔遵叠次谕旨。随时会商冯子材。迅将逆党歼除。毋稍延玩。随手　　

○以都察院左都御史潘祖荫、兼署工部左侍郎。现月　　

○癸酉。孝仪纯皇后忌辰。遣官祭裕陵。　　

○户部奏、遵议丁宝桢奏请办理捐输摺。请准其暂办一次。从之。随手　　

○甲戌。世祖章皇帝诞辰。遣官祭奉先殿。　　

○贵州巡抚黎培敬奏、云南鹤丽镇总兵朱洪章。捐输欠饷。请饬部查照江西成案。议广该总兵原籍开泰县学额。下部议。随手　　

○以遗爱在民。予故署贵州巡抚韩超、于贵州省城建祠。随手　　

○以御贼阵亡。予贵州在籍知府邹泗钟、于镇远本籍建祠。前署清江通判府经历余宗惇、于清江地方建祠。均从贵州巡抚黎培敬请也。随手　　

○旌表节孝妇、贵州补用总兵松桃协游击高德元之祖母高陈氏。随手　　

○纂修官商衍鎏恭纂　　

帮总纂官程棫林恭辑监修总裁世恭阅二签五月初二日正总裁那恭阅五月十六日专司藳本陆恭覆阅壬子九月初五日　　

徐恭阅二签七月初一日

　　

荣恭阅一签九月初一日副总裁唐恭阅一签十一月十五日　　

宗室宝恭阅五月十九日

　　

郭恭阅六月十二日　　

熙月日初校修改上卷肆签黄葆奇恭校陈恭阅八月初一日覆校修改上卷捌签徐承锦详校宗室麒月日总校修改上卷肆签田智枚总校蒙古总裁恩月日
大清德宗同天崇运大中至正经文纬武仁孝睿智端俭宽勤景皇帝实录卷之八十七　　

光绪五年。己卯二月。乙亥朔。上诣钟粹宫问慈安端裕康庆昭和庄敬皇太后安。长春宫问慈禧端佑康颐昭豫庄诚皇太后安。至甲辰皆如之。内记注　　

○谕内阁、御史王炳奏。晋省麦苗稀少。请速筹杂粮籽种一摺。山西上年又复被灾。麦苗稀少。亟应采买杂粮。以为籽种之用据称直隶杂粮甚贱。请饬将山西所收各省赈捐银两。派员赴直采运。著曾国荃即将此项银两。派委妥员。迅速前赴直隶采买杂粮运晋。以资散放如山西现有杂粮。即著先行拨给籽种。俾民闲得以及早耕作。另片奏。风闻山西候补知府赵怀芳。于光绪三年冬闲。奉委赴周家口买粮。该员携银六万两回原籍安徽正阳关一带采买。迟至四年夏季。尚未运粮到晋。并有贱买贵卖浮冒支销等情。请饬确查等语。著阎敬铭。曾国荃。裕禄。确切查明。据实□□□尔□奏毋稍徇隐。

现月

　　

○谕军机大臣等、夏同善奏。请疏治黄河下游。暨利津县城逼河太近。宜筹善策。沿河州县坍地钱漕。请饬查办各摺片。据称黄河下流淤垫。上流必致溃决。疏浚海口。开直河湾开通支河。皆今日疏治下游要务。请将山东机器局停止。所有经费。移作治黄河之用。利津县城当大河正冲。情形岌岌可危。能迁则迁。否则必宜设法保护。沿河民地坍没甚多。有未经核办照常徵收钱漕者。请饬勒限查报等语。即著文格将该侍郎所陈各节。体察情形。一并妥筹。奏明办理。原摺一件。片二件。著钞给阅看。前闻文格上年赴泰安等处。携带家眷同行。沿途供帐奢侈。嗣闻该抚虽无携眷情事。随带员役兵队仆从甚多。并有巡捕家人招摇需索。迨赴武德一带阅兵。尚知敛抑禁止骚扰等情。该抚深受国恩。身膺重寄应如何整躬率属。体恤地方。讲求治理。若如所闻各情。殊负朝廷委任。嗣后务当深自检束。屏绝浮华。力求实际。将一切应办事宜。随时实心整顿。如再稍形怠肆。朝廷法令具在。不能为该抚宽也。将此谕令知之。现月　　

○以太常寺卿许庚身署礼部左侍郎。现月　　

○以任性妄为。革贵州上江协副将邓明胜职。永不叙用摺包　　

○上以祭社稷坛。自是日始斋戒三日照例　　

○丙子谕内阁、内务府奏。遵查山东积欠帑息银数。开单呈览一摺。据称山东省自道光四年起。至光绪四年止。共欠解该衙门银一百八十余万两。系兼奉裁笔帖式养廉等款在内。该省奏称祇欠银六十五万一千一百余两。或系专指生息一项等语。此项数目。究竟因何不符。著文格按照单开各款。确查具奏。其未解银五万两。仍著该抚即行拨解。务于二月中旬如数解齐。以济要需。现月　　

○又谕、巡视中城御史伊精额等奏。援案酌保练勇局出力员弁一摺。著该部议奏。现月　　

