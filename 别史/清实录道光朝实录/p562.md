<!-- { "loadSidebar": true } -->
○谕军机大臣等、长龄奏、请将伊萨克一案提至喀喇沙尔。会同玉麟审讯等语。长龄此时谅早由肃州起程折回。玉麟自伊犁前往。途次定可相值。所有伊萨克一案。著照所请、提至喀喇沙尔。该将军即会同玉麟。秉公研讯确情。结案后著遵照前旨。与玉麟同赴喀什噶尔。该处应办剿抚及善后事宜。最关紧要。自应及早筹定。该将军等必须亲往察看情形。方可定议。据该将军密陈善后节略。朕详加阅看。所奏各条款。俱不为无见。此事若不亟为酌定章程。因循日久。万一另生他歧。转致离难于办理。玉麟亦曾奏酌筹回疆善后大局一摺。长龄当于途次即与玉麟豫为熟商。行抵喀什噶尔后。体察情形。务须悉心筹酌。从长计议。总期事之能行。行之能久。于边务实有裨益。为一劳永逸之策。方为尽善。至前据该将军奏伊萨克一案。闻有兵民把持之语。此项兵民三千余人。如果聚众阻挠。实属不成事体。长龄当先行知哈哴阿等、妥为防范。毋任滋生事端。是为至要。又据哈哴阿等奏、伊萨克祖坟。现亲往察看。并未被贼发掘。可见从前传闻之误。再喀什噶尔驻劄官兵。现在约计几及二万人。应需粮饷一切。该将军当豫为筹备接济。毋致临时短绌。又哈哴阿等奏、此次凯撤官兵。请照上届支给盐菜口粮等语。上届因拏获张格尔大功告竣。是以凯撤马步官兵。准照军营支给盐菜口粮。系格外施恩。前降谕旨内有嗣后不得援以为例之语。此次撤回官兵。并未接仗。与上次不同。应如何支给之处。著长龄酌议办理。将此由六百里谕知长龄、并谕玉麟知之。　　

○又谕、哈哴阿等奏、应解伊萨克案内一干人证。现已豫备候旨起解一摺。本日据长龄奏、请将伊萨克一案人证。解至喀喇沙尔。该将军谅已行知。兹据该参赞等奏派乾清门侍卫德勒格尔桑。延绥镇总兵郭继昌。管带押解。著饬知该二员即速起程。解至喀喇沙尔。沿途小心防护。毋许稍有疏虞。别滋事端。又另片奏、查看伊萨克祖坟。并未被贼发掘。及该处兵民现在情形。览奏均悉。又片奏、此次撤回马步官兵应支盐菜口粮。可否请照上届给发等语。已另降谕旨交长龄核议。哈哴阿等俟接到该将军行知时。遵照办理。将此附报便谕令知之。　　

○以派往阿克苏防堵出力。释回遣犯八十四名。　　

○免撤回四川初调官兵应缴赏银。　　

○丁丑。刑部奏、审明镶红旗汉军都统奏参印务参领梁景灏、那移公项等情。定拟请旨。得旨、此案镶红旗汉军印务参领梁景灏那用地租钱文。并于兵丁私典官物。查出后不行究办。辄为取赎。驭于家人高二等撞骗得赃。始则听嘱徇私。继复在情朦禀。种种乖谬。实属任意妄为。梁景灏著即革职。发往军台效力赎罪。以示惩儆。该旗都统等一经查出。即行参奏。与始终失察者有间。所有该都统等自请交部严议之处。著加恩改为交部议处。　　

○又谕、审讯抢劫命案。供词前后未符。请饬交顺天府府尹就近检明确讯。得旨、此案朱老儿等劫夺无名男子钱文。并捆缚毙命。经刑部审讯朱老儿初供。系刘三起意。邀伊前往同劫。又据供称伊侄朱秋儿有加功屋腷。提讯刘三、朱秋儿、俱坚不承认。复据顺天府委员前往犯事地方。查勘情形。与朱老儿所供互异。自应查传尸亲。访求赃证。并蒸检尸伤。方能定谳。惟人证均在良乡房山一带。且尸亲赃证。亦应由该地方官就近察访。较为确实。朱老儿、朱秋儿、刘三、刘二、并其余人证卷宗。俱著交顺天府尹秉公研讯。业遴委干员。协同各地方官勘明地界。检验尸伤。审明定拟具奏。寻奏、审明朱老儿曾经抢夺张米石驴头。并无劫夺无名男子钱文。捆缚毙命之事。朱老儿照例拟发极边烟瘴充军。从之。　　

○戊寅。上御含辉楼。阅侍卫骑射。　　

○谕内阁、琦善奏、续获讼棍之各州县。请宽免失察处分一摺。上年四川绵州等十八州厅县。先后报获讼棍多名。曾降谕旨将应得失察处分。准予宽免。并令嗣后遇有获办讼棍。仍著汇案具奏。兹据琦善查明成都等州县。先后拏获讼棍十四案。计犯十六名。业经分别讯拟定罪。该犯等俱系积久棍徒。确有案据。各该州县等或密访查拏。或遇案根究。按名悉获惩办。核其功过尚足相抵。所有成都等十四州县应得失察处分。著加恩准予宽免。仍饬令各该州县随时实力查访。毋得日久生懈。以清讼源。　　

○己卯。谕内阁、苏成额奏、查明报销堤工丈尺不符缘由。恳恩免其删减一摺。湖南武陵县。嘉庆二十一年借修堤工。报销丈尺不符。据该抚查明实由从前司详原奏声叙错漏。并非该县事后增添浮冒。所有前项借修工程。共银一万二千八百二两零。著加恩免其嶆减。照数开销。以清积牍。该部知道。　　

○庚辰。上诣绮春园问皇太后安。　　

○抚恤琉球国遭风难夷如例。　　

○辛巳。谕内阁、卢坤等奏、查明劣募。分别驱逐一摺。前据钟昌等覆奏、访闻湖北劣幕陆廷槐等。在省城盘踞多年。降旨令卢坤等严行驱逐。如另有舞弊不法情事。即奏明从严惩办。兹据奏、查明陆廷槐、彭绍堂、及陆廷槐之弟陆廷秫、陆廷荣、童濂之弟童溥、彭绍堂之子彭启纲等、均尚无劣迹可指。分别勒令各回原籍。惟陆廷槐等均寄籍江夏。难保不潜踪隐匿。或于驱逐回籍一二年后。仍复潜回楚省。不可不随时严查。著该督等再行确访。务令各回原籍。不准逗留。并著随时严饬地方官稽察。如该幕等仍复逗留。或潜行回省。别经发觉。惟该督抚是问。至何埽华之子何道坦等。系江夏县土著。并无原籍可归。伊父在省曾充幕友。著饬令江夏县随时稽查。不许攀援出入衙门。于每年年终出具印结。咨报督抚衙门。以免盘跨招摇。　　

○又谕、卢坤等奏、遵旨查禁种卖鸦片烟一摺。据称通查湖北属境。现在尚无种卖鸦片烟之事。但该省为水陆通衢。商贾辐辏。外来奸民易于流传贻害。不可不认真查禁。以净根株。著该督抚严饬所属。于每年春秋二季编查保甲时。亲赴各乡。留心查察。如有将田地种植罂粟花者。立即严拏。照兴贩鸦片烟例。拟以枷号充军。田地入官。仍责令保甲随时稽查。傥容隐不举。即照为从例问拟杖徒。买食之人。无论官民。分别参究。一例治罪。并派拨丁役随同汛员。于各关隘常川巡查。遇有商民夹带烟土。拏获严拏。仍出示晓谕。俾各知猛省。毋蹈法纲。该州县于春秋两次巡查之后。如境内实无种卖。即出具印结。由该管道府确切核明。详报督抚。该督抚于年终具奏一次毋得日久视为具文。致干重咎。　　

○谕军机大臣等、有人奏、直隶河间府同知濮城。自补缺以来。并未到任。向在总督署内办理摺奏。凡奏咨事件有关紧要者。与外府州县暗通消息。各上司以其小有材干。略加信用。濮城即借此在外招摇。声势赫赫。通省皆视为要津。去年濮城谋赴军营。将河间同知一缺。求委邢台县知县高应元署理。即在总督署内接办摺奏。其邢台县一缺。又将不应委署之候补知县陈兆琪署理。并因布政司库大使杨炳前赴军营。所遗之缺。得项较优。求委保定府经历方廷瑚署理。转将候补布政司理问万文鸿委署保定府经历。以上辗转委署。不按班次。虽出于上司之檄委。实由该员之恳求。并闻有私相授受。指缺帮银之事。以致物议沸腾。又保定府通判何焕绪。署大名府通判刘奋南。因趋承濮城之力。亦在总督署内充当内委。办理一切事务等语。属员在上司署中办事。本干例禁。若任意指缺营求。于吏治人心。大有关系。著王鼎将濮城等前项情节。严密详细访查。务得确情。据实具奏。毋许稍有瞻徇含混。以副委任。将此谕令知之。　　

○湖广总督卢坤奏、查明地方情形。次第办理。得旨、所奏两省积弊。谅非一日。历任疆臣。祇知苟且目前。是以日就敝坏。若再不加整顿。伊于胡底。汝同杨怿曾。均系朕慎简之人。畀以封疆重任。望成治理。务要和衷共济。随时随事认真经理。破除一切积习。毋避嫌怨。为国宣猷。勉之又勉。以副朕望。　　

○以重刊字典告成。予辑录出力人员议叙有差。　　

○旌表守正被戕山西归化城民杨伏桂子妻李氏。　　

○贷湖北督抚两标暨武昌黄州等营兵丁仓谷。　　

○展缓山东票商未完加价银。　　

○贷山东海丰场灶户被水冲刷灶滩修费。　　

○壬午。上诣时应宫。昭显庙。拈香。　　

○还宫。　　

○谕内阁、刑部等衙门具题、浙江省民人傅受贵致死伊妻娄氏一案。以杀固有心。死系不孝有据之妻。秋审应入可矜。事结在恩旨以前。请将传受贵减为杖一百流三千里。惟详阅案情。该犯用钩刀很砍喽氏项颈一下。致将头颅砍落殒命。身首异处。情节太惨。遽行减等。未免过轻。傅受贵著监禁二年后。再减为杖一百流三千里。　　

○又谕、富呢扬阿奏、朝鲜夷船漂泊到境。被匪搬抢。请将疏防文武员弁摘去面带。严拏究办一摺。浙江台州府属黄岩县地面。有朝鲜国夷船遭风漂至该处停搁。晒晾失水布匹货物。旋有匪徒六七人至船搬抢之事。现经该抚将该难夷及存厂货物。妥为安顿。并先后拏获匪徒王彝赏等五名。即于各犯名下起出原赃布匹等物。交付夷人认领。所有该地方文武员弁。毫无闻见。非寻常疏防可比。黄岩县知县靳琨、长浦巡检刘广福、太平营把总胡鼎鳌、外委张建封、俱著摘去顶带。勒限一月内。务将在逃之抢犯王曹彬、叶定土等、迅速全获。解省严审。届限无获。即行参奏惩办。　　

○谕军机大臣等、有麟等奏、树株复生小虫。已派拨员弁兵役上紧摉拏一摺。上年陵寝树株生有松虫。捉捕渐已净尽。兹据奏本年二月以来。查得树株内复生有小虫。著饬令员弁兵役。务须认真上紧摉捕。勿令蔓延。有麟等当随时亲往查察。总期迅速摉除净尽。勿得视为具文。将此谕令知之。　　

○修浙江仁和、海宁、二州县东西两塘。从巡抚富呢扬阿请也。　　

○除江苏捐置义冢田地额赋。　　

○以常雩祀天于圜丘。自是日始。斋戒三日。　　


大清宣宗效天符运立中体正至文圣武智勇仁慈俭勤孝敏成皇帝实录卷之一百八十七　　

