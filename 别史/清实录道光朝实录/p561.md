<!-- { "loadSidebar": true } -->
○谕军机大臣等、给事中刘光三奏、地方官讳盗不办。捕务废弛。盗风日炽。请饬查办一摺。据称广东省匪徒。有小刀会、三点会、三合会等号。即从前忝引会之遗种。而盗贼之别名。其始不过纠合匪类。抢夺乡曲富民铺户。因州县官讳匿不办。遂至肆无顾忌。胁诱良民。勾通兵役。匪特东江西江北江诸水路抢劫日多。即各州县城市以及省会地方。亦有明火执仗。吓禁事主之案。甚且掠取富户爱子。藏匿盗窝。勒限回赎。凌辱难状。该省大吏即有所风闻。以各州县并未详报。无从安办。愚民被劫。惟恐禀报受累。不敢鸣官。间有禀报。地方官勒令改盗为窃。事主不肯听从。即延不准理等语。匪徒结会聚众抢劫。最为闾阎之害。若如该给事中所奏匪徒扰害情形。实属大干法纪。地方官于此等重案。不为审办。转讳匿不报。以致盗风日炽。尤应严参示惩。著李鸿宾等严密查访。如有匪徒滋事之案。立即从重惩办。并查明各州县如有讳盗为窃情弊。亦即据实严参。毋稍徇隐。将此各谕令知之。寻奏、查粤东匪徒。并无三点小刀三合等会名目。惟结拜兄弟。夥同劫掠。掳人勒赎。久已相习成风。该给事中奏称会即盗之别名。实与粤中情形无异。严办盗案。即可沮其结拜之心。严缉会徒。亦可翦其入盗之党。各州县傥潺讳盗为窃。亦即据实严参。以肃吏治。报闻。　　

○又谕、给事中刘光三奏、上年直隶之磁州、河南之临漳县等处。同日地震。房屋倒塌殆尽。人物压毙无算。又平地坼裂。有水从内涌出。其色黑白不等。水尽继之以沙。沙尽继之以寒气。且大震以后。或一日数震。或间日一震。或乌乌有声。或微微稍动。自上年闰四月以迄于今未止等语。上年据那彦成、杨国桢、具奏各该处地震情形。恐有不实不尽之处。著王鼎等各派委妥员前往该处访查。如该给事中所称上年大震之地。至今犹常动不止。是该州县地震。为时甚久。必应据实具奏。毋得稍有讳饰。傥所查不实。将来经朕访闻。惟伊等是问。恐不能当此重咎也。将此各谕令知之。寻署直隶总督王鼎覆奏。查明磁州地震情形。前督臣那彦成据报入奏。系在匆促之时。且核与赈恤无关。声叙未免遗漏。现今灾黎实无向隅失所之人。河南巡抚杨国桢覆奏、查明地震情形。临漳等县。迄今微动未止。委系地气逐渐复元。似无关碍。至勘灾有无讳饬。自以压毙人口倒塌房间为大端。访查上年压毙人数。悉与册报相符。房间修费。抚恤口粮。查照章程核实散放。亦无遗滥。灾民委无失所。均报闻。　　

○展缓河南内黄、延津、武陟、浚、祥符、兰仪、六县带徵额赋。并积欠杂款。　　

○庚午。上诣安佑宫行礼。　　

○诣绮春园问皇太后安。　　

○兵部奏、议处失察兵丁殴毙民人之佐领阿勒吉鼐、降三级调用。得旨、此案黑龙江带兵佐领阿勒吉鼐、失察兵丁纳里善中途殴毙民于人吴广全。实属约束不严。咎有应得。惟据阿勒清阿审明该佐领因纳里善前曾出兵。派令先行。伊行走在后。是纳里善行殴之时。该佐领并未在场。其不能禁约之咎。尚可稍从末减。著加恩改为升三级留任。　　

○辛未。谕内阁、玉麟等奏、喀喇沙尔土尔扈特汗盟长策登多尔济所遗之缺。请将伊子策林旺扎勒承袭补授一摺。著照所请、土尔扈特汗爵。即著策林旺扎勒承袭。并补授盟长。策林旺扎勒年甫四岁。其汗扎萨克印务。著一等协理台吉巴特玛喇暂行护理。其盟长印务。著副盟长公策伯克扎布兼署。妥为策束属下人等。帮办游牧事务俟伊及岁时。再行奏请移交印信。　　

○谕军机大臣等、本日据玉麟奏、酌筹回疆善后大局一摺。并据另片密陈喀什噶尔现应筹办各事宜等语。前经降旨令玉麟将伊犁将军印信交布彦泰署理。迅即起程驰赴阿克苏。会同长龄提审伊萨克一案。并令于奏结后一同驰往喀什噶尔。将该处应办剿抚事宜、及善后章程。会商妥议具奏。此时计该将军业经接奉谕旨。起程前往阿克苏。所有该将军此次所奏酌筹回疆。善后大局。著于会晤长龄时。熟筹妥议。据实具奏。至此次在逃著名逆目。必应赶紧拏获。净绝根株。断不可虚悬赏格。仍令日久远扬。叠经降旨谕令长龄悬赏购线。设法查拏。必应多获数名。兹据该将军奏请酌派勇干大员。带兵出卡。宣威捦逆等语。著与长龄斟酌情形。妥慎办理。务须计出万全。俾逆贼迅就捦获。以伸国法而快人心。其伊萨克一案应讯人证。屡提未解。如此延宕支吾。若非另有别情。即属意存观望。著与长龄悉心筹画。务将人证迅速提至阿克苏秉公持正。审讯明确。按律定拟具奏。将此谕令知之。　　

○壬申。上御含辉楼。阅侍卫骑射。　　

○癸酉。上奉皇太后幸如园。进膳。　　

○御勤政殿听政。　　

○两江总督陶澍奏、捕获盗匪侉枭分别惩办。得旨、可见废弛已久。汝系朕特加信用之人。能如此存心。为国宣力。不但汝永承恩泽。朕亦得知人善任之名。当勉之又勉。有加无已。以副朕望。　　

○以通政使司副使姚祖同、为通政使。詹事府少詹事鄂木顺额、为光禄寺卿。仍留安徽学政任。太仆寺卿刘彬士、为光禄寺卿。　　

○甲戌。谕内阁、有麟等奏、库内金银器皿被窃一摺。此案喜常身充打果差役。胆敢偷窃库贮金银祭器。实属目无法纪。孝东陵。礼部员外郎博勒洪武掌管锁钥。漫不经心。且偷窃正贼。即系该员所属之人。其咎尤重。博勒洪武著先行交部严加议处。学习赞礼郎富昌阿随同办事。咎有应得。著交部议处。有麟、溥喜、未能先事豫防。俱著交宗人府议处。正贼喜常。并在逃之买赃人尉恩子。除有麟等差派员役勒限严缉外。并著直隶总督步军统领衙门顺天府五城一体迅速严拏务获。无任远扬。所有现获之买赃人尉五等。著即解交刑部。俟正贼拏获时。一并归案审讯。按律定拟具奏。至失于查防之礼部官员。并是日值班看守之章京甲兵。著于定案时查明分别办理。寻吏部宗人府议上。得旨、孝东陵礼部员外郎博勒洪武、著照部议革职。学习赞礼郎富昌阿、著照部议降二级调用。不准抵销。有麟、溥喜、系守护大臣。著照宗人府所议、各罚职任俸三年。不准抵销。　　

○命古城领队大臣苏明阿、暂留乌噜木齐帮辨军需事。　　

○以云南曲靖协副将周志林、为山东登州镇总兵官。　　

○以查办西藏商上地亩赋税出力。赏二品顶带噶布伦敦珠布多尔济、二等台吉。四品仔琫索诺木结布、三品顶带。曲琫堪布洛桑称勒朗结、达尔汉堪布名号。　　

○添办河南中河厅贮防碎石。从河道总督严烺请也。　　

○乙亥。谕内阁、给事中王玮庆奏、役满及告退革退书吏。请饬各衙门将该吏现在住址地方。于咨文内注明。以便驱逐一摺。向来各衙门役满书吏。例应地方官押令回籍。不准在京逗留。屡经降旨责成实力稽查。勒限回籍。兹据该给事中奏称、此项役满书吏及告退革退者。各衙门行咨都察院原文内。并未注明住址地方。其承充书吏时。例应将现在住址地方。及三代姓名籍贯。详悉声明。而于役满时转不报明。殊属疏漏。至该吏等刁猾性成。其在外姓名。与承充本衙门姓名往往不符。难保无豫为更改、藉端朦混情弊。著通谕在京各衙门。嗣后有役满及告退革退书吏。务将现在住址地方。确切查讯。于咨文内叙明。行知都察院查照、劄饬各该城司坊官押令回籍。并报明起程日期。以便查核。责成该司坊官等务当实力奉行。毋得日久生懈。　　

○命贝勒托恩多、御前侍卫载铨、奕纪、道庆、贝勒奕绮、乾清门侍卫倭什讷、培成、纯佑、查看天神坛地祇坛太岁坛先农坛树株。　　

○丙子。谕内阁、王鼎奏、永定河佑办草土各工一摺。永定河河势南徙。上年据那彦成奏、请于大范瓮口挑穵引河一道。并将新筑堤工及南遥埝、加高培厚。估需银六万余两。先于司库发银三万两。其余银三万两。俟本年兴办挑穵引河时拨发。业经降旨允准。兹据王鼎查明新堤遥埝工程。上年兴办八分有余。而引河尚未开工。现在溜势转移。复归故道。所有挑穵引河银三万余两。应归节省。惟查入淀金门。尚宽七十余丈。亟应赶紧堵筑。并做护埽以资保障。又旧河由十五号至汪儿淀。计长二千四五百丈。迤下应估拦河大坝三道。计长一百六十丈。亦于迎水估做埽镶。以防汛涨串入、金门吃重。此项工程。除上年司库所发银三万两支拨动用外。尚不敷银六百余两。著照所请、即在道库存贮河淤地租项下动支。工竣验收。造册咨部核销。又据另片奏、永定河北七工。自二十六号起至四十六号止。堤埝单薄。择要加培。估需银四千五百四十两零。又南二工金门闸。宣洩攸资。应加高石龙骨一尺二寸。并迎水片石坦坡等工。估需银四千三百五十九两零。亦照所请。准于上年奏定未领之挑河银三万两内动拨银八千九百两零。饬令该道张泰运赶紧办。汛前一律定竣。核实验收造报。该部知道。　　

○又谕、瑚松额奏、发遣宗室届满三年。摘叙原犯案由。开虽呈览。另片将觉罗吉椿犯事案由。一并奏请。吉椿既系归于移驻营房内管束之人。与发遣者不同。不应入于届满三年奏请之内。嗣后著不准开单奏请。　　

