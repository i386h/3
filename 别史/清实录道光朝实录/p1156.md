<!-- { "loadSidebar": true } -->
○庚午。谕内阁、麟庆奏、请将革职留工之道府各员暂缓交卸一摺。已革署淮海道沈镐。署淮安府知府曹联桂、河营参将吕邦治、游击季承章、前经降旨一并革职。留工效力。兹据该河督以赶办运道回空。经管钱粮及在事各员。未便全易生手。请将该革员等暂缓交卸。沈镐、曹联桂、吕邦治、季承章、均著准其暂缓交卸。责令赶办回空。该革员等即能办理迅速无误。断不准再行具奏。　　

○谕军机大臣等、奕山等奏、制造战船一摺。据称快蟹拖风捞缯八桨等船。仅可用于江河港汊。新造之船。亦止备内河缉捕。难以御敌。惟在籍郎中潘仕成捐造之船。极其坚实。驾驶演放。炮手已臻娴熟。轰击甚为得力。并仿照咪唎口□坚国兵船。制造船□□羕一只。现拟酌照＜?口英＞夷中等兵船式□□羕制造。并将年分例修师船暂停。节费为改造大船之用各等语。朕思防海事宜。总以造船制炮为要。各省修造战船。竟同具文。以致临时不能适用。深堪愤恨。此次所造各船。自不至拘守旧日式□□羕。有名无实。据三停造例修师船。改造战船。所办甚合朕意。均著照议办理。惟海船大炮。系属悬放。火药发时。势必向后坐制。如何得有准头。现据该督等奏业已娴熟得力。著将如何施放之处。再行详晰具奏。所进图说各五件。著再缮就三分。咨交江苏福建浙江督抚。本日已有旨谕令各就该洋面情形详加履勘。何者合用。奏请制造。并将原件发给讷尔经额。转交托浑布阅看。如果合用。将来均需粤省制造。分运各省。据奏潘仕成所捐之船。坚实得力。以后制造船只。即著该员一手经理。断不许令官吏涉手。仍致草率偷减。所需工价。准其官为发给。并不必限以时日。俾得从容监制。务尽所长。再＜?口英＞夷就抚通商。广东海口。为夷船经由要道。必应加意防范。战船现已制造。其余枪炮器械。应增应减。毋庸泥守旧制。总以精良适用为贵。其口岸所安大炮。及屯守兵丁。断无令其终年摆列驻扎之理。必应设法妥筹。期于有济。至临敌之际。如何逐层接应。出奇制胜。水陆弁兵。如何精选勤练。务臻纯熟。船上岸上施放枪炮。各有机宜。亦应分别讲究。并各处口隘。如何扼要固守。种种善后事宜。著伊里布到粤后。会同祁＜?土贡＞等悉心讲求。妥议具奏。将此谕令知之。　　

○又谕、昨据奕山等奏、现筹制造战船之法。将官绅等造成各船式□□羕。绘图贴说呈览。朕思天津海口。尤为近畿要地。防海船只。自应豫为筹备。惟此项海船。为巡哨御侮之需。必应因地制宜。方适于用。所有粤省进呈吴建勋等战船图说各五件。著发交讷尔经额阅看。并详细体察天津等处洋面。于图内所绘战船。何项最为合用。悉心妥议奏闻。候旨交广东制造。运赴天津。傥现呈船式。于天津洋面均不甚相宜。亦著据实具奏。至此项图说。该督接奉后。即各照缮一分。咨交山东巡抚托浑布阅看遵办。该督仍将发给图说原本呈缴。将此谕令知之。寻奏、查战船之设。原以备巡哨而资御侮。惟洋面海口。南北情形不同。必须因地制宜。方适于用。除遵缮图说一分。移咨山东巡抚外。当与天津镇道等详悉筹计。已于善后从章程内酌议备船一条具奏。候旨遵行。报闻。　　

○又谕、寄谕两江总督耆英、闽浙总督怡良、浙江巡抚刘韵珂等。昨据奕山等将广东省官绅造成各船式□□羕。绘图贴说呈览。江南福建浙江海防情形。各处互异。此项图说各五件。现已饬令祁＜?土贡＞等照式另备三分。分寄各该省。该督抚等俟粤省寄到后。各就所辖洋面。察看何船适用。足以御敌。或于海道不甚相宜。而于江防亦堪制胜。即著悉心详议具奏。候旨发交广东。令其各就该省所需之船。如式制造。再行分别运赴各省。如或于江海形势俱难得力。亦著据实奏闻。不必稍存迁就。将此谕令知之。　　

○又谕、各省设立驻防兵丁以资防卫。必须遴选技艺。训练精熟。方收御侮之效。广州地方滨近海洋。尤为扼要。现在夷务甫定。仍应加意防范。所有驻防兵丁。著伊里布于到任后会同裕瑞、官文、认真校阅。破除积习。裁汰老羸。挑补精锐。总期一兵得一兵之用。至今昔情形不同。有应随时变通之处。尤须详细讲求。豫为办理。从前战船。几同具文。不堪适用。此后船只及枪炮器械等件。应增应减。或须改易制造。总以精良适用为要。万不可拘定旧制。徒劳无益。各处口隘。应如何分别缓急。择要驻扎。亦须详察地势。妥为布置。一切善后事宜。即著该将军等妥议章程具奏。将此谕令知之。　　

○又谕、现在办理善后。广东地方。水师尤为吃重。其将备能否得力。船只如何备用。器械如何制造。以至平日如何巡哨。临敌如何制胜。全在该提督处处留心。方能率属讲求。力加整顿。现任吴建勋。朕不深悉其人。是否于广东洋面一切操防训练驾驶攻剿事宜。均能谙习。著祁＜?土贡＞密加查看。据实具奏。如不能胜任。即于水师人员内。就该督素所深知实在可靠者。密封具奏。朕为水师得人起见。且该督统辖两省。事务较繁。如果提督得人。即该督亦获收指臂之助。万不可意存迁就。重孤朕望。将此密谕知之。　　

○又谕、昨据奕山等奏、筹画制造战船之法。并将官绅等造成船只式□□羕。绘图贴说呈览。此项图说各五件。已发交讷尔经额。令照缮一分咨交山东。著托浑布于接到时。详细察看山东省海口情形。何项船只适用。即行具奏。候旨交广东制造。发往山东。以备防海之用。傥于该省海道不甚相宜。亦著据实具奏。将此谕令知之。　　

○以江南狼山镇总兵宫李廷钰、为浙江提督。云贵督标中军副将皂升、为狼山镇总兵官。　　

○以拏获聚结盟匪犯。予大学士四川总督宝兴议叙。余加衔升补有差。　　

○予故浙江提督段永福祭葬。赏银三百两治丧。　　

○辛未。上诣绮春园问皇太后安。　　

○御洞明堂。勾到新疆云南贵州广西福建情实罪犯。停决新疆斩犯一人。贵州斩犯三人。绞犯一人。福建斩犯二人。余九十八人予勾。　　

○谕内阁、兵部奏、南苑牧放倒毙马匹。请变通拨补。本日又据培成等奏、马匹全数出苑各一摺。所有直隶天津各营县应行拨补马匹。业据培成等提拨足数。著即照议办理。至直隶出青在苑牧放马匹。除充补前次及陆续倒毙外。实存马二千二百六十八匹。即著交该省委员收领。其不敷原额马一千八匹。著铁麟等于各蒙古捐输马内照数拨归直隶。以足原额。即由宣化镇就近验收分领。其倒毙马匹皮张。著交两翼监督变价归缴。　　

○又谕、此案珽璋等叠次假印冒领库贮。现供有曾经司员等查出。复行消弭情事。必应彻底根究。除郎中克明额、业经病故外。郎中富呢雅杭阿、员外郎明浩、俱著解任。其珽璋所供道光十六年营造司掌印司员。暨银库郎中。亦著内务府查明。一并解任。归案审讯。刑部堂司各员。务当细心究讯。断不准有所瞻徇。致令不实不尽也。懔之。　　

○谕军机大臣等、寄谕两江总督耆英。御史雷以諴奏、豫筹款项及善后事宜一摺。据称＜?口英＞夷各国。所需中国货物。以茶叶大黄湖丝为最。该夷前曾不经牙行。向商购买茶叶。载回尽属假造。请于茶叶大黄湖丝出产地方。及经过各关口。聚顿各牙行。实力稽查。酌加税银。现在增给口岸。将来地方如何整顿。兵将如何设备。请饬熟思远虑等语。＜?口英＞夷现已就抚。所有通商章程。善后事宜。前已有旨令该督妥筹具奏。并将闽浙二省应办事宜。均交该督会办。该御史所奏、陆续加增茶叶大黄湖丝税银。以抵所赏该夷之项。所奏不为无见。惟有无苛累及民。能否禁绝走私。并如何整顿口岸。严防要隘之处。著即通盘筹画。悉心妥议。务期操纵在我。足以收利权而杜后患。方为尽善。雷以诚原摺。著钞给阅看。将此谕令知之。　　

○壬申。孝慈高皇后忌辰。遣官祭福陵。　　

○谕军机大臣等、富勒敦泰奏、请将防堵官兵炮位。一并撤回一摺。＜?口英＞夷现已就抚。所有沿海防兵。自应一体酌撤。以节劳费。所有前次调赴石河口防堵山海关、冷口、喜峰口、满洲营官兵二百余员名。暨满洲营安设炮位。均著一并撤回。其拣出尚可适用之红衣铜铁炮九位。著该副都统每届操演之期。亲加演试。务期精熟。其不堪适用之炮六位。即著照议交山海路游击收贮。将此谕令知之。　　

○癸酉。上诣大高殿行礼。　　

○还宫。　　

○谕军机大臣等、敬徵等奏、查看桃北漫口形一摺。据称会勘缺口水面。东西两坝裹头护埽。足资抵御。其改由中河倒塘各工。约计完及九分。添建箝口托清各坝。布置尚属周密等语。著即责成敬徵。廖鸿荃。周历南北两岸及各海口。并旧河各道。逐一详细查勘。应堵应改。熟审机宜。筹定大局。毋庸会商麟庆。妥议具奏。将此谕令知之。　　

○江南寿春镇总兵官岱昌奏谢实授恩。得旨、寿春兵弁。素称强劲。各项技艺。断不准稍有废弛。务当精益求精。咸归勇壮。懔之勉之。　　

○以服阕布政使龚绶、为四川布政使。　　

○革职留任江南河道总督麟庆奏报节交霜降。修防平稳。出力员弁议叙有差。　　

○以孟冬时享太庙。自是日始。斋戒三日。　　

○甲戌。孝敬宪皇后忌辰。遣官祭泰陵。　　

○谕军机大臣等、本日伊里布等驰奏、遵旨会议一摺。据奏通商输税则例案据。俱在广东。必须到粤后体察情形。方能酌办。其商欠不求代还一层。已与该夷议定。载入条款各等语。著伊里布于到粤后察看情形。将税课事宜妥行定议。万不可稍存迁就。贻误将来。其商欠一节。再与切实要约。不能官为代还。免致日后藉口。所有应议各事宜。该大臣务当慎之又慎。不准稍留罅隙。另片奏、随带员弁。已明降谕旨允行矣。将此由四百里谕令知之。　　

○又谕、寄谕两江总督耆英。伊里布等驰奏遵旨会议一摺。据称通商旧有例案。俱在粤东。一切应行详筹事宜。俟抵粤后查明酌办。其嗣后商欠不求官为代还一层。亦俟到粤时。再与切实要约等语。已谕知伊里布斟酌妥办矣。至通商及一切善后章程。在在均关紧要。前因两江总督管辖较繁。并需会办闽浙两省诸务。已有旨令耆英将南河修筑事宜。暂且无庸兼管。该督务当专心致志。督办江防及一切应办公务。所奏赴清江浦会晤麟庆、讲求河务一节。著仍遵前旨。俟各省会商事件办竣。再行奏明请旨。将此由四百里谕令知之。　　

○命福州将军保昌来京。以陕西巡抚壁昌、为福州将军。未到任前。以闽浙总督怡良兼署。　　

