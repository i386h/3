<!-- { "loadSidebar": true } -->
　　○镇守蓟州永平山海等处总兵等官应城伯孙杰等奏近命臣等给散操守官军银外有民舍六十六名熟知口外路径充夜不收日夜哨了走报军情宜一体赏  上从之宣府总兵等官武定侯郭玹等又以所充新选屯田官军舍余人等为请  上俱命如例给赏
　　○乙未周府灾焚殿宇殆尽
　　○丁酉斡兰并忽石门等四十余卫都指挥弗羊古等遣人贡马及方物赐宴并袭衣彩币等物有差
　　○命故亦东河卫指挥使哈剌苦出子哈剌亦马剌卫指挥佥事伯羊加子咬纳纳木河卫指挥佥事白卜舍子纳郎哈兀者卫指挥佥事速的子额的捏失里木卫指挥佥事阿孛兰子撒剌失俱袭职失里木卫指挥同知哈的哈子哈里速代职升建州卫指挥佥事朵列秃为指挥同知
　　○辽东总兵官都督同知曹仪奏都指挥使梁瑄先坐罪诏擒贼自效今委以督军操备弗从及遇  万寿圣节亦不习仪  上命锦衣卫执瑄至京鞫之
　　○浙江右参政高峻奏缘海巡检司五十余处皆备倭要地然城多土筑卑小而民兵皆衣纸甲乞敕有司甃甎城造铁甲庶为久利从之
　　○戊戌命故失儿兀赤卫指挥佥事亦能歌子哈的和卜罗卫指挥同知王哈奴子你笼哈兀者左卫指挥同知秃失帖木子亦领哈俱袭职朵儿必河卫指挥佥事阿里哥子额昇哈代职
　　○己亥狭西总兵官宁远伯任礼等奏按察司副使陈嶷巡管行都司十四卫所水利擅易管屯指挥不旬日輙更变又向人云吾尝斩一丈三尺青蛇梦问吾讨命傍人云嶷是炳灵公太子后身赏善罚恶因尔修行犯戒故杀之后嶷归白之母母云吾梦金甲神人尔即生嶷凡经历处皆道其事致使小人谣传又嶷有亲故曾浩系山丹卫军丁往来各屯筭命体察事务生事扰人  上命嶷自陈状曾浩令法司执讯如律
　　○庚子擢进士涂谦马垸陈叔绍为监察御史
　　○辛丑腊节赐文武百官宴
　　○给代府灵丘王逊烇菜户
　　○参赞云南军务刑部右侍郎杨宁奏访得云南诸卫所因修造军器及供给往复夷人军余不胜烦扰各卫所俱有余地请照事烦简量亩数拨大理卫五百六十亩澜沧卫二百亩洱海卫三百亩楚雄卫四百亩金齿军民指挥司七百亩腾冲卫指挥司并守御千户所三百亩摘拨守城铺土军余丁耕种收获子粒官为收贮支销应用庶军余得免科扰从之
　　○户部言大宁都司保定左后二卫官地每亩输钞三十贯不便请依民田轻税则例每亩纳粮五升三合五勺草一束从之
　　○壬寅升燕山右卫带俸都指挥使董兴大宁都司都指挥佥事田礼锦衣卫带俸都指挥佥事范雄张軏俱署都督佥事事先是兵部以各军都督缺员请会官推举至是以兴等闻故皆命署其事
　　○京城大雨雷电翼日乃止
　　○癸卯忽里吉山等五十六卫指挥兀扎哈等遣人贡马及方物赐宴并彩币等物有差
　　○命故忽石门卫指挥使兀笼哈子苦女五屯河卫指挥佥事察哈子额黑里可令河卫指挥佥事叟登哥子塞失卜鲁兀卫指挥佥事哈塔乃子歹速兀者屯河千户所指挥同知不里哈子歹出克默而河卫指挥佥事答兰子只儿忽亦马剌卫指挥佥事失列门子温察俱袭升兀鲁罕东卫指挥使哈答孙为都指挥佥事
　　○设广西巡检司三十六所梧州府苍梧县罗粒寨藤县禢洲周村驿面义昌容县招贤水源岑溪县览山怀集县兰峒郁林州辛仓陆云横岭鸣水容山抚康博白县春台安定平山北当寨北流县都陇清湾中山陆川县临厢安宁横山兴业县平安长宁凡二十七所浔州府桂平县罗秀里贵县郭东东博渡瓦塘渡桥头墟平南县叁堆峒心大峡平岭凡九所徙容县大洞巡检司于黄冲口怀集县武诚乡巡检司于白沙北流县双威寨巡检司于扶来桂平县靖宁乡巡检司于岭头村思隆乡巡检司于平田村木盘浦巡检司于上翚村贵县辛安寨巡检司于横根江五州寨巡检司于白竹岭平南县秦川乡巡检司于大零村授土人蒙才等五十六人为土官副巡检从广西都布按三司等官议也
　　○命故少师杨士奇男秫充国子监生○甲辰遣右通政王锡祭西岳华山西镇吴山之神太常寺丞李宗周祭甘肃境内山川之神以甘州等处疾疫故也
　　○朝鲜国王李祹遣陪臣安止捧表来朝贡方物贺明年正旦节赐宴并彩币等物有差
　　○云南武定军民府把事李英楚雄府沙矣旧巡检司兵牌头目李文广贵州金筑安抚司及木华等长官司安抚金镛等遣人来朝贡马赐彩币等物有差
　　○置铜鼓卫儒学铨官降印从本卫奏请也
　　○命故亦马剌卫故指挥佥事完者帖木子莽加兀者卫指挥佥事吉当哈子你鲁哈禾屯吉卫指挥佥事劄里哈子兀鲁奴客赤子咬纳古贲河千户所指挥佥事木刀哈子速必纳阿剌山卫指挥佥事歹羊哈子儞吉儞俱袭职亦马剌卫指挥佥事咬塔子安塔阿真河卫指挥佥事索笼哥子伯哈俱代职○乙巳代王桂薨王  太祖高皇帝第十二子母惠妃郭氏洪武七年生十一年封豫王二十四年改封代王二十五年之国山西大同府宣德五年世孙代理国事至是薨享年七十有二讣闻  上哀悼辍视朝三日遣官赐祭谥曰简命有司治丧葬
　　○擢进士李庸为刑部主事王忠工部主事童守宏许箎林长清丁璇俱行人司行人
　　○增设南京户部主事四员先是南京各仓收放粮储必会推各部官监督三年更代至是南京吏部署部事郎中赵雍言其不便请设专官  上从之遂擢监生朱圭为山西司主事陈旺云南司主事金鼎广西司主事蔡吉江西司主事
　　○吏科给事中张固言四事一吏部得人而后百司可望得人民生可望不失其所迩者右侍郎赵新郎中张琛互相讐告致被御史给事中紏劾  上命多官会问二人对众互讦赃私论其情犯死有余辜俱蒙恩宥俾各复职正当革心改过协恭图报方且怙终不悛各怀私恨乞于二人调用一员仍敕大臣推举素有清誉者补之以表正铨曹肃清贤路一吏部尚书王直等将考满中书舍人龙文奏升验封司员外郎后被柰亨讦奏  上命法司会问曾几何时大理寺卿俞士悦等又将讦事马豫擅自定拟寺副职事奏升士悦等始则执法以正他人之罪终则犯法以遂自己之私是非颠倒岂曾以朝廷法度介意乞敕大臣究其孰是孰非条示诸司永为遵守一优老致仕国家之典也曩者浙江按察使柯暹起复到部告病致仕迩者又膺巡按御史刘甄谬举赴部且暹始则纵偷安之计而求退倏焉肆贪饕之心而求进进退自由岂曾以  圣上恩命介意乞敕大臣将暹甄鞫问情由重加贬斥一荐贤为国大臣之职也迩者方面府正缺员吏部奏令三品以上廷臣各举所知何期右都御史陈镒举经历熊尚初通政使李锡举举经历王曼侍郎丁铉举郎中贾信俱吏员出身且各处府县尝奏保县丞主簿堪任知县吏部每每参系吏员难居县正况郡正乎今镒等所举如此岂曾以  皇上求贤图治之心介意乞敕大臣究其滥举之弊明正其罪  上览毕命大臣集议户部尚书王佐等言新等所犯已经  圣断其所升授荐举俱有旧例  上曰卿等所言固是朝廷设官侍郎郎中各有体统张琛何敢挟私抗拒赵新不能正身率下既尝宥其罪又不洗心改过论法本难容姑容不调再敢故违法度不依体统不和睦理事都坐以死陈镒等荐举不公致人紏举何以律人论法亦难恕但别无情弊姑识其罪若仍不能整肃风纪徇情依阿保官不当必罪不宥
　　○丙午筑山东登州府河岸
　　○丁未友帖等五十二卫指挥巾称哥等辽东安乐州住坐达官千户牙即哥等四川长河西目牙地方土官舍人纳蒙伯乌思藏绰尔只赏竹尔监簇黑班藏卜遣剌麻桑你加劄失思等来朝贡马驼方物赐宴及彩币等物有差
　　○戊申安国国王黎浚遣陪臣阮宗爪哇国遣陪臣陈麻勿等贡方物赐宴并彩币衣服等物有差
　　○四川行都司建昌卫土官把事刘华严奴奏署都指挥佥事施祥设立土豪通事起灭词讼剥害夷民殴人致死等事法司请下巡按御史会四川按察司并行都司堂上官廉其实以闻从之
　　○夜月犯五诸侯第二星有流星大如杯色青白尾迹有光出房宿东南行至近浊后有二小星随之
　　○己酉封董氏为韩府镇国将军范场夫人□氏为镇国将军范土□＜鍐-釒＞夫人文氏为镇国将军范土□复夫人赐诰命冠服
　　○给松滋王豪垔岁禄
　　一千石少钞中半兼支初豪垔父王薨日即以岁禄为请  上命给五百石至是袭封始全给之
　　○云南左参将右都督冉保卒  上辍视朝一日遣官致祭命有司治丧葬
　　○巡按广东监察御史艾茂奏广东都指挥使何贵署都指挥佥事张玉千户高昇等督官军诣遂溪县捕贼失机左布政使吴杨左参政龚篪佥事杨辅等不能协同抚捕輙先回任请治其罪  上命贵玉降一级扬等责死罪状停俸二年昇等杖一百发充军俱仍令擒贼再犯处死
　　○辛亥封岷府镇南王女为溆浦县主配夏隆命隆为宗人府仪宾俱赐诰命冠服等物
　　○命故招远伯马亮子驎袭为指挥使金吾左卫指挥同知王原子山济阳卫指挥佥事杭打兰子撒哈羽林前卫指挥佥事奚斗奴子锁儿俱袭职济州卫指挥同知左帖住子胜代职
　　○复除给事中李素于户科以亲丧服阕故也
　　○夜月犯轩辕南第五星
　　○壬子免顺天府属县并在京金吾等卫直隶镇朔大宁都司营州后屯等卫被灾粮一千九百一十九石草二十一万八千十四束
　　○癸丑命故瓦剌使臣都指挥同知速檀子哈力锁鲁檀袭为指挥使亦速里河卫指挥佥事虎失忽子阿的哈袭职　○甲寅忠勇伯蒋信有疾命医疗之
　　○夜月犯木星复犯大微垣左执法星
　　○乙卯给赐代世孙仕壥国朝礼制集要从其奏请也
　　○升直隶真定府元氏县主簿尚俊为本府通判专管柴炭先是俊管本县柴炭于易州九年当还邑民保留升俸复任至是本府管柴炭通判缺所属州县官民奏保俊升补故特从之
　　○命南京掌中军都督府事丰城侯李贤兼掌右军都督府事
　　○楚府景陵王孟炤薨王楚昭王第八子洪武二十六年生永乐二年册封至是薨年五十三讣闻  上辍视朝一日遣官致祭谥曰顺靖命有司治丧葬
　　○云南左参议周得林以老疾乞致仕从之　○丙辰命浙江按察司佥事沈敬复任升正四品俸敬九年满吏民相率告保复任巡按监察御史及都布按三司官会核无异以闻吏部亦言考称当升故有是命
　　○敕镇守松潘等指挥佥事王杲高广提督兵备右佥都御史寇深等曰得尔等奏董敏赦后不悛前非请为擒治悉从所言但此贼性素狡诈多布耳目若谋之不密必致泄漏捕之不勇或致逃遁尔等其多方密谋擒敏及同恶之人鞫问明白解京区处仍明以敏罪谕彼人民令安生业毋致疑惧
　　○丁巳遣中官祭司灶之神
　　○命故失里木卫指挥同知木哈连子木当哈速塔儿河卫指挥同知哈塔子凡察哈指挥佥事阿路秃子帖格列爱河卫指挥佥事不答纳子散哈把河卫指挥佥事卜鲁哈答子纳哈出屯河卫指挥佥事忽失塔木子也里哥友帖卫指挥佥事必郎哈子沙笼哈阿伦卫指挥佥事也力哈子答鲁哈呕罕河卫指挥佥事阿不哈子皂花奴兀者卫指挥佥事孛罗脱子答必纳兀察河地面指挥佥事锁令哈子速答俱袭职
