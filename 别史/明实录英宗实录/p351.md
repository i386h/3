<!-- { "loadSidebar": true } -->
　　○册立皇妃杭氏为  皇后长子见济为  皇太子诏天下曰朕以凉薄躬际艰危赖  天地  祖宗眷佑之隆膺  母后臣民付戴之重嗣临大宝蒙固家邦方负荷之弗胜岂授承之敢虑而皇亲公侯驸马伯及在廷文武群臣乃合辞上请以为天佑下民作之君实遗安于四海父有天下传之子斯固本于万年此三代之圣谟诚百王之懿范朕长子序在伦先宜正东宫以明继体事方闻于  圣母遽见允于舆情复以皇后之谦冲固逊轩龙于有子再三陈恳理顺名鸿肆循慈训之谆兼遂贤情之切乃于五月初二日册朕长子见济为  皇太子其母杭氏为  皇后大本既正彝伦亦明亲亲之义尤所当取  太上皇帝长子特更封为沂王次子见清为荣王见淳为许王同屏国家卫安  宗社爰推恩于远迩庸资弼于臣民所有合行事宜条列于后一自景泰三年五月初二日昧爽以前官吏军民人等有犯除谋反大逆子孙谋杀祖父母父母妻妾杀夫奴婢杀蛊毒魇魅故毒药杀人及强窃盗不赦外其外已发觉未发觉已结正未发觉罪无大小咸赦除之事有应改正者并须改正敢有以赦前事相告言者以其罪罪之一军官并旗军将军力士校尉舍人余丁见因失机及为事监问累诉冤枉法司暂发做工听候照勘并发运米立功降用调各营各卫所带操等项者尽行宥免复还职役仍旧差操管事一官吏军民人等为事问发运米做工等项悉行放免各还职役军还原伍民放宁家匠仍当匠文职官吏有放贝□庄罪虽经赦宥亦发原籍为民及官员有被人诬执自行赴京奏诉辩明久候提人不到法司无从辩理者悉令复职管事风宪官有被人告循私失职欺罔等情不分曾无参奏问否虽经赦宥难任风宪并送吏部改用以警将来一在京各营并在外各都司卫所及边关在逃官旗军余民壮义勇报效人等有曾被经该衙门参奏行移各处巡按御史等官挨提究问例该全家调发边卫及极边墩台守了不问已获未获及在逃年月久近诏书到日在京限一月以里赴通政司具首在外限三个月以里赴所在官司具首送发原营原卫随操着役送过期不首者仍依例问罪发遣一官吏人等为事发遣充军者节有诏书事例自宣德十年以后止终本身此等军人若有病故合干都司卫所体勘明白别无诈冒即将遗下幼男妇女并随营人口具保结送人伴送兵部发回原籍宁家仍将本军充军来历疾故日期及不该勾丁缘由从实开奏不许刁蹬留难一府军前卫幼军及锦衣等卫士校有因告年老而精力颇健例该存留原卫听候佥补至日疏放者其见在之数今次不拘常例就便疏放以后仍照旧例及行有司作急佥点一在京在外军职官员中间有因经革年远并典刑等项于例不该承袭而见有嫡男嫡孙并弟侄人等该卫所保勘明白送部俱与冠带见在北直隶与南直隶淮安凤阳扬州高邮徐州等处俱系江北卫所送五军营操备在外与本所操备俱支月粮一石有功之日照依舍人事例升赏一各逃移人户有回还复业者有司免其粮差三年户下原欠税粮草束尽行蠲免有司务存恤赈济不许追偿公私债负违者悉治以罪一各处攒造黄册务在切实官吏里书人等不许一毫狥私作弊指甲作乙以有为无以无为有庶得赋役均平词讼省息违者事发之日巡抚巡按又按察司执问解京并发口外为民一正统十四年随征总兵等官皆受朝廷成筭行事其阵亡成国公脩武伯俱与子孙承袭见存镇远候降镇远伯为事广宁伯复其原职其公侯子孙有因事故年远不得袭爵者该部勘明白除谋逆外其余子孙录其有才能者一人给与冠带月支食米一石令各自备鞍马随操若能建功一体升用一今后法司刑名务要推情问理不许明知冤抑畏避嫌疑只依原发致人于罪或有被人缉访及有告无对证诬捏不明之事悉与辩明分豁一各处有司官员中间有因年老阘茸罢软等项近被巡抚等官考察起送见在吏部例革冠带原籍为民者悉与冠带闲住其已革者不在此例一六部员外郎主事司务照磨等官见署郎中员外郎事及中书试职者悉与官授一正统十四年随征失陷给事中御史主事等官先因未及一考不曾请给诰敕封赠者该部行查明白不问任年深浅悉与诰敕封赠及有子孙不该录用者许令一子送监读书以荣节义不愿入监者听一在京各衙门见今重历办事吏典悉免重历挨次实拨京考今后吏典除为事革役仍复充吏并考满不给由丁忧不起复在家延住过限年远及越关在逃者照旧重历其余有犯悉依大明律科断应还役者免其重历一各处逃民遗下田地诉令无田人户及丁多田少者承种果无人承种者原额粮草等项暂与除豁一景泰元年十二月以前各处军民人等拖税粮马草并采打秋草束子粒农桑人丁丝绢棉花户口食盐地亩课程钞贯厨料果品如果小民拖欠未徵在官各追陪侵盗系官钱粮未完者俱与除豁其借出大同宣府辽东官库银两绢布粮斛籴换未还者不在此例一湖广贵州并顺天北直隶等处景泰元年十二月以前人民税粮等项遇贼惊抢抛弃及在官钱粮被贼烧毁曾经奏告未与分豁者行勘是实悉与除免一贵州等处军民近年以来为固贼发田地不曾耕种其景泰二年十二月以前未徵粮草子粒照数蠲免一淮浙等处运司四川云南等盐课提举司正统十四年正月以前蠲免拖欠盐课客商无盐支给者所司查勘明白仍照先后诉令挨年依次补支后不为例若灶户已徵在官官吏总催人等侵欺盗卖者不在此例一顺天等府人民密迩京师徭役浩繁其寄养骡驴等畜并情薪司等处采柴炭等项自景泰二年十二月三十日以前倒死拖欠者悉皆蠲免今后该管员役若指以柴炭等项为由多占人民逼要月钱以致民逃地荒者治以重罪一各处巡抚巡按官员专以禁盗抚民为上务在盗止民安其余事讼等项末节小事悉付所在官司宪司从公问理回报庶使小民得以伸悉不至越诉搅扰一各处官司巡司务在用心禁捕盗贼但系所有地方不禁捕盗者并纵巡抚镇守官员执问究治一各处城池曾经修筑未完成者须量民时工力或别设法修筑完备保固官司人民一各王府庶人子女长成或无父母又无人敢与议婚配朝廷无由得知诏书到日果有此等所在官司审察具名奏来处置庶不失所一太常寺光禄寺见在厨役中间果有老疾不堪供役虚费粮赏者本寺即便审实放回为民另行佥补若随住有子壻人等愿替者听其有在逃行提未获先角□羊户丁暂发着役即收捕正役食粮原逃正身宥免后有逃者不在此例一朝廷设置大理寺审录罪囚本以明慎用罚务使刑归有罪不及无辜近者法司多有任情用刑锻炼成狱不由本寺详审经自朦胧具奏发落致使冤抑无伸有伤和气今一应轻重罪囚虽曾承旨问者悉遵旧例仍发该寺审录无冤并从本寺具奏定夺不许变乱擅作威权妄参情重难常例等语惑乱耳目致有冤抑一在造作除军需仓廒修理城池并堤筑水患＜锍-釒＞通粮道外其余修理公廨衙门钟鼓楼寺院等项但系干碍工程浩大动劳人众不急之务虽曾奉有勘合亦暂停止以宽民力不许指此为由科扰害民若干碍钱粮并文卷房屋遇有损坏而修理苫盖不系劳民动众者不在此限一各处轮班人匠除二年三年一班者照旧轮当其余一年一班者不分班色俱令二年一班自正统十四年十二月以前有拖欠正班者悉皆宽免自景泰三年五月初二以前失班人匠俱免罚工止当正班一自景泰二年十二月以前各处拖欠岁办蓝靛槐花乌梅栀子皮张野味鱼油翎鳔屯种牛只岁造纻丝纱罗采办煤砟水知炭石灰芦柴薥楷油桩榆槐等木柏板松板芒苖苕廿□帚等料未徵在官者悉皆蠲免其军需急用物料自景泰二年正月以后派办者照旧解纳其应蠲免物料不许内外衙门朦胧奏请再行追徵一各处递年拖欠倒死骡驴牛羊等畜在景泰三年正月初一日以前者悉皆免追该追马匹不在此例一在京在外病故官员家小有不能还乡者官为应付脚力送回一在京在外官吏人等有为事问发各处摆站照依徒限满日所司即便疏放不必等候更替固而淹滞靠损人难一荐举古之良法今各处见在官员果有德行政事优长拘于资格岁月屈在下僚及有文学才行堪授职任之士隐于民间及官罢职委无赃犯重情而才学可用者并听四品以上官员在外巡抚巡按方回并府州县正官指挥实迹为证举荐赴京考用不许狥私滥举所举之人犯有犯赃罪者连坐主举于亏纲常正而家道雍式弘敦于化本储副专而国统续庶永固基图布告臣民体予至怀
　　○给沁水王幼塐弟镇国将军幼土□丽幼堮岁禄各一千石米钞中半兼支  夜有流星大如杯色赤有光出文昌西北行至游气
　　○乙未  皇太子令旨赏文武官员一品二品各银四十两纻丝三表里三品各银三十两纻丝二表里四品各银二十两纻丝二表里五品各银十五两纻丝二表里六品七品各银十两纻丝一表里八品九品庶吉士各银五两纻丝一表里不系常朝京官及僧道官各银二两绢一疋将军各银一两监生并顺天府学生员各绢一疋军校勇士力士厨役各银五钱办事官吏当该吏典人材知印承差乐武生军民匠医士乐人阴阳生养马小厮坊厢里老人等各布一疋山东河南江北直隶并北直隶卫所官军在京操备者官各银二两绢一疋旗军各银五钱
　　○丙申
　　○礼部奏文武百官朝参  东宫或每日或朔望诏以太子年幼惟朔望朝既而又奏朔望日谢恩见辞官员人等亦宜班行礼从之  命故后军都督佥事卜马麟子羽袭为指挥使
　　○少保兼太子太傅兵部尚书于谦上＜锍-釒＞让还二俸言臣阖门良贱仅逾数口原俸资给有余饶即今边境京师粮用浩大人民之转输未息军士养赡未优国赋经营日不改给而臣以一介之微叨冒千人之食扪心知□□具揣分奚堪乞止支一俸以省浮费以惬舆情  诏曰朝廷俸禄优待功臣礼之所宜何劳固辞后太子太师武清侯石亨太子太保兼户部尚书金濂太子太保兼兵部尚书仪铭太子太保兼工部尚书石璞亦上表舌□辛二俸俱不允
　　○升广东广州府南海县县丞周亶为顺德县知县亶九载将满县民告保亶简易清贫黄萧养之乱募丁壮三千七百余人固守城池招徕惊散男妇陆万余口民甚爱戴今新设顺德县乞升亶知县庶民有所依赖巡抚御郎揭稽等具奏以请故有是命  筑沙湾堤成自河决沙湾水住趋海运河胶浅或言沙湾以南地高水不得南入运河或言引耐牵坡水可灌运河但不免经湾宜别开河以避其冲决之势或言引耐牵坡水南去则自此以北枯涩矣或言沙水势湍急石铁沉下若羽非人力可口□＜亠回＞宜以戒行僧道设文□而醮符咒  命工部尚书兼太常寺卿石璞往治之封河神为朝宗顺正惠通灵显广济河伯之神璞至决口未易筑浚自黑洋山至徐州以通卤舟而沙湾之决如故乃  命内官黎贤阮落御史彭谊往协璞等于沙湾筑石堤以御决河开月河二引水以益运河且杀其决势至是水流渐微细始克筑塞之　　○丁酉
　　○端午节赐文武百官扇并宴
