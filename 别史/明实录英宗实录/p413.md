<!-- { "loadSidebar": true } -->
　　○巡抚南直隶左副都御史邹来学奏天之灾异何时无之未有如今日之甚民之饥馑何(时)[(地)]无之未有如苏松之甚者是以恭劳  圣虑颁优给之典下＜宀十见＞恤之条尤恐未得其所复命臣巡抚其地臣巡历郡邑体验民情死者相枕连途生者号啼盈市弃家荡产比比皆是鬻妻卖子在在有之臣已令郡县稍有仓粮者按月关给赈济其不敷之所或移粟于邻壤或贷种于富家凡未完粮草买办差徭之类俱令停宜俟其人心仅安生理少遂柰何疫疾流行非徒苏松其嘉湖常镇亦然有一家连死至五七口者有举家死无一人存者生民之患莫重于此又小麦(符)[(将)]熟忽皆黄杇不系旱涝所致又非风雨所伤事出不测空腹待食之民惶惶失望以土沃民庶之地变为嗟怨愁叹之墟臣战兢是惧洗雪无由推其所自必有以召之矣恭惟  皇上中兴以来法  祖敬  天爱人节用岂期郡邑之官忍心害理者十有八九忧国爱民者百无一二科歛银两不下千百侵欺粮米动经数万词讼旁午而不问囹圄充盈而不理里闾奸贪之徒包纳供应之物以官钱为私货以公廪为家资大家(毫)[(豪)]户凌虐小民催科剥削其膏脂取债罄空其杼轴其他民患宿弊不能枚举臣将已甚者执问如律余令警省自新切详守令者生民之父母巡抚者又守令之表率今灾异如此虽守令之过实臣之罪也伏望  皇上将臣罢归田里敕命大臣刚明廉干者任巡抚之责庶天心可回灾患可息奸弊可除军民可安诏曰比因东南人民艰难特遣卿设法抚安今后务须殚厥心力庶得事妥民安不允所辞
　　○巡抚江西右佥都御史韩雍等奏今年二月十八日夜吉安府安福(县)雷雨大作境内白泉陂羊塘池陷二处一处东西十二丈南北十四丈深可三丈一处东西一丈南北一丈五尺深可六尺变不虚生召有所自皆臣等不能奉宣  上德仰答  天心以致然也谨奉闻待罪  帝曰天垂灾异非止为一人卿等(其)善加抚恤军民以(付)[(副)]朕怀
　　○哈密忠顺王倒瓦答失里遣使臣可儿陆凯牙等来朝贡马并奏也先既死后其长子火儿忽答孙楚王伯颜帖木儿送知院及也先妻者密失哈屯有人马一万居于干赶河其母并一妻赛因失里又在达达处
　　○辛亥  给宜春王磐烑第三子镇国将军奠埦岁禄一千石米钞中半兼支
　　○右佥都御史徐有贞奏运河＜锍-釒＞浚功成  帝谓工部曰河虽暂通恐不能久其移文有贞尚宜督沿河夫役以时挑浚勿致阻滞舟船
　　○南京都察院右副都御史轩輗乞致仕  帝曰朝廷以尔为才委任未几辄辞老避事不许
　　○壬子  复除陕西布政司右参议陈安于云南布政司以亲丧服阕也升顺天府通判彭理为辽东行太仆寺少卿南京吏部验封司郎中萧守中为贵州黎平府知府江西吉安府泰和县知县刘芳为云南临安府知府以九载任满吏部推举也
　　○赐府军前卫带俸指挥使孙显宗直隶静海县地一段从显宗奏求也
　　○癸丑  封西河王美埻第五子钟铬为镇国将军赐诰命冠服
　　○户部奏御马监光禄寺并象马牛羊等房岁用草束俱于山东州县徵收谷草备用比因各处灾伤谷草停免数多供给不敷欲移文兵部拨官军八千人遣官管领于南海子西湖景四城壕采秋青草各随地方堆垛以备支用从之
　　○甲寅赐西河王美埻衮龙袍服临川王磐熚沁源王幼埼大红织金衮龙纻丝纱罗各一疋以各王奏袍服敝坏不堪服用故也
　　○赏开平隆庆等卫所官军布人二疋以其连年修复城堡楼铺墩台有劳役从户部奏请也
　　○南京吏部尚书曹义年七十乞致仕不允
　　○修礼部仪制主客精膳祠祭四司皆以岁久敝坏且仪制司又毁于火也
　　○河间长芦都转运盐使司运使金达沧州知州吴靖等奏保巡盐御史刘纪禁(格)[(革)]有方军民知惧盐法流通诚恐一年更之民不终惠章下都察院以达等市恩(选)[(违)]例宜行巡按御史鞫之诏置不问
　　○乙卯  贵州左布政司使范理奏其原籍府县官(员)贤否欲黜陟之为吏科所劾请下理于法司论罪从之
○日生背气色青赤
○丙辰  仁宗昭皇帝忌辰遣官祭  献陵
　　○楚王季埱奏欲于明年正旦诣京朝  觐复书(止)之
　　○丁巳  召福建等处抚捕盗贼左副都御史刘广衡还京先是保定侯梁珤充总兵官征进贵州纵千百户作弊妄报军功冒升官职至是事觉法司请治其罪诏置不问但令改正
　　○军民徐山等六人逃住凤阳府地方(山)于土中得铜印自谓吾命当为君孟晋贵为丞相刘清为军师朱谨郑祥为总兵官杨铎为招抚副使众以为然皆尊从之事觉法司请斩首示众诏固禁之
　　○户部奏长芦盐运司三人沽场灶户逃故者遗下食盐价(木)[(米)]黑土课米负累他人代纳去年饥窘负者尤多乞减徵其半招抚复业者亦止徵半俟三年后全徵从之
　　○肃府华亭郡主卒仪宾高嵩奏因丧礼预支禄米一百五十余石费用无存见蒙陕西布政司移文促还官乞＜宀十见＞贷从之
　　○己未  遣建平伯高远等为正使给事中曾衡等为副使各持节册封周简王世子子垕为周王赵惠王世子祁镃为赵王荆宪王世子祁镐为荆王周府胙城庄简王长子子壉为胙城王辽府枝江庄惠王长子豪壂为枝江王秦府永兴恭宪王长子公鉐为永兴王百户王兴女为宁府临川王盘熚妃千户樊源女为襄府枣阳王祁钲妃指挥马鉴女为秦府汧阳王公鏳妃兵马副指挥张瑛女为晋府太谷王钟鋐妃
　　○赐岷府(淑)[(溆？)]浦郡主及仪宾夏隆诰命冠服
　　○满剌加国王速鲁檀无答佛哪沙遣头目马哪吽等来朝贡马及方物赐宴并彩币表里金织罗衣等物
　　○升北使指挥佥事锁鲁檀为指挥同知都指挥同知可可为都指挥使授宛者赤板达阿俚俱副千户其孛罗平章续遣使臣都指挥佥事哈丹升为都指挥同知并正使左都督皮儿马黑麻俱给赐冠带赐宴并彩币表里有差
　　○大理寺卿薛瑄乞致仕不允
　　○庚申  皇太后圣节免命妇朝贺
　　○永兴王长子公鉐奏弟镇国将军公矿卒遗下男诚渊年幼恐虑有司如例住支禄米无以具丧礼且家众不免饥窘乞仍赐给禄米从之
　　○户部奏旧例法司罪囚杖以上领通州仓粮运赴宣府等处路远难运经年不完徒耗京储无济边用今欲比旧所运米数减轻其半发佥都御史李秉处令其自备纳米上仓斩绞罪二十石三流并徒三年十六石徒二年半十三石五斗徒二年十一石一年半九石一年六石五斗杖每十下四斗从之
　　○辛酉  琉球国选通事马俊等朝鲜国王李弘暐(遣)陪臣李鸣谦等俱来朝贡马及方物赐宴并彩币表里金织纻丝袭衣等物
　　○命(浦)[(河)]南都司署都指挥佥事青云子鉴代为指挥佥事以云老疾故也
　　○赐太医院使董宿诰命并封赠其(父)母妻从宿奏请也
　　○致仕礼部右侍郎王士嘉卒士嘉字道亨山东武城县人永乐初由监生擢山阴知县在任有廉明之称寻升狭西按察司佥事未几改工部员外郎久之升北京刑部郎中宣德七年升陕西右参政所至清誉著闻召为礼部右侍郎正统七年致仕至是以疾卒年八十七讣闻遣官谕祭士嘉仪观魁伟性度开爽为人狷介持正不苟历仕五十余年家无余赀士林高其行子玉由进士为翰林检讨升河南按察司副使怒挞教官反为所屈疽发背而卒初士嘉知玉性刚(蹂)[(躁)]乃居近侍恒以为忧及闻外补喜曰吾家无累矣工部尚书吴中同学友也士嘉薄其不慎名检中每见之不觉自失焉
　　○壬戌  迤北使臣皮儿马黑麻等陛辞赐宴命赍敕及彩币表里归赐其王子麻儿可儿及平章昂克等敕曰朝廷自  祖宗以来恭膺  天命主宰华夷福善祸淫惟天是法是以四方万国莫不仰戴恩威归顺之者天必赐以安全背逆之者天必降以祸乱天眷昭彰非人力所能干也往者也先逆天背道扰我中国又自杀汝主(潜)[(僭)]称名号曾不几时遂致灭亡今尔等能(敬)顺天道尊事朝廷痛改也先前非遣人贡马虽(曰)暂时穷困然能归顺朝廷即是敬顺天道天将赐以福善而免于危亡之祸也必矣朕用尔嘉今于使臣回已厚加宴赏并(的)[(酬)]尔马价赏赐尔彩币表里等物及所奏讨物件一一付与领回给授惟米粮重大难于搬运甲胄(方)[(弓)]箭皆出征所用  祖宗明训不以与人特谕尔等知之尔等宜体天心一敬顺为务毋蹈前失庶几上合天道永享福祉
　　○甲子  赐哈密等处使臣可儿陆凯牙等钞(彩)币表里纻丝袭衣有差
　　○乙丑
　　○云南车里八百大甸老□□遇三军民宣慰使司土官宣慰使刀霸羡等各遣头目招线靠等来朝贡象马及金银器皿等物赐彩币钞表里纻丝袭衣等物仍命招线靠等赍敕并彩币表里归赐其土官及妻
　　○调湖广道监察御史谢火□廉于南京福建道火□廉因杖本院堂上办事官左都御史萧维祯奏劾下狱问拟赎徒还职诏特调之
　　○赏征湖广靖州等处有功官军一千六百(之)[(人)]都督等官各钞一千贯彩叚三表里都指挥等官各钞八百贯彩叚二表里指挥等官各钞六百贯彩叚一表里千户土官长官知州等官各钞六百贯绢三疋百户判(臣)[(官)]巡检吏目典史等官各钞五百贯绢二疋旗军头目舍人百长吏典民兵人等各钞三百贯绢一疋有擒斩贼级三四五名颗以上者都指挥加彩叚一表里指挥等官加绢四疋千户等官加绢三疋百户百长等官加绢二疋旗军人等加绢一疋
　　○丙寅  升湖广左布政使马谨为都察院左副都御史仍支从二品俸巡抚河南
　　○丁卯  敕庶人贵爕曰尔(等)[(奏)]辽王衡阳王违法等事已令湖广巡抚巡按并三司官从公体勘来闻今得各官回报云尔所奏多是虚妄及参奏尔立心阴险欺罔多端以缢死宫人捏作近年打死以见存弁服捏称剪毁不存因围篱指以侵占街衢因抬石(误)[(诬)]为跌损人众而自擅号杨氏为祖母妄捏孙氏为幸妃假言事以陷宗亲因欺心而罹国法请论尔过以警将来于法固当推究但念宗室之亲姑从＜宀十见＞宥俾图自新敕至尔即痛改前非遵守常宪安分守己毋仍故违  祖宗之训有明条朝廷(之)恩难再得如或玩视取罪非轻尔其省之慎之
　　○命故前军都督同知黄＜王厷＞次子瀚袭为永清左卫指挥佥事先是＜王厷＞子灏奏乞袭职兵部以灏尝杀其叔父钧及其子四人虽蒙特恩宥死于例难袭请以＜王厷＞次子瀚袭(瀚)[(＜王厷＞)]原职指挥佥事仍先行原卫查勘然后袭授诏以道里遥远不必查特令瀚(袭)职管事既而瀚奏在京家口众多乞令灏分家属之半回原籍居住兵部言灏本十恶之人顷年朝廷以＜王厷＞故特宥其罪取居京师且其叔钧之子道甫年幼见署思明府事恐灏回别逞奸谋不宜遣还从之
