<!-- { "loadSidebar": true } -->
　　○忠国公石亨奏沿边营堡多缺马骑操乞以庆阳府灵川盐课司盐召□纳马事下户部覆奏纳马一匹上等者与盐一百引中等者八十引从之
　　○右都御史耿九畴右副都御史罗绮下锦衣卫狱初御史杨瑄既奏吉祥石亨侵占民田不法  上从徐有贞等言以瑄所奏为是命核实所侵田于是十三道监察御史张鹏等合章欲紏亨诸不法事兵科都给事中王铉知之以告亨亨入诉于  上云鹏乃已诛奸臣内官张永之侄故结连诸御史诬已  上命收鹏及瑄遂御文华殿悉召诸御史面诘之诸御史历举所劾之有验  上曰亨诸罪如实汝等当时何得不即劾之乃至今始言邪命锦衣卫悉收诸御史下狱且究其主使之者至是锦衣卫奏诸御史劾亨皆九畴绮所讽故并执问之
　　○安南国王黎浚奏钦蒙朝廷封以王爵臣祗承朝命已十余年伏望赐臣衮冕依朝鲜国王例
　　上不从
　　○安南国陪臣黎文老奏诗书所以淑人心药石所以寿人命本国自古以来每资中国书籍药材以明道理以跻寿域今乞循旧习以带来土产香味等物易其所无回国资用从之
　　○乙未淮王祁铨奏欲躬诣淮靖王坟园省祭以尽人子追慕之诚从  
　　○给沁水王幼塐岁禄一千石本色七百石折色三百石菜煤户各一
　　○给乐平王冲烋灵川盐课司盐岁五十引兴平王志土□臬岁三十引俱从其请也
　　○移置直隶常州府江阴县利港巡检司于夏港口从巡检史庄奏也
　　○守备偏头关都督同知杜忠奏本关极临边徼营堡墩台七十余所俱用士卒防守官军四千余人逋亡者亦多今鞑贼不退乞将山西都司大同退回防秋官军及曲阳等县民壮马匹督令本关防御从之
○丙申庆成恭僖王庶长子镇国将军钟镒奏父存日所选寡妇及买使女入府使用数多今父薨禄米截日住支供给不敷且妇人无人管束皆有依亲之怨除年老无归者臣自行餋瞻欲将少壮有依者给亲完聚俾无幽滞  上览奏称善从之
○临潼王公铭奏景泰间本府无人给使自用钱物买盭厔等县净身人陶瑛等五名入府使用乞念亲亲留存本府礼部奏其违例  上命移文取之
　　○升鞑官副千户季铎为都督佥事后府带俸
　　○总兵官忠国公石亨奏自古人臣受恩稠叠委掌兵权未有久而不取祸败者所以宋太祖悯石守信等角□羊释兵柄正为此也臣一介武夫材识疏浅所行公事虽竭驽钝之力未能尽善是以起人猜忌伏蒙  圣明洞见本末不加臣罪然臣受恩深重权位太隆合当退位况今天时亢旱百姓不安胡虏猖獗边鄙不宁臣难逃其责伏望  皇上悯臣微劳将臣兵权职掌俱名角□羊去俾臣随朝听调庶得保全倘遇警急即往杀贼以图补报如或不忍去臣优待如故窃恐谗谤既久疑似日生臣虽万口难辩死无葬所矣不听
　　○太监韦力转以工部右侍郎霍瑄奏其罪下锦衣卫狱遂条奏瑄尝同都御史年富侵盗官物且行贿于都督石彪强娶所部女子十三人为妾都察院请收瑄与力转质其有无  上命俱宥之
　　○丁酉调兵部右侍郎龚永吉为南京礼部右侍郎时侍郎陈汝言屡以语侵尚书王骥指永吉为骥私举骥不自安请调永吉于南京故有是命
　　○命刑部右侍郎刘广衡署掌都察院事以右都御史耿九畴等坐事下狱故也
　　○锦衣卫军匠赵福等自陈景泰问御用监左少监阮浪密令妆绘神像祝延  圣寿乞量升擢以酬微劳不听
　　○鞑子犯偏头关守备都督同知杜忠率官军击败之斩首三级生擒一人
　　○戊戌调礼科右给事中周监为四川崇庆府判官以其奏对语音不正故也
　　○己亥直隶凤阳府定远县遣人献瑞麦一本两岐命赏钞一百贯
　　○保安王公鋉奏缺织金衮龙红青黑绿纻丝纱罗常服各色衬衣乞各赐一袭上命尚衣监如数制予之
　　○命顺天府治中沙安复任食正四品俸安督采柴炭于易州任满当迁以吏民保留故有是命
　　○武功伯兼华盖殿大学士徐有贞吏部尚书兼翰林院学士李贤下锦衣卫狱初有贞附石亨有迎复功既执政以亨及吉祥贪横欲正之数言于上会十三道御史亦以欲劾亨为亨所词连都御史耿九畴罗绮俱下狱鞫谓其阿附有贞及贤主使御史劾亨  上命六科十三道劾有贞贤欲独专擅威权排斥勋旧遂亦下狱
　　○是日晴霁酉刻大风雷雨骤从西北来发树坏屋湏臾雨雹大如鸡卵至地经时不化奉天门东吻牌推毁钦天监掌监事礼部右侍郎汤序等奏雹者阴胁阳也盛阳雨水汤热阴气胁之则转为雹今听政之所有此灾异是上天垂戒于  皇上也占书曰凡雨雹所起必有愁怨不平之事又曰为兵为饥在国都则咎在君相任能用贤则咎除臣等伏乞  皇上谨遵天戒脩省＜宀十见＞恤天下刑狱  上览奏称善谕群臣曰上天示戒固朕菲德不能召和亦尔群臣不能尽职或刑狱冤滥所致朕自当脩省尔群臣益当警惕内外刑狱有冤滥未伸者宜加＜宀十见＞恤该衙门计议以闻
　　○夜彗星犯壁宿尾指东壁上星
　　○庚子命通政使司左参议兼翰林院侍讲吕原于内阁参预机务
　　○靖远伯兵部尚书王骥以老疾乞致仕  上从之仍令朝朔望
　　○命兵部右侍郎陈汝言掌部事
　　○降武功伯兼盖殿大学士徐有贞为广东右参政吏部尚书兼翰林院学士李贤为福建右参政都察院右都御史耿九畴为江西右布政使右副都御史罗绮为广西右参政调监察御史盛颙费广周斌张＜宀十见＞王鉴赵人慱彭烈张奎李人仪邵铜郑冕陶复俱为知县谪监察御史杨瑄张鹏充鉄岭卫军有贞等俱以排斥忠国公石亨得罪下狱会有风雷雨雹之变  上感悟亨等亦惧请轻其罪于是遂宥有贞等俱降调外任第谪瑄鹏以其首谋也
　　○左都御史沈固在景泰时已致仕归家妻孙氏卒葬讫有司循例具奏遣官致祭至是固复起为户部尚书奏言孙氏停丧夫葬乞赐祭祀造坟安葬许之
　　○辛丑除保安王公鋉原买咸宁长安兴平等县田租税二十一石有奇从王奏请也
　　○调给事中何＜王巳＞等十三员为判官监察御史吴祯等二十三员为知县寻命复职太监曹吉祥忠国公石亨以御史言其过恶欲箝制言路共譛御史给事中之短  上命吏部尚书王翱查御史给事中年三十五以上者留任事三十五以下者调用得＜王已＞祯等三十六人俱调之命既下会有风雷雨雹之变  上悟召翱等谕之曰给事中御史朝廷近侍耳目之官何乃听人主使妄劾人论法难容但言职当言路俱留任事自后言事务湏从实否则治以重罪不贷
　　○云南武定军民府土官知府吴本奏乞本身并母妻诰命  上以土人特许之
　　○壬寅给昌化王佐墰岁禄二千石本色一千石折色一千石给银绢布疋交城王羙垸岁禄一千五百石米钞中半兼支
　　○秦世子公锡奏父康王薨坟园碑石系罪人王文撰文陈循篆额不可垂示后人乞改命儒臣撰篆立石  上曰君子不以人废言姑已之
　　○命故少师吏部尚书蹇义孙霖同中书舍人习写诰敕从霖奏请也
　　○礼部左侍郎兼翰林院学士薛瑄以老疾乞致仕许之
　　○放光禄太常二寺老疾厨役四百九十三人还原籍
　　○追增故监察御史钟同为大理寺左寺丞仍以其子为监生以同在景泰间以言获罪致死也
　　○癸卯赐代府昌化王次子镇国将军成釴诰命冠服
　　○命镇国将军钟鐻岁禄一千石平晋县主岁禄三百石天顺元年二年俱支本色从交城王羙垸奏其脩缮房屋乏用也
　　○命翰林院脩撰岳正于内阁参赞机务
　　○兵部尚书石璞自湖广提督军务召还以其老疾命致仕
　　○免陕西甘州中护等卫及临洮府所属去岁旱伤田粮九千九百九十石有奇
　　○户部奏辽东广宁前左后屯宁远等仓俱缺粮储乞将两淮两浙运司今年存积盐及两淮景泰七年灶丁粮折盐召□纳粮以备支用仍定则例两淮盐每引米六斗两浙盐每引四斗从之
　　○宥都督佥事李显罪命复职听调时孛来使臣至大同怒显款接怠慢杀死官军总兵官李文奏其状遂执显论以斩罪  上曰显激虏变开边衅罪不可恕姑曲贷之令复职听李文调
　　○刑部请＜宀十见＞减内外轻重罪囚  上命坐死可矜疑者以闻杂犯死及徒流递减三等杖以下悉宥之
　　○甲辰四川马湖府沐川长官司角□羊结禅寺土僧守和等来朝贡马及方物赐宴并彩叚衣服有差
　　○命除福建右参政李贤复为吏部右侍郎时贤既降官左右有言于  上曰贤虽与有贞同事然事皆有贞行之贤未尝多言不当降出远方宜特留之故有是命
　　○命工部左侍郎孙弘督脩正阳门等城门楼铺
　　○调礼科左给事中陈谟为山东东平州判官以其奏对语音不正也
　　○锦衣卫鞫监察御史刘泰魏瀚康骥同张鹏等撰劾石亨章论徒
　　上曰御史朝廷耳目而妄劾人于法本难容但念其职当言路姑宥之其各警戒于后毋得复然
　　○刑部言近例令各处巡按御史按察司会都布二司审重轻滞狱恐地里广远御史一时不能遍历宜令御史三司分审从之
　　○夜月犯罚星北方有黑气润而且厚如山林烟火状
　　○乙巳  上亲告于  昊天上帝曰兹者星文示变首犯营室占者谓咎在  母后继以暴风雨雹拔树破屋遂致奉天门吻牌摧毁占者谓政有阙失臣祁镇省躬思罪深疚于衷伏望  天慈俯赐矜佑转灾为福上延  母后之寿年下恕微臣之罪过臣当兢惕自新仰承灵贶臣祁镇下情无任激切恳祷之至
　　○起复都察院左副都御史寇深掌本院事
　　○调江西都指挥佥事张瑛于福建都司以武成后卫带俸署都指挥佥事周泉补之从巡抚江西右佥都御史韩雍言瑛与宁府仪宾韩辅等结亲事涉嫌疑故有是命
　　○擢监生李珍为后军都督府都事从忠国公石亨奏保也
　　○鞑贼犯庄浪速罕秃营守备都指挥魏荣以闻  上命兵部驰文甘肃总兵官宋晟等调兵击之
　　○命诛左副都御史蒋琳枭其首贵州琳既下狱诉佥事李叔义诬己且云贵州乱离之后边事窘迫夷情凶狠惩奸不得不严故多怨谤又云给事中张浩御史杨贵等因已就逮遂不公于案验又言远在万里岂知于谦等不轨之谋  上不听命廷臣鞫之坐琳谋杀人斩决不待时遂有是命
　　○夜彗星犯天大将军
　　○丙午赐朝鲜国陪臣黄守身等二十八人宴
　　○丁未赐韩府镇国将军范□土□四攵□庶生子名曰徵金□耆
　　○命南京试监察御史朱毅林杰郑安葛渊颜正董琳毕亨俱实授监察御史
　　○敕都指挥同知石端守备琢州
　　○命江西布政司右参议汪性中按察司佥事李璇致仕以右佥都御史韩雍考其老疾也
