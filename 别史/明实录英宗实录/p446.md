<!-- { "loadSidebar": true } -->
　　○户部奏今后两京文职官员奏分南京俸粮于原籍养祭者除云南贵州山西狭西四川并直隶永平真定去处不许其余腹里州县并浙江福建等处有粮去处宜通准分支存省南京粮储从之
　　○丙申给灵丘王子镇国将军仕土□胁仕＜壉-豕乎＞岁禄各千石米钞中半兼支
　　○命太监牛玉侄绶为锦衣卫百户
　　○丁酉征进湖广贵州总兵官南和伯方瑛奏湖广贼首蒙能等既诛其党尚屯聚铜鼓藕洞等处臣等率师分路进剿克一百九十五寨斩首二千八百九十余级擒获首从贼徒及其妻孥五百余人孳畜械器无算覃洞上隆诸苗擒贼首数人诣军门乞降都指挥李震进兵武冈克栏牛等五十四寨斩首一百五十三级俱全师还武昌伏候敕旨班师  上曰班师前已敕之矣兵部第驰文申命之
　　○戊戌狭西行都司署都指挥佥事彭智老疾以其子程代为指挥同知
　　○召镇守湖广贵州左副总兵都督陈友还京
　　○赐锦衣卫指挥佥事孙续宗昌平县庄田
　　○命湖广总兵等官诛反贼苗良响全等九十余人
　　○监察御史张鹏请分遣御史郎中辩天下疑狱之未得赦者诏不必遣官但命巡按御史审录以闻
　　○夜月犯井宿
　　○己亥升后军都督佥事马显为都督同知
　　○命国子监司业曾暹仍旧任以丁忧服阕也
　　○赐惠安伯张琮高阳县庄田五十顷
　　○给后军都督府致仕都督同知马义每月口粮十石从义奏请也
　　○右都御史耿九畴奏请给都察院监候囚犯米日一升  上曰淹囚待勘日久家乡离远不能无饥瘐者其如所请给之
　　○增修锦衣卫狱
　　○庚子升太仆寺卿夏衡为太常寺卿吏部郎中黄釆为太常寺少卿余谦为顺天府府丞礼部员外郎王叔安为本部郎中中书舍人陈纲淩耀宗林章俱为礼部员外郎仍于内阁书办从武功伯兼华盖殿大学士徐有贞等奏保也
　　○命故永清左卫带俸都指挥同知赵玟子金□耑万全都司都指挥佥事安瑛子铠俱袭为指挥使金吾右卫指挥使杨贵子瑄袭职
　　○升授哈密等处使臣都指挥同知撒力为都指挥使都指挥佥事把秃帖木儿为都指挥同知马黑麻打剌罕等四人为指挥佥事土麦秃哈申等三人为副千户哈只等十二人为百户俱赐冠带
　　○调山西行都司都指挥使常广掌大宁都司事
　　○赐司礼监故太监吴诚妻两京原住房屋并旧赐庄田
　　○户部奏诸郡王辅国将军岁禄八百石例当受封后出合日为始米钞兼支今襄陵王庶孙辅国将军徵鍜徵金□晓徵鋗出合在前受封在后岁禄关支宜自受封日为始从之
　　○先是命兵部取天下都司卫所缺官缺军数目及文职奏蠲军伍者至是兵部＜锍-釒＞闻  上命以在京带俸官补都司卫所之缺旗军缺伍者如例清勾文职系景泰间蠲伍者  旧勾补
　　○辛丑赐文武百官宴
　　○赐临潼王公铭民二户看守毋坟山阴王逊煁民一户供给菜廿□＜锍-釒＞
　　○副总兵广宁侯刘安奏臣原授伯爵食禄一千二百石关支本色米八百石今封侯爵增禄三百石俱为本色乞于京仓每月关支二十石以赡家口从之
○命兵部右侍郎陈汝言左副都御史寇深选京卫带俸军职未几深以终制去更命兵科给事中王铉代之
○礼科给事中何琮言臣闻设学校以养士盖欲得贤才以臻至治也我国家取士莫先于科贡二途然由科举而仕者多得其人由岁贡而出者多非其人夫岁贡之设岂专取其下于科举之人哉始者有司考其学行端庄文理优长者贡之至京翰林院复考其中式者送国子监肄业不中者有司教官皆受决罚其严如此近年以来府州县官视为虗文不察学行之端庄不顾文理之通否但取食粮年深者贡之苟资次该贡虽残疾衰老昬昧鄙猥者一概起送其或有壮锐者亦多无志科目苟延岁月之鄙夫及其到部执政者惟出易题以顺其情应贡者惟记旧文以幸其中不能记者则又私相传递其文考卷官一概滥取及送入国子监湏十余年方得取用或授以郡县之职其动静举止已无所措其手足又焉能立政事革吏弊而子庶民哉惟贪婪剥削以为还家养老之计而已臣切惟岁贡者国家求贤之路学廪者国家育才之具郡县者国家牧民之所以求贤之路而为有司市恩之私以育才之具而养朽腐无用之物以牧民之所而授衰朽贪婪之流思念至此宁不为之痛心哉若非端本澄源痛革斯弊则贤才何由而得生民何由而安天下何由而治哉恭遇  皇上重登大宝维新政化乞敕礼部都察院刚正堂上官严加考选其经书文义堪以出仕者存留鄙猥残疾及年六十以上者罢回为民仍行巡按御史布按二司官将府州县学生员不通文理人物鄙猥残疾年五十以上者不许充贡五十以下曾经乡试未中者考试中式方许起送其翰林院考试之际务要严加防范不许姑息滥取考不中者原考御史布按二司官罚俸三月如此则非惟上有所畏尽其教养之心抑且士知所重奋其向学之志将见所贡莫非有用之才太学储养悉皆英锐文学之士以之而授民社之寄政事焉有不理生民焉有不安者乎此虽一事关系甚大兴利除害莫先于此伏乞  皇上念苍生困穷之由断自  宸衷采而行之＜锍-釒＞入  上命礼部详看以闻
　　○壬寅赐广宁侯刘安勋号散官奉天翊卫推诚宣力武臣特进光禄大夫柱国
　　○升后军署都督佥事刘信为都督同知以历事  先朝久效勤劳故也
　　○南京前军都督同知李得老疾以其子瓛代为指挥使
　　○命宁远伯任礼掌中军都督府事
　　○癸卯给襄垣王第四子镇国将军仕埭岁禄一千石米钞中半兼支褒城王长女扶风县主并仪宾彭祥岁禄共六百石本色米四百石折钞二百石
　　○命宁远伯任礼子正千户寿为勋卫随侍
　　○山西按察使俞本上章言  上被留虏庭时尝祷关羽庙冀阴祐  上还京已而果然请加羽徽号彰其灵应且备录所告祭诗文以闻礼科谓本巧言希进乖宪体  上命巡按御史执问之
　　○甲辰兴济伯兼礼部尚书杨善等奏洪惟  皇上克谨天戒恒自修省已无所不至但今四月以来二麦敷荣之时五榖播种之际连日烈风大作甘雨不降尘盖田苗岁将不收实贻  圣躬之忧此必臣下奉行政事未至之所致也乞于本月十五日为始在京文武官员各致斋三日禁止屠宰仍命堂上官于各庙行香祈雨昔成汤以大旱祷于桑林大雨随至伏望  皇上亦躬亲致祷以答天心以慰民愿  上曰朕自日夕斋心格  天卿等亦宜愈加修省以祈之
　　○乙巳赐锦衣卫百户牛绶诰封赠其祖父毋以绶所后父玉乃太监无给诰例故也
　　○命四川播州黄平安抚司安抚罗俊子赟代职
　　○福建清流县奏县治正统间毁于兵火乞如旧建置从之
　　○夜有流星大如杯色赤有光出心宿东北行至牛宿
　　○丙午修  太庙  社稷坛神道御道及墙垣
　　○册立  贵妃周氏及诸妃遣太平侯张軏为正使武功伯徐有贞为副使持节行礼
　　○改给山阴王逊煁并宣宁王逊炓怀仁王逊烠隰川王逊火□翏岁禄折色钞贯以银两布绢西河王弟钟锭钟镞钟金□力钟铬岁禄本色以新收米折色以盐粮钞
　　○升吏部郎中陈亹为广东右布政使刑部郎中郑宁为四川右布政使山东参议徐璟为福建左布政使河南参议丰庆为本司右布政使抚州府知府王宇为山东右布政使吏科都给事中李赞为右参政江西道监察御史贾恪为右参议云南道监察御史周颙山西佥事徐行俱为山西右参议浙江道监察御史郑宏为浙江右参议贵州道监察御史张琛刑部员外郎史敏俱为河南右参议兵科给事中季英为贵州右参议方辅为四川右参议温州府知府王允为山西按察使山东副使涂谦为贵州按察使刑部郎中张穆为山东副使主事吴立和维俱为浙江佥事湖广道监察御史李瓛为贵州佥事大理寺寺副曹辅为云南佥事江西道监察御史林鹗周翔云南道监察御史沈性户部主事周琰陈铨孙确刑科给事中潘本愚南京江西道监察御史周钦南京四川道监察御史周哲南京山西道监察御史岳璇南京大理寺寺正向敬河东都转运盐使司副使杨浩归德州知州席贵嘉定县知县蒋忠安肃县知县王正俱为知府从吏部会同大臣荐举也
　　○命监察御史给事中各一人存恤军士盖正统间举行事例至景泰初止而不行至是复从兵部奏请也
　　○命福建等布政司布政使黄舆高寅王亮参议史仪杨恕陈恕罗宗润郭恕毕鸾章文张云翰蒋希性贵州等按察司按察使张海俞本副使邢端佥事李叔义高安上官受骆敏沈庆刘锴镇江等府知府白仲贤王澍王巍万安刘＜王巳＞吴镒周源叶琼高鹏蒋劝程道兴林兆刁正黄质阮千干俱冠带闲住先是  上召翰林院等衙门武功伯兼华盖殿大学士等官徐有贞等谕之曰今各处百姓艰难盖因有司多不得其人所致卿等便公同询察在外先有犯赃复职及见任操行不端政绩无闻年老有疾者具以闻及是有贞等奏舆寅仪陈恕鸾高安端敏庆海叔义仲贤澍巍万安＜王已＞十六员俱犯赃复职亮希性本锴镒五员俱操行不端宗润文云翰郭恕杨恕受源琼鹏劝道兴兆正质千干十五员俱政绩无闻及老疾故有是命
　　○丁未六科十三道被旨劾司礼监太监陈鼎阮简谓鼎简内与王诚舒良同腹心外以王文于谦为羽翼拥立郕王废易  太子始则倡不必北迎之谋终则造幽闭南宫之计禁  圣母往来绝亲亲之情抑百官朝贺废君臣之义倾竭府库崇尚异端忍令僧人清昊为魇魅数致僧官道坚入禁闱俱宜显戮于市以快人心以回天变  上曰给事中御史言是此辈负国背君罪在不赦但元恶已诛余党宜从轻典其摈鼎居南京司礼监简守  长陵永不任用
　　○命临清船料钞改收粮米以备赈济每钞二贯折米一升从刑科给事中刘洙奏请也
　　○命内外法司审录罪囚时大理寺言去冬无雪今年又不雨恐刑狱不当致伤和气乞敕刑部都察院堂上官会臣等及刑科给事中一人审录在京系囚有冤抑及可矜疑者白之仍行南京三法司及各处三司巡按御史一体审录且敕各衙门条奏弭灾事宜庶副  皇上拳拳敬天勤民之意  上是其言故有是命
　　○吏部尚书致仕何文渊卒文渊字巨川江西广昌县人由进士擢湖广道监察御史颇有时名宣德庚戌用荐升温州府知府赐玺书抵任文渊抚治有术郡人欢然称其贤正统中用荐起为刑部右侍郎久之以疾乞休致十四年学士陈循荐其才诏起为吏部左侍郎景泰初升尚书寻加太子太保时中官兴安任事文渊以旧日稔熟每彰其势且行事阴险物论不容为都给事中林聦等所劾命致仕  上复位革去加官文渊自以与议易太子首发父有天下传于子之言虑有奇祸时副都御史陈泰左迁广东按察副使道经广昌人有传泰来抄提文渊者文渊惧即自经死后为人所奏差官启椁验之果然
　　○戊申以天久不雨祭  天地社稷山川等神遣宁阳侯陈懋安远侯柳溥会昌侯孙继宗行礼
