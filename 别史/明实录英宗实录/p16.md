<!-- { "loadSidebar": true } -->
　　○建立天下卫所学校时狭西按察司佥事林时言各处卫所官军亦有俊秀子弟宜建学校以教养之庶得文武之才出为时用从之
　　○壬子召太常寺少卿魏骥行在翰林院养病修撰王钰检讨陈璲赴行在从尚书胡濙奏请为明年会试同考官也
　　○癸丑日本国遣使臣中誓等来朝贡马及方物赐宴并赐纻丝纱罗绢布铜钱有差仍命赍敕及白金文锦纻丝表里纱罗等物归赐其国王及妃○命豊城侯李贤掌行在中军都督府事
　　○升卢龙卫指挥佥事袁镇为署都指挥佥事提督山海黄山岭等营以都指挥刘铭老疾行在兵部举镇代之也
　　○甲寅命署都督佥事李谦守备赤城
　　○河南按察司副使徐义言三事一诏书文职官员未及七十老疾不堪任事皆令致仕今各处吏典亦有年五十岁之上与此官员无异宜放还为民一永乐年间科举不拘名数今始有定额河南七府一百州县每科取士三十五名如三科每学均取一名尚余二处难以责效教官宜依学校多寡定数或仍照旧例不拘名数一河南问结罪囚俱发彰德卫辉怀庆三府缺粮驿分纳米然徒有五等笞杖亦各有等今止照笞杖徒流名一概纳米轻重失宜乞敕法司酙酌笞杖每一十纳米若干徒五等每一等纳米若干庶刑罚允当  上命行在礼部会官议行
　　○乙卯升辽东都指挥同知侯通为都指挥使都指挥佥事施聚焦礼俱为都指挥同知指挥使崔祥刘顺柏贵唐春夏礼俱为都指挥佥事仍领军操备以其久于征操多效劳勤故有是命
　　○镇守辽东太监亦失哈等奏近者朵颜三卫纵其部落数来扰边乞举兵征剿  上念军旅一出必害及无辜但敕谕三卫头目使严加约束毋自取灭亡之祸
　　○浙江嘉兴府海盐县奏风潮冲决海岸一千五百九十余丈请遣大臣一员同浙江三司计议修筑事下行在工部议行○昏刻有流星大如鸡弹流丈余发赤光大如杯出壁宿东行至游气
　　○丙辰升江西布政司左参政郝珩为狭西左布政河南按察司副使王俊得为广东左布政使云南布政司左参政陈逊四川布政司右参政李敩山西布政司左参政樊镇俱为本司右布政山西右参政赵伦为河南右布政使顺天府丞赵济户部郎中江惠监察御史王来俱为布政司左参政济福建惠四川来山西礼部郎中孙原贞给事中何恭杨盛朱纯杨鼎监察御史王质俱为布政司右参政原贞河南恭贵州盛福建纯广西鼎山西质四川浙江按察司佥事杨昺为按察使监察御史林文秩为山西按察司副使户部员外郎吴杰监察御史张聪吏部司务谭原性浙江东阳县知县黄仲芳俱为布政司左参议杰河南聪广西原性浙江仲芳湖广刑部郎中戴琼为广西右参议主事王玑监察御史耿定湖广荆州府检校巢安直隶芜湖县知县雷鐩俱为按察司佥事玑福建定鐩俱浙江安山西由行在吏部会官荐举也
　　○赐广西思明府都指挥黄竤云南阿迷州寄住故土官陶瓘彩币钞锭有差
　　○发潼关卫官军在京操备者一千二百人还原卫操守
　　○四川重庆府知府孙曰良言四事一本府杂造局不系额设衙门乞革罢以苏民力一本府每岁儹运月盐二十五万余斤赴成都府仓交纳相离路远宜令成都等卫差军旗径自关给一本府所属巴县税粮于小河守御千户所送纳相去二千余里宜就于本府广济仓交纳俟农隙起夫儹运一本府有茶仓一所每岁收茶仅六千余斤其正副官当各省一员  上命行在礼部会官议行○丁巳升太原前卫指挥佥事张通为狭西都司署都指挥佥事
　　○升行在吏部主事曹义为本部员外郎
　　○戊午置山西大同府草场大使一员以旧属府委官理之虑其迁代有弊故也
　　○改万全都司保安卫仓为直隶保安州新兴仓设大使副使各一员
　　○有民匠诈称校尉传旨擒琉璃厂内官李椿籍其家事闻枭首厂前示众
　　○庚申  上谕行在吏部尚书郭琎等曰方面郡守九年考满例当升用者卿等其与大臣会议才果优者照例升用不然只令复职庶常流不得以幸进也
　　○朝鲜国王李祹遣陪臣南智等奉表贡马及方物贺  万寿圣节赐宴并赐彩币等物
　　○行在工部奏请修  天地坛殿庑墙垣  上以山川坛具服殿俱不可缓命并修之
　　○命豊城侯李贤督运口北粮储先是行在户部员外郎罗通奏万全都司所属卫所添设人马岁费米豆七十余万石今赤城独石云州雕鹗哨马营五城米豆俱缺  上命贤督官军运京仓米豆三万石给之
　　○行在户部奏湖广布政司所属州县宣德八年灾伤田亩税粮俱请折钞从之
　　○晓刻有星大如弹丸色赤尾迹有光起自云中南行至浊
　　○辛酉行在户部奏顺天保定顺德真定四府所属州县春夏旱蝗无收乞以秋粮折豆便民从之
　　○壬戌狭西苑马寺奏缺军牧马宜行狭西三司将所问抵罪充军之人编发从之
　　○甲子升锦衣卫正千户陈端为指挥佥事以擒贼功也○给留守诸卫守船军士粮赏时军士殷多兴等一千一百六十人自陈洪武间谪戍金吾诸卫不关粮赏专守海船今海船拆卸各人调卫编入正伍差操乞如例给赐粮赏从之
　　○浙江温州府奏本府收受税粮积有余米五千余石请备俭岁赈恤贫民从之
　　○乙丑四川乾藏寺灌顶弘慈妙济国师遣番僧贡马赐彩币等物
　　○升行在刑科给事中张守信为山东按察司副使往镇守永平都督同知王彧处治军机文书
　　○木兰卫女直指挥同知咬纳弗提卫指挥火乞等奏事至京赐彩币等物
　　○锦衣卫镇抚司录见监罪囚以闻诏释内官并自净身者十三人○给留守诸卫守船军士粮赏时军士殷多兴等一千一百六十人自陈洪武间谪戍金吾诸卫不关粮赏专守海船今海船拆卸各人调卫编入正伍差操乞如例给赐粮赏从之
　　○浙江温州府奏本府收受税粮积有余米五千余石请备俭岁赈恤贫民从之
　　○乙丑四川乾藏寺灌顶弘慈妙济国师遣番僧贡马赐彩币等物
　　○升行在刑科给事中张守信为山东按察司副使往镇守永平都督同知王彧处治军机文书
　　○木兰卫女直指挥同知咬纳弗提卫指挥火乞等奏事至京赐彩币等物
　　○锦衣卫镇抚司录见监罪囚以闻诏释内官并自净身者十三人其内官蒙泰及弃交阯城太监马琪成山侯王通右都督马瑛布政使弋谦等人命妖言会宁伯李英等俱仍监之
　　○日生左右珥色赤黄生背气色青赤
　　○丙寅广平侯袁祯卒祯凤阳府寿州人驸马都尉广平侯容之子也宣德四年袭父爵至是卒讣闻命礼官赐祭有司营葬
　　○日生左右珥色赤黄
　　○丁卯沈王佶焞为弟陵川王佶火□□平遥王佶煟黎城王佶燏稷山王佶焆沁水王佶熅心源王佶＜火阜＞奏请教授  上命行在吏部选才学老成者任之
大明英宗睿皇帝实录卷之十一
　　宣德十年十一月戊辰朔日有食之
　　○镇守狭西都督同知郑铭言先奉敕于狭西各王府及军民之家借马助边即今民力烦劳难以并取切见隆德县地方草场楚府及黔国公家牧放马匹尚多宜从借给从之
　　○己巳敕辽东总兵官都督同知巫凯等曰比得太监亦失哈奏拟将原赐奴儿干物件停贮边库者给赏招来夷人已从其言今尔等又言亦失哈复自备并假贷官下财帛充赏是将以有限之财供无厌之欲殊非制驭外夷之良策也尔等但宜作士气谨边防使有备无患余事不许擅行○以运粮出口官军苦寒人给裤二件＜革翁＞鞋一双
　　○庚午行在刑科给事中陈枢奉敕往辽东选运还言九事一辽东地方广阔烟墩数少贼寇入境卒难了备乞于要害处增设以便守望一递年抵罪充军囚人编发辽东者不下数千人往往逃亡每遇差官巡视冒名应代乞令兵部差人勾取以实行伍一凡遇声息调遣军马官旗什物俱令马军附带骑坐行数十里輙已困乏何以御寇乞严加禁约一各处城堡军士月粮于他处关支动輙百里乞令屯军每于秋成之后运赴本处城堡以便支给一自山海关至宁远卫一路山木阴翳贼人或时藏伏乞将辽东罪囚量其轻重以伐其木一行在户部招商纳米中盐因其额重趋之者少乞量减升斗多招中纳以广储蓄一盐商纳米多贿所司滥恶兼收军人不蒙实惠乞差官盘验以革奸弊一辽东都司勾军官旗年久不回间有回者多饰虚文略无人丁到卫乞严加比较以杜奸伪一总兵官巫凯副总兵曹义各事偏徇不务协和致使下人难于奉行乞敕各官同心协虑以理边务  上览所言即令该部计议以闻且曰巫凯曹义偏徇不和何以成功降敕切责之
　　○行在吏部言监察御史缺员欲将丁忧者夺情起复补缺视事  上以夺情非令典不从
　　○辛未贵州故宣慰使安中男聚女直指挥苦亦不花等来朝贡马及方物并广西思明府云南姚州土官遣人贡马及药物俱赐彩币等物有差○襄王瞻墡奏本府迎接诏敕进贺表笺缺乐工应用  上命行在礼部于南京教坊司简取二十余户赐之
　　○设江西饶州府余干县康山巡检司南昌府进贤县龙山巡检司置巡检各一员从行在吏部听选官涂顺言也
　　○山东布政司右参政王卺言三事一山东沿海卫所设置仓官收民间所纳粮供军今仓官考满径赴吏部乞先经由布政司查理粮数庶无奸弊一沿海卫所每岁收受民粮被军官人等包揽经历等官刁蹬乞添设按察司官二员往来巡察提督收放如仍前弊就便拏问庶军民两便一临清县客旅军囚盗贼人等变易姓名混淆杂处不下数千余家舟车辐辏物货停积况有百万仓粮实为要地无城池门禁泰安州四面皆山濮州草泊旷荡乞于临清筑城泰安州濮州各调一千户所守御庶地方无虞  上命行在礼部会官议行
　　○壬申妖贼缘旭林等伏诛旭林江西吉水县僧妄谈祸福至安福县武功山见妇人匡氏亦依托佛法以惑众旭林遂与为夫妇至南京以符水疗病言己有玉印刀剑剑俱辛天君付与者用黄纸写坐殿字从者授以官爵入东安门为守卫者所诘旭林等以刀剑伤之官军追至东华门外擒获械送京师  上命法司鞫实诛之
　　○癸酉复遣敕谕海西各卫野人女直都指挥头目人等令钤束诸夷毋容造祸以辽东守臣累奏其来扰边故也○升弗提卫都指挥佥事塔失为都指挥使仍理卫事兀者卫指挥使莽剌的各八哈答为都指挥佥事指挥同知阿里哥的各别里该为指挥使
　　○行在兵部尚书王骥言部事烦冗吏人办理不及欲于国子监选取监生十人书写奏本历三年照例出身  上从之
　　○巡抚狭西行在户部右侍郎李新言狭西各边粮储缺官督理欲令府州县官当赴部考满者暂留理事事下行在吏部覆奏以各府州县去边有远近官属有多寡难以概从惟近边者宜如所请  上是其议
　　○甲戌给卫王府马七十八匹从王奏请也
　　○赐山陵董工官员及见役军匠人等纻丝表里钞锭布绢胡椒等物有差○夜有流星大如杯色赤光明出天大将军西行至霹雳
