<!-- { "loadSidebar": true } -->
　　○辛未巡按直隶监察御史杨言奏天下各府州县纳米旌表义民中有倚朝廷旌表为由门立三门中门常杜人不令往来又创立高楼峻阁刻画龙凤名为御书楼敕书阁况有酷害良善暴横乡曲乘轿引导者乞通行天下禁约今后有不悛前非者执问如律仍将旌表门并立石俱革去原赐敕书亦追之章下法司覆奏从之
　　○巡按直隶监察御史吴中奏镇守保安署都指挥佥事王茂占军地以造私宅当问其罪从之
　　○湖广按察司副使吕□□永等奏湖广地方多有外处民寄居或违禁取利或强占田地倚恃刀顽挟持官府稍不遂意构祠兴讼上司以其原告难监发听候輙逃去至于提人已到因无人原告对理监候久之事无完结良善被害诚恐各处亦有此弊乞敕法司通行天下问刑衙门若原告在逃将近及一年者听将事内证佐人犯对问推理依律发落如告实原告免提如虚别行挨执问罪庶使奸计不行狱无淹滞从之
　　○南京前军左都督吴信卒讣闻辍视朝一日遣官致祭  命有司营葬
　　大明英宗睿皇帝实录卷二百五十七
　大明英宗睿皇帝实录卷二百五十八
　　废帝郕戾王附录第七十六
　　景泰六年九月癸酉朔  太上皇帝居南宫
　　○永嘉大长公主奏近见京师军马数多用粮浩大愿以永乐宣德正统间所买直隶无锡县田一处计一千二百余亩岁入租粮七百余石尽归有司以助供给从之
　　○命湖广致仕都指挥同知范真男琦代为衡州卫指挥使
　　○修内府都知监
　　○夜有流星大如盏如青白色白其光烛地起孙星东南行至浊炸散
　　○甲戌南京上宝司司丞宋怀以九年任满升本卿
　　○升授贵州安顺州土官知州阿宠散官朝列大夫以其输银给边饷故也
　　○永嘉大长公主薨公主  太祖高皇帝第十二女母惠妃郭氏洪武九年生二十二年册封为永嘉公主配驸马都尉郭镇永乐三年封长公主二十二年加封大长公主至是薨享年八十讣闻辍视朝一日遣中官致祭  命有司营葬
　　○乙亥擢进士李敏江勋唐彬桂琛李裕张僖叶淇俞纪白保张岐樊英康骥李麟陈贵国子监学正刘浚教谕尹淳监生杨铭胜昭刘渊赵玙蔡浩张珩俱为两为两京试监察御史
　　○命礼部尚书掌詹事府事章文经筵侍班
　　○巡抚苏松等处左副都御史邹来学奏奉  敕赈恤饥民已给米麦豆榖共一百万六千七百余石
　　○夜有流星大如盏色青白起天弁星西南行至浊没
　　○丁丑兵部奏贵州镇远府苗贼苗总干等杀虏居民邀截粮道乞移文湖广贵州巡抚总兵等官设法抚捕从之
　　○巡抚河南左副都御史马谨奉奏敕于开封等府安插赈济给流民三万一千三百壹拾五户
　　○命故金吾左卫指挥同知卢俊孙福袭升都指挥佥事以俊与虏战没于彰义门也
　　○命狭西都指挥佥事张通子黼代为甘州左卫指挥佥事
　　○己卯降监察御史刘纪为广西高桥马驿驿丞时纪按视通州卫仓粮储聘部民女为妻事觉下锦衣卫狱具故降之
　　○庚辰巡按云南监察御史年俸奏镇守金齿胜冲南宁伯毛胜贪暴不法数十事谓胜犬羊余孽狡猾憸邪且数与诸夷通恐大贻边患诏云南总兵等官覆之
　　○辛巳重阳节赐文武百官宴
　　○壬午升湖广黄州府知府余清为福建都转运盐使司运使狭西平凉府知府张镛为山东都转运盐使司运使复除河南按察司佥事刘怀于司四川按察司贵州佥事胡显于湖广按察司俱以亲丧服阕故也
　　○修内府御药库
　　○昌平侯杨俊下狱以家人奏其烝庶母也
　　○兵部奏董卜韩胡都指挥使克罗俄监粲进番文一道言词悖逆语涉妄诞且侍郎罗绮等先奏克罗俄监粲已死今详此奏所列官衔亦与常时所奏不同疑有行伪宜令绮等严为边备及遣人体实以闻从之
　　○甲申免直隶淮安府安东县岁输药材等物以本县屡奏旱涝故也
　　○提督松藩兵备刑部左侍郎罗绮奏土番张蜡国师商巴狡黠多端大为西边之害而天毙之其侄吾儿哲者仍蹈其故智比之商巴其恶尤甚窃恐结构诸番稔成边患臣等访得吾儿哲侄南柯儿与之构怨今以计致之对臣发誓期将吾儿哲等攻杀尽绝乞降  敕俾之管束部落以图成功庶地方宁清事下兵部尚书于谦议番夷人面兽心素无礼义转移之间向背不测况此辈本是亲属万一谋泄则是中国教令外夷戕贼同类非所以训天下后世绮言不可从  帝是之
　　○夜有流星大如盏色青白起壁宿西南行至游气没
　　○丙戌  命河南南阳府郏县县丞傅子荣复任升正七品俸子荣九年考称当迁县民称其律己谨严抚民仁恕奏乞复任下巡按御史布按二司覆实如民所奏故有是命
　　○召商于贵州缺仓粮分中盐纳米两淮借拨盐三万引每(米)[引]米五斗五升两浙借拨盐三万引存积盐二万三千七百二十二引每引米四斗云南黑白等井递年余盐三千九百四十引存积盐三万七千引每引米六斗五升丽江军民府兰州上下等井递年余盐九百六十八引每引米六斗五升四川上流等井存积盐一万四十七引每引米四斗五升
　　○丁亥命应天府通判董贯复任升从五品俸贯在任专理马政九年考称当升属民言其勤慎宽厚抚字有方人不烦扰马用蕃息告乞复任巡抚尚书李敏等以闻吏部请如所保故有是命
　　○裁革云南云南府滇池鱼课司副使一员
　　○巡抚广东监察御史彭信勘巡抚侍郎揭稽实杖死平民而右布政使宋钦按察使方员监察御史杨琎庇之都督佥事翁信违任例受讼稽者词俱当逮问诏姑置之命各自陈既而信及钦员琎俱输罪遂皆宥之
　　○夜月蚀
　　○戊子降南京监察御史苗穟李坚潘镛孔钥俱为典史秦纮戴昂杨敩俱为驿丞时南京都察院左副都御史轩輗奉  敕考察穟等文移欠通纮擅受词状昂故违礼分敩轻浮傲物具名以闻俱降之
　　○命通州卫带俸都指挥佥事李名弟全代为本卫指挥使
　　○左佥都御史陈泰先奉  敕督浚仪真瓜州江都高邮实应及淮安一带河道至是以功完上闻凡浚河百八十里筑决口九处埧三座役人夫六万余
　　○命修南京旸各沧波门城垣水洞损裂者
　　○设四川灌县永积仓
　　○庚寅巡按按湖广监察御史包瑛案监察御史郑时巡按湖广时论益狱有失巡按直隶监察御史伍善案监察御史胡端分巡畿内纵其从吏索赂俱命都察院执问之
　　○壬辰展盖博野王府初王为安定王所居安定王以窄狭他徙至是开展为博野王府从代王仕壥奏请也
　　○吏部言提督大同军务左副都御史年富自陈有老父病朝不保暮乞封以今职俾即不讳亦得援例葬祭然富先任狭西右参政已尝给诰封赠其祖父母父母妻矣例难重给  帝曰富在边效劳特命予之
　　○癸巳擢写诰命儒士赵贞为中书科舍人从其援例乞恩也
　　○甲午金吾右卫带俸都指挥使佥事洪福山老疾乞致仕  命其子暠代为本卫指挥使
　　○夜金星犯南斗魁第三星
　　○乙未南京参赞机务兵部尚书张纯请今后军职犯法者即擒送法司然后奏闻刑科参纯欲擅威福乱成律  诏宥之
　　○丙申四川宜宾县民奏臣等采木于万山之中辛勤万余里始至北京自南京已抽分五分之一淮安抽分三十分之一至张家湾又抽分五分之一并僦载费用通计之不满原本之木客多不至京盖有由矣乞令张家湾自后抽分如淮安例从之
　　○丁酉掌詹事府事礼部尚书章文言诸司职掌内东宫官从本衙门以事迹备送吏部考核景泰三年九月间左春坊左庶子兼翰林院侍讲周旋等又奉  圣谕东宫官皆不必考近本府主簿赵政等考满吏部又移文本府及送河南道考核且诸司职掌实  国家彝典万世不可改易况论音在耳未及再期而吏部輙反覆不常难于遵守  帝命如诸司职掌行
　　○戊戌  命故西西宁侯宋杰子诚袭封西宁侯
　　○己亥  命万全都司都指挥佥事武安子瑛代为宣武前卫指挥同知以安年老乞致仕也
　　○庚子赐周王第八弟名曰子珧第九子名曰子墟第十弟曰子圪第十一弟曰子墽第十二弟曰子土□奄第十三弟曰子塼镇平王第五子曰子塓第六子曰子坷封邱王第四子曰子坱第五子曰子土□力胙城王第三弟曰子土□究第四弟曰子垀第五弟曰子坉第六弟曰子＜祝土＞遂平王长子曰同鐎河阴怀僖王长子曰同銂
　　○召商于辽东各仓中盐纳米以备军饷两淮灶丁折粮盐一十八万七千四百二十九引广宁等四仓每引米豆中半石四斗共盐八万四百二十九引定辽前等三仓每引米豆中半一石五斗共盐七万七千引三万仓每引米豆中半八斗共盐三万引
　　○沿漕河盗贼横甚漕军为有杀掠者副都御史王竑以闻  命监察御史王用同锦衣卫官严捕之
　　○夜月犯亢宿南第二星
　　○壬寅  命宋儒程颐之后克仁为翰林院五经博士子孙世袭以奉其祀
　　○山东济南东昌青州兖州四府河南河南卫辉怀庆三府山西平阳府各奏今年二月至五月至五不雨田苗旱伤湖广武昌汉阳德安黄州荆州长沙岳州七府沔阳州沔阳安陆蕲州三卫德安千户所各奏今年春夏以来雨泽愆期田苗枯槁闰六月以后江水泛溢又被淹没事下户部覆视之
　　○命有司脩建先贤颜回曾参程颢朱熹祠宇及定祭仪仍  命翰文院撰文令其子孙世袭五经博士者春秋祭之
　　○升工部左给事中王让为本科都给事中升陕西河州卫指挥使韩春署本都司都指挥佥事事仍镇守河州
　　大明英宗睿皇帝实录卷二百五十八
大明英宗睿皇帝实录卷二百五十九
　　废帝郕戾王附录第七十七
　　景泰六年冬十月癸卯朔  太上皇帝居南宫  帝享  太庙以下元节遣官祭长陵  献陵  景陵
　　○遣中官祭司井之神
　　○免顺天府霸州文安县诸处所采秋青草以其连被水灾也
　　○甲辰赏甘肃石灰秃等处杀贼阵亡官军土民三十五人银有差
　　○福建建宁府通判萧瓌为佥事沈纳案其奸贪下狱瓌遂讦其奏讷淫污事诏巡按御史覆之
　　○乙巳赏浙江福建官军民壮等三百六十人彩段绢布钞有差以剿获强寇功也
　　○丙午给周府镇国将军子土□寻子封□土子土□武子＜土韦＞岁禄各千石米钞中半兼支
　　○命济阳卫带俸都指挥佥事蔺海子茂代为本卫指挥同知
　　○巡抚苏松等处左副都御史邹来学奏苏松等府民该纳在京税粮旧例俱与官军兑运后因瓦剌入寇存留官军守备京城暂令民运近有连被水旱民力艰难乞照旧军运为便从之
　　○丁未给沁源王肥乡县主并仪宾赵珍岁六百石内本色米四百石折钞二百石
　　○秦世子公锡奏近父王薨逝禄米一万石例当往支臣家口浩大兼无丧葬之费乞仍旧支用从之
　　○都察院论昌平侯杨俊烝父妾斩移审大理寺俊輙不引伏于是  命三法司曹诸大臣群鞫之辩俊欲烝未成狱上诏曰俊虽丞庶母未成终为败伦伤化具论如律严锢之
　　○己酉复除山东右参政程信右参议王彦成于四川布政司俱以亲丧服阕故也
