<!-- { "loadSidebar": true } -->
　　荷之为荷【胡可切负也】茹【茹藘茅搜也】之为茹【去声度也】鲜之为鲜【上声】燕之为燕【平声】薄之为薄【必各切迫也】菑【侧其切田也】之为菑【音灾】苴【七余切麻也】之为苴【子余切包苴】竟之为竟【音境】旁之为旁【补彭切诗驷介旁旁】屯之为屯【徒门切聚也】莫【音暮】之为莫【模各切】为莫【音陌春秋徳正应和曰莫】个之为个【音介副也礼明堂有左右个】为个【音干礼梓之为侯上两个与其身三】番【附袁切兽足也】之为番【音翻次也】为番【音波番番勇也】台【音怡我也】之为台【音胎星名】为台【音台春秋季孙宿救台范寗读】句之为句【古侯切】为句【古切诗敦弓既句】调之为调【徒杳切品调】为调【陟留切诗惄如调饥】召之为召【音邵】咽之为咽【音渊诗伐鼓咽咽】登之为登【音得春秋登来】正【音征射侯之正也】之为正【去声】邪【琅邪地名】之为邪【邪正之邪】追之为追【丁回切追琢也】徼【古尧切】之为徼【古吊切边徼】訏之为訏【音诩诗川泽訏訏】说之为说【音悦】识之为识【音志】信之为信【音伸】樊之为樊【音盘樊缨】革之为革【纪力切急也】杀之为杀【去声降杀】占之为占【去声】甫之为甫【音圃圃田】省【昔井切】之为省【所景切】雅【今作鸦】之为雅【上声】瞿【九遇切惊也】之为瞿【平声防类】鸟之为鸟【音岛】脩【脯也】之为脩【音卣中尊】肺之为肺【音沛诗其叶肺肺】脱之为脱【音退诗舒而脱脱兮】创【音疮伤也】之为创【去声】削之为削【音肖刀室】箾【音箫】之为箾【音朔象箾以舞】簿【蚕曲】之为簿【簿书】平之为平【辨年切】盛【音成】之为盛索之为索【生革切】稽之为稽【音啓稽首】乡之为乡【音向】昭之为昭【音韶】游之为游【音流旗游】旋之为旋【音选钟县】盟之为盟【音孟盟津】贯之为贯【古患切习也】栗之为栗【坚也】齐之为齐【音咨齐衰】冒之为冒【莫北切贪也】俾之为俾【普计切俾倪】北【音佩违也】之为北【入声方也】屏之为屏【上声】兄之为兄【音况诗仓兄填兮】弁之为弁【蒲官切诗小弁】县【平声】之为县骄之为骄【许乔切诗载猃歇骄】荐之为荐【音荐诗天方荐瘥】麇【□也】之为麇【邱陨切众也】扃之为扃【上声春秋我心扃扃】间之为间【音闲】耿【上逈切光也】之为耿【古幸切耿耿忧也】拒之为拒【音矩招拒白帝】振之为振【平声诗振振公子】揖之为揖【子入切诗螽斯羽揖揖】蛰之为蛰【尺十切诗宜尔子孙蛰蛰】纪之为纪【音起诗有纪有堂】纵之为纵【平声】絮之为絮【勑虑切礼毋絮羮】缪之为缪【音穆諡也】绌【音屈】之为绌【音诎】轩之为轩【音宪礼野豕爲轩】斤之为斤【纪觐切斤斤明也】险之为险【音俭春秋传险而易行】队之为队【音坠】舍之为舍【音舍】王【于况切】之为王宿之为宿【思宥切星也】要之为要【去声】风之为风【音讽】夏【胡贾切中夏也】之为夏【胡嫁切冬夏也】予之为予【音与】委之为委【于伪切委积】女之为女【音汝】卷之为卷【音衮礼三公一命卷】为卷【音拳礼执女手之卷然】为卷【起权切冠武也】鞠【毬也】之为鞠【音麴】为鞠【音芎鞠防】鬻【亦作粥】之为鬻【音育卖也】为鬻【居六切诗鬻子之闵斯】殿【音奠撃声】之为殿【丁见切】为殿【音店诗民之方殿屎】将之为将【去声】为将【七羊切诗将仲子兮】敦之为敦【都队切玉敦】为敦【都回切诗敦彼独宿】为敦【徒夲切浑敦】肉之为肉【而救切礼寛裕肉好之音】为肉【而注切礼丰肉而短】膴【凶武切大脔也】之为膴【亡古切诗则无膴仕】为膴【音模诗民虽靡膴】从之为从【则庸切从衡】为从【匕容切从容】为从【音纵】为从【音总礼尔无从从尔】衰【衰】之为衰【楚危切等衰】为衰【衰微】耆之为耆【音嗜】为耆【音底】辟【必益切君也】之为辟【音避】为辟【音弭止也】为辟【音裨礼素帯终辟】为辟【音僻礼负劔辟咡】厌【于盐切】之为厌【于叶切厌浥行露】为厌【音压礼死而不吊曰厌】为厌【于验切服也】貉之为貉【音陌狄也】为貉【音祃】率【捕鸟具】之为率【将帅之帅亦作率】为率【音律约也】凡此之类并协音不借义者也
　　右百三十三
　　因义借音
　　琢本琢玉之琢而为大圭不琢之琢【音篆】辂本车辂之辂而为狂狡辂郑人之辂【音迓】以有恶【入声】也故可恶【乌路切】以其内也故可内【音纳】佚【夷质切】纵也而为佚宕之佚【音迭】伯长也而为伯王之伯【音覇】帱帐也而为覆帱之帱【音焘春秋如天之无不帱】幕帷也而为幕覆之幕【音覔】蓼本荭蓼之蓼而为蓼彼萧斯之蓼【力竹切】錞本金錞之錞【音淳】而为矛沃錞之錞【徒对切】术邑中道也以其所行故为乡术之术【音遂】嬴秦姓也以其所居故为嬴水之嬴【音为】啸呼之啸而为指啸之啸【音叱】跛躃之跛【彼我切】而为跛倚之跛【彼义切礼立无跛】副【普逼切】剖也而为副贰之副承奉也而为赙承之承【音赠礼赗赙承含】甄【吉然切】本甄陶之甄而为声甄之甄【音震礼薄声甄】封本封土之封而为封棺之封【音窆礼县棺而封】齐本齐一之齐而为齐庄之齐【俱皆切】廵本廵行之廵而为相廵之廵【音缘礼始终相廵】推本推与之推而为推挽之推【土囘切】抟本抟摄之抟而为搏束之搏【除转切礼百羽为搏】献本献享之献而为献尊之献【素何切】衰本雨衣之衰【素何切】而为衰绖之衰【音崔】橇本音毳以其义通于桥故又音桥凡此之类并因义借音
　　右二十五
　　因借而借
　　难鸟也因音借为艰难之难因艰难之难借为险难之难【去声】为母猴也因音借为作为之为因作为之为借为相为之为【去声】射本射御之射因义借为发射之射【食亦切】因发射之音借为无射之射【音亦律名】斁本厌斁之斁【羊亦切】因义借为斁败之斁【答路切书彜伦攸斁】因斁败之音借为斁墍之斁【音徒书惟其斁塈茨】亨【音享】本飨也因义借为亨餁之亨【普庚切】因亨餁之音借为亨嘉之亨来本麦也因音借为徃来之来因徃来之义借为劳来之来【音赉】矜本矛柄也因音借为矜怜之矜因矜怜之义借为矜寡之矜【音鳏】适徃也因音借为适责之适【音谪诗勿予祸适】因适责之音借为适匹之适【音敌礼大夫讣于同国敌者】参【七南切】间厠也因义借为参差之参【楚金切】因参差之音借为参伐之参【所金切】邪本琅邪之邪因音借为语辞之邪因语辞之义借为虚邪之邪【音徐诗其虚其邪】食本啖食之食因义借为饮食之食【音伺】因饮食之音借为食其之食【音异】费本费用之费因音借为费邑之费因费邑之义借为费氏之费【扶未切】崔本南山崔崔之崔【子推切】因义借为崔嵬之崔【慈囬切】因崔嵬之音借为崔氏之崔【音崔】不本鄂不之不【音趺】因音借为可不之不【音否】因可不之义借为不可之不【音弗】填本填塞之填因义借为填压之填【音镇】因填压之音借为填久之填【音尘诗仓兄填兮】罢本罢置之罢因义借为罢困之罢【音疲】因罢困之音借为罢辜之罢【铺逼切礼以罢辜祭四方】质本质币之质【音贽】因义借为交质之质【音至】因交质之音借为形质之质畜本田畜之畜【勅六切】借为畜养之畜因畜养之义借为六畜之畜【许又切】治【平声】水也因音借为治理之治因治理之义借为平治之治【去声】乞气也因音借为与人之乞【音气】因与人之义借为求人之乞【入声】能【奴来切】兽也因义借为能鼈之能【三足鼈】因能鼈之音借为能事之能【音耐】又为三能之能【音台】凡此之类并因借而借
　　右四十三
　　语辞之借
　　序曰书者象也凡有形有象者则可以为象故有其书无形无象者则不可为象故无其书语辞是也语辞之用虽多而主义不立并从假借之菌也者阴也于乌也云云也焉鸢也邪琅邪之地每原田之儿【毎本音梅借为上声】惟思也唯应也【本上声乃唯诺之唯借平声】而面毛也须髭也夫【音扶】本丈夫也害本灾害也【本去声借音曷诗害澣害否】斯析也然燎也盖艸覆也其箕也岂铠也以薏苡实也矣箭镞也员物数也【音云诗聊乐我员】已几也旣小食也盍覆也且【子余切】荐几也为母猴也居蹲也诸辨也【诗日居月诸】与授也【为语辞平声】尔华繁也【诗彼尔维何维常之华】耳人耳也哉言之间也乎气也兮气也于气也只气也乃气也思虑也旃斾也【诗舍旃舍旃】承奉也【音惩楚人语辞】凡语辞惟哉乎兮于只乃有义他并假借以语辞之类虚言难象故因音而借焉
　　右四十
　　五音之借
　　宫本宫室之宫商本商度之商角本头角之角徴本徴召之徴羽本羽毛之羽
　　右五
　　三诗之借
　　风本风虫之风雅本乌鵶之鵶颂本顔容之容三诗五音皆声也声不可象并因音而借焉
　　右三
　　十日之借
　　甲本戈甲乙本鱼肠丙本鱼尾丁本虿尾戊本武也已本几也庚鬲也辛被罪也壬怀妊也癸艸木实也
　　右十
　　十二辰之借
　　子人之子也丑手之械也寅膑也夘牖也辰未详本义巳蛇属也午未详本义未木之滋也申持简也酉卣也戌与戊戚同意亥豕属也十日十二辰惟己亥有义他并假借以日辰之类皆虚意难象故因音而借焉
　　右十二
　　方言之借
　　鲖之为鲖【音胄鲖阳县名】歜之为歜【上音触下徂感切昌歜即昌蒲也】覃之为覃【上如字下音剡诗以我覃耜】羮之为羮【上更字下音郎楚地名】咎之为咎【上如字下音臯臯陶字亦如此】谷之为谷【奴走切楚人谓乳谷】枹之为枹【上必茅切下音稃鼓枹也】敦之为敦【音焘礼每敦一几】为敦【音凋敦弓】此皆非由音义而借盖因方言之异故不易其字
　　右九
　　防音并义不为假借
　　陶也【陶冶之陶】陶也【臯陶之陶】雕也【都聊切隼类】雕也【陟交切鹘雕鸲鹆】駣也【徒刀切马四嵗曰駣】駣也【他雕切马三嵗曰駣】鹞也【以照切】鹞也【音遥雉也】杷也【补讶切枋也】杷也【白加切收麦器】荣也【永兵切桐也】荣也【音营屋荣】枸也【音茍枳】枸也【音矩枳枸】椹也【知林切礼射甲革椹质】椹也【徐甚切桑实】校也【古孝切木囚也】校也【户教切木阑也】幅也【布帛之剂】幅也【音逼行縢也】防也【所衘切旂幅】防也【七消切头括发】襢也【音但袒裼也】襢也【张彦切后六服有襢衣】被也【部委切寝衣也】被也【普义切春秋传翠被豹舄】衿也【居吟切领也】衿也【其鸩切结也】褏也【音袖袂也】褏也【由救切盛服也】凡此之类并双音并义不为假借者也
　　右三十
　　凡假借类计五百九十八
　　六书总计
　　象形类计六百八
　　指事类计百七
　　防意类计七百四十
　　转注类计三百七十二
　　谐声类计二万一千八百十
　　假借类计五百九十八
