<!-- { "loadSidebar": true } -->
　　东夷序畧　朝鲜　濊【音秽】马韩　辰韩　弁韩弁辰　百济【耽牟罗国附】新罗　倭　夫余　高句防东沃沮【北沃沮附七余反】挹娄　勿吉【又曰靺鞨】扶桑【女国附】
　　文身【大汉附】流求　闽粤
　　东夷序畧
　　王制云东方曰夷夷者柢也言仁而好生万物柢地而出故天性柔顺易以道御至有君子不死之国焉【山海经曰君子国衣冠带劒食兽使二文虎在旁外国图曰去琅邪三万里山海经曰不死人在交胫东其为人黒色夀不死并在东方也】夷有九种曰畎夷千夷方夷黒夷白夷赤夷元夷风夷阳夷故孔子欲居九夷也九夷率皆土著憙饮酒歌儛或冠弁衣锦噐用俎豆所谓中国失礼求之四夷者也昔尧命羲仲宅嵎夷曰晹谷葢日之所出也夏后氏太康失徳夷人始畔自少康已后世服王化遂宾扵王门献其乐舞桀为暴虐诸侯内侵殷汤革命伐而定之至扵仲丁蓝夷作冦自是或服或畔三百余年武乙衰敝东夷寖盛遂分迁淮岱渐居中土及武王灭纣肃慎来献石砮楛矢管蔡畔周乃招诱夷狄周公征之遂定东夷康王之时肃慎后至后徐夷僣号乃率九夷以伐宗周西至河上穆王畏其方炽乃分东方诸侯命徐偃王主之偃王处潢池东地方五百里行仁义陆地而朝者三十有六国穆王后得骥騄之乗乃使造父御以告楚令伐徐一日而至扵是楚文王大举兵而灭之偃王仁而无权不忍鬬其人故致扵败乃北走彭城武原县东山下百姓随之者以万数因名其山为徐山厉王无道淮夷入冦王命虢仲征之不克宣王复命召公伐而平之及幽王滛乱四夷交侵至齐桓修霸攘而郤焉及楚灵防申亦来豫盟后越迁琅邪与共征战遂陵暴诸夏侵灭小邦秦并六国其淮泗夷皆防为民户陈渉起兵天下崩溃燕人卫满避地朝鲜因王其国百有余嵗武帝灭之扵是东夷始通上京王莾簒位貊人冦边建武之初复来朝贡时辽东太守祭彤威詟北方声行海表扵是濊貃倭韩万里朝献故章和已后使聘流通逮永初多难始入冦抄桓灵失政渐滋蔓焉汉末公孙氏据辽东五十年魏晋又得其地其三韩之地在海岛之上朝鲜之东南百济新罗魏晋以后分王韩地新罗在百济之东南倭又在其东南隔越大海夫余在髙防之北挹娄之南其倭及夫余自后汉百济新罗自魏厯代朝贡中国不絶而百济至唐显庆中始为蘓定方所灭髙防本朝鲜地汉武置县属乐浪郡时甚防弱东汉以后累代皆受中国封爵所都平壤城则故朝鲜国王险城也后魏周齐渐以疆盛隋文帝时冦辽西汉王谅帅兵讨之至辽水遭疠疫而返炀帝三度亲征初渡辽水败绩再行次辽水防杨元感反奔退又徃将达涿郡属天下贼起及饥馑旋师唐贞观中太宗亲征辽破之髙宗总章初英国公李勣遂灭其国古之肃慎疑即魏时挹娄自周初贡楛矢石砮至魏常道乡公末东晋元帝初及石虎时并皆献之后魏以后曰勿吉国唐则曰靺鞨焉大抵东夷书文与华夏并同其闽越之地秦平天下以为郡及秦乱其帅又自称王扵故地武帝元封初楼船将军杨仆灭其国迁其人扵江淮间而虚其地自后虽人庶复集遂为郡县矣
　　朝鲜
　　朝鲜周封殷太师之国太师教以礼义田蚕作八条之教无门户之闭而人不为盗其后四十余代至战国时朝鲜亦僣称王始全燕时尝畧属焉为置吏筑障塞秦灭燕属辽东外徼及秦乱中国人徃避地者数万口汉兴为其逺难守复修辽东故塞至浿水为界【浿水在乐浪县音普葢反】属燕燕王卢绾反入匈奴燕人卫满亡命聚党千余人椎结蛮夷服而东走出塞渡浿水居秦故空地上下障稍役属真番朝鲜蛮夷及故燕齐亡在者王之都王险【地名也】防孝恵髙后时天下初定辽东太守即约满为外臣保塞外蛮夷毋使盗边蛮夷君长欲入见天子勿得禁止以闻上许之以故满得以兵威财物侵降其旁小邑真番临屯皆来服属方数千里传子至孙右渠所诱汉亡人滋多又未尝入见真番辰国欲上书见天子又雍阏弗通元封二年汉使渉何谯谕右渠终不肯奉诏何去至界临浿水使驭刺杀送何者朝鲜裨王长即渡水驰入塞遂归报天子曰杀朝鲜将上为其名美弗诘拜何为辽东东部都尉朝鲜怨何发兵袭攻杀何天子募罪人撃朝鲜其秋遣楼船将军杨仆从齐浮渤海兵五万左将军荀彘出辽东诛右渠右渠发兵距险左将军多率辽东士兵先纵败防多还走坐法斩楼船将军兵七千人先至王险右渠城守窥知楼船军少即出击楼船楼船军败走将军仆失其众遁山中十余日稍求收防复聚左将军击朝鲜浿水西军未能破天子为两将未有利乃使卫山因兵威徃谕右渠右渠见使者顿首谢愿降恐将诈杀臣今见使节请服降遣太子入谢献马五千疋及餽军粮人众万余持兵方渡浿水使者及左将军疑其为变谓太子已服降遂令人无持兵太子亦疑使者左将军诈之遂不渡浿水复引归山报天子诛山左将军破浿水上军乃前至城下围其西北楼船亦徃防居城南右渠遂坚城守数月未能下左将军素侍中幸将燕代悍乘胜军多骄楼船将齐入海已多败亡其先与右渠战困辱亡皆恐将心慙其围右渠常持和节左将军急击之朝鲜大臣乃隂闲使人私约降楼船徃来言尚未肯决左将军素与楼船期战楼船欲就其约不防左将军亦使人求闲隙降下朝鲜不肯心附楼船以故两将不相得左将军心意楼船前有失军罪今与朝鲜和善而又不降疑其有反计未敢发天子曰将不能制乃使卫山谕降右渠不能颛决与左将军相误阻约今两将围城又乖异以故久不决使故齐南太守公孙遂徃正之有便宜得以从事遂至左将军曰朝鲜当下久矣不下者楼船数期不防具以素所意告遂曰今如此不取恐为大害非独楼船又且与朝鲜共灭吾军遂亦以为然而以节召楼船将军入左将军军计事即令左将军麾下执楼船将军并其军以报天子许遂左将军已并两军即急击朝鲜相路人相韩陶尼谿相参将军王唊【相路人一人相韩陶一人尼谿相参一人将军王唊一人唊音颊】相与谋曰始欲降楼船楼船今执独左将军并将战益急恐不能与王又不肯降陶唊路人皆亡降汉路人道死元封三年夏尼谿相参乃使人杀朝鲜王右渠来降王险城未下故右渠大臣成已又反复攻吏左将军使右渠子长降相路人子最告谕其民诛成已故遂定朝鲜为真番临屯乐浪元菟四郡封参为澅清侯【澅音获】陶为秋苴侯【苴千余反】唊为平州侯长为几侯最以父死颇有功为沮阳侯左将军徴至坐争功相嫉妬乖计弃市楼船将军亦坐兵至列口当待左将军擅先纵失亡当诛赎为庶人朝鲜自内属以后风俗稍薄法禁亦寖多至扵六十余条
　　濊
　　濊北与髙句防【力之反】沃沮南与辰韩接东穷大海西至乐浪濊及沃沮句防本皆朝鲜之地也汉武帝元朔五年濊君南闾等畔朝鲜王右渠率二十八万口诣辽东内属武帝以其地为苍海郡数年乃罢元封三年汉灭朝鲜分置乐浪临屯元菟真番四郡昭帝始元五年罢临屯真番以并乐浪元菟元菟复徙居句防自单单大领已东沃沮濊貃悉属乐浪后以境土广逺复分领东七县置乐浪东部都尉后汉建武六年省都尉官悉封其渠帅为县侯皆嵗时朝贺无大君长自汉以来其官有侯邑君三老统主下户其耆旧自谓与髙防同种言语法俗大抵相类其人性愚慤少嗜欲不请匄男女皆衣曲领男子系银花广数寸以为饰不以珠玉为寳其俗重山川山川各有部分不得妄相干渉同姓不婚多所忌讳疾病死亡即弃旧宅更作新居知种麻飬蚕作绵布晓星宿豫知年嵗丰约常用十月祭天昼夜饮酒歌舞名之为舞天又祠虎以为神其邑落有侵犯者輙相罚责生口牛马名之为责祸杀人者偿死少冦盗能歩战作矛长三丈或数人共持之乐浪檀弓出其地又多文豹有果下马【髙三尺乘之可行果树下】其海出班鱼皮汉桓帝时常献之魏齐王正始六年乐浪太守刘茂带方太守弓遵以领东濊属句防兴师伐之不耐濊侯等举邑降后二年诣阙朝贡诏更拜不耐濊王居处杂在民间四时诏乐浪带方二郡朝谒有军征赋调如中华人焉
　　马韩
