<!-- { "loadSidebar": true } -->
　　天地之大其用在坎离人之为灵其用在耳目人与禽兽视聼一也圣人制律所以导耳之聪制字所以扩目之明耳目根于心聪明发于外上智下愚自此分矣虽曰皇颉制字伶伦制律歴代相承未闻其书汉人课籕隶始为字书以通文字之学江左竞风骚始为韵书以通声音之学然汉儒识文字而不识子母则失制字之防江左之儒识四声而不识七音则失立韵之源独体为文合体为字汉儒知以説文解字而不知文有子母生字为母从母为子子母不分所以失制字之防四声为经七音为纬江左之儒知纵有平上去入为四声而不知衡有宫商角征羽半征半商为七音纵成经衡成纬经纬不交所以失立韵之源七音之韵起自西域流入诸夏梵僧欲以其教传之天下故为此书虽重百译之逺一字不通之处而音义可传华僧从而定之以三十六为之母重轻清浊不失其伦天地万物之音备于此矣虽鹤唳风声鸡鸣狗吠雷霆惊天蚊防过耳皆可译也况于人言乎所以日月照处甘传梵书者为有七音之图以通百译之义也今宣尼之书自中国而东则朝鲜西则凉夏南则交阯北则朔易皆吾故封也故封之外其书不通何瞿昙之书能入诸夏而宣尼之书不能至跋提河声音之道有障阂耳此后学之罪也舟车可通则文义可及今舟车所通而文义所不及者何哉臣今取七音编而为志庻使学者尽传其学然后能周宣宣尼之书以及人面之域所谓用夏变夷当自此始臣谨按开皇二年诏求知音之士参定音乐时有柱国沛公郑译独得其义而为议曰考寻乐府钟石律吕皆有宫商角征羽变宫变征之名七声之内三声乖应每加询访终莫能通先是周武帝之时有兹人曰蘓祗婆从突厥皇后入国善胡琵琶聼其所奏一均之中间有七声问之则曰父在西域号为知音世相传习调有七种以其七调校之七声防若合符一曰娑陁力华言平声即宫声也二曰鸡识华言长声即南吕声也三曰沙识华言质直声即角声也四曰沙侯加滥华言应声即变征声也五曰沙腊华言应和声即征声也六曰般赡华言五声即羽声也七曰俟利箑华言斛牛声即变宫也译因习而弹之始得七声之正然其就此七调又有五旦之名旦作七调以华译之旦即均也译遂因琵琶更立七均合成十二应十二律律有七音音立一调故成七调十二律合八十四调旋转相交尽皆和合仍以其声考校太乐钟律乖戾不可胜数译为是著书二十余篇太子洗马苏防驳之以五音所从来久矣不言有变宫变征七调之作实所未闻译又引古以为防周有七音之律汉有七始之志时何妥以旧学牛以巨儒不能精通同加沮抑遂使隋人之耳不闻七调之音臣又按唐杨收与安涗论琴五之外复益二因言七声之义西京诸儒惑圜钟函钟之説故其郊庙乐惟用黄钟一均章帝时太常丞鲍业始旋十二宫夫旋宫以七声为均均言韵也古无韵字犹言一韵声也宫商角征羽为五声加少宫少征为七声始得相旋为宫之意琴者乐之宗也韵者声之夲也皆主于七名之曰韵者盖取均声也臣初得七音韵鉴一唱而三叹胡僧有此妙义而儒者未之闻及乎研究制字考证谐声然后知皇颉史籕之书已具七音之作先儒不得其传耳今作谐声图所以明古人制字通七音之妙又述内外转图所以明胡僧立韵得经纬之全释氏以叅禅为大悟通音为小悟虽七音一呼而聚四声不召自来此其麤浅者耳至于纽蹑杳防盘旋廓非心乐洞融天籁通乎造化者不能造其阃字书主于母必母权子而行然后能别形中之声韵书主于子必子权母而行然后能别声中之形所以臣更作字书以母为主亦更作韵书以子为主今兹内外转图用以别音声而非所以主子母也
　　谐声制字六图
　　谐声者六书之一书也凡谐声之道有同声者则取同声而谐无同声者则取协声而谐无协声者则取正音而谐无正音者则取旁音而谐所谓声者五声也音者七音也制字之夲或取声以成字或取音以成字不可备举今取其要以证所谐兹所不载触类而长







　　正声协声同谐图第一














　　音谐声不谐图第三
<史部,别史类,通志,卷三十六>
<史部,别史类,通志,卷三十六>
<史部,别史类,通志,卷三十六>
<史部,别史类,通志,卷三十六>
<史部,别史类,通志,卷三十六>
<史部,别史类,通志,卷三十六>
<史部,别史类,通志,卷三十六>
<史部,别史类,通志,卷三十六>
<史部,别史类,通志,卷三十六>
<史部,别史类,通志,卷三十六>
<史部,别史类,通志,卷三十六>
<史部,别史类,通志,卷三十六>
<史部,别史类,通志,卷三十六>
<史部,别史类,通志,卷三十六>
<史部,别史类,通志,卷三十六>
<史部,别史类,通志,卷三十六>
<史部,别史类,通志,卷三十六>
<史部,别史类,通志,卷三十六>
<史部,别史类,通志,卷三十六>
<史部,别史类,通志,卷三十六>
<史部,别史类,通志,卷三十六>















　　通志卷三十六
　　钦定四库全书
　　通志卷三十七
　　宋　右　廸　功　郎　郑　樵　渔　仲　撰
　　七音略第二












<史部,别史类,通志,卷三十七>
<史部,别史类,通志,卷三十七>
<史部,别史类,通志,卷三十七>
<史部,别史类,通志,卷三十七>
<史部,别史类,通志,卷三十七>
<史部,别史类,通志,卷三十七>
<史部,别史类,通志,卷三十七>
<史部,别史类,通志,卷三十七>
<史部,别史类,通志,卷三十七>
<史部,别史类,通志,卷三十七>
<史部,别史类,通志,卷三十七>
<史部,别史类,通志,卷三十七>
<史部,别史类,通志,卷三十七>
<史部,别史类,通志,卷三十七>
<史部,别史类,通志,卷三十七>
<史部,别史类,通志,卷三十七>
<史部,别史类,通志,卷三十七>
<史部,别史类,通志,卷三十七>
<史部,别史类,通志,卷三十七>
<史部,别史类,通志,卷三十七>
<史部,别史类,通志,卷三十七>
<史部,别史类,通志,卷三十七>
<史部,别史类,通志,卷三十七>















　　通志卷三十七
<史部,别史类,通志>
　　钦定四库全书
　　通志卷三十八
　　宋　右　廸　功　郎　郑　樵　渔　仲　撰
　　天文略第一
　　总序　东方七宿　北方七宿　西方七宿　南方七宿
　　天文序
　　尧命羲和揭星鸟星火星虚星昴之象以示人使人知二至二分以行四时不幸而占之説起持吉凶以惑人纷纷然务为妖妄是以刑网禁之臣谨按占之学起于春秋战国其时所谓精于其道者梓慎裨灶之徒耳后世之言天者不能及也鲁昭公十七年冬有星孛于大辰西及汉禆灶言于子产曰宋卫陈郑将同日火若我用瓘斚玉瓒郑必不火子产弗与明年五月壬午四国皆火裨灶曰不用吾言郑又将火郑人请用之子产复弗与子太叔咎之曰宝以保民子何爱也子产曰天道远人道迩灶焉知天道是亦多言矣岂不或信卒弗与亦不复火昭公二十四年五月乙未朔日有食之梓慎曰将水昭子曰旱也日过分而阳犹不克克必甚能无旱乎是秋大旱如昭子之言夫灾旱易推之数也慎灶至精之术也而或中或否后世之愚瞽若之何而谈吉凶知昭子之言则知隂阳消长之道可以理推不可以象求也知子产之言则知言而中者亦不可听况于不中者乎臣之所作天文书正欲学者识垂象以授民时之意而杜絶其妖妄之源焉聊举二条以为证臣旧作图谱志谓天下之大学术者十有六皆在图谱无图有书不可用者天文是其一也而歴世天文志徒有其书无载象之义故学者但识星名不可以仰观虽有其书不如无也隋有丹元子者隐者之流也不知名氏作歩天歌见者可以观象焉王希眀纂汉晋志以释之唐书误以为王希眀也天文籍图不籍书然书经百不复讹谬纵有讹谬易为考正图一再便成颠错一错愈错不复稽寻所以信图难得故学者不复识星臣向尝尽求其书不得其象又尽求其图不得其信一日得歩天歌而诵之时素秋无月清天如水长诵一句凝目一星不三数夜一天星斗尽在胷中矣此本只灵台不人间术家秘之名曰鬼料窍世有数本不胜其讹今则取之仰观以从稽定然歩天歌之言不过汉晋诸志之言也汉晋志不可以得天文者谓所载者名数灾祥丛杂难举故也歩天歌句中有图言下见象或约或丰无余无失又不言休祥是深知天者今之所作以是为本旧于歌前亦有星形然流易讹所当削去惟于歌之后采诸家之书以备其书云
　　东方
　　角两星南北正直着中有平道上天田总是黒星两相连别有一乌名进贤平道右畔独渊然最上三星周鼎形角下天门左平星双双横于库楼上库楼十星屈曲眀楼中五柱十五星三三相着如鼎形其中四星别名衡南门楼外两星横
　　角二星十二度为主造化万物布君之威信谓之天阙其间天门也其内天庭也故黄道经其中七曜之所行也其星眀则太平芒动则国不宁日食右角国不宁月食左角天下道断金火犯有战敌金守之大将持政左角为天田为理主刑其南为太阳道五星犯之为旱右角为将主兵其北为太隂道五星犯之为水盖天之三门犹房之四表也左右角间二星曰平道为天子八逹之衢眀正则吉动摇则法驾有虞天田主天子畿内封疆金守之主兵火守之主旱水守之主潦平道西一星曰进贤在太微宫东眀则贤者在位暗则在野又曰主卿相举逸才周鼎三星在摄提西国之神器也不见或移徙则运祚不宁天门二黑星在平星北角之南主天之门为朝聘待客之所眀则四方归化不见则兵革起邪佞生平星一星在库楼北平天下之法狱廷尉之象也库楼十星其六大星为库南四星为楼在角南一曰天库兵车之府也旁十五星三三而聚者柱也中央四小星衡也主陈兵其占曰库中星不见兵四合无星则下臣谋上眀而动揺则兵出四方尽不见则国无君库楼东北二星曰阳门主守隘塞也南门二星在库楼南天之外门也主守兵眀则逺方入贡暗则夷人畔客星守之主兵至
　　亢四星恰如弯弓状大角一星直上眀折威七子亢下横大角左右摄提星三三相似如鼎形折威下左顿顽星两个斜安黄色精顽下二星号阳门色若顿顽直下
　　亢四星九度日月之中道主天子内朝天下之礼法也又曰总摄天下奏事听讼理狱录功者也亦为疏庙主疾疫其星眀大四海归王辅臣纳忠人无疾疫移动多病不见则天下鼎沸而旱涝作矣大角一星在摄提间天王坐也又为天子梁栋金守之则兵起日月食主凶亢南七黑星曰折威主斩杀金火守之夷人犯边将有弃市者摄提六星直斗杓之南主建时节伺禨祥摄提为盾以夹拥帝坐也主九卿眀大三公恣横客星入之圣人受制一曰大臣之象顿顽二星在折威东南主考囚察情伪也阳门在库楼东北主边塞险阻之地客星出阳门夷狄犯边
