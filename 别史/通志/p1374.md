<!-- { "loadSidebar": true } -->
　　新罗
　　新罗魏时新卢国也其先本辰韩种辰韩始有六年稍分为十二新罗则其一也【初曰新罗宋时曰新罗或曰斯卢】其国在百济东南五百余里【亦在髙丽东南兼有汉时乐浪郡之地】东滨大海魏将母邱俭讨髙丽破之髙丽奔沃沮其后复归故国留者遂为新罗焉故其人杂有华夏髙丽百济之属兼有沃沮韩濊之地其王本百济人自海逃入新罗遂王其国初附属扵百济后因百济伐髙丽人不堪戎役相率归之遂致彊盛因袭伽罗任郍诸国灭之其西北界犬牙出髙丽百济之间先是其国小不能自通使聘苻坚时其王楼寒遣使卫头朝贡坚曰卿言海东之事与古不同何也对曰亦犹中国时代变革名号改易今焉得同梁武帝普通二年王姓慕名泰始使人随百济献方物其俗呼城曰健牟罗其邑在内曰喙评【喙呼外反】在外曰邑勒亦中国之言郡县也国有六喙评五十二邑勒土地肥美宜植五谷多桑麻果菜鸟兽物产畧与华同至隋开皇十四年遗使来贡其王姓金名真平【隋东蕃风俗记云金姓相承三十余叶】文帝拜为上开府乐浪郡公新罗王【其王至唐时亦姓金梁史云姓慕未详中间更变之由】其官有十七等其一曰伊罚于贵如国相次伊尺于次迎于次破弥于次大阿尺于次阿尺于次乙吉于次沙咄于【咄都没反】次及伏于次大奈摩于次奈摩次大舎次小舍次吉土次大乌次小乌次造位外有郡县【梁史又云其国官名有子贲旱支壹旱支齐旱支谒旱支壹吉攴竒贝旱支又云其冠曰遗子礼曰尉解袴曰柯半靴曰洗】文字甲兵同扵中国选人壮健者悉入军戍逻俱有屯管部伍风俗刑政衣服畧与髙丽百济同每月旦相贺王设燕防班赉羣官其日拜日月神主八月十五日设乐令官人射赏以马布其有大事则聚官详议定之服色尚画素妇人辫发绕头以雑防及珠为饰防嫁礼唯酒食而已轻重随其贫富新妇之夕妇先拜舅姑次拜大兄次拜夫死有棺敛送葬起坟陵王及父母妻子丧居服一年大业以来嵗遣朝贡新罗地多山险虽与百济构隙百济亦不能图之也唐贞观二十三年其王金春秋来朝拜为特进请改章服以从华制
　　倭
　　倭自后汉时通焉在带方东南大海之中依山岛为国邑旧百余国自汉孝武灭朝鲜使驿通扵汉者三十许国国皆称王世世传统自带方郡至倭循海岸水行厯韩国乍南乍东到其北岸拘邪韩国七千余里始度一海千余里至对马国其大官曰卑狗副曰卑奴毋离所居絶岛方可四百余里土地山险多深林道路如禽鹿径有千余户无良田食海物自活乗船南北市籴又南度一海千余里名曰瀚海至一大国官亦曰卑狗副曰卑奴毋离方可三百里多竹木丛林有三千许家差有田地耕田犹不足食亦南北市籴又度一海千余里至末卢国有四千余户滨山海居草木茂盛行不见前人好捕鱼水无深浅皆沈没取之东南陆行五百里到伊都国官曰尔支副曰泄谟觚柄渠觚有千余户世有王皆统属扵倭国郡使徃来常所驻东南至奴国百里官曰兕马觚副曰卑奴毋离有二万余户东行至不弥国百里官曰多模副曰卑奴毋离有千余家南至投马国水行二十日官曰弥弥副曰弥弥郍利可五万余户南至邪马台即倭国之所都也【邪马台亦曰邪靡堆音之讹也】水行十日陆行一月官有伊支马次曰弥马升次曰弥马获支次曰奴佳鞮可七万余户自倭国以北其户数道里可得畧载其余旁国逺絶不可得详次有斯马国次有已百支国次有伊邪国次有都支国次有弥奴国次有好古都国次有不呼国次有姐奴国次有对苏国次有苏奴国次有呼邑国次有华奴苏奴国次有鬼国次有为吾国次有鬼奴国次有邪马国次有躬臣国次有巴利国次有支惟国次有乌奴国次有奴国此倭国境界所尽其南有狗奴国其官有狗古智卑狗不属倭国自郡至邪马台二千余里计其方向当在防稽东冶之东与儋耳相近男子皆黥靣文身露紒以木绵帕头其衣横幅但结束相连畧无缝妇人被发屈紒作衣如单被穿其中央贯头衣之皆徒跣有室屋父母兄弟卧息异处以朱丹涂其身体如中国用粉也食饮用笾豆手食其死有棺无椁封土作冢始死停丧十余日当时不食肉丧主哭泣他人就歌舞饮酒已葬举家诣水中澡浴以如练沭其行来渡海诣中国恒使一人不梳头不去虮虱衣服垢汚不食肉不近妇人如丧人名之为持衰若行者吉善共顾以生口财物若有疾病遭暴害便欲杀之谓其持衰不谨其有所举事云为輙灼骨为卜以占吉凶如中国钻龟法视火圻之兆而知之其会同坐起父子男女无别人性嗜酒见大人致敬但搏手以当跪拜国人多夀考或百嵗或八九十大姓皆四五妇下户或二三妇妇人不淫不妬忌婚嫁不娶同姓男女相恱者即为婚配妇入夫家必先跨火乃与夫相见国多珍物有青玉真珠有如意寳珠其色青大如鸡子夜则有光云鱼眼睛也其山有丹其木有柟梓豫章楺杸橿乌号枫香其竹篠簳桃支有姜橘椒蘘荷不知以为滋味有黒雉有兽如牛名曰山防又有大虵呑此兽虵皮坚不可砍其上孔乍开乍闭时或有光射中之即死无牛马虎豹羊鹊气温暖草木冬青土地膏腴水多陆少种禾稻纻麻蚕桑缉绩冬夏皆食生菜兵有弓矢刀矟弩防斧戚漆皮为甲矢镞用铁或用骨乐有五弦琴笛戏有碁博握槊摴蒱王所都无城郭内官有十二等一曰太徳次小徳次大仁次小仁次大义次小义次大礼次小礼次大智次小智次大信次小信员无定数有军尼百二十人犹中国牧宰八十户置一伊尼翼如今里长也十伊尼翼属一军尼其刑法彊盗及奸皆死盗者计赃酬物无财者没身为奴自余轻重或流或杖每讯寃狱不承引者以木压膝或张彊弓以锯其项或置小石扵沸汤中令所竞者探之云理曲者即手烂或置蛇缶中令取之云曲者即螫手人颇恬静罕争讼少冦盗颇敬佛法始无文字唯刻木结绳后扵百济求得佛经方有文字尤信巫觋每至正月一日必射戏饮酒其余节与华畧同汉建武中遣使入朝自称大夫安帝时又遣朝贡谓之倭奴灵帝光和中其国乱递相攻伐厯年无主有女子名卑弥呼能以鬼道惑众国人共立为王年长矣无夫壻有男弟佐之治国自为王以来少有见者以婢千人自侍唯有男子一人给饮食传辞令居处宫室楼观甚设常有人持兵守卫魏景初三年公孙渊诛后卑弥呼始遣其大夫难升米牛利等诣带方郡求诣天子朝献太守刘夏遣吏将送诣京师眀帝诏赐卑弥呼为亲魏倭王假金印紫绶以难升米为率善中郎将牛利为率善校尉假银印青绶是嵗眀帝崩齐王芳立眀年改元正始太守弓遵遣建中校尉梯隽等奉诏书印绶诣倭国拜假卑弥呼爵命并赍诏赐金帛锦罽刀镜等物卑弥呼因使上表答谢四年卑弥呼复遣其大夫伊声耆掖邪狗等八人上献方物诏拜掖邪狗等率善中郎将各假印绶六年又诏赐难升米黄幢付带方郡假授八年太守王颀到官卑弥呼与狗奴国王卑弥弓呼交兵遣其臣载斯乌越等诣郡说相攻撃状郡遣塞曹掾史张政等因赍诏书黄幢拜假难升米为檄告谕之卑弥呼已死大作冢径百余歩狥葬奴婢百余人更立男子为王国中不服更相诛杀当时杀千余人复立卑弥呼宗女台与为王国中乃定台与时年十三政等以檄告谕台与台与遣率善中郎将掖邪狗等二十人送政等还因诣台修其嵗贡晋泰始初复遣使朝献台与死其国复立男王安帝时有倭王赞者通表江左宋武帝永初二年诏曰倭赞逺诚宜甄可赐除授文帝元嘉二年赞又遣其司马曹达奉表献方物赞死弟珍立遣使入贡自称使持节都督倭百济新罗任郍秦韩慕韩六国诸军事安东大将军倭国王表求除正诏除安东将军倭国王珍又求除正倭洧等十三人平西征虏冠军辅国将军等号诏并听之二十年倭国王济遣使奉献复以为安东将军倭国王二十八年加使持节都督倭新罗任郍加罗秦韩慕韩六国诸军事安东将军如故并除所上三十三人职济死子兴遣使贡献孝武大眀六年诏授兴安东将军倭国王兴死弟武立自称使持节都督倭百济新罗任郍加罗秦韩慕韩七国诸军事安东大将军倭国王顺帝升眀二年遣使上表言自昔祖祢躬擐甲胄跋渉山川不遑宁处东征毛人五十五国西服众夷六十一国陵平海北九十五国王道融泰廓土遐畿累叶朝宗不愆扵嵗道迳百济装饰船舫而句防无道图欲见吞臣亡考济亡兄兴并欲大举问罪不幸奄丧父兄使垂成之功不获一篑今欲练兵申父兄之志窃自假开府仪同三司其余咸各假授以劝忠节诏除武使持节都督倭新罗任郍加罗秦韩慕韩六国诸军事安东大将军倭王齐建元中除武持节都督倭新罗任郍加罗秦韩慕韩六国诸军事镇东大将军梁武即位进号征东大将军自是迄扵陈世使命不絶隋时倭王姓阿每字多利思比孤号阿軰鸡弥阿軰鸡弥华言天儿也王妻号鸡弥没官名太子为利歌弥多弗利开皇二十年多利思比孤遣使诣阙上令所司访其风俗使者言倭王以天为兄以日为弟天眀时出听政跏趺坐日出便停理务云委我弟文帝曰此大无义理训令改之大业二年多利思比孤复遣使朝贡使者云闻海西菩萨天子重兴佛法故遣朝拜兼有沙门数十人来学竺乾道国书曰日出处天子致书日没处天子无恙云云炀帝览之不恱谓鸿胪卿曰蛮夷书有无礼者勿复以闻眀年帝遣文林郎裴清使其国渡百济行至竹岛南望耽罗国经都师麻国逈在大海中又东至一支国又至竹斯国又东至秦王国其人同扵华夏以为夷洲疑不能眀也又经十余国达扵海岸自竹斯国以来皆附庸扵倭倭王遣小徳阿軰台从数百人设仪仗鸣鼓角来迎后十日又遣大礼歌多毗从二百余骑郊劳既至彼都其王与清相见设燕飨以遣复令使者随清来贡方物先时其王冠服仍其国俗至是始赐与衣冠乃以防锦为冠饰裳皆施襈【音馔】缀以金玉云唐贞观五年遣新州刺史髙仁表持节抚之浮海数月方至仁表无绥抚之才与其王争礼不宣朝命而还倭国之南复有侏儒国人长三四尺又南有黒齿国裸国船行可一年至使驿所传极扵此矣
　　夫余
