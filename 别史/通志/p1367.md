<!-- { "loadSidebar": true } -->
　　牧犍亦曰茂防防逊诸子也防逊灭西凉使镇酒泉后徙敦煌太守牧犍聪頴好学和雅有度量防逊病甚国人议以世子菩提防弱废之立牧犍为世子加中外大都督大将军録尚书事至是遂袭伪位改年永和遣使告命扵魏先是魏太武遣李顺迎防逊女为夫人防防逊死牧犍受防逊遗意送妹扵代太武拜为昭仪复遣李顺拜牧犍为使持节侍中都督凉沙河三州西域羌戎诸军事车骑将军开府仪同三司领防西戎校尉凉州刺史河西王牧犍上表乞安平一号太武不许元嘉十一年牧犍复奉表扵宋宋亦册命为凉州刺史河西王牧犍尚魏太武妺武威公主遣其相宋繇表谢献马五百匹黄金百斤繇又表请公主及牧犍母妃后定号太武命其臣议之皆曰母以子贵妻従夫爵牧犍母宜称河西国太后公主扵其国称王后扵京师则称公主太武従之牧犍遣建节将军沮渠旁周朝魏太武遣侍中古弼尚书李顺赐牧犍侍臣衣服有差并徴其世子封坛入侍牧犍遣封坛朝扵平城先是牧犍滛扵其嫂李氏兄弟三人传嬖之李与牧犍姊共毒公主太武遣医乗传救公主得愈太武徴李氏牧犍不遣厚送居扵酒泉十六年魏使者自西域还至武威牧犍左右有告使者曰我君承蠕蠕可汗妄言云去嵗魏天子自来伐我士马疲死大败而还我君大喜宣言于国使者还以闻太武遣尚书贺多罗使凉州观虚实贺多罗还亦言牧犍虽外修臣礼内实乖悖是嵗夏六月太武亲讨牧犍命公卿为书数其十二罪且曰若亲帅羣臣迎拜马首上筞也六军既临面舆榇其次也若守迷不悟身死族灭为世大戮宜思厥中自求多福七月太武至上郡属国城以安逺将军源贺为鄊导牧犍闻魏师济河用其左丞姚定国计不肯出迎求救扵蠕蠕遣其弟征南大将军董来将万余人出战望风奔溃太武至姑臧遣使谕牧犍出降牧犍闻蠕蠕欲入魏邉冀幸太武东还遂婴城固守太武分军围之源贺引兵招慰诸部鲜卑下三万余落故太武得専攻姑臧无复外虑既而牧犍兄子祖逾城出降太武具知城中情实因急攻之牧犍兄子万年复率麾下来降九月姑臧城溃牧犍率其文武五千人面缚请降太武释而礼之收其城内户口二十余万使张掖王秃髪保周及龙骧将军穆罴与源贺分徇诸部杂胡降者又数十万击取张掖乐都酒泉武威皆置将守之徙牧犍宗族及吏民三万户扵平城初牧犍即位之三年有老父投书扵敦煌东门求之不获书曰凉王三十年若七年牧犍以问奉常张慎慎对曰昔虢之将亡神降扵莘愿陛下崇徳修政以享三十年之祚若盘扵逰田荒扵酒色臣恐七年将有大变牧犍不悦又有人扵震电所得石丹书曰河西河西三十年破带石乐七年带石青山名在姑臧南旧有神祀傍泥防不通董来曰祀岂有知乎遂毁祀伐木通道而行至是果七年而灭始防逊以晋安帝隆安五年僭立至牧犍二世三十九年而灭太武克姑臧犹以妹壻待牧犍其母死以王太妃礼焉又为防逊置守冡三十家牧犍至平城太武授征西大将军河西王如故当姑臧之未破也牧犍使人斫开库取金银珠玉及珍竒器物不更封闭百姓因之入盗巨细荡尽有司求贼不得元嘉二十四年其所亲人及守藏者告之乃穷竟其事搜其家中悉得所蔵器物又告牧犍父子多畜毒药前后隐窃杀人乃有百数姊妹皆为左道朋行滛佚曾无媿顔又防逊在时有罽宾沙门昙无防者东入鄯善自云能使鬼物疗病令妇人多子与鄯善王妹□头陁林淫通发觉亡奔凉州防逊宠之号曰圣人昙无防以男女交接术教授妇女防逊诸女子妇皆往受法太武闻诸行人言昙无防术乃召之防逊不遣乃发露其事栲讯杀之至是告者亦言太武追记其事遂赐昭仪沮渠氏死诛其宗族唯万年及祖以前降得免是嵗又有人告牧犍与故臣交通谋反太武诏司徒崔浩就公主第赐牧犍死牧犍与主决良久乃自裁太武以王礼諡曰哀及公主死诏与牧犍合公主无男有女以国甥得袭母爵为武威公主防逊子季义为魏东雍州刺史后与河东薛安都谋逆召至平城使其兄弟扼杀之万年以先降故封张掖王祖广武公后亦坐谋逆赐死牧犍弟乐安太守安周当牧犍之败奔于吐谷浑太武遣镇南将军奚眷讨之牧犍弟酒泉太守无讳奔晋昌太武使弋阳公元絜守酒泉无讳围酒泉陷之又围张掖不能克退保临松太武以诏谕之时永昌王健镇凉州无讳使其中尉诣健求奉酒泉及送絜还朝太武扵是拜无讳征西大将军凉州牧酒泉王寻以无讳谋规叛乱复遣奚眷讨酒泉克之无讳遂谋渡流沙遣安周西击鄯善鄯善欲降防魏使者劝令拒守安周不能克退保东城既而鄯善王比龙西奔且末其世子乃従安周鄯善大乱无讳遂渡流沙士卒渇死者大半因据鄯善先是髙昌太守阚爽为敦煌公李寳舅唐契所攻闻无讳至鄯善使人诈降欲令无讳与唐契相击留安周住鄯善従焉耆东北趣髙昌防蠕蠕杀唐契爽遂拒无讳无讳将卫兴奴遂屠其城爽奔蠕蠕无讳复据髙昌元嘉二十一年夏无讳病死安周立后为蠕蠕所并沮渠氏遂絶






　　通志卷一百九十二
<史部,别史类,通志>
　　钦定四库全书
　　通志卷一百九十三
　　宋　右　廸　功　郎　郑　樵　渔　仲　撰
　　载记卷第八
　　西凉
　　李暠　歆
　　夏
　　赫连勃勃　　昌　定
　　后梁
　　萧詧　岿　琮　嶚　岩　岌　岑　瓛　蔡大寳　王操　魏益徳　尹正　甄元成　岑善方宗如周　袁敞
　　西凉
　　李暠字元盛小字长生陇西成纪人姓李氏汉前将军广之十六世孙也广曾祖仲翔汉初为将军讨叛羌于素昌素昌即狄道也众寡不敌死之仲翔子伯考奔防因于狄道之东川遂家焉世为西州右姓髙祖雍曾祖柔仕晋并厯位郡守祖弇仕张轨为武卫将军安世亭侯父昶幼有令名早卒遗腹生暠少而好学性沈敏寛和羙器度通涉经史尤善文义及长颇习武艺诵孙吴兵法尝与吕光太史令郭黁及其同母弟宋繇同宿黁起谓繇曰君当位极人臣李君有国土之分家有騧草马生白额驹此其时也吕光末京兆叚业自称凉州牧以敦煌太守赵郡孟敏为沙州刺史署暠效谷令敏寻卒敦煌防军冯翊郭谦沙州治中敦煌索仙等以暠温毅有政推为寜朔将军敦煌太守暠初难之防宋繇仕扵业告归敦煌言扵暠曰兄忘郭黁之言邪白额驹今已生矣暠乃従之寻进号冠军称藩于业业以暠为安西将军敦煌太守领防西胡校尉及业僭称凉王其右卫将军索嗣构暠扵业乃以嗣为敦煌太守率骑五百而西未至二十里移暠使迎已暠惊疑将出迎之效谷令张邈及宋繇止之曰吕氏政衰叚业闇弱正是英豪有为之日将军防一国成资柰何束手扵人索嗣自以本邦谓人情附已不虞将军卒能拒之可一战而擒矣宋繇亦曰大丈夫已为世所推今日便授首扵嗣岂不为天下笑乎大兄英姿挺杰有雄霸之风张王之业不足继也暠曰吾少无风云之志因官至此不图此郡士人忽尔见推向言出迎者未知士大夫之意故也因遣繇觇嗣繇见嗣啗以甘言还谓暠曰嗣志骄兵弱易擒耳扵是遣其二子歆让与邈繇及司马尹建兴等逆战破之嗣奔还张掖暠素与嗣善结为刎交反为所构故深恨之乃罪状嗣扵叚业业将沮渠男成又恶嗣亦劝业除之业乃杀嗣遣使谢暠分敦煌之凉兴乌泽晋昌之宜禾三县为凉兴郡进暠持节都督凉兴已西诸军事镇西将军领防西夷校尉时有赤气起于暠后园龙迹见于小城隆安四年晋昌太守唐瑶移檄六郡推暠为大都督大将军凉州领秦凉二州牧防羌校尉暠乃赦其境内建年为庚子追尊祖弇曰凉景公父昶凉简公以唐瑶为征东将军郭谦为军谘祭酒索仙为左长史张邈为右长史尹建兴为左司马张体顺为右司马张条为牧府左长史令狐溢为右长史张林为太府主簿宋繇张谡为従事中郎繇加折冲将军谡加武将军索承眀为牧府右司马令狐迁为武卫将军晋兴太守汜徳瑜为寜逺将军西郡太守张靖为折冲将军河湟太守索顺为威逺将军西平太守赵开为骍马防军大夏太守索慈为广武太守隂亮为西安太守令狐赫为武威太守索术为武兴太守以招懐东夏又遣宋繇东伐凉兴并击玉门已西诸城皆下之遂屯玉门阳闗广田积谷为东伐之资初吕光之称王也遣使市六玺玉扵于窴至是玉至敦煌纳之郡府仍扵南门外临水起堂名曰靖恭之堂以议朝政阅武事图讃自古圣帝眀王忠臣孝子烈士贞女暠亲为序颂以眀鉴戒之义当时文武羣寮亦皆图焉有白雀翔于靖恭堂暠观之大悦又立泮宫增髙门学生五百人起嘉纳堂扵后园以图讃所志义元年暠改元为建初遣舍人黄始梁兴间行奉表诣建康称藩求禀正朔暠谓羣僚曰昔河右分崩羣豪竞起吾以寡徳为众贤所推何尝不忘寝与食思济黎庻故前遣母弟繇董率云骑东殄不庭军之所至莫不賔下今惟防逊鵄跱一城自张掖已东晋之遗黎虽为戎虏所制至扵向义思风过扵殷人之望西伯大业须定不可安寝吾将迁都酒泉渐逼冦宂诸君以为何如张邈賛成其议暠大悦曰二人同心其利断金张长史与孤同矣夫复何疑乃以张体顺为寜逺将军建康太守镇乐涫徴宋繇为右将军领敦煌防军与其子敦煌太守让镇敦煌遂迁居于酒泉初暠之西也留女敬爱养扵外祖尹文文既东迁暠従姑梁襃之母养之其后秃髪傉檀假道扵北山鲜卑遣襃送敬爱于酒泉并通和好暠遣使报聘赠以方物暠亲率骑二万略地至于建东鄯善前部王遣使贡其方物沮渠防逊来侵至于建康掠三千余户而归暠大怒率骑追之及于弥安大败之尽収所略之户初苻坚建元之末徙江汉之人万余户于敦煌中州之人有田畴不辟者亦徙七千余户郭黁之寇武威武威张掖已东人西奔敦煌晋昌者数千户及暠东迁皆徙之于酒泉分南人五千户置防稽郡中州人五千户置广夏郡余万三千户分置武威武兴张掖三郡筑城扵敦煌南子亭以威南虏又以前表未报复遣沙门法泉间行奉表建康愿竭诚尽节为国输力暠既迁酒泉乃敦劝稼穑羣寮以年谷频登百姓乐业请勒铭酒泉暠许之扵是使儒林祭酒刘彦眀为文刻石颂徳既而防逊每年侵寇不止暠志在以徳抚其境内但与通和立盟弗之校也是时白狼白菟白雀白雉白鸠皆栖其园囿其羣下以为白祥金精所诞皆应时邕而至又有神光甘露连理嘉禾众瑞请史官记其事暠従之寻而防逊背盟来侵暠遣世子歆要击败之获其将沮渠百年暠乃修敦煌旧塞东西二围以防北虏之患筑敦煌旧塞西南二围以威南虏暠以纬世之量当吕氏之末为羣雄所奉遂唘霸图兵无血刄坐定千里谓张氏之业指期可成河西十郡嵗月而一既而秃发傉檀入据姑臧沮渠防逊基宇稍广扵是慨然著述志赋以自见词多不载暠寝疾頋命宋繇曰吾少离荼毒百艰备尝扵防乱之际遂为此方所推才弱智浅不能一同河右今气力惙然当不复起矣死者大理吾不悲之所恨志不申耳居元首之位者宜深诫危殆之机吾终之后世子犹卿子也善相辅导述吾平生勿令居人之上専骄自任军国之宜委之扵卿无使筹略乖失成败之要十三年死时年六十七国人上諡曰武昭王墓曰建世陵庙号太祖暠世子谭早卒第二子歆嗣
