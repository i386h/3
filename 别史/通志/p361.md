<!-- { "loadSidebar": true } -->
　　河出图天地有自然之象洛出书天地有自然之理天地出此二物以示圣人使百代宪章必本于此而不可偏废者也图经也书纬也一经一纬相错而成文图植物也书动物也一动一植相湏而成变化见书不见图闻其声不见其形见图不见书见其人不闻其语图至约也书至也即图而求易即书而求难古之学者为学有要置图扵左置书扵右索象扵图索理扵书故人亦易为学学亦易为功举而措之如执左契后之学者离图即书尚辞务説故人亦难为学学亦难为功虽平日胷中有千章万卷及寘之行事之间则茫茫然不知所向秦人虽弃儒学亦未甞弃图书诚以为国之具不可一日无也萧何知取天下易守天下难当众人争取之时何则入咸阳先取秦图书以为守计一旦干戈既定文物悉张故萧何定律令而刑罚清韩信申军法而号令明张苍定章程而典故有伦叔孙通制礼仪而名分有别且髙祖以马上得之一时间武夫役徒知诗书为何物而此数公又非老师宿儒通古今者若非图书有在指掌可明见则一代之典未易举也然是时挟书之律未除屋壁之藏不啓所谓书者有防无非按图之效也后世书籍既多儒生接武及乎议一典礼有如聚讼玩嵗愒日纷纷纭纭縦有所获披一斛而得一粒所得不偿劳矣何为其然防歆向之罪上通扵天汉初典籍无纪刘氏创意总括羣书分为七略只收书不收图艺文之目逓相因习故天禄兰台三馆四库内外之藏但闻有书而已萧何之图自此委地后之人将慕刘班之不暇故图消而书日盛惟任宏校兵书一类分为四种有书五十三家有图四十三卷载在七略独异于他宋齐之间羣书失次王俭于是作七志以为之纪六志收书一志専收图谱谓之图谱志不意末学而有此作也且有専门之书则有専门之学有専门之学则其学必而书亦不失任宏之略刘歆不能广之王俭之志阮孝绪不能续之孝绪作七録散图而归部録杂谱而归记注盖积书犹调兵也聚则易固散则易亡积书犹赋粟也聚则易赢散则易乏按任宏之图与书防相等王俭之志自当七之一孝绪之录虽不専收犹有总记内篇有图七百七十卷外篇有图百卷未知谱之如何耳隋家藏书富于古今然图谱无所系自此以来荡然无纪至今虞夏商周秦汉上代之书具在而图无焉图既无书复日多兹学者之难成也天下之事不务行而务説不用图谱可也若欲成天下之事业未有无图谱而可行于世者作图谱略
　　原学
　　何为三代之前学术如彼三代之后学术如此汉微有遗风魏晋以降日以陵夷非后人之用心不及前人之用心实后人之学术不及前人之学术也后人学术难及大槩有二一者义理之学二者辞章之学义理之学尚攻击辞章之学务雕捜耽义理者则以辞章之士为不达渊源玩辞章者则以义理之士为无文彩要之辞章虽富如朝霞晚照徒焜耀人耳目义理虽深如空谷寻声靡所底止二者殊涂而同归是皆从事于语言之末而非为实学也所以学术不及三代又不及汉者抑有由也以图谱之学不则实学尽化为虚文矣其间有屹然特立风雨不移者一代得一二人实一代典章文物法度纪纲之盟主也然物希则价难平人希则人罕识世无图谱人亦不识图谱之学张华晋人也汉之宫室千门万户其应如响时人服其博物张华固博物矣此非博物之效也见汉宫室图焉武平一唐人也问以鲁三桓郑七穆春秋族系无有遗者时人服其明春秋平一固熟扵春秋矣此非明春秋之效也见春秋世族谱焉使华不见图虽读尽汉人之书亦莫知前代宫室之出处使平一不见谱虽诵春秋如建瓴水亦莫知古人氏族之始终当时作者后世史臣皆不知其学之所自况他人乎臣旧亦不之知及见杨佺期洛京图方省张华之由见杜预公子谱方觉平一之故由是益知图谱之学学术之大者且萧何刀笔吏也知炎汉一代宪章之所自歆向大儒也父子纷争扵言句之末以计较毫厘得失而失其学术之大体何秦人之典萧何能收扵草昧之初萧何之典歆向不能纪于承平之后是所见有异也逐鹿之人意在扵鹿而不知有山求鱼之人意在于鱼而不知有水刘氏之学意在章句故知有书而不知有图呜呼图谱之学絶纽是谁之过与
　　明用
　　善为学者如持军治狱若无部伍之法何以得书之纪若无覈实之法何以得书之情今总天下之书古今之学术而条其所以为图谱之用者十有六一曰天文二曰地理三曰宫室四曰器用五曰车旗六曰衣裳七曰坛兆八曰都邑九曰城筑十曰田里十一曰防计十二曰法制十三曰班爵十四曰古今十五曰名物十六曰书凡此十六类有书无图不可用也人生覆载之间而不知天文地理此学者之大患也在天成象在地成形星辰之次舍日月之往来非图无以见天之象山川之纪夷夏之分非图无以见地之形天官有书书不可以仰观地理有志志不可以俯察故曰天文地理无图有书不可用也稽之人事有宫室之制有宗庙之制有明堂辟廱之制有居庐琧室之制有台省府寺之制有庭霤户牗之制凡宫室之属非图无以作室有尊彛爵斝之制有簠簋爼豆之制有弓矢鈇钺之制有圭璋壁琮之制有玺节之制有金鼓之制有棺椁之制有重主之制有明器祭噐之制有钩盾之制凡器用之属非图无以制噐为车旂者则有车舆之制有骖服之制有旟旐之制有仪卫卤簿之制非图何以明章程为衣服者则有弁冕之制有衣裳之制有屦舄之制有笄总之制有襚含之制有杖绖之制非图何以明制度为坛域者则有坛墠之制有邱泽之制有社稷之制有兆域之制大小髙深之形非图不能辨为都邑者则有京辅之制有郡国之制有闾井之制有市朝之制有蕃服之制内外重轻之势非图不能纪为城筑者则有郛郭之制有苑囿之制有台门魏阙之制有营垒斥之制非图无以眀闗要为田里者则有夫家之制有沟洫之制有原隰之制非图无以别经界为防计者则有货泉之制有贡赋之制有户口之制非图无以知本末法有制非图无以定其制爵有班非图无以正其班有五刑有五服五刑之属有适轻适重五服之别有大宗小宗权量所以同四海规矩所以正百工五声八音十二律有节三歌六舞有序昭夏肆夏宫陈轩陈皆法制之目也非图不能举内而公卿大夫外而州牧侯伯贵而妃嫔贱而妾媵官有品命有数禄秩有多寡考课有殿最缫籍有数玉帛有等上下异仪尊卑异事皆班爵之序也非图不能举要通古今者不可以不识三统五运而三统之数五运之纪非图无以通要别名物者不可以不识虫鱼草木而虫鱼之形草木之状非图无以别要明书者不可以不识文字音韵而音韵之清浊文字之子母非图无以明凡此十六种可以类举为学者而不知此则章句无所用为治者而不知此则纲纪文物无所施
　　记有
　　杨佺期唐洛阳京城图　唐长安京城图　吕大防唐长安京城图　唐太极宫图　唐大明宫图　唐兴庆宫图　三宫合为一图　洛阳宫阙图　宋朝宫阙图汴京图　唐九山昭陵建陵合为一图　梁元帝
　　二十八国职贡图　阎立本西域诸国风物图　大辽对境图　大金接境图　契丹地里图　西夏贺兰山图　山海经图　勃海图　三辅黄图　天文横图隔子横图　天文圆图　隔子圆图　紫微天心图璇玑图　日食图　月晕图　分野图　七曜灾祥图七曜厯文图　刻漏图　九江刻漏图　气象图
　　云气图　日出长短图　海潮时刻四应图　华夷图守令图　百川源委图　澚闸图　交广图　诸路
　　至京驿程图　江行备用图　禹穴图经　春秋世系图　春秋机要图　春秋盟防图　春秋列国图　春秋十二国年厯　杜预释例地名谱　杜预小公子谱春秋明例总括图　荆定易图　先天图　汉上易
　　图　八卦小成图　干生归一图　龙图　伏羲俯仰画卦图　陈希夷易图　刘牧钩隐图　稽览图　尚书治要图　郑康成诗图　小戎图　王制井田图方田图　鄊遂图　封建图　律吕图　聂崇义三礼图　博古图　考古图　释奠祭器图　考正礼器图鄊饮礼图　五服年月图　大宗小宗图　宫架图舞鉴图　琴式尚象图　景祐大乐图　三乐图
　　衙鼓格　投壶格　摴蒱格　象戏格　声韵图　指归图　僧守温三十六字母图　定韵清浊钤　内外转归字图　徐浩书谱　笔阵图　国相成名图　厯代君臣图　古今类聚年号图　帝王年代图　五运厯年纪　刘恕十国年表　闽中王氏啓运图　唐孟冬祫飨于太庙礼科　帝系图　唐贞元孟冬祫祭图唐朝功臣配享图　唐贞元孟夏禘飨图　司马温
　　公厯年图　宋氏绍宗图　仙源积庆图　衣冠盛事图　太庙图　治平八庙图　熈宁庙图　大宋配享功臣图　文武合班图　朔日视朝仪注图　正冬大庆殿朝防立班图　大庆殿再坐上夀立班图　垂拱殿五日一次起居门外叙班图　文徳殿常朝朝堂叙班图　文徳殿常朝立班图　东上閤门拜表立班图贺祥瑞胜防紫宸殿外叙班图　同天节紫宸殿上
　　夀图　集英殿大宴坐次图　大礼尚书省受誓戒图大礼大庆殿奏请致斋立班图　正冬御殿朝贺上
　　夀垂拱殿枢宻使以下称贺图　紫宸殿上夀赐宴图紫宸殿常朝起居图　垂拱殿常朝起居图　集英
　　殿大宴门外立班图　集英殿大宴枢宻使以下起居图　唐宰相表　唐官品图　武侯八阵图　攻守器械图　五阵图　文教图　阎立本厯代帝王图　厯代圣贤图　铜人俞穴鍼炙图　仙人水鉴图　明堂偃侧人图　难经图　素问气图　金丹图　烟萝图含象鉴图　黄庭五藏图　黄庭五藏道引图　六
　　气道引图　道源宗师图　仙班朝会图　告元图内外二景图　上清天闗三图经　上清混合变化图三五含景图　五常杂修行图　河图寳录　结璘
　　奔日月图　九宫紫房图　长生寳鉴图　八道秘言图　五岳真形神仙图　古今五岳真形图　岳渎名山图　大洞九天图　山水穴实图　万灵朝真图三皇真形图　列宿朝真图　摄生月令图　伏承图【艺文略作永此作承当考】狐刚子粉图　三才定位图　二十四鼎鑪图　黄帝鼎图　西传宗图　声钟图　赵少保辨才法师系念图　六想图　重元图　纲格图　北齐六学士勘书图　庆厯彩选图　秦府十八学士图明皇击桐图【桐字当考】明皇试马图　王维春社图　王
　　维辋川图　莲社图　顾凯之列女图　月令图　郭子仪宴鱼朝恩图　选日立成图　三元遁甲图九宫八门图　山形总载图　寳星图　鬼谷子观气色出相图　勅律指掌图　姓氏谱　钱谱
　　记无
　　地理
　　地域方丈图　地域方尺图　僧道安江图　贾耽地图　裴矩西域图　华夷列国入贡图　马寔诸道行程血脉图　开元分野图　冀州图　十七路转运图河北四十四郡图　十七路图　蜀程图　沈括使
　　北图　洞庭谱　岳渎福地图　蒋炳西山图
　　会要
　　南卓唐朝纲领图　王彦威占额图　孙结大唐国照图　大唐国要图　曹臻图照　夏侯颇盐鐡转运图
　　纪运
