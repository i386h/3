<!-- { "loadSidebar": true } -->
　　东沃沮【北沃沮附】
　　东沃沮后汉通焉其国在髙句丽盖马大山之东【盖马县名属元莬郡】东濵大海北与挹娄夫余南与濊貃接其地形东西狭南北长可折方千里无大君王世世邑落各有长帅其言语与句丽大同时或小异汉初燕亡人卫满王朝鲜时沃沮皆属焉孝武帝元封二年伐朝鲜杀满孙右渠分其地为四郡以沃沮城为元莬郡后为夷貃所侵徙郡句丽西北所谓元莬故府是也沃沮还属乐浪汉以土地广逺在单单大岭之东分置东部都尉治不耐城别主领东七县时沃沮亦皆为县东汉光武六年省邉郡都尉东部都尉由此罢其后皆以其县中渠帅为县侯不耐华丽沃沮诸县皆为侯国夷狄更相侵伐唯不耐濊侯后汉末犹置功曹主簿诸曹皆以濊民作之沃沮诸邑落渠帅皆自称三老则故县国之制也国小逼于大国之间遂臣属句丽句丽复置其国中大人为使者使相主领又使大加统之责其租税貃布鱼盐海中食物千里担负致之又送其美女以为婢妾遇之如奴仆其土地肥美背山向海宜五谷善田种人性质直彊勇便持矛步战食饮居处衣服礼节有似句丽其作大木椁长十余丈一头作戸新死者皆假埋之才使覆形皮肉尽乃取骨置椁中举家皆共一椁刻木如生形随死者为数又有瓦防置米其中编县之于椁戸邉母邱俭讨高丽王位宫位宫奔沃沮俭遂进师击之沃沮邑落皆为所破斩获首虏三千余级位宫奔北沃沮北沃沮一名置沟娄去南沃沮八百余里其南北沃沮皆与挹娄接挹娄喜乗船寇钞北沃沮畏之夏月恒在山岩深穴中为守备冬月冰冻船道不通乃下居村落元莬太守王颀追讨位宫尽其东界问其耆老海东复有人否耆老言国人常乗船捕鱼遭风见吹数十日东得一岛上有人言语不相晓其俗常以七月取童女沈海又言有一国亦在海中纯女无男人或传其国有神井女子窥之輙孕又説得一布衣从海中浮出其身如中国人衣其两袖长三丈又得一破船随波在海岸邉有一人项中复有面生得之与语不相通不食而死其城皆在沃沮东大海中
　　挹娄
　　挹娄魏时通焉即古肃慎之国也在夫余东北千余里东濵大海南与北沃沮接不知其北所极土地多山险其人形似夫余而言语不与句丽夫余同有五谷麻布出赤玉好貂无君长其邑落各有大人无文墨以言语为约处于山林之间土气极寒常为穴居以深为贵大家至接九梯好飬豕食其肉衣其皮冬以豕膏涂身厚数分以御风寒无井灶作瓦鬲受四五升以食坐则箕踞以足挟肉而啖之得冻肉坐其上令暖土无盐鐡烧木作灰灌取汁而食之俗皆编发裸袒以布作襜径尺余蔽其前后其人不洁作溷于中圜之而居将嫁娶男以毛羽挿女头女和则持归然后致礼聘之妇贞而女滛贵壮而贱老死者其日即之于野交木作椁杀猪积其上以为死者之粮性凶悍以无忧哀相尚父母死男女不哭泣哭者谓之不壮相盗窃无多少皆杀之虽野处而不相犯有石弩皮骨之甲其国东北有山出石其利入鐡将取之必先祈神人众虽少而多勇力处山险又善射发必中人目弓长四尺力如弩矢用楛长一尺八寸青石为镞镞皆施毒中人即死隣国畏其弓矢卒不能服也便乘船好寇盗隣国患之东夷饮食类皆用爼豆唯挹娄独无法俗最无纲纪者也周武王时献其楛矢及周公辅成王复遣使入贡自汉已来臣属夫余夫余责其租税太重魏文帝黄初中叛之陈留王景元末来贡楛矢石弩弓甲貂皮之属诏赐其王傉鸡锦罽绵帛晋武帝元康初复来贡献元帝中兴又诣江左贡其石弩至成帝时通贡于石虎四年方逹于邺虎问其使人由何而至答曰毎牛马向西南卧者三年矣是知有大国所在故来焉
　　勿吉【一曰靺鞨】
　　勿吉后魏通焉在髙句丽北一曰靺鞨邑落各自有长不相总一其人劲悍于东夷最彊言语独异常轻豆莫娄等诸国诸国亦患之去洛阳五千里自和龙北二百余里有善玉山山北行十三日至祁黎山又北行七日至洛瓌水水广里余又北行十五日至太岳鲁水又东北行十八日到其国国有大水濶三里余名速末水其部类凡有七种其一号栗末部与髙丽接胜兵数千多骁武毎寇髙丽其二汨咄部在栗末北胜兵七千其三安车骨部在汨咄东北其四拂湟部在汨咄东其五号室部在拂湟东其六黒水部在安车西北其七白山部在栗末东南胜兵并不过三千而黑水部尤为劲健自拂湟以东矢皆石镞即古肃慎地也东夷中为彊国所居多依山水渠帅曰大莫拂暪咄国南有从太山者华言太皇俗甚敬畏之人不得山上溲污行经山者以物盛去上有熊罴貃狼皆不害人亦不敢杀地卑湿筑土如堤凿穴以居开口向上以梯出入其国无牛有车马则步推相与偶耕土多粟麦穄菜则有葵水气咸生盐于木皮之上亦有盐池其畜多猪无羊嚼米为酒饮之亦醉防嫁妇人服布裙男子衣防犬皮裘头揷虎豹尾俗以溺洗手面于诸夷最为不洁初防之夕男就女家既成礼而后归其妻外淫人有告其夫夫輙杀妻杀之而悔必杀告者由是奸淫事终不发人皆善射以射猎为业角弓长三尺箭长尺二寸常以七八月造毒药傅矢以射禽兽中者立死煮毒药药气亦能杀人其父母春夏死立埋之冢上作屋令不雨湿若秋冬死以其尸捕貂貂食其肉多得之后魏孝文延兴中其王遣乙力支朝献太和初又贡马五百匹乙力支称初发其国乘船泝难河西上至大沵河【沵音丽】沈船于水南出陆行度洛孤水从契丹西界逹和龙自云其国先破髙丽十落密共百济谋从水道并力取髙丽遣乙力支奉使大国谋其可否诏勑三国同是藩附宜其和顺勿相侵扰乙力支乃还从其来道取得本船泛逹其国九年复遣使侯尼支来朝明年复入贡其旁有大莫卢国覆钟国莫多囬国库娄国素和国具弗伏国匹黎尔国拔大何国郁羽陵国库直真国鲁娄国羽真侯国前后各遣使朝献太和十三年勿吉复遣使贡楛矢方物于京师十七年又遣使人婆非等五百余人朝贡景明四年复遣使侯力归朝贡自此迄于正光贡使相寻尔后中国纷扰颇或不至东魏及齐间有朝焉隋开皇初靺鞨国有使来献谓即勿吉也【勿吉靺鞨其音相近】文帝诏其使曰朕闻彼土人勇今来实副朕懐朕视尔等如子尔宜敬朕如父对曰臣等僻处一方闻内国有圣人故来朝拜既亲奉圣顔愿长为奴仆其国西北与契丹接毎相刼掠后因其使来文帝诫之使勿相攻击使者谢罪文帝因厚劳之令宴饮于前使者与其徒皆起舞曲折多战鬬之容上顾谓侍臣曰天地间乃有此物常作用兵意然其国与隋悬隔唯栗末白山为近炀帝初与髙丽战频败其众渠帅突地稽率其部来降拜右光禄大夫居之柳城与邉人来往悦中国风俗请被冠带帝嘉之赐以锦绮而襃宠之及辽东之役突地稽率其徒以从毎有战功赏赐甚厚十三年从幸江都寻放还柳城李密遣兵邀之仅而得免至髙阳没于王须拔未几遁归于罗艺唐初靺鞨频遣使贡献详攷传记挹娄勿吉靺鞨皆肃慎氏之后裔云
　　扶桑【女国附】
　　扶桑南齐时闻焉废帝永元初其国有沙门慧深来至荆州説云扶桑在大汉国东二万余里地在中国之东其土多扶桑木故以为名扶桑叶似桐初生如笋国人食之实如棃而赤绩其皮为布以为衣亦以为锦作版屋无城郭有文字以扶桑皮为纸无兵甲不攻战其国法有南北狱若有犯轻罪者入南狱罪重者入北狱有赦则放南狱不赦北狱在北狱者男女相配生男八嵗为奴生女九嵗为婢犯罪之身至死不出贵人有罪国人大会坐罪人于地对之宴饮分诀若死别焉以灰绕之其一重则一身屏退二重则及子孙三重者则及七世名国王为乙祁贵人第一者为对卢第二者为小对卢第三者为纳咄沙国王出行有鼓角导从其衣色随年更改甲乙年青丙丁年赤戊巳年黄庚辛年白壬癸年黑有牛角甚长以角载物至胜二十斛有马车牛车鹿车国人养鹿如中国畜牛以乳为酪有赤棃经年不壊多蒲桃其地无鐡有铜不贵金银市无租估其防娶法则壻往女家门外作屋晨夕洒埽经年而女不悦即驱之相悦乃成防防礼大抵与中国同亲丧七日不食祖父母丧五日不食兄弟伯叔姑姊妺三日不食设坐为神像朝夕拜奠不制衰绖嗣王立三年不亲国事其俗旧无佛法宋孝武大眀二年罽賔国尝有比邱五人防行其国流通佛法经像敎令出家风俗遂改慧深又云扶桑东千余里有女国容貌端正色甚洁白身体有毛发长委地至二三月竞入水则妊娠六七月产子女人胷前无乳顶后生毛根白毛中有汁以乳子百日能行三四年则成人矣见人惊避偏畏丈夫食咸草如禽兽咸草叶如邪蒿而气香味咸梁天监六年有晋安人度海为风所飘至一岛登岸有人居止则如中国而言语不可晓男则人身狗头其声如吠其食有小豆其衣如布筑土为墙其形圆其户如窦云
　　文身【大汉附】
　　文身梁时通焉在倭国东北七千余里人体有文如兽其额上有三文文大直者贵文小曲者贱土俗欢乐物丰而贱行客不赍粮有屋宇无城郭国王所居饰以金银珍丽绕屋为堑广一丈实以水银雨则流于水银之上市用珍寳又有大汉国在文身东五千余里无兵戈不攻战风俗并与文身同而言语异
　　流求
