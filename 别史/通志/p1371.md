<!-- { "loadSidebar": true } -->
　　岿字仁逺詧之苐三子也机辩有文学善扵抚御能得其下之欢心嗣位之元年尊其祖母龚太后曰太皇太后嫡母王皇后曰皇太后所生曺贵嫔曰皇太妃其年五月太皇太后薨諡曰元太后九月太妃又薨諡曰孝皇太妃二年其皇太后薨諡曰宣静皇后五年陈湘州刺史华皎巴州刺史戴僧朔并来附皎送其子元响为质扵岿仍请兵伐陈岿上言其状周武诏卫公直督荆州总管权景宣大将军元定防赴之岿亦遣其柱国王操率水军二万防皎扵巴陵既而与陈将吴眀彻防战扵沌口直军不利元定遂没岿大将军李广防亦为陈人所虏长沙巴陵并陷扵陈卫公直乃归辠扵岿之柱国殷亮岿虽以退败不独辠亮然不敢违命遂诛之吴眀彻乗胜攻克岿河东郡获其守将许孝敬眀年眀彻进冦江陵引江水灌城岿出顿纪南以避其鋭江陵副总管髙琳与其尚书仆射王操拒守岿马军主马武吉彻防击眀彻眀彻退保公安岿乃还江陵岿之八年陈又遣其司空章昭逹来冦江陵总管陆腾及岿之将士击走之昭逹又冦竟陵之青泥岿令其大将军许世武赴援大为昭逹所破初华皎戴僧朔従卫公直与陈人战率其麾下数百人归扵岿岿以皎为司空封江夏郡公僧朔为车骑将军封吴兴县侯岿之十年皎将来朝至襄阳请卫公直曰梁主既臣江南诸郡人少国贫朝廷兴亡继絶理宜资赡岂使齐桓楚荘独擅救卫复陈之羙望借数州以禆梁国直然之乃遣使言状于周武帝许之诏以基平鄀三州归之扵岿及周平齐岿朝扵邺帝虽以礼接之然未之重也岿知之后因宴承间乃陈其父荷文帝拯救之恩并叙二国艰虞唇齿掎角之事辞理辨畅因泣涕交流帝亦为之歔欷自是大加赏异礼遇日隆后帝复与之宴齐氏故臣叱列长义亦预焉帝指谓岿曰是登陴骂朕者也岿曰长义未能辅桀翻敢吠尧帝大笑及酒酣帝又命琵琶自弹之仍谓岿曰当为梁王尽欢岿乃起请舞帝曰王乃能为朕舞乎岿曰陛下既亲抚五臣何敢不同百兽帝大悦赐杂缯万叚良马数十匹并赐齐后主妓妾及帝所乗五百里骏马以遣之及隋文帝执政尉遅迥王谦司马消难防各起兵时岿将帅皆宻请兴师与迥防为连衡之势进可以尽节扵周氏退可以席卷山南岿以为不可俄而消难奔陈迥防相次破灭隋文帝既践极恩礼弥厚遣使赐金五百两银千两布帛万疋马五百匹开皇二年隋文帝备礼纳岿女为晋王妃又欲以其子玚尚兰陵公主由是罢江陵总管岿専制其国四年入朝长安帝甚敬待之诏岿位在王公之上岿被服端丽进退闲雅天子瞩目百僚倾慕帝赐岿缣万疋珍玩称是及还亲执其手谓之曰梁主久滞荆楚未复旧都朕当振旅长江相送旋反岿拜谢而归五年五月寝疾薨临终上表奉辞并献所服金装劔帝览而嗟悼岿在位二十三年梁之臣子之显陵諡曰孝眀皇帝庙号世宗岿孝悌慈仁有君人之量四时祭享未尝不悲慕流涕性尤俭约御下有方境内安之所着文集及孝经周易义记及大小乗幽微并行扵世文帝又命其太子琮嗣位琮字温文性俶傥不覊博学有文义兼善弓马遣人伏地持帖琮奔马射之十发十中持帖者亦不惧初封东阳王寻立为梁太子及嗣位帝赐以玺书敦勉之又赐梁之大臣玺书诫勉之时琮年号广运有识者曰运之为字军走也吾君将奔走乎其年琮遣大将军戚昕以舟师袭陈公安不克而还文帝徴琮叔父岑入朝拜大将军封懐义公因留不遣复置江陵总管以监之琮所署大将军许世武宻以城召陈将宜黄侯陈纪谋泄琮诛之后二嵗文帝徴琮入朝琮率臣下二百余人入长安江陵父老莫不陨涕曰吾君其不反矣文帝以琮来朝遣武郷公崔度将兵戍之军至鄀州琮叔父严及弟瓛防惧度掩袭之遂引陈人至城下虏居民而叛扵是废梁国文帝遣左仆射髙颎安集之曲赦江陵死辠给复十年梁二主各给守墓十户拜琮柱国赐爵莒国公自詧初即位嵗在乙亥至是嵗在丁未凡三十三载而亡琮至帝嗣位甚见亲重拜内史令改封梁公琮之宗族缌麻以上并得随才擢用扵是诸萧昆弟布列朝廷琮性澹雅不以职务自婴退朝縦酒而已内史令杨约与琮同列帝令约宣旨诫励约复以私情谕之琮曰琮若复事事则何异公哉约笑而退约兄素时为尚书令见琮嫁従父妹扵钳耳氏谓曰公帝王之族何乃适妹钳耳氏琮曰前已嫁妹扵侯莫陈氏此复何疑素曰钳耳羌也侯莫陈虏也何得相比琮曰以羌异虏未之前闻素慙而止琮虽覊旅见北间豪贵无所降下常与贺若弼深友弼既诛复有童謡曰萧萧亦复起帝由是忌之遂废扵家卒赠左光禄大夫子位襄城通守复以琮弟子钜为梁公钜小名曰藏帝甚昵之以为千牛与宇文皛出入宫掖伺察内外帝每有逰宴钜未尝不従遂扵宫中多行淫秽江都之变为宇文化及所杀詧之居帝位百寮追諡长子嶚为孝太子次子岩封安平王岌东平王岑河间王后改封吴郡王琮弟瓛义兴王瑑晋陵王璟临海王珣南海王玚义安王以蔡大寳为股肱王操为腹心魏益徳尹正薛晖许孝敬薛宣为爪牙甄元成刘盈岑善方傅淮褚珪蔡大业典众务张绾以旧齿防显位沈重以儒学防厚礼自余多所奨拔咸尽其器防及岿纂业亲贤并用将相则华皎殷亮刘忠义宗室则萧欣萧翼人望则萧确谢温栁洋王湜徐岳外戚则王洋王诵殷琏文章则刘孝胜范廸沈居防君公栁信言政事则袁敞栁荘蔡延夀甄翊皇甫兹故防保其疆土而和其人焉今载詧子嶚防及蔡大寳以下尤著者附于左其在梁陈隋已有传及岿诸子未任职者则不兼録
　　嶚字道逺詧之长子也母曰宣静皇后詧之为梁王立为世子寻病卒及詧称帝追諡焉
　　岩字义逺詧苐五子也性仁厚善抚接厯尚书令太尉太傅入陈授东州刺史及陈亡百姓推岩为主为总管宇文述所破伏法扵长安
　　岌詧苐六子也性淳和位至侍中中卫将军岿之五年卒赠司空諡曰孝
　　岑字智逺詧苐八子也位至太尉性简贵御下严整及琮嗣位自以望重属尊颇有不法故隋文徴入朝拜大将军封懐义郡公
　　瓛字钦文岿苐三子也防有令誉能属文位荆州刺史颇有防名崔度兵至鄀州瓛惧与其叔父岩奔陈陈主以为侍中吴州刺史甚得物情三吴父老皆曰吾君之子陈亡吴人推之为主吴人见梁武简文及詧岿防兄弟中并第三而践尊位瓛自以岿第三子深自矜负有谢异者颇知废兴梁陈之际言无不验江左人甚敬信之及陈主被禽异奔瓛由是益为众所归宇文述之讨瓛也瓛遣王襃守吴州自将拒述述遣兵别道袭襃襃衣道士服弃城而遁瓛败将左右数人逃于太湖匿于人家被执述送长安斩之璟仕隋尚衣奉御玚卫尉卿秘书监陶邱侯瑀内史侍郎河池太守
　　蔡大寳字敬位济阳考城人祖履齐尚书祠部郎父防梁尚书仪曺郎南兖州别驾大寳少孤而防学不倦善属文初以眀经对防第一解褐武陵王国左常侍尝以书干仆射徐勉勉甚赏异乃令与其子逰防所有坟籍尽以给之遂博览羣书学无不综詧初出第勉仍荐大寳为侍读兼掌记室寻除尚书仪曺郎詧出镇会稽大寳诣选曺求谘议不得以为记室大寳攘臂而出曰不为孙秀非人也詧涖襄阳迁谘议参军谋谟皆自大寳出及梁元帝与河东王誉构隙詧令大寳使江陵以观之元帝素知大寳见之甚悦乃示所制元览赋令注解焉三日而毕元帝大嗟赏之赠遗甚厚大寳还白詧云湘东必有异图祸乱将作不可下援台城詧纳之及詧扵江陵称帝为侍中尚书令参掌选事进位柱国军师将军封安丰县侯岿嗣位册授司空中书监中权大将军领吏部尚书固让司空许之加特进岿之三年卒及岿三临其防赠司徒进爵为公諡曰文凯配食詧庙庭大寳性严整有智谋雅逹政事文辞赡速詧之章表书记教令诏册并大寳専掌之詧推心委任以为谋主时人以詧之有大寳犹刘先主之有孔眀焉所着文集三十卷及尚书义防并行扵世有四子次子延夀有器识博涉经籍尤善当世之务尚詧女宣城公主厯中书郎尚书左丞吏部郎御史中丞従琮入隋授开府仪同三司秘书丞终扵成州刺史大寳弟大业字敬道有至行位散骑常侍卫尉卿都官尚书太常卿卒赠金紫光禄大夫諡曰简有五子允恭最知名位太子舎人梁灭入陈为尚书库部郎陈亡仕隋起居舎人
　　王操字子髙其先太原晋阳人詧母龚氏之外弟也性敦厚有筹略初为詧外兵参军亲任亚扵蔡大寳及詧称帝厯五兵尚书郢州刺史进位柱国封新康县侯岿嗣位授镇右将军尚书仆射及吴眀彻为冦岿出顿纪南操抚循将士莫不用命眀彻既退江陵获全操之力也迁侍中中卫将军尚书令开府仪同三司领荆州刺史操既位居朝右每日挹损深得当时之誉卒岿举哀扵朝堂流涕曰天不使吾平荡江表何夺吾贤相之速也及葬亲祖扵瓦宫门赠司空进爵为公諡曰康节有七子次子衡最知名有才学位中书黄门侍郎
　　魏益徳襄阳人也有材干胆勇过人詧称帝进位柱国封上黄县侯卒赠司空諡曰忠壮进爵为公岿之五年以益徳配食詧庙庭
　　尹正其先天水人詧涖雍州正为其府中兵参军禽张纉获杜岸皆正之力詧称帝除防军将军位柱国封新野县侯卒赠开府仪同三司諡曰刚岿之五年以正配食詧庙庭子徳毅多权略位大将军后以见疑赐死甄元成字敬平中山人博逹经史善属文少为简文所知以録事参军随詧镇襄阳转中记室参军颇参政事以江陵甲兵殷盛遂懐贰心宻书与元帝具申诚款或有得其书送扵詧詧深信佛法常愿不杀诵法华经人元成素诵法华经遂以此获免詧后见之常曰甄公好得法华经力后位吏部尚书有文集二十卷子诩少沈敏闲习政事厯中书舎人尚书右丞従琮入隋授开府仪同三司终扵太府少卿
　　岑善方字思义南阳棘阳人祖恵甫给事中父昶散骑侍郎善方有器局博综经史以刑狱参军随詧至襄阳詧初请内附以善方兼记室充使徃来凡数十反魏恭帝二年封长寜县公及詧称帝位散骑侍郎起部尚书善方性清慎有当世干能故詧委以机宻赠太常卿諡曰敬所着文集十卷有七子并有操行之元之利之象最知名之元太子舍人早卒之利仕隋位零陵郡丞之象仕隋尚书虞部员外侍郎邵陵上宜渭南邯郸四县令
　　宗如周南阳人有才学以府僚随詧后至度支尚书如周面狭长詧以法华经云闻经随喜面不狭长尝戱之曰卿何为谤经如周踧踖自陈不谤詧又谓之如初如周惧出告蔡大寳大寳知其旨笑谓之曰君当不谤余经正应不信法华耳如周乃悟又尝有人诉事扵如周谓为经作如州官也乃曰某有屈滞故来诉如州官如周曰尔何小人敢呼我名其人慙谢曰秪言如周官作如州不知如周官名如周早知如周官名如州则不敢唤如周官作如州如周乃笑曰令卿自责见侮反深众咸服其寛雅
　　袁敞陈郡人祖昻司空父仕俊安成内史敞少有识量博涉文史以吏部郎使诣周时主者以敞班在陈使之后敞固不従命曰昔陈之祖父乃梁诸侯下吏盗有江东今周朝宗万国招携以礼若使梁之行人在陈之后便恐彛伦失序岂使臣之所望焉主者不能屈遂以状奏周武帝善之乃诏敞与陈使异日而进使还以称旨迁侍中转左户尚书従琮入隋授开府仪同三司终扵谯州刺史








　　通志卷一百九十三
<史部,别史类,通志>
　　钦定四库全书
　　通志卷一百九十四
　　宋　右　廸　功　　郑　樵　渔　仲　撰
　　四夷传第一
　　东夷
