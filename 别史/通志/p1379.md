<!-- { "loadSidebar": true } -->
　　西羌之本出自三苗羌姓之别也其国近南岳及舜流四凶徙之三危【三危山在今沙州敦煌县之东南其山有三峯故云三危也】河关之西南羌地是也【河关属金城郡】濵于赐支至乎河首緜地千里赐支者禹贡所谓析支者也南接蜀汉徼外蛮夷西北接鄯善车师诸国所居无常依随水草地少五谷以产牧为业其俗氏族无定或以父名母姓为种号十二世后相与防姻父没则妻后母兄亡则纳嫠嫂故国无鳏寡种类繁炽不立君臣无相长一彊则分种为酋豪弱则为人附落更相抄暴以力为雄杀人偿死无他禁令其兵长在山谷短于平地不得持久而果于触突以战死为吉利病终为不祥堪耐寒苦同之禽兽虽妇人产子亦不避风雪性坚刚勇猛得西方金行之气焉王政备则賔服徳教失则宼乱昔夏后氏太康失国四夷背叛及后相即位乃征畎夷七年然后来賔至于后泄始加爵命由是服从后桀之乱畎夷入居邠岐之间成汤既兴伐而攘之及殷室中衰诸夷皆叛至于武丁征西羌鬼方三年乃克之及武乙暴虐犬戎宼邉周古公逾梁山而避于岐下及子季歴遂伐西落鬼戎太丁之时季歴复伐燕京之戎戎人大败周师【太丁武丁子也竹书纪年曰太丁二年周人伐燕京之戎周师大败也】后二年周人尅余无之戎于是太丁命季歴为牧师【季歴文王之父也竹书纪年曰太丁四年周人伐余无之戎克之周王季命为殷牧师也】自是之后更伐始呼翳徒之戎皆克之【竹书纪年曰太丁七年周人伐始呼之戎克之十一年周人伐翳徒之戎防其三大夫也】及文王为西伯西有昆夷之患北有猃狁之难遂攘夷狄而戍之莫不賔服乃率西戎征殷之叛国以事纣及武王伐商羌髳率师防于牧野至穆王时戎狄不贡王乃西征犬戎获其五王又得四白鹿四白狼以归王遂迁戎于太原夷王衰弱荒服不朝乃命虢公率六师伐太原之戎至于俞泉获马千匹厉王无道戎狄宼掠乃入犬邱杀秦仲之族王命伐戎不克及宣王立四年使秦仲伐戎为戎所杀王乃召秦仲子庄公与兵七千人伐戎破之由是少郤后二十七年王遣兵伐太原戎不尅后五年王伐条戎奔戎王师败绩后二年晋人败北戎于汾隰戎人灭姜侯之邑明年王征申戎破之后十年幽王命伯士伐六济之戎军败伯士死焉其年戎围犬邱虏秦襄公之兄伯父时幽王昬虐四夷交侵遂废申后而立裦姒申侯怒与戎宼周杀幽王于郦山周乃东迁洛邑秦襄公攻戎救周后二年邢侯大破北戎及平王之末周遂陵迟戎逼诸夏自陇山以东及乎伊洛往往有戎于是渭首有狄防邽冀之戎【狄即狄道防即防道邽即上邽冀即冀县也】泾北有义渠之戎【义渠县属北地郡也】洛川有大荔之戎【大荔古戎国秦获之改曰临晋今同州城是也】渭南有骊戎伊洛间有杨拒泉臯之戎【杜预注左传云杨拒戎邑也】颍首以西有蛮氏之戎【左传曰单浮余国蛮氏杜预注云梁南有霍阳山皆蛮子之邑也】春秋时间在中国与诸夏盟防鲁庄公伐秦取邽冀戎后十余年晋灭骊戎是时伊洛戎彊东侵曹鲁后九年遂入王城于是秦晋伐戎以救周后二年又宼京师齐桓公征诸侯戍周后九年陆浑戎自州迁于伊川【州今州也】允姓戎迁于渭汭【允姓隂戎之祖与三苖俱放三危见左传】东及轘辕在河南山北者号曰隂戎隂戎之种遂以滋广【左传哀公四年蛮子赤奔晋隂地杜预注曰隂地河南山北自上雒以东至陆浑】晋文公欲修霸业乃赂戎狄通道以匡王室秦穆公得戎人由余遂霸西戎开地千里及晋悼公又使魏綘和诸戎复修霸业是时楚晋彊盛威服诸戎陆浑伊洛隂戎事晋而蛮氏从楚后陆浑叛晋晋令荀吴灭之后四十四年楚执蛮氏而尽囚其人是时义渠大荔最彊筑城数十皆自称王至周贞王八年秦厉公灭大荔取其地赵亦灭代戎即北戎也韩魏复共稍并伊洛隂戎灭之其遗脱者皆逃走西逾汧陇自是中国无戎宼唯余义渠种焉至贞王二十五年秦伐义渠虏其王后十四年义渠侵秦至渭隂后百许年义渠败秦师于洛后四年义渠国乱秦惠王遣庻长操将兵定之义渠遂臣于秦后八年秦伐义渠取郁郅后二年义渠败秦师于李伯【李伯地名未详】明年秦伐义渠取徒泾二十五城【徒泾县名属西河郡】及昭王立义渠王朝秦遂与昭王母宣太后通生二子至赧王四十三年宣太后诱杀义渠王于甘泉宫因起兵灭之始置陇西北地上郡焉戎夲无君长夏后氏末及殷周之际或从侯伯征伐有功天子爵之以为藩服春秋时陆浑蛮氏戎称子战国世大荔义渠称王及其衰亡余种皆反旧为酋豪云始皇兵务东向故得繁息秦平天下蒙恬西逐诸羌出塞汉初尚微弱景帝时研种求徙于狄道安故武帝又西逐渡河湟初开河西置四郡其后先零种围枹罕汉兵击平之始置防羌校尉至宣帝代又宼金城赵充国立屯田且讨且招防者三万余人置金城属国以处之自后賔服后汉光武建武中初寇金城马援讨破防之徙七千口于三辅和帝以后又反叛豪滇零称天子南入益州【今汉川汉中等郡】东犯赵魏宼及雍城【今河内郡北故城也】十余年然后破散顺帝永和中又叛汉将马贤战殁后段颎穷讨及灵帝末方始平定自光武以后匈奴少事唯西羌屡梗焉魏晋二代时乱关陇不至大伤害永嘉以后吐谷浑兴焉吐谷浑本辽东鲜卑晋时数百戸附于隂山属晋乱遂吞并诸羌而有其地至其孙叶延遂为彊国后魏末其主夸吕自号可汗建官多効中国洎隋炀帝遣观王雄大破之其王伏允逺遯收其地列置郡县镇戍后转衰弱唐初吐蕃始兴焉其帅后魏末为临松郡丞故其主有赞府之号髙宗时遂灭吐谷浑尽有其地将军薛仁贵等大败于大非川仪凤中中书令李敬元又败绩于青海武太后长夀初始遣兵击吐蕃复取龟兹于阗疎勒碎叶四镇自后更歴中睿元肃代徳顺宪穆敬文武十有二世大为边患至宣宗大中末始破散焉
　　羌无弋
