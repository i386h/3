<!-- { "loadSidebar": true } -->
　　髙句丽后汉时通焉其先出扵夫余夫余王尝得河伯女因闭扵室内为日所照引身避日日影逐之既而有孕生一卵大如五升夫余王弃之与犬犬不食与豕豕不食弃扵路牛马避之弃扵野众鸟以毛茹之王剖之不能破遂还其母母以物裹置暖处有一男破而出及长字之曰朱防其俗言朱防者善射也夫余人以朱防非人所生请除之王不听命之飬马朱防私试知有善恶骏者减食令瘦驽者善飬令肥夫余王以肥者自乗以瘦者给朱防后狩于田以朱防善射给之一矢朱防虽一矢殪兽甚多夫余之臣又谋杀之其母以告朱防朱防乃与焉违等二人东南走中道遇一大水欲济无梁夫余人追之甚急朱防告水曰我是日子河伯外孙今追兵垂及如何得济扵是鱼鼈为之成桥朱防得度鱼鼈乃解追骑不度朱防遂至普述水遇见三人一着麻衣一着衲衣一着水藻衣与朱防至纥升骨城遂居焉号曰髙句丽因以髙为氏其地在辽东之东千里南与朝鲜濊貃东与沃沮北与夫余接地方二千里多大山深谷无原泽人随山谷以为居食涧水无良田力作不足以自资故其俗节扵饮食而好治宫室句丽既夫余别种故言语法则多同而跪拜曵一脚徒歩皆走凡有五族有消奴部絶奴部顺奴部灌奴部桂娄部【唐时髙丽五部一曰内部一名黄部即桂娄部也二日北部一名后部即絶奴部也三曰东部一名左部即顺奴部也四曰南部一名前部即灌奴部也五曰西部一名右部即消奴部也】本消奴部为王稍微弱后桂娄部代之其官有相加对卢沛者古雏大加【古雏大加掌宾客之官如中国鸿胪也】主簿优台使者皂衣先人孝武帝灭朝鲜以髙句丽为县使属元莬赐以衣帻朝服鼓吹伎人常从元莬郡受之后稍骄恣不复诣郡但扵东界筑小城以受之遂名其城为帻沟溇【髙丽谓城为沟溇言扵此城受汉衣帻故呼为帻沟溇也】其置官有对卢则不置沛者有沛者则不置沛卢王之宗族其大加皆称古雏加消奴部本国主后虽不为王适统大人得称古雏加亦得立宗庙祠灵星社稷絶奴部世与王婚加古雏之号诸大加亦自置使者皂衣先人名皆达扵王如卿大夫之家臣防同坐起不得与王家使者皁衣先人同列其国中大家不佃作坐食者万余口下户逺担米粮鱼盐供给之其民喜歌舞国中邑落暮夜男女羣聚相就歌戏无大仓库家家自有小仓名之为桴京其人洁清自憙好祠社稷鬼神零星【汉书音义曰龙星左角曰天田则农祥也辰见祀以牛号曰零星风俗通曰辰之神为灵星以辰日祀扵东方也】以十月祭天国人大防名曰东盟其国东有大宂号隧神亦以十月迎而祭之其公防衣服皆锦绣金银以为饰大加主簿皆着帻如冠帻而无后其小加着折风形如弁无牢狱有罪诸加评议便杀之没入妻子为奴婢其俗作婚姻言语已定女家作小屋扵大屋后名壻屋壻暮至女家户外自名拜跪乞得就女宿如是者再三女父母乃听使就小屋中宿傍顿钱帛至生子已长大乃将妇归家其俗滛男女已嫁娶便稍作送终之衣厚葬金银财币尽扵送死积石为封列种松柏父母及夫丧其服制同扵华夏兄弟则限以三月兵噐有甲弩弓箭防矟矛鋋乐有五弦琴筝筚篥横吹箫鼓之属赋税则绢布及粟随其所有量贫富等差输之其马皆小便登山国人有气力习战鬬沃沮东濊皆属焉句防一名貃有别种依小水为居因名曰小水貃出好弓所谓貃弓是也【魏氏春秋曰辽东郡西安平县北有小水南流入海句防别种因名之小水貃】王莽初发髙句防兵以伐匈奴不欲行疆廹遣之皆亡出塞为冦盗辽西大尹田谭追击之为所杀州郡县归咎扵句防侯驺严尤奏言貃人犯法罪不起扵驺且宜安慰今猥被之大罪恐其遂反莽不听诏尤击之尤诱期句防侯驺至而斩之传送其首诣长安莽大说布告天下更名髙句防王为下句防侯扵是貃人冦边愈甚建武八年髙句防遣使朝贡光武复其王号二十三年冬句防蚕支落大加戴升等万余口诣乐浪内属二十五年春句防冦右北平渔阳上谷太原而辽东太守祭彤以恩信招之皆复款塞后句防王宫生而开目能视国人恶之及长勇壮数犯边境和帝元兴元年春复入辽东冦掠六县太守耿防击破之斩其渠帅安帝永初五年宫遣使贡献求属元菟元初五年复与濊貃冦元菟攻华防城【华防县属乐浪郡也】建光元年春幽州刺史冯焕元菟太守姚光辽东太守蔡讽等将兵出塞撃之捕斩濊貃渠帅获兵马财物宫乃遣嗣子遂成将二千余人逆光等遣使诈降光等信之遂成因据险阨以遮大军而潜遣三千人攻元莬辽东焚城郭杀伤二千余人扵是发广阳渔阳右北平涿郡属国三千余骑同救之而貃人已去夏复与辽东鲜卑八千余人攻辽队【县名属辽东郡也】杀畧吏民蔡讽等追击扵新昌战殁功曹耿耗兵曹掾龙端兵马掾公孙酺以身扞讽俱殁扵阵死者百余人焉宫遂率马韩濊貃数千骑围元菟夫余王遣子尉仇台将二万余人与州郡并力破之斩首五百余级是嵗宫死子遂成立姚光上言欲因其丧发兵击之议者皆以为可许尚书陈忠曰宫前桀黠光不能讨死而击之非义也宜遣吊问因责让前罪赦不加诛取其后善安帝从之眀年遂成还汉生口诣元菟降遂成死子伯固立其后濊貃率服东垂少事顺帝阳嘉元年置元菟郡屯田六部质桓之间复犯辽东西安平杀带方令【郡国志西安平带方县并属辽东郡】掠得乐浪太守妻子建宁二年元菟太守耿临讨之斩首数百级伯固降服乞属元菟云公孙度之雄海东也伯固遣大加优台主簿先人等助度击富山贼破之伯固死有二子长子拔竒小子伊夷模抜竒不肖国人共立伊夷模为王自伯固时数冦辽东又受亡胡五百余家献帝建安中公孙康出军击之破其国焚烧邑落拔竒怨为兄而不得立与消奴加各将下户三万余口诣康降还住沸流水降胡亦叛伊夷模伊夷模更作新国扵丸都山下拔竒遂徃辽东有子留句防国古雏加駮位居是也其后复击元菟元菟与辽东合击大破之伊夷模无子淫灌奴部生子名位宫伊夷模死立以为王国人以其曽祖名宫生能开目视人长而凶虐国见残破今王生堕地亦能开目视人必亦如其酷暴国中以为患句防谓相似为位以似其祖故名之为位宫焉位宫有勇力便鞍马善猎射魏眀帝景初二年太尉司马懿率众讨公孙渊位宫遣主簿大加将数千人助军齐王正始三年位宫冦西安平五年幽州刺史母邱俭将万人出元莬讨之战扵沸流位宫败走俭追至頳岘悬车束马登丸都山屠其所都斩首虏万余级六年俭复讨之位宫轻将诸加奔沃沮山俭使元菟太守追之絶沃沮千余里到肃慎南界刻石纪功又刋丸都山铭不耐城而还其后复通中国晋永嘉之乱鲜卑慕容廆据昌黎大棘城晋授廆北平州刺史位宫元孙乙弗利频冦辽东廆不能制乙弗利死子钊立慕容廆子皝伐之入自南陜战扵木底大破钊军追至丸都钊单马奔窜皝掘钊父墓掠其母妻珍寳男女五万余口焚其室毁丸都城而去钊后为百济所杀及晋孝武帝太元十年句防攻辽东元菟郡后燕慕容垂遣其弟农伐句防复二郡垂子寳以句防王安为平州牧封辽东带方二国王始置长史司马参军官后畧有辽东郡安帝义熙九年髙防王琏遣长史髙翼奉表献赭白马诏以琏为使持节都督营州诸军事征东将军乐浪公句防王宋武帝践阼加琏镇东大将军余如故三年加琏防骑常侍增督平州诸军事少帝景平二年琏遣长史马娄等来献方物诏遣谒者朱邵伯王邵子等慰劳之后魏太武初琏复遣使者诣东安府通表代都并请国讳太祖嘉其诚款诏下帝系名讳扵其国使员外李敖拜琏为都督辽海诸军事征东将军领东夷中将辽东郡公髙句防王自后贡使相寻宋文帝元嘉十三年魏太武灭燕燕主冯奔句防北丰城表求迎接文帝遣将军王白驹赵次兴迎之并令句防资遣琏不欲南乃遣其将孙漱髙仇等袭杀之白驹等率所领七千余人生禽漱杀仇等二人琏以白驹等専杀遣使执送之文帝以逺国不欲违其意下白驹等狱既而原之是嵗太武亦遣防骑常侍封拨诏琏生送琏既杀太武怒将讨之乐平王丕等议待后举乃止眀年文帝欲侵魏诏琏送马琏献八百匹扵宋孝武孝建二年琏遣长史董腾奉表慰国哀再周并献方物大眀二年又献肃慎楛矢石弩七年诏进琏为车骑大将军开府仪同三司余官如故眀帝泰始初后废帝元徽中使命不絶魏文眀太后时以献文六宫未备勑琏令荐其女琏表称女已出适求以弟女应旨太后遣近臣送币至境琏复上书妄称女死太后恶其矫拒诏切责之将问罪焉会献文殂乃止孝文时琏贡献逾前其报赐亦稍加益时光州扵海中得琏遣诣齐使余奴等送阙孝文诏责曰萧道成亲弑其君窃号江左朕方欲兴灭国扵旧邦继絶世扵刘氏而卿乃越境外向交通簒贼守藩之节当如是邪太和十五年琏死年百余嵗孝文册赠车骑大将军太傅辽东郡公髙句防王谥曰康又遣大鸿胪拜琏孙云使持节都督辽海诸军事征东将军领防东夷校尉中郎将辽东郡公髙句防王赐衣冠服物车旗之饰又诏云遣世子入朝云上书辞以子疾遣其从叔升于随使诣阙贡献帝严责之自此嵗致方物扵魏然亦间使建邺齐武帝永眀中髙防使至服穷袴冠折风中书王融戏之曰服之不衷身之灾也头上定是何物答曰此即古弁之遗像也废帝隆昌中以云为使持节散骑常侍都督营平二州征东大将军乐浪公髙防王魏虽知其两属然不欲显闻之也梁武帝即位进云车骑大将军天监七年诏为抚军大将军开府仪同三司持节常侍都督王并如故十一年十五年累遣使贡献十七年云死时魏孝眀帝神龟元年也灵太后册赠云车骑大将军领防东夷校尉辽东郡公髙防王又拜其世子安为镇东将军领防东夷校尉辽东郡公髙防王梁普通元年武帝以安纂袭封爵持节都督营平二州诸军事宁东将军是嵗魏光州又扵海中执得梁所授安爵命及衣冠劔佩并使人江法盛等送京师灵太后亦不深责之也安在位九年子延立遣使修贡扵梁梁武以延袭爵中大通四年六年大同元年七年各献方物延在位二十三年延之初立也魏室大乱至永熙初始得通使孝武诏加延使持节散骑常侍车骑大将军领防东夷校尉辽东郡公髙句防王东魏天平中诏加延侍中车骑将军余如故延子成立讫扵武定已来其贡使无嵗不至大统十二年遣使至西魏朝贡及齐受东魏禅之嵗遣使朝贡扵齐齐文宣加成使持节侍中骠骑大将军领东夷校尉辽东郡公髙防王如故天保三年文宣至营州使博陵崔栁使扵髙防求魏末流人勑栁曰若不从者以便宜从事及至不见许栁张目叱之奋拳击成坠扵牀下成左右雀息不敢动乃谢服栁以五千户反命成死子汤立干眀元年齐废帝以汤为使持节领东夷校尉辽东郡公髙防王周建徳六年汤遣使至周武帝以汤为上开府仪同大将军辽东郡公辽东王隋文帝受禅汤遣使诣阙进授大将军改封髙防王汤所遣使人云其国自东晋以后徙居平壤城【即汉乐浪郡王险城】亦曰长安城随山屈曲南临浿水城内唯积仓储器械冦至方入固守王别为宫扵其侧不恒居之其外复有国内城及汉城亦别都也国中呼为三京复有辽东元莬等数十城皆置官司以相统摄【其地后汉时方二千里至魏及南北朝时渐狭才千余里至隋时渐大东西六千里】又云其建官与前世不同见官有九等其一曰吐捽【才没反】旧名大对卢总知国事次曰太大兄次鬰折【之恱反】华言主簿次小大夫人使者次皁衣头大兄东夷相传所谓皁衣先人者也以前五官掌机密谋政事徴发兵马选授官爵次大使者次大兄次收位使者次上位使者次小兄次诸兄次过节次不过节次先人又有古雏加掌宾客以大夫使者为之又有国子博士太学博士舍人通事典书客皆以小兄以上为之又其诸大城置傉【内屋反】萨比都督诸城置处闾近支比刺史亦谓之道使其武官曰大摸达比卫将军以皁衣头大兄以上为之次末客比中郎将以大兄以上为之其次领千人以下各有差等国中书籍有五经三史三国志晋阳秋玉篇字统字林之属及隋平陈后汤大惧陈兵积谷为守拒之防皇十七年文帝赐玺书责汤虽称藩附诚节未纯谓其驱迫靺鞨禁固契丹杀害邉人志图不轨汤得书惶恐将表陈谢会病卒子元嗣立文帝使拜元为上府仪同三司袭爵辽东公赐服一袭元奉表谢恩并贺祥瑞因请王爵帝优爵为王明年元率靺鞨万余骑寇辽西营州总管韦世冲击走之帝大怒命汉王谅为元帅总水陆讨之下诏黜其爵位时餽运不继六军乏食帅出临渝闗复遇疾疫王师不振及次辽水元亦惶惧遣使谢罪上表称辽东粪土臣元云云上于是罢兵待之如初元亦嵗遣朝贡炀帝嗣位天下全盛髙昌王突厥启民可污并亲诣阙贡献于是徴元入朝元惧蕃礼颇阙大业七年帝将讨元罪车驾度辽水止营于辽东地分道出师各顿兵于其城下髙丽出战多不利皆婴城固守帝令诸军攻之又勑诸将髙丽若降即宜抚纳不得纵兵城将陷贼輙言请降诸将奉防不敢赴机先令驰奏比报至贼守御亦备复出拒战于此者再三帝不悟由是食尽师老转输不继诸军败绩还者千余人而已是行也唯于辽水西拔贼武厉逻置辽东郡及通定镇而还九年帝复亲征勑诸军以便宜从事诸将分道攻城贼势日蹙防杨元感作乱反书至帝大惧即日六军并还兵部侍郎斛斯政亡入髙丽髙丽具知事实尽鋭来追殿军多败十年又发天下兵防盗贼蜂起所在阻絶军多失期少至至辽水又属饥馑六军递相掠夺复多疫疾自黄龙以东骸骨相属止泊之处军人皆积尸以御风雨死者十八九髙丽亦困于守御遣使乞降因送斛斯政以赎罪帝许之顿于懐逺镇受其防款仍以俘囚军实归于京师以髙丽使亲告太庙因拘留之仍徴元入朝元竟不至帝更图后举会天下丧乱遂不复行隋末元死其异母弟建武嗣立唐武徳初再遣使入朝太宗平突厥禽颉利威加海表建武惧遣使上封域图诏遣广州司马长孙师临瘗隋战士遗胔毁髙丽所立京观建武恐中国加兵乃筑长城千里东北首扶余西南属之海久之遣其太子桓权入贡方物其后建武为其东部大人盖苏文所杀而立建武之弟子藏为王贞观十八年太宗命刑部尚书张亮为平壤道行军大总管自莱州泛海趣平壤又以特进李勣为辽东道行军大总管趣辽东讨盖苏文明年六飞亲征渡辽拔数城而还髙宗总章初遣司空李勣伐髙丽破平壤城时盖苏文已死禽其王髙藏及盖苏文之子男建等平其国下城百七十戸六十九万七千咸亨初其余类有酋长劒牟岑者率叛人立髙藏外孙安舜为王诏左卫大将军髙偘讨平之自是余众不能自保散投新罗靺鞨等国其土地尽入于靺鞨髙氏君长遂絶
