<!-- { "loadSidebar": true } -->
　　景云河清歌【亦名燕歌高宗即位景云见河水清张文收采古义为此歌焉】庆善乐破阵乐　承天乐　一戎大定乐【将伐高丽宴洛阳城门观屯营敎舞按亲征用武之势】八纮同轨乐【象高丽平天下大定】夷美賔曲【辽东平李勣作是曲以献】
　　右七曲高宗朝所作也
　　立部伎八曲【太常选坐部伎无性识者退入立部伎又选立部伎无性识者退入雅乐部则雅声可知】
　　一安舞　二太平乐【安舞太平并周隋遗音】三破阵乐　四庆善乐　五大定乐　六上元乐　七圣夀乐　八光圣乐
　　坐部伎六曲
　　一燕乐　二长夀乐　三天授乐【武后天授年作】四鸟歌万嵗乐【武后时有鸟能人言万嵗】五龙池乐【明皇为平王时赐第隆庆坊坊之南地忽变为池中宗泛以厌其祥明皇即位乃作龙池乐】六小破阵乐　夜半乐【明皇自潞州还京师举兵夜半诛韦后故作夜半乐还京乐】还京乐　文成曲【明皇作】霓裳羽衣曲【河西节度使杨敬忠献一説罗公逺与明皇游月宫见仙女数百皆素练霓衣舞问其曲曰霓裳羽衣帝默记其音调而还故作是曲】元眞道曲【道士司马承禛奉诏作】大罗天曲【茅山道士李防元作】紫清上圣道曲【工部侍郎贺知章作】景云　九眞　紫极　小长夀　承天乐　顺天乐【六曲并太清宫成太常卿韦縚作】君臣相遇乐曲【商调韦縚作】荔枝香【明皇幸骊山杨贵妃生日命小部张乐长生殿因奏新曲未有名防南方进荔枝故名荔枝香】棃园法曲【法曲本隋乐其音清而近雅炀帝厌其声淡明皇爱之选坐伎三百教于棃园宫女数百亦为棃园弟子】凉州　伊州　甘州【天寳乐曲皆以边地名之又诏道调法曲与胡部新声合作】千秋节【明皇生日】
　　右三十四曲并明皇朝所作也
　　寳应长宁乐【代宗由广平王复二京棃园供奉官刘日进作以献十八曲宫调】广平太一乐【大歴元年作】
　　右二曲代宗朝所作也
　　定难曲【河东节度马燧献】中和乐【徳宗生日自作】继天诞圣乐【徳宗生日昭义节度王防休所献以宫为调】孙武顺圣乐【山南节度于頔所献】
　　右四曲徳宗朝所作也
　　云韶法曲　霓裳羽衣舞曲
　　右二曲文宗诏太常卿冯定采开元雅乐作也臣下功高者赐之乐又改法曲为仙韶曲
　　万斯年曲
　　右一曲武宗朝李徳裕命乐工作万斯年以献
　　播皇猷曲
　　右一曲宣宗每宴羣臣备百戏帝自制新曲故有播皇猷之作
　　文武舞序论
　　古有六舞后世所用者韶武二舞而已后世之舞亦随代皆有制作每室各有形容然究其所常用及其制作之宜不离是文武二舞也臣疑三代之前虽有六舞之名徃徃其事所用者亦无非是文武二舞故孔子谓韶尽美矣又尽善也武尽美矣未尽善也不及其他诚以舞者声音之形容也形容之所感发惟二端而已自古制治不同而治具亦不离文武之事也然云门大咸大韶大夏大濩大武凡六舞之名南陔白华华黍崇丘由庚由仪凡六笙之名当时皆无辞故简籍不惟师工以谱奏相授耳古之乐惟歌诗则有辞笙舞皆无辞故大武之舞秦始皇改曰五行之舞大韶之舞汉高帝改曰文始之舞魏文帝复文始曰大韶舞五行舞曰大武舞并有谱无辞虽东平王苍有武徳舞之歌未必用之大抵汉魏之世舞诗无闻至晋武帝泰始九年荀朂曾典乐更文舞曰正徳武舞曰大豫使郭夏宋识为其舞节而张华为之乐章自此以来舞始有辞舞而有辞失古道矣
　　文武舞二十曲
　　晋文舞曰正徳舞武舞曰大豫舞
　　宋文舞曰前舞武舞曰后舞
　　梁武舞曰大壮舞文舞曰大观舞
　　隋文舞武舞
　　唐文舞曰治康舞武舞曰凯安舞
　　唐三大舞
　　七徳舞【本名秦王破阵乐太宗为秦王破刘武周军中相与作秦王破阵乐及即位宴防必奏之乃制舞图左圆右方先偏后伍交错屈伸以象鱼丽鹅鹳后令魏徴褚亮虞世南李伯药更制歌辞名曰七徳舞元日冬至朝防庆贺与九功舞同奏后又改为神功破阵乐】
　　九功舞【本名功成庆善乐太宗生于庆善宫贞观六年幸之宴从臣赏赐闾里同汉沛宛帝欢甚赋诗起居郎吕才被之管名曰功成庆善乐号九功舞进蹈安徐以象文徳麟徳三年诏郊庙享宴奏文舞用功成庆善乐武舞用神功破阵乐】
　　上元舞【高宗所作也大祠享皆用之】
　　右三大舞唐之盛乐也然后世所行者亦惟二舞而已神功破阵乐有武事之象功成庆善乐有文事之象五代因之晋用九功舞改曰观象舞用七徳舞改曰讲功舞周用观象改为崇徳舞用讲功改为象成舞按唐人降神用文舞送神用武舞其余即奏十二和之乐每室酌献一曲则别立舞名至今不替焉然每室之舞盖本于梁自梁以来纷然出于私意莫得而纪







　　通志卷四十九
<史部,别史类,通志>
　　钦定四库全书
　　通志卷五十
　　宋　右　廸　功　郎　郑　樵　渔　仲　撰
　　乐略第二
　　十二律
　　先王通于伦理以气之管为乐声之均吹建子之律以子为黄钟丑为大吕寅为太蔟卯为夹钟辰为姑洗已为中吕午为防賔未为林钟申为夷则酉为南吕戌为无射亥为应钟阳管有六为律者谓黄钟太蔟姑洗防賔夷则无射此六者为阳月之管谓之为律隂管有六为吕者谓大吕应钟南吕林钟中吕夹钟此六者为隂月之管谓之为吕变隂阳之声故为十二调调各文之以五声播之以八音乃成为乐故有十二悬之乐焉
　　五声八音名义
　　五声者一曰宫二曰商三曰角四曰征五曰羽八音者八卦之音卦各有风谓之八风其一曰干之音石其风不周二曰坎之音革其风广莫三曰艮之音匏其风融四曰震之音竹其风明庻五曰巽之音木其风清明六曰离之音丝其风景七曰坤之音土其风凉八曰兑之音金其风阊阖月令云正月其音角四月其音徴中央土其音宫七月其音商十月其音羽乐记曰宫为君商爲臣角为民徴为事羽为物五者不乱则无怗滞之音矣
　　五声十二律还相为宫
