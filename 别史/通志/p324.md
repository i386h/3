<!-- { "loadSidebar": true } -->
　　经类第一【易　书　诗　春秋　国语　孝经论语　尔雅　经觧】易【古易　右经　章句　　注　集注　义疏论説　类例　谱　考正　数　图　音防纬　拟易】
　　连山十卷【夏后氏易至唐始出今亡】归蔵十卷【商易晋薛贞注】三皇太古书三卷【柴霖】
　　连山亡矣归蔵唐有司马膺注十三卷今亦亡隋有薛贞注十三卷今所存者初经齐母本蓍三篇而已言占筮事其辞质其义古后学以其不文则疑而弃之往往连山所以亡者复过于此矣独不知后之人能为此文乎子曰周监于二代郁郁乎文哉以周易较商易则周商之文质可知也以商易较夏易则啇夏之文质又可知也三易皆始乎八而成乎六十四有八卦即有六十四卦六十四卦非至周而备也但法之所立数之所起皆不相为用连山用三十六策归蔵用四十五策周易用四十九策诚以人事代谢星纪推移一代二代渐繁渐文又何必近耳目而信诸逺耳目而疑诸三皇太古书亦谓之三坟一曰山坟二曰气坟三曰形坟天皇伏牺氏本山坟而作易曰连山人皇神农氏本气坟而作易曰归蔵地皇黄帝氏本形坟而作易曰坤干虽不画卦而其名皆曰卦爻大象连山之大象有八曰君臣民物隂阳兵象而统以山归蔵之大象有八曰归蔵生动长育止杀而统以气坤干之大象有八曰天地日月山川云气而统以形皆八而八之为六十四其书汉魏不至元丰中始出于唐州比阳之民家世疑伪书然其文古其辞质而野其错综有经纬恐非后人之能为也如纬书犹见取于前世况此乎且归蔵至晋始出连山至唐始出然则三坟始出于近代亦不为异事也
　　右古易【三部十六卷】
　　石经周易十卷　今字石经易篆三卷　一字石经周易一卷
　　按石经之学始于蔡邕始也秦火之后经籍初出诸家所蔵写或异笺之儒皆冯所见更不论文字之讹谬邕校书东观奏求正定六经文字灵帝许之乃自为书而刻石于太学门外后儒晩学咸所取正奈当汉之末祚所未广而兵火无存后之人所得者亦希矣今之所谓石经者但刻诸石耳多非蔡氏之经
　　右石经【三部十四卷】
　　周易十卷【汉魏郡太守京房章句】周易十巻【汉曲台长孟喜章句隋八卷唐十卷】周易四卷【汉费直章句费氏之学出于民间不列学官至唐其书始出】周易十卷【汉南郡太守马融章句】周易五卷【汉荆州牧刘表章句】周易十卷【汉司空荀爽章句】
　　右章句【六部四十九卷】
　　周易传二卷【卜子夏】易传三卷【汉京房吴陆绩注】周易传一卷【后魏关朗撰唐赵防注】周易传三卷【唐陆希声去彖象而自为辞亦自注】周易外传二十二卷【髙定撰】周易言象外传十卷【宋朝王洙撰】
　　右传【注附六部四十一卷】
　　周易十卷【后汉大司农郑元注隋九卷唐十卷】周易十卷【汉宋忠】周易十卷【魏将军王肃】周易十卷【魏大司农董遇】周易七卷【魏尚书郎王弼】周易十卷【吴太常姚信】周易九卷【吴侍御史虞翻】周易十三卷【吴陆绩】周易十卷【魏散骑常侍荀煇】周易十卷【晋散骑常侍于寳】周易十卷【蜀才】周易十卷【晋儒林从事黄頴注梁十卷隋四卷唐复十卷】周易十卷【后魏司徒崔浩】周易七卷【姚规】周易十三卷【崔觐】周易十卷【梁处士可】周易十卷【卢氏】周易十四卷【傅氏】周易十卷【王文元】周易十卷【王凯冲】周易十卷【任希古】符祥注十卷【宋朝龙昌期】周易六卷【刘牧】周易十卷【张葆光】补注三卷【皇甫佖】系辞二卷【晋桓元注】系辞二卷【晋西中郎将谢万】繋辞二卷【晋太常韩康伯】系辞二卷【梁大中大夫宋褰】系辞二卷【荀柔之】系辞二卷【荀谚】
　　右注【三十一部二百五十四卷】
　　集觧周易十卷【马郑二王四家】集注周易十卷【荀爽九家】集二王注十卷【杨氏】集觧周易十卷【张璠】集注周易十七卷【唐李鼎祚】集注周易一百卷【唐元载】集注系辞二卷【隋志】周易防释记二十卷【伪吴僧陆希觉】
　　右集注【八部一百七十九卷】
　　周易义疏二十卷【宋明帝集羣臣讲】周易讲疏二十卷【张该等羣臣讲】周易讲疏三十五卷【梁武帝】周易讲疏十六卷【梁五经博士褚仲都】周易义疏十四卷【梁都官尚书萧子政】周易讲疏三十卷【陈谘议参军张讥】周易义疏十六卷【陈尚书左仆射周正】周易文句义疏二十卷【梁蕃】周易讲疏十三卷【国子祭酒何妥】周易文句义疏二十四卷【陆徳明】周易新疏十卷【隂道】周易王道小疏十卷周易广疏三十六卷【勾徽】乾坤义疏一卷【刘瓛】周易大义二十一卷【梁武帝】周易证义疏二十卷【宋朝范谔昌】周易正义十四卷【唐孔颖逹】防通正义三十二卷【纵康乂】周易新注本义十四卷【唐薛仁贵】正义补阙七卷【四库书目】周易甘棠正义三十卷【五代任贞一】繋辞义疏二卷【刘瓛】周易口义二十卷【宋朝胡瑗】繋辞义疏一卷【梁武帝】系辞义疏二卷【梁萧子政】
　　右义疏【二十五部四百二十八卷】
　　周易论十卷【齐中书郎周颙】周易论四卷【范氏】略论一卷【张璠】周易论三卷【唐僧一行】周易论一卷【应吉甫】周易论三十三卷【宋朝王昭素】周易论十卷【陈臯】周易穷微论一卷【王弼】周易尽神论一卷【晋司空钟防】通易象论三卷【晋尚书郎栾肇】大衍论三卷【唐明皇】通易象论一卷【宣聘】通易论一卷【晋荆州刺史宋岱】周易卦序论一卷【晋司徒右长史杨乂】统略论三卷【晋少府卿邹湛】二阮难答论二卷【阮长成阮仲容】卦徳统论一卷【刘牧】制器尚象论一卷【陈希亮】易卦正名论一卷【刘不疑】广论一卷　又大义疑问二十卷　周易大义一卷　又周易发义一卷　周易开题义十卷【梁蕃】周易大义二卷【陆徳明】周易几义一卷【梁南平王萧伟】周易异议论十卷【刘遵】周易外义三卷　周易义六卷【魏征撰唐志无】易义五卷【卢行超】易説精义三卷【四库书目】周易括囊大义十卷【四库书目】易义八卷【皇甫佖】易义十卷【聱隅先生黄晞】易义一卷【黄通】易义二卷【李贲】易义一卷【周孟阳】周易义略九卷【张简】周易问二十卷　周易问难二卷【王氏撰】周易难王辅嗣义一卷【晋顾夷等】义决一卷【唐艺文志】爻义一卷【于寳】大衍义一卷【李觉】系辞义二卷【萧子政】周易新义上下二卷【沈季长】易义二卷【叶子长】周易释序义三卷【梁蕃】周　元品二卷　周易发挥五卷【唐王勃】周易物象释疑一卷【唐东乡助】易忘象三卷【崔良佐】周易元统一卷【白云子述】周易圣断七卷【鲜于侁】周易流演五卷　周易发题一卷【张元】周易明疑録一卷　周易启元一卷【张元】周易启源十卷【蔡黄成】辨刘牧易一卷【陈希亮】王刘易辩二卷【宋咸】易旨归议一卷　周易元谈六卷　周易要削三卷　周易释疑一卷　周易元悟三卷　周易文言一卷　周易髓十卷【郭璞】周易意学十卷【陆秉】周易意蕴一卷【徐庸】周易卦断一卷【邱铸】周易口诀六卷【唐魏郑公】周易口诀六卷【王锜】周易口诀六卷【史之证】周易口诀七卷【陆太易】周易微旨三卷【陆希声】周易隠诀一卷　周易精微三卷【皇甫佖】周易析微通説三十卷【楚泰】易筌一卷【阮逸】周易质疑卜三十卷【楚泰】易训三卷【宋咸】周易明文十卷【郭思永】周易析蕴一卷【孙坦】易箝精义二卷　周易通神二卷　周易精微三卷【周镇】穷理尽性经一卷　周易义证总要二卷　周易絶笔书四卷【龙昌期】周易发隠二十卷【陈良献】易书一百五十卷【唐裴通】
　　右论説【九十二部五百八十八卷】
　　周易统例十卷【崔觐】周易略例一卷【王弼】周易略例义一卷【黄黎献】略例疏一卷【庄道名】略例一卷【桂询】周易编例十卷周易义类三卷【顾棠】经类一卷　卦类一卷　类纂一卷
　　右类例【十部三十卷】
　　周易谱一卷【隋志】略谱一卷【袁宏】周易谱一卷【沈熊】
　　右谱【三部三卷】
　　周易举正三卷【唐郭京】周易证坠简二卷【范谔昌】先儒遗事二卷【刘收一作陈纯臣】
　　右考正【三部六卷】
　　周易卦象数旨一卷【东晋李颙】揲蓍法一卷【不为子】易数一卷【陈高】
　　右数【三部三卷】
　　大衍元图一卷【唐僧一行】钩隠图三卷【刘牧】续钩隠图一卷【黄黎献】周易稽颐图三卷【荆州田家书目】龙图一卷　河图洛书觧一卷【沈济】伏羲俯仰画卦图一卷【彭汝砺】周易干生归一图十卷【彭汝砺】荆定易图一卷　八卦小成图一卷
　　右图【十部二十三卷】
　　周易音一卷【东晋尚书郎李轨】周易音一卷【范氏】周易并注音七卷【唐陆徳明】杂音三卷【唐志】周易释音一卷【陆徳明】
　　右音【五部十三卷】
　　乾坤凿度二卷【伏羲文黄帝演仓颉修注】干凿度二卷【郑元注】易纬稽览图七卷【郑元注】京房易钞一卷
　　右防纬【四部十二卷】
　　太元经九卷【扬雄撰宋衷注】太元经十卷【陆绩宋衷注】太元经十卷【蔡文邵注】太元经十二卷【陆绩注】太元经十四卷【虞翻注】太元经十二卷【范望注】太元经讲疏四十一卷【章察】太元经发隠三卷【章察】説元一卷【王涯】元颐一卷　太元经六卷【王涯注】太元经十卷【宋维翰注】太元经十卷【林瑀注】太元经传三卷【杜元頴撰】太元经疏十八卷【郭元亨】演元十卷【陈渐】补正太元经十卷【范谔昌】太元经释文一卷【林瑀】太元经手音一卷【程贲】太元音训一卷【冯元】太元图一卷【林共】元图发微三卷　太元正义一卷【孙胄】太元叩键一卷　通元十卷【晋王长文】洞极真经一卷元包十卷【唐卫元嵩撰苏源明李江注】太易十五卷【唐张志和撰】潜虚
　　一卷【司马温公作拟太元】
　　右拟易【二十九部二百三十一卷】
　　凡易十六种二百四十一部一千八百九十卷书【古文经　石经　章句　　注　集注　义疏　问难　义训　小学　逸篇　图　音续书　防纬　逸书】
　　古文尚书十三卷【汉临淮太守孔安国】古文尚书九卷【郑元注】按易诗书春秋皆有古文自汉以来尽易以今文惟孔安国得屋壁之书依古文而之安国授都尉朝朝授胶东庸生谓之尚书古文之学郑元为之注亦不废古文使天下后学于此一书而得古意不幸遭明皇更以今文其不合开元文字者谓之野书然易以今文虽失古意但参之古书于理无碍亦足矣明皇之时去书既逺不通变古之义所用今文违于古义尤多臣于是考今书之文无妨于义者从今有妨于义者从古庶古今文义两不相违曰书考迨武成而未及终编又有书辨讹七卷皆可见矣
　　古文尚书舜典一卷【晋豫章太守范注】
