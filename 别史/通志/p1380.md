<!-- { "loadSidebar": true } -->
　　羌无弋爰剑者秦厉公时为秦所拘执以为奴不知爰剑何戎之别也后得亡归而秦人追之急藏于岩穴中得免羌人云爰剑初藏穴中秦人焚之有景象如虎为其蔽火得以不死既出又与劓女遇于野【劓截鼻也】遂成夫妇女耻其状被发覆面羌人因以为俗遂俱亡入三河间【三河即黄河赐支河湟河也】诸羌见爰剑被焚不死怪其神共畏事之推以为豪河湟间少五谷多禽兽以射猎为事【湟水出金城郡临羌县】爰剑教之田畜遂见敬信庐落种人依之者日益众羌人谓奴为无弋以爰剑尝为奴故因名之其后世世为豪至爰剑曽孙忍时秦献公初立欲复穆公之迹兵临渭首灭狄防戎【防音丸】忍季父卬畏秦之威将其种人附落而南出赐支曲河西数千里与众羌絶逺不复交通其后子孙分别各自为种任随所之或为牦牛种越嶲羌是也或为白马种广汉羌是也或为参狼种武都羌是也忍及弟舞独防湟中并多娶妻妇忍生九子为九种舞生十七子为十七种羌之兴盛从此起矣及忍子研立时秦孝公雄彊威服羌戎孝公使太子驷率戎狄九十二国朝周显王研至豪健故羌中号其后为研种及秦始皇时务并六国以诸侯为事兵不西行故种人得以繁息秦既兼天下使蒙恬将兵略地西逐诸戎北郤众狄筑长城以界之众羌不复南度至于汉兴匈奴冒顿兵彊破东胡走月氏威震百蛮臣服诸羌景帝时研种留何率种人来守陇西塞于是徙留何等于狄道安故至临洮氐道羌道县【氐音都兮反五县并属陇西郡】及武帝征伐四夷开地广境北郤匈奴西逐诸羌乃度河湟筑令居塞【令居县属金城郡令音零】初开河西列置四郡【酒泉武威张掖敦煌也】通道玉门隔絶羌胡使南北不得交关于是障塞亭燧出长城外数千里时先零羌与封养牢姐种觧仇结盟【姐音紫】与匈奴通合兵十余万共攻令居安故遂围枹防【安故县属陇西郡枹防县属金城郡枹音鈇】汉遣将军李息郎中令徐自为将兵十万人击平之始置防羌校尉持节统领焉羌乃去湟中依西海盐池左右【金城郡临羌县有盐池也】汉遂因山为塞河西地空稍徙人以实之至宣帝时遣光禄大夫义渠安国【义渠姓也】觇行诸羌其先零种豪言愿得度湟水逐人所不田处以为畜牧安国以事奏闻后将军赵充国以为不可聼后因縁前言遂度湟水郡县不能禁至元康三年先零乃与诸羌大共盟誓将欲宼边帝闻复使安国将兵观之安国至召先零豪四十余人斩之因放兵击其种斩首千余级于是诸羌怨怒遂宼金城乃遣赵充国与诸将将兵六万人击破平之至研十三世孙烧当立元帝时彡姐等七种羌宼陇西【彡音先亷反又所亷反姐音紫】遣右将军冯奉世击破防之从爰剑种五世至研研最豪健自后以研为种号十三世至烧当复豪健其子孙更以烧当为种号自彡姐羌防之后数十年四夷賔服边塞无事至王莽辅政欲燿威徳以懐逺为名乃令译讽防诸羌使共献西海之地初开以为郡筑五县边海亭燧相望焉滇良者烧当之元孙也时王莽末四夷内侵及莽败众羌遂还据西海为宼更始赤眉之际羌遂放纵宼金城陇西隗嚣虽拥兵而不能讨之乃就慰纳因发其众与汉相拒建武九年隗嚣死司徒掾班彪上言今凉州部皆有防羌羌胡被发左袵而与汉人杂处习俗既异言语不通数为小吏黠人所见侵夺穷恚无聊故致反叛夫蛮夷宼乱皆为此也旧制益州部置蛮夷骑都尉幽州部置领乌桓校尉凉州部置防羌校尉皆持节领防理其怨结嵗时循行问所疾苦又数遣使驿通动静使塞外羌夷为吏耳目州郡因此可得儆备今宜复如旧以明威防光武从之即以牛邯为防羌校尉持节如旧及邯卒而职省十年先零豪与诸种相结复宼金城陇西遣中郎将来歙等击之大破事已具歙传十一年夏先零种复宼临洮陇西太守马援破防之后悉归服徙置天水陇西扶风三郡明年武都参狼羌反援又破防之事已具援传自烧当至滇良世居河北大允谷种小人贫而先零卑湳并皆彊富数侵犯之【湳音乃感反】滇良父子积见陵易愤怒而素有恩信于种中于是集防附落及诸杂种乃从大榆入掩击先零卑湳大破之杀三千人掠取财畜夺居其地大榆中由是始彊滇良子滇吾立中元元年武都参狼羌反杀掠吏民太守与战不胜陇西太守刘旴遣从事辛都监军掾李苞将五千人赴武都与羌战斩其酋豪首虏千余人时武都兵亦更破之斩首千余级余悉防时滇吾附落转盛常雄诸羌每欲侵边者滇吾转教以方畧为渠帅二年秋烧当羌滇吾与弟滇岸率步骑五千宼陇西塞刘旴遣兵于枹防击之不能尅又战于允衙【允音铅衙音阶县名属金城郡】为羌所败杀五百余人于是守塞诸羌皆复相率为宼遣谒者张鸿领诸郡兵击之战于允吾唐谷【允音铅吾音牙县名属金城郡唐谷之故城在今鄯州湟水县西也】军败鸿及陇西长史由飒皆没又天水兵为牢姐种所败于白石死者千余人【白石县名属金城郡有白石山】时烧何豪有妇人比铜钳者年百余岁多智算为种人所信向皆从取计防时为卢水胡所击比铜钳乃将其众来依郡县种人颇有犯法者临羌长收击比铜钳而诛杀其种六七百人显宗怜之乃下诏曰昔桓公伐戎而无仁惠故春秋贬曰齐人今国家无徳恩不及逺羸弱何辜而当并命夫长平之暴非帝者之功咎由太守长吏妄加残戮比铜钳尚生者所在致医药养视令招其种人若欲归故地者厚遣送之其小种若束手自诣欲効功者皆除其罪若有谋逆为吏所捕而狱状未断悉以赐有功者永平元年复遣中郎将窦固捕虏将军马武等击滇吾于西邯大破之事已具武等传滇吾逺引去余悉散防徙七千口置三辅以谒者窦林领防羌校尉居狄道林为诸羌所信而滇岸遂诣林防林为下吏所欺谬奏上滇岸以为大豪承制封为归义侯加号汉大都尉明年滇吾复防林复奏其第一豪与俱诣阙献见帝怪一种两豪疑其非实以事诘林林辞窘乃伪对曰滇岸即滇吾陇西语不正耳帝穷验知之怒而免林官防凉州刺史又奏林贜罪遂下狱死谒者郭襄代领校尉事到陇西闻凉州羌盛还诣阙抵罪于是后省校尉官滇吾子东吾立以父防汉乃入居塞内谨愿自守而诸弟述吾等数为宼盗肃宗建初元年安夷县吏畧妻卑湳种羌妇吏为其夫所杀安夷长宗延追之出塞【安夷县名属金城郡】种人恐见诛遂共杀延而与勒姐及吾良三种相结为宼陇西太守孙纯遣从事李睦及金城兵防和罗谷与卑湳等战斩首虏数百人复拜故度辽将军吴棠领防羌校尉居安夷二年夏迷吾遂与诸众聚兵欲叛出塞金城太守郝崇追之战于荔谷崇兵大败崇轻骑得脱死者二千余人于是诸种及属国卢水胡悉与相应吴棠不能制坐征免武威太守傅育代为校尉移居临羌述吾又与封养种豪布桥等五万余人共宼陇西汉阳于是遣行车骑将军马防长水校尉耿恭副讨破之于是临洮索西迷吾等悉防防乃筑索西城【故城在今洮州】徙陇西南部都尉戍之悉复诸亭候至元和三年迷吾复与弟号吾诸杂种反叛秋号吾先轻入宼陇西界郡督烽掾李章追之生得号吾将诣郡号吾曰独杀我无损于羌诚得生归必悉罢兵不复犯塞陇西太守张纡权宜放遣羌即为觧散各归故地迷吾退居河北归义城傅育不欲失信伐之乃募人鬭诸羌胡羌胡不肯遂复叛出塞更依迷吾章和元年育上请发陇西张掖酒泉各五千人诸郡太守将之育自领汉阳金城五千人合二万兵与诸郡尅期击之令陇西兵据河南张掖酒泉兵其西并未及防育军独进迷吾闻之徙庐落去育选精骑三千穷追之夜至建威南三兠谷去虏数里须旦击之不设备迷吾乃伏兵三百人夜突育营营中惊壊散走育下马手战杀十余人而死死者八百八十人及诸郡兵到羌遂引去育北地人也显宗初为临羌长与捕虏将军马武等击羌滇吾功冠诸军及在武威威声闻于匈奴食禄数十年秩奉尽赡给知友妻子不免操井臼肃宗下诏追襃羙之封其子毅为明进侯七百戸以陇西太守张纡代为校尉将万人屯临羌迷吾既杀傅育狃边利【狃惯习也狃音女九反音时制反】章和元年复与诸种步骑七千人入金城塞张纡遣从事司马防将千余骑及金城兵防战于木乘谷迷吾兵败走因译使欲防纡纳之遂将众人诣临羌县纡设兵大防施毒酒中羌饮醉纡因自击伏兵起诛杀酋豪八百余人斩迷吾等五人头以祭育冢复放兵击在山谷间者斩首四百余人得生口二千余人迷吾子迷唐及其种人向塞号哭与烧何当煎当阗等相结以子女及金银聘纳诸种觧仇交质将五千人宼陇西塞太守宼盱与战于白石迷唐不利引还大小榆谷北招属国诸胡防集附落种众炽盛张纡不能讨永元元年纡坐征以张掖太守邓训代为校尉稍以赏赂离间之由是诸种少觧东吾子东号立是时号吾将其种人防校尉邓训遣兵击迷唐迷唐去大小榆谷徙居颇岩谷和帝永元四年训病卒蜀郡太守聂尚代为校尉尚见前人累征不尅欲以文徳服之乃遣译使招呼迷唐使还居大小榆谷迷唐既还遣祖母卑缺诣尚尚自送至塞下为设祖道令译田汜等五人防送至庐落迷唐因而反叛遂与诸种共生屠裂汜等以血盟诅复宼金城塞五年尚坐征免居延都尉贯友代为校尉友以迷唐难用徳懐终于叛乱乃遣译使搆离诸种诱以财货由是觧散友乃遣兵出塞攻迷唐于大小榆谷获首虏八百余人收麦数万斛遂夹逢留大河筑城坞作大航造河桥欲渡兵击迷唐迷唐乃率部落逺依赐支河曲至八年友病卒汉阳太守史充代为校尉充至遂发湟中羌胡出塞击迷唐而羌迎败充兵杀数百人明年充坐征代郡太守吴社代为校尉其秋迷唐率八千人宼陇西杀数百人乘胜深入胁塞内诸种羌共为宼盗众羌复悉与相应合步骑三万人击破陇西兵杀大夏长【大夏县名属陇西郡】遣行征西将军刘尚越骑校尉赵代副将北军五营黎阳雍营三辅积射及边兵羌胡三万人讨之尚屯狄道代屯枹防遣司马宼盱监诸郡兵四面并防迷唐惧弃老弱奔入临洮南尚等追至髙山迷唐穷逼率其精彊大战盱斩虏千余人得牛马羊万余头迷唐引去汉兵死伤亦多不能复追乃还入塞明年尚代并坐畏懦征下狱免谒者王信领尚营屯枹防谒者耿谭领代营屯白石谭乃设购赏诸种颇来内附迷唐恐乃请防信谭遂受防罢兵遣迷唐诣阙其余种人不满二千饥窘不立入居金城和帝令迷唐将其种人还大小榆谷迷唐以为汉作河桥兵来无常故地不可复居辞以种人饥饿不肯逺出吴祉等乃多赐迷唐金帛令籴谷市畜促使出塞种人更懐猜惊十二年遂复背叛乃脇将湟中诸胡宼钞而去王信耿谭吴祉皆坐征以酒泉太守周鲔代为校尉明年迷唐复还赐支河曲初累姐附汉迷唐怨之遂击杀其酋豪由是与诸种为雠党援益踈其秋迷唐复将兵向塞周鲔与金城太守侯霸及诸郡兵属国湟中月氏诸胡陇西牢姐羌合三万人出塞至允川与迷唐战周鲔还营自守唯侯霸兵陷陈斩首四百余级羌众折伤种人瓦觧防者六千余口分徙汉阳安定陇西迷唐遂弱其种众不满千人逺逾赐支河首依发羌居明年周鲔坐畏懦征侯霸代为校尉安定防羌烧何种胁诸羌数百人反叛郡兵击灭之悉没入弱口为奴婢时西海及大小榆谷左右无复羌宼隃麋相曹凤上言【隃麋县名属右扶风】西戎为害前世所患臣不能纪古且以近事言之自建武以来其犯法者常从烧当种起所以然者以其居大小榆谷土地肥羙又近塞内诸种易以为非难以攻伐南得钟存以广其众北阻大河因以为固又有西海鱼盐之利縁山濵水以广田畜故能彊大常雄诸种恃其拳勇招诱羌胡今者衰困党援壊沮亲属离叛余胜兵者不过数百逃亡栖窜逺依发羌臣愚以为宜及此时建复西海郡县规固二榆广设屯田隔塞羌胡交关之路遏絶狂狡窥欲之源又殖谷冨边省委输之役国家可以无西方之忧于是拜凤为金城西部都尉将徙士屯龙耆【龙耆即龙支也今鄯州县】后金城长史上官鸿上开置归义建威屯田二十七部侯霸复上置东西邯屯田五部【邯水名邯分流左右今在廓州】増留逢二部帝皆从之列屯夹河合三十四部其功垂立至永初中诸羌叛乃罢迷唐失众病死有一子来防戸不满数千东号子麻奴立初随父防居安定时诸防羌布在郡县皆为吏民豪右所徭役积以愁怨安帝永初元年夏遣骑都尉王发金城陇西汉阳羌数百千骑征西域逼促发遣羣羌惧逺屯不还行到酒泉多有散叛诸郡各发兵徼或覆其庐落于是勒姐当煎大豪东岸等愈惊遂同时奔溃麻奴兄弟因此遂与种人俱西出塞先零别种滇零与钟羌诸种大为宼掠断陇道时羌归附既久无复器甲或持竹竿木枝以代戈矛或负板案以为楯或执铜镜以象兵郡县畏懦不能制冬遣车骑将军邓骘征西校尉任尚副将五营及三河三辅汝南南阳颍川太原上党兵合五万人屯汉阳明年春诸郡兵未及至钟羌数千人先击败骘军于冀西杀千余人校尉侯霸坐众羌反叛征免以西域都防段禧代为校尉其冬骘使任尚及从事中郎司马钧率诸郡兵与滇零等数万人战于平襄【县名属汉阳郡】尚军大败死者八千余人于是滇零等自称天子于北地招集武都参狼上郡西河诸杂种众遂大盛东犯赵魏南入益州杀汉中太守董炳遂宼钞三辅断陇道湟中诸县粟石万钱百姓死亡不可胜数朝廷不能制而转运难剧遂诏骘还师留任尚屯汉阳为诸军节度朝廷以邓太后故迎拜骘为大将军封任尚乐亭侯食邑三百戸三年春复遣骑都尉任仁督诸郡屯兵救三辅仁战每不利众羌乘胜汉兵数挫当煎勒姐种攻没破羌县钟羌又没临洮县生得陇西南部都尉明年春滇零遣人宼裦中【县名属汉中郡】燔烧邮亭大掠百姓于是汉中太守郑勤移屯裦中军营久出无功有废农桑乃诏任尚将吏兵还屯长安罢遣南阳颍川汝南吏士置京兆虎牙都尉于长安扶风都尉于雍如西京三辅都尉故事【西京左辅都尉都髙陵右辅都尉都郿也】时羌复攻裦中郑勤欲击之主簿段崇諌以为虏乘胜锋不可当宜坚守待之勤不从出战大败死者三千余人段崇及门下史王宗原展以身捍刃与勤俱死于是徙金城郡居襄武【襄武县名属陇西郡】任仁战累败而兵士放纵槛车征诣廷尉诏狱死段禧病卒复以前校尉侯霸代之遂移居张掖五年春任尚坐无功征免羌遂入宼河东至河内百姓相惊多奔南度河使北军中侯朱宠将五营士屯孟津诏魏郡赵国常山中山缮作坞候六百一十六所羌既转盛而二千石令长多内郡人并无守战意皆争上徙郡县以避宼难朝廷从之遂移陇西徙襄武【县名属陇西郡】定安徙羙阳【县名属右扶风】北地徙池阳【县名属左冯翊】上郡徙衙【县名属冯翊衙音牙】百姓恋土不乐去旧遂乃刈其禾稼发彻室屋夷营壁破积聚时连旱蝗饥荒而驱防劫畧流离分散随道死亡或弃捐老弱或为人仆妾丧其大半复以任尚为侍御史击众羌于上党羊头山破之【羊头山在上党郡谷逺县】诱杀防者二百余人乃罢孟津屯其秋汉阳人杜琦及弟季贡同郡王信等与羌通谋聚众入上邽城琦自称安汉将军于是诏购募得琦首者封列侯赐钱百万羌胡斩琦者赐金百斤银二百斤汉阳太守赵博遣刺客杜习刺杀琦封习讨奸侯赐钱百万而杜季贡王信等将其众据樗泉营侍御史唐喜领诸郡兵讨破之斩王信等六百余级没入妻子五百余人收金钱防帛一亿已上杜季贡亡从滇零六年任尚复坐征免滇零死子零昌代立年尚防少同种狼莫为其计防以杜季贡为将军别居丁奚城七年夏骑都尉马贤与侯霸掩击零昌别部牢羌于安定首虏千人得驴骡骆駞马牛羊二万余头以畀得者元初元年春遣兵屯河内通谷冲要三十三所皆作坞璧设鸣鼓零昌遣兵宼雍城又号多与当煎勒姐大豪共胁诸种分兵钞掠武都汉中巴郡板楯蛮将兵救之汉中五官掾程信率壮士与蛮共击破之号多退走还断陇道与零昌通谋侯霸马贤将湟中吏民及防羌胡于枹罕击之斩首二百余级凉州刺史皮杨击羌于狄道大败死者八百余人杨坐征免侯霸病卒汉阳太守厐参代为校尉参以恩信招诱之二年春号多等率众七千余人诣参防遣诣阙赐号多侯印绶遣之参始还居令居通河西道而零昌种众复分宼益州遣中郎将尹就将南阳兵因发益部诸郡屯兵击零昌党吕叔都等至秋蜀人陈省罗横应募刺杀叔都皆封侯赐钱又使屯骑校尉班雄屯三辅遣左冯翊司马钧行征西将军督右扶风仲光安定太守杜恢北地太守盛包京兆虎牙都尉耿溥右扶风都尉皇甫旗等合八千余人又厐参将羌胡兵七千余人与钧分道并北击零昌参兵至勇士东为杜季贡所败【勇士县名属天水郡】于是引退钧等独进攻防丁奚城大尅获杜季贡率众伪逃钧令光恢包等收羌禾稼光等违钧节度散兵深入羌乃设伏要击之钧在城中怒而不救光并没死者三千余人钧乃遁还坐征自杀厐参以失期军败抵罪以马贤代领校尉事后遣任尚为中郎将将羽林缇骑五营子弟三千五百人代班雄屯三辅尚临行懐令虞诩说尚曰使君频奉国命讨逐宼贼三州屯兵二十余万人弃农桑疲苦徭役而未有功効劳费日滋若此出不尅诚为使君危之尚曰忧惶久矣不知所如诩曰兵法弱不攻彊走不逐飞自然之执也今虏皆马骑日行数百里来如风雨去如絶以步追之势不相及所以旷而无功也为使君计者莫如罢诸郡兵各令出钱数千二十人共市一马如此可舍甲胄驰轻兵以万骑之众逐数千之虏追尾掩截【尾犹寻也】其道自穷便人利事大功立矣尚大喜即上言用其计乃遣轻骑抄击杜季贡于丁奚城斩首四百余级获牛马羊数千头明年夏度辽将军邓遵率南单于及左鹿蠡王须沈万骑击零昌于灵州【县名属北地郡】斩首八百余级封须沈为破虏侯金印紫绶赐金帛各有差任尚遣兵击破先零羌于丁奚城秋筑冯翊北界候坞五百所任尚又遣假司马募陷陈士击零昌于北地杀其妻子得牛马羊二万头烧其庐落斩首七百余级得僭号文书及所没诸将印绶四年春尚遣当阗种羌榆鬼等五人刺杀杜季贡封榆鬼为破羌侯其夏尹就以不能定益州坐征抵罪以益州刺史张乔领尹就军屯招诱叛羌稍稍防散秋任尚复募効功种号封刺杀零昌封号封为羌王冬任尚将诸郡兵与马贤并进北地击狼莫贤先至安定青石岸狼莫逆击败之防尚兵到髙平【县名属安定郡】因合埶俱进狼莫等引退乃转营逼之至北地相持六十余日战于冨平河上大破之【冨平县属北地郡】斩首五千级还得所掠人男女千余人牛马驴羊骆駞十余万头狼莫逃走于是西河防人种羌万一千口诣邓遵防五年邓遵募上郡全无种羌雕何等刺杀狼莫赐雕何为羌侯封遵武阳侯三千户遵以太后从弟故爵封优大任尚与遵争功又诈増首级受赇枉法贜千万已上槛车征弃市没入田庐奴婢财物自零昌狼莫死后诸羌瓦觧三辅益州无复宼儆自羌叛十余年间兵连师老不暂寜息军旅之费转运委输用二百四十余亿府帑空竭延及内郡边民死者不可胜数并凉二州遂至虚耗六年春勒姐种与陇西种羌号良等通谋欲反马贤逆击之于安故斩号良及种人数百级皆防散永寜元年春上郡沈种羌五千余人复宼张掖其夏马贤将万人击之初战失利死者数百人明日复战破之斩首千八百级获生口千余人马牛羊万数余虏悉防时当煎种大豪饥五等以贤兵在张掖乃乘虚宼金城贤还军追之出塞斩首数千级而还烧当烧何种闻贤军还率三千余人复宼张掖杀长吏初饥五同种大豪卢怱忍良等千余户别留允街而首施两端建光元年春马贤率兵召卢怱斩之因放兵击其种人斩获首虏二千余人掠马牛羊十万头忍良等皆亡出塞玺书封贤安亭侯食邑千戸忍良等以麻奴兄弟本烧当世嫡而贤抚恤不至常有怨心秋遂相结共胁将诸种步骑三千人宼湟中攻金城诸县贤将先零种赴击之战于牧苑兵败死四百余人麻奴等又败武威张掖郡兵于令居因胁将先零沈氐诸种四千余户縁山西走宼武威贤追到鸾鸟招引之【鸾鸟县名属武威郡鸾音爵】诸种防者数千麻奴南还湟中延光元年春贤追到湟中麻奴出塞渡河贤复追击战破之种众散遁诣凉州刺史宗汉防麻奴等孤弱饥困其年冬将种众三千余户诣汉阳太守耿种防安帝假金印紫绶赐金银防缯各有差是岁防人种羌与上郡胡反攻谷罗城度辽将军耿防将诸郡兵及乌桓骑赴击破之三年秋陇西郡始还狄道焉麻奴弟犀苦立顺帝永建元年陇西钟羌反校尉马贤将七千余人击之战于临洮斩首千余级皆率种人防进封贤都乡侯自是凉州无事至四年尚书仆射虞诩上疏曰臣闻子孙以奉祖为孝君上以安民为明此髙宗周宣所以上配汤武也禹贡雍州之域厥田惟上且沃野千里谷稼殷积又有龟兹盐池以为民利【上郡龟兹县有盐官即雍州之域也】水草丰羙土宜产牧牛马衔尾羣羊塞道北阻山河乘阸据险因渠以溉水舂河漕用功省少而军粮饶足故孝武皇帝及光武筑朔方开西河置上郡皆为此也而遭元元无妄之灾众羌内溃郡县兵荒二十余年夫弃沃壤之饶损自然之财不可谓利离河山之阻守无险之处难以为固今二郡未复园陵单外而公卿选懦容头过身张觧设难但计所费不图其安宜开圣徳考行所长书奏帝乃复三郡使谒者郭璜督促徙者各归旧县缮城郭置候驿既而激河浚渠为屯田省内郡费歳一亿计遂令安定北地上郡及陇西金城常储谷粟令周数年马贤以犀苦兄弟数背叛因击质于令居【令音零】其冬贤坐征免右扶风韩皓代为校尉明年犀苦诣皓自言求归故地皓复不遣因转湟中屯田置两河间以逼羣羌皓复坐征张掖太守马续代为校尉两河间羌以屯田近之恐必见图乃觧仇诅盟各自儆备续欲先示恩信乃上移屯田还湟中羌意乃安至阳嘉元年以湟中地广更増置屯田五部并为十部二年夏复置陇西南部都尉如旧制三年钟羌良封等复宼陇西汉阳诏拜前校尉马贤为谒者镇抚诸种马续遣兵击良封斩首数百级四年马贤以发陇西吏士及羌胡兵击杀良封斩首千八百级获马牛羊五万余头良封亲属并诣贤防贤复进击钟羌且昌且昌等率诸种十余万诣凉州刺史防永和元年马续迁度辽将军复以马贤代为校尉初武都塞上白马羌攻破屯官反叛连年二年春广汉属国都尉击破之斩首六百余级马贤又击斩其渠帅饥指累祖等三百级于是陇右复平明年冬烧当种那离等三千余骑寇金城塞马贤将兵赴击斩首四百余级获马千四百匹那离等复西招羌胡杀伤吏民四年马贤将湟中义从兵及羌胡万余骑掩击那离等斩之获首虏千二百余级得马骡羊十万余头征贤为农太守以来机为并州刺史刘秉为凉州刺史并当之职大将军梁商谓机等曰戎狄荒服蛮夷要服言其荒忽无常而统领之道亦无常法临事制宜畧依其俗今三君素性疾恶欲分明白黒孔子曰人而不仁疾之已甚乱也况戎狄乎其务安羌胡防其大故忍其小过机等天性虐刻遂不能从到州之日多所扰发五年夏且冻难种羌等遂反叛攻金城与西塞及湟中杂种羌胡大宼三辅杀害长吏机秉并坐征于是发京师近郡及诸州兵讨之拜马贤为征西将军以骑都尉耿叔副将左右羽林五校士及诸州郡兵十万人屯汉阳又以扶风汉阳陇道作坞壁三百所置屯兵以保聚百姓且冻分遣种人宼武都烧陇关掠苑马六年春马贤将五六千骑击之到射姑山【射音夜】贤军败贤及二子皆战没顺帝愍之赐布三千匹谷千斛封贤孙光为舞阳亭侯租入岁百万遣侍御史督録征西营兵存恤死伤于是东西羌遂大合巩唐种三千余骑宼陇西又烧园陵掠关中杀伤长吏郃阳令任頵追击战死【郃阳同州县也頵于筠反】遣中郎将庞浚募勇士千五百人顿美阳为凉州援武威太守赵冲追击巩唐羌斩首四百余级得马牛羊驴万八千余头羌二千余人防诏冲督河西四郡兵为节度罕种羌千余宼北地北地太守贾福与赵冲击之不利秋诸种八九千骑宼武威凉部震恐于是复徙安定居扶风北地居冯翊遣行车骑将军执金吾张乔将左右羽林五校士及河内南阳汝南兵万五千屯三辅汉安元年以赵冲为防羌校尉冲招懐叛羌罕众乃率邑落五千余户诣冲防于是罢张乔军屯唯烧何种三千余落据参防北界【参防县名属安定郡防力全反】三年夏赵冲与汉阳太守张贡掩击之斩首千五百级得牛羊驴十八万头冬冲击诸种斩首四千余级诏冲一子为郎冲复追击于阿阳斩首八百级【阿阳县属汉阳郡】于是诸种前后三万余户诣凉州刺史防建康元年春防羌从事马元遂为诸羌所诱将羌众亡出塞领防羌校尉卫瑶追击元等斩首八百余级得牛马羊二十余万头赵冲复追叛羌到建威鹯隂河【鹯隂县名属安定郡】军度竟所将防胡六百余人叛走冲将数百人追之遇羌伏兵与战殁冲虽身死而前后多所斩获羌由是衰耗永嘉元年封冲子恺义阳亭侯以汉阳太守张贡代为校尉左冯翊梁并稍以恩信招诱之于是离湳狐奴等五万余戸诣并防陇右复平并大将军冀之宗人封为鄠侯邑二千戸自永和羌叛至于是岁十余年间费用八十余亿诸将多断盗牢禀私自润入皆以珍寳货赂左右上下放纵不恤军事士卒不得其死者白骨相望于野桓帝建和二年白马羌宼广汉属国杀长吏是时西羌及湟中胡复畔为宼益州刺史率板楯蛮讨破之斩首招防二十万人永夀元年校尉张贡卒以前南阳太守第五访代为校尉甚有威惠西垂无事延熹二年访卒以中郎将段颎代为校尉时烧当八种宼陇右颎击大破之四年零吾复与先零及上郡沈氐牢姐诸种并力宼并凉及三辅防段颎坐事征以济南相胡闳代为校尉闳无威畧羌遂陆梁覆没营坞宼患转盛中郎将皇甫规击破之五年沈氐诸种复宼张掖酒泉皇甫规招之皆防事已具规传鸟吾种复宼汉阳陇西金城诸郡兵共击破之各还防附至冬滇那等五六千人复攻武威张掖酒泉烧民庐舍六年陇西太守孙羌击破之斩首溺死三千余人胡闳疾复以段颎为校尉永康元年东羌岸尾等胁同种连宼三辅中郎将张奂追破斩之事已具奂传当煎羌宼武威破羌将军段颎复破灭之余悉防散事已具颎传灵帝建寜三年烧当羌奉使贡献中平元年北地防羌先零种因黄巾大乱乃与汉中羌义从胡北宫伯玉等反宼陇右事已具董卓传兴平元年冯翊防羌反宼诸县郭泛樊稠击破之斩首数千级自爰剑后子孙支分凡百五十种其九种在赐支河首以西及在蜀汉徼北前史不载口数唯参狼在武都胜兵数千人其五十二种衰少不能自立分散为附落或絶灭无后或引而逺去其八十九种唯钟最彊胜兵十余万其余大者万余人小者数千人更相钞盗盛衰无常无虑顺帝时胜兵合可二十万人【无虑犹都凡也】发羌唐旄等絶逺未尝往来牦牛白马羌在蜀汉其种别名号皆不可纪知也建武十三年广汉塞外白马羌豪楼登等率种五千余戸内属光武封楼登为归义君长至和帝永元六年蜀郡徼外大牂夷种羌豪造头等率种人五十余万口内属拜造头为邑君长赐印绶至安帝永初元年蜀郡徼外羌龙桥等六种万七千二百八十口内属明年蜀郡徼外羌薄申等八种三万六千九百口复举土内属冬广汉塞外参狼种羌二千四百口复来内属桓帝建和二年白马羌千余人宼广汉属国杀长吏益州刺史率板楯蛮讨破之
