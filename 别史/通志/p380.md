<!-- { "loadSidebar": true } -->
　　钩吻曰除辛曰毒根折之青烟出者名固活即野葛也藜芦曰葱苒曰葱菼曰山葱曰葱葵曰丰芦曰蕙葵赭魁俗呼禹余粮叶如薯蓣根如何首乌俭嵗人采之以疗饥陈藏器谓禹会诸侯弃粮于地化为此草芨尔雅云菫草即乌头也其类即别而说者纷纭初种之毋曰乌头如芋魁是也其形似乌鸟之首故以为名两岐如鸟开口者曰乌喙亦取其似也乌头傍生者为附子附子傍生者为侧子乌头不生附子者为天雄极长大故草经云长三寸以上也蜀人种之最忌生此草经云春采为乌头冬采为附子广雅又云一嵗为侧子二嵗为乌喙三嵗为附子四嵗为乌头五嵗为天雄今皆不然但一嵗下种而有此五物皆以冬至前布种至八月采出于蜀中而绵州彰明县犹多附子为百药之长一名奚毒世以乌头天雄附子为三建者以此三物旧皆出建平故也又宜都佷仙者谓之西建殊佳钱塘间者谓之东建不及故曰西氷犹胜东白乌头曰奚毒曰即子曰茛曰菫曰千秋曰毒公曰果负曰耿子取其汁日煎为膏曰射罔射生者以矢惨毒
　　羊踯躅曰玉支
　　茵芋曰莞草曰卑共
　　射干曰乌扇曰乌蒲曰乌翣曰乌吹曰草姜曰鳯翼射亦作夜射干有三物佛书云射干貂乃是恶兽似青黄狗食人荀子云西方有木名射干茎长四寸生于髙山之上而临百仞之渊其花白茎长似射人执竿故阮公诗云射干临层城此则草类状如鹿葱叶稍大邪张作扇如翅状故有乌扇乌翣鳯翼之名
　　贯众曰贯节曰贯渠曰百头曰虎卷曰扁苻曰伯萍曰药藻曰泺曰草鸱头尔雅云泺贯众
　　半夏曰守田曰地文曰水玉曰示姑
　　莨菪曰横塘曰行塘其实作小甖子谓之天仙子常山曰互草
　　青葙曰草蒿曰萋蒿曰草藁花似后庭花实如莨菪子俗呼牛尾蒿其主疗与决明子同故亦有草决明之名牙子曰狼牙曰狼子曰犬牙今皆谓之狼牙子以其根之萌若兽牙也叶似蛇苺而大
　　白敛曰莵核曰白草曰白根曰昆仑藤生叶如小桑根如鸡卵
　　白芨曰甘根曰连及叶如初生栟榈根如菱米
　　蛇全曰蛇衘曰威蛇曰小龙牙
　　草蒿曰方溃曰菣江东曰犱蒿即青蒿也尔雅云蒿菣雚菌曰雚芦生于芦苇中云鹳矢所化故曰鹳菌连翘曰异翘曰兰华曰折根曰轵曰三廉曰连苕曰连草尔雅云连异翘即旱莲也叶似当归华似菡蓞白头翁曰野丈人曰胡王使者曰奈何草状似白薇叶生茎端上有白毛近根处有白茸正似垂白之翁防茹曰屈据曰离娄叶似大防根如萝葍黄色初断时汁出凝黑如漆故云漆头
　　羊桃诗曰苌楚尔雅曰铫弋亦曰鬼桃曰羊肠曰御弋叶花似桃子如枣核劎南人名细子根
　　羊蹄曰东方宿曰连虫陆曰牛蘈曰菲诗曰言采其蓫尔雅曰菲蒠菜又曰藬牛蘈今人呼为秃菜蓫秃音讹耳
　　鹿藿尔雅曰蔨鹿藿其实莥田野呼为鹿豆
　　荩草曰菉蓐曰王蒭曰鸱脚莎尔雅曰菉王蒭又曰竹萹蓄诗云绿竹猗猗即此是也今人谓之萹竹叶似竹而细薄荆襄人煑以染黄极鲜丽故草经云可染黄作金色
　　夏枯草曰夕句曰乃东曰燕面
　　蚤休曰蚩休曰螫休曰重楼金线曰重台曰草甘遂今人谓之紫河车服食家所用而茎叶亦可爱多植庭院间
　　虎杖曰枯杖曰苦杖曰大虫杖曰酸杖曰斑杖曰蒤故尔雅曰蒤虎杖茎叶斑赤似马蓼而无毛
　　防尾草曰葝曰陵翘曰乌草曰水青可以染皂尔雅葝防尾
　　苎野生者曰薜尔雅云薜山麻
　　菰曰蓬今人谓之茭尔雅曰齧雕蓬荐黍蓬雕蓬者米茭也其米谓之雕胡可作饭故曰齧黍蓬者野茭也不能结实惟堪荐借故曰荐
　　葑菰根也亦名须故尔雅曰须葑苁又名苁焉
　　刘寄奴曰金寄奴即乌藤菜故江东人云乌藤菜刘寄奴因宋武帝而得名帝防时伐荻薪洲遇大蛇射之明日往见羣儿捣药问之乃曰我王为刘寄奴所射今捣此药傅之帝呵之羣儿忽不见遂收其药还以傅金疮无不愈者帝姓刘小名寄奴江南人姓刘者或呼为金是以又有金寄奴之名
　　牵牛子曰草金铃曰盆甑草陶景云以疗水肿有功田野人牵牛以易之故得名
　　猪膏苺曰虎膏曰狗膏亦曰狶莶能乱天名精
　　葎曰来苺草曰葛蔓叶似萆麻子似大麻
　　独行根曰云南根曰兠零根山南人谓之土青木香其实曰马兠零
　　狼毒曰续寿药家以此与麻黄橘皮呉茱萸半夏枳实为六陈
　　鬼臼曰雀犀曰马目毒公曰九臼曰天臼曰觧毒叶如荷叶形似鸟掌年长一茎茎枯则根为一臼服食家用之以九臼相连者为佳亦名八角盘以其叶然也芦尔雅曰葭芦又曰蒹葭又曰菼薍芦之大者曰葭小者曰荻蒹即荻也可为帘箔故曰蒹其小而实者曰苇菼即苇也其萌曰虇虇芦笋也其荣曰芀芀芦花也故曰苇丑芀亦谓之葭故曰葭华
　　萹蓄即篇竹也卫风云绿竹猗猗绿荩草竹萹蓄酢浆草曰醋母草曰鸠酸草曰小酸茅南人曰孙施去铜鍮垢
　　啇陆曰蓫薚曰防根曰夜呼曰马尾曰苋陆曰章陆曰章柳根曰防曰葍诗云言采其葍尔雅云葍防又云蓫薚马尾皆此也或言尔雅拜商藋亦为此耳根如人形者有神道家以为脯谓之鹿脯有赤白二种白者服食所须赤者尔雅谓之藑茅
　　灰藋曰金天叶心有粉如盐而不咸灰藋与藜亦是同类但藜大可为杖也
　　瓦松曰昨叶何草
　　骨碎补曰石庵防曰骨碎布曰石毛姜江南曰胡孙姜根着木石上有毛叶如庵防俗呼猴姜唐明皇以其主折伤补骨碎有竒功故赐名
　　雀麦曰蘥曰燕麦曰牡姓草似麦而小故得其名天南星曰鬼蒟蒻而有毒
　　蒟其实曰蒟蒻生于叶下与天南星班杖相似其根生时可为糊黏熟之可食
　　续随子曰拒冬曰千金子曰联歩曰千两金曰菩萨豆人家多种于园亭其花似大防秋种冬长春秀夏实谷精草生于谷田中亦曰戴星草欲人早耕也
　　列当曰栗当曰草苁蓉生岩石上根如藕能乱苁蓉威灵仙曰能消恶闻水声能治痿弱唐贞元中周君巢为之作
　　何首乌曰野苖曰交藤曰夜合曰地精曰陈知白曰桃柳藤有赤白二种赤者雄白者雌雌雄异本而能相交何首乌者顺州南河人初名田儿生而阉弱年五十八无妻子卧田野中见田中之藤两本异生而能相交久乃解解而复合如此数四田儿异之斸根而服七日而思人道十年而生数男头白变黑遂以名此草其人年百三十子庭服之年百六十唐元和间事也
　　预知子曰仙沼子曰圣知子曰圣先子曰盍合子实如皂荚子传云取二枚缀衣领上遇虫毒初则闻其有声故有预知之名蜀人贵重之
　　仙茅曰独茅根曰茅子曰婆罗门参传云十斤石乳不及一斤仙茅
　　萱草曰合欢草曰无忧草言能令人乐而忘忧花曰宜男妇人喜佩之风土记云孕妇佩其花则生男
　　金星草生于隂崖或瓦木上叶背有金星相对炉火家所用也
　　薇生水傍叶如萍尔雅云薇垂水三秦记夷齐食之三年顔色不变武王戒之乃食而死然诗云采薇者金樱芽也
　　无风独摇草头如弹子尾若鸟尾两片开合见人自动石蘂生太山石上如花蘂王隐晋书云庾衮入林虑山饵石蘂得长年
　　孝文韭人多食之能行后魏孝文帝好食此故得名陈家白曰吉利菜叶如钱根如防已又有婆罗门白甘家白三白相似
　　孟娘菜曰孟母菜曰厄菜叶似升麻方茎
　　越王余筭生南海水中如竹筭子长尺许异苑云越王行海作筹有余弃于水中而生
　　风延母细叶蔓生缨绕草木南都赋云风衍蔓延于衡臯是也
　　防菜字林云味辛南人食之去冷气
　　优殿南方草木状曰合浦人种之用酱汁而食芳香宜男草广州记云小男女佩之臂上辟恶止惊生广南朝至暮落花生粪秽处头如笔紫色朝生暮谢小儿呼为狗溺台又名鬼笔菌类也非槿
　　莸草曰轩于尔雅云莤蔓于臭草也生水中江东人呼为证俗云莸水草也
　　防蒿先于百草而生尔雅云莪萝注云防蒿也小雅云菁菁者莪陆玑云莪蒿也一名萝蒿
　　丽春草河南曰龙芉草河北曰□兰艾生上党者曰定参草亦曰仙女蒿此草主黄疸之疾唐天寳中始有闻焉
　　蔬类
　　白曰水芝曰地芝即白冬也
　　葵之类多尔雅曰菺戎葵即蜀葵一名菺又曰荍蚍衃注云荆葵也一名荍一名蚍衃又曰蔠葵蘩露注云落葵也一名承露一名藤葵一名胡烟脂蔓生绕篱落叶圆而厚子如豆生青熟黑挼之则色紫女人以渍粉傅顔为假色又有龙葵一名苦葵叶圆似排风而无毛罗勒俗呼西王母菜北人呼为兰香为石勒讳也胡荽曰胡葈并州人呼为香荽
　　苦菜曰荼曰选曰游冬尔雅云荼苦菜诗谷风云谁谓荼苦其甘如荠月令云苦菜秀
　　莱服一名雹葖一名温菘一名紫花菘呉名楚菘岭南名秦菘河朔名芦菔尔雅曰葖芦菔俗呼萝卜镇州者一根可重十六斤
　　薤与韭同类虽辛而不荤五藏所以学道之人服之有赤白二种白者补而羙赤者主金创不结子一名鸿荟尔雅云防鸿荟
　　韭之性温故谓之草钟乳易稽览图云政道得则隂物变为阳郑元注谓若葱变为韭是也可知葱冷而韭温然荤臭非养性所宜多食亦昏神
　　苏尔雅曰苏桂荏此紫苏也叶实俱良
　　水苏曰鸡苏曰劳祖曰芥蒩曰芥苴曰臭苏曰青白苏今人皆呼鸡苏亦呼水苏不可食
　　荏曰防似苏而髙大叶不可食惟子可压油及杂米作蘪甚肥羙
　　蕨一名莽牙也四皓食之而寿夷齐食之而夭搜神记曰郗鉴鎭丹徒二月出猎有甲士折一枝食之觉心中淡淡成病后吐一小蛇垂之屋前渐干成蕨明此物不可生食尔雅云蕨又有一种大蕨亦可食谓之藄蕨尔雅云藄月尔
　　芸台亦作云台尔雅云台夫须
　　蘩蒌曰蔜尔雅云蔜生于园圃蔓细弱田野人食之可作牙药
　　鸡肠似蓼而小不辛本草以合于蘩蒌共条故苏恭误谓即蘩蒌也
　　菫曰齧曰苦菫尔雅云齧苦菫今人亦谓之菫菜野出味虽苦而甘黄花者杀人唐武后寘诸食中以毒贺兰氏暴死者盖此种也
　　蕺曰蘵尔雅云蘵黄蒢叶似蒟酱蔓生田野隂湿处关中曰葅菜以其生可为葅也
　　马蓝田野人以为菜茹尔雅云葴马蓝
　　苦苣野生者曰褊苣人家常食者曰白苣
　　荠之菜甚小自生园圃其实曰蒫尔雅云蒫荠实诗云其甘如荠谓此菜之羙也或以荠为荠苨
　　芹亦作靳尔雅曰芹楚葵诗曰言采其芹一名水英一名楚葵
　　马芹尔雅曰茭牛蕲俗谓胡芹其根叶不可食惟子香羙可调饮食所谓野人快炙背而羙芹子是也
　　莪莪蒿也一名萝故又谓之萝蒿尔雅云莪萝诗云菁菁者莪本草谓防蒿
　　荇曰接余尔雅云莕接余其叶苻诗云参差荇菜今谓之水荇蔓铺水上故杜诗水荇牵风翠带长
