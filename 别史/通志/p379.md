<!-- { "loadSidebar": true } -->
　　山蓟曰术尔雅术山蓟苍术也枹蓟曰杨尔雅杨枹蓟有两种赤术白术也生平地曰蓟生山中曰术曰山连亦曰山精亦曰天苏亦曰山芥亦曰乞力伽【曰华子作吃力伽】萎防曰荧曰地节曰玉竹曰马薰曰黄芝曰玉女萎黄精曰重楼曰兎竹曰鸡格曰救穷曰鹿竹曰龙衘曰萎蕤曰狗格【本草作茍格】曰埀珠曰马箭曰白及陶景谓似钩吻非也似蘘荷
　　苄曰芑地黄也
　　曰屋菼曰起实交州曰珠薏苡也
　　芣苢曰当道曰虾蟇衣曰牛遗曰胜舄曰马舄车前也昌阳曰尧韭菖蒲也
　　蕀蒬曰葽绕曰细草叶曰小草逺志也
　　蕍曰蕮曰藚曰芒芋曰鹄防曰及防泽防也诗云言采其藚尔雅云蕍蕮
　　薯蓣曰山蓣曰修脆曰藷蓣曰儿草秦楚名玉延郑越名土藷齐名山芋
　　菊花曰日精曰节华曰女节曰女华曰女茎曰更生曰周盈曰傅延年曰隂成曰治蘠其白花者颍川曰回峯汝南曰茶苦蒿河内曰地薇蒿上党曰羊欢草
　　甘草曰蕗草曰蜜甘曰羙草或曰大苦即此也凡草属惟甘草为国老大黄为将军不言君臣佐使也
　　茺蔚曰益母曰益明曰大札曰贞蔚曰萑曰负檐曰夏枯曰郁臭草曰苦低草曰蓷叶似荏方茎白华诗所谓中谷有蓷也
　　人参曰人衘曰鬼盖曰神草曰人防曰土精曰血参如人形者则神故多得人名朝鲜之人赞云三桠五叶背阳向隂欲来求我椵树相寻
　　石斛曰林兰曰禁生曰杜兰曰石蓫生于隂崖茎如钗股其生于栎者木斛石斛之茎如金钗故谓之金钗牛膝之节如牛膝故谓之牛膝
　　卷栢曰万嵗曰豹足曰求股曰交时叶如栢状如鸡足生于隂崖
　　细辛曰小辛曰细草而世以杜蘅乱其眞
　　独活曰羗青曰防羗使者曰胡王使者曰独摇草得风不摇无风自动虽与羗活异条而亦曰羗活
　　升麻曰周麻曰落新妇
　　茈胡曰地薰曰山菜曰茹草叶曰芸蒿辛香可食生于银夏者芬馨之气射于云间多白鹤青鹤翺翔其上防葵曰梨盖曰旁慈曰爵离曰农果曰利茹曰方盖而狼毒能乱其眞
　　庵防状如蒿艾駏驉食之仙
　　白蒿即茵陈蒿白兎食之仙
　　菥蓂曰薎析曰大蕺曰马辛尔雅曰姚茎涂荠又曰菥蓂大荠以似荠而大也
　　龙胆曰陵游茎如小竹根似牛膝
　　王不留行曰禁宫花曰翦金花叶似槐实作房
　　茵陈蒿南人所用者似香薷北人所用者似青蒿即白蒿也南北所用俱有山茵蔯之名同名异实又有石香葇亦名山茵蔯而香薷亦名茵陈四种足相紊也漏芦曰野兰而飞廉曰漏芦亦能相紊
　　飞廉曰漏芦曰天荠曰伏猪曰飞轻曰伏兎曰飞雉曰木禾似苦芙而叶下附茎有皮起似箭羽刻缺
　　墙薇曰营实曰墙牀【本草作墙麻】曰牛棘曰牛勒曰蔷蘼曰山棘
　　薇衘曰承膏曰承肌曰无心曰无顚曰鹿衘曰呉风草叶似茺蔚丛生有毛
　　五味子曰菋曰荎藸故尔雅云菋荎藸引蔓实如珠而赤
　　旋花曰鼔子花曰筯根花曰金沸曰羙草曰肫肠草蔓生花不作瓣故谓之旋也此草一名金沸而旋覆花亦名金沸旋花正谓之葍旋旋覆正谓之旋复易相紊也然方家所用者葍旋用根旋复用花
　　白莵藿曰白葛蔓生叶圆如莼
　　鬼督邮曰独摇草茎如箭簳叶如繖盖花生叶心根横而不生须徐长卿赤箭俱有鬼督邮之名而实异蓝有三种蓼蓝如蓼染绿大蓝如芥染碧槐蓝如槐染青三蓝皆可作淀色成胜母故曰青出于蓝而青于蓝景天曰戒火曰火母曰救火曰据火曰愼火今人皆谓之愼火草植弱而叶嫩种之阶庭能辟火
　　续断曰龙豆曰属折曰接骨曰南草曰槐曰大蓟曰马蓟蜀本图经云茎方叶似苎花似益母根如大蓟此北续断也范汪云即马蓟也与小蓟相似叶如蒡翁菜两边有刺花紫会稽者正尔此南续断也
　　云实曰员实曰云英曰天豆曰马豆曰臭草曰羊石子叶如苜蓿花黄白荚如大豆实若大麻能杀精物烧之致鬼
　　黄耆有白水耆赤水耆木耆三种其茎叶曰戴糁曰戴椹曰芰草曰蜀脂曰百本曰王孙
　　徐长卿曰别仙踪曰鬼督邮苖如小麦子似萝摩薜曰山蕲曰白蕲曰干归曰文无尔雅谓薜山蕲又谓薜白蕲即当归也叶似芎防有两种大叶者谓之马尾当归细叶者谓之蚕头当归此方家之别也
　　鋋曰何离曰觧仓曰犁食曰余容曰白术即芍药也以有何离之名所以赠别用焉古今言木芍药是牡丹崔豹古今注云芍药有二种有草芍药有木芍药木者花大而色深俗呼为牡丹非也安期生服链法云芍药有二种有金芍药有木芍药金者色白多脂木者色紫多脉此则騐其根也然牡丹亦有木芍药之名其花可爱如芍药宿枝如木故得木芍药之名芍药着于三代之际风雅之所流咏也牡丹初无名故依芍药以为名亦如木芙蓉之依芙蓉以为名也牡丹晩出唐始有闻贵游趋竞遂使芍药为落谱衰宗
　　藁本曰鬼卿曰地新曰微茎
　　葛曰鸡齐根曰鹿藿曰黄斤而蔨亦谓之鹿藿
　　知母曰蚳母曰连母曰野蓼曰地参曰水参曰水浚曰货母曰蝭母曰女雷曰女理曰儿草曰鹿列曰韭逢曰儿踵草曰东根曰水须曰莐藩曰曰昌支尔雅曰莐藩
　　贝母曰空草曰药实曰苦花曰苦菜曰啇草曰勤母曰尔雅曰贝母诗云言采其蝱
　　栝楼曰地楼曰果臝曰天曰泽姑曰白药其实曰黄诗云果臝之实尔雅云果臝之实栝楼
　　元参曰重台曰元台曰鹿肠曰正马曰咸曰端曰逐马曰馥草
　　苦参曰水槐曰苦曰地槐曰莵槐曰骄槐曰白茎曰虎麻曰岑茎曰禄白曰陵郎
　　石龙芮曰鲁果能曰地椹曰石能曰彭根曰天豆沈括云有两种水中生者叶光而末圆陆生者叶毛而末鋭石韦曰石防曰石皮生于石崖其生瓦上者曰瓦韦皆感隂湿而生每茎抽一叶背有毛而斑防其状如皮故得韦名
　　狗曰百枝曰强膂曰扶盖曰扶筋叶类蕨根类菝葜萆薢萆薢曰赤节菝葜曰金刚根谓其根坚曰王草谓其苖叶与王相近
　　通草曰附支曰丁翁曰王翁万年方书亦谓之木通尔雅曰离南活莌以活莌亦谓之离南今人谓之通草其瓤白可爱妇人取以为首饰其实曰燕子曰乌曰桴棪子曰拏子
　　瞿麦曰巨句麦曰大菊曰大兰曰茈萎曰杜母草曰燕麦曰蘥麦曰雀麦曰石竹故尔雅云大菊蘧麦其叶细嫩花如钱可爱唐人多像此为衣服之饰所谓石竹绣罗衣
　　败酱曰鹿肠曰鹿首曰马草曰泽败曰鹿酱叶似狶莶根似柴胡作败酱气故以得名
　　泽芬曰白芷曰白茝曰曰莞曰苻蓠楚人谓之药其叶谓之蒚麻与兰同徳俱生下湿故兰茝之香为骚人所讽咏
　　杜蘅曰杜曰土卤能香人衣体南人以乱细辛其叶似马蹄故亦名马蹄香尔雅云杜土卤
　　白薇曰白幕曰薇草曰春草曰骨羙
　　葈耳曰苓耳曰羊负来曰唱起草曰白胡荽江东曰常葈幽州曰爵耳尔雅菤耳苓耳旧说即苍耳也其实似鼠耳而有澁刺易黏人衣中原本无此草因羊自蜀来其实带毛而至故有羊负来之名然诗云采采卷耳以其可茹也即今卷菜叶如连钱者是也若苍耳但堪入药不可食
　　茅之根曰兰根曰姑根曰地筋曰兼杜茅之类甚多惟白茅擅名其苖初出地者曰茅鍼尔雅云蒤委叶诗云以薅荼蓼皆谓茅鍼也茅之花曰茅秀尔雅蔈荂荼是也茅之叶如菅故亦名地菅诗云白茅菅兮又云露彼菅茅
　　强瞿曰重迈曰中庭曰重箱曰摩罗曰中逢花即百合也俗呼强瞿根如葫蒜根羙食花羙观旧云蚯蚓化成有二种白花者良其红花者一名山丹一名连珠俗呼川强瞿茎上抽花叶间结子
　　酸浆曰寒浆曰醋浆江东曰苦葴俗谓之三叶酸浆沈括云即苦耽也其实如撮口袋中有珠子熟则红关中谓之洛神珠亦曰王母珠亦曰皮弁草以其实又似弁也又有一种小者名苦蘵
　　牡防曰众戎曰童肠曰马行即紫参也唐明皇令方士姜抚采终南山之旱藕作汤餠赐大臣者即此草根也淫羊霍曰刚前曰黄连祖曰千两金曰干鸡筯曰放杖草曰弃杖草关中曰三枝五叶草旧云西川北部有淫羊食此草一日百交今通谓之仙灵脾
　　蠡实曰荔实曰剧草曰三坚曰豕首曰马薤即马蔺子也北人呼为马栋子江东呼为旱蒲多植于阶庭说文云荔似蒲而小根可作刷月令云荔挺生
　　欵冬曰槖吾曰颗东曰虎须曰莵奚曰氐冬药家用花如枇杷旧云花冬月在氷下生缘此花傍茎近根生故在氷下尔雅以颗东为颗冻注又以欵冬作欵冻牡丹曰鹿韭曰防姑宿枝其花甚丽而种类亦多诸花皆用其名惟牡丹独言花故谓之花王文人为之作谱记此不复区别然今人贵牡丹而贱芍药独不言牡丹本无名依芍药得名故其初曰木芍药古亦无闻至唐始着
　　泽兰曰虎兰曰龙枣曰虎蒲曰水香曰都梁香如兰而茎方叶不润生于水中故曰水香荆州记都梁县有山山下有水清浅其中生兰草因以为名
　　马兰生泽傍如泽兰气臭楚辞所喻恶草即此也王孙曰黄孙曰黄昬曰海孙曰蔓延又楚曰王孙齐曰长孙方家谓之牡防
　　百部曰婆妇草能去诸虫可以杀蝇蠓其叶似薯蓣根似天门冬故天门冬亦有百部之名二物足以相紊王曰土曰姑曰钩曰菲芴均房间曰老鸦又曰莵其根可生食类故得名月令王生即此也而郑元以为菝葜误矣尔雅言钩姑郭云钩一名王是矣又言菲芴又言蔩莵皆谓此也荠苨之根能乱人参而解药毒以其与毒药共处而毒皆自然歇
　　尔雅曰氷台莵葵曰天葵又曰莃莵葵雷公炮炙所用紫背天葵是矣叶如钱而厚嫩背防紫生于崖石凡丹石之类得此而后能神所以雷公一书汲汲于天葵恨世人不识之臣近得之于天台僧
　　鳢肠曰莲子草曰旱莲子曰金陵草生园圃叶似柳茎似马齿苋其莲翘亦曰旱莲植于庭院其花可爱非鳢肠也
　　蒟醤曰浮留刘渊林蜀都赋注云蒟醤缘木而生其子如桑椹熟时正青以蜜藏而食之辛香生巴蜀岭南司马相如使蜀而求之也其状似荜拨故有土荜拨之号今岭南人但取其叶及藤合槟榔食之谓之蓼而不用其实
　　萝摩曰芃兰曰苦丸幽州人曰雀瓢东人曰白环藤可作菜茹能补精益气故谚云去家千里莫食萝摩狗杞剪草之根曰白药
　　蘹香即茴香
　　鬰金即姜黄周礼鬰人和鬰鬯注云煮鬰金以和鬯酒又云鬰为草若兰今之鬰金作燖潘臭其若兰之香乃鬰金香生大秦国花如红蓝花四五月采之即香陈藏器谓说文云鬰芳草也十叶为贯捋以煮之用为鬯为百草之英合而酿酒以降神也然大秦国去长安四万里至汉始通不应三代时得此草也或云鬰金与姜黄自别亦芬馨恨未识耳
　　红蓝亦曰黄蓝
　　荜澄茄亦曰毘陵茄子
　　蓬莪茂似姜黄而不黄
　　廉姜似山姜而根大一名葰
　　胡黄连似黄连而心黑一名割孤露泽
　　大黄曰黄良
　　常山曰互草
　　桔梗曰利如曰房图曰白药曰梗草曰荠苨以其能乱荠苨故亦有其名叶曰隐忍
　　甘遂曰甘藁曰陵藁曰陵泽曰重泽曰主田曰葶苈曰丁苈曰蕇蒿曰狗荠曰大室曰大适尔雅蕇亭歴大防曰卭钜曰女术曰荞曰髦尔雅髦颠棘其苖曰泽漆曰漆茎
　　旋覆花曰金沸草曰戴椹曰盛椹曰盗庚尔雅蕧盗庚似菊俗呼金钱花
