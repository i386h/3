<!-- { "loadSidebar": true } -->
　　臣谨按代北之人随后魏迁河南者后魏献帝为之定姓为复姓或为三字姓或为四字姓其音多似西域梵书有二合三合四合者皆指一字之音故孝文姓氏改易别以音义皆改为单字之姓又孝文诏南迁者死不得还即葬洛阳故别姓皆在河南又按其书曰河南官氏志者葢优代北之人随后魏南迁因作其书而为之志又按孝文之时咸改单姓惟贺若氏不改及乙旃氏改为叔孙拔拔氏改为长孙变氏姓第六
　　阎庆之为大野氏　　　辛威之为普屯氏
　　韩裒之为俟吕隣氏　　李弼之为徒何氏
　　田之为纥干氏　　　王雄之为可频氏
　　王熊之为柘王氏　　　蔡氏之为大利稽氏
　　隂氏之为邱目陵氏　　张氏之为叱罗氏
　　周氏之为车非氏　　　南氏之为宇文氏
　　臣谨按后周宇文氏以其起于边人故欲改易姓氏以是为贵也然官制一遵三代而姓氏用边人何相反之如是
　　别族第七
　　鲁季氏自季孙行父以至季孙彊大宗也故称季孙如季公鸟季子差季寤之类但称季者所以别支庶
　　叔氏之大宗亦称叔孙其支庶称叔仲氏又曰仲壬孟丙亦是也
　　仲氏之大宗亦称仲孙氏其支庶则称南宫氏南氏子服氏
　　臧氏之大宗称臧氏至于臧防氏臧文氏皆支庶之别系其所自出之祖
　　傅余氏者傅氏余子之族也
　　韩余氏者韩氏余子之族也
　　褐余氏褐冠氏余子之族也
　　成汤之后为殷氏又有北殷氏
　　后稷之后为周氏又有西周氏又有周生氏
　　舒氏之族见于当时者一曰舒二曰羣舒三曰舒蓼四曰舒庸五曰舒鸠六曰舒
　　斟氏之族见于当时者一曰斟二曰斟鄩三曰斟灌四曰斟弋五曰介斟
　　荀氏之族见于后世者有田氏有程氏有辅氏有智氏田氏之族见于后世者有第二有第五有第八
　　颛臾之族三有颛臾有去臾为颛有去颛为臾
　　宻须之族三有宻湏有去须为宻有去宻为湏
　　葛氏居于诸邑者为诸葛
　　里氏居于相城者为相里
　　避讳第八
　　宋以武公名司空改为司城氏
　　晋以僖侯名司徒改为中军氏
　　籍氏避项羽讳改为席氏
　　奭氏避汉元帝讳改为盛氏
　　荘氏避汉明帝讳改为严氏
　　庆氏避汉安帝父讳改为贺氏
　　师氏避晋景帝讳改为帅氏
　　姬氏避唐明皇讳改为周氏
　　氏避唐孝敬皇帝讳改为洪氏
　　淳于氏避唐宪宗讳改为于氏
　　啖氏避唐武宗讳改为澹氏
　　敬氏避宋讳改为文氏又为恭氏
　　恒氏避宋讳改为常氏
　　音讹第九
　　陈氏为田氏　　韩氏为何氏　　莘氏为辛氏党氏为掌氏　　欧氏为区氏　　戴氏为载氏蛮氏为暪氏　　虢氏为郭氏　　吕氏为甫氏郯氏为谈氏　　姒氏为似氏　　苦氏为库氏雷氏为卢氏　　恭氏为共氏　　共氏为洪氏王孙贾之后亦为古孙氏者贾近于古故也
　　苦成子以成子食苦邑故以为氏后讹为古成又为库成
　　慕容氏为慕舆氏　　　贺遂氏为贺恱氏
　　夫余氏为鳬臾氏　　　吾邱氏为虞邱氏
　　母邱氏为曼邱氏　　　申徒氏为申屠氏
　　鄫氏为缯氏　　　　　穆氏为缪氏
　　简雍本姓耿幽州人以耿为简遂为简氏
　　省文第十
　　鄣之为章　邴之为丙　郲之为来　鄟之为专鄩之为寻　邵之为召　郈之为后　郐之为会鄅之为禹　防之为云　鄫之为曽　郳之为儿邾之为朱　郕之为成　郇之为荀去邑
　　桥之为乔去木　　　　理之为里去王
　　谭之为覃去言　　　　熊之为能去火
　　省言第十一
　　卢蒲之为卢　　闾邱之为闾　　即墨之为即钟离之为钟　　马服之为马　　褚师之为褚毋邱之为毋　　司冦之为寇　　宗伯之为宗褐冠之为冠　　主父之为主
　　避仇第十二
　　端木赐之后改为木氏又为沐氏
　　墨台之后改为墨氏又改为怡氏
　　刁氏之后改为□　　　伍氏之后改为五
　　巴氏之后改为杷　　　鞠氏之后改为麴
　　谭氏之后改为覃　　　仇氏之后改为求
　　铜鞮氏之后改为遆　　馝邘氏之后改为邘
　　滕氏之后改为腾　　　秣氏之后改为末
　　陆氏之后改为褥　　　郜氏之后改为浩
　　胙氏之后改为作　　　氏之后改为抱
　　楼氏之后改为葢　　　薛氏之后改为蘖
　　棘氏之后改为枣　　　凡氏之后改为泛
　　鲜卑氏之后改为库狄　圈氏去口为卷氏
　　章氏避仇为章仇氏
　　防氏避王莽之难去足为束又云防广之曽孙彦避王莽于太原改为太傅
　　牛金之子逃难改为牢又改尞后又为牛氏
　　臣谨按避仇之説多非或省文或讹音何必为避仇也据皇甫谧云凡氏遭秦乱避地添水为泛氏此何所凭哉凡氏者凡伯之后以国为氏泛者周之邑也其大夫食采于此其后之人以邑为氏自是两家源流应知避地改姓之説多附会然防广之后为束为太傅牛金之后为牢为尞此又为避地之事眀矣生而有文第十三
　　武氏唐元和姓纂云周平王少子生而有文在手曰武遂以为氏
　　南氏姓源韵谱云盘庚妃姜氏梦龙入懐孕十二月而生手把南字长封荆州号南赤龙
　　鲜于氏鲜于血脉谱云子仲之子曰文生而有文在手左曰鱼右曰羊及长封渔阳为燕附庸
　　阎氏唐表云昭王少子生而有文在其手曰阎康王封于阎城
　　臣谨按左氏谓季友生而有文在其手曰友因以命之每疑其诞也后人由此复广其道焉且武氏者以諡为氏南氏者以字为氏鲜于者武王封箕子于朝鲜支子仲食采于于故有鲜于氏阎氏者武王封太伯曽孙仲奕于阎郷故有阎氏安得无稽之言流于后世太抵氏族之家言多诞博雅君子不可不审通志卷三十
　　钦定四库全书
　　通志卷三十一
　　宋　右　廸　功　郎　郑　樵　渔　仲　撰
　　六书略第一












<史部,别史类,通志,卷三十一>
<史部,别史类,通志,卷三十一>
<史部,别史类,通志,卷三十一>
　　六书序
　　经术之不明由小学之不振小学之不振由六书之无传圣人之道惟借六经六经之作惟借文言文言之本在于六书六书不分何以见义经之有六书犹奕之有二棋博之有五木奕之变无穷不离二色博之应无方不离五物苟二棋之无别则白犹黑也黑犹白也何以明胜负茍五木之不分则枭犹卢也卢犹枭也何以决雌雄小学之义第一当识子母之相生第二当识文字之有间象形指事文也会意谐声转注字也假借文字俱也象形指事一也象形别出为指事谐声转注一也谐声别出为转注二母为会意一子一母为谐声六书也者象形为本形不可象则属诸事事不可指则属诸意意不可会则属诸声声则无不谐矣五不足而后假借生焉一曰象形而象形之别有十种有天物之形有山川之形有井邑之形有艸木之形有人物之形有鸟兽之形有虫鱼之形有鬼物之形有器用之形有服饰之形是象形也推象形之类则有象貌象数象位象气象声象属是六象也与象形并生而统以象形又有象形而兼谐声者则曰形兼声有象形而兼会意者则曰形兼意十形犹子姓也六象犹适庶也兼声兼意犹姻娅也二曰指事指事之别有兼谐声者则曰事兼声有兼象形者则曰事兼形有兼会意者则曰事兼意三曰会意二母之合有义无声四曰转注别声与义故有建类主义亦有建类主声有互体别声亦有互体别义五曰谐声母主形子主声者谐声之义也然有子母同声者有母主声者有主声不主义者有子母互为声者有三体主声者有谐声而兼会意者则曰声兼意六曰假借不离音义有同音借义有借同音不借义有协音借义有借协音不借义有因义借音有因借而借有语辞之借有五音之借有三诗之借有十日之借有十二辰之借有方言之借六书之道备于此矣臣旧有象类之书极深研几尽制作之妙义奈何小学不已久见者不无疑骇今取象类之义约而归于六书使天下文字无所逃而有目者可以尽晓呜呼古者有尉律所以小学也学童十七巳上始试讽籕书九千字乃得为吏又以八体试之郡移太史并课最者以为尚书史书或不正輙举劾之夫古文变而为籕书籕书变而为篆秦汉之人习篆必试以籕书者恐失其原也后之学者六书不明篆籕防措而欲通经难矣哉且尉律者廷尉治狱之律也古人于狱讼之书犹不敢茍简若是而况圣人之经乎
　　象形第一
　　序曰书与画同出画取形书取象画取多书取少凡象形者皆可画也不可画则无其书矣然书穷能变故画虽取多而得算常少书虽取少而得算常多六书也者皆象形之变也今推象形有十种而旁出有六象
　　天物之形
　　日【太阳之精正圆不亏其中象日乌之形】○【古文星小则为星大则为槃】月【太隂之精多亏少盈故其形缺】天【一大为天象天垂示之形】旦【日初出于地上】云【古云字象其形后人加雨故以云为云回之云】回【古雷字后人加雨作防又作靁省作雷回象防形借为回旋之回古尊罍器多作云回】雨【古作□又作□□即□而成文雨即□而备体】
　　右八
　　山川之形
　　丘【象山丘在地一地也】山嵒【鱼衘切岸也】【于口切山名在阳羡】广【音俨説文因广为屋象对刺髙屋之形】丆【呼旱切山石之厓岩人可居】石嵒【鱼咸切磛嵒也】水【坎之体也从则为水】川【水会为川】【即畎字小水为】巜【即浍字广尺深尺曰广二寻深二仞曰巜书曰濬巜距川】泉【本钱字象钱货之形自九府圜法行然后外圆内方此实钱也借为泉水之泉所以生字皆取借义】【蒲糜切水邪流】【匹卦切从反永徐错曰永长流也反即分也】永【象水巠理之长诗曰江之永矣】土【象物在土中拆土而出之形】【即块字从土一屈象形】垩【即坐字象人据土而坐之形】【都回切説文小也】【即阜字説文大陆山无石者】【亦作□音阜两阜之间也】卤【郎古切説文西方咸地从西省象盐形】屾【所臻切二山也】磊【鲁猥切众石也】壵【音尧説文土髙也】凹【于交切窊也】凸【陁没切出貌又徒结切】凹【昵洽切凹凹物低垂貌】岳【説文东岱南霍西华北恒中泰室王者所以廵狩所至岳古作岳象髙形】
　　右三十
　　井邑之形
　　丼【即井字説文八家一井象井干之形其中防者罋之象也】丹【説文巴越之赤石也象采丹井其中之防象丹形】田【象田有所画疆畛之形】髙【亦作高象台观高之形从冂口与仓舍同意口即围字】京【説文人所为絶高丘　即坰字邑外谓之郊郊外谓之也从高省丨象高形　野野外谓之林林外谓之冂象逺　即郭字説文民所度居也从　即廪字方曰仓圜界　回象城□之重两亭相对也　曰防上象其盖苦本切今作壸説文宫中道从口　音绵説文交象宫垣道上之形引诗室家之壸　覆深屋也】穴
　　【胡决切象穿土为室之形】畕【居良切比田也】畾【鲁水切田间谓之畾又卢回切雷也】□【音虺仲□汤左相阙本义】
　　右十四
　　艸木之形
