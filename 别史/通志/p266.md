<!-- { "loadSidebar": true } -->
　　【淮南王安小山所作言山中不可久留或言即安所作也后人改为五言若晋左思杖防招隠数篇是也晋王康琚又作反招隠旧説淮南书有小山亦有大山亦犹诗有小雅有大雅】反招隠　四皓萧史曲　方诸曲　王乔歌　元丹邱歌　紫谿翁歌【序云紫谿翁过甪里先生举酒相属醉而歌】渔父　归去来引
　　竺四曲
　　舍利弗　法夀乐　阿瓌　摩多楼子
　　蕃音四曲
　　于阗采花　高句丽　纪辽东【隋炀帝为辽东之役而作是诗】出蕃曲
　　山水二十四曲【登临　泛渡】
　　桐栢山【山在唐州桐栢县淮水发源之处】华阴山【在华州西岳】巴东三峡歌淫豫歌亦曰滟豫歌【其辞云淫豫大如服瞿唐不可触金沙浮转多桂浦忌经过此】
　　【舟人商客刺水行舟之歌亦非简文所作也蜀江有瞿唐之患桂江有桂浦之难故过瞿唐者则凖滟豫渉桂浦者则凖金沙又有滟豫如马瞿唐莫下滟豫如象瞿唐莫上之语是单言瞿唐也】河上之水歌曲池之水歌　东海　小临海歌　江上曲　江臯
　　曲　方塘含白水歌　日暮望泾水　曲江登山曲巫山　中流曲　济黄河　渡易水曲　桂楫泛河中登名山行　昆明春水满【此唐贞元中作也自唐后不都长安昆明池遂为民】
　　【田矣】半路溪　泛水曲　幽涧泉
　　草木二十一曲【采种　花菓】
　　赤白桃李花亦曰桃李【唐高祖时歌】秋兰篇　芙蓉花　采莲曲　采菱曲　采菊　茱萸篇　蒲生歌　城上麻夹树　夹树有緑竹　緑竹　树中草　冉冉孤生
　　竹【取古诗第一句作题按何偃作此诗所言者婚姻之事】杨花曲　桃花曲　隋堤柳　种葛　江篱生幽渚　浮萍篇　桑条【太史迦叶志忠上桑条歌十二篇言韦后当受命】
　　车马六曲
　　车遥遥篇　高轩过　白马篇亦曰齐瑟行　驱车天马歌　八骏图
　　龙鱼六曲【虫豸】
　　尺蠖　应龙篇　飞龙篇　飞龙引　枯鱼　捕蝗
　　鸟兽二十一曲
　　白虎行　乌栖曲　东飞伯劳歌　拟东飞伯劳　双燕　燕燕于飞　泽雉　沧海雀　空城雀　雀乳空井中　鬬鸡　晨鸡高树鸣　鸳鸯　鸣鴈行　鸿鴈生北塞行　黄鹂飞上苑　飞来双白鹤　双翼　只翼　凤凰曲　秦吉了
　　杂体六曲
　　杂曲　五杂组曲　寓言　杂体　藁砧亦曰藁砧今何在　两头纎纎
　　祀飨正声序论
　　仲尼所以为乐者在诗而已汉儒不知声歌之所在而以义理求诗别撰乐诗以合乐殊不知乐以诗为本诗以雅颂为正仲尼识雅颂之防然后取三百篇以正乐乐为声也不为义也汉儒谓雅乐之声世在太乐乐工能纪其铿锵鼓舞而不能言其义以臣所见正不然有声斯有义与其逹义不逹声无宁逹声不逹义若为乐工者不识铿锵鼓舞但能言其义可乎谭河安能止渴画饼岂可充饥无用之言圣人所不取或曰郊祀大事也神事也燕飨常事也人事也旧乐章莫不先郊祀而后燕飨今所采乐府反以郊祀为后何也曰积风而雅积雅而颂犹积小而大积卑而高也所积之序如此史家编次失古意矣安得不为之厘正乎
　　汉武帝郊祀之歌十九章
　　练时日一　帝临二　青阳三　朱明四　西颢五元防六　惟泰元七【建始初丞相匡衡奏罢鸾辂龙鳞更定惟泰元】天地八【匡衡奏罢黻绣周张更定天地】日出入九　天马十【元狩三年渥洼水生马作太初四年伐大宛得宛马作】天门十一　景星十二【元鼎五年得鼎汾阴作】齐房十三【元狩二年芝生甘泉齐房作】皇后十四　华煜煜十五　五神十六朝陇首十七【元狩元年行幸雍获白麟作】象载瑜【太始三年行幸东海获赤鴈作】
　　赤蛟十九
　　班固东都五诗
　　明堂　辟雍　灵台　寳鼎　白雉
　　臣谨按古诗风雅皆无序惟颂有序者以风雅者所采之诗也不得其始兼所用之时随其事宜亦无定着或于一篇之中但取一二句以见意而已不必序也颂者系乎所作而独用之庙乐不可用于郊天柴望不可用于讲武所以蔡邕独断惟载颂序以为祀典而风雅本无序也自齐鲁韩毛四家之説起各为风雅之序度其初意只欲放颂诗之序而为之其实不知风雅无用于序有序适足以惑颂声也今观汉武十九章郊祀歌即诗可见者则无序非凭诗可见者必言所作之始可谓得古颂诗之意矣风雅之诗皆不得其始其间有得于甘棠之美召伯常棣之思周公岂无一二以用之不系于其始不必序也乐府之诗亦皆不得其始其间有得于采桑之女子渡河之狂夫岂无一二亦以用之不系于其始不必序焉观颂诗与郊祀之诗皆言所作之始风雅诗与乐府所采之诗不言其始之作则可以知汉人之迹近于三代故诗章相袭自然相应如此后之人则逺矣按郊祀十九章皆因一时之盛事为可歌也而作是诗各有其名然后随其所用故其诗可采魏晋则不然但即事而歌如夕牲之时则有夕牲歌降神之时则有降神歌既无伟绩之可陈又无题命之可纪故其诗不可得而采如随庙立舞酌献登歌各逐时代而匪流通亦不可得而援也惟梁武帝本周九夏之名以作十二雅庶可备编采之后
　　梁武帝雅歌十二曲
　　俊雅【取礼记司徒论选士之秀者而升之学曰俊士也众官出入奏俊雅二郊太庙明堂三朝同用】皇雅【取诗皇矣上帝临下有赫也皇帝出入奏皇雅二郊太庙同用】
　　允雅【取诗君子万年永锡祚允也皇太子出入奏之三朝用焉】
　　寅雅【取尚书周官贰公化寅亮天地也王公出入奏寅雅三朝用焉】
　　介雅【取诗君子万年介尔景福也上夀酒奏介雅三朝用焉】
　　需雅【取易云上于天需君子以饮食宴乐也食举奏需雅三朝用焉】
　　雍雅【取礼记大享客出以雍彻也彻馔奏雍雅三朝用焉】
　　涤雅【取礼记帝牛必在涤三月也牲出入奏涤雅北郊明堂太庙同用】
　　牷雅【取春秋左传牲牷肥腯也荐毛血奏牷雅北郊明堂太庙同用】
　　諴雅【取尚书至諴感神也南北郊明堂太庙并同用諴雅降神及迎送奏之】
　　献雅【取礼记祭统尸饮五君洗玊爵献卿今之饮福酒亦古献爵之义也皇帝饮酒奏献雅北郊明堂太庙同用】
　　禋雅【取周礼大宗伯以禋祀祀昊天上帝也北郊明堂太庙之礼埋燎俱奏禋雅】
　　有宗庙之乐有天地之乐有君臣之乐尊亲异制不可以不分幽明异位不可以无别按汉叔孙通始定庙乐有降神纳爼登歌荐祼等曲武帝始定郊祀之乐有十九章之歌明帝始定黄门鼓吹之乐天子所以宴羣臣也呜呼风雅颂三者不同声天地宗庙君臣三者不同礼自汉之失合雅而风合颂而雅其乐已失而其礼犹存至梁武十二曲成则郊庙明堂三朝之礼展转用之天地宗庙君臣之事同其事矣此礼之所以亡也虽曰本周九夏而为十二雅然九夏自是乐奏亦如九渊九茎可以播之丝竹有谱无辞而非雅颂之流也
　　唐雅乐十二和曲
　　豫和【以降天神冬至祀圜丘上辛祈谷孟夏雩季秋享明堂朝日夕月廵守告于圜丘燔柴告至封祀泰山类于上帝皆以圜钟为宫三奏黄钟为角太簇为征姑洗为羽各一奏文舞六成五郊迎气黄帝以黄钟为宫赤帝以函钟为徴白帝以太簇为商黒帝以南吕为羽青帝以姑洗为角皆文舞六成】
　　顺和【以降地祗夏至祭方丘孟冬祭神州地只春秋社廵狩告社宜于社禅社首山皆以函钟为宫太簇为角姑洗为徴南宫为羽各三奏文舞八成望于山川以防賔为宫三奏】
　　永和【以降人鬼时享禘祫有事而告谒于庙皆以黄钟为宫三奏大吕为角太簇为徴应钟为羽各二奏文舞九成祀先农皇太子释奠皆以姑洗为宫文舞三成送神各以其曲一成蜡兼天地人以黄钟奏豫和防賔姑洗太蔟奏顺和无射夷则奏永和六均皆一成以降神而送神以豫和】
　　肃和【登高以奠玉帛于天神以大吕为宫于地祗以应钟为宫于宗庙以圜钟为宫祀先农释奠以南吕为宫望于山川以函钟为宫】
　　雍和【凡祭祀以入爼天神之爼以黄钟为宫地祗之爼以太簇为宫人鬼之爼以无射为宫又以彻豆凡祭祀爼入之后接神之曲亦如之】
　　夀和【凡以酌献饮福以黄钟为宫】
　　太和【以为行节亦以黄钟为宫凡祭祀天子入门而即位与其升降至于还次行则作止则止其在朝廷天子将自内出撞黄钟之钟右五钟应乃奏之其礼毕兴而入撞蕤賔之钟左五钟应乃奏之皆以黄钟为宫】舒和【以出入二舞及皇太子王公羣后国老若皇后之妾御皇太子之宫臣出入门则奏之皆以太簇为商】
　　昭和【皇帝皇太子以举酒】
　　休和【皇帝以饭以肃拜三老皇太子亦以饭皆以其用之律均】
　　正和【皇后受册以行】
　　承和【皇太子在其宫有防以行若驾出则撞黄钟奏承和出太极门而奏采齐至于嘉徳门而止其还也亦然】
　　祖孝孙本梁十二雅以作十二和故可采也周太祖迎魏帝入关平荆州大获梁氏之乐乃更为九夏之奏皇帝出入奏皇夏賔出入奏昭夏蕃国客出入奏纳夏有功臣出入奏章夏皇后进羞奏齐夏宗室防聚奏族夏上酒宴乐奏陔夏诸侯相见奏骜夏虽曰本于成周賔揆之乐抑亦取于梁氏十二雅有其议而未能行后复变更大抵自两朝以来祀飨之章随时改易任理不任音任情不任乐明乐之人不能主乐主乐之司未必明乐所行非所作所作非所行惟梁武帝自晓音律又诏百司各陈所闻帝自纠擿前违裁成十二雅付之大乐自此始定虽制作非古而音声有伦凖十二律以法天之成数故世世因之而不能易也
　　祀飨别声序论
　　正声者常祀飨之乐也别声者非常祀飨之乐也出于一时之事为可歌也故备于正声之后
　　汉三侯之章
　　大风歌亦曰风起之诗
　　右高祖既定天下过沛与故人父老饮极懽哀之情而作是诗令沛中童儿百二十人习而歌之至孝恵时以沛宫为原庙令歌儿习吹以相和得以四时歌舞于庙常以百二十人为之文景之间礼官亦肄业
　　汉房中祠乐十七章
　　房中乐本周乐秦改曰夀人汉恵改曰安世乐
　　右房中乐者妇人祷祠于房中也故宫中用之汉房中祠乐乃高祖唐山夫人所作也高祖好楚声故房中乐楚声也孝恵二年使乐府令夏侯寛备其箫管更名曰安世乐
　　隋房内曲二首
　　地厚　天高
　　右高祖龙潜时颇好音乐常倚琵琶作歌二首名曰地厚天高托言夫妇之义因即取之为皇后房内曲命妇人并登歌上夀并用之
　　梁武帝述佛法十曲
　　善哉　大乐　大欢　天道　仙道　神王　龙王灭过恶　除爱水　断苦转
　　陈后主四曲
　　黄鹂留　玉树后庭花　金钗两臂垂【或言隋炀帝作】堂堂
　　北齐后主二曲
　　无愁　伴侣
　　唐七朝五十五曲【舞曲夷乐并不在此】
　　倾杯曲【长孙无忌作】乐社乐曲【魏徴作】英雄乐曲【虞世南作】黄骢叠曲【太宗破窦建徳也乗马名黄骢骠及征高丽死于道颇哀之命乐工制黄骢叠曲】
　　右四曲太宗因内宴诏无忌等作之皆宫调也
