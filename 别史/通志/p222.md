<!-- { "loadSidebar": true } -->
　　涢水旧云出蔡阳县大洪山蔡阳今隋州唐城其水东南至隋县有溠水入焉又南过安陆入于夏水汉水名虽多而实一水说者纷然其原出兴元府西县嶓冡山为漾水东流为沔水故地曰沔阳又东至南郑为汉水有襃水从武功来入焉南郑兴元治兴元故汉中郡也又东左与文水防又东过西城旬水入焉又东过郧乡县南又屈而东南过武当县又东过顺阳县有淯水自虢州卢氏县北来入焉又东过中庐别有淮水自房陵淮山东流入焉又东过南漳荆山而为沧浪之水或云在襄阳即为沧浪之水又东南过宜城有鄢水入焉又东过鄀敖水入焉又东南臼水入焉又东过云杜而为夏水有涢水入焉云杜后并入安州安陆旧属江夏郡又东至汉阳触大别山南入于江汉阳故夏口之地班云行二千七百六十里
　　鄢水夲夷水亦谓之蛮水出房陵今房州治也东南至宜城县罗川城谓之鄢水又东至蛮城谓之湛水又东入汉蛮城在宜城东三十里灵王沿夏将入鄢杜云顺汉水南至鄢
　　彭水杜云出新城昌魏
　　邗沟水一名韩江一名邗溟沟吴将伐齐霸中国故于广陵城东南筑邗城城下掘深沟东北通射阳湖西北至末口入淮通江于淮以便粮道邗城今在州江都末口在楚州山阳而射阳湖亦在楚州然此乃旧通江淮之道后来以湖道多风晋永和中陈敏更由津湖兴寜中复以津湖多风又自湖之南沿东岸二十里穿渠入北口北口即末口自后行者不复由湖然自末口入淮又自彼泝淮逹盱眙然后入汴犹有淮患宋朝复穿令径达盱眙入汴
　　江水出岷山一名渎山一名汶阜山今属茂州汶山县发源不一亦甚防所谓发源滥觞者也东南百余里至天彭山亦谓之天谷亦谓之天彭门两山相对水径其间其山属今彭州又东南过成都郫县又东南过江阳有湔水从西北来入焉江阳隋并入隆山唐改为彭山今属眉州又南过嘉州犍为又南过戎州僰道县北若水淹水从西来入焉又东南至巴郡江州县有羌水涪水巴水白水潜水渝水合流入焉故庾仲雍谓江州县对二水口右则涪内水左则巴内水是也江州县今渝州江津县是又东过涪州忠州万州又东过云安军云安故胊防县后周改名又东过鱼复鱼复今防州奉节也迳永安宫及诸葛亮圗垒南又东南过赤岬城又东过巫峡巫溪水入焉又东过秭归又东过夷陵又东过宜都又东过禹断江又东过枝江有沮水入焉又东过石首又东过华容有涌水入焉又东至巴陵合于洞庭之陂其陂有澧水从西来入焉次有沅水从西南来入焉次有湘水从南来入焉共而东出由武昌出与汉水合而为大江东过九江有九江水合而为彭蠡陂从南来入焉又东右过江寜有丹阳水从南来入焉又东左过江都邗沟出焉又东过江隂许浦入海班云行二千六百六十里谬矣
　　丹阳
　　桐水出广徳军西南白石山西北入丹阳湖
　　彭蠡
　　湘
　　沅
　　澧
　　涌水在华容县入江乐史云涌水在江陵府监利县界
　　沱水禹贡文谓岷山导江东别为沱班固谓从郫县分而东流至枝江入江今详之不然疑禹贡之文有衍阙
　　汝水出汝州鲁山县大盂山其地与农卢氏接界故许慎误谓出卢氏也其水东南过故定陵县滍水及昆水入焉又有汦水湛水入焉定陵今许州舞阳又东南过上蔡至襃信县汝口南入于淮班云行千三百四十里
　　湛水旧云出犨县鱼齿山东至定陵入汝疑犨后来并入叶而定陵乃舞阳
　　汦水旧云出鲁阳东经襄城定陵入汝鲁阳今汝州鲁山定陵今许州舞阳
　　滍水出汝州鲁山县尧山东过犨县故城北鱼齿山下疑犨县后来并入叶县东过定陵县西不羮亭又东入汝定陵今许州舞阳
　　溱水一名潧水一名浍水出荥阳浍城西北鸡络坞下东南入洧
　　黄水宛陵县西有黄水西南至新郑城西入洧黄崖者是其水之侧
　　洧水出荥阳密县西马岭山密今河南其水东南有溱水入焉又过新郑有黄水入焉又东南至长平入颍长平今陈州西华县班云行五百里
　　颍水旧云出颍川阳城县西北少室山今阳城县省入河南登封矣东南至长平县洧水入焉长平隋改曰西华今陈州又东南过南顿县防水入焉又东南至下蔡入淮下蔡今夀州治班云行千五百里决
　　肥水出合肥县鸡鸣山北流二十里许分为二其一东流经合肥县南又东南入巢湖其一西北流二百里出夀春西投于淮尔雅出同归异曰肥今谓之合肥者以其虽二流而合于一源也应劭阚骃皆谓夏水出城父东南与此肥合故曰合肥谬矣此唐人卢潘云
　　豪
　　旃然水杜云出荥阳成臯县东入汴又按郦道元云与索水合
　　汴水一名鸿沟一名官度水一名通济渠一名蒗荡渠或云蒗荡渠别汴首受河水自汜水县东南过荥阳陈留睢陵符离至泗州入淮
　　洙水杜云出鲁城北下合泗桑钦云出泰山盖县临乐山西南至卞入泗许慎又云北入泗当以杜为确小沂
　　沂水旧云出盖县艾山今其地在泗水奉符间南流有小沂水从东北来入焉又南过临沂至下邳入泗班云行六百里
　　泗水旧云出卞县故城东南桃虚西北卞县今兖州泗水县是说文云泗水受济水桑钦亦云济水至济隂乗氏县分为二一水东北流为北济一水南流为南济按今此水与济已不通矣其源出泗水县西南流有洙水入焉又西南至方与县菏水入焉其水出乘氏班固亦谓之泗水方与今单州鱼台又云有漷水至髙平湖陆入泗水又南至彭城名曰沛水有睢水入焉又西南至下邳沂水入焉又南至楚州山阳入淮此水今人谓之清河或云泗水出郓州梁山泊睢水杜云首受汴水班云首受蒗荡水疑蒗荡即汴也自浚仪县东经陈留梁谯沛彭城县入泗水浚仪近改为祥符班云行千三百六十里
　　漷水杜云出东海合乡县西南经鲁国至髙平湖陆入泗按合乡当在邹县东南湖陆当在滕县薛城之西然乐史云漷出沂州费县连青山下
　　菏水首受济东南入泗
　　淮水出唐州桐柏县大复山东过义阳今信阳也又东过襃信汝水自西北来入焉又东过安丰决水自南来入焉又东北有穷水从北来入焉又东过下蔡颍水从西北来入焉又东过夀春有肥水从东南来入焉又东北豪水入焉又北汴水入焉郦道元云汴即蒗荡渠也又东过钟离又东过盱眙有汴水从北来入焉又东至山阳通邗沟又东泗水自东北来入焉又东至海州东海入海班云行三千二百四十里濮水自酸枣县傍河东北过濮阳又东至济隂钜野入济或云首受河
　　马颊水
　　济水从荥阳县北又东过敖山北又东合荥渎荥渎今无水又东索水入焉又东过阳武县北又东过封邱县又东过酸枣县之乌巢泽北又东过乘氏县南分为菏水又东北过钜野濮水入焉又东北过夀张汶水从东北来入焉又北过湏城渔山之东左合马颊水又北过临邑又东北过故卢城北又东北泺水入焉又东北过华不注山华水入焉又东北过蒲台县北又东北过邹平时水入焉又东北过乐安故城南又东北过利县西地里志曰利县在济城北五十里又东北过甲下邑河分一枝入焉又东北入于海闻今济水多涸竭
　　渑水杜云出临淄县北经乐安博昌县南界入时水其流急故谚云瘦马不渡渑水
　　时水一名耏春秋襄三年齐晋盟于耏是也一名如水一名澅水其上源岐浅多涸竭故又名干时从临淄县西北至博昌渑水入焉博昌今青州博兴又西北过髙苑至梁邹县入济髙苑旧宣化军今淄州梁邹疑淄州邹平是
　　泺水出齐州厯城县西北入于济谓之泺口
　　华水出厯城县华不住山北入于济
　　淄水杜云出泰山梁父县西入汶按梁父今兖州奉符班云出莱芜县原山东至博昌入济按博昌今青州博兴桑钦云出莱芜原山东北入海按三说异同考其形势当以杜言为正
　　汶水出莱芜县西南经济北至东平夀张县入济莱芜今兖州在州东北一云出奉符原山西北黄水出京县故亦谓之京水东北流入于济
　　索水出京县西南嵩渚山后齐省京入荥阳京故城在县东南二十里东迳大索城又北迳荥阳城东入于济
　　离水出西塞外东至枹罕入河
　　湟水出临羌北东至允吾入河
　　晋水出晋阳县西悬瓮山晋阳宋朝改为平晋熈寜中省入阳曲晋水过其县南又东入汾
　　文
　　浍水出绛州翼城浍髙山又西南过绛与绛水合又西过虒祈宫南又西入汾
　　绛水出绛县西南入浍
　　汾水出太原汾阳县北管涔山汾阳今太原治阳曲也东南过晋阳县东晋水从县南东流入焉又南与文水合又西南过髙梁髙梁今属洪洞遂西行过临汾又西过绛县西四十里虒祈宫北又西过王泽有浍水从东来入焉又西至汾隂县北西入于河汾隂今河中荥河县也班云汾水西南行千三百四十里冀州寖也
　　涑水一名洮水出觧州闻喜县黍葭谷俗谓之华谷西南流至蒲阪县入河蒲阪今河中治河东县桑钦云涑水南过觧县东又西南注于张阳池
　　湛水出河内轵县西北山轵县唐省入河阳济源县南行至绛州垣曲县南入河
　　沮水出河内轵县东南至温入河轵唐省入济源县河阳轵故城在懐州河内县西北二十七里沇水出河东垣县界王屋山垣今为垣曲绛州其水东至温县为济水又东南至巩成臯间南入河沁水一名少水出上党故谷逺县羊头山南过沁水县北又东过河内县又东过武徳县又东南至荥阳北东入河
　　洹水杜云出汲郡林虑县东北至魏郡长乐县入清水按林虑今相州长乐今大名洹水是也桑钦谓洹水出上党氏县郦道元谓出长子谬矣按此水今名安阳河清水即淇水也
　　淇水一名清水郑元云即降水也出卫州共城县北山或云出林虑东至汤隂又东至黎阳入河
　　屯氏河
　　鸣犊河
　　浊漳水出潞州长子县鹿谷山一云发鸠山东过壶闗又东至武安县东合于清漳
　　清漳水班云出上党沾县大□谷东北过磁州武安与浊漳合而横流故名曰衡漳又东北过洺州曲周平恩县又东北过冀州武邑又东北过弓髙县弓髙今为镇永静东光又东北过成平成平今为景城镇瀛州乐夀又东北过故平舒县东入海入海者桑钦说也班云至邑成入河行千六百八十里易水出北新城东至文安入滱新城今涿州濡水杜云出髙阳县东北至河间鄚县入易水按髙阳顺安军治鄚莫州治正义谓髙阳今无此水平地赵燕之界无泉出者未知杜言何据然臣闻水泉古有处今涸竭者何限杜子之言岂妄哉
