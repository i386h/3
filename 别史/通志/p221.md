<!-- { "loadSidebar": true } -->
　　自轸十二度至氐四度为夀星于辰在辰郑之分野属兖州【费直周易分野夀星起轸七度蔡邕月令章句夀星起轸八度】
　　自氐五度至尾九度为大火于辰在卯宋之分野属豫州【费直起氐十一度蔡邕起亢八度】
　　自尾十度至南斗十一度为析木于辰在寅燕之分野属幽州【费直起尾九度蔡邕起尾四度】
　　自南斗十二度至须女七度为星纪于辰在丑吴越之分野属州【费直起斗十度蔡邕起斗六度】
　　自须女八度至危十五度为元枵于辰在子齐之分野属青州【费直起女六度蔡邕起女二度】
　　自危十六度至奎四度为娵訾于辰在亥卫之分野属并州【费直起危十四度蔡邕起危十度】
　　自奎五度至胃六度为降娄于辰在戍鲁之分野属徐州【费直起奎二度蔡邕起奎八度】
　　自胃七度至毕十一度为大梁于辰在酉赵之分野属冀州【费直起娄十度蔡邕起胃一度】
　　自毕十二度至东井十五度为实沈于辰在申魏之分野属益州【费直起毕九度蔡邕起毕六度】
　　自东井十六度至栁八度为鹑首于辰在未秦之分野属雍州【费直起井十二度蔡邕起井十度】
　　自栁九度至张十六度为鹑火于辰在午周之分野属三河【费直起栁五度蔡邕起栁三度】
　　自张十七度至轸十一度为鹑尾于辰在已楚之分野属荆州【费直起张十三度蔡邕起张十二度】
　　州郡躔次
　　陈卓范蠡鬼谷先生张良诸葛亮谯周京房张衡并云角亢氐郑兖州
　　东郡入角一度　东平任城山阳入角六度　济北陈留入亢五度　济隂入氐一度　东平入氐七度　泰山入角十二度
　　房心宋豫州
　　颍川入房一度　汝南入房二度　沛郡入房四度　梁国入房五度　淮阳入心一度　鲁国入心三度　楚国入心四度
　　尾箕燕幽州
　　凉州入箕中十度　上谷入尾一度　渔阳入尾三度　右北平入尾七度　西河上郡北地辽西东入尾十度　涿郡入尾十六度　渤海入箕一度　乐浪入箕三度　元莵入箕六度　广阳入箕九度
　　斗牵牛湏女吴越扬州
　　九江入斗一度　庐江入斗六度　豫章入斗十度　丹阳入斗十六度　防稽入牛一度　临淮入牛四度　广陵入牛八度　泗水入女一度六安入女六度
　　虚危齐青州
　　齐国入虚六度　北海入虚九度　济南入危一度　乐安入危四度　东莱入危九度　平原入危十一度　菑川入危十四度
　　营室东壁卫并州
　　安定入营室一度　天水入营室八度　陇西入营室四度　酒泉入营室十一度　张掖入营室十二度　武都入东壁一度　金城入东壁四度武威入东壁六度　敦煌入东壁八度
　　奎娄胃鲁徐州
　　东海入奎一度　琅琊入奎六度　髙宻入娄一度　城阳入娄九度　胶东入胃一度
　　昴毕赵冀州
　　魏郡入昴一度　钜鹿入昴三度　常山入昴五度　广平入昴七度　中山入昴八度　清河入昴九度　信都入毕三度　赵郡入毕八度　安平入毕四度　河间入毕十度　真定入毕十三度
　　觜参魏益州
　　广汉入觜一度　越嶲入觜三度　蜀郡入参一度　犍为入参三度　防牱入参五度　巴蜀入参八度　汉中入参九度　益州入参七度
　　东井舆鬼秦雍州
　　云中入东井一度　定襄入东井八度　雁门入东井十六度　代郡入东井二十八度　太原入东井二十九度　上党入舆鬼二度
　　栁七星张周三辅
　　农入桞一度　河南入七星三度　河东入张一度　河内入张九度
　　翼轸楚荆州
　　南阳入翼六度　南郡入翼十度　江夏入翼十二度　零陵入轸十一度　桂阳入轸六度　武陵入轸十度　长沙入轸十六度
　　七曜
　　日循黄道东行一日一夜行一度三百六十五日有竒而周天行东陆谓之春行南陆谓之夏行西陆谓之秋行北陆谓之冬行以成隂阳寒暑之节是故云日为太阳之精主生飬恩徳人君之象也人君有瑕必露其慝以告示焉故日月行有道之国则光明人君吉昌百姓安寜日变色有晕军破无晕防侯王其君无徳其臣乱国则日赤无光日失色所临之国不昌日昼昏行人无影到暮不止上刑急下人不聊生不出一年有大水日昼昏乌鸟羣鸣国失政日中乌见主不明为政乱国有白衣防将军出旌旗举日中有黑子有黑气黒云乍三乍五臣废其主日食隂侵阳臣掩君之象有亡国有死君有大水日食见星有杀君天下分裂王者修徳以禳之
　　月者太隂之精也其形圎其质清日光照之则见其明日光所不照则谓之魄故月望之日日月相望人居其间尽覩其明故形圎也二之日日照其侧人观其傍故半魄也晦朔之日日照其表人在其里故不见也其行有迟疾其极迟则日行十二度彊极疾则日行十四度半彊迟则渐疾疾极渐迟二十七日半彊而迟疾一终矣又月行之道斜带黄道十三日有竒在黄道表又十三日有竒在黄道里表里极逺者去黄道六度二十七日有竒隂阳一终张衡云对日之冲其大如日日光不照谓之闇虚闇虚逢月则月食值星则星亡今厯家月望行黄道则值闇虚矣值闇虚有表里深浅故食有南北多少月为太隂之精以之配日女主之象也以之比徳刑罚之义列之朝廷诸侯大臣之类故君明则月行依度臣执权则月行失道大臣用事兵刑失理则月行乍南乍北女主外戚擅权则或进或退月变色将有殃月昼明奸邪并作君臣争明女主失行隂国兵彊中国饥天下谋僭数月重见国以乱亡
　　臣谨按丹元子二十八宿及三元之歌所以为羙者以其句中有圗言下见象而不谈灾祥至五行有五篇吟则反是且五星为纬而行无定体可以算数推难以圗象求今五行吟既无圗象之理而极论灾祥未必丹元子之作也其言滥诬在所不取
　　嵗星曰东方春木于人五常仁也五事貎也仁亏貎失逆春令伤木气则罚见嵗星嵗星盈缩以其舍命国其所居乆其国有徳厚五谷丰昌不可伐其对为冲嵗乃有殃嵗星安静中度吉盈缩失次其国有变不可举事用兵又曰人主出象也色欲明光润泽徳合同又曰进退如度奸邪息变色乱行主无福又主福主大司农主齐吴主司天下诸侯人君之过主嵗五谷赤而角其国昌赤黄而沉其野大穰张衡云嵗星者东方之精苍帝之子一名摄提一名重华一名应星一名纪星晋灼曰太嵗在四仲则嵗行三宿太嵗在四孟四季则嵗行二宿二八十六三四十二而行二十八宿十二嵗而周天荧惑曰南方夏火礼也视也礼亏视失逆夏令伤火气罚见荧惑荧惑法使行无常出则有兵入则兵散各以其舍命国为乱为贼为疾为防为饥为兵所居国受殃环绕钩已芒角动揺变色乍前乍后乍左乍右其殃愈甚其南丈夫北女子防周旋止息乃为死防寇乱其野亡地其失行而速兵聚其下顺之战胜又曰荧惑主大鸿胪主死防主司空又为司马主楚吴越以南又司天下羣臣之过司骄奢亡乱妖孽主嵗成败又曰荧惑不动兵不战有诛将其出色赤怒逆行成钩已战凶有围军钩已有芒角如锋刀人主无出宫下有伏兵芒大则人民怒君子遑遑小人浪浪不有乱臣则有大防人欺吏吏欺王又为理外则理兵内则理政为天子之理也故曰虽有明天子必视荧惑所在其入守犯太防轩辕营室房心主命恶之张衡云荧惑为执法之星其精为风伯之师或童儿歌謡嬉戯晋灼曰荧惑常以十月则入朝太防受制而出行列宿司无道出入无常也二嵗而周天
　　填星曰中央季夏土信也思心也仁义礼智以信为主貎言视聴以心为政故四星皆失填乃为之动动而盈侯王不寜缩有军不复所居之宿国吉得地及女子有福不可伐去之失地若有女忧居宿乆国福厚易则薄失次而上二三宿曰盈有主命不成不乃大水失次而下曰缩后戚其嵗不复不乃天裂若地动一曰填为黄帝之徳女主之象主徳厚安危存亡之机司天下女主之过又曰天子之星也天子失信则填星大动张衡云填星者黄帝之子女主之象也一名地晋灼曰常以甲辰之始建斗之嵗填行一宿二十八嵗而周天太白曰西方秋金义也言也义亏言失逆秋令伤金气罚见太白太白进退以兵髙卑迟速静躁见伏用兵皆象之吉其出西方失行夷狄败出东方失行中国败未尽期曰过参天病其对国若经天天下革人更王是谓乱纪人民流亡昼与日争明彊国弱小国彊女主昌又曰太白主大臣其号上公也大司马位谨此张衡云太白者白帝之子一名火政一名官星一名明堂一名文表一名太皥一名终星一名天相一名天浩一名序星一名梁星一名威星一名大嚣一名大爽晋灼曰常以正月甲寅与荧惑晨出东方二百四十日而入入四十日又出西方二百四十日而入入三十五日而复出东方出以寅戌入以丑未一嵗而周天
　　辰星曰北方冬水智也聴也智亏聴失逆冬令伤水气罚见辰星辰星见则主刑主廷尉主燕赵又为燕赵代以比宰相之象亦为杀伐之气战闘之象又曰军于野辰星为偏将军之象无军为刑事和隂阳应効不効其时不和出失其时寒暑失其节邦当大饥当出不出是谓击卒兵大起在于房心间地动亦曰辰星出入躁疾常主夷人又曰蛮夷之星也亦主刑法之得失色黄而小地大动光明与月相逮其国大水张衡云辰星一名勾星一名爨星一名伺星晋灼曰常以二月春分见奎娄五月夏至见东井八月秋分见角亢十一月冬至见牵牛出以辰戌入以丑未二旬而入晨之东方夕之西方一嵗而周天








　　通志卷三十九
<史部,别史类,通志>
　　钦定四库全书
　　通志卷四十
　　宋　右　廸　功　　郑　樵　渔　仲　撰
　　地理略第一
　　序　四渎　厯代封畛　开元十道圗
　　地理序
　　州县之设有时而更山川之形千古不易所以禹贡分州必以山川定经界使兖州可移而济河之兖不能移使梁州可迁而华阳黒水之梁不能迁是故禹贡为万世不易之书后之史家主于州县州县移易其书遂废今之地里以水为主水者地之脉络也郡县碁布州道分皆由水以别焉中国之水则江河淮济为四渎诸水所归茍明乎此则天下可运于掌
　　四渎
　　湔
　　若
　　淹
　　涪
　　羌
　　巴
　　白
　　潜水禹贡沱潜既道者此也旧云出巴郡宕渠县南入于江今宕渠省入蓬州伏虞
　　渝
　　巫溪
　　沮水亦作睢出房州房陵县景山景山在荆山西百余里即荆山首也一名阿山故杜云出新城郡之西南发阿山东南至当阳漳水入焉又东南至枝江入江枝江近并入松滋江陵此水在郢都之西故楚昭王西走渉沮
　　漳水出临沮县东荆山临沮今襄阳南漳县东南至当阳县右入于沮当阳今荆门军
　　襃
　　文
　　旬
　　淯
　　淮
　　敖
　　臼水杜云江夏景陵县西有臼水出聊屈山西南入汉按景陵今复州景陵
　　溠水旧云出义阳厥县西北黄山厥县后为厥西隋废入隋县其水南入于涢
