<!-- { "loadSidebar": true } -->
　　韩在带方之南东西以海为限南与倭接方可四千里有三种一曰马韩二曰辰韩三曰弁韩辰韩者古之辰国也马韩在其西其民土著种植知蚕桑作绵布各有长帅大者自名为臣智其次为邑借防在山海间无城郭有爰襄国牟水国桑外国小石索国大石索国优休牟涿国臣濆沽国伯济国速卢不斯国日华国古诞者国古离国怒蓝国月支国咨离牟卢国素谓干国古爰国莫卢国卑离国占离卑国臣衅国支侵国狗卢国卑弥国监奚卑离国古蒲国致利鞠国冉路国儿林国驷卢国内卑离国感奚国万卢国辟卑离国臼斯乌旦国一离国不弥国支半国狗素国揵卢国牟卢卑离国臣蘓涂国莫卢国古腊国临素半国臣云新国如来卑离国楚山涂卑离国一难国狗奚国不云国不斯濆邪国爰池国干马国楚离国凡五十余国大国万余家小国数千家总十余万户辰王治月支国臣智或加优呼臣云遣支报安邪踧支濆臣离儿不例拘邪秦支廉之号其官有魏率善色君归义侯中将都尉伯长侯后既僣号称王为燕亡人卫满所攻夺将其左右宫人走入海居韩地自号韩王其后絶灭今韩人犹有奉其祭祀者汉时属乐浪郡四时朝谒桓灵之末韩濊疆盛郡县不能制民多流入韩国建安中公孙康分屯有县以南荒地为带方郡遣公孙模张敞等收集遗民兴兵伐韩濊旧民稍出是后倭韩遂属带方魏景初中眀帝密遣带方太守刘昕乐浪太守鲜于嗣越海定二郡诸韩国臣智加赐邑君印绶其次与邑长其俗好衣帻下户诣郡朝谒皆假衣帻自服印绶衣帻千有余人部从事吴林以乐浪本统韩国分割辰韩八国以与乐浪吏译转有异同臣濆沽韩忿攻带方郡崎离营时太守弓遵乐浪太守刘茂兴兵伐之遵战死二郡遂灭韩其俗少纲纪国邑虽有主帅邑落杂居不能善相制御无跪拜之礼居处作草屋土室形如其户在上举家共在中无长防男女之别其葬有棺无椁不知乗牛马牛马尽扵送死以缨珠为财寳或以缀衣为饰或以县颈垂耳不以金银锦绣为珍其人性彊勇魁头露紒身衣布袍足履革蹻其国中有所作为及官家使筑城郭诸年少勇健者皆凿脊皮以大绳贯之又以丈许木锸之通日驩呼作力不以为痛既以劝作且以为健常以五月下种讫祭鬼神羣聚歌舞饮酒昼夜无休其舞数十人俱起相随踏地低昂手足相应节奏有似铎舞十月农功毕亦复如之信鬼神国邑各立一人主祭天神名之天君又诸国各有别邑名之为苏涂立大木悬铃鼓事鬼神诸逃亡至其中皆不还之好作贼其立苏涂之义有似西域浮屠而所行善恶有异其北方近郡诸国差晓礼俗其逺处直如囚徒奴婢相聚无他珍寳禽兽草木畧与中国同出大栗大如棃又出细尾鸡其尾皆长五尺余其男子时或有文身又有州胡在马韩之西海中大岛上其人差短小言语不与韩同皆髠头如鲜卑但衣韦好飬牛及猪其衣有上无下畧如裸势乗船市买徃来中韩后汉建武二十一年韩人亷斯人苏马諟等诣乐浪贡献【廉斯邑名也諟音是】光武封苏马諟为汉廉斯邑君使属乐浪郡四时朝谒晋武帝太康元年二年其王频遣使入贡方物七年八年十年又频至大熙元年诣东夷校尉何龛上献咸宁三年复来眀年又请内附【晋史载禆离等十国云禆离国在肃慎西北马行可二百日领户二万飬云国去裨离马行又五十日领户一万冦莫汗国去飬云国又百日行领户五万余一羣国去莫汗又百五十日计去肃慎五万余里其风俗土壤并未详泰始三年各遣小部献共方物至太熙初复有牟奴国帅逸芝惟离模卢国帅沙支臣芝干离未利国帅加牟臣芝蒲都国帅因未绳余国帅马路沙楼国帅钐加各遣正副使诣东夷后尉何龛归化】
　　辰韩
　　辰韩在马韩之东其耆老相传自言古之亡人避秦役来适韩国马韩割其东界地与之有城栅其言语不与马韩同名国为邦弓为弧贼为冦行酒为行觞相呼皆为徒有似秦人非但燕齐之名物也名乐浪人为阿残东方人名我为阿谓乐浪人本其残余人今有名之为秦韩者始有六国稍分为十二国
　　弁韩
　　弁韩亦十二国又有诸小别邑各有渠帅大者名臣智其次有险侧次有樊濊次有杀奚次有邑借有已只国不斯国弁辰弥离弥冻国弁辰接涂国勤耆国难弥离弥冻国弁辰古资弥冻国弁辰古淳是国冉奚国弁辰半路国弁乐奴国军弥国弁军弥国弁辰弥乌邪马国如湛国弁辰甘路国尸路国州鲜国马延国弁辰狗邪国弁辰走漕马国弁辰安邪国马邪国弁辰渎卢国斯卢国优由国弁辰韩合二十四国大国四五千家小国六七百家总四五万户其十二国属辰王辰王常用马韩人作之世世相继辰王不得自立为王土地肥美宜种五谷及稻晓蚕桑作缣布乗驾牛马嫁娶礼俗男女有别以大鸟羽送死其意欲使死者飞扬国出铁韩濊倭皆从取之诸市买皆用铁如中国用钱又以供给二郡俗喜歌舞饮酒有瑟其形似筑弹之亦有音曲儿生便以石压其头欲其褊今辰韩人皆褊头男女近倭亦文身便歩战兵仗与马韩同其俗行者相逄皆住让路晋武帝太康元年其王遣使献方物二年复来朝贡七年又来
　　弁辰
　　弁辰与辰韩杂居亦有城郭衣服居处与辰韩同言语法俗相似祠祭鬼神有异施灶皆在户西其渎卢国与倭接界十二国亦有王其人形皆大衣服洁清长发亦作广幅细布法俗特严峻
　　百济【耽牟罗国附】
　　百济即后汉末夫余王尉仇台之后初以百家济海因号百济晋时髙句防既畧有辽东百济亦据有辽西晋平二郡【今栁城北平之间】自晋以后并吞诸国据有马韩故地其国东西四百里南北九百里南接新罗北拒髙防千余里西限大海处小海之南其都曰居拔城亦曰固麻城其外更有五方中方曰古沙城东方曰得安城南方曰久知下城西方曰刀先城北方曰熊津城王姓余氏号于罗瑕百姓号为鞬吉支夏言并王也王妻号于陆夏言妃也官有十六品左率五人一品达率三十人二品恩率三品徳率四品扞率五品奈率六品已上冠饰银花将徳七品紫带施徳八品皂带固徳九品赤带季徳十品青带对徳十一品文督十二品皆黄带武督十三品佐军十四品振武十五品尅虐十六品皆白带恩率以下官无常员各有部司分掌众务内官有前内部谷内部内掠部外掠部马部刀部功徳部药部木部法部后宫部外官有司军部司徒部司空部司冦部防口部客部外舎部纲部百官部市部长吏三年一代都下有方分为五部曰上部前部中部下部后部部有里巷士庶居焉部统兵五百人五方各有方领一人以达率为之方佐贰之方有十郡郡有将三人以徳率为之统兵一千二百人以下七百人已上城之内外人庶及余小城皆分焉其人杂有新罗髙防倭等亦有中国人其饮食衣服畧与髙防同若朝拜祭祀其冠两厢加翅戎事则否拜谒之礼以两手据地为礼妇人不加粉黛女辫发垂后已出嫁则分为两道盘扵头上衣似袍而袖微大兵有弓箭刀矟俗重骑射兼爱坟史而秀异者颇解属文能史事又知医药蓍龟与相术隂阳五行法有僧尼多寺塔而无道士有鼓角箜篌筝竽箎笛之乐投壶摴蒱弄珠握槊等雑戏尤髙弈碁行宋元嘉厯以建寅月为嵗首赋税以布绢丝麻及米等量嵗丰俭差等输之其刑罚反叛退军及杀人者斩盗者流其两倍徴之妇犯奸没入夫家为婢婚娶之礼畧同华俗父母及夫死者三年居服余亲则葬讫除之土田湿气温暖其五谷雑果菜蔬及酒醴肴馔之属多同扵内地唯无驼骡驴羊鹅鸭等国西南海中有三岛出黄漆树似小櫌树而大六月取汁漆器物若黄金其光夺目国中大姓有八曰族沙氏燕氏劦氏【劦音侠】解氏真氏国氏木氏苩氏【苩音白】其王每以四仲月祭天及五帝之神立其始祖仇台之庙扵国城嵗四祠之国西南人岛居者十五所皆有城邑晋义十二年以百济王余腆为使持节都督百济诸军事镇东将军百济王宋武帝践阼进号镇东大将军少帝景初二年腆遣长史张威诣建康贡献元嘉二年文帝诏兼谒者闾邱恩子兼副谒者丁敬子等徃宣防慰劳其后每遣使入贡七年百济王余毗复修贡职以腆爵号授之二十七年毗上书献方物私假台使冯野夫西河太守表求易林式占腰弩帝并与之毗死子庆代立孝武大眀初遣使求除授诏许之一年庆表言行冠军将军右贤王余纪等十一人忠勤并求显进朝防并加优授眀帝泰始七年又遣使贡献后魏延兴二年庆复遣其冠军将军驸马都尉弗斯侯长史余礼龙骧将军带方太守司马张茂等纳贡代都且上表曰臣与髙防源出夫余先世之时笃崇旧款其祖钊轻废隣好陵践臣境臣祖须整旅电迈枭斩钊首自尔以来莫敢南顾自冯氏数终余烬奔窜丑类渐盛遂见侵陵构怨连祸三十余载若天慈曲矜逺及无外速遣一将来救臣国当奉送鄙女执埽后宫并遣子弟牧圉外厩尸壤匹夫不敢自有去庚戍年臣西界海中见尸十余并得衣器鞍勒辨验非是髙防之物后闻乃是王来国人逺降臣国长蛇隔路以阻扵海今上所得鞍一以为实据魏主以其僻逺冒险入献礼遇优厚遣使者邵安与其使俱还诏曰得表闻之无恙卿与髙防不睦致被陵犯茍能顺义守之以仁亦何忧扵冦讐也前所遣使浮海以抚方外之国从来积年徃而不反存亡达否未能审悉卿所送鞍比较旧乗非髙防之物不可以疑似之事以生必然之过经畧权要已具别防又诏曰髙防称藩先朝供职日久扵彼虽有自昔之衅扵国未有犯令之愆卿使命始通便求致伐寻讨事防理亦未周所献锦布海物虽不悉达眀卿至心今赐雑物如别又诏髙防王琏防送安等至其国琏称昔与余庆有讐不令东过安等扵是皆还眀年使安等从东莱浮海赐余庆玺书襃其诚节安等至海滨遇风飘荡竟不达而反庆死子牟都立都死子牟太立齐永眀中授牟太大都督百济诸军事镇东大将军百济王梁天监元年进号征东将军寻为髙防所破衰弱累年迁居南韩地普通二年王余隆始复遣使奉表称累破髙防今始与通好其年武帝诏隆为使持节都督百济诸军事寜东大将军百济王五年隆死诏复以其子眀为持节都督百济诸军事绥东将军百济王中大通六年大同七年累遣使来贡并请湼槃等经义毛诗博士并工匠画师等并给之太清三年侯景犯顺百济使至见城阙荒毁并号恸涕泣侯景怒囚执之景平乃得还国侯景陷建业之眀年东魏静帝禅位扵齐百济又通使于邺齐武平初后主以百济王余昌为使持节侍中车骑大将军带方郡公王如故三年又以昌为持节都督东青州诸军事东青州刺史周建徳六年齐灭昌始奉表通周宣政元年又遣使入献隋开皇初昌仍修嵗贡文帝拜昌上开府带方郡公百济王平陈之嵗战船漂至海东躭牟罗国其船得还经扵百济昌资送之甚厚并遣使奉表贺平陈文帝善之下诏曰彼国悬隔来徃至难自今以后不须频年入贡使者舞蹈而去八年昌使其长吏王辩郍来献方物属兴辽东之役仍奉表请为军导帝下诏厚其使而遣之髙丽颇知其事兵侵其境昌死子余璋立大业三年璋遣使燕文进朝贡其年又遣使王孝隣入献请讨髙防炀帝许之命觇髙防动静然璋内与髙防通和挟诈以窥中国七年帝亲征髙防璋使其臣国智牟来请军期帝大恱厚加赏赐遣尚书起部席律诣百济与相知眀年六军渡辽璋亦严兵扵境声言助军实持两端寻与新罗有隙每相战争十年复遣使朝贡后天下乱使命遂絶其南海行三月有躭牟罗国南北千余里南西数百里土多麞鹿附庸扵百济西行三日至貃国千余里云
