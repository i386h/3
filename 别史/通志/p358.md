<!-- { "loadSidebar": true } -->
　　梁中表十一卷【邵陵王撰】梁中书表集二百五十卷　上法书表一卷【虞和撰】类表五十卷【唐世章奏分为门类】唐初表草十卷【顔师古张九龄等十人所作】掌记略十五卷【唐太华集牋奏表状书檄自晋至唐又集唐者为新掌记】新掌记略十卷【唐有九卷】续掌记略十卷【唐林逢集】管记苑十卷【张铏集】李磎表疏一卷　朱朴杂表一卷　张濬表状一卷　李程表状一卷　刘三复表状一卷　又别纸五卷　赵璘表状一卷　绣囊五卷　杂表疏一卷【石晋阳昭俭等表疏】黄台江西表状二卷　陈蟠隐集五卷　苑咸集一卷【李林甫撰】贺知章入道表一卷　薛逢别纸十三卷　安定集十卷【胡曽奏表】金台倚马集九卷【唐朱阅撰】淮海寓言七卷【罗隐撰】桂苑笔耕二十卷【唐崔致逺表牋文檄】记室集三卷【唐沈文昌表状】张次宗牋记六卷　叚全纬集二十卷　王虬集十卷　纂新文苑十卷【顾云别纸】甘棠集三卷【唐刘邺撰】愈风集十卷【唐卢嗣业撰】昌城后寓集五卷【伪蜀毛文晏撰】湘南应用三卷【罗隐撰】饮河集十五卷【唐张泽撰】金台凤藻集五十卷【后梁人作】敬翔表奏十卷【梁人】新集寳囊五卷【梁严防崧撰】李琪应用集三卷　公乗亿珠林集三卷【后唐人】刘筠表奏七卷　令狐楚表奏十卷　裴休状三卷　真珠集五卷【汉李崧撰】乗轺集一卷【周王仁裕撰】林鼎吴江应用集二十卷【伪吴人】汤文圭笔耕二十卷【伪吴人】啓霸集三十卷【伪吴朱浔撰】李洪臯表状一卷【湖南马氏撰】金行啓运集十卷【伪蜀庾传昌集】韦文靖牋表一卷【伪蜀韦荘撰】潜龙笔职集二卷【伪蜀赵仁撰】南燕染翰集十卷【王铎镇滑州日牋记】磨盾集十卷【唐人表疏】孔光宪荆台集四十卷【光宪为荆南髙季兴记室所作牋奏】又笔佣集十卷　苏易简章表十卷虢略集七卷【杨亿撰】夏英公牋奏三卷　刘氏表奏集
　　六卷　翰林牋奏集二十卷　王襄敏章表三卷　时格章表十五卷　文馆词林弹事四卷【唐许敬宗集晋宋齐梁以来者旧有千卷】
　　凡表章一种六十六部八百六十六卷
　　启事
　　山公启事三卷　范寗启事三卷　荐文十二卷【见隋志】又荐文七卷　善文五十卷【杜预撰】梁魏周齐陈隋聘使杂启九卷　唐顾云启事一卷　杂状启一卷【唐彬霁撰】罗贯书启二卷【后唐人】临淮尺题二卷【武元衡西川从事撰】顾垂象投知己启事一卷　罗隐启事一卷
　　凡启事一种十二部九十二卷
　　四六
　　樊南四六甲集二十卷【李商隐撰】又樊南四六乙集二十卷崔致逺四六一卷【唐人】李巨川四六一卷【唐人】樊景四六
　　集五卷【唐人】郑凖四六一卷【五代人】白岩四六五卷【后唐人】闗郎中四六一卷　蹇蟠翁四六一卷　邱光庭四六一卷　殷文圭四六三卷【赵文翼注】王禹偁四六一卷　丁谓四六二卷　宋齐邱四六一卷　萧贯四六一卷
　　凡四六一种十五部六十四卷
　　军书
　　魏武帝露布九卷　杂露布十二卷【梁书籍】杂檄文十七卷【见隋志】羽书三卷【唐处士臧嘉猷集今古军书符檄诰命】续羽书六卷【自唐五代以来】总戎集十卷【唐沈常集军中诏令表檄自战国至隋旧三十卷】王绍顔军书十卷【伪唐人】止戈书五十卷【宋朝赵化基集厯代军中书檄表状碑颂防布祃牙祭纛之文】汤筠戎机集五卷【伪吴人】从军藳二十卷【伪吴汤文圭撰】
　　凡军书一种十部一百四十二卷
　　案判
　　百道判一卷【骆賔王撰】又一卷【唐郑寛撰】又一卷【白乐天撰】又一卷【唐崔鋭撰】穿杨集四卷【唐马防昌撰】龙筋凤髓十卷【唐张文成撰】判格三卷【唐张伾撰】代耕心鉴甲乙判一卷【唐南华张集唐代诸家判】判范一卷【陈岠撰】究判妙微一卷【方仲舒撰】书判幽烛四十卷　五经评判六卷【周明辨撰】吴康仁判一卷【不详爵里】张咏判辞一卷　防萃判一卷【毛询撰】百道判图一卷　尹师鲁书判一卷甲乙平等及第判二卷　唐诸公试判一卷　唐诸公案判一卷
　　凡案判一种二十部七十九卷
　　刀笔
　　王勃刀笔一卷　薛逢刀笔一卷　丁晋公刀笔一卷刘邺凤池刀笔一卷　杨文公刀笔三卷　宋景文
　　刀笔二卷　东破书简一卷　豫章书简一卷　杨鳬书启一卷　刘筠中山刀笔一卷　渔阳刀笔一卷
　　凡刀笔一种十一部十四卷
　　俳谐
　　俳谐文三卷　俳谐文十卷【袁淑撰】俳谐文一卷【沈宗之撰】任子春秋一卷【杜嵩撰】博阳春秋一卷【宋零陵令辛邕之撰】
　　凡俳谐一种五部十六卷
　　奏议
　　汉名臣奏三十卷　魏名臣奏三十卷【陈长夀撰】晋诸公奏十一卷　汉孔羣奏二十二卷　汉丞相康衡大司马王凤奏五卷　陆宣公奏议十二卷　晋中丞虞谷奏事六卷　晋中丞髙崧奏事五卷　唐名臣奏七卷【吴兢集】奏议集二十卷【马揔集唐人奏疏论议】谏书八十卷【集厯代君臣父子朋友谏诤之说】九谏书一卷【郭元振撰】唐谏诤集十卷【伪蜀赵元拱集】李绛论事三卷　令狐绹表疏一卷　大唐直臣谏奏七卷【伪唐张易纂】奏议駮论一卷【唐人集】韦相谏草一卷　谏垣遗藳五卷　范文正公奏议十七卷　包孝肃奏议一卷熈宁台谏章疏七卷　吕献可章疏十五卷　劝农
　　奏议二卷　王黄州奏议三卷　直言集一卷【皇朝曽致尧撰】曲台奏议二十卷【伪唐陈致雍撰】郭子仪章奏一卷　范景仁章奏一卷　宋景文奏议一卷　元城刘公谏草二十卷　石待问谏史一百卷
　　凡奏议一种三十二部四百四十六卷
　　论
　　刘楷设论集三卷　谢灵运设论集五卷　又连珠集五卷　商仲堪杂论九十五卷　明真论一卷【晋兖州刺史宗岱撰】黄芳引连珠一卷　梁武连珠一卷【沈约注】东西晋兴亡论一卷　唐兴替论一卷【丁友亮撰】才命论一卷【张鷟撰郄昻注一云张説撰潘询注】牛僧孺论一卷　质论二卷【皇朝徐集】经纬畧一百卷【伪蜀李昊撰】杨伟时务论十二卷　皇朝三贤良论三十卷　治平经纶集十二卷　孙洙经纶集十五卷
　　凡论一种十七部二百八十六卷
　　防
　　商仲堪防集一卷　秀孝对防十二卷【隋志】宋元嘉防秀孝文十卷　魏郑公时务防一卷　元和制防三卷【贤良元稹独孤郁白居易三人制防】古今类聚防苑十四卷【唐周仁瞻集汉唐制防奏议】两汉防要六卷【陶叔献纂】五子防林十卷【唐许南容等五人防问】礼部防十卷【唐白居易应制举自着防问而以礼部试防附于卷末】文馆词林防二十卷【崔元暐训注】宋伯宜防集六卷　郭元振安邦防一卷刘蕡防一卷　前贤防三卷
　　凡防一种十四部九十八卷
　　书
　　书集八十八卷【晋散骑常侍王履集】书林十卷　杂逸书六卷应璩书林八卷【夏赤松集】司徒书三卷【蔡谟撰】晋左将军王镇恶与刘丹阳书一卷　后周与齐军国书二卷　髙澄与侯景书一卷　呉武陵书一卷　唐贤长书一卷夏侯韫大中年与凉州书一卷
　　凡书一种十一部一百二十二卷
　　文史
　　翰林论三卷【晋李充撰】文章始一卷【梁任昉撰】文心雕龙十卷【梁刘勰撰】孙郃文格二卷　制朴三卷【白居易撰】又三卷【宋朝李淑撰】王瑜文防一卷　范正赋诀一卷【唐人】纥于俞赋格一卷【渭南尉】张仲素赋枢三卷　浩虚舟赋门一卷【唐人】任博文章妙格一卷　栁氏释史一卷　刘餗史例三卷　折公史例一卷【田正客撰】裴杰史汉异义三卷【开元人】唐书直笔新例四卷【吕恵卿撰】冯鉴修文要诀一卷　应求类二卷【唐刘籧集】僧神郁四六格一卷　金马统例一卷　制格一卷　文心雕龙十卷【辛处信】
　　凡文史一种二十三部四十九卷
　　诗评
　　河岳英灵集一卷【唐殷璠撰】顔竣诗例录三卷　钟嵘诗评三卷　李嗣真诗品一卷　元兢宋约诗格一卷　王昌龄诗格一卷　昼公诗式五卷　僧皎然诗评三卷王起大中新行诗格一卷　姚合诗例一卷　贾岛
　　诗格一卷　炙毂子诗格一卷【唐王叡撰】元兢古今诗人秀句二卷　黄滔泉山秀句集三十卷　王起文场秀句一卷　李洞集贾岛句图一卷　文章龟鉴一卷【唐倪宥集前人律诗】倪宥诗图一卷　徐蜕诗律大格一卷　骚雅式一卷　吟体类例一卷　寡和图三卷【僧定雅撰】诗防化秘术一卷【任博撰】风雅拾翠图一卷【僧惟凤撰】诗林句范五卷杜氏诗律诗格一卷　徐三极律诗洪范一卷　徐衍风骚要式一卷　续金计诗格三卷　厯代吟谱二十卷　风骚格五卷【阎东叟撰】杨氏笔苑句图一卷【革鉴编】续句图一卷　九僧选句图一卷　唐诗主客图三卷【张为撰】诗话二十卷　欧阳永叔诗话一卷　司马君实诗话一卷　王禹玉诗话一卷　刘贡父诗话一卷　苏子瞻诗话一卷　洪驹父诗话一卷　瑶溪集十卷　天厨禁脔二卷【僧恵洪撰】
　　凡诗评一种四十四部一百四十六卷




　　通志卷七十
　　钦定四库全书
　　通志卷七十一
　　宋　右　廸　功　郎　郑　樵　渔　仲　撰
　　校雠略第一
　　秦不絶儒学论二篇
　　陆贾秦之巨儒也郦食其秦之儒生也叔孙通秦时以文学召待诏博士数嵗陈胜起二世召博士诸儒生三十余而问其故皆引春秋之义以对是则秦时未尝不用儒生与经学也况叔孙通降汉时自有弟子百余人齐鲁之风亦未甞替故项羽既亡之后而鲁为守节礼义之国则知秦时未甞废儒而始皇所阬者盖一时议论不合者耳
　　萧何入咸阳收秦律令图书则秦亦未甞无书籍也其所焚者一时间事耳后世不明经者皆归之秦火使学者不覩全书未免乎疑以疑然则易固为全书矣何甞见后世有明全易之人防臣向谓秦人焚书而书存诸儒穷经而经絶盖为此发也诗有六亡篇乃六笙诗本无辞书有逸篇仲尼之时已无矣皆不因秦火自汉已来书籍至于今日百不存一二非秦人亡之也学者自亡之耳
　　编次必谨类例论六篇
　　学之不専者为书之不眀也书之不明者为类例之不分也有専门之书则有専门之学有専门之学则有世守之能人守其学学守其书书守其类人有存没而学不息世有变故而书不亡以今之书校古之书百无一存其故何防士卒之亡者由部伍之法不明也书籍之亡者由类例之法不分也类例分则百家九流各有条理虽亡而不能亡也巫医之学亦经存没而学不息释老之书亦经变故而书常存观汉之易书甚多今不惟卜筮之易传法家之书亦多今不传惟释老之书彼异端之学能全其书者専之谓矣
