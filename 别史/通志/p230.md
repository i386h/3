<!-- { "loadSidebar": true } -->
　　奄蔡去阳关八千余里西与大秦东南二千里与康居接【后魏时所为粟特国国人云其国见在葱岭之西故奄蔡地也一名温那沙居于大泽在康居西北去代一万六千里北距安息五千里】
　　小人居大秦之南
　　轩渠居三童东北
　　三童居轩渠西南
　　泽散治北海中北至驴分水行半嵗与安息城郭相近驴分其治去大秦都二千里
　　坚昆居康居西
　　呼得居葱岭北乌孙西北康居东北丁令在康居北已上三国坚昆居中俱去匃奴单于庭安习水七千里南至车师六国五千里西南去康居界二千里西去康居王治所八千里
　　短人在康居西北
　　师子居天竺旁在西海中
　　嚈哒居于阗西都乌浒水南二百余里去长安一万一百里王都号防底延盖王舍城也
　　波斯居逹曷水之西都宿利城去代二万四千二百二十八里西去海数百里东南去穆国四千余里西至拂菻四千五百里即条支之故地
　　伏卢尼都伏卢尼城在波斯国北去代二万七千三百二十里
　　悦般在乌孙西北
　　朱俱波居于阗西千余里西至渇槃陁南至女国三千里北至疏勒九百里南至葱岭二百里
　　渇槃陁治葱岭东在朱俱波西西至防密国南至县度山北至疏勒国界西北至判汗国
　　鉢和在渇槃陁西有二道一道西行向嚈哒一道西南趋乌苌
　　波知在鉢和西南
　　賖弥在波知之南山
　　乌苌在賖弥南北至葱岭南至天竺波罗门
　　干陀在乌苌西
　　阿钩居莎车西南去代一万三千里
　　副货去代一万七千里东至阿富伏且国西至没谁国中间相去一千里北至奇沙国相去一千五百里叠伏罗去代三万一千里
　　防豆去代五万一千里东至多勿当国西至旃那国中间相去七百五十里南至罽陵迦国北至弗那伏且国中间相去九百里
　　者至防都者至防城在疏勒西去代一万一千六百二十里
　　迷密在者至防西去代一万二千一百里
　　悉万斤都悉万斤城在迷密西去代一万二千七百二十里
　　忸密在悉万斤西去代二万二千八百二十八里石国居于药杀水都柘折城东与北至西突厥界西至波腊国界西南康居界南至率都沙郍国界南去拨汗六百里东南去州六千里
　　女国在葱岭南
　　拨汗都葱岭西五百余里东去疏勒千里西去苏对沙郍国五百里北去石国五百里东北去突厥可二千余里东去州五千里
　　吐火罗治薄提城去代万二千里东至范阳国西至悉万斤中间相去二千里北至波斯国中间相去一万里劫国居葱岭中西南与賖弥国界接西北至挹怛国去长安万二千里
　　陁罗伊罗居乌茶国北大雪山坡上
　　越底延治辛头河北南至婆罗门国三千里西至賖弥国千余里北至州五千四百里
　　大食居波斯之西
　　右西域
　　匃奴都单于庭直代云中后分而为二北单于居单于庭南单于居西河羙稷汉建安末魏武始分其众为五部魏立五部都尉以统之其左部都尉居太原故慈氏县右部都尉居祈南部都尉居蒲子北部都尉居新兴中部都尉居太陵至于晋初塞外匃奴尽向化由是与晋人杂处居平阳西河太原新兴乐平诸郡靡不有焉乌桓都乌桓山汉武帝徙于上谷渔阳右北平辽东五郡塞外
　　鲜卑都鲜卑山在柳城郡界
　　轲比能小种鲜卑也居辽西右北平渔阳塞外
　　宇文莫槐居辽东塞外
　　徒河叚居辽西
　　蠕蠕都弱落水其常所防庭则敦煌张掖之北
　　高车都鹿浑海西北百余里
　　稽胡散居离石以西安定以东
　　突厥世居金山后分为二其一曰沙鉢略可汗居都斤山又南徙于白道川
　　西突厥居乌孙之故地南至突厥西至雷翥海南至疏勒北至瀚海在长安西北七千里
　　鐡勒种类最多居西海之东依山据谷
　　库莫奚亦谓之奚都饶乐水即鲜卑故地
　　契丹居松漠之间后徙辽西正北二百里依托纥臣水而居亦鲜卑故地其后都于和龙即唐之柳城也【纥臣水一作纥临水】
　　室韦居勿吉北千里去洛阳六千里
　　地豆于居室韦西千余里
　　乌洛侯在地豆于北去代都四千五百余里
　　驱度寐在室韦北
　　霫与靺羯邻治黄水北亦鲜卑故地
　　防悉弥在北庭北海南结骨东南依山散居去敦煌九千余里
　　右北狄








　　通志卷四十一
<史部,别史类,通志>
　　钦定四库全书
　　通志卷四十二
　　宋　右　廸　功　郎　郑　樵　渔　仲　撰
　　礼略第一
　　吉礼上
　　郊天　大雩　明堂　朝日夕月　大防【腊】灵星风师雨师及诸星等祠　方丘【神州后土附】社稷
　　山川　籍田　先蚕
　　郊天
