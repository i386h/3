<!-- { "loadSidebar": true } -->
　　周升中述志碑【未详】周封中岳碑【未详】应天皇帝圣教序【西京】周孝明髙皇后碑【京兆府】周许由庙碑【则天撰未详】周武士彠碑【未详】龙兴圣教序【未详】
　　右相王旦
　　司空扶风公写真记【未详】六铎金刚经【八分书未详】南泽广源公碑【八分书未详】
　　右盖巨源
　　兵部尚书王承业墓志【郑言撰未详】同昌公主碑【书保衡未详】
　　右栁仲年
　　襄州文宣王庙记【襄阳】赠兵部尚书卢纶碑【未详】
　　右崔倬
　　东林寺白氏文集记【江州】熈怡大师石坟志【未详】徳凑公塔铭【未详】玭禅师碑【未详】
　　右僧云臯
　　乌重允碑【裴度撰未详】左拾遗窦叔向碑【羊士谔撰未详】
　　右窦易直
　　任邱令王公清徳碑【未详】百家岩寺碑【未详】
　　右崔倚
　　盐池灵应公神祠碑【未详】同州刺史崔凉遗爱碑【未详】
　　右韦纵
　　南海神庙碑【广州】昭义军节度使辛秘碑【未详】
　　右陈谏
　　隂符经【未详】塔隂文【京兆府】
　　右唐元度篆书
　　浯溪铭【永州】浯台铭【永州】
　　右李庚篆书
　　般若台记【福州】鄂州题　怡亭铭序【兴国军】修文宣王庙记【处州】忘归台铭【处州】城隍庙记【处州】李氏污尊铭【处州】黄帝祠宇记【处州】刺史裴恭纪徳碑【明州】西楚覇王灵祠题【和州】李幼卿新凿琅邪泉题【滁州】庶子泉铭【滁州】新驿记【滑州】大厯十五具官名氏【西京】龚邱县令庚贲徳政碑【兖州】李氏三坟记【李幼卿撰京兆府】阮容旧居【未详】元静张先生碑题
　　右李阳氷篆书
　　唐邱汉髙祖颂【未详】虞城县令长新戒【未详】虞城令李公去思碑【未详】胥山铭【正书未详】
　　右王遹篆书
　　渭北节度使臧希让碑【京兆府】复鄠县记【京兆府】
　　右张璪八分书
　　中书令张柬之碑【襄州】窊尊铭【道州】阳华岩铭【道州】奏舜庙状【道州】
　　右瞿令问八分书
　　吕諲祠记【江陵府】郭慎微碑【京兆府】吕公表【江陵府】五原太守郭英竒碑【未详】
　　右顾戒奢八分书
　　孔子庙碑【未详】魏州刺史狄仁杰生祠碑【分书北京】周信行禅师碑【未详】兖州刺史韦元珪遗爱颂【兖州】桂州都督长史程文英碑【分书西京】东林佛防禅师舍利塔铭【分书江州】赵公碑【西京】左仆射刘延景碑【未详】
　　右张庭珪八分书
　　狄梁公祠堂【北京】胡珦碑【未详】工部尚书田宋正先庙碑【分书京兆】赠工部尚书乌承玭碑【分书华州】少府监胡珦碑【同州】夏县令韦公遗爱碑【未详】尚书省石幢记【分书西京】王粲石井栏记【分书襄州】忠武公将佐畧【未详】
　　右胡证八分书
　　斛斯府君碑【西京】光禄郑曽碑【未详】张君碑【未详】同州刺史解琬碑【未详】御史台精金铭【西京又京兆府】岷州刺史王君碑【西京】华州刺史杨公遗爱颂【未详】工部侍郎李景伯碑【西京】宁州刺史裴守正碑【绛州】庞承宗碑【未详】古义士伯夷叔齐碑【河中府】赠吏部尚书萧雍碑【京兆府】李希倩碑【未详】赠梁州都督郭知运碑【未详】太子賔客杨元琰碑【崔纡文未详】樊君祠堂碑【未详】
　　右梁升卿八分书
　　灵寳县令裴遂遗爱碑【陕州】华山诗　香谷渠记【未详】李徳逊碑【篆书华州】郑瞿齐碑【未详】唐庆观金箓斋颂【晋州】郭英乂碑【未详】郑英齐碑【西京】新筑陇州城记【未详】大照禅师普寂碑【西京】李抱玉纪功碑【未详】大智禅师义福碑并碑隂【西京】襄阳令卢僎遗爱碑【襄州】刺史杜敏生祠碑【蕲州】兵部张君碑【未详】春申君庙记【苏州】颍阳观碑【未详】宇文颢山隂述【越州】万囘大师神迹书【京兆】沛令于黙成碑【未详】京兆尹张公徳政碑　华州刺史镇国军节度使杨公遗爱颂【华州】延州都督宋公碑　太子詹事裴权碑【未详】郭子仪夫人李氏碑【未详】刘飞造像记【未详】漕能大师碑【未详】赠太子詹事王同晊碑【未详】
　　右史惟则八分书
　　任城县桥亭记【未详】定进岩碑【未详】石经藏赞【未详】尉迟迥庙碑并碑隂【未详】张嘉贞后碑并碑隂【未详】常州刺史陶云徳政碑【未详】卢舍那珉像颂【定州】顔惟正碑【未详】丛台赋【磁州】元氏令庞公清徳颂【未详】崔潭龟诗【未详】
　　右蔡有隣八分书
　　大戒徳律师智舟碑【京兆府】梁公李岘遗爱颂【凤翔府】吏部郎中杨仲昌碑【陜府】蒲州刺史裴寛徳政碑【河中府】孔子庙碑【河中府】棣王墓志【未详】韩赏祭华岳庙文【华州】左武卫中郎将臧希忱碑【耀州】天台山桐柏观碑【台州】瑶台寺大徳碑【未详】歙州刺史叶君碑【处州】万年县令徐昕碑【西京】宇文颢山隂述【未详】三絶碑【西京】荥阳王妣朱氏墓志【朱书未详】赠梁州都督徐秀碑【西京】洛阳县食堂记【西京】凤翔节度使孙志直碑【京兆】驸马都尉豆卢建碑【未详】阳城太守赵公奭碑【未详】工部尚书来曜碑【未详】慈恩寺庄地碑【京兆府】
　　右韩择木八分书
　　故尚书左丞畅悦碑【西京】工部尚书辛京杲碑【未详】长安县尉赠秘书监王府君碑【西京】郑清叔碑【未详】
　　右韩秀荣八分书
　　裴公碑【西京】汝州刺史李深碑【汝州】华州刺史李元谅懋功昭徳颂【华州】西平郡王李晟先庙碑【京兆府】御史中丞裴旷改葬碑【崔造文李阳氷篆题未详】鲜于氏里门记【未详】
　　右韩秀弼八分书
　　少保李光进碑【耀州】唐平蛮颂【桂州】鲜于氏里门碑【阆州】
　　右韩秀实八分书
　　苏氏造观音像碑【未详】徐州刺史苏诜碑【未详】
　　右刘升八分书
　　左骁卫将军赵元礼碑【未详】王方翼碑【未详】张嘉贞碑【未详】
　　右陆坚八分书
　　节堂记【未详】秋日望赞皇山诗【未详】冲虚真人庙记【未详】唐三像记【未详】
　　右李徳裕八分书
　　亳州刺史刘懐碑【未详】河桥城楼记【未详】
　　右李着八分书
　　苏源明正徳表【未详】夀张令刘公仁政碑【未详】
　　右周良弼八分书
　　明皇哀册文【未详】　白苹亭记　甘棠馆记【未详】
　　右史镐八分书
　　右仆射裴遵庆碑【未详】兖州都督刘好顺碑【未详】
　　右卢晓八分书







　　通志卷七十三
　　钦定四库全书
　　通志卷七十四
　　宋　右　廸　功　郎　郑　樵　渔　仲　撰
　　灾祥略第一
　　序　天　日　月　星　地【山附】水　旱　火　风灾祥序
　　仲尼既没先儒驾以妖妄之说而欺后世后世相承罔敢失坠者有两种学一种妄学务以欺人一种妖学务以欺天凡说春秋者皆谓孔子寓褒贬于一字之间以隂中时人使人不可晓觧三传唱之于前诸儒从之于后尽推己意而诬以圣人之意此之谓欺人之学说洪范者皆谓箕子本河图洛书以明五行之防刘向创释其传于前诸史因之而为志于后析天下灾祥之变而推之于金木水火土之域乃以时事之吉凶而曲为之配此之谓欺天之学夫春秋者成周之典也洪范者皇极之书也臣旧作春秋传专以明王道削去三家褒贬之说所以杜其妄今作灾祥畧专以记实迹削去五行相应之说所以絶其妖且万物之理不离五行而五行之理其变无方离固为火矣而离中有水坎固爲水矣而坎中有火安得直以秋大水为水行之应成周宣榭火为火行之应乎况周得木徳而有赤乌之祥汉得火徳而有黄龙之瑞此理又如何邪岂其晋厉公一视之远周单公一言之徐而能关于五行之沴乎岂其晋申生一衣之偏郑子臧一冠之异而能关于五行之沴乎如是则五行之绳人甚于三尺矣臣窃观汉儒之说以乱世无如春秋之深灾异无如春秋之众者是不考其实也臣每谓春秋虽三王之乱世犹治于汉唐之盛时何哉春秋二百四十年而日食三十六唐三百年而日食过百举春秋地震五汉和平中积二十一日而地百二十四动举春秋山倾者二汉文帝时一年之间齐楚山二十九所同日圯举春秋大水者八后汉延平中一月之间郡国三十六大水其他小小灾异则二百四十年之事不及后世一年也如李梅冬实鸜鹆来巢之类在后世不胜书使春秋之人而亲见后世事岂但恸哭流涕而已哉以春秋视后世不为乱世也何哉后世之法度不及春秋之法度后世之人才不及春秋之人才其所以感和气而弭灾异者又安可望春秋乎呜呼天地之间灾祥万种人间祸福防不可知奈何以一虫之妖一气之戾而一一质之以为祸福之应其愚甚矣况凶吉有不由于灾祥者宋之五石六鹢可以为异矣而内史叔兴以为此隂阳之事非吉凶所生魏安平太守王基筮于管辂辂曰君家有三怪一则生男堕地走入灶死二则大蛇牀上衘笔三则乌来入室与燕鬬儿入灶者宋无忌之妖蛇衔笔者老书佐之妖乌与燕鬬者老铃下之妖此三者足以为异而无凶兆无所忧也王基之家卒以无患观叔兴之言则国不可以灾祥论兴衰观管辂之言则家不可以变怪论休咎惟有和气致祥乖气致异者可以为通论
　　天
　　天裂【汉孝惠帝二年天开东北长二十余丈广十余丈晋惠帝元康二年春二月天西北大裂　太安二年秋八月庚午天中裂为二无云有声如雷者三成帝咸和四年天裂西北　穆帝升平五年秋八月己卯夜天中裂广三四丈有声如雷野雉皆鸣　梁武帝天监十三年春二月庚辰朔震于西南天如裂　太清二年夏六月天裂于西北长十丈濶二丈光出如电冬十二月戊申天西北裂有光如火　陈后主至徳元年冬十二月戊午夜天开自西北至东南其内有青黄杂色隆隆若雷】天鸣【晋元帝太兴二年秋八月戊戌天鸣东南有声如风水相薄　三年冬十月壬辰天鸣至甲午止　安帝隆安五年闰月癸丑天东南鸣　二年秋九月戊子天东南又鸣　义元年秋八月天鸣在东南　元兴元年秋八月天鸣　二年秋九月又鸣梁武帝中大通六年闰十二月丙午天西南有声如雷　大同十一年夏六月辛巳竟天有声如风水相薄陈宣帝大建十二年秋九月癸未夜天东南有声如风水相击　十四年秋八月癸未天有声如风水相击】
