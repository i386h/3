<!-- { "loadSidebar": true } -->
三二三　护湖南巡抚觉罗敦福奏查缴违碍遗书请毁折（附清单一）
　　乾隆四十一年四月十六日
　　护湖南巡抚 湖南布政使臣觉罗敦福跪奏，为查缴违碍遗书请旨销毁事。
　　窃臣钦奉谕旨，节次谆切晓谕，并派委诚妥干员，分赴各属，向藏书之家谕令将违碍书籍尽行缴出，毋得隐匿干咎。前经缴出《古处斋集》等书，业经进呈销毁在案。
　　兹复据各藏书之家呈出违碍遗书十种，共二十七部，陆续缴送到臣。臣逐加检阅，内《古今全史》、《独秀轩集》二种，多有违碍，应营销毁。谨逐一签明封固，随折进呈。并查出《独秀轩集》不全书板二百一十四块，遵旨解交军机处销毁。又《羣书备考》、《前明状元策》、《徧行堂集》、《武备志》、《历朝捷录》、《屈大均诗集》、《广古今议论参》、《博物典汇》八种，俱有违碍，先经安徽、广东、浙江、福建等省查出进呈，咨行查禁之书，今湖南省似可毋庸再进。以上各书，恭候朱批到日，臣公同在省司道，逐一销毁，并将《古今全史》、《独秀轩集》二书名，抄移各省，一体查禁销毁。
　　所有查获违碍遗书，谨分晰开列清单，恭呈御览，伏乞皇上睿鉴。谨奏。
　　朱批：览。

　　附　应毁遗书清单
　　谨将湖南省各属查缴应营销毁遗书，缮具清单，恭呈御览。
　　《古今全史》一部。查此书系浙江舒宏谔删集后续明纪事实，注湖上笠翁纂辑，并无的实姓名。内载我朝入关事迹，虽俱载有大清字样，而事多不实，语有违碍。系湘潭县生员张楚裔缴出，应营销毁。南省查无书板，已移咨浙省查起。
　　《独秀轩集》一部。查此书系湖南长沙府攸县人胡作传着。内有《旗下山》、《菩萨衫》诗二首，语含讥刺。系胡作传族孙胡环水缴出，应营销毁。随查据县民胡成兴缴出不全板片二百一十四块。据胡成兴供称，伊故父胡虔占，于乾隆十八年间，见胡作传幼孙胡绍言将书板作柴煮饭，用米数斗换回，查点缺失过半，是以未经印刷，今已尽数缴出，并无藏匿，现在胡绍言亦已病故。再四驳查，实无遗漏。谨将查出书板，遵旨解交军机处销毁。
　　《羣书备考》一部。
　　《前明状元策》二部。
　　以上二种，经安徽省查出奏明，咨行查禁销毁。
　　《徧行堂集》一部。
　　《武备志》二部。
　　《历朝捷录》十三部。
　　以上三种，经广东省查出奏明，咨行查禁销毁。
　　《屈大均诗集》一部。
　　以上一种，经广东、浙江二省查出奏明，咨行查禁销毁。
　　《广古今议论参》一部。
　　以上一种，经福建省查出奏明，咨行查禁销毁。
　　《博物典汇》四部。
　　以上一种，经福建、浙江二省查出奏明，咨行查禁销毁。
（宫中朱批奏折）

三二四　两江总督高晋奏续解违碍书籍板片折（附清单一）
　　乾隆四十一年四月十六日
　　太子太傅 内大臣 大学士仍留两江总督 统理河务革职留任臣高晋谨奏，为续解违碍书籍板片，仰祈圣鉴事。
　　窃臣遵旨查缴明末伪妄著作，历经恭折奏明解送在案。
　　今臣于回任后，复又通饬各属，广为购访。兹据江宁藩司闵鹗元详送前来。臣逐加检阅，内有字句悖谬之《经世挈要》、《广古今议论参》、陈继儒《订正杂书》、《名山藏》、《明通纪直解》、《明通纪统宗》共六种，逐一黏签固封。此外尚有臣与抚臣及浙江、福建、广东等省前后解进之《石臼集》、《明季遗闻》、《喜逢春传奇》等应营销毁之书，共五十三种，计二百一十三部、板一百四十九块，均经分别装箱。兹有请升高邮州知州李士珠进京，卽委令解送军机处交收查办。理合分晰开列清单，恭呈御览。
　　臣仍督率所属，将从前搜罗未尽，无论古今人著述，有关经史子集，堪备采择遗编，及不应存留书籍板片，分别上紧留心购觅，随时呈缴查核解送外；所有现在办解缘由，谨会同江苏抚臣萨载合词具奏，伏乞皇上睿鉴。谨奏。
　　朱批：览。

　　附　清单
　　今将续解违碍书籍板片，分晰开列清单，恭呈御览。
　　计开：
《经世挈要》四本。明张燧着。原书内有缺页并挖损涂改之处。
《广古今议论参》十本。明张廷鹭等辑。
　陈继儒《订正杂书》一本。内《建州女直考》、《燕市诗》，明于燕芳等着。
《名山藏》三十九本。明何乔远辑。
《明通纪直解》八本。明张嘉和辑。
《明通纪统宗》八本。明陈建、袁黄、卜大有辑。
　　以上六种，均有悖谬字句，不应流播，贻惑人心，应请销毁。现在咨行各省一体查缴，并查追板片。俟送到再行补解，合并陈明。
《石臼集》十八部，共一百三本。内三部不全。
《明季遗闻》一本。不全。
《喜逢春传奇》一部，二本。不全。
《法传录》三部，共三十八本。
《羣书备考》二十三部，共一百七本，内二部不全。
《岭南三家诗选》三部，共十二本。内一部不全。
《道援堂集》一部，三本。
《吾学编》五部，共五十五本。内二部不全。
《酌中志略》一部，二本。
《酌中志》一本，抄本，不全。
《卽山集》三部，六本。
《潜确类书》一本，不全。
《三藩纪事本末》十一部，共二十五本。内一部不全，一部未钉。
《两朝从信录》七部，共七十三本。内三部不全。
《博物典汇》十五部，共九十二本。内四部不全。
《登坛必究》三部，共四十八本。俱不全。
《孤树裒谈》一部，四本。不全。
《职方地图》一部，二本。
《左忠毅集》一部，二本。
《明经济文录》一部，三十本。
《苍霞草》一部，十三本。
《叶向高奏草》一部，十本。
《苍霞诗草》一部，二本。
《苍霞余草》三部，共十三本。
《苍霞续草》一部，八本。
《续奏草》二部，共十二本。
《东夷考略》一本，不全。
《古今议论参》一部，八本。
《明从信录》十四部，共一百五十九本。内五部不全。
《钱牧斋尺牍》二部，共三本。内一部不全。
《古今治平略》六部，共一百六十九本。内一部不全。
《名山集》一部，三本。
《屈翁山诗》八部，共二十五本。内二部不全，一部未钉。
《翁山诗外》三部，共二十七本。内一部不全。
《寒支集》一部，八本。
《明纪编年》九部，共四十七本。内一部不全。
《明奏议》一部，十本。
《明纪会纂》三部，共九本。
《明通纪》八部，共六十九本。内五部不全。
《柴庵忆记》一部，一本。
《通纪纂》三部，共十本。内一部不全。
《隐秀轩集》四部，共二十四本。内二部不全。
《熊廷弼疏稿书牍》一部，十二本。
《注略》一部，三本。
《武备志》二部。一部未钉，一部五本，俱不全。
《徧行堂集》四部，共二十本。内三部不全。
《历朝捷录》十七部，共六十八本。内三部不全。
《莲须阁集》一部，二本。
《洁身堂文集》一部，二本。
《田间诗集》一部，一本。
《地图综要》一部，四本。
《启祯野乘》一部，八本。
《历科状元策》七部，未钉。
　　又板一副一百四十九块。
　　以上各书五十三种，共二百一十三部。又《状元策》板一百四十九块。均应销毁。此外俟续有缴到，卽行解送。合再陈明。
　　编者附注：以上陈继儒《订正杂书》、《明季遗闻》、《酌中志略》、《三藩纪事本末》、《东夷考略》、《启祯野乘》，书名前均有乾隆朱点。
（宫中朱批奏折）

三二五　暂管江苏巡抚萨载奏续缴违碍书籍板片折（附清单一）
　　乾隆四十一年四月二十日
　　江南河道总督 暂管江苏巡抚印务臣萨载谨奏，为汇解续缴违碍书籍板片，仰祈圣鉴事。
　　窃臣遵奉谕旨，督属搜缴伪妄遗书，先经臣将缴到各书及书板四次奏进，请旨销毁在案。
　　兹自上年十二月起，至本年三月止，苏州书局内，又据陆续缴到《天启实录》等书一十八种，检阅语句，均有悖谬违碍。臣谨于各书内黏签封固，同先经解进、今重复查出之《皇明实纪》等书三十七种，计八十二部，又《潜确书》、《陈眉公集》、《广东新语》书板三种，共三千八百七十四块，饬委妥员解交军机处投收，转奏销毁外，理合先行开列清单，恭呈御览。
　　臣仍一面开明著书人年代、姓名、里居，转饬各属并移各该省，查明有无板片及存留书本，严行追缴，一面札饬江宁、苏州藩臬三司，督率各州县暨委员实力查办。凡有应毁书籍，不拘诗文、杂着以及传奇小说，悉令尽数查缴，详解销毁，以期净尽。
　　所有第五次汇解违碍书籍板片缘由，谨会同大学士 管两江总督臣高晋恭折具奏，伏乞皇上睿鉴。谨奏。
　　朱批：览。

　　附　清单
　　江南河道总督 暂管江苏巡抚印务臣萨载谨奏：
　　今将苏、松、常、镇各属搜访购买并绅士书贾遵旨呈缴违碍各书及书板，开列清单，恭呈御览。
　　计开：
《天启实录》一部，二十本。抄本，不全。明诸臣纂。
《皇明通纪辑要》一部，二十四本。明余姚马晋允订。
《皇明通纪直解》一部，八本，不全。不详著书人姓氏。
《容台集》一部，九本，不全。明华亭董其昌着。
《陈眉公集》一部，三十二本。明华亭陈继儒着。
《白石樵真稿》一部，十二本。明华亭陈继儒着。
《晚香堂集》一部，四本。明华亭陈继儒着。
《崇相集》一部，八本。明闽县董应举着。
《周忠毅奏议》一部，二本。明吴江周宗建着。
《莲须阁集》一部，十本。明番禺黎遂球着。
《后场纪年》一部，九本，不全。明金坛周锺辑。
《匡时集》一部，六本，不全。不详选辑人姓氏。
《备变集》一部，一本，不全。不祥选辑人姓氏。
《隐秀轩集二部，八本，不全。明竟陵锺惺着。
《鸳鸯绦传奇》一部，二本。明宜兴海来道人着。
《明季甲乙事略》一部，一本，不全。东村老人纂。
《白耷山人集》一部，六本，不全。沛县阎尔梅着。
《吕晚村家训》一部，一本。石门吕留良着。
　　以上共书一十八种，均有谬妄及违碍语句，应请销毁。
《皇明实纪》卽《皇明通纪》共七部。一部十四本；一部十二本；三部各十本；一部八本，不全；一部二本，不全。
《徧行堂正集》二部。每部各十八本。
《徧行堂续集》一部，七本。
《喜逢春传奇》四部。一部二本，二部各一本，一部一册未钉。
《博物典汇》五部。二部各八本，二部各六本，一部五本，不全。
《酌中志》二部。一部二本，一部一本，不全。
《孤树裒谈》一部，九本，不全。
《苍霞草》一部，六本。
