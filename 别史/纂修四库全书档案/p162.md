<!-- { "loadSidebar": true } -->
以上各书，全者共四百一十七部，不全者共六百六十五部。谨钦遵节次谕旨及四库全书处奏明饬禁暨各省咨查应禁书籍名目，核对相符。（宫中朱批奏折） 七九八　军机大臣奏查明四月至六月所进书籍错误次数请将总裁等交部察议片
乾隆四十六年七月十六日* 
查四库全书馆进过书籍，前经奉旨：将指出错误记过之处，每三月查核一次，其总裁错至三次，分校、覆校错至两次者，均着交部察议。其余未及次数者，着加恩宽免，毋庸于下次积算。钦此。又奉旨：现已添设总校，其总裁等不过从中抽阅，伊等所阅之书既少，则处分不应仍照向例。嗣后书内每错一次，即将签贴之总裁交部察议。钦此。又奉旨：此后书内错误，总裁、总校记过一次者，分校着记过二次。钦此。又总校张能照等检阅书籍较多，前经奏明，请照三次议处之例办理。奉旨允行。又奉旨：阿桂、和珅派阅书籍内签出错误之处，一并照例议处。钦此。钦遵。各在案。
本年三月以前所进书籍，错误次数业经按季查核。今自四月起至六月止，进过全书十四次。臣等详加查核，除总裁记过五次之程景伊；分校记过二十五次之孙辰东，记过七十六次之高中，记过五十六次之陈文枢，记过二十八次之宋枋远，记过二十二次之陈墉、吴锡龄，记过二十次之翁树棠，记过十八次之卢遂，记过十次之沈清藻，已经病故，毋庸议外。查总裁八阿哥记过一次，十一阿哥记过五次，嵇璜记过八次，王杰记过二次，臣董诰记过一次，曹文埴记过八次，沈初记过十四次；总阅周煌记过十次，谢墉记过三次，达椿记过二次，钱载记过九次，胡高望记过一次，倪承宽记过七次，朱珪记过一次，吉梦熊记过四次；总校何思钧记过一百五十三次，朱钤记过一百四十二次，王燕绪记过九十一次，缪琪记过九十次，杨懋珩记过八十五次，仓圣脉记过五十九次；覆校平恕记过五次，邹炳泰记过十七次，王增记过六十六次，庄通敏记过三次，邵晋涵记过十五次，吴典记过三十九次，王尔烈记过二十四次；分校陈昌齐、孙玉庭、于鼎、李岩、鲍之锺、金光悌、徐立纲、戴联奎、汤垣、张敦培、吴锡麒、周琼、朱炘、汪学金、刘源溥、戴衢亨各记过二次，余集、彭元珫、程晋芳、王家宾、蔡必昌、曹锡龄、戴均元、萧九成，张慎和、吴绍昱、罗万选、钱世锡、吴甸华、朱攸、汪锡魁各记过四次，李尧栋、庄承籛、范衷、甄松年、王坦修、范鏊、常循、袁文邵、嵇承志各记过六次，王学海、田尹衡、邱桂山、盛惇崇各记过八次，王庆长、胡士震、杨寿楠、杨世纶、秦泉、励守谦各记过十次，王春煦、李楘、庄通敏、缪晋、潘奕隽、雷纯各记过十二次，胡予襄、严福、牛稔文、王璸、李斯咏各记过十四次，吴舒帷、陈木、潘曾起各记过十六次，郭祚炽记过十八次，叶兰、张曾炳各记过二十次，潘庭筠记过二十二次，吴裕德记过二十三次，李荃记过二十四次，吴鼎雯记过二十七次，隆湘记过三十次，王尔烈记过三十一次，周鋐记过三十二次，许烺记过四十二次，卜维吉记过四十四次，苏青鳌记过五十次。应交吏部、都察院，照例分别察议。谨奏。
乾隆四十六年七月十六日奉旨：交部。钦此。（军机处上谕档） 七九九　谕内阁《开国方略》书成后着交武英殿刊刻并写入四库全书
乾隆四十六年八月初三日
内阁奉谕旨：
《开国方略》书成后，着交武英殿刊刻，并写入四库全书。（起居注册） 八○○　谕内阁提调吴裕德着销去纪录二次
乾隆四十六年八月初三日
吏部议行在兵部尚书福隆安奏四库全书馆进呈书籍，在途沾湿，提调 编修吴裕德照例抵罚一疏，内阁奉谕旨：
吴裕德着销去纪录二次，其从前罚俸三个月之处，仍注于纪录抵销。余依议。（起居注册） 八○一　谕明泰着加一级纪录二次
乾隆四十六年八月初六日
吏部等衙门奏办理《清文舰》书成之纂校各员议叙一疏，奉谕旨：明泰着加一级，纪录二次。余依议。（起居注册） 八○二　广西巡抚姚成烈奏遵旨查缴违碍书籍情形折
乾隆四十六年八月二十四日
广西巡抚臣姚成烈跪奏，为查缴违碍书籍，恭折奏闻事。
窃照乾隆四十三年十二月二十日接准部咨钦奉上谕：查缴违碍书籍，着通谕各督抚以接奉此旨之日为始，予限二年，实力查缴，并再明白宣谕，凡收藏违碍悖逆之书，俱各及早呈缴，仍免治罪，至二年限满，卽毋庸再查。如有隐匿存留，一经发觉，将收藏者从重治罪，且惟于承办之督抚是问。等因。钦此。钦遵。在案。
臣到任后，查得前抚臣吴虎炳、李世杰奏缴过违碍书籍五次，计三百零六部，不全书籍六十□件。臣又通饬各属再加详细访查，并将臣前在粤东藩司任内所刊奉文应禁各书目分发各属，责成各学教官令其向书坊并读书之家塾逐一细查，广为传谕，无论全部书本及残篇断简，凡在应禁之列者，卽行缴出送销，并出示遍行剀切晓谕去后。嗣据各属呈缴应禁各书八十四部，共八百四十一本，经臣咨送军机处并恭折奏明在案。兹扣至乾隆四十五年十二月二十日限满，又据布政使详缴应禁书十八种，计二十部前来。臣已逐加复核，现在汇送军机处查销，谨缮清单恭呈御览。
再，查此案钦限已满，虽粤西边僻搜查似已无遗，但恐各属或尚有查缴未周，稍致遗漏未尽之处，除通饬查取并无隐匿存留切结另行送部外，至本年先后承准廷寄钦奉谕旨搜缴明仁宗所著《天元玉历祥异赋》及不知撰著名氏之《乾坤宝典》，天文占验、妄言祸福应禁各书，及各直省咨送违碍书目，臣遵卽逐次严饬实力搜查，务令尽净，不使存留片纸只字，致干咎谴。仍俟各属如有查到另行奏缴外，至外间流传剧本，广西虽戏班无多，臣前次奉到谕旨后，卽已通饬各属将剧本中查有字句违碍及扮演过当者，俱令不动声色，分别查销禁止。合并陈明。伏祈皇上睿鉴。臣谨奏。
乾隆四十六年十月初三日奉朱批：览。（军机处录副奏折） 八○三　两广总督巴延三等奏遵旨查缴违碍书籍情形折
乾隆四十六年八月二十八日
两广总督臣觉罗巴延三、广东巡抚臣李湖跪奏，为奏明事。
窃照办理违碍书籍一案，节奉谕旨饬查。广东省前后查出应禁书本，节经奏缴，其有连板片起出者，分别委员解京销毁在案。
嗣四十三年十二月钦奉谕旨：查缴违碍书籍一案，着以奉旨之日为始，予限二年，实力查缴，限满卽毋庸再查。如限满后仍有隐匿存留违碍悖逆之书，一经发觉，将收藏者从重治罪，且惟于承办之督抚是问。钦此。等因。臣等到任后，节经严饬搜查，并将前后奉行查禁书目汇刊一册，按照各道府州县并各府州县儒学颁发一本，令其加意搜访，并多出告示，晓谕民间，凡有应禁违碍书籍，务遵尽数缴出送销，如限满后仍有藏匿，查出即行从重治罪。责令各学教官明切宣示去后。兹据各属陆续将查出应禁书本申缴，并据司道等会详，据广州等十府三州转据所属各州县结报，属内凡有应禁书本、版片，业遵查缴净尽，并无存留，加结详送前来。臣等详细查勘，缴到各书共十一种，均系粤省近今查出之书，核勘俱有违碍，均属不应存留，相应奏缴销毁，并分咨各省一体查销。其粤省各府州县现已结报收缴净尽，应遵谕旨毋庸再查，将来如仍有隐匿存留违碍悖逆之书，一经发觉，卽将收藏之人从重治罪。倘地方官因已经结报，互相隐庇，亦卽严行参处。
至现在续奉谕旨饬查《天元玉历》、《乾坤宝典》及尹嘉铨编纂各书，暨现准各省咨查应毁书本板片，仍严饬各属实方搜访，俟查缴到日，再行送销。尚有查出《双柏庐集》等书板片，应俟附便解送。
除将各书黏签封送军机处查核销毁外，臣等谨恭折具奏，并另录书目恭呈御览。伏乞皇上睿鉴。谨奏。
乾隆四十六年十月初四日奉朱批：览。钦此。（军机处录副奏折） 八○四　谕校书错误之皇八子永璇等俱着分别罚俸或注于纪录抵销
乾隆四十六年九月初六日
又议尚书 公福隆安等奏四库全书馆进过书籍，自四月至六月止，校书错悞纪过之皇八子仪郡王、皇十一子等照例分别罚俸抵销一疏，奉谕旨：
皇八子永璇、皇十一子永瑆俱着罚尚书俸六个月，嵇璜、王杰、董诰、周煌、谢墉、达椿、钱载、倪承宽、朱珪俱着罚俸六个月；庄通敏、邵晋涵、周琼、戴衢亨、彭元珫、戴均元、王坦修、励守谦俱着罚俸三个月；吉梦熊着于补官日罚俸六个月，何思钧、王燕绪、余集、吴舒帷、孙玉庭、萧九成、许烺俱着于补官日罚俸三个月；庄通敏着再罚俸三个月；曹文埴、胡高望、沈初俱着销去纪录一次，其罚俸三个月之处，仍注于纪录抵销；戴联奎、钱世锡、平恕、邹炳泰、吴裕德、秦泉、陈昌齐、徐立纲、李尧栋、杨寿楠、王尔烈俱着销去纪录一次，免其罚俸；王增、吴锡麒、汪学金、朱攸、范衷、潘曾起、潘庭筠、吴鼎雯、于鼎、王春煦、吴典、庄承籛、严福、苏青鳌、缪晋、程晋芳、曹锡龄各罚俸三个月之处，俱着注于纪录抵销。余依议。（起居注册稿本） 八○五　谕《盛京通志》字画错误总裁福隆安等着分别罚俸或注于纪录抵销
乾隆四十六年九月二十一日
又议方略馆进呈《盛京通志》字画错误之承办中书章煦，总裁 兵部尚书 公福隆安、户部尚书和珅、梁国治、户部左侍郎董诰、右侍郎福长安，照例罚俸一疏，奉谕旨：
福隆安、梁国治、董诰、福长安俱着罚俸一个月；和珅罚俸一个月之处，着注于纪录抵销。余依议。（起居注册） 八○六　湖南巡抚刘墉奏查缴应毁书籍折（附清单三）
乾隆四十六年九月二十五日
湖南巡抚臣刘墉跪奏，为查缴应毁遗书，恭折具奏事。
窃照违碍书籍，钦奉谕旨频颁，饬令悉行查缴，业经前任抚臣遍加搜访，节次奏缴在案。
今据布政使陈用敷详称：据印委各官晓谕士民将应禁各省书籍及前人著作陆续呈缴解省，董率局员逐一校核，内有各省暨本省曾经奏缴今续获重复各书共一百四十九种，计完全者一千五百九十二部，残缺者一千八百四十七部。此外，查有本省人著作陆续呈请销毁之书五十种，计完全者四十九部，残缺者十一部；又外省人著作应营销毁之书二十四种，计完全者十三部，残缺者十四部；应行摘毁之书十一种，完全者二部，残缺者九部；并各板片二十四副。俱应解京销毁等情。臣细加核对，凡有违碍之处，俱黏签贴说，编号装箱，预期委员运解起程，咨送军机处验收，酌计此时可以运至京城。理合开具书目，恭呈御览，听候军机处请旨销毁。
