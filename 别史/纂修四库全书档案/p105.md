<!-- { "loadSidebar": true } -->
《天盖楼时文》二十部，刊本。是书吕留良选。前已缴过。今续查获二部各十本，又二部各十七本，又三部各四本，又三部各六本，又二部各十五本，又一部计十三本，又一部计八本，又一部计七本，又一部计二本，又一部计二十一本，又一部计十八本，又一部计十四本，又一部计十一本。
《戴田有时文》十一部，刊本。是书戴名世着。前已缴过。今续查获一部计八本，又二部各二本，又二部各三本，又三部各四本，又二部各五本，又一部计一本。
《列朝诗集》一部，刊本。是书毛子晋选，钱谦益序。前已缴过。今续查获一部，计三十本，全。
《杜诗笺注》二部，刊本。是书钱谦益注。前已缴过。今续查获一部计四本，全。又一部计二本，止存一卷至三卷、七卷至九卷。
《江左三家诗钞》一部，刊本。是书顾有孝辑。前已缴过。今续查获一部计四本，全。
《岭南三家诗选》三部，刊本。是书王隼撰。前已缴过。今续查获二部各五本，又一部计三本，俱全。
《钱牧斋尺牍》二部，刊本。是书钱谦益着。前已缴过。今续查获二部，各二本，全。
以上共查获应毁各书计一百十五种，共计六百一十三部。（宫中朱批奏折） 四九六　谕内阁此次散馆庶吉士戴心亨等着分别授职其改部各员内原办书者仍兼馆行走
乾隆四十三年四月二十九日
乾隆四十三年四月二十九日内阁奉上谕：此次翰林散馆之修撰金榜，编修汪镛、孙辰东，业经授职。其清书庶吉士戴心亨、缪晋、章宗瀛、戴联奎、陈崇本、邱庭漋俱着授为编修，孙玉庭着授为检讨；汉书庶吉士吴锡麒、许烺、严福、范来宗、罗修源、徐立纲、戴均元、钱樾、于鼎、卢遂、徐如澍、翟槐、曹锡龄、周宗岐、张能照、周琼俱着授为编修，德昌、饶庆捷、谷际岐、王允中、瑞保、五泰俱着授为检讨。其庶吉士梁上国、陈墉、杨昌霖、张慎和、陈文枢、仓圣脉、李廷敬、曾廷橒、胡敏、胡必达、何思钧，俱着以部属用。至此次改部各员内，其原在四库馆办书者，仍令其兼馆行走。钦此。（军机处上谕档） 四九七　谕以部属用散馆庶吉士梁上国等着再留馆三年
乾隆四十三年五月初六日
乾隆四十三年五月初六日奉旨：
本年散馆清书庶吉士梁上国，汉书庶吉士仓圣脉、何思钧，前已有旨，以部属用，着加恩俱留馆，再教习三年，同新科庶吉士一体散馆。钦此。（军机处上谕档） 四九八　署云贵总督裴宗锡奏第四次查缴应禁书籍分别委员解京折（附清单二）
乾隆四十三年五月十一日
署云贵总督 云南巡抚臣裴宗锡谨奏，为第四次查缴应禁书籍，分别委员解京，仰祈圣鉴事。
窃臣与督臣李侍尧遵旨会查逆犯王锡侯《字贯》及一切违碍书籍，所有本年三月以前各属呈缴应禁书一百九十种，共六百八十一部，业经三次分类开单，委员解送，会折奏闻。声明滇省士民，家传户晓，咸知速缴者毫无干累，藏匿者自取愆尤，均各踊跃呈送，络释未己，因复申饬各属随收随缴。等因。在案。
兹据云南曲靖、澄江、昭通、东川、广南、开化、大理、楚雄、丽江、永昌、临安、普洱、蒙化、景东、武定、广西、镇沅、元江各府、直隶厅州所属州县、盐井陆续申缴。臣率同司道详加查阅，截至四月底止，复又获书一百一十二种，计共六百三十九部，内向经奉文查禁者七十七种，计五百二十九部。又前次奏缴逆犯王锡侯选刻《唐诗试帖》一种，今又查获十五部；该犯又有选刻《国朝试帖》一种，今亦查获五部。均系奉文查禁，应解京送馆销毁。其未奉查禁者，有《考卷探珠集》一种，内载王锡侯时文。此与吕留良时文散见选本者正同一例，枭獍之迹，只字难留，应请旨一体查毁。此外从前未奉查禁书籍三十二种，计八十九部，除王世贞、诸燮《通鉴》、卢元昌《国书》、李贽《藏书》、吕留良《易解题说选本》、王鸣昌《难题问答》、周在浚《藏弆集》十种，已于上届节次黏签，奏请禁毁。其余二十二种，内如正续通鉴、节要、辑略、要略、合录、类编、史纲、史要、全史、小史，或抄撮历朝，或纪述明代，率皆丛杂残陋，不成体例，与现禁之《捷录》、《通纪》等书大略相同。且所载邱浚等议论辽宋元明，语多谬妄，更易诬惑人心。高拱《纪录边事》及明代《馆课》、《策略》、《戴重诗集》等书，每多干犯本朝，狂吠之词，尤不容存留片纸。又如明陆应阳《广舆记》，虽经后来改刻，而细勘卷末，仍有乖违。又如钱谦益《杜诗笺注》、吕留良《诗经详解》，从前查禁时遗漏未入，皆不应使之复行于世。余如坊选刻本载有钱谦益、屈大均诗文，总未便久任留传，自宜分别禁毁。臣谨将各书应禁缘由开列清单，详晰分注，并于书内黏签进呈，恭请钦定。
上三次申缴书籍，自近及远。此次则广南、开化、腾越、思茅各边地士民，均知望风畏法，争献恐后。臣更饬各该地方官迎机劝励，奉行勿懈，宁再展期数月，务令净绝根株。
再，上次解送书内，有另缄恭呈世宗宪皇帝钦颁《大义觉迷录》十本。今此次又查出八本，是从前收缴之时尚多未尽。
臣一面再行慎密细查，合先敬谨封缄，另匣进呈，恭折奏明，伏乞皇上睿鉴训示。谨奏。
朱批：览。 
附一　滇省向例查禁各书清单向例查禁书七十七种，共五百二十九部，三千三百八十本：《历朝捷录》六十七部，共三百一十三本。
《捷录大成》四十四部，共二百三十四本。《捷录大全》二十部，共一百零九本。　。捷录法原》七部，共三十四本。《捷录真本》十一部，共三十九本。
《捷录直解》五部，共十七本。《从信录》四部，共三十三本。
《通纪捷览》二部，共九本。《明通纪》十八部，共一百四十六本。
《明通纪直解。四部，共三十二本。《明纪会纂》十六部，共九十五本。
《明纪编年》十三部，共六十七本。《明通纪纂》一部，七本。
《古今全史》十部，共四十四本。《明纪直解》二部，共二十六本。
《明鉴易知录》五部，共三十五本。《大事纪》一部，五本。
《三藩纪事》一部，四本。《三朝要典》一部，八本。
《明季遗闻》一部，四本。《残明纪事》一部，二本。
《读史纲》一部，二十七本。《同时尚论录》一部，十本。
过庭训《人物考》一部，三十本。《古今议论参》一部，一本。
《广古今议论参》二部，共十六本。《羣书备考》四十七部，共二百九十七本。
《博物典汇》十六部，共一百零一本。《登坛必究》十五部，共二百零九本。
《史外》二部，共十六本。《议撮》一部，一本。
《翰海》十五部，共七十四本。《状元策》十三部，共八十四本。
黄道周《百将传》七部，共六十本。陈元素《名将传》三部，共二十五本。
艾南英《天佣子集》四部，共四十一本。锤惺《隐秀轩集》十一部，共六十二本。
李贽《焚书》五部，共十一本。陈际泰《已吾集》四部，共十二本。
陈际泰《太乙山房集》一部，一本。《高子遗书》二部，共十八本。
《寒支集》二部，共十五本。《东林书院志》一部，八本。
金声《太史集》二部，共七本。鲍应鳌《瑞芝山房集》一部，二本。
潘士藻《闇然堂集》一部，一本。陈继儒《文集》一部，四本。
陈继儒《晚香堂小品》一部，二本。陈孝威《壶山集》一部，三本。
孙治《宇台集》二部，共九本。董其昌《容台集》一部，二本。
王思任《避园拟存》一部，一本。《苍霞草》一部，三本。
《续苍霞草》一部，五本。刘城《绎桐集》一部，一本。【真按：前后文均作「峄桐集」。唯不着撰人。】
邢昉《石臼集》一部，一本。焦竤《澹园续集》一部，三本。
张溥《七录斋集》一部，四本。黎遂球《莲须阁集》一部，一本。
陈象《明兵略》一部，一本。《列朝诗集》三部，共十六本。
钱谦益《初学集》一部，四本。钱谦益《尺牍》一部，五本。
《武库纂略》一部，十本。《白石樵真稿》一部，四本。
《天外谈》二部，共二十一本。王道升《古学指南》九部，共四十三本。
《四六新书》八部，共五十五本。屈大均《翁山诗外》二部，共三十一本。
屈大均《诗集》一部，六本。《广东新语》二部，共二十本。
《岭南三家诗》二部，共十本。吕留良《古文》一部，五本。
吕留良《时文》四部，共十二本。吕留良《惭书》二部，共七本。
吕留良《四书讲义》五十一部，共四百零二本，吕留良《四书语录》三十部，共二百九十七本。现奉查禁书二种，二十部，一百四本：王锡侯选刻《唐诗试帖详解》十五部，共九十四本。王锡侯选刻《国朝试帖详解》五部，共十本。 
附二　滇省向未查禁各书清单
向未查禁书三十三种，九十部，七百三本：
《鉴纪合录》一部，十本。上截系锺惺《明通纪》，向例查禁，此本内虽将干犯我朝字句刊削数处，而违碍究多。下截系王世贞《纲鉴》，并首载潘荣《总论》，业经前次请禁，应请一体查禁。
《通鉴节要》二部，共八本。不着撰人名氏。残缺不全。查邱浚论断于辽纪建国之初，议论率多狂谬，应请销毁。
《续通鉴节要》四部，共九本。残缺不全。查宋、元、明代统之际，论断背谬，多与《通鉴节要》同，应请销毁。
《续编鉴》一部，一本。不着撰人名氏。残缺不全。论断多有背谬，应请销毁。
《历朝史要》一部，一本。不着撰人名氏。残缺不全。每朝始末着一总论，与潘荣《总论》词意相似。查《南宋论》内凡涉金、元，语多谬妄，应请销毁。
《世史类编》二部，共二十一本。李盘纂。不全。内有潘荣《总论》，又序文及李介庵等议论正统处，均多狂谬，应请查禁。
《史纲》一部，一本。查禁书内有左昊《读史纲》一种。此系冯梦真着。内于元纪论多谬妄，又内有现请查禁之潘荣《总论》一篇，应请查禁。
《通鉴释义》一部，一本。残缺不全。内载邱浚论二条，均属谬妄，应请查禁。
《纲鉴全史》一部，五本。苏浚着，孙矿增订。不全。卷首载潘荣《总论》，凡例内论正统亦属谬妄，应请查禁。
《通鉴要略》一部，二本。陈仁锡纂。首载潘荣《总论》，应请查毁。
《增订鉴略妥注》一部，一本。卽《通鉴要略》原本加以注释，应请一例查毁。
《明朝小史》一部，一本。吕毖着。不全。琐碎无当。内载《南都公檄》一篇，干犯我朝，应请查禁。
《纪录汇编》一部，三本。系汇载明代诸臣言行。不全。查高拱《边略》内所纪边事，多有干碍，应请摘毁。
