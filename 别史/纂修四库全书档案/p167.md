<!-- { "loadSidebar": true } -->
历代名臣奏疏，向有流传选刻之本，四库全书内，亦经馆臣编次进呈，其中危言谠论、关系前代得失者，固可援为法戒。因思胜国去今尤近，三百年中，荩臣杰士、风节伟著者，实不乏人。迹其规陈治乱，抗疏批鳞，当亦不亚汉、唐、宋、元诸臣，而奏疏未有专本，使当年绳愆纠谬、忠君爱国之忱，后世无由想见，诚阙典也。卽或其人品谊未醇，而其言一事，陈一弊，切中利病、有裨时政者，亦不可以人废言。至神宗以后诸臣奏疏内，有因辽渖用兵，涉及本朝之处，彼时主闇政昏，太阿倒置，阉人窃柄，权幸满朝，以致举错失当，赏罚不明，其君缀旒于上，竟置国是若罔闻，遂至流寇四起，兵溃饷绝，种种粃政，指不胜数。若杨涟、左光斗、熊廷弼诸人，或折冲疆埸，或正色立朝，俱能慷慨建议，剀切敷陈。设明之君，果能采而用之，犹不致败亡若是之极。其事距今百十余年，殷鉴不远，尤当引为炯戒，则诸人奏疏不可不亟为辑录也。除《明史 本传》外，所有入四库全书诸人文集，均当广为搜采，裒集成编。卽有违碍字句，祇须略为节润，仍将全文录入，不可删改。此事关系明季之所以亡，与我朝之所以兴，敬怠之分，天人之际，不可不深思远虑，触目惊心。
着派诸皇子同总师傅蔡新等为总裁，其皇孙、皇曾孙之师傅、翰林等，卽着为纂修、校录，陆续进呈，候朕亲裁。书成后卽交武英殿刊刻，仍抄入四库全书，将此旨冠于简端。所有前派纪昀等选出神宗以后各奏疏，卽着归入此书，按其朝代，一体编纂。特谕。（军机处上谕档） 八二一　军机大臣奏陈辉祖前进书内并无《体孝录》等书谨拟询问谕旨进呈片
乾隆四十六年十一月初二日
遵旨查舒常等奏到《体孝录》、《孝经对问》二书，前陈辉祖在湖北巡抚任内，所奏应毁违碍书籍内无此二种。臣等谨拟写询问陈辉祖谕旨进呈。谨奏。（军机处上谕档） 八二二　寄谕闽浙总督陈辉祖据实覆奏查勘《孝经对问》等书事
乾隆四十六年十一月初二日
尚书 额驸 公福<隆安>字寄闽浙总督陈<辉祖>，乾隆四十六年十一月初二日奉上谕：
舒常、郑大进奏，查出明末人瞿罕所著《孝经对问》、《体孝录》二书，语有违悖，系黄梅县人吴碧峯刊刻，自行缴出。并声此书系前抚臣陈辉祖汇发局员查勘。等语。各省查缴违碍各书，自应随时奏明。今《孝经对问》、《体孝录》二书，语有违悖，吴碧峯既自行呈缴，陈辉祖于发局查勘之时，何以仅交后任查办，并不自行具奏。着传谕陈辉祖令其据实覆奏，舒常等折并着抄寄阅看。钦此。遵旨寄信前来。（军机处上谕档） 八二三　军机大臣奏遵查《高丽史鉴》等书情形并将《朝鲜史略》黏签进呈御览片
乾隆四十六年十一月初二日
遵旨交翰林院四库馆查取《续通典》内所载《高丽史鉴》、《日本东鉴》、《中山世鉴图》等书。兹据覆称：现在四库全书史部内止有《朝鲜史略》一部，至《高丽史》《高丽通鉴》、《日本东舰》、《中山世鉴》，现在并无其书。惟查《朱彝尊文集》及徐葆光《中山传信录》内，载有各书名目等语。谨将送到《朝鲜史略》全部，并《朱彝尊文集》、徐葆光《传信录》黏签进呈。
再，查《朝鲜史略》，乃明代朝鲜国人所撰，本国之史始自檀君，终于明洪武二十五年王瑶之废，皆以其世次纪年叙事，为编年之体。核之列代正史内高丽、朝鲜各传，均属相合，其叙述亦颇详备。惟自汉以迄明代，多以中国年号用双行分注，殊乖大义。又所纪金朝初兴时事，亦语涉舛谬。现拟加删节抄存，谨黏签进呈御览。其所注中国年号，亦于初见处加签。合并声明。谨奏。（军机处上谕档） 八二四　谕内阁纂修辽金元史之呈麟等准以在京应升之缺分别叙用
乾隆四十六年十一月初三日
初三日辛丑，吏部议方略馆总裁和珅等奏进呈辽金元三史告竣，满汉纂修各员照例分别议叙一疏，内阁奉谕旨：
呈麟准以在京应升之缺选用，平恕、李尧栋、黄寿龄准其以应升之缺开列在前，善庆、朝乐准其照《永乐大典》书成之例议叙。（起居注册稿本） 八二五　谕内阁所有《美人八咏》诗并似此者一并从全书撤出
乾隆四十六年十一月初六日
乾隆四十六年十一月初六日内阁奉上谕：
昨阅四库馆进呈书，有朱存孝编辑《回文类聚补遗》一种，内载《美人八咏》诗，词意媟狎，有乖雅正。夫诗以温柔敦厚为敎，孔子不删郑卫，所以示刺、示戒也。故三百篇之旨，一言蔽以无邪。卽美人、香草，以喻君子，亦当原本风雅，归诸丽则，所谓托兴遥深，语在此而意在彼也。自《玉台新咏》以后，唐人韩偓辈，务作绮丽之词，号为香奁体。渐入浮靡，尤而效之者，诗格更为卑下。今《美人八咏》内，所列《丽华发》等诗，毫无寄托，輙取俗传鄙亵之语，曲为描写，无论诗固不工，卽其编造题目，不知何所证据。朕辑四库全书，当采诗文之有关世道人心者，若此等诗句，岂可以体近香奁，概行采录？所有《美人八咏》诗，着卽行撤出。
至此外各种诗集内，有似此者，亦着该总裁，督同总校、分校等详细检查，一并撤去，以示朕厘正诗体、崇尚雅醇之至意。钦此。（军机处上谕档） 八二六　江苏巡抚闵鹗元奏续缴应禁各书并请再行展限一年折（附清单一）
乾隆四十六年十一月初十日
江苏巡抚臣闵鹗元谨奏，为查缴应禁各书，仰祈圣鉴事。
窃查明末野史暨国初人所著悖妄各书，节奉圣训，实力搜查，复钦奉谕旨展限，俾各呈缴，仍免治罪。所有苏州书局第十四次应缴各书，经臣于本年三月恭折奏缴在案。
兹据各属陆续查出违悖各书申送到局，由司汇请奏缴前来。臣逐一查核，除重复查出已禁书一千一百十二部，并尹嘉铨所著书二百七十四部，又缴到《赐闲堂》等书应销板片二十七副，另委员解京销毁外，所有现经查出违碍应销书六十一种，或悖谬狂吠，或诞妄失实，谨将悖妄处所逐一黏签封固，开具清单，恭呈御览。其各书板片分别移行查起，并通咨各省一体查缴。
再，查违碍书籍，上年十二月内经前署两江督臣陈辉祖奏请展限一年，现已届满。但查江南地方书籍繁多，各属尚在源源查缴，应请再行展限一年，广为搜访。臣仍严切晓谕所属，凡有稍涉悖妄者，俱令及时呈缴，毋得稍有藏匿，致干重谴，以期净绝根株。
臣谨会同两江总督臣萨载，恭折具奏，伏祈皇上睿鉴。谨奏。
乾隆四十六年十一月二十二月朱批：览。钦此。 
附　苏州书局查出应销各书清单
谨将江苏省现在查出应营销毁悖妄各书，开具清单，恭呈御览。
计开：
《宁澹斋全集》，十本。明句章杨守勤着。
《明诏制》，十本。明孔贞运编辑。
《司铨疏略》，六本。明晋陵陆卿荣着。
《时政议要》，六本。明太仓张泳删述。
《斗酒堂集》，五本。明江上贡修龄着。
《按辽奏疏》，五本。明方震孺着。
《鞠躬堂集》，四本。明温陵刘麟长着。
《经略续草》，三本。明熊廷弼着。
《太平洪业》，三本。明金日升着。
《表式表括表沤言》，三本。明袁黄着。
《兵机选要》，三本。明会稽阮维新着。
《名将略》，二本。明湖上马龙友订。
《张忠烈存集》，二本。明沁水张铨着。
《贺太仆集》，一本。明丹阳贺王盛着。
《后场持雅录》，一本。明华亭周立勋选。
《灵山藏小草》，一本。明上饶郑以伟着。
《阁部爰谘》，一本。明古虞徐尔一着。
《帝京篇》，一本。明何光显著。
《辛未大历》，一本。明何光显著。
《明经济名臣录》，四本。明永新贺中男辑录。
《杨文弱集》，二十二本。明武陵杨嗣昌着。
《李忠定奏议文集》，六本。明左光先选。
《明兵略纂闻》，四本。不全。明常熟瞿汝说辑。
《岳归堂集》，四本。不全。明竟陵谭友夏着。
《贞石堂集》，四本。明吴兴温璜着。
《炳烛斋稿》，三本。明海虞顾大韶着。
《王司马奏疏》，二本。明河北王家桢着。
《娄子柔诗文集》，十本。明长洲娄坚着。
《郁林薖草》，一本。明当湖陆澄原著。
《天启宫词》，一本。抄本。明虞山陈悰着。
《江东乐府》，一本。抄本。明赤山陈简编次。
《军器图说》，一本。明毕懋康着。
《吴文恪集》，六本。不全。明吴道南着。
《安攘疏草》，三本。不全。明吴兴沈儆炌着。
《长啸山房稿》，二本。不全。明豫章胡维霖着。
《奏疏》，一本。不全。明钱塘朱东观选辑。
《三垣笔记》，一本。抄本。明李清记。
《三朝野史》，一本。抄本。明李逊之着。
《登辽记事》，一本。抄本。明金陵余五化着。
《夷考》，一本。抄本。天柱野人着。
《野老漫录》，一本。抄本。无著书人姓氏。
《纪事捷要》，一本。抄本。无著书人姓氏。
《今策》，二本。不全。无选辑人姓氏。
《三三场绛璧》，二本。不全。无选辑人姓氏。
《时务菀鸿集》，二本。不全。无选辑人姓氏。
《冷斋漫评》，一本。不全。无着辑人姓氏。
《经济考》，一本。不全。无着辑人姓氏。
《初外二外》，二本。不全。无着辑人姓氏。
《国史类抄》，七本。抄本，不全。无着辑人姓氏。
《明大臣年表》，一本。抄本。无编辑人姓氏。
《熹庙谅阴记事》一本。抄本。无编辑人姓氏。
《文渊事略》，一本。抄本。无着辑人姓氏。
《元明诗家》，六本。渤海戴明说选。
《木厓续集》，四本。龙眠潘江着。
《庚辛壬癸录》，一本。贵池吴应箕着。
《诗刻二集》，一本。太仓胡周鼒着。
《羁绪》，一本。闽中陈肇曾着。
《甲申传信录》，二本。抄本。彭城钱（巾只）编辑。
《乙酉纪事》，一本。抄本。嘉定朱子素着。
《赣州乙丙纪略》，一本。抄本。雩水易学实着。
《遗事琐谈》，三本。抄本。无着辑人姓氏。（军机处录副奏折） 八二七　军机大臣奏恭录御制诗冠列《诗经世本古义》等集卷首片
乾隆四十六年十一月十六日
臣等遵旨将何楷《诗经世本古义》、张吉《古城集聚》二种，恭录御制诗，冠列卷首。又朱存孝《回文类聚补遗》内《美人八咏》，已遵旨撤去，【真按：前文作回文类聚补遗.】谨于卷首恭录钦奉谕旨。至《契丹国志》一书，现在交馆重订，俟办竣再行缮写进呈。谨奏。（军机处上谕档） 八二八　署陕西巡抚毕沅奏查缴违碍书籍情形折
乾隆四十六年十一月二十二日
署理陕西巡抚臣毕沅跪奏，为查缴违碍书籍，恭折具奏事。
