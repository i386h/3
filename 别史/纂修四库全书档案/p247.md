<!-- { "loadSidebar": true } -->
《清芬阁制义序》一本。尹嘉铨着。
《名文宝符》四本。明叶绍辑。



《明通纪辑要》四本。明马晋允辑。
《近代诗抄》四本。周京辑。



　《金太史集》六本。金声着。
《王氏存笥稿》一本。王维祯着。


　《明经济文录》二本。万表着。
《明纪要》二本。






《武备志》二十一本。茅元仪辑。
《李氏焚书》七本。李贽着。



　《续秘籍》十本。陈继儒着。
《四六新书》十三本。黄始辑。



《四六新书广集》三十五本。黄始辑。
《续说郛》三本。无名氏。




《耦耕堂集》一本。程嘉燧着。
《司空奏疏》一本。王舜鼎着。



《觚剩》九本。钮琇辑。
《檀园集》四本。李流芳撰。



　《朱子异同条辨》四十八本。李沛霖订。
《太乙统宗宝鉴》二本。无名氏。


　《痴山集》三本。陈孝逸着。
《说选》一本。无撰人姓名。



　《日知录》三十九本。顾炎武着。
《槲叶集》五本。李柏着。




《彭躬庵集》六本。彭士望着。
《震川别集》四本。归有光着。



《续文选》五本。孙广选。【真按：疑为孙矿之讹！】 
《古今史略》五本。李渔着。



　《续凤洲纲鉴》五本。郭彦博辑。【真按：凤洲为王世贞.】 

《林蕙堂集》八本。吴绮着。



　《西陂类稿》十二本。宋荦着。
《古学汇纂》二十六本。周时雍辑。


《时政议要》三本。张涿删述。
《岳归堂集》二十二本。谭有夏着。


《天启宫词》一本。陈悰着。
《韵槐阁诗集》三本。毕雨周着。


　《了葊诗集》四本。王岱着。
《陈明卿集》一本。陈仁锡着。



《溉园诗集》一本。万时华着。
《说岳全传》二十本。钱彩编。



《四六新函》三十本。锺惺选。
《明诗家》十二本。范士楫等选。


　《潇碧堂集》七本。袁宏道撰。
《谭襄敏奏议》八本。谭伦撰。



《心史》二本。郑思霄着。【真按：疑当作郑思肖！】 
《绣虎轩尺牍》三十二本。曹煜着。


《明诗选》一本。华淑选。
《明文发》五本。张瑞芝着。



　《古文快笔》十二本。杭永年等评。
《江辰六文集》三本。江闿着。
以上共书二百七十一种，共书四千八本，俱系军机处暨四库馆行知全毁、抽毁并外省、浙省缴过各书。（宫中朱批奏折） 一三五一　谕内阁着江浙督抚等谆饬所属俟全书排架后许士子到阁抄阅
乾隆五十五年五月二十三日
乾隆五十五年五月二十三日内阁奉上谕：
四库全书荟萃古今载籍，至为美备。不特内府珍藏，藉资乙览，亦欲以流传广播，沾溉艺林。前因卷页浩繁，中多舛错，特令总纂等复加详细雠校，俾无鲁鱼亥豕之讹。兹已厘订蒇工，悉臻完善。【真按：四库全书之成书时间.四库全书之覆校.】所有江浙两省文宗、文汇、文澜三阁应贮全书，现在陆续颁发藏庋。该处为人文渊薮，嗜古好学之士自必羣思博览，藉广见闻。从前曾经降旨，准其赴阁检视抄录，以资搜讨。但地方有司恐士子等翻阅污损，或至过为珍秘，阻其争先快覩之忱，则所颁三分全书，亦仅束之高阁，转非朕搜辑羣书、津逮誉髦之意。卽武英殿聚珍板诸书，排印无多，恐士子等亦未能全行购觅。着该督抚等谆饬所属，俟贮阁全书排架齐集后，谕令该省士子，有愿读中秘书者，许其呈明到阁抄阅，但不得任其私自携归，以致稍有遗失。【真按：四库全书的借阅办法.】至文渊等阁，禁地森严，士人等固不便进内抄阅，但翰林院现有存贮底本，如有情殷诵习者，亦许其就近检录，掌院不得勒阻留难。如此广为传播，茹古者得睹生平未见〔之书〕，【真按：疑为浅人所添！】互为抄录，传之日久，使石渠、天禄之藏，无不家弦户诵，益昭右文稽古，嘉惠士林盛事，不亦善乎！钦此。（军机处上谕档） 一三五二　盛京工部侍郎成策等奏校勘文溯阁书籍事竣折【真按：文溯阁四库全书详校完毕.文溯阁四库全书详校时间.】 
乾隆五十五年七月十二日
奴才成策、奴才福保跪奏，为校勘文溯阁书籍事竣，恭折奏闻事。
伏查校勘书籍之副都御史陆锡熊等陆续到来后，所有一切办理事宜业经将军 公嵩椿奏明在案。
嗣后每日交到校毕各书，惟恐分校人数众多，不无油污破损、卷帙错乱之处，奴才福保率同试用教官等逐本详细查点，随到随即存贮架内。兹于七月初一日交到校过各种书籍全完。奴才成策、奴才福保日同陆锡熊照依新改架图次序排定，务使书名前后与匣盖所刻流水相符，方行归架，已于十二日将交出各书陆续入架讫。此内尚有应行撤回另办之书，奴才成策等面同陆锡熊查明，立档存记，以便改缮毕送回时，敬谨抽换入函。现在并将各架函册，通行覆加查点，排列整齐，以昭慎重，约需三、四日卽可竣事。谨将校书全完，现已归架之处，恭折奏闻，伏乞皇上睿鉴。
再，书籍次序，既经更改，所有御案前陈设之《总目考证》、《分架图册》，均应另缮，亦经陆锡熊带回办理。此外尚有革任侍郎陆费墀，另造分架档四本，系预备晒晾书籍时检查归架之用，亦一并交陆锡熊照式另办一分，随书发来，合并陈明。为此谨奏。（宫中原折）【真按：纂修四库全书档案的数据来源】 一三五三　都察院右副都御史陆锡熊奏查勘文溯阁书籍完竣折真按：文溯阁四库全书详校完毕 
乾隆五十五年七月十二日
臣陆锡熊跪奏，为查勘盛京书籍完竣，奏请圣鉴事。
窃臣奉旨同臣郑际唐、刘权之、翁方纲、【真按：翁方纲与文溯阁四库全书】关槐、潘曾起等详校文溯阁书籍，业将办理情形，节次奏明在案。
兹臣等自三月内分书校勘以来，【真按：文溯阁四库全书详校时间】每日带同看书人等严立课程，卯入戌出，细心翻检，敬照三阁厘定章程，于应删应订之处，逐一刊正。其填写部类、抽撤考证及译改辽、金、元人地官名，亦均详悉画一妥办，务在疵颣尽除，勒成定本，不敢稍有疏漏。现在各员名下分阅之书，业经全数校毕。臣覆行核签，亦已次第竣事。计阅过书六千一百余函，此内点画讹误随阅随改外，共查出誊写错落、字句偏谬书六十三部，漏写书二部，错写书三部，脱误及应删处太多应行另缮书三部，匣面错刻、漏刻者共五十七部。内除错落偏谬各书俱已随时缮补改正，匣面错落各处亦经一面抽改添刻外，其漏写、错写等书，俟臣回京同纪昀查明，与应行另缮之本，俱卽自行赔写完妥，请交原派应赴盛京留办底本之张焘敬谨赍送，会同府丞福保按函抽换。所有原办疏漏应议之总校、分校各官，谨另缮清单，恭呈御览。伏祈皇上睿鉴。
再，臣郑际唐、刘权之、翁方纲等，于校毕后已陆续起程回京。合并声明。谨奏。【真按：翁方纲与文溯阁四库全书始末】 
朱批：原办之大臣议奏。（宫中朱批奏折） 一三五四　军机大臣阿桂等奏遵议陆锡熊详校文溯阁书籍折（附清单二）
乾隆五十五年九月十六日
阿桂等谨奏，为遵旨议奏事。
副都御史陆锡熊具奏，详校盛京文渊（溯）阁全书完竣一折，【真按：可见溯之讹渊，其有常矣！翁氏家事略记所以沿者，亦毋怪矣.或以文渊阁四库统称余4阁耶.○文溯阁.】乾隆五十五年七月十九日奉朱批：原办之大臣议奏。钦此。
据称：现在各员名下分阅之书业经全数校毕，覆行核签，亦已次第竣事。计阅过书一千六百余函，此内点画讹误随阅随改外，查出誊写错落、字句偏谬书六十三部，漏写书二部，错写书三部，脱误及应删处太多，应行另缮书三部，匣面错刻、漏刻者共五十七部。内除错落偏谬各书俱已随时缮补改正，匣面错落各处亦经一面抽改添刻外，其漏写、错写等书，俟回京同纪昀查明，与应行另缮之本，俱卽自行赔写完妥，请交原派应赴盛京留办底本之张焘敬谨赍送，会同府丞福保按函抽换。所有原办疎漏应议之总校、分校各官，谨另缮清单，恭呈御览。等语。
查办理四库全书人员，仰荷圣恩，优加甄叙，理宜敬谨缮写，详细校雠，俾臻完善。今文渊（溯）阁全书，【真按：文溯阁四库全书】经陆锡熊等覆加详校，书内遗漏错谬之处，不一而足，甚至有脱写全卷者，办理殊属草率。业经陆锡熊将错落偏谬各书及匣面错落各处，缮改添刻，其漏写、错写等书，并经陆锡熊奏明同纪昀查明，与应行另缮之本，自请赔写完妥，赍送盛京，按函抽换，均应如所奏办理。至原办之提调、总校、分校等并不详加校订，总纂官又不将书内偏驳字句及征引钱谦益之话删除净尽，以至讹谬丛生，脱遗卷页，疎漏之咎，均属难辞。查从前详校文渊、文源两阁全书，将原办疏漏之提调、总校、分校等官，奉旨俱令往热河校勘书籍。其有现出学差人员任满回京后，亦令前往盛京校勘书籍，钦遵办理在案。此次查出原办文渊（溯）阁全书疎漏各员，除业经病故、革职者毋庸置议外，所有总纂官纪昀、孙士毅、陆锡熊，提调官韦谦恒、吴裕德、关槐，及单开之总校、分校各官，应照文渊、文源两阁之例，罚令校勘书籍，用示薄惩。查摛藻堂、味腴书屋所贮之《四库全书荟要》二分，尚需校勘，饬令仿照三阁厘定章程，尽心雠校，逐加刊正。所有应行换写篇页、改刻匣面及装订挖改各工价，卽令自出己资办理。查两分《荟要》，共计二万四千册，较之全书尚少一万二千册，该员等人数较多，并请将纂办未竣之《八旗通志》等书，及各馆应缮空函书籍，开列清单，一并交与纪昀等，率同各该员纂办缮写，以补前数而赎前愆。其各员内如有告假、休致、降调等事故，已经回籍，及现在外任者，俱令各派子弟来京，协同办理。【真按：翁方纲与四库全书-亦有此例！】 
致（至）誊录等照本缮写，漫不经心，舛错脱落，已属非是，其全卷漏写，尤非寻常错误可比。原办誊录现在得官者，本应遵旨革职示惩，但誊录姓名例注于书册副页，今全卷俱已脱写姓名，亦无从稽核。伏思四库馆交缮书籍，多有数卷发给一人缮写者，此项脱写之卷，或卽系前后卷誊录一手经办，应行令奉天府丞福保查明本书脱写全卷之前后两卷，系属何人缮写，据实开报，卽着落该誊录赔写。如现在业已得官，仍令暂行离任来京，办理完竣后方准复任。其未经查出全卷脱写之提调、总校、分校等，疏忽之咎较重，除罚令校纂书籍自赎外，仍请旨交部分别议处。
