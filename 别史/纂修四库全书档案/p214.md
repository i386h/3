<!-- { "loadSidebar": true } -->
窃照四库全书四分书签、匣签，共计二万四千五百余函，十四万四千余册，为数浩繁，曾经臣等先后奏派内阁中书费振勋、进士平远、举人汪人宪等三十三员，每日至武英殿专缮各签，事竣之日，请旨照例议叙，荷蒙允准在案。
嗣于乾隆四十八年正月奉旨交出岳珂宋版《五经》一部，令臣等选员仿写刊刻，并令校订羣经，别为考证，附刊各卷之末。随经选派缮签处费振勋、罗锦森、王锡奎、王鹏、金应璸、胡钰、吴鼎扬、孙衡、虞衡宝等九员，悉心办理【真按： 似不少「新人」.】。旋于本年十一月写刻完竣，装潢呈览，奉旨：好。知道了。钦此。又因苏州织造解到《通志堂经解》版片，内有残缺模糊，应行补刊、全刊者，共计三千五百余页。复经臣等奏明，仍卽令缮办五经九员仿写刊补，俟办竣后请旨先行给予议叙。奉旨：是。知道了。钦此。钦遵。各在案。
兹经解版片刊补全完，【真按：此当加书名号.指通志堂经解也.】 谨刷印样本恭呈御览，其四分书签、匣签现在亦普行告竣。所有在馆缮签之三十三员，应通行请旨，照例给予议叙。惟是优典不可滥邀，录叙宜加详核，自应分别办理。臣等查缮签各员，所缮四分书签，较之两分《荟要》已多数倍，而费振勋等九员除缮签外，又复兼办《五经》及《通志堂经解》，详细写校，实属踊跃奋勉，均无遗悞。从前缮写《荟要》书签各员，专系进士一项，仰荷恩旨，以中书、知县分别录用。此次人员，班次不一，臣等公同商酌，所有中书费振勋，内阁食俸已届五年，应请以应升之主事卽用；中书罗锦森，虽事同一例，但食俸尚浅，请俟俸满后以应升之缺再行升用；庶吉士王锡奎，请照承办《简明目录》之庶吉士祝堃免其散馆之例，准予授职。
再，查内阁中书一项，本系进士、举人兼补之缺。所有进士王鹏，举人金应璸、胡钰、吴鼎扬、孙衡、虞衡宝等，均系实在出力之员，请俱以内阁中书用。至专司缮签之进士平远、徐志晋、张经田三员，举人汪人宪、叶绍楏、金芝原三员，承办四分书签、匣签，行走尤属勤奋，请亦以内阁中书用。此外，举人陈昶等十八员，行走亦俱属奋勉，但概以知县选用，未免有碍铨政。臣等公同选得行走更勤之陈昶、施源、陈景良、韦协梦、张坤、吴慕增、裘增寿等七员，请以知县选用，举人孙廷召、张中正、龚协、冯桂芬、【真按：此非清中叶后之冯桂芬也.】李晋垿、钱开仕、冯晟、怀沅、谢恭铭、谢文荣、田文瑄等十一员，请以八品小京官选用。
臣等未敢擅便，谨合词恭折，分别奏请，如蒙俞允，出自皇上天恩。谨奏。
朱批：该部议奏。（宫中朱批奏折） 一○九二　福建巡抚雅德奏覆遵旨办理《通鉴纲目续编》情形折
乾隆五十年二月二十五日
福建巡抚臣雅德跪奏，为钦奉谕旨，恭折覆奏事。
窃臣承准大学士 公阿桂、协办大学士 尚书和珅寄字内开，【真按：又有作字寄内开者！寻其文意,当寄字内开为是.寄字者,寄信也.字者,信也.内开,则此寄之信开启内容如是之谓也.】乾隆五十年正月初八日奉上谕：据闵鹗元奏抽改《通鉴纲目续编》，将第七、第八两函改正之本，照原板式样一律刊刻，以成完本，换给缴书之家，俾知一经呈缴，即可领得完善之本，自必踊跃呈换，可期搜缴净尽等语。所办甚好。挖改《通鉴纲目续编》，每页自数字至百十字不等，在书籍较少省分，卽将收缴原本抽改发还，自无不可。至浙江、江西、安徽、福建等省，人文最盛，刊刻书籍流传必多，其收缴之本，自应照江苏一律办理，方为周妥。着将闵鹗元原折抄寄阅看，令其遵照妥办。将此谕令知之。钦此。钦遵。并抄发原折一纸到臣。
伏查《通鉴纲目续编》内《发明》、《广义》各条，前于乾隆四十八年钦奉谕旨改定样本，颁发抽换，并准军机处发到第七、第八两函定本。臣与藩司徐嗣曾悉心筹酌，以此书家弦户诵，珍藏必多，若概令解省，官为抽改，未免有需时日，恐僻远之处意存观望，转致隐匿遗漏。随将奉发定本，遵照式样翻刻刷印，分发各学教官，并令地方官明切晓谕，凡有坊肆及收藏之家，将原本呈缴，随时换给定本，其换下原本，统送省局汇齐解京，并于乾隆四十八、九两年据各属陆续呈报，缴换过一百一十四部，经臣岁底恭折具奏在案。惟是前次祇照奉发定本翻刻，今阅闵鹗元原奏将恭奉订正续编上谕一道，并《发明》、《广义》题辞一篇，冠列卷首，尤为敬慎周详。自应循照章程，一律办理，俾藏书之家一经缴换，更得领诵王言，自必倍加踊跃。臣现在饬司一体敬谨刊刻，列于卷首，并再通饬各属广为宣示，实力搜罗，凡有流传原本，务期收换净尽，不使稍有遗漏。
所有臣奉到谕旨钦遵办理缘由，理合恭折奏覆，伏祈皇上睿鉴。谨奏。
朱批：知道了。（宫中朱批奏折） 一○九三　军机大臣奏遵旨查明成德履历情形并拟写谕旨进呈片【真按：纳兰性德.纳兰成德.】
乾隆五十年二月二十八日
臣等遵旨将成德系何年中式进士、年岁若干之处，交查各该处。兹据查称：成德于康熙十一年王子科中式举人，年十五岁。是年顺天乡试，副考官系徐干学。十二年癸丑科中式进士，年十六岁。十五年丙辰科殿试改用侍卫，改名性德。二十九岁病故。等语。谨拟写谕旨进呈，恭候钦定。谨奏。（军机处上谕档） 一○九四　谕内阁《通志堂经解》系徐干学裒辑成德出名刊刻
乾隆五十年二月二十九日
乾隆五十年二月二十九日内阁奉上谕：
四库全书馆进呈补刊《通志堂经解》一书，朕阅成德所作序文，系康熙十二年。计其时成德年方幼穉，何以卽能淹通经术？向时卽闻徐干学有代成德刊刻《通志堂经解》之事。兹令军机大臣详查成德出身本末，乃知成德于康熙十一年壬子科中式举人，十二年癸丑科中式进士，年甫十六岁。徐干学系壬子科顺天乡试副考官，成德由其取中。夫明珠在康熙年间，柄用有年，势焰熏灼，招致一时名流，如徐干学等互相交结，植党营私。是以伊子成德年未弱冠，卽夤缘得取科名，自由关节，乃刊刻《通志堂经解》，以见其学问渊博。古称皓首穷经，虽在通儒，非义理精熟毕生讲贯者，尚不能覃心阐扬，发明先儒之精蕴。而成德以幼年薄植，卽能广搜博采，集经学之大成，有是理乎？更可证为徐干学所裒辑，令成德出名刊刻，俾藉此市名邀誉，为逢迎权要之具耳。夫徐干学、成德二人，品行本无足取，而是书荟粹诸家，典赡赅博，实足以表章六经，朕不以人废言，故命馆臣将版片之漫漶断阙者补刊齐全，订正讹谬，以臻完善，嘉惠儒林。但徐干学之阿附权门，成德之滥窃文誉，则不可不抉其隐微，剖悉原委，俾定论昭然，以示天下后世。着将此旨录载书首。钦此。【真按： 徐干学之人格.纳兰性德之为人.】（军机处上谕档） 一○九五　安徽巡抚书麟奏请查缴禁书再予展限一年折
乾隆五十年三月初八日
安徽巡抚臣书麟跪奏，为查缴应禁书籍，仰恳圣恩，再予展限一年事。
窃照明末野史暨国初人所著悖妄各书，节蒙圣训，实力搜查，复奉谕旨展限，俾各及时呈缴。经前任各抚臣先后奏缴，并因江南书籍繁多，诚恐搜罗未净，两经奏请展限。前抚臣富躬复于上年奏缴遗书折内，声请展限一年在案。
臣到任后，因查展限又将届满，严饬各属实力查缴去后。兹催据藩臬两司详称：现未报有续经查出之书，但安河书籍甚多，不敢以现无缴到之书遽请停办，致有遗留惑世等情。臣查安河搜查应禁各书，虽经前任各抚臣节次奏缴，但以通省之大，安徽藏书及著书之家又复不少，何至经年竟无报缴，非地方各官日久懈弛，卽查书绅士意存忽略。且凡有名目应禁之书，纵已陆续查缴，其奉颁书目之外，有无违碍著述，或原书并未流传，无从过问，或旧家子弟中落，目不识丁，卽经查书各绅士代为翻阅，或以不在查禁之列，輙视为无碍陈编，不加细检，均难保无遗漏。臣现饬各道府督令各该州县会同教官，再行谆谕查书绅士，各就附近城乡，遍历有书之家，宣布圣明宽大之恩，并此次不行呈缴，日后查出，卽干重罪，详加开导。倘有存留违碍书籍，卽残编断简，亦必呈缴无遗，以免留传惑世。合无仰恳皇上天恩，俯准再予展限一年，俾得依限查缴净尽，以仰副圣主维世敎而正人心之至意。
臣谨会同两江总督臣萨载恭折具奏，伏乞皇上睿鉴。谨奏。
朱批：览。（宫中朱批奏折） 一○九六　军机大臣奏顺康年间增祀历代帝王辽在宋前谨将《大清会典》等黏签进呈片
乾隆五十年三月二十日* 
恭查顺治、康熙年间增祀历代帝王，所有原定位次，卽系辽在宋前，《皇朝文献通考》及乾隆年间续修《大清会典》俱经恭载，臣等业经查得。因康熙、雍正年间旧《会典》内，武英殿等处交查未得，臣等以藏书之家或有此本，现在徧行访查，是以尚未具奏。谨将《皇朝文献通考》、《大清会典》先行黏贴黄签进呈。谨奏。
乾隆五十年三月二十日奉旨：辽仍列宋前，不必改。钦此。（军机处上谕档） 一○九七　军机大臣奏遵旨于文源阁全书查出金幼孜撰《北征录》进呈片
乾隆五十年三月二十二日
臣等遵旨查金幼孜所撰《北征录》等书，业经陆费墀于文源阁全书子部架明陆楫所编《古今说海》内查出。其总目内存目一条，据陆费墀称：因此书无庸复缮，又未便竟没其名，是以列入等语。谨将《古今说海》内金幼孜《北征录》一卷、杨荣《北征记》内所载榆木川永乐事实夹签进呈。谨奏。（军机处上谕档） 一○九八　谕内阁纪昀褚廷璋等着分别充文渊阁直阁事或校理
乾隆五十年三月二十九日
乾隆五十年三月二十九日内阁奉上谕：纪昀、陆费墀着仍充文渊阁直阁事，阿肃、胡高望着以原衔充文渊阁直阁事。其文渊阁校理一缺，着陈崇本充补。至褚廷璋、彭冠前因考试降为庶子、读、讲等官补用，但文有一日之短长，且褚廷璋承办馆书，彭冠在尚书房行走，均属年久，俱着充文渊阁校理，并加恩照所降之级，准其同现任一体食俸办事。钦此。（军机处上谕档） 一○九九　谕纪昀平日校勘各书尚属认真姑从宽改为革职留任等情
乾隆五十年四月二十三日
乾隆五十年四月二十三日奉旨：
