<!-- { "loadSidebar": true } -->
十一日戊申。
是日，四库全书总裁王、大臣等奏，纂办二、三、四分书籍完竣，遵旨分别议叙，除总纂之内阁学士纪昀、光禄寺卿陆锡熊俱已列大员恭请钦定外，应将总纂 编修孙士毅及列为一等之提调、覆校、分校等官带领引见，列为二等之覆校、分校等官及收掌、誊录、供事人等咨部议叙一折，奉谕旨：依议。（起居注册） 八四○　四库全书总裁等奏请准议叙缮校第一分书籍各员折奉旨依议
乾隆四十七年正月十一日
又奏缮校四库全书第一分完竣，除总校之少詹事陆费墀屡次蒙恩不敢仰邀议叙外，应将总校 编修原任中允王燕绪请旨赏给中允职衔，总校 庶吉士散馆归班中书朱钤请旨赏给编修职衔，总校疎忽部议降调原任编修仓圣脉请旨赏给庶吉士，总校 检讨何思钧请旨准其加二级。至列为一等之分校 翰林吴省兰等六员、中书助敎胡予襄等四员，提调 翰林韦谦恒、彭元珫、吴裕德三员，均带领引见；列为二等之分校等官及督催监造收掌等官咨部议叙；列为一等之督催监造、主事、笔帖式等咨部量加优叙，额设供事及已经议叙留馆供事分别等次咨部议叙一折，奉谕旨：依议。（起居注册） 八四一　谕孙士毅着补授太常寺少卿等议叙事
乾隆四十七年正月二十九日
乾隆四十七年正月二十九日奉旨：
孙士毅着补授太常寺少卿。韦谦恒着补授赞善。吴省兰、王坦修、李尧栋、李镕、吴典、吴裕德、汪学金、陈崇本、许兆椿、于鼎、俞大猷、彭元珫、百龄、周兴岱俱着照所请，遇有应升缺出，与俸深人员轮班分次带领引见，其有应行开列之处，仍与俸深人员分单进呈。其汪学金俟散馆后，陈崇本俟扣满五年后，归入此次议叙人员内，按照名次一体办理。德昌、瑞保亦俟扣满五年，查照上次列名在前之例办理。其胡予襄、王庆长、李荃、李斯咏、富炎泰、董椿、门应兆、田起莘、吴应霞、楚维宁俱着交该部，查照原奏照例升用。至列为二等之裴谦等四十二员，并着加恩与此次议叙一等人员同入文渊阁筵宴，一并加赏。其办理四库全书黄签之王太岳、曹锡宝，着加恩以国子监司业升用。王太岳俟服阕之日，再行拟补。以示全书告成，加惠儒林至意。钦此。（军机处上谕档） 八四二　军机大臣奏孙士毅等呈请据情谢恩片
乾隆四十七年正月二十九日
据新授太常寺少卿孙士毅、赞善韦谦恒、候补国子监司业王太岳、曹锡宝等呈请据情代奏，恭谢天恩，理合将原呈一并进呈。谨奏。（军机处上谕档） 八四三　军机大臣奏王燕绪等呈请代奏谢恩片
乾隆四十七年正月二十九日 　据新授中允衔王燕绪等呈请代奏，恭谢天恩，理合将原呈一并进呈。谨奏。（军机处上谕档） 八四四　谕内阁此次进呈《一统志》即将张照官秩出处事迹一并载入
乾隆四十七年正月三十日
乾隆四十七年正月三十日内阁奉上谕：
昨阅进呈《一统志》内，国朝松江府人物祇载王顼龄、王鸿绪诸人，而不载张照。其意或因张照从前办理贵州苗疆，曾经获罪，又其狱中所题白云亭诗，语意感愤，经朕明降谕旨，宣示中外，因而此次纂办《一统志》，竟将伊姓氏里居概从删削，殊属非是。张照不知朕办理其案之公衷，而反挟私怨怅，诚非大臣公忠体国、精白一心之道。然其文采风流，实不愧其乡贤董其昌，卽董其昌亦岂纯全之正人君子哉！使竟不登志乘，传示艺林，致一代文人学士，不数十年竟归泯没可乎！况从前张照之获罪，因疑为鄂尔泰倾陷，其狱中怨愤之词，亦大都指摘鄂尔泰者居多。盖鄂尔泰欲致伊于死地，朕若听信其言，张照岂获生全？彼盖不知朕非信谗之主，而鄂尔泰又岂能谗张照之人？卽如朕初政时，户部尚书缺出，果毅亲王保荐右侍郎托时，朕以海望乃左侍郎，资俸既深，皇考眷注亦优，特予擢用。夫鄂尔泰之力，必不能过于果亲王。果亲王尚不能荐用一尚书，岂鄂尔泰能构一尚书致死耶？嗣念张照究系可用之材，因出之囹圄，不数年间由内阁学士洊擢刑部尚书，供奉内廷，是朕之待张照，终始成全，原不以一眚之微，终使摈弃，可谓极儒臣之荣遇。卽将来国史中亦当令载笔之臣，将伊事迹详晰编入，何此时纂办《〔一〕统志》转佚其名耶？总之，张照虽不得谓醇儒，而其资学明敏，书法精工，实为海内所共推重，瑕瑜不掩，公论自在。所有此次进呈之《一统志》，即将张照官秩、出处、事迹一并载入。其各省志书或有似此者，纂修诸臣皆宜查明，奏闻补入。并通谕中外知之。钦此。（军机处上谕档） 八四五　弘历御文渊阁赐四库全书总裁等官宴并赏赉有差【真按：以其文内云上御,便译题为弘历御,实在也不伦.题为上御即可.由此直呼乾隆名讳,亦知为今人编者所题名矣(见凡例).今大陆中国人每喜直呼古代帝王者,尤其明君亦不例外.噫,想而今两岸,谁有古时帝王风光,可惭愧而已.民主胜于封建,犹待这些自是者表现呀.民国九十六年了,而今中国安在哉尔.大陆搞文革,台湾讲去中,反倒是外族满人,别传倭人,尤较此自诩为炎黄者而爱为炎黄也.斯亦愚所慨叹日人入主失之交臂者也.或许另一满清,也较汉中强.看汉人执政于中国者,大抵至明已腐败至极.而今民国以来,观之,愈信夫汉人之不足为中国矣.又胡不以东倭北满以为中国乎尔.可慨也夫.况尤有媚于倭者.初吾不之屑,后细忖之,虽不至于媚然从俗,亦颇有以然之者而已矣,岂其一媚外轻薄然哉.自有其深谛焉尔.】
乾隆四十七年二月初二日
上御文渊阁，赐四库全书总裁、总阅、总纂、总校、分校、提调、校理、检阅等官宴，并赏赉有差。（起居注册） 八四六　军机大臣等奏遵旨拟赏四库全书议叙人员及未经引见名单片（附单）
乾隆四十七年二月初二日
臣等遵旨拟赏四库全书议叙一、二等人员名单，并将未经引见议叙人员另单一并进呈，恭候钦定。谨奏。
附单
拟赏议叙人员名单
一等二十八员：
少卿孙士毅，侍读学士富炎泰，侍读德昌、瑞保，赞善韦谦恒，编修百龄、陈崇本、吴裕德、吴省兰、李尧栋、李镕、吴典、汪学金、许兆椿、于鼎、俞大猷、周兴岱、彭元珫，检讨王坦修，郎中董椿，以上二十员，每员八丝大缎二疋、砚一方、笔一匣、墨刻一本、如意一柄、墨一匣、绢笺十张。
主事门应兆，中书王庆长、李荃、李斯咏、田起莘、吴应霞，助教胡予襄，笔帖式楚维宁。以上八员，每员五丝大缎二疋、砚一方、笔一匣、墨一匣、绢笺十张。
二等四十二员：
侍读张焘，候补洗马刘权之，中允庄承籛，赞善季学锦，御史萧际韶，编修邵晋涵、王增、吴鼎雯、范衷、王春煦、陈万青、裴谦、严福、周原辕、【真按：疑当作周厚辕.原、厚,形近而误.】孙希旦、章宗瀛、励守谦、罗修源、曹锡龄、朱攸、邱庭漋、钱樾、祥庆、周永年，检讨五泰、运昌、苏青鳌、刘校之、左周，员外冯培，主事蒋谢庭，五官灵台郎陈际新。以上三十二员，每员墨刻一本、如意一柄、八丝大缎一疋、砚一方、笔一匣、墨一匣、绢笺十张。
主事王璸、牛稔文，中书宋镕、张埙、杜兆基、秦瀛，助敎陈木、汪锡魁、周鋐，学正常循。以上十员，每员墨刻一本、如意一柄、五丝大缎一疋、砚一方、笔一匣、墨一匣、绢笺十张。
拟赏议叙未经引见人员名单：
内阁学士纪昀，光禄寺卿陆锡熊，少詹事陆费墀，司业曹锡宝，中允衔王燕绪，检讨何思钧，庶吉士仓圣脉。以上七员，每员墨刻一本、如意一柄、八丝大缎二疋、砚一方、笔一匣、墨一匣、绢笺十张。（军机处上谕档） 八四七　军机大臣为查明《古今说海》内人物等事交四库馆总纂片
乾隆四十七年二月初七日
交四库馆总纂：
现在进呈明神宗以后书内，陆楫所著《古今说海》一部，一百三卷内「端平甲午七月八日」一则，有亡金人手抄诗，内载李国栋、梁仲经、史舜元系属何人？所云「哀王旦」者又系何人？其爵里事实俱逐一查明。又称「于《感怀篇》着其无父子之道，于《哀辽东》、《哀王且》着其败亡之迹，以见天道之好还」，俱何所指？再，所云《暌车志》、《话腴》，究系何人所著，何以不着姓名？殊未明晰。其通部体例，所引各书，均注撰人名氏。再查《北征录》，系何人所撰？并将提要取阅，以便覆奏。
再，此后讹错字句，黄签黏贴下方，如有违碍删改之处，将黄签黏贴上方，俾一览了然，方妥。（军机处上谕档） 八四八　军机大臣和珅等奏遵旨将张照事迹补入《松江府志》并《一统志》纂办情形折
乾隆四十七年二月十七日* 
臣和珅、臣曹文埴谨奏：窃臣等纂办《一统志》，钦奉谕旨：将原任刑部尚书张照事迹补入《松江府志》，其各省志书内有似此者，并令纂修诸臣查明奏闻补入。钦此。仰见我皇上奖励儒林、善善从长之至意。
