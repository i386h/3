<!-- { "loadSidebar": true } -->
兹据署台州府知府高模驰往萧邑钱清地方，拘齐锺姓族人。逐细查讯，锺倬之父锺秉宽曾任直隶青县主簿，降调，身故已经多载。锺倬自幼随父在外，至今四十余年，并未归家，闻已在青县兴济镇寄住。伊叔锺秉惠是直隶张家湾通制，前年被参降调，如今同家口寄居在通州地方。等情。并讯之地保亲邻，各供如一。臣又亲提细鞫无异。随于六月二十九日飞咨直隶督臣转行青县、通州二处，按址细查锺倬下落，就近拿解刑部外。其蒋翰一犯，先准顺天府来文系湖州口音，继准江苏咨提又系秀水县人，均无的实住址。今攘印委各员先后禀复，在于湖嘉两府所属各县逐细查访，并吊烟户门牌检阅，实在并无蒋翰其人。查顶卖执照，事属骫法，必系平日熟识相好之人，始肯说合与事。今查储曾英在于江省原供，伊与蒋翰初会，曾问过他，据说是秀水县人，不晓得他实在住居城乡何处等语，甚属游移。是否储曾英所供尚有不实不尽，抑系蒋翰故将的实籍贯隐匿不言，臣现又飞咨江苏抚臣，再行讯取储曾英切实口供，飞咨到浙核办。
合将奉到谕旨办理及现在分咨查拿确讯缘由，恭折奏覆，伏祈皇上睿鉴。谨奏。
朱批：览。今审明否？（宫中朱批奏折） 六三五　军机大臣奏将萨载等解到程树榴家谱诗本缴进销毁片
乾隆四十四年七月初九日
据萨载等将起出逆犯程树榴家内所藏家谱及诗共十四本解到，理合将原封缴进销毁。谨奏。（军机处上谕档） 六三六　两江总督萨载奏续解《九钥集》等违碍书籍板片折（附清单一）
乾隆四十四年七月初九日
两江总督臣萨载谨奏，为续解违碍书籍、板片，仰祈圣鉴事。
窃照明末野史并一切不应存留书籍、板片，经臣督属搜查，节次恭折奏缴在案。
嗣复严饬各属实力搜罗，随时呈缴。兹据江宁布政使孔传炣详，江淮各属及所委试用人员陆续购得《九钥集》等书十四种，均有违碍之处，应请销毁；又逆犯王锡侯所著《字贯》、《经史镜》、《唐诗详解》，李驎所著《虬峯集》等书，共一百八十八部；又《别裁集》等书二千二百三十二部；又《天佣子集》等板片九部，共一千四百二十六块。呈请奏解前来。臣将新购《九钥集》等书十四种逐加复核，或纪载触碍，或语句狂诞，均应销毁，俱经黏签封固，同《字贯》、《别裁集》等各种应毁书籍及《天佣子集》等板，分别装箱，檄委试用吏目陈巨川、吴本源管解进京，送军机处查收办理。臣仍钦遵谕旨，督率所属务将违碍之书上紧实力购缴，以期净尽，不使片纸只字稍有隐匿遗漏。
所有续解违碍书籍、板片缘由，臣谨会同江苏抚臣杨魁缮折具奏，并开列清单恭呈御览，伏乞皇上睿鉴。谨奏。
乾隆四十四年七月二十三日奉朱批：览。钦此。 
附　清单
谨将新购违碍各书暨应禁书籍板片开列清单，恭呈御览。
计开
《九钥集》、《续集》共二本。明华亭宋楙澄着。此书内《东征纪略》及《遗事》二篇，语多触犯。
《司空奏议》一部，四本。明王舜鼎着。此书内速发军器、办运粮饷二疏，语有触碍。
《九边考》一部，四本。明魏焕着。此书卷首序文及《辽东考》中语有违碍。
《虏部系考》一本。明仙克谨着。此书残缺不全，卷首语有违碍。
《武备全书》三本，明潘康纂。此书残缺不全，序文内语有违碍。
《行朝录草稿》一本。明黄宗羲编。此书内载明末诸王僭号之事，系属野史，语多违碍。
《九边图论》一本。明许论著。此书内论金、元处语有违碍。
《极书》一本。明陈震生选。此书汇选明臣奏疏，残缺不全。疏内语多触犯。
《二三场鸿宝》一部，六本。明蒋方馨选。此书汇选乡会试论表，中有违碍之语。 《二三场论表式典》一部，二本。明朱天璧选。此书选辑明代论表，残缺不全。表内语有违碍。
《何文肃集》一部，六本。明何乔新着。此书内有禁止异言异服一疏，语有触碍。
《甓湖联吟集》一部，四本。陈兆兰等着。此书系高邮州已故陈兆兰、陈桂、宋鸿儒、沈均、李贡、贾田祖、沈锜七人唱和之作。诗内均有狂诞之句。
《容瓠轩诗钞》一本。贾田祖着。此书系高邮州贾田祖着。集内各诗大半刻入《甓湖联吟集》，其本集中亦有狂诞之句。
《定斋诗钞》一本。李光国着。此书系兴化李光国着。语多狂诞。
以上新书十四种，或纪载触碍，或语句狂诞，应请销毁。
《字贯》五部，共二百本。《经史镜》十部，共三百十一本。内二部不全，一部未钉。
《唐诗详解》一百七十一部，共一百七十一本。内十六部不全。《虬峯集》二部，共二十四本。不全。
以上王锡侯、李璘等所著书四种，计一百八十八部，应请销毁。
《国朝别裁集》十四部，共一百九十二本。内二部不全。《三朝法传录》十部，共四十九本。内三部不全。
《韩文恪集》一部，四本。《前明法传录》六部，共四十五本。内一部不全。
《独漉堂集》三部，共九本。　《明季遗闻》八部，共二十三本。内一部不全。
《喜逢春》五部，共六本。　《天外谈》五部，共十五本。内一部不全。
《萤芝集》二部，共十四本。《亭林诗集》五部，共十本。
《亭林文集》五部，共八本。内一部未钉。《先拨志始》三部，共四本。
《白耷山人集》四部，共十本。　《芝麓诗钞》十五部，共十九本。
《幸存录》五部，共五本。　《即山集》三部，共六本。
《列朝诗集小传》四部，共二十五本。内一部不全。　《列朝诗集》六部，共八十三本。内四部不全。
《博物典汇》十三部，共七十七本。内三部不全。　《翁山诗集》十八部，共五十五本。内七部不全。
《翁山诗外》五部，共二十本。不全。　《雪庐焚余稿》一部，六本。
《十六朝广汇记》一部，十二本。不全。　《鸿猷录》一部，八本。
《宝日堂集》一部，十本。不全。　《鸿宝应本》一部，四本。
《翰海》十三部，共四十九本。内五部不全。　《赐闲堂集》一部，二十本。
《求是堂集》二部，共二十二本。内一部不全。　《丹霞山志》一部，四本。
《滇考》一部，一本。　《世史纪要》一部，二本。
《潭西诗集》一部，一本。不全。　《容台集》九部，共三十七本。内一部不全。
《避园拟存》四部，共十本。　《莲须阁集》一部，七本。
《广百将传》二部，共十二本。不全。《广名将谱》二部，共十本。
《酌中志略》一部，三本。　《明诗别裁集》七十九部，共三百三十五本。内四部不全，十二部未钉。
《寒支集》三部，共十七本。内一部不全。《诗萃》六部，共三十九本。内二部不全。
《楼山堂集》二部，共六本。《吾学编》十一部，共一百二十二本。内八部不全。
《明文衡》一部，二十本。　《七录斋集》八部，共十六本。
《壮悔堂集》三部，共十三本。　《阎古古集》一部，一本。
《干禄集》一部，二本。　《吹万集》一部，四本。不全。
《梅村诗集》八十四部，共三百七十七本。内十二部不全，一部未钉。
《梅村文集》七十二部，共三百四十九本。内十五部不全，一部未钉。
《象胥录》一部，四本。　《明朝小史》一部，六本。
《孙宇台集》一部，四本。　《东林书院志》三部，共十二本。一部未钉。
《雪堂随笔》一部，一本。不全。　《颂天胪笔》一部，十本。
《鸳鸯谱》一部，二本。　《碧山学士集》一部，一本。
《戴田有集》一部，五本。　《留都怆见录》一部，一本。
《诗品》一部共十四本。内一部不全。　《天启实录》一部，一本。
《弃草》一部，六本。　《三易集》一部，五本。
《河村集》一部，四本。　《兵镜》一部，十本。
《李氏文集》一部，四本。　《议撮》一部，一本。
《辽金小史》一部，二本。　《甲申纪事》一部，一本。不全。
《陈眉公订正杂书》一部，十本。《尔尔集》二部，共二本。
《邱邦士文集》一部，六本。《雪屋集》一部，一本。
《梅村诗钞》九部，共十本。内三部不全。　《天佣子集》五部，共二十八本。内一部不全。
《柴庵疏集》一部，三本。不全。　《媚幽阁文娱》三部，共十二本。内二部不全。
《史外》一部，六本。　《读史纲》一部，十四本。不全。
《明鉴易知录》五十三部，共三百十六本。内八部不全。
《四书讲义》九十三部，共五百四十四本。内一部未钉，二十四部不全。
《惭书》十三部，共十四本。　《晚村古文》六部，共八本。内二部不全，一部未钉。
《晚村续集》五部，共九本。一部未钉。　《晚村家训》一部，未钉。
《晚村评语》三部，共五本。内二部不全，一部未钉。　《黄叶庵集》一部，二本。
《揭蒿庵文集》一部，二本。　《文太青集》一部，一本。
《地区综要》二部，共六本。　《陈眉公集》二部，共十二本。
《王季重集》一部，三本。　《喙鸣集》一部，三本。不全。
《忆记》一部，一本。《谏草》二部，共四本。
《行都奏议》一部，一本。　《熊廷弼疏稿》三部，共六本。内一部不全。
《宪章类编》一部，八本。不全。《明典故纪闻》一部，六本。
《绥寇纪略》二部，共八本。　《名文宝符》一部，十八本。不全。
《经世八编类纂》三部，共五十五本。不全。　《晚村语录》三十二部，共二百四本。内十部不全。
《李氏焚书》十一部，共四十九本。内四部不全。《石臼前集》六部，共十六本。内三部不全。
《石臼后集》六部，共八本。　《白石樵真稿》五部，共十八本。
《田间诗集》五部，共十五本。内一部不全。　《田间文集》五部，共二十二本。内二部不全。
《三藩纪事》三十七部，共六十本。内二部不全，四部未钉。　《山晓阁明文选》九部，共五十四本。
《古今全史》七部，共二十八本。内二部不全。　《大义觉迷录》十二部，共四十四本。内一部不全。
《苍霞草》五部，共三十五本。内二部不全。　《苍霞续草》三部，共三十本。内一部不全。
《苍霞余草》三部，共十三本。内一部不全。《苍霞诗草》四部，共七本。内一部不全。
《牧斋尺牍》十五部，共三十一本。内一部不全。　《牧斋诗钞》六部，共六本。
《明人物考》一部，一本。不全。　《天盖楼偶评》六部，共六十三本。内三部不全。
《订正武经集注》一部，三本。《掌记》一部，一本。
《江变纪略》一部，一本。《古今名将传》一部，八本。
《太岳集》七部，共四十一本。内三部不全，二部未钉。
