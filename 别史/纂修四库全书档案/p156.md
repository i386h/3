<!-- { "loadSidebar": true } -->
阅奏缴销毁书籍，内有河南省解到之明仁宗所制《天元玉历祥异赋》及不知撰著名氏之《乾坤宝典》二种，此等天文占验妄言祸福之书，最易淆惑人心，自未便存留在外，恐各省查办，未能搜查净尽，着传谕各督抚令其详悉搜缴解京，并查明有无板片，一并解送销毁，将此谕令知之。钦此。遵旨寄信前来。
查督臣舒常因巡察湖南营伍公出，臣卽恭录札会外，伏查各省互相咨会查缴禁书案内，先经云南省获缴《天元玉历》、甘肃省获缴《乾坤宝典》开列名目，移会到楚，当经分饬查照搜罗。据藩司梁敦书查禀，已收获《乾坤宝典》一部二本，系残缺钞本，存俟汇解，赴京请毁。其《天元玉历祥异赋》尚无查获，兹钦奉谕旨，随札司钦遵，遍饬详悉搜缴，并查有无板片另行奏解销毁，毋许稍有遗匿。抑臣又查，天文占验，妄书祸福，诚如圣谕，最易淆惑人心，凡有类此之书，自应旁推搜净。臣伏见各郡邑志乘，每载象纬物异占验，事多附会穿凿，前蒙谕旨，将各志书中应禁诗文及其人事实书目详查芟削。现据各属赍缴，交局员校办，臣并督饬详细查明，如星野灾祥等门内，除记事有关征考，仍听存留，并偶被偏灾恭纪赈恤殊恩理宜敬载外，其有语涉占验不经，虽前古陈编并从芟撤，以仰副圣主厘正羣言、牖民维俗之至意。
所有查办缘由，理合恭折奏覆，伏乞皇上睿鉴。谨奏。
朱批：知道了。（宫中朱批奏折） 七七二　寄谕英廉等亲赴汪为霖家中严查有无《西斋集》等书
乾隆四十六年三月十八日
尚书 额驸 公福<隆安>字寄大学士英<廉>、侍郎诺<穆亲>，乾隆四十六年三月十八日奉上谕：
闵鹗元奏，查办王仲儒《西斋集》，先据伊曾孙王度于二年限内呈缴，可否免罪，出自圣恩。至为《西斋集》作跋之江之珩，系如皋县人，业于乾隆三十一年物故。汪为霖现任刑部郎中，挈眷在京。伊处有无存留此书，曾否与知其事，请勅部臣就近查办。又王仲儒之子王国栋，着有《秋吟阁诗本》，内有徐述夔序文，并有为徐述夔题照之诗，讯究此书亦系汪之珩帮赀刊刻。等语。
王仲儒所著《西斋集》，指斥狂悖，殊堪发指，伊曾孙王度既于限内呈缴，尚可免其治罪。至汪之珩既为作跋，又为出赀刊印，是亦一狂悖之流，今已身故，姑免深究。伊子汪为霖，现任刑部郎中，伊处如并未存留比书，或知其语涉悖妄，业经销毁，朕亦不加深罪。若其家现有收藏，则罪无可逭。着传谕英廉、诺穆亲，卽亲赴汪为霖家中，严密搜查有无此项书籍板片，毋任隐匿。又王国栋所著《秋吟阁诗本》，虽据闵鹗元等奏，现在查起板片，奏请销毁，但亦系汪之珩帮赀刊刻，汪为霖家中或尚有存留者，着一并严查，搜缴净尽，并卽将查办情形据实覆奏。
再，虽无此等书籍，而别有夤缘书信，亦不可为之隐讳，就案了事也。伊系刑部司官，英廉宜知，并谕闵鹗元知之。闵鹗元折着抄寄英廉等阅看。钦此。遵旨寄信前来。（军机处上谕档） 七七三　福建巡抚富纲奏覆查办《天元玉历祥异赋》情形折
乾隆四十六年三月二十七日
福建巡抚臣富纲跪奏，为遵旨查办覆奏事。
窃臣于本年三月十二日承准尚书 额驸 公福隆安字寄，乾隆四十六年二月初四日奉上谕：阅奏缴销毁书籍，内有河南省解到之明仁宗所制《天元玉历祥异赋》及不知撰著名氏之《乾坤宝典》二种。此等天文占验妄言祸福之书，最易淆惑人心，自未便存留在外。恐各省查办未能净尽，着传谕各督抚，令其详悉搜缴解京，并查明有无板片，一并解送销毁。将此谕令知之。钦此。遵旨寄信前来。
臣查各种应毁之书，节经前任督抚二臣暨臣督属实力搜罗，先后奏缴在案。至《祥异赋》等二种，并未见有呈缴者。恐各属或因查无违悖字句，漏未缴销，若不搜毁净尽，实难免淆惑人心。臣现饬两司，责成各地方官会同教官，督令前派查书各绅士，各就附近城乡，遍历有书之家，详加查检。倘有前项书籍，无论刻本、抄本及板片，悉行呈缴，井命推广圣训，凡有类此妄言祸福占验，易于惑人之书，亦卽一体查缴，免致遗留。臣仍责令该管道府随时委员查察，认真妥办，断不使稍有疏漏，以仰副圣主维世敎而正人心之至意。
所有遵旨查办缘由，理合恭折覆奏，伏祈皇上睿鉴。谨奏。
朱批：览。（宫中朱批奏折） 七七四　江苏巡抚闵鹗元奏查缴应禁各书并开单呈览折（附清单一）
乾隆四十六年三月二十九日
江苏巡抚臣闵鹗元谨奏，为查缴应禁各书，仰祈圣鉴事。
窃查明末野史暨国初人所著悖妄各书，节奉圣训，实力搜查。复钦奉谕旨，展限二年，俾各及早呈缴，仍免治罪。上年十二月内，经署两江督臣陈辉祖以二年限满，江南地方书籍繁多，各属尚在源源购缴，奏请再行展限一年，广为搜访，荷蒙俞允在案。
兹据各属陆续查缴申送苏州书局，由司汇请奏缴前来。臣逐一查核，除重复查出已禁书一千二十五部，另委员解京销毁外，所有现经查出违碍应销书十四种，或悖谬狂吠，或诞妄失实，谨将悖妄处所，逐一黏签封固，开具清单恭呈御览。其各书板片，分别移行查起，并通咨各省一体查缴。臣仍严切晓谕所属，凡有稍涉悖妄者，俱令及时呈缴，毋得稍有藏匿，致干重谴，以期净绝根株。
臣谨会同两江总督臣萨载恭折具奏，伏祈皇上睿鉴。谨奏。
朱批：览。 
附　江苏省查缴应销各书清单
谨将江苏省现在查出应营销毁悖妄各书开具清单，恭呈御览。
计开
《可经堂疏辑》二本。明嘉禾徐石麒着。《陈明卿集》二本。明古吴陈仁锡着。
《体孝录》二本。明黄梅瞿罕着。
《魏子敬遗集》二本。明嘉善魏学洢着。
《金双岩集》二本。明南谯金光辰着。
《鸣和堂集》八本，不全。明晋陵庄恒声着。
《楚天长》一本。明张万年着。
《后场备考汇典》三本。明吴郡杨彝、顾梦麟选。
《桴亭五议》抄本一本。明太仓陆世仪着。《默庵遗藁》一本。长乐冯舒着。
《粤中疏草》抄本一本。杭州金堡着。
《蹈东集》抄本一本。阎姓着，无名。
《辽谚》抄本一本。无著书人姓名。
《南都杂志》抄本一本。无著书人姓名。（宫中朱批奏折） 七七五　广东巡抚李湖奏覆查缴《天元玉历祥异赋》等书折
乾隆四十六年三月二十九日
广东巡抚臣李湖跪奏，为钦奉谕旨，恭折奏覆事。
乾隆四十六年三月十八日承准尚书 额驸 公福隆安字寄，乾隆四十六年二月初四日奉上谕：阅奏缴销毁书籍，内有河南省解到之明仁宗所制《天元玉历祥异赋》及不知撰著名氏之《乾坤宝典》二种。此等天文占验妄言祸福之书，最易淆惑人心，自未便存留在外。恐各省查办未能搜查净尽，着传谕各督抚，令其详悉搜缴解京，并查明有无板片，一并解送销毁。将此谕令知之。钦此。遵旨寄信到臣。
伏思谶纬之书，妄言祸福，诚如圣谕，最易淆惑人心。粤东习尚轻浮，信从占验，遇有灾祥邪说，往往传播流言。如《天元玉历祥异赋》、《乾坤宝典》等书，从前查办所及，不知该书名目，恐有未经收缴。兹奉圣明指出，自当督饬搜查，务期净尽。如有流存板片，一并查出，遵旨解京，听候销毁。
除檄行藩臬两司，彷照节次查收禁书之例，出示晓谕，通饬各属，一体遵照办理外，所有钦奉谕旨及饬行遵办缘由，合先恭折奏覆，伏乞皇上睿鉴。谨奏。
朱批：览。（宫中朱批奏折） 七七六　江西巡抚郝硕奏遵旨查办流传剧本情形并黏签呈览折
乾隆四十六年四月初六日
江西巡抚臣郝硕谨奏，为遵旨覆奏事。
窃臣于乾隆四十五年十二月二十五日承准大学士 公阿桂等字寄，乾隆四十五年十一月二十八日奉上谕：前因外间流传剧本，如明季国初之事，有关涉本朝字句，亦未必无违碍之处，传谕伊龄阿、全德留心查察，斟酌妥办。兹据伊龄阿覆奏派员慎密搜访，查明应删改者删改，应抽掣者抽掣，陆续黏签呈览。再查昆腔之外，有石牌腔、秦腔、弋阳腔、楚腔等项，江、广、闽、浙、四川、云、贵等省皆所盛行，请勅各督抚查办等语。自应如此办理。着将伊龄阿原折抄寄各督抚阅看，一体留心查察。但须不动声色，不可稍涉张皇，将此遇各督抚奏事之便，传谕知之。钦此。钦遵寄信到臣。
臣查江西昆腔甚少，民间演唱有高腔、梆子腔、乱弹等项名目。其高腔又名弋阳腔。臣检查弋阳县旧志有弋阳腔之名，恐该地或有流传剧本，饬令该县留心查察。随据禀称：弋阳腔之名，不知始于何时，无凭稽考，现今所唱卽系高腔，并无别有弋阳词曲。并据附省之南昌府禀称：遵经传谕各戏班，将戏本内事涉明季及关系南宋金朝故事，扮演失当者，严行禁除外，所有缴到各戏本，派员查核，内有《全家福》、《乾坤鞘》二种，语有违碍。又《红门寺》一种，扮演本朝服色，应呈请查办。等情。臣与藩臬两司复核无异。查江右所有高腔等班，其词曲悉皆方言俗语，俚鄙无文，大半乡愚随口演唱，任意更改，非比昆腔传奇，出自文人之手，剞劂成本，遐迩流传，是以曲本无几，其缴到者，亦系破烂不全抄本。现在检出之三种内，《红门寺》系用本朝服色，《乾坤鞘》系宋金故事，应行禁止；《全家福》所称封号，语涉荒诞，且核其词曲，不值删改，俱应竟营销毁。臣谨将原本黏签恭呈御览。
至如瑞州、临江、南康等府，山隅僻壤，本地既无优伶，外间戏班亦所罕至。惟九江、广信，饶州、赣州、南安等府，界连江、广、闽、浙，如前项石牌腔、秦腔、楚腔，时来时去。臣饬令各该府，时刻留心，遇有到境戏班，传集开谕，务使一体遵禁改正，以昭我皇上端本维风之至治。仍不许稍有张皇，及苟且从事，致干严行参究。
所有现在遵旨查办缘由，理合恭折覆奏，伏祈皇上睿鉴。谨奏。
朱批：知道了。（宫中朱批奏折） 七七七　两淮盐政图明阿奏恭录勘办《金雀记》等剧本进呈折
乾隆四十六年四月初九日
奴才图明阿跪奏，为恭录勘办剧本，进呈御览事。
窃照查办戏曲，昨奴才拟请凡有关涉本朝字句及宋金剧本扮演失实者，皆应遵旨删改抽掣，另缮清本同原本黏签进呈。其余曲本有情节乖谬、恐其诳惑愚民者，亦照此办理，若但系字句违碍，则祇将原本黏签改正进呈。等情具奏。奉到朱批：好。知道了。此亦正人心之一端，但不可过于滋扰耳。钦此。仰见我圣主德化敎思，无微不至。
奴才惟有钦遵恩训，督率委员加谨（紧）查勘，斟酌删改抽掣。今办得《金雀记》等九种，并全德移来《鸣凤记》一种，奴才俱覆加酌核，缮写清本，同原本黏签恭呈御览。
