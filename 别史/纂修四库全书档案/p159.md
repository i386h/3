<!-- { "loadSidebar": true } -->
查议处四库全书处错误记过，乾隆四十二年七月钦奉谕旨：嗣后总裁应议者，仍令罚俸半年；其总校、分校、覆校各员应议者，须止罚俸三个月。钦此。又奉旨：阿哥所校之书如有错误，亦应一体查核，其应罚之俸，着照尚书例议罚，卽于应得分例内坐扣。钦此。钦遵。各在案。除主事陈文枢已经病故毋庸议外，查奉旨派出校书之八阿哥多罗仪郡王永<璇>有记过一次，十一阿哥永<瑆>有记过三次，应遵旨照尚书俸各罚俸六个月，所罚银两行知内务府于应得分例内照数坐扣外。至记过三次之吏部左侍郎 今授浙江学政王<杰>，记过二次之户部侍郎 署吏部左侍郎董<诰>，记过四次之兵部侍郎曹<文埴>，记过一次之总阅 兵部尚书周<煌>，翰林院侍读学士李汪度，太常寺卿倪承宽，记过三次之吏部右侍郎谢<墉>，工部侍郎 今授江西学政胡<高望>，记过十六次之翰林院侍讲学士 今授福建学政朱珪，记过三次之总纂 内阁学士纪昀，光禄寺卿陆锡熊，编修孙士毅，均照例罚俸六个月。记过三十八次之覆校 编修邹炳泰，记过十八次之詹事府洗马黄轩、编修邵晋涵，记过十二次之侍讲平恕，记过十次之检讨彭元珫，记过八次之编修吴典，记过五次之编修王增，记过八十七次之总校 归班进士朱钤，记过八十五次之归班进士 今授江苏桃源县知县杨懋珩，记过五十三次之归班进士 今授广西平南县知县缪琪，记过三十四次之编修仓圣脉，记过三十一次之编修王燕绪、检讨何思钧，记过三十四次之分校 国子监助教陈木，记过二十八次之庶吉士范鏊，记过二十四次之中书牛稔文，记过二十次之宗人府主事王璸，记过十八次之中书 今升安徽（庆）府同知叶兰，记过十四次之中书金光悌、国子监助教黄昌禔、学正卜维吉，记过十二次之助教胡予襄、修撰 今授湖北荆宜施道陈初哲、太常寺典簿刘景岳，记过十次之候补中书孙球、编修邱庭漋、中书嵇承志、编修励守谦、吴舒帷、吏部考功司主事张慎和、编修潘庭筠，记过八次之编修秦泉、助教罗万选，记过六次之詹事府主簿汪日赞、中书徐步云、学录李岩、中书杨世纶、内阁典籍袁文邵，记过四次之中书王彝宪、编修 今授贵州学政潘曾起、助敎汪锡魁、候补中书陆湘、户部主事李楘、中书李斯咏、编修朱依鲁、中书王锺泰、中书 今授山西平阳府同知朱炘、编修范来宗、中书宋镕，记过二次之学正周鋐、中书孙梅、编修吴省兰、助教 今授山西徐沟县知县蔡必昌、内阁侍读 今升湖南衡州府知府王家宾、中书王庆长、庶吉士 今归班铨选之毛凤仪、中书赵秉渊、鲍之锺、国子监监丞张曾炳、编修戴联奎、候补中书李荃、修撰金榜、中书石鸿翥、编修周兴岱、候补中书宋枋远、编修于鼎，均照例罚俸三个月。查徐步云已经革职，其罚俸之处应行注册。李汪度已经终养，应于补官日罚俸六个月。黄轩、卜维吉、秦泉、范来宗、鲍之锺、金榜、周兴岱、赵秉渊、孙球已经丁忧，王燕绪、何思钧、吴舒帷、张曾炳已患病调理，朱钤、毛凤仪、宋枋远、汪日赞系候补之员，仓圣脉已经降调，均应于补官日罚俸三个月。彭元珫、王增、吴典，又分校任内记过在二次以上，应照例再罚俸三个（月）。查曹<文埴>有纪录七次，胡<高望>、李汪度、陆锡熊均有纪录六次，俱有前议罚俸三个月注抵在案，今议罚俸六个月，连前共罚俸九个月，应各销去纪录一次，抵罚俸六个月，其从前罚俸三个月之处仍注于纪录，合计抵销。吴典有纪录四次，王增有纪录二次，今议罚俸六个月，应各销去纪录一次，抵罚俸六个月，均免其罚俸。金榜有纪录六次，王家宾有纪录五次，于鼎有纪录三次，仓圣脉、李楘、宋镕、张曾炳均有纪录二次，陈水、范鏊、吴舒帷、张慎和、汪日赞、王彝宪均有纪录一次，俱有前议罚俸三个月注抵在案，今议罚俸三个月，连前共罚俸六个月，各销去纪录一次，抵罚俸六个月，均免其罚俸。吴省兰有纪录八次，平恕、蔡必昌有纪录五次，黄轩有纪录四次，秦泉、赵秉渊有纪录三次，邹炳泰、王璸、叶兰、潘庭筠、潘曾起、李斯咏、周兴岱均有纪录二次，何思钧、黄昌禔、邱庭漋、汪锡魁、朱依鲁、朱炘、戴联奎俱有纪录一次，今议罚俸三个月，应各注于纪录，合计抵销。乾隆四十六年二月二十六日题，三月初二日奉旨：皇八子永璇、皇十一子永瑆，俱着罚尚书俸六个月。王杰、董诰、周煌、倪承宽、谢墉、朱珪、纪昀、孙士毅俱着罚俸六个月。邵晋涵、彭元珫、励守谦，俱着罚俸三个月。彭元珫着再罚俸三个月。范来宗、王燕绪，俱着于补官日罚俸三个月。曹文埴、李汪度、胡高望、陆锡熊，俱着销去纪录一次，其从前罚俸三个月之处，仍注于纪录抵销。吴典、王增、金榜、于鼎、吴舒帷，俱着销去纪录一次，免其罚俸。吴省兰、平恕、黄轩、秦泉、邹炳泰、潘庭筠、潘曾起、周兴岱、何思钧、邱庭漋、朱依鲁、戴联奎罚俸三个月之处，俱着注于纪录抵销。余依议。钦此。相应抄单知照。等因。又准宗人府咨同前事。各等因前来。
查此案兵部侍郎 署理本部侍郎曹<文埴>等罚俸议以纪录抵销毋庸议外，应将吏部侍郎 今授浙江学政王<杰>等罚俸之案注册，应扣俸银，行文吏部等衙门，于造送领俸册内声明坐扣。本部侍郎董<诰>应扣俸银，俟领俸时查扣。至前任总校 今授江苏桃源县知县杨懋珩等罚俸各案，应移江南等司行文扣抵。其总校归班进士朱钤等补官日罚俸之处，仍咨吏部俟补官之日知照过部，以便查扣可也。须至移会者。
右移会典籍厅。
乾隆四十六年四月十二日。（内阁移会） 七八二　军机大臣奏查勘总目之汪如藻等请以应升之缺列名在前片
乾隆四十六年四月二十二日* 
查乾隆四十三年四库馆五年期满议叙，所有提调、纂修各员，请旨酌量加恩。奉旨：着以应升之缺，列名在前升用。钦此。今查勘总目之编修汪如藻、程晋芳、李潢，部议照例请旨引见，酌量加恩，亦以应升之赞善、司业列名在前，伏候钦定。谨奏。
乾隆四十六年四月二十二日奉旨：着照例以应升之缺，列名在前升用。钦此。（军机处上谕档） 七八三　谕着添派德保同办《日下旧闻考》
乾隆四十六年五月初七日
乾隆四十六年五月初七日奉旨：
《日下旧闻考》，着添派德保同办。钦此。（军机处上谕档） 七八四　军机大臣奏吴树萱等呈请自备资斧充当全书处分校片
乾隆四十六年五月初七日
据散馆改归进士原班铨选之吴树萱、柴模呈请自备资斧，仍在四库全书处充当分校，恳求据情代奏，理合将原呈进呈。应否准其在四库馆効力之处，伏候训示。谨奏。
乾隆四十六年五月初七日奉旨：知道了。钦此。（军机处上谕档） 七八五　军机大臣等奏将原办《热河志》全部缴进片
乾隆四十六年五月十三日
臣等谨将原办《热河志》，全部共四十八本缴进。谨奏。（军机处上谕档） 七八六　闽浙总督陈辉祖奏缴违碍书籍并请展限一年及查察剧本情形折
乾隆四十六年五月二十日
闽浙总督兼管浙江巡抚臣陈辉祖谨奏，为查缴违碍书籍，恭折奏闻事。
窃照浙江省先后查缴过违碍书籍一十九次，节次奏明解送军机处查收，分别销毁在案。
恭查乾隆四十三年十二月初四日准礼部咨，钦奉上谕：查缴违碍书籍，着通谕各督抚以接奉此旨之日为始，予限二年，并再明白宣谕，凡收藏违碍悖逆之书，俱各及早呈缴，仍免治罪。至二年限满，卽毋庸再查，如仍有隐匿存留，一经发觉，将收藏者治罪，且于承办之督抚是问。等因。钦此。钦遵。随经前任督抚臣严饬，依限查缴去后。兹扣至乾隆四十五年十二月初四日二年限满，据印委各员将限内缴到各书，陆续解局，由布政使具详前来。臣查现在缴送应禁之书六十二种，计一百三十一部，又从前已缴过各书续查出二百七十种，计二千一百八十七部，均应销毁。除行司委员解送军机处外，谨恭折奏闻，并缮书目清单敬呈御览。
抑臣更有请者，现在二年之限已满，诚恐闽浙两省地方广阔，应禁各书难保无遗，且本年二月初四日承准廷寄钦奉谕旨，搜缴明仁宗所著《天元玉历祥异赋》及不知撰著名氏之《乾坤宝典》天文占验妄言祸福之书，亦须假以时日，始得普为搜罗。应请仰乞圣恩赏赐展限一年，仍遍加晓示，同各种应禁书籍，一体详查，缴收务尽，不使穷乡僻壤复有遗留。
至外间流传剧本，自应恪遵恩旨，不动声色，不涉张皇，留心查察。臣现饬各属安详妥办，如剧本中查有字句违碍并扮演过当者，俱令分别查销禁止。再，江浙地方连界，而江南繁富集镇，梨园演习剧本较多，贩卖传播，在所恒有。如有应禁之本，臣一并移查，彼此开会，随时办理。合并陈明。
伏乞皇上睿鉴：谨奏。
朱批：览。（宫中朱批奏折） 七八七　江西巡抚郝硕奏缴违碍书籍板片折（附清单一）
乾隆四十六年五月二十四日
江西巡抚臣郝硕谨奏，为查缴违碍书籍，仰祈圣鉴事。
窃照江西省设局查书，自乾隆四十三年八月起至四十六年正月，共计查出应禁书一万五千四十四部，板一万一百一十五块，陆续奏明销毁。嗣经臣以钦奉谕旨，予限二年之期届满，未便因限满停收，致滋漏匿，具折奏恳圣恩，俯准展限，恭奉朱批：览。钦此。遵照转行在案。
兹据各属缴到应禁各书，内有违碍应行全毁之《柯亭诗集》等二十二种，又应行摘毁之《孔惟叙文集》等四种，谨开列清单，同原书黏签恭呈御览。此次书籍内，已起获《诗因集》板六十二片，《法苑陈情》板三百八十五片，委员解交军机处查收销毁。一面通饬本省暨咨明各省，将现今查出应禁书籍并板片，一体查缴，务期净尽，毋使流传外。
所有查获应毁书籍缘由，相应会同署两江总督臣萨载、江西学政臣胡高望合词恭折奏闻，伏祈皇上睿鉴。谨奏。
朱批：览。 
附　清单
江西巡抚臣郝硕谨奏，谨将江西省各属呈缴应行全毁、摘毁各书开列清单，恭呈御览。
计开
《柯亭诗集》一本。瑞金杨方樵着。诗中语句多有违碍。
《钓亭诗集》一本。瑞金杨方渔着。诗中语句间有诞妄。
《五家文钞》四本。瑞金杨长世等着。集中语句狂悖触犯之处甚多。
《性余堂集》八本。新城涂国鼎着。集中多有悖谬触碍之语。
《撷芳延绿亭诗》一本。瑞金杨方萌等着。集中语有违碍。
《连峯楼诗集》二本。瑞金谢适着。诗中多有触犯违碍之语。
《诗因》二本。永新陈伟言着。诗中有失于敬避字样，并有逆犯沈大绶序文。
