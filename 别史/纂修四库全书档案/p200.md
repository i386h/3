<!-- { "loadSidebar": true } -->
《昭代典则》，一本。系刑部尚书黄光升辑。此册仅存第五、第六二卷。其书载明初事实，略仿纲目体例。前后俱散失无存。查此书四库馆已经销毁。
《明宣宗宝训》，一本。系宣德《宝训》。查从前明代《实录》、《宝训》已经奏明销毁，此册仍应销毁。
《明献皇帝宝训》，三本。系明嘉靖初命儒臣所纂《恭睿帝宝训》，十卷。从前明代《实录》、《宝训》已经奏明销毁，此册仍应销毁。
《两广去思录》，共二本。系明正德十一年二粤士大夫赠总镇太监保定刘璟还南都各体诗文，上下二卷。前后有费宏、邵宝序。
续办第二次应毁书十一种：
《北楼日记》，一本。未详何人所撰。语多违碍，应毁。
《许少薇疏草》，一本。系明兵部尚书东阳许宏纲撰。内有边饷事宜，语涉违碍，应毁。
《留省焚余》，一本。系明给事中陈尧言疏稿。内有明末奏疏，语涉忌讳，应毁。
《掌铨题稿》，一本。系明臣疏稿。语涉违碍，应毁。
《徐忠烈公遗集》，一本。系明海盐徐从治撰。因篇首有钱谦益墓志铭，应毁。
《冯默庵诗文稿》，一本。系明末冯舒撰。因有钱谦益序，应毁。
《赵芝亭疏稿》，一本。系明御史赵洪范撰。因多明末奏章，语有干碍，应毁。
《抚豫奏言》，三本。系明瀛海元默撰。明末奏疏，语涉违碍，应毁。
《蒋侍御疏草》，二本。系明蒋允仪撰。明末奏章，语有干碍，应毁。
《泡香馆集》，一本。系明末兵部尚书安陵梁廷栋撰。筹边奏议，语涉干碍，应毁。
《宣云奏疏》，系明巡按宣府御史吴允中撰。内有关涉辽东事迹，语稍违碍，应毁。
续办第三次应毁书四种：
《万历三大征考》，一本。系明苕上愚公撰。按苕上愚公，乃湖郡茅瑞征。所述三大征考乃哱氏、倭国、播州三处，惟图内显有干碍，应毁。
《东安志》，一本。系明孟际可撰。查此书内显涉忌讳，应毁。
《鱼山剩稿》，二本。系明熊开元所撰奏疏杂文，共七卷。查此书多崇祯间疏议，语涉干碍，应毁。
《杨忠烈公文集》，三本。系明杨涟所撰奏疏等文，现存三册。查此书内，语涉干碍，应毁。 
续办第四次应毁书共十种：
《珵美堂集》，一本。系明末水佳允所撰散体各文，语有干碍，应毁。
《闽藩拙议》，一本。查此书系明黄景章所撰解粮规议，内显涉忌讳，应毁。
《张茂仁游山记》，一本。系明张应武及其从子张振德所撰。应武有《雁荡天台游记》，振德有《越游大峨山游记》。查此书序内有干碍字样，应毁。
《明臣奏疏》，一本。查此书「武备」、「边防」诸疏，语有干碍，应毁。
《两朝从信录》，一本。查此书系四库全书处应毁之书。
《山居草》，一本。系明末陈昌言所撰古今各体诗。查此书语有干涉，应毁。
《遥掷稿》，二本。系国初虞山冯武所撰古今各体诗，语多感慨，应毁。
《戊申笔记》，一本。此书系方麓居士金坛王樵笔记，内有干犯，应毁。
《朱南冈文集》，一本。系明朱廷声所撰奏疏诗稿，字句干碍，应毁。
《张惇物集》，一本。系明张蒙训所撰诗文集，各一卷。语有干碍，应毁。
续办第五次应毁书共二十四种：
《九边图说》，一本。系明兵部所进。内有忌讳，应毁。
《奉使朝鲜稿》，二本。系明朱之蕃着。内有忌讳，应毁。
《马中丞奏疏》，一本。系明马鸣世撰。内有忌讳，应毁。
《黄公奏稿》，一本。系明黄嘉善撰。内有忌讳，应毁。
《掖垣奏议》，一本。系明李世祺撰。内有忌讳，应毁。
《西台奏议》，一本，三卷。系明左佩玹撰。内有忌讳，应毁。
《留台奏疏》，一本，二种。系明李文熙撰。内有忌讳，应毁。
《西台疏草》，一样二本。系明李乔仑撰。书内显有干犯，应毁。
《西台奏疏》，一本。系明宋师襄撰。内有忌讳，应毁。
《人文纪略》，一本。系明宋仪望所著。仅存记序。内有忌讳，应毁。
《左忠毅公集》，二本。系明左光斗着。内有忌讳，应毁。
《廖恭敏稿》，一本。系明廖庄所著。内有忌讳，应毁。
《图书编》，一本。不全。系明章潢所编，仅存卷四十三。内有忌讳，应毁。
《明朝官制大全》，一本。不全。今存卷一。其例内显有干犯，应毁。
《明文翼运》，一本。不全。系明文选本，仅存卷四十八。内有忌讳，应毁。
《明奏疏》，一本。不全。系明神宗年间奏疏，仅存卷四。显有干犯，应毁。
《明奏疏》，一本。系崇祯年间南京助教施元征奏疏。内有忌讳，应毁。
《视师纪略》，一本。系明谢三宾所记。书内显有干犯，应毁。
《东溟疏稿》，一本。系明王邦直撰。内有忌讳，应毁。
《华美录》，一本。系明内监刘清苑镇浙时绅缙歌颂诗词，并有后序。仅存卷八至卷十三一本，似与《两广去思录》一律，应毁。
《两垣奏议》，一本。系明万历给事中逯中立奏议。「防边疏」内语涉干犯，应毁。
《疏草》，一本。系明监察御史黄宗昌所撰，疏草后附恒山游诗。内有钱谦益序，应毁。
《明实录宝训》，二十本。查明代《实录》、《宝训》前经奏明销毁，此书仍应毁。
《拟山园》，二本。不全。系明时王觉斯所著。仅存卷二十三至卷二十七、七律诗。语有干碍，应毁。
续办第六次应毁书共十八种：
《岭西水陆兵纪》，一本。系明万历间喻政所撰。俱水陆边防务事宜，并附船图，序文中有干碍，应毁。
《明代帝后纪略》，四本。系明万历间编辑有明一代帝后并藩封谱系。查明代《实录》、《宝训》俱经销毁，此亦应毁。
《明代圣政》，二本。系明天启、崇祯间勅谕奏疏，语涉违碍，应毁。
《旭山集》，一本。系明金忠士所著边略、防御各事宜。中有干碍，应毁。
《玉堂荟记》，一本。系明杨士聪所撰。俱崇祯一朝事迹，中有违碍，应毁。
《明大政纪》，一本。系明谭希思所辑有明一代政纪。内显有干碍处，应毁。
《吾学编》，三本。系明郑晓所撰边防事宜。内有违碍，应毁。
《明资治通纪》，一本。系明陈建编辑有明一代政治，体仿纲目。中有干犯，应毁。
《征吾录》，一本。系明郑晓所撰。内有违碍，应毁。
《朝鲜征倭纪略》，一本。系明按察使萧应宫奏疏。内多干碍，应毁。
《崇祯存实疏抄》，八十八本。系明崇祯六、七年间，内外臣工条陈奏议。其武备、边防诸疏，均多违碍，应毁。
《经世挈要》，二本。系明曹飞条陈筹兵奏疏。内显干碍，应毁。
《掌铨题稿》，八本。系明吏部题稿。内有违碍，应毁。
《明奏疏》，一本。系明天启间陆澄源奏疏。语涉干碍，应毁。
《闻见录》，一本。系明贾新铭记。中有干犯，应毁。
《辽海编》，一本。系明倪克让往封朝鲜道途所赋诗辞，其子倪岳编集。中有违碍，应毁。
《熊明遇奏疏》，一本。系明天启间御史熊明遇奏疏。内有干犯，应毁。
《掌卫疏稿》，五本。系明崇祯间锦衣卫奏疏。中有避忌，应毁。
续办第七次应销毁书共五种：
《西台建白》，抄本二本。系明末御史金忠士奏疏，其子星耀亦有疏数篇。虽未显涉干犯，然语多狂谩沽直，应毁。
《倪文正公奏牍》，二本。系四库馆办理抽毁之书。此奏牍自应销毁。
《豹陵集》，十一本。系明末梁云构所作诗、文、序、论、疏、启，凡二十六卷。内有违碍，应毁。
《使蜀稿》，一本。系明庐陵刘惟德着，传序诗铭诸体略。其间有字句疵碍，应毁。
《庙堂忠告》，一本。系张养浩所著。残破不全，应毁。（内阁档） 九九八　军机大臣奏查明太子河沿伪情形并将《旧一统志》等书黏签呈览片【真按：当作讹字.因其正文如此故袭之尔.(前已有沿讹一词)】
乾隆四十八年十月初五日
臣等谨查太子河，古名大梁水，见《汉书 地理志》、郦道元《水经注》，皆言其水西南流入辽水。至《辽史 地理志》始有太子河之称。明顾祖禹《方舆纪要》一书，【真按：乃题祖禹为明人 !!】谓太子河卽故衍水，以燕太子丹匿此得名。考《史记 刺客传》：「李信追丹，丹匿衍水中。」顾祖禹以辽东境中无衍水，因附会《辽史 地理志》之太子河为卽古衍水，其非有所本可知。今查太子河，国语谓塔思哈河，谓虎也。音与太子河相近，其为沿伪无疑。【真按：当作讹字.】《旧一统志》所引宜加按语，辨明改正。今将旧《一统志》、《方舆纪要》黏贴黄签，恭呈御览。谨奏。（军机处上谕档） 九九九　谕内阁着皇子同军机大臣等编辑《古今储贰金鉴》
乾隆四十八年十月十九日
乾隆四十八年十月十九日内阁奉上谕
历览前代建储诸弊，及我朝家法相承，于立储一事之不可行，已明降谕旨，宣示中外。至史册所载，因建立储贰致酿事端者不可枚举，自当勒成一书，以昭殷鉴。着皇子等同军机大臣及上书房总师傅等，将历代册立太子事迹有关鉴戒者，采辑成书，陆续进呈。卽着皇孙之师傅为誊录，书成名为《古今储贰金鉴》。钦此。（军机处上谕档） 一○○○　谕内阁所有现办满汉臣工表传等着总裁等董饬纂办
乾隆四十八年十月二十五日
乾隆四十八年十月二十五日内阁奉上谕：
