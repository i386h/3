<!-- { "loadSidebar": true } -->
本年五月十二日以前，所进书籍错误次数业经按季查核，其五月十八日以后，行在呈进节次发下错误之书，遵旨归秋季办理。今自五月十八日起至九月底止，呈进过第二分全书十一次共计一万六千五百册，臣等详加查核，除总裁各员前因赶办第二分书，奏请停其抽阅并无记过次数外，所有提调官吴裕德记过四次；总校官王燕绪记过九百二次，朱钤记过八百二十八次，孙溶记过三百三十三次，潘有为记过三百四次，徐以坤记过二百五十七次，仓圣脉记过一百九十次，何思钧记过一百七十四次，杨照记过一百四十六次，缪琪记过十九次；分校官方炜记过八十四次，李斯咏记过八十二次，郭祚炽记过六十次，季学锦记过五十六次，周鋐记过五十二次，雷纯记过五十次，胡予襄、李镕各记过四十八次，牛稔文记过四十六次，邹奕孝记过四十四次，励守谦记过四十三次，汪镛记过四十次，庄通敏、胡敏、章宗瀛各记过三十六次，罗修源、王庆长各记过三十四次，许兆椿、邱庭漋各记过三十二次，宋镕记过三十一次，李荃、王天禄、叶兰各记过三十次，常循记过二十六次，袁文邵、陈木各记过二十四次，吴锡麟记过二十三次，朱绂、吴寿昌、于鼎各记过二十二次，胡荣、卜维吉、刘源溥各记过二十次，何循、曹锡龄各记过十八次，钱樾、陈昌齐、蔡必昌、张焘、赵怀玉各记过十六次，李奕畴、杨世纶、吴典各记过十四次，严福、潘曾起、孙希旦各记过十二次，程琰、孙球、王嘉宾各记过十次，罗万选、刘景岳、吴省兰、张埙、沈培、陆湘各记过八次，方大川、吴绍昱、康仪钧、郭晋、刘图南、吴垣、王锺健、罗国俊、祖之望、汪学金、柴模各记过六次，沈孙琏、徐秉敬、吴舒帷、朱攸、黄寿龄、施培应、戴联垄、王璸、裴谦、刘英、陈际新各记过四次，汪日赞、王坦修、吴翼成、王锺泰、秦泉、莫瞻菉、徐立纲、张虎拜、何西泰、缪晋、江琏、【真按：下文有作涟者！（1712页）办理四库全书档案己有云涟或作琏（621页）】马犹龙、甄松年、许烺、李岩、赵秉渊、戴均元、田尹衡、李尧栋、蔡廷衡各记过二次。俱请交部照例察议。谨奏。（军机处上谕档） 九二七　江苏巡抚闵鹗元奏续缴《陈睿谟奏疏》等禁书情形折（附清单一）
乾隆四十七年十一月初三日
江苏巡抚降三品顶带留任臣闵鹗元谨奏，为查缴应禁各书，仰祈圣鉴事。
窃查明末野史暨国初人所著悖妄各书，节奉圣训，实力搜查。复钦奉谕旨展限，俾各呈缴，仍免治罪。所有苏州书局第十五次应缴各书，经臣于上年十一月内恭折奏缴在案。
兹据各属陆续查出违悖各书申送到局，由司汇请奏缴前来。臣逐一查核，除重复查出已禁书二百十二部，又缴到《陈睿谟奏疏》等书应销板片五副，另委员解京销毁外；所有现经查出违碍应销书十七种，或悖谬狂吠，或诞妄失实，谨将悖妄处所逐一黏签封固，开具清单，恭呈御览。其各书板片，分别移行查起并通咨各省一体查缴，臣仍严切晓谕所属，凡有稍涉悖妄者，俱令及时呈缴，毋得稍有藏匿，致干重谴，以期净绝根株。
臣谨会同署两江总督臣萨载恭折具奏，伏祈皇上睿鉴。谨奏。
乾隆四十七年十一月二十二日奉朱批：览。钦此。 
附　查缴悖妄书籍清单
谨将江苏省现在查出应营销毁悖妄各书，开具清单，恭呈御览。
计开：
《四六云涛》六本。明竟陵锺惺选注。
《仰节堂集》八本。明安邑曹于汴着。
《增城集》六本。明伊阙李校桢撰。
《朱术（土旬）奏疏》二本。明朱术（土旬）着。
《王希泉疏草》四本。明广安王德完着。
《敬日草》四本，抄本。明晋江蒋德璟着。
《闽绩记略》一本，抄本。明陈永锡着。
《余少原集》十本，不全。明婺源余懋衡着。
《陈睿谟奏疏》二本，不全。明陈睿谟着。
《肚单集》一本，不全。明金坛张明弼着。
《会议疏单》二本，不全。无纂辑人姓氏。
《二三场类纂捷要》四本，不全。无选辑人姓氏。
《时表》二本，不全。无选辑人姓氏。
《愚谷诗藁》二本。南州徐开任着。
《自知录杂着》七本。太仓陆毅着。
《所见书画录》六本。娄东陆时化编辑。
《且过还少二集》二本。金坛徐元骐着。（军机处录副奏折） 九二八　军机大臣等奏遵旨查《御批通鉴纲目》内《发明》等种书写格式片 【真按：不知是否为简化字！当作御批通鉴纲目.】
乾隆四十七年十一月初四日
臣等遵旨恭查《御批通鉴纲目》内《发明》、《书法》二种，每条另行低二格写，其《考异》等条，则附纲者依纲顶格，附目者依目低一格，前编、正编皆如此。盖《考异》等条如书之批注，故各随其本文。至《发明》、《书法》如文之评论，故每条另载于后，不与正文参杂。谨奏。（军机处上谕档） 九二九　满本堂为查无拔贡副榜举人以上出身人员事致典籍厅移付
乾隆四十七年十一月初六日
满本堂为移付事。
准四库全书处文称，本馆奉旨续缮四库全书三分，应派分校官六十员，遵照原奏移咨内阁、翰林院、国子监各该衙门，即将现任拔贡副榜举人以上出身人员全行开列官单，并将有无现充各馆纂修、协修、分校等官之处详细移送。等因前来。查本堂并无由拔贡、副榜、举人以上出身人员，相应移付贵厅，查照转行可也。须至移付者。
右移付典籍厅。（内阁移付） 九三○　谕内阁将《御批通鉴纲目续编》议论诋毁处交皇子等删润黏签进呈
乾隆四十七年十一月初七日
乾隆四十七年十一月初七日内阁奉上谕：
朕披阅《御批通鉴纲目续编》内《发明》、《广义》各条，于辽、金、元三朝时事多有议论偏谬及肆行诋毁者。《通鉴》一书关系前代治乱兴衰之迹，至纲目祖述麟经，笔削惟严，为万世公道所在，不可稍涉偏私。试问孔子《春秋》内有一语如《发明》、《广义》之肆口嫚骂所云乎？【真按：满清所以致治也.而今为汉人者忝言孔孟者多矣.而今政坛,则可谓销声匿迹矣.不如满人与东倭.】向命儒臣编纂《通鉴辑览》，其中书法体例有关大一统之义者，均经朕亲加订正，颁示天下。如「内中国而外夷狄」，此作史之常例，顾以中国之人载中国之事，若司马光、朱子义例森严，亦不过欲辨明正统，未有肆行嫚骂者。朕于《通鉴辑览》内存弘光年号，且将唐王、桂王事迹附录于后，又谕存杨维桢《正统辨》，使天下后世晓然于《春秋》之义，实为大公至正，无一毫偏倚之见。至于东夷、西戎、南蛮、北狄因地而名，与江南、河北、山左、关右何异？孟子云「舜为东夷之人，文王为西夷之人」，此无可讳，亦不必讳。但以中外过为轩轾，逞其一偏之见，妄肆讥讪，毋论桀犬之吠，固属无当，卽区别统系，昭示来许，亦并不在乎此也。况前史载，南北朝相称，互行诋毁，此皆当日各为其主，或故为此讪笑之词。至史笔系千秋论定，岂可骋私臆而废公道乎？夫历代兴亡，前鉴不远，人主之道，惟在敬天勤民，兢兢业业，以绵亿万载之丕基。所谓「天难谌，命靡常，常厥德，保厥位」，诚不在乎区区口舌之争。若主中国而不能守，如宋徽、钦之称臣、称侄于金，以致凌夷，南渡不久，宗社为墟，卽使史官记载曲为掩饰，亦何补耶？所有《通鉴纲目续编》一书，其辽金元三朝人名、地名，本应按照新定正史一体更正；至《发明》、《广义》内三朝时事不可更易外，其议论诋毁之处，着交诸皇子及军机大臣量为删润，以符孔子《春秋》体例。仍令黏签进呈，候朕阅定。并将此谕冠之编首，交武英殿照改本更正后，发交直省督抚各一部，令各照本抽改。将此通谕中外知之。钦此。（军机处上谕档） 九三一　军机大臣等奏将发下《通鉴纲目续编》拟改各字黏签呈览等事片
乾隆四十七年十一月初八日
臣等将发下《通鉴纲目续编》，遵照皇上阅定二册，于各册内悉心酌核，谨将拟改各字用黄签注明黏贴，并于书头黏签标识，恭呈御览。
再，臣永璇查此书系宋荦校刊，并非官刻，因卽至武英殿查现在库贮书九十四部，并无板片。应否即将此库贮之书照签挖补，每省颁发一部，令其遵奉谕旨一体改正。至书内人名、地名，应行译改者甚多，拟卽交馆查照辽金元三史画一更正，伏候训示。谨奏。（军机处上谕档） 九三二　寄谕河南巡抚李世杰向宋荦子孙查明《御批通鉴纲目续编》板片
乾隆四十七年十一月初八日
尚书 额驸 公福<隆安>、尚书和<珅>字寄河南巡抚李<世杰>，【真按:原讹《珅》，照例径改！】乾隆四十七年十一月初八日奉上谕：
从前《御批通鉴纲目》全书，系原任吏部尚书宋荦奉勅校刊进呈。是书《续编》、《发明》、《广义》内，于辽金元三朝时事有议论偏谬之处，且三朝人名、地名亦应按照新定正史一体更正，现已明降谕旨，令诸皇子及军机大臣量为删润，以符孔子《春秋》体例，候朕阅定后卽照改本更正。但现在武英殿并未存有是书板片，是否系宋荦当日刊刻，其板片仍存伊家？着传谕李世杰转饬地方官卽向其家子孙查明原板。如仍在伊家，卽检齐解交武英殿，仍严饬胥役人等毋得藉端滋扰。钦此。遵旨寄信前来。（军机处上谕档） 九三三　满票签为开送分校人员名单事致典籍厅移付
乾隆四十七年十一月初九日
汉票签为移付事。【真按：竟有这种错误！(标题作满，此却作汉！)则怀疑前面四十八年肆拾捌年者是误置，或真讹谬矣.】
准续办缮写四库全书处咨称，照得本馆奉旨续缮四库全书三分，应派分校官六十员，遵照原奏于内阁、翰林院、国子监等衙门派充。相应移咨各该衙门，卽将现任拔贡、副榜、举人以上出身人员全行开列官单，并将有无现充各馆纂修、协修、分校等官之处卽详细注明，移送本馆。等因前来。
查本衙门中书现充各馆纂修、分校者，毋庸开送外；今将本处现在未经充当分校之典籍孙梅等四员，并查开中书科中书周燮等六员，相应开列名单，移付贵厅，转行续办缮写四库全书处查照办理可也。须至移付者。
计开：
内阁典籍孙梅，中书刘天宠、邵志望、张琠。
中书科中书周燮、杨潭、李韶泰、马青、叶恩纶、李式。
右移付典籍厅。（内阁移付） 九三四　署直隶总督英廉奏运往盛京文溯阁头拨全书已送至山海关交奉尹接运折
乾隆四十七年十一月初十日
大学士兼署直隶总督臣英廉谨奏，为奏闻事。
