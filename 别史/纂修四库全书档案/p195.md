<!-- { "loadSidebar": true } -->
乾隆四十七年十二月初一日
奴才伯兴跪奏，为奏明请旨事。
窃奴才于乾隆四十七年十一月二十九日承准尚书 额驸 公福隆安、尚书和珅字寄，乾隆四十七年十一月二十五日奉上谕：据伯兴参奏广宁鲧知鲧杨鹏翮领运四库全书，任听抬夫逃散，将书籍抛掷路旁，懈弛罢玩，断难姑容。现在另派干员前往广宁，预备运送第二拨书籍外，请将广宁县知县杨鹏翮交部严加查议一折。所办殊属非是。该县领运书籍，任听抬夫于中途两次脱逃，将书箱抛弃，则办理地方一切事件诸事废弛可知。自应一面具折参奏革职，一面委员接印，查明该县经手仓库钱粮，有无未清，方为正办。乃伯兴业经另行派员前往，预备运送书籍，而又不将杨鹏翮卽行参奏革职，仅请交部查议，殊不知事理轻重。府尹有稽察属员之责，运送书籍又系专派伯兴办理，似此一味姑息，其何以整饬吏治耶？着将原折发还，令伯兴遵照另行缮折参奏外，将此由四百里谕令知之。钦此。遵旨寄信前来。
奴才跪读之下，愧悚交至。伏念奴才此次接运书籍，全赖地方官预备妥协，始无迟误。乃该广宁县知县杨鹏翮雇觅抬夫，于中途两次逃散，奴才仅参奏请旨，交部严加查议，其平日办理地方事务，诚如圣谕，诸事废弛可知。奴才原参折内并未请旨革职，实原不知事理轻重，今蒙圣恩训饬，如梦方醒。除会同府尹奇臣参奏请旨，将广宁县知县杨鹏翮革职，所遗员缺拣员请补外；奴才前次办理错谬之处，应请旨交部严加议处，以为办事稍涉姑息者戒。奴才不胜战栗、待命之至。
为此恭折具奏，伏祈皇上睿鉴。谨奏。
乾隆四十七年十二月初六日奉朱批：该部知道。钦此。真按：本书内多作朱！（军机处录副奏折） 九四六　闽浙总督富勒浑奏奉旨改建文澜阁估需价银片
乾隆四十七年十二月初九日
再，钦奉上谕：【真按:疑上尚有文，何故一开头写个再字？】四库全书已经告竣，再行缮写三分，分贮扬州文汇阁、镇江文宗阁、杭州府圣因寺内，以昭美备。圣因寺玉兰堂着交陈辉祖、盛住改建文澜阁备用。钦此。经陈辉祖等查勘玉兰堂后逼近山根，地势潮湿，难以藏贮，惟藏经堂后堪以改建。奏奉谕旨：盛住现在奏请陛见，且俟伊到京后询明该处情形，将文渊阁式样带去，再行办理。钦此。钦遵。在案。
臣抵浙后，卽令盛住将玉兰堂后地盘形势详细绘图，并将需用工料先行估计，俟赴京时奏请训示。至西湖花神庙中原像，钦奉谕旨撤毁，另溯（塑）湖神之像。后殿另塑花神、花后，以昭信祀。花神庙后楼拆建大殿，供奉花神，两配殿着安奉催花使者。钦此。
先经估需工料银一千五百二两零，动工兴修，臣已嘱福崧留心督催妥办。合并附片奏明。谨奏。
同日奉朱批：览。钦此。（军机处录副奏折） 九四七　军机大臣福隆安等奏请将阅过全毁抽毁各书摘开书目刊行片【真按：禁毁书目之成书】
乾隆四十七年十二月初十日* 
臣福隆安等谨奏，为奏明事。
查违碍各书，由外省陆续解进及由四库馆于各处送到遗书内签出者，节经臣等遵旨详细阅看，将必应销毁之本分次开单，连原书进呈销毁。其应行抽毁及毋庸销毁之本，亦经分别查办进呈。所有各省解送四库馆遗书内，其应行全毁及抽毁之本，业经大学士英廉于本年三月内奏明，派令各纂修等覆加检核，逐一开缮清单，行知各该督抚，令其遵照严查，分别办理在案。至外省查办违碍书籍，俱系解交军机处转交总纂纪昀、陆锡熊等协同各纂修逐细检阅，分别呈进。【真按:此应系翁方纲在四库全书馆的工作.】现在阅进之书，大约重本居多，续获者渐少，似于查办违碍各书已可得十之八、九。今将届限满之期，恐各该处尚未编（遍）知，不能画一办理，自应将此项书目通行宣布，传示周知，俾各一体凛遵，庶于查办益加严密。
臣等查各省解毁书籍内，有沿途经雨水沾湿成块难于翻阅者，业经奏明将原捆缴进销毁无凭开列书名外；其阅过奏定之全毁、抽毁各本，实在共七百八十九种，应请摘开书目，各注明撰人姓名，汇刊成册，通行各该省，令其编（遍）加晓谕，庶乡曲愚民不致冒昧收藏，自干法禁，而按目查考，搜缴更当净尽，无复稍有遗留矣。谨另缮清单一并进呈，俟发下即交与武英殿刊刻颁发。嗣后如有应毁新本，再行随时增刊续入。真按：禁毁书目之成书. 
合并声明。谨奏。
乾隆四十七年十二月十日奉旨：知道了。钦此。（军机处上谕档） 九四八　江南道监察御史费孝昌奏陈不设领办多设分校仰祈圣训折
乾隆四十七年十二月十一日
江南道监察御吏臣费孝昌跪奏，为敬陈管见，仰祈圣训事。
窃照四库全书馆钦奉谕旨，着于扬州大观堂之文汇阁、镇江金山寺之文宗阁、杭州圣因寺行宫之文澜阁缮写全书三分，安置各该处，俾江浙士子得以观摩誊录，俱发内帑银两雇觅书手缮写。仰见我皇上不惜帑金，广敷文教，嘉惠艺林至意，诚千古未有之隆轨也。嗣经该馆奏准章程条例，内开：书手缮写，每字一千给值二钱五分，毋庸设立总校。其分校六十员于翰林院、内阁、国子监等衙门遴选派办，如有迟误草率，随时参处。又因所雇书手人数众多，难以查催，拟就其中择其稍有才干、人尚诚实者，【真按:不知是否为简化字之干乱者！】作为领办，一切纸张书籍，令其承领分给。各等语。
伏查此种钞胥人等，非有顶带人员可比。一时应募而来，聚散无常，贤否不一，求其才品兼优者，实难其选。今遽责以领办书籍纸张等事，纸张犹可言也，书籍则系内府尊藏之本，倘有疏虞，关系匪小。且发写书籍既交伊等承办，则雇值银两势不得不交伊等给领。夫利之所在，人争趋之，是以书手未经募集，而图充领办者早已纷纷攘逐。恐伊等一朝权在，借端掯勒，扣克分肥等弊，不能保其必无。而况未写之前，由领办一番经手，既写以后，复由分校一番经手，无论增一领办，卽增一不写字之书手，工食帑项虚縻，【真按：疑当作糜字.】就此前后两番收发，亦未免头绪繁多，旷延时日。臣不揣愚昧，窃谓领办一项竟可不设，只须多派分校。约计书手千名，统以二百员分校。每分校一员，责令雇觅书手五名。夫以一分校官之同乡亲友，能缮写者五人，不待外索，加以耳目切近，稽查便宜，万无人书散失之患。而各书手计字给值，卽令分校官亲行支给，亦可人人得邀实惠，感荷皇上。至于原定分校六十员，闻咨取之后，至今尚未足额。揆厥由来，缘此番有分校而无总校，责成既专，处分亦重，遂致各存观望之心，大失急公之道【真按：办理四库全书的困难.人性本贱呀.嗟呼如真者固不乏人,然非常人尔.】。然而欲折其心，则惟有多派之一法。盖多则力分而事易，少则任专而责重，其势然也。应请于各部院衙门等官概行咨取，量加酌派，其有实在当头办事不能分身兼顾者，令各该堂官确切声明，方免开送，否则以规避论。总而计之，书手千名，一日可得一百万字，一年可得三万六千万字。而分校每员每日校勘五名书手之字，不过五千，既得从容，自能详慎。卽已派四分书分校之员，不过每日添阅五千字数，亦不至遽形竭蹶。如此办理，庶事易集而弊窦不滋。
臣愚昧之见，是否有当，伏乞皇上训示，饬馆议覆施行。谨奏。
乾隆四十七年十二月十二日奉朱批：此奏亦有所见。该馆大臣详议具奏。钦此。（军机处录副奏折） 九四九　军机大臣奏遵旨询问纪昀等《三藩纪事本末》有无违碍等情片
乾隆四十七年十二月十八日
遵旨将《三藩纪事本末》一书其中有无违碍语句，询问总纂纪昀、陆锡熊等。据称。此书现于四库全书内编列存目，其中并无违碍。各省查缴禁书时，将此书列入，一并解入销毁。现在翰林院捡出存贮者，尚有一百三十五部。所有此次发下《三藩纪事本末》一部，系从前呈进销毁各书误夹入霉烂错杂书捆内，未曾捡出之本。等语。谨奏。（军机处上谕档） 九五○　署直隶总督英廉奏改委署通永道兰第锡护送文溯阁第三拨全书缘由折
乾隆四十七年十二月二十六日
大学士兼署直隶总督臣英廉谨奏，为奏明事。
窃查应送盛京文溯阁收贮之四库全书，分作五拨起运，前奉谕旨，自京至山海关，令通永道李调元往来经理。钦此。钦遵。业经该道将第一拨、第二拨书籍照料出关在案。
兹查第三拨书籍，已定于正月初五日起程，李调元因与永平府知府弓养正互揭，经臣参奏，奉旨革职拿问，现在审拟。【真按：李调元竟如此！不知是否同一人。下页尚有！】所有应送盛京书籍，臣已饬委现委署通永道兰第锡赴京，会同内务府司员妥协装运，沿途往来照料，敬谨护送。
理合将改委运送缘由，恭折奏明，伏祈皇上睿鉴。谨奏。
乾隆四十七年十二月二十八日奉朱批：览。钦此。（军机处录副奏折） 九五一　寄谕署直隶总督英廉即将李调元案质讯明确迅速定拟具奏
乾隆四十七年十二月二十七日
大学士 公阿<桂>、尚书 额驸 公福<隆安>、尚书和<珅>字寄大学士兼署直隶总督英<廉>，乾隆四十七年十二月二十七日奉上谕：
前据英廉参奏通永道李调元于运送盛京书籍，沿途任听家人胥役需索门包使费，并住宿宴饮必须大戏小班伺候。各情节。业经明降谕旨，将李调元革职拏问，交英廉提同案内人证严审确情，究拟具奏矣。此案应讯人证提齐质讯，想李调元亦断不能狡饰抵赖，无难定案，何以尚未见英廉定拟之折？着传谕英廉，卽将此案质讯明确，迅速定拟具奏。将此谕令知之。钦此。遵旨寄信前来。（军机处上谕档） 九五二　署直隶总督英廉奏覆遵旨提审通永道李调元案内人证情形折
乾隆四十七年十二月二十八日
大学士兼直隶总督臣英廉谨奏，为奏覆事。
乾隆四十七年十二月二十八日准尚书 额驸 公福隆安字寄，十二月二十七日奉上谕：
前据英廉参奏通永道李调元，于运送盛京书籍任听家人需索门包等因。钦此。
臣伏查此案，臣于钦奉朱批后，卽一面行司提审；一面专差标弁，迎提该参道家人、衙役及各州县沿途办差家人，兼程赴省听催质讯在案。今该参道丁役俱已到省，其各州县供应家人尚未到齐。已到者，现在严审；未到者，随到随审。第自保至山海关一带，往返一千五、六百及二千余里不等，是以人证未能即到。兹奉谕旨，臣复飞差干弁沿途迎差，饬令星夜趱行，务于三日内齐集到省。一俟质讯明确，卽行定拟具奏，断不敢稍有迟延外，谨先恭折覆奏，伏祈皇上睿鉴。谨奏。
