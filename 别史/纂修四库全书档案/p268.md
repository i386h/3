<!-- { "loadSidebar": true } -->
再，【真按：又系节录本也.】此次修理文津阁工程完竣，所有四库全书六千八百五函，现已移安妥协。其中沾受潮湿共计二十六函，【真按：四库全书的保存.】亦饬抖晾干燥，一律收庋讫。惟查文津阁所藏书籍，从前每届夏季，遵照文渊阁事例抖晾一次，嗣因余平归公，抖晾人等茶水一切无项可给，遂卽停止，迄今几二十年，诚恐日久不行抖晾，书籍渐臻蠹敝。应请自同治七年为始，仍复抖晾。旧例所需人夫茶水，为数无多，卽由该管衙门公项支给，归于年例开销，以资经久。理合附片陈明，请旨遵行，伏乞圣鉴。谨奏。
军机大臣奉旨：依议。钦此。（宫中朱批奏折） 二　江苏学政溥良奏拟先行修建文宗阁缘由片
光绪十八年六月二十四日
再，江苏金山于乾隆年间蒙高宗纯皇帝敕建文宗阁，尊藏四库全书，同时于扬州敕建文汇阁，一体办理。诚以江南为人文潭奥，士之通经稽古者多，使得窥天禄之秘藏，览石渠之异本，见闻既洽，成就斯大，诚盛典也。遭乱以来，均毁于火，至今尚未兴复。查杭州亦有文澜阁之建，同毁于寇。近年浙中绅富收购遗本，由地方官会同筹款，庀工补写，顿复旧观。江苏地大物博，不亚于浙。承平已及二十余年，似应及时修复，惟两阁并建，诚恐经费难筹。奴才查金山居扬镇之间，兹拟先行修建文宗一阁。
除由奴才咨商督抚臣筹款并劝募地方官、绅富凑集举办外，相应附片奏明，一俟阁成之日，再行专折恭请颁发列朝《圣训》、《实录》、《方略》等书，祇领尊藏，用以惠士林而垂永远。
谨将拟修金山文宗阁缘由附片恭陈，伏乞圣鉴。谨奏。
朱批：知道了。（宫中朱批奏折） 三　热河总管世纲等奏查明文津阁并园内各殿宇书籍折（附清单二）
光绪二十年五月二十六日
热河正总管奴才世纲、副总管奴才英麟跪奏，为查明文津阁并园内各殿宇书籍，分缮清单，恭折奏闻，仰祈圣鉴事。
窃奴才英鳞沐荷恩命，补授热河副总管，仰蒙召见，训诲周详，当奉谕旨，饬将文津阁书籍查明具奏。等因。钦此。业将到任日期、叩谢天恩并会同正总管奴才世纲详细检查各缘由，恭折奏报在案。【真按：纂修四库全书档案所遗漏的档案.】 
奴才等遵卽率领苑丞、苑副等恭诣文津阁，谨将库存缮本经、史、子、集、刊本《古今图书集成》等书，按架逐函，依照目录核对详查，计六千八百五函、三千三百三十四部、九万一千十五卷。又诣园内各殿宇，将陈设书籍逐卷详加考核，添注卷数、版目、编辑各名款、分类开单，计四百六十二款，九百十九部，七万一千七百三十八卷。所有绫绢函套，实因收存年久，故多不整齐，有雨迹者仅四五十本、虫蛀者一二十本，除文津阁经部《日讲诗经解义》一编有函无书，当经检查《钦定四库全书目录》，《日讲诗经解义》目下空白三行，径未填写撰注，仅注「提要原阙」四字【真按：办理四库全书的弊端.办理四库全书的缺失.】，其为当时并未纂入，似无疑义。又《朱文公全集》一百卷原阙二十三卷，其余均尚无磨损痕迹。至书籍内间有曾经列圣鉴定签记，奴才等于查完后仍敬谨尊藏，饬令各该管官加意看守，随时曝晾，以昭慎重。【真按：四库全书的曝晒.四库全书的保存.】惟版片一节，是否原版翻版之处，奴才等识浅学疎，考核恐难尽确，惟有仰祈我皇上逾格恩施，俯念奴才等知识庸愚，不胜悚惕之至。【真按：清德宗的好学.】 
谨将奴才等查明文津阁并各殿书籍共四千二百五十三部，十六万二千七百五十三卷，分缮清单，恭呈御览，伏乞皇上圣鉴。谨奏。 
附一　文津阁收存书籍数目清单
谨将查明文津阁书籍数目，开单恭呈御览。
经部九百六十函。六百九十三部，一万四百四十八卷。
《简明目录》二十卷，国朝于敏中等撰。
《子夏易传》十一卷，卜商撰。
《周易郑康成注》一卷，汉郑玄撰，宋王应麟编。【真按：云何不避讳？一般应作郑元.】 
《郑氏周易》三卷，汉郑玄撰，国朝惠栋补辑。
《陆氏易解》一卷，吴陆绩撰，明姚士粦编。
《周易注》十卷，魏王弼撰，韩康伯注。
《周易注疏》十三卷，魏王弼注，唐孔颖达撰。
《周易集解》十七卷，唐李鼎祚撰。
《周易口诀义》六卷，唐史征撰。
《周易举正》三卷，唐郭京撰。
《易数钩隐图》三卷，附《遗论九事》一卷，宋刘牧撰。
《周易口义》十二卷，宋倪天隐述。
《温公易说》六卷，宋司马光撰。
《横渠易说》三卷，宋张载撰。
《东坡易传》九卷，宋苏轼撰。
《伊川易传》四卷，宋程颐撰。
《易学辨惑》一卷，宋邵伯温撰。
《了斋易说》一卷，宋陈瓘撰。
《吴园周易解》九卷，宋张根撰。
《周易新讲义》六卷，宋耿南仲撰。
《紫岩易传》十卷，宋张浚撰。
《读易详说》十卷，宋李光撰。
《易小传》六卷，宋沈该撰。
《汉上易传》十一卷，《卦图》三卷、《丛说》一卷，宋朱震撰。
《周易窥余》十五卷，宋郑刚中撰。
《易璇玑》三卷，宋吴沆撰。
《易变体义》十二卷，宋都絜撰。
《周易经传集解》三十六卷，宋林栗撰。
《易原》八卷，宋程大昌撰。
《周易古占法》一卷，《周易章句外编》一卷，宋程逈撰。
《原本周易本义》十二卷，宋朱子撰。
《周易本义》四卷，宋朱子撰。
《郭氏传家易说》十一卷，宋郭雍撰。
《周易义海撮要》十二卷，宋李衡撰。
《南轩易说》三卷，宋张栻撰。
《复斋易说》六卷，宋赵彦肃撰。
《杨氏易传》二十卷，宋杨简撰。
《周易玩辞》十六卷，宋项安世撰。
《赵氏易说》四卷，宋赵善誉撰。
《诚斋易传》二十卷，宋杨万里撰。
《大易粹言》七十三卷，宋方闻一编。
《易图说》三卷，宋吴仁杰撰。
《古周易》一卷，宋吕祖谦撰。
《易传灯》四卷，宋徐总干撰。
《易裨传》一卷，《外篇》一卷，宋林至撰。
《厚斋易学》五十二卷，宋冯椅撰。
《童溪易传》三十卷，宋王宗传撰。
《周易总义》二十卷，宋易祓撰。
《西溪易说》十二卷，宋李过撰。
《丙子学易编》一卷，宋李心传撰。
《易通》六卷，宋赵以夫撰。
《易象意言》一卷，宋蔡渊撰。
《周易卦爻经传训解》二卷，宋蔡渊撰。
《周易要义》十卷，宋魏了翁编。
《易翼传》二卷，宋郑汝谐撰。
《文公易说》二十三卷，宋朱鉴编。
《易学启蒙小传》二卷，附《古经传》一卷，宋税舆权撰。
《周易辑闻》六卷，附《易雅》一卷、《筮宗》一卷，宋赵汝楳撰。
《用易详解》十六卷，宋李杞撰。【真按：疑当作周字！周易详解！】 
《淙山读周易记》二十一卷，宋方实孙撰。
《周易传义附录》十四卷，宋董楷撰。
《易学启蒙通释》二卷，宋胡方平撰。
《三易备遗》十卷，宋朱元升撰。
《周易集说》四十卷，宋俞琰撰。
《读易举要》四卷，宋俞琰撰。
《易象义》十六卷，宋丁易东撰。
《易图通变》五卷，《易筮通变》三卷，宋雷思齐撰。
《读易私言》一卷，元许衡撰。
《易附录纂注》十五卷，元胡一桂撰。
《周易启蒙翼传》四卷，元胡一桂撰。
《易纂言》十二卷，元吴澄撰。
《易纂言外翼》八卷，元吴澄撰。
《易原奥义》一卷，《周易原旨》八卷，元宝巴撰。
《周易程朱传义折中》三十三卷，元赵采撰。
《周易衍义》十六卷，元胡震撰。
《易学滥觞》一卷，元黄泽撰。
《大易象数钩深图》三卷，元张理撰。
《大易辑说》十卷，元王申子撰。
《周易本义通释》十二卷，元胡炳文撰。
《周易本义集成》十二卷，元熊良辅撰。
《学易记》九卷，元李简撰。
《周易集传》八卷，元龙仁夫撰。
《读易考原》一卷，元萧汉中撰。
《易经蕴大义》十二卷，元解蒙撰。
《周易会通》十四卷，元董真卿撰。
《易学变通》六卷，元曾贯撰。
《周易图说》二卷，元钱义方撰。
《周易爻变义蕴》八卷，元陈应润撰。
《周易参义》十二卷，元梁寅撰。
《周易文诠》四卷，元赵汸撰。
《周易大全》二十四卷，明胡广等撰。
《易经蒙引》十二卷，明蔡清撰。
《读易余言》五卷，明崔铣撰。
《启蒙意见》四卷，明韩邦奇撰。
《易经存疑》十二卷，明林希元撰。
《周易辨录》四卷，明杨爵撰。
《易象钞》十八卷，明胡居仁撰。
《周易象旨决录》七卷，明熊过撰。真按：周易象旨决录. 
《易象钩解》四卷，明陈士元撰。
《周易集注》十六卷，明来知德撰。
《读易纪闻》六卷，明张献翼撰。
《叶八白易传》十六卷，明叶山撰。
《读易述》十七卷，明潘士藻撰。
《周易像象管见》九卷，明钱一本撰。
《周易札记》三卷，明逯中立撰。
《周易易简说》三卷，明高攀龙撰。
《易义古象通》八卷，明魏浚撰。
《周易像象述》十卷，明吴桂森撰。
《易用》六卷，明陈祖念撰。
《易象正》十六卷，明黄道周撰。
《儿易内仪以》六卷，《儿易外仪》十五卷，明倪元璐撰。【真按：疑为衍文！儿易内仪与下文儿易外仪相对正成文，不须再添一以字矣.疑此当作《儿易内仪》十六卷，「以》」为十之讹也（应系打字选字之讹，或如ocr之讹也）．以其卷数相当故尔。】 
《卦变考略》二卷，明董守谕撰。
《古周易订诂》十六卷，明何楷撰。
《周易玩词困学记》十五卷，明张次仲撰。
《易经通注》九卷，国朝傅以渐等撰。 　《日讲易经解义》十八卷，国朝牛钮等编。
《御纂周易折中》二十二卷，国朝李光地等撰。
《御纂周易述义》十卷，国朝傅恒等撰。
《读易大旨》五卷，国朝孙奇逢撰。
《周易稗疏》四卷，附《考异》一卷，国朝王夫之撰。
《易酌》十四卷，国朝刁包撰。
《田间易学》十二卷，国朝钱澄之撰。
《易学象数论》六卷，国朝黄宗羲撰。
《周易象辞》二十二卷，《寻门余论》二卷，《图学辩惑》一卷，国朝黄宗炎撰。
《周易筮述》八卷，国朝王宏撰撰。
《仲氏易》三十卷，国朝毛奇龄撰。
《推易始末》四卷，《春秋占筮书》三卷，《易小帖》五卷，国朝毛奇龄撰。
《易俟》十八卷，国朝乔莱撰。
《读易日钞》八卷，国朝张烈撰。
《周易通论》四卷，国朝李光地撰。
《周易观彖》十二卷，国朝李光地撰。
《周易浅述》八卷，国朝陈梦雷撰。
《易原就正》十二卷，国朝包仪撰。
《大易通解》十五卷，国朝魏荔彤撰。
《易经衷论》二卷，国朝张英撰。
《易图明辨》十卷，国朝胡渭撰。
《合订删补大易集义粹言》八十卷，国朝纳喇性德撰。
