<!-- { "loadSidebar": true } -->
江西巡抚臣郝硕谨奏，今将江西省各属呈缴应行全毁、摘毁各书开列清单，恭呈御览。《闽中游草》抄本一本。上犹蔡世勋着。内《谒大忠祠》及《剑津》诗，语涉狂妄，应请销毁。《关东游草》抄本一本。上犹蔡世勋着。语多荒谬，应请销毁。《初度诗》一本。龙泉蔡文诏着。诗句多诞妄，应请销毁。《条议草》一本。黎阳杨日升着。妄议时政，语多剌谬，应请销毁。《石香斋诗集》一本。南丰陈旒着。内咏五雪六雪诗，词句狂妄，应请销毁。《溉园文集》二本。南昌万时华着。中有指斥字句，应请销毁。《溉园诗集》一本。南昌万时华着。诗句有谬妄处，应请销毁。《青琐遗编》二本。广昌罗万程着。内有触碍字句，应请销毁。《精忠传》三本。坊间刻本。多有未经敬避字样及指斥金人之语，应请销毁。《说岳全传》十本。仁和钱彩编次。内有指斥金人语，且词句多涉荒诞，应请销毁。《四书液》十四本。瑞金杨枝衍纂。内多天盖楼吕晚村字样，应请摘毁。（军机处录副奏折） 八九三　吏部为知照四库全书馆正月至三月记过人员罚俸事致典籍厅移会（附黏单）
乾隆四十七年七月初十日
吏部为遵旨查议事。
考功司案呈，吏科抄出本部会题前事等因，乾隆四十七年六月初四日题，本月初七日奉旨：
嵇璜、曹文埴、德保、周煌、阿肃、谢墉、庄存与、钱载、窦光鼐、李绶俱着罚俸六个月；王燕绪、范衷、李镕、励守谦、邵晋涵、庄通敏、王增俱着罚俸三个月；吉梦熊着于补官日罚俸六个月；朱钤、饶庆捷、何思钧、潘庭筠俱着于补官日罚俸三个月；汪永锡、尹壮图、于鼎、俞大猷、汪学金、钱樾、吴典、邹炳泰、许兆椿俱着销去纪录一次，免其罚俸；王春煦、方炜、周兴岱、吴鼎雯、秦泉、莫瞻菉、陈昌齐、苏青鳌、庄承籛、李尧栋、刘权之、王坦修、季学锦、曹锡龄、刘校之、吴寿昌各罚俸三个月之处，俱着注于纪录，合计抵销。余依议。钦此。相应知照可也。须至移会者。
计黏单壹纸。
右移会内阁典籍厅。 
附　黏单
吏部题会议四库全书馆人员记过处分本
会议得内阁抄出尚书 额驸 公福<隆安>等奏称，查四库全书馆本年正月起至三月止，进过全书八次，《永乐大典》一次。臣等详加查核，除分校记过八十八次之宋枋远，记过三十四次之胡士震，记过六次之吴锡龄，记过四次之翁树棠、高中，已经病故，毋庸议外；查总裁嵇璜记过九次，曹<文埴>记过四次；总阅德保、周煌、汪永锡各记过二次，阿<肃>记过三次，谢<墉>、庄存与、钱载、吉梦熊、窦光鼐各记过一次，李绶记过四次，尹壮图记过五次；总校朱钤记过八十六次，缪琪记过八十一次，何思钧记过五十五次，徐以坤记过四十四次，仓圣脉记过三十九次，杨照记过三十七次，王燕绪、孙溶各记过三十一次，杨懋珩记过二十次，潘有为记过五次；分校汪日赞记过七十四次，胡予襄记过五十二次，李楘记过五十次，陈昌齐记过四十一次，雷纯记过四十次，汤垣记过二十八次，于鼎、李荃、孙球、蔡镇各记过二十四次，刘权之、范衷、王庆长各记过二十二次，郭祚炽记过二十次，王春煦、金光悌记过十八次，俞大猷记过十三次，许兆椿、李溶、李斯咏各记过十二次，吴典记过十一次，叶兰、牛稔文各记过十次，王坦修记过九次，励守谦、盛惇崇、罗万选、汪学金、钱樾、邵晋涵各记过八次，邹炳泰、李尧栋各记过七次，刘校之、康仪钧、曹锡龄、王家贤、季学锦各记过六次，庄通敏记过五次，潘庭筠、吴寿昌、陈初哲、方炜、胡敏、饶庆捷、周鋐、苏青鳌、王增各记过四次，周兴岱、吴鼎雯、庄承籛各记过三次，叶菼、秦泉、蔡必昌、莫瞻菉、冯培、杨世纶、卜维吉、沈培、张曾炳各记过二次，应交吏部、都察院照例分别察议。谨奏。乾隆四十七年四月二十四日奉旨：知道了。钦此。钦遵。抄出到部。
除记过二次之国子监监丞张曾炳已经病故毋庸议外，应将记过九次之总裁 大学士嵇<璜>，记过四次之兵部侍郎今调户部侍郎 署吏部侍郎曹<文埴>，记过二次之总阅 礼部尚书 厢黄旗汉军都统德<保>【真按：疑当作镶字！镶黄旗也.】、兵部尚书周<煌>、内阁学士汪永锡，记过三次之吏部侍郎 正蓝旗汉军副都统兼公中佐领阿<肃>，记过一次之吏部侍郎谢<墉>、礼部侍朗庄<存与>、礼部侍郎钱<载>、内阁侍读学士吉梦熊、宗人府府丞今授浙江学政窦光鼐，记过四次之大理寺卿今授内阁学士李绶，记过五次之内阁学士尹壮图，均照例罚俸六个月；记过八十六之总校归班进士今赏给编修衔朱钤，记过八十一次之归班进士今授广西平南县知县缪琪，记过五十五次之检讨何思钧，记过四十四次之候选国子监博士徐以坤，记过三十九次之庶吉士仓圣脉，记过三十七次之兵部额外主事杨照，记过三十一次之编修今赏给中允衔王燕绪、中书科中书孙溶，记过二十次之归班进士今授江苏长洲县知县杨懋珩，记过五次之候补中书潘有为，记过七十四次之分校 詹事府主簿汪日赞，记过五十二次之国子监助教胡予襄，记过五十次之户部员外郎李楘，记过四十一次之编修陈昌齐，记过四十次之兵部额外主事左中允季学锦，记过五次之编修庄通敏，记过四次之编修潘庭筠、侍讲吴寿昌、修撰今授湖北荆宜施道陈初哲、编修方炜、刑部主事胡敏、检讨饶庆捷、助教周鋐、编修苏青鳌、王增，记过三次之编修周兴岱、吴鼎雯、侍讲庄承籛，记过二次之候补中书叶炎、【真按:当作菼字，前文均作叶菼！】编修秦泉、助教今授山西徐沟县知县蔡必昌、编修莫瞻菉、吏部员外郎冯培、中书杨世纶、助教卜维吉、学正沈培，均照例罚俸三个月。查吉梦熊已经丁忧，应于补官日罚俸六个月；朱钤、杨照、雷纯、郭祚炽、方炜、饶庆捷、秦泉、蔡必昌、莫瞻菉、卜维吉俱经丁忧，何思钧、罗万选、潘庭筠已患病调理，刘权之、汪日赞已丁忧服满，孙球已治丧回籍，蔡镇已经终养，均应于补官日罚俸三个月；康仪钧已经革职，其罚俸之处仍应注册。查汪永锡有纪录一次，尹壮图有纪录二次，今议罚俸六个月，应各销去纪录一次，抵罚俸六个月，均免其罚俸；于鼎、蔡镇、俞大猷有纪录一次，汪学金、钱樾、周鋐、冯培有纪录二次，吴典、邹炳泰有纪录三次，许兆椿、蔡必昌有纪录四次，各有罚俸三个月注抵在案，今议罚俸三个月，连前共罚俸六个月，应各销去纪录一次，抵罚俸六个月，均免其罚俸；王春煦、方炜、周兴岱、吴鼎雯、秦泉、莫瞻菉俱有纪录一次，李楘、陈昌齐、牛稔文、苏青鳌、庄承籛俱有纪录二次，李尧栋有纪录三次，刘权之、王坦修、季学锦有纪录四次，王庆长有纪录五次，曹锡龄有纪录六次，刘校之有纪录八次，吴寿昌有纪录九次，今议罚俸三个月，均应注于纪录，合计抵销。（内阁移会） 八九四　谕内阁着四库馆总裁等编纂《河源纪略》并录入全书
乾隆四十七年七月十四日
内阁奉谕旨：
今年春间，因豫省青龙冈漫口，合龙未就，遣大学士阿桂之子干清门侍卫阿弥达前往青海，务穷河源，告祭河神。事竣复命，并据按定南针绘图具说呈览。据奏星宿海西南有一河，名阿勒坦郭勒。蒙古语，阿勒坦卽黄金，郭勒卽河也。此河实系黄河上源。其水色黄，回旋三百余里，穿入星宿海，自此合流，至贵德堡，水色全黄，始名黄河。又阿勒坦郭勒之西有巨石，高数丈，名阿勒坦噶达素齐老。蒙古语，噶达素，北极星也；齐老，石也。其崖壁黄赤色，壁上为天池，池中流泉喷涌，酾为百道，皆作金色，入阿勒坦郭勒，则真黄河之上源也。
其所奏河源，颇为明晰。从前康熙四十三年皇祖命侍卫拉锡等往穷河源，其时伊等但穷至星宿海，卽指为河源，自彼回程复奏，而未穷至阿勒坦郭勒之黄水，尤未穷至阿勒坦噶达素齐老之真源。是以皇祖所降谕旨并《几暇格物编》「星宿海」一条，亦旦就拉锡等所奏，以鄂敦他腊为河源也。今既考讯明确，较前更加详晰，因赋《河源》诗一篇，叙述原委。又因《汉书》「河出昆仑」之语，考之于今，昆仑当在回部中。回部诸水，皆东注蒲昌海，卽盐泽也。盐泽之水入地伏流，至青海始出，而大河之水独黄。非昆仑之水伏地至此，出而挟星宿海诸水为河渎，而何济水三伏三见，此亦一证。因于《河源》诗后复加按语，为之决疑传正。嗣检阅《宋史 河渠志》有云：「河绕昆仑之南，折而东，复绕昆仑之北」诸语。夫昆仑，大山也，河安能绕其南又绕其北？此不待辩而知其诬。且昆仑在回部，离北万里，谁能移此为青海之河源？既又细阅康熙年间拉锡所具图，于贵德之西有三支河，名昆都伦，乃悟昆都伦者，蒙古语为横也，横卽支河之谓。此元时旧名，谓有三横河入于河，盖蒙古以横为昆都伦。即回部所谓昆仑山者，亦系横岭。而修书者不解其故，遂牵青海之昆都伦河为回部之昆仑山耳。既解其疑，不可不详志，因复着读《宋史 河渠志》一篇。兹更检《元史 地理志》，有《河源附录》一卷，内称：「汉使张骞道西域见二水交流，发葱岭，汇盐泽，伏流千里，至积石而再出。」其所言与朕蒲昌海卽盐泽之水，入地伏流意颇合。可见古人考证，已有先得我心者。按《史记 大宛传》云：「于阗之西，水皆西流，注西海。其东，水东流，注盐泽，潜行地下。其南，则河源出焉。河注中国。」《汉书 西域传》「于阗国」条下所引亦同，而说未详尽。张骞既至蒲昌海，则或越过星宿海，直至回部地方，或回至星宿海，而未寻至阿勒坦郭勒等处。当日还奏，必有奏牍或绘图陈献，而司马迁、班固纪载弗为备详始末，仅以数语了事，致后人无从考证，此作史者之略也。然则《武帝纪》所云：「昆仑为河源」，本不悞，特未详伏流而出青海之阿勒坦噶达素，而经星宿海为河源耳。【真按:上页与此页多引他书之昆仑者，可据以核是否此为编者简化字混乱之迹也！或应作昆仑方是.惜现下无原件供核对矣.唯请编印此书者能再勘焉.】至元世祖时，遣使穷河源，亦但言至青海之星宿海，见有泉百余泓，便指为河源，而不言其上有阿勒坦噶达素之黄水，又上有蒲昌海之伏流，则仍属得半而止。朕从前为《热河考》，卽言河源自葱岭以东之和阗、叶尔羌诸水潴为蒲昌海卽盐泽，蒙古语谓之罗布淖尔，伏流地中，复出为星宿海。云云。今覆阅《史记》、《汉书》所记河源，为之究极原委，则张骞所穷，正与今所考订相合，又岂可没其探本讨源之实乎！
