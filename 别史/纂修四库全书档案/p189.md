<!-- { "loadSidebar": true } -->
《山晓阁明文续选》二部，刊本。是书孙琮选。俱全。
《冰署笔谈》一部，刊本。是书明黄汝良撰。不全。
《难题问答》一部，刊本。是书王鸣昌辑。全。
《忧患集》二部，刊本。是书戴名世撰。俱全。
《孑遗录》一部，刊本。是书戴名世撰。全。
《岭南三家诗》一部，刊本。是书王隼选。不全。
《岭南五朝诗》一部，刊本。是书黄俊升选。全。
《翁山诗集》一部，刊本。是书屈大均着。不全。
《翁山诗外》一部，刊本。是书屈大均着。全。
《翁山文钞》二部，刊本。是书屈大均着。俱全。
《登华山记》四册，刊本。是书屈大均撰。
《广东新语》三部，刊本。是书屈大均辑。一部全，二部不全。
《牧斋尺牍》一部，刊本。是书钱谦益着。全。
《杜诗笺注》七十九部，刊本。是书钱谦益注。俱全。
《初学集》二十六部，刊本。是书钱谦益着。十七部全，九部不全。
《有学集》四十七部，刊本。是书钱谦益着。十七部全，三十部不全。
《列朝诗集》八部，刊本。是书钱谦益着。俱不全。
《列朝诗集小传》二部，刊本。是书钱谦益着。俱不全。
《吕选八大家古文》二十四部，刊本。是书吕留良选。七部全，十七部不全。
《留青全集》七十部，刊本。是书陈枚辑。二十八部全，四十二部不全。
《留青新集》六十五部，刊本。是书陈枚辑。二十二部全，四十三部不全。
《留青二集》三十三部，刊本。是书陈枚辑。二十四部全，九部不全。
《留青广集》一百四十一部，刊本。是书陈枚辑。九十部全，五十一部不全。
《留青采珍集》四十九部，刊本。是书陈枚辑。五部全，四十四部不全。
《翰海》二部，刊本。是书明沈隹允、【真按:当作沈佳允！】陈继儒等辑。俱不全。
《如面谭》一部，刊本。是书明锺惺辑。不全。
《藏弆集》八部，刊本。是书周在浚辑。五部全，三部不全。
《尺牍新语》十一部，刊本。是书徐士俊等辑。十部全，一部不全。
《写心集》三部，刊本。是书陈枚等编。一部全，二部不全。
《国朝诗品》三部，刊本。是书陈以刚选。二部全，一部不全。
《国朝诗的》一部，刊本。是书陶煊选。全。
《诗经详解》一部，刊本。是书吕留良着。全。
《四书语录》二部，刊本。是书吕留良着。一部全，一部不全。
《四书讲义》五部，刊本。是书吕留良着。四部全，一部不全。
《吕评钱吉士稿》三十五部，刊本。是书吕留良选。二十五部全，十部不全。
《吕评陈大士稿》三十二部，刊本。是书吕留良选。十二部全，二十部不全。
《吕评金正希稿》二十八部，刊本。是书吕留良选。二十三部全，五部不全。
《吕评艾千子稿》二十五部，刊本。是书吕留良选。十九部全，六部不全。
《吕评黄葵阳稿》十部，刊本。是书吕留良选。七部全，三部不全。
《质亡集》三十四部，刊本。是书吕留良选。十七部全，十七部不全。
《天盖楼各种文选》一百九十一部，刊本。是书吕留良选。一百八十四部全，七部不全。
《晚村时文》一册，刊本。是书吕留良着。
《戴田有稿》四部，刊本。是书戴名世着。三部全，一部不全。
《尹嘉铨时文》一部，全；《絜矩篇》三十五部，俱全；《女鉴录》一部，不全；《小学大全》一部，全；《孝经列传》一部，全；《闺范图》一部，全；《小学或问》一部，全；《小学义疏》九部，四部全，五部不全；《随五草》二部，全；《思诚轩奏疏》一册，全；《偶然吟》一册，全；《北学编》一册，全；《近思录》四篇一部，不全；《近思录》一部，全。是书均尹嘉铨着，俱刊本。
以上通共书一百八十一种，计一千五百八十四部。（军机处录副奏折） 九一一　户部为知照四库全书馆正月至三月记过人员罚俸事致典籍厅移会
乾隆四十七年九月初一日
户部为遵旨查议事。
陕西司案呈，本年七月十三日准吏部咨称，会议得内阁抄出尚书 额驸 公福<隆安>等奏称，查四库全书馆本年正月起至三月止，进过全书八次，《永乐大典》一次。臣等详加查核，除分校记过之宋枋远等已经病故，毋庸议外；查记过之总裁嵇<璜>等应交吏部、都察院，照例分别察议。等因。于乾隆四十七年四月二十四日奉旨：知道了。钦此。抄出到部。除记过二次之国子监监丞张曾炳已经病故，毋庸议外；应将记过九次之总裁 大学士嵇<璜>，记过二次之内阁学士汪永锡，记过一次之内阁侍读学士吉梦熊，记过四次之大理寺卿今授内阁学士李绶，记过五次之内阁学士尹壮图，均照例罚俸六个月；记过五次之候补中书潘有为，记过二十四次之中书李荃、孙球，记过十八次之中书金光悌，记过十二次之中书李斯咏，记过六次之中书康仪钧，记过二次之候补中书叶菼、中书杨世纶，均照例罚俸三个月。查吉梦熊已经丁忧，应于补官日罚俸六个月；孙球已治丧回籍，应于补官日罚俸三个月；康仪钧已经革职，其罚俸之处，仍应注册。查汪永锡有纪录一次，尹壮图有纪录二次，今议罚俸六个月，应各销去纪录一次，抵罚俸六个月，均免其罚俸等因。于乾隆四十七年六月初四日题，本月初七日奉旨：嵇璜、曹文埴、德保、周煌、阿肃、谢墉、庄存与、钱载、窦光鼐、李绶俱着罚俸六个月，王燕绪、范衷、李镕、励守谦、邵晋涵、庄通敏、王增俱着罚俸三个月。吉梦熊着于补官日罚俸六个月，朱钤、饶庆捷、何思钧、潘庭筠俱着于补官日罚俸三个月，汪永锡、尹壮图、于鼎、俞大猷、汪学金、钱樾、吴鼎、邹炳泰、许兆椿俱着销去纪录一次，免其罚俸；王春煦、方炜、周兴岱、吴鼎雯、秦泉、莫瞻菉、陈昌齐、苏青鳌、庄承籛、李尧栋、刘权之、王坦修、季学锦、曹锡龄、刘校之、吴寿昌各罚俸三个月之处，俱着注于纪录，合计抵销。余依议。钦此。相应抄单知照，等因前来。
查此案，内阁学士尹壮图等罚俸议以纪录抵销，均毋庸议外，应将大学士嵇<璜>等罚俸之案注册，应扣俸银行文内阁等衙门，于造送领俸册内声明坐扣可也。须至移会者。
右移会典籍厅。（内阁移会） 九一二　寄谕闽浙总督陈辉祖允准商总等捐建文澜阁雇觅书手仍用官帑
乾隆四十七年九月初二日
尚书 额驸 公福<隆安>、尚书和<珅>字寄闽浙总督陈<辉祖>，乾隆四十七年九月初二日奉上谕：
据陈辉祖奏遵旨改建文澜阁，安设四库全书一折内称，勘得玉兰堂逼近山根，地势潮湿，难以藏书，拟于玉兰堂之东迤下藏书堂后堪以改建，并称据商总等呈请改建等项及雇觅书手缮写之费，情愿按数呈缴等语。玉兰堂既据陈辉祖奏称地势潮隘，难以藏书，现在盛住奏请陛见，且俟伊到京后询明该处情形，将文渊阁式样带去，再行办理。商总等呈请损项自办，【真按:疑当作捐字,捐项自办！】该处改建文澜阁，出自伊等情殷桑梓，踊跃输忱，尚可准行。
至雇觅书手缮写，现已饬动官帑办理。前据伊龄阿奏扬州商人请捐办大观堂、金山寺二分缮书费用，已于折内批示：不必，令仍动用官项。【真按:疑当作今字！】所有浙商呈请公捐之处，亦可不必。将此传谕陈辉祖并盛住知之。钦此。遵旨寄信前来。（军机处上谕档） 九一三　翰林院典簿厅为知照纪昀仍兼充文渊阁直阁事致典籍厅移会（附原奏）
乾隆四十七年九月初九日
翰林院典簿厅为知会事。
照得本院奏请兵部侍郎纪昀仍兼充文渊阁直阁事一折，于本年八月二十九日由报具奏。九月初一日奉旨：纪昀着兼充文渊阁直阁事。钦此。
相应抄录原奏知照贵厅可也。须至移会者。
计黏原奏一纸。
右移会内阁典籍厅。 
附　翰林院奏请兵部侍郎纪昀仍兼充文渊阁直阁事折
奏为请旨事。
窃臣等前经奏准文渊阁直阁事，应以内阁学士、詹事、少詹事、侍讲学士兼充，并声明遇有员缺，由翰林院列名奏请简授，奉旨：所议是。依议。钦此。钦遵。在案。
嗣于乾隆四十五年十一月翰林院侍讲学士陆锡熊升任光禄寺卿，臣等复以原议内虽无兼充文渊阁直阁事之例，但该员现充四库全书处总纂，合无仰恳天恩，仍准兼衔，无庸开缺，亦经奏明蒙恩允准在案。
今文渊阁直阁事 内阁学士纪昀升任兵部侍郎，仍兼四库全书处总纂。臣等与查陆锡熊事同一例，可否仍以纪昀兼充文渊阁直阁事之处，出自皇上天恩。理合奏明请旨，为此谨奏。（内阁移会） 九一四　多罗仪郡王永璇等奏运送盛京文溯阁陈设全书事宜请旨遵行折
乾隆四十七年九月十一日
臣永璇、臣金简、臣曹文埴谨奏，为请旨事。
恭照盛京文溯阁应行陈设《古今图书集成》一部、《四库全书》一部，现在陆续上紧装钉，并前后敬谨用宝入匣，自应随时分拨起运，统于明年四月以前全行送往，以期稳妥。查此项书籍俱经裁切打磨出细，并装有绢面，与现在恭送热河草钉之本、可以用车装载者不同，必得按例抬运，方为慎重。所有应用抬夫，若由京雇往，恐沿途难以照料，前经臣金简面奏，请交直隶总督饬令沿途地方官按站雇觅民夫，运至山海关，交与盛京将军及奉天府尹沿途接运，荷蒙允准。今届秋凉地燥，正抬运稳便之时，所需书籍业已装钉入匣，足敷按拨运送。谨拟先将《古今图书集成》五百七十六函，并《四库全书》一千函，作为第一拨，卽于九月下旬起程。其余《四库全书》五千一百四十四函，分作四拨陆续起运。相应奏明请旨，以便行文直隶总督及盛京将军、奉天府尹衙门，令其预行雇夫，并派员赴京领运，沿途押送。其运到之后，务令相择宽敞高燥房屋存贮。至现在需用箱只等项，臣等督同司员妥协办理，务期盛贮周密，不致擦损。仍于每拨起运时，遴派武英殿妥员随往，以便沿途协同照料，到时点交该将军收庋。
再，内阁学士臣陆费墀前经面奏，恭请前赴盛京办理排次上架事宜，亦蒙俞允。应俟明岁第五拨书籍全数发运时，奏明日期前往。
合并陈明。为此谨奏。请旨。（军机处原折） 九一五　满本堂为并无恩拔副贡科甲出身人员派充分校事致典籍厅移付
乾隆四十八年九月二十日【真按：疑当作七,乾隆四十七年也(上下文均尚为四十七年,何故突来四十八年九月事)，下同！○然下文(下页)有作捌者,则此或为排错位置尔.】
满本堂为移付事。
准续办四库全书处文称，移取恩拔副贡、科甲出身之中书人员，派充分校等因前来。查本堂并无恩拔副贡、科甲出身人员，相应移付贵厅查照可也。须至移付者。
右移付典籍厅。（内阁移付） 九一六　满票签为并无科甲出身人员派充分校事致典籍厅移付
