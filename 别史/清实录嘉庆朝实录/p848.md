<!-- { "loadSidebar": true } -->
○己未。谕内阁、文宁曾在上书房行走。擢用至侍郎、步军统领、总管内务府大臣。屡经获咎。复加恩弃瑕录用。由副都统畀任贵州巡抚。因其小有才具。＜闲＞调豫省繁要地方。乃不自检束。一至豫境。即挑斥供应。以致家人巡捕。需索多赃。虽查无纵容入己情敝□大。究因伊呵斥属员。怒责差役。始敢肆行无忌。实属任性妄为。经军机大臣会同该部议照景安等原拟发往军台效力。文宁著不必发往军台。即发往热河充当披甲。在外庙工程处效力。郭三以巡抚家人。胆敢于过境时需索站规。至数百两之多。情殊可恶。著在河南省城先枷号三个月。满日再行照拟发遣。　　

○谕军机大臣等、本日步军统领衙门奏、山东民人张志法控案、已有上□日交景安等、由豫驰赴东省审办矣。景安等本令在豫会同和舜武阅勘漳卫河工程。其事无甚紧要。和舜武现已到任。景安等即传谕和舜武专令勘明具奏。景安、帅承瀛、接奉此上□日。即由豫取道径赴东省。本日有御史王允辉奏、素识之拔贡生朱曾喆寄到匿名揭帖一件。将原词封呈一摺。其揭帖内系指摘该省巡抚臬司等官贪黩夤缘之事。景安等到东。即提朱曾喆讯以此帖。于何处检拾。先令当堂亲写字迹。与原帖比对。是否相符。如字迹不符。即讯其得自何人。以便从此根究。又揭帖内有竹枝骂得真切、黄莺编得堪听之语。是该处仍另有编造竹枝词黄莺儿俚语。并著景安等查访明确、据实具奏。其揭帖内所列各款。如查明实有其事。陈预果有贪婪劣迹。即行据实参奏。若其事毫无影响。则必系不得意劣员。造言污蔑。藉以倾陷。情殊可恶。景安等务根究得实。拏获严办。以儆刁风。将此谕令知之。　　

○以本年驾诣盛京。贷派出当差官员一年俸银。兵丁半年钱粮。　　

○庚申。刑部奏、审拟太平仓监督长来、图得贿赂、令已满花户入仓影射一案。得上□日、长来到太平仓监督之任。甫经半月。即听信唐三怂恿。图得贿赂。令已满花户李兴石英入仓影射。复挟花户李泳幅等不保李兴石英之嫌。滥刑枷责。实属枉法贪鄙。著发往乌噜木齐。于到戍之日。加枷号一个月。以示惩儆。唐三、李兴、石英、均系积蠹。应分别发遣。唐三著在该仓门首枷号三个月。满日改发云贵极边烟瘴地方充军。李兴、石英、著在该仓门首枷号三个月。发往黑龙江为奴。余依议。　　

○以江苏江宁盐法道方体、为湖北按察使。　　

○辛酉。孝圣宪皇后忌辰。遣官祭泰东陵。上诣恩慕寺恩佑寺行礼。　　

○谕内阁、方受畴奏、审拟马贩妥文兴纵马践食麦苗、被村民驱逐失散一案。已交刑部议奏矣。农亩禾苗。攸关民食。朕每遇巡幸地方。恐随扈人等乘马践踏青苗。特派员查禁。违者照例惩治。原以保护农民生计。乃贩马奸商。辄将马群昼圈夜行。纵令践食田禾。大为闾阎之害。著该督等出示遍行晓谕。严禁马贩人等。不准纵马夜行。如有不遵禁令。带领马群乘夜行走。践食麦禾者。该村民即行报官追拏。除将马贩照例治罪外。其所贩马匹。由营县衙门拏获。即报明该管上司全行入官。以充营驿公用。　　

○谕军机大臣等、本日方受畴奏、审拟贩马过境践食麦苗之回民妥文兴等一案。各省马贩赴口外买马。赶回内地售卖者。往来络绎。即如此案妥文兴一起。赴张家口外买马。即有二百三十余匹之多。此外各商贩每岁所买。殆不可以数计。即此以观。张家口外一带。产马非不蕃息。何以察哈尔各牧场。近日马群日形支绌。每遇调用。率以羸瘦者充数。自系该牧长牧丁等、将膘壮马匹。抵换盗卖。而以下劣者充公。该都统副都统等、不行查禁。以致马政日敝。松筠、瑞龄、俱系新任之员。无所用其回护。著即明查暗访。实力整顿。如有前项情敝□大。立即据实参奏。从严惩办。不可稍存姑息之见。将此谕令知之。　　

○壬戌。谕军机大臣等、本日由驿递到斌静奏事夹板一副。拆阅时包封内夹板外。藏有宁夏已革千总刘宝控告总兵游栋云呈词款单二纸。朕详加披阅。所控各款。俱指该总兵骫法营私。大干法纪。必应查明究办。其呈内注明由王鋐站申。著长龄即查明王鋐站、系何州县驿地。传提该驿吏役讯明刘宝现在何处。饬拏到案。先将呈内所控游栋云各款。向其逐一研讯。游栋云现在由甘起程赴京陛见。已有上□日饬令速回兰州候讯。俟游栋云到日。令其质对明确。秉公据实具奏。至刘宝控告上官。以呈词夹入奏摺包封之内。有无同谋之人。一并讯明。治以应得之罪。将此谕令知之。　　

○降四川提督多隆武、为广东南韶连镇总兵官。以南韶连镇总兵官何君佐、为四川提督。　　

○甲子。朝鲜国王李玜、遣使表贺万寿、冬至、元旦、三大节。及岁贡方物。赏赉筵宴如例。　　

○予福建故光禄寺卿伊朝栋、入祀乡贤祠。从巡抚董教增请也。　　

○乙丑。谕内阁、主位之母家。如高斌緼布花沙布等、已入满洲旗分。俱曾各赏满洲姓氏书写矣。惟玉牒内孝仪纯皇后。慧贤皇贵妃。淑嘉皇贵妃之母家姓氏。仍以单字书写。著交宗人府于玉牒内孝仪纯皇后之母家、书写魏佳氏。慧贤皇贵妃之母家、书写高佳氏。淑嘉皇贵妃之母家、书写金佳氏。　　

○丙寅。谕内阁、章煦等奏、习教民人、悔过投首、恳请免罪一摺。赵文举等一百九十一名。生为盛世良民。乃误听邪言。沿习红阳静空天主老佛门一炷香烧香清茶等教会。本应俱按律治罪。惟前曾降上□日。准令习教之人。改悔免罪。予以自新之路。今该民人等先后到官自首。具结真心悔过。赵文举等一百九十一名。俱著施恩免其治罪。该民人等既经免罪。即与良民无异。务各安分守业。痛戒前非。著顺天府将赵文举等姓名籍贯。开造清册二本。一咨刑部存案。一存顺天府衙门。并令各州县自行造册存记。嗣后册内有名之人。如犯寻常案件。仍照平人各依本律治罪。傥阳奉阴违。日久玩生。又复传习邪教。一经获案。为首者即行正法。为从者俱照本律加倍治罪。以示严惩。该民人等前经习教。其中与在逃最要次要各逆犯。必有素相识认者。该逆犯等不知该民人等业经改悔。或投至其家。该民人等立即擒拏送官。或知其潜匿他所。报官拏获。审明属实。将该民人照平人拏获逆犯者。亦加一倍施恩。该地方官务各明白晓谕。俾该民人等悔过抒诚。实心向化。用副朕宥罪施仁、训俗移风至意。　　

○丁卯。孝仪纯皇后忌辰。遣官祭裕陵。　　

○谕军机大臣等、朕闻山东藩司广庆、身弱多病。不能约束家人。臬司张五纬、年力已衰。办事游滑。声名平常。景安、帅承瀛、现往该省查办匿名揭帖一案。著于抵东后留心察看广庆精神若何。张五纬因何不协舆论。是否能胜藩臬两司之任。据实密奏。将此谕令知之。　　

○又谕、朕闻浙江藩司瑞麟、年老多病。声名平常。藩司关系紧要。岂可任其恋栈贻误。著杨頀秉公确查。如该藩司有贪污劣迹。即行据实参奏。毋稍徇隐。若一时查无实据。而瑞麟精神操守。不胜浙江藩司之任。亦即据实密陈。傥该抚有心徇庇。不以实奏闻。将来别经发觉。定将该抚一并惩治不贷。将此谕令知之。　　

○拨借盛京闲款银三万两、给地方官分办道路桥梁。　　

○赏盛京将军富俊银二千两、以资办公。　　

○戊辰。上诣大高殿行礼。　　

○还宫。　　

○谕内阁、朕本日自圆明园进宫。在倚虹堂传膳。闻迤北有点放爆竹之声。迨进西安门至玉河桥。又闻东北有点放爆竹之声。均相距甚近。前曾屡经降上□日。令步军统领等严行申禁。凡遇朕进宫下园。及临幸经由之处。附近铺户居民。概不准点放爆竹。俟朕经过后。方准点放。乃步军统领等仍约束不严。除那彦宝在园该班外。英和著交都察院察议。英绶著交都察院议处。该管地面官员、查明一并交都察院议处。所有该二处兵丁。即令英和等查明自行责惩。　　

○是月。两江总督孙玉庭奏、前于萧南厅民堤工程、请改官堤一事。未能详筹。率行会奏。实属冒昧。得上□日、耳软心活。岂能率属。严明刚决。方能治事。勉之。　　

大清仁宗受天兴运敷化绥猷崇文经武孝恭勤俭端敏英哲睿皇帝实录卷之三百三十九　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆二十三年。戊寅。二月。己巳朔。谕内阁、润祥等议驳、御史文溥条奏八旗官员俸米请照大档甲米之例支领一摺。所驳甚是。御史有言事之责。如事关利敝□大、有裨政治者。原准其据实条奏。八旗官员支领俸米。向系分给米票。自行赴仓关支。自乾隆年闲奏定章程。历今二十余年。相安已久。该御史忽欲更改旧章。请将各旗员俸米。由该旗派参领等全数领出。再行分给。是明为参领等开包揽克扣之门。该御史必系受人怂恿。故为此奏。难逃朕之鉴察也　　

○庚午。上幸圆明园。　　

○辛未。遣官祭文昌帝君庙。　　

○命协办大学士吏部尚书戴均元、兵部尚书和宁、在军机大臣上学习行走。　　

○实授恒敏、为陕西按察使。　　

○壬申。上幸静明园。诣龙神庙拈香。　　

○予原任江苏布政使方昂入祀名宦祠。从巡抚陈桂生请也。　　

○旌表守正捐躯河南宝丰县民张镇妻程氏。　　

○甲戌。遣官祭先医之神。　　

○谕内阁、御史蒋诗奏、请严拏讼棍一摺。民闲户婚田土。雀角鼠牙。势所难免。惟在州县官勤于听理。断狱公平。则曲直较然。争端自息。即有狡黠之徒。亦不能欺廉明之吏。使无情者妄构衅端。无如吏怠其职。乡曲愚民。角胜忿争。而讼棍遂得乘机教唆。以遂其把持渔利之谋。著直省大吏。严饬地方官。公勤听讼。辨别情伪。如案内究出唆讼之人。立即查拏究办。或有著名讼棍。严缉重惩。则刁风渐戢。讼狱自可日减矣。　　

