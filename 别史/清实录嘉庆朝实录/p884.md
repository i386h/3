<!-- { "loadSidebar": true } -->

○癸未。上幸万寿山。诣广润祠拈香。　　

○谕内阁、宗室惠章、私赴广东向亲戚告贷。经宗人府会同刑部拟发黑龙江严行管束。宗室向无发黑龙江之例。虽近来宗室顽钝无耻。不可教训不知话言者多。朕终存议亲之念。惠章著改发吉林。交将军富俊将伊严行圈禁空房。不许外出。至惠章于解京看守后。复敢突身走出。不听拦阻。实属强横藐法。著宗人府先行重责四十板。再行发往。其疏于看押之学长海云、著罚奖赏银三年。　　

○直隶总督方受畴等、疏报支销马驼草豆银两。得上□日、此案支销马驼草豆银、仅止三百余两。何难核算。乃事越四年。始行题销。即此以观。直隶诸事耽延积压。竟成锢习。方受畴、王鼎、汪如渊、俱著传上□日申饬。仍著该部察核具奏。　　

○旌表守正捐躯山西绛县民邵全孝妻李氏。　　

○甲申。谕内阁、朕于三月初七日。亲祭先农坛行耕耤礼。即由彼启銮。恭谒东陵。是日驻跸烟郊。道路较长。朕躬耕后。不御观耕台。即诣具服殿更衣启行。顺天府尹仍率领耆老农官等、向观耕台照常行礼。其从耕之三王九卿。亦照常成礼。凡坛内有执事人员。俱无庸送驾。其无执事者。照例常服在朝阳门外送驾。朕驻跸南苑、及由南苑启行。在京王公大臣。俱不必接驾送驾。俟祗谒西陵礼成回銮。均蟒袍补褂至黄新庄接驾。　　

○乙酉。谕内阁。朕恭阅皇考高宗纯皇帝实录、内载乾隆九年五月。钦奉谕上□日。为治以安民为本。安民以教养为本。人君总其成于上。而分其任于督抚。督抚总其成于上。而分其任于州县。州县者、民之司命。而又与民最亲者也。身居此官。身履此地。民生之休戚。民俗之醇疵。鸡犬桑麻之细。日用饮食之常。良奸之不一其类。勤惰之各异其情。必一一洞悉于中。而后加之调剂。州县所属。地方虽广狭不一。事务亦繁＜闲＞不同。然一月之中。岂无斋戒停刑之日。亦有因公下乡之时。果能乘此余暇。不辞劳瘁。亲履田闲。与父老子弟欢然相接、如家人父子。言孝言慈。启其固有之良。化其惰窳之习。因而询问疾苦。讲求利益。审物土之宜。因闾阎之便。利所当兴者举之。害所当除者去之。则教养兼施。善政莫大于是。用是再颁此上□日通行训诲。自督抚以至州县。皆当身体力行。以奏治效等因钦此。仰见我皇考以教养斯民为亟。训饬司牧。至再至三。朕惟治民之道。教养兼资。人君不能独理。于是设官分职。布于天下。皆所以分教养之责者也。朕夙夜孜孜。諴和万民。舍此二事。亦无以为群工劝者。乃身任牧民之职。日视其民之陷于匪僻、罹于饥寒、而莫之省。肆行邪教、而不能禁。其独能安于心乎。夫知民所疾苦。莫亲于州县。其视民如子。则民亦必视之如父母。诚能使百里之内。官民相习。闾阎利敝□大。无不周知。劝其勤俭。化其偷惰。俾之衣食足而礼义兴。则虽古之循吏。何以踰此。若但以簿书期会为称职。甚或祇顾身家。朘民自殖。一任其民之冥顽颠连、而视同秦越。则于朕诚求保赤之心。偝之远矣。此又在督抚体朕此意。善为董率。一省之中。州县不下百人。其闲贤不肖亦至不齐。为督抚者不可以爱憎为取舍。其考课殿最。必以实政为先。牧令之中。察其尽心教养者、即奖劝而荐举之。玩视民瘼者、即参劾而惩创之。俾中材亦知自奋。久之百尔向风。日计不足。月计有余。民生可厎于厚。民俗可厎于醇。庶慰朕勤求上治谆谆训诫之意焉。将此通谕知之。　　

○丙戌。谕内阁、朕于嘉庆十七年六月闲。因大内、及御园、向未供奉水府诸神、特命两江总督百龄、于祀典内所载天后惠济龙神封号神像。敬谨缮录摹绘。并将清江浦殿宇规制。绘图贴说进呈。于御园仿照建盖。以妥神灵。随时瞻礼。为民祈福。迨次年九月。黄河南岸睢州下汛。忽有漫口之事。朕心方以建祠展祀。以迓神庥。岂诚意未孚。不能上邀鉴佑。当谕在工各员赶紧堵筑。旋以滑县教匪滋事。密迩睢州。不能不暂停工作。直至十九年大汛后。始再议兴工。此一年内。黄河由漫口经行数百里。澄清后。灌入洪湖。畅出清口。直达尾闾。将一路河身海口。全行刷涤深通。自此以后。睢工既合。阅今数载。轨顺澜安。民生永奠。此实转祸为福。神力斡旋。有不可思议者。朕仰承福庇。岁时展礼。倍切诚恭。兹特敬述佑助之灵。宣示中外。著将此上□日发交南河。勒之贞珉。俾大小工员。同知钦感。虔修祀事。永荷平成。　　

○又谕、御史喻士藩奏、请平钱价以杜敝□大源一摺。各直省钱价消长不齐。势不能官为定制。该御史请将制钱价以一千为率。低昂不得过百文。由州县随时申报。出示晓谕。实属窒碍难行。所奏著无庸议。至私铸盗销。本干例禁。总当查明私铸之所。禁绝根源。方足以除奸宄而杜扰累。著该督抚实力奉行。毋得视为具文。　　

○谕军机大臣等、程国仁奏、浙省向有民欠未完、官为垫解一款。系因州县奏销不足分数。自顾考成。以及漕船迫于开兑。兵粮待放孔亟。而花户催纳不前。遂垫解列入有著。仍待徵补归款。现在民欠豁免。未便仍行补徵。请归于交代案内。责令藩司彻底确查。分别追补。浙省因公垫解之项。民欠既经豁除。自不能再向徵补。其州县亦不得因有垫解名目。藉此掩盖亏空。著该抚责成藩司。分任分款。逐细确查。按名追补。傥有借端影射。该抚等务认真妥办。断不可以惠民之政。致该省仓库又增亏空也。将此谕令知之。　　

○丁亥。谕内阁、御史余本敦奏、乡会试外帘滋敝□大请饬查禁一摺。乡会试为抡才大典。凡派充内外帘官。均应慎密从事。恪守关防。如该御史所奏。士子于二场入闱时。托素识之提调及外帘各官点窜头场原卷。或补点诗题出处。妄思幸获。实属大干法纪。恐此外传递代倩诸敝□大。亦所不免。著知贡举及外帘监试官、并甎门巡墙各御史。一体严密稽查。如有作奸犯科者。立即指名参奏。拏交刑部严审治罪。以杜幸进而肃功令。　　

○旌表守正捐躯山西永济县民赵廷辽妻段氏。　　

○戊子。春分。朝日于东郊。遣礼亲王麟趾行礼。　　

○孝昭仁皇后忌辰。遣官祭景陵。　　

○上幸静明园。诣龙神庙拈香。　　

○己丑。谕内阁、前降上□日令于正月内、普赏八旗及包衣兵丁半月钱粮。由户部银库、内务府广储司、均匀拨给。经户部核明银数。劄行银库。虽于正月二十五二十六日两日内、全行放竣。已属迟缓。其广储司应拨还银库银九万余两。户部于二十二日知照内务府。内务府于二十九日。咨覆户部。户部于二月初一日。知照银库。乃迄今二十余日。银库尚未定有收银日期。更觉因循疲玩。恶习不改。皆朕之咎。所有管理三库堂官、及银库司员。著交部一体议处。　　

○又谕、御史张元模奏、州县弛捕纵盗请上□日严饬甄汰一摺。地方盗窃案件。总应严拏惩办。以靖闾阎。兹据该御史奏直隶定兴、新城、涿州、良乡、固安、等处。盗窃牛马。公然屡次勒赎。事主报官。反斥为自不小心。民闲拏获贼犯。搜出文票。即系承缉捕役。州县官置之不问。实出情理之外。又宛平房山交界之牛市庄。竟有回民窝盗。数十人成群持械。强劫铺户银钱衣物。如不遂意。并即纵火焚烧。畿辅重地。官吏如此因循疲玩。纵盗殃民。疏纵已极。近日山东省缉捕认真。自系盗贼不能在彼容留。遂相率逸入直隶境内。匪党窝藏。肆行攘窃。总督府尹所司何事。方受畴、王鼎、汪如渊、俱著传上□日严行申饬。该督等即分饬各州县勒限严办。实力查拏。严比捕役。访缉窝家。随时报解。按律重惩。若捕役纵盗分赃。更宜加等治罪。如有仍前废弛捕务、阘茸不职者。立即指名严参。毋稍姑息。　　

○又谕、昨降上□日令军机大臣等、会议盛京吉林黑龙江三省兵丁拴养马匹章程。朕思大淩河孳生马匹。自国初以来。定制已久。富俊请将大淩河马群裁彻。分拨各处。其事断不可行。此条即行饬驳。著无庸议。其上驷院堂官。亦无庸会议。　　

○旌表守正捐躯安徽青阳县民陈平乐妻张氏。　　

○辛卯。遣官祭贤良祠。　　

○谕内阁、朕本年六旬万寿。普锡恩纶。行庆肆宥。所有从前缘事遣戍各大员。特命军机大臣查明案由。开单具奏。朕详加披览。各员获罪之由。先应分别公私。即私罪内、亦有轻重之别。如文宁、前在河南巡抚任内、家人需索站规。咎止失察。并非入己。哈丰阿、因玉努斯案谪遣。承启、因曹纶案谪遣。其咎亦皆系失察。孙应奉、支取浮冒公费银两。系因粘修衙署。罗声皋、于夷匪投诚。轻于听信。其咎俱尚可原。且伊二人前在军营。均有微劳。文宁、哈丰阿、承启、孙应奉、罗声皋、俱著加恩释回旗籍。各自闭门思过。不准求讨差使。亦不准求人代奏。　　

○以前任太仆寺卿何铣、为太仆寺卿。　　

○以广东肇庆协副将唐文淑、为贵州威宁镇总兵官。　　

○壬辰。谕内阁、朕本年六旬万寿。前经降上□日。普免天下节年民欠银粮。令各该督抚查明具奏。兹据朱理奏、查明黔省并无积欠。亦无缓徵带徵等款。该省小民踊跃输将。惟正之供。历系年清年款。此次未能一体邀免。亦应俾令闿泽均沾。恭照乾隆六十年皇考高宗纯皇帝加恩成例。著将贵州省嘉庆二十五年正赋。宽免十分之二。该抚即将此上□日刊刻宣谕。董率所属。均匀减免。报部查核。用副朕膏泽平施、远迩一体至意。　　

○又谕、朕本年六旬万寿。普锡恩施。兵部将军台效力各废员。查明开单请上□日。朕详阅案由。单内曾佩莲、因承审张良璧案。迟逾匝月。未能究出实情。章德溥、因失察匪犯田克岐等、到配期满。台费未完。王立言、因审讯牟秀逞草率具禀。其咎均尚可原。曾佩莲、章德溥、王立言、俱著加恩释回。余俱不准援减。　　

○命都察院左都御史诚安、驰往热河审案。　　

○旌表守正捐躯安徽怀远县民陈启秀妻刘氏。　　



大清仁宗受天兴运敷化绥猷崇文经武孝恭勤俭端敏英哲睿皇帝实录卷之三百五十五　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

