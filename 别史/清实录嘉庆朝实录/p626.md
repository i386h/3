<!-- { "loadSidebar": true } -->
○缓徵安徽泗、宿、灵璧五河、四州县、节年带徵额赋。并给房屋修费。蠲缓盱眙、霍邱、全椒合肥、庐江、寿、凤阳、定远凤台、天长、舒城、桐城、巢、无为、怀宁、潜山、太湖、望江、东流、泾、芜湖、繁昌、怀远、六安、滁、来安和含山霍山、当涂、三十州县、暨屯坐各卫、水灾旱灾新旧额赋有差。并给盱眙、霍邱、全椒、合肥、庐江、桐城、寿、凤阳、定远、凤台、十州县、灾民一月口粮。并贷舒城、巢二县耔种。　　

○庚申。试中式武举徐勇等五十四人于太和殿前。　　

○谕内阁、善庆著掣签分部行走。嗣后内务府人中式繙译举人。仍在内务府补用。其中式繙译进士人员、著与八旗繙译进士、一体掣签分部行走。　　

○旌表守正捐躯江苏安东县民李士顺妻潘氏。江西德安县民洪开敏妻杨氏。　　

○辛酉。命协办大学士吏部尚书松筠、礼部尚书福庆、在紫禁城内骑马。　　

○以福建建宁镇总兵官九十、为广西提督。山西杀虎口协副将永宁、为建宁镇总兵官。　　

○壬戌。上诣时应宫昭显庙拈香。　　

○御紫光阁。阅中式武举马步射。　　

○建福建台湾噶玛兰城楼四座。北关一座。炮台一座。并立山川社稷坛庙。设通判、县丞、巡检、各一员。听淡水同知就近控制。守备、千总、各一员。把总、外委、各二员。额外外委三员。战兵二百五十五名。守兵一百四十名。归艋舺营游击兼辖。建设衙署。给予关防。从总督汪志伊请也。　　

○癸亥。上诣大高殿行礼。　　

○御紫光阁。阅中式武举技勇。　　

○谕内阁、国家设科取士。武闱与文场并重。每届三年考试。原冀遴拔真才。凡派出校试及覆试之人、自应详慎校阅。分别去取。庶技艺超群者得蒙录用。而弓马平庸者亦不致幸进。本月十七十八两日、朕御紫光阁。阅视新中式武举弓箭技勇。除山西省李殿楹一名、因坠马未试弓刀石、著于下科补行殿试外。其安徽省程冠甲、广西省莫怀亮二名。马步箭中靶最少。十二力弓全未开动。刀石亦俱平常俱著罚停一科。俟下科再行殿试。所有原看此二名之外闱王大臣、著交部议处。覆试之阿哥王大臣、交部察议。　　

○闽浙总督汪志伊奏、拏获洋匪出力人员。守备林化凤、暨兵丁文成才等、升用有差。　　

○命户部右侍郎桂芳、在南书房行走。　　

○甲子。上御乾清宫。引见中式武举。亲定甲乙。　　

○谕内阁、向来密云副都统、及直隶各镇总兵。因距京较近。每遇元旦暨万寿节。皆豫期奏请来京庆贺。朕或据摺批准。或不令前来。并未定有章程嗣后直隶各镇、除马兰泰宁二镇外。其天津、正定、宣化、三镇、著同密云副都统四人分为二班。每岁轮派二人、于封印后来京作为年班。本年即派庆长前来。再著温承惠于正定、宣化、二镇内。酌定一人。与庆长为一班。至明岁即派多福等二人为一班。以后均无庸豫期奏请。其每岁万寿节。该四员俱不必奏请来京叩祝。　　

○又谕、多山等奏、博士悬缺、有关训课、据实奏闻一摺。据称国子监汉博士、自嘉庆十四年历选外省府教授、均以告病告休咨部开缺、续选之员、亦久未到任、员缺久悬、于课士之道殊多未便等语。国子监汉博士一缺、向例由外省府教授推升。而府教授多系论俸升转、资深年老之员、往往不能赴京供职。应如何更定选法、俾人缺相宜不致旷官。著吏部妥议具奏。寻奏、内外各官、例有京升班次。惟国子监博士轮用升班时、专以各省府教授升用。酌拟于双单月选内、增入京升一项。以学正学录升用。至京外教授推升者、亦应勒限三月赴部。从之。　　

○旌表守正捐躯江苏安东县民女刘氏。　　

○赈江苏清河安东、海、沭阳、砀山、萧、六州县、被水灾民蠲缓清河、安东、海、沭阳、睢宁、邳、桃源、铜山、宿迁、上元、江宁、句容、江浦、六合、山阳、盐城、高邮、东台、江都、甘泉、兴化、阜宁、宝应、二十三州县、及淮安、大河、徐州、三卫、水灾旱灾新旧额赋。　　

○缓徵江西义宁、奉新、武宁、建昌、安义、瑞昌、德安、七州县、旱灾本年额赋。　　

○乙丑。上御太和殿传胪。赐中式武举一甲马殿甲、成必超、林芳标、三人、武进士及第。二甲王之汉等六人、武进士出身。三甲鲁大臣等四十人、同武进士出身。　　

○谕内阁、据观明参奏、遵上□日查明富疆阿、将牧长西灵阿等六人、同时均以患病汇总奏请休致、实属拘泥一摺。各省官员、因病呈请解任。皆宜据呈验实请上□日。盖一处官员、新旧闲设。原属兼用。以新旧两任、彼此指示。方于公事有益。本年九月锦州副都统富疆阿、将牧长西灵阿等六人、一时均请勒休。顿易生手。不惟于公事生疏。且于牧放事宜无益。所办甚属拘泥。富疆阿、著交部察议。嗣后凡遇有因病呈请告休者。随时查验具奏。毋得汇总办理。　　

○户部议准、署陕甘总督董教增疏报、乌噜木齐塔西河所、开垦田十二顷九十亩。照例升科。从之。　　

○丙寅。上御懋勤殿。勾到山东情实罪犯。停决斩犯五人。绞犯二十七人。余二十四人予勾。　　

○谕内阁、御史吴椿奏、请将武闱乡会试卷弥封加厚一摺。武闱考试。以外场为重。其内场不过默写武经。然既用弥封。何得有名无实。著照该御史所请。嗣后武闱乡会试卷糊名之处、照文乡会试一律加厚。以符定制。　　

○湖广总督马慧裕等参奏、按察使周季堂心术不醇、妄示威福。命工部右侍郎初彭龄、驰往会同讯办。　　

○户部议准、署陕甘总督董教增疏报、乌噜木齐头屯所、开垦田四顷五十亩。照例升科从之。　　

○丁卯。上御懋勤殿。勾到直隶、山西、情实罪犯。停决直隶斩犯三人。绞犯二人。山西斩犯五人。绞犯四人余八十三人予勾。　　

○谕内阁、御史王开云奏、山东省奏销赈案延玩、请上□日严查、并厘定章程一摺。山东省菏泽等十八州县、被水加赈展赈一案。系嘉庆八年之事。前因奏销册内笼统开报。经户部议驳。迄今已阅九年。尚未据续行造送。办理实属迟延。著同兴严饬造报。并查明迟滞缘由、据实具奏。嗣后直省遇有偏灾。办理赈务。各该督抚等务须督饬所属、认真经理。先将户口清查。一经办竣。即详悉造册按限报销。并著部臣逐案稽核。毋任玩延滋敝

□大。　　

○又谕、刑部奏、酌定偷挖黄耆人犯罪名一摺。著依议行。黄耆为药植所需附近贫民、零星挖卖。在所不禁。若至聚集多人。并倚众拒捕。则必应按律治罪。现将偷挖黄耆明定科条。稽察严密。小民自不敢干犯禁令。但近年口外游民众多。伊等本系无业之徒。趋利若骛。边外所产、如铅斤木植、不一而足。设奸民等舍此趋彼。聚集既众。必仍滋事端。若逐案增定条例。亦属繁琐。此事总在沿边关隘、于无业游民出口时、认真查禁。为正本清源之道。出口之民既少。自不致群相纠集。牟利逞凶。从前所定守口文武员弁处分较轻。率多视为具文。以致关禁废弛。著吏兵二部会同核议。将守口官弁贿纵、及失察无票民人出口处分、酌改加重。庶该员等自顾考成。实力稽查。不致仍前懈玩。寻议、嗣后边关隘口。查民人无用印文票、及有文票而人数浮多情节不符、该管文武员弁失察偷度一二名者。降一级留任。三四名者。降一级调用。五名以上。降二级调用。十名以上。降三级调用。放出私贩人口者革职。受贿纵放者革职治罪。若夹带违禁货物守口官徇纵放出者按其所带之物、分别治罪。其有盗犯逃犯偷度边口失察一名者。降一级留任。二名降一级调用。三名以上降二级调用。五名以上降三级调用。十名以上革职。至威远堡、凤凰城、法库等处边门边栅。向来文职武职分别专管兼管。如有失察贿纵等事。照此例议处其专管官应降级留任者。兼管之员。罚俸一年专管官应降级调用者。兼管之员。降一级留任。专管官应革职者。兼管之员。降三级留任。其各处水沟守口官失察者。均应分别专管兼管。悉照此例议处。从之。　　

○戊辰。谕内阁、向来道府内因病痊捐复各员、由吏部带领引见。奉上□日准其照例补用后。往往具摺赴宫门谢恩。道府等官、或由持上□日＜闲＞放。或发往直省试用。该员于奉上

□日后具摺谢恩。朕召见时训以地方情形、及察吏安民之道。此项病痊捐复人员、尚须在吏部候铨。无可训示。且将来该员得缺时。仍当照例请训。无庸令其于引见后先行谢恩。所有昨日吏部带领引见之病痊知府王苏、捐复知府阿霖、二员。即著照此例行。　　

○又谕、阅兵乃国家大典。每年十月。均由阅兵大臣照例阅看具奏。朕自御极十六年来。迄今未克举行大阅典礼。明岁朕亲行阅兵。但十月闲日短天寒。著于明岁三月、恭谒东陵礼成后、即赴南苑。于二十日举行阅兵典礼。所有应行备办事宜。著该处查照定例备办。　　

○谕军机大臣等、刑部具题江西省民人王春贵伤毙严善□□庆一本。其所书□□庆字、字典内并无此字。前此先福奏案内、亦曾将犯名改书此字。自系该省幕胥俗见。以庆字系属年号。加写草头。以示敬避之意。年号颁示海。＜宀禹＞。官府案牍、以及闾阎日用。通行书写。从无应避之例。若以系刑名事件。则此本内岂不叙述年月乎。外省章奏皆无似此者。惟独江西省为然。著传谕该抚嗣后章奏内、凡遇此等字样。俱照常书写。毋庸加添字画。有乖书体转失敬谨之意也。将此谕令知之。　　

○己巳。上御懋勤殿。勾到朝审情实罪犯。停决官犯十人。斩犯八人。绞犯十二人。余十人予勾。　　

○壬申。谕内阁、御史何梦莲奏、部院纂修则例、请慎择司员一摺。各衙门纂修则例。一经编辑成书。即为将来办案程式。若办理不得其人。或假手吏胥。词意含混。易滋高下其手之敝□大。现当清厘例案之时。尤当慎重办理。所有各衙门纂修官员、著各该堂官等、择其在署年久、熟谙政务、及平素端谨之人。责令详慎修辑。务使意义贯通。词句明显。以便永远遵守。不得将

新进资浅未谙政务之人。滥派充数。　　

○又谕、御史杨怿曾奏、请禁指名请员以符定例一摺。各省地方及河工、遇差委乏员。该督抚等祇应将需员若干。奏明请上

□日拣发。不应指名奏请。致启夤缘奔竞之门。近日百龄奏请发往南河各员。因现在河工紧要。百龄所指名奏请者。皆其平素深知差委得力之人。是以破格允准。非可援以为例。嗣后各督抚仍应恪遵定例。遇需员差委。准其酌拟人数奏请拣发。毋得指名陈奏。以杜敝□大端。　　

