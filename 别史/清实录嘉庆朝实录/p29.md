<!-- { "loadSidebar": true } -->
○辛丑。谕军机大臣等、江兰奏、狆苗窜至滇省之补董洒。马邑等处。经官兵堵剿。歼戮仙达贺金仑一名。擒获仙姑一名。审明正法。所办尚好。苗匪愚蠢无知。自改土归流以后。与汉奸往来。遂有此等仙达仙姑名目。惑众滋事。丑类众多。诛之原不可胜诛。但必有主谋为首之人。务须设法生擒。此外被胁苗众。得剿则剿。得抚则抚。以期迅速蒇事。勿令再有蔓延。将此传谕知之。　　

○加封蟂矶灵泽夫人为崇节惠利夫人。从安徽巡抚朱圭请也。　　

○壬寅。孝诚仁皇后忌辰。遣官祭景陵。　　

○谕军机大臣等、秦承恩奏、采玉窰有楚匪滋扰。该处向西即系孝义川。距省较近。但由孝义川至蓝田。中有秦岭阻隔。高峻险窄。可以扼要驻守。为一夫当关之势。花尚阿、倭什布、现驻西安省城。伊二人曾经戎旅。务须留心严防。仍当不动声色。勿使省城居民稍有惊疑。总以镇静安抚为是。至孝义川一带。既经秦承恩催拨宁夏、凉州、并庄浪土司。各兵星往截剿。该抚若能生擒首逆。即属首功。将此传谕知之。　　

○户部议准、福建巡抚姚棻疏报、龙岩、漳平、二州县、开垦田二十四亩有奇。照例升科。从之。　　

○甲辰。上奉太上皇帝命。诣黑龙潭神祠祈雨。　　

○谕军机大臣等、费淳奏酌请平粜一摺。向来平粜之弊。非藉此弥补亏缺谷石。即于买补时减价勒买归仓。是以利民之事。转致病民。平粜一事。不宜轻议办理。若实在民间米价有长。又不可拘此。当即平粜。俾民受实惠也。将此传谕知之。　　

○乙巳。上还宫。　　

○修明孝陵。　　

○拨部库银二百万两。解往四川。以备军需。　　

○以祈雨三坛。斋戒一日。　　

○丙午。上奉太上皇帝命。诣天神坛。仪郡王永璇、成亲王永瑆、分诣地祇坛。太岁坛。祈雨。　　

○孝淑皇后三满月致祭。命皇次子旻宁行礼。　　

○谕军机大臣等、八渡一带苗匪。经吉庆等殄除。而平广、亚稿、遮蓬、那地等处。屯聚尚多。此次吉庆所带兵本少。但前奏调广东兵二千名。吉庆宁不当催令速至。乃在彼坐待耶。至军糈关击紧要。成林等自当早为筹运。况百色附近州县。与西隆相距不远。何至碾运不前。此非成林办理迟误而何。且向知广西多米。粤东常向该省买食。今军行需用。转向湖南购运。舍近求远。殊无此理。看来广西仓贮空处。巡抚藩司。平日不以为事。吉庆系该省总督。务须查明亏短。据实参奏、傥稍存回护。恐该督不能当此重咎也。将此传谕知之。　　

○举行本年军政。满洲蒙古汉军各旗营、卓异官一百八员。年老官五员。有疾官十五员。不及官一员。罢软官二员。分别议叙处分如例。　　

○予贵州湖南征苗阵亡土守备纳尔吉、土把总本太、龙尔、土外委甲噶太、祭葬世职如例。　　

○丁未。上奉太上皇帝命。诣大高殿时应宫昭显庙祈雨。　　

○戌申。上奉太上皇产命。诣天神坛。仪郡王永璇、成亲王永瑆、分诣地祇坛。太岁坛。谢雨。　　

○诣大高殿行礼。时应宫昭显庙拈香祗谢。　　

○辛圆明园。　　

○问太上皇帝安。　　

○谕军机大臣等、英善奏、东乡县监犯。于贼匪滋扰时。冲散在外。今符曰学等、自行赴达州投首。既无从逆情事。又不藉此远扬。尚属畏法。著将各犯案由分别议减。咨部核办。　　

○又谕、重石子。香炉坪等处贼匪。经宜绵等伏兵邀击。贼首王三槐假冒出降。狡诈已极。幸宜绵窥破贼情。乘机剿杀。不致堕其奸计。实属可嘉。惟此次杀贼仅数百名。又未获首逆。宜绵等所带兵勇。共有二万余人。贼匪即号称二万人。其中迫胁附从者不少。究系乌合之众。今以二万官兵。剿此二万穷窜之贼。有何难事。又据奏、将甘肃所调各营兵丁。及撒拉尔回兵。俱令全赴兴安。交柯藩相机堵剿。所办甚是。但秦承恩现在采玉窰剿贼。即系姚之富一股。急须搜捕。前据奏、飞调宁夏、凉州、并庄浪土司兵。星赴孝义川。是秦承恩一路。尚须此项兵力。著秦承恩酌量情形。一面檄催。一面分拨。以期速得剿捕之用。将此各谕知之。　　

○己酉。乌里雅苏台将军图桑阿参奏参赞大臣额勒春、私传驿马。跟随伊子玉敏。任意游玩。侵占绿营兵丁园地。盖亭穵池。扰累巡兵匠民。父子商同谋利。并将参赞大臣萨木丕勒多尔济咨报理藩院文移。积压驳回等款。得旨。革额勒春职。命固伦额驸丰绅殷德、驰驿往讯。旋据萨木丕勒多尔济呈控、额勒春之子玉敏、同主事职衔色楞额、藏匿蒙古那旺妻女。肆行无耻。并额勒春因伊所属蒙古曾有卖与商民羊只。及敛钱盖庙等事。肆言威哧。意图挟制。伊曾告知图桑阿。图桑阿诿为与伊无涉。不即查询等语。上以图桑阿乃该处将军。凡事皆当督率办理。今阅萨木丕勒多尔济所呈。先已向其告知。而伊竟未查办。及知萨木丕勒多尔济遣人来京。始欲自占地步。从轻参奏、而又不将玉敏等所行无耻之事声叙。显存偏袒之见。即命军机大臣等、传谕丰绅殷德。彻底严查。并摘去图桑阿翎顶。解任候质。　　

○庚戌。上御勤政殿听政。　　

○军机大臣议覆湖广总督毕沅奏请、照旧安设凤凰、乾州、永绥、三厅标兵。查凤凰乾州两厅。向设把总二员。兵二百名。嗣经裁汰。今该督以苗疆甫定。在在均资兵卫。请援照旧案。于凤凰乾州二厅。各安设把总一员。兵一百名。永绥一厅。亦照此案设。自为弹压绥戢起见。且所需弁兵。即在准添新额之内。并不另增。应准其照数安设。从之。　　

○又议覆、毕沅奏请、将苗疆新旧守兵。一律改为战粮。查苗疆各营旧兵。原有马粮一项。新兵毋庸添设马粮。其余新旧兵丁。应令战守各半。以马粮之节省。为守粮之添补。守兵如果奋勇。原可拔补战兵。至新兵既无马粮。将来拔补额设外委。自应将战兵一体考拔。以励戎行而昭激劝。从之。　　

○以詹事府詹事舒聘、为通政使司通政使。　　

○以哈密帮办大臣花尚阿、为乌里雅苏台参赞大臣。　　

○辛亥。以三姓副都统额勒伯克、为黑龙江将军。调黑龙江将军永琨、为乌里雅苏台将军。以打牲乌拉总管吉禄、为吉林副都统。调吉林副都统赛冲阿、为三姓副都统。　　

○予贵州湖南征苗阵亡护军参领常山、祭葬世职。如副都统例。副将德胜、祭葬世职。如总兵官例。　　

○壬子。上诣觉生寺拈香。　　

○还宫。　　

○遣官祭关帝庙。　　

○以理藩院左侍郎奎舒、为西宁办事大臣。　　

○癸丑。上以孝淑皇后百日大祭。至静安庄殡宫前奠酒。　　

○诣雍和宫瞻礼。　　

○以辅国公积拉堪、为镶白旗蒙古副都统。　　

○甲寅。月食。　　

○上诣大高殿行礼。　　

○辛圆明园。　　

○拨部库银二百万两。解往陕西。以备军需。　　

○乙卯。上问太上皇帝安。　　

○缓徵河南前被贼扰之邓、唐、新野、桐柏、淅川、内乡、泌阳、裕、叶、南召、舞阳、西平、遂平、确山、信阳、罗山、光山、鲁山、嵩、卢氏、二十州县、及原办兵差之南阳、镇平、郾城、临颍、襄城、许、长葛、洧川、尉氏、祥符、兰阳、新郑、郑、荥阳、河内、武陟、考城、获嘉、新乡、汲、淇、汤阴、安阳、二十三州县、并堵御出力之伊阳、宝丰、郏、汝、宜阳、永宁、陕、灵宝、阌乡、九州县、新旧额赋。　　

○丙辰。谕军机大臣等、洋面盗匪。往来无定。地方文武。原应无分畛域。协力缉拏。若拘定疆界。势必彼此推诱。致盗犯乘闲远扬。最为外省陋习。著传谕沿海各督抚。督饬所属。严密巡防。遇有盗匪。合力兜擒。不得拘定疆界。藉口推卸。　　

○丁巳。广西太平府属江州土知州黄一鹏、因病告替。以其子元吉。袭职。　　

○移福建漳州城守营都司驻埔头。从总督魁伦请也。　　

○己未。上奉太上皇帝敕谕、命贵妃钮祜禄氏继位中宫。先册封为皇贵妃。　　

○御勤政殿听政。　　

○谕军机大臣等、柯藩奏、讯据贼匪供称。欲赴兴安扑抢府城。一面令艾如文。由黑虎岭截剿。柯藩即赶至兴安防护。贼匪狡诈多端。安知非诈散谣言。为牵掣官兵之计。若如此处处堤防。东西跋涉。不但兵分见单。亦且疲于奔走。此时贼匪所在。前有汉江阻隔。正可逼紧追捕。若于上游偷渡。则宜绵。明亮。派兵迎剿。以遏其归并川匪去路。而惠龄、恒瑞、兴肇、庆成、自北下压。两面夹攻。亦可得手。与其使贼于陕境未经蹂躏地方焚掠。无宁逼令归并达州。合力兜剿。此不得已中之好机会。传谕各带兵大臣等勉之。　　

○以詹事府少詹事平恕、为詹事。光禄寺卿陈嗣龙、为太常寺卿。　　

○庚申。谕军机大臣等、吉庆奏、剿捕西隆新州等处贼匪。所办尚好。惟所称西隆所属六甲。除含上、旧州、二甲。颇知协兵防守。其余四甲村寨。多被勾结。内亚稿一寨。尤为肆逆。务须速行歼戮。并将为首之龙登连擒获。肃清余党。将此传谕知之。　　

○命户部尚书范宜恒、礼部尚书德明、礼部左侍郎铁保、工部左侍郎成德、赵佑、总管内务府大臣緼布、办理万年吉地工程。　　

○壬戌。孝恭仁皇后忌辰。遣官祭景陵。　　

○谕军机大臣等、勒保奏、进攻羊肠山梁。并生擒要犯。所办可嘉。顺苗王登荣、王天鉴、既经勒保奏明赏给顶带。著各赏戴蓝翎。以示优奖。此等顺苗。自必不少。如有情愿自效者。即酌赏顶带。并将王登荣等业经奉旨加恩之处。详悉谕知。俾心生欣羡。踊跃急公。又据奏、滇省各属土练。业经札调一二千名。此项土练。向为奋勇。而前令湖南留防兵丁彻回贵州。此时自已到齐。勒保当趁此军威。速解南笼之围。伫望捷音踵至。将此传谕知之。　　

○赈恤贵州狆苗滋扰之南笼府。羔所属普安、永丰、二州、普安、安南、二县、册亨州同、安顺府属朗岱、归化、普定、永宁、镇宁、五厅州县、又贵阳府属之罗斛、广顺、各边界村寨、贫民三月口粮。免南笼府属州县、及普定、朗岱、镇宁、永宁、广顺、定番、长寨、七厅州县、元年未完银谷。及二年应徵正耗秋米。缓徵贵阳、都匀、大定、平越、铜仁、镇远、思州、七府、未完额赋。　　

○癸亥。上还宫。　　

○以夏至祭地于方泽。自是日始。斋戒三日。　　

○以故喀喇沁辅国公拉扎布子玛哈达尔玛、察哈尔和硕特辅国公巴勒济子敏珠尔多尔济、各袭爵。　　

