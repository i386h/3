<!-- { "loadSidebar": true } -->
○又谕、本日莫瞻菉条奏、川楚陕三省所募乡勇等。应责令帮同官兵剿贼。如能奋勉立功者。当加厚赏。其现在应彻乡勇。不愿入伍者。亦当优给资送等语。自剿办邪匪以来。所募乡勇。皆令同官兵协力堵剿。量其劳绩。分别赏赉。给予顶带翎枝。以示奖励。近因大功将次告竣。告省乡勇。以次裁彻。曾经屡降谕旨。令经略参赞与督抚等公同筹办。除充伍食粮外。其愿归乡里者。均令给与路费。派员护送。到籍后令地方官妥为安顿。俾无失所。该督抚等遵旨经理。早已办有章程。此皆朕随时谕令军机大臣寄信指示。莫瞻菉自未知悉。故有此奏。所言不为无见。至所称请派一二大员。前往军营。专办招抚之事。此则非是。教匪等纠众滋扰。祇系内地乱民。原不忍概予诛夷。从前屡有剿抚兼施之谕。即今功届垂成。犹令带兵大员严防滥杀。不但胁从匪众、一经悔罪。均可全其躯命。即首逆苟文明等、前此未经歼毙时。若果乞命来投。亦当宥其一死。无如该逆等执迷不悟。各首逆竟无一人投出。甘蹈刑诛。是抚之一法。于大局未见有益。况贼匪等积年焚掠。荼毒生灵。罪恶贯盈。万无可贷。此事办已七年。现在残匪无多。大兵云集。克日即可埽除。然果有临阵投出者。经略参赞等亦未尝不兼予剿抚。若另派大员专办。不特诸事转多掣肘。抑且无此办法。所奏断不可行。将此通谕知之。　　

○又谕、本日给事中陈昌齐条奏各款。俱不可行。据称各省督抚。并无稽察之人。行止难免专擅。请加学政以稽察之衔。遇督抚有迟压蒙混等敝□大。随时举奏等语。各省督抚。如果有贪劣实迹。及地方事件。办理不公。学政有奏事之责。原准其据实奏闻。候朕核办。若竟以稽察之事委之学政。则学政之权。岂不重于督抚乎。国家设立学政。原令其校士衡文。若如该给事中所奏。傥各省学政。有稽察督抚之名。因而于地方公事。动辄干与。遇有私意不合。任情毁誉。又岂不开挟制之渐。设该学政有营私舞敝□大之事。又令何人稽察乎。况督抚俱系一二品大员。至各省学政。往往有由编检主事等官＜闲＞放者。品秩较小。若以之稽察督抚。亦非朝廷体制。前有设立巡按。最为有名无实。该给事中奏请加衔。岂非于督抚之外。又设一巡按乎。又该给事中请停止各督抚奏调首府之例。遇有首府缺出。请敕下各部院堂官、于京察一等人员内保举。听候＜闲＞放等语。各省首府。关系紧要。遇有缺出之时。朕所以降旨令该省督抚于通省拣调者。原以拣调之员。既在该省有年。于地方情形。必能熟习。且平日官声政治。自必较为卓越。以之调任首郡。则理繁治剧。可收驾轻就熟之效。至京察各员。平日在各部院办事。自属出色。但初擢外任。于该省一切吏治民生。俱未涉历。该员等到省之后。果能留心公事。才守兼优。将来自堪调任。若遽行擢补首府。则省会重任。委之初任之员。既虑贻误公事。且该堂官岂能知所属司员熟悉该省事务。将来该员任事之后。不能称职。即将该堂官议处。亦复于事何益。又该给事中奏请定无税章程一条。尤不成话。据称嗣后各关口士民往来。其衣服等箱在五件以内者。随到放行。在五件以上者。令先报明本处地方官。取具印票。到关验放等语。各关税务章程。本有刊定则例。若如该给事中所奏。其原报在五件以内。即行放行。并不论其是何物件。无此办法。且该给事中恐关吏需索。令先向州县起票。宁不虑州县书吏需索。更苦累士商乎。是在原籍先增上税之累。益加烦扰矣。设原报在五件以内。迨起程之后。中途或有增添。又岂能以州县官印票为准首。陈昌齐所奏。种种迂谬。原摺著掷还。　　

○又谕、刑部题覆、刘张氏被翁刘五揪殴。用手遮护。致抓划刘五成伤。刘五失跌身死一案。照拟将刘张氏按殴伤本律。拟以斩决。固属按律办理。但细核案情。刘张氏因灾歉与伊翁同住窝棚一闲。每日带领子女赴厂领粥。先尽伊翁饱餐。该氏始与子女同食。未能饱腹。不敢言语。是该氏平日尚知侍奉伊翁。迨伊翁欲将窝棚拆卖。该氏恐无住处。向其拦劝。复被揪发□□衾殴。该氏情急。用手遮护。以致抓划成伤。伊翁即欲将其送官。出门后失跌致毙。是伊翁死由自跌。其所受伤痕。亦系一时失误。情节稍有可原。刘张氏、著从宽改为应斩监候。秋后处决。入于本年秋审情实办理。　　

○谕军机大臣等、据给事中宋澍奏、陕西延绥一带。素号穷边。自贼匪滋扰汉中等处。居民由汉南逃往者。不下二三万人。北边生植无多。难以存活。急宜安置等语。宋澍在学政任内。见闻的确。何以未据督抚具奏。延绥襟带关陕。地方紧要。骤增流民数万人。土地所产。不足以资养赡。地方官早应筹办。著惠龄、陆有仁、查明逃往民人。究有若干。是否安静。目下陕匪已渐次除尽。应广为晓谕。令其各归乡土。复业安居。勿致迁流失所。其道府州县各官。军务将竣。如无经手要事。均即饬令回任。留心抚辑。以安民业而重边陲。将此谕令知之。　　

○以故喀尔喀赛因诺颜扎萨克辅国公达什朋楚克子齐旺达什、科尔沁辅国公诺欢达喇子旺沁、乌喇特扎萨克镇国公车布登栋罗布子喇特纳巴拉、各袭爵。　　

○戊申。祭大社。大稷、遣郑亲王乌尔恭阿、恭代行礼。　　

○移陕西长安县斗门主簿驻江口。从总督惠龄请也。。　　

○己酉。太祖高皇帝忌辰。遣官祭福陵。　　

○谕内阁、本年春闲常明参奏道员孙文焕、滥用军需朦混洒销一案。降旨令百龄、会同张长庚、确审实情。禀明琅玕、定拟具奏。嗣经孙曰秉奏到、孙文焕差人呈控藩司百龄、勒派瞻徇、捏饰欺妄各款。并将原呈进呈。当派初彭龄、富尼善、前往秉公查办。兹据初彭龄富尼善奏到审讯大概情形。请将巡抚常明、臬司张长庚、贵西道吕云栋、候补道员冯克巩、一并革职严审等语。详阅摺内所叙情节。孙文焕所控百龄假公勒索等款。经初彭龄等传齐人证。反覆究诘。均属虚诬。而巡抚常明久任黔藩。将军需款项。牵混支抵。于应拨铅厂银两。延宕未缴。又将军需用剩铅丸十四万余斤。交商镕化。令幕友金玉堂私卖。并任听抽匿报销卷案各款。业据初彭龄等质审属实。常明之罪。已无可逭。而此内私卖铅斤一节。情罪尤重。此项铅丸。既经军营用剩。自应归入军需项下报销。乃既不奏明。又未报部。辄因幕友金玉堂向来贩卖白铅。竟将铅丸镕作铅斤。与伊合夥运往汉口发卖。希图渔利。迨至藩司百龄查知。常明始应允照数买还。骫法营私。行同市侩。且于军需报销要案。漫不检查。任听幕友私自抽匿。亦难保无侵冒情敝□大。竟不料其负国至于如此。常明著革职。交初彭龄等严审定拟具奏。一并查抄任所家产。其所卖铅斤。曾否照数买还。或将价银交官。抑系私行入己之处。并著查明覆奏。臬司张长庚、于署藩司时。接收常明交代。并未清厘。又听从移藏案卷。显有受嘱朦混情敝□大。张长庚、亦著革职治罪。贵西道吕云栋、于常明应拨铅厂银两。代为担认。候补道员冯克巩、现据孙文焕供称滥应提赏银两。系与冯克巩、同在饷局经手。吕云栋、冯克巩、均著革职。交初彭龄一并归案审办。至藩司百龄、于孙文焕所控各款。虽审属全虚。但百龄既经查出常明欠缴库项。并纵令劣幕私卖铅斤各款。不即据实参差。仅以催追押缴完结。意存瞻顾巡抚。以致孙文焕心怀不甘。捏词呈控。实属有心袒庇。百龄业经解任。并令初彭龄等、于定案时。治以徇隐之罪。至已革道员孙文焕、著遵照前旨。归案按律定拟具奏。　　

○又谕、向例蒙古会盟齐集、原系特派大员一同办理。嗣皇考因派员恐有扰累。特旨停止。今蕴端多尔济、以近年事多丛脞。仍请遇有喀尔喀四部落、会盟比丁之年。一切应办事宜。会同乌里雅苏台将军等办理。尚属可行。著照所请。赛因诺颜、扎萨克图汗、二部落事务。即就近在乌里雅苏台会集。与定边左副将军一同办理。土谢图汗、车臣汗、二部落事务。即就近在库伦会集。与办事大臣一同办理。　　

○又谕、俄罗斯交界四十七处卡伦。向来未定巡察之例。今蕴端多尔济奏称、明年四月。亲察恰克图西、十九处卡伦。后年再察恰克图东、二十八处卡伦。逾十年与库伦办事大臣。轮流一次往察。亦属严肃边界之意。著照所请行。但俄罗斯人等多疑。著蕴端多尔济、于巡察卡伦以前。明白晓谕。使俄罗斯固毕尔纳托尔等、知巡察原欲永清二处交界。并无别故。自不至心生疑惧也。　　

○以镶蓝旗蒙古副都统富尼善、为贵州巡抚。调四川按察使董教增、为贵州按察使。以四川建昌道刘清、为按察使。　　

○以副都统衔富翰、为镶蓝旗蒙古副都统。　　

○拨河南藩库银三十四万两。浙江藩库银二十六万两。广东藩库银四十万两。解往陕西。以备军需。　　

○庚戌。谕内阁、本日给事中曹锡龄条奏军营事宜一摺。据称军营报销内、无著之项甚多。承办之员。惧干分赔。或藉寇为拖延之计。请明发谕旨。不追既往。庶诸臣无所回护。急于蒇功等语。办理教匪一事。朕以剿捕之责。属之经略参赞等领兵大员。其转饷事宜。则委之督抚。各有责成。断无领兵大员。不思迅速蒇功。惟恐地方官军需报销。不能办结。因将剿捕之事。故作迁延。代留地步。而地方官办理粮饷。亦断无因款项无著。不能报销。遂向领兵大员嘱托。将教匪暂缓殄平之理。况办理粮饷。本非一手。自嘉庆元年用兵以后。各省军需支发。更易多人。现在承办之员。尚能撙节妥办。即有例难报销、应须著赔之案。亦多系前任之事。伊等又何所回护。代前任受咎。而恐成功迅速。豫计难以分赔乎。又据奏、教匪投诚之后。无以为业。请分授田产。及农具耔种之费。妥议章程。刊布示贼。俾该匪等益知解甲。更易荡平等语。逆匪荼毒地方。戕害百姓。与官兵抗拒。累岁经年。其怙恶不悛。本属法无可宥。朕仰体上天好生之德。以从恶者众。不忍概予诛夷。节次降旨领兵大员。令其于投出之后。贷其一死。交地方官安插。已属法外施仁。若如该给事中所请、犹恐其投出之后。无可复业。更酌给田产。及农具耔种等费。俾得安居乐业。坐享田庐。转似伊等从贼有功。酬其劳绩。有是理乎。曹锡龄陈奏失当。著将原摺发还。　　

