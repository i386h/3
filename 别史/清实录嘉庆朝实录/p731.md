<!-- { "loadSidebar": true } -->
○辛未。谕军机大臣等、同兴奏、审讯姜明石瑾二案大概供情一摺。据称、姜明于嘉庆九年正月闲、由邵大棱传给歌词、伊即邀同刘八等起立如意会、烧香念诵、本年正月初该县访拏、伊情愿改过自新、别无传徒惑众情事、并将姜明供出歌词、钞录呈览。朕阅其歌词虽属鄙俚。均系劝人为善。并无违悖字句。惟伊等既知劝善。则圣贤书籍。何非教人为善之意。外此如世所传之阴骘文感应篇等类。朝夕诵习。亦可为修身行善之助。若自行编造歌词。私立会名。转相传授。是即与邪教相类。著同兴广出示谕。剀切训导。俾无知愚民。共知禁戒。勿再效尤。致干法令。其姜明一案。质讯明确。即行拟结可也。至德平县石瑾等窝匪一案。抢劫多次。扰及邻省。必须从严办理。将此谕令知之。　　

○以奉宸苑卿福勒洪阿、为内阁学士。兼礼部侍郎衔。　　

○壬申。上幸静明园。诣龙神庙拈香。　　

○幸静宜园。　　

○缓徵河南商邱县、上年水灾漕粮。及漕项银米。　　

○是日。驻跸静宜园。至丙子皆如之。　　

○癸酉。谕内阁、据那彦成奏、查明失察逆匪之历任总督府尹及藩臬道员在任年月、请分别示罚等语。此次教匪谋逆。伏匿郊畿。该管官毫无觉察。厥咎甚重。除温承惠、方受畴、素纳、庆格、业经议罚、并在任不及一年各员、均无庸置议外。邹炳泰、著罚缴银二万两。宋镕、李钧＜闲＞、福昂、湛露、著各罚缴银一万两、杨志信、灵保、士俊、著各罚缴银五千两。以示惩儆。　　

○又谕、那彦成奏、军需用项、仍请捐廉摊补一摺。上年教匪滋事。直隶省军需动款。约计九十万两。前因该管各上司、平素漫无觉察。以致酿成叛案。降上□日令那彦成查明议罚示惩。兹据查覆历任各员。人数无多。著落分赔。帑项仍属虚悬。请照前奏均摊归款。著照所请、即交该督将军需动用银九十万两。督饬藩司详细核算。在于现任大小官员养廉内。分作十五年均匀摊扣归款。　　

○又谕、本日兵部奏、护军统领敬徵、入场弹压、请＜闲＞员署理。已谕令无庸派署矣。向来兵部凡遇前锋统领、护军统领、偶派数日差使。即请派员署缺。所派之员接署一二日。旋即交替。殊涉纷繁。嗣后前锋统领、护军统领、凡出差在半月以上者。该部仍照例奏署。其在半月以内者。两翼前锋统领有一人出差。其印钥著互相兼署。八旗护军统领遇有出差之缺。著按照旗分次叙。将印钥交其次之员兼署。著为令。　　

○移陕西水围城甎坪营汛、及分防县丞、驻老甎坪。从调任总督长龄请也。　　

○甲戌。谕内阁、此次攻克滑城。官员、赏给议叙。兵丁、赏给钱粮。前降谕上□日甚明。霍隆武等断无功牌饷银二项并领之理。伊等本由食饷兵丁。虚加顶带。应赏给钱粮。将兵部议叙功牌。按名追缴。嗣后各营凡有顶带而仍食饷银者。遇有恩上□日。均赏给钱粮。毋庸议给功牌。以归画一。　　

○礼部以满洲繙译会试中额请。得上□日、取中六名。　　

○调任陕甘总督长龄等奏、查汉中兴安二府。距省一千余里。兼之山路崎岖。遇有请领急需。往返有稽时日。是以汉中府库原额备贮银六千两。兴安府备贮银三千两。查兴安汉中均在崇山之内。情形相同。自应宽为筹备。现查凤翔府额贮银八千两。该府地处平原。距省不远。与同州府程途相仿。同州府既无贮银两。则凤翔府备贮一项自应裁彻。即请以此项分拨汉中府银四千两。共有备贮银一万两。兴安府银四千两。共有银七千两。既无庸另请帑项。而一转移闲。于各该府地方情形均为合宜。从之。　　

○阿克苏办事大臣托云泰、缘事革职。赏已革护军统领杨澍曾、蓝翎侍卫。为阿克苏办事大臣。　　

○改福建分巡宁福道、复为粮储道。从总督汪志伊等请也。　　

○缓徵江苏丰、沛、二县、上年续被霜灾新旧额赋、及应还麦豆。　　

○缓徵江西丰城县、节年水灾未完耔种谷石。　　

○乙亥。上御演武厅。阅健锐营操。　　

○谕内阁、此案宝义于本营官兵接驾时。突出道旁。呈递书本。几致御马惊逸。刑部照冲突仪仗例拟发驻防当差。无以儆众。宝义、著先在本营枷号一个月。满日同伊眷属俱发往热河。作为该处驻防闲散。交该都统等严加管束。如三年无过。准挑给兵丁差使。总不准拣选官职。嗣后八旗兵丁、如有冲突仪仗者。均著照此办理。　　

○缓徵湖北沔阳、监利、天门、荆门、应城、五州县、上年歉收新旧额赋。　　

○丁丑。上幸静明园。　　

○还圆明园。　　

○戊寅。孝端文皇后忌辰。遣官祭昭陵。　　

○命于黑龙潭觉生寺设坛祈雨。　　

○谕军机大臣等、松筠奏、玉努斯之子迈玛特玛哈苏特、年甫十岁、性颇良善、请暂停王爵、先袭封贝子、俟其及岁当差、果堪造就、陆续加封贝勒郡王等语。所奏非是。玉努斯缘事获罪。所出王爵。系伊祖额敏和卓功勋所立。承袭自有定例。玉努斯之子。系罪人之子。例不应袭。松筠率为奏请。且令先袭贝子。尤属非宜。松筠系大学士兼任将军。办事历练有年。今如此游移软弱。锢疾难除。本应交部议处。姑念此系密奏。免其交议。著传上□日严行申饬。其承袭王爵谱系。著该将军行知吐鲁番领队大臣、报明理藩院、照例办理可也。将此谕令知之。　　

○以故和硕特扎萨克贝子巴特玛策凌子普尔普、袭爵。　　

○己卯。谕内阁、朕厥裕瑞在盛京。不能约束移居诸宗室。诸宗室亦皆不服。并闻伊初到时。即有荡检踰闲之事。当降上□日令和宁绪庄查明参奏。兹据和宁等覆奏、裕瑞初到盛京、即欲买妾、经民人张二等、商令民人徐恭休妻、假捏姓名、卖与裕瑞为妾、伊等未经查参、请交部察议等语。裕瑞获各谪居盛京。不知安分思过。复买有夫之妇为妾。即此一端。已属无耻妄为。其别项劣迹。亦无庸再行查奏。裕瑞著在盛京严密圈禁。派弁兵看守。不拘年限。张二等、照例治罪拟结。和宁、绪庄、先未参奏。迨降上□日查询。仍意存掩饰。仅自请察议。不足示惩。绪庄身系宗室。不免有心袒护。著交部严加议处。即来京听候部议。其所遗盛京副都统员缺。即以和宁降补。无庸交议。晋昌未到任以前。盛京将军事务。仍著和宁署理。禄康在盛京居住。颇知感畏。约束众宗室亦甚妥协。著加恩赏给主事。戴用四品顶带。与文弼杰信一同办事。　　

○谕军机大臣等、蒋攸铦奏、被参之署融县知县钱培善、禀诉屈抑一摺。此案前据成林奏到。已降上□日交桂芳、初彭龄、会同该督抚审办。兹据蒋攸铦奏、钱培善被参之后。禀诉成林有勒写亲供情事。并案内之李老六、是否正盗。均应讯究明确。俾无枉纵。初彭龄审讯此案。务虚衷严鞫。不可稍存成见。如李老六实被诬扳。钱培善办理此案并无捏饰。当为之辩明湔雪。将勒供迎合各员据实参奏。再藩臬同城。均有奏事之责。若仅止未参成林。随摺严参候上□日。傥有意迎合。亦有劣迹。即照于易＜闲＞之例。一并革职拏问查抄治罪。不可姑息疏纵。傥李老六果系正盗。钱培善规避捏详属实。审明后按律定拟。并治钱培善以饰词妄诉之罪。不可因成林现已获咎。一概诿过。总当一秉至公。毋稍偏倚。将此谕令知之。　　

○以已革豫亲王裕丰弟裕兴、袭爵。　　

○以礼部左侍郎瑚图礼、为兵部尚书。转礼部右侍郎穆克登额、为左侍郎。以内阁学士宝兴、为礼部右侍郎。　　

○调正蓝旗汉军都统奕绍、为镶红满洲都统。以前任江宁将军兴肇、为正蓝旗汉军都统。调镶黄旗汉军副都统董连第、为镶黄旗满洲副都统。以武备院卿阿兰保、为镶黄旗汉军副都统。　　

○予河南阵亡把总杨秀庭、祭葬世职、如千总例。都司纪祥、守备许天贵、千总李洪春、任起凤、把总朱祥、李登高、外秀吴毓瑄、冯国栋、李有时、伤亡把总梁国干、祭葬世职。阵亡兵勇柯玉等一百九十五名、赏恤如例。　　

○予福建捕盗被戕千总林士辉、祭葬世职。出洋淹毙巡检于尚敬、祭葬。外委巫铋等三十二名、赏恤如例。　　

○庚辰。上诣黑龙潭神祠拈香。　　

○调江西按察使徐炘、为湖南按察使。湖南按察使恒敏、为江西按察使。　　

○辛巳。谕军机大臣等、那彦成前奏请将督标及宣化天津镇标兵抽拨一千名。移置大名等营。特降谕上□日允行。兹该督以该兵丁等各有父母室家。远道迁移。于操防未能得力。请于督标并宣化天津二镇标各营兵内。照抽拨之数陆续裁汰。饬令大名等营就近招募。所奏系属实在情形。自应如此办理。惟是宣化天津二镇。均系要地。骤各裁去兵四百名。亦未免过多。著该督再于通省营伍内。酌量均匀裁汰。以符一千名之数。其大名各营。即按新增兵额。招募充伍。至新募之兵。该处甫经绥靖。上年贼党中实难保无漏网匪徒。若朦混入伍。所关匪细。该府附近地方。上年守城御贼曾充乡勇民人甚多。伊等素与贼为敌。又曾练习技艺。应先尽募令入伍。既易于辨识。兼可训练得力。将此谕令知之。　　

○以大学士董诰、户部尚书潘世恩、兵部尚书刘镮之、都察院左都御史戴均元、吏部左侍郎秀宁、兵部右侍郎周系英、工部左侍郎茹棻、内阁学士恩宁、为殿试读卷官。　　

