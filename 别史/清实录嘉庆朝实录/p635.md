<!-- { "loadSidebar": true } -->
○乙酉。谕内阁、昨园内扫雪培树。载锡迟误。当交绵恩等询问。据称于初九日进班、初十日清晨回家、并未他往、传伊之人于午正二刻至伊家送信、伊即乘马前来、于申正始至圆明园、请将载锡罚俸六个月等语。载锡乃近支宗室。系朕曾孙。且又年轻。在乾清门行走。理应较众尤为奋勉。今载锡于初十日清晨并不待众同散先行回家。已属非是。迨传事人于午正二刻至伊家送信。伊若即行赶赴圆明园。无论乘车乘马。何至阅两时之久、始行赶到。看来伊于下班后并未回家。不知何往。至伊家复遣人寻找。伊方赶至。此一节朕亦不究。惟伊既称在家。得信后仍不速行。迟至两时之久、始从容至园。实无出息。著御前大臣、军机大臣、传齐御前侍卫、乾清门侍卫等。眼同将载锡以家法处治。在勤政门外重责二十板。以示惩戒。并著退出乾清门。赏给头等侍卫。在大门上行走。仍罚俸一年。　　

○己革湖北按察使周季堂、以劣款审实。发往乌噜木齐效力赎罪。　　

○丁亥。上御山高水长。赐王公大臣蒙古王、贝勒、贝子公、额驸、台吉、及外藩使臣等食。至庚寅皆如之。　　

○降镶红旗护军统领玉福、头等侍卫。为哈密办事大臣。　　

○戊子。上御奉三无私殿。赐皇子亲藩等宴。　　

○己丑。上诣安佑宫行礼。　　

○御正大光明殿。赐朝正外藩等宴。作乐赐酒。如除夕仪。　　

○谕内阁、据温承惠奏永定河下口情形、请加培办理一摺。永定河下口近多险工。亟须筹办。所有加培堤岸、挑挖引河、及接筑草坝土坝等工。共估需银一万九千九百余两。著照所请、准其于藩库内如数动支。该督即督饬该道、分率厅汛员弁认真修办。勒限于大汛前一律告竣。毋许稍有草率偷减。务令料实工坚。俾资捍卫。　　

○庚寅。上御正大光明殿。赐大学士尚书等宴。　　

○辛卯。谕内阁、乾清门行走之王公大臣侍卫等、理应逐日早到当差。乃今早查得乾清门侍卫内、只有昨日进班之托恩多、哈当阿、百顺、及不直班之塔清阿、哈朗阿、五人到来。而蒙古王公等均已到齐端恩等陆续后到。富永等则俱未到。成何体制。实属懒惰不堪。本月十一日因载锡误差。曾经板责、退出乾清门示惩。十三日又因玉福到迟。亦曾退出乾清门。仍交部议处。此二事未逾五日。复有如此多人懒惰旷误。岂不贻笑于众蒙古。本应将伊等均照载锡办理。惟念人数较多。且此内尚有亲王。著加恩暂免板责。端恩、绵偲、俱著退出乾清门仍罚职任俸一年。富勒珲凝珠、富翰、前曾获咎。今不知悛改。又误差使。富勒珲凝珠、著退出乾清门。革去副都统武备院卿。仍留公爵及散秩大臣。管理圆明园事务。富翰著退出乾清门。在大门上行走。其赶到人员内。除桑吉斯塔尔、另行交部议处外。其余各员。均著各降一级。博启图、著降为头等侍卫。罗布藏多尔济、阿布都萨塔尔、阿彦托克托、巴彦巴图景行、福增阿、俱著降为三等侍卫。福寿布彦泰、俱著降为四等侍卫。均仍留乾清门行走。其未到人员、俱著退出乾清门。各降二级。富永著降为三等侍卫。额勒经额、苏章阿、伊勒杭阿、俱著降为蓝翎侍卫。均在大门上行走。御前大臣等本日清晨俱赴同乐园。不知伊等旷误。著加恩免其察议。嗣后凡遇节令应赴同乐园之期。御前大臣著轮流一人、在奏事门稽查乾清门侍卫事毕。再赴同乐园。如有迟到及空误人员、立即参奏。朕必重处。决不宽贷。其本日早到之塔清阿、哈朗阿虽系分内差使。然较之空误诸人。尚为勤慎。俱著加恩补授头等侍卫。　　

○又谕、本日正蓝旗蒙古都统等呈递马圈月摺。经朕召见都统巴特玛、并未来园。因思该旗副都统桑吉斯塔尔。系乾清门侍卫。传上□日询问。伊亦尚未到园。其副都统禧恩、系御前侍卫。已先赴同乐园。查询该旗月摺。系参领定柱代递。由奏事处员外郎恒麟接收。该旗既有陈奏事件。都统副都统等自应亲诣宫门呈递。豫备召见。乃巴特玛、桑吉斯塔尔、均未亲来递摺。于召见传询时刻又复迟误。殊属懈惰。俱著交部严加议处。禧恩虽应赴同乐园。该旗有应递事件。巴特玛等俱未早来。伊亦不先赴宫门递摺。著交部议处。恒麟于该旗都统副都统等三人均未觌面。即接收奏摺。亦著交部议处。再本日刑部会同吏部奏事。刑部堂官全班来园。而吏部堂官除松筠、桂芳、先赴同乐园外。惟帅承瀛在宫门祗候。经朕召见。其邹炳泰、陈希曾、凯音布、三人均未来园。殊失在公匪懈之义。著交都察院议处。寻议上。得上□日、巴特玛降一级。补授正蓝旗蒙古副都统。桑吉斯塔尔降一级。作为头等侍卫。仍赏副都统衔。恒麟降一级。以主事用。邹炳泰曾经来园。凯音布进禁城班。均免罚俸。陈希曾罚俸一年。　　

○以内阁学士玉麟、兼镶红旗护军统领。廉善、兼镶蓝旗蒙古副都统。头等侍卫兴肇、为正红旗蒙古副都统。　　

○以散秩大臣孟住、为銮仪卫銮仪使。　　

○给陕西留坝、定远、宁羌、凤、略阳、沔、褒城、洋、宝鸡、盩厔、宁陕、孝义、十二厅州县、山内贫民两月口粮。　　

○壬辰。以御前大臣丹巴多尔济、兼正黄旗领侍卫内大臣。　　

○癸巳。上御山高水长。赐王、公、大臣、蒙古王、贝勒、贝子、公、额驸、台吉、及外藩使臣等食。　　

○谕内阁、阳春等奏、廓尔喀国王禀恳仍照向例专遣噶箕头目进京、呈进表贡一摺。廓尔喀国王向例每届五年。差噶箕头目进京呈进表贡一次。嗣于嘉庆七年、经朕俯念该国王年幼。办事需人。曲加体恤。祇令将表贡敬谨送至交界。由内地派员接收。俟该国王能经理国事时。再遵照定例、遣派贡使来京。本年系该国例贡之期。据该国王禀恳、请仍照定例专遣贡使赴京。情词极为恭顺。著准其遣噶箕头目来京呈进表贡。阳春等接奉谕上□日。即传谕该国王。并计算日期。令该贡使到藏。派员护送起程。于本年封印前后到京。随班瞻觐。　　

○甲午。谕内阁、汪志伊等奏、查明闽省场员虚报盐斤、请著罚赔缴一摺。闽省各场收晒盐斤。具有定额。例应考核分数。分别劝惩。兹据该督等查明浦东等场、自乾隆四十六年以后。绌收虚报。系由阴雨过多埕坎荒废所致。该省历任场员、因规避处分。以少报多。本应一例参革。但念事阅多年。前任倡首者多因事故离任。此时仅将现任者惩办。亦不足以昭平允。著加恩均免其参处。所有各员内、除何蕴文一员、虚报盐价已经缴收、漆洛美、潘肇丰、二员均已弥补外。其余梁建昌等二十三员、共虚报额盐一百七十五万一百三担零。核计晒价银一十三万六千两零。著照该督等所请、于原报各员名下分别罚赔。勒限追缴。嗣后场员造报考核时。著委员盘查结报。核计未完分数。照例报部核议。如再有仍前虚报等敝□大。即行参办。　　

○又谕、据和宁等参奏疏懈职守之边门章京一摺。奉省灾民、纷纷携眷出边。经和宁等饬行边门章京查报。该章京等乃以秋冬之闲曾经巡获数十余起派兵押令回籍、并有附近边栅旗民、包揽偷送出边等情禀覆。所言全不足信。该章京如果巡获多起。何以数月之久、从无一字禀报。显系于奉文饬查后捏词支饰。并欲诿过附近旗民。以掩其失察之咎。所有管理威远堡章京员外郎塔清阿、防御双喜、俱著革职。交和宁富俊严审。如有贿纵情敝

□大。仍奏明治以应得之罪。若无别项敝□大窦。祇系失察于前、掩饰于后。亦讯明据实具奏。　　

○乙未。谕内阁、松筠等奏因未亲递月摺、请交都察院察议一摺。昨日兵部呈递月摺。有堂官三人到园。俱经召对。吏部呈递月摺。堂官并无一人来园。奏事处未敢将月摺接收。兹该堂官等奏请处分。固系咎有应得。但查询松筠、邹炳泰、系在本部开印。桂芳、陈希曾、凯音布、帅承瀛、各分赴内务府钱局本旗开印。尚非无故旷班。惟未曾公同商议。酌分一二人来园。其过止于疏忽。所有奏请察议之处、俱著加恩宽免。嗣后遇事当加意慎勤。用符敬事之义。　　

○丙申。谕内阁、朕于二十年自避暑山庄起程前往盛京恭谒祖陵。由九关台边行走。所有经过蒙古部落地方。丹巴多尔济、豫备行宫二处。备用房二处。满珠巴咱尔、玛呢巴达喇、俱各豫备行宫一处。备用房二处。玛哈巴拉、豫备行宫一处。正月初一日业赏给丹巴多尔济银二千两。著加恩赏给满珠巴咱尔、玛呢巴达喇、银各一千五百两。玛哈巴拉、银一千两。此项银两、即由广储司动支给予。　　

○又谕、御史陈超曾奏、本年三月举行大阅典礼、各省营伍、请降上□日通行一体整饬一摺。国家设立兵制。原应勤加训练。其直省遇应行＜闲＞阅之年。或差在京大臣。或交本省督抚。兵部请上□日遵行。著有成例。本年朕举行大阅典礼。各省查阅营伍。自有一定限期。无庸因此议加整饬。惟是朕召见来京陛见之提镇大员。询及外省操阅营伍情形。多称每年春秋两季时加操演。冬夏则恐妨农务。所言殊未核实。古者寓兵于农。是以搜苗狝狩。皆于农隙以讲武事。今则兵与农分。入营充伍者、月支粮饷。本无事于南亩。即勤加＜闲＞校。并无妨碍。嗣后各直省督抚提镇有统辖营伍之责者、著不必拘定春秋之期。于所属弁兵不时训练。务令技艺精娴。有勇知方。以＜闲＞军实而严武备。将此通谕知之。　　

○又谕、御史陈超曾奏、请饬各关监督、及总理兼理关务各员、慎选家人书吏、并随时严行约束一摺。各省关口徵收税课。势不能不派家丁书吏代为经管。该丁役等有诚实谨守者。或不敢作奸犯科。若贪诈之徒。用度侈靡。则亏缺侵隐之敝□大、相因而起。近年各省关税每多短绌。未必不由于此。嗣后各直省有经徵关税之责者。务宜选择诚实家丁书吏。分派经管。并不时查察。严行约束。其狡伪侵欺者、即随案惩办。庶榷务肃清。自于公帑有裨。将此通谕知之。　　

○以御前大臣丹巴多尔济、为正蓝旗蒙古都统。　　

○以正黄旗汉军副都统裕瑞、为正白旗护军统领。　　

○调镶黄旗蒙古副都统成宁、为镶白旗满洲副都统。以头等侍卫苏冲阿、为镶黄旗蒙古副都统。　　

○丁酉。孝圣宪皇后忌辰。遣官祭泰东陵。　　

○戊戌。上幸万寿山。　　

○以大学士勒保、充经筵讲官。　　

○己亥。改陕西西宁道仍为满汉兼用缺。从总督那彦成请也。　　

○庚子。朝鲜国王李玜、遣使表贺万寿冬至元旦三大节。及岁贡方物。赏赉筵宴如例。　　

○给直隶滦、乐亭昌黎、三州县、上年被水灾民两月口粮。　　

