<!-- { "loadSidebar": true } -->
臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆十七年。壬申。三月。癸酉朔。上诣大高殿行礼。　　

○还宫。　　

○两江总督百龄等奏、李家楼大工合龙。河归故道。得上□日奖赉。下部优叙。赏河道总督陈凤翔、三品顶带。仍下部议叙。在工出力员弁、升赏有差。　　

○成都将军丰绅等奏成都满营兵需用柴薪。向于接济项下支银、官为采买。由嘉定江口水路运营分给。照价扣银归款。今采买地方渐远。运价日增。较就近自买之价。转多一倍。应请将官办柴薪停止。听兵丁自买。实为便益。原款银两。请发商生息。作为满营办公笔墨纸张之费。从之。　　

○甲戌。谕内阁、汪志伊奏详查拏获洋盗出力各弁兵、请上

□日奖励一摺。闽浙舟师巢□刀捕零匪。先后拏获多起。其缉捕出力之千把总等末弁、以及兵丁。该督应核其劳绩。自行奖拔。今单开至数十人之众。岂能仰邀恩上□日悉予甄录。所有汪志伊保奏获贼多名之游击柯蒙额、李增阶、著加恩交部议叙。其千总阮朝良等十七员。兵丁五十二名。著该督择其劳绩较优者。自行记名。遇缺拔补。或酌量从重赏赉。以示区别。　　

○又谕、御史倪琇奏请严惩捕役豢贼积敝□大一摺。京师步军统领、顺天府、五城、各衙门设立捕役。专司查缉奸宄。其有豢贼分赃者。例有明条。著该管官实力查禁。有犯必惩。至所奏近年京城有外来插签匪徒。三五成群。往来街市。乘闲窃夺。此等贼犯。形踪诡谲。以插签为标记。招朋引类。不可不严拏惩办。著步军统领、顺天府、五城、一体查缉。如有堆卡兵役纵容包庇者。查出从重治罪。毋稍宽贷。　　

○又谕、户部议覆、许兆椿等奏浙省各帮造船应添造费、请上□日遵行一摺。浙省每年成造漕船。每船于应得造费银二百八两零外。只屯田一顷零。无别项可以帮贴。其所请加给造费动拨减存行月银两一项。从前本系给丁之款。自裁船以后。始行入拨归公。今该省造船赔累。自应仍以此项添给。著加恩准其照江广置造剥船之例。每船除例给银二百八两零外。再添给银五百九十余两。计每船给银八百两。以十六年新造为始。所需银两。即于裁船减存行月款内动拨。以裕丁力。　　

○以右春坊右庶子昇寅、翰林院侍读瑞林、侍讲玉辂、充日讲起居注官。　　

○加浙江镇海营参将林孙、副将衔。署福建金门镇水师总兵官。　　

○乙亥。上耕耤。诣先农坛行礼。更服。至耤田所。躬耕三推。复加一推。御观耕台。命睿亲王端恩、郑亲王乌尔恭阿、庆郡王永璘、各五推。吏部右侍郎凯音布、户部右侍郎陈希曾、礼部右侍郎秀宁、兵部左侍郎成书、刑部右侍郎宋镕、工部右侍郎师承瀛、都察院左副都御史曹师曾、通政使司参议康纶钧、大理寺卿佛住、各九推。毕。顺天府府尹率农夫终亩。赏赉农夫耆老如例。　　

○幸圆明园。　　

○缓徵山东招远、平度、昌邑、潍、胶、高密、博兴、寿光、蓬莱、黄、宁海、海阳、莱阳、栖霞、文登、荣成、福山、掖、即墨、益都、诸城、安邱、临胊、昌乐、乐安、高苑、临淄、博山、二十八州县、上年水灾新旧额赋。并历城、章邱、东平、东阿、汶上、济宁、新城、邹平、堂邑、莘、馆陶、临清、邱、夏津、武城、济阳、平原、临邑、朝城、寿张、阳谷、聊城、博平、茌平、清平、冠、高唐、恩、鱼台、二十九州县、及东昌、临清、东平、三卫所、水灾虫灾额赋。　　

○丙子。上启銮。恭谒东陵。　　

○谕军机大臣等、和宁等奏、接据朝鲜国义州府尹驰报、该国境内有土贼滋扰、当即飞饬凤凰城城守尉福宁、密派官兵、于边门及沿江各卡巡查防守、严密堵御等情一摺。朝鲜国臣服本朝。最为恭顺。今该国有土贼啸聚。据城劫掠。现经该国将巢□刀捕情形移报。谊难漠视。该国与凤凰城边界接壤。仅有一江之隔。该处土贼被巢□刀紧急。或逃窜过江。逸入边门。和宁等现虽饬令城守尉福宁密派官兵巡查防守。恐福宁一人督办不能得力。著派禄成、前往凤凰城督率弁兵。于边门及沿江一带、严密巡防。如有朝鲜国土贼潜行窜入。其面貌服色易于辨谙。立即擒拏。讯问大概情形。一面报明将军具奏。一面将贼匪解至边界。交该国押回自行办理。并严饬各处边门守卡官弁。毋许容留土贼一人。将此谕令知之。　　

○免跸路经过地方本年额赋十分之三。　　

○是日。驻跸汤山行宫。　　

○丁丑。驻跸三家店行宫。　　

○戊寅。赏内阁侍读学士巴克坦、头等侍卫。为科布多参赞大臣。　　

○是日。驻跸大新庄行宫。　　

○乙卯。驻跸白涧行宫。　　

○庚辰。谕军机大臣等、伯麟等奏、筹办边外滋事之土目、以期除患宁边一摺。据称上年南甸、耿马猛猛、三土司地方、有野夷猓黑抢劫各寨之事、此项猓黑、即土目张辅国管辖、据各土司具禀该土目暗招汉奸、唆令土司所属夷民归伊管辖、并访闻张辅国现在招致从前滋事夥党、聚处谋议、又将附近威远猛撒江边各寨树立木栅、情似叵测、该督等以孟连、猛猛、皆为张辅国所扰、耿马土司亦因猓黑侵掠其境、欲图报复、又迤南九龙江土司边外地方、亦时有猓黑出没、亦师怨于张辅国、拟密谕各土司令其会同筹巢□刀、庶以夷治夷、可期事半功倍等语。所见殊属非是。土目张辅国、即系僧人铜金、从前勾结猓黑滋扰地方原系罪犯叛逆。嗣因其投具悔结。率众乞降。施恩免其治罪。后伊请改名还俗。经永保奏明给予土目戳记。令其约束三猛五圈等处猓黑。乃该土目年来不但不严束猓黑。且有纵令抢掠之事。自应加以惩治。但伯麟等所奏、祇系各土司具禀一面之词。其反侧情形究未显露。或系各土司与该土目本有仇隙。设词倾陷。亦未可定。即其树立木栅。或亦为自固藩篱。未必即心存抗拒。若如伯麟等所筹。令各土司会同密巢□刀。是令各土司与该土目鹬蚌相持。其迹涉于挑衅。且摺内称各土司因张辅国系内地赏给土目。不敢擅行驱戮。各土司平日尚知遵奉天朝法度。今若令其密相仇贼。此端一开。将来各土司再有擅启兵端之事。转恐难以禁约。殊非控驭外夷之道。目前办理之法。该督等当饬问该土目系专令约束猓黑之人。今猓黑屡出滋扰。即系该土目之咎。令其自行前来省城。当面禀覆。该土目如遵谕前来。该督等即将伊罪酌拟发落。或羁縻内地。或从重问拟。俱无不可。若经札饬之后。该土目竟不亲来。亦不禀覆。其抗违形迹显著。伯麟等再行奏明。或加以兵威。声罪致讨。彼时明降檄谕。令各土司厚集勇练。用为前敌。官兵于边界随后统摄。以壮声威。谅各土司必肯尽力会巢

□刀。而师出亦觉名正言顺也。将此谕令知之。　　

○是日。驻跸隆福寺行宫。　　

○辛巳。上恭谒昭西陵。孝陵。孝东陵。景陵。裕陵。俱未至碑亭。即降舆恸哭。步入隆恩门。诣宝城前行礼。躬奠哀恸。王以下文武大臣官员、均随行礼。　　

○祭先蚕之神。皇后亲诣行礼。　　

○谕内阁、百龄等奏请借项挑浚武进县孟渎南段河道一摺。孟渎河为武进县境内通江支港。前此北段河身淤塞时。曾经奏准循例借项给办。分年摊徵还款。今据该督等查明该处南段由小河口入江一带河身。因北段疏浚之后。水势趋下。日渐浅涸。虽于运道无关。但该处两岸民田俱资灌溉。自应亟加开浚。若照业食佃力之例兴办。民力未免拮据。所有估需土方坝工等项银一万八千八百八十七两零。著照该督等所请。准其于司库耗羡存公银内借项兴挑。分作六年、按田摊徵归款。以利田畴而纾民力。　　

○又谕、百龄奏审明玩误河防之已革备弁、分别定拟一摺。李家楼汛地、系千总熊礼臣专管。当黄水盛涨之时。该革弁并不在工巡防。以致大堤溃溢。灾延三省。实为罪魁祸首。其所称感受暑气。显系事后饰词卸罪。不足凭信。该督拟将该革弁先于工次枷号三个月、满日发往黑龙江。所拟尚轻。熊礼臣、著于河工枷号。不必拘限三个月。本年伏秋大汛。何处工程报险。即将该革弁押赴险工处所示众。俾各工员触目警心。共知畏惧。俟秋汛安澜后。再行疏枷。发往墨龙江充当苦差。余俱著照该督所拟办理。　　

○以捐赀助赈。赏江南安徽官员商人开复加级有差。　　

○是日。回銮。驻跸桃花寺行宫。　　

○壬午。谕内阁、马慧裕等奏湖北各属承变逆绝田产情形不一、请分别查参展限一摺。湖北省巢□刀除教匪。所遣逆绝各产。原勘入官估变。勒限归款。从前办理此事。本未能迅速妥协。以致悬宕日久。实难保无朦混影射、及不肖官吏串通徇隐等敝□大既据该督等奏称各州县境内情形本有不同。不可不彻底确查。著照所请、再予展限一年。该督等即督同藩司遴委公正诚实之员。分往各属确查。先将已经变价银两提解司库。仍查原勘数目、是否确实。原定价值、今昔有无增减。傥有匿报侵挪情敝□大。即将承办各员指名参究。务于展限一年期内认真办竣。毋再任迟延滋敝□大。　　

○又谕、上年因京都内城九门各城上堆拨官兵旷误班期。特定章程。令各旗都统、副都统、参领等、每月分次查城。并交步军统领按月查明汇奏。以凭稽考。自上年十二月初四日起。两届奏报。均无旷班之人。此次据吉纶等查奏副都统参领内有旷班一次二次者。未免渐萌怠惰。不可不予以处分。所有此次查城不到之副都统兴肇、华聘、舒明阿、均著交部察议。其参领等、著该旗查取职名、交部一并察议。嗣后如查有三次不到者。即著交部议处。若再旷误多次。并当交部严加议处。该都统等务当按期上城。认真稽察。毋得日久生懈。视为具文。　　

○又谕、据赛冲阿等奏、议驳三姓副都统果勒明阿奏请三姓薓场加增薓余银两、所赏船只官为修理等因一摺。三姓薓斤。向皆送至吉林。由吉林将军汇总办理。并无另有薓余费用即如官船。系业经赏给该处官兵之物。每年黏补。自不应动用官项。从前果勒明阿妄行奏请。殊属不合。果勒明阿著交部察议外。此二事著俱照赛冲阿所议办理。　　
