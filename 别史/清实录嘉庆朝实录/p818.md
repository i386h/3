<!-- { "loadSidebar": true } -->
○谕军机大臣等、松筠奏、邳州沿途穷民、恳请抚恤、询据知州丁观堂禀称、前奉谕上□日、令督抚查明灾区情形、恭候新正加恩、当将邳州被灾较广、小民谋食维艰、来春必须酌给口粮、于十一月内通详、嗣奉行知赏给口粮、仅止沛县、不知巡抚何以具奏时未将邳州情形声叙、又面询徐州府知府王泽、据称铜山、萧县、丰县、俱曾一律详请赏给口粮各等语。上年江苏徐州府各属被水成灾。曾经降上□日令该督抚查明。如有应须接济之处。据实覆奏。候上□日加恩。嗣据孙玉庭、胡克家会奏、据江宁布政使李尧栋、查明实在情形、详请分别酌办。查淮安、扬州、徐州、海州、四府州属被淹地方。俱系勘不成灾。业经奉上

□日缓徵。各属被水田地已渐涸复。补种二麦。冬雪频沾。粮价平减。毋须再行接济。惟沛县东北一带各乡被水较重。涸复稍迟。麦田未能种齐。请赏加一月口粮。是以新正降上□日。祇将沛县一县加恩。兹据松筠奏、邳州穷民拦路呼号。恳请抚恤。并铜山等县、均须赏给口粮。著松筠、孙玉庭、动用不拘是何款项。先行妥为抚恤。一面会同确查。如邳州铜山等县灾地情形、与沛县实属相等。应行赏给口粮。以资接济。迅速由驿奏明抚恤。勿使穷黎失所。其邳州铜山等处。既据该府州县详请抚恤。何以胡克家未经奏请加恩。是否藩司李尧栋遗漏具详。胡克家被其朦混。抑系该府州并未通详。在松筠前饰词捏禀。并著秉公查明。如有草率朦混情敝□大。即行据实由驿严参。松筠查办事竣。再行来京复命。不可草草了事。将此谕令知之。　　

○甲寅。上御山高水长。赐王、公、大臣、蒙古王、贝勒、贝子、公、额驸、台吉、及外藩使臣等宴。并赏赉有差。　　

○谕内阁、国家一日二日万几。朕办理庶务。惟日孜孜。内外章奏。无不随时批答。从不稍存避忌。其诹吉举行者。皆事关典礼。即古人外事刚日、内事柔日之义。非寻常事件。所当比例也。乃直省各督抚奏事。于拜摺时先择吉日。又豫择吉日、嘱令差弁于到京后届期呈递。是以近日遇闭破之期。竟全无奏摺。遇成开之日。数省之摺汇齐呈递。朕检阅时宪书。其日必系良辰。甚属可笑可鄙。即在京各部院引见奏事。亦往往选择吉日。均属陋习。著通谕内外各衙门。嗣后遇有应办之事。务各迅速办理。一经办竣。立即具奏。毋得仍前拘忌。选择良辰。致有丛脞。用副朕勤求治理至意。　　

○又谕、上年曾经降上□日。俟百龄灵柩到京。准其入城治丧。并著军机大臣届时奏闻。派皇子至伊家赐奠。昨据松筠奏、徐州府属邳州窃民拦路呼号。恳请抚恤。事关民瘼。前此百龄在任时、未能查办周祥。使其尚在。必当治以应得之罪。今已身故。姑免追究。百龄灵柩到京时。毋庸奏派皇子赐奠。仍准其入城治丧。　　

○又谕、近来各省军流徒犯在配脱逃者甚多。此等人犯发往该处。原欲令充当磨折差使。地方官自应严行管束。勿任潜逃。乃各州县于犯人到配后。一经安插。即听其出入自如。漫无稽察。以致该犯等肆意脱逃。甚至有逃后赴京妄递呈禀者。非为报复洩忿。即系闻知近日缉拏要犯、希冀充作眼目、邀功免罪。皆由外省因循疏懈所致。著各督抚通饬地方官。凡遇军流徒犯到配。务须严加管束。时刻稽察。勿令乘闲逃逸。并著吏部将地方官失察军流徒犯到配脱逃处分、查明旧例、酌量加等、妥议具奏。寻奏、遵查旧例各条。拟定加等议处。从之。　　

○丙辰。谕内阁、内务府奏、据直隶咨报玉田县钱粮庄头宋檀等十一名承种地亩、二十年分收成歉薄、计被灾四分、查据户部覆称、二十年分直隶因灾蠲缓民地之各州县内、并无玉田县歉收分数、其庄头等应交二十年分钱粮银一千四百九十余两、已于上年十二月内全数交库、显系申报不实、请交直隶总督派员确查办理等语。玉田县宋檀等十一名承种地亩。与民地同隶一县。何以丰歉不符。情敝□大显然。著方受畴即派明干之员。前赴该县确切查勘。据实参奏。并查访该庄头等何人贿嘱该县书吏、朦混申报。质讯明确。一并按律治罪。　　

○戊午。上御奉三无私殿。赐皇子皇孙亲藩等宴。　　

○御山高水长。赐王、公、大臣、蒙古王、贝勒、贝子、公、额驸、台吉、及外藩使臣等食。至庚申皆如之。　　

○己未。上诣安佑宫行礼。　　

○御正大光明殿。赐朝正外藩等宴。作乐赐酒。如除夕仪。　　

○庚申。上御正大光明殿。赐大学士尚书等宴。　　

○谕内阁、昨日正黄旗三等侍卫达灵阿、醉后欲进西南门。维时尚早。经管门护军统领格布舍、率领章京等拦阻。该员逞醉狂骂。并将管门章京衣服扭破。已降上□日将达灵阿革去侍卫交刑部治罪矣。朕闻各处直班官兵。竟有挈酒至直班处酣饮者。殊非敬慎之道。著交该管大臣等留心稽查。如有似此者。务须从重参处。其御前侍卫乾清门侍卫等、俱在内廷直班。尤不应饮酒。嗣后著御前大臣等严查。傥有饮酒之员。即行参奏加等治罪。断不可因循姑息。此上□日著内外直班处各录一道张贴。俾各员触目警心。永远遵行。　　

○辛酉。谕内阁、陈预奏、盐运司福珠隆阿、历俸已满六年。由吏部调取引见、该运司自上年八月到任、现在清厘积欠、未便遽易生手、请缓给咨、俟整饬盐务诸有头绪、再行出具考语送部引见等语。该抚摺内并未声明展限年月。殊属含混。但福珠隆阿系由补授荆宜施道之日起算。方满六年。该员于上年八月已升任运司。何以仍接前俸计算。著吏部查明旧例。另行详议。嗣后升任之员。有前俸将满者。应如何于新任内酌展年限、再行调取引见之处。妥议章程具奏。寻议、将届俸满升任调任人员。向例于该员到新任三月后、调取引见。兹酌议展恨。请将此项人员、俟到新任半年后、再行调取引见。再查向例同知、通判、州、县、在任曾有别项引见者。以后次引见之日起。扣满年限调取。而运使、道、府、直隶州、则惟以初次引见奉上□日之日起扣。定例本未画一。请嗣后改照同知通判州县之例。有曾因别项引见者。即以后次引见之日另扣年限。再行调取。从之。　　

○癸亥。上御山高水长。赐王、公、大臣、蒙古王、贝勒、贝子、公、额驸、台吉、及外藩使臣等食。　　

○甲子。上幸万寿山。　　

○乙丑。免云南铜厂民欠无著工本银。　　

○丙寅。谕内阁、御吏周鸣銮奏、河堤岁修工程、请上□日核实办理一摺。黄河连年顺轨。现在清口一带。清水高于黄水数尺。河底刷深。海口益形通畅。所有上游堤岸各工。应倍加慎重。未雨绸缪。实力保护。以期永庆安澜。著该河督等督率厅汛员弁。于岁修工程务各培筑坚实。不可草率偷减。所办料垛。随时严密稽查。如有虚浮。即行参办。其应修各工。确实勘估造报。该部按册详查。勿任敝□大混。　　

○又谕、御史周鸣銮奏、严防监狱、以杜刁健一摺。刑部为刑名总汇之地。监狱理宜严肃。凡有未经定案之犯。有讼师假托犯人亲属、进监探视教供。以致案情多有翻易。人证反受拖累。不可不豫为防范。其外省监狱。亦当一律整饬。应如何严申例禁、加意慎密、及满汉提牢厅轮流住宿之处。著交刑部妥议章程具奏。寻议、向例未经画供定案人犯、亲属人等一概不准进监探视。其已经结案者、许亲属每月探视二次。诚恐奸徒冒称已结案犯亲属入监。向现审案犯教供。应请申明旧例。除未结案者仍不准亲属探视外。其已结各案。如有亲属进监。亦令定立号簿。将某犯某亲、逐一详讯登记。并令嗣后满汉提牢司员、每日轮流一人、在外厅直宿。严行查察。如有捏称犯属入监舞敝□大情事。一经察觉。严拏究办。至直省司府州县监狱。亦应令各督抚申明例禁。并登记号簿。详密稽察。从之。　　

○又谕、御史王松年奏、各省春借耔种口粮、及蠲缓钱粮、请严禁吏胥短放浮收、并压搁誊黄一摺。直省偶遇水旱偏灾。奏到之日。朕无不立沛恩施。复恐青黄不接之时。民力拮据。先期降上□日询问。各督抚据实覆奏。新正加恩。或酌借耔粮。或予以缓徵。该督抚自宜仰体朕恩。实力奉行。今该御史奏各州县每遇出借耔种口粮。胥役押令里甲短数支领。所领之粮。并不实散民闲。先以贵价售卖。折色给领。迨交纳时。又复令加津贴。至蠲缓恩上□日到时。并不立时誊黄晓谕。压搁多日。希冀民闲完纳。以徵作欠。此等敝□大窦。实难保其必无。自应严行查禁。该督抚职司民牧。如遇事关民瘼。务当尽心经理。以期实惠及民。不得任听吏胥延搁侵渔。致滋敝□大窦。　　

○谕军机大臣等、陈预奏、藩司和舜武禀称、峄县阴平集有无业贫民一二十人拦舆求食、马兰屯地方有十数人递呈求借仓谷、又郯城县民管圣修等、赴邳州具呈请一律抚恤、经松筠将原呈十余纸先后函寄、现饬藩司先赴郯城查办等语。东省上年章邱等州县卫被水歉收。降上□日分别蠲缓。其时郯城县长城保等二百八十七村庄。俱在缓徵之例。本年新正加恩。豫饬该抚查明各灾区。将应否接济情形具奏。嗣据该抚覆奏、将峄县等七县本年上忙新赋再请缓徵。俱照所请施恩。此内郯城一县、未经再行列入。必系遗漏。兹该县因与江南邳州接壤。本处穷民见邳州现办赈恤。纷纷具呈祈请。该抚不可稍存讳饰。著即饬知和舜武、到彼确实察看。如果穷民口食维艰。即据实详明奏请抚恤。并将各穷民妥为安顿。勿令聚集滋事。即日南漕将入东境。沿河无业贫民、有可营趁谋食之处。并广为筹画。毋令失所。将此谕令知之。　　

○丁卯。孝圣宪皇后忌辰。遣官祭泰东陵。上诣恩慕寺恩佑寺行礼。　　

○戊辰。谕内阁、据松筠等奏、抚恤邳州贫民、并查明铜山等县卫均须一体接济一摺。邳州地方滨临河湖。因上冬雨雪交加。低洼处所积水难消。与铜山、宿迁、丰县、萧县、及徐州被水农民、均须接济。因该府州县卫详报迟延。以致该抚陈奏后时。现在松筠孙玉庭在彼会同抚恤。胡克家并已驰往查办。除邳州贫民业经该省分别捐赏钱文、铜萧等县卫该管道府分厂粥赈外。所有邳州、铜山、萧县、丰县、宿迁、及徐州卫被水农民、均著加恩赏给一月口粮。该督抚务督率地方官核实散放。以期实惠及民。其详报迟延之府州县卫各职名。著查明咨部议处。胡克家前此仅将该府县等严行申饬。并未参奏。著交部察议。　　

