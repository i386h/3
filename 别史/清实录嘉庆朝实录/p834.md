<!-- { "loadSidebar": true } -->
○赏已革山西巡抚衡龄、蓝翎侍卫、为和阗领队大臣。　　

○是日。驻跸喀喇河屯行宫。　　

○丙寅。上至热河。诣文庙瞻礼。关帝庙城隍庙拈香。　　

○诣永佑寺行礼。　　

○赏热河绿营兵丁一月钱粮。　　

○是日。驻跸避暑山庄。至八月丙戌皆如之。　　

○丁卯。除奉天承德、盖平、二县、沙压田四百亩有奇额赋。　　

○戊辰。谕内阁、蒋攸铦奏广东雷琼镇总兵洪鳌、年力就衰、请上□日勒休一摺。国家＜闲＞用督抚大吏。统辖文武。所属官员、如有年力衰颓才不称职者。俱当留心查察。据实纠参。嘉庆二十年曾经降上□日通饬。兹蒋攸铦于雷琼镇总兵洪鳌衰老无能。即行参奏。雷琼距省城较远。该督尚能留心体察。不肯姑容。较之衡龄与藩司习振翎近在同城。乃于该藩司老病昏庸。有心徇庇。匿不奏闻。二人相提并论。其公私明闇。岂不大相悬殊。嗣后各督抚于所属文武官吏、务当认真考察。而于藩臬提镇大员。尤当秉公察核。不可瞻徇情面。听其贻误地方。雷琼镇总兵洪鳌、著即勒令休致。　　

○又谕、蒋攸铦奏请严禁茶叶海运一摺。闽皖商人贩运武彝松罗茶叶。赴粤省销售。向由内河行走。自嘉庆十八年渐由海道贩运。近则日益增多。洋面辽阔。漫无稽查。难保不夹带违禁货物。私行售卖。从前该二省巡抚。并不查禁。殊属疏懈。念其事属已往。姑免深究。嗣后著福建安徽及经由入粤之浙江三省巡抚。严饬所属。广为出示晓谕。所有贩茶赴粤之商人。俱仍照旧例令由内河过岭行走。永禁出洋贩运。傥有违禁私出海口者。一经拏获。将该商人治罪。并将茶叶入官。若不实力禁止。仍听私运出洋。别经发觉。查明系由何处海口偷漏。除将守口员弁严参外。并将该巡抚惩处不贷。漏税事小。通夷事大。不可不实心实力。杜绝敝□大端也。　　

○调江西按察使邱树棠为山西按察使。山西按察使承光、为江西按察使。　　

○以广东龙门协副将李增阶、为雷琼镇总兵官　　

○己巳。谕内阁、常明奏请留川省得力之副将余步云、游击江万里马正雄、在川升补一摺。川省从前巢□刀捕教匪。军务甫竣。曾经该省总督将军、将熟悉原籍地方情形之将备奏恳留川升补。如桂涵、罗思举、均已擢至专阃大员。现在川省辑宁已久。若籍隶本省之员。概请奏留升补。将来必至该省营员。多系本籍之人。殊乖体制。除从前奏留者无庸彻回。余步云、江万里、马正雄、三员俱不准留川升补。即自此次为限。嗣后如有似此奏请者。除不准行外、仍将违例渎奏之大员、交部从重议处。　　

○又谕、从前宗人府审讯海康拜逆犯刘兴礼为师。入红阳会。未将与知逆谋重情审出。本有应得之咎。念其定案时将海康拟以缳首。尚非轻纵。经朕降上□日改为发往盛京圈禁。所有承审之宗人府堂司各官俱加恩免其议处。今庆遥庆丰已审明俱习红阳教于十八年九月初闲。经海康豫先告知逆情。并曾赴董村在逆犯郑八家住宿。所有该管之总族长晋隆、敬徵、族长屏翰、俱著革职。加恩赏给四品顶带。作为闲散宗室。晋隆、敬徵、著即回京。仍责令承充总族长。屏翰、仍责令承充族长。失察庆遥庆丰之宗人府堂官。俱查明交部议处。庆遥庆丰。非我族类。俱著挑去黄带子。交刑部严加锁禁。再行严审。　　

○又谕、据董教增奏已革福建巡抚王绍兰称、会审朱履中一案、随声附和、罪无可逭、仰蒙不加严谴、仅予罢斥、惶悚感激、交卸印务、即起程赴京、泥首道旁、叩谢天恩等语。王绍兰系革职之员。分不应谢恩。伊现已自闽起程。著传谕浙江江苏山东直隶各督抚饬知沿途地方官。王绍兰行抵何处截令即日回籍。不许来京。　　

○奉恩辅国公晋隆、缘事革爵以其兄伊犁将军晋昌、仍袭奉恩辅国公。　　

○以总管内务府大臣和世泰、为理藩院尚书。头等侍卫裕恩、为内阁学士。兼礼部侍郎衔。　　

○以正白旗汉军都统赛冲阿、为镶黄旗领侍卫内大臣。工部尚书苏楞额、兼镶黄旗汉军都统。正蓝旗满洲副都统那彦宝、兼镶黄旗护军统领。调镶黄旗蒙古副都统多山、为正红旗满洲副都统。以銮仪卫冠军使福泰、为銮仪使。兼镶黄旗蒙古副都统。　　

○旌表守正被戕广东归善县民李瑜芳妻毛氏。守正捐躯直隶高阳县民张受仁女张氏。雄县民耿加会女耿氏。安徽建平县民严文汉妻岑氏。　　

○庚午。上御如意洲。赐扈从王、公、大臣、蒙古王、贝勒、贝子、公、额驸、台吉等食。并赏赉有差。　　

○赏热河及额鲁特兵丁、一月钱粮。　　

○辛未。谕内阁、热河兵丁向无普赏一月钱粮之例。皇考高宗纯皇帝每年五月驻跸避暑山庄。八月始行进哨。该兵丁等安设堆拨。直班日期较多。且射靶中箭人数亦多。是以特恩普赏一月钱粮。自朕巡幸热河。兵丁步射尚好。是以照旧普赏。去年今年均因兵丁等步射较前平常。中箭人数稀少。将都统和宁、庆溥、交部察议。协领等议处。兵丁等仍赏一月钱粮。此二年内该兵丁步射俱属平常。自系倚恃赏项。平日并不留心学习。从前皇考高宗纯皇帝五月闲即来巡幸。该兵丁等直班日期较多。尚能乘暇操演。朕七月闲始来热河。岂转无暇操练耶。此而不示以惩戒。恐兵丁等渐习偷安。朕明岁恭诣祖陵。不克巡幸热河。后年朕临幸时。若该官兵等步射仍如此平常。不惟将该管都统章京等从重议处。并将普赏一月钱粮之例永行停止。祇将中靶兵丁及额鲁特兵丁照例赏给。此上□日著交热河都统传谕章京兵丁等、俾其家喻户晓。一体凛遵。　　

○又谕、御史王松年奏奸商运米出城请上□日查办一摺。京城铺户偷运米石出城。例禁綦严。甫经降上□日申禁。乃内外城各门仍不免偷漏本月二十五二十六日。该御史目击大车十余辆运米出广宁门。并见大街各米铺门口车辆络绎装载。守门员弁。毫无稽察。藐玩已极。除那彦宝现在随围。英绶现在圆明园住班。均予免议外。英和著先行交都察院议处。所有广宁门守门官弁、查明是日直班之员。俱著革职。交刑部严讯。如有得贿卖放情敝

□大。计赃按例治罪。其失察之该管各员。并著查明分别参处。该御史指出之隆丰等米铺。一并查明交刑部审讯。并著顺天府五城一体查缉获犯。归案审办。　　

○谕军机大臣等、刘镮之等奏据方受畴咨会查明谋食饥民、遣令回籍等语。本年直隶所属州县。多有雨泽稀少之处。无业贫民。有携家北来觅食者。刘镮之等即分饬四路厅员。或设局留养。或资送回籍。务须妥为安置。毋令失所。再在逃各逆犯。恐有假装饥民、溷迹其中者。著刘镮之等派员多带眼目。留心查察。或可冀有弋获。该府尹等仍一面咨行方受畴、令其查明直隶被旱较重州县。先行分设粥厂。善为抚恤。并先期出示晓谕。俾贫民等安心待赈。自不致远涉北来也。将此谕令知之。　　

○是月。两江总督孙玉庭奏请以江苏候补知县杨欲仁变通补用。得上□日、此人并无奇才异能。岂可变更成例。令别省效尤。滥行保题。遂其私意。所奏不准。吏部知道。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之三百三十三　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆二十二年。丁丑。八月。壬申朔。谕内阁、长龄奏特参需索不遂、杖毙番命营员一摺。地方官无故杖毙人命。大干法纪。今署梨园营都司甘肃提标守备徐士麟、因派买牛羊不遂。辄将番民莽噶拉木、棍责毙命。贪酷不法已极。徐士麟著即革职拏问。其得受交马陋规银两之把总王荫本、外委满和、李天伏、俱著革职。交该督提同应讯人证。严行审究。将来定罪时。杖毙番命之劣员应行拟抵。其得受交马规银各员。亦不得照寻常计赃论罪。均著加重定拟具奏。前任都司张云汉、现来行在引见。著兵部即行扣除。将该员革职拏问。解回甘省归案质讯。　　

○癸酉。旌表守正捐躯直隶大名县生员陈筮泰女陈氏。　　

○甲戌。遣官祭文昌帝君庙。　　

○乙亥。遣官祭关帝庙。　　

○谕内阁、本日据松筠审拟喇嘛緼敦等抢劫货车、并扎毙民人张明一案。系用清字摺具奏。摺内又夹有汉字＜闲＞明节略。殊属重复。察哈尔都统、向来奏事多用清字摺。至审办案件。若情节烦冗者、原准用汉字摺具奏。著谕知松筠、嗣后该衙门奏事。其例用清字者、仍用清字具奏。若审办案件。案情较＜闲＞者、于清字奏摺之外。再录汉字供单一分。即可声叙明晰。如案情节次冗长。径用汉字摺定拟具奏。不准于清字摺之外、再加汉字节略。以符定式。　　

○步军统领奏查拏偷运米石人犯、讯出官员得贿、请交部严审。得上□日、此案西城藉查办囤积为名。索诈米铺钱文至四千五百千之多。实属藐法。其所封隆丰等铺米石。如例不应禁。即不当同时查封。若系例应封禁之米。该巡城御史彼时即应参奏究办。何以该米铺一经凑给钱文。旋即彻封。恐尚非该吏目一人所能主持。吏目朱学斐、著即革职。巡城御史伊绵泰、萧镇、著一并解任。交留京王大臣会同刑部严行审讯。如讯出该御史实有知情染指情敝□大。无庸具奏。即行革职严究。按律定拟。其已革城门领孙绍佑、门吏王德、千总德桂、春成、所供上月二十五六两日、大车所载、均非违禁米石。其言亦未可信。并著归案严审。如有得贿卖放情敝□大。均计赃按律治罪。　　

○户部议准、前任陕甘总督和宁疏报、皋兰、靖远、灵、三州县、并红水县丞所属、开垦地二十八顷五十亩有奇。照例升科。从之。　　

○丁丑。祭先师孔子。遣大学士戴均元行礼。　　

