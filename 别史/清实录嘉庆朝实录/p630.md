<!-- { "loadSidebar": true } -->
○甲辰。谕内阁、御史庆福奏、请慎定挑选日期一摺。所奏甚是。向来拣选各项官员先由该衙门奏请＜闲＞派大臣。其拣选日期。由派出之大臣自行酌定。往往相距多日。始行赴挑。而请托夤缘。即相缘踵至。嗣后拣选各项人员。著承办之衙门。先行拟定日期。将应行与挑人数。概行传齐。届期奏请＜闲＞派该大臣一经派出。即于本日前往秉公挑取。毋许稽迟。如有迁延后期者。该衙门查参。著为令。　　

○又谕、赛冲阿等奏、向例额薓以薓六泡四分成办解、本年六月、据内务府咨称、奏准盛京等处嗣后解交官薓、毋许另分泡丁、经该将军等遵照晓示、该刨夫佥称近年采薓本少、若概交好薓、不准带交泡丁实无力赔纳等语盛京等三处交纳官薓。分成以薓泡并解。办理已数十年。兹遽令全交人薓。该刨夫一时力有不给。自系实在情形但从前薓六泡四。分成定额。亦未免过宽。嗣后盛京吉林宁古塔等处应解官薓。著以人薓七成泡丁三成为准。照数收解。该将军等务核实督办。毋任局员等稍滋敝□大混。致有短缺。　　

○命都察院左副都御史诚安、光禄寺少卿费锡章、驰往直隶河闲府查办事件。　　

○是月。驻藏大臣瑚图礼奏报赴任。得上□日、西藏为极边要地。二大喇嘛住锡之所。汝才非肆应。切勿任意更张。惟谨守成宪。以俭持躬。以严御下兵宜练习。民宜抚恤勿滥赏刑。恩威并济。勉之。　　

大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百五十一　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆十六年。辛未。十二月。乙巳朔。上幸北海。阅冰技。　　

○丙午。谕内阁、桂芳等奏、滇铜成色低潮、请上□日饬查一摺。滇省办运京铜。前经该部奏定。自甲子运为始。在滇镕炼纯净。不得搀杂潮砂充数。并錾凿厂名。以凭稽考。今据户部查明滇省运员荆烜、楼锡裘、李成礼、解到铜斤内、各有铁砂潮铜二三万斤不等。此项低铜系由何厂发运。何员承办。此次该运员等呈出印册内、多有旧铜搭配。曾否报部有案。因何不照议镕煎。并錾凿厂名。著伯麟孙玉庭、据实确查明白回奏。如系厂店及领运之员有通同朦混情敝□大。该管道府、稽查不实。著查明将该行议处罚赔之处。一并参奏。　　

○又谕、刑部将秋朝审情实免勾官犯各起。开单进呈。请上

□日核定。此内密柱一犯、因伊母赴妹家居住。欲接回过节。伊妻富卞氏屡向阻止。该犯气忿。用拳向殴。先被该氏拔刀扎伤肚腹。并划伤手指。富卞氏本系有罪之人。该犯夺刀欲回扎其面。亦无必欲致死之心。因连扎致伤项颈等处殒命。密柱依夫殴妻至死律、拟绞监候情实。免勾三次。核其情罪。尚可从宽。密柱著改为缓决。其余各犯、著仍归情实办理。　　

○移直隶总石口协左营外委一员。驻赤城营。从总督温承惠请也。　　

○旌表守正捐躯直隶清苑县民女曹氏。　　

○丁未。谕内阁、御史王开云奏请慎选掌印司员一摺。所奏非是。六官分率所属。经理部务。各有专司。即吏兵二部掌选司员。事繁任重。亦祇应令该堂官于本部司员内、择其人品端方、政事明练者。慎选责成。以重官守。如果任得其人。自能谨守纲纪。剔敝□大厘奸。足资整顿。若由别部拣选调补。该员于文武铨政。素非谙习。一旦责令任事。例案生疏。安能肃清敝□大窦。至三库司员、由各衙门调补。系保送差使旧规。何得援以比例。所奏无庸议。　　

○又谕、京都内城九门城垣。分段安设堆拨。轮派八旗官兵、驻守巡逻。全在统辖大员认真稽查。方不致日久懈弛。嗣后除亲王、郡王、御前大臣、军机大臣、领侍卫内大臣、兼都统者、或军机大臣内有兼副都统者、均无庸上城巡查外。所有各旗都统、副都统、无论内廷行走、及兼管事务繁多之员。均著上城巡查。都统每月上城二次。副都统每月上城三次。不必豫定日期。随时亲往密查。并著步军统领衙门。饬知管理马道官员。随时具报。该衙门每月汇奏一次。如有旷误不到者。据实参奏。其各旗参领、著每月上城六次。轮流派查。不必在城住宿。顺贵、本非应住城班之人。著免其议处。至城垣旧有绳痕。前经饬令工部勘明修整。兹朝阳门迤北附近万安仓一带城垛。内面修补整齐。外面仍闲有绳痕。自系前次派出承修之员办理草率。著工部查明明此段原派之员。罚令赔修。以示惩儆。　　

○又谕、据步军统领衙门查明崔大花爆作坊内、厨役乔大、亦系同日烧毙。合计烧毙人口。共有十五命之多。甚属可悯。著步军统领衙门查明、无论男妇大小名口。于该衙门公项内。各赏银五两。传属给领。以为埋葬之费。崔大著即行释放。无庸议罪。向来制造火药。即官局俱在旷阔地面。此案民人崔大花爆作坊。开设阛市。本属非宜。著五城逐一查明。俱饬令迁徙空闲处所。以昭慎重。　　

○以翰林院侍讲毛谟、署日讲起居注官。　　

○戊申。谕内阁、据巡视南漕给事中陈中孚奏、江广尾帮埽数出江、并豫筹重运事宜一摺。系由驿三百里驰奏。殊属冒昧。本年回空漕船全数渡黄。业经督漕河臣、会同该给事中联衔奏报。此次帮船全数渡江。仍应照例会奏。即查勘徒阳运河挑工。亦系应会同巡抚具奏事件。该给事中即欲专摺陈奏。祇当差人赍呈。乃擅发急递。疲劳驿站。何太不晓事体。陈中孚著传上□日申饬。并著交部察议。　　

○以故贵州定审州属木瓜副司土官顾天明子飞鹏、麻向司土官得荣子觐光、各袭职。　　

○旌表守正捐躯。山东郯城县民禚孙住妻吕氏。　　

○己酉。上幸瀛台。阅冰技。　　

○庚戌。孝惠章皇后忌辰。遣官祭孝东陵。　　

○谕军机大臣等、百龄奏通筹黄运河湖利病、拟备善后一摺。所奏俱系援据古书。修复前人旧制。自不同于臆断。但河工关系重大。当师古而不泥古。总须参核今昔情形。相机筹办。始能动出万全。该督摺内如修复减水闸坝一条。黄河堤岸建立减水坝。以洩盛涨。原系前人良法。但河流迁徙靡常。现距靳辅张鹏翮治河之时。又越百余年。其旧迹所在揆之目下河形地势。是否仍能扼其冲要。宣洩得宜。尚须详悉勘明。始可定议修复。至堰盱石工之外加做土坦坡一条。该处风浪拍堤。所砌巨石尚被冲掣。若添做土坡。自更易于塌卸。据称此项工程。取土惟仗挑挖堤外二河、并加桩木柳条等费。核计约已百万。傥筑成后、或被风浪冲激。不能经久。岂不无益有损。该督等当亲往履勘。相度形势。以期斟酌尽善。至所称设立挑水坝。及切坡抽沟。增设修防料土。搜捕鼠穴獾洞。并修复磨盘埽、移置束清坝。修筑钳口霸各条。多系应办事宜。亦应公同商酌。区分先后次第办理。将此传谕知之。　　

○两江总督百龄等奏、减坝合龙下游诸工完竣。得上□日奖赉。下部议叙。赏河道总督陈凤翔、四品顶带。道员黎世序、按察使衔。余升叙有差。　　

○江西布政使袁秉直年老。命来京以四品京堂用。调江宁布政使陈预、为江西布政使。以淮扬道胡克家、为江宁布政使。　　

○辛亥。旌表守正捐躯河南洧川县民孙相楚女孙氏。湖北谷城县民蔡一楷妻曹氏。　　

○壬子。上幸瀛台。阅冰技。　　

○贷吉林额木赫索罗被水兵丁口粮。　　

○癸丑。谕内阁、赛冲阿奏沿途目击奉天灾民迁徙情形一摺。奉天岫岩、复州、宁海等处。被灾歉收。前和宁于经过该处时。据实奏闻。朕当经降上□日。将该处应徵各项银米。加恩缓徵。并饬令观明等、将有心讳匿之州县查参。该将军等至今尚未奏到。殊觉延玩。昨于奏请停止采买仓谷摺内、仅声叙该省粮价增昂。而于地方之荒歉。百姓之流离。全不声叙。始终匿未陈奏。漠不关心。实属溺职。无能已极。今赛冲阿途次、亲见各灾民挈眷出边。络绎在道。可见该处被灾情形较重。将军府尹等、统辖郡邑。察吏绥民。乃讳灾不报。玩视民瘼。其咎甚重。观明、博庆额、继善、俱著交部严加议处。即来京听候部议。盛京将军员缺、著和宁补授。盛京工部侍郎员缺、著富俟补授。并兼管奉天府府尹事务。著由四百里传谕和宁、富俊、于接奉谕上□日后。即将被灾地方。迅速确查。除业经缓徵外。如有应行蠲免抚恤之处。上紧妥筹。先将办理情形。亦由四百里覆奏。勿稍稽缓。并查明地方官曾否申报。如报而不奏。责在将军府尹。若州县官匿不详报。查明严参。该处副都统城守尉等知而不举。一并参处。再本年岫岩城等处武职官员。如有年班应行来京者。著无庸前来或业已起程。亦著该将军饬令各回本任。协同地方官、将应行抚辑事宜、认真经理。至盛京侍郎萨彬图、花尚阿、哈鲁堪等。均有奏事之责。该处年岁荒歉。灾民流徙。岂竟毫无见闻。形同木偶。缄默不言。大属非是。萨彬图、花尚阿、哈鲁堪、均著交部议处。并各明白回奏。寻议上。得上□日、观明、博庆额、继善、俱著革职。萨彬图、花尚阿、哈鲁堪、均著加恩改为降四级从宽留任。　　

○以大理寺卿贵庆、为盛京刑部侍郎。通政使司副使砥柱、为奉天府府尹。　　

○赈奉天岫岩、复、宁海、三州县、被风灾民。　　

○甲寅。上御乾清门听政。　　

○以詹事府詹事廉善、少詹事阮元、为内阁学士。兼礼部侍郎衔。　　

