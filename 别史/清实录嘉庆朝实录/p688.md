<!-- { "loadSidebar": true } -->
□刀捕净尽。无致漏网。被胁之人。并当设法解散。出示晓谕。勿令裹胁者多。致滋株累。将此传谕知之。　　

○给直隶总督温承惠钦差大臣关防。赏还花翎。命同古北口提督马瑜、驰往长垣滑县一带、统兵巢□刀贼。　　

○命护军统领富兰、副都统格布舍、头等侍卫苏尔慎、三等侍卫伊勒通阿、额勒精额、苏伦保、阿勒罕保、副护军参领诺木齐、护军校苏清阿、带兵随温承惠巢□刀贼。　　

○命陕西提督杨遇春选带将弁、驰赴直隶大名一带、协同温承惠巢□刀贼。　　

○调户部左侍郎初彭龄、为仓场侍郎。兵部左侍郎卢荫溥、为户部左侍郎。　　

○以刑部右侍郎章煦、署直隶总督。马兰镇总兵官福长安、兼署古北口提督。　　

○命塔尔巴哈台领队大臣哈当阿来京。以头等侍卫松福、为塔尔巴哈台领队大臣。　　

○是日。驻跸两闲房行宫。　　

○丙子。谕军机大臣等、据素纳奏、接据东明县朱炜禀报、县属齐五集铁匠张文典首称、有长垣县南乐集人姜复兴、托伊打钢刀十把、伊因情有可疑、赴县呈首、该县于是日盘获姜复兴、究出伊与滑县白家道口宋义升、长垣县马寨村马文陇、夥同习教、曾托张文典打刀、该县当将该犯收禁、又于初十日接据长垣县典史刘世治禀报、有民人王白小、向都司陈梦熊处首告知县被害、该都司带领兵勇抢出该县尸骸、看明遍身有伤。身首异处。又据开州知州于晓禀报、东明县城已被围、势甚危迫等语。该匪等聚众戕官。围城猖獗。可恨已极。且俱用白布缠头。身穿白衣。看来竟系邪教。并非饥民。著温承惠即飞饬富兰速选弁兵、带领赶赴该处堵巢□刀。毋令向各处窜逸。该督俟兵力到齐。即统率师干。一鼓殄灭。至擒获丑类。如有白布缠头、查系真实贼犯。即概行正法。若无辜被胁之众。不可株连。该督当仰体朕意。总以安民为要。其首逆黄兴宰、黄兴相、宋义升等犯就获后。即派委乾清门侍卫及文武妥员、严密解京。候朕亲讯。处以极刑。以彰国宪。至长垣县知县赵纶、如平日居官尚好。猝被戕害。即奏明赏给恤典。如别有劣迹。无庸置议。铁匠张文典、率先到官举报。尚知畏法。该督查明酌量奖赏。　　

○又谕、高杞行抵直隶临洺关。接见藩司素纳。闻知匪徒滋事。即驰赴大名一带、札调正定弁兵督率查拏。所办甚是。昨已派令温承惠同提督马瑜、前往长垣一带堵巢□刀。直隶地方。无须高杞在彼督办。著遵照前上□日速行赴豫。到彼后、仍接署河南巡抚印务。所有豫省一切查拏防堵。俱责成高杞悉心经理。其黄河口岸。尤应选派文武员弁、小心防守。将沿河船只悉令停泊南岸。勿致贼匪偷渡。又形滋蔓。　　

○又谕、同兴前次奏拏获金乡县编造歌词敛钱惑众之匪徒李允魁、崔士俊、张文明等十八人。现据温承惠奏、接据该抚札称、教匪崔士俊等三十余人。供系长垣县人徐安帼传授。嘱令密拏。今长垣县又有戕官之案。东省与长垣接壤。该匪徒等同习邪教。声息相通。于戕官抢劫之后。既经逃往东省。自系纠结党与。山东曹单钜野一带、顺刀会枭贩匪徒甚多。且与直隶河南现在滋事之处、境宇毗连。现派令温承惠带兵由北堵巢□刀。高杞带兵在河南紧防西南。其东路专责成同兴防堵。该抚即选派精锐弁兵、迅速亲自带赴东省边界。严密侦缉。勿令匪徒乘闲阑入东境。潜相勾结。致滋蔓延。再前该省拏获之崔士俊等三十余人。现在监禁在狱。著该抚即严行讯鞫、是否与黄兴宰等系属一党。一面录供具奏。即一面将该犯等先行正法。并多发告示剀切晓谕居民。所有查拏惩办者、俱系邻省滋事乱民。断不株连无辜。以靖民心为要。将此传谕知之。　　

○命五城于冬春二季设厂煮赈。　　

○是日。驻跸要亭行宫。　　

○丁丑。上至密云县。诣白龙潭神祠拈香。　　

○谕军机大臣等、据温承惠奏、东明等处各州县、已守御有备、而大股贼匪、尚在滑县屯聚。督应饬令富兰、迅速带兵前进。俟兵力齐全。该督即带领大兵、亲赴贼匪屯聚处所、一鼓作气。将匪徒聚而歼旃。刻下该督先于附近各州县多发告示。晓谕居民安静自守。勿为匪徒煽胁。断不肯稍有株连。庶人心安定。不致再生事端。至邪教一节。此时断不可提及。即所发告示内。虽经习教、未曾滋事之人概不查办之语。亦不可叙入。将来擒获匪徒审讯时。亦不必根究习教。若有首告邪教者。查无蠢动端倪。均姑置勿论。或拟以诬捏。以安反侧。该督总以巢□刀办起事匪徒为正务。其无藉之徒、乘机抢掠者。亦从缓办理。不可顾小而遗大。尤不可使无知愚民疑畏惊扰。至附近村庄自为守御。挑挖沟濠。为坚壁清野之助。亦困贼之良法。但民人自卫乡闾则可。若乡勇一节。断不得再踵陋习。设该处乡民有情愿随营打仗者。该督务严行禁止。晓谕该绅民等、各保村庄。俾匪徒等无从裹胁。即属急公向义。平定后、尚当量予奖赏。至巢□刀除逆匪。系官兵之责。无须伊等协助。将此传谕知之。　　

○又谕、本日据色克通阿奏称、滑县匪徒牛亮臣等十余人、在该县大伾山之东坡、聚集匪徒数百、打造军器、杀入县署、劫放狱囚、现带兵前往巢□刀办等语。昨已有上□日令高杞接署河南巡抚印务。带兵前赴滑县查拏防堵。现在色克通阿已带兵五百名前来。著高杞即迎合一处。统率弁兵前往巢□刀捕。若兵力尚少。著即添调豫省官兵、并力歼除。其防堵机宜。滑县南距黄河。迤西即系太行山径。该抚务周密布置。严防西南两路。勿使渡河奔窜。亦勿令窜入山谷。滋蔓难图。惟当堵巢□刀兼施。蹴之于平原旷野之地。则兵力易展。四面兜围。不难一鼓巢□刀灭净尽。　　

○予捕贼被戕直隶长垣县知县赵纶、祭葬世职、如阵亡例。赏守城出力武生张得正、吴士登、把总。　　

○是日。驻跸罗家桥行宫。　　

○戊寅。谕军机大臣等、本日同兴奏、金乡匪犯崔士俊供称、该犯先从城武县民刘燕、传习八卦离字教、上年八月闲、又从直隶长垣县陈家庄人徐安帼、改习震卦教、徐安帼曾告以今岁九月以后、要交白洋劫、届时老教首送给白布小旗一面、插在门首、可免杀戮、又据获犯张建木同供、本年二月闲、徐安帼亦曾到过伊家、迨崔士俊被拏、该犯曾写信知会徐安帼躲避等语。徐安帼一犯。前据温承惠奏称、接据同兴知会。已派副将舒凌阿前往密拏。现在长垣县聚众滋事。是否即系徐安帼为首。著温承惠于巢□刀捕时、确实查明具奏。正在降上□日闲。又据同兴奏称、据曹州府并菏泽县禀报、定陶县城于初十日黎明被陷、文武官员存亡未保、同兴现已派兵分赴曹州东昌等处弹压、并亲带刘清、率本标兵三百名前往督办等语。现降上□日令同兴督兵往巢

□刀。将贼匪由东北逼向西南。其河南边界。又降上□日令台斐音将所带兵一千二百名、全数交与高杞带领防堵。温承惠当督催直隶派出镇将兵丁、迅速前往。合力巢□刀捕。务期一战成功。将此传谕知之。　　

○又谕、本日辰刻递到同兴审讯匪犯崔士俊等一摺。并据片称接据禀报、闻长垣县匪徒抗官滋事、调兵堵截等语。正在饬谕该抚严防边境。并传谕朱锡爵、刘大懿、将崔士俊等犯速提审拟。即行正法。兹于未刻递到该抚奏摺。据称已获之匪徒首恶崔士俊等七名先行正法。俾免奸人窥伺。所办甚是。并据奏定陶县城于初十日黎明被陷。文武各官存亡未保。又于申刻据该抚奏到毗连定陶之曹县、于十一日亦被贼匪占据。看来贼势鸱张。自系直豫匪徒阑入东境。肆行劫掠。该抚现在调集多兵前往巢□刀捕。著即迅速前进。若能就地擒捕。早为扑灭。固属甚善。如不能克期歼除。该抚务由东北将贼匪同西南。豫省现有高杞带兵防堵。直隶温承惠督率大兵前往巢□刀办。现已有上□日谕令徐州镇总兵沈洪、选带兵一千名、迅速由东南迎头北上。正可并力兜围。将贼匪聚而歼旃。该抚所辖地方辽阔。务须布置周密。不可令匪徒再向东窜。致滋蔓延。至所称临清地方、与长垣滑县一水可通、该抚飞调德州驻防兵一百名、赴临清防范一节。贼匪如由水路东趋。岂一百名兵所能堵御。该抚当饬沿河州县官、将附近船只调令远离。毋令贼匪抢掠。即可断其来路。该抚嗣后具奏军务事宜。俱著由五百里驰递。将此传谕知之。　　

○又谕、本日申刻又递到同兴本月十三日由五百里驰奏之摺。内称接据曹州府百岁禀报、贼匪于十一日续陷曹县、在彼占据、现在兖州镇总兵陈广宁、已由济宁带兵驰往、同兴亦由东昌集兵前进巢□刀办等语。贼匪于数日之闲。将定陶曹县两处攻陷。渐向东南肆逆。看来并非东省另起之贼。自即系长垣滑县等处贼匪、相率窜往。刻已降上□日派徐州镇总兵沈洪带兵一千名、由江省自南而北。堵巢□刀前进。贼匪此时既向东窜。则长垣东明开州一带、贼踪想已渐远。温承惠即当迅统大兵、由长垣滑县一带进发。如该二县已无贼屯聚。即探明大股贼匪所在。直赴曹州定陶一带、与东省堵巢□刀之兵并力夹击。将此传谕知之。　　

○又谕、豫省因睢州下汛黄流漫溢。前降谕上□日令台斐音亲往该处查办抚恤事宜。高杞驰回豫省署理河南巡抚。专办巢□刀捕之事。台斐音现带兵一千二百名前往。著于迎会高杞时。将所带之兵全数交与高杞带领。台斐音仍赴漫口处所、帮同经理堵筑、及灾区抚恤事宜。再现被贼匪蹂躏州县。亦应妥为抚绥。并著台斐音迅速查明应如何施恩之处。奏明候上□日遵办。将此传谕知之。　　

○转兵部右侍郎吴芳培、为左侍郎。以都察院左副都御史温汝适、为兵部右侍郎。　　

○是日。驻跸＜髟了＞髻山行宫。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百七十四　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆十八年。癸酉。九月。己卯。谕内阁。　　

