<!-- { "loadSidebar": true } -->
○丙子。上御山高水长。赐皇子皇孙及王、公、大臣、蒙古王、贝勒、贝子、公、额驸、台吉、回部郡王、外藩使臣等食。　　

○丁丑。谕内阁、御史朱鸿奏、筹杜书吏舞敝□大、请严职守以振因循一摺。所奏是。国家庶政。统于各部院。而分隶诸司。一切条例。勒有成书。各司员学古入官。如果悉心考究。则临事自有据依。至书吏不过书写文卷。以供趋走。乃积敝□大相承。奸胥猾吏、以舞文弄法为长技。皆由司员等不举其职。遇事茫然。转听命于书吏。遂使冠履倒置。授之以柄。若辈得以高下其手。百敝□大丛生。著通谕各部院司员。务当振作精神。殚竭心力。以旷官尸位为可耻。平日例案熟悉于心。则书吏之奸可以一览而觉。且当官正直无私。即有蠹吏。何难执法严惩。其部院各堂官、尤应秉公考察。加意劝惩。择司员之贤明者畀以事权。优其拔擢。于庸劣者严加甄别。庶上下相维。人称其职。而事得其理矣。　　

○谕军机大臣等、据御史王家相奏、近日江省宝苏局所铸官钱、铜少铅多、而以官铜偷铸小样钱、每钱一千不及四斤、民闲号为局私、自苏松至浙江、江西、流通寖广、以致银价日贵、官民商贾、胥受其累、其私铸藏匿之地、则于局内深穵地窖、上盖煤炭、掩人耳目、其搬运之时、则于每日两次放水、买嘱水夫、随身带出、其私售之人、则附近宝苏局之钱店、接受窝藏、辗转流布、一年之中、惟应解兵饷、不得不铸官钱、此外尽铸小钱、其火工饭食、仍开销公项银两、若藩司到局、则藏匿新铸之小钱、而以旧存备解兵饷之官钱、磨新朦混、宝苏局监督、协理各委员、得受陋规、每开一卯、监督得陋规三百两、协理得陋规二百两、以致炉头益无忌惮、历任藩司未必全无见闻、特以因循姑息、流敝□大愈深等语。钱局鼓铸。圜法攸关。岂容官局铸私。致商民胥受其累。陈桂生接奉此上□日。即日亲赴宝苏局严密查验。该局有无私穵地窖。并搜查有无私铸小钱。一经查出敝□大窦。即将该藩司及监督协理各委员。据实严参。并究明得受陋规起自何年。务须大破情面。秉公查办。不可稍涉瞻徇。一面将钱局事宜。认真整顿。遴选廉能素著之员。赴局监理。按卯鼓铸。将新铸钱文。照例当堂称兑。验收贮库。如有偷减工料者。立即严惩以除积敝□大。将此谕令知之。　　

○己卯。谕内阁、向来护送外国贡使来京之文武官员、及委解铜铅木植之运官、皆由该部带领引见。应递摺请训者、于述上

□日后再行请训。因思文职知府以上。武职总兵来京者、例准递摺请训。嗣后此项护送官、及解员、除文职同知以下、武职副将以下、仍由该部带领引见外。其文职知府以上、及武职总兵、俱令于事竣时、自行递摺请训。不必先行引见。以省繁文。其道府内有升补后未经引见者。仍照例先由该部带领引见。此次广东护送暹罗国贡使来京之廉州府知府何天衢、即著毋庸引见。饬令该员自行递摺请训。　　

○以郎中衔李鸿宾、署理山东运河事务。　　

○赏安徽等省己卯科乡试年老诸生曹有源等五名、副榜。　　

○庚辰。孝圣宪皇后忌辰。遣官祭泰东陵。上诣恩慕寺恩佑寺行礼。　　

○辛巳。上幸万寿山。　　

○钦差刑部尚书吴璥奏、工费不敷。请秸料每斤再加价银一厘、土每方再加价银一钱、摊徵归款。从之。　　

○壬午。以翰林院侍读顾莼、署日讲起居注官。　　

○癸未。谕军机大臣等、程国仁奏、匿名揭帖指控盐运使福泰、恳饬交钦差侍郎廉善等密查一摺。所奏显系推诿。程国仁系山东巡抚、运司乃其所属。该抚既素以福泰为人难信。见此揭帖。近在同城。何难访明劣迹。据实参奏。况揭帖内开列之李师纲、徐奴、张七、世锦、素夫、双喜、乔福等、皆具有姓名。一经察访。自可水落石出。乃不自行查办。率请饬交钦差。试思钦差到省。并无应审之案。若但安居馆舍。密访此事。外闲岂不知之。必将深藏固匿。何能访出实情。且廉善等二人、亦岂能久驻省垣耶。此案著即交程国仁确查、一面访察福泰款迹。一面查拏匿名揭帖之人。按律惩办。如果福泰款迹属实。该抚即行由驿参奏。彼时廉善等如尚在东省。再明降谕上□日。交令前往审讯。若业已回京。仍交该抚审办。原揭帖二纸、著即发还。该抚拏获书写之人。以便比对笔迹。将此谕令知之。　　

○朝鲜国王李玜、遣使表贺万寿冬至元旦三大节、及岁贡方物。赏赉筵宴如例。　　

○暹罗国王郑佛、遣使表贡方物。赏赉筵宴如例。　　

○旌表守正捐躯江苏青浦县民朱三观妻顾氏。丹徒县民朱广周妻眭氏。　　

○甲申。上诣大高殿行礼。　　

○还宫。　　

○命嗣后遣官祭昭忠贤良等祠、内阁票签无庸加行礼二字。　　

○旌表守正捐躯云南阿迷州民妇王牟氏。　　

○乙酉。谕内阁、本日军机大臣、会同刑部议覆程国仁奏、整饬地方章程一摺。所议准驳俱是。已依议行矣。近来州县讳盗之敝□大。各省多有。亦不独山东一省为然。州县官讳强为窃。其意原欲规避处分。暂图掩饰目前。殊不知地方遇有盗案。即据实详报缉拏。至四参限满无获。始应降调。限内缉获仍准开复。若有心讳饰。或被人控告。或经上司查参。必立加严谴。黜革之后。即呈请捐复。亦必斥驳。永不叙用。是欲避重以就轻。转致舍轻而就重。岂非自贻伊戚乎。即如逆犯祝现等、现饬各省严拏。曾屡降谕上□日。地方官果能缉获。即在所管境内藏匿数载。例应严议。彼时朕必加恩宽免。且仍优予升擢。若既经拏获。因在境藏匿日久。惧干处分。私行纵放。则一经发觉。必照故纵大逆律治罪。岂能稍从末减。报盗与讳盗。事虽较此为轻。其情正复相等。特明白晓谕。俾直省各州县。知罪有公私。故罚有轻重。纲纪所在。丝毫不能宽假。权其利害。力破讳匿之习。实力除暴诘奸。庶盗风渐息。闾阎共庆安堵矣。将此通谕知之。　　

○谕军机大臣等、斌静等奏、霍罕遣递信字、请添阿克萨哈尔管理买卖事务、痛切驳斥一摺。所办甚是。喀什噶尔呼岱达、向由阿奇木伯克选派。霍罕伯克从不干与。乃爱玛尔承袭后。前次即请设海子伯克抽收税务。业经松筠等严行驳斥。嗣复更换名目。先将博塔占私作为阿克萨哈尔。兹又欲令托克托和卓接替管理。实属贪利妄行渎请。自应严词驳斥。斌静等既将博塔占托克托和卓、遣还霍罕地方。著严饬各卡伦不准纵令再来内地。如该伯克或再饰词呈请。仍当严行驳回。务令遵守旧章。不得稍有紊越。以靖边圉。将此谕令知之。　　

○以刑部尚书和宁、工部尚书茹棻、吏部左侍郎恩宁、署经筵讲官。　　

○以头等侍卫德通、为英吉沙尔领队大臣。　　

○上以祭社稷坛。自是日始。斋戒三日。　　

○丙戌。孝仪纯皇后忌辰。遣官祭裕陵。　　

○旌表守正被戕福建宁德县民胡桔媳赖氏。　　

○是月。两江总督孙玉庭奏、酌减漕委员弁一摺。得上□日、只须得人则治。不在数目多少。有敝□大即参。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之三百六十七　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆二十五年。庚辰。二月。丁亥朔。祭先师孔子。上亲诣行礼。　　

○诣雍和宫行礼。　　

○戊子。祭大社大稷。上亲诣行礼。　　

○谕内阁、御史龚镗奏请清查粮户赋额一摺。国家惟正之供。则壤成赋。自应粮随地转。若如该御史所奏、江苏省有贫民地无一廛。每岁纳粮银数两至数十两不等。有地祇数亩。每岁纳粮田银十余亩至数十亩不等者。皆因业户从前售卖时。未将粮银全数过户。以致轇轕不清。著江苏巡抚严饬各州县、调查远年粮册。秉公考核。现在执业之户有地若干顷亩、按照则例应纳粮若干。其贫民无著虚粮、一概推收、勿任隐混。该管上司仍严行稽察。不得任听官吏藉端索诈、致滋扰累。　　

○又谕、富俊奏、吉林官兵习猎者多用鸟枪、亦佩带弓箭等语。满洲行猎旧制专用弓箭。虽闲用鸟枪。并非置弓箭于不用。今该处官兵用鸟枪者甚多。可见佩带弓箭捕牲者甚属寥寥。若不实力整饬。相沿日久。必致不习弓箭。废弃满洲本业矣。富俊已遵前上□日遍行晓谕。嗣后当会同各该城副都统、留心稽查。各该营官兵等、勤加训练步射马射。务使咸成劲旅。以期经久毋怠。　　

