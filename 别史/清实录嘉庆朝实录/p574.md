<!-- { "loadSidebar": true } -->
○乙丑。谕军机大臣等、本日据吴璥奏、漕运关系至要。河口通塞靡常酌拟剥运江广各帮俾免误漕。兼利河务所奏不为无见。河漕本相辅而行。而经权须相济而理。所有试办海运一节。既属格碍难行而欲求河漕两治之道。总不免于两妨。似此年复一年。无日不筹治河。亦无时不虞误运正不可不随时酌剂。量为变通。江浙各帮于春夏之交。赶紧渡黄。尚可无虞淤阻。江广船身笨重。最为滞累。该三省漕船共计十九帮。若径用剥船分截。则全漕抵通较易。而江浙回空。得免江广阻压之虞。自可递年赶早。一交伏汛。如黄高于淮。即堵闭御黄坝。使清水由运河畅注。而黄水亦全力东趋。以黄刷黄。以清刷运。皆可日渐深通。如此权宜筹办或于遭运河防。两有裨益。至计需剥船二千只。所需银一百万两。亦尚易于集事。一俟河道顺畅。即将此项剥船、分交北河之天津、杨村、东河之临清、汶上、南河之邳宿等处。以备剥浅之用。亦不为无济。其应如何筹办之处。著江南、湖广、江西、各督抚会同漕运总督、妥议具奏。　　

○以翰林院编修史评、为四川乡试正考官陶澍、为副考官。编修史谱、为广东乡试正考官。胡承珙、为副考官。编修彭邦畴、为广西乡试正考官。贺长龄、为副考官。编修周寿椿、为福建乡试正考官。程德楷、为副考官。刑部员外郎程祖洛、为湖南乡试正考官。内阁中书沈钦霖、为副考官。　　

○丙寅。命皇次子旻宁祭关帝庙。　　

○谕内阁、来灵奏、回子殴死胞兄之妻、并推碰幼侄致毙。审明定拟一摺。此案托克塔库楚克、因年甫二岁之幼侄、戏将柴枝打醒。即推碰致毙。旋因伊嫂护子情急诟詈。复用木棍殴伤身死。该犯托克塔库楚克、于新疆重地连毙二命。殊属凶恶。著即行处绞。以昭炯戒。　　

○谕军机大臣等、庆怡等奏、派出管理察哈尔牧群总管鄂尔绥病故、现派本翼总管尼玛管理等语。管理牧群之总管。均系由朕＜闲＞派。今鄂尔绥猝然病故。自应一面派人管理。一面将察哈尔总管等开列名单。奏请＜闲＞派。今庆怡等并未具奏请上□日。竟派人管理牧群殊属错谬。庆怡著申饬。尼玛著暂令管理牧群外。仍传谕庆怡等将察哈尔总管等开列名单具奏。候朕＜闲＞派管理牧群。其鄂尔绥所遗察哈尔总管员缺著庆怡等将应放人员照例拣选咨送部旗。与京城应行拣选人员一体。拣选带领引见。　　

○户部议准、福建巡抚张师诚疏报、闽、连江、侯官、三县、开垦田六顷七十八亩有奇。照例升科。从之。　　

○丁卯上诣大高殿行礼。　　

○还官。　　

○戊辰。上御太和殿视朝。王以下文武升转各官谢恩。　　

○幸圆明园。　　

○己巳。以翰林侍讲穆彰阿、充日讲起居注官。　　

○庚午。上诣山高水长祈雨坛拈香。　　

○谕内阁、大学士庆桂等奏、会议江南总河吴璥等通筹南河全局、请次第修复旧规一摺。朕详加披阅。内如惠济正闸应行拆修。王营减坝应行修复二款。惠济闸、为湖水入运关键。王营减坝、为洩黄减涨要工。原系必应赶修之款。节年议定办理。总缘南河要工过多。日不暇给。以致辗转稽延。河患愈甚。此时实不可再迟。著该河督等即行赶办。一切照所议办理。此外请于大汛期内趱堵御黄坝一款。该督等系为暂救倒灌起见。频年河患由于倒灌。而漕船又藉倒灌起为济运之资。遂致敝□大不能除。而计无所出。今该督等奏请堵坝遏黄。此于倒灌之敝□大诚可稍减而遭船未经过竣。又将如何飞挽。且重运回空。源源来去。即暂时堵闭。于河务大局。又有何益。前日据吴璥奏、请将江广各帮在清江一带过坝剥运。已交江南、江西、河南、山东各督抚、及漕运总督会同妥议。本日南漕御史程国仁所请亦大略相同。各督抚等均受重恩。地方河漕。原应无分彼此。相助为理。今河漕既势难并治。其应如何及早筹画。俾漕运不致浅阻。河工得以措手。两无妨碍之处。速行设法办理。勿仅恃借黄济运暂时堵闭为良策也。至于修复毛城铺石坝一款。毛城铺坝基近日宽至五十丈。已非靳辅旧制。节次启放。屡有漫口吸溜之事。兼恐经由入湖之路。日渐停淤。非当日情形可比。傥一经壅塞溃漫。则下游受害必多。是以前经查勘未行。今该督等谓非此不能减洩盛涨、且有此更可助益湖水。并以从前系因冬春水弱时启放以致正河停淤。今遵旧制、祇于盛涨时酌量启放、自可有益无损等语。事关河工救敝□大之策。不厌周详。究竟该督等是否能必其启放后不至旋生他患。如果确有把握。再行详细具奏。候上□日办理。又高堰碎石坦坡一事前此屡经议办。并曾试做有效。上年该督等业经奏明定议办理。今忽以分年砌做。日久费繁。又欲改建高堰二堤。以资重障。二堤虽有旧形而较大堤形制卑狭。新土浮松。焉能较石堰更为得力。且高堰为淮扬数郡生灵保障关系久远该督等以碎石坦破。须七八年办成。势难久待。欲汲汲于两三年内赶办二堤。究竟高堰现在情形若何。仍著该督等据实直陈无稍隐饰。以便定议办理。河漕关系国计民生。至为重大。该督等身膺钜任。自当顾及通盘。乃无一日不言治河。亦无一年不虞误运。徒为救敝□大补偏之说。迄无一劳永逸之图。而又屡议屡更。忽行忽止。殊鲜定见。此次降上□日之后。该河督、及各该督抚、务当悉心详度。协力经理。勿涉游移。勿存推诿。以期河漕两利。方为实心任事之道。不可畏难苟安。仅以敷衍塞责也。　　

○调浙江黄岩镇总兵官沈添华、为温州镇总兵官。温州镇总兵官李光显、为黄岩镇总兵官。广东高廉镇总兵官樊雄楚、为浙江定海镇总兵官。以广东香山协副将洪鳌、为高廉镇总兵官。　　

○户部议准前署陕甘总督勒保疏报、甘肃靖远、中卫二县开垦地四百四十亩有奇。照例升科。从之。　　

○辛未。上诣时应宫昭显庙拈香。　　

○还宫。　　

○谕内阁、向来大员因公降调处分。部议上时。朕多加恩改为降革留任。免其降调。此案承审命案失入之前任浙江杭嘉湖道云南按察使岳庆、近日闻其声名平常。恐难胜臬司之任。著降补湖南岳常澧道。所遗云南按察使员缺。即著颜检补授。　　

○以故土尔扈特贝勒旺扎勒车凌子端多布车凌袭爵。　　

○调和阗办事大臣色克通阿、为哈密帮办大臣。哈密帮办大臣阿兰保、为和阗办事大臣。　　

○旌表守正捐躯直隶宛平县民尚进忠妻赵氏。四川巴县民刘遇春妻何氏。　　

○以夏至祭地于方泽。自是日始斋戒三日。　　

○壬申。谕内阁、前因嘉庆七年。巢□刀办邪匪大功告蒇。经额勒登保等奏川楚陕三省深山老林。路径分歧。酌议每年总兵会哨二次。提督会哨一次。三年之后地方日臻宁谧。即行停止。当经降上□日、以所议会哨之例。于三年后不必停止。或隔年一行。或隔二年一行。认真巡缉。今已逾数年。虽各营有巡阅旧章。但恐视为具文。奉行故事。嗣后川楚陕三省。每年轮派一省提镇。著于边界遍历周查。既可巡阅营伍又可藉资弹压每巡哨一次。即行具奏。该提镇等惟当随时随地。督率稽查。不可有名无实。　　

○闽浙总督方维甸奏、裁并台湾各营汛地。城守营左军。移驻外委二员。裁移十汛兵丁。并入三汛。移改一汛。右军、移驻外委二员。裁移十一汛兵丁并入五汛。南路营、移驻千总一员。裁移三汛。并减三汛兵丁。并入三汛。移改一汛。下淡水营移驻外委一员。裁移三汛兵丁。并入一汛北路协中营、共移把总一员。外委二员。裁移九汛兵丁。并入四汛。添设二汛二塘。左营移驻把总一员。外委三员。裁移十八汛兵丁并入六汛。右营、彻回额外外委一员。移驻把总一员。外委一员。裁移三汛。并减二汛兵丁。并入三汛。添设一汛。移改二汛。艋舺营、酌拨外委二员。裁移二汛。并拨本营兵丁。并入一汛。添设二汛。沪尾水师营、酌拨把总一员。并本营兵丁添防一汛。以上裁移归并各汛。巡防皆归实用。并未于额外添兵。其余各塘汛俱照旧制安设。得上□日、台湾地方。负山临海。道里袤延。向于南北水陆各路。额设戍兵一万二千余名。用备巡防。而地方今昔异宜。自应随时酌定。兹据该督等查明该处紧要地方。或本未设汛。或原设塘汛兵数太少。请于偏僻零星各汛内裁减弁兵、增添移并各情形。自系为因地制宜起见。所有该督等奏请裁移归并各汛之处。均著照所请行。但该处习俗犷悍。海疆营伍关系紧要。各塘汛移并之后。若不勤加操演。遇有缓急。仍属无裨。该督等惟当严饬各该营、随时实力合操。俾巡防皆归实用。傥嗣后各营汛稍有懈弛情敝□大。官则据实严参。兵则即行斥革。　　

○考试进士出身二三品以下京堂于上书房。　　

○癸酉。吏部以大学士戴衢亨、应定何殿阁请。得上□日、著为体仁阁大学士。　　

○甲戌。夏至。祭地于方泽。上亲诣行礼。　　

○幸圆明园。　　

○乙亥。上御勤政殿听政。　　

○谕内阁、前因前锋护军参领等步射平常。谆谆诰诫。去年在朕前射布靶之委前锋参领、委护军参领等、步射仍属平常。是以交王大臣等阅看。本年应射布靶二十八员。中三箭者仅有四员。可见该管大臣等、仍未认真操演。除将此次中箭较少之该管大臣永臶、富翰、玉福、苏冲阿等、严行申饬外。其委参领五员内仅有一员中箭一枝之该管正白旗护军统领温春、委参领三员内俱未中箭之该管正蓝旗护军统领明志、俱著交部察议。经此次训诫惩办。明年该管各员等若仍步射平常。必当从重治罪。　　

○又谕、庄亲王绵课等奏、阅看官员拜唐阿兵丁等射靶、分作六日阅毕等语。派出随围之官员拜唐阿兵丁等、令其演射布靶。原为操练技艺。是以派王大臣十余员。分两翼阅看。今绵课等将应射布靶之一千八百余人。分作六日监射完毕。甚属虚应故事。当此炎热之际。岂能终日一一详阅。伊等中箭与否。亦不免潦草塞责。况所称中箭赏给银两后。如有因事裁彻。请无庸入于赏额。尤属纷繁。嗣后监射王大臣等、著于六月二十日前后奏派。七月初一日起至初十日止。分作两翼阅看。此次中箭人员。应得赏银。著于七月再行赏给。　　

○以太常寺卿德文、为都察院左副都御史。　　

○予山西故云南巡抚裴宗锡、入祀乡贤祠。从巡抚衡龄等请也。　　

○丙子。孝恭仁皇后忌辰。遣官祭景陵。　　

