<!-- { "loadSidebar": true } -->
○谕军机大臣等、江南河道总督员缺。因陈凤翔熟谙河工。已加恩＜闲＞用。南河敝坏已久。河湖受病日深。而究其受病之源。皆由底高淤垫所致。盖黄水挟沙而行。非清水不能刷涤。而欲多蓄清水。非堰工坚固。不能保无漫溢之虞。年来论治河者。咸以海口未经复旧。下游不能通畅。以致黄水倒灌运河。非特运河受淤。而黄河挟沙带泥。下游亦日臻淤垫。甚至海口阻塞。尾闾不通。譬诸人之一身。无往非病。经朕力持定见。已将海口挑挖深通。堵塞马港旁趋之路。现在河水滔滔东注。更无壅遏之虞。惟清口倒灌。乃全河痼敝□大。昨据马慧裕奏、马港合龙之后。河水消落三尺有余。未知所报何处。若清口一带。亦一并消落。此时清水遂能高于黄水。自可畅出刷黄。则事机已臻顺利。设河水虽已消落。而清水仍不能外注。则是该一带河底垫高。清水被其壅遏。其为患在咽喉胸膈之闲。不能宣畅。并不专在于尾闾明矣。现届清水力绵之候。即使多方筹蓄。而一两月之闲。岂能即高于河身。转瞬重运经临。清水壅遏不出。势必仍须借黄济运。明知倒灌之害。而不能不开门揖盗。其敝□大将何可胜言。即现在海口费数百万帑金。挑挖深通。亦仍归无益。朕思此时全河大局。全在蓄清敌黄去其淤垫。使清水无旁洩之途。黄河绝倒灌之路。方能日有起色。至蓄清要法。则先须修复高堰堤工。所有风掣石工四千余丈。亟须大汛前一律修整完固然后有恃无恐。现在海口除善后工需之外。尚余存银三十五万两。并有余存估价三十余万之料物。陈凤翔到彼接收后。即将此项存银迅速购料兴工将堰盱工程、克期办竣。庶将来清水力旺。不致旁洩。以之刷黄利运。可收专注之功。再此时御黄坝既议堵闭。必当使黄水涓滴不能入运。方克有济。来春如果清水畅出。运河已觉高于黄水。北来重运。可以照常趱行。固属甚善。傥或清水仍有淤滞。湖水不能即时蓄高来岁重运北来。一将御黄坝启放。黄水依然倒灌。则又于事何益。夫漕河本属相需。今因利漕。先已病河。权其轻重。宁使暂时剥运渡黄。必不可复用借黄济运之计。以致倒灌增病。前年吴璥所奏剥运事宜。章程具在。且湖广江西剥船。俱已次第成造。陈凤翔惟当力持定见通盘筹画勿稍游移。仍将河口积淤设法消除俾河身日低。清水日高全力下注。因势利导。实为寻源探本之法。朕于治河诸书。并未多阅。惟恭读列祖列宗实录。于治河一事。训诫昭垂。总以蓄清敌黄为第一要议。此时若不遵循办理。有何把握。该河督膺此重任。惟当服膺圣训。勿惑浮言。实力实心。持以敬慎。从此清强黄弱。永庆安澜。日有起色。勉之望之。将此谕令知之。　　

○以光禄寺卿周系英、为大理寺卿。　　

○以故四川威龙州土长官司张如山子照远、云南云龙州土千总段理子履仁、各袭职。　　

○庚子。谕内阁、本日刑部奏常犯情实改缓、及常犯减等各摺。系每年照例办理。因思在京及各省官犯。向无汇奏缓减之条。原以官犯与常犯不同。问刑衙门。不敢轻拟宽减。但此内所犯案情。本有轻重之别。监禁年分。亦有久暂之殊。闲有经朕记忆。特降谕上□日加恩宥赦者。其余各犯、或尚有情罪较轻未邀恩宥之人。著刑部自本年为始。将各官犯汇开名单。于年终具奏一次。单内将所犯事由罪名、及监禁年分、并该犯年岁、详细分注。奏上时候朕酌核。该部载入则例永远遵行。　　

○旌表守正捐躯河南汝阳县民李明妻刘氏。　　

○辛丑上御宁寿宫。赐王公大臣及蒙古王、贝勒、贝子公额驸等食。并赏赉有差。　　

○谕内阁、本日都察院奏请饬催各省未结咨交各案一摺。近年来赴京上控之案日多。都察院步军统领等衙门、择其情节较重者。奏交审办。余亦咨行各督抚审理。诚以控案纷繁。若该衙门概行据呈具奏。不加酌核。则与收呈接文之吏无异。是以各该堂官于接呈后。讯取供词。不能不稍有区别。其实情重者。固请上

□日办理。即情节稍轻。咨回本省。仍系按月具奏。及年终又复汇奏。原与奏交无别。乃各省于特上□日交办之件。尚不敢迟逾。而于各该衙门咨交之案往往视为泛常。任意积压。甚至有一省而积至数十案者。有一案而数年不为审结者。似此疲玩因循实为外省痼习。除此次都察院所开单内未结各案。著交部查明各督抚照例议处外。嗣后咨行案件。日久未结者。著各该衙门查明汇参或半年。或一年。应如何立定章程。分别办理责成该督抚随时咨报之处。著该衙门详议具奏。寻议、嗣后咨交本省之案。照例两月汇奏半年咨催。应改为三月咨催半年汇参。督抚于逾限未结之案。应令自请处分。并将批发承审之员、一并开具职名咨部议处。仍归都察院核对。如单内有遗漏逾限之案。随时参奏。从之。　　

○以纂辑巢□刀平三省邪匪方略告成。总裁官庆桂等、优叙有差。　　

○壬寅。上幸瀛台。阅冰技。科尔沁扎萨克郡王敏珠尔多尔济等三人、苏尼特扎萨克郡王喇特纳锡第、喀尔喀车臣汗扎萨克郡王巴图鄂齐尔等十人、乌穆穆沁扎萨克贝勒旺楚克、阿巴噶贝子巴雅尔锡。第等二人、阿巴哈纳尔扎萨克贝勒玛哈巴拉、喀喇沁辅国公玛哈达尔玛等四人、乌喇特扎萨克辅国公多尔济帕勒玛鄂尔多斯扎萨克头等台吉噶勒桑济克密特多尔济、青海扎萨克头等台吉罗布藏吹达尔、察哈尔额鲁特三等台吉衮布等五人、班禅额尔德尼来使堪布敦蕴曲木丕尔于西苑门外瞻觐。　　

○谕内阁、前因古北口兵米逾限未放。其玩误之府州县等。是否将价值已发铺户。抑或从中侵挪。均未可定于吏议上时。令俟该督查明具奏再行核办。兹据温承惠奏、派委道员前往提催。均已陆续放竣、其原领价值、早经发交铺户具领、该铺户闻系奉上□日严催赶紧运交等语。此项古北口驻防绿营未完兵米至五千余石之多。一经朕降上□日饬催。于两月之内。即俱采买运交。可见前此该府州县等以铺户因例价不敷。观望迁延。竟系藉词推诿。虽经查明并无短发侵挪情敝□大。其玩延之咎。实所难辞。承德府知府喜步昌阿、平泉州知州推升泰陵礼部员外郎麟昌、建昌县知县乌讷玺、丰宁县知县庆恩、均著照部议实降一级调用。　　

○又谕、温承惠奏、查明初二两次及三次清查案内已未完银数、开单具奏一摺。内初二次案内本年续完银一万六千三百九十五两零。尚未完银一百三十五万余两。三次案内本年续完银二百四十两。尚未完银二十五万余两。直省仓库钱粮。皆系国家正帑。本不应有亏缺。直隶节次清查。将历年积欠银两分限追赔原属格外恩施亟应上紧严催。早清款项。乃本年具报所完银数。初二两次尚有一万余两。三次则祇二百余两。试思该省积亏一百数十万。若似此疲玩。每年所缴不及百分之一帑项终归悬宕。尚复成何事体。温承惠主受畴督催不力。实属懈弛。又不自请处分著传上□日严行申饬。仍交部议处。并著将所属各府州承追数目多寡、及在任久暂查明开单具奏。其外省咨追银一百万余两。本年亦祇续完银一万六千二百余两。并著分咨严追。毋任延宕。　　

○以荆州将军兴肇、为察哈尔都统。察哈尔都统庆怡、为荆州将军。　　

○癸卯。上御抚辰殿大幄次。赐蒙古王、贝勒、贝子、公、额驸台吉、及外藩使臣等宴。并赏赉有差。　　

○乙巳。孝庄文皇后忌辰。遣官祭昭西陵。上诣慈宁宫寿康宫行礼。　　

○谕内阁、方维甸等奏、据奇玖呈称因与民人薛如兰合开木厂一节、情愿认罚银二万两、先将木厂成本及木厂房屋价值一并入官、余银陆续摺缴等语。奇玖身为盐政。失察家人向所部甲商挪借银两。已属咎无可辞。并讯有合开木厂情事。是竟以现任职官。与市侩争利尤属贪鄙不职。除方维甸等所拟全案内应得罪名、已交军机大臣会同刑部核议俟议上时再行降上□日惩治外。其自认罚银二万两之处。亦必应照罚示惩。所有伊现请入官之木厂成本银八千两。房屋价值二千余两。著先行解交江南河库。其余银随后措解足数。以资工用。　　

○又谕、銮仪卫奏、直隶省应解恩利库租银、新旧共欠十万五千四百余两、请饬交直隶总督严饬各州县迅速催解完款等语。此项租银例解恩利库作为滋生银两。系充銮仪卫公需。该省自应如数清解。何以积年拖欠。致该衙门每年请上□日饬催。该督等仍置若罔闻。既不遵上□日催解并不见有覆奏。现在新旧欠数目愈积愈多该督等竟成约债套习。有何颜面。著该督等即严饬各属。将所欠租银迅速催徵。照数解交。以清款项。一面先行覆奏。毋得仍前玩延。　　

○展缓江苏江宁、淮安、扬州、徐州、海、五府州属节年因灾缓徵额赋。　　

○丙午。上以岁暮祫祭太庙。自是日始。斋戒三日。　　

○丁未。谕内阁、朱绍曾奏密陈道府考语一摺。所办非是。两司道府贤否。每年由督抚密奏一次。原属定例。但朱绍曾祇系暂护抚篆。非实缺巡抚可比。况景安回任在即。伊身系藩司。尚应由景安注考。乃不静候景安核办。辄于巡抚未经回任之先。遽将阖省道府出考陈奏。并将兼署臬司之道员图勒斌、亦一并注考。是竟公然以巡抚自居。殊属越分。朱绍曾著传上□日申饬。并将伊陈奏考语清单发回。仍俟景安回任后。再将该藩司及司道府等考语。一并补行具奏。　　

○戊申。以岁暮祫祭。遣官祭太庙中殿后殿。　　

○己酉。祫祭太庙。上亲诣行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。　　

○遣官祭孝淑皇后陵寝。　　

○遣官祭端慧皇太子园寝。　　

○遣官祭太岁之神。　　

