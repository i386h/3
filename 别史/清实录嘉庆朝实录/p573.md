<!-- { "loadSidebar": true } -->
○乙卯谕军机大臣等、本日都察院奏、山东日照县民冯爱遣子冯耀尊抱告、以伊弟妇冯厉氏、率领多人将伊弟冯爰殴毙一案。已降上□日交穆克登额、温汝适、二人。于天津审案毕后、驰往山东审办矣。此案据原呈所控。冯爰因无子买妾伊妻冯厉氏悍妒不容。即回至母家。率领伊兄厉志成等多人毁墙入室。竟将冯爰殴毙。当经报县相验。究出实情。乃因厉志成之叔充当本县总役。声气勾通。各犯俱未到官。迨后祇以素患大麻疯手足俱废之厉廷选、塞责完案。核其情节。甚有关系。此案如祇系厉志成等将冯爰殴毙。尚系寻常斗杀之案。然亦不应纵令正凶漏网。若竟系冯厉氏主使。以致冯爰被殴身死。是冯厉氏一犯、系属主谋。服制攸关。罪名甚重。尤不容朦混率结。案悬两载。冯爱前在本省叠次具控。该管上司自应亲提审讯。以成信谳。何以该抚及臬司仍不过批府集讯。岂不虑其回护前断。现已降上□日、令吉纶提齐犯证卷宗、迎交钦差审办。穆克登额等驰赴山东。著即彻底究讯。秉公办理如原办不实。据实参奏。将此谕令知之。　　

○旌表守正捐躯直隶赤峰县民王文魁女坡姐。　　

○丙辰。孝诚仁皇后忌辰。遣官祭景陵。　　

○丁巳。谕内阁、五城钱铺五家互保之事。既据该御史等议奏、旧有各铺多至三百五十余家。碍难纷纷查办。致滋扰累。著照所请、将从前旧有钱铺免其取保。嗣后陆续新开之铺仍遵前上

□日取具五家互保。以备稽核而杜奸欺　　

○戊午。谕内阁、前因给事中胡大成参奏、川省匿名指讦督藩款迹一摺。派令托津等前往查办。据称访查蜀都赋及联对。起于十四年正二月间。勒保曾经巡抚官拾取联句禀知因查询无据。旋即寝息。朕以此事勒保既早知觉。因何不行奏闻。当降上□日令其明白覆奏。兹据称蜀都赋实无所闻、赋内所云何事、亦无从悬揣、其拾取联句、所指系责打生员彭述轩、及捆缚知县王应辰二事、勒保因俱参办有案、是以未奏、迨来京祝嘏、又以事属已往、不敢上渎宸聪等语。勒保身任封圻。既知匿名联对所言款迹于己有涉。自应奏明查拏严究。方为正办。乃隐忍不言。已属咎无可辞。迨降上□日询问。勒保惟称万分悚惧。愧汗交流。并不自请议处。勒保岂竟以此二事不应陈奏耶。此案匿名控讦。编写赋联。现交托津等确切访查。将来无论虚实。勒保已先有应奏不奏之咎。著交部议处。　　

○己未。谕内阁张师诚奏舟师攻获盗船、及兵船遭风情形一摺。此次遭风兵船猝遇风暴。人力难施。自系实在情形。业经该抚饬令另换船只出洋。其各船下落、及沈失炮械等件。仍当严饬确查。所有落水伤毙之兵丁欧日升等二名、及压毙兵丁曾朝等三名、淹毙兵丁陈安等九名、均著咨部议恤。其受伤兵丁。业经该抚赏给医乐银两。如因伤致毙。并著照阵亡例赐恤。其胡于鋐、陈琴、两帮内伤毙淹毙兵丁并著分归闽粤两省。照例咨部议恤。又另摺奏、提讯乞降之洋匪张弗等犯、审明酌议发遣一摺。未免过当。此案既据张弗供称、赴护总兵陈琴、护游击周应元、两处乞降。现在等候沈带同投、适遇兵船、即驾杉板小船迎投禀诉等语。该犯若果意存观望。一见官兵方逃窜之不暇。岂有转驾小船上前迎诉之理该抚于张弗一犯、拟以发遣黑龙江给披甲为奴。黄注等三犯、各减一等。办理未为平允。所有张弗一犯、著改为徒三年。黄注一犯著改为杖一百。李景明、王暹、二犯、著改为杖八十发落。以昭情法之平。　　

○又谕、御史西琅阿奏、请照定例画一刷卷一摺。户部三库、并内务府广储司银库、及户部捐纳房、向来祇将出入钱粮数目。或按月、或于年终汇奏。并不将文卷移送河南道刷卷。行之已久。上年因工部书吏假印冒领一案。复命军机大臣会同三库内务府妥议章程。层层稽察。立法已为详尽。并行知各衙门一体遵照。如果承办之员认真稽核。自足以清敝□大窦。傥如该御史所奏、将收支数目。概行移送河南道查刷。试思上年冒领一案。即系江南道专司稽核。何以未经查出。甚至该道书吏通同作敝□大。可见稽核之道。惟在循名责实。若徒多设科条于事何益。且纷纷更改旧章。亦非政体。现在河南道本分应查事件。已属不少。果能稽核精详。即属尽职。又何必复将向不经管之事。移送查核为耶。该御史所奏毋庸议。　　

○辛酉。以大理寺卿曹师曾、署都察院左副都御史。　　

○壬戌。谕内阁、吏部奏、候补笔帖式锡礼岱、呈请分部行走一摺。锡礼岱前因库案获咎革职。朕念伊父博兴、年老患病。是以加恩将锡礼岱赏给笔帖式。俾在家侍养。以慰其心。今伊急欲分部行走。则伊父仍乏人侍奉。所请不准行。锡礼岱著在家养亲。听候部选。　　

○又谕、此案已革把总林维相、因在台湾染病。请咨内渡。遭风漂至粤洋。猝遇艇匪。该革弁抱病不能杀贼。致被劫据。并未声言身系职官。迨贼目将伊关禁。伊曾绝粒数日。并欲拧断手靠自戕。俱被贼看守。不能自尽。后乘贼匪溃乱之际。令伊弟林维意、背下小船逃回。即行赴官投到。核其情节。较从前台湾南投县丞洪智、在军营避贼被掳者。犹为有闲。林维相、著从宽发往乌噜木齐效力。　　

○谕军机大臣等、温承惠奏、直隶河淀淤垫情形一摺。畿辅水利。关击民生。必须尽心讲求。通盘筹办。今唐河等河七十二川之水。向之由西淀入东淀、分三股下注者。近年自赵北口十二连桥以外。已多淤垫。又北股中股悉皆淤塞。仅存南股一线单渠。以洩上游诸大川之水。其势自难容纳。而东淀下游、至杨家河一带二百余里。又复节节淤浅。以致上游往往溃决。附近各州县村庄地亩。处处被淹。小民种艺无成。逃荒失业。每年议蠲议赈。补救不遑。而各处大道通衢。亦常被水淹浸。以致车马不便有碍经行。殊非体制。温承惠摺内称、约计需数百万金、一时碍难请拨、且南河大工尚在未竣、应俟经费充裕、再行办理、今先委员将赵北口以下淤沙、择其至要之处、相机疏导、并劝用民力办理等语。所见尚浅。国家经费有常。原不可以滥用。然关系生民要务则虽多不容靳惜。若如温承惠之意。必俟南河一切工竣。始行兴办。则南河工程甚多。难以克期办竣。岂有因此而令畿辅要工日久延误之理。至于民力有限。势必不敷。徒滋科派之累。此事竟当通筹全局。发帑兴办。以筹水利而卫民生。因思天津盐务加价一项。本为南河办工而设。今即移以办直隶河工。同系正用。此外尚有天津关税一项。著温承惠即与嵩年会查、此两项每年应解户部内务府者、共有若干。直隶筹办水利。通计实需银两若干。几年可敷办竣。著核算明析。据实奏闻。候朕降上□日施行。将此谕令知之。　　

○癸亥。谕内阁、本日吏部奏、议处勒保照例应行降三级调用、无级可降请上□日革任一摺。勒保仰蒙皇考高宗纯皇帝＜闲＞任有年。从前曾因办事获谴。仍蒙圣恩录用洊陟封圻。办理军务。因巢□刀捕狆苗出力封授侯爵嗣复派令巢□刀办邪匪。据奏生擒贼首王三槐。晋封公爵鸿施优渥宠越寻常。迨朕亲政之后。特授以经略重任。勒保办贼迟误。且闻王三槐本系自行投出当经革职逮问。其获罪甚重。非寻常过失可比。朕念其熟悉川省情形。弃瑕甄录。不数年闲仍擢至四川总督。洊锡崇封。当大功戡定之辰。晋爵一等伯。上年冬闲有大学士缺出。因念频年川省地方宁辑。特将勒保格外施恩。未经协办即补放大学士。勒保身沐先朝恩泽又叠次受朕厚恩。宜何如实心图报。纤悉无隐。乃本年给事中胡大成参奏、川省有匿名指讦之案。朕派令托津等前往查办。据奏勒保在蜀之时、即曾经伊巡捕官拾获联对、向其告知、伊查询无据、寝息不办等语。此系伊干涉本身之事。被人指摘。即使查办无获亦应据实奏明。乃勒保当时既不具奏。及至上年祝嘏到京。经朕召对多次。亦从无一字提及。迨此时降上□日垂问。勒保无论事之虚实。其前次不行陈奏之罪。总无可解免。一经接奉谕上□日。宁不当摅诚覆奏。自请处分。乃伊前日奏覆之摺。祇于摺尾铺叙悚惧愧汗数言。并不自请议处。是竟毫无待罪之意。亦太不知朕恩矣。此事除俟托津等查明虚实、再行核办外。勒保此时岂尚可靦任纶扉。著革去大学士。念伊究有军功。暂降补工部尚书。以观后效。禄康曾任大学士。加太子少保衔。上年因三库有冒领银物一案。将伊降调。但究系失察公过。著加恩仍复还东阁大学士太子少保衔。著管理吏部事务。庆桂著管理户部事务。明亮著以兵部尚书、协办大学士。其禄康所遗户部尚书员缺。著托津调补。托津未回京以前。著瑚图礼暂行兼署。因思汉大学士一缺。亦应补放。戴衢亨即著加恩补授大学士。管理工部事务。仍掌翰林院事。费淳上年亦系因三库冒领银物案内失察降调。所有工部尚书员缺。著加恩即将费淳补授至勒保未到京以前。所有工部满洲尚书事务。仍著秀林兼署。　　

○又谕、向来朝会大典。应穿朝服。凡官员持服在二十七月以内者。例应不与。至谢恩即朝会典礼所该。所有不应穿朝服各官。著另为一班。于升殿礼成之后穿蟒袍补褂。在乾清门外向上行礼。　　

○以顺天府府尹宋镕、为兵部右侍郎。　　

○旌表守正捐躯直隶献县民陈大林妻王氏。　　

○甲子。命于黑龙潭、及山高水长、设坛祈雨。上诣山高水长祈雨坛拈香。　　

○幸静明园。诣龙神庙拈香。　　

○以大学士戴衢亨、为会典馆总裁官。协办大学士兵部尚书刘权之、户部尚书曹振镛、为副总裁官。　　

○以候补三品京堂李鋐、为顺天府府尹。　　

