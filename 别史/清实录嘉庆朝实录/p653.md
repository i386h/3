<!-- { "loadSidebar": true } -->
○谕内阁、斌静以接奉颁赐墨刻诗句用汉字摺谢恩、朕颁赏南苑大阅诗、原期各将军大臣等留心武备。训练士卒。自应用清字摺谢恩。斌静身系宗室。且任黑龙江将军。尤当勤习技艺清语。其摺内铺叙四六。甚属非是。朕阅此摺。即料系刘凤诰代拟。斌静倩刘凤诰代拟奏摺。已属错谬。刘凤诰亦有不合。斌静著申饬。嗣后此等谢恩。俱著用清字摺。不得再以汉字摺具奏。　　

○丁未。祭先师孔子。遣大学士勒保行礼。　　

○谕军机大臣等、本日御史李仲昭奏、奸商贿增法马、侵欺国课一摺。据称长芦现用法马、斤两增重、以致额引之外、多有侵欺、皆缘总商江公源即查有圻、为通商造谋之首、请上□日严究等语。现在降上□日交留京王大臣等审办。著祥绍将钦差侍郎景禄此对多出斤两封请究办之法马。迅速派委妥员解京查验。并将该御史所参之查有圻内司冯昶、外司樊宗鉴、及任秉衡等各纲总。一并押解赴部。以冯讯办。设此时解部法马。有被人偷换情敝□大。将来验明并非原法。则该盐政获罪甚重。不能宽贷。再查有圻现在天津充当盐商。所有该处赀产。并著该盐政派人密行看守。毋任隐匿寄顿。如审出该商实有营私舞敝□大等情。再行降上□日查抄。将此传谕知之。　　

○戊申。祭大社大稷。遣仪亲王永璇恭代行礼。　　

○己酉。太宗文皇帝忌辰。遣官祭昭陵。　　

○辛亥。太祖高皇帝忌辰。遣官祭福陵。　　

○以故敖汉扎萨克郡王德济特弟达尔玛济尔迪、袭爵。　　

○壬子。谕内阁、据百龄奏、陈凤翔于礼坝要工、自四月开放后、并未亲往查看、迨至六月、水已冲动坝下土舌桩木、道厅节次禀报、始往察看、行至高堰、仍不亲身筹办、仅委游击陈岱堵筑、陈凤翔复藉查陈家浦埽工、远赴海口、至八月初二日始行赴坝、并查河库所发堵筑礼坝工银、已至二十七万七千余两之多、仍未竣工、清水大洩、下河州县被水成灾、据实奏闻等语。陈凤翔在河督任内。上年王营减坝、及李家楼各工漫口。皆其贻误所致。嗣经＜闲＞用百龄。督率办理。将各漫口次第堵合。朕念陈凤翔亦随同帮办。加恩赏给三品顶带。以观后效。乃陈凤翔于礼坝要工。仍不及早亲往筹办。因循玩误。糜帑殃民。此而不加惩创。尚复何所儆惧。陈凤翔著革职留于河工。交百龄等差委。令当劳苦差使。其礼坝工程所用银二十七万余两。本应令伊一人赔出。但为数过多。即责令赔缴。亦未必能如数全完。陈凤翔著罚赔银十万两。其余十七万七千余两。交该督等照例核办。所有江南河道总督员缺。著黎世序以三品顶带署理。俟三年后如果实能称职。再行降上□日补授。　　

○又谕、百龄奏参卫守备章琳然、任性乖谬。请上□日革职一摺。办理未免过当。章琳然因伊妻韩氏、付给伊子章镛银两。未经查实。误信韩氏捏抵之词。辄以忤逆重情移文隔省详办。固属率意妄行。但究系家事。于该员职任无关。如果伊办理公务。亦有似此乖谬之处。自当据实参办。今以家事。逆亿其误公。亦非平允之论。且伊查知伊子。并无忤逆。即追悔移请免究。其过亦止于误听。章琳然、著免其革职。改为交部议处。　　

○谕军机大臣等、松筠等奏、会勘大凌河牧厂余地、并柳河沟一带、均可陆续移驻旗人恳种缘由一摺。朕因八旗生龄日繁。在京养赡不敷。生计日形竭厥。欲规图久远之计。前经降上□日、令赛冲阿等在吉林等处、筹度旷闲地亩。欲令酌量移居。并派松筠前往盛京地方。会同和宁等相度地势。此事计关久远。必须筹度周备。或十年、或五年、移驻一次。从容调剂。逐渐疏通。方为有益。且移往耕屯之处。亦必须附近将军副都统等驻劄之所十数里内、就近管辖稽查。勿任游荡滋事。则教养兼资。经久无敝□大。今松筠等所勘大凌河柳河沟一带之地。距盛京省城、皆远在数百里之外。四面辽阔。并无官员驻劄。设旗人移往居住。凭何约束。和宁、富俊、皆曾任京城都统副都统。松筠更系现任都统。岂不思在京旗人。移驻外省。断无将平素安分有志上进者、先行挑往之理。若择素不安分者。聚集多户。移之无人管辖之所。岂能日久相安。即使该将军派委旗员、前往稽查。而相距遥远。终有鞭长莫及之势。至摺内所叙东厂南北东西、周围不下百余里、皆有积水、须自边墙相地开河、使入大川归海、方可涸出沃壤、又东柳河沟一带、积水荡漾、须自北山、东由拒马流河、西至鹞鹰河、横开大渠、束水入海、方可辟垦耕屯等语。开渠引水。必须察勘地势高下。方不至受水之患。十年前诣盛京。马上遥见海水混茫。海舶来往。高仰之势显然。即使地势合宜。而兴举钜工。事岂易言。现在帑项不能宽裕。伊等岂不熟知。即使储蓄充盈。朕亦不肯徒劳罔功。为此无益之事。松筠等所议俱不可行。亦无庸绘图呈览。既据伊等奏称大淩河一带地方。多有闲旷地亩。向被游民私垦。著即严行示禁。将闲旷之地。造册存记。或日久另有需用之处。以备查考。至凤凰城一带。松筠、富俊、已往查勘。即使勘有可垦之地。亦无庸办理。松筠前派往查盛京各工。并会筹宗室移居盛京之事。著即将各工敬谨查勘收验。其筹办宗室房屋分拨地亩一节。亦须先行筹度。将所需经费若干。详悉估计。分别具奏。俟奏到酌量经费所出。再行降上□日办理。松筠于此二事办毕后。即回京供职可也。将此谕令知之。　　

○又谕、百龄等奏、通筹南河善后工需一摺。内称核计江南江北地亩、若按照靳辅旧议、每田一亩出银一钱、计算可得银三百一二十万两等语。朕惠爱黎元。与民休息。从不肯议及加赋。今令按亩出银。非加赋而何。现既据该督等核计善后各工。不过需银三百万两。所有前议。著即停止。无庸筹办。其另摺奏淮商捐输银四百万两、并另片请将此项银两、除撙节办工之外、尚余银一百万两、解交内务府备赏等语。南河善后工需。淮商既恳请捐输。通盘估计。三百万两已可集事。商捐亦系民力。但取足敷工用而止。其额外多余之数。另解内务府。殊可不必。现在外省支拨款项。部库不敷。每年尚由内务府拨给数十万两。朕躬行节俭。从无滥费。内务府亦无需如许赏项。已降上□日将淮商捐银。祇赏收三百万两。其余一百万两。仍给还该商等以示体恤。将此各谕令知之。　　

○以江南狼山镇总兵官刘芬、为鸟噜木齐提督。服阕总兵官尚维侗、为狼山镇总兵官。　　

○除河南陕、温、孟、三州县、河占沙压地四百九十八顷八十一亩有奇额赋。　　

○癸丑。上诣永佑寺行礼。　　

○谕军机大臣等、百龄等奏、阜宁县境内救生河一道、于该处农田利赖、且洩水保堤、添渠运料、均有裨益、今游塞日久、应行挑复、请先于河库存款内拨银估办、将来查办荡务、有增出余柴应行估价之款、即以此项分年陆续归还等语。国家度支自有常经。取民亦有定制。昨据百龄等奏筹办河工善后工需。援引靳辅旧议。于江南江北按亩徵银。可得银三百余万两。朕以事近加赋。虽靳辅当日办有成案。然自康熙年闲。至今百有余载。久未举行。小民难以家喻户晓。恐办理诸多未便。当即降上□日停止。至本日所奏阜宁县境内挑挖河淤。此等河渠水利。向系应用民力之事。即使民力一时不逮。先行借帑兴挑。事后摊徵还款。已属国家惠民之举。今遽请支用帑项。虽此一处渠工。不过需银三万余两。而该省河渠水道。似此应修者甚多。若此例一开。将来他处士民。纷纷援此呈请。又将何词饬驳。若概予准行。国家焉有如此帑项。足供支用。所谓惠而不知为政矣。所有阜宁县挑河一款。应仍照旧例借帑兴修。其如何分年摊徵归款之处。著该督等另行酌议奏请。再降谕上□日。　　

○以故喀尔喀赛因诺颜扎萨克辅国公车布登多尔济弟达拉扎布、袭爵。　　

○甲寅。谕内阁、御史陆泌奏、请饬禁通坝验收漕米诸敝□大一摺。据称帮船湾泊通坝、经纪各役俱勒索使费、约计每船用银八十两至一百二三十两不等、至食场侍郎下帮验米、舍人丁役轿扶等、每帮约用制钱二百四十千、坐粮厅减半、如不满所欲、即挑斥米色、多量斛面、任意抛洒、种种积敝□大相沿等语。本年抵通帮船。均已兑收完竣。回空南下。该御史所奏。并未指明。难以纷纷提究。著食场侍郎等、于明年重运抵通时。先将该御史所陈各项情敝□大。出示严禁。如查有经纪吏役人等私行勒索。即严拏惩办。傥该侍郎等容隐不举。别经发觉。定将伊等一并惩处。至摺内所称漕船起卸时、约载船乘闲偷换。及巡役匪徒勾通夥窃等敝□大。著该管文武员弁、一体严密查拏。毋稍疏纵。　　

○又谕、御史陆泌奏、各仓收米遇有潮湿、宜随时风扇、以期经久一摺。风扇之制。乡曲小民囤积无多。用以随时筛扬。至天庾积贮。每岁新漕三百余万石。若用风车扇扬。不惟日不暇给。且出入盘运。易滋透漏折耗之敝□大。该御史所奏不可行。　　

○又谕、景安等奏、审明徐黄氏控案分别定拟。并将徐用书从前历任涿州亏空缘由、查明具奏。此案徐用书涿州任内亏空。伊子徐思曾在直隶具控。该总督藩司、虽屡经委员核算。总未办理完结。延至三年之久。实属迟缓。温承惠、方受畴、均著交部议处。其余当日未经查出各上司、并含混交代之历任涿州知州、西路厅、及监盘各员、应议职名。交该督详细查明。送部照例分别议处。至知州周景查出亏项底里、禀商藩司庆格、该司令算入前任知州王盛清任内一节。事关敝□大混。著温承惠于庆格到日。令与周景质对。此非温承惠任内之事。无所用其回护。务秉公讯明据实参奏。前任总督颜检、被属员朦混。据详率奏。实属愦愦。伊历任封圻。毫无振作。岂复能胜京堂之任。著于到京后以六部郎中降补。无庸再交部议。　　

○又谕、长芦掣盐法马。现据留京王大臣等验明增多斤两属实。显有敝□大窦。此项法马、究系部中铸造时、即有敝□大混。抑系颁发之后、该商等另有私造抵换情敝□大。著彻底严究。务得确情。查有圻、冯昶、樊宗鉴、任秉衡等八纲总、均著解案严审。其较兑法马之工部主事黄遐年、前任户部郎中现任天津府知府张大维、均著解任归案质讯。　　

○以漕运总督许兆椿、为工部右侍郎。工部右侍郎阮元、为漕运总督。　　

○乙卯。上御卷阿胜境。赐扈从王、公、大臣、蒙古王、贝勒、贝子、公、额驸、台吉等食。　　

○丙辰。上自避暑山庄启銮。幸木兰。　　

○是日。驻跸中关行宫。　　

○丁巳。遣官祭昭忠祠。　　
