<!-- { "loadSidebar": true } -->
○乙卯。谕内阁、向来各项引见人员。内有大员子弟、皆不声明。朕无由知悉。逮＜闲＞用后、其父兄具摺谢恩。朕始知之。嗣后无论京察军政及京外各项引见人员内。凡满汉文武二品以上大员之子弟。俱著自行呈报。引见时于绿头签内注明。如有漏报者。查出交部议处。　　

○免云南铜厂、民欠工本银。　　

○上以祭社稷坛。自是日始。斋戒三日。　　

○丙辰。遣官祭黑龙潭昭灵沛泽龙王之神。玉泉山惠济慈佑灵濩龙王之神。昆明湖安佑普济沛泽广生龙王之神。密云县白龙潭昭灵广济龙王之神。　　

○谕内阁、巡视东漕御史苏绎奏、东省续亏案内之六府二州、请饬该抚酌展奏限一摺。东省十五年以后。亏缺仓库钱粮之泰安、兖州、沂州、登州、四府属州县。经朕特降谕上□日。从严示惩。其余六府二州尚未奏到。应如何分别核办。系巡抚陈预本任之事。乃该御史率行陈奏。此事既与漕务无干。又非关系民瘼。似此越职妄言。变乱是非。明系袒护贪官。甚属多事。苏绎不胜巡漕之任。著即彻回。交部议处。　　

○谕军机大臣等、御史王耀辰奏、江苏上海沿关一带、外通黄浦、为海船出入之所、其闲有奸商借开设米铺为名、暗用小舟于屋内偷运、土人名为大袋米、大袋米出时、粮价立即腾贵等语。江苏各属、为产米之区。前年偶遇旱灾。粮价立形昂贵。自系该处奸商。计图渔利。有偷运出洋情敝□大。内地米粮。藉供民食。若任令偷运出口。不特洋面匪徒、借资接济。而内地粮少价昂。于闾阎口食。亦殊有关系。著百龄等、即饬该管道员、严查关口。并派员密行察访。如有奸商囤户。借开设米铺为名。私运出洋。及关口奸胥猾役得钱卖放者。立即严拏惩办。毋稍疏纵。将此谕令知之。　　

○又谕、御史王耀辰奏、浙江长兴之四安合溪棚匪、奸淫攘夺、积案累累等语。该棚民等聚处山场。与居民闲隔。且多系外方之人。往来无定。最易藏奸。全在地方官严密稽查。务使奸宄息迹。浙省棚民、从前本定有章程。著该护抚即饬该管官按照旧章。实力奉行。将准其入籍之棚民。一体编立门牌保甲。严行查察。其原编各户棚民之外。不准再添一户。以杜聚集日多。滋生事端。不可因循怠玩。为目前苟安之计也。将此谕令知之。　　

○展缓云南腾越州、民欠米谷。　　

○丁巳。孝淑皇后忌辰。命皇次子智亲王旻宁祭陵寝。　　

○祭先师孔子。遣皇三子绵恺行礼。　　

○戊午。祭大社大稷。上亲诣行礼。　　

○幸圆明园。　　

○己未。遣官祭关帝庙。　　

○谕内阁、给事中贾声槐奏、现在住园稽查之北城御史、于分驻司坊官外添派一员帮办、其西城御史所辖地面、祇有分驻司坊官一员、香山一带、向系西城副指挥稽查、该衙门相距较远、不能常往、请照北城章程、于西城拣发司坊官三员内、分拨二员、在园居住、香山一带、即由该员稽查等语。西北两城御史住园稽查。事同一例。北城既添派司坊官员。西城地方。亦复辽阔。著都察院堂官、即查照一体添派。其该司坊官应分住何处。香山一带地方。应如何分界稽查之处。均著该衙门自行酌定办理。至该给事中所称外省保甲、请派分发试用人员、分驻各州县抽查一节。各州县编查保甲。本系该地方官应办之事。再令该管上司不时抽查。分别劝惩。自能行之以实。若添派委员分驻查办。必致干与事权。勒索供应。纷纷扰累。所奏不可行。著无庸议。　　

○引见京察三四五品京堂。得上□日、光禄寺卿海福、太仆寺少卿文修、通政使司参议和靖额、年力就衰。俱著以原品休致。余著照旧供职。　　

○以候补三品京堂穆彰阿、为光禄寺卿。　　

○庚申。上幸静明园。诣龙神庙拈香。　　

○谕内阁、方受畴奏、筹拨河工抢险银两一摺。豫省河工。每年于藩库地丁内、拨银三十万两。另款存贮。以为抢险之用。所有上冬支发豫买秸料银十四万两。著毋庸扣除。仍照向例储备。其临时添拨银两。若于具奏后给领。实恐缓不济急。嗣后如遇岁定抢险银三十万两、将次用完。著该河督察看情形。应需添拨若干。会同该抚核明。一面具奏。一面行司提取备用。俟霜降后如有余存。仍奏明归还原款。核实报销。毋稍浮冒。　　

○谕军机大臣等、本日据严烺差人赍摺密奏、访闻德克精阿、于各属请领采买银两、克扣平余、并于十八九年豫陕军需给发银两、亦有扣平短发等语。甘肃通省仓库亏缺各情敝□大。现派景安、朱理、先福、会同秉公查办。严烺既查明德克精阿、前在署藩司任内、有扣平短发之事。即应禀明钦差及该督、向德克精阿严切询究。景安等讯明参奏。亦必声明系严烺查出。兹严烺不先禀明景安等查办。又因不能由驿奏事。辄差人赍摺密陈。甘肃至京路途遥远。此摺奏到再行降上□日饬办。岂不徒延时日。著景安等即将德克精阿拏问。将扣平短发各款。逐一严行审讯。并追究所扣银两、作何使用。令其据实供吐。毋稍含混。嗣后严烺续行查出敝□大端。俱禀知景安三人办理。如景安意存消弭。再行具摺密奏。将此谕令知之。　　

○辛酉。孝康章皇后忌辰。遣官祭孝陵。　　

○旌表守正捐躯河南罗山县民妇孙郭氏。　　

○壬戌。以故翁牛特贝子图们巴彦子丰绅保、降袭镇国公。　　

○癸亥。直隶总督那彦成奏报、拏获逆犯刘玉漋。擢守备李士刚、为都司。赏民人杜连城、把总、并蓝翎。余升叙有差。　　

○甲子。遣官祭昭忠祠。　　

○谕内阁、前据那彦成奏、在乐陵宁津交界地方、拏获次要逆犯刘玉漋。现已解部审讯。实系正犯。本日陈预奏、接据乐陵县禀报访得该县境内小宋家庄、有来历不明之刘姓、会营率领兵役、前往查拏、已被直隶宁津县差役获去、当将窝留刘姓之宋丑吕廷等拏获、并起获画虎一幅、铁锤一个等语。刘玉漋系久经饬缉要犯。在该县境内一年之久。作磨画虎。教习拳棒。公然与人交接往来。并非潜匿地窨山洞可比。该县平日编查保甲。访缉逆踪。所办何事。今该犯已为邻境拏获。率将虚词禀报。以冀弥缝。实属可鄙可耻。前经屡次降上□日、令陈预饬属缉拏要犯。并谕以如果获犯、即系从前久匿境内。不但免其失察之咎。仍予恩施。原指各州县自行拏获者而言。若久经窝留境内。毫无见闻。经邻境差人捕获。则其咎岂能宽贷。乐陵县知县唐缙良、著革职拏问。交陈预审讯拟罪具奏。陈预此次京察。予以交部议叙。原因其在山东巡抚任内二年、办事认真。今于所属境内窝留逆犯。漫无觉察。即应交部议处。姑念平日办理本省地方事务。尚无贻误。著将京察议叙之处注销。免其交议。　　

○兵部奏请给住歇官兵马乾银两一摺。得上□日、此项随从官兵所领官马。自三月初一日起至初九日止。在京住歇。例无应得乾银。即如朕每年秋狝木兰。先期驻跸热河。几及一月。或暂于中途驻跸。该官兵等原领官马。均无计日给与乾银之例。兵部既无办过成案。此次何以率请赏给乾银。殊属有心见好。邀誉沽名。所有兵部承办司员、著交部加等议处。兵部堂官、著交部议处。董诰甫经管理兵部、著加恩宽免。寻议上。得上□日、兵部率请赏给随从官兵住歇马乾银两一事。朕召见该部堂官、屡经询问。系承办司员先行具稿呈堂。该堂官等并无先出主见之人。亦未公商。遂以次画诺。是邀誉之举。先由于该司员。所有部议降三级留任之郎中增寿、永恒、俱著改为实降一级。以兵部员外郎补用。姚文田在内廷行走。未能常川到署。著加恩改为降一级留任。余依议。　　

○旌表守正被戕河南裕州民贾维洛妻李氏。　　

○丁卯。上幸万寿山。　　

○戊辰。谕内阁、御史王松年奏、严饬各督抚慎拣首邑并繁缺州县一摺。牧令为亲民之官。总以勤理民事为重。首县为通省倡率。要缺亦赋重事繁。必须慎选贤能。方克称职。乃向来督抚大吏、专以浮华便捷、工于周旋应酬之人、奏请升调。甚至视首县如奴隶。各上司衙署一切日用所需。悉皆取给。该县今日役役于供顿逢迎。非朘削闾里之膏脂。即侵挪国家之帑藏。直省州县、敢于公然亏缺。肆无忌惮。其风气实开于此。近虽渐知敛戢。仍恐陋习未能尽除。著通谕各督抚、凡有升调首邑、繁缺州县。务择悃愊无华。尽心民瘼者。以端风尚。如德品端方。又才能干济。自属上选。即德优于才。虽器局稍谨。而朴诚任事。廉洁爱民。亦必不致贻累地方。较之流俗波靡者。其相去远矣。督抚为吏治纲领。其各正己率属。慎＜闲＞乃僚。用副朕崇实黜浮至意。　　

○庚午。引见各衙门京察保送一等人员。得上□日、此次京察一等圈出人员。著各该堂官再行出具切实考语、交吏部带领引见。圈出之满洲蒙古中书笔帖式等官、著归入理事同知通判内。遇有缺出。与旧记名人员、一体带领引见。汉军汉人、著交部以抚民同知通判分别选用。兵部主事兼太常寺赞礼郎善禄、侍卫处主事色卿额、光禄寺署正联昌、交部照例以应升之缺升用。直隶州暂留东城兵马司指挥谢天樛、著以知府用。翰林院侍讲何淩汉、左春坊、左中允恒山、查讷勤、俱准其一等。宗人府主事连谨、准其于笔帖式任内一等加一级。户部郎中萧镇、准其于员外郎任内一等加一级。其余内阁侍读扎清阿等二百五十员、俱准其一等加一级。　　

○辛未。上诣大高殿行礼。　　

○还宫。　　

○壬申。以荆州协领莫尔格讷、为乍浦副都统。　　

○癸酉。春分。朝日于东郊。上亲诣行礼。　　

○诣东岳庙拈香。　　

○甲戌。上启銮。恭谒东陵。　　

○命肃亲王永锡、大学士曹振镛、尚书英和、苏楞额、留京办事。　　

○遣官祭贤良祠。　　

○以恭谒两陵。免跸路经过地方本年额赋十分之三。　　

○是日。驻跸烟郊行宫。　　

○乙亥。驻跸白涧行宫。　　

○丙子。孝昭仁皇后忌辰。遣官祭景陵。　　

○是日。驻跸隆福寺行宫。　　

○丁丑。上恭谒昭西陵。孝陵。孝东陵。景陵。裕陵。俱未至碑亭。即降舆恸哭。步入隆恩门。诣宝城前行礼。躬奠哀恸。王以下文武大臣官员、均随行礼。　　

○赏看守跸路经过各行宫弁兵、半月钱粮。　　

○是日。回銮。驻跸桃花寺行宫。　　

