<!-- { "loadSidebar": true } -->
○谕内阁、本日新授内阁侍读学士汪金□睿、具摺谢恩。即命进见。其人老迈龙钟。两耳重听。询其年岁履历。不能奏对。惟免冠叩首。流泪战栗而已。此等庸劣无能之辈。何以姑容至今。贻误公事。汪金□睿著以六品主事衔休致。开缺另补。户部堂官俱交部议处。以为徇庇劣员者戒。并通谕宗人府、六部各京堂衙门、及内务府三院各处。严行甄别。汰去衰庸。各衙门堂官、公同具奏。如有意见不合者。专摺具奏。引见定夺。立分真伪。以副朕用人求治之诚心。诸臣各发天良。勿邀虚誉。为国求贤。勿市私惠。即行办理。不准迟延。　　

○又谕、绵课等议奏天坛随扈章程。所有天坛内外添派五千五百六十名、及正阳门外添派兵八百十六名。著加恩每次每人赏给口分银二钱。交广储司筹款给发。　　

○谕军机大臣等、马慧裕等奏、拏获妄布邪言匪犯李占魁、审明办理一摺。已批交刑部知道矣。该督等因豫东二省匪徒滋事。饬属巡缉。盘获形迹可疑山东邱县人李占魁、审出编造歌谣、煽惑人心各情。于缉捕尚属认真。惟未将所造歌谣抄录具奏。先将该犯正法。办理未免草率。著该督等将该犯所造歌词、即行抄录。交军机转奏。　　

○云南腾越镇总兵官李东山、以亲老乞终养。允之。调山东兖州镇总兵官陈广宁、为腾越镇总兵官。以候补总兵官刘荣庆、为兖州镇总兵官。　　

○展缓湖北江陵、公安、石首、随、应山、天门、汉川、沔阳、潜江、枝江、十州县、及各卫所、水灾旱灾新旧额赋有差、并缓徵江夏、武昌、兴国、黄陂、孝感、黄冈、蕲水、荆门、嘉鱼、崇阳、通城、汉阳、钟祥、安陆、襄阳、十五州县、武昌、武左、德安、三卫、旧欠额赋。　　

○丙子。圣祖仁皇帝忌辰。遣官祭景陵。上诣寿皇殿行礼。　　

○谕内阁、松筠等奏、查办恒杰控款、审明定拟一摺。前据晋昌奏恒杰呈控乌噜木齐地方、传习矢公邪教、并兴奎收受属员礼物、及仓库亏短、旗民命案各重情共十三款经朕特派松筠、会同长龄前往查审。今据松筠等提集人证逐款质讯。业据恒杰全行认诬。其所控款内、如传习矢公邪教一款。案情最重。兹讯明系乡愚打鼓治病。并无书符念咒、及授徒敛钱情事。恒杰呈出之小本符咒。系伊自行购买扶乩所用。伊前在领队大臣任内。曾头戴道冠道帽坐功念经。已据自将道冠经卷呈出。恒杰身为大员。自习异端转将自买符咒册本。作为凭据。诬人传习邪教。居心阴险可恶。并据恒杰供认与章京凤鸣强认同族。屡索资助。又向协领成格、巡检王吉士等、索借银两。因不满所欲。一并捏款诬告。卑鄙无耻。不堪已极。恒杰若仅照松筠等所拟、改发黑龙江充当苦差。该犯到戍后、又必故智复萌。别生事端。恒杰著仍发往伊犁永远枷号。不准开释。以为挟私陷害造言诬控者戒。至兴奎于恒杰指控各款。审属全虚。其收受提督定住赙赠银两。系友朋交际。与赃私不同。惟得受总兵阎俊烈银两。并于年节收受州县馈送食物。咎有应得。业经革职已足蔽辜。兴奎著免其发遣饬令回旗。　　

○谕军机大臣等、前日据那彦成奏、讯据获贼供称、冯克善于八月内已往德州。本日据方受畴盘获贼犯车得新等。亦据供称大头目冯克善因与李文成不和、现已前往山东德州等语该逆系与李文成、牛亮臣、商同起事之人为贼紧要头目、此次前赴德州。断非在彼潜匿。必系勾结同教之人。又图滋事。德州与直隶接壤。距京祇六百余里。该处本有教首宋跃漋一犯、饬拏未获。今冯克善又复潜往看来山东逆夥尚多。并闻附近州县、时有焚抢村庄之事。难保无匪徒互相纠应。不可不加意防范。同兴驻劄曹州。著即迅速遴派文武干员、星夜驰赴德州。严查冯克善及宋跃漋踪迹。务得切实下落。设法擒获。　　

○又谕、据同兴奏、拏获武城县土贼办理一节。此案拏获国子监助教衔刘竹一犯。自即系初彭龄所奏之刘洙。该犯胆敢乘邪教滋事。编造狂悖诗句。纵令子侄纠抢。可恶已极。著该抚亲提严讯。是否曾入邪教。与匪徒勾串。如止于纠抢。已当斩决枭示。如滋扰地方。戕害多人。即照叛逆之律问拟。其子刘昆起等、现均在逃。即严缉务获。其兰峄一带匪徒。并严饬文武官认真稽查。毋稍大意。　　

○命巴里坤领队大臣色玉慎来京。以头等侍卫塔清阿、为巴里坤领队大臣。赏已革喀什噶尔参赞大臣伊铿额、蓝翎侍卫。为伊犁领队大臣。　　

○丁丑。钦差协办大学士户部尚书托津奏、巢□刀灭开州贼匪。得上□日嘉奖。与马瑜等下部议叙。　　

○缓徵江苏山阳、阜宁、清河、桃源、安东、盐城、江都、兴化、铜山、丰、沛、萧、邳、宿迁、睢宁、十五州县、淮安、大河、徐州、三卫、被水地亩新旧额赋。及砀山县次年额赋。　　

○戊寅。上御乾清门听政。　　

○谕内阁、御史黄中杰奏、外城各门胥吏人等、藉盘诘为词、需索钱文、请上□日查办一摺。各城门官弁兵役。原为稽察奸宄而设。若藉端需索。不特若累行旅。转将匪徒得钱卖放。其敝□大更钜。著步军统领等严查重惩。应如何派员稽查禁绝敝□大端。并著该衙门妥议具奏。寻议上。得上□日、昨据御史黄中杰奏、外城各门胥吏人等藉盘诘为词。需索钱文。当降上□日交步军统领等严查惩办。兹英和等奏、派员分赴各门查问。该城门领等俱称未经需索。请令该御史指实某门某人奏闻、以凭查办等语。都城各门。近日稽查严密。不肖丁役藉端需索。系必有之事。普行查问。孰肯承认。如令该御史一一指实。科道风闻言事。令其辗转牵引多人以实其词。亦非政体。该门吏等惟贿是从。若不严行惩办。势必将巨猾凶渠得钱卖放。所关尤钜。仍著交步军统领等详议。或各衙门添派文员稽查敝□大窦。酌定章程具奏。　　

○又谕、承炷前在山西蒲州府任内、缘事降调。该抚衡龄奏请捐复留省。经朕特上□日驳斥。嗣在部呈请降捐知县。又经特上□日不准。彼时承炷具呈妄诉。哓哓置辨。交吏部查明具奏。曾明降谕上□日、伊若再不安分。重究不赦。兹承炷以不准降、捐知县之员、竟敢呈请捐复知府。胆大妄为。实属不安本分。著革职。发往伊黎效力赎罪。　　

○谕军机大臣等、御史黄中杰奏、江西龙泉县从前有添弟会匪徒滋事、因搜拏未尽、现在南安赣州宁都等处、仍有会匪。立教煽诱等语。龙泉县添弟会匪徒。曾经查拏。搜除未尽。今南安等处复有立教传习等事。著先福即饬该州县严密防查。遇有形迹诡异匪徒。拏获重惩。其讯明仅止习教者。责令具结改悔。各州县于编查保甲之时。一体严查。务期除莠安良。不至养痈贻患。俾闾阎永臻宁谧。　　

○以二等侍卫文孚、光禄寺卿齐布森、为内阁学士。兼礼部侍郎衔。通政使司通政使扎拉芬、宗人府府丞蒋予蒲、为都察院左副都御史。国子监祭酒姚文田、为詹事府詹事。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百七十九　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆十八年癸酉十一月己卯。谕内阁、昨因召见升授内阁侍读学士之户部郎中汪金□睿、老迈龙钟。当经降上□日、将该员降级休致。并将姑容不参之户部堂官议处。通饬在京各衙门甄别衰庸矣。朕思部院各司非一人专理。即闲有一二衰庸者滥厕其闲。其事务尚未致全行贻误。已应亟行澄汰。至各直省道府州县各有地方专责。若其人衰颓庸劣。该管上司徇情邀誉。不行参劾。必致废弛吏治。贻害民生。所关尤钜。著通谕各督抚等、将所属道府州县实力甄别。如有不称职者。据实劾参毋任恋栈。所遗之缺、有亟须整顿者该督抚保举贤能之员、专摺具奏即与例未符。朕自能鉴别加恩允准。傥督抚等因有此上□日。徇私滥举。或经科道纠参。或别经发觉。朕必将保举非人之督抚、从重治罪。决不宽贷。　　

○又谕御史汪梅鼎奏、请申明放赈定例、以重民瘼一摺。各直省偶遇偏灾。施恩赈恤。原期实惠及民。不使一夫失所。地方官自应遵照定例于查报户口之初官给册费。亲勘填册。按户散放。并将应散银米数目、户口姓名、明白刊示以杜胥吏中饱之敝

□大。近乃里保申报、书吏造册、均索使费。官又辗转克扣。以银易钱。减价侵渔。种种流敝□大。不一而足。本年直隶、河南、山东、安徽、湖北、陕甘等省。各有歉收处所。已节次降上

□日赈恤。而直豫东三省交界毗连之处。兼有贼匪蹂躏。小民颠沛流离。尤堪悯恻。若地方官当此之时。办理赈务、及抚恤难民仍不认真经理。竟有侵蚀克扣等事。非我臣仆。其情难恕。一经发觉。必立予正法。以为玩视民瘼者戒。各该督抚等、务当督饬所属、实心抚恤。用副朕惠爱黎元至意。　　

○又谕、瑞龄奏分别挑选额兵一摺。前锋护军、系八旗训练精兵。自应以年力壮勇者挑补。即骁骑营兵亦当以技艺较优者挑取。不得以老弱充数。嗣后前锋护军。责成该统领等勤加训练。务俾一律精壮。其不堪用者。著照所请斥退。分别补换。至八旗挑补领催比试清汉文。马甲比较弓箭。均著核实办理。惟养育兵一项。较其家口多寡挑取。以资养赡。著通谕八旗一体遵行。　　

○又谕、瑞龄等奏、昨朕御门办事。护军参领雅林保、护军校福珠隆阿、并未站门、请将雅林保交部议处、福珠隆阿交本旗从重鞭责等语。雅林保著交部议处。至前锋护军统领、俱有管束兵丁之责。护军校福珠隆阿应行鞭责。瑞龄即当立时惩办。此等事亦必入奏交旗必至兵丁等于该管大臣、毫无畏惧。福珠隆阿、即著瑞龄从重鞭责。嗣后鞭责等事、俱著该统领等自行办理。毋庸具奏。　　

