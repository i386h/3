<!-- { "loadSidebar": true } -->
○又谕、英和等奏、查明南苑各官厩内、丹多多尔济共交养马一百二十余匹、阿那保共交养马六匹、阿勒精阿曾交马一匹、餧养二十余日、即行取回、请将阿那保等交部严加议处、厩长等交部分别议处、桂芳失于查察、并自请议处等语。南苑圈养官马。地属天闲。该管大臣何得将私马混入餧养。今查明各厩内。丹巴多尔济私餧之马。共有一百二十余匹。朕岂不知一百二十余匹之多。必有委托借名等事。今不难按名追求。朕不为已甚。姑从宽免究。丹巴多尔济、系总管大臣。首先作敝□大。无怪以下官员人等纷纷效尤。以致官给刍豆不敷。厩长等相率侵欺。敝□大端丛集。丹巴多尔济、胆大妄为。设使其身尚在。必当重治其罪。业经身故。前加恩晋封王爵。亦不忍复行追夺。惟前曾赏立墓碑。本系恩施格外。今伊既有此咎。著停其竖立。以示惩儆。阿那保、私交之马仅止六匹。较之丹巴多尔济、多寡悬殊。伊平日承应御马差使。甚属尽心。著加恩免其严议。革退副都统。罚俸一年。仍留上驷院卿。戴用三品顶带。照旧当差。阿勒精阿私交马一匹。仅餧养两旬。著罚俸一年。加恩免其严议。桂芳现据查明并无私交马匹。伊自管理以来。丹巴多尔济所养马匹。已陆续牵回。仅于失察阿那保私交马匹。所有伊自请议处之处。著加恩宽免。　　

○以内阁学士色克精额、兼正红旗蒙古副都统。　　

○旌表守正捐躯河南夏邑县民魏凤舞母阎氏。　　

○癸丑。旌表守正捐躯安徽蒙城县生员蒋景清妻乔氏。　　

○甲寅。孝端文皇后忌辰。遣官祭昭陵。　　

○上诣黑龙潭神祠拈香。　　

○赈直隶邢台、沙河、南和、平乡、钜鹿、唐山、内邱、任、广宗、永平、邯郸、成安、肥乡、广平、鸡泽、磁、曲周、威、清河、开、元城、大名、南乐、清丰、东明、长垣、冀、枣强、武邑、新河、南宫、隆平、临城、宁晋、高邑、三十五州县、被旱灾民。　　

○乙卯。谕内阁、兴奎奏、在配废员缪元淳之姊王缪氏、呈请代弟赎罪一摺。缪元淳前在扬河通判任内。因王庄大堤漫口。革职遣戍。其疏防原案。系缪元淳先在竹络坝抢办要工。未能豫筹防堵。核其情罪。尚可准予纳赎。但向来在配遣犯。或因祖父母父母老病无依。或系子孙代为捐赎。均可原情邀准。今缪元淳、系伊已嫁之姊代为呈请。此端一开。凡外姻亲属。概得效尤呈赎。不足以昭限制。缪元淳、著不准其赎罪。　　

○举行嘉庆十七年军政。漕标、卓异官六员。年老官三员。有疾官一员。才力不及官二员。分别议叙处分如例。　　

○丙辰。上诣大高殿行礼。时应宫拈香。　　

○还宫。　　

○谕军机大臣等、昨据李亨特奏南粮首帮入境摺内。称江境各古浅之处、因东境湖河水势递注、日积日深、帮船行走遄速等语。朕即觉此语不确。当经批令仍须放水接济。本日复据百龄等奏称、东省铺水较志桩短放一尺七寸、按河道又短铺二百余里、并每日漫板水、亦或有或无等语。微湖系运河水柜。历来邳宿一带重运经临。皆由东省铺水下注。并每日留漫板水以资浮送。其办法并非始于本年。既据李亨特奏称微湖存水六尺四寸有余。而滕峄一带续得雨泽。泉源甚旺。何以不挹注江境。若帮船在江境阻滞。则东省即有存水。又将安用。两省经理重运。同是一事。节经降上□日。令其通盘筹办。伊等亦自称和衷共商。而其实此疆彼界。显形龃龉。殊非实心任事之道。该河督务确探下游情形。随时节宣。妥为经理。如重运不能遄速。即在江境浅滞。亦由李亨特贻误。恐不能当此重咎也。将此谕令知之。　　

○丁巳。上御太和殿视朝。王以下文武升转各官谢恩。　　

○戊午。上以祈雨三坛。斋戒三日。　　

○己未。上诣天神坛祈雨。命皇次子旻宁皇三子绵恺、分诣地祇坛、太岁坛、行礼。仪亲王永璇、祭宣仁庙。　　

○幸圆明园。　　

○旌表守正捐躯江苏高邮州民郭庸妻戴氏。　　

○庚申。上诣山高水长祈雨坛拈香。　　

○以故辅国公庆怡子景纶、袭爵。　　

○命于五城设厂平粜麦石。　　

○辛酉。谕内阁、御史夏修恕奏清厘刑狱以省拖累一摺。所奏深合事理。国家明刑弼教。意本期于无刑。有罪者不容轻纵。无罪者尤不可株连。刑部虽总理谳狱。然案情较重。罪名大小。办理自有等差。近日五城及步军统领衙门、于寻常讼案罪止杖笞以下者。往往不察事理。概以送部了事。以致刑部现审之案。日积日多。不能速为断结。迨至逐案审理。其事甚细。而到案之人久羁缧绁。隶徒中饱。赀产荡然。又或查拏案犯。不辨真伪。辄请交部严鞫。及讯明无辜被累。而正犯转得远扬。纷纷株系。桎梏相望。皆足上干天和。著刑部详查定例。并酌定条款。凡轻罪细故、可由五城及步军统领衙门审结者。俱令自行拟结。其应送部而不送部者。固当照例参处。如不应送部而率意送部者。刑部将原案驳回。并将该衙门参奏请上□日。至于刑部收禁人犯。尤当审度案情。其问徒以下轻罪人犯、以及干连待质之人。例应取保候审。今往往一概收禁。以致囹圄积滞。疾病颠连。甚或遭瘐毙之惨。据该御史奏称、本年正月以来。狱犯患病及病故者。已数十起。殊堪悯恻。著刑部查明、现在监禁人犯。此内凡轻罪及传案待质者。立即清理省释。毋稍稽滞。嗣后该堂官并随时查察。如司员等有滥传收禁者。均予参处。其内外问刑衙门引用律例。前曾有上□日不得用虽但字样。抑扬其词。今或以他字代用。仍复何所区别。著再行申禁。断案总当援引正条。如本有专律。不得改引他条。意为重轻。文致人罪。又该御史奏请饬令刑部于承审本司之外勿另行派审一条。谳狱之道。本当专其责成。即如刑部为执法之官。朕于一切案件。皆交该部审拟。遇有案情重大者。特派大学士九卿或军机大臣会审。亦非事所恒有。今刑部于签分各司之案。多派员会审。殊非核实之法。嗣后除实有疑难重案、仍准遴派干员会审外。其寻常案件。总责令承办之司细心推鞫。俾令各举其职。以杜诿卸。该堂官其加意整饬。钦恤惟刑。用协咸中之庆。　　

○以都察院左副都御史书敏、为盛京兵部侍郎。　　

○壬戌。上御勤政殿听政。　　

○以詹事府少詹事鲍桂星、为詹事。光禄寺卿书兴、为太常寺卿。太常寺少卿费锡章、为光禄寺卿。　　

○准前任内务府郎中德元、重赴鹿鸣宴。并赏三品卿衔。　　

○癸亥。谕内阁、据富俊奏、审讯遣犯韩自有等、商谋纠劫大概情形一摺。此案遣犯韩自有等、纠众滋事。前据斌静参奏副都统明德办理张皇。并将派审之协领巴达尔呼、奏请革职。兹据富俊讯明韩自有等、虽非谋叛、而纠众谋劫各情节。业据刘三供认明确。遣犯纠约滋事。自应严拏惩办。明德一闻首告。即将各犯全行拏获。惟未能审讯明晰。全委之巴达尔呼等严刑拷问。致将案犯拖毙。虽有应得之咎。亦不过止于议处。乃斌静前至墨尔根城。即不会同明德审办。率行参奏。并请将巴达尔呼革职。实属偏执意见。斌静不胜将军之任。著即来京候上□日。所有此案犯证多名。著富俊遵照前上□日。逐一讯明。分别定拟具奏。巴达尔呼著先行开复。俟结案时与明德一并交部分别议处。　　

○谕军机大臣等、富俊奏、革退佐领颇连、控告协领添喜保等、侵用恩免银两一案。其中侵蚀贿托各情节。已据富俊查有端绪。情节甚重。不可不彻底究办。富俊现已补放黑龙江将军。著即接印任事。并宣谕斌静、伊因办理遣犯一案。未能允协。令其来京候上□日。不可宣露颇连一案。催令迅速起程。不可耽延。至添喜保等、案内各情。丝毫勿许向其洩漏。富俊于斌静起身时。并派委妥员护送同行。途中加意防范。毋稍疏懈。富俊俟斌静起程一二日后。再将协领添喜保、主事富昌、传上□日革职。派员解送刑部。并将现在配所之户部书吏胡杲、严加锁金□靠。该犯系案内要犯。务须遴委干员。沿途小心管押。解交刑部会同军机大臣审讯。将此谕令知之。　　

○以盛京工部侍郎兼奉天府府尹事富俊、为黑龙江将军。盛京礼部侍郎诚安、兼管奉天府府尹事。内阁学士廉善、为盛京工部侍郎。　　

○盛京副都统灵泰、以年老命来京。调正白旗满洲副都统绪庄、为盛京副都统。　　

○甲子。谕内阁、蒋攸铦等奏、知县才难胜任、请分别改用教职佐杂一摺。阳山县知县邓文淳、据该督等查看才识迂拘。不胜民社。著准以教职改用。至候补知县戴玉衡、前因在海丰县县丞任内拏获洋盗引见。奉上□日发往该省以知县用。兹该督等奏称、该员于刑钱事务。不能明晰。又称其留心缉捕。可资差委。请以县丞改用。殊于事理未协。该员降补县丞后。若再有缉捕出力之处。岂能抑不保奏。引见时仍得按阶升转。后先黜陟之闲。岂不两相刺谬乎。戴玉衡、著仍以知县补用。补缺后如实不称职。不妨参劾罢斥。以昭平允。　　

○刑部奏、审明江南僧人淳辉、妄编诗册一案。得上□日、此案僧人淳辉、编造诗册呈递。妄用擡写字样。语多悖谬。刑部比照大逆律。拟以凌迟处死。姑念草野愚蒙。罔知文义。尚非不可原宥。惟该犯求派侍卫杀人。以洩私忿。实属狂妄可恶。淳辉、著改为斩监候。入于本年朝审情实。　　

○以正红旗汉军副都统长庆、兼正红旗护军统领。调正白旗汉军副都统西拉布、为正白旗满洲副都统。镶蓝旗蒙古副都统英绶、为正白旗汉军副都统。以散秩大臣朱毓瑞、为镶蓝旗蒙古副都统。　　

○乙丑。上幸静明园。诣龙神庙拈香。　　

○谕内阁、五城御史奏、筹办平粜麦石请交铺领卖一摺。平粜麦石。原期市价平减。以便民食。嘉庆十五年。曾将麦石交铺户领卖。办有成案。此次著即仿照办理。前因分厂出粜。派乾清门侍卫十员、稽察弹压。今交铺领卖。事归＜闲＞易。该侍卫均毋庸前往与议。著派出之卿员十人、会同五城御史、查照旧章。将平粜麦石。访查殷实铺户、承领粜卖。五城城内关外。务令均匀分拨。方与贫民有济。并广行出示、禁止囤积擡价。该铺户赴仓领运时。仍著该卿员轮流赴仓监放。毋令仓书花户人等、有需索串通等敝□大。所有酌定价值、及分拨铺户章程数目。详查妥议。迅速具奏。　　

○以翰林院编修吴廷珍、为云南乡试正考官。内阁中书戴鼎恒、为副考官。翰林院编修郭尚先、为贵州乡试正考官。程伯銮、为副考官。　　

○以正白旗汉军副都统英绶、为銮仪卫銮仪使。　　

