<!-- { "loadSidebar": true } -->
○谕军机大臣等、据御史袁铣奏、湖北江夏汉阳两县、均设有班房、其汉阳班房、名曰东廊西廊、凡遇传质人证、先交饭店、县役索诈不遂、勾通门丁提押东廊西廊、非予重资、不能释放、派管此处门丁、一岁可获数千金、江夏班房、名曰自新所、又有上班房、下班房、东班房、西班房等处、各班房之外、又有所谓关厅者、百姓名之曰枉死城、系曾经拐带发觉、著有罪名之刘□监守、遇有户婚田土细故、其族邻乡保之属、无论绅士平民、一经牵连传唤到省、即于此处押禁、有财力者、犹得行贿释放、无财力者、或数月数年不得脱、往往以铁索联拴数人、缀以猴儿重石、百般困辱、甚或械其手足、昏夜叫呼、酷刑恶气、与饥病交迫、瘐死其中者、相继不绝、迨押毙之后、则令县役倒提年月、书立保状、总以在保病毙为词、弥缝销案、以致小民含冤、无路控告等语。州县官听理词讼。原应勤于审断。随到随结。其案内牵连人证。祇须取保备质。私设班馆。例有明禁。著庆保、张映汉、即行确查该二县、如有前项班房关厅名目。立即严禁。其丁役等、如有滥押索诈等敝□大。查明按律治罪。并通饬各属、遇有控案。速为审理。不得违例押禁无辜。若阳奉阴违。即行严参示惩。将此谕令知之。　　

○壬寅。以故二等子荫德布子双喜、一等男范树廷子正容、各袭爵。　　

○予闽浙交界出洋巢□刀贼淹毙兵丁陈日生等十九名、出洋缉捕淹毙兵丁林太全等三名、恤赏如例。　　

○癸卯。谕内阁、御史沈学廉奏、请申门禁一摺。午门为禁城重地。值銮舆出入之期。执事人员。本有例准由该处乘马者。然如该御史所奏、仆从家人、乘马驰骤。杂沓喧哗。未免漫无约束。著传谕护军统领等、嗣后凡遇銮驾出入午门。俱饬知该管官校、先期留心查察。询明有差使者。准其将所乘之马牵至门外。其无差使者。不准一概混入。以昭严肃。　　

○又谕、御史沈学廉奏、各省解京饭食等银、请核实交收、以杜敝□大混一摺。直省解京饭食等项银两。原为各部院大小衙门办公经费。例应解员亲赴投批。按期交纳。若如该御史所奏、各省委员管解到京。每有银号从中包揽。勾通书吏。瓜分使费。甚有挪用抵换情敝□大。及各衙门出票查催。仍复延不交纳。殊非慎重办公之道。著通行饬禁。嗣后委员解银到京。不准由银号代交。务各遵照定例亲赴该衙门投批。如有书吏压搁文批、勒索使费等敝□大。该解员即行据实呈明。以凭究办。　　

○谕军机大臣等、吴璥奏、西坝上水边埽、随镶随蛰、埽前水势、已深至五丈、现赶办挑水坝、仍由西坝进占、自初一日至初十日止、除抢镶大坝十四丈、边埽二十四丈外、又续进占二十一丈、连前共得八十一丈、尚有未得二百四十六丈等语。览奏实深焦急。大坝进占十日。又得二十一丈。按日计算。则未得之二百四十余丈。须至四月中旬。彼时桃汛已过。水势涨盛。又将如何施工。现在虽因边埽陡蛰。埽前水势骤深。进占较难。然总须赶紧抢办。步步追压坚实。后占一经稳固。即迅速接进前占。务于明年桃汛以前、堵筑合龙。不准稍有迟缓。至另摺奏、请续拨工需银一百六十万两。现有两淮商捐银二百万两。除拨给豫省明年岁修银三十万两外。尚存一百七十万两。已由四百里谕知延丰、令将此项全行拨解武陟工次。限于明年正月内解齐。较之所请、又多发银十万两。吴璥等、当思国家经费有常。直省一应俸饷赈恤。何事可以缺乏。岂能专供河工之用。此次马营大工。已筹拨银一千一百余万两。尽此动用。实已足敷办理。如有余剩。仍奏明归款。此后不准丝毫续请。即再行渎奏。亦断不能复邀俞允也。将此谕令知之。　　

○甲辰。谕内阁、本日八旗王大臣等、以颁赐八旗通志谢恩。八旗通志所载。要不出教养二字。满洲、蒙古、汉军、皆系国初时随来。是以八旗子弟性本淳厚。兹因日久渐染流俗。习尚浮华。不知学习技艺。此皆各该都统、副都统、平日不善教养。挑缺时只论家口挑取。并不教训令其勤习技艺。嗣后八旗都统等、务将八旗子弟、善为训导。俾其勤习技艺。复归淳厚。庶不负朕教养旗仆之至意。　　

○以故三等侯勒保子英惠、袭爵。　　

○以甘肃永固协副将达凌阿、为巴里坤总兵官。　　

○蠲缓甘肃宜禾县、霜灾本年额赋有差。并贷灾民口粮。　　

○乙巳。上御乾清门听政。　　

○谕内阁、御史黄玉衡、条陈直省积敝□大一摺。书吏舞敝

□大。黠诈百出。如该御史所奏、于衙门左近、设立私馆。传递消息。粤省、现有外马放光收光渡期等项名目。各省恐亦不免。著各督抚严行查察。一经访获。从重究办。以肃关防。其衙门差役。例有定额。不准滥设。若多一名。即多一舞敝□大之人。该御史所奏、粤省择食种松等敝□大。大足为害闾阎。至会匪承充差役。潜通信息尤当实力查拏。无任日久滋蔓。贻患地方。又各衙门刑钱幕友。势不能缺。然或上下勾结。挟制本官。交通书吏。则必应严行惩创。各督抚务实力稽查。遇有作奸犯科者。究明重办。勿稍姑容。至州县官家丁长随。但取敷用而止。滥荐滥收。最为恶习。此辈盗权通贿。何所不为。并著严行饬禁。凡膺民牧者。各宜洁己自爱。拒却情面。以期慎守官方。勉为良吏。　　

○谕军机大臣等、松筠奏、核查灾户情形、恳于新正展赈一摺。各直省闲遇水旱。随时加恩抚恤。复谕令该将军督抚等、查明次年青黄不接之时、应否接济。该将军督抚各据地方情形、将应如何恳恩之处、具摺核奏。统于新正降上□日。分别施恩。松筠曾任军机大臣、并各省总督。谅所素悉。兹据该将军奏称、盛京等处旗民被灾八九分各户、可否于新正量加展赈、以资接济、出自天恩等语。该将军既不将必应接济之处、切实声明。又不将展赈几月之处、酌拟奏请。朕岂能悬为臆度。降上□日施恩。松筠办事实属颟顸。著传上□日申饬。所有奉天承德等州县被灾户口。著该将军再行确核。将应如何接济之处、据实覆奏。再降谕上□日。将此谕令知之。　　

○又谕、本日据义州城守尉福桑阿、呈递灵芝一本、并奏片一件。询系福桑阿获有灵芝。松筠查照本草所载名目、缮写奏片、交伊呈递。芝草本常生习见之物。未足为瑞。其奏片发交南书房阅看。内所引尔雅、苬芝误作菌芝。释曰误作择曰。土气和误作上气和。所论各种芝草气味。凡平字皆误作乎字。松筠不加详察。即以入奏。特为指示。俾知盛世不尚祥瑞。其率意称引、尤可不必也。将此谕令知之。　　

○以故三等男克什布子连祥、袭爵。　　

○缓徵江苏山阳、阜宁、清河、高邮、泰、东台、江都、甘泉、兴化、九州县、水灾本年及上年额赋新旧漕粮。　　

○缓徵湖北汉川、沔阳、潜江、天门、江陵、公安、松滋、汉阳、八州县、及屯坐各卫水灾本年及上年额赋漕粮。　　

○丙午。谕内阁、御史程伯銮奏、请严禁河工投效冒滥一摺。河工投效。本因工用浩繁。一时权宜。姑允吴璥等所请。至分别流品。久有定例。总以保结官出具身家清白印结为凭。此次武陟投效人员、赴工投效者。著该省大吏、详加察验。在京具呈者。著该部详加查验。责成出结官。切实结报。如有隐匿朦混者。一经查出。即行参处。照例惩办。以杜幸进。　　

○又谕、正白旗满洲进呈世职名单、将东明错写作兴京副都统。兴京本未设有副都统。非寻常书写错误可比。承办之印务章京庆庄、著实降一级调用。绵恩旗务虽熟。现已年老。精神不能周到。穆彰阿管项虽多。于此事未能留心检校。俱著改调事＜闲＞旗分。仍各罚职任俸一年。西拉布、人本软弱。又复年老。著即以原品休致。　　

○谕军机大臣等、董教增奏、闽省厦门洋船、请仍贩运茶叶一摺。所奏甚属非是。前此闽浙等省贩粤茶叶。多由海道运往。经蒋攸铦以洋面辽阔、漫无稽查。恐有违禁夹带等敝□大。奏请仍照旧例、改由内河行走。业经明降谕上□日。通行饬禁。自谕禁之后。洋面日见肃清。海口无从偷漏。即黠夷如＜口英＞咭唎、不能串通奸商。私相售买。亦皆遵奉禁令。虍□攵受约束。为法甚善。必应永远遵行。今董教增忽请准厦门洋船仍贩茶叶。则与由海贩粤何异。明系受奸商怂恿。冒昧陈请。董教增、著传上□日申饬。所奏不准行。将此谕令知之。　　

○命嗣后年终八旗带领世职人员引见时。外省驻防应袭世职人员内、如有拟正之员年未及岁、祇将拟陪人员咨送来京者。仍照例归入京中世职一同带领引见。其年终未及到京、续由该处补送者。该旗即将家谱绿头牌进呈。奏请承袭。不必带领引见。　　

○以户部右侍郎王鼎、署刑部左侍郎。　　

○调镶红旗满洲都统肃亲王永锡、为正白旗满洲都统。镶白旗汉军都统奕颢、为镶红旗满洲都统。正白旗满洲都统定亲王绵恩、为镶白旗汉军都统。正白旗蒙古副都统安福、为正白旗满洲副都统。以内阁学士海龄、兼正白旗蒙古副都统。调正红旗蒙古副都统文泰、为正白旗满洲副都统。正白旗满洲副都统穆彰阿、为正红旗蒙古副都统。　　

○丁未。旌表守正捐躯山西交城县民李得名妻魏氏。　　

○戊申。谕内阁、礼部奏、行文错误、检举更正一摺。近来礼部办理事务。屡有舛错。本年朕六旬万寿。九月二十七日应穿常服。不挂朝珠。本有成例。该部并不查明声请。当降上□日将该堂司各官、分别降调示惩。此后自当遇事小心。倍加详慎。乃本月二十五日系斋戒期内。该部业经奏明执事陪祀人员、应穿常服挂朝珠。无执事人员、穿常服不挂朝珠。及司员行文知照各衙门。仍照忌辰常例缮写。可见该衙门办事司员。率多玩忽。此次业据自行检举。仍著将承办司员及该堂官等、交部分别议处。嗣后该堂官等、务训诫各司、恪勤供职。甄别怠惰。毋得再蹈愆咎。致干严惩。　　

