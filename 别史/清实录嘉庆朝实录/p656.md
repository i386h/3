<!-- { "loadSidebar": true } -->
○是日。驻跸六道河御营。　　

○甲戌。上赐蒙古王、贝勒、贝子公、额驸、台吉等食。　　

○谕军机大臣等。据松筠等奏、酌拟移往盛京宗室房屋、现择于小东门外东北里许、按照健锐营规式、共建仰瓦房七十所、内除五十五户宗室居住外、尚余住房十五所等语。盛京移住宗室房屋、共有七十所。前经拟定移住之宗室、祇有五十五户。余房十五所。日久空闲。势必渐就曹□少朽。现在闲散宗室内可以移往者尚多。著绵课等再公同酌拟。添派十五户。共成七十户。届期一同派往可也。将此谕令知之。　　

○给移住盛京宗室每户田三十六亩。从钦差协办大学士松筠等请也。　　

○是日。驻跸张三营行宫。　　

○乙亥。上御行殿。勾到云南、贵州、广西、新疆、情实罪犯。停决云南斩犯一人。绞犯五人。贵州斩犯八人。绞犯十人。广西斩犯二人。绞犯五人。新疆斩犯五人。余一百六人予勾。　　

○谕内阁、广东按察使温承志、前在道员任内、随同总督百龄办理洋盗。甚为出力。经朕擢任臬司。并加恩赏戴花翎。此次前来热河陛见。召对数次。见其人颇明白能事。方资任用。陛辞时令其顺道看视伊兄温承惠。兹据温承惠奏伊弟在伊署内、患病身故。殊为可悯。温承志职系臬司。例无应得恤典。其子温启熊。系候选员外郎。著加恩俟服阕后以员外郎即用。　　

○热河都统毓秀奏、正红旗马甲恭讷春率贼偷砍围场木植。得上□日、此案正红旗马甲恭讷春、身系围场官兵。本有巡查缉匪之责。胆敢带领贼犯多名。私进围场。偷砍木植。已属目无法纪。迨官兵将该犯等捕获八名、及车二十三辆。复有贼匪多人乘夜夺回。竟敢拒伤官兵九名。并有受伤身死者。不法尤甚。且八月二十五日。正在朕行围期内。木兰重地。如此防范不密。废弛已极。总管安福、著交部议处。右翼翼长巴达朗贵、著交部严加议处。现在恭讷春业已逃逸。其夥贼姚祥、傅六、查系多伦诺尔民人。其余各犯、谅亦多系附近匪徒。著派热河道明山、即日亲赴围场西界、及多伦诺尔一带。督率兵役。严缉案犯。并著古北口提督喜明、察哈尔都统贡楚克扎布、副都统本智、一体派员协缉。该贼犯供有住址姓名。并有随带车辆。谅难远扬。务期全数弋获。毋任一名漏网。获犯即迅速解交刑部严审定拟具奏。其派往巡察马甲十一名。能立时捕获贼犯八名。尚属勇往。所有被贼拒伤之马甲九名内那木达克、因伤身故。著施恩赏给银三十两。其余八名。每人赏给银五两。那木达克之子、闰著赏挑马甲。如无子嗣。即于伊兄弟亲丁内挑补。寻议上、得上□日、巴达朗贵、降四级调用。安福、革副都统职衔。以三品顶带仍带降三级留任。　　

○封陕西大荔县九龙庙龙神为昭灵普润龙王之神。从巡抚董教增请也。　　

○调河南按察使赵宜喜、为广东按察使。以河南开归道诸以谦、为按察使。　　

○户部议准、升任浙江巡抚蒋攸铦疏报、仁和、象山、二县、开垦沙地荡田一百九十二顷六十六亩有奇。照例升科。从之。　　

○是日。驻跸波罗河屯行宫。　　

○丙子。谕内阁、给事中甘家斌奏、酌议实行保甲八条、请交部妥议一摺。保甲所以弭盗诘奸。为历来奉行良法。该给事中所奏各条。亦祇系遵守成规。无庸敕交部议。惟是此事编查切近。全在责成牧令。所谓有治人无治法。近来地方官视保甲为虚应故事。虽章程周备。亦属徒托空言。著通谕各直省督抚、分饬所属。各就地方情形。参酌保甲旧章。认真经理。期于行之有效。毋得以具文塞责。至各省民风良莠不齐。闲有传习邪教匪徒。惟在地方官随时查缉。将为首匪犯访获重惩。使其余被惑之徒。共知警畏。从此加以化导。愚民觉悟顿开。自能革面革心。普臻经正民兴之治。将此通谕知之。　　

○以失察家人得受钱局陋规。革喀什噶尔参赞大臣范建丰职。降镶白旗护军统领那彦宝为二等侍卫。　　

○以镶黄旗汉军副都统扎郎阿、为镶白旗护军统领。户部左侍郎景安、兼镶蓝旗满洲副都统。总管内务府大臣和世泰、兼镶白旗汉军副都统。　　

○是日。驻跸中关行宫。　　

○丁丑。上诣永佑寺行礼。　　

○谕军机大臣等、据汪志伊等奏、审讯已革护总兵事副将项统、尚无畏葸玩纵情事、惟缉捕不力、请上□日在海口先行枷号三个月等语。所办非是。项统率领兵船。在所辖洋面巡缉。因半年之内、未据追获一船。报擒一犯。以致吴属匪船在境叠劫。前经该督等参奏、将该员作为兵丁、责令缉捕自赎、因恐该员尚有玩纵情事。当经降上□日交该督等严审。该督抚审办此案。自应讯明罪状、按律问拟。傥该革员情罪较轻。亦不妨据实声明。革职责令效力。今该督等率请将该革员在海口枷号三月。试思项统以副将护理总兵。系属专阃大员。岂微末弁兵可比。督抚统辖营伍。其标下弁兵遇有获谴枷杖之事。伊等可以自行办理。至于大员闲有枷号示警者。则必出自特上□日。并无常例。岂臣下所可轻拟。此端断不可开。恐启文员陵轹武职之渐。汪志伊等原摺发还。仍交该督等将项统获罪情节、核其应得罪名、按律定拟具奏。将此谕令知之。　　

○河南河北镇总兵官仙鹤林、因病休致。以喀密办事大臣色克通阿、为河北镇总兵官。　　

○建福建台湾鹿耳淡水等处炮台三座。每座设兵房二十六闲。从总督汪志伊请也。　　

○是日。驻跸避暑山庄。至辛巳皆如之。　　

○戊寅。谕内阁、近日围场时有偷窃木植之案。自因地界辽阔。稽察不周所致。著热河都统毓秀、将围场周遭各地面原设堆卡、与官弁兵丁各数目、及如何防范巡查之处。详查旧制绘图贴说。并将应否调剂之处。一并酌议具奏。　　

○福建汀州镇总兵官满仓、因病解任。以山西蒲州协副将王威宁、为汀州镇总兵官。　　

○缓徵直隶博野、蠡、祁、河闲、献、景、故城、吴桥、元氏、赞皇、邢台、沙河、南和、平乡、钜鹿、唐山、内邱、任、永年、邯郸、成安、肥乡、广平、鸡泽、磁、开、元城、大名、南乐、清丰、东明、冀、枣强、武邑、隆平、临城宁晋、深沧、盐山、丰润、新河、龙门、延庆、四十四州县、水灾旱灾雹灾本年额赋。并旗租仓谷有差。　　

○己卯。上御依清旷。勾到福建、广东情实罪犯。停决福建官犯一人。斩犯三人。绞犯八人。广东官犯三人。斩犯十一人。绞犯十五人。余一百十人予勾。　　

○庚辰。旌表守正捐躯四川邛州民秦世俸妻王氏。崇庆州民沈国佑妻旦氏。　　

○辛巳。上诣永佑寺行礼。　　

○谕内阁、贡楚克扎布等奏、请于察哈尔左右两翼各派总管一员、每旗各派兵四十名、缉捕抢劫蒙古商人物件贼盗等语。察哈尔八旗游牧处所。地阔贼多。若缉捕兵少。不惟无以示威。转致贼人轻视。自应多派官兵严缉。但仅令二总管带兵三百余名常川搜捕。设约束不严。转致滋事。嗣后察哈尔游牧处、遇有抢劫之事。著贡楚克所布等、即按照报出贼数、酌派官兵。迅速严缉。傥贼中有敢拒捕者。即持械惩办。庶贼众畏惧。不敢抢掠矣。至所派官兵、即照贡楚克扎布所奏给与盘费。　　

○移河东中河通判衙署、驻中牟堡。从河道总督李亨特请也。　　

○缓徵河南汤阴、临漳、安阳、内黄、林、武安、汲、新乡、辉、淇、浚、孟津、十二县、水灾旱灾新旧额赋。　　

○壬午。上自避暑山庄回銮。　　

○诣城隍庙拈香。　　

○遣官祭都城隍之神。　　

○是日。驻跸喀喇河屯行宫。　　

○癸未。驻跸常山峪行宫。　　

○甲申。遣官祭历代帝王庙。　　

○谕内阁、松筠等奏、查勘永陵前面河工情形、会同商办缘由一摺。据称恭查永陵右方鹿角迤外旧有石堤、现届深秋水落之时、石堤外尚有积水长十余丈、亦须填垫石土、循旧栽柳、又石堤西首鹿角外、仅余地一丈、亦有积水、此一段亦宜填垫毗连石堤、永资巩固、将拟办缘由绘图呈览请上□日等语。永陵前面河工。前此和宁等原奏祇将南岸河身挑淤。北岸筑堤一面八十五丈。今据称陵西小河一道、夏日水长之时、冲汕大路三段、凑长二百九十一丈、行人多由陵西鹿角旁行走。实非慎重之道。伊等详查旧制。亟须修筑。著即按照旧势、修筑护路拦水小堤。以资保障。并将冲汕道路二百九十一丈、逐段排插荆囤。内填河淤沙石。一律修垫平坦。俾行人于此往来。不致绕践山脚。此项工程。著饬令穆腾额率同工员遵照妥办。其需用银两。即著于薓余银两内动支办理。至所称附近鹿角、有农民数户在彼开垦地亩、亦恐于风水攸关、请于薓余项下给段迁移、并将附近官地照数拨还之处。均著照所奏办理。又松筠另摺奏、查验永陵明堂前各项工程一摺。永陵明堂前土岸迤外、添修泊岸一道。虽钉桩排。下荆囤。而所填沙石。未经硪打坚实。办理未免草率。著即照松筠所议、照例在十里外取土培厚尺余。来春于东西下马牌内、自鹿角木前至新旧泊岸、一律排栽树株。并于泊岸周围培土。多为栽柳。俾令盘根束土。永资保护。此项工程。著责令穆腾额及该监督等赔修。毋许开销。并著于工竣时交和宁等查验。如再有草率。即行严参。其将来岁修、请于薓余项下动支修理、并随时补种树株、及每年大雨时派员驻守保护泊岸之处。均照所请行。即著该将军府尹等入于交代。每年年终。将保护泊岸情形具奏一次。以昭经久。　　

○又谕、福克精阿奏、西宁办事大臣衙门主事笔帖式、请用加二级项带、并请将通事头目六名准带金顶一摺。所奏非是。从前新疆甫隶版图。派往办事章京。有暂用加级顶带者。嗣因该处办事大臣、有私给回目兵丁顶带之事。改定章程。通饬不准私用加级顶带。著为定例。至西宁尤属内地。福克精阿甫历外任。率请将该衙门主事笔帖式、赏用加级顶带。此端一开。若各处皆纷纷渎请。殊乖体制。福克精阿受人怂恿。妄意市恩。糊涂胆大。所请不准行。并著传上□日申饬。仍交部议处。至通事头目六名请赏戴金顶。亦属过多著准其于通事头目中、择其能事出力者。赏给金顶二名。作为定额遇缺拣补以昭限制。寻议上、得上□日、福克精阿著革去副都统。降为头等侍卫。仍留西宁办事大臣之任。　　

○是日。驻跸两闲房行宫。　　

○乙酉。上御行殿。勾到四川情实罪犯。停决斩犯三十八人。绞犯三十五人。余一百四十人予勾。　　

○命五城于冬春二季设厂煮赈。　　

○缓徵湖南澧州、被水灾民新旧额赋。　　

○是日。驻跸要亭行宫。　　

