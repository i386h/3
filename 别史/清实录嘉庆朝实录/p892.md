<!-- { "loadSidebar": true } -->
○谕军机大臣等、御史蒋云宽奏、会匪拦入楚境、肆行扰害、请饬查办、并陈缉办会匪事宜四条各一摺。粤省添弟会。久为闾阎之害。查拏不净。近乃蔓延及于湖南永州一带。名为担子会。情义会。党与既众。遂至抢掠劫夺。肆行无忌。必当认真查拏。痛加惩艾。该御史所陈缉捕事宜四条。亦俱中肯要。会匪横行乡里。多恃兵役为之包庇。盖兵役既已入会、则必代为传递信息。一闻有访拏之信。或纵之逃逸。或导之抗拒。是官弁所倚以缉捕者、即会匪之耳目爪牙。尤当首先翦除。无如该管官惧干处分。率先隐讳。嗣后查拏会匪。如有兵役在内、经别县拏获者、定将该管官议处。若本管官自行访获。不存瞻徇。将会匪及入会之兵役、一并查拏究办。其失察处分、即著奏明宽免。至获犯申解费烦一节。尤系近日实在情形。会匪每破一案。多则百余人。少亦数十人。一经委提差解。往返程途食用盘费、赔累甚钜。州县官费无所出。遂一意化大为小。消弭不办。甚或转将告发之人坐诬。会匪因此益无忌惮。欲清敝□大源。自当酌予变通。其为首之犯、仍由该州县批差管解赴省听候审办。余犯概令递解。或由本州县发落。并停止委提。以节冗费。至会匪在境日久。官弁畏避处分。不肯举发。实系外省恶习。但该官弁等、果能实力查拏、为地方除害。虽经失察于前。其功过自足相抵。嗣后能破获钜案。准其宽免从前失察处分。或本案已缉获多名。偶有一二未获之犯。亦量予宽减。俾得专心缉捕、无所观望。再会匪结党横行。黠悍者总在首恶数人。其余畏其欺凌、被其逼胁者、亦复不少。地方官总当严拏首犯。其但与会匪认识、或被胁畏祸、勉强听从。或愚愿无知、虽经入会、并未随从生事者。均准其到官自首。讯明量予省释。以免株累。著吴邦庆、即明白剀切饬知所属。各于境内认真查拏。破除积习。不可养痈贻患。并咨会各提镇、督饬将弁、协力同心。以收戢暴安良之效。拏获一案。即随时奏明办理。如吴邦庆力不能办。亦即据实奏明。不可因循贻误地方。再会匪由广西蔓及湖南。其州县官畏难避过。情形亦大略相同。并著赵慎畛、亦遵照此上□日实力查办。　　

○庚午。谕内阁、昨因侍卫处清文、俱令书吏代写。已将该处书吏逐出。特降谕上□日、严饬在京各部院衙门、如有代写清文书吏。俱著逐出。因思京中各处既有书吏代写清文。则东三省、及各省驻防满营、难保无代写清文书吏。此等习气。自应严禁。著通谕东三省及各省驻防等处将军、都统、副都统、城守尉等、详查如有此等书吏、即行逐出。务令旗人学习清文。凡有清字。俱令自书。断不可令书吏代写。　　

○辛未。谕内阁、向来提镇大员、服阕假满病痊到京、有径赴宫门递摺请安者。有由兵部带领引见者。殊属参差。著交兵部查明具奏、画一办理。寻议、嗣后遇有提督总兵病痊起用。仍照例由督抚、验看具题。俟到京日。亦照提镇服阕例呈明臣部。其旗员身任绿营者。由该旗都统验看咨明臣部。臣部均知照军机处。令该员自行具摺请安。候上□日＜闲＞用。至例内带领引见一条。应请删除。以归画一。如该员等有不候具题给咨到京。径赴宫门递摺请安者。臣部查明参奏。从之。　　

○又谕、御史希宁奏、请清厘户口一摺。八旗生齿日繁。近日竟有希图冒领钱粮、抱养民人之子。或以户下人之子为嗣者。不可不严行清厘。著八旗都统、副都统、发现天良。通饬参佐领等、详加查察。不可姑息。不可畏难。如有抱养等敝□大。责令该族长随时呈报究办。如扶同徇隐。别经发觉。定将该族长治罪不贷。　　

○热河都统伊冲阿、以目疾乞休。允之。以都察院左都御史诚安、为热河都统。　　

○缓徵山西阳曲、长治、汾阳、朔、赵城、隰、六州县、上年歉收民欠仓谷。　　

○壬申。谕内阁、昨降上□日谕令各衙门将缮写清字书吏、概行驱逐。因思定例部院衙门办理文案、清字用笔帖式缮写。汉字用书吏缮写。其专用清字各衙门、例无额设书吏。自应一概驱逐。不准容留。至各部院衙门、向能兼写清汉字书吏。此时无庸概行驱逐。惟令专写汉字。不许再代人兼写清字。著该堂官责成各司员严加查察。如该书吏仍敢私代笔帖式缮写清文。该司员即回堂参办。但治该笔帖式及书吏之罪。与该司员无涉。傥该司员扶同徇隐。经该堂官查出。即将该司员一并参处。或该司员据实呈报。该堂官徇隐不奏。别经发觉。定将该堂官惩处。其稽查各部院衙门御史、并著一体留心查察。如有前项情敝□大。即行指名严参。以凭究办。　　

○以吏部左侍郎普恭、为都察院左都御史。仓场侍郎成宁、为吏部左侍郎。兼正黄旗蒙古副都统。詹事府詹事那彦成、为仓场侍郎。　　

○调正黄旗蒙古副都统恩宁、为镶白旗满洲副都统。　　

○癸酉。遣官祭关帝庙。　　

○谕内阁、给事中周鸣銮奏、官亏积敝□大请饬严禁一摺。直省州县、责膺民社。其刑钱稿案、理应亲自经理。若任听亲友出入衙署。招摇撞骗。甚或借公帑以尽私情。擅挪库项。敝□大窦丛滋。著各督抚随时稽查。除该员家属至亲及延请幕友外。其余亲族、概不准留居衙署以省糜费。至昏庸之员。一命甫膺。遂已驰情靡丽。一应支销。皆假手于官亲长随。几视官帑为私橐。迨至亏空破案。即将其赀财籍没。亦不足抵偿万一。各督抚应留心甄别。查有此等劣员、立即参黜。勿令迁延恋栈、贻累地方定例、佐杂人员、不准委署正印。乃上司往往为调剂闲曹起见。将实缺州县、提省羁留。委佐杂前往署理。彼本为谋食而来。安肯无所取偿而去。本任官因此被累者、正复不少。各督抚务督饬藩司、严行禁止。其候补州县委署实缺、并当严查交代。如有不知慎重仓库者、即停委停补。以儆贪庸。至各省捐款有为公项无著、分摊归款者。势不能概行裁革。若如该给事中所奏、帮助贴赔使费等名、自不得借词滥派。著查明核减。勿致州县所领廉俸不敷办公。有所藉口。以上各款。皆直省大吏应行整顿之事。其各认真查禁。严杜漏卮。以清敝□大源而肃吏治。　　

○甲戌。上幸静明园。诣龙神庙拈香。　　

○乙亥。谕内阁、前据赛冲阿奏、因病休致协领安平、病已痊愈、请送部引见、赏给差使当经批示准行。昨安平赴部引见。明亮与崇禄等、两议具奏。摺内均未将该员前曾缘事革职之案声叙。朕以安平、祇系因病休致。病痊尚堪录用。是以准照明亮所奏。仍行带领引见。本日阅看随摺履历。安平曾于嘉庆五年因署管番役协领任内、纵容番役需索铺户革职、仍留世职当差、后复因患病休致。该员前曾获罪黜革。嗣又患病残废。岂能再邀录用。安平著不准引见。饬令即回盛京。永不叙用。赛冲阿甫经补放盛京将军、尚未到任。即于途次在朕前保奏安平。若非安平巧事夤缘。即系受人怂恿。此时姑免深究。赛冲阿含混具奏。著交部议处。　　

○丙子。谕内阁、御史李远烈奏、请禁各部院衙门繙写清字稿件私携出署一摺。所奏甚是。必应严禁。部院衙门、一应稿案、均应在公署办理。若如该御史所奏、笔帖式繙写清字稿件、竟各携回私寓。显系倩人替代。且恐有私行漏洩情敝□大。殊非慎重办公之道。著通谕各部院堂官、严饬司员随时稽察。如有不能在署繙写之笔帖式、将文稿私携出署。及书吏擅送私寓者。立即革职。呈堂参奏。以儆惰玩。　　

○丁丑。谕内阁、大门侍卫等、平素当差、甚属疲玩。此内宗室侍卫尤多。甚至遇班不到。任意借端。经年不当差使。此等习气。不可不力加整顿。著交领侍卫内大臣。嗣后侍卫内、如有托故不进班、宗室侍卫内、有指称献爵不随围者。该章京等、即指名禀知领侍卫内大臣参办。如该章京等代为容隐。一经查出。即将该章京等、一并严参。　　

○又谕、袁秉直前补授通政司参议谢恩召见。步履软弱。退出时、几不能起立。朕已觉其衰老。连次通政司直日、袁秉直均于单内注写收本。该衙门收本差使。系各堂官以次轮流。何以直日之期。皆系袁秉直收本显系艰于起跪。藉端规避。袁秉直著即以原品休致。其各堂官瞻顾通融官官相护。除吴椿现出学差外、奎耀、张鹏展、继德、保昌俱著交部察议。　　

○又谕、方受畴奏、审讯孟燮呈控总商任秉衡威逼致毙二命、大概情形一摺。任秉衡因媳任张氏患病。嘱令伊母张孟氏领归调治。及病已痊愈。张孟氏及其女均愿夫家接回完聚。乃任秉衡坚执不肯。勒写另娶字据。以致张孟氏母女同时自刎。任张氏尚有翁媳名分。张孟氏则系平人。其母女同死。实由任秉衡以强凌弱威逼所致。方受畴讯明各供。即行按律定拟具奏。天津县知县汪本、于此案不能讯出实情。有无听嘱情敝□大。著解任归案审讯。寻奏上。得上□日、任秉衡著发往乌噜木齐充当苦差。不准援减。该犯曾充总商。不准呈请赎罪。余依议。　　

○戊寅。谕内阁、刑部查办吉林黑龙江发遣官犯、并效力赎罪宗室、开单具奏。内伊宁泰一犯、将伊曾祖坟树砍伐售卖。不孝之罪甚重。嗣后凡遇恩赦年分。永远不准查办。李德润、余文辉、崧秀、爱明阿、戴国祥、李锦荣、马云龙、财神保、双全、达哈布十犯。均因疏防逆匪进城滋事。其罪甚重。前于三年期满降上□日再留六年。现在配甫及五年八个月。刑部何以一并列入请上□日。殊属徇庇。堂司各官俱交部分别议处。限五日内具奏。十犯俱于六年满后、再加六年。期满后具奏候上□日。崔起龙杖毙九命。情节亦重。前降上□日再留三年。著于三年满后、再加三年。期满后具奏候上□日。余俱不准减等。　　

○以京畿道御史孔传纶、为湖南乡试正考官。翰林院检讨冯芝、为副考官。侍讲钱林、为四川乡试正考官。编修杨希铨、为副考官。　　

○己卯。谕内阁、朕恭阅皇考高宗纯皇帝实录、内载乾隆十二年十二月大学士等、议覆梅珏成所奏、将正一真人改为正五品秩、缺出由该抚咨部袭补、照道官例注册、朝觐筵宴、均如所奏停止、奉上□日允行。正一真人、系属方外。原不得与朝臣同列。嗣后仍照旧例。一应朝觐筵宴。概行停止。　　

