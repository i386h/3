<!-- { "loadSidebar": true } -->
○谕军机大臣等、蒋攸铦奏、拏获诈抢咪唎口□坚夷船匪犯李奉广等、分别斩决枭示、并另片奏将噢口□地夷人、量加赏恤等语。此案咪唎口□坚国噢口□地夷船。在香山外洋停泊。蜑民李奉广等、诈抢拒捕。杀伤夷人五命。该督将李奉广等拏获。恭请王命分别斩枭。并传齐该国在粤夷商。环视行刑。俾知天朝法度森严。咸知畏服。所办甚是。至将噢口□地夷人量加赏恤一节。则办理错误。噢口□地夷船。如系装载该国货物。运赴粤省销售。被内地奸民抢劫杀伤。除将匪犯正法外。自应优加赏恤。以示怀柔。兹该夷人所带鸦片烟坭。是例禁之物。如该夷人私运入口。即应按律治罪。今因其横被劫夺。戕害数命。不行究治。已属恩施。何得再加赏恤。蒋攸铦即通行晓示各夷商、以鸦片烟坭。产自外夷。不准私入内地。天朝例禁綦严。此次噢口□地夷船私贩烟坭。因其未经进口。又遭劫掠。是以祇将烟坭烧毁。免其治罪。嗣后各夷船傥再有私带鸦片烟坭者。进口之日。兵役等照例严搜。一经搜出。除将烟坭焚毁沉溺外。必将私贩之人。从重治罪。决不宽贷。如此严切晓谕。先令各夷商一体周知。共知儆惧。将来有犯必惩。更不能托词未悉例禁也。将此谕令知之。　　

○以孟秋时享太庙。自是日始。斋戒三日。　　

○辛丑。谕内阁、御史谢崧奏、请禁奸商囤积、并运米出城一摺。京城铺户囤积米石、及偷运出城。例禁綦严。现在米价。较四五月闲增昂。自应严查敝□大端。以平市价。著步军统领衙门、顺天府、五城、即查京城米铺。如有违例多囤至五百石以外者。照例惩办。其各城门私放米石、接济回漕、并著实力查拏。有犯必惩。毋稍疏纵。　　

○以山西太原镇总兵官祥泰年老。命来京。调山东兖州镇总兵官刘荣庆、为太原镇总兵官。江南徐州镇总兵官马瑜、为兖州镇总兵官。　　

○旌表守正捐躯河南临漳县民李满场妻房氏。　　

○壬寅。除江西丰城、清江、二县、水冲地三十七顷六十二亩有奇额赋。　　



大清仁宗受天兴运敷化绥猷崇文经武孝恭勤俭端敏英哲睿皇帝实录卷之三百三十二　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆二十二年。丁丑。秋。七月。癸卯朔。享太庙。上亲诣行礼。　　

○幸圆明园。　　

○乙巳。以故鄂尔多斯扎萨克贝子扎木巴勒多尔济侄桑斋旺沁、袭爵。　　

○丙午。谕军机大臣等、御史高翔麟奏江苏昭文县令黄嵋、信任漕折总书张姓勒折浮收、张姓本系犯事革役、因与该知县之孙黄仁溥结交饮博、得以钻营、改名复充、勾通一气、婪索多端、民闲物议沸腾、胪款上控、积有数十案、该管上司但以一批了事、请饬查办等语。此案所控昭文县知县黄嵋。纵容伊孙结交漕书。多方婪索。如果属实。何以历经上控不行查办。著孙玉庭、胡克家、亲提漕书张姓。并具控各案人证。秉公严究。如黄嵋实有纵吏殃民情事。无庸先行具奏。将该员革职、归案严审按律定拟。毋稍徇纵。再五月初二日孙玉庭等奏署丹徒县杨超铎、于详报京口驻防闲散邬勒兴阿之妾吴氏自缢一案。讯有行贿情敝

□大。请将杨超铎拏问严究。当经降上□日以杨超铎系已经革职之员。何庸再请拏问。将主稿之胡克家议处。会衔之孙玉庭察议。饬令速拏要证杨锦韩升严审定拟。迄今又已两月。何以尚未审结。亦无一字覆奏。是诚何心。实属因循疲玩。著该督抚将此案与本日饬交之昭文县黄嵋一案。自接奉此上□日之日起。定限二十日内俱迅速审讯明确。定拟具奏。若再延玩。严谴立降矣。将此谕令知之。　　

○除江苏江阴县、坍没田一万四千九百七十八亩有奇额赋。　　

○戊申。谕内阁、御史蒋诗奏请严禁州县徵收折色、运弁需索兑费一摺。漕粮为天庾正供。原应徵收纯洁米石、如数兑运。若徵漕时先收折色。兑运不敷。辄于水次购米完交。或串通弁丁给与兑费。于抵通前盗买回漕。搀杂输纳。日久必致京通仓贮、红朽相因。不可不严行查禁以杜其源。著通谕有漕省分各督抚、严饬所属州县。于收漕时、务令徵收乾洁好米。如数交兑。毋许私收折色。并严禁弁丁等通同舞敝□大。私索兑费。如有前项敝

□大端。该督抚及漕运总督据实严参重惩。以肃漕政而重仓储。　　

○缓徵陕西华、华阴、潼关、渭南、大荔、朝邑、六厅州县、水灾新旧额赋。　　

○己酉。旌表守正捐躯四川成都县民李友林妻廖氏。　　

○庚戌。上幸静明园。诣龙神庙拈香。　　

○户部议准、直隶总督方受畴疏报、三河、香河、天津、沧、平山、新乐、遵化、丰润、广昌、九州县、开垦荒地九百七十五顷有奇。照例升科。从之。　　

○辛亥。谕内阁、本年京师入夏以来。雨泽稀少。朕省咎思愆。恐政事或有阙失。及内外臣工怠玩不职。以致昊苍垂象示警。又或因逆匪潜伏近畿。致沴气所结。上干天和。特降上□日令在廷诸臣。各矢忠诚。谠言入告。并令职司缉捕各衙门。严缉逆匪。摘发伏匿。原冀诸臣仰体朕怀。有言责者剀切敷陈。司捕

务者认真访缉。庶可除否塞而成交泰。消氛戾而召祥和。孰意上以诚求。下仍虚应。自降上□日以来。科道等纷纷陈奏。并无经国远猷。或纠一事。或改一例。大率皆与吏部铨法相关。其余五部俱无论及者。揆其意向。不过各私亲故。改一条例。为一二人早得除授地步。不思法令数更。最乖政体。铨法遵行已久。若朝夕改易。人将何所适从。如果吏部事务丛脞。英和戴均元等或有贪黩废法、及实不称职者。该科道确有证据。不妨指名参奏。朕必严行查办。若旁敲侧击。毛举细故。轻改旧章。遂其私意。岂朕求言之意耶。其步军统领衙门。及五城顺天府。近日屡奏获犯。祇系看香治病拜庙诵经、及逃遣叠窃各细事。并未缉获逆匪一名。此不过因降上□日饬责。藉此以见其认真访缉。掩饰目前。朕以诚心待诸臣。诸臣不以忠悃事上。惟思苟且塞责。此上天所以昭示旱象。未能兆成康阜也。特再降上□日通行晓谕。嗣后上言者当于国计民生要务。指陈利敝□大。或确知内外大臣营私骫法。据实劾参以肃纲纪。职司缉捕者、将饬拏最要次要各逆犯。认真侦缉。期于必获。不得舍本逐末。以副朕宵旰勤求至意。　　

○又谕、御史姚堃奏吏部役满经承、违例留京、包揽部务一摺。茅友兰、朱乾豫、戴易堂、著步军统领衙门拏交刑部审讯。照例治罪。此外各部院衙门役满书吏。藉端逗遛者自亦不少。并著步军统领衙门及五城、一体严查。勒令回籍。毋任潜匿京师招摇舞敝□大　　

○又谕、伯麟等奏边地兵粮、采买维艰、恳请仍照原议兼支折色一摺。滇省缅宁地处极边。产米稀少。该处岁需兵米额徵。及拨运秋粮。不敷支放。仍需给价于本境采买。现在新增兵丁每年不敷兵米、较从前增至一千七百余石。若令全数采买。必致有妨民食。该督等奏请照普洱威远二镇营之例。于秋冬二季兼支折色。加恩著照所请。缅宁厅新旧兵丁月粮。准其于每年秋冬二季大建月、折给银十日。小建月、折给银九日。每石折给银一两八钱。令兵丁自行买食。其余不敷米八百余石。仍以每石一两价银发给该厅采买。自嘉庆二十二年秋冬二季起。本折兼支。其二十二十一年所支本折。归案分别报销。　　

○壬子。孝懿仁皇后忌辰。遣官祭景陵。　　

○谕内阁、八旗满洲、蒙古、汉军、例有养赡孤寡钱粮。朕闻宗室觉罗内孤寡人口。向无养赡成例。该衙门如何办理之处。著宗人府王公查明具奏。寻奏上。得上□日、前因宗室觉罗内孤寡人口、向无养赡成例。令该衙门查明具奏。兹据奏称宗室觉罗孀妇、生有子嗣、及有可过继为子者、向例不待及岁、分别给予养赡银米、至无可过继之孀妇、及无伯叔兄弟之孤女、向由该族长佐领等自行办给、并无养赡成例等语。八旗满洲蒙古汉军孀妇孤女、俱有例给养赡钱粮。宗室觉罗内孤寡无依者、尤当加恩赡恤。俾资生计。除宗室觉罗孀妇亲子继子、仍照向例不待及岁给予养赡外。其宗室孀妇无子可继者、著每月给予二两养赡银米。无伯叔兄弟之孤女、著每月给予养赡银一两五钱。觉罗孀妇无子可继者、著每月给予一两五钱养赡银米。无伯叔兄弟之孤女、著每月给予养赡银一两。用示推仁矜恤至意。　　

○癸丑。上御勤政殿听政。　　

○命每年春秋致祭圆明园惠济祠。河神庙。前期奏派管理圆明园大臣行礼。　　

○以太常寺少卿色克精额、为卿。　　

○以兵部尚书和宁、署理藩院尚书。礼部尚书戴联奎、署兵部尚书。协办大学士吏部尚书戴均元、署刑部尚书。　　

○山西布政使习振翎、以年老不职革职。以湖北按察使周光裕、为山西布政使。起降调甘肃布政使严烺、为湖北按察使。　　

○甲寅。谕内阁、太常寺进呈清文则例。第三十六卷内、世祖章皇帝。孝惠章皇后。孝康章皇后。圣祖仁皇帝。均未出格擡写。该员等并不敬谨校对。非寻常疏忽可比。太常寺满洲堂官。俱著交部严加议处。其前次奏请议叙之处。著即彻销。所有纸工等项。均不准开销。该衙门汉堂官不识清文。均无庸议。寻议上。得上□日、成宁、著降为内阁侍读学士候补。舒宁、色克精额、均著降为六品赞礼郎。　　

