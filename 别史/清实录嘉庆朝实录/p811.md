<!-- { "loadSidebar": true } -->
○谕内阁、那彦成、从前屡获咎愆。经朕弃瑕录用。复畀任陕甘总督。自当竭尽悃忱。力图报效。即地方遇有格碍难办之事。亦应具实陈奏。请上□日遵行。乃听信陈祁之言。挪移赈银十九万余两。以为津贴采买脚价等项之用。实属胆大妄为。经刑部问拟斩监候。将应赔银三万九千八百两勒限一年全完。请上□日应否免罪。兹已于一月内缴完。惟那彦成系属大员。虽有滑县巢□刀贼微劳。不能即予免罪。仍当发往伊犁。姑念伊母年老病笃。那彦成、著加恩暂免发遣。即行释宁。令其在家终养。伊子容照、容恩、前以那彦成获咎黜革。兹那彦成既经释放。伊子并无他咎。著各降一等。容照、赏给三等侍卫。在大门上行走。容恩、以上虞备用处拜唐阿用。　　

○缓徵河南偃师、巩、二县、水灾额赋。　　

○是日。驻跸避暑山庄。至甲寅皆如之。　　

○癸丑。河东河道总督李逢亨奏报、秋汛安澜。得上□日嘉奖。下部议叙。出力员弁、升叙有差。　　

○甲寅。上御依清旷。勾到四川情实罪犯。停决官犯一人。斩犯三十二人。绞犯二十九人。余一百二十七人予勾。　　

○乙卯。上自避暑山庄回銮。　　

○诣城隍庙拈香。　　

○是日。驻跸喀喇河屯行宫。　　

○丙辰。驻跸常山峪行宫。　　

○丁巳。上御行殿。勾到福建、奉天、陕甘、情实罪犯。停决福建斩犯三人。绞犯五人。奉天斩犯四人。绞犯九人。陕甘斩犯十人。绞犯九人。余一百九人予勾。　　

○是日。驻跸巴克什营行宫。　　

○戊午。上至古北口。御黄幄。阅提标弁兵阵操技勇。赏赉有差。　　

○御行殿。勾到湖广、浙江、江西、情实罪犯。停决湖广斩犯三人。绞犯十四人。浙江斩犯二人。绞犯三人。江西斩犯二人。绞犯四人。余一百五人予勾。　　

○谕内阁、本日勾到浙江省情实人犯。内张师端一起。该犯系大员子弟。倚势串诈平民。牵控案外无辜之人作证。致令畏累自尽。实属法无可宽。除将该犯予勾外。该省办理秋审。率将该犯拟入缓决。经刑部改拟情实。殊为宽纵。护巡抚额特布、及拟详之臬司。俱著交部议处。　　

○是日。驻跸要亭行宫。　　

○己未。谕内阁、阿兰保、系乾清门侍卫。差竣赴行在覆命来迟。交御前大臣等查询。据称途次伤足、又复感受风寒。于初五日护送拉旺多尔济灵柩到府、并未回家、即日起程住宿清河、因不能支持、于初七日始起程前来等语。经御前大臣等参奏、请将阿兰保革去护军统领副都统。朕念阿兰保未敢私自回家。祇因患病。未能先行奏闻。尚以御前大臣等、所参较重。特降恩上□日免其革职。罚俸一年。本日据英和奏、查出阿兰保、于初四日在乾清门侍卫下处住宿。初五日又住宿一夜。初六日方至清河等语。复交御前大臣等、询据阿兰保称在侍卫下处住宿、其妻子往视住宿等语。阿兰保来迟。且复捏禀。甚属胆大妄为。阿兰保著革去护军统领副都统。交御前大臣等看视责处四十板。即日发往伊犁效力赎罪。以示惩戒。　　

○又谕、＜口英＞咭唎贡使回国。沿途经过省分。各派藩臬一员护送。直隶派出臬司盛泰。昨盛泰前来行在。于召见时偶询及该夷使沿途行走情形。据奏称曾与该夷官论及该国表文、又问伊国兵船数目等语。＜口英＞咭唎贡使遣回时。其表文朕并未阅看。盛泰系护送之员。并未降上□日令其诘问该贡使。乃无端论及表文。并该国兵船数目。实属胆大妄为。甚属狂纵。盛泰、著即革职。发往盛京。交晋昌以苦差委用。以为越分多事者戒。　　

○工部右侍郎陈希曾、以病乞解任。允之。以都察院左副都御史陆以庄、为工部右侍郎。　　

○以内阁学士博启图、兼镶红旗护军统领。理藩院左侍郎苏冲阿、兼镶黄旗汉军副都统。　　

○以直隶热河道瑺弼、为按察使。　　

○旌表守正捐躯河南考城县民毕二妻高氏。　　

○是日。驻跸密云县行宫。　　

○庚申。谕内阁、本年刑部办理秋审。所拟改缓改实各起。均各允协。即如浙江省张师端一起。该省原拟缓决。经刑部改为情实。乃系必应入实之案。并非有意从苛。是以即予勾决。此外九卿科道会议时。亦无签出或枉或纵之案。该堂官勘拟。尚为尽心。上年因该部积压本章。且屡次错误。将该堂官等分别降罚。崇禄、韩崶、俱著加恩开复头品顶带。崇禄、仍赏紫禁城骑马。韩崶、仍赏还花翎。现出有左副都御史一缺。加恩即著彭希濂补授。　　

○是日。驻跸南石槽行宫。　　

○辛酉。赏看守汤山行宫弁兵半月钱粮。　　

○是日。驻跸汤山行宫。　　

○壬戌。上还圆明园。　　

○诣安佑宫行礼。　　

○癸亥。以翰林院侍读钟昌、侍讲聂镐敏、充日讲起居注官。　　

○缓徵山西岢岚州、霜灾新旧额赋。　　

○甲子。谕内阁、张师端、系捐纳县丞。又系大员子弟。倚势串诈平民。牵控无辜。致令畏累自尽。乃必应情实之犯。护巡抚额特布、署臬司景临、辄将该犯拟入缓决。实属蒙混。经刑部改入情实。傥未经改正。朕亦必记忆查问。将刑部交部议处。额特布、著即照部议降一级调用。署臬司景临、先行勘详。著降二级调用。此系格外施恩。姑从宽典。不加深究。内外问刑各官。当知儆戒。庶免重罪。凛之。　　

○以吏部右侍郎茹棻、为国史馆副总裁官。　　

○调福建布政使瑞麟、为浙江布政使。以福建按察使李赓芸、为布政使。浙江宁绍台道麟祥、为福建按察使。　　

○缓徵两淮板浦、中正、临兴、三场、水灾新旧折价银。　　

○乙丑。上幸万寿山。　　

○谕内阁、先福等奏、请留降调道员就近捐复留陕补用一摺。各省奏请捐复人员。朕必详核案情。分别予夺。如本案祇系一人而情节较轻者。向每降上□日允准。若案内人数过多而情节较重者。不能因一人而宽众人之罚。苏成额官声素好。朕亦闻知。但本案因出具空白印结、同时降调者多员。若准令苏成额捐复。则同案之人。势必援以为例。纷纷吁请。又岂能办理两歧。至该员擢任陕西粮道、甫经一年。该省办理军粮积欠。岂遂无人可以接办。所有该督等奏请苏成额捐复留陕之处。著不准行。苏成额仍照前上□日降一级来京以京员补用。　　

○丙寅。谕内阁、百龄等奏请将候补知州万承纪、留于南河以同知即补、免其坐补本班等语。万承纪、既熟悉河务。经该督等保奏。著准其留于南河。以同知即行补用。惟该员既经改补河员。将来总令在河工出力。不得于补缺之后。又藉称熟悉地方情形。另请升用。以杜为人择缺之敝□大。　　

○谕军机大臣等、富俊等奏双城堡开垦地亩被霜一摺。已明降谕上□日照所请施恩矣。双城堡地方本系生荒。经富俊奏请开垦。本年适被霜灾。业已量为调剂。但该将军摺内有屯兵报逃另行补派之语。该处初经开垦。气候早寒。屯兵等一切俱未熟悉。若试种二三年。岁有收获。自可以渐垦辟。傥其地实不宜于种植。徒劳无益。富俊即当据实奏明。另行筹画。不可固执己见。以奏准在前。意存回护也。将此谕令知之。　　

○两江总督百龄等奏报、秋汛安澜。道员张文浩等、升叙有差。　　

○缓徵吉林双城堡、霜灾额赋。　　

○丁卯。上御勤政殿听政。　　

○谕军机大臣等、赛冲阿等奏、廓尔喀王、专遣噶箕恭进表贡、披楞部长头人遵檄禀覆、现在两国讲和、边界宁谧、并遵上

□日彻兵回川各一摺。览奏欣慰。此时廓尔喀、与披楞、两国和议已成。披楞来禀。并有与廓尔喀更加和好永远和睦之语。彼此自可息争。边境宁谧。至廓尔喀贪诈刁顽。即或另起争端。亦与天朝无涉。其来禀称有事总欲禀知。此时尽可付之不答。将来即有禀求之事。亦仍置之不问。惟当加意训练汉番兵丁。慎守边疆。是为至要。至廓尔喀贡期。著仍遵照前上□日。于嘉庆二十二年差噶箕头目于年内到京照例朝觐。现在该二国俱已恭顺服从。边圉敉宁。赛冲阿、著加恩赏还双眼花翎、头品顶带。喜明、珂什克、俱赏还二品顶带。喜明、并赏还花翎。赛冲阿、现已彻兵。带回成都。到省后即将将军印信交常明兼署。起程来京陛见。计算程期。如年内可以至京。即作为本年年班。至该将军等此次带往将弁。及文职官员等。并未著有劳绩。有何可鼓励之处。不准保奏一人。喜明于查阅营伍后。亦即回前藏供职可也。将此谕令知之。　　

○缓徵陕西绥德、米脂、榆林、永寿、四县、雹灾额赋。　　

○戊辰。上御洞明堂。勾到安徽、江苏、情实罪犯。停决安徽斩犯十一人。绞犯六人。江苏斩犯八人。绞犯六人。余七十一人予勾。　　

○谕内阁、松福等奏、图尔第迈莫特之妻自行投回一摺。图尔第迈莫特、潜谋不法时。曾经伊妻木巴喇克、伊子阿则依、劝阻。迨滋事后。木巴喇克畏惧逃出卡伦。将阿则依监禁。今该回妇自行投回。念其从前劝阻逆谋。尚知畏法。著加恩准其在卡内原游牧处居住。其子阿则依、释放交其领回。并将希布察克部落图尔第迈莫特原有随比田地房闲、赏给该回妇等。俾资养赡。至希布察克总比之缺。本非额制。著即裁彻。毋庸请补。　　

○旌表守正捐躯江苏丹徒县民郑济川女郑氏。　　

○缓徵山东章邱、邹平、齐河、禹城、邹、汶上、城武、钜野、郓城、馆陶、恩、博兴、临清、夏津、武城、济宁、金乡、嘉祥、鱼台、滋阳、德、滕、峄、定陶、郯城、朝城、茌平、莘、平原、阳谷、范、三十一州县、及德州、济宁、临清、三卫、水灾额赋有差。　　

○己巳。上幸静明园。　　

○庚午。上御洞明堂。勾到河南、山西、情实罪犯。停决河南斩犯七人。绞犯二十三人。山西斩犯十二人。绞犯五人。余一百三人予勾。　　

○谕内阁、御史王耀辰条奏、运河漕务利敝□大一摺。卫河发源豫省。由直隶流入东境。经过州县。农民闸水灌田。设有定制。如私自筑坝拦截。本干例禁。著河南直隶山东地方官。一体申明定例。严行查禁。其故城运道。向多古浅。将该处改归下河厅管理。并将各州县官民剥船。统归下河厅收验之处。是否可行。著直隶总督、山东巡抚、会同妥议具奏。山东恩县四女寺氵

