<!-- { "loadSidebar": true } -->
○又谕、贾允升奏、各省京控案件、请降上□日不准发还一摺。所奏非是。各省民人赴都察院呈控案件。向来有奏闻者。有咨回者。有驳斥者。嘉庆四年朕降上□日不准驳斥、以防壅闭。系指案情重大者而言。若如贾允升所奏、无论案情大小。不准驳斥。即不准发还。则一切户婚田土钱债细事。一经京控。悉皆奏咨办理。亦于政体非宜。国家设官分职。大小相维。若以部院衙门理及琐屑之务。则直省地方官所司何事。且近来讼风日炽。使奸民臆计赴京控诉。必当一概准理。岂不益长刁风。倍增讼狱。拖累株连。流敝□大更大。贾允升所请不准发还控案之处。著毋庸议。惟都察院向有一两月汇奏咨案之例。嗣后凡发还案件。亦著存记档册。摘叙案情。一两月汇奏一次。即可防掩重为轻之敝

□大。其近京旗民控告细事、劄交五城司坊审断者。仍照旧例办理。毋庸汇奏。　　

○又谕、长龄奏、审拟借用蒙古乌拉之副都统、及索借银两之笔帖式等、分别议处杖革一摺。所拟尚轻。法礼哈派赴西藏迎接哲布尊丹巴呼毕勒罕。例不应动用蒙古乌拉。乃因驼马倒敝□大。听从属员怂恿。向青海蒙古台吉等借用乌拉。以致随带之笔帖式通丁护卫等、乘机借贷银两。虽回日如数措还。该台吉等业已具控在前。未经收回。即与勒索无异。护卫策敦丹巴索诺木、均著照所议革退鞭责。笔帖式富英、伊伸泰、毋庸交议。均著即革职。副都统法礼哈、违例擅用蒙古乌拉。又失察随带笔帖式索借银两。年老无能。著于库伦回京日降为四品顶带休致。玛呢巴达喇、著照例议处。　　

○己未。谕内阁、据成亲王奏绵勤之第五子奕繁、于本月初一日病故、查奕繁亦有未经命名之子、其不行呈报、系绵勤主意、特自行检举、请交宗人府治其失察之罪等语。绵勤所生二子。不报知成亲王。伊子奕繁生子、向伊告知。伊又不令报知成亲王。如绵勤尚在。自当治以应得之罪。今伊已身故。著毋庸议。成亲王先未知悉。所有自请交议之处。著予宽免。奕繁之子。即由成亲王自行命名。照例呈报。成亲王府第、一月之内。查出匿报孙曾三人。前岁怡亲王奕勋身故后、亦曾查出匿报子女多名。以此类推。各王公家所生子女、未经报出者、恐尚不少。宗室枝叶繁衍。最为盛事。该王公等匿不呈报。不知是何意见。该族长总族长等、耳目切近。又何至全同聋聩。毫无见闻。著通谕宗室王公等、凡生有子女。俱各遵例即行呈报。管理宗人府王公及各族长等、亦随时稽察。如有匿不呈报者。该族长一经查出。立即补报宗人府。并将该王公指名参处。以示惩儆。　　

○以礼部右侍郎和桂、兼镶黄旗汉军副都统。　　

○庚申。上幸静明园。诣龙神庙拈香。　　

○谕内阁、直省藩臬出缺。例应由驿具奏。此次陕西臬司特通阿病故。徐炘护理巡抚。西安省城大员。仅伊一人。更应由驿速奏请上□日＜闲＞放。以重职守。乃差人斋递。徐炘太不晓事。著交部察议。　　

○又谕、刑部具题河南灵宝县役焦登科、踢毙荆墨儿一案。朕详加披阅。荆墨儿疯病复发。赤身持棍跑入县堂。击鼓跳舞。焦登科、卫万林二人。同系直堂皂役。若不行拦阻。或被闯入署内。殴伤本官。应得守卫不严之罪。该役等向前拦阻。因被荆墨儿持棍乱殴。一同捕御。焦登科举脚向踢。适伤荆墨儿心坎右乳。伤重殒命。焦登科与荆墨儿素不认识。并非有心致死。照共殴下手伤重律、拟以绞候。似觉过重。著刑部详查律例。或量为轻减。另行核议具奏。　　

○以江苏苏松粮道斌良、为陕西按察使。　　

○旌表守正捐躯陕西鄠县民沈大元妻刘氏。　　

○辛酉。旌表守正被戕江西靖安县民周春桂媳杨氏。　　

○壬戌。上御勤政殿。勾到上年四川情实罪犯。停决斩犯三十六人。绞犯二十三人。余七十五人予勾。　　

○癸亥。谕内阁、御史朱鸿奏、杜构讼之敝□大以息刁风一摺。所奏甚是。民闲讼牍繁多。最为闾阎之害。而无情之词。纷纷赴诉。则全由于讼棍为之主谋。此等刁恶之徒。陷人取利。造作虚词捏砌重款。具控者听其指使。冒昧呈递。迨审出虚妄。诬告反坐之罪。皆惟控诉之人是问。而彼得置身事外。至被诬之人。一经牵涉。业已陷身失业。即幸而审明昭雪。而其家已破。因此伤身殒命者。更不知凡几。在讼棍反局外旁观。自鸣得意。种种鬼蜮情形。实堪痛恨。著通谕直省审理词讼各衙门、凡遇驾词控诉之案。必究其何人怂恿。何人招引。何人为之主谋。何人为之关说。一经讯出。立即严拏重惩。勿使幸免。再地方官于接收呈词时、先讯其呈词是否自作自写。如供认写作出自己手。或核对笔迹。或摘词中文义。令其当堂解说。其不能解说者。即向根究讼师姓名。断不准妄称路遇卖卜卖医之人。代为书写。勒令供明。立拏讼师到案。将造谋诬控各情节、严究得实。一切重罪。悉以讼师当之。其被诱具控之人。转可量从宽减。如此探源究诘。使刁徒敛戢。庶讼狱日稀。而良善得以安堵矣。　　

○旌表守正捐躯山东兰山县民李郭妻宋氏。　　

○甲子。孝懿仁皇后忌辰。遣官祭景陵。　　

○谕军机大臣等、仪封大工。霜降后即须兴办。所需料垛。必须豫购齐全。著张文浩姚祖同先行核定价值。本月中旬、新料一经登场。即派员分投购买。运赴工次。务令储备充裕。吴璥等到工、即可源源应手。万不可稍事延缓。或筹备不足。致令临时停工待料。至大工合龙。全在引河通畅。总须于兴工一月之前。先行挑挖。方可不误。著张文浩等、迅速估明工段。派定员弁于八月初闲、即责令分段兴挑。时日从容。办理不至草率。其引河内所出之土。并令加远运送。万勿仍前堆积河干。以致坍卸入河。复形淤垫。该署河督等、接奉谕上□日。即先将此二事豫筹妥办。以便吴璥等到彼克日兴工。迅速蒇事也。将此谕令知之。　　

○给河南仪封、杞、睢、鹿邑、兰阳、柘城、六厅州县、被淹灾民口粮有差。　　

○乙丑。上幸万寿山。诣广润祠拈香。　　

○旌表守正被戕直隶肃宁县民赵林之妻韩氏。　　

○丙寅。上御勤政殿。勾到上年广东、福建、浙江、情实罪犯。停决广东斩犯五人。绞犯十二人。福建斩犯三人。绞犯一人。浙江斩犯八人。绞犯二人。余九十人予勾。　　

○谕内阁、向来恭值坛庙大祀。王公大臣官员、及太常寺执事各官。满洲人员内、有二十七个月服制者。是否俱不应恭与。其满汉各员有期年服制者。亦皆恭与与否。著礼部太常寺详查旧例若何。新例若何。分晰开单具奏。寻奏上。得上□日、王公大臣官员满洲人员内、有二十七个月服制者。朝会祭祀之礼。仍一概不与。惟太常寺官员熟谙礼仪者、本属无多。若照新例二十七个月服制之内、概不与祭。恐致不敷当差。著仍依旧例、百日后照常供奉祭祀。至御前乾清门大臣侍卫等、有二十七个月服制者。百日后恭值郊坛大祀。祭前一日、著仍穿蟒袍补服。随至斋宫护卫直宿。祭日著穿常服。各在上马处祗候。礼成后再一体扈从。其满汉各员、有期服及大功以下者。不与祭日期。俱仍照旧例行。　　

○旌表守正捐躯河南叶县民妇黄黄氏。山东冠县民张大贵妻刘氏。　　

○丁卯。上御勤政殿听政。　　

○以詹事府詹事李宗昉、为内阁学士。兼礼部侍郎衔。詹事福申、为大理寺卿。　　

○戊辰。上幸静明园。诣龙神庙拈香。　　

○谕内阁、朕本日恭阅皇考高宗纯皇帝实录。内载乾隆二十三年十二月奉上谕、孙灏奏请停止明年巡幸索约勒济一摺。朕初阅其词。以为无知罔识事体。继思所关于本朝家法、及我满洲风俗人心者甚大。有不得不明切宣谕者。我皇祖圣祖仁皇帝临御六十一年。惟恐八旗之众。承平日久。耽于安乐。不知以讲武习劳为务。是以省方校猎。岁频举行。我皇考世宗宪皇帝十三年中、朕与和亲王等、日聆庭训。每谆谆以皇祖之定制贻谋。永当效法。朕临御以来。思绍前徽。罔敢少懈。岂少御园别馆。足供览憩。必亲御鞍马。时勤弓矢。转以此为自娱。圣祖仁皇帝有天下虽太平、武备断不可废、如满洲身历行闲、随围行猎、素习勤苦、故能服劳、若汉人则不能矣、虽由风土不同、亦由平日好自安逸所致之谕。凛然悚惕。岂敢一日忘之。孙灏以上书房行走之员。识见舛谬害事如此。若侍诸皇子教读。耳濡目染。岂独贻误养正之功。且身为言官。妄肆簧鼓。著以三品京堂改用等因。钦此。仰见我皇考恪守前型不忘根本之至意。其时因孙灏系副都御史。本有言责。圣意不加严谴。但示薄惩。若前岁朕恭诣陪都祗谒祖陵。钜典攸关。较之巡幸索约勒济、其重大更为若何。乃松筠谬逞臆见。妄言谏阻。其罪浮于孙灏又奚啻倍蓰乎。我朝家法相承。睿谟深远。陪京为王迹肇基之地。必当再三周历。勤思开创艰难。而骑射为国家根本重务。秋狝岁举。讲武习劳。即藉以倡率戎行。不忘旧俗。朕钦承彝训。每诵遗编。辄深儆惕。成宪昭垂。所当万年遵守勿替者也。诸臣若存偷安之心。微言示意。经朕觉察。立置于法。决不轻恕。慎之戒之。　　

○己巳。中元节。上诣安佑宫行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。　　

○遣官祭孝淑皇后陵寝。　　

○遣官祭端慧皇太子园寝。　　

○谕内阁、向例各省重运漕船抵通、于七月十五日前后、即全数回空。嗣因沿途阻滞。抵通较迟。不能如期归次。迄今已三十余年。未符定制。本年南粮重运北来。行走遄速。甫届七月中旬。即已全数回空。从此归次日早。冬兑冬开。年年可复旧规。此皆上年饬令各督抚严催交兑、押令依限开行。该漕督等沿途催趱认真。且本年各帮米色、俱皆乾圆洁净。仓场侍郎等克期验收。毫无留滞。是以漕政大有起色。著传谕有漕省分各督抚、及漕运总督、一切交兑催趱事宜。均照此次办理。不可稍生懈弛。除督运各员前经施恩外。那彦成、莫晋、及坐粮厅司员玉英、沈兰生、俱著加恩交部议叙。那彦成从前曾戴双眼花翎。著加恩赏戴单眼花翎。以示奖励。　　

