<!-- { "loadSidebar": true } -->
□衮坝。下游系在直隶地方。向未挑浚深通。以致去路不畅。德州哨马营氵□衮坝。并已淤塞。著各该督抚一并会筹妥办。至催漕委弁沿途需索。实为漕运之蠹。该御史所奏。系属实在情形。著漕运总督大加裁汰。其水次扼要之处必须守催者。务派诚实干弁。责令轻骑＜闲＞从。并严禁需索。以肃漕政。　　

○命工部尚书和宁、在紫禁城内骑马。　　

○辛未。上诣恩慕寺恩佑寺大高殿行礼。

　　

○还宫。　　

○壬申。上临故御前大臣喀尔喀赛因诺颜扎萨克亲王固伦额驸拉旺多尔济第赐奠。　　

○除奉天熊岳、牛庄、及广宁属之巨流河、冲压地二十五顷九十一亩有奇额赋。　　

○癸酉。孝慈高皇后忌辰。遣官祭福陵。　　

○赏广宁门外普济堂煮赈小米三百石。　　

○上以孟冬时享太庙。自是日始。斋戒三日。　　

○甲戌。谕内阁、陈预奏买补动缺仓谷一摺。东省连岁丰稔。粮价平减。所有缺额仓谷。自应及时买补。该抚所奏。于本年采买谷二十万一千二百余石。并动支例价。及酌加津贴之处。俱著照所请办理。惟此事总在行之以实。俾颗粒均归仓贮。该抚务督率该司道等。实力稽查。如有不肖州县。侵吞谷价。虚报采买。及勒掯派累情敝□大。即据实严参惩办。毋稍姑息。　　

○旌表守正捐躯湖北汉川县民邵贵万妻田氏。　　

○乙亥。孝敬宪皇后忌辰。遣官祭泰陵。　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之三百二十三　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆二十一年。丙子。冬。十月。丙子朔。享太庙。上亲诣行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。　　

○遣官祭孝淑皇后陵寝。　　

○遣官祭端慧皇太子园寝。　　

○颁嘉庆二十二年时宪书。　　

○谕军机大臣等、蒋攸铦等遵上□日覆奏、办理＜口英＞咭唎贡使到粤回国事宜一摺。＜口英＞咭唎国贡使、不能行谢宴礼仪。乾隆五十八年到粤时。并未给与筵宴。此次自无庸强令入宴行礼。该督等所奏颁赏使臣筵席三桌。仍赏给牛羊等物。所办甚是。至另片所请。再行颁发谕上□日宣明该贡使等失礼之咎。令该国王自行查办。殊可不必。前该督所奏刊刷告示。发给该国来粤贸易各船。朕即谕以六合之外。存而不论。降上□日饬令停止。该督尚未接到。复为此奏。总之此事苏楞额一误于前。和世泰再误于后。朕权衡裁度。恩威并济。厚往薄来。办理已为允协。此后无庸多烦词说。该贡使如此狡诈。即颁发谕上□日。伊归国后。亦岂不能隐匿。捏造虚词以自文其过。竟当置之不论。较为得体。俟该贡使到粤。该督于接见时。当堂堂正正。谕以此次尔等奉国王之命。来天朝纳贡。不能成礼。即属尔等之咎。仰荷大皇帝深仁大度。不加谴罚。仍赏收尔国王贡物。颁赏珍品。此乃天高地厚之恩。尔等回国不可不知感激。至尔国向在粤东贸易。即系尔国一定口岸。傥将来再有进贡之事。总须在粤东收泊。候督抚具奏请上□日遵办。毋得径往天津。即驶至彼处。该官吏亦必遵上□日驳回。尔等岂非徒劳跋涉。如此明白宣谕。伊等自当畏威怀德。不必与之辨论曲直也。朕又思＜口英＞咭唎国、于乾隆五十八年入贡时。恳请在浙江宁波贸易。此次该国贡船来往经过浙洋。并未寄碇。其意似专欲来天津贸易。以遂其垄断之谋。该督总当设法。将伊国来津之意。严行杜绝。使之不萌此念。即来亦不能径达。方为妥善。至啵口□臣等五人、既均系夷商。现在仍准该国在粤贸易。自不必全行驱逐。致启其疑。即听从其便可也。将此谕令知之。　　

○丁丑。上诣大高殿行礼。　　

○幸圆明园。　　

○戊寅。吏部议处失察匠役私卖时宪书稿本之钦天监堂司各官。得上□日、此案钦天监匠役、私将时宪书稿本。卖给民人。距颁朔之期尚远。豫先翻刻刷印万余本。纷纷售卖。该监堂官及专办之司书、俱毫无觉察。其咎较重。吏部照漏洩本章例议处。所议尚轻。满监正额尔登布、西洋监正福文高、前任满监副工部员外郎图宁、前任汉监副户部员外郎陈伦、西洋左监副李拱辰、西洋右监副高守谦、俱著改为降二级留任。司书方履亨、著改为降二级调用。如无官可补。即行革职。　　

○赏顺天乡试年老诸生刘会举人。　　

○缓徵江西清江、庐陵、二县、旱灾额赋。　　

○己卯。上以万寿节。御同乐园。赐皇子皇孙及王以下文武大臣、蒙古王公等食。至壬午皆如之。　　

○辛巳。万寿节。遣官祭太庙后殿。　　

○遣官祭福陵。昭陵。昭西陵。孝陵。孝东陵。景陵。泰陵。泰东陵。裕陵。　　

○遣官祭孝淑皇后陵寝。　　

○遣官祭显佑宫。东岳庙。城隍庙。　　

○上诣安佑宫行礼。　　

○御正大光明殿。皇子皇孙及王以下文武大臣官员、蒙古王公等、行庆贺礼。　　

○癸未。上诣安佑宫行礼。　　

○谕内阁、前据巡视中城给事中继德等奏、该城指挥谢煦、因稽查保甲。拏获私刻时宪书人犯送部。朕以该城巡缉认真。降上□日将该巡城给事中交部议叙。该指挥以应升之缺先行升用。昨据刑部讯明。此案系刷匠程光锡、先赴指挥处呈首。并非该指挥自行访闻。因交军机大臣传到该给事中指挥等询问。本日托津等覆奏、查明该指挥实因程光锡首告。始将板片人犯起获。该给事中但据指挥禀报之词具奏。并未查出先经有人呈首一节。据实参奏。该城拏获此案人犯。既系得自首告。即应据实声叙。乃隐匿情节。希图邀功。岂可令其冒膺甄叙。所有该给事中继德、卓秉恬议叙。及指挥谢煦、先行升用之处。俱著彻销。惟该城业将案犯全行拏获。加恩免其议处。　　

○甲申。上诣大高殿寿皇殿行礼。　　

○还宫。　　

○乙酉。皇后千秋节。宫内行礼如仪。停止筵宴及在外公主福晋命妇行礼。　　

○丙戌。以刑部右侍郎朱理、为顺天武乡试正考官。内阁侍读学士桂龄、为副考官。　　

○戊子。上诣时应宫昭显庙拈香。　　

○两江总督百龄因病乞假、允之。以大学士松筠、署两江总督。　　

○缓徵江苏句容、山阳、阜宁、清河、桃源、安东、高邮、泰、江都、甘泉、兴化、宝应、海、沭阳、十四州县、及淮安、大河、徐州、三卫、水灾本年及次年额赋。并带徵漕米。给高邮、甘泉、二州县、灾民一月口粮。　　

○己丑。命塔尔巴哈台领队大臣图伯特、阿克苏办事大臣福昂、伊犁领队大臣扬桑阿、富永、伊铿额、回旗。以塔尔巴哈台参赞大臣富僧德、为领队大臣。赏喀什噶尔帮办大臣贡楚克扎布、二等侍卫。为塔尔巴哈台参赞大臣。兵部主事素纳、三等侍卫。为喀什噶尔帮办大臣。以古城领队大臣同兴、为阿克苏办事大臣。赏降调浙江布政使额特布、头等侍卫。为古城领队大臣。伊犁协领硕隆武、前锋章京金保、头等侍卫。阿勒罕保、副都统衔。为伊犁领队大臣。　　

○庚寅。旌表守正捐躯山西绛州民周起秀妻王氏。　　

○辛卯。谕内阁、祥保等参奏、署参领旺楚克于秋审勾决绞犯、延不行刑、率称十月初一日起、至三十日止均不准行刑、请俟冬至七日后正法、为时尚有一月之久、恐至疎虞、其奉文后、延不行刑、有无意图稽缓之处、应彻底根究等语。外省自九月二十日起。至十月二十日止。停止行刑。该都统等接到部文已在停止行刑期内。即应将部文封存署内。以免漏泄。俟应行刑之期。计算程站发往。方为正办。不应先行发往。此系祥保二人之咎。著交部察议。至该署参领既经奉文。并知有此例。则十月二十日后距冬至尚有半月之久。自应于二十日以后。冬至十日以前。此数日内遵照办理。何以又请俟过冬至七日之后。亦属错误。著祥保等提到旺楚克查明。如果有意图稽缓别情。即行据实参奏。　　

○壬辰。月食。　　

○癸巳。命嗣后满洲蒙古丁忧回旗人员。如奉上□日在文职上行走者。照例归十月查办。其奉上□日在武职上行走者。俱毋庸查办。　　

○甲午。添设江南里河运口、外南南岸、二汛外委各一员。从河道总督黎世序请也。　　

○缓徵河南浚县、水灾带徵漕粮。贷睢州、被水灾民麦种牛具银。　　

○乙未。上御太和殿视朝。王以下文武升转各官谢恩。　　

○安徽寿春镇总兵官喀勒吉善、以病解任。以湖南宝庆协副将杨超鐄、为寿春镇总兵官。　　

○蠲缓浙江兰溪、东阳、义乌、浦江、汤溪、西安、龙游、江山、常山、青田、丽水、宣平、临海、十三县、及衢州所、旱灾新旧额赋有差。并给丽水、宣平、二县、贫民一月口种。　　

○丙申。上御懋勤殿。勾到山东、直隶、热河、情实罪犯。停决山东斩犯五人。绞犯四人。直隶斩犯五人。绞犯十一人。余一百四人予勾。　　

○谕内阁、文宁奏、各属未买仓谷、恳请分别展限次第买补一摺。黔省缺额常平仓谷。上年经庆保奏明。分限三年买补。兹据文宁奏、庆保前奏、系按通省应买谷数笼统定限。其中尚有窒碍难行之处。请将缺谷数少者、照原限买足。缺谷数多各属、分别加展年限。所奏自系实在情形。著照所请。除黄平州缺额谷八百二十石零。修文县缺额谷六千一百四十石。即将该州县秋粮余米耗米拨补毋庸采买外。其思州府等十处、未买谷一万六千八百六十石零。都匀府等十九处、未买谷一十二万七千五十九石零。俱照单开现定年限、买补足额。该抚仍随时稽核。按限盘查。务令胥归实贮。如有捏报虚收。及抑勒苛派等敝□大。立即指名严参。毋稍徇纵。　　

