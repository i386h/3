<!-- { "loadSidebar": true } -->
○庚辰。谕内阁、兵部奏、议覆福州将军庆成请酌裁驻防马匹、即以节省马乾银两、添设养育兵月饷一摺。福州驻防额马五百六十匹。既据该将军奏、地土蒸湿。马匹易于受病。若合棚餧养。恐致传染。今酌留四百匹。足敷操演。分给兵丁拴餧。亦可专心照料。系为调齐马政起见。著照所请办理。至旗兵生齿日繁。度日未免拮据。今既有裁减马乾。若以之添设养育兵。俾资养赡。亦于八旗生计有益。著加恩亦照所请、添设养育兵一百六十名。每旗各添二十名。作为定额。即以此项酌减马乾抵充月饷。所有减马添兵各事宜。即著该将军妥议具奏。　　

○赏看守南苑各行宫苑户一月钱粮。海户银一千两。　　

○是日。驻跸团河行宫。翼日如之。　　

○壬午。谕内阁、工部议驳、汪志伊等奏请将充公木植变价兴修黄鹤楼一摺。所驳甚是。向来各省修理工程。如城垣衙署等项。系属官工。方准动拨官项。从前雍正乾隆年闲、三次修理黄鹤楼。俱系地方官自行捐办。此时何得奏请将入官木簰变价充用。各省似此名胜甚多。若纷纷请帑修葺。成何体制。汪志伊等率意请行。殊非慎重钱粮之道。著传上□日申饬。该处供奉皇考高宗纯皇帝御笔。地方官原应敬谨守护。既据称年久应修。即著汪志伊等自行捐办。毋得轻动公项。将来完工之日。亦不必奏请御书扁额。皇考奎题。照耀千古。此时毋庸另行颁给也。　　

○是日。驻跸新衙门行宫。　　

○癸未。上还圆明园。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百二十八　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四

级臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆十五年。庚午。夏。四月。甲申朔。享太庙。遣成亲王永瑆恭代行礼。　　

○谕内阁、吏部奏、请将任意增修五台庙宇之素纳革职一摺。朕来年巡幸五台。为地方祈福。屡经申谕。毋许徒滋糜费。其应修庙宇。指出十处。特令修葺。以备驻跸时亲诣拈香。乃素纳竟欲增修至三十处之多。岂朕在彼数日。祇以拜庙为事耶。若云豫备遣官行礼。亦不过洒埽洁净。何必徒事观美。此皆为承办之员、豫作浮冒开销地步。素纳被其怂恿。本应镌职。姑念尚未动工。著从宽改为革职留任。来年朕临莅时。如应修各工不能坚实。其不应修者任意增添。甚或加以点缀。备办音乐。必当从严褫革。决不宽贷。　　

○乙酉。上御勤政殿听政。　　

○谕内阁、向来遇乡会试大典。循例豫行考试试差。以备＜闲＞用。每次考试。外闲多有称考取名次漏洩、妄生拟议者。实为近时陋习。本年考试前一日。御史贺贤志具奏一摺。请于官员点名毕后。即将派出阅卷大臣予以关防。殊属无谓。定例科场年分不准条奏场务。况伊本系应考之员。即使确有见闻。自当早为陈奏。何必于考试之前一日始行奏及耶。试思所派阅卷大臣。皆大学士尚书侍郎等。若必严密关防。谓伊等俱不足信。是迹近猜疑。岂君臣相示以诚之道。且考试试差之卷。并不易书。各大臣等如平日有认识笔迹者。又岂关防所能杜绝。贺贤志违例条奏。即付之吏议。处分亦不甚重。著毋庸交部。如伊不与考则已。若现已报考。即著扣除。至屡届考差。系由阅卷大臣、将拟定甲乙另书空名之名单。随卷进呈。候朕亲拆弥封。填注姓名。及至点放时。则经朕特＜闲＞。有名次在后而出试差者。亦有名次在前并房考官俱不用者。原不拘定所取之高下。此次著阅卷大臣竟不必排定名次。惟各于所阅之卷。将取与不取分为两束。自注衔名。一体进呈。候朕详加披览。亲定去取前后。以杜浮议。即其人所阅之卷是否公当。亦无难一览而知也。　　

○又谕、御史吴椿奏、请赋严岁额、责重经徵、均平差务、清查实欠各条一摺。均系旧例应行查办者。如各直省州县摊捐一项。原为办公之用。但应解正款钱粮。尤关紧要。自应按照旧额。将所解银两先清正款。至经徵之员。责有攸归。必当年清年款。岂容掩旧挪新。致滋敝□大混。其各省出差之员。不能不派用州县。然亦须轮流遴委。以均劳逸而免偏枯。又民欠一项。凡有催科之责者。总宜实力清查。是否实欠在民。自不得以正项未完。藉词掩饰。以为侵挪地步。以上各事宜。惟在督抚等实心经理。第奉行日久。未免视为具文。著再行申谕。务各一体凛遵。随时查办。毋得久而生懈。　　

○以候补三品京堂萨彬图、为光禄寺卿。　　

○丙戌。上还宫。　　

○以本年乡试。考试应开列试差各官于乾清宫。　　

○以常雩祀天于圜丘。自是日始。斋戒三日。　　

○戊子。上诣南郊斋宫斋宿。　　

○谕内阁、向来恭遇大祀。朕阅视祝版。读祝官奉至殿上。安设之后。三叩退出。俟该堂官进至案前展袱。朕敬谨阅视。该堂官复行加袱。然后读祝官就案上奉请。安设龙亭。乃此次雩坛大祀。朕阅视祝版。该读祝官德龄、于安设案上三叩之后。不行退出。即将祝版奉请。维时有与伊序立之人。密向指拨。伊方照前安设退出。实属失仪。不可不加以惩处。德龄即著罚俸一年。并将伊本年京察记名外用销去。毋庸再交部议。明日祀期。不必令伊上坛恭读祝版。嗣后祇准充当遣官处差使。其明日恭读祝版。著另派满兴。至德龄奉请祝版失仪之时。该堂官俱未及见。著毋庸交部议处。亦不必自请处分。　　

○己丑。常雩。祀天于圜丘。上亲诣行礼。　　

○幸圆明园。　　

○庚寅。谕内阁、兴奎奏、接到阿尔塔锡第呈报色克通阿行至吐鲁番患病之信、即派年满主事职衔古裕什、带领医生前往吐鲁番看视、因一时不能痊愈、遂令色克通阿回京等语。奉派办事大臣患病。均应行抵任所。妥为调理。如不能痊愈。再据实奏请另行＜闲＞派。兴奎一闻阿尔塔锡第呈报色克通阿中途患病之信。仅派主事职衔古裕什、带领粗通脉理之医生往看。并未亲见色克通阿病势。亦未声明染患何病。惟照阿尔塔锡第所报、色克通阿一时昏瞆不省人事、一时稍宽明白等语。含混具奏。并令色克通阿回京。殊属任意妄行。派往新疆人员。设有不愿前往、于途中捏称患病者。岂有概令回京之理。兴奎甚不晓事。除申饬外。仍交部议处。并著通谕陕甘总督、陕西巡抚、及驻劄哈密古城等处办事大臣等、色克通阿行至何处。即由何处派医验看色克通阿究患何病。明白具奏。若果病势沉重。即留在彼处妥为调理。痊愈时仍令前往和阗新任。若医治不能痊愈。即据实具奏。到时再降谕上□日。　　

○辛卯。上幸万寿山。　　

○赏己革工部尚书苏楞额、圆明园六品苑丞。已革工部左侍郎阿明阿、八品笔帖式。在热河当差。已革山西巡抚成宁、以六部主事用。　　

○壬辰。谕内阁、晋昌等奏、民人张得喜逞凶故杀、复连伤三人、请上□日即行正法一摺。此案张得喜先与杨浩之妻杨李氏通奸。旋因杨浩夫妇索钱未与。欲绝往来。该犯辄将杨李氏连扎多伤。立时殒命。且于扎死杨李氏之后。复持刀往杨浩妻母李张氏家、寻扎杨浩未遇。又扎伤拦劝之李张氏等三人。淫凶已极。且犯事在新疆地方。自应从严惩办。以儆凶顽。张得喜、著即处斩。嗣后新疆遇有此等案犯。毋庸复行请上□日。余著照所拟完结。　　

○谕军机大臣等、本日章煦覆奏、试办海运一事。据称苏省惟有大号沙船、尚可洒带米石、约计装运之费、每一百石即需费三百两、且商船与军船不同、不能安设气筒、易滋徽变等语。海运一事。流敝□大本多。原非必欲如此办理。但年来河道阻滞。重空船只行走诸多不便。万一漕运稍有贻误。自不得不设法筹办。今据章煦查奏海运碍难办理。苏省如此。浙省大略相同。此时竟可无庸试办。然漕粮关系重大。筹办不可不周。现据漕督等奏报、本年漕船渡黄。较上年迟至四十余日。万一大汛经临。再有阻滞。势必复议截留。米石既多。一切抛撒徽变。俱不能免。而天庾正供。岁有短绌。成何事体。在河臣经理不善。固当重治其罪。而该督抚等身任地方。亦岂有坐视漕粮贻误、不行设法运京之理。该督抚务当未雨绸缪。除海运外尚有何法。详加筹画。妥议章程。豫行陈奏。以期有备无患。将此谕令知之。　　

○甲午。上幸静明园。诣龙神庙拈香。　　

○幸静宜园。　　

○云贵总督伯麟等奏、拏获宾川州聚众谋逆奸民陈老么等首夥多名。知县王禹甸等、升用有差。赏通判色克精阿、蓝翎。首报之贡生刘浩、举人。一体会试。并银二百两。武举平安邦、武进士。一体殿试。并蓝翎。骂贼捐躯村民施安名、把总衔。照阵亡例赐恤。及妻子二名口、旌表如例。　　

○是日。驻跸静宜园。至戊戌皆如之。　　

○丙申。谕内阁、丰绅殷德前于嘉庆四年赏给公爵。在散秩大臣上行走。嗣因被已革长史奎福控告。革去公爵。赏以头等侍卫。补放副都统。尚能勤慎供职。复赏给伯爵衔。近年来于一切差使。俱能小心无误。现在抱病未痊。著加恩赏给公爵衔。用示眷念。　　

○旌表守正捐躯安徽宁国县民饶传哲妻曹氏。　　

○丁酉。上御演武厅。阅健锐营操。　　

○旌表守正捐躯奉天义州马甲顾勇保妻金氏。　　

○己亥。上幸静明园。　　

○还圆明园。　　

○旌表守正被戕湖北钟祥县民彭士望妻朱氏。　　

○庚子。孝端文皇后忌辰。遣官祭昭陵。　　

