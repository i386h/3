<!-- { "loadSidebar": true } -->
○己未。上还宫。　　

○皇五子绵愉生。　　

○遣官祭贤良祠。　　

○赛冲阿奏、查明歼毙苗小一、巢□刀除青蓝红绿四号股匪出力员弁。起复已革总兵官唐文淑、为副将。并赏花翎。赏佐领清昌、千总周炳南、巴总彭荣、外委陈起贵、花翎。千总武魁等、蓝翎。余升擢有差。　　

○庚申。谕内阁、御史程赞宁奏、请申严夥抢械斗之禁。以靖地方一摺。夥抢械斗。其嚣陵之气。实为乱萌。地方官果能随案惩办。则凶顽屏迹。自不致日久养痈。乃近来官员、大率因循怠玩。祇图一时回护处分。不知涓涓不塞。流为江河。卒之酿成巨案。而地方官获咎滋重。著各督抚严饬府州县官。嗣后遇有纠众逞凶之案。务须彻底严查究办。毋得避重就轻。化大为小。傥有瞻徇容隐诸敝□大。即行据实严参。若该管上司、于所属有禀报之案。颟顸压搁。别经发觉。则治该管上司之罪。不稍宽贷。　　

○又谕、御史程赞宁奏、请申明前奉谕上□日、以肃铨政一摺。前因议处吏部办理处分错误之堂司各官。降上□日饬令吏部将各该书吏。自行分别责革。并通谕各部院衙门堂司官勤职敬事。不得假手吏胥。致有歧误。吏部澄叙官方。铨政所关尤钜。乃堂司官并不实心综核。屡有舛错。惟知以检举塞责。本年检举者、已有三案之多。难保非书吏从中舞敝□大。非严加惩办。无所儆畏。总由铁保无才少识。福薄灾生。到处因循。不能整理。嗣后该部遇有办理错误之案。著一面检举。一面即将承办书吏、交刑部审讯。其咎止错误者。仍照前上□日、由吏部将该书吏自行责革。该管各员、交都察院照例察议。若讯有别项情敝□大。即将该书吏按律治罪。并以书吏罪名之轻重。核定该管各员处分。务各留心整饬。毋稍懈忽。　　

○谕军机大臣等、据马慧裕奏、探闻陕省贼匪、窜近郧西、派兵防堵等语。现在陕省已无成股贼匪。惟巢□刀散之贼。恐有一二零匪。假装乞丐行旅。冀向楚省窜逸。著该督严饬地方文武员弁。督率兵役。于各要隘处所。或林谷深处。逐细搜查。如有拏获零匪。即就近解往陕省。交长龄朱勋等审办。其楚省边防、察看实已宁谧。即将调防之兵。彻归原伍。以节糜费。将此谕令知之。　　

○辛酉。谕内阁、给事中吴邦庆奏、请查冒籍童生以肃功令一摺。据称本年大兴宛平两县考试童生、冒籍甚多、经该县斥逐一百余名、尚未净尽、甚至廪保等于出结识认时、有争执殴詈情事、现届府考之期、请上□日查办、并将未经斥逐之冒考童生十八名开单呈览等语。顺天大宛两县童试。向来冒籍者多。历经查办饬禁。近年敝□大混未除。至有禀保等互相争竞之事。自应详加厘剔。以端士习。著该府丞会同此次审音御史。将单开冒籍各童生。并此外有无朦混应试者。逐一查明区别。照例核办。　　

○壬戌。春分。朝日于东郊。上亲诣行礼。　　

○谕内阁、自上年九月内、逆匪林清勾结豫东教匪。聚众谋逆。巢□刀办甫竣。其时南山匪徒。因陕省兵将徵调远出。乘虚劫掠。复派令凯彻官兵。分路巢□刀除。现已一律肃清。军务全行报蒇。军机大臣。赞襄枢务。夙夜勤劳。宜沛恩施。以昭优奖。董诰之子候选员外郎董淳、著加恩以郎中用。托津之子乾清门二等侍卫恒龄、著赏给头等侍卫。仍在乾清门行走。卢荫溥之子监生卢本、著赏给举人。准其一体会试。桂芳之子监生炳奎、著赏给七品小京官。所有军机章京。著军机大臣择其尤为出力者。保奏数员。再予甄叙。　　

○又谕、上年贼首林清、倡造逆谋。突扰禁门。纠约李文成、率领逆党。诡服潜踪。克期来京接应。嗣李文成经知县强克捷、先期访获。未遂奸谋。林清迅就捕朱。三月之内。将各处逆党、歼除净尽。又值陕省南山匪徒万五等、乘机抢掠。派兵巢□刀捕。两月之内。扫荡无遗。此皆仰赖天恩考佑。事机顺利。氛祲全消。允宜恩膏普被。以迓祥和。除林清万五等二案匪犯、罪名不能末减外。著刑部将各直省军流以下官常人犯。查明照例减等。其历次缓决官常各犯、久羁囹圄者。并著详查酌议。奏请施恩。　　

○又谕、赛冲阿等奏报、南山老林内外、汉江南北、全行肃清一摺。陕省匪徒万五等、因木厢停工乏食。纠集夥党。分路抢劫。经朕特派长龄杨遇春等。督兵巢□刀办。复派赛冲阿带兵由川界堵截。各路将弁兵丁。奋勇争先。所向克捷。将各股贼匪次第殄除。其巢□刀散零匪窜匿老林等处者。现据赛冲阿分派官兵。赴宁羌略阳一带。逐细排搜。长龄、杨遇春、亦自西向东。分兵搜捕。共计各路镇将搜获。及寨民缚献者。又有五百余名。悉行正法。实无遗孽。赛冲阿会同长龄等、遵上□日由六百里加紧驰奏。此次巢□刀捕南山匪徒。办理实为迅速。赛冲阿、长龄、杨遇春、朱勋、及镇将备弁等。业已叠次降上□日优加恩奖。分别升擢。所有出力兵丁、除吉林黑龙江兵六百名、俟到京之日、再加赏赉。其陕西甘肃四川三省征兵。著该将军等查明。将已经拔擢、赏戴翎枝、及仅止防堵者扣除外。其随营打仗兵丁。加恩普行赏给一月钱粮。以示朕嘉奖勤劳、恩施周被至意。　　

○是月。直隶总督那彦成、奏报到任日期。得上□日、清勤慎三字。汝其勉之。自满自是四字。汝其戒之。其余诸务。随时训诲。为政不在多言。惟致诚耳。　　

○山东巡抚同兴、奏覆查禁地窨。得上□日、实心经理。实惠及民。土瓮一节。亦有富户私藏积蓄。以避水火盗贼者。若逐户搜查填砌。必滋事端。徒令胥役生财。何益于事。即如林清大案。并无土瓮。此明证也。　　

○陕西巡抚朱勋、奏谢议叙。得上□日、因循疲玩。官吏之大病。贪利忘害。愚民之大病。不能去此二大病。皆朕一人之咎。此三言尽之矣。我君臣各自勉旃。　　

大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百八十六　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆十九年。甲戌。闰二月。癸亥朔。上诣大高殿行礼。　　

○幸圆明园。　　

○旌表守正捐躯安徽怀远县民贾小山妻褚氏。　　

○甲子。谕内阁、昨据拉旺多尔济奏、伊祖超勇亲王策凌、入祀贤良祠牌位、本在前祠安设、二月三十日、伊子巴彦济尔噶勒诣祠行礼、见策凌牌位移在后祠东闲等语。当即降上□日交军机大臣传到太常寺堂官及看守祠宇官员询问。哈宁阿、色克精额、二人。先行来园、诡称因系埽除龛座、搬移后安设错误。经朕指出欺饰情节。种种不符。谕令军机大臣覆加严诘。据看守祠宇之应祀官单春成供称、上月二十七日。成宁、哈宁阿、俱在贤良祠承祀。祭毕、成宁因祭文内祇有怡贤亲王及巴克什达海之名。而无策凌之名。令将策凌牌位与巴克什达海互移。哈宁阿亦自认是日同在祠内随同附和。未经阻止。其时色克精额实未在祠。询之成宁、据称伊未经奏明、辄将祠内位次互易、实属冒昧、求从重惩处等语。贤良祠安设牌位。自有一定叙次。成宁即因祭文内无策凌之名。疑及向来安设错误。意欲更正。亦应详查例案。奏明请上□日。乃率逞臆见。擅自改移。成宁年老糊涂。福薄灾生。任意妄为。岂能复胜尚书之任。著以蓝翎侍卫、自备资斧。前往新疆换班。以示惩儆。哈宁阿于成宁私移贤良祠牌位时。未经阻止。已有应得之咎。及传上□日询问。又复捏词支饰。色克精额于此事当时虽未与闻。不应与哈宁阿随声掩饰。伊二人均系弃瑕录用之人。厥罪维均。断难轻恕。本应板责讯问。姑从宽免。俱著交部严加议处。应祀官单春成、听从堂官指使。著毋庸议。寻议革职。得上□日、哈宁阿、色克精额、著加恩以六品赞礼郎补用。　　

○大学士伯勒保、以病乞解任。命仍留大学士任。在家食俸。　　

○以热河都统和宁、为礼部尚书。兼镶红旗满洲都统。吏部左侍郎文宁、为热河都统。转吏部右侍郎秀宁、为左侍郎。调礼部右侍郎佛住、为吏部右侍郎。工部右侍郎穆克登额、为礼部右侍郎。理藩院右侍郎那彦宝、为工部右侍郎。以内阁学士英绶、为理藩院右侍郎。　　

○以协办大学士户部尚书托津、为正白旗领侍卫内大臣。　　

○以都察院左都御史景安、为国史馆副总裁官。　　

○调镶蓝旗汉军都统崇禄、为镶蓝旗满洲都统。镶白旗蒙古都统明亮、为镶蓝旗汉军都统。正白旗满洲副都统英绶、为正黄旗满洲副都统。正黄旗蒙古副都统统舒明阿、为正白旗满洲副都统。以銮仪卫銮仪使孟住、为镶白旗蒙古都统。刑部右侍郎成林、兼镶白旗蒙古副都统。喀什噶尔帮办大臣玉福、为正黄旗蒙古副都统。以理藩院左侍郎禧恩、兼銮仪卫銮仪使。　　

○命哈密办事大臣德通来京。以哈密帮办大臣庆长、为办事大臣。　　

○乙丑。上御勤政殿听政。　　

○以詹事府詹事姚文田、为内阁学士。兼礼部侍郎衔。候补三品京堂景禄、为太常寺卿。内阁侍读学士珂什克、为太仆寺卿。　　

○以兵部尚书明亮、为内大臣。　　

○调镶蓝旗满洲副都统秀宁、为正红旗满洲副都统。正红旗满洲副都统佛住、为镶蓝旗满洲副都统。　　

○调京营右翼总兵英绶、为左翼总兵。左翼总后西拉布、为右翼总兵。　　

