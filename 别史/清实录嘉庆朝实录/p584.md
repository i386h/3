<!-- { "loadSidebar": true } -->
○乙酉。谕军机大臣等、衡龄遵上□日覆奏、恭缴五台庙宇行宫高宗纯皇帝御书墨宝一摺。五台各庙宇行宫御笔扁联。在乾隆五十七年以前者、虽经摹刻悬挂。其原奉墨宝仍应留该省尊藏。况其余天章宸翰。未经摹刻者尚多。正应于朕临莅之时。敬谨悬挂粘贴。用遂瞻仰。何得一律缴进。衡龄即因温承惠告知直省曾经恭缴御笔。思欲仿照办理。亦当元行奏明请上□日。乃衡龄既不请上□日于前。而于委员赍送到京时。又不附摺陈奏。率将所有御笔一概缴进实太糊涂冒昧矣。此事前已特交懋勤殿查明。将应行留贮各件酌量留贮外。其应行发回悬挂粘贴者。详细造册仍交委员赍回。著衡龄即敬谨收明遵照办理。嗣后该处一切差务。衡龄总当遵照谕上□日。随时妥办毋得妄出己见。设明年朕临莅该处。查有伊率意径行似此冒昧之举。必当加以惩处。不能宽恕也。　　

○准山西前任翰林院检讨郑岱钟、重赴鹿鸣宴。并赏国子监司业衔。　　

○丙戌。上御如意洲赐扈从王公大臣、蒙古王、贝勒、贝子公、额驸、台吉等食。并赏赉有差。　　

○谕内阁、据兴奎奏、已革内务府郎中德音等、于本年六月内先后抵戍、现均饬派当差等语。德音、瑞宁、广善、士诚、恩吉、灵铸、常文、罗汉保等八员上年在内务府广储司银库任内。均因失察王书常私用假印捏款领银一案。降上□日革职遣戍。本属罪所应得。但王书常捏造印文。系交内务府堂上。复经堂上札库支放。该员等虽管理银库未见来文。其冒昧支放。情稍可原。所有德音等八人著加恩俟到配一年之后、即予释回。该都统无庸再行请上□日。至已革户部郎中刘承＜雨澍＞即刘洋、于王书常等假捏印文冒领银款。均由伊主稿札库。又已革工部笔帖式惠昆、因受奸书朦混屡次代为繙译假文情节较重。此二人均著俟到配三年后。交该都统照例奏明请上□日。　　

○谕军机大臣等、荣麟等奏审办土默特旗护卫诺们呼图克呈控攒殴毙命一案。现已检验明确、尸亲狡辩不服、请解送热河、派大员会同讯断等语。此案甘珠尔、自将马鞭遗放茶馆之内。未经寻获辄疑饭店偷藏。向王二娃子争闹。迨劝散之后经同吃酒饭之锁住、将马鞭在茶馆取获给予。甘珠尔自觉争闹无谓。被人耻笑。其愧忿实属有因。且其自缢处所、在店门十余里之外。若系移尸装吊。岂有舍近趋远。不畏人看见之理。是其自缢情节。似无可疑。惟伊父既未心服。必须再行研究著将原被告及要证锁住等、解赴热河。交军机大臣会同刑部覆加严审。定拟具奏。若于进哨前解到即可审办。傥解到已在进哨之后。著暂留热河监禁。俟回銮时再行审讯。荣麟等将济克济特扎布等控案审拟完结后。即赴行在覆命可也。将此谕令知之。　　

○以凉州副都统富色铿额、为宁夏将军。西安协领穆腾布、为凉州副都统。　　

○除江苏上海县、坍没荡田五十顷九十九亩有奇额赋。　　

○丁亥。祭先师孔子。遣大学士禄康行礼。　　

○谕内阁、盛京办理薓务。现据英和等查出私种秧薓、及局员等知情得贿各敝□大端。富俊在任数年。漫无觉察前于降上□日饬查时。仍以取具局员俱结委无情敝□大等词。冒昧覆奏。该局员等恃有将军为之抵辩。益复匿不吐实。经英和等提证严讯。始将种种情敝□大全行究出此案局员扎布扎那实为罪魁。当英和等查有端倪、奏请将该员解任时。富俊自应立将扎布扎那传提送案讯明得赃舞敝□大各情。按律定拟。明正刑章以惩贪黩。乃不即时饬解。致该犯乘闲自缢。幸免刑诛。富俊疏纵之咎。尤无可辞。前部议将富俊照徇庇例降三级调用。伊任内无级可降。应行革任。今英和等复奏请将失察栽种秧薓并属员得受陋规之将军富俊、副都统伊冲阿、交部严议。并因富俊先出主见。令烧锅人等赔偿驳回薓斤。再请交部议处。富俊于此案始终回护。获咎多端。无庸再交部议。著即革职。发往吉林效力赎罪。伊冲阿之咎。较富俊稍差。著交部严加议处。先行回京候上□日。寻议上。得上□日、伊冲阿著降宗人府笔帖式。仍戴用宗室四品顶带。　　

○又谕、前据富俊奏、盛京协领扎布扎那、讦告侍郎贵庆需索等情。并于自尽后怀有字帖申诉。当经降上□日交英和、初彭龄、会同崇禄、秉公查办并将贵庆解任备质兹据英和等奏传到案犯、三面质对、贵庆并无需索之事、惟到任后、该处内仓监督图亮等、曾致送水礼、贵庆收受并贵庆家人得受银两属实又查荣麟任内、亦曾收受节礼、其家人亦曾得受门包等语此案已故协领扎布扎那、于薓务案内、先经查有向该处商人派捐银两等事。经钦差到彼查拏。畏罪自尽。复怀字帖控告。兹讯问伊家属人等、众供如一。该犯委系挟贵庆查办之嫌。虑干伏法。情急自尽。因而为此报复之计。是贵庆在彼并无需索情事。惟于监督等致送水礼时。先经驳回。后因再送收受。又家人刘喜等曾两次得受监督赏银。伊漫无觉察。虽据该监督等供系历年旧规。究属不合。贵庆著交部严加议处。即来京听候部议。至荣麟前在盛京户部侍郎任内。既据讯出亦曾收受该监督等节礼。并失察家人得受门包亦著一并交部严加议处。其致送礼物门包之内仓监督等、除吉勒杭阿已于薓案革职治罪外。图亮、崇福均著交部议处。余著交刑部议奏。寻议上得上□日、荣麟、著降一级调用。贵庆、降二级调用。　　

○命嗣后凡有指定额驸者。无论贡举各项出身。均不准再应乡会试。著为令。　　

○以光禄寺卿萨彬图、为盛京户部侍郎大理寺卿哈鲁堪为盛京兵部侍郎。　　

○调乌里雅苏台将军正白旗汉军都统观明、为盛京将军。以前任广州将军庆溥、为乌里雅苏台将军。兼正白旗汉军都统。调齐齐哈尔副都统灵泰、为盛京副都统。以打牲乌拉总管苏清阿为齐齐哈尔副都统。　　

○准汉军前任知县舒展、重赴鹿鸣宴。并赏六品顶带。　　

○拨奉天运京小米二十万石。并饬户部筹拨近省银三十万两赈直隶被水灾民　　

○戊子。祭大社大稷。遣仪亲王永璇恭代行礼。　　

○以詹事府詹事佛住、都察院左副都御史温汝适、监临顺天乡试。兵部尚书刘权之、为正考官。刑部左侍郎朱理工部左侍郎陈希曾为副考官。　　

○调吉林副都统玉衡、为伯都讷副都统。阿勒楚喀副都统德宁阿、为吉林副都统。伯都讷副都统色尔衮、为阿勒楚喀副都统。　　

○己丑。谕内阁、蒋攸铦奏请拣调首府一摺严荣籍隶江苏吴县。距杭州府虽在五百里以内。但人地相需。且有邵齐然调补杭州府之例。严荣准其调补杭州府知府。至所遗金华府员缺。该抚自应即以吴廷琛奏补。乃转以严州府福珠隆阿调补。该员到浙未久。于该省情形。谅未必即能熟练。并有革职留任处分。与例亦属不符。吴廷琛尚未莅事。其胜任与否。焉能豫料如果到任一二年后。办理未能裕如该抚不妨随时据实奏调。今请将福珠隆阿调补之处。不准行。其金华府知府员缺。即著吴廷琛补授。　　

○谕军机大臣等、据许兆椿奏邳宿运河河成闸以南、旧曾添设汇泽利运亨济、溁流四闸。嗣因漫水淤成平陆、船由越河行走每多浅阻、除汇泽溁流二闸节经挑复外、亨济闸地势平衍、尚非扼要、其利运闸、请一律挑通等语。运河建设闸座。互为节宣今许兆椿请挑复利运闸。较之船由越河行走。但资草坝擎托蓄水、自为得力著该管河督即委员查勘如必应挑复。即于本年回空粮船过竣后赶紧兴挑。其溁流河成二闸、闸底闸墙有应修之处。亦著及时修理稳固。一切核实办理为要。又该漕督奏称、骆马湖济运引渠日渐淤高、并请严禁私垦一节。骆马湖蓄水济漕。为邳宿运河扼要机宜。岂可任其逐加淤垫。著该河督会同该督抚派委明干大员、妥为清理。其垦种已久无碍河渠者可仍循其旧。如有私垦湖滩、致妨水道者。申明定例。严行禁止。其堵闭尾闾、及收蓄泉水。悉依定制办理。庶于通漕利运之道。不至有名无实也。　　

○又谕、那彦成奏、查办甘省被灾各属情形一摺。甘省被旱成灾各地方。前据那彦成两次奏到。节经降上□日缓徵外。其应行分别赈恤之处。该督即应上紧查明。以凭续降恩上□日至其余尚有续报被水被雹、及山土推压处所。以及续报被旱地方那彦成一据禀报之后。亦即应迅速查明。将如何施恩抚恤之处分别具奏请上□日。以安众心。乃今日那彦成之摺。祇叙称查办情形。并酌拟灾赈规条进呈。而于应办赈恤事宜。全未之及。小民流离失所。望泽孔殷。朕廑念灾区。惟欲早覃恩泽。似此空言奏报。于实惠奚裨。且阅伊单内规条、亦尚有未善之处。如查点户口一节。向祇责令地方官委员查勘今那彦成忽欲令本处绅衿耆老随同点查。其意自以不肖官员浮开侵赈舞敝□大繁多如上年江苏省之王伸汉即其明证。因欲矫而为此以杜敝□大端。殊不知绅耆中亦不皆诚实可靠。傥或挟私舞敝□大亦可将其亲戚相好之人。意为朦混甚或浮开户口。图便己私。隐匿侵吞。均属事之所有将来纷纷上控。告案更多。办理多有窒碍殊可不必。那彦成惟当遴派贤员。妥为经理。随时严禁敝□大窦。有犯必惩。则贪吏奸胥。自然敛戢。无庸因噎废食。此上□日到后。著速将皋兰三十州县、以及渭源平凉河州等各处灾分轻重赈济缓急、应如何请上□日之处。速行分析奏明。毋再延缓。　　

○除河南温、孟、陕、三州县坍没沙地四百九十八顷八十一亩有奇额赋。　　

○庚寅。谕军机大臣等、吴璥徐端奏修复海口旧河大工一摺。修复旧海口。实为治河正办。昨已派马慧裕、前往会同经理矣。朕思海口为全河尾闾。前人相度经营。皆属因地制宜。立法至为周备黄河千里一曲。本天地自然形势。非人力所能强。总之下游通畅。则上游方无壅塞之虞。后之治河者。自应遵守前规勿参私臆。现在料物将次齐全。工员亦均分派。一俟秋汛后。徐端即会同马慧裕虚衷商搉。督率在工员弁。照所估宽深丈尺。将旧河挑挖深通。以成吸川之势。俾正河复归故道永庆安澜为一劳永逸之计。切勿妄议纷更。致滋流敝□大为要。将此各谕令知之。　　

○两广总督百龄奏、琼洋擒歼盗匪出力员弁。擢外委黄仕扬为把总。余升叙有差。　　

○辛卯。太宗文皇帝忌辰。遣官祭昭陵。　　

○壬辰。遣官祭黑龙潭昭灵沛泽龙王之神。玉泉山惠济慈佑灵濩龙王之神。　　

○除江苏丹徒县、坍没沙潮田三顷九十六亩有奇额赋。　　

○蠲缓吉林、本年水灾新旧额赋有差。并赈旗地官庄义仓站丁、及永智社旧站等四十七屯、灾民仍给房屋修费。　　

