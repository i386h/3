<!-- { "loadSidebar": true } -->
○又谕、刑部奏、请酌添饭银以资办公、并请饬令各直省将新旧未解饭银迅速解部二摺。部院衙门设立饭银。向例由各直省于耗羡项下按年批解以资办公。岁有定额。刑部事务。于六卿中本属较繁。其饭银支放之处。亦自较各衙门需用稍多。若以原额不敷。遽请议增。则各衙门惟户部饭银尚为宽裕。此外各部院、设亦以原额不敷办公。效尤奏恳。又岂能一律增添。所有刑部恳请酌加饭银之处不可行。惟该部额设饭银各项。必得及时支领。现据奏称安徽等省共新旧欠银三万一千余两。何以迟至数年并未解部。足见外省积习疲玩。任意宕延。著各该督抚即查明此项饭银旧欠若干。迅速补解。其本年应解饭银。亦一并起解、毋许再有拖欠。　　

○准浙江前任知县周春重赴鹿鸣宴、并赏六品顶带。　　

○免直隶文安县大洼地亩上年额赋。　　

○缓徵甘肃泾、渭源、伏羌、永昌、镇原、五州县、并东乐县丞所属、旱灾新旧额赋。　　

○辛未。谕内阁、嵩年奏查禁军船夹带私盐章程一摺、据称杜绝敝□大端、当禁止官盐之滥售、及搜查军船之夹带、现于产盐处所设法查缉、其军船例准买带食盐四十斤、应给与印照以杜影射、并于直隶沧州、及山东江南产盐之区、委大员认真搜查等语。军船夹带私盐。不独有碍淮纲。即沿河各引地亦有滞销之患。自应大加整顿。力为查办。该盐政务当督饬场所各官、梭织巡缉。如有私行贩卖。即严拏究办。至军船例应买带食盐。若不明立章程。则丁舵水手借端敝□大混。难以查察。著漕运总督、转饬运弁、于帮船回空之日。如果食盐短缺。给予该旗丁印照一纸。令其持照赴店照例置买。自不致再有透漏。其直隶山东江南逼近滩场处所。盐价较贱。尤易滋敝□大。著天津兖州徐州各镇、于帮船回空之际。实力巡查。并著该督抚派委道府一员。一体搜查。如有例外多带盐斤。一面饬令军船归次受兑。一面扣留私带之人。严行惩办。务使囤户奸丁、咸知畏法。以清敝□大源。　　

○以叶尔羌办事大臣铁保、为翰林院侍讲学士。仍留任。　　

○盛京户部侍郎贵庆、缘事解任。以盛京礼部侍郎凯音布、署户部侍郎。　　

○壬申。上以秋狝木兰。自圆明园启銮。命皇次子旻宁皇三子绵恺、于八月初旬前往热河、随驾进哨。　　

○命仪亲王永璇、协办大学士尚书明亮、刘权之、尚书勒保、留京办事。　　

○谕内阁、伯麟等奏、请以候补知府成璧、补授思南府知府一摺。所奏非是。思南府知府、系属选缺。自应遵例听候部选。若思近来该府事务较繁。非初任人员所能胜任。即应将今昔情形不同、可否改为题缺之处。先行奏明请上□日核定。乃该督等于业经出缺之后。辄以地方紧要为词。将捐纳候补人员。违例请补。其摺内声明、成璧系理藩院侍郎策丹之子。未免意涉瞻徇。试思该员系捐纳出身。到黔未久。于地方一切事宜。未必遽能谙悉、为通省不可少之员。且伊既有力报捐知府。即令在彼守候数年。再补实缺。有何迫不及待。乃必于应归部选之缺。急急为之奏请耶。所奏不准行。伯麟、鄂云布、均著传上□日申饬。　　

○以光禄寺卿张鹏展、为太常寺卿。　　

○免跸路经过地方本年额赋十分之三。　　

○是日。驻跸南石槽行宫。　　

○癸酉。谕内阁、温承惠奏、平泉州知州麟昌、现准部咨推升泰陵礼部员外郎、该员熟悉口外情形、请仍留平泉州原任、又称该员已得升阶、若令久于平泉州、未免向隅、将来遇有地方同知直隶州缺出、请以该员奏补等语。温承惠既称麟昌为口外必不可少之员。何以又不欲其久留口外。所言实自相矛盾。不过以麟昌现补陵缺。托词规避耳。温承惠此奏殊属有意取巧。著不准行。并将温承惠交部议处。　　

○又谕、景安奏、周陇俫仔、因挟嫌诬指刘玉光拾获饷鞘、致刘玉光被诬押毙一摺。据称周陇俫仔诬告平人致死、例应拟以绞抵、因该犯犯罪时年止九岁、照例声明请上□日等语。朕详阅情节、该犯始则贪利挟嫌妄扳。继复到官狡供诬证。以致拖毙无辜。伊年未及岁。已如此狡点倾陷。将来长成。自必更加险诈。所有周陇俫仔一犯罪名。著交刑部详查例案。悉心妥议具奏。寻议上。得上□日、刑部奏改拟幼童周陇俫仔罪名一摺。此案周陇俫仔年甫九岁。即知挟嫌诬指。狡供捏证。以致拖毙无辜。殊为狡黠。自应量加惩创。但向来十岁以下犯死罪者。定例尚准收赎。今刑部照诬告致死平人之例。问以绞候。竟请永远监禁。则未免过重。该犯究系童稚。且当差役查拏失鞘之案、向伊询问之时。伊因曾被刘玉光殴詈。兼贪图差役给钱买糖。随即信口诬指。彼亦不知偷窃饷鞘是何罪名。不过藉以洩忿。是该犯本无致死其人之心。此时加等问拟。祇应照原拟绞罪不准收赎入于秋审缓决。已足蔽辜将来遇有恩赦减等之时。仍可邀恩减免。何至令其终身永锢囹圄。殊失平允。周陇俫仔一犯、应即问以绞候。交刑部归入缓决。嗣后设有案犯相同者。著照此办理。至此案现据刑部奏称情节尚有不实不尽之处。请上□日驳审。著交该抚再悉心研鞫据实具奏。毋稍回护。将来该抚覆审到时。如果与原审无异。则周陇俫仔一犯、即照此办理。否则仍当另行改拟。　　

○又谕、吉林等处私种秧薓、并多收薓余银两一案。敝□大窦丛生。秀林在任最久。前经朕召见时。屡次询问。秀林已自认知情。朕看伊奏对之次。战栗恐惶。即觉其情虚胆怯。必有通同侵蚀情事。当谕文宁松宁到彼详悉根究。务期水落石出。兹据文宁等奏到、查明侵蚀薓余银两各情敝□大。据实严参。并将侵蚀银数开单进呈。该处历任将军副都统等、无不侵用累累。而秀林侵蚀之数为甚。自十二年以后。共侵用银三万数千两之多。伊第四子及家人等亦复乘闲分肥。而此外馈送废员、以及属员等朋分侵蚀。任意舞敝□大。无所不至。皆由秀林纵欲营私。通同一气。其罪甚大。不料其昧良负恩。至于此极。著派托津、同乾清门侍卫苏冲阿、玉福、即日回京。将秀林传上□日革职拏问。即著苏冲阿玉福带同刑部隶卒等、立时押至行在。交军机大臣会同刑部严审定拟具奏。沿途押解行走。务须加意严管。傥有疏虞。惟苏冲阿玉福二人是问。至伊第四子及家人刘姓等、并户部山东司书办胡杲、著一并查拏。即派刑部司员另行押送行在归案审办。其秀林家产、著派托津会同禄康严密查抄。秀林知此事发觉已久。自必豫防籍没。必有隐匿寄顿情事。托津到京后。务须与禄康严查密访。无任透漏。如有应向伊家人等根究之处。并著伊二人会同刑部讯办。伊第四子无论是否分居。著与伊家人刘姓等、及书办胡杲、均一并严密查抄。托津于查办完竣之后。再回行在复命。前任副都统达禄、伊铿额、前署将军降调副都统布兰泰、侵用银或千余两、或数千两不等。达禄、伊铿额、著革职。即行押赴行在审讯。布兰泰、著革职。交文宁等一并严行审讯。其布兰泰家产、并交文宁等查抄。至该处薓局协领萨音保、钱保、系经手之员。现复供认分用银两。著革职拏问。交文宁等审办。其从前承办薓局之协领托克通阿青山、亦有质讯之处。并著解任备质。　　

○又谕、文宁等查奏吉林薓务。将历任将军副都统等侵用银两。分晰开单进呈内有秀林等、馈送废员绷武布、巴宁阿、庆杰、银两各款。殊为可诧。绷武布等均系获罪发往自应派当苦差。效力赎罪。乃秀林将婪索之银。恣意交结。单内于绷武布名下。有代修造住房、佽助盘费多次。并代为完缴官项。甚至馈送节礼。前后计银九百八十余两。秀林废朕国法。邀誉遣犯。即此一节。罪在不赦。绷武布在彼。不但不当苦差。而且得任意花销。度节取乐。全无畏惧。不可不加以惩儆。绷武布前已弃瑕录用。著即革职。仍行发往吉林效力赎罪。该将军等不准按期奏请。总俟朕上□日。巴宁阿亦经得受盘费银三百两。伊前经赏给主事衔食俸。在盛京办工。亦著革去主事衔。仍留工次效力赎罪。以示惩儆。　　

○以散秩大臣富勒珲凝珠、为正红旗蒙古副都统。镇国公绵龄、为正红旗汉军副都统。正白旗护军统领温春、为乌里雅苏台参赞大臣。叶尔羌办事大臣铁保、为喀什噶尔参赞大臣。调阿克苏办事大臣那彦宝、为叶尔羌办事大臣。以蓝翎侍卫范建丰、为阿克苏办事大臣。　　

○赏密云县接驾兵丁半月钱粮。　　

○是日。驻跸密云县行宫。　　

○甲戌。驻跸要亭行宫。　　

○乙亥。谕内阁、留京王大臣等会同吏部议处普恭一摺。请将该侍郎普恭照违制杖一百私罪例革职。固属咎所应得。惟朕细核情节。稍有可原。此案若普恭随带跟役。在朕驾前行走。非但将伊革职。尚当治以应得之罪。姑念伊前日系于驾后随带跟役在队内行走。尚未敢于朕未经行之跸路。恣意践踏。且朕亦未目睹。其同行之人。未必尽系伊之仆从。罪疑惟轻。尚可量从末减。普恭著加恩以六部员外郎降补。　　

○转兵部右侍郎成书、为左侍郎。调礼部右侍郎成格、为兵部右侍郎。以都察院左副都御史德文、为礼部右侍郎。　　

○调镶黄旗汉军副都统本智、为正蓝旗满洲副都统。以礼部右侍郎德文、兼镶黄旗汉军副都统。　　

○赏看守避暑山庄弁兵、及热河接驾兵丁一月钱粮。看守口内口外各行宫弁兵、半月钱粮。　　

○是日。驻跸两闲房行宫。　　

