<!-- { "loadSidebar": true } -->
□日令吴璥等确查具奏。兹据吴璥等奏称、候补把总樊印、睢下汛外委刘振山、均承办挑工、因雨雪积水、格外多费工银、不能开销、限期已迫、工难报竣、俱情急自缢等语。樊印、刘振山、均因河工紧急。恐贻误赔累。以致轻生。核其情节。尚系为公捐躯。殊堪悯恻。著加恩各恤赏银一百两。交该故员家属承领。并查明该二员之子。如读书学文。各赏给文生员一名。若已系生员、即赏给举人、准其一体会试。如家素习武。樊印之子、著即赏给把总。刘振山之子、著即赏给外委。吴璥等即将此上□日宣示各工员。俾知朕矜恤茕劳、不遗微末至意。　　

○丁酉。孝康章皇后忌辰。遣官祭孝陵。　　

○戊戌。谕内阁、甘肃西宁道衙门所办案件。多有与蒙古番子交涉事务。乾隆六十年曾奉高宗纯皇帝谕上□日、将该道专用满洲蒙古人员。著为令。后经那彦成以龙万育奏调。遂相沿兼用汉员。嗣后西宁道一缺、仍遵照成宪、专用满洲蒙古人员、不用汉员。　　

○缓徵江苏盐城县、水灾本年额赋。　　

○壬寅。谕内阁、成格奏、审办逆伦重犯一摺、此案王步云、因胞弟王步义酗酒滋事。不服劝诫。肆言詈骂。起意勒毙。向王步义之子王承彩相商、王承彩听从帮同揿按。该抚于审明后、业经恭请王命、将王承彩凌迟处死。将王步云依律拟绞监候。核其情节。王步云起意致死伊弟、若与他人同谋。则故杀期亲弟妹罪止绞候。今该犯与子谋父。既毙其弟。复陷其侄以凌迟重罪。情殊凶恶。王步云著即行绞决。嗣后遇有案情似此者。俱照此办理。　　

○旌表捐修考棚江堤湖北监利县民游大絅、乐善好施湖南宁远县贡生王万伦。　　

○癸卯。月食。　　

○大学士章煦以疾致仕、命赏给全俸。　　

○命协办大学士戴均元、为文渊阁大学士。晋太子太保。管理刑部事。调刑部尚书吴璥、为吏部尚书。协办大学士。　　

○甲辰。上幸万寿山。诣广润祠拈香。　　

○乙巳。谕军机大臣等、庆溥等奏请调发台效力废员、协同司员办事一摺。所奏殊属冒昧。该处从前虽有奏请废员文绶办事之案。但张五纬岂文绶之比。文绶后由废员起用、尚历任总督。张五纬年老多病。素食鸦片烟。前在山东臬司任内、即因废弛公务、积案繁多、褫职发往军台。此等劣员、安能襄办公务。明系出自钻营。庆溥等为其所愚、妄行陈请。庆溥、海昇、俱著传上

□日申饬。所奏不准行。如该处公事必须派人协理。著另行遴选具奏。将此谕令知之。

　　

○丁未。上御勤政殿听政。　　

○遣官祭历代帝王庙。　　

○谕内阁、朕自嘉庆三年奉皇考高宗纯皇帝敕上□日、临雍讲学。一时圜桥观听、称盛典焉。迄今已阅二十余年。未经举行。明年仲春上丁、朕亲祭先师。再举临雍讲学之礼。一应仪节、悉照嘉庆三年之例。所有应行豫备事宜。著各该衙门先期敬谨办理。至上届初举临雍典礼。大小臣工等、曾进献颂册。此次系再举上仪。内廷行走诸臣、经筵讲官、暨衍圣公、仍照前进册。余俱无庸呈进。　　

○以故科尔沁贝子锡第子阿舒噶、喀尔喀贝子济里克喇什弟蕴丹盖噜布、各袭爵。　　

○以太常寺少卿哈宁阿、为内阁学士。兼礼部侍郎衔。　　

○戊申。上御阅武楼。阅八旗火器营操。　　

○谕内阁、御史沈学廉奏、请除州县延压控案积敝□大以清狱讼一摺。所奏是。牧令为亲民之官。案无大小、总先由州县衙门控理。地方官果能听断勤敏、曲直为之立判。自必日起有功。案无留牍。若于民事漠不关心。日耽娱乐。则阘茸废弛。积压日多。地方狡健之徒。因而别生枝节。案外牵连。无辜良民受其拖累。吏役更从中诈索。百敝□大丛生。皆由于此。该督抚统辖通省。势不能于寻常控案。一一亲提。务各严察州县、将自理词讼、按照循环簿逐一考查。如有积压过多者、即行纠参。其案外株连之人。饬令立予开释。重惩诬扳。使刁健之徒知所儆畏。至案犯到官、其有应得罪名者、自当照例监禁。若无论案情轻重、任令胥役私押私拷。甚至日久拖毙、其为酷虐岂可胜言。著各督抚严申禁令。有犯必惩。以昭钦恤。其书役诬良累民诈赃酿命等案、该管官本有失察处分。不能遽改成例、概从宽免。但失察之咎轻。讳饰之罪重。若州县官惧干吏议、多方回护。委审之员复代为捏饰。则是以公罪而入于私罪。欲避重就轻者、转致避轻就重。嗣后著该督抚详加区别。于失察书役诈赃酿命之案。如该管官有授意故纵捏供规避者、仍据实严参。其止系失于觉察、自行查拏究办者、定案时准其于摺内声明量予宽减。所期吏治肃清。狱讼衰息。共登上理焉。　　

○己酉。清明节。上诣安佑宫行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。　　

○命皇次子智亲王旻宁祭孝淑皇后陵寝。　　

○遣官祭端慧皇太子园寝。　　

○庚戌。谕内阁、向来乡会试、届期礼部于奏派搜检王大臣后、复奏派近信王大臣会同搜检。其所开衔名。即系奏派搜检王大臣单内、未经派出之人。名实不符。竟系具文。嗣后乡会试。著礼部即于奏派搜检王大臣时、声请多派数员。其近信王大臣、毋庸另行奏派。著为令。　　

○又谕、昨奕纶误差退出乾清门。成亲王率同绵勤来园碰头。并自请处分。又英绶释放回京。赏给上虞备用处拜唐阿。英惠具摺谢恩。均属非是。前经降上□日、惟祖孙父子遇有加恩事件。准其具摺谢恩。余俱不准陈谢。奕纶系成亲王之孙。但业经出嗣。即已有闲。英绶系英惠之弟。似此纷纷请罪谢恩。未免烦琐。嗣后王大臣之子孙或邀恩迁擢。或缘事获咎。伊祖父俱准陈谢。其余一概不准陈谢。　　

○封湖北武昌府八分山龙神为宣润敷化之神。春秋致祭。从总督庆保请也。　　

○壬子。孝昭仁皇后忌辰。遣官祭景陵。　　

○上幸静明园。诣龙神庙拈香。　　

○谕内阁、钱臻奏、拏获在逃十年之凶犯审明定拟一摺。此案卢林泰斗殴杀人罪应绞候。该犯在逃业已十年。现经拏获审明实系正凶。岂可复任稽诛。卢林泰著即处绞。　　

○癸丑。遣官祭贤良祠。　　

○谕军机大臣等、福建澎湖协水师副将、前经该省以张保题升。张保系由海盗投诚之人。澎湖孤悬海外。地方险要。副将统辖舟师、责任綦重。张保在彼究属非宜。国家立贤无方。如桂涵、罗思举、皆由乡勇出身。用至总兵。均能称职。该二员本系良民。由军功洊擢。所属将弁兵丁。无不翕服。若张保系盗贼出身。从前聚众至一万七千余人之多。戕害生灵无算。恐其旧性未驯。且朕闻该员常食鸦片烟、不知礼节。诸多任性。所属舟师亦不能约束。时有赌博奸淫讹诈逼吓之事。若在任日久。恐所属备弁心怀不服、别生枝节。著董教增接奉此上□日、即密行访查张保在任有何恣纵劣迹。即他无确据。其服食鸦片烟。已属有玷官箴。一面以商办公事为名。先将该员调至省城。再行具摺劾参。将此谕令知之。　　

○乙卯。上临庆郡王永璘第视疾。　　

○还宫。　　

○以故奉恩将军锡春子全龄、袭职。　　

○旌表守正捐躯江苏新阳县民平通观侄女平氏。　　

○是月。两广总督阮元奏覆广东积敝□大。得上□日、览奏俱悉。时刻留心。查拏盗匪。严禁鸦片。其余诸事。有敝□大即参。　　



大清仁宗受天兴运敷化绥猷崇文经武孝恭勤俭端敏英哲睿皇帝实录卷之三百六十八　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆二十五年。庚辰。三月。丁巳朔。　　

○戊午。上诣大高殿行礼。　　

○幸圆明园。　　

○以都察院左都御史普恭、署兵部尚书。　　

○己未。准予告大学士章煦、驰驿回籍。并命沿途地方官、在二十里内者、照料护行。　　

○旌表守正捐躯四川名山县民郑加泽妻陈氏。　　

○庚申。谕内阁、御史李肄颂条陈民欠积敝□大一摺。直省粮户完纳钱粮。例应自行交纳。如有交通胥役日久挂欠者。著该州县官实力勾稽。一经查出。将包揽之胥役斥革严惩。并将粮户一并惩处。以免拖延。其民闲典当地亩、未经过粮者。因应徵钱粮、仍系原业户收回交纳、遂不免有豫支侵用情事。并有年限已满、匿不投税过粮者。并著地方官一体清厘、以杜影混。至按地徵粮。相安已久。该御史所称粮地不符。请饬各直省按某里某段、逐一清查。其事纷扰难行。著毋庸议。　　

○辛酉。命刑部右侍郎廉善、左侍郎帅承瀛、由山东驰往江苏审案。　　

○旌表守正被戕山东昌邑县民元杲妻郭氏。　　

○壬戌。以礼部右侍郎那清安、内阁学士杜堮、知贡举。户部尚书卢荫溥、礼部尚书黄钺、为会试正考官。刑部右侍郎吴芳培、工部右侍郎善庆、为副考官。　　

○以江南太湖营副将云天彪、为广东阳江镇总兵官。　　

○癸亥。上御勤政殿听政。　　

○祭先农之神。遣定亲王绵恩行礼。　　

○以广西梧州协副将周长安、为右江镇总兵官。　　

○甲子。上启銮。恭谒东陵。　　

○命肃亲王永锡、大学士曹振镛、尚书英和、和宁、留京办事。　　

