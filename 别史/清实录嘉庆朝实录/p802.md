<!-- { "loadSidebar": true } -->
○壬辰。谕内阁、前因刑部议覆直隶总督那彦成具题赵春秽詈边范氏以致气忿自尽本内。将极村极秽之言。连叙二处。有失体制。特降上□日令董诰等。将具题之那彦成、盛泰、及本内列名之刑部堂司各官。分别议罪。兹据董诰等奏请、将盛泰革职。那彦成及刑部堂司各官、分别降调。所议甚是。此案盛泰先将秽语叙入原详。本应照议黜革。姑念该臬司现在查办逆案。一时更换乏人。盛泰著革去花翎、加恩改为革职留任。盛泰既已从宽。其原议降三级调用之那彦成、著加恩改为降三级留任。原议降二级调用之刑部郎中福智、员外郎德光、蒋翎、主事富祥、候补主事汪鸣谦、七品京官梁恩照、俱著加恩改为降二级留任。原议降一级调用之崇禄、韩崶、那彦宝、卢荫溥、文宁、俱著加恩改为降一级留任。惟彭希濂于昨日召见时。奏称伊阅看此案。曾将本内村秽字句。用笔记出。因嘉庆五年奉有谕上□日、凡语言调戏案件。令将该犯如何调戏、致本妇羞忿莫释之处。详晰声叙。是以拘泥未经删改。亦未与各堂官相商。所奏殊属巧辩。朕前降谕上□日、原令将案内情节详晰声叙。岂令将村俚之言。一并载入。彭希濂强词支饰。不胜刑部侍郎之任。著以正三品京堂降补。　　

○谕军机大臣等、据严烺奏、秦州知州李醇和、在皋兰县任内、代各衙门餧养马匹一节、该司前在兰州道内骑用骡马、亦系该革员代为餧养、恳请交部严加议处等语。向来藩臬准令奏事。如该省督抚有不公不法、及地方紧要事务。匿不上闻。原许两司专摺陈奏。若寻常事件。总应禀详督抚据以入告。岂容越分妄陈。甘省亏空之案。现派钦差大臣、会同总督查办。严烺曾交首县餧养马匹。亦系案内之事。自应禀明景安等、归案汇办。何须自请严议。殊属迈越。著景安等传上□日申饬。其该藩司交首县代餧马匹一事。著景安等归入同案交餧马匹各员、一律参处可也。　　

○调吏部右侍郎帅承瀛、为刑部右侍郎。署工部左侍郎戴联奎、为吏部右侍郎。　　

○赏看守南苑各行宫苑户一月钱粮。并赏海户银一千三百两。　　

○是日。驻跸团河行宫。　　

○癸巳。谕内阁、百龄等奏、王营减坝盘做裹头工程、必须丞倅专司经理、请将丁忧同知唐文睿暂留掌管等语。王营减坝盘头工程。非抢办紧要钜工可比。南河厅员、及候补人员甚多。尽可量材派委。唐文睿现已丁忧。例应回旗守制。似此违例夺情。其端断不可开。所奏不准行。唐文睿著即饬令回旗守制。毋任迁延。　　

○是日。驻跸新衙门行宫。　　

○甲午。谕内阁、张映汉奏、黑龙江减回内地流犯龚亚文在配脱逃。于五日内拏获、讯系附近躲避、尚未出境、遵例请上□日定夺等语。龚亚文著仍发黑龙江为奴。如再脱逃拏获。即行正法。余俱照所议完结。嗣后凡免死减等发遣盗犯改发者。如在配脱逃。五日限外拏获。仍照例正法。其五日限内拏获。讯明实系附近躲避、并未远扬者。即仍发原配地方。毋庸奏请定夺。著为令。　　

○是日。驻跸黄新庄行宫。　　

○乙未。赏直隶扈卫弁兵等银币有差。　　

○除陕西城固县水冲地十顷三十二亩有奇额赋。　　

○是日。驻跸半壁店行宫。　　

○丙申。驻跸秋澜行宫。　　

○丁酉。上临慧愍固伦公主园寝赐奠。　　

○赏跸路经过看守各行宫弁兵半月钱粮。　　

○是日。驻跸梁格庄行宫。　　

○戊戌。上恭谒泰陵。泰东陵。俱未至碑亭。即降舆恸哭。步入隆恩门。诣宝城前行礼。躬奠哀恸。王以下文武大臣官员、均随行礼。　　

○至孝淑皇后陵寝奠酒。临妃园寝赐奠。　　

○旌表守正捐躯直隶南和县民王焕新妻张氏。　　

○是日。回銮。驻跸秋澜行宫。　　

○己亥。谕军机大臣等、景安等奏、讯明李醇和前在皋兰县任内、赔累各项共银八万余两、余银四万一千余两、据供零星用去、不能逐款指出等语。那彦成前在陕甘总督任内。除将旧亏奏明弥补外。其失察所属州县、自十六年以后。又新亏仓库二项。至一百万余两之多。其咎甚重。景安等将来定案时、应以此将那彦成严参。其李醇和所亏银两。除自认赔累各款外。余银四万一千余两。该革员但以不知俭省滥行花费空言登答。殊属含混。究竟作何使用。或伊馈送何人。令其据实供吐。傥竟不能逐款指实。则系该革员自行侵蚀。或捐官。或置田。或徵歌选舞。俱应胪列实迹。不准含混。讯明后即照所亏银数问拟罪名。又另摺所奏章程五条。已交军机大臣速议具奏。该省查办亏缺。总当以新亏银数多寡分别轻重。若十五年以前旧亏。前于那彦成查明奏请分限弥补时、已降上□日允准。此次仍著遵照前议办理。如祇有旧亏而无新亏者。尽可留任。照依原定年限分别追补。其新亏旧亏俱有者。则必应从重惩办。即照山东亏空之例。分别银数多寡、著追治罪。景安等先确实查明。分别核办。俟军机大臣议奏上时。再降上□日饬遵可也。将此谕令知之。　　

○是日。驻跸半壁店行宫。　　

○庚子。谕内阁、百龄等奏、江宁旗营开缺甲兵家口养赡不敷、设法调剂一摺。前据穆克登布等、因该旗营无依丁口较多。请将各兵旧置洲地、变通办理。以为历久赒恤之需。当经降上□日、令百龄再行会同覆核具奏请上□日。兹据该督等会商覆奏、请将洲租钱文计口分给。虽应给丁口。随时增减。而岁入租项。总有赢无绌。官兵既免扣饷。公费亦可节省。实于该旗营大有裨益。俱著照所请行。该将军等惟当督饬经管各员、认真稽核。以期经久无敝□大。并造具册图报部、以备查核。　　

○又谕、前据御史卢浙奏、州县徵收钱粮。例用三联串票。欲杜州县亏欠之敝□大。请饬令盖用该管道府印信。经户部议准通行。兹据百龄等会奏窒碍难行之处甚多。朕详加披览。所言皆系实在情形。徵收钱粮串票。钤用州县印信。奉行已久。即加用道府印信。如已徵之银、仍不催提报解。亦难杜亏挪之敝□大。徒使官病稽迟。民滋扰累。吏胥往返。亦易作奸。江苏安徽江西三省情形如此。推之他省。自必皆然。与其纷更无益。不若仍循旧章。以归＜闲＞易。所有前议三联串票盖用道府印信之例。著通谕各直省、即行停止。　　

○旌表守正捐躯河南太康县民刘成妻李氏。　　

○是日。驻跸黄新庄行宫。　　

○辛丑。上临故大学士朱圭墓赐奠。　　

○旌表守正被戕奉天兴京厅民王仁女王氏。　　

○是日。驻跸北惠济龙王庙行宫。　　

○壬寅。贵州巡抚曾燠奏、查明巳革知县亏缺仓库请拏问。得上□日此案已革知县金澐、前于署镇宁州任内。亏缺仓库银谷。著拏问交该抚提同丁胥人等严审定拟具奏。各省督抚参劾亏缺州县。如系现任人员。自应奏明革审。至已革人员、续经查有亏缺。即可先行拏问审讯。俟定拟具奏时、于摺内声明。若俟奏明奉上□日始行审办。岂不徒延时日。任令弥缝。嗣后各省已革人员、续经查有亏缺者。均即照此办理。毋庸先行请上□日。　　

○是日。驻跸静宜园。至丙午皆如之。　　

○癸卯。谕军机大臣等、董诰等、议覆甘省新旧亏缺、酌拟追补章程一摺、已依议行矣。甘省新旧亏缺、至二百二万余两之多。新旧必须划明。诚恐不肖州县、将十六年以后之新亏银数。挪入十五年以前。希图轻减银数。藉免罪名。景安等务须查明年限。划分清楚。毋任朦混。至新亏项内。有摊捐杂款。无关仓库正项钱粮者。原不应与正项并计治罪。但既有摊捐名目。必须确有凭据。方准于新亏项内划除。归入摊捐项下办理。不可任听州县捏报。将实系侵蚀入己之项。指作摊捐。藉以避重就轻。景安等务当留心稽核。剔除敝□大窦。以昭公允。所有董诰等议覆之摺。著即抄录发给遵照办理可也。将此谕令知之。　　

○以巢□刀办孜牙墩出力。赏布噜特比苏兰齐、二品顶带。阿哈拉克齐拜呢杂尔、比伊萨、比伯克莫特、五品顶带、花翎。伊里斯拜、六品顶带、蓝翎。　　

○乙巳。上御演武厅。阅健锐营操。　　

○以故四川长宁安抚使苏朝仕弟朝相、袭职。　　

○丁未。上幸静明园。诣龙神庙拈香。　　

○还圆明园。　　

○旌表守正捐躯山东阳谷县民韩怀妻许氏。　　

○戊申。谕内阁、御史盛唐奏、严查户口一摺。保甲为诘奸良法。京师内外城、现行章程。均已周密。内城地方。应仍由步军统领衙门、按季编查。外城门牌。亦只须按月更换。若十日一换。太觉纷烦。惟在各该管官、实力稽查。勿以日久疏懈。俾收实效。至各巷口栅栏、启闭均有定制。著该管衙门严饬看守兵役、以时关锁。如有疏纵懈弛者。查明惩处。　　

○又谕、工部奏驳、吉林于营盘沟相连山坡、开采煤窰一摺。所驳是。吉林前经奏准开采煤窰六处。其缸窰等五处产煤丰旺。已足供旗民日用之需。至营盘沟一处。试采无煤。即应照例题请封闭。乃于相连之西南山坡。换给执照开采。易启影射朦混之敝□大。著即封闭。将执照彻销。以符定制。其缸窰等五处煤税。均著于开刨之年起纳。　　

○以都察院左副都御史多山、为礼部右侍郎。　　

○调镶红旗蒙古副都统景禄、为镶蓝旗满洲副都统。以署正白旗汉军副都统吉勒通阿、为镶红旗蒙古副都统。　　

○贵州巡抚曾燠、以亲老乞养、允之。以礼部右侍郎文宁、为贵州巡抚。　　

○是月。钦差大臣成都将军赛冲阿奏、带兵赴藏行程遄利。得上□日、命汝带兵至藏。总为严防边界。断勿协助廓尔喀。若披楞扰及藏地边界。必应痛巢□刀驱逐。切勿贪功穷追。若廓尔喀王子情急。本身来投。亦可收留。妥为安插。严堵披楞。勿令阑入。若两处讲和罢兵。汝即回成都可也。又批、汝至藏时。以奉上□日讯问达赖喇嘛呼毕勒罕为名。勿宣露带兵卫边之意。即廓尔喀又来请助。总置不问。仍令喜明、珂什克二人寄信。勿令彼知汝在藏、方妥。　　

大清仁宗受天兴运敷化绥猷崇文经武孝恭勤俭端敏英哲睿皇帝实录卷之三百十八　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

