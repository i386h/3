<!-- { "loadSidebar": true } -->
○谕军机大臣等、八旗生齿日繁。京城各佐领下。户口日增。生计拮据。虽经添设养育兵额。而养赡仍未能周普。朕宵旰筹思。无时或释。前日举行大阅典礼。各旗营队伍整齐。在南苑先期训练。祗遵约束。朕嘉旗人服习教令。更念养先于教。为之谋衣食者益不可不周。国家经费有常。旧设甲额。现已无可复增。各旗闲散人等。为额缺所限。不获挑食名粮。其中年轻可造之材。或闲居坐废。其或血气方刚。游荡滋事。尤为可惜。因思东三省、原系国家根本之地。而吉林土膏沃衍。地广人稀。闻近来柳条边外。采薓山场。日渐移远。其闲空旷之地。不下千有余里。悉属膏腴之壤。内地流民。并有私侵耕植者。从前乾隆年闲、我皇考高宗纯皇帝轸念八旗人众。分拨拉林地方。给与田亩。俾资垦种。迄今该旗等甚享其利。今若仰循成宪。斟酌办理。将在京闲散旗人。陆续资送前往吉林。以闲旷地亩拨给管业。或自行耕种。或招佃取租。均足以资养赡。将来地利日兴。家计日裕。该旗人等在彼尽可练习骑射。其材艺优娴者、仍可备挑京中差使。于教养之道。实为两得。著传谕赛冲阿、松宁、即查明吉林地方。自柳条边外、至采薓山场。其闲道里共有若干。可将薓场界址移近若干里。悉数开垦。自此以外。所有闲旷之地。计可分赡旗人若干户。并相度地势。如何酌盖土锉草房。俾藉栖止。其应用牛具耔种。每户约需若干。再该处现有闲散官员。是否足资统束。抑或须增设佐领骁骑校之处。一并详细妥议章程。并绘图贴说具奏。候朕酌度。或先派旗人数百户前往试行。俟办有成效。将来即可永资乐利。此事经营伊始。该将军等毋得畏难观望。尽心筹画。以副委任。将此谕令知之。　　

○命翰林院侍读学士徐颋、提督安徽学政。　　

○丙午。上还宫。　　

○谕内阁、汪志伊等奏台湾换回弁兵、在洋遭风淹毙一摺。据称此次台湾换回之督标抚标五营四起弁兵伍得喜等、酌坐商船、于二月初七夜、在澎湖洋面陡遇暴风、漂至外洋小金屿地方、冲礁击碎、淹毙弁兵及水手人等一百余人等语。可悯之极。不忍览视。向来官兵因公差委遭风漂没者。系照巡洋官兵淹毙之例办理。此次淹毙弁兵九十一员名内、如有曾经出兵打仗、及杀贼受伤者。著该督抚查明、加恩照阵亡例赐恤。该弁兵等均有名册可稽。即据实查核。无稍冒滥。其未经出兵受伤者。仍照巡洋例议恤。嗣后弁兵设有遭风淹毙。均著照此分别核办。至其余淹毙水手、及凫水得生兵丁。仍照例恤赏。沈失官谷军械。均查明照例咨部办理。再海洋风涛危险。官兵远涉。亦应加以慎重。著该督抚饬知各将领于往来配渡时。均宜察看风色。诹吉开行。俾资顺利。毋得冒险轻涉。致有疏虞。　　

○谕军机大臣等、据和宁等奏称、奉天海口、自开冻以来、山东民人、携眷乘船来岸者甚多、咸称因本处年成荒歉、赴奉谋生、各贫民已渡至海口、人户较多、势难阻回、酌拟于省城饭厂、加米煮赈散放、请饬令山东巡抚严饬登莱各属、毋准再放流民上船渡海等语。山东省上年登莱等处地方歉收。节次降上□日、令该抚督饬地方官妥为抚恤。昨同兴前来陛见时、朕曾谆谆面谕。并虑及该处灾民、有渡海赴奉省谋食之事。兹和宁等具奏情形。果不出朕所料。总由山东地方官于抚恤事宜。全不认真经理。以致灾黎流离远徙。上年奉省收成。本不丰稔。冬闲即有灾民出边。就食吉林。曾将观明等惩办。今山东灾民。又赴奉省。是奉省本境米粮。尚不能自给。又益以外来就食之户。岂不更形拮据。现在和宁等已设法调剂。著传谕同兴、即督率登莱各地方官、将该处穷民上紧赈恤。但令糊口有资。人情重去其乡。亦孰肯远涉海洋。自干例禁。并晓谕各海口、以东省现已多方赈恤。禁止该处民人再航海前赴奉省。该抚务即实心经理。毋再玩泄为要。至和宁等奏称现来奉省贫民、除有亲友可依外、其穷苦者、拟加米煮赈、于省城饭厂散放至四月十五日停止、届期工作大兴、兼值耕耘多需人夫、则灾民尽可佣工度日等语。著即照依所奏妥协办理。毋令失所。将此传谕同兴、并谕和宁等知之。　　

○以常雩祀天于圜丘。自是日始。斋戒三日。　　

○丁未。缓徵山西上年被旱之保德、代、岢岚、岚、兴、静乐、五寨、河曲、潞城、九州县、本年额赋。　　

○戊申。上诣南郊斋宫斋宿。　　

○谕军机大臣等、据伯麟等奏、击退扑卡野夷、该督驰赴该处察看情形、酌量筹办一摺。滇省腾越州外南甸土司地方。上年有野夷二斗木等、纠众劫杀。曾经伯麟等督饬官弁。拏获首夥各犯。分别办理。将二斗木首级枭示边外。仍饬缉逸犯务获。兹奏称据胜越镇州禀报、探闻逸犯等有暗行勾结欲抢二斗木首级之信、伯麟等已饬该镇州设备防范、仍购线踹缉等语。所奏殊未明晰。该逸犯欲勾结来抢二斗木等首级信息。该督等接据该镇州禀报。究竟该镇州所称探闻。又系闻自何人。其二斗木首级曾否抢去。现在仍否照旧枭示。摺内均未声叙。著伯麟等查明具奏。其松园头等邑山托盘山砚凹山各寨野夷。据总兵李东山等、查知该野夷互相勾结属实。当饬陇川土司多朝惠等、带领土练前往缉捕。又称查得盆渡、龙塘、两寨、山险箐大、亦有勾结为匪之人、应请惩办等情。盆渡龙塘二寨野夷。勾结为匪。有何实据。土司多朝惠前往巢□刀办。该土司与该二寨素有讐隙与否。摺内所叙盆渡寨夷人。并未出境焚掠。系因练勇进巢□刀。设栅拒守。或该土司有贪功起衅情节。亦未可定。均著伯麟到彼详查奏闻。至该总兵令南甸干崖盏达等土司带领练勇。与官兵分路进巢

□刀。盆渡野夷竟敢抵拒。以致外委杨伟、马子金、马才周、受伤身故。兵丁亦伤毙七名。其抗拒情形已成。自不能不加以惩创。伯麟业已驰赴该处。现在各寨野夷。纷纷呈送刀镖木刻。真心畏惧。不敢助逆。惟盆渡一寨、恃险孤立。如经兵练巢□刀逐。群知悔惧。将首恶缚献。伯麟审明起衅根由。将应正法者对众惩办。亦即可就案完结。边外瘴疠渐盛。兵练亦可以时彻回。该督等斟酌情形。不可草率了事。亦不可轻举致衅。妥协筹办为要。将此谕令知之。　　

○己酉。常雩。祀天于圜丘。上亲诣行礼。　　

○幸圆明园。　　

○赏太仆寺卿扎郎阿、副都统衔。署正白旗蒙古副都统。　　

○庚戌。上幸万寿山。　　

○辛亥。谕内阁、本日文颖馆总裁等奏、续编清凉山志、纂辑西巡盛典告成、请将提调、纂修、及誊录供事等、分别超一二等、给予优叙等语。朕披阅书内、所载宸章、恩纶、秩祀、阅武、以及程途歌颂之类。祇须编次缮录。即可成书。且卷帙无多。校讐较易。若遽加之优叙。则各馆编辑书成。无论卷数多寡。皆思滥邀恩奖。殊非所以示限制。此次续编清凉山志、纂辑西巡盛典二书之该馆提调总纂纂修收掌等官、及誊录供事等、均无庸给予优叙。亦不准分列超等。著分别一二等。照例给予议叙。嗣后各馆纂办书籍、至一百数十卷以上者。方准其奏请优叙。分别超一二等。其不及一百卷者。止准分列一二等。照例议叙。以杜冒滥。　　

○以翰林院侍讲姚元之、署日讲起居注官。　　

○旌表守正捐躯直隶深州民单兴妻李氏。山东嘉祥县民王二禾□朵妻蒋氏。　　

○壬子。谕内阁、汪志伊等奏、龙溪县童生唐应时、呈控学政考试已经录取、复被书吏敝□大换、将审讯情形先行具奏。又据学政方振奏、考试写案错误随即更正、请交部议处各一摺。此案既据该童生呈控书吏串通舞敝□大。何以两造乡亲又复赴司具呈求息。其中或另有别情。著交汪志伊等提集人证秉公研鞫。务得确情。定拟具奏。至该学政方振、于出案时偶尔笔误。旋即更正。本可无庸请议。惟既经被人控告。事隔一年。始行陈奏。实属迟缓。方振、著交部议处。　　

○命镶白旗满洲副都统文孚、内阁学士阮元、驰往山西。查办吉兰泰盐务控案。　　

○旌表守正捐躯安徽桐城县民江友高俞氏。　　

○赏恤伊犁额鲁特游牧地方地震灾民。　　

○癸丑。上幸静明园。诣龙神庙拈香。　　

○幸静宜园。　　

○予广东捕盗被戕外委万国平、陈见扬、祭葬加等。世职如例。守备黄振烈、千总蔡振华、泊大刚、把总魏高、洪日升、陈鸿、外委雷常振、郭韬、张得义、刘旺锦、祭葬世职。兵丁苏鳣等四百四十七名、赏恤如例。　　

○是日。驻跸静宜园。至丁巳皆如之。　　

○甲寅。谕内阁、前日吏部带领月选官引见。内山东观城县知县陶琳一员、经朕改用教职。该部自应将备班人员即时带领引见。候朕＜闲＞放。乃其时该堂官等、并未带领。已属错误。又不详查旧例。彼此意见不同。有面奏者。有摺奏者。俱以意为之。茫无定见。经朕降上□日饬查成案。始据查明乾隆年闲六案。开单进呈。是此次吏部不即带领备班人员。实与旧例不符。难辞疏漏之咎。所有吏部堂官、俱著交都察院察议。此系从轻办理。应知感愧。嗣后各矢天良。和衷办事。戒之慎之。其陶琳所遗山东观城县知县员缺。著该部即将三月分原拟备班各员补行带领引见。候上□日＜闲＞用。嗣后该部带领月选知县引见。著即将备班人员。一同带进丹墀下。遇有改用扣除遗缺。以便即时带领＜闲＞放。　　

○予广东捕盗淹毙外委林超选、向秀邦、祭葬世职。兵丁黄友华等一百八十名、赏恤如阵亡例。　　

○旌表守正捐躯河南镇平县民妇张常氏。　　

○丙辰。上御演武厅。阅健锐营操。　　

○谕内阁、李亨特奏请添设河道库使一摺。东河开归、河北、运河、三道。向无专立库官。前此该河督奏请添设。曾敕下部议。当经议驳。兹该河督复以河道库贮钱粮繁重、咎道员在工日多、虽委员经理、事非专责、难期得力、仍奏请增设、所需廉俸役食等项、在通工杂职人员廉俸内摊给等语。所奏未免固执。河道库贮。典守固应慎重。但东河现有杂职九十三员。于此内遴派管理。孰敢推诿。即与专责无异。至摊给廉俸一节。如果应设额官。即当增给廉俸。若因惜小费。于通工杂职人员摊扣。伊等微员。俸廉本薄。致令办公竭蹷。亦非政体。所有东河开归河北运河三道。均无庸添设库使。仍照旧委员管理。著铸给钤记。发交该河督、即分给派管各库委员。以专职守。若再渎陈。以违制论。　　

○以驻藏帮办大臣丰绅、亲老。命回成都将军任。赏新授成都将军祥保、都统衔。为驻藏帮办大臣。　　

○戊午。上幸静明园。　　

