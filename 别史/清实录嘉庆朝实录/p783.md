<!-- { "loadSidebar": true } -->
○是日。驻跸南石槽行宫翼日如之。　　

○甲辰。除江苏宝山县、筑塘占废地亩额赋　　

○乙巳。以桥道平固。赏还直隶总督那彦成、双眼花翎。　　

○旌表守正捐躯河南信阳州民李金良妻罗氏。　　

○赏密云县接驾兵丁半月钱粮。搭桥兵丁一月钱粮。　　

○是日。驻跸密云县行宫。　　

○丙午。驻跸要亭行宫。　　

○丁未赏南天门等处搭桥弁兵银缎有差。　　

○是日。驻跸两闲房行宫。翼日如之。　　

○己酉。赏热河接驾兵丁、及看守避暑山庄弁兵一月钱粮看守口内口外各行宫弁兵半月钱粮。　　

○是日。驻跸常山峪行宫。　　

○庚戌。谕内阁、刑部郎中程祖洛在部年久。于刑名尚称熟悉。朕所素知。是以于该员记名道府后。未经＜闲＞放兹吏部将该员拟选甘肃平凉府知府刑部以程祖洛总办秋审并承审逆案未便遽易生手、奏请留部扣选。并声明现在业经截缺例不准见缺保留等语。吏部铨选定例。不准见缺保留。其意原恐应选人员。一经截缺。如选授美缺。即径行赴任。若遇缺分清苦。遂藉词奏留。巧为趋避。刑部如因程祖洛在部得力。何不早行奏明扣选。乃于该员既选平凉府之后。始行保留。显系因甘肃地瘠缺苦。始为此奏。若系美缺。未必保留矣。刑部堂官、俱著交部议处。所有程祖洛京察截取记名以道府用之处。俱著注销。平凉府一缺。吏部另行铨选。程祖洛仍著留刑部郎中之任。办理部务。永不外用。如果始终奋勉。酌量施恩而已。　　

○步军统领奏、传审匿名控告俞姓重利放帐一案。得上□日、此案匿名揭帖所控俞姓图典旗人钱粮、重利放帐等款。经英和等派委员役搜查俞琇米铺。并无借约帐簿。研讯俞琇、委无典买旗人钱粮重利放帐之事。讯以平日与何人有嫌。供出觉罗松安、德吉、曾经借钱不遂。情有可疑。据称传到松安、德吉、磨对笔迹、松安所书笔迹、不相符合、德吉笔意闲有仿佛、而用笔轻重、迥不相同等语。德吉笔意既闲有仿佛。正当从此根究。若谓用笔轻重不同。则作字尽可时轻时重。奸宄之人。岂肯一律书成。自取败露。英和岂不知作书者。乃率令保回。实属错误。著传上□日申饬。至步甲正兴、将德吉带回。交伊兄德绅收管。德吉至都统衙门前。口称进内知会本旗不过顷刻闲一言可了。何至自巳至申四时之久该步甲不见德吉出署。始行查看。德吉已由都统衙门后门逃走。此言断难凭信。显系该步甲有心故纵。著一面严拏德吉务获。先将步甲正兴、及德吉之兄德绅、并伊家人李二、提案审讯。如究出故纵情敝□大。先行按律治罪。　　

○旌表守正被戕广西荔浦县民潘士成妻潘氏。　　

○是日。驻跸喀喇河屯行宫。　　

○辛亥。上至热河。诣文庙瞻礼。关帝庙城隍庙拈香。　　

○诣永佑寺行礼。　　

○赏热河绿营兵丁一月钱粮。　　

○是日。驻跸避暑山庄。至八月丁卯皆如之。　　

○壬子。举行嘉庆十九年大计。江苏、卓异官九员。才力不及官三员。年老官三员。有疾官二员。浮躁官一员。陕西、卓异官七员。才力不及官一员。不谨官一员。浮躁官一员。年老官四员。甘肃、卓异官八员。罢软官一员。才力不及官一员。有疾官二员。年老官四员。分别议叙处分如例。　　

○旌表守正捐躯四川新津县民岳金应妻王氏。　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之三百九　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆二十年。乙亥。八月癸丑朔。谕军机大臣等、李奕畴奏、江西九江后帮旗丁徐甲魁剥船、于六月二十七日夜、在万年闸地方、有众贼强抢木植、丁船知觉赶逐、被贼率众拒捕、将该丁亲属黎昌群、殷其才、赶打下河淹毙、并殴伤谭纪广脑后、该帮弁带领壮丁追缉、该匪等逃窜无踪、旋经峄县、会营缉获孙狗、徐成、王二撑、王青狗、四名现在讯供、余犯仍饬缉拏等语。各帮剥船随同正船行走。即与粮艘无异。该匪等胆敢纠众强劫。闻拏拒捕。致有二死一伤。实属目无法纪。著陈预一面先提现获各犯讯究盗首。一面严饬地方文武上紧将逸犯侦缉。木植一项。非比寻常赃物。难以暗运潜藏。一经得有赃据。即可从此根究盗踪。按名缉获。获犯后。该抚审讯明确。即从重定拟。以靖盗风而安行旅。将此谕令知之。　　

○甲寅。谕内阁、阿克当阿奏请交部严加治罪、并自行议罚一摺。阿克当阿、前在内务府当差。与太监等闲有认识。迨＜闲＞放盐政。即当引嫌。不应仍与太监交接。乃收受林显馈送食物。给与银两。以致林显敢于致书通问。其所称管门家人。将林姓所投书信驳回。未曾告知一节。亦属虚词。不可为信。林妈定路过扬州。前往投书。封函未启。该门丁何以豫知系太监书信。先行驳斥。若谓阿克当阿于亲友往来信札。概不接收。尤无是理。姑免深究。阿克当阿无庸交部治罪。著即降为内务府郎中顶带。其自请罚银一万两。不过仍系派累商人。亦无庸呈缴。两淮现有应解内务府银七十余万两。屡经饬催。延不交纳。著即上紧批解。勿再迟玩干咎。　　

○又谕、近来河南安徽湖北三省交界地方。不法匪徒。纠众肆劫。扰害良民。有红胡子白撞手拽刀手等名目。不可不严加惩创。以儆凶顽。著刑部仿照四川省啯匪之例。从重定拟罪名。另立专条奏明颁示。该三省一体遵行。寻议。嗣后三省地方红胡子白撞手拽刀手等。如纠夥五人以上在场市肆行抢劫者。不论曾否得财。照光棍例、为首拟斩立决。为从拟绞监候。若拒捕伤人。首犯即行正法枭示。在场加功者、俱拟绞立决。同谋抢夺、并未在场者、拟绞监候。其在野拦抢、未经伤人之案。除实犯死罪外。数在三人以下。不分首从。俱发极边烟瘴充军。如四人以上至九人者、不分首从。俱发伊犁分给官兵为奴。若十人以上。无论伤人与否。为首拟斩立决。为从拟绞监候。被胁同行者、发乌噜木齐给官兵为奴。傥有杀人夺犯伤差等事。即将首夥各犯、分别斩枭绞决监候。从之。　　

○又谕、广厚奏遵上□日将邵阳县知县徐维麟解任、俟提到刑禁书吏人等隔别严讯、如有刑逼教供别情、即行据实参奏等语。前据广厚奏邵阳县盘获形迹可疑之李和即刘呈一犯。核其年貌。与单开刘呈祥相似。该抚因其病毙。割取首级。委员解京查验。经刑部堂官监提董帼太等详加辨认。实非刘呈祥。即林清逆党内、亦无似此面貌之人。此案如果董帼太等指认为刘呈祥首级。恐其开脱逸犯。其言或未可深信。今坚称非是。义无可疑。广厚接据禀报。并不详核供词。亦未查验尸伤。有无刑逼教供情敝□大。辄将疑似之人。戮尸传首。实属冒昧糊涂。广厚著交部议处。解任知县徐维麟、及刑禁书吏人等、俟该抚讯明奏到时。再行核办。　　

○旌恤遇贼被戕山东定陶县知县贺德瀚、幕友朱树堂、典史孙世缙、子述祖、如例。　　

○乙卯。上御如意洲。赐扈从王、公、大臣、蒙古王、贝勒、贝子、公、额驸、台吉等食。并赏赉有差。　　

○谕内阁、向来秋狝启銮后。京城得有雨泽。留京办事王大臣、皆具摺附报奏闻。本日佛住恩宁前来热河。经朕召见。询问京城晴雨情形。据称京城于七月二十四日傍晚大雨。竟夜滂沱。至二十五日早闲始行开霁。伊等经过蔺沟怀柔密云等处。积潦在途。桥座多已冲损。乃连次本报。留京办事王大臣均未奏及。又七月十九日圆明园有太监自戕受伤一案。在京之内务府大臣。自二十日即行审讯。迟至本月初二日始行具奏。朕召见和世泰禧恩。据称此案久已讯结。因事非吉祥。是以途次及到热河第一次报便。均未附奏。是何居心。又形怠惰矣。朕每日批阅外省章奏。其中刑名案件甚多。何所用其避忌。况此次启跸后。将发报日期改为口内一日一报。口外二日一报。原以京城之事随报具奏。可以及早闻知。乃留京办事王大臣、总管内务府大臣等、仍不改因循疲玩之习。大属非是。所有留京办事之肃亲王永锡、大学士曹振镛、协办大学士尚书明亮、尚书英和、景安、苏楞额、及总管内务府大臣那彦宝、常福、俱著传上□日申饬。　　

○谕军机大臣等、百龄奏审讯混写妖言之闾至伦一案、查访齐全、悉属空捏、亟应覆诘明确、按律严办一摺。此案闾至伦素患疯证。编造讹言。希图得赏。所供谋逆各情。毫无实据。业经该督逐处查明。委系妄捏。该犯亦供认虚诬不讳。前经降上□日令百龄覆加审讯。按律问拟斩枭。奏明请上□日正法。不必令张师诚赴江宁会审。此次该督拜摺时。尚未接到前上□日。现在既已查访齐全。案无疑义。该督即遵照前上□日按律定拟具奏。请上□日正法。以息妖言。其黏贴逆词正犯。该督务督饬所属上紧访拏。不可以伪乱真。致令狂悖逆犯。久稽显戮也。将此谕令知之。　　

○丙辰。遣官祭文昌帝君庙。　　

○缓徵陕西鄜州、被雹村庄本年额赋。　　

○丁巳。祭先师孔子。遣大学士曹振镛行礼。　　

○戊午。祭大社大稷。遣成亲王永瑆恭代行礼。　　

