<!-- { "loadSidebar": true } -->
○丙戌。严申诬告叛逆之禁。谕内阁、本年九月十五日之变。奸民林清、倡首作乱。其附近庄随同助逆者。竟有二三百人。实属罪大恶极。断不能任其一名漏网。国有常刑。法所不赦。其能捕获正犯者。皆予破格施恩。如拏获林清之把总田涛、番役张吉等、超升官职。重赉帑金。昨顺天府奏署巡检韩邦俊、拏获由西华门逸出之逆犯田起禄、审讯明确。特将该员以县丞升用。并将该府尹等宽免另案处分。以期群知鼓励。迅获凶渠。乃连次各处拏获人犯。其中真伪相参。在十月十五日以前者。审明多系真正逆贼。其十月十五日以后所拏之犯。或仅止习教。或全无干涉。徒令承审官日夜研鞫。废时旷事。所审者皆系无稽之事。转令有名逆犯、远扬漏网。且似此拖累无辜。必至人人危惧。转瞬长至岁朝。民闲迎神献岁。如香灯爆竹等事、皆避忌不敢举行。岂称绥众宁民之义。朕爱育黎首。除莠安良。多保一良民。增朕之福。枉杀一无辜。心实不忍。著通行晓谕。畿辅亿万户、除有数莠民外。其余皆朕善良赤子。宜各安生业。无惑浮言。现在未获逆犯中、如刘呈祥、祝现、刘第五等。有确知其踪迹者。到官密首。拏获审明。立将首告之人厚加赏赉。并给予职官。若妄报邀功。照例治罪。其或挟仇诬扳。则诬告叛逆。律有明条。即以叛逆之罪罪之。步军统领、顺天府、五城、亦各以此严饬兵役。赏罚同之。至愚民淫祀邀福。习俗渐染已久。并非悉皆逆党。其家有供奉邪神、及收藏违禁经卷。或自行销毁。或呈缴到官。既经改悔。概行免罪。该衙门即迅速誊黄刊布。俾众闻知。共喻朕除莠安良、咸与维新之意。　　

○丁亥。总管内务府大臣奏、酌增直班官兵银米数目一摺。得上□日、两翼八旗官兵及内务府护军营骁骑营官兵、在内直宿。专伺稽查门禁。昼夜巡逻。责守綦重。不得一刻擅离。向来

每日赏给银米。原资果腹。朕念近日物价昂贵。所关银米恐有不敷。特降谕上□日命总管内务府大臣等量为调剂。以广恩慈。今据奏称每人加米三合。加银一分。并酌拨房闲以为炊饭之地。从此各营官兵入直该班。无所藉口。均当感戴朕恩。常川在直所朝夕竭力稽察。不可始勤终惰。如遇官兵偶有患病等事。必须该管大臣官员验明属实。令人接替。方准下班。无故出门者、不特将本人治罪。并将同班之人、及该管官员大臣一并重惩不贷。各宜激发天良。共期尽职。著将此上□日用清汉文书于木牌。在各直舍悬挂。触目警心。日久奉行毋忽。　　

○刑部奏、审拟传习红阳教犯安杰等罪、并请分别查拏人犯一摺。得上□日、此案学习红阳教人犯安杰等、刑部仅拟以杖徒鞭笞发落、殊属轻纵。安杰著发往乌噜木齐。广五即广明宝、贾成沛、黄添受、张大柱、王如松、傅成辅、刘景泰、葛长龄、俱著发边远充军。余著照所拟完结。其附摺所奏分别查拏人犯一节。该部职司谳狱。于各衙门缉获人犯。交部审讯。该部讯问确实。照例定拟。如有虚诬。奏请昭雪。至缉捕之事。非刑部所当议及。此奏显系惮于研鞫。意存诿卸。所有刑部堂官、均著传上

□日申饬。　　

○那彦成奏截巢□刀辉县贼匪、直抵司寨、得上□日嘉奖。副都统德宁阿等、下部议叙。　　

○托津奏、巢□刀灭开州贼匪出力员弁护军参领福英阿、下部议叙。赏游击满德坤、班荆布、邵能、花翎。知州周衡等蓝翎。守备王正刚等、升用开复有差。　　

○实授明亮、为兵部尚书。调理藩院尚书景安、为都察院左都御史。实授和世泰、为理藩院尚书。　　

○以缉获山东逆犯宋跃漋。同知武隆阿等、下部议叙。　　

○以缉获逆犯王士青。赏盛京刑部侍郎贵庆、副都统绪庄、花翎。　　

○戊子。上诣寿康宫行礼。　　

○谕内阁、那彦成等奏、官兵截巢□刀辉县窜匪、全数殄灭、歼毙逆首李文成、及贼首刘帼明一摺。所办可嘉之至。本年九月十五日之事。逆首林清与李文成二人。内外勾结。约定同日起事。适李文成在原藉滑县。强克捷访拏刑讯。其党与见事已败露。不能待九月十五日之期。即劫狱戕官。揭竿倡乱。林清在京谋逆。外援不至。迅就捕诛。而李文成在豫省指挥逆党。四出焚劫。直隶长垣东明、山东定陶曹县等处。同时蠭起。戕害生灵。经朕＜闲＞派领兵大员、调集数万官兵、会同巢□刀捕。该逆李文成潜伏滑城。见官兵连获胜仗。于未经合围之先。贼党刘帼明等、乘夜将该逆拥护出城。另纠夥众数千人。由封邱延津修武窜至辉县。希图入山奔逸。若使遂其奸谋。则滋蔓难图。朕之良民受其荼毒者、又不知几千万人。正在廑念。适朕前派之吉林黑龙江马队官兵、星驰到豫。那彦成等派令德宁阿、色尔衮、带领遄追。又有杨芳、特依顺保、二人管带兰州固原劲兵前往合巢

□刀。追至辉县司寨山中。歼戮贼匪二千余人。首逆李文成、率同贼目刘帼明等数百人。负嵎死守。本日接那彦成六百里加紧奏报、德宁阿扬芳等、统率满汉官兵。奋力攻击。不避枪石。拆毁寨墙。一拥而登。生擒贼匪二百余名。李文成避入楼房。杨芳、特依顺保、色尔衮、德宁阿、率众直入。该逆等无可逃避。刘帼明自称其名。持刀跃出。被官兵用枪击毙。李文成亦对众称名。举火自焚。经官兵抢出。业已压毙。查验尸身。刑伤痕迹显然。其余贼目及从逆夥党五六百名。全行歼戮。并无一名漏网。实足以彰国宪而快人心。该将领及满汉官兵等、倍常奋勇。宜加优奖。色尔衮、德宁阿著加恩各赏加都统衔。杨芳、特依顺保、著加恩各赏加提督衔。即先换一品顶带。该四员仍俱赏给云骑尉世

职。其本有世职者。准其再兼一云骑尉。乾清门三等侍卫伊勒通阿、身受六伤。贾勇力战。著加恩超升为乾清门头等侍卫。仍赏给劲勇巴图鲁名号。再加赏四喜玉搬指一个、花大荷包一对、小荷包二个。又发去玉柄小刀十把、石□法石□郎翎管十个、瓷翎管十个、瓷搬指套十个、分赏出力官弁。一两重银锞二百个、五钱重银锞二百个、一两重银牌一百面、五钱重银牌一百面、分赏出力兵丁。仍著那彦成等、秉公查明官弁兵丁内、奋勇出力、应行奖擢者。据实保奏。候朕施恩。阵亡之吉林委参领福林德、著加等照参领例赐恤。逆首李文成、著于锉尸后传首河南直隶山东滋事地方示众。刘帼明、亦著锉尸枭示。其余擒获贼目韩得众等、审明即于该处正法。此股窜匪洗荡净尽。歼厥渠魁。滑城长围已合。余贼闻风丧胆。著那彦成等迅速进攻。伫俟捷音。再加懋赏。将此通谕中外知之。　　

○谕军机大臣等、据同兴奏、拏获逆党宋跃漋、讯供逆首冯克善、从滑县走出、于十一月初十日到该犯家中、十五日该犯送至景州、由获鹿前赴山西等语。该逆冯克善甫于十一月十五日自景州起身。前赴山西。由直隶境内行走。计尚未能远扬。该署督迅饬各属、按照所供年貌、严密查拏。逆首李文成、刘帼明等、俱已歼毙。滑城指日克复。惟查拏潜逸匪徒。最关紧要。所有著名逸犯徐安帼、牛亮臣等、现在滑城困守。此外冯克善一犯、即系最要逆目。该署督当督饬各地方文武员弁、认真设法踹缉。如能弋获。必将获犯之人优予恩施。勉之毋怠。将此传谕章煦知之。　　

○赏八旗兵丁一月钱粮。　　

○己丑。以服阕宗人府府丞李宗瀚为宗人府府丞。　　

○庚寅。谕内阁、嗣后满汉京堂缺出。遇有郎中开列应升者。著该部院堂官每衙门各保举二员。出具切实考语。咨送吏部开列具题。候朕＜闲＞用。傥徇情滥举。将不称职之员保送充数。必将原保堂官议处示惩。　　

○又谕、此次逆案内发遣各处驻防为奴人犯。本皆法无可宥。因人数众多。不忍骈诛。从宽贷其一死。该犯等到配后、著各该将军都统等散拨各处安插。勿令聚处。仍严加管束。如有不遵约束。或故智复萌。在彼传教敛钱、及乘闲脱逃者。该将军等拏获审明。一面奏闻。一面即在该处正法。毋稍宽纵。　　

○又谕、逆贼林清、与李文成二人互相勾结。倡首作乱。李文成曾两次到京、与林清面订于本年九月十五日起事。届期李文成由豫省带领匪徒数百人、来京接应。适滑县知县强克捷、访知李文成逆谋。于九月初间将该逆拏获到案。刑夹收禁。贼党冯克善等、因谋救首逆。遂聚集徒党。于初七日入城劫狱。并突入县署。将强克捷全家戕害。彼时李文成徒众。已在本籍构乱。遂不及分派贼党进京。林清不知外援已绝。仍守株坐待。旋经捕获。立正刑诛。李文成虽一时兔脱。究因伤重不能步履。在滑城潜伏。迨后官兵屡胜。贼党刘帼明等、于未经合围之先。将该逆拥护出城。乘坐大车。沿途逃遁。究因带伤不能远逸。旬余之久。仅逃至距滑城二百余里之司寨。官军星驰追及。立予殄灭检验尸身。伤痕宛在。林清李文成二首逆。因未遂期会奸谋。是以前后授首。易于拉朽。今全师告捷。追思强克捷首破逆谋。厥功甚套。而全家惨遭荼毒。尤堪矜悯。前曾降上□日将该故员照例赐恤。尚不足以旌其死事之忠。强克捷著加恩照知府例赐恤。并著入祀京师昭忠祠。交该抚查明伊尚有无遗嗣。著于服满后承袭世职。送部引见。以示酬奖忠勋。恩施优渥至意。　　

○又谕、各省邪教之起。其始止于烧香拜会。聚众敛钱。或由数人。至数十人。多亦不过百余人。地方官一经访闻。随时拏获。按律惩办。邪说自可渐熄。无如州县因循怠玩。于所属村镇匪徒、夜聚昼散传教授徒等事。俱视为故常。不加究诘。久之奸民徒党众多。潜怀悖乱。养痈滋蔓。贻害至不可胜言。前特降上

□日宽免地方官失察处分。以除讳匿之敝□大。仍恐伊等存畏事之见。不认真查办。著再通行申谕。嗣后各直省州县官到任后。先周历村庄。稽查保甲。将境内有无邪教。申报该管上司。如访有萌蘖。立即查拏究办。毋稍玩泄。傥饰有为无。化大为小。经上司访闻。将该州县从重参处。若州县详报而上司讳匿消弭。准该州县直揭部科、代为呈奏。将该管上司严惩不贷。　　

