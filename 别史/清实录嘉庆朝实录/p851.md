<!-- { "loadSidebar": true } -->
○调江苏布政使伊什扎木素、为浙江布政使。以病痊布政使杨懋恬、为江苏布政使。　　

○甲午。孝昭仁皇后忌辰。遣官祭景陵。　　

○上还宫。　　

○以兵部尚书和宁、署户部尚书。礼部尚书穆克登额、署理藩院尚书。　　

○乙未。遣官祭贤良祠。　　

○谕内阁、董诰奏、呈缴密云官房、并自置海甸热河住房二所、以清赔项一摺。董诰前因每年随扈秋围。是以于密云赏给官房一所。董诰并于热河自行置有房屋。兹董诰以老病开缺。即调养痊愈。再行赏给差使。亦必不派令随围。所有密云官房及热河房屋。著照所请。俱准其呈缴。至海甸房屋一所。董诰现患沉疴。园林清旷。于颐养为宜。著仍赏还董诰。其代伊弟认缴赔项银九千九百余两。业经交过六千两。所有未完银三千九百二十五两零。俱著加恩宽免。董诰现经赏给在家食俸。其从前在任罚俸各案。并著加恩悉予开复。即于本年支食全俸。以示恩眷。　　

○谕军机大臣等、御史蒋诗奏、山西岢岚交城平阳霍州一带、大山连接、近为匪棍藏匿之薮、又和顺榆次平定辽州等处、亦有匪棍藏匿山内、土人号为山棍、或即在山中劫夺行旅、或出山纠约抢劫、或潜入城市攘窃多赃、甚至拒捕伤人等语。晋省岢岚等处山内。藏匿匪徒。乘机抢劫。甚至拒捕伤人。实属目无法纪。著成格即督饬所属于岢岚和顺等处山内。严查匪棍踪迹。如有潜匿窝巢。严拏究办。毋令奸究聚集。将此谕令知之。　　

○以故奉国将军嘉培子连喜、袭职。　　

○以右春坊右庶子吴信中、翰林院侍读潘锡恩、充日讲起居注官。翰林院侍讲顾元熙、司经局洗马钱林、署日讲起居注官。　　

○丙申。祭历代帝王庙。上亲诣行礼。　　

○谕内阁、御史吴杰奏、湖北缉私、请派道府查办一摺。湖北近来官引滞销。皆由邻私浸灌。承缉员弁。不能认真巡缉。并兵役等得规庇纵。以致枭贩益无忌惮。自应亟加整饬。著该督抚遴派文职道府。武职副将参游等官。在于川私潞私入楚各要隘地方。实力巡查。设法堵缉。并将得规包庇卖放之兵役。查出严究重惩。以除积敝□大。　　

○谕军机大臣等、前据孙玉庭等奏、湖广江西纲引滞销、当经降上□日、将该盐道革去顶带、令该督抚盐政等将堵缉邻私、及稽查夹带偷漏之敝□大、会同妥议章程具奏。兹据御史吴杰奏称、巫山大宁一带盐埠口岸素有奸商私造引张、名为墨引、串通土豪、勾引私贩各船、到彼捏称提载、由水路浸入荆州宜昌等处、陆路则由灶户出卖、与竹溪房县肩挑背负之民、每日不下数百人、听其贩往楚界各乡村售卖、又闻陕西商南平利一带私盐、即自潞商各店中贩来、由汉中顺流而下、至襄阳之谷城、德安之安陆、分途暗售、河南私贩、即自南阳之李官桥店中贩来、亦至谷城安陆等处、请饬令各督抚查办等语。私盐充斥。以致官引滞销。亟应设法整顿。著孙玉庭、庆保、张映汉、钱臻、阿克当阿、会同确查。并将该御史指出开设店铺兴贩私盐各地界。移咨四川陕西河南各督抚。一体查明究办。其应如何设法堵缉稽查之处。归入会议章程内。一并妥议具奏。将此各谕令知之。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之三百四十　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆二十三年。戊寅。三月。戊戌朔。清明节。上诣寿皇殿行礼。　　

○遣官祭永陵。福陵。昭陵昭西陵。孝陵。孝东陵。景陵。泰陵。泰东陵。　　

○命皇次子智亲王旻宁祭裕陵。　　

○遣官祭孝淑皇后陵寝。　　

○遣官祭端慧皇太子园寝。　　

○谕内阁、富俊等奏、拏获私入围场人犯、请照旧例剌字一摺。围场偷窃牲兽树木者。例应剌字。其偷窃柴蔬等物。例祇枷杖。免其剌字。近日奸徒私入围场。率以采菜为词。屡犯不悛。著照该将军所奏。嗣后拏获私入围场人犯。审明或打枪放狗。或采菜砍木。除照例分别拟罪外。不论首从已得赃者。皆面剌盗围场字。未得赃者。皆面剌私入围场字。如有再犯。易于辨识。木兰私入围场者。亦照此例一律办理。　　

○又谕、直省督抚大吏。不准以属员帮办幕务。屡经降上□日饬禁。方受畴身任总督。养廉优厚。非不能延请幕友者。乃令现任通判陈建入幕办事。既旷职守。又招物议。实属违制。本应照部议降调。不准抵销。姑念一时＜闲＞用乏人。方受畴、著加恩改为降四级留任。　　

○己亥。上耕耤诣先农坛行礼。更服。至耤田所。躬耕三推。复加一推。御观耕台。命睿亲王端恩、怡亲王奕勋、庆郡王永璘、各五推。吏部右侍郎吴芳培、户部左侍郎禧恩、礼部左侍郎多山、兵部右侍郎穆彰阿、刑部右侍郎廉善、工部右侍郎陆以庄、都察院左副都御史和桂、通政使司副使龄椿、大理寺卿宝兴、各九推。毕。顺天府府尹率农夫终亩。赏赉农夫耆老如例。　　

○庚子。上诣永慕寺行礼。　　

○启銮。恭谒西陵。　　

○命庄亲王绵课、大学士曹振镛、尚书英和、和宁、留京办事。　　

○谕内阁、本年七月朕躬诣盛京。恭谒三陵。前经降上□日令二阿哥三阿哥四阿哥随往。三阿哥身体虚弱。马上平常。盛京程途遥远。跋涉非宜。著祇令二阿哥四阿哥随行。三阿哥不必前往。亦不准再行祈请。　　

○是日。驻跸旧衙门行宫。翼日如之。　　

○辛丑。上诣元灵宫行礼。　　

○壬寅。上行围。　　

○谕军机大臣等、蒋攸铦奏、奉上□日饬查中瞻对逆酋洛布七力、未经焚毙一事、密派员弁前往访查、该处距省辽远、派去员弁、约须二月底方能旋省、统俟查明奏请训示等语。此事前经卓秉恬具奏。降上□日饬查。本日朕召见赛冲阿、据奏称伊在川省时、与常明俱有所闻、洛布七力、前奏报系属焚毙、又闻或系淹毙、并传闻该逆酋于官兵进巢□刀时、先已潜逃、并未毙命、事定后又复回至巢穴、向上下瞻对索取所分地土人户、上下瞻对畏其强悍、仍俱给还、彼时伊与常明商酌、因未查得确实、是以未及参奏等语。此事关系边务。蒋攸铦务访查真确。不可草率。如查明洛布七力实未焚毙。现尚恃强不靖。该督迅速由驿奏闻。候上□日酌办。一面将原办此事之总兵罗思举、革职拏问。并将多隆武截回四川。一并革职拏问。究明从前捏饰情敝□大。按律定拟具奏。将此谕令知之。　　

○是日。驻跸南衙门行宫。　　

○癸卯。谕军机大臣等、陈预奏、东省钦差所住之贡院前照壁上、复有匿名揭帖、内指现在查办之匿名揭帖、系去年八月二十三日刘加封蒋因培王朝干在乌龙潭商量书写、有刘加封家人陈安可问、当将陈安拏获、及原帖送景安等审办、并自请解任、同家人巡捕一并解交景安等研审、如审有贪黩款迹、从重治罪等语。此次匿名揭帖。内指控陈预各款。如将编写之人拏获究明。该抚实有贪黩劣迹。该抚自无所逃罪。若查无确据。即与该抚无涉。陈预此时不必心怀愤懑。仍安心照常办事。并设法访拏两次匿名揭告之人。一并拏获。即交景安等审讯办理可也。将此谕令知之。　　

○又谕、陈预奏、东省小清河以章邱邹平长山新城为上游、高苑博兴乐安为下游、现自章邱山头店至万家口止、计河长六十里、水流无滞、自万家口至段家桥、正河淤垫、又邹平之王家桥、开河桥、邹长交界之郭家口、高博乐三县之支脉沟等处、淤垫较厚、均须逐段兴挑、尚有万家口灰坝、及宋龙口孙家桥一带、应闲段兴挑、及均张坝以东之小清废河、亦宜疏导、并将淄河门口以上海滩挑挖、应照旧章、各就地方自出民夫兴办、惟又据高博乐三县民人呈诉、以上游宣洩、水势全行下注、支脉沟不能容纳、恐致漫漾、查上游之浒山泊、清沙泊、麻大湖、系潴水之所、应先将二泊一湖、挑挖宽深、使水有停顿、再挑挖支脉沟、并将旧有堤岸补筑以防漫溢、次将上游之段家桥等处、次第疏通、再由陶唐口正河通至均张坝闸门、由支脉沟入海、则上游章邱等县民人乐从襄事、下游高博乐三县居民、得水有归宿、拦御有备、亦无虞其坚不兴挑等语。小清河水漫溢。固由下游不能宣洩。亦由上游河道淤垫所致。因势利导。先将上游疏浚。并将浒山等二泊一湖。挑挖宽深。足资渟蓄。则水势自不至建瓴。直注下游。高苑等县。亦不骤虞漫溢。著陈预即照所议先行出示晓谕。俾上游居民乐于从事。其下游居民。亦以次将海滩挑挖通畅。使水有所归。不至偏受利害。将此谕令知之。　　

○又谕、本日朕在团河行宫。阅看本章。河南通本内有按察司监犯病故本三件。一系淮宁县强奸勒死良人子弟拟斩立决犯人徐各句、于二十二年十二月十六日病故。一系信阳州强盗拟斩立决犯人齐二、于二十二年十二月二十八日病故。一系息县强盗拟斩立决犯人张景、于二十二年十二月二十九日病故。豫省司监。半月之内。连毙斩决重犯三名。著和舜武督率臬司琦善确查该监犯等。有无畏罪自尽情事。并提讯禁卒人等。有无私通信息、及凌虐贿纵情敝□大。据实覆奏。如查讯实无其事。或系司监瘟疫传染。以致重犯连毙三命。其轻罪人犯。有无同时病毙者。若系时疫所致。该臬司应亟饬令管狱官率领人役埽除秽恶。或散给药饵。赶紧清理。人命至重。慎勿怠忽从事也。将此谕令知之。　　

○赏看守南苑各行宫苑户一月钱粮。海户银一千三百两。　　

○是日。驻跸团河行宫。　　

○甲辰。上行围。　　

○谕内阁、朕阅看正白旗护军等步射。阅至第四起。并无中五箭人员。且本日复有射未及靶之护军一名。已将该护军革退降为马甲矣。此皆该管护军统领护军参领等、平日操演不善所致。秀宁系文进士出身。技艺平常。不胜护军统领之任。秀宁著革去护军统领仍罚俸半年该管护军参领著罚俸一年以示儆戒。　　

○以吏部左侍郎熙昌、兼正白旗护军统领。　　

