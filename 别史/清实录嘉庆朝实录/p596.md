<!-- { "loadSidebar": true } -->
○甲午。谕内阁、刑部议覆四川省程邓氏商同伊子勒毙亲夫一案。向来外省遇有因奸谋毙亲夫之案。审拟具奏。例应听候部议。此案程邓氏因伊夫程洪受、平日酗酒嫖赌。又见其站立伊媳房门外。辄疑图奸。商同伊子程德帮勒毙命。实为人伦至变。该督审明后。即将程德恭请王命正法。而程邓氏一犯。尚照寻常谋毙夫命案情。仍请敕下部议。未免拘泥。程邓氏、著即凌迟处死。此案非情理所有。事属仅见。嗣后如或有情节似此者。即照此办理。　　

○调直隶按察使福昂、为江苏按察使。江苏按察使灵保、为直隶按察使。　　

○以故广西太平府土知州闭成锈子显荣、袭职。　　

○乙未。谕内阁、勒保等奏、遵上□日查明涿州及房山县赈银藩司方受畴、于该州县请发大赈银两后、未俟专差承领、即于十一月初五日发兑委解、按之定例大赈期限、并无迟踰等语。此案方受畴于所属延不给赈。未能稽查。前经降上□日将伊与温承惠并降顶带革职留任。因思发赈系藩司专责。特谕勒保等、将该藩司发赈日期是否与定例相符之处。据实查奏。如果踰限未发。以致州县给放稽延。则方受畴获咎较重。兹据勒保等查明并无迟踰。是该藩司尚非玩视民瘼。咎止失察州县。较之温承惠以通省大员。既经失察于前。及接据禀报。知妇女等有向阿哥环绕喧嚷之事。犹不将该州县严参办理。并不自请处分。其获咎轻重。自应有闲。方受畴业已革职留任。著加恩赏还原品顶带。　　

○又谕、孙玉庭奏、巢□刀办侬匪案内、支用银两、请免报销一摺。据称此案前于司道库发银一万四千一百六两四钱二分六厘、又各属垫支银一万七千五百五十四两二钱五分、现于江兰赔项内、分别归还发领并尚有余银报拨充公、惟从前支用细数、藩署案卷本不齐全、各属册档又未存留交代、若令已隔数任之员、按款造册、势必悬揣捏开、以符原数迹涉欺罔、可否免其造册报销等语。库帑支发丝毫必须题报。以归核实此项支用盐粮赈恤等银。虽系著落江兰赔缴。既已报解藩库。即属公帑。自应照例造册题报。若竟就案完结。则巢□刀办侬匪一案。日久必至全无稽考。断无此办法。如云动支细数。远隔多任难于追考造册。则从前办理此事。岂竟全无案据。即如司道库实发银一万四千余两一款。原请作正开销。自有册档可凭。又各属垫支银一万七千余两一款。系江兰赔缴后陆续发领。该属等具领时。自应将原垫银数申详。此时汇总查出。即可据以造册具题。何庸悬揣捏开、虚列细数为耶。所奏不准行。仍俟具题到日。再降谕上□日。　　

○两江总督松筠等奏报、洪湖义坝合龙。候补道裘世璘等、升叙有差。　　

○户部议准、陕甘总督那彦成疏报、乌噜木齐头屯所、开垦田三顷九十亩。照例升科。从之。　　

○缓徵湖北汉川、黄梅、广济、蕲、四州县、并屯坐各卫所、被水地亩本年额赋。　　

○丙申。谕内阁向来阿哥春秋遣祭陵寝。及秋闲往来热河。除派出随往之大臣官员外直隶地方官向不遴员随同照料朕于潜邸时即所深悉。本年二阿哥三阿哥派祭西陵。往返半壁店竟有民妇环拥乞赈之事。殊属不成体制嗣后著直隶总督于阿哥出京时。遴委文武官员随同照料其行宫外附近堆拨。亦应派拨兵丁届期在彼住宿。至阿哥所过地方。固无除道之理。但值雨水盛行之时。桥梁道路偶被冲圯。自当修补整齐或豫备船只。以便经行。著总理行营王大臣妥议章程具奏。　　

○又谕、毓秀奏、热河蒙古民人交涉事件、请由道府核转一摺向例各省命盗案件。州县招解由府审转。惟直隶州招解事件。由道审转统解臬司衙门加看。详申督抚核定。今平泉等州县蒙古民人交涉事件。原奏章程内。未经指定核转之处。著仿照各省核转之例。所有平泉等州县、遇有民人蒙古交涉命盗案件。经州县会同理事司员审拟后。由州县详解承德府。由府详道加看核转。至承德府所管地方民人蒙古交涉命盗案件。亦由道加看核转统解热河都统衙门、讯拟核定以昭慎重。　　

○以故一等公案宁子盛贵、袭爵。　　

○赏山东等省乡试年老诸生李品重等八百八十七名、举人、副榜有差。　　

○赏广西一百四十二岁寿民蓝祥、六品顶带。及御制诗章扁额。仍加赏银五十两。　　

○予安徽故知府江浚源、入祀乡贤祠。从巡抚董教增等请也。　　

○丁酉谕内阁步军统领衙门奏、山东德平县民人刘静远、呈控该县浮收漕粮勒折钱文一案。州县勒折浮收。大干例禁。山东德平县前任知县周宗华、李藩、徵收滋敝□大。曾经该县民人王大勇、在本省控告。该抚藩不为审办。以致该民人前来叩阍。经朕特派钦差到彼审结。乃甫经惩办。未及一年。而该县复蹈前辙。现据刘静远所控新任周姓知县设法禀明上司。派员弹压。恣意浮收。而接任之夏姓知县、浮收益甚。该抚藩等于属员扰累闾阎。不加饬禁。一任其苛索横徵。所司何事。巡抚吉纶、藩司朱锡爵、俱著先行交部议处。其周姓夏姓两知县、著交该抚确切严查。如查明所控属实。即将该县等革职拏问。并将该管知府一并严参讯据具奏。　　

○又谕、吉纶奏审明城武县民胡祥呈控、王杰等殴死伊父胡振标各情、系出自怀疑、情急投愬、将胡祥照不应重律拟以杖枷收赎等语。胡祥之父胡振标尸骨。现经检验。委系受伤后被勒身死其为人致毙无疑。虽胡祥所控王杰殴死之处。审系虚诬。但伊年甫十四。痛父情切。并非挟嫌诬控。又何必拟以杖枷之罪。此案毋庸交部核议。著该抚督饬该地方官。将正凶上紧踹缉。务须弋获到案。审明拟抵。以成信谳。胡祥即著释放。　　

○钦差湖广总督马慧裕奏、云梯关外马港口大工合龙。黄河复由正道归海。得上□日嘉奖。下部优叙。赏游击孔成、花翎。在工出力人员。升用有差。以原任淮徐道单澐、声名平常。饬令回籍终养。不准加给升衔。淮扬道叶观潮、官声尤逊。仍以五品顶带留任。不准复还原品。　　

○以故三等男那延子富顺、三等子瑞祥叔博玉、各袭爵。　　

○戊戌。谕内阁、禄康等奏原任缎匹库郎中明泉等求赏差使一摺。该革员等俱因冒领库项案内失察一二次不等。经部议革职。本属咎所应得。兹复呈请赏给差使。不过希图滥竽食俸耳从前穆馨阿、系自行审出之员。是以加恩赏给库使。与该革员等究有不同。今禄康等概行据情代奏求赏差使。显系意图见好。著传上□日申饬。所有该革员等呈请赏给差使之处。著不准行。　　

○又谕、向例年终来京朝觐之御前行走内扎萨克蒙古王公等、其正班来者、按日给与盘费。其非正班者、给三日盘费。即令回牧。此内有本非正班、感戴朕恩。呈请留京叩贺元旦、始行回牧者。尚属出于至诚。著加恩嗣后御前行走之内扎萨克蒙古王公等、不必分班。改为年终全行来京朝觐。应得盘费等项。照例按日赏给。如有事故不能来京者。报明理藩院转奏。其御前行走之外托萨克等、游牧距京较远。仍照旧例、按照年班前来。著为例。　　

○又谕、户部奏、请严催各省积欠钱粮一摺。地丁钱粮为国家正供。一切廪禄兵糈。度支浩繁。自应年清年款。不得丝毫拖欠。乃各省欠项积压既久。竟至一千五百四十余万两之多。节经该部奏请勒限催徵。迄今又阅二年。仍复任意拖延。未能清厘。不但帑项日久虚悬。并恐不肖官吏有侵蚀亏挪情敝□大。著谕各督抚、即将此项未完积欠银两。严饬所属上紧催徵。勒限一年完半二年埽数全完。傥经此次予限之后。届期仍有未完者。不惟将经徵之员严参办理。并督催不力之各该上司等、亦一并严处。　　

○己亥。谕内阁前因江南河务紧要。河督一缺＜闲＞任乏人。特降上□日将蒋攸铦补授该抚一闻恩命。即起程前赴新任。而于谢恩摺内。附陈未谙河工深恐才不胜任婉转恳辞。朕以蒋攸铦办事认真。于河防虽非素习必能尽心讲求。力图成效。是以未经允准。本日蒋攸铦奏报接印日期摺内。附片称、现虽接手经理、一切俱非所谙、贸然从事、无所适从、恐一有贻误关系甚重等语。情词恳切。出于至诚。看来蒋攸铦于河务实不能知。一时骤难谙习。初非意存推诿。现在工程敝坏之时。事事均资整顿。傥稍有贻误。蒋攸铦一身获咎。所关犹小而全河利敝□大。系乎民生国计者甚大。此正所谓学而后入政。非可以政学也蒋攸铦竟不必强令任事。伊在巡抚任内。整理地方。官声本好著仍回浙江原任。所有江南河道总督。著陈凤翔调补其河东河道总督。著李亨特补授。所遗永定河道员缺。著温承惠于谙练河务人员内、保举二员。候朕＜闲＞补。至李亨特到任尚需时日。陈凤翔奉上□日后。应即驰赴新任。所有河东河道总督印务。交吉纶暂行兼署。贵州巡抚鄂云布、现已年老。著来京另候＜闲＞用。其员缺即著同兴调补。　　

