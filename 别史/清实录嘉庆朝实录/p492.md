<!-- { "loadSidebar": true } -->
□大。狼狈为奸。双福鹤龄各供认分用正项帑银三千两。双福又将盛住存银五万两任意支借。其罪又甚于鹤龄。该二犯侵蚀之项。虽讯明祇有此数。其未经查明私肥入己者。正不知凡几。此而不加以惩创。何以肃法纪而儆贪惏。著派瑚图礼、托津、前赴刑部。监提双福加以刑夹。将鹤龄重责三十板。令盛住之子达林、庆林、丰林、及伊孙崇喜、崇恩、环跪阅视。并著传知达林等、此次夹责双福鹤龄、即所以夹责盛住。俟夹责后。派潘世恩、将双福鹤龄绑赴市曹即行处斩。以昭炯戒。达林、庆林、丰林、及崇喜、崇恩、俱著照议分别发往黑龙江吉林。即日起程。其家人锡兰保、刘六、沉玉、张受儿、何成有、虽讯据供称并不知盛住侵用库项情事。但锡兰保等均各分受银两。岂有毫无闻知之理。除何成有现在患病、俟就痊后再行照例枷杖外。其锡兰保等四人、著二人随同达林等、二人随同庆林等、一并发往黑龙江吉林。到配后照拟枷杖。至成文侵用银八千两。延丰系其长子。现议发往黑龙江。充当苦差。但成文之罪。较轻于盛住。延丰并未分受银两。亦非达林可比。惟伊曾任大员。且经在工效力。于伊父分肥扣帑之事。并不劝阻。又不将盛住等罪状举发。咎无可诿。此次所以籍没其家产示惩者。盖在于此。所有发往黑龙江充当苦差之处。著加恩宽免。成文、李如枚、延福、俱依拟应斩。著监候秋后处决。入于本年情实办理。此旨著通谕中外管理各项工程大臣官员等知之。　　

○申戒科场严查敝□大窦。又谕、朕惟立法之道。小惩大诫。则罹辜者少。凡事当敝□大端初起之时。有人执法揭奏。鲜不以为苛刻。不知因此杜绝奸宄。所保全者甚众。若相率因循。使作奸犯科者肆无忌惮。日久必至酿成巨狱。即如本日办理盛住

侵蚀工银一案。设当盛住骫法之初。彼时有直言者登之白＜闲＞。立即将盛住彻回。加以惩创。尚不至任其贪黩纵恣、溃败若此其甚。今成此巨案。朕明罚敕法有罪必诛。然揆之刑期无刑之心。实不愿及此也。因思比年以来。颇闻科场中传递代倩。接谈换卷诸敝□大滋生。考试为抡才大典。惩奸除伪。定法綦严。与其重罚于事后何其严禁于事前。兹特降旨申戒。凡乡会试派出之监临、知贡举、及有稽察巡缉之责者。务各振刷精神。严查敝

□大窦。设有行险儌幸之徒。一经缉获。即指参究办。不得摘取一二细故。以见其查核认真。而于真实敝□大窦所在。转置之不问。若经此番训饬之后。仍因循怠玩。市惠沽名将来有科场舞敝

□大之案。别经发觉。在作敝□大者固身罹重典。其监理稽察场务之人。亦必从严惩处。断不宽贷无谓朕言之不早也。将此通谕知之。　　

○喀什噶尔参赞大臣范建丰、总管内务府大臣额勒布、广东雷琼镇总兵官富兰、以前派管工、徇隐盛住等侵帑误工。均革职遣戍。　　

○甲戌。孝懿仁皇后忌辰。遣官祭景陵。　　

○以久雨开霁。命仪亲王永璇等、仍于十一日分诣三坛行礼。改祈为报。　　

○谕军机大臣等、据阿林保奏、蔡逆窜回闽洋、先遣贼目探听官兵消息、经舟师将人船一并擒获一摺。该将领等奋勇可嘉。惟是官兵所获贼船。并未焚烧。船内炮械、亦毫无遗失。即当乘此锐气。用彼之船。出其不意。攻其不备。当该镇将具报到日。阿林保亦应密示计谋。令该镇将或将官兵改换衣装。乘坐贼艇。往迎蔡逆。该逆见其原船驶回。亦必深信不疑。设蔡逆自坐大艇前来。该将弁等正可乘势跳拢。将蔡逆并力擒获。岂非奇功。乃该督计不出此。失此机会。殊属不善调度。今接据禀报。先以一奏塞责。深蹈外省敷衍积习。岂该督漫无策画。专待朕于数城外、指示机宜耶。该督现赴泉厦。所获贼目不懂消、既系蔡逆手下著名头目。正可向其根究蔡逆实在情形。如蔡逆此时寻踪来闽。孙大刚等此次所获贼船、尚完整坚固。阿林保仍应拣选勇敢将弁、改装乘坐前往。迎头探剿。此后如再获有贼船。均可仿照办理。将此由五百里谕令知之。　　

○以理藩院右侍郎景禄、兼正白旗蒙古副都统。　　

○减免直隶文安县、大洼地额赋。　　

○乙亥。抚恤琉球国遭风难夷如例。　　

○丙子。上幸万寿山。　　

○以鸿胪寺卿齐布森、为内阁学士。兼礼部侍郎衔。　　

○丁丑。谕内阁、据勒保奏、川省出有副将都司等缺、请以剿办夷匪出力人员以次递升、并声明此内多系籍隶川省之人、与例不符、请照桂涵罗思举等之例、恳恩俯准等语。前此剿办教匪。用兵七八年之久。桂涵罗思举等、皆系由乡勇出身。在军营出力最久。嗣擢用至副将。即以补授本省之缺。原以伊等奋迹乡闾。久历行阵。于本地山川险要情形。较为熟悉。且地方如有潜藏奸宄之徒。伊等见闻较确。亦可藉资纠察。事属破格。非可援以为例。今勒保所奏之参将李应元等、不过于本境暂时剿捕夷匪。非若从前剿办教匪军营出力多年者可比。且阜和各营缺。管辖番夷。该员等亦未必能深悉夷地情形。若因此遽请以本籍之人、补本籍营缺。此端一开。必致纷纷援照。将武职回避本省之例、竟成格废。所奏不准行。著将原摺、并拟请升调清单、发交兵部查核。此内永宁营参将候补副将李应元、本省既格于成例不能奏升。著交部以隔省合例之缺、即行升用。其余各员。该部查明将合例者奏请升调。其不合例者、加恩给与议叙。以示鼓励。　　

○四川总督勒保奏报、攻克牛心山等处滋事岭夷。歼获贼首

余匪乞降。得旨、嘉奖。与提督丰绅、下部议叙。　　

○戊寅。谕内阁近因宗室内多有不自检束、致干罪谴者。叠经降旨饬谕管理宗人府王贝勒及族长学长等、加意教诫。并御制宗室训。剀切宣示。以冀渐摩自爱。勉副惇宗笃亲之至意无如诲之谆谆。听之藐藐。现在具报滋事犯科之案。层见叠出。此在该管之员。岂可欺隐君上。自应据实奏闻。庶几有犯必惩。俾知儆惧。管理宗人府王贝勒及族长等、因疏于管束。引咎未遑。亦系理所宜然。但念宗支蕃衍。该管之王贝勒族长等、势不能朝夕躬亲启迪。尽人而劝导之。即朕酌量案情、随时惩办。前案甫经究治。而踰闲败检者。续案又复频仍。积习相沿。何所底止。即将管理王贝勒及各族长之俸禄罚尽。亦无裨益。朕夙夜思维。或因宗室等别无职业。以致恣意妄为。罔顾大体。著管理宗人府王贝勒及各族长大员等、悉心酌核。务筹一经久可行之法。约束董戒。俾争相切劘。勿致自甘暴弃。是所深望。该管之王贝勒等、和衷集思。从长计议。于回銮时具奏。　　

○又谕、向来宗室命名。取用字样惟天潢支派最近者。偏旁相同。此外即不得混用。乃宗室绵瑚之名、取用玉旁。大属非是。玉字偏旁。即在永字辈中支派稍远者。已不敢取用。况在绵字辈者。又何得以之命名。且伊兄绵开、伊弟绵卞俱不用玉旁。伊所取瑚字。尤失敬谨之意。总由该管之王贝勒族长等、并不留心稽查。随时指令改正。殊属怠玩疏忽。绵瑚著改为绵胡。所有该管之宗人府王贝勒及族长等、亦不必自请处分。嗣后各宗室中遇有命名不合者。随时饬改。以符定制。不得再有疏漏。　　

○谕军机大臣等、给事中周廷森奏、请严惩聚众匪徒一摺。据称近日江南之颍州府、亳州、徐州府、河南之归德府、山东之曹州府、沂州府、兖州府、一带地方、多有无赖棍徒、拽刀聚众、设立顺刀会、虎尾鞭、义和拳、八卦教名目、横行乡曲、欺压善良、其滋事之由、先由赌博而起、遇会场市集、公然搭设长棚、押宝聚赌、勾通胥吏为之耳目、请饬下三省督抚、认真踹缉、清查保甲、密访为首棍徒姓名、聚赌械斗之案、拏获尽法惩治、并责成地方官严定黜陟等语。江南、安徽、河南、山东、毗连各州县。既有此等匪徒。自应严行惩办。以靖闾阎。不可养痈贻患。至清查保甲。虽属缉匪良法。但地方官寄耳目于里胥保正。设里保之中皆其党类。仍不肯据实举报。总在府县各官、平日留心体访。随案查拏。将首犯严办。使胁从者知惧。不敢随同为匪。自不至酿成巨案。株累多人。若胥吏等以在官人役、敢于通同包庇。尤应密拏重办。剔除积蠹。著交江南安徽河南山东各督抚、认真查办。所有颍亳等处各府州县。遴选廉明干练之员。取其才堪治剧、而又能宽猛得宜、通晓事体者。责令随时整顿。如此内有旧系＜闲＞僻缺分。而地方今昔情形不同。初任之员、难资治理者。不妨奏明更调。果能化俗宜民。著有成效。加以奖劝。阘茸不职者。立予纠参。将此谕令知之。　　

○己卯。中元节。上诣安佑宫行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。　　

○命皇次子旻宁祭孝淑皇后陵寝。　　

○遣官祭端慧皇太子园寝。　　

○谕内阁、据伊昌阿本智奏、查修北仓、添建兵房一摺。北仓廒座。所有渗漏坍塌之处。著即饬令该商等、赶紧修理完固。毋误截卸。其廒前临河加筑堤埝一道。亦著照所请办理。至添建兵房。西面旧有衙署。今于东南北三面、各添盖兵房一二间。足供栖止。惟所派弁兵。尚不敷巡缉。著本智于标下拣派千总一员。把总一员。外委一员。共带兵三十名。前往驻守。昼夜巡逻。毋稍疏懈。该总兵仍不时亲往稽察。如有偷窃米石情事。即严拏审明奏办。将驻守弁兵查明惩处。其专管之北仓大使。并著本智督率巡防。如有疏纵。一并参处。所派弁兵。统俟囤贮漕粮全数运通之后。即行彻回。将来如值截卸年分。即照此次出派弁兵人数办理。其廒座兵房。并著伊昌阿传谕该商人、令其时加修葺。毋任日久倾圯。免致截卸漕粮。临期修整。迁延时日。　　

○谕军机大臣等、铁保奏、节逾处暑、河湖水势工程平稳情形一摺。览奏俱悉。至帮培高堰大堤、及盱堰坝脊各工。俱应次第经理兴修。其运河纤道堤工。亦应斟酌缓急。确估具奏兴修。俾臻完善。惟是此次筹办培筑事宜。工钜费繁。约需帑金七八百万。较之吉地工程、尤为浩大。昨因盛住与双福鹤龄等通同舞敝

