<!-- { "loadSidebar": true } -->
○谕军机大臣等、章煦奏拏获散旗惑众匪犯、提案审办一摺田克岐敢于制造号旗。交霍富秋、任洛正、散布惑众。可恨已极。著向田克岐严究旗上书写二月二十九日。伊等约期谋反。独定此日。系何情由。又伊等既欲起事。岂无刀矛器械。独造黄旗多面。其意何居。该督务即派干员、将此三犯及其余应拏各犯按名捕获。勿任一名漏网。并将该犯等是否与京城滑贼匪勾通之

处、详细讯明。一面奏闻。一面即将该犯等正法。将此传谕知之。　　

○减免直隶文安县、大洼地亩额赋。　　

○蠲缓三姓地方、水灾霜灾旗民新旧未完仓粮及丁地米折银。并贷银两口粮有差。　　

○缓徵宁古塔、阿勒楚喀、叠被霜灾雹灾新旧未完仓粮、及丁地米折银有差。　　

○庚辰。谕内阁、前日据铁保奏筹议经费一摺。内称伊曾任督抚有年。愿照两江总督俸廉一年之数。捐银一万八千两。以尽蚁忱。铁保久膺外任。养廉优厚。以禄入所余。还输公用。伊前因南河兴办要工。认缴养廉银四万两。曾准其解交河库。此次复因积有余资。请再缴还总督一年养廉。事同一例。是以准其交纳部库。至其所请令京外各员量力报效之处。现交该部核议。乃本日郑亲王乌尔恭阿奏称、伊见教匪滋事、国用浩繁、请扣亲王俸二年、归入军需应用等语。所奏殊属无谓。国家仰承昊佑。斡运盈虚。虽有戎事。出入度支。从无缺乏。从前办理三省邪匪。七年之久。饷银用至八千万两。悉由帑藏颁发。从未令臣工输助。彼时王公大臣、亦未有奏请者。此次巢□刀捕滑县贼匪。地止一隅。师行两月。连奏捷音。余匪婴城。已如釜鱼槛兽。计日即可克复。纵或驻师搜捕。经理善后事宜。腊底春初。定可全师凯彻。军需支发无多。不须广为筹画。今乌尔恭阿倡为此举。设王公大臣等、纷纷效尤吁恳捐输。成何政体。所请不准行。诸王大臣与国休戚相关。但当竭忠尽力。于职守所在。实心整饬。能使纲犯修明。中外肃乂。上以感召天和。丰登屡告。下以绥安黎庶。奸宄不兴。数年之闲。家给人足。国用日充。所获多矣。正不必贡献输忱。始称忠荩也。布告在廷。咸喻朕意。　　

○以吏部左侍郎文宁、署直隶提督。　　

○辛巳。上御懋勤殿。勾到朝审情实罪犯。停决官犯三人。斩犯三人。绞犯十五人。余十人予勾。　　

○谕内阁、本日勾到朝审官常各犯内、苍震门该班之已革副参领齐钦、已革护军校明昆、堪明、三犯及已革护军福珠隆阿等十三犯。皆因守卫疏玩。致贼匪突入大内。非寻常懈忽可比。即将该犯等概行予勾。实属罪有应得。惟此次贼匪突入禁门。为从来未有之事。实非人情意料所及。直班官兵、仓猝未能守御。尚有一线可原。且东华西华各门官兵、业经得邀宽典。今朕于万无可贷之中。特加恩宥。所有齐钦等十六犯、俱著免其勾决。该犯等疏玩情节。仍有轻重不同。应行区别。此内齐钦、堪明、福珠隆阿、锁住、伊灵阿、五犯。是日因饭牌已下。照常更换出外买食。闻信后始绕进神武门。其失误尚属有因。齐钦、堪明、福珠隆阿、锁住伊灵阿、均著枷号四个月。满日发往伊犁。明昆、瑞昌、凌住、讷苏肯、荣泰、斌得、福保、得胜保、海长、福禄保、十犯。彼时俱在内该班。或屋内闲坐。或私往他处擅离直所。其罪较重。明昆、瑞昌、凌住、讷苏肯、荣泰、斌得、福保、得胜保、海长、福禄保、俱著枷号六个月。满日发往伊犁。其关隆一犯、系午刻轮坐木克山之人。见贼匪混入。不能办识。其罪尤重。关隆著在刑部监牢枷号八个月。满日仍牢固监禁。又斩犯曹廷琦、曹维、曹咸亨、三犯。均系逆犯曹纶期亲服属。按律缘坐。本应予勾。但曹廷琦等素因曹纶情性乖张。罔顾伦理。久经断绝往来。情同陌路。不特于曹纶蓄心谋逆。毫不知情。即其从前入教。亦并无见闻。且曹维之母荆氏、孙氏、前在伊父曹廷奎南笼任所。因苗匪围城。俱自缢身故。曹纶负国昧良。不念累朝豢养深恩。行同枭獍。然朕敕法施仁。并行不悖。于殉节死难后嗣。仍必宽其一线。曹廷琦、曹维、曹咸亨、俱著免其勾决。交刑部牢固监禁。　　

○又谕、英和等奏、酌议各门添设文员稽察章程一摺。京城内外各门。向设城门领等官、稽查启闭。近因兵丁等盘诘商民。有藉端需索之敝□大。该衙门奏请拣派笔帖式四员、前往分查。内外城门共十余处。添此微员四人。安能稽查周密。仍属有名无实。惟在该步军统领等随时留心。明查密访。如有勒索贿纵者。立即从严惩办。自可禁绝敝□大端。其各门偏吉官厅所设兵丁。著各旗该管大臣、分饬章京等不时严查。并通饬各税局一体稽查。毋令胥役索诈滋扰。至崇文门添派巡捕营弁兵、巡缉税课一事。不特不能杜敝□大。适以滋敝□大。著该监督等仍照旧例专设员役稽查。其巡捕营毋庸兼管。若海巡等有得贿纵奸、及需索行旅等情。令巡捕营举报查明究办。　　

○谕军机大臣等、据方受畴奏、盘获贼匪司建魁、讯据供称首逆李文成、于十月内逃至宋姓贼营、欲窜往山东、因长垣一带有官兵堵截、即往封邱阳武一路、欲奔太行山等语。又据托津奏称、获犯魏得中供称贼目刘帼明等、将李文成接出滑城、欲往山东曹县扈家集朱成贵家养病等语。该犯等行踪诡诈。是否果赴曹县。或仍在豫省。尚难凭信。那彦成等当详细查探。务期弋获。李文成与刘帼明同在一处。刘帼明亦系紧要贼目。若同时缉拏。将刘帼明讯供具奏。即于该处正法。李文成一犯、解京尽法处治。将此传谕那彦成等知之。　　

○壬午。谕军机大臣等、据托津奏、因冯克善有逃往德州之信、现督同马瑜、富兰、阎俊烈、带领官兵按程前进、探有匪徒聚众、即赶往歼除等语。所奏纰缪已极。现在滑城围攻吃紧之时。最防溃匪窜往开州一带。托津当紧顾北面。方为正办。至冯克善潜赴德州。恐与宋跃漋纠约。尚系县揣之词。本日同兴奏、访查德州并无宋跃漋其人、惟景州有宋延龄、宋雷、二人学习拳棒徒弟甚多、恐即系宋跃漋之捏名、已派官弁访拏等语。宋延龄、宋雷、二人。即果系宋跃漋。现尚潜伏。易于擒捕。此时托津率尔统兵三千余名前往。宋跃漋等闻信惊逃。转难弋获。甚或见大兵压境。情急逞凶。岂非激之使变。开州距德州六百里。今托津忽以钦差带兵进发。沿途居民。岂不惊扰。况滑城将次克复。贼众穷蹙。设或探知北面大兵移往他处。竟向直隶边界奔突。徐锟带领存城兵。岂敷堵御。托津计不及此。举动冒昧。著传上□日严行申饬。　　

○免安徽亳、蒙城、怀远、凤阳、宿、盱眙、五河、七州县、水灾旱灾额赋、并缓徵灵璧、定远、寿、凤台、潜山、太湖、宿松、望江、东流、繁昌、桐城、阜阳、怀宁、当涂、芜湖、无为、庐江、巢、天长、十九州县、新旧漕粮额赋有差、赈亳、蒙城、怀远、凤阳、宿、五州县、灾民。给泗、盱眙五河、凤阳、灵璧、五州县、暨屯坐各卫、一月口粮。　　

○缓徵江西庐陵、泰和、新淦、清江、丰城、五县水灾新旧额赋有差。　　

○癸未。谕内阁、茹棻奏编查保甲、请分别造册更换一摺。都城居民辐辏。去住靡常。现在编查保甲。立法不厌周详。又须＜闲＞明易行。免滋扰累。除居民铺户、应造循环簿按年更换外。其客店车行庵观寺院、著另立清册。两月更换一次。园馆居楼优伶寓所、著另立专册。一月更换一次。五城御史督率拣发试用人员、分款实力稽查。日久奉行。毋稍疏懈。　　

○甲申。命皇次子智亲王旻宁祭关帝庙。　　

○署直隶总督章煦奏、滑城贼匪窜往封邱辉县新乡等处、有直趋林县之势等情。得上□日、顷接卿奏。实切焦思。已由六百里加紧严催高杞、托津、分带将弁兵丁兜巢□刀。但恐缓不济急。为今之计。先严谕广平府属州县、速练团勇。保守城桓。自北而南。以堵为巢□刀。候大兵齐集。并力巢□刀除。此股贼内有首逆李文成、刘帼明、二贼。李文成眼目受伤。两腿不能行动。身坐四套大车。此二贼穷凶极恶。必须生擒。若有擒获者。官则超升。兵则超用。民即授职。仍施厚恩。布告官兵兆庶。毋负朕意。日内一得信息。即行驰奏。断勿迟延。　　

○旌表守正捐躯直隶涞水县民张继周女张氏。　　

○乙酉。谕内阁、御史王嘉栋奏、责成州县整饬地方、以昭职守一摺。州县为亲民之官。必其人清勤明干。方能体察闾阎疾苦。办别氓庶莠良。共襄善治。若如该御史所奏。＜闲＞僻者耽于安逸。繁剧者疲于应酬。安望吏治之修举。欲革其敝□大。固在于禁止私谒。裁减供支。而官吏之贤不肖。尤必考察维严。方称绽核名实之义。昨因升授内阁侍读学士之户部郎中汪金

□睿、经朕于召见时察其老迈龙钟。降级休致。通饬在京各衙门澄汰衰庸。并令各直省大吏一体遵办。现在京职各员、已据该衙门详加甄别。渐就澄清。而外任官员、较之京员职守尤专。其潘臬大员为通省表率。尤贵得人。著通饬各督抚、先将所属藩臬两司详加查核。如有劣迹者列款劾参。其或年力衰颓、及年未衰而才具不能整纲饬纪、振兴吏治者。亦著据实密奏。候朕鉴别。其道府州县丞倅佐贰、以及候补人员。著该督抚督率藩臬二司、公同甄别。如有不称职者。分别降革勒休。毋任恋栈。不必俟三年大计。将庸碌者概行沙汰。庶贤能之材。得以及时效用。俾其尽心民事。力振颓风。该督抚等务各矢天良。秉公考核。毋宽容以邀誉。毋溪刻以作威。进贤退否。黜陟幽明。用副朕整饬官方至意。　　

○山东巡抚同兴奏、审办获犯究出首逆林清出力人员。赏知府凝图、花翎。知县藩尚楫等、尽先补用。　　

○命浙江处州镇总兵官郭文魁、驰往河南军营。交高杞差遣委用。　　

○赈山东曹州、济宁、二府州属被贼难民。　　

