<!-- { "loadSidebar": true } -->
○乙巳。谕内阁、前因拉旺多尔济牧场内。有民人聚众刨挖黄耆拒伤官弁之事。节经降上□日。令兴肇将如何起衅缘由、并作何办理之处、据实具奏。本日据兴肇等将该处历年刨挖黄耆各案犯缘由。声叙覆奏。此项民人先于嘉庆十五年闲。在海奴克达木诺尔乌讷格特等处。聚集刨挖黄耆。并经该处总管呈报。有将护军依达木扎布恩克月□合膊打折之案。其事系在前任都统庆怡任内。上年庆怡来京。经朕询问该处情形。据奏地方安静。总未将此事陈奏。且托称不晓蒙古言语。巧辞规避。及将伊调任荆州将军。以为可以卸责后任。即欣然赴任。置身事外。是其居心巧诈。置地方重案于不办。因循贻误。厥咎甚重。庆怡、著交部严加议处。彦吉保、系该处副都统。与庆怡同时在任。亦著交部严加议处。兴肇于本年二月甫经到任。四月内民人聚众、在拉旺多尔济牧场、刨挖黄耆。殴伤长史护卫等。是其任内之事。伊未经奏办。经降上□日询问。始行陈奏。兴肇年老无能。不胜察哈尔都统之任。著交部议处。庆怡、彦吉保、兴肇、俱著来京听候部议。所有荆州将军察哈尔都统副都统员缺。已另降谕上□日补放。贡楚克扎布、补授察哈尔都统。到任尚需时日。其未到任以前。著成宁由京驰驿前往署理。本智、补授察哈尔副都统。亦一并驰赴新任。俱不必来行在请训。伊二人接任后。即将此案现获各犯。再行详讯。该处刨挖黄耆首犯牛秃子、现已就获。其另夥为首之梁五麻子、所有前次殴伤官弁。即系伊雇往之人。尤为此案罪魁。该犯籍隶丰宁、并案内籍隶多伦诺尔厅等处之田伏有、侯怀仁籍隶山西之高荣等四犯。著直隶总督、山西巡抚、热河都统、古北口提督等、一体饬属严拏。并案内人犯无论何处缉获。俱著解赴察哈尔都统衙门。交成宁等归案讯办。其兴肇摺内所叙获犯牛秃子等供。或称雇觅十余人。或称数十人。所讯亦未确实。该衙门从前报案。即称有四五百人。虽或不至如拉旺多尔济所言数千人之众。亦断不止如所供之数。并著成宁等据实查讯具奏。黄耆系寻常药植。本非例禁之物。但如此聚集多人刨挖滋事。不可不加以禁令。嗣后黄耆捆载入口。应如何查办。及民人纠集出口。应如何禁止。著成宁、本智、会同直隶总督、山西巡抚、详悉妥议章程具奏。成宁于办理此案完竣后。俟贡楚克扎布到任交代。再行回京供职。　　

○又谕、宗室族长、学长、有管束宗室之责。本应拣派晓事及能常时稽查教导之员。此次失察宗室安禄私自出京之总族长奉恩辅国公成秀、人本平庸。护军统领玉福、在乾清门行走。不能兼顾。本不应派伊二人兼充。成秀玉福、著革去总族长。仍交部严加议处。所遗总族长之缺。即著拣选能办事之员奏补。　　

○又谕、刑部议将山西等省流徒官犯应减不应减之处。摘叙案由开单请上□日。朕详加披阅。单内所开之王敏树、因亏欠采买谷价。藉称巡抚阅兵办差赔累。希图挟制。旋经勒限全完。董芝荛、因跟随巡抚阅兵。代知县说合。给巡抚家人门包。孙燿、因亏赔采办兵米银两。并供应巡抚过境夫马等款亏短公项。业经依限全完。归恩燕、因属员捏冒赈银。事后借贷。亦依限全完。俱著加恩准其援减。其汪庚一名、因细故将十岁幼婢叠殴致死。实属残酷。著不准援减。　　

○以镶红旗满洲副都统庆祥、为理藩院右侍郎。　　

○以正白旗汉军副都统恒宁、为荆州将军。镶白旗满洲参领庆保、为正白旗汉军副都统。正黄旗蒙古副都统明亮、为镶白旗满洲副都统。正红旗汉军参领杨澍增、为正黄旗蒙古副都统。　　

○丙午。以二等侍卫承启、为叶尔羌帮办大臣。　　

○是月。直隶总督温承惠奏请、恭诣中关接驾。得上□日、九月闲不必接至中关。至远常山峪足矣。看完热河兵回至常山峪候接。若任汝意。明岁必求入哨矣。总之地方大吏劳心为本。劳力为末。切勿仿学俗吏。以多见几面为荣。


大清仁宗受天兴运敷化绥猷崇文经武孝恭勤俭端敏英哲睿皇帝实录卷之二百四十七　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆十六年。辛未。八月。丁未朔。祭先师孔子。遣大学士刘权之行礼。　　

○以古城领队大臣果勒明阿、为三姓副都统。　　

○旌表守正捐躯江苏泰州民荚连德妻姜氏。　　

○戊申。祭大社大稷。遣仪亲王永璇、恭代行礼。　　

○己酉。赏热河及额鲁特兵丁、一月钱粮。　　

○庚戌。上御如意洲。赐扈从王、公、大臣、蒙古王、贝勒、贝子、公、额驸、台吉等食。并赏赉有差。　　

○遣官祭文昌帝君庙。　　

○辛亥。遣官祭关帝庙。　　

○谕内阁、松筠等奏、雷琼道出缺委员递署、并称、该处瘴热潮湿、水土恶劣、前任道海祥清华二员、均因病出缺、必须谙练海疆能耐烟瘴之员、始克胜任、请以广州府知府陈镇升署等语。雷琼道系请上□日＜闲＞放之缺。非例得在外题升者可比。该处虽孤悬海外。而设立道缺多年。历任＜闲＞放之员不少。未闻有受瘴致病者。海祥清华二员因病出缺。不过适逢其会。上年南韶连道出缺时。百龄等即奏请以陈镇升授。今松筠等复有此奏。显系为属员升任地步。饰辞乞恩。松筠等所奏不准行。所有广东雷琼道员缺。著胡大成补授。　　

○改广东雷琼镇总兵官、为琼州镇水师总兵官。镇标左右二营。万州、儋州、原设陆路各营。及水陆相兼之崖州营。均驻劄琼州。仍归琼州镇管辖。原辖之雷州左营、徐闻营、及白沙塘雷州右营。改归陆路高州镇管辖。自阳江至东海西上路阳江镇标左右二营、广海寨、吴川、＜石匈＞洲、东山各营。归阳江镇统辖。自海口至龙门西下路海口、龙门、海安、崖州、各协营。归琼州镇统辖。从总督松筠请也。　　

○调广东高州镇总兵官洪鳌、为琼州镇水师总兵官。雷琼镇总兵官马应国、为高州镇陆路总兵官。　　

○壬子。谕内阁、本年节候较早。天气渐寒。大学士庆桂、年逾七旬。现有腿疾。不必随进木兰。著留住热河。会同徵瑞、察看普陀宗乘庙工。俟回銮时。迎至中关接驾。随扈回京。以示体恤。　　

○谕军机大臣等、陈凤翔奏、棉拐山漫口堵筑合龙。陈凤翔现驰赴萧南查勘情形此时李家楼缺口。已塌宽五十余丈。水势甚盛。急切亦难以施工。陈凤翔到彼后。即回至清江。协同百龄、先将挑浚王营减坝以下河道并堵筑减坝漫口各事。妥速筹办。将此谕令知之。　　

○癸丑。秋分。夕月于西郊。遣郑亲王乌尔恭阿恭代行礼。　　

○甲寅。以刑部右侍郎成宁、为山西巡抚。　　

○乙卯。太宗文皇帝忌辰。遣官祭昭陵。　　

○谕内阁、据御史西郎阿奏、查核方王氏呈控仓场侍郎玉宁一案、内花户方世德、于支放甲米时、两次收过任五交给京钱二百三十千、以所供每石三百四十文、核计米七百石、应有京钱二百三十八千、已不止二百三十千之数、且尚有余石、似符一百二十两之例、其罪不止拟军、并任五等屡次包揽领米作敝□大、其罪亦不止于笞责等语。定律计赃科罪。应以实在入己者核算。此案前经军机大臣会同刑部审讯定拟。兹该御史以原拟未协。奏请饬交刑部查究。著派勒保、成格、即将此案供情、秉公覆核。军机大臣等原引律文。是否平允。查明据实具奏。寻奏。原议甚为平允惟任五未经计赃科罪。仅予笞责。未免轻纵。任五、应依诓赚人财物律杖九十。从之。　　

○又谕、御史刘彬士奏、本年秋审。有安徽省戏杀绞犯二起。均系出于无心。应依过失杀人律办理。并引据律条、及旧案开单呈览。朕详加披阅。缪二一犯、因被徐从峰走至背后。戏将该犯右臂膊扭转。口称能挣脱始算本事。该犯答以何难。即站起用左胳肘往后一耸。适伤徐从峰胸膛殒命。李松一犯、因与杨顺一同拾粪。该犯蹲地。杨顺从背后用两手戏钦□手两肩。身向前扑。问其能站起否。该犯以何能钦□手住为答。即将身挣起。因挣势过猛。致头颅碰伤杨顺心坎。倒地殒命。核其情节。俱无争斗形状。亦无有心致伤情事。该御史援引从前王学溥与谢潜修戏耍致谢潜修跌毙、及陈阿住与方官森戏耍致方官森淹毙二案比较。该二案均系死者自行失足致毙。与缪二、李松、碰伤人命者情节不同。惟所引祝兴发抛刀演试、无暇旁顾、致碰伤姚元宝身死一案。从前刑部曾依过失杀律拟罪。祝兴发以金刃过失杀人。尚从轻拟。则缪二李松二犯以过失杀拟罪。尚非宽纵。缪二李松俱著照该御史所奏、依过失杀人律改拟。嗣后如有情节似此者。该部俱核照办理。　　

○又谕、吏部奏、原任顺天宛平县县丞加捐布政司理问张士鉴、该员于未经服满时、经河督陈凤翔调赴河工、奏留东河以沿河州同补用、又原任直隶天津县知县王德棻一员、于丁忧回籍后、称有堤工清算事件、复行来直、在永定河工效力、经总督温承惠奏请留直补用、均属违例、请上□日将该二员及陈凤翔温承惠均交部议处等语。外省官员丁忧离任。原应在籍守制。从前并降有谕上□日。不准各督抚等籍词奏留。以杜夤缘。乃张士鉴、王德棻、于未经服满时藉词投效。滥邀议叙补用。实属取巧。张士鉴、王德棻、俱著交部议处。其违例奏留之陈凤翔、温承惠、亦著交部议处。此系初次惩创。嗣后各省督抚、如再有将丁忧未经服阕入员率请奏留者。定当交部严议。　　

○以头等侍卫安成、为镶白旗蒙古副都统。　　

○丙辰。遣官祭黑龙潭昭灵沛泽龙王之神。玉泉山惠济慈佑灵濩龙王之神。　　

