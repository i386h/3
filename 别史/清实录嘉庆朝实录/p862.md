<!-- { "loadSidebar": true } -->
○又谕、和舜武奏请将报亏各员内解过节省银两者、查明司库档册、于亏数内划出、作为该员赔项、暂免监追、仍分别定限追缴等语。东省亏空各员。有于嘉庆十九年以前解过节省银两者较之全数亏缺人员情罪有闲。著准其查明司库档册。照数划出。作为该员赔项。暂免监追。其数在二万两以上者。并准其勒限五年。一万两以上者。勒限四年。五千两以上者。勒限三年。一千两以上者。勒限二年。一千两以下者。勒限一年全行完缴。现任各员以此次奉上□日之日起限。升迁他省及回籍者。以接到东省咨会之日起限。按限严追。以清帑项如初限不完。现任者革去顶带。候补候选者停其补选。在籍各员咨提来东。严行追缴。现在著追各员内如有病故等事完不足数者。查明该员子孙曾否出仕。接追完解。已故人员、即咨明原籍在该员子孙名下按限赔缴。傥逾统限完不足数。仍按其亏额照新例参办。并著落当日在任道府分赔归款。　　

○又谕、李奕畴奏漕船遭风沈湿米石、请分限买补交仓一摺。浙江台州前后两帮旗丁姚漋等漕船。于本年四月闲先后渡黄。适当汛水湍急。船身臌散。抢捞湿米。俱杂泥沙腐烂。据该漕督查明该帮素本疲乏。若责令照数买赔。丁力实有未逮。加恩著照所请、将台州前后两帮旗丁姚漋杨永瑞祝宏全三船沈湿亏折米二千四百八十三石零。准其自今冬为始。分作三年。按限买补搭解交仓。　　

○户部议准、调任广东巡抚陈若霖疏报、恩平、开平、二县开垦田三顷四十亩有奇。照例升科。从之。　　



大清仁宗受天兴运敷化绥猷崇文经武孝恭勤俭端敏英哲睿皇帝实录卷之三百四十四　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修

　　

嘉庆二十三年。戊寅。秋七月。丁酉朔。享太庙上亲诣行礼。　　

○幸圆明园。　　

○旌表守正捐躯直隶永年县民张有功女张氏。　　

○戊戌。谕内阁、庆保奏沔阳州垸田积水请借项修建闸座一摺。湖北沔阳州低洼田亩。全赖堤垸保护。每遇伏秋盛涨。江水浸灌垸内。无路疏消。兹据勘明该州龙王庙地方。添建闸座引渠。可资宣洩。于农田大有裨益。著照所请。准其于该处建立石闸。挑挖引渠。以时启闭。所有估需银二万八千九百九十一两零。加恩先于司库商捐堤河沙洋筹备善后工程款内、借支给领勒限完工。照例保固十年。所借银两于工竣后分作五年。在于受益各垸业户名下、按数摊徵归款。　　

○己亥。上御勤政殿听政。　　

○谕内阁、朕此次恭谒祖陵。驻跸盛京所有盛京、吉林、黑龙江等处、应行引见、及补行引见之大计军政卓异文武官员。著交行在吏兵二部。就近在盛京带领引见。　　

○又谕、工部续估东岳庙工程、浮开银两一案。系苏楞额先行看出。所造估册。多有不符。派员覆加核算。计浮冒银四千余两。经御史王允辉风闻参奏。降上□日交工部明白回奏。旋据工部覆奏。将该书吏等交刑部审讯。节据究出易成章等浮开舞敝□大。并有致送司员银两之事。此案实由苏楞额稽核认真。任劳任怨。实心出力。得以查出敝□大端。甚属可嘉。著交吏部将苏楞额任内所得处分。查明开单具奏。候朕酌量开复。以示奖励。其余工部各堂官。既于书吏舞敝□大。毫无觉察。又失察司员得赃。平昔互相推诿。怠玩因循。曹振镛等均著交部议处。以为近日仕途为巧宦者戒。　　

○以内阁侍读学士明叙、为光禄寺卿。　　

○庚子。以擅行御道、殴缚防御、革奉天府府尹贵庆职。发往黑龙江效力赎罪。以内阁侍读学士瑞麟、为奉天府府尹。　　

○除河南睢、宁陵、二州县、水冲沙压地六百九十顷有奇额赋。　　

○辛丑。谕内阁、昨据富俊等参奏府尹贵庆擅行御道、被修道防御海昌拦阻、辄亲自殴缚、拴于马项牵行二十里、已降上□日将贵庆革职重责、仍令富俊等严审定拟具奏矣。嗣后巡幸经由御道。朕未经临之前。理宜清跸。自备用黄车、及皇子暨王公大臣官员、以至太监人等、并装载官物车库车辆。均有便道可行。不准率由御道行走。傥有仍前擅行者。一经查出。著将披甲人及车夫插耳箭一月。仍令戴箭赶车行走。满日拔箭重责。如系官人。即将该管之大臣官员议处。若系私雇人役。亦将本主惩办。并著管道大臣。随时认真查察。俟豹尾禁军经过之后。方准行走。如有不遵约束。务即指名参奏。傥有瞻徇。朕经过跸途。其辙迹不难立辨。除将本人查明惩处外。并将管道大臣。一并严惩不贷。言出法随。不可玩视。将此通谕知之。　　

○又谕、每遇行营。侍卫之跟役人等、因须趍前接马。竟有于朕未经过时由御路驰驱者。此等积习。甚属不合。若不严行禁止。日久必致任意践踏御路。及朕经临。转不平坦。著交御前大臣等、嗣后凡遇行营。严行禁止御前乾清门大门侍卫之跟役人等、驰马践踏御路。即有应在前豫备差使。由便道缓行。有何不可。经此次禁止。傥仍有在御路行走者。即行擒拏插耳箭一月。满日重责示众。仍将该家主一并参奏议处。　　

○谕军机大臣等、本日英和等奏湖南民人李材旺、罗文崧、苏芳达、呈控各案。已另降谕上□日。交该抚审办矣。近来湖南人民赴京呈控之案甚多。该省距京遥远。地方官遇有民闲词讼。果能听断公明。办理迅速。小民岂肯舍近求远。跋涉来京控告。乃由曲直不分。延宕不结。及至赴上司衙门控诉。又不即为审理。以致负屈莫伸。纷纷京控。外省案件。若必待京控。特交督抚审办。安用此民牧为耶。著巴哈布严饬所属大小各官。嗣后凡遇控案。务秉公审办。案情果有冤抑。立为伸雪。以清讼源。经此次训饬之后。傥仍泄沓从事。致京控案件日多。定将该抚惩处不贷。将此谕令知之。　　

○壬寅。谕内阁、巡幸驻跸大营。其白布城门。与景运门隆宗门无异。黄布城门。与乾清门养心门无异。禁地森严。自应肃静。向不准闲杂伺役人等擅入。近因大臣疲怠。日久玩生。管门官员兵丁。并不稽查禁阻。竟有仆役车夫人等擅入者。实属废弛。惟思大营内。皇子本有太监、谙达、哈哈珠色、拜唐阿、可以随入伺候。王公本有护卫兵丁、大臣等亦有笔帖式官人、可以差遣。原不准携带仆役车夫进内。御前侍卫、乾清门侍卫、大门侍卫、及文武官员、本不准带人私入。嗣后黄布城以外。白布城以内。王公及蒙古王公、祇准带护卫二人。三品以上大臣、祇准带笔帖式官人二人。御前乾清门大门侍卫、直宿卧具。俱著自行携带。总管首领太监行李。即著太监代为负运。经此次谕饬之后。傥仍有将仆役车夫带入者。即将所带之人。插耳箭游营。并加重责。仍将本主及失察之该管王大臣、一并严惩。再随扈护军统领等、于朕进大营后辄行散去。晚门后亦旋即散归。直宿之员。直至晚闲始行进内。是白布城内。日闲往往无护军统领在彼稽查。殊属疏玩。嗣后著常川轮直二人在大营内督率各门章京兵丁。认真稽查。俟下钥时。该班之员直宿。其余各员始准散出。如查有携带私役者。立即严拏指参。傥章京等不严行查察。即将该章京参奏。如徇隐不奏。或别经查出。定将该护军统领一并重处。决不宽贷。　　

○以翰林院编修杨殿邦、为河南乡试正考官。刑部主事戴宗沅、为副考官。翰林院编修马步蟾、为山东乡试正考官。李家蕙、为副考官。编修王炳瀛、为山西乡试正考官。裘元善、为副考官。　　

○休致大学士刘权之卒。予祭葬。谥文恪。　　

○癸卯。谕内阁、据博启图奏、镶黄旗护军乌尔衮泰、持刀扎毙伊妻、并将邻居之笔帖式齐喇海扎毙、请将该管章京等交部议处、并自请察议等语。昨因健锐营前锋穆图杭阿、殴伤伊父一案。经该管大臣等奏请将该翼长章京等交部议处。朕以该管章京等、于所管兵丁。如有遗误公事、不能约束者。自应议处。其在家行凶。岂能逐一查察。因将该管章京等免其议处。并降上□日。嗣后如遇此等情事。毋庸将该管官员奏请议处。博启图岂未见此上□日耶。抑系见而不解耶。所请著毋庸议。博启图滥行陈奏。甚属不晓事体。著交部议处。　　

○谕军机大臣等、前据长龄奏、东科尔寺呈控前任贵德同知嵇承裕、追出番族赔缴赃钱不行给领一案。经司道等并该督亲提审明、实系该厅追缴各役长支工食。并非追出赃钱。当降上□日令长龄督同藩司程国仁再行秉公研讯。兹据纳尔松阿奏、厅役姜有功、供认刚咱达仓二族番目、各交赔赃小钱四百串、完受族番目交过赔赃小钱三百三十串、嵇承裕扣留不发、谕令该役捏称各役缴还工食钱文、不许说出赃钱、又因该喇嘛在厅索钱、遂自行交出小钱一百三十串等语。并将陈启文原呈声叙呈览。此案紧要关键。总以分别赃钱工食。则曲直无难立辨。著长龄即督同藩司程国仁、秉公覆讯。如果实系赃钱。该督及屠之申等原审未确。即据实奏明更正。不可稍存回护。若系追缴各役工食有据。陈启文固执己见。仍遵前上□日。将陈启文严参示惩。该督即檄调陈启文来省。令其眼同讯问。务令无可置辩。方足以服其心。傥结案之后。陈启文又复控诉。朕另派员审出确情。则原审之员不能辞咎也。将此谕令知之。　　

○甲辰。上幸静明园。诣龙神庙拈香。　　

○旌表守正捐躯陕西渭南县民李元杰妻李氏。　　

○丙午。孝懿仁皇后忌辰。遣官祭景陵。　　

