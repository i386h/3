<!-- { "loadSidebar": true } -->
○谕内阁、巡视西城御史扎拉芬等奏、拏获东安门内北池子致死李十儿案内凶犯一摺。此案李十儿在东安门内失去驴车。被戕身死。系十三年十二月之事。皇城重地。胆敢谋财害命。肆意行凶。实属事所罕见。屡经降上□日饬拏。上年冬闲、复以案悬日久。尚未弋获。又降上□日勒限严缉。兹该御史等督饬副指挥张炅□召、在于皇城西安门内、将凶犯陈住儿刘贵二人拏获。讯据陈住儿供认、前此系伊与刘贵、并刘老儿、李三、杨鳞、商同谋害。该犯连砍李十儿毙命。将车驴卖钱分用属实。该御史等能督饬司坊官员、悬赏购线。认真缉捕。俾日久未获之凶犯、不致漏网。殊为可嘉。前任巡城御史周钺、现任巡城御史扎拉芬、李鸿宾、并该城副指挥张炅□召、均著先行交部议叙。其捕役内、著查明亲自下手拏获陈住儿者系属何人。除应得格赏外。著奏明每人加赏广储司库银各十两。其余仍著该城酌量赏给。以示鼓励。陈住儿、刘贵、二犯。交刑部严行审讯。将如何起意谋害实情。详悉究出。勿任稍有支饰。现在马谭氏母女被杀二命。尚未获犯。并著向该犯等详细研鞫。或亦可从此破案。其余未获各犯。该城现在添派吏目盛世宏协同踹缉。俟该员等将本案人犯按名拏获。再加恩奖。若再能设法将马谭氏一案凶犯购线获案。必当加以重恩。马谭氏李十儿两案。均在皇城附近地方。今事经两年。而李十儿一案凶犯。仍即在西安门内之旃檀寺地方拏获。可见凶徒犯事潜藏。未必即远扬他处。而步军统领衙门之番役等、并不细心踹访。纷纷向各处海捕。以致日久无获。实属舍近求远。所办殊不认真。此时李十儿一案、尚有未获之犯。其马谭氏一案、全未破露端倪。著步军统领衙门、严饬番役勒限查拏务获。勿任再有延玩干咎。　　

○甲申。谕内阁、文宁以内阁学士补授副都统。吏部将学士员缺应否开列另放、抑或仍令兼理之处。具摺请上□日。虽系照例办理。但朕向来补放大员。令其文武相兼者。俱经随时酌量。必其人堪以胜任。始行降上□日补授。如果其人不能相兼。自必于降上□日补授新职时。将其原职开缺。另放别员。此次所降补放文宁副都统之上□日。其原官内阁学士并未开缺。即系令其兼任。该部复循例请上□日。殊属具文。嗣后一二品大员、凡文职兼放武职、武职兼放文职者。吏部、兵部、俱无庸将其原职应否开缺之处、再行请上□日。　　

○又谕、端恩将前经军政卓异记名之该管镶红旗汉军印务参领叶润华、保奏堪胜副都统等语。昨因记名副都统人员较少。特降上□日令管理旗部王大臣、于所属官员内、将确知人员保奏。端恩如实无确知人员。原可不必保奏。或将叶润华业经记名、此外不得其人之处。声明具奏。亦无不可。今将业经记名人员复行保奏。岂有再交兵部带领引见之理。端恩殊不晓事。著申饬。　　

○乙酉。上以万寿节。御同乐园。赐王以下文武大臣、及蒙古王公等食。至戊子皆如之。　　

○丁亥。万寿节。遣官祭太庙后殿。　　

○遣官祭福陵。昭陵。昭西陵。孝陵。孝东陵。景陵。泰陵。泰东陵。裕陵。　　

○遣官祭孝淑皇后陵寝。　　

○遣官祭显佑宫。东岳庙。城隍庙。　　

○上诣安佑宫行礼。　　

○御正大光明殿。皇子及王以下文武大臣官员、蒙古王、贝勒、贝子、公、额驸、台吉等、行庆贺礼。　　

○己丑。谕内阁、策丹督押八旗出青圈马回京。于本月初七日赴宫门呈递请安奏摺。本日召见。询据奏称、因兵部行文、令将马匹于初七日解到、初八日验收、伊遂依限到京等语。兵部行文。系指马匹到京日期而言。押解马匹官员兵丁甚多。策丹系总管之员。岂必日日在途亲身督押。尽可先期一二日到京。乃于万寿庆节。并不赶到随班行礼。又伊孙二人本年乡试中式。伊亦未具摺谢恩仅于召见时奏及。殊属率意。策丹、著交部议处。寻议上得上□日、策丹年老糊涂。不胜理藩院侍郎之任。著即开缺。仍于副都统任内降二级留任。　　

○庚寅。谕内阁、昨日据巡视西城御史奏、拏获谋毙李十儿案内凶犯陈住儿、刘贵、二名。当交刑部严审。旋又经步军统领衙门、将案内凶犯杨鳞、常山、拏获。经刑部隔别研讯。该犯等谋财害命。已各供认不讳。此案饬缉二载。今凶犯已就获四名。惟刘老儿一犯尚未到案。著即上紧严缉。质证明确。按律定拟。其因此案失察议处之营城各员弁、著步军统领、都察院、分别查明开单奏请开复。所有缉获凶犯之巡城御史坊官、前已降上□日先行交部议叙。并著都察院堂官、查明系由何员踹访确实。寻踪弋获。同督缉之巡城御史、一并开单奏闻。再降谕上□日。寻奏上。得上□日、副指挥张炅□召、著以知县即用。　　

○缓徵山东章邱、邹平、新城、东平、聊城、莘、阳谷、汶上、平度、昌邑、潍、胶、高密、济宁、招远、十五州县、并东昌卫、被水村庄新旧额赋。　　

○辛卯。皇后千秋节。宫内行礼如仪。停止筵宴、及在外公主福晋命妇行礼。　　

○壬辰。缓徵河南安阳、汤阴、内黄、孟津、四县、歉收村庄积欠额赋、及加价银。　　

○癸巳。上诣安佑宫行礼。　　

○谕内阁、董诰、托津、吴和奏、上年刑部审讯形迹可疑之窃贼刘贵儿等、未能究出谋命实情、自请议处一摺。李十儿被戕一案。上年春闲。曾据步军统领衙门、拏获偷窃车围形迹可疑之贼犯刘贵儿等、送交刑部审讯。如果彼时派审之员、究出此案实情。则正凶早已伏法。何至悬宕两年之久。尚未结案。乃刑部彼时祇将该犯等偷窃车围之处、讯明定拟。而于谋命重案。未能审出实情。若非此次复行拘获审讯。几至正凶漏网。是刑部从前办理此案。殊属疏率。实有应得之咎向来审案。均先由司官承办俟讯明确实。然后回堂核定。所有上年刑部派审此案之司员、于此等重案。不能悉心究出。其咎较重。著查明交部严加议处。至堂官系由司官讯明后过堂覆核。董诰、托津、英和、又均在内廷行走。不能常川到署。且彼时堂官、亦不止伊等三人。除长麟已休致外。著与前任刑部侍郎许兆椿、周兆基、一并交部议处。　　

○甲午。上诣大高殿寿皇殿行礼。　　

○还宫。　　

○谕内阁、本日徐端奏、高堰山盱两厅、风暴掣塌石工、兼仁义智三坝掣通过水、现在勘明趱办缘由一摺。据称本年洪湖存水过旺、因本月初二日、陡起西北风暴、初三日尚未止息、巨浪直涌如山、堤上官弁兵夫、不能站立、水势鼓荡上堤、该处庙宇二座、墙屋先被冲倒、义坝旧埽、旋即掣通过水迨是日酉刻、仁智两坝、封土护埽亦皆打通、其高堰厅属、共塌甎石工凑长一千七百余丈、山盱厅属、掣塌甎石工共三千余丈等语此次堤坝冲溢。非寻常疏失可比。本应即将徐端革职治罪。但伊转得置身事外。姑念伊究系熟手。暂从宽交部严加议处。责令办工其余疏防各员。著即查明参奏。　　

○谕军机大臣等、据徐端奏高堰山盱两厅漫决情形想吴璥在浙。自早已得有信息。高堰为淮扬保障要工。今冲塌甎石工、多至四千余丈。越堤过水。固由湖水旺发。风暴狂烈。实在人力难施。而其受病根由。谅非一日。究因何溃决至此。吴璥久任河督。年来亲历河干。定能悉其原委现据徐端奏称、先将下游归江各闸坝。并高邮之车逻大坝、悉行开放。俾免壅涨。一面拟将仁智两坝先行赶堵。其义霸掣通处所拟将两头盘护。仍留口门减洩。随后再为趱堵一切堤工。俟春融续办。此时工段繁多处处著重。亟应上紧赶办。但全河大局。吴璥较徐端自为熟悉。应否即照徐端所奏办理或吴璥另有所见。著将攸铦传上□日详询。并酌带医生、察看吴璥病势如已就痊。即令缓程于岁内来京。以备询问。仍一面先行覆奏如尚未能就道。即著吴璥先将近年河湖受病缘由。及目今应如何筹办之处。据实具奏不可一字隐饰。所递之摺。著交蒋攸铦由驿驰奏。　　

○以户部尚书曹振镛、为武乡试正考官。内阁侍读学士彭希濂、为副考官。　　

○乙未。谕内阁国家明罚敕法。以罪辜之大小。定刑律之重轻。皆本列祖列宗权衡增损。令典昭垂恪遵罔易。如刑律内发遣之条。其罪原在军流以上。至发遣为奴。则皆奸盗凶徒。身干重典。或同案人众。不忍骈诛除法无可贷外择其情有可原者。量减一等本系法外施仁去死一闲之人。以故到配时令其充当苦差。以磨折其凶狡之性。定例一经逃逸、拏获即行正法。律意綦严。乃前者秀林于召对时、曾经奏及吉林发遣为奴之犯到彼分给兵丁。其人略具赀财。向所分之主赎身以后即听其所往。或择地谋生。或潜行逃遁。及至点卯时查出。而所给之主。公然以业经赎身与伊无涉登覆。其太监缘事发遣为奴者。亦以赎身在彼闲散自由。且有置产经营者。及释回后。反甘心犯法。情愿再遣。是以国家严惩罪人之例。竟听伊等私行卖放。以致罪人无所儆畏。以远戍之地为乐土岂不于立法之意、大相剌谬乎。至官员因事获罪。问拟遣戍。亦必情节较重。罚令亲尝艰苦稍赎罪愆乃近年以来。有该管将军、与官犯并坐共食者。有代为修理房舍致送节礼者徇情坏法相率效尤恬不为怪。甚至遣戍之员转以在彼安逸。毫无苦惧。尚复成何事体夫赏功罚罪。朝廷驭世之大柄。人主从无私好私恶于其闲。其人有善可录。爵之于朝则同寅协恭。即属天下之公好。其人有恶当惩屏之远方。则执法明威。即属天下之公恶。岂容昵比罪人。故与君上之好恶相背。是欲一己博宽厚之名。而不顾宪典之废弛。违道干誉。国法安在。著通谕各将军都统等、该管地方凡有官常人犯、发往为奴、及当差者。俱遵照定例派拨。令其服勤习苦。其纳赀赎身恶习。严行禁止。经此次饬禁之后。如有再犯者。加倍治罪。查系该管大员徇私废法。从严究治。如原给之主私行卖放者。交该管官查明一并惩处。朕祗循成宪。诰诫谆谆。尔将军等、其各凛遵毋忽。　　

○丙申。转理藩院右侍郎苏冲阿、为左侍郎。以正黄旗满洲副都统成林、为理藩院右侍郎。　　

