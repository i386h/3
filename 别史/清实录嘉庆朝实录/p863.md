<!-- { "loadSidebar": true } -->
○丁未。刑部奏、审拟工部书吏销算浮冒、司员得受馈送一案。得上□日、此案佛庆于二月闲。先向书吏询问承办此项工程。有无纸笔饭食。其心已不可问。该书吏心疑有意需索。因先后凑送银二百两。佛庆均经收受。该吏等敛银馈送。岂能自出己资。自必婪索舞敝□大。是该吏等浮开估册。佛庆实有以启之。甚属卑鄙。佛庆著照部议发往乌噜木齐效力赎罪。于到配时加枷号一个月。以示惩儆。易成章起意馈送掌印司官银两。并向工头李扬炳索银舞敝□大。嗣复挟潘恭常责打书吏之嫌。到官捏赃污蔑。尤为狡诈。易成章著先于刑部枷号一个月。满日发往黑龙江充当苦差。潘恭常于书吏浮开估册。未能查出敝□大窦。本应交部议处。惟该员于堂官看出核减之后。即自知愧励。立提该书吏等重责惩办。尚知振作。潘恭常著开复原官。加恩免其交部议处。　　

○戊申。谕内阁、御史喻士藩奏、直省城守塘汛营伍废弛、请严饬操防一摺。直省各府县城守塘汛。原所以诘奸宄而安善良。必先募选兵丁足额。该管将备勤加训练。俾兵丁等技艺精强。方于巡防有裨。近来各省塘汛。屋宇倾圯。兵额短缺。即有在汛应差者。亦多罢软无能。遇有匪徒经过。退缩不前。安能望其擒拏盗贼。保护行旅。著通谕各省督抚提镇。认真整顿。平时董率所属。慎选兵丁。常川操练。其塘汛紧要地面。择兵丁中技艺精强者驻守巡缉。如有疏防懈弛等敝□大。据实参处。务令守望相资。以收戢暴安良之效。　　

○又谕、御史福漳阿奏、请严繙译考试一摺。考试理应严密。繙译考选清文。自应鉴拔真材。以收实用。该御史所奏繙译房官。开送不公。应试士子。于派出考官后私行嘱托。此等敝□大窦。实不能保其必无。嗣后繙译房官。各衙门务遴选繙译明通之员咨送。不得以清文平常者滥行充数。至听宣时、该士子等本不应前往午门窥伺探听。如仍有在午门前与考官交接者。即著稽察御史指名参奏。并著步军统领衙门派员查察。以杜敝□大端。　　

○己酉。谕内阁、阮元奏千总玩误洋务、请上□日革职发遣、并将缉捕出力之署守备、恳恩量加鼓励一摺。署碣石镇右营守备事右哨千总王上用。身充总巡。平日既不常川巡缉。及闻商船被劫。又不迅速追捕。以致盗船逃逸。实属畏葸无能。王上用著即革职。在犯事地方加枷号一个月。满日发往新疆充当苦差。碣石镇总兵曾文华。平日不能整饬督率。并于已故参将王成杰患病。不先行查办。著交部议处。署香山协守备郑位。查拏陈阿灶盗船。在洋穷追三昼夜。首先拢船捕获盗首。实为奋勇出力。该署备现经题升龙门协右营都司。著兵部查明。如已议准。免其送部引见。若未经议准。亦著加恩准其升补。并免送部引见。　　

○辛亥。中元节。上诣安佑宫行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。　　

○遣官祭孝淑皇后陵寝。　　

○遣官祭端慧皇太子园寝。　　

○浙江巡抚杨頀、缘事降从三品京堂。以甘肃布政使程国仁、为浙江巡抚。甘肃按察使屠之申、为布政使。陕西陕安道方载豫、为甘肃按察使。　　

○旌表守正捐躯山东长清县民马泳幅妻周氏。　　

○壬子。谕内阁、长龄奏西宁办事大臣纳尔松阿、办理蒙古番子事务、粗心轻率一摺。上年拉布楞寺喇嘛、与隆务昂小□贝、控争寺院。纳尔松阿辄听拉布楞寺喇嘛之言。札致长龄。欲檄调撒拉尔兵三四千名。将隆务昂小□贝巢□刀灭。实属冒昧。纳尔松阿不胜办事大臣之任。著交部议处。即来京听候部议。　　

○谕军机大臣等、御史费丙章奏、山东兖沂曹一带、莠民带刀出入、每一夥谓之一捻、小捻一二十人、大捻三四十人、黑夜持械劫掠行旅、因吏役受贿包庇、无从捕获、小民豫知告官无益、有甘受扰害而不报者、曹州属之钜野县大田集一带、不下五六捻、持械出没、江南之丰县'河南之夏邑、安徽之亳州、及东省之金乡、城武、曹县、郓城、定陶、菏泽等处、其盗首于大闹、于二闹、尤为凶横、于二闹已于春闲就获、于大闹弟兄、曾于十九年闲、因金乡县捕役李成三等二十余人往拏、该犯将差役李鳌杀死、上年九月闲、金乡县又购线往拏、获其夥党一名、该犯挟仇将眼目姬崇起杀伤殒命等语。东省盗劫频闻。曹州尤甚。该御史所奏。访有地址姓名。亟应严拏惩办。现在于二闹既已就获。其于大闹踪迹。无难向其追究得实。著和舜武即讯究于大闹实在下落。派委员弁拏获到案。讯明按律办理。其包庇之吏役。以及成夥捻匪。积惯窝家。一并访明。饬令县营会同缉获。严究重惩。以戢奸宄。将此谕令知之。　　

○调英吉沙尔领队大臣秀宁、为西宁办事大臣。赏四等侍卫绪庄、二等侍卫、为英吉沙尔领队大臣。　　

○癸丑。上幸万寿山。　　

○谕内阁、成格奏士民吁留离任知县、据情转奏一摺。直省牧令在官贤否。其去留权操自上。非士民所当干与。若循良之吏。听士民吁请留任。设有不职之员。将不待上司之参劾。亦听士民驱之使去耶。此风断不可开。况循吏课劳报最。必将荐举升迁。彼时该士民亦不能卧辙攀辕。强令不赴他任。所有太谷县士民呈请将前任知县陈履和服阕仍留本任之处。著不准行。即再三渎请。该抚亦不准复行具奏。　　

○命翰林院侍读潘锡恩、提督广西学政。　　

○甲寅。谕内阁、吴璥奏查明曹河同知沈惇彝等冒险出力情形、据实覆奏一摺。河工员弁。遇有本汛要工。冒险出力。系属分所当为。本年六月。虞城九堡堤身漫塌。并非曹河同知沈惇彝本汛之事。乃该同知在对岸闻知。立即装运料物钱粮。邀同通判师志鹏、协备曹万德、冒险渡河。帮同抢筑。得以保护平稳。似此奋勉急公不分畛域之员。实属可嘉。沈惇彝著先行赏加一级。交军机处记名。遇有知府缺出。奏请＜闲＞放。其随同抢护之通判师志鹏、著归于尽先班内尽先补用。协备曹万德、著赏加都司衔。以示奖励。　　

○又谕、和舜武奏特参延不清理积案、及提案抗违不解之牧令一摺。滨州知州王龙图任内未结积案。至一百十余起之多。叠经该抚严催。乃饰词登覆。迄未讯结一起。疲玩已极。王龙图著即革职。发往军台效力赎罪。惠民县知县邱音越、于窝盗勒赎重案。叠经臬司催提。并不获犯申报。实属抗违。邱音越著即革职。嗣后州县官任内积案。延不讯结。至一百案及四十案以上者。即照此例。查明参奏。将该员革职发往军台。其积压在四十案以下者。奏请革职。以惩积玩。　　

○刑部议覆陕甘总督长龄疏报、民人苏汉魁、与胞兄苏汉成、争夺铁锹、致兄闪跌身死、依律拟斩立决一案。得上□日、此案苏汉魁、因胞兄苏汉成、将未分公地。霸种大麦。收割后用驴驮回。行至山梁。适该犯先手执铁锹。在彼瞥见。即用锹拦住驴头。令将麦捆驮回地内讲理。苏汉成不依。捉住铁锹扭夺。该犯松手。致苏汉成闪落崖下。跌伤殒命。核其情节。该犯系用铁锹拦截驴头。并无斗殴情形。苏汉成死由失跌。该犯夺锹撒手。出于无心。若照律拟以斩决。与有心殴兄致毙之案。无所区别。苏汉魁著改为斩监候。秋审时入于服制情实。余依议。　　

○乙卯。命吏部左侍郎熙昌、驰往湖南审案。　　

○以广东顺德协副将陈镇邦、为碣石镇总兵官。　　

○丁巳。上幸静明园。诣龙神庙拈香。　　

○戊午。谕内阁、纳尔松阿系西宁办事大臣陈启文之曲直。与伊无涉。乃屡次代为陈奏又擅发驿递。前经革职。不足蔽辜纳尔松阿著即由彼发往乌噜木齐效力赎罪。　　

○己未。吏部奏外任旗员、遇有事故回旗、日久逗遛、即应严议一摺。得上□日、旗员补放外任遇有事故回旗。原不准在外日久逗遛。是以定例较汉员加严。但迟一月以上。即议降调半年以上即议革职。亦未免过重。嗣后外任旗员丁忧回籍。除正展限期外。如起程迟延半年以上者、著降一级调用。一年以上者著革职。　　

○以左春坊左赞善许邦光署日讲起居注官。　　

○辛酉。上诣安佑宫行礼　　

○谕军机大臣等、和舜武奏、访明东平州前捐纳直隶州参革回籍之王奎聚、在家窝贼、密令干捕假装窃贼、投至伊家、复购获贼匪孔二审明赃据、派员将王奎聚及伊家雇工人陈泳先拏获从严熬审、尽法惩治等语。王奎聚曾任职官。乃丧心无耻。竟敢窝贼肆窃。可恶已极。著和舜武督同臬司温承惠严行审讯。并究问该犯未经捐官以前。曾否身为盗贼。其捐纳银两。是否即系赃钱。令其据实吐供。勿任狡饰。审明后从重加等定拟具奏。其另摺奏东省兖沂一带、向有拽刀匪徒、曹属接壤河南、有结捻成群、名为红砖等语。此等匪犯。类皆恃众逞强。肆行窃掠。窝匪窝盗。扰害闾阎。若不严拏究办。大加惩创。日久夥党愈多。必至酿成巨案。著和舜武严督文武员弁。务将成夥匪徒、积惯窝家、并包庇之吏役兵丁。认真访缉。加重严办。切毋稍涉疏纵。以致养痈贻患也。将此谕令知之。　　

○免山东章邱、邹平、二县、被水村庄积年额赋。　　

○壬戌。上诣恩慕寺恩佑寺寿皇殿行礼。　　

○还宫。　　

○癸亥。上以诣盛京恭谒祖陵。先期祗告奉先殿。　　

○甲子。上启銮。命皇次子智亲王旻宁皇四子绵忻随驾。　　

○命庄亲王绵课、大学士曹振镛、章煦、尚书英和、和宁、留京办事。　　

○免跸路经过地方本年额赋十分之五。　　

○是日。驻跸烟郊行宫。　　

○乙丑。旌表守正捐躯广东顺德县民刘体铨妻梁氏。　　

○是日。驻跸白涧行宫。　　

○丙寅。驻跸陈新庄御营。　　

○是月。山东巡抚和舜武奏、抵任后办理情形。得上□日、所论俱属得当。但须持之以久。行之以实。切勿始勤终怠。总以用人为主。贤者进之。不肖者黜之。此为最要。　　

○两江总督孙玉庭、江南河道总督黎世序、奏陈实在用项情形。得上□日、工归实用。帑不虚糜。视国事如家事。以百姓为子孙。保卫民生。永期巩固。天不可欺。财不可贪。明有王法。暗有鬼神。大小臣工。戒之在心。守之在志。将此朱谕通谕知之。　　




大清仁宗受天兴运敷化绥猷崇文经武孝恭勤俭端敏英哲睿皇帝实录卷之三百四十五　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级

