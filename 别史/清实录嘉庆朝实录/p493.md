<!-- { "loadSidebar": true } -->
□大。侵帑分肥。重加惩办在盛住丧心昧良。原非人类。铁保、徐端、那彦成、渥受厚恩。自必实心图报。朕不但不疑及伊等有侵欺情敝□大。并不忍将盛住骫法营私之事、令伊等引以为戒。惟是工程如此之大。需费如此之多。实难保在工各员、竟无一二不肖之徒、从中染指。铁保等当通饬工员等、交相劝戒。令以双福等一案为前车之鉴。毋蹈覆辙。所有审办盛住与双福等侵扣帑项、分别定拟之摺。及所降谕旨。俱著钞寄铁保等、敬谨刊刻悬挂。俾通工各员。触目警心。知所儆惕。将此谕令知之。　　

○赏南河效力道员康基田、太仆寺少卿衔。命专管稽核现办各要工钱粮事务。　　

○予浙江出洋剿贼淹毙外委王国太、祭葬荫恤。如把总例。　　


大清仁宗受天兴运敷化绥猷崇文经武孝恭勤俭端敏英哲睿皇帝实录卷之一百九十九　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级臣曹振镛总裁官太子太保文渊阁大学士管理刑部事务加五级臣戴均元经筵日讲起居注官太子少保内大臣文渊阁提举阁事稽察钦奉上谕事件处协办大学士户部尚书翰林院掌院学士教习庶吉士总管内务府大臣镶黄旗满洲都统步军统领管理户部三库奉宸苑清漪园等处总理工程处御茶膳房御药房太医院西洋堂事务军功加三级随带加二级寻常加十三级纪录二十一次臣英和经筵讲官太子太保礼部尚书上书房行走武英殿总裁管理国子监事务加六级随带加二级纪录四次臣汪廷珍等奉敕修　　

嘉庆十三年。戊辰。七月。庚辰。上以秋狝木兰。自圆明园启銮。命皇次子旻宁皇三子绵恺、于八月初旬赴热河、随驾进哨。　　

○命成亲王永瑆、大学士禄康费淳、协办大学士刑部尚书长麟、留京办事。　　

○命已革西宁办事大臣贡楚克扎布、以六部笔帖式用。　　

○免跸路经过地方本年额赋十分之五。　　

○是日。驻跸南石槽行宫。　　

○辛巳。谕内阁、朕风闻庆郡王永璘、此次前往东陵。路经桃花寺。有进行宫观玩之事。本日伊来至密云行在请安。谕令军机大臣传旨面询。据称此次路经桃花寺行宫、因雨水泥泞、所带茶壶落后、一时口渴、进至庙内寻茶、并在佛前叩头、随由角门进至行宫、欲瞻仰御笔、见殿门关闭、随即退回、仍由庙门走出、至行宫内光景、从前扈从时、曾经进内瞻仰、此时委未经再行观看、但官庙亦不应进去、又复轻进行宫、更属糊涂不是、只求治罪等语。永璘素耽游玩。举朝皆知。既至桃花寺。朕料其必私进行宫游玩。今日询之果然。试思伊学问浅薄。平日于作诗写字并不留心。又岂真欲瞻仰御笔。实属遁辞。若云口渴寻茶。则山下村店觅饮之处甚多。何用上山寻至庙内。明系欲进行宫游览耳。永璘前为皇子时。原应在阿哥所住宿。此时既已分府。名位悬殊。行宫禁地。何得肆意游观。从前果郡王永瑹、曾因私至昆明湖游玩获咎。永璘事同一辙。自当加以惩戒。所有伊自请治罪之处。著交仪亲王成亲王议处具奏。并著通谕王公等、嗣后凡遇派往祭陵均不准擅入行宫。致干咎戾。　　

○又谕、庆成自＜闲＞用马兰镇总兵。守护陵寝尚属小心。本年雨水稍多。密云等处行宫。墙垣闲有坍塌。庆成于旬日内赶紧修葺完整。殿座亦无渗漏。庆成著加恩赏给三品顶带。以示奖励。　　

○是日。驻跸密云县行宫。　　

○壬午。谕内阁、温承惠奏东陵兵役本年秋冬两季米石、请仍支折色、并以将来每年夏秋雨水不定、恐挽运稽迟、请援照易州兵米之例、一律由豫东漕船截拨较为便捷等语。该兵役本年秋冬两季米石。前经温承惠奏准改支一半本色粟米。赴通关运。今因六七两月雨水稍多。道途泥泞赶运不及。自系实在情形。所有该兵役秋冬米石。著仍支折色。以资买食。嗣后并著照易州兵米之例。由豫东漕船截拨即令各该兵役自行转运。无需由通仓给领。俾免守候支放。以示体恤。　　

○谕军机大臣等、张师诚奏、据泉州府金城禀称、在洋芝澳防堵、探得蔡逆从乌艇船上、搬过白底船、驶进澳口、经兵役连轰大炮、击中逆船＜舟皮＞边尾楼、该逆惊惧、忽招各夥船向东北外洋窜去等语。蔡逆恐被官兵认识。专注攻剿。由乌艇船上、搬过白底船。该府金城、既经探知蔡逆的确在内。此乃极好机会。正可诱其上岸。悉力擒获。乃虑其驶近澳口。仅令兵役施放枪炮。迨贼众抗拒。复连轰大炮。反致蔡逆招夥远扬。此仍不免意存恇怯。虽已击中贼船。尚可不加恩谴。亦无功足录。现在蔡逆由东北外洋逃窜。阿林保、张师诚、惟当转饬舟师。穷其所向。上紧围捕。并饬台湾文武一体严防。无稍疏懈。至王得禄在粤洋积受瘴气。染患头风。右目生翳。近复得翻胃之证。阿林保已飞致该提督善为医治。并令王绍兰亲往探看。此时如尚未痊愈。不能追捕贼匪。即传谕王得禄在内地安心调理。不必勉强出洋。转致不能得力。所有捕盗等事。即责成署提督周国泰、并总兵孙大刚、督率兵船。合力攻剿。毋得稍有松劲。致滋贻误。将此谕令知之。　　

○四川总督勒保奏报、生番缚献首逆乌卜乞降。凉山军务全竣。得旨奖赉。加副将罗声皋、总兵官衔。赏守备李思贵、巴图鲁名号。知府恒敏、知县吕朝恩、游击江万里、都司曹兴邦、花翎。云骑尉马国图等、蓝翎。余升擢有差。　　

○以永定河秋汛安澜、加河道陈凤翔、按察使衔。余加衔议叙有差。　　

○是日。驻跸要亭行宫。　　

○癸未。谕内阁、本日先据二阿哥旻宁奏、遵旨前往万年吉地、敬诣地宫逐层详视、第四层石门内、右边有石一块、拭之微觉潮湿、第四层石门内铜上槛、有白浆痕十数道、未曾滴下、又第二层石门外、至头层石门内地下皆有潮湿、石门内左右角原有小沟眼二个、头层石门外、檐头上郁蒸出水珠甚多、门内铜上槛亦如之等语。旋据长麟广兴多庆苏楞额四人奏到查勘吉地工程一摺。其所称地宫潮湿水珠情形。俱与旻宁所奏相同。摺内又称地宫石块受潮缘由、总由木门外穿堂渗漏、潮气内扑所致、现在查明穿堂、详细勘验、不惟头停渗漏、望板闲有曹□少朽、即做法亦不如式、应请拆盖、至此外方城南北两面城身上、均有水浸湿痕、石柱门一座、陇灰脱落、油饰损动、琉璃花门三座、配殿二座、宫门五闲、朝房二座、以及神厨库等工、俱做不如式、以致渗漏、其东配殿望板脱落、亦由灰背浸透、致有曹□少朽、均应拟请揭□□瓦、又此外明楼大殿碑亭脊根檐瓦、虽尚无渗漏、亦做不如式、应请列为缓修等语。万年吉地工程。何等重大。今经伊等查勘覆奏。各工均办不如式。现在渗漏曹□少朽之处甚多。殊堪骇异。至于地宫内外。尤非各处殿宇可比。而石块亦不免潮湿。并有水珠。穿堂头停。竟致渗漏甚多。望板曹□少朽。以致潮气内扑。此皆承办各员丧心昧良。惟知侵扣帑银。分肥饱橐。罔顾要工。以致甫阅数年、辄多损坏。可恨已极。现在应行修葺之处甚多。若同时兴工。又恐草率。自应分别缓急。次第办理。此时石门内外潮湿之处。最关紧要。自应赶紧修办。但伊等祇称潮气内扑之故。系由穿堂做不如式所致。而于第四层石门内、右边石块微潮、及铜上槛有浆痕十数道、应如何修理之处。并未议及。是否将穿堂拆盖之后。即可一律乾燥。永远无虑。抑尚有另须讲求之处。著长麟等再行悉心体察。妥议办理。不可轻忽。此外各处工程。俱照伊等所议、分别先后。次第兴修。所有应修各工。著派禄康、邹炳泰、英和、周兴岱、四人先行确估。或必须至工所同长麟等议定、于何月日带同明干司员、前往分别确估奏闻。将来仍派长麟等四人前往督办。务须即将石门内潮湿缘由。先行详查妥议办理。以期永臻坚洁。朕明年恭谒西陵。即当亲临吉地阅视。此后每年二阿哥三阿哥派往致祭。亦可轮流敬谨查看。伊等不可不慎重办理。总期地宫内外、一律十分完整。勿再草率干咎。至工程既分缓急三等。则当日原办各员做不如法。此次亦当分三等治罪。所有承修地宫内外、及穿堂以内各工者。著列为一等罪。承修方城、二柱门、琉璃花门、配殿、宫门、朝房、神厨库各工者。著列为二等罪。承修明楼、大殿碑亭不如式者。著列为三等罪。即交长麟等详查档案。将承修总办各员、分析查明。并将某处系何员承修、何员总办、一一注明单内。奏闻请旨内除。盛住、双福、鹤龄、三人业经分别办理。无庸再行列入外。其余务当确查明晰。不可稍有疏漏。即如成文、李如枚、延福、三人本系各工总理。若此时查出各工又有伊等专办者。仍当据实奏明。不得以伊等业已问罪监禁。欲思代为开脱。致有不实不尽。　　

○赏热河接驾兵丁及看守避暑山庄弁兵一月钱粮。看守口内口外各行宫弁兵半月钱粮。　　

○抚恤日本国遭风难夷如例。　　

○是日。驻跸两闲房行宫。　　

○甲申。谕内阁、朕前日因风闻庆郡王永璘、前往东陵时。进桃花寺行宫游玩。当令军机大臣传旨面询。据永璘称、系因途闲茶壶落后、进庙寻茶见角门未关、顺路进至行宫、欲思瞻仰御笔、适殿门关闭、旋即退回等语。朕当觉其所奏不确。因仍谕军机大臣传旨令庆成详查具奏。本日据庆成覆奏、转据看守行宫把总呈报、永璘此次于十二日到桃花寺、先入庙拜佛、令看守人开角门、由咏晴雪坐霄汉院内一绕出去、在庙门台阶吃饭等语。并将该把总原禀进呈。是行宫角门。系永璘当时叫开。且伊本云瞻仰御笔。今查出专在院内绕看游玩。可见其瞻仰御笔之语、竟系遁辞又伊前日祇称进庙寻茶。其于在庙门外台阶吃饭一节。并未说出。殊多谎饰。复令军机大臣向其覆询。现据永璘亦自认撒谎属实。永璘性好游玩。言语不实。朕所素知。近年来总未悛改。此次于行宫禁地私入游玩。已属非是。而于传旨询问时。不据实陈明。其咎更重。若仍令在内廷行走。甚属不称永璘著退出内廷行走。仍以闲散王随围。俟回京后。令在王府安静居住。遇有朝会大典。照例随旗上朝。除此不准出府门各处游玩。若再不遵旨。恐不免仍为贝勒矣。如果伊自知悔。将来数年之后。尚可施恩。如或罔知愧惧。仍蹈故习。又有不自检束之处。必当从重治罪。至伊既不在内廷行走。将来回京后。无须在园内居住。且恐其藉有赐居、因在附近园亭恣意游玩。转致无所稽查。著即将原赏园屋缴回。至前日已因其游玩行宫、交仪亲王成亲王议处具奏。现复究有撒谎情事。著一并酌议惩处。　　

