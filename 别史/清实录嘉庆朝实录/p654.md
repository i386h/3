<!-- { "loadSidebar": true } -->

○谕内阁、百龄奏礼坝急难堵合、现在清水宣洩过多、筹备减黄助清一摺。据称礼坝口门、连日收窄后、尚存宽二十丈、坝门水势陡急、堵闭尚需时日、惟有筹画减黄助清、以济粮艘回空、河臣陈凤翔急于开坝于前、迟于闭坝于后、以致办理棘手、请上□日严加议处、并自请议处、将不能匡正之河道黎世序一并议处等语。本年李家楼坝工合龙之后。河流顺轨。海口深通。黄河两岸大堤。又俱保护平稳。溜势直走中泓。再能清水畅出刷黄。则全河积病渐除。实为南河极好机会。乃陈凤翔不知守蓄清定见。于本年四月下旬、湖水并未旺长之时。即开放智礼两坝。并不商之百龄。迨开放至一月有余。礼坝土舌桩木。俱已冲动。犹不亲勘堵闭。自李家楼回署之后。数月安坐衙斋。直至百龄前赴山盱工次。始往察看。行至高堰。距礼坝咫尺。仍不亲督筹办。仅委之游击陈岱在彼堵筑。而陈岱任意延缓。以致清水大洩。下游被淹。礼坝口门。愈刷愈深。亟难堵闭。此事陈凤翔怠玩乖舛。贻误全河大局。殊堪痛恨。前日百龄具奏坝工情形。并未将陈凤翔指参。经朕看出。降上□日将陈凤翔革职罚赔。续又责令查办灾务。今伊罪状昭然。禠革尚不足蔽辜。百龄于奉上□日之日。传上□日将陈凤翔在礼坝工次。枷号两月示众。如礼坝克期堵合。再移往他工。限满疏枷。发往乌噜木齐效力赎罪。俾通工大小员弁。共知总河大员一经贻误。尚如此重惩。庶怵目警心。群知炯戒。已革游击陈岱、派办要工。心存延玩。著在工次枷号四个月。满日发往伊犁充当苦差。百龄办理河工事务。尽心筹画。此次自请议处。原可宽免。但伊不早将陈凤翔参奏。至事机已误。始行查参。究属迟缓。百龄著交部议处。黎世序在淮扬道任内。见总河开放礼坝错误。不能力争匡正。亦著交部议处。伊现在署理河督。当以前任为鉴。于一切河工紧要机宜。认真讲求。知慎知惧。勉副职守。至此时回空粮船业已南下。黄水高于清水。即赶紧堵闭礼坝。设法挑逼。亦未必能使清水畅出敌黄。所有百龄奏请开放祥符五瑞闸、以资减黄助清之处。著即照所请。会同黎世序迅速妥办。其下游被淹各处。并著百龄迅速派员查明抚恤。　　

○又谕、据贵庆奏、审明蔑伦重犯。分别办理一摺。此案吕英、与媳李氏通奸。被伊妻史氏主使伊子吕得新殴伤身死。吕得新系子殴父母至死。例应凌迟处死之犯。傥该犯畏罪自尽。则应锉尸示众。兹贵庆摺内。前引子殴父母如因伤身死。将该犯锉尸示众例文。后叙称吕得新蔑伦重犯。未便久稽显戮。派员押赴市曹正法。是逆犯并未身死。何得引锉尸之例。实属谬误。贵庆、著交部议处。史氏主使伊子将伊夫殴伤殒命。李氏经伊翁哧逼成奸。仍勉从奸宿。俱罪应斩决。著即行正法。无庸再交部议。　　

○是日。驻跸波罗河屯行宫。　　

○戊午。秋分。夕月于西郊。遣庄亲王绵课行礼。　　

○谕内阁、户部奏查明各省积欠钱粮、及耗羡杂税等款银两数目一摺。直省丁赋钱粮。皆国家惟正之供。每岁量入为出。以给俸饷诸大端。度支所系。国有常经。户部具报月摺。毫无额外支销。此中外所共知者。且内府岁用所需。不特从不取之部库。历年以来。每将内府余款。拨给户部应用。岁不下数十万、有将及百万者。而核计部中正项钱粮积欠。竟至一千九百余万两之多。屡经饬催。报解寥寥。此实历任直省大吏催徵不力所致。除单内奉天、山西、广西、四川、贵州、五省皆年清年款、并无积欠、云南省仅有积欠五百余两、均无庸议外。其安徽、山东、积欠各多至四百余万两、江宁、江苏、积欠各多至二百余万两。疲玩尤甚。该省督徵不力之督抚藩司、均著严行申饬。其积欠自百余万数十万至数万两之福建、直隶、广东、浙江、江西、甘肃、河南、陕西、湖北、湖南等省各督徵不力之督抚藩司、均著传上

□日申饬。自此次奉上□日之日。著督率所属实力催徵。毋任延玩拖欠。一经徵有成数。即行报部拨解。并著户部于每岁年终、将各该省积欠原数若干。已完若干。未完若干。详悉开单具奏。以报解之多寡。分别饬议。以重国课而昭核实。将此通谕知之。　　

○实看守黄土坎等五处行宫弁兵半月钱粮。　　

○是日。驻跸张三营行宫。　　

○己未。上行围。　　

○是日。　　

○驻跸阿圭图御营。　　

○庚申。上行围。　　

○是日。驻跸海拉苏台御营。　　

○辛酉。上行围。　　

○谕内阁、据吉纶玉麟奏、酌筹查办税务情形一摺。崇文门税务。从前徵收课额并无缺少。近年何以遽形短绌。吉纶等所奏白役冒充海巡、勾通透漏等敝□大。自系实在情形。从前正副监督、因家丁人少。稽察难周。吉纶、玉麟、现任步军统领、左翼总兵、并管税务。所属兵役人众。足敷查察。著即分饬周巡。将冒充海巡之白役人等严拏惩办。如有私收私放、及藉端讹索等敝

□大。一并严惩。崇文门稽查税货地面。多系京营所辖。即著该管营汛官员、分任巡查之责。将来吉纶、玉麟、任满后。更换监督。亦著照此办理。　　

○谕军机大臣等、据留京王大臣等奏、审讯长芦盐法斤两浮多一案。提讯原铸匠头高文瑞、供称此项加重法马、系于户部较准发领之后、工部书吏韩泳昌、带同天津运司衙门书吏靳维安、嘱伊将小法三块加重另铸、许给银一百两、除先后付银七十两外、尚有银三十两未给、存有借票为据、现在查起属实、当即飞提靳维安、并严拏韩泳昌、俱尚未到案等语。除即降上□日祥绍、将靳维安一犯赶紧拏解、羔查抄家产外。高文瑞系应官匠役。听从靳维安贿嘱私铸加重法马。伊冒法舞敝□大。其所得赃银。恐尚不止此数。或私铸后、每年天津商人。尚有另行寄与赃银。著再行严切根究。至靳维安系天津连司衙门书吏。盐法加

重。未必止系该犯一人获利。自系商人转托通谋。著于该犯解到时、严加根讯。是否系值年纲总樊宗澄一人私嘱。抑系众纲总公同贿嘱。其给与铸匠高文瑞之银、系何人所出。如系樊宗澄所为。樊宗澄已故。著即严讯樊宗清、以樊宗澄当日办理此事。查有圻是否知情。务须彻底究明。毋任稍有匿饰。致令正犯漏网。此人手眼最多。王大臣及承审司员、须存天理。勿徇情面。国法森严。慎之。并讯明加重盐斤所卖利银。该商等系如何按股侵分。务得确数。讯明即迅速先行奏闻。其工部书吏韩泳昌一犯、著即严拏归案审拟。又另片所请、将商人李伟、逯曰瑜、二名先行释回、并将患病未到之宋思德、查鲁勤、二人暂免起解、以资办运之处。著依议办理。将此谕令知之。　　

○是日。驻跸胡鲁苏台御营。　　

○壬戌。上行围。　　

○谕内阁、铁保等奏、审明阿克苏钱局积敝□大、先将现案人犯按律定拟、并将局书解部以凭质对一摺。此案阿克苏局员舞敝□大情由。经铁保等讯明那彦宝、范建丰、家人。俱经得受陋规。范建丰前经革职审问。今讯明并无知情入己情敝□大。祇系失察家人犯赃。本应与那彦宝一同交部议处。但伊二人均系曾经获咎、弃瑕录用之人。今复于该处钱局积敝□大毫无觉察。又不能约束家人。其咎较重。那彦宝、范建丰、均著交部严加议处。范建丰著即来京听候部议。游击达祥明知官成等有馈送情敝□大。匿不禀揭。且与该管大臣家人往来。实属溺职。著即革职。无庸再交部议。其前任局员达冲阿、已满书吏罗洪基、及那彦宝家人王姓。著于杨思珍解到后。刑部审讯明确。分别定拟。再将此案各犯罪名。一并核议具奏。　　

○是日。驻跸那尔苏台梁西山根御营。　　

○癸亥。世宗宪皇帝忌辰。遣官祭泰陵。　　

○旌表守正被戕河南陈留县民吕正女吕氏。守正捐躯直隶献县民卢守业妻张氏。　　

○是日。驻跸都木达乌拉岱御营。翼日如之。　　

○甲子。上行围。　　

○刑部奏、讯拟高六毒毙韩贵兴一案。得上□日、此案高六因图占韩贵兴家产、谋毒毙命。致令韩氏绝嗣。阴险已极。到案后复狡供卸罪。致韩贵兴尸骨惨遭蒸检。又于谋毒韩贵兴之时、将赵幅儿误行毒毙。惨伤二命。按律斩决。尚觉情浮于法。高六著即处斩。仍加枭首示众。张宽身充大兴县仵作。孙宬褒因虑武清宁河二县仵作。不谙检骨。特调取前往。该犯听嘱得赃。不但不据实检验。竟将尸身割卸。用药物久煮。令毒痕脱落。骨殖残毁。以致承审各官被其欺朦。俱罹罪辜。张宽一犯、险恶已极。不得以赃未满贯。稍从宽减。张宽著改为绞候。入于本年朝审情实。余依议。　　

○乙丑。上行围。　　

○谕军机大臣等、松筠等奏、续经会勘彰武台边门外、养什木河牧厂闲地、可移住旗人、并筹办大凌河西厂、先行试垦各缘由一摺。盛京移驻旗人一事。现在经费不敷。实不能办理。前次松筠等奏到会勘大凌河牧厂地亩情形。已有上□日详晰指示。松筠等仍遵照前上□日。毋庸勘办。亦不必绘图呈览。其所称大凌河西厂东界一带、于大道附近之处、酌垦田数十顷、于今冬雇夫翻犁、来春给以耔种、先行试种一节。该处既有可垦之田。著该将军等即雇夫试种。如获有秋收。陆续开垦。其所交粮石。即于附近存贮。亦可留为将来添赡旗人之用。将此谕令知之。　　

○以江宁布政使胡克家、为安徽巡抚。浙江按察使陈观、为江宁布政使。江苏淮海道杨頀、为浙江按察使。　　

○予故安徽巡抚钱楷、祭葬如例。　　

○是日。驻跸巴彦布尔哈苏台御营。　　

○丙寅。上行围。　　

○是日。驻跸巴彦沟御营。　　

○丁卯。上行围。　　

○谕内阁、吉纶等奏闲散宗室麟鉴、将官厅枪架扳坏、经步军校拏送、询据供称因欲移驻盛京、恐宗人府不派、是以将枪架扳倒等语。朕因八旗闲散宗室。支派繁衍。生计维艰。是以降上

