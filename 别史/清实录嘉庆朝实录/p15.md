<!-- { "loadSidebar": true } -->
○谕军机大臣等、永保奏、官兵已入钟祥境内。探明贼匪屯聚处所。分路堵剿。阅所进图。殊未明晰。贼匪闻大兵进攻。自必向堵截未到之处。乘闲窜逸。今永保于正北东北西北等处分兵堵剿。正南虽有明亮在彼。而东南一路。并未分派将领。带兵堵御。设贼匪见追赶紧急。由东南窜至京山岂不又至蔓延。永保等均著传旨严饬。　　

○军机大臣议覆、陕甘总督宜绵奏称、陕西邠州、商州、长武、三营。原定兵饷。皆全支折色银。并无本色粮料。亦无加折之项。较别营均属偏枯。商州产粮稍多。请月支加折银三钱。邠长二营。请月支加折银四钱等语。查该三营地当孔道。差务繁多兵力自形拮据。惟银两之增减。总以粮价之昂贱为准本年粮价较昂。应如所请。其粮价平减之年。仍照原定兵饷支给。不得援以为例从之。　　

○甲申。上侍太上皇帝御卷阿胜境。赐扈从王公大臣。及蒙古王贝勒贝子公。额驸驸台吉年班外藩等宴。并赏赉有差。至丁亥皆如之。　　

○免河南临漳县乾隆六十年折徵漕米银。　　

○乙酉。太上皇帝万万寿圣节。遣官祭太庙后殿。　　

○遣官祭福陵。昭陵。昭西陵孝陵。孝东陵景陵。泰陵。泰东陵。　　

○遣官祭孝贤皇后孝仪皇后陵寝。　　

○遣官祭显佑宫。东岳庙。城隍庙。　　

○上率扈从皇子及王、公、大臣、官员、蒙古王、贝勒、贝子、公额驸台吉年班外藩使臣等、诣澹泊敬诚殿行庆贺礼。　　

○谕军机大臣等、费淳奏、查办丰沛二县抚恤疏消事宜。及分勘各属灾地情青一摺。丰、沛城内。现有积潦。自应赶紧集夫车戽俾漫水消涸。居民早葺旧庐。其被淹村庄。亦应设法疏消。以期地亩及早涸出至山阳清河等十二州县被淹洼地。虽不过一隅偏灾。但秋成业已无望。自应丞为抚恤。俾穷民早沾实惠。现在淮徐各处。积水未消。皆由丰汛漫口尚未堵筑。以致下游著重。著再传谕苏凌阿等、将引河勒限挑挖。赶筑坝基相机进占。母得稍有迟缓。　　

○丙戌。谕军机大臣等、昨永保奏官兵分路堵剿。于东南一带如何派兵布置。并未声明当即降旨严饬。今据明亮奏钟祥北面。永保带兵九千有余分路追剿而正南东南西南三路。明亮祇有后千五百名。地阔兵单。不敷堵剿。果不出朕所料。永保总统湖北军务。于一切调度机宜。自应通盘筹画。且用兵之道。下压甚易。即兵力稍单。尽可乘胜追杀。至堵截之兵。必须四路分布。兜裹严密。方可截其去路。悉数歼擒。今永保等以九千有余重兵。由北追压。而南面堵截之兵。不满四千。该处地方空阔。贼匪必由东南窜入京山。又致蔓延。永保祇知拥兵自卫。竟不计及剿贼全局。实属有负任使。著严行申饬。此时惟有将南北两路官兵。均分停妥。俾贼匪无从窜逸。明亮一路。既兵力不敷。亦不必速行进剿。惟于紧要地方。严为堵截。使贼匪不致向南逃窜。即属明亮之功。俟与永保商定。添派兵将。分路堵截。速行订期合击。将贼匪歼除净尽。方为妥善。将此各传谕之。　　

○明亮等奏报堵剿钟祥土门冲贼匪。得旨奖赉。下部议叙赏兵丁一月钱粮。　　

○免乌噜木齐本年额赋三分之一。　　

○己丑。赈山东济宁、鱼台、二州县被水灾民。并蠲缓新旧额赋有差。缓徵金乡、嘉祥、邹、滕、峄、五县水灾新旧额赋。并给一月口粮。　　

○庚寅。谕军机大臣等、据明亮奏、钟祥贼匪。大半籍隶襄阳且查六月以前。该处并无贼匪可见钟祥之贼。即系永保等在襄阳。枣阳等处搜捕未尽之贼。岂永保等将贼匪驱至钟祥。遂谓无事耶。永保系特旨令伊总统军务。一切调度机宜。皆其专责。现在明亮于土门冲节次打仗。及奏报各情形。永保置若罔闻。试思有如此总统国务者乎。且明亮在西南扎营。永保在东北扎营。贼匪在中间屯聚。正当为两路夹攻之计。乃明亮带兵剿贼。而永保驻守多时。并未闻领兵打仗。又不能通盘筹画。将东南一带派兵堵截。所司何事。永保。著再严行申饬。　　

○辛卯。总统湖北军务乌噜木齐都统永保等奏、钟祥北路各要隘。臣等逐一安设停妥。酌拟臣恒瑞。舒亮自长寿店一带分路前进。臣永保庆成鄂辉。自莲花堰等路进剿。并与明亮札商。同日自土门冲向东北进攻。俾贼众首尾不能相顾。奏入。谕军机大臣等、前据明亮奏、将南北两路官兵必须均分停妥各情形。札商永保。永保自当速派兵将。前往帮剿并将如何布置之处。即行驰奏、乃待之已久。始见此奏、殊属迟缓。且于明亮一路。如何添派官兵。前往堵截之处。并无一语奏及。竟似与伊无涉。且阅明亮所进图内。恒瑞本在张家集防堵。今移至长寿店。则正东张家集一带。更无人堵截。岂不虑贼匪由此奔窜。况长寿店距贼巢仅八里。何不早由此进剿。而乌什哈达。在流水沟扎营。舒亮、德龄、在马家集扎营。自应同时并进。何以摺内俱未提及。永保如此漫无调度。又复心存畛域。殊负委任。著再传旨严行申饬。　　

○漕运总督富纲奏请。东省漕粮。今冬应须兑运。内德州等帮。向无漕船。明年轮免豫省漕粮。该省临河平山等帮船。俱减歇山东水次。莫若拨给东省兑运。报可。　　

○壬辰。遣官祭昭忠祠。　　

○谕军机大臣等、苏凌阿等奏称、凛遵节次谕旨。将展宽引河移建坝基改筑挑水坝各事宜。次第赶办等语。殊属含混河工堵筑事宜。朕于千里之外。就伊等奏到情形及所绘图样。酌加指示。该督等接奉谕旨。于应行遵办者即当将如何合宜之处。详悉声叙。或有未能遵办者。亦不妨将实在情形奏明。方副朕集思广益之意。何得仅以遵旨为词。岂欲留为卸过地步耶。至称现在掣水东注。不令漾入微山湖。所办尚是。其十字河顾家庄。子房山等处。开堤洩水入黄。不过目前权宜之计。俟上游将次合龙。须先行堵闭坚实为要。将此传谕知之。　　

○甲午。秋分夕月于西郊。遣豫亲王裕丰恭代行礼。　　

○予浙江温州府城风灾压毙兵民三十一名、赏恤如例。并给房屋修费有差。　　

○乙未。世宗宪皇帝忌辰。遣官祭泰陵。上侍太上皇帝诣永佑寺行礼。　　

○谕军机大臣等、和琳奏、攻克竹山坡都鲁溪后。乘胜将强虎哨山梁抢据。距平陇贼巢更近。有劳神寨苗目吴老岩等、诣营投降。愿缚献石柳邓等赎罪。谅石柳邓等、此时自易擒获。但思湖南自剿办苗匪以来。降苗不下二十余万。头目亦不下百余人。其居心究难深信。著和琳于剿捕事竣后。悉心筹画。或将此项紧要头目。酌给顶带。携往他处。或设法移置。俾离巢穴。不可仍留该处。致滋萌蘖。将此传谕知之。　　

○旌表守正捐躯湖北襄阳县民汪潮鼎女汪氏。　　

○丁酉。谕军机大臣等、苏凌阿等奏称、康基田熟悉河工。恳暂留工帮办。前因山东鱼台等州县被水。康基田系本省藩司。是以令其回东办理。今伊江阿业经妥为经理。回空粮船。毫无阻滞。而丰汛工程。尤关紧要。自应仍令康基田在彼帮办。将此传谕知之。　　

○给湖北荆门州寂水灾民一月口粮。　　

○戌戌。和琳奏报、连克后坡麻里湾等苗寨。并擒获贼目石代噶。得旨嘉奖。总兵官袁国璜、下部议叙。　　

○福宁等奏报、攻剿湖北来凤县指甲坡山梁。并擒获贼首杨子敖等、得旨嘉奖。把总虎正林等、升擢有差。　　

○又奏、酌拟龙山来凤善后事宜四款。一、出力绅士人等、恳恩叙恤。一、被难民人。请加赈恤。一、难民产业。严禁侵占。一、逆产查明入官。上命军机大臣速议具奏、寻奏、均应如所请。从之。　　

○赏湖北来凤军营四川土弁两月钱粮。土兵一月钱粮。　　

○己亥。上侍太上皇帝自避暑山庄回变。诣文庙瞻礼。关帝庙城隍庙拈香。　　

○遣官祭贤良祠。　　

○惠龄等奏报、剿平灌湾脑贼匪。并擒首逆张正谟、刘洪铎等、得旨嘉奖。加惠龄、太子少保、署工部尚书。道员先福以按察使升补。侍卫关腾、以总兵官升补。赏守备朱槐、巴图鲁名号。都司刘贵朝、前锋校倭什珲、花翎。通判高举等、蓝翎余升赏有差。　　

○是日。驻跸喀喇河屯行宫。　　

○庚子。谕军机大臣等、永保等在钟祥多时。尚未带兵进剿。大不如明亮之屡次杀贼。著再传旨申饬。至阅图内粘签处所。贼匪既在红山寺。高庙等处山梁屯聚。自系欲向北路窜逸。而永保派兵堵剿之处。形势尚觉散漫。特于图内再用朱笔标出。应遵照标识处。从西北一带四面围紧。明亮从南路带兵逼压。永保等从北路紧逼兜擒。庶贼匪无路逃窜。可期一鼓歼除。将此各传谕知之。　　

○以毕沅剿除当阳贼匪。惠龄擒获灌湾脑首逆张正谟功。均赏给轻车都尉世职。以副都统衔舒亮、为镶蓝旗汉军副都统。赏总兵官杨秀、提督衔。　　

○给湖北江陵、监利、公安、石首、松滋、五县、被水灾民一月口粮。　　

○是日驻跸常山峪行宫。　　

○辛丑。谕内阁、吉庆现已补放两广总督。其广东巡抚。系在同城总督既系满洲。则巡抚应用汉员。今英善系旗人。所有广东巡抚员缺。著张诚基调补其安徽巡抚员缺。著朱圭补授。现在刑部满侍郎仅止阿精阿一人僧保住于刑部事务。素未熟谙。本不称职。著以副都统留于哈密办事。英善系刑部司员出身。所有刑部右侍郎员缺。著英善补授。俟林俊军需事竣接任后即来京供职。　　

○是日。驻跸两闲房行宫。　　

○壬寅。驻跸要亭行宫。　　

○是月。湖北巡抚汪新奏、钟祥贼匪。指日歼除。大兵应移赴宜昌、施南等境。该处跬步皆山。人夫不能负重。转运粮饷运装等项。需费浩繁。自以马骡驮运为省便。查西省马贩。每于八九月闲。前赴豫东贩售。现委员往买数百匹。赶赴宜昌、施南、各粮站地方转连一切。在此时既右节省人夫多费。将来剿匪事竣。仍可为拨补各营驿缺额之用。得旨嘉奖。　　

大清仁宗受天兴运敷化绥猷崇文经武孝恭勤俭端敏英哲睿皇帝实录卷之九　　

监修总裁官经筵日讲起居注官太子太傅武英殿大学士文渊阁领阁事稽察钦奉上谕事件处管理工部事务翰林院掌院学士随带加二级寻常加四级臣曹振

