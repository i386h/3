<!-- { "loadSidebar": true } -->
○又谕、明年恭逢慈禧端佑康颐皇太后四旬大庆。并朕亲政后初届元日令辰。业经加恩近支王贝勒等。因思中外王大臣有勤劳素著者。亦宜特沛恩施。恭亲王、文祥、宝鋆、均著交该衙门从优议叙。沈桂芬、著赏给御书扁额一方。科尔沁亲王伯彦讷谟祜、多罗贝勒奕劻、公景寿、均著赏穿带嗉貂褂。大学士两广总督瑞麟、大学士直隶总督李鸿章、协办大学士陕甘总督左宗棠、均著交部从优议叙、用示宣纶锡羡至意。　　

○又谕、都兴阿、志和奏、兴修要工。验无尊藏宝匣。应请补领一摺。福陵隆恩殿工程。经都兴阿等敬谨兴修。将隆恩殿大脊中间龙口开看。并无宝匣。著内务府查照成案。备办匣藏各件。俟明春都兴阿等派员领取时交给祇领。至此项宝匣。前据承修大臣皂保、胡家玉、奏称、匣内金银等项尚堪供用。经篇等项应行补领等语。现经都兴阿等查明。甎瓦并无隙缝情形。何以竟无尊藏宝匣。著皂保、胡家玉、明白回奏。　　

○又谕、李鹤年奏、请将庸劣不职各员。分别撤省降革等语。福建泉州府蚶江通判潘文凤、人尚明白。措置失当。连江县知县张元禄、才具谨饬。人地未宜。均著撤省另补。署上杭县知县徐元烋、违例科罚。不谙政体。署武平县知县娄诗观、玩视命案。人亦平庸。均著以府经历县丞降补。署建阳县知县试用通判何燮元、纵役扰民。声名甚劣。试用布政司经历寿维蕃、委办厘务。颇滋物议。著一并革职。以肃官方。　　

○赏军机大臣工部尚书李鸿藻母姚氏御书扁额。曰锡类延龄。　　

○朝鲜国王李□臣巳火□遣使表贡方物赏赉筵宴如例。　　

○癸卯。祫祭太庙。上亲诣行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。　　

○遣官祭端慧兵太子园寝。　　

○遣官祭太岁之神。　　

○朝鲜国使臣郑健朝等三人于午门外瞻觐。　　

○甲辰。上御保和殿。筵宴朝正外藩。科尔沁、喀尔喀、苏尼特、阿巴噶、敖汉、乌珠穆沁、浩齐特、土默特、茂明安、巴林、扎噜特、喀喇沁、翁牛特、乌喇特、鄂尔多斯、阿巴哈纳尔、土尔扈特、扎哈沁、察哈尔、王、贝勒、贝子、公、额驸、台吉、暨朝鲜正副使、随文武大臣依次就坐。诸乐并作。上进酒召科尔沁扎萨克图谢图亲王巴宝多尔济喀尔喀亲王车林多尔济、苏尼特郡王托第布木、阿巴噶郡王瓦津达拉、敖汉郡王色丹诺尔多克、乌珠穆沁贝勒达克丹、浩齐特郡王济克登噶维张、土默特贝勒散巴勒诺尔赞、茂明安贝勒格楚克、巴林贝子索哩雅、扎噜特镇国公达瓦甯保、喀喇沁辅国公维罗布忠鼐、翁牛特辅国公克什克阿尔毕济呼、乌喇特辅国公贡桑端鲁布、鄂尔多斯头等台吉扎那巴兰扎、阿巴哈纳尔二等台吉多特诰尔布、土尔扈特汗布彦乌勒哲依图、扎哈沁公敏珠尔多尔济、察哈尔四等台吉齐莫特等、至御座前。赐酒成礼。　　

○慈安端裕康庆皇太后慈禧端佑康颐皇太后幸漱芳斋。侍午膳。　　

○酉刻。诣钟粹宫慈安端裕康庆皇太后前行礼。长春宫慈禧端佑康颐皇太后前行礼。　　

○是年。旌表孝子、江西等省陈占甲等四十一名。孝友、江西等省程学渊等十一名。顺孙、贵州省汪守义等三名。孝义、江西等省彭效曾等十名。孝妇、江西省刘陈氏等三名。孝女、江苏省杨氏等五口。烈妇、江西等省杨诚妾水氏等十五口。烈女、江西省胡崇骥聘妻张氏等二口。义士、江西等省曾昆等九名。义行、江西省晏仲杰等三名。义夫、江西省陈作梀等二名。守节合例。满洲赞礼郎恒春妻傅察氏等一百十六口。蒙古拜唐阿阿普都拉妻马氏等一百十六口。汉军马甲三音布妻郝氏等三十七口。内务府匠役兴盛妻赵氏等二口。东陵承办事务衙门间散岳恒妻吴佳氏等三口。盛京将军衙门间散陈禹妻张氏等六十四口。盛京户部壮丁。刘学玉妻范氏一口。盛京工部壮丁刘广昇妻郭氏一口。各省驻防养育兵贵升妻那拉氏等一百十九口。奉天等省于彭年妻王氏等二万八千五口。夫亡殉节、甘肃等省慕子骏妻王氏等二十口。未婚守志、江西等省李连贞等十一口。百岁寿民妇、山东等省唐君显等十九名口。五世同堂、四川等省王王氏等三十九家。六世同堂、四川省李含茂一家。乐善好施。江西等省王学植等十二名。均给银建坊如例。　　

○会计天下民数谷数。除江苏安徽云南广西陕西甘肃未经册报外。奉天等省。通共大小男妇二万七千七百十三万三千二百二十四名口。存仓米谷二百八十四万六千七百八十八石九斗八升六勺。　　

大清穆宗继天开运受中居正保大定功圣智诚孝信敏恭宽毅皇帝实录卷之三百六十二　　

监修总裁官经筵日讲起居注官太子太傅文渊阁领阁事翰林院掌院学士稽察钦奉上谕事件处方略馆总裁武英殿大学士军机大臣镶蓝旗满洲都统管理吏部事务户部三库事务加七级军功加五级随带加七级纪录三十次臣宝鋆蒙古总裁官经筵讲官太子少保文渊阁领阁事体仁阁大学士武英殿总裁正红旗满洲都统管理工部光禄寺事务内大臣辅国公军功加一级随带加六级纪录十七次臣宗室载龄总裁官经筵日讲起居注官太子太保翰林院掌院学士稽察钦奉上谕事件处国史馆总裁方略馆总裁协办大学士兵部尚书军机大臣教习庶吉士管理户部三库事务国子监事务加九级军功加五级随带加六级纪录十九次臣沈桂芬稿本副总裁官经筵讲官头品顶带礼部尚书管理户部三库事务随带加五级纪录十二次臣徐桐等奉敕修

　　

同治十三年。甲戌。春正月。乙巳朔。上诣奉先殿行礼。　　

○诣堂子行礼。　　

○遣官祭大庙后殿。　　

○率王以下文武大臣诣慈甯门。庆贺慈安端裕康庆皇太后慈禧端佑康熙皇太后。礼成。御太和殿受朝。作乐宣表如仪。　　

○诣大高殿寿皇殿行礼。　　

○御乾清宫。赐近支亲藩等宴。　　

○奉慈安端裕康庆皇太后慈安端佑康颐皇太后幸漱芳斋。侍午膳。　　

○丙午。上诣钟粹宫问慈安端裕康庆皇太后安。长春宫问慈禧端佑康匮皇太后安。至癸酉皆如之。　　

○奉慈安端裕康庆皇太后慈禧端佑康颐皇太后幸漱芳斋。侍午膳。　　

○展缓直隶通、三河、武清、宝坻、蓟、香河、甯河、霸、保定、文安、大城、固安、永清、东安、宛平、良乡、涿、顺义、怀柔、滦、清苑、安肃、新城、蠡、雄、高阳、安、河间、献、任邱、交河、景、吴桥、东光、天津、青、静海、沧、盐山、开、元城、大名、东明、长垣、丰润、玉田、安平、定、四十八州县被水地方春徵额赋。并展房山、乐亭、博野、容城、祁、阜城、肃甯、故城、南皮、无极、稿城、任、鸡泽、清河、南乐、清丰、宣化、武强、饶阳、深泽、二十州县节年民欠粮租。　　

○丁未。高宗纯皇帝忌辰。遣官祭裕陵。上诣寿皇殿行礼。　　

○谕军机大臣等、前据都兴阿、志和奏、兴修福陵隆恩殿工程。验无尊藏宝匣。当经谕令皂保、胡家玉、明白回奏。兹据奏称、同治八年五月。隆恩殿工程合龙。与都兴阿等同至工次。目击工匠敬谨将宝匣尊藏。此次都兴阿等未曾到工。仅据工员禀称。眼同匠役揭开脊瓦。并无宝匣。甎瓦亦无隙缝。虽系一面之辞。惟事隔多年。无从究诘等语。著都兴阿、志和、查明据实覆奏。原摺著钞给阅看。将此各谕令知之。　　

○戊申。谕内阁、前据御史袁承业奏参山西翼城县知县钱官俊、稷山县知县田依渠、贪劣各款。当谕鲍源深查明具奏。兹据奏称、钱官俊前在翼城购买坟地。寄葬其母。未据呈明。此外并未置有房地。现在翼城任内。尚无纵令伊弟招摇及听任已革拔贡赵远熙唆讼过付等情。惟任用门丁郑兰亭。致招物议。已故稷山县知县田依渠、实有纳贿勒捐情事等语。钱官俊在翼城任内。尚无贪婪确据。惟其毋寄葬该县。不于补缺后据实呈明。殊属不合。著交部议处。门丁郑兰亭即郑叔亭。不安本分。著即押解回籍。不准逗遛。稷山县知县田依渠被参属实。业经病故。著无庸议。　　

○缓徵山东济甯、邹平、长山、齐河、济阳、禹城、长清、东阿、平阴、沾化、甯阳、邹、峄、寿张、菏泽、曹、钜野、郓城、濮、范、观城、朝城、茬平、冠、博兴、乐安、武城、金乡、嘉祥、齐东、临邑、肥城、东平、海丰、滕、汶上、阳谷、聊城、馆陶、夏津、鱼台、四十一州县。暨德州、东昌、临清、济甯、四卫。东平所被水被旱被虫被鹼地方上忙额赋并杂课有差。　　

○上以上辛祈谷于上帝。自是日始、斋戒三日。　　

○己酉。上以孟春时享太庙。自是日始、斋戒三日。　　

○庚戌。上诣南郊斋宫齐宿。　　

○谕军机大臣等、刘坤一奏、拏办谋逆匪犯等语。上年江西安远信丰二县交界之凉伞岽山内。有土匪与外来匪徒句结。图谋不轨。当经破获匪犯黄得幅等多名。并讯明杨忠良、系总理江西红黄白三教。现复受封伪都督。其总头李利贞、经白教头目赵得胜接在湖北襄阳县乡闲。开有斋坛。湖南系刘中和、谭贯南等为主。闽广均有党与。约期八月举事。业将该犯等讯明处斩。以昭炯戒。惟该逆逃逸尚多。且其羽翼甚众。极应认真摉捕。著刘坤一饬属严密查拏。将逃犯张侍传、殴阳魁等、并此外匪党。按名弋获。尽法处治。并著瑞麟、李鹤年、李瀚章、王凯泰、吴元炳、王文韶、张兆栋、一体严缉。务绝根株。不得敷衍了事。贻患地方。原片著钞给瑞麟、李鹤年、李瀚章、王凯泰、吴元炳、王文韶、张兆栋阅看。将此由四百里各谕令知之。　　

○展缓江西南昌、新建、进贤、清江、新淦、新喻、峡江、莲花、安福、永新、金溪、东乡、余干、乐平、建昌、德化、瑞昌、湖口、德安、彭泽、丰城、上高、新昌、鄱阳、万年、星子、都昌、二十七厅县暨南昌、九江、两卫被水地方新旧额赋杂课。　　

○辛亥。祈谷于上帝。上亲诣行礼。　　

○诣关帝庙拈香。世祖章皇帝忌辰。遣官祭孝陵。　　

