<!-- { "loadSidebar": true } -->
○邮传部奏、京张铁路全路告成。计长三百五十七里。连岔道计长四百四十九里。此中秋我国铁路北干之起点。道员詹天佑总司工程。经营缔造。其会办以及各段工程师暨执事各员。均属异常出力。拟请优给奖叙。以昭激劝。得旨、准其酌保数员。毋许冒滥。摺包　　

○又奏、裁撤庶务司。归并两厅办理。并于两厅中增设两科。以资办公。从之。摺包　　

○浙江巡抚增韫奏、甯波府属镇海县青峙地方。河路阻塞。该处同知职衔吴正訚。损资购买民田。开通河道。所有穵废民穴

■士■黾田地。应豁银米。查明数目。照例奏豁。下部知之。摺包

　　

○湖南巡抚岑春蓂奏、湘省筹办审判厅。酌拟办法四端。一、设立筹办总汇。二、区画各级机关。三、养成司法官吏。四、筹计经常费用。惟刑律有新旧。事理无新旧。他日成立之审判。即今日现理之刑名。以上四端。特办法形式。其精神则不外察狱以情。立民以信。又奏、遵办高等巡警学堂。暨现办警政情形。一省垣巡警之成立。二外属巡警之情状。三水面巡警之组织。又奏、户籍之法。与咨议选举。自治区域国民教育。徵集民兵。俱有关系。现正饬属赶将调查人口事宜。次第举办。均下所司知之。摺包　　

○以训练近畿陆军出力。予第五镇统制官记名总兵张永成等、督练处参议官留直补用道叶崇质等、升用有差。摺包　　

○己丑。高宗纯皇帝诞辰。遣官祭奉先殿。早事　　

○谕军机大臣等、嗣后补授各级各项军官。应如何分别特肬■闲奏补暨委充之处。著军咨处妥拟章程具奏。候朕裁定。现月　　

○又谕、有人奏、职官居乡不法。地方官扶同徇袒。请饬密查惩治一摺。著增韫按照所倢■＜曰融＞■＜石木＞各节。确切查明。据实具奏。毋稍徇隐。原摺著钞给阅看。廷寄　　

○又谕、有人奏、浙西匪盗甚炽。请饬令地方官认真缉治一摺。著增韫按照所指各节。确切查明。督饬各属。认真缉捕。毋任蔓延滋扰地方。原摺著钞给阅看。寻奏、桐乡县属濮院镇义和隆土行等十三家被劫。业经拏获正盗正法。炉镇郑琢章等三家被劫。经该县诣勘。确系一门出入。并无连劫五家之多。社家兜事主沈以标家劫案。邻右颜时荣并未因伤毙命。茅蓬头事主吴福祥一案。实系被窃。并非强劫。又该县白马塘等处。界连苏湖。客民寄居。良莠不齐。难免流为盗贼。自办理清乡以后。近来尚属安靖。至水陆防军。晶■宜经整顿。傥该管文武缉捕不力。即行纠倢■＜曰融＞■＜石木＞。俾知警戒得旨、即著认真整顿。毋托空言。期收实效。廷寄　　

○又谕、电寄锡良陈昭常、电奏悉。所筹各项办法。尚属周妥。著即迅速布置。勿稍延误。所请开埠等事各经费。自系万不可缓之需。著度支部迅即筹拨银四十万两。以资应用。电寄　　

○补行引见京察一等农工商部员外郎王大贞。得旨、著交军机处记名以道府用。现月　　

○军咨处奏、拟设京师陆军测地局。先行测绘顺属地图。并酌定办法。允行。摺包　　

○湖广总督陈夔龙奏、现就署内设立宪政筹备处。下所司知之。摺包　　

○湖南巡抚岑春蓂奏、湘省官矿。前以经费不继。设法清厘。凡试采仅著微效。及需本过重。亏折较多者。均各停办。专力于常甯县之水口山龙王山铅矿。平江县之黄金洞金矿。新化县之锡矿山锑矿等处。水口山铅矿。尤著成效。自光绪二十二年至三十二年。出砂七万数千吨。赢余不下百余万两。其后以所获余利。挹注他项。凡应设备诸端。多所欠缺。嗣经切实筹办。该矿售砂余利。仍充该矿工本。非要政所需。不得轻易提用。乃得分别采购。次第增设各项机器。出砂较前益多。两年以来。约二万数千吨。将来售出。可获赢余三四十万两。并经派员赴美。购买提炼黑铅机器。设厂试办。以挽利权。至平江金矿。新化锑矿。均经分饬切实办理。较前亦有赢无绌。此外停办各矿。并拟添购钻石机器。探勘苗蝱滟戋。择要开采。又奏、湘省矿山甚多。请圈划示禁。不得私租私卖。并私行开采。以杜轇轕。均下部知之。　　

○又奏、常甯县属水口山等处官办铅矿。出砂甚旺。现派留美学生江顺德开办提炼黑铅厂。试办伊始。工繁费钜。经过关卡。拟请暂免税厘。下所司议。摺包　　

○派顺承郡王讷勒赫、吏部尚书陆润庠、盘查金银库。现月　　

○庚寅。谕军机大臣等、内务府奏十月初四日。孝钦显皇后永远奉安。宝城内陈设香册香宝。石几安设何处一摺。著于金券门内敬谨安设。现月　　

○宪政编查馆奏、覆核各衙门九年筹备未尽事宜。分别厘正。开单呈览。窃惟豫备立宪。以改良行政为先。此次各该衙门所奏未尽事宜。补筹备清单所未及。实为宪政之权舆关系至为重大。兹谨督率各员。按部检核。有未尽者。曲为引伸。有过当者。稍示限制。其有彼此互相关连者。酌令同办。有与筹备原单歧出者。指令更定。拟请饬各该衙门将所覆核各节。另行奏明办理。至行政有准的。有办法除已列清单依限筹备外。其未尽事宜。似应先定筹备准的。以为递年实行布置之方。此次各衙门所奏筹备事宜。虽非誊黄中所列宪政重要事项可比。而实为各部院行政之准的。与立宪本旨。均属息息相通。拟请嗣后每年冬闲。由该管衙门按本年原奏清单。再将拟定次年实行办法。及豫算用款数目。先期切实奏明办理。各该衙门堂官。即须负其责成。按照所奏。实力施行。每届六个月照章仍将已办成迹。咨送臣馆。由臣馆督率科员。实行考核。以昭慎重。从之。摺包　　

○筹办海军大臣贝勒载洵等奏、此次出京巡阅。共历十省。除京汉铁路所经之河南省不计外。其余九省。皆与海军有密切之关系。沿途举办重要事件。厥有七端。一、举行辟港典礼。一、奖励船舰官兵。一、考察船历滟乌。一、考察海军学堂。一、阅视制造局所。一、抽阅石滟驳台。一、激励民情。下所司知之。摺包　　

○以捐躯救父。予湖北黄陂举人陈鸿伟列入国史孝义传。摺包　　

○辛卯。谕军机大臣等、所有陆军部前奏九年豫备一切事宜。原摺著交军咨处详细阅看。妥议具奏。寻奏、谨就原摺详加考核。除应照原奏各条。仍依限筹办外。其有属于军咨府权限者。应划归军咨府办理。有属于军学处权限者。则俟军学处专立时。划归军学处办理。从之。现月　　

○外务部奏、拟建游美肄业馆。恳请给西直门外清华园地亩。以便兴筑。而隆作育。允之。摺包纂修官李湛田恭纂　　

帮总纂官蓝钰恭辑监修总裁世恭阅正月初三日正总裁那月日专司蒿■木本陆恭覆阅甲寅正月二十三日　　

徐月日　　

荣月日副总裁唐月日　　

宗室宝恭阅一签九月廾八日

　　

陈恭阅一签十月廾六日　　

熙月日　　

郭恭阅十一月十六日　　

宗室麒月日


大清宣统政纪卷之二十　　

宣统元年。己酉。八月。壬辰。遣官祭关帝庙。　　

○谕军机大臣等、电寄出使大臣荫昌、电奏日皇赠勋一等瑞宝章。应否收受等语。著准其收受。电寄　　

○准故提督周盛传济南专祠列入祀典。从山东巡抚孙宝琦请也。摺包　　

○癸巳。谕内阁、监国摄政王面奉隆裕皇太后懿旨。载滢现在病故。著加恩照贝勒例赐恤。现月　　

○谕军机大臣等都察院奏、暂革荫生江苏补用通判余绍襄遣抱以灭嫡混争贿黩沉冤。饬查不查。呈请昭雪一摺。著陈夔龙按照所呈各节。确切查明。据实覆奏。毋稍徇隐。原摺原呈均著钞给阅看。廷寄　　

○河南巡抚吴重喜■心奏、现于署内附设筹备宪政考核处。下所司知之。摺包　　

○降二级留任广西巡抚张鸣岐奏、现就本省情形。将新编边关巡防第一至第十六队。左江巡防第一至第六队。右江巡防第一第二队。以上共二十四队。遵章变通。暂编为每队四百七十二员名。另设长夫三十名。其防务较松之新编中路巡防第六第七队。左江巡防第七至第十一队。右江巡防第三至第十五队。边关巡防第十七至第二十队。以上共三十四队。遵照部章。一律编为三百零一员名。另设长夫二十四名。此外尚有中路巡防第一至第五队。现正留编新军。又向归各府厅州兼辖者计有九队。应改为某府厅州亲兵营。以符名实。章制暂仍其旧。又左江边关工程各一队。专司工程。右江垦兵三营。专办垦荒。古宜保商营。祗令保护客商。抚标练兵营。＜目辟＞行＜匧心＞口＜韦未＞＜夗贝＞队营。勇数无多。专令护送饷械。及巡缉街道。以上八营队。均与巡防队性质不同。应照部章暂编入杂项队伍。章制亦暂仍其旧。下部知之。摺包　　

○又奏、桂省筹办巡警。拟从筹款培才入手。惟查照部章。有应变通者三事。一、部章于学堂教授外国文一科。指定英文或东文。现拟改为法文。二、部章高等巡警学堂学生。以本省举贡生员及曾在中学堂以上毕业者考选。现拟凡有与中学程度相当。无论本省外省均许考选。三、部章每厅州县。应设一巡警教练所。每所名额至少百人。现拟区为五等。或自设一教练所。或合数属共设一教练所。计全省共设十四处。下部知之。摺包　　

○又奏、请将选缺各府州县。择要分别改为题调题补。下部议。摺包　　

○甲午。谕军机大臣等、电寄出使大臣杨枢、电奏曰王赠头等宝星。应否收受等语。著准其收受。电寄　　

○以镇国将军载振署正红旗满洲都统。现月　　

○以办理不善致酿重案。革热河八沟税员候补知县祝万年职。摺包　　

○乙未。谕军机大臣等、电寄冯汝骙、电奏悉。著即将抽收学捐激怒乡民之福建优贡知县卢元弓滟＜兪＞滟弓先行革职。迅速拏获。归案审办。袁州府知府周邦翰、代理宜春县知县吴德禄、于此案有无掩饰。著查明电奏。至此次因何项捐款。抑另有起衅别故。仍遵前旨确查。一并奏明办理。电寄　　

○以功德在民。舆情爱戴。予故署贵州粮储道樊希棣于贵定县建立专祠。摺包　　

○缓免贵州都司被灾银米。摺包　　

○丙申。谕军机大臣等、电寄锡良程德全、电奏筹借外款。修筑铁路等语。著外务部、度支部、邮传部、妥商该督抚。统筹全局。会同具奏。寻奏、请饬该督将与美银行原立合同作废。将森林矿产屯垦工艺畜牧渔业等事。并铁路通盘审计。果确有把握。应需借款。随时咨商部臣。妥筹办理。以期内外协谋。从之。电寄　　

○补行引见京察逾岁官委前锋参领惠林。得旨、著照旧供职。官报　　

