<!-- { "loadSidebar": true } -->
○驻藏大臣联豫奏、印度嘎里嘎达。密迩西藏。华侨日多。拟请饬部核议。与英使臣商定。添设领事官一员。以资保护。并与藏事有裨。下部议。摺包　　

○以苛徵虐民。革署新疆和阗直隶州知州迪化县知县谢维兴等职。摺包　　

○以殴毙平民。伊＜覀之＞■牛镇标霍尔果营守备张得胜革职讯办。摺包　　

○丁巳。孝懿仁皇后忌辰。遣官祭景陵。　　

○谕军机大臣等、湖广总督陈夔龙电奏本年鄂省水灾甚钜。拟请援照各省办赈成案。如有报效万金以上者。准其奏奖实官。并俟收足五十万两之数。即行停止等语。著度支部速议具奏。电寄　　

○法部奏、恭奉恩旨。停止勾决。所有本年秋审朝审案内情重案犯。应否停办。得旨、著停办。本月二十二日官报　　

○又奏、筹办外省省城商埠各级审判厅。谨补订试办章程八条。并拟定编制大纲十二条。及筹办事宜四款。通行各该省一体遵照筹办。从之。官报　　

○四川总督赵尔巽奏、重庆江北厅境。英商开采龙王洞煤铁矿。由华商江合公司收回自办。原订合同租约。一概作废。下部知之。摺包　　

○热河都统廷杰奏、北路巡防马步五营。分防丰甯赤峰。及围场粮捕厅各要害。地阔兵单。缓急不无可虑。拟再添募巡防步队一营。拨填北路。所需官弁勇丁薪饷。查照现行防营章程核定。仍于税捐项下动支。下部知之。摺包　　

○以记名总兵陈均山为四川重庆镇总兵官。现月　　

○以收回矿权出力。予四川川东道陈遹声等、存记升叙加衔有差。摺包　　

○戊午。农工商部奏、司员王大贞巡历南洋各埠。汇陈大概情形。并筹议应办事宜。一和兰所属诸岛。法属越南。各国均设领事。中国商民最多。商务最盛。独无领事。曷资保护。应速议设立。以慰侨望。一和属各埠。华人禁例繁苛。越境必领路票。下船必领海字。违者辄遭拘禁。废时失事。忍辱包羞。莫此为甚。宜设法蠲除。以苏商困。一华商遗产。动致充公。子嗣年长。领回十不一二。应设法将遗产事宜。由商会会同经理。以保侨产。一南洋各埠。小学堂将及百区。而中学尚付缺如。学童升学无阶。和人因乘机招致。使习彼国语言文字。亟宜资助成立。以广文化。一华侨岁得之资。存放汇兑。悉归和商银行掌握。应推广南洋各埠银行。以挽利权。一华工谋生异域。为彼族尽地力。浚利源。而反受苛待之报。内地待兴之利。待辟之土。所在多有。宜设法招来。以兴实业。报闻。现月摺包　　

○豁免云南鲁甸。镇雄。二厅州被灾田亩应徵上年银米。摺包　　

○庚申。谕内阁、振兴实业。为国家富强要政。晶■宜经谕令各直省督抚实力提倡。并肬■闲派大臣前赴各国赛会。藉以开通商智。为改良竞进之图。我国地大物博。诚非荟萃观摩。不足以造精进。兹据农工商部会奏、议覆南洋筹设劝业会。及赛物免税一摺。两江风气早开。民物繁盛。自应就地设会。树各省之模型。著派南洋大臣两江总督张人骏、为该会正会长。并著各督抚筹办协会出品各事。所有赛品。准其分别豁免税厘。俟开会有期。届时由农工商部奏请肬■闲派大臣为审重总长。映■位场开会。用示朝廷劝励农工。推广商业之至意。现月　　

○谕军机大臣等、电寄张人骏等、据电奏扬州等属被灾。请将赴奉赴芜所购平粜杂粮米谷。概晚厘税等语。著照所请。电寄　　

○东三省总督锡良等奏、毕拉尔部落。距离兴东道署。计程八百里。重山晶■宜巘。道路不通。察核情形。实属鞭长莫及。碍难兼顾。现在兴瑷界址。均已划分。拟请将逊河迤北。划归瑷珲管辖。所有河北之毕拉尔路协领。及奏设兴东管辖现尚未设之车陆厅通判。均应一并改设归瑷珲道统属。以资治理。下部知之。摺包　　

○添铸黑龙江瑷珲、呼伦、两兵备道龙江、海伦、黑河、胪滨、嫩江、等府知府瑷珲、呼伦、两直隶厅同知等关防印信。从东三省总督锡良等请也。摺包　　

○辛酉。湖广总督陈夔龙奏、湖北左路巡防队管带虎云湘、前因嗜好太深。诸事废弛。业经奏请撤销世职。不准再赴各处军营投效。查该员系阵亡总兵虎坤元之子。家无次丁。遽将袭职停止。似不足以慰忠荩。现察看该员深知愧奋。尚非不堪造就。恳准仍袭骑都尉兼一云骑尉世职。并销去不准投效字样。以全勋裔得旨、虎云湘虽据该督奏称深知愧奋。究竟是否戒断。仍著查明具奏。　　

○以德宗景皇帝梓宫奉移山陵豁免经过各州县地方旗租旗产并赏给籽种银。　　

○以敦睦邦交。赏比国外部大臣达微浓等宝星。摺包　　

○壬戌。中元节。监国摄政王代诣孝钦显皇后几筵前行礼。　　

○命庄亲王载功代诣梁格庄行宫德宗景皇帝几筵前行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭端慧皇太子园寝。庄顺皇贵妃园寝。醇贤亲王园寝。　　

○谕军机大臣等、现在恭逢加上列圣列后尊谥礼节。所有太庙供奉玉册玉宝。著派大学士世续敬谨承修。现月　　

○陆军部尚书铁良奏、改拟陆军快石滟驳式样。商明度支部筹定经费。向德厂购买二十九倍口新式陆路快石滟驳五十四尊。交近畿各镇分配练习。以为各镇模范之资。即为日后扩充地步。又另购六尊。以为发交各局厂仿效。从之。摺包　　

○山东巡抚孙宝琦奏、东省运河工程。改归六■允沂曹济道专办。以一事权。报闻。摺包　　

○派内阁学士那晋充陆军贵胄学堂总办。现月　　

○纂修官张书云恭纂　　

总纂官钱骏祥恭辑监修总裁世恭阅正月初三日正总裁那月日专司蒿■禾本陆恭覆阅甲寅正月二十二日　　

徐月日　　

荣月日副总裁唐月日　　

宗室宝恭阅一签九月廾八日

　　

陈恭阅一签十月廾二日　　

熙月日　　

郭恭阅十一月十六日　　

宗室麒月日
大清宣统政纪卷之十八　　

宣统元年。己酉。七月。癸亥。谕内阁、锡良程德全奏、特倢■＜曰融＞■＜石木＞贪劣不职各员一摺。奉天兴凤道沈承俊、才具平庸。办事竭蹶。前办银圆局。舞弊营私。赃款累累。候补道徐镜第、习染过深。私心太重。办理清丈。徇庇私亲。东平县知县张兆骏、贪婪猥琐。任性妄为。前在任内蒙买官荒。垄断渔利。彰武县知县唐宗源、轻浮贪鄙。劣声素著。前署怀德县事候补知县沈学昌、办公玩愒。工于作伪。禁种賏■鸟粟。既不认真。办理统计。复取欺饰。均著即行革职。又片奏、奉天劝业道黄开文、识闇才庸。毫无振作。用款浮滥。多涉虚糜。著开缺以同知降补。现月　　

○又谕、锡良片奏、监司大员。性情夸诈。遇事欺蒙等语。江省财力艰窘。身为大员。应如何激发天良。实心任事。黑龙江民政使倪嗣冲。承办屯垦。竟敢营私舞弊。捏报浮支。实属辜恩溺职。著即行革职。勒追赃款。以肃官方。现月　　

○谕军机大臣等、电寄赵尔巽等、赵尔丰电奏称。达赖回藏。既不应由德格绕道。且供备乌拉。亦不应自传等语。本应照章禁阻。惟朝廷俯念达赖由京至藏。程途遥远。姑准照行以示体恤。即著赵尔巽将此意传知达赖。安静行走。勿生事端。并由该督饬知土司。供备乌拉。以利遄行。一面知照驻藏大臣。转行达赖。嗣后仍著照章行走。其土司乌拉。不得擅传。电寄　　

○又谕、电寄庞鸿书、据电奏署提学使陈骧。考试优拔。出题错误。自行检举。请议处等语。陈骧、著交部议处。寻吏部议以罚俸三个月处分。得旨、准其宽免。电寄早事　　

