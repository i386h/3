<!-- { "loadSidebar": true } -->
○署山东巡抚孙宝琦奏、东省师范学堂。改为优级师范。各府直隶州亦饬令各设完全初级师范。其从前所设师范肬■闲易科。一律停办。并二班三班完全科学生毕业。援案请奖。下部议。摺包　　

○署江北提督王士珍奏、请将裁减提标练兵。抵补新设师船薪儴。恳请立案。下部知之。官报　　

○己亥。监国摄政王代诣孝钦显皇后几筵前行月祭礼。现月　　

○谕内阁、张人骏奏、特倢■＜曰融＞■＜石木＞文武庸劣不职各员一摺。广东前署万县试用知州陶寿焌、嗜利行私。罔知自爱。试用通判刘长龄、承估工程。索诈得赃。乐会县知县刘糈、短缺勇额。侵蚀名粮。补用知县杨印元、前充普济院委员。纵丁勒索。徇庇不交。阳江州学正张镜芙、罔顾典礼。有玷司铎。署增城县典史试用巡检杜桂森、不知检束。声名平常。连州朱冈司巡检夏鼎、老而务得。夙有烟癖。候选知县王宝森、充当军械局委员。侵挪公款。潜逃报故。候补典史朱承绶、与王宝森私相交结。串同舞弊。均著即行革职。连州直隶州知州存庆、性情迂缓。人地不宜。准补镇平县知县郝秀楠、才欠开展。难胜边缺。均著开缺另补。连州州判汪作霖、体弱多病。著勒令休致。前署北海镇右营都司水师提标中营尽先守备冯占魁、贪鄙性成。声名甚劣。吴川营梅菉守备梁国卿、管带师船。诸多弊混。补用都司澄海左营尽先守备吴国梁、办事疲玩。缉捕废弛。两广督标尽先都司张万才、官阶不实。操守难信。补用都司督标中营尽先守备吴凤友、纪律不严。纵勇酿命。大鹏协左营候补千总方国桢、藉捕勒索。事发潜逃。均著即行革职。王宝森、方国桢并著通饬缉拏。归案究办。现月　　

○东三省总督锡良奏、东三省设立督抚原奏章程。三省公事。皆由督抚联衔具奏。兹查总督现驻奉天。吉江两省。距离较远。若一切均须会稿。恐多延误。拟请嗣后凡例行之件。由该两省巡抚主稿。其关系重要及特别事件。或由各该省巡抚主稿。咨送核定。或先电商定稿。再行缮发。以昭慎重。又奏、奉天参赞。业已裁撤。全省府厅州县。以及佐贰杂职。一切升迁调补。不可无专司考核之官。拟请升民政使为从二品。仿各省布政使。兼管府厅以下升调补署。以裨吏治。均如所请行。摺包　　

○又奏、奉天安东县自开商埠以来。设立海关。沿用旧有码头。约长六十余丈。早经塌陷。可用者仅三十余丈。且该埠土性浮松。江流冲刷。沿岸逐渐坍塌。码头乃停泊要地。非重行修筑。无以垂久远而便商利。此项工程。拟请由安东关税项下拨用。又奏、东省习惯。习用小银圆。近来外埠日见灌输。拟请接续添铸。以便流通。藉示抵制。俟敷用即行停止。均下部知之。摺包　　

○庚子。遣官祭火神庙。早事　　

○谕军机大臣等、电寄陈夔龙。电奏悉。日皇赠该督宝星。著准其收受。电寄　　

○署直隶总督那桐奏、测绘直隶全省舆图。推广测图制图两所。志需经费。拟由运库按年筹拨。下所司知之。摺包　　

○署归化城副都统三多奏、时势日急。外患更深。整顿蒙旗。万难再缓。拟请将蒙地分建四部。以东四盟为一部。而设治所于洮南。西二盟为一部。察哈尔土默特并套西之阿拉善附焉。而设治所于绥远。土谢图车臣为一部。而设治所于库伦三音诺颜札萨克图为一部。科布多塔尔巴哈台并额济纳之土尔扈特附焉。而设治所于乌里雅苏台。并拟各设蒙部大臣一员。仿东三省总督兼将军之例。而于其下分设总务、调查、警政、恳地、劝业、财政、编练、文化、裁判、交通、交涉、咨议、十二局。以综理庶务。其筹蒙经费。除开办初每部拨一百二十万两外。每年递减二十万两。五年一律减尽。以蒙财治蒙地。当可安中夏而御强邻。下会议政务处议。寻奏、分设四部大臣。费钜事繁。难以猝举。拟请责成各路将军大臣等。先将蒙旗情形。实地调查。从之。摺

包现月

　　

○又奏、南方形势。莫要于长江黄河两大流域之闲。东则清徐。西则荆襄。其关系最重两处。亟应全力注重。练成劲旅。与京师禁旅。指臂相膺。其款项应饬各该省总督筹措。下所司议。寻奏、财政困难。欲推广至一镇以上。万难为力。惟有仍照陆军部奏定江北应编一镇前案。由南洋大臣会同江苏山东河南安徽巡抚、江北提督、协筹的饷。荆州驻防、编为混成一协。暂准援案办理。惟应令湖北已成之一镇一混成协。作为奏定之湖北两镇。其款项即在两镇饷需内支给。从之。　　

○又奏、外省驻防情形。与京旗不同。代谋生计。莫如使旗丁多设工厂。习艺为生。移居民城。受廛服贾。并多立手工学校。专设劝业银行。人才资本。二者振兴。此外挑其精壮。编入新军。选其俊秀。使习法政。出路既宽。资生自易。下变通旗制处议。摺包　　

○广西巡抚张鸣岐奏、遵章设立法政学堂。先从讲习科别科两项办起。所有学科章程。毕业年限。悉照部章规定。省城商埠各级审判厅。明年即须成立。并令该堂酌加钟点。添设关于裁判各科学。以备任使。下部知之。摺包　　

○以才具精练。任事实心。复前保升知府奉天委用同知俞泰初原官原衔。摺包　　

○以勒收税契。徵多报少。革福建署安溪县知县田捷荣职。摺包　　

○以戒烟不力。革福建调补闽县知县叶新第职。摺包　　

○辛丑。谕军机大臣等、电寄吴重喜■心。前据都察院代奏河南绅士呈称、交涉局破坏矿务。违章与福公司擅订续约等语。当经谕令外务部。河南巡抚。会商妥筹办理。兹据外务部奏称。与英公使再四磋商。拟订嗣后华商赴该厂购煤。总须以一百吨为度。以定限制。经该使电商福公司应允。似此变通办理。俾大批购自公司。而零售仍在民户。所拟办法。尚属妥协。著吴重喜■心即照此议行。并严饬所属撤销福公司售煤之禁。一面晓谕商民。毋得阻抗。该抚身为疆寄。于地方交涉。既不能审慎于前。又不能调和于后。经外务部屡次电商。始终固执己见。多所顾虑。实于大局之关系。未能权其轻重。嗣后务须相机因应。力为其难。劝导商民。维持商局。傥有无知之徒。藉端滋扰情事。定惟该抚是问。电寄　　

○管理京旗咨议局筹备处礼亲王世铎等奏、京旗专额议员。与外省情形不同。现在初选已竣。而得票各员内。实缺及候补者居多。闲有不愿应选请辞。实以选议员后停差扣俸为虑。拟请京旗专额议员。免扣资俸。实于选举大有裨益。下宪政编查馆议。

摺包　　

○热河都统廷杰奏、编练新军。建造营房。占用民地。所有额徵租粮。恳请豁免。从之。摺包　　

○以办理交涉和平。赏日斯巴尼亚国外部秘书杜来思等宝星。摺包　　

○壬寅。谕军机大臣等、电寄沈秉＜辶黎＞方■土。电奏请饬黔蜀陕甘山西五省。统限本年一律将鸦片烟禁种等语。著该衙门速议具奏。电寄　　

○又谕、有人奏、湖南正财政监理官陈惟彦凶暴骄横威逼人命请饬查办一摺。著度支部按照所倢■＜曰融＞■＜石木＞各节。确切查明。据实具奏。原摺著钞给阅看。廷寄　　

○浙江巡抚增韫奏、浙江钱塘、余杭、嘉善、平湖、安吉、孝丰、武康、山阴、会稽、余姚、＜走毕＞滟蜽安等县。水灾甚钜。秧苗多遭霉烂。晶■宜经委员会县。分投查勘或设法补救。或摊款赈抚。以免小民失所。得旨。该抚即委妥员切实赈抚。

摺包

　　

○癸卯。谕军机大臣等、有人奏、顺天甯河县知县孔宪邦听从绅士廉荫之言勘丈滩地以粮少地多施其压力请饬调齐卷宗人证提案严讯一片。著陆润庠、淩福彭、按照所奏。确切查明。据实具奏。原片著钞给阅看。廷寄　　

○又谕、有人奏、直隶怀来县知县王锡光听从劣绅藉筹学堂经费侵夺勋裔地亩请饬查办一摺。著端方按照所倢■＜曰融＞

■＜石木＞各节。确切查明。据实具奏。原摺著钞给阅看。廷寄　　

○又谕、甘肃提督张勋、现撤去东三省行营翼长一切差使。该提督所部淮军。著锡良、端方会同遴员接统。廷寄　　

○专司训练禁＜目辟＞行＜匧心＞口＜韦未＞＜夗贝＞军大臣载涛等奏、禁＜目辟＞行＜匧心＞口＜韦未＞＜夗贝＞军步队一标。马队一营。已于本月十六日。由第一镇开拔。调赴第六镇。暂借营房驻扎。当于本月二十日。率同军咨官各员。前往南苑。亲加点验。所有步马队官兵行列。均属整齐。标医务所亦经附设。并饬认真训练。务使学术两科。日有进步。以资环＜目辟＞行＜匧心＞口＜韦未＞＜夗贝＞而树风声。报闻。摺包　　

○都察院奏、代递分发河南知县胡发珠条陈。振兴实业。约举七端。曰官非久任。则治无成效。曰责成地方自治会及咨议局。曰须知近日衰落情形。曰赌风流行。为实业大害。曰鸦片非专卖。难于彳滟扁禁。曰游惰日多。则农工日少。曰减出口税。以示保护。下部知之。摺包　　

○东三省总督锡良奏、东三省自俄日竞争以来。外力伸张。主权损失。欲外交之进步。须内政之速修。内政所亟宜整顿者。约有四端。曰考核官吏。曰推广审判。曰振兴教育。曰筹办实业。按诸三省情形。四者均为当务之急。得旨、该督所筹甚是。即著认真经理。以收实效。摺包　　

○又奏、奉省俸饷优异。旗官世受豢养。习为骄惰。坐昧生机。旗缺陆续挑补。有增无减。瞬届变通年限。办理必多窒碍。拟请八旗官缺。暂仍旧制。嗣后出缺。概行停补。总期满汉畛域之化除。而为实行立宪之豫备。下变通旗制处议。摺包　　

○又奏、东三省行营翼长甘肃提督张勋、于防务吃紧之时。竟敢擅离职守。数月不归。以致各营统率无人。纪律荡然。应请饬部照例议处。得旨、张勋著撤去行营翼长一切差使。迅赴甘肃提督本任。摺包　　

○又奏、部议禁烟期限太宽。奉天等十八行省。已能于宣统元年下半年起。全行禁绝。一严一宽。实即一禁一弛。适恐渐渐

疏懈。别生枝节。恳请一律缩期禁种。以袪积害而维宪政。得旨、著该衙门归入沈秉＜辶黎＞方■土电奏。一并速议具奏。摺包

　　

○又奏、奉省财政支绌。不能另筹钜款。专备兴办八旗生计之需。拟即清查旗署原有之款。还作筹办旗务之用。现已筹出公私款项。为数甚钜。分别提拨。作为推广教育振兴实业之费。其益于旗务者非小。下部知之。摺包　　

