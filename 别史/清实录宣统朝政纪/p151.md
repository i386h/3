<!-- { "loadSidebar": true } -->
○候补四品京堂赵炳麟奏、广西铁路。宜统筹全局办法。查臣奉饬督办广西桂全铁路。筹款运料。人事地势。均属无可设法。若轻易下手。必至国帑耗散。路蝱滟戋无成。惟长永铁路。能于二年内修到黄沙河。自当先修桂全铁路。以接湘汉而通京畿。如长永一路。遥遥无期。则广西铁路。当先修由梧州至桂林一蝱滟戋。此蝱滟戋运道方便。由桂林通至梧州。由梧州乘轮船。可旁通南甯浔州。直达广东。交通便捷。利息较优。惟此蝱滟戋尚未勘定。可否请饬令邮传部劄知工程司。勘完桂滇铁路之后。就便勘定桂梧路蝱滟戋。需款若干。详悉报告。此项勘路经费。由部担任。再由臣会商督抚。体察情形。请旨办理。下部知之。现月摺包　　

○以行同无赖。革江苏县知沈衍周职。永不叙用。摺包　　

○戊午。谕军机大臣等、需寄江皖筹赈大臣冯煦、据电奏查办江皖豫春赈。灾象视去年尤惨。入春雨多。春荒将成。请饬度支部、三省巡抚、及筹赈大臣。协力豫筹等语。览奏殊深悯恻。著冯煦察度情形。随时咨商张人骏、程德全、朱家宝、宝棻、盛宣怀、妥筹办理。度支部知道。电寄　　

○管理军咨处事务载涛等奏、本年拟援照旧案。举行秋操。在滦州、开平、一带调集军队。练习野外勤务。及攻守一切战法。所有会操军队。拟以陆军部直辖驻扎小站马厂第四镇为主力。将禁＜目辟＞行＜匧心＞口＜韦未＞＜夗贝＞军混成一协。及驻扎保定第六镇步队一标。马队一营。工程一队。酌量并入。编为一军。是为西军。另以驻扎北苑第一镇为主力。将驻扎保定永平第二镇混成一协。酌量并入。编为一军。是为东军。定于本年秋闲。举行会操。其一切计画规则。及应行举办事宜。应督饬员司。调查历次成案。详细妥筹。务期完善。并分咨禁＜目辟＞行＜匧心＞口＜韦未＞＜夗贝＞军训练大臣、陆军部、转饬各该镇协。赶将应行筹备各事。遵照举办。从之。摺包　　

○农工商部右丞袁克定奏、中英天津条约。修改届期。应废洋药进口一条。下外务部知之。现月　　

○己未。谕军机大臣等、电寄锡良、据电奏营口商会。捐助防疫经费。请准予建坊等语。著照所请。该部知道。电寄　　

○又谕、陈夔龙电奏京奉铁路余利应解北洋二成经费。为办理各项要政所关。请饬度支部、邮传部、仍照原案拨付等语。著该部议奏。电寄　　

○外务部奏、各国在和京会议禁烟。展期开会。拟请肬■闲派出使德国大臣梁诚、届时前往。入会与议。并请颁给敕书。加以全权。从之。摺包　　

○热河都统诚勋奏、热河孤悬口外。山径险巘。与保定交通不便。若谨设高等分厅。恐位卑权轻。办理诸多窒碍。查热河管辖两府。一直隶州。并两盟十七旗。幅员辽阔。以蒙民交涉案件为最多。素称难治。与各省情形迥别。当此司法改良之际。但使有裨治理。似不妨因地制宜。期于变通尽利。拟请仍照历次奏案。准其特设高等审判厅。暨加热河道提法使衔。以便司法而裨治理。下所司议。摺包　　

○科布多参赞大臣溥金滟闰奏、札哈沁蒙部遭灾。台站窘困。亟宜妥筹赈济。拟恳恩赐帑银。以恤台艰。得旨、著赏银五千两。由度支部拨给。核实散放。摺包　　

○庚申。谕内阁、前据锡良电奏、疫气已经扑灭。病势加剧。恳准开缺。肬■闲员接替等语。该督向来办事认真。在东两年。精力劳瘁。屡经因病赏假。现在防商事竣。东三省总督锡良、著准其开缺。回旗调理。现月　　

○又谕、法部奏、热河改设高等审判检察厅。并请将热河道暂加提法使衔一摺。热河道著准其暂加提法使衔。现月　　

○修订法律大臣会奏、刑律黄册。缮竣呈览。报闻。现月　　

○禁烟大臣奏、续拟严定禁烟查验章程。以期早收实效而免延误。从之。现月　　

○授四川总督赵尔巽为钦差大臣。调任东三省总督。兼管三省将军事务。现月　　

○乍浦副都统玉璋因病解职。以记名副都统嵩志为乍浦副都统。官报　　

○蠲缓广西信都、藤、二厅县被旱田亩应徵钱粮。摺包　　

○蠲缓广西崇善、养利、武宣、灵川、苍梧、马平、雒容、来宾、临桂、平乐、恭城、怀集、桂平、平南、贵、宜山、十六州县歉收地亩应徵地丁兵米。摺包　　

○辛酉。穆宗毅皇帝诞辰。上诣寿皇殿行礼。遣官祭奉先殿。　　

○湖广总督瑞澂奏、湖北各府厅州县署用经费。饬由司道会同清理财政局。调查明确。兹经通盘筹画。酌盈剂虚。综计各项经费。连同上年原定公费。十府。共银九万一千二百两。六十九厅州县。共银五十一万二千两。其司法各官所需经费。应俟审判厅一律成立。官俸章程颁布以后。再行核办。下部知之。摺包　　

○以督办川滇边务大臣赵尔丰署四川总督。现月　　

○命四川布政使王人文开缺。赏侍郎衔充督办川滇边务大臣。现月　　

○以湖南提法使周儒臣为四川布政使。长芦盐运使张镇芳为湖南提法使。现月　　

○以哀毁殉亲。予开缺浙江巡抚聂缉规恤典。准其列入国史孝友传。并将伊弟遭丧毁卒试用同知聂缉荣、附入列传。现月　　

○壬戌。谕军机大臣等、电寄张人骏等、据电奏已革苏松太道蔡乃煌亏欠关款。尚短三百七十万两。系以押件作抵。其坐落沪埠之产。已饬传原押户切实查估。其外省之产。已分咨直隶、广东、浙江、河南、各督抚。保存备抵。如各处押产悬而无薄。仍责成蔡乃煌清偿。不准列入抵数等语。革道蔡乃煌亏短库款。关系重要。亟应早为清缴。乃延宕日久。实属有意玩忽。著责成张人骏等、勒限严追。认真清理。毋得再任延缓。电寄　　

○又谕、广福。电奏本年第一批协饷。分拨无期。请饬部密电承协各省督抚。迅速接济等语。伊＜覀之＞■牛需饷孔急。著度支部迅催欠解各省督抚。克期筹解。毋稍延缓。以维边局。电寄　　

○直隶总督陈夔龙奏、北运河工程。现因京奉铁路暨东海关两处工款。清解无期。祗有将青龙湾石坝霍家觜减河两处工程。暂从缓议。其余各工。自应以现有之款。尽数核实筹办。期有裨益。下部知之。摺包　　

○翰林院侍读学士恽毓鼎因病乞解职。允之。现月　　

○以舞弊营私。侵蚀公款。革湖北知县朱文瑞职勒追。并革嗜好未断知县徐礼隆职。永不叙用。摺包　　

○以积劳病故。予广西守备李良廷优恤。如军营立功后病故例。摺包　　

○癸亥。以汉儒赵岐。元儒刘因。从祀文庙。现月　　

○谕军机大臣等、电寄陈夔龙、据电奏请将升任长芦运司张镇芳暂行留署数月等语。张镇芳著准其暂留。电寄　　

○又谕、电寄长庚、据电奏张掖县乡民聚血■乣滋事。审明已革守备周秉钧、已革拔贡王九卿、均属知情。劣奣＜虘阝＞亦昭著。均从重发往极边足四千里安置。首犯徐成明、从犯刘祝林、丁积庆、聚血■乣撞城拆房。毁局围署。均请即行就地正法。从犯王歃林监禁。余犯高兴印等、分别锁系保释等语。著照所请。电寄　　

○又谕、电寄孙宝琦、据电奏东省疫气肃清。请即开放。概免留验。善后事宜。遵照部咨改订防疫章程办理。并饬沿江沿海各督抚。公布实行等语。著照所请。电寄　　

○又谕、电寄程德全、据电奏苏省裕苏官钱局坐办候补知府李厚礽。滥放帐款。漫无限制。复在沪营业。公私夹杂。请革职查办等语。著照所请。电寄　　

○引见陆军贵胄学堂毕业考列上等之二品荫生熙昌。得旨。著以陆军正军校用。现月　　

○引见州县事实最优等在任候补直隶州知州山东高唐州知州周家齐、得旨、著在任经直隶州知州尽先补用。现月　　

○以旅日横滨华商创设大同学校。办有成效。赏扁额曰育才广学。　　

○以玩视要工。不知检束。革湖南知县邓振封职。摺包　　

○豁免湖南沅陵县被水田亩钱粮。摺包　　

○甲子。谕军机大臣等、御史萧丙炎奏、请将宋儒固必大从祀孔庙一摺。著礼部议奏。现月　　

○东三省总督锡良等、电奏陈明三省疫已肃清。并拟宣布中外周知等语。报闻。电寄　　

○乙丑。谕内阁、大理院奏、职官夥谋诓骗得赃。恃符狡展。请旨分别革职解任一摺。法部候补主事明安泰。著即行革职。副都统霍伦泰。著先行解任。一并归案认真讯办。现月　　

○谕军机大臣等、电寄瑞澂、据电奏鄂省停撤防疫所。拟将部拨余款。创办＜目辟＞行＜匧心＞口＜韦未＞＜夗贝＞生医院等语。著照所请。该部知道。电寄　　

○以法部左参议魏联奎署右丞。右参议善佺署左参议。郎中刘嘉斌署右参议。现月　　

○丙寅。谕军机大臣等、电寄张人骏、据电奏德主赠前出使德国大臣杨晟宝星。应否准其佩带等语。著准其收受佩带。电寄　　

○邮传部奏续办张绥铁路亟宜赶紧开工。以速进步。并派员外郎郑诚督理。以专责成。从之。现月　　

○以正黄旗汉军副都统卓淩阿兼署正红旗汉军副都统。官报　　

○以禁烟不力。私收地税。革署甘肃甯州知州任杰等职。永不叙用。摺包　　

○蠲缓甘肃皋兰、狄道、金、秦安、阶、碾伯、平番、高台、八州县被灾地亩钱粮。摺包　　

