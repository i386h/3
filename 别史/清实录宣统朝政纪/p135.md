<!-- { "loadSidebar": true } -->
○以马队第一标统带官王廷桢充禁＜目辟＞行＜匧心＞口＜韦未＞＜夗贝＞军步队第二协统领官。　　

○予故补用副将扬州营将戴鹤松优恤。照副将军营立功后积劳病故例。并附祀庐江嘉兴前广东水师提督吴长庆专祠。从两江总督张人骏请也。　　

○庚午。谕军机大臣等、冯煦电奏、奉命查赈。起程到甯。暨刊刻木质关防启用等语。知道了。　　

○四川总督赵尔巽奏、请将湖南训导陈棠所著四元消法肬■闲易学交学部审阅。得旨、原书发交学部阅看。纂修官欧家廉

恭纂　　

总纂官熊方燧恭辑监修总裁世恭阅四签正月初四日正总裁那月日专司蒿■禾本陆恭覆阅甲寅正月二十九日　　

徐月日　　

荣月日副总裁唐月日　　

宗室宝恭阅一签三月初七日　　

陈恭阅五签二月十六日　　

熙月日　　

郭恭阅十一月十八日　　

宗室麒月日


大清宣统政纪卷之四十六　　

宣统二年。庚戌。十二月。辛未朔。谕内阁监国摄政王面奉隆裕皇太后懿旨。明年元旦。皇帝毋庸行礼停止筵宴在外公主福晋命妇。亦毋庸进内行礼　　

○又谕、礼部奏、明年元旦礼节请旨遵行一摺著停止升殿受贺。　　

○谕军机大臣等电寄陈夔龙据电奏、田文烈现署巡警道请暂缓陛见等语。著照所请。禁烟大臣溥伟等奏、办理京师各衙门禁烟情形。查出前后册报不符者。共有数百余员。甫经调验。而其中已戒复吸。潜带烟药者已有六员。似此因循玩泄。安望依限戒除现拟严加稽核如结报稍有不符。即行指名调验情形如果可疑。即当从严倢■＜曰融＞■＜石木＞处总期戒断净尽。以副朝廷实行禁烟之至意。从之。　　

○壬申。谕军机大臣等前经降旨。缩改于宣统五年开设议院。已明白宣示。作为确定年限不能再议更张。乃不安本分之徒藉速开国会为名仍复到处鼓惑。各学堂学。生多系年幼无知血气未定。往往被其愚弄。轻发传单。纷纷停课聚血■乣要求。闻奉天直隶四川等省均有此项情事恐他省亦在所不免。似此无端荒弃正业奔走呼号。日久恐酿生他变。贻害民生。学堂学生。历练未深。本不准干预国家政治。曾奉先朝严谕。刊入文凭悬为厉禁。乃历时未久。复染嚣张之习。是皆由办学人员。管教不严所致。前已面谕学部尚书唐景崇通饬各省。严行禁止。著各省督抚再行剀切晓谕。随时弹压。严饬提学使。及监督提调堂长监学等、按照定章。随时开导查禁。防范未然。傥再有前项情事。立即从严惩办。并将办学人员一并重处以儆其余。如或仍前玩愒以致滋生事端。定惟该督抚等是问。将此各谕令知之。　　

○翰林院侍读学士周爰诹奏陕西新军腐败已极。其故由抚臣恩寿任用其私人道员王毓江为督练公所总办种种弊端。经民人甘锡泽陈明咨议局。呈请严究该抚仅将王毓江撤去总办。该新军恃有抚臣袒护复敢殴伤村民淩侮学生。又率血■乣乘夜抢劫民居应请饬部彻底严查。以肃军政下所司知之。　　

○给事中陈庆桂奏、阳春改隶阳江。窒碍孔多。以地势言之。则接壤之地。仅十之一以民情言之则两处之民。素积不平请饬督臣派员查核。仍隶肇府以期相安下会议政务处议。学部右侍郎李家驹等奏粤省赌饷抵款有著。恳恩降旨迅禁。以革秕政而除民害。得旨度支部速议具奏。　　

○邮传部奏、收回各省官办电报。酌拟办法。一各省蝱滟戋路。分年修理。一各蝱滟戋经费。照案摊拨一官报等次。照章纳费一局用诸款。由部维持。一分立局所酌核归并一册报款目按年奏销。此外整顿各节容俟接收后体察情形切实办理。从之　　

○旌表守贞不变故陕西高陵县生员药炯聘妻任氏。　　

○癸酉直隶总督陈夔龙奏、热河兵米发商采购。赔累不堪。拟酌增价银改归官办以苏商困而裕兵食。下部知之。　　

○甲戌。谕内阁、前据锡恒电奏、哈萨克台吉玛木尔伯克。控告塔尔巴哈台参赞大臣札拉丰阿。派令章京奇兰等、管理蒙哈。加添无数差使。并多方婪索一案。当经谕令锡恒。按照所诉各节确查。嗣因锡恒病故。复谕令忠瑞赴塔城接查兹据查明电奏。所诉各节。均属实情。自应量予惩处。前塔尔巴哈台参赞大臣安成。札拉丰阿。先后蒙奏冒徵。札拉丰阿复索取哈台吉银两马匹。鱼肉边蒙实属辜恩溺职。虽经病故。安成著撤销恤典。札拉丰阿著革职递年经收各章京、记名副都统协领。奇兰、伊＜覀之＞■牛锡伯营领队大臣花沙布、后先派充边防营务处既不能规止于前又复附和于后。奇兰总办皮毛公司。又不免阿人所好。不知远嫌。泰东陵员外郎准保知府巴达兰布补用协领佐领托克湍巴图、虽系奉谕徵收。究属不合。均著交部分别议处。县丞单遇亨身充商夥出入衙署。物议沸腾。著即行革职。余著照所议办理。蒙哈情形困苦。嗣后务当加意抚绥约束章京等、毋任苛扰。以安血■乣心用示朝廷体恤边氓之至意。　　

○谕军机大臣等瑞澂电奏、厘定直省官制。应以立宪政体为根据。参以国境情形为解决等语。著宪政编查馆会议政务处知道。　　

○科尔沁亲王阿穆尔灵圭等奏前锋护军营事宜拟分别划拨管理。并请将办理新班直年大臣裁撤。以一事权而资整顿。从之。　　

○筹办江皖两省赈务大臣侍郎盛宣怀奏江皖灾重。拟请设立筹赈公所。一面借垫钜款。赶放急赈又奏、请由度支部豫垫核收世职开复两项捐款。邮传部豫拨开徐海铁路工款银各三十万两。以助赈务。又奏、变通捐款。为目前救急之计。一请将顺直各省新旧赈捐。暂行停止。一部收各捐准归筹赈公所。专办六个月。一凡报效实银一万或五千以上者。专案奏奖。给予实官。从之。　　

○东三省总督锡良奏、奉省政务殷繁。请将调用暨投效之道府各官冯善徵等百三十四员。择尤留省。俾资任使。得旨。奏留人数过多。著该督切实核减具奏。　　

○以试署奉天度支使齐福田为奉天度支使。以顾念邦交。赏粤国外部大臣爱伦搭尔等四员宝星。　　

○乙亥穆宗毅皇帝忌辰。遣官祭惠陵。谕军机大臣等、载泽盛宣怀奏查明开平矿务一案始末情形。及现拟收回办法一摺庚子之后该公司改为中外合办。奏明有案张翼外英涉讼得直归国英使愿为调处。袁世凯狃于成见。不肯实行助力。以致始终不克收回。实属失机太甚。该矿本系华商公司。此次陈夔龙遽议发给国家重利债票。并不豫先请旨。殊属非是。应毋庸议。至所拟滦州矿局加招商股。即就开滦两矿。发给公司债票。归并办理如有把握。尚为可行惟中外公司从前款目轇轕甚多。张翼为原经手之人。届时仍应赴北洋会商办理。毋得置身事外。傥或英公使要求无厌该大臣等不妨坚持定见。徐筹抵制总之此矿被占。英公堂判为诓骗公道自在当无虑其久假不归。著外务部北洋大臣及张翼按照载泽等所奏各节妥筹办法毋稍迁就。　　

○又谕、电寄陈夔龙、据电奏天津保定各校业已一律上课等语。办理尚属妥协。以后如再滋生事端。著遵前旨严行惩办。　　

○云贵总督李经羲奏滇省各府遵章设学。惟人款两绌。筹办綦难拟改用模范办法。将全省划为五区。每区各设模范中学及初级师范各一堂。所有各区学款学生。均量地方公费之盈绌。及人民进化之迟速分别摊派。以收实效而维久远下部知之。　　

○山西巡抚丁宝铨奏、筹办各属仓谷情形。库款支绌骤难购补。惟有劝导民仓量力捐助。并另订稽查整顿章程俾资遵守。报闻　　

○以保举陆军人才。予翰林院检讨陆光熙补用道王赓送部引见。　　

○旌表殉母捐躯福建侯官县举人陈应锵未婚妻知县吴徵麒女钰如。　　

○丙子。孝惠章皇后忌辰。遣官祭孝东陵。　　

○谕军机大臣等有人奏、邮传部官办铁路滥借滥费恳及时饬查整理一摺著盛宣怀吴郁生按照所奏各节。确切查明认真整顿。并将该部所有每年收支出入款项通盘彻查有无弊端。据实奏明一面咨明度支部查明。以裕国用。原摺并钞给阅看。寻奏邮传部借款实系用在路工。并非赔垫息耗。已成之路。多有入不敷出。非藉京奉京汉两路所余不足以资挹注。津浦借款扣用小二五名目。系照合同办理。酬劳一款。业已删除。京奉用人较多。时有增减并无额外学习等名。至挂名乾修。兼差津贴。已经裁撤。折旧一项。均经列入杂收。车行用煤之数。应以车行现数之多少为定。且机车有省煤费煤之别。车行有重载轻载之分煤质有纯驳优劣之判断难强为比例。以上各节。皆系查明实在情形。惟有力加整顿。以期扩清积弊。报闻。　　

○学部左侍郎宝熙奏、闻资政院审查宣统三年全国豫算案。以岁入不敷拟将各省巡防队裁撤四成。拨充行政经费。查直省幅员辽廓。交通不便巡警未能遍设。新军专顾国防。无与保安地方之责。所藉以保＜目辟＞行＜匧心＞口＜韦未＞＜夗贝＞治安者。实惟巡防队无事则分守要隘。有事则徵集启行。御外不足。靖内有余。今一旦猝议裁撤。窃恐宵小生心。乘机滋事。彼时调兵筹饷。上烦宵旰忧劳下费计臣擘画。所失较之所减。奚啻倍蓰现各省督抚。皆力陈其害。持之甚坚。应请密饬阁部诸臣。于商定陆军豫算时。慎重主持。慎勿轻议裁减。以杜乱萌下会议政务处陆军部知之。　　

○广州将军兼署两广总督增祺奏、南洋侨民子弟就学维艰。拟援照江甯暨南学堂办法就粤省特设专校。俾内渡求学愈形便利。且益坚其归依祖国之忱。得旨、著张鸣岐体察情形。妥筹办理。　　

