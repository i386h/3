<!-- { "loadSidebar": true } -->
○戊戌。谕内阁闻陕西匪徒扰乱治安。肆意残杀。并有伤害洋人情事。实属惨无人理。殊堪痛惜。著升允及姜桂题所派将领。迅速带队。将此项土匪。立即剿除。所有在境洋人。务须认真保护。并约束官军严守纪律。毋稍骚扰。著将洋人被害情形。先行查明具奏。　　

○又谕、世续现已销假。其原充之文华殿大学士。实录馆监修。文渊阁领阁事。国史馆总裁。均著照旧补充。　　

○又谕、电寄陈夔龙、据电奏直防紧要。请仍准王怀庆即赴通永镇新任等语。著照所请。　　

○又谕、电寄大同镇总兵王得胜等、据电奏革军现抵雁门。于初二日业已开仗夺关。请饬速拨过山快石滟驳两哨。并请酌派步队等语。著姜桂题酌量筹拨。　　

○东三省总督赵尔巽等奏、黑龙江省库玛尔河金厂。匪结兵变。当饬派马步各队。分路剿捕。阵毙匪首毕积成等。地方一律敉平。所有出力员弁。应请核实奖励。以昭激劝。得旨、准其酌保数员。　　

○又奏、呼兰绥化两府地方。初级审检各厅。业经成立。所有监狱人犯。统归所这管理。原设府经历并司狱一缺。自应一并裁撤。腾出原有经费。以济审判之用。下内阁知之。　　

○命山西巡抚张锡銮迅速赴任。毋稍延缓。　　

○以直隶候补道张广建署山东布政使。附录美国使馆转交上海电一件摄政王殿下。川鄂事起。罪已之诏甫颁。杀人之祸愈烈。以致旬日之内。望戚离异者。十有余省。大势所在。非共和无以免生灵之涂炭。保满汉之和平。国民心理既同。外人之有识者。持论亦无异致。是君主立

宪政体。断难相容于此后之中国。为皇上殿下计。正宜以尧舜自待。为天下得人。傥能幡然改悟。共赞共和。以世界文明公恕之道待国民。国民必能以安富尊荣之礼报皇室。不特为安全满族而已。否则战祸蔓。　　

○积毒弥甚。北军既惨无人理。大位又岂能□存。廷芳等不忍坐观。敢为最后之忠告。声嘶泪竭。他无可言。伍廷安。张謇。唐文治。温宗尧叩。己亥。谕内阁电寄张謇电奏悉前经宣布宪法信条十九条。并定于本月初六日宣誓太庙。此后庶政实行。公诸舆论。决不至再

有障碍。至共和政体。列邦有行之者。惟中国幅员寥廓。满蒙回藏。及腹地各行省。民情风俗。各有不齐。是否能收统一之效。不至启纷争割裂之祸。仍著该大臣迅速来京。与廷臣详细讨论。并将朝廷实行改革政治意指。剀切宣示。以释君■羊疑。　　

○又谕、电寄三多等、据电奏、拟将兵备处裁撤各节。均照所请。现在时事艰危。三多在库日久。情形熟悉。务当力任其难。毋得遽萌退志。所请另肬■闲贤能之处。著毋庸议。　　

○又谕、电寄长庚、据电奏、据署布政使提法使刘谷孙详请委员接署藩篆。并开去本缺。拟以署提学使俞明震等署理藩司各缺等语。著内阁知道。　　

○又谕、电寄塔尔巴哈台参赞大臣额勒浑、据电奏、塔城改练军队。推广屯工。需款孔亟。请将阿尔泰山所存修城银两。借拨一半应用等语。此项银两前经志锐奏请拨用。著该大臣电商志锐酌量匀拨。以应要需。　　

○暂护湖广总督段芝贵电奏、节逾霜降。江水退消。本年万城大堤。三汛安澜。报闻。　　

○山西巡抚张锡銮奏、现筹规复晋省。所有招集旧部兵队。及酌调行营差遣各员。一切薪饷。所费不赀。恳饬部先行拨银四十万两。以资接济。得旨著度支部酌量迅速筹拨。　　

○缓徵吉林珲春厅属被灾田亩钱粮。　　

○庚子。仁宗睿皇帝诞辰。遣官祭奉先殿。　　

○告祭太庙宣誓宪法信条。监国摄政王代诣行礼。誓词曰。维宣统三年。岁次辛亥。十月乙未朔。越六日孝孙嗣皇帝臣年在冲龄。监国摄政王载沣摄行祀事。谨誓告于太祖承天广运圣德神功肇纪立极仁孝睿武端毅钦安弘文定业高皇帝孝慈昭宪敬顺仁徽懿德庆显承天辅圣高皇后太宗应天兴国弘德彰武宽温仁圣睿孝敬敏昭定隆道显功文皇帝孝端正敬仁懿哲顺慈僖庄敏辅天协圣文皇后孝庄仁宣诚宪恭懿至德纯徽翊天启圣文皇后世祖体天隆运定统建极英睿钦文显武大德弘功至仁纯孝章皇帝孝惠仁宪端懿慈淑恭安纯德顺天翼圣章皇后孝康慈和庄懿恭惠温穆端靖宗天育圣章皇后圣祖合天弘运文武睿哲恭俭宽裕孝敬诚信中和功德大仁皇帝孝诚恭肃正惠安和淑懿恪敏俪天襄圣仁皇后孝昭静淑明惠正和安裕端穆钦天顺圣仁皇后孝懿温诚端仁宪穆和恪慈惠奉天佐圣仁皇后孝恭宣惠温肃定裕慈纯钦穆赞天承圣仁皇后世宗敬天昌运建中表正文武英明宽仁信毅睿圣大孝至诚宪皇帝孝敬恭和懿顺昭惠庄肃安康佐天翊圣宪皇后孝圣慈宣康惠敦和诚徽仁穆敬天光圣宪皇后高宗法天隆运至诚先觉体元立极敷文奋武钦明孝慈神圣纯皇帝孝贤诚正敦穆仁惠徽恭康顺辅天昌圣纯皇后孝仪恭顺康裕慈仁端恪敏哲翼天毓圣纯皇后仁宗受天兴运敷化绥猷崇文经武光裕孝恭勤俭端毓英哲睿皇帝孝淑端和仁庄慈懿敦裕昭肃光天佑圣睿皇后孝和恭慈康豫安成钦顺仁正应天熙圣睿皇后宣宗效天符运立中体正至文圣武智勇仁慈俭勤孝敏宽定成皇帝孝穆温厚庄肃端诚恪惠宽钦孚天裕圣成皇后孝慎敏肃哲顺和懿诚惠敦恪熙天诒圣成皇后孝全慈敬宽仁端悫安惠诚敏符天笃圣成皇后孝静康慈懿昭端惠庄仁和慎弓滟＜兪＞滟弓天抚圣成皇后文宗协天翊运执事垂谟懋德振武圣孝渊恭端仁宽敏庄俭显皇帝孝德温惠诚顺慈庄恪慎徽懿恭天赞圣显皇后孝贞慈安裕庆和多诚靖仪天祚圣显皇后孝钦慈禧端佑康颐昭豫庄诚寿恭钦献崇熙配天兴圣显皇后穆宗继天开运受中居正保大定功圣智诚孝信敏恭宽明肃毅皇帝孝哲嘉顺淑慎贤明恭端宪天彰圣毅皇后神位前曰。洪维我太祖高皇帝以来。列祖列宗。贻谋宏远。垂三百年于兹矣。孝孙寅绍丕基。兢兢业业。仰承先朝立宪之大恉。力图急进。朝夕筹谋。乃弗克负荷。用人行政。诸未得宜。以致上下暌隔。情意不孚。旬月之闲。寰区俶扰。深惧我累圣相承之大业。颠覆于地。悯予小子。罪曷克当。兹由资政院诸臣。博采列邦君主最良之宪法。上体亲贵不与政事之成规。先撰重大信条十九条。其余未尽事宜。一并归入宪法。迅速编纂。并速开国会。以符立宪政体。审察情势。已允施行。用敢矢言于我列祖列宗之前。继自今藐藐之躬。振振之族。当与内外臣工军民人等。普同遵守。子孙万世。罔敢或渝以纾九庙在天之忧而慰率土苍天之望惟我祖宗实式临之所有重大信条开列于后谨誓第一条大清帝国皇统万世不易。第二条皇帝神圣不可侵犯。第三条皇帝之权。以宪法所规定者为限第四条皇位继承顺序。于宪法规定之第五条宪法由资政院起草议决由皇帝颁布之第六条宪法改正提案权属于国会第七条上院议员由国民于有法定特别资格者公选之第八条总理大臣由国会公举皇帝任命其他国务大臣由总理大推举皇后任命皇族不得为总理大臣及其他国务大臣并各省行政长官第九条总理大臣受国会弹劾时非国会解散即内阁辞职。但一次内阁。不得为两次国会之解散。第十条陆海军直接皇帝统率。但对内使用时。应依国会议决之特别条件此外不得调遣第十一条不得以命令代法律除紧急命令应特定条件外。以执行法律及法律所委任为限。第十二条国际条约。非经国会议决不得缔结但媾和宣战。不在国会开会期中者。由国会追认第十三条官制官规。以法律定之第十四条本年度豫算。未经国会议决者不得照前年度豫算开支。又豫算案内不得有既定之岁出豫算案外不得为非常财政之处分。第十五条皇室经费之制定及增减由国会议决第十六条皇室大典。不得与宪法相抵触第十七条国务裁判机关由两院组织之第十八条国会议决事项。由皇帝颁布之第十九条以上第八。第九。第十二。第十三第十四第十五第十八各条国会未开以前。资政院适用之谕内阁、杜俞著署理湖南布政使。并帮办湖南军务。　　

○又谕、电寄陈夔龙、电奏悉。现已有旨肬■闲杜俞署湖南布政使。帮办湖南军务。至所请于近畿各镇内拨大枝劲旅。取道津浦铁路。进援南京一节。著军咨府陆军部设去筹拨。　　

○又谕、电寄宝棻、据电奏病益加剧。恳另肬■闲贤员来豫接任等语。著俟齐耀琳到任后。再行降旨。　　

○又谕、电寄梁敦彦。据电奏调理稍愈。即力疾回京等语。览奏甚慰。仍著赶紧调治。迅速来京供职。　　

○以江甯提学使劳乃宣为大学堂总监督。　　

○准署印铸局局长副局长黄瑞麒解职。以礼部郎中欧阳熙为内阁印铸局副局长。兼署内阁印铸局局长。　　

○察哈尔都统溥良因病解职。以直隶宣化镇总兵黄懋澄兼署察哈尔都统。　　

○命山东曹州镇总兵靳呈云开缺另候肬■闲用。以记名总兵张善义署理山东曹州镇总兵官。　　

○辛丑。谕内阁、电寄赵尔巽等、据电奏奉省情形。著外务部查询确情。妥筹解决。并著邮传部防范铁路及往来车辆。一面由赵尔巽督饬各营。严密筹防。毋稍疏虞。原电著发给陈夔龙阅看。并著协力布置。以保治安。　　

○又谕、电寄第一军总统冯国璋、据电报初六日军情。览悉将士连日苦战。忠勇可嘉。现已夺回黑山等处。尤属异常奋勇。著赏给银二万两。由度支部发给。所有出力将弁。著冯国璋择尤优奖。以示鼓励。将士饬亡甚多。朝廷殊深悯恻。并著妥为拊循。查明请恤。　　

○又谕、电寄张锡銮、内阁奏、山西叛兵。前经段祺瑞派员招抚。迄今未就。深恐日久啸聚。滋蔓难图。著张锡銮督饬军队。相机剿办。毋任蔓延。　　

○又谕、电寄长庚、据电奏、固原提督张行志等电称马函仁。王甲三。收复长武县城等语。张行志督率有方。将士用命。实属忠奋异常。均著先传旨嘉奖。仍著督饬将士。乘机埽荡。以期速靖匪氛。　　

○又谕、电寄铁良、载穆业经身死。应得处分。著免其置议。并著铁良将该副都统死事情形。查明具奏。　　

○贝勒载涛奏、第三军内之第一镇营队。徐步队四营。马队一营。驻扎外城。未便抽调外。其余各营。请改由袁世凯任便调遣。并请将第三军名目撤销。从之。　　

○以大理院民科推丞王式通署总检察厅厅丞。刑科推事顾绍钧署大理院民科推丞。　　

○以甘肃提督张怀芝充直隶帮办防务大臣。　　

○开复已革黑龙江民政使倪嗣冲原官。交督师大臣袁世凯差遣委用。　　

