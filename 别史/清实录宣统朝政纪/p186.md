<!-- { "loadSidebar": true } -->
○陕甘总督长庚奏甘省裁汰绿防各营。诸多窒碍。查甘省北连朔漠西达新疆。川藏毗连。羌回杂处。西甯大通各处。又与番地接壤。往往构怨结仇。互相杀伤。更有一种撒拉尔回族。久随番俗。惯习盗贼。边外大小寺无数。最易藏奸。番有生熟两种。生者最不易制。此患之切于边陲者也。甘省回民素多。同治中投诚陕回。又皆安插境内。俗尚性情各异。兼以崇信宗教。且有新教老教之分。其初不过争教。其后每至酿乱。而汉人遭其荼毒。汉回积恨未消。每复寻衅争讼。此患之伏于肘腋者也，既有潜伏未形之患。宜有战守得力之兵。陕省绿营。今仅有马步守兵一万七千五百有奇。各有防守城门堆拨仓库关卡塘汛之责。又有护解饷银军火人犯各差。且多分列沿边区域。如安西、威远喇课、镇海、哈拉库图尔、贵德、循化、保安、起台、洮岷、西固、永安、察罕俄博、各营堡。或三面临番。或四面皆番。驻兵于番回撒拉之中。非生长边徼。习其风土语言。路径熟悉。驰骋骁健者。断难得力。今若遽将制兵裁撤。则应行防守之城堡关卡。并番撒往来之各隘口。必形空虚。万一番人负固。恐裁之易而复之难。即另募防勇填扎。非惟水土不宜。逃亡难免且绿营兵月饷银九钱。勇营三两三钱。以勇易兵。亦不合算此裁绿营之难也防营为军兴后留镇地方之兵。甘省旧六十营旗哨。现尚不敷原日之半。且多分隶提镇。不设统领专官。诚以提镇各管地方。有警易于呼应。大而擒捕叛逆。细而保护商旅。无不资防军之力。若又议裁。猝然有警。添调骤难应急。此裁防营之难也。甘省僻处西陲。非有大枝劲旅。居中坐镇。不足以应事变。而各处会匪。尤应有精卒劲骑。分布各路。以剿办擒拏。其在番撒错居地方。亦须有兵常川住守。此就现在情势。应行筹备。以资镇守。必不可少之兵也查上年陆军部奏准裁绿营办法。内称可以挑练之兵或改充巡防。或改习警察。或徵入陆军。又度支部咨覆试办宣统三年豫算。亦称甘省绿营。应自宣统三年酌量裁撤。伏思陆军徵兵之制。必土著有家属者方准验收。无如甘肃兵燹之余民多亡散。又连年荒歉。故徵兵迄无人应各防营勇丁。又多客籍。今欲整顿军队。惟兵家子弟尚可用。甘肃自古为边塞成守之地。其子弟习于马步枪箭。各有家室。罕闻逃逸。性朴实勇敢。多强壮耐劳。现拟挑选二十五岁以下合格者。遵章改充巡防队。无论裁官裁兵。总须符合二成之数。其有驻扎沿边要隘。或在回区番境。万难裁撤者。当由臣随时具奏。分别办理。至陕提所辖驻甘各标营。每年饷项。向由陕西拨银十三万八千余两。解甘济用。今虽有裁汰之兵。实无腾出之饷。近经电商陕西抚臣。允照旧批解。以为逐年递改巡防队饷款。下部知之　　

○壬戌。谕内阁、两月以来。四川湖北相继肇乱均系匪党潜谋不轨。扰害治安。朝廷向来政尚宽大。凡属国民。无不一视同仁。从无格外苛求之举。此次逆匪无端构煽。据城抗拒。蹂躏地方。以致无辜良民。横遭涂炭。其为首作乱之人。实属罪大恶极。自为法所不容惟念迫于不得已之被胁兵民。类皆情有可原。不能不网开一面。其有为匪所逼。身被裹胁者。如早自拔来归。无论兵民。均准予以自新不咎既往。傥有杀贼立功。擒缚匪党以献者。并加以不次之赏。如＜目辟＞暒穴＜曰融＞夕＜夗贝＞获逆党名册。立即销毁。毋得稍事株连。致滋扰累。川鄂两省被扰地方。猝遭此变。固已荼毒不堪。即贼匪未到之处。亦不免风鹤频惊。致有迁避流离之苦。著荫昌、袁世凯、岑春火滟宣、端方、沿途宣布朝廷德意。妥为抚辑。并剀切晓谕军民人等勿为邪说所诱。随声附和。勿为谣言所惑。徒事张皇经此次申谕之后。尔军民人等当共晓然于是非之所在。即利害之所关。务当各守本分。以副朕靖乱爱民之意。　　

○又谕、陆军部会奏、遵议各省绿营巡防队。拟请一律暂缓裁减一摺。据称裁减绿营巡防队。系顾全财政起见。惟当此时局艰危绿营巡防队可以辅陆军巡警所不及等语。所有宣统三年豫算案内。各省奏明碍难裁减之绿营巡防队。均著免其裁减。并四年豫算除直隶江章滟贡等省仍照奏准各案办理外。余著一律暂免裁减。　　

○又谕、袁世凯现已补授湖广总督所有长江一带水陆各军。均著暂归该督节制调遣。会同沿江各该督抚妥筹办理。　　

○又谕、电寄张人骏等、据电奏、甯省筹办防营。拟先行挪款。订购新式枪枝子弹。并酌添军服各件。俾资筹备等语。著照所请。　　

○又谕、电寄张人骏、据电奏、裕甯官钱局。交通银行。及商办银行钱店。均以持票兑洋。岌岌可危。迫不得已。饬造币分厂先拨新币五十万圆。交裕甯总局。交通分行应用。以资补救等语。著该衙门知道。　　

○又谕、电寄赵尔丰、电奏悉。昨以陕省路远兵单。缓不济急。已有旨著该署督就现有兵力。妥速进攻。兹复奏称、川事危急。请速饬陕军来援等语。陕军本属无多。近甫奏请添兵。究竟能否援川。著钱能训察度情形。奏明办理。其川陕交界处所。仍著该护抚督饬严防。毋稍疏懈。　　

○又谕、电寄志锐据电奏伊＜覀之＞■牛新军名实不符。请先在新省挑募曾经战事者百兵。作为＜目辟＞行＜匧心＞口＜韦未＞＜夗贝＞队带往。以示模范。分配各队。以作勇气等语。著照所请。　　

○又谕、电寄连魁等、据电奏、沙市等处。均系紧要。酌拨常备马步练军。分途驻扎。暨严守城垣。并在小甲闲散内挑选精壮三营。以实后路等语。布置尚属合宜。仍著该署将军等督饬认真防范。毋稍松解。至筹防一切经费。拟请在旗营存储减平项下动支一节。著照所请。　　

○广西巡抚沈秉＜辶黎＞方■土奏、桂省拟设湘潭分银行。经度支部咨准设立。广西银行原有资本金桂平花银一百万两。分配总分各行。源源周转。此次添设湘潭分行。仍以原定资本。流通周转。不再加增。遵照部电。不另发行票纸。以示限制。下度支部知之。　　

○命荆州将军寿耆留京当差。实授连魁为荆州将军。　　

○以乡举重逢。开复已革浙江诸暨县知县刘引之原官。　　

○以舞弊潜逃。革裁缺吏部郎中钟岳、主事赖瑾职并缉办。　　

○予因公溺毙广西试用同知温泉恤荫。　　

○癸亥。谕内阁、监国摄政王面奉隆裕皇太后懿旨。近来南省晶■宜被水灾。今年湖北又有匪党作乱。俯念饥民难民流离荡析。深为悯恻。亟宜加恩赈抚。现将孝钦显皇后所遗宫中内帑内拨银二十万两。由内务府拨交袁世凯派委妥员。在湖北一带核实赈济。以惠灾民。　　

○又谕、松寿电奏、据漳州道府等电禀本月初八日。大雨连宵达旦。至十二日。龙溪南靖。两县河水陡涨。冲决堤岸。淤塞河道。坍塌房屋。淹毙人口。灾情奇重。民食维艰等语。览奏殊深悯恻。加恩著赏给帑银二万两。由度支部给发。该督迅派妥员。核实散放。毋令失所。　　

○又谕、瑞丰等奏、仓储支绌。亟应先事妥筹。并严禁江浙奸商运米出洋。以塞漏卮而重民食一摺。著依议。　　

○又谕、电寄端方、据电奏、据朱庆澜电。于十九日进攻新津。二十二日收复县城。余匪溃走。又据徐甫陈电。追匪至长甯老翁场。格毙匪首冯焕廷。枪毙匪徒。夺获军械多件。又据川南道及叙州府电。朱军在犍。与嘉定大股匪徒万余人相持数日。两次获胜。军气一振等语。此次官军剿匪。将士用命。奋勇异常。署统制朱庆澜、道员徐甫陈、副将朱登五、著先行传旨嘉奖。至所称豫备粮饷各节。筹画布置。尚属周妥。仍著该大臣迅速督队前进。毋误事机。　　

○又谕、电寄荫昌、据电奏、督队南下二十六日夜行抵信阳步队等二十二标。已由统带马继增于二十四日抵汉口江岸。遇匪徒两次来攻。均经击退。拏获三名。夺获马匹服装等件。混成第三协。已由统领王占元于本日统率全抵滠口。刻据探报逆匪仍据武汉。尚无大股外窜。武昌城内叛兵。溃散颇多。拟刊布告示。令其缴械免罪。以期解散。行营现暂驻信阳。俟混成第四镇经过。即督率克日前进等语。布置尚合机宜。均照所拟办理。仍著该大臣妥慎筹画。相机剿抚。以期迅荡匪氛。　　

○又谕、电寄赵尔巽、据电奏、省城空虚拟暂行先招马步四营。以期慎固省防。营制饷章照巡防营制办理等语。著照所请。　　

○又谕、电寄张人骏据电奏、筹防紧要。力疾销假等语。知道了。　　

○又谕袁大化、电奏、遵照部电。凡有不急之务。切实酌停。惟本地进款无几。即极力裁减。亦万难敷用。以后凡经节省款项。无论隶归何部均请留归本省。以应急需等语。著该衙门知道。　　

○又谕、电寄宝棻、据电奏、赴鄂守路各军纷纷鹿＜虘阝＞囷集。粮食接济。刻不可缓。转瞬大兵入鄂。尤赖豫省为后路转输。本省两年歉收存粮有限。内地交通不便。缓不济急。筹思再四。山西收成尚丰。山东亦无甚灾荒。一由正太铁道直接京汉。一取海道至津。交由火车转运。亦均便利。恳饬山西巡抚先行采购麦麦＜虘阝＞丏小米共二万石。山东巡抚先行采购麦麦＜虘阝＞丏大米共一万石。即日派员押解来豫。交由宝棻接收备用。日后如有缺乏。仍当随时电咨。陆续采购。所需粮价运费等项。并请概准晋鲁两省作正开支等语。著照所请。由陆钟琦、孙宝琦、迅即购运接济。以应急需。　　

○又谕、电寄宝棻、电奏悉。近年海外革党。时有悖逆书函。邮寄内地。煽惑人心。所请饬下邮政大臣。于入口各埠暨内地各局。遇有寄交各处学堂军队会社公函。悉心检查一节。著邮传部知道。　　

○又谕、电寄荫昌等、余诚格电奏、鄂省大兵云集。须并用兜剿解散两法。否则武汉用兵得手。势穷四窜。湖南安徽江西立溃。宜饬督兵大臣。先将步濠东岸布置。以杜其窜湘窜章滟贡。汉阳西岸布置。以杜入皖入荆襄图蜀豫。再由海军上下游往来截击。以绝其水路逃窜。连日侦得革匪死党固多。胁从实亦不少。时有弃械而逃者。亦有意存观望者。须善用闲谍。无论首要。投诚免死。武昌一下。大局立定。否则顿兵坚城。彼据形势。亦殊可危。又紧接租界。诸多牵掣。并宜于火车附近设立粮台。多购杂粮。长江一带。水灾失收。湖南上游亦只薄收。且恐运道不通。能否接济。殊无把握。应请及早筹备等语。所陈不为无见。著荫昌、袁世凯、岑春火滟宣、端方、宝棻、朱家宝、冯汝骙、萨镇冰、分别妥慎筹办。　　

