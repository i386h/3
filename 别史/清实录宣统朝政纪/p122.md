<!-- { "loadSidebar": true } -->
○又奏、规画广东全省新军分驻处所。悉照前督臣原奏赓续办理。惟花生寮与燕塘。并在省城东门外。壤地相接。北校场亦在城东北隅。以步队两标。石滟驳工辎各队十数营。聚集一隅。谨守堂奥。自不如分拨数营。就海口扼要之区。为控制门户之计。虎门涉角地方。为省城东面第一重门户。拟就此移建营房。管理操演。种种便利。较之全数屯扎省城。布置自较周密。抽调亦形灵便。下部知之。摺包　　

○又奏、已革广东补用知县向森。平日办事认真。操守廉洁。并无藉差苛派之事。近又拏获巨憝。著有勤劳。拟请开复原官仍留原省原班序补。得旨、向森著交吏部带领引见。摺包　　

○举行法官考试。派法部左侍郎绍昌为监临。以吏部右侍郎于式枚、理藩部左侍郎达寿、大理院卿定成、总检察厅厅丞王世琪为考试官。早事　　

○以亏短交代。革浙江前署富阳县知县李思敬职并勒追。摺包　　

○甲午。世宗宪皇帝忌辰。遣官祭泰陵。　　

○谕内阁、督办盐政大臣会奏、请将四川盐茶道改为盐运使等语。四川盐茶道。著改为盐运使。所有川省茶务。著划归劝业道管理。该衙门知道。现月　　

○又谕、军咨处奏、整顿畿辅陆军各镇一摺。据称整饬军政。当以画一教育。严肃纪律为本等语。所奏不为无见。所有近畿陆军第一第二第三第四第五第六各镇。均著归陆军部直接官辖。其近畿督练公所著即裁撤。第三第五两镇。仍在东三省山东照旧驻扎。第二第四两镇。毋庸归直隶训练。仍在直隶驻扎。遇有调遣。准由该督抚等电商军咨处陆军部请旨办理。现在朝廷讲求武备。力图整顿。署陆军部尚书荫昌于军事历练有年。应即破除积习。认真办理。毋负委任。现月　　

○谕军机大臣等、载涛等拟请变通禁＜目辟＞行＜匧心＞口＜韦未＞＜夗贝＞军挑选步马队兵丁办法一摺。所有第四标拟挑选顺直山东等处合格步兵。及挑选蒙古合格马兵。办法尚属妥善。著依议行。现月　　

○又谕、现在近畿陆军各镇。已有旨归陆军部直接官辖。所有一切交代事宜。著由前训练近畿各镇大臣凤山。直隶总督陈夔龙妥速办理。现月　　

○宪政编查馆奏、覆核报律。并呈报律条文。又奏、请派杨寿枢兼充总核。报闻。现月随手　　

○督办盐政大臣载泽等奏、奉天盐务。虽未建置专官。而设场徵课。与他省无异。拟请设立奉天盐运使一缺。管理东三省产盐行盐事宜。请赐肬■闲放以重职守。得旨、奉天盐运使员缺著熊希龄调补。　　

○乙未。监国摄政王代诣乾清宫接见美国署使臣麻穆勒等。官报　　

○谕内阁。禁烟一事。禁吸尤要于禁种。各省督抚希图邀功。急于禁种禁运。而疏于禁吸。已属非是。前饬度支部派员密查。兹据查明覆奏。各省于禁种亦不免粉饰。即如吉林、黑龙江、河南、山西、福建、广西、云南、新疆等省。均经奏报一律清除。其实并未净尽。各该督抚失察。及奏报错误。殊难辞咎。均著交部议处。其山西吉林云南等省。从前保案。均著撤销。以示儆戒。嗣后各省务当仰体朕意。分别缓急。严切查禁。总期吸烟日少。痼疾湔除。庶为正本清源之计。其限期内一切善后事宜。著度支部。会同民政部、土药统税大臣、通盘筹画。妥定办法。奏明请旨办理。现月　　

○谕军机大臣等、阿穆尔灵圭陈明公司开办日期一摺。又奏、请刊刻关防一片。均著该衙门知道。现月　　

○东三省总督锡良等奏、拟请盛京大内文源阁前隙地。建设博览馆。敬将殿阁恭储器物。分别移置其中。厘定规章纵人观览。与东西各国设有皇室博览馆用意正同。得旨、所有尊藏器物。准其陈列齐整。敬谨瞻仰。毋庸另设博览馆名目。摺包　　

○又奏、边境寥郭。官兵遍扎为难。匪徒乘隙思逞。非联合陆防各军。划分区域。遴员督率会剿。不足以清伏莽而保治安。兹拟分省城东西之抚顺本溪兴京长白临江。暨凤凰厅所属等处为一路。省西之盘山厅。暨新民锦州所属各州县等处为一路。省南之辽阳辽中海城盖平复州营口各厅州县等处为一路。省北之辽源康平洮南所属等处为一路。又彰武镇安等处为一路。省东北之铁岭开原。暨昌图府所属之奉化怀德法库海龙府所属之西丰东平长春府以南等处为一路。并省城附近地方。分别派员会督陆防各军。认真剿办。仍于各路防营内酌调军队。以为游击之师。一面咨行吉林黑龙江直隶热河等处。派兵协同防堵。俾匪徒无容息之地。而正本清源之策。尤以整饬额设巡警为主。推广豫备巡警为辅。官民联络一气。清查户口。严治盗窝。以为防患未然之计。其行军一切经费。暨获匪奖赏银两。应请作正开销。得旨、著即认真剿办。以靖地方。摺包　　

○又奏、派员查勘哈鲁拉西北一带。山荒沙卤滟兼。仅得可耕之地六百余方。核计应收荒价。不敷抵款甚钜。大清银行借款合同。声明十年归还。札萨克郡王乌泰。愿将该旗玉府荒地二千余方。一律开放。以抵偿借款。并恳按照原定条款。将向章所收地价以一半报效国家者。实予宽免。将地价银两全数赏给了债。及台庄倍价领地。永免租赋。其余悉照向章办理。下部知之。摺包　　

○命河南布政使朱寿镛开缺。调湖北布政使王乃徵为河南布政使。现月　　

○以湖北提学使高淩霨为布政使。现月　　

○以分省补用道施炳燮为湖北交涉使。现月　　

○以管教严整。遇事赞助。赏法国教士林懋德宝星。摺包　　

○丙申。谕军机大臣等、有人奏、施典章亏挪路款。著张人骏、程德全查明具奏。寻奏请饬四川督臣。令川汉铁路总公司。派员至沪。认真查核。现存者加意保全。亏挪者责令该经理施典章担任归还。下部知之。　　

○资政院奏、恭报资政院召集情形。遵章奏请开院。并拟定监国摄政王代临资政院礼节。报闻。现月　　

○湖南巡抚杨文鼎奏、湖南常德府属。五月闲霖雨为灾。弥月不止。堤垸冲决。民物流离。遵旨筹办急赈。嗣经陆续筹办赈粜。修筑城堤。工赈兼施。流亡渐称安集。并将常德府属城乡市镇。暨各堤障被灾情形。摄影图片。恭呈御览。得旨、披览殊深恻悯。所有善后事宜。该抚即妥速办理。摺包　　

○马兰镇总兵苏噜岱奏、近年公事增多。筹备库款项支绌。又值新建菩陀峪定东陵添放各项用款。而入款并未添益。欠发之款。积至八千余两。拟恳饬直隶藩司筹拨银五千两。以清积累。再每年由藩库领银一千两。作为常款。以资接济。如所请行。摺包

　　

○授邮传部尚书徐世昌为大学士。以吏部尚书李殿林协办大学士。　　

○考试孝廉方正。命大学士徐世昌、协办大学士李殿林、学部尚书唐景崇、法部尚书廷杰、都察院都御史张英麟、民政部右侍郎林绍年、学部左侍郎宝熙、署法部右侍郎王垿、度支部左侍郎陈邦瑞、礼部右侍郎郭曾炘、学部右侍郎李家驹、镶白旗汉军副都统顾璜镶黄旗蒙古副都统秦绶章、宗人府府丞朱益藩充阅卷大臣。现月　　

○到翰林院修撰王寿彭为湖北提学使。现月　　

○丁酉。谕内阁、杨文鼎奏、特倢■＜曰融＞■＜石木＞庸劣不职各员一摺。湖南署桃花坪通判大挑知县王文臣屡被控告。声名甚劣。署会同县知县大挑知县蒋亮熙操切任性。物议沸腾。前署龙山县知县试用知县盛弓滟＜兪＞滟弓事多废弛。禁烟不力。署道州知州正任湘潭县知县杜鼎元颟顸粗率。不洽舆情。靖州直隶州州判郝国忠收受赌规。声名颇劣。巴陵县主簿张四维办事疏忽。署巴陵县典史按司狱陆永昌管狱不慎。平江县典史刘辉廷性嗜赌博。赈溪县黄溪司巡检王之宾收受规费。不知检束。均著即行革职。调署兴甯县本任湘阴县知县李光卓年力就衰。人尚谨饬。调署嘉禾县正任清泉县知县鲁藩事理欠明。措施亦未妥协。益阳县知县恭正性情迂拘。难胜繁剧。署益阳知县正任辰溪县知县王绍钧办事疲车滟耎。不知振奋。均著开缺。又片奏、在任候补道宝庆府知府潘清精力衰迈。难期振作等语。潘清著开缺以原品休致。现月　　

○谕军机大臣等、张人骏、电奏美国商团到京时。请饬从优接待。并饬通谕各直省提倡商会。组织商团。豫备来年报聘等语。著该衙门知道。电寄　　

○陆军部奏拟就各省豫算军费数目。作为确定经费。会同军咨处通筹全局。凡一切军制军需军实之急待扩充。及旧军应行裁改各节。均为切实整理。嗣后由中央通筹挹注。但视国防之缓急。一泯从前省界之见。庶几消弭畛域。统一军储。有裨国防。实非浅鲜。拟请饬度支部暨各省督抚遵照办理。以资要需而维大局。从之。摺包　　

○湖南巡抚杨文鼎奏、湘省各级审判检察。拟请俟各厅署工程完竣。规制全备。再行开庭。其开庭以后。所需常款。无论如何为难。总当督饬藩司竭力筹维开办。及建筑所短之数。亦饬届时腾挪应付。至模范监狱一项。祇可俟各厅尽力办成后。赓续筹办。次第观成。下部知之。摺包　　

○西藏办事大臣联豫奏、遵照向章铸造宣统宝藏银圆铜圆。行使之际。不准任意低昂。拟另购外洋轻便机器。并拟增建厂屋。招募内地工匠。次第扩充。如所请行。摺包　　

○又奏、廓尔喀额尔德尼王毕热提毕毕噶尔玛生写热曾噶扒噶都热萨哈、于西藏噶嗄公求其帮兵一事。拒而不允。洵属深明大义。且其所禀词意。具见恭顺悃忱。得旨、廓尔喀额尔德尼王毕热提毕毕噶尔玛生写热曾噶扒噶都热萨哈深明大义。具见恭顺悃忱。殊堪嘉尚。著联豫传旨嘉奖。摺包　　

○戊戌。谕内阁、度支部奏、关道玩误要款。据实纠倢■＜曰融＞■＜石木＞一摺。蔡乃煌于办理款项。罔利营私。居心狡诈。不顾大局。著先行革职。并著张人骏、程德全、饬令该革道将经手款项勒限两个月悉数缴清。傥逾限不缴。再行从严倢

■＜曰融＞■＜石木＞办。现月　　

○谕军机大臣等、度支部片奏、蔡乃煌前借洋款三百五十万两。维持沪上市面。近闻该道办理此款。多为私计。与张人骏原奏诸多不符等语。著程德全按照所奏。将该道经手各款。确切查明。据实覆奏。毋稍徇隐。原片著钞给阅看。寻奏、该革道办理借款。财政主权两皆损失。应俟沪关交代清完。查明一切款项。再请办理。其余经手各款。容逐一确查。会同督臣督催清结。另摺奏陈。下部知之。　　

○吏部以大学士陆润庠、徐世昌、应定何殿阁请。得旨、陆润庠著授为东阁大学士。徐世昌著授为体仁阁大学士。　　

