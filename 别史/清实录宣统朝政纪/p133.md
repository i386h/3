<!-- { "loadSidebar": true } -->
○丁巳。谕内阁、军机大臣庆亲王奕劻等奏、才力竭蹶。无补时难。恳恩开去军机大臣要差一摺。披览均悉。该大臣等尽心辅弓滟＜兪＞滟弓。朝廷自能洞鉴。既属受恩深重。不应渎请。所请开去军机大臣之处。著不准行。　　

○又谕、资政院奏、大臣责任不明。难资辅弓滟＜兪＞滟弓一摺。朕已览悉。朕维设官制禄。及黜陟百司之权。为朝廷大权。载在先朝钦定宪法大纲。是军机大臣负责任与不负责任。暨设立责任内阁事宜。朝廷自有权衡。非该院总裁等所得擅预。所请著毋庸议。　　

○谕军机大臣等、电寄两江总督张人骏、据电奏、张勋已抵防次。另刊关防。将前发总统关防缴销等语。知道了。　　

○资政院奏、遵章议决著作权律。仍定为五章五十五条。从之。　　

○直隶总督陈夔龙奏、厘定直省官制。督抚宜兼参预政务大臣衔。分布政司为度支民政两司。裁巡警道。升劝业道为司。合交涉提学提法为六司。盐河粮关应设专官。暂仍其旧。留知府以统各属。专办行政事宜。裁厅州县员缺。而以其衙署为地方审判分厅。下宪政编查馆知之。　　

○赏镶黄旗汉军副都统段祺瑞侍郎衔。署江北提督。　　

○予故甘肃新疆巡抚何彦昇祭葬如例。　　

○戊午。谕内阁、长庚奏、举劾属员一摺。甘肃在任候补道甯夏府知府赵惟熙、署兰州府平凉府知府张炳华、既据该督胪陈政迹、均著传旨嘉奖。卸署甯州知州平凉县知县阮士惠、性情偏执。讳匿命案。卸署永昌县渭源县知县杨鼎新、折徵被控。任情滥刑。伏羌县知县纪毓兰、才识平庸。禁烟不力。署甯夏府经历候补县丞袁兰先、行为不端。有玷官箴。署玉门县训导马淩云、藉事诈索。屡被控告。卸署陕西宜君营守备兼护参将留陕甘即补都司任正得、散饷缺额。罔利营私。均著即行革职。西安城守协标云骑尉世职乌腾汉沾染嗜好。巧饰规避。著革职永不叙用。　　

○谕军机大臣等、度支部奏。督抚提用外销款项。缮单呈处一摺。所有光绪三十四年奉天督抚提用外销等项。著准予销结。　　

○又谕、电寄增祺、据电奏、连州匪徒抗钉门牌。聚血■乣滋事。已饬员确查开导等语。著该署督速即严拏首要。解散胁从。相机因应。毋任蔓延。并将教堂教士加意保护。所有办理情形随时电奏。　　

○又谕、电寄恩寿据电奏、请暂留藩司余诚格办理大计及改设统捐等语。著准其暂留。俟经手事竣。即行赴任。　　

○海军部奏、拟订海军大臣副大臣品秩大臣视尚书副大臣视侍郎。从之。　　

○御史陈善同奏、现在近畿陆军各镇。归陆军部直接管辖。本画一教育严肃纪律之要策。惟分扎直隶山东东三省之各镇。遇有调遣。必须由该督抚等电商军咨处陆军部奏请办理。按之现在情形。实有大可虑者。各国军事行政。所以专责之部臣者。以轮船铁道处处可通。缓急实有足恃也。若直隶山东东三省。除傍铁道及海口各地方。交通尚称便利外。其距铁道海口较远之处。近或数百里。远或在千里以外。事变之来。瞬息万状。以散在各地方驻扎之兵星火赴调。尚虞不及。若必俟之商请。时日周转。实不免失机偾事。此可虑者一。电蝱滟戋分布各处。多人守之而不足。一人毁之而有余。万一竿丝中断。消息即不能通。为督抚者将不免束手以待缚。炎炎之势。倏忽燎原。此可虑者二。督抚于各镇。既无直接调遣之权。平时本无以生其严惮之心。不能受其约束。及至临事即无服从之义务。情谊不易相联。进退究何能如志。稍有龃龉。变端百出。此可虑者三。现在外患内忧。祸机四伏。厝火积薪。有触即发。各该省等系腹背重地。不可不虑远思深。以利策应而资拱＜目辟＞行＜匧心＞口＜韦未＞＜夗贝＞。臣以为治兵之道。固忌纷歧。而防变之方。尤宜周密平时之训练。自应直隶于中央。而有事时之调遣。要不可不分寄于督抚。应如何权宜变通。以策万全之处。请饬军咨处妥议具奏。下军咨处议。寻奏、前经妥筹办法七条。奏奉俞允。如果实力遵行。当不致别有疏虞。报闻。　　

○陕甘总督长庚奏、甘肃铁路。计由归化至兰州省城。为程二千余里。约需银二千数百万两。请暂借洋款修筑。并规画路蝱滟戋。计分南北二道。北路由灵州至山西之包头镇。取其赴京便捷。南路则俟西潼铁路修通之后。由西安而达凤翔府之宝鸡县。地皆平坦易修。由宝鸡顺渭河。溯流而上。先开纤路以利舟行。继之以疏凿平治。俾通轨道。由甘肃之三岔厅入境而至秦州由秦州沿渭河而上经伏羌甯远而至巩昌府。由巩昌而至秋道州。则距兰州省城仅二百一十里论商务则北路由兰州而达包头。与归张铁路接轨。而商货流通南路由巩昌经秦州而达西安省。水陆皆便。论征伐则设遇有事。燕晋之兵。由此路计日可以至固原。陕豫之师。由西路克期可以抵狄道。石滟驳械糇粮。朝发夕至。庶几诘奸禁暴。声威可以迅达。纵有盗贼亦将有所惮而不敢发。是修路虽费。较临事兴师。所省犹多。至于南北两路。由巩昌至兰州四百里。原有可通车道。若再由兰州而达甘凉。以迄出关而抵安西州。赓续为之。于势亦顺而易矣。此为将来计画。亦一并谨先密陈。又奏、新疆关系紧要。拟请借款接筑归新铁路。应就归化城赴新疆商路。定为归新路蝱滟戋。其中略可分为七段。由归化至包头镇。计程三百二十里。该处滨临黄河。上通甯夏。水陆绾毂。商运甚繁包头产煤。亦产木料。先尽此段修起。作为始基自包头一千一百里。至札克苏吉。作为第二段。又一千三十里至土布齐。该处附近。即固勒班赛罕。水草丰美。可以屯田。北行可达库伦。南行可达阿拉善旗之定远营。不难即成市镇应作为第三段。又七百八十里至苏吉作为第四段。又一千二十五里至嘉会该处亦有沃壤。可资屯垦。即作为第五段。又九百九十里至三塘湖。为新疆镇四厅之属境向有户民种地。出产煤铁。天山森林亦茂。足供枕木之用。可作为第六段。又九百三十里。至新疆之古城。该处四达冲衢。为商贾荟萃之区。应即作为第七段。由此西至新疆省城。仅止六站。其北则通科布多乌里雅苏台西北经布伦托海。可达阿勒台山。东接哈密。为嘉峪关驿路南通吐鲁番。为入南疆大道将来添造枝路。皆可以此为中心点。计自归化至古城。共长六千一百七十里。所经为喀尔喀土谢图汗、三音诺颜、札萨克图汗、三部之南境。及天山之北路。论者或疑关外荒寒。养路无费。殊不知铁道经过之处。即入烟趋集之方。于此兴修。约有五便。草地沙石。地质坚实。垫筑之费可省。一也。道途平直。无高山大岭。不劳开凿。二也。又无洪流巨浸阻隔。可免建造桥梁。三也。地尽闲旷。不需价购。四也。无绕越城郭庐墓之事。五也。有此五者路工必可事半功倍光绪十八年。臣与新疆抚臣陶模会奏边防事宜曾有展筑铁路之议。迄今二十年。筹之至熟。祗因集款维艰。不敢遽申前请。近则事机危急。更无闲暇光阴。待我从容缓步。若犹筑室道谋。恐他人必有起而争我路权者。后虽悔之。噬脐何及。前见邮传部奏定筹画全国轨蝱滟戋一摺。亦列有新疆在内且谓东南尚可集股于绅商。西北必须借资于外债。实为洞悉情形之论。果能酌借外债数千万金。以充归新铁路经费。分段赶筑。期以千年告成。则西陲之事。犹可为也并下部议。寻邮传部等会奏、铁路性质。约分为二内地则计懋迁。边地则重徵调。臣部前经奏定中国轨蝱滟戋全图。西干自京城。历潼关兰州以至伊＜覀之＞■牛。北干自京城历张家口库伦。以达恰克图北枝自库伦抵科布多。西枝自太原历大同至张家口。与北干相接。是西北等路。臣部业经筹及。原奏于归新一路。所谓五便。仅就节省路工而言。究竟修养之资有无把握应俟筹有的款。实行开办。至所议甘肃西蝱滟戋。一绕灵州。一绕宝鸡。似不如臣部奏定两干。较省纡折。总之目下造路。必资借款。将来如何筹还本利。如何防守路蝱滟戋。应俟筹有办法后。再行妥酌办理。从之。　　

○己未。谕军机大臣等、学部奏、拟将学务法律命令。分别厘订。缮具表册呈览一摺。著依议。　　

○又谕、朱家宝电奏、宪政筹备缓急。请饬宪政编查馆审量国力。分别最要次要。为修政标准等语。著宪政编查馆知道。　　

○两江总督张人骏等奏、裁并同城州县。筹设审判厅。拟以江甯并入上元县。长洲元和并入吴县。甘泉并入江都县。昭文并入常熟县。新阳并入昆山县。震泽并入吴江县。娄并入华亭县。阳湖并入武进县。金匮并入无锡县。荆溪并入宜兴县。镇洋并入太仓州。下会议政务处议。　　

○庚申。谕内阁、农工商部奏、京师商务总会禀称、京师各行商会。暨各省商血■乣。以喧传翦发易服。力陈商业危迫。恳予维护等语。国家制服。等秩分明。习用已久。从未轻易更张。除军服警服。因时制宜。系前经各该衙门奏定遵行外。所有政界学界。以及各色人等。均应恪遵定制。不得轻听浮言。致滋误会。特此明白宣示。俾京外周知。以靖人心而安生业。　　

○谕军机大臣等、电寄陈夔龙、据电奏、顺直咨议局议长等呈请于明年即开国会等语。开设议院。缩改于宣统五年。期限不为不近。所有提前应行豫备事宜。至为繁赜。已虑赶办不及。各督抚陈奏。亦多见及于此。岂能再议更张。著该督懔遵上次谕旨。剀切宣示。不准再行联名要求渎奏。　　

○御史黄瑞麒奏、湘省矿产丰富。亟宜提倡新法。厚集资本。以兴大利。谨陈办法三端。一矿学人材。亟宜培养任用。一化分矿质局与测量矿山区域。宜及早兴办。一指定官矿为保息经费。以大招商股。下农工商部查核具奏。　　

○又奏、各省所保厅丞检察长各员。请饬法部认真考核。加具切实考语。汇案请肬■闲。下法部知之。寻奏、开庭在即。碍难加考。　　

○加赏普济堂教。养局每月仓米六十石。　　

○辛酉。谕军机大臣等、李经羲电奏、沥陈滇省盐务办理为难情形。请饬督办盐政处派员监理等语。著督办盐政大臣议奏。　　

○又谕、宝棻电奏、豫省西南近山多盗。防队不敷分布。现拟添募两营。专司巡缉等语。著该衙门议奏。　　

○召见四品卿衔翰林院编修缪荃孙。得旨、著以学部参议候补。　　

○资政院奏、绘就资政院暨上下议院分图。核估工费。约需款一百万两。请饬部拨给。下度支部知之。　　

○以剿匪被戕。予广西武缘县都阳土巡检黄永煚优恤。　　

○壬戌。冬至。祀天于圜丘。遣豫亲王懋林恭代行礼。　　

