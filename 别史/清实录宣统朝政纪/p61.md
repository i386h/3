<!-- { "loadSidebar": true } -->
○丁酉。监国摄政王代诣养心殿。日本国使臣伊集院彦吉。陆军少将阿部贞次郎等。和国使臣贝拉司。水师总统迪都漫等。法国署使臣潘荪纳。陆军提督贝那格等觐见。官报　　

○谕内阁、孙家鼐奏、假期届满。病仍未痊。恳请开缺一摺。大学士孙家鼐老成硕望。朝廷深资倚畀。兹据沥陈病状。朕心甚为廑系。著再赏假一个月。安心静养。并赏给人＜目辟＞映＜走毕＞鹍＜夗贝＞二两。俾资调摄。一俟病痊。即行销假。毋庸开缺。现月　　

○又谕、张之洞奏、病势日增。恳请开去各项差缺一摺。大学士张之洞公忠体国。夙著勤劳。兹因久病未痊。朕心时深廑念。著再行赏假。毋庸拘定日期。安心疗养。病痊即行销假入直。并赏给人＜目辟＞映＜走毕＞鹍＜夗贝＞二两。俾资调摄。所请开去差缺之处。著毋庸议。现月　　

○谕军机大臣等、度支部奏。筹拨军咨处海军处经费各一摺。前经军咨处海军处奏请筹拨经费。业经降旨依议。兹据度支部覆奏。未能如数筹拨。部款支绌。自系实在情形。惟军需重要。亦难视为缓图。著照该部现筹数目。暂为拨付。其余不足之数。仍著该部尽力设法筹画。俟有的款时。再行酌量拨给。现月　　

○闽浙总督松寿奏、遵章改设高等巡警学堂。及附设教练所。下民政部知之。　　

○又奏、现就省城先设高等审判厅一所。闽侯两县分设地方审判厅一所。初级审判厅一所。南台设地方审判厅一所。初级审判厅一所。厦门设地方及初级审判厅各一所。以为举办先声。下所司知之。摺包　　

○换铸四川蓬溪、安岳、改铸宜陇县印信。从总督赵尔巽请也。摺包　　

○予剿办四川理番厅逆匪阵亡千总阿申纳勒朗优恤。摺包　　

○戊戌。监国摄政王代诣孝钦显皇后几筵前行月祭礼。现月　　

○农工商部奏、欧洲各国。有所谓利息富签票者。附签票于债券之中。给以轻息而不还本。为募集公债之一种方法。在德义奥匈诸国。皆有官办此种债票。臣部拟仿其制。试办劝业富签公债票。以为鼓舞公债之计。其法制公债票一千万张。每张售洋一圆。共集一千万圆。略仿签捐票办法。以三百万圆为奖金。以一百万张为得奖之票。以一百万圆为臣部制票办公经费。及各处经售债票扣除用费五厘之款。除得奖之一百万张不计外。其余不得奖之九百万张。均作为公债票。年给二厘之官息。至六十年为止。此在臣部祗实收六百万圆。而仍给九百万圆之息。且付息至六十年。期于本利均有著者。无非为开风气而彰国信。此项债款。均存官办银行。专备兴办农工商矿各项实业。及补助商办各项实业之需。惟年付官息一层。为信用所在。必须筹有的款。经臣等商之度支部。请由大清银行保息。以示大信。业经度支部覆函允准。拟先试办一年。如有成效。再当接续展办。从之。摺包　　

○署两广总督袁树勋奏、恳将四川补用知府夏文炳仍留粤省差遣。免予调滇。得旨、著仍遵前旨迅速赴滇。摺包　　

○又奏、新肬■闲奉天交涉使署广东劝业道韩国钧现正筹办新军事宜。一俟候选道吴锡永到粤。再行交替。以资接洽。得旨、速调吴锡永接替。并饬韩国钧迅赴奉天署任。摺包　　

○甘肃新疆巡抚联魁奏、新疆遵设高等巡警学堂。并先设肬■闲易科。下民政部知之。摺包　　

○以胆大妄为。革四川试用道裕端职。摺包　　

○予故正黄旗蒙古副都统善旌祭葬如例。现月　　

○己亥。世宗宪皇帝忌辰。遣官祭泰陵。　　

○谕内阁、大学士张之洞公忠体国。廉正无私。荷先朝特达之知。由翰林洊升内阁学士。肬■闲授山西巡抚。总督两广湖广。权理两江。凡所设施。皆提倡新政。利国便民。庚子之变。顾全大局。保障东南。厥功甚伟。旋以总督晋陟纶扉。入参机要。管理学部事务。宗旨纯正。懋著勤劳。朕御极后。深资倚畀。晋加太子太保衔。服官四十余年。擘画精详。时艰匡济。经猷之远大。久为中外所共见。近因患病。屡经赏假调理。并赏赐人＜目辟＞映＜走毕＞鹍＜夗贝＞。方冀克享遐龄。长资辅弓滟＜兪＞滟弓。兹闻溘逝。轸惜殊深。著赏给陀罗经被。派郡王衔贝勒载涛带领侍＜目辟＞行＜匧心＞口＜韦未＞＜夗贝＞十员。即日前往奠醊。并赐祭一坛。加恩予谥文襄。晋赠太保。照大学士例赐恤。入祀贤良祠。赏银三千两治丧。由广储司给发。任内一切处分。悉予开复。应得恤典。该衙门查例具奏。灵柩回籍时。沿途地方官妥为照料。伊子礼部郎中张权著以四品京堂候补。邮传部学习员外郎张仁侃、著以郎中补用。伊孙选拔生张厚璟、著赏给主事分部补用。用示笃念荩臣至意。现

月　　

○命法部尚书戴鸿慈在军机大臣上学习行走。现月　　

○以热河都统廷杰为法部尚书。未到任以前。以法部左侍郎绍昌暂行署理。现月　　

○以报效军需。予开缺浙江按察使李经迈以副都统记名。摺包　　

○庚子。谕军机大臣等、有人奏、津浦铁路南段总办候补道罗国瑞、昏庸怠惰。舞弊营私。请饬认真查究等语。著徐世昌、沉云沛、按照所奏各节。确切查明。据实覆奏。毋稍徇隐。原片著钞给阅看。寻奏、舞弊营私。查无实据。惟统率华洋人员。驾驭无方。且于地方绅士。诸多隔阂。应请撤差。以示惩儆。从之。廷寄　　

○又谕、粤汉铁路、鄂境川汉铁路事宜。著归邮传部妥协接办。现月　　

○湖广总督陈夔龙奏、鄂省财政支绌善后局积亏太甚。挹注无从。拟援直隶成案。试办公债票。以资弥补。并将贷还公债期限数目。及贷还公债章程。缮单呈览。下度支部议。摺包　　

○又奏、拟在武时省城设立武汉劝业奖进会。并附设南洋出品协会。以扩实业。下部知之。摺包　　

○调察哈尔都统诚勋为热河都统。以礼部尚书溥良为察哈尔都统。现月　　

○以署正红旗满洲都统载振为镶红旗蒙古都统。仍兼署正红旗满洲都统。现月　　

○以镶红旗蒙古都统葛宝华为礼部尚书。现月　　

○以内阁学士吴郁生署法部左侍郎。现月　　

○以声名恶劣。革湖北试用道馨龄职。永不叙用。摺包　　

○辛丑。谕军机大臣等、翰林院侍读文华奏、江苏学界。习染赌风。亟宜认真查禁一摺。著学部知道。　　

○海军处奏、出洋考察海军。酌带随员。拟请赏给宝星。得旨、梁诚、曹汝英、均允行赏给。其余随员。均缓赏给。摺包　　

○又奏、拟请赏给筹办海军事务处参赞谭学衡宝星。得旨、著缓行赏给。摺包　　

○出使义国大臣钱恂奏、和蔺儒者葛罗脱著英文书两册。以中国贬排异教为书名。所关实钜。请饬驻和使臣购取此书送部。将英文译成汉文。逐条评正。奖其是而驳其非。以明我国于外教初无歧视。观彼所引录。昔年诚不免有禁教之谈。但所禁在邪教。而非西教。即偶亦指明西教。乃指当时借教行邪之奸民。而非指崇拜耶稣之宗教。反复辩论。以与彼书相抵。并译成通畅雅训之英文。刊印布行。俾西人知我国初非排教。更非排外。则于将来颁布宪法。厘定民教章程。可免一层阻力。下外务部知之。

摺包

　　

