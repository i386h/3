<!-- { "loadSidebar": true } -->
○御史赵熙奏臣见考试游学毕业生名单。取列最优等者工科六名。农科二名医科二名格致科二名。法政科一名闻归自西洋者凡十三名。以向例言之。皆有入翰林之望。夫以专门实业之士。充文学侍从之臣。责以撰文之任。所习非所用。彰彰明矣。即优等中等内凡农工商医诸科。以之为内阁中书。为知县为不相当之主事。亦与立法之意相悖。是非可视为细故也。所习非所用。该生将无可办之事。而遇事又无可。用之人其久也凡事一无可责之效。似不如以农工商科之人。分置农工商部。或分派各省。振兴实业。医科者分置陆军部或民政部庶为近理。此不可不于未廷试时先定之也。又向例最优等应廷试。取列一等者即编修。二等亦庶吉士三等亦主事。一日之长虽劣不掩其短。是诚未免过优似非平情核实之道。至廷试定期明年。想必别有深意。惟从前八月乡试。因举人散在各直省。非数月不能齐集故会试必定次年。今毕业生既咸集辇毂之下矣。似亦可稍为变通。以便单寒之士也。抑臣尤有请者。学位与官职当各为一事。不必毕业者人人皆官。何也人人以学为生计。自立之道也。人人以官为生计非自立之道也。方今各学堂学生及游学生合之优拔诸生人人皆官官既日多一日。诚恐生计日促一日。应请旨饬学部合参中外。循名核实。详议经久之方。下学部议。摺包　　

○派肃亲王善耆、顺承郡王讷勒赫、科尔沁辅国公博迪苏协办大学士吏部尚书陆润庠、农工商部尚书溥颋、礼部左侍郎景厚、会同原派恭办丧礼王大臣等、在梁格庄暂安殿轮流直班。现月　　

○赏陆军正参领良弓滟＜兪＞滟弓协都统衔。充禁＜目辟＞行＜匧心＞口＜韦未＞＜夗贝＞军步队第一协统领官。现月　　

○辛酉。谕内阁、前据御史严忠奏称、大员烟癖素深。请饬调验一摺。当经谕令沈秉＜辶黎＞方■土、确查具奏。兹据查明覆奏。贵州巡抚庞鸿书、先曾吸食。数年前即已戒断。提学使陈骧、实未吸食。均著毋庸置议。布政使松堮、因疾致瘾。疾发时仍未尽除。按察使严隽熙年老衰病。确未戒断。均著照章革职永不叙用。庞鸿书于该司等曾否断瘾。未能切实调验。咎实难辞。著交部议处。沈秉＜辶黎＞方■土查办此案尚属认真。所有自请议处之处。著加恩宽免。现月　　

○谕军机大臣等、电寄袁树勋、电奏悉。吴晋一员。著准其暂行留粤供差。俟新军成镇后。仍即饬该员赴甯。电寄　　

○出使大臣钱恂奏、外交应付。宜明列强对于东方情形。而统筹全局。否则顾此失彼。必事事退落人后。且近年各国对待东方之政策。其显而易见者。莫如代我兴学。迫我借款两事。夫兴学美名也。臣岂以为非。然尝观各国之对他邦。莫不欲其民愚而不乐其智。以义奥同盟之国。上年因奥学之不用义文。尚久经磋议。以日美邻近之邦。而日童欲入美校。且与争执。乃迩来德人为我兴学。美人为我兴学。何厚我而爱我耶。其故可深长思矣。至借款一事。各国恒有果能办理尽善。操纵得宜。以彼资力。兴我实业。固无害也。惟各国一闻借款。恐后争先几成一种交涉。其弊有可虑者。幸频年民智渐开。争路有人争矿有人。但使主其事者。俯采舆论。审慎几先。自少流弊。在各国既以投资为政策。在我亦不可不知所慎取又奏、前吏部左侍郎许景澄曾撰外国师船图表一书。臣亲受该侍郎指导。知为极裨实用之书。宜亟为赓续。并下外务部知之。摺包纂修官温肃恭纂　　

帮总纂官蓝钰恭辑监修总裁世恭阅四签正月初三日正总裁那月日专司蒿■禾本陆恭覆阅甲寅正月二十三日　　

徐月日　　

荣月日副总裁唐月日　　

宗室宝恭阅四签九月廾九日

　　

陈恭阅六签十月廾八日　　

熙月日　　

郭恭阅一签十一月十六日　　

宗室麒月日


大清宣统政纪卷之二十二　　

宣统元年。己酉。九月。壬戌。谕内阁、朝廷肬■闲任疆臣。畀以用人重寄。近来办理新政。遇有奏调人员。无不俯如所请。惟念该督抚等果能于本省属员认真考察。何至一省之中。竟致无员可用。必须借材他省。方收臂指之资。虽其中为事择人者。在所常有。而引用私人者。亦难保必无。嗣后除边远省分。于举办要政。准其酌量调用外。其余省分。所有差委事宜。务须先尽本省人员。择能委用。不准任意奏调他省人员。致滋纷扰。该督抚等各宜公尔忘私。破除成见。用副朝廷整饬官常之至意。

现月

　　

○引见进士馆毕业度支部学习主事唐桂馨、庶吉士李矩■木、办学期满庶吉士江孔殷、得旨。唐桂馨著以主事留部尽先补用。李矩■木著授职编修。并加侍讲衔。江孔殷著授职编修。摺包　　

○引见州县事实列入最优等在任候选道山东德州知州杨学渊、得旨著在任以道员尽先补用。　　

○引见降补通判前署湖南劝业道沈祖燕得旨著开复原官。　　

○癸亥。谕军机大臣等有人奏、湖北布政使李岷琛、精神本已竭蹶。烟瘾尚未戒断等语。著陈夔龙确切查明据实具奏。毋稍回护原片著钞给阅看。寻奏李岷琛烟瘾实已戒断。唯精神不支。已经奉旨卸任。请毋庸议。报闻。廷寄　　

○又谕、电寄沈秉＜辶黎＞方■土、电奏悉。德人布伦胡伯等、私入＜冉页＞滟怒地被匪戕毙人案。该犯父子阿普老全新阿把。均著即行正法。其余各匪。即照所拟分别办理。在事文武出力员弁。准其择尤酌保数员。毋许冒滥。电寄　　

○御史黄瑞麒奏、农工商部筹办实业。拟借公债。参用外国利息富签票办法。流弊甚多。原奏顾嚣嚣然以德义奥匈诸国为辞。而曰有利无害。臣以为诸国之所以有大国之威者。决不以此中国之宜步趋人国者。亦决不在此。然为该部计。诚得矣。岁得六百万圆之钜款。以藉口于筹办实业。其制票扣用之一百万圆。复可沾其余溉。为该部张皇润泽之资。其收入之六百万圆。存之官办银行。以年息六厘计。每年可得三十六万圆。除给不得奖之九百万票年息二厘外。以六十年计之共得纯利一千八十万圆。再以六十年之通计之每年举办一次源源不绝子复为母。母复生子。不必兴办他项实业。而农工商部之财。将横绝宇内。诚致富之奇策。如政体何。如民生何。朝廷近日取于民者不为不多。徵利之法不为不备。所以屡奉明谕责令筹办实业者。原以小民生计日蹙。供亿太繁。期以此阜民财而培元气。乃该部一事未闻计画。先有此巧取豪夺吮膏吸髓之谋。语曰刀笔吏不可为公卿。臣亦谓市夫之见。不足以图国本也得旨、著农工商部按照所奏各节。悉心筹议。详晰具奏。摺包　　

○都察院代递主事胡柏年条陈宪政利弊。其略曰。唐虞之命敷五教。盖在水土既平之时。三代之谋及庶人。盖在学校大兴之后。今于二三年闲。即立上下议院之基础。而所以开百姓之知识养国民之程度不过编肬■闲易课本办肬■闲易学堂而已。先求议员。后养程度。揆之秩序。未敢云当。古人为政。教不先于养富不后于教。今九年筹备之中。于治民坊民理财之事。至为周备。而于养民一节。顾略焉。不知开财之源。徒欲节财之流。且办理新政。事事需款。流亦未必能节。及至水旱灾祲。百物昂贵。一身衣食。且难自给。焉所得赢余以相奉也。下宪政编查馆知之。摺包　　

○又代递江苏举人张毓英等条陈铜圆八害。一劳动工人有束缚之害。一商业有亏折之害。一农业有耗损之害。一非农非工非商有普受之害。一债权有损失之害。一地方公款有暗蚀之害。一库款有短绌之害。一国财有外溢之害。因陈治标治本二法。治标之法六。曰停铸曰禁私曰收回钱票曰匀销边省曰酌量收买曰官为通用。治本之法。则以速定币制为归宿。下度支部议。摺包　　

○两江总督张人骏奏、请留江防军队以资镇慑。查长江界连五省。地段绵长。处处冲要。防范稍有不周。匪党即虞蠢动。故先朝垂念江防。特派重兵驻扎。现在地方虽较前安谧。而防务仍不容稍松。盖盗匪生心。往往乘虚窃发。该军驻守两年。常川巡缉。得以相安无事。若一旦他调。则长江门户洞开五省藩篱尽撤。实有防不胜防之虑。至陆军第九镇。虽已成镇尚待组织完备巡防仅有三年余队。分布各属。尚虑未周设有缓急。实无可调之兵。酌核现在地方情形。拟请仍留该军驻防钦遵光绪三十三年谕旨作为长江游击之师。以资镇慑。惟军队首重纪律。该军南北异居。其中或有人地未宜。致遭物议自应。责成提督程允和、严加约束。认真训练。并由臣随时酌调来省。更番查验。设法整顿。俾昭节制而成劲旅。从之。　　

○以开缺江西布政使沈瑜庆为贵州布政使。军机领班章京文徵为贵州按察使。现月　　

○甲子。以豫河霜降安澜发大藏香十枝。交河南巡抚吴重喜■心祗领。虔诣河神庙祀谢。现月　　

○谕军机大臣等、有人奏、河南前署邓州知州本任原武县知县温绍梁等贪劣各款。请饬查办一片。著吴重喜■心按照所奏各节。确切查明。据实覆奏。毋稍徇隐。原片著钞给阅看。　　

○又谕、有人奏、热河候补知县祝万年纵容丁役违例浮收等情一摺。著廷杰按照所奏各节。确切查明。据实覆奏。毋稍徇隐。原摺著钞给阅看。寻奏、此案已覆另审讯。原奏纵容丁役。违例浮收。自系传闻失实之词。报闻。　　

○又谕、电寄袁树勋电奏、广东省城风雨大作。河水骤涨。省城及南海各县属。均有覆艇坏屋。淹没田禾。溺毙人口情形等语。览奏深堪悯恻。著该署督督饬各该地方官妥为抚恤。毋任失所。其西北两江一并查明分别办理。　　

○以河防出力。予河南布政使朱寿镛等优叙。　　

○乙丑。谕内阁、诚勋额勒浑奏、查明盟旗被灾情形。恳恩抚恤一摺。西林果勒盟旗阿巴嘎阿巴哈那尔浩齐特乌珠穆沁等八旗游牧地方。连遭亢旱。上年冬季。又复大雪成灾。牲畜倒毙实多。蒙民困苦情形。殊堪轸念。加恩著赏给帑银三万两。由度支部给发。交诚勋等派委妥员。驰往灾区。查明户口被灾轻重。分别妥为散放。毋任失所。用副朝廷抚恤蒙艰之至意。现月　　

○护理云贵总督沈秉＜辶黎＞方■土奏、云南镇雄等州县水灾。业经派员会勘赈抚。得旨、著妥为查勘赈抚。毋任失所。

摺包

　　

○丙寅以黄河霜降安澜发大藏香十枝交山东巡抚孙宝琦祗领。虔诣大王庙祀谢。并颁扁额曰河防巩固。　　

○谕军机大臣等、有人奏、澳门界务未协。敬陈管见一摺。著外务部袁树勋。按照所陈各节。体察情形。妥筹办理。原摺均著钞给阅看。廷寄　　

