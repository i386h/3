<!-- { "loadSidebar": true } -->
○会议政务处奏、东三省总督徐世昌等奏、请于吉林东南东北两路。各设兵备道一缺。一驻珲城。管理珲春延吉绥芬一带边务。并珲春关税交涉事宜。一驻三姓。管理依兰密山临江一带边务。并依兰等处关税事宜。与前设之西路兵备道。并加参领衔。以资控制。应如所拟办理。又添改府厅州县各缺计升改之缺在西路曰伊通直隶州榆。榆树直隶厅。北路曰双城府宾州府。临江府滨江厅富锦县。东路曰绥芬府。穆棱县。南路曰延吉府。和龙县。中路曰五常府。共十有二缺添设之缺在西路曰舒兰县北路曰阿城县、桦川县、勃利县、绥远州。东路曰饶河县宝清州临湖县东甯厅南路曰珲春厅汪清县中路曰额穆县。亦共十有二缺。而宝清一州。舒兰。阿城。勃利饶河。四县。拟暂从缓设。又请将大通县移治方正泡绥芬府移治甯古塔应准一并如所请办理所有原设珲春三姓甯古塔、伯都讷、阿勒楚喀等处副都统缺。应即裁撤以一事权。其协领以下各缺。除先将富克锦地方一缺裁撤外。余各暂仍旧制。专理旗务。从之。摺包　　

○以会试重逢。赏三品卿衔前署山东督粮道郭鉴襄头品顶戴。摺包　　

○以战功卓著。予已故记名提督杨世俊附祀前大学士左宗棠甘肃省城专祠。从陕甘总督升允请也。　　

○甲午。谕内阁、礼部奏、恭备德宗景皇帝升祔大礼请旨一摺。著内阁各部院翰林给事中御史详慎妥议具奏。现月　　

○谕军机大臣等电寄沈秉＜辶黎＞方■土、电奏悉。王正雅统领边军。深为得力未便遽易生手。贵州按察使王正雅。著开缺仍留云南统带边军。以重防务。该臬司谋勇素著。尚其移孝作忠以副委任。毋许固辞。电寄　　

○添铸山西巡警道关防。从巡抚宝棻请也。　　

○以贵州贵东道严隽熙为按察使。　　

○赏承修菩陀峪定东陵工程监督。已故江甯将军永隆之子。员外郎立＜辶黎＞方■土以郎中补用。镶白旗汉军副都统庆恒之子、云骑尉儒祥、以三等侍＜目辟＞行＜匧心＞口＜韦未＞＜夗贝＞在大门上行走。摺包　　

○乙未。孝端文皇后忌辰。遣官祭昭陵。　　

○以雨泽稀少遣恭亲王溥伟诣大高殿恭代祈祷行礼遣贝勒载洵诣时应宫。贝勒载涛诣昭显庙。贝子溥伦诣宣仁庙。镇国将军载振诣凝行庙。拈香。现月　　

○谕内阁。此次引见之上次圈出京察一等人员连兆等、共一百二十一员。及补行引见之度支部员外郎谷如墉一员。著于本月十九日起。按照名次先后。每日六员。呈递膳牌伺候召见。如是日未经召见。仍于次日豫备。其余各员以次递推。现月　　

○谕军机大臣等、学部奏、酌拟游学毕业生廷试录用中书。拟准其改就小京官知县一摺。著依议。摺包　　

○都察院奏、刑律草案。未尽完善。请饬下法律大臣覆加核订。以防流弊。一、洋律科罪太轻。可参用而不必尽用。一、断罪宜归一定。不便游移其词。以防舞弊。一、参用洋律。仍宜以中文达之。不必袭用外洋文法。以上三端。皆其大致之不甚合宜者。故敢约略陈之。得旨、著法律大臣法部会同京外各条奏另订具奏。摺包　　

○丙申。谕内阁、升允电奏甘肃连年旱歉兰州、凉州、巩昌各属。前岁被灾。去秋尤甚。入春雪雨愆期。迄今尚未得有透雨。碾伯会甯及各土司。先后报灾。现在粮少价昂。饥民哀号乞命。牲畜多致饿仆等语。览奏殊堪悯恻。加恩著赏给帑银六万两。由度支部给发。著该督派委妥员。按照所属灾区。查明户口灾情轻重。分往散放。务使实惠均沾。毋任失所。用副朝廷轸念灾黎至意。现月　　

○又谕、此次内务府京察一等覆带人员。除南苑郎中恩奎外。荣铨等二十五员。著俟各部院衙门人员召见完竣后。于次日起按照名次先后。每日六员。呈递膳牌接续伺候召见。如是日未经。召见。仍于次日豫备。其余各员以次递推。现月　　

○广西巡抚张鸣岐奏、广西铁路关系紧要。体察情形。详筹切实办法。得旨、著邮传部先行派员前往查勘。该全省铁路。应从何处开办。分别缓急。次第修筑。妥筹办法。详议具奏。摺包　　

○又奏、覆陈广西历年兵患匪患实情。将练新裁旧事宜。妥慎筹办。得旨、著督饬该提镇加意讲求。认真训练。以期日有起色。余著随时妥筹整顿。摺包　　

○丁酉。谕军机大臣等、法部奏、议覆御史吴纬炳奏、寻常盗犯请一律照例解勘一摺。著会议政务核覆具奏。寻奏、情有可原之犯。应免死减等。至就地正法章程。除东三省外。寻常盗案。均解该管上司覆勘从之摺包　　

○又谕、电寄李经羲、电奏悉。昨已有旨将王正雅仍留云南统领边军矣。电寄　　

○又谕电寄张鸣岐、据电奏请将浙江陆军统带官蒋尊义调桂差遣等语。著照所请。电寄　　

○戊戌。谕军机大臣等、电寄张人骏、电奏、悉广西补用知府署上思厅同知蔡其铭、著即行革职。归案讯办。电寄　　

○己亥。谕军机大臣等、理藩院代奏喀尔喀三音诺彦部落阖盟王公呼图克图喇嘛等、差人于梓宫前进呈贡物。可否准其呈进一摺。孝钦显皇后梓宫前。著于本月二十五日呈进。德宗景皇帝梓宫前。著于本月二十九日呈进。摺包　　

○又谕、嗣后应行验看人员。均著由各该衙门带领引见。其余应行验放人员。仍归内阁验放。现月　　

○庚子。监国摄政王代诣孝钦显皇后几延前行月祭礼。现月　　

○谕军机大臣等贝勒载涛等奏、拟定禁＜目辟＞行＜匧心＞口＜韦未＞＜夗贝＞军警察等营制饷章。并试办规则缮单列表呈览一摺。又奏、拟定服色章记一片。均著依议。摺包　　

○又谕电寄沈秉＜辶黎＞方■土、电奏悉王正雅著赏假三个月。假满即行回滇以重防务。电寄　　

○壬寅。加上列圣列后尊谥。告祭太庙。监国摄政王代诣行礼。　　

○谕军机大臣等、本日监国摄政王代诣致祭太庙。所有执事人员到班甚迟。著前往照料之御前大臣查明倢■＜曰融＞■＜石木＞奏。现月　　

○又谕、吏部奏酌拟汉员改授都统副都统所得荫生。仍照汉例拟旨。并从二品以下改掣各项官阶。开单呈览一摺。著依议。

现月　　

○以礼部尚书葛宝华署法部尚书。现月　　

○癸卯。谕军机大臣等、有人奏、福公司改约。实由候补知府杨敬宸承洋商意指其罪浮于吴式钊。请与方镜等一并查办等语。著吴重喜■心按照所倢■＜曰融＞■＜石木＞情节。查明惩办。据实具奏原片著钞给阅看。现月　　

○又谕、翰林院侍讲学士杨捷三奏、肆约未经抚臣批准。例应作废。请饬部臣极力挽回一摺。著外务部知道。现月　　

○裁奉天左右参赞缺。命梁如浩、钱能训、回京当差。现月　　

○甲辰。以得雨未渥。再申祈祷。遣恭亲王溥伟诣大高殿恭代行礼。遣贝勒载洵诣时应宫。贝勒载涛诣昭显庙。贝子溥伦诣宣仁庙。镇国将军载振诣凝和庙。拈香。现月　　

○乙巳。谕内阁、大学士张之洞、协办大学士鹿传霖。均著免其带领引见。现月　　

○湖广总督陈夔龙奏、安陆府属。匪徒焚掠一案。业已平靖。现正妥筹善后清乡办法。并查明该府属各县。尚无讳盗纵匪情形。得旨仍著督饬府县营队。严拏首要。务获惩办。并将安襄一带地方缉捕事宜。认真整顿。毋得懈弛。摺包　　

○又奏、因病恳请开缺调理。得旨、该督向来办事稳慎周详。惟当于利国利民之事。坚持定见。实力办理。毋恤浮言。所请开缺之处。著毋庸议。摺包　　

○丙午。谕内阁、那桐奏、沥陈下悃恳请终制一摺。览奏具见孝思肫切。惟该大学士职司重要。朝廷以其办事认真。深资倚界。前降旨改为署任。系因时事艰难。需才襄赞。不得已从权办理。那桐受恩深重。自应仰体朕怀。力图报称。现经百日孝满。著仍遵前旨照常入直。毋许固辞。现月　　

○谕军机大臣等、陆军部奏拟订陆军测绘员生毕业考试出身补官。并任用章程。缮单呈览一摺。又奏、测绘学堂第一二班学生毕业时。请照高等科章程办理一片。均著依议。现月　　

○又谕、电寄吴重喜■心、福公司在河南境内售煤一事。前经谕令外务部河南巡抚会商妥筹办理。该省商民。自应听候办法。兹吴重喜■心致外务部函称。修武县学生到处演说。希图藉端煽惑。实属大干厉禁。该抚有弹压地方化导士民之责。务须督饬所属。迅速阻止。毋令滋生事端一面会商外务部。妥筹办法。迅速定议。毋令推延。寻奏请将委员候补知府杨敬宸。候选知府方镜。候补知县严良炳。分别交部议处察议。从之。现月　　

○又谕、电寄张人骏、电奏悉。著杨士骧酌派轮船一号赴粤应用。电寄　　

○陆军部等会奏、贵胄法政学堂开办伊始。择定校舍。实为先务。现经会商陆军部贵胄学堂移入新校后。所遗堂舍即拨给应用。既可节费。且免旷时。至此项学堂。陆军部本拟腾作测绘学堂之用。查农工商部实业学堂新校将次落成。拟即将旧有校舍。拨给陆军部改设测绘学堂。以节糜费。从之。现月　　

○赏大学士那桐在紫禁城内乘坐二人肩舆。　　

○丁未。孝慎成皇后忌辰。遣官祭慕陵。　　

○谕内阁、前据御史张世培奏倢■＜曰融＞■＜石木＞前署庆远府候补知府阮志观等、昏谬贪残各节。当即谕令张人骏张鸣岐确切严查。兹据查明覆奏、阮志观兼统庆军、纵容勇丁。滋扰酿事。苍梧县知县庄炎、于委员翁璜收受赌商谢银。明知不究。并招用革役承充船行。前署阳朔县候补知县钱振荣、于书差兵役人等弊混不法情事。毫无觉察。前署融县正任思恩县知县赵邦泽、纵容哨弁在署开赌。郁林直隶州州判吴炳荣、代讯匪供。用刑严酷。以上五员。均著交部议处。已革广东试用县丞翁璜著归案讯追究办。前郁林直隶州知州彭治河、业经病故。前署北流县归顺直隶州知州高廷梅、前署长安司巡检准补忻城土县典史王希和、均查无实据。已革平南县知县吴宝书、业经因案革职。均著毋庸置议。现月　　

○又谕、克勤郡王崧杰、屡次请假。久未当差。殊属不成事体。崧杰著开去差使。停支俸禄。俟病愈以后。再行销假当差。

现月

　　

○谕军机大臣等、法部奏、陈明出入款项。请饬交度支部核定收发办法。缮单呈览一摺。又奏、请拨大理院之总检察厅经费一片。又奏、将来添设外城地方审判厅经费。恐原定之数不符。先行陈明立案。及各厅职官津贴。请统筹规定一片。均著度支部议奏。现月　　

