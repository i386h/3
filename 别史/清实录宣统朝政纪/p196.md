<!-- { "loadSidebar": true } -->
○又谕、都察院代奏内阁制诰局中书陈震福、为金融恐慌关系全局拟请设法治标以定人心而裕国计条陈一件。著度支部农工商部知道。　　

○又谕电寄溥良、据电奏、张家口近因鄂晋事起。金融机关。异常窘迫请饬部拨银圆二十万圆。发交大清分银行。散拨殷实商户等语现在库款奇绌。万难筹拨。著该都统督饬商会就地设法筹画。竭力维持。以安市面而定人心。　　

○又谕、孙宝琦、十五日两次电奏、据东自绅商学界代表请愿八条。著交资政院迅速核议。　　

○又谕、电寄孙宝琦、电奏悉、宪法信条十九条业经通行电谕著再将条文逐条电致该抚迅即宣布妥为开导。所请停调五镇一节。著暂缓开拔。又谕电寄宝棻、据电奏、西安兵变。抽编兵队往援续据探报潼关于十一日夜失守。正在续调军队。接标统王钰锦等先后电禀十四日克复潼关等语。潼关居高临下势甚危险该兵队以少击多。首先克复要隘实属异常奋勇。深堪嘉许。著该抚督饬仍将防守事宜。相机妥办。河南陆军仅止混成一协。援鄂援陕以及防边。将士兵丁。无不踊跃用命。协统官应龙翔。灵敏神速。调度有方。著先传旨嘉奖并俟事定后将出力将弁。一律择尤保奖。　　

○又谕电寄吴禄贞电奏悉、筹画备极周妥。君■羊情安帖顺受指挥朕怀甚慰。应刊山西巡抚行营木质关防著该署抚自行刊刻启用。以昭信守现在山西各属伏莽尚多。应即驰赴省垣。接任视事藉资镇慑。所请六镇十二混成协暂留山西之处著军咨府陆军部酌核办理。　　

○绥远城将军＜辶黎＞方■土岫奏、查明鄂尔多斯郡王暨札萨克台吉两旗。连年歉收民少积蓄去年复曹亢早。冬春大雪频加人民糊口无资牲畜倒毙殆尽。实属异常荒歉无计为生拟请饬部速筹赈救。以济蒙难。得旨、著赏银五千两。由度支部拨给核实散放。　　

○归化城副都统麟寿奏、土默特旗。东连察哈尔左右两翼。西接乌兰察布伊克昭二盟。往来文牍。多用满蒙文字近因与汉民相处年久。满蒙语文。诚恐荒废。拟于该旗高等小学堂内。附设满蒙文一科。以期保存国粹而养成通译人才。下部知之。　　

○密云副都统福海奏、恭报密云步队戍关日期。并陈古北口一带地方辽阔。关隘林立。仅此一营。不敷分配。密云原有巡防步队二营。马队一营。现已改编陆军步队二营。拟与原练陆军合成一标。以之填防各口。外可为热河之后援。内可为京师之保＜目辟＞行＜匧心＞口＜韦未＞＜夗贝＞。下所司知之。　　

○壬午。谕内阁、资政院奏遵旨议决山东绅商学界代表请愿八条。并拟就答复条件。缮单呈览一摺。著依议。　　

○又谕、电寄袁世凯、据电奏、请将湖北汉黄德道齐耀珊撤任。随营效力。俟查明各司道下落。再分别汇案奏倢■＜曰融＞■＜石木＞等语。著照所请。该衙门知道。　　

○又谕、电寄袁世凯、电奏悉、前已有旨派李纯为第六镇统制。昨吴禄贞被戕。当即派段祺瑞前往查办确情。尚未覆奏。　　

○又谕、电寄陈夔龙、据电奏晋兵复叛。官军败退。已饬徐邦杰等分投防守等语。著即督饬将弁认真防守。并将吴禄贞被戕实情。迅即查明电奏。至请饬派大枝劲旅。前往迎头防堵一节。昨已饬段祺瑞带队前往矣。　　

○又谕、电寄宝棻、据电奏、豫省为南北枢纽。自山陕告警。新军业已尽数出防亟应添练正枝劲旅。以为准备。请派农工商部右丞袁克定赴河北一带。召募防军。办理团练等语。著照所请。该衙门知道。　　

○又谕、电寄唐绍怡、电奏悉、著仍遵晶■宜次谕旨。迅速来京供职。毋得固辞。　　

○又谕、电寄铁良等、电奏悉、现在事机万紧。亟宜力顾大局。所有江甯防守事宜。仍著铁良、张人骏、张勋会商妥慎办理。合力图维联络一气。以期挽回大局。　　

○又谕、电寄广东水师提督李准、据电奏假期届满。伤病未痊恳请开去广东水师提督一缺等语。现在广东地方紧要。该提督熟习情形。勇于任事。务当勉为其难。著再赏假一个月。安心调理。所请开缺之处著毋庸议。　　

○又谕、电寄宣抚大臣张绍曾、据电奏、请收回成命等语。宣抚事宜。关系重要。该大臣务当勉为其难。克期前往。毋得固辞。　　

○癸未谕内阁、资政院奏遵照宪法信条。公举内阁总理大臣一摺。朕依宪法信条第八条。命袁世凯为内阁总理大臣。　　

○又谕、资政院奏倢■＜曰融＞■＜石木＞赵尔丰罔上殃民。违法激变。请明正国法以遏乱源一摺。著将此案交大理院。按照法律。判拟具奏。　　

○又谕、御史赵熙片奏、四川旅京各界。因汇兑不通。饥寒交迫。请将前所发赈抚四川内帑银十万两。留京发给。电饬川督于存川路款项下提还等语。著度支部查核办理。　　

○又谕、吕海寰奏恳恩推广慈善救济会。按照红十字会章程办理。以广皇仁一摺。著准推广慈善救济会。按照红十字会办理。并准其另举红十字会会长。又奏、慈善救济会需款甚繁。凡捐助救济物品者。请优予奖励一片。著准其按照捐款分别奏奖建坊。赏给卿衔。其请奖四五品京堂之处。著毋庸议。　　

○又谕、电寄袁世凯、据电奏、一二日立即启程等语览奏甚慰。著即兼程北上。已电谕王士珍克日前往矣。　　

○又谕、电寄德济等、据电奏、九月十四日夜杭城被陷。督率驻防官兵竭力抵御。适接浙抚来函云。军人要求政治改革。不妨人道主义。为大局计。宜免去人民涂炭。请先停战斗＜虘阝＞斲等语。办理尚属和平。所有一切事宜。著随时会商增韫。详慎妥筹保＜目辟＞行＜匧心＞口＜韦未＞＜夗贝＞民生。　　

○又谕、电寄溥颋、据奏、接民政部电传谕旨。颁布资政院奏重大信条第八条。规定皇族不得为各省行政长官。热河都统以军府之规。兼有行政责任。请旨裁夺等语。溥颋著暂仍照旧任事。现在军务紧急热河地方。颇关重要。亟应悉心筹画。毋得稍存诿卸。　　

○又谕电寄袁大化、据电奏、新派营队。积弊太深。马步皆有空额。拟调吉林先锋官胡殿甲。在皖豫挑募精壮千人。由草地来新填补。并请饬部拨给枪石滟驳子弹等语。现在军务倥偬。皖豫距新。路程太远。恐多阻隔。且库款支绌。军储缺乏。饷械不易筹拨。仍著该抚就现在营队。认真整顿。俟事机稍定。再行添募。　　

○又谕、电寄宣抚大臣张绍曾、据电奏、因病恳恩开去差缺。回津就医等语。张绍曾著准其暂行开去差缺。现在时局艰危。需才孔亟张绍曾夙娴军学。正资得力。著即赶紧调理一俟病痊。即行销假。以备任用。　　

○又谕、电寄王士珍、电奏悉、现在鄂事紧要。袁世凯已奏报启程入都。与该署督路遇交接。王士珍著立即启程赴鄂毋稍延缓。当此事机危迫务宜力任其难。所请收回成命之处。著毋庸议。　　

○甲申。谕内阁监国摄政王面奉隆裕皇太后懿旨。世续著补授总管内务府大臣。即行销假供职。不许固辞。继禄著开去总管内务府大臣。　　

○又谕、近因各省纷扰。军人交鬨。谣诼繁兴并有以满汉强分界限。意在激使相仇。试思满汉皆朝廷赤子。一视同仁。尔军民人等。君■羊居州处近三百年。亦并无丝毫芥蒂。有何猜嫌。至生疑忌。此等谣传。显系奸人暗中鼓煽。扰害治安。在稍明事理者。自不至为其所惑深恐无知愚民一唱百和激生事端。用特明白宣示。俾知朝廷一秉大公。于满汉军民。毫无歧视。尔军民人等、务宜各矢公心。互相保＜目辟＞行＜匧心＞口＜韦未＞＜夗贝＞。慎勿听信谣言。徒滋惊扰。至于满汉各营。尤宜和辑。并责成各该统兵大员。开诚布公剀切晓谕。毋使各存意见。以维大局而靖人心。　　

○又谕、电寄袁世凯、据电奏请将湖北提法使马吉樟即行撤任。随营效力。俟查明情节汇案奏倢■＜曰融＞■＜石木＞并请以湖北候补道祝书元。署理湖北提法使等语。著照所请。该衙门知道。　　

○又谕、电寄袁世凯、据电奏、此次攻复汉口。夺获枪石滟驳多件。毙匪甚夥。官军酣战数昼夜。坚苦卓绝。请将尤为奋勇之协统王占元等、优加鼓励。又电奏、请将萧安国补授副参领。并以统带记名加二品衔各等语。均照所请给奖。　　

○又谕、电寄孙宝琦、电奏悉、仍著竭力维持。保＜目辟＞行＜匧心＞口＜韦未＞＜夗贝＞民生以顾大局。　　

○又谕、电寄连魁等、据电奏、荆州兵力单薄。上下无援。饷源已绝请饬调马步队一二营。水师一二艘。来荆救援。并由部迅拨大宗饷项。或由河南先行垫拨等语。荆州危急。自系实情。惟各省军情同一吃紧。库款尤值奇绌。著袁世凯王士珍、就近妥筹兼顾。以救危局。　　

○又谕、电寄袁大化、据电奏、库车回郡王买买的敏、年班进京。行至哲必■山。电称闻陕道不通。恐乏车支应。难以前行。查和阗回公木沙、既蒙展缓年班。仍令回部约束其血■乣。该王爵年班。可否一并展缓等语。著照所请。该衙门知道。　　

○命开缺东三省总督锡良。迅速来京陛见。纂修官金兆丰恭纂　　

总纂官钱骏祥恭辑监修总裁世恭阅四签正月十五日正总裁那月日专司蒿■禾本陆恭覆阅甲寅二月初四日　　

徐月日　　

荣月日副总裁唐月日　　

宗室宝恭阅二签九月初四日

　　

陈恭阅一签二月廿九日　　

熙月日　　

郭恭阅四签十一月二十一日　　

宗室麒月日


大清宣统政纪卷之六十四　　

宣统三年。辛亥。九月乙酉谕内阁、学部国子丞徐坊等奏、山东土匪滋炽。关系全局请遴派本省绅士回籍。举办团练一摺。山东南控江淮。北拱畿辅。当此危急之秋急应办治乡团。以资保＜目辟＞行＜匧心＞口＜韦未＞＜夗贝＞前贵州提学使学部丞参上行走柯劭忞、著以三四品京堂候补。御史王宝田著赏给四品卿衔。均著回籍办理乡团。准其专摺奏事。并著孙宝琦、传知候补道前广东廉州府知府李经野、江苏候补知府夏继泉、会同办理。其就地筹款一节。著随时札饬地方官吏。悉力赞助。不得稍有阻挠。原摺著钞给阅看。将此密谕令知之。　　

