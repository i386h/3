<!-- { "loadSidebar": true } -->
○山东巡抚孙宝琦奏、津浦铁路黄河桥成立。势必阻碍狂流。泺口等处堤岸。尤为重要。所估工款甚钜。东省实难悉数自筹。请饬下督办津浦铁路大臣。由路工项下。照原议协济培筑经费应用。以重要工。下邮传部议。寻奏、黄河培修堤岸。碍难由路款接济。从之。摺包　　

○广西巡抚张鸣岐奏、酌量变通分年设立各级审判厅。自初设以迄全立。首尾四年。于成立之前年。度定豫算。依期开办。不敢稍有延误。得旨、宪政编查馆核议具奏。摺包　　

○以被倢■＜曰融＞■＜石木＞冤抑。复江西试用知府吴毓庭。试用同知胡上襄、候补知县史悠颐、广西补用同知李祥麟原官。摺包　　

○以戒烟不力。革江西南昌教谕杨汝杰、训导祝尔钊职。永不叙用。摺包　　

○纂修官王大钧恭纂　　

总纂官熊方燧恭辑监修总裁世恭阅二签正月初三日正总裁那月日专司蒿■禾本陆恭覆阅甲寅正月二十七日　　

徐月日　　

荣月日副总裁唐月日　　

宗室宝恭阅七月二十五日

　　

陈恭阅四签二月初二日　　

熙月日　　

郭恭阅一签十一月十七日　　

宗室麒月日



大清宣统政纪卷之二十九　　

宣统二年。庚戌。春正月。丙午朔。遣官祭太庙后殿。　　

○遣官诣梁格庄德宗景皇帝几筵前行礼。　　

○丁未。谕内阁、豫亲王懋林前得罚俸处分。著加恩宽免。　　

○赏庄亲王载功三眼花翎。　　

○蠲缓直隶武清等各州县被灾村庄粮赋杂课有差。　　

○戊申。高宗纯皇帝忌辰。遣官祭裕陵。　　

○谕内阁、吴重喜■心奏、特倢■＜曰融＞■＜石木＞庸劣不职各员一摺。河南候补通判白榕、性情懒惰。人亦平庸。候补知县应桂馨、人不安分。声名恶劣。准补黑冈管河县丞车钺、宗旨不正。久未回工。荥泽县管河县丞陈谦、请咨赴引二年余未曾回工。灵宝县县丞郑榕、任性妄为民不堪扰。候补县丞方培东、年老多病。难期振作。固始县往流集巡检国文魁、纵子为非。颇滋民怨。候补巡检程霖、调验不到。候补典史曹蕴镜、浮躁多事。永城营虞城汛千总高良发、擅离职守。归德镇右营归并左营候补把总赫连恭礼、募补勇粮。舞弊营私。均著即行革职。候补知县郑振轩、嗜好未除。有意规避。候补县丞稽尔楫、嗜好已深。兼兹物议。均著革职永不叙用。候补副将石庆藩、前管带防营御下不严。操防未能得力。著以游击降补。　　

○命吉林度支使陈玉麟开缺送部引见。　　

○己酉。谕军机大臣等、电寄袁树勋、电奏悉。该省新军气习嚣张。并有句结会党情事。去腊因与铺店口角。不服解散。反与巡警为难。竟于元旦日。藉端鬨营。打毁警局。殴伤警兵多名。更打毁司令部。抢去枪枝子弹。负嵎抗拒。实属形同叛逆。著该署督迅调水陆防营。严密防范。剿抚兼施。务将首要各犯。设法擒获。悉数歼除。一面将教堂洋行。切实保护。该营管带将统。纵酿事端。及办理不善各员。查明倢■＜曰融＞■＜石木＞处。并将剿办情形。随时电奏。　　

○河南巡抚吴重喜■心奏、豫省办理巡警。饬署巡警道蒋懋熙认真整理。裁撤巡警总局。遵章改设警务公所。分设总务、行政、司法、＜目辟＞行＜匧心＞口＜韦未＞＜夗贝＞生、四科。遴派熟谙警务人员。分司职掌。以为全省警政总机关。所有省城巡警区画。向分五区。其编制饷章。重加厘订。计五区长警。共六百二十名。以区官巡官等为之督率。仍受成于公所。此外消防队。探防队。清理道路。取缔营业。讲求＜目辟＞行＜匧心＞口＜韦未＞＜夗贝＞生。调查户口。均已次第设施。至铁路巡警。现归该道统辖。裁去统带帮带各员。改总巡官。总稽查各一员。并慎选妥员。将驻守协缉事宜。竭力整顿。至各属巡警。据淅川一厅。许州、郑州、陕州、光州、汝州等五直隶州。淮甯、商邱、安阳、汲县、河内、洛阳、南阳、汝阳、等八首县。并商务最盛之周家口镇。均具报一律办齐。仍由巡警道不时委查。期臻完备。其余各州县仍严饬已设之处。实力奉行。未设之处。及时赶办。至省城巡警学堂。现由该道将一切办法章程。悉心更订。并由布政使增筹经费。以资整理。仍就巡警学堂内议设教练所一处。招选学生以备将来补充及抽换长警之用。下所司知之。　　

○蠲缓山东济甯等各州县暨裁并＜目辟＞行＜匧心＞口＜韦未＞＜夗贝＞所并永利等场被灾村庄额赋租课。　　

○庚戌。谕军机大臣等、电寄赵尔巽、电奏悉。川军入藏。原为抚辑地方。乃藏番愚顽。不解朝廷德意。竟敢聚血■乣抗拒。不得不示以兵威。江达一战。已足丧胆。著赵尔巽传谕各将领。相机因应。剿抚兼施。勿得过事诛戮。仍将办理情形。随时电奏。　　

○黑龙江巡抚周树模奏、筹备豫算。又奏、江省各项学堂。督饬提学使通饬各属。依限筹办。均下部知之。　　

○以因公获咎。功德在民。复已故前两广总督徐广缙原官。从河南巡抚吴重喜■心请也。　　

○辛亥。祈谷于上帝。遣豫亲王懋林恭代行礼。　　

○谕军机大臣等、昨据袁树勋电奏、该省新军。有句结会党。藉端鬨营。抢去枪枝子弹。窜出东门。负嵎抗拒情事。当经电谕该署督迅即剿办矣。近来人心浮动。各处党会。丑类繁多。往往混入军营。暗中句引。藉端煽惑。广东如是。他省恐亦不免。亟宜先事豫防。早图挽救。著军咨处、陆军部、南北洋大臣、于所有新旧各军。不动声色。严密稽查。遇有行止不端。踪奣＜虘阝＞亦诡秘者。将弁则随时撤倢■＜曰融＞■＜石木＞。兵丁则加意淘汰。务绝根株。免贻后患。其逆形显著。查有实据者。即严行惩办。毋稍宽纵。至军人资格。首重服从长官命。令。如有聚血■乣开会演说情事。是已越乎范围无论藉辞何事皆宜一体查禁。以重纪律而靖嚣张。该大臣等受国厚恩统领军师。保守疆土。责无旁贷。须知朝廷重视此事。其各实力整饬销患未萌。万不可因循敷衍。稍涉大意。贻误将来。致干咎戾。将此密谕知之。　　

○又谕、阿穆尔灵圭奏、整顿蒙疆。宜先勘修铁路一摺。著邮传部、理藩部、按照所奏各节。体察情形妥议具奏。原摺著钞给部看。　　

○乌里雅苏台将军＜辶黎＞方■土岫等奏、乌城所属三札两盟。远处北边。质性朴陋。于汉语概不练习。至所属乌梁海。素以打牲为业。性同野蛮。更难遽施以普通之学。欲化除固陋。自以广设学塾。为切要机关。现拟在乌城创建初级师范学堂一所。设满蒙汉教习三员。调取三札两盟聪颖子弟四十名。学习满蒙文。兼习汉语汉文。学有成效。即令回旗。转为教授。并调取乌梁海学生五名。先教以满蒙文字。兼学蒙语。以为渐授汉字汉语之基。学成后。亦令回旗转授。并劄令各盟长。自立满蒙小学堂一所。学生以三十名为度。遇有师范学堂空额。即由此小学堂内调补。并令各该旗均设蒙养学堂一所。专收本旗子弟。学习蒙字蒙文以植初基。如有可造之才。挑升满蒙小学堂。以备乌城调选。似可为开通蒙智切实办法。又乌城原设巡警兵四十名。不敷周察。拟仿照科布多办法。再添练巡警兵二十名。分巡城市。添派教习。勤加训练。至禁烟一事。为当今要政。拟就城内庙宇闲房。设立戒烟局。派员监守查验。先从官入手。其街市商民。亦劝令入局戒断。傥断后再犯。官则照章严倢■＜曰融＞■＜石木＞。兵则革惩治罪。商则重罚驱逐出境。并咨行新疆巡抚。转饬古城一带地方官。严密＜目辟＞暒穴＜曰融＞夕＜夗贝＞查。凡商民出境。不准挟带烟土。违则重惩。似此内外禁戒。自不难断绝根株。再振兴商务。实为致富本原。现在乌城商铺。本属无多。又兼俄商与华商交易。因无领办之人。往往隐受亏折。现拟仿照库伦办法。劝立公会。名曰商会自治所。择其买卖稍厚。人品端正者。派为正经理二人。副经理二人。筹议一切商务。兼可讲求自治。凡有裨商务。或地方公益之事。皆由商会筹拟。酌量举行。惟当此新政创始。头绪茫然。擘画经营。务求妥善。必须有总汇之区。方能运掉灵捷。现拟设立新政领办处一所如考查学务。整饬巡警。监督商会。督理禁烟等事。凡有应行新政。皆归该处办理。拟派领办一员。会办一员。帮办委员司事等员。责令分任各事。所有开办款项。并常年经费。自应豫为筹定。以期办理应手。恳准由度支部每年认拨银二万两。以济要需而顾边局。下部议。　　

○吉林巡抚陈昭常奏、筹备宾州府地方初级审判检察各庞。现已成立。计地方审判厅。设推事长一员。民刑两庭。各设推事三员。典簿一员。主簿二员。所官一员。地方检察厅。设检察长一员。检察官二员。并先设第一初级审判厅一所。推事一员。检察厅一所。检察官一员。开庭以来。受理民刑各案。随时判决。商民称便。成效可期。应请饬下礼部铸造宾州府地方审判厅印。宾州府地方检察厅印。宾州府第一初级审判厅印。宾州府第一初级检察厅印各一颗。以昭信守。下所司知之。　　

○又奏、筹设延吉府等处地方初级审判检察各厅。现已成立。应请饬下礼部铸造延吉府地方审判厅检察厅印。及各等处初级审判厅检察厅诸印。以资信守。下所司知之。　　

○又奏、吉省旧有之大通县。移驻松花江南岸方正泡地方。即改名为方正县。作为吉省新设之缺。现饬司查勘界址。该县东至依兰府。应以牡丹江为界。北至黑龙江省。应以松花江为界。南至长寿县。应照从前旧界。此三面天然形势。无须另行划分。惟西面较狭。应请拨宾州直隶厅所属地段以附益之。查腰领子地方。西距宾州一百五十里。东距方正泡九十里。应定为两属界限。并查该县缺分。应定为繁疲难近边要缺。升调并行。下部知这。　　

○壬子。世祖章皇帝忌辰。遣官祭孝陵。　　

○谕内阁、铁良奏、假期届满。病仍未痊。恳请开缺一摺。铁良著再赏假一个月。毋庸开缺。陆军部尚书著寿勋署理。　　

○谕军机大臣等、电寄增祺等、两电均悉。此次标兵叛变。剿办尚属迅速。其余各营。亦难保无句结匪党情事。著该署督等将所获各匪。严切根究。实力查拏惩办。以绝根株。毋留余孽。　　

○又谕、电寄吴重喜■心、据电奏、本月初四日。具奏特倢■＜曰融＞■＜石木＞庸劣不职各员摺内。河南候补知县应桂馨近已改名为应秉钧。原摺漏未声叙。请饬部更正。并自请议处等语。吴重喜■心著交部察议。寻吏部奏、罚俸三个月。公罪准其抵销。　　

