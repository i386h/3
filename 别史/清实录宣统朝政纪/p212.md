<!-- { "loadSidebar": true } -->
○又谕、电寄张怀芝、据内阁代递电奏、近撄疾病。迄未就愈。恳请收回皖抚成命等语。该抚治军有年。咸望夙著。现在安徽兵事吃紧。正资倚任。著再赏假十日。迅速调理。所请收回成命之处。著毋庸议。　　

○又谕、电寄齐耀琳、内阁代递电奏悉。颍州失陷。豫省危迫。著该抚激励将士。竭力抵御。毋任窜扰。　　

○典礼院副掌院学士郭曾炘因病乞解职。得旨、著赏假十日。毋庸开缺。　　

○命正红旗汉军副都统陈宝琛为实录馆副总裁官。　　

○以山西布政使李盛铎署山西巡抚。赏陆军协统领卢永祥副都统衔。会办山西军务。以记名总兵李绍臣为江南狼山镇总兵官。河南南阳镇总兵马金叙为甘肃提督。记名提督孟恩远为河南南阳镇总兵官。　　

○予被害身故。镶白旗汉军副都统良弓滟＜兪＞滟弓优恤。如副都统阵亡例。　　

○戊申。谕内阁、电寄长庚等、内阁代递署汉中镇总兵江朝宗奏称、汉中佛坪等厅县。被匪占踞。郡城亦为匪攻击。晶■宜经该署镇会商道府。督率文武弁兵。战袭获胜。各属幸尚完全。惟兵单地阔。分布为难。事机日迫。岌岌可危。至于饷项尤为支绌等语。现距该署镇奏报将及一月。未知情形如何。著长庚、升允、迅速查明一面筹拨兵队。前往援剿。并著酌拨饷项。以应急需。　　

○又谕、电寄齐耀琳、内阁代递电奏悉。该抚受任于糜烂之际两月以来。力支危局。朝廷时深廑系。现在国体未定。豫防尤关紧要。该抚仍当勉为其难。所请罢黜之处。著毋庸议。　　

○又谕、电寄张广建。内阁代递电奏悉。所调候补各员。均著准其调往。惟畿辅地方。尤关重要。所有请调实缺各员。著商明直隶总督顺天府府尹再行奏调。　　

○又谕、电寄＜辶黎＞方■土岫等内阁代递电奏悉。绥远待援孔急。前据何宗莲电奏已派协统李奎元。带队赴援。于十二日出发矣。现在匪势逼近归化。各蒙告警。著何宗莲。即饬该协统星夜前进。毋稍延误。　　

○军咨府奏、据东三省总督赵尔巽电称、革党军舰三＜目辟＞舟穴＜曰融＞夕＜夗贝＞。装运石滟驳弹多件。用民船由安东附近尖山口上岸等语。查该处系在中立地内。当由外务部切商日本使臣伊吉院彦吉。据称日本不便禁阻。若中国运兵前往。日本无异议。惟不能用安奉铁路。因该路系守中立等语。又据德国使臣哈豪森照称有革军约二百名。占据即墨县。宣布独立。查中德条约该地内驻兵。须先与德国会商。此次革军侵犯条约内之举动。请设法使革军退出。并称该地内中国不得用兵力等语。除电上海伍廷芳诘阻外。谨奏闻。　　

○内阁代递署四川提督田振邦奏、川省自因路事酿起风潮。人心习为不靖。会匪盗贼。乘机思发。七月十五日。捕拏蒲罗诸人以后。四处匪起。省城危急。陆防两军。极力防堵。匪不得逞。龙泉山一战。歼其大股。东路清平。人心稍定。而西南路匪势倏然猖獗失城囚官。警报晶■宜至。尤以新津为匪聚会之地。臣遂督饬防军各营。出解双流之围。分兵四出。规全后路。陆军统制官朱庆澜。亲率营队。进攻花桥场。而通新津。并令步队第六十八标统带官王铸人。率所部由龙泉驿回击中兴场一带之匪。而约期会师。遂于八月二十一日。克复新津。败匪退集工滟隁州。直隶州文得龙死之。适北路纷纷告急。随即会商分派陆防军收复新都、新繁、彭县、郫县、资阳等处。臣则进驻新津。安集流亡。清理伏莽。援救危急之师。接济军需之品。王铸人率兵进攻。先克工滟隁州。次复蒲江、大邑、崇庆州等处。臣又分兵各属。缉盗清乡设官安民。每于城乡聚集绅民。宣布朝廷德意。以收回已散之人心。维时陆军步队第六十六标统带官叶荃、由甯远添募荃字五营。并所部回解雅州之围而克复嘉定。川省所失城池。俱已收复。所余者惟滩县一处。败匪数万。咸集于此。据险为巢。贼复分党围困我军于崇甯。王铸人以回省之师。一战而解崇围。再战而复灌县。匪之伤亡逃散殆尽。方以川乱平定。为国家庆。讵意蒲罗九人释放以后。日与革党造作谣言。伪传电报。谓北京业已失守。各省均已独立。湖北革党。不日来川。督臣赵尔丰惑于谣传。方寸失主。不加详察。反乞怜党人。退位作保身家之计。又惧臣握兵在外。先函臣归。臣以不画押。不缴印。又撤臣之兵权。臣又与将军玉昆、密议大事。而玉昆退缩。赵尔丰遂于十月初六日。交卸于蒲殿俊。而初七日。竟宣布独立。同日督办铁路大臣端方同伊弟。为自带之军兵变。均于资州遇害。于是蒲殿俊自伪称大汉四川军政府正都督。朱庆澜亦以官绅所逼。为伪副都督。令在外之官军旋省。各路同志会之代表来贺。遂使同志会死灰复燃。官军始而灰心。继而解体。加以川人尹昌衡、罗纶、以排客籍争权。提倡哥老会。致使兵与官离。遂有十月十八日陆防军全体解散之事。尹昌衡罗纶二人。遂伪称正副都督。各属亦旋自独立。四分八裂。茫无所主。臣与陆军统带官王铸人、密谋反正。招集防军管带田九龙、蒋天章、王振清、张书堂、彭振英、郭青云、陆军六十八标管带官吴俊卿、队官贾俊义等、出省招集散兵。以图恢复。乃人心不坚。随招随散。所集仅百余人。闻陕西、湖北、均已失陷。惟汉中一府独存。臣因北走汉中。拟借其力为图川之计。及至汉中。而已被匪围困。当与合兵破之。汉中兵力既单。饷械无出。所恃汉中镇江朝宗。矢志不变。与陕西道黄诰。和衷共济。督率文武各员。力谋治安。汉中十二属。幸尚保全。而危险已极。甘军虽取武长。尚未恢复西安。亦无余力他顾臣之愚衷。屡谋而事不成。臣力既竭臣罪无辞。只有吁恳天恩。治臣之罪。以为坐失疆土者戒抑臣更有请者。川省自同志会匪闹事以来。民皆习于战斗＜虘阝＞斲。制装造械。到处皆然。兵溃已后军械局之枪石滟驳。散布民闲现已团体不坚。各谋自立。军无统驭。其力已分。朝廷宜乘时派兵惩剿。收集原来之客籍军官。而利用其气。招安散归之陆防军。而弱其战力。必有事半功倍之效。若彼稽久谋生。守备日固。扼险拒战。进取殊难。巴藏久缺饷项。边兵必至回溃。使外人因而取之。失四川。又失巴藏。则大局糜烂。更至不可收拾。臣晶■宜蒙朝廷厚恩。未能图报万一。举凡有关国家大计。万不敢缄默贻误。所有川事始末。暨平乱情形。督臣夺权让位。臣匡复无效。请加议处。以及恳速派兵收川各缘由。先行驰奏上闻。得旨。著该署提督暂由汉中帮办防剿事宜。带罪图功。　　

○内阁代递汉中镇总兵江朝宗奏、汉属危迫情形。臣履任以来。值川路酿起风潮。武昌相继沦陷。陕省兵匪构变。兴安会匪戕官。四川近又独立。汉中为川鄂陕甘四省要冲。为必争之地。汉中有失。则甘陕门户洞开。筹画省防。边隅须固。汉属人民庞杂。向为会匪之区。镇属标路十六营汛。分防二千六百余里。统辖制兵。逐渐裁减。不及千人此外巡防三队。陆兵一营。尚系七成出发。兵单地阔。分布为难。佛坪西乡。为匪占踞。派兵血战。收复厅城。凤县定远。两被匪围。郡城又为革匪攻击。关闭城门。已有旬日。臣会同陕安道黄诰。汉中府吴廷锡等、惟殚竭血诚。拊循士卒。固结民心督率文武弁兵。与贼夜战。并出奇兵袭击。虽获胜仗。而贼势＜冉页＞滟皮猖。日毙日血■乣。裹胁数千人。非夹击不能歼除。探闻四川提臣田振邦过境。随带＜目辟＞行＜匧心＞口＜韦未＞＜夗贝＞队百人。专函迎商。定于本月十一日。协力会剿擒斩匪徒过半。先后阵亡督队官副军校张定国、排长张彦森、团绅县丞李春勃、廪生翟照坤、武生刘乙星、团长杨春茂、目兵团丁共十余员名。余匪遁入南山。派兵四出＜目辟＞暒穴＜曰融＞夕＜夗贝＞剿。务尽根株。祗是人心涣散。革党煽惑其闲。士绅渐有瓦解之势。近又闻有伪都督伪招讨使带匪来汉。意图占踞。而此地兵力既微。祗有陆军携有枪枝三百余杆。现时子弹已竭。余悉土枪。不能命中。事机日迫。岌岌可危。至于饷项。尤属支绌。微特绅民不肯捐输。即地丁钱粮。亦多不纳。处此时艰。又未便绳之以法。日与道府经营。已形力竭。晶■宜经文呈督臣抚臣。沥陈汉属危情。求饷乞兵。以保边圉。迄未指拨。在疆臣以兵力专注省垣为急。不知大兵夹击。贼党势必窜入南山。反使贼有险可恃。势必蔓延。南连川鄂。西扰陇羌。仍为陕省大患。须分兵守汉。先扼贼党南窜之途。即于是处择险设伏。以收侧击之功。汉中既保。藉可一律荡平。今汉中十二厅县。尚属完全。兴安各属。已为贼窟。乃腹心之患。若不移驻重兵。将必为贼所乘。陕垣虽复。而险要全无。＜圭黾＞滟兄川鄂毗连。亟宜防守。奚止汉上百万生灵。坐困望救已也。仰恳饬下甘肃督臣、陕西巡抚臣、迅速派兵济饷。拯救危亡。则汉上十二属臣民幸甚。大局幸甚。得旨。该署总兵会同地方文武各官。筹画防剿。保全汉属。深堪嘉尚。仍著勉力支持。毋少松懈。所请派兵济饷各节。已电谕长庚、升允、迅速筹拨矣。又奏。臣因汉中各属。匪氛日炽。革党布满城乡。盗贼随风响应。惟督饬标路各营将备弁兵。日夜防守。汉南原驻巡防三队。枪枝悉多窳败。不能摧锋。曾函商陕抚臣钱能训。奏拨陆军第一标第一营来汉驻防。暂归臣节制调遣。系按七成人数出发。所用枪枝。悉是哈乞开思。随带子弹四千粒。连次剿匪。并收复厅县。现已用罄。陆军管带官协参领李光辉。自本年九月初四日到防以来。督饬士卒。操练巡防。不遗余力。继闻省变。该管带深明大义。惕励血诚。严诫弁兵。誓死报国。本月初六初七两日。与贼夜战。奋不顾身。本月十一日。臣与四川提臣田振邦所带之＜目辟＞行＜匧心＞口＜韦未＞＜夗贝＞队数十人。并分统巡防队洪游击隆廷。合兵会剿革匪邓占云数千之血■乣。均能以少击多。咸能用命。击毙该匪过半。余匪窜入南山。该分统等、跟踪＜目辟＞暒穴＜曰融＞夕＜夗贝＞剿殆尽。实属异常出力。容俟军事清平。查明出力各员。并阵亡官弁目兵团丁等、汇案呈由督臣抚臣。分别奏请奖恤。以励成劳。得旨、李光辉等、忠勇奋发。深堪嘉尚。准其从优保奖。以示鼓励。其余出力各员。并阵亡官弁兵丁。准其分别奏请奖恤。　　

○民政部左丞汪荣宝奏请解职。允之。　　

○以法制院参议院忠枢署邮传部副大臣。　　

○以陆军第一协统领王赓为军咨府军咨使。　　

○予开缺凉州副都统明惠恤典如例。纂修官温肃恭纂　　

