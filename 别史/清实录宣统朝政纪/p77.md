<!-- { "loadSidebar": true } -->
○驻藏办事大臣联豫等奏、达赖喇嘛阴蓄异谋。久思自立。赵尔丰甫膺驻藏之命。藏人更启拒汉之心。近闻川兵一千奉旨入藏。竟敢公然具禀。谓无论是何汉兵。决意拦阻。并欲挟制汉属之土民。即商埠各事。亦欲与英人直接。夺我主权。又以我不欲轻启兵衅。愈怀轻藐之心。就现在情形。悉心体察。有可虑者三。有不足虑者三。达赖之居心。均已见诸实事。自张荫棠入藏。令其筹饷练兵。轻弃主权。遂益坚其自立之志。此次私自起用已革之噶布伦边觉夺吉等、事之不合权限者。彼皆有所藉口。若相持日久。彼布置周密。则番气愈骄。即附我者亦因而解体。可虑者一。俄英两国。均设法笼络达赖。而达赖偏听人言。亲俄而忌英。前英兵入藏。实因达赖信用俄人多治夫之言所致。此次达赖出京。又遣多治夫赴俄。阴相结纳。并闻携带俄国戎装者二十四人。如系俄籍。则英人必来诘责。藉口兴戎就近先发。而藏非我有矣。可虑者二。自琦善以兵权财政。尽付番官。驻藏大臣属下。仅粮台及游击以下文武数员。制兵则久戍防次。习气甚深。由藏招募者。且多亲附藏人。设有缓急。皆不足恃。可虑者三。然达赖尚未返藏。任用边觉夺吉等数人。一意拒汉。专横自恣。久为藏人所侧目。其所派番弁番兵。苛敛抢掠。士心既失。民志亦复涣散。不足虑者一。川兵入藏。如为奉旨。万无阻挡之理。边觉夺吉等、奉达赖之命。意图抗拒。调兵勒派。其枪械口粮药弹。均由番民自备。番民素处于专制压力之下。面从心违。故番官虽日集兵。而民实无斗＜虘阝＞斲志。不足虑者二。番官虽声言聚兵数千。拒挡汉兵。又煽惑察木多乍了及类伍齐等处。勒令派兵相助。自赵尔丰派兵驻察木多。而浮言尽息。类伍齐亦因藏官勒派而反抗。由察木多经类伍齐而入三十九族。其地本为我属。惟至拉里后。由江达抵前藏十三站。皆系藏属。若有接应。不难奋迅直前。得一二胜仗。则全藏瓦解。不足虑者三。现已派员弁赴三十九族调集土兵。以备调遣。请饬赵尔巽、赵尔丰、就近速拨边军三四营。作为川兵后援。以壮声势而期策应。至英人通商三埠。照约不能干预西藏内政。俄虽欲干涉。一时未能出兵。惟私济军火一事。不能不严为防范。仍请饬下陕甘督臣。西甯办事大臣。认真稽查。得旨、仍遵前旨。电商赵尔巽赵尔丰妥筹办理。已电谕长庚等查禁军火矣。摺包　　

○湖广总督陈夔龙奏、湖北水陆巡缉队一营。系沿江督捕下游巡缉两营。合并改编。于光绪三十三年奏明在案。本年三月。准陆军部咨。该营与陆军及巡防营。章制未合。侦探蝱滟戋勇等名目。皆系地方警察事宜。应否按照警察章制编改等因。查该营本为巡缉而设。侦察最关紧要。今以旧有奏设之巡缉队。改编充作巡警之用。以水队改为水面警察。陆队改隶武昌巡警。驻探及行缉蝱滟戋勇两队。改为侦探队。各就原有名额饷数开支。于款目既无出入。与部议亦属相符。下部知之。摺包　　

○以匿吞冬漕加价钱文。并欠解交代款项。革江苏前署金坛县知县陈守晸职。看管勒追。摺包　　

○蠲缓顺直三河、武清、宝坻、香河、甯河、永清、东安、抚甯、清苑、蠡、安、献、天津、青、静海、沧、盐山、庆云、南和、平乡、广宗、任、永年、邯郸、成安、肥乡、曲周、广平、鸡泽、清河、开、大名、安乐、东明、长垣、西甯、丰润、冀、隆平、饶阳、围场等、四十一厅州县被水被雹被虫被旱村庄钱粮租赋及杂课有差。现月摺包　　

○己酉。恭上隆裕皇太后徽号册宝。　　

○督办垦务暂行兼署绥远城将军信勤奏、改定押荒等则。酌拟杭锦及乌拉特之地亩。统由西盟垦局接放。裁革地价。另定押荒。请饬部颁发乌拉特三公旗空白执照三千张。以资填用。下部知之。摺包　　

○以欠款交清。情有可原。复已革浙江试用道郭集棻原官。摺包　　

○庚戌。以恭上隆裕皇太后徽号礼成。颁诏天下。诏曰。朕惟古帝王承天正位。缵服临民。溯王化之始基。播徽音于内治。则有鸿名镂玉。茂德镌金。迪前人光。虽无加于巍焕。以天下养。必备极乎尊崇。故紫鳦发祥。商称肬■闲狄。赤乌启祚。周美姜嫄。聿著前编。式昭懿典。钦惟兼祧母后皇太后。道齐乾极。德配坤元。柔嘉则于六宫。覆育周乎万国。献茧祈蚕以共黻冕。执蘩蕴藻以奉豆笾。求贤审官。励忧勤于卷耳。躬俭节用。思刈濩于葛覃。大练受朝。颁外家之训诫。副笄奉案。严长乐之膳馐。溯兹夙夜之齐明。赞皇风者二十载。伏愿阳和之煦育。捧爱日者万千龄。朕渥沐慈恩。纂承大统。者滟见休徵之有象。帛滟系景祚于无疆。仰轩曜以归仁。率土遂瞻依之愿。叩璇宫而锡福。普天抒爱戴之诚。咨议佥同。典章具备。祗告天。地。宗庙。社稷。先师。于宣统元年十一月初三日。率诸王贝勒文武君■羊臣。谨奉册宝。恭上兼祧母后皇太后尊号。曰隆裕皇太后。璆琳表度。夙徵玉胜之祥。奎璧为文。肇启珠囊之治。洪兹钜典。特沛殊恩。所有事宜。开列于后。一在内之亲王福晋下公之妻以上。著加恩赐。一外藩蒙古诸王之福晋以下公之妻以上。著加恩赐。一民公侯伯以下二品大臣以下命妇。著加恩赐。一从前尚过公主格格之额驸等。照伊等品级。著加恩赐。一从前恩诏后升职加衔补官者。悉照现在职衔。给予封典。一在京文官四品以上武官三品以上。著各加一级。一在京文武官员任内有降级罚俸住俸者。咸与开复。又在京官员现在议降议罚者。悉予豁免。一外藩蒙古王公以下台吉以上。有罚俸住俸者。咸与开复。其现在议罚者。悉予豁免。一除十恶不赦外。犯法妇人。尽行赦免。一太监等著赏给一月钱粮。一上三旗辛者库当差妇人。著酌议赏赐。一罚赎积谷。原以备赈。冬月严寒。鳏寡孤独贫民无以为生。著直省各督抚。令有司务将积谷酌量赈济。毋令奸民假冒支领。一各处效力赎罪人员。向无定限。多致苦累。殊堪矜悯。著各该管官。查系已满三年者。声明犯罪缘由。奏请酌量宽免。于戏。推恩及于四海。载锡之光。式命彳滟扁于九围。则笃其庆。布告天下。咸使闻之。官报　　

○以亏款延缴。已革浙江归安县知县林基逵勒追。摺包　　

○辛亥。御史赵熙奏、振理庶务。其认真当从宪政编查馆始。凡权限之当明。职务之当重。兼差之当革。责任之当严。敺■几员之尤当裁并。请饬宪政编查馆一一认真裁剔。下宪政编查馆知之。摺包　　

○东三省总督锡良等奏、蒙旗债累困苦。恳求接济。议由官银号借十五万两。以该旗应徵长春府属地租作抵。由官银号派员监督经徵。分作七年。本利还清。拟立合同九条。互相商订。下部知之。摺包　　

○以奉天补用道齐福田署度支使。摺包　　

○以被倢■＜曰融＞■＜石木＞冤抑。复已革直隶试用知县赵孚原官。摺包　　

○以奉进书籍。赏日本伯爵大隈重信、头等第三宝星。摺包　　

○以东西各国人员。在奉天办事有年。赏日本陆军中将男爵安东贞美等、宝星。　　

○壬子。庄顺皇贵妃忌辰。遣官祭园寝。　　

○谕内阁、度支部奏。藩司玩误要政据实纠倢■＜曰融＞■＜石木＞摺。清理财政。为豫算决算入手办法。于立宪前途。大有关系。乃甘肃布政使毛庆蕃、于藩库款项。既不定期盘查。亦不遵章造报。违抗玩误。实属咎无可辞。毛庆蕃著即行革职。以为贻误宪政者戒。现月　　

○以恭办陵差出力。赏护理直隶总督布政使崔永安。长芦盐运使张镇芳、头品顶戴。予甘肃提督张勋优叙。余升叙加衔开复有差。摺包　　

○癸丑。谕军机大臣等、翰林院侍讲学士周爰诹奏、铜圆流弊日滋宜化畛域以利民用杜外私以保国权一摺。著外务部、度支部、按照所奏各节。体察情形。妥筹办法。会同具奏。原摺著钞给阅看。廷寄　　

○又谕、翰林院侍读荣光奏、内务府三旗发放米石。镶黄旗领催张显臣等、克扣营私等语。著奎俊等按照所奏各节。严行查办。彻底追究。据实覆奏。毋稍徇隐。原片著钞给阅看。寻奏、查明并无变卖销赃任意剥削实据。自应分别拟结。张文曜即张显臣。身为领催。与碾房交易。显有情弊。徐永泉与义丰米局交好。不知远嫌。应比照拟杖笞罪名。余均革去差使钱粮。管领广明等分别议处。从之。摺包　　

○又谕、有人奏、河南署唐县知县钱祥保。玩视人命。贪赃厉民等语。著吴重喜■心按照所奏各节。确切查明。据实覆奏。毋稍徇隐。原片著钞给阅看。寻河南巡抚宝棻奏、钱祥保先已撤任。请交部议处。从之。廷寄　　

○又谕、电寄李经羲。电奏悉。著崔永安迅饬洪寿彭赴滇差委。电寄　　

○民政部奏、拟订府厅州县地方自治章程九十条。及选举章程七十八条。请饬宪政编查馆覆核颁行。以资法守。得旨、著宪政编查馆覆核具奏。摺包　　

○都察院代奏、江西举人廖尔荧呈称、地方罚款。诸多浮滥。请饬申明定章。切实整顿。下法部知之。摺包　　

○护理直隶总督布政使崔永安奏、长芦直岸引盐。已照豫岸每引增加课银。今届加耗限满。若遽将前项停止。实于课饷有妨。请照案展限五年。以恤商艰而裕饷需。下度支部议。摺包　　

○以直隶按察使何彦昇为甘肃布政使。湖南岳常澧道王乃徵为直隶按察使。现月　　

○以贪鄙性成。劣奣＜虘阝＞亦昭著。革山西前署隰州知州范燡职。摺包　　

○蠲缓云南宾川州属被灾田粮。　　

○甲寅。遣官祭先医之神。　　

○谕军机大臣等、电寄李经羲电奏悉。著孙宝琦、张鸣岐、迅饬候补知县周行广、警务科长王广龄、由海道赴滇差委。电寄　　

