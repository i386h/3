<!-- { "loadSidebar": true } -->
○谕军机大臣等、电寄广福。电奏悉。中俄交涉。现已和平。业由外务部通电各省将军督抚。著即将原电宣布。务须处以镇静。以定人心。电寄　　

○又谕、电寄锡良等、据电奏东三省疫气消减。指日可期肃清。并开会招待事宜。大致周妥等语。知道了。电寄　　

○陆军部奏、东三省测量局员焦滇。受人贿托。私将掌管秘密地图。交付外人。讯明属实。即予正法。以昭炯戒。从之。摺

包　　

○都察院代奏、云南京官内阁侍读吴炯等条陈滇边阽危。摇动大局。下外务部知之。现月　　

○东三省总督锡良奏查昌图府等七处各级审判厅。并开原盖平本溪三县城治审判厅。均须于本年成立。提前赶办。经费骤增。亟须腾出的款。以资接济。应请将奉天府之承德县、锦州府之锦县。即行裁并。一切事宜。均归该府直辖管理。复查审判厅既经成立。各属旧有管狱等官。几同骈枝。亦请一并裁撤。再各项教职缺分。拟请援照吉林成案。遇有缺出。咨部停选。至被裁人员。并请查照奉省从前五部司员裁缺办法。有升阶者。即行归入升阶班内。无升阶者。即以本班仍留原省尽先补用。俾得及时自效。以免向隅。下部知之。摺包　　

○又奏、派员丈放达尔汉王旗荒地。及台壮各项留界。分别划清。酌拟办法二十二条。均属遵照蒙荒向章。至有稍事变通之处。如升科地租。均归蒙旗。亦系援照该旗借地殖民成案。此次放荒。原为开通洮辽道路。筹设驿站起见。几经劝导。始获就范。不能以各处放荒办法相绳。下部知之。摺包　　

○又奏、此次开放站荒。筹设洮辽驿路。系属经蒙始基。攸关大局。更与前届为蒙旗筹抵债款不同。拟恳准予以报效地价项下。提拨银三万两。津贴达尔汉王旗郡王台壮。以资体恤。如所请行。摺包　　

○赏云南陆军统领钟麟同陆军副都统衔。充陆军第十九镇统制官。现月　　

○壬寅。谕内阁、前经会议政务处议覆联豫奏请裁撤驻藏帮办大臣。改设左右参赞两缺。业经照准。罗长■滟奇著补授驻藏在参赞。钱锡宝著补授驻藏右参赞。现月　　

○谕军机大臣等、锡良等、电奏奉省应设沟帮子等处检疫留检所用款。请一并截留营口关税动用。其凤凰厅等属检疫经费。并拟于安东关新政开埠两项税款内。截留银十万两。以应急需等语。著度支部议奏。电寄　　

○护理四川总督王人文奏、川省腹地各绿营。业经奏明提前裁撤。所有重庆川北两镇总兵。无所统辖。亦应同时并裁。查实任川北镇总兵李永芳、尚未来川。现任重庆镇总兵陈均山、系属专阃大员。当此改革军政之时。应如何录用。未敢擅拟。得旨、俟奏明裁缺后。另候肬■闲用。摺包　　

○四川提法使江毓昌因病解职。以吏部左丞常裕为四川提法使。现月　　

○癸卯。监国摄政王代诣养心殿。奥国代理使臣师特克等觐见。　　

○谕内阁、朕维建国保邦。莫先兵力。安危定乱。实在人心。综观中外古今。未有君民一体而国不强。即未有上下要暌而国不弱者。太祖之初。血■乣无一旅。龙兴辽海。建都沈阳。我太宗嗣统。寅绍丕基。威加海内。仰维圣神谟烈。靡不躬擐甲胄。跋履山川。用集景命于我世祖。遂成帝业。逮我圣祖。冲年继绪。首定三藩。既靖海疆。遂安方夏。乃复悯蒙藩之羸弱。愤准部之骄横。三往亲征。长驱朔漠。朔方既定。中外来同。犹复岁狝木兰。躬亲射猎。声灵震晶■宜。万国咸钦。是则先圣临戎。上下一体之明效也。嗣是以来。列圣代作。我世宗荡平青海。再廓苗疆。我高宗戡定新疆。晶■宜平西藏。天孤所指。靡坚不摧。逮及仁宗。更平教匪。八年血战。七鬯不惊。筚褴启自先朝。威令森乎堂陛。法宫高拱。寰海镜清。尚武之风。于今为烈。乾嘉而后内患晶■宜兴。列圣相承。不矜远略。怀柔至意。百世所宗。朕欣者滟见列邦辑睦之休风。深惧先世析薪之难荷。懔怀遗烈。弥切渊兢。伏念我列圣荡定九州。沐雨栉风。规模宏远。抑亦我军人之祖若父。同心翼戴。乃克成三百年来之盛轨。朕缵承大统。夙夜维寅。深恐上负我列圣艰难缔造之勤。下负我军人祖若父尽瘁驰驱之烈。用特亲任大清帝国统率陆海军大元帅。以符立宪体制。为吾民倡。朕未亲政以前。所有大元帅一切权任事宜。暂由监国摄政王代理。业经通谕全国臣民。独念国之强弱。惟在军人。军之强弱。惟视士气。必上下深明保国之义。然后可保身家。未有先顾身家而能保国。即未有不能保国而能自保身家者。当此万方竞进。非武不扬。我军人自祖若父以来。已上承列圣涵养教育之恩。下守家世效忠之训。无不深明大义。何待谆谆。惟朕不敢自耽暇逸。负列圣以负我军人祖若父效命之诚。固知我军人亦必不忍自负其祖若父。以负我列圣安危与共之隐。自应交相策励。巩固皇图。异时军国治安。宪章明备。君臣上下。同履太平。斯则我列圣灵爽式凭。亦我军人祖若父默启后人之意也。其训谕六条。另交陆军部颁发全国各军队。咸使闻知。附录训谕六条

　　

○一军人须尽忠节也。忘身尽瘁之谓忠。临难不挠之谓节。试思国家之待遇军人。畀以干城。寄以腹心。所以望其执干戈。＜目辟＞行＜匧心＞口＜韦未＞＜夗贝＞社稷也。而军人既托身于国家。则国家之安。军人共其福。国家之危。军人共其祸。而所以能转危为安。转祸为福者。则视乎军人之忠节与否。以为之衡。语曰。援抱鼓之急。则忘其身。又曰。得战没于疆场。裹以马革。幸也。可知自古英雄烈士。皆此忠贞之一念为之。夫闻鼓鼙而思将士。我军人之履艰蹈险。久在朝廷轸系之中。＜圭黾＞滟兄朕身任大清帝国统率海陆军大元帅。尤与我军人谊均一体。休戚相依。朕是以望我军人为国谋。为身谋戮力一心。誓图报国。昔我高宗纯皇帝上谕有云。凡在披坚执锐之徒。当思临战争先。赴蹈危险。死于锋镝。或所不免。而国家加恩赠恤。荫及子孙。如有退缩偷安。挫衄失事。纵一时苟免。终于身伏斧锧。等死耳。死敌者荣。死法者辱。虽至愚亦当审择而知所处矣。煌煌祖训。昭示来兹。朕于我军人有厚望焉。　　

○一军人须谨守礼节也。礼节者。形式之一端未有形式之不完全。而精神尚能贯注者。军队之中。自元戎以至下卒。靡不各有等差。所以维持秩序。而使之不相陵躐者也。朕今为我军人之大元帅。即为军人之元首。我军人即亦为朕之股肱。而朕所委任之诸将士。即亦与我军人相承一气者也。是以我军人对于本管上官。与夫资深望重者。必须遵奉约束。敬礼无违。而受领上官之命令。俨如受领朕之命令可也。虽然。军人者。居国家最重之地。而亦为国家所最优遇者也。固不可干名犯分。故肆嚣张。亦不可卑鄙逢迎。习为不肖。而上官之对于所属。知同为国家维治安。捍患难之人。尤必情意相孚。不可以位高而生薄视之心。不可以权重而逞相陵之势然后纪纲修明。而意志亦无虞隔阂。平时既无龃龉之嫌。临事自收指臂之效。此固国家军队之福也。　　

○一军人宜尚武勇也。拔剑疾视。睚目滟此必仇。以斗＜虘阝＞斲很为豪迈者。此匹元之勇。而非军人之大勇也。所谓军人之大勇者。劫之以势而不为惊。诱之以利而不为惑。激之以气而不为动。熟审事机。沉毅果锐。以求尽一己之责任。斯则军人之大勇也。军人之有此性质者。虽万变相乘。骤如风雨。固可以出万死一生而行所无事矣。昔宋臣岳飞之治兵也。时人为之语曰。撼山易。撼岳家军难。其所以难撼者。武勇为之也。当此世界竞争。以兵力为后盾。所以宣扬国威者在此。所以维持均势者亦在此。我军人岂可不亟起而与之并辔争先乎。　　

○一军人宜崇信义也。言行相孚之谓信。尽所当为之谓义。信义者。斯须所不可离者也。而欲守信义。则必豫计其事之若何。理之是非。势之顺逆。及其所行之难易。皆当熟思审处。而不可轻为然诺也。傥或逞一时之意气。贸贸然引之为己任。一旦事势所迫。未可如何。欲守信义。则有所不能。欲弃信义。则又有所不可。于是始悔前此之冒昧。盖已无及矣。古今英雄豪杰。往往有委曲迁就。徇一时之小节。而不免与大义有乖。全一日之私情。而不免与公理相悖。以致祸至无时。身败名裂者。不可胜计。我军人所宜及时留意者也。　　

○一军人宜尚朴素也。朴素之人。其嗜好寡。其志趣坚。所以涵养军人最高尚之性质也。否则习为浮华。趋于淫佚。富者因此以致中落。贫者因此益以不支。及至境遇撄心。饥渴为患。则平日之操守。将皆有所不恤。岂不为立身行己之累乎。＜圭黾＞滟兄乎侈靡之习。渐染既深。则日即于文弱。夫国家之所以优遇。军人。为其能服劳耐苦。可以遗大而投艰。决非辇金储粟。骄子养之也。苟昧乎此。而习为淫侈怠惰之事。则筋力日以弛。志气日以颓。而勤劬艰险。震今铄古之事业。亦坐是以无成。匪特负国家期望之恩。而军人之自待。亦甚薄矣。此朕所汲汲以为隐忧者也。　　

○一军人须尚廉耻也。惟廉而后知耻。惟知耻而后有以自立。人当平居无事。何尝不以豪杰自期。而一值利害当前。则逡巡规避。有甘让他人之我先者。此无他。无耻之一念为之也。夫明耻以教战。知耻则近勇。古今之享大名成大业者。类皆耻之一念。有以激之。而欲养成此廉耻之心。则必尊重夫名誉。各国军制。有特设名誉裁判所者。凡关于军人名誉之事。皆隶属之。所以使军人知名誉之可贵。不敢妄自菲薄。而为之上者。又为之极力保全。以养其自尊自重之心。不遽斥以声色。不滥加以惩罚。使之所有顾惜。此即廉耻之所由生也。

　　

○谕军机大臣等、李经羲电奏滇省事机危迫。请饬内外协助等语。所陈各节。关于筹边事务。著军咨处、会议政务处、分别妥议具奏。电寄　　

○引见军官学堂头班深造科中等毕业学员黄治坤、得旨、著授为步队副军校。　　

○河南巡抚宝棻奏、豫省防军晶■宜获巨匪王世菖等、讯明正法。并令地方官平毁匪巢。缉拏余党。安抚居民。其捕匪中枪殒命之哨长外委陆金声等、应请饬部议恤。所有出力弁兵。恳准择尤分别保奖。以示旌异。得旨、准其择尤酌保。毋许冒滥。摺

包

　　

