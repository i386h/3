<!-- { "loadSidebar": true } -->
○癸卯。谕内阁、昨据盛宣怀奏、皖省无为州等处水灾。赶放急赈各节。当经谕令该大臣等、宽筹款项。源源接济。妥为抚恤。并著两江总督、安徽巡抚、派员分别查勘。兹据张人骏等电奏、本年五六月闲。大两时行。江潮暴发。皖省滨江沿河各属。灾情奇重等语。览奏实深悯恻。加恩著赏给帑银五万两。由度支部给发。著该督抚等迅速派员。前往灾区核实散放。务令实惠均沾。毋任失所。用副朝廷轸念灾黎之至意。现月　　

○又谕、前据大理院奏、职官夥谋诓骗得赃。恃符狡展。请旨分别革职解任。当经谕令将法部候补主事明安泰、即行革职。副都统霍伦泰、先行解任。一并归案讯办。兹据奏称、审明按例定拟等语。霍伦泰身为大员。明安泰在司法衙门供职。宜如何束身自爱。恪守官箴。乃因贪图寇李氏财产。设谋诓骗银物。先后至六千余两之多。并有将寇李民关禁家内。捏写借字。逼令画押情事。迨法部具奏之后。仍敢夥谋诈骗。赃款累累。其种种不法情形。实属罪无可逭。解任正红旗汉军副都统霍伦泰、著即行革职。与伊弟已革法部候补主事明安泰。均著发往巴藏效力赎罪。余均照所议办理。其在逃之锡恒锡珍等、著民政部、步军统领衙门、顺天府、一体严拏。归案讯办。以肃国纪而儆官邪。现月　　

○协办大学士荣庆等奏、恭报文庙工程兴修日期。报闻。现月　　

○御史萧丙炎奏、各省地方自治。办理失宜。请饬严加整顿。下所司知之。现月　　

○又奏、俸满截取人员。请饬参酌旧制。量为变通。无论何项人员。一律准其呈请声明内用外用。下阁议。摺包现月　　

○内阁奏、厘定裁缺人员改用章程。又奏、裁缺实缺郎中等官升阶。拟改归外任。又奏、限制廪增附并难荫出身人员。一律不准更名。均依议行。早事　　

○命甘肃布政使陈灿解职。调云南布政使世增为甘肃布政使。以外务部左丞高而谦为云南布政使。现月　　

○转外务部右丞施肇基为左丞。左参议曾述棨为右丞。转右参议陈懋鼎为左参议。以郎中颜惠庆为右参议。　　

○甲辰。谕内阁、广福电奏、伊＜覀之＞■牛饷源奇绌。屡催罔应。请饬部臣疆臣。合力维持等语。伊＜覀之＞■牛为边防重地。饷项关系紧要。著度支部严催各省。迅速筹解。毋任延缓。电寄　　

○以候补侍郎陈宝琛。为正红旗汉军副都统。早事　　

○以说事行贿。革浙江试用知县黎泽燿职。并讯办。　　

○以延欠公款。革河南扶沟县知县谢盈淋职。并勒追。摺包　　

○旌表捐躯殉夫江苏上元县河南候补县丞李燮霖妻傅氏。摺包　　

○乙巳。督办津浦铁路事务内阁协理大臣徐世昌等奏、恭报津浦铁路南段淮河桥工告成。并南北两段工程进步情形。计南段路长六百六十余里。通车者已六百里。北段路长一千三百余里。通车者已九百余里。计年内外。南北两段可以勇车。原定四年竣工。不至逾限。报闻。现月摺包　　

○丙午。谕内阁、瑞澂奏、举劾属员一摺。湖北荆州府知府斌俊、署汉阳县知县利川县知县张振声、调署蕲州知州孝感县知县郭毓璋、大冶县知县赖汝骥、调署恩施县知县来凤县知县田应璜、调署安陆县知县补用直隶州知州吴本义、既据该督胪陈政绩。均著传旨嘉奖。署蕲州知州补用直隶州知州李祖荫、深居肬■闲出。百务废弛。听信丁役。搁置重案。署广济县知县试用知县周火滟育、纵容差役遇案索诈纵匪殃民。均著即行革职。永不叙用。前署襄阳县知县分缺闲知县徐久绪、藉案苛罚。违例病民。前充宜昌警务长补用知县张遇辰、嗜酒冶游。毫无顾忌。前充厘捐局司事试用通判金墉、卑污苟贱。行止不端前署沔阳州州判试用直隶州州同罗时清、擅受词讼纵丁讹诈。前署长乐县湾潭县丞试用州判彭康寿、讳盗不报。前充汉口侦探队长试用州吏目汪如莲、得规庇匪。均著即行革职。汪如莲庇匪事发。闻风逃逸。情节较重。并著饬拏归案审办。现月　　

○又谕、电寄张人骏等、据电奏、现放急赈情形等语。知道了。电寄　　

○又谕、电寄赵尔丰。据电奏、到川接印日期等语。知道了。电寄　　

○丁未。学部奏、拟定单级教授二部教授肬■闲章。开单呈览。依议行早事　　

○东三省总督赵尔巽奏、奉省清赋新章第一年免价期满。请再展至年底。以恤民艰而裕课赋。如所请行。摺包　　

○戊申。谕内阁、监国摄政王面奉隆裕皇太后懿旨。度支部奏纠倢■＜曰融＞■＜石木＞内务府堂司各官一摺。据称内务府于近年款目。任意浮冒开销。并杭州织造一切聘规未能革除等语。实为非是。著将该承办司员等、交该衙门查取职名。分别议处。该堂官等失于觉察。均著传懿旨申饬。以后一切用款及工程款目。总当严加核实。用副深宫崇尚节俭之至意。现月　　

○又谕、世续奏、假期又满病仍未痊恳再赏假并请派署要差一摺。大学士世续向来办事勤慎。不辞劳瘁。著再赏假十五日。安心调理。毋庸派署。假满即行销假。现月　　

○又谕、杨文鼎奏、查明湘省现办公债票情形据实陈明请旨查办一摺。著瑞澂秉公确查。据实具奏毋稍徇隐。原摺著钞给阅看将此谕令知之。廷寄　　

○湖南巡抚杨文鼎奏、湘省衡永宝三府十四州县。行销粤盐。仍留五县行销淮引。若淮课全数向粤取偿。殊不足昭平允。请将淮盐行销五县之额。定为一万三千四百十五引。其余溢销厘课。仍尽数拨归湘省。以偿损失。下所司议。摺包　　

○己酉。谕内阁、陆军部奏、续行选拟福建等省督练公所军事参议官请旨派充一摺。奉天教练处总办补用道岳开先、著派充福建督练公所军事参议官。前广东参议官道员吴锡永、著派充广东督练公所军事参议官。前江甯参谋处总办吴绍璘、著派充江甯督练公所军事参议官。均赏给陆军协都统衔。奉天参谋处总办尽先补用知府管云臣、著派充河南督练公所军事参议官。前直隶参谋处总办升用总兵留直尽先补用副将陆锦、著派充山东督练公所军事参议官。均赏给陆军政参领衔。现月　　

○又谕、有人奏、粤省私赌盛行请饬实力查禁一摺。著张鸣岐按照所奏各节。严饬所属。认真查禁。务绝根株。毋稍疏纵。原摺著钞给阅看。廷寄　　

○又谕、电寄赵尔丰。据电奏、铁路公司开会大概情形等语。知道了。著该署督仍遵前旨。妥慎筹办。电寄　　

○庚戌。谕内阁、都察院代递河南京官韩葆谦等、以州县纵匪殃民乱机日迫请饬查明办理呈一件。据称豫东归德府。界连直东江皖四省。为盗匪出没之区。自连遭荒歉。抢案晶■宜出。请饬各该省协力捕拏等语。著陈夔龙、张人骏、程德全、朱家宝、孙宝琦、宝棻、按照所陈各节。饬属迅即查拏。认真究办。以靖地方。原呈著钞给阅看。廷寄　　

○又谕、都察院代递广东京官韩寅斗等、以琼州水陆交讧戕官毒民等语呈一件。并条拟治匪办法清单一件。广东盗风素炽。亟宜严拏惩办。著张鸣岐按照所陈各节严饬所属。迅即查拏。认真究办。所有单开治匪办法。并著酌核办理。原呈单均著钞给阅看。廷寄　　

○又谕、都察院代递云南官张锴等、为滇省内政外交日益窘迫恳恩迅赐主持呈一件。著该部知道。现月　　

○又谕、电寄瑞澂等。据电奏、本年厘定外官制。派郑孝胥等来京。以备咨询。所遗湖南藩篆。委署学司黄以霖暂行兼署等语。知道了。电寄　　

○新疆巡抚袁大化奏、遵筹抚恤。欢洽边庭。商民以库帑正绌。不忍偏累公家。请愿抽捐归补恤款。下部知之。摺包　　

○又奏、省城中俄通商局。改为交涉总局。喀什噶尔伊＜覀之＞■牛两处中俄通商局。改为交涉分局。俾昭划一而资联络。下部知之。摺包　　

○调陕西巡抚余诚格为湖南巡抚。湖南巡抚杨文眠为陕西巡抚。现月　　

○派陆军石滟驳队第六标统带官马良。充陆军第九协统领官。并赏陆军协都统衔。现月　　

○辛亥。侍读吴士鉴奏、直隶大名府以南。山东曹兖沂三府。河南归陈二府。江苏徐淮二府。海州一州。安徽凤颍二府。泗州一州。民风强悍。为盗贼出没之区。五省边境。大牙相错。此拏彼窜。从前绿营规制。有数省会哨之举。亦祇虚行故事。前年江北大灾。上年皖北水患。今年河南东境山东西境水灾。皖省被灾尤重。公私筹赈。物力已穷。若长此坐困。小民流而为匪。恐乱机所发。酿成心腹之患。臣愚以为今日急务。莫若于数省之中。扼要设立重镇。就各省勇猛刚鸷之民。择朴实耐劳者。选募训练。编成一军。约在二三十营左右。而以知兵大员统领之。溯查光绪三十年冬闲。设立江淮巡抚。江淮一省。所领区域。即臣所言江苏徐淮各府州之地。嗣以划分省界。诸多窒碍。遂罢行省之议。仅裁去漕运总督。改淮阳镇总兵为江北提督。仍驻清江浦。除运事外。一切行政。皆率漕督之旧。然当时所争执者。行政上之疆域问题。今臣所筹及者。军事上之疆域问题也。昔之漕督。驻扎清江。专为河运而设。其地尚非四冲之区。今改设提督。宜择数省绾毂之地。移驻其闲。成为重镇。徐州四通八达。最为适中。其地在淮水之北。宜改江北提督名为淮北提督。北可以顾直隶山东。西可以制河南。南可以控安徽江苏。而于江北一带。仍可兼顾。因地练兵。收为我用。驭桀黠骁雄之血■乣。成中原节制之师。既以弭害。亦足储才。平时于教练之外。弹压地方。缉捕匪类。并可与各该省督抚。互相策应。此事如及时布置。于南北大局。均有裨益。查江北岁入。以受协各款为大宗。有一百二十二万零。应将江北提标。全行裁撤。防练各营。汰弱留强。酌存若干。即将岁出经常军政费一百六万。临时军政费十六万。划出若干。俾足支用。其余腾出之饷。尽数仍由原省协济淮北提督。为添练一军之基础。不敷若干。由直隶山东河南江苏安徽五省督抚。筹商协济。至江北岁入田赋厘捐等项。约二十九万零。即专归淮阳海道收入。为江北各项行政经费。界限亦可划清。请饬会议。采择施行。得旨、内阁军咨府会议具奏。摺包　　

○闽浙总督松寿奏、闽省新设交涉使。酌定廉俸公费等项。又奏、筹拨巡警劝业两道廉俸。及夫役工食。均下部知之。摺包　　

○伊＜覀之＞■牛将军广福奏、新满营屯地。请拨归该营自行垦种。下所司议。摺包　　

