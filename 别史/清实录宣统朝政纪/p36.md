<!-- { "loadSidebar": true } -->
○以勋劳卓著。复已革河南巡抚李鹤年原官。战功事迹。宣付国史馆立传。摺包　　

○丙辰。谕内阁、庆亲王奕劻奏、遵旨查明已故承修大臣开单呈览一摺。原任大学士荣禄承修菩陀峪定东陵工程。曾经著有劳绩。著加恩赐祭一坛。现月　　

○谕军机大臣等、桂春奏、估修昭西陵裕陵各项工程做法钱粮开单呈览一摺。又奏、监修办事人等照案酌给公费一片。均著依议。现月　　

○又谕、理藩部代奏、喀尔喀车臣汗部落阖盟汗王台吉等差人于梓宫前呈进贡物。可否准其呈进一摺。又代奏、喀尔喀车臣汗部落盟长亲王衔札萨克多罗郡王多尔济帕喇穆等差人于梓宫前呈进贡物。可否准其呈进一摺。均著于本月初九日进呈。现月　　

○又谕、理藩部代奏、喀尔喀车臣汗部落盟长札萨克多罗郡王多尔济帕喇穆等差人恭请圣安。并呈进贡物一摺。著准其呈进。现月　　

○丁巳。谕军机大臣等、有人奏、湖北安陆府属各县盗匪。聚血■乣焚掠。知县畏葸酿乱一摺。著陈夔龙严饬营县查拏首要各犯。务获惩办。以靖地方。并将纵匪酿乱之知县陈劭修查明奏倢■＜曰融＞■＜石木＞。原摺著钞给阅看。现月　　

○大理院奏、伏查立宪国裁判制度。凡地方审判厅以上。类分豫审与公判为二端。豫审以秘密为主义。调查案证。讯问原被。以审判单独制行之。公判以公开为主义。质证情节。宣告罪名。以审判合议制行之。故各国建造法庭。规模宏厂。臣院为全国最高审判衙门。一切规制。尚未完备。拟博访外国法庭制度。重新建造。凡臣院开庭及豫审各厅事。俱一一量为布置。并仿各国未决监规制。于院内另建看守所一区。以为京外模范。中国改定新刑律。范围至广。应早筹用律之人。拟就本院慎选合格之员。每年资遣数名。分赴东西各国。在裁判衙署实地练习。专备学成归国施行新律之用。新定刑律。义取肬■闲赅。非有解释之书。不足以资依据。东西各国。凡最高裁判衙门。均刊有判决录。查实行新刑律。定于宣统五年。臣院拟届时编刻判决录。分行各省。以上数端。为关系宪政应办事宜。谨将大概具陈。得旨、大理院奏、筹备立宪事宜一摺。著会同度支部妥为筹商具奏。摺

包现月

　　

○戊午。谕军机大臣等、著理藩部咨查内。务府每次颁给土司赏物款目。电知陕西巡抚。照数采办颁赏。即饬由陕折回。以示体恤。现月　　

○农工商部奏、筹议推广农林。先行拟定章程呈览。依议行。现月　　

○邮传部奏、派员测勘开徐海清路蝱滟戋。报闻。现月　　

○荆州将军恩存奏、荆州驻防。生龄繁滋。困苦日甚。拟就八旗工艺厂。另划门阑。设立女工传习所。额定六十名。分授纺织、刺绣、裁翦、造花、养蚕各课。下部知之。摺包　　

○山东巡抚袁树勋奏、已革江苏海州知州恩芳等在河工效力。异常勤奋。恳恩开复原官。得旨、恩芳等均著留于河工效力。俟续有劳绩。再行请旨。摺包　　

○以襄助调查电政接待优异。赏葡国邮电督办毕利雷等宝星。现月摺包　　

○己未。孝贞显皇后忌辰。遣官祭定东陵。照例　　

○江西巡抚冯汝骙奏、南安会匪起事。经官兵进剿。前后阵擒及绅士指拏首要各匪一百余名惩办。得免蔓延。谨陈剿办情形。得旨。仍将清乡＜目辟＞暒穴＜曰融＞夕＜夗贝＞捕各事宜。认真筹办。毋稍松懈。摺包　　

○护理云贵总督沈秉＜辶黎＞方■土奏、滇省筹办禁烟。少此大宗土税。以入计出。不敷甚钜。因思滇省产矿之区。五金俱备。拟恳饬部选派精通矿学之人。来滇勘办。一面提拨钜赀。俟得佳矿。迅速开采。所获之利。敢信其确能抵补。下部议。摺包　　

○开复前内阁学士兼礼部侍郎衔陈宝琛降调处分。现月　　

○庚申。孝贤纯皇后忌辰。遣官祭裕陵。照例　　

○监国摄政王面奉隆裕皇太后懿旨。每年度支部交进年节另款银二十八万两。著自本年起。毋庸交进。现月　　

○以办理关务。著有劳绩。赏税务司甘福履宝星。摺包　　

○辛酉。德宗景皇帝梓宫奉移梁格庄暂安殿。上诣梓宫前奠酒举哀行礼。跪送梓宫启行。内起居注　　

○壬戌。陕甘总督升允奏、请入都叩谒梓宫以尽哀忱。得旨、陕甘地方重要。该督著仍遵前旨。毋庸来京。摺包　　

○库伦办事大臣延祉等奏、光绪三十四年九月闲。有俄兵三千。驻扎恰克图以北俄界。并探有续行添兵等情。现复有俄兵百名。自备马匹。前赴库伦。称系库伦领事施什玛勒福调取。经照会该领事询问。未据声覆。似别有属意。谨密陈情形。得旨、仍著查探明确。随时具奏。摺包　　

○两江总督端方等奏、江南赈捐及七项常捐。两年期满。遵限停止。惟江南息借农工商部存本银两。悬欠甚钜。请准将代收免保留省两项捐输。接展一年。下部议。　　

○又奏、江苏布政使瑞澂因劳致疾。拟请给假调理。得旨、瑞澂著赏假一个月。安心调理。病痊即行销假。不得引退。摺包　　

○察哈尔都统诚勋等奏、盟旗恳留蒙盐销地。以保利源。并请驱遣游民。以安蒙境。现拟创设公司。择地建栈。认包蒙盐行销旧地。并禁止民人入蒙运盐。以保蒙旗。下部知之。摺包　　

○蠲缓甘肃河金。安定。会甯。甯夏等五州县被灾地方钱粮。摺包　　

○癸亥。都察院代奏、分省试用道吴鸿懋敬陈筹画海军管见。以筹的款。储将才。造船械。训劲军。四者为海军始基之要道。又代奏、吏部员外郎黄允中条陈筹备海军事宜。谨拟人地船款四项分合办法。均下所司知之。现月　　

○甲子。谕军机大臣等、度支部邮传部会奏、查明覆奏一摺。嗣后招商局著归邮传部管辖。以符名实。所有路船邮电四项出入款目。均著邮传部切实考核。按年奏销。并咨明度支部覆核办理。现月　　

○四川总督赵尔巽奏、查典当田房。本有管业之权。与买契无甚区别。民闲图省税契。时有捏买作当情事。现在直隶等省。均已收取当税。川省自应一律徵收。如税契拨支公款不敷。即将当税凑拨。傥有赢余。即全数拨作抵补川省土药税之用。如所请行。摺包

　　

○以勤劳卓著。复前分省补用道周肇祥等原官原衔。摺包　　

○以破坏选举。革广西署来宾县知县罗廷珍职。　　

○以战功卓著。准其云南布政使岑毓宝附祀前云贵总督岑毓英本籍专祠。摺包　　

○乙丑。宪政编查馆奏、查时方自治之制。虽东西各国。一律通行。而溯厥由来。实分二派。有由市府而自然发达者。有由国家立宪而渐次推行者。今当中国瓶行自治之始。皆本豫备立宪而生。臣等前奏覆核城镇乡地方自治章程。首以渊源国权。对待官治。郑重剖析。兹据民政部拟定自治研究所各条。均属肬■闲要可行。谨就原章推阐。共订为十四条。伏候颁行各省。一体遵照办理。如所请行。现月　　

○会议政务处奏、东三省总督徐世昌奏、拟裁并添设各道员缺。及改设锦新等道缺。并升兴京厅为兴京府各等因。查奉省联络吉黑。控引蒙韩。治内防边。动关紧要。原奏称东三省官制。于三省各设民政司。而以巡警职掌隶之。嗣因外省皆设巡警道。而奉省巡警业已彳滟扁设。故亦请添设巡警道员。现在办理已及两年。渐觉与民政司权限纠纷。转多不便。请仍将该道员缺裁撤等语。窃维奉省民政既设专司。可毋庸再设巡警道缺。应即照准。以节糜费而一事权。原奏以奉省北连蒙古。南界朝鲜。就边防控扼之地。为经营巩固之图。因请于昌图府之辽源州添设道员一缺。辖洮南。昌图两府全属。名曰洮昌等处分巡兵备道。兼管蒙旗事务。并划东边道东境于兴京之临江县。添设道员一缺。辖长白一府。海龙府全属。临江、辑安、通化三县。名曰临长海等处分巡兵备道。盖临长独据要害。虽历经添设府县各治。而辖地之广。仍较内地倍蓰。该督请添设二道员缺。一以筹蒙。一以防边。均为扼塞形便之处。应如所请办理。又附片。请改奉锦山海关道为锦新等处兵备道。兼山海关监督。仍治营口。改东边道为兴凤等处兵备道。仍治安东等因。应请一并照准。至请升兴京厅为兴京府。与凤凰厅同受兴凤道管辖一节。查兴京内政外交。日形重要。允宜升为府治。以资控制。统核该督所陈。应裁应添应改应升各端。具能通筹全局。悉合机宜。所有画疆分治置吏添兵建署定俸之处。应请饬下该督妥速布置。其一切未尽事宜。俟新任督臣锡良到东后。接洽办理。以收实效。　　

○又奏、上年因筹办立宪事宜。关系重要。于十二月奏请添派办事员司。津贴等项。因亦增加。领款尚不敷用。拟再请拨常年经费五千两。自本年正月始。仍照度支部章程。按季支领。均如所请行。摺包现月　　

○东三省总督徐世昌等奏、法律为宪政之根据。自应以公理为衡。以肬■闲赅为断。详绎总则草案。大抵以生命为重。以平均为义。以宥过为宗旨。故过失皆得减刑。以人格为最尊。故良贱无所区别。谨就各条有未完备及应酌改者。开单签注。以备采择。陕西巡抚恩寿奏、新订刑律草案。经修订法律大臣采取各国成法。斟酌纂订。惟兹事体大。不厌详求。如君民共和。父子自由。夫妇平权。在列邦视为故常。在中国则论以悖谬。甚至危犯乘舆。大逆不道。及伤害尊亲之罪。亦从轻减。又如无夫妇女。不科和奸。年及二十。不为拐诱。强奸强盗之重犯。止于徒刑。聚血■乣为暴之恶人。减至四等。未免有失防闲。谨就管见所及。分条签注。缮单呈览。均得旨、修订法律大臣法部汇核具奏。摺包　　

○添铸奉天营口新民地方审判厅。检察厅。第一初级审判厅检察厅印信。改铸本溪县赛马集巡检印信。从东三省总督徐世昌请也。摺包　　

○以积劳病故。予奉天巡防营左路统领富尼雅干议恤如例。摺包　　

○以遇匪力战捐躯。予云骑尉世职候补守备许耀名优恤。如军营立功后阵亡例。摺包　　

○以仰药殉夫。旌表浙江会稽县烈妇陈黄氏。摺包　　

