<!-- { "loadSidebar": true } -->
○又谕、电寄荫昌等、据电奏、北军专图武汉。未可妄分转致单弱宜匪蔓延。亦须防堵袁世凯昨商豫抚抽陆军石滟驳步四营驻防樊襄与荫昌往返电商意见相同等语所筹甚是。著即商同宝棻、迅抽陆军石滟驳步四营。驻防樊襄。相机前进。　　

○又谕、电寄陈夔龙据电奏、直隶奏准陈陆军混成一协。因秋操展缓。前请添募巡营营队即经督饬军事参议官将混成协未成各营。一并次第编立。俾新旧各军。同时并练。以示朝廷讲求武备。毫无彼此轻重之意等语。办理尚属合宜。仍当处以镇静。孚以诚信以期固结军心。俾成劲旅。　　

○又谕、电寄张人骏据电奏、甯省巡防营薪饷。每年分十个月匀放值此百物昂贵。勇丁日用不敷。现在防营添招三十营。奏准按月给薪。此优彼绌。不足以示均平请自本年九月初一日起将江甯各路巡防马步各营。一律按月给薪。并发给巡勇丁棉衣裤一套以恤兵艰。请饬部立案等语。著照所请该部知道。　　

○又谕、电寄赵尔巽、据电奏、驻省第二混成协出征省城空虚。前募马步四营。祇敷为淮军接防之用请再添招五营。以复中路防营□制等语。著照所请。该衙门知道　　

○又谕电寄出使大臣刘式训据电奏请收回成命俾□子道等□□式训著赏假两个月。回籍葬亲。事毕即速回任。现在时事多艰交涉关系重要。所请收回成命之处。著毋庸议　　

○又谕、电寄岑春火滟宣、据电奏据安徽巡抚朱家宝称九江兵变。安庆十分危迫转邀黎天才一营赴皖助防。自当先其所急。现饬黎营赶速料理拔队等语。现在安庆吃紧该督不分畛域。力顾大局。览奏甚慰。即著饬黎天才迅速拔队赴皖。　　

○又谕电寄陆钟琦、据电奏、昨据潼商道来电。匪踪已过临潼。东窜晋省省南巡防队不敷分布。拟添招五营以资调遣。并令谢镇就现有防营。先带数队渡河至同华一带。相机防剿。另由省派拨新军步队两营。马石滟驳各一队。即日开赴蒲州一带协防。省境空虚。拟就驻省防队。并于中前两路。酌调数营。编为省队。新军薪饷。均照部章。派现办陆军小学候补主事刘冠军、充该军统领。专顾省城。以上应需饷项。均由司运两库筹拨等语。著照所请山陕接壤。转瞬冰冻河防上下千余里。处处可虞。著该抚妥筹防守。毋稍疏忽。若兵队不敷尚须添练著随时奏明请旨。　　

○又谕、电寄赵尔丰昨据电奏陆军攻克新都已谕令将在事各员择尤请奖并将兵士优加犒赏。兹复据电奏乱事迄今月余。士卒奋勇转战。激发忠忱所有四川陆军官佐兵夫薪公饷乾。向系减成支给当一律支给全饷。以符部章而示激励。再新旧军将领督率士卒。尽心防御东西驰击晶■宜歼巨股悍匪。异常出力。拟先择尤电请优奖等语。著照所请。先行择尤保奖。除官佐兵夫薪公饷乾支给全饷外。仍将兵士优加犒赏。以示鼓励。该署督迅即宣布朝廷德意。激励将士。节节埽荡。速净匪氛。　　

○又谕、电寄冯汝骙、据电奏、据署法司张检电禀。初二日九江传闻湘省已失。讹言四起当饬该统带等加意防范。忽于十钟闻石滟驳三声四路火起。查系五下三禁兵变。即饬五十五标统带庄守忠率兵抵御以血■乣寡不敌。未能顺手道府县尚未查明下落等语。九江据安庆上游。关系重要。晶■宜饬该抚督饬文武各员认真防守乃致仓卒失事。实属咎有应得江西巡抚冯汝骙。协统吴介璋五十二标统带马毓宝。均著先行交该衙门议处。署提法使张检甫经到防。统带庄守忠奋力抵御。尚非退缩可比。均著免其置议道府县迅即查明下落。仍著冯汝骙督饬张检等讯速设法攻击。并责成吴介璋。戴罪图功。力图规复。所请饬海军部电饬驻浔兵轮会剿之处。著照所请。海军部知道。　　

○壬申。谕内阁、湖北省城乱事初起。瑞澂身任总督。弃城逃走。避登兵轮当将该督革职。谕令带罪图功并谕令袁世凯查其当日弃城情形。再行办理。兹忽接据瑞澂电奏。因兵舰煤尽而至九江。因九江兵变而至上海等语。该革督竟不遵旨带罪图功。乃敢潜逃出省辜负朕恩。偷生丧耻。实堪痛恨。何能再予姑容。著张人骏迅即派员将瑞澂拏解来京。交法部严讯治罪其带出炎湖广总督印信。并著张人骏派员收取＜墼-土＞■奸■贝送袁世凯军营。　　

○又谕、电寄陈夔龙、据奄奏新授甘肃提督张怀芝、留直统率新募各营。请俟防务稍松。再行入都陛见等语。著照所请。该部知道。　　

○又谕、电寄陈夔龙、据电奏天津等处日来浮言四起。竟谓宫府之内。有将以北狩之说进者等语现在人心不靖。谣诼纷纭。朝廷一以镇静为主。并无北狩之说。著即传谕士绅万毋听信讹言。致滋纷扰。天津为北洋门户。有该督坐镇。至保定亦密迩京畿。且为铁路交通之会。务须一体加意严防。业派得力大员镇慑以定人心而维大局　　

○又谕、电寄赵尔巽、据电奏奉存七九枪只五千枝。业已全拨。续购未到。石滟驳则第二混成协只存野石滟驳十八。现因缺马。只能出十二尊。查第三镇尚有克虏伯陆石滟驳格鲁森过山石滟驳各一营。马尚不足可否以此两营连兵官全数拨给并附辎重两队装载子弹。饬该标标统带往。若欲再拨野石滟驳六尊必须由府部指备熟练大马。方可运动等语。现在军前需用石滟驳位甚急。著该督电商袁世凯办理。　　

○又谕、电寄赵尔巽、据电奏、奉厂赶铸旧币。现银无从吸收。鼓铸不能如数。加以兵队出发。招添补充兵巡防队。在在需款。非豫筹大宗款项备急不可。现已向正金道胜两银行商借钞币各五百万。专备东省非常缓急之用。著照所请。度支部知道。　　

○又谕、电寄赵尔丰、据电奏二十八日克复新都后。即派陆军一支进攻新繁于旁午克复蒌池。匪死伤甚多生擒数十人夺械二百余件。日昨德阳告急。当饬防军由汉州往援而什邡复报为匪占据。惟有次第迅速剿办朱军由叙开拔援犍。行抵屏资与黔军两路夹击。匪始败退朱军尚在犍城匪聚河口一带非用重兵痛剿终无了期等语著端方迅派军队。克期赴援。并力合攻。毋许延缓。　　

○又谕、电寄张人骏、据电奏、军事旁午。造币尚有存款。傥有急用。应准随时饬提。请将该厂暂归管辖。仍报部察核等语。著度支部速议具奏。寻议查江甯造币分厂。所存铸本。业已无多。又令解沪凑还赔款。该厂存款实已全数用完。至该厂向为鼓铸银铜各币之地近日外闲颇患钱荒。如该省有饬办事件。应准由该督暂行管辖。以资利便。从之。　　

○又谕、电寄张人骏等、据电奏沪市银根紧急。沪道请展缓赔款实出万不得已请切商驻使。一面由臣人骏派道员虞和德力向各国银行磋议。并请派前驻藏帮办大臣副都统衔温宗尧。在沪会办以期详妥而支危局等语。著外务部知道。　　

○又谕电寄增韫、电奏悉现在人心不靖。谣言四起汤寿＜走毕＞滟替既为乡里所重。著赏给四品卿衔。劝谕商民。各安本业。勿为谣言所惑。致滋纷扰。　　

○又谕、电寄冯汝骙、据电奏、江西事机危迫防营甚少。非添练十营。不敷分布。非有百万新币。饷械难筹。恳饬部照数发给等语九江为武汉下游第一门户。亟宜迅图规复。著即照所拟添练巡防营队。惟库款奇绌。势难再拨。著由该省设法筹措。或移缓就急以应要需。　　

○又谕、电寄沈秉＜辶黎＞方■土、据电奏接右江镇道飞电禀称怀远一带。有匪股数千人。声势浩大。现分三股。一股盘踞湘粤之章正一股盘踞黔粤交界之奚滟鸟马一股潜伏粤地之高有又据电局报称衡永两局电报阻滞。桂防北路岌岌可虞。请饬两广总督贵州巡抚分拨可恃军队。大宗饷械星速来援等语。著张鸣岐、沈瑜庆、迅派得力兵队。并筹拨饷械迅赴怀远一带。合力堵剿。毋稍延误。　　

○两江总督张人骏等奏张勋肬■闲调江南提督初六日接印视事。惟应往来甯浦。未便移驻松江。并委员代印代行。报闻。　　

○伊＜覀之＞■牛副都统兼塔尔巴哈台参赞大臣额勒浑奏塔防每年协饷。解不足数应放兵饷。以及各项经费。不敷开支情势迫切。恳饬部按照原定额数。另筹的款以济要需。并饬严催各省欠解银两。迅速埽数。以资弥补下部知之。　　

○又奏、新疆自设治后。省城暨各商埠设立中俄通商局。办理交涉事宜。近来交涉增繁。外人来往日多。每尝以此藉口。接待颇形不便拟将中俄局改为交涉总局。其喀什噶尔伊＜覀之＞■牛两处改为分局俾昭画一。以资联络。下所司知之。　　

○甘肃新疆巡抚袁大化奏、审度近日边情。英文不可不讲。拟于中俄学堂内添聘英文教习。即以俄文学生兼习。期于数年学成。足供英俄两种翻译。似属一举两得。下部知之。　　

○命邮传大臣唐绍怡克日来京。　　

○命前休致民政部侍郎赵秉钧。即日来京豫备召见。　　

○癸酉。谕内阁、朕缵承大统。于今三载。兢兢业业。期与士庶同登上理。而用人无方。施治寡术。政地多用亲贵。则显戾宪章。路事蒙于佥壬。则动违舆论。促行新治。而官绅或藉为网利之图。更改旧制。而权豪或祗为自便之计。民财之取已多而未办一利民之事司法之诏屡下。而实无一守法之人。驯致怨积于下而朕不知。祸迫于前而朕不觉川乱首发。鄂乱继之。今则陕湘警报晶■宜闻广赣变端又见。区夏腾沸人心动摇九庙神灵。不安歆飨无限蒸庶涂炭可虞此皆朕一人之咎也。兹特布告天下誓与我国军民维新更始。实行宪政。凡法制之损益。利病之兴革。皆博采舆论。定其从违。以前旧制旧法。有不合于宪法者。悉皆除罢。化除旗汉。屡奉先朝谕旨。务即实行。鄂湘乱事。虽涉军队。实由瑞澂等乖于抚驭。激变弃军。与无端构乱者不同朕维自咎用瑞澂之不宜。军民何罪。果能翻然归正。决不追究既往朕以眇眇之躬。立于臣民之上祸变至此。几使列圣之伟烈贻谋。颠坠于地悼心失图。悔其何及。尚赖国民扶持。军人翼戴。期纳我亿兆生灵之幸福而巩我万世一系之皇基使宪政成立。因乱而图存转危而为安。端恃全国军民之忠诚。朕实嘉赖于无穷。此时财政外交困难已极。我君民同心一德。犹惧颠危。傥我人民不顾大局。轻听匪徒煽惑。致酿滔天之祸。我中国前途。更复何堪设想朕深忧极虑夙夜旁皇。惟望天下臣民。共喻此意。将此通谕知之。　　

