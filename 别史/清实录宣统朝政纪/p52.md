<!-- { "loadSidebar": true } -->
○浙江巡抚增韫奏、浙江甯波府属南田。兀峙外海。贴近三门。与甯海定海玉环等厅县。相为犄角。诚为东浙屏蔽。南洋要冲。近来垦辟渐广。生齿日繁。自非专设文武员弁。不足以资治理。拟请设一厅治。名曰南田抚民厅。以甯波府水利通判移驻。请定为海疆冲繁要缺。仍归甯波府管辖。并拟添设管狱官。以向驻郡城兼甬东巡检事四明驿丞。随通判移驻。即为南田巡检兼司狱官。四明驿丞。作为裁缺。所遗驿丞巡检事务。就近改归甯波府经历兼管。各专责成。至武职员弁。拟请以提标左营游击。移驻南田适中之樊岙。与抚民厅统辖水陆全境。原驻郡城守备千总二员。移设龙泉鹤浦两塘。分驻巡防。把总一员。随同游击驻扎樊岙。作为城汛。凡原隶左营驻扎郡城外额各弁。以及水师巡洋战守兵丁。一律随同改驻南田各岙。仍归提标统辖。下部议。摺

包　　

○以仰承先志。捐置义庄。予浙江象山县武职姜鸿略建坊。摺包　　

○甲辰。谕军机大臣等、度支部奏。财用窘绌举办新政宜力求撙节以维大局一摺。所奏不为无见。著由该部钞给各部院衙门。各省督抚。详晰阅看。现月　　

○又谕、电寄吴重喜■心。电奏悉。该抚身任地方。责无旁贷。应即懔遵前旨。妥慎因应。务使商民相安。免至再生交涉事端。以善其后。电寄　　

○御史饶芝祥奏、孝廉方正一途。本为旷典又值豫备立宪时代。百度维新。宜如何周详审慎。名实相符。乃数月以来。各省府厅州县。纷纷呈报。其贿求冒滥。有足以骇人听闻者。一选举不实。宜略仿咨议局章程。集初选议员。投票公举各州县及学官监督之。始行决选。一选额不严。宜略仿选拔及选举议员章程。大县二名。小县无当选者任缺无滥一年龄未限。宜略仿呈报节孝崇祀乡贤之例。明定期限。年龄非及四十岁者。不准与选。应饬部申明旧制。严定新章。俾知遵守而收实效。下部议。现月　　

○御史麦秩严奏、各省模范监狱。及罪犯习艺所。流弊滋多。谨拟办法数端。曰犯人宜分配。分罪质年龄等项。配置监房。既无传播罪恶之虞。亦足减破坏秩序之患。曰作业宜规定。凡属军营学堂用物。酌由监狱专造。其余工艺。体察地方情形。择其合宜者制之。则犯人出狱。既可藉以谋生。监狱经费。亦可藉以弥补。曰看守所宜设。京师各级审判厅均附设看守所一区。应令各省府厅州县一律遵行。俾昭画一。傥财力闲有未逮。准就旧有监羁。量加修改。办理章程。须无失改良之宗旨。则矫正感化之作用。可期其普及而其要尤莫重于得人。凡典狱看守长。须监狱学堂毕业生补充。监狱学堂。各省未能彳滟扁设。人才不敷委任。则就法律法政学堂毕业。品行纯良者。考验擢用。毋令佐杂旧员。滥竽充数。其看守以下。亦须考取年力强壮朴实耐劳者。由典狱官加以训练。乃令执行职务。庶狱事有起色矣。下部议。现月　　

○四川总督赵尔巽奏、四川近年颇知莺粟为害。蚕桑为利山泽农民。且有自铲烟苗而补种桑树者。但种桑养蚕。不先明其学理。究其利病。则收效不良。现在本省农业学堂。蚕桑公社毕业者甚多。亦有就学江浙及日本蚕业学校毕业回籍者。师资可无待于外求。是以饬令各属。就地筹款。设立蚕桑传习所。分别复式肬■闲式。选聘教员。学理与实习兼授。并拟在省城另设蚕桑师范讲习所。广造师资。以求蚕学统一之效。报闻。摺包　　

○命出使美墨秘古国大臣伍廷芳。出使义国大臣钱恂。来京候肬■闲。以署外务部左丞张荫棠为出使美墨秘古国大臣。署外务部右丞吴宗濂为出使义国大臣。电寄　　

○乙巳。德宗景皇帝诞辰。命恭亲王溥伟恭诣梁格庄行宫。敬谨行礼。现月　　

○谕内阁、礼亲王世铎奏、西陵梁格庄行宫直班大臣并未奏明请假先行回京一摺。曾广銮于直班重差。未经具摺请假。擅自回京。殊属非是。著交部议处。现月　　

○又谕、本日学部带领引见侍郎严修、宝熙、奏对错误。殊乖体制。均著交部察议。现月　　

○引见进士馆毕业学员考列中等之吏部主事魏元戴。得旨、著以原官留部补用。现月　　

○以云南交涉使高而谦为外务部左丞。未到任前。以奉天交涉使陶大均署理。以左参议周自齐署右丞。右参议曹汝霖署左参议。丞参上行走曾述棨署右参议。现月　　

○以民政部左参议延鸿为右丞。转右参议汪荣宝为左参议。以候补参议绍彝为右参议。现月　　

○丙午。谕内阁、钦奉隆裕皇太后懿旨。昨日礼部奏、九月二十七日孝钦显皇后梓宫奉移菩陀峪定东陵十月初四日永远奉安一片。孝钦显皇后永远奉安。典礼綦重。皇帝理应恭往。以尽孝思。惟念皇帝尚在冲龄。且节届冬令。天气渐寒。衔哀远出。实非所宜。届时予当前往恭送。皇帝不必同行。现月　　

○又谕、隆裕皇太后于九月二十七日跪送孝钦显皇后梓宫后。启銮。三十日驻跸隆福寺行宫。十月初二日祗谒各陵。初五日由隆福寺行宫启銮回京。沿途地方。毋庸另备御道。所有应行典礼并一切事宜。著各该衙门及直隶总督敬谨豫备。现月　　

○又谕、本年九月二十七日孝钦显皇后梓宫奉移山陵。已谕令沿途地方。毋庸另备御道。其梓宫经由之路。一切应办事宜。著端方敬谨豫备。务从肬■闲省。所需经费。准其作正开销。不许丝毫摊派民闲。以免扰累。现月　　

○又谕、恭纂德宗景皇帝实录蒿■禾本。著陆润庠敬谨专司勘办。现月　　

○谕军机大臣等、学部奏、山东青岛设立特别专门学堂商订章程认筹经费缮单呈览一摺。又奏、派员外郎蒋楷充学堂总稽察一片。均著依议。现月　　

○陆军部奏、浦口近年以来。闻已渐臻安谧。陆军第九镇。业经点验成镇。该省巡防队。亦已分路布置。足资镇慑。现在程充和接统游击之师。应否仍留原处。请饬两江总督张人骏、酌核现在地方情形。妥筹奏明办理。从之。摺包　　

○调云南按察使世增为云南交涉使。以四品卿衔前署两淮盐运使汤寿潜为按察使。现月　　

○命广东水师提督萨镇冰开缺。作为海军提督。以南澳镇总兵李准为水师提督。现月　　

○赏出使大臣张荫棠、吴宗濂、二等第一宝星。现月　　

○丁未。东三省总督锡良等奏、此次巡视吉江两省。沿途校阅陆防。以调东陆军第三镇为较优。吉林陆军一协次之。但思今日门户洞开。列强环伺。本省陆军。仅有此数。又复四散分扎。协标各自独立。是宜亟筹统一。编配成镇。计奉省步队十二营。马队一营。石滟驳队二营。工辎各一队。拟即编为一镇。派员督率训练。仍将所缺马队二营。石滟驳队一营工辎各三队。赶紧筹编。以足一镇之数。报闻。摺包　　

○湖广总督陈夔龙奏、刷印一端。虽属营业性质。有关于政治者甚大。此次鄂省开办。所有刷印纸品。分官用民用两种。先顺民情习惯。而后终归法律之范围。实于新政前途。隐有裨助。报闻。摺包　　

○以山西大同镇总兵王得胜为广东南澳镇总兵官。现月　　

○赏贝勒载洵、载涛、毓朗、一等第二宝星。陆军部尚书铁良、海军提督萨镇冰、一等第三宝星。陆军部侍郎寿勋、署侍郎姚锡光、二等第一宝星。现月纂修官张书云恭纂　　

总纂官钱骏祥恭辑监修总裁世恭阅正月初三日正总裁那月日专司蒿■禾本陆恭覆阅甲寅正月二十二日　　

徐月日　　

荣月日副总裁唐月日　　

宗室宝恭阅二签九月廾七日

　　

陈恭阅五签十月廾一日　　

熙月日　　

郭恭阅十一月十六日　　

宗室麒月日

大清宣统政纪卷之十七　　

宣统元年。己酉。秋七月。戊申朔。时享太庙。遣豫亲王懋林恭代行礼。现月　　

○谕军机大臣等、电寄陈夔龙等、电奏悉。著该督等咨商柯逢时、庞鸿书、体察情形。妥筹办理。电寄　　

○邮传部奏、展筑张绥铁路。据工程司勘称。由张家口起。抵归化城。计分四蝱滟戋。现拟由张家口取道大同。北折边墙。出得胜口。达丰镇。接北蝱滟戋西段。再由归化至河口、即托克托城为枝蝱滟戋。边地早寒。每岁施工。祇六个月。约计八年。方能完竣。估需银一千七百五十六万余两。拟请援京张成案。就京奉余利项下。分起提拨。不敷之款。即由京张路利拨用。现京张指日竣工。便可专营此路。即饬令京张路局人员。一手经理。暂时定名张绥。毋庸另行设局。以节糜费。从之。摺包　　

○又奏、派员与日本南满洲铁道会社委员。议订吉长新奉铁路借款合同。计磋商迄六阅月。会议至数十次。始克定议。当拟订吉长铁路借款细目合同十二条。新奉铁路借款十二条。大致吉长借款。以二十五年为期。新奉借款。以十八年为期。当将合同草稿。咨送外务部度支部查核。旋准覆称。均属妥协。即派原议委员。会同签押。并咨行外务部。照会日本使臣查照。从之。摺

包　　

○农工商部奏、顺直官绅。请拨京城各门外土城及香山后山一带官荒。兴办林业。从之。摺包　　

○东三省总督锡良等奏、吉林行省公署。设立行政会议所。分设正副议员。以现任司道。及旗务蒙务处总理。充正议员。以娴习法政。当于经验之人。充副议员。下所司知之。摺包　　

○又奏、吉省遵章应设高等巡警学堂。即以前经奏设之巡警学堂改设。就原有之完全科学员。改为高等班学生。按照部定课目教授。原有之肬■闲易科学生。仍应附设。即改称为教练所。以广造就。并通饬各府厅州县。分设教练所。下部知之。摺包　　

○湖广总督陈夔龙等奏、酌裁湘省绿营将备。计常德、宝庆、永顺、等协副将三缺。岳州、澧州、临武、桂阳、宜章、等参将五缺。抚标右营、提标右营、永州镇标左营、武冈营等游击四缺。提标后营、沅州协中军、靖州协中军、等都司三缺。抚标右营中军、提标左营中军、绥甯营中军、辰州城守营、岭东营等守备五缺。其各营兵丁。仍照章分年裁汰。至于巡哨弹压。安辑地方。仍责成现存各营。悉心经理。被裁人员。拟援照鄂省裁缺办法。酌量叙补。如并无差委。得仍留廉俸三年。以示体恤。下部知之。摺包　　

○吉林巡抚陈昭常奏请陛见。得旨、卿其尽心职守。不必来见。摺包　　

○以骫法营私。革吉林知县张麟阁等职。摺包　　

