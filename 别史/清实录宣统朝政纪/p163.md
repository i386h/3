<!-- { "loadSidebar": true } -->
○又谕、本日朕览山东巡抚孙宝琦摺一件。所陈宗支不宜豫政。不为无见。然不知朝廷因时制宜之苦衷。且摺中颇有措词失当之处。著传旨申饬。原摺留中。　　

○丙辰。谕内阁、御史孙培元片奏、请将高等学堂毕业。得奖内阁中书中书科中书等员。有愿改就小京官者。一律准其呈改等语。著该部议奏。　　

○又谕度支部会奏、议准张鸣岐电奏、订借外国银行现款五百万两。周转市面一摺。著即照所议行。由该部电知该督遵照办理。惟此次粤省因收回路事突然倡议不用官发纸币。纷纷持票取银。显系不逞之徒。从中构煽。藉端滋扰。著张鸣岐严饬地方文武随时防范。认真弹压。或有不法行为。立予拏办。傥敢纠血■乣作乱。准如该督所请。格杀勿论。电寄　　

○又谕、电寄程德全、据电奏苏属常昭城内赌风甚炽。请将开场聚赌最著之花翎候选知府季保庆。指分直隶县丞叶福增。先行革职。归案讯办。党类邵咸熙等、或系附生。或有职衔。另行斥革。并与差保人等。讯明确情。分别拟办等语著照所请。电寄　　

○又谕、电寄沈秉＜辶黎＞方■土、据电奏、广西混成协五标第一营左队排长副军校韦栋材。抗违命令。辱骂长官除将原派排长撤销外。并请将该员副军校斥革。由桂交原籍地方官严加管束等语著照所请。电寄　　

○丁巳。谕内阁、资政院续办速记学堂。并将原定章程。酌量修改。缮单呈览一摺。著依议。现月　　

○又谕、御史德寿奏、医学为民命所托。宜设法提倡一摺。著民政部知道。现月　　

○又谕、御史德寿奏、钱业倒闭日多。商民受害实甚。亟宜试办纸币一摺。著度支部知道。现月　　

○又谕、台布奏、甯夏将军衙署。不戒于火。所有令箭旗牌敕书等件。全行延烧自请议处等语。甯夏将军台布著交部议处。

电寄

　　

○又谕、冯煦等电奏、遵查御史王宝田奏、兖沂徐宿等属饥民情形。人市之说。及官绅挑买之事。均无影响等语。知道了。

电寄

　　

○又谕、税务处奏总税务司赫德。因病未痊。恳请续假并请派委格联署理总税务司员缺一摺赫德著再赏假一年　　

○京察覆带一等。圈出人员。召见完竣。得旨、吴炯、何作猷、李端棨、林东效、尹庆举、铁格、孙笥经、毓厚、饶宝书、恒文、张锴、荣厚、蔡中燮、如铨、郭集琛、谦棨、王士杰、王季烈、晏孝儒、崇燿、刘嘉斌、成允、吉同均、陈棣堂、顾祖彭、冒广生、荣凯、裕芳、文俊、札拉芬、王金镕、惠铭、乐善、顾绍钧、春常、朴奎。均著记名以道府用。现月　　

○正白旗蒙古副都统灵熙因病乞休。以内阁学士那晋为正白旗蒙古副都统。现月　　

○以防疫出力。赏英国使馆医员。德来格如意一柄。海关副税务司法人罗尔瑜三品衔。美国医员杨怀德、英国医员孙继昌等宝星。摺包　　

○以论断韩国归还我国借款。赏日本驻韩统监府外务部参与官小苏录曾得有等宝星。摺包　　

○戊午。谕内阁、度支部会奏、遵旨筹画川粤汉干路收回详细办法各摺片。铁路收回国有。固以维持路政。实以体恤民艰。前经降旨停收川湘等省各项股捐。并累次谕令将已收之款。妥筹办法。兹据奏称请将川粤湘鄂四省所抽所招之公司股票。尽数验明收回。由度支部邮传部特出国家铁路股票。常年六厘给息。嗣后如有余利按股分给。傥愿抽本。五年后亦可分十五年抽本未到期者。并准将此次股票。向大清交通银行照行规随时抵押。其不愿换国家铁路股票者。均准分别办理。以昭平允。粤路全系商股。因路工迟滞。糜费太甚。票价不及五成。现每股从优先发还六成。其余亏耗之四成。并准格外体恤。发给国家无利股票。路成获利之日。准在本路余利项下。分十年摊给。湘路商股。照本发还。其余米捐租股等款。准其发给国家保利股票。鄂路商股。并准一律照本发还。其因路动用赈粜捐款。准照湖南米捐办理。川路宜昌实用工料之款。四百数十万两。准给国家保利股票。其现存七百余万两。愿否入股。或归本省兴办实业。仍听其便等语。筹画尚属妥协。著督办粤汉川汉铁路大臣迅速前往。会同各该省督抚。遵照所拟办法。收忽有收款。分别查明细数。实力奉行。朝廷于此事审慎周详。仁至义尽。经此次规定后。傥有不逞之徒。仍藉路事为名。希图煽惑。滋生事端。应由该督抚严拏首要。尽法惩办。勿稍宽徇。以保治安。现月　　

○又谕、赵尔丰现已交卸川滇边务。著即兼程驰赴四川总督署任。电寄　　

○己未。谕内阁电寄周树模、据电奏、与俄使会勘边界开议日期等语。著周树模按照所陈情形。详晰查勘妥慎筹议。随时电商外务部办理。电寄　　

○直隶总督陈夔龙奏、请奖员数缮摺错误。未能校正。请交部察议。得旨、该督既称一时疏忽。姑从宽免其交部察议。仍传旨申饬其马龙标等五员。均著仍照原奏传旨嘉奖。摺包　　

○山西巡抚丁宝铨、因病乞休。以内阁学士陈宝琛为山西巡抚。未到任以前。以布政使王庆平暂行护理。现月　　

○庚申。孝恭仁皇后忌辰。遣官祭景陵。早事　　

○谕内阁、本日引见明保湖北候补道盛春颐著交内阁存记。现月　　

○又谕、本日引见州县事实最优等陕西三原县知县蔡宝善、著在任以直隶州知州候补。现月　　

○又谕、吏部奏、声明请旨一摺。已故升用同知留江补用通判鹤鸣著照殁于王事例议恤。现月　　

○御史欧家廉奏、编纂宪法。宜按中国程度为准。下纂拟宪法大臣知之。摺包　　

○准吏部右侍郎沉云沛开缺。仍留帮办津浦铁路事务。以内阁学士荣勋为吏部右侍郎。现月　　

○派吏部左侍郎于式枚。总理礼学馆事宜。现月　　

○命湖南布政使赵滨彦来京。以前广东按察使郑孝胥为湖南布政使。现月　　

○辛酉。谕内阁、学部奏、中央教育会遵章开会。请派张謇充该会会长。张元济傅增湘充该会副会长。又奏、遵章酌拟中央教育会会议规则缮单呈览各一摺。均著依议。现月　　

○又谕、御史陈善同奏、借款修路利固甚溥。害亦相当。就借款合同。另拟安插已收股款办法一摺。著度支部邮传部督办粤汉川汉铁路大臣知道。现月　　

○又谕、御史陈善同奏、近年银号票庄屡见倒闭。国民两困。请速行保商政策一摺。著该部知道。现月　　

○又谕、有人奏、河南提法使衰庸昏葸。各厅用人行政。尽归劣募把持。及审判厅等员。玩法殃民抢案晶■宜出。请饬查办等语。若如所奏。实属不成事体。著宝棻按照所倢■＜曰融＞■＜石木＞各节。确切查明。据实具奏。毋稍徇隐。原片著钞给阅看。寻奏、和尔赓额等。查明并无其事。均请免议候选盐大使程万远、即程源深。请即行革职。并其弟程源汉、均驱逐回籍。交地方官严行管束。候补直隶州知州陆文治知县周恕、均请撤去法官署任。随时察看。从之。　　

○又谕、长庚等电奏、新疆边地辽阔全赖一二宿将镇摄若归参议官管辖。后患甚巨。情形实与内地不同等语。著该衙门体察该省情形。妥议具奏。寻陆军部等会奏、查前奏定督练公所章程内。声明仍以该省督抚兼充督办等语。并无新旧军均隶参议官管辖明文。今该督所陈。于督练公所纲要未经详细阅看。致有误会。应饬下查照奏章办理。从之。　　

○东三省总督赵尔巽奏、东三省筹办实业。拟先从移民垦荒入手。现就奉天省城暂设立屯垦总局。为三省移民开垦总机关。下部知之。摺包　　

○壬戌。谕内阁、赵尔巽电奏、驻扎东省陆军第三镇暨第二混成协底饷。恳照成案再展限一年。仍由原处协拨等语。著该部议奏。电寄　　

○派江苏督练公所参议官步队副参领艾忠琦、充陆军第二十三协统领官并赏陆军协都统衔。现月　　

○癸亥夏至祭地于方泽。遣豫亲王懋林恭代行礼。　　

○谕内阁等、电寄载振、据电奏抵英后呈递国书。并赠送各礼物等语。知道了。又奏、英皇颁给维多利亚头等宝星。应否收受佩带等语。著准其收受佩带。电寄以教育有方。赏日本教员美代清彦等宝星。摺包甲子谕内阁、奉恩镇国公毓岐奏、丁生父忧。请赏假百日一摺。王公丁忧。应由宗人府具奏。该公自行奏请。殊属不合毓岐著宗人府议处。现月　　

○又谕、宪政编查馆奏、考核第三年第二届续报各省筹备宪政成绩一摺。知道了。现月　　

○又谕内阁会奏、酌拟内阁属官官制。暨内阁法制院官制。缮单呈览一摺。朕详加披阅。尚属妥协。著先将此两项官制颁布除应肬■闲之阁丞各员。另行肬■闲补外。著即遵照设立内阁承宣厅。及制诰叙官统计印铸各局。应设之内阁法制院。亦即同时并设。所有宪政编查馆吏部。中书科稽察钦奉上谕事件处。批本处等衙门。著一并裁撤。其所管事项。与已经裁撤之旧设内阁军机处会议政务处所管事项。凡应并入内阁办理者。统即分别接管。旧隶军机大臣之繙书房。著改隶于翰林院。至各衙门应行划入事项。及应划归各衙门事项。均著妥慎交接。以清权限而专责成。余著照所拟办理。此外各项官规。及京外官制仍著遵照修正筹备清单。妥速拟订陆续奏闻候旨颁布施行俾臻完善。现月　　

○又谕、所有此次裁缺各员。均著仍食原俸现月又谕、此次裁缺之吏部侍郎于式枚、荣勋、均著听候肬■闲任。吏部右丞孙绍阳、军机领班三品章京易贞、均著以三品京堂及交涉使提学使提法使候补。军机领班三品章京文年。著以副都统记名。吏部左参议毓善、著以四品京堂及道员候补。其次裁缺各员。并著妥筹分别改用办法奏请施行。现月　　

○以军机领班上行走三品章京华世奎为内阁阁丞。军机帮领班四品章京赵廷珍为承宣厅厅长。军机领班三品章京英秀为副厅长。军机领班三品章京杨寿枢为制诰局局长。吏部右参议裕隆为副局长。吏部左丞宝铭为叙官局局长。吏部郎中张锴为副局长。候补四品京堂杨度为统计局局长。候补道张国淦为副局长。候补四品京堂陆宗舆为印铸局局长。掌安徽道监御史黄瑞麒为副局长。现月　　

○以资政院副总裁李家驹为内阁法制院院使未到任以前。以大理院少卿刘若曾署理。内城巡警总厅厅丞章宗祥为副使。未到任以前。以民政部右参议吴廷燮暂行署理。民政部右参议吴廷燮、候补四品京堂林炳章、军机帮领班四品章京徐宗溥、前署顺天府府丞阮忠枢为法制院参议。　　

○赏禁＜目辟＞行＜匧心＞口＜韦未＞＜夗贝＞军军咨官固伦额驸品级世袭一等诚嘉义勇公麟光。固伦额驸爵章。　　

