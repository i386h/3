<!-- { "loadSidebar": true } -->
○壬申。谕军机大臣等、电寄张鸣岐等、据电奏、粤垣匪乱渐清。省外土匪。乘机逢■偘起。剿办尚未得手。兵力单薄。大局垂危。请饬广西提督龙济光抽调广西防勇八营。亲自统率星夜赴援等语。又据沈秉＜辶黎＞方■土电奏情事相同。广东省城。乱事甫定。各属匪徒。又复纠合起事。该省营队不敷分布。自应厚集兵力。移缓就急。业由沈秉＜辶黎＞方■土电促龙济光抽调防勇。并饬浔防督带吕春琯就近率带所部两营赴援。著龙济光迅选所部精锐。克期前赴粤东。有此兵力。当可暂敷调遣。著该督督率营队。迅赴事机。以期早净匪氛。毋令蔓延为患。广西提督著陆荣廷暂行兼署。并准其移驻南甯。居中兼顾。仍商同龙济光添募得力旧部。分别填防。至所称伧械缺乏。请饬两江湖广总督速提精利五响每枝配码五百颗。派轮克期径解衡州。由桂派员接运一节。著张人骏、瑞澂迅即委解。毋误事机。电寄　　

○以钻营差使。革浙江补用都司傅栋祥职。随手　　

○癸酉。两江总督张人骏奏、南洋侨商梁祖禄在甯经燥垦务。请颁发暨南垦牧公司钤记。下部知之。摺包　　

○以报效钜款。振兴实业。予江西补用道张鸿南以四品京堂候补。摺包　　

○以纵放罪囚。革广东花县知县方崟运职并讯办。随手　　

○追予故广东水师提督曹克忠谥曰果肃。从直隶总督陈夔龙请也。随手　　

○甲戌。谕内阁、近来国家财政竭蹶。由于币制不一。民生困苦。由于实业不兴。朝廷洞鉴于此。不得已饬部特借英美德法四国银行一千万镑。日本横滨银行一千万圆。专备改定币制。振兴实业。以及推广铁路之用。该管衙门自应竭力慎节。不得移作别用。并著随时造具表册呈览。以副朝廷实事求是之意。现月　　

○谕军机大臣等、张鸣岐电奏、佛山匪退。省城人心渐定。昨因桂兵尚未到粤。当就附近乡团挑编三营。并饬驻扎肇庆之西路巡防队就地添募一营。以备策应等语。著该衙门知道。电寄　　

○验看学部考验游学毕业生钟世铭等。得旨、钟世铭著赏给法政科进士。汪爔芝、李庆芳、张恩绶、陈模、蹇先骢、均著赏给法政科举人。余焕东、李景镐、徐家瑞、唐文晋、均著赏给工科举人。现月　　

○以陆军第一镇步一标统带官都司萧良臣为陆军第二下五协统领官。并赏给陆军协都统衔。现月　　

○乙亥。谕军机大臣等、有人奏、署理蒙城县知县于硕、非刑滥杀。残刻贪污等语。著朱家宝按照所倢■＜曰融＞■＜石木＞各节。确切查明。据实具奏。毋稍徇隐。原片著钞给阅看。廷寄　　

○又谕、沈秉＜辶黎＞方■土电奏、龙济光前队。初五日开拔。现督后队继进。填防营勇。亦经招集等语。知道了。电寄　　

○又谕、电寄赵尔丰、据电奏、边务紧要。代理需人。请将已保道员傅嵩炑以道员代理边务大臣事宜。并将长庚查倢■＜曰融＞■＜石木＞知府原案开复等语。著照所请。电寄　　

○又谕、给事中石长信奏、铁路亟宜明定干路枝路办法一摺。该给事中所奏。不为无见。著邮传部按照所奏各节。妥筹议奏。摺包　　

○督办川滇边务大臣赵尔丰奏、边藏百姓归心。应早设汉官。以谋安辑。上年业于贡觉江卡两处暂行委员管理。惟作冈桑昂杂＜冉页＞滟俞等处地方辽阔。且与猓猡接界。意外堪虞。亟应斟酌设治。以资捍＜目辟＞行＜匧心＞口＜韦未＞＜夗贝＞。得旨、著即妥筹办理。摺包　　

○又奏、修治打箭炉至察木多车路。以利行旅而便转输。下部知之。随手　　

○以捐助巴塘学款。赏川夷世袭都司多吉僧格头品顶戴。随手　　

○开复故副都统衔已革广西巡抚史念祖原官。赐恤如副都统例。现月　　

○丙子。谕军机大臣等、东三省总督赵尔巽奏、沥陈下悃。吁恳训示一摺。朕详加披览。所陈各条。权衡时势之宜。为补救艰危之计。情词迫切。具见悃忱东三省情形。本与腹地不同。自日俄战后。改设行省以来。朝廷鉴及办事诸多棘手。更未尝尽以文法相绳。现值事机愈迫。尤须内外协力维持。以期稍补万一。著即照所请。所有用人及各项要政。均准其便宜措置。有应斟酌及变通事项。即就近与各主管衙门接洽。各该衙门务当揆度情势。勿过拘守成例。一切量予通融办理。并著随时请旨遵行。吉林黑龙江两省。仍著遵照从前奏定官制章程。均由该省巡抚会同总督具奏。不得单衔率请。俾一事权。又片奏、拟于公署特设审计处。委员专司会计检查一节。系为慎重财政起见。亦即照所请行。此后三省安危。均惟该督一人是赖。尚其殚竭血诚。力副委任。无论如何为难。切勿稍存诿卸之心。一切大政。朝廷主持于上。更无所用其迟回顾虑。该督忠直性成。当必能仰体朕意。勉济时艰。各该衙门念及危局不易支撑。又何忍各存意见。自不待朕谆谆诰诫也。原摺著分别摘钞给与各该衙门及吉林黑龙江各巡抚阅看。将此各谕令知之。廷寄　　

○又谕、农工商部奏、遵章续陈第三年第二届农工商筹备事宜一摺。著宪政编查馆知道。现月　　

○又谕、电寄张人骏等、据电奏、徐属购运赈粜米粮。展免税厘限满。请再展限三个月。并将淮扬海等属购运赈粜米粮。免纳税厘。俟限满后再展限一个月等语。著照所请。电寄　　

○又谕、增韫电奏、杭嘉湖各属民食不敷。请将上年新漕截留五万石。以济平粜。仍缓至本年冬漕补运等语。著度支部议奏。电寄　　

○东三省总督赵尔巽奏、东省官制。自光绪三十一年臣到任后。将五部侍郎及所属各缺奏请一律裁并。纯用行省制度。然仅属于奉天一隅。迨升任督臣徐世昌继任。乃将吉黑两省一并改革。当时规画全局。固已注重统一。故三省巡抚。既无单衔奏事之权。道府州县候补人员。又有三省均可委补之例。其军事盐务银号蒙务各局所。则各冠以三省之名。立法非不善。用意非不深也。乃因创办之初。区域过广。经费亦绌。冀求循序渐进之方。遂启各为风气之弊。论军制则两镇协自行奏办。并不会商于总督。论盐务则两省官运。各设机关。亦不隶属于总局。论银号则三省钞票。发额日钜。各不通行。论税务则此轻彼重。苛敛重徵。各不统一。凡此之弊。不独关于行政之权。多方不便。而于财政之出入。亦均由此而生困难。即如文报总局。调查局。陆军财政局。旗务处。蒙务处。满蒙高等学堂。优级师范学堂。高等实业学堂之类。分之则费少而机关不完。合之则力厚而经费可减。又如哈尔滨一埠。地为吉黑两省商务之枢纽。外交之铁路交涉局。盐务之官运及转运等局。两省各设其一。苟使三省统一。以事务较肬■闲之吉林交涉使移设哈埠。则滨江关道及两省交涉局。均可分别裁并矣。新设奉天盐运使。既管理三省产盐行盐事宜。则哈埠之两省官运及转运等局。各属之三省缉私局。海参崴营口之两省转运及采运各局。均可分别裁并矣。否则政令纷歧。事权不一。官吏多所牵制。财政必政虚糜。譬之旧有三省各官银号。奉天发行钞票七百万。吉林发行官帖六七千万。黑龙江发行官帖二千余万。听其各自赢亏。万一市面恐慌。有一省先发其难。则两省必受其影响。即使此一省整理得宜。而彼两省仍前紊乱。终必为其所波及。此固一定不易之理也。臣再四思维。当此时局。苟欲豫筹补救。非力求统一不可。三省逼近强邻。非内地情形可比。尤应作为特别制度。以收行政敏活之效。惟以三省官制。屡经更变。五年之中。三易督臣。巡抚则或裁或设。司道则或添或并。每易一次督臣。即变一次官制。若遽纷纷更易。又恐致淆观听。拟请暂时姑仍旧制。俟臣到任后体察情形。妥慎计画。半年一年之后。再行陈请。或复设参赞。或裁撤巡抚。或归并司局。或改驻要冲。务使三省外交军事财政地方一切事宜。均收统一之效。而免纷歧之虞。庶于边陲危局。不无裨益。得旨。著该督到任后。体察情形。妥慎计画。随时奏明办理。摺包　　

○又奏、东三省财政困难。谨拟补救之法数端。一请将宣统三年奉天吉林两省应解度支部税契款项。及吉林黑龙江两省新增关税。准予截留。藉以弥补三省税厘短徵之数。一宣统三年豫算册内。应行增设各府州县审判厅一项。经费本既无著。筹措实属无从。拟援照湖南省奏准成案。请展缓一年。俟宣统四年再行奏明办理。一陆军第三镇驻防东省。照案截至宣统三年六月止。应由奉省自筹饷项。现查奉省饷力支绌异常。固有之军饷。因防疫移用。尚须另筹抵补。傥再增此出款。实属为难。若仍由部拨给。而部库又同一艰窘。臣与度支部等再四筹商。已允各省应解部饷。果如期而至。必当照常接济。或俟臣抵东以后。竭力筹措。傥能筹有的款。断不敢稍事推诿。设二者均不可恃。届时再由臣奏明。或令该镇暂时入关就饷。以稍纾三省之力。一部拨三省兵饷。二四盐厘。及北洋粮饷局协拨饷杂各款。仍请饬下照旧拨解。一东三省各官银号每年余利。豫算约有一百三十万圆。大都出于钞票。现议由部收回钞票。此款将来即归无著。而此项实已列入豫算册内。拟请办理盐斤加价。以资弥补。惟收回钞票一事。关系东三省财政全局。及市面金融机关。究应如何收回。拟由度支部先期豫示办法。以便妥商筹备。以上各项。枢部诸臣关怀全局。力顾危疆。皆已照议承诺。相应吁恳恩准。分饬各部暨北洋大臣查照立案施行。得旨、仍著该督随时会商各衙门及北洋大臣悉心筹画。奏明办理。摺包　　

○又奏、请将已革湖北候补直隶州知州赵凤昌开复原官。调东委用。如所请行。随手　　

