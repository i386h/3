<!-- { "loadSidebar": true } -->
○又奏、东陵永济库常年款项。入不敷出。各衙门公事倍增。工程晶■宜出。生齿日繁。需款愈钜。加以近年举办守＜目辟＞行＜匧心＞口＜韦未＞＜夗贝＞新章。支绌情形。日甚一日。拟恳饬部拨借银三万两。置地徵租。每年归还银一千五百两。所有积欠各款。酌拟扣成新陈搭放。俾夙欠得以清厘。新款亦不至积压。下部议。摺包　　

○辛巳。宣宗成皇帝诞辰。遣官祭奉先殿。早事　　

○谕军机大臣等、法部奏、江苏官犯在监恭逢恩诏。分别核拟一摺。陶映■恩映■洪著不准援免。曹澐著准其援免。现月　　

○浙江巡抚增韫奏、绍兴金华严州等府属。今夏猝被水灾。当经分别情形轻重。拨给款项办理赈抚。得旨、即妥为赈抚。并查明具奏。摺包　　

○壬午。太祖高皇帝忌辰。遣官祭福陵。早事　　

○谕军机大臣等、邮传部奏、派员查勘云南铁路一摺。著依议。现月　　

○又谕、张人骏。电奏甯省财政短绌。拟试办公债票以资补助等语。著度支部议奏。电寄　　

○东三省总督锡良等奏、江省移民垦荒。惟有因灾移民。令被灾省分。就赈抚项下拨给川资。到江以后。一切垦荒费用。均由江省垫给。酌分年限收还。本年六月有湘鄂灾民三千余名。飘流至此。当经商定分途遣送。将灾民不愿就垦者。分别资遣回籍。其实系农丁携有眷口者。先令其在奉具结。派员向南满东清铁路公司商令减收半价。分起遣送一千三百余名来江。就讷谟尔河官站一带。设立招垦行局。以垦务局总其成。并分途雇募匠丁。采伐木植。盖房凿井。拟订章程。划清权限。以一千户为限。过一千户。另定章程办理。并饬江省民政司指拨金砂变价银四万两。息借官银号银六万两。以资开办。现计编成三百户。豫算借垫期限。须至来年秋成。此款仅能敷用。复与湖广总督臣瑞澂晶■宜次电商。移民千户。经费共需银三十万两。除东省允垫十万外。余不敷二十万两。应由鄂省官绅各认一半。但期人安其业。乐不思归。则他省人民。不待招集亦肯自来。实于地利边防均有关系。所有派员设局额定常年经费。暨沿途车价招待用款。与在省发给口粮。拟请饬部立案。作正开销。得旨、该督抚等认真筹办。摺包　　

○癸未。谕军机大臣等、翰林院侍讲学士世荣奏、奉天新订税则。请饬迅令更正。以坚信用而免扰民一摺。著度支部查核办理。现月　　

○三品卿衔考察各省制造军械局厂朱恩绂奏、考察江南制造局。就工作论。除造药极无程度外。其余多有进步可徵。就管理论。除石滟驳弹一厂。办事颇能核实外。其余则糜工费料。内容之复杂。尤以枪石滟驳炼钢三厂为甚。及查办事章程。非不立有成法。而弊即生于其中。员司工匠之敺■几。购料用料之滥。以及出入款目之未能明晰。有非意料所及者。为正本清源之计。非汰敺■几节浮。不能轻减成本。非减轻成本。不能增多出数。又该局向设兵工学堂。分为中学小学初级三校。及艺徒学堂。以一局厂而兼办四校。并能各具规模。亦足见造端之宏大。下部知之。摺包　　

○护理广西巡抚魏景桐奏、广西各级审判厅初立。因公错误之事恐亦不免。拟恳援案宽免处分。下部知之。摺包　　

○以修订法律大臣沈家本充资政院副总裁。　　

○甲申。高宗纯皇帝诞辰。遣官祭奉先殿。早事　　

○谕军机大臣等、电寄增韫、电奏悉。汤寿潜业经降旨革职。不准干预路事。该抚复妄为比例。率请在路自效。殊属不合。增韫著传旨申饬。该省人民。如有聚血■乣纷扰情事。应由该抚妥为开导。严行禁止。傥或滋生事端。定惟该抚是问。电寄　　

○乙酉。谕军机大臣等、电寄李经羲、电奏悉。剿办猛遮叛夷。瘴险交困。以致用兵钝滞。自系实情。筹拟办法。尚属周备。著即按照所陈各节。妥速筹办。并将以后情形。随时电奏。电寄　　

○以吉林哈尔滨道施肇基为外务部右丞。　　

○以外务部右丞刘玉麟充出使英国大臣。　　

○以前贵州提学使陈荣昌为山东提学使。　　

○以和平公正。赏德国水师提督恩格诺尔等宝星。摺包　　

○以恪守约章。赏法国正主教常明德三品顶戴。前代理和兰国副主教总司铎孔诺完四品顶戴。济南德国医院医官钊卜德等宝星。摺包　　

○丙戌。遣官祭关帝庙。纂修官金兆丰恭纂　　

总纂官钱骏祥恭辑监修总裁世恭阅七签正月初四日正总裁那月日专司蒿■禾本陆恭覆阅甲寅正月二十八日　　

徐月日　　

荣月日副总裁唐月日　　

宗室宝恭阅八月初九日

　　

陈恭阅二签二月十一日　　

熙月日　　

郭恭阅二签十一月十七日　　

宗室麒月日



大清宣统政纪卷之四十一　　

宣统二年。庚戌。八月。丁亥。谕军机大臣等、都察院奏、代递学部丞参上行走柯劭忞等、以官激民变。复藉口剿匪。纵兵焚掠。战毙无辜。请饬山东巡抚认真覆查。以彰国纪而雪民冤呈一件。又代递举人张春海等以莱阳官绅激变。滥杀无辜呈一件。著孙宝琦按照所陈各节。认规覆查。如何招辑安抚。切实整顿。分别办理之处。据实迅速具奏。不得稍事回护。原呈均著钞给阅看。廷寄　　

○专司训练禁＜目辟＞行＜匧心＞口＜韦未＞＜夗贝＞军大臣载涛等奏、军乐一端。所以振军人尚武之思。启将士同袍之乐。当禁＜目辟＞行＜匧心＞口＜韦未＞＜夗贝＞军编练之初。即首筹议及此。惟是乐学精深。用器繁颐。自非参考新制。不足以底完全。即应加添额数。酌量变通。俾令分别研习。殚心学课。薪饷米石。自应照章增领。恳饬部如数加拨。从之。摺包　　

○又奏、拟订禁＜目辟＞行＜匧心＞口＜韦未＞＜夗贝＞军武库军米场军装库编制饷章。恳饬部立案。下部知之。

摺包

　　

○宪政编查馆奏、会议厅之设。内以辅导督抚。助宪政之进行。外以对待人民。备议案之审核。现经按照原奏。参酌各省办法。拟订会议厅规则十九条。从之。摺包　　

○理藩部奏、藩部豫备宪政。首在振兴蒙务。开浚利源。莫重于辟地利。启牖蒙智。莫急于化畛域通文字诸大端。谨先酌将旧例量为变通。以为筹办蒙务措手之方。曰变通禁止出边开垦各条。拟请将已经奏准开垦之各旗。凡旧例内禁止出边开垦地亩。禁止民人典当蒙古地亩。及私募开垦地亩牧场治罪等条。酌量删除。以期名实相副。其已经招垦之各盟旗。或酌照内地旗民交产之例。许各蒙旗与民人交易。报官核办。其未经招垦之各蒙旗。或由各边省督抚。暨各路将军大臣。商同蒙旗奏请开放。由臣部咨商将军大臣督抚察酌各处情形。妥拟章程。纂入则例。奏明办理。曰变通禁止民人聘取蒙古妇女之条。旗汉现已通婚。蒙汉自可仿照办理。拟由各边将军都统大臣各省督抚出示晓谕。凡蒙汉通婚者。均由该管官酌给花红。以示旌奖。曰变通禁止蒙古行用汉文各条。旧例内外蒙古。不准延用内地书吏教读。公文禀牍呈词等件。不得擅用汉文。蒙古人等不得用汉字命名。今则惟恐其智之不开。俗之不变。断无再禁其学习行用汉文汉字之理。应请将以上诸例一并删除。以利推行而免窒碍。从之。摺包　　

○添设四川昭觉县从总督赵尔巽请也。官报　　

○换铸江苏镇江府印信。从巡抚程德全请也。摺包　　

○以仰承先志。捐置义庄。予江苏长洲县光禄寺署正朱肇基、为其故祖五品封职朱钰、故父四品封职朱照、故母命妇朱徐氏建坊。摺包　　

○戊子。谕军机大臣等、有人奏、长葛县民抗捐案件。办理之员。贪横操切。恐酿巨变。请饬迅予撤究一摺。著宝棻按照所奏各节。确切查明。据实覆奏。毋得徇隐。原摺著钞给阅看。寻奏、吕耀卿被倢■＜曰融＞■＜石木＞各款。或讯无其事。或事出讹传。惟错拟樊继宗等罪名。咎固难辞。应请交部察议。江湘在长葛县内。所筹各项。并无入己情事。该员平日服官。尚洽舆情。惟召集村血■乣之时。办理未能周惬。应一并察议。把总包炳耀纵兵扰累。应请即予革职。如所请行。廷寄　　

○度支部奏。币制之事。千端万绪。而究其要归。总须一国银圆。皆用新币。各种辅币。皆以十进。各处纸币。皆有储金。拟将币制调查局。改为制局。分为四股。曰调查。曰筹办。曰稽核。曰编译。再设庶务处以司全局杂务。从之。官报　　

○江西巡抚冯汝骙奏、赣省库款奇绌。豫算不敷。拟请变通统税徵钱旧章。改收银圆。以为推行国币之豫备。下部议。摺包　　

○荆州将军联芳因病乞休。允之。现月　　

○己丑。监国摄政王代诣养心殿。接见美国陆军大臣狄金生等十七员。官报　　

○谕内阁、礼部奏、云南寿妇潘程氏年一百二十一岁。五世同堂。应如何优加赏赉。声明请旨一摺。潘程氏两周花甲。五世同堂。洵属熙朝人瑞。著照例赏给银十两。缎一疋。并于例赏建坊银两外。加恩多赏两倍。再行加赏御书扁额一方。用示优异。

现月

　　

