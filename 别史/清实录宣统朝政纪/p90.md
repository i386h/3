<!-- { "loadSidebar": true } -->
○以因公惨毙。予湖北襄阳县典史张源优恤。　　

○甲子。谕内阁、前经谕令建言诸臣。毋得怀挟私见。及毛举细故。傥敢任意尝试必予惩处。该言官等应如何敬谨懔遵。乃昨据御史江春霖奏倢■＜曰融＞■＜石木＞庆亲王奕劻。并明白回奏各摺。牵涉琐事。罗织多人。以毫无确据之言。肆意诬蔑殊属有妨大局。本应予以重惩。姑念该御史平日戆直。尚无劣奣＜虘阝＞亦。是以从宽。祇令其回原衙门行走。朝廷于用舍大权。斟酌至当。毫无容心。兹据陈田、赵炳麟、胡思敬等、奏请收回成命。暂予优容。留任效用之处。著毋庸议。　　

○谕军机大臣等、广西提督龙济光、现在精力是否健壮。平日声名如何。于防务有无整顿。是否能胜边要之任。著张鸣岐确切查明。据实覆奏。寻奏、该提臣年甫四十三。精力正壮。历任所至。声名亦好。秉性忠诚。在桂多年。情形熟悉。似堪胜任。报闻。　　

○又谕、电寄瑞澂、据电奏、因病未痊。请开署缺等语。瑞澂在上海就医。距湖北较近。著暂缓来京陛见。先行力疾赴任。俟病势大痊。再行请旨。　　

○贝勒载涛奏、上年筹备海军大臣曾奏请准赴欧美各国。考察海军事宜。查陆军与海军相表里。均为国防最要机关。亟宜出洋参观游历。俾便絜长补短。徐图扩充。此次拟赴日本美英法德义奥俄八国。考察之法。如国军编制。官署组织。军队实情。局厂办法诸大端。以及服装器械。精神教育。一切关系陆军事项。拟皆悉心研究。庶于陆军前途。不无裨益。并拟先领经费银二十万两。应请饬下度支部照数拨给。以资应用。如所请行。　　

○广西巡抚张鸣岐奏、新设广西劝业道。拟即援照巡警道公费银两成案。酌定年支公费银六千两。按月筹给。应设科员。所需员薪杂项银两。由该道酌定确数。按月请领。以资办公。并恳饬部铸造关防颁发。以昭信守。下部知之。　　

○又奏、凭祥土州知州李澍培、贪暴虐民。饬行查办。竟敢逃亡出境。句匪滋扰。应请革去。世职。改土归流。以示惩儆。下部议。　　

○江西提学使汤寿潜乞养解职。以翰林院撰文王同愈为江西提学使。　　

○乙丑。谕内阁、朱家宝奏、甄别属员。分别奖惩一摺。安徽徽州府知府刘汝骥、庐江县知县马文锦、太和县知县田毓璠、婺源县知县魏正鸿、既据该抚胪陈政绩。均著传旨嘉奖。颍州府知府凤林、年力就衰。神思恍惚。著以原品休致。祁门县知县杜英才、遇事因循。差役滋扰。前署霍邱县补用。知县董玉书、缉捕无能。几肇事变。前署含山县补用知县李光纶、才识懦庸。事多废弛。蒙城县知县龄安、驭下无方。差役越境为盗。未能觉察。前办丈洲局委员试用知县曹述诰、气质粗暴。滥刑以逞。试用县丞王廷勋、充正阳关巡官。滥责苛罚。不恤怨讟。桐城县马踏巡检林承法、懦怯无能。操守难信。前署宿松县典史试用巡检周镜菡、性情浮躁。擅离职守。前代理宿松县典史试用巡检贾寅熙、声名平常。罔知检束。前署潜山县天堂寨巡检刘章浩、藉案需索。物议颇滋。试用巡检高国绶、借差逞凶。被控有据。均著即行革职。署黟县太平县知县阎希仁、署合肥县黟县知县胡汝霖、盗案晶■宜出。未能一律破获。均著摘去顶戴。勒限缉捕。　　

○谕军机大臣等、电寄库伦办事大臣延祉等、电奏悉。前因达赖潜逃。并无下落。当经电饬长庚等于由藏往西北经由道路。通饬各该地方官沿途查访。并经降旨革去达赖名号。现闻达赖逃入印境。藏内安静如常。已饬驻藏大臣另举达赖矣。　　

○以四川松潘镇总兵张彪为湖北提督。　　

○丙寅。孝穆成皇后忌辰。遣官祭暮陵。　　

○谕军机大臣等、电寄察哈尔副都统额勒浑、电奏悉。比国君主赠给宝星。著准其收受。　　

○修订法律大臣沈家本等奏、编定商民各律。照章派员。分省调查。依议行。　　

○以四川督标中军副将开泰为四川松潘镇总兵官。　　

○丁卯。谕军机大臣等、有人奏、广东新军滋事。传闻异词。恐有冤滥情事。请派员查办一摺。著张人骏按照所奏。彻底查究。该军果有蓄意图逆凭据。自应分别严惩。如系官吏不善抚驭。有妄剿情弊。亦应按律惩办。毋稍徇隐。据实覆奏。原摺著钞给阅看。　　

○又谕、给事中陈庆桂奏、粤盐加价。藉抵赌饷。宜妥筹办法一摺。著该衙门归并前案。妥议具奏。　　

○戊辰。孝圣宪皇后忌辰。遣官祭泰东陵。　　

○给事中忠廉等奏、言路无所遵循。势将阻塞。流弊滋多。吁请明降谕旨。以重台职。窃臣等恭读本月十九日上谕。前经谕令建言诸臣。毋得怀挟私见。及禾滟干举细故。傥敢任意尝试。必予惩处。该言官等应如何敬谨懔遵。乃昨据御史江春霖奏倢■＜曰融＞■＜石木＞庆亲王奕劻并明白回奏各摺。牵涉琐事。罗织多人。以毫无确据之言。肆意诬蔑。殊属有妨大局。本应予以重惩。姑念该御史平日戆直。尚无劣奣＜虘阝＞亦。是以从宽。祇令其回原衙门行走。朝廷于用舍大权。斟酌至当。毫无容心。兹据陈田、赵炳麟、胡思敬等奏请收回成命。暂予优容。留任效用之处。著毋庸议钦此。纶綍昭垂。臣等何敢渎请。惟臣等所论者。非一人之去留。乃全台之职掌。亦非一官之存废。乃举国之安危。请就我国现在情形。参酌中外古今。设官分职之理。敬为我皇上陈之。天生民而立之君。以为民也。君不能以独治。设官以分治之。而用人不能必其皆贤也。于是设御史台以监察行政。弹劾官邪。纲纪相维。上下皆受治于法律之中。故吏称其职。民安其业。而天下治矣。其在东西立宪各国。有国会以纠察政府。通达民情。又有行政裁判院。以司行政之诉讼。左右维持。势无偏重。理有同然也。我列祖列宗以来。许台臣风闻言事者。深念民人疾苦。非是无以周知。官吏贪横。非是无以禁止。法良意美。行之二百余年。傥弹劾大臣。而即谓其怀挟私见则弹劾小臣。必又以为毛举细故。且言路为血■乣怨所归。势不得不发人之私。攻人之过。若概以为污蔑。则将来进言者。其将何以措词。一人不能为恶。欲揭其行私纳贿之由。不得不牵涉其党。若概以为罗织。则将来进言者。又何以自明其奣＜虘阝＞亦。是都察院之性质全失矣。而国会未开。行政裁判院未立。司法之权。与行政相混合。会计之事。无专司以检查。一切大权。皆付诸内外行政大臣之手。并旧日都察院之性质。亦归于有名无实。陛下能必所用之人。皆无过举乎。傥不幸而巧立名目。剥削百姓。辇金私室。集怨公朝。如是则民受其害矣。更不幸而排斥异己。任用私人。威立势成。相顾结舌。天子号令。不出一城。孤立无授。竟同尾大。如是则君受其害矣。且也九年筹备。事体纷繁。万一徒饰其名。不求其实。大臣以一纸空文。报诸政府。政府以数言奖语。称为考核。从虚文观之。则百废具举。就实事考之。则百举具废。无人纠发。陛下终无由知之。如是则不免上下相蒙。大臣之巧黠者。甚且托名办事。敛费闾阎。其实则输贿要津。已收其利。而所办之事全虚也。上既许民人以立宪之福。下反受官吏立宪之祸。如是则不免上下相疑。民犹水也。载舟者水。覆舟者亦水。不堪其虐。铤而走险。必召分析之祸。其原皆由于行政专横之所致也。臣等以兹事关系重大。应请明降谕旨。饬令建言诸臣。仍遵钦定台规。历奉列圣谕旨办理。奉上谕前因御史江春霖以毫无确据之言。肆意渎陈。殊失建言大体。谕令回原衙门行走。以示薄惩。兹据该给事中等奏称、请饬仍遵钦定台规。列圣谕旨办理等语。览奏殊多误会。朝廷优待言官。凡有切实指陈。无不虚衷采纳。岂有抑遏言路之心。＜圭黾＞滟兄我朝列圣。广开言路。凡有条陈得当。无不虚衷嘉纳。其倢■＜曰融＞■＜石木＞劾失实者。亦必予以谴责。详载台规。该给事中等当共知之。嗣后仍宜恪遵祖训。谨守台规。凡遇民生疾苦。官吏贪横诸大端。务当据实陈奏。如立言得体。必立予施行。用副朕博采君■羊言。虚怀纳谏之至意。将此通谕知之。　　

○己巳。谕军机大臣等、法部奏、酌拟死罪施行详细办法一摺。著宪政编查馆议奏。　　

○又谕、御史崇芳奏、同姓为婚。未可弛禁一摺。著修订法律大臣覆核具奏。寻奏、折衷血■乣说。当以同宗为断。凡受氏殊者不在禁限。拟请同姓为婚一条。仍照宪政编查馆之议删除。至原奏所称同姓莫辨各节。查后条本有娶同宗无服之律。毋庸过虑。惟律文肬■闲易。每易误会。拟于娶亲属妻妾律文。同宗无服之亲句下。增注同宗谓同宗共姓不论支派之远近籍贯之同异皆是二十一字。以示限制。从之。　　

○又谕、电寄驻藏大臣联豫等十七日电奏悉。前已有旨将达赖名号斥革另举。将来回藏。即与齐民无异。现在若令印政府劝回。转难安置。且与黄教无所关涉。此次来电。自系未奉十六日电旨以前之语。应即毋庸置议。　　

○法部奏、大理院为最高审判衙门。其推事各官。非精通法律。经练有得者。不能胜任。查吏部每次京官分发时。有签分大理院之员。此项人员。并未经过法官考试。遽行分院。于任用章程。殊有不合。拟请嗣后无论何项出身人员。均毋庸再行签分大理院。统俟臣部详订考试任用细则。奏明请旨施行。如该院有需用审判人材之时。应随时咨商臣部。照章办理。俾归画一。此后凡全国司法行政事务。如任用法官等项。均归臣部总理主持。从之。　　

○庚午。以剿办四川甯远浅山夷务肃清出力。赏建昌镇总兵田振邦提督衔。予副将凤山等升用优叙有差。　　

○赏出洋考察陆军随员记名副都统李经迈等宝星。　　

○辛未。法部奏、美国举行万国刑律监狱改良会。其立会宗旨。系对于各种刑事罪犯。力求阻止防范。与感化保护之法。务使人格日趋于高尚。世界日进于文明。开会七次。成效可观。本年在美京举行。系初次知照我国。匪独内治攸关。抑且为外交所系。现遴派京师高等检察厅检察长徐谦等前往赴会。并拟令分赴东西各国。调查司法应行改革各事。务令报告详确。取则有资。报闻。　　

○山东巡抚孙宝琦奏、已故陕西河州镇总兵王得胜战功卓著。遗爱在民。请附祀故忠亲王僧格林沁专祠。从之。　　

○壬申。谕军机大臣等、御史石长信奏、皖省丁漕加捐。改钱为银。民情实多未便。请饬部核议。仍照旧章办理一摺。著度支部议奏。　　

