<!-- { "loadSidebar": true } -->
○又谕、前刑部主事陈秉钧、分部郎中曹元恒、江西玉山县知县吕用宾、江苏阜甯县知县周景涛、浙江候补知县杜钟骏、江苏候补知府施焕、候选道张鹏年、均著降二级留任。　　

○谕军机大臣等、电寄出使大臣唐绍仪、据电奏使美国书。应否改发。并拟改名绍怡各节。该部知道。电寄　　

○以恭亲王溥伟、添派恭办大行太皇太后丧礼。改派贝勒毓朗、在大行太皇太后梓宫前恭代奠酒。现月　　

○丁丑。太宗文皇帝诞辰。遣官祭奉先殿。摄政王面奉皇太后懿旨。祺皇贵太妃。瑜皇贵妃。珣皇贵妃。王滟晋贵妃。瑾贵妃。均著加恩每月赏给公费银五百两。由内务府广储司交进。　　

○又奉皇太后懿旨。摄政王载沣穿孝百日。　　

○谕内阁祺贵妃。瑜贵妃。珣贵妃。王滟晋妃。瑾妃。侍奉大行太皇太后。历有年所。淑顺克昭。均宜加崇位号。以表尊荣。祺贵妃谨尊封为祺皇贵太妃。瑜贵妃尊封为瑜皇贵妃。珣贵妃尊封为珣皇贵妃。王滟晋妃晋封为王滟晋贵妃。瑾妃晋封为瑾贵妃。所有应行事宜。著该衙门察例具奏。现月　　

○又谕、恭办丧礼王大臣。照例穿孝百日外。和硕庆亲王奕劻、和硕庄亲王载功、科尔沁亲王阿穆尔灵圭、多罗克勤郡王崧杰、奈曼郡王苏珠克图巴图尔、多罗贝勒载润、载洵、载涛、毓朗、喀拉沁贝勒熙淩阿、科尔沁贝勒阿拉坦、鄂齐尔、贝勒衔固山贝子溥伦、固山贝子毓橚、土默特贝子棍布札布、奉恩镇国公溥佶、科尔沁辅国公达赉、贝子衔镇国将军载振、镇国将军溥侗、御前侍＜目辟＞行＜匧心＞口＜韦未＞＜夗贝＞都统芬车、色楞额、副都统善豫、良泰、乾清门行走固伦额驸品级麟光、不入八分辅国公宪章、宪德、副都统溥倬、都统固伦额驸公符珍、乾清门侍＜目辟＞行＜匧心＞口＜韦未＞＜夗贝＞委散秩大臣郡君额驸公松椿、郡君额驸侯琦瑶、军机大臣大学士张之洞、大学士孙家鼐、陆军部尚书铁良、邮传部尚书陈璧、理藩院尚书寿耆、南书房行走朱益藩、吴士鉴、郑沅、袁励准、亦著穿孝百日。其余王大臣官员。均著穿孝二十七日。释服焚毁。现月　　

○又谕、据王大臣等奏、三年之丧。难以举行。请仍依旧制一摺。览奏愈增哀痛。朕承大行皇帝付托之重。虽终身哀慕。尚难仰报高厚之恩。岂持服三年。遽谓尽哀尽礼。且三年之丧。达乎天子。礼经所载。敢不恪遵。若丧服二十七日而除。于心实有不忍。除臣民服制。仍各钦遵旧制。朕敬循古制。持服三年。以冀稍申哀悃。至郊社宗庙。祀典朝礼。仍可于持服中举行。不致偏废。其如何举行三年之丧。仍著各该衙门详稽典礼。妥议具奏。现月　　

○钦定建元年号曰宣统。　　

○戊寅。派镇国公载泽、诣乾清宫大行皇帝几筵前恭代行殷奠礼。　　

○以霜降安澜。颁发大藏香十五枝。交江北提督王士珍祗领。虔诣大王将军各庙祀谢。现月　　

○谕内阁、皇祖母大行慈禧端佑康颐昭豫庄诚寿恭钦献崇熙太皇太后徽音懋著。道协坤元。昔奉我皇祖考文宗显皇帝淑慎恪恭。诞育我皇考穆宗毅皇帝。当文宗显皇帝升遐时。正值大乱方殷。海宇鼎沸。条约初定。人心未安。经大小臣工。晶■宜次吁请大行太皇太后。与皇祖妣孝贞显皇后。垂帘听政。并曾经祗领文宗显皇帝所赐之御赏同道堂五字图章。钤押廷旨。其时尚驻跸滦阳。一德同心。神谟默运。还京师以定人心。除大憝以收魁柄。倚任亲贤。勤求治理。视民如伤。从谏如流。纂治平之宝鉴。选进讲之儒臣。政本澄清。君■羊贤汇进。当夫寇盗纵横之际。民生凋瘵之余。定庙算以授机宜。敷惠德以格顽梗。卒使发捻回苗各匪。滔天巨浸。次第荡平。四海化烽燧而为敦槃。兆民出水火而登衽席。迨我皇考大行皇帝入嗣大统。又蒙恩勤鞠育。慈诲周详。属以时局愈艰。望治尤亟。再训大政。不惜勤劳。时则环瀛大通。日新月异。外交内治。无一事不廑慈怀。旰食宵衣。无一日稍存暇逸。深惟求器惟新之道。改弦更化之方。酌古准今。经文纬武。设同文馆以通重译。创船政制造等局以饬戎备。遣各国驻使以联邦交。派学生职官游学东西洋以资广益。造铁道而文轨通。兴矿政而地产阜。颁行商律。画一币制。以及商轮邮电。度量权衡。凿井防灾。鸣机学艺。家勤实业。野鲜游民。靡不创辟九州未有之利源。破除百代相沿之弊窦。变科举。开学堂。而立教必以宗经学古为本。废酷刑。禁拷讯。而修律必以礼教伦纪为先。尊孔圣为大祀。所以闲邪而崇正。练陆军以新式。所以建威而销萌。古圣有善取诸人之量。故治法兼采东西。帝王具天下一家之心。故满汉化除畛域。以及续修光绪之会典。实测行军之舆图。保护远及于华侨。振济推恩于邻国。至其裁抑外家。力辞徽号。以视汉之明德。宋之宣仁。殆远过之。而且天纵多能。几余游艺。书法绘事。靡不精诣入神。又于御园造如意庄以观稼穑。设绮华馆以劝蚕桑。每遇灾沴上闻。望晴闵雨。辄尔日食粗粝。中夜露祷。壹以感格为度。凡此皆勤求民瘼之真诚。故能成莫不尊亲之郅治。比者颁布立宪年限。薄海欢呼。此实远绍唐虞三代好恶同民之心传。一洗秦汉以来权术杂霸之治体。敬溯五十年来仁恩汪濊。功德崇隆。实为天下臣民所共知。古今史册所未有。朕仰蒙帱育。寅绍丕基。未伸孝养之忱。忽遭上仙之痛。缅维巍焕。摹绘实难。惟有仰晋隆称。略抒哀悃。诚宜敬稽典礼。恭上尊谥。垂示无穷。以彰懿范。庶稍慰朕尊亲之意。著内阁、各部院衙门。会同敬谨拟奏以闻。现月　　

○又谕、礼先报本。尊崇当溯厥由来。义在制宜。孝思必循夫典则。雍正十三年。高宗纯皇帝恭加上列圣列后尊谥。曾钦奉圣谕。崇先特典。后世子孙。不得奉为成式。是以大行皇帝于同治十三年。恭加上列圣列后尊谥。于列圣尊谥。已加至二十二字者。未敢复议加上。列后尊谥。已加至十六字者。亦未敢复议加上。允宜祗遵宪典。敬法前谟。其有列圣尊谥。未加至二十二字。列后尊谥。未加至十六字者。均应恭议尊崇。显扬盛美。该衙门详稽典礼。敬拟奏闻。寻内阁会奏、恭上穆宗毅皇帝尊谥曰。穆宗继天开运受中居正保大定功圣智诚孝信敏恭宽明肃毅皇帝。孝静成皇后尊谥曰。孝静康慈懿昭端惠庄仁和慎弓滟＜兪＞滟弓天抚圣成皇后。孝德显皇后尊谥曰。孝德温惠诚顺慈蒋恪慎徽懿恭天赞圣显皇后。孝贞显皇后尊谥曰。孝贞慈安裕庆和敬诚靖仪天祚圣显皇后。孝哲毅皇后尊谥曰。孝哲嘉顺淑慎贤明恭端宪天彰圣毅皇后。摺包　　

○又谕、此次大行太皇太后大行皇帝大事。业经谕令各省将军督抚等、不必奏请来京叩谒梓宫。其余开缺告病在籍各大员。均毋庸来京叩谒梓宫。即于哀诏到日。随同该省地方官举行成服。现月　　

○又谕、本年年班应行来京之蒙古汗王贝勒贝子公台吉塔布囊等。无论御前乾清门行走。外边行走。到京时准其叩谒梓宫。本年例贡。均毋庸呈进。其本年不值年班之蒙古汗王贝勒贝子公台吉塔布囊等。均毋庸来京叩谒梓宫。以示体恤。　　

○又谕、各省督抚盐关。向有呈进方物。现当哀痛之时。食处皆所不安。著通谕各省督抚盐政织造关差等。一应贡献。概行停止。即食品亦不准呈进。俟三年之后。再候谕旨。现月　　

○又谕、兵丁等借支库银。应扣本年十二月次年正月利息银两。著加恩展限两个月。现月　　

○以前江南福山镇总兵李定明为安徽寿春镇总兵官。现月　　

○予安徽寿春镇总兵官董履高优恤。如军营立功积劳病故例。　　

○己卯。谕内阁、大行太皇太后垂帘训政四十余年。功在宗社。德被生民。所有治丧典礼。允宜格外优隆。以昭尊崇而申哀悃。著礼部将一切礼节。另行敬谨改拟具奏。寻礼部奏、谨比照列圣丧礼。敬谨斟酌。逐款改拟。依议行。现月　　

○又谕、大行慈禧端佑康颐昭豫庄诚寿恭钦献崇熙太皇太后菩陀峪万年吉地。今定为菩陀峪定东陵。著传知各衙门敬谨遵照缮写。现月　　

○又谕、本月二十二日。钦奉大行太皇太后懿旨。军国政事。均由监国摄政王裁定。是即代朕主持国政。黜陟赏罚。悉听监国摄政王裁度施行。自朕以下。均应恪遵遗命。一体服从。懿亲宗族。尤应懔守国法。矜式君■羊僚。嗣后王公百官。傥有观望玩违。暨越礼犯分。变更典章。淆乱国是各情事。定即治以国法。断不能优容姑息。以致败坏纪纲。庶几无负大行太皇太后委寄之重。而慰天下臣民之望。现月　　

○又谕、邦家不造。连遭大丧。仰赖大行太皇太后。暨大行皇帝庙谟宏远。规画周详。得以宫府乂安。朝野翕服。有约各国。亦咸尽情尽礼。益笃邦交。乃近有不逞之徒。造言生事。煽惑愚蒙。更有海隅匪党。潜谋内渡。妄思构乱。若不从严查禁。深恐扰害治安。著民政部、步军统领、顺天府、各省督抚。督饬所属文武。多派侦巡。重悬赏格。一体严密访拏。勿稍疏纵。遇有缉获上项匪犯。立即讯明。就地正法。出力员弁。准其择尤请奖。以靖地方而肃国纪。现月　　

○达赖喇嘛、率徒叩谒大行太皇太后大行皇帝梓宫。唪经。现月　　

○庚辰。派镇国将军载振、诣皇极殿大行太皇太后几筵前恭代行殿奠礼。　　

○恭颁大行皇帝遗诏。大学士礼部堂官恭捧至天安门宣读。颁示天下。王以下文武官员。俱齐集跪听。举哀行礼。　　

○谕内阁、昨据王大臣等奏、三年之丧。难以举行。请仍依旧制。业经降旨明白宣谕。朕承大行皇帝付托之重。惟有恪守礼经。藉申哀悃。非以持服三年。遂谓尽哀尽礼也。今王大臣等、复援引旧章。合词奏请。敬稽道光三十年宣宗成皇帝大丧。文宗显皇帝持服百日。咸丰十一年文宗显皇帝大丧。穆宗毅皇帝持服百日。同治十三年穆宗毅皇帝大丧。大行皇帝亦持服百日。俱因臣工等吁请再三。未遂圣志。今朕哀恸虽深。亦何敢有逾成宪。不得已勉从所请。缟素百日。仍素服二十七月。该王大臣等、不必再行＜圭黾＞滟卖请。至三年内恭遇郊社宗庙。祀典朝礼。一切服色。著王大臣等、均查照成例。敬谨办理。现月　　

