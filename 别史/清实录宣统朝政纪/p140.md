<!-- { "loadSidebar": true } -->
○又谕、电寄赵尔巽、据电奏、逆首温朝钟在破水坪生擒正法。并擒匪党多名。夺获枪械旗帜多件等语。办理尚属妥速著王人文会同瑞良弹压＜目辟＞暒穴＜曰融＞夕＜夗贝＞捕。以清余孽。并将前后办理情形。详细具奏。其出力各员。准其择尤请奖。毋许冒滥。　　

○又谕、张鸣岐电奏广东绅民请速禁赌博。并筹抵赌饷办法等语。著度支部妥议具奏。　　

○又谕、朱家宝电奏、皖省灾情奇重。造报需时。拟请缓至明年正月奏陈等语。著该部知道。　　

○管理法律学堂大臣沈家本奏、法律学堂乙班学员毕业。届期酌拟改官办法。下部议。　　

○陆军部大臣荫昌奏、第八镇统制官张彪拟赴各省游历。据情代奏。并请肬■闲员署缺以重职守。得旨、湖北地方重要。所请著毋庸议。　　

○热河都统诚勋奏、拟请恭修绥成殿后畅达楼等工。供奉圣容得旨苟悉。朕钦维列圣圣容。供奉绥成殿。钜典昭垂。年岁已久。不宜轻于移奉。德宗景皇帝圣容恭送到时。应供奉于畅远楼上正中。永为令典。列圣圣容。仍敬奉于绥成殿。永远遵行。以仰慰我兼祧皇考敬祖尊亲之圣意。　　

○蠲缓山西阳曲、太原、榆次、徐沟、文水、岢岚、兴、临汾、屯留、汾阳、介休、孝义、临、应、大同、怀仁、山阴、朔、右玉、平鲁、虞乡、代、保德、河曲、解、安邑、夏、霍、汾西、丰镇、兴和、甯远、陶林、归化城、和林格尔、清水河、托克托城、萨拉齐、三十八厅州县、被灾地亩新旧钱粮杂课。及原缓银米有差。　　

○乙未孝庄文皇后忌辰。遣官祭昭西陵。　　

○谕内阁、明年五月。为英君加冕之期。著派贝子衔镇国将军载振、充头等专使大臣。前往致贺。以重邦交。　　

○又谕、资政院议决新刑律总则会同军机大臣具奏。缮单呈览。请旨裁夺一摺。新刑律总则第十一条之十五岁。著改为十二岁。第五十条或满八十岁人之上。著加入或未满十六岁人字样。余依议。又据宪政编查馆奏、新刑律分别。并暂行章程。资政院未及议决。应否遵限颁布。缮单呈览。请旨办理一摺。新刑律颁布年限。定自先朝筹备宪政清单。现在开设议院之期。已经缩短。新刑律尤为宪政重要之端。是以续行修正清单。亦定为本年颁布。事关筹备年限。实属不可缓行。著将新刑律总则、分则、暨暂行章程。先行颁布。以备实行。俟明年资政院开会。仍可提议修正。具奏请旨。用符协赞之义。并著修订法律大臣。按照新刑律迅即编辑判决例及施行细则以为将来实行之豫备。　　

○谕军机大臣等、御史陈善同奏、江皖豫三省水灾奇重。亟宜推行工赈之法大举治淮一摺。著盛宣怀会同两江江苏安徽河南各督抚。妥议具奏。原摺均著钞给阅看。　　

○又谕、电寄瑞澂、据电奏、汉口英租界人力车夫。因病在车上拘至捕房医治身死。各车夫误为殴毙。聚血■乣暴动。甚至不服开导。击伤官长。幸而解散尚速。现仍派兵防护等语。此次车夫虽系误会生衅。难保无匪徒从中煽惑。乘机滋扰著仍督饬加意防范弹压。毋令再生事端。其究竟因何滋事。及毙伤各情形。一并查明电奏。　　

○又谕、张鸣岐、电奏明年德储来粤。接待等费。为数甚钜。粤省造报豫算。未经列入。将来支款可否据实报销等语。著度支部知道。　　

○又谕、御史温肃奏、请将中学以上学堂兵式体操。仿照陆军教练一摺。著学部知道。　　

○以为匪不法。暂革札萨克贝子旗豫保二等台吉赛崇阿职衔。归案讯办。　　

○蠲缓奉天新民、海龙、甯远、锦义、洮南、靖安、安广、八府州厅。暨官庄旗界本年并原缓粮租有差。　　

○缓徵江西新建、进贤、新淦、峡江、莲花、永丰、泰和、安福、永新、德化、德安、彭泽、十二厅州县暨九江府同知所辖南九二＜目辟＞行＜匧心＞口＜韦未＞＜夗贝＞。被灾田亩新旧钱漕杂课有差。　　

○丙申。谕内阁、冯汝骙奏、考查属员贤否。分别举劾一摺江西吉南赣甯道俞明颐、南昌府知府武玉润、署南安府知府陈光裕试用知府金士彦、署定南厅同知吴春鑅、署庐陵县知县临川县知县易顺豫、署泸溪县知县欧阳保福、署德兴县知县余永浚、补用知县黄绶、萍乡县芦溪司巡检刘荫福、均著传旨嘉奖。试用知府程堻、办理官银分号。假公济私。不知自爱。前署德化县补用知州华桐、办事操切。致酿命案。前署瑞金县补用知县詹光斗、藉案需索。不知大体。候补直隶州州判梁镜寰、视学南赣。婪索规费。安福县教谕赵汝明、品行不端。署上高县丞朱继昌、办理禁烟。不知核实。兴国县典史陈肇麟、嗜利无耻。临川县典史杨金选捕务废弛。崇仁县凤冈司巡检袁惟日滟丙、不知检束。贵溪县上清司巡检王颂彬、庸懦无能。署南城县新丰司巡检蔡纯、操守不谨。补用巡检向楷、玩视警务。湖口石滟驳台台官候选县丞陈刚、不守营规。均著即行革职。补用县丞梅宝琦、禁烟调验＜目辟＞暒穴＜曰融＞夕＜夗贝＞获夹带。试用从九蒋聿修调验规避。均著革职永不叙用。永甯县知县胡嘉铨、精神不振。前署会昌县知县吉水县知县张肇基办事迂缓。均著开缺另补。　　

○谕军机大臣等、电寄锡良、据电奏防疫吃紧。需款甚钜。请饬部再由大连关迅拨银十五万两。以济急需等语。东三省鼠疫盛行。病毙至数千人之多。览奏深为悯恻。所请续拨款项。著度支部迅速拨解。该督务须督饬所属。严防范毋稍疏懈。　　

○宪政编查馆等奏会核各省州县事实。分别劝惩。本届因各州县所办新政。多未能实力奉行。臣等谨本甯缺勿滥之义。于最优等一级概未予列。惟分优等平等次等三项。以示劝惩。其有上两届均列优等。本届仍列优等。并推行新政。洵属始终不懈者。仍应列入最优等。藉资奖励。至两届均列次等各员。并应照章分别停升扣补。庶考核不至具文。而庸材藉自以愧。　　

○又奏、各省府厅州县事实。向归臣馆臣部会同考核。现在司法既已独立。而提学使及巡警劝业两道。又复各设专官。将来府厅州县官制尚须改订。职掌必有变更若仍照从前奏定章程。恐难适合。拟请自本届考核竣事后。即行停止。由各该主管衙门。另订考核章程。会同督抚督饬司道认真办理。从之。　　

○湖广总督瑞澂奏患病日深。恳恩开缺。以重地方而免旷误。得旨。湖广地方重要。端赖勤加治理之员。该督向来力任劳怨。认真办事。朕深资倚任焉能听其引退。攻再赏假十五日。安心调理如病稍痊。即行销假。　　

○山西巡抚丁宝铨奏、沥陈晋省禁烟办理为难情形。查晋省烟害。在于自种自吸。无地不种。驯至无人不吸。祸延妇孺。实为各省之所无。自申明厉禁以来讹言四起。臣亦两干吏议然苟能除民疾苦即获咎亦在所不恤。现查困难之端。尚有数事。一则痼疾已深久成习惯。一旦强迫执行怨咨在所不免一则见邻近省分烟苗具在。因羡生恨遂至仇视官厅。将来难免不藉为口实。滋生事端既奉明谕严切查禁。惟有切戒官民。恪守功令。凡已禁之地。不准再种。已戒之人。不准复吸。以期早绝根株。为民除害。得旨、仍著该抚认真查禁。毋得饰词推诿。　　

○以玩视民瘼。革署湖北广济县知县何庆涛职。　　

○以嗜好未除。革湖北候补通判王尚宾。候补游击李枝宏等九员职永不叙用。　　

○蠲免陕西咸甯、长安、渭南、三原、泾阳、富平、醴泉临潼、耀、高陵、鄠、同官、咸阳、兴平、盩厔、蓝田、肤施、安塞、延长、宜川、延川、甘泉、靖边、定边、保安、凤翔、陇、宝鸡、岐山、扶风、城固、＜目辟＞衣檾矛＜夗贝＞城、沔、洋、佛坪、榆林、神木、府谷、大荔、朝邑、澄城、郃阳、蒲城、华、华阴、白水、汉阴、镇安、邠、三水、长武、＜走毕＞滟蜽化、乾、永寿、武功、鄜、洛川、宜君、中部、绥德、米脂、吴堡、六十二厅州县、暨各属光绪三十三年民欠额赋、并广有仓钱粮草束有差。　　

○丁酉。谕军机大臣等、电寄孙宝琦、据电奏、所请防疫经费银二万两。著由胶关六成税项下照数拨给。仍著该抚饬属认真防范。毋任蔓延。其豫备接待德储经费银五万两。著度支部酌核办理。　　

○又谕、电寄周树模。据电奏东三省疫势未消。例奏事件。拟请缓至一月后再行摺奏等语。著照所请。　　

○又谕、资政院奏、议决统一国库章程。会同度支部具奏缮单呈览一摺。著依议。　　

○陆军大臣荫昌等奏、请饬明订军国民教育。以振积弱而图自强。从之。　　

○戊戌。岁暮祫祭太庙。遣豫亲王懋林恭代行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官诣梁格庄德宗景皇帝暂安寝殿　　

○遣官祭端慧皇太子园寝。醇贤亲王园寝。　　

○遣官祭太岁之神。　　

○谕内阁、试办宣统三年岁入岁出总豫算案。前由度支部拟定。奏交会议政务处会同集议。旋经该处王大臣奏交资政院照章办理。兹据该院奏称此项总豫算案。业经斟酌损益。公同议决。遵章会同会议政务处具奏。并缮具清单。请旨裁夺等语。现在国用浩繁。财力支绌。该院核定宣统三年豫算总案。朕详加披览。尚属核实如确系浮滥之款。即应极力削减。若实有窒碍难行之处。准由京外各衙门将实用不敷各款。缮呈详细表册。叙明确当理由。迳行具奏候旨办理。至裁汰绿防各营。于各省现在地方情形。有无妨碍。著陆军部会同各省督抚。悉心体察。熟权利害。从长计议。详晰具奏。又会奏、议决京外各官经费标准一片。著俟编订官俸章程时。候旨遵行　　

○又谕、直隶提督姜桂题电奏、武＜目辟＞行＜匧心＞口＜韦未＞＜夗贝＞左军。应否裁撤。请旨裁夺等语。武＜目辟＞行＜匧心＞口＜韦未＞＜夗贝＞左军、本系毅军改名。历经战阵。嗣经派驻近畿。用资拱＜目辟＞行＜匧心＞口＜韦未＞＜夗贝＞。关系尤为重要。武＜目辟＞行＜匧心＞口＜韦未＞＜夗贝＞左军营队饷项。著毋庸裁减。仍责成姜桂题认真训练。照常驻扎。　　

○谕军机大臣等、电寄杨文鼎、电奏悉永顺清乡事宜。即著严饬驻扎各队认真办理。以靖边圉。　　

