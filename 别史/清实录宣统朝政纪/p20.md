<!-- { "loadSidebar": true } -->
○谕内阁、前经宪政编查馆奏定颁行分年筹备事宜。本年各省均应举行咨议局选举。及筹办各州县地方自治。设立自治研究所。并颁布资政院章程等事。积小高大。乃能纲举目张。若阶级不具。则统汇之区无从措手。著各省督抚及管理地方之将军都统等督率所属。选用公正明慎之员绅。一律依限成立。其范围限制。及择人之权。应尽之职。均应遵守颁行章程办理。不得延阁迟误。各省如有不能如期举办。或虽已设局。而员绅违背定章。及办法参差不齐者。统由宪政编查馆查催暨考核驳正。务须妥速完备。俾可依限开办资政院。以副朝廷勤求民隐。期臻上理之至意。现月　　

○又谕、前据修订法律大臣奏呈刑律草案。当经宪政编查馆分咨内外各衙门讨论参考。以期至当。嗣据学部及直隶两广安徽各督抚先后奏请将中国旧律与新律详慎互校。再行妥订。以维伦纪而保治安。复经谕令修订法律大臣会同法部详慎斟酌。修改删并。奏明办理。上年所颁立宪筹备事宜。新刑律限本年核定。来年颁布。事关宪政。不容稍事缓图。著修订法律大臣会同法部迅遵前旨修改删并。克日进呈。以期不误核定颁布之限。惟是刑法之源。本乎礼教。中外各国。礼教不同。故刑法亦因之而异。中国素重纲常。故于干犯名义之条。立法特为严重。良以三纲五品。阐自唐虞。圣帝明王。兢兢保守。实为数千年相传之国粹。立国之大本。今寰海之通。国际每多交涉。固不宜墨守故常。致失通变宜民之意。但祇可采彼所长。益我所短。凡我旧律义关伦常诸条。不可率行变革。庶以维天理民彝于不敝。该大臣务本此意。以为修改宗旨。是为至要。至该大臣前奏请编订现行刑律。已由宪政编查馆核议。著一并从速编订。请旨颁行。以示朝廷变通法律。循序渐进之至意。现月　　

○谕军机大臣等、农工商部奏、厦门贡燕扰累滋多一摺。著闽浙总督办采。准其作正开销。现月　　

○又谕、裁缺大理寺少卿李擢英奏、条陈时弊摺内理财宜节糜费一条。著会议政务处议奏。　　

○又谕、给事中王金镕奏、敬陈管见摺内请纾民力一条。著度支部知道。　　

○又谕、御史俾寿片奏、轮赴内廷直班之护＜目辟＞行＜匧心＞口＜韦未＞＜夗贝＞官兵酌给津贴等语。著稽察守＜目辟＞行＜匧心＞口＜韦未＞＜夗贝＞大臣会同亲军前锋护军营体察情形。酌核议奏。　　

○邮传部会奏、光绪三十四年二月十九日。军机处片交陕甘总督升允代奏甯夏府知府赵惟熙请建西北铁路一摺。原奏规路蝱滟戋一节。内称西北铁路拟请分筑干路两条。一由张家口至库伦为东干。一由张家口至绥远城。逾蒙古过凉州。出关至伊＜覀之＞■牛为西干。干路既定。拟由太原南经泽潞。接道清为一枝。由西安东出潼关。接汴洛为一枝。西道汉中达成都为一枝。由兰州北接凉州干路为一枝。由迪化经天山南路。达疏勒府为一枝等语。邮传部查该知府所拟各项路蝱滟戋。与臣部上年所奏筹画全国轨蝱滟戋。大致相同。惟形势各有攸宜。即措置未容或泥。张家口至库伦一蝱滟戋。最关重要。上年臣部议覆库伦办事大臣延祉。及肃亲王善耆筹办蒙古铁路各摺。曾奏准俟。京张路成。展达库伦至恰克图。并于筹画全国轨蝱滟戋摺内声明俟干蝱滟戋抵张家口。即分枝西趋绥远城。该知府所拟张库一路。应即照臣部前奏办理。至西北路蝱滟戋。关系地利国防。尤须力图建设。惟须造端腹地。渐及边陲。庶经武通商。相资为用。该知府所请由张家口至绥远城逾蒙古过凉州出关至伊＜覀之＞■牛一节。该蝱滟戋中经荒漠。长途旷野。防护需兵。计不如由中原以达边要。现在拟仍定为由洛潼西安出兰州以至伊＜覀之＞■牛。藉收脉络贯通之效。该知府所拟西安接汴洛一蝱滟戋。及兰州至凉州一蝱滟戋。应即并入办理。其天山南路达疏勒一蝱滟戋。应俟西北路蝱滟戋筑至迪化时。再行酌量办理。至由太原南经泽潞接道清一枝。前据同蒲铁路公司呈称拟由太原至平遥。应俟奏派勘路查款委员禀复。再行核办。汉中达成都一枝。为臣部旧所规定。均俟西潼川汉告成时。分别筹办。现在洛潼西潼方始筹修。此外由西安达兰凉以出新疆。路蝱滟戋过长。需款太钜。兴工尚属有待。应由臣部随时会商各省。另行奏明办理。原奏造人才一节。内称拟在天津设一铁路学堂。选直隶晋豫陕甘五省聪颖子弟。分肄各科。三年卒业。资遣游学后。分布各路等语。邮传部查近年路政需才。非止五省。而天津设学。实为良图。现臣部所辖奏定上海实业学堂兼习四政外。其官立唐山路矿学堂。附近臣署之实业学堂。及公立郑州铁路学堂。仍俟厘订妥章。再行分别奏明办理。原奏备物料一节。内称铁轨枕木。仰给外洋。漏卮殊甚。请在太原建一铁厂。专铸路轨。并饬近路州县各种榆三万株等语。邮传部查近来各路需轨。均尽汉阳铁厂购办。常患不敷。诚能建厂太原。广为铸造。实属路矿交益。榆木宜作枕木。上年曾饬官商各路夹道课种。以期推广。所议筹建铁厂推广种榆各条。农工商部查晋省官绅筹办保晋矿务公司原拟章程。即有俟资本充裕。择地开设炼厂。以宏制造之条。现在矿产所出。计尚不敷供炼厂之需。各路应需铁轨。仍应先向汉阳铁厂购办。一面饬令该公司迅即实力扩充开采。俟出矿日多。或即由该公司设厂铸造。或由公家建厂收炼。届时再酌量办理。至各路夹种榆树。以备枕木之需。诚足挽利权而塞漏卮。原奏所称不为无见。应由农工商部咨行各督抚饬属课种。逐渐推广。以兴林业而裨路用。原奏筹经费一节。内称各省驿站。岁需帑金四百余万。自邮政畅行。驿站几成虚设。请将此项驿费分作四年次第裁减。至第五年全停支发。每年入银四百万两等语。度支部查各省驿站钱粮。有闰之年。共额徵银二百十七万数千两。无闰之年。仅额徵银二百零八万数千两。每年开支实止一百七十余万两左右。并无四百余万金之多。所拟分年裁驿之法。陆军部查驿站之设。军报为重。钱粮马匹。各管官均有责成。例章极为严备。原奏为西北边防起见。乃以各省驿费。悉数抵充。剜肉补疮。殊属窒碍难行。近年举行新政。文报日繁。在京各衙门外行要件。仍送由臣部驰递。其交邮局转寄者尚少。刻下邮局章程尚未全备。一有迟误。不过罚办。傥遇军事。难以责成。且安设处所。多在府州各埠。驿站路分支干。站有冲僻。原自曲折彳滟扁通。遇军事紧要。并能随时添改。设法驰报。查江南等省裁撤提塘铺递。设文报局。奉天裁撤驿站。改设文报局所。均系派员经理。奉天仍于偏僻地方兼设马拨步拨。以补其缺。则邮局之难遽责成。已可概见。忆庚子兵燹。日俄交战。其时文报能通者。实由各站知有责成。递夫不避难险。设法变装绕越驰递。藉免贻误。现当兴练陆军。一切军需报告。尤赖有驿站之存。较为可恃。惩前毖后。各省驿站。委难遽议减裁。致误要公。所有裁停驿费之处。应毋庸议。至原奏筹豫算设督办二节。应俟各项章程筹定决行后。再由邮传部酌量情形。分别办理。从之。摺包　　

○东三省总督徐世昌等奏、黑龙江续设道府厅县。谨按照新定直省官制。及本省原定设治章程。详细酌拟办法。大要各道府厅县均不设大使经历巡检等官。裁旧有之承办处。而设佐治员以分理庶政。裁旧有之捕盗营民壮等名目。而分设司法行政巡警。以树新政之基。至现在设治各处。人民本稀词讼尚肬■闲。其各级审判厅均应暂缓设立。仍于各府厅县各设审判厅员。帮同地方官审理词讼案件。并于各道设司法股委员。帮同各道核转该管所属地方各案件。以期分理而归详慎。又奏、江省东北一带。人烟绝稀。非开通道涂。无以谋垦辟而兴地利。拟由讷谟尔河段内直达海甯厅。勘修官路。并分段驻兵。以＜目辟＞行＜匧心＞口＜韦未＞＜夗贝＞商民。实于布墨各城垦务商务。两有裨益。均下部知之。摺包　　

○以陆军部左丞姚锡光署右侍郎。右丞朱彭寿署左丞。左参议许秉琦署右丞。现月　　

○以怀挟私嫌。滥刑毙命。革新疆候补通判王锦铭职审办。　　

○予故已革广西提督苏元春开复原官。生平战功付史馆立传。摺包　　

○己酉。恭上大行皇帝尊谥册宝。监国摄政王代诣几筵前行礼。　　

○谕内阁、贝勒载洵等奏、崇陵工程请择吉动土等语。著钦天监于本年二月十五日以前。选择动土吉期具奏。现月　　

○四川总督赵尔巽奏、川省库储奇绌。请减免协饷。以纾财力。又奏、练兵期迫。筹饷维艰。请截留练饷。以修武备而固边圉。均下部议。摺包　　

○又奏、整顿边疆。首在慎选边吏。边吏得人。则一切剿抚事宜。不难筹措。川南沿边府厅州县。皆在夷巢环拱之中。久成汉弱夷强之势。地方官非实心任事。文武兼资。不足以资治理。惟川省可用人员。每多不能合例。而合例人员。非人地未能得力。即视边缺为畏途。因循涂饰。致边患日深一日。拟请援照广西成案。因才任使。祇求为地得人。不必拘以常例。庶于边事有裨。下部议。摺包　　

○又奏、遵照部章。改订全省巡防营制饷章。以整戎政。下部知之。摺包　　

○驻藏大臣兼川滇边务大臣赵尔丰奏、关外出产。以牛皮为大宗。现当殖民练兵。皮革之用日广。拟在巴塘地方设立制革工厂。讲求硝制诸法。期于边地军民。两受其利。下部知之。摺包　　

○以办理滇黔盐务得力。予四川补用知府姜本礼等奖叙如例。随手　　

○庚戌。世祖章皇帝诞辰。遣官祭奉先殿。孝仪纯皇后忌辰。遣官祭裕陵。　　

