<!-- { "loadSidebar": true } -->
○丙子。谕内阁、陈夔龙等奏、考察办学各员优劣。分别举劾一摺。所有办学最优之直隶东光县知县张徵乾、任县知县谢昺麟、署祁州知州葛龙三、署威县知县邱廷荣、霸州知州刘传祁、吴桥县教谕兼县视学马锡蕃、吴桥县劝学总董刘祖旃、丰润县劝学总董杨金第、霸州劝学总董张文田、均著传旨嘉奖。雄县知县张允翰、才识庸闇。漠视学务。平乡县知县程遐师、委靡性成。学务废弛。均著即行革职。延庆州知州周文藻、情形隔膜。不知振兴。衡水县知县金树棠、敷衍因循。毫无振作。均著以县丞降补。新东县知县麦汝良、年力就衰。难期振作。著原品休致。署枣强县知县阜平县知县普容、习于因循。延阁要政。正任保安州知州吕懋光、才力短绌。莫者滟见成绩。均著开缺另补。　　

○都察院代奏、直省咨议局议员呈称、皇族内阁。不合君主立宪公例。失臣民立宪之希望。仍请另行组织。以重宪政而固国本。得旨、黜陟百司。系君上大权。载在先朝钦定宪法大纲。并注明议员不得干预。值兹豫备立宪之时。凡我君民上下。何得稍出乎大纲范围这外。乃该议员等一再陈请。议论渐近嚣张。若不亟为申明。日久恐滋流弊。朝廷用人。审时度势。一秉大公。尔臣民等均当懔遵钦定宪法大纲。不得率行干请。以符君主立宪之本旨。　　

○修订法律大臣奏、遵议粤东禁赌条例。缮单呈览。下内阁法制院覆核具奏。　　

○两江总督张人骏奏、浦口商埠宜区别通商口岸。拟就市场局扩充办理。以符商约而重主权。并恳准募公债。以便克期兴办。下内阁会议具奏。寻奏、应照所请行。并饬督率所属官吏。认真兴办。从之。　　

○又奏、裁减绿防各营。诸多妨碍。所有防营。悉仍其旧。俟乡镇巡警筹办完备。再行议裁。绿营俟至宣统六年一次裁尽。下部知之。　　

○浙江巡抚增韫奏、地方自治经费支绌。请将全省官荒拨充城镇乡自治财产。提出议案。经咨议局议决可行。下内阁会议具奏。　　

○以懿行可风。予故大学士鹿传霖原籍定兴县建祠。　　

○丁丑。谕内阁、礼亲王世铎等奏、八旗豫算核减。窒碍难行。据实陈明一摺。著照向章办理。度支部知道。　　

○又谕、电寄江皖查赈大臣冯煦、据电奏、赈务告竣。请将在事出力员绅。择尤保奖等语。此次江皖奇灾。该大臣督饬员绅彳滟扁历灾区。分投查办。粮钞并施。多所全活。办理尚为妥协。在事员绅。攻会同盛宣怀择尤酌保。毋许冒滥。该大臣将应行筹商及经手事件。料理清楚。即著来京陛见。　　

○内阁奏、接收吏部印信文件。分别归并。酌拟暂行章程十条。缮单呈览。一京官不分满汉。一律酌补。一州县以上外补各缺。酌量变通。一佐杂各缺。一律酌补。一停止京外各项选班。一陵寝各缺应划归内务府。一丁粮等项处分。宜定划一办法。一命盗汇奏案件。宜暂行停办。一丁忧起复更名复姓归宗过继改籍等项。分别划归叙官局民政部办理。一封典荫袭议恤查斋搢绅篆拟印模等项。分别划归叙官局礼部印铸局管理。一学治馆宜归并学部接办。从之。　　

○江北提督段祺瑞奏、协款无著。恳饬由部收部发。下度支部议。　　

○以兴办农林成效卓著。赏安徽补用道周鹤皋三品顶戴。　　

○戊寅。邮传部奏、船路邮电四政。经费不敷。应行追认。先行叙明理由。下度支部知之。　　

○湖广总督瑞澂奏、中国会计年度。应以七月朔日为始。下度支部核议具奏。　　

○江西巡抚冯汝骙奏、章滟贡省岁入不敷二百余万两。拟请试办公债。先偿旧欠。分年摊还。现以各省岁出入互相比较。所认赔款协解各款。章滟贡省独占岁入十分之八。担负独重。恳饬通盘筹画。商中支配。下内阁会议具奏。　　

○又奏、遵筹统一国库。发行国币。恳请提前办理。以利民用而重财权。下度支部知之。　　

○又奏、此次奏裁绿营。计每年腾出饷银十二万余两。除拨补添练第五十五标不敷之款外。尽数留备陆军军械之需。下所司知之。　　

○以捐款兴学。赏湖北存记道黄训典四品京堂候补。　　

○庚辰。谕内阁、电寄李经羲、据电奏、腾越陇川野夷。拒戕弁兵。分别剿抚等语。著按照所筹妥慎办理。该处地方与缅界毗连。该督务当切饬各营加意严防。毋任夷匪窜越句结。并饬该管官吏。与夷缅各员。遇事互相知照。共保治安。不得稍生意见。致滋交涉。　　

○又谕、电寄陈夔龙、据电奏京奉铁路拨解二成余利。为北洋办理要政所关。请饬度支邮传两部。仍照原案拨解等语。著该部速议具奏。　　

○湖广总督瑞澂奏、军事用人。现据政治官报内载。陆军部奏、鄂督电奏拟派督练公所人员。核与定章不符一摺。寻绎再三。始知部臣未尝以臣言为谬。且谓臣奏陈督办权限。及参议官应办事宜。系原章精意。则臣之前议。尚为部臣所见采。独至用人一节。部臣必须直接专奏派充。在部意以军事统一。挈领提纲。视为必要。但督抚既奉派督办。若所用之人。素不相知。或无权举劾。窃恐督抚将视督办为名誉之职。遇事推诿。不担责任。督练公所各员。误会宗旨。亦将视督办为无足重轻之人。推其流弊所及。军事之败坏。军士之嚣横。且将日甚一日矣。夫一省之治乱。朝廷责成于督抚。督抚所以安治而定乱者。惟军人是赖。今则于军事机关。既已不负完全责任。譬犹使臂而去其指。深所未喻。至军事统一。在今日尤有难言。我国幅员辽廓。交通未便。文报往返。淹旬累月。徵调既属不易。因应尤属为难。加以伏莽甚多。事机万变。如督抚事事受成于部臣。并节制调遣之权。亦暂归于消灭。是部臣得统一之虚名。而地方受无穷之实祸。揆之练兵初意。恐亦大相迳庭。以臣之愚。窃谓督抚若无军事实权。即将无从担负疆圻责任。臣非不知军部苦心规画。事事方驾列强。但中外形势既有不同。则经始之初。自无从强为附合。＜圭黾＞滟兄定章贵可实行。兵政何能遥制。一有不慎。督抚臣不足惜。其如大局何。此不独督练公所用人之权。督抚仍应参预。即各省新军用人之责。督抚亦似应与闻者也。今部臣既以臣议为不然。臣亦何敢固执。惟似宜谨遵和衷商搉之旨。请于原章略加变通。嗣后凡一省军事重要人员。遇有应行补充之缺。应先由部臣疆臣文电相商。酌筹定妥。然后再由部臣会同督抚列衔奏明。请旨派用。庶不负和衷之明诏。于以定行政之职权。军事切要。不敢不言。下陆军部议。　　

○驻藏办事大臣联豫奏、波必■山野番。大股出巢抢虏。现经调兵分路剿办。又奏、电请四川总督赵尔丰、代办边务大臣傅嵩炑派拨边军三营。由硕般等处分道进剿。委派左参赞罗长■滟奇驰赴前敌。调度军事。均报闻。　　

○代理川滇边务大臣补用道傅嵩炑奏、边务经费支绌。西藏安设电蝱滟戋。无款划拨。下部议。　　

○以办理交涉出力。复已革陕西知县王振铎原官。　　

○予因公死事。四川优贡直隶州州判陈文猷、都司杨文奎、周监议恤如例。　　

○辛巳。谕内阁、监国摄政王面奉隆裕皇太后懿旨。皇帝冲龄践祚。寅绍丕基。现当养正之年。亟宜及时典学。以裕圣功而端治本。著钦天监于本年七月内选择吉期。皇帝在毓庆宫入学读书。著派大学士陆润庠。侍郎陈宝琛授皇帝读。其各朝夕纳诲。尽心启沃。务于帝王之学。古今中外治乱之原。详晰讲论。随事箴规。当此世界大通。文明竞进。举凡数十年来通行之宪政。发明之学理。尤当按切时势。择之务精。语之务详。仍不外乎孔子格致诚正修齐治平之要旨。庶几弓滟＜兪＞滟弓成日新之德。即以培成郅治之基。皇帝读书课程。及毓庆宫一切事宜。由监国摄政王妥为照料。至于国语清文。乃系我朝根本。著派记名副都统伊克坦随时教习。并由监国摄政王一体照料。　　

○又谕、陆润庠著开去禁烟大臣差使。山西巡抚陈宝琛著开缺以侍郎候补。都察院副都御史伊克坦著开缺以副都统记名。　　

○又谕、兼管顺天府府尹事务一差。著即裁撤。　　

○又谕、赵尔巽奏、周笔祥因公来奉。请将该员留于东三省差委等语。四川巡警道周肇祥著开缺准其留于东三省差委酌量补用。　　

○又谕、有人奏、疆臣玩灾捏奏。据实指倢■＜曰融＞■＜石木＞一摺。著赵尔巽按照所奏各节。确切查明。据实具奏。毋稍徇隐。原摺著钞给阅看。　　

○又谕、松寿、电奏、请将闽省停收膏捐。暨土行坐贾银两。就于洋土药加税项下。按年照数拨补。抑或将闽省奉派新案偿款。酌量减拨等语。著度支部议奏。　　

○御史陈善同奏、请慎选高等实业专门最优等毕业生。赴美就学等语。下部知之。　　

○又奏、边务交涉日棘。请饬筹备详细地图。以毖后患而固封守。下所司知之。　　

