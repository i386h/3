<!-- { "loadSidebar": true } -->
○宪政编查馆奏、遵设专科。考核议院未开以前。逐年应行筹备事宜。酌拟章程六条。一、于宪政编查馆内。设立专科。考核九年限内。议院未开以前京外各衙门各项应行筹备事宜。名曰考核专科。一、设总办一人。商承提调。管理本科事务。帮办二人。协同总办管理本科事务。正科员二人。副科员八人。分司本科各事务所有奏咨文牍。由总办帮办挈同科员。详慎拟草送由提调核夺办稿。呈本馆王大臣核定分别奏咨施行。其馆中编制统计两局长拟均派兼专科会办差使。以收联合统一之效。一、九年筹办事宜。钦遵懿旨。责成内外臣工。每届六个月。将筹办成绩。胪列奏闻。并咨报宪政编查馆查核。应自光绪三十四年八月起。至十二月底止。为第一届。以后每年六月底。暨十二月底。各为一届。限每年二月内。及八月内各具奏咨报一次。俟报到本馆后。查核所办是否核实。于每年四月内及十月内。各分别殿最汇奏一次一。本年应办事宜。查有尚未筹办奏报者由馆行文该管衙门。咨催一次以后每年二月八月。查明是年应办事宜行文京外各衙门。豫行咨催一次。如届限尚有未经奏报者。另行专案酌量分别奏咨催办一。京外各衙门。于应行筹备事宜。如有逾限不办。或阳奉阴违。或有名无实。即由馆指名据实奏倢■＜曰融＞■＜石木＞如办理稍有未协。由馆分别奏咨。指令更正一。一、以上各条外。如尚有未尽事宜。随时酌定奏明办理。依议行。官

报

　　

○四川总督赵尔巽奏、边藏练兵关系紧要。拟请饬部筹拨的饷以资开办。下部速议。寻陆军部奏、请仍饬该督遵议覆前奏。先练川省。赶紧编练两镇。匀顾边藏以免贻误。所请筹拨的饷之处。应毋庸议。从之。二十三摺包　　

○验看州县事实列入最优等人员。得旨、知府用尽先补用直隶州知州山东益都县知县李祖年、著在任以知府即选。　　

○命外务部会办大臣大学士那桐在军机大臣上学习行走现月　　

○赏贝勒载澍乾清门头等侍＜目辟＞行＜匧心＞口＜韦未＞＜夗贝＞。现月　　

○癸亥孝德显皇后忌辰。遣官祭定陵。　　

○谕军机大臣等、将来皇考德宗景皇帝奉安山陵。择定佳壤。应拟陵名字样著内阁敬谨撰拟。进呈请旨。现月　　

○以外务部右侍郎梁敦彦。署外务部尚书会办大臣。现月　　

○甲子。谕内阁、军机大臣上学习行走大学士那桐差务较繁。著开去步军统领差使。步军统领著毓朗补授。现月　　

○谕军机大臣等、端方陈启泰电奏、请将前缓旧漕。免其补运。并提存脚价。拨解部库各节。著度支部妥议。寻奏、查阅该督等来电。实有为难情形。拟请饬令查照浙省补运旧漕办法。将应行买补旧漕三十五万石迅即补运三分之一计米十一万六千六百余石。随同该省新漕于明年开河起运。全数交仓。毋得短少。下余旧漕二十三万余石。米价运费。改折银两。一并如数汇解部库藉济要需从之。摺包　　

○陆军部会奏、议覆端方奏改编长江要塞。扼重江阴。请筹拨的款一摺。查建筑要塞。为国防至计。造端宏大需款浩繁。一切配备之法。至精极博。今该督盱衡时局。注重江防。拟就江阴一处。暂为缩小办法。系属先其所急。拟请照所议行。至所请筹定开办的款。及与沿江各省。分任常年经费。亦经臣等分别议准。应请饬该督实力举办。以立扩充之基础。仍按此次议覆摺内所指应行筹计各节。详细策画。随时会商臣部。互相讨论。依次推行。以符原奏按完全规制。逐渐经营之议。又奏、要塞专门人员。监视工程。应请饬该督遴派妥员。认真经理。均依议行。摺包　　

○乙丑。谕内阁、前经降旨。派贝子溥伦等于东陵西陵附近地方。敬谨相度皇考德宗景皇帝山陵。昨据溥伦等奏称。谨看得附近西陵之金龙峪。地势宽平。系属上吉之地等语。金龙峪谨定为崇陵。即行择吉兴工。著派载洵溥伦载泽鹿传霖敬谨承修。并著庆亲王奕劻会同办理一切事宜。现月　　

○谕军机大臣等、有人奏京津审判厅弊窦甚多。请严定章程。慎选判员一摺著法部。大理院直隶总督按照所倢■＜曰融＞

■＜石木＞各节确切查明。据实具奏。并著严定章程。力除积弊原摺均著钞给阅看。寻法部大理院覆奏、审判试办章程。经臣等拟定一百二十余条。交宪政编查馆核议。俟议覆后分饬遵办。允之。现月　　

○又谕有人奏、束鹿县知县阎骏业。在国服期内为伊妻做寿。并有信用门丁招摇索诈等。情事著杨士骧按照所指各节。确切查明递实具奏。毋稍徇隐原片著钞给阅看寻直隶总督端方覆奏、请将前署束鹿县知县本任望都县知县阎骏业。即行革职。永不叙用从之。现月　　

○又谕、有人奏两淮运司赵滨彦、威权自擅。纵勇殃民一摺。著陈夔龙按照所倢■＜曰融＞■＜石木＞各节。秉公确查据实具奏。毋稍回护。原摺著钞给阅看。现月　　

○又谕、有人奏江苏丹徒县知县王得庚。回护劣绅骫法便己等语。著端方陈启泰按照所倢■＜曰融＞■＜石木＞各节。确切查明。据实具奏毋稍徇隐。原片均著钞给阅看。现月　　

○又谕、周爰诹奏请端学风以遏乱萌一摺。著学部知道。现月　　

○又谕电寄吴重喜■心、电奏悉。仍著严密查拏逆匪。务获惩办。以靖地方。电寄　　

○山东巡抚袁树勋奏、请饬各国驻使大臣。将各该国历来所订条约。税章等件。广为采辑。译送外部汇编成书。为养成外交人才讲习之需。并颁发各省一律讲习。以宏造就下部知之。摺包　　

○派总管内务府大臣景沣、在大行太皇太后几筵前恭办丧礼。改派协办大学士鹿传霖在大行皇帝几筵前恭办丧礼。现月　　

○蠲缓山西阳曲、太原、榆次、文水、太平、凤台、崞、夏、河津、甯远、兴和、和林格尔、清水河、萨拉齐十四厅县被灾歉收村庄新旧钱粮。现月　　

○丙寅。谕军机大臣等、宪政编查馆奏、议覆度支部奏清理财政一摺。著仍交度支部详慎妥酌。再行具奏。现月　　

○又谕、有人奏、鄂省被淹溃堤。请饬速筹修固。以工代赈一摺。著陈夔龙按照所陈各节。体察情形。妥酌办理。原摺著钞给阅看。现月　　

○又谕、电寄冯汝骙电奏悉即著督饬该地方文武各员。暨添拨营队。妥速防剿。勿任蔓延滋扰。并将现办情形。随时电奏。

电寄

　　

○引见第三期保荐人员。得旨署外务部右丞外务部右参议张荫棠著以外务部左右丞请旨肬■闲放。候补四品京堂渠本翘、著以三品京堂候补。记名丞参候补五品京堂梁士诒、著仍以丞参记名请旨肬■闲放。杀虎口监督度支部郎中林景贤著以道员记名肬

■闲放。法部京师高等检察厅检察官候选道朱孙茀、著以道员记名肬■闲放。湖南辰沅永靖道江毓昌、著以四品京堂候补。江西补用道曹树藩著仍以道员记名肬■闲放。湖北候补道钱绍桢、著以道员记名肬■闲放。四川试用道邓维琪著以道员仍发原省遇缺即补。广西候补道刘人熙、著以道员记名肬■闲放。在任候补道江西抚州府知府王乃徵、著以道员记名肬■闲放。在任候补道云南云南府知府秦树声、著以道员记名肬■闲放。吉林补用知府戚朝卿、著以知府记名肬■闲放。候补知府吉林伊通州知州金永、著在任以知府尽先即补。湖南候补知府靖州直隶州知州金蓉镜、著在任以知府尽先即补。湖南郴州直隶州知州谭承元、著在任以知府候补。前候补直隶州知州河南镇平县知县徐寿兹、著以直隶州知州尽先即补。陕西举人杜良奎、著以知县分省即补。拣选知县周务学著仍以知县分省即补。安徽廪生胡元吉、著以知县分省补用。现月　　

○邮传部奏、派员收回东清全路日俄电报。先与俄人商订合同。所有铁路界外电报。皆归还中国所有。认我主权。计蝱滟戋路一千五百余里局所十余处。给回收赎价十五万圆。又与日本订立合同计收回蝱滟戋路一千余里。界外局所数十处。皆归还中国。给回收赎价日金五万圆。每年由日本贴补借蝱滟戋费三千圆。其余各条。与俄约无甚出入。惟日本前有要求设立关东至烟台水蝱滟戋亦饬令另订合同毋使牵混。俾免俄人藉口。并与我国利权。尚无损害。下部知之。摺包　　

○又奏、注销京汉铁路借款行车各合同。收回全路管理权。此后工程行车应行布置之事。容随时妥筹。悉心办理报闻。摺包　　

○东三省总督徐世昌奏、奉省各军遵照部颁新章设法裁改。按奉省地势。划分中前左右后五路。每路九营。计步队二十一营。马队二十四营。共马步四十五营。统名曰奉天巡防队。自成营起饷后。逐渐改按新军操法训练。以为改编新军基础。将来添练一营新军。自减去一营旧队。饷不另筹。兵归实用。下部议。摺包　　

○蠲缓奉天新民、锦、广甯、绥中、四府县。并巨流河等界被灾旗民地亩应徵粮租。摺包纂修官王大钧恭纂　　

总纂官钱骏祥恭辑监修总裁世恭阅一签十二月初一日正总裁那月日专司蒿■禾本陆恭覆阅甲寅正月二十日　　

徐月日　　

荣月日副总裁唐月日　　

宗室宝恭阅二签九月十九日

　　

陈恭阅四签七月十五日　　

熙月日　　

郭恭阅十一月十三日　　

宗室麒月日



大清宣统政纪卷之五　　

光绪三十四年。戊申。十二月。丁卯。以雪泽未沾。仍遣恭亲王溥伟诣大高殿恭代祈祷行礼。　　

○遣贝勒载洵诣时应宫。贝勒载润诣昭显庙。贝勒毓朗诣宣仁庙。镇国将军载振诣凝和庙。拈香。现月　　

○谕内阁、恭修崇陵工程著派庆亲王奕劻总司稽查。毋庸会同估修。现月　　

