<!-- { "loadSidebar": true } -->
○又谕、电寄广东水师提督李准。据电奏伤病增剧。神志昏迷等语。朝廷殊深廑系。著即赶速医治。俾早就痊。　　

○又谕、电寄＜辶黎＞方■土岫、两电奏均悉。大同一路。已由姜桂题拨队驰往救援。张锡銮现由石家庄督兵前进。仍著该将军督饬兵队。迅将变兵土匪。相机剿办。严守要隘。毋稍疏虞。并将知府齐世名等死事情形。查明详细具奏。　　

○又谕、电寄赵尔巽、据电奏奉省财政綦绌。借款无成。如京师借款有著。请先拨现银一百万两等语。著度支部酌量拨借。　　

○直隶总督陈夔龙电奏、援甯军队。已另筹调直隶无队可调。报闻。　　

○青海办事大臣庆恕奏、青海垦务。开办将及三年。已放出地十五万余亩。试办已有成效。现因款项支绌。祗得将垦务暂行停办。所有出力各员。垦准照异常劳绩。择尤保奖。得旨、著照寻常劳绩请奖。毋得浮滥。　　

○添派大学士徐世昌充专司训练禁＜目辟＞行＜匧心＞口＜韦未＞＜夗贝＞军大臣。　　

○以直隶候补道段芝贵为镶红旗蒙古副都统。　　

○丁未。谕内阁、电寄张锡銮、电奏悉。大同一路前已饬姜桂题拨兵五营。驰往救援。并飞饬杨荣泰所部淮军亲军五营。迅速开拔前赴战地。石家庄一路。已派第三镇统制曹锟带队进剿。有此兵力。防剿当可敷用。著该抚督饬各路兵队。相机攻守。毋任窜扰。　　

○又谕、现在军事吃紧。著派寿勋会同袁世凯、徐世昌、筹办军务。　　

○准四川提法使常裕乞休。　　

○河南巡抚宝棻因病解职。以布政使齐耀琳。为河南巡抚。以开复前黑龙江民政使倪嗣冲为河南布政使。帮办河南军务。　　

○以督带河南防营出力。复已革副将刘洪顺职。予守备柴得贵以游击擢用。并加副将衔。　　

○戊申。谕内阁、电寄长庚、电奏悉。甘肃失守多处。著即督饬马安良等迅速分投剿办。所需饷项。著度支部设法筹拨。至所请饬姜桂题迅率所部赴陕援剿一节。前已饬姜桂题拨派营队。进攻潼关。并饬第六镇第十二协统领周符麟督率所部。由洛阳协力进剿矣。　　

○又谕、电寄长庚、据袁大化电奏、匪陷甯夏。围新城。距甘凉非遥。傥有疏虞。兰州坐困。肃州镇柴洪山现住兰州。请派该镇出兰北路。直攻甯夏。西捍甘凉。一面拨派援军。从归绥押解饷械。兼济甘军等语。著长庚酌量情形。妥筹攻守。　　

○又谕、袁大化、电奏新省饷绝事危。仍请饬部腾挪五十万金。以济急需等语。著度支部设法接济。　　

○又谕、电寄三多、据三次电奏、蒙佛宣布自立。率官兵出境等语。览奏殊堪詑异。库伦为蒙边重地。关系紧要。该大臣先事既不能加意羁縻。临时又张皇失措。实属咎无可辞。库伦办事大臣三多。著革职听候查办。　　

○又谕、电寄库伦帮办大臣蝱滟朋楚克车林、现在朝廷实行君主立宪。原为保护内地人民各藩属起见。哲布尊丹巴呼图克图。暨商卓特巴等世受国恩。掌管黄教二百余年。为蒙血■乣所敬仰。实由朝廷保护黄教之力。近因各省纷扰。要求独立。朝廷已分别镇抚。渐次平静。念该呼图克图等远居漠北。未悉情形。或为浮言鼓动。或为时势迫＜譼-言瓦＞滟劦。不能自主于中。妄生摇动之举。殊负国家二百年尊敬黄教之德意。著派蝱滟朋楚克车林。掌库伦办事大臣印信。即剀切晓谕哲布尊丹巴等、使知朝廷实行改良政治。凡从前弊政。有不利于内外人民者。一概革除。以苏民困。毋得轻举妄动。为人所愚。致生后悔。并由哲布尊丹巴将此旨。宣布各部落王公及喇嘛等。俾血■乣周知。　　

○又谕、志锐、电奏伊＜覀之＞■牛为沿边要区。较阿城尤为吃重。请仍将阿城修城款项。指拨应用等语。著度支部迅速查核办理。　　

○四川总督岑春火滟宣奏、时艰病危。万难就道。仍恳开缺。另肬■闲贤员。以图补救。得旨、四川水陆梗阻。难于就道。自系实情。该省文电久已不通。朝廷深为廑系。仍著该督迅速调治。一俟病痊。即设法取道入川。力图挽救。所请开缺之处。著毋庸议。　　

○以记名总兵陈希义为山西大同镇总兵官。　　

○以大同失陷。革大同镇总兵王得胜职。听候查办。仍带罪图功。　　

○己酉。谕内阁、江西巡抚冯汝骙忠勤敏练。学问优长。由翰林改官部属。供职枢垣。外任府道。洊陟监司。擢膺疆寄。宣力有年。克勤厥职。兹以江西省城失陷。从容就义。大节懔然。殊堪轸惜。著加恩予谥。照总督阵亡例从优赐恤。任内一切处分。悉予开复。应得恤典。该衙门查例具奏。灵柩回籍时。沿途地方官妥为照料。伊子二品荫生冯迈、著以郎中补用。监生冯遵、著以主事补用。以励臣节而慰忠魂。寻予谥忠愍。　　

○又谕长庚、电奏部拨饷项。拟恳由部交顺天府委员解赴归绥道。甘省派员领运等语。著度支部知道。　　

○又谕、电寄袁大化等、据袁大化电奏、接升署抚电称、窃料姜军攻陕之东面。允攻西面。匪必向东南商州窜龙驹寨。为投鄂之计。请电姜军如到潼关。务分一旅向名滟隹南截彼窜路等语。著姜桂题饬令援陕军队。相机堵截。毋任窜扰。　　

○又谕、连魁等、电奏荆州城池被困。恳速饬拨步石滟驳数营来援等语。著军咨府陆军部迅速筹援。　　

○又谕、电寄广东布政使陈夔麟等、电奏悉、粤事与各省情形不同。非该司道等所能争救。陈夔麟等均著听候查办。　　

○两江总督张人骏等奏、江甯省城。自九月十七等日。匪徒扰乱。新军叛变。事起仓卒。司道府县各官。及各署局所供差人员。均各仓皇出走。事后查访。仅有署江甯县知县陈兆槐尚未离城。计江甯藩司樊增祥、江苏交涉使江嘉棠、江甯盐巡道兼金陵关监督徐乃昌、劝业道李哲浚、江甯府知府杨钟羲、署上元县知县唐树既■木、均不知下落。江安粮道吴崶、因病请假。禀求交卸。查司道大员。均有表率僚属。筹办饷糈职任。府县各官。各有地方应办事宜。自应先行派员接署。以专责成。查有江苏候补道李瑞清堪以署理藩司。候补道刘麟瑞堪以署理盐巡道。兼金陵关监督。候补道李家焯堪以署理江安粮道。候补道李国璠堪以署理劝业道。候补知府王渭贤堪以署理江甯府知府。候补知县陶济美堪以署理上元县知县。交涉司一缺。现无重要事件。暂不委人。并请将各员缺迅赐肬■闲放。刻期到任。俾得收指臂之助。臣督率无方。致司道各官。闻乱奔逃。并请并交内阁议处。得旨、该省司道各缺。前已有旨谕令该督酌举所知请肬■闲。该督与张勋等、婴城固守。坚苦异常。所请交议之处。著毋庸议。　　

○又奏、江防各营兵数本单。先经张勋于石滟驳台要隘。节节布置。援苏援皖。复派五营。江甯城防。留兵不多。新募各营。尚在训练。而匪徒句结。新军忽然起事。该军各将领踊跃出战。争先恐后。以少胜多。力保危城。江甯为南洋根本。关系大局安。幸赖保全。厥功甚伟。查张勋系一品武职大员。应如何特沛殊恩。非敢擅拟。得旨、张勋业经降旨加恩矣。　　

○山东巡抚孙宝琦电奏、宣慰使柯劭忞到济。宣布德意。地方安静。报闻。　　

○法部右丞黄均隆因病乞休。以左参议魏联奎为右丞。转右参议善佺为左参议。以地方审判厅厅丞罗维垣为右参议。　　

○以陆军步队第五标统带王金镜充第二镇步队第三协统领官。并赏陆军协都统衔。　　

○以江甯防军守御出力。赏江防统领记名总兵张文生、黄马褂巴图鲁勇号。署徐州镇总兵胡令宣头品顶戴。湖南候补道甘常宪、副将杨绍寅等巴图鲁名号。镶白旗佐领奇车布等花翎。余升叙加衔开复有差。　　

○以援剿安庆叛军出力。予江防步队第三营管带都司林庆元以参将擢用。并加副将衔。摺包　　

○附录英公伙续议停战事宜。三日停战期满。续停十五日。北军不遣兵向南。南军亦不遣兵向北。总理大臣派北方居留各省代表人前往。与南军各代表讨论大局。唐绍怡充总理大臣之代表。与黎元洪或其代表人讨论大局。纂修官张书云恭纂　　

总纂官钱骏祥恭辑监修总裁世恭阅一签正月十五日正总裁那月日专司蒿■禾本陆恭覆阅甲寅二月初五日　　

徐月日　　

荣月日副总裁唐月日　　

宗室宝恭阅一签九月初五日

　　

陈恭阅月日　　

熙月日　　

郭恭阅二签十一月二十一日　　

宗室麒月日



大清宣统政纪卷之六十六　　

宣统三年。辛亥。十月。庚戌。谕内阁、监国摄政王面奉隆裕皇太后懿旨。据监国摄政王面奏、自摄政以来。于今三载。用人行政。多拂舆情。立宪徒托空言。弊蠹因而丛积。驯致人心瓦解。国势土崩以一人措施失当。而令全国生灵横罹惨祸。痛心疾首。追悔已迟。傥再拥护大权。不思退避。既失国民之信用。则虽摄行国政。诏令已鲜效力。政治安望改良。泣请辞退监国摄政王之位。不再干豫政事。情词肫切。出于至诚。予深处宫闱。未闻大计。惟自武汉事起。各省响应。兵连祸结。满目疮痍。友邦商业。并受影响。每一念及。寝馈难安。亟宜察内外之情形。定安邦之至计。监国摄政王性情宽厚。谨慎小心。虽求治綦殷。而济变乏术。以至受人蒙蔽。贻害君■羊生。自应俯如所请。准通监国摄政王之位。所钤监国摄政王章。著即缴销。仍以醇亲王退归藩邸。不再预政。著赏给岁俸银五万两。由皇室经费项下支出。嗣后用人行政。均责成内阁总理大臣。各国务大臣。担承责任。所有颁布诏旨。应请盖用御宝。并觐见典礼。予率同皇帝将事。皇帝尚在冲龄。保＜目辟＞行＜匧心＞口＜韦未＞＜夗贝＞圣躬。应有专责。世续、徐世昌、著授为太保。尽心＜目辟＞行＜匧心＞口＜韦未＞＜夗贝＞护。现在四方多难。国步阽危。诸王公等谊同休戚。各宜体念时艰。恪遵家法。束身自爱。罔越范围。诸大臣膺兹重任。尤宜共矢公忠。精白乃心。力除锢弊。以谋国利民福。凡我国民。当知朝廷不私君权。实行与民更始。务须谨守秩序。各安生业。庶免纷争割制之祸。而登熙皞大同之治。予有厚望焉。　　

