<!-- { "loadSidebar": true } -->

○又奏、续放札萨克蒙荒。援案变通酌拟章程十三条。一订价。一镇基。一丈法。一放法。一熟户。一留界。一订租。一升科。一税契。一兵饷。一支款。一闲荒。一津贴。试办数月。尚无窒碍。已据报共丈生荒十九万四千余晌。下部知之。摺包　　

○西陵守护大臣奎瑛奏。丁忧尚未服阕。应请回旗终制。得旨、守护陵寝。系差非任。毋庸回旗终制。摺包　　

○裁奉天承德府司狱。医学正科。承德县典史各一。从东三省总督徐世昌请也。摺包　　

○纂修官朱汝珍恭纂　　

总纂官钱骏祥恭辑监修总裁世恭阅一签正月初三日正总裁那月日专司蒿■禾本陆恭覆阅甲寅正月二十一日　　

徐月日　　

荣月日副总裁唐月日　　

宗室宝恭阅一签九月二十一日

　　

陈恭阅四签十月十二日　　

熙月日　　

郭恭阅一签十一月十五日　　

宗室麒月日


大清宣统政纪卷之十一　　

宣统元年。己酉。三月。庚戌朔。内务府奏、恭备本年三月十二日。德宗景皇帝梓宫奉移梁格庄行宫暂安。十三日。皇太后启銮驻跸行宫。十四日。恭谒各陵各要差。请援案饬部筹拨款项。以济急需。得旨、著度支部拨给十五万两。现月摺包　　

○东三省总督徐世昌等奏、吏部奏拟考核调用人员办法。内称东三省新疆等处。可否比照各省一律分发之处。请饬各该省督抚察看情形。切实声覆等语。窃维东三省初改行省。亟应奋拔人才。宽除文法。而论者辄与内地省分相比。夫东省之受制于两强。非一日矣。繁盛之区。外人杂处。铁路所至。主权渐移。干涉侵渔之政策。相逼而来。是以各属地方之吏。概须略讲外交。试办设治之官。大率皆关边计。此则三省缺分之实情。有万不能与内地并论者。至若路矿森林畜牧农垦。大利所在。尤启戎心。既赖君■羊策君■羊力。以为对外之方。自必博采旁＜目辟＞暒穴＜曰融＞夕＜夗贝＞。冀获得人之效。故每有差缺。不惮破除常例。慎选贤能。而胜任愉快者。尚苦十不获一。所有奏调人员。虽难求备。而一才一艺。要必因材器使。以竟其长。至于投效一途。已经严定限制。认真考选。是三省于用人一事。以其责备甚重。称职极难。需才固较内地为殷。而取才亦不得不较内地为刻。地势时局。实逼处此。若比照各省一律分发。则不问才智奚若。皆可循例前来。纷纷到省。势难过事苛求。揆之东省情形。似于拔取真才之道。尚有疏略。今拟除奏调人员。应照新章办理。投效人员。照前次奏定限制办法外。所有分发一项。拟请就三省地方情形。略为变通。限定以两项人员为合格。一为举贡考试授职之员。一为游学及各省专门学堂毕业授职之员。其他项人员。概免分发。庶几新旧人才。分途并进。于振兴内治。巩固主权。可有裨益。恳饬部另定暂行分发专章。以拔真才而济时局。得旨、吏部妥议具奏。摺包　　

○以恭修菩陀峪定东陵工程出力。予承修大臣庆亲王奕劻。前任监督兵部尚书铁良优叙。赏监督度支部左侍郎绍英。内阁学士荣勋头品顶戴。暨监督监修办事官继祥等升叙加衔开复有差。现月　　

○辛亥。东三省总督徐世昌等奏、黑龙江省遵设清理财政局。先行派员开办。俟正副监理官到江。会同核办。下部知之。摺

包　　

○浙江巡抚增韫奏、增设巡警劝业两道。派员试署。如所请行。摺包　　

○以操练纯熟。予第四镇统制记名提督通永镇总兵吴凤岭优叙。现月　　

○壬子。谕军机大臣等、有人奏、江西州县徵收丁漕。往复折扣。抑勒病民一摺。著端方、冯汝骙、按照所陈各节。体察情形。妥筹具奏。原摺著钞给阅看。寻会奏、徵不敷解。系属实情。现督饬该司道等妥议办法。另案奏办。允之。现月　　

○又谕、御史崇兴等奏、请申明乾隆以来旧例。停止都察院收受被倢■＜曰融＞■＜石木＞人员呈词一摺。又片奏、休致及永不叙用人员开复。请严申旧制等语。均著吏部议奏。现月　　

○吏部奏、钦奉恩诏。拟将给封限制。略予变通。请将五品八品实任各官。有愿将本年两次封典并为一次请封者。五品人员。准其请至三品封赠。八品人员。准其请至六品封赠。嗣后循例请封年限。不得援以为例。以示限制。依议行。现月摺包　　

○御史叶芾棠奏、和属爪哇各岛。华民侨寓者。不下数十万人。始设中华会馆。继设中华学堂。中华商会。现泗水又倡立补助祖国海军会。然华侨爱国之心愈切。外人之忌亦愈深。近来苛政晶■宜兴。于我华民。不以平等相待。其最不平者。抽收人税。则比和之上等人。至偶涉词讼。辄以爪哇下等人律之。不问是非曲直。稍拂和官之意。即酷禁三月。然后讯案。虽辩护士不能干涉。他如身后遗产。必追入官。过境越界。必请路字。购房置器。必徵重税。种种苛待。无所底告。光绪三十三年。曾蒙肬

■闲命大臣。彳滟扁历南洋抚慰。今年春闲。又派员乘舰前往。侨民无限欢迎。第为日无多。非设领事常驻是邦。不足以资保护。南洋新嘉坡仰光各埠中国已设领事。爪哇事同一律。请饬下外务部与和使交涉。于该埠派领事官驻扎。抚驭华侨。并商除一切苛政。俾得各安生业。下外务部知之。摺包　　

○湖广总督陈夔龙等奏、粤汉铁路。为南北之枢纽。祇以股款不充。未能大兴工作。查川汉铁路。川省集股章程。有抽租之股。滇省铁路。仿为粮捐。均经奏咨有案。湖南素重农务。因地制宜。惟有仿照川滇章程。量为变通。令各租户同任路股。同分利息。综计合省租数。约五千六百七十三万六千三百余石。每租五十石。输出一石。以为路股。每谷一石。折银圆一圆。其银圆不便之处。折收钱一千三百文。于完纳钱粮时。随正交收。发给铁路公司收条。由零星凑成整数。填换股票。每年可得银圆一百余万圆。名为租股。由州县汇解司库。转解铁路公司备用。不准于折收之外。复有补水解费等项名目。以杜流弊。俟五年后。察看路成股足。即行停止。如所请行。摺包　　

○浙江巡抚增韫奉。浙省创建图书馆。将官书局藏书楼归并扩充。并妥订藏书及观书章程。以便多士观摩。下部知之。摺包　　

○癸丑。谕军机大臣等、贝勒载洵等奏、查验西陵梁格庄行宫工程完竣。移交该管衙门。并陈明钱粮数目一摺。又片奏、行宫工程以外。添建公所房闲。内有购买民地。及置备木器铺垫等项银两。请由度支部拨给等语。均著依议。现月　　

○又谕、有人奏、东三省敺■几员太多。用款太钜。亟宜仿照内省。改定官制一摺。著锡良到任后。体察情形。妥筹办理。据实具奏。原摺著钞给阅看。寻奏、请撤巡抚。裁两厅。汰敺■几员。并局所。并先自革除净费为僚属倡。得旨、奉天巡抚事宜另候谕旨。余照所请行。现月　　

○又谕、都察院代奏、福建官绅等呈请开复已革署礼部左侍郎詹事府少詹事王锡蕃等语。王锡蕃著准其开复原官。现月　　

○两江总督端方奏、鸦片之害。流毒无穷。朝廷欲禁绝而不能。幸与兹事最有关系之国。慨然出而相助。此事为彼国上下大利所存。其政府固出于至诚。其商民恐不免觖望。彼于十年之中。提出三年为试行之要约。我若无切实办法。则前功尽弃。后患弥长。谨筹拟办法。详细陈之。一曰。对于国内之办法。禁吸一层。以人之流品不齐。瘾之大小不一。不得不异其设施。而需之时日。至禁种一层。则因时可制履亩可稽。宜统天下种烟省分。限以一定禁绝之期。前接各省来电。持一年禁绝之议者。计十七省。拟请饬各省。统自奉旨之日起。以一年为限。限满不准再种罂粟。并严定赏罚章程。此三年试行期内当切实施行者也。一曰。对于国外之办法。原议派员前往印度监视为必应办之事。更有专卖之一策。内之对于人民之减瘾。外之对于洋药之减运。皆有把握。拟请仿日本行于堂湾之制度。设立总分公司。招集华股。官督商办。进口洋药。均归总公司一手收买。照常完税拟请将派大臣督理其事。以各省督抚为帮办大臣。分任其事。以后洋药逐年递减。吸烟人数。亦随之而减。至十年一律肃清此三年试行期内当切实豫定者也。惟此款为拨还洋款之要需。抵补不容稍缓。宜分为两期。限内之一期。即以专卖赢余之所获。暂救目前。限外一期。斯时国会告成。可首提出此案。诏议员如数筹补。如此则沉痼去而功成矣。请饬下禁烟大臣外务部度支部会同妥议施行。得旨、该衙门详慎妥议具奏。摺包　　

○改江苏仪徵县为扬子县。从两江总督端方请也。摺包　　

○甲寅。谕军机大臣等、本月十二日。德宗景皇帝梓宫奉移。除恭办丧礼王大臣。各项有执事官员、近支王公、暨御前大臣、御前侍＜目辟＞行＜匧心＞口＜韦未＞＜夗贝＞、乾清门侍＜目辟＞行＜匧心＞口＜韦未＞＜夗贝＞、内务府执差人等随行外。其余无执事之王公百官及军队学生等。均在阜城门外关厢。分班祗候跪送。务须整齐严肃毋得拥挤杂乱。以昭诚敬。著民政部礼部妥订章程。迅速具奏。寻奏、会同踏勘。拟自景山东门起至阜城门止。共分八段。王公以下。分为五班。指定处所。开单呈阅。依议行。现月　　

○又谕、宗人府奏、请肬■闲丞参一摺。著暂缓肬■闲放。摺包　　

○以戒烟不力。勒恩骑尉西林休致。准其子孙接袭世职。现月　　

○乙卯。谕军机大臣等、御史刘显曾奏、请饬部妥议警务学堂毕业人员给予出身一摺。著民政部会同学部妥议具奏。现月　　

○又谕、电寄出使大臣唐绍怡。电悉。俄皇赠该大臣等宝星。著准其收受。电寄　　

○东三省总督徐世昌等奏、奉天瓶办八旗工艺厂。招集旗籍艺徒。设额五百名。分木工、铁工、陶工、藤工、漆工、染工、织工、缝工、毛工、纸工、十科。并附设讲堂。授以普通教育。恳饬部立案。又奏、锦州地脉丰腴。交通便利。拟筹设工厂一处。名曰锦州八旗工艺分厂。专取旗丁入厂学习。定额一百名。先就本地所宜。暂设毡毯皮革等科举奉天工艺厂联合办理。均下部知之。摺包　　

○又奏、吉林延吉厅一带。边务重要。前经奏请饬部续拨常年经费六十万两。部臣以部库支绌。无款可拨。议令就地筹措。惟延吉边务。万无中辍之理。拟由吉省任筹三十万两。其余三十万两。仍恳饬部指拨的款。以应要需。并拟先筹办一年。俟界务解决。或另筹有款。奏请停拨。得旨、延吉厅地方重要。著度支部妥酌议奏。摺包　　

○命奉天右参赞钱能训来京。与锡良筹商东省事宜。现月　　

