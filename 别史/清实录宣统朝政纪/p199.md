<!-- { "loadSidebar": true } -->
○又谕袁大化、电奏、迪化南北两路。渠道渐成。领荒踊跃。皆限三年升科等语。著该衙门知道。　　

○准学务大臣唐景崇、开去进讲差使。　　

○民政部左丞裕厚、因病乞休。允之。　　

○癸巳。孝敬宪皇后忌辰。遣官祭泰陵。　　

○谕内阁、度支部副大臣陈锦涛奏、恳请收回成命一摺。据内阁奏、度支部为全国财政机关。陈锦涛于财政学素有研究。著即遵前旨任事。毋得固辞。　　

○又谕、电寄陈夔龙据电奏、接张勋电称、十八十九官军击匪详细情形。及匪党分道溃窜等语。前据铁良张人骏张勋电奏、已有旨准将出力将领士卒。分别奏请奖叙兹又据称选派奋勇队。往攻秣陵关余党伪都督徐绍桢及他党魁均各分道溃窜。所遗枪石滟驳马匹悉为我军所得。实属奋勇异常张勋忠勇素著督率有方深堪嘉尚。著赏二等轻车都尉。其余将士仍遵前旨。分别择尤保奖。并著加意抚绥士卒。激励军心。认真防守。毋稍疏懈。　　

○又谕、电寄梁敦彦、据电奏、因病难胜重任。恳请另肬■闲贤能等语。现在时局危迫。外交尤关紧要。该大臣于交涉事宜。夙称谙练朝廷倚任方殷。著即迅速力疾来京。毋得固辞。　　

○又谕电寄严修、据电奏、恳请收回成命。等语。现在时局危迫财政尤关紧要该大臣向来办事具有条理。全国财政方资整顿。著即遵前旨迅速来京任事毋得稍有诿卸。　　

○又谕、连魁等电奏近日荆州防务情形。请饬拨劲旅并兵轮一二艘来荆援助。并请饬拨款接济等语。著该衙门酌量筹拨科布多参赞大臣溥金滟闰奏、科布多札哈沁蒙旗放赈完竣所有办赈各员拟恳择尤奖叙。以示鼓励。得旨所放赈款为数无多。著毋庸给奖。　　

○度支部左丞陈宗妫因病乞休。允之。　　

○以办理河工出力。予河南布政使俞钟颖。调任布政使王乃徵开归陈许郑道江瀚河北道石庚。开封府知府袁镇南优叙。　　

○以办理河工出力。予布政使衔直隶记名肬■闲放道窦延馨头品顶戴。山东候补道潘煜等升叙加衔封典有差。　　

○以办理河工出力。复花翎候选知府天津县知县胡商彝等原官翎衔。仍留直隶原省补用　　

○甲午谕内阁、资政院奏、议决改订资政院院章。缮单呈览请旨颁布一摺著依议。　　

○又谕四川宣慰使学部左丞乔树楠奏恳饬部续发拨款以济旅京川人一摺。著度支部酌核办理又谕、御史齐忠甲奏各省独立。大局垂危急宜攻克武昌以速成君主立宪一摺。著段祺瑞妥慎筹维。相机办理。原摺著钞给阅看。　　

○又谕、电寄甘肃提法使刘谷孙、据电奏恳请开缺等语。现在时局危迫。务宜和衷共济勉为其难。所请开缺之处著毋庸议。　　

○又谕、电寄铁良据电奏、京口失陷。请分别议处等语。铁良保＜目辟＞行＜匧心＞口＜韦未＞＜夗贝＞南京正资得力著免其置议京口副都统载穆、著交该衙门议处。　　

○又谕电寄王士珍、据电奏病势仍未轻减。刻正延医急治等语。现在军务方殷。一切筹画。刻不容缓该大臣务当体念时艰。力疾来京任事。　　

○又谕、电寄陈夔龙据电奏通永镇防务紧要。拟饬总兵王怀庆先行赴任等语。王怀庆已饬令随同张锡銮带队入晋。所有通永镇总兵一缺。著该督另行遴委干员署理。以固防务。　　

○又谕、电寄山西大同镇总兵王得胜、据电奏探明太原军队情形。请饬新任抚臣速率兵队。由北路进取。武＜目辟＞行＜匧心＞口＜韦未＞＜夗贝＞军到同。可否由其调遣等语。前赴大同之武＜目辟＞行＜匧心＞口＜韦未＞＜夗贝＞军一营。著暂由王得胜调遣。　　

○又谕、电寄长庚、有人奏、甘肃添募多营。饷械竭蹶深恐哗溃。若＜目辟＞暒穴＜曰融＞夕＜夗贝＞括商民。尤易激生事变。著长庚与司道等和衷商榷。妥慎筹画。须先量饷械之多寡。再酌募营队。以期得力而免偾事。纂修官张书云恭纂　　

总纂官钱骏祥恭辑监修总裁世恭阅五签正月十五日正总裁那月日专司蒿■禾本陆恭覆阅甲寅二月初五日　　

徐月日　　

荣月日副总裁唐月日　　

宗室宝恭阅九月初五日

　　

陈恭阅四签二月廿九日　　

熙月日　　

郭恭阅四签十一月二十一日　　

宗室麒月日


大清宣统政纪卷之六十五　　

宣统三年。辛亥。冬十月。乙未朔。时享太庙。遣豫亲王懋林恭代行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭端慧皇太子园寝。醇贤亲王园寝。　　

○上由西苑还宫。　　

○谕内阁、监国摄政王面奉隆裕皇太后懿旨。所有禁＜目辟＞行＜匧心＞口＜韦未＞＜夗贝＞军左右翼巡警武＜目辟＞行＜匧心＞口＜韦未＞＜夗贝＞左军各项兵丁。著每名赏银一两。由内帑拨交内务府发给。　　

○又谕、本月初六日。宣誓太庙。所有各衙门人员。均著陪祀。　　

○又谕、资政院奏、请翦发以昭大同。又奏、议决改用阳历各一摺。著内阁会议具奏。　　

○又谕、御史温肃、欧家廉、奏陈翦发议案。万不可从。改用阳历。未可轻议各摺片。又候补参议陈毅奏、请将重要事件。俟国会召集。再行开议一摺。均著发交内阁阅看。　　

○又谕、电寄升弁等、据升允电奏、俟督臣长庚所派援陕之军至日。即督率前进。军行粮饷。则惟督臣是赖。并刊刻木质关防等语。俟兵到后。赶紧进剿。所有饷糈著责成长庚设法接济。余著照所请。　　

○又谕、电寄归化城副都统麟寿、据电奏、归化城兵变情形。仍著严密防范。毋再疏虞。　　

○又谕、电寄护理江北提督江苏淮扬道奭良、据电称清江兵变城陷。备御无方。吁请治罪等语。奭良著先行革职。听候查办。　　

○又谕、电寄严修电奏悉。该大臣衰病侵寻。精神委顿。朝廷殊深廑念。著即赶紧调理。一俟稍痊。即行到任。　　

○山西大同镇总兵王得胜奏、敬陈山西关北大概情形。并请发给饷械。得旨、著军咨府。度支部酌量筹拨。　　

○丙申。内阁总理大臣面奏、关于入对奏事。暂行停止事项。开单呈览。从之。附录内阁总理大臣面奏、关于奏事入对暂行停止

事项。谨按现在完全内阁。业经组织。各项制度。尚未规定。除各衙门办事。仍暂照旧外。所有与立宪制度抵触事项。拟请暂行一律停止。一、除照内阁官制召见国务大臣外。其余召见官员。均暂停止。俟定有章制。再行照章办理。总理大臣不必每日入对。过有事件奉召入对。并得随时自请入对。一、除照内阁官制。得由内阁国务大臣具奏外。其余各衙门应奏事件。均暂停止。所有从前应行请旨事件。均咨行内阁核办。其必应具奏者。暂由阁代递。凡无须必请上裁事件。均以阁令行之。其关于皇室事发。如宋人府内务府銮舆＜目辟＞行＜匧心＞口＜韦未＞＜夗贝＞钦天监等衙门。暂仍照向章具奏。统由内务府大臣承旨署名。具奏后。仍即时知照内阁。但所奏以不涉及国务为限。一、各部例行及属于大臣专行事件。毋须上奏。其直日办法。应暂停止。一、向由奏事处传旨事件。均暂停止。内外摺照题本旧例。均递至内阁。由内阁拟旨进呈。再请钤章。其谢恩请安摺件。及进呈贡物。仍暂由奏事处照旧呈递。附录弓滟＜兪＞滟弓德院奏事章程。第一条。弓滟＜兪＞滟弓德院奏事均由面奏。或用奏片。不具正摺。第二条。弓滟＜兪＞滟弓德院奏事。以特旨咨询事件为限。第三条。弓滟＜兪＞滟弓德院奏事。均不登雷官报。附录军咨府奏事章程。第一条。军咨府奏事。均由面奏。或用奏片。不具正摺。第二条。军咨府奏事。以军机军令为限。第三条。军务报告。均经由督师大臣。会同军咨大臣奏报。第四条。军咨府奏事。均不登载官报。第五条。本章程于海军司令部奏事适用之。内阁代递＜辶黎＞方■土岫等电奏、加练巡妨兵。暨土默特蒙兵回团民团。均已成军。统领周维藩未探有下落。改派吴吉昌为统领。剿办后山溃兵土匪。报闻。　　

○命邮传部副大臣梁如浩迅速来京任事。　　

○转度支部右丞傅兰泰为左丞。以左参议曾习经为右丞。转右参议刘世珩为左参议。以候补参议杨寿楠为右参议。　　

○转民政部右丞汪荣宝为左丞。　　

○命河南布政使愈钟颖开缺另候肬■闲用。调江苏布政使齐耀琳为河南布政使。　　

○丁酉。谕内阁、电寄李准、电奏悉、所奏情形异常骇异。该提督与龙济光戮力国家。素著忠勇。当此时局。亟宜同心协力。设法补救。张鸣岐受国厚恩。一误再误。实属辜恩溺职。究竟逃至何处。是否潜匿外界。著该提督查明具奏。再行核办。　　

○又谕、电寄长庚、据电奏、已故提督董福祥之孙董恭、及其侄董温、承其祖母之命。愿招集旧部。自备饷糈。率赴前敌等语。董恭之祖母董赵氏、教训有方。毁家纾难。洵属深明大义。董恭等秉承家训。愿效驰驱。忠勇之忱。尤堪嘉尚。著即照所请。赶紧招集。迅赴事机。傥能建树功绩。朝廷必加以不次之赏。所需军械。由该督酌量拨给。仍著该衙门查照该督前次电奏。所请枪石滟驳子弹之数。设法筹拨。　　

○又谕、电寄志锐、据电奏、边军待饷孔亟。请将何尔泰山前领修城银十九万两。先行拨给伊＜覀之＞■牛。一俟协饷到伊。再为陆续扣还等语。著照所请。该部知道。　　

○又谕、电寄梁敦彦、电奏悉。该大臣卧病多日。朝廷甚为廑念。惟时局危迫。外交尤关重要。该大臣务即赶紧调治。遵旨迅速来京供职。毋再固辞。　　

○又谕、电寄梁启超。据电奏恳恩开缺等语。该副大臣久羁海外。时以祖国存亡为念。乃朝廷所深知。现在政治更始。百端待理。著即遵旨迅速回国。国势艰危至此。想亦不能忘情也。　　

○陕甘总督长庚电奏、拟刊陕西布政使木质关防。发交彭英甲启用。报闻。　　

○荆州将军连魁等奏、宜湘失陷。荆襄四面受敌。情形危迫。孤军恐难持久。设有疏虞。湖北全局糜烂。屡思派兵先剿宜昌。以保饷源。奈荆州防守。一切皆关紧要。且各处消息梗阻。自顾兵单饷竭。未敢劳师袭远。轻于一试。恳饬下军咨府、海陆军部、度支部、陆军正大臣荫昌、湖广总督袁世凯、迅速拨兵二三营。兵轮一二艘。援荆剿宜。并筹的款。就近指拨。以资接济而保上游。并恳于督臣提臣中。酌调一员。率领大队。暂行移驻荆襄。以资策应。庶免蔓延。得旨该衙门分别筹拨。著该将军等激励将士。慎固防守。力保荆襄。　　

