<!-- { "loadSidebar": true } -->
○调广东南韶连镇总兵潘瀛为湖北宜昌镇总兵官。以记名总兵戴庆有为广东南韶连镇总兵官。现月　　

○赏恭请大行皇帝梓宫之校尉民夫解锞。现月　　

○辛丑。派贝勒毓朗诣观德殿大行皇帝几筵前恭代行大祭礼。　　

○谕军机大臣等、电寄出使大臣孙宝琦、电奏悉。德皇所赠该员宝星。著准其收佩。　　

○浙江巡抚增韫奏、查勘海塘坍损情形。分别妥筹办理。酌定工程局、议事会、巡警局各章程。如所请行。　　

○壬寅。谕内阁、钦惟大行慈禧端佑康颐昭豫庄诚寿恭钦献崇熙太皇太后。德涵万有。泽被君■羊生。秉坤元而协乾元。以母范而兼帝范。垂帘训政。勤劳历四十七年。重译来宾。声誉播五洲万国。缅怀懿媺。宜晋徽称。今据内阁各部院衙门敬谨拟上尊谥。仰维慈爱。追慕无穷。谨于徽号十六字。敬谨全留。合之恭上尊谥。称曰孝钦慈禧端佑康颐昭豫庄诚寿恭钦献崇熙配天兴圣显皇后。允足昭垂万■滟异。式表尊崇。薄海同钦。咸瞻钜典。所有应行典礼。该部敬稽成例具奏。现月　　

○内阁等衙门会奏、遵议摄政王礼节总目十六条。一告庙。监国摄政。典礼崇隆。应请谕旨择期派员告祭太庙。并由摄政王于大行太皇太后几筵前。祗领监国摄政王册宝册文。应恭录十月二十日二十二日。两次大行太皇太后懿旨。毋庸另行撰文。一、诏旨。军国政事。及黜陟赏罚。悉由监国摄政王裁定。仍以谕旨宣示施行。凡重大事件。有必须请皇太后懿旨者。由监国摄政王面请施行。他人不得擅请擅传。一。称号。监国摄政王在皇太后前称臣。行臣礼。谕旨内称监国摄政王时。不书名。监国摄政王称皇上曰皇帝。王对血■乣自称曰本摄政王。称近支尊属及诸王公以爵。其余五品以上。及翰林院编检以上。称其官。六品以下称其姓名。贝勒以下文武大小臣工。皆称摄政王自称名。近支尊属及诸王。皆称摄政王。自称其爵。一、代行祀典。皇上未亲政之前。所有坛庙大祀。及现在丧祭。均由监国摄政王代诣行礼。其是否另行遣员恭代行礼之处。由该衙门先期请旨遵行。一、军权。皇上有统率全国海陆军之权。凡宪法纲要内所定。皇上大权关系军事者。即属之于摄政王。其京外旗绿各营。海陆各军。应归摄政王节制调遣。一、典学。皇上典学时。学业及师傅勤惰。均应由监国摄政王考察照料。一、朝会班次。凡遇皇上升殿受贺。及万寿圣节。监国摄政王皆不与列。在宫中行家人礼。如遇皇太后庆贺大典。监国摄政王另班行礼。毋庸随班。王公百官于朝贺后。分班诣监国摄政王前致贺。监国摄政王在文华殿受礼。王立受。或答揖。近支王公属尊者。别为一班居前列。所司官员。先期开单请示。届时传谕免。先退后。其余王公百官行三叩礼。王百日孝满后。择期在文华殿班见王公百官。礼亦如之。一朝见坐位。拟请于养心殿中设御座。并设案。东侧设监国摄政王座。座前亦设案。王公百官遇有应行跪安谢恩各礼节。皆向御座恭行。每日召见王公百官。该员先向中设御座跪安。起入东暖阁启对。依东设案。中设监国摄政王椅座。旁备矮杌橙。监国摄政王在座。如命召对之员坐。即各就杌坐。如不命坐。则侍立。启对毕。监国摄政王命退。即退出。王公百官内。除近支王公及亲属外。其余王公百官。非由监国摄政王传谕进见者。均不得私谒府第。至遇有军国要政。王公大臣准其随时于便殿请对。传见方可入见。王公百官遇有升赏之事。仍照旧制。具摺恭谢皇上天恩。毋庸向摄政王叩谢。一、钤章署名。凡有谕旨。均请摄政王钤章。由军机大臣署名。然后遵奉施行。至摄政王如有面奉之懿旨。一并由王署衔钤章。军机大臣仍均署名。一、文牍款式。凡臣工章奏。仍书皇上圣鉴字样。如章奏文移中。有称述监国摄政王者。暒滟台写一格。一、代临议院。议院成立时。监国摄政王应代行＜走毕＞滟位会之礼。寻常会议。毋庸入坐。资政院开院时。亦由监国摄政王代行＜走毕＞滟位院。一、外交。凡与各国订约遣使。均由监国摄政王主持。其接受外国国书。及觐见各礼节。由外务部分别妥拟。奏明办理。一、舆服护＜目辟＞行＜匧心＞口＜韦未＞＜夗贝＞。监国摄政王于乾清门外升舆降舆。其舆服护＜目辟＞行＜匧心＞口＜韦未＞＜夗贝＞从官等。应备事宜。并详细章程。应酌量比照摄政睿忠亲王体制成案。由该管衙门分别拟议。奏明办理。一、用度经费。摄政王用度经费。每年由度支部拨银十五万两。交内务府支应。一、邸第。拟请于中海迤西集灵囿地方。建监国摄政王府第。另于东华门内三所。为监国摄政王随时起居休息之所。一、复政。俟皇上年长学成。届举行大婚典礼时。大小臣工集议。合词陈请皇上亲裁大政。以上各条。如有增减修改之处。均由监国摄政王裁度酌改施行。他人不得擅违擅改。奉上谕。内阁各部院等衙门各具奏、谨遵大行太皇太后懿旨。会议监国摄政王礼节一摺。尚属周妥。业由监国摄政王呈请皇太后御览。应照所议办理。著各该衙门一体遵行。现月　　

○谕内阁、陆军部奏、宫禁重地。守＜目辟＞行＜匧心＞口＜韦未＞＜夗贝＞宜严。稽察宜密一摺。近来门禁日渐懈弛。亟应详定章程。严申诰诫。嗣后稽察守＜目辟＞行＜匧心＞口＜韦未＞＜夗贝＞宫禁事宜。务须恪守旧规。认真办理。著即派贝勒载涛、毓朗、尚书铁良、总司稽察守＜目辟＞行＜匧心＞口＜韦未＞＜夗贝＞。以重宫禁而肃典章。

现月

　　

○谕军机大臣等、内阁会议监国摄政王礼节内。有懿旨及谕旨。由监国摄政王钤章一节。应由礼部铸造监国摄政王国章一方。金质汉篆。文曰监国摄政王章。迅速呈进。以便钤用。其大小式样。另纸发交。现月　　

○又谕、内阁各部院衙门会议奏、准监国摄政王礼节内。有召见臣工分别坐立各节。嗣后凡有召见人员。文职京官实任三品以上。外官二品以上。武职京官实任二品以上外官实任正二品以上。入对时如监国摄政王命坐则坐。如不命坐则立对。其余各官均立对。现月　　

○理藩部等奏、查明蒙旗售荒。得财抗不拨地旧案。并该蒙旗被控指荒借欠各款。酌拟办法。如所请行。摺包　　

○东三省总督徐世昌等奏、密陈晶■宜次派员调查东省边界蒙旗各情形。报闻。摺包　　

○又奏、边务重要。奏明由部拨给常年经费银六十万两。应请照数续拨。下部议。摺包　　

○徐世昌又奏、奉省原设咨议局。改为咨议局筹办处。并附设自治研究所情形。下所司知之。摺包　　

○又奏、查明奉省历办房捐情形。及妥筹善后办法。以释疑阻。又奏、查明东省盐务局。与内地情形。回不相同。实无病民之处。现拟章程。俟试行无弊后。奏明立案。均报闻。摺包　　

○癸卯。派顺承郡王讷勒赫诣观德殿大行皇帝几筵前恭代行月祭礼。现月　　

○谕内阁、前据松寿电奏、福建漳州、龙溪、南靖、厦门等属被灾。当经谕令设法拯济。认真抚辑。并将续查情形具奏。兹据查明电奏、除厦门被水即退。无碍秋成外。其漳州府属之龙溪南靖等县。均被水冲决堤岸。坍塌房屋。淹毙人口血■乣多。哀鸿彳滟扁野惨不忍闻等语。览奏殊堪悯恻。加恩著赏给帑银四万两。由度支部发给。该督即遴派印委妥员。前往灾区。切实散放。务令实惠均沾。毋任失所。用副朝廷轸念灾黎至意。现月　　

○谕军机大臣等、据台布、志锐奏称、凉州十旗兵丁。遣抱告生员连启等控告副都统玉昆克扣兵饷等情一案。现据该生员等复以玉昆威逼画押。心不甘服。呈控各节。此事无论虚实。皆应彻底根究。著升允秉公查办。务得确情。据实具奏。原摺著钞给阅看。现月　　

○又谕昨据内阁会议奏准监国摄政王礼节内开。请于中海迤西集灵囿地方。修建监国摄政王府第。另于东华门内三所。为监国摄政王随时起居休息之所各节。著邮传部尚书陈璧等绘估承修府第工程。其三所工程。著内务府大臣迅即修理。现月　　

○甯夏将军台布等奏、设局开垦马厂官荒。以便旗丁归农。又奏、戒烟办法。均下部知之。摺包　　

○甲辰。派睿亲王魁斌诣皇极殿大行太皇太后几筵前恭代行月祭礼。现月　　

○谕内阁、陆军部奏、两翼牧君■羊积弊太深。拟请变通以资整顿一摺。牧政关系重要。亟应及时筹办。藉储军备。张家口外左右两翼牧君■羊。著派副都统昆源为统辖总管。于两翼适中地方。择要驻扎。认真经理。仍著陆军部随时考察。以期牧政日有起色。现月　　

○又谕、荫昌、端方奏、遵旨校阅陆军会操情形一摺。据陈此次会操始末情形。并披览单图。于江鄂两军部署之方。攻守之术。颇为完密。端方、陈夔龙、督率将士。肬■闲练有方。深堪嘉许。仍著督饬认真训练。以整戎行。用副朝廷整军经武。实事求是之至意。现月　　

○定军机处领班章京为从三品官。帮领班章京为从四品官。现月　　

○乙巳。谕内阁、立国之道。以民为本。我孝钦显皇后德宗景皇帝。宵旰焦劳。勤求民瘼。无时不以己饥己溺为怀。朕御宇方新。心存继述。尤当以爱民为首务。闾阎谋生。终岁勤苦。丰稔仅免冻馁。荒歉即多流离。每念及此。良深悯恻。傥复扰之以胥吏。掠之以盗贼。劣绅痞棍。又从而鱼肉之。嗟我赤子。其何以堪。是全在为民牧者。激发天良。仰体朝廷惠保之德。勉副苍生望治之心。劝善惩恶。尽心民事。方可云无忝职守。今之所谓循吏者。大率用心于催科听断缉捕等事。视为已能尽职。而不知牧民之道。首在抚字。应如何为民兴教育。应如何为民筹生计。应如何使游惰习为勤劳。使犷悍化为驯良。凡此数端。皆为治本。惟在贤有司悉心筹画。实力奉行。以期民享康乐。国臻治安。则上考超迁。自当不期而至。各直省督抚司道。均有察吏之责。尤当振刷精神。为民造福。所属人员。必须认真考察。秉公甄别。当思得一人而数十万生民安乐。失一人而数百里地方愁苦。一家一路。孰轻孰重。此理谅所饫闻。朕仰承先志。轸念民生。如有不肖守令。罔恤民隐。壅蔽德意。国法具在。断难姑容。该管大吏若用人不公。率属不严。劝惩不明。以致所属废弛治理。渐失民心。亦不能为尔等宥也。将此通谕知之。现月　　

○又谕、本月二十八日。达赖喇嘛出京回藏。著派御前大臣博迪苏送至保定。其经过地方。著沿途各督抚将军等酌派文武大员。妥为护送照料。现月　　

○命内阁学士毓隆总理宗人府左右翼高等初等小学堂学务。现月　　

