<!-- { "loadSidebar": true } -->
○学部奏、酌拟考试毕业游学山章程。分为八项。曰考生资格。曰查验文凭。曰豫行甄录。曰分门命题。曰考试日期。曰分等给奖。曰分别职掌。曰严密关防。略仿科举取士之遗。兼取学堂积分之法。如尚有续增之处。容随时奏明办理。从之。官报　　

○纂修官金兆丰恭纂　　

总纂官钱骏祥恭辑监修总裁世恭阅四签正月初三日正总裁那月日专司蒿■禾本陆恭覆阅甲寅正月二十二日　　

徐月日　　

荣月日副总裁唐月日　　

宗室宝恭阅一签九月廾七日

　　

陈恭阅三签十月十九日　　

熙月日　　

郭恭阅十一月十六日　　

宗室麒月日


大清宣统政纪卷之十六　　

宣统元年己酉六月癸巳。谕军机大臣等、电寄王士珍。电奏悉。江北入夏多雨。河水涨溢。江潮上冲。情形甚为吃紧。著该提督督饬在工各员。小心防护。毋得稍有疏虞。电寄　　

○以恭办要差。纤悉无误。予民政部郎中钟凯、以参议候补。加三品衔。官报　　

○以恭办要差出力。予民政部员外郎春寿。以郎中即补。加三品衔。候补员外郎沈学范等、升叙加衔有差。官报　　

○以巡视守护。悉协机宜。予辅国公衔镇国将军溥侗。并宗人府议叙。官报　　

○以绥靖闾阎。维持市政。予前内城巡警总厅厅丞荣勋、内城巡警总厅厅丞章宗祥、外城巡警总厅厅丞王善荃、优叙。官报　　

○以办理洋务出力。予留直补用道钱明训等、交军机处记名。摺包　　

○甲午。谕内阁、前据给事中高润生奏倢■＜曰融＞■＜石木＞吕海寰等、容隐私人败坏路政各节。当经谕令那桐确查。兹据查明覆奏。津浦路局总办记名道李德顺。乘便营私。不顾大局。激动公愤。清议不容。候选道张镒、阿附逢迎。卑污无耻。蝇营狗苟。有玷官箴。均著革职永不叙用。候选道曹嘉祥。善于营运。结交官府。惟利是图。著即革职分省知县永祺、倚势陵人。赃私累累。著革职永不叙用。并发往军台效力赎罪。候选知府钱锡霖、一闻提传。希图脱逃。迨到案后又复供词闪烁。该员声名甚劣。贪婪狂悖。无所不为。著革职驱逐回籍。交地方官严加管束。商人高锡九、借地纳贿。李莲溪、奔竞营谋。均著递解回籍。不准再向路局包运包工。吕海寰身为督办。于一切支款用人。事前既不能防范。事后又失于觉察。著交部议处。帮办大臣孙宝琦、视事未久。知有弊端。告知前督将李德顺撤差。尚非始终受其蒙蔽。著毋庸置议。前直隶总督杨士骧。既失知人之明。难辞滥保之咎。著撤销太子少保衔。寻吏部议奏、吕海寰应得降二级调用处分。得旨、著加恩改为降二级留任。现月　　

○谕军机大臣等、电寄锡良等。电奏悉。奉天安埠。连日阴雨。江水陡涨。房屋倒坍甚多。贫民失业。深堪悯恻。著该督抚督饬印委各员。迅赴灾区。分别情形轻重。妥为抚恤。毋任失所。电寄　　

○东三省总督锡良等奏、勘估永陵。泊岸等处工程。拟请择吉兴修。从之。摺包　　

○又奏、援案请领本年应需缎布纸张等项。备供陵庙祭品。请饬部照数核发。以应要需。得旨、度支部核明发给。摺包　　

○又奏、奉省旗兵困苦。待饷孔殷。请饬部严催各省关清解本年的饷。并历年欠饷。以应要需。下部知之。摺包　　

○以四川完纳津捐。广己酉科优贡额十四名。官报　　

○添铸奉天兴凤等处分巡兵备道兴京府营口直隶厅等关防印信。从东三省总督锡良等请也。摺包　　

○命吕海寰开去督办津浦铁路大局。改派邮传部尚书徐世昌督办津浦铁路事宜。并派署邮传部右侍郎沉云沛帮办。现月　　

○以贿托行求。革度支部笔帖式庆林职。摺包　　

○乙未。谕内阁、锡良陈昭常电奏、吉林省城。本月初旬。雨势过猛。江水陡涨。沿江房屋垸堤。以及官商木植。公家建筑。多被损坏。省东蟒牛河新开河额赫穆等处。受灾尤重。淹毙人口千余名。田庐牲畜。冲没殆尽。余如双岔河尤家屯等处。亦有全屯被淹。溺毙人口等语。览奏殊堪悯恻。加恩著赏给帑银六万两。由度支部发给。著该督抚派委妥员。前往灾区。切实散放。毋任失所。并设法补筑围堤。俾得复业。用副朝廷轸念灾黎至意。现月　　

○谕军机大臣等、电寄陈夔龙等。前据陈夔龙岑春蓂电奏、湖南澧州等处。被水成灾。当经谕令将被灾户口。妥为抚恤。兹复据电奏、澧州安乡等州县灾情。较上年为重。常德岳州所属各厅县。同时被灾。秋收无望。必须筹放赈济等语。所请款项。准其照拨。以资赈抚。电寄　　

○两广总督张人骏奏、粤东筹办咨议局情形。遵章饬令各府厅州县。设立选举事务所。酌派员绅。认真举办。再由各部守牧令。派士绅赴所听讲。事毕分赴各区。担任调查。有开始以迄告竣。静谧无扰。名册告成。分栩定额复编详细章程。通发各属照办。以明权限而保秩序。咨议局为采取舆论之所。现已兴工建造。刻期落成。当无误九月成立之期。下所司知之。摺包　　

○以办理盐务得力。予广东候补知府廖子琅。以道员仍留原省补用。摺包　　

○以精通制造。娴习外交。复已革四品卿衔广西补用道魏瀚原官原衔。摺包　　

○以缉捕勤能。复已革广东阳江直隶州知州田明曜原官。仍留原省补用。摺包　　

○以亏短公款。革山西署长治县知县贺寿龄职。摺包　　

○赏京师大学堂东洋教员服部宇之吉文科进士。早事　　

○丙申。谕军机大臣等、有人奏、蒙旗放垦强逐住户殊属苛虐。请查禁以靖边氓一摺。著端方会同廷杰、按照所奏各节。确切查明。妥筹办理。原摺著钞给阅看。寻奏、查明寄居民蒙。委无强偪驱逐。现拟垫费资遣寄蒙。安插本旗。并委员按户给发。从之。廷寄　　

○又谕、电寄锡良等。电奏悉。著外务部迅即会商妥议。电寄　　

○署直隶总督那桐奏、北运河西岸通州境内鱼滟占鱼沟堤岸。决口年久。而武清所属杨村等外百数十村。已成泽国。谨拟办法五条。曰鱼滟占鱼沟暂建滚水坝以纾眉急。曰加培运河东西两堤。截裁大湾。以期巩固而资畅洩。曰疏浚青龙湾等处引河以减盛涨。曰修筑拦水土滟念以御浑流侵轶。曰修治龙凤河以疏积潦。统计全工。约需八十万两。直隶司局各库。仅能认筹四十万两。恳请饬部于本年来年各拨银二十万两。以济要工下部议。摺包　　

○两广总督张人骏奏、粤省编练新军。计光绪三十四年春闲。已成一协。并先后成立工辎各一营。石滟驳队一二两营。又以编賸之兵。先编三标第一第二协之豫备。随将学兵营裁撤。其次则营房石滟驳械马昬＜虘阝＞马服装器具之备办。经费之豫筹。皆已次第图度。而尤重者为上二级军官之人才。现已设立兵事研究所。于本省陆军学生。试之实地以察其才。考之专门以观其学。此外如陆军警察学兵测绘军医各学生。亦均以此毕业。当可选用。下部知之。摺包　　

○又奏、据香港英总督卢嘉函称。拟在香港设立大学校。注重实业。以便内地人士就学。因所需经费较多。商请设法筹助。并附送章程。声明无分种族。无限宗教。并援青岛德国学堂曾蒙资助开办为言。又据侨港华商联名具禀。请予维持。现由司道设法凑集。先行拨助银洋二十万圆。一面劝谕绅商。量予捐助。藉资联络外情。得旨、著袁树勋妥筹接办。摺包　　

○又奏、粤省办理军政。与他省情事回殊。南疆重地。形势与内地隔绝。东西二千余里。处处滨海。以兵事言。海防重于陆防。就民情言。亦宜海而不宜陆。新练陆军。揆之地势。验之民风。办理情形。尚有为难者数端。曰兵不易徵。曰兵多致病。曰兵多潜逃。曰马不易办。以上四难。皆属实在情形。得旨、著袁树勋认真筹办。奏明办理。摺包　　

○又奏、粤疆滨海。大洋中洲岛甚多。日人占踞东沙岛。现已据理力争。即可将该岛收回。又查有西沙岛。在崖州属榆林港附近。该岛共有十五处。其地居琼崖东南。适当欧洲来华之要冲。为南洋第一重门户。业已分别勘明。将各岛逐一命名。以便书碑。其岛产则有矿砂。为多年动物所积成。可作肥料之用。一律开采。实足以浚利源。且开辟以后。需用工役必多。招来而安集之。尤为殖民之善策。拟即在岛内设厂。先从采砂入手。俟东沙岛收回后。亦即一并筹办。得旨、著袁树勋悉心经画。妥筹布置。以辟地利。摺包　　

○丁酉。谕内阁、前据陈夔龙电奏、湖北霪潦为灾。当经谕令陈夔龙督饬分别情形。妥为抚恤。兹据查明电奏。荆州属之公安、石首、江陵、汉阳属之沔阳、灾情最重。饥民荡析离居。惨不忍者滟见。余如汉阳属之夏口厅、汉川、孝感、安陆属之天门、潜江、荆州属之监利、德安属之应城、黄州属之黄冈等处。及枝江、松滋、黄梅、蕲水、蕲州、嘉鱼、汉阳、黄陂等处。亦多被淹等语。览奏殊堪悯恻。加恩著发内帑银六万两。由度支部迅速拨给。并照所请。除有关京饷等项毋庸动拨外。其余无论何款。先其所急设法筹拨银二十万两。著该督派委妥员。前往灾区。切实散放。务令实惠均沾。毋任失所。用副朝廷轸念灾黎至意。现月　　

○谕军机大臣等、电寄锡良等。日人在延吉添兵戕弁。种种情形。无非意图挑衅。现值磋议未定之际。不可使有所藉口。著锡良等严饬吴禄贞妥为应付。力求隐慎。毋得稍涉大意。以防叵测。电寄　　

○又谕、电寄沈秉＜辶黎＞方■土。据电奏、请将云南会泽等厅县。添设拔额等语。著该部速议具奏。电寄　　

○两广总督张人骏奏、代递粤绅户部主事易学清。前任湖北按察使梁鼎芬。联名条陈要政数端。曰资助留学欧美学生。以免异地借才之患。曰广设工艺厂。以化游惰而浚利源。曰折通新城。以便交通而益＜目辟＞行＜匧心＞口＜韦未＞＜夗贝＞生。得旨、著袁树勋会同增祺体察情形。筹议具奏。摺包　　

○以政迹卓著。准已故广东巡抚马丕瑶。湖北巡抚于荫霖事迹宣付史馆。摺包　　

○以贤哲可风。准已故鸿胪寺卿邓承修。翰林院编修廖廷相。户部主事潘存。生员陈树镛。学行事迹宣付史馆。摺包　　

○以学术纯正。志行端严。复已故降调主事朱一新降调处分。摺包　　

○戊戌。谕军机大臣等、农工商部会同学部奏、艺徒学堂课程较高拟请改为中初两等工艺学堂一摺。所请照旧划拨崇文门溢徵三成税项。著度支部议奏。现月　　

○农工商部奏、京师自来水。将次告成。所有水管龙头水表结门及各种机件通电捍蝱滟戋。请饬该管地面各衙门。一律保护。从之。官报　　

