<!-- { "loadSidebar": true } -->
○庚辰。谕内阁、上年据修律大臣奏进编定现行律。当经谕令宪政编查馆覆核奏准。兹据该馆及该大臣等、将现行刑律黄册。并按照新章修改各条。缮具进呈。朕详加批览。尚属妥协。著即刊刻成书。颁行京外。一律遵守。国家律令。因时损益。此项刑律。为改用新律之豫备。内外问刑各衙门。务当悉心讲求。依法听断。毋得任意出入。致滋枉纵。以副朝廷慎刑协中之意。

现月

　　

○又谕、前据御史胡思敬奏、疆臣纵庇私人滥杀多命请饬查办一摺。当经谕令陈夔袭确查。兹据查明覆奏。已革文水县知县刘彤光、于人民要求种烟。既不早为劝导。临时又甚张惶。致酿重案。业经革职。著永不叙用。署交城县知县直隶州知州徐星朗、查禁敷衍。坐任部民聚血■乣滋事。著即行革职。陆军教练处帮办布理问衔江苏武备毕业生夏学津、卤莽图功。误伤多命。陆军步队第一营管带武备毕业生李逢春、纵令所部骚扰闾阎。著一并撤差褫革。山西巡抚丁宝铨两次奏陈。但就各文武等所禀情形。据以入告。仅将刘彤光倢■＜曰融＞■＜石木＞革。而于此外办理不善之文武。概未议及。亦难辞疏忽之咎。丁宝铨著交部察议。朝廷于禁烟一事。志在必行。此次该省酿乱。始由于地方之查禁不力。而统兵官亦未能审慎办理。故予以处分。至于民闲种烟。希图弛禁。胆敢聚血■乣抗官。此等刁风。断不可长。自应严加惩治。嗣后仍著各该地方官严切查票。毋稍懈弛。现

月

　　

○谕军机大臣等、法部奏、交审要案先就现讯命案情形按律酌拟罪名一摺。据称绥远城将军贻谷。因垦员姚学镜等呈报丹丕尔阻垦聚血■乣抢局。并不讯取确供。即将台吉大员率请斩决。与增轻作重无殊。惟该革员入告。均有各禀可凭。丹丕尔任性妄为。亦与妄杀无辜有别。酌拟罪名。请旨定夺等语。已革绥远城将军贻谷。已革知府姚学镜、均著照所拟。从重发往新疆效力赎罪。仍著监禁。俟将垦务款项查齐覆奏。再行请旨。现月　　

○直隶总督陈夔龙奏、时局阽危。敬陈管见。窃见今日列强环伺。外交已甚棘手。而内患晶■宜起。尤属可忧。莠民煽惑聚血■乣滋事之案。几于无岁无之。上月湘省乱民。又藉米禁为词。竟敢于省城重地。肆其焚掠。虽当时幸能解散。不至燎原。然可知人心思乱。处处有一触即发之机。民气之不靖。亦由民生之日困也。为今之计。宜以重农足食为先务。汉臣贾谊之言曰。使天下各食其力。末技游食之民。转而缘南亩。则蓄积足而人乐其所。其语虽似迂阔。按事理则非诬。现在各省旷土为多。拟请饬下度支部、农工商部、会同切实筹画。妥定章程。奏请通行各督抚。将所属荒田。概行招民垦种。一切税敛之法。十年内暂行优免。统俟成熟后再行从宽议订。以示体恤而广招来。总期目前之穷民。乐区处之得所将来之储蓄。历岁月而渐充。如此则于治安之道。思过半矣。然以二十余行省之大。四百兆人民之血■乣。智愚不一。贤否不齐。必欲使处处成立自治。人人担负责任。诚恐未来之效。茫如捕风。徒见各省开会演说。举代表。上请愿书。纷纷扰扰。不可究诘。转致宵小因以生心耳。今固不能朝令夕改。亦宜整饬纪纲。慎重措置。俾黎庶知服从之义。政令泯反汗之嫌。其中枢纽。惟朝廷实主持之。此民气之亟宜镇抚者一也。自科举停罢。而聪明才智之士。无不尽趋于学堂。各省办学之资。官私合计。多或一二百万。少亦数十余万。其所造就。宗旨纯正者未尝无人。而倡为邪说摇惑观听者。恒所时有。近则东西游学译刊之书籍报纸。往往以肆意讥评。淆乱黑白。阴市其句结煽惑之技。虽经严饬查禁。而辗转传播。仍未净绝根株。人心世道之忧。所关甚大。今既不能因噎废食。即不得不求补救之方。拟请饬下学部。将一切教科书籍。精心审订。务期范围不过。伦纪修明。驯致乎君子爱人小人易使之成效。凡有宗尚稍偏易滋流弊者。一律摈而弗取。俾免习焉不察。误入奇衣＜虘阝＞牙。至学生出洋游学。嗣后非中学已有根柢者。概不准行以示限制。仍责成各省督抚督率提学使。将所属学堂。随时认真稽察。剀切训迪。设法防范。勿任濡染恶习。致蹈匪彝。此士风之亟宜挽救者二也。各省编练新军。原以整军经武。乃军人既难合格。将领又复乏才。于是于城腹心之任。半以出洋学生承其乏。其中品地不齐。其不肖者无论矣。即有一二贤者。亦于军事毫无历练。坐此弊端百出。不可胜言。自前年安庆兵变后。曾几何时。而新军滋闹之案。见于粤。见于苏。又见于江北。虽肇事轻重不同。而军心不靖。其象显然。不有以整齐之。恐祸乱之萌。正未有已。窃谓目下兵学未兴。将才尤少。兼之各省饷力。大都勉强支持与其多养敺■几兵。酿不戢自焚之患。不如精练劲旅。收以一当百之功。应请就各省已有兵队。加意训练。其尚未照章编足之处。暂勿迫以所难。至约束各营士卒。责在营官。督率各营官长。责在协镇。拟请饬由陆军部申明定章。会同督抚切实考核。随时奏请劝惩。持之以信赏必罚。而戎行肃然矣。此军纪之亟宜整顿者三也。各省财政。现已逐渐清理。就实在情形而论。无一省不在窘乡。其稍能充裕不至竭蹶者。曾无所闻焉。夫各省库藏如此艰窘。而应筹之常款。数钜而期迫。待兴之庶政。日出而不穷。不有维持之策。将何以善其后。特自来理财之道。不外开源节流二端。当此民力已竭。虽有工于心计者。亦无所施其长。惟有内外同心。本大学末章生血■乣食寡为疾用舒之义。朝夕孳孳以图之而已。独是地方税国家税章程。现在尚未议定。督抚既负行政之责。一切支配应付。不容不担任经营。部臣综核名实。但宜问其为公为私耳。用属于私。较之宜也。若用属于公。亦复拘定故常。不许丝毫通融挹注。未免近于束缚驰骤之为。此后地方要政。或以瞻顾而未遑举办。势必后时贻误。咎将谁执。拟请饬下度支部通筹全局。力予维持。此财政之亟宜规画者四也。得旨、各该部按照所陈查核情形具奏。候朕裁酌。寻陆军部奏、自上年以来。各省陆军祇奉天改编一混成协。福建添练步队两营。其余各省。均未照章增练。是军咨处与臣部原属体察各省情形办理。各省所派陆军人员。或用毕业学生。或用旧日将领。臣部从未绳以专章。至皖粤已事。苟使教育得法。将士任用得当。何至贻养兵酿乱之讥。应请饬下各督抚臣。按照定章。力任责成。认真考核。农工商部度支部会奏、招垦章程。臣部既经奏准通行。各省亦陆续举办。至税敛之法。拟请优免一节。度支部查、该督自系为宽民力兴地利起见。应请饬下各督抚将军。就各该省垦务情形。审时度势。尽心筹画。除已报竣事未届升科年限者照旧启徵外。其方经开办未观厥成。及甫经奏报未定章程。暨各省荒芜田地有可开垦者。迅即开垦。应照何则定赋。应限何年计科。斟酌尽善。奏明办理。从之。　　

○派吏部尚书李殿林、吏部左侍郎唐景崇、礼部右侍郎郭曾炘、学部左侍郎宝熙、内阁学士署法部右侍郎王垿、内阁学士陈宝琛、为考试举贡阅卷大臣。早事　　

○辛巳。谕内阁、瑞澂奏、巡警道溺职殃民据实纠倢■＜曰融＞■＜石木＞一摺。湖北巡警道冯启钧、徇利忘义。警政废弛。纵容劣弁。扰害商民。著即行地职。永不叙用。以示惩儆。现月　　

○内阁侍读学士延昌奏、举行法官考试。请饬改定规则。一各方审判检察厅长。宜令一律与考。一与考之举贡文职刑幕人员。宜分别加以限制。下所司议。寻宪政编查馆奏、所陈各节。实早在臣等计虑之中。应毋庸置议。从之。　　

○礼部左参议曹广权奏、豫备立宪。宜及时整饬礼乐。以正人心而厚风俗。下所司议。现月　　

○壬午。谕内阁、镶黄旗满洲都统那彦图等会奏、议覆御史玉寿奏开放八旗兵丁饷银画一办法一摺。八旗开放兵饷。弊窦丛生。亟应认真整顿。以期食饷兵丁。均沾实惠。著各旗都统。将从前积弊。悉行剔除。拟定画一办法。请旨办理。所请原领一切办公。由部扣除。按照六分数目发给。专为阖署办公之处。著毋庸议。现月官报　　

○署湖南巡抚杨文鼎奏、此次长沙之乱。虽以年饥米贵而起。亦实有匪徒煽惑其闲。发端甚微。燎原颇巨。臣到任后剀切晓喻。首先安抚善良。解散胁从。责成藩臬两司。赶紧平粜购米接济。严缉匪徒滋事首要各犯。尽法惩治。一面调查外人损失财产确数。以便议结。其一切善后事宜。亦均严饬各应地方官。妥速布置。力图补救。至饬查各节。应俟查明会奏。得旨、所有善后一切事宜。均须妥速筹办。暨前经饬查各节。亦当迅速彻查。会同具奏。毋得迟延。用副委任之重。摺包　　

○以亏欠公款。革已故代理河南辉县知县戴宗＜辶黎＞吉职。提属勒追。摺包　　

○癸未。谕内阁、各省添设巡警劝业两道缺。所以保＜目辟＞行＜匧心＞口＜韦未＞＜夗贝＞治安。振兴实业。皆属新政要图。而各省或将裁缺人员改授。或于候补班中按资请补。名为公道。而人不称职。则事多废弛。闾阎无以保治安。实业亦无振兴之望。此岂设官本意耶。著各督抚于已补之巡警劝业两道人员。悉心考核。如其不能胜任。或于此缺不宜。即行奏明开缺另补。毋得回护瞻徇。总期为缺择人。不为人择缺。庶于地方有益。现月　　

○谕军机大臣等、瑞澂电奏、湖北奉派新案赔款。原筹各款。已将尽归无著。现拟筹措抵补。并将签捐分年递减等语。度支部知道。电寄　　

○山西巡抚丁宝铨奏、遵章设立会议厅。拟定肬■闲章。通行各属。下所司知之。官报　　

○开缺河南巡抚吴重喜■心奏、遵章裁改警员名称。并将省垣及铁路各站官警。从新编制。得旨、著宝棻到任后。查核具奏。摺包　　

