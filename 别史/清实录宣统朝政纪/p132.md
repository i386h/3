<!-- { "loadSidebar": true } -->
○民政部奏、遵旨查明禁烟情形。京师内外城禁吸禁售。办理尚属认真。外省情形。亦经派员详查。俟查竣再行陈奏。报队。　　

○勾到山东山西直隶热河情实罪犯。停决绞犯。山东一人。直隶五人。热河四人。余九十七人予勾。　　

○戊申。谕军机大臣等、松寿电奏、闽省财政奇窘。不敷甚钜。恳饬部酌拨银一百万。以应急需等语。著度支部议奏。　　

○资政院奏、该院秘书官京察截取保送一切事项。比照参事各官办理。允行。　　

○法部右侍郎沈家本等奏、浙江湖州故绅郎中沈耀勋独捐钜资。拟建工艺学堂图书馆。恳饬学部咨行浙江巡抚先予立案。允行。　　

○东三省总督锡良等奏、黑龙江省遵章徵练陆军。拟先徵步队二营。过山石滟驳队一队。马队一营。并设立协司令部。扩充兵备分处。暨设军械分局。下所司知之。　　

○添铸资政院关防及秘书厅印。　　

○己酉。谕内阁、郡王衔贝勒载洵、载涛、差务较繁。著在内廷行走。毋庸兼当御前行走差使。　　

○谕军机大臣等、礼部奏、孝钦显皇后德宗景皇帝二十七月服阕之辰。应先期由钦天监选。吉日行释服礼。是否援照百日礼成案同日行礼。请旨遵行等语。应恭照百日礼成案敬谨遵行。　　

○又谕、本日御史海观陈奏事件。一摺连书两奏。并未另纸缮写附片。不合体裁。著传旨申饬。　　

○引见进士馆游学毕业学员。得旨、庶吉士宋育德、著授职编修。陆光熙著授职检讨。均记名遇缺题奏。并赏加侍讲衔。庶吉士贺维翰、著授职编修。并赏加侍讲衔。主事施尧章、著仍以主事尽先补用。　　

○引见北洋大学堂毕业学生。得旨、冯熙敏、王正黼、王钧豪、朱行中、王瓒、徐岳生、卢芳年、萧家麟、黄保传、程良模、冯誉臻、叶德言、均赏给进士出身。冯熙敏、王正黼、授为翰林院编修。王钧豪、授为翰林院检讨。朱行中、王瓒、徐岳生、卢芳年、萧家麟、黄保传、改为翰林院庶吉士。程良模、冯誉臻、叶德言、以主事分部尽先补用。　　

○大学士陆润庠等奏、江皖大灾。请派前安徽巡抚冯煦为筹赈大臣。如所请行。并下所司知之。　　

○东三省总督锡良奏、请建长白山神祠于布勒瑚里。并呈进山景全图。从之。　　

○河南巡抚宝棻奏、豫省财政困难。应添练成镇之新军。请展限办理。下所司议。　　

○庚戌。谕内阁、贝勒载涛等奏、大员违例馈遗。据实纠倢■＜曰融＞■＜石木＞一摺。署江北提督直隶通永镇总兵雷震春违例馈遗。殊属非是。著交部议处。寻议革职。　　

○又谕、现值天气严寒。实录馆人员。朝夕恭纂书籍。著加恩于十一月十二月正月。每月赏给柴炭银五十两。在广储司支领。　　

○谕军机大臣等、宗人府奏、绞犯宗室麟昌拟入情实。将盛京所缮黄册进呈。请旨一摺。麟昌职官行窃。得赃数逾一千两。照改定条款。按常犯办理。例应入实。惟入手现银仅止六百余两。与实在赃逾千两者有闲。衡情不无可原。著免勾。仍牢固监禁。　　

○引见陆军部游学毕业生。得旨、优等全恕等五十一名。上等吴景震等三十四名。均按所习各科赏给举人。以副军校协军校分别录用。　　

○东三省总督锡良奏、奉天绅民。因时局迫不及待。要请明年即开国会。得旨、缩改开议院年限。前经廷议详酌。已降旨明白宣示。不应再奏。东三省地方重要。该督有治事安民之责。值此时艰。尤应力任其难。毋许藉词诿卸。致负委任。　　

○署江北提督雷震春奏、通济越片滟臿石墙塌裂。形势可虑。拟开正片滟臿。暂闭越片滟臿。请饬拨款兴修。以资捍＜目辟＞行＜匧心＞口＜韦未＞＜夗贝＞。得旨、即著该署提督资商两江总督酌核筹拨。　　

○辛亥。谕军机大臣等、增韫条奏十摺。著将原摺交宪政编查馆会议政务处阅看。择其可行者。交各该衙门分别酌核。由宪政编查馆会议政务处具奏。请旨办理。　　

○东陵定护大臣意普等奏、请派员勘修陵寝应修各工。得旨、著派桂春前往敬谨查勘。　　

○农工商部右侍郎杨士琦奏、南洋劝业会审查事竣。评定等差。分别给奖。下部知之。　　

○以阻挠烟禁。革浙江在籍道员刘荣拔职。　　

○壬子。农工商部奏、遵旨编辑棉花图说成书。请刊印分行各省。从之。　　

○吉林巡抚陈昭常奏、明年应否采捕东珠。得旨、仍著停止采捕。明岁再行奏请。　　

○癸丑。圣祖仁皇帝忌辰。遣官祭景陵。　　

○谕内阁、宪政编查馆奏、派员考察各省筹备宪政情形。据实胪陈一摺。前因宪政关系重要。曾由宪政编查馆王大臣选派馆员。分赴各省考察一切。兹据奏称、派赴东三省直隶山东山西河南湖北江西安徽江苏浙江福建广东各员。先后察竣回京。将考察实在情形。逐一呈报。各省遵章筹办宪政。均已略具规模惟程度未能齐一。瑕瑜难免互见。其主管各员。实心任事者。固不乏人。而奉行具文者。亦在所不免。自应分别优劣。加以劝惩。奉天民政使张元奇、提法使吴钫、辽阳州知州史纪常、铁岭县知县徐麟瑞、直隶提学使傅增湘、河南提学使孔祥霖、广东布政使陈夔麟、山东巡警道潘延祖、山西太原府知府周渤、吉林试署西南路道前署吉林府知府李树恩、农安县知县寿鹏飞、黑龙江署龙江府知府黄维翰、江苏候补道夏敬观、江西候补知府黄立权、浙江候补知县梁建章谷钟秀、俱能实事求是。尚有成绩可观。均著传旨嘉奖。福建兴泉永道郭道直。办事竭蹶。精神不及。于巡警禁烟各要政。率多有名无实。著即行开缺。河南巡警道蒋楙熙、办理警务。未能扩张整顿。著开缺另补。直隶天津县知县胡商彝。诸事废弛。敛钱肥己。每年所收陋规。为数颇钜。调查户口。复欲向民闲苛敛。以致民怨沸腾。著即行革职。现值提前筹办宪政。内外臣工。愈当淬励精神。力图前进。著各省督抚严饬所属。妥速筹办。毋再任令敷衍因循。致误期限。并著宪政编查馆王大臣随时加意考核。分别殿最。胪列奏陈。总期通力合作。克日观成。用副朝廷孜孜求治之至意。　　

○又谕、宝棻奏、考核文武各员。分别举劾一摺。河南开封府知府袁镇南、＜目辟＞行＜匧心＞口＜韦未＞＜夗贝＞辉府知府华煇、汝甯府知府李兆珍、郑州直隶州知州叶济、前署洛阳县知县甯陵县知县郑鸿瑞、孟津县知县孙金章、夏邑县知县黎德芬、署理永城县知县候补知州杨葆昂、祥符县典史丁燕诒、尉氏县典史朱道培、既据该抚胪陈政迹。均著传旨嘉奖。鄢陵县知县荣禧、性耽安逸。阘敺■儿无能。新郑县知县袁启芬、衰庸懦弱。物议沸腾。太康县知县龚文明、丁役用事。玩视民命。内乡县知县邱缙、积案滥押。驭下不严。汜水县知县赖丰杰、性惰才庸。优柔寡断。偃师县知县李龙书、疏庸惰玩。信任家丁。封邱县知县谢葆荣、庸鄙近利。尤习惰逸。前署泌阳县知县试用同知王寿勋、治匪宽纵。营私忘公。前署息县知县候补知县刘豫立、缉捕不勤。操守难信。前署汝州直隶州知州唐彝藩、擅释押犯。罔顾民瘼。署修武县知县大挑知县姚启瑞、卑鄙贪猾。声名狼藉。前署柘城县知县试用知县高锡麒、性情卑鄙。行为浮妄。为署原武县知县试用知县周维清、不通文墨。办事昏庸。前署唐县知县候补直隶州知州周书麟人品卑污。声名甚劣。代理淮沈项县丞试用典史刘觐宸、柔懦贪劣。光州吏目余嘉兰、性情乖戾。前代理卢氏县典史试用未入流华霖、行同无赖。已撤五十七标二营管带候选盐大使周葆桢、性情贪鄙。前在洛阳防次。啧有繁言。候选县丞汤本新、前充协部副军需官。采办不实。已撤中路巡防队统领补用游击徐厚光、藉案扰累。用人不当。汝州营守备马青云、借官勒派。被控有案。南召汛把总高凤翼、声名恶劣。西华汛把总胡沛霖、不安本分。已撤陆军工程营管带补用千总李保常、不齿军界。均著即行革职。分缺先知县吴廷模、劣奣＜虘阝＞亦多端。衣冠败类。著革职永不叙用。中路巡防队二营管带补用守备周明成、闻有受贿养匪情弊。前路巡防队三营管带尽先都司仝锡福、所属弁兵。不尽可靠。均著即行革职。如有重大情节。著另行查明倢■＜曰融＞■＜石木＞办。陈州府知府陶福同、年力稍衰。不胜繁剧。淅川直隶厅同知王锡田、才欠明干。难胜边要。汲县知县李崧祐、精神不振。舆情未尽允洽。均著开缺留省另补。桐柏县知县王庆垣、书迂未化。难膺民社。惟文理尚优。著以教职降选。　　

○谕军机大臣等、宪政编查馆考核巡警道属官任用章程。缮单呈览一摺。著依议。　　

○又谕、电寄杨文鼎、据电奏、常德府城刘隆庆钱店倒闭。官商欠款甚钜。请将钱店东山东试用道刘德沛。同知衔刘藻芹即刘德馨、一并暂行革职。并提同刘子鸳从严押追等语。著照所请。　　

○直隶总督陈夔龙奏、遵照部咨。酌裁绿营官弁。计共裁参将游击都司守备千总把总经制额外外委共三百二十五员名。每年节省俸薪廉乾饷项等银一万一千三百余两。请准照拟办理。下所司议。　　

○甲寅。遣官祭先医之神。　　

○谕军机大臣等、电寄出使大臣雷补同、电奏悉。奥皇赠给宝星。著准其收受。　　

○长江水师提督程允和奏、布置江防。遵即赴任。于十一月初三日驰抵任所。得旨。江防关系重要。该提督膺兹特肬■闲。务当认真巡缉。益加慎勤。用副委任。　　

○勾到朝审情实罪犯。停决绞犯九人。余十四人均予勾。　　

○乙卯。出使大臣张荫棠奏、请于墨国繁盛区域。酌量添设领事。下外务部知之。　　

○调陕西布政使余诚格为湖北布政使。以顺天府府尹钱能训为陕西布政使。　　

○赏军机大臣贝勒毓朗穿带嗉貂褂。纂修官温肃恭纂　　

帮总纂官蓝钰恭辑监修总裁世恭阅正月初四日正总裁那月日专司蒿■禾本陆恭覆阅甲寅正月二十九日　　

徐月日　　

荣月日副总裁唐月日　　

宗室宝恭阅三月初二日

　　

陈恭阅一签二月十七日　　

熙月日　　

郭恭阅十一月十八日　　

宗室麒月日


大清宣统政纪卷之四十五　　

宣统二年。庚戌。十一月。丙辰。谕军机大臣等、电寄赵尔巽、据电奏、请仍准道员蔡琦试办川省兵工厂等语。著照所请。　　

○御史世珣奏、宪政实行。宜仿各国模范。宽其选举之权。严其被选之士。下宪政编查馆知之。　　

○以前江西南安府知府裕隆为吏部右参议。　　

