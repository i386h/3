<!-- { "loadSidebar": true } -->
○谕军机大臣等、朕维货藏于地。富国之道。矿政为先。我国地大物博。矿产富饶。近年各省渐有开采。而成效总未昭著者。或以财力未充或以军运售不易甚有欺诈之徒。藉集股以图诓骗。遂至殷实绅商亏折于前。不复踊跃于后。有利不兴殊为可惜现在百事待举。总以开浚。利源为第一要义凡有产矿之区。该都统督抚等当于平日派员查勘。设法兴办。无使利弃于地。其风气未开者。多方以劝导之赀本富有者。竭力以鼓舞之。动以歆羡。破其疑虑。果能尽集华股。固属甚善。设力有不足。亦可附入外股惟须妥拟条款。慎防流弊。随时咨送外务部洋核。方准实行。凡兹兴利大端。亟应设法提倡著农工商部会同各都统督抚等调查详悉。熟筹办法。将来有关于集股筹款等事并著咨商外务部度支部会同办理。将此通谕知之。御史王履康奏、今值国税未定之时。断不能先从地方税为入手办法。何也国税未定傥或仓卒从事。非独地方税不能成立。臣恐种种轇轕缘是而起盖以国税为地方税之先导则可。以地方税为国税之张本则不可以地方税避国税之重复则可。以国税避地方税之矛盾则不可此亟宜变计者也。夫万事非财莫举比年以来京外财政艰窘。部臣疆臣实有互相为难之处又＜圭黾＞滟兄民力祇有此数。无论何项筹款。无一非取之于民故今日而厘订税则。所最重者祇能于原有之数斟酌国税与地方税分配之法。万难于额外加徵更增小民以无穷之负累。故国税不定。即欲分配。其道无由又＜圭黾＞滟兄租税有一定之统系。权其缓急。始利推行。故自治发达与否必视地方经费之盈绌为衡。而地＜辶黎＞方■土税之若何遵循断无不渊源于国税。故必俟国税既定后。再将地方税章程赓续厘订。似于国计民生。两有裨益。下所司知之。　　

○以四川经徵税契得力。赏给布政使王人文头品顶戴。候补道徐樾交军机处存记。以罔恤民隐。革直隶深州知州续帛滟系职玩视要政。降候补知县孔繁潽为县丞。　　

○赏赴英德法国。观操各员吴禄贞。冯耿光程经邦等宝星。　　

○己酉。以菩陀峪定东陵修建佛楼。移请神牌。派庄亲王载功等前往。　　

○谕军机大臣等、恭亲王溥伟等奏、据实纠倢■＜曰融＞■＜石木＞请旨遵行一摺前据袁树勋奏广东高州镇总兵陆建章前因患病吸烟现已戒断。惟该督前在山东巡抚任内失察册报错误。著传旨严行申饬陆建章册报不符。著交部议处。　　

○署理江北提督雷震春奏、江北练饷原议。指拨之款。即使年解如额。已不敷编成一镇之用。而年来短解其半。欠解又去其半。每年所入仅三十余万两。以十一营之血■乣。计口授食。必不可支查陆军部奏定江北一镇。限四年编成计宣统三年即是成镇之期。期迫饷艰。惟有请部妥筹的款。指实拨付。就编练一镇而论年需饷项一百六十万两。就现在混成协而论。年需饷项八十余万两。就江北现在所入协款而论年除短欠仅有四十万两左右不敷甚钜应如何筹算全局。俾臣有所依据以治军旅下部议。　　

○以正红旗蒙古副都统达赉兼署镶红旗蒙古副都统。　　

○予故工部左侍郎何廷谦入祀乡贤祠。　　

○庚戌。孝静成皇后忌辰。遣官祭。恭东陵。　　

○谕内阁、农林要政。前奉先朝谕旨著各省督抚饬属详查所管地方官民荒田并气候土宜。限一年内绘图造册报部。并晶■宜次饬令各省兴办工艺实业。上年五月。因时阅两年奏报无几。复经饬部严催现又一年之久。各省是否报齐。办理情形如何。著农工商部查明覆奏。　　

○谕军机大臣等、御史赵熙奏、请饬宪政编查馆于会商法官惩戒暂行章程时。加意详订□片。著该衙门知道　　

○御史胡思敬奏、两广总督袁树勋前后重要赃。罪凡五款。初在湘潭侵吞易俗河米厘善捐二三十万。任上海道。以官款放债盘剥私利岁获七八十万。在五大臣出洋经费内买镑汇兑。吞没数万。及升任山东临行。在善后局径提十八万。初在广东。扬言禁赌。得赌商贿三十万。因以全省盐务交赌商包办事成许再酬二百万。皆一一有据应按律惩办以儆其余。得旨、著瑞澂按照所倢■＜曰融＞■＜石木＞各节。确切查明据实覆奏。毋稍徇隐。原摺著钞给阅看。　　

○辛亥。孝懿仁皇后忌辰。遣官祭景陵。　　

○谕军机大臣等、筹办海军大臣载洵等奏江南福山镇总兵杨慕时。请荫嫡子声明请旨一摺。著即以该总兵亲生嫡子。杨懿直承荫。　　

○海军处奏、现与英国安蒙士庄厂结定购穹甲巡洋练船一艘。统计船械各价共英金二十一万镑。并拟向德厂订购鱼雷猎船一艘。浅水石滟驳船二艘。美厂三等巡洋舰一艘日厂航海石滟驳船二艘。意厂鱼雷猎船一艘。与厂鱼雷猎。船一艘。报闻。　　

○江苏巡抚程德全奏、江苏夙称财富之区现拟筹办统一丁漕以外关涉财政局所。除筹款所业于上年裁并裕苏官银钱局本隶藩司无容更张。此外苏省厘局。淞沪厘局善后局。房捐局出入款项纷繁。自应一律裁撤。统归藩司。设立度支公所分设总务、田赋、筦榷、典用、主计五科。下分设十三课。机要、文书、库藏、庶务、稽徵、勘核、苏厘、沪厘、税捐、经理、支放、稽核、编制、分委科长科员。并于筦榷科设总稽查二员。统由藩司董率各员分任。拟于六月开办。下度支部知之。　　

○添铸江苏巡警道、镇江府太平洲抚民同知、苏州府靖湖抚民通判关防。从巡抚程德全请也。　　

○赏加代理总税务司安格联二品衔。给二等第二宝星。　　

○壬子。谕内阁、瑞澂奏、甄别贪劣不职各员一摺。湖北候补知府前署夏口厅同知冯筼血■乣怨沸腾。难膺民社。补用知府赵承康、不知自爱有玷官箴。均州知州刘名馨、怨声载道。民视如仇准补随州知州刘家怡、貌似有才。性贪而狡。试用知县金荣寿、卑劣诞妄。心术不端。应山县知县王鸿卿、才具庸下神志颓唐。前署房县知县候补知县廷启、残酷滥刑。办事荒谬。黄安县知县章冕、沾染烟癖刻尚未除。准补远安县知县车云、好利忘义。志趋猥鄙。前署枣阳县知县候补知县杨鼎福、玩视禁烟。讳盗不报。丁忧试用知县傅士修、贪诈妄为。不知检束。宜城县知县王金城、举止粗鄙行同市井。汉川县知县何蔚绅贪鄙性成被控有案。天门县知县张嘉畹鄙俗好利颇有贪名。均著革职永不叙用。前署兴国州知州试用知县汪文钧、偏执任意。粗鄙无才。崇阳县知县王公辅、心地糊涂。办事竭蹶。署竹山县知县本任勋西县知县聂广泽、性情操切。不知大体。蕲水县知县徐培光、阘茸无能。公事旷废。前署黄冈县知县试用直隶州知州廖佩珣、材识平庸。不亲民事。通城县知县功钊人太闇懦。事权旁落。黄陂县知县董治勋貌似有才。奣＜虘阝＞亦近庸滑。应城县知县皮坤年力衰庸。性鄙且狡。均著即行革职。江夏县知县杨寿、操守尚佳。性情惰缓。准补光化县知县黎培质、柔缓无能。尚应历练。准补襄阳县知县薛炳善、人近迂执。首剧不宜。鄙县知县邱炳萱、性情迂缓。人尚安详。房县知县刘鸿熙材具太短。难胜边要。准补谷城县知县陈湋。性近闇懦。人地不宜。准补东湖县知县陆乃棠。敷衍因循。材难胜任。均著开缺德安府经历胡维祺、性喜多事。声名甚劣江陵县郝穴主簿谢鼎善于钻营。卑鄙无耻。江夏县金口巡检杨浚、人甚糊涂。不能约束子弟。郧县黄龙镇巡检郑彬、敢于为恶。劣奣＜虘阝＞亦多端。松滋县磨盘巡检李湘锜。抗违功令。烟禁废弛。署崇阳县桂口巡检陈铭新、畏葸无能弹压不力。署兴国州富池口巡检钟蕃、信任门丁。弄权舞弊。竹山县典史江国屏年老昏瞆难期振作。郧县教谕阮泰荫、精力衰迈。纵容子弟。捐升通判江苏候补州吏目丁炳南、前在臬幕。招摇把持。劣迹种种。湖南候补游击署永州镇中营游击袁春亭、不守营规行同市侩。均著即行革职。　　

○谕军机大臣等、邮传部奏、遵旨裁撤丞参上行走人员一摺。著将请留及裁撤人员衔名数目。另行缮单具奏。　　

○农工商部奏筹设度量权衡用器制造厂开工并拟令各省多设分厂。由本部实业工业两学堂毕业生遴派入京厂学习。俟学成以备各处分厂各种艺师之用。报闻。　　

○邮传部奏展设安。徽芜湖至甯国府及徽州屯溪电蝱滟戋。共路四百八十里。于甯国府设一支店。屯溪暂设报房报闻。　　

○云贵总督李经羲奏、滇省道府同通州县各缺。变通补署奏限届满惟是时局日艰。需才更急。就令不循资格。尚难为地择人。若再拘守例章。势必多方迁就。恳恩俯念边陲紧要。准将各缺变通补署咨怋各缺。并准扣留外补。展限两年。俟第二届限满。再斟酌情形。现复旧制。从之。　　

○湖广总督瑞澂奏、鄂省本年五月连日大雨。襄河涨至一丈。由老河口建瓴直下。兼之江水抵塞下游。致将潜江县之马家拐民堤漫溃一口。监利县之双湖口。丁家月堤、严小垸、铁老垸、胡家沟、等处民堤漫溃五口。沔阳州新筑之九合垸堤带溃。并淹没州河两岸排湖一带及朱麻官洲龚垸等四十余垸。又沔邑滨襄南岸之高严泗垸新挽月堤同时。漫溃一口带淹汉川县莲子打鴈临江白鱼等垸当即筹拨款项。派员抢筑散赈。九合垸为向来积淹处。去冬候补知府冯学滟＜扌戋＞彭请款修堤。辄于已溃之后。先报完工次日始报溃惟。并闻所用司员。侵克工费。已提省讯办。又注陵县丁家滩官堤。汤长垸刘家滩洋长上下等垸被水冲洗坍塌成口。业经抢修。松滋县新修之杨家脑月堤。小月坍缺。责令原修之员赔修。他如宜都县安福铺之马脑河。及东湖当阳两县连界之玉泉河。蛟水陡发。附近多淹。并带淹枝江县之合兴垸苍茫溪太平。保甯等垸以及六合。下百里洲等十余垸。所幸消退尚速此外潜江之龙头拐。京山之渡船口各堤或先期撑帮。或临时抢险荆州之万城大堤。潜江新修之袁家月堤。以及各属新旧等堤均尚完固。相应请旨将冯学滟＜扌戋＞彭先摘顶戴。俟水退勒令将九合垸堤赔修。侵克工费之司事等审明照办。候补知县恽锡蕃承修之高。岩泗垸新堤。被水冲溃。责令赔修至被水各县。应予蠲缓钱漕。届时勘明办理。从之。　　

○以治游玷劣。革吉林补用直隶州知州周敬熙职亏款潜逃。诈称身死革留吉补用知县吴学祁职。查抄拏缉。　　

