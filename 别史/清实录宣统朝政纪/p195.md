<!-- { "loadSidebar": true } -->
○会办长江防守事宜江南提督张勋奏、江甯为南洋根本关系重要。当将分防诸邑支队收集。审度形势先行扼守。如甯垣之五台山。狮子山。北极阁清源山。富贵山。半山寺皆以石滟驳队步队相为犄角。其城外之江东桥雨花台秣陵关上游之采石矶东西梁山下游之九洑洲。黄天荡草革滟奚夹。或为冲要险隘之区。或为出奇设伏之所。亦豫筹部署。罔敢疏虞。又以安庆地居中权。长江腰膂。分兵两营驰往驻扎壮武汉之声援。作金陵之屏蔽臣更亲督将士。昼夜巡逻。凡衙署局所教堂。及领事所居更派队周番保＜目辟＞行＜匧心＞口＜韦未＞＜夗贝＞。抑臣更有请者。江防区域太广。臣军担任太重。兵力太单。晶■宜次电奏。拟增募合成原有之兵数为万五千人。由部速筹饷项枪械。以便早日会合袁世凯及各路援师规复武汉得旨布置尚妥。仍著加意严防毋稍疏虞。所需饷项枪械。著度支部陆军部迅速筹拨。　　

○命第六镇统制吴绿贞署山西巡抚迅速赴任。毋庸来京陛见。　　

○以报效钜款承办矿务予直隶补用道袁世传以四品京堂候补。　　

○以治行可观复已革在任候补直隶州知州江苏丹阳县知县罗良鉴原官。　　

○以积劳病故。予候补三品京堂张煜南优恤。　　

○己卯。谕内阁、资政院奏恳准此次革命党人。按照法律改组政党。并赐擢用一摺。前据该院请开党禁。业经降旨允准。所有此次党人。均著准其按照法律。改组政党藉以养成人才。收作国家之用。　　

○又谕、资政院奏请速开国会以符立宪政体一摺。所有议院法。选举法著迅速拟订议决办理选举。一俟议员选定。即行召集国会　　

○又谕、资政院奏、汉口官军惨杀人民。请赔偿汉口人民损失。并将残酷军官。按律治罪一面饬即停战一摺据称接南省电称汉口并附近一带地方。官军恣意残杀。惨及妇孺焚烧街市绵亘十余里奸淫掳掠无所不至等语若如所奏情形。实属惨无人理亟宜查明惩办。著袁世凯按照所奏各节。迅速确查。按律治罪。并著详查人民损失财产。由国家一律赔偿。昨据该大臣奏前敌各军已令停进。应即与军士休息。仍将劝谕解散如何情形。随时电奏。原摺著钞给阅看。将此电谕知之。　　

○又谕、电寄袁世凯、据电奏新任鄂督魏光焘一时恐未能到任。鄂境善后各事备极繁难。必须有人主持请肬■闲员先行署理等语前已有旨著王士珍署理矣。　　

○又谕、电寄张人骏、据电奏十三日下午革党在上海片滟臿北巡警局起事。道县两署全毁已电致上海各团体。设法开导解散等语。上海为中外商务荟萃之区。一启兵端势必牵动全局。著张人骏迅饬该道县等联合各团体。设法解散。毋再暴动仍将办理情形随时电奏　　

○又谕电寄张鸣岐、据电奏粤省各属土匪逢■偘起。兵力万难分布。请仍将黎天才一营。调回粤省。饬邮传部刻日派船装载等语前已有旨著岑春火滟宣饬黎天才一营。赴援安庆。现在上海有事。一时未能开拔。仍著该督就粤省现有兵力。妥筹布置毋稍疏虞又谕、电寄岑春火滟宣电奏悉时局至此端赖内外臣工相与维系。该督务当一意坚忍。徐图补救。毋再固辞　　

○又谕电寄吴禄贞。据电奏初九日革军行抵井陉。适我军十二混成协赶到正定协统吴鸿昌。率领马步各队星夜奋进正定管带何立朝竭力相助遂于初十一据有井陉十一日亲赴井陉督师进剿占领蔡庄革军退守滑驴岑十二日与革军接战相持一日夜之久革军不支退守娘子关虏获数十人卸其军械开诚劝导即行释放并将改良政治谕旨。印刷多张。饬俘虏带回布散又派参谋官朱鼎勋驰入敌阵。广东开导以示朝廷不得已用兵之意。又电奏、我军两路进攻。颇获胜利当派副官知府周维桢等驰入敌军。晓以国家艰危之大局。及改良政治之苦心。已允输诚。顷已下令停止攻击。并即单骑赴娘子关抚慰各等语。办理均合机宜。应即照所拟办理。该署抚单骑往抚晋军。尤属忠勇可嘉。著将抚慰情形。随时迅速电奏。　　

○又谕、电寄吴禄贞将山西省城如何失事。陆钟琦死事详情。及文武各官下落。迅即查明电奏。　　

○两江总督张人骏奏补用副将两淮缉私营统领王有宏供差得力。年老而力未衰。亦尚无沾染别项积习。拟请暂缓撤换从之　　

○山东巡抚孙宝琦电奏、奉到谕旨立即宣示。人心略定。报闻。　　

○裁撤广东交涉司员缺。从两广总督张鸣岐请也。　　

○庚辰。谕内阁、此次各省事变。其宗旨实在改革政治。朝廷与民更始之意业经屡降明诏。剀切宣示。兹值乱事纷乘之际。仍恐各省军民。未能一体周知。第二十镇统制官张绍曾于军界夙有声望。并能关怀时政热心改良。著赏加侍郎衔授为宣抚大臣。驰赴长江一带。宣布朝廷德意。即责成该大臣开诚布公。专主安抚务期薄海臣民。咸晓然于国家不以兵戈靖乱之至意。其有乱事各省一并由该大臣遴委妥员分途前往切实劝导。如能一体解散即由该大臣奏明。从优给奖以示鼓励。　　

○又谕、法部奏党禁既开拟将监禁因犯政治革命嫌疑人犯。请旨悉予释放。并钞录亲供呈览摺片汪兆铭黄复生罗世勋。均著开释发往广东交张鸣岐差委　　

○又谕、电寄袁世凯、据电奏电信愈迟恐误戎机。请饬邮传部从速整顿等语。值此军务吃紧之时。电报极关紧要乃有迟至三五日始到者。殊易贻误事机。著邮传部速即多派报生。优给薪水。设法整顿以期迅捷。　　

○又谕、电寄袁世凯、据电奏汉口全复兵火之后商民流离颠沛。委黄开文等署理各缺。抚绥难民料理地方各事。并委王润刚＜墼-土＞■奸■贝送银两。赴汉会同散放等语著即督饬各该员核实散放。妥为抚辑。　　

○又谕、电寄袁世凯、据电奏、筹商武昌汉阳各情形等语。前据该大臣奏、已饬令各军停进一面出示晓谕招抚。并向武昌宣布德意劝谕解散自应扼要防守。观其动静。现在事机危迫。一切事宜。均俟该大臣到京筹商。刻不容缓。即著迅速起程来京所有前敌事宜。著先交署湖广总督王士畛接办。　　

○又谕、电寄袁世凯、据电奏接张勋电称、鄂浔叛变。四方党徒响应。金陵为南洋根本重地。江防一军。担任数省防务。非有重兵。不足筹战守。非有重权。不足资展布各节。张勋饶有勇略可否假以事权。责成保守南省治安等语。张勋著充会办南洋军务大臣。　　

○又谕、电寄溥良、据电奏、接张绥铁路局大同工程处电称、太原变兵。窜至大同之怀仁县。现大同镇总兵王得胜。派队迎击。查张绥铁路筑至天镇深虞东窜。朝夕可达。当经力饬巡防马步队。及警察马队。扼要守＜目辟＞行＜匧心＞口＜韦未＞＜夗贝＞。并调宣化镇兵两营赴口驻扎惟兵力单弱。势难兼顾等语。著军咨府陆军部迅派得力兵队扼要堵截。并著直隶总督迅拨兵队妥筹防守顷据署山西巡抚吴禄贞电奏称太原陆防各军多已就抚归诚著传谕大同镇总兵王得胜。迎头宣告。俾此路窜兵。得知后路无援。立即相机招抚。傥能就范。亦可稍节兵力。著该都统等迅即察酌办理。　　

○又谕、电寄陈夔龙、据电奏、津市危迫。饷需万急饬交涉使与各洋行商借银二百万两。一年归还。以本省各实业官股及烟酒税作为虚抵。并函致咨议局协议。意见相同等语。著准其向各洋行商借。以济要需。　　

○又谕电寄张人骏据电奏、上海革党焚署竖旗。亟应和平解散。已委令江苏候补道虞和德会商各团体剀切劝谕期速解散等语。著即迅饬该道联合各团体设法解散仍将办理情形。随时电奏　　

○又谕电寄吴禄贞等、电奏悉所陈各节均中肯綮数日之闲招抚晋省混成一协。巡防队二十余营尤见谋勇兼优深堪嘉尚所请大赦革党速停战事两节已两次明谕开除党禁。并此次党人准其按照法律。改组政党。收作国家之用前敌军队。亦令停进并谕各省统兵大员。剀切布告。妥速安抚现在陕西乱事未靖山西省外各州县亦有警耗。正赖该署抚坐镇其闲。妥筹招抚先靖西路之乱以固根本至于鄂事。前据袁世凯电奏已向武昌宣布德意劝谕解散本日又肬■闲张绍曾为宣抚大臣。派员分投劝导湖北为该署抚桑梓之邦著即函电乡人共相劝勉。力维全局所称官军在汉口焚杀淫掳各节。已有旨饬袁世凯查明按律治罪。并详查人民损失财产由国家一律赔偿矣。　　

○又谕电寄程德全据电奏苏松常镇太五属士民宣告独立同时又有苏省军队排列到署。尚无暴烈举动惟有选派士绅分投劝导并宣布朝廷德意以期挽回人心等语。著即剀切开导。设法解散。毋令滋生事端。又谕电寄孙宝琦、两电均悉十三日据资政院奏、宪法重大信条十九条。业经降旨宣誓太庙颁布中外又于十四日降旨。准袁世凯令前敌各军停进。并谕令各路统兵大臣。开导安抚朝廷息事安民。实心与天下更始之意。业经晶■宜次宣示著该抚迅将累日所降明谕广为刊布。剀切晓谕以维大局。　　

○又谕、电寄袁大化据电奏、陕陷路绝。新省协饷无源。事极可危。请饬部设法接济五十万金。由道胜银行拨兑。力支危局等语。著度支部速议具奏。　　

○盐政院奏、淮北借运长芦引盐。暨淮南商运及江滁官运借运芦盐奉盐。用轮装运。经过海关。均拟请援案免厘免税依议行。　　

○荆州将军连魁等奏、武昌变乱各处告急。该革党逆谋甚大。暗遣心腹。分赴长江上下游一带。到处煽惑。句结兵匪并闻仍有联合川匪情事。荆江襄河一带城镇多为占据。荆襄孤立。四面受敌。兵单饷竭。不敷分布。危急万分恳饬部迅派劲旅。筹拨的饷。设法运输。以资接济而免坐困。得旨、该部迅速筹办。　　

○山海关副都统儒林奏、山海关形势东与奉天毗连。北与热河接壤。长边一带。君■羊山围绕。素为马贼出没之区＜圭黾＞滟兄秦王岛开成口岸。兼以南关为火车住站。当此谣诼纷传人心惶惑。不特一时有警。在在堪虞。即弹压地方土匪。先事豫防亦殊关紧要恳饬部拨给新式快枪。以事操防而资保＜目辟＞行＜匧心＞口＜韦未＞＜夗贝＞下部议　　

○命督办川汉粤汉铁路大臣候补侍郎端方、于岑春火滟宣未到任前暂行署理四川总督赵尔丰毋庸署理。　　

○命陆军第十一协统领官李纯。充陆军第六镇统制官。并赏给陆军副都统衔　　

○命陆军第四十协统领官潘矩楹。署陆军第二十镇统制官七十九标统带萧广传。署四十协统领官。　　

○以情怯思遁。几酿事变。革江苏巡警道吴肇邦职。　　

○辛巳。谕内阁、都察院代奏陕西京官前礼部主事周湛元等为陕省糜烂。大局岌岌恳请速派大员相机剿抚呈一件。前已有旨饬杨文鼎迅速赴任矣。　　

