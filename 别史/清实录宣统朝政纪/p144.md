<!-- { "loadSidebar": true } -->
○又谕、法部奏、交审要案。查明款目。分别定拟。缮单呈览一摺。已革绥远城将军贻谷。前因办理垦务。攘地图利。纵通滥杀。案情重大。当将贻谷及已革知府姚学镜等、拏交法部严行审讯。并饬署绥远城将军信勤就近确查。其杀毙丹丕尔一案。业经查明。由法部先行定拟。将贻谷。姚学镜从重发往新疆效力赎罪。因款未查齐。谕令仍行监禁。兹据法部奏称。按照信勤查核各节。并所开表册。悉心钩算。该革员等侵冒各款。除融销及查封各款扣抵外。应追款项。尚有数万两之多。按律从重问拟。恭候钦定等语。已革绥远城将军贻谷身为大臣。督办垦务。宜如何奉公洁己。惠民恤蒙。乃竟以设立公司为名。信任劣员姚学镜等。朋比欺蒙。侵蚀钜款。实属罪有应得。该部拟以绞监候罪名。仍勒限监追。限内分别己未全完。再行核办。确系秉公科断。姑念该革员羁系至三年之久。前于丹丕尔一案。已经从重定拟。此次傥将款项依限如数缴清。即著仍发往新疆效力赎罪。已革知府姚学镜厥罪惟均。著一并发往新疆效力赎罪。所有应缴款项。著即按照单开数目。勒限监追。已革道员斌宜。已革知府景禔。既据讯无贪黩不法确情。业经革职。均准其援免。现月　　

○谕军机大臣等、锡良电奏、准永陵守护大臣墨麒咨称。翼长富裕自奉奏倢■＜曰融＞■＜石木＞。并不静候。辄敢擅离职守。请再行严倢■＜曰融＞■＜石木＞等语。富裕著交部议处。寻陆军部议以罚俸九个月公罪可否准其抵销。得旨、不准抵销。电寄早事　　

○又谕、锡良电奏、安插华工。兴办实业。请饬部先速借拨银三百万两等语。著度支部速议具奏。电寄　　

○又谕、陈夔龙、电奏、直省防疫需用浩繁。援案请饬部由大清交通两银行。息借银三十万两。并请归入江皖赈捐案内。展期推广。劝捐归还等语。著该部议奏。电寄　　

○又谕、长庚、电奏、禁烟不先禁运。民情不顺。请仍将甘肃土药统税局裁撤。以免匪徒藉口等语。著度支部议奏。电寄　　

○科布多办事大臣兼塔尔巴哈台参赞大臣忠瑞奏、接查哈台吉玛木尔伯克等控案属实。前任塔尔巴哈台参赞大臣安成。扎拉丰阿。蒙奏冒徵。藉公济私。种种剥削。鱼肉边氓。章京奇兰花沙布。阿人所好。不知远嫌。请分别给予处分。得旨、已降旨分别惩处矣。仍著随时体察地方情形。加意抚恤。毋任苛扰。摺包　　

○以短解税契银两。革新疆疏附县知县钱炳焕。前署叶城县知县孙磻溎职。孙磻溎并永不叙用。摺包　　

○丙寅。谕军机大臣等、锡良电奏、疫势未能遽期消灭。糜费甚钜。请径向各国银行。先借银二百万两。并恳援照江皖赈捐章程。由东三省自办赈捐。藉资弥补等语。著该部议奏。电寄　　

○又谕、陈昭常、电奏、吉省疫症猝发。灾情异常。宜如何渥沛恩膏。并饬部筹议等语。著度支部妥议具奏。电寄　　

○又谕、陈昭常电奏、详陈吉省办理防疫情形。用款数目等语。著该部知道。电寄　　

○农工商部奏、派员随同海军部海琛巡舰。前往南洋各埠。抚慰华侨。应需银数。查照度支部资政院协商后议决奏明成案办理。报闻。摺包　　

○邮传部奏、交通银行。关系重要。结帐届期。拟照银行通例。派员查帐。以防流弊而重财政。其商股稽查。应由各商股东会议公举。报闻。摺包　　

○伊＜覀之＞■牛将军广福奏、改伊＜覀之＞■牛原有兴文学校为驻防两等小学堂。遵照部定新章。由新疆提学使考核。下部知之。摺包　　

○以仓场侍郎桂春暂署绥远城将军。内阁学士瑞丰暂署仓场侍郎。实授沉云沛吏部右侍郎。现月　　

○丁卯。镶蓝旗蒙古都统张德彝奏、制度为国权所系。杜冒滥尤禁雷同。营垒为守＜目辟＞行＜匧心＞口＜韦未＞＜夗贝＞所需。固本根尤防隐患。拨度今日时势。必当施行者。条列四事。一佩带宝星。宜示限制以昭郑重。一水陆兵官之服色帽式。宜归划一并当异于他国。一城墙不宜废弃。一都城附近石滟驳台宜筑。下所司知之。摺包　　

○戊辰。孝仪纯皇后忌辰。遣官祭裕陵。　　

○谕军机大臣等、陈夔龙、孙宝琦电奏、东海关因办防疫。交通尽隔。烟埠贫民聚集。无可谋生。请饬部拨银数万两。以工代赈。冀免流离等语。著度支部议奏。电寄　　

○又谕、周树模、电奏、造报豫算。部限严迫。江省辖地寥廓。又值交通阻隔。援案请展限一月等语。著度支部知道。电寄　　

○御史黄瑞麒奏、禁烟一事。各省之成绩。往往视疆臣之宽严为断。闻之山西人士。谓该省长官禁种颇严。祇以邻省之陕西河南与晋交界之州县。烟苗未能除尽。因之晋民从而生歆羡反抗之心。去岁交城文水之案。肇端即由于此。此非该两省通力合作。严行查禁不可。请饬下陕西河南山西等省。及各省督抚。严责所属。豫先查禁。毋任毒种萌芽。下度支部知之。摺包　　

○河南巡抚宝棻奏、国会提前缩短。筹办地方自治。酌量变通办理。查豫省前遵照逐年筹备期限清单。计厅州县限本年年内一律成立。各乡自治。缓至四年著手进行。二者兼权。虽有缓急不同。要亦相因而成。无相妨碍。变通办理。则财力人才事实。与执行选政。筹办次序。五端均属有利。又奏、据咨议局议决。盐捐路股。原议以一半归各地方办理公益。一半拨给盐商作为永远财产。经前抚臣奏准在案。惟食户每日节省食品。充作公捐。将来利益。尚无一毫归本人私享。而盐商取之食户。入之公司。止一居闲经手之人。反得享此至大利益。权利义务。轻重倒置。揆情度理。不如一律填为地方公股。办法最为平允。均下所司知之。摺包　　

○命理藩部尚书寿耆为实录馆副总裁官。现月　　

○以藐法妄为。革福建候补守备吴作镛云骑尉世职。吴镇邦职。摺包　　

○以亏款延缴。革河南前署鄢陵县知县陈吉樟职。并将已革福建前署厦防同知钮承藩、河南故前代理辉县知县戴宗＜辶黎＞吉提属监追。摺包　　

○己巳。世祖章皇帝诞辰。遣官祭奉先殿。　　

○谕军机大臣等、电寄锡良等、据电奏、长春商会总会。捐助防疫经费。请赏给扁额等语。著赏给御书扁额一方。以示奖励。电寄　　

○又谕、锡良电奏、东三省摺件。改为电奏。已逾一月。疫势业已轻减。应否改归摺奏等语。著再展停十五日。电寄　　

○又谕、锡良电奏、请调民政部主事王若宜来奉防疫。免扣资俸等语。著照所请。电寄　　

○外务部奏、会勘中俄边界将次告竣。与俄使商由两国各派大员。将已勘各界条款图说。详细查核。会同议定。以期核实。得旨、著派周树模充会勘边界大臣。摺包　　

○以办理交涉和平。赏义国使臣巴厘王滟柬理。驻津比国副领事斐德门宝星。摺包　　

○纂修官章梫恭纂　　

总纂官钱骏祥恭辑监修总裁世恭阅正月十五日正总裁那月日专司蒿■禾本陆恭覆阅甲寅二月初二日　　

徐月日　　

荣月日副总裁唐月日　　

宗室宝恭阅一签八月廿七日

　　

陈恭阅一签二月十七日　　

熙月日　　

郭恭阅十一月二十日

　　

宗室麒月日


大清宣统政纪卷之四十九　　

宣统三年辛亥二月庚午朔。谕军机大臣等、御史陈善同奏、甄别降革捐复新章流弊滋大拟请撤销一摺。著该部议奏。现月　　

○直隶总督陈夔龙奏、时疫流行。由关外传及内地。直省近依京甸。防范尤应加严。所幸一月之闲。布置周彳滟扁。各属虽有传染。随时饬医分驰。尚不至多所蔓延。得旨、据奏疫势渐平。朕深嘉悦。惟仍须迅速清理。切莫松懈。以＜目辟＞行＜匧心＞口＜韦未＞＜夗贝＞民生。摺包　　

○以翰林院侍读学士周克宽为学士。摺包　　

○以功德在民。予故大学士前湖南巡抚王文韶、于湖南省城建立专祠。摺包　　

○辛未。军咨处奏、青州副都统秀昌所奏、马队改练巡警。既与旧军统改为巡防队。定章不合。且以军事经费。移作巡警用款。尤与军费专归军用之奏案不符。应请饬遵奏定巡防队章程。将原练续练马队。一律暂改为巡防队。仍司缉捕盗贼镇压地方之用。依议行。摺包　　

○民政部奏、遵章编订户籍法。参考东西各国良规。折衷讨论。厘为八章。计一百八十四条。请饬交宪政编查馆覆核。以利推行。得旨、宪政编查馆查核具奏。摺包　　

○东三省总督锡良电奏、奉省围地。按照浮多熟地。分年减免地价办法。概令原业首报升科。以裕课赋。下度支部知之。电

寄

　　

○江皖查赈大臣冯煦奏、查江皖两省极贫灾民。约有二百数十万。加以凤、颍、徐、海、素为盗薮。若不早图。必致饥民积匪。联合为一。后患何堪设想。计惟赶办春赈。以治其标。广兴实业。勤修水利。以治其本。庶或补救于万一。得旨、所陈灾情。殊堪悯恻。仍著督饬员绅。分别轻重。核实赈济。江皖积匪夙多。著该省督抚。妥筹防范。毋令滋生事端。又奏、江皖灾区。连年被水。固由天灾之流行。实亦水利之失治。查皖北睢河。前议修浚。现拟赓续办理。请饬筹赈大臣盛宣怀等、会筹钜款。以备工赈之用。得旨、著会商盛宣怀、张人骏、朱家宝、妥筹办理。摺包　　

○赏开缺提督黄少春食全俸。摺包　　

○壬申。遣官祭文昌帝君庙。　　

○谕军机大臣等、京城办理防疫。现在天气融和。逐渐轻减。仍须认真防范。切实清理。以期早日净绝。著民政部、步军统领衙门、顺天府、出示明白晓谕。俾知朝廷保＜目辟＞行＜匧心＞口＜韦未＞＜夗贝＞民生。力杜疫患蔓延。并严饬派出防疫人等。务各审慎从事。毋得藉端骚扰。其商民人等。亦不得轻听谣言。致滋摇惑。用副朝廷拯灾爱民之至意。现月　　

○又谕、电寄长庚。电奏悉。武威县属会匪滋事。办理尚称迅速。凉州地方寥廓。难保无匪类暗中句结。乘机煽乱。别酿事端。著长庚迅饬马福祥。酌带队伍。驰赴甘凉一带。认真巡防。藉资弹压。并严拏余匪而弭后患。电寄　　

○又谕、电寄归化城副都统麟寿。电奏悉。所有绥远城将军印信。垦务大臣关防。库司钥匙。著照旧封固收存。俟桂春到任后。即行赍交。电寄　　

○以内阁学士瑞丰署理仓场侍郎。现月　　

○以调部候补道叶景葵署造币厂正监督。摺包　　

○以戒烟复食。革盛京骁骑校连超职。永不叙用。现月　　

