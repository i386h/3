<!-- { "loadSidebar": true } -->
○予故湖北提督夏毓秀优恤。如提督军营立功后病故例。并将战功事迹付史馆立传。子学部候补主事夏瑞庚、以员外郎补用寻谥勇恪。现月　　

○庚子。孝昭仁皇后忌辰。遣官祭景陵。早事　　

○谕军机大臣等电寄瑞澂据电奏湖北候补道黄厚成、承办针钉厂办理不善。虚糜钜款等语。黄厚成著先行革职。提同该厂员司从严究追。电寄　　

○辛丑。清明节。遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭端慧皇太子园寝。庄顺皇贵妃园寝。醇贤亲王园寝。　　

○遣官诣梁格庄德宗景皇帝几筵前致祭。　　

○谕军机大臣等、有人奏监理财政官诈财通匪。素行无赖。据实纠倢■＜曰融＞■＜石木＞一摺。著岑春蓂按照所倢■＜曰融＞■＜石木＞各节。确切查明据实覆奏。毋稍徇隐。原摺著钞给阅看寻杨文鼎奏、刘次源通匪诈财。查无其事惟恃才傲物。未能恪守准绳。而举动失宜。不知检束以致乡评未洽。予人指摘。得旨、刘次源著交部议处。　　

○广西巡抚张鸣岐奏、桂越沿边中法各设对汛。订定会巡章程。系为查缉奸宄绥靖边疆起见。惟原定经费无多。办理难免迁就。当时边境无事。尚可勉强相安。自南关肇事之后。治边戒严。对汛益形紧要。现拟切实整顿。并酌量增加经费。自宣统二年起每年需银三万五千九百余两。请由梧州关按年拨解。以资需用而固边圉下部知之。摺包　　

○壬寅。修订法律大臣沈家本等奏宣统元年十二月二十八日。准宪政编查馆将核议现行刑律、及请饬考核中外制度另订现行律、各摺片。暨高等检察厅检察长徐谦原奏一件。咨送到馆。检阅该检察长原奏、其前四端应俟编辑之时。再行参酌甄择。惟停止秋审一节。关系审判制度。亟应先事提议。据原奏内称覆核之制。原属矜慎用刑。然以行政之人。而有覆核之权。即属干预审判于宪法显觉相违。＜圭黾＞滟兄覆核者仅凭一纸空文。于案情之真伪虚实。毫无所见。极秋审之能事。不过挑剔字句。舞文弄墨。其实实缓矜疑。皆可随案而定。乃必故事迟回。而狱囚半皆瘐死。情实者莫正典刑。缓决者空羁桎梏。显戮久稽。无辜淹禁。莫甚于此现在京师审判制度。业已完成。外省审判厅正在筹办。司法独立之义已属确凿不移。一狱之成循审级而穷审序固无虞其枉纵。以旧律言之。立决之案。亦无待于秋审。以新律言之。审判之法与秋审尤不能两存。将来各省审判厅一律成立。秋审既在所必废。则审判厅业经成立之处。自可先行停止等语。窃维政治邅递。不外因革旧制之良者。固宜水远遵行。旧制之敝者亦应随时废止。原奏谓秋审之能事不过挑剔字句舞文弄墨因之而停止秋审。则未尽然查秋审本为监候人犯而设。人之犯罪。情节不同亭比之方。宜穷毫末现行律例。死罪固多全恃秋审之时。为之调剂宽严至于秋朝审节略。其中遣词叙事。夙秉前型。一字增损动关生死。断非率尔操觚所能从事。更未可以寻常公牍文字薄之至谓与审判不能两存。此得诸想像之词。而未即其内蕴深加推究也所请次第停止秋审之处。应请毋庸置议。得旨。宪政编查馆核议具奏。寻奏拟照所请。外省秋审。由督抚布政使会审。京师朝审派覆核大臣及会同九卿审录之例。均即停止至原奏内称秋审由按察使或提法司审勘一节。查臣馆议覆死罪施行摺内。曾声明京局等地讨审判各厅所定死罪案件。在京由该部汇办。在外由该省提法司申报法部核办。是已设审判厅地方。已无覆勘之制。其未设之处。若概将人犯解司。不无繁累现拟所有未设审判厅地方秋审人犯。皆由提法司或按察使就案核办。申办法部。勿庸解省审勘俾昭画一。从之。　　

○修订法律大臣沈家本奏、候补五品京堂刘锦藻恭纂皇朝续文献通考。搜采颇宏。有裨掌故谨将原书进呈。得旨著将所纂书籍。交南书房阅看后再行请旨摺包　　

○闽浙总督松寿奏、福建里民张在惠等新垦田亩。入额升科。下部知之。摺包　　

○癸卯。谕军机大臣等、电寄库伦办事大臣三多、据电奏现有喇嘛在西库伦木铺酗酒行凶。当经拏获。复敢中途夺回聚。血

■乣拒捕等语。朝抚绥蒙血■乣向存宽大。该喇嘛等晶■宜次滋扰。实属不遵法纪。著三多责令商卓交出首要惩办。并著理藩部传谕哲布尊丹巴呼图克图严加约束勿令再生事端。致负德意。所请邻省拨兵。现魁各有责成不便抽调。三多务当体察情形。加意抚辑。循序整顿。毋稍操切。电寄　　

○宪政编查馆奏行政事务。宜明定权限。以为筹备宪政之本。考行政之要义有二。一区分事务之性质。二区分执行之机关。国家行政事务。本极繁颐。必辨其类以区之而立为部以统之行政事类。大别有五。曰内务府行政。曰外务行政。曰财政曰军政曰司法行政。其他事务。不在国家行政之列。即不属国务统系之中至分部之法。各国多寡不同。我国现制设有外务部。掌外务行政。度支部掌财政陆军部掌军政。法部掌司法行政。而民政部、学部农工商部邮传部理藩部分掌内务行政。较之各国编制。虽有异同。揆诸国情。折衷已属允当盖五类。行政之机关。缺一不可立国。中外固无二致也。至于执行机关。约分四级。一曰直接官治。由中央政府依据法令直接管辖或由部特设专员。分赴各省办理。直达于部者也。二曰闲接官治。由中央政府委任各省官吏。遵照法令执行。不再由部特设专员者也三曰地方官治。由各省官吏遵照法令奉行者也。四曰地方自治。由各自治职遵照法令奉行者也。凡中央集权之国。不须设地方官治一级。以事统于民部之故。凡地方分权之国。不须设闲接官治一级。以事分隶于地方之故。惟是我国情形不同。纯然中央集权。与纯然地方分权之制。均难适用。揆时度势。似以四级具备为宜。臣等再四筹维。拟以各部现行职掌为经。以四级机关为纬分别部居。列为肬■闲表。遇有应行改并增减之处。附加按语。纂成行政纲目一编。缮具清本。恭呈御览俟命下后。即由臣馆咨送各该衙门逐条核酌。如有尚须量为变通损益。及事隶两部或数部者。由各该衙门分别会商详细签。注限两月咨覆到馆。再由臣馆详加厘订。会同内阁会议政务处覆核奏。请钦定实行。此后筹备事宜。如厘订官制。清理财政等项悉据此以为准的。其资政院暨咨议局权限。亦即以此为范围。庶几纲举目张有条不紊矣如蒙俞允。即由臣馆咨行各衙门遵办从之。摺包　　

