<!-- { "loadSidebar": true } -->
○御史赵熙奏、沥陈川盐官运积弊。病民病国。川督赵尔巽奏请废票通改官运。其清单所云厂非官购莫售。岸非官运无盐。则厂商岸商。均将无可呼吁。其以一言而酿邱山之毒者。尤莫如严限私开井穴■士■黾一节。夫畏盐积而禁人开井。犹畏米积而禁人种田。自有官运。厂商日雕月瘵。厂地火井寥寥。小商争凿。浅井。浅井日生。率指为产旺积盐。岂知盐之积滞。正由官运抑价缩买。将见厂商穷逼改业。盐产危亡。国课民生。皆操必穷之券。此严限井穴■士■黾。尤为悖事实也。至清单中改票事宜。约有可疑者三端一曰小商之害。一曰穷民之害。一曰多官之害。考各国盐政。大略以德法诸国从量徵税为最良。度支部前议就场徵税。今求统一办法。似当决裂官运。或招商认岸。或即从量徵税而变通之。官运一停。移其资本以办川省烟草专卖局。尤足以抵制外销。为国库岁增钜款。若恐更张。则不如暂守现行盐法。得旨、度支部归入赵尔巽前奏废票通改官运摺。一并议奏。

摺包

　　

○江西巡抚冯汝骙奏、就南昌通判旧署。及＜目辟＞行＜匧心＞口＜韦未＞＜夗贝＞所遗基。并添购附近民房。建筑模范监狱。竣工开办酌拟章程二十四条。下法部知之。摺包　　

○乙卯。谕内阁、前据御史胡思敬奏倢■＜曰融＞■＜石木＞大员罔利营私一摺。当即谕令张人骏确查具奏。兹据查明。已革直隶总督端方、前在两江总督任内被倢■＜曰融＞■＜石木＞各节。尚无罔利行私实奣＜虘阝＞亦。惟束身不检。用人太滥。难辞疏忽之咎。现在业已革职。即著毋庸置议。知县陈润藻、前办厘捐。不能杜弊。声名平常。都司夏鸣皋、行止卑污。冠裳不齿。米占元、纪律不严。屡招物议。均著即行革职。湖北候补道孙廷林、前办裕甯官银钱局。公家获利甚微。该员私积日丰。有无亏挪情弊。著彻底查清。奏明办理。候补道王燮、候补知府许星璧、均著随时察看。升任湖北布政使杨文鼎、前在淮扬海道任内。办理赈务。虽无侵吞情弊。惟在服官省分置产。究属不合。著交部议处。寻吏部议以罚俸一年。从之。现月

早事　　

○贝勒毓朗等奏、续拟贵胄法政学堂章程四十六条。并豫算常年经费。请饬度支部如数拨给。从之。摺包　　

○实授吴庆坻湖南提学使。陈伯陶江甯提学使。李翰芬广西提学使。孔祥霖河南提学使。命福建提学使姚文倬留任。现月　　

○缓徵江西新建、进贤、武甯、萍乡、新淦、峡江、吉水、安福、莲花、庐陵、永丰、泰和、永新、鄱阳、星子、建昌、德化、彭泽、湖口、德安、瑞昌、二十一厅县。暨九江府同知被水被旱钱粮。摺包　　

○豁免云南威远厅属被水田亩条粮。摺包　　

○丙辰。冬至。大祀天于圜丘。遣豫亲王懋林恭代行礼。　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭德宗景皇帝几筵。　　

○遣官祭端慧皇太子园寝。庄顺皇贵妃园寝。醇贤亲王园寝。官报　　

○停次日朝贺。官报　　

○西甯办事大臣庆恕奏、进呈兵书。以备乙览。报闻。摺包　　

○山海关副都统儒林奏、筹设高等小学。款项不敷。请将道库所拨禁烟经费。移作学堂的款。下部议。摺包　　

○又奏、副都统衙门应领常年津贴经费银四百两。向备五处秋操奖赏。自火器停止后。遂作为京外各差火车脚价之用。拟提此项银两。移抵学堂经费。其火车脚价。照章由五处马乾内摊扣。下部知之。摺包　　

○准故直隶提督聂士成甯河县芦台专祠。列入祀典。以随同阵亡管带官宋文元、吕光烈、徐昭德、哨弁范振先、栗成章。费鸿顺、王继华、李福星、张罗富、附祀。从护理直隶总督崔永安请也。摺包　　

○丁巳。谕军机大臣等、电寄联豫等。现据延祉电奏称、班禅额尔德尼欲赴库念经。并请赴京陛见。当经电谕、应由驻藏大臣代奏请旨。现在班禅额尔德尼、是否果欲来京陛见。如伊来京。于藏中情形是否相宜。著联豫、温宗尧、体查明确。详晰电奏。如班禅额尔德尼并未呈请陛见。即毋庸向伊查询。电寄　　

○又谕、电寄库伦办事大臣延祉。电奏悉。班禅额尔德尼陛见。应由驻藏大臣代奏。候旨遵行。电寄　　

○东三省总督锡良等奏、东省大局。时势迫蹙。借款筑路。无可缓延。＜圭黾＞滟兄锦爱铁路。直接京奉干蝱滟戋。旁达葫芦岛不冻海口。内通蒙古要隘。外捍黑龙江边陲。形势极便。百货更易流通。断不至于无利可获。至兴办实业。应请遵照部摺。另借钜款。或办矿务。或办移民开垦。有铁路以为运输。将来筹还本息。即以森林煤矿及垦牧之余归偿。当不至无著。用人各节。臣等更当受其责成。又奏、此次部议。有借款尤须组织银行一语。臣等以为组织银行。应与铁路离而为二。或于铁路之外。另立兴办实业借款合同。或另向他国银行借款。按年于盐务项下。设法筹还。庶几保我主权。免滋流弊。又奏、东省生路。祇此锦爱一条。东省生机。祇有均权一法。美人以日人垄断满洲。积愤不平。欲以投资均其利益。此时议设锦爱铁路。合英美公司共贷此款。资本必大。势力始均。然后能与日俄相抗。名为商路。实含有政治外交之策。是借款者乃兼借其势力。彼以势力换我利权。我即借其势力以巩固疆圉。在我之主脑。实在救亡。非仅兴利已也。伏愿饬部从长计议。将锦爱铁路公司。仍允贷借英美钜款。迅速覆准。均下部议。摺包　　

○两江总督张人骏奏、请以故骑都尉缪德馨子鹗起袭职。下部议。摺包　　

○护理直隶总督布政使崔永安奏、直省盐务归公加价限满。请照案徵收备拨。毋庸再定年限。以省案牍。下度支部议。摺包　　

○护理云贵总督云南布政使沈秉＜辶黎＞方■土奏、滇省改任作为仵书。开办检验学堂。头班已经毕业。各给文凭。发回充役。今奉部议通行附设检验传习所。改仵作为检验吏。遵将各属仵书照改。二班毕业。即将检验学堂停止。俟审判厅成立。再附设检验传习所一区。下部知之。摺包　　

○以筹办库伦商界章程出力。予直隶候补府经历保恒、以知县补用。摺包　　

○戊午。谕军机大臣等、农工商部奏、筹议劝业富签公债票办法一摺。此项债票。与彩票是否有别。有无流弊。仍著该部详细妥议具奏。寻奏、债票彩票。取法各异。彩票开彩之后。本即无著。债票不得奖之后。本利均还。兼以奖金为诱掖之计。不得奖者除取还本息外。绝不能干涉他事。自无别项流弊。如蒙俞允。当再将前奏年限缩短。本利期于有著。得旨、该部妥拟试办详章。奏明办理。现月摺包　　

○邮传部奏、汴洛铁路裁并华洋员司。更定全路职掌。以节糜费而维路政。报闻。摺包　　

○以声名平常。行止不端。革内阁侍读学士承瀛职。现月　　

○己未。圣祖仁皇帝忌辰。遣官祭景陵。照例　　

○引见京师陆军测绘学堂毕业学生。得旨、余炘文著赏给举人。授为测绘副军校。张翮鸿、刘永淦、万文鸣、邱岱、郭恩荣、觉罗豫震、陆是翼、敬权、张福谦、萧廷球、常万选、耿俊卿、均著赏给举人。授为测绘协军校。现月　　

○甘肃新疆巡抚联魁奏、恭报本年四月分各属粮价并得雨情形。得旨、朕闻新疆地方荒寒。不宜种植。然究竟某府某州某县。尚堪布种某种杂粮。何时播田栽种。何时收成。可于下月奏报雨水粮价摺单外。分晰明白。另缮详细清楚单一件。备朕留览焉。尤须加详调查。不可匆忙遗漏。虽迟无妨。摺包　　

○庚申。谕军机大臣等、电寄张人骏等。据电奏、江苏连年灾歉。米缺价贵。请将本届新漕。改折二十万石。留备缓急等语。著度支部议奏。电寄。　　

○又谕、电寄李经羲。据电奏、调分省知府前充奉天陆军协统王振畿、候选知县前充江甯陆军标统华振基、来滇任使等语。著陆军部电咨该二员原籍及供差省分。饬令克日由海道赴滇。电寄　　

○湖南巡抚岑春蓂奏、已故督办粤汉铁路大臣张之洞。以两湖物力艰难。集赀匪易。款项无著。即铁路无自观成。始有筹借外债之策。自借款议起。湘省绅士商民。君■羊情激发。皆愿集款自办。不认筹借外债。经咨议局。议决湘路限年赶修办法四条。一毋庸借债。速将草约注销。以断葛藤。二实行商办。以坚股东信用。三应由公司任用铁道学生。改良内部组织。四多培铁道人才。俾尽桑梓义务。藉省薪资。筹款办法十条。一累进租股法。二盐斤加复钱价。三铁路银行。四分区劝股。五在外集股。六就事拟劝之股。七各界以薪赀入股。八官缺股。九铁道债票。十各地方公储股。计画六条。一限筑期。二筑路费。三营业利。四实需款。五统计出入。六追加豫画。应请饬部体察情形。设法取消借款。下邮传部知之。摺包　　

○辛酉。谕内阁、现在天气严寒。实录馆人员。朝夕恭纂书籍。著加恩于十一月十二月正月。每月赏给柴炭银五十两。在广储司支领。现月　　

○出使美墨秘古国大臣伍廷芳奏、由秘旋美。顺道查察巴拏马华侨商业情形。几握其全国商务之半。土人深忌之。彼国政府。比来时有苛待情事。将来该国运河。经美国开通。必成地球上最繁盛之商港。各国业已遣派驻使。设有领事。我国亦宜仿办。先行派官。继乃立约。否则不免如檀香山前事。一切华人利益。为美国苛例所牵掣。又奏、南美未订约各国。我国商民。旅居各埠甚多。似宜一律通好订约。肬■闲使专驻。藉资保护。均下外务部知之。摺包　　

