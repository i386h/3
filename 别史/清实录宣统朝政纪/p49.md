<!-- { "loadSidebar": true } -->
○添设己酉科拔贡额。奉天海龙、新民、兴京、凤凰、镇安、通化、怀仁、安东、宽甸、怀德、康平、奉化、绥中、各府厅州县合取二名。倍取二名。热河朝阳、平泉、赤峰、建昌、各府州县各一名。倍取一名。滦平、丰甯、两县围场粮捕厅三属合取一名。倍取一名。驻防围场园庭庄头合取一名。倍取一名。直隶永平、保定、遵化、沧州、各驻防合取一名。四川大甯县一名。陕西驻防及留坝厅各一名。甘肃甯灵、平远、海城、各厅县各一名。官报　　

○以整顿税契。赏广东试用道前番禺县知县刘庆镗二品衔。摺包　　

○以嗜好未除。革广东试用知县李培源职。摺包　　

○以侵吞公款。革广东籍绅江苏补用知县关国霖职。摺包　　

○丙戌。文宗显皇帝诞辰。遣官祭奉先殿。　　

○谕军机大臣等、都察院代奏、山东莘县民人邢连城呈称两次京控提省不究违例交县致酿人命等语请饬查办一摺。著孙宝琦按照所奏各节。确切查明。据实具奏。毋稍回护。原摺著钞给阅看。现月　　

○两江总督端方奏、甯省暨南学堂。向分中学及高等小学两级。惟华侨子弟。向学情殷。随时内渡。数难豫定。来学各生。年龄不一。程度参差。拟限定额数五百名。将来改成中学。当力求画一办法。名额推广。经费增添。拟请由闽海粤海江海各关。分任筹拨。至该堂学生中学毕业。应如何从优给奖。并就学西洋酌派官费之处。恳饬部核覆施行。下部议。摺包　　

○又奏、江阴南菁高等学堂。拟改设文科高等学堂。以为升入文科大学之豫备。恳饬部立案。又奏、陈明南洋高等商业学堂办法。并将原设之中等商业学堂合并办法。及动用款项。恳饬部立案。均下部知之。摺包　　

○护理云贵总督沈秉＜辶黎＞方■土奏、遵章筹办各级审判厅。业于滇省法政学堂内。增设司法讲习科。为豫储司法官吏之办法。至筹办审判。拟从省会及省城外商埠办起。共设高等地方审判各一厅。合昆明县属地。分设初等审判五厅。俟筹办就绪。再推及于各埠下部知之。摺包　　

○实授程德全为奉天巡抚。陈昭常为吉林巡抚。周树模为黑龙江巡抚。陈昭常督刘全忠为云南开化镇总兵官。现月　　

○以器局才具堪膺专阃。予两江督标中军副将何师谨。补用副将李振标、交军机处记名。摺包　　

○以劝办赈捐出力。赏分省补用道孙士颐从一品封典。摺包　　

○以银行亏款。革内阁中书伊克昌职。并讯追。摺包　　

○蠲缓云南罗平、宾川、二州上年被灾田亩条粮。摺包　　

○丁亥。谕军机大臣等、有人奏、议员系立宪根本初选不慎贻误匪轻一摺。著朱家宝确切查明。据实覆奏。寻奏、王树鼎监督初选。尚无不合。程用杰造送草册。在各属之先。尚非延宕。请免置议。刘振超被倢■＜曰融＞■＜石木＞各节。虽查无实据。惟初选延宕。请以府经历降补。从之。　　

○湖广总督陈夔龙奏、鄂省遵设自治研究所。所列讲授科目。均照馆章第五条。俟毕业后。即派赴各府厅州县办理自治研究所。盖以各属分设研究所。佐省设研究所之不及。又以校外讲义。分途讲演。助各属分设研究所之未逮。下部知之。摺包　　

○又奏、鄂省厘金。岁收统捐甚钜。向来局用一项。多系就款融销。现值清理财政之时。已将各总分局之用悉心厘订。明定限制。总期无一文不报部之款。亦无一文不可稽之数。请准予实用实销。报闻。摺包　　

○陕甘总督升允奏、甘肃皋兰一带。旱灾奇重。拟设法引水开渠。以培地利。并藉此以工代赈。由董福祥捐助款内。提银十万两外。如或不敷另行筹拨。请将此次渠工用款。归入赈案报销报闻。摺包　　

○以剿灭皖省叛兵出力。予安徽署布政使司沈曾植、署提学使司吴同甲、署按察使司玉山、试署劝业道童祥熊、署巡警道卞绪昌、巡防营务处总办补用道王明德、交部优叙。赏安庆府知府豫咸、以道员在任候补。加三品衔。记名总兵田中玉、以提督记名肬■闲放。余升叙加衔有差。摺包　　

○以滥用匪人。酿成兵变。已革花翎运同衔顾忠琛遣戍军台。摺包　　

○以洩漏公事。革分省补用直隶州知州张礼谦职。遣戍军台。官报　　

○戊子。谕军机大臣等电寄赵尔丰。电奏悉。原电著电给联豫、温宗尧、阅看。并著随时妥为开导。毋任滋生事端。电寄　　

○农工商部奏、酌拟签分到部各项小京官。自应遵照吏部新章。三年学习期满。一律作为额外主事。至奏咨劄调人员。向系按照各该员原有官阶所习科学。以郎中员外郎主事艺师艺士奏留。现拟艺师艺士以俟专科毕业之士补充。其前项奏咨劄调人员。除以郎中员外郎主事奏留补用外。并酌拟以七八品小京官委用。藉广登进而免向隅。从之。摺包　　

○东三省总督锡良等奏、江省财政困难。巡饷凭荒价垫支。目前垦务积疲。无法挪垫。部拨边务专款。每年仅十万两综计沿边组织航路。添设卡伦。即拨给二十余万。尚未敷用。恳饬部按年加拨银三十万两。专供巡饷边务要需得旨、度支部妥速议奏。寻议。大连关徵存税款。除提拨吉林长春开埠经营外。核计尚有余存。拟请在该关税项下提银十万两。迳由该关道解赴江省交纳。作为前项边务用款之需。从之。摺包　　

○湖广总督陈夔龙奏、湖南乾州等协营。地属苗疆。拟请仍照政务处议准。汰弱留强。裁去绿营名目。悉改勇营规制。作为续备军。至乾州协左燥右营两守备。亦请仍照前拟裁汰。所遗汛地。即以千总调防。镇溪营游击一缺裁撤。所遗营汛。即以河溪营都司调管。其河溪营事务。则以该营守备管理。均归乾州协管辖。实于营务地方。裨益匪浅下部议。摺包　　

○广西巡抚张鸣岐奏、添设边防柳邕各处电蝱滟戋。纵横二千三百四十五里。业已次第竣工。设局通报。从前两广电报。官蝱滟戋商蝱滟戋分归两局。现已将广西境内蝱滟戋路。划归本省自办即将从前桂林电报分局。改为广西官电总局。并增设分局十余所。复于总局内附设电报学堂。以期电务无乏才之虑。恳援照历届设蝱滟戋成案。择尤保奖。得旨、准其酌保数员。毋许冒滥。摺包　　

○己丑。谕军机大臣等、理藩部代奏、喀尔喀札萨克图汗部落阖盟汗公台吉等差人于梓宫前呈进贡物可否准其呈进一摺。孝钦显皇后梓宫前。著于本月十六日呈进。德宗景皇帝梓宫前。著于本月二十日呈进。现月　　

○署云贵总督沈秉＜辶黎＞方■土奏、云南弥勒县属山■习洱等处地震。路崩桥塌。房屋倾倒。人畜伤毙。灾情奇重。已饬司局筹款赈抚。得旨、著妥为赈抚。摺包　　

○调河南归德镇总兵黄贯三为河北镇总兵官。以记名总兵玉寿为归德镇总兵官。现月　　

○以防办枭匪出力。予江苏补用道刘体乾、汪瑞闿、存记候补道张士珩、均仍交军机处记名。摺包　　

○以修明正学。启迪新知。赏前工部员外郎程志和五品卿衔。摺包　　

○以容留匪类。不知自爱。革两江补用游击谭克才职。摺包　　

○蠲免云南太和县属上年被灾田亩条粮。摺包　　

○庚寅。署直隶总督那桐奏、北洋陆军二四两镇。饷项不敷。恳诅饬部筹拨。以资归垫而济军需。得旨、度支部速议具奏。寻奏、该两军翊＜目辟＞行＜匧心＞口＜韦未＞＜夗贝＞畿疆。关系重要。自不得不权衡缓急。俾资接济。查京奉铁路历年结报。均有赢余。本系候拨之件。二四两镇军饷。拟仍由京奉铁路行车赢余项下。提银三十五万。作为拨补。从之。摺包　　

○两江总督端方奏、淮河系南北商船及盐船通行之路。此次津浦铁路。勘由凤阳府之蚌浦。建造呆桥。不独于行船水利。均有阻碍。即淮北盐运。亦必大受损害。拟请修建转桥。其价值并不甚昂。于路工亦无妨损。应请饬督办津浦铁路大臣。详加勘度。妥筹定议。庶于路工航利。两有裨益。得旨、著督办津浦铁路大臣会商该省督抚筹办。摺包　　

○江苏巡抚瑞澂奏、苏省开办中等农业学堂。添辟试验场五处。并创设植物园及陈列所。以为诸生实地研究。下部知之。摺

包

　　

○又奏、苏浙浅水巡舰。在江南船历滟乌订造。共计巡舰八艘。两省合为一联队。以收整齐画一通力合作之效。并仿泰西各国海军章程。斟酌损益。订立营制饷章。下所司知之。摺包　　

○河南巡抚吴重喜■心奏、时届庚伏。豫河南岸八厅。各将埽坝之垫矮者加筑高整。残缺者修补完固。并饬分段防守。用昭慎密。得旨、仍当认真筹防。毋稍疏虞。摺包　　

○以勋劳卓著。复已故降调两广总督毛鸿宾降调处分。并事迹宣付史馆。摺包　　

○辛卯。谕军机大臣等、电寄赵尔巽、电奏悉。藏中进兵。原为镇慑番情。俾将应行整顿事宜。次第举办。此次进兵。傥彼先开衅抗阻。自不能不示以国威。相机剿办。亦毋稍操切。致难收束。仍一面劝谕开导。务令就我范围。万不可停顿半途。致误机宜。至进兵应取何道为宜。乌拉粮运。应如何经画接济。及派拨边军防护策应之处。著会同赵尔丰妥筹办理。电寄　　

○又谕、电寄联豫。电奏悉。温宗尧著赏假百日。在藏穿孝。假满即行任事。以重藏务。　　

○复引见京察一等内务府郎中诚璋。得旨、著交军机处记名。以关差道府用。　　

○外务部奏、巴西援照保和会公约。请与中国商订公断条约四款。从之。　　

○理藩部奏、代递阿拉善和硕亲王多罗特色楞呈请。西蒙一带。开浚利源。分为三事。曰垦务。曰矿务。曰盐务。并请饬陕甘总督、度支部、分借款项。先行购地。设局丈放。其矿务盐务。亦请饬山西巡抚会同本旗。妥筹开办。俟有成效。先将借款归还。庶足启蒙藩新政之先声。杜外人垂涎之意念。得旨、著该部会同陕甘总督山西巡抚酌核办理。摺包　　

○西甯办事大臣庆恕奏、丹噶尔厅各口隘。仍请设立局卡。稽核蒙番进口牲畜货物。酌量定章徵税。集有钜款。即用之开办蒙古半日学堂。下部知之。　　

○以任满回国。赏驻津法国提督徐熙雍等宝星。摺包　　

○壬辰。谕军机大臣等、吏部奏、甘肃兰州府遗缺知府英勋呈请开缺终养一摺。英勋既于本届京察圈出后。遵例呈明亲老。著准其开缺终养。　　

○引见办学期满翰林院庶吉士张琴。得旨、著授职编修。　　

