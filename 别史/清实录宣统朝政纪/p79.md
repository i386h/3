<!-- { "loadSidebar": true } -->
○出使义国大臣钱恂奏、外交人员。多以秘密二字。为唯一之政策。平日抱定秘密主见。每与外人秘密往还。其所谈论。罔识事理之重轻。恒露可乘之闲隙。一旦交涉事起。迎拒两难。终以例守秘密。利输于外。害归于国。此外交之失败一也。外交场上。有所探听。有所诱惑。必曰私交。不作公谈。务须秘密。误徇彼密。终受其愚。此外交之失败二也。甚者遇外交棘手事件。明知一经徇外。必损国权而负血■乣谤。不媚外而富贵又不能保。于是借用秘密以济其私。一旦弊害显露。非巧护前愆。即推诿国势。此外交失败者三。而罪不容诛者也。请饬下外务部。以后外交事件。无论与某省有无干涉。必须与内而各部院。外而各督抚将军。彼此互商。然后决定。若遇各部各省意见不同。可由外务部详晰辩论。务使通国内外大臣。尽行允洽。而后对外施行。所虑者。在官智未开耳。年来兴教育。奖留学。民智之开。略有成效。更请朝廷注重咨议局员。慎其选举。广其见闻。许其献议。许其调查。用民智之力以开官智。于宪政前途。裨益匪细。下外务部议。摺包　　

○又奏、义国海军。有关考察各项。培养海军人材。于本国宜设专校。查义国加意海军。先从理财著手。现在军港四镇。曰司卑齐亚。曰司答皮亚。曰威尼司。曰答朗笃。均附设造船厂一所。考察自以此为首务。商厂最大者四家。曰沃兰特曰沃代洛。曰安萨尔特。曰阿姆斯特隆。义政府之谋国政策。借助商力。恒求本国商厂。此四厂亦考察所宜次及者也。至造船造石滟驳。厥事在厂。而用船用石滟驳。厥功在人。则学校为先矣。义国有海军大学校。有机关学校。其规模与各国相仿。其功课以切中本国情形为重。颇堪效法。又考察所最宜注意者也。我国创办海军。培材为要。宜设海军大学。精选已通中等科学品行端正学生。延东英二国海军军官为教习。课授知识。中国师友。切磋忠爱。心志既定。然后出洋。乃克有用。又奏、军港之设。必也形势便利。乃可以居中策应。必也山环水深。不受浪击。不患沙淤。乃可以受停巨舰。必也后枕巩固。乃可以驻兵储械。尤必出入不止一路。一旦敌舰临口。封此则出彼。封彼则出此。乃可以固圉摧敌。护舰通路。不至困厄。具此数善者。中国向惟胶州一湾。今已割弃。旅顺背蝱滟戋逼狭。出仅一口。非可守之隘。威海。广湾。又其次矣。今幸三门湾尚为我有。北距旅胶。南距澳广。均非逼近。筹建军港。此为上选。请无为外人浮说所摇。舍此良港。别图次地。又奏外国师船图表一书。与船学之研究。海军之振兴。均有关系。为前吏部侍郎许景澄精心结撰之作。而一切＜目辟＞暒穴＜曰融＞夕＜夗贝＞集材料。参考异同。集十余国文字。比对繙译。实出于洋员金楷理一人之力。查金楷理服官中国三十余年。娴熟中国语言。繙译书籍。几盈百种。监造定远等舰。于船学考之最深。傥令赓续船学之作。实于海军学术。裨益匪细。又奏、海陆军及外交人员。其职司悉关国际。办国际事务者。贵有公交而无私交。贵有专爱而无兼爱。十余年来。我国出洋人员。纷纷向洋妇结婚。海军兴办以后。选派员生出洋。或练习。或留学。均事所必有。一旦国际有事。在与敌国有婚谊者。难保不移公交而徇私交。分专爱而昵兼爱。即平时婚谊往还。亦易隐输内情于敌国。宜先行定制。凡愿学习海陆军人员。不得向洋妇结婚。其已结婚者。不得从事于海陆军事务。均下所司知之。摺包　　

○广西巡抚张鸣岐奏、收锑代赈。风气已开。拟停止官办。任由商民运售以兴大利。并暂免出井出口两税。派员管理厂屋器具等项。一面探查外洋锑价略增。即将存锑出售。收回官款。下部知之。摺包　　

○贵州巡抚庞鸿书宽免处分谢恩。得旨、其恪遵前谕毋忽。随手　　

○以胆大妄为革湖北试用知县殷天泰职。摺包　　

○以无辜被害。予驻美纽约领事馆通译官候选道陆永泉优恤。　　

○摺包　　

○以奖励美术。赏义国工艺家齐尔迈宝星。摺包纂修官吴德镇恭纂　　

总纂官熊方燧恭辑监修总裁世恭阅正月初三日正总裁那月日专司蒿■禾本陆恭覆阅甲寅正月二十四日　　

徐月日　　

荣月日副总裁唐月日　　

宗室宝恭阅二签十月初五日

　　

陈恭阅三签十一月初八日　　

熙月日　　

郭恭阅十一月十六日　　

宗室麒月日

大清宣统政纪卷之二十六　　

宣统元年己酉十一月壬戌。谕军机大臣等、继禄代奏、据太医院院使张仲元等呈称、请将太医院官阶变通一摺。著会议政务处议奏。现月　　

○侯补四品京堂劳乃宣奏。学部奏陈编辑肬■闲易识字课本摺内。第三种识字课本。但取日用寻常之字。目前通行之文。约之定为一千六百字。一年毕业。又民政部奏拟城镇乡地方章程选民资格条内。男子年满二十五岁。得为选民。不识文字者。不得为选民。以中国文字博大精深。学部力求肬■闲要。约为一千六百字。已属无可再减。犹须一年毕业。且毕业后亦仅能教幼童。不能教成人。教育似难普及。查创设厅州县及乡镇肬■闲易识字学塾。距地方自治成立。近者二年。远者五年。为选民者。必须二十五岁以上能识文字之人。目下各省乡民。往往阖村无一识字之人。自治从何办起。故欲办自治。必须多数年长之人。皆教其通文职字。补救之计。一在变通肬■闲易识字办法。一在变通地方自治选民资格。京师拼音官话书报社。所定官话字母。其法以五十母十二韵四声辗转相拼。得二千余音。识此数十字。明其拼法。无须通晓文义。即能以白话达意。无论老幼。性敏者数日可通。极钝亦两三月。无不解者。前署两江总督周馥。定其名曰肬■闲字。设肬■闲字学堂。奏明立案。若于肬■闲易识字学熟内。附此一科。并令能识此肬■闲字者。准为地方自治选民。实足为因时补救之法。下学部议。摺包　　

○四川总督赵尔巽奏、请将盐源县属阿所拉巡检。改升为盐边厅抚夷通判。又奏、请将甯远府经历。移驻西昌县属之普格。均下部议。摺包　　

○督办川滇边务大臣赵尔丰奏、收回高日春科两土司地方百姓。及印信号纸。送部销毁。并灵映■匆■心土司境内郎吉岭四村百姓。一并拟请改土归流。下部议。摺包　　

○又奏、拟于巴塘设立边务收支报销局一所。以专责成。将局中各项。并为五科。曰统计。曰经徵。曰垦务。曰矿务。曰工程。遴选委员。分科办事。又奏、巴塘盐井。设局试办。徵收盐税。均下部知之。摺包　　

○以四川故建昌道属中所土千户喇淑统弟喇绪统。故峨眉喜寨土千户择乃学侄出札西、袭职。摺包　　

○以不服传讯。革云南靖江县在籍教职淩邦铨职。摺包　　

○癸亥。谕军机大臣等、民政部奏、筹议整顿京城警务并经费支绌请饬部筹济一摺。著度支部议奏。　　

○黑龙江巡抚周树模奏、瑷珲沿边辖境。分设卡伦。上自额尔古讷河起。下至逊河口止。拟设二十卡伦。每卡设卡官一员。卡副兼书记一员。卡目二名。卡兵二十名。分别酌予荒地。限令垦辟。垦熟给为世业。即由该管府厅。就近节制。统由瑷珲道主持办理。下部知之。摺包　　

○移黑龙江木兰县同城巡检于木兰镇。裁撤巡防委员。从巡抚周树模请也。摺包　　

○命陆军第六镇统制官赵国贤、赴广东潮州镇总兵官本任。以镶黄旗汉军副都统段祺瑞充陆军第六镇统制官。现月　　

○赏法部尚书廷杰、在紫禁城内骑马。现月　　

○以勋劳卓著。复已革故福建巡抚张兆栋原官。现月　　

○以掩饰烟癖。怙恶不悛。革黑龙江通肯协领瑞麟、骁骑校功额布、职。永不叙用。摺包　　

○以婪索钜款。得赃朋分。革浙江补用守备陈奎龙、云骑尉世职周耀庭、职。并讯办。摺包　　

○甲子。谕内阁、瑞澂奏、特倢■＜曰融＞■＜石木＞贪劣不职各员一摺。江苏前署吴县事试用通判王士暄、人本无赖。性复卑鄙。前署吴江县事候补知县李国琮、佻达性成。败礼蔑法。均著即行革职。永不叙用。前署武进县事试用通判徐之模、遇案索贿。怨声载道。前充巡警委员试用知县程开吴、虐待商民。几酿命案。试用县丞马洪勤、前在上海帮审案件。营私武断。罔恤商艰。均著即行革职。调署山阳县事清河县知县陈维藻、遇事偏执。不洽舆情。试用知县朱赓旦、工于趋避。难膺民社。均著以府经历县丞降补。海州直隶州知州谢元洪、劝捐苛勒。舆情未洽。著开缺另补。掘港营游击张熙、于千总薛恩贿纵私运米船一案。有心袒庇。张熙、薛恩、著一并先行革职。彻究查办。现月　　

○谕军机大臣等、电寄长庚。电奏悉。甘肃藩司著陈曾佑接署。并著直隶总督陈夔龙饬何彦昇迅速来京陛见。电寄　　

○理藩部奏、本月十七日。接据驻藏办事大臣联豫等电称、达赖喇嘛于十一月初九日回至拉萨。报闻。　　

○京师高等检察厅检察长徐谦奏、编定现行刑律。应遵宪政筹备清单。豫为规画。以便逐渐施行新律。盖新法未实行旧法未遽废之时。其闲必应编定经过法以调和之。其大端有五。一分别民刑。一重罪减轻轻罪加重。一停止赎刑。一妇女有罪应与男犯同一处罚。一次第停止秋审。请饬下宪政编查馆。将现行刑律参照新刑律妥为核订。以臻完善而资进步。下宪政编查馆知之。摺

包

　　

○调署湖广总督江苏巡抚瑞澂奏、海军关系极重。筹办宜有次第。今议规复海军。而于将士之人才。舰石滟驳之制造。筹备之经费。三者无一。未见其可。为海军教育计。沿海七省。先设海军中学。为养成将领之用。广设初高两等小学。使士卒同受教育。复酌设商船专学。注重于驾驶管理。此为将士人才之计也。今谋海军。而枪石滟驳所资。唯倚外人。是竭本国人民之赀财。为他国工业之代表矣。宜饬福建船政专重造船。设工科大学。就上海制造局为实习之地。扩充湖北上海枪石滟驳厂。又复奖励工商。开炼钢铁如是则料为中国之料。工为中国之工。造成之舰石滟驳。为中国之舰石滟驳矣。此为舰石滟驳制造之计也。综计两端。分十五年规画。教育费、统凡二千九十余万。制造费、计亦达一千万之外。共须三千余万元。十五年中。以十八行省平均摊筹。每年每省。约计不及十二万元。此筹备经费之计也。此外则亲贵子弟。必相其年龄。使历京师高等小学。由海军中学而入大学。庶平日侪伍士庶。共竞长于学问之途。临时任用将弁。得不误于指挥之用。下所司议。摺包　　

