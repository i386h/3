<!-- { "loadSidebar": true } -->
○又谕、袁世凯面奏请肬■闲各部次官。胡惟德著补授外务部副大臣乌珍著补授民政部副大臣。陈锦涛著补授度支部副大臣。杨度著补授学部副大臣田文烈著补授陆军部副大臣。梁启超著补授法部副大臣。熙彦著补授农工商部副大臣梁如浩著补授邮传部副大臣。荣勋著补授理藩部副大臣。胡惟德熙彦现署国务大臣。外务部副大臣著曹汝霖暂行署理。农工商部副大臣著祝瀛元暂行署理。梁启超梁如浩未到行以前。法部副大臣著定成暂行署理。邮传部副大臣著梁士诒暂行署理。　　

○又谕、陕西土匪分窜界连豫省著姜桂题酌派得力统将。抽拨数营迅往河南郑州洛阳一带认真防堵迎剿。毋稍延缓。　　

○都察院副都御史朱益藩奏祸机迫切亟宜统筹全局。早决大计查武汉居长江上游为南北之枢纽。武汉一日不复。则血脉壅塞。运掉不灵。一■巾月以来。大兵云集窃意水陆环攻。不难一鼓荡平。乃闻停战议抚则臣不能无疑。臣愚以为该党之宜剿宜抚。一言可决。其或素抱政治主义则屡奉明诏实行立宪改良政本与夫组织政党。颁布信条之类业已如愿而偿理宜率血■乣输诚。解甲待罪免致无辜赤子。横罹锋镝巨埠商业。久受捐伤方足见爱国之热诚。保民之真悃。今为日已久。依然负嵎抗拒。则非纯为政治可知若再姑息延缓。则该党之附从日血■乣。而朝廷之声势益孤。今日甲省告独立。明日乙省建白旗万一近畿生变。辽左效尤。东手坐困。诚有非臣子所忍言者则应机决策刻不容缓者也。臣深维今日之大势。熟审该党之内容。窃以为事虽至难但使应变有方。自可转危而为安。该党之据武昌实以瑞澂张彪等弃城出逃。得之意外。非由实力。当时倡乱者不过数百人胁从者不过数千人。而据城以后。携赀潜逃。及临阵枪毙者不下三四千人。现计该党所存。盖已无多。闻其互相猜忌。将有内乱余皆招集乌合之血■乣。要无足虑。至其所恃之饷源。独有汉口。所恃之军火。独有兵工厂。今已为官军占领。或被石滟驳火轰毁。则饷源告竭军储渐虚。游魂釜底。岂能久支。此外长沙九江宜昌等处。亦只盘踞孤城。出郭一步。即无驻足之所西安太原之党。初虽窜出旋亦退回。在该党之意。非不欲四出滋扰。联络一气盖自知实力不足。恐一离巢穴。非遭擒斩。即虞溃散故也。夫该党既以武汉为根据。各处亦视武汉为从违。目前下手之方。自当专注于此。根据一拔。余皆失其所恃。冰消瓦解。始以一鬨而起者。亦将一鬨而散。虚声号召。理无久存。往者发逆之变。凭其凶悍之力。蹂躏至十数省。尚可次第削平。岂有数千之血■乣。蜷伏一城。无能攻克之理。是在任事诸臣担当何如耳。现闻袁世凯派员开导。至再至三。果其翻然悔悟。自可宥其既往。以昭圣朝宽大之恩。若更执迷抵拒。即当奖励三军。水陆并进。非夺其根据地不止。存亡关键。视乎此举。时不可失。无待再计。虽然欲规复武汉。又当先固根本。否则武汉虽易得手。恐该党煽乱北方。以图牵制。袁世凯治军畿辅。将领贤否。皆所深知今各军已归节制调遣。即当妥速布置。京师为天下根本。津保为京师门诀。防＜目辟＞行＜匧心＞口＜韦未＞＜夗贝＞固宜森严。他如京汉津浦铁路所经。皆当防护周密。根本既固。然后放手戡定。无复他虞。武汉一克。大局立见转机。救急之策。似无逾此。否则旷日持久养痈贻患。我师易老。彼求无厌。东南寸丝粒米。不复北来。以京城现象而论再阅一月。则臣民有冻馁之忧。军警有哗溃之势。虽有良平。不能为之谋矣。得旨、所陈不为无见。著军咨府陆军部冯国璋、段祺瑞、按照所陈各节。妥慎筹维相机办理。原摺均著钞给阅看。　　

○御史温肃奏、乱事四起。就抚为难。请再申明二十三日谕旨。切实剿办。免误事机。此次乱党。其行为实欲倾覆国家。其名义无不托于改革政治。不独倡种族革命者为然。即土匪亦诩诩然以国民军自命。统兵者虽有诛贼之心。苦于形奣＜虘阝＞亦混淆。恐诛之无功。适以速谤。一存顾忌之心。剿办即不能得力。其黠者且藉词诿卸。坐误事机。夫国家所以震慑人心者威灵耳。今一月之闲。叛乱蔓延。几及天下之半。威灵亦少替矣。若再为迁就。适启奸徒轻视之心。大局了非空言可挽。应请申明二十三日谕旨。自十四日奉谕以后。尚拥血■乣不散。与官吏为难者。不问其宗旨如何。一并作为乱党剿办。其有补胁而拔身来归。且能诛头目自效者。优加奖用。其各省忠义之士。能举义旗以杀贼者。尤不次擢用。如此则统兵者无所顾忌。而诛贼者亦得自奋于功名。得旨、著军咨府冯国璋段祺瑞相机筹办。原摺均著钞给阅看。　　

○又奏、用兵之道首重功罪分明。自湖北肇乱以来。地方官望风逃窜。几不知国法为何物。除瑞澂张彪业经明谴外。布政司连甲。交涉司施炳燮。提学司王寿彰。劝业道高松如。巡警道王履康。均闻弃城而遁。其未逃之提法司马吉樟。盐法道黄祖徽。武昌府知府赵毓楠。江夏县知县李曾麟。皆为贼拘。未闻一人死节者。汉口商会总理道员蔡文惠开会迎贼。以兵三百人渡江遂占汉口。汉黄德道齐耀珊。汉阳府知府琦璋。夏口厅同知王国铎。汉阳县知县张振声。亦复闻风逃匿其为贼主谋之咨议局议长汤化龙。副议长张国溶。皆挂名朝籍。且为内阁奏调人员。节义埽地。至斯已极。以上诸人。照例皆应惩处。乃一月以来。既不追究其人。复不肬■闲补其缺。以至各省效尤。不以为耻。不独国纪荡然。抑且人纪顿丧。如此安望军事日有起色。应请立降谕旨。声明诸罪状。各省逃员。亦一律查办。按律问拟。以警效尤。得旨、著段芝贵确切查明。据实具奏。原片著钞给阅看。　　

○又奏、已故大员包藏祸心。反形已著。请宣示罪状。以快人心而伸国法。窃已故山西巡抚吴禄贞。跋扈素著。曾游学东洋归后昌言排满革命不讳此次武昌事起该员首与黎元洪通谋。又东说滦州军队。西煽太原叛兵截留前敌军械并欲阻绝南北交通。以抄第一军之后路皆该员主谋。以至旬日之闲畿辅几于震惊。朝廷为其要挟。旋于正定军次。为其部下戕毙。赴正定县出首。此事人言凿凿。若不明正其罪。势将以仓猝被害。蒙邀恤典。而下手刺杀之人。且以凶手而罹法网。是非不明。功罪倒置。则人心去矣。得旨、著陈夔龙迅即查明据实覆奏。原摺著钞给阅看。　　

○以裁缺侍郎于式枚宝熙充修订法律大臣。　　

○以裁缺尚书绍昌侍郎林绍年陈邦瑞王垿吴郁生恩顺充弓滟＜兪＞滟弓德院顾问大臣准邮传大臣唐绍怡暂行开缺。　　

○辛卯。孝慈高皇后忌辰。遣官祭福陵。　　

○以江北河工霜降安澜发下大藏香十五枝交护江北提督奭良祗领恭。诣大王将军各庙祀谢。　　

○谕内阁、袁世凯面奏现在官制尚未以法律规定所有昨肬■闲之各部副大臣。暂照陆海军部成案改设一俟官制厘定。再行降旨著依议又谕、度支部左丞陈宗妫奏因病恳请开缺一摺据袁世凯面奏现在需才陈宗妫著照旧供职毋庸开缺　　

○又谕、大同镇总兵王得胜电奏太原情形。据切实探报。省中委实空虚。党血■乣扰乱现在派兵四出煽惑。招兵募饷请饬令新抚带队径行大同。与张绥互为声援恢复较易著手再迟则全省糜烂不堪设想且雁门现为我有。从此进兵。长驱直入省城唾手可得。省城既得。娘子关不战自降等语。著张锡銮查酌办理　　

○又谕、电寄袁大化据电奏、饷源竭绝拟仿照甘肃办法将审判检察各厅。及无益之学务。暂行停办而顾急需等语。著照所请。该部知道。　　

○又谕、电寄长庚、代递升允电奏称升允愿率新军第二三标统周助学、陆洪涛等、剿除土匪。收复西安等语。足见忠勇性成。深堪嘉尚。已有旨著升允署理陕西巡抚。并督办陕西军务。先著长庚电知升允、遵旨迅赴事机。　　

○又谕、电寄长庚、据电奏派员援陕筹办防守各节。均甚周妥。即照所拟迅速相机办理并激励将士。奋发前进如能迅奏肤功。定加以不次之赏现在库款支绌。汇兑为难所需饷项枪械著该督暂行设法筹备。仍著度支部陆军部迅速设法接济。　　

○又谕、电寄长庚据电奏委彭英甲总理东路各军行营营务处。并请饬令暂行署理陕西布政使等语。著照所请。该衙门知道。　　

○又谕电寄长庚、电奏悉已有旨著升允署陕西巡抚督办陕西军务矣著即会商。相机办理。　　

○又谕、电寄连魁等、据电奏、荆防危急。恳饬抽调马步队二三营。水师二艘。来荆救援。并恳讯拨饷项枪石滟驳等语。著各该衙门。迅即酌核。妥筹接济。　　

○又谕、电寄护湖广总督段芝贵当此军事吃紧。务当激发公忠。力图报称。　　

○又谕、电寄第一军总统冯国璋、前敌军士攻守经月躬冒锋镝。且不时风雨交加劳苦殊甚。仍复忠勇异常深堪嘉尚现在天气渐寒。朕怀弥深廑系。著冯国璋传旨嘉奖加意拊循。　　

○以第二军总统段祺瑞署理湖广总督。兼办剿抚事宜以前陕甘总督升允署理陕西巡抚督办陕西军务。学部副大臣杨度开缺另肬■闲。以大学堂总监督刘廷琛为学部副大臣。　　

○以总检察厅厅丞王世琪署大理院正卿大理院刑科推丞许受衡。署大理院少卿。以记名总兵主怀庆为直隶通永镇总兵官。赏殉难广州将军凤山之子一品荫生锡绵以郎中补用。　　

○赏直隶提督姜桂题派出分驻西陵二营银两。　　

○壬辰。谕内阁内阁奏盐政大臣。应由国务大臣兼任著度支大臣暂行兼任盐政大臣又谕袁世凯面奏内阁现在业已成立。嗣后所降谕旨凡关于某部事项。即著该国务大臣随同总理大臣署名。　　

○又谕、达寿奏请将回成命一摺。据袁世凯面奏。现在时事艰难方资共济达寿著即遵前旨任事。毋庸固辞又谕、电寄陈夔龙据奏旧病骤增。恳请开缺等语。现在事机危迫。畿疆重地尤关紧要。该督布置防维。甚属周妥仍当力顾大局。勉为其难所请开缺之处。著毋庸议。余著电商陆军部办理。　　

○又谕、电寄王士珍据电奏恳请收回成命等语现在大局危迫。陆军部为全国军政总汇关系重要王士珍治军有年。深资得力朝廷倚任方殷。著即力疾来京任事不得稍有诿卸。　　

○又谕、电寄田文烈、据电奏、恳请收回成命等语。田文烈朴诚可恃。于军事素有经验。著迅速来京任事毋得固辞。　　

○又谕、电寄陆荣廷、内阁奏、陆荣廷办理该省防守事宜。深资得力。所有该省军事。即著该提督悉心筹画妥为布置傥能保全地面。不滋事端。朝廷自有不次之赏。并将该省应办事宜随时电奏。　　

