<!-- { "loadSidebar": true } -->
○壬午。谕内阁、李经羲奏甄别属员贤否。分别劝惩一摺。署云南大理府知府腾越厅同知周安元、署东川府知府思茅厅同知严庆祺、署广西直隶州补用直隶州知州赵心得、丁忧中甸厅同知邹德淹、陆凉州知州黄玉方、新兴州知州何业进署宾川州知州弥勒县知县张汉皋、请补安平厅同知蒙自县知县胡思义、试办靖江县知县熊祖颐、署云州知州卓异顺甯府右甸经历方濂、蛮允交涉委员补用知县赵开埙、办理迤东铜务委员邓川州知州郑鸾锵、既经该督胪陈政迹。均著传旨嘉奖。卸署阿迷州知州补用知府谈汝康、贪鄙昏溺。倚任蠹丁。丁忧文山县知县李崇朴罔利病民。异常龌龊。均著即行革职。永不叙用。署罗平州知州富州厅通判席瑛、鄙浊粗浮。声名甚劣。卸署嵩明州知州候补知县赵仁农、匿收参费。故违禁令。前鹤庆州知州童瑾昌、治狱不明。居心欺罔。卸署华坪县知县补用知州吕国璋、习染未除。趋向不正。撤任镇雄州牛街知事陈宗毅、谬妄任性。不守官箴。卸署永北厅金江知事补用府知事邹润湘、居官不谨。查案不实。阿墩子弹压委员补用巡检夏瑚、才不归正。奸足济贪。均著即行革职。腾越厅学正钮尚质、操守不正。士论所鄙。著革职交地方官严加管束。卸署鲁甸厅通判阿迷州知州狄瑶江、苛捐失察。惟平日居官尚无劣声。著暂行革职。留滇效力赎咎。卸代彝良县试用知县郑家桢、举动轻率。不顾大体。著以府经历降补。撤任恩安县知县陈康黼、迂拘疏玩。才短酿事。惟文理尚优。著开缺以教职铨选。撤任缅甯厅通判房星东、才平心实。年力就衰。撤任定远县知县黄泽书、疲玩无能。不堪策励。均著开缺休致。巧家厅同知周文镐、强干不足。难膺边要。大关厅同知有瑞、听断轻率。难胜繁剧。均著开缺另补。景东厅同知钱绍彭、调奉离滇。旷职已久。著即行开缺。卸署黑盐井提举楚雄县知县秦发庆、废弛井务。办事欺饰。著开严行察看。勒缴欠课。卸署昭通府候补知府罗云碧、暮气昏惰。昧误机宜。补用直隶州知州王元龄、性懦才庸。短于察驭。署石屏州知州补用通判姜汝圻、小有浮才。政多欺饰。署甯洱县候补知县郭心义、疲车滟耎因循。难期振作。均著勒令休致。又片奏、镰铅厂委员永北直隶厅同知宋体乾、办事不力。晶■宜被控告。所呈帐册。含混浮冒。铜厂委员已革四川候补知县周昌隆、领款钜万。成效毫无。巧词诿卸等语。宋体乾著暂行革职。归案查办。周昌隆著严行管押。勒限追款。现月　　

○又谕、东三省为国家发祥重地。比年以来。地方之凋支＜虘阝＞力。民生之困苦。几至于闻不忍闻。朝廷深以为忧。举凡设官改治。兴商劝学。及一切重要事宜。不惜挟全力以为倾注。期以救数千百万生灵之身命财产。于危急呼吸之时。我东省士民。恫怀大局。志气激昂。其情可悯。其心亦可谅。惟值此事机危迫。朝野上下。皆宜同心协力。发愤自强。顾自强之道。要贵镇静以图功。不当叫嚣以速祸。允宜各安其业。各治其事。充实内力。方能共济时艰。兹特肬■闲赵尔巽总督三省。该督忠爱性成。三省情形最为熟悉。且与士民沦浃甚深。映■位任之后。当必能上以朝廷之心为心。下以吾民之心为心。进行要政。曲通民隐拯吾民于水深火热之中。进吾民于文化范围之内。交邻有道。匕鬯无惊。庶几边圉乂安。民生乐业实有厚望焉。著赵尔巽将此密谕知之。廷寄　　

○又谕、有人奏、革党潜谋不轨。亟宜严加防缉。以保治安一摺。著民政部、步军统领衙门、顺天府、严密稽查。毋少疏忽。原摺著钞给阅看。廷寄　　

○又谕、有人奏、粤省伏莽未靖。后患宜防。谨陈办法一摺。著张鸣岐按照所奏各节。酌度情形。妥筹具奏。原摺著钞给阅看。廷寄　　

○两广总督张鸣岐奏请陛见。得旨、两广地方重要。该督其尽心职守。认真妥慎办理。不必远来陛见也。随手　　

○添铸吉林五常、双城、宾州、甯安、延吉、临江、六府。伊通一州。和龙、穆棱、富锦、阿城、双阳、德惠、舒兰、七县印信各一颗。榆树、滨江、珲春、虎林、东甯、五厅关防各一颗。从巡抚陈昭常请也。摺包　　

○以襄办和属领事条约出力。赏驻和使馆参赞王广圻宝星。随手　　

○赏两江师范学堂日本教员一■旦理宽之助等宝星。随手　　

○以交涉持平。赏驻厦门德国领事梅泽宝星。随手　　

○予故京口副都统庆禄祭葬如例。现月　　

○蠲缓吉林新城、双城、依兰、宾州、四府。舒兰、额穆、二县。被灾地方宣统二年厅徵钱粮。摺包　　

○癸未。谕内阁、前据张鸣岐等电奏、兼署广州将军副都统孚琦因公被戕。当经谕令将凶犯温生才严讯惩办。并令查明该署将军被害情形具奏。旋据电奏、温生才业经讯明正法。兹据该督等查奏该署将军被害详细情形。并代递遗摺。恳恩赐恤等语。署广州将军副都统孚琦。由笔帖式充军机章京。洊擢卿贰历任侍郎。肬■闲放广州副都统。两署将军。服官中外。克勤厥职。此次因公仓猝被害。深堪悯恻著加恩予谥。照将军阵亡例从优议恤。任内一切处分。悉予开复。应得恤典。该衙门查例具奏。灵柩回旗时。沿途地方官妥为照料。准其入城治丧。伊子礼部候补主事嵩＜辶黎＞方■土著以员外郎补用。寻谥恪愍。现月　　

○又谕、电寄外务大臣梁敦彦、电奏患病请假调理等语。梁敦彦著赏假一个月。迅速调理。假满即行回京供职。电寄　　

○引见明保广西补用知府志琮。得旨、著仍以知府发往广东尽先补用。现月　　

○引见已革河南息县知县孔繁洁。洛阳县知县孙寿彭。得旨。均著开复原官。　　

○调贵州布政使沈瑜庆为河南布政使。河南布政使王乃徵为贵州布政使。现月　　

○赏钦差大臣东三省总督赵尔巽、直隶总督兼北洋大臣陈夔龙、一等第三宝星。现月纂修官黎湛枝恭纂　　

帮总纂官蓝钰恭辑监修总裁世恭阅正月十五日正总裁那月日专司蒿■禾本陆恭覆阅甲寅二月初二日　　

徐月日　　

荣月日副总裁唐月日　　

宗室宝恭阅八月廿八日

　　

陈恭阅一签二月十九日　　

熙月日　　

郭恭阅十一月二十日　　

宗室麒月日


大清宣统政纪卷之五十三　　

宣统三年。辛亥。四月。甲申。两广总督张鸣岐奏、粤省禁赌。遵示期限。并酌拟惩治赌博专章。请分别饬交馆院核议遵行。得旨、修订法律大臣议奏。摺包　　

○开缺新疆巡抚联魁奏、前准民政部咨行查照宪政编查馆覆核地方自治章程原奏。迅将辖境壤地插花不便行政者。妥筹改正等因。查新疆阿克苏道所属温宿县之分防柯坪县丞。居温宿府西南。壤地相接。而县治远在东北。与该处中隔四站。实属区画不便。拟请援案将柯坪县丞改为分防巡检。隶温宿府管辖。似于行政机关。较为便利。下内阁议。摺包　　

○吉林巡抚陈昭常奏、请将驻扎珲春之陆军两营饷项。自宣统二年五月起。改照实银发给。以恤边军。下部知之。随手　　

○乙酉。孝端文皇后忌辰。遣官祭昭陵。　　

○谕内阁、锡良等电奏、吉林火灾。非寻常可比。善后一切用款甚钜。请颁发的款。以应急需等语。著内阁筹议具奏。电寄　　

○陕西巡抚恩寿奏、遵裁土药统税。就原设之本销局。将土税归并本销办理。下部知之。摺包　　

○以办理防疫出力。奉天民政使张元奇、交涉使韩国钧、锦新营口道周长龄等、传旨嘉奖。赏博多勒噶台亲王旗额外副管旗章京王尚忠二品衔。随手　　

○以办理辽阳警务出力。予候补府经历王永江以知县分省补用。随手　　

○以烟癖未断。革浙江候补道郭集棻职。永不叙用。随手　　

○以协助防疫因公殒命。予黑龙江咨议局议长补用通判鹤鸣优恤如阵亡例。随手　　

○丙戌。谕内阁、电寄瑞澂等、据电奏、宝庆等属。均有桂边士匪滋扰。已饬军队前往防剿。省垣为重要机关。尤须扼守防范。拟添募防勇四五队。以资策应。并向鄂厂购新式快枪子弹。价分三年匀付等语。著照所请。仍著该督抚等懔遵前旨。认真筹办。毋稍疏懈。并将详细布置情形。随时电奏。电寄　　

○又谕、电寄恩寿、据电奏、陕省实力禁烟。派员分途查察。有兴平县属之苟家坡。武功县属之水渠村。民人不服劝导。兵队前往弹压。竟有聚血■乣轰击情事。现拟加派兵队。如敢持械拒捕。即照律办理。署兴平县知县胡明显、署武功县知县黄秉潍、畏葸无方。意存规避。本任武功县知县刘声槐、疏于查察。致酿事端。请一并革职等语。均著照所请。电寄　　

○以烟癖未断。革裁缺内阁侍读学士灵照职。永不叙用。现月　　

○丁亥。谕内阁、资政院奏、据议员等呈请开临时会。请旨遵行一摺。朕披览呈词。似于豫算借款两事。不无疑虑。兹特明白宣示。本年试办豫算案。度支部两次奏请维持。均经严饬京外各衙门遵办。自本年起试办全国豫算。亦由该部筹有切实办法。奏准施行。朝廷主持于上。部臣复稽核于下。此豫算之无可疑虑者也。至特借两款。前已降旨申明。专备改定币制振兴实业。以及推广铁路之用。并谕令该管衙门竭力慎节。不得移作别用。即系为豫防危险起见。此借款又无可疑虑者也。以上两事。虽属重要。尚非紧急。自可于开常年会时从容详议。著度支部将内外各衙门应造全年豫算。及借款用法。各项表册。分别严催。克期办妥。一俟九月开常年会。即交该院议决。毋稍延误。所请开临时会之处。著毋庸议。现月　　

○戊子。谕内阁、端方著以侍郎候补。充督办粤汉川汉铁路大臣。迅速前往。会同湖广两广四川各总督。湖南巡抚恪遵前旨。妥筹办理。现月　　

○又谕、本日裁缺内阁侍读学士延昌具奏摺一件。专摺奏事。定制綦严。＜圭黾＞滟兄当创立内阁。官员陈奏事件。尤不得漫无限制。嗣后凡裁缺候补人员。均不准具摺奏事。现月　　

○谕军咨府。本年秋季。调集禁＜目辟＞行＜匧心＞口＜韦未＞＜夗贝＞军及近畿各镇陆军。在永平府地面举行大操。著派冯国璋充东军总统官。舒清阿充西军总统官。即著禁＜目辟＞行＜匧心＞口＜韦未＞＜夗贝＞军训练大臣及陆军部按照钦颁训令。编成东西两军。限本年六月内通报军咨府。余均遵照方略训令。分别妥慎办理。官报　　

○都察院奏、学部咨议官刘师培呈称东汉大儒贾逵。学行卓绝。请从祀文庙。下礼部议。现月　　

○追予故工部尚书钱应溥谥曰恭勤。从苏皖官绅吴廷燮等请也。现月　　

