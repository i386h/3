<!-- { "loadSidebar": true } -->
○河南巡抚宝棻奏、中国旧制管官官多管民官少。久为政治家所诟病。然遽欲蠲弃一切。以求合于东西各国。则恐未受其益。先承其弊。今欲酌改外官制度。惟当以吾国旧制为主。酌量变通。一、督抚权限分晰。宜加慎重。司法外交。划归中央。惟军事一项。宜勿夺其统属之权。以资调遣。一、各司行政权限宜加限制。司道职事。直隶各部。则责任不专。宜削其直接中央之权。令其辅助督抚执行政务以资统一。一、地方行政官厅。宜裁道留府。中国地广民血■乣。既裁巡道一级已少钤制若并裁府缺。专恃督抚各司。考察于数千里之外。虽国侨之智。离娄之明。有所不逮宜留知府员缺。并将职权加重。使监理州县。以资督察。一、地方行政司法。宜略为参合。三权分立。近世西儒。多议其非。中国地方官向兼二权。一旦分划太清。恐不能管辖人民。推行政令。宜以检事职权违警裁判。及司法巡警等事。仍责成兼管。以资镇慑。至各处盗匪充斥。除办理清乡。认真狝薙。殆无他策。若并就地正法章程一概取销。则匪党无所顾忌。地方益将不靖。其余阶级裁省。亦宜策其万全。不可侈言高远。以误大局。下宪政编查馆知之。　　

○又奏、详陈裁撤绿营办法。一官缺护兵分期撤遣。二优给恩俸恩饷。并筹出路三俸银公款。及衙署各地分别拨管。四候补月课奖赏及世职俸银分别裁留。似此办理。两年之后。绿营名目。即可一律廓清。下所司议。　　

○黑龙江巡抚周树模奏、前经部议东三省剿办胡匪。仍准就地正法。嗣后江省凡属胡匪马贼之案。经兵警随时拏获。应请照案办理。即归入军法范围以内省会由兵备处审讯。省外各属。由地方官审讯。毋庸送审检各厅以示区别而遏乱萌得旨。著照所请办理。以靖地方而安边民。即著认真遵行。其奉天。吉林。亦可照此酌办。即由该抚将此旨转交锡良陈昭常恭阅。　　

○署邮传部尚书唐绍怡因病乞解职。允之。以右侍郎盛宣怀为尚书。候补侍郎吴郁生为右侍郎。　　

○以邮传部左侍郎沉云沛署吏部右侍郎。前出使英国大臣李经方署邮传部左侍郎。未到任前。以右侍郎吴郁生兼署。　　

○以嗜好未除。革黑龙江正黄旗云骑尉景福等职。永不叙用。　　

○丁丑训练禁＜目辟＞行＜匧心＞口＜韦未＞＜夗贝＞军大臣贝勒载涛等奏、现届第四期编练之期。步队已由直隶山东挑选。尚未训练。马队则咨行蒙古四十九旗挑选。尚未到齐。且到营后尚须练习汉语。施以教育。尤非数十日之力。所可奏功。应请将成军日期。量予展缓以资实习从之。　　

○御史玉春奏、旗兵困苦。请将前锋护军扣饷。立予规复。下稽查守＜目辟＞行＜匧心＞口＜韦未＞＜夗贝＞大臣知之。　　

○法部奏京师法律学堂毕业学员。拟请改用法官。从之。　　

○赏赴德国＜目辟＞行＜匧心＞口＜韦未＞＜夗贝＞生会监督章宗祥宝星。　　

○赏帑银一万两。抚恤察哈尔右翼四旗被灾民户。　　

○戊寅。谕内阁、前据李经羲电奏、大姚县匪徒聚血■乣谋乱。县城被陷收复。当经谕令严拏首要。并查起事原由。兹据查明覆奏。匪首陈可培、与会匪邓良臣、聚血■乣放飘。潜谋起事。入城劫杀。当经派令防勇乡团等援击。阵毙生擒悍匪甚夥。县城当即收复旋复拏获陈可培邓良臣讯明正法。署大姚县知县郑兆年。典史邓龙光巡长谢兰润仓皇遁匿。临事畏葸。均著即行革职郑兆年尚有发饷另案。著仍留滇听候查究。所有在事出力人员。准其择尤酌保数员。毋许冒滥。　　

○谕军机大臣等增韫电奏浙省截漕。请以米石作正开销。免予补运等语。著度支部议奏。　　

○又谕、增韫电奏、浙省海关。所有应解洋款。交由源丰润。于上海道蔡乃煌任内批解到沪。乃该革道不掣给印批。直至该号倒闭后。将空批退回。应责令该革道清缴。以及该号所亏。不止浙江一省。拟各变各产。各清各帐等语。著增韫咨商张人骏妥筹办理。　　

○召见翰林院编修施愚。得旨、著以应升之缺开列在前。　　

○召见存记道直隶保定府知府锡龄阿。得旨、著在任以道员遇缺尽先补用。并仍交军机处存记。　　

○库伦办事大臣三多奏、库伦择地添建万寿宫以肃觐瞻。下部知之。　　

○开缺新疆巡抚联魁奏、奇台县游匪抗违禁烟。聚血■乣滋事陈明前后办结情形。并请将署知县童淦革职。永不叙用以昭炯戒如所请行。　　

○以查禁种烟不力。署新疆绥来县知县文笃周。下部严议。　　

○蠲缓山东青城、利津、东平、东河、阳谷、寿张、范、济甯、历城、章邱、邹平、淄川、长山、新城、齐东、齐河、济阳、禹城、临邑、长清、德、平原、泰安、肥城、平阴、惠民、商河、滨、蒲台、邹、菏泽、曹、郓城、濮、观城、朝城、聊城、馆陶、金乡、鱼台、临清、胶、沾化、滋阳、益都、博山、临淄、博兴、高苑、乐安、昌乐、安邱、昌邑潍、高密、即墨、峄、汶上、钜野、嘉祥、海丰、莒、陵、德平、阳信、乐陵、曲阜、甯阳、泗水、滕、单、城武、定陶、堂邑、博平、茬平、清平、莘、冠、高唐、恩、夏津、武城、邱、兰山、郯城、费、沂水、日照、临淄、寿光、九十一州县。暨裁并德州、东昌、临清、济甯、东平五＜目辟＞行＜匧心＞口＜韦未＞＜夗贝＞所。永利、永阜、王家冈、官台四盐场。被灾及冲塌村庄地亩新旧钱粮租课有差。　　

○己卯。谕内阁、陈夔龙电奏查拏著名无赖出身微贱之温世霖即温子英。原名温昱。曾充长随多年。声名恶劣久为衣冠不齿。此次在津。竟敢假请愿国会为名。结血■乣敛钱。已属有害地方又复擅捏通国学界同志会名义。妄称会长。遍电各省。广肆要结。同时罢课。意图煽惑居心实不可问。请严行惩儆等语。温世霖著即发往新疆。交地方官严加管束。以遏乱萌而弭隐患。　　

○谕军机大臣等前据资政院奏议决浙江铁路公司。仍照商律办理一案。请旨裁夺一摺。著邮传部仍照该部奏案办理。　　

○又谕前据资政院奏议决四川铁路公司。亏倒钜款一案。请旨裁夺一摺。著邮传部查照前案妥筹办理。　　

○引见留学日本陆军测绘学堂毕业生得旨李兆纶等七名。均著赏给举人。授为测绘副军校郭廷康等十名。均著赏给举人。授为测绘协军校。冯家骢著赏给举人。以测绘协军校记名补用。　　

○杭州将军志锐奏、谨陈杭防举办新政情形。除学堂新军颇有可观外。巡警一局。虚有其名。拟归并仁和县办理。工艺厂规模固小。程度亦低。其余一切章程。与各省无甚轩轾。应俟陆续整顿。以尽职守。报闻。　　

○又奏、请变通销除旗档旧制。下变通旗制处知之。　　

○又奏、杭阳禁烟不力。拟照甯夏办过章程。设局配药。认真禁戒并商明抚臣增韫筹助的款。实力举办。得旨、著增韫按照此奏。切实筹措俾可办理。　　

○庚辰。谕内阁、监国摄政王。面奉隆裕皇太后懿旨。明年正月初十日万寿皇帝在宫内行礼。王公百官毋庸行礼停止筵宴在外之公主福晋命妇。毋庸进内行礼。万寿正日王公百官均著补褂挂朝珠初六初八初九十二十三十五等日。均常服挂朝珠。　　

○又谕礼部奏、万寿圣节。应否照案行礼一摺。明年正月十三日万寿。朕在宫内。恭诣隆裕皇太后前行礼。王公百官均毋庸行礼。十三日王公百官均著常服挂朝珠。十六日十七日均蟒袍补褂。　　

○谕军机大臣等电寄张鸣岐、据电奏广东省埠各级审判。请展至明春开庭等语。著照所请。　　

○又谕、增祺等、电奏、广州驻防旧操场数处。照案拨归旗营。招商承领收价。分别拨归农会。扩充工业。请饬部备案等语。该部知道。　　

○又谕、锡良等电奏、厘订官制宜内外统筹。分为三级。及现有巡防军队。断难裁减等语。著该衙门知道　　

○署绥远城将军瑞良奏、杀虎口等处驿站。共十有二台。原派蒙兵五百五十户。公家固不收站地之租。站兵亦不领公家之饷。弁兵人等。全恃各台站牧地所入以自给。二百年来相安无异。自前将军贻谷。派员丈放。增收荒价。复未给回津贴。弁兵屡以赏还站地为请。臣到任后。详加体察。站兵艰苦。自系实情。然在已经承垦各户。遽令退还地亩。其未缴荒价者。无地可耕。其已缴荒价者。无款可领。揆厥情势。窒碍殊多。惟有将已放之地。改办官租。不收荒价。给与原领之户承垦。按地之肥瘠定租之等差。所收租项。除酌提经费外。悉数拨充豢养站兵。整顿驿务之用庶兵得地租则办公有费。民得地利。则失业无虞两剂其平。计无有便于此者下部知之。　　

○以深知愧奋复已革安徽候补知县董玉春原官。暂留察哈尔差遣。　　

○辛巳。孝和睿皇后忌辰。遣官祭昌西陵。　　

○谕内阁、前因资政院会期三月届满议事未竣。谕令延长十日。现在又经届满。著即于本日闭会。此次资政院开院。本系初次试办。粗具规模。徐图进步。尔议员等自当激励忠诚。扩充闻见。洞观时局。默验舆情。必学与识早裕于平时。斯事与理可期其一贯。尔议员等其加勉焉。　　

○谕军机大臣等、电寄李经羲、据电奏巧家厅经历张世勋入监收封。突被监犯胡品三击毙。该犯纠合监押各犯七八十人。抢劫枪械轰毙差役人等。乘势冲出。向川界逸去等语。著即督饬营队严拏逸犯。并即电知赵尔巽飞饬沿边各州县防营。认真堵拏。其中有无外匪句结情事。著迅速查明电奏。　　

○验看学部考验游学毕业生。得旨、陈祖良著赏给工科进士。郑际平著赏给法政科举人　　

○资政院奏、议决修筑蒙古铁路。计路蝱滟戋三条。一曰张恰铁路。为东方贯通内外蒙古。由南至北第一要道。当经邮传部声明筹办。自应从速兴工。一曰张锦铁路。为因蒙古交通要道。亦经邮传部规画。自张家口至热河。惟查路蝱滟戋专达热河。似觉未当当不如避越热河。由多伦厅。赤峰州朝阳府以达锦州为善。一曰库伊铁路。此路由东至西。以贯外蒙古。为国防计。亦不可少惟路蝱滟戋太远未经实测则经费多少。工程难易。毫无把握。且将来或由库伦经乌里雅苏台。以通伊＜覀之＞■牛。或取道甯夏。以通伊＜覀之＞■牛。非实地测量。不能确定。似应稍从缓办。应请饬邮传部先将张恰张锦二路。从速筹办一面测量库伊路蝱滟戋。应由何处以达伊＜覀之＞■牛。规画详明俟明年开院。再交会议下部知之。　　

