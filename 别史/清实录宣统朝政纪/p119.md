<!-- { "loadSidebar": true } -->
○又会奏、滇省盐务关系甚重。近年以来销情奇滞。外私浸灌。以致提举一官。动辄久数十万。各井大使亦张皇竭蹶。拟请将盐提举三缺。盐大使七缺。一并变通补署。不拘文法。并将咨选之缺。扣留外补。从之。官报　　

○又会奏、四川盐道。本有综理全纲之责。嗣以举办官运。分设总局。原系一时权宜。拟请将滇黔计岸两局名目。俟本年奏销办竣。即行裁撤。以后官运事宜。统归盐道专办。俾专责成。又奏、拟请将两江驻宜加抽川盐厘局。即行裁撤。其原收加厘钱文。应令湖北川盐总局。如数代收。照常拨解。均依议行。官报　　

○东三省总督锡良等奏、财政日窘。外祸日迫。惟有实行借债。可为第一救亡政策。借债乃十年以内救亡之要著。十年以内。我国正在推行币制之日。傥无数千万现金为之储备。则财政恐慌。各国即从而干涉之。即就筹备宪政而论。无一不仰给于财政。如能以借债为题。吸收外资。以厚国力。以苏民困。则财政可一。币制可定。将来立宪之筹备。亦可以进行而无阻。造路乃十年以外救亡之要著。中国交通不便。凡政令之宣布。军事之徵调。障阻既多。缓急难恃。所有森林矿产。因运输不便。亦多弃利于地。果十年以外。铁路尽通。御中控外。势增百倍。斯时采用各国行政之法。决无难行之虑。拟请速定大计。指明我国亟应兴筑之粤汉川藏张恰伊黑四段干路。准以本铁路抵押。募借外债。以十万万为度。即由度支部邮传部主持。一面议定借款。一面议定包工限期。十年完竣。其附属于铁路事业经营者。则责成路蝱滟戋所经各省将军督抚都统。妥为规画。次第兴办。即商民所立之实业公司。亦准其以实有之资产。抵借外债以为补助。惟当由部臣定一商借商还之法令。不使与国际相涉。此令一下。世界当为震动。我国债票。必将日涨。各国债票。必将日跌。世界财力。祇有此数。我先取之。则彼无所取资。先发以制人。乃可以不战而屈人。更徵诸古今中外之历史。国家之盛衰。实视财政为消息。可分为四时代。曰本国财力完全之时代。曰借债维持之时代。曰债主代为维持之时代。曰债主监督财政之时代。我国今日所处之阶级。即由借债时代。渐入于债主代为维持时代。利用此策。乃可复还其财政完全之时代。下部妥议具奏。寻度支部等会奏、我国所借外款。合之庚子赔款。截至本年已达十万万之数。原奏借款筑路之策。我国非不用之。惟重在兴利。即重在还本。原奏所指四路。除粤汉一路。另行议办外。其川藏张恰伊黑三路。多属荒远。成本既重。收利难期。将来还款。恐无把握。察度情形。所请议定借款包工限年之处。暂应从缓办理。从之。　　

○署两广总督袁树勋奏、官商合办宝昌锑矿公司。恳援案明定专利年限。并酌减税项。以维实业而资提倡。下部议。摺包　　

○吉林巡抚陈昭常奏、奉省佥事各款。业经奏准裁撤。吉省事同一律。官制未便纷歧。应请将前设之各司道署首科佥事一缺。一并裁去。俾归画一。下部知之。摺包　　

○赏奉天候补道荣厚四品卿衔。充奉天监理财政正监理官。现月　　

○以给发伪照革广东试用通判温承煦职。摺包　　

○己卯。谕军机大臣等、有人奏、劣员王纯等玩视宪政。蒙混尝试。据实纠倢■＜曰融＞■＜石木＞一摺。著松寿按照所陈各节。确切查明。据实具奏。毋稍徇隐。原摺著钞给阅看。廷寄　　

○又谕、御史赵熙奏四川票盐办法窒碍。请饬切实调查一摺。著督办盐政大臣知道。现月　　

○又谕、电寄张人验等、电奏悉。皖北蒙城凤台各县。匪徒因饥乘机起事。当经调拨水陆各军分途堵截。业将匪首李大志枪毙。余匪窜退等语。著张人骏、朱家宝、严饬派出各军。赶紧扑灭解散。毋任蔓延。并著将起事实在情形。确切查明。及办理赈抚各事宜。随时迅速详细电奏。电寄　　

○又谕、电寄赵尔巽、据电奏川省铁路公司。呈请电调湖北候补道施纪云、赴沪接办川路。迅筹善后等语。著照所请。该部故道。电寄　　

○又谕、电寄长庚、电奏悉。据称查明已革藩司毛庆蕃、交代数目各项收支。并无侵蚀亏短等弊。请免置议等语。度支部知道。电寄　　

○添铸直隶巡警道关防。从总督陈夔龙请也。早事　　

○庚辰。太宗文皇帝忌辰。遣官祭昭陵。早事　　

○谕内阁、此次朝考录取优生。考列一等之刘道铿、江椿、余肇湘、范恽桂、来壮涛、王贵昌、欧阳苏、张蓍谦、张言昌、汪鸣璋、陈心源、何沅、梁家骏、严寅旭、褚广瀛、谢世崇、刘世衡、阮其沅、张锦书、杨德培、张德润、周鸿襄、刘述尧、张在田、葛昌楣、黄宝麟、王学庸、巢功常、赵因培、朱驰范、邢殿元、张福臻、任曜楯、宋梓、董赞垣、均著以七品小京官分部学习。胡溶、张炳邦、黎溥、汤肇曾、杨祥凤、洪澧、邓毓怡、庞士俊、郭寿翼、徐秉衡、崔蕴瑛、游昌甲、郭万英、朱树勋、何恩湛、易明离、孔庆諴、王仁溥、林适、周积墉、李联杰、朱名焯、林绂廷、臧鼎祥、马良翰、许樾、李桂一、冯名灿、费廷璜、汪炳猷、唐藩、刘家鬯、周登善、王春奎、宋敬臣、刘荣椿、张澍棠、王燿奎、甘权、冉光咸、涂同轨、姚百琴、邓廷芑、邓士元、丁惟音、许翼、纪泽蒲、唐毅、曾鲁达、张问节、张效翰、乐鸣盛、樊显绪、阚毓岷、孙大鹏、贾其元、李光焱、江震蛰、吴文澜、杨仲芹、谢海鳌、陈寅亮、刘宝廉、高寿恒、黄凤和、何宝琦、赵士鹏、陆祺、刘树人、林心恪、萧云亭、吴晋福、郑钟琪、彭承苞、郭青、焦汝霖、吴丹、朱毓骏、秦一臣、韩品三、阮性传、涂庆澍、方松年、陈钟瑜、张树德、刘维藩、刘延祺、田泽勋、孙乃祥、王炳颐、盛同枝、谢骧墀、戈宝森、冯曦、李芳、蔡郕、孙翰儒、褚士亿、李永庚、张胜懿、高登甲、江志鸿、诚勤、吴学海、王景沂、卢维岳、李国华、车之鉴、江祖芑、荣瑸、均著以知县分省补用。取列二等之刘僧晋、谭善述、王曦葵、何凤阁、曹振勋、李屮滟鸟林、陶文观、陈鼎亨、王业昌、黎锦文、孙培升、王藻、彭振声、刘翼经、张赐康、辛为梁、罗纲、程明栋、旭朝、李端映■荣、李自辰、陈执戣、王中、李拔超、张荫棠、童魁枫、钟焕光、余■滟耆、刘淦、丁元鼎、刘茂寅、全祺、周恩绪、杨瑞苹、刘炳辰、金兆鹏、陈焕文、朱鄂基、得培、孟鸣皋、郭曾量、周仲庠、鲁鼎祺、郑人瑞、余炳臣、吴含章、裕然、王式训、潘金城、谢润鸿、叶玉森、杨懋卿、赵镇、萧瑞、萧端辑、叶士仁、李清来、王殿璋、陈＜目辟＞＜走毕＞廌去＜夗贝＞祖、林崧磐、舒曜南、邱以谦、雷演云、牟圻、金品黄、蒋登第、张之汉、孙方铸、金璧、刘觐光、陈献斌、刘景向、李鸿奇、程功伟、徐文澜、周承烈、张敬业、徐让、郑业琨、穆锡侯、袁仲峘、欧阳健、姚文坛、黄书球、龚士熤、袁文修、周家驷、吴宗慈、李景汉、赵汝楠、赵鸿书、康世华、包文心、甘德方、嵩勋、章友文、李玉华、郑矱、淦琦、杨鉴塘、周德鎏、田荣先、王汝弓滟＜兪＞滟弓、和渭清、赵云椿、施国梁、况正阳、马服麒、陈昌壬、海鹏运、杨德春、刘桓湘、王麟阁、刘成章、游明徵、杜和声、雷德基、郑崇膺、李屮滟鸟声、魏谦光、札拉丰额、刘培极、张树梅、温敦书、姜启璠、王绍周、刘泽林、李钟元、钟声铿、朱邦彦、罗让廉、张超宗、徐臣翼、刘钰、刘元丞、沈诵清、任丕振、邹言扬、戴裕忱、王自禹、王永清、李广濂、黄锡祺、李如璋、初兆声、杨祖荫、连承基、冯芙昌、张晋、周家谷、粟和声、傅良弓滟＜兪＞滟弓、姚秉钧、湛复旦、邓家珵、赵之藩、吕钦臣、李鸿毅、卢浚思、冯延龄、丁希知、黄祖勋、杨文灿、席毓棠、黄展云、赵绍芹、叶春城、邵作荣、漆会梓、杨光锡、均著以盐运司经历散州州判府经历县丞分省补用。现月　　

○谕军机大臣等、乾清门行走旧土尔扈特郡王帕勒塔前得罚俸处分。著加恩宽免。现月　　

○又谕、会议政务处会奏、议覆广西巡抚张鸣岐奏、广西省试办宣统三年豫算告竣。并历陈艰窘情形一摺。著依议。现月　　

○又谕、电寄张人骏、电奏悉。三品衔候选道唐寿江、著先行革职。余著照所议办理。该部知道。电寄　　

○直隶总督陈夔龙奏、开平矿案。积年轇轕。历经奏明在案。窃以当日英商骗诈行为。张翼等坚主责认副约。主权大失。后患无穷。晶■宜经派员向英使解释。并派洋员马尼尔等赴英。向英外部详晰剖陈。始尚一味偏袒。继知案无遁饰。乃复谓事阅十载。难言收回。臣当洋员赴英时。即豫定条件两项。第一条件。为将矿产收回后。所有公司股本一百万镑。换给国家担保之债票。并接还旧债约四十余万镑。均以七厘行息。五年之后。二十年之前。将债票全数赎回。第二条件。为将矿产收回后。仍准洋商附股。所有公司股本。换给中国股票。一切遵照中国矿章办理。并密谕洋员注重第一条件办法。以为完全收回地步。抗议半年。英外部及英公司恫喝要挟。变幻多端。臣随时商承外务部。内外坚持。英公司始愿收受赁票。将产业交回。惟索款至二百七十万。镑之多。继经严拒。复减至一百七十八万镑。且要求赎回债票期限。展长至三十年以后。核与第一条件所定款数相差三千余万镑。期限相差十余年。而英外部照会。并云此事匪因细数。败于垂成。殊属可惜等语。旋准外务部知照。以中英友谊素敦。总宜互相退让。期于了结为要义。臣当电饬洋员谨守斯意。相机磋商。并函商度支部所有债票。将来拟由大清银行发行。以昭大信。如能全数收回。国家暂时担任百数十万镑之债票。而全矿产业皆为国家所有。每年进利。足抵本息而有余。至秦王岛通商口岸。关系国家疆土。尤非寻常矿产可比。现在一面磋商。一面即须豫筹善后事宜。拟请饬外务部、度支部、农工商部、分别豫为妥筹。接收矿产码头。发行债票办法。以资准备而免贻误。得旨、该部妥议。具奏。摺包　　

○东陵守护大臣意普等奏、八旗总管出缺。拟请量为变通。仿照各省驻防协领出缺之例。由本处应升人员内拣选正陪。送部引见。得旨、著仍照向章办理。摺包　　

