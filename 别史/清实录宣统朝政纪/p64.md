<!-- { "loadSidebar": true } -->
○又奏、义大利上承二千余年罗马帝国之后于法律一门。最修明亦最详备。其最著之法律凡八。曰民法、曰民事诉讼法、曰商法、曰刑法、曰刑事诉讼法、曰海商法、曰陆军刑法、曰海军刑法、查民刑两法、及诉讼两法。为治国根本。今各国无不于此种法律加意修订。而义法尤冠绝欧洲。至海商法一种。在义大利居地中海中膂。沿三千年来海商之盛衰。以制为法律。以今世界海权最盛之英国。且瞠乎其后。遑论他国。前年海牙第二次保和会。英义争执海上捕获事件。议者终据义法以折服英国。可见其为欧美所重矣。我中国豫备宪政。于法律正在讲求。臣以为宜饬法律馆。详译义国法律。以资参证顾译解颇非易事。上海商馆。曾译日本法规大全。卷帙颇多。然所译仅有条文而无解释。读者究莫明译意之所在。夫以同文之日本法律。尚且难于贯彻。何＜圭黾＞滟兄西文。译字而不译理。虽译而不适于用。然一国之法律程度每为万国之观瞻所系。方今正豫备立宪。何敢畏难勿译。所有民法一种。臣子钱稻孙已译有端倪。名曰义大利民法通训定文。盖非先通其训。即不能译定其文。而其理其义。即因之莫显也。除俟译成缮送法律馆外拟请饬下法律馆于义国法律中。酌定数种。延通晓律意之人。从事译解。以备修律之一助。下所司知之。摺包　　

○以正蓝旗蒙古副都统棍布札布为镶白旗满洲副都统。以头等侍＜目辟＞行＜匧心＞口＜韦未＞＜夗贝＞成安为正蓝旗蒙古副都统。　　

○以正红旗护军统领建贵为正白旗护军统领。以正白旗汉军副都统苏噜岱为正红旗护军统领。　　

○予故正白旗护军统领伊立布祭葬如例。　　

○壬子。遣官祭都城隍之神。　　

○谕军机大臣等、吏部奏、孝钦显皇后梓宫奉移。请派行礼文职大臣一摺。仍著派出恭送梓宫之各衙门官员敬谨行礼。　　

○崇文门监督博迪苏等奏遵旨整顿税课。酌定办法。凡从前专案奏明免税之官物。由该衙门先期开单知照。仍照常查验。如与护照相符。方准免税放行。他项官物。均不得援以为例。其因公奉使人员行李回京。亦应一律查验。若他项官员。携带应税物件。均应照平民办理。又奏请饬邮传部遇税务与铁路有应行筹商之处。由该路员司协助。均允行。摺包　　

○癸丑。谕军机大臣等、有人奏、奉天审判厅厅长杨兆镛等、受贿庇恶。纵容苛徵。请旨饬查严办一摺。著锡良程德全按照所奏各节。确切查明体察情形。妥筹办法。据实覆奏。毋稍徇隐。原摺著钞给阅看。寻奏厅长杨兆镛、怀德县知县赵增祺、审断地局控案。衡情尚无不合。亦无受贿实据。请毋庸议。地局委员温有业梁丰年。虽无横徵苛敛情弊。惟纵役需索小费。咎无可辞。业经撤差。应勒令出局。从之。　　

○又谕有人奏、江西甯都直隶州知州金保权、贪纵残忍。怙恶规避。偪属毙命。几致民变等语。著冯汝骙按照所倢■＜曰融＞■＜石木＞各节。确切查明。秉公讯办。据实具奏。毋稍徇隐。原片著钞给阅看。　　

○四川总督赵尔巽、电奏、成都将军权限虚有其名。遇有边事。转多牵掣。请或以将军统治全川。或以总督兼辖旗营。下会议政务处议。寻奏、请仍留成都将军一缺。专辖八旗满营官兵。余并归总督治理。请将原颁束滟力书改拟。分别换给。以清权限。从之。电寄　　

○以四川总督赵尔巽兼署成都将军。　　

○以孝行卓著。品学兼优。予已故陕西高陵县训导魏树德于国史立传。现月　　

○乙卯。内阁等衙门会奏恭照德宗景皇帝升祔大礼礼臣原议拟定同昭虚位办法。奏请钦定。恭奉上谕。命诸臣等详慎妥议。遵即由内阁恭录行知各衙门详慎妥议。旋据各衙门先后拟就说帖咨送到阁。有主同昭虚位。与礼臣原议小有出入者。有主昭穆异位。与礼臣原议不同者。经臣等统加覆核。悉心斟酌。谨荟萃血■乣说。折衷一是。为我皇上详晰陈之。窃查礼部原奏。大略称经说异同。执其一辞多不合今日事实。乃徵考汉唐以来史事。谓兄弟相承。昭穆宜为同位至取秦蕙田五礼通考虚位之说。敬拟德宗景皇帝在穆宗毅皇帝之次。同为昭位。而虚对面上一穆位盖拘昭穆之名称。以定位次之先后。而不得适合之制。故采用虚位之说。所拟亦具苦心。谨按古代庙制。所以严昭穆之辨者。盖有二义。一则作为世次奇偶之识别。所谓三昭南向三穆北向是也。一则以为祧迁先后之次序。所谓七世之庙亲尽则祧是也。我朝庙制迥殊前古。前殿自太祖高皇帝以下七世皆南向。无所谓北向之穆。自宣宗成皇帝以下。三世皆分东西向。并无所谓南向之昭。昭穆二字。名实已不相应。恭考穆宗毅皇帝于同治十三年十二月十八日奉先朝谕旨。定为百世不祧之庙。德宗景皇帝于光绪三十四年十一月十五日奉上谕定为百世不祧之庙。既均有不祧之典。则昭穆异同。更无庸龂龂辨论已。且历代庙制兄弟相及。有昭穆同位者。有昭穆异位者。有先同位而后异位者。祀典纷歧。迄无定论。岂能拘执一偏。以为今日议礼之衡乎。至礼臣原议所拟虚位一节。尤万万不宜。无论庙有虚主。为国家灵长之祚所最忌。非臣下可得而言。而于兼祧之义。显有未合。实属骇人观听。至若同昭并室之议。将东两昭并为一室。尺寸改狭。令与西一穆室尺寸相配。则庙室狭小。恐不足以安二帝在天之灵。而且庙制改易。致礼文不备。或暗损俎豆之数以将事。亦非我皇上所以笃孝思而隆肸蚃也。＜圭黾＞滟兄今东两昭既并为一室。将来东向穆位必致跻上半位。蹈春秋逆祀之讥。揆之天理人情。更属不安。此则臣等鳃鳃过计所断不敢苟为从同者。礼臣泥于父昭子穆之谬文虑兄弟昭穆异位。辈行或紊恐有援引公羊传所云为人后者为之子一语。致多窒碍。不知弟不可为兄子。公羊传注已非之。以后诸史君■羊儒。或加驳斥。固不必妄为牵涉。自生缴绕。＜圭黾＞滟兄昭穆非父子之定名。周之文王称穆考。武王称昭考。经训昭然。抑何竟弗深考也。考宋朱子之论昭穆。有曰以昭穆分左右。不以昭穆为尊卑。斯语最为肬■闲当。其祧庙议状。议太祖为穆。太宗为昭。钦宗为穆。高宗为昭。又附上小帖子。讥兄弟相继者共为一世。为礼之末失。凡兹所论。皆可破后儒拘执之说。释君■羊下无谓之疑。臣等谨宗朱子之说。参以戴记礼缘义起礼时为大之义恭绎两次百世不祧之定议钦遵先朝兼祧之明文。斟酌今日情事。谨拟德宗景皇帝升祔太庙中殿。供奉西又次楹又五室穆位。前殿于西旁文宗显皇帝之次。设坐西东向移位。伏候圣裁钦定。上以慰二圣降鉴歆格之心。下以惬子孙臣庶钦仰尊崇之望。再殿庙理应一体。庙制既定。奉先殿之位序。即可例推。奉上谕。我朝太庙制度。备极尊崇。前殿自太祖高皇帝以下七世皆南向。自宣宗成皇帝以下三世皆分东西向。与前古所谓北向之穆南向之昭。本不相同。穆宗毅皇帝。德宗景皇帝。同为百世不祧之庙允宜守宋儒朱子之说。以昭穆分左右。不以昭穆为尊卑。盖礼缘义起。戴记具有明文。不必因经说异同。过事拘执也。兹据内阁会奏、升祔大礼一摺。谨拟德宗景皇帝升祔太庙中殿供奉西又次楹又五室穆位。前殿。于西旁文宗显皇帝之次。恭设坐西东向穆位。洵足仰体先朝兼祧之旨。上慰列圣在天之灵。即照所拟。著为定制。奉先殿之位序。理应一体亦敬遵此制崇奉。以隆祀飨而笃孝思。所有应行典礼。著该衙门敬谨豫备。现月　　

○丙辰。谕军机大臣等有人奏、吉林宾州厅同知李澍恩浮收抑勒。庇凶殃民等语。著锡良。陈昭常按照所倢■＜曰融＞■＜石木＞各节。确切查明据实覆奏。毋稍徇隐原片著钞给阅看。寻奏李澍恩平曰办事尚属认真。其徵收契税。系属遵照省章。并未浮收抑勒。办理各案。亦无庇凶受贿情弊。应请免议。巡官陈式铜即陈际清。于乡民聚血■乣滋事。先事不能豫防。临事不能解散。至酿成三命重案。应咨部斥革。其主使放枪之店夥耿世有。交审判厅审讯。并将总商斥退。仍饬官运局随时认真查察。从之。廷寄　　

○又谕、有人奏、上海交通银行总办分部郎中李厚祐、贪鄙性成。操守难信等语。著邮传部按照所倢■＜曰融＞■＜石木＞各节。确切查明。据实覆奏毋稍徇隐。原片著钞给阅看。寻奏、李厚祐被倢■＜曰融＞■＜石木＞各节。或传闻未确。或查无实据。恳免置议。惟查商律规定。凡为公司理事人员。即不得更为同等之营业。李厚祐既为华商银行招股人。应将所充之上海银行总办撤去。另派妥员接办。以专责成。从之。　　

○又谕有人奏、安徽怀甯县知县王树鼎、匿灾讳盗。藐法营私。请饬查办一摺。著朱家宝按照所倢■＜曰融＞■＜石木＞各节。确切查明。据实覆奏。毋稍徇隐。原摺著钞给阅看。　　

○又谕、电寄陈夔龙袁树勋电奏请调湖北道员梅光羲来粤。充审判厅筹办处会办等语。著陈夔龙转饬该员迅速赴粤。　　

○又谕、电寄袁树勋、张人骏、电奏新军要差需人。请调两广教练处总办吴晋黄埔陆军学堂监督黄体端。刻日来甯。分别委用等语。著袁树勋即饬吴晋黄体端迅速赴甯。电寄　　

○命贝勒毓朗、统制官王英楷、镶黄旗汉军副都统段祺瑞、镶白旗汉军副都统冯国璋、为考试陆军游学毕业生主试大臣。现

月

　　

○丁巳。谕军机大臣等、此次陆军贵胄学堂毕业之成全、恩厚、福荫、祥楙、富克锦、煜贵、善铎、锡明、溥琳、毓逖、著交专司训练禁＜目辟＞行＜匧心＞口＜韦未＞＜夗贝＞军大臣酌量委用。现月　　

○又谕、电寄锡良等锡良程德全、电奏英将克奇讷、恳请赏给宫内存储＜女更＞■瓦器等语。著将存储＜女更＞■瓦器赏给二件。以示优异。电寄　　

