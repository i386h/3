<!-- { "loadSidebar": true } -->
○农工商部会奏、劝业道大计。应照民政部奏、定巡警道大计办法。由各该省督抚注考。由农工商部、邮传部、会同考核殿最。报闻。摺包　　

○又奏、华商试炼纯锑。请仿照成案。酌减出口税项。以恤商艰。又奏、京师自来水公司所需材料机器。请展免税厘一年。均依议行。现月　　

○直隶总督陈夔龙电奏、直境疫势。渐次平静。筹办开车事宜。报闻。电寄　　

○丁亥。以捐助赈款。赏广西试用道李铭恩四品卿衔。摺包　　

○赏浙江惠兴女学堂扁额。曰贞心毅力。摺包随手　　

○戊子。谕军机大臣等、锡良电奏、请饬直隶山东两省。迅建留验所。以期防疫与交通。两无阻碍等语。著该部知道。电寄　　

○两广总督张鸣岐奏、湖南衡永宝三府。闲食粤盐。请划作粤盐引地。由粤商认款报效。下督办盐政大臣查核具奏。摺包　　

○安徽巡抚朱家宝奏、出巡皖北。查看赈务防务情形。并皖北历年被水原因。得旨、览奏殊深悯恻。所有工赈。著即认真筹办。以惠灾黎。摺包　　

○蠲缓安徽宿、灵壁、蒙城、亳、五河、泗、怀远、涡阳、凤阳、凤台、颍上、宣城、南陵、建平、宿松、阜阳、盱眙、芜湖、寿、定远、怀甯、霍邱、和、含山、东流、天长、潜山、繁昌、当涂、无为、贵池、铜陵、合肥、庐江、巢、来安、桐城、三十七州县。暨山■欺坐屯田被灾地方新旧钱粮漕米租课有差。摺包　　

○己丑。孝哲毅皇后忌辰。遣官祭惠陵。早事　　

○谕军机大臣等、三多。电奏、蒙地密迩俄边。亟宜筑路调营。以固国防等语。著军咨处会议政务处归入荫昌等前奏。分别酌核。妥议具奏。电寄　　

○外务部会奏、遵议各项勋章。拟定章程。并赠赏办法。依议行。现月　　

○东三省总督锡良等电奏、东三省疫气大减。拟将寻常事件。改归摺奏。其紧要事件。仍行电陈。报闻。电寄　　

○两广总督张鸣岐奏、连州匪乱平靖。请将查户酿事署连州知州谈国政等、分别惩处。如所请行。摺包　　

○出使美墨秘古国大臣张荫棠奏、酌改内外文职官制。下宪政编查馆会议政务处知之。　　

○又奏、组织内阁。明定责任。下宪政编查馆知之。摺包　　

○改设英国属地槟榔屿正领事官。摺包　　

○命度支部右侍郎陈邦瑞、学部右侍郎李家驹、民政部左参议汪荣宝、协同纂拟宪法。现月　　

○赏伊＜覀之＞■牛将军志锐、紫禁城内骑马。现月　　

○以积劳病故。予记名肬■闲放道员潘培植议恤。如军营立功后病故例。摺包　　

○以保护华侨。赏俄国海参崴商口总办水师五品男爵挑贝等、二三等宝星有差。摺包　　

○赏日本俄义德国接待各官、一二三等宝星及品物有差。摺包　　

○庚寅。大理院奏、建筑法庭。所需华洋各种材料。可否准予免税。下所司查核具奏。现月　　

○以候补侍读学士王锡蕃为翰林院侍读学士。现月　　

○以河工积劳病故。予山东候补知府周忠清、候补知县王焯、议恤。如军营立功后病故例。摺包　　

○辛卯。春分。朝日于东郊。派睿亲王魁斌恭代行礼。早事　　

○以贝子溥伦为农工商部尚书。现月　　

○以大学士世续为资政院总裁。学部右侍郎李家驹为资政院副总裁。现月　　

○命法部左侍郎沈家本回任。以大理院少卿刘若曾为修订法律大臣。现月　　

○命广州将军增祺、留京当差。以热河都统诚勋为广州将军。农工商部尚书溥颋为热河都统。现月　　

○以敲诈冒赃。革两江督标候补守备陶金玉职。永不叙用。摺包　　

○壬辰。谕内阁、大学士世续奏、资政院总裁责任重要请收回成命一摺。该大学士夙矢公忠。不辞劳瘁。务当仰副委任。勉为其难。所请收回成命之。著毋庸议。现月　　

○督办盐政大臣载泽奏、洋商运盐进口。有违约章。应切实禁止。依议行。现月　　

○邮传部会奏、京汉铁路赎回时。借用度支部官款银五百万两。今借日本正金银行一千万圆。订立合同。以二十五年归还。此项借款。除还清度支部外。作为各路还本还利之用。所立合同。应否由邮传部臣签字。请旨遵行。得旨、著邮传部尚书签字。

摺包

　　

○大学堂总监督刘廷琛奏、新律关系重要请申明宗旨以定国是而正纲常一摺。又请饬礼学法律两馆以大清律例为本参考各国法律以维礼教一片。均下所司知之。现月摺包　　

○山东巡抚孙宝琦电奏、东省疫势。约可不日扑灭。省城及泰沂曹济各属。如常平静。报闻。电寄　　

○以江苏土民格斗＜虘阝＞斲。办理不善。革署昆山县知县陈镐职。　　

○以伤发病故。予湖南永州镇总兵张庆云议恤。如军营立功后病故例。事迹宣付国史馆立传。摺包　　

○癸巳。谕内阁、度支部奏、请饬各省督抚切实遵照前奏维持豫算办法一摺。各省各官公费。业经电饬各督抚。暂照部定豫算数目办理。至豫算各项款目所有部定院核之数。悉为撙节帑藏核实开支起见。值此时艰款绌。尤应统筹全局。著各该督抚等。仍懔遵本年正月十五日谕旨。凡经常用项。按照认定数目。慎重出纳。毋少浮滥。遇有特别重要事件。筹有的款。方准再议追加。尔京外各衙门。务当同心协力。互相维持。毋负朝廷谆谆诰诫之至意。现月　　

○谕军机大臣等、李经羲。电奏、款绌事急。请饬部仍照前奏。加拨的饷银两。赶速汇解等语。著度支部议奏。电寄　　

○宪政编查馆奏、议覆江苏巡抚程德全奏、上海商埠。拟于租界外设高等审判分厅。即在地方审判厅内设立。并令配置高等检察分厅。按照法院编制法。设立监督推事。及监督检察官。以符定制。应如所请。特置厅丞检察长之处。应毋庸议。从之。摺

包　　

○调民政部右侍郎林绍年署学部右侍郎。以候补侍郎李经迈署民政部右侍郎。现月　　

○以检察厅厅丞王世琪署大理院少卿。现月　　

○山东布政使朱其火滟宣。修墓开缺。调山西布政使志森为山东布政使。以山西提法使王庆平为山西布政使。现月　　

○以顺天府丞李盛铎为山西提法使。现月　　

○甲午。谕军机大臣等、电寄沈秉＜辶黎＞方■土。据电奏、越南苗匪。聚血■乣窜扰滇边。声言将攻广西镇边属地。请添兵团防堵。并将前路左路巡防队四队缓裁等语。著沈秉＜辶黎＞方■土加意防堵。毋任越苗内窜。所请缓裁前左两哨巡防四队。著照所请。电寄　　

○又谕、电寄庞鸿书。据电奏、安顺匪徒。因铲烟聚血■乣。扑犯军队。业将匪首擒获正法。胁从一律解散等语。著仍督饬官绅。将善后事宜。妥为办理。电寄　　

○陆军部奏、查明安徽协统余大鸿用人不慎。训练诸欠讲求。先行撤差。仍请交部察议。其步队六十二标统李文升等、均请一并撤差。依议行。摺包　　

○御史麦秩严奏、司法警察。关系重要。请饬认真整顿。下部知之。现月　　

○以大理推丞许受衡署总检察厅厅丞。现月　　

○旌表河南仰药殉夫、烈妇山东已故试用知县靳绶熙之继妻王氏。摺包　　

○乙未。孝昭仁皇后忌辰。遣官祭景陵。　　

○专使英国大臣载振奏、开用关防。暨由外务部备赠国礼。＜墼-土＞■奸■贝往致送。报闻。现月　　

○丙申。邮传部会奏、洛潼路蝱滟戋。拟请援案穿过新安城垣。依议行。现月　　

○命调补山东布政使志森、迅速来京陛见。电寄　　

○以欠款延玩。革前代理镇海县知县胡钟黔职。并勒追。摺包　　

○丁酉。谕军机大臣等、瑞澂。电奏、另借款项。清偿旧欠等语。著度支部迅速具奏。电寄纂修官王大钧恭纂　　

总纂官熊方燧恭辑监修总裁世恭阅三签正月十五日正总裁那月日专司蒿■禾本陆恭覆阅甲寅二月初二日　　

徐月日　　

荣月日副总裁唐月日　　

宗室宝恭阅八月廿七日

　　

陈恭阅二十四签二月十七日　　

熙月日　　

郭恭阅十一月二十日　　

宗室麒月日

大清宣统政纪卷之五十　　

宣统三年。辛亥。三月。己亥朔。谕内阁、云南提督李福兴、陕西汉中镇总兵程鼎、甘肃凉州镇总兵岳登龙、山东兖州镇总兵张宗本、均著开缺。现月　　

○又谕、湖南衡水郴桂道谭启瑞、著开缺送部引见。现月　　

○又谕、云南大理府知府邹志清、云南临安府知府李世楷、贵州石阡府知府陈武纯、山东曹州府知府黄笃瓒、山东莱州府知府鲍祖恩、河南彰德府知府顾家相、均著开缺送部引见。现月　　

○出使大臣吴宗濂奏、查日本学校。设有国语一科。以统一全国语言。我国疆域较大。人民血■乣多。各操土音。是以教育之普通。未能速化。且其流弊不可胜言。拟请饬下学部、通行内外各学堂。无论官立民立。一体添设国语科。如日本办法。凡入校识字。即令该教习等授以官音。不得参用土语。并饬有编成国语课本者。准其呈由提学使咨请学部审定施行。以期语言统一。裨益非浅。下部议。摺包　　

○调云南提法使秦树声为广东提学使。以广东提学使沈曾桐为云南提法使。现月　　

○予故云南提督夏毓秀。在云南省城建立专祠。摺包　　

○豁免云南嵩明州属被灾田亩粮银。摺包　　

○庚子。谕军机大臣等、电寄长庚、据电奏张掖县乡民。聚血■乣要求种烟。古浪乡民。亦有不服查禁情事等语。禁烟功令森严。岂容无知愚民。藉端抗阻。著该督饬属剀切开导。妥为弹压解散。并将查禁情形。随时电奏。电寄　　

○贝子溥伦奏、资政院暨上下议院工程。应否移交。得旨、仍著溥伦修理。毋庸移交。现月　　

○科尔沁博多勒噶台亲王阿穆尔灵圭等奏拟请裁并稽察守＜目辟＞行＜匧心＞口＜韦未＞＜夗贝＞处。改设管理前锋护军等营事务大臣处。又奏、请将三旗骁骑营兵丁。仍归内务府大臣管辖。均从之。现月　　

○福州将军朴寿等奏、镶蓝旗协领昇泉、承办各事。日见颟顸。平时待遇兵丁。往往以公济私。任意驱遣。经手款项。亦多未能核实。请开缺以佐领降补。得旨、据奏各节。所拟惩处尚轻。昇泉。著即行革职。以示惩儆。摺包　　

○以云南临元镇总兵刘锐恒为云南提督。现月　　

○以记名总兵江朝宗署陕西汉中镇总兵官。记名总兵马万福为甘肃凉州镇总兵官。记名提督田中玉为山东兖州镇总兵官。前云南昭通镇总兵苏抡元为云南临元镇总兵官。现月　　

○以办学著有成绩。赏浙江中学堂监督翰林院编修邵章。四品卿衔。摺包　　

○辛丑。遣官祭历代帝王庙。　　

