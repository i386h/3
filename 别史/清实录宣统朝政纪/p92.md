<!-- { "loadSidebar": true } -->
○吉林巡抚陈昭常奏、吉林自改行省政务日繁。添设民官事权各异而旗民习俗不同。一时尚未融洽。设骤归民官管理。则事涉更张。深虞操切。盖旗官办事。皆以副都统为总机关。此时既经裁撤所有旗丁饷项。旗户生机。及亲戚遗产相续等事。尚未能与齐民一律办理。势不得不酌留协佐以下等官。清理其事。而平时既少统率遇事无所禀承亦殊非法。现设有旗务处为全省机关自应饬旗瞀处酌派提调。分驻原设副都统所在即定名为某地旗务承办处提调。刊发木质关防以昭信守。遇事禀承旗务处长官。直接公署办理。所以暂设提调者。原为逐渐变通起见并非设官分治也。而权限不先画清。又恐彼此无所归宿。经臣妥为酌议。有可以即归民官者。如租赋词讼凡一切地方公务皆是也有应归提调承办者。如升转革休恤赏袭荫派差挑兵皆是也。有应与民官会商者如调遣军务。筹画生计以及民旗及涉之案是也傥不与道署同城。应由提调分报兼辖之道署办理。业已订有章程。分饬遵照惟变通旗制。定限八年。虽未奉有部章。而为期甚促与其届时骤革。有积重难返之势。何若先事筹备。为潜移默化之方。兹查五城副都统衙门附设各官。如仓库笔帖式银库笔帖式。以及满教习等官。均有应管事件。一时未便裁撤。其原有之印务处额设笔帖式八缺。委笔帖式四缺左右司额。设笔帖式二十二缺委笔帖式十一缺承办处额设笔帖式四缺。委笔帖式二缺。富克锦协领关防处额设笔帖式二缺与司处各差。名实既不相符。自应一律裁撤计共裁六十三员缺。即所留协佐以下各官。嗣后遇有出缺。亦概行停补惟念各员从公有年。不无劳勚。遽投闲散。未免向隅。拟请援照上年奏准裁撤各司主事笔帖式等缺归部选用。酌予出路成案。各以对品官阶分别归部选用。其未经改就以前。仍请给予原俸如有升阶者。并请按照升阶办理。下所司议。摺包　　

○又奏吉林省属旗民各丁。经奏准缓徵仓谷地丁等银。拟请豁免流抵下部知之。摺包　　

○以清赋放荒出力。予吉林记名副都统姚福兴仍以副都统记名。试署吉林度支司前劝业道徐鼎。康交军机处存记。赏吉林府知府署劝业道张瀛二品衔。摺包　　

○辛巳。孝淑睿皇后忌辰。遣官祭昌陵。早事　　

○引见州县事实最优等在任候选道湖北宜都县知县王国铎得旨、著在任以道员尽先补用。现月　　

○准陆军部尚书铁良以病解职。以陆军部右侍郎荫昌为陆军部尚书。未到任前。仍以左侍郎寿勋署理。内阁学士那晋仍署陆军部左侍郎。以陆军部左丞姚锡光为陆军部右侍郎。现月　　

○以外务部尚书梁敦彦充税务处会办大臣。现月　　

○以亏欠公款革浙江。海盐县知县徐宝青职。并勒追。随手　　

○蠲缓浙江杭州等属仁和、钱塘、海甯、富阳、余杭、临安、新城、昌化、嘉兴、秀水、嘉善、海盐、平湖、归安、乌程、长兴、德清、武康、安吉、孝丰、诸暨、西安、龙游、建德、＜走毕＞滟蜽安、遂安、寿昌、桐庐、分水、二十九州县暨杭严＜目辟＞行＜匧心＞口＜韦未＞＜夗贝＞。并衢严二所。新垦田地宣统元年分应徵丁漕粮米有差。摺包　　

○蠲缓浙江绍兴等属钱清、西兴、长亭、杜渎、海沙、芦沥六场。暨江苏松江府属横浦浦东二场被灾地方。宣统元年分应徵穴■士■黾课钱粮。摺包　　

○蠲免浙江杭州等属仁和、海沙、鲍郎、芦沥四场。暨江苏松江府属横浦、浦东二场。荒芜未垦穴■士■黾荡宣统元年分应徵穴■士■黾课钱粮。摺包　　

○壬午。谕内阁、陆军部尚书荫昌、现在尚未服满。著改为署任。现月　　

○云贵总督李经羲奏、滇边马使克地方兵变一案。业经办理完竣地方安谧。下所司知之。随手　　

○赏北洋师范学堂日本教习中岛半次节三等第一宝星。随手　　

○癸未。谕军机大臣等、电寄驻藏大臣联豫。前经降旨谕令迅访灵异幼子数人。遵照成案。入于金瓶秉公签掣。作为前代达赖喇嘛之真正呼毕勒罕。现在已否访获朝廷深为悬切。达赖喇嘛掌理教务。名位不可久虚。著责成驻藏大臣联豫传谕各呼图克图等认真访寻。照案从速办理。一俟掣定即行电奏请旨加恩。俾黄教得所皈依。大局亦资裨益。再达赖喇嘛现在尚未举定。即举定亦在幼年。所有藏中教务。暨商上一切事宜。须有老成端谨之员。相为助理。前派代理新噶勒丹池巴罗布藏丹巴能否胜任。并应否援案赏给诺们汗名号之处。著该大臣一并妥议电奏。电寄　　

○陕甘总督长庚、电奏甘肃禁烟情形。必须先从禁贩入手。请将甘省土税局卡截至本年二月底止裁撤。并将罂粟亩税停徵各节。著度支部议奏。电寄　　

○科布多办事大臣锡恒奏。阿尔泰前经开办官屯五处。于上年奏准将克木奇一屯拨归民办。频年收获仅供军食。迩来商贾贸迁。已成市肆。民闲所需粮石。仍须运自新疆。路远费繁粮价翔贵招来人工。因亦暗受影响。且阿山尽属蒙哈以牧代耕。不习稼穑。致少盖藏亟当竭力图维。俾成长治久安之策。兹据哈萨克头目迈敉来营。呈请将沙拉胡逊库克布呼两屯。自宣统二年起。拨归该管哈民承种。一切遵照克木奇官屯拨归民办成案办理等语。自应因机利导。准如所请且核与奏定成案相符。拟请暂令试种。果肯力田。并无流弊。即准常办既较之官中劝导。易收实效。且可腾出人力令再兴办他处。务期民尽知农地无遗利。于将来改设行省举行新政各前途。胥有极大关系。下部知之。摺包　　

○转陆军部右丞朱彭寿为左丞。以左参议许秉琦为右丞转右参议。庆蕃为左参议。以候补参议锡嘏为右参议。现月　　

○豁免陕西榆林、绥德、米脂、吴堡四州县。光绪三十三年分所欠榆林府广有仓粮米草束。　　

○甲申。遣官祭先医之神。　　

○甯夏将军台布等奏。　　

○赵家圈地方渠成屯立。酌拨放荒开垦章程督饬开办。得旨、著会商陕甘总督妥筹办理。　　

○署两广总督袁树勋电奏粤省新军酿变。分别剿抚情形报闻。电寄　　

○以亏款延缴革杭防掌右库司协领椿梁骑都尉松茂职。并勒追。　　

○以阻挠戒烟禁令。革甯夏驻防正蓝旗佐领孟赉骁骑尉文广职。随手　　

○赏广西图书馆大清会典一部。随手　　

○乙酉。春分朝日于东郊。遣豫亲王懋林恭代行礼早事　　

○孝康章皇后忌辰。遣官祭孝陵。早事　　

○谕军机大臣等、税务处奏总税务司赫德病仍未痊恳请开缺一摺。赫德著再赏假一年。裴式楷赏给头品顶戴。现月　　

○两江总督张人骏等电奏、扬海等属商运平粜米石。沿途请免税厘。得旨、著照所请该衙门知道。电寄　　

○御史胡思敬奏、议员互选不公。各衙门官长以意私相属托。斲丧仕途廉耻。流弊滋多。又奏、选举硕学通儒名实不副请饬资政院变易名目。改定章程。均下资政院知之。摺包　　

○以内阁侍读学士梁诚为出使德国大臣。电寄　　

○予驻美使馆二等参赞分省补用知府陈始昌等奖叙如例。随手　　

○丙戌。护理湖广总督杨文鼎电奏湖北米谷歉收。向资外省接济。请将鄂境统捐各局卡。向收米谷捐税。一律暂免徵收三个月。得旨、著照所请。该衙门知道。电寄　　

○丁亥。遣官祭地文昌帝君庙。　　

○谕军机大机大臣等御史文鉴奏、法律学堂考试毕业并未加入品行分数一摺学部知道。现月　　

○民政部奏、前定报律草案应行修正者约有二端一关于发行报纸之检查。非出版前期所能猝办。一关于违犯报律之诉讼非行政衙门所当裁判。应即分别酌量增改。此外如发行及记载之限制保押及处分之重轻。又复体察现在情形。参考各国法例详加厘定。斟酌捐益。取便施行。至原律文辞挂漏应删润补益之处。亦经逐条更订。律文改为四十一条而以施行期闲。诉讼管辖。及本律与他律之关系。别为附条四条。并各加具按语。声明理由。缮单呈览。仍请饬交宪政编查馆照章考核。再行请旨钦定颁行。得旨宪政编查馆覆核具奏。摺包　　

○翰林院侍读荣光奏、津浦路务应求便利。下督办津浦铁路大臣知之。寻覆奏、该侍读原奏似以南开设站。为迅求便利之方。惟南开设站。与接通京奉。窒碍良多。若修筑枝路。设立分站。仍须俟路成后。该处商务是否发达。与本路是否合宜。届时方能定计。且陈唐庄一蝱滟戋。由津站通至良王庄。以后材料转运。亦复无多。该蝱滟戋应否迁拆。将来尚须酌核。若竟接续展造。似于交通大局。尚未通盘筹画。所请南开设站之处。应毋庸议。从之。摺包　　

○戊子。东三省总督锡良等奏、上年七月准农工商部电开本部会奏议覆南洋筹设劝业会会期已促。请速饬设立出品协会。并饬劝业道联络绅商设立协赞会等因。当经转饬遵办。现在三省联合设立协赞会。拟定章程。并择定三省适中之地设事务总所。以便筹办。所有该会应需经费。拟援案由三省摊筹。请予饬部立案。下部知之。　　

○己丑。遣官祭关帝庙。　　

○谕内阁、朱家宝奏、查明皖省上年被灾各属民情困苦。恳恩量予接济一摺。安徽各属。历岁荒歉。上年又遭水患。曾经加恩将是年钱漕银米分别缓徵递缓以纾民力。现当青黄不接之时。民情仍形困苦。览奏殊深悯恻。著加恩赏给帑银三万两。由度支部给发。著该抚督饬员绅。妥为散放。务使实惠均沾。毋任吏胥舞弊用副朝廷轸念民依有加无已之至意。现月　　

○召见东陵西陵内务府京察一等圈出之麟祥。明盛富基得旨。均著记名以关差道府用。现月　　

○恭亲王溥伟等奏、议覆吉林巡抚陈昭常奏、吉省办理禁烟暨提前禁种。一律净尽。请将办理禁烟各员。照章择尤保奖。依议行。现月　　

○又奏、遵旨调验已革准补山东嘉祥县知县郭鸿宾等。均无发瘾情形。得旨、郭鸿宾等五员。均著开复原倢■＜曰融＞■＜石木＞处分。仍令照旧供职。原倢■＜曰融＞■＜石木＞失实之前山东巡抚袁树勋著交部照章议处。现月　　

○直隶总督陈夔龙、电奏外洋学子侨民日多邪说流播易滋煽动。请严密查禁。下外务部知之。电寄　　

○两江总督张人骏奏、江北水灾奉准拨帑抚恤。现拟办理冬赈。并酌拨各属工款报闻。摺包　　

○以直隶大沽协副将张士翰为安徽皖南镇总兵官。现月　　

○赏德国驻沪副领事丰理特三等第一宝星。随手　　

○纂修官黎湛枝恭纂　　

总纂官熊方燧恭辑监修总裁世恭阅正月初四日正总裁那月日专司蒿■禾本陆恭覆阅甲寅正月二十七日　　

徐月日　　

荣月日副总裁唐月日　　

