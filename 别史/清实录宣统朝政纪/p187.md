<!-- { "loadSidebar": true } -->
○邮传部奏、京张铁路。兼办鸡鸣山煤矿。历年动支经费。行化银四十七万余两。拟请作为该矿成本。俟出煤旺。分筹拔本又玉带八宝两山。实为鸡鸣山后来补助之要。应俟该矿办有成效。随时妥筹扩充。从之。　　

○以甯夏副都统恒龄署荆州左翼副都统。　　

○赏福建候补知府谢启华四品卿衔。充山西清理财政正监理官。　　

○甲子。谕内阁、电寄荫昌、据电奏、设立行营司令处所。遴员佐理。及启用关防日期等语。知道了。请调之易迺谦、何守仁、丁士源、恽宝惠、杨葆元、陈继曾、雷炳焜、存厚、龚光昂、张＜辶黎＞方■土、均准其调往。现据瑞澂、萨镇冰电奏、各军迎击情形。刻汉镇事急。该大臣务即迅筹布置。妥速进攻。并著石滟驳队即日开赴前敌助剿。毋少延误。　　

○又谕、电寄袁世凯、据电奏、调委人员。筹募新军。及与各省处往来公事拟先刊用木质关防。以昭信守等语。知道了。　　

○又电奏、请在直隶山东河南等省。召募壮丁一万二千五百人。照武＜目辟＞行＜匧心＞口＜韦未＞＜夗贝＞左军现行营制编集二十五营。作为湖北巡防军。并请饬度支部速拨的款四百万两。以备拨支等语。著照所请。　　

○又谕、电寄袁世凯、电奏悉。筹画一切。均甚妥协。副都统王士珍著襄办湖北军务。所有增募新军。布置后路各事。责成经理。军咨府正使副都统冯国璋著迅赴彰德筹商一切。如必须第二军往助。再令迅回带往。或令各该统制带往战地。相机办理。至请调之副都统衔开缺奉天度支使张锡銮、已革黑龙江民政使倪嗣冲、直隶候补道段芝贵、山东军事参议官陆锦、直隶补用副将张仕钰、直隶候补知府袁乃宽、均著准其调赴前敌差遣委用。并著第四镇统制官吴凤岭驰赴前敌。现在军情紧急。该督务一面召集巡防军队并饬所调各员迅速前往。一面赶即料理先行起程。以便就近妥筹调度。早靖匪氛。　　

○又谕、电寄岑春火滟宣、据电奏、因病一时断难就道。荐贤自代等语。朝廷特肬■闲该督戡定川乱倚任甚专。仍著赶速调治。早日赴川。以慰廑系。开缺广西提督丁槐著准其调往四川。　　

○又谕、电寄瑞澂等、瑞澂、萨镇冰电奏、二十七日。官军与匪接仗。刘家庙失而复得。请迅催荫昌立即前来。或派石滟驳队先至救援等语。仍著激励将士。稳慎进攻。严防暗袭。已有旨饬荫昌迅拨石滟驳队助剿矣。　　

○又谕、电寄李经羲。电奏悉。滇边关系紧要著即饬所派兵队认真防守。惟川省待援甚急。如力能兼顾。即酌量派拨数营。赶速前进。　　

○又谕、电寄赵尔巽、电奏悉。现据钱能训电奏、陕省兵力过单。添练防营召集稍稽时日。俟布置粗定。然后可图赴援之举。此时实无余力等语。陕军不能赴川。自系实情。所请由奉省代募五营之处。著准其代募。设法开往。　　

○又谕、电寄钱能训、据电奏、川乱未平。理无坐视。前请添练防营八队。现在遵旨分途召募。以冀克日成军。一俟布置粗定。择要填防。兼图赴援等语。著赶紧召集编练。并顾兼筹。　　

○又谕、电寄冯汝骙、据电奏、江西财政奇窘。近日商家竞提存款。民闲争兑现银。市面支空。非现银不能挽救。请饬部电沪分银行。先借二十万两来章滟贡。至章滟贡省额解各款。请俟防务稍松。再行照解。惟赔款关系国际。应请饬部将九月应解赔款十六万零。暂行代筹等语。著度支部速议具奏。　　

○又奏、派张检督办浔防事宜。知道了。九江地方。关系重要。著即督饬认真防守。豫堵鄂匪下窜。毋稍疏懈。现在作战兵舰。需用煤火甚急。著该抚饬令九江道迅速采购。源源接济。所有应需款项。先行酌筹垫办。　　

○又谕、孙宝琦、电奏冬令筹办普赈。需款甚钜。库储空虚。无可支拨。请仍照前请。准在东省劝捐济赈。分别银数。奖给实官建坊等语。著度支部议奏。　　

○引见北洋大学毕业生。得旨、胡振禔、李成章、均著赏给进士出身。并授职翰林院编修。何炳麟、著赏给进士出身。并授职翰林院检讨。张务滋、苏企由、均著赏给进士出身。改为翰林院庶吉士。张寿祺、著赏给进士出身。以主事分部尽先补用。吴大业、钱俊、均著赏给同进士出身。以知县分省补用。　　

○又引见山西西学专斋毕业生。得旨、杨仁显、刘世勋、郭显廙、潘连茹、王迎祉、杨朝相、王缙云、王荩臣、温承让、张宴林、赵国佐、许＜辶黎＞吉、柴荐膺、郭希汾、张箎、胡德毫、均著赏给进士出身。　　

○实授王丰镐为浙江交涉使。纂修官金兆丰恭纂　　

总纂官钱骏祥恭辑监修总裁世恭阅四签正月十五日正总裁那月日专司蒿■禾本陆恭覆阅甲寅二月初四日　　

徐月日　　

荣月日副总裁唐月日　　

宗室宝恭阅二签九月初四日

　　

陈恭阅十一签二月廿八日　　

熙月日　　

郭恭阅六签十一月二十一日　　

宗室麒月日


大清宣统政纪卷之六十二　　

宣统三年。辛亥。九月。乙丑朔。日有食之。　　

○谕内阁、朕寅绍丕基于今三载勤求治理。夙夜兢兢兹届资正院第二次开院之期。尔议员等其敬听朕命方今世界文明。宪政尤为当务之急。自上年十月仰体先朝与民更新之意。俯顺内外臣工之请特降谕旨。缩改于宣统五年开设议院。并修改筹备事宜清单。期限则年近一年。筹画乃日繁一日。该院负国民之重望。实协议之权舆。前者略具规模。今兹当更有进步。所有应议事项。急宜集血■乣思以广益。求一是以折衷。以期渐有端倪。日臻完备。除上年该院未经议竣各案。仍应接议外。朕特命国务大臣将各项案件。陆续筹拟。照章交议。尔议员等洞观国势。熟审舆情。其各体念时艰。发摅忠爱总使法立而民不扰。论定而事可行用以巩固邦基。弓滟＜兪＞滟弓成郅治朕有厚望焉。将此特谕知之附录监国摄政王训词溯自上年资政院开院以来已经匝岁。凡关于宪政事项本监国摄政王与王大臣等悉心筹画日促进行昕夕从事惟恐不及现又届该院第二次开会之期。各议员等夫问日进阅历较深凡国家安危所系

与吾民休戚所关以及一切事实理论。自当研究渐精抉择愈审必能出所蕴蓄。共矢虚公协赞谋猷代宣民隐上副朝廷孜孜求治之至意各议员具交勉焉

丙寅。谕内阁大理院奏讯明学生横遭诬陷形奣＜虘阝＞亦并无可疑。请予开释各摺片。此案既据讯明全系子虚。解树强著即开释。准其一体验放。该学生无辜受累。定系有人诬陷。著民政部江苏巡抚按照该院所陈各节。严切究办。毋稍含混。嗣后京外各衙门。遇有讦发之案。务当研究虚实。至投递匿名信函尤应根究来历。固不可过事张皇。亦不可少涉疏懈。仍当随时侦察。认真办理。以重法律而安善良。　　

○又谕、给事中涂国盛奏、鄂陷现已旬余。难民困毙无算。请饬督办赈务大臣盛宣怀酌拨钜款。电商善堂义绅。援案设救济会速救余生一摺。著督办赈务大臣知道。　　

○又谕、电寄陈夔龙、据电奏、顺直各属。夏秋之交连遭大雨继以扬风。秋未晚谷全行折倒。灾情甚重民食维艰拟招商自备资本。分赴豫奉鲁三省及直隶之大名府一带采办杂粮。减价出粜。并援案将出产销场税捐。一律全免。其火车运费。已商邮传部减收半价等语。著照所请。该衙门知道。　　

○又谕、电寄袁世凯、据电奏、拟请调海军参领蔡廷干、降调奉天劝业道黄开文。随营差遣等语。蔡廷干、黄开文均著准其调营差遣。该衙门知道。　　

○又谕、电寄袁世凯、昨据瑞澂电奏楚豫兵轮。开往九江。并闻瑞澂亦有潜赴九江之说。著袁世凯迅速查明具奏如果属实。即著派员迅速往取印信即由该督接收任事。　　

○又谕、电寄段祺瑞、据袁世凯电奏、请饬署江北提督段祺瑞酌带得力将弁。毋庸多带队伍克日由海道北上。径赴鄂境等语。段祺瑞著迅赴前敌与袁世凯协商布置。　　

○又谕、电寄张人骏现在匪势日炽。九江以上黄州大冶田家镇武穴。处处堪虞。著张人骏体察情形。迅饬提督张勋酌派得力兵队。迅速前往。扼要队堵。毋稍延误。　　

○又谕、电寄沈秉＜辶黎＞方■土、据电奏请将各项行政应办应停指定事项等语。著该抚体察本省情形。分别缓急。奏明办理　　

