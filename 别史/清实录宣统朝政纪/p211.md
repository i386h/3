<!-- { "loadSidebar": true } -->
○内阁总理大臣袁世凯奏恳暂收回封爵成命。伏维弭非常之变。必建非常之功。晋有温陶。胙始安长沙之土。唐推郭李。享汾阳临淮之封。当时皆以为宜。后世不讥其滥。诚以光华日月。旋转乾坤。致宗社于奠安。拯生灵于涂炭。所谓功业至斯。当之无愧者也。现大局震撼。人心动摇。成败利钝。未敢逆睹。世变所极。已陷于水深火热之秋。功效弗彰。莫偿夫返日回天之志。若遽受高爵。忝窃殊荣。不独为前代所羞。亦恐为将来所笑。与其辜恩于日后。何如沥陈于事先。惟有仰恳曲赐矜原。俯垂鉴察准予暂行收回封爵成命。以免咎戾。不胜感激祷祈之至。　　

○又奏臣久患心跳作烧。及左骨滟妥疼痛等症。无暇静养。迄未就痊。因近日谣讹纷起。未敢再请续假。勉为支撑。稍安人心。日前闻军心渐多摇动。异常焦灼。连夜不寐。心跳益剧。头眩尤甚。而骨滟妥疼牵及腰闲。步履尤为不便。奉传今日召见。仍难趋叩宫门谨恳格外恩施。赏假二三日。以资调养所有下情。已属国务大臣胡惟德等代奏一切。至军队赞成共和。实由于湖北党人。多方煽惑。已由臣晶■宜发电信。剀切解劝。当不至遽与革军联合。近议国体一事。已由皇族王公讨论多日。当有决定办法。请旨定夺。臣职司政。惟遵朝旨现遵旨与伍廷芳仍商国体公决变通办法。今日停战期满。昨电伍廷芳。托词延宕。亦未显与决裂。而徐州颍州均已开战。臣才力短浅。奉职无状。悚惶待罪。　　

○又奏、奖保克复汉阳异常出力各员。窃臣准总统第一军冯国璋咨称、武昌汉阳。势成掎角。汉口适当武汉之冲。官军不得汉阳。则汉口仍不可守。惟汉阳东有扬子江。西有琴断河。北有襄河。水军既失。飞渡为难。且襄河南岸。又有龟山、黑山、梅山、仙女、美娘、汤家诸山。蜿蜒三十余里。地形既极复杂。而大小河流。又复种种障碍。加以革军险固之石滟驳垒。则绵亘于前。完全之工事。则施设于后。守之甚易。攻之极难。自汉口规复以后。一面防御。一面即为攻取汉阳之谋。先据探称革党在汉阳。兵力约一万三四千人。其各种防守工程。颇有领异标新。出人意表者。计惟先取黑山龟山。则汉阳指顾可下。因分兵两道进攻。而以奇兵辅之。编配甲乙二支队。派第六镇统制李纯统率。九月二十三日。甲支队由孝感县分水陆两路并进。沿途击散辛集蔡甸。汤家山之匪。剧战五昼夜。至十里铺。豫定会合地点。乙支队于九月二十六日。由大智门攻击坨洛口。美娘山。仙女山等处之匪。至十月初六日。追至十里铺。与甲支队联合。惟时两支际。经旬余鏖战。水陆跋涉之困难。兵力渐疲。而前蝱滟戋又无兵可以抽调。因悬重赏。于各镇挑选奋勇队。共得官弁五十余员。兵一千余名。先于十月初三日。昕夕兼进。至是与甲乙两支队合集。革军见我军之剽锐。专顾十里铺方面射击。而我军闲道奇兵。于初六之夜。沿襄河北岸。由水电公司附近。暗渡襄河。已拊黑山之背。两面迫胁。革党益不能支。遂自黑山以南溃退。初七日辰刻。我军合队攻克龟山。午后。即将汉阳府城收复等因。拟令将异常出力员弁。开单咨请核奏前来。臣查第六镇统制李纯。忠诚朴至。才略过人。复经劲勇善战之王占元。陈光远。为之助援。故能统率甲支队长吴金彪等、乙支队长马继增、张敬尧、丁效兰、吴长植、姚建屏、朱锡泉、李长泰、劳谦光等。奋不顾身。克奏大捷。而劳谦光即以是役阵亡。吴长植、朱锡泉、即以是役受伤。又辎重营之南元超、石滟驳队之崔霈、王文熙、田友望、杨文耀、孙传芳等、均能入生出死。破锐摧坚。惟其有忠君爱国之忱。故能识敌忾同仇之义。自应优加奖保。以旌锐勇而表忠勋。得旨、允行。寻赏第二镇统制王占元、第四镇统制陈光远、头品顶戴。与第六镇统制李纯、第四镇统制吴凤岭、并赏穿黄马褂。开复已革留任湖北提督张彪处分。余赏给翎衔勇号升叙有差。　　

○总管内务府大臣奎俊因病乞解职。得旨著再赏假一个月。安心调理。毋庸开去差缺。　　

○弓滟＜兪＞滟弓德院顾问大臣王垿、典礼院学士杨佩璋。因病乞解职。并允之。　　

○以山东候补道余则达署山东布政使。丁道津署山东提法使。　　

○乙巳。孝德显皇后忌辰。遣官祭定陵。　　

○谕内阁、内阁代递冯国璋奏、恳恩开去禁＜目辟＞行＜匧心＞口＜韦未＞＜夗贝＞军总统差使一摺。现在时事多艰。禁＜目辟＞行＜匧心＞口＜韦未＞＜夗贝＞极关重要。该军统素优识略。务当勉任其难。力顾大局。以保秩序。所请开去差使之处。著毋庸议。　　

○又谕、电寄科布多办事大臣忠瑞、内阁代递电奏悉。桂芳现赴库伦查办事件。一时未能到任。阿城关系重要。该大臣务当勉为其难。力疾任事。以固边局。　　

○又谕、内阁代递额勒浑电奏、伊＜覀之＞■牛匪党。已有拔队窜扰之信。塔城地旷兵单。请饬忠瑞。迅将光绪三十二年借归阿城编练之塔属额鲁特十苏木内蒙兵二百名。随带枪械。如数拨回等语。塔城防务吃紧。著忠瑞迅速拨回。以资分布。毋稍延缓。　　

○又谕、电寄赵尔巽、据内阁代递电奏、遵保奉天防营各路将领。请将参将马龙潭、吴俊升、副将吴庆桐、均以总兵记名肬

■闲放。参将赵福汇、以副将补用。知府李菊瀛、以道员留奉补用。千总耿玉田。以都司补用等语。著照所请。　　

○又谕、电寄张勋、据内阁代递电称、前敌夺回固镇南六里之霸王城等语。前敌军士。忠勇奋发。深堪嘉尚。著即传旨嘉奖。　　

○内阁总理大臣袁世凯奏晶■宜奉恩旨。未敢坚辞。恳俟时局稍定。再行受封。得隆裕皇太后懿旨。报闻。　　

○以督办边防大臣张怀芝为安徽巡抚。未到任以前。仍由河南巡抚齐耀琳兼辖。　　

○以记名总兵周金城为江南苏松镇总兵官。陈德修为福山镇总兵官。殷恭先为安徽寿春镇总兵官。　　

○以克复大同潼关。调度有方。赏武＜目辟＞行＜匧心＞口＜韦未＞＜夗贝＞左军军统姜桂题太子少保衔。并赏穿黄马褂。　　

○以御贼阵亡。赠福州将军朴寿太子太保。并赏给二等轻车都尉世职。子景康、以员外郎用。予谥忠肃。赠云南统制官钟麟同副都统。予谥忠壮。兵备处总办道员王振畿、辎重营管带范镇岳、从优议恤。　　

○丙午。谕内阁、据奏部款支绌。军民交困。拟息借洋款以资接济一摺。著照所请。　　

○又谕、电寄＜辶黎＞方■土岫等、内阁代递电奏悉。此次包萨匪徒东窜。经＜辶黎＞方■土岫等、调委翼长谭涌发、督率兵队。迎头痛击。将该匪击退。殊堪嘉尚。至恳派兵往援一节。已由何宗莲派李奎元带队往援矣。　　

○又谕、电寄袁大化、内阁代递电奏悉。伊＜覀之＞■牛塔城。均关紧要。著袁大化会高长庚、额勒浑、妥筹兼顾。以资联络而固边陲。　　

○节制各路军队大臣袁世凯奏、保奖克复颍州府城出力各员。查颍州匪首张梦磔。系寿州积年帮匪。有血■乣万人。盘踞颍上。自太和既下。该匪由刘家集遁回府城。穵取城内街心石条。将西北两门闭塞。誓死固守。以待寿州援贼。经河南藩司倪嗣冲。察看地方。以东北两门。均靠颍河。惟西南稍高。利于攻战。遂于十一月二十一日。分饬巡防右路前左两营。并三镇六镇石滟驳队两队。由城北七里沟。绕出西南东南两面攻击。另派左翼小队。潜往东门外设伏。以防该匪逃遁。该藩司自带马队。往来游弋应接。该匪枪石滟驳齐发。势若飞蝗。连日死抗。仰攻实不得力。而该匪胞弟梦韭、又率贼党一千余人。由寿来援。深报已抵颍东之三十里埠。我军前对坚城。后防劲旅。急饬六镇马队一队。步队四哨。驰往截剿援匪。一面专力攻城。惟城垣坚固。势难力取。且虑多伤士卒。遂密饬颍绅吴奉恩、赵安澜、劝谕已叛巡防管带朱兆勋、已降团练管带徐振清、许以重赏。用为内应。又于西北两面防御稍虚之处。豫备云梯。派令营务处高世读、管带邱昌锦、右路左营帮带马连甲、左翼小队管带周茂冬、后路左营管带倪毓棻、率领练总周家凯等。抽拔奋勇短刀手二百余名。分头由西北东北两处。缘梯而上。朱兆勋。徐振清。亦由内夹攻。各队将士。遂蚁附登城。无不以一当百。巷战数时之久。遂于二十五日辰刻。将府城克复。是役也。攻围六昼夜之久。阵毙悍匪一千余名。生擒匪党六百余名。击毙匪首伪标统营官队官二十余名。夺获克鹿卜五生的七钢石滟驳三尊。江南造大铜石滟驳三尊。格林连珠大石滟驳二尊。各种快枪土枪数百杆。子弹火药无算。该藩司以新募之兵。当方张之寇。仰仗朝廷威灵将士用命。遂能力破坚城克复土宇。所有在事文武员弁。异常出力。不无微劳足录。仰恳照单奖叙。以酬劳勚而资激劝。又奏、在籍废员徐占凤、前充十三协统领。驻扎清江。四载有余。去冬因公被议。革职回籍。今秋清江溃兵。向西窜扰。该革员在籍。闻变即出招抚陆续收集散兵一千四百余名。编成步队两营。马石滟驳各两队。名曰徐防新军。复经臣飞札派充淮徐巡防各营统领。时适清江独立。革军派兵数十名。带船三＜目辟＞舟穴＜曰融＞夕＜夗贝＞。声言运到机关石滟驳数尊。前来接收徐州府城。该革员设伏观变。不为所动革军知其有备。退归淮上。其时徐属各乡土匪蠢动。萧县砀山。均被围困。该革员即派新军一营管带田玉坤、左营管带杨骏发、石滟驳队帮带周继宗、带石滟驳六尊。并徐防马队三十骑。驰赴萧砀一带。相机剿办。立解二县之围。既而匪首王金妮等、窜入丰县。里应外合。将县城占据。自称天意大都督。该革员闻信。飞调田玉坤、杨骏发、周继宗、周连城、各管带。分率所部。驰往丰县。亲率小队。会同江防管带白宝山、节次分布。定期攻城。遂将丰县克复。当淮扬海三郡土崩瓦解之时。徐州毗连皖豫。为革匪所必争。该革员独于废置之余。保障要冲。恢复土宇。其忠勇殊堪嘉尚。仰恳俯念时艰。将才难得。准将已革总兵衔留直尽先补用副将徐占凤、销去永不叙用处分。开复原官衔翎。以酬劳勚。均如请行。寻予知府倪毓棻。翰林院编修王震昌等、奖叙有差。　　

○丁未。谕内阁、请肬■闲大员会办奉天防务。山西巡抚张锡銮、著即日交卸。迅赴奉天会办防务。　　

○又谕、内阁代递姜桂题奏、恳请收回成命一摺。该提督所部。平日训练有方。临事又能踊跃用命。朝廷论功行赏。特沛恩施。所请收回成命之处。著毋庸议。　　

