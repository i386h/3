<!-- { "loadSidebar": true } -->
宗室宝恭阅七月二十九日

　　

陈恭阅五签二月初五日　　

熙月日　　

郭恭阅一签十一月十七日　　

宗室麒月日


大清宣统政纪卷之三十二　　

宣统二年。庚戌。二月。庚寅。直隶总督陈夔龙奏、筹办要政。如慎交涉广教育。整军备。兴实业。以及禁烟防河诸大端。详慎图维。现已渐得端绪。得旨、遵朕前次批谕一切要政。尽心筹办。甚好甚是。嗣后尤当勉力图维。随时整顿。是朕之期望也。摺包　　

○又奏、遵旨整顿财政谨将局所分别裁并。设立财政总汇处以一事权。下所司知之。摺包　　

○又奏、沥陈下悃恳准开缺。得旨、朕览卿筹办要政一摺。正为嘉悦。已经详加批谕。期卿勉为其难。忽览至此摺。殊属不解。此举大可不必。仍遵前旨。勉力整顿所请开缺之处。著毋庸议。摺包　　

○两江总督张人骏奏、上海北市地方。以水源不洁有碍＜目辟＞行＜匧心＞口＜韦未＞＜夗贝＞生屡致外人藉口。与英厂接管购水。究属权操外人。莫若设厂自办。以杜觊觎现据江海关道详请筹款自办。拟由道担借商款。并请续借商部存款。恳饬部照准。俾得及早兴工下部知之。摺包　　

○又奏、江苏江甯府属之江浦县。本系冲字肬■闲缺。近因兴筑津浦铁路以该县为南段首站与沪甯铁路之甯省车站隔江相望。遂为南北通衢。水陆交冲将来商旅往来五方杂处。不独巡防吃重。且恐交涉日繁似未便仍循资格。拘定选留班次铨补。拟请改为冲繁难三字调缺。俾得为地择人。惟查定例应归月选之缺。改为题调要缺。必须于本省题调要缺内。酌改肬■闲缺互换。查有淮安府属之桃源县。本属冲繁难三字调缺。该县虽属沿海地方。惟自各处轨道交通。其地已非冲要。措置尚易为力。且民情朴实。讼狱无多较同府之阜甯安东等县三字调缺。繁肬■闲攸殊应请改为难字肬■闲缺。足资治理。下部议。摺包　　

○四川总督赵尔巽奏、松潘厅属中阿坝地方。墨仓土司与墨科土目构衅抢掠商路梗阻业经委员查照番规。秉公断结。边境安谧。下部知之。　　

○又奏、续办凉山猓夷。埽通夷巢。就交脚地方添设县治。筑城屯守。俾资控制。并由美姑河通道雷波。以期商贾殷阗。汉夷和辑所有在事出力之建昌镇总兵田振邦等、拟请升叙。以资鼓励。又奏、请截留洋款。拨解西藏经费。均下部议。摺包　　

○浙江巡抚增韫奏台州仙居县属土匪倡乱。业经派兵剿办。地方一律平靖。报闻。摺包　　

○准四川提学使赵启霖解职养亲。以翰林院编修刘嘉琛为四川提学使。现月　　

○以办理屯务出力。予四川炉霍屯务委员试用知县吴庆熙奖叙。随手　　

○辛卯。以办理塔城中俄司牙孜积案出力。予伊＜覀之＞■牛索伦营副总管福善交军机处以副都统记名肬■闲放。赏台吉玛木尔伯克二品顶戴。随手　　

○壬辰。谕军机大臣等、浙江巡抚增韫电奏浙省米粮缺乏。请将本届新漕缓运四万石。留办平粜。仍俟下届照案补运等语。著度支部议奏。电寄　　

○又谕御史陈善同奏、海军方始萌芽。亟宜培养人才。自制船械一摺。著筹办海军大臣知道。现月　　

○以藉案科罚。假公营私。革云南中甸同知阮大定职。随手　　

○以营勇逞凶酿命。革湖南补用守备赵国光职。随手　　

○蠲免吉林五常厅桦甸县被灾地方宣统元年分应徵钱粮。随手　　

○癸巳。东三省总督锡良等奏、统筹吉省边防兵备。请将旧有陆防各军。先行改编陆军一镇下所司议。寻奏、拟以现在改编之一镇。定名第二十三镇。其第二第三两镇。俟成立后陆续编定。记名提督孟恩远。应准暂充统制。从之。　　

○吉林巡抚陈昭常奏、吉林创办经徵局。匀定府厅州县各缺公费。下部知之。摺包　　

○河南巡抚吴重喜■心奏、河工款项清理就绪请将八厅公所。改为河防公所。派开归河北两道管理以重河务。下部知之。摺

包

　　

○热河都统诚勋奏新设阜新县治。原定于鄂尔土板地方东北之库伦。正北之柰曼两旗均归管辖。设治尚称适中。嗣因增设绥东一县。将库伦柰曼两旗拨隶绥东。则阜新县治。未免过偏。难资控制现勘得水泉地方。原壤沃衍。且系往来通衢。移设县治。与地方政治民情。均有裨益。其原设之鄂尔土板巡检兼阜新典史。现在县治既迁。自应随同前往。以重典狱。下部知之。摺包　　

○以拏获谋逆匪首出力。予吉林民政使谢汝钦等升叙有差。随手　　

○甲午。孝哲毅皇后忌辰。遣官祭惠陵。早事　　

○谕军机大臣等、电寄专使考察陆军大臣载涛、电奏日皇赠给宝星。均著准其收受。电寄　　

○又谕、电寄增韫、据电奏有漕州县。办理豫算。拟每石折价解部。定为银圆四圆。并从漕项内提解运费一圆等语。天庾正供关系重要。所请著毋庸议。电寄　　

○又谕、电寄驻藏大臣联豫、电奏悉拉里僧俗、暨工布番兵等。投诚归化自应一体保护。至该番兵应否改归汉属之处。此举近于改革恐外人有所藉口。著联豫体察情形。妥慎筹画奏明请旨电寄　　

○云贵总督李经羲奏、滇省三面临江。强邻窥伺。非联络西南诸省。厚集人力财力。整饬军防。不足以撑持危局。惟是边荒寥廓。交通不便。目前大计。莫亟于筹办铁路。滇省最要之路蝱滟戋有二。一由云南至四川之重庆。曰滇蜀铁路。一由云南至广西之百色。曰滇桂铁路。此两路能同时并修。局势更为宏远或择要先筑。军事既有裨益。利权亦可挽回滇本矿国。五金彳滟扁地祗以运道艰难。销路未畅滇路果由自办。矿业不难大兴。拟请饬下邮传部迅速核议。再由部派员测勘。筹集款项次第举办。其腾越铁路英最注意拟先筹办土路以为基础。俟与部臣妥议。再行奏明办理下部议寻邮传部等会奏、铁路一政本代驿道而兴。其用在转移地形。化险为夷俾有裨于军国大计。臣等再四图维。觉滇桂最宜先修。与该督所见相同。自应准如原奏。以便切实举行。至路款一项。宜由臣部筹措。不宜由本省捐集。但部款近极支绌。舍借款外实无他项可提。惟该路究须借款若干。应以何项作为抵押。及如何分年筹还本息之处应由该督商同广西巡抚妥筹办法。再行订借从之　　

○热河都统诚勋奏新设隆化县缺。毗国围场。民蒙谁处。事务殷繁应作为繁难题调要缺。现先委员试办。其张三营巡检拟改为隆化县典史。仍兼巡检事。专司监狱。并将丰甯县所属之郭家屯。黄姑屯两巡检。改隶该县管辖。所有该县衙署监狱。应如何核实兴修均责成试办之员。妥慎勘办。又奏、新设开鲁、林西、绥东三县。佐治需员。拟请各派典史一缺。照口外章程。作为巡检兼典史事。以资治理。均下部议。摺包　　

○乙未。谕军机大臣等、电寄张人骏等、外务部代奏张人骏、朱家宝。电称筹还铜官山矿案津贴。数日内恐未能筹清等语。此事前经外务部奏准系属应由该省筹还之款。张人骏等身任地方责无旁贷。即应照数筹拨。以免外人藉口所有议定矿案津贴银五万二千磅。著于本月二十五日以前。即按照所拟于司库内先行垫借汇沪。由沪大清银行交麦加利银行电汇英。伦毋稍稽迟傥再藉词推诿。有误期限致于交涉有碍。即惟张人骏等是问。至收回矿产各节。著外务部知照英使。迅速收回。以清积案。电寄　　

○又谕、电寄赵尔巽等、赵尔巽转联豫电奏并筹议各节均悉达赖既。经宣布另选。应即遵照晶■宜次谕旨从速选定。以维教务。噶伦布办事现祇一人仍须照额遴选妥员。奏请补授。拉里工布一带。兵民均知向化。如番官希图报复。及有威逼虐待情事。应知照代理商上。即行撤换边觉专吉。系达赖私人。若竟潜回诱煽。深恐滋生事端务即设法严密拏办。以杜后患该处遗孽未净。所有派出之川边各军。酌量撤留。并宜节节分布藉资镇慑。三瞻地方用兵剿定既未收回现在揆时度势。尚多窒碍至土司收回内属。无论今昔情形不同。即抚绥藏番。亦不宜过事操切。此次斥革达赖。罚止其身。并未牵动藏中全局。是以外人无从干预。近英人因他案未结。频有责言。尤恐其观衅而动。藏地关系紧要。正宜示以镇静。勿遽更张。俾全藏悉保治安。庶外交可无瑕隙。一俟藏事大定。再行相机酌办。总之目下重在整顿。而不重在改革。齐其政不易其宜。明其教不变其俗此自来绥边之良策。即今日治藏之要图。该大臣等其慎筹之。电寄　　

○出使比国大臣杨枢奏、粤东商人议岁缴钜款。承充盐饷。藉抵赌饷。经督臣批准。绅民颇滋疑虑。窃谓盐课归商承办。流弊滋多。莫如采用就场徵税之法。可以裕国便民。粤省赌害最烈。赌徒实繁。禁赌之后。宜广兴工艺。俾谋生计。下所司知之。

摺包　　

○予故礼部尚书葛宝华优恤如例子葛绍炜、俟及岁时。著以主事用寻谥勤恪。现月　　

○予故驻德使馆一等书记官分部主事富惠恤典。随手　　

○丙申。引见州县事实最优等候选道在任候补直隶州知州前安徽太和县知县王树中、得旨、著俟补直隶州知州后。在任以道员尽先补用。现月　　

○山西巡抚丁宝铨奏、山西文水县匪徒武树福等聚血■乣滋事。业经查拏惩办。地方一律安谧。下部知之。随手　　

○调学部尚书荣庆为礼部尚书。以吏部左侍郎唐景崇为学部尚书。内阁学士吴郁生为吏部左侍郎。现月　　

○旌表捐躯完贞山西和顺县烈妇胡彭氏。摺包　　

○丁酉。命侍郎吴郁生在军机大臣上学习行走。转吏部右侍郎于式枚为左侍郎。以前署吏部右侍郎瑞良为吏部右侍郎。现月　　

○复已革安徽知府范葆廉职。现月　　

○追予故四川总督刘秉璋谥曰文庄。从浙江京官陆军部左丞朱彭寿等请也。现月　　

○戊戌。谕军机大臣等、御史玉春奏八旗开放兵丁月饷。亏短数目。并不一律。请饬整顿一摺。著值年旗转传各旗营查核。妥议具奏。现月　　

○又谕、资政院奏敬陈速记学堂开办情形一摺。又奏、呈进蔡锡勇所著传音快字书一片。知道了。书留览现月　　

○又谕、锡良等、电奏督办盐政大臣原。奏章程。于用人行政诸端。不无窒碍。请酌量变通等语。盐政关系重要。必须内外相维。著督办盐政大臣会商各该督抚。详议具奏。电寄　　

○己亥。遣官祭历代帝王庙。　　

○云贵总督李经羲奏、滇省铁路关系重要。匪特为整顿交通之至计。并且为防制法人之要图。拟请饬部迅将滇蜀铁路收归国有。赶速测勘。并先将滇桂铁路设法筹办庶滇路有挽回之机。法路有可赎之日。得旨、著邮传部归并前案。妥速详议具奏。摺包　　

