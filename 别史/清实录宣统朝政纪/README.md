<!-- { "loadSidebar": true } -->
大清宣统政纪卷之一　　

光绪三十四年。戊申。冬十月。癸丑朔。　　

○癸酉。酉刻。德宗景皇帝庙。钦奉慈禧端佑康颐昭豫庄诚寿恭钦献崇熙皇太后懿旨。摄政王载沣之子著入承大统为嗣皇帝。　　

○又钦奉懿旨。前因穆宗毅皇帝未有储贰。曾于同治十三年十二月初五日降旨。大行皇帝生有皇子。即承祧穆宗毅皇帝为嗣。现在大行皇帝龙驭上宾。亦未有储贰。不得已以摄政王载沣之子承继穆宗毅皇帝为嗣。并兼承大行皇帝之祧。现月　　

○又钦奉懿旨。现值时事多艰。嗣皇帝尚在冲龄。正宜专心典学。著摄政王载沣为监国。所有军国政事。悉秉承予之训示。裁度施行。俟嗣皇帝年岁渐长。学业有成。再由嗣皇帝亲裁政事。现月　　

○又钦奉懿旨。著派礼亲王世铎、睿亲王魁斌、喀尔喀亲王那彦图、奉恩镇国公度支部、尚书载泽、大学士世续、那桐、外务部尚书袁世凯、礼部尚书溥良、内务府大臣继禄、增崇、恭办丧礼。敬谨襄事。现月　　

○大行皇帝诏曰。朕自冲龄践阼。寅绍丕基。荷蒙皇太后帱育仁慈。恩勤教诲。垂帘听政。宵旰忧劳。嗣奉懿旨。命朕亲裁大政。钦承列圣家法。一以敬天法祖。勤政爱民为本。三十四年中。仰禀慈训。日理万几。勤求上理。念时事之艰难。折衷中外之治法。辑和民教。广设学堂。整顿军政。振兴工商。修订法律。豫备立宪。期与薄海臣庶。共享昇平。各直省遇有水旱偏灾。凡疆臣请赈请蠲。无不恩施立沛。本年顺直东三省湖南湖北广东福建等语。先后被灾。每念吾民满目疮痍。难安寝馈。朕躬气血素弱。自去年秋闲不豫。医治至今。而胸满胃逆、腰痛骨滟妥车滟耎、气壅咳喘诸证。环生晶■宜起。日以增剧。阴阳俱亏。以致弥留不起。岂非天乎。顾念神器至重。亟宜传付得人。兹钦奉慈禧端佑康颐昭豫庄诚寿恭钦献崇熙皇太后懿旨。摄政王载沣之子入承大统为嗣皇帝。在嗣皇帝仁孝聪明。必能仰慰慈怀。钦承付托。忧勤惕厉。永固邦基。尔京外文武臣工。其精白乃心。破除积习。恪遵前次谕旨。各按逐年筹备事宜。切实办理。庶几九年以后。颁布立宪。克终朕未竟之志。在天之灵。藉稍慰焉。丧服仍依旧制二十七日而除。布告天下。咸使闻知。现月　　

○谕内阁、本月二十一日酉刻。大行皇帝龙驭上宾。朕钦奉慈禧端佑康颐昭豫庄诚寿恭钦献崇熙太皇太后懿旨。入承大统。抢地呼天。攀号莫及。伏念大行皇帝御宇三十有四年。祇承家法。上秉慈谟。惕厉忧勤。无日不以敬天法祖。勤政爱民为念。肬

■闲任亲贤。变法图强。维新政治。中外望风。凡有血气者。罔不悲哀感恋。出于至诚。朕之泣血椎心。尚忍言乎。惟思付托至重。责任藐躬。尚赖内外文武大小臣工。共矢公忠。弼予郅治。各直省督抚。务当抚辑斯民。整顿吏治。以仰慰大行皇帝在天之灵。朕实有厚望焉。至丧服之制。钦奉大行皇帝遗诏。令依旧制二十七日而除。朕心实有不忍。仍当恪遵古制。敬行三年之丧。庶几稍尽哀慕之忱。至于郊庙祭祀大典。自不应因大丧而稍略其礼。其应如何遣官恭代。及亲诣行礼之处。著各该衙门查照向例。集议以闻。其天下臣民。应持服制。仍照定例行。将此通谕知之。现月　　

○甲戌。卯刻。上诣涵元殿。恭视大行皇帝小殓毕。奉大行皇帝灵驾。奉安乾清宫西次闲。上翦发成服。亲王以下、文武大臣官员俱成服。各按位次。齐集举哀。上呼抢大恸。嗣恭视大行皇帝大殓毕。奉安梓宫于乾清宫正殿。行殓奠礼。　　

○谕内阁、朕钦奉慈禧端佑康颐昭豫庄诚寿恭钦献崇熙太皇太后懿旨。现命摄政王载沣监国。所有应行礼节。著内阁各部院会议具奏。　　

○又谕、朕钦奉太皇太后懿旨。昨经降旨。特命摄政王为监国。所有军国政事。悉秉承予之训示。裁度施行。现予病势危笃。恐将不起。嗣后军国政事。均由摄政王裁定。遇有重大事件。必须请皇太后懿旨者。由摄政王随时面请施行。现月　　

○又谕、朕缵承大统。圣祖母慈禧端佑康颐昭豫庄诚寿恭钦献崇熙皇太后。应尊为太皇太后。兼祧母后皇后。应尊为皇太后。所有应行典礼。著该衙门敬谨查例具奏。现月　　

○又谕、同治十三年。穆宗毅皇帝大事。大行皇帝曾遵成例。停止各省将军督抚提镇藩臬。及盐关织造等来京叩谒梓宫。今大行皇帝升遐。其各直省将军、督抚、都统、副都统、提镇、城守尉、并西北两路将军、大臣、暨藩学、臬、盐、关、织造等。均不必奏请来京叩谒梓宫。致旷职守。各该员等、惟当竭诚尽职。以期无负委任。不在末节虚文也。将此通谕知之。现月　　

○又谕、道光二十六年三月。宣宗成皇帝特降谕旨。以二名不偏讳。将来继体承绪者。上一字仍旧。毋庸改避。亦毋庸缺笔。其下一字应如何缺笔之处。临时酌定。以是著为令典等因。钦此。今朕敬遵成宪。将御名上一字仍旧书写。毋庸改避。下一字敬缺一撇。书作仪字。其奉旨以前所刻书籍。俱毋庸议。现月　　

○是日慈禧端佑康颐昭豫庄诚寿恭钦献崇熙太皇太后遘疾大渐。未刻崩。诰曰。予以薄德。祇承文宗显皇帝册命。备位宫闱。迨穆宗毅皇帝冲年嗣统。适当寇乱未平。讨伐方殷之际。时则发捻交讧。回苗俶扰。海疆多故。民生雕敝。满目疮痍。予与孝贞显皇后同心抚训。夙夜忧劳。秉承文宗显皇帝遗谟。策励内外臣工。暨各路统兵大臣。指授机宜。勤求治理。任贤纳谏。救灾恤民。遂得仰承天庥。削平大难。转危为安。及穆宗毅皇帝即世。今大行皇帝入嗣大统。时事愈艰。民生愈困。内忧外患。纷至沓来。不得不再行训政。前年宣布豫备立宪诏书。本年颁示豫备立宪年限。万几待理。心力俱殚。幸予体气素强。尚可支拄。不期本年夏秋以来。时有不适。政务殷繁。无从静摄。眠食失宜。迁延日久。精力渐惫。犹未敢一日暇逸。本月二十一日。复遭大行皇帝之丧。悲从中来。不能自克。以致病势增剧。遂至弥留。回念五十年来。忧患晶■宜经。兢业之心。无时或释。今举行新政。渐有端倪。嗣皇帝方在冲龄。正资启迪。摄政王及内外诸臣。尚其协力翊赞。固我邦基。嗣皇帝以国事为重。尤宜勉节哀思。孜孜典学。他日光大前谟。有厚望焉。丧服二十七日而除。布告天下。咸使闻知。现月　　

○上恭视大行太皇太后大殓。安奉梓宫于皇极殿。行殓奠礼。亲王以下、文武大臣官员。齐集举哀。　　

○谕内阁、朕以冲龄。仰蒙大行慈禧端佑康颐昭豫庄诚寿恭钦献崇熙太皇太后顾复恩慈。情深罔极。特命入承大统。深冀慈躬康健。克享期颐。俾朕奉养承欢。恭聆训诲。以成郅治而固邦基。乃宵旰忧劳。渐致违和。屡进汤药调理。方期日就安痊。不意因二十一日大行皇帝龙驭上宾。哀戚过甚。病势陡重。遂至大渐。遽于本月二十二日未时。仙驭升遐。呼抢哀号。曷其有极。钦奉遗诰。丧服二十七日而除。朕心实所难安。仍穿孝百日。并素服满二十七日。稍申哀悃。至谕以勉节哀思。一以国事为重。敢不敬遵遗命。强加抑节。以慰大行太皇太后在天之灵。所有大丧礼制。著派肃亲王善耆、顺承郡王讷勒赫、都统喀尔沁公博迪苏、协办大学士荣庆、鹿传霖、吏部尚书陆润庠、内务府大臣奎俊、礼部左侍郎景厚、敬谨管理。一切应行事宜。并著详稽旧典。悉心核议。随时具奏。将此通谕中外知之。现月　　

○乙亥。摄政王面奉皇太后懿旨。每日应行在内直班住宿人员。著照例轮班住宿。其余各项人员。均不准在内住宿。　　

○谕内阁、大行慈禧端佑康颐昭豫庄诚寿恭钦献崇熙太皇太后母家亲属。著穿缟素百日。　　

○又谕、现遭大行慈禧端佑康颐昭豫庄诚寿恭钦献崇熙太皇太后大事。各直省将军、督抚、都统、副都统、提镇等。均有职守。不必奏请来京叩谒梓宫。惟当实心办事。勉尽厥职。不在礼节虚文也。　　

○又谕、禁门重地。理宜严肃。晶■宜经谕令该管大臣申严门禁。稽察出入。不啻三令五申。乃近来门禁仍属懈弛。亟宜再申诰诫。著前锋统领、护军统领、总管内务府大臣。严饬直班官兵。务须认真稽察。不准冒充当差人等、乘闲出入。经此次申警后。傥再仍前疏忽。定将该管大臣严惩不贷。懔之。现月　　

○命恭亲王溥伟。农工商部尚书溥颋、会同原派王大臣。恭办大行太皇太后丧礼。现月　　

○命恭亲王溥伟、贝勒载洵、载涛、载润、在大行太皇太后梓宫前恭代奠酒。现月　　

○命贝子溥伦、辅国公溥佶、镇国将军溥侗、贝子衔镇国将军载振、在大行皇帝梓宫前恭代奠酒。现月　　

○丙子。谕内阁、伊古神圣之君。功德丕著。必有隆称懿号。昭示来兹。典至钜也。钦惟我皇考大行皇帝浚哲亶聪。研精敏学。德绥中外。道妙化裁。御宇三十有四年。无日不以敬天法祖。勤政爱民为念。每遇郊坛大祀。精诚昭格。崇奉我皇祖母大行太皇太后。尊义优隆。溯当登极之初。上秉垂帘之训。求谠言而崇节俭。察君■羊吏而戒因循。洎乎亲裁大政。整饬纪纲。咨询旸雨。偏灾偶告。蠲贷兼施。召对臣工。披览章奏。寒暑无闲。宵旰焦劳。书唐大宝箴于殿壁。如木从绳。刊承华事略之新图。以古为鉴。至于轸时局之艰难。采列邦之政治。举一切兴学、练兵、理财、造币、绥藩、垦荒、保商、劝工、度量权衡、邮船路矿诸要政。靡不仰禀慈谟。俯度时势。准今酌古。执两用中。而且尊素王而崇祀典。御经筵以益新知。订商约以重邦交。本礼教以修刑律。满汉化除其畛域。同情载之无私。勋臣追录其子孙。励封疆之忠荩。筹备立宪。期于九载告成。通变宜民。实系环瀛观听。宏功盛德。海宇同钦。予以冲人纂统。永怀孺慕。益切显扬。允宜详考彝章。恭上尊谥庙号。著大学士各部院衙门。敬稽典礼。具奏以闻。现月　　

○又谕、大行皇帝尚未择有陵寝。著派溥伦、陈璧、带领堪舆人员。驰往东西陵。敬谨查勘地势。绘图贴说。奏明请旨办理。现月　　

○又谕、豫亲王楙林奏、岁满当差一摺。定例王公年满十八岁。由宗人府奏明上朝当差。兹该亲王尚未岁满。径行递摺请安。并请出学当差。与定例不合。殊属冒昧。豫亲王楙林。著交宗人府议处。仍俟年满十八岁。循例由宗人府奏明办理。现月　　

○又谕、太医院院使张仲元、御医全顺、医士忠勋、恩粮、戴家瑜、均著革职、带罪效力。　　

