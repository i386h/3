<!-- { "loadSidebar": true } -->
○予故直隶道员袁保龄。附入国史前漕运总督袁甲三传后。现月　　

○予故兵部尚书徐用仪、吏部侍郎许景澄、太常寺卿袁昶浙江省城专祠。列入祀典。由地方官春秋致祭。从巡抚增韫请也。

摺包

　　

○辛丑谕内阁杨文鼎奏、湖南咨议局呈称、湘路力能自办。不甘借债。据情代奏一摺。铁路干路收归国有。业经定为政策。明白宣示。并饬将川湘两省租股一律停止。及将已收之股。妥筹办法系因商办干路。徒增民累。朝廷为减轻小民担负起见改定政策。仍不使少有亏损。在百姓当乐从之不暇。岂有反抗之理。该省咨议局不免误会。所呈各节。语多失实。奣＜虘阝＞亦近要挟杨文鼎身任地方。息事安民。是其专责既经明降谕旨。果能仰体朝廷爱民之意晓以利害剀切开导君■羊疑当不难尽释。乃于甫经决定政策。竟率行代为渎奏。殊属不合著传旨严行申饬。昨又降旨饬将湖南省因路抽收之米盐房各捐概行停止。朝廷体恤民艰。无微不至。仍著该抚懔遵晶■宜次谕旨。一面切实劝谕。一面会同妥筹办法。如有匪徒暗中鼓动。致生事端即著从严惩办。傥再措置失宜酿成重案定惟该抚是问。现月　　

○又谕、学部会奏设立中央教育会。拟具章程。缮单呈览一摺。又片奏、会员所需旅费川资。分别酌给等语。均著依议。现

月　　

○又谕、顺天府奏、申明顺天警务权限。请饬部立案一摺。著该衙门知道。现月　　

○又谕、电寄杨文鼎电奏拏获湘潭各处谋逆匪首。就地正法。恳将出力员弁。归入清乡案内。择尤汇保等语。上年逆首蔡白华等。在湘潭等处传习邪教。谋为大逆。曾经谕令严拏。兹据该抚奏称、督饬文武跟踪访缉。一律就获。办理尚属妥协。所有出力文武员弁。不无微劳足录。著准其择尤汇保。毋许冒滥。电寄　　

○又谕、电寄张荫棠、据电奏墨国内乱。华侨被害。拟援光绪二十四年古巴封港成案。请拨款赈恤等语。著赏银一万两。由外务部出使经费项下发给。电寄　　

○壬寅谕内阁、电寄增韫据电奏、甯波府城有游勇三人白昼抢劫。经巡警拏获方得胜解送检察厅。居民聚血■乣要求正法。至审判厅滋闹捣毁厅屋嗣由检察厅将该犯送县。居民因该犯并未及时正法。旋即捣抢米店该管道府等以该犯既系游勇。随营正法审判等厅以行政官不即知照。违法侵权。全体辞职等语查阅原奏。前后情节。甚属支离著该抚饬派妥员。迅速议细查明实在情形。另行电奏。并饬属认真弹压。毋任再生事端。电寄　　

○吉林巡抚陈昭常奏、遵查吉林省城火灾除署局外焚毁二千四百余户。现经设立善后局。筹办赈抚事宜。以该处水灾疫患之后。元气久亏。是以再请加拨的款。以资抚恤。得旨、均照所请。该部知道。善后事宜。仍须妥筹办理。摺包　　

○云贵总督李经羲奏、滇蜀腾越铁路。随粮认股民力难支现拟酌量减收。以纾民困。下部查核具奏。寻邮传部奏、该督所奏各节。系为体恤民艰起见。应准立案施行。至徵收之法亦属切实可行。应即一并照准。从之。　　

○广西巡抚沈秉＜辶黎＞方■土奏、遵筹桂省绿防各营分别裁留绿营除留提督一员。总兵二员。参将二员其都司守备千总把总及马步兵概行裁撤防营关系紧要。不能再裁。下部议。摺包　　

○癸卯。谕内阁、张英麟等奏、山东南境州县。被灾甚剧。重以江皖饥民纷扰。恳恩颁发帑项。举办速赈一摺。山东连岁收歉。物力困敝。今春雨雪弥月。农田被淹。尤以兖沂曹三府济甯各属为最重。小民流离困苦。殊深悯恻。除前经孙宝琦筹银五万两。并电饬江皖筹赈大臣盛宣怀等拨银二万两。分投赈济外。著再赏银三万两。由度支部给发。该抚迅即派委妥员。切实查明散放。以惠灾黎现月　　

○又谕王人文电奏、据四川咨议局呈称、川省绅民。自奉铁路改为国有之命。纷纷函电请饬暂缓接收。并请缓刊誊黄等语。览奏殊堪诧异。铁道改归国有。乃以商民集款艰难路工无告成之望川省较湘省为尤甚。且有亏倒钜款情事。朘削脂膏。徒归中饱殃民误国人所共知朝廷是以毅然收为国有。并停收租股。以恤民艰。既经定为政策决无反汗之理。该省咨议局不明此意。辄肆要求。并有缓刊誊黄之请。是必所收路款。侵蚀已多有不可告人之处。一经宣布。此中底蕴。恐不能始终掩饰。难保该局非受经手劣绅之请托。希图蒙混。为延宕时期。接续抽收之计不然前降谕旨。指明停止租股。并饬妥筹办法。何至误为捐款。强词夺理。情伪显然。该署督目击情形。一切弊窦。应所深悉。乃竟率行代奏。殊属不合。王人文著传旨严行申饬。仍著迅速刊刻誊黄彳滟扁行晓谕。并随时剀切开导。俾血■乣周知至已租股。并著赶即查明。由度支部邮传部督办铁路大臣。会同该署督。妥筹切实办法。请旨办理。现月　　

○又谕电寄赵尔巽等、据电奏委记名分省补用道袁祚廙。署理奉锦新道等语。知道了。电寄　　

○绥远城将军＜辶黎＞方■土岫奏、萨拉齐厅六成官地。被旱成灾。所有租银。应请分别蠲缓。得旨、著如所奏。以恤民艰。摺包　　

○实授三多为库伦办事大臣。　　

○甲辰。谕内阁、理藩部奏、蒙古郡王因病请假旅行一摺。帕勒塔。著赏假四十日。在京调理。毋庸旅行。现月　　

○以宗人府府丞朱益藩兼署都察院副都御史。现月　　

○以为匪所戕。予广西博白县团绅副贡生余元梁、优恤如阵亡例。摺包乙巳。吉林巡抚陈昭常奏、珲春勘拨贫苦旗丁荒地。请免价。限年升科纳租。以示体恤。从之。摺包　　

○予故内阁学士兼礼部侍郎衔联元于直隶宝坻县城内建立专祠。摺包　　

○丙午。督办粤汉川汉铁路大臣端方密奏、各国辛丑和约。已届十年。所有第七第九两款。亟应乘时设法修改。以重国防。下外务部知之摺包　　

○出使俄国大臣萨荫图奏、财用困乏。亟宜振兴工业。一可以裕国课。二可以塞漏卮。三可以养贫民。四可以清吏治。拟请由农工商部先筹募公债一二千万圆。专为创办工业之资本。日后逐渐推广。并选派工业毕业学生。分赴各省调查工料物产。办理局厂事宜。严定章程。痛除从前官办局厂积弊。下农工商部议。摺包　　

○出使美墨秘右国大臣张荫棠奏、整顿财政。一宜首定金银本位。一宜确定金银比例价格。一宜妥筹本位金之豫备。揆度时势。宜速定为金本位。改铸法币。以期裕国富民。下度支部查核议奏。摺包　　

○又奏、吾国与美英德法财政家所借金款五千万圆。订约宜慎。勿授外人以操纵吾国币制之权。以致干涉财政。掣肘国事。下所司知之。摺包　　

○丁未。谕内阁御史陈善同片奏、各省省城商埠。新设之审判检察等厅遇事冲突。受诉互相推诿。请饬各省督抚严督提法使。严切考核。妥拟章程等语。所奏不为无见。著法部按照所陈各节。认真整顿。妥慎筹议具奏。现月　　

○戊申。谕内阁、有人奏、山东土匪溃军交讧。四出窜扰。请相机剿抚一摺。又片奏、兖沂一带质鬻男女。请饬查明筹款赡养等语。著孙宝琦按照所奏各节。分别确查。详细具奏。并认真整顿。妥筹赈抚。以靖地方而恤灾黎。原摺片均著钞给阅看。廷

寄　　

○又谕、沈秉＜辶黎＞方■土电奏、防边拏匪。与军务相因。请与军务电报一律免费等语。著该部知道。电寄　　

