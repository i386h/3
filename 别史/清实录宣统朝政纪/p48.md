<!-- { "loadSidebar": true } -->
○己卯。两江总督端方等奏、南洋为工商业最盛之区。拟就上海制造局相近。先建工科大学。即以已成之中国公学。为高等工学之豫备。先行购置校舍。以立基础。下部知之。摺包　　

○又奏、拨款建设江甯省城模范监狱。并拟定开办章程四十七条。职员办事章程十三条。下部知之。摺包　　

○以劝办江北赈捐出力。赏道员吕学滟＜扌戋＞琦二品顶戴。摺包　　

○庚辰。谕军机大臣等、有人奏、广东盗势猖獗地方官养痈贻患请饬认真整顿严行倢■＜曰融＞■＜石木＞处一摺。著袁树勋按照所倢■＜曰融＞■＜石木＞各节。确切查明。据实覆奏。毋稍徇隐。又片奏、请停收广东赌饷等语。著一并体察情形。妥筹酌办原摺片均著钞给阅看。寻奏、查顺德县属事主陈渐鸿家被匪焚劫一案。业经先后获犯讯办。原倢■＜曰融＞■＜石木＞所称营弁通匪。系属传闻失实。至原倢■＜曰融＞■＜石木＞未劫之先半月。县署白昼脱去大盗罗永等数十人一节。查顺德县监犯吴文五。仓卒起意。号召同监各犯三十六名反狱。复打毁羁所。喝令各押犯四十二名。同时逃跑。当经前署县厉式金会营。即日追获首犯吴文五等二十六名。并枪毙三名。又获回羁犯十三名。其在逃之罗永一名。本系著匪投营赎罪。嗣因私离汛地斥革监禁。此次陈渐鸿家被劫。所获各犯。并无供及罗永等纠邀行劫之事。该县属桂洲一乡。皆系沙坦。港径纷歧。匪踪出入靡常。经该县令募集乡团。会同营勇。严密侦缉。以靖地方。该署知县厉式金、已于反狱案内奏倢■＜曰融＞■＜石木＞。署顺德协守备罗寿崇、于失事后已获首从各犯。请免予置议。如所请行。廷寄　　

○又谕、电寄那桐。据电奏、请将永平保定遵化沧州各驻防。合设拔额一名等语。著礼部议奏。电寄　　

○又谕、电寄联豫。电奏悉。西藏地方紧要。正当整顿之际。温宗尧向来办事妥慎。熟悉边务情形。未便遽易生手。温宗尧著百日孝满后。作为署任。仍驰赴西藏帮办一切事务。尚其勉图报称。毋得固辞。电寄辛巳。谕军机大臣等、有人奏、疆臣嗜酒废事贪黩营私请旨查办一摺。又片奏、贵阳府知府谢文翘。纵事行凶疾民如仇等语。著沈秉＜辶黎＞方■土按照所倢■＜曰融＞■＜石木＞各节。一并确切查明。据实覆奏。毋稍徇隐。原摺片均著钞给阅看。廷寄　　

○出使和国大臣陆徵祥奏、和属华侨。人数血■乣多。和人益加猜忌。非保护不足以安侨心。非设立领事不足以收实益。近日彼更施分籍政策。拟订新律。收我侨民。而我国籍法业经颁布。国际法正在调查。设领之议。彼终延宕。我领未设而彼律先颁。下乔入谷。将如之何。计惟有效希腊罗马尼亚豫备平和决裂之一法。一曰彼律未颁。宜再及时隐拒。一曰彼律竟颁。宜加切实干预。总之使臣可易。而政策则不可易。此亦国际战胜无形之法也。又奏、禁止官绅往南洋劝捐。以启侨民轻视祖国之心。又奏、严诘和外部侵犯机密通信。以遏彼族此后更无忌惮之机。均下部知之。摺包　　

○命贝子衔镇国将军载振、在内廷行走。现月　　

○壬午。谕军机大臣等、电寄岑春蓂。前派致祭南岳等处荆州左翼副都统隆斌、现在开缺。著改派总兵张庆云前往致祭。电

寄　　

○浙江巡抚增韫奏、浙省塘工丝捐奖限又满。海塘工用未敷。应请再行展限一年。以全要工。下部知之。摺包　　

○库伦办事大臣延祉等奏、库伦事务殷繁。甲商亏累甚钜。公拟更定章程十二条。呈请立案下部知之。摺包　　

○癸未。署直隶总督那桐奏、直隶图书馆。业已筹设。天津地便交通。中外人士。游览日繁。请颁给图书集成一部。如所请行。摺包　　

○江西巡抚冯汝骙奏、九江府属之德化县。原系冲繁难三字要缺。近年交涉日繁。治理尤为不易。拟请改为冲繁疲难四字最要缺。广信府属之玉山县。原系冲繁疲难四字最要缺。但自长江通商以来。繁盛较减于昔。拟请改为冲繁难三字要缺。又袁州府属之萍乡县。原系冲繁二字中缺。近以煤矿大开。五方杂处。拟请改为冲繁难三字调要缺。并拟将盐法兼巡南瑞袁临道移驻该处。赣州府属之信丰县。原系繁疲难三字调要缺。该县虽人民强悍。与同府之会昌县相等。拟请改繁难二字中缺。归入轮补。下部议。摺包　　

○以深明睦谊。有裨邦交。赏前驻津奥国领事贝瑙尔等宝星。摺包　　

○以遇有交涉。和衷商办。赏驻津法国领事高禄待宝星。摺包　　

○甲申。谕内阁、庆亲王奕劻奏、职任繁重兼顾为难恳恩开去管理陆军部事务以专责成一摺。庆亲王奕劻、老成谋国。志虑忠纯。于所管各项重要差务。赞襄规画备著勤劳。兹据奏陈各节。情词出于至诚自应俯如所请。庆亲王奕劻著准其开去管理陆军部事务。以示优加体恤之至意。现月　　

○谕军机大臣等、电寄陈夔龙。电奏悉。湖北入夏以来。大雨连旬。蛟水骤发。汉阳等府属田庐。半沦泽国。人民淹毙亦多。殊堪矜悯。著该督督饬印委各员。分赴灾区。分别情形轻重。妥为抚恤。无任失所。电寄　　

○军机大臣等奏、陆军部咨请代奏、日本开送尚书等各项宝星。应否收受。得旨、均著准其收受。现月　　

○筹办海军大臣载洵等奏、目前船舰无多。军港未辟。不必遽行设部。似宜另行编制。作为暂时统系。并请拨给经费。以重要工而应亟需。从之。摺包　　

○度支部奏、官商银号。滥发票纸流弊无穷。当清厘积弊之初。必有顜若画一之法。拟订暂行章程二十条。通饬各省依限遵办。以维圜法而保市面。从之。　　

○江西巡抚冯汝骙奏、遵旨筹办审判厅。拟于省城建造高等审判厅一所。地方审判厅一所。所有高等地方检察厅。各附设于内并附设检验学习所。至初级审判厅。暂拟每县各设一所。省城暂以两首县兼充推事。而仍设初级检察官。九江交涉繁多。亦照章建置地方审判厅。以德化县暂兼初级审判。并拟就法政学堂。另设司法讲习一科。藉收得人之效。下部知之。摺包　　

○山东巡抚袁树勋奏、筹办东省审判。先设全省审判厅筹办处。以为总汇之区。其事实上所应筹办者。曰审判人才之养成。曰审判地所之分配。曰审判经费之豫计。并陈变通府厅州县审判厅办法。及初级审判厅权限于府直隶州设立地方审判厅一所。而于有辖地之府及厅州县。设立初级审判厅一所或二所。并拟将初级审判厅权限。略与扩张。民事以五千两以下为限。刑事以十年以下监禁为限。下所司议。摺包　　

○又奏、东省法政学堂。通筹画一办法。职员应一律正名。学员应一体相待。均已次第施行。渐臻画一。惟考验外官章程。既除去正途出身及任要差者。则谁肯投身于学问之途。以淹滞其从政之岁月。否则未必有能习法政之愿力。＜圭黾＞滟兄考职及加倍举行优拔之举。今届适在举行之年。则凡绅士之可以习法政资格者。亦皆见异思迁。应如何为根本上之整齐。再求枝叶上之画一。请饬宪政编查馆及学部从长核议。以利施行。下部议。摺包　　

○又奏、肬■闲易识字学塾。系本年筹备之事。已于省城设立十处以为之倡。并拟就肬■闲易识字学塾试办章程。发给各府州县。饬令分投劝办。下所司知之。摺包　　

○又奏、省城筹设模范监狱。派员择日开工。其看守一职。必先事豫备。拟就济南习艺所内。附设看守养成所一处。以豫储此项人才。下部知之。摺包　　

○先是上御极初。敬循旧典。命南书房翰林恭书中和位育扁额。悬于阙里文庙。其墨笔俟衍圣公孔令贻到京时。由军机处交领。敬谨＜墼-土＞■奸■贝回制造。至是孔令贻咨由山东巡抚袁树勋据情代奏。因令贻上年丁亲母忧。在籍守制。未敢赴京与贺。若俟服阕后再行入都承领。为时太久。可否先行差官代领。以免稽迟。抑或俟服阕后。再行亲身承领。得旨。著仍遵前旨。俟衍圣公孔令贻服阕后。来京承领。用昭朕尊重之意。摺包　　

○添铸筹办海军事务处关防。从筹办海军大臣载洵等请也。　　

○以捐助粤省赈银。予前河南巡抚林绍年、署江北提督徐绍桢、河南布政使朱寿镛、道员桂嵩庆、开封府知府刘更寿、四川成都府知府于宗潼、分别议叙。　　

○以任意妄为。革记名协领冷口防守尉连元职。摺包　　

○以尽力台防。予已故统领绥巩等军道员载宗骞山东专祠。列入祀典。从巡抚袁树勋请也。摺包　　

○蠲缓广东南海、三水、花、清远、曲江、归善、高要、高明、开平、英德、新兴等十一县上年被灾田亩钱粮银米。摺包　　

○乙酉。谕内阁、袁树勋奏、分别举劾属员一摺。山东济南府知府张学华、署东昌府知府济南府同知黄笃瓒、济甯直隶州知州丁兆德、准补郯城县知县贾景德、署黄县知县补用知县武晰、试用知县卢士棻、既据该抚胪陈政迹。均著传旨嘉奖。署鱼台县知县补用知县陈伯和、藉案苛罚。怨讟烦兴试用知县张蓉镜、于署黄县任内虐商殃民。声名狼藉。邱县知县孙景先、才庸识闇。治盗无能署黄县黄山馆巡检试用典史黄廷谟、任意勒罚。血■乣谤沸腾。清平县典史吴起鹏、年老多病。捕务废弛。候补同知郭昂、识闇才庸。候补同知梅兆棠、性情贪诈。候补知县林介策、派修河工糜费过甚。著一并革职。陈伯和黄廷谟。并著查明罚款按律究追。林介策有无浮冒侵蚀情弊。仍著查明核办。现月　　

○谕军机大臣等、电寄出使大臣荫昌。电奏悉。德皇赠沈瑞麟等宝星。均著准其收受。　　

○又谕、电寄张鸣岐。电奏悉。广西布政使魏景桐、著迅赴新任。电寄　　

○候补四品京堂杨度奏、宪政实行。宜定宗旨。曰君民之关系宜定。曰行政立法之关系宜定。曰中央地方之关系宜定。下所司知之。现月　　

○伊＜覀之＞■牛将军长庚奏、伊＜覀之＞■牛编练陆军遵照练兵处奏定变通制略。分别编配。先成一协。估计每年应支正杂各款。共需银五十七万四千余两。拟请由度支部拨给。又奏遵照练兵处章程。新军练成一协以上者。应设督练公所一处。拟就公所内分三处。曰兵备。曰参谋曰教练。并拟定公所人员名额薪公饷项章程。均下部知之。摺包　　

○又奏、现编陆军已成一协。逐渐成镇。所有应用枪石滟驳子弹等项。购价转运。需费甚钜。应请将本年新疆认解赔款。拨为购运之用。下部议。摺包　　

