<!-- { "loadSidebar": true } -->
○署两广总督袁树勋奏、遵筹新军善后事宜。查近年帮滟刃办新军。沿用徵兵名词。遂谓各府县均应彳滟扁徵。不问其习惯如何。风尚如何。于是游惰之民。及兵匪夹杂之处。亦或派员前往召募。又虑招之不至也。复设为当兵应得种种权利以歆动之。而于兵人应如何服从命令。耐习勤苦。概置不讲。而上官或即以应募之多寡为考成。迨募集以后。带兵之员又非即募兵之员。情意既多隔阂。黠者遂得闲而乘之。先餂以自由独立似是实非之学说。使军心披涣。脱离服从之羁绊。于是一切邪说。浸润渍灌。咸深入其彀中而不觉。各省新军酿变。其近因或由于无意思。既也遂至横决离奇。不可收拾。所由来者渐矣。今日惩前毖后。斟酌变通。应先从根本解决者有三。一曰展缓成镇期限。上年前督臣奏报。本有先成一镇之说。今兹之变。旧有者已去七营。此七营弁兵。有确系有心从逆者。有临时猝被裹胁者。有并不知情。畏避逃去者。其时人心惶惶。若不暂予遣散。仍恐良莠不齐。难保无外来胁诱。内为接应之虑。当即明订遣散章程。通饬办理。今为成镇年限计。则今届但能募足已散之七营。其余所缺营数。于明年补足。精加挑选。既非强迫。亦非利诱。须令人人先知当兵服从勤苦之义务。稍宽其召募之时闲。从容演讲。俾被募名兵。不至如从前之误会。募兵之员即酌派为下级以下各官长。以期情意浃洽。似此实事求是。步步为营。不患其不速。但患其不达。即论粤省财力。截长补短。亦仅止于此。拟展至宣统四年。先成一镇。再行赓续办理。一曰酌定募兵处所。粤省濒海。幅员绵长。邪说鼓吹。亦较他省为甚。其向来多数学说纰缪之处。亦暂时勿徵。将来指定地段。如质朴刚劲。有当兵资格。无一切游惰嚣张之习。及夹杂匪类者。乃派往召募。从前直隶初办新军。亦指定数府州县召募。并非邑邑相属。到处皆徵。然尚有根本中之根本焉。曰军人教育。曰办事权限。二者必相辅而行。查各国军人均受有普通教育。吾国教育尚在幼稚时代。安得如许身受教育之才。列入军界。其号称刚劲者。或资质椎鲁。其桀黠之徒。稍稍知书识字。则动为邪说所中观于此次新兵酿事。其主动多在中下级以下各官长。聚无数椎鲁桀黠之兵。而仍寄之椎鲁桀黠者之手。更浸淫乎外来之诱胁。盖自古治兵。未有危于今日者矣。急宜变通章程。予统将以特权。而筹备各事之权。则属之督练公所。赏罚行政之权。则操之协部。庶纲举目张。画一不紊。又军咨处奏定陆军人员。补官暂行章程。载明各项官佐。必须由陆军学堂出身。方准补充。夫中下级以下各官长。职司管带训练。诚非该学堂出身。不能造车合辙。至于上级官长。则必学识与经验兼备。而又忠果朴实。知整军经武。实为我国卧薪尝胆最后时代。此其人即非学堂出身。然有部章以范围之。不患不合炉而冶。于是时加申儆。挈领提纲。设为种种浅近歌谣。略补军人之教育。腠理既密。外邪自不能乘。或谓学堂出身。安知即无患果朴实之人。不知学识可自外而输。经验必由渐而得。却縠胜楚。有敦诗说礼之风。周勃安刘。为厚重寡文之效。即中兴诸名将。其始亦饱历艰苦。又植根于学问。始建伟大之业。日本海军大将东乡平八郎亦有一生北面阳明之语。故臣以为上级官长宜酌用学识经验俱备之员。不必拘定学堂出身。此为处常虑变起见。非此则提挈不得其人。滋蔓何堪设想。以上三端。虽变通部章。然为粤省计。为大局计。前车之覆。后车之鉴。不得已而出此。今且不言。噬脐何及。下所司妥议具奏。寻军咨处奏、该省所请展缓成镇期限。拟请照准。该督所陈。既系募兵。自应择地召募。以免流弊。督练公所为军事总汇之区。并有整饬本管营务之责。既以督抚为之长官。则赏罚行政诸大端。均应禀承督练公所。不能由协部自为主持。权限原自分明。无待重行更定。军咨处奏定陆军人员补官章程。凡补充各项官佐。以学堂出身为限。非谓但由学堂出身。而其余资格遂可不计也。前据该督来电协统张哲培撤差查办。委广西巡防营帮统任福黎暂代。并未详述该员备完全之资格。当由电复须行另选。始据该督电称该省现无合格人员。兹该督奏称任福黎怀忠抱悫。足以力挽诐邪。自应暂准代理。以专责成。从之。　　

○直隶总督陈夔龙奏、元儒刘因学术精纯。志行卓越。前明请从祀者七次。均格于时议。自胜国以迄昭代。儒臣晶■宜有论辩。前修未沫。公论益彰。应请俯准将其从祀文庙。以阐幽潜而资坊表。下部议。摺包　　

○镶黄旗蒙古副都统承祐因病乞休。以记名副都统吴禄贞为镶黄旗蒙古副都统。现月　　

○以督办延吉边务。赏吉林巡抚陈昭常头品顶戴。摺包　　

○己酉。谕军机大臣等、电寄李经羲、据电奏、云南威甯州关塞一带邪匪。三路攻袭昭城。严饬镇府分投堵剿。拏获匪首李老么等。旋即殄灭等语。办理尚属迅速。在逃各匪。仍著督饬严拏。毋任漏网。所请奖励出力官绅。俟逸犯拏获后。再行请旨。

电寄

　　

○又谕、电寄冯汝骙、据电奏、拏获萍乡一带会匪黄再生即黄骥等。分别正法监禁等语。所有该匪等供出余匪。仍著督饬严密查拏。毋任漏网。电寄　　

○浙江巡抚增韫等奏、前请截留新漕四万石。经部议令如数赶运。查上年浙省灾歉甚重。请仍截留以济平粜。俟下届如数补运。下度支部议。电寄　　

○学部左侍郎严修因病乞休。转右侍郎宝熙为左侍郎。以内阁学士李家驹为学部右侍郎。现月　　

○庚戌。谕军机大臣等、有人奏、疆臣纵庇私人。滥杀多命。请饬查办一摺。著陈夔龙按照所倢■＜曰融＞■＜石木＞各节。确切详查。据实具奏。原摺著钞给阅看。廷寄　　

○又谕、电寄岑春蓂、据电奏、湖南省城米价陡涨。有痞徒煽惑贫民。聚血■乣滋扰殴伤官长。打毁衙署。并烧毁教堂。实属藐法已极。著岑春蓂认真弹压。切实保护速即解散胁从。严拏首要。从重惩办。勿稍疏纵。岑春蓂未能先事务防。著交部议处。其该管地方官亦有应得之咎。著该抚查明倢■＜曰融＞■＜石木＞办。并将嗣后办理情形。随时电奏。电寄　　

○又谕、电寄岑春蓂、电旨发后。按该抚初五日二次电奏。痞棍滋事。有放火烧毁房屋情事。实属不法。著该抚督同庄赓良切实开导。立即解散。勿稍延误。所请派员护理抚篆各节。著毋庸议。电寄　　

○又谕、电寄瑞澂、电奏鄂省灾重。筹款维艰。原赖报效接济。请将请优奖之河南修武县知县张序等仍照原请给奖等语。既据该署督声称灾重款绌。赈务迫急。著照所请。电寄　　

○又谕、电寄库伦办事大臣三多等、电奏宣营官兵在车盟与马贼接仗。兵单枪旧。请派兵救援等语。著周树模转饬呼伦道迅速派兵前往接应。并著三多就近设法防剿。毋任蔓延滋扰。电寄　　

○陕甘总督长庚奏、甘肃设立审判厅筹办处、研究所。并附入巡警兵检验吏。分别课习。及筹款建筑。酌定章程。下所司知之。摺包　　

○江南长江水师提督程文炳奏、本年长江水师各营防地紧要。拟请缓调春操。以资镇抚。从之。　　

○辛亥。遣官祭先农之神。　　

○谕军机大臣等、电寄陈夔龙、电奏湘省饥民聚血■乣滋闹。显有匪徒煽惑。希图乘闲生事。应厚集兵力。妥速查办请饬鄂省速拨陆军数营。乘轮赴湘。会同湘省军队。查拏首要。解散胁从等语。现据瑞澂电奏、已派李襄邻率带一营。由兵轮暒滟它往湘省弹压矣。电寄　　

○又谕、电寄川滇边务大臣赵尔丰、电奏三岩工布等处土番前有捆缚兵弁抢虏地方情事。拟将边军调回。次第剿办等语。现在藏事粗定。不可过事诛戮。以致番血■乣惊疑。赵尔丰务当体察情形。妥慎弹压镇敢。毋稍操切。电寄　　

○又谕、电寄瑞澂等电奏因湘省痞徒扰害。势必迫急。当即饬派将领。统兵前往弹压等语。办理甚合机宜。著瑞澂、岑春蓂速即饬属解散胁从。严拏首要务获重惩。并切实保护各国官商教士。毋稍疏忽。仍著将办理情形。随时电奏。电寄　　

○予云南阵亡被戕瘴故文武员弁书识苏天爵等十六名、兵勇何保国等二百七十九名例恤有差。摺包　　

○壬子。谕军机大臣等、电寄张人骏、据电奏湘省饥民滋事。长江一带请派。兵轮相机防护等语。著海军处速为酌派兵轮。多配石滟驳码。刻日驰往长江一带。归张人骏暂行调遣。电寄　　

○又谕、电寄岑春蓂、初六日两次电奏称痞徒放火滋闹。其势更凶。当经击毙数名。并拏获五名正法。现正赶办平粜。市面已照常贸易。并自请从重治罪。派员署理抚篆各等语。此次饥民藉端滋事。胆敢焚毁衙署学堂。波及教堂。势甚猖獗。实属目无法纪。岑春蓂办事失当。昨已有旨交部议处。著先行开缺。听候查办。湖南巡抚著杨文鼎暂行署理。迅速驰往湖南省城。督同文武员弁。严拏倡乱之徒。尽法惩治。以儆刁顽。至一切善后事宜。会同瑞澂妥速筹画。随时电奏。其办理不善之该管地方各官。著一并会同查明倢■＜曰融＞■＜石木＞办。电寄　　

○邮传部奏、部内设立印刷处。凡每年需用船票车票邮票收发电纸各件。概归该处承办。以昭画一而杜漏卮。并派员管理。得旨、著归度支部印刷局办理。现月　　

○督办津浦铁路事宜邮传部尚书徐世昌等奏、遵筹津浦铁路由蚌埠渡淮。仍应建筑呆桥。以期稳固。依议行。现月　　

○派农工商部右侍郎杨二琦为南洋劝业会审察总长。现月　　

○予故湖北襄阳府知府郑敦允列入国史循吏传。摺包　　

○癸丑。谕军机大臣等、两江总督张人骏、电奏湘省饥民解散。人心差定。请免派拨兵轮等语。著海军部知道。电寄　　

○又谕、电寄瑞澂电奏悉。昨已有旨派杨文鼎暂署湖南巡抚。驰往该省。严拏乱徒。一切善后事宜。会同该署督妥速筹画。并将办理不善各官。查明倢■＜曰融＞■＜石木＞办。现在大局虽已少定。著仍遵前旨。严拏首要。解散胁从。所有办理不善之开缺巡抚岑春蓂。及该管地方文武各官。均著会同认真查办善后事宜。尤须妥慎筹画。以靖地方。至东西各国官商教士。务饬妥为保护。以免疏虞。电寄　　

○又谕、电寄长庚、据电奏拏获因禁烟出头。敛钱殴官之首犯姚明。拟请就地正法。并将同谋抵抗之赵汶发永远监禁等语。著照所请。电寄　　

○甲寅。孝贞显皇后忌辰。上诣建福宫圣容前行礼。遣官祭普祥峪定东陵。早事　　

