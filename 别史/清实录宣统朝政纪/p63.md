<!-- { "loadSidebar": true } -->
○丙午。谕内阁、各省咨议局。为采取舆论之所。仰蒙德宗景皇帝钦奉孝钦显皇后懿旨饬办。朕御极后。继述前徽。责成内外诸臣。依限办理。业据各省陆续奏报。咨议局选举事宜。均已照章筹办完竣。兹届九月初一日。各省招集议员开议之期。用特重申诰诫。各该咨议局议员。于地方利弊情形。均当切实指陈。妥善计画。务各恪遵前奉懿旨。勿挟私心。以妨公益。勿逞意气。以紊成规。勿见事太易。而议论稍涉嚣张。勿权限不明。而定法致滋侵越。各该督抚亦当虚公采纳。裁度施行。以期上下一心。渐臻上理。至开局以后。各该督抚尤应钦遵定章。实行监督。务使议决事件。不得踰越权限。违背法律。共摅忠爱以图富强。上以副朝廷勤求民隐之衷。下不失官民守分尽职之义。朕实有厚望焉。著将此谕敬谨缮录。悬挂各省咨议局议场。一体钦遵。现月　　

○谕军机大臣等、有人奏、山东盗风甚炽。亟宜认真剿捕一摺。著孙宝琦按照所奏各节。确切查明。如果属实。即行认真缉捕。务获惩治。毋令滋生事端。以靖地方。原摺著钞给阅看。寻奏、查掖县境内。并无匪党聚集。已革都司李承卿倢■＜曰融＞■＜石木＞款皆无实据。惟李承卿以网鱼为业。虽无不法情事。其平素必有不自检束。结怨于人之处。且沿海渔户聚集过多。亦难保无莠民混杂其闲。已饬县勒令李承卿不准再为网主。集血■乣捕鱼。并由县随时查看。得旨、即照所陈。认真办理。毋忽。廷寄纂修官温肃恭纂　　

帮总纂官蓝钰恭辑监修总裁世恭阅四签正月初三日正总裁那月日专司蒿■禾本陆恭覆阅甲寅正月二十三日　　

徐月日　　

荣月日副总裁唐月日　　

宗室宝恭阅三签九月廾九日

　　

陈恭阅五签又二签十月廾七日　　

熙月日　　

郭恭阅十一月十六日　　

宗室麒月日

大清宣统政纪卷之二十一　　

宣统元年。己酉。九月。丁未朔。谕军机大臣等、电寄张人骏、电奏悉修浚黄浦。事关紧要。著派瑞徵前往上海。督饬江海关道详细履勘。查察实在情形。会商该督妥筹办理。并著外务部知道。电寄　　

○法部奏已革绥远城将军贻谷等一案。谕饬信勤就近确查。迅速咨部。迭经电催。今接该将军咨称、垦局公司纠葛万状。恒有一款不符。跟查至数十卷往返调查。重造表册。已不啻至再至三。即如丹丕尔一案。已饬地方印官及委员先后往查。而陕西之卷。现在尚未调到。兹又派员前往调查各等语。所咨自系实情。惟念该将军自到任督垦以来。设局调查。迄今将及一年。虽款目繁杂。有费钩稽。而此案交查到绥。已将七月。计当查办就绪。拟仍请饬将此案确切详查克期具奏以凭核办而免久延。得旨著署绥远城将军信勤确切详查。克期具奏。摺包　　

○赏郡王衔多罗贝勒载洵、载涛佩带郡王爵章。多罗贝勒毓朗、佩带贝勒爵章。不入八分辅国公衔镇国将军载＜目辟＞暒甫嗷＜夗贝＞、溥侗、佩带不入八分辅国公爵章。现月　　

○戊申。遣官祭历代帝王庙。　　

○谕军机大臣等、电寄赵尔巽等、据电奏川兵入三十九族后。非边军力所能及。联豫兵力所能及。联豫兵力。尚不能迎头接应。请示豫筹办法。又据联豫电奏、请饬川督边务大臣速拨边军三四营。作为入藏川兵之接应。如至拉里。即与钟颖一同入藏。不必遣回各等语。著赵尔巽、赵尔丰、联豫、迅即电商。如添拨边军到藏后。能否安置相宜。其所需饷项。仍可由四川源源接济之处。并著该大臣等豫为妥筹。迅速会同电奏。电寄　　

○又谕、电寄赵尔巽、电奏请饬将奏留法部行走即用知县邵从恩、回川襄办新政等语。邵从恩既经法部奏留。所请著毋庸议。电寄　　

○伊＜覀之＞■牛将军长庚等奏、伊＜覀之＞■牛先后创办武备速成学堂。兼弁目学堂。拟请将学生毕业期限改照陆军小学章程续展一年。估计经费。开单立案。并请将创办人员择尤给奖。下所司议。摺包　　

○以补用副将谢宝胜署河南河北镇总兵官。现月　　

○以京张铁路全工告竣予总办詹天佑、会办关冕钧、工程司颜德庆、等奖叙有差。摺包　　

○以粤东新甯铁路全工告竣、赏筹办商人盐运使衔陈宜禧二品顶戴。摺包　　

○己酉。谕内阁、礼部奏、请派王贝勒恭代行礼。并将礼节开单呈览一摺。九月二十七日奉移孝钦显皇后梓宫启行。芦殿梓宫前行夕奠礼。并沿途行朝夕奠礼。梓宫安奉隆恩殿毕。祭酒行礼。隆恩殿行飨奠礼。著派礼亲王世铎恭代隆恩殿行迁奠礼。梓宫升小轝时奠酒行礼。梓宫安奉龙輴上。奠酒行礼。梓宫届奉安吉埋。奠酒行礼。梓宫永安礼成。祭台前奠酒行礼。隆恩殿行虞祭礼。恭捧神牌升黄舆行礼。著派肃亲王善耆恭代。梓宫至大红门。遥向祖陵恭代行礼。著派豫亲王懋林行礼。神牌还京。沿途朝夕祭行礼。著派顺承郡王讷勒赫恭代。现月　　

○庚戌。谕军机大臣等、本月二十七日孝钦显皇后梓宫奉移。除恭办丧礼王大臣各项有执事官员、近支王公暨御前大臣、御前侍＜目辟＞行＜匧心＞口＜韦未＞＜夗贝＞乾清门侍＜目辟＞行＜匧心＞口＜韦未＞＜夗贝＞、内务府直差人等随行外其余无执事之王公百官及军队学生等。均在东直门外关厢分班祗候跪送。著民政部礼部步军统领衙门、按照上次所订章程。妥为照料。认真稽查。务须整齐严肃。毋得拥挤杂乱。以昭诚敬。现月　　

○辛亥。外务部奏、近准和国使臣贝拉斯照称、和政府已定于西历本年十一月二十七日为接收各国保和会批准条约日期。臣等将该条约十四件。详慎考核。除与我国无甚利益及势难实行条约六件。拟请暂时毋庸画押外。其限制用兵索债条约。为豫防因债务用兵起见。系和解国际纷争之一种。和解公断条约。业经奉旨画押。则该约似亦可画押。以示和平至意开战条约。为规定交战国彼此对待应有之行为。及交战中立各国互相对待应有之行为。其文义原系各国国际公法家所常主张。现厘为约本以冀易于遵守。海军轰击口岸城村条约。该约主义。在于保民而减战祸。未设防之口岸城村房屋。彼此战时。均不得以海军兵力轰击。在攻者可存仁爱之德。在守者亦可省无用之防。其设有水雷地方。不能作为防守一节。正与吾国地势合宜。至交战国应有之权利。均于第二条以下明白维持。无虞掣肘。以我国现在海军情形而论。当亦不难施行。陆战时中立国及其人民之权利义务条约。第十一第十二第十四第十九等条。系将己亥年陆战规例。内第五十四第五十七第五十八第五十九等条移入。字句并无更换。此外各条。或为日俄战时我国所欲主张者。或为国际公法上已有先例。而我国及他国业已主张而实行者。惟该约须交战国中立国彼此均经画押。方有效力。前准前出使和国大臣钱恂电称、该约各国均已画押。以上四约。臣等详加推究。尚无窒碍。拟请画押。以副和平宗旨。海战时中立国之权利义务条约。该约各条所规定者。与日俄战争时。我国所办中立情形。及所主张之法意。均无甚出入。惟第十四条第二款。专为考察学问及宗教或善举之兵船。有特别待遇。于我国并无利益。第十九条第三款。停泊期限。展长二十四小时。似于战时徒予远来兵舰以便利。又第二十七条。随时将各种法律命令知照订约各国一节。于遇事改定时颇形不便。动多牵掣。拟请将该约画押。而将第十四条第二款第十九条第三款及第二十七条提出。似此分别核拟。既有以副和政府限期接收批本之请亦足以循公例而尊国体。以上各节均经外务部与筹办海军处陆军部往返咨商。意见相同。谨将此次拟请画押条约五件。并前业经画押三约。照录汉法文约本八分。一体奏请批准后即将该约本咨寄出使和国大臣陆徵祥送会备案。从之。摺包　　

○御史黄瑞麒奏、湘境粤汉铁路。力能自筹的款兴筑。无须募借外债。下邮传部知之。现月　　

○出使义国大臣钱恂奏、欧美各国。惟义大利宪法。是君主而非共和。是代议而非专制。是上定而非下拟。是专成条文而非集合法律。查义宪全文。颁布于道光二十八年西四月。先于西三月闲。颁布大纲十四条。声明宪所必立。以安民心。西四月乃颁全文八十四条。臣译撰为义大利宪法疏证一书。查光绪三十二年考察政治五大臣曾进有日本宪法疏证一书。臣以为东方日本。西方义大利。其宪法诚对峙而可为我国取法者。故亦撰疏证。以便参资而互考其第一条即许人民信教自由。彼立国于千余年教士之上。而欲免新旧数百余年之祸。开宗首列。具有深意。自第二至二十三条。均巩君位。尊君权。固君主宪法所最重。第二十四至三十二条。为人民权利义务。颇能满当时人民之意。而克垂永久。为宪法中最注意之处。第三十三至三十八条。为元老院。第三十九至四十七条。为代议院。第四十八至六十四条。为两院合制。于议会法制亦极详备。此立法权之组织也。第六十五至六十七条。为国务大臣地位。此行法权之组织也。第六十八至七十三条。为司法专章。此司法权之组织也。第七十四至八十一条为通则。第八十二至八十四条为暂定。而全文以毕。臣逐条诠释。探源以疏通宪理。引事以证明宪政。属稿正成。因交卸伊迩。未克缮呈。如圣明以为可备宪政所取材。归国后仍行恭缮呈进御览。下宪政编查馆知之。　　

