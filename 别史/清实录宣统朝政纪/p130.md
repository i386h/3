<!-- { "loadSidebar": true } -->
○以收回四川会理州属五土司。改土归流。剿平炉铁梁子侯夷出力。予署会理州知州试用知县王香余。以直隶州知州仍留原省补用。候选县丞唐荣阳。补用参将杨枝茂等议叙。摺包　　

○乙酉。四川总督赵尔巽奏、厅州县巡警一律完备。提前开办乡镇巡警。下民政部知之。摺包　　

○以记名总兵田徵葵为四川松潘镇总兵官。　　

○丙戌。谕军机大臣等、电寄瑞澂、据电奏日皇赠湖北提督陆军第八镇统制官张彪、勋一等旭日大绶章。著准其收受。电寄　　

○署两广总督袁树勋奏、裁汰书吏。改设一二三等书记生。下部知之。摺包　　

○闽浙总督松寿奏、请咨照各省。将各种彩票。一律禁止。允之。摺包　　

○以独捐赈款钜万。予头品顶戴候补四品京堂江西道员苏秉枢。以三品京堂候补。摺包　　

○丁亥。谕内阁、禁烟大臣溥伟等奏、知府烟瘾未除。调验属实。据实纠倢■＜曰融＞■＜石木＞一摺。吉林五常府知府万绳武。著革职永不叙用。该督抚并未遵章切实调验。亦有应得之咎。锡良、陈昭常、著交部照例议处。现月　　

○谕军机大臣等、廷杰等奏、勘核吏部档册。撮举疏漏之处。酌拟办法一摺。此次吏部档册。贴改疏漏之处甚多。实属不成事体。著该部堂官。按照廷杰等所拟办法。认真整顿。毋得再滋弊端。现月　　

○又谕、杨文鼎电奏、湘省财力。困逼已极。请由大清银行借拨银一百万两。即以奏准募借公债票款暂抵等语。著度支部议奏。电寄　　

○又谕、电寄长庚、电奏悉。王树木滟撆著先行解任。听候查办。电寄　　

○都察院奏、四川京官内城总厅五品警官邓镕等、以川路股款。亏倒过钜。应请撤销总理。仍饬督同经手。追收欠款。以重股本。请据情代奏。得旨、邮传部查核具奏。寻奏、据该公司办事单开。存沪路款。共三百五十万。约计亏挪各款。竟至二百万两。而兰格志股票一项。八十五万余两。尚不在内。详加断拟。施典章除亏挪各款。应责令担任归还外。其虚报股票价值。侵蚀公司银十二万余两。合依资政院议决办法。一并追缴充公。仍俟全案完结。交地方官监禁三年。罚金即定为一万圆。缴清后方得释放。乔树木滟撆总司全局。于沪款亏倒。事前毫无觉察。一任施典章所为。以至糜烂至此。应撤销四川川汉铁路驻京总理。至该公司所收亩捐等项。应责成上海宜昌成都三处办事人员。暂行会同经管。从之。　　

○革职留任署两广总督袁树勋奏、新军规复混成一协。点验成军下部知之。　　

○以异常狡抗。商卓特巴巴特玛多尔济斥革。摺包　　

○勾到奉天、吉林、黑龙江、陕西、甘肃、湖北、湖南、浙江、江西、等省情实罪犯。停决斩犯一人。绞犯十二人。余八十九人予勾。现月　　

○赏外城龙泉寺孤儿院米石。早事　　

○戊子。以翰林院检讨金邦平为资政院秘书厅秘书长。现月　　

○以欺罔藐玩。革福建盐法道陈浏职。现月　　

○以天气渐寒。赏给食饷之闲散宗室觉罗人等一月钱粮。其宗室觉罗孤寡。除有恩赏钱粮外。著再加赏半月钱粮。现月　　

○八旗及绿步各营官兵。赏给半月钱粮。现月　　

○己丑。资政院奏、覆议广西限制外籍学生一案。谨将议决办法。请饬广西巡抚。仍照民政部奏定章程办理。如收外籍学生。亦须查照咨议局原案。酌定名额。徵收学费。作为附学办法办理。得旨、民政部察核具奏。摺包　　

○又奏、覆议云南盐斤加价一案。谨将议决办法。请饬该督照章提出议案。交咨议局议决公布。其未经议决公布以前。所有提加马脚银两办法。应即停止施行。以符定章而免争议。得旨、盐政大臣察核具奏。摺包　　

○又奏、覆议江西统税改徵银圆一案。谨将议决办法。请俟国币通行后。全国一律办理。此时仍照向章徵收。如有另拟改徵办法。应令该抚懔遵本月初七日谕旨。照章交咨议局议决。公布施行。以明权限而维法令。从之。摺包　　

○庚寅。谕军机大臣等、电寄张人骏等、电奏沿江巡防各营。拟归程允和暂行兼统等语。著照所请。电寄　　

○又谕、增祺电奏粤省咨议局议请示期禁赌一案。据情代奏。恳请特颁禁令。抑或饬议速为示禁等语。著度支部速议具奏。

电寄　　

○御史温肃奏、请饬法部。凡审判检察衙门。所有实缺候补调用人员。从速举行考验。得旨、法部一体补行考验。摺包　　

○又奏、请将广东新军协统张哲培等、饬部从速讯办。得旨、陆军部迅速核办具奏。摺包　　

○蠲缓顺直武清、宝坻、香河、保定、东安、密云、定兴、蠡、献、天津、青、静海、沧、南皮、盐山、沙河、南和、唐山、任、永年、鸡泽、开、元城、大名、南乐、东明、长垣、遵化、隆平、饶阳、张家口、三十一厅州县被灾村庄粮租有差。现月　　

○蠲缓直隶开、东明、长垣、三州县被水村庄粮赋有差。现月　　

○辛卯。遣官诣梁格庄行宫德宗景皇帝几筵前。行二周年礼。现月　　

○法部奏、进呈第三次统计表。并筹司法统计划一办法。请通饬遵行。下宪政编查馆知之。摺包　　

○壬辰。遣官诣菩陀峪定东陵孝钦显皇后宝城前。行二周年礼。现月　　

○癸巳。监国摄政王面奉隆裕皇太后懿旨。明年二十七月除服后。养心殿东佛堂应供奉孝钦显皇后神牌。穆宗毅皇帝神牌。孝哲毅皇后神牌。德宗景皇帝神牌。著造办处查照成案。敬谨恭制。其一切应行恭办事宜。并著该衙门届时查照成案。敬谨办理。现月　　

○江苏巡抚程德全奏、靖江县三面滨江。坍涨靡常。所有元年分冬勘新升田地应升银米。统于该年解司地丁及南米项下。分别升科。下度支部知之。摺包　　

○又奏、请增设上海高等审判分厅。并特置厅丞各官。下所司议。寻宪政编查馆奏、请如该抚所奏。于上海租界。设高等审判分厅。即在地方审判厅内设立。并令配置高等检察分厅。按照法院编制法。设立监督推事。及监督检察官。以符定制。其所请特置厅丞检察长之处。应毋庸议。从之。　　

○改铸云南提法司印信。从总督李经羲请也。摺包　　

○赏内阁学士那晋二等第一宝星。现月　　

○甲午。谕军机大臣等、资政院前奏核议云南盐斤加价一摺。著依议。现月　　

○又谕、张翼奏、续陈开平矿案。对待合宜办法一摺。又奏、此案轇轕多年。种种失机失利一片。著载泽、盛宣怀、按照所奏各节。归并前案。查明具奏。原摺片著钞给阅看。廷寄　　

○又谕、电寄联魁。电奏请以署提学使杜彤署理布政使。焉耆府知府张铣暂护提学使等语。著照所请。电寄　　

○又谕、电寄李经羲、电奏顺甯府边政繁要。请将大计卓异顺甯府知府琦璘、暂缓赴引等语。著照所请。电寄　　

○增铸湖北高等地方初级三厅。汉口宜昌沙市三商埠地方初级六厅。并各厅内附设检察厅印信。从湖广总督瑞澂请也。摺包　　

○予故甘肃提督周达武、本籍湖南专祠列入祀典。从巡抚杨文鼎请也。摺包　　

○予正白旗蒙古副都统王英楷恤典。　　

○以功绩卓著。予留江补用提督易至忠优恤。如军营立功后积劳病故例。摺包　　

○乙未。太宗文皇帝诞辰。遣官祭奉先殿。早事　　

○谕军机大臣等、御史广德奏、兴复海军。亟宜筹设学堂一摺。著筹办海军大臣知道。现月　　

○以堵筑北运河漫口出力。予署通永道窦延馨、仍以道员交军机处存记。余升用加衔有差。开复候补知县刘本清原官。现月　　

○以滇边叛兵过界。法兵截剿交犯出力。赏越南总督葛罗比哥斯等二十七员宝星。摺包　　

○以任满回国。赏义国使馆武随员嘎经利雅宝星。摺包　　

○丙申。谕军机大臣等、农工商部代递江苏海丰麦＜虘阝＞丏粉等公司代表窦以藩等呈称、两江总督张人骏、违背法律。摧残公司。请饬查办呈一件。节略一件。著瑞澂秉公查办。据实覆奏。原呈节略。均著钞给阅看。廷寄　　

○贵州巡抚庞鸿书奏、裁撤＜目辟＞行＜匧心＞口＜韦未＞＜夗贝＞弁。请将屯丁＜目辟＞行＜匧心＞口＜韦未＞＜夗贝＞田归并地方官管理。以节浮费。下部议。摺包　　

○丁酉。都察院代奏、邮传部主事陈宗蕃呈。为司法独立。造端伊始。亟宜豫防流弊。以重宪政。下所司知之。摺包　　

○先是广东绅士户部主事易学清。前湖北按察使梁鼎芬等、联名条陈要政。经前两广总督张人骏、据情代奏。得旨、著袁树勋会同增祺、体察情形。妥议具奏。至是广州将军兼署两广总督增祺等奏、粤绅所陈三事。一为资助留学欧美自费学生。现定留英推广学额四名。留俄留法各推广学额二名。留美推广学额十名。一为振兴工艺局厂。现就增步制造旧厂。改建工艺局。并办家族工艺厂。附设该局之内。一为议拆广东新城。现拟俟堤岸马路。一律告成。东接广九铁路。西接粤汉铁路。彼时再为计议。报闻。摺包　　

○刊发奏派万国＜目辟＞行＜匧心＞口＜韦未＞＜夗贝＞生博览会赴会监督关防。从民政部请也。早事　　

○戊戌。谕内阁、阿穆尔灵圭等奏、查办前锋护军等营情形。并请派员管理一摺。著派阿穆尔灵圭、载润、管理两翼前锋八旗护军。暨内务府三旗护军骁骑等营。专司整顿各该营用人行政一切事务。其内廷守＜目辟＞行＜匧心＞口＜韦未＞＜夗贝＞事宜。仍由前锋护军营直班统领、暨内务府大臣。分别管理。应如何整顿营务。厘定章程。著阿穆尔灵圭等、体察各营情形。妥筹拟定。奏明办理。现月　　

○谕军机大臣等、承修崇陵工程大臣贝勒载洵等奏、工程关系重要。请饬拨派营队巡缉一摺。著姜桂题酌拟两营。前往工次驻扎。帮同巡辑。现月　　

○又谕、有人奏、河南盗风增剧。将酿巨乱。请严捕治一摺。著宝棻按照所倢■＜曰融＞■＜石木＞各节。严督所属。认真捕治。拣派干员。切实清查。毋稍疏虞。以靖地方。原摺著钞给阅看。寻奏、已饬南阳镇总兵谢宝胜。挑练一营。以为入山＜目辟＞暒穴＜曰融＞夕＜夗贝＞捕。四出游击之师。务将著名首要。悉数戋滟暳除。得旨、仍著认真＜目辟＞暒穴＜曰融＞夕＜夗贝＞捕。毋得日久生懈。廷寄　　

○军咨处奏、近畿各镇。归部直辖。谨拟权限办法七条缮览。从之。摺包　　

○予故大学士前署两江总督张之洞于江甯省城建立专祠。摺包　　

○勾到安徽、江苏、河南、等省情实罪犯。停决绞犯十三人。余七十七人予勾。现月　　

