<!-- { "loadSidebar": true } -->
○谕内阁、电寄赵尔丰、电奏悉。省城现已解严。人心渐觉安定。办理尚为迅速。将士踊跃用命。洵属可嘉。所有被扰地方。著即妥为抚辑。俾得各安生业。其温江、双流、两县匪势尚盛。仍著赵尔丰督饬军队。早日击散。务须分别民匪。毋使稍有株累。　　

○浙江巡抚增韫奏、浙省禁烟事宜。前经提前赶办。现计本年温台两府。＜覀之＞■牛除烟苗三十余万亩。杭嘉湖金衢严甯处八府。＜覀之＞■牛除八千八百余亩。较前届数已大减绍兴府私种已绝。官员在差缺者。由该管长官出具考结。无差缺者。由同乡官出具保结。如有形奣＜虘阝＞亦可疑者。由禁烟公所调验。商民人等。饬各厅州县设立分所。并官立戒烟局。惟温台等处。急宜筹善后之策。现饬改种小麦暨菜子等类。并由富商设磨麦榨油公司收买。以广销场。下部知之。　　

○以庇胥得贿。纵匪戕官。革浙江瑞安县知县金汉章职。　　

○予因公被戕浙江候补府经历汪锡麒优恤。　　

○戊戌。祭大社大稷。遣庄亲王载功恭代行礼。　　

○遣官祭文昌帝君庙。　　

○谕内阁、内阁奏、接收吏部保案卷宗。查有可疑情形。请旨撤销彻查惩办。并缮单呈览一摺。著依议。　　

○又谕、电寄赵尔丰、电奏双流防军。已将彭家场攻开。毙匪甚血■乣。温江崇庆之匪。占踞要隘。新津、彭山、两县。已为匪踞。地方官皆被幽禁。成属各县。几于无地不匪。各州县亦纷纷告警。地广兵单。当通饬各属每州县召募练勇二三百名。以资防守。薪饷准其作正开支等语。现在匪势尚甚猖獗。著赵尔丰饬知田振邦严饬军队。节节进行。迅速扑灭。毋任蔓延。　　

○又谕、电寄端方、电奏悉。顷据赵尔丰电奏温江崇庆之匪。一时尚难攻克。新津、彭山、两处。又为匪踞。西南两路。文报日久不通。已咨商提督田振邦亲赴双流。督师前进。并饬各州县添募练勇。以资防守等语。已饬赵尔丰督饬军队。迅速扑灭。川省匪血■乣兵单。该大臣仍即督率鄂军前进。毋稍延缓。致误事机。　　

○又谕、电寄出使大臣萨荫图、电奏俄皇特赠金烟匣一具。应否收受等语。著准其收受。　　

○法部奏、大理院刑科四庭。民科二庭。每庭以推事五人分理民刑。维时开办伊始。京外高等以下各厅未立。大理院兼办现审。故刑科员缺独多。现京外各级审判厅均已举办。上诉案件日增。而宗室觉罗民事诉讼。又复统归民科。审判事繁缺少。现大理院请将刑科第四庭。改设民科第三庭。俾敷分布。从之。　　

○甘肃新疆巡抚袁大化奏、遵筹伊新全局。查马亮、长庚奏、主改设总督以一事权。升允、联魁奏主甘新联为一气。无取更张。臣维新疆当雍乾闲。立军府于伊＜覀之＞■牛。至同光回乱初平。改置行省。自表面视之。巡抚有统治全疆之责。自内容言之将军参赞有专理蒙哈部落之权。夫使画分疆理。明定权限。则责有专归。亦无不可。无如内则练兵察吏。未可纷歧。外则交涉通商。深虞灭裂。况伊塔沿边与俄毗连若我先分其势。必至为人所乘。则长庚等之言诚是也。惟臣查分省之始。左宗棠原议督抚并设。刘锦棠则以新疆孤悬绝域。请统隶甘肃兼辖。资以为援。则升允等之言亦是也。权衡于二说之闲。窃以为不设总督。则一国三公。然改设之后。必将离甘肃独立。又恐徵兵筹饷。呼应不灵。计不如将伊＜覀之＞■牛将军、塔城参赞、新疆巡抚一并裁撤。改设新疆总督。兼管巡抚事。仍以迪化为治所。旗汉并用。凡满蒙旗务。请照马亮原议。裁去领队各员。留伊＜覀之＞■牛塔尔巴哈台两副都统。归总督节制。其甘新两省提镇司道以下各员。仍照旧兼隶甘督辖属。以示联络。既收统一之功。仍不失声援之助。实于吏治财政兵事边情大有裨益。至另设南疆巡抚一层。似应缓议。下内阁会议具奏。　　

○予新疆补用副将李学文优恤。如军营立功后积劳病故例。　　

○己亥。谕内阁、御史麦秩严奏、广东革党窥伺。请严治盗贼以防句结一摺。著张鸣岐按照所奏各节。体察情形。酌派兵队。扼要分扎。严行缉捕。毋任句结。以靖地方。并将办理情形。据实具奏。原摺著钞给阅看。　　

○大学士陆润庠奏。曲阜新设学堂。谅学部大臣。必有提倡正学。埽除异说之举。惟习俗相传。深恐渐入歧径。万一杂聘久人。异言异服。羼居孔氏之门。将来圣教澌灭。亦朝廷之忧也。请饬学部大臣会同山东在京诸大臣。另行妥订专章。奏明办理。下学部议。　　

○庚子。邮传部奏、京奉铁路。展蝱滟戋办法。由工程司孙多钰。会同署奉天交涉使许鼎霖。与日领事在奉会议。拟订协约八条。呈部候核。查其所拟大旨。系南满蝱滟戋与京奉延长蝱滟戋交叉之处。由南满会社将南满铁路提高建桥。南满车辆。由桥上越过。京奉车辆。由桥下平过。京奉铁路。与南满车站联络处。除原有曲蝱滟戋仍留外。仅于交叉之处。添设一联络复蝱滟戋。彼此分界建造管理。惟南满改筑及建桥需费估值日金二万四千圆。应由京奉路局给予补助。至京奉车辆。必须经过南满车站者。则以快车通车为限。一切办法。详核尚无窒碍。因饬许鼎霖。孙多钰在奉签定。总计此案相持数年。在我援据协约。竭力磋磨。在彼要挟多方。丛生枝节。揣其用意。无非藉词延宕。阻我展拓之谋。此次接续商议。自宜抱定宗旨。既不可过让。致损主权。尤不容久延。贻误路务。现在协约已定。从此定限兴修。既得扩交通之机关。亦互收联络之利便。依议行。　　

○辛丑。谕内阁、顺天府奏、拟裁大宛两县。并酌裁霸州、密云、二州县。并归四路厅直辖一摺。著内阁议奏。　　

○又谕、电寄赵尔丰、据电奏、温江、崇庆、双流、仁寿、各州县。匪徒窜扰。并连日官军与匪接仗情形等语该督派出军队。分头击匪。办理尚为得手。仍著赵尔丰严饬各将弁。迅速相机剿办。毋任日久蔓延。赵尔丰身任封疆。剿抚是其专责。鄂黔援军。不日陆续到川。前已有旨均归该督节制调遣。各军到后。声威所树。当不难渐就廓清。仍一面剀切晓谕。妥为解散。以免株连。　　

○又谕、电寄江皖查赈大臣冯煦、据电奏、查勘上江之当涂等五州县。周围六七百里。皆成巨河。巨镇倾圯。庐舍漂荡。下江灾情。以扬镇常所属为重。苏通次之。虽较轻于皖。而产米之地。尽付波臣。至徐之邳睢宿。海之海沭赣。淮之安清桃。皖之泗宿灵。凡十二州县。续有新灾各等语。江皖灾区日广。灾情愈重。情形极为惨苦。殊深悯念。著冯煦会同各该省督抚等督饬员司。加意赈抚。毋任失所。所需赈款。并著各该省督抚与盛宣怀协力通筹。必须广为筹备。以济急赈。惟秋冬以后。灾区尚难耕作。应如何以工代赈之处。著即豫为计画。至江皖与豫东两省交界之区。素称盗薮。近以洊饥。匪徒肆劫。飘忽无常。前已有旨饬张人骏、程德全、朱家宝、孙宝琦、宝棻、会同剿办。仍著认真督饬地方文武切实办理。以靖闾阎。　　

○又谕、孙宝琦电奏、东省灾区太广。需款甚钜。拟就东省官绅劝募捐款。分别请奖。专归本省赈抚之用等语。著度支部议奏。　　

○内阁奏、京员经各直省督抚奏调办学。拟准保奖京职。从之。　　

○壬寅。谕内阁、庆亲王奕劻奏、职任重要。精力难胜。恳恩开去差缺一摺。该亲王虽年逾七旬精力尚健。值此时会艰难。百端待理。又当宪政进行之际。正赖老成硕望。翊赞新猷。该亲王夙著公忠。亦断不能忘怀时局也。所请开去内阁总理大臣管理外务部差缺。著毋庸议。　　

○又谕、电寄端方、据电奏、遵陆前进。计初九日可抵夔州府。鄂军已过巴峡。黔军日内到渝等语。知道了。　　

○又谕、电寄长庚、电奏成县小川镇一带。有团民传帖。纠约播种冬烟。经县拏获团首李练章交差看管。该处刁民。胆敢聚血■乣打毁巡警局绅房屋。拥至县城。拆毁班房。将李练章抢回等语。禁种关系紧要。必须严行查禁。愚民狃于积习。屡次抗违。于禁烟前途。大有妨碍。著即派委妥员驰往弹压解散。毋任滋事。首要各犯。并著严拏惩办。以警效尤。　　

○邮传部奏、川粤汉铁路收归国有。款钜工长。必资借款。此次所订四国银行合同。系照张之洞原定之数。皆在湘鄂境内。而草合同内已允之荆宜枝路。特令删除。留归鄂省商办。腾出此款。以抵鄂境干路。宜昌至夔州一段。极难工筑。川粤两省并未借款。初经会议。因恐商办各省不愿退股。则拒款尤力。故必先尽其附股。而缓借外债。今湘鄂虽附股皆出自愿。张鸣岐来电。粤商似皆愿领现银。并谓不宜即指粤路以借外债。致滋口实。川公司总理李稷勋前次来京面商。欲求全领国家股票。保守桑梓血本。而屡次电商川督。究应如何办法。复电初则专指合同为不然。继则无暇计及路事。其不能即指川路借款。更无待言。此次奉谕旨交议。沈秉＜辶黎＞方■土、岑春火滟宣、先后所请全还现银。四川一省如此。粤湘鄂三省。亦必连类而及。现在会筹。总以符合历次之谕旨为宗旨。仍当附股发银。二者兼筹。各听其便。但必须豫备全数发银一著。以免为难。且此次还款拟请以各该公司所收之股分。为应还实数。不再问其支款。则其所有亏耗倒帐。实已一概认还。惟其股分之外。粤省尚有列收存息路余溢水各杂款银二百三十七万余两。张鸣岐来电。已允剔除以抵亏耗。其实股本以外。本无再有认还之款。川省王人文来电。亦有列收生息及杂收银三百三十余万两。皆在股本之外。似与粤省无异。论理既已照数全还股本。则此外各该公司列收列支。皆不应问。至建造粤路。据报存款垂罄。即须由部筹拨钜款。接续工程。方不延误。其张之洞所借续约之香港英镑。陆续到期。亦应筹的款。分别归还。似此数端。皆万不能缓。不得不一并豫筹。统计至少三千万两。方能应目前之急。度支部邮传部库空如洗。除借款实无他法。傥即以川粤铁路明借外债。该会党愈必藉口鼓惑。臣部与度支部熟商。惟有暂不指明川粤铁路。但以邮传部出名。龙统商借英金四百万镑。仍照五厘九五扣。暂以京奉路余利为实抵。仍由度支部不拘何省。另指进项为虚抵。得此钜款。虽川粤省均不愿领国家股票。皆索现银。亦不致临时贻误。综计借款五厘九五扣科合仅及五厘半。比较国票每年应给商股六厘常息。尚属有赢无绌。且毋庸分红。是将此借款对。抵商股并不吃亏。如蒙俞允。即与银公司银行等妥速筹议。再会同度支部议订合同。请旨办理。得旨、著该部议奏。　　

