<!-- { "loadSidebar": true } -->
○谕内阁、内阁请肬■闲派大员。兼管皖北事务。自安庆失陷。巡抚朱家宝尚无下落。皖北一带。盗贼蜂起。扰害闾阎。殊深悯念。所有皖北各属吏治军务。均著河南巡抚齐耀琳管辖筹办。并著倪嗣冲兼署安徽布政使。　　

○又谕、电寄长庚、电奏悉、已由姜桂题拨队进攻潼关矣。　　

○东三省总督赵尔巽等奏、江省幅员寥廓。兵力单薄。亟应严密筹防。以期消弭内患。保守治安。拟再添练巡防游击马队一营。兵备处亲兵一哨。以期往来策应。较为周妥。至巡查地面。责在巡警。稽查奸宄。端资侦探。拟在省城加添巡警八十名。设立侦探一队。均经克日募齐。以备缓急。其余关系地方一切保安事宜。应由臣等相机筹设。妥慎办理。应需各项经费除由豫算腾出注销裁减各项动用外。余俟筹有的款。另案报销。下所司知之。　　

○又奏、江省沿边一带。金矿林立。以瑷珲黑河各属为最。现在黑河府设立瑷黑矿务官商会办公司。指定府属余庆沟一处。先从采苗入手。官商各半认股。饬由广信公司垫拨俄币两万卢布。作为官本。其商股亦经次第缴足。现计开办以来。矿丁鹿＜虘阝＞囷集。出金甚多。抽收金税。日有起色。将来出产愈旺。再当随时筹集。以期扩充。又奏、江省附近东清铁路一带煤矿甚多。亟应及时开采。查有省西太平山煤矿一处。距东清铁路车站约十七里。经前署布特哈总管纯德等集资开办。设立隆平煤矿有限公司。嗣因商股迄未集有成数。饬司先行垫银二万圆。广信公司官银号各垫银一万圆。俟办有成效。再行续拨。又胪滨府属察汉敖拉卡伦。原有煤矿一处。距东清铁路十八里。曾经商民集股开采。嗣以财力竭蹶中止。现由胪滨府请发官股提倡。以便招集商股。接续开办。定名曰察汉敖拉煤矿有限公司。饬司拨发银一万二千两。羌帖三万圆。俾资应用。查以上两处煤矿。均在东清铁路附近。主权利权。关系均极重要。无论库款如何支绌。自应兴办。均下部知之。　　

○以前广西左江镇总兵李永芳署河南归德镇总兵官。　　

○以剿办黑龙江省各属股匪肃清出力。予补用副将许兰洲以总兵补用。余升叙加衔有差。　　

○以黑龙江海伦府境剿匪阵亡。予巡防马队管带谭凤亭优恤。　　

○丁巳。谕内阁、电寄各省督抚。内阁请饬各省官绅。慎办乡团。以防流弊。各省举办乡团。系为保＜目辟＞行＜匧心＞口＜韦未＞＜夗贝＞地方起见。应以保甲清乡为宗旨。如须召募团丁。须由绅士就地酌量捐赀。归地方官督察。毋得纷纷请领枪枝。致滋流弊。著各该督抚转饬所属官绅。遵照办理。　　

○又谕、电寄督办川滇边务大臣赵尔丰、电奏悉、川省文电久已不通。此电转到亦经月仈。该省现在情形如何。无从悬揣。已有旨催令岑春火滟宣迅速入川。该大臣所陈各节。著俟岑春火滟宣到任后。认真查办。朝廷赏罚一秉大公。果有冤抑。必当即予昭雪。决不使著有劳勚之臣。转遭诬陷也。　　

○又谕、电寄岑春火滟宣、据赵尔丰电奏、恳催岑春火滟宣克日起程等语。赵尔丰此次电奏。月余始行转到。不知该省近来情形如何。朝廷愈深悬系。岑春火滟宣病体当已调理就痊。著即迅速设法。取道入川。　　

○又谕、电寄赵尔巽、电奏悉、该督公忠体国。不辞劳怨。现在因病请假。朝廷殊深廑念。著赏假十日。安心调理。假满后即行销假。　　

○内阁代递张勋电奏、据丰县知县面禀有匪千余人。蜂聚劫杀。攻据县城。已饬巡防张镇派队剿办。报闻。　　

○绥远城将军＜辶黎＞方■土岫等奏、归绥两城孤免日甚。请饬催晋抚迅速驻节大同。筹办军务。并请饬拨劲旅数营。归臣等调遣。以保关北全局。得旨、该衙门酌核办理。　　

○以前津海关道蔡绍基为外务部左丞。　　

○以黑龙江呼伦兵备道宋小濂为黑龙江民政使。　　

○陆军第四镇统制官吴凤岭因病解职。以陆军步队第八协统领陈光远充陆军第四镇统制官。并赏陆军副都统衔。　　

○戊午。内阁奏、募集爱国公债办法。业经资政院修正议决。应请旨颁布施行。并缮呈章程十四条。并由度支部另订施行细则。及奖励处分规则。咨送内阁核定后。咨行各衙门遵照办理。从之。　　

○直隶总督陈夔龙奏、因病吁恳开缺。得旨、览奏甚为廑系。著赏假十日调理。重要事件。仍由该督妥为筹措。现在事机万紧。一俟假满。即照常任事。所请开缺之处。著毋庸议。　　

○以陆军正参领何丰林充陆军第四镇步队第八协统领官。陆军正参领马继增充陆军第六镇步队第十二协统领官。均赏陆军协都统衔。　　

○己未。太宗文皇帝诞辰。遣官祭奉先殿。　　

○谕内阁、内阁代递广东高州镇总兵陆建章呈称、自请严议等语。该总兵不肯附和独立。尚知大体。惟擅离职守。究属不合。广东高州镇总兵陆建章。著开缺听候查办。　　

○内阁奏、据河南巡抚齐耀琳二十一日来电称、十九日武＜目辟＞行＜匧心＞口＜韦未＞＜夗贝＞军收复阌乡。该军统领赵倜二十四日来电称、二十日在潼关以东。与匪接仗夺要卡二十余。并夺南山东山石滟驳台。得枪石滟驳子弹旗帜无算。二十一日克复潼关各等语。查官军血战数日。连克两城。实属异常奋勇。本应给予优奖。现在停战期内。未便遽行奏请。致贻口实。已由臣商明度支大臣。先行拨银二万两。发交该军分别犒赏。并按照停战条件。饬令暂停进攻。稍缓再行奏请奖励。报闻。　　

○又奏、据第六镇统制官曹锟二十三日来电称、二十一日黎明。革党向官军进攻。官军始袭击。午后钟占领井陉县。四钟占领蔡店。雪花山。水菜凸山一带。二十二日七钟。占领乏驴岭。十钟占领娘子关。山西巡抚张锡銮等同日来电称、今日到井。支队已先夺据固关旧关栾庄等语。查官军血战两日。连克要隘数处。实属奋勇异常。本应给予优奖。惟现在停战期内未便遽行奏请。致贻口实。已由臣商明度支部大臣。先行拨银二万两。发交该军分别犒赏。并按照停战条件。饬令暂停进攻。稍缓再行奏请奖励。报闻。　　

○以记名总兵赵倜为广东高州镇总兵官。　　

○以克复汉口前敌出力。予护理第四镇统制王遇甲以协都统补用。并赏副都衔。赏马队第三标统带官都司贾德耀等巴图鲁名号。余升叙加衔有差。　　

○庚申。谕内阁、内阁代递湖南京官曾广銮等请援案拨给赈款银三万两。留京发给。以苏旅困呈一件。著度支部核办。　　

○又谕、电寄长庚等据电奏援陕西军。十六日与革党苦战多时。毙匪歼渠等语。此次革党分路猛扑。势甚凶悍。我军合力迎剿。歼厥渠魁。实属奋勇异常。深堪嘉尚。其尤为出力人员。著先行电奏请奖。　　

○又谕、电寄袁大化、电奏悉、所请开办实官捐。与立宪制度不合。应毋庸议。惟该省饷绝事危。准其另行设法筹款。或募办公债票。以应急需。著即斟酌情形。迅速妥筹办理。　　

○辛酉。谕内阁、电寄齐耀琳、据电奏请将平日纵盗溺职。及现在防御得力之员。分别择尤劝惩等语。所有防御得力之署叶县知县原武县知县温绍梁、署南召县知县太康县知县徐家璘、扶沟县知县武培元、均著在任以直隶州知州遇缺即补。署新蔡县知县刘宣、署鄢陵县知县试用知县曹蕴键、均著俟补缺后以直隶州知州补用。其纵盗溺职之河陕汝道胡祖谦、著即行革职。　　

○又谕、电寄山东宣慰使柯劭忞等、电奏悉、现在人心浮动。伏莽潜滋举办团防。亦应慎防流弊。前已有旨。各省办团由官督察。著即怀遵商明地方官妥筹办法。以保治安而防隐患。　　

○又谕、电寄段祺瑞、据电奏委分省补用道祝芾署湖北盐法武昌道。兼办督销事宜等语。著照所请。　　

○山东巡抚孙宝琦因病解职。以山东提法使胡建枢为山东巡抚。　　

○以济东泰武临道聂宪藩署山东提法使。　　

○加赏京师八旗绿步各营官兵钱粮。　　

○加赏闲散宗室觉罗人等钱粮。　　

○壬戌。谕内阁、据段祺瑞电奏、湖北汉阳镇总兵张有亮查无下落。著开缺听候查办。李长泰著补授湖北汉阳镇总兵官。　　

○出使大臣张荫棠电奏、墨允赔礼。并偿华侨财命。已与墨画押。报闻。　　

○准已故闽浙总督松寿入城治丧。　　

○癸亥。世宗室皇帝诞辰。遣官祭奉先殿。　　

○谕内阁、电寄会办江防江南提督张勋、电奏悉。现在部库知洗。河南筹办防剿。兼顾鄂省。同一拮据。著该提督就现在部拨之六万两。撙节动用。一俟筹有的款。即由度支部迅速加拨。　　

○学部副大臣刘廷琛因病乞休。允之。　　

○镶红旗蒙古副都统段芝贵差务较繁。以裁缺礼部左侍郎景厚、署镶红旗蒙古副都统。　　

○以陆军正参领李厚基充陆军第四镇步队第七协统领官。并赏陆军协都统衔。纂修官李湛田恭纂　　

帮总纂官蓝钰恭辑监修总裁世恭阅正月十五日正总裁那月日专司蒿■禾本陆恭覆阅甲寅二月初五日　　

徐月日　　

荣月日副总裁唐月日　　

宗室宝恭阅一签九月初五日

　　

陈恭阅二签三月初一日　　

熙月日　　

郭恭阅二签十一月二十一日　　

宗室麒月日



大清宣统政纪卷之六十七　　

宣统三年。辛亥。十一月。甲子朔。遣官祭先医之神。　　

○谕内阁、立宪政体。于奏事限制颇严所以定政治之方针。保持行政之统一。前经内阁奏准停止入对奏事清单。即本此意。所有嗣后例应奏事人员。于奏事章程未定以前。关于国务有所陈述者。均暂呈由内阁核办。毋庸再递封奏。以明责任而符宪政。　　

○又谕、内阁代递军咨大臣督师大臣会奏、现在京师各军云集。难免时相龃龉。且有游勇逃兵。逗遛混奣＜虘阝＞亦或句串构乱。拟设京防营务处。联络各军。稽查匪类。遇有逃兵游勇暨不逞之徒。讯有确据。即按军法惩办。请派陆建章充京防营务处差等语。著依议。　　

○又谕、电寄袁大化。内阁代递电奏悉。现在部库同一拮据。势难筹拨著该抚设法维持。逸之危局。一俟借款有著。即由度支部迅速匀拨。　　

○又谕、电寄长庚。内阁代递电奏悉。甘省库空如洗。待饷孔殷。自属实情。惟部库同一拮据。前次汇银十万两。系于无可腾挪之中。勉为拨付。该督即就此款撙节动用。暂救目前。一俟借款有著。即著度支部设法陆续汇寄。　　

○又谕、电寄长庚。据内阁代递电奏、请将开缺凉州镇总兵岳登龙留营效力等语。著照所请。　　

