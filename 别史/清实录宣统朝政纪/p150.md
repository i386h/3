<!-- { "loadSidebar": true } -->
○馆原奏在各督抚衙门设立专处。以为汇核全省统计之地。仍遵前奉谕旨。切实经理。每届上年统计表册。限于次年六月以前咨送到部。由部汇编送馆覆核。以备编成年鉴。似此变通办理。庶于撙节经费之中。不失专任责在之意。于宪政财政。两有裨益。从之。现月摺包　　

○督办川滇边务大臣赵尔丰奏、关外巴塘一隅。男女学生四百余名。体操、国文、算术、试验成绩。大有可观。初等小学堂学生。皆能演译白语。解释字义。骤然变野蛮而归文化。是皆办学各员及教习等、善于训导。成效昭著。惟学务推广之处甚多。如江卡、乍了、察木多、三岩、贡觉桑昂曲宗、及杂＜冉页＞滟俞札夷察哇作冈等处。皆知设学之益。颇有引领而望者。拟由边务经费项下。拨库平银六万两。以资推广办学之用。并饬局员撙节动用。以免糜费。如所请行。摺包　　

○又奏、拏获叛奣＜虘阝＞亦昭著。带印潜逃之孔撒土妇央机。追回印信号纸。咨部销毁。并请革去孔撒麻书两土司。收回土地人民。改设流官。暂行委员前往管理孔撒麻书两处事件。刊给木质关防一颗。暂时行用。下部议。摺包　　

○又奏、审明定乡兵变起事情形。将首逆张占标先行正法。并陈明革犯吴俣罪状。请旨办理。所有川滇此次剿匪出力各员弁。恳请奖励。得旨、吴俣著永远监禁。川滇出力将弁。著各该督择尤酌保。毋许冒滥。摺包　　

○又奏攻剿三岸野番。一律肃清。应照边塘等处。一体改设流官。所有在事出力员弁。知府傅嵩炑等、请先行分别奖叙。其余文武暨阵亡兵勇。俟查明再行奏请奖恤。得旨、傅嵩炑等、均照所请奖励。余照所议办理。摺包　　

○以攻剿三岩野番。观望逗遛。革管带巡防营守备刘庆先职。永不叙用。摺包　　

○纂修官王大钧恭纂　　

总纂官熊方燧恭辑监修总裁世恭阅二签正月十五日正总裁那月日专司蒿■禾本陆恭覆阅甲寅二月初二日　　

徐月日　　

荣月日副总裁唐月日　　

宗室宝恭阅一签八月廿七日

　　

陈恭阅三签二月十八日　　

熙月日　　

郭恭阅一签十一月二十日　　

宗室麒月日


大清宣统政纪卷之五十一　　

宣统三年。辛亥。三月。甲寅。谕军机大臣等、电寄张鸣岐等、据电奏审明戕杀前署将军孚琦之凶犯温生才。请旨即行正法等语。温生才著即行正法。以昭炯戒。电寄　　

○实授张鸣岐为两广总督。现月　　

○以留办防疫出力。复奉天道员于驷兴原官。摺包　　

○乙卯。度支部会奏、拟定美英德法四国银行借款合同二十一款。其大要。此项借款。名为一千九百十一年大清政府整顿币制。及兴办实业。五厘递还金镑借款。即为画一币制。及兴办扩充东三省实业事务之用。总数一千万镑。利息五厘。折扣九五。还本以四十五年为期。由发售债票之日起。第十一年始还本。每半年一次。如在立合同十五年后。二十五年以内。欲全还。或于分期应还数目之外。另还若干。则百镑须加付二镑半。至二十五年后。即无须加价。所有应还本息。由度支部按期拨付。指定以东三省菸酒税。出产税。销场税。各省盐斤新加价四项。每年共库平银五百万两。为头次抵押。如届期不敷交付应还之本利。先将东三省他项饷源补足。如尚不敷。再用他项补交。自合同签押之日。即将币制用款。及东三省用款两单。交与各该银行。在六个月内。筹画一切。一经该行知会度支部。即从速发行借票。如果三省币制局两处。亟须款项。该银行等允先各备银百万金镑。听候提用。按周年六厘起息。俟第一次债票发售后。即将此款连息一并交还。以后售票所得之款。由该银行归入大清政府整顿币制。振兴东三省事务两项。存候度支部知照。汇款来华之后。再给与拨款凭单。声明该款为何项支用。其格式须照币制局东三省用款两单开列。再由该银行拨交指定之中国银行。或各银行。其四国银行因合同第十款所定。无汇兑之利益。又无他项合同所予购料扣用之好处。是以允于售票首次所得之款。扣支七万五千镑。以作酬费。并声明合同由度支部钦奉谕旨允准签字。并由外务部用正式公文。照会美英德法驻京大臣等语。以上各款。筹商数月。实已无可再商。较之近年借款合同。及四国银行原开条款。受亏已少。谨将拟订合同另缮清单。应否即由度支部臣签字。请旨遵行。得旨、著度支部堂官签字。现月摺包　　

○贵州巡抚庞鸿书奏、黔省府厅以下正佐各官公费。饬清理财政局会商监理官。悉心斟酌。分别等差。统计每岁共应支银二十六万五千余两。调查平余规费。按数匀定。计尚有盈无绌。遵章尽数提归司库。作为正款备用。并将各属原领津贴。暂行停支。即自本年正月初一日起。作为实行之期。并将等级表册。咨部查照。下部知之。摺包　　

○又奏、黔省驿传事务。拨归劝业道接收兼管。报闻。摺包　　

○以禁烟不力。匿报巨案。革署贵州镇甯州知州同知赵国璠职。摺包　　

○丙辰。圣祖仁皇帝诞辰遣官祭奉先殿。　　

○谕军机大臣等、志锐奏、伊＜覀之＞■牛财政困难。请饬部筹每年专饷百万。由部支领。其各省协款。拨归部用。并请饬部拨给银二百万两。弥补钱局空票等语。著度支部按照所陈情形。妥议其奏。原片著摘钞给予阅看。廷寄　　

○又谕、伊＜覀之＞■牛为西北门户。亟宜实力经营。志锐到任后。著将应办各事。认真整顿。所有附近伊＜覀之＞■牛地方文武各官。均归该将军节制考查。其练兵察吏一切事宜。著会商袁大化妥筹办理。随时具奏。将此各谕令知之。廷寄　　

○邮传部奏、商务振兴。必藉航业。航业发达。端赖人才。我国虽有轮船招商局。仅通域内。未涉重瀛。管驾各员。且皆借材异地。臣部管理全国航业。兢兢以建设商船学校。为船员之需。正拟相度地势。克日经营。旋准臣部上海高等实业学堂监督唐文治咨称、翰林院修撰张謇、愿将上海吴淞口渔业公司地基。并所领官款六万圆。呈送臣部。办理商船学校。复准筹办海军大臣咨称、浙绅李厚祐报效甯波益智中学堂一所。奏明豫备臣部商船学校之用。当即派员前往吴淞甯波两处。履勘地址。筹议办法。据称两地交通至便。建校招生。甚为合宜。均堪备用。惟商船学理深邃。程度极高。一旦两校兼营。不独财力维艰。且恐教习学生。均难应选。不若并力先办吴淞一处。较易观成。查臣部上海高等实业学堂。于路电两科外。已设立高等船政专科。拟即就此扩充。添招学生名数。以为商船学校之基础。一面在吴淞建筑校舍。俟工竣后。将学生移入该校。并归上海高等实业学堂监督管理。以期接洽。其甯波益智学堂所有房屋地基。均应作为船校产业。将来或改为商船中学。当视日后之款项人材。以为进退。此时暂从缓办。至学科办法。前经咨商出使大臣。调查各国船校现办章程。以资仿效。并拟暂定开办经费十万两。常年经费六万两。将来筹有的款。再行随时设法扩充办理。从之。现月摺包　　

○伊＜覀之＞■牛将军志锐奏、边防危急。财政艰难。责任虽专。事权不一。欲期整顿。必须变通。查伊＜覀之＞■牛协饷。每年不过五十余万两。而所练一协与各营兵饷。各公司支销。每年总在八九十万两。方能敷用。无米何以为炊。遂由所设官钱局开票支发。年复一年。开票愈多。赔累愈重。现在钱局票存已过百六十万。每年祗得此五十余万现银。傥票存统归俄人所得。持以索银。则国际交涉。何法能结。此钱局交涉。亟宜变通弥补。另定章程也。伊＜覀之＞■牛所设皮毛公司。制革公司。原为兴利。无如匆遽创设。规则不周。＜圭黾＞滟兄制革一厂。销路无多。俄人又加税。并亦制革以抵制之。兼之皮毛公司。以压力待蒙哈。减价收来。增价售去。致俄人有垄断纳税之照会。到部饶舌。此公司交涉。亟宜变通另定章程也。伊＜覀之＞■牛将军除管兵外。毫不得干预他事。即附城之镇道府县。无论如何优劣。无法去留。以致遇有交涉。将军无权以处之。此又事权亟宜变通另定章程也。伊＜覀之＞■牛紧邻俄界。练兵为亟。无如孤悬西北。器械则转运维艰。召募则驰驱不易。拟在锡伯一营。挑选教练。总期先成一镇。再作后图。既可省费。又易成军。此与旗兵生计。与化除畛域。均能各受其益。此练兵亟宜变通另定章程也。以上四端。为今日急务。必须速为办理。得旨、伊＜覀之＞■牛地方重要。著志锐到任后。认真筹办。随时奏闻。摺包　　

○赏伊＜覀之＞■牛将军志锐尚书衔。现月　　

○蠲缓浙江富阳、嘉兴、秀水、嘉善、山阴、诸暨、嵊、桐庐、仁和、钱塘、海甯、临安、昌化、海盐、平湖、石门、桐乡、归安、乌程、长兴、德清、武康、安吉、孝丰、会稽、上虞、东阳、建德、遂安、二十九州县暨嘉湖＜目辟＞行＜匧心＞口＜韦未＞＜夗贝＞歉收民屯地亩新旧额赋。现月　　

○丁巳。祭先蚕之神。遣总管内务府大臣增崇行礼。　　

○谕军机大臣等、有人奏、匪党充斥。扰害地方。请饬查拏办一摺。著民政部。步军统领衙门。顺天府。按照所奏各节。严密查拏。分别办理。以靖地方。原摺著钞给阅看。将此谕令知之。廷寄　　

○又谕、有人奏、广西匪势猖獗。劫案晶■宜见。请饬该省督抚严密巡剿等语。著张鸣岐、沈秉＜辶黎＞方■土、按照所奏各节。确切清查。认真＜目辟＞暒穴＜曰融＞夕＜夗贝＞剿。以靖地方。原片著钞给阅看。将此各谕令知之。寻奏、遵旨覆陈广西治匪办法。一责团奣＜虘阝＞亦蝱滟戋。密报明拏。一联合会团。分侦合剿。一土勇亲兵。散巡暗缉。一胁从强附。自首免罪。兹再饬各州县营队清查＜目辟＞暒穴＜曰融＞夕＜夗贝＞剿。得旨、仍著认真整顿。毋得徒托空言。　　

○又谕、张人骏等、电奏绅士朱以增等、以米少价昂。贫民生计维艰。联名呈请裁留新漕二十万石。仰恳恩准等语。著度支部速议具奏。廷寄　　

