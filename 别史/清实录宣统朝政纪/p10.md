<!-- { "loadSidebar": true } -->
○山东巡抚袁树勋奏、查明外人在山东内地。有无侵害主权。并妥筹限制之法查编修范之杰等原呈内称。外人于租界外。设肆侨居。复于未经开港通商地方。购置地亩。典赁房屋一节。现饬劝业道洋务局通饬各属。若有外人在不通商地方。开设行栈。私行贸易立即照约禁阻。如有教士购置公产。仍照约章办理。原呈又称各国官商请护照入山东境内。每藉游历为名。任意测绘营堡要塞一节。查从前胶沂济一路。未经并入津浦官路之时。胶济铁路附近三十里内。以及沂州、沂水、甯海、潍县、烟台、五处矿务。所指地段。闲有华德采矿公司。或铁路公司。请领护照派人游历。测绘矿图及路蝱滟戋者。约章所载。禁止殊难。现应通饬各属。遇有游历人员。固应遵章保护。亦当杜彼觊觎。威海胶澳两处租界之外。险要甚多。尤应严饬文武地方官。督率营堡防守弁兵。随时严密侦察俾外人不能私行测绘庶于沿海防务有益。原呈又称莒州一带矿产。外人强欲代我开采一节。查东省自胶澳租界订约。暨五处矿务改订合同以后矿界甚广。外人有分别采探之区。莒州与沂水等处。犬牙相错。外人探矿往来事所恒有。无从限制。今春因津浦路蝱滟戋定议。德人又思与胶沂路蝱滟戋牵涉。请给印照赴泰安等处探矿。经路矿局再三驳阻。此外别无外人强欲代我开采矿产情事。原呈又称沿海一带渔业。德人屡欲代我举办一节。查德商文窦林曾在胶州湾创办渔业。名曰中国渔业有限公司。后因折阅停办以后。并未闻有另设兴办之举。前东绅王锡蕃、在烟台设立山东渔业公司。连年保护渔船。考求水产。尚称得法惟有饬令该公司徐图扩充。以遏外人越俎代谋。以上各节。已通饬各属加意防范。凡条约合同载明之章。自应照章保护。如不载在条约合同。亦复藉词干涉。侵揽利益。即应设法驳阻。以示限制而保主权。报闻。摺包　　

○以擅收地价。酿成交涉。革浙江署归安县知县朱懋清等职。摺包　　

○以遗爱在民。予已故浙江海甯州知州盛隆。暨长子殉难浙江同知盛应。次子道员盛康。在浙江建祠。摺包　　

○己未。谕内阁、那桐等奏查验第三期报到荐举各员。分别加考开单呈览一摺。所有湖南郴州直隶州知州谭承元、前候补直隶州知州河南镇平县知县徐寿兹、河南候补知县陈文藻陕西举人杜良奎、拣选知县周务学、安徽廪生胡元吉、著查验大臣那桐等带领引见。署外务部右承外务部右参议张荫棠、候补四品京堂渠本翘、候补五品京堂梁士诒杀虎口监督度支部郎中林景贤、法部京师高等检察厅检察官候选道朱孙茀、湖南辰沅永靖道江毓昌、江西补用道曹树藩、湖北候补道钱绍桢、四川试用道邓维琪、广西候补道刘人熙、在任候补道江西抚州府知府王乃徵、在任候补道云南云南府知府秦树声、吉林补用知府戚朝卿、候补知府吉林伊通州知州金永、湖南候补知府靖州直隶州知州金蓉镜、著自本月初十日起。按照名次先后。每日三员。呈递膳牌。伺候召见。如是日未经召见。仍于次日豫备。其余各员。以次递推。现月　　

○外务部奏、各国在沪会议禁烟事宜。由部派员前往。与各国所派之员悉心考查。随时报告。并请肬■闲派大臣届时赴沪督率开会。以资联络。得旨、著派端方届时赴沪。督率开会。摺包　　

○又奏、莫啡一鸦一物。近年进口日多流毒日广业经照会各国驻京使臣提议。定期禁止贩运。晶■宜据照复。一律允从。兹拟定自西历一千九百零九年正月一号。即中历本年十二月初十日起。所有莫啡鸦及刺莫啡鸦之氏针。概行禁止运进中国各口。并声明其为医药所必需者。另照所拟办法办理又中国允许禁止中国铺户。制造莫啡鸦及药针。各国亦允许禁止各国商民。在中国境内制造莫啡鸦及药针。以上所拟办法。应即届期施行禁令。除咨税务处饬总税务司。将海关应办事宜妥筹办理外。应请饬下民政部、步军统领、顺天府府尹、暨各省督抚。严行稽查。一律示禁。不准贩运制造。以期永除民害。从之。官报　　

○出使大臣伍廷芳奏、中英两国订定公断专约。缮就汉英文各二分。订期尽押。报闻。摺包　　

○热河都统廷杰奏、升改赤山■夆直隶州所属之乌丹城东连开鲁。西接林西。亟应扼要设官以资佐理。查赤峰县原有分防大庙县丞一缺。拟将该县丞改升为赤峰直隶州判移驻乌丹。于大庙地方改设巡检一员。分防驻扎。下部议。摺包　　

○以庸闇溺职。革浙江温处道贺元彬等职。摺包　　

○庚申。谕内阁、致仕大学士王文韶器识深稳。才具优长、由部属肬■闲授外任。受先朝特达之知。洊擢兼圻。勤劳夙著。嗣由直隶总督宣召来京。参预机务。晋赞纶扉。服官五十余年。精敏勤慎。克称厥职。上年因病奏请开缺。陈恳肫切。准其致仕。驰驿回里。本年因乡举重逢。赏给太子太保衔。方冀长承恩眷。克享遐龄。兹闻溘逝。悼惜良深。著加恩追赠太保。照大学士例赐恤。任内一切处分。悉予开复。应得恤典。该衙门查例具奏。伊子农工商部郎中王庆甲、著以道员用。伊孙江苏补用道王钰孙、著交军机处存记。用示笃念耆臣至意。寻赐祭葬。谥文勤。现月　　

○谕军机大臣等、吏部奏查明周善培出身覆奏一摺。前据赵尔巽奏请以周善培试署四川劝业道摺内。声称周善培、系浙江诸暨县人。由举人知府到省。保升道员。兹据吏部奏称、周善培系副贡由双月选用主事改捐知县。递捐道员。指分四川试用。并非举人。其道员亦非保升等语。著赵尔巽查明该员出身。因何歧异。有无捏饰。据实具奏。原摺著钞给阅看。现月　　

○又谕、御史俾寿奏、各省佐贰微员。品类不齐。宜严加甄别等语。吏部知道。现月　　

○东三省总督徐世昌等奏、筹画旗人生计。创设吉林旗务处工厂。招集旗籍艺徒百六十名。延聘匠师。先分五科。曰革工金工织工染工纫工。教以艺术。毕业后优给出身。分别派往各处。转相传授。十年以后。必能普及全旗。惟创办伊始。经费困难。谋陈筹款情形三则。恳准饬部立案。俾得及时开办。下部知之。摺包　　

○添铸奉天省高等审判厅。高等检察厅。奉天府地方审判厅。地方检察厅。第一初级审判厅。检察厅。第二初级审判厅、检察厅第三初级审判厅检察厅第四初级审判厅、检察厅、第五初级审判厅、检察厅第六初级审判厅、检察厅等印信。从东三省总督徐世昌等请也。官报　　

○辛酉。谕内阁、前据度支部奏、清理财政。宜先明定办法一摺。当经饬交会议具奏。兹据覆奏。朕详加据览。与度支部原奏大致相符。更有补原奏所不足之处。全国财政攸关。不厌详求著将原奏覆奏各摺件。一并再交度支部妥慎斟酌。另行具奏。现

月

　　

○谕军机大臣等、有人奏、东三省盐务改设官局。弊窦太深。请妥定章程一摺。著徐世昌体察情形妥定办法毋令不肖官吏。蠹国殃民。原摺著钞给阅看。寻奏、自改章以来。收数增至数倍。成效实已昭著。至各该官运局章程未善。自当逐渐整饬。得旨、仍著认真整顿。毋滋弊端。现月　　

○又谕都察院代奏、陕西京官呈控蒲城县知县李体仁、毁学仇路。滥刑毙命。学司徇庇。酿成重案一摺。著恩寿按照所呈各节。秉公确查。认真究办。据实具奏。毋稍回护。原呈著钞给阅看。现月　　

○又谕、翰林院侍讲阿联奏、豫筹八旗生计。首重教育。请特设学务处摺。又奏、请饬学部将普通学年略为缩短片。又奏、请将蒙古子弟留学京师。特设一班以宏造就片。会议政务处议奏。寻奏、请设八旗学务处一所。秉承学部办理。蒙旗世爵另为一班。业经分别筹办普通学年。学部奏请将小学肬■闲易科分为两类。四年三年听民闲自为忖度在案所请应毋庸议。从之。现月又谕、翰林院侍读荣光奏变通旗制。豫备立宪基础摺。变通旗务处大臣知道。现月　　

○会议政务处奏、议覆锡良奏速请一律改缩禁烟期限一片。查禁烟之法。本以禁吸禁钟为要图。其限期宽至十年者。亦以各省情形不同操之太切。或恐转生阻滞。度支部前奏查洋药进口。土药出产。及行销数目。酌拟办法摺内。谓应由各该省体察所属种烟之多寡。及禁种之难易。或分县禁种。或全行禁种。办法至为详尽。拟仍请饬下各省将军督抚。遵照禁烟大臣。及臣处奏定章程。参以度支部分省筹办之法。切实奉行。劝惩互用。以冀净绝根株。至袁树勋电奏包买洋药专卖官膏各节。奣＜虘阝＞亦近争利。窒碍甚多。度支部奏牍可稽。应请毋庸再议。从之。摺包　　

○民政部奏、查近年筹办清单。内开调查户口章程。为臣部第一年应办之件。自应遵照期限。悉心妥拟。谨参考东西各国之良规。并依据晶■宜次奏办之成案。督饬员司详细编订。计成章程十一章。四十条。表式五件。计自本年起。调查户数以第三年十月以前。为报齐之期。调查口数。以第五年十月以前。为报齐之期。除从前各省保甲填写门牌。奉行故事之积习。以植将来实行户籍法。选举议员之始基。拟请旨责成各该管有司。按照此次定章认真举办。并按所定期限一律汇报臣部。并应随时派员赴各省切实考察以期实行而免延误。从之。官报　　

○以功德在民。追予故云贵总督张亮基谥惠肃。现月　　

○壬戌。孝和睿皇后忌辰。遣官祭昌西陵。　　

○谕内阁军机大臣外务部尚书袁世凯、夙承先朝屡加擢用朕御极后。复予懋赏。正以其才可用。俾效骣驱。不意袁世凯现患足疾。步履维艰难胜职任袁世凯著即开缺。回籍养枧＜虘阝＞可。以示体恤之至意。现月又谕、御史崇兴奏请整顿京控办法一摺。京控章程。关系民命岂容任意迟延。嗣后凡由都察院奏交咨交各案件。著各督抚恪遵旧例办理。傥有逾限不结。或该督抚不将承审衔名送院等情。即由都察院奏倢■＜曰融＞■＜石木＞惩处。以儆疲玩而恤民瘼。现月　　

○又谕御史崇兴等奏、请饬吏部严定京察截取章程等语。著吏部议奏。现月　　

