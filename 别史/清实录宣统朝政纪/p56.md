<!-- { "loadSidebar": true } -->
○法部尚书戴鸿慈奏、奉命使俄。道经东三省地方。目击日俄二国之经营。其殖民拓地之谋。实有思深虑远者。自奉天迤北。以迄长春。则为南满路蝱滟戋。其闲民居商店。多半日人。有实逼处此之嫌。自长春以迄满洲里。则为东清路蝱滟戋。隐若俄人势力范围。俄自亚力山大第三。定每岁移民二十万至远东之策。闻近年直增至百万以外。此次途中遇见俄国移民火车。日凡数起。沿途新成之村镇。甫辟之土田。络绎不绝。近又增筑双轨路蝱滟戋。且有营筑赤塔。达我恰克图铁路之说。迁移既便。则生聚愈繁。鹊巢鸠居。势将莫御。夫以二国之经画如此。若不急为筹备。则后此之措置将穷。今日补救之方。要不外古人平易之策。所谓务农讲武而已。东省兵备粗具。饷需奇绌。度支仰屋。指拨为难。与其罗有限之资财。曷若启发无穷之利赖。愚虑所及。厥有二端。一曰垦植之利。查三省垦务。业已次第开辟。由各属官荒。推及蒙旗。如奉天之哲里木六旗。吉林之鄂尔罗斯前旗。黑龙江之鄂尔罗斯后旗。及杜尔伯特旗。札赉特旗等处。均经先后开放。顾垦务至今。迄无起色者。则以放荒者祇计荒价之多寡。不问垦植之兴衰。揽荒者祇求垄断以居奇。不恤领户之艰窘。垦务废弛。职此之由。欲图整理。宜取泰西小农地大农地之法。变通而并行之。曷言小农地。就本地蒙民。编列户籍。愿为农者。计口授地。贷给耔种资粮。宽免赋税徭役。变榛莽之区。而为沃饶之壤。数年之闲。成效可者滟见。此变通小农地之说也。曷言大农地。直省大资本家。鸠集股本。组织移民开垦公司。划给大段生荒。徙民往垦。官任保护。明示十年之后。始议升科。办有成效。由督抚奏请破格奖励。如是则迁民日血■乣。垦地日多。此变通大农地之说也。由前之说。足以裕蒙。由后之说。足以实边。是在审地势。察蒙情。区画疆里。明立定章。庶垦务可收实效。东省地大物博。仿古屯田之法。最为适宜。垦务既盛。寓兵于农。移民即以集兵。力田即以供饷。是又可操其券也。一曰森林之利。此次赴俄。自入西伯利亚路蝱滟戋以后。沿途森林。弥望无际。绵亘数千里。其中以桦木松柏为多。俄车用薪代煤。轨道两旁。积薪如墉。此外若垫路造车。驿场庐舍。就地取材。用之不竭。我满洲里以内之境。林木顿疏。凡有制造。转资洋木。利源外溢。所失尤多。宜及时振兴林业。设森林局。遴选贤员。认真督理。其入手办法。应先周历履勘。察其地利。辨其土宜。其不宜于谷麦者。即画为筹办森林区域。并绘图贴说。咨会各直省督抚。明定奖格。劝谕绅商兴办林业公司。凡一切保护之责。经营之方。皆严立规则。以资遵守。循此办理。可为边境辟一大利源。查内外蒙疆。除业已开放外。其未经垦辟者。当不下数千余里。土壤膏腴。可耕之地。十之六七。其土质较逊者。亦可区画为森林或畜牧之用。若果办理得人。实事求是。立疆圉富强之本。即以杜邻邦窥伺之谋。国计边防。所关非细。将来财力稍裕。兴学以迪蒙智。开矿以辟利源。广铁路以利交通。筹兵屯以资捍＜目辟＞行＜匧心＞口＜韦未＞＜夗贝＞。凡兹数事。皆关要图。应请饬下东三省督抚。农工商部。邮传部。筹议施行。奉谕、著度支部、农工商部、邮传部、锡良、程德全、陈昭常、周树模、按照所陈各节。体察情形。悉心会商。妥筹具奏。原摺均著钞给阅看。寻农工商部等会奏、东省与内省不同。蒙民与平民尤异。民习于玩。地广而荒。惟内外合力先其所急。于垦植森林二事。查照原奏。悉心筹画。随时奏明办理。至垦植边荒。须先灌输资本。银行为货财枢纽。奉天长春等处分银行。业经先后奏设。再饬银行监督。极力推广以便流通。又开垦升科。向以已否成熟为断。凡报垦者由该督等体察情形。宽予升科年限。用资提倡。至东三省派员招民之处。如在轮路交通各地。当饬一律减收半价。发给执照。查验放行。其移民时期。约以正月至四月为度。每年由该省将执照送部查验。以杜冒滥。摺包廷寄　　

○宪政编查馆奏、嗣后京外各衙门。于奏定章程有疑义者。应以官定解释之说为据。其各处坊闲所刻之私家笺注释解。均不得援以为据。以免辗转相承。致滋谬误。从之。现月摺包　　

○东三省总督锡良等奏、奉锦山海关道。业经改为锦新营口等处分巡兵备道。该道旧兼按察使衔。原为办理外交。准其专摺奏事而设。现在奉天已改行省。设有交涉专司。办理全省交涉事宜。该道辖境。遇有各项交涉。即可禀承督抚。饬司酌核办理。自毋庸再兼按察使衔。以一事权而符名实。其旧辖复一州。海城盖平二县。该州县本系奉天府专辖。奉天府现经核定。直接受公署监督。而该道又改辖锦新两府。营口一厅。即毋须再辖复海盖三州县。应自七月初一日起。实行更定。又兴京厅已改为府。所属教佐各缺。亦应升改。拟请将旧有兴京厅同知经历管司狱事。改为兴京府经历兼司狱事。旧有教谕。改为兴京府教授。并请饬部颁发印信。以昭信守。如所请行。摺包　　

○又奏清丈东流山荒。拟援照西流围荒前案。按三七折放。其升科年限。仍照定章办理。下部知之。摺包　　

○以办赈不力。舆论沸腾。降达里岗崖驼马君■羊总管布彦德勒格尔。以翼长补用。革护军校棍布札普职。摺包　　

○甲子。文宗显皇帝忌辰。遣官祭定陵。　　

○谕军机大臣等、理藩部奏、达赖欲绕道德格进藏一摺。昨日已有旨。著钞给阅看。现月　　

○引见甲辰科贡士吴增。得旨、著以中书用。　　

○翰林院侍读荣光奏、禁烟约限十年。转瞬即至。请饬各督抚严行查禁。从速办理。下所司知之。现月　　

○河南巡抚吴重喜■心奏、豫省粮盐道一缺。漕运已停。所管盐务。事不甚繁。拟请即行裁撤。所有粮盐事务。改归藩司兼理。以昭统一。并遵照续订官制。增设巡警道一员。办理全省警政。旧有之巡警总局。照章改为警务公所。又增设劝业道一员。办理实业交通各事宜。并兼管裁撤粮盐道所辖水利。暨旧有之商务农工矿政调查各局。应需养廉公费等项。除查明裁撤粮盐道及各局旧有公费。暨新章劝业道由农工商部邮传部酌给津贴拨用外。如再不敷。由豫省筹拨。以重要政。如所请行。　　

○乙丑。谕内阁、禁烟大臣奏、疆臣倢■＜曰融＞■＜石木＞劾属员。有违定章。据实纠倢■＜曰融＞■＜石木＞一摺。前据护理云贵总督沈秉＜辶黎＞方■土奏倢■＜曰融＞■＜石木＞试用巡检周德懋。云州吏目王德恩、均烟瘾甚深。业经革职。并著永不叙用。试用知县李焕绂、试用盐大使卢廷襄、补用游击蔡凯臣、李文庚、尽先补用守备杨德清、均吸食洋烟。久未遵戒。均请暂行革职。殊与新章不符。李焕绂等五员。均著改为革职永不叙用。沈秉＜辶黎＞方■土奏倢■＜曰融＞■＜石木＞各员时。曾否接到禁烟大臣所奏新章。著明白回奏。现月　　

○谕军机大臣等、礼部会奏、议覆伯爵黄永安出缺无嗣。请饬该旗拣选承继各摺片。著该旗都统于黄廷桂亲支内。拣选数人。带领引见。现月　　

○又谕、电寄李经羲、电奏悉。著增韫饬靳需鹏由海道迅速赴滇。电寄　　

○以河南抚标中军参将文火滟赤为河南河北镇总兵官。现月　　

○以政声卓著。遗爱在民。予故河南修武县知县孔继中事迹宣付国史馆立传。并入祀名宦祠。从河南巡抚吴重喜■心请也。

摺包

　　

○丙寅。谕内阁、前据御史江春霖奏倢■＜曰融＞■＜石木＞冯汝骙、声名狼藉。事奣＜虘阝＞亦均有证据。当经谕令朱家宝确查。兹据查明覆奏。该抚自调任以来。裁汰敺■几员。整顿税额。办理尚属认真。所倢■＜曰融＞■＜石木＞烟瘾甚重。卖缺徇私各节。均无实据。惟于濮维周宝琦一案。事出两歧。难辞疏忽之咎。著交部议处。署泰和县知县余炳文、擅议徵银。被控有据。纵庇家丁。劣奣＜虘阝＞亦昭著。陕西候补县丞陈良璐、供差要地。不知检束。均著即行革职。高等巡警学堂监督游击崔振魁、陆军协统副将商德全、均未能胜任。著即撤换。现月　　

○护理两广总督胡湘林奏、筹办审判事宜。暂于臬司署内。专设广东审判筹办处。以为全省审判总汇机关。即由臬司总持其事。至审判厅建筑经费。官吏俸薪。均拟仿照奉天办法。备列章程图表。咨部核饬办理。下部知之。摺包　　

○以遇事勷助。赏驻扎龙州法国代理领事官伯乐福等宝星。摺包　　

○丁卯。安徽巡抚朱家宝奏、皖省大江南北。旷地甚多。耕牧之利。亟待振兴。经皖绅禀准在省垣对江东流县属人都湖地方。兴办垦务。设立安阜农务公司。集股试办。下部知之。　　

○戊辰。谕内阁、翰林院侍读学士恽毓鼎奏、直省仓谷。有名无实。请饬实行储积。以备凶荒一摺。地方建仓积谷。实为备荒要政。自应认真稽核。荡除积弊。如该侍读学士所奏。殊属有名无实。著直省各督抚。将豫备各仓。切实稽查整顿。勿使稍有弊窦。并责成地方官督率绅衿。悉心经理。务期循名核实。庶足以防凶荒而植元气。现月　　

○又谕、掌京畿道监察御史崇兴等奏、京员捐生效忠。请旨褎嘉。并请宣示原呈一摺。司幄衔颐和园八品苑副永麟、条陈时事。遽尔捐躯。秉性忠诚。殊堪嘉悯。永麟、著交部从优议恤。现月　　

○谕军机大臣等、有人奏、江苏松江府南汇县五团荡地。曾归普济堂承管。该堂劣董陈锦柏等、意图并吞等语。著张人骏按照所奏各节。确切查明。秉公讯办。据实覆奏。毋稍徇隐。原片著钞给阅看。廷寄　　

