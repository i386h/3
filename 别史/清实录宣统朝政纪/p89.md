<!-- { "loadSidebar": true } -->
宣统二年。庚戌。正月。辛酉。谕内阁、西藏达赖喇嘛阿旺罗布藏吐布丹甲错济寨汪曲却勒朗结。夙荷先朝恩遇。至优极渥。该达赖具有天良。应如何虔修经典。恪守前规。以期传衍黄教。乃自执掌商上事务以来。骄奢淫佚。暴戾恣睢。为前此所未有。甚且跋扈妄为。擅违朝命。虐用藏血■乣。轻启衅端。光绪三十年六月闲。乘乱潜逃。经驻藏大臣以该达赖声名狼藉。据实纠倢■＜曰融＞■＜石木＞。奉旨暂行革去名号。迨该达赖行抵库伦。折回西甯。朝廷念其远道驰驱。冀其自新悛改。饬由地方官随时存问照料。前年来京展觐。赐加封号。锡赉骈蕃。并于起程回藏时。派员护送。该达赖虽沿途逗遛。需索骚扰。无不量予优容。曲示体恤。宽既往而策将来。用意至为深厚。此次川兵入藏。专为弹压地方。保护开埠。藏人本无庸疑虑。讵该达赖回藏后。布散流言。藉端抗阻。诬诋大臣。停止供给。晶■宜经剀切开导。置若罔闻。前据联豫等电奏、川兵甫抵拉萨。该达赖未经报明。即于正月初三日夜内潜出。不知何往。当经谕令该大臣设法追回。妥为安置。迄今尚无下落。掌理教务。何可晶■宜次擅离。且查该达赖反覆狡诈。自外生成。实属上负国恩。下辜血■乣望。不足为各呼图克图之领袖。阿旺罗布藏吐布丹甲错济寨曲却勒朗结。著即革去达赖喇嘛名号。以示惩处。嗣后无论逃往何处。及是否回藏。均视与齐民无异。并著驻藏大臣迅即访寻灵异幼子数人。缮写名签。照案入于金瓶。掣定作为前代达赖喇嘛之真正呼毕勒罕。奏请施恩。俾克传经延世。以重教务。朝廷彰善瘅恶。一秉大公。凡尔藏中僧俗。皆吾赤子。自此次降谕之后。其各遵守法度。共保治安。毋负朕绥靖边疆。维持黄教之至意。　　

○御史江春霖奏、老奸窃位。多引匪人。非特肬■闲忠良。严杜滥进。不足挽危局而赞大猷。窃溯戊戌变政。全局为前军机大臣袁世凯一人所坏。世凯因得罪先帝。乃结庆亲王奕劻为奥援。排斥异己。彳滟扁树私人。包藏祸心。觊觎非望。幸而瞿鸿禨退。先朝起监国摄政王以镇之。世凯进。先朝又召阁臣张之洞以参之。天与人归。谋不得逞。及我皇上御极。首罢世凯。奕劻恭顺以听。而其党亦栗栗危惧。中外相庆。以为指日可致太平矣。既而窥见朝廷意主安静。异派无所登庸。要津仍各盘据。而农工商部侍郎杨士琦、署邮传部侍郎沉云沛、复为画策。污名嫁与他人。而已阴收其利。被劾则力为弥缝。见缺又荐引填补。就血■乣所指目而言。江苏巡抚宝棻、陕西巡抚恩寿、山东巡抚孙宝琦、则其亲家。山西布政使志森、则其侄士滟胥。浙江盐运使衡吉、则其邸内旧人。直隶总督陈夔龙、则其乾女士滟胥。安徽巡抚朱家宝之子朱纶、则其子载振之乾儿。邮传部尚书徐世昌、则世凯所荐。两江总督张人骏、江西巡抚冯汝骙、则世凯之戚。亦缘世凯以附奕劻。而阴相结纳者。尚不在此数。枢臣名有五人。实仍一人揽权而已。现查军机大臣戴鸿慈业已出缺。若我皇上监国摄政王复听奕劻荐引私人。或误用老迈庸懦者。充数伴食。大局之坏。何堪设想。臣在先朝劾奕劻父子及世凯者。疏凡八上。皇上临御以来。亦屡有言。均未荷蒙鉴纳。贱不谋贵。疏不谋亲。何苦数以取辱。但念蒙恩宽免处分。并谕指陈远大。枢臣贤否。实为治乱攸关。远大孰有过于是者。缄口不言。抚衷滋疚。敢恳圣明揽天下才。极一时选。不论官阶崇卑。是否现任。破格擢用。俾效赞襄。奉上谕御史江春霖奏倢■＜曰融＞■＜石木＞庆亲王奕劻一摺。朝廷虚衷纳谏。博采君■羊言。然必指陈确实。方足以明是非。该御史所奏、直隶总督陈夔龙为奕劻之乾女士滟胥。安徽巡抚朱家宝之子朱纶为载振之乾儿各节。果何所据而言。著江春霖明白回奏。　　

○督办盐政处会奏、酌拟督办盐政暂行章程三十五条。由臣处臣部遵奉施行。并行知各省督抚一体遵照。嗣后凡各省盐务。一切用人行政事宜。均归臣处专责。其关系款项者。责在臣部。关系地方者。责在督抚。权限既经明定。责成各有专归。惟各省产盐行盐区域辽阔。疏销缉私。均关紧要。全赖各疆臣协力维持。应请饬下各省督抚。务遵前旨。与处和衷共济。庶内外相维。盐务或可渐臻起色。至运司盐道等官。专管盐务。责任本无旁贷。自应恪遵此次定章。遇事禀承臣处。切实经理。其才具是否称职。办事是否得力。应由臣处随时考核。以重鹾纲。从之。　　

○东三省总督锡良等奏、东省出产土货。以粮豆为大宗。自日俄战后。各国洋行。君■羊集采购。尤以日本三井正金各商为最巨。每值夏秋之交。辄以贱值向农民豫先行订买。并取民人地契作押。冬闲粮食价涨。不能交货。该洋商等或收没地契。或赴乡追索。纠葛纷纭。屡滋交涉。日久积重。各属田地。势将悉归掌握。其用意实与英人设立东印度公司办法相似。贻害大局。实非浅鲜。臣等公同商酌。在长春设立农产公司。并会同东三省官银号。及吉林官帖局。筹集资本。由官付给农民。订明收获时交还粮豆。俾免受洋商豫购之害。至各国洋商来东三省购买粮食。即由公司及官银号闻接订卖。藉广招来。并于交涉实多裨益。仍劝导华商。集合公司。一俟成立。官府即行停办。下外务部知之。　　

○壬戌。谕内阁、御史陈善同奏、直省州县。调委纷纭。妨害吏治。请申明定章。以资整顿一摺。州县为亲民之官。必须久于其任。方足以专责成。现在各直省调委员缺。其为地择人者。固所时有。其为属员调剂缺分。规避处分。亦难保必无嗣后该督抚等。务当遵照定章。调委员。不得过实缺十分之二。仍于每季汇奏。开单声明毋得视为具文。如实有人地相需者。准其体察情形。分别改补调补。俾得各理各任。以重地方。　　

○谕军机大臣等、电寄驻藏大臣联豫等、昨经降旨。将达赖革去名号。温宗尧开缺赴川。所有藏中一切善后事宜。即责成联豫悉心经理。另选达赖。原为维持黄教。自应体察番情。查照例案。妥慎办理。川兵业已抵藏。著即妥为布置。藉资镇慑。必须申明纪律。严加约束。毋令丝毫滋扰。其余练兵兴学垦荒开矿。以及振兴实业。利便交通。添置官吏诸大端。均应及时妥筹。次第规画。固不可稍事操切。亦不可坐失事机。该大臣向来办事尽心。于藏中情形。亦甚熟悉。朝廷既畀以重寄。务当殚竭心力。勉为其难。如有与川省关涉事件。著电商赵尔巽协力通筹。务臻妥善。并将筹办情形。随时电奏。　　

○又谕、电寄赵尔巽昨已有旨著温宗尧由打箭炉赴川。俟该大臣抵川后。即行电奏。听候谕旨。　　

○以藉案勒罚。婪赃入己。革直隶满城县知县吴烈职。永不叙用。　　

○癸亥谕内阁、协办大学士尚书戴鸿慈忠清亮达。学识闳通。由翰林晶■宜掌文衡洊陟清要。擢任正卿均能恪尽厥职。考察政治。尤能抉择精微。有裨宪法朕御极后。优加倚畀。俾参机务。晋协纶扉。夙夜靖共。深资擘画。前因偶患微枧＜虘阝＞可。赏假调理。方冀医治就痊。长承恩眷。遽闻溘逝。轸惜殊深。著赏给陀罗经被。派贝子溥伦带领侍＜目辟＞行＜匧心＞口＜韦未＞＜夗贝＞十员。即日前往奠醊。加恩赏加太子少保衔。照大学士例赐恤。入祀贤良祠。赏银二千两治丧。由广储司给发任内一切处分。悉予开复。应得恤典。该衙门查例具奏。灵柩回籍时。沿途地方官妥为照料。伊子一品荫生戴曾谔。著以郎中补用。用示笃念荩臣至意。寻予祭葬。谥文诚。　　

○谕军机大臣等、吕海寰等奏、酌拟中国红十字会试办章程。请立案一摺。著派盛宣怀充红十字会会长。　　

○监察御史江春霖奏、遵谕明白回奏。窃臣原奏宝棻、恩寿、孙宝琦、为奕劻亲家。志森为奕劻侄士滟胥。衡吉为奕劻邸内旧人。徐世昌为袁世凯所荐。张人骏、冯汝骙、为袁世凯之戚。皆缘世凯以附奕劻各节。陛下均置不问。独提陈夔龙、朱纶、二事。著臣明白回奏。是臣所倢■＜曰融＞■＜石木＞八款皆实。疑此二事。尚近暧昧。请据所闻。明白陈之。陈夔龙继妻。为前军机大臣许庚身庶妹。称四姑奶。曾拜奕劻福晋为义母。许宅寓苏州娄门内。王府致馈。皆用黄匣。苏人言之凿凿。夔龙赴川督任。畏道难。逗遛汉口。旋调两湖。实奕劻力。朱纶拜载振为义父。系由袁世凯引进。光绪三十四年二月。朱纶曾到其父吉抚署内。购备貂褂人＜目辟＞映＜走毕＞鹍＜夗贝＞珍珠补服等件送礼。朱家宝每于大庭广血■乣。夸子之能。不以此事为讳。现犹不时往来邸第。难掩血■乣人耳目。并非任意捏诬。皇天后土。实式临之。且光绪三十四年九月初九日。臣劾载振与袁世凯结拜弟兄。疏请语如涉虚。甘坐诬谤。时奕劻、袁世凯、同在军机。竟不敢辩。前之得实。即可证后之不虚。原摺尚存。可取覆按。臣岂不知蒋式瑆、赵启霖、皆以劾奕劻罢官。仗马一鸣。三品料去。祗以枢垣重地。恐或汲引私人。贻误大局。激于忠悃。冒昧直陈。奉上谕前据御史江春霖奏倢■＜曰融＞■＜石木＞庆亲王奕劻一摺。牵涉琐事。罗织多人。朝廷早鉴其诬妄。其中谓陈夔龙为奕劻之乾女士滟胥。朱家宝之子朱纶为载振之乾儿。尤属荒诞不经。当即谕令明白回奏。兹据覆奏、率以数十年前捕风捉影之事。及攻讦阴私之言。皆属毫无确据。恣意牵扯。谬妄己极。国家设立言官。原冀其指陈得失。有裨政治。若如该御史两次所奏。实属莠言乱政。有妨大局。亲贵重臣。固不应任意诋诬。即内外大臣名誉所关。亦不当轻于污蔑。似此信口雌黄。意在沽名。实不称言官之职。江春霖著回原衙门行走。以示薄惩。　　

○东三省总督锡良等奏、通筹全省狱政。拟请变通成法。次第举办。现拟办法五事。一规定饬建监狱地域。一扩充看守所范围。一规定管狱吏。一筹画经费。一造就狱官。下所司议。　　

○又奏、安奉铁路沿蝱滟戋一带。绵一■旦六百余里。尚无相当警察。业经督饬交涉使悉心筹议。由省城警局挑选巡警三百八十九名。设立总局。另设分局四处。派出所三十处。于去年十二月一律成立。所需经费。应请作正开销。下部知之。　　

○命邮传部尚书徐世昌协办大学士。　　

○命内阁学士吴郁生在军机大臣上学习行走。　　

○以记名总兵马文翰为湖南永州镇总兵官。　　

○以滥刑勒罚。革署湖北随州州判陈铭鼎职。　　

○命贝勒毓朗带领侍＜目辟＞行＜匧心＞口＜韦未＞＜夗贝＞十员。往奠故克勤郡王崧杰茶酒。予祭葬。谥曰顺。　　

