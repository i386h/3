<!-- { "loadSidebar": true } -->
○又谕、电寄袁世凯、据电奏、汉镇起火缘由。一系土匪所纵。一系按攻战照例烧攻。一为匪用石滟驳轰焚。不尽由官军所放。当复汉口时。已拒战多日。妇女早已逃扬未闻有奸淫之说。火烈时土匪抢掠传闻亦有兵搀杂其闲已再三饬查等语。著即委员驰往查办。从严惩治并饬各将领申明纪律。毋令滋扰所陈官军停攻七日。匪血■乣石滟驳攻不绝。坚守种族革命。毫无顾忌各节。若如所奏。实属军民公敌。难予姑容。著即照所拟办法。传谕王士珍、冯国璋、乘此军心忠愤相机还攻。以期埽除军民公敌。　　

○又谕、电寄额勒浑、据电奏准长庚电咨陕西兵变。东路电蝱滟戋文报均阻以后奏咨各件。拟令塔城交由俄钱转发。系为便捷起见。塔城亦拟照此办理。塔城奏咨事件。若取道阿尔泰山乌科蒙路各站。亦较稳妥。可否未敢擅便等语。著照所请办理。　　

○顺天府奏、筹拨防护妇女幼儿慈善会银两米石。报闻。　　

○又奏、设立临时顺天慈善普济红十字总会。并联合士绅设立分会从之　　

○命军咨大臣毓朗开缺。以大学士徐世昌充军咨大臣。　　

○以奉天劝业道萧应椿试署奉天提法使　　

○以剿办奉天庄复匪乱出力。予分省试用道王安中、交内阁记名。补用游击马龙潭等、升叙加衔有差。　　

○以欺诈刁狡抗不偿款。革留奉另补知县宋廷标职讯追。　　

○丙戌。谕内阁、电寄溥颋、所有布置防＜目辟＞行＜匧心＞口＜韦未＞＜夗贝＞各节。均尚周妥。著即严密防守。毋稍疏懈。　　

○又谕、电寄周树模、据电奏、江省筹防吃紧。请调邮传部小京官战殿臣回籍筹办。并请援案免扣资俸等语。著照所请。该衙门知道。　　

○又谕、电寄铁良等、据电奏十七夜革匪举火起事。十八黎明先劫上江两县监狱。继劫模范监狱。分攻军督两署。经军队各格毙匪百余名。是日上午徐绍桢。带叛军四五千人围攻雨花台石滟驳台鏖战二小时。毙匪三四百名十九夜复率匪队猛攻。酌加江防等营侧击包抄毙匪甚多等语。办理尚属迅速将领士卒。奋勇异常尤属可嘉。著准其分别奖叙阵亡弁兵著查明奏请抚恤。仍著督饬军队严密防守毋稍疏虞　　

○东三省总督赵尔巽等奏、吉省军政费用。未能按照资政院核定数目递减。并追加宣统三年国家地方行政各费。下部知之　　

○湖北候补道赵基年试署湖北高等审判厅厅丞。　　

○丁亥。谕内阁、匝月以来。各省纷扰。其中情形。各有不同。应再详为分别。宣示天下。凡主张政治改革者。对于朝廷。奣＜虘阝＞亦虽近于要求。要皆发于爱国之热诚。激而出此朕亦有鉴于国势之阽危。实由政治之弗进。业经晶■宜降明谕。将实行立宪改良政本之宗旨。剀切布告。与吾民更始。并赦宥从前一切因犯政治革命嫌疑人等及此次革命党人。准其改组政党。收作国家之用至于持种族革命之说者。意在离闲满汉激成仇衅祸变相寻。必使大避糜烂而后快其私心。势不至同归于尽不止。实与改革政治。力谋国利民福者用意迥殊判然两事。朕一秉大公不设成见惟以国家强盛民生康乐为念然必地方安堵而后宪政可以进行。若任其鼓吹邪说。肆意扰乱以致吾民流离转徙死亡枕籍。四民失业全国恐慌。生计日迫于困窃祸患将何所底止。故不惮谆谆诰诫。俾尔士绅军民人等。共晓然治乱之大原。所有关心政治。急于求效之多数人民。朕方爱之重之推诚布公。共图上理其背此宗旨而有心为乱者。虽属少数。实有害于公安。即为全国之公敌。当与吾民共击之若其幡然改悟。仍应悉予宽容。不咎既往。至乘机作乱之各路土匪。毫无宗旨专以焚杀淫掠为事。尤为情法所不容。亟宜及时痛剿。迅予埽除以安良善。各将军都统督抚等。暨各路统兵大员务各仰体朕意。分明党派。相机因应。尔士绅军民人等亦当共明此恉。审择利害上下一心共谋政治之进步则吾国幸福庶永赖于无窃著各省将军都统督抚。即将此旨与本月十四日谕旨。一并刊刻誊黄通谕知之。　　

○又谕、现在军事未定。所有近畿各镇。及各路军队并姜桂题所部军队。均著归袁世凯节制调遣。随时会商军咨大臣办理。　　

○又谕、御史德寿奏、京师地广人稠。宜按照警区分设慈善会一摺。著吕海寰妥筹办理。　　

○又谕、学部国子丞徐坊奏、大清银行监督叶景葵、并未奏请开缺。在部告假。出京潜逃等语。著度支部查明具奏　　

○又谕、电寄孙实琦、据电奏五镇统制张永成骤患吐血。请委员代理等语。现在军事紧要。仍著责成张永成力疾从公。毋得少有诿卸。所请委员代理之处著毋庸议。　　

○又谕、张人骏电奏甯垣防务吃紧。饷糈最为要事库款奇绌危急万分。仰恳饬部赶汇百万两接济等语。著度支部迅即筹拨　　

○又谕、电寄赵尔巽、据电奏东省各界力图独立。咨议局绅及军界为党人所持。要求答复。又接据该督两电称已将独立取销各等语。办理尚为妥速。甚慰朕怀著仍随时解劝共保治安。　　

○又谕、赵尔巽、电奏、资政院奏倢■＜曰融＞■＜石木＞赵尔丰交大理院判拟。惟判拟必凭质问供词。请将全案人证提京质问。据供定案等语。著大理院知道。库伦办事大臣三多奏蒙古大臣贝子蝱滟朋楚克车林署车盟长副盟长公车林呢吗二员。本年应值年班拟恳免其进京以资赞助而重地方如所请行　　

○又奏恰克图地方紧接俄疆前任章京那丹珠斯塔尼斯拉瓦即平日办理交涉尚无遗误俄赠三等宝星一座应否准其收受佩带。得旨准其收受佩带　　

○命前外务部尚书吕海寰充中国红十字会会长。仍兼办慈善救济会事宜。　　

○以报效银两。赏车盟札萨克头等台吉图特登辅国公衔。　　

○戊子。以河神效灵。通工平稳。发下大藏香十枝。交山东巡抚孙宝琦祗领虔诣大王庙祀谢。并颁发扁额　　

○谕内阁。近日各省纷纷告警。朝廷屡经宣布宗旨改革政治。以期内外相维上下一心共救危亡。惟当兹事变纷乘君■羊情俶扰之时。仍恐各省士绅军民人等。未能一体周知。亟应选派各该省名望素著人员。分途安慰以宣上德而通下情著派张謇为江苏宣慰使。汤寿潜为浙江宣慰使江春霖为福建宣慰使。谭延闿为湖南宣慰使。梁鼎芬为广东宣慰使赵炳麟为广西宣慰使乔树楠为四川宣慰使谢远涵为江西宣慰使。柯劭忞为山东宣慰使渠本翘为山西宣慰使王人文为云南宣慰使。高增爵为陕西宣慰使迅速分赴各属抚慰劝导。宣布朝廷实行改革政治宗旨。俾乱事早就敉平四民各安生业。朕实有厚望焉。　　

○又谕自武昌事起。各省纷扰大局岌岌。实为全国存亡所关朝廷胞与为怀。不设成心亟应徵集国民意见。共谋扶危定倾之策著各督抚传谕各该省士绅。每省迅速公举素有名望。通晓政治富于经验足为全省代表者三五人。克期来京公同会议以定国是百奠民生。　　

○又谕前据袁世凯电奏、再辞内阁总理大臣。该大臣现已到京本日召见复经面奏恳辞。情词肫切经朕晓以大义。并勉其力任艰难该大臣公忠体国时局至此当亦不忍再辞。著即到阁办事悉心筹画保全大局。用副朝野之望。又谕、电寄赵尔巽、据电称日前创设保安公会。情势汹汹。幸标统聂汝清等、仗义执言。竟挽狂澜本会现已成立。秩序尚无骚动惟协统蓝天蔚与两标素不相冾。全协皆不听其命令等语蓝天蔚著开去统领官。交赵尔巽差遣委用。所遗该协统领官著聂汝清接充。并赏给陆军协都统衔。　　

○又谕电寄赵尔巽、两电均悉本省成立保安大会专以保安地方。尊重人道为主办理甚是现在时事艰危。该督夙秉公忠正资倚任务当勉为其艰力顾大局所请罢斥之处。著毋庸议。　　

○又谕、电寄陈夔龙、据电奏永定河南三漫口。二十二日寅刻合龙竭一昼夜之力。二十三日辰刻闭门等语办理尚为妥速仍将详细情形具摺奏闻　　

○贝勒载洵等奏崇陵工程情形。并冬令暂停兴作。报闻。　　

○署湖广总督王士珍因病解职。赏直隶候补道段芝贵副都统衔。暂护湖广总督。　　

○以黄河通工一律平稳。予山东道员何澍、交内阁记名余升叙加衔有差。　　

○以办理河工出力。复已革江西即用知县马振彝原官。　　

○以赌赛渔利。革直隶试用道丁葆均职并讯办。　　

○以弹压保＜目辟＞行＜匧心＞口＜韦未＞＜夗贝＞地方勤苦。赏禁＜目辟＞行＜匧心＞口＜韦未＞＜夗贝＞军陆军第一镇派出各营。并姜桂题所部军队分驻各处。暨步军统领衙门枪队内外城巡警银两。　　

○己丑监国摄政王代诣乾清宫。接见奥国使臣讷色恩等六员谕内阁电寄＜辶黎＞方■土岫等据电奏驻扎归化城之山西口外巡防队。猝然变乱统领周维藩未知存亡现由本城挑派巡防官兵五百数十名专顾城防并令土默特添练蒙兵五百名。回团三百名。民团二百名以资保＜目辟＞行＜匧心＞口＜韦未＞＜夗贝＞等语。著该将军等妥速布置。严为防守仍将详细情形。随时探明电奏　　

○又谕电寄山西大同镇总兵王得胜、据电奏、太原省城及雁门关北匪情。并称此次变故。到处人心浮动。非有得力军队剿除。不足以安地方等语现已著姜桂题拨军一营前往。所有雁门一带。仍著该总兵妥筹防堵毋稍疏虞以前奉天民政使张锡銮为山西巡抚。　　

○命热河都统薄颋来京当差。以开缺东三省总督锡良为热河都统。以攻复汉口出力。赏协统王占元。陈光远步队标统王金镜李厚基马继增、何丰林石滟驳队标统刘启垣蒋廷梓巴图鲁名号。以报效内府经费予二品衔候补三院卿盛桂以副都统记名。　　

○以措置乖方操守难信。革直隶清河县知县乐太常职。　　

○庚寅。谕内阁、袁世凯面奏、组织内阁。推举国务大臣。著命梁敦彦为外务大臣。赵秉钧为民政大臣。严修为度支大臣唐景崇为学务大臣。王士珍为陆军大臣。萨镇冰为海军大臣。沈家本为司法大臣。张謇为农工商大臣。杨士琦署邮传大臣。达寿为理藩大臣。梁敦彦、严修、王士珍、萨镇冰、张謇、未到任以前。外务大臣著胡惟德暂行署理。度支大臣著绍英暂行署理。陆军大臣著寿勋暂行署理海军大臣著谭学衡暂行兼署。农工商大臣著熙彦暂行署理。　　

