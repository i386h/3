<!-- { "loadSidebar": true } -->
○又谕、电寄张人骏等、革道蔡乃煌玩误要款一案。上年八月曾谕令张人骏、程德全、饬令该革道将经手款项。勒限两个月缴清。嗣因逾限已久。又于本年三月初十日。电谕该督。将现办情形。迅速电奏。是月二十四日。始据该督等电奏该革道欠款。以押件作抵。如各处押产悬而无薄。仍责成该革道清偿等语。复经谕令该督等勒限严追。毋再延缓。现在又逾数月。该革道押产。究竟有无著落。能否作抵。钜款攸关。竟不上紧严办。致令久延。殊属不成事体。仍责成张人骏、程德全、迅速认真清理。毋再迟延。并将现办情形。先行电奏。　　

○礼部会奏、遵拟国乐办法。延聘通才。及谙习音乐人员。参酌古今中外乐制。详慎审订。编制专章。奏请颁行。从之。　　

○东三省总督赵尔巽等奏、吉省常赦不原遣流人犯。援照奉省奏准办法。一并毋庸发配。留于吉省分别年限。收所习艺。下法部议。寻奏、如所请行。从之。　　

○丁亥。谕内阁、监国摄政王面奉隆裕皇太后懿旨。钦天监奏、遵择入学读书吉期一摺。著于本年七月十八日辰刻。皇帝入学读书。　　

○戊子。谕内阁、电寄张人骏等、据电奏、办理灾赈各员绅。久历艰辛。始终罔懈。请援照成案。准予保奖。并医员等可否汇案奏保等语。著准其择尤酌保。毋许冒滥。　　

○弓滟＜兪＞滟弓德院奏、遵拟弓滟＜兪＞滟弓德院办事及议事细则三十七条。缮单呈览。又奏、觅定东安门内礼部礼器库。即前光禄寺旧署地址。恳恩拨给。以便修筑。均从之。　　

○筹办江皖赈务大臣盛宣怀奏、江皖新捐收数甚薄。供垫各款尚难归偿。请查照两次部议。展期劝办。以清款目。并将灾区善后事宜。妥速筹办。从之。　　

○又奏、捐款紧要。请将新授直隶提法使翁斌孙暂留山西提法使署任。俾得速竟全功。得旨、著毋庸议。　　

○陕甘总督长庚奏、甘肃黄河。现已开通。各船只由西甯至兰州。由兰州至包头。均属行驶稳速。仅旬日程。查归化经萨拉齐厅至包头镇。三百二十里。若能筹款修筑。与张绥工程。东西并举。联络一气。即可直达京师。商务可望振兴。下部议。　　

○科布多办事大臣忠瑞奏、阿尔泰原勘建治地方。未尽妥协。恳准就承化寺驻所。加修衙署。酌添卡伦哨台数处。以资控制。下内阁会议具奏。　　

○以法官荡检不职。四川地方审判厅推事植璧。检察厅检察官李鹏。初级审判厅推事刘恒阶。初级检察厅检察官蹇国桢。地方审判厅主簿叶汝镌。重庆地方审判厅刑科推事杨承宪、吴善宝、学习推事王之杰、分别罢免退职。　　

○豁免甘肃甯夏县任春王洪两堡被水地方银粮草束。　　

○己丑。遣官祭火神庙。　　

○谕内阁、电寄杨文鼎、据电奏、湘阴等县续报水灾。亟求赈抚。又常德府县自十五日大雨如注。河水陡涨。人畜器具。漂流无算。请饬盛宣怀酌量协助等语。上月据该抚奏报常德等府属灾情。当经谕令妥为赈抚。兹据续报各属被灾情形。殊堪悯恻。亟应速筹拯救。著即咨商盛宣怀酌量拨款。以资协济。毋任失所。　　

○又谕、礼亲王世铎等奏、内外火器营豫算核减。窒碍难行。据实陈明一摺。著仍照向章支领。该部知道。　　

○又谕、电寄三多。据电奏、库练新军。分期成立。除马队二队。在本两盟徵募外。其机关石滟驳营二队。一队招库地客民。一队招绥远旗兵。委员赴绥挑选。请饬绥远城将军遵照办理等语。著照所请。该衙门知道。　　

○庚寅。谕内阁、电寄李经羲、据电奏、调直隶补用知县吴炳湘襄理军事。请饬直隶总督。迅令该员由海道赴滇等语。著照所请。该衙门知道。　　

○浙江巡抚增韫奏、变通海塘巡警。改编海塘警察。以节经费。下部知之。　　

○湖南巡抚杨文鼎奏、提法使署。改设属官。分科治事。下法部知之。　　

○以捐助赈款。赏河南试用道蒋积文头品顶戴。　　

○以烟瘾未除。革浙江巡检蔡庆恒职。永不叙用。　　

○予已故尽先选用道杨安臣、甘肃题奏道易孔昭、前署湖北汉阳协副将田其述、直隶通州营副将史济源、补用总兵刘耀廷等赏恤如军营立功后病故例。　　

○辛卯。谕内阁、内阁会奏、酌拟典礼院官制。缮单呈览一摺。典礼事宜。至为隆重。亟宜设立专院。恪恭将事。著即将典礼院官制颁布。以礼部改设典礼院。所有礼部旧管事项。有关于行政者。均划归各行政衙门管理。其各衙门旧管之关于典礼。无关行政。应归该院办理事项。即划入该院管理。著内阁会内各部及该院详细厘定具奏。以专责成而崇钜典。附录章程第一条。

典礼院掌朝廷坛庙陵寝之礼乐。及制造典守事宜。并修明礼乐。更订章制。第二条。典礼院设官如左。掌院大学士。特肬■闲。副掌院学士。特肬■闲。学士。肬■闲任。直学士。肬■闲任。厅长。肬■闲任。署长。奏任。佥事。奏任。簿正。奏任。典簿。奏任。司库。赞礼郎。奏任。读祝官。奏任。鸣赞。奏任。序班。委任。库使。委任。录事。委任。第三条。典礼院掌大学士一人。总理本院事务。监督厅署。第四条。典礼院副掌院学士一人。佐掌院之职务。第五条。典礼院学士八人。承掌院大学士之命。讨论典礼。参订章制。第六条。典礼院直学士八人。承掌院大学士之命。襄同学士讨论典礼。参订章制。第七条。凡关于典礼差使。均由掌院大学士。副掌院学士。直学士以下承充。不行取行政各衙门人员衔名。其扈从巡察等差。及特别大典。不在此限。其典礼院人员不敷承充时。得行取翰林院人员。襄同办理。第八条。典礼院具奏。不经内阁。遇本院所管事务。有应行晓谕军民人等者。可分别咨札该管衙门办理。第九条。典礼院设总务厅。其职掌如左。一、恭阅祭告祝文。及缮写祝版事项。二、恭缮坛庙陵寝园寝神牌事项。三、本院补官考绩事项。四、文牍事项。五、典守院印事项。六、本院经费事项。七、本院庶务事项。八、奏派咨取各衙门关于典礼执事人员事项。九、不属各署事项。第十条。典礼院设四署。礼制署。祠祭署。奉常署。精膳署。第十条。礼制署职掌如左。一、朝会事项。二、尊崇事项。三、庆贺事项。四、大婚事项。五、经筵事项。六、巡幸事项。七、耕耤事项。八、亲蚕事项。九、乘舆服物之因时进御具奏事项。十、皇子成婚。公主厘降事项。十一、册立册封事项。十二、进书颁赏事项。十三、更改厘定本院礼制事项。第十二条。祠祭署职掌如左。一、坛庙典礼事项。二、陵寝典礼事项。三、大事典礼事项。四、恭拟山陵园寝名号。及神祇封号事项。五、备办一应典礼之卤簿礼仗彩棚器具事项。六、关于典礼行取各项工料事项。七、吉安所礼节。及备办应需器物。并王公大臣外藩王公祭葬立碑事项。八、恭办制造神牌。及入祀牌位事项。第十三条。奉常署职常如左。一、亲行礼节事项。二、斋戒事项。三、阅祝版事项。四、赞引读祝事项。五、典守坛庙各事项。六、兼礼神乐署和声署各乐舞事项。第十四条。精膳署职掌如左。一、筵宴事项。二、备办一应祭品事项。三、稽核各项典礼应用之酒醴牲牢庶羞等名数事项。第十五条。总务厅厅长一人。承掌院副掌院之命。管理厅务。第十六条。署长。每署一人。承掌院副掌院之命。总核本署事务。第十七条。佥事。分一二三等。承掌院副掌院之命。分任总务厅及各署事务。第十八条。录事。承厅长署长之命。缮写文牍。第十九条。簿正。典簿。司库。库使。隶属总务厅。经理所管事务。第二十条。鸣赞。序班。隶礼制署。读祝官。赞礼郎。隶奉常署。分任所办事务。第二十一条。坛庙陵寝各官。承掌院副掌院之命。掌典守之事务。第二十二条。典礼院佥事以下各缺。由掌院副掌院酌量事务繁肬■闲。拟定奏明办理。但不得逾礼部原设司员之数。第二十三条。神乐署和声署各员。及坛庙官。陵寝读祝官。赞礼郎。各有专司。所有职掌员缺。均仍其旧。不另列表。第二十四条。此项官制。如有应行变通修改之处。由内阁会同该院奏明。候旨裁夺办理。又谕、

此次裁缺之礼部侍郎景厚。著听候肬■闲用。仍食原俸。　　

○又谕、电寄张人骏、据电奏、将蔡乃煌沪关亏款一案。现办情形先行电陈等语。现既据称交代清册。抵押件据。陆续送齐。即责成张人骏、程德全、迅将此项款目。逐一清查。核实估计。勒限一个月完结。如逾限不清。著张人骏、程德全、即将蔡乃煌严行监追。　　

○内阁奏、现在京外各项选班停止。每月分发人员。量予变通。于每月初一日携带像片赴阁过堂。由阁丞并叙官局局长。详加考验。又奏、吏部学治馆。已归并学部。分发人员。暂免考试。俟到省后。仍由该督抚查照宪政编查馆奏定章程办理。又奏、嗣后大计举劾。迳由内阁具奏。都察院给事中京畿道等衙门。毋庸会衔。均报闻。　　

○又奏、外补各员。试署之日。一律作为实授。毋庸再扣试俸。从之。　　

○湖广总督瑞澂奏、前准陆军部电。各处绿营所属田产各项。应变价以扩充新军。不得挪作他用等因。惟查此次所节饷项。拨抵一协之饷。尚有不敷。拟请将绿营练军公产。留作抵补镇协临时活支。于军费范围。仍不违背。下部知之。　　

○甘肃新疆巡抚袁大化奏、时局阽危。急宜筹款。修通东西铁路。以固全局。下内阁会议具奏。　　

○以协办大学士裁缺吏部尚书李殿林为典礼院掌院学士。礼部右侍郎郭曾炘为典礼院副掌院学士。裁缺内阁学士毓隆、溥善、杨佩璋、李联芳、许泽新、礼部左丞英帛滟系、右丞刘果。裁缺军机领班三品章京易贞、为典礼院学士。裁缺陆军部左丞朱彭寿、裁缺吏部右丞孙绍阳、候补三品京堂渠本翘、朱恩绂、礼部左参议曹广权、右参议李擢英、裁缺内阁侍读学士延昌、裁缺吏部左参议毓善、为典礼院直学士。礼部郎中端绪为典礼院总务厅厅长。　　

○壬辰。谕内阁、礼亲王世铎等奏、健锐营豫算核减。窒碍难行。据实陈明一摺。著仍照向章支领。该部知道。　　

○引见差满人员。四川补用道周凤冈。得旨、著交内阁存记。　　

○引见明保人员。江西试用知县汪都良。得旨、著发回原省以知县尽先即补。　　

○湖广总督瑞澂等奏、湘省添募防队。分别布置。报闻。　　

○湖南巡抚杨文鼎奏、恳准将湖南候补道朱祖荫暂缓调部。一俟将官钱工赈两局事务料理清楚。再行给咨赴部。得旨、著仍遵前旨迅速赴部。不准迟延。　　

