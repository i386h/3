<!-- { "loadSidebar": true } -->
○派陆军第八十一标统带官刘洵。充陆军第四十二协统领官。并赏陆军协都统衔。现月　　

○以办赈不善。革江苏道员洪槃职。摺包　　

○乙丑。谕内阁、内阁现在接收吏部事宜。著派达寿帮同清理归并。现月　　

○翰林院奏、检讨章梫呈称现今锐意立宪。圣祖成宪。实足范围各国宪法而无遗。缵述精求。法源斯在。恭纂康熙政要二十四卷进呈。报闻。早事翰林院档　　

○以裁撤吏部左侍郎于式枚、为学部右侍郎。现月　　

○以军咨处副官李景录暂署法制院参议。现月　　

○调外城巡警总厅厅。丞王善荃为内城巡警总厅厅丞。以候补道吴篯孙为外城巡警总厅厅丞。现月　　

○赏外务部右侍郎曹汝霖、左丞高而谦、左参议曾述棨、右参议陈懋鼎宝星。现月　　

○丙寅。谕内阁、顺天府奏、宣统三年豫算案。查照资政院决议数目。分别留减并追加岁入。追减岁出缮单呈览一摺。著度支部知道。又片奏、裁并派办等处并分科治事等语。知道了。现月纂修官吴怀清恭纂　　

总纂官钱骏祥恭辑监修总裁世恭阅正月十五日正总裁那月日专司蒿■禾本陆恭覆阅甲寅二月初三日　　

徐月日　　

荣月日副总裁唐月日　　

宗室宝恭阅九月初一日

　　

陈恭阅五签二月廿二日　　

熙月日　　

郭恭阅十一月二十日　　

宗室麒月日

大清宣统政纪卷之五十五　　

宣统三年。辛亥。六月。丁卯朔。谕内阁、资政院院章。前于光绪三十四年。由资政院总裁。会同军机大臣具奏。复于宣统元年。经资政院会奏。续拟院章。并将前奏各章改订。颁布施行。现在已阅两年。时势又有不同。核与新颁法令。未尽＜目辟＞＜譼-言瓦＞勿口＜夗贝＞合。亟应将资政院院章修改。以免窒碍而利推行。著资政院总裁副总裁。会同内阁总协理大臣。悉心斟酌。妥速改订异奏。候朕钦定颁行。　　

○又谕、陆军部奏、保定陆军军械局所管大杨村火药库。暨驻扎保定陆军第二镇演武厅火药库被焚情形一摺。一月之闲。两次失慎。此中有无情弊。著该部严查究办。据实具奏。　　

○又谕、电寄杨文鼎、据电奏、五月十七八等日。狂风暴雨。山水猝发。常德府属之武陵龙阳等县。田卢多被淹没。并溺毙人口。长沙府属之益阳县城堡一带亦被浸灌。居民皆在水中。筹工筹赈。力尽筋疲。本年应解桂滇甘肃等省协饷。祇可暂行缓解等语。湘省连年灾祲。今复遭此巨灾。荡析情形。殊堪悯恻。著该抚迅筹款项。分派委员驰赴各灾区。详细查勘。散放急赈。勿任失所。　　

○又谕、沈秉＜辶黎＞方■土、电奏、副军校韦栋材不遵命令。辱詈长官。前请斥革交地方官严加管束。本系加重。现已遵旨起解。免予复加审判等语。著陆军部知道。　　

○护理四川总督王人文奏、裁改四川各绿营。编练巡防军队。接续筹办情形。下陆军部议。　　

○又奏、川省绿营已经提前裁撤。核减巡防军队。妨碍实多。下所司议。　　

○准四川提学使刘嘉琛修墓解任。以翰林院编修方履中署四川提学使。　　

○拨四川德造七生口子弹五十万颗。并中粒仿洋药一万斤。解赴云南军营。以济军需。　　

○戊辰。谕内阁、张荫棠、电奏、驻墨二等参赞官代办使事沈艾孙、言动乖谬。请先行撤任。著外务部查核办理。　　

○江皖查赈大臣冯煦奏、此次江皖灾区。四月以后疫气蔓延颇广。当经电饬各属于城乡适中之地。分设局所。广施方药。以期挽救。报闻。　　

○己巳。山西巡抚丁宝铨奏、遵章裁撤调查局。改为统计处。仍在外设立。一俟法制报告完竣后。即将统计处移入署内。并在调查局原有经费项下。酌提一万两有奇。为统计处及会议厅常年经费。下部知之。　　

○命云南鹤丽镇总兵周彪解职。以记名总兵张继良署云南鹤丽镇总兵官。　　

○以考较工作成效昭著。赏江南制造局总检查洋员哈卜们宝星。　　

○以办理交涉。赏义国驻蒙自领事德罗斯宝星。　　

○庚午。派广西提督龙济光充陆军第二十五镇统制官。并赏给陆军副都统衔。以左江镇总兵陆荣廷为广西提督。　　

○赏广东陆军混成协统领官蒋尊簋陆军协都统衔。　　

○以剿办股匪。赏广西提法使王芝祥头品顶戴。　　

○辛未。谕内阁、张鸣岐、电奏、惩治赌场专章。相需甚殷。请饬从速核议颁行等语。著修订法律大臣知道　　

○山东巡抚孙宝琦奏、遵旨筹办内地捐。拟议章程。又奏、整顿海关常税。移设内地厘卡。分拟章程。均下所司议。　　

○开缺贵州巡抚庞鸿书奏、黔省豫算不敷银五十九万六千有奇。恳饬部统筹匀配拨给。以纾边困。下度支部知之。　　

○又奏、黔省禁种罂粟已著成效。得旨、著沈瑜庆妥慎办理。　　

○以前四川川北镇总兵李永芳为广西左江镇总兵官。　　

○以办理侨学捐助钜款。赏在籍候补四品京堂张鸿南以三品京堂候补。　　

○壬申。礼部尚书荣庆奏、估修文庙工程。拟定做法。估计十成足银三十七万四百余两。拟分三期请领。又奏、监修饭食纸张等项。拟每月请领经费银一百两。均从之。　　

○以协领绰哈泰护理甯夏副都统。　　

○癸酉。谕内阁、电寄瑞澂、据电奏、抢筑沙洋堤工。仍被漫溃。请将承办各员分别倢■＜曰融＞■＜石木＞处。并自请议处等语。沙洋李公堤。为下游数州县之保障。关系至为重要。自上年拨款开工。至今数月。讫未堵合。近因连日大雨。襄水陡涨。已成之工。多被冲刷。虽因水势过猛。人力难施。承办各员终难辞咎。坐办委员候补知府彭觉先、分修中段委员候选知县常梧、均著暂行革职。分修东段委员候补知县方述猷、著革职提省究问。总办堤工候补道袁励桢、著摘去顶戴。前派查勘堤工之丁忧湖北候补知府伍玑、著以县丞降补。发交湖北留工效力。仍著该督督饬各该员将未溃之堤。认真防护。务保无虞。并将已溃之工。豫为筹备。届时赶速抢筑。毋再疏失。所有自请议处之处。著加恩宽免。　　

○川滇边务大臣赵尔丰等奏、自打箭炉至恩达共三十九台。额设员弁兵丁。统计七百余员名。一律撤回。并酌改路蝱滟戋。弃弧就弦。将巴塘至江卡乍了各台。尽行裁去。别由三岩边界。迳出乍了。此外亦设法缩减。计自打箭炉至恩达并为二十台。每台暂设汉号书一名。蛮兵三名。马三匹。站路既捷。额兵无多。固可省失时废事之虑。亦足杜空额冒支之弊。如所请行。　　

○补行宣统二年大计。广东卓异官六员。罢车滟耎官一员。浮躁官一员。有疾官一员。才力不及官一员。分别议叙处分如例。　　

○甲戌。谕内阁、督办盐政大臣奏、请仍留张镇芳署直隶长芦盐运使。并恳恩免其议处等语。已补湖南提法使张镇芳著调署直隶长芦盐运使。余依议。　　

○又谕、电寄赵尔丰等、据电奏、筹商波必■山。调营进攻。并饬凤山赴硕板多节制调度等语。即著按照所筹各节。饬令各营分投前进。妥慎办理。赵尔丰布置就绪。仍即迅速赴川。未尽事宜。由傅嵩炑妥为筹办。　　

○资政院奏、遵旨改订院章缮单呈览。所有组织之法。议决之权。皆最关重要之端。规定均尚妥洽。自可毋庸轻议更张。其余应行改订者。约分四类。第一类。因新定官制改从一律者。如院章原文所称军机大臣等官。现已裁撤军机处改设内阁。不便仍沿旧名。又现在资政院总裁副总裁各肬■闲一人。与弓滟＜兪＞滟弓德院官制院长副院长各一人相同。而原文所定各设二人。应即改正。又秘书厅请肬■闲请补各员。按照现制。应分别会同内阁办理。其各员品级。亦应于另订之官品章程统行规定。不必著于院章。此其应改订者一也。第二类。因法令歧异。改从一律者。如原文第二十四条。核办事件。上年钦定修正筹备清单按语。业经申明。改归行政审判院办理。查行政审判院。定于本年设立。院章此条。应即删除。以清权限。又召集临时会。与召集常年会。均属君上大权。而原文第三十二条。临时会分别由臣下陈请。与召集常年会办法歧异。宜加修正。此其应行改订者二也。第三类。因立法偶疏。改归完密者。查外国议院规制。不得向地方议会照会往复。我国各省咨议局性质。属于地方议会。则资政院除有所咨询上。不应行文该局。兹于原文第二十二条之次。酌加一项。又咨议局与督抚异议事件。有关于立法者。亦有关于行政者。若行政事件。概由资政院核议。恐于事情有所隔膜。核议之后。仍难施行。反不足以收实效。兹将原文第二十三条所规定。略加区别。俾与原文第二十七条办法一律。又按外国议院开议。大率以议员过半数。或三分之一以上到会为限。而原文第三十四条。非有议员三分之二以上到会。不得开议。限制太严。往往因人数不足。不能开议。兹将原文改为议员过半数到会。以免延阁。又按外国议院法。临时改定议事日表。须得政府之同意。兹于原第三十八条之次。酌加一项。此其应行改订者三也。第四类。因易滋误解。详为申明者。如原文第二十三条第二项。及第三十九条所谓不得与议者。均与所谓不列议决之数。文义迥殊。兹于原文各加于会议时。退出议场一语。似更明晰。又原文第二十九条。资政院于民刑诉讼事件。概不受理。则陈请事件。自不得涉及诉讼。兹酌加一项。以示尊重司法之意。此其应行改订者四也。此外原文第六十四条。经费数目。由资政院另行奏定。现在豫算统由度支部办理。此条应即删除。又附条。本章程施行日期。亦应改订。从之。　　

○调长芦盐运使刘钟琳署湖南提法使。　　

○以记名总兵龙觐光署广西左江镇总兵官。　　

○乙亥。文宗显皇帝诞辰。上诣寿皇殿行礼。遣官祭奉先殿。　　

○热河都统溥颋奏、巴林三旗垦务。拟仍责成林西开鲁两县。就近兼办。撤回前派局员。以免纷歧而资撙节。下部知之。　　

○浙江巡抚增韫奏、浙省咨议局议决缩短本省禁烟期限。非禁种禁吸禁运。三者相辅而行。不易著有成效。通盘筹算。于禁种禁吸两项。自应督率僚属。切实通行。至禁运一节。关系邻省及外人交涉。请饬部核议施行。下外务部度支部议。寻奏、该省销旧烟土。为数尚多。吸户亦非甚稀。应请饬该抚速筹认真禁吸办法。然后施行禁运。庶可期弊绝风清。从之。　　

