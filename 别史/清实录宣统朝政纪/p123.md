<!-- { "loadSidebar": true } -->
○度支部奏、遵章试办宣统三年豫算缮表呈览。并沥陈财政危迫情形。请饬会议政务处会同集议。奏请施行。下会议政务处议。　　

○又奏、豫算册逾限未到。俟核明另摺奏请。又奏、各省关豫算册内有漏列款项。应俟豫算粗定后。再行奏明办理。均报闻。现月　　

○又奏、省城巡警年内应添各费。如扩充警额月饷。及置备冬期服装等项。拟于漕折军需项下如数拨充。下部知之。摺包　　

○东陵守护大臣意普等奏、恭备要差。款未敷用。前奉谕旨。属以核实撙节动用。勿得率行续请拨款。惟典礼重要。又不敢稍涉阙如。祇得查照前次成案。并此次用款各情形。据实详陈。再行钦遵办理。得旨、准其续请拨款。仍著核实撙节动用。摺包　　

○专司训练禁＜目辟＞行＜匧心＞口＜韦未＞＜夗贝＞军大臣载涛等奏、禁＜目辟＞行＜匧心＞口＜韦未＞＜夗贝＞军全军目兵。悉著呢衣革履。一切领帽章记。制造均属精良。所以示判别而壮军容。外观不容肬■闲陋。用款自属不赀。所有服装常年经费。拟恳饬部查照前案如数加拨。下部知之。摺包　　

○外务部奏、酌拟续定矿章。凡关于华商洋商合办各条。覆加签改。公同核定。计矿务正章共十四章。八十一款。矿务附章共九章。四十六条。嗣后开办矿产。遇有需用外股之处。以此定章为矩矱。从之。摺包　　

○安徽巡抚朱家宝奏、印刷一项。虽属营业性质。而于文书契券等件。往往动关法制。现就藩司署内设立安徽官纸印刷局。购买机器。及一切开办经费。由司筹款拨给。其印纸品定为官用民用商用三种。除商用品应准该商酌定格式。随时议价。其官用民用各品。均由局定式定价。以归一律。下部知之。摺包　　

○广西巡抚张鸣岐奏、筹备宪政。当从本源入手。曰责任内阁。曰国会。曰司法独立。一一实见施行。则正本清源之道已足。查现行九年筹备各项事中。惟清理财政。调查户口。改订官制。编纂各项章程法典。实为筹备之要端。至于教育巡警自治。则当属普通行政范围。无论立宪以前。立宪以后。可视民力之盈虚。以进行之迟速。且皆累世莫究百年莫殚之事业。非九年限内所可克期告成。应请饬宪政编查馆。会议政务处王大臣。将九年筹备清单。酌议修改。抑或提交资政院悉心核议。分别缓急办理。以纾民力而固邦本。下所司知之。摺包　　

○以前福建布政使连甲为安徽布政使。现月　　

○以训练陆军第一镇著有成效。予署统制官甘肃河州镇总兵何宗莲、参议官吉林候补道容贤优叙。前协统领官副将曹锟以总兵肬■闲放。二品衔陆军正参领卢静远赏换副都统衔。现月　　

○以捐廉建筑图书馆。赏署直隶提学使卢靖二品顶霬。摺包　　

○赏出使大臣刘玉麟。沈瑞麟宝星。　　

○以亏短交代。革前署直隶张家口厅同知达洪额职。查抄备抵。摺包　　

○准已故两广总督毛鸿宾入祀乡贤祠。从山东巡抚孙宝琦请也。现月　　

○赏京师朝阳安定西直等门外三处粥厂。蓝靛厂粥厂。资善堂暖厂。同仁堂粥厂。广仁堂。敬节会善堂粟米二千五百五十石。其已改教养局习艺所之王恕园等处米石。仍照案赏给。早事　　

○庚子。谕军机大臣等、联魁电奏新省现在情形。详议筹备宪政。酌量变通等语。著该衙门知道。电寄　　

○资政院奏仿照各国办法酌拟资政院议员公费旅费支给规则一种。共八条。并按各省道里远近。别订议员旅费数目。报闻。

现月摺包

　　

○直隶总督陈夔龙奏、直隶为畿辅屏翰。内政外交。胥资重镇。现在外兵并未撤回。若二四两镇改归部辖。督臣不能节制。平时既毫无事权。临事必难遵约束。虽准电商调遣。窃恐主客之势既异。断不能责以事事服从。况军情瞬息万变。迟回审顾。贻误孔多。可否将第二第四两镇。仍暂由督臣就近节制。责令会同训练。期于官弁兵队。声息相通。遇有大宗徵调。电商军咨处、陆军部。请旨办理。寻常地方有事。仍由臣随时调遣。以赴事机。得旨、嗣后遇有调遣。准由该督一面电商军咨处陆军部请旨办理。一面再电奏请旨后。方可暂由该督节制。余著仍懔遵前旨办理。摺包　　

○陕西巡抚恩寿奏、陕省试办宣统三年豫算。出入相抵。计不敷银一百万两。从前所以尚能勉强支持者。以尚有赈余一款。及每年土厘可资贴补。现在赈余用罄。土厘无收。何能别筹钜款。计惟有将行政经费。再加撙节。筹经再四。拟将厘金试办统捐。约计每年可增银十万两内外。并酌裁绿营。计可减银十万余两。一面分别归并局所。裁汰委员。酌减薪水。计又每年可省银五六万两。其余万难再减。不得已祇有将解出之款。酌量请缓。现拟将每年指拨甘新饷内。请认筹一半。拟缓解银九万两。陆军学费内。暂缓解银三千九百两。专使经费内。暂缓解银一万两。其旧拨之宜昌盐厘银二万两。福州船厂改拨银五万两。云南铜本一万两。均请一并缓解。恳饬部从长核议。将陕省常年认解之款。暂予停缓银十余万两。以纾财力而资周转。下部议。摺包　　

○又奏拟将宪政调查局裁撤。嗣后应造表册。均责成各衙门统计处分别兼办。由藩司汇齐。每年可节省银二万余两。禁烟公所。办理已有成效。现在入所调验者。已渐稀少。并拟将此项调验所裁撤。归巡警公所＜目辟＞行＜匧心＞口＜韦未＞＜夗贝＞生科办理。约计每年可节省银一万余两。下部知之。摺包　　

○又奏、陕省种烟地亩。均在五十三万余亩。自奉禁令。按年递减。至元年春闲。调查烟氏。已减种二十万亩有余。虽不敢信以为禁有成效。所賸实已无多。现又申明晓谕。务期尽绝根株。至禁吸一节。据各属册报。戒断者计五十六万余人。旧卖烟膏各店。原有二千八百余家。歇业者已近三百家。仍当严饬地方官。以徵为禁。但期有减无增。下部知之。摺包　　

○又奏、华州渭南两州县。本属毗邻。其迤南各乡。万山重晶■宜。风雨不时。一旦雨势倾盆。遂无消路。田房毁。且有人口损失之事。被灾情形。实为较重。现已委员会勘。并先筹拨库款。分别抚必。得旨。著妥为赈抚。毋任失所。摺包　　

○以政绩卓著。准已故前安徽六安县知县王懋勋政绩宣付史馆。从安徽巡抚朱家宝请也。摺包　　

○纂修官张书云恭纂　　

总纂官钱骏祥恭辑监修总裁世恭阅一签正月初四日正总裁那月日专司蒿■禾本陆恭覆阅甲寅正月二十九日　　

徐月日　　

荣月日副总裁唐月日　　

宗室宝恭阅八月初十日

　　

陈恭阅二签二月十一日　　

熙月日　　

郭恭阅一签十一月十八日

　　

宗室麒月日


大清宣统政纪卷之四十二　　

宣统二年庚戌九月辛丑朔。谕内阁、前经降旨。以本年八月二十日为资政院第一次召集之期。尔议员等各能遵守定章。将开院以前应有事宜。妥行准备。兹据奏报成立。秩序谨严。朕心实深嘉悦。钦惟我兼祧皇考德宗景皇帝慨念时艰。深思政本。仰承慈训。俯顺人情。毅然宣布德音。豫备立宪。开千古未有之创局。定百世不易之宏规。凡我臣民。同深悦服。朕承先朝付托之重。御极伊始。即以实行宪政。为继先述事之大端。晶■宜谕内外臣工。按照筹备清单。次第举办。而资政院为上下议院之基础。尤为立宪政体之精神。经画数年。规模已具。中外观听。咸在于兹。今当开院会集之初。朕特命军机大臣。暨参顶政务大臣。将各项案件妥慎筹拟。照章交议。尔议员等其各泯除成见。奋发公心。上为朝廷竭协赞之忠。下为民庶尽代议之责。弓滟＜兪＞滟弓宏功于未竟。垂令范于将来。朕与亿兆臣民。实嘉赖焉。将此特谕知之。现月　　

○附录监国摄政王资政院开院训辞本监国摄政王自奉诏摄政以来。时局艰难夙夜警惕赖诸王大臣等同心匡弓滟＜兪＞滟弓。仰承遗训。将宪政筹备各事。次第施行兹届资政院成立。举行第一次开院之礼。得以躬映■位盛典。聿观厥成。曷胜欣悦。方今世际大同文明竞进。举凡立国之要。端在政治通达。法度修明。尤在上下一心。和衷共济。资政院为代表舆论之地。各议员皆朝廷所信任。民庶所推崇。必能殚竭忠诚。共襄大计。扩立宪之功用。树议院之楷模。岂惟中国前此未有之盛举。亦实于国家前途。有无穷之厚望者也。各议员其共勉之。现月　　

○谕军机大臣等、电寄张人骏等。据袁励准奏称、皖北灾乱相寻。凤颍一带饥民。为会匪煽惑。聚血■乣抢掠。其势渐及燎原欲戢乱源。不在兵而在赈等语。皖北灾区甚广。饥民血■乣多。亟宜妥筹赈济。著张人骏、朱家宝、迅速查明现在情形。并妥拟办法。详细电奏。电寄　　

○壬寅。谕军机大臣等、电寄锡良。前经度支部会奏、议覆准由东三省筹借外款二千万两。现在由度支部商借。已有眉目。锡良即毋庸议借。电寄　　

○又谕、电寄魏景桐。电奏悉。著该护抚体察情形。妥筹办理。所请交部议处之处。著毋庸议。电寄　　

