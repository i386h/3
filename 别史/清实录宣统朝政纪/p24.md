<!-- { "loadSidebar": true } -->
○宪政编查馆奏、统计之法。由来最古。周官岁计曰会。月计曰要。日计曰成。司会考岁成。以知四国之治。司徒颁比法。以受三年之要。王制亦言大司徒大司马大司空以百官之成质于天子。虽其成式不传。而郑重统计之意。要可概见。汉令郡国上计。唐令州县报最。至今每届岁终。内外衙门。犹有汇奏户口城隍钱粮仓谷之事。古今典章。未尝不合特以日久相沿。簿书期会习为故常祇视为报政之虚文。遂失其立法之本意。臣馆遵设统计局。奏定办事章程。并由各部院分设统计处。各省分设调查局。＜目辟＞暒穴＜曰融＞夕＜夗贝＞集各种事项。汇齐办理。现已先后奏明成立。并据民政部等衙门。咨送表册到馆。伏查东西各国。所以刊行统计之意。非徒磨勘帐籍。绘演算式而已。将以研究国家之势力。人民之情状。察其消长进退之原。以为比较设施之准也。惟其关系重要。故列为科学一门。中国疆域广袤。民物殷阗。政治宽大。而相习为阔疏。交通艰阻。而遂成为隔阂。州县之事。督抚不尽知。督抚之事。部院不尽晓。创办统计之初。势难一一赅悉。而委曲繁重。尤莫甚于民政财政两门。民政以清查户口为最难。财政以清理款目为最要。方今积习相仍。编审既虞纷扰。报销尽属通融。检门牌则户户有脱漏之人。查库簿则处处有参差之数。一端已不可究诘。＜圭黾＞滟兄关乎全体之繁。是以逐年筹备事宜。首以此为宪政之初基。开宗之先务。今则清查户口章程。清理财政章程。民政部度支部均已奏定通行。既有审端致力之方。自有循序进行之效。所有统计事项。自宜一并从此入手。以期相辅相成。谨将例要解说。缮具清单。连同表式呈进。伏候钦定颁行。所有表中应开事项。拟请饬下内外各衙门。自此次奉旨文到日起。限半年内。务各查照表式例要。逐一确实迅速填报咨覆。以备查核。不得粉饰稽延。依议行。

摺包

　　

○法部奏、交审革职绥远城将军贻谷。败坏边局要案。节目繁重。谨陈讯供情形。请饬接任垦务大臣信勤。就近确查。迅速咨部。从之。摺包　　

○辛未。监国摄政王代诣德宗景皇帝几筵前行月祭礼。现月　　

○以教练留学生出力。赏奥国军官劳毕等宝星。摺包　　

○壬申。监国摄政王代诣孝钦显皇后几筵前行月祭礼。现月　　

○谕军机大臣等、三月十二日。德宗景皇帝梓宫奉移梁格庄行宫暂安。是日观德殿梓宫前。由监国摄政王代诣奠酒行礼。现

月

　　

○又谕、德宗景皇帝梓宫奉移梁格庄行宫暂安。沿途行朝奠礼。夕奠礼。著派礼亲王世铎恭代。次日行飨奠礼。著派睿亲王魁斌恭代。现月　　

○又谕、此次查验询问保荐人才。著仍派荣庆、梁敦彦、瑞良、严修、俞廉三。现月　　

○癸酉。山东巡抚袁树勋奏、筹办地方自治。设立研究所。东省一百零七州县。现经每处选派二人到省。入所研究。仍派该处司道。率同在事员绅。认真办理。一俟养成此项自治人才。略有基础。再推行各州县。遵章依限扩充。又奏、东省高等巡警学堂。照现行章程。分为正科肬■闲易两班。并在省城先设巡警教练所一处。学额宽定在二百名以上。均经招生开课。又奏、筹办各级审判。当先养成审判人才。现将东省法政学堂。原有速成班。改为司法讲习科。专为养成审判员之地。其新招讲习班。亦准此办理。均下所司知之。摺包　　

○甲戌。谕内阁、禁烟一事。乃今日自强实政。教养大端。于＜目辟＞行＜匧心＞口＜韦未＞＜夗贝＞生足民兴地利塞漏卮各节。皆有极大关系。万国属目。赞助同殷。特是禁吸。禁种。及筹款抵补洋土药税厘三事。相为表里。傥一端办理不力。则其二端不免牵制观望。恐限满仍难收效。比年以来。虽晶■宜经禁烟大臣暨各省督抚。将沾染嗜好各官。查验倢■＜曰融＞■＜石木＞处。然玩违欺饰者。仍复实繁有徒。至各省种烟地亩。初定章程。本限十年递减。嗣据云南、四川、山西、直隶、黑龙江等省。奏请该省于一年内全行禁种。任事颇属奋往。惟究竟各省禁种。是否一律认真。地方官能否于禁种鸦片之外。劝种有益衣食各项植物。俾令小民乐从。至此项税厘。关系军饷大宗。近据度支部奏请。酌加各省盐价。以为抵补此项税厘之策。当经允行。惟盐斤加价。合计不过四五百万。不敷尚多。朝廷求治维殷。既愤国民积弱之难振。复虑友邦期望之难副。言念及此。宵旰忧焦。特此再行申谕。禁吸一事。文武职官。责之禁烟大臣及京外各衙门长官。务须认真纠察。不得徇情避怨。各营兵夫。各学堂师生。责之该管长官。尤须立即严行禁绝。至于商民人等。责之民政部暨各省督抚顺天府尹及管理地方之将军都统等。亦须多访良方。设局施药。励其廉耻。酌采东西各国办法。设法减瘾。由少而无期于比户可封而后已。其禁种一事。亦责之各省督抚顺天府尹及管理地方之将军都统等。酌理本省情形。督饬所属认真禁拔。相其土宜。改莠为良。定当考其成绩。优予奖擢。并由民政部查核。其抵补厘税一事。责之度支部悉心擘画。此时筹款诚艰。要当权其利害轻重。多方筹集。迅速举行。各省督抚如有抵补良策。亦著奏陈备采。俾查禁者不至瞻顾进款。因循寡效。国家财用虽绌。岂恃此酖酒漏脯。以救饥渴。而不为吾民除此巨害耶。似此各分权界。各专责成。不得互相推诿。务须各尽乃职。相助为理。以弓滟＜兪＞滟弓成朝廷利用厚生之盛治。京外各衙门接奉此旨后。各将该衙门如何办法。自行切实覆奏。现月　　

○山西巡抚宝棻奏、晋省同蒲铁路。勘定路蝱滟戋。自太原起。北抵大同所属之天镇县。南至蒲州河滨为干路。其枝路一自山阴所属之岱岳镇。经右玉达归化。一出天镇接京张铁路。一由平阳经潞泽达河南清化镇。股息原定四厘。兹增为周年八厘。以盐斤加价、烟户抽捐、土膏业捐、差徭提款、斗捐加抽、五项。为每年保息之用。下部知之。摺包　　

○丙子。孝昭仁皇后忌辰。遣官祭景陵。早事　　

○陕甘总督升允奏、青海试垦。业于西甯设局。派员总办垦务。下部知之。摺包蠲免云南宣威州被水村庄银米。摺包　　

○丁丑。谕军机大臣等、孙家鼐奏、谨拟进呈讲义事宜开单呈览一摺。著按照圈出各书。另行分认。撰拟讲义。于闰二月初一日起进呈。现月　　

○又谕、御史徐定超等奏、司法官制关系宪政妈基拟请详加厘正一摺。著会议政务处宪政编查馆议奏。摺包　　

○命云贵总督李经羲在紫禁城内骑马。现月　　

○予年逾百岁。五世同堂。甘肃固原州回民李生潮旌表如例。摺包　　

○戊寅。邮传部奏、勘查西潼铁路。原勘由西安城外起。渡浐水灞水经斜口由临潼新丰达渭城。西北渡＜走毕＞滟酋沿渭南过华州北渡敷水从柳叶河至华阴。东抵潼关西门外止。计长二百四十余里。此蝱滟戋尚属周妥。惟敷水来源甚近。傥夏雨暴注。则冲刷堪虞。必须豫筹宣洩之法。浐水悬崖而下。土工较难。灞水与河流相关。经过之路。亦当审势兴筑。其余工程。尚少艰钜。至该路工费需银四百万两。现在该省筹集股银六十四万两。因未举办。尚未开收。查该路与河南之洛潼。迤逦衔接。实为东西正干。必须兼筹并画。方无隔阂之虞。一俟洛潼查勘到部。妥议具奏。又奏由高碑店至梁格庄之新易铁路。向归京奉铁路兼管。中隔京汉铁路。不相联属。调度每苦不灵。现京汉收回自办。因将新易一路。改归京汉管辖。以期脉络贯通均报闻。摺包　　

○实授龙济光为广西提督。现月　　

○以玩视要政。革广西融县知县殷有鉴职。摺包　　

○展缓吉林三姓歉收地方带徵仓谷。摺包　　

○庚辰。朝日于东郊。遣庄亲王载功行礼。　　

○谕内阁、度支部奏、酌拟清理财政处各项章程一摺。清理财政。为豫备立宪第一要政。各省监理官。又为清理财政第一关键。所有正监理官。著该部自丞参以下开单请肬■闲。俾昭慎重。其副监理官。即由该部奏派。现月　　

○贝勒载洵等奏、恭呈崇陵规模烫样全分。又奏、请饬钦天监于本年闰二月内。敬谨择兴工吉期。均依议行。摺包　　

○东三省总督徐世昌等奏、筹设东三省陆地测量总局。以制舆图而符部章。又奏、筹设陆海军图书馆。以供军人研究。均下部知之。　　

○又奏、奉省民政既设专司。自不应再设巡警道。以期统一拟请将奉天巡警道员缺即行裁撤。所有职务。统归民政司兼管。又洮南一府。孤县北荒。南隔达尔汗王旗。入昌图之辽源州。始达奉境。由辽源至洮。必先经达尔汗王旗二百余里。始达洮界。达尔汗王旗。介于洮昌之闲。横绝洮南通省之路。实为经营蒙古入手第一障碍。南道梗塞。则洮南以北之蒙荒。终无开通之望。而昌图一府。东界吉林。又为胡匪鹿＜虘阝＞囷集之所。辽源者。洮昌闲之咽喉也。控两府之极端。对于西北蒙地。有高屋建瓴之势。拟请即于昌图府之辽源州。添设道员一缺。辖洮南昌图两府全属。名曰洮昌等处分巡兵备道。又查奉省南边防务之重要。什百倍于曩昔。上年划吉省南境。奏设长白府。归奉管辖。于是奉省东南边防。更形吃重。东西沿鸭绿江岸。处处与韩毗连。日人对岸经营。著著进步。彼则屯守相望。我则势孤援绝。由长白至安东东边道治。且千有余里。日人趋利甚捷。稍事迟徊。赴机已迟。而南沿江岸。除塔甸已设长白府治外。独临江最据要害。拟请划东边道东境。于兴京厅之临江县。设道员一缺。辖长白一府。海龙府全属。临江辑安通化三县。名曰临长海等处分巡兵备道。盖地处。边瘠。必厚集其势。始可谋进步。兼辖海龙。为清盗计。亦为协边计也。下会议政务处议。摺包　　

○纂修官吴怀清恭纂　　

帮总纂官蓝钰恭辑监修总裁世恭阅一签正月初三日正总裁那月日专司蒿■禾本陆恭覆阅甲寅正月二十日　　

徐月日　　

荣月日副总裁唐月日　　

宗室宝恭阅一签九月贰拾日

　　

陈恭阅一二签十月初十日　　

熙月日　　

郭恭阅三签十一月十五日　　

宗室麒月日



大清宣统政纪卷之九　　

宣统元年。己酉。闰二月。辛巳朔。谕军机大臣等、电寄赵尔巽、电奏悉。四川按察使江毓昌、署提学使赵启霖、均著迅赴新任。赵启霖毋庸来京请训。电寄　　

