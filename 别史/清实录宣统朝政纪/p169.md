<!-- { "loadSidebar": true } -->
○护理四川总督王人文代奏、四川绅民罗纶等二千四百余人呈称、晶■宜读收路国有谕旨。并盛端两大臣会同度支部酌定办法。不敢从命。查盛端两大臣电称、川股由部筹还。必借洋债。必照湖北以川省部有之财政作抵等语。是意在挟持川人。不还股款可知。又度支部会议细则。谓公司股票。如愿领保息股票。除倒帐准不扣折等语。是倒款固永不归还。路本亦必扣折又可知。又度支部会奏。谓湘粤商股。一律照本发还。川路用款。准给保路股票。其存款或令入股。或归本省举办实业等语。是川路虽有商股。不得如湘鄂商股。照本发还又可知。部臣对待川民。种种均以威力从事。毫不持平。敢同声吁于我皇上之前。惟裁察焉。得旨、铁路国有政策。早经宣示。借款合同。系有旨谕令签押。决无反汗之理。该护督一再渎奏。殊为不合。著仍懔遵晶■宜次谕旨办理。傥或别滋事端。定惟该护督是问。　　

○添设和属爪哇岛总领事一员。泗水苏门答腊正领事各一员。　　

○以课导认真。赏南洋海军学堂教习洋员孟罗彭约翰等宝星。　　

○以遗爱在民。予故四川川东兵备道黎庶昌国史馆立传。并准于川东建祠。从护理总督王人文请也。　　

○癸巳。筹办江皖赈务大臣盛宣怀奏、筹拨湘省赈款。派员迅速起解。报闻。　　

○开缺新疆巡抚联魁奏、将弁学堂毕业生。加授警察功课。查照陆军警察队定章。参酌本省情形。编成警察队一队。驻扎省城。专司稽查陆军各营。兼为地方行政司法警察之辅助。下部知之。　　

○以资政院各部院衙门官议员缺额。补派翰林院编修黎湛枝、学部参事恩华、度支部员外郎钱承志、学部参事范源廉、度支部郎中陈锦涛为议员。　　

○旌表守正不污。甘肃新疆烈妇徐张氏、烈女如司呢竿。　　

○甲午。德宗景皇帝诞辰。上诣寿皇殿行礼。　　

○遣官祭奉先殿。　　

○遣官祭梁格庄暂安寝殿。　　

○谕内阁、前据杨文鼎两次电奏、湘省灾情。当经谕令妥为抚恤。并饬盛宣怀拨款协济。兹复据该抚电奏称、常德府城。自六月十五日以后。雨大风狂。河流汹涌。水势几与城平。所属各县同被淹灌。淹毙人口甚多。牲畜器物。荡尽无余等语。览奏殊堪悯恻。加恩著赏给帑银六万两。由度支部给发。该抚即派妥员驰赴灾区。核实散放。毋任失所。　　

○又谕、电寄瑞澂、据电奏、汉口架子楼大小摆队各帮匪徒。党与血■乣多。扰害地方治安。请将匪首王顺王福父子。并得规庇匪之捕役陈明忠、侦探郑德鸿、即郑昌德、一并正法等语。所有匪首王顺、王福、并夏口厅捕役陈明忠侦探郑德鸿、即郑昌德、著一并先行正法。并严拏余匪。务绝根株。　　

○乙未。引见开缺人员。浙江盐运使衡吉、得旨、著交内阁存记。　　

○丙申。谕内阁、禁烟为方今要政。前因外务部与驻京英使续订条件。所议办法。尚属妥协。业经降旨。通饬认真整顿。以期早绝根株。现在各省禁种禁吸。确有成效者。自可查明。先行分期禁运。其栽种未绝。吸户尚多之省分。务当严申禁令。痛自湔除。应如何稽核零卖。查禁吸户。著遵照历次颁行禁烟章程。画一办理。惟不得限制商人大宗贸易。所有广东等省。于续订条件以前。所施行各项限制。及徵收各捐。已令立即停止。若再另立名目。徒事苛扰。既与增加税厘之原议不符。且于按省禁运之办法有碍。此次禁烟之举。深得友邦赞成。各该省地方官。必应按照条件。切实奉行。以期次第禁绝。克竟前功。傥不认真经理。故事暒滟它延。以致妨碍全局。定惟该督抚是问。　　

○又谕、电寄江皖查赈大臣冯煦。据电奏、本月十四日。皖省无为州五里碑地方。圩破五十余丈。又上下九连等处百七十七圩。全行淹没。委员驰放急赈等语。圩民遭此奇灾。深堪悯恻。该大臣即会商朱家宝、盛宣怀、宽筹款项。妥为抚恤。毋任失所。纂修官朱汝珍恭纂　　

帮总纂官蓝钰恭辑监修总裁世恭阅正月十五日正总裁那月日专司蒿■禾本陆恭覆阅甲寅二月初三日　　

徐月日　　

荣月日副总裁唐月日　　

宗室宝恭阅五签九月初二日

　　

陈恭阅一签二月廿三日　　

熙月日　　

郭恭阅十一月二十日　　

宗室麒月日


大清宣统政纪卷之五十七　　

宣统三年辛亥闰六月丁酉朔。御史陈善同奏、内阁初立。宜剔君■羊弊以懋新猷。敬陈六端。一行政之责任。宜大小臣工。公同担负。二公牍之程式。宜改归肬■闲易。三法令必求实行。四立法须祛偏私。五兼差宜严行禁止。六京官酌序并行之例。仍应规复。下内阁知之。摺包现月　　

○贵州巡抚沈瑜庆奏、贵州劝工商品陈列所成立。拟订陈列参观细则。并择期开办。报闻。摺包　　

○又奏、黔省起支各官公费并各属办公经费日期。下所司知之。摺包　　

○准阵亡候选道赵国澍青岩城专祠。永甯州捐建知州胡继学李昆杨宗藩祠。并列入祀典。从贵州巡抚沈瑜庆请也。摺包　　

○戊戌。谕内阁、都察院奏、代递浙江乍浦驻防协领杉梁条陈清厘地亩开辟利源呈一件。著该部议奏。现月　　

○又谕、都察院奏、已革直隶候补知州前署密云县知县陈雄藩被倢■＜曰融＞■＜石木＞冤抑钞咨呈览一摺。陈雄藩著交内阁带领引见。现月　　

○广西布政使魏景桐。因病乞休。以提法使王芝祥为布政使。右江道欧阳中鹄为提法使。现月　　

○己亥。贝勒载洵等奏、谨陈现修崇陵工程情形。报闻。现月　　

○又奏、工程紧要。匠夫人等如有罢工滋闹情事。拟查明首要。交地方官从重惩办。依议行。现月　　

○法部奏、京师法学堂毕业各员。请以正七品推检分发。仍留原官。从之。早事　　

○直隶总督陈夔袭等奏、烟潍铁路。关系北洋及东省大局。请饬部筹议。收回官办。以保利权。下部议。摺包　　

○广西巡抚沈秉＜辶黎＞方■土奏、请准将嗣后办匪出力各员。专案奏保。并请饬内阁叙官局立案。如所请行。摺包　　

○派学部左侍郎宝熙充禁烟大臣。现月　　

○庚子。大学士陆润庠等奏。遵章酌拟毓庆宫功课时刻章程。缮单呈览。依议行。摺包　　

○东三省总督赵尔巽奏、奉省特别地方审判厅。为司法补助机关。一时未能裁撤。下部知之。摺包　　

○云贵总督李经羲奏、滇省绿营经费。暂难全裁。巡防经费。亦当因时增减。院议裁减绿防各营。按之目前滇省边情。诸多窒碍。尚难遵办。下所司知之。摺包　　

○又奏、滇省续办审判厅。豫算经费过钜。人款两绌。请饬阁议宣布政纲。豫定办法。如阁臣政策。注重司法。请将其他行政各事。量予裁停。行政各费。实力削减。以免顾此失彼。下阁议。摺包　　

○陕西巡抚恩寿。因病解职。以湖北布政使余诚格为陕西巡抚。未到任前。以布政使钱能训暂行护理。现月　　

○辛丑。谕内阁、冯汝骙奏、特倢■＜曰融＞■＜石木＞庸劣不职各员一摺。江西补用知府邵之纯、工于欺饰。罔上徇私。德化县知县前署彭泽县钱志铭、信任门丁。用刑率意。彭泽县知县前署星子县许廷恩、居心嗜利。罔恤民艰。赣县桂源司巡检前署鄱阳县典史翟宝书、擅受擅理。几酿命案。均著即行革职。又片奏、测绘学堂总办江西丁忧补用道陈旋枢、滥用非人。任意开支。该学堂提调候补知县王庆璋、罔利营私。不知自爱。收支委员广东试用县丞申锡龄、工于舞弊。侵吞有据。著即一并革职。其浮冒之款。并著勒令陈旋枢、申锡龄、照数赔缴后。驱逐回籍。交地方官严加管束。陈旋枢系该抚奏请留江补用人员。兹据自行检举。请交阁议处。冯汝骙著加恩免其议处。现月　　

○又谕、袁大化电奏、新疆库存银仅十余万两。本年各省协饷未到。应发兵饷及行政等费。为数甚钜。请由部派员携带国票。来新分设银行。如一时难以办到。乞准藩库暂制官票百万。以济急需等语。著度支部议奏。电寄　　

○又谕、电寄长庚。据电奏、灵州回目王玉清、主使伊子纠领回民多人。撞入顾王氏等家。恃强轮奸。请将王玉清等就地正法等语。回目王玉清强豪武断。恶奣＜虘阝＞亦多端。兹复纠血■乣强奸。劫掠实属凶恶已极。王玉清、王玉进、杨连太、王五胡子、均著就地正法。电寄　　

○热河都统溥颋奏、围场地方。关系全热治理。请仍归热河管辖。以便行政。下阁议。摺包　　

○山东巡抚孙宝琦奏、东省防疫请奖人员。遵旨切实核减。缮单呈览。得旨、姚赞元等二十员。均著传旨嘉奖。余交该衙门议奏。摺包　　

○又奏、东省普筹城治各审判厅。拟请变通部章。以州县官兼充检察。下阁议。摺包　　

○降二级留任江西巡抚冯汝骙奏、划归上栗厅归圣钦风两乡。离厅较远。请仍归萍乡县管辖。下阁议。摺包　　

○两江总督张人骏等奏、裁撤安徽中南两路绿营。北路拟从缓办理。下所司知之。摺包　　

○以安徽布政使连甲为湖北布政使。安徽提法使吴品珩为布政使。甘肃甘凉道张毅为安徽提法使。现月　　

○壬寅。谕内阁、盛宣怀奏、拨解皖省赈款赶放急赈。并请饬下该省督抚及查赈大臣将工赈事宜会筹分办一摺。安徽无为州等处。灾情甚巨。览奏殊为悯恻。著盛宣怀等宽筹款项。源源接济。妥为抚恤。毋任失所。所有未溃已决各堤圩。著两江总督安徽巡抚。迅即派员分别查勘。妥筹堵筑。以澹沈灾而奠民生。现月　　

○又谕、电寄赵尔丰。现在风闻川人对于路事。有定于本月初十日开会之说。诚恐聚集多人。藉端滋闹。或致妨害治安。赵尔丰计已入川。距省不远。著即兼程前进。赶于初十以前抵省。届开会日期。多派员弁。实力弹压。除股东会例得准开外。如有藉他项名目。聚血■乣开会情事。立即严行止。设法解散。免致滋生事端。傥敢抗违。即将倡首数人。严拏惩办。以销患于未萌。该署督务即遵旨。迅速赴任。毋稍延缓。并将对待办法。豫为妥慎筹画。先行电奏。电寄　　

○内阁奏、接收礼部铸印事宜。并酌拟变通办法。依议行。　　

○邮传部奏、改派京汉铁路总办各员。报闻。现月摺包　　

○添铸内阁各厅局院印信。早事　　

