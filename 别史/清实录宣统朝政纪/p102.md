<!-- { "loadSidebar": true } -->
○甲申。谕内阁。督办盐政大臣载泽奏、遵旨会商一摺。朝廷慎重盐政。特派大臣督办。原令直接管理。以一事权而资整顿。惟因疏销缉私。关涉地方。故命各督抚会同办理。将据锡良等电奏、盐政章程。诸多窒碍。当经谕令该大臣会商各督抚。详议具奏。兹据覆陈会商各节。朕详加披览。该督等拟将用人行政。悉归会办之督抚。是与从前督抚兼管盐政无异。朝廷何贵有此特举耶。且于前两次谕旨。毫未仰体。至该督办大臣。受国重寄。应如何力任其难。认真筹办。乃此次仅据该督等覆电具奏。意存诿卸。殊负委任。均著传旨申饬。所有盐务用人行政一切事宜。仍著照奏定章程办理。将来如有应行变通之处。著该督办大臣随时体察情形。奏明请旨遵行。盐务关系重要。自此次严切申谕后。务各懔遵前两次谕旨。和衷共济。相与有成。若各怀挟成见。因循积习。断断权限。贻误要政。惟该大臣与各督抚等是问。恐不能当此重咎也。将此通谕知之。现月　　

○谕军机大臣等、禁烟大臣溥伟等奏、广东高州镇总兵陆建章、应否由禁烟大臣调京查验。抑由该督照章取结等语。陆建章著由袁树勋按照定章。认真查验。现月　　

○又谕、电寄张人骏。现在长江一带。春雨过多。米价腾贵。又值江甯省城开办劝业会。中外商民。陆续鹿＜虘阝＞囷集。晶■宜据英美德等国使臣。向外务部声称、该处于长沙乱事后。人心浮动。匪党这潜滋。近复有翦发辫。割鸡尾。小孩身佩符箓。学生怀挟枪弹等事。外人性命财产。在在堪虞。各拟商派兵轮。前往观会。藉可隐为保护等语。沿江地方不靖。讹言繁兴。各国咸有戒心。伏莽时虞蠢动。亟应切实防范。豫遏乱萌。该督前调两营。弹压会场。如果不敷分布。仍著酌添水陆数营。随时严密梭巡。加意侦缉。如有不法匪徒。句结煽惑。以至施行邪术。扰乱闾阎。务当协力查拏。一经讯实。即行就地正法。勿稍轻纵。以缉事变而保治安。并将办理情形。详晰电奏。是为至要。电寄　　

○督办盐政大臣载泽奏、江西盐法道移驻萍乡。专任分巡请将所管盐法事宜。归并藩司兼管。从之。电寄　　

○开缺河南巡抚吴重喜■心奏、豫省候补人员过多。请暂停分发二年。俾得稍就疏通。得旨、著宝棻到任后。体察情形。具奏候旨。摺包　　

○又奏、禁烟渐著成效。仍请禁止邻省土药入境。下部议。摺包　　

○察哈尔都统溥良奏、遵设宪政筹备处。下所司知之。摺包　　

○库伦办事大臣三多等奏、内盟马贼猖獗。拏获匪犯托克托呼正法。得旨、仍著严行＜目辟＞暒穴＜曰融＞夕＜夗贝＞捕逸匪。以靖地方。摺包　　

○以政绩卓著。遗爱在民。复已革故河南洛阳县知县路璜原官。摺包　　

○乙酉。引见续经报到保荐人员。得旨。前长芦盐运使周学熙、山西河东道陈际唐、均著交军机处存记。陆军部员外郎陈宦、著以四品京堂候补。仍回奉天充当统制差使。中书科中书马其昶、著以学部主事补用。现月　　

○补行引见陆军贵胄学堂毕业生。得旨、考列上等之附贡生＜目辟＞行＜匧心＞口＜韦未＞＜夗贝＞献玫、著补授陆军副军校。现月　　

○给事中王金镕奏、永平七属盐务。晶■宜次生事。于国计民生。均有妨碍。拟饬下督办盐政大臣遴员调查。又奏、永七盐局。用人宜酌改。立法宜变通。得旨、著督办盐政大臣查核办理。现月摺包　　

○驻藏办事大臣联豫奏、已革达赖狡谋叵测。劣奣＜虘阝＞亦多端。其与该达赖同逃之商官已革噶布伦边觉夺吉大中译丹增江布、造谋煽乱。同恶相济。逆奣＜虘阝＞亦昭著。拟俟缉获即行正法。已革噶布伦彭错顿住、已革喇嘛噶布伦济汝白桑、戴琫改桑坚参硕弟巴鲁朱、党恶横行。调兵毁汛。拟请革职。俟缉获后发边远充军。在任噶布伦策丹汪曲、及达赖私放之戴琫汪堆夺吉、附和阴谋。举动狂悖。拟请即行革职。严缉讯办。又奏、藏以西拟设驻曲水委员一员。藏以北拟设驻哈拉乌苏委员一员。藏以南拟设驻江达委员一员。驻山南委员一员。藏以东拟设驻硕般多委员一员。三十九族地方。拟设委员一员。管理刑名词讼。清查赋税数目。至于振兴学务工艺。招来商贾。经营屯垦。调查矿山盐场。皆责成委员切实筹办。又奏、封禁藏番之造枪造币两厂。及拟自铸银圆。均如所请行。并下部知之。摺包　　

○又奏、川军入藏。共一千余人。计可编成步队三营。马队一营。石滟驳队一队。军乐一队。合之原练土兵一营。本应团聚一处。以番性疑贰边备未可空虚。不得不抽拨驻扎。下部知之。摺包　　

○卸任出使义国大臣钱恂奏、和会条约关系国际。业由馆员译诠成书。凡二十卷。名曰和会条约译诠。下外务部知之。摺包　　

○以驻藏游击李福林、漏谋生事。通判职衔吴亮采、阴险贪诈。一并革职递解回川监禁。　　

○丙戌。谕内阁、琦瑶屡次请假。久未当差。著开去乾清门并委散秩大臣差使。现月　　

○广州将军增祺奏、驻防实行禁烟兵丁全数戒断。下所司知之。摺包　　

○浙江巡抚增韫奏、考试法官。请将审判研究所毕业学员与试。下法部议。官报　　

○丁亥。谕军机大臣等、有人奏、江北匪势猖獗督抚远难兼顾请饬提臣认真剿抚一摺。江北乃南北枢纽。为盐枭会匪出没之区。近年屡遭灾祲。深恐匪党乘机煽惑。著雷震春到任后。于肇乱地方认真清查。分别良莠。剿抚兼施。并将善后事宜。妥为筹办。如江北守令。有讳盗讳灾情事。即著会商该督抚据实纠倢■＜曰融＞■＜石木＞。勿稍回护。并著张人骏、程德全、会同雷震春妥为筹办。原摺著钞给阅看。廷寄　　

○又谕、电寄张人骏。电奏悉。据称会场附近。以及下关要地。业派巡防＜目辟＞行＜匧心＞口＜韦未＞＜夗贝＞队暨石滟驳船巡警屯扎巡逻。布置尚属周妥。巫觋书符造诳。虽由积习相沿。而剪发等事。并非常有。显系邪匪所为。稍涉纵容即虞滋蔓。应饬地方文武留心访察。遇有此等匪徒。即行拏获严办。惩一儆百。此风庶可敛息。调查户口。晶■宜次生事。固由乡愚无知。受人摇惑。亦难保无劣董奸胥。藉端需索情形。仍著严饬官绅。于认真晓示开导外。务当妥为经理。勿任稍有纷扰。以免误会而靖人心。所请添派兵轮一节。即著海军处再行酌拨。统归该督暂行调遣。电寄　　

○又谕、李经羲电奏、思茅厅属猛遮叭目康亮、积年肆虐。负固扰边。现在派员剿办。该匪等穷蹙退踞。尤虑遁缅乖语。著外务部照会英使电饬缅员。禁阻过界容留。电寄　　

○民政部奏、内城巡警厅四处十三区。拟请额设八品录事七员。九品录事十四员。外城总厅四处十区。拟请额设八品录事六员。九品录事十二员。由各该厅丞酌量分配。并按照品级。给与俸银俸米。以示体恤。又奏、酌拟巡警道属官任用章程十三条。缮单呈览。均从之。摺包　　

○蠲缓云南鲁甸、安甯、等厅州属上年被灾地方应徵条粮银米。官报　　

○戊子。谕军机大臣等、李经羲电奏、滇越铁路工竣车开。所有应分路利。请饬部切实磋商等语。著外务部知道。电寄　　

○度支部奏、铸造国币。应一事权。拟将各省所设银铜各厂。分别撤留。所留汉口广州成都云南轩处之厂。专归天津总厂管理。东三省情形。与他省不同。拟就奉厂基址。暂改分厂一所。其余各厂一律裁撤。从之。摺包　　

○税务大臣会奏、议准邮传部奏请洛潼铁路购置机器材料。照案免税三年。从之官报　　

○东三省总督锡良奏、密陈筹办葫芦岛不冻口岸。请饬拨款自筑。以振危局。下部议。摺包　　

○纂修官吴怀清恭纂　　

帮总纂官蓝钰恭辑监修总裁世恭阅一签正月初四日正总裁那月日专司蒿■禾本陆恭覆阅甲寅正月二十七日　　

徐月日　　

荣月日副总裁唐月日　　

宗室宝恭阅二签八月初一日

　　

陈恭阅四签二月初七日　　

熙月日　　

郭恭阅一签十一月十七日　　

宗室麒月日


大清宣统政纪卷之三十五　　

宣统二年。庚戌四月己丑。谕内阁、度支部奏、币制重要。宜策万全。当即谕令会议政务处妥议。旋经覆奏、准予饬部设局调查。兹据该部具奏、厘定币制酌拟则例缮单呈览。及筹议旧币办法各摺。朕详加披览。所拟各节。尚属切实呆行。亟宜明白宣示。中国国币单位。著即定名曰圆。暂就银为本位。以一圆为主币。重库平七钱二分。另以五角、二角、五分、一角、三种银币。及五分镍币。二分、一分、五厘、一厘、四种铜币为辅币。圆、角、分、厘、各以十进。永为定价。不得任意低昂。著度支部一面责成造币厂迅即按照所拟各项重量成色花纹。铸造新币。积有成数。次第施行。所有赋税课厘。必用制币交纳。放款亦然。并责成大清银行会同造币厂。将新旧交换机关。筹备完密。一面通行各省。将现铸之大小银铜圆。一律停铸。并知照京外各衙门按照单开折合标泭及改换计数名称各条。依限妥办。将来新币发行地方。所有生银及从前铸造各项银铜圆。准其暂照市价行用。由部饬币厂银行逐渐收换。并酌定限期。停止行用。迨新币通行以后。无论官私各款。均以大清银币收发交易。不得拒不收受。亦不准强行折扣。至于伪造制币。大干例禁。缉拏惩治。均属地方之责。著各部院顺天府及将军都统大臣各省督抚。督饬所属各就所管事项。遵照则例。切实奉行。并转谕各该处商会。宣演则例大意。使人人知此次改定币制。专为便民便商。戋滟暳除向来平色纷淆之币。以立清厘财政之基。傥有奸商市侩。藉端摇惑愚民。抑扬物价。即著从严惩治。用副朝廷利用厚生之至意。

现月

　　

○谕军机大臣等、李经羲等电奏、滇越路成。边患日急。宜全力经营滇桂铁路。请将其中色邕一段。饬部加入滇色桂邕蝱滟戋内。通筹用款俾得一气呵成等语。著该部妥议具奏。电寄　　

○派大学士陆润庠、吏部左侍郎于式枚、学部右侍郎李家驹、宗人府府丞朱益藩、为廷试游学毕业生阅卷大臣。现月　　

○以荆州将军恩存为镶红旗汉军都统。外务部左侍郎联芳为荆州将军。转外务部右侍郎邹嘉来为左侍郎。以出使日本国大臣胡惟德为右侍郎。现月官报　　

○予故镶红旗汉军都统崇勋祭葬。子一品荫生松年。以郎中用。现月　　

○予故镶白旗汉军副都统庆恒祭葬。早事　　

○庚寅。孝端文皇后忌辰。遣官祭昭陵。照例　　

