<!-- { "loadSidebar": true } -->
○贵州巡抚庞鸿书等奏、黔省下游一带。与湘省西路处处毗连。节节瓯脱现黔湘电蝱滟戋之在黔境者。仅由威甯毕节等处通至贵阳省城。在湘境者。亦仅通至靖州属之洪江而止。臣鸿书臣春蓂彼此电商。拟湘省由洪江经沅州府晃州厅接至贵州玉屏县境。黔省即由玉屏县境经镇远以达贵阳省城。当经电商邮传部覆允照办。查展设电蝱滟戋工程。于测勘道路。估计工料。安置杆蝱滟戋。设立局所诸端非由部派员经办。不足以期妥速。至需用工料。应查照黔省前次添设贵兴电蝱滟戋成案。所有电蝱滟戋钩木滟宛。概由上海电政局购运。其电杆木料。仍归黔湘两省各自购备。似此通力合作。庶几易于集事。下邮传部知之。　　

○甯夏将军台布等奏、甯夏满营。前设中小学堂。惟学生程度。于中学不及。现拟改为高等小学。初等小学各一区。共合一百二十名之额。以符前奏。此外又设两翼蒙学堂二区。各四五十名。清文学堂一区。亦约四十名。本年六月第一学期起。将各学应报部者。照章报部立案。下学部知之。　　

○又奏、俄文为甘新两省必需之学。新疆当日设专门二十余年。成就寥寥。今甘新两等学堂。均将俄文附入高等。统习普通。万难成就。拟改为专门。庶可于五年毕业后。得交涉之助。下学部议。　　

○予故贵州提督潘万才于立功省分暨阜阳原籍建立专祠。　　

○以和衷兴学。赏给奥员阿克第三等第一宝星。　　

○甲戌。护理云贵总督沈秉＜辶黎＞方■土奏、凉山猓夷介在川滇之交。横亘千有余里。久为政教所不及。与滇之永善巧家等厅州县接壤。时出劫掠。赵尔巽奏请由两省会筹大举。剿抚兼施。实一劳永逸之策。惟是滇省兵力。悉注重于西南两边防。凉山居金沙江之外。偏在东隅。猓夷过江肆掠。恒以秋后江水涸时为最甚。设有江防各营。专司巡缉果能两省会筹。惩其顽野。不第为川省除心腹之患。亦为滇民清肘腋之忧。特滇为著名边瘠。兵力不足。饷项难支。大举深入。实有未逮。惟有川任剿而滇任堵。就江防现有各营队。肬■闲选将弁。择隘驻扎。扼守江岸各渡口。与川兵遥为声援。川击则滇应。俾该夷无渡江逃窜之虞。庶几兵不多增。饷不多费。而成效可收。报闻。　　

○又奏、云南甯州于本年三月地震。倒城垣百余丈。营房民房数百闲。压毙十余人。得旨。著妥为赈抚。　　

○闽浙总督松寿奏、现设调查局。委藩司为总办。分派科长股员。经费由藩库筹拨。作正开销。至各衙门应添设统计处。亦经通饬遵章设立。下所司知之。　　

○以认购路股钜款。予云南职绅李正荣奖叙。　　

○豁免云南恩安县被水地方钱粮。　　

○乙亥。以援皖得力。赏给鄂军记名肬■闲放总兵王得胜健勇巴图鲁勇号。予四川松潘镇总兵壮勇巴图鲁张彪以提督记名。并赏换奇穆钦巴图鲁勇号。　　

○予湖北军营病故把总孟宪德优恤。　　

○蠲缓福建龙溪。南靖两县被水地方银米有差。　　

○丙子。谕内阁、前经宪政编查馆奏定宪法大纲。内载统率陆海军之权。操之自上等语。已奉先朝谕旨颁行。朕今钦遵遗训。兹特明白宣示。即依宪法大纲内所载。朕为大清帝国统率陆海军大元帅。并敬符我太祖太宗肇基鸿业。亲统六师之制。以振我军人尚武图强之心。并著先行专设军咨处。赞佐朕躬。通筹全国陆海各军事宜。即著贝勒毓朗管理军咨处事务。惟朕现在冲龄典学之时。尚未亲裁大政所有朕躬亲任大清帝国统帅陆海军大元帅之一切权任事宜。于未亲政以前。暂由监国摄政王代理。以合宪法。至一切应如何定拟筹办事宜。即著军咨处随时妥酌。奏请施行。将此通谕臣民知之。　　

○又谕、贝勒毓朗现派管理军咨处事务。著派镇国将军载＜目辟＞暒甫嗷＜夗贝＞充专司训练禁＜目辟＞行＜匧心＞口＜韦未＞＜夗贝＞军大臣。毓朗著开去此差。　　

○又谕、著派郡王衔贝勒载洵。提督萨镇冰充筹办海军大臣。俟有成效。再候谕旨。此次遵筹海军基础王大臣所奏入手办法。请另派大臣办理原摺。著钞给阅看。　　

○谕军机大臣等、电寄陈夔龙等、陈夔龙、岑春蓂电奏悉。湖南澧州河水暴涨。垸堤冲溃。淹毙人口甚多。殊堪矜悯。著该督抚等督饬委员分赴各灾区。分别情形轻重妥为抚恸。　　

○陆军部奏、查从前各省设局制械。权舆于沪振兴于鄂。其余除天津吉林两局毁于兵燹。及山东山西河南陕西新疆云南贵州各局仅造子弹。规模较小暂时不计外。若直隶之德州。两江之金陵。四川之成都。广东之广州。皆各自设避。不复相师。遂致新旧错杂。难适军用。且经费不充。新机无由购置旧机即难更换。＜圭黾＞滟兄各省局厂即能置械日精。而北厂不能同时并建。万一道梗。西北各省。仍鲜军储。必先另有妥员统筹并顾。拟请肬■闲派二三品大员为督办。全现有各局厂总办以次各员。均归节制。先周历沪鄂川广金陵德州。递及各局厂。详加研究。某厂应造何项器械。某厂应用何项机件。均详加斟酌。拟定章程。由臣部会商该省督抚办理。俾权限可以分明。规制仍无歧异。庶军械可由精而多。夫督办固须有人。机器尤须有定。查各局厂机器。除续购各小部尚属新式外。余大宗均属旧式。拟在近畿建立武库一座。在东西各局厂内运存新械若干。以备西北有事充补接济之用。庶北厂未经成立以前。而晋陕以西。直豫以北并辽沈以东。军储亦有备无患矣。得旨、朱恩绂著赏给三品卿衔。前往各省制造军械各局厂。切实考查。筹拟办法详细覆奏。　　

○东三省总督锡良等奏、吉林密山府垦务重要。谨拟办法五条。一曰度地。一曰移民。一曰设治一曰分防。一曰通道。得旨、著即尽力妥筹。次第兴办。期收实效。毋失事机度支部知道。　　

○又奏、长春为日俄铁路之交点。日路北蝱滟戋。实起于此。日之视长犹俄之视哈。数年来日人规画如俄。而阴谋过之其车站界蝱滟戋以内。商务勃兴。而附近地亩。又以重价暗购。可为駴惧。至若吉林省城。非日俄铁路经行之地。我有完全主权。三年前但有俄人。近渐有日人来者。吉长铁路一开工。商民到者日人必多。我若无已成之商埠。为彼归宿。势必杂居内地。且将代我购地修路建屋设巡警。哈埠其前辙矣。此真刻不容缓者也。去年十月。经在城东北门外吉长铁路建设车站之处。勘定左右四旁地址。实测绘图。建标购地。以为开埠入手。再筹及筑马路。建屋宇。练巡警等事。现已包估工程。长春则本年三月设局经营。惟日人私购地亩已多。现于其四围悉行圈购。免再侵越。并豫备商埠成立后开关收税。东三省米豆杂粮出口。为必由之路。将来必有可观。惟两埠须有二百万之款始济。拟援照山东济南开埠成案。由度支部拨借两埠经费各一百万两。分年领足。俟吉长设关后。收有税捐。如数归还。从之。　　

○闽浙总督松寿奏、闽省前因修造铁路。请将每两丁银每石粮米加收随粮捐钱二百文。自光绪三十三年下忙起。试办一年。民情相安再行展办。旋准度支部核准试办。如有龃龉。即行另筹办法等语。现办理经年。察看民闲输纳。尚属相安。目下路已兴工。在在需款。未便遽行停止。下度支部知之。　　

○丁丑。谕内阁、朕适览从前所拟官制草案。将来设立军咨府时。系特肬■闲大臣二员。昨日降旨先行专设军咨处。自应肬

■闲派大臣二员管理。以期筹备完密。著添派郡王衔贝勒载涛管理军咨处事务。俟以后厘定军咨府官制时。再候谕旨。　　

○又谕、专司训练禁＜目辟＞行＜匧心＞口＜韦未＞＜夗贝＞军大臣载涛、载＜目辟＞暒甫嗷＜夗贝＞面奏、禁＜目辟＞行＜匧心＞口＜韦未＞＜夗贝＞军创办伊始。事务繁重。恳请仍留贝勒毓朗专司训练之差。以资熟手等语。所奏亦属慎重公务起见。著允如所请。毓朗仍留专司训练禁＜目辟＞行＜匧心＞口＜韦未＞＜夗贝＞军大臣之差。以期迅速整理。早日观成。　　

○山东巡抚袁树勋奏、堂邑义丐武训。经光绪十四年给予乐善好施建坊。今临清有武训义塾。即乞人所建者也。访诸耆老。佥云武训行乞三十余年。未尝费一钱。甘一饭。终身不娶。积铢累寸。设学三州县。宅舍经费惟备。倩人董理。己绝不过问。惟师生有惰者。则长跪其前。因是成就日多。臣查武训所设学塾。与捐钱之数。有在奏奖以后者。以一乞人兴学三州县。捐资万余串。仅予寻常旌表。不足以示来兹而风薄俗。恳恩宣付史馆立传。以彰奇行。下学部议。　　

○纂修官金兆丰恭纂　　

总纂官钱骏祥恭辑监修总裁世恭阅一签正月初三日正总裁那月日专司蒿■禾本陆恭覆阅甲寅正月二十二日　　

徐月日　　

荣月日副总裁唐月日　　

宗室宝恭阅五签九月廾七日

　　

陈恭阅一签十月十八日　　

熙月日　　

郭恭阅一签十一月十六日　　

宗室麒月日


大清宣统政纪卷之十五　　

宣统元年己酉六月戊寅朔。陆军部邮传部奏、铁路之设。以利于师行者为最重。是以各国官商铁路。皆有军事输送。以及军事供用之制。中国铁路。方始萌芽。成立之始。有官办商办借款代办之不同。官办各路。本属休戚相关。在理宜供军用。商路虽以营业为主。然果能于行车工程各款。按费核给。勿令过受亏损自无不急公图效。至借款代办各路。其行车管理调度之法。类多明定于原订合同之中。于未经清还偿款之前。自当仍按合同办理。兹拟定章程凡二十条。其凭照一项。拟改为由陆军部刊刻钤印。颁给各省督练处领用。如所请行。现月　　

○邮传部奏、查山西铁路。该省原拟由大同府起修至蒲州府止。嗣后该公司因集款维艰。遂拟先修太原府城起。至汾州府之平遥县一段。现据臣部委员覆勘。尚须有斟酌之处。其款项仅存六万余金。傥不赶紧募筹。即此一段亦无告成之望。应由臣部会同山西抚臣察看情形。如果悠悠无成。自应将该公司分别撤销。另筹办法。报闻。摺包　　

○农工商部奏、湖南醴陵瓷业学堂。业已渐著成效。所拟章程及豫算表。均无不合应即准予立案。其常年经费。向由两江、湖广、四川、湖南、四省协助。以三年为限。今既著有成效。应请饬四省仍照原允协款。接续递解。并请饬湖南巡抚慎选监督。以专责成。从之。摺包　　

○热河都统廷杰奏、蒙匪窜扰边境。沥陈积年剿办情形。并电商东三省总督锡良。察哈尔都统诚勋。派兵防边。互为声援。更饬哲里木锡林郭勒各盟。一体派兵合剿。以靖边患。报闻。摺包　　

