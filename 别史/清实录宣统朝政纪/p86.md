<!-- { "loadSidebar": true } -->
○壬寅。谕内阁、本日宪政编查馆奏、覆核府厅州县地方自治章程。并府厅州县议事会议员选举章程。缮单呈览一摺。朕详加披览。尚属周妥。府厅州县各官。为国家亲民之吏。兼为执行上级自治之职。此次所定章程。与城镇乡地方自治章程。相辅而行。即著民政部会同各督抚。按照定章。督饬各该地方官。切实施行。各该地方绅民。于自治事宜。休戚相关。尤当恪守范围。公同协议。务期官民交勉。治理日隆。用副朝廷实行宪政。乐利同民之至意。现月　　

○谕军机大臣等、电寄李经羲、电奏悉。所陈整顿对汛情形。著外务部知道。电寄　　

○署两广总督袁树勋奏、改良盐务。充抵赌饷。续陈规画十端。请饬议施行。得旨。著督办盐政大臣。详查讯覆具奏。候旨施行。摺包　　

○四川总督赵尔巽奏、沿边屯防马边协副将各缺。请照文职章程补用。下部议。　　

○浙江巡抚增韫奏、变通部章。请予私立学堂。专习法政。以为立宪之豫备。得旨、学部妥议具奏。摺包　　

○缓徵安徽五河、凤阳、临淮、灵璧、凤台、建平、泗、当涂、望江、颍上、宿松、宣城、南陵、东流、无为、怀远、全椒、芜湖、巢、寿、宿、定远、和、含山、怀甯、贵池、建德、亳、铜陵、繁昌、庐江、滁、霍邱、太湖、阜阳、天长、潜山、合肥、来安、桐城、盱眙、四十一州县并各＜目辟＞行＜匧心＞口＜韦未＞＜夗贝＞所被灾地方钱粮漕米租税有差。现

月

　　

○癸卯。谕内阁、本日宪政编查馆奏、核订法院编制法。并另拟法官考试任用。司法区域分划。及初级暨地方审判厅管辖案件。各暂行章程。缮单呈览一摺。朕详加披阅。均系参考列邦之制度。体察中国之情形。斟酌厘订。尚属周妥。立宪政体。必使司法行政各官。权限分明。责任乃无诿卸。亦不得互越范围。自此次颁布法院编制法后。所有司法之行政事务。著法部认真督理审判事务。著大理院以下审判各衙门。各按国家法律审理。从前部院权限未清之处。即著遵照此次奏定各节。切实划分。其应钦遵逐年筹备事宜清单。筹办各级审判厅。并责成法部会同各省督抚。督率提法司切实筹设。应需司法经费。著该部会同度支部。随时妥筹规画。以期早日观成。至考用法官。尤关重要。该部堂官。务须破除情面。振刷精神。钦遵定章举办。嗣后各审判衙门。朝廷既予以独立执法之权。行政各官。即不准违法干涉。该审判官吏等、遇有民刑诉讼案件。尤当恪遵国法。听断公平。设或不知检束。或犯有赃私各款。一经觉察。必当按律治罪。以示惩儆而维法纪。其有关宗室案件。著另订细则办法。奏明请旨。

现月

　　

○又谕、袁树勋奏、考察属员。分别举劾一摺。署广东广州府正任韶州府知府严家炽、潮州府知府陈兆棠、候补知府吴宗禹、前署化州知州候补知州朱纮、署东莞县知县试用知县徐庆元、长乐县知县调补新会县知县王景沂、署镇平县知县试用知县张延庆、既据该署督胪陈政绩。均著传旨嘉奖。候补道易凤修、声名恶劣。同僚不齿。准补钦州直隶州知州番禺县知县周汝敦、缉捕不力。承审命案。玩疲糢糊。德庆州知州章茂林、才识昏庸。不孚血■乣望。声名贪鄙。控案甚多。前署束莞县知县补用知县李祖湘、验案草率。居心欺诈。历官所至。民有怨声。顺德县知县饶泽春、审理命案。诸多颟顸。勒缴花红。罔知政体。前署英德县知县补用知县刘培椿、漠视劫案。久匿不报。形同聋瞆。心地糊涂。信宜县知县黄炳文、擅释匪犯。任意捏饰。居心险狡。欺罔行私。署开平县知县大挑知县冯秉经、袒吏殃民。纵弁婪索。被控有据。怨讟繁兴。前署海康县知县补用知县秦广绶、纵容差役。苛扰病民。渔利营私。操守难信。前署遂溪县知县试用通判范鼎、得贿纵匪。颇滋物议。前任三水县正任永安县知县洪锡畴、颟顸因循。玩视民瘼。前署新甯县知县试用知县倪祖培声名卑劣。舆论不孚。试用知县陆琦、苛细病商。怨声载道。蓝口司巡检王守正、绅民交恶。淩禄司巡检试用从九刘近光、行同市侩。佛冈同知司狱朱锡辉、擅离职守。均著即行革职。李祖湘、黄炳文、冯秉经、并著归案查办。刘近光、有纵米出洋情事。著俟结案后。递回原籍。交地方官管束。候补道李光宇、才识平庸。操守难信。升用道员前署番禺县知县刘庆镗、小有才能。遇事取巧。玩视命案。延不详报。雷州府知府元瑞、识闇才庸。难资表率。均著以同知降补。嘉应州知州邹增祜、性情偏执。听断糊涂。朝阳县知县崔炳炎、短于吏才。办事操切。惟文理尚优。均著以教职归部铨选。增城县知县胡光镛、才具竭蹶。人地未宜。著开缺另补。新甯县知县钟萼、广甯县知县张鼎、勘报灾情。俱有不实。均著撤省察看。又片奏、现署水师左营游击请补香山协副将黄占元、纵容子侄。凶暴伤人。龙门协副将李庆云、约兵不严。操守难信。准补平海营参将施光廷、前署新会营参将任内。查办斗＜虘阝＞斲案。纵弁妄为。现署潮州镇中军游击准补新会营参将刘辉南、声名恶劣。心地糊涂。水师营尽先游击吴祥光、前在碣石右营都司任内。遇事取巧。缉捕不力。现署广州协右营都司达濠营守备高原慈、听任匪蝱滟戋。妄拏良民。管带水师亲军左营千总淦云钦、蒙混旷饷。有心欺饰。署开平县城守把总李钧、藉案勒诈。婪取多赃。启新营哨官六品军功邓思成、随同办案。任勇抢掠。均著即行革职。高原慈、心尤很毒。并著永不叙用。不准投赴各营效力。记名提督总兵吴贵年、实任崖州协副将王世明、督标尽先副将刘先科、海安营守备王本华、久已离省。查无下落。均著勒令休致。现月　　

○又谕、前据御史江春霖奏倢■＜曰融＞■＜石木＞江西巡抚冯汝骙、声名狼藉。安徽巡抚朱家宝、朋比谩欺。当经张人骏查明覆奏。冯汝骙有应奏不奏事件。朱家宝漏未声明。并将冯汝骙、朱家宝、分别予以应得处分。业经明降谕旨。朝廷赏功罚罪。一秉至公。遇有奏倢■＜曰融＞■＜石木＞之案。凡关系国计民生者。刻即谕令查办。如果属实。无不加以惩处。惟各省疆臣。尤于平日官声政绩。深加考核。酌量轻重。或宥过之中。寓策励之意。此中自有权衡。断不能以一人之咎。牵及多人。致滋纷扰。政体所关。亦向无此办法。该御史弹章晶■宜上。均已饬查核办。其中有倢■＜曰融＞■＜石木＞张人骏查覆延迟者。该督随即登奏。又有倢■＜曰融＞■＜石木＞朱家宝贿托幕友关说者。并未指明。无从根究。至始则谓朱家宝为冯汝骙谩欺。继则谓张人骏为朱家宝谩欺。无非以两次覆查。不能如该御史所指。有意深文。挟持成见。本属非是。朝廷优待言官。不欲明白宣示。兹该御史又以是非不明。进退失据。乞将前后疏章。饬部平议。断断不休。并叙及母老妻故。旁无婢妾。归隐林泉。感且不朽等语。无非博一已戆直之名。贻朝廷拒谏之过。人臣竭忠效诚。自当举其大者远者。剀切直陈。如以一二处分。牵连冒渎。翻以一去为得计。抚衷自问。何以自安乎。本应予以处分。姑从宽免。江春霖、著传旨申饬。现月　　

○又谕、御史赵熙奏、倢■＜曰融＞■＜石木＞部臣贪赃骫法。错乱纪纲。请饬查办。当经谕令那桐、葛宝华、确查。兹据查明覆奏。原倢■＜曰融＞■＜石木＞杨文鼎行贿。部臣得赃。及该部侍郎分付从轻比照。致有争执各节。或无从根究。或系传闻之误。即著毋庸置议。惟该部议处杨文鼎在服官省分。置买田宅。以该司业已升任。即将解任一层。置而不议。并不声明请旨办理。实有未协。吏部堂官。及承办此案司员。著交都察院照例议处。至杨文鼎在服官省分。置买田宅。业经得有处分。著免其解任。现月　　

○谕军机大臣等、电寄陈昭常、电奏悉。逆犯熊成基既经拏获。著朱家宝迅速派员来吉。验明正身。即行就地正法。孙铭一犯。著民政部、步军统领、严密查拏。毋任漏网。此次获匪出力各员。著俟将该犯验明正法后。再行请旨。电寄　　

○学部奏、增订学堂管理通则。依议行。　　

○又奏、酌拟曲阜学堂办法。并请派开缺湖北按察使梁鼎芬为监督。得旨、应需经费。著度支部核议。余依议。摺包　　

○署两广总督袁树勋奏、保荐署山东提学使罗正钧等员。请破格录用。得旨、罗正钧。周学渊。均交军机处存记。余著毋庸议。摺包　　

○甲辰。岁暮。祫祭太庙。遣庄亲王载功恭代行礼。早事　　

○遣官祭永陵。福陵。昭陵。昭西陵。孝陵。孝东陵。景陵。泰陵。泰东陵。裕陵。昌陵。昌西陵。慕陵。慕东陵。定陵。定东陵。惠陵。　　

○遣官祭端慧皇太子园寝。醇贤亲王园寝。早事　　

○命贝子毓橚。代诣梁格庄行宫。德宗景皇帝几筵前行礼。早事　　

○遣官祭太岁之神。　　

○谕内阁、前据翰林院侍读荣光奏、山东阳谷县境内委员杜秉寅等。妄指民田作为官荒等语。当经谕令孙宝琦确查。兹据查明覆奏。垦务局委员候补道杜秉寅、院幕杜贤书、典史章锡元、均查无劣奣＜虘阝＞亦。著免其置议。准补即墨县栲栲岛巡检武恪忠。前在阳谷县委办垦务。贪鄙妄为。不知自爱。著即革职。代理阳谷县知县候补通判吴继高、于李万吉刘永月二案。滥押无辜。得赃有据。请予革职。又据片奏该员纳贿营私。不可枚举。仅予革职。不足蔽辜。著革职发往军台。效力赎罪。以为贪墨不职者戒。仍勒令交出门丁张贵、潘钧、高姓等三人。研究诈赃。分别定拟。该县劣幕羊谳、行止卑污。著查明驱逐回籍。东阿垦务委员候补府经历周书城、收受贿赂。匿地不报。又复假公济私。扶同欺隐。著一并革职。现月　　

○宪政编查馆奏、续订统计表式。并附解说。缮单请旨颁行。从之。　　

○军咨处会奏、江防要塞。为目前万不可缓之图。应饬两江总督遵照前议举办。毋庸俟海军成立后。再行商办。致缓要图而松防务。依议行。摺包　　

○外务部尚书梁敦彦等奏。粤商包盐加饷。流弊滋多。沥陈应核议者四端。请饬部核议。并责成督臣妥筹办法。得旨、该衙门归并前案议奏。摺包　　

○乙巳。浙江巡抚增韫奏、历次改编水陆巡防营队情形。并遵部章区分五路。改队为营。下所司知之。摺包　　

○江西巡抚冯汝骙奏、江西额贡木植。商办已多流弊。仍请改归官办。下部议。　　

