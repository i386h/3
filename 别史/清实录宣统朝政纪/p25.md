<!-- { "loadSidebar": true } -->
○直隶总督杨士骧奏遵章改设巡警学堂。暨各属设立巡警教练所。查天津巡警学堂。设于光绪二十八年。名曰北洋高等巡警学堂。学员以二年毕业。学兵以一年毕业。省城巡警学堂。设于光绪三十二年。分高等普通两班。用速成教法。高等学生。以一年毕业。普通学生。以六个月毕业。即以学资高下。派充各厅州县教员巡官区长等差。现查毕业学生。暂可敷用。即饬宽定学期。俾资深造。当于省城天津各学堂。添设完全高等警察一班。定期四年毕业。此后应即遵照奏定章程。将限期课程。一律更定。以资遵守。其各厅州县向设巡警传习所。即饬遵章改为教练所。应习科学。及毕业限期。亦一律遵章办理。俾归画一。下部知之。摺包　　

○湖广总督陈夔龙奏、湖北司局州县。入不敷出。拟援案酌加契捐。以资弥补。查湖北田房税契。向止徵三分。嗣因赔款。加契捐三分。现拟再加收三分。以一分解储司库。为调查等局常年之用。以一分解储善后局。专供赔款不敷之用。以一分留给州县。津贴公费之用。下度支部议。摺包　　

○塔尔巴哈台参赞大臣札拉丰阿奏、现将塔城领队衙门酌量修改。作为养正学堂。延定各项教师。挑选满、汉、察哈尔、额鲁特、吐尔扈特、哈萨克子弟。酌拟章程。择期开学下部知之。摺包　　

○出使义国大臣钱恂奏义国农院举行大会。映■位会会议。下部知之。摺包　　

○以和洽兵民。赏驻天津日本陆军少将中村爱三宝星。摺包　　

○以减撤京津＜目辟＞行＜匧心＞口＜韦未＞＜夗贝＞队。赏德国统带游击巴司福等、宝星有差。摺包　　

○赏任满回国义国使馆＜目辟＞行＜匧心＞口＜韦未＞＜夗贝＞队统带海军游击贝德孟迪宝星。摺包　　

○壬午。谕内阁、三载考绩。为国家激扬大典。内外满汉诸臣。有能共济时艰。劳勚最著者。允宜特加甄叙。其平庸衰病者。亦难曲予优容。兹当京察届期。吏部开单奏请。朕详加披阅。军机大臣总理外务部事务庆亲王奕劻。谨慎忠纯。勋劳懋著。竭诚筹画。悉协机宜。著交宗人府从优议叙。大学士世续、张之洞、协办大学士尚书鹿传霖、大学士那桐、同心襄赞。共矢慎勤。均著交部议叙。大学士孙家鼐、老成厚重。血■乣望交孚。新授东三省总督锡良、力任艰钜。劳怨不辞。直隶总督杨士骧、宣勤畿辅。筹画精详。两江总督端方、规模宏远。应变有方山东巡抚袁树勋筹办新政。任事实心。均著交部议叙。民政部右侍郎赵秉钧、声名平常。著原品休致。余著照旧供职。现月　　

○谕军机大臣等、吏部奏、恭遇恩诏。应否给荫各官。开单请旨一摺。其曾任实缺应给荫者。著准其给荫余均毋庸给荫。现

月

　　

○军机处奏、本处奏定新章。额设章京。满十六员。汉十八员。拟恳每遇京察年分。准照奏定额缺。不论实缺候补。合并计算。每六员内遴选实官合例者保送一等一员。从之。现月　　

○督办津浦铁路大臣吕海寰等奏、济南黄河桥空加宽。派员核实勘估。得旨、著该大臣等随时体察情形。妥慎办理。现月　　

○以左翼总兵乌珍为民政部左侍郎。调仓场侍郎林绍年为民政部右侍郎。现月　　

○癸未。谕内阁、都察院奏、现届举行京察之期。谨将声名平常。未孚血■乣望之员。据实倢■＜曰融＞■＜石木＞劾一摺。给事中李灼华、掌云南道御史俾寿、掌浙江道御史常徽、均著回原衙门行走。　　

○谕军机大臣等、钦天监奏、选择崇陵兴工吉期一摺。著于闰二月十七日敬谨兴工。　　

○都察院奏、吏部员外郎黄允中、条陈立宪期近。学务最关切要。宜益求完善周备。下学部知之。现月摺包　　

○又奏、直隶安平廪生赵荣章等条陈。移垦实边。宜急办者二。一请颁特旨。示天下立定宗旨。使朝野上下。全力趋重垦务。一择要分起。务收移垦实效。以资观感。宜徐图者二。一修通道路。一豫行调查。并豫储人才。下农工商部知之。现月摺包　　

○以候补侍郎俞廉三为创场侍郎。现月　　

○以左翼翼尉鹤春署左翼总兵。现月　　

○以行为卑鄙。革湖北＜目辟＞行＜匧心＞口＜韦未＞＜夗贝＞昌营中军守备王开顺职。摺包　　

○甲申。谕内阁、国家设官分职。各有应尽责任。现在朝廷豫备立宪。屡降谕旨。不啻三令五申。然所望于赞助新猷。实惟内外诸臣是赖。近观内外诸臣中。公忠体国。勤劳将事者。固不乏人。然涉于推诿敷衍者。仍所难免。自此宣谕以后。内则责成各该部院衙门堂官。外则责成各省督抚大吏。举凡应办要政。及一切关于豫备立宪各事宜。皆当次第筹画。督率所属官员。认真办理。上以副朝廷倚畀之隆。下以慰薄海苍生之望。如能各尽其职。定必优加赏赉。傥敢敷衍因循。空言塞责。放弃责任。上以诿过于朝廷。下以累及于民庶。朕惟治以应得之咎。决不姑从宽贷也。将此通谕知之。现月　　

○又谕、礼部议奏满汉服制一摺。现当豫备立宪。满汉服制一事。尤为伦纪攸关。自应统归画一。嗣后内外各衙门丁忧人员。无论满汉。一律离任终制。其有责任重要。关系大局。势难暂离。不能不从权夺情者。应听候特旨遵行。至一切丧服事宜。著礼学馆详细编订。奏明办理。另片奏、丁忧之汉员在外投效。满员在部当差。应如何定章。请饬吏部详议具奏等语。著会议政务处。会同吏部议奏。寻奏、拟将关于吏部考核之京外满汉丁忧文职人员。应行开缺终制。及改为署任奏准留差者。酌订章程十一条。至武职丁忧。事同一律。事关定制。文武皆同。谨并订武职丁忧人员章程十二条呈览。从之。现月　　

○又谕、昨日吴士鉴所进西洋通史讲义。尚属可观。嗣后进讲诸臣。务当于各书中有关一切新政宪法之处。详慎采择。剀切敷陈。俾有益于朕殷殷求治变法维新之至意。断不可摭拾空言谬论。无补时艰为要。现月　　

○又谕、昨据都察院奏倢■＜曰融＞■＜石木＞李灼华等一摺。已照所请惩处矣。朝廷为言路中扬清激浊。具有深衷。嗣后凡有言责诸臣。仍当慎体朕意。于一切新政得失利病。吾民疾苦。皆须剀切敷陈。屏除邪说。当以李灼华等为戒。勿蹈故辙。用副朝廷虚怀纳谏。期裨万几之至意。现月　　

