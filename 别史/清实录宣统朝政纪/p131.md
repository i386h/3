<!-- { "loadSidebar": true } -->
○己亥。谕内阁、已故长江水师提督程文炳遗摺内。条奏陆海军应行筹办事宜。老成谋国。濒危犹不忘军事。所方亦条理详明。著该衙门随时酌核办理。现月　　

○谕军机大臣等、御史胡思敬奏、报馆藐视王章。请旨拏办一摺。稽察报馆。民政部有应尽之责。著随时严行查核办理。现月　　

○宪政编查馆奏、考核京外各衙门第三年第一次筹备宪政成绩。报闻。摺包　　

○以职官诱赌。革礼部七品小京官徐澍兰等职。摺包　　

○予故长江水师提督程文炳祭葬。战功事绩。宣付国史馆立传。原籍及立功省分建立专祠。并予谥壮勤。子浙江候补道程恩培、以道员即补。孙一品荫生程传镳、以郎中用。现月　　

○庚子。世宗宪皇帝诞辰遣官祭奉先殿早事　　

○谕军机大臣等、增韫电奏、遵旨筹拟宪政进行办法等语。著该衙门知道。电寄　　

○陆军部奏、拟选学员派赴日本学习陆军专科。允之。摺包　　

○以北洋陆军第二镇训练出力。赏督练公所总参议记名协都统陆军部步队正参领舒清阿、副都统衔统制官提督衔记名总兵马龙标议叙。现月　　

○纂修官温肃恭纂　　

帮总纂官蓝钰恭辑监修总裁世恭阅一签正月初四日正总裁那月日专司蒿■禾本陆恭覆阅甲寅正月二十九日　　

徐月日　　

荣月日副总裁唐月日　　

宗室宝恭阅三月初一日　　

陈恭阅一签二月十六日　　

熙月日　　

郭恭阅十一月十八日　　

宗室麒月日



大清宣统政纪卷之四十四　　

宣统二年。庚戌。十一月。辛丑朔。谕军机大臣等、资政院奏、陈请收回开平矿产一案议决情形一摺。著载泽、盛宣怀、归并前案办理。原摺著钞给阅看。　　

○又谕、资政院议决地方学务章程会同学部具奏请旨裁夺一摺。著依议。　　

○又谕、资政院奏、陈请照约速定裁厘加税一案议决情形一摺。著该衙门妥筹办理。　　

○又谕、张人骏电奏、沪甯借款。仍恪遵晶■宜次谕旨办理等语。著度支部知道。　　

○又谕、张人骏等电奏、请将上年缓运漕米。援案补运三分之一。其余改折解部等语。著度支部议奏。　　

○命外务部尚书邹嘉来、署陆军部尚书荫昌、署邮传部尚书唐绍怡、正红旗汉军都统色楞额、度支部右侍郎陈邦瑞、正黄旗满洲副都统祥普、在紫禁城内骑马。　　

○壬寅。谕军机大臣等、长庚电奏、各省关应解甘新协饷。除陕西江苏照章报解外。其余各省关报解均不足额。需款甚急。恳饬各省关迅将本年未解饷项于年内清解等语。甘新为边疆重地。饷项尤关系紧要。著度支部迅即电催各省关。速将本年应解甘新协饷。务于年内清解。毋得迟误。　　

○验放陆军游学毕业生。得旨、考列优等之李宣倜、著赏给陆军步兵科举人。并授副军校。考列上等之沈觐恩、赏给陆军步兵科举人。并授协军校。　　

○直隶总督陈夔龙奏、直隶应练陆军。拟先编练混成一协。以期逐渐扩充。下所司知之。　　

○又奏、陆军二四两镇兵饷。向在北洋协饷支拨之款。请由各省径解部库。以重饷项。如所请行。　　

○杭州将军志锐奏、铜圆漏卮过钜。现虽令停铸。而日本则急起直追。大收中国制钱。毁成铜块。到华销售。天津上海租界。公然日运铜板到埠。开炉铸成铜圆。欲用何省字样。登时有钱模印之。欲图补救。惟有将铜圆一枚。准折制钱四文或五文。奸商贩卖。不能得利。日本铸造。亦必亏折。下部知之。　　

○以劳绩卓著。赏陆军正参领哈汉章。副参领冯耿光二品衔。　　

○以贪劣不职。革陆军十三协协统副将徐占凤职。永不叙用。　　

○以庸劣显著。革直隶候补道洪述祖、定州知州陈燕昌、广平县知县曾恺章、高邑县知县倪鉴、候补知县葆勋、职。广昌县知县朱德垣。以教职归部铨选。　　

○癸卯。谕内阁、宪政编查馆军咨处陆军部会奏、厘订陆军暂行官制大纲。列表呈进一摺。陆军部总持军政。责任宜专。所拟各节。尚属周妥。所有尚书侍郎左右丞参各缺。著即裁撤。改设陆军大臣一员。副大臣一员。当此整军经武之际。该大臣等务当认真整顿。切实进行。毋负委任。　　

○又谕、立国之要。海陆两军并重。前因厘订官制。钦奉先朝谕旨。海军部未设以前。暂归陆军部办理。嗣有旨派载洵、萨镇冰、充筹办海军事务大臣。复派载洵等前赴各国考查一切。筹办渐有端绪。兹据载洵等会同宪政编查馆王大臣奏、拟订海军部暂行官制大纲。列表呈览一摺详加披阅。尚属周妥。自应设立专部。以重责成。所有筹办海军处。著改为海军部。设立海军大臣一员。副大臣一员。该大臣等务当悉心规画。实力经营。以副朝廷整军经武之至意。至应设之海军司令部事宜。著暂归海军部兼办。　　

○又谕、裁缺陆军部右侍郎姚锡光、著以侍郎候补。左丞朱彭寿、右丞许秉琦、著以三品京堂及交涉使提学使提法使候补。左参议庆蕃、右参议锡嘏、著以四品京堂及道员候补。丞参上行走左景祜、著仍当委散秩大臣差使。候补参议达春、著以道员用。　　

○又谕、所有此次裁缺之陆军部侍郎丞参各员。均著赏食原俸。　　

○陆军部奏、军实军牧两司。请暂行照设。俟新制完备后。再行划分。　　

○又奏、将各省督抚所兼之陆军部尚书侍郎衔一并裁撤。均从之。　　

○御史温肃奏、广东禁赌。部议以筹抵赌饷未足为辞。查资政院豫算。广东岁出入总数。计宣统三年所入。实溢三百余万。嗣督臣追加豫算。尽将溢款开销。然所追加者。多系宣统四年筹备之事。就事理而论。除害较急于兴利。似可移缓就急。暂予通融。核计该省赌饷不过四百余万。除盐务加饷。可实抵二百万外。据督臣袁树勋奏、烟酒等捐。亦可得二百万以外。如此则不敷者实数十万耳。以所溢者拨抵。尚绰有余裕。粤民吁恳甚切。请饬两广督臣即日禁绝。下部议。　　

○山东巡抚孙宝琦奏、建筑胶沂铁路。款钜期迫。拟借公债八百万两。分三十年筹还本利。并拟创办内地捐以作抵款。下所司议。寻奏、既据奏称与东胶两关税务司及烟台各领事华洋商董议明。承认纳捐。并声明俟免厘加税后。即行停止。自属可行。惟所拟试办货捐。添设威海分关。应由该抚另拟专章。奏明核办。大清德华银行担认债票分期垫款之处。亦由该抚向该银行商明办理。从之。　　

○东三总督锡良奏、宪政编查馆解释法令。议论纷歧。碍难遵从。九月闲。准法部文称、该馆咨覆山东巡抚文。凡直省未设审判厅地方。已结招解事务。责令高等审检官兼综并理。无论此项办法。显违定章。抑与本省情形。尤多窒碍。查本年奉省奏设特别地方审判厅。经臣声明。凡未设审判厅地方。审理未结上控之案。或控关官吏。由院司发觉提审案件。并一切京控发回原省审讯者。均交该厅起诉。是州县已结干驳之案。均在院司发觉提审范围之列。于馆章不及之处。定司法特别之规。凡以为维持审级。郑重狱讼起见。已蒙允准照办。不容再有更张。则窒碍一。高等未设分厅。推检员额有限。而遽责以处理全省五十余属之事。审判虑有不当。检查虑有不周。案证虑有暒滟它累。则窒碍二。四级三审。已成定制。自非人民请求上诉。本无招解勘转之法。高等厅非州县比。岂可沿用州县办案成规。自紊其例。则窒碍三。就令高等厅适用招解勘转之制。此项案件。应否开庭公判。应否检查映■位庭。章程既未明定。官吏何所适从。则窒碍四。大理院覆判之制尚在。高等厅勘转之案安归。归于法部。则院判径废。将与奏案不符。归于大理院。则厅判虽决。仍无丝毫之效。则窒碍五。高等厅之于州县。既非上级官吏。即无监督之权。各州县遇案送厅。纵使原判极偏。亦复无从驳正。发回势有所不可。定谳心有所未安。则窒碍六。向例州县刑事案件。徒罪解府。遣流解司。死罪解院傥令一律归厅招解。则解府之徒。亦当改为解省。非所以恤累囚。则窒碍七。奉省胡匪鸱张。凡属立决盗犯。部准就地正法。本不在常犯解勘之例。傥与寻常死罪一律办理。勘者既无平反之实。解者殊增疏脱之虑。非所以靖地方。则窒碍八。臣忝膺疆寄。不敢曲徇来文。冒昧从事。请饬宪政编查馆查明覆奏。并请将奉省未设审判厅地方。一应死罪案件。仍照定章办理。下所司查核具奏。寻奏、就该督所陈窒碍情形。逐一疏证。既不敢回护原咨。亦未便稍涉迁就。至所请将未设审判厅地方一应死罪案件。仍照定章办理之处。臣馆会同法部业已奏准变通死罪招解办法。通行钦遵在案。应毋庸议。从之。　　

○改陆军部尚书为陆军大臣。侍郎为副大臣。以尚书荫昌为陆军大臣。左侍郎寿勋为副大臣。　　

○以贝勒载洵为海军大臣。海军处参赞谭学衡为副大臣。　　

○以侵挪公款。革奉天补用知府林庆琪职并勒追。　　

○予已故四川总兵张正标优恤。照军营立功后积劳病故例。　　

○甲辰。安徽巡抚朱家宝奏、皖北运粮平粜。请免税厘五月。允行。　　

○乙巳。谕内阁、前因缩改于宣统五年开设议院。业经降旨将应行提前赶办事项。责成该主管衙门迅将提前办法。通盘筹画。分别奏明办理。查豫备立宪逐年筹备清单所开事宜。宪政编查馆有专办同办及遵章考核之责。现在开设议院既已提前。所有筹备清单各项事宜。自应将原定年限分别缩短。切实进行。著宪政编查馆妥速修正。奏明请旨办理。　　

○谕军机大臣等、电寄张人骏、据电奏、劝业会现已闭会。官资商本。一律亏损。亦有售出之货。应徵税项。请旨豁免等语。著照所请。　　

○以海军提督萨镇冰统制巡洋长江舰队。　　

○丙午。庄顺皇贵妃忌辰。遣官祭园寝。　　

○谕军机大臣等、电寄李经羲、电奏大姚县乱民。聚血■乣入城。劫狱抢库。杀伤多人。当经派令巡防各队赴援。击毙匪徒百余人。生擒数十人。县城收复等语。著即严拏首要。分别惩办。并将起事原由查明速奏。　　

○引见州县事实最优等候选道江西上饶县知县沈善谦。得旨、著在任以道员补用。　　

○稽查守＜目辟＞行＜匧心＞口＜韦未＞＜夗贝＞大臣阿穆尔灵圭等奏、管理两翼前锋八旗护军。暨内务府三旗护军骁骑等营事务。酌拟暂行办法。缮单呈览。从之。　　

○增铸四川巡警劝业道关防。从总督赵尔巽请也。　　

○丁未。召见直隶补用道许贞干。贵州补用道潘盛年。得旨。许贞干以道员发往原省补用。潘盛年以道员发往山东补用。并交军机处存记。　　

