<!-- { "loadSidebar": true } -->
○东三省总督锡良奏假期又满。病尚未痊。恳恩俯准开缺以重边寄。得旨、著再赏假十五日调理东三省关系重要。仍责成。该督认真经理。毋得诿卸不准开缺。懔遵旨行。　　

○命广州将军增祺来京陛见。以广州副都统孚琦兼署广州将军。　　

○蠲缓湖北枝江、沔阳、松滋、咸甯、汉阳、汉川、孝感、黄冈、蕲水、罗田、黄梅、钟祥、京山、潜江、天门、应城、江陵、公安、监利、荆门、嘉鱼、江夏、黄陂、邵陵、夏口、广济、石首、大冶、二十八厅州县、被灾村庄新旧钱漕杂课。并原缓银米有差。　　

○蠲缓绥远城、浑津、黑河、被灾地方官庄米石。　　

○壬午。孝德显皇后忌辰。遣官祭定陵。　　

○谕军机大臣等、督办津浦铁路大臣徐世昌等奏、衍圣公报效津浦铁路占用地亩一摺。该公爵孔令贻虽据声称不敢仰邀奖叙。究未便没其报效之忱孔令贻著赏穿带嗉貂褂。　　

○引见陆军游学毕业生。得旨、林凤游著赏给陆军军需兵科举人。并授军需副军校。　　

○陆军部奏保堪胜高级军佐人员。得旨、郎中苏锡第、著授为军需正参领。候补道丁士源著授为军法正参领。　　

○命四川总督赵尔巽来京陛见。以布政使王人文、暂行护理四川总督。　　

○癸未。谕内阁、禁烟功令森严。前经各衙门奏定禁烟章程。编订条例。并由各省督抚奏请变通年限。复恐日久玩生。又经饬令度支部派员赴各省考查。凡有奏报不实者。均已量加惩戒。并将保案一律撤销。朝廷于此事不啻三令五申。冀以早绝根株。永除痼患乃实力奉行者固不乏人。虚应故事者。仍恐在所不免长此因循欺饰。焉有廓清之一日兹特再申诰诫其已经禁种之处。断不准毒卉复萌。其已经戒断之人断不准旧污复染。凡未经禁绝者。著各督抚懔遵晶■宜次谕旨。严饬所属。迅速查禁毋得任意宕延。傥各地方官仍前粉饰。即著从严倢■＜曰融＞■＜石木＞处。并著民政部度支部认真考核总期实事求是。急起直追。用副朝廷为民除害之至意。　　

○又谕、现在厘订外省官制。必须详慎。著派锡良、陈夔龙、张人骏、瑞澂、会同宪政编查馆王大臣悉心参酌。遇有紧要节目。随时电商。　　

○谕军机大臣等、现在东三省鼠疫流行。著豫于山海关一带。设局严防。认真经理。毋任传染内地以＜目辟＞行＜匧心＞口＜韦未＞＜夗贝＞民生。　　

○又谕、电寄锡良等、据电奏、添设医院检疫所。经费浩繁。请饬度支部在大连税关拨银十五万两。解应急需等语。著照所请并著迅速认真筹办。俾得早日消除。毋任传染。　　

○又谕、电寄赵尔巽、据两次电奏、称贼首温朝钟潜通革党啸聚千人。分三路扑犯黔江县当即抽调防营。并分电鄂湘黔各督抚、就近驰援。嗣因兵远莫及。黔江县知县王炽昌、急招三百余人。分扎六隘。贼匪三路来犯。血■乣寡不敌。于初七晨失险溃陷。复又飞调各营。驰往剿办。并续电湘鄂。飞速会剿等语。贼首温朝钟潜谋不轨。率血■乣突犯黔江县。以该城无兵。遂致失陷。著赵尔巽迅速调拨就近营队。并著电催鄂湘黔各督抚。添派邻近队伍即速认真合力兜剿。务将该县克日克复。所有匪血■乣迅即扑灭。无任蔓延为患。　　

○又谕、赵尔巽电奏巧家厅监犯戕官反狱。窜踞川边木城地方经兵团围攻。毙匪数名。余匪逃散已跟踪追捕等语。该犯此次反狱。难保无蓄谋句结情事仍著赵尔巽会同李经羲。严饬沿边营队。认真追捕务获究办。以靖地方。　　

○御史石长信奏、安徽协统余大鸿植党营私。军务废弛请饬部查究以肃戎政。得旨、著陆军大臣查核办理。寻奏、现经查明各节。实属用人失慎。训练诸欠讲求。请交部察议。并通咨各省毋令再充军事差使。以示薄惩。从之。　　

○三品卿衔考查各省制造局厂朱恩绂奏、窃维我国制造军械。经营垂三十年。糜款六千余万。及按其成绩。或则地势不宜。或则办理不善。或则制造不备。或则经费不敷。积弊甚深。诚不能不及早筹议。拟请由军咨处陆军部。组织一总机关期。以六年制成军械。足备三十六镇之用谨就考察所及。酌拟办法六端。一曰规定全国局厂。局厂规画。首在交通兼权并计。拟定为东南西北中五厂在甯为东厂在川为西厂。在粤为南厂。在鄂为中厂而以德州之子药厂。设法扩充作为北厂再建武库于京师。并沪厂于金陵。从此兼营并进亦可及时补救。二曰划一军械制式。军械制式。以合地势之宜。与战术之用为准。黄河以北。地势平广。宜用七生五之陆路石滟驳。大江以南。路途窄狭。宜用七生五之过山石滟驳。云贵川藏。山岭崎岖。则宜用五生七之小口径石滟驳。至步枪机关枪口径。均应改为一律。以便子弹通用。其余造械之人。造械之器。造械之原料。以及房厂处所。均宜有一定名称。以示齐一。三曰统一各厂财政。现时全国局厂常年经费。约共三百余万两。今当由部处设立总机关以集合各厂之财权。集权之法。一为补助二为限制。补助云者于各厂规定之初。由部筹备基本金三百万两。作为购办材料款项再以原有之常款三百余万两。作为薪工局用。及一切周转之资。又令各镇领械。缴纳半价。以备次年经费。限制云者。某省某年购械若干。即指定某厂照办。某厂某年造械若干。经费若干。即照数匀给。备此二者。庶几财力集合。造数有常。四曰按镇核计械数。军械岁成之数。须与徵兵逐年入伍之数相符。兹因碍于财力。拟每届六年。换三十六镇之械。按镇计算。每年须成六镇之械。六镇详数。计步马工辎各枪共六万枝。每枝配弹一千颗。机关枪一百四十四枝。每枝配弹三千颗。山野石滟驳三百二十四尊。每尊配弹二百五十颗。分年估计。约需银六百万两。将来支配省分。石滟驳则以德厂给东北。甯厂给东南。鄂厂给西南。枪则以蜀厂接济云贵川陕新甘诸省。甯粤两厂接济两广闽浙江苏诸省。鄂德两厂接济鄂湘皖章滟贡豫鲁晋直隶东三省。如此则地势便利。而按之各厂出数。亦能配备均匀。五曰分拨布置经费。查沪厂历年存款约共三百万两。拟即作为布置一切之用。其分配之法。德之石滟驳厂设厂购机费九十万。枪厂五十万。子药厂五万。鄂之石滟驳厂二十万。枪子厂十万。甯厂六十万。川厂十五万。粤厂机关枪须添购专机。合之川鄂两厂。共需十五万。再以二十万经营沪之钢厂。尚余十万。即以之建设武库。四川机器老厂。经费十余万。各省零星小厂。经费三十余万。应俟分途调查。再定办法。六曰分年筹备进行。筹办伊始。事难完备。计六年之中。要其总数只能成枪二十九万八千五百枝。枪弹三万四千三百余万颗。山野石滟驳一千四百三十余尊。石滟驳弹四十一万一千余颗。机关石滟驳九百四十余枝。以三十六镇而论。除机关枪石滟驳弹枪弹。足敷分布。枪之缺数。约六万余枝。俟布置就绪。用各厂平日赶工之法。尚易补足石滟驳之缺数。相去甚远。势难照造齐全。惟有一面赶工。一面分年酌购。或缺之以待新械之成。是又当斟酌情势。量为变通。以上办法。系就现有之基础。为权宜之计画。惟是时局多难。军需孔亟。诚欲速为准备。除山野石滟驳例须分购外。其枪枝一项。亦拟暂行购置。若得十万余枝。即可敷三十六镇之用。傥能宽筹的款。或由国民担任。再择适中之地特设兵工巨厂。亦可分年筹措。尽力扩张。则国防隐然有长城之恃。而军实可以备缓急之需。实于大局不无裨益。得旨、著交军咨处。陆军部详核具奏。　　

○直隶总督陈夔龙奏、马兰、蓟州等营。已准裁兵并饷。酌加津贴。而遵化营罗文峪。尚仍其旧。未免向隅。拟请援案酌给。以示体恤。如所请行。　　

○命三品卿衔考察各省制造军械局厂朱恩绂。以三品京候补。　　

○以捐输军需银两。赏札萨克头等台吉那木萨赉、紫缰。　　

○甲申。宪政编查馆奏、核明陆军部划归各衙门事件。其俄员回国请领勘合一条。应照旧办理。以重约章。其转送蒙文。及广东海防报销条内。应照现制。改称东三省督抚、海军部、以符名实。此外划归銮舆＜目辟＞行＜匧心＞口＜韦未＞＜夗贝＞等衙门掌管各件。均属妥协。拟请照原单所拟办理。从之。　　

○乙酉。谕军机大臣等、有人奏疆臣昏聩溺职。据实纠倢■＜曰融＞■＜石木＞一摺。著李经羲按照所奏各节。确切查明。据实具奏毋稍徇隐。原摺著钞给阅看。　　

○赏日本领事井原真澄宝星。纂修官欧家廉恭纂　　

总纂官熊方燧恭辑监修总裁世恭阅七签正月初四日正总裁那月日专司蒿■禾本陆恭覆阅甲寅正月二十九日　　

徐月日　　

荣月日副总裁唐月日　　

宗室宝恭阅三月初七日

　　

陈恭阅十签二月十七日　　

熙月日　　

郭恭阅二签十一月十八日　　

宗室麒月日


大清宣统政纪卷之四十七　　

宣统二年。庚戌。十二月丙戌。谕军机大臣等、电寄陈夔龙据电奏鼠疫蔓延。为患甚厉现议由奉天至山海关祗开头等客车。其余暂停开行。并分段节节察验所需经费。拟由津海关税项下拨银十万两应用等语。著照所请。　　

○又谕、李经羲电奏、滇省军饷无著用款亏短甚钜请饬度支部于财力较裕之省关。改拨常年的饷银六十万两。并电催各省关将欠解银两。尽数埽解等语。著度支部速议具奏。　　

○又谕、著添派李经羲会同宪政编查馆王大臣商订外省官制。　　

○内阁侍读学士。延昌奏、京师法政学堂别科毕业。请援案免第一次考试。下部知之。　　

○伊＜覀之＞■牛将军广福奏、伊塔茶务公司改归商办。遵章发给第一案茶票。惟部议饬将甘省所减湖商票额。拨归公司增认。查从前甘肃湖商运茶。行销蒙古哈萨克各部落。及俄国沿边一带。销场尚旺。嗣光绪三十二年。订有俄商运茶。假道伊塔回国新章不独俄境不能运销华茶。且有俄商败运华茶。在伊塔境内洒卖。此外影射偷运者更不知凡几私茶充斥。销场疲滞。若再将所减票额。拨归公司增认。成本固难为继。赔累尤属堪虞应请仍照原定票额办理。仍俟下案体察情形。如果实有起色。再行酌量增加。下部议。　　

○丁亥。谕军机大臣等、电寄锡良、据电奏、现因慎防鼠疫。阻运货物奉省有例进各项贡品。应否暂行免进。抑或饬邮传部验明运送等语。本年著暂缓呈进。该衙门知道。　　

○又谕、都察院奏、都察院职司清要。宜变通职掌明定权限一摺。著宪政编查馆会议政务处知道。　　

○又谕、都察院代递中书科中书王荣官改订官制条陈。著该衙门知道。　　

