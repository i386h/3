<!-- { "loadSidebar": true } -->
　　○庚子原任南京协同守备闲住临淮侯李庭竹以母老陈情乞于南京五府带俸以便终餋部覆许之
　　○江西赣州府安远县招附新民叶槐及龙南县界岑冈旧贼李文彪等各拥众为乱攻围县治焚掠民居甚惨巡按御史叚顾言上其状言安远龙南之贼起于镇守同知李种知县章彬处置失宜有以激之知县张叔庠参将谷旸俱以事至府闻变观望不前均宜治罪又南赣诸巢惟叶槐为冣盛惟文彪为冣久其所部各不下万余人今益肆骄横近巢居民无敢不附自军门而下一应在官公役皆有奸宄窜迹其中或充千百长或为吏书门皂悉其腹心耳目透漏机密请敕军门严为禁戢宣布恩威修明法度庶几人心知警反侧者自安部覆诏抚按官相机剿抚以靖地方夺谷旸俸三月而下彬种等于巡按御史逮问具奏叔庠降边方杂职
　　○辛丑命五军营副将署都督佥事何淮充总兵官镇守居庸昌平等处
　　○旌故蛮夷长官司副长官田菑及其子耕建坊于所居表曰忠义菑永顺宣慰司属目也初以征倭进攻新场巢穴死之子耕复父仇斩获有功已赠菑官给殓银百两耕＜锍-釒＞辞给银而请追袭其祖职张思明溪蛮夷长官职事诏下守臣勘寔则张思明溪者系酉阳地界非永顺境也其耕所称祖职亦无可的据乃覆称授耕职非便宜仍给赏功银两并建坊一座以褒录之报可
　　○壬寅升礼部仪制司郎中白启常为尚宝司卿吏部验封司署郎中张九一为南京尚宝司卿
　　○升分守辽阳副总兵署都指挥佥事刘岳为署都督佥事佥书南京前府事
　　○丙午初四川威州保县金川寺畨僧每三年一贡例用五百五十人其来已久至嘉靖三十六年礼部据会典中所载永乐初例裁其四百人主是复当贡期该寺演化禅师遣都纲畨僧郎哈等仍五百五十人来贡执称自永乐间敕本寺贡方物一百五十分其都纲莽葛剌等寨方物共五百五十分俱认守各山界隘口又系旧数原非后来增添势难减革乞准如旧守臣以闻秪令郎哈等百五十人入京余四百人留境上待命礼部请以会典额内百五十人给全赏余四百人既称各有认守地方亦准给赏于中各减绢二疋诏可
　　○丁未修葺  长陵等陵神路桥梁博岸沟渠工完
　　○初给事中梁梦龙查理延宁甘固洮岷等处钱粮论列延绥西路营粮道佥事王用贤宁夏管粮道佥事王三接分巡西宁道副使王继洛洮岷边备道副使孟餋性各亏折耗损之罪
　　上命巡按御史核实奏闻至是御史李秋备籍耗损多寡第为四等三接冣多继洛次之餋性次之用贤又次之吏部覆闻  上曰各官专职边饷稽察不严以致官攒人等侵牟为奸三接姑夺俸半年继洛餋性用贤各递减一月
　　○升总督漕运都察院右副都御史何迁为南京刑部右侍郎光禄寺卿孙植为都察院右佥都御史总理河道
　　○总理盐法都御史鄢＜棥心＞卿奏河南周府顺庆王朝埴贩卖私盐及山西各王府请盐抵禄阻坏正课俱应禁治淂旨夺朝埴禄米三月山西禄盐令运司角□羊价转给
　　○巡抚大同都御史杨选奏今边事日敝湏假臣等以岁月＜宀十见＞其法网然后可议修复今司甲兵者欲充行伍而司钱谷者则意在扣除修墙垣者欲求坚固而领度支者则意在限工又请乞兵饷势急倒悬题发之时每加裁削事事掣肘奈何责边臣展布下户部议覆属者各边奏置格眼册籍开注逃亡正为淂虗实数便选补耳若一切置而不问岂淂无奸修边日程本视工之大小未尝一概责其速成也若主客兵饷则已岁岁加增过原额数倍今但当督催民运积逋若专仰度支即竭内帑供馈日益不给矣  上以为然
　　○发太仓银五千两并留本省事例银一万五千两赈山西饥民
　　○初三十九年十二月虏自辽东海州东胜堡入南趋燿州堡转掠海盖熊岳等堡杀掳男妇六千余人所焚劫庐舍畜产称是总兵杨照督诸军御之前锋把总指挥李元勋等兵先进夜袭虏营斩首五十级夺马百六十匹元勋死之事闻诏下失事指挥王胤祖等二十九人于御史问录元勋子升袭三级仍立祠祭葬镇巡官杨照侯汝谅以去任不问
　　○保定巡抚都御史霍冀上言比缘民穷多盗而有司卫所长吏及司捕者漫不为意请如先年所下河南例凡府卫所州县同莅一城者若遇失事重大则卫所长吏及巡捕官坐以守备不设府州县官论罢职其无卫所地方则各守令及巡捕官坐如卫所官罪初以师尚诏之乱创此例迄今行于河南不及他省兹者四方盗起请令一体通行报可
　　○戊申四川董卜韩胡宣慰司差国师劄什坚参等别思寨安抚司差禅师舍蜡藏卜等乌思藏朵甘思宣慰司差禅师那儿藏等各来朝贡方物宴赉有差
　　○提督两广军务兵部右侍郎兼都察院右佥都御史郑絅卒赐祭葬如例
　　○吏科给事中胡应嘉劾奏吏部文选司郎中周良寏提督学校御史于业贪黩异常廉耻扫地冒居要秩有站清班请并罢斥奏入  上命锦衣卫捕良寏及业拷讯以闻寻俱降级调外任用
　　○  上问工部各处进献银两之数几何尚书雷礼奏大工献助及开取事例赃罚等银贮库见计四十一万四千二百余两以后大工及各工夫匠料价皆取给其中  上曰各工皆于此取给原贮库者何为礼复奏本部四司料价题准自三十六年以后岁派五十万两专备上供及各衙门年例支用遇有重大工程皆别行徵派今查四司库贮料银见计五十五万四千九百余两其原贮大工银两先因工役繁兴一切经费就中通融支用  上曰此实在银数似足常用诸工既于大工银内支用不可又派徵以困百姓
　　○己酉礼部尚书袁炜等言迩者  皇上建典祈两灵泽随降中外无不欣跃但霡霂于连朝未沾足于四野既而旱势复作风霾竟日上廑  宸虑遣官祭告宵旰焦劳靡神不举是宜  上帝降临玄渥昭应然阴云屡合而不雨旱霾浃旬而未角□羊此皆大小臣工不能靖共职业致此旱灾平时既无励翼之修以谨  天戒遇灾又乏寅恭之协以赞  圣谟  君父忧勤于上漠然坐视岂臣子服劳之义哉乞命大臣分祷各宫庙百官斋素修省  上曰卿等所言一体之义也其如议行乃命英国公张溶等分诣各宫庙行礼百官青衣斋宿以淂两为期罢刑屠九日寻谕礼部曰昨遣官祷雨应祀神祗淂无有遗乎其议增之河海雨泽所资且关漕运不闻请祷何也因遣礼部侍郎李春芳董份等分祭神祗坛金神等神命河道都御史胡植祭大河之神
　　○常嫔张氏薨诏丧仪如康嫔刘氏例
　　○敕岷府镇国将军定熿以本爵奉遂安王祀管理府事
　　○宣大总督李文进言河南官军戍居庸者多后期屡移檄趣之至者才十一请按当事者罪而免两班官军戍边令扣角□羊粮银济边便  上从之命逮把总及各卫所领班等官王承禄等于御史治罪
　　○辛亥安乡伯张铎卒赐祭葬如例
　　○壬子蓟辽总督许论言保河民兵三千旧领之河间守备以俟调发今以一千征倭宜撤回更须特设游击领之乃可兵部覆言南征者未可撤其二千防御蓟镇者宜如论奏特设领兵官□击一员报可
　　○改南京太仆寺卿徐陟为光禄寺卿
　　○丁巳升都察院右佥都御史胡植为都察院右副都御史总理漕运
　　○命山东道御史杨美益提调北直隶学校
　　○戊午修理  恭仁康定景皇帝等陵
　　○遣锦衣卫千户任恩等六人分建  万寿醮典于玄岳鹤鸣龙虎齐云三茅王屋六山神乐观道士十一人分赍香帛即命各省抚臣祭岳镇海渎山川之神仍命镇守湖广安远侯柳震建醮于承天府玄佑宫
　　明世宗肃皇帝实录卷之四百九十五


明世宗肃皇帝实录卷之四百九十六
　　嘉靖四十年五月庚申朔升锦衣卫佥书指挥使李隆为本卫都指挥佥事提督巡捕
　　○辛酉都察院左都御史潘恩三年考满遣中官赍赐羊酒宝钞荫其子允哲为国子生
　　○壬戌升南京通政使司右通政赵釴为南京太仆寺卿
　　○癸亥礼科右给事中沈淳奏往年户工二部偶因时诎事繁暂开穵运纳级诸例本出一时权宜之术今行之数年尚不议罢臣窃谓此法利不偿害宜下二部详计如帑藏稍嬴即可尽罢以塞冒滥必不得已宜且暂开王府纪善以下及三司府卫首领等官与入监遥授等例济用其京官及有司亲民之官不得一概纳授户部覆如其言报可
　　○巡按山西御史温如璋条陈屯田六事一宣大两镇屯粮不下三十余万但令分巡官兼理□不能周宜特设屯田佥事一员专董其事一山西屯粮散□□□□各省事属遥制侵没难稽宜将各省郡县有山西屯田者掌印等官俱听山西屯田宪臣钤束考察一直隶宁山平定卫所屯粮原属直隶屯田御史管辖惟公署设在山西境内宜专属直隶为便一各卫所屯粮宜责成有司与民粮同徵如遇升任考满一体查核不得专属武臣一近日荒田开垦者抽丁着伍人怀疑畏弃业逃移宜罢其令一屯田有水冲沙压及虏寇相薄者原额子粒悉与除免户部议覆从之
　　○论盗劫廉州库诸臣失事罪下巡捕指挥范济知府熊琦等按臣治罪停守巡参将官刘悫等俸令戴罪捕贼昨年十一月中八寨狼獞侦知廉州官兵出城采珠乃夜缒入城杀逻卒十余人劫库银以出御史蔡结以闻故有是命
　　○甲子总督湖广川贵右侍郎黄光昇言湖北乾麻沿边一带修完墪台烽堠堑坑及招抚糖上冷水溪上下岩洞等寨恶苗二十八寨听谕者六百六十余人因上效劳诸臣功诏赏光昇银三十两纻丝二表里总兵石邦宪等参政万士和等参议颜嘉会等各赏有差
　　○乙丑命巡抚保定都察院右佥都御史霍冀回院协理
　　○丙寅  孝宗敬皇帝忌辰  奉先殿行祭礼遣恭顺侯吴继爵祭  泰陵
　　○己巳  大祖高皇帝忌辰  奉先殿行祭礼
　　○辛未  仁宗昭皇帝忌辰遣成安伯郭应乾祭  献陵
　　○甲戌景王至国
　　○乙亥陕西宁夏抚臣奏庆王鼒□读书好善敦尚俭朴宁夏修筑边城出金谷犒赏其居家孝友尤能钤束宗仪以礼法贤行著闻乞来之以劝  上从部议遣官赍敕奖谕仍命有司其采币羊酒并给坊扁旌之
　　○巡按山东御史史官勘上三十八年冬虏犯辽东等处游击贾冕死事并立功官军一百三十六人  上从部拟赠冕都督佥事录其子试百户赐祭葬祔阎懋官祠祀之余升赏有差
　　○升南京鸿胪寺卿秦梁为南京通政使司右通政
　　○巡按直隶御史陈志奏往时漕运宪臣俱兼巡抚日者海徼不靖戎事倥偬遂以漕臣司转饷抚臣秉戎麾此一时军兴特设非制也今倭患渐宁事权宜一请裁革巡抚即以漕臣兼□事下吏兵二部覆可乃以总督漕运都御史胡植兼提督军务巡抚凤阳等处
　　○少傅兼太子太傅礼部尚书武英殿大学士李本以母丧去任大学士严嵩等为请其母太夫人杨氏恤典诏赐祭葬如例仍加祭一坛遣驰驿护归
　　○先是科道官查参总督浙直福建尚书胡宗宪侵盗军饷诏下浙江巡按申勘至是御史崔栋复称宗宪无他且言军中所恃以鼓舞人心者财耳其中用间行饵贾勇赏谋鼓舞之术居多若使尺寸之间尽以绳墨约之宁遽有今日哉以臣之愚宗宪可原得旨钱粮既查明胡宗宪令照旧尽心督抚
