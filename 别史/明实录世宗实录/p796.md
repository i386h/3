<!-- { "loadSidebar": true } -->
　　○总理河南都御史章极以南京给事中林士元等劾其治军妄杀平民处家容纵悍妻因自陈乞归且言臣入仕二十余年惟思直道而行不务每人而悦致招怨谤罪实在臣若谓臣治军以酷则臣未尝妄杀人若谓臣御家或疏则臣实无愧于妻子章上有旨令用心总理河南如故不允辞
　　○辛巳取中武举五十名赐宴兵部命大学士费宏主席兵部列武定侯郭勋坐在尚书之下勋上＜锍-釒＞争之以为朝廷莫如爵每年  圣驾视牲及大祀  天地臣班在尚书右今会武宴坐不宜独诎下尚书李越等覆议言中府之会武宴犹礼部之恩荣宴也恩荣宴以礼部为主会武宴以中府为主故皆序于各部尚书之次礼以义起见有嘉靖二年宴图可证此不足引团营故事争也  上从勋言
　　○改发原任都御史刘达充定边卫军达谪戍辽东至是五年从子寰为之上＜锍-釒＞言其老病不堪远戍故有是命
　　○兵部侍郎胡世宁言比者官匠赵奎等五十四人以太监张忠一言尽行升职  祖宗列圣以来臣未之前闻也且自古国家财尽必取于民民穷必至于变今官赏既滥则俸入不得不增恐有限之供输不能给无涯之用度陛下为  祖宗保天下为  天地养生民不宜有此＜锍-釒＞入未报会太监周缙王本等奏乞录已故太监罗籥秦文宗属诏复从之于是尚书李钺等骤谏言我朝旧制武阶专以待军功管事必由于推选自正德间为权奸所坏几危社稷今厘革未几而内臣乞升之奏随请随得如  祖宗成宪何如天下公议何况小人之欲愈纵愈贪若不早赐禁绝恐将来无复底上  上以升授官职亦  先朝故事戒钺等勿复言
　　○兵部奏致仕南京兵部尚书陶琰男滋先任兵部郎中以议礼谪戍榆林虽其愚戆可罪但今陶琰年近八十老病呻吟父子冀一相见因求改调近卫情词恳切惟  上哀而许焉不允
　　明世宗肃皇帝实录卷之六十三
大明世宗肃皇帝实录卷之六十四
　　嘉靖五年五月癸未朔兵部左侍郎胡世宁以久病体弱朝参颠仆奏乞改官南京因荐南京右副都御史李承勋工部左侍郎何孟春自代  上不允令起视事
　　○升山西左布政使陶谐为太仆寺卿
　　○诏设广东三水县于广州肇庆二府之间仍属广州府管辖从都御史姚镆奏也
　　○提督狭西军务尚书王宪奉旨议处达虏亦卜剌事言亦卜剌去冬拥众围洮城今春复犯不一挫衄患无已时幸今套虏过河住牧宣大境外而各路士马分布要害臣以勒所部勒粮饷分游奇兵守归德永宁等堡因追剿之恐其急奔松潘亦以责令严加提备务期全胜＜锍-釒＞下兵部议谓大军深入履危蹈险所当顾虑且出境征虏当候冬杪春初今已入夏虏地草茂马肥又恐大雨时作山溪湓涌我军进止尤难愿敕王宪审计如虏仍犯洮泯或迫境上则相机进剿不然即候冬春之交大举可也  上曰此事体重大其令王宪悉心计画随宜战守务在万全不可輙议出境
　　○四川建昌卫地震有声
　　○甲申锋铁城番人七儿少等贡方物给赏如例
　　○乙酉升山西布政使司右布政使李璋为本司左布政使
　　○御史郭希愈言岁给边军布花例有常数今密云以东往往不得全给名有实无殊非优恤之意  上曰边军寒苦可悯人后岁与之如数无缺
　　○先是秦府镇国将军诚漂其子辅国将军秉＜木咢＞与致仕给事中孟奇子侄路遇争殴诚漂奏奇恃势暴横故纵子弟欺殴宗室及诸不法事下抚按官会勘久不报漂复具奏词连按察使袁槟  上敕司礼右少监萧洪及刑部郎中刘士奇锦衣千户王诏会抚按官报论孟奇亦听逮问已各官勘报诚漂所奏俱妄而其父子兄弟相率为非罪恶颇著上特宥漂敕秦王戒饬之
　　○丁亥升南京都察院右副都御史李承勋为南京刑部右侍郎
　　○戊子御史谢汝仪言近者给事中卫道御史丘餋浩以言忤旨寻复其官天下莫不诵  陛下之至明太监崔文罔上擅权輙赐罢斥天下莫不诵  陛下之英断乃御史张衮请宥丰熙等罪  陛下既命部臣议上矣俄而复已之夫熙等狂愚罪固难免  陛下谪之已足示罚人才难得若不及今赐环恐岁月狝深死亡踵至纵  陛下他日欲怜用之将何及乎御史乔棋论内臣谷大用不当召还而  陛下不听夫大用罪恶不假臣言幸逃法网不足以泄神人之愤而一旦与王堂先后起用诚恐此辈根据日固威福日移  陛下他日毅然去之其可得乎伏望  陛下推昔者复卫道黜崔文之心宥丰熙余宽张汉卿郭楠李楠等而叙用之退王堂谷大用而别选内臣谨厚者以充任使则  陛下之明断将并日月侔天地而匹休古帝王矣章下所司
　　○都给事中张嵩御史王朝用等各＜锍-釒＞请停狭西织绒已而巡抚狭西都御史王宪巡按御史郭登庸亦言迩者亦卜剌残贼盘踞洮河沿边有套虏之警甘肃有回贼之虞战士疲于戍调齐民困于转输所在流亡人心汹惧而今复遣官织造惊动远迩公私俱困民无以自存是驱之而为盗也内外＜锍-釒＞皆十余俱下所司知之
　　○己丑  孝宗敬皇帝忌辰  奉先殿行祭礼遣驸马邬景和祭  泰陵
　　○升狭西苑马寺卿周炯为山西布政使司右布政使
　　○湖广荆门州地震声如雷狭西泯州卫大雨雹
　　○赐晋王知烊四书集注王篇广韵各一部
　　○辛卯  仁宗昭皇帝忌辰  奉先殿行祭礼遣都督夏助祭  献陵
　　○狭西红城子雨雹杀禾菽
　　○诏严禁西山戒坛及天宁寺受戒僧人并男女相混者因令都察院给榜遍谕天下犯者罪无赦
　　○壬辰巡抚湖广右副都御史黄衷乞休不允
　　○正德时以保定河间境上多盗设总兵官部军二千名马二千匹防逻后以总兵迁徙不常至是巡抚都御史何诏言河间为三辅重地今虽稍宁然事难逆睹即频岁不登民多流徙思患预防宜留军马为备第暂罢给月粮候有警时议处得旨舍余马匹其如旧存留操备○甲午给事中张逵劾巡抚宁夏都御史林琦以庆府庶人台浤事不能问＜锍-釒＞欲引避夫台浤昔年曲党寘鐇志图一逞幸张璇发之琦乘其后正宜宣谕德威加法防制今复不悛则当按捕所犯请诏治之奚至缩息畏惧如是哉琦之心无他特以台浤心恶虑其摭诬如张璇故事不知如此小嫌尚尔介意则当国家大利害且如之何琦之与璇人品高下概可见矣请罢林琦而委能任事者以往吏部覆言琦素无大过一旦遽罢似为可惜得旨令林琦仍旧巡抚务尽心职业不得辞难避事
　　○升南京都察院右佥都御史周伦为本院右副都御史
　　○广东猺贼大掠肇庆府所属州县杀守备李松等提督两广都御史姚镆以闻因论分守参政李锐失事罪得旨令锐等俱住俸戴罪捕贼事宁之日分别功罪具奏
　　○发原任河南府推官张珊边卫永远充军以淫刑杀巡检故也
　　○乙未毛怜卫都指挥佥事出山等来朝贡马给赏如例
　　○夜月犯江天南第一星
　　○丙申诏加金吾卫应袭指挥同知张雄世袭指挥使以其父胜死贼兄英谏  武庙南巡杖死故也
　　○武定侯郭勋为御史张景华等所论自劾求退且言即今太平盛世固当任文臣所为  上曰卿世有勋劳朝廷任以兵政岂宜因人言遽自疑阻宜益用心操练人马不允辞
　　○丁酉复除服阕翰林院编修孙承恩病痊御史李俨原职
　　○佥辽东都司佥书署都指挥同知崔世武掌本都司事
○是夕月食
○戊戌先是内臣黄玉守备潼关勒取军民财物以万计拷掠人致死者众各该抚按参奏委官验实奉旨令南京新房闲住又甲子库内臣赵纲需索角□羊户致死无辜俱会勘明白依律议拟竟从宥免南京科道官交章请正其罪俱不听于是都察院左都御史颜颐寿言黄玉赵纲等所犯过恶法曹按验不为不明言官参劾不为不切若竟中其奸置之不问是黩货杀人者得以苟容国法不彰民心自角□羊殆非守成致治之良图也  上以兹事朝廷既以处断责颐寿不谙国体抗旨屡奏戒勿复言  庚子敕提督三边兵部尚书左都御史杨一清复吏部尚书武英殿大学士加少师仍兼太子太傅与费宏同内阁办事已一清复引疾固辞  上仍优诏答褒不允趣令赴召
　　○赐都察院右佥都御史张桧祭葬以巡抚宣府边功故也
○金星昼见
　　○辛丑刑部尚书赵鉴以疾乞休  上以鉴情词恳切优诏许之特赐驰驿致仕仍令有司给与月米四石岁夫六名鉴陛辞  上特制诗一首书于龙笺赐之以宠其行举朝臣工咸叹羡鉴之归有此奇遇也
　　○四川流贼成相金等起官军讨平之
　　○壬寅改巡抚山东都察院右佥都张九叙为南京都察院右佥都御史提督操江
