<!-- { "loadSidebar": true } -->
　　○礼部以纂修  献皇帝实录请行内外诸司来缉事宜得  旨不必行候周璧张元恕查取文书到日修纂  授行人知县蔡经等俱为给事中经吏科常泰李凤来户部杨言秦祐礼科刘琦孙应奎兵科余经王汝梅荆部王科工科林士元南京户科陈由正南京礼科柯相南京兵科  升羽林左卫指挥同知赖铭南京锦衣卫带俸指挥佥事余承恩南京水军左卫署指挥佥事佴缙俱署都指挥佥事佥书都司事铭狭西承恩湖广缙福建
　　○丙戌
　　○升  宪纲德妃侄张昇为锦衣卫指挥使世袭从益王请也  兵部以武职滥乞优免乃酌议锦衣卫随朝官指挥免三丁千户镇抚二丁百户所镇抚一丁请著为令＜锍-釒＞中因言旧制内使免一丁令定武职例亦略与相比云得  旨内官内使照文职例优免锦衣卫指挥免七丁千户五丁镇抚百户三丁  巡抚凤阳右副都御史胡锭奏徐宿流贼李鸾武惠等已就擒得  旨命即会官处决地方官功足赎罪如贳之
　　○己丑
　　○命武定侯郭勋京山侯崔元惠安伯张幸遂安伯陈鏸礼部尚书席书祭告  天地  宗庙  社稷山川城隍以  仁寿宫灾也
　　大明世宗肃皇帝实录卷四十九
大明世宗肃皇帝实录卷五十
嘉靖四年四月庚寅朔孟夏时享  太庙先是南京工部言岁供  宗庙制帛及内用纸劄以十年计约费银二万两今南京天财库告匮请借杨州钞关课银支给商人户部议覆钞关船料所日备赏赐买办之需且无赢羡不可许  上是其议  礼部右侍郎李时言顷者  仁寿宫灾诏百官痛加修省此古帝王侧身修行之心也然而中臣工未有以奉德意议礼者几于聚讼催科者甚于茧丝希进趋侥幸之门在位乏羔羊之节习于世禄者鲜克由礼抑于冤狱者多所未伸邪正杂居名实未核凡此皆足以召灾致变为圣世之忧而诸臣方且佞謏成风以言为讳忠鲠之士有怀欲吐思及罪谴輙复中止变灾之来所以不可弭也乞益弘听纳广求直言使各指实敷陈以祛时弊章所司
○辛卯
　　○诏各边镇巡官严督所属训练军士以备缓急有事故逃亡者即与更替勾补不许卖放买闲月粮有缺者户部设法借置及时关支时虏贼驻套兵部请振举废弛以严武备故有是命
　　○壬辰
　　○升鸿胪寺右少卿郑绅为本寺左少卿  广西布政使司右参议顾可适乞归终养许之  兵部覆巡抚保定右副都御史刘麟请复设大名兵备副使不许
　　○癸巳
　　○升福建布政使司右布政使何诏为都察院右副都御史巡抚保定等府地方兼提督紫荆等关
　　○兵部左侍郎李昆引疾乞休致许之仍命给驿去大同镇巡等官上大同逆党罪状首恶仅论斩刑部以为未当乃改拟胡雄郭疤子等四人凌迟家属缘坐财产没入官助恶焦亚云等三十八人各论死仍刻榜枭示如前拟从之
　　○甲午
　　○大学士费鋐石＜王卸-卩＞贾咏以  仁寿宫灾各自陈不职乞罢  上曰修德弭灾上下同之卿等引咎自责具见诚意所辞不允
　　○丙申
　　○提督巡捕都督同知桂勇条陈二事其一言山西一带依山阻险奸民相率为盗宜编立乡兵略如保甲之法令相守望度房宛二县道里之中置巡捕分署顺天府委官驻劄其二言京城内外衢市纡远巡捕官军散处诸约束非得关防不行乞准铸给兵部覆议从之  兵科都给事中郑自璧言比者甘肃之捷  陛下嘉诸臣劳勚恩荫有差固  朝廷报功之典但参随人等均升一级以为过滥臣查得尚书金献民总兵官杭雄俱照钦依额数各二十员名太监张忠至九十员名夫赞画有奇拙任事有繁简行役有劳逸盖而录之盈满奏牍冠裳滥及舆台名器贱同瓦砾非所以勤有功也臣恐外难复作谁肯乐于用命哉不报
　　○丁酉
　　○升江西按察司按察使丁沂为福建布政使司布政使以  仁寿宫灾吏部尚书廖纪等各自陈乞罢命各脩省供职不允辞
　　○戊戌
　　○荫户部右侍郎胡瓒男应徵为国子生以三年考满也  赐荣王祐枢伴读内使二人从王请也  命改  恭穆献皇帝陵司香署为神宫监安陆卫为  显陵卫先是司设监太监杨保以  显陵规制一准  诸陵而明楼尚缺＜锍-釒＞乞脩建工部覆议并乞更  陵卫名  上意未决  命会官议拟至是会议＜锍-釒＞上诏易  陵卫名殿宇俱改黄色及添立红门盖造神厨其明楼已之
　　○己亥
　　○升兵部右侍郎郑岳为本部左侍郎  巡抚云南右副都御史黄衷言云南地远而多盗幸捕获具狱则必拘例转详停候经岁往往廋死未获显戮不足以为奸宄之惩其捕盗官军又多用赌买闲弃役逃匿有司按治罪止立功罚俸或决杖而已罚轻人无所畏非所以明法纪而弭寇盗也乞更定其至便都察院议覆云南地果远自今所捕盗会讯情真奏闻得旨许即依律处决不俟转详其哨堡官军及里甲诸人有赌免或弃役者官调边卫守御旗军人等枷号一月发沿边哨守诏从之
　　○辛丑
　　○南京工部尚书崔文魁以病乞休命驰驿去仍给月米岁夫
　　○壬寅
○升南京通政使司右参议黎奭为本司右通政
　　○升山西布政使司右参政张羽为江西按察司按察使广东按察司副使胡训为浙江布政使司左参政  礼科给事中杨言等迩者  仁寿宫灾特谕群臣同加脩省臣以为责任公卿有司而不在  陛下罪在谏官而不在  圣躬迩来贤否混淆进退失当大学士蒋冕尚书林俊等相继去位学士丰熙编修玉相给事张汉卿等并以抗＜锍-釒＞坐谴张璁桂萼始逢迎以窃清秩终怙势以诬重臣而不知所忌是吏诸臣失职也阳和地土张仑请索无厌盐商挂号崔和敢乱旧章是户科诸臣失职也享祀未恪于神致  庙社无帡幪之庇是礼科诸臣失职也锦衣多冒滥之职山海攘抽分之利匠役从增收之请升赏踰奏带之额法度废弛不知所终是兵科诸臣失职也元恶蓝华等宽籍没之法诤臣郭难等施杻械之刑轻重失伦刑罚不中是刑科诸臣失职也兴作不常耗蠹无纪局官陆宣等支俸踰于常制内监陈林等抽角□羊及芜湖此是工科诸臣失职也凡此皆时弊之急且大而足以上干  天和臣等鳏旷之愆其复可逭愿益崇敬畏念致灾之由黜臣等以彰不职而责六卿条利弊兴革之宜庶可以感  天心而弭灾变  上曰＜锍-釒＞内多浮谤  上天示戒宜同加修省勉尽职业毋徒事虚文会监察御史涂敬等上＜锍-釒＞大略如言奏兵科给事中刘琦陈亲贤去邪仁民恤军选将信赏明罚七事乞倚大臣为腹心开言路为耳目以答  天戒章俱下所司  以旱灾免霸州等州县京营牧马草场子粒银两有差
　　○癸卯
○以灵州王勋潪崇安王见洵封丘王同铭病故辍朝一日各赐祭葬如例  初浙江鄞县民宋缟潜入日本更名宋素卿谋贡射利后复与倭夷宗设等争贡相讐杀宁诏骚动守臣以闻查勘久未明遣给事中刘穆监察御史王道往鞫之至是以狱上刑部覆奏得旨素卿谋叛夷人中林望古多罗等故杀素卿夷伴俱宜论死其防御失事官员各谪戍夺俸有差素卿家属财产应否缘坐没入再查议报夺
　　○甲辰
　　○夜月犯星宿中星
　　○乙巳
　　○除起复翰林院庶吉士王用实为本院编修  升领班中都留守司指挥使卢佐指挥同知赵俊山东都司指挥佥事彭烈河南都司指挥同知白祥火宁都司指挥佥事周漟各署都指挥佥事列衔本司佐等原以都指挥体统行事兵部言势轻难以统辖故擢之  延绥游击将军都指挥使张凤以大虏住套马匹倒失数多请拨太仆寺孳收茶易马匹补给骑操兵部议覆  命给十千匹
　　○丙午
　　○升尚宝司司丞许诰为南京通政使司右参议
　　○监察御史陈褒言近因灾变群臣指陈弊政  下类以为浮谤事关中贡一切报闻戚在生民未蒙加念夫臣之事君犹君之事天也诸臣陈见悃诚不足以回  陛下之心乃欲以祭告之虚文上回  天心将可得乎愿深求顺天之实时时抑畏言关治理虚心听纳下其章于所司
　　○夜月犯南斗魁第四星
　　○丁未
　　○南京刑部尚书孟凤引年乞休不允户部主事缪宗周言顷臣监收门税窃见九门守把内官每门增至十余人轮收钱钞兢为浚削行旅苦之乞查汰外鉴增冗员而至一二贪刻最著者于法以塞人怨章下所司  显陵祭品成命差官赍送安陆州  大同卫雨雹大如鸡卵杀豆麦
　　○戊申
