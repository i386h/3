<!-- { "loadSidebar": true } -->
　　○云南镇巡官沐朝弼石简既督集五哨兵环元江而壁五月一日令南羡哨督兵渡江选路通哨甘庄哨各精兵二千佐之那鉴瞷知二哨精卒悉归南羡潜遣兵象乘虗衡路通哨我兵不意贼至仓卒烧营走监督参将郝维兵奔入甘庄哨甘庄初望见路通火起众心已惶骇比维岳至遂大溃督哨副使李维亦遁时是贼势甚炽惟余南羡一哨逼城而军武定府土官知府瞿民宁州土舍禄绍先广南侬兵头陆友仁等咸恨那鉴戕主夺嫡誓死不退督哨佥事王养浩因激奖之翼日鼓噪攻城贼兵迎战则大败遂闭门不敢出我兵围之鉴乞降我兵惩徐樾之败不应城中樵采路绝拆屋而爨斗米价至银三四钱人畜多饿死值瘴毒起大兵乃复撤期秋末征之朝弼简以其事闻巡按御史赵炳然乃参论二哨失事诸臣之罪以李维为首维初不欲分兵简强激之则怒骂其使简以是憾维谓维受那鉴金因沮败师徒以成贼势故炳然重劾维给事中黄元白遂谓寘维显戮＜锍-釒＞俱下兵部议覆维当从重治余功罪宜悉如御史言得旨维宪臣乃甘贼贿偾师罪在不赦其先行革职下按臣核实奏报维岳禠其冠带令戴罪自效瞿氏禄绍先陆友仁等行抚臣厚加赏赉仍给敕朝弼会同新抚臣鲍象贤鸠兵讨贼以靖地方余悉如拟
　　○甲辰  成祖文皇帝忌辰  奉先殿行祭礼遣武定侯郭守乾祭  长陵
　　○给锦衣卫都指挥佥事卢惠营葬银五百三十两惠靖妃父也
　　○乙巳
　　○代王廷琦奏臣府郡王分封在南者七府凡钦赐子名敕书悉由臣府转颁此定制也今襄垣王成金□癸朦胧奏请以御名敕书径赐该府按成化九年襄垣王仕坯与弟仕塈等讦奏不法各降为庶人仕塈发回大同今子孙甚众赐名原系一事若径给该府则住大同者将如之何其余六群王府若悉比例奏乞未免紊乱  祖制盖成金□癸听信拨置以孽支冒封已革王爵谓朝廷可欺凡百求请皆可以计得者  上览其＜锍-釒＞内称赐名为御名下礼部参阅治其辅道官罪而寝□八其所奏
　　○寿王祐礻□耆薨赐祭如例命营葬地于西山
　　○戊申
　　○都察院左都御史屠侨六年考满诏太子少傅己酉先是二十八年八月虏以数万骑屯宁夏虏边外官军据险奋击斩首六十余级夺夷马九十余匹虏遂霄遁至是巡按狭西御史姚一元勘上其功诏赏总督尚书王以旂银五十两纻丝四表里仍赐敕奖励游击张隆参将刘继先各升一级参将等官成勋等十四人各赏银十两纻丝一表里失事把总等官张鹏等七人以功准赎
　　○朝鲜国王子峘差陪臣刑曹参判任虎臣等奉表及方物贺  万寿圣节宴赉如例
　　○甲寅
　　○升通政使司左通政赵文华为通政使南京太常寺卿陈儒为南京户部右侍郎总督粮储
　　大明世宗肃皇帝实录卷三百七十五


大明世宗肃皇帝实录卷三百七十六
　　嘉靖三十年八月丙辰朔
　　○丁巳
　　○祭先师孔子  命吏部尚书李默行礼
　　○戊午祭  太社  太稷遣英国公张溶代
　　○己未祭  帝社  帝稷遣成国公朱希忠代公张溶徐延德侯仇鸾驸马邬景和谢诏大学士严嵩李本尚书徐阶李默孙承恩侍郎程文德孙升陪祀
　　○壬戌
　　○初马希原议以叚布米麦易虑之牛羊马匹于时诸酋急欲易马中国亦但具叚布应之而已及七月初脱脱执送妖逆萧芹因言富虏能以马易叚贫者惟有牛羊请易菽粟朝议则复难之侍郎史道＜锍-釒＞言互市原非可以久恃然目前覊虏之术莫便于此盖虏性贪而势强抑又甚贫凡所资于我者众而非钞掠则无从得也其入吾又莫能御之故岁被其侵暴兹虏求互市与中国以有无相易马匹牛羊彼之有也菽粟布帛我之有也各以所有余贸所不足使虏大小贫富皆沼我之有而我边镇之人亦无不受其利焉又于中量为恩礼虏虽禽兽亦必以所遇为荣以通为便顾恋留连而不能舍矣仇是以往纵未可期以永驯即三数年有可必者而我乘此闲暇汲汲自治简练武勇缮修险塞充裕军储整敕兵械迟以岁月将使富强在我则虽进而别□以震叠威灵亦在所优为矣今之坐谈以败成事者其说不过有一二日虏不粒食其易粟将以之食我逋逃一曰虏马且壮将乘市深入夫虏以牛羊来市得粟几何安能供逋逃之众且又何受此奸孽而舍牛羊为之需食也其岁时侵犯未尝欲入而不能而又何惜市以乘便耶实以马叚之易虏之富者利之贫虏畜唯牛羊已尔虏富者十二而贫者十八今不一为通融恐为饥寒所迫衡决约束有妨大计乞庙谟早断销衅未萌为边疆久远虑是时俺答约东西诸部毋犯亭障数使使问市期而朝廷多谓虏欲无厌既易叚布复请菽粟恐将来益有难从之请议久不决道复上言曰北虏贪诈自古未闻可以情孚义结之者兹者俺答又称雄点顾乃持求通中国一念耿耿不息而中国不以时应也故边患甚焉近  皇上特准其请命臣道经画其事臣于三月临边俺答即传谕各部禁其南收是以西起延宁东尽宣大环境数千里由三月以迄七月自妖孽萧芹等诱入二次外便无三五零骑侵扰近边者臣道质之边境父老咸谓百余年来所未有此不独见其尊奉朝廷遵守信义即其威令之行于各部亦足徵矣为山九仞功亏一篑今俺答恳请以牛马易粟豆盖欲借是以定请部落之心诸部心定则俺答内向守盟之心益专一矣乃是八月初临边整备牛羊候旨交易而命久不下且粟豆与叚布随在有之即有缺乏转输亦易是在督抚诸臣有地方之责者秉公协力一指挥号召之而已岂真难哉且摆边之费最为无益其在今日尤谬妄非计若暂停二十日移其所省粮料即可办此市费其弘赐等堡所蓄衡口之粮今日乃无所用之权亦假借亦足支给至于所易牛羊估充官军俸粮为利亦博伏惟速赐施行以慰虏众悬仰以曲全虏酋恭顺之心边疆幸甚是时宣大督抚诸臣苏祐何思等见朝议汹汹沐于利害虑异日蒙首事祸亦＜锍-釒＞言不可谓虏牛羊众非塞下粟所能转易恐因为启衅不如勿许咸宁侯仇鸾皇感无所执亦变始说请下廷臣集议便宜为行止臣行诸将严为之备以待战守＜锍-釒＞俱下兵部议以祐思等之言为是  上以问大学士严嵩言道请以米与虏易牛羊镇巡官以为不可臣惟今春开市之举彼时兵粮未集权假以缓其入然市甫必施已入抢且虏邀请无厌将来莫知纪极即今徵兵四集正宜决战以挫虏锋不宜任其要挟祇以示弱耳鸾欲分布战守甚当于是  上下部＜锍-釒＞谓虏变诈要求不可准令大将及各总督镇巡官一意战守为事已俺答遣使谢赐帽带表里以昨岁犯京师引罪谓为朵颜所诱且乞赐职役诰命道以表闻得旨虏乞请无厌史道不思处置边备乃为渎奏其令即日回京自是虏谓中国不足信复时时剽掠境上然嗜马市利未肯公言大举边臣亦与之互易不绝以中其心大叚畏而陷之无复前时制驭覊縻之略矣既逾年虏好复绝
　　○癸卯  孝康敬皇后忌辰  奉先殿行祭礼遣长宁伯周大经祭  泰陵  万寿圣节设醮朝天宫三日
　　○泰宁等卫右都督歹答儿等差头目升合儿等贡马贺  万寿圣节宴赏如例
　　○甲子
　　○以明日  孝慈高皇后忌辰  奉先殿行祭礼
　　○以  万寿圣节遣武定侯郭守乾长宁伯周大经玉田伯蒋荣驸马都尉邬景和分祭  八陵都督佥事沉至祭  恭仁康定景皇帝中官祭  恭让章皇后伯荣仍祭  孝洁皇后各陵寝□八
　　○乙丑  万寿圣节遣成国公朱希忠行祭告礼于  玄极宝殿是日  上不御朝文武群臣具朝服于奉天门行五拜三叩头礼各表贺免文武群臣宴赐节钱钞王府进贺人员及四夷朝贡使国师禅师等赐宴如例
　　○戊辰
　　○秋分祭夜明于夕月坛遣定国公徐延德行礼尚书孙承恩分献
　　○辛未
　　○大将军仇鸾统领京边兵马二万七千有奇分白羊等口分布截杀阅视关隘
　　○壬申
　　○周府汤溪王勤烶薨赐祭葬如例
　　○大同妖犯萧芹张攀隆吕明镇王得道等伏诛芹等与乔源丘阜刘景阳等皆以白莲教术幻惑远近出入虏地为奸会马市成恐于其党不科乃为逆表进俺答谋以左卫献之虏之镇羌市完犯左卫也实芹等诱之幸其谋早泄攀龙明镇等被擒虏至城门不开乃引去芹诳虏谓能喝城使塌故虏复入右卫试芹术不验未几虏遂执送芹诏侍郎史道取芹攀隆等诸妖犯悉械送京师下法司谳其罪攀隆芹明镇得道等凡为首恶者十有二人悉凌迟处死枭首边境没入其财产妻子其从恶仝琏而下死彳□步有差是举也大同妖党略尽其脱漏者不及十一而首恶乔源丘阜刘景阳竟匿虏所不出后数岁阜等乃大为边患云
　　○丙子
　　○广东巡按御史萧世延等核勘崖州等处获功阵亡汉土官军严鹄等七千二百四十三人诏升赏恤录有差
　　○丁丑  宪宗纯皇帝忌辰  奉先殿行祭礼遣武定侯郭守乾祭  茂陵
　　○戊寅
　　○咸宁侯仇鸾言朵颜诸夷影克哈哈赤哈舟儿陈通事等昨岁导虏犯顺今虏已纳款复行诳惑请亟加征讨兵部尚书赵锦言各夷归顺久未必一旦尽叛其有一二及侧在以方略祛除之而已若遽兴大兵不惟玉石俱焚失  圣朝绥怀之体且恐老师费财或起意外之虞请下总督镇巡等臣详议其利害于是总督侍郎何栋等议称影克哈哈赤乃朵颜夷酋中国授以都督都指挥职事一有动摇将致诸酋俱叛今中国方患胡不宜复启夷衅逼之合势益我强敌且欲进剿必湏深入山径险狭林木丛密兵力难施粮运不便一入陷地难保万全纵使一鼓成功尽除丑类犹且不可何者本镇边外草肥水暖南窥畿向惟限一□土□厸一田□朵颜犬羊也以居此地系我属夷纵有反覆为患尚小北虏虎狼也若使据此恣其狂噬褐将无极如果剪除朵颜边地旷远我军既难住守北虏窥隙势且凭为巢穴是撒毁藩篱延寇而自近也为计在矣审连年勾虏实系哈舟儿陈通事为之构煽二虏咸中国逋亡狡狡凶忍恶逆滔天罪在不宥容臣等多方擒捕以正国法亦足以警戒各夷使知悔惧部覆以栋等之言为是  上乃从之
　　○尚宝司少卿徐文粲九年秩满升本司卿加从四品服免俸级
　　○己卯
　　○祭历代帝皇遣英国公张溶行礼侯李熙伯陈奎尚书顾可学孙应奎分献
　　○升广东左布政使张鏊为南京太常寺卿
　　○发太仓银万二千六百两于甘肃充新选军饷
　　○辛巳
　　○大学士严嵩言前礼部奏称
　　○二王殿不选婚等礼  皇上谓古今固不时同而所禀亦有厚薄此  君父保爱之情臣等仰知未即举行乃  圣意有在非凡愚所及今  二王殿下年已长成选婚实惟其期若京府及国建营造工役又非一时可成伏候钦定吉日命礼工二部查例举行臣等又惟选婚重事  东宫诸王礼数不同名分所宜先正方可下敕伏乞  圣明裁定诏候旨行
　　○旌表陕西等处孝子李实等二人节妇王氏等二十五人烈妇张氏等三人烈女朱氏等二人
　　○乙酉
