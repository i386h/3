<!-- { "loadSidebar": true } -->
　　○乙酉升顺天府府丞王绅为都察院右佥都御史清理淮浙等处盐法  升云道御史项廷吉为四川布政使司左参议
　　○丙戌罢百官端午宴
　　○戊子  孝宗敬皇帝忌辰  奉先殿行祭礼遣武定侯郭守乾祭  泰陵
　　○己丑升山西按察司兵备副使侯钺为都察院右佥都御史巡抚大同
　　○辛卯  太祖高皇帝忌辰  奉先殿行祭礼  四川九姓长官司土官任钰太平司土官黄明臣等各差人贡马给赏如例  赏御史郑本立主事任之贤各银十两纻丝一表里以赈济宣大饥民有方故也
　　○壬辰以久旱命顺天府官祈雨百官修省三日  改南京兵部尚书韩士英为户部尚书  以修筑张家湾镇城堡工完赏都御史王忬银二十两纻丝一表里知县苏继等五两
　　○癸巳  仁宗昭皇帝忌辰遣长宁伯周大经祭  献陵
　　○甲午江西道御史徐绅言国家财力困诎毙在设官太多如两淮山东既有巡抚徐于徐州添设招抚都御史漕运河道职守相通复于济宁别设管河都御史山东德州既有兵备分巡又有民兵佥事北直隶藁城既添民兵佥事而霸州又有兵备专司又如苏州地方兵备副使管粮参政皆非额设徒滋烦扰当国家急财之际请一切罢革推之藩臬郡县有可合并者京营之卫之士及川广之师有可罢减者俱宜议处以省烦费＜锍-釒＞下部覆各都御史仍旧便＜余＞事当行各抚按酌议制可  升户科都给事叶镗为顺天府府丞  黜定辽后卫左参将署都指挥佥事武勋为民坐贪酷为巡按御史所劾也
　　○丙申户部覆大同抚臣言本镇军马粮刍岁支折色不足以当本色十分之四乞复旧例军粮兼支本折马草全支本色从之
　　○丁酉  方泽视牲命成国公朱希忠代驸马邬景和伯陈圭尚书孙承恩赵锦轮视荫总督三边兵部尚书王以旅子  簧为国子生以御虏功也  发太仓银六万九千余两临清仓米五万六千石于大宁都司给新选官军
　　○戊戌改南京吏部尚书屠楷为南京兵部尚书参赞机务  福建剿贼李文彪等寇南安提督军务都御史张垣遣兵御之于聂都岭取续清军御史沈宠劾奏烜措置乖方自取败衄且乾没盐课以巨万部宜论如律部覆剧寇未平需才甚急请姑下诏督恒令其悉心抚剿务底平定御史所言待事平之日通计功罪以闻报可  发太仓银二万五千两有奇给赏朵颜三卫夷人不为例
　　○庚子玉山王厚熼薨赐祭葬如例谥恭安  户部议覆给事中李幼滋上苏镇军储二事一该镇地方极冲如昌平密云次苏州通州次三河顺义良卿涿州房山应备钱粮当以次曾补其他内也不得援例多给一本镇粮刍商人每以二三月问领银市之地处道远费多公私兼累今宜以秋冬发银仿和籴之法专责兵备等官经理巡阅御史查盘此外不得多差冗官以滋民扰从之
　　○辛丑降临漳王府奉国将军厚火□隽为庶人发高墙禁住坐匿盗杀人故也  夜月犯土星
　　○癸卯夏至大祭  地于  方泽先期请  太祖配神及是日行礼俱遣公张溶代公徐延德侯仇鸾大学士徐阶尚书万镗分献  灵兵王聪滆曾长孙廷北卒赐祭葬如奉国将军例云云南府地震
　　○甲辰发太仆寺马二千匹于紫荆关马价银一万二千两于大同
　　○乙巳建州右卫等卫女直都指挥十哈秃等毛怜等卫女直都指挥木花等各来贡马宴赉如例
　　○丙午大雨百官上表称贺  虏八百骑围狭西红城子堡二日乃退  修宜春宫
　　○丁未赐锦衣卫带俸都指挥同知陈书妻张氏祭一坛书  孝洁皇后侄也
　　○戊申复原任少傅兼太子太傅吏部尚书文渊阁大学士许王□赞官从其子礼部员外郎即＜亻与＞请也改南京工部尚书潘潢于南京吏部  升吏科左给事中马如松为都给事中户部右给事中张思静为左给事中户科给事中戴才工科给事中李用敬为右给事中廷相兵科汝松用敬工科思静刑科才吏科  命古北口参将署都指挥佥事韩承庆充副总兵协守苏州  海寇攻浙江黄岩县破之留城中纵掠七日乃去
　　○庚戌  命署都指挥佥事墙子岭参将周孟昌辽东都司佥书李广宁夏分守买往俱充参将孟昌古北口广辽东广宁前屯桂甘肃西宁
　　大明世宗肃皇帝实录卷三百八十五


　大明世宗肃皇帝实录卷三百八十六
　　嘉靖三十一年六月壬子朔
　　○癸丑大将军仇鸾言曩者奉诏每年调发京营转弱为强军六枝戍大同宣府苏镇以六月往十月还今已屇期臣谨部署副将孙男参将黄恩各三千人守宣府参将施宽游击赵应各三千人守大同游击肃振许策各三千人守苏州  上报曰此事卿等但就营中教练勿令之外时  上意颇疑鸾拥兵太重稍稍裁制之以节收其权鸾懵不知惧也
　　○甲寅毛怜等卫女直都督都指挥头目朵颜等来贡马宴赉如例
　　○己未以水灾减免凤阳淮安二府所属泗州清河等州县凤阳等卫所民屯夏税有差给事中曹禾御史陈宣衡勘上二十九年以后工部造作军器冒破数多诏都察院通查前后经营官＜锍-釒＞名治罪时督工主事胡朝臣已升通政司参议参将周彻刘鼎等方分调各边防秋都察院奏请追论并治监临郎中员外王会顾言等罪得旨近年议造军器御虏不三年间费银至五十万两乃造作无法工匠多为奸利朝臣等必有通同故纵情毙锦衣卫其各执送法司讯鞫会等各以原官调外已而刑部覆言冒破之罪当坐匠役第及官失察亦难辞责  上乃命工部验视各军器不中者督令再造刻期完奉朝臣降一级调外任彻鼎令立功自赎
　　○辛酉广东高州府电白县地震
　　○甲子加延绥镇年例银十一万两充新兵粮饷从抚臣张愚奏也
　　○戊辰  睿宗献皇帝忌辰  奉先殿行祭礼  赐楚王英＜火佥＞敕约束宗室仍赐书院名曰纯心以四书五经集注各一部赐之俱从所请也  建州左等卫女直都督古鲁哥等来朝贡马宴赉如例  兵部覆原任南京兵部尚书韩士英条陈马政一上江二县岁出马给南京诸营民力不堪宜量于江南所输京师折色马一千九百余匹中改本色二十之一给南京营每匹如例补价十八两类解兵部以充岁数一南京诸营马当下圩者圩旧在镇南等卫和尚港铜井诸处滨江旷野收事不便宜令人佃之易以各营教场及京城内外三条街鸡鸣山等场一南京内外守备自正德间增设之后每十日至役马四百匹岁费刍豆以巨万计今所增守备已革则马亦宜减一养马宜顺其性夏秋马等青草而以宿藁予之是空费也宜月给军银三钱六分令买青饲马一各卫草场自嘉靖九年命御史清查后二十余年矣奸民期隐豪右兼并几不可问宜复令屯田御史且核之一马户纳马本部所司既具核后又历内外守备及兵科展转稽淹勋盈月余以为民累今宜独令该司及兵科验给马户宁家次日诸营马队但以牒报守备  凡营马不堪即责马户买易为累甚多宜合每马一匹量加银一两一原编马户四十八名岁久消乏乞许该司会同科道添派分上中下三更班马报可
　　○庚午给事中王鸣臣言王府置田有禁载在会与属者宗室广收民田为己私业而阴以势力把制有使司不得编差徵税贻累粮里请行巡按御史严查侵占均派里甲庄回之税即乞本府禄粮有司阿纵者罪之报可
　　○甲戌建州左等卫都指挥哈远克里哈等来朝贡马宴赉如例  命原任分守宣府东路参将署指挥佥事孙实充左参将分守山西太原等处  筑顺义县城命工部户部共发银一万六千两巡抚都御史发本县赃罚银充工费
　　○乙亥给大同宣府二镇太仆马共千匹
　　○丙子巡抚湖广都御史屠大山以恭刊  御制承天府庙学碑进呈  上览之善赐大山及巡按御史胡宗宪各彩段二袭参议刘文光知府孙铨各一袭差来官绢二疋  罢户部尚书韩士英升户部左侍郎方钝为本部尚书时士英自南京兵部被召未至会南京科道官张承宪金豪等交章论士英历任户部兵部皆庸鄙门□甫葺利权委之吏胥军务听于守备不宜役理剔曹  上曰南京科道官亲见士英行事所言必真士英令冠带闲住吏部推用不当何有视国如家之心其夺堂上官俸三月该司掌印官一年如半年乃改用钝  补荫原任兵部右侍郎张衍庆次子概为国子生
　　○丁丑  孝宗睿皇后忌辰  奉先殿行祭礼遣王田伯蒋祭  裕陵  未封妃王氏薨诏追封为恭僖丽妃丧葬仪俱视怀荣郑贤妃例仍以其父王顷为锦衣卫指挥佥事大将军鸾自言前在大同督兵出寨四次斩获首级八十夥夺获驼马牛骡九百九十余获功人员已勘实久之尚未募缘恐边臣无所激劝  上然之趣命兵部行费不许迟延于是升赏新平堡御虏官军张缙等一百二十五人大同左卫免目河等处官军时义等三十九人  礼科给事中袁洪愈劾奏翰林院检讨梁绍儒自为庶吉士日奔走权要交通贿遣时人有不读书管闲事之诮吏部文选郎中白壁招权鬻官其门如市所得四方金钱致令姑妇争攫恶言碎语声闻于外俱宜  斤时万镗为吏部尚书葛守礼为右侍郎洪愈以镗守礼不能秉公执法表正属官乃并论镗衰老贪得及守礼督饷宣大刻削军储＜锍-釒＞入  上切责镗守礼令自陈状下壁于镇抚司拷问亦迹诏降二级调外任诏儒调外任既而镗等各上＜锍-釒＞引罪俱留用诏儒乞以原职致仕许之  论二十士年虏入柔远等堡官军失事罪分守庄浪左参将马宗援守备黄福等谪戍降级有差
　　○己卯  孝穆皇后忌辰遣都督沉至祭  茂陵  庄表孝子张节一人莭妇马氏等九人从巡按直隶御史杨选奏也  广东雷州府海康遂溪等县风雨震雷有火光如球自西南起升至中天星散海潮涨溢坏官民庐舍及人畜田禾甚众
　　○庚辰令南京刑部右侍郎郑漳致仕以老疾被论故也  大将军鸾奏各边入卫兵经年赴调奔走已疲请更选辽东固原宁夏甘肃每镇新兵三千人延绥二千人与原选兵分番入卫因言臣赋性卤莽与时寡谐乞解兵权以谢忌者  上不许诏用心筹画防御以建奇功以其奏付所司行之
　　大明世宗肃皇帝实录卷三百八十六


大明世宗肃皇帝实录卷三百八十七
　　嘉靖三十一年七月辛巳朔时享  太庙遣驸马邬景和代分辽东广宁中左二屯卫新军八百人戍松山陵河二堡各用指挥一人领之听锦州守备管辖
