<!-- { "loadSidebar": true } -->
　　○初山东江北连岁水旱饥民螽为起盗剧贼时洲时恺马爱等各聚众数百人流劫沂邳闻烧毁泇口镇地方甚彼其害巡按直隶御史李逢时以闻诏停山东淮安抚臣沈应龙连矿及兵备等官俸令克期平定至是山东麦收甚穰饥民多归就业应龙等复檄许群盗自首于是贼势衰耗诸首恶多就擒应龙等以事平具闻诏斩所擒获诸盗而贷其自首者命应龙等支俸如故然应龙苟冀无事诸贼来首虽凶迹章灼皆贷不问而民间受害家属稍行捕报即痛治以刑由是贼党骄矜良民丧气而所在剽掠公行矣
　　○癸未
　　○宁夏地震有声
　　○丙戌
　　○浙江舟师破贼于松门港把总夏光等擒贼四十四人斩首二十九级  上谕辅臣严嵩等曰建城一事固好但不可罔力伤财枉作一番故事如下用土上以砖石必不堪久湏围垣以土坚筑门楼以砖包而可承重一二年定难完朕闻西面最难用工者兹经始不可不先思及之嵩传示在工诸臣平江伯陈圭都督陆炳侍郎许论等圭等覆言重城四面原议用土坚筑其垛口腰墙及各城门始用砖砌惟西面地势低下土脉流沙稍难用工宜先完南面由南转东北而西以次相度修理  上允之令严嵩督工匠以渐修筑毋致虚糜财力  上又虑工费重大功不易以问嵩等嵩等乃自诣工所视之还言臣等今日出视城工时方修筑正南一面自东及西延长二十余里询之各官云前此难在筑基必深取实地有深至五六尺七八尺者今基筑皆已出土面其板筑土有才起一二板者有筑至四五板者其一最高至十一板盖地有高低培垫有浅深取土有近远故工有难易大抵上板以后则渐见效矣  上谕答曰卿等以工义具闻谓委难重然既作之必果持久方可但土质恐未坚或曰且做看此非建大事者之思也又或仍以原墙说正先作南面待财力都裕时再因地计度以成四面之计或同圭等一详计之于是嵩会圭等议覆京城南面民物繁阜所宜卫护今丁夫既集板筑方兴必取善土坚筑务可持久筑竣一面总挈支费多寡其余三面即可类推前此度地画图原为四周之制所以南面横阔凡二十里今既止筑一面苐用十二三里便当收结庶不虚费财力今拟将见筑正南一面城基东折转北接城东南角西折转北接城西南角并力坚筑可以克完报其东西北三面候再计度以闻报允
　　○丁亥
　　○升吏部郎中黄养蒙为南京太常寺少卿
　　○戊子  命五军营副将署都督佥事刘大章充总兵官镇守宣府
　　○海寇犯太仓州攻城不克分众四掠烧毁关厢卢舍是时有失舟倭四十人突至浙江乍浦往来平湖海盐海宁之境纵横肆掠焚戮惨虐官兵前后遇之皆败凡杀把总一指挥四千户一百户六县丞一所伤官兵无虑数百人凡十有六日竟倘祥夺舟而去
　　○庚寅
　　○录陕西神木堡等处斩虏功升赏官军张瀚等百四十九人
　　○壬辰
　　○选授行人王正国殷正茂谢江俱为给事中行人李邦珍李一经中书舍人曹光李守仁詹理何廷钰俱试监察御史正国礼科正茂兵科江工科邦珍浙江道先福建道一经广东道守仁河南道理陕西道廷钰云南道
　　○癸巳
　　○以灾伤命改山东沂州并郯费滕峄邹五县预徵三十三年至三十五年本色马每匹折银二十两
　　○海寇破松江上海县
　　○甲午
　　○未封妃王氏薨赐号曰庄诏丧礼如睦妃例
　　○总督京营戎政平江伯陈圭奏城工重大乞留中□河南山东班军当诣蓟镇者并工修筑报可
　　○丁酉
　　○改南京吏部尚书潘横为南京兵部尚书参赞机务
　　○海寇攻吴淞江所南淮所俱破之分兵掠江阴
　　○经略边务侍郎杨博请以苏州仓漕粮六万石仍运本色其十八万石俱改折色以从民便报可  先是户部议革各边主兵马草令其采牧自给巡抚山西都御史赵时春言本镇地狭丁少而徭役供办实倍他镇具今春冬用兵不休诸将败亡接踵臣等日夜抚绥百方积聚犹恐不足以固离至而振积衰况可为此削夺之举乎如以用度匮乏欲从莭省宜以本地民纳草束姑从臣等徵角□羊支给不敷之数当放先辽东抚臣马文升罚积粮草遗意于各纸贾赃罚折草补支仍于屯军处分积谷草以广军需待储蓄稍充容臣等自请裁省以裕国计从之
　　○戊戌
　　○御史蔡朴言曩时守臣于大同弘赐诸堡外增筑镇羌等六堡内有垦地五百四百顷建城募兵且耕且守而移北东路参将驻得胜堡北西路参将驻助马堡各适中调度以为应援可谓得策后都御史何思谓其孤悬难守欲改掣内地若以大边难守而并之二边二边难守而并之内边则地目削而势日蹙岂善计哉乞命守六堡如故又四海冶永宁旧墙单薄乞亟命增缮并筑敌台五十一座仍于大小红门柳沟口外适中处所增筑空心敌台三座其北路独石一带塞垣王巨宜先设敌台四十四座计需银七千九百余两请以万全都司所贮事例银充之又大红门原设巡检一员后移隆庆以致本口竟无盘缉请仍设本地以便巡禁兵覆如其言得旨俱如拟
　　○己亥
　　○宜春官兴工
　　○鲁府乐陵王健概薨赐祭葬如例
　　○庚子
　　○江北倭掠海州杀二百余人浙江倭五百余攻破临山卫乘胜西犯松杨知县罗拱宸督处州兵御＜寿阝＞之贼浮海走参将俞大猷以舟师邀击斩首六十九级  命协守甘州左副总兵姜应熊挂印充总兵官镇守宁夏
　　○甲辰
　　○倭攻福宁州山□秦屿所破之大掠而去
　　大明世宗肃皇帝实录卷三百九十七


大明世宗肃皇帝实录卷三百九十八
　　嘉靖三十二年五月丙午朔
　　○丁未夏至大祭  地于  方泽先期视牲命英国公张溶代告请  太祖配神及是日行礼俱命成国公朱希忠代公张溶徐延德大学士徐阶李本分献  选进士万浩姚洪漠李桂徐旻郭敬贤梁梦龙王希烈南轩姜宝王学颜赵祖鹏胡汝嘉冯叶孙应鳌孙铤徐师曾将四维方万有蒋焞李蓘张九功吴可行陆泰马自强张巽言王文炳晁东吴王咏俱改庶吉士送翰林院读书命掌詹事府事吏部左侍郎兼翰林院学士程文德教习
　　○己酉倭寇团参将杨克宽参政潘恩佥事姜廷颐于浙江海盐政城不克纵火焚城楼及民屋数百间而去
　　○壬子  孝宗敬皇帝忌辰  奉先殿行祭礼遣武定侯郭守乾祭  泰陵
　　○癸丑倭寇复入上海县烧劫县市知县喻显科逃匿指挥武尚文及县丞宋鳌俱战死贼屯县中七日纵火焚官民廨宇庐舍略尽
　　○乙卯  太祖高皇帝忌辰  奉先殿行祭礼
　　○丙辰总督仓场户部左侍郎孙禬以疾乞致仕许之  兵部尚书聂豹申定防秋事宜一练选营兵将各营军士逐一清查简选精锐者务足各将原领正兵之数令其统令训练常如临敌及随宜抽取军士令本管官旗认办使兵将相识缓急有赖一分布边兵蓟州一镇古北等口极为虏冲议将保定所选兵马二枝真顺更番民兵一枝达官都司军一枝山东河南民兵二枝俱听总督侍郎何栋随宜调遣其陕西延绥宁固游兵四枝俱已调赴宣府隆永等处专听总兵时陈掺练七月入关分布驻劄辽东游兵一枝与河东河西旧游兵二枝循常轮番入卫遇警一并应援俱听时陈调度万一丑虏侵犯近京东则宣府辽东西则山西大同各除正援二兵分有信地外其奇游兵马当不候檄调趣行督发尽数入关策应一互相应援如虏寇侵犯  路邻阵闻警即发奇兵星驰应援如分投入寇又须酌量缓急不得顾彼失此一爱养士卒大小将领痛惩夙毙将各军粮料布花犒赏等项一一及时给军俾沾实惠一严哨了墩军夜不收等役宜建立墩台以便楼止厚加廪饩以资养赡使墩军司瞭望夜不收专哨探定以昼烽夜燧之法优以死伤恤录之典飞报得实以致战守成功者将原哨人员升赏如例一申明赏罚令各该将官止以血战为功奋勇当先首锉贼锋者虽有死伤不论损军之罪如畏懦失误军机及买夺功次等项一照律例问拟一修堡练兵宜劝相居民修筑墩城整理战守事务团结保伍乘暇训练一广开受降宜严杀降之禁厚招来之赏详安插处分之例宥犯边出禁之罪别有杀虏建功者不吝升赏一习利军器中国长技全在火器宜行内外将领教练举行一熟察地利我军遇敌不能择地据险往往为虏所乘宜令各将官应该策应地方从宜遍历周览相度险易遇警疾趋屯据以便战守得旨允行  □才□口心□督宣大侍郎苏祐等言宣府频被虏患新榆林等大堡七百四十五座应脩孤悬小堡五百二十座应并仍敕所司将城坦壕堑如法脩浚编立保甲缮兵明法以慎后防从之
　　○丁巳  仁宗昭皇帝忌辰  奉先殿行祭礼遣长宁伯周大经祭  献陵  淮安府知府张敦仁上言淮徐连遭水旱请将漕粮折银蠲免及凤寿诸仓粮钱粮秋后带徵者皆缓之又淮安大河邳州三卫守御东西二海所官军俸粮岁伍万七千余两请如先年例暂留钞关银数万两或拨运司盐银给之户部议覆京储至重不得尽免上年漕粮折银仍令起解今年已徵在官者起运未徵者姑俟秋成同凤寿诸仓钱粮如数带徵其官军俸粮当以盐银一万二千两给之诏如拟  录大同凉城儿等处斩获阵亡功升赏官军王祐等百七十四人有差  巡按陕西御史刘世魁以虏犯红城子参守备傅津游击冯中立指挥朱贤及镇守甘肃总兵官王继祖罪诏停继祖俸二月津等付巡按御史逮问
　　○庚申总督宣大侍郎苏祐报虏犯大同参总兵吴瑛副总兵赵臣参将焦泽张涞麻隆佐击朱汉不能防御罪  上命瑛等姑停俸戴罪任事俟秋防毕奏夺隆等付巡按御史逮问  祐又言先年摆边诚为无益宣府之边千有余里一镇之军不过七八万每里七八十人岂足守御又分有信地人不敢离虏聚而多我分而寡势自不支一处溃入千里之守俱为  设虏既入边我兵反后此摆边之失也臣以为兵少不足以守边不若聚而守堡各路步兵尽分冲要堡寨并力固守马兵则屯劄要害相机战御其各城入卫兵暂驻怀保隆永侯侦虏果东犯径自入援大同新旧敌台堪据者各设长枪火器简精兵并力哨守其各营兵马亦分地驻守察贼所向即移军以遏其冲亦制虏之一策也兵部言边墙为已成之业一旦举而弃之似为可惜随宜脩补量拨军夜巡了尤可为耳目之先至若延绥入卫兵乞如前议令七月入关若待警报恐不及事  上从部议
　　○壬戌倭贼攻浙江乍浦所陷之知县罗拱辰督兵来援贼引去流劫奉化宁化等处参将汤克宽追围于独山民家以火爇之贼半死余众夺路走遁于海  起服阕原任礼部左侍郎王用宾为吏部左侍郎原任刑部左侍郎杨行中为户部左侍郎□□□口心□督仓场督理西苑农事  虏五百余骑犯辽东上榆林堡副总兵岳懋游击苏澄督兵御之虏走出塞懋等追奔四十里及于小长山斩虏四十七级事闻  上命赐懋澄各白金三十两纻丝二表里其余功罪下巡按御史核奏  命分守宁夏左参将王宝充左副总兵协守甘州
　　○癸亥韩府襄阳王府奉国将军旭柱收买流民女生二子融＜火业＞融□一女融火□□已封镇国中尉余未封事觉诏夺旭柱禄三之二革融＜火业＞官职追夺诏命冠服房屋从人等与未封者止给婚资口粮如擅婚子女例
