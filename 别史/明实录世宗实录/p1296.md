<!-- { "loadSidebar": true } -->
　　○癸丑初  上从总督尚书杨博议以蓟镇入卫兵听宣大调遣总督蓟辽侍郎王忬执奏蓟镇右北诸口川原平旷无险可守独恃入卫卒以拥护  陵京柰何听他镇调发  上曰旧有旨令蓟镇练兵分区以守今八年矣一卒不练每遇防秋不过多调边兵此岂远谋而且彼此纷争耶兵部其详议以闻部覆本镇原分区数皆有额兵今缺伍数多请诏两关御史王渐萧九峰亲诣查补  上曰蓟镇不遵旨练兵而恃调兵幸虏不至輙相玩怠今诸兵频年逮戍人情不堪粮饷多縻岁复一岁何时而已该镇原分各区人马兵部可遣郎中一人与巡关御史备阅兵数多少操练与否期一月还奏今秋防已近其严责王忬欧阳安等克期操练防御毋再违延其各边兵马明岁量为减调卿等可酌拟额数以闻忬又援去秋例请复调辽东步兵万二千驻马兰石匣以备滦东又议以宣府游系张钦大同游击周邦分守古北潮河以当冲险  上曰往年调辽兵多以致失事地方官得以藉口今又饥甚可复调耶兵部其与科臣再议之既而科部议上皆言宣蓟二镇势无偏重请量调辽兵以守畿辅分驻钦等所将入卫兵于关外怀隆之间以防独石而命大同入卫游击赵伯勋引兵驻昌平专护  陵寝庶东西有备可保无虞得旨辽东兵可量调四千人余俱如议
　　○甲寅葬  裕王妃李氏于金山丰峪口
　　○丙辰  命翰林院侍读翟景淳陈升主应天府乡试
　　○以浙江岭港海寇未平诏夺总兵俞大猷参将戚继光把总刘英职级期一月内荡平如过限无功各逮系至京问并夺兵备副使陈元珂曹金俸令侍郎胡宗宪督之剿贼若失事者连坐初宗宪遣还毛海降诱降王直及直至下狱海降遂绝与倭目善妙等例栅舟山阻岭港而守官军四面围之虽颇有斩获然海中数苦毒雾贼凭高死斗我兵莫利登先多陷没者是时新倭大至朝虑议其先后合艐为害将大屡下严旨趣宗宪督诸将及时平贼宗宪俱得罪乃上＜锍-釒＞侈言水陆战功谓贼虽未殓灭兵决可期月而待于是科部臣极言其欺诞并劾失事诸臣乃有是命
　　○巡抚云南都御史王昺奏云南额派铸钱三千三百一万二千一百文以盐课银二万两为工费后因物料艰难转输不便盐银之外又加赃罚银一万一千两止铸钱二千八百七十四万七百文费多入少乞罢之＜锍-釒＞入户部覆昺议是  上以云南产铜不宜惜小费以亏国用  命给银铸钱如故
　　○户部覆南京户部尚书马坤议处南京军储四事一岁用不充乞将二月十月分官军月粮折色暂准放银四钱仍再展两月折色酌量时价每石二钱五分或三钱约可得余银一万六千余两凑放军粮又不足则以贮库折豆草盐引余银及凤阳永丰库银那补一宁国池州大平三府坐派黑豆原非土产请每石改折银五钱角□羊部一江西湖广福建积欠户口盐钞折色乞将三十一年以后严限追徵一乐舞生无事坐食宜量加莭省每岁止给生绢一疋中白绵八两仍各减绵苎布一疋以资公用报可
　　○戊午
　　○以福建福兴泉漳四府及长乐古田等县被倭免明年正官入觐
　　○初  上从给事中徐浦议令九卿科道及督抚诸臣各举将才于是原任侍郎郭宗乐都御史曹邦辅吴岳王绅祭酒邹守益修撰罗洪先御史吴悌方涯主事唐枢参政周大礼曹亨参议刘志知府黄华在举中吏部因为之并覆起用诏查各官去任之故以闻御史罗廷唯奏曰臣闻为政莫先于人才而人才莫要于器使故简用得人而后付托有效臣观近日徐浦之＜锍-釒＞意以边材为急耳而诸臣所荐乃有不尽然者据其所举文臣不曰胸藏万兵则曰筹决千里所举武臣不曰身经百战则曰雄当万夫是十刘基百徐达并生于一时矣何遗才如此多耶况其间又有以清修苦莭实学醇资举者即他日复起必不置之戎马纵横之场而高谈于环佩雍容之地其去言官初意失之远矣甚或钻剌方行而此举实有以投其机罪过已深而此举反得以藉其口迁延日久而此举复有以招其来是因明诏以开幸门有志之士方且羞与为伍  陛下且安得而用之臣尝谓才如司马迁保李陵知兵矣居延一败而迁受腐刑忠如诸葛亮举马谡知兵矣街亭一败而亮落相职古人慎重兵事立法如此其严故事角□羊败绩今被荐者不自絜其才之短长荐人者不复任其事之成败则人孰不怀幸侥之心乎即如近日两广总兵黑孟阳以斩虏报功矣而御史龚恺乃劾其滥杀百姓福建巡抚阮鹗以知兵受荐矣而御史宋仪望乃劾其不谙一筹然业已举之者不肯任其非而劾之者竟无所庸其力此含糊隐忍之习成而名实之淆边防之坏终末如之何也已若谓人才难得姑且试焉则兵者危事以庸才试危事譬以盲医疗痼病所伤益多此臣所以重为国家用人惜也乞  敕部院科道即将所举边材更加详覆果有谋略出众素闲军旅者即＜锍-釒＞名定拟某堪任某边某堪授某职限以岁时责以成效不得假借虚名规求善地其人品虽正而兵事非其所长才干若优而操守未能粹白俱宜停寝以俟别补则朝廷得真才之用而边境无偾事之虞矣＜锍-釒＞入  上嘉纳其言谕吏部曰朝廷初议举荐边材专备急用各官乃市恩滥举何有以人事君之忠其会同都察院从实看议于是尚书吴鹏等左都御史周延等覆言诸臣俱以才望为众所推独邹守益等未尝亲履戎行方渥等不叙用故廷唯疑其不当并荐耳然荐者与被荐者皆出公论未尝敢私  上不悦乃切责鹏等荐举泛滥题覆依违之罪而宥之所荐诸臣亦不果用
　　○庚申
　　○中元莭遣恭顺侯吴继爵彭城伯张熊成安伯郭应乾玉田伯蒋荣分祭  八陵都指挥同知王极祭  恭仁康定景皇帝中官祭  恭让章皇后都督佥事沉至祭  孝洁皇后各陵寝
　　○遣兵部职方司郎中唐顺之查理蓟镇兵马
　　○辛酉
　　○以门工完诏停在京各寺监署丞锦衣卫官在外三司首领州同知判官及省祭加纳品级事例余候殿工成止
　　○癸亥  成祖文皇帝忌辰  奉先殿行祭礼遣长宁伯周大经祭  长陵
　　○甲子
　　○修景度四祝吉典于内殿停常封十四日
　　○兵部覆给事中郭嵩条陈营务一京城内外巡捕卒半役于私门乞加清查且请增都督一人为提督增参将一人与见参将为左右分哨一三营之务日以因循请令戎政大臣及科道官更阅听征官军付云冒等十一人各练朔望会操年中科道开陈保奏以验成绩一乞广武举之额以收异材一议驿传以苏民困一清黄例以杜吏弊  上曰巡捕军屡有旨禁革私役而玩视如故其革原管主事遣兵科给事中一员清查近来营务废甚诸臣漫不经理有负委托今后务在从实操练以备战守余悉如议行驿递勘合凡不系公差官员俱不准给于是添设提督右参将各一员提督以署都督佥事云冒为之参将以都指挥同知冯登为之清查遣给事中刘祐
　　○丁卯
　　○总督宣大尚书杨博言独石孑□辰危非宪臣驻之不可乞命分守口北道驻镇城兼管中路而以分巡口北道参议专辖北路改驻赤城从之
　　○庚午
　　○传制遣武安侯郑昆等为正使尚宝司卿王有壬等为副使持莭册封崇庄王戴境世子翊＜釒爵＞为崇王南城兵马指挥宋惟治女宋氏为崇王妃蜀康王承爚庶苐一子宣忻为蜀世子庆王木□鼎嫡苐一子倪＜火贵＞为庆世子宁夏右屯卫散官李举女李氏为寿阳王妃沈王恬烄嫡苐一子珵尧为沈世子镇国将军胤榳为德平王夫子李氏为德平王妃衡王厚燆庶苐二子戴圭为衡世子周庄王朝堈苐四子在钰为遂宁王夫人赵氏为义阳王妃韩府休宁安静王谟塨庶苐二子朗镠为休宁王秦府永寿荣靖王怀墡嫡苐一子敬镛为永寿王西城兵马副指挥何本澄女何氏为淮府广信王妃代府山阴僖顺王总澍嫡长子俊栅为山阴王夫人李氏为山阴王妃
　　○乙亥
　　○升刑科左给事中王文炳为兵科都给事中户科右给事中刘一麟礼科右给事中袁汝是俱本科左给事中吏科右给事李东华为兵科左给事中兵科给事中李春芳为本科右给事中
　　大明世宗钦天履道英毅圣神宣文广武洪仁大孝肃皇帝实录卷四百六十一
　　


大明世宗钦天履道英毅圣神宣文广武洪仁大孝肃皇帝实录卷四百六十二
　　嘉靖三十七年闰七月丙子朔
　　○升翰林院编修胡杰为本院侍读检讨林火□廉为修撰以九年满也
　　○停省祭官入赀补王府纪善例从吏科给事中徐纲奏也
　　○慧济扯已寺禅师相初坚昝等杂谷安抚司畨僧拔出监藏等各来朝贡马及方物以入边人多诏所司量赏并治其滥送边臣罪  虏犯辽东马根单堡等处官军拒却之擒斩二百十四人夺马二百六十匹守臣以闻  上以副总兵刘岳游击李尚文首功各升二级赏总督王忬总兵杨照巡抚路可由银币
　　○丁丑
　　○升原任通政司右通政季登云为通政使
　　○以倭患免松苏常镇四府正官入觐
　　○总督尚书杨博等于大同右卫东路牛心山等处筑大小土堡九座墩台九十二座接连左卫高山站以达镇城浚大壕二道各长十八里告成请命御史阅视  上嘉其功大成速赏银五十两彩段四表里总兵张承勋巡抚杨选各三十两二表里俱降  敕奖励余付巡按御史查勘具奏
　　○戊寅
　　○补荫故兵部尚书赵王□赞孙新为国子生
　　○浙江海道副使曹金以病湿不习南方水土总督侍郎胡宗宪为之代请改调  上以金记疾避难令褫职闲住升台州府知府谭纶为按察司副使代之
　　○调提督操江都御史高健外任是时江洋盗贼纵横劫芜湖县库杀安庆守备黄佐贩舟行旅日被禳敚南京给事中陈庆劾揵不任江防且历指其傲愎失人心状故有是命
　　○录延绥旧安边营等处获功阵亡官军王敬等九十五人黄浦川等处白鸾等二十人升赏有差
　　○己卯
　　○靖江王邦薴与本府各宗室经裳等七百余人相告言不法事诏戒谕邦薴夺经裳等禄一月所告事情下巡按御史验实以闻
　　○庚辰
　　○西苑进瑞谷一本三穗者一双穗者五十五赐督理农事户部右侍郎高燿银二十两彩币一袭命成国公朱希忠告献  太庙群臣表贺
　　○荫提督东厂太监黄锦侄孙黄时坤为锦衣卫百户升旗校施元庆等一级以缉获功也
　　○壬午
　　○裁革广西贺县县丞一员庆远府税课司全州税课司各大使一员临桂县湘山巡检一员奉议驯象二卫各知事一员湖广兴都留守司都事一员沔阳卫知事一员武冈临武蓝山安仁等州县各儒学训导一员武冈广平仓靖州永丰仓各副使一员钟祥县芦□□洑长湖河泊所湘阴县税课司各大使一员
　　○癸未
