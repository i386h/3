<!-- { "loadSidebar": true } -->
　　○命有王府地方诸臣覆实议报作何处补其事体重大难于径行者悉令条奏以闻然令之议者不过曰借余盐发内帑而已目前之计诚不出此但余盐行则正课塞内帑竭则  上用亏况国家之钱粮徵输有限王府之禄米处补无穷安能以有限之财济无穷之费乎夫以天下供京师犹有不足之患今则去京师供边储矣又将分边储补禄粮矣用日益繁财日益耗民日亦困而国益不足是岂驭轻之道哉易穷则变变则通事势至此非变而通之不可然通变乃大圣人用权济世之道岂小臣敢轻议哉今晋藩宗室困棘宜先
　　○命山西抚按官将近日两淮角□羊去余盐银两并行巡盐御史催卖河东运司盐粮及将见徵并嘉靖十三年以前停徵与拖欠粮盐刻期追究相兼放支以资缺乏仍会同计议果有长策远虑可救时艰者径自开奏诏可
　　○己丑刑部左侍郎陈璋锦衣卫指挥使李兵科给事中朱文禧奉敕上南京  庙灾事言灾实雷大非由人致然神宫监左监丞周原等职专典守近切  朝廷救变不急法难原宥内守备太监李瓒外守备永康侯徐源兵部尚书刘龙等当不测之变为力固难但系守备官员责亦难辞并宜量加法治得旨瓒源龙各夺禄俸三月原等下南京法司逮问兵部尚书王宪引年乞休不允
　　○以应天杭州等府旱灾准支运改兑米十二万石于临清广积二仓八万石于德州仓石徵脚银一钱伍分仍免存留钱粮有差
　　○辛卯初秦王惟焯以贺册立  皇后笺内失称臣诏王对状王谢罪因言钦降表笺文式  两宫太后俱称侄  庄肃皇后及  中宫俱不称臣不敢擅便礼部言王府奏启钦降体式俱当称臣王名为谢罪词涉分辩诏以长史等官下巡按御史逮问
　　○以孟冬享  庙先期命侍郎顾鼎臣霍韬捧主会鼎臣韬皆有期功之服上言臣等考之古礼期服诸侯绝大夫降今之公卿即古之诸侯而犹期有制非礼也若律言缌麻以上皆不与祭者谓其身莅之者也而百官闻期功之讣不过私家为位及踰旬月则无容于避矣  上曰所言亦当但不以私妨公可也然须分别轻重令礼官考议以闻于是尚书夏言奏封建法废世诸侯久矣古之诸侯建邦启土亡有其国伯叔兄弟皆其臣也故期可绝不知今知所谓公卿者能以君道自处而臣其伯叔兄弟乎又曰在位则为公卿释位乃为族属不知丧服之制人情之所由生也岂以在位释位为有隆杀哉夫丧服哀有浅深故服有轻重定之三月以哀不能忘于三月也定之期年以忘不能忘于期年也而祭祀吉礼所以致敬于神明若情未忘哀则不能专诚于祭故不与也今以其不身莅丧与夫时之过者皆无可避臣未之前闻也礼曰小功缌麻执事不与礼言小功缌麻但可执事至馈奠之礼重则不敢与也今二臣所所服之丧非小功缌麻皆服之重者也  太庙捧主又礼之重者也以服之重而与夫礼之重者是得谓之知礼乎臣等职司典礼敢不据经守正以严黩喻之防若苟狥二臣之请以灭
　　○先王彝宪且使之得罪名教传笑后世臣等与有责矣＜锍-釒＞诏鼎臣韬回避以侍郎黄宗明林廷＜木昂＞代之且令自后庙享前五日太常寺即奏捧主官十余人以请
　　○岷府黎山王府镇国将军彦淮惟凶忍正德中以罪废为庶人与其同母弟镇国将军彦沦俱黩货渔色以私怒戕系杀人甚众然二者殊不相能也其长兄黎山王彦汕□莫囊长子誉枚故与彦沦密朝夕相过淮疑沦与汕□莫助人寇氏有奸飞语闻枚所枚不能察一夕淮率众坏宫垣入索沦不获乃与枚幽寇氏别室遂诬借主母李氏名＜锍-釒＞陈沦恶沦亦假李氏名诋淮辩前＜锍-釒＞非出己俱下抚按官逮诸拨置人鞫状至是五年余矣巡抚都御史林大辂以狱成来谳法司议覆彦淮怙终不悛既多杀无辜又装诬寡嫂屡千宪典宜尽法彦沦宣淫纵虐悖违  祖训宜重惩誉枚听凶叔指使不惮嫁丑继母宜戒谕诏悉从之乃发彦淮凤阳高墙禁住降彦沦为庶人责誉枚令自新
　　○狭西宁夏地震
　　○癸巳改除服阕原任国子监司业江汝璧为翰林院侍读
　　大明世宗肃皇帝实录卷一百六十七


大明世宗肃皇帝实录卷一百六十八
　　嘉靖十三年十月甲午朔时享  太庙  世庙令武定侯郭勋代
　　○遣恭顺侯吴世兴会昌侯孙杲长宁伯周大经分祭  七陵安仁伯王桓祭  景皇帝陵及
　　○哀冲太子墓玉田伯蒋荣祭  悼灵皇后陵中官祭  恭让章皇后陵
　　○乙未法司覆礼部左侍郎黄绾勘明大同叛卒及文武诸臣罪伏叛卒王宝尚卿论凌迟处死张斌阚钺萧激牛名董海王仓樊钦许实坐斩内宝及已死徐文全等六人俱以支角□羊人各财产给被杀之家妻子流从文全等六名仍锉尸枭示钦及钺等四人及已死首恶刑通事等九人皆以谋叛杨彪以拒敌各妻子俱给配功臣为奴父母祖孙兄弟缘坐流徒罗得虎等三人坐绞犯官宋赟以例当枭示刘宗澜永戊边卫轻犯马鉴等二十七人各遣边杖发有差先革任兵部左侍郎刘源靖提督宣大都督郤永及副总兵赵镇游击戴廉武漟徐淮都指挥杜煇坐营指挥杨德中军指挥赵春千户郤方皆情罪深重宜逮入京按臣而总制中军指挥刘环提督中军锦衣卫指挥使马骥皆与源清事于质证请并逮之以正其罪其游击等官上爵等九十三人皆情罪稍轻及未获陈淮等二百一十人未至丁秀等四十二人宜俱下各按臣逮问议上报如议源清等今各巡按御史逮问赴京师鞫讯
　　○兵部覆绾所勘擒斩首恶幸贼并阵亡被伤官军功次谓闭门擒斩首恶并内应补获助恶人员建谋奋力使凶渠授首功委可嘉宜依新定赏格优禄续擒首恶人员拔除病根永安边镇功亦当录但系事平之后缉获较之内应斩获终属有间臣等参酌先后事宜轻重分别格例都指挥纪振镇抚王宁等官舍八人应升三级正千户周宗等二十三人升二级正千户罗杲等五十四人升实授一级署一级指挥佥事蒋深等八十五人阵亡指挥佥事李宗七百一十九人升一级旗军郭忠等四十三人升署一级余有功官军二千三百五十三人给赏有差其忠义将士因补诛首恶为乱军所贼者若緫旗王安等三人全家被害其身尚存宜陛录指挥景铨等三十三人身已被杀妻子间存宜给赡录荫军人张宗等一十七人身亡世绝宜表其门闾诏悉如拟行
　　○丁酉升广东按察司副使游琏四川按察司副使张检湖广按察司副使张月□惠俱布政使司右参政狭西按察司佥司刘恩河南按察司佥事方升户部署郎中尹尚宾俱布政使司左参议琏江西俭福建＜羽惠＞狭西恩升俱湖广尚宾贵州
　　○戊戌以大田收获赏督理西苑户部侍郎张云及郎中张玩羊酒有差
　　○录苏州鲇鱼石关斩获达虏功升赏官军苏喜等一百七十三人
　　○己亥  上尝赐大学士张孚敬书院额名贞义孚敬建栖其中尊藏  圣制至是复以楼名请  上览奏嘉孚敬尊敬君言之至且曰王言有如丝如纶之意方可言尊敬遂赐名宝纶令工部制扁遣鸿胪寺署丞朱守宣赍送悬安
　　○甲辰  上以久不视朝谕合臣曰朕闻君逸臣劳夫逸者纵咨宴安之谓也朕何敢尔因自幼受病率五七日而角□羊令者病深痰大间作故早朝多废不视事者一月固欲假此静餋以冀消除允为  郊祀二年不亲心甚不宁故专一摄餋以侯  大报恐群臣不悉朕意朕谓放咨自肆其谕礼官播告之已而礼臣夏言等谓暂免视朝赔加调餋  上批答曰览奏具悉忠爱朕于来月朔朝群臣诸司奏事且照前旨行
　　○初命兵部会科道选阅有妨操练请侯住操之后别为议处兵部言事方有绪而一旦停止转滋奸毙且平旦营操毕操而阅亦何妨之有若月严寒军士听选则尤不便请阅选如旧诏从之
　　○乙巳升兵部职方司主事楚书为尚宝司少卿
　　○丁未调云南按察司副使杨抚于湖广提调学校
　　○兵部覆大同巡抚樊继祖奏大同重镇正统间因兵少添设河南山西春秋二班备御官军行之百年上下相安今山西守臣奏欲掣回诏下勘议甲可乙否如行镇少兵可行募补而大同事急宜令访守如故可报
　　○戊申升狭西庆阳府知府孙聦江西赣州府知府顾可久俱按察司副使刑部署郎中谭訚户部员外郎焦继章俱按察司佥事聦四川可久广东訚狭西维章贵州
　　○己酉南京兵部主事刘世龙以南京  太庙灾上言三事一杜謟謏以正风俗今天下风俗日趋于下士皆阿比以营其私与时浮深者得以显庸而独立卓行者反见摈弃惟  陛下赫然矫正之勿以诡随阿謏者为贤正直鲠介者为不肖更敕大小臣工协和图治无朋比植党二广容纳以闻言路  陛下临御之初一时言官过于狂诞以获罪谴乞宥其既往与之维新仍命大小臣工并得直言时攻以作其忠谏之气三慎举动以存大体勋旧大臣与国同休戚张延龄凭宠为非法固难贷然亦  孝宗待之过厚酿成此祸今一旦寘之于辟何以慰  孝宗在天之灵而安  昭圣皇太后垂老之情乎又神御合启祥宫之建视  太庙孰为缓急时诎举嬴当以其渐此皆应天以实之道也＜锍-釒＞入  上以世龙讪上庇逆悖慢不敬令锦衣卫械系来京毋纵
　　○庚戌赐敕褒奖瑞昌王府奉国将军拱柄孝行
　　○添设直隶清苑县张登巡检司广东新会县松柏巡检司四川威茂松潘等处番寇平诏升副总兵何卿都督职衔镇守如故游击朱承恩松潘兵备副使陈时明韩璒侯缺擢用
　　○先是工部议处修建  太庙及各宫殿工费  上命借太仓银七十万两太仆寺银五十万两至是议行天下司府州县先取嘉靖十三年以前库贮羡余及赃罚等银立限角□羊京不足则均派子丁粮总徵八十万两余四十万两待议处事例别为奏请  上从其议仍督抚按官严督所属亟为徵角□羊亦不得横歛
　　○礼部尚书夏言请乞有司为建书院楼堂于里中以藏御制宸翰及所赐书籍并乞名额  上从之书院名忠礼堂名琼恩楼名宝泽令有司缮造工部给扁
　　○辛亥  诚孝昭皇后忌辰  奉先殿行祭礼遣定国公徐延德祭  献陵
　　○壬子吏部议覆巡抚狭西都御史王尧封言狭西行太仆苑马寺宜悉所属在巡抚都御史与巡按巡茶御史管辖毋令布按守巡淂侵其事其班次两寺卿仍序布政使之下而遇府卫州县视则二司之礼寺丞有罪听抚按提问庶事权一而马政可举从之
　　○癸丑升湖广布政使陈克宅为都察院右副都御史巡抚贵州
　　○升湖广衡州府知府吉棠江西抚州府知府周惠俱按察司副使棠福建惠云南荫故南京礼部尚书章懋子接为国子生始懋以礼部右侍郎致使越十年加尚书仍致仕至是其子接＜锍-釒＞乞恩荫吏部言懋虽未莅任其廉退足禆风教故特许之
　　○旌直隶等处孝子一人黄流六世同居一人毛产恭莭妇汤氏等十六人烈妇孙氏等二人烈女金莲等五人从御史陈表等奏也
　　○吏部尚书汪□金□衣□建楼恭藏御制因奏请名额  上赐名昭恩今工部制扁给之
　　○甲寅韩府辅国将军旭棵等八人诣阙奏讨禄粮又格伤守门官军事闻诏所司押送探等还府而令韩王核主谋及格官军者名本府守门人役及所过军卫有司皆令御史逮问
　　○戊午
　　○诏法司  郊祀在迩今岁暂免行刑
