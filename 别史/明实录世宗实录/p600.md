<!-- { "loadSidebar": true } -->
　　○辛酉时享  太庙命驸马都尉谢诏代  升南京锦衣卫佥书署都指挥佥事黄印为署都督佥事挂印充总兵官提督漕运镇守淮安
　　○丁卯  改巡抚浙江都御史阮鹗于福建其浙江巡抚事务命总督胡宗宪兼理从侍郎赵文华奏也太保兼太子太傅宣城伯卫錞卒赐祭葬如例赠太傅
　　○辛未先是  上修景元祝典诏诸司停封事九日至是复增修七日  上曰仰事  上玄礼不可减顷者朕受寒侵故展日敬奉耳  英宗睿皇帝忌辰  奉先殿行祭礼遣成安伯郭应乾祭  裕陵  东陵伯焦栋卒赐祭葬如例赠太子太保
　　○乙亥  裕王第一女生遣驸马都尉李和告  奉先殿
　　○己卯  孝静毅皇后忌辰  奉先殿行祭礼遣平伯吴家祭  康陵  赐故南京兵部尚书韩邦奇祭葬赠太子少保谥恭简邦奇陕西朝邑人正德戊辰进士授吏部主事升员外郎以地震上＜锍-釒＞极论时政忤旨谪平阳通判已迁浙江佥事为镇守中官所诬奏逮系夺官为民  上即位起山东参议四川提学副使召为右春坊右庶子典戊子顺天乡试以录序引用经语差误左迁南太仆丞历山东河南副使徵入为大理寺丞进少卿累迁南京右都御史遂晋今官参赞机务居二年致仕以地震卒邦奇博学多闻自律历天文地理太乙兵陈之书靡不精究所著有易说书说毛诗未喻礼记断章正蒙拾遗新书直解洪范图解志乐诸书笃于行谊学务践实不为空言一时学者咸宗之
　　○庚辰  命浙江都司佥事署都指挥佥事刘堂充参将分守南直隶杨州
　　○辛巳  升广东按察使林应亮为广西右布政使  湖广郧阳府地震  泰宁卫右都督只儿挨差头目李罗等贡马及刀甲等物亦□女赉如例
　　○壬午  南京吏科给事中张师载等疏陈考察事宜言君子小人之辨其几甚微君子孤立寡合未免取忤于俗小人阿谀愞熟足以弥缝于人考察大典要当辨心术之微审是非之真以为去留毋分崇卑毋间远迩毋拘常数毋追既往及欲开陈事迹昭示贤否南京福建道御史费增等亦以为言吏部议覆从之  升刑科左给事中赵釴为吏科都给事中工科右给事中陈耀文为本科左给事中兵科给事中梁梦龙工科给事中郭敬贤俱右给事中梦龙户科敬贤兵科
　　○甲申  敕建德王厚＜火定＞管理徽府事有司因言徽虽除国宗庙犹存请命理府事者主之而以有司主其社稷之祀报可总督侍郎胡宗宪请于浙江提编明年均徭及明年里甲以济海防从之  诏封闭迁安县荆子峪抚宁县牛栏峪昌平州大长峪矿洞罢勿采
　　大明肃皇帝实录卷四百四十三


大明肃皇帝实录卷四百四十四
　　嘉靖三十六年二月乙酉朔
　　○丙戌  南京户部右侍郎王诰三年秩满荫其子胤淇为国子生
　　○丁亥  祭先师孔子命礼部尚书吴山行礼  命浙江都司佥书署都指挥佥事刘显充参将分守苏松
　　○戊子祭  太社稷遣英国公张溶代  掌锦衣卫事都督陆炳劾奏司礼监太监李彬侵盗帝真工所物料及内府钱粮以数十万计私役军丁造坟于黑山会起丁字大券循拟  山陵大不道宜寘诸法  上命锦衣卫捕送镇抚司拷讯下刑部拟罪比依盗大祀神祗御用等物律与其党杜泰李庚王恺皆论斩余发遣如律没入其赀银凡四千万有奇金珠珍宝不可胜计
　　○己丑祭  帝社稷遣成国公朱希忠代定国公徐延德镇远候顾寰驸马都尉谢诏李和大学士徐阶李本尚书吴鹏吴山都督陆炳侍郎郭朴茅王□赞袁炜学士严讷李春坊董份陪祀
　　○壬辰  山西岢岚州等处地震有声  吏部尚书吴鹏都察院左都御史周延各以考察庶官先自陈乞罢  上命尽心甄别贤否详慎去留不允辞  兵部覆南直隶督抚等官胡宗宪等奏直隶沿海之地水兵把总则有吴淞江刘家河福山港镇江圌山五总然各守信地不相联络宜添设游兵一部拨给福船五十艘令把总官一员统之以为声援仍听副总兵调度报可
　　○癸巳  代府溧阳王聪氵□軓梦赐祭葬如例
　　○甲午  孝真纯皇后忌辰  奉先殿行祭礼遣玉田伯蒋荣祭  茂陵  吏部左侍郎郭朴右侍郎孙升都察院左副都御史赵大佑右佥都御史邬懋卿各以考察自陈乞罢诏俱照旧供职  上谕户部问太仓外库银数尚书方钝对言外库见在银十四万奏给诸边者计十九万有奇因贮积未之发也  上曰太仓财源也今所积不勾常发之何备之焉钦取者亦不知备否其开其回奏钝言外库见在之银其十万两者即备钦取数也十万之外仅余四万待有续入者当悉以供边盖由迩来东南苦倭患岁入仅半常数而京边诸费日益浩繁以故随入随出常发不能给耳得旨京边诸费俱至急不可缺者其移文各省抚按官督徵逋赋毋有所误备取银贮之候旨取用
　　○乙未  总督漕运兼巡抚都御史蔡克廉请筑宝应县城以防倭患工部议覆从之  诏以凤阳府所贮折粮银二万两及扬州没官田租银给工费
　　○丁酉  春分祭大明于朝日坛遣成国公朱希忠行礼
　　○己亥  吏部会都察院考察在京官老疾工部郎中徐九思等二十五人贪兵部主事戴仁等二人罢软工部郎中杨汝江二人不谨吏部员外李栋等一百二人浮躁浅露户部郎中孟官等十九人才力不及户部员外郎许彦忠等二十六人诏黜降如例少师兼太子太师吏部尚书华盖殿大学士严嵩少保兼太子太傅礼部尚书武英殿大学士徐阶少保兼太子太保礼部尚书武英殿大学士李本各以考察自陈乞罢  上皆优诏勉留不允
　　○壬寅  西河王奇溯薨赐祭葬如例  户部尚书方钝礼部尚书兼翰林院学士吴山兵部尚书许论工部尚书赵文华协理戎政都察院右都御史郑晓户部左侍郎谢九仪右侍郎吴嘉会礼部左侍郎兼翰林院侍讲学士茅王□赞右侍郎兼翰林院侍讲学士袁炜兵部左侍郎王崇右侍郎沈良才刑部左侍郎蔡云程右侍郎冯天驭工部右侍郎卢勋刘伯跃通政使汪宗元大理寺卿张舜臣学士严讷李春芳董份祭酒郭鎜顺天府府尹黄懋官光禄寺卿郝良臣太仆寺卿刘餋直俱以考察自陈乞罢  上命钝等各供职如故九仪良才改南京别衙门用  通政使司通政刘体乾万采大理寺少卿刘学易邢尚简太常寺少卿刘大实崔仲儒太仆寺少卿何迁刘自强胡汝霖顺天府府丞李敏各以考察自陈章下吏部覆得旨刘体乾等留用刘自强降一级调外任  升吏部稽勋司署员外郎宗臣福建按察司佥事吴朝凤俱布政使司参议臣福建朝凤广西刑科右给事中孙应鳌湖广道御史王用贤兵部武选司郎中吕荫礼部主客司员外郎吴仲礼锦衣卫经历邵时敏俱按察司佥事应鳌江西咏河南用贤荫俱狭西仲礼四川时敏广东
　　○癸卯  恭仁康定景皇帝忌辰遣恭顺侯吴继爵祭  陵寝
　　○乙巳  诏豊城侯李熙侄儒袭祖爵给禄米五百石熙无子儒以族人袭故给原禄之半
　　○丙午  暂罢耕耤礼遣户部尚书方钝祭先农之神
　　○丁未祭  历代帝王遣定国公徐延德行礼侯顾寰驸马谢诏侍郎茅王□赞袁炜分献  敕赵府江宁王庶子载埢奉其伯光山王厚煇祀兼管理府事  命大同游击将军署都指挥佥事罗恭充左参将分守大同东路山西都司佥书署都指挥佥事刘卿充右参将分守大同中路延绥游击将军署都指挥佥事赵岢充右参将分守大同西路
　　○戊申  科道官赵釴陈志等以考察拾遗论劾南京礼部尚书闵如霖漕运右都御史陈儒南京兵部右侍郎张臬通政使汪宗元总理河道右副都御史孙应奎巡抚狭西右副都御史唐时英巡抚应天右佥都御史张景贤巡抚四川右佥都御史罗廷绣巡抚宣府右佥都御史张涣南京刑部右侍郎今听勘沈应龙提督两广兵部右侍郎谈恺南京户部尚书卢绅南京鸿胪寺卿殴阳衢光禄寺卿郝良臣南京太常寺少卿邢一凤兵部郎中郭仁各不职得旨如霖儒绅宗元恺衢并谢九仪俱致仕应奎景贤涣应龙及沈良才闲住臬时英廷绣调在京别衙门用良臣一凤仁调外任用九仪良才前＜锍-釒＞自陈诏俱调南京用奚及是科道官拾遗无二臣名乃特旨罢之亦异举也
　　○己酉  改太平寨左参将署都指挥佥事张承勋分守宣府西路  兵部覆提督两广侍郎谈恺奏广东新兴县塘宅堡为广肇二府喉舌之冲徭贼出没之地宜修筑城垣创建参将衙门令参将钟坤秀移兵屯驻其地又广肇二府地方旷远山峒联络兵备官督理难周宜如御史戴璟议以岭南道兵备兼分巡辖南韶二府并广州府属连州连山阳山清远一带相连州县卫所以岭南道分巡官兵备辖广州府及所属番禺南海东筦三水诸县及各卫所各就近督理行事从之  命西宁侯宗天驯佥书后军都督府事
　　○辛亥  降潞城王府奉国将军俊壳□木为庶人坐窝藏盗贼为大同抚臣所奏也
　　○壬子  清明节遣恭顺侯吴继爵玉田伯蒋荣彭城伯张熊安安伯郭应乾分祭  八陵都督佥事沉至祭  恭仁康定景皇帝中官祭  恭让章皇后都督佥事王朝用祭  孝洁皇后及  哀冲  庄敝二太子各陵坟
　　○癸丑  蓟镇总兵官前军都督府都督周益昌卒赐祭葬如例  巡按直隶御史吴伯朋勘上三十五年五月以后倭犯通州官兵前后共斩首一百四十四级宜加甄录诏赏巡抚都御史陈儒银二十两彩币一表里升兵部副使马慎知州喻南岳判官施燿海门知县赵卿等一级仍赏慎南岳银各十两千户陈迁以托疾规避降二级
　　大明世宗肃皇帝实录卷四百四十四


大明世宗肃皇帝实录卷四百四十五
　　嘉靖三十六年三月甲寅朔  孝肃皇后忌辰遣清平伯吴家彦祭  陵寝  升总督狭西三边右都御史贾应春为南京户部尚书户部右侍郎吴嘉会为本部左侍郎总督漕运巡抚凤阳右副都御史蔡克廉为户部右侍郎狭西左布政使殷学四川左布政使黄光昇俱右副都御史学巡抚狭西光昇巡抚四川山西右参政张镐赵忻俱右佥都御史镐巡抚宣府忻总理粮储巡抚应天
　　○丙辰  升兵科左给事中陈典为工科都给事中吏科右给事中赵锵礼科右给事中王文炳户科右给事中梁梦龙俱左给事中锵礼科文炳刑科梦龙工科吏科给事中刘贽户科给事中宋继先俱右给事中贽刑科继先工科
　　○丁巳  暂罢亲蚕礼  夺方山王府奉国将军表木□造禄半年以招纳亡命劫财杀人故也  起原任南京右都御史王学益总理河道升巡抚南赣汀漳右副都御史王钫为兵部右侍郎兼右佥都御史提督两广军务巡抚山东右副都御史刘乘为南京兵部右侍郎
