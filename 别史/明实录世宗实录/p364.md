<!-- { "loadSidebar": true } -->
　　○升都察院右都御史周叙为工部尚书提督工程
　　○甲申  仁宗昭皇帝忌辰  景神殿行祭礼遣安仁伯王桓祭  献陵
　　○以大祀  方泽视牲遣武定侯郭勋代伯焦栋大学士李时夏言尚书严嵩轮视
　　○升浙江按察使万云鹏为福建右布政使湖广按察司副使姜仪为贵州布政使司左参政
　　○南京御史张悌沈应扬互相讦奏悌言应扬私都御史秦越应扬言悌私都御史刘夔＜锍-釒＞俱下吏部覆二臣之言皆出私忿宜令各回籍听勘  上以悌第私相攻讦有乖宪体不必行勘俱降一级调外任悌狭西秦州判官应扬直隶邳州判官
　　○番人赏卜尔加等苦回夷贼杀因携众投附住牧高台白城山至是其部落越境窃瓦剌马我兵追捕获俘阿黑他二人守臣以闻兵部言番夷生事关衅可罪但降附既久一旦执以重典则肃州环绕皆番夷未免惊诉乞宥之遣官谕责俾其畏服阿黑他等宜覊留肃州夷厂以警诸番从之
　　○乙酉
　　○升南京国子监司业李舜臣为南京尚宝司卿太仆寺少卿王暐为南京太常寺卿
　　○应天府府尹孙＜棥心＞引年乞休许之
　　○丙戌
　　○以大祀  方泽请  太祖配位命武定侯郭勋代
　　○丁亥
　　○升大理寺右寺丞魏有本为左寺丞浙江道御史梁尚德为右寺丞
　　○戊子
　　○升河南布政使司左参政杨守礼为浙江按察司湖广按察司佥事周在江西安吉府知府屠大山俱按察司副使在本省大山山东
　　○己巳
　　○夏至大祀  地于方泽命武定侯郭勋代公张溶伯卫錞陈鏸王瑾分献
　　○辛卯
　　○内苑先蚕坛茧成进缫茧  诏脩沙河朝宗麦庄三桥
　　○癸巳
　　○南京致仕户部尚书王承裕卒赐祭葬如例赠太子少保谧康禧承裕狭西三原人吏部尚书恕之子也弘治癸丑进士选绶兵科给事中以言事触送瑾罚粟输边寻以父丧去位服阕除原官累升户部右侍郎提督仓场南京户部尚书致仕至是卒承裕洁廉好学孝友端慎足有父风士论重之
　　○保定府束鹿县地震五日  诏夺阳曲王府奉国将军知燘禄米各半年以桡柎争产构讼擅平民故也
　　○甲午
　　○初徽王之国  宪宗纯皇帝赐给鹿邑县庄田一所其后管庄人与佃户构讼事闻户部尚书梁材等议请革去管庄人役苐令有司徵祖以俟关领王奏以为不便  上从其请至是王复请给敕镌碑以示永久下部议部仍执前奏  上怒令对状时尚书材以去位右侍郎王尧封已迁官为左侍郎唐胄郎中王宗浚各＜锍-釒＞认罪  上责其故违明旨抑勒宗室令材以右侍郎闲住尧封等各夺俸半年该司官锦衣卫逮送镇抚司鞫问
　　○刑部广西司取问重囚自缢事闻  上以所司官失于防闲诏下郎中陈灏主事江中跃都察院从问尚书杨志学侍郎周期雍苏氏引罪具＜锍-釒＞各夺俸两月
　　○乙未
　　○升吏科都给事中高擢为太仆寺少卿翰林院检讨李本为南京国子监司录
　　○丙申
　　○云南永昌军民府地震
　　○己亥
　　○升狭西布政使袁槟为应天府府尹江西按司佥事周相为河南布政司左参议
　　○庚子
　　○致仕南京户部右侍郎张志淳卒赐祭葬如例
　　大明世宗肃皇帝实录卷二百十二


大明世宗肃皇帝实录卷二百十三
　　嘉靖十七年六月壬寅朔  上谕礼部曰朕恭备  祖宗一代之制命建  慈庆宫为  太皇太后居  慈宁宫为  皇太后居今上有次弟以  慈宁奉  圣母章圣皇太后以  慈庆奉  皇伯母昭圣皇太后一应供帐悉取给内府如  祖宗例行
　　○乙巳
　　○山西辽州同知李文察进所著乐书四圣图角□羊二卷乐记补说二卷律吕新书补注一卷兴乐要论三卷因请兴正乐以荐  上帝祀  祖考教  皇太子章下礼部覆言我  太祖惓惓欲复古乐草创未就今  皇上兼明圣速作之全值礼乐百年之会考正音律协和神人此其时也顾乐之道广太微＜耳少＞非惟情义难明而所谓制度亦失传久矣未西汉大□□圣未远有制氏世在乐官但记其铿锵鼓舞而不能言其义况数千载之后乎今文察所进乐书其于乐理乐声乐原多前人所未发者且于人声中考定五音以为制律气之本□氵大□□似径截深合虞书言志永言依永和声之旨宜令文察及太常知音律者选能歌乐舞生百余人协同肄习本部及该寺正官以时按试候声律谐协扬吹候气成有应验更议擢用诏授文察太常寺典簿协同该寺官肄乐
　　○乙酉  诏降汝阳王府辅国将军睦櫋镇国中尉睦葈为庶人夺奉国将军安□氵昍鬲□禄米一年各以奸盗不法为抚按所奏也
　　○壬子
　　○先是广东巡按御史按上重囚严官旺情有可矜都察院覆奏已得旨宥死充军矣比审录官亦以可矜闻刑部不知谓官旺罪当死仍令禁之广东按察司以先后奉旨不同奏请刑部复议改拟  上责其先后矛盾尚书杨志学等引罪＜锍-釒＞上得旨人命至重如何輙甚意出入堂上官姑不究承行郎中吴至夺俸三月官旺如审录官原拟发遣
　　○甲寅
　　○总理河道都察院右副都御史于湛以母年九十乞归餋许之
　　○乙卯
　　○云南按察司佥事郭田乞休诏升左参议致仕以吏部覆其守官廉谨故也
　　○丙辰
