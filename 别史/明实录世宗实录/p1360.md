<!-- { "loadSidebar": true } -->
　　○浙江道御史李辅＜锍-釒＞陈酌议宪条四事一一事体以便查盘言各边钱粮抚按例得会查近复特遣御史专理其事至详密矣弟巡抚率二三年而一迁御史以五年而一遣人卷参差先后错杂不无法内外之奸矧巡抚衙门一切兵马钱粮皆御史所当积核会案行查返为掣肘请自今并敕巡按御史每岁以户部所发各镇钱粮并各镇库贮京运银两通稽出纳之实具籍以闻不必遣官会案以滋粉扰一重参劾以肃庶僚谓御史所论官员例当候旨处分者分必黜则乘其湏臾未夺之势肄其溪壑无已之求其法当建问者或自先逃归诡称物故至于各边失事将吏朝败东璧暮窜西隅竟不得一按问则贪夫偾将又何所畏而知警耶请自今按臣参劾文武职官论品秩崇卑具＜锍-釒＞之日既先草其见管事任应按问者严行逮系应奏请者羁留待旨如有故纵私逃则连坐所司一远嫌疑以正宪体言按臣交代例于境外发举劾＜锍-釒＞防卫既弛窥伺易入不肖者遂开纳贿之门中伤者因腾萋菲之谤致使回道考察之章有曰并无赃犯罪过夫御史乃执法以按赃吏者也而以有无赃犯诘之辱莫甚焉请令按臣自今举劾章＜锍-釒＞及贤否文册俱于代前旬日内遣人赍发则出境之后无复迁延庶可免于疑议如是而复以苞苴败者则听都察院紏以风宪犯赃之条至于回道考废请去赃犯二字以餋士气一改监临以公选举言两畿各省卿试皆以御史监临然各省每举皆称至公而两畿额年浮言籍甚盖由各省按臣威令素行关防颇密而两畿御史皆临场差遣倅不及防故奸人得以乘隙自令请令两畿一如各省事例凡礼聘分考及取用供事官员悉听巡按御史裁定＜锍-釒＞下都察院覆两京题差监试系旧制难改弟于先期二十日前题请密令入院以便综理关防余当如议从之
　　○乙未升大理寺右寺丞唐继禄为本寺左寺丞福建道御史温如璋为大理寺右寺丞
　　○升浙江道御史豊□包承荫吏部考功司置员外郎薛曾礼科左给事中李澻俱为按察司副使承荫河南曾燧俱四川原任太子太保兵部尚书许论卒论河南灵宝人前吏部尚书进之子户部尚书诘大学[士]赞之弟也嘉靖丙戌进士授顺德府推官入为户部主事累升都御史巡抚蓟州以疾归家居久之召起巡抚山西以功升兵部右侍郎寻召入协理京营戍政复以原官总督宣大晋右都御史寻升兵部尚书加太子太保奉诏回部久之以事罢归未几复起为蓟辽保定总督奏事忤旨夺职率于家隆庆改元始复官赐祭葬论博学强记早年以才自负欲有所建立不屑于藉世门□化积阶级也尝着九边图论其□较虏情综划戎计凿凿名石画于时名称籍甚北虏庚戌犯畿内起家受兵寄出入中外十余年未尝任他职然值严氏当国边将多债帅且凭藉奥援无可与戮力者  上以边事责文臣督抚官往往以失事陷极辟论老目顾念重又不能角□羊去乃委身严氏贿遣狼籍其典本兵一听世蕃指挥画诺而已故其晚节殊为清议所不满云
　　○御史陈联芳上言臣谨按旧例狱有矜疑奏蒙恩宥者皆发边远充军盖以其罪本合律而情尚未明今既予之以已死之生故从而加之以次死之罚此必节经会审转详之后方可发遣近来恤刑官往往以新犯未奉决单之人坐之臣窃惟此辈原未按结中间尽有徒杖以下情轻可原者但当付有司再行问拟而已乃重烦朝廷之听而概加以永戍之条是其减之适所以重之也且发遣者一人则必有佥角□羊者一人又有帮助者数人及本军逃故则编行未得其实用而里甲反受其勾扰岂朝廷遣官恤刑之意哉今后请着为令凡罪囚已转详奉决单者其情真矜疑辩改三项俱前例奏请他若已成狱而未审详方问拟而未成狱者审系慎真即发还成狱以俟转详其中情有亏而罪未当者案行有司再鞫立限招报不许概从发遣从之
　　○丙申命山东分巡东兖道驻兖州府济南道驻德州海右道驻莱州府以巡抚都御史洪朝选言各道俱聚省城于地方无补请分道责成故也
　　○云南四川兵讨逆酉凤继祖平之初继祖被遣急由直勒渡过江趋四川会理州依东川妇家阿科等土官凤世初亦与之通已而见二省官军与汉土官舍禄照先等兵皆会乃皆继祖发平七千人来援继祖益穷至是贼帅者色遂赴绍先营降斩继祖以献余党姚安府同知高钦及其弟高钓并谋主赵时杰等亦为姚州土官高继先所擒
　　○丁酉改原任太仆寺卿曾于供为南京太仆寺卿升四川按察使孙应鳌为湖广右布政使南京礼部
　　○郎中沈启元为四川布政使司右参议
　　○己亥释徽州庶人翊锜翊钺还钧州自便人听建德王钤束锜钺皆故徽王载埨子锜封安阳王钺封万善王载埨得罪后锜兄弟俱革爵发周府约束至是十年诣阙上＜锍-釒＞乞还奉先生祀许之
　　○庚子葬恭淑安僖荣妃杨氏  命广东新设巡抚驻惠州府城有警移驻长乐县调度惠潮二府兵食
　　○辛丑升南京户部右侍郎徐餋正为户部左侍郎改南京兵部右侍郎吴桂芳为兵部右侍郎
　　○壬寅初礼部既进玉  上意未惬召户部尚书高燿谕之日  祖制五宝用料三块玉皆不堪全无光泽湏得羙料西夷贡玉以无价赏多则其羙者今若以重价访购其上品当用淂耳复以大小珠式一函及甘黄玉刁铗一具示燿令求珠玉如式至是且两月  上意迟之复谕燿日金玉珠宝古今常有王侯制度非不经之尔职当思自尽无徒远嫉怨为避害计  祖宗时内藏之即至弘治年尽矣然非  孝宗自用令无一二其多方摉觅并买黄金四千两进用金价于钦取银两内给之燿擢乃以方觅得大小珠四等共一千五百余粒用价银二千五百余两贸之以进  上以未足厚旨所取之数且无甘黄玉疑司帑恡费不以时给值故民间鲜有售者仍命燿亟如数购进毋援
　　○癸卯改大理寺卿吴三乐为通政[使]司通政使
　　○甲辰虏犯大同威远等处参将崔世荣引军二百人出御之遇虏于樊皮岭西沟时虏众千余我兵殊死战不利虏益其骑围世荣及其子大朝大宾俱死之
　　○先是刑部都给事中赵格劾徽州府知府何东序酷虐诏赴部听调至是巡按直隶御史宋纁亟称其贤且言东序以不畏强御为奸锋所中如此不雪是使节士吞声后来无为公家效力者也宜留东序供职仍申令言官论劾务秉公持正不能据飞语以伤公道＜锍-釒＞入吏部覆纁言是因请免东序赴部量调衢州俟有后效仍不次超擢以为甚事任怨者劝格闻之不平乃执奏东序罢轻纁狥私庇党亦宜并究议寝不行
　　○己酉升户部主事刘尧诲为尚宝司司丞
　　○添设延缓西路管粮兼理盐法通判一员
　　○庚戌诏自今各边粮饷行巡按御史每岁一查仍会同管粮郎中互相稽考着为令初边粮例五年一查郎中程鸣伊以其岁月久远案牍浩繁乃建议请岁一清查令官吏不得为奸从之
　　○巡抚浙江兵部右侍郎刘畿言浙自倭寇侵扰悉增田地山荡税额以给召募兵饷臣自入浙减汰所募民兵补以卫所军丁之骁壮者计民兵五总今仅留其三凡省兵饷四万两余宜量减田地所增饷银十一稍苏民困今军丁既经选补余者又充骑兵自后操练精熟军有实用则民兵可以渐而停省饷银可以渐而罢徵实地方经久之至计也奏入
　　○善其策令直隶闽广等处通行
　　○壬子礼部给事中张卤论劾兵部左侍郎鲍象贤以虚名起废无益实用置罢免巡抚湖广都御史杨豫孙受命弥年不即赴任宜罚治吏部覆言象贤以盛名召用耆旧之人不宜轻弃豫孙业已视事宜稍＜宀十见＞之使图后功得旨俱供职故如
　　○改浙直总督兵部右侍郎刘畿为南京兵部右侍郎原任保定巡抚右副都御史魏尚纯为大理寺卿
　　○癸丑  圜丘视牲命成国公朱希忠代临淮侯李庭竹尚书杨博高仪轮视
　　○初长芦巡盐御史王乾章以差满轮劾徐州兵备副使徐莭玩愒旷职湮塞河道之罪吏科都给事中胡应嘉言徐州与长庐原不相属乾章乃于例外论及且河道淤塞在莭未至之先不当归罪于莭于是乾章执先年巡盐御史马思□□□(戊□臣)□曾荐举徐州副使于德昌例劾应嘉为节营救失言官体＜锍-釒＞俱下吏部覆言斯臧越境荐举不可为例况乾章所论又不实科臣驳之是也  上亦以为然命留节用而贳乾章勿问  命京营防秋厚任宣府副总兵崔应奇仍充副总兵崔应奇仍充副总兵分守延绥定边卫等处
　　○狭西巡按御史温如玉再＜锍-釒＞报定边营被虏且及二旬尚无出塞之期请亟至文武诸臣总督陈具学巡抚王遴总兵郭琥等而褒恤死事总兵郭江等兵科都给事中欧阳一敬因言其学儒缓与狭西巡抚戴才俱非军旅才宜亟选才望臣代之请令户兵二部破格发帑银马价以极匮济急及选举废弃将官才勇可用者＜锍-釒＞下兵部覆具如二臣言  上曰地方失事重大其学才俱革任听勘吏部亟推相应者往代毋绥遴琥各住俸督副总兵黄演等戴罪杀贼废弃将官堪用者兵部具以名闻余悉如拟于是增郭江左都督赐谥立祠谕祭营葬具如张达例荫一子世袭指挥佥事发太仓银四万两马价银二万两运赴该镇给用已改刑部左侍郎霍冀为兵部左侍郎兼右佥都御史代其学起原任巡抚宣府右佥都御史杨巍代才
　　○乙卯
　　○举一阳大典于  万寿山坛命有司停刑禁屠止常封
　　○升总督漕逢右都御史马森为南京户部尚书
　　大明世宗肃皇帝实录卷五百六十四


大明世宗肃皇帝实录卷五百六十五
　　嘉靖四十五年十一月丁巳朔以明日冬至莭遣玉田伯蒋荣彭城伯张熊成安伯郭应乾清平伯吴家彦祭  八陵都督佥事沉至祭  恭仁康定景皇帝中官祭  恭让章皇后都指挥同知王极祭  孝洁皇后
　　○哀冲
　　○庄敬二太子各陵坟
　　○未封宫御高氏薨赐号常殡治丧葬如例
　　○戊午冬至大祀  天于  圜丘先期请  太祖配及是日行礼俱命成国公朱希忠代
　　○己未  上不御殿百官朝服诣皇极门行五拜三叩头礼上表称贺
　　○免赐宴莭钱钞  上不豫
　　○朝鲜国王李峘差工漕参判李戬等奉表来朝贺贡马方物宴赉如例  恭让章皇后忌辰遣中官祭  陵寝
　　○以久旱命有司祈雪  命原任延绥总兵赵岢充为事官置大同副总兵事立功赎罪时岢以黄甫川失事待讯总督王之诰称其骁勇可责后效故特用之
　　○壬戌升吏部左侍郎毛恺为南京礼部尚书国子监祭酒汪镗为南京工部右侍郎巡抚保定右佥都御史张师载为右副都御史总督浙直江西军务巡抚浙江
　　○癸亥升刑部都给事中赵恪为山西布政使司右参政山西道御史王乾章为四川按察司佥事
　　○甲子升鸿胪寺添注少卿李瓒为本寺卿兵部职方司置郎中姜廷瑶为湖广按察司副使
　　○以考满荫兵部尚书赵炳然子延提督两广兵部右侍郎吴桂芳苐仲芳俱为国子生
