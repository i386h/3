<!-- { "loadSidebar": true } -->
　　○壬辰虏入王石匠河纵掠威远城外  户部尚书孙应奎以咸宁侯鸾称边饷不足请再发银二十六万两给宣大二镇军大学士严嵩言用兵以粮饷为先固不可缺乏亦不可妄费自虏患来户部以查取各项银两数多任意支费全无樽节去春未用兵已炒过煤炒七十余石孰料数千石经今日久浥坏此类甚多即如今次奏内挑选宣大精锐一万用备剿杀曾未出境即欲发银二十六万盖该部惟恐罪之及己不顾财之耗费遇事周章不能酌量出入臣计事非紧急此银且未可发于是  上降旨曰迩者查取各省银两及加派税粮追徵旧逋目前数有数百万之积但恐将来难继尔等责在理财当督率边在祝国如家讲求节省之策未可任意友费即如近日备过煤炒熟料可得实用否宣大二镇原有行粮且所调兵尚未发何得又议加增不许  上乃复谕嵩各项之取到银非产之地中皆民血也彼亦当加恤收之在库用济急乏又省重派去岁调边兵数多用银数百万曾未一战费已至此若用以战又何如费耶一部银数亟当开奏于是嵩传谕户工部令藉帑银出入以闻
　　○甲午免上元节宴  以东安县大水蠲粮差一年  原任总督漕运右都御史魏有本卒赐祭葬如例有本浙江余姚人为人精敏有吏才而卑陷近利时论少之  虏二十余骑自私赐堡入攻陷羊圪塔等堡握烧窑窨杀略人畜甚众
　　○乙未给赏延绥互市虏酋吉囊狼台吉二人如俺答把都儿例各大红膝栏狮子纻丝一袭彩段四表里金大帽一顶金带一条把总儿台吉等十人如脱脱倒各大红冒狮子纻丝一袭从总督王以旂奏也  革辽东总兵李琦任命宣府总兵都督佥事赵国忠代之以御史赵孔昭劾琦贪饕不法故也
　　○丙申  命辽东苑马寺卿张思移驻本苑兼辖金复盖州三卫军民苑马卿原设于辽阳去本苑三百里辽东守臣以三卫民繁事多开原兵备佥事不便遥制乃奏请以思兼之
　　○丁酉  诏更定边方官久任升除降调格例巡抚佥都御史三年满升副都御史给以诰命仍荫一子副都御史三年满升侍郎思荫亦如之其以侍郎等官总督者三年侍郎升右都御史右都御史升尚书尚书量加宫保俱留任地方必六年以上始得内转方面知府满三年者升二级稍浅者升一级比之腹里俱量减年资而不易其地府州县官令举人上选二年岁贡三年援例监生六年者比愿就远方例赴部选补有治效者一体久任超擢其才力不及官原在边方听调者量于内地降级劣处如布政则降参政运使则降运司余仿此例不必更拟边方
　　○戊戌升太仆寺少卿张舜臣为南京太仆寺卿翰林院兼讨王材为南京国子监司业  总督蓟辽保定兵部侍郎何栋以蓟镇边工紧急请于镇定等六府发率四万人应役给事中孟廷相言六府去边远令其往丝不若顾役御史邬懋卿李承华亦言永顺二府民力已诎不宜重役兵部覆令保河二府各出夫八千人徵真定广平太名三府银各一万四千四百两顺德府银一万八百两共是顾工万四千人之数转发蓟州从之  以延宁马市成赏原任狭西巡抚鲍象贤巡抚贾应春布政孔天彻银币有差通事猛忽儿等升一级
　　○己亥  命诚意伯刘世延佥书前军都督府事伏羌伯毛汉佥书南京前军都督府事  夜月食
　　○庚子  英宗睿皇帝忌辰  奉先殿行祭礼遣长宁伯周大经祭  裕陵
　　○辛丑虏侵犯大同益数  上复谕兵部曰虏非时侵犯必边臣平日恃和不戒为虏所窥其令督抚官严饬诸将血战立功有顾望不前者重治之于是仇鸾内不自安乃上书请将营兵出边往正其罪  上以问大学士严嵩言鸾或知虏有可乘之机宜从其请然须擒斩虏酋方为上功  上不许乃下鸾＜锍-釒＞曰若零贼无劳卿行弟遣将调兵遂剿是时鸾实无意讨贼苐为大言自解嵩见鸾横诞既  上宠信深不可间亦欲因事出之以暴其败缺非为国深远计也
　　○壬寅升大理寺□寺丞胡植为本寺左寺丞云南道御史魏谦吉为大理寺右寺丞  荫大学士严嵩孙绍庆为中书舍人绍庆世蕃幼子生八年矣时嵩以二十八年宣府奏捷恩请移荫许之
　　○癸卯改延绥总兵官吴鼎镇守宣府
　　○甲辰礼部尚书徐阶等言臣闻周人爱君拳子孙千意之祝虞廷命官谆谆典乐教胄之训令  皇子年十有六选婚讲学实维其时然必先行册立大典使名位素定而后冠婚诸礼可以次及臣等职掌所司谨昧死请大学士严嵩等请允其奏  上报曰二子各以本礼举行婚冠何害今乃逼君不已谓何令阶具仪奏阶等覆言旧例亲王冠礼行于奉天门前之东庑婚礼行于出府之后今若  二王同日行礼恐执事人众不便周旋请以长幼为序冠先  彳□谷王次景王婚期亦然其出府一节且暂于皇城内先行婚礼俊建有府第乃更议之＜锍-釒＞入  上问大学士嵩日出府成婚例也岂宜暂居宫内嵩言先年五王同寇俱出府成婚以名位相等他日俱当之国耳今事则非前比虽册礼未行伦序已定诸凡事体须从慎处  上曰二王同体如何又欲分别其以三月行冠礼选婚候敕行府等即脩二所不许违慢  选授行人张万纪章适杨海推官秦梁孙允中祈清知县杨巍贺泾为给事中行人狄斯彬王宗茂推官杨敷陈观衡知县宋仪望吴遵陈学夔毛鹏段锦朱宠陈王□赞吴百朋张守蒙孙昭罗鸿宋贤李桢郭民敬朱纲金浙徐栻江克用为试御史梁万纪吏科允中户科适礼科巍兵科海工科清南京礼科泾南京兵科敷仪望遵河南道学夔福建道鹏湖广道观衡斯彬广东道锦宠狭西道王□赞山东道伯朋山西道守蒙四川道昭鸿云南道贤祯广西道民敬贵州道纲南京河南道宗茂南京广东道浙南京山东道栻南京湖广道克用南京广西道
　　○丁未升巡抚山东右副都御史王积为南京兵部右侍郎  宣府边外虏数叩关求市抚臣刘玺言自开互市大同寇盗不为里止而宣府宴然今乘其效顺之机抚之易耳请无拘臣以一年两次之期容令络绎开市覊縻虏情于国计甚便兵部覆玺议可行但原限银无过五万马无过五千能守此则虽一年数市亦当听之报可  升分守宁夏灵州参将署都指挥佥事韩钦署都督佥事充总兵官镇守延绥  录西阳和镇边墩破葫芦屯龙州城获功死事官军乔堂等二十一人段史儿等三十八人胡买等四百二十六人田安义等一十二人各升赏如例
　　○戊申  孝静教皇后忌辰  奉先殿行祭礼遣恭顺侯吴继爵祭  康陵
　　○己酉湖广布政使司左参政沈恺进表归病不能赴官抚按官以闻因称其才尚用可乞俟病痊奏起  上以恺旷职日久勒令致仕仍诏令后有托疾避事者所司具以实奏  升吏部文选司郎中郝良臣为太仆寺少卿  户工二部奉旨各奏上京边备虏粮草军器用银实数户部银自二十九年十月起迄于是月所八自正税加赋余盐五百万有奇外各项才□容括四百余万通计九百九十余万所出自年例各边主客兵银二百八十万外新增军饷二百四十五万有奇及脩边赈济费共八百余万工部银计工食料价共三十四万五千两  上以费用过多疑其中必有虚冒侵克者乃分追给事中王国祯曹禾御史徐绅陈观衡各勘实参劾以闻
　　○庚戌以折谷视牲命英国公张溶代侯仇鸾伯陈主尚书万镗侍郎孙升轮视
　　○辛亥裁革上林苑监嘉蔬署典署录事各一员  令江西按察司副使郑世威致仕坐赴任违限也
　　○壬子命都察院右佥都御史王忬巡抚山东
　　大明世宗肃皇帝实录卷三百八十一

大明世宗肃皇帝实录卷三百八十二
　　嘉靖三十一年二月癸丑朔更名西苑御宫为永寿宫  宣大二镇大饥人相食兵部以闻因请量借军饷银赈济  上切责本镇守臣不先上闻令各自陈状赈济事宜命原差督饷侍郎马坤驰往经理仍发章钱二十万给之坤辞行秦举主事刘尔牧自随且言钱数不足充赈请加给十万报可
　　○甲寅裕王景王府第
　　○乙卯启蛰行祈谷礼于  玄极宝殿命成国公朱希忠代先期诸司禁封并遣御史点斋视牲悉如大报仪  上所亲定也
　　○丁巳祭先师孔子命大学士李本行礼虏大入改大同镇羌得胜二堡围参将孙麒军而阵虏分兵守麒而以二千骑迎冲勇潭军勇力战溃围出麒潭仅以身免虏还功二堡不不乃遁
　　○戊午祭  大社稷命英国公张溶行礼  狭西巡按御史程軏勘上延绥边外官军先后捣巢共斩首五十一级延安府所属新修城堡墩台共四千五百九十七处  上嘉总督王以旆功诏荫其子国子生升巡抚右佥都御史张愚右副都御史供职如故总兵吴鼎原任巡抚鲍象贤郎中王大平等赏银币有差
　　○己未祭  帝社稷命成国公朱希忠行礼  建春告大齐于朝天宫  虏酋俺答摆腰等纠联部落移帐并天城平虏塞驻牧牧报日夕至兵部言往时虏当冬春之交移营远徙今乃狡悍若是狄来边事大有可虞请申严军令犯临敌桡观者都总督许斩都指挥以下官总兵得斩兵士并行大将仇鸾及该镇督抚镇守等官以调到各兵分布防剿务期大捷以折虏谋得旨允行
