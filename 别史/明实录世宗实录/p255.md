<!-- { "loadSidebar": true } -->
　　○广东按察司佥事龚大稔劾奏吏部尚书方献夫及守制詹事霍韬言献夫以阴鸷之资纵溪壑之欲而韬又以刚狠翼之各任亲族盘结党与侵夺盐利笼络货权分据要津并为龚断毁官署移巡司以便其私夺禅林攘寺产而擅其利在二臣犹为细事甚者若仁王寺基已改先儒朱熹书院而献夫夺之以广其居又受奸僧梁鳌投献田土奴畜之鳌有罪当逮匿护不以就鞫献夫夙以气岸自高每三司礼谒輙称疾不拜今春应召北上时顾独再拜臣属免逮奴保餋奸回沮挠法守其无大臣之节明矣韬居南海乃受高要县民投献而争过沙塘致伤人命臣理官也据法以塘归主以杀人者抵罪韬乃取狱词标榜名曰俗毒牍解送臣胁使翻案夫韬居丧未禫方闭门读礼之不暇顾乃纵奴罔利日与细民竞刀锥已非大臣体而又注解刑书饰奸掩诈而谓仁人孝子忍为之耶韬又尝以书致抚臣林富谓献夫直欲上闻韬曰且无然恐再起大狱延衣冠祸夫大狱出自朝廷非大臣可以行威福诚如韬言是天下衣冠死生祸福皆悬二臣之手臣为  陛下守法一死何憾诚不忍以朝廷之法资奸人口实＜锍-釒＞入献夫即上章自辩言臣自病告归家杜门谢事三司接见不能为礼大稔以臣为简臣又尝讽其行事乖方用刑酷暴遂益恨臣阴求所以中臣无可摭拾惟正德九年有诏毁鬻淫祠臣时为郎家居而仁王寺寔近臣宅臣因输直告请为业并买寺田若干近耕者以争佃讼大稔深劾之构成重狱阴欲蔑臣臣面以理折之业已屈服矣顷因臣被召自生疑忌又欲承望风旨奏劾霍韬恐臣为韬地遂并诋臣且大稔以海洋失事被论禠职乃欲藉此立名以为后阶其奸谲可见＜锍-釒＞入  上优诏慰之翌日大稔＜锍-釒＞乃下令巡按御史逮赴京师问大稔寻自诣京投狱诏法司议罪当大稔输赎回籍闲住诏特黜为民
　　○癸亥调江西按察司副使刘夔于河南改狭西按察司佥事孔天胤俱提调学校
　　○南京刑科给事中王希文言制虏莫如战车乞仿韩琦郭固议车之制前锐后方上置七枪以为外向辕下甲马以防矢石车上为橹三层层置九牛神弩一发十矢按机而动旁翼以卒行载甲兵止为营阵随地险夷广狭而更易其制每出塞必万两长驱而前务期决胜＜锍-釒＞下工部议覆请行三边总制唐龙及各抚按总兵官参酌利便施行报可
　　○甲子  太宗文皇帝忌辰  奉先殿行祭礼遣恭顺侯吴世兴祭  长陵
　　○户部覆狭西抚臣王尧封奏狭西诸边岁费亡虑数十万而连年灾沴所缺乏计且百万今夏灾已徵而秋成复未可必请先发太仓银八万两输赴总制尚书唐龙会同抚按将在所缺官柴薪银两及仓库无碍谷粟金钱与先年赈饥之余贮积于官仍行开纳事例令附近湖广四川山西南北直隶等处得以入赀受爵各于狭西布政司上纳其所纳之银俱候秋成之后斟酌地方丰歉量为处赈或秋入稍稔即以所积籴买给边万一岁入仍恶更于存留钱粮差其轻重递为蠲减其各有司俱有地方之责或本处赎锾租赋可那移或富民可劝借悉宜随事竭力共拯民艰不得坐视束手徒仰内帑＜锍-釒＞入俱允行
　　○乙丑革江西都司掌印署都指挥佥事侯汴任下福建巡按御史逮问以先任福建都司冒报军功侵夺民利多为不法事觉为按臣所劾也
　　○丙寅升江西按察使留志淑为浙江右布政使
　　○戊辰以旱灾蠲免应天太平等府夏税有差
　　○太子太保吏部尚书王琼卒诏赠少保谥恭襄赐祭葬如例琼山西太原县人成化二十年进士授工部主事历升山东参政河南布政使以会荐升副都御史整理两淮长芦盐法升户部侍郎寻兼佥都御史赈济北直隶山东地方升尚书改兵部加太子少保秩满加太子太保寻加少傅兼太子太傅一品秩满加少师兼太子太师吏部尚书嘉靖初谪戍寻以桂萼等荐起兵部尚书总制狭西三边加太子太保召为吏部尚书至是卒琼倜傥多大略居官所至有声遇事敢为应机立断初若不经思然所指挥即的然可经久不易当正德末年天下多故琼典本兵四方诸所戡定多其调度方略逆濠之变慷慨陈计中外恃以无恐比起徒中视西师抚定羗夷申固封守西陲允赖然其为人多端任数御物往往陷于倾巧士亦以此少之琼既殁  上录其保塞功荫一子锦衣卫世袭千户
　　○己巳诏大学士方献夫掌吏部事初吏部尚书王琼寝疾  上命献夫暂署其印至是琼卒遂诏献夫掌部事不必推补
　　○兵部覆南京兵部尚书王廷相奏南京牧马草场徵银宜入官而太监杨奇卜春魏国公徐鹏举各循袭占收滥用无度法当核究其退出营房等处地台亦宜丈量起科备各卫所造册支用其歇荒草地宜召军民管业量收草脚银两以备买马仍行内外守备官将岁所徵芦洲银作正支销不得仍前冒费年终仍籍记出纳送部审阅  上皆是之因命下杨奇卜春法司问徐鹏举姑夺禄米三月
　　○先是十年九月虏入寇大同应浑怀仁山阴等处所杀掠甚众兵部言镇守官匿败报功请差官核实得旨令给事中一员同巡按张禄会勘兵科都给事中张润身言禄亦扶同奏捷宜令回避  上是之遣给事中王玑御史杨宜往勘于是张禄上＜锍-釒＞争言臣方按论诸失事官科歛打点赃状润身不欲臣勘迹涉掩饰  上以禄与润身章并下玑等核实至是玑等勘上总兵彭楧罪当首论次则游击秦鼎又次则参将李蓁皆宜置之于理而巡抚王潮镇守太监张绅亦不得无罪其功过可准者仅一游击赵纲耳至于张润身张禄一则恐妨查勘故有巡按回避之请一则适按赃私故有言官掩过之论事皆为公情亦别白惟  陛下裁察兵部覆议得旨地方失事重大诸有罪人员本宜逮京重究姑从宽禠彭楧秦鼎职原卫闲住赵纲姑留用李蓁王潮张绅张禄张润身讦奏事情并令都察院从公参奏院覆如玑等言乃诏蓁下巡按御史逮问并别＜锍-釒＞所论赃罪从重归结潮绅回京别用禄润身各夺俸三月余将佐等官各以轻重降罚有差
　　○辛未升云南布政使司左参政谢汝仪为江西按察使南京刑部署郎中戴鲸刑部署员外郎吴玭大理寺评事杨恂俱按察司佥事鲸江西玭广东恂狭西
　　○荫秩满吏部左侍郎周用子国南右侍郎许诰子偩俱国子生
　　○户部郎中徐元祉受命赈济保河二府以地方灾害由水患未消遂极言顺天真定保定河间四府河患谓以大分言顺天利害相半真定利多害少保定利少害多河间则全受其害盖水之害有二一曰河二曰淀河本以洩水今下壅而不宣淀本以潴水今上溢而不受洚洞无涯民瘼特甚弘治正德间盖尝筑建长堤排塞决口水悍土卤随即溃败为今之计惟有＜锍-釒＞浚而已臣周相原隰备访佥议敷陈＜锍-釒＞浚六事一浚本河以开其源盖今所称九河悉自西山而来南与滹沱合则浸真定诸郡北与白沟合则侵保定诸郡所谓本河也浚之使河身宽邃足纳众流乃今日治水之第一义也一浚支河以分其势盖九河由紫城口入大青河湼槃口入文都村蔺家口入白洋淀杨村河入章哥洼所谓支河也浚之使河身直遂以纳细流则水势分矣一浚决河以防其渐盖九河当其安流自成一道本支二河受之有余陡遇急雨连澍岸口四冲所谓决河也宜视水势所便每冲量留一口深浚顺导数处共成一渠以杀湍激且杜淫溢之渐一浚淀河以统其宗盖九河溢于既满停于不洩坏田畴为渊薮所谓淀河也浚之使淀淀相通达于本支等河庶下有所洩不至汜滥一浚淤河以顺其性盖九河东逝原有故道或为泥潬之凝结或为豪强之曲防所谓淤河也宜依故道＜锍-釒＞之使高者下下者通占阻作梗者抵罪勿贷一浚下河以接其流盖九河一自青县出一自丁字沽出其于二流相匝者如苑家口尤甚皆所谓下河也浚之使本支等河两涯不滞直达于海则治水之功成矣以上数事不过辟阻水之高冈觅受水之故道分其来势通其去脉此其大略也若夫施工之序则自苑家口始于此首事必专其责任然后一行真定府先浚滹沱河以保障城池培植要路次晋州束鹿武强等县于紫城湼槃等口联络河间府献河等县于窦村单桥淮镇溯流穷源俾水循滹沱一派以出青县一行保定府先浚杨村河蔺家口白洋淀次安州新雄任丘等县于吕公月样等桥联络顺天府文大等县于龙湾张青苑家口俾水引沙洼一派出丁字沽斯可以抑九河之患而民害可息矣下工部议覆四府河患先该太仆寺卿何栋勘奏障浚工程浩大民困未纾须料财力有余乃可兴工已奉俞旨今元祉所奏又极详明夫水害不除则民灾终不可免恐不可以财力之诎坐视斯民之溺乞降专敕二道令顺天巡抚王大用保定巡抚许宗鲁督同各该兵备有司等官照依所奏事理履行勘视凡故河淤塞所在溯流穷源通加开浚其一切横流散漫之水亦须究其弊源顺流下导务使趋河就海不可顾此弃彼以邻境为壑其诸官豪阻截水利者即行改正若更抗拒从重参治体勘明白即画域鸠夫及时戒事一面具实奏闻诏悉从之
　　○壬申兵部尚书掌都察院事汪鋐劾奏御史王宣谭缵沈奎陈大器陆梦麟李美胡体乾陈世辅熊爵等各先后保荐官属大计之日多以贪酷不谨败宜连坐请敕吏部视其多寡而议罚焉部覆巡按御史滥举四人以上者革职闲住二人以上者降一级调外任一人者罚俸半年诏从之著为令于是宣缵闲住大器梦麟世辅降调奎美体乾爵罚俸
　　○癸酉升礼部仪制司署郎中田汝成为广东按察司副使提调学校
　　○狭西巡抚都御史王尧封奏狭西各边岁仰食县官者不可胜数考之黄河运道自汴城入洛河至孙家湾下载陆转可数百里而达狭州复由黄河经潼关过渭南不四十里抵狭城而狭之金州等处径湖广襄阳汉江皆有水可漕诚循此道改立漕卒增置牛车先转河南湖广原派临德二仓米十万石于金州续改附近狭州等处折粮二十万石各舟浮车转而达于狭可以不烦内帑而用饶足矣户部覆言汉唐盛时岁漕关中米数十万石耳然汉番系议作渠田不欲漕张汤议通褒斜不能漕唐禇郎凿三门山为梁而功不成杨务廉又凿为栈以挽舟而挽卒多坠死李齐物凿底柱以通舟而不能入至候水涨乃止盖皆更底柱之险败亡过半故至呼河中山为米山谓雇门匠为无墓而我朝成化间亦曾转漕二十万石至狭有斗钱易斗米之费竟不能达今徒爱获谷之利而不知利之不偿其害是杨雄所谓耗十而爱一之说也宜下廷臣会议可否以闻既而廷臣皆以为不便罢不行
　　○甲戌国子监启圣祠成奉安启圣公神位命国子监掌印官行祭礼
　　明世宗肃皇帝实录卷之一百四十
明世宗肃皇帝实录卷之一百四十一
