<!-- { "loadSidebar": true } -->
○御史林腾蛟奏江西南赣一镇在万山中为四省要会自先臣王守仁经略之后当事者因循玩愒于是李文彪李文禄谢允樟赖清规叶槐等相继构乱遂使各巢无所为忌而跳梁不已后患可忧因陈广招徕早定计议兵食慎官守重责成五事兵部覆请下抚臣行之报可
　　○裁革保定马水口把总一员从抚臣郑絧奏也
　　○丙寅
　　○升浙江布政使司右参政王询为都察院右佥都御史提督军务兼巡抚福建地方
　　○丁卯
　　○升宁夏副总兵署都指挥佥事王怀邦署都督佥事充总兵官镇守山西
　　○暂管宣大总督事兵部右侍郎江东以是月十五日至镇视事奏闻  上报曰右卫久困朕闻城中将变尔急用心处置可兼都察院左佥都御史寻谕兵部曰目今右卫困极江东勿以权任辞务令尽心干理逐贼入饷总督官不必推且令杨博往待事稍宁回部
　　○戊辰
　　○巡按直隶御史万民英巡视蓟镇还奏墙子岭白马关一带边墙为先任巡抚吴嘉会所筑皆苟且幸成冒免公帑故旋筑旋圯虏得乘之而入乞遣官按视工所严核钱粮虚出之数如法论治＜锍-釒＞上诏锦衣卫先逮嘉会下狱候遣官勘明议处令刑部尚书郑晓暂署兵部事于是以部兵右侍郎江东代嘉会为左侍郎改户部右侍郎闵照于兵部而命礼科右给事中袁汝是河南道御史凌儒往蓟镇勘工
　　○己巳
　　○改南京兵部右侍郎刘采为兵部左侍郎协理京营戎政
　　○辛未
　　○虏千余骑由滴水崖入寇南犯永宁川蓟镇宣府相继告急暂管兵部事刑部尚书郑晓言自来京营官军未有不分正备更畨役工所者兹者虏报绎骚居庸震动蓄威练武所宜预图门工虽急臣请暂遣原选听征出战官军三万五千人回营操练分布战守余军仍令供役如故＜锍-釒＞入  上谕内阁曰听征之名不应杂役况自去岁曰整理闻至今犹未见精猛目今内逆勾贼相继作乱如不一长驱恐终无宁岁朝工仰奉天时门建必速成以临述职殿工少缓无妨焉乃允晓请令听征官军回营
　　○癸酉
　　○吏部尚书吴鹏等给事中赵锵等御史李成华等各应诏条陈理财事宜户部覆行二十九年一各边挂印并京营漕运总兵暂设知印一名见役纳银五百两候缺四百五十两十三省按察司每省五名见役一名纳银三百五十两候缺四名纳银三百两不为例一严追各处减存轻赍银以减存一半羡余一分角□羊淮余悉角□羊部仍查收三十六年以前通州寄库余银及改折挂欠漕粮济边一三十八年新运暂徵折色三分之一每石银七钱其南京仓粮量于原折数外每石加银一钱三年以后仍旧一清查三十四年前未完绢布改徵折色一变赏广东贮库赃物添设惠州盐铁税课及福建节年河东等税两广军饷余银俱可佐内帑之缺一将广东存留粮并角□羊司银福建派剩粮银浙江温州府给军附余银各量地徵角□羊不许官吏乾没一陕西巡茶御史衙门贮有机兵赃罚银宜动支一万两济边一各处额徵税粮马草均□□□地亩山塘租税寺观佃价等银凡已徵在官未及原数者令其截数类角□羊一各钞关税钞暂令多角□羊折银一年以后仍本折轮年收角□羊一＜锍-釒＞通盐法如两淮之掣验稽迟两浙之贩窝过盛长芦之假借官支食盐宜严行禁革其本部近取三十四年以后盐引仍计于缘边之地酌量召纳本色免其加银三分一量增河东盐池四川盐井税额及两淮盐引每引徵银三分以一分角□羊部一督徵四川茶税如有商畨私相贸易及州县因而为利者如法之  一清查山西布政司丰赡库钱粮给发王府以充禄粮一江西逆濠党与废产及各处废寺庵观池基有影射侵牟变卖未尽者有业已承买未纳价银者追行追角□羊一山东安山南旺一带水柜余田及沿江芦州上清河麻油地溧阳建昌湖等处除先年给赐额外应起科者起科应变卖者变卖一各省屯田存积银三分留一以备兵荒二分起角□羊一开垦宣大二镇抛荒屯田牛种未备者量为处给一查收各处税契引银税契银逐年徵角□羊引银每引一钱不得侵匿一户部二部每五年将发过边饷造册送科道官查盘山川神庙香钱行各处有司清查类角□羊一裁革乡试举人牌坊路费之半及各项供亿通行莭省一僧道十六岁以上私自簪剃者各追银六两关给度牒者勒为民一大江南北起俵备用马匹改徵改色二年每马一匹银三十两以一半角□羊太仆寺买马一半角□羊太仓给军仍量取草场租银三万两佐之一民间寄养马匹倒死桩银数十万两行印马御史查迄一水陆驿递裁减车船夫役停造铺陈仍禁民间不得私造座船一南京江济二卫水夫二千余人每四千方轮一差其三年坐食之费当尽数还官以四分留南京六分角□羊本部一内外军官并军门坐事立功充军者许其纳银赎罪一各都司卫所并抢旗役有违限一年及补役十年之上年过三十未并者总旗纳银三十两小旗二十两二年者总旗四十五两小旗三十两其锦衣卫系近侍衙门当陪加其直总旗三百两小旗半之一河南原派河夫银已徵在官者量发五万两＜锍-釒＞入  上曰此会议殊为国中计即如各驿成造铺陈费多徒资侵克各省角□羊送两京历日苐充私馈宜悉行停革令各该巡按将二项岁派银额查徵角□羊部以三月为限违者罪之裁省座船马匹禁革冒滥关支兵部其详议具奏按察司知印不必设军官立功及军民人等充不准赎其余悉依拟各项银两即令各抚按核明趣角□羊无容怠视
　　○甲戌
　　○荫总督仓场户部右侍郎高燿子垣为国子生以三年满也
　　○乙亥  诏恤京师铺商会佑衙门不许抑减时值经收衙门不许需索分例其未发商价以太仓银次苐给补给给事中魏元吉奏也时帑藏匮竭户工部所欠各项商价不啻五六十万两坊市民一充商役即万金之产无不立破民有力者咸诡冒投托百方营免有尽室逃避外郡者久之上户渐稀则佥及中户已复及中下户由是里鬨萧条即有千金之产亦惴惴惧见及故元吉以为言然于是大兴边储急太仓常患无以应之虽有诏存恤而商困如故  凤阳巡抚都御史李遂奏求淮杨钞关银课给军仍请加重两淮盐引斤数听军门委官收纳  上从部议以工部奏讨代办盐五十一万五千五百十九引每引加银三钱一半角□羊部一半留江北备倭余不许点巡抚辽东都御史苏志皋为民以去年虏入辽阳广宁志皋不发兵捄援而妄报首功克减军饷为给事中张益所劾也
　　○丙子
　　○改刑部右侍郎马森于户部
　　○升山西按察司副使路可由为都察院右佥都御史巡抚辽东
　　○升南京大理寺卿石永为南京兵部右侍郎
　　○更定两淮掣盐之法运司一遇各边中完工本盐商赍到勘合不分正余盐引即听各商自向小灶买捆出场依期循单赴掣仍量减盐引价淮南每引上纳五钱淮北三钱五分一厘二毫五丝其掣盐之时每单淮南六万六千引外加三万四千引为一单淮北三万四千引外加一万六千引为一单定以半年之内淮南掣四单淮北二单不许过期停壅从御史张九功奏也
　　○刑科给事中吴时来刑部主事张翀董传策交章论劾大学士严嵩纳贿误国杖时来＜锍-釒＞曰近者  皇上赫然震怒逮治误事边臣远迩闻之无不忻跃臣谓边臣克剥军饷以馈执政罪也若执政受其馈而与之合党欺君独得无罪乎嵩辅已二十年文武进退悉出其手又私令其子世蕃入直为之票拟章奏纳赂招权九边臣苴橐入入世蕃后达嵩所远则赵文华王汝孝张经蔡克廉近则杨顺吴嘉会皆剥民膏以市私交虚官帑以实奸窦  明主在上已洞见一二而言官如给事中袁洪愈张灯御史万民英一屡及之矣顾多旁指微讽无直攻嵩父子者臣窃以为今边事之不振由于军困军困由于官邪官邪由于谋国之无人所谓去恶务本塞水从源何暇治穿窬之盗攻标末之疾乎翀＜锍-釒＞曰臣窃观国家有三大政皆严嵩父子坏之督抚将帅□进不择其才行赏不论其功修边筑堡不核其实但金多而略厚者或指败为功或以入为遁而国家备边之政坏矣户部钱粮以十分计之四分输边六分馈嵩父子及其家奴永年即永年之富已至数十万此皆各省水陆之所供贫军衣糈之所赖日攫月攘安得不穷而国家理财之政坏矣嵩既以虎狼之威得世蕃为爪距取朝廷名器为已骗局故一时无耻之徒如蝇集腐如蛆嘬秽有以三千五千调美官者有以七百八百得与选者公行白日乞哀昏夜遂至靡然成风如丧心病狂而  祖宗二百年来所培养忠臣莭士之气又至嵩父子坏尽矣欺天欺君神怨人怨天下之士虽复有怀忠愤激深图社稷之忧者而外则窘于才辩之不及内则怵于机械之中伤自非  九重英断早除此二蠹则虽有韩白杖钺桑孔持筹亦不能为也傅策＜锍-釒＞曰臣窃庸  陛下发帑金以济边而边饷日虚设科日以餋士而士气日靡夫天地生物止有此数在官则在民今上不在官下不在民臣不知安所在乎  陛下试检之严嵩家当有富于内藏者吏兵二部选官至持簿入嵩之门任其堪发故俗呼文选郎中万采为文管家职方郎中方祥为武管家言其为之掌则服役不异奴隶也采木侍郎刘伯跃提督尚书赵文华所侵盗官银以钜万万皆航浮卒挽岁时侵润天下藩臬诸司相与则而效之驿地为之骚动公私为之耗竭以致  主忧于上民怨于下而嵩方洋洋坐政府自谓得计回视要地皆彼心腹莫敢出一语即有能自振拔者亦不得不随风而靡有君无臣诚可惋惜  陛下何爱一嵩父子不快天下之愤增三军之气乎时大学士徐阶雅不与嵩同道嵩意忌之来与翀皆阶门生也傅策松江人与阶同乡而时来又先任松江推官＜锍-釒＞上嵩乃大疑阶密奏三臣同日构陷必有人使之且时来已遣使琉球疑其悔行欲藉口自脱得旨边臣不忠欺君□□向国已处治之时来原非真忠为主本怀讥怨朕躬事玄怠政故先言一二远臣次及辅首此必有主使同计者又日久奉使不行輙以亡命自待假此沽名锦衣卫其逮送镇抚司严刑讯鞫同翀与傅策各追究主确之人以闻已而三臣逮对诏狱百方掠讯备极楚毒竟不言主使者曰此  高庙神灵教臣为此言尔镇抚司乃以翀傅策相为主使并时来俱以诬罔成狱谳上诏俱发烟瘅卫所充军嵩寻亦乞罪  上优诏不允
　　○丁丑直隶昌平州地震
　　大明世宗钦天履道英毅圣神宣文广武洪仁大孝肃皇帝实录卷四百五十七


大明世宗钦天履道英毅圣神宣文广武洪仁大孝肃皇帝实录卷四百五十八
　　嘉靖三十七年四月戊寅朔时享  太庙遣成国公朱希忠代遣刑科右给事中郭汝霖行人李际春持莭册封琉球国中山王尚清世子尚元为中王山  诏留苏州府本色正兑粮二万石松江一万五千石充本处兵饷
　　○庚辰
　　○黜原任大同巡抚都御史朱笈为民褫原任大同总兵龚业职下巡按御史问罢副总兵王尚忠还原卫而以致仕参将尚表代领副总兵事仍赏银三十两彩币二袭时右卫被围六月余笈以候代离任业已餋病卧家独尚忠在镇御史栾尚约言其廉雅有余而勇略不及尚表因并劾笈业避事负恩杖故有是命
　　○辛巳
　　○荫南京兵部右侍郎刘采孙幼基为国子生以三年满也
