<!-- { "loadSidebar": true } -->
　　○辛未初  上拟建  几庙未举会南京  太庙灾  上意欲勿建礼部尚书夏言因言京师  宗庙将复右制久注  渊里而南京  太庙遽罹回禄殆  皇天  圣祖祐启默相有不可不灵承者  上悦诏所司亟饰材用候春和兴工因谕辅臣张孚敬李时以  九庙之制孚敬等对  九庙正礼当行无疑前岁苐以年月未到姑徐徐之尔  上曰原说明年利俟临期会议今达礼者少不必会议恐招多言可即量地广狭摹拟＜矢见＞制寻谕言令偕在工诸臣郭勋等并内阁礼工二部同诣  庙庭视计制用物式庙寝不必相去远即前堂五间向后丈许接寝室三间义亦在矣诸臣奉谕遂于  太庙南左为三昭庙兴  文祖  世室而四右为三穆庙群庙各深十六丈有奇广十一丈有奇  世室寝殿视群庙稍崇而纵横深广与群庙等  列庙总门与  太庙戟门相并  列庙后垣与  太庙祧庙后墙相并具图进览  上以世室当隆异其制谓诸臣所拟未尽今再议于是言等请增拓  世室前殿视群庙崇四尺有奇深阔半之寝殿视群庙崇二尺有奇阔深如之＜矢见＞制闳钜夐与群庙异  上乃报允令所司预具物料以来春仲月始事
　　○壬申赐百官重阳莭宴
　　○丙子升浙江右布政使任忠狭西右布政使万潮俱为左布政使忠本省潮广西
　　○以湖广灾伤诏停徵是年厨料颜料及南京折布之半其兑军粮二十万石内准十万石照改兑例于临德二仓拆支南京仓米三十一万石已蠲免五分其余十五万五千石听每石折银四钱仍留  显陵卫年例兑军折银一万六千两有奇及太和山香银与各司府州县仓库无碍赃罚钱谷悉出之以赡贫民兼补禄俸之缺
　　○丁丑升四川左布政使潘鉴为都察院右副都御史巡抚四川原任云南布政司使吕经为都察院右副都御史巡抚辽东
　　○升山东布政使司右参政杨维聪为山西右布政使四川按察司副使韩璒为湖广布政司左参政直隶庐州府知府高汝行为浙江按察司副使河南按察司佥事叶舋为广西布政使司左参议
　　○鸿胪寺卿王道中言岁时令莭阙下赐宴与宴诸臣入坐无序或门籍无名一概混入以后乞敕所司俱核百官门籍名数开具姓名贴注席上其带俸皇亲等官原无门籍者亦当查核明确一体开具与宴诸臣皆以品级叙座若有喧哗失礼者听御史紏奏诏可
　　○己卯升大同左副总兵都指挥佥事萧
　　○升为署都督佥事统总兵官镇守蓟州永平山海等处
　　○时应天府进呈试录失裁山西进呈试录误夹片纸  上皆谓其不敬下应天府官于南京法司山西布政司官于巡按御史逮问
　　○庚辰楚王荣＜氵戒＞薨遣灵璧侯汤绍宗致祭命有司茔葬楚世子显榕为王请谥言葬期迫近恐勘至迟误王尝以孝行旌表素履已著乞即赐谥免勘诏从其请
　　○辛巳升湖广按察使翟瓒为都察院右佥都御史巡抚湖广
　　○升山东监察御史傅炯为南京光禄寺少卿
　　○壬午升山东按察使范辂江西右参政陆深俱右布政使湖广按察司副使万云鹏福建按察司副使陆铨河南彰德府知府彭办之俱布政使司右参政江西布政使司右参议朱纨为按察司副使辂浙江深狭西铨河南办之山东云鹏纨俱四川南京监察御史乔宇以庙灾陈言人君之治天下欲奠斯民之生当严贪酷之禁传曰火烈人望而畏之水濡民狎而玩之贪酷之法未尝不严而人法之人每多姑息如赃迹败露而坐以不满贯之罪酷暴著闻而止拟因公之条禁之者既轻故犯者日众也今宜申明律令犯者勿贷则贪酷之风庶几可息人心可悦  天意可回  上嘉纳其言命都察院从实举行
　　○监察御史刘希龙以
　　○南京  太庙灾陈言修省二事一禁纷更以安黎庶令田粮之制诡寄兼并里书欺隐作毙是诚有之惟在官得其人查革究正使其奸弗得售可矣何近来有司妄举丈地均粮之法求媚上官以希保荐然各官既不能履亩查丈其势必委之里老义民人等那移增减毙端百出徒滋烦扰此后务照旧额徵派不许一概丈量生事扰民一定分则以裕催徵近例有司考满行取至京钱粮不完者俱当送问驳回致各官望风敲朴以期免过幸迁今行取考满官到部查其任内所完钱粮不致大欠者既免参驳惟令及时催徵而不临期苛责庶傕科抚字并行不悖户部议覆诏可
　　○癸未礼部左侍郎黄绾奉
　　○旨勘上大同事言乱卒王福胜等之杀摠兵李瑾寔瑾唆法所致其首恶不过数人应者不过六七十辈藉令如巡抚潘仿议旦擒旦抚自可旋定而总制刘源清都督郤永益张其事以耸朝廷朝廷命其相机征计而源清永一意对之旦言五堡事处之太宽遂榜示城中五堡遗筑疑以为追理旧事而人心益该仿所捕乱卒杖杀及槛致者已六七十人是时入抚而徐图之逆党可尽得而源清以功不出己乃凭诸囚之妄攀纵甲士之横索追呼益急复诬原任总兵朱振为谋主振仰药死乃人人自危讹言屠城群起为乱今日谕诸军胁从不问矣明日又以师逼城下斩关而入大肆杀掠虽以宗室士民及佥事孙允中等之力沮卒不听益百道攻城至穴地灌水而城中不得不为自全之计乃发禁兵出罪囚开门迎敌杀参将一人是时
　　○王府及有司军民章＜锍-釒＞皆为逻卒所过朝廷莫乃闻而两人请师益急且谓城中悉从贼寔大欲厌绝此城遂致  上廑宵旰之忧调兵转饷殆无宁日忠于谋国者固如是乎时乱卒又诱北虏数万人大举入寇攻东南诸关官军累败城中且为内应源清永进不能讨逆退不能御虏致残破重镇几撤藩篱赖  圣明特降御劄释群疑之心罢源清之职中外始知用兵非朝廷意而主事楚书等一人谕之即释申稽颡自斩倡乱者二十余级以献城中若更生然虏闻之寻近远遁有如源清不去乱岂有既乎是役也杀游击曹安千户张钦等数人士女千八百人被虏及惊失者千余人其余擅杀埋掩者不可胜数毁室庐以万计财货刍粮称是民不堪命甚矣而源清永又厚为棓克赃贿不赀臣始至境见赴愬者载道切悲怜乃宣  圣谕慰宗室抚残伤掩骸骼赈穷以称  陛下亲亲爱民之意而城中大悦按其罪则源清与永贪功偾事诬上殃民实为之首而副总兵赵镇等九十六人或视瑾死弗救或防御无策罪为次之游击徐淮等五人又次之论其功则
　　○总督张瓒巡抚樊继祖巡按蓟祐之运筹督粮分猷共济主事楚书郎中詹荣都指挥纪振镇抚王宁或倡义入城或乘机抚定并宜优叙而员外李文芝则次之参将叶宗叚堂李彬刘江副总兵梁霆张镇指挥张忠又次之他如游击戴廉虽有不救李瑾之罪而抚处之功可赎指挥马昇千户杨麟虽为乱军推戴而从正之志可原又如潘仿仓卒遭变备历难危孙允中离母出城遂被覊绁卒之密□抚处两人有力焉是皆不可以其所失而遽弃之也惟  陛下财察＜锍-釒＞下兵部会兵科都给事中曾忭等言大同乱卒稔恶积虑无上久矣其杀主将非律所谓谋杀乃谋叛也今议者欲曲从轻比意以不出此无以议赦而不知神武之义不杀之仁断自  圣心何必曲法以惠奸慝哉臣请令法司明正判逆之名而因诏  陛下特赦之惠使天下知犯法必诛而无复徼幸则奸萌之心折矣又黄绾言刘源清赃贿交通贪功偾事春秋必诛夫源清不能观机进止则有之矣往者宸濠之乱源清为进贤令倡乱死守在湖东有保障功即举事一不当尚当蒙八议之贷况源清非激变者也绾又称潘仿孙允中俱宜叙用夫为守臣乱阶不杜见难不援踰垣而避敕符俱亡降止辱身观衅自全皇惑草＜锍-釒＞为贼请贷得不流窜为幸已厚尚将靦颜污朝列哉惟詹荣身陷贼中本无强土之责
　　○楚书奉使筑濠非有军旅之事乃有肯越职以谋因几成事录此而量赏之亦足以示劝若夫樊继祖挫威于城下张瓒受命于军终亦复贪天因人冒昧掠羙此而赏之非所以昭天公也＜锍-釒＞亦下兵部覆言绾受命查勘功罪穷推尽结纤悉不遗固人臣守法之常忄□尔等职司封驳权量轻重及辩拆实天下士论之公臣等参酌定拟永罪在不赦源清当录曩劳末减并镇等一应罪犯俱事下刑名宜移
　　○都察院审详覆奏仿允中损威失职录用非宜瓒继祖等诸功次宜悉如绾议行赏绾尽心抚赈靖除遗恶使积疑对角□羊边镇获安为劳甚大宜优加奖赉得旨源清永及镇等情犯轻重下法司从公依律拟瓒继祖祐各赏银等币有差书荣振宁各升一级文芝升俸一级廉以功赎罪昇麟调别卫仿允中各复原职任宗等各赏彩毙淮等各夺俸半年黄绾奉
　　○命抚赈查勘周悉勤劳可加升俸一级仍赏银毙李瑾量加恤典又以怍等不候覆奉輙先论扰言词欺诳沮坏国是令锦衣卫拷讯已而释之
　　○初绾勘＜锍-釒＞既上都督郤永不服反奏之绾困悉数永及刘源清未尽之罪
　　○兵部请谴给事中一人同御史再勘已得旨矣绾言臣之所勘法司尚未拟覆而兵部请官再勘则为罪人谋者工也如国法何方臣之奉命往也永尝为飞语以摇惑军心复令人击臣途中以逞其凶臆滋复浮言跪辨臣恐勘官一出大同军士皆将自危其为边患诚非细故且臣复奏俱勘余情初不藉此为归结而兵部颠倒重轻敢敢为狙诈之术臣不知其何心也＜锍-釒＞入  上乃止科臣不遣
　　○礼部尚书夏言劾奏仪制司郎中张元孝祠祭祠郎中李遂放纵不职状且言臣以菲才忝重任所赖僚属同心助臣不逮而乃为时所忌措身益孤凡为臣属官者小诋则获小进大詈则获大迁故自臣受任来属官调吏部者四改翰林者三人臣皆莫知其由而用人者未尝一言见询也是以遂等特欲抗拒堂官沮坏部事以取悦当路策足要津耳乞亟赐罢默以为奔竞私门怠弃公务之戒  上命锦衣卫执元孝送赴镇抚司鞫治之寻俱调外任
　　○原任刑部尚书致仕张子麟刑部主事升山东副使餋病王言主事升广西右参政闲住陈能主事升狭西佥事闲住曹春俱坐张延龄事逮至下法司鞫讯谓昔曹祖寔以畏延龄威势自服毒死无他情法司当子龄率属不严言等不先觉察罪当赎杖子麟仍致仕言等仍餋病闲住  上命俱革为民
　　○乙酉户科都给事中管怀理等言迩者宗室相率入京奏乞禄粮越禁犯例固宜切责但臣等遍阅其状无非饥寒迫切婚丧废礼穷戚之故及查天下粮额岁入率不给如山西晋代沈三府岁用禄粮九十五万六千有奇而岁派不过八十四万二千余石即此一省天下可知嗣后支派愈广禄粮愈多宗室贫苦至极岂可坐视困毙不为区处礼科都给事中潘大宾亦言宗室日蕃将军中尉等爵支给不时衣食告难婚姻愆期怨恣朝夕  祖宗在天之灵必有戚然不安者伤和召灾或此其由乞令廷臣详议＜锍-釒＞并下户部侍郎张云覆奏言各府宗室禄粮本部累经议奏或准本折中半兼支或以官税余盐及抛荒田粮补奏然犹有缺乏者乞
