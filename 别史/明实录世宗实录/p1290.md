<!-- { "loadSidebar": true } -->
　　○先是三十五年倭寇自浙直败还入海至琉球国境上中山王世子尚元遣兵邀击尽歼之得中国被虏人金坤等六名至是遣陪臣蔡廷会等入贡献还坤等因言远夷穷岛入贡之使湏乘夏令遇南风迅始得归国乞如三十四年例听于福建海口每岁自行修买归舟不候题请  上嘉其忠顺许之仍赐敕奖谕赏银五十两彩币四袭获功人马必度及廷会等俱厚赐遣之
　　○朝鲜国王李峘以大内灾遣陪臣礼曹参判南宫恍奉表入慰宴赏如例
　　○丙子
　　○升南京太仆寺少卿黄廷用本寺卿
　　○工科给事中张学颜奏请久任巡抚非九年六年以上勿选吏部覆言久任责成者所以重付托之权循资叙选者所以广＜锍-釒＞通之法今部堂有缺必取之卿贰卿贰有缺必取之督抚若督抚岁久不迁而资望浅者乃得躐升启侥幸速化之心失出入均劳之义非定论也苐宜稍加督责令毋贻患地方尔诏如部议
　　○巡按直隶御史路楷勘上秋虏入应州总督杨顺率诸将胡镇等击败之乞录顺等功而治失事诸臣罪得旨荫顺子原籍卫所千户升千总胡镇等一级参将麻隆等赎罪革守备姜威任与参将刘卿等俱逮问初  楷上＜锍-釒＞言状称攻堡七十余处杀人二千余及是尽反前奏以地方失事委之守臣顺更以战胜受赏公行贿赂颠倒是非皆严嵩父子主之也
　　○工部覆吏科给事中张益奏朝廷为民兴利自监司以及府县俱设有水利官使之浚筑陂塘坝堰以防旱涝近者吏职不修三农失业乞下巡按御史严行督课每岁中上殿最以闻报可
　　○丁丑
　　○以顺天永平二府灾伤命均派河南一省及北直隶保真定等府每岁共出银十万两助挽皇木从巡抚都御史马佩奏也
　　○戊寅  命故宁阳侯陈继祖男维藩袭爵
　　大明世宗钦天履道英毅神圣宣文广武洪仁大孝肃皇帝实录卷四百五十五



大明世宗钦天履道英毅圣神宣文广武洪仁大孝肃皇帝实录卷四百五十六
　　嘉靖三十七年二月己卯朔命南京前府佥书署都督佥事许信提督操江松潘东路左参将署都指挥佥事程规充副总兵分守松潘等处
　　○庚辰
　　○赐嘉善公主蓟州牧马草场地二千五百九十五顷
　　○辽东守臣类奏三十六年十月以后官军御虏于叆阳等处功次共斩首一百七十二级  上从议荫总督王忬及巡抚苏志皋各一子为国子生总兵罗文豸一子百户升副总兵王重禄二级赏御史周斯盛等银有差
　　○辛巳
　　○升吏部都给事中赵釴为南京太仆寺少卿
　　○发天津卫守冻漕粮十二万石输蓟州充兵饷
　　○壬午
　　○祈谷视牲遣公张溶代驸马谢诏伯陈鏸尚书吴山轮视
　　○升兵部职方司郎中方祥为福建按察司副使
　　○乙酉
　　○广东佥事万仲分部水陆兵为东西哨攻倭临敌而哨兵皆溃领哨千户魏岳高洪死之
　　○丁亥启蛰行祈谷礼于  玄极宝殿遣成国公朱希忠代
　　○祭先师孔子命礼部尚书吴山行礼
　　○贵州抚按官高翀等奏上本省采木经费之数当用银一百三十八万余两费钜役繁非一省所能独办乞行两广江西云南狭西诸省通融出银助之工部覆各省俱多灾伤难以加  诸将广东云南江西山西原派盐课大工银督发应用仍留本省文武官应献助俸银抚按司道府官应角□羊赃罪并事例悉听抚按官动支此外别有权宜良策令多方计处以闻  上从部议
　　○戊子祭  太社稷遗英国公张溶代  孝贞纯皇后忌辰  奉先殿行祭礼遣兴安伯徐梦赐祭  茂陵
○己丑祭  帝社稷命成国公朱希忠代  命户部督催广东年例香料
　　○辛卯
　　○以江西岁办工料不足诏以本省三十六年起运南京仓粮三十六万六千石每石折银八钱内伍钱给军三钱补抵料价不为例从巡抚都御史马森奏也
　　○镇远侯顾寰奏朝门工大京营军力不敷请量令在京各卫所官旗出银募夫视俸厚薄为差以佐工役苏军累工部覆国家每岁工兴多取办营军官为给食未闻有告病者迩以门工重大本部议将军夫十万人四班践更应役又以雇募民夫四万六千八百余人助之可谓劳逸得所公私两全何独至累官军又欲敛银代役乎寰所请乃姑息之政不可行若军中有老弱不堪赴工者令其自相雇倩有司勿与知可也  上从部议
　　○壬辰
　　○发太仆寺马五百匹给入卫官军
　　○癸巳
　　○升浙江道御史王用康为通政司使右参议
　　○诏减南京光禄寺钱粮谷二百十石牛料黄豆三百石麦一百三十石菉豆二十石从本寺卿赵贞吉奏也
　　○革钜野王府镇国中尉观将□火观行□火爵发高墙禁锢降其弟观辰□火为庶人将□火行□火共为淫暴通从嫂淑人韩氏及侄重锦乡君杀典膳王纪又杀平人张礼王卿小丑儿王世其王瑾支角□羊其尸招集群盗朱及文等劫掠人财物辰□火时年幼知情不同恶特末减之  诏工部移文各采木催料官令安静行事所过河夫以木到之日调发不得拘集日久有妨农事时大工趣办甚急民不堪命其并河诸州县尤苦之给事中魏元吉上＜锍-釒＞言状因请严差官骚扰之禁各处催料御史完至二分以上者具奏还京  上嘉纳其言因有是命
○甲午
　　○兵部覆御史梁汝魁条陈马政一狭西苑马寺二监七苑官宜视有司例科岁登其孳牧之数候六年类奏以频黜陟一国家茶马之禁禁阑出与畨市者耳非禁民之相市也而有司不察而悉禁之故茶□不来乞明示民商得相买卖每马一匹官税银三钱以寓稽察之意不惟惠民且因可以资国报可
　　○录大同左右卫获功阵亡中伤官吏军民麻锦等四百五十二人升赏有差
　　○大同右卫千户魏昂以奸其部卒女事觉单骑亡大虏中寻挟虏至城下索其妻子署副都兵尚表千总应袭麻锦堑地伏甲擒之事闻诏斩昂赏表锦银币
　　○丙申
　　○锦衣卫匠余陈兵援大工开纳事例输银二千三百两乞升兵部奏授署都指挥佥事注本卫南司管事月支俸一石承孙承袭一辈兵科都给事中汤日新等言锦衣古虎贲金吾之职也人司扈从出掌缉捕国家非特恩不授非异功不袭而以一匠余丝粟之赀得之且支俸承袭无乃以滥乎夫朝廷虽急财至于名器则不可不重若幸门一开胥徒市侩争相慕效求拾级而升则禁卫几为垄断之场豪杰妨其进取之路以此权锥刀得失果孰轻而孰重也臣等切以为本兵前拟非是  上善其言诏改岳注所分带俸而夺兵部该司官俸三月
　　○丁酉  恭仁康定锦皇帝忌辰遣广宁伯刘允中祭  陵寝
　　○戊戌
　　○是实天下财赋岁入太仓口者计二百万两有奇旧规以七分经费每存积三分备兵歉以为常嘉靖己酉以前岁支最多不过二百万而其少者乃仅至七八十万及庚戌虏变后周章备御每岁调兵遣戍申外所增兵马数多饷额增倍及乙卯丙辰间而宣大虏警益急一切募军赈恤等费咸取给内帑岁无纪极故嘉靖三十年所发京边岁用之数至五百九十五万三十一年五百三十一万三十二年五百七十三万三十三年四百五十五万三十四年四百二十九万三十五年三百八十六万三十六年三百二万计太仓岁入银二百万之额不能充岁出之半由是度支为一切之法箕敛财贿题增派括赃赎筭税契折民壮提编均徭推广事例兴焉其初亦赖以济匮久之诸所灌输益少值四方有事有司往往为地方奏留且请免如浙直以被倭川贵以采木山陕宣大以兵荒不惟诸军兴徵发停格即岁入二百万之额且亏其三一而内庭之赏给斋殿之经营  上时以夜半出片纸有所徵取吏虽急无敢延顷刻者会大同右卫告警今岁自入春来发宣大银二十六万有奇而天下民运至太仓者银仅七万帑储大较不及十万两而边臣奏讨日棘尚书方钝等夏惧不知所出乃乘间具陈帑藏空虚状因言今右卫危急北门震动法当破格给赈而臣等坐守空藏调度无策欲取之官而官府之搜括已尽欲取之民而民间之科派已极失时误事罪且万死谨披沥愚衷条为便宜七事惟  陛下怜察之其一议处各边存积盐引欲将嘉靖三十四年以后存积未中者照依原价每银一钱加三分召商纳银太仓特行超掣其二议处各边开派盐引欲将三十三年以前开派盐引该纳本色如原定估米一石者量减一斗草束以五十斤为则者减一斤八两具有原改纳折色者许照原派量增折色分数不为例其三议处南京仓粮欲将浙江湖广江西及南直隶州县原派南京户部仓粮该徵本色暂借三年改折一半转发太仓银库济边其四议处南京本色逋赋自三十一年至三十五年江浙湖广三省及直隶州县其所拖欠南京本色粮米改追折色通限一年内完角□羊银库违限不完者仍追本色其五议处各处拖欠本部钱粮断自嘉靖三十一年为始行各抚按督行司府尽数查明多方追角□羊通限一年内完报其六议处各处盐课盐税请遵照定例各处盐课盐税悉输本部发边所在官司不得擅自奏留及别项借用其七议处赃罚事例税契民兵等银原因边费不赀议取前项银两角□羊部接济近因营建朝门移助工费今工部钱粮颇裕似当量分其半还之本部以佐匮乏＜锍-釒＞入得旨右卫危急此策但可备将来之用不堪应卒且门工未完工部赃罚银两亦不宜遽请盐引并折粮等项如议行因切责钝等谋国不忠令再议明日钝等谢罪请先发太仓日逐续收库银五万两及紫荆关新城仓浮图峪客兵兵米二万石豆一万石兼程运至大同以济急用又本部题准究运事宜凡听选监生选期在一年外者纳银四十两二年外者倍之三年外者又倍之其未经行取系上选十年以上纳银二百两俱送吏部搭选今宜令前二项监生愿纳本色者各赴右卫及附近右卫府卫州县查照役处时估量减斗头斤重上纳  草完日送吏部搭选如例其开纳之数以五十人为止搭选以六个月三选为节报可  治三十三年大同芍药坡新庄材等处失事罪都指挥张勋等三十二人谪戍降罚有差
　　○己亥
○建大祈典于万法宝殿九日分遣英国公张濙等祭告各工宫庙
　　○壬寅春分祭朝日坛遣英国公张溶行礼
　　○乙巳  诏试御史罗廷唯甄敬栾尚约陶应龙凌儒李廷龙姜儆蔡结唐维禄董克封王大任顾曾唯刘以节庞尚鹏王渐莫抑高应芳王汝正方攸续王乔年史官金应奎俱实授
　　○丙午
　　○升山东道御史马三才为太仆寺少卿
　　○改南京太仆寺寺丞陈谨为尚宝司司丞
　　○巡抚四川都察院右副都御史黄光昇进芝四十九本
　　○遣遂安伯陈鏸祭先农之神
　　○丁未
　　○祭历代帝皇遣定国公徐延德行礼
　　○戊申
