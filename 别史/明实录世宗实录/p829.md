<!-- { "loadSidebar": true } -->
　　○初昌化伯邵蕙卒无子其弟邵萱已奉旨许其袭爵居原籍杭州召未至而其侄锦衣卫指挥邵辅千户邵茂各上书言萱非嫡派不当袭蕙母何氏又疏言辅匿萱不出议久未决有旨下礼部都察院查勘时左都御史胡世宁为杭州人与辅家比邻先是世宁以发宸濠反事谪戍辽东系狱时辅父千户琪营救之甚力及世宁发遣宸濠使人要于路欲之琪又为指授方略从间道抵戍所胡世宁甚德之至是乃自陈其故言与辅父有旧不敢勘问  上曰卿既邵辅旧则其家宗图知之必真况职总风纪是非曲直正当分办以杜争端岂可引嫌辞避其秉公勘问具实以闻
　　○甲子灵丘王氵□匆滆奏称镇国将军成＜釒微＞有孝行亲没结庐墓侧负土叠冢晨夕号泣不绝  上闻之深加叹赏赐敕谕奖赍以银币羊酒且谕礼部自今宗室中有孝行卓异如成＜釒微＞者令抚按官奏闻奖励
　　○乙丑大学士杨一清以目疾遂请老  上曰卿内阁元臣朕倚托至重正宜赞朕共图至治以安下民此朕所深望于卿者何可以求退为言目疾第宜善治之愈日即出视事遂命太医院院判许绅视疾于家又遣中使赍赐猪羊酒米诸物
　　○吏部尚书桂萼言足食足民大计全赖各巡抚兵备官整理近来巡抚兵备类不得人递迁太速故事多废弛民不蒙利迩者左都御史胡世宁尚书李承勋俱建议言各巡抚兵备宜严家选择务在得人又令久住以图成功如周忱在苏松二十二年王翱在辽东十有一年于谦在河南山西一十八年陈镒在狭西亦十余年功次著者以次加秩勿易其地二臣所言甚于治理有禆惟  陛下采而行之  上曰世宁承勋所议良是巡抚及兵备官安民弭道尤为紧要若不久任何不遵行人才难得知人亦难吏部便会同户兵二部并承勋世宁等将巡抚兵备官从公选择量地险要因才授任果积有年劳如议加升毋得仍前数为更易负朕责成至意
　　○丁卯以忻城伯赵武为南京左军都督府佥书
　　○改太子少保刑部尚书李承勋为兵部尚书兼都察院左都御史加太子少保提督团营军务都察院左都御史胡世宁为刑部尚书升兵部左侍郎伍文定为都察院右都御史时  上方欲振新营务命廷臣举素有威望练达兵政者专督营务于是兵部尚书王时中等会举提督两广新建伯南京兵部尚书王守仁提督狭西三边军务太子太保兵部尚书王宪及文定  上以两广甘肃事未靖守仁及宪未可轻动特以承勋任之田世宁代承勋文定代世宁已承勋＜锍-釒＞辞加秩  上优诏不允仍勉以展布忠诚尽心乃事所当兴革事宜悉务实举行勿事姑息
　　○辛未上以大学士杨一清病目未出特赐御札曰卿疾稍愈便可赴阁视事新春伊迩望卿良切不必报名廷谢祗以何日赴阁具＜锍-釒＞来闻一清因上＜锍-釒＞谢言明日当力疾赴阁礼宜面谢但咳嗽时作不能致辞惟  陛下优容  上优诏答之免其致辞行礼
　　○壬申以岁暮祫祭遣武定侯郭勋惠安伯张伟祭告  太庙及  懿祖皇帝  熙祖皇帝  仁祖皇帝
　　○升提督四夷馆太常寺少卿刘天和为都察院右佥都御史专理甘肃粮饷修举屯政初户部尚书邹文盛言边储重事非得大臣专理之不可  上令吏部推堪任者以闻尚书桂萼等言天和素有才望遂用之
　　○大学士杨一清等言人主视朝当有常期古礼朝辨色始入君日出而视之今  陛下常以昧爽以前视朝或设烛以登宝座虽大风寒无间是固励精图治之心而  圣躬得无因之以过劳乎伏愿于新岁履端更始之时仿古礼而行命鸿胪寺官传示内外每以日出为度或遇大风寒日暂免遂著为令庶  圣躬不致过劳实  宗庙生灵之幸也  上曰卿等所言真师保爱君至意迩来内外百官偷闲怠隋不能勤事故朕以身先之庶足以警化云耳古礼谓办色入朝日出而视之不独为息餋之计是亦防微之一道也一清等又言  陛下一身乃  天地  宗庙  社稷百神万姓之主诚宜重惜以餋天和以绥多福窃闻每日鸡鸣而起行礼于  奉先奉慈  崇先三殿之前出入门枨上下阶级已不胜其劳旋即视朝听讲退而亲阅章奏一日万几向非  圣聪天启  睿体神护何以堪此切惟  三殿之建本以义起非庙也即如为庙亦惟清静斯神有依周颂清庙鲁颂閟宫未闻有每日瞻拜之礼  太宗文皇帝正以  太庙在外凡朔望荐新忌辰行礼未便故建  奉先殿于宫内本以节劳而今反致劳是未得初建之意矣祭仪曰祭不欲数数则烦烦则不敬祭不欲＜锍-釒＞＜锍-釒＞则怠怠则忘此固言在庙之礼也今  太庙  世庙已备四时之祭  三殿岂得复为繁缛之礼乎臣等谨参酌礼仪自今第宜每日令内侍焚香朔望及四时节候  圣躬亲往各殿行一拜三叩头礼如常朝臣子见人君之仪则不＜锍-釒＞以怠不数以烦起居有节而烦劳可省矣至于忌辰古礼迁主祭每止于其所当忌而不他及如有事我  皇祖考但宜及  皇祖妣有事  皇祖妣则不宜及  皇祖考礼曰尊可及卑卑不可援尊也臣等所见如此惟  圣明采择  上曰览卿所奏甚见诚爱孰肯言之夫子孙之于祖父竭尽其力犹不能报其万一何敢以劳为言但人君者既以一身上主  郊祀次则  宗社又次则百神其重如此人之精神有限纵虽强力之人其能胜乎我  太宗时始建  奉先殿当时止  五庙神位日虽拜之止五拜今  九庙神位  奉慈三室  崇先亲庙穿绕往来登降阶级所行十三拜礼凡遇节令祭告忌辰计三十四拜朕素禀清弱拜毕言语促喘前年病起益甚不能如仪卿所议察礼精当朕采纳施行又卿开导储嗣言造端夫妇诚不可不重朕于后与二妃皆以礼接之以道率之亦以正御之而于多欲之戒色荒之惧每兢兢焉今婚礼告成将近七载深虑承传为重恐罹不孝之罪也因此故切谕之庶见朕不敢忽之微意耳
　　○以明年正旦节遣建昌侯张延龄驸马都尉京山侯崔元泰和伯陈万言分祭  七陵仪宾周钺祭  景皇帝陵寝
　　大明世宗肃皇帝实录卷之八十三
大明世宗肃皇帝实录卷之八十四
　　嘉靖七年正月甲戌朔正旦莭  上御奉天殿受文武群臣四夷使朝贺  免群臣宴赐节钱钞
　　○乙亥日重晕生珥左右有戟俱赤黄色又虹白弥天良久散
　　○丙子  宣宗章皇帝忌辰  奉先殿行祭礼遣都督同知夏助祭  景陵
　　○丁丑朝鲜国王李怿差陪臣吏曹参判洪景霖等贡方物马匹贺正旦赐宴赉如例
　　○戊寅降秦府奉国将军诚溧及其子辅国将军秉柃秉枌为庶人安置秉柃秉枌于凤阳夺诚溧诸子秉＜木咢＞秉锨秉棨秉木□野秉材秉＜木昂＞禄米三之一初诚溧父子骄恣不道数为秦王所禁恨之及与乡宦给事中孟奇子庄构讼有司不能决各上＜锍-釒＞自理  上乃遣司礼少监萧洪刑部锦衣卫官各一员即讯之狱具诚溧父子不直乃尽逮系其党仍令秦王切责之溧父子怨望出不逊语秦王以闻溧又阴摭勘官及孟庄他事且诬王招方术士与谈祸福遣秉柃潜走京师奏之  上又遣太监戴永都御史张润锦衣卫指挥张琦往覆勘凡溧奏秦王及勘官孟庄事多无验而溧父子前罪皆实  上恶其怙终济恶故有是命
○己卯时享  太庙  世庙  上见兵部尚书李承勋班在张璁桂萼之上意颇不悦大学士杨一清因请量加二臣一品散官使与承勋相等  上悦报曰只才午间得卿一＜锍-釒＞足见辅导至切朕复有言夫君臣一德上下同心自伊尹之于成汤乃克合也朕又愚昧之人继承之主焉敢比成汤但念卿念念之间凡出于为君为民无有不尽其忠诚至于诸凡导告之者无一毫不与朕合其议何谓也且以今此一事告卿朕于三十日视朝承勋班在璁之上初六日陪祀又见承勋在首列遂自思之承勋虽当任用之时况年资亦深但璁是辅弼重臣似或不可亦未及之萼也回宫思欲录其意问于卿而暂回休息今日已间亲写帖子与内阁书终遂思食食后陈砚纸而卿之＜锍-釒＞已至矣故朕嘉悦不尽以其七年始遇卿也卿之赤诚又迈尹之诚也尹之辅汤贤辅圣也易若今卿辅朕之切岂不过尹乎朕非汤资卿所告导岂不难乎朕非造出之言其言实自衷出也卿其益尽言无不尽之诚庶使朕免于冲昧之失也
○顺天府官进春  上御奉天殿受之文武群臣行庆贺礼
　　○选授知县王准□大节徐俊民俱为给事中准礼科大节兵科俊民工科
　　○辛巳  上御经筵
　　○御史吴仲劾奏武定侯郭勋京营诸不法事且言勋借口大礼大狱益骄纵自恣举朝无敢议之者请角□羊勋兵柄按治其罪  上责仲假大礼大狱倾陷勋臣贳勋勿问
　　○升云南左参政欧阳铎为太常寺少卿提督四夷馆
　　○虏百余骑掠开原靖安堡参将阎振指挥钟俸追败之斩首六十余级
　　○癸未  上御奉天殿以郊祀誓戒百官致斋三日
　　○  上降手敕加礼部尚书兼文渊阁大学士张璁吏部尚书兼翰林院学士桂萼俱太子太保璁萼＜锍-釒＞辞  上皆优诏答之而更加璁少保兼太子太保时  上方有事  郊坛璁萼请候廷谢毕乃敢受命  上曰古者人君接大臣无时上下乃交旦日扈从斋宫即可出谢不必陛见
　　○  上既采胡世宁李承勋久任巡抚之议命吏部会户兵二部与世宁承勋考核各抚臣宜去留者以闻于是吏部尚书桂萼等言湖广巡抚孙修宁夏巡抚孟洋才宜简僻河南巡抚蒋瑶清操可称风采不足总理南京粮储杭淮保定巡抚林庭＜木昂＞文名颇著政誉未孚辽东巡抚张云贵州巡抚袁宗儒郧阳巡抚夏从寿提督操江张九叙或才不逾人或病多废事议以修洋调任瑶等回籍听别用  上皆从之仍谕诸臣秉公推补务求可久任者毋袭往时递迁之弊
　　○海西塔山前等卫建州左等卫女直都督佥事速黑忒等二百人来朝贡马赐宴赏如例
　　○夜月犯井宿钺星
　　○甲申授推官范安朱观知县周相张景陈世辅叶照王仪俞稷为试监察御史改兵部职方司主事马扬为监察御史相河南道景山东道世辅四川道安广西道观云南道照仪俱贵州道扬南京山东道稷南京山西道
　　○山西巡抚常道请发三关兵讨潞城县青羊山贼  上许之以有司不急剿捕停该道守巡及府州县所官俸令戴罪杀贼仍诏邻境官司各严兵以待
　　○乙酉升兵部右侍郎周伦为本部左侍郎都察院右副都御史王廷相为兵部右侍郎
