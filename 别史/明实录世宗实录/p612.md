<!-- { "loadSidebar": true } -->
　　○新倭大至犯浙江台温等府乐清临海象山等县及福建福州兴化泉州福清等沿海郡邑同时登岸焚劫  命兵部给事中郑茂往大同勘杨顺路楷赃罪
　　○癸未  命故忻城伯赵武男祖胤袭爵
　　○升都察院左副都御史赵大佑为刑部右侍郎应天府府尹叶镗为大理寺卿  上谕户兵二部曰朕闻右卫加困城中食乏其选督饷大臣一人往山西紫荆籴米赈济又尚表虽用老不能出师其遣蓟州副总兵马芳统所部家丁赴之兵部言马芳家丁不满百必令总督王忬益以精兵五百人乃可遣  上许之令毋候代速往其日尚表捷至言官军突围与虏战斩一人获十八人内有俺答孙及壻与酋各一人虏为之退舍十里此三月二十日事也以在围城中凡遣课卒十二人出报至是其一人始达  上嘉其功升表为都督佥事参将麻禄为都指挥使部下官军副千户麻锦等一百四人升赏有差
　　○治虏入宣府沙家屯等处官军失事罪万全都司署都指挥佥事杨世臣山西行都司指挥佥事陈忠等九人谪戍降罚有差
　　○初辽东大饥已发银五万余两赈之  上意未慊诏再发户兵工三部库银一万两命御史吉澄往赈未几又以巡按御史周斯盛之奏复发二万两趣澄疾驰至镇给之
　　○丙戌
　　○原任太子少保兵部尚书杨博奉诏趋大同奏闻  上喜赐之银币谕曰知卿赴镇朕心慰悦宜殚力设谋逐贼入饷急角□羊右卫之困以副委任
　　○兵部奉旨议上裁省驿递事宜言国初以驿递宣传王命飞报军情比者成法尽更糜费十倍既有站红船又增设官民座船既有额定马驴又增设帮马既有正差应付又有借冒关牌分外逼索者请查复会典事例尽毁官民座船以其费入官其旱驿马驴除两京会同馆之外每驿减十之三非冲者减十之五所过官承必湏正差勘合堪定职名地方夫马之数方许应付其他一切分关倒关借关汝关及额外铺陈馈送折乾等弊在内听科部在外听抚按参革仍以各该地方所省钱粮之半角□羊部输边诏允行
　　○丁亥  命兵部左侍郎闵照兼都察院右佥都御史督饷右卫时右卫被围久户部前后所发饷银已三十余万两既而因给事中徐浦之奏穵运紫荆关浮图峪米豆二万石因御史栾尚约之奏又发主客兵银十四万两使者相属于路事权不一会照以督饷行给事中赵锵等因请令户部悉计新旧粮银已发未发之数俱委照核实以闻报可俄山东临清州肚□羊侵克官银五千两至诏即以其银付照添市刍饷
　　○总督浙直福建国务都御史胡宗宪得白鹿于舟山献之  上悦赐以银币礼部请告庙受百官贺得旨  上天眷佑赐瑞非一今奸臣叛泯南北勾贼本欺谤我事上玄宗宪人心不泯以此瑞上之岂可忽慢其命公希忠代献  太庙表贺自卿等言已见敬天事君至意自朕言非愧且怒已之
　　○戊子
　　○裁革大城永清二县儒学训导各一员武清县管粮主簿一员
　　○户部覆御史钟沂奏其一＜锍-釒＞通钱除起运轻赍粮银之外凡存留王府及官员折俸折钞问罪纸赎等项俱得银钱兼用其民间贸易但系历代旧钱与洪武嘉靖钱相兼行使有富豪阻坏及镕钱铸器者坐以重法一禁革包揽如浙江岁派物料及内府蜡茶之类不俱本折色俱择富户领角□羊及廉吏收买不得纵奸民影射其各省一应起运钱粮悉如之报可
　　○己丑
　　○升都察院右佥都御史鄢＜棥心＞卿为本院左副都御史
　　○庚寅
○裕王妃李氏薨  上亲定丧仪如寿定王继妃吴氏例以部＜锍-釒＞称薨失体命改为改
　　○辛卯
　　○升广西布政司左布政使熊洛为应天府府尹
　　○总督浙直福建都御史胡宗宪以击败岑港海寇闻诏降敕奖励仍令克期荡平
　　○壬辰
　　○大同右卫围角□羊虏自去年九月入犯边分留部众于右卫四周三五为队阻关行旅比松松寨来降又闻参将尚表运饷入城乃移大营内收俺答驻右卫城西南黄台吉驻东南脱脱驻西北各去城三舍许由是内外断绝斗粟束刍不能复进城而城中亦无一人疋骑得出重围者初表物以间住官运饷入既为虏遮遂极为城守计出库藏兵械火器分给丁壮昼夜防御虏来攻輙击却之及被围久粮草匮竭则诱谕富民劝借得杂粮若干既尽则括牛马等畜食之樵采不通民间尽撤屋而爨虏间及中国妖叛人等日往来城下讹言恐吓导以投虏之计城中人心始终无一摇动者至是侍郎江东及巡抚杨选总兵张承勋选集主客兵数万严部而进虏闻大兵至悉拔帐而遁东等遂以是日入右卫城所运粮凡四千余石居民焚香夹道出迎老稚妇女皆感泣呼声震地自以为再生也连岁大通以守者非人虏视为往来通衢不分冬夏与华人杂处其地  上心忧之乃动发太仓银岁例外以数十万计数为守者交关当路侵克赂遣而边民所沾不及十二驯致势不可支则倡言宣大可弃以诳听闻既虏围右卫急  上屡问计于大学士严嵩嵩意欲弃之而难于发言则对本兵许论前总督宜大知彼中事枤甚明请降谕问之论遂言右卫远在大同西北深入虏地异日所以得安由东西堡寨联终策应之也今墩堡悉毁于虏遣一孤城于极塞外固虏一围困即声问隔绝计非重兵驱之虏不肯去即虏去而兵无宿粮计必速散散则虏必复来今图为永安则必复该卫兵马原额以今地方荒歉刍粟踊贵计其粮饷非五十万金不可果能岁办五十万金则此一弹丸之城虽孤悬虏地犹可保也论盖为难难辞欲  上自弃之  上闻顾益忧念汲汲为措饷为发兵为更易文武大吏  圣意所向百司懔懔趋事而虏寻引去右卫以存寻诸臣之言及所措画宁独右卫不守即大同亦将为虏巢矣
　　○巡按直隶御史马斯臧勘上三十六年夏倭寇淮杨各文武职官功次请录有功徐州兵备副使于德昌頴州兵备副使卢镒杨州府知府石茂华指挥伍维统等恤□□人事百户刘魁许勇邵宗智王价等会总督胡宗宪亦＜锍-釒＞言江北之役将官则卢镗刘显土兵则张空周官彭志显按臣则马斯臧张九功邵惟中并宜录而斯臧督战泗州劳绩尤多章并下兵部兵部覆镗显以升秩余当先叙督抚功以次行赏  上命赏总督胡宗宪银帛都御史高揵王诰御史邵惟中张九功银各有差斯臧遇有京堂员缺升用升德昌二级镒茂华维统等各一级魁等各以死事恤录如例
　　○以三十五年虏入甘肃新大祥营等处论凉州右副总兵宋勇守备不设谪戍边
　　○癸巳
　　○升山西布政司右布政使朱用广西右布政使林应亮各为本司左布政使湖广按察使谷峤为本省右布政司礼部署郎中事张天复为湖广按察司副使提调学校
　　○甲午
　　○建景副瑞典于御仙宫九日
　　○升大理寺左少卿邢尚简为都察院右佥都史
　　○狭西总督抚按言河州密迩强场乃临巩之籓篱而大同河实河州之门户也乞留甘凉班军与客兵共戍之乂河州旧隶洮泯兵备道隔越五百里乞就近改属临巩兵备便兵部覆奏报可
　　○丙申
　　○倭攻福清县破之执知县叶宗文劫库狱杀掳男妇十余人纵火焚官民廨舍举人陈见率家僮贼不克与儒学训导邬中＜氵亟＞同被执骂贼而死
　　○丁酉
　　○尚书杨博以右卫角□羊围闻  上喜徵侍郎江东还赐二品大红纱衣一袭赏总兵张承勋李贤巡抚杨选副总兵尚表等银币有差御史变尚约言右卫残破以来耕稼废于攻守田亩蹂于虏骑庐舍器具尽于炊爨农战士夷于锋镝今虽暂角□羊将来未可知也宜大加赈恤严设守备为善后之计＜锍-釒＞入  深喜其言报曰东既调兵入饷博其悉心周计火逐虏贼勿致再欺凡墩堡之要害务在修筑坚久期以八月前毕事余墙次第举工仍以赈恤边备事宜下兵部会九卿科道议皆言尚约议是除前后发银之外加发赈银二万两屯种银三万两给之其边备最急者各险要之处宜多设将官客兵应调往来无益宜多炼土兵代之屯田盐法宜复官吏贪残驱民于虏宜宽征敛加意招徕奸民入虏中为之乡导者宜加悬购  上命总督务实行之有未尽者仍便宜具奏毋缓
　　○乙亥
　　○升大理寺右少卿胡汝霖为本部左少卿太仆寺少卿吕光洵为大理寺右少卿
　　○辛丑  上以入夏不雨多风兼举祈禳醮与于内殿命定国公徐延德等分告各宫庙
　　○户部尚书贾应春等以各处钱粮逋欠数多奏请遣官摧督  上曰官不必遣吏部即将管粮官职名开列上之其所欠粮数责令完报十分之七方许推升
　　○壬寅
　　○总督宣大尚书杨博以右卫围角□羊道路渐通宜及五六月间预处兵食以为将来经久之计因陈便宜十事一广聚粮饷右卫自围角□羊后城中已有米万石但孤危之地非积谷四五万不堪固守而左卫平远天城阳和五处密迩虏巢亦当预备一激劝忠荩孤臣久困将士勤劳者未录死者未收请发户部银一万两通行给赏官一两被伤者一两五钱军五钱被伤者七钱其死者官二两军一两仍设坛致祭以慰忠魂一查给牛种即日仲夏尚可布种之时请发客兵银七千五百两收买牛种分给被兵之家免其还官一修筑墩堡大同中东西三路俱当添设墩堡而东路尤急请发兵部银三万两脩牛心山云阳铺各旧堡而别筑新堡于红土铺黄牛坡二处仍于各堡空内每四里修墩一座分军戍之一添该官兵墩堡既修则当计处军马请于牛心堡设守备一员募军一千人给马二百匹红土黄土云阳三堡各设操守一员募兵五百人给马一百匹操守官悉听右卫参将莭制其军装取之马价银器械取之工部月粮布花令管粮郎中会入钱粮数内一计处车营边人久不习车战故虏入輙不支请于左卫造偏箱车二百辆右卫三百辆其工费取之商税□赎银候有虏警右卫车营自西转东左卫车营自东转西声势联络可保无虞一表杨倡义当虏围城时城中人有能出财济贫乞表其闾曰尚义原代银谷以官银偿之不必扣除军饷一安插流移右玉二卫已经蠲免粮银流移之人渐可复业乞容便宜劳来令其修复私堡再免应徵钱粮三年一请给火器添设新堡车营合用火器宜令工部给发一预防边堡如拒门杀胡拒胡灭胡残胡破胡六堡皆逼临虏境比之右卫尤为剥肤请以时缮修仍各建仓积谷千石以备缓急无故不许动支＜锍-釒＞入得旨俱允行应用钱粮令该部查发毋缓
　　○癸卯
　　○倭千余攻福建惠安县知县林咸率壮丁乘城御之倭攻五昼夜不克丁壮死者数百倭亦颇有损失乃引去
　　○乙巳
　　○遣礼部左侍郎茅王□赞右侍郎袁炜工部左侍郎卢勋户部左侍郎蔡克廉钦天监监副潘一元诣金山相择  裕王妃李氏坟所  诏修筑  孝陵宝城遣魏国公徐鹏举祭告以二月中风雨城坏故也
　　○沈府永年王恬＜火定＞薨赐祭葬如例谥庄宪
　　○丙午
　　○升南京通政使司右参议刘仑为太仆寺少卿
　　○发太仆寺马千六百匹给保定军
　　○兵部以太仆马乏请增损嘉靖三十一年开纳例展限三年一京卫武学生有愿输财买马入监已应试纳银二百四十两未应试三百二十两在外军舍余入京遇例者如未应试之例待勘诈者没入一有愿乞冠带荣身二十两诏如议
