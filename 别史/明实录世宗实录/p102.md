<!-- { "loadSidebar": true } -->
　　○初礼官会议已得  旨别建一庙奉祀  皇考旋以＜锍-釒＞内有云  献皇服尽与  孝庙一同复遣中使论礼官查议于礼部言礼天子于九庙亲尽则祧  献皇与  孝宣系兄弟同为一世之后  仁庙而下以次升祧至  九庙已满  孝宗祧迁之日我  献皇帝神主亦同祧迁但  孝宗神主在  太庙内合迁藏于  太祖寝殿之后我  献别白一庙  神主迁藏之所实当代所未有之典臣窃以为百余年之后  圣君贤相必有至当归一之论故不敢预为轻议＜锍-釒＞入  上曰别建一庙不与  祖宗昭穆序列不同门室他日奉祧藏于何所礼部其再会议定以伸朕世世奉祀之情于是礼部复上＜锍-釒＞曰  献皇立庙自汉宣以来仅此两见礼有载者可以援礼旧无载者当以义起  太庙之制有前殿有寝殿寝殿之后别建一定为藏主之所今  献皇新庙虽无左昭右穆亦有前后殿寝  孝宗该迁之期祧迁夹室不享时祭止于岁暮合祭  太庙一出主焉  陛下圣子神孙传至亲尽当迁之期  献庙神主宜于寝殿置一龛室藏  主其中不设四时之祭惟岁暮  太庙合祭之日亦出  主于本庙前殿举祭如仪祀毕仍藏寝室则  献神主世居本殿与  太庙同为悠久  皇上孝思亦永无穷矣＜锍-釒＞入  上曰  皇考止生朕一人入继  大统别无奉祀嫡嗣今既特立一庙以后子孙世世献享不迁伸朕孝思  赐故南京礼部尚书杨廉太子少保赐谥文恪给祭葬如例廉江西丰城县人中成化二十三年进士改庶吉士授吉士中历南京光禄寺少卿太仆寺少卿右通政顺天府尹南京礼部右侍郎尚书致仕廉居官处乡行谊修洁士论许之  广东按察使张佑副使孙＜棥心＞逮至各上＜锍-釒＞辩雪章付所司  大理寺少卿袁宗儒勘上湖广长沙府知府宋卿贪酷罪状皆如巡抚都御史席书所劾都察院覆议罪当戍边  诏如所拟
　　○丙戌
　　○升巡抚山东都察院右副都御史  以擒斩甘肃回达功升赏官军都指挥佥事陈斌等有差
○丁亥
　　○提督鴈门等关兼巡抚山西右副都御史毕昭言顷臣以母病陈乞归养以蒙  俞允苐新任都御史江潮远在万里若候交代恐母旦夕不保终孤  圣恩乞特许放归以毕乌鸟之私吏部谓其情词恳切议令大同巡抚右副都御史蔡天佑暂理其事以待潮至  上怜其意许之
　　○戊子
　　○以永福长公主薨辍朝一日  命赐祭酒丧葬如例  升翰林院检讨陈寰为国监司业  顺天府固安县雨雹如鸡卵
　　大明世宗肃皇帝实录卷五十一
　大明世宗肃皇帝实录卷五十二
　　嘉靖四年六月己丑朔  命南京后军都督府署都督佥事杭雄挂平羌将军印充总兵官镇守宁夏地方
　　○守备凤阳太监王德乞更换敕书兼管凤庐淮阳徐滁和地方事诏许之兵部执奏  祖宗设立凤阳守备专供事  皇陵兼管皇城及高墙锁钥督操八卫一所军马初管理地方之例正德来始有夤缘兼管顷已奉诏改正岂可复许乞收回成命戒谕王德安静守法得旨凤阳守备所管地方依成化弘治间例行
　　○兵部言营操人马内以拱护京师外以詟服夷夏所系甚重比来人多玩法往往有弃职役及窃马逃者虽尝著为送问调卫之例漫不知畏故本部近议凡拐马在逃官军必严降调所以正法令警人心也今武定侯郭勋乃请复轻其罪则人心益无所忌法何以行但称各官军有因饥寒不能赴操或久病无人代告及原领马在必以一切治罪又以轻重无别今当为酌处凡拐马在逃官军限一月以内首免过期不首及捕得者俱送法司治罪一再犯及马在者军责放官免降级犯三次以上及马死或买者毋论官军俱京卫调外外卫调边追还马日官降一级即所在调卫带俸差操不许管军管事身没子孙还原卫袭祖职若马死身只患病无人代告者核实宽豁其诸坐营官及把总千总各卫掌印官平时不能抚恤以致官军在逃数多者按月报数月二十名以上奏治千总及卫掌印官年百五十名以上及倒死马百匹以上奏治各坐营等官毋贷诏如拟行
○庚寅
○总理粮储兼巡抚应天右都御史吴廷举上言  仁寿宫灾盖  上天仁爱明示谴告欲君臣内外交相儆戒监于已往慎于将来愿  陛下省躬思咎谨渐不克终之戒尊礼大臣优容言官约束勋戚咸如初载而又沈潜  圣学延节臣僚以防壅蔽修大政以顺气导和出宫女以旁达幽怨报闻  赦高墙已故庶人成银膺锟恩枪恩錍安泛觐锥等家属八十八人见在庶人成锁恩鑡宸湤及各亲属五十九人故久庶人徽牒焟家属句儿等一百四十三人  敕内官分送各王府随住口粮布花婚配等项给如高墙例仍敕各王府钤束戒谕令改过自新从御史叶忠言也
　　○辛卯  命于环碧殿旧址创建  祢庙制如  太庙而高广稍减之
　　○改提督南赣汀漳等处军务都察院右副都御史聂贤于南京督察院提督操江
○升江西吉安府知府徐冠为广东按察司副使
　　○以甘肃斩获达贼功升游击将军都指挥使张凤署都督同知坐营都指挥佥事陈斌署都督佥事
　　○初安庆卫指挥使崔文值宸濠之事变有保漳功升江西都指挥使至是以赃被劾自讼前功乞更调以图补报兵部覆言文罪宜下吏按治诏特宥之仍令候缺推用
　　○宁夏总兵官神勋遣人行贿京师为东厂所缉锦衣卫百户李镗御史王官受寄财物引领过送并已待问刑科给事中解一贯等浙江道御史张纬等并请穷治所馈遗之人从之
　　○壬辰
　　○升江西布政司左布政蒋瑶为都察院右副都御史巡抚山东
　　○以广西用兵免镇安等处土官男岑真宝等朝觐○以水旱灾免凤阳淮安扬州滁徐和等处府州县正官朝觐
　　○以狭西署都指挥佥事高显充垒茂等处游击将军
　　○先是司礼监以缺匠役乞收补四百七十名已得请兵部奏言  祖宗旧制两京各监局员役俱有定数正德末始添收冗滥幸奉  皇上诏书裁革冗蠹一清今复许收补恐诸监局纷纷效尤革退人役夤缘兢进是  先朝之宿弊复行而冗食亦且无纪乞寝前命斌以见在人匠应役便时兵科给事中郑自璧试御史聂豹亦以为言俱报有旨
　　○癸巳
　　○辽东叛贼李真周辅等伏诛
　　○甲午
　　○升翰林院编修张潮尹襄俱侍讲以九年秩满也
　　○乙未
　　○以地方用兵命广西思恩等府狭西延宁等府所属正官俱免朝觐  命济州卫带俸都指挥佥事申锡漳州卫署都指挥佥事侯汴掌各都司印锡湖广汴福建
　　○丙申
　　○升提督四夷馆太常寺卿潘希曾为都察院右副都御史提督南赣汀漳等处军务
　　○给故南京礼部右侍郎刘瑞祭一坛减半造葬
　　○福建汀州府永定县流贼曾凤等四十八人捕获伏诛
　　○广东按察使张祜副使孙＜棥心＞以诰忤访事校尉得罪被逮巡按御史杨铨上疏言今天下百司庶府体统相继所可恃以为信者上遵玺敕下凭印信耳广东僻处岭外向未有密差校尉诣彼访事者今一旦有之初无印信公文可据安知其为真且给事中陈洸与乡人许奏以蒙遣官严问未施行岂有各官之严问不可信而顾取信放校尉之访也其于事迹实有可疑祜懋俱执宪之官防范讥察乃其职分今反以微谴见逮使方面重臣絷緤束缚累然于道路之间甚非国家惜臣工之体恐此风一启后虽有诈伪者无复听诰也几微之渐不可不预察其守职之愚特加矜释章下所司
　　○南京工部尚书陈雍以给事中蔡经黄臣论劾乞休疏再上许之给驿还仍令有司月给米二石岁拨人夫二名
　　○丁酉
　　○总兵官种勋行赂事连兵部尚书金献民为给事蔡经试御史高世魁所劾献民因引疾乞致仕许之给驿还仍令有司月给米三石岁拨人夫四名
　　○戊戌
　　○升狭西按察司按察使袁宾为江西布政使司右布政使
　　○巡抚甘肃右副都御史陈九畴以疾乞回籍调理许之
　　○宁夏总兵缺兵部拟推漕运总兵官杨宏已得  旨点用给事中郑一鹏劾宏贪婪奔兢宜黜章下户部言宏屡有建白漕务修举未宜轻弃诏如前旨  封觐链庶子宸泗为辅国将军觐链原封镇国将军以宸濠叛逆故革爵为庶人其子宸泗生在未革爵之先弋阳王拱樻为请礼部议覆从之
　　○己亥  敕工部左侍郎童瑞提督  祢王工程
　　○兵部左侍郎郑岳乞致仕许之
　　○遣琉球夷人蔡渊等日本夷人妙贺等各归国  敕谕日本国王以宋素卿等林等凶叛就戮妙贺等无罪以礼遣还其元恶宗设及佐谋倡乱数人亟捕系缚送中国以听  天讨余并罔治掳去人民仍优恤送归否者将闭绝贡路徐议征讨时有琉球国贡使郑绳归国即令赍  敕转谕之
　　○庚子进  武宗毅皇帝实录  上具冕服御  奉天殿受之百官朝服行庆贺礼是日  祢庙兴工
　　○辛丑
　　○升南京太仆寺卿杨杲为太常寺卿提督四夷馆
　　○壬寅
○御史陈褒劾奏吏部尚书廖纪因陈光荐用进不以正大受内阁嘱托升知府李茂元副使不称铨衡宜罢纪因自劾乞休不许茂元盖大学士贾咏亲也于是咏亦上疏求退  上温旨慰留之
　　○癸卯
　　○南京刑部郎中黄宗明都察院经历黄绾并上疏言何渊献议谬妄干天下万世之公议宜正其罪俱报闻
　　○先是狭西抚按官以关西河二道分守各惮地方险僻多不按都以致有司怠玩诸事废阁请敕令二道各就地方住扎年终更代事下都察院议覆言迩来诸守巡官轻视公务图便以私逢迎抚按则不厌追随巡历州县则共惮跋涉至如兵备官责任尤重亦皆轻离职守远则趋谒然非特狭西一省然也宜如狭西抚按所请仍通行各省一体遵守有不奉法参治从之
　　○甲辰
　　○升巡抚应天都察院右都御史吴廷举为南京工部尚书  敕惠安伯张纬督  祢庙工程
　　○乙巳  献皇帝忌辰  上行祭礼于  观德殿
　　○丙午以  武宗实录成赐监修官定国公徐光祚总裁官大学士费宏石＜王卸-卩＞贾咏人白金八十两文绮四表里罗衣一袭鞍马一副副总裁官礼部左侍郎兼翰林院学士吴壹鹏侍讲学士董玘人白金八十两文绮四表里罗衣一袭纂修官侍讲徐缙翟銮许名成侍讲穆孔晖张碧刘朴张潮尹襄修撰唐皋杨维聪边宪编修谢丕刘栋费采林文俊孙绍祖蔡昂伦以训崔桐汪佃叶式王三锡陈沂邝灏余承勋刘世盛陆釴费懋中江晖马汝骥孙元检讨金皋张星萧汝成林时季方汤惟学席春刘夔人白金二十两文绮二表里罗衣一袭誊录官尚宝司少卿方英徐富吏部员外郎邵文恩大理寺右寺副周令张天保林应禧中书舍人钱禄郭晟岳梁庄临金云鸿周一元光禄寺署丞张祚鸿胪寺主簿刘恕凌礻□咠康世凤人白金五十两文绮二表里罗衣一袭收掌官尚宝司少卿汪麟白金十两文绮一表里誊录监生秀才十六人及续添誊录官十五人各银五两纻丝一表里吏校人匠钞绢布疋有差  赐故户部左侍郎王俨祭葬如例
　　○戊申
　　○以灾伤免山东兖州等六府各属州县及安东等卫所存留夏税并屯粮有差
　　○己酉
