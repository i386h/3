<!-- { "loadSidebar": true } -->
　　○选授行人周煦段汝砺推官刘仞知县丘养浩聂豹郑洛书高世魁沈松邓鋐杨彝俱为试监察御史养浩浙江道豹福建道煦湖广道洛书河南道世魁山东道仞狭西道汝砺四川道松广东道鋐广西道彝云南道南京太常寺博士姚鸣凤行人蒋诏俱南京试监察御史鸣凤浙江道诏江西道升兵部右侍郎姚镆为都察院右都御史提督两广军务兼理巡抚  命狭西西安卫署都指挥佥事蒋存礼充协守松潘东路地方左参将
　　○癸酉
　　○以斩获宣府德胜口关达贼升赏有功阵亡官军王讨等七十员名有差  南京浙江道监察御史王文等上＜锍-釒＞乞宥御史王＜棥心＞等复其官而罢御史郭楠逮治之命以广  圣德章下所司  命工部会官议  仁寿宫上视  清宁宫酌损之从御史叶忠言也
　　○甲戌
　　○升狭西布政使司右参政潘埙为山东右布政使礼部精膳司署员外郎刘彭年为贵州按察司佥事提督学校兼管屯田  直隶庐州府知府龙诰在任脩理义仓置买义田行赈粜赈贷赈济之法又条积蓄便民八事户部覆议得  旨龙诰留意备荒有禆仁政加官一等所奏事宜抚按官勘果便利通行各府州县仿诰所行随宜酌处以备赈济有成效者具奏加升如例  提督两广都御史盛应期等擒斩惠州归善县＜木兆＞子围强贼李文积等一千一百三十二名兵部以闻  上嘉其劳勚赏应期及太监郑润总兵官朱麒提督南赣汀漳都御史聂贤巡抚御史熊兰参议徐度佥事施儒指挥程鉴等银币有差  初旗校李全等以夤缘升锦衣卫副千户等职其奉登极诏裁革后奏辩不已至是兵部议覆谓全等一年之内或连升数级或一人一时报功数处以违例  带或以访探贼情或以传乞得升或以营建受荫足不履行阵而坐论斩获之功身不隶公家而躐跻融显之秩  皇上继统凡奉纶音十有余次汰除官校三万余名冒滥一清天下称快而全等倚城社之势恣穿窬之奸投贿权门百计营进万一邪言得入幸门复开则首此  诏令皆为虚文将来奏扰何有纪极宜置全等以罪以昭法纪得旨由营建荫者准与原职升级全等各与署百户职不许夤缘管事重复奏扰违者参治  以斩获达贼升赏延绥小蒜苑等处有功阵亡官军孟春等三百五十四员名有差  顺天府东安县漷县雨雹如鹅卵自未至酉大杀禾稼
　　○乙酉
　　○初  毅皇帝幸榆林有听选典膳李恭者＜锍-釒＞请回变指切江彬罪恶拟长至朝贺上之会有洩其语于彬者遂被逮拷毙诏狱其子太兴亦械系锦衣卫四年彬败始得释至是抚臣上其事部议谓宜赠官以示优恤得  旨赠奏府纪善  荫南京都察院右副都御史胡锭子漷为国子生以三年考满也  巡抚湖广右副都御史张琮等以湖广地广粮务浩繁原设参议一员既总粮储复部南运势难兼理奏乞添设一员部议官多扰民宜于额设参政参议内轮委一人部运不妨分守  上从之  顺天府永清县风雹杀麦
　　○丙子
　　○荫大理寺卿汤沐孙世贤为国子生以三年考满也
○总督军务少傅兼太子太傅兵部尚书兼都察院左都御史杨一清言狭西供边粮草缺乏毙在此司催徵不时所致乞明立条格以示劝惩于是户部覆议州县掌印管粮官以十分为率欠一分以上者住俸三分者起送降级其各府掌印并布政司管粮官通计所属欠三分者住俸五分者降级各该守巡官该道欠多者一体参治其卫所管屯官亦量分数住俸监并有悉心干理完纳无欠者听提者抚按及户部委官保举奖擢诏曰可
○以赎回人口功升法因河卫指挥佥事土剌为都督佥事右里河卫指挥使兀鲁孙等七名袭原职
　　○丁丑
　　○升广西道监察御史汪渊为大理寺丞  升四川按察司佥事孟廷柯为狭西布政使司右参议
　　○荫南京大理寺卿王珝子道平为国子生以三年考满也  户部以守门内官增添数多请如弘治年间例止留六人并榜示抽榷钞钱旧例有过取者参治之得  旨九门见在者姑弗革钱钞如旧规抽取  裁革漳州府龙溪县税课局令县官兼理以课税数少从户部覆提督南赣汀漳都御史聂贤议也  诏居庸大同一带操马以公差传报倒失者查豁椿银官为添价买补管军官有役占克害者听抚按官核实参治军士月粮务报时支给
　　○戊寅
○升都察院右副都御史王时中为兵部右侍郎
　　○阳曲王府辅国将军奇滃以淫纵不法革为庶人
　　○己卯
　　○升南京国子监司业郭维藩为南京翰林院侍讲学士  升广西庆远府知府王显高为广西按察司副使整饬宾州兵备广西南宁府同知张云鹏为四川按察司佥事整饬泸叙等处兵备  诏辽东苑马寺庆贺表文许主簿等官赉进以佐二革退惟寺卿一员故也  甘肃巡抚都御史陈九畴奏土鲁番回贼尚在肃州观音山抢掳本镇兵马单弱脱腹为患计必请兵缓不及事乞徵调狭西延宁游奇兵马驻劄平凉安会等处以备四贼且防套虏部议谓虏在套住牧兵马各守封疆恐难轻调三边新役提督大臣阃以外悉听处分不宜遥制请行提督军务兵部尚书杨一清酌量缓急随宜计处从之
　　○庚辰
○翰林院检讨陈寰服阕复除原职  诏京官出差及养病省丁忧者许差人具奏给领勘合从御史叶忠言也  兵部尚书金献民引疾乞休  上温旨慰留之  礼部复会官止＜锍-釒＞言世室之议群臣言其不可章既三上伏蒙  圣谕仍令礼官详考夏商周典礼经书  圣意盖以事必师古义必应经然后可全一代之礼垂百王之制也臣等谨翻阅经史考之夏有天下四百年传之二十六君商有天下六百年传统三十君周有天下八百年传统三十九君其间虽间有叔侄相传兄弟相及然皆父为天子未有自藩封入继大统如今日者不敢强皆再考六经四书立言各有指挥亦未有一言一事兴立世室祔  太庙事理相符臣等万死不敢有累盛德至于立  庙京师别为祭享则礼制得为有可考谨以汉宋言之哀英二帝既为人后与今不同若汉宣帝以昭帝之侄孙入继大统其父曰史皇孙当时尝皇三考庙于京师不列昭穆则正与今日事体相类及考诸四书六经亦有明训中庸曰周公成文武之德追王太王王季上祀先公以天子之礼葬用死者之爵祭用生者之禄丧服小记曰父为士子为天子诸侯祭以天子诸侯  皇上统御万方四时有事  皇献自宜祭以天子之礼百官陪祀奉尝导引备礼极乐皆不可缺臣等谨拟准汉宣故事于甎城之东皇城之内南城尽北或东立一  祢庙前殿后寝门墙廊庑如文华殿拟制笾豆牲脂歌章乐舞一遵天子之仪当四孟岁暮之期  圣驾及文武百官俱从阙左门进开一神道直抵  庙所其营建之制所宜别者则大约有四一曰出入不与  太庙同门二曰坐位不与  太庙相并三曰祭用次日使敬心不分于所尊四曰  庙欲稍远使乐声不闻于  列祖所谓门不同而势不并者所以避  两庙而统之嫌也所谓敬不分而乐不闻者所以成  祖庙独尊之体也至于服尽之期亦同  孝庙则既于  太庙不预而君臣之义无踰然实  祢庙有严而父子之情克尽尊尊亲亲可两全无废矣＜锍-釒＞入  上曰既会议别建一庙奉祀  皇考凡四时岁暮朕率百官执事躬亲献享以伸追慕之情礼工二部即会同司理监内阁领钦天监官诣  太庙左右相度处所择日兴工  上亲定其名曰世庙云
　　○辛巳
　　○以太子太傅成山伯王镛故辍朝一日赐祭如例
　　○兵部以季金等不当令复职再上＜锍-釒＞言令出惟行弗惟反王者不私人以官昔在  先朝权奸用事官职冒滥至不可言  皇上嗣统首诏裁革仕路一清天下称快今乃以季全王邦奇等奏辩纷纭一日之间而复冗官九十余人以左右一二人之私请而坏  祖宗百余年之法度凡在有位孰不为  陛下惜奉旨不许夤缘管事而奔竞者效之已成风不许比例陈乞而奏缓者已踵至语曰谁生厉阶至今为梗此之谓矣望洞察弊源仍将全等罢革以息人言以消天变会兵科给事中郑自碧监察御史任路等亦以为言俱报有旨  福建延平府尤溪县山贼邓旺五等平臣守以闻兵部覆奏知府陈能参政魏棨佥事郑佐及巡按御史简宵镇守太监尚春各有劳勚宜甄别升赏  上命升能棨佐并霄各俸一级赏春银币
　　○壬午
○升南京大理寺左寺副郑沂为四川按察司佥事
　　○升广东守备德庆以都指挥体统行事广州卫指挥佥事李松署都指挥佥事佥书广西都司事
　　○癸未
　　○旧制听征马匹春冬给领刍秩夏秋下场牧放岁以为常提督东官厅都督时源妄引别例所部八千匹欲以全给刍林＜锍-釒＞再上已得请户部执奏谓非旧制不可与  上竟与之
　　○甲申
　　○提督巡江兼管操江南京都察院左副都御史伍文定屡＜锍-釒＞乞休许之  户部言顷者守备凤阳右少监王德欲令经过盐商照引挂号切谓盐法之禁严为严密迩来□贾安便无事稽查德乃假盘诘之名而欲为勒取渔猎之计不可许＜锍-釒＞入诏抚按官查勘果先年行有例准德管理  初楚府承奉潘潮等以专权僣逼论死后屡奏辩刑部覆议潮等罪恶盈积死有余辜不得从减但祸始军余甘玉海而海乃逃罪故此辈借以为词请行抚按严限捕海潮等宜依原拟论罪  上竟宥其死令充  孝陵卫净军仍杖而遣之
　　○乙酉
