<!-- { "loadSidebar": true } -->
　　圣明宥其冒昧之愆俯从原定吉期或移取通利之辰遵奉举行得旨览奏足见敬畏朕知己已而礼科给事中周米等言礼官徒知暂止而不求暂止之义殊不知礼以少为贵者以其繁多也斟酌简要另具仪节俟  圣衷之自择可也若以为时令未宜也另择吉辰明布中外可也乃不能将顺以奉扬  休命此臣等所未角□羊也  上以其言为然言辅臣已不敢当定拟之命义顺理正费采等乃违理拂义不谙事体令从实置对采具＜锍-釒＞引罪  上切责而宥之仍夺该司官俸一月辅臣嵩因言  东宫殿下时以十岁今冠读之谕一下中外忻传合无是日稍减繁仪止取成礼此外或可频接外臣渐广视听如冠礼暂辍或以童服出就儒臣时习讲读久之则睿性益开而知所严重矣得旨冠乃成人礼守太子继体承命之重必典礼具备方可行
　　○丁巳升狭西按察司副使鲍象贤为云南布政使司右参政  补荫江西瑞州府死节知府宋以方孙一相为国子生
　　○分守大同东路右参将纪振以杀降冒功论死
　　○己未归善公主发引三月二十六日葬于金山巡按西御史陈宗夔奏古田等县首贼韦公珦等聚兵流劫请调汉达官军及湖广东民兵剿灭之诏责提督都御史张岳总兵官平江伯陈圭等坐视地方残害不为剿除姑贳其罪令亟相机剿抚以靖地方  庚申诏裁革都水司管南旺闸主事虞衡司管节慎库主事各一员
　　○壬戌发太仆寺银四万五千两给宣府镇市马从抚臣王仪请也
　　大明世宗肃皇帝实录卷之二百九十六终

明世宗肃皇帝实录卷之二百九十七
　　嘉靖二十四年三月癸亥朔  孝肃皇后忌辰遣定国公徐延德祭  裕陵
　　○掌詹事府事吏部左侍郎兼翰林院学士孙承恩等言迩者  皇上以  皇太子冠读且近习礼禁中固慎重大礼至意臣惟近侍左右朝夕与居易于狎玩不可不慎惟  皇上有君之尊有父之亲诚进  皇太子于前躬为肄习赐以面谕矧惟  圣德之至一言一动莫非观法潜孚默契感化尤速至近侍诸人宜遴选饬谕俾各事以正道使俚言亵语不入于耳戏侮玩好不接于目斯可副  皇上佑启之意慰中外仰望之心＜锍-釒＞入报闻
　　○诏取南京后湖赎银发机户织造  太庙乐舞生祭服
　　○甲子吏部尚书熊浃左侍郎王学夔右侍郎徐阶都察院左都御史周用左副都御史周煦右佥都御史杨行中各以考察庶官先自陈乞罢不允俱令悉心考察
　　○录甘肃哨沟口等处斩虏功升赏官军蒙顺等二百一十二人有差
　　○乙丑升湖广右参议王镐为山东副使
　　○丙寅发临清广积仓银万一千两往保定诸府赈饥
　　○丁卯升翰林院检讨张绪为湖广右参议
　　○巡按直隶御史王言奏国家于卫所外兼设民兵法意最善第今佥选未精教戒无实徒糜饩廪缓急何赖乞令各州县简勇略过人者籍名在官每于农隙时训练之月给银一两余月任其耕作以其羡者自置弓马战具有警齐集防御附近州县俱听调遣则官不加费而兵皆可战是亦寓兵于农之意也从之
　　○己巳直隶徽州府歙县大雨雹
　　○庚午大学士严嵩许瓒张璧各以考察自陈乞罢  上俱温旨留之
　　○辛未吏部会都察院考察庶官年老户部郎中徐淮等八人有疾尚宝司司丞陈昌积等三人老疾国子监助教王禋等七人不谨户部署郎中等官张梯等八十五人贪户部署郎中姜时和浮躁户部员外郎李天伦等三十人不及吏部文选司郎中等官许榖等二十一人诏罢黜降调如例内户部主事寻志道工部主事周土御史谢瑜令如贪酷例为民刑部主事朱执中革职闲住皆加部拟一等
　　○壬申建祈年醮于朝天宫五日遣文武大臣英国公张溶等分告各宫庙
　　○癸酉户部尚书王杲总督仓场尚书陈经左侍郎闵楷右侍郎夏邦谟礼部尚书兼翰林院学士费采左侍郎许成名刑部尚书闻渊工部尚书甘为霖左侍郎杨麒右侍郎文明掌通政司事工部尚书郑绅掌詹事府事吏部左侍郎兼翰林院学士孙承恩掌翰林院事吏部左侍郎兼翰林院学士张治兵部左侍郎张汉右侍郎路迎大理寺卿刘讱太常寺卿徐可成曹守清光禄寺卿陈焕顺天府府尹高擢各以考察自陈乞罢  上俱令供职如故
　　○丙子  武宗毅皇帝忌辰  永孝殿行祭礼遣英国公张溶祭  康陵
　　○狭西秦州地震
　　○丁丑夺和川王府奉国将军充灼潞成王府镇国中尉俊桭昌化王府奉国将军俊桐俊□臣□口□木□襄垣王府奉国中尉充火□晱等禄各一年仍敕代王严约束之坐聚众行劫为代王充燿巡抚右佥都御史詹荣所奏也
　　○戊寅吏部拟京堂官四品考察自陈者通政司右通政樊深提督誊黄右通政张忠管太医院事右通政钱寰大理寺右少卿苏祐太常寺少李应春马良德提督四夷馆太常寺少卿李凤来太仆寺少卿高燿蒋应奎鸿胪卿陈璋吴祖乾顺天府丞任瀛宜留用原任提督四夷馆太常寺少卿胡卿制敕房办事顺天府府丞林应禧宜罢通政司左通政刘继德太仆寺少卿钱亮宜降调得旨深等俱供职如故卿闲住应禧致仕继德亮俱降一级调外任时通政司右通政顾可学亦以四品考察自陈  上念其保护劳特旨留用
　　○己卯  上谕礼部朕见风沙日作二麰失滋或曰人上所召亦恐群下有失职须存人心勿谓天数朕叩帝祈霖令止屠罢刑如例自是月念日始凡十日勿违已乃分遣文武大臣成国公朱希忠等祭各宫庙
　　○发太仓银二万五千两给延绥镇二万两于密云镇一万两于昌平镇各备秋防客兵刍粮
　　○以灾伤免海州岁用料价银两
　　○庚辰立夏时祫享  祖宗列圣于  景神殿遣公张溶代公徐延德侯方锐驸马谢诏尚书熊浃费采甘为霖侍郎孙承恩各捧  主
　　○壬午升户部山东司郎中徐进于狭西江西左参议王梴于山东江西南昌府知府谯孟龙于云南俱按察司副使
　　○吏科都给事中等官卢勋等以考察拾遗论劾工部尚书甘为霖掌通政司事尚书郑绅吏部侍郎孙承恩南京户部尚书周金兵部侍郎张汉南京户部侍郎张＜羽惠＞工部侍郎陆杰都御史王仪赵锦郑重董珊光禄寺卿陈焕张湘太常寺卿刘皋南京光禄寺卿张衮南京掌翰林院学士华察太常寺少卿李凤来左中允郭希颜左司直兼检讨谢少南光禄寺少卿李錞谈相武库司郎中费懋贤各不职宜罢诏为霖承恩自陈已有旨希贤相留用绅金杰＜羽惠＞皋衮致仕重调简用錞懋贤调南京用仪焕察少南各降一级调外任锦珊湘凤来俱闲住张汉令锦衣卫官校逮系来京问先是汉条陈＜锍-釒＞中欲令总督官得斩将立威  上怒衔之故再下部臣驳议未决会勋等章上言汉刚愎自用在镇多不法汉遂得罪
　　○癸未礼部刊  睿宗献皇帝所制医方选要及外科集验方成帙进览
　　○都察院左副都御史周煦卒赐祭葬如例
　　○令应天抚按丁汝夔周亮等督率有司以南京诸司及后湖库所贮无碍银钱赈济应天等十一府州饥民
　　○论狭西高台守御千户所失事罪逮都指挥等官吴鸾等十一人寘之理巡抚都御史赵锦以莅事未久宥之
　　○诏勘处夷情都御史万镗遵前旨回京管事先是镗被命勘处铜仁镇筸二苗业已平定无何贼首龙子贤复率其余党为乱于是御史缪文龙劾镗欺罔  上命湖广贵州抚按官勘明具奏至是二省抚按官车纯等各言镗抚剿得宜无欺罔状其苗夷复叛俱参将李经等之罪于镗无预乃有是命
　　○兵部覆巡抚顺天都御史郭宗皋奏蓟州北邻三卫西接宣府往年开平失守即为北虏巢古北口一带系通开平旧路相离不远由独石四海冶则犯密云由青山则犯喜峰等口故虏一东向蓟州即当戒严宜令宣府守臣远为侦探或见虏有东意輙飞檄传报使得先事设防又密云视诸路最要害当以重兵备之乞简马兰谷太平寨燕河营三路官军千人先期训练至五月后游击官统本营士马先赴云云及石匣等处驻劄有警则总兵官身领三屯营士马亦赴其地而前所简马兰谷等处兵专委林官领之以为三路声援功罪照例赏罚参将等官俱令各守信地则密云有备而诸路亦恃以无恐矣议入从之
　　○录狭西高家堡金刚沟等处获虏功升赏官军马桓等九十人王爵等一百九十四人
　　○丁亥升吏科都给事中卢勋为南京太仆寺少卿改南京太仆寺少卿胡奎为太仆寺少卿
　　○戊子升南京礼部右侍郎徐问为南京户部尚书南京太常寺卿蔡子举为通政使河南按察使孙锦为右佥都御史巡抚宣府大理寺少卿苏祐为右佥都御史巡抚保定
　　○己丑命河南道御史王达提调北直隶学校
　　○升尚宝司卿汪宗元为南京太仆寺少卿光禄寺寺丞窦一桂为本寺少卿礼部仪制司郎中汪集为南京尚宝司卿
　　○辛卯  上谕辅臣严嵩东宫冠读已闻中外只可移取通利之辰不宜暂罢复问冠礼内仪物有丝巾何为嵩言彼在束发乃婚礼内物此礼官执泥旧文不用为当又问庙见童服当是何服色嵩言今次之见系在  内殿家人礼也比与  宗庙大礼不同似应常所用吉服行礼已奉谕东宫庙见等仪非一节即今将入夏令恐难免行待秋爽举未迟
　　○壬辰升江西左布政使卢蕙山东左参政傅凤翱俱为都察院右佥都御史蕙巡抚辽东凤翱巡抚甘肃
　　○升四川右参政于敖为河南按察使
　　○先是钦天监革职慱士韩鉴与兵部武选司该吏毕文举汪椿孙李相贴写胡椿等谋为奸利授诸武职应革袭者金钱阴通内府校役魏聪韩昇及查黄该吏等盗出黄册窜易洗改妄增功次钤以伪造御宝潜复纳之内府册中前后冒袭千百户侯太等三十八员如是几二十年事未发觉至是椿孙不礼其妻其妻兄陈仁执所伪造黄蜡御宝及冒选武职私籍首之东厂有旨命法司穷治并兵部节年所司官吏印绶监当事人员通行按劾以闻于是刑部参奏印绶监少监王瑜监丞杨宇等职司监守素缺关防武选前后查黄主事升任项乔邬阅熊过何中行顾翀贺府牟朝宗葛缙去任吕高张铎王应期降调白若圭见任袁袭裳张缨升任郎中郑琬黄福杨大章熊洛调任傅颐去任薛侨吴檄见任孙校等校对疏虞失于觉察通宜究治以惩不恪是时文举先死椿孙鉴相及校尉聪昇等俱论斩椿及诸同谋奸骗吏役陆永安等悉发边卫充军冒袭官侯太等下各巡按御史捕治革职永不许袭项乔等并郑琬等俱降一级调外任王瑜等亦降一级其中尚有诈冒隐漏人数仍令兵部查出具奏以清选
　　○诏发庆成王府奉国将军已革爵庶人表檄于高墙禁住降奉国将军表木□感表櫜表＜木学＞为庶人表檄等坐紏率群盗肆毒宗枝俱为抚按所劾而表檄尤以稔恶不悛违训蔑法故特加重焉
　　明世宗肃皇帝实录卷之二百九十七

明世宗肃皇帝实录卷之二百九十八
　　嘉靖二十四年四月癸巳朔升福建左布政使姜仪为都察院右副都御史巡抚湖广
　　○命镇守保定副总兵署都督同知周彻充总兵官镇守蓟州
