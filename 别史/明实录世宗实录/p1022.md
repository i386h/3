<!-- { "loadSidebar": true } -->
　　○升故少傅兼太子太傅户部尚书谨身殿大学士谢选孙敏行尚宝司司丞从其子中书舍人谢正授辅臣身后例请也
　　○升浙江按察司佥事徐阶为江西按察司副使仍提调学士
　　○以奏＜锍-釒＞失格夺山东道监察御史周汝员伴年
　　○辛亥改南京户部尚书王轨为南京兵部尚书参赞机务
　　○诏留淮扬二钞关本年冬季至十六年秋季船料银两接济修理  皇陵工费
　　○录四川擒斩周天星余党梁八等功升赏指挥李葵等及汉土官兵张冲等一千六百余人
　　○戊子皇帝二子生  上亲定祭告  郊  庙礼仪示礼部礼部因遵奉拟上仪注一本月初九日卯时  皇上亲诣  南郊以诞生
　　○皇子奏告  昊天上帝午时祭告  奉先殿  崇先殿俱祭服行事一分诣  方泽等七坛祭告钦定遣官太师勋辅臣时伯鏸少傅言尚书鼎臣伯錞驸马景和俱卯时行礼一  内殿捧  主官钦定  太宗勋  仁宗时  宣宗言  英宗景和  宪宗錞  孝宗鼎臣  武宗栋一祭品钦奉  圣谕  南北郊加一牛通用酒果脯□月右皿□三献太常寺先期预备翰林院撰告文一  南郊文职五品以上武职四品以上官照例具服陪拜一  内殿文臣三品以上武臣公侯伯皇亲驸马俱入陪拜一初十日早  皇上具冕服御奉天殿鸿胪寺致词文武百官各具朝服称贺先后俱行四拜礼一自本月初七日始至十五日止百官朝参办事俱吉服一本部行钦天监择日诏告天下一遗官赍捧御书报知各王府例差官十一员合于翰林院左右春坊六科行取应差官二十二员＜锍-釒＞名上请点用诏俱如拟惟称贺止御门吉服如前例尚书夏言固请服冕御殿以承  天休庶几庆礼大备  上曰览御等所谓朕敢不钦承  天眷但服冕御殿自有日也竟不许
　　○是日召见尚书夏言于文华殿右室赐替挂花红明白复赐言银八十两纻丝四表里
　　○兵部尚书张瓒为御史胡鳌论劾上章自理并乞休致  上褒留不允
　　○庚寅  命浙江按察司副使陈儒提调学校
　　○是夜京师及顺天永平保定诸府所属州县万全都司各卫所俱地震有声如雷
　　○辛卯  上躬祭  南郊以诞生
　　○皇子告  方泽遗侯郭勋  朝日辅臣李时  夕月伯陈鏸  太社稷少傅夏言  帝社稷尚书顾鼎臣  天神伯卫錞  地祗驸马邬景和各行礼如仪  上以地震谕部礼朕惧  上天宜即行脩省自今日始青衣黑带静处三日露告于  天贺喜其已之卿即示群臣知朕意礼部尚书夏言奏  圣词诞生天下大本所系臣民胥庆兹遽以脩省免贺不唯无以伸臣子庆幸之私其余所以重国本答  天眷亦若有未尽者请俯顺群情仍于脩省之后御门受贺则仰畏  天戒丕承  天休并行而不悖矣  上乃许之
　　○升通政司右通政赵廷瑞为太仆寺卿
　　○甲午以皇子生遣翰林院侍读屠应埈华察侍讲胡经修撰杨瀹陈莭之编修秦鸣夏闵如霖检讨郭希颜左春坊左谕德张衮右春坊右谕德张治王用宾各赍书报诸王
　　○礼部上额诏议注一前期一日鸿胪寺官设诏案锦衣卫设云盖云盘于奉天殿内东别设云天于陈天门上设彩舆于午门外鸿胪寺设宣读案于承天门上西南向教坊司设中和乐及设大乐于午门外鸿胪寺设百官班次于承天门外桥南是日锦衣卫设卤簿百官各具朝服入丹墀内侍立  上具冕服御华盖殿鸿胪寺官引执事官进至华盖殿就次行五拜三叩头礼赞各供事鸿胪寺官奏请升殿乐作导驾官导  上升座翰林院官先捧诏书于华盖殿从至  御座前东立西向乐止鸣鞭报时鸡唱定时鼓讫唱排班文武百官入班鸿胪寺官赞四拜乐作兴乐止百官出至承天门外伺候鸿胪寺官举诏案于殿中赞颁诏翰林院官捧诏书授礼部官礼部官捧诏书置于云盘内案上校尉擎盖盘俱从殿左门出至午门外礼部官捧诏置彩舆内乐作公侯伯三品以上官前导官迎至承天门上鸣鞭唱排班引礼部引文武百官就拜位乐作赞四拜乐止唱宣读展诏官升案称有制赞众官皆跪礼部官捧诏书授宣读官宣读官宣讫礼部官捧诏书置云盘中赞俯伏兴乐作四拜乐止唱搢笏鞠躬三舞踏跪唱山呼万岁者三唱出笏俯伏兴乐作四拜兴平身乐止序班报鸿胪寺官跪奏礼毕驾兴百官以次出礼部官捧诏书授锦衣卫官置彩舆中以彩索系于龙竿颁降礼部官捧诏书置于龙亭内鼓乐迎至礼部授使者颁行天下  上是之命以十一月六日弥月之期行
　　○乙未  上御门受百官朝贺
　　○礼部上改题  三后神主并奉迁仪注一钦天监择定改题  三后神主以本年十月十六日巳时告奉迁以本年本月十七日辰时奉安以本日酉时一翰林院撰告  内殿奉迁祝文并  陵殿奉安祝文一太常寺备办各该祭品如常仪一十六日早内监官请俸  三后神主洗涤重加粉饰中书官书写钦命大臣一员改题题毕仍前暂奉安于  神座至期请  上行奉迁礼一钦命大臣二员先期诣  裕陵  茂陵行祭告礼一钦遣皇亲驸马大臣二员护送  神主至  二陵一先期内侍官设  神主舆册宝亭衣冠亭各于奉先门外仍于  裕陵  茂陵殿内会同  二陵神宫监官各臣合用神座凡案册宝衣冠等案一锦衣卫备伞扇仪卫一是日早免朝  上具常服诣  奉慈殿门外太常官导  上由殿左门入内赞奏就位  上就拜位奏上香  上三上香奏献礼  上行三献礼赞读祝读祝官读讫奏四拜  上四拜平身赞礼毕女官导  皇太后以下行礼毕  上命司礼监官三员请捧  孝肃皇后神主  孝穆皇后神主  孝惠皇后神主至奉先门外各置于舆捧册宝衣冠各置于亭香亭  神主舆前行册宝衣冠亭是以次后随内使擎盖杖引  上升轿随行由至左门中左门奉天门至午门内  上降轿桥北立日送  三后神主舆行门阖  上升轿还宫  神主舆由中门出至午门锦衣卫仪卫前导由端门承天门长安左门俱中门由德胜门诣  陵一百官青衣本卫等带先诣德胜关外侯  神主舆至入班行五拜三叩头礼  神主舆行过退一  神主舆至红门外内侍官各诣  三后  神主舆前跪请捧  神主出舆由左门入复升舆至  陵所  孝肃皇后神主  裕陵  孝穆皇后神主  孝惠皇后神主  茂陵俱由中门入至享殿门外内侍官各捧入享殿以  孝肃皇后神主奉安于  英宗睿皇帝神寝之左室  孝穆皇后神主奉安于  宪宗纯皇帝神寝之左室  孝惠皇后神主奉安于右室册宝衣冠俱各奉安于室讫钦遣官行安神礼毕回京复命诏如拟命尚书顾鼎臣严嵩侍郎谢丕题  主驸马崔元邬景和护行宣城伯卫錞遂安伯陈鏸祭  裕陵  茂陵
　　○添设江西管粮右参政一员
　　○甲申兵部覆江西巡抚秦钺等所奏四事一饶州府鄱阳县与池州府建德县为邻寔惟盗薮以隔省故不可致诰今宜以建德及新建进贤星子都昌五县俱隶饶州兵备建昌宁州武宁靖安奉新五州县俱隶九江兵备万安龙泉永豊广昌新城南豊六县俱赣州兵备换给敕书听其兼制庶脩势联给事权统一一鄱湖旧有巡湖都指挥一员令宜复设令驻劄南康之都昌不时巡视鄱湖上至蕲黄荆益下至安庆池太专以饥察非常督捕盗贼一江淮济川二卫额有水夫三千余人例于各县十年一徭而无定名故往者随民所有交帖工食而已民不称例也近乃更法必令徭者亲行必以妻拏从夫以无罪之名而连妻定发既远人情舍来耟而令操州又非素习官民交病宜复如旧制便一鄱阳建德二县相距三百余里系陆行大道原无驿递宜将建德之永豊镇鄱阳之石门二巡检司俱改为马驿王山县为八省交达其递运所之革者宜复铅山县为登陆入闽之衡宜以广信递运所迁置诏悉如议
　　○丁酉裁革湖广安陆县之府河湖应城县之三台湖嘉鱼县之太平小白龟湖咸宁县之咸宁湖四河伯所  命宁夏参将署都指挥佥事魏时克协守宁夏副总兵
　　○戊戌改题  孝肃皇后  孝穆皇后  孝惠皇后神主
　　○始张延龄之下狱也刑部提牢主事沈椿以戚畹故不令入重狱置之别所后代者遂踵袭其故脱其桎梏稍益宽叚之听其奴出入扶持因得私通亲知往来或置酒狱中令人谈谐以为乐至主事罗虞臣有乡人陈邦宪者亦坐死系狱虞臣因寘之延龄所相得甚欢尝为延龄草奏时边将郤永宋赟王禄者皆以大同事繁狱亦与延龄常燕聚禄因称贷延龄家人百金延龄在狱尝书圣学心法一幅而题君道不明赏罚六事于其端或传播于外有嚚讼憸人刘东山以他罪系刖狱犷肆不受囚拘虞臣因执而掠之东山恨虞臣欲报之遂摭延龄前事谓逆恶阴谋贿结边官为外援昭逆国讐为内党其妻崔氏动引宫闱为主延龄又自谓有  先朝恩券终不至死又有赐田及别业百余所令子孙家人多通贿赂以希脱狱并诬虞臣等党庇逆恶状其所连及者不下数十百人奏入诏逮捕＜锍-釒＞中有名者并下镇抚司拷讯以其状闻  上怒延龄明书君不明之词讪上为逆责法司非人类与死囚为党令备查先今提牢官吏俱执付镇抚司拷讯尚书唐龙等令从实对状龙等随上章引罪  上乂责其欺公鬻法既引罪姑不逮令戴罪听处于是锦衣卫录刑部前后提牢官吏主事沈椿林允宗陈钺周大礼王梅侯宁吴孟祺施两湖永成刘昺沉宏芓宰朱怀翰朱冕贺思赵瀛舒缨及已升郎中蔡克廉暑员外郎林华高世彦改御史何其高调兵部主事何城改光禄寺寺丞叶泰司狱陈大川狱典陈铠及见监生事罗虞臣俱逮下镇抚司狱公差主事陈公升徐中陶廉王椿饶思聦升山西佥事赵迎先革职曾孔化改礼部主事公差赵维恒改南京礼部主事方舟考察不及主事张宪革职谢载给假主事钟允谦丁忧主事禇宝俱命各巡按御史执赴京师并讯时有奸人刘琦因延龄重得罪伤图挟诈其间又诬构延龄谋附权阉传递宫禁内帑金帑赂遗真人群元节暗结边官王禄等酿成大患等事有旨并下诏狱拷讯二＜锍-釒＞所呈累凡百余人或不识面事皆无迹镇抚司以其实闻诏下都察院从重拟罪都御史王廷相等议延龄先坐重辟不即加诛乃敢怨望谤诽当比骂父者律仍前候斩主事枕椿等二十四人及郤永俱赎杖椿等还职永仍系岳内椿首纵重囚置之轻狱虞臣不畏国法私其乡人皆为干纪不宜坐以常律请从重议司狱陈大川及吏卒张铠等十八人以先受延龄枉法财并坐谪戍陈邦宪宋赟皆先谕死王禄先坐谪戍仍如别案东山琦皆奏事诈不以实东山发配冲驿琦发遣边卫余罪有差  上从其议以延龄邦宪赟俱仍原议处决永等付廷评
　　○己亥奉迁  孝肃皇后神主于  裕陵神寝  孝穆皇后神主  孝惠皇后神主于  茂陵神寝
　　○升山西布政使司左参政高叔嗣为湖广按察司
