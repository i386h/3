<!-- { "loadSidebar": true } -->
　　○  兵科都给事中邢守庭以防秋届期上言今诸边最急者不患无强兵猛将而患人臣无纯一之心夫所谓纯一者不避难不远害苟利封疆死生以之是之谓纯一今龌龊阘茸之臣循循保立苑矻谋身固不足数而间有一二瑰伟为时克□羽楚者又往往虑虎尾之蹈怀蝉蜕之心或弛志于晚年或踰闲于小德甚且朝歌暮弦恣肆不检方幸言者一指摘而去则欣欣然自谓吴释重负而履坦途矣此其心尚得谓之纯一否又如无事而乞骸田里以托疾去故与同侪忿争以徵罪去凡此皆自为身图无狥国忧边之念有臣如此将焉用之今秋在迩乞严敕当事诸臣各宜效力效劳任事任怨毋避艰危之地毋存玩愒之心如心果奉公即偶有疏失当原情从轻一或自利自私如前所云虽稍有错违亦必引例从重此春秋责备之意亦石□励世磨钝之要机也＜锍-釒＞入  上是其言诏自今总督镇巡官有不实心任事及设计规避者指名参治
　　○丙戌  升大理寺右少卿郭汝霖为本寺左少卿左寺丞潘季驯为右少卿吏科都给事中赵灼为太仆寺少卿  罢原任抚治郧阳今升巡抚贵州右副都御史康朗闲住以兵科给事中邢守庭劾其贪纵易节故也  吏部奏封赠之典朝廷所以激劝民上今外官方面以下必限以三荐但南北畿辅地近而御史差多各省止有抚按间有巡盐御史其遐远者必二三年而后代若拘限例似非均平公溥之道请今后外官三六年考满凡中差御史并总督衙门题荐仍限三次之上系巡抚巡按官荐举者勿拘次数本部查访治行佥同即与题请庶疏远共沾恩泽诏可  命豊城侯季儒协同守备南京  命协守四川松潘南路右参将署都指挥佥事李尧章充副总兵分守四川松潘  夺巡抚顺天右佥都御史温景葵俸二月霸州兵备佥事宋仪望一月以奏报贼情支吾为该科所劾也
　　○丁亥  改进士陈经邦王嘉言李存文周子义陈懿德韩楫陈行揵何洛戴洵吴学诗沈鲤张扶杨允中钟继英林偕春管大勋王玺沉渊王弘诲许国王湘李良臣成宪高启愚杨一桂陈思育严用和麻衣吉俱为庶吉士送翰林院读书  工部尚书雷礼等奏工部职衔供用与司官营建事多与权势相厄而钱粮出入易以起谤故人不乐为之属铨司亦每以进士有疵议及举人补之乞  敕吏部于进士中择志行端洁年力精壮者升授著有成绩量于京堂官内优叙以励其余  上是之曰兵部所理皆朝廷之事今后工部司属吏部一体慎选有成绩者量加优叙  以右春芳右谕德兼翰林院侍读张居正充承天大志副总裁官
　　○戊子  升吏部左侍郎兼翰林院学士掌詹事府事高拱为礼部尚书仍兼翰林院学士
　　○庚寅  孝庄睿皇后忌辰  奉先殿行祭礼  遣安成伯郭应乾祭  裕陵
　　○癸巳  孝穆皇后忌辰  遣清平伯吴家彦祭  茂陵
　　○甲午  改兵部左侍郎胡松为吏部左侍郎升巡抚应天都察院右佥都御史周如斗四川左布政使陈洪蒙俱为右副都御史如斗巡抚江西洪蒙巡抚贵州  升大理寺右寺丞斐天祐为本寺左寺丞浙江道御史李承华为右寺丞  初法司奏上严世蕃狱诏籍没其资产解部济边至是内承运库太监崔敏奏先年籍没逆犯江彬等家金银及珠玉器皿各色叚弊尽送内库备赏赉用今内藏鲜储请前例  上诏户部嵩国大蠹其赃银宜以一半官用一半济边金银珍宝玩好首饰器皿等物悉收进内库如无于林润并抚按有司处追无令纵容诸奸逆作富于是户部先进在京所没货物金四百八十余两珠五十两诸珍玩器皿称是余俟江西解到续进诏该库验收仍令江西杨州二处赃物速行追解
　　大明世宗肃皇帝实录卷五百四十七


大明世宗肃皇帝实录卷五百四十八
　　嘉靖四十四年七月乙未朔时享  太庙  遣驸马都尉谢诏代
　　○戊戌  仁孝文皇后忌辰  奉先殿行祭礼  遣玉田伯蒋荣祭  长陵  贞妃马氏薨赐谥曰荣葬于  天寿山之陵次丧礼如阎贵妃例
　　○辛丑  改礼部左侍郎秦鸣雷为吏部左侍郎兼翰林院学士掌詹事府事总校大典  升提督军务巡抚南赣等处右佥都御史吴百朋为右副都御史如故  巡抚山西侍郎万恭言往年虏入内地各府州县卫所官皆以传报防守之责诱之将领漫不经心虽村堡横被蹂躏而谴责不加夫设官为民而保障无赖彼奚以自解也且州县有歇班民壮卫所有杂差军役及各城排门火夫平时编派已定无事则散而安居有事则聚而防守似足为备今宜一体责成如内地失守知府以上及军卫官参治如律州县以下官容臣等以军法治罪又边将失事虽奉  旨提问或缘勘合未到或以按臣交代不輙得逃避非罚不踰之道自今请听臣等先将失事官拘系按察司待  命＜锍-釒＞入  上深然之令各边一体从实举行
　　○壬寅  总督狭西三边郭乾巡抚甘肃都御史戴才以四月中总兵刘承业败虏状闻诏御史核实论功仍先赏才承业及参将等官银币有差乾候勘至将三镇前后战功总论加恩  巡抚福建都御史汪道昆以四月中总兵戚继光等追剿福宁永宁二处倭寇状闻诏御史核实论功仍先赏继光道昆及参将李超把总魏宗瀚银币有差
　　○癸卯  遣官施药于朝天等宫庙  命礼部堂官往巡督务使民沾实惠  河决沛县等处运道淤塞百余里
　　○丙午  总督宣大山西军务尚书江东等言经略云南边计一增修墩堡以尽险要天城阳和永嘉等堡之外宜更增沿边沿路北红沙等处适中墩堡计工费粮四千九百石有奇银三千二百两有奇请于客兵班价银内借用一增募军士以实营伍天城适中白羊口堡宜增兵五百瓦窑口堡三百李家寨二百各操守把总官一员计用募军银五千两乞  敕户兵二部给发一议处守操以严钤束欲将永家堡平远保平二堡各改设守备一员以重事权一移驻将领以便控制阳和参将既移驻天城宜将东路游击暂移阳和使协力援剿一处给马匹以利追逐请发太仆寺马价银九千两有奇易马八百匹给永嘉镇口瓦窑白羊四堡及天城阳和各营官军一联接烽火以速传报天城腹里自枳儿岭起至徐家宅及山外保平新平平远等处宜拨军传接烽火以明耳目诏悉允行已东及巡抚大同都御史张邦彦又勘议山西巡抚万恭奏修复乃河贾家圪坨顾家店民堡三处接火墩事宜兵部条为六事上之一乃河极冲贾家圪坨次冲顾家店稍缓请移乃河顾家店于平旷川地各筑一大堡守之移贾家圪坨于山梁筑一小堡再于三堡中加筑接火墩台十二座外每堡各用角墩四座护堡斜墩四座兴工不必拘以定期但遇防虏稍暇随便修举一乃河顾家店军余俱系朔州平虏二卫应属大同西路参将管辖其贾家圪坨乃河迤西地方改属老营堡副总兵庶东西西便一扣留四十五年应解班银充修筑工程官库粮饷一募军五百戍贾家圪坨拨朔州卫井坪所军五百戍乃河堡各给安家银三两设操守一员领之顾家店不必用戍军止用附近住种之人实之给银二两其乃河军粮随卫所关领贾家圪坨军粮布花银于班价支给即附奇兵项下一班银出纳委之副总兵孙吴参将高卿令会同文职查理一朔州各卫所屯地荒芜请付乃河贾家圪坨二处戍军开垦待其成熟五年之后方行起科该卫军不许即行告催粮税＜锍-釒＞入俱允行
　　○己酉  中元节  遣彭城伯张熊成安伯郭应乾清平伯吴家彦玉田伯蒋荣分祭  八陵指挥陈书祭  恭仁康定景皇帝中官祭  恭让章皇后  宪庙废后吴氏指挥王极祭  孝洁皇后  哀冲  庄敬二太子各陵坟  葬  景恭王于西山  遣侍郎秦鸣雷护丧设祭大学士严纳题主
　　○壬子  成祖文皇帝忌辰  奉先殿行祭礼  遣玉田伯蒋荣祭  长陵  调河南按察司佥事张佳＜彳胤-丿＞于云南提调学校
　　○乙卯  升鸿胪寺卿张文澜为太仆寺卿仍管本寺事
　　○丁巳  晓月犯火星
　　○己未  升礼部右侍郎高仪为本部左侍郎太常寺卿管国子监祭酒事陈以勤马礼部右侍巡抚山东户部右侍郎鲍象贤为兵部左侍郎光禄寺卿谢登之为都察院右副都御史巡抚应天  升兵科左给事中胡应嘉吏科左给事中王元春俱为都给事中礼科给事中周舜岳何起鸣吏科给事中周诗户科给事中倪光荐俱为右给事中应嘉吏科元春起鸣俱工科舜岳户科诗礼科光荐刑科  发太仆寺寄餋马一千二百匹于蓟镇兑给入卫延绥固原宁夏游兵
　　大明世宗肃皇帝实录卷五百四十八


大明世宗肃皇帝实录卷五百四十九
　　嘉靖四十四年八月乙丑朔  重建大明门内千步廊
　　○丙寅  西苑刈谷得嘉禾二穗至四穗者共九十七本  赐督理侍郎张守直银二十两纻丝一表里
　　○丁卯  祭  先师孔子  命尚书郭朴行礼御史胡维新奏报六月中虏从宣府张家口堡入犯寻趋大同天城新平堡口出边请治失事诸臣罪  上从部议以总督江东游击补于汉有保全城堡功俱贷弗问总兵马芳姜应熊巡抚李秋俱戴罪防秋候事毕奏处宣府副总兵崔应奇游击卢国让大同游击张鉴刘淳付军门分别治罪责令立功自赎
　　○戊辰  秋祭  太社  太稷  遣镇远侯顾还代  蓟镇边外属夷潜踰箭杆岭至黑石庄劫掠守臣以闻诏停参将王治道游击柴芝提调王统俸聪总督戒饬仍夺巡抚都御史温景葵俸二月兵备副使沈应乾俸三月俱戴罪防秋候事毕奏处
　　○己巳祭  帝社  帝稷  遣成国公朱希忠代
　　○庚午  山西阳曲县生员邓登高献白兔  赐以金帛  南京吏部尚书王用宾原任大学士守制李本礼部尚书为民董份吏部侍郎致仕茅瓒各献颂祝  万寿圣节原任总督尚书闲住胡宗宪进法秘十四种俱留览  改南京户部右侍郎张玭为工部右侍郎  广东山贼卓文胜等拥众劫掠乳源英德等县结巢板坑南诏兵备佥事刘稳游击将军戴冲霄乳源县知县李继芳督兵讨之连破三巢生擒文胜等一百余人斩首四百余级捷闻兵部以稳先有擒斩黄朝用功请加升宪职仍旧兵备冲霄等请先赏银币其功次候勘明议处从之
　　○辛未  以嘉禾瑞兔告太庙  遣驸马谢诏行礼百官表贺  升通政司右通政任士凭为光禄
　　○壬申  孝康敬皇后忌辰  奉先殿行祭礼  遣锦衣卫都指挥卢瓒祭  泰陵  万寿圣节建醮于  朝天宫三昼夜
　　○癸酉  以明日  孝慈高皇后忌辰  奉先殿行祭礼  改南京兵部右侍郎霍冀为户部右侍郎兼都察院右佥都御史巡抚山东  以  万寿圣节  遣玉田伯蒋荣彭城伯张熊成安伯郭应乾清平伯吴家彦分祭  八陵都督沉至祭  恭仁康定景皇帝中官祭  恭让章皇后锦衣卫都指挥陈书祭  孝洁皇后各陵坟
　　○甲戌  万寿圣节告祀  天子  玄极宝殿  命成国公朱希忠代  上不御殿百官朝服诣  皇极门行五拜三叩头礼奉表称贺免宴  赐节钱钞  朝鲜国王李峘遣陪臣礼曹参判韩輹等来贺  万寿圣节进马及方物宴赏如例
