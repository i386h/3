<!-- { "loadSidebar": true } -->
　　○山西抚按官李珏童汉臣奏考察过太原府平定州知州王齐等宜黜调如例吏部覆从之因言山西连遭虏患二年之间考察论劾去任官不下百员今升除者畏如瘴乡视如传舍人无固志事角□羊成功以后有司官自非贪暴显著纵有差失始行戒饬留任使得展布不惟调停事体亦以镇定人心从之
　　○己酉发太仓银四万两于延绥宁夏二镇备客兵粮饷
　　○四川董卜韩湖长河西鱼通宁远宣慰等司差国师领直藏卜等来朝贡马及方物赐宴给赏如例
　　○陕西隆德县地震
　　○庚戌  方泽视牲命英国公张溶代  孝宗敬皇帝忌辰  永孝殿行祭礼遣安安仁伯王桓祭  泰陵
　　○辛亥升山西左布政使吴瀚为应天府府尹
　　○先是应天巡抚夏邦谟荐池州府知府柯实卿治豪民徐正本等于法人心称快乞超擢已而巡按御史江浚劾实卿酷暴残忍富家徐正本无辜被害远迩惊骇乞罢黜于是吏科都给事中沈良才等参奏邦谟与浚先后所言相反非但激杨之典皆驰已甚其于民情政体关系匪轻宜令接管抚按官从公查勘部覆从之
　　○吏部言王府官员原无考满叙迁事例今蜀府左长史高鹏以九年考满违例起送宜黜诏令致仕
　　○壬子
　　○以大祀  方泽告请  太祖高皇帝配  神于  景神殿命成国公朱希忠代
　　○癸丑  太祖高皇帝忌辰  景神殿行祭礼命成国公朱希忠代
　　○升南京都察院右都御史胡训为南京工部尚书
　　○甲寅先是巩华城守备豊润伯曹松条陈八事其一于行宫门外两傍建下马牌二座以肃观视其二于本城外设立教场以便操练其三奠靖所军人照各处卫所例于本城附近地人给三十余亩以为屯地其四本城内除盖造营房外余地听军民居住以实坊郭其五奠靖所添设马军一百名及本所千户二员百户十员添造房一百五十间以便官军居住其六于城内盖造城隍庙一所以便官军习仪及四方军民祈祷其七于城河两岸多裁树株以护河堤其八本城四门庙堂六处宜塑神像及神炮亭二十座于内府请二将军炮二十位安置永为保障工部覆准其增下马牌裁树株请神炮三者余俱格不行
　　○乙卯大祭  地于  方泽命成国公朱希忠代  仁宗昭皇帝忌辰  永孝殿行祭礼遣长宁伯周大经祭  献陵
　　○丁巳狭西鄜耀二州永雹大如鸡卵
　　○先是礼部奏太医院官自御医吏目以下考满丁忧俱由本部查明转送吏部如钦天监列报可已太医院争非旧制下礼部议御医吏目等官原额不满三十近年因事升授增浮数倍率皆不谙方书虗糜官廪良由考核之法不严以致贤否莫知侥冒滋甚耳必由本部查送庶可以杜幸阶一法制请如前命从之
　　○己未建  恭仁康定景皇帝陵寝碑亭及  恭让章皇后以下妃子太子诸王公主陵墓树石工完
　　○加派辽东京运年例银一万四千九百两有奇为本镇新添游兵粮兵用从抚臣孙绘请也  诏岁给周府
　　○故奉国将军安湎等淑人张氏等餋赡米各五十石
　　○海西夷人双城等卫都指挥同知撒苦答秃塞格干昇革各乞升都督  上以其送归被虏人效顺功许之  敕万全都司都指挥佥事李＜棥心＞充左参将分守宣府中路葛谷堡地方
　　○庚申土鲁番撒马罕天方国鲁迷哈蜜等地速坛满速儿等王遣头目米列阿都写民等狭西各卜等族番人安章等各贡马及方物宴赉如例
　　○宁夏巡抚范鏓言宁夏游击将军张凤何镗侵克粮饷科歛军钱不闻有见阵微功一年之间相继升去此则苞宜之验也都察院请治之报可
　　○发太仓银一万五千五百九十两有奇于居庸关以备京操春秋两班人马防守支用
　　○录开原叆阳等处获功阵亡官军王俊等八百九十四人升赏有差
　　○壬戌升兵部右侍郎王以旂为南京都察院右都御史
　　○以河南备御大同春班官军失期命按臣逮陈州卫指挥贾玘等及领班都指挥同知滕瓒治罪
　　○癸亥降巡按湖广御史史褒善为滁州判官先是承天守备太监傅霖与留守李翱等不和褒善并参奏之霖乃讦褒善擅用响器铁炼惊扰  陵寝有旨令陈状至是褒善＜锍-釒＞辨遂得罪
　　○赵王厚煜以汝源王厚焆等建醮祈祝奏闻  上曰诸王脩建清醮保安朕躬其各赐金币劳之户部右侍郎兼佥都御史胡琏卒赐祭葬如例
　　○甲子土星逆行入氏宿王度留守三十七日  命修筑永宁大小红门并柳沟口
　　○刑部上死罪三人决不持时者  上以重囚本当速刑但朕方以  天降时霖恐伤和气仍系狱至秋以闻
　　○治激变榆林镇军罪降延安府同知纪纶秩三级
　　○乙丑安南都统使司宣府同知阮典敬等援入贡旧例乞遣官护送出境许之
　　○丙寅  敕贵州前卫都指挥佥事李宗祐充左参将协守四川松藩东路升守备叙泸等处署都指挥佥事李元实为署都指挥佥事充叠茂南路游击将军
　　○保定巡抚都御史丁汝夔言灵丘广昌几内门户宜各调游兵三千防守倒马龙泉故关等处与山西接竟旧无墩台烽火不违宜增置得旨俱如拟
　　○丁卯以纂辑誊写
　　○累朝御制文集圣学心法及四书五经性理大全成赐总视经理官大学士翟銮严嵩各白金三十两彩叚二表里纂集管理官礼部尚书张璧二十两一表里纂集校录官吏部右侍郎张治光禄寺卿张湘国子监司业江汝壁各十五两翰林院侍读华察右春坊右中允兼翰林院脩撰秦鸣夏闵如霖左春坊左赞善兼翰林院脩撰浦应麒翰林院修撰周文烛编修孙升吴山各十两制敕诰敕房誊录收掌官生周令等沈文东等任廷弼等郭瑀等及书辨官吏各赉银两绢布有差
　　○戊辰升整饬蓟州边备兼巡抚顺天等府都察院右副都御史候纶为兵部右侍郎
　　○致仕大理寺卿汪文盛卒赐祭葬如例文盛湖南崇阳县人正德辛未进士授挠州府推官历兵部生事员外福州知府山东按察兵备副使改浙江狭西提学升云南按察司佥都御史巡抚云南晋大理卿未任以病归至是卒文盛才具敏赡以功名自喜在兵部时谏  武庙游幸被廷杖有直声督学两浙诸生殊服之抚云南时属有安南之役其措置招抚屡上方略多凿可称云
　　○己巳镇守云南黔国公沐朝弼奏乞钦赐书籍以五经四书大全诸书予之
　　○庚午兵部覆总督宣大侍郎翟鹏奏谓防边御虏战守有要欲东自平刑关西至偏头关定拟戍兵画地分守再设游兵三枝一驻鴈门一驻宁武一驻偏关贼如攻墙戍兵登陴拒敌游兵出关夹攻所谓守中有战东自大同阳和城西抵山西老营堡因地设伏预有定算视贼所向各分兵以待之又于宣大三关之界各设劲兵以防奔逸选惯战官军六千分为两营临时会总督张凤躬自将之随机策应所谓战中有守若直隶山东河南等处紫荆倒马龙泉等关备御差援  上以其言下文武总督大臣亟举行之诸臣敢有抗违阻挠致误军机者许自按问参奏紫荆倒马龙泉等关切都边境宜如旧议谨备仍照总督官自今遇敌如有退缩逗遛者都指挥以下即斩以狥总副参游等官先取甘死罪状奏请军士临阵不进许总兵官斩首有能冲锋退虏破敌者亦得论功行赏今虏患方殷要在诛赏严明鼓舞士气令总督大臣殚心展布以图成功
　　○先是总督翟鹏差千户大力赤率家丁通事卢大祥等三百余人哨至豊州滩不见虏复选精锐百人远出至豊州城西北哨之遇虏牧马者百余人我兵夺击斩首虏二十三级夺获夷器马匹千余还未入塞为虏追骑所及我兵饥惫不能尽弃所获马奔还颇有亡失督臣上其事  上以诸将深入虏巢嘉其忠勇升火力赤二级赏银三十两卢大祥十两死事及被伤官军从厚给恤至豊州城及豊城滩官军各赏银有差
　　○壬申  命贵州镇宁州十二营长官司应袭土舍陇时康袭文职不支俸
　　○癸酉荫制敕房办事太常寺卿兼司经局正字张电子守经为国子生
　　大明世宗肃皇帝实录卷二百七十四


大明世宗肃皇帝实录卷二百七十五
　　嘉靖二十二年六月甲戌朔
　　○乙亥初江西诸群王岁时朝贺俱在戈阳王府行礼至是建安王宸潚以己尊属不欲随班因遣校尉张益上＜锍-釒＞称病请岁时得自从其府行礼诏责潚不敬今恪遵典礼不得妄奏初潚遣益时尝授之秘札嘱以夤缘关通之谋益附藏奏牍中遂误彻  御览诏下法司逮问于是礼科都给事中刘大直等奏近日各宗室章奏烦渎多由奸徒投充拨置营差入奏厚赍金帛潜住京师例外比例恩外乞恩谋画万端期于必得往往借口关节侵牟无算欺弊宗室污辱朝士请严为禁例  上是其言令诸王以后务自点检戒谕宗室敬遵  祖训一切事宜必与令甲相合方许遣奏如有法外乞恩再三奏渎者所司即劾奏其奏使事峻不还延至半月以上者捕治不贷先是戈阳王尝遣仪宾杨瑚入贺随京且六年矣法司逮益不获有与益同行益使顾德者匿瑚所＜锍-釒＞代益奏辨为厂卫所侦获诏以瑚德俱下法司鞫问寻发德充戍革瑚职为民
　　○丙子升南京大理寺右寺丞许论为都察院右佥都御史整饬蓟州边备兼巡抚顺天等府
　　○升南京翰林院侍读黄佐为右春坊右谕德兼翰林院脩撰同礼部左侍郎兼翰林院学士费采管理纂脩玉牒
　　○朝鲜国民洪赟等四十二人航海遇风飘入通州海门界守臣传旨京师诏给之衣粮遣官获送还国
　　○丁丑少傅兼太子太傅礼部尚书大学士翟銮三年秩满遣中官赉赐羊酒宝钞
　　○虏自正月至四月屡犯延绥红崖沟大沙梁草滩墩长海子等处我师迎敌追剿前后斩虏首七十级事闻  上嘉诸臣功赐总督尚书杨守礼银四十两纻丝三表里副总兵官王缙而下赉银币有差
　　○戊寅升户部署郎中魏一恭为广西按察司佥事提调学校  诏运南京户部银三十五万两并两淮运司盐银及赃罚银尽数输太仓银库以边饷告急太仓蓄贮无几不敷给发也
　　○发太仆寺寄餋马五百匹马价银一万五百两给宣府军
　　○己卯总督狭西三边兵部尚书杨守礼乞致仕  上以强圉数警守礼不念人臣死事之义乃负恩求避命降俸三级该该部不行参究切责而宥之
　　○荫原任大学士费宏孙延之为国子生宏先荫子＜棥心＞贤中应天卿试至是补荫
　　○庚辰崇王戴境奏本府庄田多为佃户侵没欲差官核治户部议行抚按官查追候本府差人关领仍究投献拨置之毙  上不允特今本府自行收管其奏内侵盗情由命巡按御史从公查究
　　○漕运都御史张景华言凡粮米漂流请给以该卫给军羡余银传补每石折银七钱角□羊库载入议单永为遵守从之
　　○辛巳升吏科都给事中沈良才为南京大理寺右寺丞山西巡抚都御史李珏巡按御史童汉臣上勘明被虏地方兵备守巡官罪状谓原任带管分守冀宁道佥事郭春震原任分守冀南道左参政于敖原任太原府知府赵国良功罪相当原任平阳府知府聂豹潞安府知府公跻奎罪应轻减吏部议覆因弁参珏汉臣迁延回误之罪亦宜分别莅任先后量加罚治得侨等以原降职三级用豹等降俸一级抚按官玩视明旨珏姑从宽降俸一级仍旧巡抚汉臣任事日久坐视生灵荼毒降湖广布政司都事
