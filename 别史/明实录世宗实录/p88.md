<!-- { "loadSidebar": true } -->
○始定大礼称  孝宗敬皇帝曰  皇伯考  昭圣康蕙慈圣皇太后曰  皇伯母  恭穆献皇帝曰  皇考  章圣皇太后曰  圣母命礼官择日祭天地  宗庙  社稷诏谕天下先是  上尽下诸司大礼＜锍-釒＞之留中者诏礼部与张璁桂萼方献夫会官详议至是席书乃与璁萼献夫大集廷臣于阙左门辨议既定书等乃上言三代之法父死子继兄终弟及自历汉二千年未有立侄为皇子故事汉成帝以私意立定陶王始坏三代传统之礼宋仁宗立濮王子英宗即位始终不肯称濮王为伯今  皇上生于  孝宗崩后二年乃不继  武宗大统超越十有六年天下上考  孝宗天伦大义固已乖悖又未尝立为皇子与汉宋故事大不同古天子无大宗小宗亦无所生所后礼经所裁乃大夫士之礼不语于皇帝且伯父子侄皆天经地义不可改易今以伯为父以父为叔伦理易常是谓大变夫得三代传统之义远出汉唐继嗣之私者莫若  祖训今  祖训曰朝廷无皇子必兄终弟及则嗣位者实继绝非继嗣  伯自宜称  皇伯考  父自宜称  皇考  兄自宜称  皇兄胡可改也今  皇上于  献帝  章圣已去本生二字复下臣等议臣书臣璁臣萼臣献夫及文武诸臣皆议曰世无二道人无二本  孝宗皇帝本伯也宜称曰  皇伯考  昭圣皇太后本伯母也宜称曰  皇伯母  献皇帝本父也已去本生宜称曰  皇考  章圣皇太后本母也已去本生宜称曰  圣母  武宗仍称  皇兄  庄肃皇后宜加徽称曰  皇嫂名义如此允合天理之正深即人心之安尤愿  皇上仰遵孝宗仁圣之德念  昭圣拥翊之功孝敬益隆始终无间此正名定分父得为父子得为子兄授位于弟臣授位于君大伦大统两有归矣奉  神主而别为祢室于至亲不废隆  尊号而不入太庙于正统无干尊尊亲亲两不悖矣是则一遵  祖训允合圣经追复三代数千年来未明之典礼尽洗汉宋悖经违礼之陋习非圣人其孰能之议上  上心允惬称号遂定焉
　　○赐淮王  祖训一部
　　○廖鹏死于狱刑部请传首河狭以泄众愤有旨照常相埋
　　○盗窃建德王祐权封册坏之徽王以闻下抚按查勘追究
　　○丁卯
　　○参将何卿等率兵剿芒部叛贼陇政斩首二百余级俘二十余人降其众数百政败奔乌撒卿令乌撒土舍安宁土妇奢勿擒以献安宁等许诺久之乃献阿劾那达等尸竟不出陇政兵久不解都御史汤沐等言状且列诸将官守臣功罪以请兵部言卿虽有斩获功然渠魁未擒宿兵未角□羊诸饷损费地方惊疑及守巡官皆轻信寡谋罪责难免请下都御史宣谕安宁等奉法听以便宜剿平余寇  上然之乃切责诸臣轻信寡谋之罪革何卿冠带及守巡毛思义等皆令戴罪剿贼自赎命镇守官宣谕安宁勿等俾改过效顺擒献陇政及其余党如仍前挟诈党恶即一并剿除事定后议功罪以闻
　　○更调大同游击将军郑恭西路右参将李鉴时有言大同军士欲杀恭者宜量移以安人心乃调恭西路即以鉴代之
　　○江西太和贼丁宝宋志高等平命赏镇守太监吕美巡抚都御史胡锭王荩御史俞集银毙及佥事叶珩副使汪珊指挥陈厚等俱给赏有差
　　○戊辰
○升狭西右参议周崇义为本按察司副使徽州府同知郭凤翱狭西按察司佥事  命给皇亲玉田伯将输献县及朝阳门外地九十皆有奇指挥蒋寿南皮及献县地四十三顷有奇指挥文荣漷县昌平州等地三十七顷有奇指挥张揖南宫新河县等地三十九顷有奇
　　○己巳
　　○先是锦衣卫百户俞贤以太监俞太义子传升管事兵科参论谓宜裁革兵部覆奏言  祖宗旧制武职以授军功管事必由推选至于夤缘乞升则  孝庙之禁例而查革冒滥又  陛下登极之明诏也今俞贤曾无公家之劳又非太监子侄遽以锦衣管事之衔而加仆隶厮餋之辈轻亵名器紊乱典章诚如科臣所言者愿亟行裁革以杜陈乞之端得报有旨
　　○庚午
○升南京右都御史邹文盛为南京户部尚书
　　○升礼部右侍郎朱希周为左侍郎翰林院侍读学士李时为礼部右侍郎日讲如故
　　○工部尚书赵璜言河道事重请复设总理大臣慎选才望专任责成  上从之命吏部推勘任者以闻于是吏部言抚治郧阳右副都御史章极可  上遂用之
　　○升吏科右给事中陈洸户科右给事中曹怀礼科右给事中解一贯刑科右给事中张嵩俱左给事中户科给事中王瑄右给事中洸户科怀瑄俱兵科一贯刑科嵩工科
　　○南京刑部尚书边宪上＜锍-釒＞乞休不允
　　○大学士石珤上＜锍-釒＞曰臣惟大礼一事礼官会议已奉  宸断无可言者苐臣反复思之  陛下以事委臣臣为  陛下谋事若心有未安而不敢言言恐触忤而不敢尽则  陛下将焉用臣臣亦何以报君父哉仰体  陛下之考出于天性尊从典礼断自  圣心圣心安则行之  孝宗皇帝  昭圣皇太后皆  陛下至亲骨肉今使＜锍-釒＞贱小人辄行离间臣窃痛伤不忍见尧舜之圣有此过举也且幽明一理事亡如事存彼谗夫佞人但知迎合取宠何赏一一为  陛下体悉即如孟冬在迩时享有日  陛下登献对越如亲见之宁不少动于中乎孔子曰斋明盛服以承祭祀又曰祭如在祭神如神在言幽明感通之理无少间隔  陛下承  祖宗列圣之祀以总百神临万方焉得不加慎重而顾听细人之说以干不易之典乎请如郑岳徐文华所拟及费宏与臣等原议庶几于礼两全无悖  上以大礼屡经集议既有定论责珤职居辅道不宜辄引朋人之词辨奏将  宗庙为言无大臣体国事君之道戒勿复言而夺郑岳徐文华俸各三月
　　○大同总兵官桂勇请罢张文锦所建聚落高山二堡撒回成守官军以安众心诏从之
　　○辛未
　　○升狭西佥事周镐为布政司右参议
　　○壬申
　　○锦衣卫指挥张楫复请丰润县泊南庄地户部按籍无有言楫贪求无忌  上命已之
　　○调大同副总兵时陈于宣府而以宣府副总靳英代之议者谓大同之乱陈尝辱于军士难以展布故更调之
　　○癸酉
　　○以旱蝗免辽东广宁宁远诸卫屯粮
　　○甲戌
　　○锦衣卫指挥文荣复乞静海县庄田户部言荣所乞乃牧马草场地今已贷民佃种徵银解部不可复与  上命尽籍其数以闻
　　○乙亥
　　○申明官员赴任违限之令时江西布政陈洪谟言有司玩愒不遵例限宜治其罪吏部覆议请尽按诸违限者半年以上送部别用一年以上罢职为民其诸考满公差赴任者皆如令从之
　　○补荫致仕少傅大学士谢迁子亘故礼部尚书刘春孙起东俱入监读书  命总督两广右都御史张嵿掌南京都察院事
　　○丙子
　　○以更定大礼尊称诏谕天下遣武定侯郭勋京山侯崔元惠安伯张伟祭告  天地  宗庙  社禝是日  上御奉天殿颁诏诏曰人君为治必本于孝道圣人论政必先于正名孝在笃于亲而名贵循其实自古及今未有外是而能化成天下者朕本  宪宗纯皇帝之孙  孝宗敬皇帝之侄  恭穆献皇帝之子逮  皇兄武宗毅皇帝上宾之日仰遵  圣祖兄宗弟及之顺属以伦序当立  遗诏命朕嗣皇帝位  昭圣康惠慈圣皇太后乃以懿旨遣官迎朕入继受  天明命位于臣民之上者于兹已三年矣尊称大礼屡命廷臣集议辄引汉定陶共皇宋濮安懿王二事为据至再至三而其论未定朕心靡宁盖伯侄父子乃天经地义岂人所能为乎况汉宋二帝在衣裳垂御之日尝为立子而朕则宫车晏驾之后入奉  宗祧实为人后者不同今以为继嗣亦非我  圣祖垂顺初意是岂徒礼官之失而亦朕冲年未能决择之咎也朕祗臣  九庙尊餋  二宫正统大义未尝有间惕然此心夙夜不忘惟  恭穆献皇帝  章圣皇太后朕之父母也劬劳之恩昊天罔极虽未号已隆而名称未正因心之孝每用歉然已告于  天地  祖宗  社稷称  孝宗敬皇帝曰  皇伯考  昭圣皇太后曰  皇伯母恭穆献皇帝曰  皇考  章圣皇太后曰  圣母各正厥名揆之天序人伦情既允称而礼亦无悖焉犹虑天下臣民未能知悉特兹诏谕以伸朕拳拳孝亲之诚夫孝立则笃近举远而家邦四海咸囿于至仁名正则言顺事成而礼乐刑罚各臻于至理朕盖庶几于古帝王之盛也顾为昔者孝未遂于尊亲事多拂于天性君臣之际未免少乖举措之间或多违戾今彝伦攸叙大礼告成朕方欲同心以和典礼之衷敬事以建臣民之极尔内外诸司百僚务宜体朕之意有官守者脩其职有言责者尽其忠凡旧章未复毙政未除人才未用民生未安边备未饬军储未充一切有裨于政理利于军民者其一一条具奏闻朕将举而行之期于得万国之欢心致夫人之祐助以成至治以全大孝则朕之志于是乎可慰矣布告中外咸使闻知
○丁丑
　　○升福建道御史王钧浙江道御史杨枢俱按察司佥事钧狭西枢四川  命南京织染局军匠自洪武永乐中选用者皆存留勿他役近年投充者如例兼役之旧额阙者亟命解补从兵部议也
　　○襄府镇宁王长子祐檽＜锍-釒＞列承奏邵享及长史袁仕不法事都察院请下抚按镇巡官覆勘  上敕司礼监法司锦衣卫各堂官一人往会镇巡官从公勘处自干宗室者奏取  上裁罪在亨等即按问具报时都御史张宗据枣阳王言因请逮问亨而黜仕等并欲改命郡王代理府事  上曰府事已命阳山王代理其余事情并下所遣官勘问
　　○戊寅  命增故都察院右都御史俞一鹤太子太保谥庄襄
　　○升太常寺丞赵铭吴大田为本寺少卿俱藩伴读也
○复除南京山西道试御史王鼎于湖广道
　　○秦王以祖母丁氏之丧请出郭送葬许之  命靖远伯王瑾掌南京右军都督府事协同守备  宪庙荣妃唐氏薨  上辍朝三日赐祭葬册谥如议
　　○己卯
　　○以都察院右副都御史盛应期为兵部右侍郎兼右佥都御史总督两广军务兼理巡抚起原任右佥都御史寇天叙提督抚治勋阳等处
　　○以山东布政使司右参政王綖为山西行太仆寺卿
　　○巡抚御史王官以大同兵变追论镇守太监王鄞总兵江桓及副总兵时陈游击将军郑恭叶宗兵备佥事田美都指挥王珏知府杜昊等不能预防弭乱之罪而请悉恤巡抚张文锦参将贾鉴以旌死事且言本兵不察事机轻易廷覆违堡事以致激成祸变疏下兵部尚书金献民等言修复成堡之议倡于文锦而提督镇巡诸臣皆以为可行令当事者徐图而善处之未必非边陲之利而文锦特已见用非人卒以召变臣等诚乏先见罪复何辞今首恶已赦不治不宜独治鄞桓等以疑反侧  上亦罪文锦激变而悉原总镇等官令自今诸边奏事宜部臣务议拟自当然后施行毋轻用弗询之谋致贻后悔
　　○辛巳
　　○御史王木以大臣相继罢去乃疏荐大学士杨一清尚书王守仁言今欲兴道致治非二臣不可章下所司
　　○宁化王府奉国将军奇涿作乱伦伤化格杀仪宾赵昌祐奇濑亦坐娶娼事发  上遣司礼监官往会抚按官按问皆有状都察院议罪以请得旨奇涿革为庶人发高墙禁住奇濑夺禄米三之二
