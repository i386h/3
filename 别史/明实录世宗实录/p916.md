<!-- { "loadSidebar": true } -->
　　○己亥整饬蓟州边备都御史周期雍上言二事一修复边关以利戍守谓罗汉洞星星谷桑岔谷韦子谷花场谷水门寺城子谷董家口大毛山小河口鲇鱼石猫儿谷青山领等关塞始皆据沿边险厄有万夫莫敌之势后因虏警輙移入腹里平漫之地以致虏骑长驱出入无禁宜亟修复故地庶利于庶守虏众不得侵轶一量移营堡以便策应谓界岭口驻掺营之距青山口关东胜寨各二十余里台头营之距界岭口箭杆岭罗汉洞三关各四十里驸马寨营之距星星谷桑岔谷二关中庵堡各六十里黄崖口营之距古强谷耻瞎谷蚕缘谷青山岭各关寨则三十里而近松棚谷营之距洪山口关天胜廖家谷三道岭白枣谷西安谷五寨则三十里而遥皆于策应不便请酌其便之地改立立营堡一时并兴劳费不贷宜令详酌便宜行之报可
○庚子论擒斩广东海贼黄秀山等功赏提督两广都御史林福镇守太监张赐总兵官仇鸾巡按御史李美杨绍芳海道副使江良才等各银币有差备倭都指挥陆桓等听以功赎罪
○辛丑裁革嘉祥东阿馆陶三县管河主簿添设景州沧仓州管河判官
　　○壬寅兵部尚书王时中＜锍-釒＞辞起用  上优诏不允  顺天府以春夏不雨＜锍-釒＞请祈祷  上曰天时亢旱咎在朕躬该府其竭诚致祷朕亦斋心默致脩省三日
　　○癸卯升山西布政使司右参政黄臣为四川右布政使
　　○甲辰户部覆勋阳巡抚潘旦奏请敕湖广河南狭西布政司管册官及今大造黄册之期按行郡县督率有司清查流逋之民或应附籍或应发还  逃亡者开除旧册添报者补填虚户务严示晓谕遵照律例施行报可
　　○乙巳建州右等卫女直都督阿剌哈等一百四十人来朝贡马宴赉如例  诏大祭  方泽奏祭祀后三日不奏封事岁以为常  从湖广抚按官凌相刘濂议添设捕盗通判黄州府一人驻岐亭镇襄阳府一人驻南漳县十三都置黄州府鹅笼巡检事  直隶巡按御史周释按行山海等关＜锍-釒＞陈七事一兼关营以便应调谓关以扼虏营以援关本所以便策应而图保障也今各分责任不相干涉一遇失事当关者独任其罪故兵分势孤非设营援关初意也今宜二营设一提调随所直诸关寨兼领之庶事体归一杆御协力二选侦牒以广耳目谓夜不收哨深贼情以豫战守之计所系至重今乃老弱居多鲜有实用宜简拔其趫健厚其粮赏优恤其死事者然后可责其剌探微密豫识虏情三给卒田以省运饷谓各镇闲旷田土宜召土人垦种因籍为兵月可省馈饷什二且免客兵逃亡致误边备四精长扳以制虏人谓神机枪大铜炮佛郎机铳皆可制敌宜广制造多储火药人士卒操习五定袭酋以怀夷属谓朵颜之种花当已死其次子把儿孙亦故恐族属或有强梁之人攘嫡窃印重烦区处宜早定其嫡孙革兰台使嗣花亦当怀我安边至计也六停内臣以专任将谓各边镇守中官既革则密云内分守石门塞内守备不宜独存七严纪律以明军政谓各边士卒骄惰将领因循语行阵则不知语部伍则无次缘无武学教养率纵恣骄惰宜申明法制广设武学以教将领子弟使知礼义忠孝之道韬铃纪律之宜＜锍-釒＞下该部以兰台袭封各边设武学二事当行抚按详事余悉从其言诏可
○丙午  上亲祷雨于殿陛  兵部覆昌平州知州李宗奏本州  陵寝重地民力匮乏寄养马视他州县已减三分之二更减十分之三从之
　　○丁未南京礼部右侍郎黄绾＜锍-釒＞乞休致不允  巡抚凤阳都御史刘节奏江北各府州一应草场除马户自种免徵外其小民承佃应得租银并免解部岁徵在官以代无田养马人户及逃亡之家岁派备用骑掺马数有余仍以摊助有田马户庶几民力少纾兵部议覆之
　　○戊申辽东巡抚成文引疾乞休吏部覆从其请  上曰巡抚责任甚重近或称疾规避深负委托该部不能奉法輙与覆奏姑贳勿论其令文冠带闲住巡按御史仍查托疾之故具以实闻毌得回护  裁革山西管屯佥事阳曲县管粮县丞沙沟松子岭巡检绛霍蒲泽汾五州襄陵赵诚太平曲沃翼城猗氏临晋夏芮城石楼洪洞安邑高平阳城十四县税课局大使太原等三府河东运使泽潞等二十一州阳曲等七十五县儒学训导各一员晋代潘及郡王府伴读工副仓副使  户部议发山西扣还京运银八万两盖以河南盐银运赴延绥甘肃二镇接济军饷从之
　　○己酉建州左等卫女直都督章成等一百四十人来朝贡马宴赉如例
　　○庚戌以夏至祭  方泽命少詹事夏言分献太常寺奏祭祀失误出班叩头称疾引罪  上切责而宥之  甘肃巡抚赵载奏三事一抚恤属番以固藩篱谓京东左卫帖木哥土巴等率众归附宜量与一官又先年赤金蒙古等卫都督赏卜达儿男锁南速等寄住肃州已久亦宜下敕奖慰或赐恩赉或令承袭或与换敕以绝土鲁番招致之望一铨选武职以实边卫谓河南等十五卫缺官任使宜于附近卫所酌量迁委一悬厚赏以激边军谓本镇官军缺赏者多宜速发内帑银币以给赏功之用兵部覆抚恤属番事请下所司勘实奏处如言报可
　　○壬子夏至大祭祀地于  方泽  兵部查上锦衣卫官校延锦等二十九人缉捕有功宜加升赏  上曰武职官非军功不许升授  祖宗旧制各官校升赏例其遵照  孝宗皇帝圣旨详核各官功状果与相同者明白具奏
　　大明世宗肃皇帝实录卷一百二十五
大明世宗钦天履道英毅圣神宣文广武洪仁大孝肃皇帝实录卷一百二十六
　　嘉靖十年六月甲寅朔先是有旨令天下有司积谷备荒视所积多寡以为殿最至是巡抚应天都御史毛思义应天府尹江晓等所积米谷溢于原数苏松常镇等府知府聂豹等不及限宜有旌别得旨晓等体国为民分别等第旌举豹等各守饶郡反不及数行政守己可知其参究以闻仍通行天下抚按官查考造册送部以凭朝觐黜陟勿事姑息
　　○乙卯
　　○添设湖广华容县管粮主簿一员汉川县县丞一员驻刘家隔裁革慈利县主簿一员从守臣凌相等议也
　　○户部以营建  仁寿宫及先蚕等坛殿采办大木料价不敷请开各项纳银事例以补运费报可
　　○丙辰
　　○山西孝文山贼刘善果折廷相等聚党二百余人流劫石临兴岚等州县巡抚都御史王大用督兵讨平之事闻诏赏大用及巡按御史王道各银十两纻丝一表里左参政胡缵宗等各银十两失事指挥郑麒等各夺俸一年
　　○丁巳
　　○起户部尚书秦金为南京户部尚书
　　○升狭西左布政使周叔为都察院右副都御史巡抚辽东地方
　　○升江西按察司佥事王暐为南京光禄寺少卿
　　○是日申刻雷震德胜门破民屋柱死者四人
　　○戊午
　　○复除原任南京吏部右侍郎李廷相于原职  命巡抚延绥右副都御史李如圭致仕以户科左给事中孙应奎劾其久病不能任事故也
　　○己未
　　○光禄寺丞陆鳌以病请告  上以群臣称病者多旷废职业令鳌致仕并下所司核诸引疾在告者以实闻
　　○升辰州卫指挥使潘玙署都指挥佥事佥书湖广都司事以都指挥同知苖銮充协守宁夏副总兵
　　○以宣右卫卫署都指挥佥事任凤为京营五军营坐管总兵官
　　○辛酉
　　○礼部覆议寿王祐榰请给青衣纁裳宜于各府织造颁给王府不得私造楚王荣＜氵戒＞晋王知烊例外陈乞服物俱宜停罢诏从之
　　○初宸濠之叛江西按察使杨璋以从逆问拟斩罪后奉旨杨璋到任未久变生仓卒免死发边卫充军至是璋复称冤下江西巡按御史秦武覆勘武言璋到任止三日情若可原请从轻减下法司议璋任廉使虽三日而在江西则已有年若从末减何以为乱臣之戒乃诏璋充戍如故
　　○壬戌
　　○升南京湖广道御史王琇为江西按察司佥事
　　○山西巡抚都御史黄钟等言山西比年灾盗相仍军民困惫太监周缙镇守其地甫及二年所费钱粮以万计近因偏头关失事请回请如贵州建昌营镇守事例一体裁革永无差补并请治缙罪从之
　　○巡按狭西监察御史陈世辅题称足食强兵莫善于屯田而濠堑烽堠堡寨又屯田之先务也本镇沿边一带宜行镇巡官督同守巡将官遍历边地逐一阅视墩堡城堑宜修宜浚者仍置立图册拟定工粮扣筭月日以时兴举堡寨既修徐议耕量其土宜设立大小屯堡百人以上为大屯立屯长屯副五十人以上为小屯止立屯长令其督率耕种有缺种者官为借给秋成抵斗还官照旧纳粮不系纳粮之地候三年后起科近堡设立小教场暇则督屯丁习射其中仍筑墪瞭望遇警举火收歛人畜及将近日京运盔甲酌量分给仍奏讨京运银数万两角□羊赴巡抚衙门委官买马分给各堡令其轮流喂餋专备追贼然兴事建功要在赏罚以程督之使考覆不严则因循玩愒不知所警宜将前后工程约以年限以三分为率不及一分者将各将领及守备操守等官量行罚治不及二分者定拟住俸全无修举者乞请别议若该迟误口粮听巡抚官参究其有留心边务依期报完者以礼犒赏庶几边备可修而  患足御兵部覆上诏准议行
　　○癸亥
○升山东按察使张宏为都察院右佥都御史巡抚延绥地方
○是日辰刻雷击午门角楼垂脊并西华门城楼西北角柱  上特谕礼部兹变实朕积愆所致  上天垂示与卿等修省三日仍御制祝文行露告礼于殿陛
　　○初晋江县巡检张隆为海贼劫杀捕之未获会漳州民陈大渊等二十六人以买米至舟中有防盗器械为捕盗者所诬狱已成淹禁死者六人及莆田县民彭仰亨等诬奸人命福建按察司副使谢汝仪廉得其实俱出之巡按御史虞守愚言汝仪慎重刑狱职业克修宜加超擢  上嘉汝仪能辨理冤狱诏吏部查年资擢用妄挐人役及原问官下所司逮治
　　○乙丑
　　○升云南按察使张祜为广东右布政使
　　○丙寅
　　○升山西布政司右参政屠侨为山东按察使江西按察司副使王至善为山西布政司右参政  命太仆寺卿曾直致仕先是直遗失余银库簿托言必奸人欲埋没弊端故匿其籍请遣官清查以自角□羊诏给事中魏良弼等覆之良弼等查无奸弊直乃上＜锍-釒＞自劾且褒良弼等公勤  上以直举动轻妄展转为欺罔无人臣礼勒致仕
　　○礼部尚书李时等言午门乃人君悬象布政之所迩者有雷击之变  皇上遇灾祇惧敕同修省窃惟  天之示灾非可以虚文消弭必求政刑之失而正之或任用非人而爵禄侈滥或赋歛不均而徵求太急或祭祀弗秩而鬼神不歆或戎盗弗诘而地方嗟怨或情罪弗明而刑狱冤抑工作踰节而财力弹竭或激扬失实而纲维不振或献纳尚塞而下情弗通凡此皆足以致灾召变宜申敕诸司如所当改正者即改正未及施行者即时施行或心知其失而拘于成命者许其开析明白具由上请此乃修省以实之道  上嘉纳之下诸司议行
　　○先是兵工二部失火延烧公所殆尽堂官之下悉下诏狱兵科给事中王聘言罪有轻重宜分别等第堂官虽提督欠严宜赐包容以全大体其诸司官吏果有欺公故意延烧之弊则国法自不可赦臣等先事不能访奏事偾不能论列顾乃赦为救角□羊罪亦难逃乞罢黜以为言官不职之戒  上曰兵部失火事甚可疑故命鞠问而王聘狥情奏扰令从实置对聘引罪自刻  上责其玩法市恩令调外任用
