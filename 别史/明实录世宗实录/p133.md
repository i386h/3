<!-- { "loadSidebar": true } -->
　　○壬辰南京兵部尚书太子少保李充嗣户部尚书邹文盛右侍郎胡定刑部尚书李承勋右侍郎王軏总督粮储右副都御史杭淮提督操江右佥都御史张九叙通政使司右通政黎奭太常寺卿边贡少卿何塘应天府府尹王爌府丞唐凤仪国子监祭酒湛若水总理河道工部右侍郎章拯巡抚河南右副都御史蒋瑶狭西右副都御史寇天叙顺天右佥都御史张缙少詹事兼侍讲学士方献夫各以考察自陈乞休皆不允仍促献夫赴任
　　○西番阿木等族安巴等各贡刀宴赐如例○癸巳升福建按察司佥事郑佐聂珙及山东河南佥事顾＜璁-心木＞河南素江西
　　○兵部左侍郎张璁言近者佥推吏部尚书科道官欲举前尚书乔宇杨旦吏部郎推宇臣谓冢宰统百僚者也宇与旦皆以党附杨廷和得罪去今辄议起用是大臣之用舍不在朝廷而在臣下也又推礼部尚书吏部欲首举刘尨次温仁和乃仁和遂以历俸年深出争先后臣谓大宗伯掌礼者也古者士让为大夫大夫让为卿今乃自荐而争先是大臣之会推不用朝廷而由己也伏乞  圣明严加戒饬自今凡休致大臣必奉明旨起用方许与推凡推用大臣吏部与九卿共定其论以听宸断  上是其言诏大臣致仕者非奉  旨不得径推吏部以用人为职凡推用官员必吏部先举若舆情未协亦要明白商榷不得自陈资序以亏礼让亦毋得立异纷争以伤大体其有援引非人举用失当者科道纠正之
　　○甲午武骧左卫军丁梁宜应募捐资聚众捕斩西山贼首王瓒等二十五名都督同知桂勇上其功诏授宜本卫所带俸试百户诸从者给赏如例
　　○乙未改南京工部右侍郎周伦为兵部右侍郎
　　○左春坊左谕德顾鼎臣以南京科道论劾自疏求罢不允
　　○丙申命礼部尚书兼翰林院学士专理诰敕掌詹事府事吴一鹏回部管事一鹏辞理诰敕掌府及学士之职许之
　　○少詹事方献夫兵部主事霍韬以纂修赴召在道上书言臣等谨按自古立主为后之议者宋莫甚于司马光魏莫甚于明帝汉莫甚于王莽主仆议者司马光为首吕诲范纯仁吕大防附之而光之说惑人最甚主哀帝议者王莽为首师丹甄邯刘歆附之而莽之说流毒最深若魏明帝以篡逆得国本名教罪人不足多论惟宋儒祖述王莽之说以惑万世误后学似是而非不可不辨臣等谨案汉书魏志宋史略采王莽师丹甄邯之奏与其事之始末及明帝之诏濮园之议而各为论正以附其后乞付之纂修官参互考订俾天下臣子知为后之议实起于莽宋儒之论实出于莽于以下洽群宜上章  圣孝诏下其书于史馆
　　○丁酉诏核宣大军储初冯清言宣府一镇自洪治九年以来兵粮渐增日长月益即今尺籍稽之官军实七万七千六百余员名岁应支粮九十七万八百余石较洪治时兵增一万九千五百有奇则岁增粮当三十一万三千二百余石而本镇屯民岁赋及各郡县所输犹如旧额即间发内帑中商盐皆以备虏大入为客兵益戍之需而实于主兵无与且本镇屯粮多以灾逋而山西民运边虽准易以河东盐银又无一至者即今通查本镇官军积欠月粮布花折俸等银约已七十二万九千余两不知何道以足之或大发内帑或多中商盐或别有奇谋长策愿诏廷臣集议事下户部覆言正德八年间都御史丛兰尝核实宣府官军六万七千四百余员名今如清言又增一万二百余人不知起自何时且自正德九年迄今仅十三年前后发帑开盐及改漕粮计谕该银已四百万两有奇纵使兵增粮缺亦可通融补给而告匮乃尔此臣等之所未喻也宜令清及郎中于敖查该镇见存兵粮各若干顷发去盐并开中盐已未支用各若干有无虚冒侵克等毙即今各城堡积贮可支主客兵几时所请发帑开盐应否听给本镇官军累年粮布俸银有无逋欠各画一以闻  上从部议令清同巡抚周金及敖严加查核所负本镇岁供钱粮户部行各府抚按官督发毋忽
　　○御史刘濂劾奏狭西总兵郑卿受赇纵戍宜罢得旨卿革任闲住
　　○戊戌以水灾免涿州良乡固安永清大城文安五县税粮有差
　　○己亥宣府盐商白仓等奏巡抚都御史蔡天祐额外科罚每淮盐一万引于正价外罚银五千两户部覆奏奉钦查依查勘退还且令于新开引盐补给于户科给事中郑一鹏等言臣尝伏睹巡抚敕谕许以便宜措置今白仓之罚即使有之意必边储急缺暂为区划之计或陇断罔利重为裁抑之图尔今若听其退还不免堕其徂诈之术况补给新引盐必不可补给也户部覆议上  上曰区画钱粮自有公正之道何乃于盐价外无故罚金遵前旨行蔡天祐科罚无名令以状对天祐因上疏自辨言盐利重商人兢趋一日之间争先愿纳且资以补给藩禄及缮修城垣馈遗燕享之需前奉  旨许臣便宜处置及代府禄米久缺令臣通融补给商获重利以佐公家之急宜无不可者事下户部言成化时每引输米不过三四斗折银亦不过四五钱意在疏通以备缓急迩时始增至七钱五分后复定六钱今天祐所罚殊失祖宗立法之意其所支销多系冒破  上乃责天祐科取累商身冒宪令何以约束下僚补给禄米固为公用馈遗等数岂尽出公令巡按御史核实以闻白仓多入盐价即为处给天祐罪候勘上定夺
　　○是岁春虏寇神木永兴等堡参将黄宰败之番贼侵松萌岩守备史经败之总制尚书王宪上言总兵彭瑛镇守太监张绅巡抚都史张缙功状诏嘉宪累有战功赐敕褒谕并绅缙瑛宰经各赉金币有差余下巡按御史勘核
○庚子升浙江按察使陈晣为应天府府尹
○辛丑裁革易州山厂运薪官并真定府定州平阳府汾州判官各一员平阳府夏县县丞一员真定府宁晋行唐灵寿饶阳南宫枣强武邑保定府涞水深泽束鹿完唐蠡太原府交太原交城平阳府安邑闻喜襄陵曲沃翼城阳城陵川长子襄垣潞城壶关济南府莱芜阳信济信淄川兖州府单县东昌府立县青州府安丘沂水乐安临胊寿光主簿三十七员
　　○诏四川盐课自元年至三年凡二十七万七百八十余引召商中纳以佐采木之费从抚按官郑毅等请也
　　○改南京太仆寺少卿郑裕为南京鸿胪寺卿
　　○赠广西古田县死事典史陈祚为本县主簿荫其子度为国子生祚莆田人正德末年荔浦蛮寇发祚率兵捕御力战死之
　　○甲辰赐辽府镇国将军宠濂尚书传四书集注各一部从其请也
○江西抚臣陈洪谟修省诏言本省灾变频仍人民愁困顷奉诏旨修建真人府第但令仍旧制而新之尔今少监吴猷乃别拓新规计其费当用银一十九万七千余两此虽括府库之藏殚生民之力不能讫工乞申明前旨令吴猷惟依旧式营造其料价以守巡诸臣复估法当用四万七千八百两而足不得额外科扰重费才力报可
　　○乙巳隰川王府用国将军聪氵□策聪湒聪涏建楼堂以藏  御书请名额诏名其楼曰处善堂曰孝义
　　○升吏部右侍郎兼翰林院学士温仁和为本部左侍郎学士如故令专理诰敕掌詹事府事
　　○以左军都督府署都督同知张凤充总兵官镇守狭西
大明世宗肃皇帝实录卷七十七
　　嘉靖六年六月丙午朔提督两广军务都御史姚镆乞致仕许之赐驰驿归廷臣会推王守仁代镆上报允寻谕辅臣杨一清曰等曰姚镆朝廷特不言其罪只就伊辞章准之卿等之意乃为还有郑润与朱麒耳以他每三人同事何止罢镆一个今时虽曰镇巡总兵同任一方之事照致吉与凶皆在一巡抚果若事事同心相处彼此不异事岂得不成斯朕谓之吉也如彼此相抗事出一偏至于有失则推让他人斯朕谓之凶也且田州未能平息輙来奏捷邀功以致余孽复乱岂不为生民之害虽蛮夷猾诈然在我处之未尽卿等又以王守仁不知何日可到守仁见今取用若镆既在守仁亦不知来与不来果如斯任缺人着所在有司催促上紧赴任勿得负朕委朕托守仁自当兼程趋事可也卿等还再耳一清等言镆事已前决守仁才名素著委之经略安计议如朕所言不可只随卿等如何行但要地方早安必有成功乞如  圣谕令兵部亟趋之赴任从之
　　○升吏部文选司郎中王学夔为南京太仆寺少卿
○总理河道侍郎章极等言黄河济漕固为国家之利至于汜滥则为地方之患今欲筑浚分杀以免民患而济运漕者有二处一曰孙家渡在荣泽县北一曰赵皮赛在兰阳县北皆可以引水南流以杀河势但此二河通亳州涡州东入淮又东至凤阳长淮卫经寿春王等园寝为患叵测惟考之宁陵县北岔河一道过饮马池至文家集又经夏邑至宿州符离桥出宿迁小河口自赵皮赛至文家集凡二百余里其中壅塞者宜大发丁夫浚活庶水势易杀而于园寝亦无所患乃为图说以闻工部请从拯等议  上然之命拯等刻期举工
○丁未赠故江西瑞州府知府宋以方为光禄寺卿荫一子为国子生以方湖广黔阳人守瑞州时知宸濠有反状阴缮城堑集民兵以备之濠使至不为礼所徵索皆不应濠中以他事逮系南昌狱就系之明日濠遂反械以方置(州)[舟]中以方骂濠不屈赴水死至是巡抚都御史陈洪谟上其事请加赠录故有是命
○南京给事中邹架等御史毛麟之等以拾遗纠劾礼部右侍郎桂萼工部左侍郎童瑞右侍郎蒋曙都御史周金张仲贤陈洪谟南京兵部尚书李元嗣右春坊左谕德顾鼎臣左赞善谢丕南京鸿胪寺卿刘乾等不职状时曙已罢归瑞及充嗣鼎臣丕皆奉旨留用吏部以萼等去留请  上令洪谟金并致仕萼等供职如故
○礼部覆侍郎桂萼言国学诸生几二千人宜令入监半年以上有祖父母及父母者各予假归省视地远近限月日准为实在过限者作旷从之
　　○戊申  诏免大宁都司达官达舍何涌等垦田子粒初涌等久处保定尝垦荒地以自给有司误定草场界中徵其子粒至是陈疏乞免乃罢之
○岷王彦汰既革爵为庶人  上命礼部下所在镇巡官议可以摄国事者咸推彦汰子善化王誉桔而江川王膺鐩唐年王膺录及长史朱维屏纪善唐鉴等各疏请赦彦汰复其爵俾得自新彦汰又自陈谢请无革长史八所官及民校事下礼部以为所请皆可从且誉桔亲彦汰子子无制父之义以故反覆奏渎不能归一请诘镇巡管等官保勘未当及拨置诸王者罪别于宗支中推择一人为理国事  上从其议
○己酉升翰林院编修林时为国子监司业
　　○宁晋伯刘岳卒赐祭葬如例
