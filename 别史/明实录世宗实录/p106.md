<!-- { "loadSidebar": true } -->
○致仕刑部尚书林俊＜锍-釒＞言议礼如讼见各不同包容之德大也臣伏读明诏仰见  皇上天地之大日月之明于议礼诸臣得罪者若有悔焉臣窃意存恤叙复旦夕必且有命何至今未闻昔成汤改过不吝  陛下俪德尧舜于汤何有哉伏望早降  温谕以答幽明以慰人望臣又惟古者挞人于朝与众辱之而以非必欲堪烂其体肤而致之死也成化时臣及见廷杖三五臣容厚绵底衣重氊叠帊然且卧床数月而后得痊正德时逆瑾用事始启去衣之端酿有末年谏止南巡之惨于杖死幸遇新诏收恤士气始回臣又见成化弘治诏狱诸旨惟叛逆妖言强盗好生打着问喇虎杀人打着问其余常犯送锦衣卫镇抚司问镇抚司参送法司议罪中间情重者始有来说之旨部寺覆奏有降调之旨今一概打问无复低昂恐失旧典非  祖宗仁孝之意臣又见去岁以来旧臣谢迁殆尽朝著为空伏乞  圣明留念既去者礼致未去者慰留与二三大臣时加延接又有顾德重望如罗钦顺王守仁吕楠鲁铎辈乞列左右以禆  圣德图  圣治臣衰病待尽无复他望诚念受四朝恩厚未曾为报敢效古人遗表之义敬布犬马之心伏惟  圣明裁择下其章于所司
○巡抚凤阳右都御史高友玑以地方灾伤重大请留京操官军今秋明春暂于本处操守兵部覆议从之
　　○升南京兵部武选事郎中蔡贤为山西布政司右参议
　　○癸未  命分守保定总兵官都督佥事杨锐佥书左府事
　　○甲申
　　○詹事府詹事兼翰林院学士董＜王巳＞以父母年老比例请给父母诰命  上念＜王巳＞讲读效劳并自应得诰命俱与之
　　○河南河阴县盗贼杀致仕都御史许庭光守臣以闻事下兵部覆言庭光居官清慎宜加恤录得旨令镇巡官严督守巡兵备官责限捕贼有司坐视故纵隐匿不报者提问具奏许庭光应得恤典照例给与复都察院又奏称强贼杀害重臣凡在地方者俱属有罪请治之镇巡官姑免究守巡官而下夺俸提问
　　大明世宗肃皇帝实录卷五十五
大明世宗肃皇帝实录卷五十六
　　嘉靖四年十月丙戌朔享  太庙遣会昌矦王桥泰和伯陈万言分祀  诸陵庆阳伯夏臣祀  景皇帝陵寝
　　○初辽东议修边墙未及四年又以积雨颓坏至是巡抚都御史张琏等复请修筑  上从之令酌量缓急以渐修理务令坚厚经久不许卤莽徒费财力仍敕户部以长芦额盐六万引山东四万引两淮三万引行该镇开中以给工费
　　○湖广副使朱旒以公会仪节与总兵官李旻相讦有旨逮问兵科给事中郑自壁等具＜锍-釒＞请原之广东布政使张祐副使孙懋为稽辱驾差御史郭楠为妄议大礼御史方启贤以杖死内臣家人元城县知县张好古以枸责皇亲家族祐懋好古俱降用楠启颜俱落职时刑科给事中角□羊一贯等亦上言＜锍-釒＞论救楠  上怒俱加切责仍夺自壁等俸一月一贯等二月
　　○丁亥
　　○选授知县赵永淳为南京户科给事中知县穆相陈大器张问行王朝用施山刘濂行人毛麟之各试监察御史相浙江道大器河南道问行山东道朝用四川道山广西道濂云南道麟之南京广西道
　　○工部尚书赵璜等以岁饥财匮请暂停玉德殿景福安善二宫之工候  仁寿宫工完财力有余徐议兴建  上不从令办料完日一并兴工
　　○戊子
　　○升户部广西司署员外郎刘雍为狭西按察司佥事  命都督佥事杨锐于团营立威营伏羗伯毛江于五军营大营各坐营东宁伯焦栋三千营坐司
　　○协守松藩东路左参将张光宇以受赃下四川巡按御史逮问
　　○兵部奉诏查核冒功升级都指挥以下浙江白文杨辂等八人山东陈言张虎等六人辽东王道俞雄王臣箫泽白寰袁臻等九拾五人各革降有差  诏给京城巡逻官军衣鞋
　　○己丑
　　○吉王见浚＜锍-釒＞请衡州府税课司商税盐号门摊及增食盐下户部覆言吉王陈请无厌况税课备军国之需食盐俱钦定之数俱难听许  上从部议已之
　　○巡抚保定都御史何诏＜锍-釒＞言餋马以为用若若市马之为便宜将孳牧与寄餋之例尽行革去及二季大马亦免买角□羊每疋角□羊银二十两真保定二府开设马市召□交易君各边报到有警差官赍银易买旬日可办兵部覆言科驹赴犭□表角□羊寺寄餋专备京边战马之用此系  祖宗旧制中间论地论丁酌量均派节经议处著具成＜矢见＞况前项马匹随取随发缓急俱济今欲更易市买傥仓卒有警恐难责成  上以顺天河涧保定三府密迩京师百姓所寄餋马艰苦特甚诏部寺岁计量具马二万匹外不必加派以累小民各处起俵马驹豊豊歉加派折色送寺收贮以补临时台买他皆如故而已太仆寺言本寺验发马及见在寄餋已踰三万宜将角□羊到厅验并未角□羊马匹照例改徵折色＜锍-釒＞下兵部覆言见在寄餋具三万之数中多病损今京营马匹虗耗过半尚未查补况各边輙具警报不次奏给若不预备于平时何以取办于仓卒万一有警各军无马计将安出今欲将角□羊到马疋发回改微折色不免有变卖角□羊价之苦及往复陪偿之累宜准令收俵其楝退不堪仍折价者听仍查该寺寄餋堪否给兑之数酌处次年本折多寡  上从部议
　　○江西按察司佥事邵浩以刚暴詈同寮欧郡守锁部官为抚按所劾有旨逮问至是法司上其狱诏赎罪降用
　　○庚寅
　　○升河南左布政使司杭淮为南京太仆寺卿  诏给成国公朱麟岁禄米三年五百石折色四分本色六分
　　○故大理寺寺丞石天柱子忠言其父正德中任都给事中谏南巡及幸宣府剌血书＜锍-釒＞又论救彭泽忤  旨远谪幸起今官未任而卒请乞恤典诏特与祭一坛
　　○辛卯
　　○升都察院右佥都御史张润为左副都御史以九年任满也
　　○给事中杨言上言人臣给假餋病良非得已顷或假以循私遂令此例概寝不行有至陨亲之身者非所以体群臣也道下悃也请自今得核实放归而察其居乡不谨者与在任一体罢黜则私情公法并行诏可
　　○锦衣卫署指挥佥事张潮自诉有催家堡首功不应革故所升署正千户级兵部覆核诏听如故
　　○贵州巡按御史刘廷簠言乌撒卫先所验那达阿核二尸及顷验水西所生陇政者真为莫辩未可尽信芒部虽平万一首恶尚在不无后患请核实诏下兵部
　　○壬辰
　　○提督三边尚书杨一清以平凉边郡朝士出守者多惮远不之任因荐本府同知任守德即可任知府从之前知府冯任以不之任逮问
　　○以灾免大同军民存粮有差
　　○又以抚臣奏免冬军先以未完马草银两旧例边军出打秋青草饷马积其草以备冬后以虏警暂给于官其后遂不复出每一束徵银三分扣月粮抵之至是诏蠲其逋仍戒打草如故不得輙扣月粮
　　○易州民李朋等奏旧制每地一顷寄餋马一匹今本州五十亩餋一马地薄民贫请得半减以苏民困下兵部议不可请罪其建言为首者  上不听令抚臣查处具报
　　○癸巳
　　○起复大理寺右寺正金罍升贵州布政司左参议福建布政司左布政使夏从寿补河南左布政使
　　○遣成安伯郭瓒等为正使翰林院侍读叶柱章等为副使持节册封唐府文城王宇温为唐王妃赵氏为唐王妃淮府清江端裕王庶苐二子祐揆为淮王代府广灵顺简王嫡长子聪汉为广灵王周府鲁阳恭惠王庶弟一子安泳为鲁阳王夫人李氏为鲁阳王妃肃府肃王庶弟四子真洵为金坛王岷府江川荣懿王庶长子应鐩为江川王夫人何氏为江王妃鲁府安丘端惠王庶长子观廉为安丘王夫人孔氏为安丘王妃辽府松滋荣和王庶长子宠洌为松滋王夫人高氏为松滋王妃赵王南乐荣僖王庶长子祐槚为南乐王夫人武氏为南乐王妃徽府庶弟四子厚灿为庆云王封张氏为嘉定王妃徐氏为东安王妃王氏为晋王继妃
　　○初土鲁番入寇我师败之虏留驻哈密以窥肃州是秋遂拥众入分兵围参将云冒而以大众掠南京山肃州告急诏提督尚书杨一清严督镇巡官加谨防御相机战守
　　○工部覆江西都抚都御史陈洪谟议以本省岁办之弓箭弦修多克减冒破顷从御史程充奏徵银角□羊部团造甚便但佑直太多请得量减得  旨正德中未纳者听折价改元以后如式造纳既而工部执奏造纳不中用徒费民财不听
　　○乙未  上以四方灾异命辅臣撰旨谕令上下同加修省大学士费宏等上言应天以实不以文感人以行不以言  皇上欲尽脩省之实则必留于政事加意于穷民而后可今用度不能莭省则民财竭于科徵工役不能停减则民力劳于奔走近京地土半为庄田而民间餋马当差之费无从办纳入库钱粮赔纳过多而远方承领管角□羊之人无所控愬太仓无三年之积而冗食者收充不已京营无十万之兵而做工者借拨不休况忠直之臣以触忤得罪而未蒙宽宥台谏之臣以敢言为职而每加诘责有罪当刑者屡经审录而不加处决无冤可变者或与优旨而仍令看详皆足以致民怨上干  天和臣等深忧极虑而不能已于言者又前者  皇上悯念民穷欲暂停  仁寿宫役臣等自愧愚昧不能将顺  圣意今若因灾修省暂且停止亦未为不可也＜锍-釒＞入  上曰览奏具见忠诚辅导至意朕自嗣位以来灾异屡见虽因事省谕而未臻实效近日或雨灾或星变朕以惶惧故命卿等撰旨省察此非下民之咎其失在朕也卿等所奏工役未造者停止见造者坐完各监局匠役人等系是旧额除奉旨外毋得烦扰京营之军仍备警振武之重事令兵部议处言官以尽职为实烦扰轻率之辈亦宜治戒刑囚有重罪追生穷民以冤抑致死刑狱不中上干  天和令法司从公审处其余事宜所司酌议以闻他他有利毙宜兴革者卿等一一陈之朕当勘酌施行于是工部尚书赵璜等＜锍-釒＞请停罢玉德殿等工并力  建  世庙及  仁寿宫完日乃可议兴他工  上纳其言遂并罢  仁寿宫工召采木侍郎王軏回京
　　○升礼部右侍郎刘龙为本部左侍郎兼翰林院学士翟銮为礼部右侍郎并日讲如故
　　○总理易州山厂右侍郎何天衢三年考满诏荫天衢一子为国子生以天衢奏其子幼请移荫放也
　　○给事中郑一鹏＜锍-釒＞上经筵三事一言起复尚书罗钦顺请告祭酒鲁铎被谪修撰吕楠皆有行谊通经术可传讲幄一言  上心有疑无耻下问宫中所览书史并赐延访且无讳乱亡以存鉴戒一言功贵有恒昔  敬皇帝御经筵至十二月乃暂輙今率十月而輙时未甚寒愿少留  圣心章下所司
　　○分守怀东都指挥同知麻循充副总兵官分守保定
　　○都给事中郑自壁等论太监黎鉴镇守江西多带参随踰旧制太监武忠侄英冒功升百户大进千户希求见任管事并见裁革以惩冗滥诏革鉴参随之半英如前旨
　　○丙申  诏给礼部左侍郎李时故父李楘母边氏祭葬仍赠楘如其子官并给诰命令时驰驿临葬时遂为其子刑部主事垣请假以佐丧事许之以讲读效劳故也
　　○戊戌
　　○以灾免深州及武强隆平二县存留粮
　　○徽王祐台薨命徽庄王庶长子安邑王厚爝管理府事辍朝三日祭葬如例
　　○己亥
