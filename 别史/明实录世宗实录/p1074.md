<!-- { "loadSidebar": true } -->
　　○命锦衣卫逮捕总兵官江桓参将贾英指挥使周方李玺何图等械京讯治停巡抚都御史楚书俸戴罪防御敕兵部促新任总兵官白爵赴镇时达贼数犯宣府而桓等怯懦缩避往往失事先以兵科给事中冯亮言革桓任以爵代矣十月间虏复由宣府张家口入至长梁沟攻破西羊城堡巡按御史江浚参桓等玩寇殃民请正国法以励人心兵部覆请乃有是命
　　○甲戌升浙江按察司副使张岳为本布政使司左参政
　　○赐故致仕南京太常寺卿穆孔晖祭葬谥文简孔晖山东堂邑县人弘治十八年进士改翰林院庶吉士授检讨正德初逆瑾矫诏调为南京礼部主事瑾诛诏还职历两京国子监司业改侍讲与修  武庙实录成升左庶子侍讲学士充经筵讲官改南京尚宝司卿升南太仆寺少卿南太常寺卿嘉靖十三年致仕至是卒  上念其讲读劳故恤典从厚孔晖夙有俊才好古文辞行己端雅士论甚重之晚乃好佛学其卒棺歛如西竺法云
　　○乙亥黜巡抚河南都察院右副都御史胡缵宗闲住以火燔公署并毁符验敕书故也
　　○以水灾免浙江杭州嘉兴绍兴金华严州衢州二十五县税粮如例
　　○丙子行边使兵部尚书兼都察院右都御史翟銮自陈乞休  上曰卿经略边务方隆委托宜尽心供职以副委眷不允所辞
　　○吏部覆监生樊鳌等言南北二监杂历甚为壅滞乞比照正历其举贡官恩并纳粟者俟历满取选必不失四六之旧此外如北监人多每选则量增北监人数南监人多每选则量增南监人数一体斟酌通融行之数年自然稍得均平而人材无壅滞之患报可
　　○户部会议漕运事宜一南京水军诸卫旧设有军余六百八十七名每名岁办浅船料银四两后以军余掣去他用而船料取给南京法司赃罚然罚锾每不足供造船之费假贷为用累不可言宜下南京户兵二部议处如旧佥补军余一给散运军羡余银间有事故扣除者俱寄贮通州官库累年影射漫无稽考宜一切籍送太仓收贮俟有公费各卫所赴仓关领一遮洋运船于德州常盈库顺带山东布花赴蓟州仓交收每布一疋绵花二斤得脚费各一钱而监收者往往以不如式责令陪偿为累特甚宜自今令有司遣人随船自角□羊即不如式无与运军一苏松诸处往往以粮徵未完故将铁斛隐匿独以一斛取次传较耽延日月有误运期可自后每总各添造铁斛五张角□羊漕司较勘平准带往水次兼用一革垫仓糠秕以免插和一申明晒扬以速运期＜锍-釒＞上俱如议行
　　○戊寅  贞惠安和景皇后忌辰遣玉田伯蒋荣祭  陵寝
　　○赐锦衣卫亲军千户卢惠妻董氏祭葬惠靖妃父也
　　○以大庆赐书诸王各赐以银币
　　○故大学士张孚敬子中书舍人逊业乞以尚宝司司丞改授其弟逊肤吏部议逊肤非长于伦序有碍得旨逊业改司丞逊肤补荫中书舍人
　　○己卯升礼部祠祭司郎中张鏊江西南昌府知府程资俱为按察司副使鏊浙江提调学校资福建兵部武选司员外郎高进南京刑部江西司员外郎胡谐俱按察司佥事进山西谐山东
　　○授故大学士刘忠孙存恩为中书舍人
　　○庚辰升河南左布政使傅钥为都察院右副都御史巡抚河南地方
　　○工部请开纳监生军职散官吏农等项事例诏从之限三年止
　　○壬午立春特享  太庙命翊国公郭勋代
　　○是日日生晕及左右珥少顷有白虹亘天久之乃散
　　○癸未顺天府官进春  上不御殿命司礼监官捧入
　　○免百官节宴
　　○詹事府少詹事兼翰林院侍读学士孙承恩献  慈孝献皇后山陵礼成颂诏留览
　　○甲申湖广荆门州地震
　　○乙酉  武庙德妃吴氏发引
　　○复庆府丰林王台瀚爵始台瀚与巩昌王寘銂奏讦降为庶人寻复冠带至是庆世子鼒櫍奏台瀚无大过且能自悔改故有是命
　　○旌表江西孝子涂冠雄等三人义夫刘凤节妇周氏等十一人烈妇孙氏等四人
　　○存问致仕南京工部尚书陈雍雍绍兴余姚人知府汤绍恩言雍年九十有高行宜加礼以示风劝  上嘉雍德寿诏赐以羊酒令巡按御史及门存问仍月给米二石岁役夫二人
　　○升广西布政使司左参政欧阳必进为浙江右布政使
　　○复整饬大名兵备副使汪溱职先是  车驾南巡溱受命督率邯郸赵州等处夫马事既办巡按御史刘士逵误以怠误参有旨逮治溱既辩得白释之
　　○丙戌河南道御史闻人诠言今时文体诡异已极乞申饬天下力崇古朴其要在先责学校使提督宪臣痛加黜罚次责场屋使考校等官公为品隲  上是其言命自后遇乡试礼部必详阅试录与各生公据有仍前离经叛道诡辞邪说者则治监临考校官之罪而黜其中式者为民
　　○唐王宇温构书堂请额名赐名居善
　　○追治嘉靖十七年六月内镇夷等堡被虏失事罪准参将赵国忠以功赎罪逮治指挥千百户赵琮等一十六员
　　○改南京前军都督府佥书署都督佥事陈谨佥书右军都督府事
　　○戊子命抚宁侯朱岳等为正使尚宝司司丞马从谦等为副使持节册封衡恭王祐挥世子厚燆为衡王荣庄王祐枢世孙载墐为荣王周恭王睦＜扌审＞世孙朝堈为周王莱阳王安潏长子睦桄为莱阳王辽庄王致格庶第一子句容王宪＜火节＞为辽王蕲水王宠澍嫡长子致＜木盛＞为蕲水王宜城王宠滨长子致枨为宜城王夫人黄氏进封为宜城王妃淮庄王祐楑嫡第二子厚炅为高安王庶第三子厚熻为上饶王赵王厚煜第四子载垸为成皋王韩王融燧庶长子谟土□兹为高淳王庶第二子谟塨为休宁王娄氏为长乐王妃徽王厚爝庶第五子载塛为德平王庶第六子载阶为荣阳王景宁恭裕王祐捥庶长子镇国将军厚焮为景宁王太和端僖王祐檖庶长子镇国将军厚炬为太和王杨氏为德府泰安王妃是日  上不御殿正副使于  奉天门行礼
　　○己丑
　　○周府鄢陵王府镇国将军安湔潜诣阙下献脩炼还丹之书且乞择名山五坛以试其术下礼部礼部以安湔说幻不可妄信顾其意犹以永  圣寿为言宜免罪而以该府辅导官及关津司察者下所在抚按官逮治之报可
　　○庚寅  诏切责庆成王表乐革辅国将军奇湋奇濂奇濊奉国将军表靴表木□纂表杆镇国中尉知漙知炃知点等禄米五之一先是山西布政司岁角□羊禄粮汾州给散诸宗室奇滞等阴聚众乘间入州幼其取五韬因抵饬以节年拖欠之数启庆成上来栾代为之奏抚按以其事闻请重降革以惩不法都察院覆议遂有是  户部左侍郎张润三年秩满荫其子元谟为国子生
　　○辛卯
　　○升西阳河堡守备指挥佥事张文懿为署都指挥佥事充右参将分守马兰谷地方
　　○癸巳岁暮  景神殿行祭礼命成国公朱希忠代
　　○以明正旦莭遣西宁侯宋良臣驸马都尉谢诈安仁伯王桓分祭  七陵左都督方锐祭  恭仁康定景皇帝陵寝中官祭  恭让章皇后陵寝长宁伯周大经祭  孝洁皇后陵寝
　　○发太仓银万三千三百两有奇给大同军饷不敷之数岁为例  诏禁讹言令缉事衙门察捕时远近传言  圣驾以来年春将复南巡礼部尚书霍韬为  上言之且言陛下南巡时诸文臣多纳贿不法人传文官惟袁宗儒武官惟郭勋不受馈耳即今讹言复播有司因而科敛众心凛凛惧有他变宜有以禁戢之  上既下其事都察院而诏询韬曰非朕南巡卿不在行文官受贿事倩得自何人可据实明言朕将处马韬对请问诸郭勋宜可知者  上责其文词推调务令察实其列以闻韬乃言扈从诸臣无不受馈遗折夫隶者苐问之大学士夏言等令其自述当不敢隐其各官取贿实＜锍-釒＞郭勋具悉始末当不敢欺如不必欲臣言请假臣风宪职循途按之当备列其实以奏章下所司韬惧不当  上旨循以赴京所遇进角□羊舡内臣贪横状极辞论列  上亦不问
　　大明世宗肃皇帝实录卷二百三十二


明世宗肃皇帝实录卷之二百三十三
　　嘉靖十九年正月甲午朔  上以疾不御朝先期礼官请  上曰元旦一岁之始当上下交会之辰朕岂欲恣逸但体病未复姑已之于是百官诣左顺门＜锍-釒＞起居俱报闻  皇太后  中宫免命妇朝贺
　　○免文武百官宴赐节钱钞宴各王府并天下诸司进表官及四夷朝使
　　○乙未贵妃阎氏薨妃首出皇第一子  上痛悼诏追封为皇贵妃赐谥荣安惠顺端僖丧礼视皇妃例加等权厝  孝洁皇后陵次辍朝五日礼部上丧礼仪注一初丧御祭一坛  昭圣恭安康惠慈寿皇太后遣祭一坛  武庙皇妃  中宫皇妃皇嫔  皇太子各祭一坛  裕王景王共祭一坛公主共祭一坛泾简王妃祭一坛六尚局祭一坛内官内使共祭一坛一行钦天监选择小歛大歛焚黄发引启土安葬掩土日期一行翰林院撰谥册文及各祭文圹志文一焚黄用黄绢装褙如册样两叶写册文是日陈设祭仪以祝文及册文置于灵前遣司礼监监官行礼立于灵柩前赞礼赞鞠躬两拜兴平身赞跪执事者以爵进于司礼监官之右赞受爵献爵者三赞读祝读祝者取祝跪读读讫赞宣册宣册女官取册立宣讫赞俯伏兴平身复位赞鞠躬两拜礼毕焚祝及册一七七百日周年二周年每次御祭一坛  昭圣恭安康惠慈寿皇太后遣祭一坛  武庙皇妃祭一坛  中宫以下祭如前仪一开茔域祠  后土御祭一坛遣内官行礼一辞灵前期御祭一坛  皇太后  武庙皇妃  中宫以下各祭如前仪一发引启奠祖奠遣奠各御祭一坛俱用祝文酒果遣内官行礼光禄寺辨祭是日早免朝参文武百官各素服乌纱帽黑角带先随□□后行至路祭处所致祭文武官命妇各至祭所祭毕而还一过门俱用祝文酒果内门遣内官行礼外门遣太常寺官行礼太常寺办祭一路祭驸马并皇亲共祭一坛公侯伯文武衙门共祭一坛外命妇共祭一坛一台柩挽歌执翣外其擎执旛幢香烛纸案等项于五军都督府拨军应用一灵柩前仪仗内使女乐三十二人并花旛雪柳女队子二十八人女将军二十四人一工部于  孝洁皇后陵次先期搭盖蓆殿灵柩至奉安御祭一坛一先期遣官以权厝告  孝洁皇后一下葬日文武百官免朝参一下葬迁奠御祭一坛一行该衙门造办铭旌及坟茔志石丧仪冥器等项俱加等一某日举棺之前执事先以方相旛幢车驼马鼓乐真亭彩亭以次排列于玄武门外内使捧铭旌魂帛导引官出玄武门外丧夫捧棺就辇内官以魂帛置小车中一掩圹毕祠  后土御祭一坛一掩圹毕迎灵轿至享堂行安神礼御祭一坛一各坛路祭并灵柩顿歇处所俱行工部预为相地搭盖蓆殿一挽歌执翣人等该用孝巾孝带行移工部转行内府该衙门制造仪上诏命妇路祭令先期入宫内行余俱如拟
　　○丙申  宣宗章皇帝忌辰遣翊国公郭勋  永孝殿行礼长宁伯周大经祭  景陵
