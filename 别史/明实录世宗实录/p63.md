<!-- { "loadSidebar": true } -->
　　○虏入界岭口总兵官马永等督兵追袭斩首五颗获马五匹夷器六十六件夺回被虏军余二名
　　○癸丑叙奉迎防守功加太傅定国公徐光祚太保武定侯郭勋皆兼太子太傅镇远侯顾仕隆豊城侯李是惠安伯张伟皆太子太傅遂安伯陈鏸太子太保光祚等各＜锍-釒＞辞不允工科右给事中胡纳言令甲武臣非有军功不得加授散官令光祚等并加宫保谓其有奉迎防守之劳夫奉迎臣子之分防守臣子之职循分守职何功之有况中又有并迎守而不与者乎伏望  陛下受惜名器以为鼓舞豪杰之具  上报闻
　　○甲寅升刑部右侍郎孟凤为左侍郎以南京刑部胡瓒代之调南京礼部右侍郎汪伟为南京吏部右侍郎
○南京户部尚书王缜卒诏赐祭葬如例
　　○乙卯  命巡抚山西都察院右副都御史胡锭总督漕运兼巡抚凤阳等处  命辽东都司佥书都指挥同知薛登掌本司事
　　○以旱灾免河南开封彰德卫辉三府所属十四州县及彰德卫卫辉前千户所军民田租有差
　　○丙戌祭太岁风云雷雨山川之神  命工部右侍郎沈冬魁获职升俸二级以三品九年考绩也
　　○赐宛平大兴二县孤老四千七百三十余人布一疋
　　○戊午阳山王祐楬惠安王厚煦初封皆请出郭祭葬许之
　　○复除刑部郎中
　　○俸于部广东司仍加俸一级俸在  先朝以谏得罪者也俸辞不允
　　○致仕应天府府尹赵文奎初为贵州左布政使尝勘安万钧万镒争袭事家人私纳万钧贿为巡按御史陈克宅所劾诏逮问至是刑官覆议上命革职闲住
　　○乙未赐庆成王奇浈  御制文集历代臣鉴各一部从其请也
　　○升南京太常寺卿刘瑞为南京礼部右侍郎南京都察院右副都御史周季凤为南京刑部右侍郎
　　○致仕少傅兼太子太傅吏部尚书武英毅殿大学士刘忠卒忠河南陈留县人成化戊戌进士改庶吉士授翰林院编修弘治初纂修  宪庙实录成赐金白文绮升侍讲已又修资治通鉴节要转侍读学士  毅皇在青宫时常侍讲读比即位进学士为日讲官诏修  孝庙实录以为副总裁兼管制诰是时逆瑾用事恶忠于讲筵指斥近幸授意吏部升忠南京礼部左侍郎寻迁尚书改吏部当时官游者视南为闲散多务苟容忠独毅然持风裁庶僚秋满署考必当实有御史素时势骄横郎中为瑾党私昵者皆直署下考无少狗  毅皇念忠潜邸旧臣召还为吏部尚书兼翰林院学士专理制诰瑾终衔之忠两引疾乞休不报瑾诛姑召入内阁未几以宁夏叛逆平加少傅兼太子太傅尚书如故冬以持正守法不合于张永顷之主考会试左右有旨擿试录中讹舛字以白  上忠间之即日复疏休致不许乃以展墓请报可特令乘传归既抵家＜锍-釒＞再上始许致仕仍给月廪岁夫终其身绿一子为中书舍人
　　○上嗣位台谏累荐不起遣行人诣庐存问复荫一子为中书舍人诏有司时致问焉以二月癸巳卒讣闻赐祭葬如例赠太保谥文肃忠寡交接慎取与历事  两朝屡见阻于权奸而志节始终不变云
　　○国子监祭酒赵允＜锍-釒＞乞休不允  诏以两淮运司余盐银三万两淮杨二钞关船料银三万余两补给淮安等卫所久缺军粮从巡抚都御史俞谏请也
　　○庚申给长公主与驸马都尉邬景和岁禄二千石本色一千四百石折钞六百石
　　○刑科给事中沉汉言吴在春秋为荆蛮朴野不文赖吴公言偃北学仲尼而东南学者始知圣贤之道今其子孙徵弱下同编氓词宇仅存隘陋弗称乞照颜孟朱熹例官其子孙一人以奉其祀改建庙庭为置祀田部议以子孙世远难据授官惟从其广庙给田之请报可
　　○辽东金州复州盖州等处大雨水暴发决城堡坏仓库廨字庐舍民溺死者二三百人牲畜无筭于是总兵郤永自劾守边无状乞罢  上不许命该部议赈恤事宜以闻
　　○辛丑翰林院编修刘朴服阕复除原职
　　○裁云南五井盐课提举司同副提举各一员给督屯官关防从巡抚都御史王启奏也
　　○虏入辽东丁字堡杀虏军士十五名口备御都指挥王纲追袭出境死之
　　○德王祐榕为其前妃兄谢釴请封又为百户万塘总旗万璘求升职  上皆以非旧制不许
　　○夜晓刻金星犯太微垣左执法
　　○壬戌升贵州按察使陈良珊为四川右布政使狭西布政司右参政蒋瑶湖广右布政使
　　○升南京通政使司右通政闻湖为应天府府尹
　　○癸亥  命巡抚山东右副都御史陈凤梧惕理南京都院事
　　○謟赂皇亲结为姻好寅缘左右复有捉督京仓之命自  皇上中兴以来除旧布新而  先朝奸党内臣弟侄家人犹潜居都城布列禁地钻剌伺窥无所不至若其谋遂成则其祸匪细伏望将李宣取回闲住兄一切奸党弟侄家人尽逐之外使肘腋之下豁然清谥而勋戚之家敢有贪嗜权利与厮餋下辈结为緍姻者即如法禁绝以警将来  上曰李宣已有旨诸奸党所引用内官俱查发南京监局着役弟侄辈无得入禁门勋戚有仍与婚者必罪不贷
　　大明世宗肃皇帝实录卷三十
大明世宗肃皇帝实录卷三十一
　　嘉靖二年九月戊辰朔
　　○南京大理寺署寺正评事林希元为泗州判官以本寺卿陈琳及南京监察御史戚雄等劾其抗违堂官也  命掣新添巡捕官军二千四员名回营即拣其勇壮以补原额官军之老弱不堪巡捕者
　　○秦府宫殿火
　　○户部奏定领运官稽迟例限外三月之上不行赴运者提问住俸半年五月者降一级一年以上者降二级原调闲住若都司卫所掌印等官不行举察者一体参治从之
　　○追论古浪失事罪指挥李勋百户韩玉尤鉴冯钺俱充边卫军余降罚有差
　　○己巳升兵科都给事中许复礼为河南右参政湖广道监察御史田美山西佥事山东按察司副使吴山狭西在参政福建邵武府知府潘旦江西饶州府知府李熙俱浙江按察司副使湖广按察司佥事扬南金江西布政司右参议
　　○掌通政司事工部尚书俞琳自陈乞休不允
　　○户部议处漕运脚价事宜请行巡仓御史坐粮员外凡过运官将淮上验发轻赍银两到官许令把总等官查照车脚时价并旧规上仓应用银两明白开报御史员外查访相同照数给领具羡余之数仍遵近例令各卫所领回修造舡只次年查验又运舡南还经行地方俱各灾伤请不为常例每舡给与轻赍余银四分之一暂济贫军之用如一卫有三年内能积银千两又能早完粮运者奏请旌擢若侵欺妄费以致挂欠者参宄问罪从之
○兵部覆巡抚山西都御史胡锭议宣大延绥俱当虏衡具兵马不得尽调三边防守固宜顾此失被之患惟谷徵调兵马互相应援不许自分彼此至于拨兵改驻井坪事干两镇合行两处镇巡会议具奏从之
○庚午升湖广道监察御史张仲贤为顺天府府丞
　　○升广东道监察御史屠世为东山按察司副使刑部郎中毛绍元湖广按察司佥事
　　○起致仕山东左布政使陈洪谟于江西升山西右布政使刘泽为狭西左布政使
　　○兵部覆南京守备魏国公徐鹏誉等奏申明职掌谓两京兵马司事务载在会典请行各该衙门行委兵马止照旧例其扣留弓兵情毙通行禁革违者许该司官具奏究治得旨今后南京兵马司官具奏究治得旨今后南京兵马司官许守备及巡视御史并法司附近差委俱照旧规行其余不许违例差用
　　○辛未  孝恭章皇后忌辰遣庆阳伯夏臣祭  景陵
○礼部类奏四方灾异  上曰  上天示戒朕心警惕事关朕躬自有处置内外群臣宜同加修省以回天  天意
○刑部郎中詹瀚等奉敕查勘山东邹县知县沃朝致死情由奏参原任御史李献非法打死职官参政吕经朦胧拟罪并宜逮治  上命各该巡抚官究治以闻
　　○壬申户科给事中汪应轸以母老奏乞改任南京以便迎餋吏部覆请改南京户科
　　○升狭西行太仆寺卿李璋为山西布政司右布政使
　　○癸酉  敕南京户部右侍郎吴廷举兼都察院左佥都御史赈济徽宁池太安庆五府地方
　　○升河南右参政陶照为狭西行太仆寺卿  命增宋儒朱熹婺源县祭田二百亩令其二支子孙收租供祀羡余计丁均给仍蠲其粮差
　　○旧例上林苑地听牲户开垦为业惟育牲种蔬果以供  上用不收子粒弘治间太监甯诚始亩科银三分嘉靖改元诏革去至是以监臣奏后命徵收户部参奏各署内官始则侵民田为牧地终则夺牲地为己业观其设心不尽逐四署之民而专聚一已之例不已也宜恪守前旨追寝近批以安人心不报
　　○广西镇守府土官知府岑沵□土及田州府土官同知岑猛各差官族岑荣等来朝贡赐宴及彩叚钞锭有差
　　○撒马儿罕并土鲁番天方等国番王头目宰纳等各备马驼方物差使臣土鲁孙等来贡赐宴并彩叚绢布其存留甘州者遣通事赍送验赏并回赐番王头目礼物令该使领回给与  命都指挥同知杨＜棥心＞掌广东都司事
　　○奉圣夫人刘氏乞恩升其夫职并讨庄田兵部执奏遂寝
　　○都察院奏犯人王钦等赃
　　○太多追并日久乞以三分为率量减一分庶令易办得旨令严限追并待完三分之二来说○夜昏刻月犯南斗魋东节二星
　　○甲戌大学士杨廷和以一品十二年考满命加太傅赐宴礼部廷＜锍-釒＞辞不允
　　○兵部奏南北直隶山东河南山西辽东四川贵州俱饥荒多盗其巡抚官宜令新旧交代从之
　　○追论沙岭谷墩失事罪指挥孙世忠等十一员发边卫充军
　　○山西隰州地震有声
　　○乙亥巡抚大同赞理军务都御史张文锦陈二事一言大同镇城东去阳和西去右卫各一百二十里中有聚落高山□马□斗□离镇城各六十里占堡军不及二百正供递送胡虏出没为耕旅害故每堡添按伏官军五百名粮费不赀臣痛惜前毙欲照各边设所久镇于聚落设中左所隶大同后卫以镇城原额蔚州广灵广昌广丘四处土兵编入于高山设中右所颖大同前卫以大同怀仁浑源三处兵编入戍兵各一千名马半之各置守备官一员及千百户镇抚官俱于大同等卫多余官内推补铸降印信同牌铨拨仓场官攒将勘拨功臣田土每名给百亩不敷听自开荒三年后熟地顷徵子粒三石荒地纳牛具银一两既无筑城设仓之劳又省客兵坐食之冗合虽小费后将大益一言前御史张钦奏复水口宣宁黑山三堡臣复议于三堡外东添柳沟堡于南和界西添桦沟堡于左卫北然离镇颇远请于三四十里间中路驴间西路窑山东水路尽头三处先筑墙堡各镇实官军五百名外设把总一员督理耕守然后由近而远渐复关头红寺沙河三堡以及水口等处则犄角形成而边境益拓一应支用先尽司府赃赎仍乞敕户部于年例外发银十万两或淮盐五十万引为夫役粮犒费事下兵部覆议从之
○丙子升湖广按察司副使朱廷声为河南布政司左参政
　　○夜一更月犯垒阵第二星
　　○戊寅升兵部郎中李寅为四川布政司右参议
　　○给致仕南京户部尚书邓庠诰命庠历二品俸满以疾致仕至是奏乞给赐吏部查例覆请故有是命
