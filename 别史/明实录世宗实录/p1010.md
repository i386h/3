<!-- { "loadSidebar": true } -->
　　嘉靖十五年正月丁巳朔  上御奉天殿以  庙建未完命群臣朝贺用简礼如去岁冬至仪  昭圣皇太后  章圣皇太后俱免命妇朝贺  升制敕房辨事尚宝司少卿兼翰林院侍书李兆蕃为太常寺少卿兼官如旧以九年秩满也
　　○己未  宣宗章皇帝忌辰  奉先殿行祭礼遣彭城伯张钦祭  景陵  上谕礼部曰朕偶冒寒嗽咳未止暂免朝参数日八日时享疾愈则躬行不亦湏暂遣代一次
　　○辛酉
　　○顺天府进春  上以疾免朝贺赐百官春饼
　　○壬戌
　　○改湖广上湖南道分巡佥事为兵备佥事驻劄蕲州专管汉阳而下至蕲黄德安等处名曰下江防道原驻劄岳州佥事专管武昌而上至沔阳岳州常德长沙等处名曰上江防道各给敕书关防行事从兵部覆湖广巡抚都御史翟瓒请也
　　○甲子
　　○行时享礼于  奉先  崇先殿暂命武定侯郭勋代先期  上谕礼部曰朕今尚疾明日时享可暂命勋行礼传示诸执事令各恪恭庶慰朕不得已之心既而太常寺＜锍-釒＞陪祀官定国公徐延德户部尚书梁材等十七员请  简命数员  上俱命陪祀  遣遂安伯陈鏸祭太岁月将之神
　　○升工部右侍郎刘天和为兵部左侍郎兼都察院右副都御史总制狭西三边军务时天和方以总理河道候代命趣赴镇暂令管河郎中摄事
　　○乙丑
　　○改南京户部右侍郎唐胄为户部右侍郎  琉璃国中山王尚清差王舅毛实等上表谢恩贡方物给赏如例
　　○丙寅
　　○起闲住原任翰林院侍读学士郭维藩原职
　　○丁卯
　　○初铸审录关防十五颗给恤刑宫从刑部左侍郎杨志学等议也
　　○戊辰
　　○赠石州判官陶玺本州知州荫一子为国子生以玺督兵追剿流贼阵亡故也  添设山西分角堡守备官一员
　　○庚午
　　○以水灾诏改折江西应角□羊南粮仓米每石银七钱
　　○乌斯藏辅教阐教大乘各王差国师短竹劄失等长河西鱼通宁远等处军民宣慰使司差寨官桑呆短竹等各进贡凡四千一百七十余人诏以人数踰额如例减赏并下四川巡按御史逮治都布按三司官违例验进之罪  泰宁等卫夷人猛革安等二十五员名各贡马朝贺给赏如例  升赏山西小央山台牛心山等处获功阵亡官军罗昇王镐等七十二人
　　○癸酉
　　○英宗睿皇帝忌辰  奉先殿行祭礼遣定国公徐延德祭  裕陵  以宁夏花马池缮修边墙工完赏总制唐龙等各银币有差
　　○甲戌
　　○徵镇守辽东太监王纯还京命司礼监选老成安静者代之以巡按御史曾铣劾其老且贪故也于是兵科都给事中王庚请如大同蓟州例停内臣勿遣诏如前旨户科都给事中常序言捍敌者兵养兵者食今日非兵食不足之患惟在图难于易预处之耳臣每见各镇乞计与该部查覆之奏所入之额每缩十仅得其六七所用之数每赢十常愈其八九转输有限支费无穷臣等待罪该科窃以为忧谨条为兴治补弊八事以俟采择一严课科以催逋负自嘉靖七年至十三年各省民运所逋动以数万计宜申明嘉靖三年钦定事例一应违误人另住俸降级参提问发责各抚按俱从实举行若仍前姑息治罪不贷一权查贷以补蠲租嘉靖十三年以灾伤减徵各镇运屯额税十分之五实用不可缺者未经别项措补迄今遂为积欠故各镇奏讨纷纷执以为词宜令各该抚按官将所属郡邑一应堪动钱粮扺补一时角□羊送以便籴收凡年例盐不必俟其遣官奏讨著为定制每年于正月以里该部径自题发使得及时召买本色粮料分发紧要城堡则缓急有备一搭盐引以通中纳各运司盐利不同浙芦等盐□不乐就虽搭淮盐兼中犹不肯趋自今开派额盐湏兼派各运司之盐分发各镇令通融会计宽拟斗头视各盐品以为低昂庶商贩乐从所输必富一籍熟田以禆饷计宜会各镇属分守官督令州县卫所掌印官将逃亡屯丁耕菑熟田及肥沃地土宜于开垦者或拨给空闲余舍或召佃浮著人户登记在藉量为徵派仍搜侵没杜影射治豪滑之占据者一增额派以抚新军自疆场多警各镇设添游兵招募土著抽选家丁增益守哨数溢伍籍且倍而粮额犹昔无惑乎所在之告匮也宜令户部籍上增兵之数讨论兵食兼足经久之方或即于前项成熟开垦侵没之田酌筭起科用紏各镇之力一恤贫乏以覃恩典守墩出哨军士特为艰苦宜于额给粮饷外优加犒赉著为定制庶可得其死力一防侵克以慎国储束刍粒粟咸出民脂膏为军命脉而本管有侵渔之弊支放多克减奸是致官无羡储军鲜实惠宜申明律例峻为之禁章下户部覆议从之
　　○丙子
　　○补荫南京兵部右侍郎潘珍子銮为国子生  总制狭西三边尚书唐能言先年虏酋吉囊等拥众十万突把榆林臣调兵分部御之虏屡遭挫衄度不能入乃别遣五万骑由野马川渡河径入西海襄破亦不剌营收其部落大半惟卜儿孩所余领众脱走此以夷攻夷诚中国之利也故经今岁余虏警稍息边人云虏举余众西掠四川松潘等处窃恐得利而归势将复炽况属番帖本哥革课等或为其积威所劫与之连合勾引套虏驻牧则酒泉张掖之间未可安枕积薪厝火其势必然未雨彻桑为力则易乞敕甘肃守臣积刍粮阅兵马立重赏募勇敢令人分番海上密探进兵之路及虏中虚实与驻牧之所戒谕属番勿与通谋构之为间谍布之为声援伺虏间隙为兵进止河西腹心之疾庶其可已兵部覆议从之
　　○丁丑
　　○升光禄寺卿吴大田为工部右侍郎都察院右佥都御史袁宗儒为南京户部右侍郎通政使司左通政郑绅为本司通政使  总理河道侍郎刘天和言河南岁派河夫三万四千六百名堡夫二千三百七十二名内开封怀庆卫辉三府所属稍近每岁起夫每夫征银叁两随夫角□羊赴工所给散南阳汝宁河南彰德四府及汝州所属隔远每夫徵银三两角□羊贮开封库临期募夫今河南灾伤视往岁尤甚而河道在库银积有十万六千余两足备缓急请将今岁黄河夫役内附近并邻河州县曾经调发挑河筑堤及水患尤甚者俱全免一年隔远未调州县与汝宁南阳河南三府及汝州全未调夫州县各减徵一半以苏民困从之  以南于直隶山东河南各府州县所通草场余地租银及备用马价数多停各管马官俸有差夺太仆寺寺丞周昌龄俸二月  总制狭西三边尚书唐龙言花马池定边行之境乃虏骑入犯要冲请自乾沟定南八墩至石土□劳池堡宁朔墩一十七里之间创筑新墙自宁朔至永济堡昌平墩九十余里之间增筑旧墙以固疆圉兵部覆议从之
　　○戊寅
　　○龙又奏故太子太保兵部尚书革职闲住彭泽孝友廉直卓有行谊当正德初年剧贼刘三赵风子等哨聚河南刘七等流劫山东廖风子等至扰川汉拥众多至十余万少亦不下数万俱赖泽先后讨平之奇勋茂迹昭著远迩至于冰檗之声山斗之望盖缙绅至今仰之泽以疾引休后为憸壬讦奏夷情乃以夷使写亦虎仙许玉鲁番叚疋诬为泽事坐革职闲住其事已经科臣勘明未蒙昭雪兹泽物故五年余矣坟墓荒落宿草莽然所遗二妾衣食不给传曰成季之勋宣孟之忠而无后为善者惧矣泽今若兹恐非所以酬功劝善请下部核泽往劳复其生前官秩优加恤典以作志士忠臣之气章下所司
　　○辛巳  孝静毅皇后周年遣西宁侯宋良臣等祭  康陵  赐致仕国子监祭酒王激母故封恭人张氏祭一坛葬给半价初部议张氏受四品封祭当与无葬例  上以激曾侍讲经筵特与之  赐礼部左侍郎掌通政司事陈经父故封通政司通政使庆祭葬如例
　　○壬午
　　○赠故南京工部尚书何诏太子少保赐祭葬如例诏浙江山阴人弘治丙辰进士授南京工部主事累升都察院右副都御史巡抚保定召入为工部左侍郎南京刑部尚书改南京工部以疾致仕卒诏谆谨自持耿介有守居官无赫赫声而所至皆留改绩初至南工部帑蓄不满三千金五年乃至一十余万子鳌仕至刑部尚书  录广西桂林府鲁奔等巢鹏剿獞贼功升赏副总兵张经等及官旗军目七百七人有差  诏发淮浙长芦山东本年开边额盐并补岁用不敷嘉靖十四年存积盐共一百一十七万八千四百八十一引于宣大辽东延绥宁夏甘肃诸镇备给放官军月粮及动调客兵支用
　　○甲申
　　○升通政司右通政杜楠为左通政
　　○乙酉
　　○升大理寺右少卿王杲为都察院右佥都御史
　　○故泰和伯陈万言孙书＜锍-釒＞乞袭爵吏部覆万言以恩泽封例不袭诏以书为锦衣卫都指挥同知带俸  以水灾免上林苑监良牧署去岁上供银十分之四
　　大明世宗肃皇帝实录卷一百八十三


大明世宗肃皇帝实录卷一百八十四
　　嘉靖十五年二月
　　○丙戌
　　○朔祈谷视牲遣武定侯郭勋代南京江西道御史龚湜＜锍-釒＞劾南京户部尚书王軏南京工部尚书蒋瑶并老悖庸鄙不堪大任章下吏部覆軏之俭素瑶之持正正雅为时论所推皆庶僚之表仪留都之人望湜言无据得旨軏瑶俱照旧供职湜妄言姑贳之
　　○丁亥
　　○祭至圣先师孔子命尚书夏言行礼  升福建左布政使屠侨为光禄寺卿  录大同大围山山西黑石堰等处御虏获功阵亡被创官军徐流刘志海等一百六十六人升赏有差
　　○戊子祭  太社稷遣遂安伯陈鏸行礼  祈谷先期告请  皇祖配神遣武定侯郭勋行礼  章圣慈仁皇太后圣旦莭赐文武百官寿面免命妇朝贺先是上谕礼部尚书夏言曰朕元旦更衣偶为风寒所中不能强起近虽稍愈但比日雨雪气候如冬朕体素弱尚当谨摄祈谷之祭暂命太傅勋摄行之文武官员各宜用心辨事今内奏贼扰外报虏情司兵食者尤当竭思以早靖之朕非宴怠所以受养此身庶几精神充盛储嗣可冀耳卿官典礼可遍示群臣知之于是户部奏辽东宣大延宁甘肃有开派引盐分发年例银两可足支费惟腹里地方钱粮多系起运之数存留甚少宜敕各处抚按等官凡遇地方有事先以本处仓库钱粮斟酌动支不敷则以起运者通融接济事宁之日别议处补庶几缓急有赖兵部亦奏河南流贼近已就擒地方宁谧北虏住牧宣大边外者以大雪势难屯聚将远遁矣  上允户部奏而敕兵部遗文宣大镇巡官严加防御毋得怠忽
　　○己丑祭  帝社稷遣武定侯郭勋行礼
　○庚寅
　　○升通政司左参议刘维德为右通政填补添主大理寺右少卿王道中为大理寺右少卿
　　○辛卯
　　○启蛰行祈谷礼于  圜丘遣武定侯郭勋代  以浙江右布政使范辂为福建左布政
　　○壬辰
　　○先是河南强贼高宠等聚众三百余人攻破尉氏县治劫狱出囚势甚猖獗  上切责各地方官令住俸灭贼自效及是贼平  上乃贷诸臣罪仍赏巡抚都御史简霄以下银币有差
　　○癸巳
　　○以湖广灾伤诏发该省事例银两及预备仓银谷相兼赈济
　　○甲午
