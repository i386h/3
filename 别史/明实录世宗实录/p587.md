<!-- { "loadSidebar": true } -->
　　○巡抚应天都御史曹邦辅以剿灭埧州浒墅关倭寇闻且言连年倭患其来必紏连大众多者数千少亦千不下数百其登岸劫掠近则百里至远不过千里未有以五六十余之贼深入内地转战数千里直瞰都门无所顾忌若此贼者且所过屠戮极其惨烈使不即殄灭得以遁归彼已习之内地虚实将来招引丑类为祸殆永可量所据佥事董邦政闻命疾趋躬履行陈横犯鲸鲵之众不旬日而芟刈之慎可谓奇功也请亟加褒录□才□口心□督浙直侍郎杨宜亦报捷如邦辅言复参邦政虽有斩馘功然实故违莭制当罪督察侍郎赵文华之言柘林余贼复巢陶宅臣同浙江巡抚胡宗宪督兵四千来松江会剿而应天巡抚曹邦辅佥事董邦政不协力进兵顾乃避难趋易侥幸功捷乞加惩究＜锍-釒＞俱下兵部部覆文华所谓趋易盖指苏州之寇而言所谓避难盖指陶先之寇而言窃计二寇多寡虽殊此量声势不宜分难易论若使合而为一以流劫者之慓悍济屯聚者之蕃众未免益复滋蔓难图乃今苏州之寇剿灭无遗陶定之寇自然势孤气沮驱除为易今第宜令董邦政戴罪自效务将陶贼之寇亟行殄绝俟事平之后总较功罪然后赏罚可得施也诏下邦政于总督都御史逮问初文华闻苏寇且灭趣赴苏欲攘其功北至则邦辅业已先奏捷矣文华遂大怒乃以陶宅寇患委罪邦辅邦政参之复嗾宜排邦政宜心之邦政功而重失文华意故予盾若此
　　○丁丑应天巡抚曹邦辅亲督水陆兵分五哨攻倭于周浦城迎敌四哨俱奔溃溺水死者数百人独中哨以邦辅在焉且阻水淂不溃
　　○己卯  诚孝昭皇后忌辰遣恭顺侯吴继爵祭  献陵
　　○设秋报大典于洪应雷殿六日停刑其屠如例
　　○先是贵州开科附以湖广五卫无何又以四川永宁宣抚司学附焉未尝限其名数由是四方游食逋罪生儒皆冒五卫永宁籍求试贵州生儒亦既憎之其后云南广西学校近贵州境者且复求附科至是御史孙襄请行禁正部覆报允令贵州乡试不得复请附科五卫永宁中式勿得过三名
　　○庚辰升大理寺左少卿胡慎为都察院右佥都御史总理河道
　　○□才□口心□理浙直侍郎杨宜言柘林一镇乃倭奴出入之冲为诸郡要害地请创立城堡公馆调取募兵防守添设把总控制旧有墩台哨船一并修复事宁宜设一所樀拨官军填补兵部议覆从之
　　○壬午巡按山西御史刘应熊＜锍-釒＞劾镇守总兵署都督佥事李贤以马啖虏割死首冒功不法六事诏革贤任令应熊逮问具奏
　　○巡按直隶御史周如斗言方今苏松流突之寇已殄屯聚之寇其势已孤诸军宜乘胜并力灭此余烬不宜迁延餋寇使巢成谷登新倭代至复致曩者柘林之患且近日直隶斩获悉本地乡兵之功其狼苖二兵自浙江衄败后一无足用苖兵前犹有王江泾娄门之捷若狼兵则徒扰地方无纤毫战守力至于川兵虽未见可用与否苐万里趋调东西异宜恐亦未足恃也近取用原任总兵何卿沈希仪以其知兵令督率川广调至之卒展刀取效顾皆昏眊衰忄□耍一筹莫惜近日功捷二人者绝无所与将焉用之请罢遣二臣并停徵兵之令申饬督抚诸臣督励乡勇亟除残寇  上曰地方残寇未靖令督抚等官速计剿绝卿及希仪令革职回卫闲住
　　○癸未以补获奸细功荫锦衣卫掌卫事左都督陆炳右都督朱希孝各一子为本卫百户千户严鹄等各升赏如例
　　○以分守凉州副总兵署都指挥佥事何淮为署都督佥事充总兵官镇守山西原任都督佥事万表充总兵官总理浙直海防给事中丘预达言表近以有疾不堪漕政告归不宜推用海防  上从其言罢之命别选代者
　　○丙戌浙江绍兴府知府刘锡被逮至京锡惟亢傲不达为赵文华所憎会倭自高埠逃蛏浦乡官御史钱鲸遭之见杀文华遂用为锡罪言其媢功纵寇及是逮至竟发充边卫军
　　○丁亥升通政司左参议刘体乾为本司右通政大理寺右少卿刘学易为本寺左少卿太仆寺少卿邬懋卿为大理寺右少卿
　　○以分守洮岷参将署都指挥佥事朱勇充副总兵分守凉州
　　○山东巡按御史陈王□赞言虏骑深入辽东而本镇之兵以督臣王忬徵调大多单弱兹甚总兵殷尚质及巡按苏志皋各假入援分屯自保遂使贼淂乘间长驱焚掠屠割请罪尚质而罢志皋更诘忬己忬与志皋等＜锍-釒＞至则历叙各官斩获之功请褒录俱下兵部覆言忬调兵以卫内原非可罪尚质等屡陈兵寡亦有可原况有斩获功似亦可录苐奏报互异请下按臣勘奏  上从之令尚质志皋姑策励供职以图后效
　　○锦衣卫指挥使阎纪男鸿请袭本卫指挥使许之令带俸鸿  皇贵妃兄也
　　○庚寅杀原任直隶浙福总督右都御史张经浙江都御史李天宠兵部员外郎杨继盛于市经在江南有功为赵文华所诬构天宠亦无罪胡宗宪力排之而夺其位继盛因劾严嵩父子法司承风指传致死罪是岁论大辟囚当刑者凡百有余人诏决九人而经等悉与焉由是天下悉嵩父子及文华益甚
　　○致仕南京兵部尚书潘潢卒赐祭葬如例潢直隶婺源人举进子由知县擢户部主事改礼部与修明伦大典复改吏部擢礼部郎中历福建提学副使累迁吏部左侍郎户部尚书调南京工部寻改南京兵部致仕至是卒潢有文学行谊修饬士论重之
　　○辛卯以兵荒免华亭上海江阴常熟四县存留税粮仍于起运数内量行改折
　　○倭贼二百余人自浙江乐清县岐头登岸流劫黄岩仙居宁海所过焚戮官兵莫能御至枫树岭慈溪县领兵主簿毕清见杀遂至余姚由上虞渡曹娥江犯会稽
　　大明世宗肃皇帝实录卷四百二十七


大明世宗肃皇帝实录卷四百二十八
　　嘉靖三十四年十一月壬辰朔
　　○日有食之
　　○升提督操江南京都察院右佥都御史史褒善为南京大理寺卿寻罢还原仕先是褒善得旨升用给事中杨巍言东南倭夷方炽参赞巡抚俱以失事黜责褒善幸脱罪谴乃得美迁以释重负因循规避若此寇患何时可平乞还褒善原职并将铨部官罚治  上是巍言遂令褒善仍督操江而停选曹郎中俸一月尚书默等贯之
　　○癸巳升翰林院编修陈升为本院侍读以九年秩满也
　　○定甲役铺户事宜初巡城御史黄正色奏革夫役等八事掌锦衣卫事陆炳亦请处铺户均甲役革铺长以恤民穷俱下都察院会各衙门议奏至是集识一均甲役谓嘉靖七年定拟勋戚司礼监各衙门近侍掌印官与在京籍贯文职四品以上锦衣卫堂官凡自居房屋悉免编佥京籍文职四品以上致仕者同各监局少监监丞与京籍文职五品以下常朝官武职锦衣千百户各卫指挥常朝官并达官指挥千百户镇抚免房一所余皆编佥文官五品以下致仕者同各卫指挥千百户奉御长随东厂锦衣卫校尉达舍举人监生免本身并门房三间各卫见任千百户锦衣卫总旗带俸闲住指挥千百户侍卫将军生员医士天文生铸印局儒士免本身并门房二间各卫闲住带俸等官止免本身非此类者皆与编佥文法久弊生规避太多编审不均宜清查每月总甲雇值银若干每门房一间出银若干以撒计总足用即已不得多歛收银之人不得偏累又行各城御史按月稽查歛散之数有余则贮不足则补妄费则严加惩治二处铺户京师富少钱粮输纳者多富者不宜幸免贫者不宜滥及估计不宜苛刻给价不宜后时三革铺长谓一铺之中既有总甲复设铺长徒增烦扰请罢之四均总舍谓总甲以铺舍为定铺舍以人户为准如房多人众则役省费轻房少人稀则役烦费重今宜定每铺以若干人户为则其人稀者听其彼此通融或以人户拨补或以铺分并一五省卯酉盘诘私盐东有张家湾西有芦沟桥各巡检司关隘其缉访奸细自有兵畨等役不必责之总甲又正阳门提督城墙城河原有守军每月二卯徒为妨民锦衣卫西司并东厂工部街道每日报事亦非事体自今地方有水火盗贼杀人等项始许传报其余皆免六革夫役警铺总甲专为夜□□七而设不宜以共私役除  郊祀并会审押囚＜锍-釒＞沟渠通水关巡逻举场等项外不得概拨七革杂役各衙门官员送迎五城总甲司户出器用又查点总甲俱令供朱墨笔纸皆为无名科歛此役并宜厘革八禁豪横京师之民或有指官倚势玩法生事为夜巡所执反夺辱夜巡及强卖强买暴横不能拘禁者听巡城御史据法究治抗违者奏请议上诏俱允行铺户纳过钱粮未偿傎者户工二部查明以请
　　○乙未倭二百余人犯福建莆田县镇海镇东等卫千户戴洪高怀德张銮俱战死
　　○丙申  恭让章皇后忌辰遣中官祭  陵寝
　　○兵科给事中夏栻言浙直官兵会剿陶宅逋寇屡遭陷败诸臣奏报不实且赵文华欺诞大负简命会巡按浙江御史赵孔昭亦以败闻  上令申饬文华矢心秉公视师图效文华亦奏顷会剿陶宅残寇浙直两镇兵多怯弱巡抚都御史曹邦辅外昧缓急内无纪律期夹攻不应弛信地不防宜行罢黜及将总督杨宜饬令诏罪以图后功  上令邦辅策励供职与杨宜协心平贼毋误事机巡按直隶御史周如斗亦言陶宅及川沙洼倭寇亟宜剿灭缓则合而为一益复滋蔓因劾苏松参将乔基把总金汉宜罢黜而荐都指挥娄宇可代基指挥佥事陈习可代汉  上诏禠基及汉职于军门立功而以宇习代之申饬督抚等官剿寇毋怠已曾邦辅言川沙洼之贼集至四十余般而继至者未已副总兵俞大猷把总刘堂乃拥兵观望纵贼合＜舟宗＞请究治其罪  上谓大猷纵寇所宜逮治姑革其祖职褐黄令军门责取死罪招杀贼立功别举代者堂革职充为事官管事
　　○丁酉升南京太常寺卿钱邦彦为南京大理寺卿
　　○以军功荫总督湖广川贵军务兵部右侍郎冯岳子熙皞原任提督两广军务兵部右侍郎鲍象贤孙献旌俱为国子生
　　○改设榆河驿于永安城内隶昌平州增置驿丞一人拨隆庆卫军夫三百名属之
　　○授河间县民耿世杰为锦衣卫衣右所带俸副千户给房价一千二百两世杰平妃父也
