<!-- { "loadSidebar": true } -->
　　○御史喻希礼言  皇上祈嗣礼成精诚感格瑞雪遂降而臣以为  皇上所当召和致祥者不特此也往者大诏肆赦今岁复免行刑天下臣民咸沾庆泽而独议礼议狱得罪诸旦远戍边徼者未蒙原宥  皇上其忍遗之乎乞量移近地或特赐赦免则和气蒸薰前星垂耀而诸福之物可致之祥莫不毕至矣  上曰希礼言祈嗣不在修醮在于求下夫臣得罪于若乃其自取非君不仁也顾谓朕加罪诸臣致迟＜彳胤-丿＞嗣此理有无人则知之审尔是亦朕自取所司即为参看以闻不得党护已而御史右佥亦言  陛下一日万几经理芳瘁伏愿几存顺应中＜氵亟＞太虗凡人才乏用舍政事之敷布始以部院之详度继以丞弼之可否其弗协于中者付之台谏之公论  陛下恭默疑神提其纲领使真精内蕴根本完固则百斯男之庆自有不期然而然者抑臣尤有说焉新建伯王守仁首擒逆壕进封伯爵嗣抚两广赖之耆定后因疑谤泯其遗功大礼大狱诸臣昔以狂昧久婴窜置因郁既久物故已多望  陛下录守仁之劳重颁恤典宥诸臣之罪宽假生还则远迩胥悦欢忻交通而太和之气充满宇宙间矣  上曰金欲朕勿御万几即古奸恶道其君以不亲政事之意余皆同希礼言所司并看以闻已而尚书夏言言希礼金谓宥罪可迓天休是狃常情福利之说谓养心不当勤政是启人君怠逸之渐论事迂＜锍-釒＞罪实虽逭然原其本意似亦无他乞  皇上俯赐优容或量加饬治  上曰希礼金仇君怨上意在报复词语奸巧欺悖为甚锦衣卫逮送镇抚司严刑鞫治言等位列大臣朕所简拔专务狥私不图报主先已戒其党奉旨参劾又肆忽不公具以状对
　　○礼部左侍郎湛若水言  陛下以皇储未逮精禋祈祷求之于神者至矣臣愚以为又当修其在己者以协应之所谓在己者收敛精神是已夫二气储精而神生焉精神者天地敛之以生成万物圣人敛之以生盛德而成大业是故敛则全用之则数目多视五色则散于五色耳多听五声则散于五声心多役百为是以圣帝明王以耳目股肱之用托之于五臣而使翼为明听焉诚愿  陛下凝神定虑不役精于耳目不劳神于思为以为生育之本  上曰尔既欲朕收敛精神便不必如此烦扰
　　○己丑
　　○给事中孙应奎上言迩年以来吏曹专擅而不公本兵狥情而失当有定权贵役使而升用非人有狥情受嘱而心怀贪得阴所私而援引要职有夤缘相知而移钦幸进披荡风靡相从成裕夫天下机要莫宄于吏部兵部今乃积毙酿奸如此安望其仰裨圣治乎幸  皇上圣明洞鉴此毙易置二部大臣但弊端既甚一朝难核至于四方盗贼多迫于不得已往年下诏免投首之罪重邀执之禁其逾时不首者固不宜輙置不问以纵奸恶至于执获贼徒尤必研审情伪不得深文巧诋强伏其辜议入从之
　　○辛卯
　　○狭西道御史郭登庸为湖广按察司副使提调学校
　　○致仕大学士张孚敬以西苑工成遣赐银币上＜锍-釒＞陈谢  上报闻因命孚敬即遵前旨赴京
　　○礼部覆都御史史道言  祖宗令甲凡岁贡生员必食粮年深者迩者建议之臣往往病其衰朽遂欲痛加汰黜大非  祖宗建学育才之意至欲尽一学精选之不拘其年之深浅夫是途之设本以待累举不偶之士今之贡者亦前之锐志场屋者也今之锐志者亦有卒于不偶场屋者也且国家用人科目为重今止据少年一日之长遂今充贡是阻其终身科目之望而使年深者永无出身之途矣乞遵旧令有司推上正副贡各一人听督学考定送部不必如近倒增至四五人合试以滋凌夺奔竞之毙  上悉从之且令颁示天下不得纷更奏扰
　　○户部员外郎范韶御史闻人诠各言宝应县范光湖为岁漕必由之道而湖阔水汹患尝不测请开筑越河道使舟行河中以免倾覆之患若河堤不坚决之甚易宜建减水闸五座浚赴海渠五条筑堤节流以防冲决之虞工部工言韶生长湖滨诠昔宰兹县见闻必审其说当从  上是之令总督漕运都御史等官会同勘视计处至当以闻
　　○壬辰
　　○虏犯应州大同镇巡诸臣报斩虏二十余级事下巡按御史查报兵部言虏所残破者数十处得不偿失请遣给事中一人会巡按勘奏报可已而给事中张润身言巡按张禄奏上首功夸数十年未有之捷历叙镇抚劳代臣等以禄为可据而不知有大谬不然者方群虏侵掠纵横无忌有溺死者有情归者有因失印愿献贼首自赎者有弃兵而泣哀乞降者乘此剿袭当得全胜而乃计不出此如守备曹勋杀降虏于应州彭楧翟江等逗遛不进所获首级多杀来降者以觊塞责岂真有战伐之功哉若复今禄同勘必不肯匄相矛盾当别差御史一人以往且迩来功罪不明皆由雷同附和虽奉旨查覆卒莫能正乞敕各御史重惩此毙  上是之命别遣御史会给事中从公勘报以役御史奏揵本兵务核实论功不许扶同附和
　　○先是指挥杨玉以江彬逆当充永远军其子鹏赂本卫指挥武镗等扶同勘结得袭父职至是事露兵部言武职罪谪戍永远者例但免其子补军不得承袭以其情罪深重摈其嗣以示惩也夫何而年以来许袭其长子而补次子以军役殊背  祖制请论如法得旨杨鹏不准替袭武镗等法司逮治之
○礼部主事田汝成言  皇上以青官久虗祈天建醮复普放生之仁凡覊蹄铩翮禁在上林者咸得翔空走野而顾使囹圄之徒久系徽纆至于衣冠之伦以狂谬触讳流窜荒裔父子不得相顾离披陨获魂丧魄存凡此皆  陛下之赤子也伏望大扩仁恩轸念茕独敕下法曹如热审例尽录罪人因其轻重或即纵归或从未减而谪戍者亦罪分别情罪或赐生还或徒近地则明诏一出万姓欢腾而和气氤氲群祥委集矣  上以汝成职非言官率意妄奏切责而宥之仍夺俸二月
　　○甲午  贞惠安和景皇后忌辰遣仪宾周钺祭  陵寝  命右都督马永掌南京役军都督府事
　　○兵部议覆总督漕运都御史刘节所奏地方事宜一外卫所春秋两秋官军查拨开补俱凭各所管军百户至于军逃之役参提住俸止及指挥千户而不及本管百户一体罪罚一徐州并豊沛萧砀四县原无领餋种马止是寄餋各处马驹正德末年以凤阳等处邻郡灾伤那派马匹然每匹止徵银一十五两既无种马餧餋之累亦无本色角□羊俵之费及徵派马匹比之各州县止得四分之一极宽处似难再议蠲免一寿州有寿春驿复有递运所有道里遍僻一驿以饬厨传足矣具新站驿东抵寿州西抵甘城各七十里与甘城抵頴州一百二十里者远近相同若使寿春直抵甘城道里甚均则新站一驿实为多设当与寿州递运所并行裁革议入俱从之
　　○己未
　　○总制狭西尚书唐龙议上赈济事宜一训平籴富家能减价籴谷与民百石以上量为赏赉五百石以上奏请冠带二千石以上奏请表为义门以示劝若有擅富要利者罪之一蠲官逋饥民未输贼后者俱各停免一宽私债俟年豊渐次理还凡恃强而挟取其所赈之银者有罚一节用度民得赈贷有司谕之以供饘粥毋他有所费一抚逃移民出亡境外而或来归者多方招集倍与赈济而牛种不给则借于有力之家一审  寨军民一体西安等卫及凤翔千户所屯寨军余极贫者宜与百姓同赈一恤老羸民年七十以上者增给布一疋一收遗弃子女有司立法餋民间收能餋二十口以上者请给冠带以优之一赈粥糜贫民得给银而尤宜鬻粥以食乞丐就食者一给医药饥饿之役疾病乘之官为置买药物属善医者分乡设局以疗饥疫之民一瘗道殣掩骼埋胔仁政所先有司严饬居民不时掩埋一戒浮费官府费用取之里甲务宜节省宴会馈遗悉为停止一停勾摄大讼不得不听而一切小事暂停鞫理一禁闲籴山西湖广河南三省臣得兼制凡往来籴买者有闭遏者听臣逮治重一祈祷即今早燥复炽麦尚有未种者有司各省过竭诚以祈雨雪卷入  上俱从之仍谕以督率所属着实举行
　　○丁酉  上祫亨  太庙
　　○戊戌  命都指挥佥事王效充协守延绥副总兵
　　○庚子立春  上御奉天殿顺天府官进春群臣称贺赐食春饼
　　○改总制狭西太子太保兵部尚书王琼为吏部尚书兼官如故琼＜锍-釒＞辞  上答曰卿  先朝旧臣望隆中外迩来总制边方经略防御＜棥心＞着劳绩铨衡重任特兹召用卿宜悉心展布点陟明允以赞朕治不必再辞
　　○辛丑
　　○御史杨宜言迩者沙汰生员之令下而督学使者奉行过刻略无爱惜之意其年少者以文词不工见黜长者以齿貌近迈不容甚则  浪据毁誉輙加摈弃沮父兄教子弟之念驱衣冠为田野之佣且吏册所载有增广生员之名也迹其意指似与  祖宗育才之心先王教人之法相背乞下明诏命所司加意作餋毋徒以黜退为功  上然之下礼部议覆如其言仍请申明  祖宗卧碑及今所降敕谕榜之明伦堂使师生永为遵守毋庸更立条约专事繁苛命题不得破析经义取文则当崇雅黜浮而尤宜致重德行其不率教者始与众共斥之庶法令修明而人才辈出诏从之
　　○御史谢兰条上辽东边防事宜一辽东各守堡官往往夤缘幸进一官到堡百计朘索役遇员缺请令镇巡官会同巡按御史公同选委务在得人一凡查勘功罪俱属河东河西守巡二道而诸臣因循玩愒顾輙委之经历等官各官名位既轻且不请刑律率多通贿受嘱增减情节朦胧回报以致功罪不明赏罚失当宜专责守巡必躬诣其地悉心查核无得转委迁延一辽东东南多金银穴口内流民诱亡命盗矿甚者肆出卤掠及其事觉谪戍皆编发三万辽海鉄岭三卫道里不远易于窜归人放轻犯当发之口西别省卫分以杜其归路仍谕山海关主事于商民奸阑出入尽法议察之兵部覆其言俱切时毙弟军犯编三卫者盖以填实军伍系题准事例乞令抚按官会议以闻诏从部议
　　○壬寅  命收宛平大兴二县贫民二千七百四人入餋济院每人月给口粮三斗岁给布一疋流民二千三百三十二人发旛竿腊烛二寺给济
　　○初给事中魏良弼等以年饥游食者多议欲安置都督桂勇言游食中虑有包藏祸心者当设法祛遗  上命所司集议至是户部会诸臣议谓贫病无归者例当收餋无赖为非者法当禁缉宜敕诸司分别议处于每年秋杪冬初嗣续收养务使奸人不得滥冒衣粮无所朘克复谕巡捕都督使部署所属尽夜遉伺如有欺殴抢夺诸不法事即如律逮治内审家乡可归生理未废者省令各还乡土尤申觉察之令严连坐之法庶几盗窃不与都会宁谧诏如议
