<!-- { "loadSidebar": true } -->
　　○礼科给事中王鸣臣言迩者缮治戎器如战车劲弩盔甲弓箭火器之类俱就新制以备不虞但置而不习与不置同乞督令军士演习务获实用各边奏讨军器原非旧例近因召募数多从权给与遂至相沿无已未闻召募新军概言盔甲缺少未闻开报阵失輙言器械无存乞令镇巡等官共图节缩如遇缺乏就彼酌量缓急通融措处对阵损失者方许具奏补给工部覆议报可
　　○壬寅  武宗毅皇帝忌辰  奉先殿行祭礼遣玉田伯蒋荣祭  康陵
　　○癸卯
　　○兵部车驾司员外郎杨继盛奏乞罢马市以全国威以绝边患其略曰去岁胡虏悖逆天道大肆猖獗  皇上赫然震怒选将练兵欲报数百万赤子之仇而雪贼下凭陵之耻此神人之所共幸也臣比见俺答求闻马市之书大肆无状窃意  皇上必决策北伐而兴问罪之帅矣及廷臣会议乃许暂开马市臣不觉仰天长叹夫以  皇上之英武国家之全盛勇士壮夫跧伏下位者又不可胜数不能坐擒酋虏剿绝苖裔而乃为此不得已下策何哉臣请陈其不可者有十夫开马市者和议之别名也虏素宾服尚不可言今虏辱我于是不能声讨反与之和则何以上角□羊  列祖之怒下舒百姓之恨乎此忘天下之大讐一不可也顷  皇上屡下北伐之命臣民夷狄所共闻天下方引领以望王师而乃一旦改为和议失天下之大信二不可也以堂堂天朝而下与犬羊马市冠履倒置损国家之大威三不可也天下豪杰骤闻虏患惨毒莫不愤恨思与逆贼决一死战闻马市既开则谓朝廷无意于报虏义气一散不可复振灰豪杰效用之志四不可也自去岁虏变之后天下颇讲习武事和市既成则分守之防日溃将士之习日偷□忄角羊□天下修武之心五不可也宣大吏民向虽私与虏逋犹畏法而不敢肆今以互市为角□羊私通者莫可谁何将勾引为祸不测开边方交虏之门六不可也天下罹水旱征役之苦人人有思乱之心特畏威而不敢动耳今谓国家兵威不足以制虏即群起为盗夫孰能难之启百姓不靖之渐七不可也去岁胡虏深入虽未得搏一战犹以我仓卒无备也今调兵已半年而竟许和市长胡虏轻中国之心八不可也犬羊变诈无常今□□豕遣重臣载金帛至边彼违约不来未可知也或因互市而斩关以入或今日互市而明日入寇或遣众而驾言别部落皆未可知也或以羸马而过索重价或因市马而过要重赏或别有分外不堪之求又未可知也是我不能覊縻乎彼彼反得以愚弄□□豕矣堕胡虏狡猾之计九不可也岁费数十万得马数万匹互市不已则虏马日少而□□豕财亦乏计将安出乎不为国家深长之虑十不可也夫为此议以欺  陛下者其说又□月五或为外开马市以覊縻之而内宽吾力以脩武备夫虏至无厌也万一不能尽如其意势必败盟则彼之入寇为有名□□豕之不应其求为失信市马小利曾足以覊縻乎如曰脩武备以□战守则固无藉此为矣此其谬一也有曰方今急缺马吾正欲市马夫马不过为征虏计耳如互市可无事则又安用焉况虏安肯以良马与□□豕乎此其谬二也有曰暂许马市以结其心渐将通贡可为永利矣今称贡者岂古所谓咸宾来王者乎不过贿以重利以苟自前耳况市马我犹得以少偿其费贡则彼徒手以取重利矣此其谬三也又曰虏既利□□豕必不失信不知丑类日众其用日繁市马之足尽供其众乎不足则安肯守小信而自困纵可覊縻不过二三年耳将何以善其后哉此其谬四也又曰隹兵不祥不可轻用与其劳师动众征讨千里之外而胜负难必孰若暂开马市休兵息民而急脩内治之为上噫是犹人身瘫疽内攻而惮用药石可乎损国威养寇患坏天下之大事者必自此始矣此其谬五也夫此十不可五谬者人皆知之然在廷之臣无一人敢非而止者之何哉愓于利害故耳以  皇上之英武而臣下庸软避事不足以副之心欲持行而手足痿痹良可深恨此国家盛衰之机臣不得忍心隐默以欺  陛下＜锍-釒＞入  上谓此事边臣奏已久矣又集廷臣议继盛胡不蚤言及遣使已行乃肆渎奏沮挠边机摇惑人心令锦衣卫执赴镇抚司杖而讯之乃已黜为陕西狄道县典史
　　○甲辰大学士严嵩言伏蒙  圣谕以兵部员外郎杨继盛言不可开马市者臣等钦遵即速在直三臣并兵部臣锦臣豹臣时彻等到直会计臣锦曰先年胡虏求贡当事之臣未能委曲善取致贼借口侵寇数年令复以贡与马市为言本部会廷臣集议暂塞其欲以为□□豕战守备设之计已蒙  皇上允行大臣昨已出关若复中止恐启衅端臣豹曰继盛今日来见道其上＜锍-釒＞豹曰此举本借为覊縻之术以脩我备非恃此以为久安依尔罢开马市且仓卒有侵犯作何方略应之继盛语塞臣时彻曰胡虏逆天犯顺孰不欲声罪致讨但兵食未充因其悔罪通款暂为覊縻之术今若中止非惟事体不一抑恐变生不虞臣希忠阶曰开市原未尝忘武备业已差官无庸别议臣鸾曰议起于鸾行止我不敢言诸臣之议如此臣等议得朝廷举指关系匪轻目今虏使使质留在堡大臣已去在途委难中止合候史道到彼同苏祐等酌处待报另议至于备虏之宜臣等钦奉  圣谕只依  皇上初意且坚吾守直待彼犯定要捣巢一扫此诚帝王万全之道也  上意犹豫久之复谕辅臣岁市二次可止只与目前一行仍亟行史道等  令示以中国上体好生俯轸民患特准一次自是已后十年不敢犯输情上表方再准一次贡谓不必许勿得示弱令贼欺夏脩我内治一时不□忄角羊□为当嵩等因言  圣谕词议严正恩威并著臣等不胜钦服但兵部原议马市岁开四次奉  旨止许二次已经咨行总督等官传示虏营约束部落待命今复裁止恐无以示信外夷且彼虏遣人留质情词诚恳伏望仍前明  旨容开二次若过为需求不许轻听至于贡必不可许及申饬边臣严加堤备俱如  圣谕遵行报可
　　○兵部请再支南京兵部所贮银十万两及各处余银悉徵输京以备市马之用从之
　　○升江西左布政司戴暨为右副都御史巡抚四川大理寺左少卿沈良才为右佥都御史抚治郧阳
　　○益实左等卫都督佥事歹答力等入贡还塔山卫部落要夺其敕歹答力以状闻诏守臣谕还之  命故安南都统使莫福海子宏瀷袭父职初福海死宏瀷嫡子当袭族人莫正中等乘其幼阴欲谋夺而官属范子仪等助之赖官目黎伯骊等拥兵部护宏瀷得不死中正计穷力蹙乃亡入中土奉  旨暂行安插子仪亦潜住永安等处久之复侵扰内地诡词惑乱已而宏瀷上表修贡嗣又擒获子仪等函首献功并请归正中以全亲睦朝廷始知宏瀷无恙因  命两广抚镇官再勘以闻至是提督侍郎用延等具言查核宏瀷伦序既明应准承袭原贡方物候袭后例进其逆贼范子仪等既经宏瀷擒献具见恭勤宜加奖赉但所请正中归安南恐宏瀷初袭事权未定复生他衅仍宜安插原所俟宏瀷承袭有年然后遣归听其处分兵部覆如其议  上乃命宏瀷袭都统使护守敕印余皆从之已巡抚御史萧世延以子仪就擒录上诸臣功次兵部议覆行赏  上曰范子仪安南穷寇扰害我境各官不能即时剿平致动调官军劳费不赀虽既就擒仅可准赎况系宏瀷函献如何一概论功更宜酌议允当不得市恩滥与
　　○丙午
　　○时久不雨  上谕礼部臣曰天旱祈霖宜虔宜慎自朕先之因以是日始齐三日  命文武大臣张溶徐阶等祭告  郊庙偏于群祀
　　○南京吏部奏考察庶官不谨户部员外郎丁永嵘等三十人罢软户部署郎中顾承芳等二人浮躁尚宝司卿汪集等十五人不及吏部司务刘显道等十六人老鸿胪寺主簿方秀等四人有疾经历孙溥等二人贪户部主事王曰然等二人诏黜退降调如例
　　○裁革北直隶督理屯牧都御史  令管屯御史兼理
　　○丁未
　　○升翰林院侍读敖铣为南京翰林院侍读学士掌院事尚宝司司丞白悦为江西按察司佥事
　　○南京九卿堂官各以考察自陈乞罢  诏吏部尚书屠楷户部尚书王崇庆礼部尚书万镗兵部尚书韩士英刑部尚书傅炯工部尚书潘潢都察院右都御史欧阳必进户部右侍郎方钝工部右侍郎何鳌都察院右副都御史赵汝濂应天府府尹郑璋太常寺卿陈儒光禄寺卿陆垹俱供职如故通政司右通政郑大同大常寺少卿钱邦彦太仆寺少卿扈永通雷礼鸿胪寺卿郑晓应天府府丞胡叔廉下吏部议覆俱留用
　　○以去秋虏犯免义顺怀柔密云昌平四州县钱粮停徵三河通州蓟州平谷四州县钱粮仍查免大兴宛平等县被伤人户
　　○己酉升大理寺右少卿倪嵩为本寺左少卿应天府府丞胡叔廉为大理寺右少卿
　　○庚戌南京给事中张承宪等以考察拾遗劾吏部尚书夏邦谟兵部侍郎史道赵锦工部侍郎孙禬户部侍郎傅凤翱抚治郧阳佥都御史任瀛尚宝司司丞白悦南京刑部尚书傅炯侍郎虞守愚南京尚宝司卿许谷各不职当罢得  旨赵锦史道傅凤翱孙禬俱留用任瀛许谷白悦令致仕余如前  旨
　　○辛亥升工部右侍郎梁尚德本部左侍郎巡抚湖广右副都御史屠大山工部右侍郎
　　○壬子通州都察院公廨大都御史王忬敕书毁焉  诏忬俸三月敕另给
　　○癸丑以大计武职罢南京右府佥书忻城伯赵武前府掌印保定侯梁继蕃后府掌印定远侯邓继坤南京锦衣卫都指挥佥事朱熊各革职闲住
　　○甲寅
　　○升太仆寺少卿余＜彳胤-丿＞绪为南京太仆寺卿工科都给事中李珊为应天府丞
　　○乙卯
　　○中军都督府都事张子中以祖母百岁乞假归省许之仍令有司给米二石绢二疋
　　○丙辰
○以雨未沾足风霾间作复  诏诸司祈祷命文武大臣祈  郊庙偏郡祀如故
　　○升户部右侍郎方钝为本部左侍郎巡抚河南右副都御史葛守礼户部右侍郎总督仓场户部右侍郎端廷赦南京都察院右都御史
　　大明世宗肃皇帝实录卷三百七十一


大明世宗肃皇帝实录卷三百七十二
　　嘉靖三十年四月己未朔
　　○时享  太庙遣驸马都尉邬景和代
　　○升湖广左布政司翁溥为都察院右副都御史巡抚湖广改巡抚南赣汀漳右佥都御史卢勋提督操江
　　○广西道御史郭仁论劾户部尚书孙应奎＜锍-釒＞辩言仁以求减派苏州本郡税粮不从所嘱故有是奏吏部覆应奎近以财用匮乏多方区处计非得已仁所指欠实而应奎因是讦仁以相报复亦属过当  上以仁嘱托公事难居宪职今调外任应奎旧供职
　　○壬戌  命署都指挥佥事赵卿充副总兵镇守昌平初昌平缺兵部推参军叚堂  上曰堂在蓟镇分区守边本拟久任何未阅两月輙复他用科臣亦未闻指奏且俱不问别拟以闻于是复推卿乃有是命
　　○癸亥
　　○增设贵州铜仁府抚苖通判一员
　　○甲子
　　○升户科左给事中何光裕礼科左给事中唐禹俱都给事中吏科右给事中刘体乾左给事中户科给事中石鲸兵科给事中杨允绳刑科给事中凌汝志在给事中光裕体乾俱兵科鲸本科允绳刑科禹汝志俱工科
　　○己巳
　　○改原任提督两广兵部尚书张经为户部尚书总督仓场督理西苑农事原任巡抚应天右副都御史张烜巡抚南汀漳
　　○任南京光禄寺卿陆垹为都察院右佥都御史巡抚河南
　　○庚午
