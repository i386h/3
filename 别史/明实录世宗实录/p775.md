<!-- { "loadSidebar": true } -->
　　○先是以安南国事情奏报不明行镇巡官查勘至是巡按广西御史汪渊具奏言安南国王黎晭无嗣立故兄灦子譓为世子正德十一年逆臣陈暠弑晭国人黎王□冏等共立譓为王其臣莫登庸讨暠暠走死子昪犹据谅山为梗登庸挟讨贼功又取黎灦寡妻即譓母也遂谋夺国事于是杜温润郑绥奉譓出避清都府登庸遂胁迁譓弟懬出据海东长庆等府各相讐弑乞无定主此其大较也乃长庆府牒文称登庸讨贼在外奸人杜温润郑绥胁迁譓于清都故登庸立懬暂摄国事今已杀温润逐陈昪国中悉平且称登庸所据也臣以事情度之夫黎譓之立名位甚正今摄国七年一旦播迁登庸既忠义何不讨贼辄议别立此难免于篡逼之罪且黎灦早卒安有幼子或登庸娶其妻而生子冒姓黎懬亦未可知况清都越在南徼音问阻绝其称杀杜温润事未审真伪而黎譓之存亡亦未的请封事情未敢轻议＜锍-釒＞下礼兵二部议南安之乱始于陈暠叛逆而黎晭遇害继以登庸奸雄而黎譓播迁然登庸辄背旧主别立黎懬夫譓兄也懬弟不可以夺兄譓君也登庸臣也臣不可以废主况今彼国无主势未归一使譓能光复旧物封之固宜不幸譓不得还将封懬则遂其奸谋不从则别无嫡派无一可者也故必俟其国事既定勘报无异听其继请庶有适后  上曰镇巡等官勘实具奏定夺
　　○兵部尚书金献民等以贼平班师  上命狭西三边设提督军务大臣一员该部议推才优望重者往于是吏部言致仕少傅大学士杨一清兵部尚书彭泽南京兵部尚书王守仁俱任  上命一清以原官改兵部尚书兼都察院左都御史提督狭西三边军务
　　○都给事中郑自璧等言锦衣卫左所千户季全校尉亢鏻等在  先朝趋附权奸滥冒升授  皇上登极诏书已行查革今季全等复夤缘奏请还职  皇上过听下部再查是朝廷诏旨概为空言恐侥幸之门从此复启宜遵明诏裁革兵部覆奏请从自璧之言而正全等违诏之罪  上已全等已有旨行勘部臣不宜抗奏切责之令将金等升职实情备查以闻
　　大明世宗钦天履道英毅圣神宣文广武洪仁大孝肃皇帝实录卷之四十六
大明世宗钦天履道英毅圣神宣文广武洪仁大孝肃皇帝实录卷四十七
　　嘉靖四年正月庚申朔  上御奉天殿文武群臣行庆贺礼
　　○辛酉
　　○代王自宣府还大同  上闻之以书慰谕赐银百两纻丝四表里初王在宣府欲还  上令守臣谕旨俟叛卒事宁方行至是大同镇巡官启王首恶已获余党悉遁至乃还  以永昌守备指挥佥事阎铠充甘肃游击将军  命故锦衣卫带俸指挥佥事马良弟循袭本卫正千户良循俱宜兴大长公主子也良故无嗣循乞袭兵部言其非军功故稍抑之○壬戌  宣宗章皇帝忌辰  上诣  奉先殿行祭礼遣昌侯张延龄祭  景陵
　　○提督宣府大同军务侍郎胡瓒言大同五堡军士造谋者不过五六人助恶者数十人余皆陷于无知为所扇惑天兵压境渠魁已擒其未获郭巴子等数人亦旋当授首无足深虑独念祸乱甫定正人心改观之初必镇巡得人庶可整顿纲纪今所赖以坐镇叛孽者独总兵朱振桂勇而已巡抚都御史蔡天祐性本懦怯加以蒙蔽  天讨祐畏缩輙至涕泣太监武忠庸懦尤甚相与专事姑息玩愒岁时臣恐不足以消祸本而靖边鄙也＜锍-釒＞入  上降敕切责天祐及忠令与朱振等协谋戮力勉图后功○癸亥
　　○立春顺天府官进春  上御奉天殿受之群臣行庆贺礼
　　○乙丑
　　○享  太庙
　　○时大同首恶徐膻等四人虽已就擒而余逆尚未尽殄劫杀总兵桂勇门卒闭城抗守上下文移至或捍而不通提督侍郎胡瓒驻兵宣府未敢轻进镇守蓟州总兵官马永言大同叛卒干纪犯顺法所必诛  朝廷轸念边方勿罪胁从恩至渥矣顾犹恶逆不悛据城抑命使不整兵急剿臣恐春和北虏南牧勾引作孽患且愈大今宜先优恤宣府榆林将士作其勇敢以备缓急仍密取辽东延绥各劲兵三千约期并进攻城之日谕以从违利害悬出格之赏令贼自相擒斩则元凶必当授首而地方可宁＜锍-釒＞下兵部会廷臣议廷臣言永居邻境观变甚明宜悉如永议因言永有威望可任大事即令督率诸军与侍郎胡瓒相机攻剿今且提兵督驻近境督镇巡朱振等从中收馘逆党果于旬日内奏功则兵可无用也从之
　　○丙寅
　　○西虏万余骑寇甘肃镇守总兵官姜奭率师御于苦水墩败之斩首一百一十有奇歼其酋首巡抚都御史陈九畴及镇守太监董文忠各以捷闻诏赐敕奖励九畴及奭仍令查核有功人员具奏
　　○丁卯
　　○升南京刑部右侍郎高友玑为都察院右御史史□本□口心□督漕运兼巡抚凤阳等处  升太仆寺少卿高嵩为本寺卿  御史涂相言京通二仓粮米必视经收先后以渐支于庶无腐烂之虞迩来不然盖由各仓攒典有路远家贫者仰给于官迟延数年可得径选其斗级等役又希冀月米利在久延故也敕户部查正着著为成规违越者抵罪诏可  兵部左侍郎李昆言大同叛卒首事者三十余人今止获其四是元恶未尽诛也城门尚有逆军拒守是地方未尽宁也亡命啸聚情实叵测国法未正后患可虞比闻提督侍郎胡瓒业已班师似非所以布扬威武永绝乱源请照前议亟令督兵诸相机进止  上是之仍命科道官及兵部郎中锦衣卫千户各一员勘详被中事情如逆党果未革心朱振等受制不能展布宜速以闻别为区画毋徒欺罔致误事机旨下下会胡瓒及总兵官鲁纲至京言臣等肃奉明讨首恶已诛二三逋逃获在旦夕臣等便宜置之不问所以布  朝廷洪仁且示大信于天下也瓒因具＜锍-釒＞乞归  上嘉瓒勤劳降慰留之罢勘详官勿遣  晓刻金星犯建星西第一星
○戊辰
○裁革直隶永平府抚宁县山海库升锦衣卫都指挥佥事王佐为都指挥同知指挥同知骆安为指挥使以缉捕有功也
　　○己巳
　　○荫吏部左侍郎孟春子阶为国子生以三年考满也  降浙江左布政使马卿为云南鹤庆军民府知府杭州府知府查仲道为福建盐运司同知卿仲道以监督织造太监吴勋诬奏被还系狱言官屡＜锍-釒＞论救故得降用云  浙江巡按御史潘仿言杭州等府州县存留户口盐粮及税课司局河泊所额设□税课程俱收钱钞固为常规但浙中钱钞素不通行官军领出贸易俱减其价遂使奸徒射利平居则半价收买临期则全估包纳至官军转鬻又复如是转展相欺夫以敛取小民锱铢之余而委填奸人溪壑之欲甚非所以裕国而恤民也乞准收折银角□羊纳布政司给散官军俸钞为便章下户部覆奏从之  瑞安侯王桥言臣岁禄米一千七百三十石本色一千二百石折色五百三十石恩至渥矣苐臣食指甚众皆仰给于此乞如父源利于原数内加本色一百石而以一百三十石本府仓关支余为折色庶足养赡  上以桥戚畹世循礼法特许之
　　○庚午
　　○镇守蓟州等处太监李能言沿边关堡墩台无修理费乞于山海关往来□旅量取其税贮以待用＜锍-釒＞下户部议言设关本以诘奸例不征税且先年诏旨凡道路关津无名抽取业已厘革不当循私违制妄开利门得  旨从能言今镇守巡抚委官抽取
　　○辛未  上亲诣  南郊大祀  天地还御奉天殿文武群臣行庆贺礼  免庆成宴仍赐宴四夷使臣
○壬申
　　○吏部左侍郎孟春言胡瓒督军大同止获首恶十余人而郭巴子等逃遁未获闻巴子机巧谲作奸人之雄脱或潜入虏境构引别谋将来之祸有不可胜言者乞仍令胡瓒或别遣大臣督兵亟往必得巴子等以彰  天讨庶纲纪不弛而边境宁肃章下所司议因谕部臣凡国家重务应会议者务各陈所见公同议定可否取自  上裁主者毋先挟成心取具故事雷同附和致失机宜
　　○癸酉
　　○降工部都水司主事郭波为江西布政使司照磨初波为直隶长州县知县太监张聦诬其沮误织造会波以升职至京即下镇抚司考讯狱词上得  旨降用  录甘肃苦水墩斩获土鲁番功荫镇守太监董文忠弟侄一人锦衣卫冠带总旗升巡抚陈九畴都察院右副都御史仍各赐银四十两彩币二表里○甲戌
　　○参赞机务南京兵部尚书李充嗣具＜锍-釒＞乞归老  上温旨慰留之  宴朝鲜国进贡使臣朴壕等三十一人
　　○乙亥
　　○升直隶真定府知府王腾为山东按察司副使整饰天津等处兵备  谪监察御史欧珠为狭西□州判官珠巡按浙江亦以织造太监吴勋诬其违抗  诏旨故也  谪工部营缮司员外郎翟璘为信阳州判官初锦衣卫以缉访事干璘被逮得旨不必拟罪送吏部降三级调外任论者谓璘之谪以执奏陈万言赐宅事忤旨也  礼部尚书席书先任南京兵部侍郎与巡抚都御史胡锭前后奉  命赈济江北饥民为科道官张汉卿梁世表等所论书上＜锍-釒＞自辩请差官查勘  上从书言遣司礼监太监黄伟户部侍郎王承裕刑部左侍郎刘玉锦衣卫指挥王兰等勘实以闻至是覆勘言二臣毕心殚力无所欺罔顾所历地广势不能周死徙数多似非其咎其钱粮之数则以二臣所委出纳者未得其人致多乾没已将各委官坐罪矣＜锍-釒＞入得  旨既会勘明白如拟归结  巡抚宁夏都御史张璇请加给边储户部议以淮盐八万引山东小引盐四万引各定其值召商申纳收买刍糗贮之要地以备客兵支用而禁权贵奸商占富之币报可  以狭西永昌卫指挥使马云守备永昌地方  兵部右侍郎郑岳言宣府大同二镇内卫京师外控胡虏诚藩篱要地居庸倒马紫荆偏头俱系要关隘密云古北口黄花镇尤密迩都城迩者警报时闻轻骑深入而大同叛卒尚未革心内患外忧莫此为甚镇巡等官各自为统往往有推调掣肘之毙乞专设大臣总督两镇时御史王鼎亦以为言报罢
○丙子  英宗睿皇帝忌辰  上诣  奉光殿行祭礼遣共顺侯吴世兴祭  裕陵
　　○初提督侍郎胡瓒令冀北道佥事田羙往浑源应州等处预备刍粮会伏虏二百骑掠于大同县之瓜园羙遂遇害巡按御史王官以闻  上悯之诏赠羙光禄司少卿赐祭命所司护其丧及妻之以归
　　○丁丑
　　○改南京工部右侍郎张琮为南京刑部右侍郎
　　○戊寅
　　○改南京太仆寺少卿牛凤为太仆寺少卿升广东按察司按察使张祐为山东布政使司右布政使  调云南按察司副使王纳诲于山西  赐故兵部主事王冕祭一坛赠光禄司少卿初冕遇陆雄之难其母先为贼所伤冕挺身救之已而贼胁冕从冕骂贼以死兵部为状其事请恤之  上念其忠孝可嘉故有是命  巡抚应天都御史吴廷举为御史欧珠所刻上＜锍-釒＞乞罢职不许
　　○庚辰
