<!-- { "loadSidebar": true } -->
　　○升贵州布政使司左参政俞茂坚为福建按察使山东按察司副使陈嘉言为山西行太仆寺卿刑科给事中李士文浙江副使底蕴云南副使陈焕俱为布政使司左参政湖广道御史郭宗皋张子立兵部署郎中梁廷振广东左参议余锓四川左议李瑜江西佥事林应标山西佥事王世爵广东佥事江汇直隶保定府知府汪坚顺知府孙锦福德府福建福州府知府胡有桓河南南阳府知府屠倬俱为按察司副使礼部郎中鲁存仁刑部郎中杨锐俱为布政使司参议刑科给事中崔三畏山东道御史游居敬河南道御史诸演沈澧俱为按察司佥事士文蕴锦锐三畏澧俱山东宗皋子立俱山西廷振广西锓演俱福建应标贵州世爵狭西焕瑜汇坚俱湖广有恒存仁居敬俱浙江倬江西是时考察后员缺多吏部类题奉旨今后但系请旨点用官员俱另开
　　○广东潮州府大浦等县地震毂如雷
　　○壬寅
　　○行祈谷礼于  圜丘  命武定侯郭勋代先是  上谕礼部欲亲诣  郊坛而疾未康复部臣言  圣躬方在调挕宜暂遣大臣行礼  上谕辅臣曰卿等谓祈谷礼宜暂命官具见爱朕至意然朕思大报未亲时又有外臣在故欲躬事耳若谕出入  太庙  丘坛上下自惟礼多但熟思朕既遵复  祖制不三五年即偷安自逸且自十三年患唊六旬乃愈三四年间体力不如故又昨冬连患足疮兼耳鸣心跳神思不爽又不如前气积成痼即今慈恙增甚朕心得有一日之宁乎故朝政之废岁不及旬日虽此身如逸中心不敢略怠所感者  皇天洪眷  太祖圣德故支继之冲君得有此十六禩及赖卿等竭心以赞耳今朕且理疾祈谷之典卿勋宜思尽虔恭代朕行礼卿言仍兼督礼仪勿怠即录付眷官及遍示诸司知之
　　○以南京江水冲啮诏守备镇远侯顾寰祭江神
　　○礼部言迩来又体日坏道术日微宜敕会试取士务求醇正典雅合于程式者钩棘茁乾之文悉宜黜落其背戾经付引用庄列不经之言者参奏除名诏可令出榜晓谕
　　大明世宗肃皇帝实录卷之二百八


大明世宗肃皇帝实录卷之二百九
　　嘉靖十七年二月乙巳朔
　　○工科都给事中赵汉请造查节慎库平册以清毙源每岁二举著为令从之
　　○丙午  上谕辅臣曰朕惟臣子之于君亲愿寿为最亲父母之谓也今  圣母寿旦朕取今夕中夜于  玄极宝殿设坛为  母祈寿于  上帝分命卿等祷于诸神坛兹先谕卿等三人及鼎臣分献宜即涤除他虑一于对越亟令太常备物以竣于是太常寺以请乃命以来日巳时行事服用祭服
　　○调山东按察司副使顾梦圭于河南提调学校
　　○升云南右布政使李显为贵州左布政使四川按察司副使朱纨为贵州布政使司左参政广西布政使司右参议陈太珊为广东按察司副使辽东行太仆寺少卿李翔为贵州按察司副使山东按察司佥事王慎中为江西布政使司左参议工部郎中卢应祯为狭西布政使司左参议
　　○升南京尚宝司卿欧阳德为太仆寺少卿
　　○丁未祭
　　○先师孔子命大学士李时行礼  章圣皇太后圣旦赐百官宴免命妇朝贺
　　○先是吏部主事史际及都给事中李充浊等请慎简宫僚以端国本事下吏礼二部及是议上  上曰  圣母在恙元子比有微疾册立礼少待月日举行宫僚之选亦待临期奏请礼部明示内外所司知之
　　○四川成都府地震有声
　　○武定侯郭勋等请以大宁都司等六卫领班军指挥加署都指挥佥事职衔以便行事从之
　　○戊申祭  太社  太稷  命武定侯郭勋代
　　○湖广垔阳宣抚等司土官差通把土舍何正表等人贡给赏如例
　　○己酉祭  帝社  帝稷命成国公朱希忠代伯卫錞陈鏸辅臣李时夏言尚书许赞顾鼎臣张瓒李廷相严嵩侍郎张潮张壁蔡昂陪祀
　　○赐武定侯郭勋大学士李时夏言玉带各一勋等＜锍-釒＞谢  上曰卿等勋旧辅赞重臣曰勤左右故兹酬赉耳
　　○升南京大理寺卿王潮为南京户部右侍郎
　　○升刑部员外潘徽户部员外雍澜湖广襄阳府同知郭时叙河南南阳府同知孟彬俱为按察司佥事徽江西澜广东时叙山西彬狭西
　　○庚戌
　　○升南京吏部考功司郎中周延南京兵部车驾司郎中孙应奎俱为布政使司参议延广东应奎四川
　　○升直隶大名府知府高金湖广武昌府知府柯相俱为按察司副使金山东相四川升狭西按察司副使吴瀚为狭西行太仆寺卿
　　○辛亥
　　○升湖广长沙府知府李日章狭西延安府知府李＜氵亟＞俱为按察司副使曰章山东＜氵亟＞狭西升广东按察司佥事李默为云南按察司副使提调学校
　　○升吏部验封司郎中陈鲸为南京尚宝司卿
　　○朝觐官升辞  上敕谕之曰朕获承  祖宗休德托于臣民之上十七禩于今三载黜陟之典凡六举告戒之令亦既屡申惟是四方百姓未闻乐业得非吏职未称乎今考察事竣中间去留多从宽假盖朕方务惜才与人自新尔来朝大小官员继自今宜体朕心各脩举政事砥砺节行便惠流闾阎功著民社以永有令闻庶不负朝廷餋贤图治惠安元元至意或不奉法以货贿为市鱼肉生灵肆行苛虐视民命如草管廉得其实有明宪将不尔贷其戒之哉  命掌詹事府事太子太保礼部尚书兼翰林院学士顾鼎臣吏部左侍郎兼翰林院学士掌翰林事张邦奇为会试考官
　　○壬子
　　○升贵州按察使沈教为云南右布政使广东布政使司左参议卢蕙福建布政使司右参议吴大本俱为按察司副使蕙浙江大本四川
　　○彭城伯张钦卒赐祭葬如例
　　○镇守宣府摠兵官右都督王效卒赐祭葬如例  上嘉效屡立战功忠勤慎事时赐谥曰武襄
　　○癸丑
　　○以水灾诏免顺天府属州县税粮及羽林等卫所屯粮并各壮田子粒有差
　　○改分守大同东路左参将靳尚武守宣府中路
　　○甲寅  孝贞纯皇后忌辰  景神殿行祭礼遣驸马都尉京山侯崔元祭  茂陵
　　○锦衣卫都指挥使王佐卒诏赠后军都督府右都督仍依右都督例赐祭葬如例佐初袭指挥使中正德十二年武举第一名初平流贼有功升都指挥佥事历漕运参将锦衣卫佥书寻掌卫事屡鞫告讦不诡不激平反甚多
　　○升山东布政使司左参议谢兰狭西按察司佥事纪常湖广按察司佥事鲍象贤俱为按察司副使兰常俱狭西象贤云南南京兵部郎中陈茂义刑部郎中刘寅俱为布政使司右参议茂义广西寅贵州直隶徽州府同知翟敬湖广荆州府同知杨言俱为按察司佥事敬山西言四川
　　○乙卯
　　○巡抚山东右副都御史胡缵宗奏青莱登三府地坊旧有元时新河一道南北距海三百余里舟楫往来兴贩贸易民甚便之比岁游塞不通商农皆困原设闸座故迹犹存惟马家濠中多顽石乃元人＜锍-釒＞凿未竟者今已募夫凿通尚有停口窝铺浅隘者一百余里淤塞者三十里乞动支官帑开浚永为民利工部覆如瓒宗议诏从之
　　○丁巳
　　○春分祭大明于朝日坛命武定侯郭勋行礼
　　○戊午  命山西行都司事都指挥使纪振充左参将分守大同东路
　　○己未
　　○升辽东苑马寺卿冯时雍云南布政使司参政黄祺俱为按察使大理寺左寺正王应诏湖广靖州知州李明俱为按察司佥事时雍四川祺贵州应诏相俱广西
　　○升翰林院脩撰杨瀹为山东按察司副使提调学校
　　○升太仆寺寺丞江南直隶卢州府同知张文奎俱为按察司佥事南狭西文奎湖广
　　○庚申
　　○升巡抚贵州都察院右副都御史汪珊为南京大理寺卿
　　○升湖广按察司佥事陈东广西佥事汪大受俱为布政使司右参议东福建大受广东
　　○辛酉  上谕内阁曰兹取二十四日发京春祭  上陵天气犹寒  圣母不往还京日至彼定之即诣令具仪以闻于是礼部尚书严嵩开具上年春祭  山陵仪注拟以清明前一日致祭  上命仍用清明本日余如拟
　　○巡按山西御史何赞＜锍-釒＞请增进士科额以补州县长吏吏部覆如赞议诏临期奏请
　　○巡抚甘肃都察院右副都御史牛天麟提督操江副都御史简霄各奏恭遇  皇上十五年恩诏缘升职在前履任在后乞比例请给告命吏部覆奏许之  命分守居庸关署都指挥佥事徐珏掌山西行都司印
　　○壬戌  命吏部左侍郎兼翰林院学士张邦奇光禄寺卿陆深升太常寺卿兼侍读学士纂修玉
　　○癸丑  恭仁康定景皇帝忌辰遣西宁侯宋良臣祭  陵寝
　　○甲子以  昭圣皇太后圣旦预赐百官宴  诏暂罢耕籍礼遣尚书李廷相祭先农之神
　　○致仕大学士张孚敬上＜锍-釒＞请立  东宫  上优诏答之
　　○丁卯  诏以亲祭  山陵预告于  景神殿命武侯郭勋行礼
　　○以水灾免羽林前等卫所宽佃谷等关屯粮有差  山陵新作行宫成
　　○升四川左布政使张钺为都察院右副都御史巡抚贵州
　　○工部覆巡抚顺天都御史党以平奏蓟州运河自殷留庄大口至旧仓店淤塞一百十六里请发椿草银六百四十里粮米五万石及时＜锍-釒＞浚诏可
　　○戊辰  上以清明亲祭  山陵是日发京师
　　○遣襄城伯李全礼祀历代帝王尚书许赞张瓒唐龙侍郎张潮分献
　　○是夕  车驾至沙河从官多失朝谒者罚吏部尚书许赞等俸各三月鸿胪寺官各五
　　○己巳  驾至  天寿山
　　○庚午
　　○礼部会试取中式举人袁炜等三百二十名
　　○辛未  驾至  上恭祭  长陵分命公朱希忠伯卫錞陈鏸尚书许赞严嵩温仁和祭  六陵驸马都尉祭  孝洁皇后陵寝长宁伯周大经祭  恭仁康定景皇帝陵寝及  哀忡太子坟
　　○是日  驾还至沙河
　　○壬申  上还京师
　　○癸酉  昭圣太皇后圣旦免命妇朝贺
　　大明世宗肃皇帝实录卷之二百九


大明世宗肃皇帝实录卷之二百十
　　嘉靖十七年三月甲戌朔  孝肃皇后忌辰  奉慈殿行祭礼遣都指挥使方锐祭  裕陵
　　○戊寅
　　○苏州府地震有声
　　○己卯
　　○太子少保南京工部尚书蒋瑶引年乞致仕不允
　　○庚辰
　　○兵部覆总督宣大都御史周叙言虏警日闻防御当预请选京营听征官军六千人保定官军三千人各隶所割副参等官部署训听候调取仍行辽东延绥及时应援从之
　　○增设河间府所属故城吴桥东光南皮交河兴济青县静海等县置簿各一员专管治河裁革兖州府同知一员单县豊县主簿各一员从河道都御史于湛奏也
　　○辛巳
　　○巡按福建都御史李元阳进甘露九罂诏留宫中礼官请荐  庙称贺  上曰宝露之降实拜天庥朕躬谢于  玄极宝殿荐  宗庙奉  两宫颁赐大臣百官表贺已之
　　○癸未
