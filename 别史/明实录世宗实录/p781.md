<!-- { "loadSidebar": true } -->
○监察御史叶忠以灾变陈言十事其一言修造  仁寿宫宜稍捐旧制以纾财力其二请出  先朝宫女及议处宫内柴炭以豫徙薪之戒其三请分别高墙庶人应释放者送各王府铃束其四言秦和伯陈万言驸马都尉邬景和多蓄无赖网利剥民乞严行禁治其五南京光禄寺钱粮出入数少查刷御史宜止令造册奏缴不必复命其六京官差遣其外丁忧者不必赴部关领勘合其七自大同之变倒失马匹不下数千乞敕免追徵而于原例十两之上量增买补其八申饬各边将领及军卫官毋朘削军士应结衣食务及时给与其九御史潘鹏耳附钱宁正既法典其按浙江时所行有议处册贻室至今乞亟为查革其十言信任大臣优容台谏勤政好学恤民守法而其要归重于正心心正则人心归而  天意回＜锍-釒＞入  上嘉纳之命工部会官计度  仁寿宫工程司礼监查放宫女而数万言景和纵下牟利之罪令厂卫及巡按巡城御史缉治之余下所司查议以闻  命湖广行都司署都指挥佥事王伟充副总兵官镇守广西地方
　　○辛酉
　　○赐故都察院右副都御史徐节祭一坛葬半给以未经考满故也  顺天府永清县雨雹杀麦
　　○壬戌
　　○升湖广按察司副使孙凤为狭西行太仆寺卿山西按察司佥事张文魁为本布政使司左参议河南按察司佥事张大性为山西布政使司右参议江西建昌府同知黄廷宣为广东按察司佥事
　　○巡按直隶监察御史陈褎上＜锍-釒＞言世室之说紊  宗庙昭穆之序无以示后世子孙正何渊欺罔之罪罢会议以绝天下之惑章下所司
　　○甲子
○改总督两广兵部右侍郎兼都察院右佥都御史盛应期为工部右侍郎督理易州山厂  升国子监祭酒赵永为南京礼部右侍郎  礼部言女直朝贡夷人自巡抚都御史张琏许其额外增贡迩遂多至五百余人引朝引赏殆无虚日而锁奴扯革者尤溪壑无厌欲求增赏咬纳等轻掷赏绢于地悖慢尤甚虽夷性蠢恣势难尽法然不示惩戒非所以尊中国而御四夷也锁奴扯革首为黠猾不当复许入贡咬纳语音状貌无异汉人疑是边民被虏或叛入彼中者假充贡使故敢倡引各夷轻视赏物合行该边抚臣查审果系中土民人即问拟如律仍记识姓名与锁奴毋令复人其言失落敕尽直伪不可信补给与否乞下兵部议从之
　　○翰林院学士桂萼张璁以礼部再会议世室未允复上＜锍-釒＞曰礼之初议也咸以  献皇宜称皇叔父兴献大王矣臣等輙敢曰非礼也既而尊称  兴献帝矣臣等犹曰未成礼也既而请去本生二字别庙京师更诏天下于是凡有人心达礼义者始相庆曰此礼之大成也夫礼者理也天下之中正也不及不可过亦不可也  陛下作民君师建中以为民极使  献皇帝当入  太庙臣等当先言之何待渊也今者未闻审处之言而但有再议之命岂臣等前日之言是而今日之言非耶前日之心忠而今日之心不忠耶上下之情贵乎流通古今之理贵乎参酌臣等愚昧未知所审处者何在若曰请入  献皇帝主于  太庙援古揆今见其可万死不敢以误  陛下典礼初成不可处坏公论方定不可复扰臣等所以义不容默也章下所司  泰和伯陈万言驸马都尉邬景和以被劾各上＜锍-釒＞引罪  上复切责万言景和爵高禄厚日给非不足乃纵容家人张开店面刻害商民干犯国法本当究治既认罪姑贷之仍令所司缉治其生事家人不贷
　　○乙丑  孝宗敬皇帝忌辰  奉先殿行祭礼遣恭顺侯吴世兴祭  泰陵  升云南布政使司右参议夏邦谟为湖广按察司副使直隶镇江府同知屠应埙刑部河南司署员外郎王纶俱为按察司佥事应埙河南纶山西  大长公主子镇抚齐相以营利害人被劾奏奉  旨逮问主为申辩乞宥  上贷其罪而命出银偿被害者
　　○丙寅
　　○给事中杨言等复上＜锍-釒＞乞罢世室之议其略言  祖宗身有天下大宗也君也  献皇帝旧为藩臣小宗也臣也以臣并君乱天下大分以小宗并大宗干天下正统无一可者章下所司  兵部言福建流财新大总等起自广东饶平杀劫兴泉漳三府杀掠甚众诸如御史简霄奏按治守巡以下官罪死节妇女黄氏何氏及有功吏士阵亡被杀军民宜加旌恤得旨指挥张振韬并耿珂贾能等下御史按问其升任革任与功罪足相准者并贷之余俱如拟贼起广东令该省镇巡官亟勘以闻
　　○丁卯
　　○巡盐御史张珩请以两淮运司余盐银每岁贮三十万余于太仓余预发三边籴买粮草或将原银贮库以备不虞部议盐课济边必因边缓急酌量多寡临时赍往势难预发宜仍角□羊贮太仓以后每积银至十万两即照例角□羊报年终类数送册以便稽查因言珩督理盐课一年积银至百万两特宪厘毙劳绩卓异宜加旌奖  上是其意命赏珩羊酒表  御史叶忠等上＜锍-釒＞言  陛下聪明神圣礼之是非事之可否靡不洞晰顷者世室之议天下皆知其不可而  圣意乃由迟回未决岂孝思方切人言不暇恤民臣等不识事宜窃仰规  献皇生平忠谨之心而知其有大不安者正德间刘瑾钱宁江彬之徒毒乱天下天下望治甚于饥渴寘藩宸濠辈窥窃  神器者何可胜数当时占天象者则曰福德在楚论昭穆者则曰伦序则  兴藩惟有帝王之德者则曰我  献王天下归心已非一日然  献皇方恪守臣节有事君之小心万世纲常赖以不坠盖自泰伯以后一人而已今故昌世室之虚礼于身后以违平生忠谨之心臣等知  献皇在天之灵必不能一日安于  太庙之侧也孝子之祭其亲虽一饮馔之徵犹不敢拂其平生之所嗜好以致其歆矧事关名教乃所不容  而处之大不韪之地乎臣等又以为  陛下之心亦不能一日安也何渊此举上得罪于  九庙中得罪于  献皇下得罪于万世清议虽百死不足以谢天下何  陛下听之过而不察至是哉监察御史侯秩亦言往者建  观德殿于大内虽不合古礼然犹未干正统天下纷纷尚谓桂萼等贡谀市宠以误  陛下今何渊之论乃欲建室  太庙与  祖宗君父同一南面他且未论  献皇之灵讵能安乎顷礼部及桂萼等论奏可谓详明曲尽矣萼等曩议礼累岁穷搜博办凡可屈议伸恩以将顺于  陛下者何所不至今顾肯逞臆特议大拂  陛下之情哉盖必有大不可者以概于其中也章俱下所司  以擒获大同叛逆军士  命兵部差官速赍银给赏有功人役
　　○戊辰
　　○升贵州按察司佥事赵渊为云南布政使司左参议直隶徽州府同知贾启为山西按察司佥事
　　○荫南京都察院左副都御史伍文定子份为国子生以三年考满也
　　○己巳
　　○升南京翰林院侍读严嵩为国子监祭酒  巡抚延绥佥都御史周金九年考满升右副都御史诏免赴京给由时金以改宣府虏报方严故也  礼部尚书席书等上＜锍-釒＞言顷者奉  旨集廷臣再议建宣祔  庙事乃部臣如吏部尚书廖纪等勋臣武定侯郭勋等六科给事中杨言等十三道御史叶忠等数十百人咸以为大礼已定不宜再更  皇上孝心无穷礼制有限臣等万死不敢以非礼误  陛下  上曰朕奉  天法  祖岂敢有干  太庙世室之建自古有之朕非敢僣拟帝王功德我  皇考抚诲朕躬罔极之恩岂可怠忽  观德殿奉祀  大内太常不得行礼匪合仪制廷臣反覆执奏违理悖经且不究礼部其以夏商周典礼见于经书者推详博考再会官议拟以闻初  庙祀之再议也  上遣中官传谕尚书席书曰必祔  庙乃已既上议书复密＜锍-釒＞其不可  上曰卿奏乃怯众饰奸朕膺  天命入绍  大统  皇考百世之室何为不可卿为礼官不当以情屈礼务会议奉安世安以伸朕孝思著卿忠臣无忽
　　○以协守松潘东路左参将张光宇充副总兵分守松潘等处  初南京刑部右侍郎周季凤以先任湖广左布政使被论回籍听理至是巡抚都御史张琮勘实具奏刑部议覆凤以公帑为私费请按其罪  上特宥之仍命待缺取用  先是都督张杰镇守松潘受赇七千余勘追系狱未几杰故其子沂上＜锍-釒＞乞宥许之于是都察院执奏以为人所以不敢犯法者惧犯法也若为恶者不罪受赇不追则宪章虚设奸恶何所惩戒得报有旨
　　○庚午  仁宗昭皇帝忌辰  奉先殿行祭礼遣安仁伯王桓祭  献陵  提督狭西三边军务少傅兼太子太傅兵部尚书兼都察院左都御史杨一清言各边钱粮匮乏仓库空虚乞将嘉靖三年淮浙等运司开剩引盐并嘉靖四年盐课共开一百万引又支帑银五十万两照先年事例差堂上官一员率属官二三员督理四镇粮储各无论负商籴买随宜处置以备缓急部议谓一清膺边方重托宜即敕令兼总军饷不必更差大臣兰州固原等处新设管粮郎中二员并听一清节制别差主事二员于两淮运司角□羊到盐课动支三十万两运送狭西固原专备军饷仍查嘉靖三年两淮开剩额盐及嘉靖四年两浙长芦额课盐共三十万引计银一十六万六百四十四两各督所属召商上纳刍粮仍催所辖有司及各卫所徵角□羊边粮屯粮以备主客兵马支用不足则以狭西布政司库银量给之其纡商有自释便报利中不均及权贵占中卖窝者悉治罪无贷诏悉从部议  世室之议久而未定吏部尚书廖纪复上＜锍-釒＞曰  太庙森严之地昭穆之位本父子之大伦臣等据经秉礼详悉敷陈已具会议两＜锍-釒＞今经旬月未蒙采纳窃以人子孝亲之心无穷而分则有限得为而不为与不得为而为均为不礼如何渊之言是  恭穆昔称臣于外藩今并列于  祖宗帝位不得为而为以之事亲非孝也  皇上所继者  祖宗之统所守臣者  祖宗之法如渊之言必欲以臣而干君因子而伸父乱昭穆之伦蔑  祖宗之法非孝也臣等又伏思之  皇上每于  观德殿祀享之时洞洞属属俨然如在思其居处思其笑语较之  太庙森严之地孰为亲密  观德殿临近寝宫岁时风雨得便瞻拜朝奠夕献不妨频数较之  太庙法从陪位孰为便宜况礼有制而不得为情有限而不得伸犹足以见  皇上以礼事情大孝出于寻常万万顾不韪欤臣昧死请罢勿复议  上不允仍令博考典礼以闻于是何渊复上  太庙祢礼正议下其章于礼部
　　○辛未
　　○翰林院侍读徐缙编脩费采服阕各复除原职  诏发太仆寺银五万两于固原募兵买马从提督杨一清也  原任江西参政程杲先以宸濠胁迫为其放粮问拟谪戍至是其子举人锐奏办谓杲以忤濠致祸且尝奉命命募兵赴援功亦足赎乞从末减下兵部覆入初言  上以杲情有可原特释为民
　　○壬申
　　○以福山王勋沘薨辍朝一日赐祭葬如例  升狭西布政使司右参议赵载为本按察司副使整饬肃州地方兵备抚治番夷兼管永昌等九卫所
