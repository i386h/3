<!-- { "loadSidebar": true } -->
　　○原任山西霍州知州陈采上＜锍-釒＞谓  祖训兄终弟及指同父而言耳  武宗遗诏本谓  陛下乃  孝宗皇帝亲弟  兴献王长子伦序当立非与  武宗为兄终弟及也杨廷和误主濮议与初诏自相矛盾张孚敬谓  陛下不当继嗣  孝宗止继统于  武宗因以为兄终弟及事皆无稽难以施诸  宗庙既又明知其非遂诱成薛侃之谋以阴坏我  祖宗已成之法廷和虽蒙黜罚而心迹不明张孚敬首开言礼之端而乃遗漏  天潢那移  祖训诬罔  先帝疑误  圣躬所当先正典刑乞将明伦大典所载按原奏事情轻重各论如律＜锍-釒＞上  上怒谓明伦大典朕所裁定颁行天下久矣采乃輙敢妄议令锦衣卫执送法司拷讯
　　○己酉  孝恭章皇后忌辰  奉先殿行祭礼遣京山侯崔元祭  景陵
　　○升太仆寺卿何栋为都察院左佥都御史巡抚大同
　　○以久雨令漕运京通二仓粳米每石自耗米七升外再加三升免其晒扬即行收支无致浥烂后不得援以为例
　　○赐故致仕南京户部尚书边贡祭葬如例贡山东历城人弘治丙辰进士授太常博士升兵科给事中太常寺丞出为卫辉知府改荆州升山西提学副使历升南京太常少卿南京太仆卿太常卿提督四夷馆南京刑部右侍郎南京户部尚书致仕卒贡工诗与北地李梦阳信阳何景明力追古作者雅道为之一变然颇耽于诗酒在南京竟以居官不事事为宪臣所劾而海内文士多向慕之
　　○兵部尚书王宪应诏陈言五事其一谓京营大操之日以数万卒合于一营势不能遍阅徒应故事而止自今请分立为伍简把总官统之各以技能相操习俟有成效然后大营合操其二各卫所见任军职非军情不得调遣制也今内官监取冰酒醋面局办纳蓼草兵仗局清理军匠皆令指挥千百户充之殊为违制宜一切查革其三谓牺牲所养牲官军凡有过犯令太常寺无问轻重悉行查报本部如例改调以重祀典其四谓军职官规避操练营入各监局供事无虑五六百人致卫所员缺请令巡视皇城科道官查革酌其衙门繁简量存员数应役其五谓军职官犯罪除情重免死充军者子孙袭调别卫若止以宿娼奸情调卫及为民者子孙袭替仍改本处附近卫所其已调而子孙不愿复者听＜锍-釒＞入  上深嘉纳之悉命如拟
　　○庚戌改掌都察院事太子太保兵部尚书汪鋐为吏部尚书
　　○辛亥命分守肃州右参将都指挥同知杨佑充左副总兵官协守甘州
　　○壬子兵部覆镇守两广总兵官咸宁侯仇鸾条陈地方事宜一广东旧募打手听军前调遣多以亡命无籍之徒充之无救缓急宜令所司核实精选一广运足滩昭平诸堡原设官军各五百人哨船二十只更番巡护今军船皆不及原数之半宜亟行调补一猺獞贪索无厌宜如昔年副使张祐议尽革河利盐米银两一以截杀为主各滩冲遇有猺贼突出钩劫客商者剿捕无赦军官或科取启衅重治之其诸猺中有实心向化者令约束所部期以月日赴该堡量以鱼盐犒赏费即取之船税不足则以官银佐之一两广截杀雕剿之功与大征等赏格不宜独轻请悉仿南方蛮贼事例一体升赏一总兵官受一面之寄责任匪轻大小文武官有抗违阻挠者听总兵官参奏  上命如议
　　○癸丑南京工部尚书何诏引疾乞休不允
　　○大学士方献夫＜锍-釒＞举吏部文选司郎中王道河南道监察御史张珩学行纯正堪补宫僚之缺令充经筵讲官仍乞将见任讲读修撰编修年深者拔寘宫僚更亟访两京科道部属中有声望者奏补馆职以备今日讲臣之选得旨览＜锍-釒＞具见荐贤为国至意道珩令吏部量升翰林春坊职事珩再＜锍-釒＞恳辞从之
　　○命湖广行都司佥书署都指挥同知曹震掌江西都司事
　　○丙辰太子太保兵部尚书王宪以从一品考满加柱国光禄大夫
　　○周府頴川王府镇国将军安漩以敺死平民革爵为庶人
　　○丁巳是日讲官侍读学士吴惠郭维藩进讲既退  上谕辅臣李时等曰讲官惠言省无益之费停得已之役维藩言去操切更张之弊务惇厚博大之体者云何卿等以朕意问之有可补捄时宜者令条列以对于是惠＜锍-釒＞言方今民穷财竭而宫殿兴作不已采木烧砖大为川广苏常之患此宜停罢各省岁办物料宜敕有司准以折色角□羊京从宜置办毋使民困于徵角□羊之苦此宜节省且谓自盐法阻坏粮草改折诸边积贮空虚宜减价惠商＜锍-釒＞通余盐其输边粮草可仍复本色以为足国经久之计维藩＜锍-釒＞言今者士风渐漓一切好更张以取声誉以诪张为变通安静为迂腐严急为才干宽厚为无能好恶任情不以为耻如此则俗薄而政厖非细故也宜申饬臣工崇本实修职业乞于各衙门条陈之言择其筹虑深长事可经久者方赐施行毋狥操切之论求人过甚立法太严庶几养成惇大之俗且请复庶吉士之选以育人才停选贡之例以＜锍-釒＞壅滞＜锍-釒＞上各报闻二臣颇有所指切  上亦不罪也
　　○礼科等科都给事中魏良弼等论劾吏部尚书汪鋐骄恣邪佞不宜处以进退百官之任工科右给事中叶洪又专＜锍-釒＞乞罢鋐得旨鋐忠诚体国朕故以铨衡任之良弼等乃掇拾浮词輙肆奏扰洪亦率意妄言俱当究治姑从宽各夺俸半年其余三个月鋐寻＜锍-釒＞辩且乞休优诏慰留不允
　　○以狭西大旱发太仓余盐银十八万两籴米赈之并补各镇军饷又令四方输粟者近则诣狭西上纳远则本部及各省类角□羊
　　○辽东巡抚周叙管粮郎中寇天与等言本镇岁荒请少增士马刍饷之直户部覆议秋冬月粮米一石例折银二钱五分料一石例折银二钱今各增一钱过三月如旧许之
　　○刑部尚书王时中应诏＜锍-釒＞陈六事一重钦恤言近来刑官所平反狱词既奉恩旨而原问官司执泥成案偏护己私应减死者或阴毙于非法应更讯者或禁系以终岁使泽不下究民抱沉冤请令各按臣禁戢有枉法杀人者必穷治其罪其事当辩问者早为昭雪一戒严苛在外司理之臣以刻核为威明以平恕为宽纵故多淫刑煆炼深文故入宜自今申饬凡罪无正条而犯不应死者不得比附至死其非法用刑故入人罪者听抚按官参治一宥狂愚比年臣民建言狂悖处断乖方及戆愚过激者  皇上既贷其死而谪之戍边亦甚厚幸矣然投荒屏裔创艾既深向年肆赦独不及此不无向隅之泣乞命该部＜锍-釒＞别其等或放还田里或量移近地以广恩泽一明发遣军罪下死一等今真犯死罪者本犯死不复加刑而充永远军未者本犯死或又逮其子视死刑反重矣近尝奏准开释而在外有司或未谙晓吏得缘以为奸请通行申谕凡法当永戍而未发遣病死者不必逮其子孙一弭盗贼属者捕获强盗类多番休官军跃马佩械莫可谁何一遇侦捕輙以下操为角□羊而无赖小民及术艺游佚之辈亦窜迹其间请饬内外督捕官兵严致巡诘一禁刁讼凡争告家赀田产其分属已定及左券甚明为业年久者毋听重分再赎以启争端＜锍-釒＞入  上谓刑狱国家重事感召灾变尤切览奏具见详慎体国至意宥狂愚一事令该部备＜锍-釒＞以闻余悉如议
　　○己未大理寺卿周期雍等应诏条上四事一慎刑官谓内则刑部郎中员外郎外则按察司长贰皆宜慎择久历刑名法比闲习者铨补毋以他官杂用一重人命凡中外检覆尸伤类多委之杂流下吏以致骫法为奸自今覆验在京宜择京府通判推官县正等官在外宜择郡僚邑长亲行毋转委非人以滋冤抑一戒淹系言迩者大理之所评驳问官多执成议淹系踰时停阁不报囚或因之瘐死狱中乞申饬刑官凡所驳覆大事期以旬日中事七日小事五日必如期问报毋更稽延违者本寺得以参紏在外则令按臣督察一公听断顷闻南京法司有滥受民词径行论断而不以呈堂及不赴廷评者有已经评允而私改情辞者在外重囚有不俟按臣详允而遽以转闻者今在辇下庸亦有之请敕法司毋专听断事无巨细必付廷评在外则听按臣详审＜锍-釒＞入  上嘉纳之
　　○庚申时以星变  上召见辅臣李时等于文华西室谕以引咎修省之意从容语及人才  上曰过犹不及于是时等因退而条三事上之一曰务安静所谓安静者非无所事事也虞廷之上不废都俞方今议事之臣倘如  圣谕中正可行有何不可但其用心过当务求胜人变乱是非不恤国体言利未必可兴言弊未必可革至使任职者摇夺奉行者观望万一事变仓卒靡所适从害不可言宜敕群僚遵奉旧章各安职守勿过论以为高勿趋利以竞进务使朝廷之上气象清明体势镇定论议不淆群听不惑则政本清而天下之治成矣二曰惜人材臣惟天地无弃物圣人无弃人要在包容教育以适于用耳近者大小臣工冒触刑章者其间或生于朴忠发于狂直或昧于变通失于过误迹若难宥情在可原舍短取长恐难损弃乞敕吏部凡近日放谪降调诸臣自非坐赃滥者稍加甄录责以后效自今言事者或情有可宥则俯赐优容法难轻贷则依律议拟庶乎人材保全不至废事三曰慎刑狱夫刑狱利害民命攸关近日刑官不守律例任己出入欲远嫌疑而以刻深自明承望风旨而以煆炼求合事干证佐而沉滞淹禁俟其招回事已勘明而展转驳查求其衅隙或罪本不大而重参两情或事实无干而罗织逮系至于外省问刑衙门诬枉成于棰楚死生系其喜怒拘泥成案冤抑靡伸伤和召灾莫此为甚乞特敕法司痛革前弊当平反者勿以轻出为嫌涉观望者止照律例议拟众证明白不必驳查勘报稽迟指名参奏仍行抚按督率在外问刑衙门一体遵守用法酷刻者访奏除名理刑淹滞者考核降调事轻至死者抵命因事规避者罢斥如此则钦恤之仁达乎天下而灾沴庶乎可弭矣  上报曰卿等输忠体国朕具知之近来臣工议论烦多国是靡定令各加循省务在安静以成中正和平之治其事关所司者俾从实举行以称朕意
　　○辛酉改吏部文选司郎中王道为左春坊左谕德
　　○壬戌起原任都察院左都御史聂贤为工部尚书仍命吏部趣令赴任
　　○升巡抚顺天等府都察院右副都御史王大用为右都御史令回院管事无何御史张禄梁尚德给事中饶秀交章论大用不协重望大用寻＜锍-釒＞辞从之令巡抚如故
　　○癸亥命兵部尚书王宪不妨部事提督团营
　　○甲子吏部右侍郎许诰乞终养不允
　　○巡按直隶御史李朝纲言内臣镇守地方本非令甲顷  陛下因大同失事罢太监张绅边人无不举手相庆嗣后请永不差补以杜民患兵部覆奏从之
○乙丑巡抚山西右副都御史黄钟以病笃再＜锍-釒＞乞休从之
　　○丙寅升山东左布政使邵锐为太仆寺卿直隶凤阳府知府及宦为浙江按察司副使
　　○巡抚大同都御史何栋言彗星出东井其分野属秦其日庚辰又属秦其行而犯上将之日为庚申又属秦意者秦其有警乎且井度最阔而秦之分野最大东北至鴈门云中亦井度也今大虏在河套窥伺已久请敕边臣倍加儆备毋蹈祸机  上然其言命兵部移檄各边严加堤备毋怠
　　○丁卯以旱蝗诏改折庐凤淮扬四府徐滁和三州正兑米八万石改兑米三万石仍免租有差
　　○诏以河南府灾甚停徵起运秋粮以待丰岁
