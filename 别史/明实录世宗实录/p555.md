<!-- { "loadSidebar": true } -->
　　○巡按山西御史李一瀚奏虏自二月两犯河曲老营堡诸处因参署西路参将事守备曾怀忠坐营千户杨秉礼河曲知县丘华损军缺事罪俱当问总兵官李涞趋战愆期致虏得利巡抚许论转官未赴亦难辞责复言总兵官旧驻偏头关后畏俱孤悬乃东移宁武去河凡二百余里何以备援此失事势一也御东军士旧为一班并力防守今分两班月一更换前者归不俟代后者至每愆期此失人力二也往河水将冻将领督军敲冰以通河流拒绝渡马仍于河岸叠冰浇水屹如坚城以遏长驱今皆无之此达天险三也国家置将养兵本以御侮保塞而诸将泄泄若此何所用之事下兵部兵部言怀忠宜革任东秉礼华俱付巡按御史逮问涞等俟勘至处分总兵驻劄地方请令总督抚按官覆议许论已被召协理京营若候勘明恐妨营务得旨论履任管事余如拟已总督侍郎苏祐等覆议偏关迤西当防者止在冬春河冻之时而鴈门一带实大同唇齿虏骑南下之冲总兵官当仍驻宁武随警东西调度俟冬月河冻则拘机潜赴偏关设伏防守诏如议行  命遂安伯陈鏸掌右军都督府事
　　○丁酉  赐状元陈谨朝服冠带及诸进士宝钞次日谨卒诸进士上表谢恩
　　○戊戌
　　○户部言属者屯田御史陈效古清查大名广平二府乾没牧地得三千一百二十五顷有奇宜如所定上中下三则徵课角□羊太仓银库以给京营马刍牧之费其潼关卫牧地五十顷每年徵收麦粟即入潼关仓为官军月粮报可
　　○两广提督侍郎应槚等言岭西左参将驻肇庆兼管雷廉相去几二千里控制既远策应尤难海南右参将驻琼州与雷州隔海直止五里去廉州不及五百里乞割雷廉二府辖右参将而令左参将兼管韶广兵部议复从之
　　○辛丑
　　○升尚宝司司丞陆炜为本司少卿
　　○巡按直隶御史黄李瑞上言居庸关镇边城连络横岭虏所必由乃止戍卒五百余人迄选增至千人城东北隘口止二十人迄选增至二百人并给营房衣粮添设总管官一员其镇边守御千户所旧属白羊宜就近改属横岭守备便兵部议覆从之已乃给新募军士盔甲及营房衣鞋银三千余两如李瑞言
　　○壬寅
　　○改礼部左侍郎孙升为吏部左侍郎升兵部右侍郎杨博为本部左侍郎巡抚陕西右副都御史贾应春为兵部右侍郎
　　○癸卯
　　○左给事中徐纲言大同边墙自东路平远堡至了角山止延衺六百八十余里其堡大人多堪以防御者九百三座堡小人少应归并者四百一十二座俱置委官督工修理拟七月初起工计用粮万三百二十余石即于防秋行粮支给银万三千三百九十余两请发内币给之兵部言七月防秋非兴作之时请即以闰三月兴役七月报完帑银如数给发报可  命武安侯郑昆掌南京后军都督府事豊润伯曹松佥书左军都督府事
　　○吏部尚书万镗九年秩满遣中官赐羊酒钞贯加太子少保
　　○改兵部署郎中徐陟为尚宝司司丞
　　○授苐一甲进士陈谨翰林院修撰曹大章温应禄编修
　　○甲辰
　　○宣府报虏数万骑牛青边口入犯游击孙邦丁碧与虏战却之邦亦被创  上嘉邦碧奋勇御敌俱赐金币阵亡及被伤者并加优恤寻又寇宣府深井堡副总兵郭都战没官兵死伤顺多巡抚御史蔡朴以闻并参总兵官吴鼎边防怠弛罪当首论参将许实麻宗李钦游击祁勋张西教按兵不援而巡抚都御史刘堡赞理失筹总督侍郎苏佑调度无功厥罪惟均乞通行惩究得旨鼎身任主将至虏深入本宜械冶姑禠其职发军门取死罪伏剿虏立功俟秋防竣奏处玺等停俸戴罪视事祐夺俸三月令策励供职赐都谕祭六坛有司营葬立祠春秋致祭
　　○丙午
　　○建祈年岁典于供应雷坛九日停刑禁屠如例又以春深未闻雷雨谕礼部祈祷遣公张溶徐延德驸马邬景和谢诏伯陈圭尚书欧阳德顾可学方钝侍郎马坤太仆寺卿张舜臣诣各官庙仓祠行礼
　　○兵科给事中朱伯辰言臣伏睹  高皇帝定鼎金陵于时即筑外城  圣虑宏远盖为万年之计  文皇帝移都北平密迩边塞顾有城无郭都则以缔造方始未暇尽制耳迩因虏警  圣上俯俞言者之请修筑南关臣民甚幸缘将事之臣措置失当毁舍敛财拂民兴怨且所筑仅正南一面规制偏隘故未成旋罢臣窃见城外居民繁夥无虑数十万户又四方万国商旅货贿所集宜有以圉之矧今边报屡警严天府以伐虏谋诚不可不及时以为之图者臣尝履行四郊咸有土城故址环统如规可百二十余里若仍其旧贯增卑培薄补缺续断即可使事半而功倍矣通政使赵文华亦以为言＜锍-釒＞俱下兵部会户工二部议  上以二臣言问大学士严嵩言南京有外城  成祖定鼎北京以草创未暇及此今外城之筑及众心所同果成亦一劳永逸之计其握墓移舍等事势所不免成此大事亦不能恤耳臣询知南关一面昨岁兴筑功已将半若因原址修筑为力甚易  上曰  成祖时非但外城未暇还有本重如  九庙者今湏四面兴之乃为全筭不四面未为王制也嵩对诚如  圣谕请示部臣遵行已兵部会户工部覆入具如伯辰文华言请命总督京营戎政平江伯陈圭协理侍郎许伦锦衣卫掌卫事陆炳督同钦天监官同臣等相度地势择日兴工诏从之
　　大明世宗肃皇帝实录卷三百九十五


大明世宗肃皇帝实录卷三百九十六
　　嘉靖三十二年闰三月丁未朔
　　○裁革广东增城县乌石驿
　　○己酉
　　○太子太保兵部尚书总督陕西三边军务王以旂卒以旆应天府江宁人正德辛未进士以知追选御史历升兵部右侍郎辛丑诏兼左佥都御史总理河道迁南京都察院右都御史历兵部尚书提督营务寻以尚书兼右佥都御史总督陕西三边前后御虏擒斩以千数其所缮障塞坚壮可恃西人赖之至是卒赐祭葬如例赠少保谥襄敏荫一子为国子生
　　○辛亥
　　○升礼科右给事中李敏刑科右给事中王鸣臣俱左给事中兵科给事徐公遴刑科给事中李幼滋郭钥俱右给事中敏刑科鸣臣钥俱工科公遴吏科幼滋户科
　　○民兵营参将左□＜锍-釒＞乞养病  上让灏托疾避难下兵部参治言灏罪当革职提问诏革去职级姑与冠带仍领民兵不许推避
　　○壬子
　　○吏科请以主事等官考选科道诏以为启奔竞不许
　　○癸丑
　　○发太仓库银十三两于密云三万两于昌平专备客兵粮刍
　　○乙卯
　　○升礼部右侍郎闵如霖为本部左侍郎太常寺卿管国子监祭酒事吴山为右侍郎
　　○升河南左布政使谢九仪为都察院右副都御史巡抚陕西  命成安伯郭应乾佥事中军都督府事分守大同北东路右参将集泽分守肃州右参将崔麒俱克副总兵官泽协守宣府麒协守延绥
　　○丙辰
　　○兵部等衙门尚书聂豹等言臣等钦遵于本月初六日会同掌锦衣卫都督陆炳总督京营戎政平江伯陈圭协理戎政侍郎许论督同钦天监监生杨纬等相度京城外四面宜筑外城约计七十余里臣等谨将城垣制度合用军夫匠役钱粮器具兴工日期及提督工程巡视分理各官一切应行事宜计处停当逐一开具并将罗城规制画图贴说随本进呈伏乞  圣裁施行一外城基趾臣等踏勘得自正阳门外东道口起经  天坛南墙外及李兴王金箔等园地至荫水庵墙东止约计九里转北经神水厂獐鹿房小窰口等处斜接土城旧广禧门基趾约计一十八里自广禧门起转北而西至土城小西门旧基约计一十九里自小西门起经三虎桥村东马家庙等处接土城旧基包过彰义门至西南直对新堡北墙止约计一十五里自西南旧土城转东由新堡及墨窰厂经神祗坛南墙外至正阳门外西马道口止约计九里大约南一面计一十八里东一面计一十七里北一面势如椅屏计一十八里西一面计一十七里周围共计七十余里内有旧址堪因者约二十二里无旧址应新筑者约四十八里间有迁徙等项照依莭年题准事例拨地给价务令得所一外城规制臣等议得外城墙基应厚二丈收顶一丈二尺高一丈八尺上用甎为腰墙垛口五尺共高二丈三尺城外取土筑城因以为濠正阳等九门之外如旧彰义门大道桥各开门一座共门十一座每门各设门楼五间四角设角楼四座其通惠河两岸各量留便门不设门楼城外每面应筑敌台四十四座每座长二丈五尺广二丈收顶一丈二尺每台上盖铺房一间以便官军栖止四面共计敌台一百七十六座铺一百七十六所城内每面应筑上城马道五路四面共计马道二十路西直门外及通惠河二处系西湖玉河水出入之处应设大水关二座八里河黑窰厂等处地势低洼潦水流聚应设小水关六座城门外两傍工完之日拟各盖造门房二所共二十二所似便守门人员居处一军民夫匠役臣等议得修筑工程除地势高低修补不一临时另计外查得先年筑城事例每城一丈计该三百余工今周围外城该七十余里及门楼外水关敌台马道运送物料等项工役颇繁应用夫匠人等数多所有运料车辆并人夫匠作合令工部雇募其运土筑城兵部将备兵班军分为二班拨发与工部雇募夫役相兼做工夫匠工食查照莭年估定银数支给班军行粮之外日给盐菜银二分俱于请发银内动支其备兵原无行粮今议上工日期照依班军一体支给及照丈尺工数如敌台门座长短厚薄不齐亦各随宜分  俱以前项工丈计人扣日以稽工程一钱粮器具臣等议得甎瓦木植及夯杵梯板等项除工部见有者外其门座外关等项各用石料及添造甎瓦增器用雇募夫匠工食各军盐菜等费约用银六十万两相应户兵工三部处给俱量见在所积多寡出办户部处发二十四万两兵工二部各处发一十八万两共足前数俱送顺天府贮库户部专差司官一员掌管同该府佐贰官一员收支如有不敷听臣等临时奏请事完通将用过银两数目备细造册奏缴一督理官员臣等议得前项工程事体重大各该督理内外官员必湏专委责戍方可济事今拟请差内官监官一员兵工二部堂上官各一员掌锦衣卫事左都督陆炳总督军营戎政平江伯陈圭各不妨原务提督修筑都察院工科各请差给事中御史一员往来工所巡视紏察奸弊前项诸臣仍各请敕一道钦遵行事兵工二部堂上掌印官每三日轮流一员前往工所看视其日逐查点军夫管理工务验放钱粮等项户部劄委司官二员兵工二部各四员锦衣卫千百户二员京营参游官二员各照职掌管理其分区催儧等项听提督大臣选委五城兵马及各卫经历等官与同各该官匠协力干济臣等仍设法稽验务求坚久但有修筑不如法三年之内致有坍塌者查提各催工人员及原筑工匠问罪责令照依原分地方修理其各官应得廪给户部查照一体支给＜锍-釒＞入得旨俱允行
　　○进封襄王厚熲嫡母妃王氏为襄惠王妃
　　○发太仓银一万七千七百两有奇于大同镇为修边军夫行粮
　　○丁巳  命兵部右侍郎贾应春兼都察院右佥都御史总督陕西三边军务
　　○升南京太常寺卿张鏊为南京大理寺卿
　　○补荫故户部尚书张云孙嘉荫为国子生
　　○黜原任福建按察司巡海副使柯乔为民以捕获沿海道番奸人不候命輙斩之故也
　　○庚申
