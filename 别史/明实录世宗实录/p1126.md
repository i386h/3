<!-- { "loadSidebar": true } -->
　　○礼部言国家开设贤科两京各省三年大比各简其士之贤者贡于礼部合试之简其贤者对制大廷以供中外百司之任所击甚重夫人才之生其地者多寡不同故角□羊额因之而异至于会试则分为南北中卷取之各有定数所司不得增损柰何法久禁＜锍-釒＞遂有游学矫诈之徒见他方角□羊额稍多中式颇易往往假为流移冒籍入试至有脱逃罪犯变易姓名奔走营求靡所不至至于会试举人报籍印卷亦有假托族属改附籍贯朦胧开具以南作北国法罔存士风大坏乞于明年会试严加核究但系先年冒籍尝经恩赦者许其首正其他籍贯不明妄报中卷北卷者本部指名参退仍行两京各省凡遇乡试开科提学考儒生儒不得将流移附籍之徒一概滥收以玷科目违者奏请治罪报可
　　○以水灾免苏松常镇四府州县税粮有差
　　○狭西缉获虏谍张尚仁等五人诏斩以狥仍传首各边镇赏参政谢兰副使曹迈等银币有差
　　○丙戌  诏以辽东毛怜降夷李三官儿等十三人遣官传送两广命督臣分补达目卫分安置
　　○丁亥升光禄寺少卿胡奎为南京太仆寺少卿
　　○是夜木星犯房宿北第一星
　　○巡按湖广御史桂荣勘上御史褒善所劾平蛮将军新宁伯谭纶罪状诸恃势营私诛求剥削悉有实迹计赃以万计  上命法司逮纶按问
　　○罢分守宣府西路左参将署都指挥佥事周邦任先是十一月虏以五千余骑自新河口边毁墙入境本堡守备指挥张辅督兵拒战相持一画夜辅面中流矢力战不歇军巾矢尽会镇兵渐集贼乃去邦以本路参将观望不援至是按臣紏其罪罢之
　　○戊子升尚宝司少卿李錞为光禄寺少卿
　　○己丑原任礼部尚书兼武英殿大学士冠带闲住夏言以元旦恭上起居命复旧御致仕
　　○升巡抚宁夏都察院左副都御史张珩为兵部右侍郎兼右佥都御史总督狭西三边军务
　　○升分守密云副总兵署都指挥佥事王继祖为署都督佥事充总兵官镇守山西地方
　　○庚寅  诏改顺天府治中严世蕃为尚宝司少卿世番大学士嵩子也嵩以治中临民谓尚宝司为间散乃言于  上改之
　　○发太仆寺马价银二万六千两运付宁夏巡抚市马二千匹给军  命加赐朵颜等卫都督革兰台织金纻丝衣一袭彩叚二表里定为岁例先是革兰台等以进纳藩卫之功  上常优赐之命不为例台等屡求添贡加赏至是准增岁例之赐贡额如旧戒毋再扰
　　○辛卯是日雨雪文武大臣以  上尝露祷各具＜锍-釒＞贺  上曰冬有积雪来豊可占固宜仰戴玄麻第非  坛庙礼祷不必贺南京六科给事中王烨等十三道御史孙乔等以考察效奏布政使俞夔姚文炤参政赵镗郑宗古参议雍澜副使胡湘李凤翔佥事毛凤韶杨瞻李羙黄德纯林东海崔廷槐施山知府张裕张志选黄应中王瑛叶尚文张铎俱贪暴布政使胡体乾参议张舜元樊得仁杨言郏鼎副使周汝员卢耿麒茹鸣金夏浚王浙佥事杨恂知府吴希孟高宇王佩叚承恩王仲锦王绂俱不谨副使李＜王已＞知府刘启东俱衰老庸劣乞黜罢如例章下吏部
　　○河南道监察御史吴悌言人臣义无私交窃闻往年来朝官员考察事毕偏谒大臣私第及沿门投剌科道官夫素昧生平之人非有向慕之雅不由介绍竞相趋谒怀利相接恬不知怪此有异市道为耶臣恐外方诸臣习见辇毂之下如此必不能自归于廉耻风化所关盖非细故乞下部院申敕来朝官止许公所参见私第拜谒之仪一切禁止实于觐典有光  上深纳其言诏今后有仍习旧毙于私家趋谒者所司缉治之各官事毕出城不许延住
　　○壬辰选授太常寺博士刘洵中书舍人李槃甄成德行人孟廷相罗崇奎游震得推官查秉彝刘学易王尧日知县张秉壶万虞恺俱为给事中洵秉壶户科秉彝礼科学易廷相兵科崇奎尧日刑科槃工科成德南京户科震得南京礼科虞恺南京兵科中书舍人蓝济卿行人刘存德黄如桂张坪推官黄洪毗盛唐金志知县袁凤鸣雨谷峤缪文龙张诏毛孔刚俱为试御史存德浙江道凤鸣江西道如桂山东道洪毗广西道雨云南道济卿四川道玶贵州道唐湖广道峤狭西道文龙南京河南道志南京江西道诏南京浙江道孔刚南京湖广道
　　○以东官厅前哨参将署都指挥佥事祁勋充参将分守宣府西路  命查武学冒籍者尽罢黜之戒后有夤缘滥入者事觉重治不贷从兵部覆给事中陈棐奏也
　　○甲午传制遣成安伯郭瓒等为正使翰林院检讨陈以勤等为副使持节册封伊敬王訏淳世子典楧为伊王妃方氏为伊王妃衡王厚燆庶第一子载圭为东昌王辽府肃宁荣顺王宠汕庶第二子致栟为肃宁王长阳安靖王恩钠长子宠游为长阳王赵府洛川康定王祐如□木长孙载墝为洛川王北城兵马指挥许廷杰女许氏为辽王妃西城兵马副指挥姚镜女姚氏为蕲水王妃东城兵马副指挥廖凤缨女廖氏为枝江王妃洛川长子夫人崔氏为洛川王妃兰州正千户郭亨女郭氏为肃世子妃东城兵马副指挥王锦女王氏为安丘王妃
　　○南京吏部尚书宋景等奏查南京各衙门堂属见在官俱是额设各有职务且嘉靖八年曾裁革冗官一百五十余员后以使令不敷事难兼摄复选补四十余员今比原所减尚多似应存留庶干济有人亦可行之久远章下所司升通政使司右参议樊深为本司右通政
　　○巡抚甘肃右佥都御史詹荣言甘肃库贮折粮布至二十三万余疋年久浥烂今天气严寒请以前布借给军士冬衣候角□羊到额派布花如数扣补仍行狭西布政使司将前项布疋以后每疋徵银贰钱五分角□羊仓折放月粮军民两便户部议覆报可
　　○以靖州右参将署都指挥佥事高冈凤充左参将协守松潘东路
　　○乙未升狭西右布政使李士翱为都察院右副都御史巡抚宁夏  诏发太仓银八万四千八百两于辽东镇修筑边垣仍令山东抚按官催徵盐运司积逋本镇盐银限三月完角□羊先是巡抚辽东都御史孙禬奏辽东开原等处孤悬一隅三面受敌坟垣埙坏急宜缮治乞借帑金及时修筑待徵角□羊山东运司折布等银补还  上是其言命特行之
　　○丙申旌表山西孝子张钓烈妇白氏等十三人张钓石州人正德中举于乡以亲老不仕读书奉餋孝行闻远近父曰赦太学生也先以先亲早亡不得禄餋亦誓不仕隐居城北村辛丑虏大入边遂至石州城下钓驰一骑贼中号哭求父流失射中肩褒疮前走至则父已死贼矣钓衰痛殒绝尽饮父血水浆不入口三日悲衰于邑而死是年虏害最惨石州同时死者孝子张承相等十一人承相州学生也少孤奉母二十余年最孝人称之虏至负母以逃为虏所得承相抱母叩头号泣虏恕俱杀之抱母首而死于博者生二岁而孤奉母十七年年少以孝闻居母村舍博从城中受书虏至下城号泣求母母已被执道遇之奋气取石击贼贼就剖其心杀之毋得遁去博死年十八岁张永安者掾吏也父为虏所遂永安持梃走救之击伤二贼趣父逸去身从后护之被数十创死白氏安勋妻也闻贼入塞从夫走匿土穴贼攻穴甚急度难俱生则谓大若从此去吾死不从贼旦日收吾骨耳夫果逸去妇遂被执骂贼不辱身被十余创死李氏牛宗近妻也居四墕村家贫随夫佣作贼至走山谷中夫为贼所得伏其夫身求代贼俱杀之山下吴氏侯景儒妻也贼至走山洞其旁妇女皆已掠去度难独免则推两儿山下自投沟水贼曳出载之马上遂自刑其面不辱贼杀之郭氏乔甫妻也母家颇富而夫甚贫然奉其舅姑绝孝谨人以为难贼至不屈被杀状与白氏同李氏典膳张环妻也年老寡居冯氏张兰妻也年二十而寡守义三十余年俱骂贼不屈而死烈女贺氏年十七岁未嫁贼至从父匿山洞被执骂贼死温氏年十六岁与母俱被虏伏地不肯从贼死孝子温继宗者沁州学生员贫苦而父父没不能葬日夜居守壬寅虏寇边咸劝入城避之以父殡不肯贼至与叔父渊等力战击伤一虏虏吹角大至中矢死父柩旁渊等皆遇害
　　○丁酉兵部覆巡按直隶御史郝铭言黄花镇士马疲敝十不当一旧有京卫班军五百外卫班军一千春秋赴镇轮操防守迩者军士避远偷安将官因之冒粮从役行五视旧损三之一存者又皆市井无赖军装索然乞敕所司遴选以足原额又大水峪与渤海所黄花镇石塘岭诸处地相邻接有警策应为便旧尝摘建昌营官军番戍类以老弱充之然所备者止大水峪一关而渤海等三处不与焉今宜令建昌营游击等官择其精锐更番驻大水峪三方有警随宜策应黄花镇近属蜜云副总兵而体尚未归一请申饬之内守备右少监姚政久婴足病无补地方乞召还他用＜锍-釒＞入诏悉依拟惟姚政以所守地方密尔  陵寝关系重大旦无召还
　　○戊戌以三年秩满赐礼部尚书张壁羊酒新钞
　　○升分守紫荆关参将署都指挥佥事梁臣充副总兵官分守密云地方
　　○己亥岁暮祭告  祖宗列圣于  景神殿
　　○以明日正旦节遣西宁侯宋良臣长宁伯周大经王田蒋荣分祭  七陵安仁伯王桓祭  恭仁康定景皇帝陵寝周大经祭  孝洁皇后陵寝王桓祭
　　○哀冲太子坟中官祭  恭让章皇后陵寝并金山等愤
　　大明世宗肃皇帝实录卷二百八十一


明世宗肃皇帝实录卷之二百八十二
　　嘉靖二十三年正月庚子朔
　　上不视朝命成国公朱希忠代行拜  天礼于  玄极宝殿文武群臣朝觐官及四夷贡使皆诣  奉天门行五拜三叩头礼
　　○免百官宴赐节钱钞
　　○  中宫免命妇朝贺
　　○壬寅  宣宗章皇帝忌辰  永孝殿行祭礼遣西宁侯宋良臣祭  景陵
　　○夜火星犯房宿北第一星
　　○巡抚延绥右副都御史张＜羽惠＞言虏数犯边群策毕举其所最急者惟补足行伍充实刍粮训练士卒锋利器械修理城堑各画圻而守虏若入寇则坚壁清野据险守隘使进不得攻散无所掠其势自困然后从而邀击之此为御戎上策若必欲集兵防守但可暂行之不可为常也仍谕各镇使互相传告一闻有警本处兵马作何战守附近兵马作何应援务求至当归一简便可行绝各镇观望之心杜彼此推托之念＜锍-釒＞入  上命各边总督抚镇诸臣查照奏内事理从实举行
　　○癸卯立春祫享  祖宗列圣于  景神殿命成国公朱希忠代英国公张溶定国公徐延德驸马都尉京山侯崔元安平侯方锐驸马都尉邬景和谢诏大学士翟銮严嵩各捧  主
　　○韩府通惠王融洸薨赐祭葬如例
　　○夜火木土三星聚于房宿
　　○甲辰顺天府官进春
　　○丁未总督宣大侍郎翟鹏以虏报旁午请调各镇援兵令延绥一枝驻黄甫川其辽东者驻居庸蓟州者驻紫荆保定者驻故关及山东长枪手河南毛葫芦俱听取用兵部谓审如鹏言尽掣全狭蓟辽之兵独守宣大山西不知各镇有警何以待之且望援之心重则自励之心轻惟延缓游兵二枝为山西添设者及长枪手等兵可听其徵发  上从部议一应备边事宜即谕鹏会抚镇诸臣从实举行其误事者罪无赦
　　○戊申保定巡抚丁汝夔劾奏大宁都司都指挥佥事王芝贪懦不职诏革任回卫
　　○己酉命建昌营游击将军程棋万全都司署都指挥佥事余勋各充参将官棋紫荆关勋东官厅听征前哨
