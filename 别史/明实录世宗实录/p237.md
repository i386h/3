<!-- { "loadSidebar": true } -->
　　○户科都给事中吴经言近者户部申明弘治三年积贮事例凡州县十里而下三年积粮一万五千石二十里而下二万石递加至八百里以下一十九万石夫三年积粮一十九万石则岁计为粮六万三千余石日计为粮一百七十余石有司其奚以取办也二十里而下类皆小色赋入无几且如滁和等州悉十八九里其税徵定额不过四五千金责以三年二万之积视正祼不啻增倍民力其奚以能堪也且腹里边方地利谷异穷陬壮邑繁简顿殊今以一切之法而取盈焉吏求免罪势必务为苛急则不惟无益于将来之荒政而先扰乎今日之疲民矣非计之得也臣请详加议拟腹里远方别为等差州县大小以  递减新收旧管不得混同到任浅深明白核实斟酌损益务为经久之规中正之制则州县不至多事矣至于岁积积贮上之该部亦当责之抚臣各布政司总籍类报以省远方下邑专人奏报之费会大同抚按官王大用等亦言边裔州县积谷甚难宜分别等第著为定式于是户部覆前项积贮事例定自弘治三年至十年该本部题准凡遇三年查盘预备仓粮之时除义民情愿纳粟囚犯纳米赎罪外空闲官地佃租及赃罚纸价引钱等一应无碍官钱俱已尽数籴粮不足原数别无设法者免其住俸参究若例可区画而因仍怠废或有那移侵冒等弊悉依旧例参提住俸施行今宜遵照弘治三年积贮事例参以十年题准事宜庶几通融可久第各郡邑长官廉贪勤惰不一必湏立法稽考然后可致成功宜行昔年御史谢绶所设循环文簿一样二扇填注州县逐日事件轮月赴院倒换参互查考以防奸毙诏如议行
　　○总制狭西三边兵部尚书王琼奏计度榆林东中二路大边六百五十六里当修者三百十里二边六百五十七里当脩者二百四十八里因言二边乃成化中余子俊所修因山为险屯田多在其外大边弘治中文贵所修访护屯田中间率多平地筑墙高厚不过一丈可坏而入今当先修大边务得大边补塞必使葺堑深险墙垣高厚计用丁卒万八千人乞发帑金十万以金年计定明年二月兴工兵部覆上请行延绥镇巡等官如琼所画举行报可
○甲午
　　○以灾伤诏免直隶淮安等府山西平阳等府所属州县及大同等卫税粮有差
　　○乙未
　　○革福建漳州府通判一员泉州府织染局大使一员贵州布政司检校一员黎平程番石阡三府司狱各一员都匀独山镇巡检一员
　　○丙申
　　○狭西西安等六府大旱螟食苗尽总制尚书王琼等言状请停徵料给赈贷户部覆请行狭西巡抚等官以各府预备仓粮及部贮银钱相兼给赈仍发河东盐运司银两十万三千有奇运送狭西补起运禄粮以布政司开纳例银补被灾存留夏税其起运边粮仍徵如额  上可其议命抚按官亟行赈济务使民沾实惠  命兵科给事中潘大宾刑部主事郭宗皋于浙江户科给事中王守刑部主事李子和于江西刑部郎中张臬户部员外郎张元孝于福建兵科给事中王祯行人司行人朱隆禧于湖广吏科给事中曾忭礼部主事王慎中于广东刑部署郎中吕希周户部主事阮朝东于广西户科给事中祝咏行人司司副李遂于四川礼部主事王汝孝刑部主事潘恩于河南刑部员外郎施昱兵部主事吴鹏于山东户部主事庄一俊刑部主事王学益于狭西户部主事焦维章兵部主事胡经于云贵各主考乡试
　　○丁酉
　　○以全狭灾停查盘各边钱粮科道官
　　○戊戌
　　○诏授湖广永州府学岁贡生杨成章国子监学录以旌孝行初成章父泰任浙江宁海县长亭巡检买妾钱塘丁氏生成章四岁泰死其妻何氏携成章以丧归还丁母家临诀剖银钱各半为识成章稍长何且死出所藏钱示之且告之故成章拜受且泣既娶乃行求母钱塘而丁前已嫁为东阳人郭氏妻生子珉亦时时念成章乃令岷时银钱往永州成章道出江西成章亦至两人会于逆旅语次参问合所刻银钱相持泣成章乃随岷见母东阳欲迎还不得因留养数岁母死哀毁庐墓以孝闻及是成章应贡至京师以老例不得授官正给冠带吏部言成章与珉孝弟之行皆可嘉尚请量授成章一官给赏岷以励风俗乃授成章是官檄有司赏珉
　　○己亥
　　○裁革广东按察司海道副使一员检校一员都司都事副断事各一员广惠高诏南雄五府各通判一员广潮二府各知事一员广惠潮诏肇庆五府各检校一员阳江海康遂溪三县各县丞一员始兴合浦二县各主簿一员潮州府惠来大浦二县各训导二员惠高诏肇南雄琼州六府连德庆崖儋万五州龙门从化新宁清远香山连山阳山归善博罗海豊河源龙川长乐宁电白石城潮阳海阳揭阳程乡饶平曲江英德翁源乳源仁化乐昌保昌始兴高要四会新兴阳春高明阳江恩平广宁泷水封川开建四十县各训导一员惠州肇庆雷州三府德庆州各税课局大使一员龙川大埔二县各递运所大使一员肇庆广备廉州广储雷州广积钦州永豊四仓副使各一员廉州府钦州增城博罗海豊河源龙川程乡封川海康逐溪九县各河泊所官一员广东海北二盐课司各同提举一员广盈库川白石新村石康四盐仓石桥小江二场各大使副使各一员黄田伤大使武郎场副使各一员市舶司副提举一员南海清远广海惠州竭石潮州肇庆神电雷州廉州十卫各知事一员
○庚子
　　○廷试就教生员大学士张孚敬等言国家设学校以养士而师儒之官实任教育之责  祖宗以来学校廪禄不容苟食如非其人即黜退追廪成化中此法尚行后乃因循废法挨次起贡此至礼部多悯其岁暮途穷一切听授教职廷试考选祇应故事甚至考试者以私意置之前列俾得善地赴官率以利禄为计使之教士实以坏士世乏良材有由然矣顷奉明诏复旧制选贡以重师儒诚作育人材一大机也乃列上堪授教职者仅五十八人送监肄业者四十九人发回复学者十四人诏从之
　　○辛丑
　　○起原任巡抚大同都察院右副都御史王大用整饬苏州边备兼巡抚顺天等府
　　○裁革直隶太平宁国二府通判各一员黜宣城二县县丞主簿各一员当涂繁昌东流青阳石埭建德宿松七县各主簿一员太平宁国池州安庆徽州五府各检校一员五府及所属一州三十三县各训导一员徽州府税课司休宁桐城二县税课局各大使一员池州府豊济仓副使一员怀宁县东河石牌叚塘后江江洑当涂县三湖新沟东流县张家滩贵池县清溪五河泊所河泊各一员婺源县大容浇岭二巡检司东流县鴈议巡检司巡检各一员
　　○壬寅
　　○升南京大理寺卿张羽为南京工部右侍郎
　　○癸卯
　　○初宁夏总兵署都督佥事赵瑛与巡抚都御史翟鹏有隙会虏至瑛鹏议遣游击李勋御之语侵瑛不肯行鹏遂别遣他将而劾瑛威令不能制下瑛憾甚乃讫疾辞任鹏遂为瑛＜锍-釒＞请且举副总兵江桓代瑛诏不许瑛寻出视事于是套虏大入江桓逗遛不战所亡失无筭瑛遂奏鹏专权自用以致失事鹏亦奏瑛骄抗怯懦有诏各角□羊任去遣给事中王崇会巡按御史朱观勘状至是勘  上言二臣逞私忿以误军机厥罪惟均因参江桓等失事罪状及翟鹏在任尝私遣官军护其子诏光归娶所过给驿并以为鹏罪刑部议覆得旨降瑛实职三级桓二级俱革任回卫鹏革职闲住游击把钺以下各降级逮问有差
　　○工部计造庆阳伯夏儒坟茔工料奏给  上命部臣查据旧典议处至当以闻不得因袭近例  命朵颜卫都督花当孙革兰台袭其祖职如例
　　○乙巳
　　○彗星见于东井光芒长尺余指西南
○裁革狭西按察司副使一员布政司按察司检校都司副断事各一员凤翔府同知平凉巩昌二府通判各一员西安延安平凉庆阳巩昌凤翔六府各检校一员乾邠□三州各同知一员宁州判官一员鄠洛南监田淳化高陵□南醴泉镇源灵台九县各县丞一员山阳镇安白水安塞汉阴石泉六县各主簿一员静宁葭河徽阶五州同官淳化三水永寿镇安山阳□南洛南郃阳澄城韩城白水安塞保安延州中部米脂吴堡甘泉延长宜君清润神木宜川安定洛川府谷华亭庄浪灵台崇信隆德合水真宁环金渭源清水两当会宁伏羌成文礼彰宁远适渭西河郿四十九县榆林洮州甘州山丹镇番庄浪西宁永昌凉州肃州十卫各训导一员邠河秦徽四州泾阳渭南蒲城三县税课局西安凤翔二批验所宁河定羌三岔野狐桥酒店子五递运所各大使一员延安府延豊利益二仓庆阳府永盈定边营便利三仓灵州盐课司各副使一员会州大河井二驿各驿丞一员西安左前后平凉庆阳洮州岷州靖虏汉中宁羌十卫各知事一员秦韩肃庆四府长史司所属伴读工副仓副各一员
　　○丙午
　　○是时刁风渐炽都市无赖子三五成群挟时内外阴事吓骗重贿不得则罗构事端奏讦之更相证助诸司皆惕息故太监张永弟容擅永余财多行不义军匠童源者胁贿于容不应乃讦永坟犯龙脉事已结又阴嗾容扑王谏李紏首发容诸不法事都人张雄旹惯舞文为紏具词遍诋廷臣若江鋐许王□赞许诰廖道南史道及内臣黄锦等数十人皆以为受容贿源随自上＜锍-釒＞助之诏下法司及锦衣卫会问于是鋐等皆上＜锍-釒＞乞罢＜锍-釒＞俱下法司鞫得其情具狱以闻  上以源累肆渎奏结党诓诈雄选造诬词谦蔓引害众俱难依常典命兵部各定发极边卫分充军其所诬构内外官员悉置不问
　　○丁未
　　○户科左给事中孙应奎言海内频年饥馑盗贼公行府库空虗民力憔悴请议诸工作绥急从宜暂罢工部以神祇坛帝王庙西苑  仁寿等宫及蚕坛等皆已垂成不宜中止惟门禁城垣及大小官置不急无益者皆罢之诏从部议
　　○戊申
　　○国子监司业林时以诏简师儒上＜锍-釒＞求退吏部请升时在京别用  上从之命推选学行堪为人师者以充其任
　　○吏部考核国子监监丞等奏当留者十五员当黜者五员因言国初设国子监官专取问学优常德器老成者任之使天下生徒有所观法以为成材之地迩来进士外选者輙求改监职苟历年资遂得内补以贤关为捷径非  祖宗立法养士之意且令进士之科皆若此辈则民社之责属之何人自今宜著为例有补外而求改监职者非材力不及则学术不正不得擅改京职以长奔竞  上然之命如议禁革著为例黜学正房监等五人时助教全洲先以永康知县改任吏部以其人素协士论且业已奉旨改补宜留供职  上不许命仍除外任
　　○裁革直隶凤阳庐州二府通判检校各一员杨州府通判一员四頴毫海邳无为六安通泰九州各判官一员定远太和如皋海门砀山五县各县丞一员怀远旴眙灵壁宿迁睢宁安东沐阳赣榆盐城合肥舒城庐江宝应江都兴化泰兴十六县各主簿一员四府三州并所属州县共六十一儒学各训导一员和泗二州怀远沐阳舒城霍山沛五县及吕梁洪各税课局大使一员凤阳新城分司寿泗頴宿高邮五州仓两淮运司马塘莞渎临洪三盐课司各副使一员邳州江都县各河泊所河泊一员寿州递运所大使新站驿驿丞五河县上店巡检司巡检吕梁洪下闸闸官各一员留守司都司副断事各一员寿州泗州武平宿州四卫各知事一员改淮安府管马通判山阳县管马主簿各一员为管河
