<!-- { "loadSidebar": true } -->
　　○先是都给事中赵廷瑞论劾兵部尚书掌都察院事汪鋐会讯薛侃事党附权臣意图诬陷人罪  上责廷瑞宥之已而给事中雒昂陈守愚陈侃御史李宗枢朱廷立各＜锍-釒＞劾鋐  上怒坐以言官畏忌先期不即举奏昂夺俸一年守愚半年侃三月宗枢四月以立不与会问风闻言事特宥之已鋐以被论乞休不允
　　○丙寅
　　○以中元节遣安仁伯王桓等分祭  七陵玉田伯蒋荣祭  恭仁康定景皇帝陵内官祭  恭让章皇后陵
　　○诏南京兵部查牧马草场徵收子粒内外守备衙门有占种者悉令退出召民回纳其余荒地照旧收放官马及听附近军民樵牧有投献侵欺者指实参奏从御史张心奏也
　　○戊辰
　　○升广西布政使司右参政胡岳为福建按察使
　　○己巳
　　○国子监建启圣公祠成礼部尚书李时等以祀典请春秋祭祀典文庙同日所用牲帛边豆视四配其东西配位先贤颜无繇氏曾点氏孔鲤氏孟孙氏视十哲从祀先儒程朱蔡氏视两廉是日文庙代主祭者孙钦遣辅臣则祭酒于启圣祠行礼南京国子监祭酒于文庙司业于启圣祠各行礼从之
　　○起原任巡抚贵州右佥都御史袁宗儒抚治郧阳
　　○升南京尚宝司卿穆孔晖为南京太仆寺少卿
　　○后军都督府带俸晋宁伯刘文请给父母妻诰命不许吏部议勋臣封赠事例职掌所开止于始封之人袭爵子孙宜有限制请移文兵部查据年劳实绩比于文臣考满称否定夺从之  命南和伯方寿祥安远侯柳文署都督同知杨宏隆平侯张伟署都指挥佥事陈璠俱佥书南京五军都督府事寿祥左文右宏中伟前璠后
　　○辛未
　　○裁革睢陈兵备佥事并于屯田佥事
　　○礼部具上夕月坛祭夜明仪注一前期二日太常寺奏祭祀如常仪谕百官致斋二日一前期一日太常卿同光禄卿奏省牲如常仪是曰  上亲填祝板于文华殿白楮版墨书如遇遣官则中书代填遂告于  庙遣官则否是曰免朝锦衣卫备随朝驾申时  上常服乘舆诣西郊由坛北门入至具服殿具皮弁服出导引官导  上申中门入典仪唱乐舞生就位执事官各司其事内赞奏就位  上就拜位典议唱迎神乐作乐止内赞奏两拜传赞百官同典议唱奠玉帛行初献礼乐作内赞奏升坛导  上至夜明神位前奏搢圭司香官捧香跪进于  上左内赞奏跪奏上香  上三上香讫捧玉帛官以玉帛跪进于  上左  上受玉帛奠讫捧爵官以爵跪进于  上右  上受爵内赞奏献爵  上献讫奏出圭奏请读祝位奏跪传赞众官皆跪赞读祝乐暂止读祝官跪读讫乐复作奏俯伏兴平身传赞百官同奏复位  上复位乐止典仪唱行亚献礼乐作仪同初献惟不读祝乐止典仪唱行终献礼乐作仪同亚献乐止太常卿进于坛前之右唱答福胙内赞奏诣饮福位导  上至饮福位光禄卿捧福酒跪进于  上左内赞奏跪搢圭奏饮酒  上饮讫光禄官捧福胙跪进于  上左内赞奏受胙  上受讫奏出圭俯伏兴平身奏复位  上复位奏两拜传赞百官同典仪唱彻馔乐作执事官彻馔讫乐止典仪唱送神乐作内赞奏两拜传赞百官同乐止典仪唱读祝官捧祝进帛官捧帛掌祭官捧馔各诣瘗位乐作内赞奏礼毕乐止导引官导  上入具服殿易常服升辇参拜于  庙毕还宫
　　○壬申
　　○兵部尚书王时中乞休不允
　　○礼部上言西蜀番僧来贡人数添增太多赏赐冒滥请以所进方物退还仍行巡抚官查提起送官吏不遵旧制交通贿赂情毙问拟具奏今后贡人数不许过六百名著为令从之
　　○甲戌
　　○以保定府安州等处水灾命官赈济秦王奏辅国将军秉□木□中□孝行抚按官劾实礼部以闻  上嘉之命写敕奖谕
　　○进封吉王厚焆生母夫人张氏为吉悼王次妃从其请也
　　○乙亥
　　○以郊工成加武定侯郭勋太傅仍兼太子太傅宣城伯卫錞太子太傅礼部尚书李时兵部尚书掌察院事汪鋐俱太子太保工部尚书蒋瑶太子少保升少詹事兼学士夏言礼部左侍郎仍兼学士掌翰林院事给事中李凤来通政司右参议兼吏科都给事中御史卢问之为大理寺右寺丞
　　○以恭建神祇二坛并神仓工成升右道政何栋为太仆寺卿添注管事工部郎中金廷瑞升俸一级太仆寺少卿甘为霖赏银二十两彩叚二表里郎中郭东聦等十两一表里余结赏有差
○丙子
　　○彗星行角度尾东南指扫亢北苐二星芒渐敛越三日而没
　　○兵科给事中王玑上言天下之权当总于上而不当移于下臣下于权当分而不当专内阁重臣当通融简用惟其人不惟其官简用之法一曰辨才二曰任职三曰防微才之难辨久矣矫刻似干济迎合似忠顺端厚老成反若迂纯然能为国家造知平之福者在此而不在彼也故曰辨才为先既得其真才责以朝夕纳诲要在禆益身心其票旨之事分授在阁臣寮毋专一人以丛其势曰故任职次之至图书揭帖宜用于机密不可宣洩之事其臧否进退人才可形公牍者一概密启欺弊易生故虽得人任职尤须保全终始请慎银图书之赐而重揭帖之进则朝廷有亲臣不至为权臣矣故以防徵终焉  上是其言
　　○升誊黄右通政管楫为太常寺卿提督四夷馆
○戊寅
　　○去司以兵部失火奉旨逮问有罪官吏具狱以请得旨典吏江桂定发边卫永远充军吏袁廷珏等皂隶程仲和发边卫直日巡风主事袁袠并巡风吏陈铣发附近各充军郎中黄祯罢职为民员外郎马坤主事杨旦各降二级调外任陈洪谟不能严督所属姑从宽为民已及降坤为浙江宁波府推官旦为河间府推官
　　○己卯
　　○贵州抚按官刘士元郭弘化议以贵州界连别省苗贼不时出没宜以威清等处兵备副使分巡安平道兼制泗城沾益以佥事一员改毕节等处兵备分巡贵宁道兼制乌撒镇雄永宁等府司都清等处兵备副使分巡新镇道兼制广西南再等舟平清偏镇铜鼓五开等卫以佥事一员改思右兵备兼制镇竿平茶播州等处各领敕行事仍添设贴堂副使一员专理清军吏部覆请从之
　　○庚辰
○巡抚狭西右佥都御史刘天和三年考满巡按御史朱观及各镇巡官保奏加秩久任吏部以闻命升右副都御史巡抚如故
　　○辛巳
　　○录户部左侍郎张琏长孙亻□□通政使张王□赞次子子和为国子生各以三载秩满也
　　○升刑科给事中赵廷瑞为右通政提督誊黄
　　○刑部尚书许王□赞议覆南京刑部尚书周伦所陈推明律例七事曰酌估赃以适轻重言国朝初年钞法通行以此计赃定罪轻重适中自后钞法不行价值大减今伦奏欲复据钞估赃必至民多玩法宜如旧拟曰去深文武释连累言清角□羊军丁连累邻里概拟充军轻重失伦宜从其议宽之若果雇人顶替知情受赃容隐不举仍照例问发曰明律意以便法守言凡全诬平人至死未决者诬告之人全用本律加役总徒四年不得减去律文其诬轻为重至死未决者照常问拟曰查隐弊以均力役言内外官员势豪之家有无籍棍徒投充义男隐占差役宜各查照原籍许令自首改正免罪曰处罚赎以恤官军一应军职及军厨人等犯罪除有力运炭等项赎罪并中折收钞钱外其贫难监追不完者一体先令还职着役扣补俸粮月粮准抵还官曰议追赃以便发遣言论奏知令在京在外有犯赃数不多听令召保管辨免其监并事于似体未便赃必难完请定自后追赃拾两以上监禁年久者奏请上裁其数少者监追一年之上免其保辨查照原拟发遣曰宽杂犯以广恩例言五刑死罪为重论死杂犯为轻然杂犯准徒大诰不减近奉明诏五年审录之期始得减去一年而每年朝热审本真犯死罪俱有矜疑流徒以下容得减等独于杂犯不减诚为缺典请得比照议处凡遇每年热审朝审一应杂犯死罪准徒五年者亦得减去一年永为定例＜锍-釒＞入诏悉从部议
　　○郑王贡白鹊二双  上命荐之  宗庙献之  两宫传示百僚庶职廷臣多献白鹊项赋者
　　大明世宗肃皇帝实录卷之一百二十八
大明世宗肃皇帝实录卷之一百二十九
　　嘉靖十年八月壬午朔南京吏部尚书刘龙兵部尚书王廷相刑部尚书周伦工部尚书何诏都察院右都御史万钟户部左侍郎顾珀礼部右侍郎黄绾兵部右侍郎林庭＜木昂＞刑部右侍郎周广督粮右副都御史毛思义操江右佥都御史张璇太常寺卿黄芳少卿胡森太仆寺卿王崇献光禄寺卿洗光应天府府尹江晓府丞柴奇鸿胪寺卿张楠各以雷震午门自陈求罢俱不允
　　○癸未  上亲祀夜明于夕月坛
　　○是日金吾等卫指挥同知等官张銮等五人扈从不至下法司逮治
　　○给事中李凤来等言  四郊坛并  神祇二坛初成宜令太常寺官如  南郊故事以时扫除修饰  上从其言令太常寺官每月朔亲诣各坛督同守坛人员扫除补葺扃锁不许擅自开将祭前期仍特加整饬以称朕敬  天礼神之意
　　○升吏部右侍郎唐龙为本部左侍郎都察院右副都御史周用为吏部右侍郎
　　○翰林院侍读学士张潮以展墓请告  上谓其日侍讲读不许
　　○丙戌  命翰林院侍讲学士吴惠右春坊右赞善蔡昂主考顺天府乡试
　　○戊子祭  太社太稷  命九嫔父方锐沈钦郑淮卢永昌王雄阎纪沈九鼎韦聚杜林俱锦衣卫正千户带俸
　　○御史周＜礻睪＞以  四郊礼成又近  万寿圣节请宥言事罪谪诸臣及罢内阁密帖并慎择内阁弼辅信任之无令左右近习有所假借而事权或至于旁启章下所司
　　○己丑
　　○以旱灾诏免狭西临巩二府所属州县及卫所田粮有差
○庚寅
○工部右侍郎黎爽以雷变自陈乞罢不允
　　○辛卯以  万寿圣节遣昌国公张鹤龄泰和伯陈万言玉田伯蒋荣分祭  七陵仪宾周钺祭  恭仁康定景皇帝陵寝遣内官祭  恭让章皇后陵寝昌化伯邵杰祭  悼灵皇后陵  孝慈高皇后忌辰  奉先殿行祭礼
　　○壬辰
　　○沧州南化园漕河淤阻户科都给事中蔡经等劾奏都御史李排身任治河之贵既不知先事预防及当此溃决之时复不即躬临督理以致事功难成阻滞粮运乞敕谕切责令其速诣决所督率有司与各总运官军修治事竣仍令据实回奏并查参各管河官员以闻第今阻浅粮船甚多若至湾之日犹拘泥故事京通四六拨派则恐空船回迟来岁漕运复误矣更乞下户部酌议暂于今次多派通仓就近便谕其空船令速驾回轻赍银加贮太仓或因剥浅费多者听巡仓御史勘劾补给后不为例事下户部覆如经言  上从之命夺绯并管河郎中等官俸有差
　　○甲午
　　○朝鲜国王李怿并参宁等卫都督李来罕等各遣使贡马进方物贺  万寿圣节宴赉如例  命孔氏五十八代孙监生公珏袭曲阜县知县
　　○起用南京国子监司业陈寰原职
　　○盗入扬威营把总指挥采雄家杀其妻并子女四人巡按御史以闻诏下所司缉捕于是巡视京营科道官论都督桂勇督捕不严乞赐戒饬仍禁诸司借役逻卒其四方游食以大工赴募至者并下该部及五城御史会议安插事宜以闻  上是其言独宥勇罪令其严督所部弭盗安民
　　○乙未
　　○以太常寺卿陈道瀛三年考满荫其侄孙维荣为国子生
　　○丁酉
