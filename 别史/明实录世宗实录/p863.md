<!-- { "loadSidebar": true } -->
　　○诏遣科道官巡视象马牛羊等仓场内府内承运等库并各监局府部等衙门钱粮每岁终籍奏出入之数以为常具南京各衙门亦如之
　　○先是  上谕吏部都察院令来朝府州县官各陈所见上之二司二司择其可用者类奏部院条议以闻于是山东左布政郑韶福建左布政查约山西左布政江晓狭西右布政胡忠江西按察使胡琏广东按察司刘士元广西按察使钱宏福建副使王俊民贵州参议周镐佥事朱佩长沙知府孙存太原知府黄卿建昌知府郑源涣南宁知府蒋山开封知府刘璋登州知府游琏汝阳知府白纲徐闻县丞林应騘各言时事部院为条上之得旨所奏关系重大者各该衙门议处以闻其余下各抚按官径自斟酌施行
　　○定生员补贡例凡正贡遇有事故即于次年正月以前具由申提学道考选一名补贡过期者不许
　　○广东道御史傅□□□大鸟□条陈弭灾十二事大要在敦  圣诚以格  天心乐闻过以全  天德慎求贤俊以资交修时赐延访以通下情戒大臣不和以振朝纲导近臣崇俭以惜民财增科格以广贤路广仁恩以厚民生略小过以励臣节矜狂愚以开言路预处赈济以备荒政简阅将士以严武备＜锍-釒＞入  上采其事关君德者从中决之余下所司详议以闻
○甲午会试取中式举人唐顺之等三百二十名
　　○以镇守两广豊城侯李旻充提督团营并五军营緫兵官武定侯郭勋既罢  上命会推廉静老成者待之兵部再推始及旻  上以旻方远镇无内党故越次用之遣骑促还令吏更推才望可代旻者二三人以闻
　　○命大同前卫署都指挥佥事叶宗充右参将分守大同西路
　　○兵科都给事中夏言奉命勘山西潞州青羊山割壸关潞城黎城三县地属之其所遗贼户田土宜尽给良民为业胁从为盗者招集来归宽其徭赋许以更生因具图青羊山地形以进  上纳其言下山西抚按官详议于是巡抚王应鹏等言改州为府诚便仍请割壸关十里潞城十六里黎城五里属新县悉如言奏诏可遂名府曰潞安县曰平顺已而言又＜锍-釒＞言贼平之后人情汹汹即一守令岂能弹压宜设兵备官治之然既设兵备又不可无兵查得泽潞沁州民壮初非  祖制始于己巳之变嗣后遂为长戍千里番休疲惫已极请掣还之俱属兵备操练以其半守潞城半往青羊山遉逻便兵部覆如言议  上皆从之
　　○兵部覆提督云贵川广军务尚书伍文定议处播凯三事一凯里旧属播州自杨氏兄弟分争互相讎杀且地距四川二千余里势难遥制宜改隶贵州清平卫则地近民便且别＜锍-釒＞其兄弟可以息争一凯里土舍杨张权轻无以服众宜署为安抚以流官吏目佐之使得抚驭五种蛮夷永绝后患一凯里流苖杨阿羙等原占草塘等处地土及播州原占夭漂夭坝等寨俱宜归还以杜争端惟黄平安抚司久住夭苖专隶则争兼统则乱当再行彼处镇巡官勘处命如议行
○工部尚书刘麟等言今工役可缓者数事一  章皇后  景皇帝陵城本自安固其殿宇门墙但当少加苫盖以待年豊一  悼灵皇后果菜园内止须缭以墙垣待果实有成方可建屋一南京苏杭织造内臣当与狭西一体罢还其未完者令本地守备镇守官织角□羊一针工局所造内臣冬衣近年既许折银则针线等物可以无用宜清查应给之人量减三分之二其余可缓者悉三年一给一内官监修造器皿约用料价银一万七千四百两本色又在外请斟酌缓急可已者已之不可已者以旧料兼用减半徵进一光禄寺岁造器皿万二千件费五万一千一百余金一年之内岂可皆损矣而又立预借之名任情浪费今宜加意撙节旧者发出修补每年以七千为额不得逾数一司设监床帐氊帘等物成造方及一年纵有缺损亦不过十之一二此工亦宜暂免一兵伏局军器合用水和炭石炭共一百四万斤取之刑部罪囚输赎已自足用又岁派顺天等府办纳价银一千七百五十两今各府灾伤乞暂免徵一巾帽局纱帽等物近于常价外多派料银八千六百五十余两乞将合用之数三分减一额外妄增者除之一供用库原派木鉄柴炭岁增至银四千八百九十余两宜令新旧兼修量为裁减一内官监净车原额用银二千二百五十两今骤增银五百宜仍其旧一修葺京通二仓柁木等料该价银二千四百六十三两当暂免徵派将原贮旧料支用不足则取给军办候其用尽别有处分一内外厂局有无不通宜特简司礼监忠实可任者令其通查出入之数行本部纪之案籍凡遇题派庶可临时酌量一各监局工作今后务湏先期上请俟本部会官从公估值事非得已然后派行  上采纳之仍下其最后二事于内府监官命各从实举行惟  陵城及惜薪司柴炭如故
　　○乙未山西庆成王府辅国将军表枝表栋奇潶奇漖奉国将军奇漜表材与仪宾于江卢惠谋盗支石州静乐等县盐钞银一千五百余两事闻
　　上以宗室不忍致法命晋王承制切责之江等俱下巡按御史逮问
　　○  上谕都察院今天下生民疾苦多因赋歛繁急刑狱冤滥近因各处灾伤已敕户部蠲放停咸应徵税粮动支仓库银米赈济饥民又因言官具奏有旨着各衙门审录罪囚奏来区处及行文与在外衙门一体施行去后访得各处大小问刑衙门官员往往以深刻取名或狥上司之意或执一己之见甚至受嘱纳贿鍜炼成狱民遭拷讯何事不承古者一夫含冤三月亢阳一妇怀愤六月飞霜况不止一夫一妇而已都察院便备云节奉旨意行各该巡抚巡按官督同三司等官遍历所属将见监重囚逐一审究有冤抑及曾经审录官具奏矜疑未曾发落者便具由奏请定夺先该各衙门以访察为名问拟充军及被人连累因事诖误发遣不系律例正条及非人命赃私者俱具奏区处其余徒杖以下罪名但有分诉情词即时发落情轻者就便释放不许久稽淹滞文书到日附近去处不得过三个月远方不得过五个月北直隶限一月以里各将问拟发落疏放过罪囚緫数开奏稽考若有视常玩慢违限者都察院指实参来降调黜罢其各处地方广阔抚按不必会同随便督属分投整理以速为贵庶副朕恤刑弭灾之意兵部仍奉旨马上差人星驰赍去不许稽迟
　　○大学士杨一清以  悼灵皇后安葬请恭诣  陵寝题  主因得展谒  宪庙  孝庙  武庙之三陵少舒平生攀思追慕之怀  上报曰卿请欲命去题朕逝后因而得谒  三陵足见追戴之至朕惟我  祖宗朝凡清明躬率群臣诣  陵展拜后因而遂命官行礼朕以藩服入承  宗祀其时当谒见  诸陵柰无为我计者久欲言之恐非知者言扰今因卿言特以语之题主事固重而各项来烦卿卿之首臣况在高年所不欲劳遣者朕心未安也如卿必欲去恐不免于劳夫前日更题  皇祖妣  皇考神主则用璁銮今用首臣恐弗宜后如别有事卿往则无不可卿其自思一清谢弗及因言  圣驾谒  陵系仁人孝子追远至情容臣查例待来春举行  上报曰昨卿以朕言及谒  陵一事为可朕常览  宣庙实录内载清明谒  陵及季秋巡边以为常年之例其失记某年清明亦尝奉  母后谒  二陵一次故敢言之后至我  皇祖考成化以后止而不行皆命亲王勋臣代为行礼卿云待来春行之今且备查停当议定仪注朕惟待来春举事今且勿露于人恐小人言扰耳朕又惟天子奉  郊庙主百神今山川百神之祀皆是命官行礼及历代帝王者夫敬  天礼神国家所先者至于历代帝王乃先圣君长继为人君者虽当追念  祖宗之德似不必远慕而卖名也然亦不可不尽之我  皇明祖训有云皆天子亲祀今已不及矣其历代帝王庙京师固无而山川坛则有也此等事议难说其致灾之由于此不无耳卿其复思之一清言  宣庙时曾谒  陵一次途间劝农恤民之事居多巡边虽有旧例非今日所当行  母后  中宫亦不宜往其应祀神祗除  郊庙外惟社稷当亲祀余则可已  上复报曰卿昨备查我  宣宗实录内谒  二陵事宜来闻夫我  高祖考时正当海内平康黎民安富故一切举事无所难者今方灾变之时民不聊生惟当务所以安民之计可也岂复敢扰以事乎但朕所欲一展拜  诸陵以伸追感之情耳今岁不及且暂已俟来岁议行至于我  皇高祖考奉  母后谒  诸陵者乃言而及之岂可援为今日之行哉假如我  皇考陵寝在京或可仿行此未为必欲行也至如巡边一事所以振扬武事而今时亦未可也比时北夷始征定故我  祖宗不时而巡今无事之时何为而举亦非宜也卿所拟甚合朕心入祭祀一事朕亦知之矣
　　明世宗肃皇帝实录卷之九十
明世宗肃皇帝实录卷之九十九
　　嘉靖八年三月丙申朔以署都指挥同知沈希仪充右参将分守广西柳庆等处地方
　　○戊戌巡抚河南都御史潘埙言河南岁大饥近发帑银五万两尚不足赈  上命尽发河南司府仓库钱谷不足则移山东临清广积二仓米二万石济之
　　○
上御经筵国子监祭酒陆深讲孟子讲罢深奏讲章为内阁所改时鸿胪方赞行礼  上不悉闻其语命之退深退上＜锍-釒＞请罪  上始知之曰此旧规也汝有所见当别＜锍-釒＞具闻已而桂萼言深讲章乃臣所改正者请以深原稿录上不没其善  上曰讲章由内阁看进始得明鬯若任己意为之必有杂说以阻乱理学者复当如旧
○己亥方献夫辞改吏部尚书因举李承勋梁材自代  上曰卿才识明敏学问素优兹特擢寘铨曹宜尽诚布公简别臧否惟期贤才汇进佐朕安民以副  上天之托所辞不允
　　○庚子广东佥事林希元上荒政丛言言救荒有二难曰得人难审户难有三便曰极贫之民便赈米次贫之民便赈钱稍贫之民便转贷有六急曰垂死贫民急饘粥疾病贫民急医药病起贫民急汤米既死贫民急募痊遗弃小儿急收餋轻重囚系急宽恤有三权曰借官钱以籴粜兴工作以助赈借牛种以通变有六禁曰禁浸渔禁攘盗禁遏籴禁抑价禁宰牛禁度僧有三戒曰戍迟缓戒拘文戒遣使其纲有六其目二十有三各参酌古法体悉民情条列上请户部覆议当付有司酌量举行上以其＜锍-釒＞切于救民皆从之
○辛丑兵部尚书李承勋言朝廷有大政事及缺文武大臣必下廷臣会议会举甚盛典也今者议虽盈廷罔稽众论主议者独揖而扬言与议者拱手而倾听殊非立法之意臣愚欲于未议之前备条所议事情遍传诸会议者俾先谂其故然后虗心□确各尽所长如议相合不必强同从其别奏庶足以尽诸臣之见而所议者亦至公而无私矣  上曰然朝廷用人行政关系重大敕下廷议正期采取公是以集众思今后与议大臣务各秉忠毋得朋比迁就联名署题致误大计至于言官亦宜论举可否
　　○癸卯国子监祭酒陆深言臣昨以越礼幸  皇上不加谴责俯赐慰词是诱臣使言也请尽言之夫经筵讲章必送内阁裁定是其意尽出于阁臣而讲官不过口宣之耳此于大义深有未安而感孚之道亦甚相远幸容臣等各陈所见因以观臣等之浅深更请自训诂衍译之外凡天下政事举得依经比义条列类陈以仰裨  圣学  上曰陆深夸诈险恶敢于欺罔兹＜锍-釒＞首献谀词岂人臣谠忠事君之道且其进讲已三语多悖谬滔羙大臣意在行私吏部参究以闻已吏部言深不敬当罪诏降一级调外任遂谪福建延平府同知
