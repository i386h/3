<!-- { "loadSidebar": true } -->
　　○己未以侍郎黄绾奏旌大同莭妇董氏等三人烈妇王氏一人孝子温钺一人
　　○庚申巡按贵州监察御史王杏以地方有警请免布按二司正官朝觐重典近来抚按官假以有事奏留正官专市私恩贵州果有事王杏何不预奏令自陈状
　　○辛酉革广东按察司佥事吴彦职以患病擅回为巡按御史所紏也
　　○初真人邵元节得请驰驿还山中途奏言山东鲁桥驿驿丞王廷矫抗又率民居毁辱之比至谷亭遇李员外舟悬内合牌复为其舟人侵侮乞赐徵究  上命锦衣卫官校逮廷及李员外者赴京其舟人及地方守事者令按臣执送京师并问李员外者大学士李时弟＜日攵＞也元节为不知者而奏之及逮至命下镇抚司拷讯具狱以闻大学士时上章引罪言元节所遇舟寔臣婿如皋县知县刘永准遣送臣女舟也臣女随婿任以痼疾思归因从弟户部员外郎＜日攵＞之便遂以附之而家人无知輙悬内合牌虽不知臣之罪也  上览奏嘉其谨畏令安心供职已而元莭复＜锍-釒＞言臣欲遵命而北乃长途艰沮万状惧不淂前乞赐臣退伏山林得旨卿毋以小人欺辱之故遂违朕命锦衣卫亟选风刀官赍敕促令就道吏部仍行抚按官趣之
　　○壬戌升山西按察使傅钥为四川右布政使
　　○赐锦衣卫带俸指挥佥事沈九鼎祭葬仍赐银币布白九鼎宸妃父也
　　○赐礼部尚书夏言银图记一其文曰博学优才仍谕令凡手＜锍-釒＞上封用此职验
　　大明世宗肃皇帝实录卷一百六十八
　　

大明世宗钦天履道英毅圣神宣文广武洪仁大孝肃皇帝实录卷一百六十九
　　嘉靖十三年十一月癸亥朔先是庆王台□氵□衣□以罪发狭西省城安置至是其母妃薨逝庆世子檙櫍＜锍-釒＞乞宥□氵□衣□还府弘农王台泙亦率阖府宗人奏请  上不许仍下御史逮问辅导等官
　　○以冬至朝贺成国公朱凤当班首致词有疾在告礼部以请  上命定国公徐延德代之
　　○甲子南京工部尚书何诏引疾乞休许之令驰驿归
　　○升南京太仆寺卿刘栋为太常寺卿提督四夷馆
　　○以淮安凤阳徐州等处灾伤准支运改兑米五万石于临清广积二仓每石徵脚价银一钱五分仍蠲各府县存留钱粮及折徵各卫所屯粮有差
　　○兵部覆奏右侍郎徐问陈武备八事一预畿兵以重声势言顺天所属霸州文安等处人多勇悍谙弓马间聚为寇宜令有司籍乡为兵给以器械而时操习之有惊具奏调用无所不得科罚差占一练外兵以为羽翼言山东德州武定山西宁山狭西潼关等卫俱为直隶而设承平既久徒存虚名宜行清查其间逃故者勾补老弱者汰去而以壮勇者分为二班募教师训练择人统领其邻近军余间民中有武艺者亦从宜召募选练一防制达官以需调用言保定各卫达官舍目虽服王化夷性尚存宜令巡抚督率所司加意抚恤不必拘以常操而于霜降开操之日试其武艺量加犒赏即有小警不得輙调既以消其擕二之念而又畜其敌忾之勇一区处屯丁以防虏患言宣大狭西各边近郊荒弃屯城固有就耕聚居者而堡壁不完无以御虏宜令边臣查勘种地丁民有城堡颓坏贫弱不支及怜近丁少可并居者亟为修葺合并俾足战守仍行编立牌头轮流出哨举号策应使各堡声势联络与官军相为犄角虽虏突入不能为患一经略兵关以防黠虏言居庸紫荆等关皆近边厄塞为虏所窥伺者请敕各抚按巡关诸臣及兵备官躬视险隘有倾圮低簿者随时增缮并严戍卒旷逸之罪及兵备官怠事者即参治之一鞭策武臣以冀自效言见行条例军职有犯常人监守自盗律该斩绞罪者俱发边方立功此例但当行于腹里卫分若宣大两镇狭西三边有罪犯应立功充军者不必定发他处俱听军门酌量声息调遣杀贼有功即与议奏末减屡试不效仍从重治此激励武臣之一策然改定条例事属刑名宜行都察院再议一专责委以杜聚寇言两畿诸省设兵备江防海道官以弭盗各有定驻地方比来多寓省城趣承抚按营理他务少需迁转又或徒任刑威不察机宜以故盗贼滋蔓莫可禁止宜令抚按督责各兵备道俱于原设要地驻劄表率廉正虚心咨访简练兵勇联属保甲务以弭盗安民为功不得仍袭旧毙餋寇成乱一专内治以杜衅端言两广云贵皆古荒服外地蛮夷盘据争忿率以为常守边将吏不能抚驯遇有小警輙议征剿往往贼未得而遗毒其民请自今严饬边臣宣为示信固险设备一切自治而慎防之如各夷自作不靖仇杀地方在两广则行鹏剿之法云贵则行挟抚之法但各使夷息争安业则已果属结党构乱政劫城池狱库杀虏人众方许请兵大征若有贪功幸事之人虚张声势擅开兵衅贻害生灵者罪无赦  上允其议
　　○乙丑  上诣  南郊视牲
　　○定国公徐延德宿卫  南郊请以蟒衣扈从  上曰赐蟒系出特恩何輙自请不许
　　○丙寅  上谕辅臣张孚敬李时曰兹文华饬新但九五斋书轴未成精一堂额未悬朕惟此冠裳所在欲更定其名今日卿等可与礼官往礼东室绘敬一二字及诚意正心四字西取汉文帝止辇受谏唐太宗纳魏徵十思＜锍-釒＞为图于是孚敬时及礼部尚书夏言侍郎黄绾黄宗明恭诣文华殿周回纵观因造恭默室睹龙马神龟丹凤三图退各上＜锍-釒＞称谢而言绾宗明复撰赐观文华殿颂赋诗以进  上皆优诏答之  命工部尚书秦金分献  南郊是日当
　　○命趋朝不及因称疾谢罪  上切责而贳之以右侍郎甘为霖代
　　○丁卯以将大祀  圜丘  上御奉天殿传制誓戒百官请  皇祖配位于  太庙
　　○赐朝鲜国大统历一百册
　　○停大兴宛平二县岁办崇文门宣课分司纸劄从顺天府臣议也
　　○戊辰升甘肃行大仆寺卿五箕为山西按察使
　　○己巳先是四夷贡使至京师皆有防禁五日一出馆令淂游观贷易居常皆闭不出唯朝鲜琉球使臣防之颇宽己而亦令五日一出至是朝鲜国王李怿以五日之禁乃朝廷所以待虏使而己为冠裳国耻与虏同田礼部以请诏弛其禁
　　○以冬至节遣恭顺侯吴世兴会昌侯孙杲泰和伯陈万言祭  七陵长宁伯周大经祭  景皇帝陵及
　　○哀冲太子墓彭城伯张钦祭  悼灵皇后
　　○自  恭让章皇后以下遣内官分祭如常
　　○朝鲜国王李愕遣陪臣礼曹参判元继蔡等泰宁等三卫都督歹答儿及头目塔卜歹等各来朝贺各至令莭宴赏如例
　　○庚午  上祀  天子圜丘还御奉天殿群臣行庆成礼是日大宴文武百官及四夷朝使
　　○辛未  上御奉天殿百官行庆贺礼  两宫皇太后及  庄肃皇后  中宫皇后俱免命妇朝贺  上在  南郊斋宫自制大报歌一章出示大学士张孚敬等曰朕肃怀大报草此数言聊以见意卿等可与言鼎臣道南及分献礼官一观其各以赞佐戒进之辞和之其辞曰岁次甲午兮阳月之八日新冬肃群臣而朝趋泰坛兮钦大报以叩  苍穹朕以微薄菲质兮荷洪眷下及而主兆庶愧绵才愚质兮惧无以上副恩隆思欲康此民以图报称兮无学以出其治源爰肇复泰禋兮兹当四举愚衷匪直慎始兮□惟厥终咨左右丞弼兮其尽启沃以匡佐期世道跻于熙皞兮庶或仰承乎眷崇末仍
　　○御笔注云曰道举去岁疾未亲耳故承之以慎终句于是侯郭勋伯陈万言大学士张孚敬李时尚书汪□金□□□夏言侍郎顾鼎臣黄绾黄宗明甘为霖学士廖道南皆奉绍恭和  上俱命留览
　　○甲戌诏革庆成王府镇国将军袁杜爵为庶人镇国将军袁樤辅国将军知火□舟各夺禄米三之二表杜性贪戾尝率恶少踰垣夜入府藏窃其父金父薨又欲因丧而劫夺其遗物不遂嫡兄丧栾遣人支禄白昼攫之于市又率庶兄弟表枫表樤表榽出郭而夺其屯粮表樤收父婢为妾与其子亦入藏窃金俱为母妃侯氏所奏表杜等诬奏表栾父子蒸淫大恶及抑勒宗室奏请横索军校月粮等事知＜火廉＞亦摭表杜等惟簿中事奏之诏下抚按勘问其事涉宫闱者遣司礼监官张进往按之至是进及抚按官勘得其实言表杜悖戾傲狠其罪为著表樤及子知火□舟贪淫渎乱表枫等同恶相济皆宜示创法司覆如其议遂削杜爵而减樤等禄责枫等令改过自新
　　○乙亥有盗窃  圜丘祭器者太常寺官以闻因忝坛户郭纪及奉纪黄
　　○靖然疏怠之罪  上谓祭器重事而纪等不加慎守以至失盗并请然逮下法司讯治令遉事者亟访真盗期于必获
　　○丙子  命五军营坐营都指挥佥事任凤充听征左参将甘州领班都指挥佥事王佐佥事狭西行都司事
　　○己卯先是洪武中逮泗州  祖陵令江南造黄瓦以道远未至先以黑瓦覆之已而殿廉告成遂不复更瓦至皆积不用至是奉纪朱光道具＜锍-釒＞请用故所积黄瓦更正殿庑及增设陵前石仪与凤阳  皇陵同制礼部覆如其奏  上从之
　　○庚辰  孝惠太皇后
　　○忌辰  奉慈殿行祭礼遣附马都尉谢诏祭  茂陵
　　○辛巳初童源告故太监张永弟容不法并讦永坟建造违制及碍皇城龙脉诏下所司勘报永坟与风水无碍弟侈忲越制诏损减如式事竣久矣至是容奴郭禄者为容所遂思有以倾之乃祖源故知诬称永坟犯龙脉容不行迁改去岁又将妻陈氏窃葬兆内致
　　○哀冲太子不永令其子郭麒陈牒锦衣卫带俸指挥阎纪所使之转奏纪丽妃阎氏父也  上览而恶之以其＜锍-釒＞示辅臣曰此＜锍-釒＞甚无谓人命定自天引积后人福则在祖父为之顾朕不逮  皇祖  皇考深仁原泽耳诚如纪言则举皆可以如是也有是理耶辅臣张孚敬等因奏近年京师无籍小人竞为刁辞挟诈人财锦衣卫虽见任官无受词例纪系带俸乃受郭麒告词为之转奏其为郭麒主使甚明此风若渐长未免有伤  皇上平明之治请严治之得旨郭麒胁诈害人主使阎纪渎奏其令法司逮讯从重问报纪姑贷禄计穷乃复具＜锍-釒＞讦永如纪奏且诬其与亲王交通中有大奸令妻陈氏衣男子服怀＜锍-釒＞阑入午门前为麒声冤诏镇抚司执付法司如前旨从重拟报法司乃论禄麒及诸朋谋讦首俱发边卫充军诏如拟始郭勋以张永故有撼于杨一清乃乘霍韬劾奏一清使永奴朱继宗告容为飞语流禁中容与一清俱得罪继宗宥不问自是告讦遂炽至此客凡三被奴告矣事初闻众惴惴惧兴大狱赖  上圣明察其诞置诸奸重典中外大悦而告讦之风少衰
　　○建云南道御史赵元夫福建道御史杨春芳鸿胪寺序班李复启姚卓下诏狱是日早朝元夫等紏仪不俟承旨輙起复启等又失紏举遂并罪之
　　○壬午总制宣大兵部左侍郎兼都察院左副都御史张瓒回京诏添注本部管事瓒辞免兼官许之
　　○癸未翰林院侍读学士廖道南奏进九五斋恭默室颂二通因请以  御制诗文如钦天记颁大报歌之类宜增八郊典如享  太庙示辅臣谒  世庙示礼官诸篇宜增八庙典宸章歌咏各以类聚宣付史馆会为大全  上从其请
　　○贵州宣慰使安万铨冠带应袭舍人宋夔以庆贺  圣节各遣舍把人等贡马宴赉如例
