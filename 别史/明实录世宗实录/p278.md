<!-- { "loadSidebar": true } -->
　　○丙申初御史王纳讲以论劾兵备副使姜廷颐失实补外既而有言纳讲尝索贿廷颐不得因而论之者给事中沈淳等以闻且言比者人情不一公论混淆如河南左参议谷钟秀在都御史喻时则荐之在御史庞尚鹏则劾之工部侍郎黄廷用在科臣李瑜则劾之在巡抚刘焘则荐之一人之身乍贤乍愚必有可否归一之论又如抚按官荐＜锍-釒＞明犯禁条将任浅升迁者一概列名谓之提保不曰政绩有成则曰声华遹播积弊相沿日复一日如此而望真才效用史职循良不可得也乞下令严禁以为市恩狥私之戎＜锍-釒＞入  上下吏部都察院覆议钟秀廷用皆公论所不与当以荐者为非纳讲虽外补更宜重罚其抚按荐＜锍-釒＞当申明十七年诏例有犯禁者罪之得旨近年各抚按官荐举太滥市恩徇私致贤否失实今后再有违例滥荐者该科参治之时焘各罚俸三月钟秀调用纳讲仍以御史降二级调外任
　　○丁酉增辽东主兵银一万两以广宁米价翔贵从督视军情侍郎葛缙请也
　　○升尚宝寺卿徐餋正为南京通政使司右参议
　　○诏罢今年考选庶吉士是时仕路混浊贿赂公行庶吉士素号清选至是亦兢以贿营求贫者称贷为资有持券入贷于司礼太监黄锦者锦密以闻上闻而恶之时阁臣已取定进士五十余人赴东阁考选方立陛前候题忽传旨报罢能阁臣亦不知焉
　　○改漳州南路参将为副总兵以见任参将都指挥杨缙为之从总督胡宗宪请也
　　○己亥以工完免各处加泒料银及三十六年未完木价银
　　○改工部右侍郎朱衡为吏部右侍郎升总理粮储右佥都御史方廉为右副都御史巡抚湖广赞理军务
　　○命故泰宁侯陈＜王扁＞男良弼袭爵
　　○以财用缺乏命户部集九卿科道条议足国裕民之计以闻
　　○以原任甘肃总兵徐仁充延绥定边副总兵威远城参将麻禄充协守宣府副总兵大同比东路参将孙吴充提督狼山副总兵石门寨参将佟登充燕河营副总兵
　　○壬寅御史邹应龙劾奏大学士严嵩子工部侍郎严世蕃凭席父势专利无□曰有大□私擅爵赏广致贿遗每一开选则视官之高下而低昂其值及遇升迁则视缺之羙恶而上下其价以致选法大怀市道公行群丑竞趋索价转钜聊举一二如刑部主事顷治元以万三千金而转吏部举人潘鸿业以二千二百金而得知州夫以司属末职郡邑小吏而贿以千万计则大而卿尹方岳又何所涯际耶至于交通赃贿为之关节者不下百十余人而伊子锦衣严鹄中书严鸿家奴严年中书罗龙文为甚即数人之中严年尤为黠狡世蕃委以腹心诸所鬻官卖爵自世蕃所者年率十取其一不才士夫兢为媚奉呼曰鹤山先生不敢名也遇嵩生日年輙献万金为寿彼一介仆隶其尊大富侈若是则主人当何如耶嵩父子原藉江西袁州乃广置良田宅于南京扬州仪真等处无虑数十所而以恶仆严冬主之抑勒侵夺怙势肆害所在民怨入骨夫其牟利无厌在于四方者若此则原籍又当何如耶犹有异者往岁世蕃遭母丧  陛下以嵩年老特留侍餋令其子鹄代为扶榇南还世蕃名虽居忧实喜得计狎客曲宴拥侍姬妾屡舞高歌日以继夕已为鬼神所厌抉其目矣至于鹄本豚鼠无智习闻赃秽视祖母丧有同奇货骚扰道路百计需索其往返所经所司悉望风承奉郡邑为空则世蕃威权大盛之所煽吓也今天下水旱频仍南北多警民穷财尽莫可措手者正由世蕃父子贪婪无度掊克日棘政以贿成官以贿授凡四方大小吏莫不竭民脂膏剥民皮骨外则欲应彼无厌之求内则欲偿已买官之费如此则民安得不贫国安得不竭天人灾警安得不迭至也臣请斩世蕃首悬之藁竿以为人臣凶横不忠孝者之戒其父嵩受国厚恩不思图报而溺爱恶子播弄利权植党蔽贤黩货斁法亦宜亟令休退以清政本如臣有一言不实请即斩臣首以谢嵩八子并为言官欺诳者戒＜锍-釒＞入  上曰嵩小心忠慎祗顺天时力赞  玄脩寿君爱国人所嫉恶既多年矣却一念纵念悖逆丑子全不管教言是听计是行不思朕优眷其致仕去仍令驰驿有司岁给禄米一百石资用＜锍-釒＞内有石各犯锦衣卫逮送镇抚司拷讯应龙尽忠言事当有特嘉吏礼二部其拟官以闻先是  上闻世蕃居丧淫纵心恶之会方士蓝道行以扶鸾见得幸自言能使鬼物悬判吉□  上以为神一日从容问辅臣贤否道行遂诈为箕仙对具言嵩父子弄权状  上由此渐＜锍-釒＞嵩凡军国大计悉咨之大学士徐阶嵩不与闻阶日亲用事廷臣多知之者故应龙奏入遂称旨寻用吏礼二部议以应龙为通政司右参议下世蕃等于法司拟罪嵩上＜锍-釒＞为世蕃请罪且求角□羊  上曰朕事
　　上玄丞承恩佑逆邪细丑欺上谤君日甚一日尔力赞二十余年念此忠勤已加优处何又以凶儿渎救嵩皇恐不敢复言乃自引治家不严之究请即重谴诏如前旨致仕于是法司坐世蕃烟火□章卫分鹄鸿龙边远卫各充军年锢于狱俟追世蕃赃完拟罪诏俱如拟特宥鸿为民盖  上犹念嵩故也后治元逮至瘐死狱中鸿业冬俱论充戍
　　○癸卯复除服阕左春坊左谕德兼翰林院侍读瞿景淳原职
　　○甲辰夺巡抚山东右副都御史谢东山职闲住先是东山捕得群盗听千户林栋百户李仁言穷治窝主颇连及平民有死者至是给事中李澻上＜锍-釒＞论之东山坐罢栋等俱下御史逮问
　　○南京刑部尚书卢勋引年乞休不许
　　○诏在京文武官员四月五月南京文武官四月八月俸粮仍折支绢布如旧例
　　○乙巳设平远县治于程乡县之太平营隶江西赣州府从南赣都御史陆稳奏也
　　○故真人陶仲文子寺丞世恩遣其家僮陶秀等赍表诣阙进香未至仲文甥吴民表要之于途夺表献之有诏赐世恩银四十两币二袭民表亦给路费遣还既而民表复匿世恩所赐银币潜留京师为陶氏所发并讦其私嘱孟知县致死平民等事  上大怒命收下锦衣狱比故杀人律论死仍籍其所侵陶氏田产归之世恩孟知县并令查名械至京问
　　○丙午收方士蓝道行下狱论死时严嵩父子既得罪  上追思嵩赞玄功意忽忽不乐乃谕大学士徐阶等欲遂传位退居西内专祈长生阶等极言不可
　　上曰卿等既不欲违大义人情必天下皆仰奉君命同辅君上阐玄脩仙乃可严嵩已退伊子已伏罪敢有再言者同邹应龙俱斩嵩知  上意已动乃密赂  上左右各千万金令发道行怙罢招权及矫称玉诏诸奸利不法事道行遂得罪
　　○改山东巡察海道驻登州守巡海右二道驻莱州河南分守河北道驻怀庆巡道驻磁州仍兼兵备
　　○丁未加辽东沿边墩军及各营出哨夜不收本色行粮月各二斗
　　○己酉督视辽东军情兵部左侍郎葛缙奏辽东东起广宁西至山海绵亘五百余里镇巡官隔远其宁前一带势甚孤危请添设兵备官综理诏吏部覆议从之于是升山东青州府知府陈绛为按察司副使整饬宁前兵备
　　○以淮阳二府灾伤停徵糟粮改折银有差
　　○庚戌彰武伯杨儒卒赐祭葬如例
　　○辛亥升大理寺右寺丞周如斗为都察院右佥都御史总理粮储提督军务兼巡抚应天
　　○壬子吏科左给事中郭汝霖以福建三卫军乱归罪巡抚游震得军令不严乞改别用吏部复留之
　　○虏复寇辽东攻凤凰城不克转掠阳站堡副总兵黑春引兵逆战虏佯败走春乘胜追击陷伏中虏知其饶将围之数重春与把□手□口心□田耕等力战二日夜死



大明世宗肃皇帝实录卷之五百十
　　嘉靖四十一年六月癸丑朔琉球国中山王尚元遣其舅源德等入贡谢恩宴赉如例
　　○命故南宁伯毛邦器弟国器袭祖爵
　　○于江西兴宁程乡安远武平四县间建设镇城赐名曰伸威改南赣参将俞大猷为协守南赣汀漳惠潮副总兵升宁国府知府方逢时为广东按察司副使整饬兵备俱驻本城备盗罢南赣参将改设守备一员添设把总三员分驻要害悉听副总兵兵备节制
　　○甲寅总督宣大尚书江东言北虏自二十九年深入之后谋臣经略无虑数家有为修边之说者宣府东自开平西至洗马林大同东自新平西至了角山山西则自偏头以至平刑筑垣乘塞延袤三千里而一时中外翕然谓可恃以无虞及其虏之溃墙直下曾无结草之固又有为筑堡之说者使人自为战家自为守棋布星罗遍满川原然虏一深入望风瓦角□羊村落歼则掠及小堡小堡空则祸延中堡中堡尽而大堡存者仅十之一二又有谓守无足恃倡为血战之说者惟以战胜为功不以败亡为罪而不度彼已易于尝虏良将劲兵销灭殆尽凡此之计臣已目见其困矣万不得已惟有保全边堡一策最为切要而边堡之所以全其说有十积榖一也徵还各营选调之卒二也选练本堡土兵共守三也增城浚池四也筑火墩以便耕牧使□旅通行有警易于收保五也造只□只轮车以备战守六也择任将帅和眭行阵七也信赏必罚八也厚恤间谍九也严禁边军通虏十也此十说者拟之焚廷老上拓坏狼居似非远猷然臣窃谓言之而可行行之而可以要其成成之而可以久无出于此臣又惟诸边大弊在于文武不同心上下不相信速责效者务为粉餙之计惮明作者多事因循之图过疑惧者又逡巡逊避不得尽试其所长夫亡羊补牢固为已晚方病蓄艾尚犹可及臣今已勉帅诸臣同心戮力务祛夙弊惟  陛下宽其文法使得少效万下＜锍-釒＞下兵部议覆从之
　　○  上谕内阁自访取龙涎香以来二十余年所上未及数斤昨尽毁于火其示燿设法取用于是户部覆请遣官至闽广购之诏官不必遣即令所在抚按官急购以进京师□人有收得者令平价以售有司毋得抑减仍别购沉香海渐□耳香各二百斤杂香品各二三十斤
　　○命豊润伯曹文炳掌府军前卫事
　　○○乙卯升福建布政使司右参政张瀚为山西按察使
　　○大学士徐阶等奏内阁办事旧用三员或四员近严嵩致仕乞  皇上简命一员与臣等共图参理  上不悦曰卿等知有同心辅政者何不具闻阶等皇恐谢不知不敢妄对  上意乃角□羊
　　○丙辰谕礼部自今凡遇景命日前后停封事九日以为常诸临期降谕不在此限
　　○瑞兔又生子四命驸马都尉谢诏告  太庙百官上表贺
　　○以福建频年倭患兵饷匮竭从抚臣游震得及左给事中郭霖议留科举银四千二百两寺田银八千六百七十两事例银一万六千余两四十年分屯折银一万九千九百二十二两三十九年果品折银三千八百三十六两蜡茶正价银一万四千一百九十三两补京价银一万四千三百八十七两俱免角□羊部以佐军需
　　○诏顺天等八府并京外卫所牧地新增租银一万一千五十八两通归户部备边其额徵租银角□羊太仆寺如故
　　○丁巳顺天巡抚都御史徐绅进炼金山矿银一千两
　　○中军都督府管府事都督佥事李贤卒赐祭葬如例
　　○己未升南京大理寺卿孙植为南京工部右侍郎山东道御史杨美益为大理寺右寺丞
