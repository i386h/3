<!-- { "loadSidebar": true } -->
　　○巡按直隶御史蒙诏以大同威远败书闻请录死事参将崔世荣父子而治总兵孙吴调遣失律副总兵张世俊参将刘文烨麻锦守备李尚贤王江应援稽迟及巡抚张志孝总督王之诰经略乖方之罪诏增世荣为都督同知子大朝大宾俱指挥佥事祠祀如例夺孙吴俸二月张志孝俸一月王之诰新任免究张世俊等行巡按御史覆勘议处
　　○乙丑雪群臣上表称贺
　　○起原任浙江布政使司右参政曹享于湖广寻擢为都察院右佥都御史巡抚保定兼提督紫荆等关
　　○庚午升吏部右侍郎吴岳为本部左侍郎太常寺卿管南京国子监祭酒事林树声为吏部右侍郎司经局洗马兼翰林院侍讲林濂为国子监祭酒
　　○裁革大名府新镇平川黄池艾家口四水驿及李家道口艾家口二递运所
　　○癸酉升都察院右副都御史王本固为吏部左侍郎刑部右侍郎张瀚为兵部左侍郎兼右佥都御史总督漕运兼巡抚凤阳总督南京粮储右副都御史万士和为南京户部右侍郎工科左给事中倪光荐为通政使司左参议
　　○诏加湖广荆州府知府赵贤三品服色俸级四川蓬溪县知县张希范广东大埔县知县张孔修五品服色俸级贤以等郡有善政希范孔修俱御寇有功也
　　○甲戌  孝惠皇帝忌辰遣兴安伯徐薨赐祭  茂陵  孝烈皇后忌辰  奉先殿行祭礼遣玉田伯蒋荣祭  永陵
　　○升右春坊右赞善兼翰林院检讨殷士儋为司经局洗马兼翰林院侍讲
　　○乙亥吏科都给事中胡应嘉等论劾大学士高拱不忠二事一言拱拜命之初即以直庐为狭隘移其家属于西安门外夤夜潜归殊无夙夜在公之意二言  皇上近稍违和大小臣工莫不吁天祈佑冀获康宁而供乃私运直庐器用于外似此举动臣不知为何心拱＜锍-釒＞辨曰臣蒙  皇上隆恩进阁入直赐以直房前后四重为楹十有亡前此入直之臣并未有此而臣独得之方自荣幸以为奇遇令乃谓臣嫌其狭隘岂人情乎缘臣家贫无子又鲜健仆乃移家就近便取衣食而久侍  皇上之计不意科臣借此诬臣私出  皇上试一问禁中内臣官校其有无灼然可知矣在直诸臣每遇紫皇殿展礼必携所用器物而去旋即移回相率以为故事而科臣又借此诬臣移之出外尤为不根今臣日用常物咸在直房  陛下试一赐验其有无又可睹矣应嘉前此本无怨于臣每见亟称臣为大才近因臣亲工部左侍郎李登云被应嘉劾罢应嘉疑臣恨之遂乘间论臣夫臣才德浅薄不堪重任若以只不堪论去宜也而以为攻之不力则去之不果遂尔污蔑不遣余力本忌臣之入直而乃以为出直昔则称为大才而今则论为非才情态及覆如此推  皇上裁察有旨令拱供职如此按应嘉倾危之士时  上体久不豫而拱本
　　○裕邸讲官应加畏其将见柄用故极力攻之＜锍-釒＞入会  上病未省不然祸且不测拱自入直撰玄与大学士徐阶意颇相左应嘉又阶同卿拱以是疑阶谓应嘉有所承望两人隙衅愈构互相排根小人交构其间几致党祸实应嘉一＜锍-釒＞启之云
　　○未封宫御王氏薨赐号常殡丧葬如例  命右军都督府佥书彭城伯张熊掌本府事
　　○丙子都察院右都御史王廷等陈言六事一慎选授御史职司风宪自非行履端方刑名练习者鲜克任之请行部院将行取官员多方体访慎加遴选既选之后仍限以讲读律令及历代名臣奏议满岁复考称职者实授不称者黜之一慎分巡御史以紏举为职凡原藉与历甚寓居之所宪纲例宜回避自御史闻人铨以宝应知县行取不数年而提督南畿学校自是袭以为常然铨竟以此败宜中明宪纲悉如旧例他如按察司分巡及提学副使佥事等俱一体回避一慎刑狱狱者民命所寄所贵情法相丽不宜以贫富殊科近或借称修理军饷等名法外滥罚动踰千百金人命重狱又多委寄不慎以致误有出入非纵则滥至如审录之典乃巡按所专行者其巡盐等差御史各有攸司毋得参听庶狱致乖政体一慎猖率御史司宪一方各司视为表率已则不饬何以责人宜饬各差御史务以端肃持身以俭约率下日廪五升之外不得滥取扰民一慎检来近者御史差满回京行李乃至数十舁者或张筵列弊托之乎饯赆或遣贺修坊名之曰交际甚有至出境写本受所属之金为保荐者风纪不振职此之由自今移一切禁止以崇宪体一慎举劾举劾乃黜陟攸系必公必慎乃是勤惩将合已而后举则才謟者或售其奸将忤已而必紏则忠朴者遂没其善甚或劾称奸淫而拟改教论以贪污而拟调官或以初任而輙举或以去任而足数事甚悖也自今凡所举劾务求至当其有卖直市恩情状败露者俟回道之日听臣等考察＜锍-釒＞入＜锍-釒＞从实行之
　　○丁丑升工部郎中曾省吾为陕西佥事提调学校
　　○戊寅升应天府府尹李一瀚为都察院右副都御史协管院事南京太仆寺卿曾于拱为右副都御史总督南京粮储左春坊左中允兼翰林院编修胡杰为南京国子监祭酒
　　○己卯升吏科左给事中徐公遴为都给事中吏科右给事中角□羊宋为左给事中兵科给事中朱绘吏科给事中王谟俱为右给事中公遴刑部宋谟俱工部绘礼部
　　○庚辰复故闲住刑部尚书郑晓原职以督兵淮上军  也
　　○革广东领兵副使王化职为民仍下巡按御史逮问化初为平远令捕贼有功抚按俱荐其才略数月间累升前职至是巡抚吴伯朋又劾其贪黩异常故有是命  命安远侯柳震佥书右军都督府事
　　○壬午
　　○重修  显陵棱恩殿成更碑题曰  大明睿宗献皇帝陵先是  显陵明楼碑题曰  恭睿献皇帝之陵十七年始上  庙号工部左侍郎顾遴请更题如  长陵碑制  上报可既而正之至是都督蒋华谓碑题与  庙号不合不可以眎万世请更定乃更令号云
　　○总理河道都御史潘李驯以忧去吏部言治河尚书朱衡心计精明足当大任今河工业已有绪宜即以河道事使衡兼之待其迁转之日仍旧复设河道[都]御史报可
　　○太子太保南京吏部尚书兼翰林院学士王用宾以疾乞致仕许之
　　○乙酉命漕运都御史仍旧驻淮安督徐邳一带运务
　　○追治四十三年老营堡失事罪谪山西西路偏头关右参将朱瀚守备方时春戍边
　　○丙戌调刑部主事王锡命为镇江府通判以奉使真保决囚枉道回籍过报囚期不至故也
　　○令山西驿传道副使移驻济宁兼理南阳境山二百里新河
　　大明世宗肃皇帝实录卷五百六十五


大明世宗肃皇帝实录卷五百六十六
　　嘉靖四十五年十二月丁亥朔升南京通政使司右通政谭大初为应天府府尹
　　○以漕粮愆期革总兵官方恩等任下各所司卫所官于御史问
　　○戊子改南京礼部尚书毛火□岂为南京吏部尚书命协理京营戎政兵部左侍郎迟凤翔回部管部仍暂协理戎政
　　○诏鸿胪寺自后各王府以讦愬等项私事至者先将赍奏人役薄录在京俟命下之日查有讦弊即拘送法司问罪其以进表公事至者事毕即勒限出京不许潜流探伺时襄垣王成□□癸薨以冒封当革袭其曾孙充煌狃严氏时事欲朦胧袭之其宗室中有镇国中尉俊撬者有限于充煌因讦奏故襄垣王仕＜土匮＞昔以罪废五十年余成金□癸以孽支夤缘得之今死其子孙当降迁原爵如宗藩条例且讦充煌诸贪淫不法事＜锍-釒＞下都察院自其祖父时有黜奴数辈络绎占京邸贿通礼部奸胥作弊以为常至是知后撬＜锍-釒＞行则诈署襄垣诸宗室名保充煌参俊撬及山阴王俊栅以宗藩条例查革冒封款出俊栅所条议也＜锍-釒＞入报寝诸奴即复为一＜锍-釒＞上之礼科都给事中卒自修言襄垣分封山西蒲州去京师二千余里兹二＜锍-釒＞前后同词而相距不数日且置名乖错字多窜改疑必潜慝京师奸人所为请行山西巡按御史究治并治其辅导官罪礼部覆如其议因有是令
　　○庚寅  慈孝献皇后忌辰  奉先殿行祭礼
　　○升南京鸿胪寺卿袁洪愈为南京太仆寺卿
　　○追至三十三年黑龙王等墩失事将领罪谪原任大同副总兵官都指挥同知冯登大同后卫指挥佥事刘宾充边远军下指挥等刘贵等于巡按御史问
　　○辛卯直隶巡按御史孙丕杨劾奏新升苑马寺卿凤阳府知府宿应麟新升广西副使杨州府知府张正位各贪黩不职诏罢应麟为民仍下巡按御史逮问正位闲住  命左军都督府掌印临淮侯李庭竹充总兵官提督漕运镇守淮安
　　○壬辰起原任四川布政使司右参政郑世威于湖广寻升南京通政使司右通政
　　○改四川龙州宣抚司为龙安府先是巡抚谭纶言宣抚薛兆乾悖逆伏诛薛氏不可复立宜如马湖事例创建府治改设流官知府同知推官及照磨司狱官吏其原设宣抚司副使佥事改衔通判兆乾第逃芝降为知事俱世袭令辖生熟畨夷不得与有司政事土民散处宁羗利保等处者悉入版图且割保宁成都二府所属江油石泉二县并青川所隶之而总隶于川西安绵道户部覆如其言乃诏易今名云
　　○初设四川隆昌县于泸州富顺荣昌县之中属叙州府先是三州县中有驿曰隆桥居山谷间为盗渊薮设重庆府通判一员督军守之至是守臣建言设通判不如设县治令事有专统可以责成然后地方无患部覆从之
　　○癸巳追治四十二年七月中鸡鸣驿事将官罪谪宣府南路参将曹镇狭西缕德卫指挥佥事徐礼充边远军降绥德卫署都指挥佥事方振职一级下游击史纲等于巡按御史问
　　○甲午免腊宴
　　○初设福建海澄宁阳二县以其地多盗故也
　　○以凤扬府寿州水灾停徵四十五年分备用马价
　　○乙未升太仆寺少卿陈道基为南京鸿胪寺卿云南抚镇官尚书吕光洵等以讨平凤继祖及逆党土舍高钦等捷闻诏先赏土官高继先银币钦子孙降袭姚安府经历其诸臣功罪行巡按御史核实以闻
　　○丙申以工部右侍郎张守直三年满考荫其子私仁为国子生  命英国公张溶掌左军都督府事
　　○总督仓场户部左侍郎刘体乾条上四事一在京十一仓共五十二卫止监督主事五员仓多官少摄理难周请添设主事一员以资办理其各仓经历系冗员当革一监兑部臣宜重其事权毋令阻挠南直隶道里阔远宜增一员以管苏松常镇四府一管上江江北一议单内漂粮一万石者总兵官听科道紏劾至褂欠寄囤则未有议夫卦欠寄囤乃亏损迟误之别名于总民参将邀不相涉谓法纪何今后请北漂流事例一体参究户部覆奏得旨管粮主事既有专职不许别委监兑官各照地方铸给关防新旧接管余俱如议
　　○戊戌改刑部左侍郎王本固为兵部左侍郎协理京营戎政升南京通政使司右参议林润为太仆寺少卿尚宝司司丞方繁为本司卿
　　○荫原任工部右侍郎张玭子王路为国子生以先任蓟州巡抚  军功故也
　　○旌表天下节妇何氏等七人烈妇张氏等二人
　　○己亥改南京工部尚书林廷机为南京礼部尚书
　　○庚子上疾甚还大内午时崩于乾清宫是日辅臣徐阶等启请裕王入主丧事
　　○王举哀具黑翼善冠青布袍黑角带由东安门步入至乾清宫释冠服披发诣御搨前叩头哭毕至丧次命各门内外官员谨宿卫发丧
　　○作梓宫
　　○辛丑小殓
