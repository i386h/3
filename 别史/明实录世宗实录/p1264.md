<!-- { "loadSidebar": true } -->
　　○开福建建宁延平等府鉄治先是二府岁课鉄五十万斤角□羊部寻以浙省银矿盗发禁革至是福建御史胡志夔以为言诏复之
　　大明世宗肃皇帝实录卷四百二十二


大明世宗肃皇帝实录卷四百二十三
　　嘉靖三十四年六月甲子朔
　　○镇守两广太子太保定西侯蒋传卒赐祭葬如例
　　○虏自春三犯宣府龙门城及万全右卫等官军御之颇有斩获总督许论等＜锍-釒＞上诸臣功罪兵部覆议得旨升游击马芳指挥张桓刘漠秩二级各赏银二十两副总兵田世威指挥郭抚镇各十五两下指挥魏卿十三人及原任总兵刘大章于巡按御史论罪
　　○乙丑
　　○升分守通州副总兵署都指挥佥事叚堂为署都督佥事佥书南京左府事
　　○丙寅
　　○改南京工部尚书杨行中为南京吏部尚书升巡抚江西都察院右副都御史陈洙为南京兵部右侍郎
　　○丁卯
　　○升南京吏部郎中赵贞吉为南京光禄寺少卿
　　○己巳
　　○怀柔伯施焘卒赐祭葬如例
○庚午
　　○总理河道工部右侍郎曾钧三考秩满荫其孙允行为国子生
　　○倭贼百余自浙江绍兴府上虞县爵溪所登岸突犯会稽县高埠夺民居楼房据之知府刘锡千户徐子懿等分兵围守贼潜缚木筏由东河夜渡氵□赍围而出乡官御史钱鲸遭于蛏浦见杀贼遂流劫杭州而西历于潜西兴昌化内城大骇
　　○甲戌
　　○总督侍郎王忬言蓟镇抚臣宜仍旧改驻遵化至秋乃出昌平以便策援其调至客兵宜分以信地凡获功失事与主兵同其赏罚兵部覆议从之
　　○三丈浦倭贼驾舟出海总兵俞大猷引舟师遮洋击之斩首一百三十有奇冲沈贼舟七艘贼遁泊海洋三板沙
　　○乙亥
　　○先是兵科给事中游震得等建议谓京营诸卫之兵杂配于各营多寡参差稽核无绪诸以大小卫所相兼分配令一卫专隶一营于约束为便兵部覆从之已而提督京营镇远侯顾寰言五军营每营挑选精锐正兵三千余为备兵分为强弱二等神枢神机两营亦选拨听调若欲序卫顺营分配之际未免创改队伍况秋防在迩不惟兵将不习亦且强弱混淆不便部臣覆上其议得旨营兵宜如旧以后诸臣建白窒碍难行者部臣毋得依违题覆既行辄易
　　○治三月间虏寇右卫山阴怀仁等处失事罪总兵官焦泽以退遛禠职闲住
　　○巡抚延绥都御史王轮言镇兵选调入卫见兵不足防守谐得选取腹里民壮查调下班官军以壮秋防兵部覆是其议请自临巩二府外各选民壮十分之三岁遣官统赴延绥而下班官军亦查令领班都司辖戍边俱以六月至十月选俟掣卫兵乃止从之
　　○黜广东按察司佥事王德闲住德以疾乞休永奉俞旨辄充回籍为按臣所奏故也
　　○裁革直隶顺德府通判真定府曲阳县主簿阜平县茨沟村巡检各一员
　　○巡按直隶御史周如斗＜锍-釒＞报苏松旧倭去者未尽绝新倭来者益众节犯黄浦等处杀游击周藩请治诸臣失事罪因言佥事董邦政寡谋轻进遂致偾师罪宜百论把总娄宇望风奔溃同知郁文奎洪以业防守疏虞总督张经提督周珫操江史褒善均有兵戎之任不能御寇门庭皆属有罪副总兵俞大猷既逸寇于金山复慢防于越浦虽有平望王江之捷难赎其辜备倭都指挥刘恩至要害不守武备素弛皆当量罚因言新旧之寇势合而益张主客之兵力分而益寡请更调发精兵协济军饷责诸臣以讨贼必放仍录游击周藩死事之忠以作士气兵部计已被谴诸臣不议请令督抚周珫遵前议增调两广及湖广精兵仍令卢镗亲诣处州选兵更于四川松潘等处选官民乡勇羌土诸兵并赴浙直军门并力破贼  上曰近日江南调至粮土诸兵不为不多督抚官迟疑观望不能进剿养寇贻患以致新贼继至合势愈炽又欲增调各兵不过假此迁延时月奚有实心平贼之忠今姑从所拟施行若又师久无功珫等罪不赦夺巡抚史褒善俸三月禠把总娄宇都指挥刘恩至职令戴罪杀贼下同知郁文奎洪以业于按臣问赠游击周蒲都督佥事录其子袭升三级
　　○丙子
　　○吏部奏勋爵宗支旧无册籍一遇故绝争袭纷然无所考证乞如军职贴黄例行两京五军都督府将各公侯伯父祖始封承袭来历并立功者的派子孙与应袭者所自出备造宗图文册一存本府一送本部一送吏科每五年一造请著为令以杜纷竞诏可
　　○倭进据江阴蔡泾闸分众犯唐头知县钱錞统狼民兵御之遇贼于九里山时已薄暮雷雨大作贼伏兵四起狼兵悉奔惟余錞及民兵八人尽死于贼巡按御史周如斗上具事诏赠錞为光禄寺少卿荫一子国子生赐祭一坛立祀死所有司岁时享祀
　　○丁丑
　　○升户部左侍郎马坤为南京工部尚书命原任都察院右佥都御史蔡克廉巡抚江西
　　○改镇守保定总兵官署都督佥事李贤于山海
　　○戊寅
　　○原犯浙江倭还侵吴江参政任环总兵俞大猷督水陆官兵游击于莺浢湖平望等处斩首七十九级生擒贼五人余贼奔还嘉兴
　　○己卯
　　○户部尚书方钝奏宣大二镇一岁军饷已费二百五十余万金犹称不足据先任大同巡抚王将奏开本镇食粮官军八万八千余名昨追贼至山西境上合副总参游等官军止有一万三千余名余皆仅守城堡宣府巡抚刘廷臣亦奏闻本镇官军八万有奇每遇出战合奇游并五路援兵各不满三千之数则可见各镇兵马固有有籍无名有名无实者亦有所养非所用非所养者营伍日耗饷金日增其糜费之故恶能逃  圣明洞察哉今当灾虏频仍度支诎乏之时乞敕二三督抚之臣协力区画为国家长远之计毙所当革则浮议勿恤法所必行则众怨弗避简精勇以实营伍核出纳以节军储庶于燃眉之急可少纾耳不然内殚外屈臣不知邦计之所终矣  上是其言
　　○庚辰  睿宗献皇帝忌辰  奉先殿行祭礼
　　○玉板沙倭贼抢民船出洋参政任环总兵俞大猷引舟师追击于马迹山擒倭首滩舍卖及后贼五十七人斩有九十三级是日倭舟有被海风飘回者舟坏余贼五十人屯嘉定县民家参政任环以耆兵攻之不克伤亡几三百人乃投火民宅爇之贼尽死
　　○辛巳
　　○升密云副总兵署都指挥佥事袭来为署都督佥事充总兵官镇守保定
　　○壬午
　　○敕总督直隶浙福军务都御史周才□充巡抚浙江都御史李天宠为民改南京户部右侍郎杨宜为兵部右侍郎兼右佥都御史代王□兑升巡按浙江御史胡宗宪为右佥都御史代天宠先是  上闻玩疾甚又以天宠嗜酒废事遂并黜之仍敕工部右侍郎赵文华悉心督察命礼部铸督察军务关防驰赐之
　　○虏酋黄台吉驻兵独右边外遣其谋把秃等四人内侦至滴水崖属夷鼠和等以报边吏陈钺等执之事闻兵部以为奇功请厚赏请当事者诏赐总督许论银四十两纻丝三表里总兵欧阳安巡抚刘廷臣各三十两三表里参将张缙十五两升指挥陈钱刘潮秩二级通事阮和一级鼠和给赏如例把秃等斩首枭示
　　○山西矿贼宋爱等千人流劫入定州越阜平曲阳行唐等县官兵追剿擒之巡按直隶御史樊献科上其事  上命逮治失事指挥佥事郑勋等升阵亡百户屈伸一级世袭金余王级等十七人俱优恤获功被创官兵郄景等七十七人给赏有差
　　○癸未
　　○建州等卫女直夷人都指挥哈尔合等来朝贡马宴赉如例察视军情侍郎赵文华言始者贼绕松江也宣慰彭荩臣等与贼相持十昼夜贼遁苏州荩臣及俞大猷任环合兵追之于陆经坝斩首五六百级兵势稍振顷二司兵失利而贼遂散逸一犯常州宜兴一犯湖州长兴势复猖獗良由我兵寡势分士气不扬耳臣以为荩臣等报效之勤宜势寇至苏州我军尽亡火路委诸贼中而又海上福沧等舟七十余艘皆为贼毁臣以为诸臣失事之罪宜问兵部覆议  上命降敕奖励彭荩臣彭明辅各赐银二十两纻丝一表里官舍彭翼南准实授生员彭守忠与给冠带其福凔兵船被毁失事令按臣核实以闻
　　○乙酉  命黄花镇参将署都指挥佥事罗文豸充副总兵官分守密云
　　○北虏倦答黄台吉遣谍麻廷游乔钺等内诇至  天寿山为守备太监贾堪所获守臣上其事诏荫堪弟侄一人为锦衣卫所镇抚下守居庸关百户崔泰等于按臣论罪廷游等斩首枭示  上谕户部曰朕闻宣大二镇米价腾贵其北直隶山东河南麦熟之处或可仿昔人平准法以济民饥者当急计行户部奏宜差户部主事二员赍银收籴在山东者运至通州以备宣府在河南者运至易州以备大同再容臣等酌议转输居庸怀来紫荆代朔等地以济饥馑报可
　　○蔡泾闸倭至夏港镇副使至崇古督水陆兵夹击之贼遂出港泊浅沙分舟南犯至靖江陈公港登岸我兵急击之斩首四十有奇余贼走入民家我军焚而歼之
　　○戊子
　　○升户部右侍郎倪嵩为本左侍郎巡抚河南都察院右副都御史邹守愚为户部右侍郎巡抚甘肃右副都御史王诰为南京户部右侍郎总督南京粮储
　　○己丑  孝庄睿皇帝忌辰  奉先殿行祭礼遣武定侯郭守乾祭  裕陵
　　○庚寅
　　○未封妃高氏薨赐号曰和丧仪如睦妃何氏例
　　○辛卯  孝穆皇后忌辰遣玉田伯蒋荣祭  茂陵
　　○户部尚书方纯三年考满遣中官赍赐羊酒实钞荫其子由义为国子生
　　大明世宗肃皇帝实录卷四百二十三


大明世宗肃皇帝实录卷四百二十四
　　嘉靖三十四年七月癸巳朔时享  太庙遣驸马都尉谢诏代
　　○遣道士二十三人赍香帛祭  先圣历代帝王陵寝□八
　　○起原任都察院右佥都御史张烜巡抚河南升大理寺右少卿魏谦吉为都察院右佥都御史巡抚甘肃
　　○初四川叙州府宜宾县肆囤夷民阿康返等恃险为乱有司虑得罪不闻久之贼势盖炽众至数千人焚屠材镇巡抚张臬督佥事焦希程臬土汉兵二万余讨平之擒康返诸巢皆破武生刘显安得禄战甚力显所生擒省恶三人斩首五十余级以是遂知名于时臬以其事闻诏赐臬银三十两纻丝二表里升俸一级巡按御史叚锦银十两纻丝一表里升希程秩二级授显秩二级给得禄冠带余颁赏准赎恤录有差
　　○甲午降浙江按察司副使刘起宗董士弘官一级佥事罗拱辰二级升左参议许东望为副使代拱辰以巡按御史胡宗宪劾其御倭无功故也
　　○乙未改通州副总兵为参将初咸宁侯仇鸾建议设三都御史于通州易州昌平通州增置副总兵官鸾败俱奉诏裁革至是总督王忬复言通州重地仍宜用副将守之兵部谓该州兵止千人请改参将便  上从部议遂以署都指挥佥事吴旂充参将分守
　　○巡按直隶御史李凤毛言虏酋俺答等数犯宣府几震居庸屡扰大同紫荆诸处踪迹诡秘皆奸逆丘富周原等为之谋诸奸悉华人以白莲教术惑民恐为祸本请委边臣以计灭之因举朔州兵犹副使杨顺智略可任兵部覆请发银一万两付顺令驻大同左右卫多方图之仍戒中外毋泄报可
　　○丙申  仁孝文皇后忌辰  奉先殿行祭礼遣恭顺侯吴继爵祭  长陵
　　○陆工科左给事中曹禾为都给事中刑科右给事中杨允绳吏科右给事中季遇元俱为左给事中工科给事中谢江户科给事中彭范吏科给事中兵岳俱为右给事中禾本科允绳江俱户科遇元礼科范兵科岳工科
