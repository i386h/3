<!-- { "loadSidebar": true } -->
　　○先是总理河道右副都御史于湛等言地丘店界牌口杨铎铺等水俱入亳州经涡河渐近寿春王陵且居郑家口上流易成淤塞无以接济二洪若挑饮马池原淤河身地远费多宜于地丘店野鸡冈等口上流开凿一河四十余里由挑园集丁家道口入旧黄河既可以截涡河之水入河济洪复可以免遍冲王陵之虞工部覆以为便诏从之
　　○工部覆议给事中杨僎等言各监局匠役专备不时造作供应之用近收名数繁多不无冗滥宜差官审核业精年壮者量准补役其余悉行革退庶无冗耗之弊  上以各监局人匠逃故数多不敷应役已量行选补仍照前旨行
　　○乙卯赐故会昌侯孙杲祭葬谥荣僖
　　○丙辰升湖广道监察御史徐九皋为贵州按察司佥事
　　○丁巳朝鲜国王李怿遣陪臣礼曹参判柳洗麟等来朝贺及献方物宴赏如例
　　○己未诏追赐原任右副都御史周李麟谥僖敏
　　○遣英国公张溶等为正使户科给事中高时等为副使持节册封楚王显榕世孙英燿为楚世子楚端王荣＜氵戒＞庶第三子显槐为武冈王韩府建宁恭安王旭＜木肴＞长子融火□旬为达宁王长泰荣顺王旭横长子融焯为长泰王岷王彦汰庶第七子誉□木曰卒□为遂安王第八子誉木□喜为长寿王秦府永兴庄定王秉榉庶长子惟火□□为永兴王周府汝阳宣思王睦槿嫡第九子勤＜氶灬＞为汝阳王姚氏为新会王妃赵府临漳康端王厚炣庶长子载土□兹为临漳王李氏为秀水王妃沈府永年恭裕王胤橚长子恬＜火定＞为永年王赵氏为永年王妃代府山阴荣清王成鍪长子聦澍为山阴王夫人薛氏为山阴王妃陈氏为庆世子妃丘氏为荣府永春王妃夏氏为富城王妃周氏为贵溪王妃高氏为蜀府南川王妃王氏为华阳王妃
　　○升都察院右都御史毛伯温为工部尚书提督工程伯温＜锍-釒＞辞不允
　　○翰林院侍讲学士廖道南乞其父祭葬  上以其日讲效劳许之
　　○辛酉岁暮行大祫礼于  太庙遣武定侯郭勋代
　　○癸亥户部覆议巡抚顺天都御史党以平等言顺天永平二府系畿辅重地频遭重灾乞动支太仓银二万两通仓米二万石赈济  上命如议给与银米仍令抚按官实心调度使小民务沾实惠毋事虗文
　　○诏旌表狭西浙江湖广贵州等处孝子黄骥等七名十一世同居石伟一名节妇章氏谢氏等十二口烈妇王氏等五口烈女李氏一口
　　○甲子户部覆户科都给事中杨僎条陈足国事宜一专督率以严岁报谓本部会派夏税秋粮及坐派绢布颜料厨料户口食盐一应钱粮移文抚按务遵律例及时催徵立限起角□羊就赴各该衙门上纳取获通关锁缴违者提问治罪住俸降级勿事姑息岁终逐一开款上奏以备查考一稽政绩以重邦计各府州县考满官员将所管任内一应钱粮务要分别京运角□羊边存留各若干某项完纳获有通关某项角□羊出尚未完报某项见今追徵某项拖欠处补如遇灾伤徵免若干抵角□羊措置若干遇考满之期备造进呈方册以凭稽考如有任内钱粮不完及朦胧造报者听该科指实参究一禁奏讨以彰法令各王府奏求盐茶税钞皇亲奏求地土纷纷陈乞不知止足宜申明事例严加禁约不许肆行奏扰一惩贪玩以肃漕运谓领运各官督率不严以致旗军怠纵漂流数多宜照漕运会议事理分别失事官员具实上请通行查究务在来年新运到京各照数补纳如总督漕运都御史周金总兵官刘玺等职专漕务以致漂流并宜罚治奉旨准议周金等提督欠严各夺俸两月
　　○乙丑升刑部河南司郎中陈燿为湖广按察司副使南京刑部云南司郎中蒋卿为山东按察司佥事
　　○先是真人张彦頨行礼到迟序班唐牧紏奏  上谓是日系有例免朝如何又复引朝责令对状至是鸿胪寺卿陈璋具＜锍-釒＞认罪得旨璋等职掌朝仪不行遵守且人臣一体有举不举者显是狥情堂上官姑宥之该日侍班御史不行紏正附和奏扰及序班狂妄烦渎各夺俸半年
　　○己巳选授行人郑大同朱宪章何彦推官樊深徐守义知县杨雷俱给事中大同吏科宪章兵科深户科守义礼科彦南京户科雷南京工科行人田大有王达来聘舒汀国子监学正余坤助教张存诚推官王弘道知县陈豪陶谟樊得仁皮东山黄正色胡宾俱试监察御史大有河南道达湖广道聘浙江道汀山西道豪狭西道坤江西道谟四川道得仁福建道东山云南道弘道南京河南道正色南京浙江道宾南京狭西道存诚南京山东道利宾南京江西道
　　○辛未直隶巡按御史王瑛言沂州滕费郯城等县地本卤瘠复经累年灾伤请将本年应角□羊马匹暂改折色银两照例角□羊送太仆寺贮库以备买马之用俟年豊派徵兵部覆议以为便  上从之
　　○壬申立春特享  皇祖  列圣  献皇帝庙命武定侯郭勋代成国公朱希忠宣城伯卫錞驸马都尉邬景和大学士李时夏言尚书顾鼎臣严嵩捧  主
　　○癸酉顺天府官进春  上以寒疾免百官贺
　　○升户部右侍郎王尧封为都察院右都御史
　　○甲戌  皇第七子生
　　○乙亥  上以皇第七子生亲告  皇祖  皇考遣官分祭  七庙
　　○以明年元旦节遣驸马谢诏长宁伯周大经玉田伯蒋荣分祭  七陵恭顺侯吴世兴祭
　　○  恭仁康定景皇帝陵寝并  哀冲太子坟驸马谢诏祭
　　○  孝洁皇后陵寝中官祭
　　○  恭让章皇后陵寝并  宪庙废后吴氏坟所
　　明世宗肃皇帝实录卷之二百七终


大明世宗肃皇帝实录卷之二百八
　　嘉靖十七年正月丙子朔  上御  奉天殿文武群臣及朝觐官四夷贡使行庆贺礼免宴赐节钱钞
　　○戊寅  宣帝章皇帝忌辰  景神殿行祭礼遣玉田伯蒋荣祭  景陵
　　○壬午  命宣府游击将军梁桓充右参将分守宣府东路
　　○工部尚书温仁和奏江西烧造磁器有违钦限请治角□羊官迟误罪  上以巡按官不行催督命调御史陈褒为广东韶州府推官
　　○癸未
　　○改延绥总兵官刘文镇守甘肃
　　○丙戌以  元子补试周礼  上亲告  太庙遣大臣分告  群庙
　　○升蔚州卫指挥使章镇署都指挥佥事充宣府游击将军
　　○丁亥以  皇苐七子生告谕天下宗藩勋戚大臣武定侯郭勋等各进玉带马匹称贺诏赐银币有差
○吏部会同都察院考察天下诸司官员方面年老参政未概等八员致仕罢软知府姚正不谨布政使张鲲等四十员贪知府方岑酷知府陈绶为民才力不及布政使李松祥等二十六员调用余有司一千六百二十员杂职一千三百八十四员各调黜有差
　　○己丑  皇苐二女生徽嫔王氏出也遣武定侯郭勋告  景神殿  命山西副总兵署都督佥事周尚文挂印充总兵官镇守延绥地方
　　○庚寅
　　○天方国遣使臣写亦狭西丁等入贡请得游览中国礼部议奏非例疑有狡心诏绝之还其贡物
　　○辛卯  皇苐七子薨遣封为蓟王谥曰哀
　　○壬辰  英宗睿皇帝忌辰  景神殿行祭礼遣定国公徐延德祭  裕陵
　　○巡抚狭西右副都御史任忠卒赐祭葬如例
　　○顺天府房山县民传得本奏水洞山并浮图峪等处银矿可采  上命锦衣卫千户张玮验实工部覆奏行抚按委官采取从之
　　○乙未
　　○吏部都察院议覆科道拾遗考察方面官拟副使戴鱀张庭留用参议郄元洪知府许继林春泽应槚改调副使陈赞仲选参议沈松知府陈文誉洪价闲住得旨戴鱀张庭调用郄元洪闲住余依拟  命山西游击将军署都指挥佥事祝雄充副摠兵官镇守山西地方兼提督代州三关
　　○真人张彦頨赴京朝贺毕将还备言来时沿路官司常山县知县吴襄等应付稽迟状请给敕书护行  上允其请命各巡抚御史逮襄等问
　　○初应天府尹孙＜棥心＞府丞杨麒南京江西道御史何宏云南道御史沈应阳俱以乡试录违式有旨逮问所取士不许会试已懋等纳赎还职于是广西道御史吴悌＜锍-釒＞请宽宥中式生儒姑容应试  上谓其违旨奏扰命锦衣卫执下镇抚司问寻宥之后春围事竣礼部覆以诸生为诸仍诏送国子监肄业
　　○丙申
　　○海西秃都河等卫女直都指挥佥事董山等建州等卫女直都督也隆奇等建州左等卫女直都督方中干黑纳阿都赤等三百余人入贡宴赉如例
　　○初建昌侯张延龄既以罪论系狱其兄昌国公张鹤龄调降南京锦衣卫指挥诸子宗说宗俭辈尚在京师张氏自弘治正德凭宠肆虗多行不义久为中外所怨嫉延龄等既得罪而诸子席其故赀富厚擅都下诸无赖子及家奴利其所有类撰造危言以恐吓之率协取重贿索或贿不得或得得而意未慊者则首诸官去年冬有班明于云鹤者上章告变构及中官戚里鹤龄自南京逮赴诏狱瘦死明云鹤以诬奏充戍而言者且接踵未已其刘东山者以射父坐死在逃巡视东城御史陈让檄兵马钱珊捕获之东山故刁狡尝马□匡赚宗俭金□辈银物无筭至是乃上耆言延龄夫妻父子亲戚魇镇  上事皆实班明等奏不诬冀脱己罪并让珊构致之仍取张氏奴陈大绅所构奏词一纸连封以进诸奸滑小人庞永洪于良臣刘琦郭文振王文正等又群起而和之言张氏咒咀魇魁事有迹连遂安伯陈鏸西宁侯宋良臣京山侯崔元太监麦福赵稷贺恩李勋等诸所蔓引无虑数十人章俱下锦衣卫拷讯独令鏸良臣及福俟讯竟曰奏请锦衣卫推鞫东山等所言事皆无实不可听奏上诏释元等放稷等三人于南京闲住余俱付法司会鞫法司拟东山等枷号三月满日发极边充军让珊赎杖还职鏸良臣免究福等请自  圣裁因言延龄罪状多端久留禁狱其子侄骄溢敛怨以致奸人垂涎财物纷纷告讦动輙指斥乘舆干犯宫禁其于国体所伤匪小乞将延龄早赐处决宗说宗俭等调发南京产业查夺奏上诏延龄仍禁锢候决宗说调南京锦衣卫带俸并宗俭家口俱随诸所有田住宅户工二部查旧以奏讨得者悉藉还官鉄券追夺鏸良臣如旧管事福等免究余如拟
　　○丁酉
　　○以祈祷视牲命成国公朱希忠代伯卫錞大学士夏言为书顾鼎臣严嵩轮视武定侯郭勋请  太祖配神
　　○乙亥
　　○故南京户部右侍郎袁宗儒为户部右侍郎
　　○庚子  孝静毅皇后忌辰  景神殿行祭礼遣驸马都尉谢诏祭  康陵  诏造蓟哀王坟并颖伤王为一所  命西官厅听征前哨参将李蓁充山西鴈门等三关游击将军以分守葛峪堡参将刘锦代蓁
　　○移南京新江口水操教场于济川卫西
　　○辛丑
