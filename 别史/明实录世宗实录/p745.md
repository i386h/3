<!-- { "loadSidebar": true } -->
　　○先是  上以查勘各官庄田数目与旧数不同下户部覆尚书孙交等言旧数之多者以奉旨清查退给除豁地短少之数请俟年豊将原报低洼地土查有水退堪种及生芦苇者量徵子粒以补之得旨令查成化弘治间原数以闻  命镇辽东被灾军民以备赈银米及部运银补给仍停徵子粒
　　○钦天监掌监事光禄寺少卿华湘奏历代治历更改不一不敷世輙差者由天周有余日周不足所致胜国至元辛巳造授时历天正冬至岁差迄今不同是以正德戊寅日食己卯庚辰月食时刻分秒起复方位与本监所推不合乞赐中秘历书及国朝历志准臣亲督中官正周濂等及选谙晓本业善于推筭者及令冬星以前诣观象台晨昏昼夜推测日景赤道黄道中星分秒日记月书候至来年冬以验二十四气二至二分日月交食合朔弦望并旦躔月离黄赤二道及昏旦夜半中星七政躔度紫气月孛罗＜日侯＞计都等类视元辛巳果否有差备录上之并延访知历理善立差法之人令其参别同异重建历元详定岁差以成一代之制下礼部议请如所奏得旨允其测候访取秘书报罢
　　○礼科参奏净身男子妄肆陈乞宜令该管州县钤束安插锦衣卫仍逮为首及写本人治罪报可
　　○在军都督都督佥事张瓒以被劾降为署职
　　○修观象台占风杆及浑天仪简仪
○己卯  命故赠江西按察使周宪配享孙燧许逵旌忠祠罢赠大常寺少卿黄宏光禄寺少卿马思聦配享先是宪督兵剿贼遇害都御史盛应朝请如宏思聦之例而监察御史邓显麒以宏思聦不当祀并下礼部议故有是命
　　○兵部覆议南京进鲜等项舡只务照尚书乔宇所奏事例每舡内拣选网领给付花栏小票明开舡只装扛水夫之数于经过管河等衙门投递验放有司驲递照票应付如遇生事害人者即申巡按兵备等官指寔参奏再乞敕南京内守备戒谕各监局进鲜官员不许多带奸徒生事仍张榜于沿河地方禁约  上是之
　　○庚辰大学士杨廷和再＜锍-釒＞辞加官  上曰卿元勋耆德望重台司弼亮勤  多历年所功存  社稷泽在生民穹秩特加用彰殊眷乃以盛满为惧恳辞至再具见劳谦成命已下宜即勉承朕意从客展布赞成嘉靖之治再不必辞
　　○户部覆议南京库贮布少绢有余乞将布二疋折绢一疋着为折俸定规从之
　　○辛巳巡抚云南都御史王启条奏处置土官事宜请令今后土官应袭替者该管府州县并守巡官即为勘明具呈抚按批送三司比册相同免其参驳除杂职及妇人代为具奏外其品官衙门设在腹里地方宁靖者照旧赴部袭替俱免纳谷其设在边远兼有争竞讐杀者抚按等官勘实代为奏请就彼袭替仍依原侧纳谷备赈其六品以下有贫乏者听该管官审实量减若应袭土舍有罪未结或争袭未明者各官速为勘处若延至一年之上不为勘结或本部转行覆勘一年之上不行回报者听抚按及本部查参治罪或土舍恃顽延至十年之上方告袭者不准承袭或因为事及查勘迟延至限外者不在此例若土官举宗朋恶相应改设流官者抚按酌处具奏定夺议上报允仍著为令
　　○怀庆太长公主玄孙王宇奏乞坟户户部奏参宇高祖王宁乃  高庙戚畹初无坟户事遂寝
　　○癸未升刑部郎中邓文璧为云南按察司副使
　　○大学士杨廷和三＜锍-釒＞辞加官  上曰朝廷设三公之职以待忠贤共图化理卿匡辅  先朝赞襄新政备竭心力茂著忠勤勋绩既多特加穹秩资望允宜何乃屡陈恳悃至以引去为辞鸿泸寺便往宣谕宜祗承恩命即出供职用副眷倚至意慎勿再辞
　　○虏入辽东椵本山指挥阎振等督军追袭获首饭十一颗马六匹追回被虏牛二只
　　○虏入密云白厓厂等处杀虏男妇十余马骡牛驴三十余头匹
　　○甲申遣英国公张仑等为正使翰林院编修黄佐等为副使持节奉册宝冠服封衡王祐椑庶第二子厚烃为玉田王致仕吏目于芳女于氏为江华王妃周王睦＜木审＞嫡第六子勤烶为汤溪王海阳王安氵□蓬庶长子睦果为海阳王曲江恭和王安氵□叶庶长子镇国将军睦木□舍为曲江王西城兵马副指挥陈顺女陈氏为曲江王妃东城兵马副指挥王垣女王氏为邵陵王妃楚府东安昭简王均饰庶第二子荣淑为东安王眠府南渭怀简王膺金□只嫡长子辅国将军彦滨为南渭王夫人吴氏为南渭王妃德王祐楁庶第二子镇国将原墩为东平王夫人王氏为东平王妃庶第三子厚＜火节＞为历城王夫人陈氏为历城王妃赵庄王祐采庶第四子厚煇为光山王唐府承休荣和王芝垠庶第三子镇国将军弥鋠为承休王夫人王氏为承休王妃东城兵马副指挥蒋斌□金女蒋氏为代府进贤王妃义官殷继宗女殷氏为晋府荣泽王妃致仕翰林院译字官卢佐女卢氏为临泉王妃原任都察院司务李镠女李氏为徵府阳城王妃生员李铠女李氏为肃府铅山王妃弋阳王夫人欧阳氏为弋阳王妃
　　○礼部肩详掌钦天监事光禄寺少卿乐頀奏頀谓言历不可改与少卿华湘所见不同我朝历因于元经那律楚材许衡王恂郭守敬诸人儒之手固难议改然推步之法贵随时考验以合天运今华湘欲自行测候以定岁差亦不为无见已经行令测验请行本监令二臣各尽数见凶极异同考永至当归一之法以合天度从之
　　○乙酉兵部尚书彭泽以疾乞致仕  上以泽老成练违安攘重寄方切委任不允
　　○丙戌大学士杨廷和四＜锍-釒＞辞加官  上曰朕以卿忠诚体国为时元勋崇德报功宜加异数而乃具＜锍-釒＞辞免至于再四实出悃愊至情朕不欲强特允所辞以成卿劳谦之羙
　　○赐故锦衣卫带俸指挥佥事吴让祭一坛谦  武庙德妃父也
　　○巡抚延绥都御史周金奏本镇把总坐堡管司贴司等官员缺俱由巡抚衙门会内外镇守等官令本城把总都指挥开具职名委用事多苟简乞令分巡边备官平时察访临事呈报会同各该衙委用下兵部议谓金言切中边务仍请通行各边腹地方一体施行其参游守备等官亦要各举所知送镇巡官酌用如各官举用非人俱听巡按御史紏劾报可
　　○戊子兵部接出墨帖安陆州差来小旗官二给马匹口粮关文回今后遇有奏事官舍旗杸到京回还照原批给与尚书彭泽言墨字传帖系  先朝毙政今一旦复出不惟难辩真伪抑且驿递愈难关防乞将官二应付停止以塞毙端以后内传乞仍用朱字得旨传帖如旧制官二应付仍遵给与
　　○升山西灵丘县知县杨文登为应州知州录具擒斩广贼功也
　　○己丑巡按浙江御史欧珠以宁绍地方夷使相讐杀官军剿捕敌死状上兵部覆议赠阵亡指挥同知刘锦为指挥使副千户张铠百户胡源俱准袭升一级赏镇抚刘恩等罚指挥冯恩等有差
　　○给密云地方官军二千二百六十七员名各胖袄裤鞋一副
　　○中军都督府带俸太子太傅成国公朱辅卒辅仪之子也以弘治九年嗣爵推守备南金乞餋母回京历掌左中二都督府事提督三千营操练正德十一年虏入自羊口奉命佩平胡将军印充总兵官率师御之虏退旋师十二年守备南京时宁藩作乱有守御功十六年召还会  上登极奉宝册诸安陡州恭上  尊号奉迎  中宫充正使卒  上辍朝一日赠太傅谥恭僖仍给赙祭营葬如例辅位上公而服食雅素喜唫咏诵读有儒者之风
　　○庚寅总督两广军务在都御史张岭奏海南等卫所每年轮班梧州听调余丁俱有名无实虗费粮米乞免其调拨杀贼兵部覆言之策一举数便数之
　　○辛卯总理粮储巡抚应天工部尚书兼都御史李充嗣以地方旱灾风变陈乞罢免  上曰  上天示戒灾变非常朕心警惕卿宜督属用心赈济以回  天意所辞不允
　　○工科给事中角□羊一贯等奉敕查勘马房地土事峻奏将踏勘过牧放官场筑立封堆永为遵守军民产业勋戚庄田给还承管及参太监谷大用李玺封党蠹政夺产殃民宜明正典刑及接管太监杨金等经状太监杜堂等并巡青千户陈瑾等通行逮治仍乞裁减御马监管场官听监督马房主事徵牧子粒召买粮料支用尽革岁派送监草料以备各边紧急奏讨户部如其言覆请得旨御马草场依新册仍着本监管理岁收银两准作修理等项支用清出地土庄田依拟给主谷大用乱政害人本当问究伹念迎请勤劳姑贯之仍降二级仍旧司香李玺并杨金杜堂等都免提陈瑾等各罚俸二年
　　○刑部尚书金献民等奏会审过死囚笃疾怀孕者二人情可原者五人可矜疑者五人得旨笃疾并怀孕者依律监候余各免死发遣释放有差
　　○癸巳甘肃镇巡等官都御史陈九畴等奏哈密卫新袭都督把的孛剌故乞将亲弟癿吉孛剌及请访求忠顺王狭巴亲属下兵部议请待夷舍癿吉孛剌至本部行鸿胪寺译审的实照伊父祖原授敕书令其袭职领敕行事其称忠顺王有无亲属行镇巡官差人诣安定卫拘集番族从公体访狭巴的派应袭之人取具印信保结奏夺如无详议回奏诏可
　　○拨五军三千神机营官军八千名于皇亲陈万言工所应役
　　○发前分守怀来署都指挥佥事张永充辽东鉄岭卫军永贿钱宁得职宁败事发刑官拟赎徒革职  上特命远戍
　　○甲午命补支宁府弋阳王拱樻及镇国等将军拱梴等禄米三分之二以正德十六年奉诏减革日为始因拱梴等奏辩与宸濠事无相干从该部勘覆也
　　○户部覆浙江金华府知府王九皋奏故南京礼部尚书章＜棥心＞清修苦节遗孤贫困乞行优恤命月给米二石待出幼日住支从之
　　○户部奉旨会议上赈恤事宜一折漕粮请将江南等处被灾地方本年应纳改兑粮米准改折银九十万石内直隶江南各府五十万石江北各府及湖广江西山东浙江河南共四十万石行各抚按通融分派每石连脚耗徵银七钱以备月粮折放所余运舡听令修艌存恤一发内帑请将内帑太仓银各发十五万两直隶江南十万两江北山东河南湖广各五万两差官运送巡抚衙门量灾轻重给发州县官与预备仓粮赃赎相兼给赈一惩侵欺言江南钱粮多被粮里将已徵在官者侵费贿嘱官吏捏作未徵冀幸赦免请访拿到官责限完解违者从重问遣一任抚牧请行各巡抚官捐停不急专意区处钱谷择属分赈其应徵钱粮听巡抚便宜从事或酌量丰俭均节或即赈数代补务于徵派中存赈恤之意一行劝借请于被灾地方军民有出粟千石赈饥者有司建坊旌之仍给冠带有出粟借贷者官为籍记候年丰加息偿之不愿偿者听照近例准银二十两者授冠带义民三十两者授正九品散官四十两授正八品五十两授正七品各免本身杂差仍禁有司逼强及饥民挟骗等毙一处财用谓今议赈者或欲捐赋发帑或欲授官补吏或欲借余财省快舡或欲借抽分折竹木为说不一均切民瘼但事各有掌檀难议覆乞敕各部随宜详覆施行议上命发太仓银二十万两分给赈济余悉如议
　　○以修理宣大二镇边[墙]崖堑墩台完赉总督镇巡以下官各银币有差
　　○乙未改南京礼部尚书颜颐寿于南京户部
　　○命会昌侯孙杲坐耀武营管操
　　○命都指挥同知王爵充甘肃游击将军
