<!-- { "loadSidebar": true } -->
　　○丙戌  命浙江道监察御史朱廷立提调直隶学校  南京国子监祭酒费采条奏太学事宜六条一南监故有  先朝所降书籍久多残阙请考监志所载及近年  御制新开诸书一体颁赐仍将修完二十一史分给六馆以备诸生讲习一举贡恩官生入监者通当三千余人而南京正襟历止二百七十人请将正历襍历每名递减日月或令诸司量许添注仍查旧例放回依亲读书一科道员缺乞将南京博士助教等官一体行取以备选用一诸生历满还乡凡遇乡试皆令所在巡按御史收考入试一南监自革膳夫久无庙户乃以法司囚徒洒扫请如北监例改佥庙丁一本监号房故有一千余间请令所在体勘修造仍将南监各官俸米改支折银如两京文武百官事例奏上所司勘议以闻已而吏部言先年监生十年乃得拨历三年乃得上选今到监未及一年即得上选皆相沿姑息之毙若又再减月日添注拨历则监生候选愈多选法愈冗流毙愈不可捄矣其行取依亲宜从其请余所言各部议覆皆允行之  命中军都督府带俸都督同知夏助子时亨袭指挥佥事时亨  孝静庄惠安肃毅皇后兄子也
　　○丁亥补荫故太常寺卿汪举子师召为国子生
　　○戊子升狭西布政司左参政邵锡为山东右布政使直隶滁州知州田汝成为贵州按察司佥事  河南开封府白昼天鼓鸣有星如盌大东南流众小星从之如珠
　　大明世宗肃皇帝实录卷一百七十九


大明世宗肃皇帝实录卷一百八十
　　嘉靖十四年十月己丑朔时洽享  祖宗  列圣于  奉先殿时享  皇考于  崇先殿  遣西宁侯宋良臣驸马都尉谢诏彭城伯张钦分祭  七陵长陵伯周大经祭  景皇帝陵及  哀冲太子坟所玉田伯蒋荣祭  悼灵皇后中官祭  恭让章皇后陵升金山等坟
　　○辛卯巡抚应天右副都御史侯位＜锍-釒＞荐原任太常寺卿魏校太仆寺卿汪玄锡右副都御史于偡汪珊乞赐召用时校玄锡已有前旨报罢部臣请召用湛珊从之  南京礼部尚书湛若水奉命祭告  祖陵因奉献  祖陵颁十章诏以其颂留览
　　○壬辰荫南京太仆寺王崇献子儆为国子生  晋府宗室奇湄奇决等十人越关入京诣午门驰道伏奏为巡视皇城科道官所劾诏夺其禄二年辅导官守门人员经过军卫有司俱下各巡按御史逮问  录平辽阳广宁乱军功升御史曾铣为大理寺右寺丞赏银二十两纻丝二表里原遣侍郎林庭＜木昂＞巡抚任洛大监王纯游击史俊各十两一表里苑马寺卿杨最都指挥赵奇等各升一级右参议高登俸一级其余赏有差
　　○癸巳起原任巡抚延绥都察院右副都御史李如圭以原官总理河道  正以真人张彦頨奏免寄庄繇役户科参寝其奏户部言彦頨私奏用印非例且不开多寡之数宜从覆勘得旨正一大真人非自今日始也蠲免繇役  皇祖已有恩旨有司不许违命辱欺尔等但知卖公持正姑不闻  兵部覆御史沈应阳条陈江防事宜一请于坊村各立保五一家为盗连坐十家乡置一楼楼各悬鼓盗发则击旁楼皆应之捕者并集使盗无所容一长江盗贼非多置巡船精选军民兵不可捕今府同知有巡捕之责而多营他委宜咨吏部凡选授本地方同知必注定巡捕而命操江都御史督率所属从之
　　○甲午诏褫六科都给事中董进第王□□正潘大宾曾汴周昆戴继十三道掌道御史王祚张敕戴铣曾孔化蔡叆方涯俱为民先是吏部尚书汪鋐去位左侍郎霍韬等言大臣廷推盖国家故事独冡宰表率百官非他臣比故顷年以来如桂萼方献夫王琼汪鋐皆出自特简不待推举惟  上裁命得旨简任自君此乃古道今时不同朕无知之明所任弗称况人言每事不如旧尔等第如旧例推用踰数日韬等复请  上曰尔等言固当今人心不同其遵前旨会推正尽众人所言者以名闻韬等乃推原任吏部尚书罗钦顺礼部尚书夏言户部尚书梁材刑部尚书唐龙兵部尚书王廷相  上皆不用今科道官举所知者一人以闻进第等因惶恐言冡宰百僚之具瞻威福朝廷之大柄矧  陛下神圣廷臣无简在  上心者非臣等所敢妄议  上览＜锍-釒＞怒曰  皇祖设言官为朝廷耳目所望以广聪明防壅蔽纠官邦利民者迩来凡事不言附权畏势忘义负君肆行明党专指摘主过排陷忠良且如汪鋐之说佞朕久识之特以未至大恶优待之匪私其人也近闻朕与二三大臣论及遂窃探生意乘机构害仍以大礼之故中伤非真实为君为民之心也及令＜锍-釒＞名推举一官复又疑君怀忌悖慢无人臣礼六科十三道掌印官其尽禠职为民永不起用余者姑留任各思尽乃职复有蹈前辙者罪无赦  补荫故刑部尚书韩邦问孙济世为国子生  
　　○录大同安子坪功升赏官军孙麒等九十五人
　　○乙未以江西按察司提学佥事李舜臣为南京国子监司业  安南国叛人武严威武子陵等亡命居云南边界水尾州与八寨长官司副长官珑彻教化三部长官司土舍张泽等交通已而安南国人捕武严威等急移文八寨武严威疑珑彻贰已而诱执之黔国公沐绍勋及抚按官廉得其状至是以闻且言珑彻以中国职官见困贼手不宜置之不问武严威等固必诛之贼而窜居交地攻之甚难张泽等虽私通有迹然急之则恐为变因以防守抚谕事宜上之兵部覆请如绍勋等言令各府州县卫所严兵守隘遏其奔突毋容入境谕珑彻妻子谨守印信约束所部不得惊疑仍遣人宣布朝廷恩威明示利害取回珑彻正以国典事皆斟酌举行不得轻率启衅从之
　　○己亥升福建按察使夏邦谟为广西右布政使
　　○庚子南京兵部尚书刘龙乞致仕许之命驰驿归龙前为御史曾翀等所劾有旨取回京用未几南京礼部科给事中曾钧复论之龙上章自理遂列翀钧挟私状求去  上从其请
　　○壬寅升吏科左给事中李充浊工科左给事中王庚刑科左给事中田濡兵科右给事中戚贤俱为都给事中祯充浊濡俱本科序户科庚兵科贤工科  以西苑登谷赏户部侍郎张云郎中张玩羊酒有差  命忻城伯赵武佥书南京左军都督府事
　　○甲辰起原任江西按察司佥事汪应轸于原职提调学校
　　○乙巳刑部录上重囚百五十人奏请行刑  上曰尔等官称执法专市私恩大废公义去岁以  郊祀不远三旬故免行刑如何又俟此时方会审请旨来年以霜降之后即为奏请今且暂免俱严加禁锢  赐故吏部尚书杨旦祭旦如例旦福建建安县人大学士杨荣曾孙也弘治三年进士由吏部主事郎中历太仆太常寺少卿以忤刘墐谪温州知府稍迁浙江提学调使顺天府尹南京礼部右侍郎改户部右侍郎总督仓场寻以右都御史总督两广讨平徭獞迁南京户部吏部尚书改吏部尚书未任以疾固辞致仕卒于家
　　○丙午修建  启祥等宫成诏武定侯郭勋加太子太师礼部尚书夏言升俸一级各赏银五十两纻丝四表里工部侍郎甘为霖升俸一级锦衣卫指挥使陆松升署都督佥事指挥佥事陈寅指挥同知各赏银三十两纻丝三表里管工科道官田濡魏有本升俸一级赏银二十两纻丝二表里营缮司郎中郭秉聪升光禄寺少卿督工如故郎中蒋应奎等升赏有差仍命赏工部尚书林庭＜木昂＞去任尚书汪鋐各赏银四十两纻丝三表里  启祥宫  皇考诞生故宫也初  上又以  文祖建钦安殿祀真武之神诏持增缭垣作天一门及大内左右诸宫益加修饬至是皆告成  上亲制祀文告  列圣于  内殿仍具皮弁服祭真武之神于钦安殿二十一日具常服祭  皇考于  启祥宫皆令文武大臣陪祭  起服阕翰林院侍读学士许成名于原职
　　○抚治郧阳等处都御史王学夔以安陆州旧属所辖具载敕中今升为承天府应否如旧管于咨兵部请之得旨承天直隶巡抚管辖
　　○戊申少师兼太子太师吏部尚书华盖殿大学士费宏卒诏赠太保谥文宪祭葬如例遣官护其丧归宏江西铅山人成化丁未进士第一授翰林院修撰弘治中改左赞善事  毅皇帝于东宫已升右谕德兼侍讲正德初以旧学进太常寺少卿兼侍读充日讲官历礼部左右侍郎至尚书皆直讲如故寻入内阁与李东阳杨廷和等辅政时四方群盗充斥以次削平诏录辅臣功官其子仍进太子太保户部尚书武英殿大学士宁濠请复护卫时钱宁为内援赂遗狠籍宏策其必叛执勿与宁深憾以计顷之宏去位  上即位手诏召宏进少保入阁修翊载功伯爵荫子锦衣卫指挥使世袭宏恳＜锍-釒＞辞免时水旱相仍宏条陈救荒十事  上嘉纳又蠲逋负减半太仆马价十五以轻赍之羡给漕卒议安大同叛卒皆宏谋也  武庙实录成进少师兼太子太保  上尝制咏春及四景诗属宏和  上自序其端名曰咏春同德录题其衘为内阁掌参机政辅导首臣其见任如此
　　○丙戌  献皇帝实录成进华盖殿大学士食正一品俸赐御制诗一章丁亥以疾求去＜锍-釒＞再上赐驰驿归及大学士张孚敬去位  上思用旧臣手敕起宏于家宏至见便殿  上亲劳之赐银图书一文曰旧辅元臣时时燕见密议奏对皆称旨无何遂卒  上为辍朝恤典之厚诸大臣莫侍比焉宏恭慎谦抑明习国家故事能持重得大体故三入政府以功名始终云  己酉初十三年八月  上谕内阁欲选补九嫔谓已请之  圣母大学士张孚敬李时会尚书夏言奏此国本所系有不容已请照先年事例遣官诣南北直隶河南山东博永贤淑以备选补  上第令于京城内外选之至今三月中有司上民问女子名籍  上曰所选女子苟不教以诗书与见御者无异其各令父母视教之俟过夏秋行从容耳夫教养日久或善性可就而得贤淑以佐朕焉及是礼部请如前旨举行择日候选入宫听  皇太后简留  上曰圣母慈命令朕自择以补九嫔其留考仍待岁月然后册封遂以是日选进
　　○庚辰吏部以科道缺人＜锍-釒＞请行取内外考选及主事评事等官改授得旨给事中御史乃朝廷耳目之官近年所选多浮薄新进之士轻率妄为有乖政体令次考选改授务求醇笃老成谙事体者毋得滥用吏部复言改授者其俸给宜照改官品级而考满亦照改官之日为始无借前补后之毙从之  升户科右给事中俞潮妥于吏科工科右给事中蔡文魁户科礼科右给事中高擢本科刑科右给事中邢汝默兵科俱左给事中时吏部拟给事中杨僎李进为刑工科左给事中  上以选逢未经升右不许
　　○辛亥巡按山西御史余光＜锍-釒＞荐原任右副都御史张润苑马寺卿侯纶南京狭西道御史景溱吏部言润禠职未及请召用纶溱从之  割四川川南道所隶卭雅眉三州八县建昌等六卫十所天全黎州七土官衙门为上川南道以建昌兵备副使胡仲谟兼分巡督粮右参议李瑜兼分守从巡按御史邹尧臣请也
