<!-- { "loadSidebar": true } -->
　　○总督尚书樊继祖论山西二次失事领将言大同总兵官王升副总兵戴廉参将李朝阳游击曹棠守备马文龙刘卿苏英山西参将李樊守备曹纲张鹏竹勋周文纵贼出入防剿无方罪宜首论宣府参将徐珏夜击贼营违令惑众游击白钦杨钺被惑周章大同参将邵拜临敌托病山西参将张昱号令不严致斩中军官延绥副总兵王缙游击张达坐视丁璋之死而不救宁夏游击何堂固原代委游击黄振保定都指挥宓宣承调后期罪宜并论其宣府副总兵云冒纵下抢掠摠兵官白爵承调据险未建奇功罪俱难逭但亦各有斩获功事下兵部议请付纪功科道官查勘  上曰徐珏违令惑众当服上刑总督官事后概参部议复行类勘废法殊甚锦衣卫即械系珏赴京治之王升如拟亟行勘报
　　○巡按直隶御史谭学及南京科道官张永明黄河等各＜锍-釒＞论总督尚书樊继祖巡抚都御史史道陈讲龙大有摠兵官王升等失事罪  上命通候纪功官勘明治之
　　大明世宗肃皇帝实录卷二百五十四


大明世宗肃皇帝实录卷二百五十五
　　嘉靖二十年十一月癸未朔
　　○大学士夏言以复职赴阙＜锍-釒＞谢  上曰览卿陈谢已悉可益厉初忠匡朕不逮期臻化理以副朕怀
　　○甲申  诏试监察御史侯度陈策伊敏生李秀春俞则全郝铭郑芸赵弘曹邦辅俱实授
　　○丙戌
　　○升狭西行都司署都指挥佥事王臣充右参将分守兰靖地方升延绥备御指挥使张凤守备温处指挥佥事卢镗为署都指挥佥事凤充宁夏游击将军镗福建摠督备倭  恭让章皇后忌辰遣中官祭  陵寝
　　○南京兵部右侍郎王教卒赐祭葬如例
　　○戊子  孝康敬皇后梓宫发引先期二日遣遂安伯陈鏸以葬期告  景神殿
　　○摠督蓟州兵部右侍郎胡守中奏蓟州矿银原为接济大工印今工程停止尚仍旧采耶乞将银两贮库作抚夷年例  上曰迩年各处矿场俱已封闭蓟州毋再采取其贮库矿银仍角□羊京以备查考
　　○己丑
　　○守中又奏喜峰口潮河川修城建楼工完计用银一万三千两余具远出边塞采取木石修完乞行巡按巡关御史查明官匠人等功次奏请升赏  上曰守中假以修建冒费帑银擅自科罚军卫官员扰敛百姓赃贿狼藉又将边关百年以来所蓄林木擅行砍伐自撤藩篱坏事殊甚令御史叚承恩翁五伦作急查勘以闻守中又将修筑城池楼橹制围屏三座绘图进  上复绘轴进  东宫并请楼名  上曰修筑工程例应巡按御史阅视画图进呈今造作围屏画轴渎进非体也姑令所司收贮楼名听有司自立
　　○庚寅  敬皇后梓宫至  山陵辛卯葬  泰陵壬辰  神主至京奉安于  几筵殿毕仍还  几筵殿辅臣以下具＜锍-釒＞奉慰百官从吉
　　○夜木星犯左执法
　　○癸巳  上以大祀  圜丘用烟等件不合礼典命除之
　　○丙申
　　○升顺天府府尹刘臬狭西左布政使万潮俱为都察院右副都御史臬提督燕门等关兼巡抚山西地方潮巡抚延绥地方
　　○以灾伤免四川潼川广安篷各州遂宁蓬溪乐至安岳中江盐亭富顺内江西充仪陇渠威远南充火竹各县税粮有差
　　○都御史翟鹏言直隶山东河南民壮多缺乞责所司如额选补仍别选壮丁名曰义勇于农隙操练以备缓急其在山西者专为布守三关尤宜振敕事下兵部覆奏如议  上曰近者虏入山西皆由鴈门等关失守三关全无兵马正赖先年暂设民壮不足捍御且各处灾伤不宜骚动旧设民兵暂止之兵部其即稽  祖宗旧制及近年应袭毙端经画充实三关长策已闻已而兵部议上五事一山西平阳潞汾等卫所官军七千人本为内地而设祇缘土木之变暂戍大同遂沼为例宜尽掣回听三关镇巡官分布操守仍请发马价银八万两买马给之其行粮刍秣则当属首臣议处一三关延襄千三百里新旧兵仅万余虏来动称数十万众寡不敌请更于河南备御宣府官军内拨一半戍之给马处饷一如大同班军例一三边总兵官旧驻偏头关东西应援不便宜改驻宁武关一山西副使胡松奏修障塞议极详尽当令都御史刘臬酌议如往者副使贾启奏召募土著更换班军永充游兵不惟人有固志亦且岁省月粮  上以事体至重须计画周志俾粮刍充足士心预祔人怀敌忾乃可其毋踵旧糜费即仝户部预处财用遣官输发已而户部兵部覆谓三关之急需者在银而宣大之急需者在米请输米于宣大而发帑银于三关庶可兼济  上允之命□□乙运通州仓粟米给宣府十万石大同十五万石遣官输至怀来仓听  □取用发继祖前所赍去帑银十三万两及太仓银八万两充三关修筑等费
　　○兵部覆□才□口心□督狭西三边尚书李守礼言兰靖兵少不能备诸缓急乞令旧任游击仍驻红德城应援东路花马池等处增设游击一人统原议官兵三千人驻西安州应援兰靖庄浪等处若何套山后有警随宜调发  上从之
　　○荫故刑部尚书杨志学子介为国子监生以志学历有边功故也
　　○丁酉  诏以大统历一百本颁赐朝鲜国付入贡陪臣赍还
　　○巡按河南监察御史陈蕙劾奏原任开封府知府今升狭西副使贾应春等贪滥不职宜罢吏部仍拟留用得旨贾应春据劾岂可仍居宪职还开具历年考语从公参酌以闻于是吏部备查抚按考语俱优乃蕙前考亦有劝恕方严等语且蕙以一人之口而褒贬顿殊疑有诬枉宜令应春回籍仍下河南抚按官会勘明白具奏定夺其陈蕙考劾不一均乞  圣裁诏依拟行所司速勘不许党护遟延蕙应春俱回籍听候
　　○户科都给事中郭鋆等言迩者户部议遣清理盐法大臣已蒙俞允臣等窃谓其无益宜令各巡盐御史抚按会议盐法兴革事宜奏请举行＜锍-釒＞入  上是其所议命罢清理盐法大臣又以盐法之坏起于多耶余盐银两失朝廷飞挽大计以致各边粮草不允仍命户部会议以闻于是户部尚书李如圭等会廷臣议奏盐法不行盖由占＜宀禹＞卖＜宀禹＞之毙未革以致商人无利宜令巡抚及管粮官严禁其余盐似难轻革两淮余盐价银稍多当为末减今议每余盐二百斤淮南盐银五钱五分淮北四钱其有资本不足不愿附带者听如此则商灶两便边储有济矣议入  上曰变乱盐法起于余盐边饷不充私盐盛行正由如此其亟罢余盐惟遵  祖宗成法行之
　　○山东抚按官言山东原坐正改兑米三十七万五千六百石近以灾伤重大以十分为率准其七分本色三分折银而小民穷困已极于七分本色之数亦不能办乞将全粮尽准折银以苏民困下户部议覆请于七分本色之内正兑米再准四万石折银改兑米再准四万石于宁德二仓支运议入报可
　　○庚子  孝惠皇后忌辰遣长宁伯周大经祭  茂陵
　　○先是大学士翟銮言今年庶吉士之选奉  圣谕于八月内行届期值  孝康敬皇后大丧是以未遑今进士开选在即宜遵谕举行欲照嘉靖十四年例不限年岁俱引赴文华殿大门外恭候钦试或依先年例臣会同吏礼二部堂上官并翰林院掌印官于东宫限三十五岁以下取考品列次第进呈恭候  圣明裁定诏暂照先年例会考取拟封卷呈览  上复谕大学士夏言等曰考选庶吉士必精择吉人已乃钦降御题文曰原政诗曰读大明律于是大学士言等会同吏礼二部并翰林院官于东阁考试取正副四十五卷进呈  上亲赐览别钦定三十三名高仪董份陈升林树声潘仲骖严纳徐养正高拱叶镗吴三乐吕时中何云鴈曹忭夏士开万士和王言徐南金王显忠萧端蒙杨宗气王三聘晁瑮何光裕陈以勤林懋和王应钟梁诏儒裴宇王材王交熊彦臣彭世爵张铎命吏部改授庶吉士送翰林院读书
　　○壬寅
　　○以大纪  圜丘请  皇祖配位及视牲俱命成国公朱希忠代驸马都尉崔元邬景和辅臣翟鸾轮视诏加敬慎景和以母丧辞  上曰武臣无守制例责景和怠慢令宣城伯卫錞代之
　　○癸卯
　　○南京户科给事中王烨劾奏兵部尚书张贤礼部尚书严嵩兵部右侍郎兼都御史胡守中与钜恶郭勋阴相结纳大肆奸欺瓒则互分贿赂共冠军资相蒙以私大蠹兵政嵩则以勋之私人代营第宅致腾论列守中则日造勋第纵妻赴饮且近又具＜锍-釒＞劾勋以掩罪卖直夫既附其势以为利又尾其败以为功险莫甚焉乞将瓒等亟赐罢黜以为人臣忘公狥私者戒诏下其于所司
　　○乙巳
　　○金星昼见于未位三日而伏
　　○纪功科道官张翼翔张光祖上脩边议  上以翼祥等奉命纪功事宁久不勘奏稽误朝廷赏廷赏罚有诏督趋不报乃条陈他务怠命弃职令各以状对后以勘报稽缓纪验颠倒及奉旨回话不即引罪俱黜为民
　　○丁未
　　○冬至大祀  天于  圜丘  命成国公朱希忠代先是有谕大祀力疾亲行弟罢庆成等礼至是复以疾弗果行诸执事官俱  上所亲定戒毋怠忽
　　○以冬至节遣京山侯崔元祭  景神庙定国公徐延德玉田伯转荣安平伯方锐分祭  七陵长宁伯周大经祭  恭仁康定景皇帝陵寝  哀冲太子坟中官祭  恭让章皇后陵寝  宪庙废后吴氏坟西宁侯宋良臣祭  孝洁皇后陵寝
　　○朝鲜国陪臣许磁等来贡冬节进马及方物有  昭圣皇太后礼物  命所  进呈几筵礼部请令磁等关宴  诏附庙礼成诸已即吉宴赉如例
　　○戊申
　　○罢百官冬至朝贺各＜锍-釒＞起居报闻
　　○免庆成宴
　　○赐节钱钞
　　○礼部议岁暮大祫当陈  祧主而  景神殿隘不能尽陈请暂祭  四祖于后寝用连几陈笾豆以便周旋前殿两庑故有  列圣神龛  孝洁神座请移别所尊藏以便亲王功臣侑享  诏可  四祖在寝祝读于前殿  太祖位前改特修大裕礼于太庙句为特修大祫之礼  敬皇后神主业已还内不书待诣庙而后书
　　○致仕南京中军都督府佥书都督同知杨宏卒西安左卫指挥使廉勇过人博览书史初守备固原会虏入掠抚臣欲稍减奏报之数宏曰不可失事罪小欺  君罪大坐是罢归以荐升都指挥仍守固原时杨一清为摠督宏请筑红古城募众屯田扼虏入寇之路掌陕西都司事平汉南斩首八百余级总兵镇松潘番酋雪郎王久为乱宏至集将吏斩以狥百姓大悦平大盗邬本恕廖麻子等斩首数十级降者二万人以功累升南京都督  武庙储位尚虚宏＜锍-釒＞宜早定以系天下之望不报召入后府时番酋亦不剌据西海北虏入河套驻牧边患孔棘宏曰兵少敌众宜通贡哈蜜专意套虏虏出套乃事河西改镇淮扬总督漕运剔蠹清逋增置浅舡诏回南京中府淮父老倾城攀留泣摧道路为立生祠累＜锍-釒＞乞归许之至是卒  赐祭葬如例  命紫荆关守备官改设参将而以倒马关浮图峪守备官隶之从巡抚保定都御史刘隅等请也
　　大明世宗肃皇帝实录卷二百五十五


大明世宗肃皇帝实录卷二百五十六
　　嘉靖二十年十二月壬子朔
