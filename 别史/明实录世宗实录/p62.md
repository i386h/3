<!-- { "loadSidebar": true } -->
　　○辛卯巡抚应天工部尚书兼都御史李充嗣上＜锍-釒＞乞休  上优诏慰留不允
○代府乐昌王聪涓吉阳王聪注漂阳王聪氵□軓乞加封其生母夫人侯氏诏从之进封侯氏为代惠王次妃不为例  命藩邸旧臣锦衣卫故千户陈彝子林百户王安子钺俱世袭
　　○六科都给事中许复礼等言锦衣卫袭职指挥使孙应奎以戚畹之裔既非军功又经降级正德中乃夤缘复职不当准袭诏改袭正千户
　　○壬辰进封沈府永年王＜彻-攵乚＞橚祖母夫人叚氏为永年怀僖王妃母夫人都氏为永年悼顺王妃从王请也因谕礼部怀僖悼顺俱系追封王爵所生子女不得滥请进封
　　○甲午礼科给事中刘冣言昨臣奏太监崔文以左道蛊惑  圣心糜费内帑  圣恩浩荡特从宽宥臣谓崔文宜感恩悔罪讵意复肆巧辩以箱制言官欲令臣遂一查筭侵欺帑银之数天帑银属内府虽司计之臣不能考其盈缩今欲令臣查明不过假难稽之事以掩己过投可乘之隙以构臣罪耳臣谓此风实不可长也  上以冣不谙事体率尔妄言令调外任都给事中李学曾等御史郑本公等连＜锍-釒＞救角□羊而给事中郑自壁卫道张远陈时明御史钟善乂各＜锍-釒＞力争  上怒其党护并切责之冣调广德判州官
　　○南京监察御史陶俨以南京应天等府旱灾民多流亡失业请大发内帑及余盐赃罚银两以备赈恤又言今日之旱未必无所感召意者刑罚不公而恩赏太滥内竖专政而外戚于宠浮费末省而幸员未汰与抑大臣未信用而群臣未协恭直言不见用而国是有未定欤望  陛下痛加修省克谨  天戒如汤之六事自责如宣王之侧身修行以弭灾致祥  上自采其畏  天修德之言而以敕济事敕巡抚尚书都御史李充嗣行之
　　○南京兵科给事中鲁纶言南京官吏军匠共九万四千三百七十九人每月食粮九万八千二百石有奇今计京储正四十五万余石仅可供四月耳恐食尽军饥患生不测乞照正德十四年例量留江西运米及南京刑部诸衙门赃罚银以济下户部议尚书孙交言漕运计程已过淮徐况系京仓四百万数截留非宜惟苏松湖州三府折色米角□羊京者可量留十万及各衙门赃罚在仓粮米间月支放各处屡年应角□羊南粮督令完纳如催徵展转无以济急或将嘉靖三四年苏常诸府该运府部衙门粮米改拨一万石于南京庶可少舒目前之乏诏俱从之
　　○初襄垣王府奉国将军聪氵□躬以凶暴革禄米四之一遇赦复支至是复为巡按御史许宗鲁所奏诏夺禄如初
　　○直隶监察御史谢汝仪条陈马政九事一言宜计岁课驹量为赏罚一言群马兽医精择其人一言直隶隶计地牧马而余地类为豪强所侵宜拨补逃亡之户一言河南山东照丁餋马而狡猾之徒类多隐没宜清理以苏久困之民一言保马拨借眙害小民请定里甲役马之数一言季报烦数请立循环文簿半载一周一言赴府倒文吏缘为奸请经自起角□羊一言岁用马坐派既多中外交病宜少裁省兵部议以为可诏从之
　　○丙申宴朝鲜国进贺使臣崔汉洪等
○丁酉荆王原烇以久病未痊不能行庆贺祭祀礼乞辞全禄正给米餋膳  上曰王疾未愈宜善调摄常禄安可辞礼仪仍令当顺王代行
　　○都督同知陈万言以言者甚众具＜锍-釒＞辞所赐弟且乞贷叶宽翟璘  上曰宽璘俟所司问报卿宜安心供职
　　大明世宗肃皇帝实录卷二十九
大明世宗肃皇帝实录卷三十
　　嘉靖二年八月戊戌朔
　　○祭  社稷遣镇远侯顾仕隆行礼
　　○升狭西按察司佥事王汝舟为本省右参议直隶保定府同知高杰为四川按察司佥事
　　○直隶苏州松江常州镇江府大水没禾稼
　　○发太仓银三万两于延绥从巡抚都御史周金请也
○己亥改都察院左都御史金献民为刑部尚书南京礼部尚书秦金为南京兵部尚书礼部左侍郎贾咏为吏部左侍郎升巡抚湖南都察院右副都御史何天衢为南京工部右侍郎
○致仕少傅兼太子太傅吏部尚书武英殿大学士刘忠上＜锍-釒＞谢存问因陈正身致治之道其要在于畏  天命奉  祖训正  圣心勤  圣学进君子退小人无以逸游而启荒纵之源无以宴安而忘忧勤之念无溺身色以敝精神无嗜禽酒以昏心志无以狂直触忌而为言路之罪愆无以请谒阴行而致号令之中止无听甘言以绝邪佞之诱无纳谗口矣防深厚之欺惜赏赉以节民财罢土木以苏民力仍望  皇上时御文华召辅臣各授笔扎令其＜锍-釒＞两京九卿长贰之贤能各省巡按藩臬之卓异且于九卿长贰及抚按藩臬来朝者亦不时宁问其寮属贤否军民利病如辅臣例会萃群言缮写三本一留中备览二本以付内阁吏部此即古大臣夹袋之记贤才人君书臣名于御屏圣王清问下民之意也  上览疏褒其忠爱
　　○庚子进封(黄)[皇]亲寿宁侯张鹤龄为昌国公加庆阳伯夏臣太子太保封都督同知陈万言为泰和伯给诰券世袭授万言绍祖为尚室司丞吏部尚书乔宇等言  累朝皇太后戚属无生前封公者惟寿宁侯张峦没后赠昌国公今以父之赠而封其子非制也若万言之封伯比峦已太骤矣而子授尚□□玉又峦诸子所无者  祖宗之法俱在  皇上当世守之以垂万世  上报已有成命  命兵部授舍人蒋泰蒋青蒋昶俱锦衣卫千户吴振武受俱百户尚书彭泽等言泰等固皆戚畹亲属但去年已封蒋轮伯爵矣已荫蒋珊蒋寿锦衣指挥矣今一旦无故及又施泰等五员恩典过滥恐不可以示天下＜锍-釒＞入得报有旨
○南京礼部尚书等官秦金等以灾异言  皇上入继大统以东昭德塞违励精图治动无过举宜足致祥顾自去岁迄今灾变迭见盗贼窃发胡虏跳梁诗曰靡不有初鲜克有终窃观  陛下临御未几政渐弗终故  天心仁爱特示警惧  陛下登极一诏百度咸贞天下拭目想望至治比来举措多与诏旨背驰百司罔遵万民失仰此诏令不能如初也  陛下即位之初听言如流朝请暮报比来事陟戚畹宦寺虽九卿执奏科道交章皆曰有旨此听纳不能如初也  陛下即位之初凡  先朝传升乞升等官一切厘革比来官戚之家藩邸之臣恩泽过滥封科频烦此慎惜不能如初也  陛下即位之初凡奸党巨恶俱付都察院鞫问刑部大理寺拟平比来輙下之镇抚司台谏论到而不从法司执奏而被诰此任法不能如初也  陛下即位之初首命户部减御马坝上等仓场是年粮草之半仍令科道官备查马匹牛羊实数以免冒滥事方举行人皆欣忭乃因太监阎洪等言遂寝查覆此恤民不能如初也  陛下即位之初遣斥法王佛子国师禅师人等禁黜左道比来误听乃于禁严之地修设斋醮连日不止耗蠹财用溷渎宫庭此崇正不能如初也  陛下即位之初精明充盛比来  圣躬时或违和  天颜未能如旧岂燕闲之地违餋心之道欤此保□木一回□不能如初也夫  陛下初政所以清明者政出公朝而左右不能预也今政不能如初者政在左右而公朝或不知也臣等窃惟政不可一日不在朝廷权不可一日移于左右所谓政在朝廷者非必皆其独运也设公卿以代理之台谏以紏察之股肱有托耳目有寄即  主委重于九鼎国势安于泰山自古帝五制御天下操此术而已不然则内庭外朝之势隔而信任而所偏宦寺女谒之情亲而听受有不察名曰总揽而权实移于下矣伏望  皇上上忧  天命下悲人穷思  九庙付托之重念万姓仰戴之勤侧身思过修德格  天使  天人慰悦和气流通灾异潜消休祯协应＜锍-釒＞下礼部尚书汪俊等言金等之＜锍-釒＞忠爱恳至宜留神采纳  上是之仍诚群臣交儆焉
　　○隆平侯张伟愿除禄米以抵纳赃从之
　　○辛丑升四川右布政使郑毅为浙江左布政使凤荆府同知钟锡为狭西按察司佥事
　　○南京应天府及滁州等处大饥民死徙相望南京户部尚书王镇等以状闻因条救灾十事一请截留漕粮三十万石于南京而来年南京仓糖令折轻赍之京以偿其数一请尽出南京法曹赎锾及苇席草来之价为籴费一言湖广等处所角□羊食盐钱钞宜暂令以银代之一浙江江西等处正德十三年以前逋南京粮者量减直折银限以岁终则人乐先纳而军或有济一请募民开纳遥授散官及王府典膳等御而以其所输专备赈济一言北新关所收税课司折钞银常溢正额乞移其渐以济荒一言旧制各省运粮南京皆以府县廉能佐贰官领之而督粮参政参议岁终至南京各稽其所属完负顷来寝废宜申严旧制一请查革南京内官等监局旗校军器之冗滥者一言近取南京御用监竹木可议暂罢一请宽停被灾地方二年杂赋郡县官有能设策救侪者待以超等之擢民有出粟或为糜粥活卿里者有司旌其门一言流民多抛弃老弱许富人买为佣听赎户部议缜等言皆是独漕粮渡维已久且京储也不宜留  上以监局匠役有诏勿核典膳等御不许上纳恐启毙端余如议行
　　○召提督宣大山西三关等处军务刑部右侍郎臧凤还京以边事已宁也
　　○河南开封等大水
　　○壬寅以旱灾免山西应蔚等州大同怀仁等县及大同玉林等卫山阴马邑等所今年租有差
　　○革福建福州府长乐县税课局延平府将乐县河泊所
　　○夜晓刻水星犯太徵垣上将星
　　○癸卯顺天保定永平河间四府所辖十州六十县皆以旱灾诏蠲今年租有差
　　○甲辰  命故昌化伯邵喜子蕙袭爵  命湖广都司都指挥佥事朱诏掌云南都司事
○湖广巡按御史以奉诏裁革冗官请罢襄阳安沔二守备以襄阳隶郑阳守备安沔隶荆瞿守备从之
　　○乙巳  命总督漕运右都御史俞谏回掌院事
　　○升刑部左侍郎颜颐寿为南京礼部尚书礼部右侍郎吴一鹏为本部左侍郎调南京吏部右侍郎朱希周为礼部右侍郎
　　○释工部营缮司郎中叶宽员外翟玮于狱以陈万言再＜锍-釒＞乞宥故也
　　○辽东广宁卫天鼓鸣
　　○丙子
　　○以明日  万寿圣节遣建昌侯张延龄彭城伯张钦长宁伯周大经分祭  七陵仪宾周钺祭  恭仁康定景皇帝陵寝  敕故安丘王健模长子观廉管理府事
　　○丁未  万寿圣节先是再遇  圣节皆以  先帝丧杀礼又值  高皇后忌辰移之先一日至是礼官言大丧既除宜尽从吉典先忌祭而后受朝亦不妨同日  上可其同日之请犹以  孝惠皇太皇制未关不忍纯吉仍暂免习仪宣表及鸡唱山呼之礼是日  上亲祀  奉先殿  奉慈殿  孝惠皇太后几筵殿毕出御  奉天殿受贺免文武百官及四夷使臣宴赐以节钱
　　○朝鲜国王李怿遣汉城府左尹崔汉洪等来贺并献方物赐宴及彩币金织衣钞锭等物有差
　　○泰宁三卫都督孛来罕遣头目赤劳温等建州等卫女直都督等官授鲁都等四夷撒马儿罕使臣土鲁孙孙等番人口□函等各来贺俱宴赐如例
　　○祭先师孔子遣大学士蒋冕行礼
　　○戊申
　　○夜一更太阴星犯十二诸国秦星
　　○己酉
　　○夜三更月犯垒壁阵西第五星
　　○庚戌遣户部堂上官祭太仓之神
○遣顺天府官祭宋丞相文天祥
　　○壬子  皇后千秋节免命妇朝贺
