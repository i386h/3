<!-- { "loadSidebar": true } -->
　　○兵部覆给事中徐纲条奏边务四事一大同原额官军十二万六千二百余人各营分设以有定数今缺至三万八千余人频年随补随逃营伍甚虚乞先将极边平远等堡缺于军附近卫所军余选补余者备开籍址上兵部以凭发册清勾其各营多用官军悉令退出以补其缺一大同左右云川玉林威远平虏六卫距镇二百余里而正奇游兵皆驻镇城势又偏重乞移副总兵张涞驻右卫游击李桂驻威远其松树靖虏二堡极边而操守官职卑军少宜与山阴聚落二城守备更调防御仍抽选精壮军余每堡各足八百名一各城堡器械缺坏者多乞于山西行都司及诸卫所关给一大同诸营缺马一万五千余匹乞发太仆寺寄养马三千匹及银四万八千两给之报可
　　○辛酉
　　○诏革韩府乐平王府辅国将军旭襄陵王府镇国中尉旭楦爵为庶人发高墙禁住降襄陵王府奉国将军旭棕旭楠镇国中尉旭木□用为庶人停韩世子谟＜土典＞长洲王融焌长乐王融焞庆阳王谟垫襄陵王府国等将军偕渔偕氵□邯旭樀旭木□升旭木□阳旭木□藏旭栮镇国中尉旭楁禄米各一年革襄陵王融焚禄米三之一仍敕谕韩王融燧改过守法管束宗室初襄陵王融焚用镇国中尉旭楦等谋＜锍-釒＞连宗室二百六十余人奏许韩王兼并山田市肆虐杀无辜招集无赖诸奸利隐慝事诬以有不轨图韩王亦摭襄陵王诸宗室凶淫不法事奏之  上以事干宫壸遣内监官张朝往同抚按官会勘合得其状旭尝齿父伤指楦倡议诬讦棕木□用党恶行私楠王刀笔融埈等及偕渔等各有不法罪状融焚挟私逞忿诬及亲王而亦多为不义韩王贪得嗜利任用匪人兼并暴横事各有迹余皆诬妄故削夺罚戒有差其所占官民山田等地各给主入官诸拨置党恶俱论如列
　　○徽王载埨以修理祖茔请  上命工部查例工部言王府坟茔原无重修例先年吉王给人夫三百五十名赵王给银二万二千四百余两俱出一时特恩其后因河南抚按官会奏各王府工程重叠民力不堪有诏停止仍命该部自后有违例奏请者不许朦胧具覆今徽王所请应否给夫给价臣等不敢擅拟  上不悦手诏诘责该部竟用赵王例给价
　　○刑部左侍郎兼都御史吴鹏河道都御史曾钧等奏言黄河自古为患其治之之术不过＜锍-釒＞浚塞三法而已比年淮徐水患议者谓海口积沙壅阁下流所致今臣亲历其地贩鬻之舟往来无滞乃知积沙之说出自传闻无容议矣惟草湾老黄河口刘伶台宜挑浚筑塞使水复故道不致横溃三里沟新开河口迎纳泗水清流可以避黄河之冲垫宜创建闸座以时启闭但工费不赀乞于常镇二府钱粮数内量给接济臣又惟黄河西来万余里汇纳百川古＜锍-釒＞九河以杀之犹莫能支今自河南以下全派经除出清河汇淮以趋于海而无所分其流益壮其势益决徐邳一带频年冲溃湮淤之患皆上流少分杀之故也宜于徐州上流至河南开封等处地方相度旧道择其便利者＜锍-釒＞浚支河一二处以分杀水势为永图之利＜锍-釒＞入诏如议惟分杀黄河上流令鹏钧会同河南抚按官勘处以闻
　　○壬戌
　　○是年三月初五日虏犯延绥攻围墩台总副兵李梅出兵御之战没游击李珍被重创官军死者四十八人伤者百二十九人事闻诏责巡抚张珩总兵韩钦姑戴罪任事赠木□母后军都督府左都督仍赐祭葬荫一子指挥佥事世袭立祠祭致赐珍银三十两纻丝二表里死伤官兵优恤如例
　　○甲子
　　○衡府新乐王厚熑薨赐祭葬如例
　　○升南京光禄寺卿郑晓为南京太常寺卿
　　○乙丑
　　○建京师外城兴工遣成国公朱希忠告  太庙遂敕谕提督城工等官曰古者建国必有内城外郭以卫君守民我  成祖肇化北京郭犹未备盖定鼎之初未遑及此兹用臣民之议先告闻于  祖考爰建重城周围四罗以成我国家万世之业择闰三月十九日兴工唯兹事体重大工程繁浩特命尔总督京营戎政太保兼太子太保平江伯陈圭少保兼太子太傅掌锦衣卫事左都督陆炳协理京营戎政兵部右侍郎许论工部左侍郎陶尚德与同内官监右少监郭挥提督工程锦衣卫都指挥使朱希孝指挥佥事刘鲸监督工程其各照四周地面协心经画分区督筑务俾高厚坚固刻期竣事用永壮我王度钦哉已有命吏科左给事中秦梁浙江道御史董威巡视工程
　　○升巡抚江西右副都御史翁溥为兵部右侍郎
　　○升翰林院侍讲学士敖铳为太常寺卿管国子监祭酒事
　　○辛未
　　○宁夏卫地震
　　○壬申
　　○福建罗原县地震有声如雷
　　○癸酉
　　○户部言京营牧马草场额徵子粒银一万三千五百余两近为总督戎政官奏留赏军公用实济己私宜速改正  上命查牧马旧规以闻已户兵二二部因言宜查牧地复牧政资采青之利裁请给之端  上以兵马正在训练不当牧议仍令屯田御史清查牧地俟其完报别议以闻
　　○甲戌
　　○海贼汪直紏漳广群盗勾集各枭倭夷大举入寇连舰百余艘蔽海而致南自台宁嘉湖以及苏松至于淮北滨海数千里同时告警
　　○乙亥
　　○贼攻破浙江昌国卫屯据凡五日参将俞火猷以舟师攻之始去
　　大明世宗肃皇帝实录卷三百九十六


大明世宗肃皇帝实录卷三百九十七
　　嘉靖三十二年四月丙子朔时享  太庙先期礼部请遣亲王行礼不允仍命成国公朱希忠代
　　○以久旱祷雨于内殿停刑禁屠六日
　　○兵部尚书聂豹言大同需修边犒军银一万三千三百九十两已得旨令户部处发而户部诿为本部职掌欲于马价内查给今边工方兴经费既急臣等不敢及覆渎请已议取太仆寺马价待发但兵马钱谷各有司存今本部马价所余不及二万户部自常额外各省库藏所积顷岁一切搜括起角□羊无非为济边之用而临事复阻恡如此乞敕令协心共济国事  上以为治诏各镇修边银遵原议给发不许互诿
　　○巡视浙福都御史王忬条上海防事一一禁近海豪民通引倭夷以绝祸本二照各边例惟以奋勇血战为功不以损伤  军为罪三选调闽浙兵相兼操习以资防御四通行两广南直隶巡抚操江官远行哨探分布兵舡彼此夹攻五两省守巡兵备官查照原定地方常川驻劄以便责成六宽禁令以开自新如胁从贼犯准令投首积年渠魁亦听归降七闽浙鱼舡量议收税并议漳州桥房拖欠税课及查理盐课以助军饷八滨海顽民接济夷寇及走漏消息者乞以正犯处之极刑全家发边卫充军部覆俱从之
　　○光禄寺卿窦一桂奏工部原借本寺银三十四万余两今供应不敷请补还令工部言部贮寺储俱朝廷钱粮迩因大工繁兴通融措用岂宜责偿苐即既称缺乏请以节慎库见银一千六百余两待追完逋负共廷五万两还之报可
　　○丁丑
　　○升南京太常寺少卿钱邦彦为南京光禄寺卿南京礼部郎中欧阳衢为南京尚宝司卿
　　○兵部给事中游震得上言理财恤民事宜国家费有常经赋有常制今司计者既徵常赋又开事例又时括借加派其取之民者无遗策矣而太仓一岁之入不足以供一岁之出乞下部臣核每岁出入之数朝廷当明布俭德以示天下然后修复屯盐旧政及招人开垦荒田宽其税额使农多而粟广则财用自足一淮浙各有巡盐御史复设都御史十羊九牧民不堪命至几编派补商病民尤非善政皆宜稍为宽苏以恤民隐奏入得旨盐法都御史去留该部集议来闻余如震得言已广西道御史霍冀奏亦请革裁盐法屯牧营田都御史  上曰各官系言官建议添设未几又请裁革似此纷更国是何由而定吏部会同户部备查先年何人建议及各官有无裨益应否裁革从公定拟具奏尚书万镗等言迩年言官黄如桂赵锦朱伯辰等日睹时艰故各建议设官乃今各臣任事以来或阻于时势之艰虞或妨于事体之牵制在常职不无小补之劳在地方未收弘济之效故复议裁省宜如所请令都御史王绅王达王玑俱回籍候  上以其议示大学士严嵩嵩言言官论事皆无深虑偶有臆见任意陈奏该部不审可否畏奉言官一概题覆准行及行而窒碍輙又议革者非止一端似此议论纷更甚非政体今次有旨令从公看议则又依违两可却为之角□羊释曰或沮于时势之艰虞或妨于事体之牵制又曰在常职不无小补之劳在地方收弘济之功夫特简宪臣专敕行事岂为常职既云未收弘济之功则有负朝委任即当参究罚治岂只顺从裁革收回听用缘初推举之时该部未能为官择人如先年王琼赵鉴亦系添设清理盐法都御史彼皆于盐政有济不为徒设今官不得人干理无效而坐得美升又无怠之罚人心何以知警  上以嵩言为是批示部曰天下大政属之六部言官意见或有异同部臣当执可否以为行止尔等何每事輙与题覆以致方行遽改甚非政体今奉旨会议又狥情回护专事依违姑不究王达等俱裁革回籍听候其行事有无成效令所在巡按御史核实以闻
　　○戊寅
　　○经略边务兵部右侍郎杨博言昌平  陵寝所在如驻守都御史苦无事权百凡掣肘宜割涿霸宛平大兴良乡房山同安永清东安武清漷文安保定大成及昌平顺义怀柔共十七州县并境内卫所属之昌平都御史易以提督兼巡抚名目与顺天巡抚势相犄角总督官开府蓟州居中调度其昌平副总兵亦乞加以镇守名目节制  天寿山巩华城黄花镇居庸关等处以便战守至于黄花镇原非虏冲而渤海所切近贼巢宜移黄花镇参将驻渤海所令其往来督理移渤海所守备代之乂镇边长峪横岭三城最为要害今止设守备一人把总二人权轻兵寡不堪战守白羊口僻在一隅虏所不至反设游击一人守备一人殊为失策宜将白羊口游击移驻镇边城分所部各干人助守镇边长峪横岭三处白羊口止留守备亦足防御矣仍敕宣府守臣相度山后通  皇陵路径速议修守毋分彼我其永安巩华二营缺马二千二百五十匹乞令太仆寺给之事下兵部尚书聂豹等言昌平都御史本逆鸾奏设令欲割顺天巡抚所属隶之则事权体统未免分裂况顺天永平自虏患以来已增设总督军门又于沿边分为八区各置参将游击不为不多矣使人怀共济畿辅自保无虞臣以为昌平都御史可革但责之顺天巡抚令秋防移驻其地见任都御史王轮俾回京听用但改设副总兵亦足专护  陵寝余皆如博议诏依部拟  博又言古北口潮河川及镇边长峪横岭三城为虏入要害乞于古北潮河列亭彰筑城垣于三城再宜增置参将盗兵防守仍先檄提督时陈移兵二枝驻近地为援报可
　　○礼部言  二王讲读旧规开以二月八月初旬辍以五月十一月初旬今有闰三月请于四月辍讲不为例内侍书官每日启王温隶仍日书百字送内阁圈注讲读等官每半月恭诣各府起居如王更欲授书进讲及质问疑义字法各官亦得自效诏可
　　○升湖广右布政使邹守愚为河南左布政使四川左参政黄光昇为广东按察使
　　○己卯
　　○升江西左布政使蔡云程为都察院右副都御史巡抚江西  命左春坊左庶子郭仆兼翰林院侍讲学士掌管院事
　　○山西沂州定襄县崞县地震有声如雷
　　○壬午
