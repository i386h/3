<!-- { "loadSidebar": true } -->
　　○升光禄寺少卿周文兴为南京太仆寺少卿改南京尚宝司少卿姜清为南京光禄寺少卿
○升江西左参政范永銮为河南按察使
○礼部尚书夏言奏顷彗星三岁四见周行列宿凌犯三垣考之前史象纬之异未有若是甚者  皇上罪己责躬浃旬大雨阴云连霄昼不角□羊臣窃计慧当已灭矣适者乃复出光芒视前更露长几丈余其气勃郁冲射天汉臣不胜震恐仰惟  皇上圣德格天岂宜有此寔臣以庸协冒任宗伯不能协和神人仰干  天象请罢免以彰付托不效之罪庶灾变可弭  上慰留不许
　　○丙午升礼部左侍郎湛若水为南京礼部尚书起服阕詹事府詹事兼翰林院学士霍韬为吏部右侍郎升巡抚宁夏右副都御史杨志学为刑部右侍郎
　　○改巡抚辽东右副都御史周叙于南京都察院提督操江
　　○升山东按察司副使齐之鸾为顺天府府丞
　　○升四川右布政使刘淑相为广西左布政使广东参政徐乾广西参政王俊民万湖俱为按察使乾福建俊民广东湖本省
　　○丁未起原任都察院右副都御史周金以原官巡抚保定兼提督紫荆等关
　　○巡抚山西都御史陈达议改折晋代沈三王岁禄岁来麦一石令布政司徵银一两沈王＜彳胤-丿＞移因奏达变乱旧章擅削宗禄乞为更正事下户部议请行勘得旨亲王禄未第令遵照  祖宗旧制徵派不必行勘陈达擅议更改禠职为民
　　○戊申以三年考满荫刑部尚书聂贤子梦说为国子生
　　○辛亥山东总部税粮右参议蔡贤以减折蜡价为户科给事中戴嘉猷所劾诏降二级别用
　　○壬子以旱蝗免顺天永平二府所属夏税有差  命镇远侯顾寰佥书中军都督府事
　　○癸丑升山东按察使张钦于福建贵州按察使王遵于四川俱布政使
○甲寅先是十一年十月吏部以京堂方面缺人拟起投闲住在告诸臣凡十三人以请诏许起用六人原任河南副使范时儆与焉至是云南缺右参政吏部推时儆升补部例凡拟升官必详叙其履历  上览而疑之谓时儆于去年七月都察院论罢十月即起用殆部臣有私于时儆责令陈状时儆仍勒令闲住于是尚书汪鋐左侍郎周用等惶恐待罪且曰当是时臣鋐拜命视事才踰旬秪据原任文选郎中张庭言遂以名上实泥于借才一偏之陋见非敢有他  上乃切责鋐等职任铨衡宜秉公正顾以新革任官輙奏起用及令对状复籍口爱惜人才岂大臣事君之道鋐固初任用久署部事难诿不知鋐姑夺俸二月用调南京用庭蒙蔽堂官虽离任仍降三级其任见大选郎中吕希周不能检正亦夺俸三月已调用为南京刑部右侍郎
○右军都督府署都督同知牛桓再被镇守贵州总兵之命抵任以疾告兵部为请  上曰贵州方多事故擢桓镇之所宜图报乃自叙功勤诈疾辞避其令抚按官核实紏奏兵部不行查究反加奖借何乃狥私若是亟以状对于是尚书王宪等具＜锍-釒＞认罪诏夺宪及侍郎钱如京俸各三月职方司署郎中熊汲降二级调外任及贵州抚按核状报  上乃革桓职令回卫闲住升清浪参将杨仁为署都督佥事代之
　　○彗星扫阁道行犯滕蛇至八月二十八日而灭
　　○乙卯升尚宝司司丞黄加宾为光禄寺少卿
　　○丙辰中元节遣京山侯崔元安仁伯王桓彭城伯张钦分祭  七陵仪宾周钺祭  景皇帝陵寝玉田伯蒋荣祭  悼灵皇后陵寝中官祭  恭让章皇后陵寝
　　○丁巳升刑科左给事中王守为都给事中户科右给事中高金为左给事中吏科给事中曾忭户科给事中管怀理兵科给事中潘大宾刑科给事中戴继俱右给事中守汴本科怀理户科太宾刑科继工科先是吏部以缺请得旨给事中乃朝廷耳目务在得人迩来不便贤否止以年月叙迁殊非朝廷用人之道各缺其从公推择贤能年资当用者升补仍著为令
　　○戊午升山东左参政秦钺贵州左参政韩士英俱为本省按察使浙江道监察御史谢籣为山东按察司佥事
　　○己未  太宗文皇帝忌辰  奉先殿行祭礼遣会昌侯孙果祭  长陵
　　○改巡抚大同右副都御史王潮以原官巡抚辽东升山西右布政政使张翰为右副都御史巡抚宁夏提督四夷馆太常寺少卿王德明浙江按察使牛天麒俱为右佥都御史德明巡抚山西天麟甘肃○升刑科给事中徐俊明礼科给事中张玺俱为按察司佥事俊民江西玺狭西
　　○以灾伤免凤淮杨三府徐滁和三州所属夏税及折徵屯粮有差
　　○鸿胪寺锦衣卫奉诏查点失朝文武官一百八十五人备列其名以闻  上命差别其等为罚初失朝者夺俸一月至于再者两月至于三者法司逮问其有疾而未豫报者姑不究
　　○庚申升南京礼部右侍郎黄绾为礼部左侍郎
　　○壬戌巡抚云南右副都御史顾应祥陈地方三事其一谓新化州事务稀简州同知宜革其二谓景东府廪无余积景豊仓副使宜革其三谓陆凉州僻在山野漫无城廓防守宜徒置陆凉卫以寓文武相维之意部覆二事如应祥言独州卫相距甚迩昔人不并设一域有深意且迁徒一兴骚然繁费宜仍命应祥会巡按诸臣详计便利以闻诏如议
　　○御史傅凤翱清军江西所荐举二十六人  上以凤翱滥举下吏部查参部覆凤翱虽无狥私实迹然一省贤能至二十六人实为冒滥得旨凤翱不谙宪体调外任用
　　○甲子升狭西按察司佥事张邦教为河南布政使司左参议福建按察司佥事王旸俱为本布政使司右参议
　　○丙寅升狭西按察使任洛为山西右布政使云南按察司佥事王问为本司副使
　　○丁卯诏发两淮运司余盐银八千两补支淮安大河邳州等卫所官军月粮从总督漕运巡抚都御史马卿奏也
　　○戊辰升兵科给事中王玑为山东按察司佥事
　　○己巳升狭西布政使司右参议牛鸾直隶苏州府知府崔允俱为狭西按察司副使
　　○户部覆给事中管见条奏三事一专职守以安地方谓浙江水利佥事宜改授兵备副使职衔住劄太仓主捕盗贼兼管苏湖等府水利其浙江责令各分巡带管请下抚按酌议其便一清盐法以弭盗贼谓余盐宜革诚革之责官盐可行□人乐中私贩无所得利且盗贼息矣一严出纳以杜侵欺言各处岁角□羊物料除土产听纳本色其余折银角□羊京以便召买毋得分外科派及令奸人揽纳议上得旨清盐法严出纳俱如拟行专职守吏工二部题有明旨户部乃谬为覆奏岂不纷乱政体其从实对状
　　○庚午改吏部考功司主事唐顺之礼部仪制司署外郎陈束户部山西司主事杨瀹兵部车驾司主事卢淮武选司主事陈节之河南道监察御史胡经试御史周文烛俱为翰林院编修先是  上以翰林侍从人少诏吏部博采方正有学术为众望所归者充其选于是部臣＜锍-釒＞顺之等十人名上诏七人改补如拟其报罢者三人任翰王慎中曾阝□卞也仍命更推择老成端慎者数人以备简用
　　○升湖广布政使司右参政文明为狭西按察使贵州按察司副使曾鹏为本布政使司左参政
　　大明世宗肃皇帝实录卷一百五十二
明世宗肃皇帝实录卷之五百一
　　嘉靖四十年九月戊子朔太原知府于惟一为巡抚所劾当调晋王上＜锍-釒＞称惟一在郡得军民心请留之  上览之不悦且讶其杂封启本以进下礼部参奏因降敕戒谕王省改凡事务遵  祖训以保禄位毋得妄有干预仍下巡按御史逮问长史承奉等官惟一在郡洁已任事节财爱民岁饥设法赈济所全活以数千计前岁虏入鴈门山西总兵王怀邦率众避入会城其军士剽掠于市惟一执而搒之敺其众城外及怀邦以失事被劾御史属惟一问状惟一论怀邦罪当死是时山西巡抚孟淮贪秽阘葺三关旧用平阳泽潞民壮防秋淮奏免之尽徵折价及虏入怀邦以是挟淮欲上书发其奸与俱死淮乃谕惟一令宽怀邦罪惟一执之益坚淮大恚乃劾惟一调任太原士民如失怙恃云
　　○广西三饶山贼张琏等袭攻福建南靖县城陷之燔烧县学仓库执县丞金璧等去
　　○己丑山西守臣言大同高山怀仁应州三城分置西中二路地远不便应援请改属镇城总兵官管理而马邑山阴二城仍属西路参将部覆从之
　　○兵科左给事中张益言闽广江西三省盗贼充斥乞将近年借解两广南赣军饷酌量停减以备彼处征剿之用庶免加派扰民又言副使汪一中之死佥事王应时被擒皆由江西都司指挥王瑞始以部送乱兵袁三等还广妄令击贼致其与贼交通以败我师罪不可原  上命巡按御史逮瑞解京鞫治时泰和流贼乘胜复攻玉山永丰二县破之劫库纵囚所至残毁江西巡按御史叚顾言因追论激变之由起于福建都司张启谟承军门檄送广兵黄凤袁三等七百人还而江西抚臣遣都司王瑞协送之启谟遂委袁三等四百人于瑞控驭失宜而土贼数千余徒遂与合并酿成大患请并逮启谟及弃城失守玉山知县李廷瓒永丰知县卢天祐等处以重法且请增设守备一员屯兵万安以障吉临诸郡兵部覆启谟罪与瑞同当并逮廷瓒等当下御史问其万安守备如议增设便  上俱从之既而原任提督南赣都御史杨伊志复以江西之寇归罪广闽诸臣岭东分守冯皋谟汀漳兵备金浙上杭知县李仁卿长汀知县胡维新程乡主簿康子朝会昌知县陈试汀漳守备秦经国等得旨皋谟等职在守巡不即殄寇乃纵使猖獗贻害匪细本宜逮治姑夺俸戴罪杀贼事宁奏请处分下李仁卿等于按臣问仍令督抚诸臣克期平贼以靖地方
○辛卯  孝恭章皇后忌辰  奉先殿行奉礼遣彭城伯张熊祭  景陵
○以霜降节遣恭顺侯吴继爵彭城伯张熊成安伯郭应乾都督佥事沉至分祭  八陵都督佥事王朝用祭  恭仁康定景皇帝指挥佥事文承武祭  孝洁皇后及  哀冲  庄敬二太子中官祭  恭让章皇后各陵坟
　　○壬辰以虏警免山西行太仆寺及太原府所属州县各正官入觐
　　○癸巳先是朝鲜国陪臣柳荣入贺  圣节千□东道上为虏所掠伤其从官一人贺至至是其王言状诏自今朝鲜国贡使俱遣官兵送迎仍赐彩币绢纱恤其故从官家
　　○总理盐法都御史鄢懋卿奏河东运司未派残盐一百三十七万余引消耗可惜请于正额每引二百斤外加二十斤原价三钱二分外加银六分五厘召商上纳计可得银八十万有奇长芦运司积有残盐二十万九百余引宜发本司召商报中每引入银三钱较之赴边劳逸倍异人或乐从计可得银一十六万有奇仪真淮安二所积有残盐一百五十一万三千二百余引宜令守支商人赴行盐地方自卖计可得银百万有奇足备各边军饷户部议覆从之
　　○上谕辅臣曰北虏为谋深狡非常本兵何乃不虑原内逆多而胡不足较今须益兵坚守勿轻战京营亦宜为备于是部臣杨博上言俺答黄台吉二酋夏月会驻青山之后其谋甚深秋杪分屯宣大之间其踪渐露大约声东击西窥伺蓟镇及知我有备一路窥宣府马营等堡一路窥大同平虏等城臣移文各督臣日凡数四贼在大同者已檄将官备其三面邀其惰归复屯兵守左右卫在宣府者部分总兵游击官当北路之冲而又留副将等兵守南山内外之防不敢不豫今仰承  圣谕请申饬各边诸臣部署士马坚壁固垒外收边圉万全之功将京营兵马通行整搠必俟冬寒冰合乃可解严从之
