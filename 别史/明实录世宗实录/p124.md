<!-- { "loadSidebar": true } -->
　　○丙子升巡抚甘肃都察院右佥都御史寇天叙为右副都御史巡抚狭西
　　○升巡抚贵州都察院右副都御史熊一渶为南京大理寺卿
　　○丁丑升贵州布政使司左参政叶相为江西右布政使
　　○以冬至节遣瑞安侯王桥彭城伯张钦安昌伯钱维圻分祭  七陵仪宾周钺祭  景皇帝陵寝
　　○翰林院编修孙承恩以先奉手敕命儒臣摘取尚书中善恶事编成韵语以为法因取唐虞至宋元人君事迹可为法戒者檃括成诗六百十首以献  上嘉纳之赐名鉴古韵语
　　○戊寅少保兼太子太保礼部尚书席书以久患目疾再＜锍-釒＞乞休因举原任礼部尚书罗钦顺自代  上褒留不允
　　○以湖广灾伤诏减免税粮仍发太和山香钱赈济○己卯录已故刑部尚书何乔新曾孙洛为国子生乔新先已荫男承凤未任故至是洛乞补荫故有是命
　　○升辽东都司署都指挥佥事刘晖为署都督佥事充总兵官镇守蓟州等处地方
　　大明世宗肃皇帝实录卷之六十九
明世宗肃皇帝实录卷之七十
　　嘉靖五年十一月庚辰朔钦天监进次年大统历日颁赐群臣
　　○命宁阳侯陈继祖鼓勇营东宁伯焦栋立威营坐营署都指挥佥事白祥三千营坐司
　　○辛巳升山西按察使李钰都察院右佥都御史巡抚甘肃
　　○壬午升狭西按察司副使唐龙为山西按察使
　　○癸未兵科都给事中郑自壁等言  陛下日者官司礼监太监黄英家八人司设监太监贾友家一人甫阅崇朝叠此纶命臣等疑惧交集以为  陛下仁明恭俭万机无愆诚不世出之主何独于爵赏一事重违幸请臣等屡＜锍-釒＞之而  陛下娄咈之臣以为朝廷之恩不可太滥滥则人轻之而不以为德若以英勤心纳忠多历年所宝镪修茔旌功赐额贲幽之典逈特一时亦足为报矣今之弟侄得为指挥者一正千户者一副千户者二百户者三镇抚者一八人之中尚有异姓如东昊者亦获厕名官爵之滥孰此为甚且以八人计之岁糜常禄奚啻百余石月费俸钱奚啻百余两影占校力奚啻百余人方今各处春旱秋霖天妖地异国家赋入半属蠲除  陛下顷已下明綍令诸司讲求兴革利毙惜名器而汰冗员固恐惧修省之急务也乃复有此举措何哉宜追寝成命以惬公论无已亦宜官其近族一二无滥及疏远异姓者此则臣等勉为将顺之策非令之善者也时兵部尚书王时中等亦执奏俱报有旨
○直隶巡按御史刘隅劾奏徐州兵备副使赵春纳贿鬻狱听断不平有旨下续差御史按问春亦奏辩隅用私隙诋诬因发其诸乖宪体事下都察院议言隅与春互讦似皆有因请遣给事中一人往勘从之
○是日御道上有匿名帖子二鸿胪寺以闻有旨令锦衣卫推究大学士费宏等言投匿名文书告言人罪律有明禁  圣祖造律之初用意深远盖以小人欲为中伤之计又恐陷诬告之罪设为机阱隐其姓名官司若因行其言则人既被诬而已不受祸其立心之险诈情罪之可恶甚矣故见即烧毁罪必处绞盖所以杜告密之门不使无辜者受罔也矧朝廷之上又与在外官司不同无知小人乃敢肆为奸恶其罪尤为可恶若缉得其人决当如律重治以警刁风至于所投文书即当焚毁不必上经  御览  上命即毁之时礼科紏事中杨言亦以为言  上曰比来风俗薄恶臣下互相倾害小人又投匿名文书报复私讐有伤治体令都察院严禁晓谕犯者罪无贷
　　○甲申以贵州剿平逆贼吴上贤等功赏巡按御史钟卿密银二十两纻丝二表里○以灾伤诏停徵山东沂州及沂州卫鱼台单费等县马匹
　　○乙酉升大理寺右少卿袁宗儒都察院右佥都御史巡抚贵州地方
　　○兵部侍郎张璁詹事府詹事桂萼累＜锍-釒＞劾大学士费宏不职俱下所司宏亦累＜锍-釒＞乞休  上复慰留之至是璁等恐前＜锍-釒＞未经省览复极论宏父子交结逆党张仁贪淫事发诚国法所不贷者乃敢乞恩认罪以图苟容夫乞恩认罪惟诖误公过则可曾有父子贪淫以犯国法而可乞恩认罪以图苟容乎苟以臣等之言为非则臣等为小人当决去之以臣等之言为是则费宏为小人当决去之复誊写前三＜锍-釒＞请  上详览得旨章＜锍-釒＞俱朕亲览岂有蒙蔽费宏内阁元臣予夺朕自有公处尔等亦宜各修乃职赞朕至治
　　○提督狭西三边军务兵部尚书王宪上言臣近见邸报  世庙告成所司请迎  献皇帝神主入  庙以妥以侑世享  天子之礼我  皇上因心之孝旷古所无者但当时议礼诸臣有谪戍者有罢黜者有因事累毙者据其迹虽涉狂悖原其心寔为朝廷今  圣孝既遂大礼告成而诸臣之罪未蒙原宥非所以广大孝于天下也乞敕所司酌量议处以光  圣德然臣又有私忧过计  皇储未建而臣民之悬望日切临朝听政之暇所当留神者也灾变频仍而君身之修省未至敬  天法  祖之念所当加意者也且大臣蒙蔽  圣听小臣暗邀人心一切毙政上干  天道下乖人纪其利害应当厘正者乞敕所司条且实迹请自  上裁更戒谕内外大小臣工互相儆戒同寅协恭勿朋比以伤治体勿阿党以坏成法人心协和于下  天心感格于上祯祥可致灾异日消＜锍-釒＞下所司
　　○丙戌以虫蝗灾诏免四川简州资阳等处税粮有差
　　○戊子升南京大理寺右寺丞顾佖为大理寺右少卿
　　○以灾伤免仪真卫及泰州盐城二所屯粮有差
　　○冬至节免百官宴赐节钱钞锭  昭圣康惠慈寿皇太后  章圣皇太后  庄肃皇后  皇后俱免命妇朝贺
　　○壬辰吏科都给事中角□羊一贯等言前御史朱豹请令大臣各举堪任知府者不称并坐举主已诏两京文职三品以上各＜锍-釒＞荐所知今既数月矣未闻有举一人应明诏者岂天下之大无其人与将有之而不知抑知之而不举与臣谓百司庶府独行异能之士不少岂以知府之材而无之伏望  皇上宽其连坐之罪严其不举之法更令两京大臣两月以内各＜锍-釒＞一人上请有不奉诏者罪之＜锍-釒＞下吏部覆请从之
　　○升湖广按察司佥事林遂为四川按察司副使
　　○癸巳升河南右参政鲍继文太仆寺少卿致仕继文以给由赴京中途引疾乞休吏部言继文参政已踰四年操守勤慎屡经抚按官荐扬又恬退可尚请量升京职致仕以励廉退故有是命
　　○江西佥事汪应轸以疾角□羊职不候命而归抚按官论其擅离职守诏下所司逮问已应轸自陈亲老无人侍养愿乞休吏部覆言其情可悯诏免逮问特准致仕
　　○大学士杨一清引疾乞休  上优诏褒留不允
　　○甲午夜月食
　　○乙未升山东道御史林有孚南京大理寺右寺丞
　　○诏发马价银四万两于甘肃买补战
　　○以灾伤命省差湖广刷卷御史
　　○丙申命成安伯郭瓒振威营山东都司署都指挥佥事邬佑五军营左哨各坐营恭顺侯吴世兴三千营坐司
　　○录四川讨平宜宾夷贼阿狗戎等功赉巡抚都御史郑毅镇守太监萧通各银三十两文绮二表里巡按御史曹弘银二十两文绮二表里毅弘仍赐敕奖励死事马湖府照磨卢廷相赠经历荫一子为国子生
　　○丁酉  孝惠皇太后忌辰遣长宁伯周大经祭  茂陵
　　○戊戌改派南京太常寺祭祀狭西北羊四十只于直隶宁国府买办浙江山羊一百只宁国府山羊四十只于狭西买办
　　○山西副使王崇庆以母病＜锍-釒＞乞终养未及报輙角□羊任去诏下巡按御史周在逮问在以崇庆为亲犯罪情有可原乞令侍养亲终起用上从之
　　○庚子兵部尚书李钺卒赐祭葬如例赠太子太保钺河南祥符人弘治九年进士选授御史出为狭西巩昌知府累升兵部右侍郎兼都察院左佥都御史总制狭西三边升都察院右都御史总督漕运兼巡抚凤阳晋兵部尚书乞致仕许之赐敕给驿还卿并人夫月米未及行遂卒钺长于军旅料敌奇中在三边尝以数千骑覆虏众五万时称奇捷后十四年其子懋功为乞谥诏许补谥曰恭简
　　○辛丑命西宁侯宋良臣管红盔将军
　　○升狭西按察司佥事周汝勤为四川按察司副使太仆寺丞蒋仪为狭西按察司佥事
　　○壬寅大学士费宏以灾异自劾求退  上优诏褒留不允
　　○福建道御史张禄上言大学士费宏以子懋良犯罪系狱内不自安两＜锍-釒＞乞休而  陛下慰留之及侍郎张璁等累劾其不职而  陛下又以其＜锍-釒＞下之所司臣窃谓懋良以膏梁子弟恣情犯法而宏为之父弗能正若责宏以家法不严教子无方则听其乞休可也若念宏为  先朝耆旧辅导有功不忍以其子之小过而遂弃夫国之大臣则当于璁等之＜锍-釒＞而戒其渎扰可也夫何于宏之＜锍-釒＞□温旨以勉留于璁之奏复常旨以批答溺三臣之爱持两可之心使宏去志不决輙昧远嫌避位之心璁等忮心未已愈肆下井投石之毒且宏位列公孤职兼师保其进退系天下观望日者夷人告玉已起中外之疑今复懋良系狱重贻家门之玷虽  圣情忠厚勉留而宏独能隐忍就列乎璁荷蒙知遇不次拔擢自宜勉修职业以图报称顾乃恃宠无忌出位多言动事攻讦之私殊失安静之体况大臣有协恭之义卿佐非紏劾之官纵使懋良之事未发尚非其所宜言何况事已下狱情罪轻重宜俟  宸断而璁等乃乘机倾陷谓之何哉即今水旱相仍变异迭出正大小臣工修省之时而宏与璁等为国大臣顾相訿毁若此欲其回  天意以弭灾变不亦难乎伏愿崇廉耻之节禁朋比之私将宏与璁等并赐罢黜则上可以回  天谴下可以协人情  上曰大臣进退在朝廷费宏乞休已有旨慰留子犯罪过自有公法朕方欲廷臣同寅协恭以图化理张璁等已有旨各修乃职毋輙肆烦渎于是吏科都给事中角□羊一贯等复言费宏立朝行事律以古大臣之义固不能无议但其自入仕至今四十年余未闻有大过恶虽其子一时有犯顾于宏大节无损  陛下于其累＜锍-釒＞乞休每之不许此  圣君优礼大臣之道也至于张璁桂萼之为人平生奸险无一可录特以议礼一事偶合  圣心自超擢以来凭恃宠灵凌轹朝绅与费宏积怨已久欲夺其位而居之其屡所攻讦非真为国家也不过假此以报复私怨耳  陛下于其屡＜锍-釒＞俱付所司而于其终乃曰尔等宜各修乃职赞朕至治详味  皇言二臣肺肝毕露所以阴折其奸谋者辞不迫切而意已至矣夫何二三言者不体朝廷至意或专攻宏或兼论璁萼或对举宏与璁萼比盖不知能去宏而不能去璁萼也去宏之易而去璁萼之难也何也君子难进易退而小人则不然宏恤人言顾廉耻犹可望以君子若璁萼则小人之尤无忌惮者臣恐璁萼之计得行宏将因此动摇奸邪之气焰愈增善类之中伤无已天下之事将大有可虑者矣伏望  皇上谕宏尽忠辅导务以古大臣自期待重戒璁萼各勉修职业勿事攻讦以负国家委用则邪谋不得逞大臣得以安位而协恭和衷之治庶几可成矣＜锍-釒＞下所司知之
　　○命辽东都司命书郭继宗掌本都司事唐府护卫百户云程管爵以赃坐罪调卫唐王宇温为之请免兵部覆言法不可宥  上特允之令免调各罚俸一年
　　○升浙江布政司右参议任忠为贵州布政司右参政
