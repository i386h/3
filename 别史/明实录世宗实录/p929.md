<!-- { "loadSidebar": true } -->
　　○辛未惊蛰节始行祈榖礼于  圜丘遣武定侯郭勋代行礼初  上更定郊祀谓  二祖并配非古礼欲分配  圜丘  大祀殿因诸臣固请乃许  大祀殿祈榖奉  二祖配而心不然也十年正月上辛  大祀殿行礼毕谕大学士张孚敬  二圣配  帝之事决不可为范后世自来只是  祖配  天今大报并祈榖俱当奉  太祖配寻亲制祈榖祝文并仪注改用惊蛰日行礼于  圜丘奉高皇帝配仪视大报少杀著为定典至是  上以疾不能躬事乃命勋代  上自即位岁亲郊其遣代实自此始于是给事中叶洪奏言祈榖大报祀名不同其为  郊天一也  祖宗以来无不亲郊成化弘治之间或有他故宁展至三月行礼不过谓郊禋礼重不宜摄以人臣请俟  圣躬万福即于仲月上辛改卜其吉  銮舆仍亲行礼  上曰祈榖之祭与大报不同礼文自有隆杀况遣官代祭乃  祖宗朝故事洪妄言姑不究已而刑部主事赵文华亦言勋武臣不宜代祭  上以勋乃勋戚重臣不可与武职比夺文华俸五月
　　○升广西布政使司右参政朱鸣阳狭西行太仆寺卿孙凤俱为右布政使福建布政使司右参政郭持平为按察使鸣阳浙江凤湖广持平云南
○壬申大学士李时等具＜锍-釒＞问安因言祈榖礼成  圣心已纾惟有朝日社稷其期尚远伏望  圣心少安倍加调摄此时风气尚寒尤宜慎避请多免朝参数日其朝觐诸臣尚候紏劾领敕请命法司科道具＜锍-釒＞紏奏纶音批答  上曰卿等所言具见忠爱至意朕体素弱兹冒寒卧榻已七日矣  圣母寿辰湏强起称寿仍加调理方可视事朝日社稷可俱遣官代祭惟耕藉改卜次戊俟亲行以尽力事粢盛之意朝觐官可令诸司具奏遣还供职卿等及大小臣僚皆宜同心体国
　　○礼部尚书夏言以岁当会试条奏科场三事一变文体以正士习言近年以来文章日趋卑陋往往剽剟謩拟国左等书以相矜眩不过以艰深之词饰浅近之见用奇僻之字盖庸拙之词而纯正博雅之体优柔昌大之气荡然无存自  皇上登极以来屡涣德音黜浮崇雅乃昨岁天下进呈录文类皆猥鄙不经气格卑弱背戾经旨决裂程式其刻意以为高者则浮诞谲诡而不协于中骋词以为辩者则支离磔裂而不根于理文体大坏比昔尤甚今年望敕考官务取醇正典雅温柔敦厚之文一切驾虚翼伪钩棘轧茁之习痛加黜落庶几士知所向文体可变二责主司以定程式言应试之士校于风檐寸晷之中欲实录其文可为程式者盖已绝无间有所以试录文字多出主司之乎而两京会试皆馆阁儒臣所为足为海内矜式近令录士子本文不必考官自作所以各省试录文理纰缪体裁庞杂乞令考官今次会试所命三场题目俱要冠冕正大有关理道不许截裂牵缀徒事帖括及困以隐僻有如覆射若士子可录之文仍令考官重加裁正以示模范三简考官以重文衡言同考试官例用翰林讲读官十一人给事中三人司属三人今本院自侍讲以下通得十一人则当尽数入场方足供事乞敕内阁于科部六人之外再访三四人以补翰林不足之数＜锍-釒＞奏  上报曰文运有关国运所系不细近来士子经义诡异艰深大坏文体诚为害治其出榜晓谕今年会试文卷必纯正典雅明白通鬯者方得中式若有仍前钩棘奇僻痛加黜落甚则令主考官奏闻处治余依拟
　　○改南京国子监祭酒林文俊为国子监祭酒
　　○升狭西布政使司右参政李淮为都察院右佥都御史巡抚延绥等处地方
　　○癸酉吏部尚书王琼等以  上有疾不视朝具＜锍-釒＞问安且谓临轩视事不便调摄请多免朝参数日颐餋  圣躬  上报曰览奏悉忠爱至意朕体犹未平更须旬月调理卿等宜体国奉公恪共厥事以副朕怀
　　○诏定西侯蒋壑子传嗣爵
　　○谪户科左给事中孙应奎为山西高平县县丞初给事中王准以论劾大学士张孚敬桂萼谪云南富民县典史至是考察以不谨闲住应奎为不平遂劾奏都御史汪鋐阴为孚敬萼报怨黜准且准已升知县原非在逃即中途事故止应查究苟无他罪岂宜遽尔摈落夫一准何足惜第使后来者以准为鉴相率结舌以持禄位则所关匪细乞复准原官仍切责鋐为大臣党比擅立威福者戒诏吏部查准历年考语以闻尚书王琼言准托疾不至据法当黜非敢有他鋐亦上章自理  上遂谪应奎而斥准为民
　　○录九年三月剿番贼若笼族获功阵亡官军季臣等七百余人各升赏如例巡按御史胡明善以督剿有功命候在京相应员缺升用
　　○甲戌大学士李时以  上所赐银图书藏在内阁为盗所窃具＜锍-釒＞言状得旨令厂卫五城刻期捕盗务在速得
　　○发太仓银六万两淮浙长芦引盐五万两于宁夏以四万两为明年年例七万两为例外接济之数从抚臣胡东皋请也
　　○户部奏派盐引言各边额引并预备客兵及补岁用不敷三项共该盐一百六十七万五百七引而各运司岁办额盐止该一百三十四万一千九百二十四引有奇计额外增益殆三十余万引引目有限而开中无穷存积愈鲜而分派难继恐非经久之法据今嘉靖八年以来存积盐数见有一百八十二万余引尚堪补辏议将本年额盐开甘肃二十二万引宁夏大同宣府辽东各一十四万引各照近议分拨召中其该年存积引盐四十二万一千九百二十四引有奇俟地方缓急另行奏请其该补岁用不敷之数拨嘉靖八等年存积盐七十五万五百七引分给宣府辽东延绥宁夏甘肃五镇或召□报中或收银折支听以便宜酌处以后除额盐四分照旧分派及岁用不敷通融凑补外其各边另拨客兵盐七万引行各巡抚及管粮郎中岁终预行查报有无支用如无客兵往来未经动支者扣留存积不必另拨庶出入有经而边饷盐法两利俱通矣诏如议
　　○直隶巡按御史孙锦以保定河间等府灾伤奏请赈恤部议发太仓银二万两赈之  上曰保定河间地方灾伤重大该部仍照顺天府事例选委属官一员赍银往会抚按设法赈济务俾民沾实惠以副朕安餋黎元之意户部以郎中徐元祉名上报可
　　○户部尚书许赞言顷值岁凶道殣相属仰赖  皇上遣官赈恤待哺之众咸若更生然而疾困未纾转徒如故则有司不能上体  圣心下恤民隐宽省之实未尽烦苛之弊未除耳或恣意科罚则多方朘削而锱铢不遗或擅兴工作则终岁营修而生理尽废或滥受词讼则根株之狱繁兴或非时点闸则追呼之扰不息以此四者施于乐岁犹惧不堪况此饥民有不速其沟壑之转者哉请敕各被灾地方抚按官员严督所属务撙费停工简讼弛役与民休息其有贪肆显著多事扰民者亟以不职论罢庶  圣泽下霈民困可苏＜锍-釒＞入  上曰览奏具见卿等体国恤民至意即行令各该抚按官员从实举行严加禁约违者坐赃治罪
　　○都察院覆清军御史郑濂言便勾角□羊以实军伍限清军以苏民困二事谓充军人犯若事情极重例该极边者如旧定发余无论终身永远就量本省远近编补若有卖放逼逃者一年之内指挥十名以上镇抚六名以上百户四名以上依律参奏问罪降级旧刷卷御史多者不过年余清军御史必以三年为限久可以兼近近不可以兼久自后刷卷御史不必专差但遇清军之年选委御史清理竣事日就将应刷文卷照刷一周先行奏缴其清军数目俟还京日奏缴未完卷簿如无清军御史交代即交与在所巡按带管诏如议
　　○乙亥赐故瑞安侯王桥祭葬桥  孝贞太后侄也侯八年而卒礼臣以桥皇亲袭封奏给恤典如例
　　○南京中府都督同知杨宏以擅乘肩舆为御史乔英所劾诏夺俸三月
　　○诏户部侍郎张云督率郎中张玩及顺天府上林苑监官于西苑先蚕坛隙地及  仁寿宫西梨园各栽植桑树以供蚕事
　　○丙子礼部以  圣体违和具＜锍-釒＞问安  上报曰朕体渐平朔日当视朝候  慈寿节与卿等食寿面其诸暇日仍免视朝
　　○赐太子太傅豊城侯李旻祭葬谥武襄旻正德三年嗣侯镇守贵州尝擒思南石阡流贼及平定苗蛮有功赐敕褒奖历掌南京中左二府协同守备提督五军营挂印镇守湖广两广召提督十二团营并五军营操练十年六月十六日卒
　　○大学士李时等以  上体新愈请暂停  圣母寿辰过宫称贺之礼以颐餋天和  上曰朕体已渐平复第尚虚耳日者  圣母临问面谕旦日免贺且曰汝能从吾言愈于祝庆览卿等所奏不但极其忠爱且以慰  圣母慈怀
　　○吏科都给事中李凤来等以朝觐考察拾遗紏奏浙江左参政万潮右参政万廷彩广东副使江良材四川副使林遂狭西副使许路浙江参议吴廷翰山西佥事辛东山知府李翔等皆贪肆不检乞亟罢斥部覆拟廷彩遂翔留用潮良材路廷翰东山改调简僻从之
　　○升江西道御史谭缵湖广道御史李美真定府知府曹嘉俱为按察司副使缵河南美贵州嘉山西
　　○广西按察司提学佥事黄佐以母病引疾乞休未报輙角□羊任去诏下巡抚官逮问巡抚林富奏佐擅离职守罪当罢斥第为亲受法情亦可原诏令致仕
　　○丁丑赐故南京户部尚书邓璋祭葬赠太子太保璋顺天府涿州人成化二十三年进士授南昌府推官召为御史历大理寺丞少卿以佥都御史巡抚辽东宣府迁南京户部侍郎为逆瑾所构下吏致仕瑾败起副都御史巡抚河南历兵刑侍郎右都御史总制狭西三边以病请告已召提督甘肃经略哈密夷情迁南京户部尚书自陈致仕璋抚河南剿流贼总制狭西击套虏经略哈密土鲁番遂纳款前后以功屡受敕奖十年十月二十一日卒
　　○设福建龙岩县适中驿
　　○诏建造雩坛悉依郊坛之制
　　○戊寅升国子监司业陈寰为南京国子监祭酒
　　○韩府襄陵等府镇国将军偕涍等奏称各宗禄粮自嘉靖五年以来积欠计三十余万石有司不能给目今饥馑荐臻米价翔贵束手待命无以自存乞发内帑银两布政司贮库等银量行补给庶可少延部议暂发太仓银三万两给之  上曰宗室禄粮积欠数多情委不堪依拟动支太仓银三万两并该省在库堪动银两相兼支补后不为例
　　○户部覆直隶巡按御史钱学孔条秦三事一严追并以祛积弊苏松等府钱粮豪猾侵欠者动以万计事发追赔百方诡脱名为监禁替代居多名为变产占恡如故及当比较则又骗诈平民为害滋甚宜敕抚按官严行所属查有侵欺等弊除年远产尽者勘实除豁其余务拘正身立限追并不许隐匿产业攀无辜每季终取具州县追完钱粮数目量其多寡以示惩劝一时徵角□羊以杜侵欺钱粮侵欠多由奸徒包揽或贿结官吏凭藉势要不即徵角□羊延至日久官吏迁代輙图埋没宜行府县禁革包揽凡粮长库役每岁一更钱粮既完务严限起角□羊岁终以完角□羊数目籍报抚按一革赔补以便徵纳包赔粮石经年累岁虚数徒悬宜革除旧额惟清踏田粮俾赋因田定役与粮均它如苏常余米之征池太芦洲之课或利归势豪或地多坍塌并行抚按勘实蠲除以苏民困诏如议
　　○诏大同等边立义冢凡阵亡军民及凶岁死亡无主者俱令有司收瘗仍降文谕祭之从御史徐汝圭奏也
　　○己卯武定侯郭勋等以  上体已平请于显灵宫建醮祝厘  上嘉其忠爱许之
　　明世宗肃皇帝实录卷之一百三十四
明世宗肃皇帝实录卷之一百三十五
