<!-- { "loadSidebar": true } -->
　　嘉靖十一年二月庚辰朔  上疾有瘳御正朝祀先圣先师于文华殿
　　○户部左侍郎叶相以疾乞归许之
　　○起原任巡抚浙江都察院右副都御史王荛封巡抚狭西
　　○壬午  章圣皇太后圣旦免命妇朝贺宴文武群臣及朝觐官四品以上于午门各王府遣使奏贺宴赉如例
　　○升南京礼科给事中丘九仞为湖广布政使司右参议
　　○夜五更有星见东南方苍白色微芒至十九日始灭
　　○癸未改南京国子监司叶马汝骥为国子监司业
　　○礼部尚书夏言以  上体未立请今岁  帝社  帝稷及历代帝王先农等祀俱暂遣官代行仍免行耕籍礼诏可
　　○后军都督府掌府事右都督桂勇卒勇应天卫千户以武举起家历保定参将平流贼有功擢镇守江西副总兵改隶京营出兵蓟镇宣大御虏有功充左参将提督京城捕盗累至署右都督  武庙南幸扈从已革为都指挥同知甲申大同兵变以勇充总兵官镇守其地勇至诛其渠首六十余人诏进都督同知召入充总兵官平群盗杨恭等进右都督掌后府事勇历官京师前后皆提督徼卒至是卒礼部奏勇累有战功诏赐祭葬如例
　　○甲申升南京户科给事中林士元为湖广按察司副使南京吏部稽勋司署郎中顾阳和为四川按察司佥事提调学校
　　○命提督团营军务武定候郭勋兼掌后军都督府事
　　○敕东官厅总兵管署都督佥事郤永提督京城内外巡捕
　　○乙酉山西蒲州地震
　　○命少詹事兼翰林院学士张潮翰林院侍读学士郭维藩主考会试
○丙戌祭大明于朝日坛遣武定候郭勋代
○湖广黄冈县民徐大诰一产三男蕲水县产嘉禾三十余茎多者至一穗九岐都御史凌相以闻诏嘉禾荐之  太庙赐相钞币
　　○升礼科都给事中王汝梅为浙江布政使司左参政南京兵部车驾司郎中王镕为云南按察司副使南京礼部仪制司郎中陈良谟为湖广布政使司右参议
　　○丁亥释奠先师孔子命大学士李时行礼
　　○戊子祭  太社  太稷命成国公朱凤代
　　○遣户部尚书许赞代祭先农
　　○己丑土鲁番速坛满速儿等天方国速坛札剌丁等撒马儿罕速坛阿卜写亦等哈密卫袭职都督米儿马黑木等及额即癿哈辛等各遣夷使入贡谢恩共四百人以上礼部言哈密贡期故与朵颜三卫相同  祖宗定制皆许其一年一贡每贡不过三百人三卫皆许入京哈密则十人起送二人存留八人在边今西域诸夷远在万里素非属国难比三卫贡期而诸国遣来夷使人数过倍番文二百余通皆以取讨牙木兰为词中间求索赏赐数且不赀似是假托窥伺以觇朝廷处分边臣不遵明例一概起送有乖法体至于额即癿哈辛乃鞑靼回夷旧未入贡今亦遣五十余人疑皆土鲁番部落所假请下督抚诸臣以后哈密卫分当如近例验放土鲁番诸夷入贡之年分别存留起送仍出半印勘合给付使臣入京比对仍敕诸臣毋得避害目前贻祸异日贪纳款之虚名失御夷之上策庶使远人敬惮国势尚尊  上可其奏
　　○祭  帝社  帝稷命武定侯郭勋代文武大臣朱凤张伟卫錞李时翟銮王琼王宪汪鋐夏言张云顾鼎臣吴惠廖道南陪祀
　　○孝贞纯皇后忌辰  奉先殿行祭礼遣定国公徐延德祭  茂陵
○庚寅荫刑部尚书王时中子守纲为国子生以三年考满也
　　○以大同饥从巡抚都御史王潮奏诏发太仓银二万五千两赈之
　　○毛怜等卫女直都督木哈尚等入贡宴赉如例
　　○命抚宁侯朱麒掌中军都督府事
　　○辛卯大学士李时等以  圣嗣未降请  上自制祝文遣廷臣奉香帛诣岳镇名山祝祷  上曰朕思卿等所言出于忠恳至诚不当已者但遣使远出未免扰吾百姓可分遣道士赍奉香帛幡祝行令所在守臣竭诚行礼卿等可诣地祇坛祈告仍卜筮于  太庙礼部议奏以闻于是礼部尚书夏言等言古者望祭山川盖以山川在远不能就祭故延进其神遥望而秩之乃者  皇上兆建祇坛以崇阴祀自岳镇海渎以及远近名山大川莫不怀柔即此而祷正合古人望秩望衍之义但古者望祀之礼山川并行而兹者辅臣之请止于岳镇窃以海渎山川发祥效灵与岳镇同功况基运翔圣神烈  天寿  纯德诸山又  祖考妥灵之地犹之水木本源枝流所赖祈祷之礼似不可缺请每坛简命大臣一人主祭令勋戚文武重臣一体陪祀以同致感格之诚  皇上仍欲于  太庙之中举行卜筮固尊  祖敬  神之盛心但太卜筮人之书既已失传而  天子所用龟必千岁蓍必九尺又未可卒致今第祇修望秩之祀以祈  百神之佑则继明之庆自当未占有孚臣等谨遵  圣谕据古典撰拟仪注呈览诏从其请遂命武定侯郭勋大学士李时翟銮尚书王琼汪鋐夏言诣坛分祀
　　○壬辰禠原任南京礼科给事中郑庆云职闲住坐请告不候命輙归及守制复不赴京关领勘合故也
　　○中军都督府佥书署都督同知杨宏以病乞致仕许之
　　○甲午通政使陈经以  圣体未平请暂免御门宣奏诏免朝十日
　　○乙未祭历代帝王遣大学士李时代大学士翟銮尚书王琼汪鋐夏言分献
　　○辽东管粮署郎中事主事寇天与奏劾镇频年灾伤米豆踊贵请将本年春夏二季官军月粮量增折色宁前锦义广宁海州开原叆阳等城堡粮加银二钱料加银一钱辽阳铁岭中固泛河抚顺等处粮加银一钱料加银五分待秋收停止诏许之
　　○丙申刑科给事中徐俊民＜锍-釒＞言国家根本莫重留都南北咽喉莫急运道兹惟钜任贵在得人窃见河道都御史李绯漕政不修一筹莫展操江都御史张璇任性乖方妄作威福即指挥等官毙于杖下者几十人以故小民不安相聚为盗沿江剽掠殆将百艘乞更置二人以靖地方得旨绯旷职令闲住璇淫刑肆虐特黜为民
　　○升山东右布政使边宪为南京应天府府尹
　　○户部覆给事中王玑等条奏清理库藏四事一编□人以杜包揽言内库钱粮逋欠数多毙在包揽宜编佥商人凡遇折色钱粮责令挨次办纳或本色拣退者亦令平估贴换庶包揽之毙可革一更库夫以绝交通言各库库夫有大管事名色交通内外毙端非一宜岁一更替有占役生事者引例发遣一处折色以防欺伪言各省角□羊到物料类多折色而批文中仍称本色名实相左奸毙易生宜行各省凡起角□羊折色宜明开折徵数目毋得概称本色公相欺诳如原系本色而角□羊户那移者听巡视科道官从重究治一精拣择以惩虚冒近年京库物料类多滥恶不堪供用宜令经收官员严加拣择其有淆杂不中程度者二分以上将原物罚贮广盈库角□羊户法司逮问仍令赔补庶抵冒者不敢为奸诏如议
　　○山西平阳地震
　　○给事中秦鳌上言四事一专委任监管节慎库官按季轮差职守不一乞命吏部注选一官专理以三年为期委官协理者半年一换一慎稽考工部四司物料节慎库银两各立文簿纪实在新收开除亦以三年之期差官查盘各厂委官升迁者查明钱粮方许离任一详支放凡四司帖取节慎库银两明著为某事取某人银若干放与某人一览可知其应用物料先尽各司见贮者支放已尽方听召商买办其四司银两又宜各贮四室以防那移侵盗之毙一便制造  上用器皿等物皆于南京各监局制办岁用甎料在于临清烧造运载频烦骚扰为甚乞将各省物料悉归京师  上用之物悉归工归临清甎厂移文之天津近地尤为一劳永逸＜锍-釒＞入下工部议覆委任稽考支放三事俱当依拟惟南京成造器皿临清烧甎系旧规行久似难顿改乞行查议从之
　　○丁酉锦衣卫逮南京御史马扬乔英陈洙李＜礻吴＞刘宗仁李松何宏佘勉学陈府宋宜至诏送镇抚司鞠问
　　○戊戌  恭仁康定景皇帝忌辰遣仪宾周钺祭  陵寝
　　○给事中刘玑等以内府管库中官多为奸利请三年一行考察礼部议上其奏  上曰内官不必考察自后敢有需索侵克出纳留难者令监收科道等官指名参奏
　　○以旱灾免湖广武昌汉阳黄州德安荆州岳州襄阳承天永州长沙宝庆辰州等府税粮有差
　　○刑科给事中徐俊民＜锍-釒＞请更定田赋言今  圣明在上锐意太平而礼乐未兴风俗未厚则由田赋不均而生养未遂故也以今田赋言之有受地于官岁供租税者谓之官田有江水泛漫沟塍湮没者谓之坍江有流移亡绝田弃粮存者谓之事故官田贫民佃种亩入租三斗或五六斗或石以上者有之坍江事故二项虚粮里甲包赔或一二石或数十石或百余石者有之夫民田之价十倍官田穷民既不能置而官田粮重每病取盈益以坍江事故虚粮又苦摊纳追呼敲扑岁无宁时而奸富猾胥方且诡寄那移并轻分重此小民疾苦闾阎凋瘁所以日益而月增也臣请立为均粮限田之制将郡县田粮随各处原额通融均派无论官民合为一等坍江事故悉与蠲豁其旧熟新垦一例起科就中分为三则膏腴为上沿山边海及居湖腹者为下肥硗半者为中上则全徵本色中则半折下则全折仍仿一夫百亩之意上富一夫无过千亩中富五百亩下富二百亩各听以百亩自给而其羡田每亩量加输边之税亦以三则为差一夫适止百亩者免其输边此外余夫限以五十亩官宦加给圭田五十亩凡有羡田一体加税如此则多寡有节轻重适宜贫富相安公私俱足积贮充而边陲有备矣章下户部覆言疆土异制民俗异宜卒难更始宜行各省抚按会同守巡熟计其便报可
○己亥升狭西按察使杨守礼为山东右布政使江西按察司佥事吴瀚为湖广布政使司右参议
　　○庚子赐补故南京礼部尚书江澜谥文昭从其子应天府尹晓陈请也
　　○诏以通惠河脚价银五千两修筑天津迤北一带耍儿渡黑龙口桃花口等处决口
　　○辛丑清明节遣建昌侯张延龄恭顺侯吴世兴安仁伯王桓祭  七陵长宁伯周大经祭  景皇帝陵驸马都尉谢诏祭  悼灵皇后陵
　　○壬寅赐郑王厚烷四书五经性理大全各一部从王请也
　　○命都察院出榜禁约金山玉泉七冈山红石山瓮山香峪山寨口诸系  陵京龙脉处所毋得造坟建寺伐石烧灰
　　○癸卯起服阕都察院右副都御史潘珍以原官提督操江升大理寺左少卿戴时宗为都察院右佥都御史总理河道
　　○发太仓银十三万五千余两于狭西补修边借支之数从总制唐龙请也
　　○甲辰升四川布政使司右参政于桂为狭西按察使
　　○命宁阳侯陈继祖掌南京左军都督府事
　　○乙巳诏补铸银图书一赐大学士李时
　　○以稽误  圜丘磁砖逮江西饶州府知府祁敕下法司问降为边方杂职
　　○丙午升南京大理寺卿潘旦为南京吏部右侍郎初李廷相以忧去吏部凡三推  上皆不用至是以都御史刘节及旦请及始用旦
　　○广东阳春西山贼赵林花黎广深等攻陷高州府大掠而去巡按御史吴麟以闻因劾总兵官咸宁候仇鸾巡抚都御史林富及参将司府诸臣失事之罪诏停鸾富等俸戴罪督兵剿捕务速殄除以靖地方
　　○丁未兵部言南京江贼纵横吏不能治请易置操江广宁伯刘泰并乞戒谕南京内外守备参赞巡视诸臣责以捕贼自效  上是其言革泰任闲住余令戴罪捕贼
　　○命工部增造佛朗机铳颁十二团营演习
