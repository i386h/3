<!-- { "loadSidebar": true } -->
　　○平江伯陈王谟以亲丧请归葬应天府江西县许之仍照例给驿以行
　　○癸亥
　　○清理四川盐法户部主事陈惟举奏四川盐课  国初但徵本色召中商灶俱系景泰顺天成化间增减不常后因井灶多故盐不入仓令商下场自取商灶病之正德初年因灶丁有改徵折色之奏差官往勘定为四则虗数徒增减法阴坏及至额课多逋复议有司带徵彼此推诿相缘为奸历查二十余年完课仅十之一耳谨将今日兴革所宜条为八事一核司课部劄原开该省正课十万六千余引徵银七万一千四百余两宜堇行增减著为定规二查折井川中凿井取盐与淮浙异井有兴废盐之消长因之趋利之徒多弃老井以避课盐凿新井以营私俱宜查入三均责任追办近归有司事无专责宜将叙夔潼川等府州改置提举分司三处令副提举及吏目等官专雇角□羊纳四慎册籍盐司州县造报课册多有脱漏那移宜将新旧井灶正闰引课分纲列目备细厘正五重奏诉奸徒多假奏辩以□规避减引除课亏损无算今后必待勘覆详允方准蠲免六定支角□羊正闰盐银系角□羊京供边之数后因本省借留遂多侵冒今后宜尽数徵完井将新井小票等银同角□羊七严查理法虽有宪臣兼理地方隔远稽察为难宜令屯盐道佥事亲历各地督责稽核八恤灶丁该省盐课有井榷井无井榷丁其陪煎办之苦宜行优恤一切徭役供应悉与蠲除户部覆奏悉允其议
　　○西西固城地震  诏发太仆寺银一万两于蓟辽军门犒劳防边军士时虏聚兴州边外我军日夜防守不辍督臣请恤其劳从之
　　○甲子
○宁安公主入谒  奉先殿见  上及  皇贵妃  赐宴于宫中驸马都尉李和朝见  皇贵妃  赐宴如礼



　　大明世宗肃皇帝实录卷四百二十大明世宗肃皇帝实录卷四百二十一
　　嘉靖三十四年四月乙丑朔时享  太庙命成国公朱希忠代
　　○戊辰
　　○广西田州土官妇瓦氏引土狼兵应调至苏州总督张经以分配总兵俞大猷等杀贼奏闻诏赏瓦氏及其孙男岑大寿大禄各银二十两纻丝二表里余令军门奖赏
　　○兵部尚书杨博等奉诏议处民兵言京城民兵之设始自庚戌虏患之后仓卒召募类多乌合始则欣然就役仅成营伍又则渐次亡去虚冒刍粮今案在籍之数亦强弱相半欲尽汰黜之则细民遽失月粮于精不堪且巡激京城分布不足与其取之于营兵不若议处民兵之为便也请敕所司汰其老弱存其精锐其原出真保等府者发付各兵备道籍为民兵在京者仍捕巡捕参将管摄与尖哨军人相兼巡逻逃者不补得旨民兵影占杂役数多徒耗刍粮无禆实用令巡视科道官同主事参将遴选核其在京在外宜罢宜还者以闻又言此事旨下两月乃复迁延违慢杨博新任宥下问夺侍郎翁溥俸两月该司掌印官三月余二月既而巡视京营给事中丘岳御史温景葵等查奏见在巡捕民兵二千一百五十四人内系外郡者六百二十六人宜罢还籍系在京者一千五百二十八人其稍精锐可留者仅四百九十四人余皆年弱宜放遣追论原任识方司郎中张重占役兵马数多纵恣骫法宜罢  上悉从之革重职闲住
　　○辛未
　　○工部侍郎赵文华至松江祭海神是时倭据川沙洼柘林为巢经冬涉春新倭复日有至者地方甚恐及闻狼兵至人心稍安总兵俞大猷遣游击白泫等将狼兵数队往来哨贼乘隙邀击舍把田銮等稍有斩获文华因谓狼兵果可用厚犒之激使进剿至漕泾遇倭数百人与战不胜头目钟富黄维等十四人俱死兵众失亡甚众于是贼知狼兵不足畏复肆掠如故矣
　　○壬申
　　○以军功荫巡抚山西兵部左侍郎王崇子秉铨为国子生
　　○乙亥
　　○初庚戌虏患之后选募山东河南民兵二部设参将镇之入卫山东之兵初分二营前营驻德州备援后营驻省城备守寻以蓟镇有警调前营兵屯戍太平寨冷口等处而以后营移驻德州遂以为常后虽奏免后营之移而前营之戍如故东人苦之及大工兴建议者请减二省民兵各二千人拆徵工食济工会山东抚臣请免前营民兵戍边每名责输直三十六两期以二年而止存后营民兵三千听抚臣操练入卫而罢领兵参将部议从之并令河南民兵免戍输直如山东例已河南守臣复移文兵部谓折徵太重请损之于是兵部议覆二省民力已困始而选民为兵犹为有名既而免兵徵银殊为无谓故折徵之议宜寝但边境多事戍兵未能卒罢请存后营之卒以俟徵调各令副使参将统领  上从之
　　○倭犯江北淮扬等处前后由通州之余东场海门之东夹港地方登岸流劫狼山利河等镇吕四余西等场
　　○丙子  诏驸马都尉李和后军都督府带俸岁禄二千石  赐宁安公主仁寿未央二宫庄地一千一百五十四顷八十六亩  命彭城伯张熊佥书右军都督府事
　　○江北倭突入通州南门烧民屋二十余间而去  诏修江西许旌阳真人宫
　　○总督仓场户部左侍郎卢绅言连岁漕粮漂流数多率系运官侵盗贿沿途官吏取空文为据及给羡金买补又往往希图折价坐损岁额今后凡有漂流必宪有司勘实方允补纳之数尽用本色乞载入议军永为遵守从之
　　○辽东边外属夷孙宾稳克等以俘斩北虏献功诏给赏如例先是北虏虎剌哈赤及魁猛磕打来孙等欲假道东夷内侵不遂魁猛磕乃率所部攻掜哈寨夷酋孙宾等与战斩虏首十级独擒二人稳克等复斩零贼二级叩关以献因请于义州大康堡河口筑墙以御之兵部覆其议便许之
　　○戊寅
　　○兵科给事中殷正茂言今财用不足惟铸钱一事可助国计但两京所铸以铜价太高得不偿费可采云南铜自四川运至湖广岳州府城陵矶其地商贾辏集百物夥贱且系南北适中之所可开局铸造其铜价僦运诸费宜以云南盐课四川库藏给之并设总督重臣注选主事专理计岁费工本银不过三十九万余两可得钱六万五千万文值银九十三万余两余工本外岁得利银五十三万有奇足以少佐国家之急事下户部覆言城陵矶五方杂聚于此开铸恐奸诡易兴云南地僻事简即山鼓铸为便宜敕云南抚臣以本省盐课二万金今藩臣一人督造转运太仓行之果有成效即尽留本省盐课并行两广福建山东凡出铜地方如例遵行  上从部议
　　○己卯
　　○升吏部左侍郎葛守礼为南京礼部尚书
　　○兵部右侍郎沈良才等奉诏查选侍卫官旗将军应革二百三人应存留一千二百八十六人列名以请从之
　　○辛巳
　　○巡按浙江御史胡宗宪言往时日本入贡多不及期请待其复来得以便宜谢遣仍令有司移檄其王问以岛夷入寇之状＜锍-釒＞下礼部覆言倭夷犯顺穷凶无过今日苟轻容再贡外损国体请如宗宪议遵例阻回谕以贡有常期必当遵守仍当委曲关导使之心服不得径情直率致拂夷心至于彼国僻居穷海岛夷背其君长藉口为寇沿海奸民互相勾结揆之理势请因其入贡即令抚按衙门移谕曰本国王连年犯顺何人猖乱令于半年之间立法钤制号召还国即见效顺忠款虽使贡期未及亦必速为奏请如或不能钤服则是阳为入贡阴蓄异谋仍禁遵例径自阻绝  上是其议
　　○湖广容美宣抚司土官田世爵献大木五十根备承天工所应用诏赐银二十两彩叚二表里奖之  诏修庐沟河自柳林通鸡鹅房入草轿大河
　　○壬午  诏云南丽江军民府故土官知府木公男高袭职
　　○从楚王英＜火佥＞请封其嫡母吴氏为楚愍王妃初愍王为世子吴氏为世子妃及进爵为王吴氏尚仍故号既袭封以请许之
　　○改分守宣府西路参将马芳充大同东路参将
　　○癸未
　　○永顺宣慰司官舍彭翼南保靖宣慰使彭荩臣各统土兵三千名及致仕宣慰彭明辅官生彭守中等报效兵二千名俱至松江
　　○进封江华王妃子于氏为衡王妃王故封江华及进为衡王妃已先逝故追封之
　　○兵部尚书杨博议上平倭赏格请于吏兵二部各印发倥名告身五百纸付总督张经听其量功授职给赴本部即与铨除  上曰即今调集狼土兵多费用粮饷不赀正宜设法并力剿贼所拟虽是破格悬赏恐处置未善致有诬杀冒功买功反滋弊端其再会吏部都察院及连兵二科熟计以闻兵部寻集诸臣议上文职如举人监生斩倭一级免其监历即附选籍候选者即与铨除三级以上则于格外优叙愿京职者如所试级除之承差获级三颗待次者免其历役在役者即与铨除吏农获级三颗待次者免其考办在役者即附选籍省祭官待次者亦准附选候选者即与铨除加于本资一级其阴阳医技等官获级如上则荣以章服录一子为生员如各罢间品官获级如上削籍者许以冠带闲住者致仕致仕者进级仍补一子为增广生其不愿仕与获级不如数者给赏如武职例武职赏格略如边方例获倭一级进世袭一秩获从贼三级视倭一级非其对敌而缉捕三人者升一秩且其身其所部获功副总兵至二百级参将都司至一百五十级把总指挥至六十级千百户至二十级皆得升秩其文武至勇出众能获渠魁大酋者俱别议以闻议上得旨时方用兵进剿所议待报令行
　　○甲申
　　○升刑科右给事中岳预达工科右给事中曹禾户科右给事中王鹤兵科右给事中王正国俱为左给事中户科给事中李遇元兵科给事中殷正民俱为右给事中预达户科禾兵科鹤刑科正国工科遇元吏科丘茂礼科先是广东贼徐铨方武陈文伯李明贵等与海酋王五峰紏结倭夷纵横海上督臣檄海道副使汪柏岭南兵备杜璁及参将张裕指挥黑孟阳等督战铨等就戮前役斩首千二百余级江应奎招下余党三百五十余人海滨颇靖又广西贼酋黄文将韦公欺等攻劫庆远皂岭坂等处为参议陈善参将戚振调土官韦起云等合兵捣其巢擒斩四百五十余人提督侍郎鲍象贤等并上其功诏荫象贤一子为国子生加总兵定西侯蒋传太子太保各赐银三十两纻丝二表里升副使汪柏参议陈善参将戚振各一级佥事杜璁等参议王宋沐通判汪应奎知县方攸跻各俸一级参将张裕钟坤秀指挥王沛都指挥蔡祯各署职一级赏布政使王钫张元冲知府谢彬罗一鸑张子弘等各银十两复指挥黑孟阳职准东兰州土官男事起云署本州知州事
　　○柘林巢贼分众三千余过金山卫总兵俞大猷督游击白泫及田州瓦氏兵遮击之贼鼓众来冲我兵大溃死亡无算贼遂奔犯浙江
　　○兵部尚书杨博等上言马政八事一请责成各边守臣督苑马行太仆寺官各修实政吏部慎选其人以重事权一请令寺丞按月分历所辖州县少卿季一巡行以稽寄养勤惰一边军缺马照例于各寺孳牧马内取给并追徵桩朋地亩银两买补不得轻请马价一饬京营官军加意秣养一各边入卫官军未经战阵輙报损失者不与给补一蓟保二镇照常年调用马数兑给毋得于额外求增仍计损伤多寡论罚一太仆寺见存马价不多专备买马急用毋以他项借支一寄养马缺请发太仆寺银六万两于河南山东市马角□羊京报如议
　　○乙酉
　　○南京吏部尚书王崇庆以疾乞致仕许之
　　○江北倭犯淮安盐城县
　　○丁亥
　　○升总督漕运兵部右侍郎郑晓为吏部左侍郎
