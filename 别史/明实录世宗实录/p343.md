<!-- { "loadSidebar": true } -->
　　○皇子生颁诏天下诏曰朕惟称孝以有后为大着在圣经人生而望嗣则同王者特重欲  宗祀之绵绵湏继承之续续比岁朕荷  天锡元祥未久而已由斯  圣母重其怀臣民重其望朕每虑此若临深渊而用惧惶兹者是岁孟冬之六日仰戴  皇天降鉴幸惟  皇祖庆源朕继生元嗣乃昭嫔王氏出焉爰循往例申布思宜令至所司至者即行一自嘉靖十五年十一月初六日昧爽以前官吏军民人等有犯除谋反叛逆子孙谋杀祖父母父母妻妾杀夫奴婢杀家长杀一家非死罪三人采生折割人谋杀故杀蛊毒魇魅毒药杀人强盗妖言奸党失机并事干地方夷情及人命十恶至死罪者及充军人犯不赦外其余已发觉未发觉已结证未结证罪无大小咸赦除之有以赦前事相告者以其罪罪之一各王府宗室屡以贫难奏告情甚不得已各该有司全不与处置轻视朝廷欺辱国姓以致因苦饥寒无门控诉先年曾有诏谕著令有司查补禄粮通遵行显是抗违自诏书到日即便查处补给敢有仍前违慢者许各亲王具奏治罪一各处亲郡王如有谨身脩行乐善好学孝亲敬长敦宗睦族足以励世者许彼处官员具实奏闻奖励一宗室有因事革住禄米俱与照旧关支一各王府将军中尉年七十以上者各给米十石绢十疋绵十斤庶人年七十者一体给米五石绢五疋一两京三品以上文官例该荫一子在任未及三年考满者俱准与荫一子入监读书一两京文官在任未及三年考满者并在外七品以上官历任三年无过者俱与应得诰敕一两京文武官署职试职者俱与实授仍与应得诘敕一王府官有年老愿致仕者进散官一阶其历俸三年无过者给与应得诰敕后不为例一内外文职官有餋病致仕及因事去任年力未衰才识可用曾经科道及抚按保举吏部查奏起用其一应冠带闲住者与致仕为民者冠带闲住系干狱情者不在此例一公侯驸马伯并内外文武官员旗士人等有因事革去罚住禄米俸粮者照旧关支一嘉靖十六年天下税粮不分起运有留以十分为率俱免三分灾伤地方免四分以苏民困一军民之家有年七十以上者许一丁侍餋免其杂泛差役年八十以上者有司给绢一疋绵一斤米一石肉十斤九十以上者倍之其男子年八十以上为乡里所敬服者加以冠带荣身一各处税粮马草户口盐钞门推课程光禄寺厨料及供应牲口并三宫皇亲功臣庄田屯田子粒自嘉靖十二年十二月以前但系军民拖欠者抚按官查勘是实悉与蠲免其已经收在官不拘多寡尽数起角□羊一嘉靖十六年漕运粮斛四百万石内除例该折银外其余以十分为率六分本色四分折银正兑米每石七钱改兑米六钱后不为例一天下各州县编佥均徭有余剩丁粮在小户者听其空闲不许一概追徵违者坐以赃罪一各处盐场有雨因水损坏仓廒消化盐课曾经抚按官奏报勘实者并免追赔一内外仓场官攒斗饭有亏折粮草监追年久除侵盗虗出等项照旧监追外其有浥烂损折者悉免追赔后不为例一各处水坍沙压等项田地税粮负累人户赔纳曾经具奏者抚按官查勘明白照例除豁各处卫所有释放军伍遗下屯粮负累官旗赔纳者亦与查勘除豁一嘉靖十二年八月二十五日以后各处武职子孙赴部袭替照例减革至总小旗俱以冠带终身后不为例一在京各营在外各边并顺天府南北直隶山东河南各处军卫有司骑操孽牧寄餋走递马骡驴牛近年以来亏欠倒失被盗等项并有例停候买补者悉与蠲免一山东河南南北直隶各该牧马草场子粒租银连年灾伤以十分为率自十五年以前各免四分一内外卫所在逃官军人等诏书到日限三个月以里赴官自守以免本罪复还职役差操一在京轮班操备官军有因地方灾伤上班来遟例该罚班补操者俱免罚补一武官除失机重情不赦外凡一应于累诖累及有司官因小忿争稻亏枉革职俱许其奏听与分理一内外各衙门囚犯该追赃物系还官给主监追五年之上及正犯身死拘禁家属勘无家产赔纳者悉与宥免查照发落一问刑衙门有因正犯逃故累及家属亲邻干连证佐监久不系重情者即时释放一在京在外缉获强盗妖言奸细等项多有贪功图利及无赖戳番之徒妄拿诬陷重罪累有诏旨禁例多不遵守今后问刑衙门务要从公研审果有冤抑即与辩理不许拘泥成案若干碍妄官平昔谋勇出众累立战功偶因失事革职闲住及充军等项年力未衰犹堪任使者诏书到日听抚按科道官查访＜锍-釒＞名奏闻兵部酌量起用一各处学校廪增生员有亲老无人侍餋愿告侍亲者听亲终复学其累举不第年五十以上愿告退闲者给与冠带荣身仍免本身杂泛差役一两京各衙门历事监生及承差各免历事二个月办事官一个月办事吏二个月当该吏四个月后不为例于戏震鬯毓祥上永  宗祧之祀离明增辉下敷臣庶之欢诏告天下俾悉闻知
　　○降周府永宁王府宗室睦柀睦木□欲睦□木勿月□晋府庆成王府宗室表栟俱为庶人柀等以欧死无辜三人栟以窝强盗分赃故也
　　○己未宣大总督侍郎周叙奏大同频遭虏患兵弱食少虑不能支兼以虏计诡秘声东击西难于应授乞选委团营总兵官一员令其自阅精兵一万二千赴大同保定兵六千达官五百赴偏关俱随臣调遣给与铠伏马疋厚其廪饩乃请发太仓银四十万两分输两镇召买粮草其随军犒赏诸费宜简主事一员督理得旨每镇与银十万两余如议
　　○壬戌户部覆御史桑乔奏山西浑源等州遭虏杀掠亡筭宜尽蠲诸死亡者之家而递减其生存者徭赋诏虏过州县今岁一应租调尽罢不征
　　○癸亥闲住大理寺卿史道以奉旨起用巡抚大同奏原籍涿州去京师密迩愿赴京陛辞请敕以往许之  命诚意伯刘瑜提督操江
　　○礼部上改题  孝静毅皇后神主礼仪一钦天监择本年十一月十七日辰时题神主本日未时奉安一翰林院撰告文一太常寺备办奉安祭品一是日早内官监诣  奉先殿请  孝静毅皇后神主洗涤重加粉餙中书官书写钦命大臣改题仍奉安于  神座至申时  上命  皇后诣  奉先殿  孝静毅皇后神主前行安神礼如常仪诏如拟遣辅臣李时题主
　　○甲子升提督两广军务兵部左侍郎钱如京为南京户部尚书户部右侍郎唐胄为本部左侍郎改南京工部右侍郎王尧封为户部右侍郎
　　○以灾伤免河南山西各州县税粮卫所屯粮有差
　　○建  恭仁康定景皇帝陵寝碑亭立  太宗二妃  宪庙十三妃坟石因命
　　○诸妃岁时并祭于  陵殿内罢坟所祭
　　○乙丑礼兵二部上言安南在秦汉时置郡县至朱分王国与高丽真腊并李氏传入世陈氏传十二世当  高皇帝闻国初陈氏首纳款永乐时其主日焜为贼臣黎季犛所篡  太宗兴师讨之求陈氏裔不得乃群县其地立交趾都布按三司及各府州县卫所如内地制其后有黎利者诈称求得陈氏后请改为国  宣宗善体  皇祖之训许之黎氏遂有国土乃今逆臣交乱篡立夺国朝贡不修宜兴问罪之师用彰  天讨乞先差锦衣卫官有胆略材识通达事机者一二人令广西镇巡官选威官卫有司官员深晓夷情孰知道路者三五人同往彼国勘问背叛情由奏报豫为选将整兵待报而发复敕镇守两广安远侯柳珣镇守云南黔国公沭绍勋会同各抚按整备汉土官军调度钱粮以俟征讨之命  上曰安南背叛不庭在所必讨差官勘问俱如所拟兵部仍会议征讨事宜以闻  孝惠皇后忌辰遣会昌侯孙杲祭  茂陵
　　○致仕大学士张孚敬差人上表贺
　　○皇太子生诏赏银五十两彩叚四表里并赏差来人彩叚一表里
　　○丙寅升兵部右侍郎潘珍为本部左侍郎总理河道都察院右副都御史李如圭为兵部右侍郎  命提督操江南京都察院右副都御史欧阳铎以原职总理粮储兼巡抚应天地方
　　○升吏科都给事中王祯为顺天府府丞
　　○丁卯升四川按察司佥事顾阳和直隶河间府知府徐嵩俱为按察司副使阳和河南嵩湖广
　　○己巳改题  孝静庄惠安肃温诚顺天阶圣毅皇后神主
　　○降刑部主事陶廉徐甲王春饶思聦原任刑部主事赵维垣方舟赵迎职各二级调外任刑部主事陈公升降杂职俱坐疏纵张延龄狱故也时维垣已调礼部舟改南礼部迎升山西佥事
　　○庚午升四川按察司佥事阮朝东为本司副使提调学校
　　○辛未进封淮王佑揆继娶周氏为妃
　　○壬申升守制原任都察院左副都御史毛伯温为都察院右都御史河南巡抚右佥都御史简霄为南京都察院右副都御史提督操江兼管巡江刑部右侍郎潘旦为兵部左侍郎兼右副都御史提督两广军务兼理巡抚巡抚云南右副都御史胡训为南京工部右侍郎改巡抚狭西右副都御史于湛以原职总理河道
　　○巡抚狭西御史胡守中勘上前督理屯政会都御史牛天麟分理屯政副使崔允吴铠修复屯政创筑甘州十五卫所屯堡塾墙关口渠坝皆坚固可赖且无虗费兵部请加升赏诏赏天麟银三十两彩币二表里升右副都御史巡抚甘肃如故允铠银二十两一表里仍升一级
　　○甲戌以灾伤免肃州等卫屯粮有差
　　○差锦衣卫千户陶凤仪百户王桐于广西千户郑玺百户纳朝恩于云南诘勘安南国篡夺罪人及武严威等犯边事情
　　○诏南京法司及北直隶等处今年暂免行刑
　　○乙亥增餙  太庙营建  太宗庙  昭穆群庙  献皇帝庙工成
　　○镇守云南总兵官太子太傅黔国公沐绍勋卒赐祭葬如例
　　○丙子升吏部文选司郎中屠楷为通政使司右通政提督誊黄
　　○兵部会议征讨安南事宜请会推武职大臣一员充总兵官总督军务隆以推毂之礼次选副总兵二员参将四员游击四员悉听大将莭制又推文职大臣素抱经济者一员总督军务与总兵官计议行事其两广云贵二司及所属大小官员宜者核更置挥用有才力善干济者以备任使遣总督军饷大臣二员于云贵两广各择部属才望者三四员自随措办钱粮以供军饷所用之兵乞依永乐年闻征讨事例近取两广云贵远取四川福建湖广江西汉土官军道里远阻移檄往返动经数月乞先敕各处抚按及将领等官整饬戎兵预备器械以听征调所籍粮饷亦乞敕各处抚按等官多方处置凡兵马经行之处必足二年之用庶免临事缺乏忧＜锍-釒＞入诏可仍令差去官从实查勘驰报
　　○己卯以  宗庙工成加武定侯郭勋禄米三百石少傅兼太子太傅李时夏言俱兼太子太师荫一子为锦衣卫正千户兵部尚书张赞工部尚书俱加太子太保工部左侍郎甘为霖升本部尚书瓒庭＜木昂＞为霖仍各赏银六十两纻丝四表里
　　○升大理寺卿周期雍为刑部右侍郎浙江左布政使任忠湖广左布政使易瓒俱都察院右副都御史云南按察使汪文盛为都察院右佥都御史俱巡抚忠狭西瓒河南文盛云南
　　○升都察院右副都御史张衍庆为左副都御史命原任巡抚大同右副都御史樊维祖巡抚山东左佥都御史蔡经各以原职协理院事
　　○添设山西三关管粮主事一员从巡抚韩邦奇奏也
　　○庚辰先是  上谕礼部冬至大祀  天于  圜丘朕于二十八日辰刻奉天殿拜发香祝书名先行至夜趋  圜丘行礼太常寺言  圣驾晚始入坛其坛位礼器牲罕宜先行陈设报可
