<!-- { "loadSidebar": true } -->
　　○四月内虏寇青边口堡宣府参将李光启等率众御之兵溃被执至墩下索金帛取赎光启奋气大骂虏斸杀之指挥黄添祥尚真蔡隆千户郝廉贾玺尚志百户郭勋王永同时遇害巡按直隶御史李凤毛以闻诏降总兵官欧阳实职二级巡抚刘廷臣俸三级总督许论夺俸半年俱戴罪视事下参将张问政等六人把总百户孟云汉等七人于按臣论罪光启赠署都督佥事荫一子正千户世袭立祠死所祀之添祥真隆赠都指挥佥事廉玺志指挥佥事勋永正千户各袭升其子祖职三级仍配食光启祠
　　○甲辰  命故永康侯徐源子乔松袭爵
　　○倭寇五十余人自山东日照县流劫安东卫至淮安赣榆县是日吕四场有倭舟突犯沿劫东团等处该场副使李政督率耆灶奋锐攻之斩首四十五级尽歼其众
　　○乙巳  仁宗昭皇帝忌辰遣长宁伯周大经祭  献陵
　　○倭舟三十余艘众约千余人自海洋突犯苏州青村所攻城不克遂纵火自焚其舟登岸肆劫是时新倭复大至自青村外若南沙小乌口浪港诸处悉有贼至泊岸即焚舟散劫官兵稍稍逼之乃合势犯苏州陆泾坝及娄门南京都督周于德引兵来援一战而败镇抚孙宪臣被杀贼遂中分其众为二一由齐门北马头而北转掠浒墅关长洲五等都一由胥门木渎而南转掠吴县横塘等镇延蔓常熟江阴无锡之境出入太湖莫能御者
　　○丙午
　　○革太常寺厨役一百名光禄寺厨役二百四十名
　　○丁未
　　○浙直督抚储臣以江南倭寇侵扰调兵日多粮饷不给请借留淮浙余盐及南赣饷银各省库接济户部覆余盐银属京边岁费难以议留赣州饷银准借九万两广东福建库银各十万两江西湖广各五万两更以兵部船料并各府应角□羊均徭民兵银存用今日江南军饷孔亟固当计虑京边岁费日增尤当议处宜行各司府编派均徭银接济内除顺天应天苏松常镇等府免编外其余司府俱预编一年今南直隶淮扬凤徐四府州浙江福建广东广西云南五省银角□羊南直隶浙江军门狭西银角□羊延绥山西银角□羊三关北直隶真保定七府及河南山东江西湖广四川五省银俱角□羊本部以备边用诏可
　　○戊申
　　○南京湖广道御史屠仲律奏江南倭寇军饷不足窃观耗破之毙寔有数端召募军士动辄败没是费数十万金不得一夫之力一也城守工墙旷岁无成是费数十万金不得天地之守二也土兵之选勇怯无择衣粮之蠹日费千金三也海上艘舰掳夺漂毁修造所需不可纪算四也甲胄之制数多费广一遇接战裸体而归五也器械火药耀目振耳临阵掩弃祇为盗资六也六蠹不去则尽帑藏洩之尾闾矣至于加派田粮劝借富户有司假此扰民驱之为盗俱宜严饬务俾樽节爱养以求成功＜锍-釒＞下户部议行  诏江西赣南吉三府行广盐每年定以二十万引依例抽税内二分存留八分角□羊部表临二府仍行淮盐不许抽税著为令
　　○己酉  诏锦衣卫遣官校逮总督南直隶浙福军务右都御史张经及参将汤克宽械系来京问以侍郎赵文华劾其畏巽失机玩寇殃民故也倭自去岁据松江柘林川沙洼二处为巢纵横肆掠周回数百里间焚屠殆遍水陆兵无敢近者本年三月初广西田州土官妇瓦氏及东兰南丹那地归顺等州狼兵六千余名承经调治狼兵轻慓嗜利闻倭富有财货亟欲取之居民亦苦倭寇暴朝夕冀幸一战文华既至嘉兴屡趣经亟檄狼兵剿贼经曰贼狡且众今檄召四方兵独狼兵先至耳此兵勇进而易溃万一失利即骇远近观听姑俟保靖永顺土兵至合力夹攻庶保万全文华再三宫经终守便宜不听文华乃＜锍-釒＞言经养寇糜财屡失进兵机宜惑于参将汤克宽谬言欲俟倭饱载出洋以水兵掠余贼报功塞责耳宜亟治以纾东南大祸＜锍-釒＞至  上以问大学士严嵩嵩对具如文华言且谓苏松人怨经不可复留宜与充宽俱逮京鞫讯以惩欺怠经克宽遂并得罪寻升巡抚应天右佥都御史周珫为兵部右侍郎仍兼原职代经总督
　　○赣榆倭流劫海州沐阳桃源等处至清河阻雨徐邳官兵分道蹙之歼于马头镇民家斩首四十一级此贼自日照登岸不及五十人流害两省杀戮千余人至是始灭
　　○庚戌
　　○封肃府延长王真境第四子弼栋为延长王长子  上谕礼部朕受  上天明命君生华夷东南欺上臣下不忠鸾勾引北贼既行经结南寇又作是邻哉之义耶兹仲叩玄威遣成国公朱希忠英国公张溶定国公徐延德镇远侯顾寰靖远伯王瑾分告于  宗庙  社稷神祇先圣
　　○参将卢镗督百户上江等兵及宣慰彭荩臣土兵四川指挥陈元正蜀兵攻倭于张庄贼见兵众闭垒不敢出元正以兵挑之贼出战诸军四面攻击纵火焚其垒贼奔逊我兵追击之及于后港贼反军迎击诸军皆溃
　　○浙福提督都御史李天宠以四月间金山卫之败来闻因参副总兵俞大猷统调集重兵失机偾事以致流毒浙省  上批其＜锍-釒＞曰俞大猷统狼广兵万余不行进剿致贼猖獗本当重治姑夺职充为事官戴罪杀贼
　　○升金山总督备倭署都指挥佥事刘恩至充分守浙江嘉湖等处参将而以指挥佥事娄宇为署指挥佥事代恩至
　　○壬子
　　○添设工部主事一员专管台基厂
　　○癸丑
　　○总督直隶浙福右都御史张经以平望王江泾大捷来闻于是兵科都给事中李用敬给事中阎望云顾弘潞袁世荣高敏学等因言经选愞失事罪之成当但今获首功以千计正倭奴夺气我兵激奋之时宜乘势捣柘林川沙洼之巢以歼丑类若复易师恐误机会请姑召还锦衣卫使者待进兵后视其成绩与否从而逮经加罪未晚也  上览＜锍-釒＞大怒手批之曰张经欺怠不忠闻文革之奏方此一战是何心也此辈党奸恶直在法怨上罪不可贷乃命锦衣卫执用敬等各挺杖五十黜为民已而  上心疑之以问大学士严嵩嵩言此事臣昨闻臣阶臣本二臣松浙人以乡郡被惨闻见其真皆言经养寇损威殃民糜饷不逮问无以正法昨狼兵初至气锐经禁久不进瓦氏愤曰我自备军粮不效尺寸何以归见乡党及贼逸甚多地方震恐文华愤不能与御史胡宗宪合谋督兵追贼经闻继至今次文华诚忘身狥国然必藉巡按力宗宪勇敢有胆略亲环甲临戎以致克捷此实  上天垂祐所致  皇上昨谕欲遣官赐文华银币以壮彼为仰见  圣明激励臣工至意但御史宗宪功同希亦赐赏一使彼地之人如日月之明无远不照功者劝罪者惧矣  上乃谕礼部曰昨文华不言贼情未免有误可令竭忠督讨仰赞玄威其遣卫官一员赍赐文华大红金彩锦鸡纱衣一袭银六十两御史宗宪协心王事赐银三十两彩叚二表里瓦氏效劳被沮亦犒赏银三十两彩叚三表里可即行给发之方文华发＜锍-釒＞时永保兵已至浙其日即有石塘湾之捷文华＜锍-釒＞有云徵兵四集未有进战之期盖经以兵机贵密文华宗宪辈挑浅不轻与言耳今战腃嵩乃言文华宗宪合谋督兵环甲致捷经闻乃至殊失事寔然狼土兵寔服经威名经被逮众至即泮涣周珫杨宜皆庸驽非济变才且受制文华宗宪由是倭患日新而狼土兵复为地方所苦东南事愈不可为矣
　　○调镇守大同总兵官焦泽于山西以山西总兵官韩承庆代之从总督许论请也未几泽以失事禠职承庆以激变下诏狱矣
　　○下巡捕参将茂镇于镇抚司拷问以所部巡军为盗劫财杀人故也
　　○兵部尚书杨博上言御倭方略一总督周珫新被简命宜钦遵敕谕整饬军容有沮挠不用命者即以军法从事一所调狼土之兵将领不相识殊为失策宜以广平属沈希仪湖兵属何卿一切陆战悉以付之而以俞大猷专督水战一徵调客兵而无纪请令总督周珫博访两兵将有可徵调委用者听以便宜行事一请恤金山死亡将士给以棺敛之资少见吊死问孤之意仍令抚臣祭于死所以慰幽魂一请饬府州县官亟练土著民兵以省客兵之费一请量借闽广江湖四省粮饷以济军兴＜锍-釒＞入报可
　　○初南京左军都督府掌印豊润伯曹松请增选  孝陵卫舍余三千人防护  陵寝下南京兵部议覆谓宜选  孝陵正军五百人舍余二千五百人付松操练更选各营精锐三千择将领之以备应援从之
　　○甲寅
　　○总督狭西三边侍郎贾应春上言延绥西路议修边墙自定边营瓦楂梁塾起至龙州城止计三百十一里所以保障全狭先正筑及三十里余自三十年后停工未举欲止则前工尽弃欲速则势不能达乞申饬诸守臣协心共理及时修筑以便防守兵部议覆从之
　　○柘林倭贼纵火自焚其巢驾舟二百余艘出海东遁
　　○乙卯
　　○升南京太仆寺少卿章焕为光禄寺卿
　　○苏松兵备任环督总兵俞大猷等官兵及永顺官舍彭翼南等土兵苏州府县乡兵进攻陆泾坝贼败之斩首二百七十有奇焚贼舟三十余艘余贼奔溃
　　○选授中书舍人吴国伦行人赵锵谢莆夏栻俱为兵科给事中
　　○总督京营戎政镇远侯顾寰言营兵遇歇操月分虽有五日查点之规仓卒有警势涣难集今虏诈无常请留五军营正兵及标下兵共四万人分为四班班得万人每月番上一班驻京轮守月加口粮二斗以示优恤设有急万人可不召而集也兵部覆其议便从之
　　○丙辰
　　○察视浙直军务侍郎赵文华上＜锍-釒＞报捷谓前月倭犯嘉兴城御史胡宗宪先中以药酒击败之俞大猷率永顺宣慰彭翼南等又败之于王江泾擒斩千余人参政任环又败之于常熟斩首一百五十级焚其舟二十七而金山卫等处斩获亦不下二百贼众荡平有期矣兵部言据此捷奏兵威稍扬人心正奋然在浙江则余党未遁在松江则旧巢犹在宜乘胜逐北以靖地方请先赏将士用命者  上命赏永顺宣慰彭翼南等四人银各二十两纻丝二表里余令军门颁赏
　　○丁巳
　　○升浙江按察使曹邦辅为都察院右佥都御史提督军务巡抚应天
　　○倭寇常熟县知县王鈇率兵乘城御之贼屡攻不克移舟治三里桥鈇及乡宦参政钱泮率耆民家丁追贼及于上沧港为贼所掩击俱死其民丁仅有脱者巡按御史金浙上其事  上悯二臣死事诏赠鈇为太仆寺少卿泮光禄寺卿各荫一子锦衣卫世袭百户赐祭一坛立祠死所有司岁时享祭
　　○戊午夏至大祭  地于  方泽先期视牲请  太祖配  神及是日行礼俱命成国公朱希忠代
　　○辛酉
　　○升工科都给事中陈邦修为南京太仆寺卿
　　○先是  上命访采龙涎香十余年尚未获至是令户部差官往沿海各通番地方设法访进
　　○侍郎赵文华复＜锍-釒＞陈倭患出没之形并劾巡抚商珫总兵白泫佥事董邦政等纵寇丧师使零贼奔溃余孽复张因言巡按御史胡宗宪才智异常安危可寄宜亟付以大任兵部覆上其议  上责珫统重兵不能擒斩逸贼致蹶将损师本当逮治第时方用人姑停珫俸禠泫及邦政职充为事官戴罪杀贼如更怠纵罪无赦宗宪俟论功之日不次超擢文华仍奉命督师参奏偾事者勿畏避
　　○壬戌
　　○改南京光禄寺少卿何迁为光禄寺卿
　　○改紫荆倒马二关通判属易州管粮衙门从提督官王忬等奏也
　　○癸亥
