<!-- { "loadSidebar": true } -->
　　○壬申内苑嘉禾生茎双穗凡六十有四雩坛灵黍五出者一  上谕勋辅大臣朱希忠等曰帝田内见双穗榖仰  天地所赐与周禾汉麦不同且六十四数卦之正也又雩坛内黍五出者一夫元始生悬一珠大如黍又黍为五谷之先皆  太上垂示且今年非多雨则虏又逞犯数者不可不知玄恩以崇  天道卿等其语礼官  太上玄恩不可慢视故令所司者知之耳礼部因请百官称贺  上曰尔等有言周禾汉麦为祥之正者此不必虚敬但不可讪君毁道耳
　　○改巡抚四川右佥都御史丘餋浩巡抚江西
　　○癸酉以灾伤免直隶保定真定河间顺德大名所属州县并各卫所税粮有差
　　○甲戌  孝康敬皇后忌辰  永孝殿行祭礼遣定国公徐延德祭  泰陵
　　○升兵部武选司郎中熊洛为云南按察司副使
　　○兵部言岁大侵民不聊生往往啸聚为盗请敕各抚臣督率所属视军民失业者多方餋恤之严诘盗之令毋使滋蔓诏可
　　○发太仆寺马二千匹给大同新募军从巡抚都御史詹荣请也
　　○乙亥以明日  孝慈高皇后忌辰  景神殿行祭礼
　　○  上谕礼部曰朕以宗人丕承  天命嗣受历服比岁多疾思父母与我者至重废早朝者久矣然亦每念天下若在深渊未敢放于声色货玩之中昨恭建大高玄殿以奉  天时上奠  宗社下副民生果荷  洪庥昨庆有年珍禾王麦之祥非不可育生者比今年又产双穗禾于宝穑扉上近雷霆洪应殿坛墠之中生野黍五出凡此皆有益生生之瑞不可复言周禾汉麦为正兹系左术者即今雨降朕方重报玄恩百官勿贺今年内外臣工欲伸祝念者第诣门叩贺亦足见诚敬其示中外知之
　　○丙子  万寿圣节命京山侯崔元祭告  景神殿文武群臣及四夷朝使俱诣奉天门行五拜三叩头礼免宴赐节钱钞
　　○遣西宁候宋良臣安仁伯王桓长宁伯周大经分祭  七陵附马都尉谢诏祭  恭仁康定景皇帝陵寝及  哀冲太子坟玉田伯蒋荣祭  孝洁皇后陵寝
　　○朝鲜国王李怿遣陪臣户曹参判宋王□兼等入贺  万寿圣节宴赉如例
　　○己卯升狭西按察司副使张愚为本布政司右参政
　　○癸未添设潞安府通判一员管理民兵从山西抚按官议也
　　○诏起原任刑部尚书唐龙为南京刑部尚书
　　○升南京应天府府尹戴儒为都察院右佥都御史巡抚四川给事中徐餋正言儒奸贪不堪重寄命以原官致仕
　　○赐徽王厚爝通鉴纲目文献通考各一部从王请也
　　○甲申升礼部精膳司署郎中胡东鲁为四川布政使司左参议
　　○革潞城王府辅国将军俊檖爵发凤阳高墙禁住夺俊桾等禄米二年以越关奏扰也
　　○初巡按云南御史杨东与巡抚都御史顾应祥讦奏奉旨听勘至是云南抚按官勘报谓应祥所讦多摭拾无据诏以才力不及调用
　　○乙酉以旱灾免湖广承天府税粮如例
　　○丙戌安平侯方锐奏讨张家庄等马房地土户部谓庄地计二千余顷岁入租银六千余两正赋所出军储攸赖乞勿许查有大慈恩寺入官庄地曰杨税务屯者计二十顷有奇可给与之诏如议
　　○丁亥发银八万两于大同镇二万两于山西备客兵支用
　　○戊子  宪宗纯皇帝忌辰  永孝殿行祭礼遣英国公张溶祭  茂陵
　　○升南京右通政殴阳塾为南京应天府府尹
　　○升湖广按察司副使卢绅为江西布政使司右参政
　　○己丑户部言江南灾甚请以应天十一府州今年兑米百四十七万石内除三分徵银解纳其余米一百三万二千有奇于内量准十五万石临德二仓支运每石折贴脚价银一钱五分余八十八万二千余石照旧徵运本色其南京长安等四门并各卫仓粮无论本折俱每石徵银五钱再将前项各衙门派剩米折银六万七百余两并前京库米折银内量除十万两俱免派徵而以运司盐课银补足原额之数俱不为例其余并南京各衙门及杨凤徐滁等仓粮米仍徵解以备官军月粮之需其各项见在并续收事例银两与本处赃罚解边余银俱听籴谷备赈议入从之
　　○庚寅宣府修饬边墙墩台工完诏赏总督尚书翟鹏巡抚都御史王仪镇守总兵官郤永各银三十两彩叚二表里参议苏志皋佥书程绶各十五两一表里副总兵崔天爵参将沉俊各一表里
　　○命南京都察院逮问提督江淮总兵官汤庆以私役军船送迎过客因溺死巡军故也
　　○甲午祭历代帝王命遂安伯陈鏸行礼
　　○秦王惟焯薨  上辍朝三日命怀宁侯孙秉元致祭王无嗣敕王从子临潼王府奉国中尉怀埢主丧理府事
　　○刑科给事中王交王尧日论劾少詹事江汝璧修撰沈坤编修彭凤欧阳＜日奂＞署员外郎高节朋私通贿大坏制科大学士翟銮以内阁首臣二子汝俭汝孝既联中乡试又连中会试若持券取物然崔奇勋乃汝俭等师焦清与俭结姻又同受业四人者会试俱一号汝俭汝孝奇勋皆彭凤所取诗经考官五人何俱在凤一房欧阳＜日奂＞亦汝俭等师本同经又改看书经迹若引嫌而阴助凤寻卷及沈坤之取中陆炜高节之取中彭谦汪一中皆以纳贿故乞明正其辜且欲追论顺天乡试主考秦鸣夏浦应麒阿奉翟銮之罪  上下其章吏部都察院从公参看銮随具＜锍-釒＞自理且请钦降题目命部院大臣覆试  上怒曰銮被劾有旨参看乃不候处分肆行扰辩屡屡以直无逸为辞同夏言禁苑坐轿止罪一人全不感惧敢以撰科文赞玄修为欺朕内阁任重不早赴以朕不早朝并君行事二子纵有轼辙才岂可分明并用恣肆放僻如此部院其参阅治罪不许回护部院覆请下汝璧于理严究分别情罪轻重  上以迹弊明显大坏  祖宗取士之制遂勒銮并汝孝汝俭奇勋清及凤＜日奂＞俱为民汝璧等俱下镇抚司逮问已法司会鞫谓汝璧鸣夏应麒虽各阿取辅臣之子然实非以贿故坤之取炜节之取一中亦然独彭谦实以校尉张岳赂节五百金而中监察御史王珩沈越失于纠察罪亦难逃＜锍-釒＞上诏杖汝璧鸣夏应麒六十革职闲住不叙珩越降一级调外任节岳充军谦为民坤一中炜存留供职
　　明世宗肃皇帝实录卷之二百八十九


大明世宗肃皇帝实录卷之二百九十
　　嘉靖二十三年九月丁酉朔礼部进明年大祀日册
　　○升吏部验封司署郎中张烜为广东布政使司右参政
　　○谪万全都司署都指挥佥事范瑾翟钦山西行都司都指挥佥事杨德俱边远充军以守备不设故也
　　○戊戌御史萧端蒙条陈清查操军事宜一更队伍谓各处操军名虽同卫居则异屯每遇上班不能约集不若以同屯同所为队又督之以管队管角□羊人员居则比邻行则共伍赴班既便于约率逃班复易于清查一申条令谓军少及脱逃多因千户所官通同作弊而罪罚不及故敢玩愒今后各处少军将各千户所官一同问罪领班官脱逃者追取盘费问罪四班不到者降级调卫其角□羊补户丁别余并免送问逃操及不到正身兵部决打罚班如例不必送问其脱逃官员照旧送问发落一定员额领班人员不必拘定指挥如五百名以上则用指挥百名以上则用千百户不及百名则用总小旗其各该管角□羊千百户等官随营操练逐班更替一禁侵克各处管工把总等官毋得追收包工扣侵月粮违者听科道官指实参究一严勾补近来军额消耗各府州县清军官视为末务略不经意宜行北直隶并山东等处照依原发军册速行角□羊发着伍其清军官员分别角□羊军多寡以为劝惩兵部议覆诏从其言
　　○泰宁等三卫右都督歹答儿等遣头目升合儿等入贺  万寿圣节宴赉如例
　　○己亥掌通政司事工部尚书郑绅奏广西土官黄宁黄球等以无职庶民用印信奏事不知何据吏部覆议非职官司印者是之谓护护者视而不用今黄宁等土舍官男朱经袭职虽仍护印候袭岂可据以奏事请令抚按官改正诏可
　　○升云南按察司副使郑登高为湖广布政使司右参政专守湖北道四川按察司佥事曾烶为贵州布政使司右参议专守新镇思仁道各管抚苗夷从勘处夷情都御史万镗奏也
　　○起原任整饬蓟州边备兼巡抚顺天右副都御史王大用以原职巡抚四川
　　○升右春坊右谕德王用宾为南京国子监祭酒
　　○庚子  孝恭章皇后忌辰  永孝殿行祭礼遣定国公徐延德祭  景陵
　　○以督采大木事完诏赏督木尚书樊继祖银二十两彩叚一表里工部郎中王之臣方民悦员外郎沙稷量资升用原任员外郎今升广西佥事吴源改附近地方湖广布政使陈则清湖广副使卢绅贵州布政使侯缄四川布政使严时泰各十五两一表里贵州副使翁学渊知府李复初张定王文光张环各十两知州蒙询知县刘宪等各五两
　　○辛丑万全都司地震有声
　　○夜月犯心宿中星
　　○壬寅给事中徐餋正条上马政六事一禁驮载谓雇借骑驮宜照例追问仍将该罚马匹追价十两一革占用谓管军官员不得拨送豪右不得占骑一练军势谓当尽选殷实官军领餋欲其不克刍料遇有调遣堪以骑征一择统领谓各该把总官员必择贤能者责之管马一严赏罚谓年终通将督责军士牧餋过马匹分别膘壮闲习瘦损倒失之数列为等第严行赏罚一重操练各营官马专一喂餋操练以备征剿宜申明禁令遵照开操日期时常操演使人马相得金鼓旌旗不惊而占用私雇之弊亦自革矣兵部议覆从之
　　○癸卯升山东按察使李香为广西右布政使湖广布政使司右参议魏良辅为广西按察司副使
　　○以灾伤诏免浙江杭州嘉兴湖州绍兴金革衢州台州严州税粮各有差
　　○甲辰升南京太常寺少卿赵汝濂为南京通政使司右通政
　　○南京太仆寺卿田濡以疾请回籍调理许之
　　○己巳  上谕礼部朕恭报神禧预祈来稔凡为民天也非他祠比如例禁屠停刑五日分遣大臣告六宫庙
　　○免百官重阳宴
　　○宁夏地震有声
　　○升陕西布政使司右参政马汝彰为山东按察使河南按察司佥事刘澍为湖广布政使司右参议
　　○诏发太仓银一万七千两于延绥镇为增设营堡之费
　　○丙午以灾伤免南京锦衣等四十二卫并凤阳等卫所屯粮有差
　　○以灾伤免顺天永平二府所属州县卫所税粮并各官子粒勋戚寺观庄田草场租银俱减免有差仍令遍示军民俾沾实惠
　　○以起用贵州总兵官沈希仪托病规避诏禠其都督职衔勒令赴部听用
　　○丁未命吏部尚书许赞兼文渊阁大学士礼部尚书张璧兼东阁大学士俱内阁办事余官如旧赞等＜锍-釒＞辞各优诏褒答不允
　　○提督两广军务兼理巡抚兵部尚书兼都察院右副都御史潘鉴卒鉴直隶婺源人弘治乙丑进士授南京大理寺评事累升四川左布政使都察院右副都御史巡抚四川计擒关南巨盗马兴等又平西番深沟诸蛮寨升工部右侍郎兼右佥都御史督采大木还理部事以疾乞休允之会营建  九庙命以原职兼右副都御史仍督采木升右都御史工部尚书以病免再起兵部尚书兼右副都御史提督两广军务兼理巡抚舆疾启行中途以病剧乞归卒赐祭葬如例谥襄敏鉴有节操精勤职业士论许之
　　○戊申升吏部文选司署郎中许榖为南京太仆寺少卿
　　○己酉周府堵阳王同鉣薨赐祭葬如例
