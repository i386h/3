<!-- { "loadSidebar": true } -->
　　○立春祫享  皇祖  列圣于  景神殿遣公张溶代侯方锐驸马都尉崔元邬景和谢诏伯陈鏸大学士张璧尚书熊浃费采等捧  主
　　○  上谕礼部朕祗承  玄祐仰体生德命官施药济民昨侍郎孙承恩等奏边方军民亦宜拯疗况今疲于征伐之后岂免疾疢兹一体施济即遣锦衣卫千户同道录司官一员赍赴宣大山西等处会同抚按官立法给散务俾均沾玄惠以广同仁之义
　　○初南京刑科给事中张永明等劾兵部尚书戴金因言自余盐利兴边课益损金尝为巡盐御史加增余盐羡银阻坏边计宜赐罢斥金＜锍-釒＞言余盐引价旧时淮南银一两淮北八钱自臣始各减去其二钱未尝有所增加且其法屡经诸司大臣议处计岁入可百有余万其于边计深有所禆因乞罢去  上不允金去而以余盐纳银议各不一令户部从公议奏毋輙依违偏护至是户部尚书王杲等覆言余盐之议自成化抵今八十余年其间言事之臣议革议行迄无定说后屡经本部会官议请规画已定商灶称便间虽遇革旋即复行方今太仓积贮不多各省灾伤屡奏所恃以给边费者止藉此余盐数十余万之金耳且正盐开中输边余盐纳银角□羊部二者并行额既不亏利亦有余似不宜革奏入得旨余盐既经累年议定令如旧行永明等妄言姑宥之
　　○命辽东都司署都指挥佥事王松充东官厅左哨听征参将升绥德卫指挥同知陈凤为署都指挥佥事充大同游击将军
　　○庚戌遣成国公朱希忠以册封敬妃文氏告  景神殿是日  上不御殿诏如二十一年例遣英国公张溶礼部尚书费采持节行册封礼升授敬妃之父锦衣卫千户文明为本卫指挥同知带俸
　　○辛亥  英宗睿皇帝忌辰  永孝殿行祭礼遣西宁侯宋良臣祭  裕陵
　　○海西吉滩等卫女直都督佥事阿都赤等朝贡宴赏如例
　　○癸丑云南蒙自县地震有声
　　○命山西都司署都指挥佥事刘通掌辽东都司事
　　○初兵部尚书戴金言紫荆密云系国门之屏藩而宣大偏关又为紫荆云之捍卫盖天设重关以限制夷虏若假以人力脩补必成不可犯之险乞敕一重臣亲往紫荆等处相度关隘亟为修筑其宣大偏关亦敕緫兵赵卿緫督侍郎翁万达议处具闻  上从之命兵部右侍郎路迎兼右佥都御史以往
　　○甲寅留穵运大同米十万石于宣府
　　○乙卯升广西右布政使李香为本司左布政使山东布政使司左参政汤绍恩为河南按察使浙江按察司副使欧阳清为四川布政使司右参政补山西按察司副使陈垲于广东提调学校
　　○丙辰给锦衣卫正千户刘英祭葬银五百三十两英淑嫔刘氏父也
　　○丁巳先是改南京户部右侍郎张＜羽惠＞为兵部右侍郎＜羽惠＞辞兵科给事中许天伦劾其推避下吏部议覆言＜羽惠＞实病求退非有推诿其才望宜留用得旨张＜羽惠＞既有才又非推避准留用
　　○戊午陛刑部左侍郎屠侨为南京刑部尚书
　　○升云南按察使张絅为广东右布政使狭西按察司副使傅凤翱为山东布政使司左参政
　　○己未  孝静毅皇后忌辰  永孝殿行祭礼遣长宁伯周大经祭  康陵
　　○降通政司左通政刘继德俸一级夺掌司事尚书郑仲俸二月继德等以画本违错为吏科都给事中卢勋等所紏也
　　○庚申诏泰宁侯陈琏弟＜王扁＞袭祖爵
　　○选授中书舍人浦之浩行人司行人鄢懋卿王忬路可由刘瑶陈九德张洽曾佩太常寺博士胡彦周冕国子监学录张椿知县徐祚俱试监察御史懋卿湖广道忬可由俱江西道彦山东道瑶福建道九德广东道冕贵州道洽祚俱山西道椿佩俱南京广东道之浩南京浙江道
　　○辛酉朝鲜国权国事王世弟李峼差陪臣刑曹判书闵齐仍等以其国王李娎讣来告
　　○壬戌赐野儿定河卫都督佥事羊卜鲁者帖列山卫都督佥事弗哈秃各祭一坛
　　○癸亥工部覆御史黄如桂奏各省造角□羊军器朽钝不堪皆原有司因循取辨塞责乞敕各抚按追银类角□羊兵备官并守巡官召集官匠团局成造完日即以匠作角□羊京以绝首简侵渔之弊仍严监造官等功罪收验官不许姑息诏可
　　明世宗肃皇帝实录卷之二百九十四
明世宗肃皇帝实录卷之二百九十五
　　嘉靖二十四年闰正月甲子朔升刑部右侍郎喻茂坚为本部左侍郎都察院右副都御史韩邦奇为刑部右侍郎
　　○升广东布政使司右参议周襗为大理寺左少卿
　　○大同镇奏请军器工部言盔甲弓箭等器系备团营及出征官军用非以给边给边起于武臣郭勋委请非旧例不宜与惟神枪神炮沿边不敢轻造应发之诏可
　　○戊辰大学士严嵩言臣每次独蒙宣召人情未免嫉议窃不自安臣思往岁夏言恶与郭勋同列以致生隙夫臣子比省事主当协恭同心岂宜有此嫌异今臣希忠臣元臣赞臣璧凡有宣召乞与臣同庶事体相安在  祖宗朝蹇夏三杨每并入侍乞如故事一体参预＜锍-釒＞入报闻
　　○升吏部右侍郎张治为本部左侍郎兼翰林院学士掌翰林院事
　　○海西兀者右卫女直都指挥佥事歹卜等入贡宴赏如例
　　○庚午巡抚狭西都御史翁万达劾奏按察司副使崔三畏托病离任以敕谕关防文卷往发巩昌府知府周满接受诏黜三畏为民夺俸三月
　　○壬申升广东布政使司左参政周延为福建按察使
　　○命锦衣卫都指挥同知陆炳掌本卫事
　　○巡按直隶御史吕光洵条陈水利五事一广＜锍-釒＞浚以备潴泄三吴之地古称泽国西南翕受太湖诸水形势卑东北际海冈陇之地形势高高田苦旱卑者苦劳昔人治水于下流之地＜锍-釒＞为塘浦道诸湖之水由北入于江东入于海又畎引江潮流行于冈陇外故潴泄有法水旱不为患近来纵浦横塘堙塞惟黄浦刘家河存故旱涝为灾高下俱病今宜治淀山引太湖之水散入阳城昆承三泖等湖开吴淞江大石赵屯等浦泄淀山水以达于海浚白茆港鲇鱼口泄昆承之水开七浦铁等塘泄阳城之水以达于江又导田间水入小浦小浦入大浦流者有归潴者有泄下流治而涝可无忧矣于是浚臧村等港以溉金坛澡港等河以溉武进艾祁通波以溉青浦顾浦吴塘以溉嘉定大瓦等浦以溉昆山许浦等塘以溉常熟冈陇支河浚之深广则上流治而旱可无忧矣一修圩垾以固横流苏松常镇居东南下流而苏松又居常镇下流其水易潴难泄虽导河浚浦注之江海每遇秋霖泛涨风涛相薄河浦逆行田间冲啮为患乞于每岁农隙各出力以修圩垾虽有霖涝不能为害而且足以制诸湖之水不漫行矣一复板闸以防淤淀江海水漫浪涌沙随势易淤塞每岁修之不胜其费昔人曾于去江十余里夹流为闸平时随潮启闭以御淤沙又相岁时旱涝以为蓄洩亦宜放而行之一量缓急以处工费＜锍-釒＞浚之役宜先其大而急者余以次及借大户侵欺粮银及赃赎银以为工费仿宋臣范仲淹募饥民修水利之法行之一重委任以责成功  先朝大臣经理吴中水利惟巡抚周忱功最著以委任专而历年久也迩者大臣限以岁月虽有贤者不暇远虑乞申明委任事例凡粮役工程听以便宜从事＜锍-釒＞入得旨如议仍诏巡抚丁汝夔查开浚事宜督率各属举行
　　○癸酉以施药效劳赐詹事府掌府事吏部左侍郎孙承恩掌锦衣卫都指挥同知陆炳各银三十两彩叚二表里官校执役者俱赉银币布疋有差
○遣户部郎中李愈往真定等处查理军储初保定巡抚郑重以军饷缺乏请再发帑银数十万户部言自虏寇以来计前后所发客兵粮饷三十余万两不为不多连年所调客兵或仅住旬日或輙经过惟去岁防守稍久然召买存积亦且数多不宜輙至匮乏近见主事史鹗言其中多有侵盗宜遣一部官往彼查勘其所请银且给七万两与之  上从部议遂命愈往
　　○巡抚辽东都御史董珊奏建州贡夷额该五百名止二百六十名如期先至续至夷人得都等言以贼阻故迟欲拒之恐沮远夷向化之心礼部议覆得旨得都等姑准入贡以后不许踰额擅放在馆夷人亟与赏赐回还毋得迟滞
　　○甲戌给事中杨上林论劾兵部尚书戴金器小才偏不堪重任得旨令金致仕时侍郎路迎奉诏巡边会金去  上止迎勿行暂署部事其修筑关隘事宜令各抚镇官议处
　　○乙亥升辽东苑马寺卿张鏊为广东左参政河南布政使司左参议于敖为四川右参政
　　○总督漕运右都御史王暐奏庐凤淮扬先以被灾其正兑改兑米已蒙折徵及量拨支运然庐州滁和被灾尤甚而所徵米原无改兑未获均沾支运之惠乞留漕运折粮银数万济之户部覆漕粮为京储重计难以议留听以所给两淮余盐银赈济得旨允行
　　○丙子礼部右侍郎徐阶为吏部右侍郎
　　○起服阕都察院右副都御史于湛总理河道
　　○丁丑改太子太保南京吏部尚书唐龙为兵部尚书龙以母老＜锍-釒＞乞终养不允
　　○戊寅金星昼见
　　○己卯起蛰行祈谷礼于玄极宝殿
　　○  上谕成国公朱希忠大学士严嵩朕思  祖宗时辅部之臣有简在左右者十六日该见  东宫卿等偕赞璧浃同入见之
　　○山东布政使司右参议□大节为河南按察司副使
　　○癸未以水灾诏山东兖州府所属沂费郯滕四州县免角□羊本色马徵价三年河间府兴济县一年
　　○甲申总督狭西三边侍郎张珩及镇巡官咸宁侯仇鸾都御史赵锦各奏去年十一月虏犯永昌我军合兵游击五战皆捷斩虏酋狼台吉及其党百二十余级俘获甚众＜锍-釒＞下兵部科臣以五捷之语涉于夸张狼台吉首级未有明验而＜锍-釒＞内叙功鸾兄弟与其掾史家丁皆与焉冒滥尤甚因参鸾妄奏希恩于是兵部请先录诸臣之功而以科臣所参下巡按御史详核  上命升珩右都御史加鸾太子太保荫一子所镇抚升锦俸二级各赏银币仍赐敕奖励右副总兵王辅升二级左副总兵冯大纶巡按御史朱徵巡茶御史李和芳户部郎中步允迁各赏银币有差游击将军郑纪守备指挥王楫以功赎罪仍赏银十两余令巡按御史勘实具奏
　　○先是都御史戴时宗以子湖抑夺乡人田产为怨家所奏有旨令回籍听勘前福建巡按御史王瑛因劾时宗贪横宜罢时宗＜锍-釒＞辩并下抚按会勘于是巡抚虞守愚巡按何维柏各奏湖所犯虽不系时宗而故纵之罪亦自难免诏榹职闲住
　　○乙酉起服阕工部尚书张润为南京吏部尚书南京礼部右侍郎崔桐为礼部右侍郎
　　○升广东左布政使应大猷为都察院右佥都御史巡抚云南
　　○兵部覆巡按贵州御史张涣奏本省铜平之苗顷已就抚不当与湖广镇筸之苗一体议剿乞分责两省抚臣将铜平就抚者加意抚处其镇筸未服者相机抚剿务底宁谧有如猖獗不悛势必进兵宜令两省互为声援不得自分胡越诏可
　　○丙戌命利民堡守备指挥同知朱汉充山西北楼口游击将军定边营守备指挥佥事孙膑充山西老营堡游击将军云南都司署都指挥佥事方策掌四川都司事升原任洗马林守备指挥佥事吕阳为署都指挥佥事佥书山西都司事
　　○丁亥罢  皇后亲蚕遣女官祭先蚕之神
　　○诏安远侯柳珣男震袭祖爵
　　○升云南右布政使潘潢为广东左布政使
