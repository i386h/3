<!-- { "loadSidebar": true } -->
　　○戊午  上谕辅臣严嵩日近议朕二子出问一事久未见部＜锍-釒＞何也于是礼部尚书徐阶＜锍-釒＞请选官僚具仪节以钦天监所择四月二十五日吉期上  上初许之已而复谕曰今又逼夏曰能行几日不如七月未旬行为实用时尚书孙承恩掌詹事府事自以宫臣职在辅养乃上＜锍-釒＞固请  上不悦曰雷久不声占云臣下夺政果适不奉君令卿又此附和未可也  兵部覆刑科给事中李幼滋等上言边事一宣大两镇士马积弱如近日正奇游兵缺选于援兵之内则援兵弱矣入卫之兵选于正奇游兵之内则正奇游兵弱矣惟令边臣募人充伍勿复选锋入卫边镇安则京师安矣一往时召商中盐未有不以刍粮本色者自余盐之利开而买窝卖窝之奸滋屯政不修无所刈获商人又以挽输不便阻坏鹾规而本折相兼间月支放之法遂废不讲宜下户部议复一榆林之兵天下称强者其马善也近者将臣纵使家丁强夺军马名曰抢允遂使军不爱其马一岁死者至万七千匹宜严禁之一盔甲必视士卒之身大器必称战守之用非诸镇自制无益乞令工部徵亘输之勿复给以滥恶一边墙墩台多为马市诸虏所毁宜无惜小费加工修筑且为室以居火器使一自挑兵在镇借口京营本镇之卒不复奉本镇将领约束此为大毙宜率属边臣申明军法不得玩愒以妨大计得旨宣大南镇新增游兵四枝仍如前旨会议以闻余可
　　○辛酉发太仆寺马二千七百七十六匹给保定军  录各边阵亡获功官军山西四海治等处刘景明等二十九人狭西清水营徐鲸等八十九人永兴堡于敬等一百三十九人神木堡张至等四十五人平坡墩猛忽儿四十六人固原高岚等二十人陛赏如例
　　○壬戌法司上大同失事将官罪状佐击将军孙麒参将张腾宜斩游击状军刘潭宜谲戍  上以潭临阵退缩损伤特多驳令再议于是潭亦论死系狱
　　○癸亥初  驾幸承天周庄王朝堈时为世孙侯道左  上嘉其忠命加赐禄米三百石至是庄王子在铤袭爵具＜锍-釒＞辞免许之  给固原镇新军月粮银一万一千六百两
　　○甲子狭西秦州地震有声
　　○乙丑赐周王在铤敕令其严朿本府宗室郡王以下俱听参治先是封兵汝阳昨城崇善各王府以周至冲幼不服铃束三月之内越关至京有十人而奉国将军安泪至欲自刎阙前悼王苐七男睦礻□兼令其诸子妄诉花生等事语皆侵王王乃援伊王例请敕禁约从之
　　○丙寅虏二万余骑犯辽东前屯自新兴堡入守堡百户常禄指挥姚大谟率堡兵二百据三道沟扼虏虏纵其围之提调指挥刘栋团练指挥刘启基共率军舍四百余尽锐冲之入重围与录大谟合力战贵围不克四人者俱死我兵伤亡大半虏亦创甚备御指挥王相问报统所部兵四百人赴之与虏遇于寺儿山大战移时杀伤略相当虏舍去相包□月首被重创移营沙河驿千户叶廷瑞调团练卒百余佐之相裹疮欲复战或曰虏充斥如此尔以寡弱卒当之战必无辛相曰吾家世为将惟有此一腔血报国恩耳且虏骄而无律虽众不足惮明日虏驱掠人畜歌归相疾趋出其前邀之战于蜡黎山虏悉众来相帅麾下殊死斗已而死竭相勇气益厉持刀左右击身被十余创而死指挥张策百户程克改胡镇及麾下士死者无虑三百人廷瑞面受数刀昏仆次日乃苏余卒无几无不带伤者虏遂即日引去事闻  上嘉相忠勇诏赠都督同知荫一子正千户赐祭葬如例已复赠策栋启基大谟都指挥使禄克政镇指挥佥事子孙各袭升二级及治诸失事官罪参将郭世勋守备李尚文等各革职听勘余不按臣逮问总兵赵国忠巡抚许宗鲁各停俸令戴罪自效俟秋防毕奏闻是举也虏酋把都儿辛爱原谋寇锦义同知有备乃乘虚突犯前屯禄大谟等以孙军犯其前锋皆殁人心震恐相所率不过四百连战二日以必死为期诸将若世勋等多观望不敢近独廷瑞毅然驱百余卒佐之甘与同死可谓烈矣是时虏岁入犯各边无敢斗者朝廷初间相事深所难异故恤典亟下凡重伤禆效若高豆崔忠等亦皆级升其死事将则下按臣核其官职以报加优赉廷瑞初以死闻故不与重伤之赏比赠诸死者视常典加渥有千户吴天锡以走报邂逅为虏所杀乃亦赠指挥使而廷瑞以复苏故恩竟不及盖当时以赏功之典为赏死也舛矣
　　○丁卯发太仆寺马价银九万六千八百两往山东山西河南北直隶诸处市马
　　○戊辰发太仓银四万八千两于密云补主兵修边等银及未领商价
　　○己巳令诸边壮士有愿于军前立功者得不时收用仍悬示赏格获贼一人官一级赏银二十两不欲官者赏五十两招徕强壮汉人一人赏五两三人官一级以上递加得虏中知名一人官三级赏三百两得虏大酋来献者爵以伯赏万两汉人在虏能持虏头及招徕来归者赏视此所获马畜尽以给之妄杀冒功者死首补者与斩获者同赏从大将军鸾请也
　　○壬申改狭西静宁州隆德镇原二县属固原兵备道迁瓦亭巡检司于金佛峡
　　○癸酉  上亲制预告  祖宗及光圣帝王奏歌各一贴发太常寺习用
　　○乙亥赐徽王载埨楼额名乐善从其请也  南京户部尚书王崇庆引年乞休不允  大将军鸾自言四月初三日帅师出镇川堡行二百余里至猫儿庄遇虏伏我军阵亡者二十八人伤二百一十二人失马二百余匹斩百虏五级获达马三十匹然尚引时陈例邀赏兵部以为出师代虏以全取胜非若猝与虏遇时得以血战为功也且时陈罪尚未白安可遽引为比宜并下御史核状  上曰诸将暴露塞上所获虽微勤劳宜录鸾赏银二十两纻丝四表里戴纶等三十六人各十两时陈勿问
　　○丙子追封襄王厚頴祖阳山恭和王见淓父荣康王祐楬为襄王嫡祖母周氏为襄王妃曾祖母夫人刘氏祖母夫人严氏为襄王次妃以厚频进袭襄康丑爵从其请也漳  泉海贼勾引倭奴万余人驾船千余艘自浙江舟山象山等处登岸流劫台温宁召间攻陷城塞杀虏居民无数
　　○丁丑御史李承华朱瑞登奏报所阅通州等卫所军士共一万一千六百五十二人大津等卫所军士共一万六千四百九十人已各分信地防守因条言冒顶可虑安插当图训练当严额当按四事兵部覆请行之报可
　　○戊寅升尚宝司司丞梁敕为本司卿以九年秩满也
　　○己卯荫故大学士张治子元孝为中书舍人
　　○庚辰户部会廷臣议之边储三事一淮浙长芦山东盐法请自三十二年始正盐仍输粟于边每引二百八十五斤照常服存积盐内支给外附余盐二引各如正盐数令各商于所派场分自行收买仍边望大臣统理之一各省盐法乞敕巡按御史兼理除河东运司与狭西灵州盐课俱留放禄粮易马外福建运司四川广东云南各提举司分差部属二员清理务俾摉剔宿敉以济国用一请贵成宣大屯牧都御史加意经理屯政期有成效以省内挽之费其全狭辽东并各省屯田当行抚按官转督所司劝农恳田或量给贫民以牛种管屯卫官有干预钱粮出入者罪之得旨如议  云南临安府石屏州元江军民府各地震有声
　　大明世宗肃皇帝实录卷三百八十四


大明世宗肃皇帝实录卷三百八十五
　　嘉靖三十一年五月壬午朔  时虏酋大把都儿黄台吉等曾降三卫诸夷及李家庄之贼势张甚诸边相继告急兵部言夷狄之患自昔所有第今日边事种种多可忧者初选各镇边兵入卫即议暮补今大同增兵二万宣府增兵一万迄今二年未增一辛阅实总副参游兵马堪任战守者总计不过二三千人其寡弱如此推原其故则以养兵之费户部谓非例不肯发镇臣谓非年例不肯请委之无可奈何则战守必不支矣自马市兴而边墙为虏所坏者十五六荡无堤防屡奉  诏书尚未兴筑京军更三荣以来大将鸾召边将及通事家丁可以教练之今二载未效临事輙称京兵脆弱不足恃则边将所提调何事通事家丁所倡率何人旦令拣边兵将明日置造盔甲又明日请给料粮竭不赀之费而委之何用深可愤惜盖内外臣二未有忠诚干济独能播弄文墨饰虚词逃责耳乞严敕各镇巡必遵节次明诏分军远哨野坚壁治垣鍜矛储刍饱士躬作军卒之气以纾北顾之忧大将必督励京军以策勋伐夫智者不谋已事夫令不图即善捄无益也  上曰昨议脩备已二年百未效一内外各官徒事虚言虽能谋国如家者今岁虏未遭往必肆秋犯其令诸司务实修举如有仍前怠忽误事者治以军法不宥
　　○癸未靖江王府镇国中卫约腊为庶人夺奉国中尉约脍经豆□□禄一年俱坐违例越奏也  添设西淮浙江等处巡盐御史一员从户部请也给事中何云鴈言盐法之举废不在官之加设与否顾所以督责之者何如耳国初官未加设而盐课之利无所亏减者法令严而人不敢犯也今产盐地方皆有巡盐御史事权岂在都御史下而盐法之坏一至于此则以御史不能尽法惩奸实心兴利故也夫不务饬法而务设官未必能救焚而先为民扰即如近时苏松督储参将徐兖营曰都御史河南等省兵备山西宣大屯牧佥事皆以建言增设廪饩供亿皆取之民而所司职务分毫无益于旧又何贵于增也臣愚以为欲盐法无坏当专责之御史欲御史不失职当今都察院第其功能之殿最户部稽其岁入之盈缩而赏罚劝惩之其都御史勿设便  上曰近日添设各官原系言官建议皆救毙修政急务其不能举职乃官未得人非设官之失也盐法都御史吏部如前旨精择堪任者以闻其推用不当及各官奉职无状者尔等指实举奏
　　○甲申兵科给事中徐公遴劾奏户部尚书孙应奎粗疏自用大同巡抚于敖哀病旷职宜罢得旨应奎调南京工部敖禠职冠带间住  录辽东开原及狭西波罗堡等处获功阵亡官军吴自武等一百四十六人王用等十四人升赏如例  兵部言京师天下本宣大虏所道也言事机则虏有动作二镇先知之若能戮力出兵虏气自夺即或内犯亦可星驰入援非如他镇兵远道绝也言形势则二镇京师门户纵虏入之而与之格危矣今大将欲调殴阳安等统二二镇之力以自守不足而况选其精锐乎此可虑者一也今春诸将虽有徵获不过九牛一毛而虏之蓄忿不少以二镇之弱而又分其力则三军将解体谓朝廷不复念我矣以解体之卒当逞忿之虏不待交锋可谓寒心可虑者二也诸营挑选之后伍缺既多势必召募所谓驱市人而与之战庸足赖乎可虑者三也延宁甘固选兵入卫有警尚有诸镇应援于外宣大捍御于内也若概行之于宣大使虏虚声□东以误我师并力宣大宣大必不则虏长驱薄畿辅此可虑者四也伏惟留四部选兵于本镇听总督总巡用不必预调入关万一虏内犯即督发入援不必俟命则兵将有定志而二镇可保也  上深然之命暂留宣大选兵勿调而吕鸾入京议事鸾不自安乞罢诏防秋不远宜且还京与诸臣计之其务谋国如家毋有偏执鸾还京兵部乃集廷臣会议皆言先王之待暴客必设重险成周之御玁狁城彼朔方守宣宣大以固京师兵部策之甚善但令马市既统绝间谍不通二镇选兵若必待须贼内犯而后入援势恐不及大将鸾欲以七月初旬调赴保安怀来以听分布其言亦不可忽今当令二镇兵内听京营调遣外听总督镇巡官节制庶内外不至偏重而二议并行不悖矣  上允之仍谕诸臣务协心干理以保万全无推诿误事
