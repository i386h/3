<!-- { "loadSidebar": true } -->
　　○吏科都给事中王鹤等奏今天下奔竞者莫甚于方面而骄横者莫甚于进士之有司今抚按初到或升代及节且两司纷纷谒贺往来道路无宁时廪给失马重困里甲乞于今岁考察每省摘其尤者一二人照不谨例闲住以示惩创顷以地方多事奏请多选进士充守令初至率矫情餙欺诳监司而监司輙荐扬之既得荐扬贪酷并作无复顾忌兹遇考察大典乞敕该部痛惩前弊凡舆论不平奸横有迹者虽监司所上吏计列在优品亦行罢黜＜锍-釒＞入得旨奔竞骄横近年积弊部院严加考察以正士风如或狥情隐漏科道官从实拾遗紏奏毋得畏避
　　○己亥兵部覆巡按直隶御史张云路徐敦应天巡抚曹邦辅提督操江史褒善勘明倭寇自浙江流劫徽宁太平直犯南京转掠至苏州剿灭经过地方诸臣功罪失事如新安卫指挥焦桐等四十六人各有统兵巡捕之责不能防御应究治知府宁国朱人器徽州来有孚太平任有龄应罚治旌德知县岑恕南陵县丞郭惟翰太平知事郭樟地方创甚应重究芜湖知县潘铨宁国通判周尚忠应天推官罗节卿泾县知县丘时庸提兵损失应并究有功如常镇兵备王崇古苏州知府林＜棥心＞举同知李敏德熊桴通判余玄吴县知县康世耀江阴主簿曹廷慧乡官原任吏部主事史际宜论录婺典源史孙邦显等之擒斩徽州把持朱顶鹤等之死事宜犒恤至于芜湖县丞陈一道力战剧贼其义勇陈子义婴刃捍父宜各赠一内外职衔冠带其子其应尹汪宗元宜＜宀十见＞其罚得旨焦桐等巡按御史提问朱大器等各夺俸五月岑恕等革任闲住潘铨降二级管事如故周尚忠等赴部改用王崇右林＜棥心＞举史际各赏银二十两纻丝二表里李敏德等各十两孙邦显等朱顶鹤等巡抚衙门分别犒恤陈一道赠应天府通判仍荫一子为国子生陈子义赠府经历汪宗元姑夺俸二月初是贼自南京转趋苏州也佥事董卯政方督所募沙兵防守陶宅巡抚曹邦辅乃檄邦政与把维娄宇引兵遮剿之当时二寇不得合而此残党竟火□替于苏者本邦辅用此二人力也至是各臣奏勘功罪甚明以侍郎赵文华恶此二人赏竟弗及
　　○南京户科给事中朱文汉以罗遣客兵及用诚意伯刘世延代临淮侯李庭竹操江为非计乃上＜锍-釒＞言周浦川沙洼倭贼新旧合夥而民兵柔脆不足以当黠寇宜仍调客兵剿捕操江重任宜留庭竹供职世延穉弱不堪重寄  上诘责兵部曰江防重任何乃漫不择人李庭竹可南京掌府仍兼操江如故贷慱博问夺郎中宋国华俸一月
　　○辛丑升河南按察使张涣山西布政司右参政杨顺俱为都察院右佥都御史涣巡抚宣府顺巡抚大同
　　○都察院右都御史周延三年考满遣中使赍赐羊酒实钞
　　○壬寅是日山西狭西河南同时地震声如雷鸡犬鸣吠狭西渭南华州朝邑三源等处山西蒲州等处尤甚或地裂泉涌中有鱼物或城墎房屋陷入池中或平地突城山阜或一日连震数次或城墩房屋陷河谓泛张华兵终南山鸣河清数日压死官吏军民奏报有名者八十三万有奇时致仕南京兵部尚书韩邦奇南京光禄寺卿马理南京国子祭酒王维祯同日死焉其不知名未经奏报者复不可数计
　　○乙巳  贞惠安和景皇后忌辰遣都督佥事沉至祭  陵寝
　　○礼部类奏巡异得旨  上天仁爱朕心感惕其令内外臣工各加修省尽心职业仍严饬兵防以弥边患
　　○督察浙直军侍郎赵文华＜锍-釒＞乞还京之文华初奉命至浙适广西田州等狼兵调至其土官妇死氏等如有倭厚蓄锐意请战文华惑之亟趣总督张经进兵不得则上书痛诋之及湖兵至经进战王江□氵□□□大捷竟以文华前谗被逮代之者为用珫杨宜皆庸驽无远略由是各兵漫涣贼势益炽文华激奖瓦氏亟战亡其卒十七八无尺寸功文华乃大沮及苏州殄灭流倭文华欲攘功后期计陶宅遭＜风日＞余倭可取以自餙乃大集浙直水陆兵四面攻之大败兵将伤亡甚众复趣浙直再进兵皆不克副使刘焘巡抚曹邦辅仅以身免文华始知贼未易图即有归志乃十一月川兵破周浦贼俞大猷复有海洋之捷文华遽言水陆成功江南清宴臣违阙日久请归供本职是时海洋回倭泊浦东川沙旧巢及嘉定高桥皆有倭据而新倭来者日众浙东西破军杀将羽书水□四至文华乃以寇息闻其欺诞若此
　　○逮户科左给事中杨允绳下镇抚司狱论死降浙江道御史张巽言为河南武陟县丞改先祥寺丞胡膏为四川重庆府通判时允绳与巽言巡视光禄＜锍-釒＞论膏收鹅混周子老伪僧物价至数百金宜正其侵冒之罪事下法司验问膏言玄典隆重所用品物不敢从取充数前月子鹅嫩小故全收老鹅允绳增臣拣取大精斥言诸物不过齐事之用取具可耳何必精择其欺谤玄修如此  上览其＜锍-釒＞大怒诏锦衣卫逮膏允绳等俱送镇抚司从公掠治不得畏避镇抚司具狱词上  上以该卫不逮巽言诘问掌卫事左都督陆炳责其故脱以直赞宥之其右都督朱希孝以下各夺俸三月允绳等送法司拟罪于是刑部尚书何鳌等奏允绳坐仪伏内诉事不实者绞引例发边卫充军膏妄费受赃为民  上诏允绳依律处绞系诏狱仍同御史巽言杖之于廷巽言降二级与膏俱调外任
　　○丙子立春顺天府官进春  命司礼监官捧入
　　○巡按直隶御史吴伯朋勘上本年四月以后淮杨等处御倭功罪诏升原任巡抚右侍郎郑晓二品服俸赐银三十两纻丝二表里升海防参政张景贤秩一级赏银二十两一表里参将张恒乔基各银二十两兵备副使刘天授淮安知府蔡扬金杨州知府吴桂芳各俸一级淮安府同知刘一中通州同知印采及典史余廷舜盐场副使李此百户伯永福镇抚吕圻各升秩一级授义勇官王大文所镇抚宥原谪戍百户吴郁仍升秩一级其失事千户秦鹏等四人及巡检耿光庭等三人下按臣逮问降指挥等官弋扬等十四人各一级赠阵亡巡捡尹柰光禄寺署丞给一子冠带
　　○丁未
　　○建紫皇殿成
　　○己酉四川酉阳兵应调赴浙直军门道出九江行劫杀人江西护送川兵镇抚曲礼阻之被杀事闻兵科给事中徐师曾请下军门廉治其首恶因参四川监佥事焦希程统兵游击曾克新兵部议覆诏夺希程克新俸三月余如师曾议
　　○庚戌改刑部主事孙允中为光禄寺寺丞
　　○五军都督府等官恭顺候吴继爵武定侯郭守乾怀宁侯孙秉尤新宁伯谭功承彭伯张熊安卿伯张铎襄城伯李应臣彰武伯杨儒成安伯郭应乾应承伯孙永爵各以考选军政自劾辞免府事诏留继爵等革应乾宋爵任闲住
　　○以管领班军参将都指挥同知王延鹤充提督京城内外巡捕参将
　　○辛亥
　　○旌浙江等处孝子孙堪节妇刘氏等三人烈妇等二人
　　○礼部尚书王用宾有疾遣中使赍赐牢樽蔬米至其第视之
　　○壬子遣刑部郎中王世祯袁光翰熊汝达陈谏奚世亮李庶李玳熊琦员外郎雷梦麟李春芳吴一儒季德甫张西铭大理寺右评事王宗惟查绛各处恤刑世贞北直隶光翰南直隶江南梦麟江北汝达浙江谏福建世亮广东庶广西玳山西琦云贵春芳江西一儒四川德甫湖广西铭山东宗性狭西绛河南
　　○癸丑狭西督抚官贾应春王梦弼请以花马池间田二万余顷拨新招军士耕种乃给月粮冬衣布花以资之户部覆即以种田所获粮石抵算月粮其冬衣布花令狭西布政司会计添补从之
　　○甲寅外马房草场大
　　○丙辰巡按直隶御史李凤毛言顷十九日虏突入白阳意在深入参将马芳率家丁董一金等设伏掩击斩贼先锋二人乃引去请优其赏诏兵部议赏格以闻
　　○革后府佥书彰武伯杨儒襄城伯李应臣任闲住以科道官论具贪虐不职也
　　○革钜鹿王府镇国中尉观羙观炱爵为庶人发凤阳高墙禁住坐为盗劫民财故也
　　○初湖广麻城人吴尚尧诈称中书伪为恭诚伯陶仲文文移请云南定边县取龙诞香进用至则于石峒悬崖间集夫役结梯而正从石乳隙中取物三条云是龙诞见有龙甲异物风雷变熊之状以故耸动大吏争相馈遗黔国公厚赂之事闻诏逮下镇抚司□□考讯论斩
　　○丁巳发太仓银七万六千两修筑居庸镇边墙垣
　　○发太仆寺马一千二百匹兑给延绥等处入卫诸军
　　○戊午原任总督狭西三边军务太子太保兵部尚书兼都察院右都御史杨守礼卒赐祭葬如例守礼山西蒲州人正德辛未进士历户部主事员外郎擢河南佥事坐事谪叙州通判累迁山东左布政使
　　○拜副都御史巡抚四川为参议张文奎所诬讦坐谪河南参政稍迁原官巡抚宁夏擢右都御史总督狭西三边军务寻至兵部尚书太子
　　○保以母忧去任至是卒守礼爽朗有大度才且敏达所至著有声绩其襟宇冲旷不屑为世俗态脱年见时事乖异忘情山水间以诗酒自娱乡人殊敬慕之
　　○庚申
　　○岁暮行大祫礼于  太庙命成国公朱希忠代
　　○以元旦节遣恭顺侯吴继爵玉田伯蒋荣彭城伯张熊清平伯吴家彦分祭  八陵都督佥事沉至祭  恭仁康定景皇帝都督佥事王朝用祭  孝洁皇后及
　　○哀冲
　　○庄敬二太子中官祭  恭让章皇后各陵坟
　　大明世宗肃皇帝实录卷四百三十


大明世宗肃皇帝实录卷四百三十一
　　嘉靖三十五年正月辛酉朔  命成国公朱希忠代拜  天于  玄极宝殿  上不御朝文武群臣诣奉天门行五拜三叩头礼仍上表称贺  宁夏地震有声
　　○壬戌  赐黔国公沐朝弼敕令其节制玉汉诸军抚按官不得擅调诸司白事及移文谒见礼仪俱先镇守而后抚按违者以名闻初朝弼自都督袭封又先以事被勘有司薄其为人稍夺之事权至是援父祖例许之
　　○癸亥  宣宗章皇帝忌辰  奉先殿行祭礼遣广宁伯刘允中祭  景陵  福建倭寇流入浙江界与钱仓寇合原任留守王伦督容美土司田九霄等兵扼之于曹娥江贼不得渡还走官军追及之于三江民舍连战斩首二百级复追至黄家山尽歼之  甲子时享  太庙命驸马都尉谢诏代
　　○辛未祈谷视牲命英国公张溶代镇远侯顾寰驸马谢诏尚书李默都督陆炳轮视
　　○甲戌未封妃李氏薨追封顺妃治丧葬如例
　　○吏部会都察院考察天下诸司官年老左布政使岑万等十人有疾副使牟朝宗等三人罢软右参政王教等三人不谨按察使刘玺等三十九人才力不及左布政使吴惺等三十人贪酷副使崔官等四人并有司杂职共二千余人得旨致仕黜调如例
　　○辽东边外熟夷寇永宁守臣以闻诏下失事参将翟钦守备刘潮把总杨淳于御史问
　　○乙亥罢上元节宴
　　○兵部尚书杨博以父丧回籍守制命总督宣大山西太子太保兵部尚书许论回部管事
　　○直隶巡按御史李凤毛勘上三十四年九月中大同三边失事状临阵轻敌参将尚表张勋李璋赵臣刘环指挥刘卿宜量罚按兵不救大同右卫守备徐升等六人指挥周伊等十九人宜重论独参将马芳副总兵张琮田世威颇有斩获罪当末减兵部覆奏得旨宥芳等勿问表等各夺俸一月升等革任逮治
　　○丙子启蛰行祈榖礼于  玄极宝殿命成国公朱希忠代
　　○丁丑  英宗睿皇帝忌辰  奉先殿行祭礼遣兴安伯徐梦旸祭  裕陵
