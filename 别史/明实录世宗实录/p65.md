<!-- { "loadSidebar": true } -->
　　○兵部言南北直隶地方灾伤太仆寺寄餋马匹足备明岁兑用乞将嘉靖三年备用马一万五千匹以七分坐派太仆寺所属本折中半以三分坐派南京太仆寺所属仍照上年例俱折色又应天凤阳等府灾伤极重派去马价暂且停徵从之
　　大明世宗肃皇帝实录卷三十一
大明世宗肃皇帝实录卷三十二
　　嘉靖二年十月丁酉朔
　　○时享  太庙命驸马都尉蔡震代行礼
　　○戊戌户部会议嘉靖三年漕运合行事宜一监兑主事事竣回京不必候交代一漕运坏船折卸带回该卫及清江提举司交代不许变卖一蓟镇今秋成熟乞将遮洋海运粮米送赴该镇者照上年例折徵五万石每石折银七钱一江南北等六总运军行粮就于应兑府州县坐派支给一轻赍脚价漕运衙门先量给十之一二为沿途起剥并置办什物之费一湖广江浙及江南直隶卫所军办舡料银照江北五总事列行各该卫所摘选军余辨纳免扣运军月粮一＜氵庶＞洋总运粮赴蓟州仓交纳旧从新河达季家窝离城不远以致脚户偷盗宜行该抚按出榜禁约并巡捕官严加防护一运回军旗俱要加意存恤不许该卫借债差拨一沛县以南湖陵城至黄家八闸近黄水涌入俱没水底乞将沽头主事并各闸官吏暂革每闸量留夫十名看守一济宁以北长沟等处闸座稀远请量添二座以免阻滞一运粮官犯罪非重情者不许所司拘留及严禁托故营求规避赴运者得旨俱如议行
　　○己亥兵部尚书彭泽等奏乞禁诓赚绝奔兢以清兵政  上是之命禁约一应餋病缘事革罢人员有潜住京城夤缘请托者令缉事巡城衙门访拿究治
　　○先是四川巡抚许庭光被论奉旨调贵州至是巡按贵州御史陈克宅言庭光既经论劾难以复居宪职乞别选时望以靖地方从之
○庚子南京户部右侍郎吴廷举六年任满自陈老病不能给由乞致仕  上不允命就彼复职
○赐故吏科都给事中俞敦祭一坛以前奉使安南卒于途也
　　○辛丑升工部右侍郎沈冬魁为南京礼部尚书
　　○以水灾减免辽东沈阳左边等十六卫所税粮有差
　　○壬寅监察御史彭占祺郑本公言近孟冬时享遣官代行臣惟人至所以报本及始聚已散之精神衍无疆之福祚者惟此而已非甚不得已不宜遣代乞自今以后勿惮勤劳亲行对越＜锍-釒＞上报闻
　　○癸卯升太常寺卿杨一渶为都察院右副都御史巡抚贵州等处兼理军务
　　○甲辰礼部以十一月初六日冬至令节值  皇孝惠太后期服未满请裁定庆贺礼仪诏免习仪宣表
　　○补荫致仕礼部尚书掌太常寺事刘恺孙凤徵为国子监生
　　○升福建按察司佥事吴昂为山东按察司副使
　　○漕运参将都指挥佥事张奎赴京议事命于锦衣卫带俸随班朝参
　　○录延绥陆敦中沙斩获虏级功官旗薛山等升赏有差
　　○先是顺天府府尹万镗奏请蠲所属积欠惜薪司夫价奉旨催角□羊已徵者蠲其在民者至是该司太监李清奏前项夫价积欠数多致累本司乞行照旧督角□羊工部如前旨议覆诏正德十五年以前欠数逐年带徵十六年以后者严限追角□羊
　　○以寄餋马死数多诏太仆寺查正德十年以前者每匹追价十两十五年以前者加二两十六年以后追补本色其官军骑伤兑下弱马照例追银伍两造册角□羊部从兵部请也
　　○夜昏刻月犯垒壁阵东第六星
　　○升光禄寺卿高友玑为南京刑部右侍郎
　　○兵科给事中赵汉言兵部尚书彭泽户部尚书孙交以病乞休屡荷温旨慰免但今水旱寇虏方亟非伏枕可筹宜听其去以成大臣恬退之羙命所司知之
　　○临洮府知府郭九皋为栾州民赵纪证以前任永平府事讦告东厂太监芮景贤奏闻命差官校逮问巡按狭西御史刘翀言东厂之设专主缉访在京奸伪无受理词状远差官拿人之例赵纪细民不诉抚按而钺诉东厂实由书手陶淳通贿景贤所致也乞将赵纪陶淳与九皋同角□羊法司问理六科给事中刘济等言赵纪小人无忌惮实定国公徐光祚主之查得国初魏国公徐远修理山海关钦赐彼处田土即于洪武末年具奏辞退已经抚按官孟椿郭楠奉旨查覆给与军民屯种今光祚欲隐情奏讨故嗾赵纪捏奏土豪欺占以为之地耳法当并究而十三道御史彭占祺等亦合＜锍-釒＞力言并下镇抚司知之
　　○丁未追录延绥安铺沟斩虏功官旗军舍沈翱等一百六十四员名升赏有差
○巡视光禄寺科道官王瑄等劾奏东安门内使张迁田博孟贵及军役萧名胡柰索要粮长角□羊户财物数多乞行提究命逮萧名等下镇抚司如干碍张迁等据实奏闻
　　○戊申改南京太常寺卿潘希曾为太常寺卿提督四夷馆
　　○以旱雹灾免直隶大名府各州县税粮及大同前卫中所屯粮各有差
　　○吏科给事中曹怀劾奏兵部尚书彭泽门如市道之交家有受赇之弟且以病废事乞容休致右侍郎李昆昧见利忘义之戒嘱托本堂蒙官怠宦成之饥脂韦司属乞赐罢黜下所司知之
　　○都察院办事进士曾梧以母病乞归未允闻母疾革遂私回未抵家母故都御史刘玉论梧于法有碍情实可原诏宥之
　　○福建流贼劫掠长泰安溪仙游等县兵部请行镇巡等官亟为剿捕并查明贼起之处参究诏可
○己酉刑科左给事中汪思言原任礼部右侍郎顾清介特遭谤不宜久摈兵部右侍郎李昆贪秽蠹政都御史林廷玉行检素亏不宜在位乞赐召用罢黜下所司知之
　　○礼部言撤马儿罕等使臣在途者迁延隔岁在京者等候同赏驿递供应不赀乞行禁约限制比夷使到馆已经译审者给与钦赐下程待给赏后住支其见到待译与赏后延住者与常例下程应给赏赐本部题准即行该库给发无得稽迟仍行该抚按官查照成化间事例于各夷回还伹有与沿途军民交市延□一日之上者该驿住支廪给军民枷号问罪再行甘肃巡抚查覆伴送人员有在途通同作毙不行钤东傕儧者从重治罪  上是之
　　○兵部奏京边腹里营伍多缺虏患盗情不时奏报乞行严核命在内则京营科道并该部委官在外则抚按清军官各督属查补清角□羊有受财故纵隐匿私役者住俸提问罚班调卫俱如例行腾骧四卫及锦衣卫不必查点五府各卫在逃日久照前旨准自首复役之从
　　○给辽东官军一万二千五百六十五员名各胖袄裤难一副
　　○庚戌补给申懿王妃须氏禄米五百石以嘉靖元年所司奉例减半徵纳也
　　○升太仆寺少卿崔杰为光禄寺卿
　　○辛亥户部尚书孙交屡乞致仕  上以所奏诚恳特允之加太子太保驰驿还乡令其子编修元侍行仍敕有司月给米三石岁拨夫四名岁时以礼存问
　　○升南京太仆寺卿韩荆为南京太常寺卿
　　○癸丑浙江道监察御史陈逅言慎刑之道在审其初不在临决之日自正统年间始有批手留人事例以致富因多图侥幸夤缘请托或日暮而旨意不出或昏夜而鼓状留人比及行刑多在深夜万一奸党乘藉昏黑意外求生虽罪坐临监亦重损国威矣夫刑人而使众不及见何以示惩犯罪而得妄奏款死何以昭法请今后处决重囚前期一日该科三覆奏毕即给驾帖付锦衣卫监刑官亲诣法司取囚赴市次日依法行刑限未刻以前毕事复命如有鸣鼓诉冤者许于三覆奏以前封进若覆奏已毕虽有鼓状无得輙受违者悉坐以罪
　　○刑部覆议得旨鼓状照旧行决囚准于未刻以前行事
　　○甲寅  诚孝昭皇后忌辰  奉先殿行祭礼遣太和伯陈万言祭  献陵
　　○升南京太常寺少卿边贡为南京太仆寺卿
　　○乙卯查核甘肃马跑泉斩虏功革冒升副千户张谦等职原获功旗军黄王哥毛七儿等升赏有差先是太监王欣奏带谦等冒报功次至是始查明改正
　　○丁巳兵科右给事中夏言等言朝廷禁合务存大体近兵部尚书彭泽等所陈禁绝诓赚意在关防军职以别嫌疑而  睿旨批答则无及各项人员令缉事衙门及巡城御史从公访挐而又曰各边漕运一体访察通行出榜禁约切恐道＜锍-釒＞闻人心疑骇以致潜启诈冒别生毙端似于事体未便乞照旧例止令都察院出榜于京城内外晓谕禁约其在外地方自有镇总抚按等官奉例禁革奸毙不必刊榜通行  上是之
　　○追论大同宋家庄等地方失事罪副总兵杨贤等各罚俸一月指挥同知李镇等下御史问总兵杭雄既去任与太监王觐等俱贳之仍敕觐用心防御毋再误事
　　○戊午升工科都给事中余瓒为太仆寺少卿
　　○改南京太仆寺少卿王卿为南京太常寺少卿
　　○裁革直隶博野县管马县丞一员添设东鹿县县丞一员
　　○给赐皇亲玉田伯蒋轮护坟地十三顷田一顷准兑换近坟军民田地先是轮援例陈乞该科及户部皆执奏不可  上命量给前数云
　　○铸给山西督理屯田佥事关防
　　○夜二更月犯轩辕左角星
　　○己未太子太保兵部尚书彭泽屡乞致仕  上曰卿先年总制军务屡子剧贼劳债茂著起用以来清忠体国时进谠言新政之初方切委任乃国求休退
　　○特允所请加少保写敕奖谕给驿还乡有司月给米三石岁拨夫四名岁时以礼存问
　　○追赠太子少保工部尚书李充嗣前母田氏为俶人从其诗也  命借留直隶江浙漕运京粮三十万石于南京给军以南运粮每石折银七钱角□羊补不为例从户部覆南京给事中黄仁山等奏也
　　○庚申升狭西右参政蔡天祐为山西按察使
　　○以灾伤免山东各府卫税粮子粮有差
　　○辛酉升吏部郎中牛凤为南京太仆寺少卿
　　○赠故巡按山东监察御史朱节为光禄寺少卿录其剿贼功也
　　○兵部覆提督团营太监张忠奏复旧规实营伍事请遵照近旨行各该官司依限着实举行不许虗应故事  上是之仍命各都督府严督所属各卫查补老疾病故原额
　　○兵科给事中陈时明言逆党廖鹏受赂逆濠计复护卫李琮捱兵境内为彬心腹俱罪坐及逆不可未减始法官拟罪朋党乱政盖预为角□羊脱之地乃得奉旨缓死物议沸腾乞将鹏琮押赴市曹明正其罪仍敕都察院追究纳赂舞文者寘之法下所司知之
　　○西番满速儿等王差使臣速坛虎力献还被虏人十口并备方物来贡
　　○壬戌刑科都给事中刘济等言臣等近三覆应决罪囚何明王钦等俱奉旨且牢固监侯臣惟自古人君未有弛刑而能治者今所奏囚犯俱经会审情罪允当无可疑者仍俱蒙宽纵愚民妄腾异议谓廖鹏辈行赂左右以求缓刑是以概祈  圣恩并宽群囚若非专为此辈者且近来臣下小小罪愆每蒙愆责下之诏狱乃于重辟反加矜恤岂诚若人言左右者为之耶望追还前旨仍敕法司将前奏犯人悉行处决十三道御史谢汝仪等亦以为言俱不报
　　○癸未  命贷重犯王钦王锦王铨死各发边卫永远充军仍免追赃时钦等饰词奏辩左右有为之营脱者刑脱者刑科都给事中刘济等言王钦等已奉钦依处决忽降内批免赃减死以天下共诛之人为左右罔利之地废法乱纪莫此为甚已而刑部都察院执奏俱报有旨
　　○乙丑升兵科左给事中储昱为江西布政司右参议兵部郎中孙继芳为云南按察司副使提督学校南京兵部给事中鲁纶为江西按察司佥事
○升湖广按察司副使杨叔通为狭西右参政
