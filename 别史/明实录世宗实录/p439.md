<!-- { "loadSidebar": true } -->
　　○太子太保礼部尚书掌太医院事许绅卒赐祭葬如例其妻援洪熙中本院事蒋用文例请谥礼部难之诏特谥恭僖  敕平江伯陈圭佩印充总兵官镇守两广升协守延绥副总兵署都指挥佥事王缙为署都督佥事右府带俸镇守狭西
　　○壬午以水灾免直隶凤阳等府州县卫所税粮有差
　　○巡抚山东都御史曾铣言近议增州县民壮山东地瘠民贫不堪重投然新以防虏所召集义勇在官可即编入均徭免其杂役以充民壮报可
　　○癸未吏部以奉旨裁革冗员言查过各衙门官原系额设及随事添设各有职掌者俱应存留添注者待有额设员缺事奏请添注其添设官独户工二部钦天监太医院为多但今强陲多事  庙工甫兴户工二部遽难除革钦天监太医院当咨行礼部考选去留南京并在外应革官员行南京吏部及各省抚按会勘议拟具奏诏可仍令查各衙门添注官见在员数以闻已吏部查户工二部太常太仆鸿胪寺尚宝司中书科天府上林苑监制敕诰敕房文华殿武英殿办事各添注官员具名数＜锍-釒＞进  上曰各官既有添注每遇实缺何乃不行填补却往往别推以致冗食者多兹奉旨查问复滥将各衙门待衙官员开列掩饰罪状甚明堂上官且不究该司郎中夺俸二月其余一月自今内外官遇有实缺即以添注者补之违者该科即时紏举
　　○甲申  命山东按察司分巡济南道官兼管兵备以德州历城张清肥城齐河禹城平原七州县兵马钱粮俱属整理有警移住德州专事防御从宣大总督侍郎翟鹏奏也
　　○致仕大学士贾咏初以少保兼太子太保礼部尚书致仕会  车驾南幸承天咏出迎谒于途失误陛见诏落其散官以尚书大学士家居至年是八十矣守臣以闻  上曰咏视旧重臣年跻八袠齿德并茂其赐之羊酒令河南巡按官及门存问仍月赐米四石岁夫六名以示优春寻又以守臣言诏复原官如故
　　○太仆寺寄餋马匹八百六十余匹赴紫荆关兑给宣大调至游击诸军
　　○乙酉虏连岁犯山西率以四月出套东渡是时且近秋虏大众驻套中时时遣轻骑掠延绥中路等边守臣告急言本镇守备单弱乞量调附近兵应援或撤回本镇游兵调赴山西者兵部议覆虏向往未定若调纷纭将致疲于奔命两无所济宜量摘发所调游兵一枝赴延绥分援责总督尚书杨守礼遵前旨屯花马池巡抚路迎屯固原悉心经略战守事宜控扼险要保安全狭宣大督臣翟鹏张凤宜远为□如山西无警狭西当授即以便宜先拨俊闻再照千里徵兵兵家所忌连因山西燃眉之急故为披发缨冠之谋若遂踵为故常不惟河东馈饷日难且使河西精锐渐就耗惫宜申谕鹏凤严督宣大遍保镇巡诸臣各将本镇之兵及时搜辑务充原额以后秋防免复调遣各镇得旨俱如拟  敕原任守备定边营都指挥佥事吴鼎充固原游击将军升守备洪水堡指挥使刘勋为署都指挥佥事充甘肃游击将军
　　○丙戌发太仓二万两于保定令收买粮草分积倒马龙泉各关紧要仓廒以备防守官军及经过客兵支用  命惠安伯张镧充团营振威营坐营官  敕灵州左参将都指挥佥事蒋存礼充副总兵协守延绥地方
　　○戊子遣兵科给事中杨上林河南道御史沈越清查京卫京营官军力士匠役之冗滥者先是诸臣违议欲裁中外冗食  上令部臣酌议兵部因＜锍-釒＞其所当革者条例以闻一不由军功传乞升授及加升世袭者革一厂卫捕盗非当时称首亲获三名或旧以前功升授后复加升者革一功完升荫官旗后复累升及寄名工所并工完窜名得升者革一戚畹子孙及乳保荫授冒袭二世并原非世袭得袭者革一锦衣卫非堂见任奉旨添注其余溢于原额加升荫传乞注拟者革一各边参随赞画一人数处冒功及伪名重报妄认锦衣舍余滥升者革其锦衣官旗以事调卫后复夤缘回卫者仍调遣之一中外各卫所官以推升流官支俸者或以罪革任或以事角□羊任俱以祖职支俸革任者去其流职角□羊任者仍带虗衘一中外卫所署职试职遇例获功止当实授有冒升越升者革一武举试职遇例获功止当实授增俸后所升职级过于所增及议前支俸改支本色者宜更正之一中外各卫所官年老当代而功次宗枝不明或例无承袭难以告代者革一锦衣卫军余如丘敖等驣骧者卫革役军人如庄勇等向以助工权宜收籍即今大工将讫前军不系原额及向来寄名未役者革一团营额军新军中多老弱市井游食及投托偷安者宜查阅之一御马监勇士革充军役者锦衣卫驣骧四卫天顺以后投充者各卫弘治以后投充者身故子孙不许告代一校尉力士一家冒充二役者或奸豪承缺补补及原籍夤缘起角□羊者革一校尉力士逃绝告老查非祖充者勿补候有物故将军之子补之一将军之子补充校尉力士其逃绝者不得以弟侄远族充补一泾王等府复还校尉额外冒收者革遇有亡故查无亲丁勿补＜锍-釒＞上命差风力科道官按＜锍-釒＞内所当存革稽核详明以报如事涉疑似难以去留者议上取旨遂遣上林暨越
　　○己丑夺肃府金坛王真洵禄一年真洵所亲张瑞者犯死罪洵衣小衣持刀率其妾婢官校四十余人自州狱劫出之御史尹敏生以闻诏切责真洵夺其禄令所司补瑞验治
　　○庚寅  睿宗献皇帝忌辰  永孝殿行祭礼遣豊城候李熙祭  显陵  显陵工成  诏工部右侍郎陆杰回部管事给事中汝进论杰素犯公议不宜任部事遂及尚书甘为霖樊继祖谓此三臣必且朋恶相济请具赐罢出章下所司杰为霖因各＜锍-釒＞求退不许
　　○辛卯乌思藏护教王朵甘思宣慰招讨等司各遣使朝贡赐宴有差  诏免正一嗣教张彦真人頨明年入觐
　　○甲午占城国公沙日底斋差玉叔沙不登古鲁等奉金叶表文贡献方物赐宴赏彩币纱绢如例仍以锦币等物报赐其王
　　○丙申发太仓银二万两于榆林宁夏二镇以备客兵粮饷
　　○戊戌发太仓银三万二百两于宣大三关充募军费
　　○己亥  孝庄睿皇后忌辰  永孝殿行祭礼遣玉田伯蒋荣祭  裕陵
　　○大同总兵官周尚文言本镇选兵五万四千五百余缺马二百三千乞赐补给兵部议以尚文前后请给已倍他镇大仆见马数少宜量发寄餋马二千匹令尚文以步骑相兼分布防守诏如议
　　○庚子
　　○立秋时祫享  祖宗列圣于  景神殿命成国公朱希忠代
　　○狭西车禄等族头目劄节等哈尔占族番人约子等慧济扯巴寺番僧马你完卜等招慈等六寺番僧恶行等各贡马及方物宴赏如例
　　○辛丑  孝穆皇后忌辰遣定国公徐延德祭  茂陵
　　○礼部言近日士民冠服诡异制为凌云等巾竞相驰遂陵僣多端有乖礼制诏中外所司禁之
　　○壬寅吏部尚书许赞等以大学士翟銮为礼部主事张惟一求改吏部大学士严嵩为监生钱可教求为东阳县知县＜锍-釒＞讦之并以所嘱文选司郎中王与龄私书封进因言此各其一事其他不可胜纪臣等违抗积罪如山非恃  圣明覆庇则二权奸主于中而群鹰犬和于外臣等不为昔文选司郎中王嘉宾之远黜得为近日御史谢瑜之回籍幸矣伏望  圣明于清间之燕省谕二辅浑厚博大姑容臣等少尽职业仍下惟一可教法司议正其罪以为奔竟权门者戒＜锍-釒＞入下内阁于是大学士翟銮等各引罪自理銮言张惟一臣主事顺天时所取角□羊元后廷试二甲第一科第既优且其人质实无伪向值吏部司属有缺臣曾荐推一学于行赞并有一秉与郎中与龄臣窃自谓此亦以入事君之公且其事年余矣嵩诿可教帖非出己请逮可教锦衣卫究明诈伪因言臣与赞无嫌窃推今日讦臣之故盖由赞等不思  圣明日览章＜锍-釒＞毙蠹莫逃凡所整正悉出
