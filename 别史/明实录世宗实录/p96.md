<!-- { "loadSidebar": true } -->
　　○故事朝参序列首公次侯又赐伯南京原会习仪靖远伯王瑾自以协同守备进居首列南和伯方寿祥不平诟斥引下之事闻得  旨班次如旧寿祥忿争公所令魏国公徐鹏举戒责之  以河间保定二府大同沈阳二卫虫蝗水灾免田租轻重有差  海西撒剌儿等卫女直都督佥事都鲁花等二百六十四人来朝贡马赐赉如例
　　○丙申
　　○大学士费宏石珤贾咏言兹者恭修  武宗毅皇帝实录将成仰惟  皇考恭穆献皇帝以正德十四年薨逝例得特书其平生嘉言善行亦当备载但臣等未能悉知乞命当时藩府内外臣僚备述  皇考自之国以来一言一动可为谟训者以类开写付臣等纂录庶几  圣子神孙万万世有所观法从之  调福建按察司按察使卢宅仁于广西  先是南直隶苏松常三府大饥岁赋诏缓徵者计银三十八万两有奇俟两年之后带徵至是巡按御史朱寔昌言凶荒之岁方值一稔即输办岁赋犹恐难之柰何遽责宿逋重为民困事户部议覆寔昌言是原定带徵之数宜派为二分岁徵其一其四年以后带徵钱粮有可缓者宜蠲之  上从其议命具可蠲者以闻于是蠲苏州府银三万八千四百两草一十四万包松江府米一万九千八百石常州府米五万五千石草一万一千八百包  复遣官驰促杨一清赴边闻虏将大举南牧也
　　○丁酉
○释奠先师孔子遣大学士贾咏行礼  兵部武选司署郎中刘漳言大同叛卒屡戕王臣不宜终宥朱振因叛卒拥立而輙授任恐太阿倒柄启诸镇邪心宜率三镇之兵压大同讨之  上诘责漳狂率而令桂勇具述地方事情以闻已而漳引罪夺俸三月
　　○戊戌
　　○大祀  社稷
　　○遣武定侯郭勋行礼
　　○己亥  孝贞纯皇后忌辰遣瑞安侯王桥祭  茂陵
　　○玉田伯蒋输请故宜兴大长公主田千顷言官部臣皆执不可  上特许割其半畀之诏自今但系  先朝给赐戚畹田土不许妄争以伤朝廷大义  巡抚甘肃都御史陈九畴言顷土鲁番所以敢犯甘肃者以我纳其朝贡纵其实贩任其还往使得稔知我之虚实而启其戎心也先是写亦虎仙逆谋已露奸党就擒虎仙乃输货权门转蒙宠幸以犯边之寇为来王之宾而镇巡等官又复怵于利害谓回夷一左右其足而我遂有安危所以拱手听命馆为上客辔联毂击边郡驿骚遂致寄住之夷勾引接连以有今日为今日计即不能为武帝勤贰师之兵亦当效光武闭关以绝西域之贡倘或＜氵亟＞容隐忍不绝如故臣恐河西十五卫所之地永无息肩之期也然诚欲谢绝必先固防之策有二一曰去心腹之疾番夷莭次贡使来归者无虑数百人其冒名撒马天方诸国者请覊置内郡勿遣系土鲁番哈密者则迁之而粤而籍其材其谋逆诸回再行核实亟诛之其二曰备侵袭之患闭关之后虏必合谋求逞而河西士马单弱久矣宜发帑银召募勇徤以充卒伍购易西马以充战骑如此则丑夷失所凭籍而心腹之疾可除我军足为攻守而侵袭之患可无矣会御史卢问之亦以为言  上命廷臣杂议未决复下其事于杨一清令审处以闻  觉革等寺番僧完卜琐南藏卜等以方物来贡赐赉如例
　　○庚子
　　○致仕大学士杨一清自陈衰病辞督边之命  上报曰卿  累朝耆俊闻望素隆投间有年屡经论荐特起卿付以全狭岂可引老辞避况虏方在套边患可虞卿尝以体国自许宜兼程前往督率文武将吏攘外安内纾朕西顾之忧勿再辞  赐故南京户部尚书邓庠祭葬如例庠湖广彬州宜革章县人成化八年进士授行人选监察御史历河南按察司副使至南京户部尚书以疾乞致仕许之赐驰驿归命有司月给米三石岁给役夫三人至是卒  狭西巡抚王荩以大虏将入套请积茭粟以待  上命移前发甘肃盐引二十万给之即以前遣郎中胡宗明董其事  泰宁侯陈儒领卫卒尝占役数十百人而勒敛诸卒直粮给之又尝以细过拷二卒死为管队千户陈伟等所奏  上命儒对状儒辞不服  上以儒违法又不输服勒令闲住
　　○山东濮州知州金骆侵官钱物千余弃官归京师巡按御史劾奏之命锦衣卫百户冯相逮辂辂惧以五金贿相得脱已又私往来娼家事觉收辂及相送锦衣狱其赃下巡按御史覆验皆实辂坐罪谪戍边卫
　　○辛丑
　　○遣户部右侍郎李瓒祭太仓之神遣顺天府府丞张仲贤祭宋丞相文天祥
　　○壬寅
　　○方城王訏洼薨  上辍朝一日赐祭七坛敕有司治葬
　　○癸卯
　　○狭西道监察御史郭登庸病痊复除原职
　　○甲辰
　　○养病吏部右侍郎胡世宁闻召用以疾辞不允
　　○芑部土舍陇寿与陇政支禄争立  朝廷以嫡故立寿自陇政支禄以乌撒土舍安宁等数为乱使人诱杀寿收其印四川巡抚王軏巡按刘黻各上其事黻言从夷情立支禄便軏以陇政支禄怙络稔恶戕  朝廷命吏罪不可赦  上从軏言命镇巡官戒谕安宁即缚致陇政支禄及诸助恶者以自赎不服则会川贵兵讨之  海西塔鲁木卫女直都督佥事竹孔革等法因河卫女直都指挥佥事土剌等建州卫女直都指挥佥事广武等凡二百五十人各来贡马赐宴赉如例
　　○乙巳
　　○赏先任两淮盐运使李锐羊酒户部言锐在盐司一岁间凡输盐余银三十余万两军国之急实赖以济自锐徙官代者不以边储为念徵徼纷下视之蔑如今宜赏锐以励不职故有是命
　　○丙午
　　○升翰林院编修刘朴为侍讲以九年考满也  谪守备永昌山丹卫都指挥同知张鹏永昌卫署指挥佥事刘炳戍边坐虏入寇守备不设也
　　○丁未
○修都城发团营卒五千人以内官监太监陈材总兵官保定侯梁永福工部左侍郎童瑞锦衣卫署都指挥使骆安督之
　　○戊申  恭仁康定景皇帝忌辰遣仪宾周钺诣  陵行祭礼
　　○太常寺少卿赵铭吴大田等光禄寺署丞陈壁等各录  皇考献皇帝嘉言善行以上诏宣付史局复命即故大学士张景明家取所撰  皇考目录
　　○命都督同知桂勇提督京城巡徼初勇总兵大同赧通代之勇还会京城多盗复以委勇  海西成讨温等卫女直都指挥使火秃等一百三十四人毛怜等卫女直都指挥佥事劄剌答等二百九十人各来贡马宴赉如例
　　○己酉
　　○巡抚山西都御史毕昭以母病恳乞归养许之
　　○胡瓒鲁纲各自陈引咎  上以瓒纲功足续过宥之
　　○庚戌
　　○刑部右侍郎刘玉三品满考荫其子＜常心＞为国子生
　　○壬子
　　○谪整饬大名等府兵备河南按察司副使刘乘鉴为广东韶州府通判先是  上遣太监赖义南迎  神主以争住公馆归奏地方不敬奉  旨逮问今始得降云
　　○癸丑
　　○初桂勇为叛卒所攻亡失将军印  上命更铸给礼部尚书席书言此必叛卒匿之宜根究其人显裁之以正国法往时哈密王印见夺土鲁番  朝廷至遣大臣抚处必归印乃已柰何以蕞尔边卒夺印竟置不问  上谓大同以稍定今忽追印令反侧子自危必起兵端大臣谋国当审事机岂宜轻躁下诏诘责  故事赏赉夷使礼官亲引殿廷秦给时  上偶违和数日不视朝书遂先给后闻  上又诘责书惶恐谢罪宥之
　　○赐故都察院右副都御史王崇文及故致仕南京兵部右侍郎黄瓒各祭葬如例  以辽东游击将军张铭充右参将守锦义二城羽林前卫署都指挥佥事李麒管山东都司事
　　○甲寅
　　○镇守广西副总兵官署都督同知张祐先坐事逮上＜锍-釒＞自明命覊候于外狱连岁不决至是复＜锍-釒＞乞穷治得赐诏雪淂  旨许祐带俸闲住命巡按御史速竟其事以闻
　　○乙卯
　　○以神机营中军坐营都指挥同知麻循充右参将守怀来永宁等处  监察御史王鼎言帝王敬天勤民顺时行令则阴阳节调灾咎不作礼月令仲春命有司省囹圄去桎梏兹其时也臣观今有司问刑者往往不惜人命如所犯笞杖徒流充军等罪狱既已具仍淹系经年不即遣释侵欺借贷及诸奸赃有倾产不足偿者多以禁死诸所连引及干证人未至禁候未决因而致死者甚众皆足以干天地之和不可不恤  上是之遂诏内外刑官凡轻罪狱成各即放遣其追赃勘委无产者多则散覊营纳少则奏请裁夺不许久禁坐杀无辜以干  天和违者罪之
　　○丙辰
　　○镇朔将军  府总兵官署都督佥事传铎移病乞休都御史张缙御史王官皆言铎忠孝勤恪且久任边陲晓畅兵事不宜听其去兵部亦以为言故  上优诏褒铎之功令仍旧供职以副重托
　　○丁巳
　　○刑部郎中詹瀚以离亲六年＜锍-釒＞乞归省吏部覆奏  上不许诏吏部诸曹正湏人治事自今有请告者毋得覆奏○戊午
　　○升狭西按察司兵备副使孙乐为四川布政使司右参政  吏部侍郎孟春兵科都给事中郑自壁等各陈进讨大同事宜下兵部善其言请候用兵者并议之  上以大同已宁止勿议  夜晓刻火星犯平道东星
　　○己未  昭圣康惠慈寿皇太后圣节赐百官寿面免命妇朝贺
　　○兵部右侍郎李昆以疾乞休不许
　　大明世宗肃皇帝实录卷四十八
大明世宗肃皇帝实录卷四十九
　　嘉靖四年三月庚申朔  孝肃  太皇太后忌辰  奉慈殿行祭礼遣阳伯夏臣祭  裕陵
　　○辛酉
　　○户部以畿甸灾伤奏请  仁寿清宁未央等宫及皇亲功臣庄田牧马草场子粒俱照军民屯粮一体减免以勘实被灾轻重为差得  旨各官勘免之数通融补足应用余悉如议  命故成国公朱辅子麟袭爵麟先为勋卫以罪废屡乞承袭吏部覆麟既经革出不当袭爵  上特允之  终养南京礼部尚书邵宝服满引病乞致仕  上不允令善加调理以俟诏命  发狭西绥德等卫指挥胡祯等充边卫军坐流贼劫害地方退懦失律也  御用监太监黄锦等言成造龙床及御用等器木料不敷乞行南京守备太监委官于芜湖抽分厂并龙江瓦屑坝抽分局匠抽下  木板枋选择印记令彼中军卫有司运送应用工部执奏谓芜湖抽分专以成造运船及供应器具其朝贡四夷赏赉折价亦取给于此每岁所抽竹木易银不过二万余两不足以供所费今该监所需计二十余万两是罄一岁之入曾不及十之一也况南畿灾伤频仍军民并困责以输运或致他虞乞  敕该监酌量缓急汰其滥冗先以南京御用监见存木料取次应用不足则于龙江抽分局支补其芜湖课银仍供粮船器具赏赐之用则成法不乱人心亦安  上竟从锦所请云
　　○壬戌
