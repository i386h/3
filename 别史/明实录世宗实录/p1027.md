<!-- { "loadSidebar": true } -->
　　○朝鲜国王李怿遣陪臣工曹参判赵仍奎等表贡方物贺正旦赐宴赉如例
　　○丁未  命宗人府掌府事驸马都尉京山侯崔元登
　　○皇子载睿□巠名于玉牒
　　○四川杂谷安抚司遣都纲番僧叶儿监藏等进贡多至一千二百六十四人礼部以为违例请给赏至京十五人及留边百五十人如例余皆裁半仍敕所司以后不许违例起送从之
　　○巡抚甘肃右佥都御史赵载条陈边事一言套虏吉囊屡犯边境且有并吞小王子之心其为边患不细固内防外策宜预讲乞敕兵兵会议战守防御之略一言土鲁番素恃瓦剌为逆今闻与瓦剌有隙若乘间招之必当效顺宜预敕镇巡官如遇瓦剌归附即行赏赉抚绥务得其欢心则可以坐制土番使不敢叛一言土鲁番屡服屡叛而我抚之太过信之太深令彼得肆其奸志益骄恣宜考前例俟其犯顺之日即戮其使人奸点者其余迁之两广闭闵绝贡既彼悔罪止许通贡不得輙还其使彼内有所牵外有所畏不敢轻视一言诸族羗人皆我属番有原受官职贫不能袭替者有原无官职而为族属畏服者宜令所司核寔应袭者保送承袭族属畏服者量授一官贫不能赴京者许换敕受职使其倾心向化为我藩蓠一言甘京等卫食寡兵弱宜申明清军禁例以清勾多寡考核黜罚有司不得因循废事一言查核边功动经数岁虽有升赏无以激励人心宜限以一年内勘明具奏一言凡遇贼敢战岂能保尽无损伤勘官拘泥律例輙坐谪戍以故人求自全遇贼輙避且条例前后充军降级之科往往犯同罪异宜申定明例以敢战为功不战为罪凡杀虏若干以上充军若干以下降级令勘官易于遵守一言凉州西北三岔起至茨湖墩边濠坍塌三十余里宜行修浚镇番临河墩起至永昌成东百余里原无壕墙宜行创筑使有险可恃居人便于耕牧此一劳永逸计也＜锍-釒＞下兵部覆请以制御套虏抚处瓦剌诛迁夷使三事下总督重臣议奏属番应授官职者许替袭如例原无官职者不得滥与余如载议诏如议行
　　○先是御史徐九皋言注西原两淮行盐境界后以广东及南赣军饷不足许南赣袁临吉五府行广盐由广入南赣者于南雄抽税以给广东由南赣下表临吉者于赣州抽税以给南赣非旧制也今宜禁止广盐或令两淮□人查照原额三十万引每引纳银一分以给南赣军饷事下抚臣勘议至是南赣巡抚王浚言赣州盐厂旧所积军饷银二十六万两有奇比因大工缺乏奏取无余而赣州界在四省之中盗贼时发若盐税罢革止令□人照引纳价计所入三千余耳万一兵饷不继地方可虑且南赣吉安去广最近□民便之今第宜暂禁袁临二府毋得行广盐而于赣州盐厂选委部臣一员往埋其税每年税银以十分为率二分贮库八分角□羊部果有征调许抚臣得以便宜留用部覆从其议第于主税官员今如旧以府佐摄之报可
　　○戊申
　　○以上  两宫徽号祭告  郊  庙  社稷命侯郭勋公朱希忠张溶伯陈鏸王瑾焦栋李全礼少傅李时夏言尚书梁材驸马都尉邬景和伯卫錞各行礼
　　○以
　○皇子命名剪发赐礼部尚书夏言银五十两纻丝四表里
　　○己酉行大祫礼于  太庙命文武大臣郭勋张溶陈鏸李时夏言顾鼎臣张瓒梁材张云王廷相林廷＜木昂＞捧  主
　　○修京通诸仓
　　○升山东按察使陈讲为河南右布政使
　　○以苑田收获赏总督尚书张云及太仆寺少卿张玩年酒有差
　　○少傅兼太子太师礼部尚书翰林院学士夏言奏臣自嘉靖十二年以太子太保给授诰命以来又历少保少傅并太子太傅太子太师四阶乞赐三代诰命又据封妻事例凡继室止许一人臣为给事中时继室徐氏封儒人无何夭殁又娶苏氏今已三十年未沾封典每于  两宫庆贺  中宫亲蚕诸大礼皆不得与其于臣妾之分亦有未得尽者惟  上幸许  上以其久司邦礼多效劳续允之
　　大明世宗肃皇帝实录卷一百九十四

大明世宗肃皇帝实录卷一百九十五
　　嘉靖十五年闰十二月壬子朔
　　○户部左侍郎唐胄上＜锍-釒＞谏伐安南曰比者以安南不庭遣锦衣卫官问状诏中外严兵侍发者臣窃惟今日之事若欲其修贡而已非惟兵不必用虽勘官亦可无遣若欲讨之则关系颇大有不可者七焉华夷天地自然之限帝王不以中国之治治之故  高皇帝神武不世出而以安南不征著在  祖训  陛下所当遵守一也  太宗讨黎季犛弑主之罪既克求陈氏役不得始郡县之得不偿费  仁庙每以为恨宣德初  章皇帝遂成父祖之志举郡县而弃之今当率循二也往代安南盛时屡为钦廉连邕之患自唐高骈徂征之后历五代至宋曲刘绍吴丁黎李陈八姓迭至而岭南边海郡县外警遂稀是夷狄分乱中国之福不当与之校问三也若以为中国旧地宜乘乱而取之臣考马援南征深历浪泊士卒死者几半立铜柱为汉极界乃近在今思明府耳永乐五年张辅平交趾明年简定遽僣号以叛八年陈季扩又叛诸土皆应仅余交州一城至十一年始就擒十三年陈月胡又叛宣德二年黎利又叛吾文武臣陷死者如刘子辅何忠易先李任顾福等甚众而士卒物故者以数十万计竭中国十余年之力仅得数年郡县之虗名而止况又有征之不得如宋太宗神宗元世祖宪宗皆丧师损威可为明鉴四也夫夷狄入贡乃彼之利一则奉正朔以威其邻一则通贸易以润其国故今安南虽争乱尚累累奉表笺其方物款关求入抚按以所封姓名不合符遣去是欲贡而不得非负固而不来以此罪之于辞不顺五也且兴师本于财力永乐时用兵八十万自云广分进山海馈饷不绝今议拟取办附近四省然川有采木之役贵有凯口之师两广粮储久已匮于田州岑猛之征自大工迭兴诸省帑藏皆输将作加以水旱蠲除视永乐时财力远甚六也夫此皆有迹可求者耳杞人之虑又有甚者唐之衰也自玄宗南诏之役始宋之衰也自神宗伐辽之役始今太仓积余仅四百万屯政坏而田日荒盐法阻而商日减北虏日强据我河套边卒屡叛藩离几撤北顾之忧方殷而更启南征之议卒有意外虞谁任其咎七也况锦衣武人闇于大体万一狥私枉实衅或随之即令勘报得情伐之不可不伐不可进退无据且今严兵待发之令初下而侵渔骚扰之害四出忧不在四夷而且在邦域中矣臣以为不伐便请停遣锦衣卫勘官并罢一切预饬兵粮之令＜锍-釒＞上兵部亦以为忠谋得旨待所遣锦衣官勘奏更议之
　　○以大同失事逮副总兵李＜棥心＞游击赵纲尹堂坐营指挥潘楝参将叶宗李彬李璟俱下法司狱先是御史桑乔劾＜棥心＞纲等三年不操久无战备八营遇敌一矢不发当逮治诏住俸戴罪自效无何宗等将万人至荆家庄遇虏伏大溃北虏入天城阳和宗等拥众不复敢出御史乔复劾状且以虏两月五犯大同为总兵鲁纲巡抚樊继祖罪请并治而御史谢少南复追论＜棥心＞等不宜从薄罚  上乃命巡按官逮诸将赴京纲继祖俟勘明具奏
　　○总督漕运右都御史周金言淮安清河口抵瓜仪四百余里乃运道咽喉其闸座止藉白马范光高邮邵伯诸湖津派皆无源之水往黄河北徒或由沛县飞云桥或由谷亭镇流入漕渠是以沽头诸闸颇得其济自嘉靖六年以后河流益南一支流入涡河直下长淮一支仍由梁靖口出徐州小浮桥一支由赵皮寨出宿迁小河口各入清河而汇由新庄闸灌入里河水退沙存日就淤塞访诸故老皆言河自汴来本浑而涡淮泗清新庄闸正当一水之口河淮既合昔之为沛县患者今移淮安矣兴工挑浚公私劳费动以万计臣甚虑之窃计新庄口南诸闸一遇水发必须筑坝及贡使与试官经过旋复掘放恐非长计请于新庄闸更置一渠约长五丈立闸三层重加防护水发即三板齐下贴席封固虽有渗漏势亦微细而挑浚不难仍戒管河属官毋得营求别差擅离职业下工部议可从之
　　○癸丑  命原任巡抚宣府都察院右佥都御史路迎以原职抚治郧阳地方  命狭西道监察御史冯天驭提调南直隶学校
　　○荫巡抚狭西都察院右副都御史于湛孙旲为国子生
　　○甲寅加上  昭圣皇太后徽号册文曰继嘉靖十五年岁次丙申闰十二月壬子朔三日甲寅侄嗣皇帝臣
　　○谨稽首再拜上言伏以坤懿正位允俪  宸极之尊  庙序迄功式徼灵休之盛惠泽既均于海宇庆仪当展于宫庭恭惟  皇伯母昭圣康惠慈寿皇太后陛下杂顺承天安贞配地风赞  伯考治登沕穆之风诞育  皇兄历抚盈盛之运凭凡肆杨于未命奉符爰及于冲人历数恭膺眷佑荷  皇天之锡艰虞底定讴歌同有众之心功存拥翊以难名礼竭尊崇而莫罄乃  宗庙告成之日属星虹应瑞之期拟申荐夫  鸿名庶备成于厘事谨率文武群臣敬奉册宝加上  尊号曰  昭圣恭安康鏸慈寿皇太后伏愿备膺景福茂对昌辰无强惟休用永绥于寿考有秩斯佑方共享于升平臣诚欢诚忭稽首顿首谨言遣定国公徐延德捧册宝行礼赐延德银百两币四表里
　　○废后张氏囊诏丧祭仪视  宪庙废后吴氏例
　　○刑部覆巡按直隶御史王昺所陈二事一言人命以尸伤坐罪迩者有司类不自行检覆委之下寮增减多狥其私枉纵或成于贿至于罪人入狱寄命吏胥报病报故据其片纸逞凶复怨何所不至自今人命尸伤悉责令有司亲检囚人病故俱委首领官相视庶无冤抑一言奸民罪当既实无可餙掩则务为匿情引类连及人众展转奏辩以图自角□羊或冒名代奏肆行挟诈遂至一事而累死数人或正犯自若而无辜先毙伤和害正莫甚于此请自今为之定限大事干证无过十人小事无过五人其非己事而妄讦者问遣如例报可
　　○乙卯免命妇朝贺
　　○戊午加上  章圣皇太后徽号册文曰维嘉靖十五年岁次丙申闰十二月壬子朔七日戊午子皇帝臣
　　○谨稽首再拜上言伏以新一代之上仪  宗庙告落成之庆协  三灵之丕佑乾坤属享泰之期昭事有严群情交豫既荷歛福受厘之锡宜殚归羙报德之诚恭惟  圣母章圣慈仁皇太后陛下仁出天成德齐坤载相我  皇考君临郢水之邦仪于后宫圣迈余□土山之配顾惟冲眇深荷劬劳爰膺天与神授之符适遘龙变云蒸之会惟木有本惟水有源实钟余庆谓天盖高谓地盖厚莫报至恩矧元良之国本以贞乃夙夜之  慈怀少慰奉紫庭之觞恭陈燕贺镂琼玉之册祗荐  鸿名庸伸臣子之悦抑风四海以孝爰十吉辰谨率文武臣工敬奉册宝加上  尊号曰  圣母章圣慈仁康静贞寿皇太后伏愿维祺有永俾炽无强寿考万年并天长而地父子孙千亿绵椒实以蠢繁臣诚欢诚忭稽首顿首谨言遣武定侯郭勋捧节册行礼赐勋银百两币六表里
　　○己未免命妇朝贺
　　○庚申四川威茂二州地震
　　○壬戌鸿胪寺言  宗庙大礼告成并加上  两宫徽号礼成请  上御殿称贺  上以  两宫未贺诏罢之礼臣复请捧表至奉天门赍进  上曰卿等既捧表贺可如状元上表仪乃殿上上之进卿等心第罢宣以见朕意
　　○以旱蝗免山西大同等卫所屯粮有差
