<!-- { "loadSidebar": true } -->
　　○更定  世庙名为  献皇帝庙先是  上谕礼部尚书夏言前以  皇考庙比世室之义即名  世庙今分建  宗庙推  太宗世祭不迁恐  皇考亦欲尊让  太宗且世之一字来世或用加宗号今加于  孝庙又不得世宗之称徒拥虗名不如别议卿可会勋时慎议以闻三臣议未上  上复谕言  皇考庙名卿可会二臣看详如题曰  献皇帝庙庶别宗称且见推尊之意于是言等援考古今谓  圣谕允当庙以谥名既合周典而  尊号昭揭又与  列圣庙号同符请敕所司恭制扁额择日告悬并以谕议宣付史馆昭告来世诏悉如议
　　○庚子  诚孝昭皇后忌辰  奉先殿行祭遣彭城伯张钦祭  献陵
　　○以灾伤免辽东金州等卫屯粮有差
　　○壬寅先是  上以造  方丘及朝日坛王爵屡下户部购红黄二色玉不得乃下边臣于天方国土鲁番入贡诸夷永之又不得至是原任回回馆通事撒文秀言二玉产在阿丹去土鲁番西南二千里其地两山对峙自为＜此鸟＞雄有时自鸣请依宣德时下番事例遣臣赍重货往犭□冓之二王将必可得部以遣官下番非常例第贵诸抚按督令文秀仍于边地访求报可
　　○以灾伤免江西吉安等府田粮有差
　　○癸卯  上谕礼部  三后主迁奉  陵殿礼成朕宜往慰尚书夏言等请期日  上答谕曰卿等以山行约日朕先见  长陵告以其往之意次诣  裕陵二陵行奉慰礼居守以伯錞尚书材从官如前其以是月二十六日发京至彼定回期武士以六千人二拨更卫礼部因上仪注一太常寺备办  长陵  裕陵  茂陵祭品如常仪一翰林院撰各祝文一前期一日免朝  上奉  皇太后率后妃告  内殿毕各还宫一二十六日辰时启行  上奉  皇太后升辇  上驾前导后妃辇轿后随由长安左门出一扈从官便衣前行文武百官俱吉服先趋德胜门外等候送  驾过退一锦衣卫设丹升仪卫扈行一府部等衙门并日讲官科道遵照今奉  圣谕扈从俱如前一扈从官往回在途供事以便衣一工部差官巡视桥梁道路遇有损塌随宜脩理一居守文武大臣已奉有简命照例请敕行事一直守皇城四门京城九门分调提督武臣及点闸科道官兵部坐名奏请一关给扈从官军行粮户部俱照例举行一光禄寺随处预备御膳酒饭供具一是日  驾至河沙昌平州官吏师生耆老人等俱跪迎于道傍  驾过退  上奉  皇太后降辇入行宫本日免朝一二十七日早文武从官诣行宫早朝各衙门官奏事如常仪朝罢百官先行  上奉  皇太后启行后妃辇轿后从至  天寿山行宫驻驿免朝见一二十八日早免朝  上诣  长陵行祭告礼从官各具吉服恭诣陪拜一二十九日早免朝  上诣  裕陵行奉慰礼从官常服陪拜毕先行诣  茂陵候  驾复诣  茂陵行礼俱同前从官退先诣行宫候  驾一  驾驻  陵下行宫早朝各衙门官奏事如常仪一  驾还京日免朝从官先行  驾发至沙河行宫从官行叩头礼一次日早见朝从官先行  驾发在京文武百官及军民耆老人等俱出迎于德胜门外居守文武大臣伏谒  驾前致词行叩头礼教坊司大乐鼓吹振作  驾入  皇太后以下各还宫  上告  内殿如仪一次二日俱免朝第三日百官吉服朝参诏如俱拟
　　○升江西道监察御史虞守愚为大理寺左寺丞
　　○乙巳初户部尚书梁材＜锍-釒＞乞改南京户科给事中周珫言材职司邦计当大工方集边储告匮弹心经画以制国用材之职也乃欲便其身图去繁就简非大臣事君之道宜赐戒饬以儆有位＜锍-釒＞俱下吏部部覆材安分知足自甘简远然其才能足禆国计似应勉留  上曰材自疑永远去负朕任用素心该部不行参奏其与材具实对状于是吏部上章引罪而材亦自劾云臣四五年间由藩臬荐至正卿比以忧去服方阕即荷  恩论趣令复任臣当此殊过自揣薄劣且年就哀迈惧不能堪窃欲乞骸骨归又无以毕生平图报未尽之志故愿就南曹少效涓挨实不意其类于自便之为也惟  上怜察状闻  上以材服罪语皆实宥之仍令悉心供职而夺吏部堂上官俸三月该司官俸四月
　　○丙午南京吏部尚书湛若水进所纂二礼径傅测大略以曲礼仪礼为经礼记为传礼部尚书夏言谓其立论以曲礼为先似与孔子之言相戾不可以传示后学惟是本官好学之心老而不倦宜加精旌奖  上曰既戾孔子之言何以传示后学罢其书不省
　　○初四川威茂等处深沟浅沟浑水等十余寨番贼紏众据险邀阻粮运分兵攻犯茂州及长宁等堡安求抚赏副总兵何乡乃密与副使朱纨定方略先筑茂州外城以坐困之寻以剿平浅沟浑水碉寨斩捕首虏甚众于是诸番震惧争执首恶以献刑牲软血或断指割耳誓不复叛乃与刻木结约部分其众画地为守由是松茂之路遂通巡抚都御史潘继巡按御史陆琳列上诸臣功状  上深嘉之赐卿执各白金三十两彩叚三表里鉴琳各一十两二表
　　○丁未  献皇帝庙工完奉悬庙额
　　○吏科都给事中王祯言  庙工大兴工艺满百职司营缮者已受长禄且享大官之给若复广求升迁非人臣事君之谊况官爵冗多廪禄难继亦宜裁损工部覆议自今在工文职本部会同吏部核其年资浅深效劳多寡武职会同兵部核其在工久近供事劳逸区分类别不令混淆其内外官匠并杂职吏胥听科道协同部属甄别奏请从之
　　○戊申  驾发京师是日驻沙河
　　○大同镇臣以虏兵万压境上＜锍-釒＞乞马照给太仆马一千五百匹
　　○贵州平浪长官司叛苖余党王总等紏众袭夺凯口囤据险抗敌官共参将李宗佑指挥陈佐周钟并百户军舍人等三十余人俱被执抚按等官以闻因参失事诸臣之罪诏革总兵官杨仁职罢任巡抚都御史陈克宅任回籍下土官王仲武于巡按御史狱俱俟勘明处分停监军副使陈则清兵备副使林茂竹俸令戴罪视事左布政使张峨宣慰使安万铨俱行戒饬其守备等指挥官铁冠王达周人等十四人及李宗佑等十一人俱禠冠带停俸戴罪杀贼俟事宁裁夺
　　○己酉  驾至  天寿山驻跸行宫
　　○升提督西苑户部左侍郎张云为户部尚书令参与部事户部郎中张玩为太仆寺少卿专管西苑俱以九年考满也先是有旨云玩督管西苑勿得更调故皆久于其职
　　○庚戌  上亲祭告  长陵
　　○辛亥  上诣  裕陵  茂陵行奉慰礼
　　○壬子  上面谕礼部尚书夏言曰
　　○皇子初生既诏告天下何独外国至册封日始遣使诏谕况以告闻  天地百神即当使华夷一体知悉他日册立再行诏告卿宜议拟举行言奏请遣翰林官一员充正使给事中一员充副使赍捧诏书往谕朝鲜安南二国俟册立之日再遣如制  上命着为令
　　大明世宗肃皇帝实录卷一百九十二


大明世宗肃皇帝实录卷一百九十三
　　嘉靖十五年十一月癸丑朔
　　○甲寅时宣大延宁皆有虏警上用御史徐九皋胡鳌言复设宣大总制官更名为总督诏兵部会举谙练戎务素有威望者往于是兵部以户部右侍郎周叔南京工部右侍郎王尧封巡抚顺天右副都御史党以平三人名上  上命再推又以总督漕运都御史周金刑部左侍郎杨志学为请留中五日得旨仍以叔升兵部左侍郎兼都察院右佥都御史总督宣大偏关军务事宁回京狭西三边总制亦更名总督起闲住大理寺卿史道为都察院右佥都御史巡抚大同升顺天府府丞郭登庸为右佥都御史巡抚宣府见任两镇巡抚樊继祖路迎俱取回别用张云专提督仓场兼管西苑农事温仁和添注吏部李廷相礼部俱左侍郎日讲经筵如旧道先以阙左会推官不到为汪鋐所参闲住云原以侍郎督西苑农事十月间升户部尚书参与部事仁和起复以原职吏部左侍郎史馆供职寻充日讲官廷相亦以兵部左侍郎日讲是时  上明习政典尤加意用人故因宣大总督＜锍-釒＞一旨通及之改云提督仓场添注仁和吏部改廷相礼部而持起道擢登庸抚宣大群臣咸服  上任人行政之审当云
　　○是日北虏大举自大同井坪堡进掠山西次大辛庄逼静乐县巡抚韩邦奇告急命调大同奇游兵宣府游兵兼程往应之京营东西官厅及保定埠马令拣选精锐待报启行促周叙赴任
　　○乙卯升服阕原任户部郎中詹荣为光禄寺少卿支从四品俸以十三年赈济大同功也
　　○初  上登极遣使诏谕安南以道路梗阻未达而返至是皇子生奉旨复当遣使诏谕礼部言安南不修职贡且二十年往者两广守臣言黎譓黎广非黎晭应立之嫡莫登庸陈暠等皆篡逆之贼宜遣使按问求罪人主名以行  天讨又近云南守臣言安南亡命武严威等侵犯王略拘执土官宜弁行体勘且前使既以道阻不通今宜暂停遣命以全国体  上曰安南诏使不通又久不入贡叛逆照然其趣遣使勘问征讨之事会同兵部速议以闻
　　○丙辰改浙江道监察御史伦以谅为吏部主事以弟以训任祭酒例应回避也
　　○荫秩满吏部左侍郎兼翰林院学士温仁和等頴为国子生
　　○命南京提督操江署都督佥事李璋充总兵官镇守贵州兼提督平清等卫地方
　　○丁巳  恭让章皇后忌辰遣中官祭  陵寝
　　○直隶太湖县地震有声
　　○以
　　○皇子生遣翰林院修撰龚用卿户科给事中吴希孟充正副使颁诏于朝鲜国赐周王以文绮彩叚
　　○诏趣原任户部尚书许赞先服阕之日至京俟服终次日即诣吏部莅任视事吏科给事中谢廷＜艹洍＞言赞河南灵宝人去京师仅千里具服阕伊迩使得终制就道兼程拜命亦未遟也惟  陛下少宽前期劝忠以孝  上曰＜艹洍＞言亦是苐今用人为急尚书不可虗位耳此不为例
　　○戊午  上御奉天殿以
