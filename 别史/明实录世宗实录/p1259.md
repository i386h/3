<!-- { "loadSidebar": true } -->
　　○罢开胶莱新河议先是御史何廷钰请＜锍-釒＞浚新河诏遣廷钰往会山东抚按官勘报至是言胶莱新河一带系元人已开故道特因马家濠南北长四里内有石冈难凿而止前海道副使王献曾鸠工聚材焚以烈火凿通此濠随于分水岭南北河道并力挑浚设立闸座八处工已十之三四寻以本官迁去工竟未就即今此濠旧迹犹存持两岸沙土日久颓下遂致淤塞挑浚亦不甚难至于分岭地本高阜故白河之水至此分流然度其地势终不甚峻今在南者为积沙所淤水惟北流若加开浚深广中间虽有碙＜石句＞滩濑诸石亦自人力可施司道诸臣至称旧估二百七十余万恐必有增无减其委官通判罗士贤等所估亦称一百六十万两臣虽心计不足窃工姑如士贤所拟数三分之岁给一分年终总挈工费几何而次岁固可定矣其通海一节则中间地势既高若必使两潮相接湏浚深及八九丈恐滨海之地凿下数尺水泉溢出人无所置足势定难成而所费真不下数百万矣计惟一意引河添设上下闸座＜锍-釒＞理各处泉原随宜因势而为之虽未免重费而视凿通两潮犹为稍省第现河之流不雨即涸而白河其流亦微遇夏秋水泛则二河自合而沙恒多其胶河无沙视现白二河源亦稍盛顾又在分岭以北不达于南张鲁河虽无源而中有泉亦必从东都伯之地引之计二十余里然后可通沽河水势大而沙尤多若于吴家口闸之下因小派而引之可以济南行之水但恐沙随水走河溢受淤盖新河原系人力所开南北俱潮水所入之地惟其势不甚峻故水泛不甚冲决而水因潮逆则沙虽随水泛而流亦因水缓而停必湏成岁挑浚而后可此司道诸臣所虑泉源不足者也臣意于＜锍-釒＞理之时广加寻引而于王副使所设八闸如陈村杨家圈已损坏者兴而葺之其余完存者添而修之及胶河等处之口亦添设小闸大约共计大小十三四座所增既密启闭以时自足济用若犹虑水泉微小闸不足恃则如委官筑埧之说亦可潴蓄不泄诸臣乃复虑山水骤发冲击之虞及出入河海船只搬剥虑患计费至此可谓纤悉无遗矣至于南北两海臣备查博访知之颇悉在比者无风可以篙行南自淮安海口由云梯关至马家濠风便不过三四日之程中有莺游山可以湾避又沿海崖一路系行盐地方少加＜锍-釒＞达而行尤为稳便且新河南北迂回计二百四十余里挑深广为力固难然不计工费而为之则亦无不可成者其所难者则如诸臣之虑所引泉源恐或未足岁加挑浚其费不穷兼之此时南北兵革未宁而近日灾伤尤异常时工役今且暂停此役一兴虽假以三年之从容亦湏每岁给以银两五十余万当此财力绌乏之时何从出办又况开河建闸所费已百万以上之财而三四次转剥必湏多造船只其费益无所出东土穷荒公私俱竭此河若开又必循会通河设官编夫体例方可永久通行不无愈增亏损此则又当相时审力而治之者也乞下工部酌其行止焉得旨报罢
　　○乙亥  孝贞纯皇后忌辰  奉先殿行祭礼遣清平伯吴家彦祭  茂陵
　　○丙子
　　○陕西阶州地震
　　○总督蓟辽保定军务都御史杨博＜锍-釒＞请开密云白河以济粮运于杨庄地方筑塞新口使白河之故道＜锍-釒＞通与潮河之水合而为一仍于密云城西修筑泊岸以防城墉崩塌之患从之
　　○丁丑
　　○罢亲耕籍田遣户部尚书方锐祭先农之神
　　○旌浙江等处节妇徐氏等七人烈妇吴氏等二人
　　○升礼科都给事中张思静为四川布政司右参政山东道御史姚一元为福建按察司副使
　　○山西捕获虏谍白世杰马元及潘云等十九人  诏升巡抚都御史王崇为兵部左侍郎兼右副都御史斩世杰等枭示于边
　　○下原任大同总兵官吴瑛于法司逮问瑛先以失事下按臣讯治狱未上兵部用御史马三才荐檄诣军门立功自赎巡按毛鹏奏其奸欺状故也
　　○革辽东镇守总兵赵国忠任仍下按臣追赃以巡按御史王光祖论其贪纵故也
　　○以三十一年陕西石羊圈等处失事谪原任陕西红城子守备指挥傅津凉庄游击冯中立各戍边
　　○福建备倭都指挥张辉受命年余始赴任巡抚王忬劾其畏避诏械辉至京问黜为民
　　○戊寅
　　○南京太仆寺少卿王楠为南京鸿胪寺卿
　　○以军功荫总督陕西三边兵部左侍郎贾应春弟应轸为国子生
　　○掌右军都督府事南宁伯毛重器卒赐祭葬如例
　　○升镇守广西副总兵署都指挥佥事刘远为署都督佥事佥书南京中军都督府事
　　○虏分道寇宁府怀来川龙门城等处
　　○己卯
　　○改南京礼部尚书王崇庆为南京吏部尚书
　　○升四川左布政使周采为都察院右副都御史巡抚云南
　　○吏部奏京官给假者例不作缺限回籍两月还任但迁坟营葬与送亲送子者不同若任其迁延旷事殊非政体宜如京官养病例勘明准放员缺铨补待事毕原籍官司具实起送赴部如过违三年之外者照例革职从之  赐皇亲锦衣卫指挥马仓祭一坛丧葬银四百五十两仓贞妃侄也
　　○庚辰
　　○先是工部右侍郎赵文华＜锍-釒＞陈备倭七事一祀海神言天吴显灵庙在莱州请遣官望祭于江阴常熟以激人心一降德音乞下令有司掩瘗枯骸蠲粮税省耕农以子惠元元一增水军欲多募淮扬壮健大修战舰以固海防一差田赋按苏松四府民田一丁过百亩者重科其赋更预徵官田之税三年以佐军兴一募余力晓谕富家有能输财力自效者事宁或与论功或与释罪一遣视师言当事诸臣以兵为试须以重臣监督之乃克成功一察贼情欲招通番旧党并海盐徒易以忠义之名令其入巢侦伺因以为间＜锍-釒＞下部覆谓祀海神降德音增水军募余力察贼情俱有禆军政请下督臣酌行其差田赋恐致扰民遣视师宜行总督张经奖率诸军不必别遣会昆山县致仕侍郎朱隆禧奏请添设巡视福建都御史并开互市之禁  上谕闾臣曰南北两欺不宜怠视本兵若罔知者文华隆禧二臣之＜锍-釒＞似不同泛奏者当有依马今南破北虗岂为国之道耶  祖宗养教恩深岂以怨讟时君而忘  先圣大德卿等其集兵部科臣示朕此意令尽忠猷以告于是兵部尚书聂豹等震慑请罪言文华之＜锍-釒＞臣度其可行者已奏可之其事有室戾者亦复＜锍-釒＞陈其略至如隆禧所奏设巡视则科臣谓官多民扰其云开互市科臣亦谓示弱兼以北虏之市为监皆驳寝之且昨岁文华已有市舶之议于时户部下所在守臣计处至今未报臣惟  祖宗制倭绝其朝贡至以勋臣出镇海波始清当时绝不言及市舶意良有谓且浙直兵力脆弱所恃徵调以策应缓急者独有漳泉兵耳若更设巡视闽中则人怀自顾漳泉之兵岂得复为苏松两浙之用今兵力四集南倭似有可平之浙而宣大诸境边□亦各矢力奋猷足寝北虏之谋倘所任不效则当治诸臣及臣等之罪＜锍-釒＞入得旨南北两欺倭贼残毁地方尤甚昨下谕求平剿长策欲豹等入告忠猷今此＜锍-釒＞何有忠猷之告其更悉心计处以闻于是豹益惶恐上言臣犬马之愚岂敢不尽顾智机浅短军国大计筹虑实有未周盖中间机宜非可遥制方略不能面授拘于职掌者既难于径行得于传闻者又未敢轻奏是致藏否异同涓滴未效兹谨沥竭血诚遵诏上便宜五事一制胜之本督臣驾驭失策诸将不相为用宜令历心以集众思厚赏以毕群力一周兵之术寇至宜以舟师截之于外狼土诸兵驱之于内而以乡兵遏其横奔互相恃角则战守俱利一散贼之党令宁绍漳泉等府编立保甲自相稽察凡民出心诰其所向入必验其所得严以觉举之法重以连坐之科一足食之计凡抚按论罢藩臬郡县等官未有进赃者宜徵入以佐军需一足兵之计＜锍-釒＞列罪锢诸将视其重轻限以首功多寡自赎赎已积功叙复其官已乃积功迁次如例不效则仍正其罪＜锍-釒＞入  上曰尔等职任本兵坐视贼欺不能设一策平剿及奉谕问却又泛言其对抚拾旧文塞责豹始降俸二级侍郎翁溥等各夺俸半年所司郎中张重降一级调外任余各夺俸三月已复降敕切责张经师文罔效令其严督诸臣亟为剿贼安民如再因循重坐不贷
　　○辛巳  命故惠安伯张伟孙元善袭祖爵
　　○升四川右布政黄光昇为本司左布政使
　　○治河南盗师尚诏作乱时守土诸臣失事之罪归德卫指挥同知朱殿坐死击狱归德府知府尹一仁黜为民柘城县知县王世祯鹿邑县知县李景儒归德卫千户董恺张梓俱谪戍商兵县知县周南归德守备指挥谢居信阳卫指挥芮九思等各赎杖还职
　　○刑部尚书何鳌等奏上律例九事一凡奸缌麻以上亲之妻若妻前夫之女同母异父娣妹者罪如律奸夫发附近卫充军妇女离异归宗并听夫嫁卖一凡用财冒袭军职者若系乞养异姓及抱养远族者或受人财物卖与替袭者又赂本卫所原勘官首先保结已经到部袭替者俱依  成祖钦定妄告冒袭不实之官并保勘官俱罢职揭黄永不得袭其保勘官将原卫所首先保结官各一员罢职揭黄卫所并都司掌印佥书连名保结者俱依律未减若有赃并以枉法论其朦胧保送违碍子孙弟侄者俱照常发落仍不许袭一凡宗室悖违  祖训出城阅阅赴京者即奏请先降为庶人送回其奏词应行勘者行巡按查勘若非有迫切事情不启王转奏又不具告抚按守巡輙听信拨置径赴京及犯有别项情罪应合降革送发高墙等项悉照前题准事例施行一宗室互相讦奏行勘未结而輙诬奏勘官及不干己事捏奏抚按者不论事情重轻俱寝不行一军职犯该人命失机强盗真犯死罪及减死充军者不论典刑监故子孙俱不许袭沿边地方总兵副参游击守备都司卫所官员但有科敛入已赃私至二百两以上永戍边卫四百两以上枭示一凡沿边沿海及内府州县与卫所同住一城者及卫所自住一城者若遇寇至不能固守致贼陷入杀掳三十人以上烧毁官民房屋卫所掌印官与捕盗官俱比照守边将帅失陷城塞者律斩其府州县掌印官及捕盗官不能竭力协守俱起送吏部降一级别用其府州县原无卫所任专城之责者若有前项失事不分边腹掌印捕盗官俱比照牧民官激变良民因而失陷城池律斩一凡抢夺至三次犯罪者不论革前革后俱比窃盗三犯绞罪奏请定夺一凡军职有犯倚势役占并受财卖放余丁至三十名以上致废防守俱比军职卖放正军包纳月钱至二十名以上事例罢职戍边议入俱允行
