<!-- { "loadSidebar": true } -->
　　○巡按浙江御史胡宗宪勘上去年十一等月倭犯嘉湖诸臣功罪言倭屯据柘林突犯嘉善及嘉兴攻府城东北二门时指挥陈光祖把总孙敖指挥乐埙俱拥兵不战咸以贼众兵寡为角□羊贼遂越卫城流劫秀水归安都御史李天宠督参将俞大猷都指挥刘恩至水陆兵同抵嘉兴而佥事罗拱辰兵亦来会天宠督发各兵并力追剿分命副使陈应魁陈宗夔随营监之令克期夹攻水陆并进乃宗夔见恩至所率皆苍山福广锐卒欲专其功业与大猷约期乃前期以孤军先进与贼战乌程县之窑墩我军不利贼亦颇有损失复敛入柘林老巢于十二月突出犯新带恩至威令不行偏禆各自为进止百户赖荣华统福兵六百人恃其枭健鼓行直进贼溃登舟荣华乘胜薄之中鸟铳而死把总孙敖千户郑远以苍山兵先遁师遂奔败嘉善知县邓植望风弃城走翌日城遂入嘉善焚县泊屠掠甚惨以上诸臣进退无纪彼此离心贪功观望有同儿戏坐贻地方大害请分别治罪而恤录其死事者诏禠刘恩至冠带令戴罪杀贼下孙敖八人及邓植于巡按御史讯治夺兵备副使陈宗夔佥事罗拱辰俸各一月责俞大猷陈应魁策励供职其阵亡将士赖荣华等下所司优恤如例
　　○癸未  册封宁安公主授宁晋县民李和为驸马都尉
　　○调礼部左侍郎兼翰林院学士掌詹事府事程文德为南京工部左侍郎初文德奉诏供撰玄文  上疑其所撰有暗欺者会南京吏部尚书缺吏部以文德名上  上意文德欲自脱也愈疑之遂命调是职已具＜锍-釒＞辞有瞻望阙廷傍徨踯躅欲去不忍之句  上谓其犹怀欺讪  命黜为民
　　○升尚宝司卿王惟中为南京太仆寺少卿
　　○甲申  恭仁康定景皇帝忌辰遣指挥吴滋祭  陵寝
　　○代府潞城王俊梭薨赐祭葬如例
○乙酉
　　○发太仆寺马价银一万二千两于保定市马给军
　　○丙戌
　　○春分祭大明于朝日坛遣英国公张溶行礼
　　○遣工部右侍郎赵文华祭告海神并察视江南贼情初文华条陈御倭便宜首请遣大臣祭东海至是礼部覆如其言  上以问大学士严嵩嵩言南贼扰据苏松二载设官调兵未见实效屡次奏报或多失实宜依部覆遣大臣往祭宣布朝廷德意即令祭视贼情访求可以区处长策具实奏闻其所差官或即用文华亦可  上乃命文华往文华本嵩私人及是复自以奇褒术得幸于  上既出凭宠自肆所睚眦即立摧朴百司无不望风震熠奔走供奉恐后时公私财贿填入室江南为之因敝焉至于牵掣兵机颠倒功罪以致纪律大乱战士角□羊体虽徵兵半天下而贼势愈盛皆嵩引用匪人之罪也  命礼部右侍郎茅瓒以原职国子监祭酒尹台改詹事府少詹事兼翰林院侍讲学士同供玄撰寻又命台掌本院事
　　○丁亥
　　○建大祈岁典六日停刑禁屠大例
　　○戊子
　　○改礼部左侍郎闵如霖为吏部左侍郎仍兼翰林院学士掌詹事府事改南京尚宝司卿张秉壶为尚宝司卿
　　○发太仓银七万两于大同备军饷
　　○庚寅
　　○祭历代帝王遣定国公徐延德行礼侯顾寰驸马谢诏尚书聂豹王用宾分献
　　○辛卯
　　○修理南京城垣
　　○升司经局洗马兼翰林院修撰郭鎜为国子监祭酒
　　○壬辰
　　○以淮徐灾伤重大诏折徵漕粮十分之三每石徵银六钱
　　○甲午  命右春坊右中允管国子监司业董份回坊管事罢兵部尚书聂豹回籍闲住是时南北多事  上深以为虑责成本兵甚切豹事多推诿不当  上意惟秋末輙类举各臣报捷＜锍-釒＞请玄祐而已  上初亦悦之为溥大赉再举颇厌传谕辅臣切责令陈剿平南北之策凡再上不称旨削俸二级至是  上谕在直八臣曰  祖宗时于吏兵二部正官每慎其选况今日多事时耶兵正年多不胜重任卿等可评论之大学士严嵩等对豹果衰眊臣等当传  圣意今彼自为进退以全我  皇上优待大臣之体于是豹乃引疾乞休  上特令闲住云
　　○革韩府中尉旭榠旭被融煓爵发高墙禁住坐酗酒杀人故也
　　大明世宗肃皇帝实录卷四百十九


大明世宗肃皇帝实录卷四百二十
　　嘉靖三十四年三月丙申朔  孝肃皇后忌辰遣彭城伯张熊祭  裕陵
　　○升总督蓟辽保定都察院右都御史杨博为兵部尚书
　　○发太仓银二万两于易州二万两于昌平三万两于辽东备客兵粮饷
　　○戊戌
　　○发太仆寺马价银六万两于辽东市马太仓银二千两给赏辽东游兵戍蓟镇者
　　○己亥
　　○增设云南姚安府通判一员于石崖驻劄督捕盗贼裁革广西府通判一员移赤石崖巡检司于温册村
　　○提督两广侍郎鲍象贤以盗劫浔州南宁二府库劾分守参议施千祥参将王宠及巡捕指挥邓廷辅知府陈邦治等失事罪诏夺千祥宠俸一月余下巡按御史逮问具  奏
　　○庚子
　　○改南国子监司业王材为国子监司业
　　○先是贵州台黎等寨苖贼苖关保首乱四川之容山苖高伏等广西之洪江生苖相火□＜曰羽＞并起流劫三省守臣屡行抚剿未定至是三月余矣贵州总兵官石邦宪等督调湖贵二省官兵分部鹏剿俘斩七十八人遂檄谕十八寨苖许其执渠首赎罪于是诸苖听抚设盟受约束而还事闻诏赏邦宪银三十两纻丝二表里总督冯岳巡抚张鹗翼各二十两一表里兵备副使刘望之而下各赏银币有差  诏简山东河南两班民兵止留精健三千人为一班入卫汰去老弱三千令每名岁徵银三十六两输部以备脩边从给事中甄成德御史黄国用议也
　　○辛丑
　　○广东高州地震
　　○升巡抚大同兵部右侍郎王忬为本部左侍郎总督蓟辽保定令速赴镇不必候代其大同巡抚事行总督许论暂理
　○壬寅
　　○清明节遣恭侯吴继爵武定侯郭守乾长宁伯周大经玉田伯蒋荣分祭  八陵都指挥使徐礼祭  恭仁康定景皇帝都督佥事沉至祭  孝洁皇后及  哀冲  敬庄二太子中官祭  恭让章皇后各陵坟
　　○山东沂州地震  命山东道御史马三才提督北直隶学校
　　○癸卯
　　○建祈年醮典于洪应雷坛七日停刑禁屠如例
　　○湖广蓝山县徭贼平督抚官冯岳等论奏诸臣功罪诏赏参议胡尧臣等币有差革千户陈孟元任
　　○甲辰  命故平江伯陈圭孙玉谟袭爵
　　○升四川右布政使齐宗道为都察院右佥都御史巡抚大同
　　○乙巳
　　○升翰林院检讨朱大韶为南京国子监司业
　　○山西浑源巨寇郭尚儒等平诏赏总督许论参将李钦银币有差升副使杨顺俸一级尚儒浑源州人初聚众四百余据广灵西山铁撅崖为巢劫掠远迩守备指挥方琦率兵出捕为尚儒所执官军伤亡甚众论檄顺钦等以计擒之其党遂角□羊去
　　○丙午
　　○宁安公主将出府谒告  奉先殿辞  上及  皇贵妃戒命醮遣如礼
　　○升狭西按察司副使张瀚为广东布政使司左参政
　　○丁未
　　○升浙江按察使鲍道明为四川右布政使
　　○发太仓银十二万于宣大山西三镇给防秋军饷  赐苏松海防佥事董邦政四品服俸赏银二十两纻丝二表里录其正月间川沙洼剿倭功也
　　○兵部覆浙江巡按御史胡宗宪＜锍-釒＞报正月朔柘林倭夺舟犯乍浦海宁攻陷崇德县又转掠搪栖新市横塘双林等处复攻德清县杀把总梁鹗指挥周奎孙鲁百户陆陵周应辰副理问陶一贯等请正失事诸臣之罪并录有功及死事者  上以城陷失事重大命巡按御史执崇德县知县蔡本端角□羊京讯治参将汤克宽把总指挥丁仅下督府先取死罪招巡抚李天宠都指挥吴韬邵昇领兵佥事罗拱辰俱停俸戴罪杀贼夺副总兵俞大猷及参政谢少南兵备副使陈应魁佥事凌云翼等俸三月下指挥等官李上等七人于按臣问周奎等陶一贯等各赠袭如例获功知县杨芷副千户曾勇监生乔镗等令军门奖赏有差已遣本端至坐失陷城守谪戍
　　○发太仆寺马二千匹银三万两于大同镇补备骑兵
　　○戊申
　　○南京户部尚书孙应奎以浙江江西湖广等布政司直隶应天等府节年通粮数多参司府总部等官参政顾中孚参议郭惟清殷迈等一十四员各违慢当罪诏罚如降调如例
　　○己酉  武宗殷皇帝忌辰  奉先殿行祭礼遣广宁伯刘允中祭  康陵
　　○庚戌
　　○升山西布政使司右参政曹邦辅为浙江按察司
　　○辛亥
　　○升户科左给事甄成德为狭西按察司副使
　　○发太仆寺马二十匹兑给宣府军士
　　○壬子
　　○建神应轩于西苑
　　○发太仓八万两于蓟镇给春防添设兵马
　　○癸丑
　　○升山西按察司副使王廷为本布政使司右参政
　　○狭西好地平苽咂等族番人章癿焦吉等贡马及盔甲腰刀等物赐宴费赏如例
　　○甲寅
　　○宁安公主行下嫁礼
　　○先是洪应坛建祈年兼祷板醮典七日业已竣事矣至是复下谕礼部曰  朕昨奉洪应祈典之中辰下役不行敬谨以是怨上不无且下谕诸司当竭赞君为民之诚乃不无欺诽者岂可诿为数有而快其谤志其复启坛七日勿怠视之
　　○二月间虏千余骑犯苏镇马兰峪由宽佃各关入参将赵倾葵率众御之兵败及于总指挥禇文明李相周官千户黄世勋叚起元百户孙世爵等俱死总兵周益昌自建昌营督诸将兵驰援分据诸隘口虏不意大兵至遽引去余众不及出者多弃马缘山磴而走凡拾虏首二十余级获遗马四百三十余匹事闻诏赏总督杨溥银四十两纻丝三表里赠倾葵都督同知荫一子副千户世袭立祠祀之文明相等赠都指挥佥事世勋等赠指挥佥事世爵等赠正千户配享倾葵祠其子各升袭三级余升赏有差  敕分守湖广镇筸参将悉提所部汉土兵移驻五寨长官司初大征湖贵苖设分守镇筸参将一员驻劄麻阳去乾州五寨各越百里外以其遥制之难苖情间作不靖至是焉牌寨苖龙亚七等以讐执镇溪所千户宋钦总督湖广川贵侍郎冯岳等因言五寨系湖贵接壤寸土皆苖宜移镇筸参将驻此适麻阳乾州之中以便控制且寨东有蜜峰寨西有牛拗脚又诸苖出入之冲宜各立哨堡一座分兵防守兵部覆其议便从之
　　○苏松兵备任环督参将角□羊明道等以舟师与倭战于南沙野茅洪败之斩首一百八级
　　○乙卯
　　○巡按直隶御史孙慎勘覆三十三年倭犯苏松地方文武诸臣功罪并请录死事者得旨指挥娄宇等十九人及原任备倭署都指挥佥事梁凤海防佥事董邦政俱功罪相当宥不问指挥等官徐承宗等二十七人令按臣建讯夺知县周秀等六员俸三月禠备倭署都指挥佥事卢镗冠带戴罪杀贼赠死事省祭官孙镗及巡检李丛禄俱光禄寺署丞阵亡千户部元男升袭如例
　　○赠大同阵亡指挥佥事薛蓁为都督佥事
　　○赐祭葬附享总兵岳懋祠荫一子正千户
　　○甲寅
　　○夏蓁从懋至灭虏堡遇零寇懋欲逐之蓁言贼狡猾恐有伏懋不听遂陷虏围中蓁以突围出闻懋被戗曰主将已死何已生为复冒阵而入死之至是按臣毛鹏上其事故有是命
　　○己未
　　○升翰林院编修高拱为侍读以九年秩满也
　　○壬戌
　　○封襄府镇宁王祐檽庶第五子厚熧为镇宁王长子
