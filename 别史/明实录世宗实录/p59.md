<!-- { "loadSidebar": true } -->
　　大明世宗肃皇帝实录卷二十六
大明世宗肃皇帝实录卷二十七
　　嘉靖二年五月庚午朔  改致仕太仆寺少卿潘府为太常寺少卿致仕时有荐府学行可任国子监祭酒者吏部谓府年老不愿仕进宜量改清秩以边具高尚故有是命
　　○虏犯密云入石塘岭杀指挥隆殷而下四人事闻得旨左参将霍汝忠以失奏报逮治仍责让巡抚都御史孟春镇守总兵官马永等令各以状对署都督佥事武振充总兵官镇守甘肃地方
　　○四川威州茂州地震
　　○辛未
　　○巡抚延绥右佥都御史周金称疾乞休不允
　　○唐王弥鍗薨无子命文城王宇温权理府事候宫人张氏遗腹就馆其奏处分
　　○湖广容羙宣抚司土官田世爵等遣使人入贡
○狭西同州地震
○御史黎贯言国初夏秋二税麦四百七十一万二千九百石今止四百六十二万五千八百四十三石米二千四百七十三万四百五石今止二千二百二十万二十三百七十四石而宗室之蕃官吏之冗内官之众军士之增一切用度俱出其中以赋入则日损以支费则日加虽巧者莫能为之策矣乞敕户部通查  祖宗以来赋额及经费多寡之数一一区画上请则自知赋入有限而用费不容不节矣至于国储耗缺又因各州通负教多而官复以迁除太骤苟利交代漫不警省宜严为查核而给事中赵汉特举贯言切于时务当议亟行于是户部覆议天下钱粮出入数目已经题请责令州县开报其官吏考满升迁必严稽任内钱粮徵角□羊足数方许给由交代仍乞朝廷躬行节俭以先天下  上是之
　　○癸酉
　　○建州等卫女直撒鲁都等入贡命赐宴给赏钞币有差
　　○太傅定国公徐光祚以疾恳辞营务不允
　　○先是隆平候张玮遣祭告西岳及历代帝王陵寝容纵家人张安科索华阴等县民财为狭西抚按指劾玮＜锍-釒＞认罪诏夺禄米半年法司具狱当安边卫充军仍请治玮罪诏追原索赃入官
　　○初哈密都督写亦虎仙伏诛其子米儿马黑麻壻米者马黑木侄婿米儿马黑麻以同密逆俱下吏鞫问至是抚按上其状命斩于市子女没入安置如法
　　○甲戌
　　○升浙江按察司按察使林富广西右参政何诏江西右参政严纮俱布政司右布政使富广东诏福建纮仍江西浙江按察司副使张芹为浙江布政司右布政州部广西司员外郎张邦信为广西按察司佥事谢
○大同总兵官杭雄镇守延绥
　　○山西蒲州地震有声
　　○乙亥
　　○录故刑部尚书量芬曾孙世臣补荫送国子监读书先是芳子宁录荫入监中成化八年进士至是新定补荫之例故从其请云
　　○巡按四川御史杨材兵科给事中张原各劾巡抚四川都御史诉庭光贪暴殃民当罢诏调庭光于贵州而以贵州巡抚汤沭代之  命以孟子五十八代孙公肇暂袭翰林院五经博士公肇故博士元之侄元有子公棨尚初故以公肇权领祀事候公棨长仍袭前职
　　○丙子
　　○御史简霄劾奏道政司左通政张瓒先任给事中查盘四川钱粮私受卫官杨敖等数千金瓒上＜锍-釒＞自辩吏部言事在十五年前请行彼处抚按官覆实具奏从之仍命瓒出供事瓒复上＜锍-釒＞乞休不许
○荣王府承运存心国殿及东西廊房承运门火  上命抚按官严查失火之由并议处修理工料以闻
　　○丁丑
　　○复除翰林院编修林文俊原职
　　○升天津兵备副使钱如京为浙江按察司按察使山东道监察御史鲜冕浙江按察司副使礼部精膳司员外郎郑佐福建按察司佥事
　　○山西大同前卫雨雹大如鸡子深四五尺
　　○戊寅
　　○升浙江按察司副使黄芳为广西布政司右参政
　　○裁革广东永莞县税课局大使以课钞不及三万贯故也
　　○卯时雷雨交作击观象台候风杆连石坐碎之
　　○己卯
　　○复除原任副使何塘于浙江查约于江西俱提督学校
　　○升都指挥同知江桓为署都督佥事充总兵官镇守大同趣赴任
○升金吾左卫署指挥使刘江为署都指挥佥事于三千营坐营营操  命浙江都司都指挥同知韩平佥书本司事
　　○甘肃巡抚陈九畴奏先年本镇官军七万余人今见存不及其半又皆老弱无用乞发内帑银数万或勤支民运银两为召募费兵部覆议先发见在各库官银五七万两付总制侍郎李钺给该镇一面召募余候有银给发仍以亡逃军士责之清军御史使严限清勾以充原伍  上是之
　　○庚寅
　　○致仕南京工部尚书黄珂卒诏赠太子太保给祭葬如例
　　○翰林院修撰吕楠编修湛若水各上＜锍-釒＞言事楠谓辍讲之后深宫燕居易生杂念请以诸臣进过讲章时时省览思绎维持此心若水谓  陛下初政渐不免终右左近习争以声色异教蛊惑  上心大臣不得守法争自引去可为寒心今宜亲贤远奸穷理讲学以漋太平之业章入楠得报闻若水下所司知之
　　○辛巳
　　○建州等卫女直都督枚□育鲁都等来朝贡马给赏金织衣绢叚有差
　　○赐故工部右侍郎兼都察院右佥都御史刘丙谥襄敏丙于正德十三年总督湖广川贵采办卒于官以历官劳勚得赠南京工部尚书督学宪臣复采其行谊祀之乡贤至是其子援例请谥礼部覆议从之  敕大理寺卿郑岳锦衣卫都指挥使王佐往勘甘肃兵变事初法司既奉旨会官廷鞫李隆杀许铭事隆不服  上以狱情重大仍令法司锦衣卫堂上官一员往按之故有是命
　　○夜昏刻月犯心宿后星
　　○壬午
　　○选授行人邓显麟谭缵郭希愈杨瑞刘谦亨诉中王文张曰韬知县陈逅逋鈜陈相杜民表张濂徐锦进士仲选王璜叶奇俱试监察御史逅显麒浙江道曰韬河南道缵江西道鈜相湖广道民表瑞云南道希愈贵州道濂山西道谦亨山西道璜狭西道奇广西道文南京浙江道锦南京广东道选南京广西道
　　○工部右侍郎陈雍复上＜锍-釒＞乞休不允
　　○户科给事中汪应轸等劾司礼监典薄辛寿干午门内给散军官俸银设座南向无人臣礼且每银一千两扣减一锭殊失朝廷优厚官军之意＜锍-釒＞下所司
　　○以盐价高命重增各□中纳之课年远者每引一钱伍分年近者一钱七分令具如数支掣不得影射童复规利  诏修宋臣韩琦范仲淹祠于延州建故吏部尚书王恕祠于三原命翰林院各拟祠额有司岁时致祭从都御史姚镆给事中张原奏也
　　○四川道监察御史余翱言司礼监太监张佐典司章奏不取  上裁假纶言＜锍-釒＞隔内阁以变移国是  陛下宜亲揽政权亟正此曹蒙蔽之罪以充新政  上曰章奏朕皆亲揽付内阁票拟一遵  累朝故事张佐侍朕敬慎不欺御史安所得此言下所司知之
　　○致仕大学士刘徤遣曾孙望之诣阙上表谢恩  上曰朕念卿累朝嗜德年踰九十特降敕遣官存问以示优老怀贤之意览奏具见忠爱仍令有司给望之脚力以归
　　○癸未
　　○吏科给事中曹怀条六事一曰谨嗜欲二曰勤台对三曰胡进退四曰杜请托五曰重纶音六曰禁伪行  上曰事闻朕躬者自有处分其余已各有旨时尚书孙交林俊不安其位而内官外戚乞请无厌陈雍许庭光赵永屡劫不去故怀＜锍-釒＞及之
　　○甲申
　　○复除翰林院编修邹守益原职
　　○以江彬钱宁入官房及故保安寺改冯燕山府军卫等凡十五所
　　○己酉
　　○提督宣大山西等处军务侍郎臧凤称病乞休  上不许命用心观事如故候边方事宁具奏回京
　　○裁革永州零陵县河泊所官吏从湖广抚按官张琮何鳌奏也
　　○庆成王府镇国将军今降庶人奇氵□临辅国将军奇溓□瓦以纳贿私选犯罪人为仪宾尚六合郡君命夺禄米各三之一庆成王奇浈亦坐失察代奏降敕遣责
　　○丙戌  武宗毅皇帝禫祭遣驸马都尉京山侯崔元诣  康陵行礼
　　○左春坊左谕德温仁和再＜锍-釒＞称病乞休不许
　　○兵科给事中刘祺言近年水旱盗贼相仍法令多舛其故由公卿大臣不得召见上下之情不通又中党恣横刑赏大政旨多内降端人正士噎喟不能出气可为寒必宜如唐真卿时谏官随宰相奉事仍屏远崔文息意斋醮以崇敬  天勤民之实章下所司  诏岩皇城门禁
　　○韩府奉国将军偕能有罪连坐长史马夔韩王旭櫏奏言旧例亲王有过专
　　○承奉长史郡王有过专罪内使教授夔不宜坐下礼部覆议许之
　　○夜五更月犯女宿秦星
　　○丁亥
　　○朝鲜国王李怿陪臣工曹判官赵原纪等＜锍-釒＞慰进香赐宴给赏钞币有差
　　○总理河道侍郎李瓒以天旱水涩漕兵不通自劾乞休不允
　　○戊子  诏以抄没由房分给小民佃住多不过三十亩不许势豪多占其法当给主变卖者仍令有司亟为处分以杜争扰
　　○河东都转运盐使司新建儒学命给五经四书性理大金各一部从巡按御史朱寔昌奏也  命万全都司都指挥佥事倪云充宣府游击将军
○松林山营军御马监太监酉保陆诚李昙杨保自言留守安陆有劳请量给夫隶应用兵部言今安陆州卫军民困苦无余丁可以虑授无已于本山旗军随住余丁内量与分用有旨将七八五十户余丁每员拨十八与之
　　○革莱阳王未封嫡第二睦桄禄米三之一坐交结群小出城淫戏故也教授徐玺下吏仍令莱阳王严加戒饬
　　○夜五更月掩犯木星
　　○己酉
　　○时虏酋亦卜剌住牧西海数入寇甘凉山永等处先是甘肃巡抚陈九畴奏请按先年宣城伯卫頴等剿番事例三路进兵征之当用骑卒二万饷银十二万两而足故镇总兵徐谦奏称甘肃兵弱旧有预河等卫戍兵九千近以河东多事仍留原卫防守而本镇所选游兵二千亦调河东永归请敕总制侍郎李钺遣归所调游兵尽发旧额戍兵仍令延宁二镇各选精兵三千期于春初俱集兰州庄浪听调并发甘肃各城主兵合为二万候春深分道进攻诏下总制侍郎李钺详定以闻至是钺言二臣所议处置兵食便宜臣已次第举行但此虏自今年正月以来紏合岷洮过河之艰直犯镇城而庄浪境外虏贼又各占水头住牧若专事远略不复内顾恐西海之贼未能边除而北虏乘虚窥伺邀我归路将腹背受敌矣今九畴所奏粮科等银若仰给户部其势不可应卒宜将各镇未派见存及臣原奏带银内量与十万支用预令厉兵秣马伺贼入犯相机剿杀若河冻之后贼仍南北住牧镇巡官自度可以一战破虏具以上白待报举行兵部覆议以钺言为是但甘肃去京辽远必侍奏报恐失事机今兵食处分既定自宜及时出境剿杀先发后闻其栈粮或疏听将各镇见在者支用奏行户部补给  上曰然用兵事宜仍令镇巡等官审度赋势相机慎动务求万全无贻边患
　　○庚寅
　　○赐故山东运使连盛祭一坛恤具家盛被逆瑾该害窜死南海已诏复职至是其子锋以请故有是命
　　○以辽东都司都指挥同知王道为分守开原右参将
　　○仪真江都二县有官磨五区筑闸蓄水以溉民田后豪民规以为业古迹废坏真杨之间运道梗阻御史餋钺请复之部议得旨命总理河道侍郎及管河郎中相视修筑占种盗决者处以重法仍追地租入官
　　○辛卯
