<!-- { "loadSidebar": true } -->
　　○致仕太子太保兵部尚书刘天和卒赐祭葬如例赠少保谥庄襄天和湖广麻城人正德戊辰进士授南京礼部主事改御史巡按狭西以法裁太监廖堂逮诏狱谪金坛县丞稍迁至湖州知府历山狭提学副使太常寺少卿晋佥都御史巡抚甘肃狭西升副都御史总理河道升工部侍郎改兵部总督狭西三边军务累以军功拜兵部尚书加太子太保寻召入提督团营以疾乞致仕赐驰驿归至是卒天和宇度弘亮有泛应才凡所扬历去后必有遗迹余泽为人所称述者至于治水防边功能尤著在河道尝手制乘沙量水等器在狭西尝造单轮车及诸火器三眼枪等后人多遵用之
　　○命大学士夏言充会典总裁官
　　○赠河南西平县义民贾得山为本县主簿初流贼刘六等攻西平知县王佐使得山督城中兵御之战三日夜杀贼数百人会城陷得山与佐俱没于贼一门遇害者三十七人至是有司上其事乃得表赠仍从祀王佐祠
　　○乙卯升吏部考功司郎中钱邦彦为南京通政司右参议
　　○御史胡汝辅条陈陈屯政事宜一管屯官不得更调管事收粮之日别贮样验放一勋戚庄田该纳子粒每亩三分令各州县代为徵收一申明收粮违限住俸降级之例从实举行一屯田地广事夥宜行各该兵备道分理不当独委御史一人一严核委官勤惰明示赏罚一三宫庄田系沙水冲没者勘实除豁其新垦荒田量减该年税银一兴州卫屯粮原坐丰盈仓近因虏警改派三屯营太平寨宜俟事宁之日复旧一屯丁流移皆卫所官贪酷所致宜查明降级罚俸有能招复者旌举升用复业屯丁免其粮差三年户部议覆从之
　　○丙辰南京礼科给事中游震得言南京城坊居民自里甲正繇之外复有各项铺户办纳南京内府诸监局物料役苦费繁有司不时给价仍令分隶各衙门应役以故占籍未及数年富者必贫贫者转徙请亟议宽恤＜锍-釒＞下南京户部覆议铺役扰民弊在审编之始贫富失实今宜尽蠲贫户籍其稍赢者隶名应天府凡遇内府诸监局制造及太常光禄诸祭祀厨料先一月移文应天府按籍召买如时价给银其大小诸司公用物料取其本府印票出买价银不得过三日至于私家一切诸费不得干扰铺行户部覆可诏从之仍令南京都察院出榜禁约
　　○给事中李文进御史赵炳然条陈边务一节浮费以经财用各边将领餋廉余地宜尽行查革分拨军余佃种徵其租入以补屯粮不足之数及不许徵派余丁料银以资浪费该镇下操赏功等费听以引米课程及赃罚徒工银两支给一时官籴以握利权各边所产米豆不多而富豪乘时收买十倍取赢今后凡有粮草之家但愿告报者米自十石以上草自百束以上俱准告纳仍痛革近年包垛包囤之弊一给印信以便稽查凡遇召买收放各仓场取具印信公文缴报管粮官处查考一复草场以广马政凡富豪占耕牧地者尽行清出还官一议广漕以充边饷宣大二镇旧有桑乾一河可通舟楫宜相度开浚或量设闸坝以蓄水一严追徵以完逋负自飞挽之法不行奸商承买与官吏恣为乾没宜严法案追仍将盐引银两列为差等各立期限违限不完者重究一集群才以弘大业国家需材甚急而边材尤难得人宜令各抚镇官于文武诸吏中汰去不材而会举谋勇出众者以俟简用一招降人以孤虏势虏中向导多是华人其初或畏罪逋逃或频年陷没计穷无路甘为囚奴实非本心近来将领又往往杀降报功令思归之士南向饮血决命穷荒言之可为刺骨今后有犯者宜枭首塞上仍多张受降旗以招之一分驻劄以便整饬宣府之右卫怀安大同之阳和右卫等处地险而要宜令守巡官分驻其地督率兵将备虏而防秋之时抚臣亦往来调度不得久居镇城遥授方略一任总督以便运筹宣大偏保四镇虽提督各有专官而节制悉由总督乃今事权未一徒拥虚位宜令巡抚等官凡事干兵马者俱关白总督遇有便宜听其先发后闻不得互生嫌忌一均赏罚以作敌忾自后各边兵将有罪均罚毋得独坐将领颁给月粮及不时犒赏毋得偏厚客兵一重委任以责久效抚臣系一方安危苟得其人不得骤迁以便规避户兵二部议覆  上皆允行
　　○丁巳升吏部右侍郎徐阶为本部左侍郎改刑部右侍郎韩邦奇为吏部右侍郎
　　○升南京光禄寺卿潘潢为南京太常寺卿
　　○戊午岁暮行大祫礼于  太庙遣成国公朱希忠代
　　○以明日正旦节遣英国公张溶驸马都尉谢诏玉田伯蒋荣分祭  七陵都督佥事王朝用祭  恭仁康定景皇帝陵寝中官祭  恭让章皇后陵寝都督佥事沉至祭孝洁皇后陵寝
　　明世宗肃皇帝实录卷之三百六终


大明世宗肃皇帝实录卷三百七
　　嘉靖二十五年正月己未朔  上亲行拜  天礼于玄极宝殿出御奉天殿文武群臣及四夷朝使行庆贺礼  免命妇朝贺  罢群臣宴赐莭钱钞  是日雪
　　○辛酉  宣宗章皇帝忌辰  奉先殿行祭礼遣定国公徐延德祭  景陵
　　○癸亥
　　○群臣上表贺元旦雪  上报曰履端仰荷  天眷瑞雪应祷朕心感悦览奏知己
　　○甲子
　　○时享  太庙遣成国公朱希忠代
　　○丙寅
　　○松滋王宠洌薨赐祭葬如例
　　○戊辰
　　○升兵部右侍郎万镗为本部左侍郎改户部右侍郎刘储秀于兵部  巡抚应天都御史刘渠初在贵州逾二年比迁任漫无紏剌乃荐列一二藩臬以塞责而所荐者复与御史张涣互异科臣劾其狥私市恩诏夺俸三月
　　○庚午
　　○吏部尚书唐龙等以明年复当考察请如例责抚按官具有司贤否先期奏报  上命申谕抚按官务秉执公明甄别淑慝毋得循私伤善庇恶尤宜爱惜人才允合公议如考语有臧否悬异者部院仍照举效不同例指实参究
　　○升大理寺卿刘讱为刑部右侍郎  命抚宁侯朱岳充听征摠兵官提督西官厅庄浪分守署都指挥佥事吉象充副使兵协守甘肃
　　○壬申
　　○发太仓银十五万四千余两于大同备新军年例粮饷
　　○癸酉
　　○上元莭宴文武百官于午门外
　　○乙亥  英宗睿皇帝忌辰  奉先殿行祭礼遣西宁侯宋良臣祭裕陵
　　○丙子  命礼部尚书费采工部尚书甘为霖督率太常寺官奉藏  大享殿四旧神版并二十四坛神牌于神库
　　○庆元王祐椐薨赐祭葬如例
　　○己卯
　　○以祈谷视牲命英国公张溶代大学士严嵩尚书唐龙侍郎孙承恩轮视  四川播州宣慰使杨烈差官贡马补贺  万寿圣莭给赏如例  元江军民府土舍那鉴杀土官知府那宪夺其印及封收因远驿印记鉴宪叔也巡抚云南都御史应大猷等以闻  上命镇抚官发兵剿之
　　○庚辰
　　○以通仓粟米匮乏诏京卫官军月粮改给京仓粳米不为例  南京龙江右卫指挥佥事萧勇以祖籍永平乞改调原卫  上问兵部改调事例自何时始今可复行否兵部言会典京卫武职听调外洪武三十五年著为令然曩者在内官众则可耳今官益少如许之则规避者纷然起矣  上是其言令自今求外者勿听  命原任偏头关提督都指挥佥事杨时分守庄浪
　　○兵部覆贵州巡抚刘渠奏云贵界中曲清之东为普安西为乌撒道里绵远夷丑狼扈已就彼议建哨堡拨军防御盖缘设无专官事难□责成请增守备一人于迤东一路以兼制之诏从其议  敕刑部郎中刘廷臣朱衡王时俭卢梦旸翁大立杜极姚汝舟王崇义李文昇告鹄孙续徐文亨主事卢璘大理寺寺副皮东山周嶅各处恤刑廷臣北直隶衡南直隶江南时俭江北梦旸浙江大立江西极广东汝舟山东崇义河南文昇陕西鹄云贵续湖广文亨山西璘福建东山四川嶅广西
　　○辛巳
　　○工部营膳司郎中汪宗凯初以  太庙工完命升五品京秩辞乞外补＜锍-釒＞未下吏部即奏拟如宗凯言  上以部擅改易成命夺该司官俸两月寻升宗凯尚宝司卿兵部查议防秋效劳有功人员  上曰昨岁宣大山西虏不致犯边境无事各镇总抚巡等官防御有功特加叙录山西巡抚都御史曾铣久在边方劳勣优异升兵部右侍郎巡抚如故宣府巡抚都御史孙锦总兵赵卿各赏银四十两彩段三表里俱写敕奖励巡按御史谷峤陈豪参议苏志皋李磐等副总兵林椿等各赍银币有差余行总督官分别犒赏总督侍郎翁万达总兵周尚文虽经受赏劳勚居多仍各赏银三十两彩段三表里山西总兵王继准宥罪开俸副总兵瞿天爵参将祁勋杨钺等免降级
　　○壬午
　　○去年十一月虏以轻骑犯榆林永靖墩官军御之追至寨外臭柏口獾窝涧等处斩首七十八级捷闻  上嘉悦赏总督张珩巡抚张子立各银四十两彩段三表里总兵吴瑛五十两四表里副总兵李琦游系张鹏陈言颜臣各二十两二表里
　　○癸未  孝静毅皇后忌辰  奉先殿行祭礼遣长宁伯周大经祭  康陵
　　○甲申
　　○启蛰行谷礼于  玄极宝殿命成国公朱希忠代  工部奏浙江等处莭年拖欠内府钱粮宜追官催徵  上曰江南连岁灾伤不必遣官惟行文催角□羊
　　○丙戌
