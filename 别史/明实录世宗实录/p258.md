<!-- { "loadSidebar": true } -->
　　○工部右侍郎林庭＜木昂＞应诏陈言四事一省营造以节财用言南城西苑鼎建太多乞从节省以宽财力一处织造以供赏赉近年叚疋纰薄不堪赏赐乞严督司府如法织造一计工料以省冒破凡内府营建修造乞选委属官同该监斟酌定数以便稽查一专官守以司出纳乞铨注属官一员专管节慎库以免交代频烦事体错误＜锍-釒＞入  上曰南城西苑工程俱系敬  天为民重务计工料专官守俱照旧处职造依拟行
　　○戊辰升山西都司佥书署都指挥佥事孙玺为署正留守掌中都留守司事
　　○己巳吏部推翰林院侍读修撰编修年深者王教伦以训姚涞王用宾杨维杰欧阳衢张衮等七人堪补宫僚之缺诏姑停之
　　○升山东右布政使杨守礼为本司左布政使
　　○南京刑部尚书周伦引年乞休不允
　　○礼部尚书夏言等以修省陈言条陈九事一曰议请婚各王府婚礼有宜驳查者一面行查一面听从便选婚二曰禁奸弊各王府差来人役定限往还日月批文不得久住京师指称生事三曰便关领各王应关金币器物令册封入贺人员一并顺赍交割具奏四曰杜请乞各王府节行等事仍旧降敕奖谕不必奏请建坊五曰定条例将各王府见行条例类编成书刊颁遵守六曰议王谥凡亲郡王奏讨祭葬之日即核其行实奏请定谥七曰怀远人各该织造叚疋务令巡按御史验其坚致方许起角□羊以称柔怀四夷之意八曰处贡马各王府贡马令印烙造册送部以杜人员换易之弊九曰苏民困狭西累岁灾伤暂免岁派牲口以光禄寺余银抵补  上优诏褒答悉允行之
　　○兵部覆副都御史顾应祥申明条例二事一今制武官袭替十年之外人文不到部者不准袭意谓无故迁延滋弊违限者也若事非得已曾于限内告官而行移保勘乃在十年之外者情法可原自今宜令军职应袭舍人果患残废等疾原无应袭优给儿男者许令相应之人保送借职待生有应袭儿男退还职事或因父祖本身应追钱粮未完或因缘事未结事不由己者许其限内具告所司转达本部案候事完之日查勘无碍照例起送一体准袭不拘十年之限若完结之后仍耽延十年之外者不准一今制军职犯永远充军者子孙不许承袭但原犯有侵盗钱粮者有饶死充军者轻重不同又如洪武永乐时军功不可与洪熙以后例论自今宜令军职有真犯死罪典刑或饶死永远充军者子孙照旧不准承袭其有止犯他例永远充军者若系洪武永乐时功犯者不拘监故发遣遇革免赃充军虽后无永远字样而革前永远充军者本犯子孙不许承袭许次房无碍子孙降级承袭若犯人遗有该追钱粮就于袭职之人扣俸还官著为令报可
　　○庚午调山西按察司副使陆深于浙江提调学校
　　○辛未吏部尚书汪鋐言京堂方面员缺推补輙称乏人各处致仕闲住养病等项官员多有老成练达公论攸归者宜起用之得旨览奏具见体国惜才至意依拟行
　　○大学士方献夫以患嗽乞暂免朝参每日仍赴阁办事许之
　　○户部尚书许赞等应诏陈言六事一小民田赋正额外附余包补之数往往十倍常供坐是益困至于商贾司盐法者既取之以余盐又取之以预借又抽之以夹带又加增常价留难掣放其苦尤甚今宜秋粮夏税军需物料之类俱令花户上纳不得委之里书各盐场税课一遵旧制诸前所言额外之徵悉罢之有司为民害者许抚按守巡官不时以名闻亟禠其职一江南富民皆不乐为粮长以粮额多而转运包赔之为累也今佥编粮长宜视其田宅厚薄人力强弱分上中下三户而定其差等论役使之繁简而派其供应按年代之久近而＜锍-釒＞其先后每五六年清审更替则豪猾不得以苟免权势不得以脱漏而疲弱不至于久累矣一内府本色折色物料每银一千两则给扛角□羊银一百二十两管角□羊者贿求吏典增减文移如京价贵而原派少则曰每行徵银若干原派多而京价少则曰原徵本色若干领银后或于本地及附近出产地方市买物料至京又投托揽头以时估上纳而余银尽为所乾没矣或京价过高则弃批不完告取帮价必足其欲而后已此在湖广为甚而各省亦时有之独山东河南有布政司总部官每岁遂得羡银四五千两但二省地近远者难以一律自今南直隶江西浙江湖广派扛角□羊银不得过六十广东广西福建四川不得过八十各州县徵银纳府府县官简富民以时估置买物料仍赴府辨验封识如本色者批内即云某物若干斤每斤原徵银若干共银若干余银若干折色亦如之然后赴布政司抚按挂号类角□羊各本色送内府各库折色及扣剩扛角□羊送太仓完纳给与批关其折色以备召商扣剩以备补本省及本府县不足之数如果太多则于下年减派以苏民困而领角□羊者无所容其奸矣一今大造黄册之时将消乏里分节年卖出诡寄无徵粮米取司府文册一一清查见在里分若干以一年计之各里田粮必均平如一以十年计之各甲田粮必均平如一或遇十年轮当里甲凡夫马铺陈什物属有司支用者务从省约定拟价直令当年里长甲首人户出办其起运角□羊京者不论当年零欠通派概州县田粮出办不得更坐人丁州县官亦不得先期催徵以滋侵渔一折纳京储之例或宜于北方舟楫不通之处而南方则非所宜或可行之下江米贵之所而上江则为不便盖湖广江西江北地方舟楫可通米价不至翔贵且每石有折银七八钱者有一两者参差不齐令既下而民尽以米变卖非其所愿也自今奏报灾伤必曰某项可蠲免某项可折价某项可本色折价者及时徵银本色者及时徵米毋使米贱之地失徵本色坐损京储一迩来边方多故按伏徵调之费輙请给于内帑有一＜锍-釒＞而乞银将及二百万者腹里报灾多不以实甚者已徵在官亦云蠲免徒为贪官污吏之资而又请内帑抵补舛谬甚矣宜令各边镇明烽堠谨瞭望使人得耕耘以兴举屯田之利平居无事不得以按伏兵马为名糜费刍饷内郡有司勘灾毋过期失实赈济许发所在仓库钱粮毋得概乞京运＜锍-釒＞入  上以其深切时弊悉允行之
　　○壬申月犯进贤星
　　大明世宗肃皇帝实录卷之一百四十二
明世宗肃皇帝实录卷之一百四十三
　　嘉靖十一年十月乙亥朔时享  太庙  世庙
　　○遣昌国公张鹤龄定国公徐延德长宁伯周大经分祭  七陵遣驸马崔元祭  景皇帝陵寝
　　○戊寅翰林院编修杨名以星变陈言劝  上省察其喜怒失中者  上曰览奏具见纳忠其喜怒失中用舍不合民情者宜明言之
　　○总督军饷兵部右侍郎张瓒巡抚辽东右副都御史周叙各以修省自陈乞罢不允
　　○荫秩满南京吏部右侍郎潘旦子缙为国子生
　　○补病痊尚宝司少卿姜清于南京尚宝司
　　○刑部右侍郎朱廷声以疾乞休许之
　　○刑部覆给事中王守奏请申严禁例沿边将士军民人等有与夷虏私通贸易及出境盗逐马匹者比依钓豹捕鹿砍木掘鼠者例调发烟瘴地面民人里老为民军丁充军官旗军吏带俸食粮差操又覆南京操江都御史潘珍所议二事一明责任言操巡政务各有专司迩者政出多门宜明法守自今武职大臣不必兼理巡捕内外守备不必委官点阅巡江御史不必巡历陆路及准理泛告民词庶责任专而江洋可靖一慎刑狱凡操巡所捕畿内盗贼等狱悉付兵马推勘法比未谙类多冤抑自今内以属之法司外以属之郡县庶刑罚可得其平又覆前掌都察院事兵部尚书汪鋐应诏言刑狱之当恤者有五问官明知冤抑而习于因循狃于成案阻于嫌疑溺于私意竟不为白一也罪犯称冤不服法当调问调问不已至于再三而竟执原词牢不可破二也狱具移付廷评或以招词不得其情而驳或以罪不合律而驳驳愈烦而执之愈固以致禁锢弥年三也原问既当而廷评较轮只字之间往复无已囚无出期四也法司偷惰不自理狱輙付兵马勘报颠倒出入五也有一于此亟宜申饬省改以称钦恤之意＜锍-釒＞上俱得旨允行
　　○己卯升山东布政使司左参政张钦为山西按察使
　　○巡抚大同都御史何栋为给事中祝咏论劾上章自讼乞休不允
　　○以西苑农事告成赐户部侍郎张云郎中张玩羊酒
　　○时以工兴多役班军御史鲍象贤请分为三二以营操一以赴役兵部用通政使陈经议请分为二半归于营半放回原卫休息收其粮雇夫应用从之已京营复言放回班军非制诏准行明年一年
　　○先是贵州都匀府丰宁长官司土官杨桓利本司土官杨宽地募盗杀之宽子添禄寻袭父冠带执杀盗以复父讐桓复借兵于其妻兄广西南丹土官莫振享合添禄寨破之屠其族属及旁寨数百人夺寨十有八所添禄及弟实仅以二百余人遁去桓遂割近南丹州地二十二寨畀振享与之相倚为乱添禄以其事诉于官抚按屡遣官省谕不服反毒杀所遣官二人于是抚按官檄兵备都司督指挥徐鸾张韶等会广西官军剿之斩桓及其党百余级执其妻莫氏及头目普志等守臣以闻诏以普志等论如律张韶等下抚臣颁赏添禄为父报仇特贳其擅杀之罪未获莫振享等下兵部议处
　　○庚辰诏发太仓银二十五万两分给沿边诸镇大同十万甘肃三万宣府延绥宁夏各四万是岁各边颇有秋兵部尚书王宪请每镇发银二十万令及时籴粟以备凶年支放已各镇督抚亦皆先后为请户部言今岁太仓发各边银凡二百一十一万有奇计各镇用有赢羡帑藏不继宜为酌处仍差次多寡发给命以所余赢相兼收籴为积贮计从之
　　○辛巳诏遮洋山东二总兑运河南粮米于小滩镇交兑著为令
　　○金星昼见于辰位
　　○癸未荫故太子太保吏部尚书王琼子为国子监生始琼以三品秩满荫子朝翰为国子生后朝翰改荫锦衣卫千户至是琼妻援例乞补许之
　　○荫南京刑部尚书周伦子起凤为国子生以秩满也
　　○甲申先是大学士方献夫言宫僚馆职员缺乞下两京科道部属推补大学士李时复以荐举未必公宜如考选庶吉士例凡各衙门所举者臣等会同吏部试之内阁皆报可无何  上命时等于新进士未选者自年三十五而下悉令就试取二十一人时等选取进士钱亮许檖闵如霖卫元确叚承恩韩勖扈永通吕光洵谢九仪刘光文黄献可刘士逵刘思唐阎朴胡守中钱籍王梅雷礼边涔李大魁郭希颜等以闻  上阅卷见弥封姓名疑有私遂报罢翰林院编修程文德＜锍-釒＞请  上亲试文华殿阅卷大臣校毕惟  上裁定得旨朕既委辅臣及吏礼大臣又何以亲临为于是时等复奉旨覆考进士吕怀范瑟钱亮黄应中秦鸣夏边侁闵如霖王珩卫元确浦应麒游居敬赵汝濂刘思唐阎朴胡守中李本赵维垣何城王梅李大魁郭希颜等奏改翰林庶吉士从之升礼部右侍郎顾鼎臣为吏部左侍郎仍兼翰林院学士掌詹事府事专管教习
