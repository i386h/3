<!-- { "loadSidebar": true } -->
　　○南京太仆寺少卿陈达乞养病允之
　　○巡按山西御史初果言河东盐课专供宣府边储见今堆积甚多其行盐地方惟狭西凤翔汉中等府道兼水陆□贩颇利今若以灵州地盐于凤汉二府行发则河东所积之盐阻滞且河东灵州各有行盐地方乞行禁治毋得越境贩卖便正课流通边储不乏户部覆议从之
　　○辛酉
　　○升南京太仆寺寺丞吴天挺为广西按察司佥事
　　○总理漕运右都御史高友玑陈漕运二事一议改兑以便交纳言先年改兑粮俱民运淮安徐州临清德州水次四仓听官军支领俱运通仓交纳后又议令官军就各州县水次随正交兑上纳京通二仓但每年粮与脚价牵掣不清反致挂欠之毙乞以原拟京仓改兑四分仍尽上通仓其通仓原收兑运抵数仍赴京仓脚价银两俱照原拟则京通之原额不失而各总之查筭易明一议交兑以复漕＜矢见＞欲将瓜淮水次仓兑行修理行各司府州县将应该起运粮米查照旧＜矢见＞督令民户自备舡只运至瓜淮水次听候官军领兑一则可省民间过江脚米之费一则可免舡户装粮骚扰之苦一则可革运军虏舡索钱之毙户部覆从其改兑一事其议交兑言行之已久官民两便不必更改诏如部议
　　○先是田州土官岑猛叛提督两广兵部右侍郎盛应期巡按御史谢汝仪议大征猛条上征调事宜一清调湖广永顺保靖宣慰司土兵一请取湖广荆州等卫枝江等所歇班官军一请留广东嘉靖四年分角□羊京粮银十万两以备军饷一言泗城州官孙岑施应该承袭请先将本州印信给与掌管以安人心令其整搠土兵听候调用一言云南雷州土官沈贵素与猛结好宜行抚按严加戒谕不许助兵党恶一言东兰州镇安龙州等处先年俱被猛占夺戕害宜调其兵夹攻有功一体重赏一言归顺那地向武奉议等七州各先助猛攻泗城乞许自新令其出兵讨贼以功赎罪兵部覆议已得  旨允行后应期奉有别旨自陈去任以都御史姚镆代之镆复条奏用兵事宜  上令如前议相机进剿仍命镆出榜晓谕地方止课首恶猛等数人其胁诱误謟者不问有生擒猛出献者赏银三千两斩首来献者二千两仍分给财产量受官职
　　○壬戌
　　○升提督操江南京都察院右副都御史聂贤为南京都察院右都御史
　　○复除南京太仆寺寺丞许济时狭西道御史张衮广东道御史周在俱原职
　　○赐太常寺少卿致仕陈庠祭葬以庠先侍藩邸也
　　○癸亥
　　○升锦衣卫世袭指挥使夏助为都督同知其母夫人叶氏为助乞封伯爵先是正德间已准令其子臣袭庆阳伯至是复有请部议以封典至重未可轻授或有近例皆系一时特恩未可援引故有是命○甲子
　　○以灾伤免苏松宁国四府所属州县正官朝觐
　　○丙寅
　　○以灾伤免徐州淮安并杭州等府宣府隆庆等卫税粮有差
　　○丁卯  命服阕都察院右佥都御史周伦操江
　　○升南京尚宝司卿郑裕为南京太仆寺少卿
　　○兵科给事中巴思明言各处角□羊军卫补役新军存恤三月送营差操意最善矣今乃往往逃去皆因委官更替不常任意需索以致逃军益多行伍白缺乞考选军政之时于旗手等卫见任指挥内选定一员专管其事一年更换仍严科害之禁兵部覆议从之
　　○戊辰
　　○翰林院学士张璁言臣凡才遭逢  圣明处以论思讲学之任实惧弗胜乞休未遂然食禄尽忠受恩图报此臣所以不能随众悲喜与时浮沉也  陛下求治之心甚切而效之未加隆者何也臣窃谓今日有君无臣有治法无治人耳今日内阁典机务专辅导古宰相职也  陛下近因四方灾异敕谕修省即古圣人敬  天之心为臣子者将顺善端而扩兑之则何德不修何治不至哉是在辅导得人而已致仕大学士谢迁以  先朝顾  命大臣耻附权奸完名求去迄今几二十  陛下登极之初言官交荐而国者忌其压已卒致其才不用迁宿德重望虽垂老之年实台辅之器昔宋哲宗时太师文彦慱年八十一犹六日一朝一月再赴经筵有益于国虽老何害  陛下有顾治之人顾斯人而不用耶倘有以老为言者皆忌嫉之徒也时学士桂萼亦以为言云今  天变未消民劳未息实由所与图治者非其人也大臣以道事  君不可则止乃依附投托乞怜不去岂不可则止者耶虽以荐迁而实攻内阁诸臣者章俱下所司于是大学士石珤引疾求去  上优诏留之
　　○赐鲁府东瓯王当泚书堂名励志仍给性理大全一部从其请也
　　○庚午  命左军都督府带俸成安伯郭瓒坐五军大营
　　○升金吾右卫指挥使马文为署都指挥佥事坐神机营
　　○壬申
　　○复除浙江道监察御史曹嘉于江西道
　　○升浙江按察司副使盛端明为南京尚宝司卿
　　○癸丑
　　○复除病痊吏科给事中史于光于本科
　　○乙亥
　　○山西平阳府地震有声
　　○先是提督浙江市舶提举司太监赖恩比例乞换敕谕兼提督海道遇警得调官军有  旨许之兵部覆奏市舶司太监原无提督沿海职任虽称有成化间太监林槐系书一时创行寻复改政不宜复比例况动调官军系朝廷威柄赖恩小臣岂行擅专不过欲假此以招权罔利也乞收回成命戒恩等谨守旧＜矢见＞诏如前旨给之都给事中郑自壁言市舶提举司建于  太宗之初年而提督沿海之敕乃颁于  宪庙之末岁准行之后  朝廷旋觉其非即为厘正虽以正德间政体纷更百毙滋漫而市舶一敕不敢轻议请换胡乃于  圣明之世而有贪佞狡诈如恩者顾可曲狥其请耶乞痛加切责取回别用另选老成以代其任章下所司  命前军都督府带俸成山伯王洪管围子于上直侍卫
　　○初工科给事中魏道礼部主事曾存仁俱以言  庙街事忤旨南城御史丘餋浩以事误责长随陈钦俱降调外任至是科道官张＜羽廷＞杨秦等论捄以卫道等言虽切直心寔教忠而餋浩亦出一时之误诏宥之仍复原职
　　○庚辰
　　○给永寿王秉欓书传四书集注各一部从其请也
　　○刑科给事中张达言近缘封事节奉  明旨曰已有旨发落是已行者不可言也曰尚议处未定是未行者不可言也则是终无可言也况二三言事之人相继降黜群情骇疑臣尝反覆思之  陛下即位之初言路广辟至有掇拾细故冒渎  宸严亿度风闻率易论列此寔厌闻加以乘间窥便者萋菲于中投好希宠者交斗于外而  圣心始不能无疑矣但今之言者已非  陛下之初  陛下曾试思之乎初年事体重大既以会本言之又各言之不得行则相环视以不得其言为愧近会本多删削忌讳以避祸独言或举纤微以塞责一不蒙谴则交庆以苟于罪为幸潜消谠直之气渐长循默之风此甚非  朝廷之福也伏冀  陛下加察不主于先入之言不泥于既往之故深惟理化之原大弘听纳之量天下幸甚章下所司
　　○辛巳
　　○以灾免顺天府所属州县并冀州等卫税粮有差
　　○冬至令节  上以偶感风寒诏免朝贺遣建昌矦张延龄庆阳伯夏臣昌化伯邵蕙分祭  诸寝
　　○夺顺天府府尹闻渊俸二月以冬至莭习仪朝天宫乘肩舆误入也
　　○初御史吉棠以内阁大学士费宏与席书有隙因荐提督三边杨一清宜召还内阁以调护  圣躬消融朋比诏许之右给事中章桥上＜锍-釒＞曰棠轻视三边危视  朝廷其言若有为而发者独不闻一清先年自三边而吏部而内阁乎即其所为几至狼狈岂有今日克盖前愆况左右前后延颈抵掌岂无误一清以误  朝廷者安在其护  圣躬而消朋比也臣谓今内阁可无一清而三边不可无一清今留之于边所以爱  朝廷亦以爱一清也给事中郑一鹏亦言一清初在三边虽称其贤其在吏部内阁时通贿赂坏选法交结廖鹏钱宁不可用也章俱下所司已而兵部郎中杨仪言西陲方议调兵征剿西海虏寇及处置土鲁番事未定一清未可动且三边重任兹会推彭泽王守仁皆不足以当  上心则三边提督莫宜于一清者兹召用内阁殆非  陛下用一清之意亦非一清所以自用之意也＜锍-釒＞入  上以仪妄言轻率切责而贳之后御史侯秩亦上＜锍-釒＞谏止且言欲广求将相必谢迁彭泽其人乃可  上曰朝廷召用辅臣自有酌处侯秩狂妄挠渎必有朋使之人颠倒诬荐故乱成命姑降二级调远方用寻补四川富顺县县丞
　　大明世宗肃皇帝实录卷五十七
大明世宗肃皇帝实录卷五十八
　　嘉靖四年十二月乙酉朔
　　○丙戌
　　○升南京刑部郎中张崇为狭西按察司佥事
　　○辛卯  上体平视朝英国公张仑后至钟严不得入礼官劾奏  上责仑偷安不敬仑惶恐谢罪乃贳之
　　○四川打喇儿寨头目用中蓬差番僧伽革儿藏卜等来贺即位贡方物赐宴赏如例
　　○复工科给事中卫道官命仍监  世庙工
　　○壬辰
　　○山东莱州府地震
　　○癸巳
　　○升南京湖广道监察御史杨铨为福建兴化府知府
　　○复除原任广东按察司副使余本于山东提调学校
　　○云南布政使司右参议为本司左参议
○丙申
○以水灾诏湖广荆州府沔阳等州县嘉靖四年分原派兑军未及南京仓米折银徵角□羊其余岁办物料等项俱暂停徵
　　○原任户科给事中杜同服阕复除原职
　　○刑部以明年复当审录请如例遣官分行天下诏以所遣官务待事完复命不许輙便升迁
　　○丁酉
　　○起兵部致仕尚书王宪提督狭西三边军务初杨一清召还廷臣首推原任兵部尚书彭泽王守仁可代  上不允乃更推原任户部尚书邓璋及宪会给事中郑一鹏劾宪夤缘权幸璋甘肃坏事不可用请更择有才望者乃又推兵部左侍郎王时中南京大理寺卿王翊各前数人＜锍-釒＞名以上  上竟用宪趣令赴代时科道诸臣杨言等咸请留一清于边御史马录请舍宪而用彭泽皆不听
○吏部尚书廖纪言顷者  陛下召还杨一清于内阁提督边务员缺臣等两次会推如尚书等官彭泽王守仁邓璋皆未足以仰当  圣心臣惟提督之任更无踰杨一清彭泽等五人因俱奏请从科道之言仍留一清或从臣等会推简任一员实为边方得人计耳而礼部尚书席书谓臣内则柔顺于相臣外则牵制于科道含糊展转曲为两情之词书为此言必有所主臣思吏部以用人为职举人代任亦臣职也窃观大臣中人不能言者书能言之人不敢为者书能为之远过臣任矧今属当考察之期乞罢臣用书必能用舍得宜黜陟精当  上谕曰卿老成持重德望素隆铨衡重地委任方切提督已有旨不必深辩言即出供职不允辞于是六科给事中张＜羽廷＞等十三道御史周在等交章劾奏书构结是非阴行箝制无大体  上责其妄言宥之
　　○戊戌
