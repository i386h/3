<!-- { "loadSidebar": true } -->
　　○礼部左侍郎吴一鹏等奏大理一事讲及三年众议虽有同异而皆断自  圣衷正统本生昭然不紊大诰再颁臣民胥庆乃给事中陈光妄谓  陛下生于  孝宗殁后三年即位于  武宗殁后二月无从授受其言甚为不经臣等谨言春秋以受命受宗为正统故隐公元年不书即位谓其上无所承内无所授故削之所以明继统授受之大义也今  陛下承  武宗之遗诏奉  昭圣之懿旨正合春秋尊一统之义而洸谓孰从授受是以  陛下为不得受命正始之召矣洸又慨伤  寿安皇太后丧礼不为三年而为十三日之服臣等愚昧以为  恭穆献皇帝既压于  孝宗而不得遂迎餋之情于居藩之时今我  皇上亦制于正统而不隆居丧之礼于登极之日礼与情一而已矣故当时礼官有十三日之意者拟之三年则不敢断以期服恐不足正孟轲所谓欲终之而不得虽加一日愈于己者亦不为无见矣洸又设譬谓家相强执其主以为人后夫  陛下天授神武礼乐威福孰非己出岂臣下所得而强执之哉其为此言谓  陛下何如主也若不痛惩窃恐人人效尤大礼之议更无虚日而  圣聪亦不胜烦渎矣＜锍-釒＞入留中者久之至是姑得旨以前侍郎席书所进大礼考议员外郎方献夫大礼论主事张璁桂萼前后三奏并南宁伯毛良等＜锍-釒＞俱下礼部令集群臣博考论礼再议以闻戒勿仍前执悖○南京吏部尚书杨旦等言璁萼学识颇僻心术奸回徒以一言偶合腊升清秩非所以示大公于天下方献夫屡陈有疾臣等未暇论之望将萼璁放归田里献夫准令餋病＜锍-釒＞奏  上曰录用贤才出自朝廷璁等所言实典礼之正何以谓之偶合且不究
　　○辛亥
　　○调巡抚云南右副都御史刘文庄巡抚河南
　　○南京国子监祭酒崔铣以灾异自陈求退因言近日主事张璁等以献议迁超大学士蒋冕尚书汪俊以执议见忤修撰吕楠编修邹守益御史马明衡段续陈相吏部员外郎薛蕙俱以议礼或从摈斥或下诏狱夫  皇上求备礼于本生至孝也然当详稽礼意大顺通情独任己情亦曷有极夫人之愿有子孙者气相传焉而弗与形俱斩故绝世者人之大统也先王本其气之所由来取同宗者为之后若夫帝统必以长一统序也  祖训继绝必以弟防立幼也  陛下为弟而长正当继  祖而考  孝宗视故必降于所生斯谓之后若与所后等耳犹弗后也臣究观议者其文则欧阳脩之余其情则乘望意向求胜无已悍者危法左使以激怒媚者附灾贺两以动听明诏再颁彼犹异议夫子事父母闻者渐尊之者矣尊而忽改是以为无系重轻而忽且益之也且议者非臣子与就令所言当乃其分非有元功寨论胡为赏以官恐侥幸之徒踵接而至矣臣闻天子得四海之欢心以事其心不闻之于三四人者之同而赏是自章其为私昵而已夫守道为忠忠则多拂希旨为邪邪则叛道蒋冕汪俊宿学旧听吕楠等乘时竭忠非敢有他今冕等罢则忠日疏易者宠则邪日富一邪乱邦况可便富哉望无轻正统无拂群情无恃威可作无谓已可纵审斯四者庶于  圣孝无亏灾异可弭故辨忠邪乃今日之急务也疏入  上览之不悦令铣致仕
　　○释高墙庶人奇潡还邠州先是潡以主使杀人坐罪幽禁至是其子表才□屑诉奏刑部覆议罪有可原故释之
　　○甲寅  宪宗纯皇帝忌辰  奉先殿行祭礼遣彭城伯张钦祭  茂陵
　　○升山西按察司蔡天祐为都察院右佥都御史巡抚大同地方
　　○升兵部左给事中黄重户科左给事中刘穆刑科左给事中郑自璧兵科右给事中李锡俱为都给事中兵科给事中赵汉刑科给事中韩楷为左给事中吏科给事中曹怀张嵩周琅户科给事中解一贯为右给事中汉吏科重怀俱户科韩楷一贯礼科自璧兵科锡嵩刑部琅工科
　　○升山东道监察御史为河南按察司副使
　　○升兵部署郎中事主事万潮为浙江按察司佥事提督学校
　　○给事中陈洸奏近日一礼之臣大肆欺罔甚至跪门叫哭致伤国体  皇上虽罪谴数人犹未尽其党如大学士费宏持本生之议而主其决礼部左侍郎吴一鹏助王俊之忿而抗廷论以杨廷和心腹而得司马者兵部尚书金献民也往复内阁而强毛纪等已出跪者礼部右侍郎朱希周也侍郎汪伟以汪俊亲弟而居吏部是谓朋奸尚书赵鉴承毛纪风旨而欲置桂萼于狱是为此党倡率跪门高声叫哭则礼部郎中余才吏部郎中刘天民附和礼官妄排正论则吏部员外郎薛蕙给事中郑一鹏之数臣者皆为邪党乞亟赐诛谴臣又防得致仕南京兵部尚书廖纪之清介服满南京礼部尚书邵宝之正守皆尝因议礼而见忘于权奸服满吏部右侍郎胡世宁之刚明餋病祭酒鲁铎之德学致仕都御史林廷玉之才略皆素以名望而见嫉于邪党餋病南京吏部郎中姜清兵部员外郎梁焯御史马津服满监丞蔡宗兖致仕参政王济朝贺到京参议方鹏佥事李阶皆卓然有见而达此礼者也原任左给事中今升参议熊浃原任都给事中今升参政邵锡原任御史今升副使张瀚皆建议此礼而被外迁者也乞将廖纪等急赐起用姜清等行取来京方鹏李阶即留京改用仍乞敕谕廷臣自滋以往务和一德开诚布公共图政理章下所司于是大学费宏尚书金献民赵鉴侍郎汪伟吴一鹏朱希周俱上＜锍-釒＞其致仕  上谓宏曰卿  累朝旧臣才望素著召用以来尤效勤劳多事之除方隆委任岂可偶因人言辄求休退宜即出供职仍令鸿胪寺官宣谕朕意献民等亦皆以优诏留之
　　○乙卯
○升吏部左侍郎兼翰林院学士贾咏为礼部尚书兼文渊阁大学士内阁内阁办事咏＜锍-釒＞辞不允
　　○改南京吏部尚书杨旦为吏部尚书
　　○升云南布政使司左布政使黄衷为都察院右副都御史巡抚云南地方
　　○荫兵部右侍郎郑岳子泓为国子监生
　　○戊午  命署都指挥佥事鲍国掌河南都司事
　　○四川播州宣慰使司宣慰使杨相差长官令孤爵贡马进贺赐彩叚钞锭如例
　　○己未
　　○升吏部右侍郎汪伟为左侍郎改户部右侍郎孟春为吏部右侍郎
　　○升大理寺右寺丞毛伯温为左寺丞原任工科都给事中石天柱为右寺丞
　　○升浙江左参政李珏为山西按察使
　　○荫大学士贾咏子萱为国子监生以前任考满恩也
　　○则安陆州祠祭署奉祀蒋荣四品服色从荣以凤阳奉祀例请也
　　○庚申
　　○升翰林院侍读湛若水为南京国子监祭酒
　　○辛酉  命宜川王府辅将军秉捣管理府事仍令其子惟爈以镇国中尉奉王祀
　　○升云南按察司按察使梁材为贵州左布政使调狭西布政使司右参政吴山为浙江左参政
　　○荫故太常寺卿兼翰林院侍读周诏次子璘中书舍人习字出身先是诏以藩邸旧劳以荫长子理送监读书至是诏妻陈氏复援例陈乞  上特许之
　　○给事中陈洗请照  先朝事例凡遇大事  陛下亲御文华或武门宣诏多官序立于前令其次第敷陈事理躬察可否面赐裁决庶无宽延岁月依阿犹豫之弊奏上报闻
○开发淮浙长芦运司额盐十一万六千五百五十引于延绥听都御史周金召商上纳粮料以备客兵支用仍禁势要奸商占穴□禼冈利者从该部议也
　　○以旱灾减免山西大同府所属州县及各卫所夏税
　　○诏免大同缘事总兵官朱振赃罪与革任副总兵林宽都指挥关山俱起送叙用初镇城之变振等为叛卒所劫实有劝谕镇定之功侍郎李昆御史王官言振宜行昭雪并加录用兵部如议上请从之
　　大明世宗肃皇帝实录卷四十二
大明世宗肃皇帝实录卷四十三
　　嘉靖三年九月壬戌朔
　　○癸亥
　　○以礼部左侍郎吴一鹏兼翰林院学士专管内阁诰敕仍掌詹事府事
　　○复除山西道监察御史林有孚原职命提督南直隶学校
　　○巡抚都御史刘麟言天津三卫新增地亩多舄卤硗确不足以辨子粒请皆罢免户部言屯田旧额仅千余顷弘治中虽增五倍而所减子粒视旧亦三之二势不得尽蠲请下抚按及兵备副使验实奏处从之
　　○甲子  命故伏羌伯毛锐子江承袭祖爵
　　○荫南京兵部右侍郎席书子和入监请书
　　○升广东右参政葛浩为云南按察司按察使狭西副使姚文渊为布政司右参政
○令天下罪囚应议折赎者皆输粟预备仓以需赈济
○永福长公主请宝坻武清县地千余顷事下户部尚书秦金等言公主前已给有庄田未及旬月复有此情若戚里之家互相仿傚则尽畿内之地不足以供之且所请地今堪未报难以处给  上命亟勘实以闻
　　○给番僧通慧净觉国师完卜锁南列思巴诰命
　　○锦衣卫革职百户随全光禄寺革职录事钱子勋希旨言  献皇帝梓宫宜改葬  天寿山事下兵部尚书赵璜等以为改葬不可者三  皇考体魄所安不可轻犯一也山川灵秀所萃不可轻泄二也国家根本所生不可轻动三也昔  高皇帝定鼎南京而  仁祖之陵远在凤阳  文皇帝迁都北京而  孝陵远在钟山皆不敢迁改  陛下之视  显陵犹  太祖之视  仁宗  太宗之视  孝陵也且  显陵已更黄瓦建楼树碑及设神宫监  显陵卫臣请增刻诸象卫皆如  二陵制足以垂不拔之基若如全等言则上启宝山下瞰金井  梓宫摇撼  圣宫震惊令数千里外跋涉山川蒙冒霜露非仁人孝子之所忍言者为  陛下谋不忠甚矣请以臣等言下廷臣议  上乃命礼部集廷臣会议以闻时五官灵台郎吴昇尝与事  显陵亦上言以为不可迁＜锍-釒＞下礼官并议
　　○宁化府奉国将军奇灠漫以夺人幼女强占乐妇俱降为庶人
　　○乙丑
　　○改南京户部尚书颜颐寿为南京吏部尚书工部右侍郎兼右佥都御史李瓒为户部右侍郎提督仓场
　　○以两淮运使李锐为广东布政司右参政尚宝司司丞陈绍祖请假省侍诏许给驿以归绍祖  后弟也
　　○丙寅
