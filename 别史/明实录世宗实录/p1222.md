<!-- { "loadSidebar": true } -->
　　○壬午兵部覆总督宣大侍郎苏祐等勘上正月中大同失事诸臣罪状谓虏自初四日犯边分掠左右威远高山怀仁山阴等处攻屠堡塞杀掳人畜不可胜计延至十五日乃始出边据报虏仅万骑且散漫抢掠无复营部而我主客兵马屯集二万有余我众彼寡我逸彼劳若使将士同心奋勇方气盈欲餍殄戮可期乃各择便自全恬不畏法以致骄虏凭陵若蹈无人之境荧荡蹂惨不可言朝廷平日竭民膏血以养兵将将安用哉除巡抚何思副总兵王怀邦参将尚表焦泽孙麒刘泽等已奉旨降罚逮门外其参将尚腾贼犯乃其信地逗遛观望不发一矢千户王举奉檄摆守闻警先逃此二臣者当寘显戮参将麻隆朱云汉李桂佐击朱汉等掺守曹雄等或拥兵备寇或弛备殃民当以轻重定罚得旨张腾王举命锦衣即行前去官校一并逮京问麻隆等革去职级姑许冠带曹雄等降实级二级仍停俸俱令戴罪自效俟有功奏闻
　　大明世宗肃皇帝实录卷三百八十二


大明世宗肃皇帝实录卷三百八十三
　　嘉靖三十一年三月癸未朔  裕王景王行冠礼命驸马都尉邬景和告  内殿公朱希忠张溶持节掌冠大学士李本尚书徐阶赞冠大学士严嵩宣敕戒礼成  上谕辅臣等曰以朕二子当壻请今已冠矣当先举读习半载正合婚期  列圣乖范亦是此程其示礼臣知之  孝肃皇后忌辰遣都督佥事沉至祭  裕陵  录二十九年秋居庸关御虏功升赏官军李塘等二百一人
　　○乙酉福建福州府地震
　　○丙戌清明莭遣定国公徐延德恭顺侯吴继爵长宁伯周大经武定侯郭守乾分祭  八陵都督佥事王朝用祭  恭仁康定景皇帝中官祭  恭让章皇后彭城伯张熊祭  孝洁皇后各陵寝  山西地震有声  吏部言选人有告就远方例原为举贡淹滞者设行之既久而入资金□赞刺之徒皆得旁缘他径循例铨除非朝廷重惜名器之意自今请每岁五月一行告者惟举贡二途方准收选余不得混行奏扰诏如议
　　○丁亥代府饶阳王充□方吉□□上言国家初兴虏为市本为覊縻之术乃总兵徐仁輙自以和戎谓复事战守士马刍粮恣意众克大失士心及烽警狎至而仁身为大将一筹莫施复轻疾求避游击刘潭诡称虏且贡马巡抚何思不加审谛輙以游言诳阙下勤使者王锐赍币至边然实无一虏诸将惶惧招与为市以钦赏诸物给之副总兵王怀邦几为所擒投贿于贼乃兑近者虏满馆舍醉醲饱鲜事之惟谨虏以是益横诸将且禁士卒毋杀虏杀虏者如杀人之罪至使右卫高山山阴怀仁东至阳和天城间烟尘四起污淫万状将来地方莫如终极且宣府亦开马市今且六七次未闻一有跌盖彼有人马处置过宜故也惟  陛下极垂省问以极北门剥虏之灾  上得奏即命巡按山西御史李逢时核实以闻不许隐护徐仁逮下锦衣卫狱思怀邦俱革回籍听勘遂改驻守昌平都御史于敖巡抚大同命宣府副总兵孙时雍暂代大同总兵事
　　○戊子  诏大将军仇鸾师兵赴大同剿虏
　　○己丑升工部都给事中唐禹为布政使司右参政浙江道御史王应钟兵部郎中谢东山工部郎中曾于拱俱为按察司副史应钟河南东山贵州俱提调学校于拱四川  南京广东道御史金濠劾漕运巡抚骆颙原任山东巡抚王积各驽病失职当罢时积已升南京兵部右侍郎诏解颙任听调积留用未几积称病乞致仕许之
　　○庚寅  命宣府参将署都指挥佥事赵臣充副总兵协守大同
　　○辛卯  命少保兼太子太保礼部尚书徐阶兼东阁大学士入阁办事仍掌部事阶＜锍-釒＞辞  上优诏褒答不允  升山东按察使周珫为都察院右佥都御史驻守昌平  巡按狭西御史刘世魁勘上十二八年正月套虏出甘肃永昌诸将功罪诏下失事守备王福等御史按闻套总兵吉象参将蔡勋俸二月以守备崔麒等颇有斩获行军门量赏
　　○壬辰四川抚按官上茶政三事一茶法水利原总属一佥事统理后益以驿传职守不专以致奸毙日滋请复旧规改驿传属之协堂副使便一年例茶引五万道额派黎雅一万松潘二千余皆行之腹里今黎雅松潘兴败浮于引日而腹里引目则常积于无用请断自今年分腹里茶引于黎松二所各视其原数倍之一番僧入贡赏茶宜给以勘合照支仍令所过关隘严加盘验以革夹带之毙下户部覆可从之
　　○甲午裁革山东分巡海右道佥事一员改青州兵备佥事为副使兼管分巡  改总督河道御察院右副都御史辶□平矿总督漕运兼巡抚凤阳升山东右布政使谢存儒为都察院右副都御史巡抚河南升南京钦天监正周相为应天府府丞掌本监事以九年考满也
　　○乙未起原任礼部侍郎殴阳德为礼部尚书时德方守制  上亟欲用之令服阕即赴任
　　○丙申  武宗毅皇帝忌辰  奉先殿行祭礼遣武定侯郭守乾祭  康陵
　　○戊戌礼科给事中章适奏  二王年当志学冠礼已成宜及时出阁讲读礼部请从适言  上曰此事朕与卿等计令举行何待适言朕方以彼渎扰当治何乃借之  兵科给事中朱伯辰徐陈宣大二镇给饷选兵慎马市重事权四事兵部覆言故事军士粮刍本折兼支近以饥荒相仍多支折色于官诚便于军其损宜复旧宣大额军每镇不下十万积斩耗咸且过半矣比因虏犯畿辅徵大同九千宣府三千入卫俱称选锋夫三人而拔其尤者一人则二人馁三万人而拔其尤者万人则二万人馁矣坊秋之后虽还本然犹以京营将领之往往不听镇巡节制乌用此精兵为也今欲安京师先固宣大宣大额军耗减之数当别选骁勇大同二万宣府一万补之马市开后大同警报日闻惟宣府延宁未有反覆宜令守臣熟察虏情之顺逆以定市议之行止毋得委曲迁就致误大计镇巡官当许其便宜行事不胜任者更选贤能代之  上曰  祖宗设盐引令商人输刍粟于边本色常足近年盐法大坏以致多支折色军饷日亏尔等仍会户部父科臣敢各边中盐及各运司盐法事宜详议以闻各镇挑选兵马惟入卫之日听大将分布在镇听总督镇巡节制违者参奏处治其宣大两镇之武官吏兵二部即会议应否更置奏请处分于是二部议士宣府副总兵孙时谦中路参将紫缙游击将军姚冕大同西路参将朱云汉皆坐康懦免官
　　○己亥升河南左布政使曾均为都察院右副都御史总理河道
　　○辛丑肃府淳化王真泓薨赐祭葬如例谥端惠  刑部鞫上二十九年宁夏诸将御虏失事罪副总兵孙言游吉将军赵河守备李隆张世德各坐守备不设论死系狱
　　○壬寅户部以财用绌乏奏将二十九年开纳事例展限一年至三十四年终止许之总督蓟辽都御史何栋议分蓟镇为八区区各一参将领之因上所輙将领及关寨营堡主客兵马之数兵部核如议其第一区山海关控抳海泊倭番验诰高丽女直诸夷入贡持为重地旧有军三千一游击领之后移石门寨今宜复设以策应燕河及听辽蓟调用各区主兵不足则取之两关御史所阅各卫军客兵不足则总督临期取之防秋士马诏悉从之
　　○癸卯发太仓银十九万两并怀来仓梗粟米各七万石于大用  论大同平川墩各将领功罪赠死事中军官王恭为都督佥事荫一子正千户仍赐论祭令从祀故总兵张达祠升阵伤指挥周廷辅一级其余死伤及失事官军下巡按御史核实以闻  发安丘王奉国将军观火□□高墙禁位坐杀指挥三軏故也
　　○甲辰广东海寇琼州杀指挥陈忠言胡松百户郁瑛诏夺失事备倭指挥王克振等俸立功自赎  给山西镇太仆寺马价银一万二千两市马
　　○乙巳河南道御史赵镗提调南直隶学校
　　○丙午京营游击将军时陈自言二月三十日将所部指挥孙邦兵与虏二千骑遇于大同西路战数其合败之追奔三十余里虏二万骑奄至两日虏知不可拔乃遁  上嘉其勇敢先赏银五十两纻丝四表里孙邦三十两一表里阵亡及被伤官军仍令御史勘报
　　○丁未升福建按察使王昺为河南右布政使  斩定辽右卫军余徐打成于市初打成被虏逃回寻叛入虏至是诈充兀力其山卫指挥纳儿赍敕书马匹入贡事觉伏诛仍没入纳儿原敕及所进马
　　○戊申  命宁夏分守署都指挥佥事王诰充左参将分守延绥西路
　　○庚戌  命锦义左参将指挥佥事郭都充副总兵官协守宣府
　　○辛亥发阳信王府镇国将军观勋于高墙禁位坐越关奏扰屡犯不悛故也  狭西苽咂等族番人焦吉等贡马及方物给赏如例  命原任东管听参将刘锦充参将提督京城内外巡捕  户部以边饷日增内帑诎乏乞行两京及各省抚按等官严督所司追徵捕课得旨  祖宗定制各镇兵马自足防御迩者兵不训练不堪战守任事之臣计欲幸免已责一遇有警取请客兵应援以故粮饷日繁倘将来调发不已即岁加赋何以给之尔等其会同部将三十二年诸镇调兵并新增数目议其当减与否及应用钱粮必如何可以节省俱宜从长计处以闻毋逡巡含默致误军国大计各省所逋国课俱如拟查追
　　○壬子  诏遣使存问唐府郾城王弥鈱唐王宇温奏弥鈱年八十有贤行故有是命夺户部尚书孙应奎俸两月郎中汪宗凯黜为民以轻信奸商违例奏开水乡盐引故也
　　大明世宗肃皇帝实录卷三百八十三


大明世宗肃皇帝实录卷三百八十四
　　嘉靖三十一年四月癸丑朔时享  太庙遣驸马都尉邬景和代  改直隶河间府知府尹耕为河南按察司兵备佥事仍予四品服俸令其管领民兵耕自知州赵废数月中选兵部员外郎中知府尝为给事中李幼滋所劾至是吏部希大学士严嵩旨复称其知兵破格改用于是士论哗然给事中张万纪遂历数其狂校不法及守河间诸贪婪状劾奏之且言四品方面改五品有乖选法请严饬吏部以后毋紊旧章  上大怒命械耕至京问该部臣俟审鞫后并治之
　　○乙卯  上谕兵部曰虏之易我以吾叛人为虏遵者多罪浮于虏今春如此秋举必然鸾去须大一创始可卿其传谕令必战勿守如何兵部以示鸾鸾言前月遣兵出威远捣虏战于泥河斩首二十余级夺马驼五百缘游击时陈临敌不勇故未致大捷耳兹秣马砺刃惟俟游击张坚兵至分道出塞用收犁庭功以慰  圣念也鸾每大言虏不足平及是督重兵至边畏缩不敢动大学士严嵩既与鸾相夫乃言鸾不战非该故  上令兵部传谕之然自是亦知鸾不足恃矣
　　○丙辰  命故廉宁伯刘泰子允中袭爵
