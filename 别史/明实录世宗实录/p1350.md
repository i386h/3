<!-- { "loadSidebar": true } -->
　　○巡按辽东御史李辅条上经略险山三事一东虏入犯南山止有二路其十岔口一路已有参将驻兵险山西南诸堡可以无虞惟短错江一路去险山远参将兵马卒不相救宜以江沿一堡仍改移于康家哨旧江沿台处所摘拨汤站官军二百名与本堡军丁凑足七百员名添设备御官一员守之与叆阳守备为参将东西两翼共成犄角之势一险山山多田少新募军士无田可耕宜开大佃于荒地将险山参将标下无为军士查拨七百人屯种永不起科一险山东南地方旷远山谷连绵藏奸匿盗未易控制宜以定辽右卫两所官军并入左卫而改置右卫于凤凰池城堡添设左右中所及以金州卫所辖黄骨岛堡割隶右卫庶为便益＜锍-釒＞下兵部覆议行之
　　○甲戌
　　○升京城巡捕参将都指挥佥事许昭训为署都督佥事南京左府
　　○己亥
　　○云南临安府同知何启蒙河阳县知县严杰俱以贪酷为按臣所纠诏俱黜为民仍以杰下巡按御史提奏因谕吏部都察院曰贪官不治百姓不安今后犯赃数多者俱照出例行不许怠纵都察院通查先令奉旨逮问文武官催行各御史刻期问结于回道考察日明开已未完件数奏请毋得隐护仍命该科记之
　　○荣王载墐奏减禄米一千石崇王翊＜釒爵＞奏减五百石各补充宗禄从之仍俱赐敕褒之  上谕户部取没犯严世蕃赃银四十万两入内库户部奏江西等布政司及扬州等府并在京角□羊到没官银共收过二十五万四千三百余两除一半济边余尚到今先进十万两余三十万两俟角□羊到续进  上曰三月决囚后今已十月余矣财物尚未至尚不见一所巨屋只估银伍百两是财物既不在犯家国亦无收民亦无还果何在耶抚按官并林润闻旨数次欺视不理其令刑科参奏
　　○革原任布政司右参政刘应箕为民应箕初以巡按御史黄廷聘论劾闲住会廷聘赃败应箕因摭廷聘阴事自辩都御史张永明参其违例妄陈有伤宪体故有是命
　　○丙子
　　○以冬旱祷雪于雷轩命公朱希忠行礼尚书郭朴等祭告  玄极宝殿百官致斋三日停刑禁屠如例
　　○琉球国中山王尚元遣长史梁灼等赍马及方物来谢恩因送还本国北山守备郑都所获中国被虏人口  上嘉尚元忠诚赐敕奖谕仍赏银五十两彩币四表里灼及都等各二十两一表里
　　○南京兵部尚书李遂以疾乞致仕许之
　　○丁丑
　　○以火星逆行下诏修省
　　○是日大雪百官表贺
　　○定新建万法宝殿名中曰寿憩左曰福舍右曰禄舍
　　○戊寅  贞惠安和景皇后忌辰遣广宁伯刘允中祭  陵寝
　　○西鄂王府奉国将军褒炯请敕及关防管理府事下礼部议将军爵卑不得借比郡王且西鄂久绝同城有万安方城二府可以分附请行河南抚臣查其支属远近何府为便令其附管奏可
　　○升京营巡捕参将署都指挥佥事单辅为署都督佥事佥书南京中府事改南京锦衣卫掌印署都指挥佥事文质掌锦衣卫南镇抚司事
　　○五府佥书广宁伯刘允中等并府军前卫掌卫事安乡伯张鋐管理红盔将军怀宁侯孙世忠等各以考选军政自陈  上从部拟令中府佥书应城伯孙文栋后府佥书惠安伯张元善管理红盔将军清平伯吴家彦闲住余供职如故
　　○己卯
　　○裁革宣府西路柴沟堡北路龙门城及中路通判各一员大同府北路通判一员大同府及应州翔州山阴马邑灵丘县万全都司各学训导一员
　　○建真庆殿及大玄都殿
　　○庚辰
　　○升南京礼部郎中陆师道为尚宝司少卿
　　○辛巳
　　○升大理寺右寺丞李承华为本寺左侍丞广东道御史唐继禄为右寺丞
　　○巡按浙江御史庞尚鹏类勘是年四五月间倭寇分道犯宁波温州二府诸家尖乌石塘等处各官军出海斩获功  上从部议升巡抚刘畿俸二级海洋参将吴国职一级副使查绛谢鹏举各升俸一级游击艾升等赏银十五两知府吴道直李廷观等十两
　　○壬午
　　○修忏禳大典于洪应雷宫停刑禁屠三日  诏蜀府故德阳王从子承火□犮崇府故瑞安王从子翊锐各以奉国将军赐敕奉祀
　　○荫太子太傅工部尚书雷礼孙梯补荫刑部尚书黄光昇子乔棠俱国子生梯以完工加恩乔棠以原荫兄乔植中式也
　　○初陕西甘泉县民李应乾自称唐之后裔与河内民李元共为妖言符谶惑众阴约板升叛人丘富及各处群盗通虏习畨语欲谋不轨匿永陵三府镇国中尉睦木□仁府中私制号旗刻伪印封拜其党与期起兵之日先据河南约睦木□仁为内应事洩各抚按官捕之急复走匿胙城王府无禄宗室睦木□基所木□基厚遗遣之既而穷无所归并其党三十余人俱就执事闻下法司拟罪诏磔应乾等传首以狥其党与各以轻重遣发逃者行各官司缉捕睦木□仁赐死睦木□基发高墙禁住
　　○癸未
　　○巡按贵州御史郜光先条议地方事宜一苗夷犷猂作梗衢路宜令土司酋长所部境界略仿中土保甲之法互相觉察如遇盗贼窃发责其捕获角□羊官如有容纵等情究治一本省驿站疲困皆因供应云南之繁今后各道应用宪牌俱于巡按御史稽查起角□羊银扛不许夹带私物其该省扣减驿递银两俱宜豁免一将一省每岁出入之数通较有无盈缩严督催徵务使赋额不亏军饷充裕一夷性至诈而可以信孚夷性至贪而可以廉感请申明赏功罚罪之条罢减馈遗宴会之费使法度纪纲翕然振举则狼子野心可不烦兵而服一本省乡试费用钱粮原无定额每科动支巡按赃罚等银用至七千余两今前项赃罚系奉旨起角□羊之数而边省困穷乞将当科之年姑免角□羊部以为定规所司议覆俱从之
　　○升山东都司掌印署都指挥佥事曹勋为京城巡捕参将
　　○乙酉
　　○升吏科右给事中赵格兵科右给事中冯成能刑科右给事中倪光荐俱为左给事中吏科给事中李澻兵科给事中段朝宗俱为右给事中格成能本科光荐工科澻户科朝宗礼科
　　○顺天府学生翟汝忠奏臣父銮历任少傅兼太子太傅礼部尚书谨身殿大学士晚年获罪殁二十余年骸骨藁厝臣先乞恩准复尚书大学士矣愿矜赐恤典如杨一清唐龙例下礼部议銮奉职克慎居宠不骄且讲筵巡边直赞选述之功俱宜追录诏以銮直赞劾荣年久赐葬加祭二坛谥文懿
　　○工部奏迩者各边榷税诸臣率多营私牟利间有一二自守又智不能察奸力不能慑众称职者少自今请慎选而专任之赐之敕与关防令同巡按御史稽核逋负以厘夙毙事竣回部考察南京工部亦如之  上曰各关抽分亏国病□积弊已久其如议行两京差回部官必考无疪议方许复职隐护者坐之
　　○丙戌
　　○建报岁大典于万寿宫停常卦至正月二十五日止  诏翰林院官重修玉牒
　　○四川白莲妖贼蔡伯贯等聚众为乱陷合州大足铜梁荣昌安居定远璧山七城巡按御史李廷龙以闻请治都司佥书陈实麟巡抚都御史刘自强玩寇失职之罪因言川中武备久弛且抚臣权轻卒难号召宜重其事权以责后功＜锍-釒＞入得旨自强令住俸剿贼地方既有兵事巡抚官准照例给与旗牌实麟革任充为事官立功赎罪给锦衣卫带俸百户刘相房价银一千二百两相康嫔父也
　　○戊子
　　○升吏部左侍郎胡松为南京兵部尚书参赞机务改巡抚陕西右副都御史谭纶巡抚四川
　　○是岁四方所上灾异独都匀乌撒同日地震一事礼部言终岁止一日方内止一处其地在远其事甚微乃  圣德格  天所致但旧例应行修省谨如例以请  上曰朕仰荷天恩灾异罕示殊切祗感通行中外臣工益修职业以协承洪庥
　　○己丑  诏巡抚顺天右佥都御史温景葵回籍闲住以总兵侍郎刘焘奏其久疾未痊也
　　○壬辰
　　○岁暮行大祫礼于太庙遣驸马谢诏代
　　○以正旦节遣玉田伯蒋荣彭城伯张熊清平伯吴家彦成安伯郭应乾祭  八陵锦衣卫指挥文承武祭  恭仁康定景皇帝中官祭  恭让章皇后锦衣卫都指挥卢瓒祭  孝洁皇后  哀冲  庄敬二太子各陵坟
　　○总督宣大山西尚书赵炳然条奏经略事宜一修城堡请敕该部动支修筑墩台城堡银宣府大同各二万两及时角□羊发以便兴修一广储畜请敕宣大巡抚都御史督同该道酌量冲僻以为储积之多寡其腹里城堡及今时价稍平亟买本色运送仓场收贮如边堡之商量于内地买完转运以备不虞一催逋负山东山西河南北直隶诸处逋欠银粮数多宜亟为催徵每岁各省抚按于开收时月仍具管粮官员职名开报宣大总督抚按查核己未完数照例举核一补年例请发太仓银六万九千六百三十余两赴该镇专备本年主兵支用一选战兵将二镇千把总管队官员拣选更换家丁正游军士更替清补快枪火器弓矢等艺择人数演一给马匹二镇缺马数多宜量补本色马三千匹分给正奇游兵八卫官军一责实效一切墙垣器械战守兵食便宜务在事事核实各有成效不得徒具弥文所司议覆得旨银两准给发二镇仓场旧贮粮刍总督衙门选委司府官查核具奏余如议行
　　大明世宗肃皇帝实录卷五百五十三


大明世宗钦天履道英毅圣神宣文广武洪仁大孝肃皇帝实录卷五百五十四
　　嘉靖四十五年正月癸巳朔  命成国公朱希忠代拜  天子  玄极宝殿  上不御殿百官具朝服诣皇极门行五拜三叩头礼仍上表称贺
　　○免宴赐莭钱钞
　　○福建福州兴化泉州三府同日地震
　　○甲午升山西布政司左参政耳□大随卿为都察院右佥都御史整饬蓟州等处边备兼巡抚顺天
　　○乙未  宣宗童皇帝忌辰  奉先殿行祭礼遣广宁伯刘允中祭  景陵
　　○戊戌立春顺天府官进香  上不御殿命司礼官捧入
　　○己亥金星昼见
　　○庚子时享  太庙命驸马都尉谢诏代
　　○癸卯改建真庆殿
　　○甲辰  敕南京兵部尚书莭制振武诸营领兵都督以下仍会同操江及应天淮杨两巡抚从宜调度兵食以备倭患
　　○丙午  命神机营副将置都督佥事表正佥书中军都督府事原任湖广靖州参将置都指挥佥事袁吉掌南京锦衣卫事
　　○丁未免其元宴
　　○戊申大风扬尘四塞  上御辅臣曰今日风色甚异其传示本兵豫防兵火兵科都给事中邢守庭因＜锍-釒＞陈边毙一蓟镇总督监司纵士卒横暴为居民害宜禁戢一天城迤北虏不时入犯輙取利去宜谨备一边将畏而不畏法无肯决一死战者宜申入＜锍-釒＞入  上以言示兵部今严督各边臣如议整理不得玩视
　　○己酉  英宗睿皇帝忌辰  奉先殿行祭礼遣兴安伯徐梦赐祭  裕陵
　　○发太仆寺马价银三万两充蓟镇修边军饷仍令总督刘焘从公支用官库无劳者不得滥给
　　○辛亥  诏查军器鞍辔二局食粮军匠实数逃故者勾捕老弱者更代冒滥者裁革从给事中严从简奏也
　　○壬子  命南和伯方炳佥书后军都督府事彰武伯杨炳管理红盔将军
　　○甲寅顺昌王祐拟梦赐祭葬如例
　　○录四十四年五月大同镇边外双墎子及辽东镇武堡有功官军尚智等十八人李承武等五百人升赏有差
　　○丙辰
