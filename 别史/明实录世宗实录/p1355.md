<!-- { "loadSidebar": true } -->
　　○刑部左给事中张宪臣等言臣前前奉命册封唐山王长子胤＜礻禹＞为王比至今则知胤＜礻禹＞卒今已踰年矣该府为之朦胧请封然后报丧盖欲援郡王之例以求恤典兼为子女加封他耳今宜止准长子故事给与祭葬所生子女亦不得援引加封原赍册文冠服仍行进缴以杜将来非分之望从之仍命巡按御史治其辅导官罪
　　○赐吉王翊镇书院额曰崇德从其请也
　　○凡各衙门官考满过都察院者自翰林讲读史官外率报名行庭参礼后吏部郎中凭籍事权往往不遵规约自郎中张濂废报名礼及郎中升光祖又废庭参礼都御史张永明积不能平乃揭示司务厅申明旧规未几郎中胡汝桂以考满至院咨纵如故于是永明备列仪莭奏闻  上为诏诸司遵守至是郎中罗良当考满乃先诣永明舍约免报名庭参乃过院否即止不来永明上＜锍-釒＞言见堂仪礼行之百余年非臣等所能损益况各官以考满至吏部虽乡二大臣与堂官相见后即诣四司门楫司官輙南面答礼不少逊夫乡二俛首于司属而司属不肯折腰于都察是司属之礼貌隆于大臣而部院异体也良轻当无状当罢其九卿诣司属门揖亦非体典当改正良亦上＜锍-釒＞辨  上不直良诏夺俸二月而令礼部会同礼科议拟部院谒见礼仪以闻于是礼部尚书高仪等覆奏宪台职司纲纪其威仪体貌系百僚具瞻不当因人隆杀选郎虽居要路然品秩班行亦六曹俦侣岂宜独示优崇祗缘事权所在莫敢谁何故莭年礼仪递相引重甚至大臣仰楫司官讹以传讹非所以一体统而崇逊让也永明议是自今考满见都察院一如见礼部以杜纷争其九卿翰林等官由吏部后门者自今亦不淂遍揖四司报可
　　○庚子  太祖高皇帝忌辰  奉先殿行祭礼
　　○升狭西按察使石茂华为都察院右佥都御史巡抚甘肃
　　○升礼部仪制司郎中兼翰林院侍诏王疑为光禄寺少卿祠祭司置员外郎万廷言为光禄寺寺丞  命江西道御史庞尚鹏提调北直隶学校给事中周世选劾奏吏部左侍郎兼翰林院学士秦鸣雷卑污不职诏令致仕
　　○辛丑户部尚书高燿等条陈清理军饷事宜一各边奸□□磊非一如官欑之侵欺冒破奸□之虚出盗卖宿猾之添捏埋没事已发觉者行抚臣早为问追一边仓钱粮有实收已到而升合未纳者有循环开载而仓场全无者有仓场见存而循环隐没者有滥收粗恶粮草者有以召买盐屯等粮相影射者有廒无局锁仓无门垣便于侵盗者有逃故官军粮银各卫所不即扣还者请专委管粮郎中主事查核毋令诸将吏得侵其权一慎择管粮通判兼勤者久任超迁不即罢斥一兵马调发之际令各边先以实数报管粮部臣关领本部勘合并该道印信实支日给一纸查对相同然后执赴监放官支给粮草如无本道印信不准支给查盘之日亦据此开销一九边将官往往私入各□之贿听其兑折本色粮草虚出实收而宣大山西延绥为尤甚宜严法禁之仍多方招俫但民间积有朱豆者俱宫自收买无为奸商所占夺一令边臣不时修筑墙垣墩台毋得待大坏之后借以创建为名请发内帑报可
　　○壬寅  仁宗昭皇帝忌辰遣都督佥事沉至祭  献陵
　　○吏部覆给事中张士纯奏请行久任之法郡县官非三年考满者不淂推升行取督抚满考仍加秩留任不得一概序迁从之
　　○以热审出法司系囚死罪矜疑者二十二人免死戍边
　　○癸卯唐王卫辉王硕焕薨赐祭葬如例谥温懿
　　○甲辰兵部覆辽东抚按官奏经略东方事宜其略言本镇东南一带地僻海隅为四方逋寇薮势难控制又险山新军多逃伍勾补不便而朝鲜贡道实从此入人烟荒凉无以威远请如御史李辅之策将定边右卫改于凤凰城堡原辖右后所官军并入左卫而以险上参将营兵及帮丁一万五千名仍照该营左右中三哨编为定边右卫左右中三所定其版籍设三千户三十百户领之并割金州卫黄骨岛堡属焉其卫治即以辽阳城旧设卫治基址变易应设官吏师生令御史将辽阳都司见在文武生员量行考拨该学肄业置教授训导库官各一员如议
　　○丙午改礼部左侍郎陈以勤为吏部左侍郎兼翰林院学掌詹事府事校大典兼教习庶吉士
　　○诏发周府镇国中尉勤熨子朝＜土冒＞高墙禁锢勤熨以二十七年以越关奏求禄米因言及时事坐削爵禁锢时朝＜土冒＞已赐名以罪人子无敢为请封者家贫丐贷无行有为之画者曰王子建言法不过废锢废锢乃更得衣食县官是汝父以虗名得罪而实受赐也今汝贫且死即弃捐沟壑孰与一发愤上书从汝父俱生乎乃代为朝＜土冒＞草二＜锍-釒＞其一＜锍-釒＞请贳其父罪其一＜锍-釒＞陈中兴四事一亲宗族以固本支二求真贤以正风俗三定国本以安天下四办都说以回天意朝＜土冒＞如其言自诣阙上之果得禁锢其辅导等官俱下御史治罪
　　○更定每岁委官修理仓厂之例用户部主事一员同工部修仓官互相稽察
　　○以紫极殿寿清等宫工完加内官监太监王锡恩二等贾胤恩一等仍同工部尚书雷礼徐果侍郎张守直徐纲都指挥使孙钰成国公朱希忠大学士徐阶李春坊郭朴高拱都督朱希孝镇远侯顾寰兵部尚书杨朴安平伯方承裕礼部尚书高仪侍郎鲍家督迟凤翔王之诰各赐银币有差
　　○戊申诏南北直隶并十三省抚臣严行各属掌印官照弘治二年例查补原额守城民壮操练待用限两月内报闻从兵部请也时四方多盗给事中曹当勉亦请令郡县各修武备举行保甲之法督捕盗贼如有能计擒首功者厚赏妄执者与故纵同罚又言民无当性视上所以导之若逐捕虽严而教敕亡素欲其毋为奸邪不可得也闻古者民间各卿约择齿德并茂者为之长期会约束明示劝惩故其民重犯法而妖乱不兴此在今日尤宜亟请＜锍-釒＞入俱允行
　　○庚戌  方泽视牲  命成国公朱希忠代安伯方承裕宣承伯卫守正尚书高仪杨博轮视
　　○壬子
　　○旌表天下孝子徐亿节妇蔡氏等十人
　　○甲寅升礼部右侍郎潘晟为本部左侍郎添注礼部右侍郎丘岳填注本部右侍郎
　　○改总督南京粮储右副都御史洪朝选巡抚山东[兼]督理营田
　　○乙卯
　　○大祭  地于  方泽先期请  太祖配及是日行礼俱成国公朱希忠代
　　○戊午  命襄垣王成金□癸曾长孙充煌摄府事成金□癸之先以菲废爵当严氏用事时用重赂夤缘冒封及是宗藩降例查革冒封故为充煌请长孙封以尝试朝廷且希为异日冒袭地耳
　　○陕西巡抚都御史张瀚条陈议处韩府宗室六事一诸宗喻礼犯法必淂亲王填压之乞令韩世孙自行铃制如有不遵约束者轻则戒饬重则参究一宗室冒禁出城事机可虑宜时时查治以杜衅端闻先韩王常出郊田猎以致宗人相慕效之世孙亦当改弦易輙为宗人模范一革爵花生庶人封号不登玉牒名姓不入版图漫难稽考真赝莫分宜令长史司分列支派明立一册令有司便于钤束一闲宅之设制仿高墙若复恣其出入何以示法宜令本府选委中官旗校严加防范一禄粮积欠数多乞将本省应角□羊银量留处补一关支之际止令长史领银送府自行分给不得纵诸宗出入府县凌逼有司＜锍-釒＞入得旨允行
　　○己未礼部言隰川定安南渭阳曲四王皆薨无后其以将军摄祀者据例不得复置典膳教授等官弟与亲王别城而居诸奏请保勘事必用转导官至之乞留教授及印勿革其与亲王同城而无后者止令长史司典籍兼摄勿得援此为例报可
　　○起复江西布政使司右参政凌云冀奏苏松地方延袤千里财赋所入当天下三分之一由外滨大海内阻江湖大河环列于群县以吐纳江海之流支河错综于原野以分折大河之派寸土尺地皆获灌概此东南赋之深也迩来于塞日甚支河不达于大河大河不达于江海旱则一望枯槁潦则立成巨漫田亩日荒逃移日众请专设督理水利御史一员令其往来巡察或于南京巡江巡仓屯田三差内并其一而以一员专督水利尤为两便＜锍-釒＞入工部议覆以巡盐御史兼之报可
　　○兵部覆巡抚延绥都御史王遴条陈四事一添设府同知二员列御延安驻劄榆林分管理边腹城堡不预他务一凡总兵衙门原调尖儿手人马查照各堡尽数发回以后将领务严行操彩各堡自有精兵毋得擅自调操抢兑以致单弱其入卫游兵有逃故者径于本军户内勾补果系户绝亦设法召募务充故额勿淂借桃选之名徒坏军政一榆镇入卫之兵每营留三百人以抵蓟镇军门所抽选操下九百之数仍准添募游兵二枝以济缓急一该镇见有总督抚按等官遴以边政久犯欲再遣经略大臣恐多官事扰不如责成遴等为便＜锍-釒＞入淂旨调兵原非可久之计其命刘焘严督镇巡等官补练镇兵渐减调发延绥游兵先淮添募一枝余俱如拟
　　大明世宗肃皇帝实录卷五百五十八


大明世宗肃皇帝实录卷五百五十九
　　嘉靖四十五年六月庚辰朔
　　○辛酉礼部奏国家内设大学以教育天下之英才外设儒学以作餋民间之俊秀二百年来名世多从此出迩者国子监学舍倾圮生徒止二百人又四方读书缀文之士争务剽窃以图捷径于是教化学术悉为虚文而朝廷不得真才之用故给事中张士纯周世选御史张士佩前后论列皆及于此然大要不越数端如请敕工部修理监舍请徵下苐举人及岁贡年未五十者入监举人毋得概就刷历岁贡不必专泥正历而援例一途则似财用稍充即议停止此大学所当议处者也一榜举人年四十以上者俱铨授教职不妨会试其有异等者一体行取各提学官必身先化导以德行督课诸生毋专事文艺此儒学所当议处者也至于文体敝坏内而两都外而列群靡然同风其弊皆由书肆刊文盛行便于采摘请悉按天下私鬻冗书无当实用者一切铲毁时吏部亦覆世选议处教职一事请自今提学员缺必慎选文行兼优者以充仍限六年教成方议超擢岁贡衰耄不得收选有司不职者不得更改文学宫俱报可
　　○壬戌湖广承天卫军以求索用粮拥众入府门殴击书吏知府郑文茂兼得其为首者执而鞭之至死诸军益愤因大呼詈辱文茂久之始角□羊事闻抚按官劾管屯指挥胡炅催科失期管粮曹茗掌印朱衰约束不严并文茂用刑过当俱当议罪  上曰军士玩法至辱守臣其令抚按守备官严捕首恶者治之炅等俱下御史问
　　○甲子增设宣府紫沟堡参将一员
　　○丙寅先是巡按山东御史李辅议请裁减辽阳游兵而以新设宁前游兵二枝与各分畨入卫已有旨报允至是辽东镇抚官魏学曾等言宁前乃本镇咽喉之地距山海关仅百余里近因虏变增设游兵二枝戍守不可议撤请丁本镇原设入卫兵马预选饶健者三千人籍名于册至期令该班游击统领入卫归则各还其伍又比岁辽兵以本镇饥荒每自入卫归輙逃匿蓟镇蓟镇月粮折价数倍起其羡心又将领多招纳此辈役为家丁者殆数十百人夫蓟辽两镇相附若辱齿然辽既虚而蓟岂能独利耶宜亟行蓟镇守臣严查遣回容隐者治以军法从之
　　○丁卯太医院候缺吏目李乾献白兔  命成国公朱希忠告谢  玄极宝殿驸马尉谢诏告  太庙百官上表称贺
　　○戊辰未封宫嫔任氏薨赐号和嫔治丧葬如例
