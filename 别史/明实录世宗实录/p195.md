<!-- { "loadSidebar": true } -->
　　○山东按察使顾应祥条上四事一慎谪戍谓刑以弼教五刑尽矣此外复有充军事例盖以绞斩之下有罪浮于律而徒杖不足以尽之者方坐以此正以补律之未尽也迩来问刑官往往不审轻重妄拟此律类多冤抑且军犯角□羊卫随至即逃在彼则徒费月粮在此则贻累长角□羊奸民既不知畏而反害及良善宜令查照律例慎重问拟毋得任意编发一戒酷刑谓问刑条例惟死罪重情始加拷讯其余止用鞭朴今酷刑官不论情罪輙用惨刻刑具及勘故平民则补以病词被人告发则曰邂逅身死以故闾阎饮恨元气大伤今后有仍前酷刑者照例罢黜故禁故勘致死者论拟如律一禁妄攀谓近年捕盗官员擒获大盗往往逼令妄攀同盗窝主或污蔑讐嫌以快报复或故牵善良以求自角□羊遂使无辜之人陷于法网而不能自白宜严禁之一肃军政谓军职罪例有带俸差操者盖不许管理军事特使列于行伍以自效耳迩者指挥千百户等官虽问革带俸而舆马出入与见任不殊或问罪未久即推军政巡捕等职事使犯者无所惩戒宜通行各抚按凡曾开前例者必俟其五年之内能改过自新或劳绩可取方许推用都察院覆议诏如拟行
　　○辛亥刑部尚书许赞等会官议大学士杨一清官居内阁秩首辅臣起自废闲受国厚宠正宜清白持身忠诚奉职乃晚节昧知止之几衰年忘在得之戒大肆纳贿不畏人言殊失大臣之体但系  累朝耆旧内阁重臣  圣明即位之初首先召用今其去就实为国体所关宜将一清罢削官秩放归田里或令其休致以示优容  上曰一清历侍  累朝旧臣重望朕即位之初首先召用何乃身任大臣不顾名节恣其贪婪深负朕怀眷之意法当追究但念事关国体辅臣张璁以为涉嫌三＜锍-釒＞奏朕宽处今屈法从宽一清着自陈初法司会议＜锍-釒＞上  上谕内阁曰朕惟一清  累朝耆旧朕素礼待未可以群臣比况尝维持伦理亦与卿璁等相信同心辅朕今乃不顾晚节贪婪无耻赃迹显著特以大臣故下九卿议朕岂不知古者重大臣以其近君但为大臣者每恃之而敢犯法今当正法而使知警卿璁必嫌于预此卿銮其拟票以闻璁乃上＜锍-釒＞曰一清得罪情由臣曾两请  皇上宽法处之奉旨下法司会议仰见  圣明欲采公论处之以道兹诸臣覆奏未奉  宸断重烦  圣谕下颁臣伏读三思岂惟一清感愧臣亦感愧不胜窃念议礼之初一清家居见臣大礼或问极称为正论以释群疑及臣同席书等被召一清又尝为书劝席书宜速北上以定国是当群议喧腾之时得老成大臣赞与一言所助亦不少矣伏望圣恩体念一清功过所宜相准特赐宽法处之况臣复任之初而一清即有此事又因霍韬所奏中外臣工不能无疑保全一清实所以保全臣等也至是  上答曰卿三为陈辩朕知已杨一清昔赞议礼不为无功朕已从宽区处卿宜安心供职慎勿介怀是非曲直久自明耳卿宜承朕此意
　　○壬子詹事霍韬再＜锍-釒＞乞假不允
　　○癸丑少师兼太子太师吏部尚书华盖殿大学士杨一清上＜锍-釒＞曰臣庸陋衰朽本非致用之具往者仰承召用既角□羊边阃之任仍叨密勿之司委任优崇前无与比柰昏眊之极不善矜持交际之间少存形迹罪状既著诛窜何辞复荷  圣慈不即显戮容臣自陈虽天地包容父母慈念不过如此伏望俯垂矜贷削职放还则未死之年皆  上所赐  上答曰卿  累朝旧臣朕深倚任近乃屡＜锍-釒＞乞休情辞切至特听致仕仍赐驰驿以归一清随上＜锍-釒＞谢又以疾甚不能陛见＜锍-釒＞辞  上俱报闻仍赐白金五十两钞二千贯纻丝四表里衣二袭
　　○已故安昌伯钱承宗者  孝庄睿皇后外戚也祖钱贵在  孝庄时传升都督同知至弘治间承宗始受伯爵嘉靖初承宗卒嫡男维圻嗣袭维圻寻亦卒承宗妻以庶长男维垣请嗣袭章下吏部以钱氏历世既久恩礼当杀止议袭带俸指挥至是复请尚书方献夫等言外戚之封古所未有自汉以来虽多封拜然帝吕氏二侯皆以军功文帝窦氏之族竟未儋爵若章武南皮魏其武安之属近惟止于一身远者传之再世下及唐宋事体略同如长孙无忌郭子仪曹彬辈虽有戚畹之恩然或开基草昧或弘济艰难皆功在社稷乃享有茅土亦未闻传之世世不为节杀者也况外戚之家御之有法则胤嗣绵延待之过优则门祚衰绝上下千年皆有明鉴我  皇上正宜行法于近以示不滥之赏通变于今以求可久之术不然则传世愈远勋爵愈多禄粮愈冗国何由供伏望  圣明严责钱氏毋令渎请则恩封严重而人鲜觊觎之私矣  上深然其言曰外戚封爵实非古道我  皇祖定制公侯重爵止许加之军功外戚之封出自后世非可为据今爵秩日冗禄粮日增深可为虑且使无功者坐享重职非古帝王报功之典朕甚不取近诸臣有建议及此者无非爱国之心卿等其即会府部院寺科道等官从公议处以闻
　　○起原任山西按察使顾璘于江西璘先以侍养归至是亲终服阕故用之
　　○甲寅命宣城伯卫錞工部右侍郎苏民提督  仁寿宫工程
　　○升山西副使刘储秀为河南布政司左参政广东按察司佥事徐乾为本司副使
　　○以江南诸郡蝗诏有司设法扑捕毋令滋蔓仍量发仓廪赈济
　　○乙卯夺吏科都给事中刘世扬等广东道监察御史吴仲等四十九人俸各三月  上以杨一清有罪科道官曾无一人言之非附则畏令俱从实自劾以闻于是世扬仲等具＜锍-釒＞伏罪得旨我  圣祖建置六科十三道以敷陈得失紏正官邪尔等既居言责自当有闻即告乃附和畏避深负朕心今姑薄责以后毋得朋谋狥私害贤媚人违者治以重罪
　　○丙辰兵工二部覆给事中张润身等奏陈  陵寝事宜一昌平州肥沃地土多被势要占买影避征徭宜命官踏勘遵照亩数均派养马不许妄比优免事例负累贫民一本州路通南北供应甚艰宜严戒祭  陵诸臣毋得横肆需求一  陵寝所在山场树木俱宜爱护培养如有奸人盗伐务查究典守者之罪诏如拟
　　○升刑部右侍郎闻渊为本部左侍郎都察院右副都御史汪鋐为刑部右侍郎原任巡抚江西右佥都御史周广为南京刑部右侍郎
　　○以灾伤免应天府上元等县税粮有差
　　○狭西静宁巩昌等处强贼百余肆行劫掠敌杀官军巡抚寇天叙以闻诏行总制官酌量缓急调集官军追剿守巡兵备等官失事状命巡按御史核实奏处
　　○丁巳致仕副都御史林茂达起南京大理寺卿未任以老疾辞吏部覆奏从其请仍授之新衔得旨茂达止许以原职致仕迩来迁秩官员有养病侍亲未及赴任者往往畀以新衔殊滥名器今后俱宜斟酌加授
○戊午升福建延平府同知陆深为山西按察司副使提调学校
　　○以广东都司署都指挥佥事程鉴充左参将分守雷廉高肇地方
　　○己未以灾伤免河间等府州县卫所税粮有差
　　○庚申选授行人高金陈侃推官王守胡尧时知县董进第曾烶俱给事中守户科进第礼科尧时金兵科侃刑科烶南京刑科南京工部主事刘安南京刑部主事李松俱改监察御史安河南道松南京河南道行人周＜礻睪＞冯恩宋宜推官谢兰喻希礼傅汉臣李循义余鍧知县陆琳国子监学正阴汝登学录邓文宪俱试御史兰浙江道襗江西道希礼福建道汉臣湖广道循义山东道鍧山西道汝登狭西道琳广东道恩南京浙江道文宪南京江西道宜南京山西道
　　○湖广巡抚朱廷声等言本省灾伤重大请暂留布政司贮库缺官银一万一千两赈济许之
　　○岁贡监生樊孟芳上言迩来缙绅之议论不公科道之弹劾不当或怀挟私怨嫁祸于人或闻见未真轻易加毁至使听者捕风捉影不足为据请申敕言官今后凡有论劾必访究详确明白指陈事在疑似宁置勿论不可傅致难明之情诬造无根之谤庶几公道昭明贤否不乱而惇大博裕之治成矣吏部覆奏得旨通行两京科道在外抚按官今后紏劾官员必核实指陈务当其罪毋风闻兴谤有伤公道
　　○壬戌大学士张璁以杨一清去任请简求节行道义足以服人者置之内阁以为首臣臣当竭力同心共图报效  上嘉其退让谕以尽心供职下其章于所司
　　明世宗肃皇帝实录卷之一百五
大明世宗肃皇帝实录卷之一百六
　　嘉靖八年十月癸亥朔日有食之是日享  太庙  世庙  上素服乘板舆撤卤簿大乐遣昌国公张鹤龄长宁伯周大经昌化伯邵杰分祭  七陵仪宾周钺祭  恭仁康定景皇帝陵寝中官祭  恭让章皇后陵寝
　　○土鲁番使臣马黑麻虎力奶翁等贡例外自进玉石等物纳之诏赏如直
　　○太监刘良奉旨督造弘治正德中未完磁器三十余万给事中陈皋谟言先年止是饶州府委官烧造近世乃遣中官大为民害请罢之＜锍-釒＞下工部覆如皋谟言  上曰烧造非自今始且日用亦不可缺尔等既有所见何待言官论及乃为此议不过畏人言耳如前旨行
○甲子  悼灵皇后周年遣驸马邬景和诣  陵行礼
○革应天府及上元等五县管马通判主簿并马政于管粮官革江淮巡检司
　　○乙丑大学士翟銮＜锍-釒＞言詹事霍韬劾大学士杨一清不法事情内开太监张永馈送金银闻杨一清等皆受之等之一字虽未知所指名但臣备员内阁与杨一清同官闻之岂敢自安乞容休致终始保全  上慰留之
　　○升河南道御史吴铠为福建巡海副使广东高州府通判陆澄为本省佥事
　　○丙寅吏科给事中李鹤鸣奏内官龚成隐占朝阳关外庄田四十六顷且多科子粒银两户部勘覆追夺入官其多科租银准作原佃人户以后年分应徵之数诏如拟
　　○丁卯封楚府崇阳王显休生母郑氏为夫人从其请也
　　○御史梁尚德上言顷者诏令不一人心摇惑如大学士张璁桂萼以给事中陆粲论既宣其过于朝未几又召璁还复萼散官大学士杨一清以詹事霍韬论下法司议辅臣元老可下法司议罪乎今春以金辂事罢尚书高友玑夏又以张柱事罢都御史熊浃夫过拟一匹夫之刑而去二大臣其于国体何如也况友玑浃才皆有用不宜遽弃夫人君诏令关百官之视听大臣进退系国家之安危乞俯纳臣言自今诏令之出必谨而勿贰于天下大臣之去无轻而不伤乎国体＜锍-釒＞入  上曰梁尚德沽名奸巧执法大臣出入极刑法当重治若谓匹夫之冤不必恤非慎人命者岂告君之言念系言官姑罚俸三月
