<!-- { "loadSidebar": true } -->
　　○庚寅造御憩等殿于大道殿果园中  诏移苏镇镇边参将驻横岭以横岭守备驻镇边裁  革原设镇边把总改长谷把总为提调从督抚官奏也
　　大明世宗肃皇帝实录卷五百五十五


大明世宗肃皇帝实录卷五百五十六
　　嘉靖四十五年三月壬辰朔  孝肃皇后忌辰遣都指挥同知陈书祭  裕陵
　　○祭巳诏更定册封遣使除亲王正使仍用勋爵外其世子郡王正使止用翰林坊局六科尚宝司官副使止用行人行人不足则以中书充之若差多人少就近并差不得概用各卿寺及部属毋有所与时因册封新例多用文臣充使各衙门争欲得之礼部以其人求自便恐妨职守乃建议更正从之
　　○虏千余骑突犯宣府龙门等处总兵马芳师参将袁世械等追袭之斩首三十六级捷闻赏总督赵炳然及芳等银毙各有差
　　○甲午太常寺卿管国子监祭酒事胡正蒙卒正蒙浙江余姚人嘉靖丁未进士及第授翰林院偏修九年考满升侍读充
　　○裕府讲官主顺天府辛酉乡试升左春坊左谕德兼侍读进侍读学士总校永乐太典主乙丑会试升前职以疾请告许之未行卒隆庆改元始赐祭葬赠礼右侍郎
　　○戊戌以清明莭遣玉田伯蒋荣清平伯吴家彦兴安徐梦赐成安伯郭应乾分祭  八陵指挥佥事文承武祭  恭仁康定景皇帝中官祭  恭让章皇后废后吴氏都指挥佥事卢瓒祭  孝洁皇后  哀冲  庄敬二太子各陵坟
　　○升河南道御史李邦珍江西布政使司左参政李一元俱为太仆寺少卿
　　○令户部右侍郎黄餋蒙工部左侍郎李登云回籍听用罢浙江左布政使李盘江西左布政使侯一元贵州右布政使丘预达广东右布政使陈暹致仕调福建左布政使王遵广东右布政使林懋举于简僻用时给事中胡应嘉论劾餋蒙登云磐一元各不职宜罢因请命吏部不待考察之期将各省布政通行简法以重方岳之选吏部乃会都察院以预达等四人应诏因拟餋蒙登云听别用磐一元致仕从之
　　○汤阴王府镇国中尉载坉坐淫纵杀人欧伤其母赐死
　　○革抚沼郧阳都察院右佥都御史陈志职闲住志先为御史巡按江西代归过家至荣安遇盗亡其四箧建宁府推官吴维京时置县事为捕获而还之志犹有恚色维京大以为恨至是维京入官礼部扬言志前所失箧为盗发中悉金宝且有赂籍二扇计不啻数万金志故无洁称遂为给事中何起鸣所追劾故罢
　　○己亥升巡抚山东户部右侍郎霍翼为刑部左侍郎太子少保户部尚书高燿六年考满太子少保南京吏部尚书王用宾九年考满俱加太子太保
　　○改封韩府镇国将军朗锜为韩世孙管理府事朗锜韩悼恭世子谟＜土典＞庶第二子也辛丑改延绥新修古梁城名为保宁堡命绥德守备王国武驻兵守之
　　○壬寅以协理京营戎改兵部左侍郎迟凤翔三年考满荫其子尚莭为国子监生
　　○巡抚贵州右副都御史陈洪蒙言贵州丛山复岭其驿站夫马皆倚办军丁日疲奔命请佐贰以下与云南一省就近互相选除裁革勘合兵部覆议远方勘合乃朝廷优恤小臣至意革之非是得旨驿递非卑官所能骚扰其通行抚按官缉治豪右[及]禁止所属参谒以苏氏困不如命重罪之
　　○土鲁畨速坛马速叩关请贡许之先是畨王沙速坛潜掠北虏部落中流矢死马速其弟也拥众嗣立乃遣人求入贡诏下礼部议言马速以弟继兄名义甚正况远夷称贡理无拒绝第其种落实繁若概赐要求则阕右未免骚然烦费宜明与之约今后各畨族务遵原定年分入贡毋得执此为例报可
　　○乙巳  武帝毅皇帝忌辰  奉先殿行祭礼遣广宁伯刘允中祭  康陵
　　○以南京工部右侍郎徐陟三年考满荫其子琰为国子生
　　○丙子
　　○巡按山西御史陈桂覆劾上四十三年十月十二月虏两犯山西兴风等处诸吏功罪诏赏巡抚万参银三十两纻丝二表里参将马举申绍祖张时春游击李世伦守备陈锐等各赏银毙有差失事总兵董一奎以有后功准赎下参将朱瀚守备方时春张世美等于御史问恤录阵亡游击梁平赠都督佥事守备祈谋赠都指挥佥事各袭升其子三级立祠致祭指挥千户李继芳等十人各袭升其子一级
　　○丁未升工部右侍郎张守植为本部左侍郎顺天府府尹徐纲为工部右侍郎总督南京粮储右副都御史陈其学为户部右侍郎左春坊左谕德兼翰林院侍读汪镗为国子监祭酒南京大常寺少卿姜宝为提督誊黄右通政
　　○壬子升顺天府府丞刘秉仁为都察院右佥都御史提督抚治郧阳
　　○起原任巡抚应天都察院右副都御史翁大立巡抚山东兼理营田
　　○升提督四夷馆太常寺少卿丘岳为礼部右侍郎添注管事岳先为礼科给事中请脩承天大志至是书成  上谕吏部曰承天大志成书仁亲功德绍布请修之臣岳添注礼部右侍郎盖特恩云其纂修诸臣以纪中误有脱简弟各赉银币有差不复论叙
　　○升吏部稽勋司置郎中徐行为狭西布政司右参政
　　○礼科给事中邓楚望为浙江按察司副使
　　○癸丑
　　○升南京操江右佥都御史洪朝选为右副都御史总督南京粮储光禄寺卿任士凭为顺天府府尹山西道御史吴悌为太常寺少卿提督四夷馆兵科都给事中刑守廷为尚宝司卿改南京大仆寺少卿吴遵为南京太常寺少卿
　　○甲寅改国子监司业胡杰为左春坊左中允分校永乐太典
　　○戊午
　　○补荫大学士徐阶故弟徐陈嗣子琳为国子生初阶已推荫其弟嗣子玭未及入监而卒至是复请补许之南京户科给事中岑用宾论劾无治郧阳都御史陈志先任巡按贪污不职并言御史刘以节按应天张科按浙江各狥私纳贿举劾失实通乞罢职时忠已革职诏罢科以闲住因敕都察院自后御史差满回道务严加考察以肃风纪
　　○先是四十四年虏连犯皇甫川镇静堡等处延绥总副参守等官赵岢何其昌刘楫张沛已坐失事降革巡抚胡志夔回籍听勘既而巡按御史温如玉勘上志夔当究志定边副总兵李荫观望不援亦当议罚下吏部覆志夔在任三年颇有拊循功拟降一级调外任荫革任与岢等俱下御史问从之
　　○己未
　　○赐靖江王邦薴敕令钤束各宗申明祖训其有抗违不服及公门嘱托劫掠横行者指实参奏是邦薴威望既损朝廷虽尝降敕奖其改过而各宗不复禀畏如故甚者十五成群白昼剽夺胁持府县号呶里井间阖郡公私不获安业礼科给事中卒自修言奥西地临绝缴诸宗不靖且酿他地方大患宜重邦薴事权俾严加禁戢以消乱萌故有是命太子太保吏部尚书郭朴兼武英殿大学士礼部尚书高拱兼文渊阁大学士同入内阁办事改太子太保礼部尚书大学士李春坊为吏部尚书除官如做朴拱俱＜锍-釒＞辞  上优诏不允
　　○户部进珠一百三十八两有奇  上命再取六号者五千颗九号者二万颗又命取太仓中库所积永乐宣德间旧银十万两以进部覆旧银历年钦取已尽请发正德以役者如数进用许之
　　○庚申升户科左给事中欧阳一敬为都给事中户科右给事中李燧为左给事中刑科给事中角□羊宋工科给事中严从简俱右给事中一敬兵科燧礼科宋吏科从简刑科
　　○管工尚书徐杲奏各省徵角□羊匠役扰民请即以在京召募诸匠并本监额役相兼用之  上是其言令各抚按官即行司府住勾如有妄行催角□羊者指名参治
　　○是时浙江开化江西德兴矿贼作乱劫掠直隶徽宁等处其势日炽二月中乃突入婺源县焚烧县治大掠而去于是给事中严从简请加浙江巡抚刘几总督江直军务职衔责之剿荡南京科道官员甄霈刘庠等则请设兵备于徽宁兼管江浙附近州县应天巡抚周如斗则请增设兵备于严衢兼管饶徽＜锍-釒＞俱下兵部议总督宜暂设事平即罢兵备宜设于浙以杜盗源其云雾山矿洞宜严加封闭防守兵备官事兼三省仍禁毋淂参谒按抚致发职业  上乃命陛畿为兵部右侍郎兼都察院右佥都御史不妨巡抚总督浙直江西军务令亟徵三省官兵剿贼设兵备副使一员总辖徽饶严衢驻劄衢州封闭山场禁止参谒俱如拟
　　○辛酉定国公徐延德占人田至六十八顷田户诉之巡按御史孙丕杨以闻诏夺延德禄一月
　　○工科右给事中何起鸣奉诏至沛县勘河工还上言旧河之难复有五黄河全徙必杀上流如新旧庞家屯赵家圈等处然以不赀之财而投之于河流已弃之故道势必不能一也自留城至沛草莽为区漫无所施工二也横亘数十余里褰裳无路十万之众何所栖身三也挑浚则淖陷筑岸则无土且南塞则北渀四也夏秋渍潦大降浚浚难保不淤五也新河内多旧堤高埠黄水难侵开凿之费视旧河为省且可远将来渍浃之患故尚书朱衡任其必可开开成运道必利而议者见谓难成亦有三焉一以夏村迤北十六七里地高恐难接水然地势比高南低大约正深二丈一照水平加深夫何患水浅一以三河口积沙深厚水势湍急不无阻塞然既建坝拦截或用石包砌每岁桃浅如例夫何患沙壅一以为马家桥两岸筑堤五里微山取土不便又水口投帚势不必坚恐难经久然此亦在委任淂人培筑高厚无必不可措力之理臣又观居民之情在新河者则称新河可开在旧河者则执旧河可复皆为市尘之私非为国家运道计也夫天下之事势穷则变变则通沛县河患至此极矣往时旧河于塞未深都御史盛应期开新河重成而废至今惜之今黄水异常伏曹无日尚可溺于人情安土而不为通变之谋哉故臣断以为开新河便宜如衡言开新河而不全弃旧河宜如李驯言＜锍-釒＞入下工部会廷臣议俱合  上意乃决诏勒限开筑新河仍不得籍口速成苟且完事一户部覆给事中赵裕议将在京宛大二县铺□分为三等九则上上上中二则免其徵银听有司轮次佥差领价供办其余七则令其照户出银上下户七钱以下每则各递减一钱以代力差报可
　　大明世宗肃皇帝实录卷五百五十六


大明世宗肃皇帝实录卷五百五十七
　　嘉靖四十五年四月壬戌朔日有食之
　　○时享  太庙命驸马都尉谢诏代
　　○蜀府庆符王宾沾薨赐葬如例谧恭和
　　○闽广官兵追击海寇吴平于安南万桥山澳大破之初平自阳江乌猪羊战败奔安南提督侍郎吴桂芳檄安南万宁宣抚司发兵征剿遣参将汤克＜宀十见＞都司傅应嘉等以舟师会之夹击平于万桥山下会暮大风我军我火攻焚平所乘舟平军大败赴水死者无算官兵生擒贼众及斩首共三百九十八人
　　○癸亥盗劫安东县库格伤官吏事闻诏兵部严行各抚按官申明法令弥盗安民失事知县黎黔守备韩德祯等各夺俸二月
　　○甲子户部以京通二仓漕粮及徐州临德三仓粮本色太少请行各抚按官今后不得籍口灾伤轻议改折＜锍-釒＞入得旨足国恤民二义俱重今后遇有灾伤户部酌议奏请改折银两专备给军无令它用  命岁给京营各家丁冬衣布花银着为例  命分守太平寨参将时銮充副总兵分守延绥定夺等处
　　○乙丑升山西左布政使吴三乐为光禄寺卿户部给事中李邦义为顺天府府丞
　　○丙寅免麦宴
　　○升吏部左侍郎掌翰林院事高仪为礼部尚书仍兼翰林院学士改参赞机务南京兵部尚书胡松为吏院尚书
