<!-- { "loadSidebar": true } -->
　　○钦安殿启建祈嗣醮事登坛真人官道各照乐舞生例给净衣一袭真人加纻丝衣一袭道官绢二缣礼部尚书夏言奏故事凡春祈秋报诸斋醮事俱礼官奉迎青词及监视法事今  皇上举行祈嗣之醮事体崇重亦宜照例遣官  上曰兹醮事非诸斋可比实朕祈  天祷神求嗣为国重典其以礼部尚书夏言充祈嗣醮坛监礼使侍郎湛若水顾晢臣充迎词导引官文武大臣郭勋李时王宪汪鋐翟銮日轮一员进香行礼首终二日朕亲行之  赐故南京工部尚书洪远谥恭靖  诏定军功袭替令兵部尚书王宪言令甲武臣非军功不得世袭而军功亦生擒斩首当先奇功等顷不同要在分别地方难易时势缓急事体轻重有不可一律齐者故升赏则例各年不同而选法存革亦当困之有辨迩建议者以正德间传乞升职及边例奏带寄名军伍等项俱得冒滥官职故欲痛为裁革以慎名器但恐疾恶太甚行法过严遂使当先殿后斩将夺旗建立奇功者亦与近年巧立当先冲锋等项名也一体混革人心不平臣谨按武臣功次立为定法以便遵守永乐年瓦剌奴儿于等处地方招谕及并枪中箭功照例准袭洪熙以后者减革宣德十年四川松潘功正统元年兀鲁乃奇功九年迤比克列苏擒斩贼功六年云南麓川征苖贼头功照例准袭内越升者减革正统十四年至景泰元二三年大同东岳庙雷公山黑峪口石佛寺宣府东南二小门洋河桥居庸关山西偏头关代州北直隶文安霸州紫荆关西直门德胜门彰义门辽东八里庄龟儿山扣河空背阴寨佛僧洞等处当先被伤及杀贼功越升者俱袭其召募升职及当先又越升者不袭福建浙江征剿邓茂世叶宗流等获功六次及十二次照例准袭内当先越升者减革景泰三年贵州香炉山功四年辽东登州营等处功五年草荡等处功云南飞练等处功俱照例准袭内越升者及被伤当先交锋并前探贼营贵州开通道路督运粮饬赍执旗牌纪功督战等一功减革天顺元年山西偏头关大同磨儿山黑石崖杨家营等处功宁夏沙山儿等处功延绥西黄梁等处功五年四牌楼杀反贼曹钦功七年贵州东苗功八年两广功俱照例准袭内越升及敌退贼营当先杀贼升级昔俱减革天顺六年至成化四年两广斩蛮贼功俱不袭成化元年二年广西荔甫大藤峡功三年六年湖广荆襄功四年贵州都掌斩苗贼功辽东建州功五年固原石城儿辽东建州征土达满功功六年榆林开荒川功九年榆林征达贼功狭西鱼儿河红盐池功十二年湖广荆襄征进流贼及两广征蛮功十五年贵州西堡功辽东建州功十六年大同威宁海子功十七年白孤庄功十九年朔州功驼梁等处功宣府韩家庄功二十年大同红墙儿功俱照例准袭内越升者及斩首二颗升署一级者斩首为从奋勇当先被伤俘贼属官领旗牌催战及把总官杀贼一次无部下首级数目冲锋督阵及哨探贼情等一切减革弘治八年甘肃凉州功十一年宁夏贺兰柳沟功十二年肃州锁南十功十七年辽东锦州沙河功十八年大司焦山儿功俱照例准袭其斩获幼小达贼及夺回妇女及二人共斩贼级一颗为从升署一级俱不准袭十六年狭西叶兰功升级者俱减革正德元年大同功三年大同宁阳铺功密云黄崖功宣府独石功俱照例准袭内斩幼小达贼及二人共斩首一颗并冲锋破敌及被伤升级俱不准袭  上诏俱如拟会纂入会典永为定例刊刻榜文晓谕天下
　　○甲戌  命沈府遥懿安王孙辅国将军勋渰管理平遥王府事
　　○初  上以西苑田亩农具耕种收获之事有未成法令礼部户部会议以闻至是礼部尚书夏言户部尚书许赞等条具以进言西苑耕熟地五顷七十亩有奇岁用农夫五十人管农老人四人骡夫八人人日支口粮三升太仓关给仍复其身耕畜十六头御马盐仓给以草料其农具俱出之内官监五谷种顺天府送用仓廒农舍牛房工部盖造每岁户部侍郎一人郎中一人提督之所获纳之恒裕仓以备  郊庙粢盛拨太仓军斗三十守之岁终户部奏报其出入之数  上从之仍付史馆采辑
　　○泰宁等卫夷人头目塔十歹等海西渚冬河等卫女直夷人都指挥佥事娘你哈等各入贡宴赉如例
　　○乙亥
　　○南京礼部缺尚书吏部左侍郎严嵩等言兵部左侍郎潘希曾刑部左侍郎闻渊俱可任  上令别推于是嵩等复举南京吏部右侍郎李廷相户部左侍郎王軏  上曰礼部尚书乃礼部之长虽在留都亦系重任如何輙以年浅充之仍令再推
　　○遣隆平侯张玮等为正使太仆寺卿何栋等为副使各持节册封沈府灵川王＜彳胤-丿＞移为沈王妃苗氏为沈王妃辽东端和王诠钺庶长子勋澄为辽山王衡王祐楎庶第五子原炳为齐东王赵王厚煜庶长子载培为获嘉王汝源荣照王见淇庶弟二孙辅国将军厚焆为汝源王荆府樊山庄和王祐构庶长子厚暖为樊山王暮府钜野庄宪王当＜氵亟＞庶长健木□零为钜野王夫人赵氏为钜野王妃周王睦＜木审＞嫡苐十一子勤燧为柘城王庶弟十一子勤火□庭为修武王兵马副指挥弼女傅氏为瑞金王妃王雄女王氏伊府万安王妃
　　○革协守松潘南路右参将沙金回卫闲住以四川都司署都指挥佥事丘岌代之从巡抚四川都御史宋沧奉也
　　○丁丑
　　○遣行人周文烛赍敕召致士少傅兼太子太傅吏部尚书谨身殿大学士张孚敬复任办事令亟乘传赴阙又以敕促之曰朕闻君臣相与自昔为难卿以赤诚辅朕朕亦腹心是托不意一时被惑自陷于过举朕不敢私特令卿致仕以避人言自卿去后切车□念朕思  圣母嗟问者亦数次矣夫人谁无过矧臣子于君父义法具在兹以万机事重辅赞乏人朕费类必得卿终始以佐之而后可今遣行人周文烛敕往起文烛主日卿即兼程星夜而进急复任事庶慰我  圣母至怀以副朕思托之如忌而疑之恐非事君之道郡宜早来以匡朕治以符信备验朕宁俟卿来故兹催敕卿其承之慎勿自负  上谕大学士李时等曰卿等以朕建醮祈  天求生哲嗣为国重典朕闻圣人有曰不孝之罪无后为大今朕大婚十载近册九氏嗣祥未兆乃遵  祖宗故事修醮以祈顾君臣一体况卿等爱国之心甚切昨有请已分遣廷臣俦之岳镇但恐扰民耳兹欲又侍朕行礼醮坛其悉听之礼部尚书夏言又请令在廷文武百官各致斋以格高穹报可
　　○改抚郧阳都御史袁宗儒巡抚山东
　　○吏部右侍郎周用刑部右侍郎朱廷声通政使司右通政郧绅大理寺卿周期雍刑科都给事中陈守愚江西道监察御史丘道隆尚宝司司丞鲍说中书舍人周一元等及五十余人各＜锍-釒＞乞赐款天记颂  祖德诗传训无逸殿碑记明伦大典大学衍义诸书籍礼部尚书夏言等奏曰  祖宗以来赐书皆出自持思以示宠渥非亲信大僚侍从儒臣鲜得与焉未有比例陈乞若是纷纷者者今诸臣所请如卿佐如台谏固宜给之下是则职有案卑体有轻重与否惟  圣裁诏尽给之
　　○先是宁夏镇抚臣岁升狭西汉中卫宁羌卫官军一千七百余集宁夏小盐池操备边境苦寒军士难之每行多道亡及病死十不得二三至于是巡抚宁夏都御史胡东皋言军士苦于远戍每调遣如付水火既非人情又何功于备御自今请勿调岁徵应调者各银三两输之盐池将领为修边之费庶几军无失所而亦不废边防兵部议以为可诏从之
　　○兵科给事中高金广西道监察御史唐愈贤奉旨查按御用监钱粮至是以状闻具言内府所藏象牙画绢诸珍奇之物为典守者所侵匿无筭奉御李兴及匠役刘宗福辈罪在不逭太监黄锦滕祥史相代署稽考无度亦宜切责以示戒  上曰该监所储财货既已查明李兴等法司逮问无贷黄锦滕祥更代不常姑宥之自今凡监钱粮俱令立籍备查无踵故习
　　○戊寅
　　○升翰林院修撰马汝骥为南京国子监司业湖广按察司提学副使崔桐为福建布政司左参议
　　大明世宗肃皇帝实录卷之一百三十二
大明世宗肃皇帝实录卷之一百三十三
　　嘉靖十年十二月庚辰朔
　　○初御史周相＜锍-釒＞请革去余盐以通盐法都给事中蔡经＜锍-釒＞请量处余盐以济边储且各欲修与屯政  上皆下所司议至是户部尚书许王□赞等集诸大臣议以余盐虽非旧额而官民商灶近实赖之不可遽去且盐法之阻滞非专为余盐也以势豪则占中卖窝以狙狯则巧为侵克以诸司则例外需求爰致商人不乐报中臣等亦尝反覆深究其故大约有四曰余盐之取盈也引价之太高也搭配之弗便也边方本色之难于籴买也今欲量处余盐宜查照近例每盐二百斤淮南则纳银八钱淮北六钱以官价之教定平市之法盐禁各商勿得故装大包余数虽多无过正引其商人不欲附带者听之所入余银随时盈缩不得拘定一例法外抑勒及称贷预纳以定百万之数多不为功少不为嫌淮浙正价太重亦湏酌损两淮减一钱两浙减五分至肃极边则淮减一钱五分浙减一钱本镇止开淮浙二盐不得兼配他处其长芦原定二钱山东原定一钱五分似难增减仍照旧配支其余各边开中淮盐配长芦者无山东配山东者无长芦无使一人奔走三路淮盐输本色折则本折中半长芦山东通许折银如是则商不告劳而其利亦均矣然此不过一时救毙之法耳乃若屯盐相以屯政亟当修举欲骤整饬之为力甚难若复遣大臣未免烦扰幸敕各镇抚臣令其多方区画开辟荒芜禁止兼并兴修水利增筑城堡严谨斤堠使得尽力农亩以求收获期以二三年间足备边储不贵盐利则余盐之数始可徐议而革矣议入  上悉从之
　　○以灾例免直隶应天苏州常州镇江等等府浙江杭州湖州绍兴严州温州等府金乡等卫河南开封怀庆河南汝宁等府信阳弘农等卫狭西延庆安阳绥德榆林等卫粮税有差其杭州北新关税课于正额外余银输南京者许存留本省以备滨海卫所急缺月粮仍命各处设法赈贷锦衣卫指挥邵辅以  上临御十年前星未耀请编祷天下名山大川  上优容之
　　○壬午
　　○司礼监太监张佐等言臣等给事中禁无胥徒可役止取给于人匠不事工作者当成化中赐臣等各有名数太监掌印者六十人余皆五十五人左监四十人右监三十人典簿二十五人经厂六科廊等处各以资格递减乞照旧例补给臣等  上命如例拨用不得过多
　　○癸未
　　○改巡抚宁夏右佥都御史胡东皋抚治郧阳
　　○乙酉
○礼部右侍郎顾鼎臣言  皇上设醮先日阴云角□羊剥化晷熹微主二之日列风不兴云物一色爰降瑞雪旦夕未已万口谨传以为  皇上精诚格天之所致也因进步虗词七章复言七日奏进青词尤为至要臣愚恐诸道流文执常者或慢易不洁幸戒谕之仍列五事奏上大抵皆坛中香水供献道家鄙诞之语  上答曰览奏足见忠爱步虗词留览祈天求嗣朕已竭诚先严谕致一真人及百执事矣诸臣亦宜仰体朕心名秉丹诚以承天其五事悉如拟举行
○戊子
