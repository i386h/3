<!-- { "loadSidebar": true } -->
　　○己卯升山东按察司副使朱天球为南京太仆寺少卿巡按浙江御史庞尚鹏劾原任浙江按察使徐贡元刚果自用非通方才宜调简僻以全留使部覆贡元素有清操况已升广西右布政其才质正与地方相宜得旨令策励供职
　　○吏部尚书胡松卒松直隶滁州人嘉靖乙丑进士初知东平州历礼部郎中出为湖广参议寻升山西提学副使会北虏入冠疏陈边情十二事进山西参政无何禠职归家居近二十年用荐者言复起累官右副都御史巡抚江西以功进兵部侍郎召回部改吏部升南京兵部尚书复改前职卒于官赠太子少保谥庄肃赐祭葬如例松洁已好修富于经术客貌俨然望之者知为正人庄士其蕴藉春容不为岸异而皭然不染于俗有大雅风焉其任吏部也以振淹滞破资格为己任诸司事皆躬亲综理竟以积劳致疾而卒
　　○庚辰改南京礼部尚书王庭为都察院左都御史
　　○初云南武定新城武巡抚吕光洵遣前投住省城土总管郑竤回府复业郑竤者前为土官凤索林谋杀凤继祖者也继祖闻之大恚遂执竤杀之紏众攻新城临安府通判胡文显土百户李鳌土舍王德隆等兵进援至鸡街子隘道遇伏鳌及德隆等俱败死时佥事张泽分督寻甸哨兵见新城围急亟催该哨土官海宇定兵不至乃督各马大头土兵二千余驰救之兵败泽及千户刘裕俱被执杀禄劝州置印知事高心千户李躬行失亡士卒无筭于是镇巡官趣诸道兵并进传新城逼继祖东山贼寨为之继祖惧携泽及凤索林走照姑已复杀泽遁入四川会里州依其党阿伽男阿五于是巡按御史刘思问以败状闻并劾巡抚吕光洵总兵沐朝弼失律偾事之罪因请恤录泽等而严治失事诸臣守备王存孝等＜锍-釒＞下兵部议覆朝弼光洵宜停俸戴罪剿贼存孝等宜剿问继祖奔遁川东患且未已宜令云南镇巡官便官调兵夹攻严禁水西土司无乘隙助逆自干国法诏俱如拟仍切责朝弼光洵令协心剿贼赠泽光禄寺少卿荫一子为国子生其余阵亡失事人员下按臣核勘大同总兵官都督姜应熊有罪发边远充军坐纵虏互市激变残破朔州故也
　　○辛巳命提督京城巡捕署都指挥佥事郭震充总兵官镇守狭西
　　○户部司务何以尚＜锍-釒＞请＜宀十见＞宥建言主事海瑞  上览其＜锍-釒＞大怒  诏锦衣卫杖之百下镇抚司狱昼夜用刑锢禁不许罔上行私因命出给事中沈束于狱发为民按以尚揣知  上无重罪海瑞意故欲姑之以为名＜锍-釒＞中所言谬悠疏诞无可采者又自叙奉购买龙涎香以供  上敬事玄修之用今已得四十两云是又欲以诡道希合为自角□羊之地惟  上圣明深烛其奸故重谴之如此
　　○壬午浙江道御史王时举论劾刑部尚书黄光昇不谙律例纵情出入如内犯季永以诉事冒突乘与本无死比也乃拟为直犯王相私阉平民者三本无生条也乃拟为矜疑向非  圣明独断则永为含冤之鬼而相乃出柙之虎矣宜勒令致仕以为人臣故出入者戒＜锍-釒＞入  上以永系内犯怒时举轻率肆言语发口外为民光昇供职如故
　　○癸未夺河南监免主事李齐芳俸一月齐芳监免河南与巡按御史李文续不相能竣事例当会上举劾齐芳乃自为＜锍-釒＞先奏之文续因劾甚齐动乖张乃有是命
　　○兵科左给事中冯成能论劾太常寺少卿罗良职方司郎中姜廷瑶湖广右参政朱徵各贪肆不职状诏罢徵闲住良廷瑶俱留用
　　○升太仆寺少卿苟頴为太仆寺卿大理寺左寺丞李承华为大理寺右少卿
　　○改少保兼太子太保兵部尚书杨博为吏部尚书博＜锍-釒＞辞不允初吏部尚书缺  上谓大学士徐阶曰松原系病者我开亦永明之年朕初欲用永明不知众皆忌今松故以燿代可与阶以为非宜乃诏廷推竟用博
　　○甲申礼部言近者言官以贡途日轻欲稍更旧法在御史庞尚鹏则请各郡国廪膳生员即以岁考前列处之就中叙其年月久近充贡在给事中张卤则请当贡期每学起送止陪贡四人提学官遴选二人二臣言虽不同意实相济宜就中酌为定规今后提学官考试当先严捕廪之法考居下等者照例停降黜退每遇贡期取年次在前者四人援其尤若皆不称则以次复起四人必得人乃已其至京廷试限以五月十月令翰林院详加考校而怀挟代试等毙命御史紏察之本部验其年力分送两京国学肄业吏部以次叙用如才识超卓不群待以优礼从之
　　○乙酉巡抚贵州右副都御史陈洪蒙以疾乞致仕许之
　　○礼部都给事中辛自修言各王府名封婚礼等项礼部久不题覆以致贫苦怨旷德意壅门□放乞限一月以内悉为查题其行查未到者下巡按御史劾期劾报所不应得者亦明开其故类行揭示毋得再行奏扰各巡按御史凡遇名封婚礼郡王以上特＜锍-釒＞其题将军中尉以下按季类题部臣于题＜锍-釒＞至日即照单题类奏事例具覆若巡按御史题本踰期不至及查勘与王府不同者许礼部类参若本部晋难不覆及封典踰期者亦许臣等劾奏报可
　　○丙戌以总督狭西三边兵部左侍郎陈其学总督蓟辽东兵部右侍郎刘焘三年考满各升都察院右都御史兼兵部左侍郎总督如故
　　○刑科右给事中严从简论劾南京刑部尚书钱邦彦南京通政司右通政刘朝佐各庸鄙不职状诏邦彦策励供职朝佐闲住
　　○升刑部
　　○郎中邹善为山东副使提调学校
　　○以水灾免辽东都司定辽左等一十九卫所屯粮有差
　　○丁亥命镇国将军缙＜火贵＞以本爵奉祀摄肃府事缙＜火贵＞镇国将军弼柿子也弼柿父肃靖王靖王薨子弼桄嗣是为定王定王薨世子缙纲早卒子绅堵以世孙嗣是为怀王怀王薨无子缙＜火贵＞亲定王侄而怀王叔也服属为近至是定王妃吴氏上书请命缙＜火贵＞嗣王事下礼部覆据条例亲王无后者必亲弟亲侄始得嗣而缙＜火贵＞以叔嗣侄与新例不合若不为立嗣则无罪而国除肃之先生之飨矣可否请  上裁  上谓越世无相继之理止命缙＜火贵＞以本府爵奉祀摄府事仍令先世所藏册宝改铸肃府管理府事关防予之革长史以下官
　　○定边虏警告急兵部以闻  上命亟檄总督陈其学及巡抚王遴戴才各属兵协剿趣新升总兵郭震之任发固原入卫蓟辽游兵还本镇战守
　　○是月  上复不豫初谕辅臣徐阶日亥分诣万法坛阴雨之冒子分吐白沫清水有三盂因畏寒卯又雨不止觉困闷卧齐次阶对谓因元气未复不禁劳动之故越数日复谕阶曰若元气得全复幸甚若不得还旧日之者必须人乳之类缓进药得一二亲密得力之人方可望复＜此夕＞少今一以仰  天恩佑焉自是  上疾弥笃讫于大渐  宸礼不复出矣
　　大明世宗肃皇帝实录卷五百六十三



大明世宗肃皇帝实录卷五百六十四
　　嘉靖四十五年闰十月戊子朔
　　○己丑召宣大总督兵部尚书赵炳然回部视事寻以三年考满加太子少保
　　○巡按狭西御史方新上＜锍-釒＞曰臣窃惟黄河与北虏之患自古有之然而有甚不甚也今豊沛之区闾殚为河而又兴都有  陵寝之忧凤宿有冰雹之厄河南等处有饥馑流移之苦臣意尧之洚水不烈于此矣各边将隋卒骄虏至輙蠕选观望而又宁武有军士之变南赣有土兵之叛徽州等处有矿徒窃发之虞臣意舜之三苗不棘于此矣夫洚水三苗唐虞何等时也而不足为至治累者则以尧舜兢业于上而皋陶禹益诸臣又日孜孜分厥忧勤也今司论纳者日以献奇祥言瑞应为利囮而尸疆场者惟以报虚捷隐实衄为长计  陛下试历数中外诸臣为公家分忧勤者谁助臣愚以为儆戒之令斥罚之法在今日不得尽废而  陛下丁此灾变之会亦宜镜古察今戚然自责曰意者刑罚未中与税歛未减与兴作未息与用度未节与下民之情未尽达不急之务未尽蠲与以此痛加修省期与一二大臣共图化理则  天意可回灾变可熄而盗贼可弭也夫汉武瓠子一歌词意悲恫遂因以遏冲决之患周宣云汉一诗吁告真切其兴也勃焉况  陛下自视为何如主也岂使宣王武帝专媺有前哉＜锍-釒＞入  上怒其狂渎妄言黜为民
　　○庚寅以紫宸宫成加工部尚书雷礼少傅
　　○辛卯以南直隶浙江江西湖广积逋未完更赐各处监兑主事敕令其督催额派及条议事例银限一岁中完角□羊不及四分者布政司府州县掌印管粮官降俸二级六分者降一级八分者削籍为民  命五军营副将
　　○都督佥事张时春提督京城内外巡捕
　　○升兵部右侍郎王之诰为本部左侍郎兼右佥都御史总督宣大山西军务兼理粮饷
　　○改南京工部右侍郎任士凭为兵部右侍郎兼都察院右佥都御史巡抚江西升狭西左布政司杜极为都察院右副都御史巡抚贵州兼督湖北川东军务南京太仆寺卿陈炌为都察院右佥都御史巡抚四川
　　○初浙江矿贼既破婺源流劫江西王山县还掠遂安与西安新贼东西相应势猖甚提督都御史刘畿移驻卫州遣都指挥陈大成成大器等分道追剿檄守备卢相为援于是相大器破西安贼于柴家村大成败遂安贼于章村余党奔□辶月虫□我兵乘胜追系尽歼之捷闻浙江巡按御史庞尚鹏勘上刘畿功最大成大器相及分守金衢严道右参政江珍分巡金衢道佥事李燧等次之把总李相叶欢虞九等功等衢严二府同知薛应元周之冕遂安知县顾学仁等又次之  上从部议荫畿一子为国子生仍赏银二十两纻丝二表里大成等各升一级李相等赏银有差
　　○壬辰虏千余骑复犯延绥仍由瓦楂梁入境散掠石涝三山等处凡驻内地六日攻掏窑窨略尽
　　○癸巳裁革河南兰阳县主簿巨盈库副使各一员
　　○以苑田收获赏太监冯保侍郎刘体乾等彩弊羊酒以水灾蠲山东登莱等府秋粮有差
　　○宁夏卫地震
　　○甲午命成国公朱希忠以紫宸宫成告谢  玄极宝殿驸马都尉谢诏告  内殿百官具朝服诣皇极门行五拜三叩头礼上表称贺西宁侯宋公度卒其子世恩幼诏与优给
　　○升河南布政使司右参政谭大初为南京通政使司右通政
　　○初衍圣公孔尚贤入族人孔弘廊贿保为曲皋知县弘廊贪甚诸宗恶之至是以私怨发其从兄弘贫奸利事弘贫亦发其纳贿求保状纳许尚贤奢僣不法数事巡按御史韩君恩坐弘贫谪戍而参尚贤弘廊素行不孚法当并罚因言曲皋知县例使公府保举故有行货滥举之病今宜于保举时令会同族属择可者四人送兖州府试以理事治民策论仍取二人送抚按覆试奏请铨补  上从其议黜弘廊切责尚贤骄纵不法之罪而贳之裁革嘉湖添设兵备以其事并于分巡嘉湖道
