<!-- { "loadSidebar": true } -->
　　○丁卯
○吏科给事中雒昂上言今春宫禁七所灾夏兵工二部又灾乃今雷震角楼垂脊尤可骇异变不虚生必有感召  陛下宵衣旰食励精庶政而明察之下诸臣承望风旨者务为深刻恐将来渐成褊狭非荡荡平平之道也  陛下之待辅臣既亲且信辅臣张孚敬者奉命而不违任事而不辞可谓以身许国矣但心术未光大耳其九卿大臣亦能供事第多依违不自裁决必请于辅臣听其指使将来国政不无掣肘固非  祖宗设官分职之意也＜锍-釒＞入  上以昂乘假  天戒阴排忠正罪宜逮治以时方修省姑宥之  大学士张孚敬翟銮俱以震雷之变自陈求退  上各优诏慰留不允
　　○戊辰
　　○冠带官李武以献皇帝赐诗一轴来上且乞宣付史馆部议所上诗文备载于恩纪含春堂集内武一念忠敬宜量加赏赉还其原轴仍令奉藏以彰恩赐  上曰  皇考圣制诗序其即缮写令有司于从岵山建亭刻石识我  皇考所游之地以伸朕孝思之诚诗轴仍付武奉藏赏纻丝一表里礼部又请  上亲洒宸翰识记岁月诏可其请仍戒择地建亭不可过为崇丽以副  皇考之意礼部右侍郎湛若水三载绩满录其子柬之为国子生
　　○南京工部尚书何诏言本部司属自奉诏裁革之后官多乏员政务浩繁恐有废坠宜于营缮都水二司仍铨补员外郎二员吏部覆议报可
　　○己巳
　　○工部以方泽朝日夕月三坛祭器规式颜色尺寸图册三本进呈  上命送付史馆
　　○庚午  恭睿献皇帝忌辰  崇先殿行祭礼
　　○升云南布政司左参政孟廷柯为云南按察使
　　○辛未
　　○升河南按察司佥事李顺孙为狭西布政司右参议
　　○壬申
　　○升狭西按察司副使牛天麟为山西布政司右参政福建按察司副使谢汝仪为云南布政司左参政
　　○夺赵府平乡王府镇国将军祐栽禄米半年并治其长史茹鸣凤罪祐裁以庶子争主丧事觊觎封爵故也
　　○丙子
　　○升狭西延安府知府粟登为陕西按察司副使
　　○戊寅
　　○户部左侍郎张琏大理寺卿葛浩俱以灾异自陈乞休许之
　　○己卯
　　○升直隶安庆府知府罗英为福建按察司副使
　　○庚辰
　　○詹事府少詹事兼翰林院学士夏言以灾异自不允
　　○辛巳
　　○升湖广左布政使盛仪为太仆寺卿
　　大明世宗肃皇帝实录卷一百二十六
　　
大明世宗钦天履道英毅圣神宣文广武洪仁大孝肃皇帝实录卷之一百二十七
　　嘉靖十年闰六月癸未朔
　　○以灾伤诏免宁夏等六卫及灵州千户所屯粮有差
　　○甲申
　　○裁革湖广按察司屯田水利副使二员布按二司武昌荆州岳州衡州襄阳长沙辰州常德永州九府各检校一员武昌荆州岳州衡州汉阳五府各通判一员永州府通判二员澧州同知一员荆门茶陵澧三州各判官一员大治蒲圻罗田广济松滋石首潜江耒阳蓝山溆浦会同房十二县各县丞一员江夏当阳衡阳郧郧西房六县各主簿一员武昌汉阳荆州岳州衡州襄阳长沙辰州常德永州德安宝庆十二府兴国荆门蕲随茶陵澧陵澧均武冈桂阳道沅安陆沔阳郴靖十六州江夏武昌嘉鱼崇阳当阳大冶蒲圻通山通城黄冈麻城蕲水黄梅广济罗田孝感应城松滋江陵公安石首潜江耒阳监利枝江兴山巴东远安巴陵临湘平江华容蓝山安乡石门慈利襄阳长沙善化湘乡湘潭醴陵攸浏阳衡阳湘阴宁乡益阳安化新宁新化衡山安仁酃常宁临武令陵东安祁阳宁远永明江华沅陵卢溪黔阳武陵＜木兆＞源龙阳京山景陵溆浦会同永兴兴宁桂杨宜章桂东绥宁七十八县各训导一员武昌金口二批验茶引所澧州税课局水东递运所各大使一员通化马驿明山水驿各驿丞一员三江口镇巡检乌翎河泊所官各一员楚府等府长史司郡王伴读工副并仓库副使各一员
　　○丙戌
　　○兵部请建敬一亭于京卫武学刻  御制敬一箴如儒学例从之
○丁亥
○升南京工部右侍郎叶相为户部左侍郎巡抚顺天等府右佥都御史周期雍为大理寺卿
　　○荫礼部尚书文渊阁大学士翟銮子汝孝为国子生
　　○礼部言  皇上顷从行人薛侃议将论孟古义颁布天下示以程式诚得返朴还淳之机但文章习尚久而后成今科举在迩行之天下势不能遍即使习学未必如式妄意模拟必多迃诞士子既不得以旧习自显其才有司又不得以新格辩别贤否一时科目或至失人请暂令今岁科目不必尽拘格俟明年会试行之则风声所激文体自变臣等又窃见嘉靖八年会试录文皆简古纯正既不失  祖宗之旧式而于圣贤经义亦多发明与古义无甚相远或止以前录文体颁行天下一体更正  上是之命照  祖宗时科举文式行务在崇雅黜浮以验实学罢古义不用
　　○初御史郭希愈言今边境有警则提督军务輙患无人宜重兵部左右侍郎之选必素历边防才略服众者令一人专讲求腹里军务仍令自选属官有智计者为之赞尽有警即畀以提督之任则职专而志定宜可以备绥急事下吏部覆请如希愈议兵部复言职掌所载尚书侍郎统理一部之事不当分限边服以致乖隔且属有四司则凡边腹军务分伍习理者也不当专委一二人赞画又国家遣武臣总兵文臣总制临时命廷臣会推上请简用事平则将归于班行兵散于营卫故将无久握之权兵无不戢之患兹欲以两侍郎分领亦非  祖宗临时边将之深意且预定左右侍郎将兵之任则诸抚镇等官皆将观望诿避或误事机设侍郎一有事故又将谁属亦非通论也  上曰所奏事系兵部职掌吏部何不会议輙先题覆致相予盾其如兵部议行
　　○戊子
　　○以灾伤减免山东济南等府所属州县及东昌等卫所存留税粮有差
　　○令两京国子监及天下提学官学校选举事例仍以两京国子监官属吏部简别贤否开奏以各府县学官属巡按会同提学官考选贤否上之吏部奏请定夺  命申明僧道私度之禁诸不在正额者皆汰之
　　○乙丑
　　○裁革浙江布按二司杭州等十一府各检校一员杭嘉湖三府各通判一员安吉州州判一员海宁嘉善归安德清四县各县丞一员武康孝豊寿昌京宁庆源云和宣平七县各主簿一员杭州等十一府安吉州仁和钱塘海宁富阳新城余杭临安昌化于潜嘉兴秀水嘉善海盐桐乡崇德归安德清长兴武康孝豊山阴会稽萧山诸暨余姚上虞鄞慈溪奉化定海临海黄岩宁海太平仙居天台金华兰溪永康东阳义乌武义浦江汤溪西安龙游江山常山开化建德淳安桐庐遂安寿昌分水永嘉平阳乐清泰顺瑞安景宁庆源云和丽水宣平青田松阳遂昌龙泉六十九县各训导一员绍兴宁波温州三府仁和钱塘海宁嘉善崇德归安德清长兴山阴会稽萧山余姚上虞鄞慈溪奉化黄宕宁海十八县各河泊所官一员绍兴宁波二府织染局各大使一员台州金华衢州严州温州五府织染局大使副使各一员安吉州上虞庆元西溪硖石石门官泽离诸三界鱼浦三巷宝定十二税课司各大使一员独松松杬口孝义卢山鲍村黄坛净居七巡检司各巡检一员市舶提举司提举一员两浙运司清浦海砂二盐课司各副使一员  诏求开国功臣刘基及常遇春李文忠汤和邓愈后袭封先是刑部主事李瑜言刘基翊运之功宜配享袭封与徐达并事下吏礼二部覆请会廷臣议及是议言  太祖高皇帝延揽豪俊创造丕图虽一时佐命之臣并轨宣翼而赞画帷幄之奇谋恢复中原之大计往往属之刘基故在军有子房之称剖符乱孔明之喻推其登迹之功基实为多基亡之后孙廌承嗣  太祖帝召谕再三许以世袭丹书之誓俱存铁券载在国史考可也廌嗣未几旋即陨世＜彻-攵乚＞嗣寝微圭裳靡托臣等窃以武王兴灭天下归心成季无后为害何劝且国家思创造之难则当隆佐命之恩修  社稷之功则当笃延世之赏况翊运开基勋业炳烈如诚意伯者哉今其末孙虽缀世职于带砺河山之义终有未协者臣等伏念爵禄命自朝廷典礼秩于  天子今日兴亡继绝讨论大政酬德报功修复今典者是在  陛下裁之而已  上允其议因并常遇春等四臣皆许传袭命所司求其子孙当袭者以副  皇祖报功之意时四臣后在者常玄振李惟邓继坤汤绍宗皆任南京锦衣卫指挥使而基九世孙瑜亦任处州卫指挥使吏部以其名上命即起送至京奏请裁处  诏革镇守浙江两广湖广福建及分守独石万全守备永宁城内臣先是都给事中张润身刻奏镇守浙江等处太监张赐潘直少监师章贪纵害事宜黜分守独石等处奉御田霖监丞李俊姚保皆冗员宜裁兵部覆请悉行悉革永勿差补  上然之故有是命
　　○庚寅
　　○都察院历事监生詹＜晵-曰山＞奏吏部侍郎徐缙狥私不忠以纳贿之故骤升知府喻茂坚以门生之故累迁知县萧一中以亲戚之故曲庇武库司郎中伍余福  上曰诏许监生紏察所历衙门奸毙盖以习闻真知不容欺罔庶不负  祖宗设立历事之意＜晵-曰山＞所奏都察院其从公勘覆以闻傥有虗妄参奏治之缙寻具＜锍-釒＞自明并下都察院看详詹＜晵-曰山＞就对一讯语塞都御史汪鋐等具上其欺狂状已有旨拟罪矣＜晵-曰山＞复谬陈初上＜锍-釒＞时通政陈经尝泄于徐缙缙乃便伍余福托兵部员外吴道南以贿＜口舀＞已道南者＜晵-曰山＞乡人与余福同官及微服入庙市私役五城弓兵诸不法事鋐力斥其妄缙亦＜锍-釒＞辨无之并下都察院会有人窃投牍于大学士张孚敬之门孚敬发之乃缙行贿已者即封奏之缙诉已实不知意助＜晵-曰山＞者中伤臣也  上怒以为欺罔鋐亦言缙虽愚昧不应至此请密敕厂卫廉访事迹仍会官廷鞫庶真伪可辨  上曰卿宪臣之长当秉公执法＜晵-曰山＞固亡赖缙亦非清介士＜晵-曰山＞所指事虽不尽实亦岂尽无卿不奏法追勘苐听属官扶同回护今又持两端繁词渎奏非大臣事君之道况历事诸生数有诏使言事今未可首罪之＜晵-曰山＞先奏及缙办通贿事一一从公审勘以闻给事中赵廷瑞管怀理等寻刻鋐反复不忠既收＜晵-曰山＞心复阴为缙地宜罢黜以戒不法鋐亦自引避御史徐汝圭则言＜晵-曰山＞奸恶素不齿于乡邦往年营求报讣差假官伪印为所在官司所觉访捕未获于是法司及锦衣卫会问证成缙贿孚敬事而＜晵-曰山＞挟私诬罔其他私罪甚多余福所犯亦有状乃具狱以罪以请  上谓缙法当重治念曰讲旧劳黜为民以余福干请降三级调外任道南为余福所使亦调外任＜晵-曰山＞罪始勿论俟他事勘报以闻
　　○兵部覆勇士二百四十人岁廪二千八百余石又占地十顷岁租七百金其实典守内臣侵牟影射请量留勇士四十人应役余悉还营卫差操仍令太监核其奸利报可○辛卯
　　○升福建布政使司左参政吴昂为本司左布政使
　　○壬辰
