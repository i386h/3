<!-- { "loadSidebar": true } -->
　　○诏革鲁府奉国将军观燱为庶人押发高墙禁住初礼部以宗室越关赴京者多请严为禁例以后有故违者轻则革去爵秩重则送发高墙禁住原词仍立案不行诏著为令乃宗室来京渎奏者不绝二十年  上因灵丘王府中尉俊祸以刁词至京恶之诏自今但有宗室来京不分事情轻重俱发高墙不贷至是观燱复以诬调来奏遂有是命
　　○以山西死难百户张宣张臣从祀都督张世忠祠有司岁时祭享二臣与世忠同死陆支材之战者也
　　○狭西迭力等族番人官着他等贡马及方物赐宴及赏如例
　　○土鲁番等地夷使所进玉石刀锉诸物边臣择其粗恶者还之至是自陈道远艰苦状乞量加选进从之
　　○狭西固原州地震
　　○戊午以水灾免应天等府及广德等州建阳等卫税粮有差
　　○九边开报额盐每岁于正月间将欠年分户部派到盐目招□籴买粮草报纳是岁宣府管粮郎中褚宝以边田有秋言之户部请以嘉靖二十四年该镇额盐当明年正月派发者预借此时开中所移者不过三四月间期而所获者不止一二倍之利部以为然因＜锍-釒＞言秋成籴买比之春月委属有利请以各镇额盐一体预派以便籴买以后年分俱如此例行之诏可户部因开上预派各镇引盐额籍且言盐法之害莫甚于买窝卖窝累拟禁革而弊终不除者以未得其术耳闻之前时边臣有为抢上之法者似为良便其法遇开到引盐定拟斗头分派城堡尽数开列揭榜通衢听各有本□人抢先上纳凡银粮但以先入仓库为定出给实收按其先后填给勘合不惟奸人不得虚报卖窝高坐罔利即司饷诸臣亦不得以意所憎喜高下其间比之验银准报可以假借应点者不可同日语矣请著之令甲下各镇从实举行亦今日通□利国之一道也诏俱如议
　　○延绥守臣奏捕获虏谍李小孙诏斩以狥
　　○御马监太监孙铭为故太监周缙侄千户周天禄家人周太乞升管事指挥及总旗等官部议近方清核冗员而铭等复妄干宪例不宜许
　　大明世宗肃皇帝实录卷二百七十八


大明世宗肃皇帝实录卷二百七十九
　　嘉靖二十二年十月壬申朔立冬时祫享于  景神殿命成国公朱希忠代
　　○钦天监奏进明年大统历以  上不御殿奉天门颁赐百官公服行五拜礼
　　○诏群臣会议庙制初辅臣翟銮等及礼工部臣阅旧庙基地形度自东垣外才□后至河沟共入十人有奇因议以  睿宗庙统于都宫旧庙门展南与  睿庙南垣齐势如昼一中为庙门其前为街西自庙街门入转南行复由东入庙门往九入  列庙东入  睿庙又小山殿西垣下有隙地一区可为入  景神殿西门道宜东路跨沟为桥以通往来且令河沟如故议入久不报至是召谕辅臣銮等庙建规制可示璧兴工示为霖令详具以闻于是礼部尚书张璧工部尚书甘为霖等共议画基取中建立  太庙  成祖世室及  怊穆群庙皆稍增拓规制  睿庙去  列庙太远宜迁之近内共居一宫统以河沟为限庙街及门可无移动议上诏下五府九卿翰林科道议于是礼部尚书张璧成国公朱希忠吏部尚书许赞等议曰庙建之制  皇上博采廷议据经考礼孝思纯切断自  宸里复于  群庙之外恃进一庙祗奉  睿宗神明永妥  尊亲雨得伟制崇观焕乎大备惟创制之初颇为地势所拘未得展柘今兹一新大典正宜取里度则使无毫发遗憾斯成百王之旷典垂万世之宏规者也臣等反覆思惟务求至当竟不能出此两端盖由前之议则奉  睿庙统于都宫展旧庙门街与  睿庙齐虽入庙之路南北迂折而位置周正规谟宏敞似成完制由后之议则奉  睿宗近内庙街庙门俱无南展则都宫统一体势均隆或可称  皇上尊  祖孝  亲至意仰惟  圣神之见超越千古显杨之孝度越常情臣等祗奉  明旨广集众思敢不仰体  圣里恢张  德意而营规之见止此惟  陛下裁之得旨诸臣恭议庙制语涉两端无任事忠诚之意仍会多官勘酌务为一定之见
　　○狭西秦安县地震有声
　　○总督采木都御史潘鉴奏永顾军民宣慰使司王官宣慰使彭宗舜进合式南木二十根请于原职上加给服色一阶以示激劝从之
　　○癸酉  孝洁皇后忌辰  内殿行祭礼遣玉田伯蒋荣祭  陵寝
　　○乙亥升应天府府尹吴瀚为都察院右副都御史巡抚保定兼提督紫荆等关
　　○升山西按察使李士翱为狭西右布政使
　　○伊敬王薨世子典楧援楚世子例请不俟除服册封以便管理府事诏许之
　　○巡抚辽东都御史孙禬奏建州酋首赵那磕等于八月中分道入寇石指挥山城及汤站堡总兵赵国忠副总兵九聚守备韩承庆等帅师御之斩首一百七十余级夺获夷器称是虏大创去  上嘉诸臣功命升孙禬为右副都御史巡抚如故赵国忠为都督同知各赏银五十两纻丝四表里九聚升三级韩承庆一级各赏银三十两纻丝二表里有功并阵亡失事人员令按御史覆实奏闻
　　○提督漕运总兵官镇远侯顾寰以母老且病乞辞漕务侍餋不许
　　○丙子升浙江道御史陶钦夔为山东按察司副使
　　○丁丑  皇太子千秋令节免文武百官朝贺赐宴于午门天下王府百司进贺人员各赐钞币有差
　　○五府九卿翰林科道官共议庙制略曰庙建之制中立  太庙而  世室昭穆列为左右实我  皇上仿周制而为之万世不可易也惟是  睿庙在都宫之外臣等窃所未安夫周文王未尝生居南面而享有世室其功德大也  睿宗皇帝累仁积德笃生  圣神龙飞御宇方之文王功德不异周文世室不迁而  睿宗乃不与昭穆之列可乎且其别居一庙一昭穆相远地方限隔不得同既翕之羙一则岁时裕祭奉  主往来不免有渎亵之嫌异时  皇上尝谓  祖宗列圣劝聚一堂独去我  皇考一人人情不安者正  圣心诚孝臣子所宜仰承者也臣等以为  睿宗  孝宗兄弟同气天性至亲并居一庙同为一昭与古兄弟同世数之义实相符合昔年辅臣严嵩尝有此奏  圣驾诣阅视以为  孝宗寝室狭隘不能容奉  二主今地势辟扩东至河沟则新建  庙寝规模宏阔  二宗之主可以并容四时之祭可以共享不惟同在部宫具复进居昭列与  孝宗位同位置崇严气脉联络足以成  昭代之徽典垂万世之宏图臣等冒昧以闻  上曰即如所言题额何以名之其再议以报壁等又议  庙扁旧题各以宗称礼也然  二宗同庙则  群庙名额不得复仍其旧臣等窃惟  庙位以昭穆为序称号当以昭穆为名其  昭庙也宜曰  昭第一庙  昭第二庙  昭第三庙其称  穆庙也宜曰  穆第一庙  穆苐二庙  穆弟三庙  上曰庙建典礼重大诸臣前后所议率皆牵泥旧文且于昭穆世叙未见考折厘正大要无竭忠任事之诚姑不必议于是诸议俱寝
　　○朝鲜国王李怿差陪臣史曹参判金万钧上表贡马及方物谢赐龙衣彩锦及宴陪臣于礼部差工曹参判元混进笺贡马及方物贺  皇太子千秋令节赐宴级金纻丝纱币等物如例
　　○戊寅总督宣大侍郎翟鹏言今秋尽草枯虏难深入乞将调集主客兵及鲁经士马撤还休息以省边储兵部议覆得旨庄浪及各路兵依拟放回鲁经力疾赴召劾有勤劳赏银三十两纻丝二表里
　　○己卯建  大享神御殿其制六楹四围阑干白石其上青瓦如  呈穹宇色  大享殿前两庑庑各十楹前为  大享门又前砖门五东西砖门各三俱修饰之彻旧具服殿祭曰设幕次其旁遣工部尚书甘为霖祭告兴工
　　○甘肃天鼓鸣
　　○吏部覆工部奏以庙建兴工添注营缮司郎中二员于大石窝马鞍山发运灰石员外郎一员于琉璃等党督造砖瓦推员外郎张珍叶选主事熊揖升补从之
　　○升大理寺右少卿戴儒为应天府府尹
　　○是岁八月末虏三万骑犯延绥自波罗响水堡进边深入及绥德州延绥游击张鹏力战御之虏乃引众去总兵宫瑛副总兵蒋存礼选锐蹑之及于塞外宁条梁麾众急击弩锐俱发适东路参将周文兵亦至两军夹击职众大溃斩首虏百余级而还于是巡抚延绥副都御史张＜羽惠＞等以捷闻并上诸臣功状时巡按狭西御史殷学亦报虏警因言贼入内地且五百里而诸将拥重兵不闻一战请罢瑛瑛等＜锍-釒＞方入捷报随至俱下兵部覆称延绥游兵俱调宣大点虏方避实击虚而我兵能以寡胜众可谓奇捷所据总督尚书杨守礼巡抚张＜羽惠＞总兵吴瑛俱应敕奖仍与游击张鹏副总兵蒋存礼参将周文俱重加升赏有事地方官巡抚路迎而下亦宜各加赏赉其诸有功失事阵亡等项人员功罪宜行巡按御史亟为核实籍报本部议拟升录其御史殷学按驻所在与延镇隔远一闻警报即有此奏无容别议  上曰虏贼乘虚入寇守臣能以寡敌众多所斩获功殊可嘉杨守礼加太子少保张＜羽惠＞升兵部右侍郎兼右佥都御史巡抚如故吴瑛升署都督同知各赏银伍拾两纻丝四表里赐敕奖励张鹏升二级赏银四十两纻丝三表里蒋存礼周文各升一级路迎赏银三十两纻丝二表里余郎中司道各十五两奏捷人升赏如例如此奇功殷学乃称未闻一战殊为颠倒是非难居宪职降二级调外任用余如拟已降学为湖广按察司知事
　　○庚辰国子监司业江汝璧条陈庙建五议其一备亲庙谓  皇上享祀宗宫  孝庙独阙典礼不备宜奉  皇考入居昭庙以备  四亲之礼其二明昭穆言  皇考入庙当与  孝宗同昭三宫再迁则同昭二宫又再迁则同昭一宫其三崇  世室言  皇考旧庙迁于  成祖庙之左虚以为他日世室其四柘规制言  太庙旧无东西夹室今湏备具以藏  昭穆祧主  皇考入庙则  昭穆庙寝皆湏量为展阔其五酌时宜吉春犆当改为祫且言若谓五事无可采则会通之说已穷其下惟有同堂异室议耳＜锍-釒＞下礼部议覆言璧条奏皆廷议所陈无他异见独建立  世室则未至递迁之期而预建以俟与古不合至于改犆为祫则以  上祭在  太庙而  六庙俱遣官不若祫享一堂然此乃  皇上钦定成典无容擅议会议寝报罢
　　○以水灾免直隶真定等府及神武深州等卫田粮有差
　　○以西苑收获赐督农户部尚书陈经主事白世卿羊酒有差
