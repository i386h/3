<!-- { "loadSidebar": true } -->
　　○辛巳初顺天乡试岁多冒籍中式至是余姚人钱德充易名仲实冒大兴籍以中慈溪人张汝濂易名张和冒良乡籍以中礼科给事中陈棐劾奏之因历陈京闱之毙其略谓国家求贤以科目为重而近年以来情伪日滋敢于为巧以相欺工于为党以相蔽其中奸宄之徒或因居家之时恃才作奸败伦伤化削籍为民兼之负累亡命变易姓名不敢还乡者有之或因本地生儒众多角□羊额有限窥见他方人数颇少遂学入京投结乡里交通势要钻求诡遇者有之或以顺天乡试多四海九州之人人不相识暮夜无知可以买托代替者有之一遇开科之岁奔走都城寻觅同姓假称宗族贿嘱无耻拴通保结不得府学则谋武学不得京师则走附近不得生员则求儒士百孔宫私冀遂捷径及其中科回籍则既告路费及告牌坊四顾罔利真同登珑而其来得者则从旁挟持互相攻发蜂起浮议星怗匿名  圣明辇毂之下岂宜有此不羙之事哉请令所司核究顺天府学冒籍生员俱遣回原籍降等肄业京卫武学非武职应袭不得滥入岁贡援例监生如举人教官会试例止得一入京闱后但本省应试而京闱乡试如各省法唱名办验不得混冒庶乎前毙可革得旨钱仲实张和下法司建治冒籍生员提学御史核实具奏余俱下礼部议会给事中李念＜锍-釒＞论工部侍郎陆杰从子光祚太仆卿毛渠子廷魁鸿胪卿陈璋子策冒京卫顺天二学中式劾杰等欺罔不忠提学御史谢九仪以被讦冒京卫顺天二学中式郑梦纲等十人论奏俱下礼部行所司核其真伪至是议上谓孙镃孙鑨王宸陆宏共四人系锦衣卫太医院见任官亲子侄当存留会试郑梦纲陶大壮沈谱丁子载陆可承翟钟玉共六人俱诈冒籍贯当发回原籍入学隶业仍得应其省试陆光祚陈策毛廷魁虽称随任亦当一体发回得旨孙镃等郑梦网等俱依拟陆光祚等姑准存留不许对制陆杰陈璋毛渠俱贷之
　　○兵部尚书毛伯温预陈防虏七事一各边镇奇游参兵马原有定额迩者徵调则伍籍称虚给饷则额名具在其为耗蠹莫此为甚乞敕总督镇巡诸臣核其军实新旧登减之数并画区补之法以闻一千里徵兵供亿不赀况一经调发则彼实此虚兼之警报东西不时未免疲于奔命宜饬边臣预探远了知虏所向专力为备有警即邻境策兵援之一延绥之兵素称骁徤旧议于游兵外增募二枝以援山西后以节费减半今宜仍足二枝增设游击将军一员其粮饷军器马匹所司为给每遇防秋新旧更番守援一招降诘奸倡勇设险且有成议弟宜申饬督行并令守臣选将料兵计储修备预上便宜方略一兵粮原自相当比者兵以逃绝而乏粮以虚费而糜盖由放支则视旧籍按伏则论一枝不及参对故耳合宜通查禁革一严训谏以习兵将一省工役以苏民力＜锍-釒＞入诏悉如议行
　　○诏以直隶杨州府通州原额种马八百五十匹免其牧餋每匹徵银二十两贮太仆寺市马从御史钱嶫请也
　　○癸未荫怀庆太长公主附马都尉王宁嫡孙鉴为国子生
　　○甲申升南京太仆寺少卿傅烔为大理寺右少卿
　　○乙酉升广东按察司佥事□大节为山东布政司右参议
　　○提督鴈门等关兼巡抚山西右佥都御史李珏以衰疾乞罢不许
　　○丙戌大常寺奏祭三皇于景惠数请比历代帝王祭典前期二日奉先殿奏祭祀并奏视牲又景惠殿前地狭难举大乐请此圣济殿先医例用鼓乐从之
　　○以南京工部右侍郎屠楷三年秩满荫其子炳言为国子生
　　○丁亥升云南右布政使应大猷为广东左布政使
　　○兵部覆巡抚辽东都御史孙禬言开原丁字泊等堡为本镇要冲守备单弱本镇贮有原发募兵余银七千余两欲增募步兵一千四百人人给银五两分布诸堡粮饷军需如例关给诏可
　　○戊子升河南道监察御史赵元夫为南京太仆寺少卿
　　○己丑  诚孝昭皇后忌辰永孝殿行祭礼遣西宁侯宋良臣祭献陵
　　○辛卯南京工部尚书胡训引年乞致仕不允
　　○户部覆顺天府府尹高擢奏本府所属州县均徭近议通融之法民殊不便宜如旧例审编酌量丁田分三等九则编银力二差给田而止州县然额自为通融不得巧立加派名色以滋侵扰从之
　　○壬辰升山东按察使潘潢为云南右布政使
　　○镇守大同总兵官周尚文引疾乞休  上曰尚文受国重任乃敢托疾求去罪坐欺罔念边方用人姑贯之令仍镇守地方以责后劾不许再行奏扰初督臣言尚文年虽垂暮精力未衰但事常锐于有为心每灰于牵制是以不安于职乞调别镇以示曲全科臣驳其托疾避难调用杨时例谪降部议焟其才  上优容之
　　○癸巳释安南侦者杜文庄初十六年春安南间将见讨遣头目阮文都领文庄等七十人来谍机事至乌雷海登岸巡检秦梁等督兵捕之获文庄系广东按察司狱已莫登庸降广东诸臣以朝廷既释登庸待以不死请并宥文庄报可
　　○甲午  上偶感疾数日廷臣各上＜锍-釒＞起居  上俱温旨报闻
　　○掌通政司事工部尚书郑绅以直隶巡按御史棐绅论其纵仆鬻败私盐自陈乞罢诏所奏事已下法司鞫问令供职如故
　　○以水灾免河南开封等府州县睢阳等卫田粮有差
　　○丙申南京十三道御史韩一右等劾吏部考功司郎中胡鲸稽勋司郎中李恺贪墨不职乞罢黜以重觐典诏部院从公有议覆称鲸恺先任推官知县屡经荐扬在部未闻他议苐既经指摘难以居职宜改别用  上曰考功郎中职司考察庶官关系非轻汝等既不为官择人及致人言又复委曲庇护有负委任许赞等且不查究鲸照不谨例冠带闲住恺依拟员缺着于各部郎中员外内选择学识操履为众所推者调用今后吏部司属还照先年例于各部访举调举务在得人不许滥将推官知县一概径升
　　○南京都察院右副都御史赵载卒赐祭葬如例载山西垣曲县人正德
　　○辛未进士授户部主事累升佥都御史巡抚甘肃督理屯田升南京都察院副都御史以事回籍听勘至是卒载才识警敏在甘肃十二年巡抚满两考屡获边功抚绥民夷营屯饬武易荒裔为雄镇河西至今赖之载既殁朝廷追录其功荫子应豊为国子生
　　○丁酉授庶吉士董份潘仲骖高拱陈升严讷高仪俱翰林院编修王材熊彦臣裴宇陈以勤梁绍儒晁瑮俱检讨
　　○发太仓银四万两山西募军从都御史李珏请也
　　○己亥左春坊左庶子兼侍讲董承叙卒  上以承叙侍讲经筵特赐祭一坛
　　○庚子升吏科左给事中周采兵科左给事中张尧年俱为都给事中兵科右给事中李徵为左给事中刑科给事中陈邦修兵科给事中扈永通为右给事中采徵礼科尧年永通工科邦修户科
　　大明世宗肃皇帝实录卷之二百七十九


大明世宗肃皇帝实录卷之二百八十
　　嘉靖二十二年十一月辛丑朔
　　○壬寅赐百官耳□爰耳是日廷谢成国公朱希忠大学士严嵩以下四百二十五人不至适  上传命稽查御史周南等遂劾奏之  上曰朕以生长南方初政不懈遂致多疾十三年病咳两月以后时不视事然早朝率多弥文至军国大务曷常不日经心而希忠诸臣全无敬谨之心篾视君恩放逸已甚安有虚位之惧  祖宗恩制百官赐戴暖耳是亦角□羊貂之惠先年大报日天寒朕常先期下命盖法  祖宗爱下之心示君臣同之也诸臣乃篾视不敬如此至于朝享祭祀皆以御史紏察礼仪故日耳目之臣今闻查点之命始假借紏劾此可欺也孰不可欺言官若此用之何益其夺南等俸半年已而希忠上＜锍-釒＞请罪  上曰卿列诸臣之首何乃肆惰如是礼孰重廷谢者其改过勉敬嵩＜锍-釒＞谢报曰卿辅弼臣也近常日中入阁谢恩亦不至今后甚勿自负俱贳不治京山候崔元亦谢得角□羊余各夺俸两月
　　○授庶吉士吕时中徐养正叶镗王交何光裕何云鴈杨宗气俱为给事中王三聘王言萧端蒙张铎徐南金王应钟曹忭俱为监察御史时中户科餋正礼科镗兵科交光裕刑科云鴈宗气工科三聘浙江道言江西道端蒙山东道铎广西道南金云南道应钟湖广道忭河南道
　　○癸卯以举劾泛滥降御史王德溢为松江府推官
　　○乙巳  恭让章皇后忌辰遣中官祭  陵寝
　　○丙午升南京太仆寺少卿王祯为光禄寺卿
　　○升甘肃行太仆寺卿王昺为四川按察使
　　○贵州道御史何赞京师苦寒小民冻馁枕籍乞多方赈救并行江北诸群加惠以广德意  上曰今岁严寒困穷可悯所奏宜亟行之仍行各省一体赈恤
　　○礼部右侍郎兼翰林院侍读学士马汝骥卒赐祭葬如例增礼部尚书谥文简汝骥狭西绥德州人正德乙丑进士改庶吉士授翰林院编修职  武庙南狩廷枤跪阙下五日出为泽州知州  上即位召复故职仍进俸一等修  武庙实录成擢修撰历两京国子监司业南京右通政改南京祭酒至今职卒于官汝骥工文词明习典故且多通百家言沉毅有大节其行已峭厉而性复和易可亲盖词臣之选也
　　○以督运庙木稽迟夺天津兵备副使王玑俸二月指挥王钺佟守逮问
　　○丁未以宣大三边事宁召总督右都督张凤督饷侍郎赵廷瑞赞画主事刘凤池刘焘管粮郎中彭大有徐进员外郎张朝聘主事叶＜棥心＞赏功员外郎张濂甫等还京总督翟鹏亦再＜锍-釒＞辞兼督山东河南军务许之
　　○戊申  孝康敬皇后禅祭遣定国公徐延德祭  泰陵
　　○己酉发太仓银八万两于延绥镇  敕原任总督备倭署都指挥佥事武鸾充左参将分守广东雷廉高□□车地方
　　○庚戌改南京吏部右侍郎许成名为礼部右侍郎兼翰林院学士
　　○升广东副使林云同为浙江布政使司右参政
　　○壬子  圜丘视牲命成国公朱希忠代
　　○升兵部署郎中程文德为广东按察司副使提调学校
　　○癸丑  命成国公朱希忠代请  太祖高皇帝配  帝于圜丘
　　○召谕礼部曰朕近不早群臣皆怠于政古谓君逸臣劳徒虚语耳旦君之有臣犹文生子代劳不可乎今年大报礼权命元臣希忠摄事礼部都察院严摄礼仪勿谓我怠终放侈也敬之
　　○赐朝鲜国明年大统历
　　○狭西同州等处地震
　　○甲寅升兵部郎中杨慱为山东按察使副使提调学校
　　○吏部议覆吏科都给事中卢勋等条列考察三事一有司贤否本部虽有揭册然多系风闻之言难尽依据惟抚按等官身自临辖填注考语是非颇真但亦有狥溺私情掩公议者部院临时仍多方采访果其人贤虽考注劣必留不肖虽考注优必斥并罪其评隲失实者庶几举措公平人心悦服一各抚按奏调及前次考察不及官员今尚改补未尽行复考察未免积累壅滞窃观其中固有才力不足以办事而过行未昭心迹无玷者有贪暴著闻根据难动或怜其才识借名保全者有砥砺名节官守克修秪以取忤当路任意排挤者宜分别等第可用者速为调处否者即令致仕闲住以杜觊望一黜陟当问贤否不当问贵贱近年以来专据资格其策名科甲者虽过恓彰闻而禄位如故出自异途者虽殚心勤政行己无亏一或淂罪上官輙被中伤不无可惜今次考察但当稽其职业之修惰操履之污洁贤者虽异途一体优视不肖者虽贵有力黜罚必先则庶官争自浇濯而治效易臻矣诏如议行
