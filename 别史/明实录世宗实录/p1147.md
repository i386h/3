<!-- { "loadSidebar": true } -->
　　○先是大同平虏威远玉林浑源阳和山阴各草场相继焚  上命科臣李文进往勘未报会虏中奸人王义入边至胡峪口为太原逻卒所获自言虏酋青台吉使之入山阴放火守臣验得其囊中火具奏之义论斩既而大同宗室和川王府被盗事发词连襄垣王府中尉充□火日狄□等所司即讯充□火日狄□家奴奴不肯承但称充□火日狄□尝以神机箭密授门客门四李锦等赴各草场放火于是四等各逮至鞫问知为宗室充灼及充□火日狄□等八人同谋不轨欲勾连小王子入据大同乃先令四等焚所蓄草束火已置积刍间而王义适以是夕潜入山阴场见火突起即趋出时官司追捕甚亟义既就执又囊中有火具无所自角□羊实不知火所自出也词既列上会充□火日狄□等所遣使出约小王子入寇者卫奉等四人亦为总兵周尚文所获文进等具以状闻  上命斩王义而以门四等及诸宗室之谋逆者逮京鞫之于是总督侍郎翁万达＜锍-釒＞言大同土产狭瘠禄饷不支代宗胤育日繁众聚而贫且地边胡虏易生反侧请量迁和川昌化等于山狭隙地就食而襄垣原自蒲州废徙大同今蒲封复建当令还就本封约束礼部覆议蒲州地小见居宗室及凤阳放回庶人已不能容其和川等府当择地改迁于山西如万达言诏可
　　○癸巳  上谕工部建桥于琉璃河以是月十一日兴工
　　○户部会议漕运事宜一运粮把总官及各卫领运官升转必候交代然后离任一运官无故逃回者降二级仍调边卫一运官缺听把总官访举具呈漕运衙门转行各卫所取用毋得擅委一运官托病避运者指挥降三级卫镇抚千户降二级所镇抚百户降一级仍发运粮一监兑主事各令亲赴水次从公验兑以弭争端一补置铁斛分给该兑地方永为定式运军至令其赴官告领＜锍-釒＞入允行
　　○甲午法司上是岁重囚应决之数  上曰兹囚犯屡岁废刑即当处决但朕方奉钦  天报  祖吉典姑停行刑令严锢毋纵
　　○礼科给事中查秉彝条陈宗藩事宜一议封禄言河南山东山西王府禄粮多于国初已数十倍今当亟图善后之策或择隙地而散处之毋使专聚一方或量减该省运角□羊上供之数补充禄粮或令数省通融协济以宽民力乞敕当事者熟计其便一重恩典言各王府每当请封之际专听内使官校籍口苞苴淹延岁月弊在法不画一易启幸冒之端自今请悉按大明会典斟酌刊定其有法外特恩不系故事者毋得援以为例一肃阃教言各藩设有乐院导欲长奸近者英燿逆节酿自妇人殷鉴不远宜申明私婚狎娼之禁而严扶同勘结之律奏报必稽其实媵妾必核其数岁登玉牒必以其期庶端本清源乱阶可弭一杜交结言国初分封自一二远藩之外不给庄田防其与民争利而生事端也今土豪投献群小构结王庄之田在在有之及白莲弥勒之教盛行民间皆诈称王庄佃仆渐不可长宜严禁之一饬藩度言春秋之法王人不得外交诸侯法制相维以克长久今藩臬之司岳牧之长皆  天子命吏而与诸宗郡王以下筐篚相饷遗饮食相缀接狎昵成风旋即召侮甚而攘袂谇骂法不得施今宜举春秋之义先责有司而后以法裁诸宗之弗饬者一择王官言今长史教授等官日侍王左右善恶之趋视其所以道之请自今于举贡内选补贤能优异者许抚按官保奏叙迁仍做古宗学之法亲王年十五六以上长史率其属授以经义  祖训待其卒业方许保勘请封＜锍-釒＞入下所司覆可从之
　　○乙未  皇太子千秋令节赐百官宴于午门外
　　○朝鲜国权国事李峘差陪臣吏曹判书宋王□兼等入贺宴赏如例
　　○工部尚书甘为霖构书楼藏钦赐书籍及诰敕御札＜锍-釒＞请名额  上嘉其敬君尊赐命名曰尊恩敕所司制扁给之
　　○戊戌革巡抚湖广右副都御史车纯职闲住纯初以楚府弑逆事引疾求去不许至是荐举二司官多至二十余人  上以纯托疾避难市恩徇私故罢之
　　○先是海州灾伤有诏贳民当出马者徵其值三年及是限满巡抚凤阳都御史王暐言海州地小民急逃亡过半请以前所贳者永著为令兵部覆请展限五年以示宽恤从之
　　○己亥发太仓银十万两于宣大山西三镇赏军先是巡抚宣府都御史孙锦奏言摆边军士穷日夜防守方秋八月士已有僵尸雪中者乞如去年劳还戍例人赏银一两仍给衣鞋事下户兵二部议兵部言边军岁有冬衣布花例难再给宜量赏户部言朝廷既于年例外发银赏军事关旷典宜视其功之有无与地之劳逸为等如曾与贼对敌奋勇鏖战者人银一两其余宣大戍卒人五钱山西四钱仍令总督巡抚等官从公给散务使赏当其功人知感奋防秋毕日毋得更有所请诸镇亦不得援以为例＜锍-釒＞入如拟
　　○庚子以雹灾免山西大同前后二卫浑应二州大同广灵二县田粮如例
　　○狭西抚按官奏捕得犯边番夷纽尔都授等诏斩以狥下失事官指挥卢鸿等吏论如律
　　○论七月间辽东新兴营堡失事罪罢都指挥张霆指挥康钺等职逮治之夺总兵官赵国忠俸三月
　　○壬寅成山伯王洪卒赐祭二坛诏有司营葬
　　○丙午赐伊王典楧四书集注书经集注大学衍义等书从王请也
　　○先是四川巡抚都御史丘餋浩劾松潘副总兵李爵在镇不法状举原任副总兵何卿代之给事中许天伦言卿以二千金贿餋浩陷爵以为己地  上怒革卿任命巡按御史冉崇礼详核以闻于是崇礼具言爵贪婪无厌卿在松潘十有七年全蜀赖以保障军民至今思之且宦久而家故贫安所得二千金行贿  上意乃角□羊卿及餋浩仍得录用
　　○丁未  诚孝昭皇后忌辰  奉先殿行祭礼遣惠安伯张镧祭  献陵
　　○夺吏部尚书熊浃俸半年左侍郎王学夔等各二月该司官各四月先是南京户部员外焦希程以草场失火奉旨降调矣时南吏部题实授官误以希程名上浃等因为题覆  上疑诘之浃等具＜锍-釒＞伏罪故有是命
　　○发太仓银于蓟州密云昌平各一万五千两充明年客饷
　　○戊申户部覆巡按直隶御史齐宗道所陈两淮盐法事宜一拼茶角斜余东场盐课向以海水沸溢暂令富安丁溪等场代办今本场灶丁渐集宜复旧一淮南掣盐不时放卖请如仪真之例旋掣旋放以便□民一各场草荡多被豪民侵占宜清查一近场巡检司听各分司判官严督所部缉捕私贩月终课其多寡一分别民灶二户其灶田系祖遗真正者方免赋役一各盐场濒海之处多筑堤堰以防冲决得旨允行
　　○贵州龙里卫长坡山菁苖贼作乱拒伤官军抚按官参奏守备都指挥使王韶及指挥陈继武兵备副使茹鸣金等失事状  上命革韶继武任俱下巡按御史逮问以鸣金新任宥之
　　○己酉发太仓银五十万两于宣大山西三镇充明年客饷
　　○庚戌巡抚狭西右佥都御史柯相奏天下田粮飞诡脱漏毙孔甚多请敕专官清查以益国赋章下户部覆言诸省类多灾伤遽行清查未免劳民且俟年豊议处得旨田粮欺隐积弊有告发或查出者如律论治毋得变乱旧法轻议均丈生事扰民
　　○壬子增设狭西绥德守备米脂把总各一员初巡抚延绥都御史张子立言绥德为石隰襟喉延鄜门户崇山巨嶂雄列其间实山狭险厄之地自尚书余子俊建议筑垣屯兵专守榆林直控河套而绥德之备撤矣前此虏犹不知觇伺及二十年来虏数大举自米脂乘虚以入直抵绥德宜多设兵将以备之下兵部覆可故有是命
　　○铸总视工程关防给工部尚书甘为霖管理工程关防给工部郎中刘勋时琉璃河工兴为霖以财力不支请行开纳事例通查各省无碍银及变卖大隆兴寺基银一体角□羊赴工所仍摘发河南山东班军应役  上允其取用银两摘发班军二事余付所司议处
　　○甲寅贵州道御史周冕论劾誊黄右通政刘塾前任文选郎中贪污不职宜罢塾＜锍-釒＞辩下吏部覆验无实得旨塾仍留用
　　○乙卯升狭西左布政使龚亨为都察院右副都御史巡抚河南
　　○丙辰命浙江都司署都指挥佥事杨钦充右参将协同镇守贵州
　　○丁巳夜火星犯氐宿西南星
　　○诏许代府辅国将军表木□田袭封交城王初表木□田祖庄僖王钟铛薨再传至荣端王表木□□表木□□无子表木□田以亲支＜锍-釒＞请嗣封寻为言官驳奏下镇巡官行勘久之未决  上屡趣之至是勘上因有是命
　　○戊午升狭西右布政使王昺为本省左布政使
　　○升锦衣卫千户许玚职一级玚故江西副使逵之子也先以逵死难功录荫至巡巡按山东御史郑芸言  武庙时剧贼刘六等紏众抄掠所至州县官望风奔溃独乐陵县知县许逵坚守危城身督战数十余合先后斩首二百三十八级邑人至今赖之臣顷见浙江参议周期雍以擒矿贼功得荫一子为国子生逵功不在期雍下乃今仅录其江西死难之功而乐陵功犹未录非所以褒遗忠作士气而慰乐陵民望也请加荫如期雍例诏可遂升玚指挥佥事
　　○发内帑银五万两济琉璃河桥工
　　明世宗肃皇帝实录卷之三百四


明世宗肃皇帝实录卷之三百五
　　嘉靖二十四年十一月庚申朔  上谕礼部自今朔届长至之辰朕祗奉  皇穹于  大高玄殿特举事  天鸿典命文武大臣张溶费采等以是月五日分祭朝天宫诸祠
　　○贵州宣慰使宋夔差舍把宋墙等贡马贺  万寿圣节赐钞弊如例
　　○升翰林院编修郭朴为侍读检讨黄廷用为修撰俱以九年秩满也
　　○秉一真人陶仲文于原籍黄州造雷坛并御书楼成＜锍-釒＞乞坊额  上赐名隆教坊令工部制扁给之
　　○辛酉朝鲜国权国事李峘差陪臣吏曹参判金铦等奉表贡方物贺冬至宴赏如例
　　○升山西按察使孙继鲁为狭西右布政使
　　○革万全都司管屯署都指挥佥事王禄任原卫带俸差操坐赃污不怯为直隶巡按御史谷峤所论也
　　○命振威营惠安伯张镧佥书后府事仍理营事怀宁侯孙秉元管理围子手
　　○甲子  恭让章皇后忌辰遣中官祭  陵寝
　　○丁卯以冬至节遣定国公徐延德西宁侯宋良臣驸马都尉谢诏分祭  七陵都督佥事王朝用祭  恭仁康定景皇帝陵中官祭  恭让章皇后陵都督佥事沉至祭  孝洁皇后陵
　　○戊辰大祀  天于  圜丘先期视牲请  皇祀配及是日行礼俱遣成国公朱希忠代
　　○免御殿文武群臣于奉天门行五拜三叩头礼是日有旨令鸿胪寺查参朝贺不至者玉田伯蒋荣而下百三十八人于是紏仪御史路可由刘瑶＜锍-釒＞请罚治  上曰上不早朝下遂放逸且此辈平日专为欺谤今大节朝贺不旨一至是不敬莫大者俱夺禄俸半年可由等紏劾在奉旨后又所劾皆武臣亦各夺俸半年
　　○免群臣宴赐节钱钞
　　○命锦衣卫逮河南巡抚都御史雒昂巡按御史王三聘至京讯鞫先是徽王以钧州徵角□羊禄粮不时怒让知州陈吉吉不为理又尝以他事榜笞本府军校于是长史李应时遂遂率众殴辱吉吉不胜愤与应时等各相告言并发徽王所为不法事王具＜锍-釒＞自讼  上怒趣命械吉至京以昂等不早具奏并逮之
　　○辛未命詹事府掌府吏部左侍郎孙承恩等诣琉璃河工所施药
