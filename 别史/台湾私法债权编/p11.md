<!-- { "loadSidebar": true } -->
　　立卖店地字人林贤湘、林兆鹏、林光象，有承祖父遗置瓦店壹座，址在大井头街，四至载明上手契内；不意道光廿年间，遭回禄之灾，烬剩圹地一所，墙壁历遭风雨倒坏。今因乏用，先尽问叔兄弟侄房亲，不愿承坐；外托中引就郑德候出头承买，三面议定，时价银拾贰大员。保此店地的确系鹏等应份之业，一卖千休，并无挂欠及来历交加不明等情；如有此情，鹏等自出头承挡，不干买主之事。此系二比甘愿，各无抑勒反对，口恐无凭，合立卖店地字一纸，并上手契二纸，共参纸，付执为照。

　　即日同中收来契面银拾贰大元，批明再照。

　　年配地租壹间，批明又照。

　　为中人石妈喜、贤湘

　　同治元年闰八月日立卖店地字人林兆鹏、光象

　　代书人林亲立

　　第二十卖绝店契字

　　立卖绝店契字人郑禄，有承祖父遗置瓦厝壹座贰落，带楼并灶脚壹个，住在大井头街，四至载明上手契。今因乏银费用，先尽问叔兄弟侄房亲，不肯承坐；外托中引就与吴宅出头承买，三面言议，定时价银贰佰伍拾大元。保此店系是禄自己之业，一卖千休，并无重张典挂他人，亦无来历交加不明；如有不明，禄自出头抵挡，不干买主之事。此系二比甘愿，各无反悔，口恐无凭，今欲有凭，合立卖绝店契字壹纸，并上手契四纸，共五纸，付执为照。

　　其银即日同中收讫；其店立即交银主前去掌管，再照。

　　为中人施平

　　光绪五年正月日立卖绝店契字人郑禄

　　知见人黄氏

　　代书人林见

　　第二十一卖杜绝尽根契字

　　立卖杜绝尽根契字人吴称奇，即歪头，有已明买过郑禄瓦厝壹座、壹店面、壹房、壹灶脚，址在西定下坊大井头街，东西四至，载明上手契内，明白为界；其上下地基、浮沉砖石、门窗户扇，俱各在内。今因乏银生理，先尽问房亲叔兄弟侄人等，不肯承受；外托中引就与翁振英号出首承买，三面言议，时价六八银贰佰伍拾大员。其银即日同中见收交足讫；其厝屋随即交付银主前去掌管，收税抵利，一卖千休，永断葛藤，日后子孙均不得言找言赎。保此厝屋果系是项明买物业，与房亲人等无干，亦无重张典挂他人财物为碍，以及来历交加不明；如有不明等情，头自应出头抵挡，不干银主之事。此系二比甘愿，各无反悔，口恐无凭，合立卖杜绝尽根契字壹纸，并缴上手印白契肆纸，合共伍纸，付振英号执照。

　　即日同中见收过六八契面银贰佰伍拾大员足，再照。

　　知见收银人父再叔

　　为中人蔡荣瑞、林枝朝

　　光绪捌年月日立卖杜绝尽根契字人吴称奇即歪头

　　代书人李木记

　　第二十二卖杜绝尽根契字

　　立卖杜绝尽根契字人翁卢氏，并子翁良有，承夫在日，明买吴歪头瓦厝壹座、壹口、壹店、壹房、壹灶脚，址在西定下坊大井头街，东西四至，俱各载明上手契内，明白为界；其上下浮沉、砖石、门窗、户扇，俱各在内。今因欠洋行账项，乏银清理，愿将此瓦厝出卖，先尽问房亲叔兄弟侄，不肯承受；外托中引就，向与吴瑞记、英记号三面言议，估卖时价六八银贰佰伍拾大员。其银即日同中见清还账项；其厝随即搬空，交付银主掌管，收税抵利，一卖千休，永断葛藤，日后子孙不得言及找赎，生端滋事。保此厝果系氏承夫明买物业，与别房亲人等无干，亦无重张典借他人财物为碍，以及交加来历不明等情；如有等情，氏自出头抵挡，不干银主之事。此系两愿，各无反悔，恐口无凭，合立卖杜绝尽根契字壹纸，并缴连上手印白契伍纸，共陆纸，付执为照。

　　即日同中收过六十八契面银贰佰伍拾大员完足，再照。

　　知见人母卢氏即银凉

　　为中人王锦生、林明圯

　　光绪贰拾年贰月日立卖杜尽绝根契字人翁铁、翁龙、翁铜、翁赏

　　代书人中人自笔

　　第二十三转卖厝契字

　　立转卖厝契字人，大西外关帝港英记，有因被振英翁卢氏欠烟土银三四．二一四（十元），无力清还，同瑞记估买大井头瓦厝壹座，约银贰佰伍拾员。该厝难以分折，公议备项相坐，英记应得银三四．二一四（十元），愿再折减，实收六八足平银陆拾四元贰角捌占。瑞记坐理其银，即日收讫；其厝即交瑞记掌管，永为己业，日后不得异言生端滋事。恐口无凭，合立转卖契壹纸，付执为照。

　　光绪贰拾年荔月日立转卖契字人台郡英记

　　第二十四卖杜绝尽根契字

　　立卖杜绝尽根契字石文元，有明买过石朝会承叶竹抱等公田壹宗，共陆所，受种拾甲肆分，年纳陈廷玺户名供谷肆拾捌石贰斗贰升五合正。坐落土名在中甲庄前后等处，其坵段住址，列明契后为据。此田作陆年轮值，元明买石朝会承买叶竹抱等，应得相连轮值伍年之额，其余壹年乃叶来旺应值份额，已另抽出在外；轮值周而复始。兹因乏银费用，愿将明买石朝会承买叶竹抱等相连轮值伍年之额出卖，先问诸亲，不承受；外托中引就，卖与黄拔记出头承买，三面言议，着下时价六八库秤佛银捌佰肆拾大元。其银即日同中收讫；其园随即照界踏明四至，交付银主前去掌管，收成纳课，永为己业，任听起耕换佃，均听其便，不敢异言生端。元从此一卖千休，葛藤永断，日后子孙不敢异言生端，亦不敢言及找赎。保此田果系元明买物业，与诸亲人等无干，亦无重张典借他人财物，以及侵欠正供为碍；如有不明情弊，元自出头抵挡，不干银主之事。此系二比两愿，各无抑勒反悔，口恐无凭，今欲有凭，合立卖杜绝尽根契字壹纸，并缴上手契，共柒纸，付执为照。

　　即日同中收过卖尽根契面银六八平银捌佰肆拾大元完足，再照。

　　为中人王安然、石永记、宋骋千、陈文谟

　　同治拾贰年六月日立卖杜绝尽根契字石文元

　　知见人石象峰

　　代笔人杨锺渊

　　第二十五杜卖尽根契字

　　同立杜卖尽根契人，麻荳堡虞朝庄吴僯趾、吴良现、吴龟龄等，有承祖父明买过张廷建、林果等犁份田肆张，共盐埔田贰拾甲，配水肆份灌溉，并带厝地各在内，年带纳头家大租一季到地一五八五抽的，坐落铁线桥堡名青蚶；又买过王开生田一段，大小参坵，受种肆分，年带头家大租银参钱，坐落土名三间厝，其四至坐址各录在契后明白。今因乏银费用，愿将此业出卖，先尽问房亲叔兄弟侄，不承；外托中引就与下营庄沈志德出头承买，三面言议，照着时价佛头银壹佰伍拾大员正。其银即日同中交讫；其田随即踏付银主前去掌管，开筑耕作，收税纳租，不敢阻挡；一卖千休，至后日子孙亦不敢言及赎洗生端滋事。保此业是良现等承祖父应份之额，与房亲人等无干，亦无重张胎典他人，及欠租来历交加不明等情；如有此情，现等自出头抵当，不干银主之事。此系二比甘愿，各无反悔，口恐无凭，同立杜卖尽根契乙纸，并缴连上手契陆纸，共柒纸，付执为照。

　　即日同中见收过契内佛头银壹佰伍拾大员完足，再照。

　　嘉庆贰拾五年正月日同立杜卖尽根契人吴良现、吴僯趾、吴龟龄

　　为中人吴蟳、洪拔

　　知见人母洪氏

　　计开：

　　一、青蚶犁份田第伍张：东至坔头港；西至大岸；南至第四阄田为界；北至第六阄田为界，并带厝地乙所。

　　一、青蚶犁份田第陆张，带厝地乙所，配田五甲：东至坐头港；西至大岸；南至第伍阄田；北至第柒阄田为界。

　　一、青蚶犁份田第柒阄，带厝地，配田五甲：东至坔头港；西至大岸；南至第六阄田；北至第八阄田为界。

　　一、青蚶犁份田第玖张，带厝地，配田五甲：东至坔头港；西至大岸；南至第捌阄；北至第拾阄田，四至俱各明白为界。

　　一、三间厝田一所，大小参坵，受种肆份：东西俱至本宅田；南至车路；北至港沟，四至明白为界。合再批明，照。

　　第二十六卖契字

　　立卖契人，台湾县宁南坊杨泰，有私置瓦店壹座，坐落横街中内贰落，共参落。四至墙壁：东至街路，西至巷，南至卢家，北至郭家，四至明白为界；并内楼枋及屏枋、窗门、砖石齐全，方圆明白。今因乏银别创，先问亲房叔兄弟侄，不愿承交；即托中引就，卖与蔡宅，三面言议银柒拾两正。其银即日凭交讫；其店即付银主总管。其店并无胎借典当不明等情；如有不明等情，系卖主抵挡，不干卖主之事。今欲有凭，亲立字壹纸，并上手契缴连共贰纸，付执为照。

　　为中人陈使娘

　　康熙贰拾五年肆月日立卖契人杨泰

　　知见并代书杨德

　　即日记收过契面完足，再照。

　　第二十七卖契字

　　立卖契人蔡允鸣，有承胞伯情愿，拨与瓦屋壹座，起盖作三落，带地并门窗、楼枋、瓦木、浮沉、砖石、器椇齐全，坐在台湾府宁南坊上横街统领巷。北边第三间，坐西向东：前至牛车路，后至公巷，南至何家店，北至郭家店，四至明白为界。今因乏银别创，先尽问房亲族众，不愿承交；外托中引就，将店卖与李宅，三面言议，时价银壹佰捌拾贰两广。其银即日凭中交讫；其店随付银主前去掌管居住，永为租业。此店系胞伯情愿，拨与允鸣应分之业，并无交加来历不明，亦无重张典挂他人财物；如有不明等情，鸣自出头抵挡，不干银主之事。此系二比甘愿，日后各无异言反悔，亦不得言取言赎。恐口无凭，亲立卖契壹纸，并上手缴连契贰纸，付执为照。

　　即日收过契内银壹佰捌拾贰两广完足，再照。

　　为中人陈恭爹、蔡君宁

　　康熙四十九年十一月日立卖契人蔡允鸣

　　知见人胞伯蔡士宣

　　见银人母周氏

　　同兄蔡允飞

　　第二十八典契字

