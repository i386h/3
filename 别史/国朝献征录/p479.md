<!-- { "loadSidebar": true } -->
　　宋沧字伯清巨野人举正德戊辰进士授中书舍人升刑部员外郎清雪冤枉平反惟公选升鸿胪少卿历陛左通政尝疏陈时政六事俱中肯綮沧貌伟声扬敷奏明敏朝着动色擢左佥都御史廵抚四川入境宿神宣驿夜半有数鬼诉冤及至成都乃访向鬼所诉者核其情实置之法远近神之会白草番蛮劫掠安绵城堡沧移兵击灭之复所侵十八寨州流□周天星啸聚可三万人官兵不能擒制请于朝发兵剿平前后玺书褒赉升右副都御史　世宗每念沧功且熟于礼尝曰天下廵抚皆如宋沧朕无忧矣一日传御札擢沧礼部侍郎掌鸿胪事主者奏沧有功方镇不宜处以卿寺遂寝巳而五奏乞休予告还里而卒乡人慕其忠孝祀之学宫所著有都台文稿十卷秉忠定议十卷 

　　○通议大夫都察院右副都御史可泉胡公缵□墓志铭 

　　公讳缵宗初字孝思后更世甫秦人也号可泉亦号鸟鼠山人颕悟夙成蚤岁以春秋邑学生提学邃庵杨公虎谷王公咸爱重之中陕西辛酉乡试继登正德戊辰吕柟榜进士三甲第一人会有执政子亦登二甲第一人欲觊翰林清职乃倚中官刘瑾势以二甲三甲各第一人因传胪俱授翰林院检讨仍取二甲邵锐黄芳等五人三甲李志学等三人俱授庶吉士实假众市公也公辞职不获乃受命与修撰吕公编修景公参对　孝宗实录成录赐金币加俸一级庚午执政者以瑾败其子编管民乃诖公与邵黄等俱外补公补四川嘉定州判官历二载升潼川州知州俱有惠政乙亥升南京户部湖广司员外郎己卯升吏部验封司郎中以考最得封父如其官母并妻封赠宜人未几升安庆府知府时值逆濠兵后民皆窜去又　武皇驻跸留都供御繁剧朝议以公秦人有经略隽才特简公以守刻期履任时夏早秋涝公修火政举荒政上下乂安明年癸未江南大旱岁饥民流复诏公移守姑苏公以姑苏巨郡财赋益伙法制益难经理庶务尤详于治皖会诏守令久任公任两郡几九载久道化成礼让兴行拟古循□当不多让升山东布政司左参政及去任两郡士民皆建祠奉祀树碑颂德思如父母再移浙藩又改晋省以平盗功蒙赐金币辛卯升本司右布政使壬辰丁外艰制满复除河南右布政使时鄢陵盗起公讨乎之亦得赐以金币丙申转本司左布政使冬升都察院右副都御史廵抚山东地方时鲁府恣恶公抗疏以闻得遣廷臣会勘诏夺其禄革护卫地方藉以宁谧继以原职总理河道经画河防利弊丁酉以　九庙成奉诏进通议大夫得进封赠其祖父母父母及妻如其官己亥以　呈太子立复奉诏得荫一子入监读书既　乘舆南狩公迎于磁乃复改廵抚河南时　车驾经过公经理周悉事竣复赐金币汴中大饥且疫公上疏请赈情词激切同事者览而难焉公曰岂得念吾属而坐使毙中州数百万之生灵哉脱有咎某请任之疏上得发帑银二十万两命大臣赈贷之汴民少苏焉己亥冬汴中薄城内外火燎频发未几行台亦□公引咎乞归因得赐闲田里爰筑别墅以居日闭□著书手未尝废卷帙于诸理乱黜陟不相闻时或乘篮舆课耕陇亩亦或登高赋诗兴尽乃反与邑中荐绅燕会作九逸图时有巨恶欲脱罪乃诬公被逮赖　圣明洞察宽释得优游卒老庚申九月三日方执简对宾倐忽告逝据生成化庚子享年八十一岁公才气英发对客挥毫诗赋立就宛若宿构然隽爽豪逸上追古人凡海内贤达及艺文之士望形影从听声响赴欣欣纳交而骫骳诡随之徒未免含嫉睨视焉虽大位屡滞不究厥施而功实词华流传远迩虽百世不泯也有辛巳集丙辰集各四卷鸟鼠山人小集八卷拟汉乐府二卷拟西涯古乐府家谱各一卷安庆志三十卷秦安志二卷巩郡记三十卷秦州志三十卷春秋本义十二卷并汇选唐雅雍音等篇皆巳行于世其河嵩归田诸集未梓者尚多 

　　○都察院右副都御史瓶山胡公宗明墓志铭（张时彻） 

　　张时彻 
　　语曰豫章干霄匠石羣睨华衣入市行旅共指古今所称豪贤人何弗然乎瓶山胡公葢宣朗强毅人也□材伟略雄视海内彼其亢节厉行尽瘁宣猷期以明□三之义而扬见龙之光顾岂有饰智矜奇越俎□割侥幸于不可必得者哉而乃横被讪铄卒之颠踣以没此其毁誉爱憎之故难言哉难言哉初公之少也试艺于监司辄尽诎其诸生长者未几策名计偕举进士高等注民部郎犒边监兑曁督饷者数矣凡皆阔节广志者所不屑而公则独励操尚严简书皎皎着声绩巳乃历四川参议改广东进湖广副使适漕河梗塞督治大有功都御史刘公天和简公霄交疏其绩巳乃转福建参政下车首问民所疾苦而浮粮甚葢闽故多山泽之税地利率迁徙不常而逋播者滋益众官司无何率委其征于窭茕而豪右坐业其利民用大困公乃尽括见产而则之赋且均其不恨无归者积困顿苏而大不利于豪右始籍籍多口矣会公迁长蜀臬以去而御史按闽者妄庸人也素不欢于公入豪右言遂疏公治闽无状宜罢会祖臣雅才公下吏部疏其治行卒不得罢而众不洞隐曲谓公结于柄臣咸思有以倾之矣巳乃调广西佐都御史毛公伯温平黎有功进云南右使河南左使又以忧免起山东左使升都察院右副都御史廵抚辽东言官耻其党不胜也复申前论而相臣复右之落言官职众益哗不平而祸机自此牢矣辽固东北要边虏入无常时公至则明赏罚申禁令集谋谟精技击增筑屯堡据险守要北虏至则坚壁清野精骑突其前伏兵犄其后左右夹击虏大崩溃擒斩数百人获辎重无筭捷闻朝廷方议下爵赏而公以积靡之余不一大创虏终不遁匿乃师李牧故事委纵人畜诱其深入而尽殪之而言官不察疏失事遂谪浙江参议此非惟不悟兵机亦伺瑕媒衅者之过也巳复幸其速仆而诋斥益力竟削籍以归公仰天叹曰嗟乎鸿鹄而与鸡鹜争食駃騠而与驽骀抗辕岂其志之所安哉顾低回隐忍不敢遽自引决诚以国恩莫报而驰驱之志未衰耳夫改错而追曲者琐夫之怕也执方而违众者达士之操也而今而后庶几得从吾好矣乃陟降原隰择山水便利处树□□□课家众力作时植杖逍遥歌十亩之章以自适□如也岁时伏腊则烹豚酾酒集里中厚善者觞咏娱葢不知日月之于迈也人有言钩曲者受隆赫之宠怀璧者蒙屡刖之悲古今大抵然矣公负葢世之略持不缁之操即不能凤举□骞骤依日月之际岂不可以积资累秩遨游于坦途者哉至其以才推毂于相臣要亦雅所信向非世之蹑影希炎者也而尤诟繁兴卒成市虎之祸谓世有明公之志者否耶公名宗明字汝诚别号瓶山 

　　○通议大夫都察院右副都御史张公文魁墓□铭（韩邦奇） 

　　韩邦奇 
　　公姓张氏讳文魁字符甫别号字川河南开封府兰阳县人也其先本山东单县人胜国之季高祖长公者避兵兰阳因家焉曾祖宗信赠通议大夫都察院右副都御史父让递运所大使封承德郎刑部主事赠奉政大夫按察司佥事加赠通议大夫都察院右副都御史配毕氏封安人赠宜人加赠淑人初弘治辛亥公方垂髫河决城举家舟而覆恍有朱衣人掖公泊于林杪以免弱冠补县学生正德丁卯乡试中式戊辰登进士授刑部陕西司主事时权瑾流毒缙绅众争以苛刻冀自免公独多平反人皆危之弗恤也既而连丁内外艰服阕赴部冢宰曰是权瑾时执平主事耶升刑部山东司员外郎平反如主事时升山西按察司佥事廵冀北道初大同当权幸随驾经过之后地方官缘奸利至是廵按张侍御英檄公勘之公按都指挥章杰宋文克削军资十四万褫其职窜巨猾陈万尚宁于炎荒既而督修沿边险隘身往临廵尝遇伏虏于桥头堡公以护兵直前迫之皆遁去胡中丞锭荐公才赐帑金十两升布政司左参议复守冀北首疏宗室聪灍长史赵宽太监工哲总兵杨玉数十家之横罪其党二百八十余人权势敛迹核追豪商苏沾逋税八万余金皇店李瑀逋课十万余金克军储又闭大同关王庙以厘请罪之俗毁渖府圣母祠以绝结缘之妖杨中丞志学俞侍御集皆谓公宜民之仁足饷之才击强之威可方古人云升陕西行太仆寺少卿大同副总兵雅重公以鞍马金器驰贺于陜公曰吾不以易地易介也郄之升苑马寺卿裁革豪强私买私卖之弊马政以清勑有廉靖不苟渊塞有猷之奖升山西布政司右布政使寻转山东左使革堂食裁冗费羡余月计千余金别贮以资海道备倭之用杨太史维聪谓公直谅之心刚方之气清苦之操淹贯之学经纶之略实有人所不可及者云适宁夏抚臣告缺廷议以公久历关陕大同升都察院右副都御史建节朔方虏三入公指画方略捕斩四百余名颗捷闻凡三拜白金文绮银牌之赐升俸正二品唐吏侍龙谓公秉度策勋俨然疆场之镇夏人管黄门律亦曰夏州抚臣刚折而柔废惟公不茹不吐得抚臣体云嘉靖戊戌春虏困夏游击于宴官湖公得报自率大众援之虏始遁因袭寒感疾力求解任不允会大庆推恩封通议大夫诏有镇危立利比于南仲之词乃有不悦公者罢公节金戊俾参知行省政事公力辞以都御史致仕云既杜门谢客鸣琴赋诗时召亲故子弟能文者考德问业终日不倦偶晨兴曰何锦衣甲马者充斥吾庭仰居数日乃卒云公生成化己亥九月卒嘉靖二十一年七月年六十有四讣闻特遣赐祭葬公聪察沉毅刚直果断内行修谨虽隆夏未尝裸体晏坐盛怒未尝抚案大叱严于嫉恶见吏之贪污者如仇雠然服善休休若巳有之陆太史釴谓公气清而貌癯身若不胜衣而刚中有制至临大事决大疑确不可移云 

　　○通议大夫大理寺卿前廵抚江西都察院右副都御史浦南胡公岳墓志铭（徐阶） 

　　徐阶 
