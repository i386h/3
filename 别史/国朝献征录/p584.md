<!-- { "loadSidebar": true } -->
　　古俨字若思江西南昌县人大资颕悟自幼好学□览群籍于凡天文地理律历医卜之术靡不通□□举人历华亭长垣教谕上疏乞就近飬亲改教饶之余于洪武己卯以荐授桐城县知县永乐初用翰林学士解缙荐召试之　太宗悦其文迁翰林检讨寻升侍读直内阁甲申升左春坊左谕德仍兼侍读未几升国子祭酒庚寅　车驾北征命以祭酒兼侍讲掌翰林院事辅导　皇太孙监国洪熙改元春以疾辞加授太子宾客致仕宣德初召至京欲留用之俨复以疾辞归居家以师道自重方岳重臣率多出其门见者必执子弟礼正统八年八月卒卧闻遣官论祭安葬俨持身以正教人有法师有恩义立朝有禆益初湖广考官得杨溥眷大异之曰此经济之文也特录三场于众作之前批云若得立玉阶方寸地必能董子之正言而不效公孙之阿曲后溥果大用人以知人有文集传于世 

　　○祭酒李忠文时勉公传 

　　李忠文公时勉名懋以字行其先金陵人徙吉安安福人永乐二年进士三殿灾诏求直言公侍读陈十五事有旨允十四事施行之是冬复疏忤　旨下狱二十一年出狱复其官洪熙改元复上二疏言人所不敢言其一乞留中疏入召问公对不屈命金士扑之凡十七而肋断者三时恍惚中见有朱衣神人庇之曳出下狱神色自如先是折胁内向不相着及用挺纽断骨忽自接宣德初复其官寻陛侍读学士一日召同诸大臣游内苑　上撒金钱众争取公独正色立正统六年公国子祭酒初公与陈□宗在翰林袁忠彻曳二人并列曰二公他日功名相埒陈仪观魁梧公貌稍寝闻者未信后二人皆至祭酒陈方严肃下公平恕得士并着声太学公崇廉耻抑奔竞别贒否示劝惩新条教变士习诸生贫不能婚病不能医死不能丧者节缩餐钱力赡给督诸生读书兴寝有常终夜二鼓方听就寝或时潜行以察勤惰恩义浃洽不啻父子王振恶公执儒礼不附巳倾构公荷校国学门诸生石大用上章愿以身代号哭奔走阙下请赦公者数千人以故得解寻乞致仕去诸生涕泣走送观者塞途贾罢市□□贫不能给又明年闻□狩北面顿首号恸上疏言选将练兵奖忠节正名分三事景泰元年卒年七十七谥文毅成化中改谥忠文邹祭酒守益祠记谓长孺责难于汉庭广平正色于思勖元宗遗爱于大学疏氏辞荣于少傅萃公一身云 
　　李时勉祭酒赵琬司业李先生严毅正大极意造就人才初至令坐堂一月后乃散处于厢房列格致诚正四号号房中有家室者居外晨入馔堂读书俱朔望升堂其于四号督励尤切夜读务尽二更将五更复令膳夫提铃循号房内唤起读书或自潜行以察勤惰无灯者令人暗记明示责罚自是灯光达旦书声不歇学者感激竞相劝勉先生多宿厢房每隔三五夜必召予同乡二三人侍坐谈讲先生端坐俨然或说乡曲旧事或论诗文言简而确婉而有味听者忘倦至更深乃巳别时必曰话久误工夫自当退补且曰三更是阴阳交代时读书宜二更即止不可过此时过此则次早无精神其爱人多类此助教李洪尝谓予言前岁学内因除庭树被罚是日先坐方坐东堂阅试卷而锦衣官校猝至即掩卷起身免冠解带受缧绁合监师生来观者皆惊愕失色□□生神色自若徐呼诸生近前与语曰某人某处讲是某处非某人今次稍胜前某人比前不及因顾僚属曰还湏校定高下出榜语毕乃行巳而命□寘监前监生三千余人上疏救解有石大用者又独具本愿代枷事乃释因相与叹息其事谓先生平昔涉历艰险操存有素故祸乱不足以动心如此真有古人气象而石大用者义气激发于侪辈中亦不可多得然非先生德学感人之深何以致此是年夏先生引年致仕及秋而行诸生用旗怅鼓乐群送出崇文门至城东南乃别有百余人同予送至通州候先生舟发然后归无不泣下者是举前此所未有是足以验先生得人之深也 
　　学正魏龄湖州人初至尝侍古廉先生言曰昨听选部中见群众相语但问某处地方好某处有出产不闻一人以施政教方畧言者皆若此天下安得治先生闻其言甚喜间谓予曰新学正有识能言诸人所不能言也因诵其语曰魏后复姓李守官清白独不受诸生贽礼果不先生知待之意 

　　○祭酒王公恂传（阮庶吉士） 

　　阮庶吉士 
　　王恂字用诚公安人初名振字伯宣以与中官同改名恂宣德癸丑进士选翰林院庶吉士正统四年□检讨预修宣庙实录转修撰正统己巳迁大理寺□廵抚贵州克举边务赈穷掩骼民夷怀畏景泰□□召改右春坊右庶子管司业事诱廸诸生循循□倦四年升祭酒初杨文定公柄国恂从之游谨厚不哗溥穪之曰吾乡后进若恂者其文行忠信士□□年五十九遣官致祭给舟归其丧所著有诚斋集 

　　○祭酒陈公询传 

　　陈询字汝同早失怙事母以孝闻登永乐戊戌进士累官翰林侍读学士出知安陆州景泰初　召复故官升大理少卿廵抚北直隶改太常少卿兼学士终国子祭酒致仕卒年六十六询性峭直寡言笑平居俨然饮酒能多而不乱在官处僚友和而不同人不敢干以私秉道嫉邪盖出天授正统中中官王振怙宠公卿皆下之刘忠愍李文毅忤之皆得奇祸询绝不与通振衔之故有安陆之谪方是时询直声动天下人皆危之而询怡然不以意也编修梁諲病语家人曰朋游中惟陈同年汝同心地好且有家法□子女可托也询闻而诺焉及諲卒经纪其家事无不曲尽至谤毁而之不恤嫁其女得松人黄瑜后参福建政竟以梁之丧归其乡其笃于友谊如此文章清劲有气骨类其人主考两畿判国子奖拔士类甚众若严铨丘浚杨继宗彭韶施盘辈后皆名臣 

　　○国子监祭酒刘益传 

　　国子监祭酒刘益字崇益江西吉水县人宣德癸丑进士历兵刑二科给事中正统己巳升湖广左参议天顺己卯入国子祭酒旧制国监钱榖不钩考飬贒也其后废会馔而椒盐等物俱折以钱钞然不时给诸生多他用至益监丞阎禹钖所讦户部尚书年富以闻命官核实遂下典簿徐敬暨禹钖狱词连益并鞫之敬谪戍益以事由家僮得末减复职然国学钱榖钩考自兹始矣益宽厚坦夷不城府所至政无显迹及主教国学惟按资序拨历无所建明故事祭酒有缺多用翰林宿望益与大学士李贒同年进士徒以其外貌用之文学弗充其位士论不惬天顺八年五月卒 

　　○朝列大夫国子祭酒陈公鉴墓志铭（吴宽） 

　　吴宽 
　　今上之五年擢国子祭酒邢公礼部侍郎而以翰林侍读学士陈公代之公上疏辞不获则就軄一时僚属生徒皆自以得人公人师庄重简默于教条重改更特持成规御人度使可守而巳至簿书钱榖之事一付主者务揽大纲一琐琐问出入曰吾职不在是也故事国子师生月给钱若干饮食费然以事去不及给者则贮公钱用之盖更数祭酒皆然至邢公继之颇以法绳人人始有怨言及既擢去或欲诬其以公钱入巳者且及公公置之殊不以意事遂　上闻诏大臣杂治邢公对簿力辨公叹曰吾官至国子监师尊严矣安能对刀笔吏棹口舌乎不□□词竟服时适有从中酝酿之者狱词上备皆坐除名于是诸生数百人诣阙上章公诉诬枉不报士论冤之其有志世道者则以　朝廷一旦辱二大臣去之如反复手又国体惜之也公既免官家居言笑如昨日将治装南还不幸而疾作矣遂以七年九月乙酉卒于崇文街里第年五十七公讳鉴字缉熙本世嘉兴氏元季之乱曾大父宾避地长洲之周庄氏陈大父讳某父讳润赠翰林编修公生方幼稚编修君谪戍盖州道京师遗公故人范叔□家稍长去从王太卿一居老氏学非其志也然公少有高资窃好儒家言能通其说下笔文章辄有奇气他日以事如浙东市书盈箧而归昼夜诵习卒弃其学而归于儒以其余力治进士业正统九年中顺天府乡试第二人明年礼部中乙榜不就入国子李忠文公弟子文名益起忠文奇之十三年中会试十八人廷试擢第一甲第二人授翰林编修景泰元年代祀北镇医巫闾山还充经筵讲官七年迁修撰　英宗复位奉使朝鲜天顺四年同考试礼部明年预修大明一统志寻选充　东宫讲官六年主顺天府乡试丁母太孺人沈氏忧服除迁侍读修　英宗实录成进侍读学士成化四年主应天府乡试明年教庶吉士翰林未几国子之命下矣公人容貌岸然望之若不可亲及就而聆其言论譪如也人有善喜之称道其不善者亦疾之如仇故卒以此得祸少□患难家室荡然能以孱弱自树立及登第得官而编修君没戍所久矣间因东使代祀便道函其父骨归而逆母太孺人飬之于官既而得旨赐归葬其父于乡母子同入里门卒完其家室而加光大之人以难公事太孺人孝而尽礼太孺人卒居丧三年不肉食不内处不酬应文事时　朝廷方修实录严有诏起公公上章求终制不允章再上恳求允之干居无声色之好止好藏书并古书画器物而巳朝□尝因公来使以妓女侍公诗却之夷人敬叹至板列其投赠诸诗行于国公之文才赡而气完所著号方庵集凡若干卷善笔札至临模古人真迹殆不可辨 

　　○通议大夫礼部右侍郎管国子监祭酒事□□部尚书谥文肃谢公铎神道碑（李东阳） 

　　李东阳 
