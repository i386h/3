<!-- { "loadSidebar": true } -->
　　诏不□且加勖焉明年又力疾攒运江南再疏行勘而疾日增剧总督张都御史冀其起而缓其奏遂本于官年五十七公天性仁孝恭俭好礼爱人室无姬妾事伯毋大淑人尤谨既丧哭尽哀至负土封墓君子善其知所报抚遇士卒有恩尝市善药疗其病死则敛而归之尤务掩人过使知自改一时莫不以长者盖武臣之翘楚也子正字符贞别号与石少喜读书负大志选充郡学弟子员应举未就以荫袭大河卫指挥佥事卓立矫厉既专卫政则先声夺人畴昔贿骄讼胜者皆敛缩惠穷恤因部中长老啧啧叹赏督抚都御史李蕙表荐遮洋运粮把总不少贬损以狥仓曹仓曹赵郎中媒糵致□罢归安时养晦无所怨尤客至则与剧谈神仙星气五行娓娓多辩博若事关国纪民隐则又凝情动色都御史陶琰督漕廉公无罪表复遮洋之任条上便宜数事至今行之会河北山东剧盗起遮绝运道时都御史张缙在漕府以谋勇奏领兵事时漕舟千艘阻千白洋河出奇制胜贼不得逞会官兵大集贼逸而南奔悉众追袭擒斩五十余级申觧总制军门左右掩蔽不见录事平漕府辩于　朝进阶三品官指挥同知　勑守备归德兼管武平等处以都指挥体统行事至则简什伍时教阅会诸生谈经讲艺有古儒将风居九□忽不乐辄引疾东归买田涟水之阳结庐稼寓情坟典五经三史及诸外家之说靡不□览详说所著有皇极经纬六壬秘并集古奇方诸书藏于中笥未行后陶公再镇淮以漕运参将荐不果寻复起湖广运粮把总累疏辞免江西宁藩称乱留科复以将□荐终不起刑家孝友与人尤笃信谊父病疽尝口吮毒液弟久瘵与同卧起夜授溺器辽左张都御史文锦死大同之难奴献计欲分其所寓箧金怒叱之俟其妻子归完璧焉父贫时有所称贷主者多物故乃召其子孙授之力田所入岁与乡井通有无海滨强犷得所沾丐者皆欲尽死力性轻财好施予苟赴急则倒囊倾困爱客□过从虽吐茵骂座亦不之厌又善奖寒隽常折行辈纳交尤克念贫贱之交每顾□师友妻子惟好恶太明一言以立然诺至死不变嗟乎勋业不着旗常材猷徒膏耒耜命也可谓金王君子者与卒年六十有七 

　　○锦衣卫指挥同知逮杲传（实录） 

　　实录 
　　逮杲直隶安平县人初锦衣卫校尉能通案牍指挥刘敬等以腹心天顺初以都御史杨善荐授百户寻以擒妖贼功升副千户又以曹吉祥荐升指挥佥事石亨死升指挥同知杲性阴险残忍于事无所避尝奉　旨伺察中外之不法者屡摭拾羣臣细故滥及无辜坐罪者甚众朝野侧目其死也人皆快之方其得志时虑仇家所攻退居杜门绝客非素厚者不敢干以私故　上所宠任云 

　　○锦衣卫副千户孙公忠墓志铭（程敏政） 

　　程敏政 
　　公讳忠字克诚姓孙氏上世居苏之长洲祖曰思道元枢密院判知大宁义州事　国初战殁松山子福兴始以二州内附公之考也公宣德初从在军中即锐意功名然无以自见适　宣庙遣使入朝鲜及招谕阿木河之地从杨木答兀叛去者公慨然请行既至宣在　朝廷威德听者凛凛朝鲜国王加礼甚恭阿木河叛者皆愿内属公遂与来宣德壬子复遣使朝鲜及忽剌温公既两出使熟谙其国道路远近要害及其土俗人事蕃人无敢诒之者明年忽剌温及建州夷侵朝鲜掠其境朝鲜以闻　宣庙复遣公等以手诏问忽剌温及建州两酋见公等稽首请罪悉还其掠者正统辛酉复遣使建州既还从太保朱成公北征丁卯诏公等以金币使瓦剌至繁腰山遇中国男子十一人南走虏追及将尽杀之公谋竭囊赀赎又作胡语解之虏悟遂以纳鞚中十一人者得不死己巳再使时虏酋也先巳败盟入寇遂刼公等北去至大金山柳园县适　英庙在狩见公等慰论久之各进署一职明年扈跸还京师后七年丙子英庙复位乃授公锦衣卫百户如己巳诏又三年遂谢病返故乡以宦授其子贤居十有二年而终时成化庚寅冬十月丙寅也享年七十有三天性淳笃不类武人奉母甚孝其谢病而归也遇母夫人丧时年巳七十哀毁踰礼手植松槚数百章卒以忧瘁致疾不起友其弟斌无纤芥反目意身使异域三十余年每行则正使必以行营机宜付公公亦悉心之致力常先事而计毕中肯綮盖庶几古之善使者与 

　　○锦衣卫百户杨君仁悫行状（王世贞） 

　　王世贞 
　　君讳仁悫字君实世吾太仓人有支族于魏隶籍锦衣卫遂亦称其卫人初名质后更今名君年十二而王父宗禹困雠家讼得疾圽兄弟弱不任中外政有悍仆且叛去君请于族缚奴掊白挺击之且死而后逐之家近六公市市人或少君不礼君不怿归市自是绝迹矣既冠乃谓其兄弟曰吾先人之大故也以讼吾不可以不白其雠业以解欲中止君不可竟胜之而后归葬也然自是日益贫君一旦慨然叹曰丈夫安得终龌龊田亩以觠孛犊柴车荷一具锸埋七尺耶独身之京师叩公交车门上书请益东南海□□斥堠腹心保障不报当是时海固无警而易君言且以狂君自是久困公交车间然稍颕脱见其参伍钩巨之技而中贵人司大官水衡者聘君往以司计君钩核出入数塞其旁漏而稍宽其内公私尽裕中贵人善之着絜式尝从　先帝幸承天用供亿亡害赉白金还往乘传君寻倦其役因而更籍太医有冠服矣买大第长安里日过从贤士大夫益市牛酒欢一时翕然称之谓有陈□郑当时风而所幸爱故人衣食其家若归居数年□着转徙贫逾于旧然所幸爱故人过从士大夫交口誉之君名日以盛陆太保炳者督锦衣缇骑初□□所疑数司君久更以贤檄之幕俾充缇骑伍长领钩察当是时太保贵倨甚而缇骑横所察其人非死即家立破而身寅缘从恣奸利更籍以取功名至得帅君独持大体务宽平长者数数戒其下慎之毋令酉曹郎吏腹诽我锦衣一片地有天无日也而太保心愧之乃更积君劳试百户矣会倭寇起东南亡所不躙君昔言颇以雠而其于边事益习气益发舒深语不讳先后辅相徐公李公及今高公张公奇君才以语杨大司马而檄之边佐总督筹划时虏廷益徙近塞所招纳亡叛以十万计号阪升其壮者勒习骑射度入寇辄用以向导余卒耕蓄自给稍稍其羡以赡虏益富强而中国自镇城外辄弃瓯脱不复垦旦夕仰度支刍粟稍不继即坐槁君殊恨之乃行求近地稍腴而易自保者召丁壮田之尽鬻其家赀以充牛具谷种居二岁所羡逾于出旁产益拓君又募死士给以衣甲善马使诇伺虏他出即掩其穹庐卤子女彧盗其槖駞騊駼百十群以归久□虏情益得君叹曰是阪升可诱而致也令县官毕□□我能使阪升挟其虏酋来即不可而能使阪升自疑虏□□阪升上下交疑而我乘其间功可全□□书上之大帅及图画虏中形势与防御攻取之法甚详所以用君筴或未尽即用之或不必雠而虏中人慑君间来归者比比大帅第君功第一赐白金予百户实级锦衣朱太保推毂君恊理西司房日益贵重用事而君且病矣君之得隶锦衣募也盖多先御史大夫公力云而先大夫之督蓟辽也辽东病饥人相食君时有行役扙马棰叩门请得通登莱饷先大夫悦牧君策而礼之又时时资其家迨先大夫□□傅爰书君岁时槖饘锐意居问请救百方不□□□平慷慨语不肖曰人生旦暮死耳即死得足下一言曰故义士杨君传足矣盖又数年而不肖家难白强起游赵魏问抵君书曰得无有意乎杨君传哉君业卧床第报曰吾虽病小缓之更一二岁可传也盖君阴巳得虏窾谓阪升且有变庶几如向者策有功名也而君病益甚亡何卒君卒之二载而虏酋缚阪升之魁十余来款塞旸封如呼韩邪故事　天子所以册拜将相大臣典物极厚然亡能名杨君筴者嗟□君人高鼻深日面骨□□□强□□□□□□□□□□□栩色喜也遇人有缓急即投袂而应之虽中夜扣门亡不应也即以翌日突烟冷计无所□□方夜宴客且满数十人妇簪珥衫袂岁朝在酒家所不恒归槖故杨太常仲芳当伏法哭之市又尝经纪沈光禄子刚丧其二家子弟相通间如骨肉君之北上也则墓隧毁矣五服之内无解装者迨其贵而归余奉高大其墓立戟斥置旁墓田丙舍蒸尝资以其余榖赡贫族岁常君殁而不能具棺敛诸与君善者调费也可谓节侠沾沾自信者矣君享年六十始娶陈氏有一女适姚李继苏氏有一子文渊慷慨善骑射亦隶锦衣领缇骑伍娶倪氏女一适刘思廉盖君殁之二年而文渊以状请文渊所状请者谓不肖知君深将徼惠于巨公贤大夫以不朽君于异日不肖有成言矣其死者请则传之生者请则状之唯巨公贤大夫择焉以使不肖有辞地下谨状 

　　○锦衣卫镇抚杨本传（忠节录） 

　　忠节录 
　　杨本河南中牟人或曰浙江处州人□□太学生□于遁法建文初募才略士本应募试兵部授锦衣卫镇抚时吴王抚军一日本请王出观兵及登台见大水森茫平阶而一军皆不见本曰此水遁也帅师北向本常持一铁棒重三十斤临阵驰突北兵披靡不敢前遂破之自南北交战诸将皆败惟本与平安有功李景隆忌本不以闻巳而本约日出战诸军后继景隆谓诸将曰今日譬之一园我辈种熟乃他人采去耶竟拥兵不救本上疏略曰刑属三千罪莫大于不孝人伦有五德莫大于尽忠忘君虐民者不可以不惩丧师失律者不可以不罪今都督袁宇与耿怲文征讨丧军士二十万于燕地皇上怜其太祖故旧不忍加刑又魏国公徐辉祖征燕私存姊妹之情亏丧士马皇上召回京师命大教场操练军士又曹国公李景隆四月进兵丧失军马无限皇上责问乃归罪臣下乞假臣大总兵用一能官召募义勇招抚军伍凡先锋参谋军政稽考等官臣自当保举仍特命亲王监军疾驰燕师□□免生民于涂炭奠宗社于太山矣本遂帅孤军独出被擒不屈系北平狱后　文皇攻济南失利赵王奔还北平恐人心摇动索本杀之　文皇大怒以本有才略且欲用之也 

　　○锦衣所镇抚周拱元（忠节录） 

　　忠节录 
　　周拱元湖广沅州人少读兵书出入辰沅蛮中相交易蛮人信之建文初应募入京试骑射答策授锦衣所镇抚军前差遣占候辄中主将令引步兵防饷舟靖难后不屈死之 

　　焦太史编辑国朝献征录卷之一百九 

　　●焦太史编辑国朝献征录卷之一百十 

　　都司 

　　◆都司 

　　都指挥使花公茂传 
　　副总兵都指挥使瞿能（忠节录） 
　　北平都指挥使谢贵（忠节录） 
　　北平都指挥使楚智（忠节录） 
　　大宁守将卜万（忠节录） 
　　守蓟州都指挥马宣（附镇抚曾浚　忠节录） 
　　西凉都指挥庄得（忠节录） 
　　北平都指挥彭二（忠节录） 
　　北平都指挥彭聚（忠节录） 
　　北平都指挥孙太（忠节录） 
　　行都司都指挥朱鉴（忠节录） 
　　都指挥张皂旗（忠节录） 
　　都指挥唐礼（忠节录） 
　　都指挥杨松（忠节录） 
　　骠骑将军都指挥使张公信传（朱睦木挈） 
　　广东都指挥使王公清传 
　　羽林左卫带俸署都指挥使许宁传 
　　□将张世忠传（永平志） 
　　辽东都司指挥同知李任传 
　　镇国将军山东都指挥同知韩公青墓碑（许彬） 
　　都指挥同知赠后军都督府都督佥事周公□神道碑（马中锡） 
　　浙江都指挥同知白君弘墓志铭（邵宝） 
　　佐击将军赠都督同知谥忠壮清渠宗公礼□（澹园集） 
　　左君弼传（黄金） 
