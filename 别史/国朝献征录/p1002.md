<!-- { "loadSidebar": true } -->
　　尹山人者北地产也元世祖时天庆观道士怀一牒缀之羊皮久而尚存成化间游南都发累岁忘栉而自不团结南都人呼尹蓬头云尹得邸寓辄闭关卧多者踰月少选亦五六日而后起居常不饭人馈之食亦不辞尝造一民家会设饷客面近四十余碗客有戏尹者曰公能尽噉之曰乎能取而噉之尽无留余也孙秀才某曰某伯父接山人市中而卖担停焉某伯父戏曰公能尽此一担曰乎能即买而馈之噉立尽无留余也户曹员外李遣仆上病疏一日辰刻尹见其仆于北阙端门前仆曰命巳下主人幸得告矣是日午餐尹报李曰今旦端门前见使者巳得告急束装行耳后仆还核问果合南北迢逓三千里驱返纔一饭倾人闻而大异之某御史当仲秋耗磨目命其隶召尹来隶曰昨昔之暮尹登大中桥观月两鼻孔垂涕尺许尹始死矣夫何召御史笑曰此鼻柱非老病也隶甫行而尹巳扣门入葢就其召巳也御史亦异之魏国馆尹于居第尝偃大棹书睡窹而语魏国曰适游姑苏洞庭山而返魏国愕不信即出袖中两橘之其时南都尚未有洞庭橘也南都一贵人之母敬事尹数数修供进衣馔甚虔既而所爱孙少未冠而病沉绵尫瘵诸医擅时名者皆谢不可治乃邀尹力恳之尹曰此非药物所能我以太夫人遇我厚不得巳费我十年功尔一救令置两榻相附昏夜缚少年之足于尹足连属数重尹皷气运转喉嘑嘑有声气达涌泉贯少年足大势遍体流汗如雨注臭秽毕泄诘朝解其缚而少年苏苏有生色别授刀圭药徐服而愈王文成公守仁试礼闱卷落卒业南痈走从尹游共寝处百余日尹喜曰尔大聪明第本贵介公子筋骨脆难学我我所以入道者危苦坚耐世人总不堪也尔无长生分其竟以勋业显哉文成怅然惋之洛阳有野毛头张姓者售伪诳世自务饰而以闻见该洽论说雄俊引重荐绅间客抵南都士人慕而争趋轩车满户外尹识其伪也敝衣跣而往谒随众称老爷尊之张方危弁高坐侧侍者肩摩张傲岸不尹礼顾骂曰乞儿辱吾教尹乃据东面坐而谓曰尔欲谭道耶我一任尔问张曰尔乞儿吾又奚问尹因剌之曰尔无我骂尔注悟篇恐天下讪剌尔者无穷巳张曰然则尔晓参同契与悟真耶尹张目朗音抽广成壶□延历度纪枢□稍论序柱下五千文暨内典华严楞伽姬易艮卦彖爻三教浑合之旨翩翻千百言众惊异悚听皆俗耳所未闻于是始知山人之辩慧不羣邃于玄学也尹归倚墙立自掌其颊者数十下恨犹有胜心且道非可言言则与道远因键匪寝大久之终南黄山人过访值尹睡正熟谓弟子曰谨贻尔师青衣鞋我不能待别矣又数日尹起问曰有友人黄来渠何言子弟献所赠尹曰是豫料我将遥适也无何逆阉刘瑾潜图不车丸恶尹私有诋斥罗而戌之关右尹至戌所偶过铁鹤观骑一鹤凌空飞去　论曰稽康谓神仙繇异禀受之自然非积学可企然禀共者鲜不学也又谓养生善调摄上可千余岁次得数百年夫岁小千计则仙矣彼仙者岂遂雕三光阅万载无终极久共哉入我明仅传张巡遢冷子敬尹蓬头三数公一何寥寂也张冷迹无可稽而南都人能历历道尹遗事故论著正 

　　○李孜省传（实录） 

　　实录 
　　成化二十二年十二月李孜省死于狱孜省江西南昌人初吏待选京师成化丁酉因太监钱义柯兴以祈祷术见　先帝试之验传授太常寺丞言官劾之改上林苑监丞未几传升通政司右通政赐金冠法剑各一图书印二文曰忠贞和直曰妙悟道玄有所奏请用以封进孜省又日采取符录诸书以献宠信日隆八年间官至礼部左侍郎掌通政司事恃恩骄恣有忤巳者必害之工部主事张吉兵部员外郎彭纲劾之皆被谪孜省益自肆遂谮吏部尚书尹旻及其子编修龙所与往来太仆少卿张璲给事中秦升工部侍郎谈伦主事王范翰林院侍讲学士焦芳修撰曾彦编修王敕司经局洗马罗璟礼部郎中刘绅员外郎杨棨吏部郎中郑宏兵部郎中邹袭等并以次谪降士大夫皆畏之亦有阴附以媒进者于是致仕副都御史刘敷左都御史礼部郎中黄景□通政南京礼部侍郎尹直兵部左侍郎工部尚书李佑吏部尚书通政边镛佥都御史李和南京户部左侍郎其同辽通政司参议元守直张璞陈琬俱进品秩府军前卫都指挥同知高俊腾骧左卫指挥佥事白锦皆举将材凡所言无弟允者又采取时论所推若学士杨守陈少詹事刘徤都御史李敏侍郎李嗣大理寺卿张锦少卿冯贯及吏部侍郎徐溥学士倪岳南京国子监祭酒刘宣通政黄孔昭左都御史余子俊等皆密封推荐缙绅之进退多出其口人亦无敢言者矣是时又有临江县人邓常恩番禺人赵玉之并晓方□常恩由太监陈喜进传升太常卿以符愈　孝肃太后疾赐图书印曰槖钥阴赐玉芝由太监高谅进以修玄谷立世经天人归德颂累官太常卿并受恩宠然其势不若孜省之甚　上即位科道首以言于是下三人者于狱追所赐冠剑印章分遣戌陜西边卫遇赦当还印绶太监蒋琮言孜省等罪大不当赦复械系至京下锦衣卫狱孜省不胜楚凉至是死而常恩玉芝犹系狱云 

　　○冲虚静默悟法崇道凝诚衍范显教人克庵胡公守法墓道碑（徐溥） 

　　徐溥 
　　弘治四年三月一日道录司左正一前封人胡公卒于京师明天宫寿七十有六后数日其徒孙左演法刘良辅等奉学士李世贤状请铭墓上之碑予辞之请益坚及今始克执笔则公巳葬三月矣按状公□守法字浩然号充庵一号纯和子姓胡氏家居苏之嘉定承德郎太常寺丞讳海封孺人黄氏之子也公生而骨相不凡志亦迥异初学易儒士偶得疾一黄冠师劝之人道云能从吾言其疾自愈且后当大□玄门公疑异人竟从之其疾果愈如其言始从应元孙人高第陆炼师学宣德间上京师授度后学于通妙邵人尽得其道术之妙既而以龙虎山张人之举住持城南东岳庙寻从诏旨偕天下高道校道藏经礼部尚书胡公所知荐授神乐观提点天顺丁丑初擢道录司左演法再兼朝天宫住□成化癸巳迁左正一明年封志玄守静清虚高士丙申进封人加冲虚静默悟法崇道凝诚衍范显教之号丁酉赐诰命及银印并封赠其父母　今上践祚之初以例授左正一特命掌道录司事葢踰三年而卒公貌清癯颀然长身须髯潇洒望之神仙中人质直谨厚尤以谦约自持且好义屡周人之急与人交终始不变其于道术修炼既精而又本之以诚故用以祈祷动辄有验尝旱旱中贵人传　宪宗皇帝旨命祷雨雨随至　上因大悦明年秋后又旱再命祷之应如前又明年旱甚祷未应公篆符于铁授中贵往投酉湖之龙潭湏臾西南云起如鸟翼来驻漂上俄见青蛇长数尺许盘旋久之中贵化还未入城雷雨大作远近沾足是岁大熟葢公凡进秩及屡荷赐赍存问至建府第以居其宠眷者皆以是故尝召入便殿诣以天人感通之理公顿首对曰仕德动天至诚感神此外无他道也　上深然之故凡祈祷辄用又建醮每致羣鹤来翔之异公将卒端居危坐者累日忽召诸徒戒论及区处后事巳问知月日遂隐几不语至夜半逝矣讣闻赐白金四十两彩四表里敛葬费葢特恩云所度弟子曰都以成道会张以默右玄义邵以衡吴以新及刘长辅左玄义杨良祚陈良福凡若干人多以道秩显公初居城南好从士大夫游予固知其人巳久乃因良辅辈请述此俾刻□□铭曰惟古至人曰河上公玩索微言道存其中季世遥遥其流益远苟得其传与道无反猗充庵叟独立颀然望其容色如古列仙绛衣高冠在帝左右帝有诏行稽首祗受风雨不时下民其咨母曰高高陟降在兹赐赍骈蕃身享荣贵何以保终惟以抑畏神都西北隐若仙山我求其人去而不还高原卜吉于焉委蜕惟其不忘刻石以识 

　　○邵道人传（李阳） 

　　李阳 
　　邵道人者蜀人也至庆阳年六十余矣道人不言凡所颐指色授故莫究所自来然见之者卒知其毕人也道人馆于锺楼街周家筑土被衲无昼夜露坐郡□诸子弟少年争来事道人道人凡所颐指色授之诸子弟少年无不当道人意者道人喜看病病者家请往乃令病者张目又令其嘘即可活道人则目诸弟子诸弟子即置饭病者前道人出其袖中铁尺横饭上诵大悲呪巳起尺摩病者曰瘥矣脱不活道人则趋而出病者家以死日请道人则出其指示日数如其指数然道人不取钱每岁自正月始活一人取其在尺里衲裹完□□也病者家脱有见饭饭道人以椀列诸案无问多少道人食之若加饭更以椀列之不□也者见饭是草恶食道人即喜食之曰更造美食道人则不餐具见饭或杂荤物道人曰笔择□□□□□□□□□道人善饮水乡野人间之争□□□□□□□□□□还咲颔然之弟子前置水□人目□十八乡野人自置水亦以椀列诸案无问名□□□□□□冬月木水则闻道人齿间瀺瀺□□□□□□□□□□□□□□道人与予世父□时世父患颈□久不愈以问道人道人曰此崇也若往聘于某氏乎谓其女陋也将更聘之女惭而缢死此其崇也世父大惊伏地顿首曰李□□人曰今遇我三日解矣三日疡果瘥居十余年忽谓诸弟子曰吾将归欤诸弟子曰先生福庆之人庆之人无敢慢先生者何遽言归邪道人不应一日道人设几三层而坐其上诸弟子始悟其归谓死也环守之夜有登几而伺其息者道人犹挥肱坠焉夜半霹雳隐隐起屋脊□戈士甲马战鬪之声诸弟子震慑伏地天明起视则道人死矣赞曰子不语恠若道人者何如人哉二氏惑世乱政而道人口悛悛不欲道辞急人之难毙而后巳呜呼是所谓逃于墨者非邪 

　　○清微妙济守静修凝玄衍范志默秉诚致一人礼部尚书赠少师谥文康荣靖邵公元节神道碑（夏言） 

　　夏言 
