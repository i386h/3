<!-- { "loadSidebar": true } -->
　　公讳希介字景贤世太原之阳曲人景泰甲戌正月十有六日公生而颕悟绝伦三岁知字五岁知书十岁知经义一时称奇童云游中丞贞庵陈公之门肆力探究志在远大不以程业拘也未冠补郡学生试辄高等庚子举于乡易魁丁未擢进士选授翰林庶吉士三年改工科给事中随事建明直声大振久之特被简命稽省定等四镇储备公躬亲阅实尽得宿弊以开于是权幸见嫉以他事中公谪四川石砫宣抚司经历万里远窜怡然就道既莅任承檄署仁寿双流二邑公不鄙夷其民植善锄恶俗用丕变又檄视州茶政廉发私隐黠吏虎魄稍迁汉阴县令县有巨猾杜某作奸犯法持吏短长所居窟穴湍岨捕吏莫敢踪迹公密设方略擒而毙之缮完城郭百废具兴再迁知扬之通州州临海有渔蒲盐泊之利盗劫出没司徼巡者岁入其贿阳翁阴纵民贾交病公至揭赏购示以威信盗望风散逸境内获安河堤溃决抚巡檄公董治公内筹规画外别勤惰旬月之间嘉绩亟成庚申擢陜西按察司佥事督饷榆林边吏有干没稽缓者公紏慝绳违军饷不乏边氓有争田久讼者公两窒其侵怨仇立解时大学□□淙杨公总制边务议增置茶市以赡军赋公条答□宜二十三事石淙公并施行之且贻书以谢其钦重公如此未几改四川佥事寻擢陜西按察司副使榆林兵备仍兼督饷公爱养士卒约束裨校戎乘肃睦边威赫然军府多赢积中官欲私取公执不可谨籍以俟调发中官衔之构诸逆瑾瑾矫制逮公三木长安市长子淇击登闻皷诉冤罚输居庸米三百石复其官瑾犹觊公往谢公坚执不往乃嗾御史劾公不胜边防重寄有诏着致仕公天性高朗每悬韦自警然刚膓直气数忤权奸祸且叵测而能屡折不挠完洁去就可以观其人矣惜乎宏才硕学未究厥施而官簿偃蹇竟止于是不亦道消之遘然乎晚节公事撝敛杜门扫车丸娱意篇籍自奉俭素不随俗华靡朝夕程课诸孙亲讲解暇日则赋诗着文颇见巳志有石庵小稿藏于家非公会未尝入州府虽姻党戚属不轻造就清介之操老而弥劭优游桑梓越三十年春秋八十有五诸孙继起科第食天之报大耋令终如公者可谓无憾矣 

　　○副使章公衮墓志铭（陈九川） 

　　陈九川 
　　君讳衮字汝明别号介庵君幼颖异不羣虽长治举业庠生然志以古贤豪自待早失怙恃家甚贫而苦节危行恭其兄而友弟甚至常病俗儒不知经术剽窃词藻耳故博学精思期以致用旁究释典了其大意嘉靖改元以诗魁乡荐明年举进士出身选试山东道监察御史久之实授累疏论时政劾长吏即卓然有直声然君犹往往追悔以逐时沽名谋国之忠未纯也四年巡核四川贵州军饷事竣东还得告八年即其家起督南直隶学政君既拜简命益自淬濯以立师道不作树桃李念先德行而后文艺进退多士一无所狥士习之一变于是声闻日弘十年廷议削夫子王祀君力诤之不可出福建建宁府推官得谒练氏夫人墓四载迁松江府同知福良威奸二郡人至今称之十五年入南京职方员外郎寻晋武库郎中十七年改考功郎中司南京考察有御史怙势贪残张甚首黜之遂倚时宰诬奏欲中公以报怨而公论方伟君不可夺乃寝十九年冬得陜西之命君叹曰吾老矣随行折腰仰面以事人□必重得祸不欲就其兄固强之乃行期莅任后即从初志及秋会虏深入山西君当署潼关兵备憣然曰谊未可去也即出缮城堡整甲兵日忘其劳战守备秋寇退而代者至乃以疾白两台以闻即日携孥出关吏部移文留之不及宰执有衔君者因削民二十四年恩诏始复冠带当路交荐卒亦不用君性澹泊又以亲不逮养平居食不重味恒以俭素饬其子居乡严谨人不敢干以私至关国风民利未尝不凯言竭力生乎不习家事而手不释卷其诗文驼炼琢蹈袭自成一家所著有学庸口义随笔琐言古文笔札若干卷 

　　○陜西按察司副使刘公从学行状 

　　公讳从学字时敏别号屏山生有异质方解语即好诵昼不与羣儿作俗戏成童随先大父之金县俸资且廉薄公竭力奉甘旨而自不厌粗粝暇则日诵千余言先大父奇之始教之作文即领大意后先大父谢政归田适督学濯庵冯公会考公道遂登正德丁卯乡荐试礼闱弗捷业大学己卯秋铨兵部司务公严以督责羣吏勤以注诮公文嘉靖甲申适廷臣议大礼各疏力争公奏曰义隆正统情尽本生颁之诏令　圣心亦既慰矣柰何欲去本生之称非先王之礼启后世之议岂不圣德累乎奏入留中公复奏曰本生二字何违于礼何损于孝去此二字则援立之恩继统之义民而无存矣奏入复留中朝罢　上斋居文华殿金献民徐文华倡言于众曰昨诸疏留中必欲改称　孝宗皇伯考则大庙无考正统有间矣何孟春曰　宪宗朝礼部尚书姚夔率百官赴文华门跪哭争论　慈懿皇太后葬礼　宪宗从焉此国家故事公倡言于众曰国家养士百五十年仗节死义正在今日乃遮留诸朝臣于金水桥南曰万世瞻仰在此一举今日有不力争者当共击之俱赴左顺门跪大声彻于内　上命司礼监官谕之曰此礼　朝廷向有审处羣臣咸曰必得俞旨乃退及午撼门大哭声震阙廷　上大怒械系而廷笞之丙戌春升户部员外郎行查京库及九门钱钞时与内官同事公守巳清慎执法不挠吏部考绩曰才识宏深性质谨厚阅历寝深声称愈着丁亥春升郎中奉勑总督辽东粮储关防慎密余银分毫必记于官一时官辽阳者如张公问行陆公杰麻公循咸服其老成戊子冬奉旨九年考绩赴部己丑春复补广东司郎中庚寅冬得给诰命辛卯乃奉恩旨焚黄祭墓壬辰升陕西布政司参议分守陇西道及过先大父旧治金邑父老拥留之陇边郡地瘠民贫公澹薄自甘束薪粒米不取于民州县官不得以私谒伸冤理枉付之公道俸入之外取一钱规矩之外行一事断乎不也临巩地方大虏压境□边攻墩公督率官军剿斩获首级夺获达马夷器奏闻　上嘉之赏银十两纻丝一表里时嘉靖戊戌也巩昌府同知李暹口禀站价银五十两送本道公用公叱之曰　朝廷钱粮自当作正支销实时付府守冠子天与作正支赵讫丁酉岁转按察司副使奉勑整饬甘肃兵备抵任□横敛迹边境安堵不逾载有归念移檄抚按公遂浩然而归官军哭号遮道至不得行时闲住参将芮纲馈赆五十金公令千户杨锦却之视四品之秩不以贵二千石之禄不以富弃归林泉饮水甘于列鼎缊袍荣于华衮既抵家山林寄傲不迩公门终始完名无少玷缺嘉靖甲子仲秋偶感疾卒寿八十有二云 

　　○陕西按察副使葛君覃墓志铭 

　　语曰长算屈于短日嗟乎功必次而弘时才必久而累绩故人直多艰靡拒天损古志士深悲之吾磁葛延之父操廉蹈勤约巳奉国而官副使年五旬卒巳夫其抗志践古展蕴立名期而励者将若何而极也磁又有御史王泮忠清乃延之伍亦早死悲夫吾邺生尤丁天损之虚邪延之讳覃祖玘父义母王氏尝封郎中及太宜人延之明朱诗正德甲戌举进士令乐清三迁官至南京户部郎中守平阳乃宪陜西延之有治才理簿书诘囚要精明立可办吏不得奸在乐清堪舆家言建署背吉地故令无迁官者宜改治延之不从减武官滥役民遭其构不动在平阳辟卢生又辩其属之诬皆忤上官葢其操廉无可指瑕故遇事斤斤执典天性简言笑交游每日兢兢律身恐越绳墨论者谓宜济之弘裕然循其习性无变配张氏亦封宜人五子逢春逢夏逢吉逢时逢辰一女嫁张涵延之以嘉靖甲午九月二十三日卒生于成化壬寅正月十四日逢夏郡学生著名场屋间将以乙未十月望葬其父余受托铭墓乃怯先汉贤士文体简存要骆且续邺乘铭曰彼库朴樕乃材夏屋胡短辕者大服囚马葛生履彟甫授伊廓而返冥寞畴坚巳约往恤人瘼而闻瞱瞱而石截截而词揭揭水登白洁 

　　○陜西按察司副使刘公效祖墓志铭（王一鹗） 

　　王一鹗 
