<!-- { "loadSidebar": true } -->
　　徐渭 
　　海樵陈山人鹤卒之六年嘉靖乙丑其子广西都指挥佥事某将以是年春二月之十日葬山人于某所与山人配胡安人合且拟乞铭于湖之茅副使坤而先以状属柳君文至是顾以葬事咀湖之□又以余与柳君先后得友山人雅相抱笔伸纸以朝夕庶几称知巳于山人也顾且令予表山人墓而□君所状亦束不使见且曰必按状而表吾翁若母安取于知吾翁哉噫都君之志则善矣乃若天之所以纵山人者岂惟余不之知虽山人亦不能自测其然也然谓余尽不知山人固不可山人生而颕悟绝羣年十余巳知好古买奇帙名怙穷昼夜诵览十七而始以例袭其祖翁某军功所得官官故百户也由人固不喜握鞭韔弓矢以自匿其芒角负平生一旦郁郁得奇疾更百疗莫验山人则自学医久之洞其旨则自诊乐凡七年而病愈愈而弃其故所受官着山人服乍出访故旧神宇奇秀余从道上望见之疑其仙人也居数年始得会山人于甥萧家酒酣言洽山人起舞也而复坐歌啸谐谑一座尽倾自是数过山人见山人对客论说其言一气万类儒行玄释凌跨恢弘既足以撼当世学士而其所作古诗文若骚赋词曲草书图画能尽效诸名家□巳间出巳意工赡绝伦其所自娱戏虽琐至吴歈越曲隶草释梵巫史祝咒擢歌菱唱挽章韰辞傩逐侏儒伶倡万舞偶剧投壶博戏酒政阄筹稗官小说与一切四方之语言乐师蒙瞍口诵而手奏者一遇兴至身亲之靡不穷态极调于是四方之人日造其庭尽□时豪贤贵介若诸家异流无不向慕愿得山人片墨或望见颜色一谈一饮以幸虽远在滇蜀亦时有至者即不至幸以书托交每旬月积纸盈匣山人又喜拔穷士士或往四方又必借山人片墨以动豪贵人每值山人饮旅者行者举爵持爼载笔素以进山人则振髯握管须臾一掷累幅或数十丈各惬其所乞而后止而往复笺札酬酢去留目营心记口对手书又杂以论说娱戏如前所云者一时杂陈灿然毕举于是轩葢益集诸司巨公郡县长吏或衔命之使有未见乡缙绅而先造山人者山人卧未起或时就查见之诸公既异山人姿高其履而山人指顾自如雄谈阔视杂以嘲诋无不气折心醉愿内交而去葢家居如是者几三十年以常乃一往金陵客四年而不复返矣嗟哉始山人少时游金陵将造尚书顾公公先一夕梦李白及见乃山人也遂深相结而今之殓山人而哭尽哀者孙公官又皆尚书岂山人终始于金陵固自有数耶予尝谓山人气雄迈跨诸贵游似东方朔才敏似刘穆之其琐细艺剧忽整衣帻谈理道辨世务又大类曹植见许淳事然穆之史载其妻截发食饮事虽不类山人然其贤可想见而朔数责长安女未闻其妻之妬且割肉遗细君又意甚驩也此亦与山人夫妇中颇相似而独悉举山人百所能若海酿山负则三人者互有所短而山人独兼之此殆天所纵虽山人亦莫测其所以煞岂以予寡陋谓其智尽知山人耶故予略述其所可知者以复都君都君当朝奠以予表若柳君状并告于山人脱稍相异同山人当自知之也 

　　○征士彭先生年墓志铭（王世贞） 

　　王世贞 
　　王子曰吴中故名饶隐君子若皋伯通梁伯鸾其人者然其文采不少摡见何哉传不云乎身既隐矣焉用文之则夫修辞之士外恬穆而中动狭者又何择也余吴人多从吴贤士大夫游好称说文先生文先生没则又好称说彭先生咸彬彬隐德文采矣而彭先生贫不及中寿以死王子白悲夫悲夫彭先生死矣即后进好称说焉能更二先生也夫皤皤黄耇天下模楷文先生庶几近之若乃因时迹匠心成一应不狥物止不近名其犹在彭先生乎其犹在彭先生乎彭先生讳年字孔嘉其先清江人有隶尺籍吴者遂吴人而彭先生之父昉尝举进士新会令以不能其官辄去去不能其家益旁落居邑邑不自得彭先生废外务顾谓妇朱精专其志而朝夕之曰奈何使二尊人食贫也自彭先生任子而新会公怡然忘贫曰吾今而后知人父者之乐也彭先生少颕卓嗜读书读多六经诸子史两汉古金石言两不喜龌龊习举子业新会公亦任之曰母苦儿即用是贵作乃翁趣矣新会公与配胡夫人相继没彭先生毁骨立悉废箸而芙丧葬家以日益贫顾其学日益进益多长者游彭先生文章工详腴下笔不数千百言不止尤长记传赞诔诗大氐宗盛唐唐二杜旁及香山郢州精法书宗右军黄庭鲁公家庙率史九成行体翩翩眉山矣吴中好事家以不得彭先生书及诗若文愧郡太守南充王公察彭先生孝廉上捉学御史定杨公下博士师币征彭先生入郡庠而岁廪之巳又檄彭先生应乡试彭先生一之南都登钟山望大江而返卒不请廪曰是升斗天子所活士以俟异日用者吾安得食之居无何竟请于后御史蕲冯公以免人或谓彭先生不儒生服当服若居士者彭先生谢曰吾安能卑时吾不及时耳且吾敢倍实而其名哉吴中好事家既雅巳慕彭先生争纳履谒请至则奉酒炙寿彭先生无所忤人人自喜谓得私彭先生彭先生好游吴诸名山若虎丘石湖天池玄墓尤数其所题咏流人间互传写之至纸贵彭先生不家裒槖中无赢金即以文请得少□金趣送酒家矣彭先生虽目游于酒人乎其内行淳备谆谆人伦少弟没无子养其嫠终身有寡姊迎之□妇未亦时时能先其意曰妇苟以一簪珥负二嫠者即负彭先生彭先生既豪于文辞貌玉立秀爽甚然口不挂人臧否人故欲试之沃之酒至醉益之酒益恂恂温恭长者故相夏公辟彭先生记室谢弗就后复有秽相罢以身后托彭先生裹百金装聘亦谢弗就问其故笑而不答于乎其介立独往岂可与刺促吓腐鼠者道耶然终始不欲去长者乃尔彭先生素强无疾晚得少疾即来治后事时王子自阳羡归疾作过吴门彭先生出视之劳苦曰子惫耶吾乃能视子然吾不及新矣余恠弗敢诘既余归病益甚然念彭先生不已而吴人张伯起二贤行悯余与彭先生病也无何彭先生竟不起当彭先生不起能预日至日炷香以测晷且尽曰未也更炷至年曰是矣遂翛□□逝彭先生生乙丑正月十三日卒嘉靖丙寅十二月初十日寿六十有二 

　　○天池山人陆采墓志铭（兄粲撰） 

　　兄粲撰 
　　天池山人陆子玄者吾弟也名灼更名采世吴人吴之西境有山曰天池葢道书所称可以度世者也君意慕之因自谓山人云君生踔厉英发始校官弟子不屑守章句纵学无所不观从其妇翁故太仆少卿都公游锐意古文辞寻以例升太学益务精进视当世显人名能文章者辄往蹐门自通贽以所业偕一见赏爱其名遂隐然以起自江以东学士多延颈愿交者而君意独自许用世谓功业可立取时于广坐中奋髯抵掌论天下事语多触时禁客不乐闻稍稍引去或目笑之君色自如不止在太学二十年累举辄踬遭世玩侮中不能无少望日夜与所善客□饮歌呼乐间出游或经月忘返槖中装无一钱从者以告若弗闻也东登泰岱赋游仙三章慨然有轻举之志南踰闽峤徘徊武夷诸山语人曰世无知我者吾闻京师天下豪杰辐凑又燕赵多忼慨士吾且往观焉傥庶几乎行半道病还及家意颇惘惘夜中数起东西行谓余曰日者言吾岁行在西当厄吾形神不相摄矣吾殆将死也因屏人属余后事其言凄枪不忍闻兄弟相对歔欷泣数行下居亡何竟不起伤哉是岁嘉靖丁酉九月二十二日也年四十一后八年乙巳十二月十三日乃葬其地实天池之麓亦若其冥契云陆于吴着姓宋季始家陈湖之上吾先君讳应宾母夫人胡氏有三子君最少先娶都公女继娶邹氏子男二长舒枝都出府学生次敬枝侧出女一邹出适太学生陈沛孙男二嘉禾嘉栗君性傥易不羁与人游处输写心腹无所隐匿每扬摧今古品藻人物机辩锋出莫能穷者而强执自信不肯诎折狥俗虽故所亲善一弗当意则面斥之或致怨怼不恤也其于文喜称六代诗初亲摹盛唐晚宗谢康乐造语往往似之居闲弄笔游戏近体乐府若调笑率然之作亦缊藉可善独好闻国朝故实所至延访勤切黠者或谩言以中其意君亦倾听弗疑他如幽冥物恠黄冶变化之言靡不采获着之编录多至数十百卷藏于家闻有奇人异书不远数百里走求之其笃好如此余与君少俱侍吾伯兄子征学议论下上自相师友而嗜好略同方赖焉以相规切庶有益乎而君弃予死矣铭曰　吴有奇士陆氏子玄生不逢时又弗永年呜呼悲夫 

　　○钱叔宝陆叔平两先生（附蒋翁子健） 

　　叔宝先生榖其字叔宝世吴人先生少孤能自励读书家贫无所得书游先太史门日取架上编袠读之且遍复以其余能习绘事心通神解超入逸品于是声日益起户屦时时满顾先生愈不家家愈贫先太史过而题其室曰县罄先生笑曰吾志哉而其嗜读书日益甚手录舌文金石书几数千卷校雠至丙夜不休所纂集书有三国文类抄南北史摭言隐逸集长洲志三刺史诗及续吴都文粹吴都文粹者葢仍宋郑虎臣所纂而续数百卷吴中故实将无踰此惜其家贫而世且尠好事者莫梓行亦未有副在名山也又尽裒集吴中先贤而像之各手录其志若传而联掇之开卷一室琳琅照座下及几榻之微亦必摹勤宋元名人手迹婆娑把玩以自愉快性复劲直不能容人即游于名士大夫间皆能藐之以气语亡私者客或稍不当意披衣径出不顾竟以是贫且老有子允治继其风而同先生时有陆治叔平亦善绘事饶风雅筑室支硎山下云霞四封流泉回绕手艺名花几数百种岁时佳客过从即迎致花所割蜜脾劖竹萌而进之苟非其人强造者以一石支门剥啄如弗闻矣倜傥嗜义当贡以与其弟腴田数顷尽弃以构其先祠于友朋谊甚笃两先生者葢皆吴中高逸可以扬清起雅而世仅以艺知两先生谓知两先生或后皆以寿终 
　　论曰昔人谓画能使人远则非远心人乌办此乎读书万卷烟霞四封逸气磅礴应于心手历千年犹足想见其人也故余窃谓吴中自两先生没而画品绝葢其品绝矣后有蒋干子徤者破屋半间隐居虹桥一介不苟八十年如一日也桃源江进之宰表其庐东海冥鸿殆庶几焉 

　　○黄淳甫姬水传（冯时可） 

　　冯时可 
