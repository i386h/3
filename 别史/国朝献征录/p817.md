<!-- { "loadSidebar": true } -->
　　胡侯名寿安字克仁世家新安相传安定先生之后也洪武庚辰秋领乡荐入成均历事天曹筮仕河南信阳令大着能声寻调定之获鹿政益□未再朞丁内艰永乐甲午冬服阕复宰新繁视□□首询民瘼事有不便于民者罢之有益于民者举行之每岁初自廵视乡村劝民播耕遇田亩荒芜或垣屋摧坏者询其窘乏之由必损俸资给常以古灵先生教民之言谕乡耆里甲俾知亲睦安分之道率皆从化侯性清俭在官惟麄衣粝食如韦布士尝卧一纸帐自题句云紫丝步障簇春华卧雪眠云自一家雪又不寒云又暖扶持清梦到梅花其雅淡之情槩可见矣永乐乙未夏数月不雨田畴龟裂侯斋沐祷于神二日果大雨后圃种芦菔数畦使客往来者采之以供盘饤或馈遗之礼人呼菜知县其子从新安来省两月烹二鸡侯怒让曰饮食之人则人贱之矣吾居官二十余年常以奢侈戒犹恐弗能全始终之志尔今好大嚼讵不吾累乎其子服训亦甘淡泊侯三宰大邑未尝携妻子之任或曰子之名固羙矣奈妻子何侯笑曰此庸者之见也吾岂无糟糠之义□□□□尝于是思之烂熟耳且夫吾连昔读□□□□居官治民之法孰不欲砥砺名节以操守志及登仕路则以耳自玩好声□□物败身家者比比焉矧妇人小子辈其性犹水有以金球锦绣摇目之物蛊其心彼必欺吾而窃取之借使侥幸不露吾去任后人必詈笑曰胡某外佯廉而内实贪以是计之故不欲妻子之累身也是时彭邑故今鲁姓者寡妻王氏本戎家女年少而容艳资产千计□□侯之才德欲□之□所亲导意以讽侯侯曰□□五旬未尝□□□□□石娶此失节之妇受此不义之财则吾亦失节之人行止扫地矣言者大愧戊戌春侯将考绩囊槖罄然惟畜一马欲售程途费马忽病命医兽治之数日弗愈其家人来报曰汝妻死矣待汝归方殡陈闻哀恸良久曰妻巳死我至家安得生我宰公平日粗衣粝食抚民如子未尝取我民半钱吏不敢欺我里甲无敢扰我俾我民安于耕凿皆宰公之恩也今赴京而马病若此我若离去马必危矣宰公以何路费乎我宁负亡妻不可负宰公乃遗书谕其子曰丧具称家有无日吉则窀穸母候我归也侯祖帐日繁邑之民遮泣于道者千数虽妇人小子如悲亲戚民以赆者皆却之诗僧解定素侯所敬以布帛数端黄芦菔十枚恳馈再四侯雅复位惟取芦菔一枚余皆还之耆民匡荣宗等强留双靴以昭惠爱至今存焉 

　　○张甑山先生绪墓表（沈鈇） 

　　张甑山先生绪墓表 【 德阳令】 

　　沈鈇 
　　于戏此汉上张仲子甑山先生墓也先生官司徒郎褒然大夫贵矣而以仲子称者从治命也先生姓张名绪字无意其先蜀人或云文昌后裔元末有起家祖胜宗者卜宅于汉川周陂乡数传至元方公即先生父赠登仕佐郎南吏部司务娶方孺人四十艰于嗣乃婚副室曾氏产丈夫子七人先生其仲也幼甚弱几不举方母有梦征遂育焉迨齓而骨隆隆起里中侠刘大本者见而奇之曰是昂昂千里驹也课之对应以千年贤圣转身来之句刘益奇之授意赠君欲抚而子之也强之三始冒刘姓命名燧年甫九龄耳居数载潜心坟典嘉靖庚子秋以易魁楚省泊刘卒先生服三年丧未几刘氏丁家难弱息单妇乘之者伙矣愳先生之庇捏诬事蔑先生会先生以直道贻夕幸攴皿守者守者单词煅炼其狱先生谭笑自若赖廉宪朱公白之获色且辴然叹曰即以身报刘亦鄙哉沟渎事也久之刘氏二孤亡恙葢先生力哉洎闻安成邹文庄公主盟道学即负笈从之游聆良知宗旨而本源之思勃勃不容巳乃复张姓易今名昕□与兄纪弟纶缙绅绩练辈同被承欢怡怡如也赠君偕二姆先后弃养先生哀号若孺慕耳食者或以□目之矣比教谕桐城以正学廸多士士翕然宗之晋南国子学正吏部司务户部员外郎昕夕偕耿天台定向罗近溪汝芳史惺堂桂芳李见罗材李茹登焦弱侯竑杨道南希淳诸君子讲论不辍时宰忌焉从计吏谪谕繁昌待诸士如桐城时量移德阳令锄强扶善约巳爱民暇集诸衿佩讲学劾□泰楼中仅一载以弗谐于俗拂袖归行李仅□□□兼长物也抵舍敝衣蔬食环堵萧然间有日□□□者尝往来江汉上偕见罗先生天台先生发明修身体仁之学而周柳塘思久顾日岩问耿淑台定力祝虚居世禄方丹山一凤耿楚倥定理吴少虞心学均所友事而商订也里中士若王生光谷生然樊生玉冲李生若愚辈与之忘年交而王生交契最密樊李二生期之甚远者会见罗李先生以缅夷功言者所中建诏狱五六禩台省捄之力上弗听癸巳夏先生闻余驻汉阳自黄安来手一疏授余曰此老朽捐余□代师命意也余甚壮之方儗上而见罗先生狱解矣若精神感格然者亡何即病病革犹语二子潼漳曰生死旦暮也吾自师邹文庄后洞破此关矣况身巳讫见罗先生死复何憾第汝辈学尚未成则未了念也言讫遂暝余与里人李给舍宗鲁治其丧天台先生与疾诔之促以葬期武汉诸同志者共襄其劳萧督学良誉适过家素车白马先生执绋且泪簌簌下一时汉上冠葢耆艾慕先生风节恨靡能载起九原也无复昔时耳食者矣先生生平磊落与耻俗士耦世多龃龉之以故官弗克耀至好人之善急人之难哀人之竆则皇皇如弗及甚则舍身亡家赴之矣当教桐城日青衿子有贫不能婚者先生易婢女三金助不令知也司徒留署同舍郎张生有媵妾逸□先生愳其罣人口也佯言于众曰吾家婢逸矣而人误以同舍郎也者佥骇愕先生曰吾子尚壮堪国家驰驱一污其节鲜不仆者吾老矣代而蒙诟固甘心也二事古今人能之哉江陵相柄国人多附之先生以年谊不少屈且责以伊周事业至相迕靡悔也闻其殁又哭之哀先生志可窥矣天台先生称之曰挥万金之资产若粪土藐权贵之燀赫若狎朋见罗先生称之曰寒素可逼霜蔬水仅给朝夕饿死虽不如千驷遗臭却不如流芳葢实录云先生论学以致良知主本以修身功夫葢合格物致知而一之者季弟续曾以心向学而功不成□□生艴然曰而知易之损乎干始以羙利利天下而窥至德者必于下济故进于损也可以语讫矣吾闻之学道力行非利谋灵修笃诣非名高执细行之浅渺妄责报于彼苍皆市心也何功之足云噫是可觇先生心学巳先生家食二十载当路若金省吾公学曾李似斋公杜蔡青门文范每折节下之且造庐而禀度焉先生毫不及私也比葬□岁矣李似斋公擢楚观察长捐廪粟先生树隧石而司理慎斋殷公才复捐俸共成其美属余一言表之余言安足重先生哉闻语云铭人墓者多谀泉下人余入楚仅表衡阳刘岳亭侍御之墓而先生则同志同道谊不可辞者二先生清修姱节夷由后仅见矣余自信俚言□谀也敬付邑令公陈君尧钦伐石立之墓左庶江□人未□必有闻先生风而兴者 

　　◆主簿 

　　四川梁山县主簿赠知县时君植传（朱睦木挈） 

　　○四川梁山县主簿赠知县时君植传（朱睦木挈） 

　　朱睦木挈 
　　时植字良材通许人也父杰知州大父□布政使植仪观瓌伟少以志节自负佥事贾定器其木以女妻之顾数试不第入粟补国子生居□感激欲奋拔树功名以见于世正德六年春授四川梁山□□洁身惠民声称籍籍时蜀寇方四北畧汉中东窥郧襄西薄重庆廵抚都御史林俊率兵讨之檄植督馈饟数加奖谕会知县阙且侦贼出没邻境遣植还至则增陴浚隍广储待募勇敢泣盟于戎曰国家承平日久民不知兵贼乃敢厉民违天天必厌祻吾侪恊心共济怀贰者斩以狥人皆震駴用命十一月二十八日贼薄境植先伏锐卒于多喜山扼险要自营于蟠龙溪犄角以应是夜贼至乃大举火纵兵斩获数十级余遁去虑其复至乃于城周堑原絫石起战楼于城上躬擐甲冑指使战守屹保障遣使请兵于俊贼骑旁午于道不能达方四南攻忠州愤败于梁也退合陈二兵复北寇十二月二十六日趋城下植系印十肘誓与存亡率众死守梁城三面负山瞰溪西门夷坦受攻以身当其危而南则义官曾明守之方寇□攻植命炮弩交下遂少却抵暮寇营于石马□□四日南城楼墉堕圯曾先以货赂贼得匿去植哭之曰天也遂遣素倚信者取子宠以随乃凭垝墉率诸吏卒固守又二日方寇分翼夹攻复督壮士五百出墉力战杀数百贼蹀血被道陈寇继进悉众合围植知力不可支乃左挈子右挥戈以蔽西门失守遂被执置宠于地曰吾不忍汝生人奴死于人手欲刃之贼遽抱子夺刃褫衣而灼其身植仰天叹曰嗟乎植莅官不九月而与贼拒者几二旬外援不至民疲力殚矣汝独不闻槛兰廷瑞于京师磔鄢本恕于襄阳乎汝犹敢尔我奋杀汝而反见执辱及有位灼何畏耶方寇壮其言曰汝徤男子若能事我妻子当更完聚其图富贵植瞪目大数之寇知不可致命卒斫其肩顾印在肘夺弗与因并斫其首以死时年四十有七方寇以子畀一老妪复资金帛曰善育之无使主簿无后贾氏在官廨闻植既执经于别室贼至纵火大刼女九岁哀母死趋火就焚后方寇入城令所部敢有杀主簿家族者斩卒具实告寇嗟叹久之仍令擈其火而所经室岿然独存越二日援军始至植侄孙永寿始来解贾氏访求植尸初贼退医秦覃购□□容色不变舁至廨所同殓焉岁壬申正月二日也老妪负子道遇其母偕至覃乃馆谷于家事巳廵按御史王纶疏闻诏曰时植赠知县贾氏贞烈可嘉女赴火死俱旌表仍荫子宠入监所在给舟送止帚葬后数年梁人感德建祠奉祀 

　　◆训导 

　　四川卫儒学训导詹英 

　　○四川卫儒学训导詹英 

　　今人但知靖远启麓川之衅又或以将畧归之恐亦未尽尔也考之正统十四年四川卫儒学训导詹英言靖远伯王骥都督官聚等奉　命征思□发不体　上心惟纵巳欲行李二三百扛动役五六百人挟带彩币等物密散都司官以邀厚利却敢故违　祖训擅用阉割之刑以进御名实留以用及至行师全无纪律大军一十五万俱从一日起程蹂践伤残畧不悯惜其运粮又不设法每军运米六斗搬负艰辛何以养锐以致有自缢而死者又指驮粮名派马一千余匹不知此马何施又临贼境金沙江边攻围不克被贼杀死都指挥等官却将渔户解作生擒遂尔班师将地方分与木邦孟甸以败功欺天觊赏昔唐南诏有警侍御史李宓将兵七万击之兵败杨国忠更以捷闻范祖禹引管子之言曰君门远于万里言壅蔽之害深也　皇上深居九重岂知此弊乞将骥聚执付法司明正其罪先遣廉干官公途盘校各官行李以谢天人之怒以快士卒之心疏下兵部　会同三法司议遣御史一员沿途直抵云南同彼处廵按御史从公实勘明确具闻　上以专任骥等征剿苗寇特原之先是骥等奏捷　赐敕奖谕令还京寻留骥剿贵州蛮寇虽以土木之变得充刑书而加禄进封之典赖以寝矣疏辞剀切畅晓此训导大是材臣其保身之智有足多者惜其终湮没也特录之 

　　焦太史编辑国朝献征录卷之九十八终 

　　●焦太史编辑国朝献征录卷之九十九 

　　广东一（布政使　参政　参议　按察使　副使　佥事） 

　　◆布政使 

　　广东布政使王公公亮传 
　　广东左布政使林公硕传 
　　广东左布政使吴公杨墓表（张元祯） 
　　□□右布政使周斌 
　　广东布政司左布政使赠光禄卿谥恭愍陈公选传（京学志） 
　　广东布政司右布政使左公赞墓表（何乔新） 
　　广东左布政使林公同墓志铭（林俊） 
