<!-- { "loadSidebar": true } -->
　　予以癸酉举于乡时吾师大司寇朱鉴塘先生李古州数向予语诸孝廉至约堂刘公大击节而最后予丁丑成进士浮沉南北大理曾于徤水部萧希之太史焦弱侯予言公从诸君子明月论心深悔从事斯学之晚是时予心仪公矣顷予倦游棹舟过白下数从公别业杯茗谭心知公爽达豁落葢轩然土盍□外人耻与世俗儒同伍非世眼所能测也公既昵就予遣其子宗鲁来从游乃公下世宗鲁过而泣曰家大人抱才不偶所知者二三君子石上之铭惟吾师是托予不敢辞按状公讳淛字君东别号匡南晚号约堂先世出长沙定王后凡数十传而坦溪公赠光禄寺寺丞是公祖太仆少卿策斋公公父也公少颕敏少卿公绝爱之以弱冠登丁卯乡试人谓公一第转瞚间乃连蹇不第人公扼腕公慷慨自喜凡四方能文者善词赋者善书者咸与游诸能文者曰君东才十倍稍出绪余便可蹴蹋吾党而君不屑曰吾里自有正学诸先辈谓雕虫小技壮夫不吾不得比壮夫乎凡乡里先正长者术王新建学必尊信其说曰吾家大人得诸先生长者不敢忘也诸旧游者间调笑曰君东何苦此君谢不顾杜门不上公交车者几二十年一日予过而讽公仕公曰刘生傲骨即仕又陶柴桑矣予咲曰柴桑官三月后赋归来辞脍炙人口子一口不仕何归乎公咲曰辞中有既往不可谏亦悔其仕而非与其觉迷涂而返吾宁不失足迷涂之愈予曰若然又加柴桑一等矣咲而别一日公复过予论易予曰易之道在复吾辈推扰扰名场欲场中情识炽如是非毁誉纷如无了期未有不至频复迷复而顶者迷复之凶反君道也吾辈心君君主则百体从令故曰首出庶物万国咸宁即不远之复公起而言曰雷阳物也复之象曰雷在地中先王以至日闭关盖敛其强阳归于无有故曰刚反则亨予拜公曰公之廿年捷关独处其有得于复之义耶公起拜曰不佞敢云不远之复惟复以自知而巳不佞敬服公之造常语友人曰君东先生非削迹高者盖有见于其大者然也公家有藏书名贤墨迹数千卷名园花卉奇石半类三吴风致然公暂娱其中曰它日听儿町疃场亦可吾何与焉其达如此性最孝祠祀家政极其修举每念太仆公精心服官人齮龁泣数行下及祀瞽宗名宦配祀慈湖则忻然喜曰差足慰先大人地下矣训宗鲁一以澹薄恭让语故宗鲁世公之训如公生之日人人以公有贤子公可瞑矣铭曰抱璞不售而归于椟虽则蕴椟其光可烛西昌仕国亦多伟人公其杰特晚韬而纯浓而能澹剥而能复既明且哲先民芳躅目如电光舌如悬河匪截横流孰能不波有子能文公实不死揭兹□行以竢惇史 

　　○范处士瓘传（张元忭） 

　　张元忭 
　　先生生而颕异读书不务记诵能寻究大旨弱冠□举子业卓然以古圣贤自期当是时士徒以章句相驰骛不知有道德之师久矣先生首师王司舆许半圭两先生两先生者并以道德重于时者也既又师阳明先生所造益深然先生性狷介议论时相左既而博考羣经仰读俯思乃恍然有悟以孔孟的传惟周程得之朱陆而下皆弗及也家分无旦夕储啸咏自若人莫能测尝谓忭曰天下有至宝得而玩之可以忘贫作古诗二十章历叙道统及太极之说其奥义未易测也幼而孤事母尽孝授业于外给甘毳每御一时品则愀然曰吾母安得尝此辄投筯不食既殁执丧如古制至病瘠骨立医者劝之茹荤先生泣曰死生命耳何可一日忘吾母母嗜芋终身不忍食芋二兄皆早丧极力殓之抚其侄如巳子积塾资婚娶侄又早丧其妇将改适所得聘金悉以授之族人窃议其迂先生叹曰吾恨贫不能止其它适也而又可利其入乎晚岁名益着士大夫成敬信之然或以粟帛周坚却弗受也先后守令屡表其□辟乡宾社长辄以疾辞隆庆戊辰先生年八十偶□且革呼其子语曰我卒不讳宁薄殓母妄受人赙□污我与其邪而有余宁正而不足独不能效黔娄氏之妻乎寻获愈一二助殓者悉反之其平生廉洁类如此忭尝屈致家塾数年虽盛暑冠服俨然道古今□□不倦与人煦煦无倨容而步趋不越尺寸里中人无老幼皆以范圣人呼之其孳孳问学老而不衰每诵卫武公之言语人曰母以耄而弃我庚午秋病卧数日忽起沐振衣危坐三拱手而逝先生会稽人范氏名瓘廷润其字别号栗斋葢温润而栗然可想见其人云 

　　焦太史编辑国朝献征录卷之一百十四终 

　　●焦太史编辑国朝献征录卷之一百十五 

　　艺苑 

　　◆艺苑 

　　诗人徐方舟舫墓志（宋濂） 
　　孙仲衍传 
　　陈亮传 
　　滕先生克恭传（李濂） 
　　顾仲英瑛传 
　　陶宗仪传 
　　杨廉夫维祯墓志铭（宋濂） 
　　铁笛道人杨维祯自传 
　　高季廸传 
　　钱更生苏传 
　　秫坡黎贞传（黄佐） 
　　处士云林先生倪瓒墓志铭（周南老） 
　　南宫生宋克传（高启） 
　　宋仲温传 
　　王古直佐传（李东阳） 
　　野全谢先生璇墓志铭（顾璘） 
　　隐君徐子仁霖墓志铭（顾璘） 
　　朱性南先生存理墓志铭（文征明） 
　　金元玉琮传（陈镐） 
　　浦小痴泽传（朱察卿） 
　　王翁良传（黄绾） 
　　吴次翁伟传 
　　太白山人孙一元传（李梦阳） 
　　孙□元传（殷云霄） 
　　唐子畏寅墓志铭（祝允明） 
　　张灵传（阎秀卿） 
　　沈孝廉周传（张时彻） 
　　郭清狂诩传（陈昌积） 
　　昆仑张诗人诗传（李开先） 
　　孙仲子宜墓表（乔世宁） 
　　盛仲交时泰传 
　　卢柟传（王世贞） 
　　鹅池生宋登春传 
　　草桥先生郎瑛传（许应元） 
　　钱孔周同爱墓志铭（文征明） 
　　王履吉宠墓志铭（文征明） 
　　陈山人鹤墓表（徐渭） 
　　征士彭先生年墓志铭（王世贞） 
　　天池山人陆采墓志铭（兄粲撰） 
　　钱叔宝陆叔平两先生（附蒋翁子健） 
　　黄淳甫姬水传（冯时可） 
　　王应电传（郭子章） 
　　古行翁王奇墓志铭（星命附　邵宝） 
　　张明鉴万允万祺合传（星命附　杨廉） 
　　山人徐渭传（陶望龄） 

　　○诗人徐方舟舫墓志（宋濂） 

　　宋濂 
　　庚子之夏　皇帝遣使者奉书币起濂于金华山□时则有若青田刘君基丽水叶君琛龙泉章君溢□赴召遂出双溪买舟泝桐江而西忽有美丈夫戴黄冠服白鹿皮裘腰绾青丝绳立于江滨揖刘君而笑且以语侵之刘君亟延入舟中叶章二君竞来讙谑各取冠服服之竟欲载上黟川丈夫觉之乃止濂疑之问于刘君曰此何人斯诸公乃爱之深耶刘君曰此睦之桐庐徐舫方舟也濂故闻方舟名亦起而鼓噪驩共酌酒而别声迹不相闻者久矣自时厥后叶君出守南昌殁于王事后五年章君御史中丞以卒又后十年刘君亦官至御史中丞受封伯爵投老于家复以一疾不起又二年濂亦乞骸骨还山□发垂领颓然成老翁矣今年冬来朝京师忽方舟□子膺持中书舍大史靖可之状来谒濂速之铭则知方舟之死巳历一十二年嗟夫人生如寄石火电炎不□把玩如此良可悲哉濂因语膺以旧事之凄恻者久之乃序述其事曰方舟故簪缨家自幼存侠气好驰马试剑兼善攻球踘之戏视拘拘法度士如无物稍长幡然悔曰此岂君子道哉即从师受章□进士业操觚文辄烂然成章巳而又悔曰是如蠧书蝉出入于故纸中何有终期哉人生贵适意曷习古歌诗吟咏性情庶几少遂其愿耳先是睦多诗人唐有皇甫湜方于徐凝李频施肩吾宋有高师鲁滕元秀世号睦州诗派方舟悉取而□咏之钵肝刿肾期超迈之乃巳积之既久圆熟璀璨明珠走盘而玉色交映也方舟犹以未足出游江汉淮浙间与名士相□切而诗道益昌江浙行省参知政事苏君天爵闻其贤力欲荐之方舟曰吾诗人尔其可縻以章绂耶竟避去筑室江皋日苦吟于云烟出没间倐然若与世隔因自号曰沧江散人天大雪乃泛□钓江中终日恋恋若不忍舍去见者疑其非世间人元李兵乱益韬闭不出易隐者服人莫知其踪迹所在有瑶林沧江二集各若于卷唐诗通考若于卷藏于家云方舟平居喜怒不形于色无急步无疾□□测□际性尚风义宛陵罗氏率五百指来避兵□□衣止食之病者注药死无所归则择地藏之久□□□□平具巨舟载其还家至正丙午正月九日方舟以疾卒寿六十八某年某月日葬于某县霞川之原君子稽其自号题曰诗人沧江徐方舟之墓 

　　○孙仲衍传 

