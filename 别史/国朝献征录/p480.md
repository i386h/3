<!-- { "loadSidebar": true } -->
　　我　皇上受命中兴羣贤景附于时有宣力任事之臣曰华亭浦南胡公讳岳字仲申起家刑部主事历员外郎四川按察佥事湖广副使广西右参政福建按察使江西广西右布政使江西左布政使擢都察院右副都御史廵抚江西改大理卿未上卒公□□以气节勋业自许事至能立断刑部时虏囚凤阳大姓甲与乙争田鬬不胜因杀叔诬之一具惮莫敢决至公乃决　上之即位懋选藩臬大吏与图化理以公才迁四川芒部寇川南公当分廵会病议更川西奋曰人固有死必川南邪即督兵入其山斩未通道二百里募死士塞贼走路大合兵捣之诛若干降若干人捷闻赐白金文绮松潘兵备副使迁当路者曰是重地且其政废久共胡某不可檄公公往核戎籍实仓庾厉侵克之罚卒以月饷质富室计其息反十三取券焚之居数月米余于廪人余于力缮甲仗营堡关梁事改于旧诸夷詟焉总宪于闽数据法直民死罪按赃吏不以御史意假贷语时讥御史御史至面发赤流汗乃止阅故牍得事之未报者晨夕下郡县尽闽之属檄日常八九至吏传写不能给而公听谳乃怕有暇手校四书五经及晦庵先生集翻梓以傅江西吏巧文而轻犯法置簿书勾稽以时远视广听奸至即发间以礼规御史御史怒公不挠曰吾务尽其在我者治事如初至疾病犹扶掖以出御史竟不能有加后至者以绩闻拜中丞公益自奋首书数千言徧以授羣吏巳乃汰冗费更役法民视产出钱岁不过十一役于官有常期榜悬籍刻吏无得动郊庙建诏市材楚蜀吏盗官钱更赋民或张旗帜系鼓伐金从徒百余行视民所植出黄纸封之缚其主怖曰当自输京师民号泣致厚贿乃免公严禁楚人赖安岁饥手疏以请　上减所输全活甚众公既勤于政疾复作迨被征巳艰于行会闻继母丧自江西归其家踰月遽卒公平生于财廉所至未尝市民一物其与人处言笑欢谑洞然不疑然或以不义撄之辄诟怒巳又辄霁尝面折人之过闻者震慑不能胜及论荐人才终不没其善交游姻故虽在寒贱拯援周恤必尽其情然不可干以私故贤者服其谊不肖者忘其怨宣力任事初若不容于□而卒成其名□位通显葢非独所遭际然公生□化甲午卒于嘉靖己亥享年六十有六公昔领正德庚午乡荐于阶先叔父同年甲戌举进士于阶先辈其后阶自翰林出延平推官于公属自浙江江西提学副使于公僚公迁中丞又属幸奖识焉乃泣而铭 

　　焦太史编辑国朝献征录卷之六十一终 

　　●焦太史编辑国朝献征录卷之六十二 

　　都察院九（廵抚三） 

　　◆廵抚三 

　　都察院右副都御史石楼陆公钶行状（叶应骢） 
　　廵抚辽东左副都御史刘公漳传（实录） 
　　廵抚河南都察院右副都御史傅凌川公钥行状（王慎中） 
　　廵抚辽东右副都御史成文传（实录） 
　　延绥廵抚察院右副都御史五溪万公潮墓碑 
　　嘉议大夫都察院右副都御史百山车公纯墓志铭（张时彻） 
　　中丞丘公养浩传（王慎中） 
　　嘉议大夫都察院左副都御史东阜刘公大谟神道碑（王崇庆） 
　　通议大夫廵抚山东右都御史娄公志德行状（俞时） 
　　嘉议大夫都察院右副都御史九川吕公经墓表（韩邦奇） 
　　都察院右副都御史叶公照墓志铭（张尧年） 
　　前副都御史孙凊愍公继鲁墓志铭（徐栻） 
　　都察院右副都御史张公絅行状（周延） 
　　都察院右副都御史秋宋公纨圹志（自撰） 
　　通议大夫都察院右副都御史吴公瀚墓志铭（严嵩） 
　　都察院右副都御史姜公仪行状（刘曰睿） 
　　都察院右副都御史安宁张公素行状 
　　都察院右副都御史石公简行状（章诏） 
　　都察院右副都御史许公宗鲁墓志铭（乔世宁） 
　　都察院副都御史前提督□□学校监察御史杨公宜传（京学志） 
　　都察院右副都御史东石戴□鱀墓志铭（□时彻） 
　　都察院右副都御史刘公廷臣墓志铭（苏佑） 
　　都察院右副都御史肃庵王公仪传（葛守礼） 
　　廵抚陜西右副都御史济轩唐公时英墓志铭（李元阳） 
　　廵抚云南右副都御史沩阳周公采墓志铭（徐阶） 
　　右副都御史玉华高公翀行状（何迁） 
　　都察院右副都御史周公如斗传（京学志） 
　　都察院右副都御史毛公鹏墓表（殷士儋） 
　　都察院右副都御史抑庵陈公洪蒙墓志铭（余有丁） 
　　副都御史林公润传（徐观□） 
　　副都御史熊公桴传（郡志） 
　　通议大夫都察院右副都御史交川汤公宾墓表（张隹乱） 
　　广西廵抚都御史云谷陶公大顺墓志铭（陶望龄） 
　　嘉议大夫都察院右副都御史临江李□□□墓志铭（余继登） 
　　赠兵部尚书江西廵抚侍郎夏公良心□□□碑（郭子□） 
　　廵抚福建右副都御史傅野司公汝济墓志铭（袁宗道） 
　　云南廵抚中丞公梦雷传（董应举） 
　　宁夏廵抚晋似斋公应槐墓志铭（郭正域） 
　　萧都御史中传（薛瑄） 

　　○都察院右副都御史石楼陆公钶行状（叶应骢） 

　　叶应骢 
　　公讳钶字容之别号石楼姓陆氏系唐宣公后父侢癸丑进士　孝庙时御史有声两按福建山东风裁凛凛正德初升福建按察副使以御史时事忤逆瑾罢官再罚米输边称贷以偿以公贵封都察院右副都御史殁而祀于乡贤公生而颕慧六岁入家塾请于母曰读书后干得可等事业方至极母甚喜八岁随父赴京过苏偶失水出而大声曰天既生我岂能溺我闻者骇然正德癸酉乡试中式明年登进士授南京车驾主事国朝自都北平留都以马快战船运供亿事久弊积公增修造之费定往来之期均其劳逸厚薄而人宜之时貂珰用事假名势者旁午于道索舟动以百数公皆应之有方有二僧官归自乌思藏迎活佛来索舟公询之二人曰果有童子方九岁能道未然事然亦无大灵异且道路艰阻央难再往公乃激之曰诚如此言复命则善不尔吾当转奏汝坐欺妄罪事遂寝己卯宁藩作乱　武宗驾幸留都乔公参赞机务凡事引公筹之曰我益友也升署职方员外郎随驾旗牌官辈例分守城门依势骚扰公日点视错综其时中官有不服者正色折之以义八月驾回公巳迁职渡军非公事矣乔公曰非陆子不可公乃行处之如前升车驾郎中嘉靖改元应诏陈言五事曰施实德以壮守卫曰均重徭以平劳逸曰增料价以造船只曰买战马以实行伍曰征夫银以便民情俱蒙允听升直隶安庆府知府郡经宸濠之变毒于兵燹财竭民疲重以饥馑连岁流殍纷然公至以抚绥首务尚简易非捕巨猾吏卒不至乡邑民甚便之而讼日减尤加意学校政暇进诸生讲说经史多所奋发岁甲申所属大饥近者粥远者给粟病者给药全活者万数盗发江中有指挥轻进贼所害公闻之大怒奋身击楫一鼓擒之枭首于江干造佛郎机等器械增置战哨船教阅民兵使熟于风涛于是皖兵可使公方讯囚堂上忽市中哗然报曰县囚劫狱且直趋府来矣公颜色自若麾坐者列所讯囚拽于庭下徐捕逸贼皆获葢两贼相通舍此趋彼则乘此跳梁两不可御于此见公之沉机应变也乙酉郡大旱公禁屠弛刑靡神不祷民间谓龙王神最灵遣官迎之则闻有巫者托神妄公诣神祝曰龙灵物也土木非龙也三日无雨则曝六日则焚六日无雨果焚之大雨如注禾乃登创立预备仓实米万石改设雷港口廵检司于花杨镇廵历招来流民复业者不可胜计升贵州按察副使奉勑整饬龙里等处兵备条陈四事于监司请转奏一曰定折解以防侵克之弊二曰定解官以防包揽之弊三曰明功次以明赏罚之典以宸濠之变安庆保障之功居多而江西南都官军蒙赏独厚故云四曰议免赋以恤灾伤之民都匀在万山之中民夷杂处治者往往依俗处断不全用法昔公季父健尝佥宪于贵政有体要名声赫然闻公命下凛凛相戒曰四明陆公来矣下车出令果慰所望有龙□二场军夷贸易常因是致乱公使廵捕官军防压刚暴者执之取死囚数人捶死于场众悚然独山同知蒙金戊父子相雠杀六七年平□王仲武与阿向争官雠杀十数年年定王亚藤作□余党尚存公至皆相率请降王景罗紏拽黑□入□公兼程驰至清平调兵围之使人持檄谕以大义众即解去尝行一山谷中鼓角不鸣军皆衔枚疾走公恠之左右对以□□神最灵人辄避不敢犯公毅然曰有是哉入而见□像累令军人持一像以行及下车军且以像俯地呼而请罪公曰是何惑人之深也焚之无能妖使民垦荒上田引诸生而训课之命卫属入驰射而校阅之故夷风渐易而人可用升四川布政司右参政奉勑提督粮储诸处仓庾遇近产米地方舟楫可通者自运本色其余折色止解委官于附近产米处□米上仓官民两便升广西按察使寻升江西布政司右布政使福建布政司左布政使以飞诡新增之田补浮粮视粮多寡佥解户而革贴解之费复十年出办料额之法而民得安息戊戌述职京师冢宰松皋□公询诸方岳以地方弊政公条陈数事一曰盐法之弊二曰积榖之弊三曰寺田之弊四曰盗贼之弊许公采而上闻着令甲升都察院右副都御史奉勑廵抚保定等府地方兼提督紫荆等关时有欲攘公位者嘱廵关御史急奏边警御史执不从竟假人奏之　天子圣明惟发旨促公上任谋者不遂士论□伟御史而量公不媚人事也既任进属僚而语之曰近时□□□□以□税承奉才能以小□曲谨清介倨傲执抝谓之刚方深刻峻厉谓之风□不惟负国且以败名其相与戒惩之于是禁侈靡清受冒处恤达官军饷以时坚城深池除戎器备刍粟靡不究心殚虑葢深惩恬嬉之弊将大振作而新之也　驾幸山陵公出镇紫荆历三关之险训练守御益严益慎遂得封赠三代奉勑建造沙河城经营规画不遗余力己亥正月　圣驾将南廵公仓卒经画至忘寝食遂得疾奉　旨褒曰干办勤劳朕巳知悉二月十六日　驾发京师明日□候于定兴境上十八日驻跸保定面见于行宫赐酒饭慰劳二十二日驻跸定公陪祭北岳二十五日驻跸临洺出所辖境矣明日至磁州朝候　驾发而回肌减骨立人有不识者先是都护军门及诸中贵皆有厚望有偶语于马前曰君记得送往迎来否公应曰记得更记得节用爱人于是谤毁日行适御史胡守中奏处河南抚按遂蒙波及落职归里虽不得事其君得以五十之子事八十之亲不不幸也故初命而惧再命而感未闻有所不足葢承欢者八九月是冬母杨淑人病卒明年碧洲公亦病卒公居忧千家岁壬寅沙河我成论功复原职致仕年五十有五公伟姿山立而气度豁如不深刻不设崖山而确然有不可动摇者扬历中外三十年所至必有国之功及民之泽而廉约自持宦成之后田庐不长尺寸废官家居与其弟石泉君石溪方伯孝友兼至悯弟少石宪副蚤世力抚其孤而教之检族与仆常恐得罪于乡党作文师外祖碧川尚书杨公精纯显白诗词大雅不艰深钩棘如其人精熟吏事然未尝挟以矜其僚属故至今仕路多感念之好积书涉猎集四方志录其废兴得失事成帙以自玩平生闻见亦积记之与世人孳孳求田间□□殊好也公德善缕缕不可尽述谨节其大与闻见之者状之以俟采录云 

　　○廵抚辽东左副都御史刘公漳传（实录） 

　　实录 
