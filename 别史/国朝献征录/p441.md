<!-- { "loadSidebar": true } -->
　　王公□者苏州太仓人也其先始兴文献公导迁江东至宋左司谏缙徒分水至元梦声为昆山学正因□焉故昆山改太仓梦声之孙琳生辂　武宗时王倬以进士显名为南京兵部右侍郎即辂子也倬生忬举进士选御史属　皇太子当出阁疏上重师道检宫僚戒淫戏者三事　世宗纳焉又中贵人宋兴行万金求领东厂公论罢之出监河东盐法岁余以疾归间复为御史按湖广至辄劾方岳郡守贪不职者一人不及代也时中贵人廖斌填承天公谓曰贵人所不鱼肉吾百姓者吾请事贵人贵人所不知而舍人子鱼肉吾百姓者吾为百姓治之不以及贵人凡吾有所裁终始全贵人耳还复按顺天八月虏数万犯古北口公具闻上请屯京城而身往守通州巳而虏果大入至通竟不能渡河而西　上谍诸辅通独完乃超为佥都御史经畧通州以东诸军会虏退众议欲补京军公又独请汰之岁可减漕粟数十万得沿边数万壮士及请筑京城外郭设蓟辽总督置通涿昌密为四镇奏上各次第覆如指何公栋既总督辽蓟与大将军仇鸾调诸边兵数十万卫京师而公兼治饷鸾挟　上愒公以军兴法公若为不悟而身历诸要害为伏刍粟即鸾所遣骑异道至咸取给焉乃上请得三千骑与臣因粮车为战守可以无乏□与顷之归治饷户部召□京鸾竟诎而公得无以□免千子廵抚山东凡三月廵视浙闽提督军务亡何改廵视为廵抚请诛赏便宜行事南会二广北会江左诸镇犄角应援也属倭贼王直徐学毛勋辈袭我公夜纵狼土兵括苍少年以俞大猷汤克宽击之卤获倭生口百四十三首百五十级焚而溺杀者数百人军大振以尹凤将闽兵徼于表头北茭诸洋又卤斩百余级夺生口二百余后先以捷闻是时贼党萧□率劲倭四百余屠吴郡南沙还逼淞江淞江守告急公曰吾向所请犄角者非此乎以别将卢镗掩击大破之斩萧显余众溃入浙中大猷诸将徼杀无孑遗是役也越境而歼虏且陆胜贼矣因行部凡二十余县计倭所由道次第毕城之独慈溪谢不可公去一岁而慈溪破始就城相诮不蚤听王公言公在浙闽可二岁凡一十余捷功次三千余所得沿海大猾为倭内主者系之覆其家数十人贼自是无与乡导往往食尽遁矣甲寅移廵抚大同先是虏入大同没大将覆□师抚臣坐失律下狱议置代未决　上谕相嵩中外臣谁真忠者嵩惶恐不知所对　上曰吾向所自拔者王忬耳遂手敕吏部朕念大同须得人其以忬往故事唯置相用手勑盖异数也比至镇上书具言岁侵乏军兴状请大司农金钱十余万赈之活者万计会虏复入寇与总督许公□合兵徼破之捕首虏百余卤马牛羊称是捷闻进兵部右侍郎兼右佥都御史明年蓟辽总督杨公博入为兵部尚书议置代　上度次用公进兵部左侍郎兼右副都御史既代而虏酋把都儿黄台吉打来孙等数万骑入犯古北喜峰冷口诸隘公悉发兵拒走之条上八事报可乃分遣诸大将赵卿辈以马步兵十余万守诸隘游兵佐之与宣大督臣约诸地在宣大而险在内者移宣大兵为内守地在蓟保而险在外者移蓟保兵为外守九月虏悉众屯怀来川攻南塘黑冲峪巳又攻大石沟公各发兵拒走之捷闻进右都御史兼兵部左侍郎如故奏减诸路防秋骑兵马六千余匹曰守利步不利骑柰何以二战士食供一马非筴也虏先后寇辽阳所发兵败之首虏数百又招徕夷汉一千五百户丙辰　上欲用为兵部尚书辄不果时大举讨倭发兵五千人以裨帅尹秉衡往有功九月打来孙等又犯喜峰一片石诸处公督兵拒走之明年虏阑入滦河颇有所杀掠复督兵力战走之诏切责夺一官为右侍郎兼佥都御史余如故会兵部员外□杨继盛疏嵩父子为所陷抵罪公冤之公□世贞又为护继盛丧嵩父子益衔之矣明年把都儿辛爱打来孙俺眼他皮各以十余万欲分犯马兰义院诸日谋有备不敢发诏复所夺□明年戊午虏犯辽左我师一岁凡三捷九月虏王文土蛮黑石炭诸部十余万骑驻大鹻场以精骑七千犯界领箭捍领以大将欧阳安马芳等拒走之数万骑入黑谷领以□中军张伦等破走之而练兵之议起矣是时兵岁益壮可省调发十之六七大司农省军兴刍粟称是见以为名美而戍卒多选耎不习战所勾募取充数而巳诸将计不敢任而调发如故公乃为疏具例十三事请以三岁举之明年虏又犯辽阳以杨照大破之获首虏八百有奇卤马牛羊夷器以千计故事获首虏至二百即以捷闻至四百以大捷闻今至八百以嵩故顾无有为上言之者故事□防所调发兵视□省十之五至是以练兵故复汰其二而虏辛爱数□骑挟□颜酋影克哈孩为向导谋入寇我我所遣□多被□公乃请援兵不听虏竟入潘家口我以□□□□贼□凡三日引去尾击之捕首虏百事□□□□□□□□□□□□第录诸将欧阳□□□□而御史以嵩风旨且论杀安会御史方辂受草都御史鄢懋卿言公病悸不任事负　上恩当罢状遂逮制狱论杀公隆庆改元世贞守阙下白父冤状以诏复原职公好称说经术而长于吏事凡三为廵按一经畧一提督三廵抚一总督所推毂贤士大夫徧天下也　赞曰大臣之处成功难言哉庚戌虏犯京师中外汹汹公先策必至以闻而身守通州使不得西渡河严邑翼翼辅以无恐　肃皇帝张皇备胡左顾右盻念无可与所立一总督一大将军而公以督饷参间并见倚重寻视闽浙旋移大同虏遄巳则奉而南倭遄巳则奉而北非不欲任久之以听厥成而　天子厉精方称缓急图辄効喜自拔士号为大同得人异数宠之以逼帷幄之臣度次蓟辽而公拒走□虏者六至有一岁三捷者柰何不免嵩父子文致之也自练兵之议起而间以生柰何比年治师不中调发自期三岁也所疏十三事具是矣　天子方喜自拔士号得人度次以蓟辽乃有上言不任事负国恩当罢则谁为之者激极而反大臣之处成功难言哉余观世贞上疏追讼父前功曰虏犯辽左臣父忬以总督总兵杨照辈便宜发兵击破之斩首八百余级策定城池功施边境嵩父嗾削臣父功状并薄照赏而壅　先帝拊髀之明成化间总督王越潜师出塞至威宁海杀首虏四百余级封为列侯臣愚以为比罪则辽阳为肘掖之寇于我为必应量敌则掠出榆□□于虏为□归用师则杨照一部将计胜则首功过当威宁者多而惩其深入者悛虑败则潜师出塞劫虏取捷者危越封而臣父不录令当　先帝之世无以春秋耀军士而示天下以非常功不知僚左之役见以为狎战而嵩得持之威宁以汪直与俱出塞气奋人主同功一体者乎将相不调和自古患之矣 

　　○都察院右都御史十山谈公恺墓志铭（李春芳） 

　　都察院右都御史十山谈公恺墓志铭 【 总督】 

　　李春芳 
　　隆庆戊辰正月十六日都察院右都御史十山谈公卒于家讣闻　上赐祭葬如制公讳恺字守教上世汴人扈宋南渡徙无锡至寿斋公某而族始盛又五世生绍赠南京湖广道监察御史公高祖也曾祖讳复封南京刑部郎中祖讳纲仕至莱州府知府考一凤仕至平江知县后以公贵两世俱赠兵部右侍郎兼都察院右佥都御史云公生有异征甫释襁厥考携过夏口堕江漂五里竟不没坐于沙渚观者神之幼即奇警弱冠有俊誉举嘉靖乙酉乡试登丙戌□士授户部江西司主事奉诏使闽还值考君病风痹公日侍医药供养甚笃继执二亲丧致哀尽礼比服阕如京无以为装至鬻田乃行复除户部浙江司主事榷税河西通商抑豪及建白利漕四事声大起转四川司员外郎廵通州仓有外戚渔利者请增造船于通惠河公疏争增船五不便乃止寻复□□江西督漕仪真并展嘉画巳进江西司郎中历守度支先后官大司农者咸倚重焉八年而出为山东按察司副使道王少司马檄开马场湖岁方大祲同官多役丁夫民苦之公□无□□且念可因以寓赈乃□□募佣发帑授直三日而应役者三千人旬有二日而工毕王少司马喜甚首上其绩妖民赵云假符印惑众取财逻者欲冒前巨寇赵云姓株及邀赏公廉其妄止当云罪余悉宥之癸卯山东乡试御史叶某以监试□公会御史以试录故谴死诏狱公亦坐贬信□县典史寻量移怀庆府推官台州府同知久沉下□□泊如也五迁乃复为四川按察司副使蜀方有□□诸平民被诬引者多窜大且及于乱公至立释之命复故业羣党解散逾年擢山东右参政转按察使晋福建广东左右布政使所在职举乃简擢都察院右副都御史廵抚南戆汀漳时戆贼李文彪海寇徐碧溪等绎骚浙楚闽广间滨海城邑多陷没者公乃开布诚信招降文彪而疏上机宜六事以制碧溪未几碧溪复寇潮公授策海道汪副使率两指挥邀击之会飓作我师乘之碧溪溺死俘斩无算虔州以宁捷上有白金文绮之赐旋进公兵部右侍郎兼右佥都御史移镇两广两广山箐险密蛮寇盘据巳久明年突发岭西联络新会溪洞四出焚掠杀千户黎元公画策分兵进剿一鼓而歼其渠率捕斩五千五百有奇是役也兵仅三万时甫四旬而荡平诸巢略定五县众方拟诸藤峡之捷顾内有嗛公者言者受指抑之故叙功仅得荫一子余升赏有差时论惜焉公在军日久念母王太淑人发毵毵白时方剿大罗山贼将就俘矣乃恳乞致仕得请即行后总督王某追疏公绩云大罗山贼阻险肆毒积久难制间者师出四月薙弥无遗匪臣实能皆前总督谈某筹略豫定故臣得乘机致胜乞首录以劝诏进公右都御史致仕公性孝守洁抗爽敏练以久官户部故版图钱谷之数纚纚如指诸掌尤晓畅兵事临敌遣将亲授成算羽书露布悉自手出虽矢石如雨而意气安闲故所在克捷云百致政归筑圃九龙山麓多□图书其中日召故所与游者置酒赋诗其旷达□□□人咸起敬焉所著有孙武子十三卷虔□□□五卷平粤录三卷奏议文集若干卷距生弘治辛亥十二月五日享年六十有六 

　　◆总镇侍郎 

　　刑部右侍郎李棠传（实录） 
　　通议大夫兵部左侍郎陈公震墓志铭（康海） 
　　兵部右侍郎林公富传（柯维骐） 
　　正议大夫资治尹兵部左侍郎兼都察院右副都御史赠工部尚书潘公旦神道碑（严嵩） 
　　兵部左侍郎刘公源清传（子尔牧附总制　郡志） 
　　司马恪愍杨公守谦传（屠隆） 
　　兵部右侍郎王公梦弼墓志铭（胡正蒙） 
　　兵部右侍郎兼都御史应公槚墓志铭（唐汝楫） 
　　兵部左侍郎张珩传（实录） 
　　副都御史吴公琛神道碑铭（王与） 
　　中丞受庵周公满行述（陈昌积） 
　　兵部右侍郎兼都察院右佥都御史郑公□□墓志铭（孙矿） 

　　○刑部右侍郎李棠传（实录） 

　　刑部右侍郎李棠传 【 总督】 

　　实录 
　　刑部右侍郎李棠浙江缙云县人宣德庚戌进士擢刑部主事正统中升员外郎清理南京法司刑狱平反冤抑甚多还升本部右侍郎廵抚广西颇有时誉朝廷嘉之寻命提督广西军务赐白金彩币以疾乞归天顺四年十二月卒遣官谕祭命有司营葬棠为人廉介不苟取既休致家无余财乡邦重之 

　　○通议大夫兵部左侍郎陈公震墓志铭（康海） 

　　康海 
