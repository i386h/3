<!-- { "loadSidebar": true } -->
　　公讳楼字子虗别号百川其先于元大德时讳君□者任平江录事司主司因家海虞主司子千二公生封刑部郎讳文敬封刑部郎生刑部郎讳纪刑部郎生封工部主事讳艾号西川初以素封着声雍容好贤长者之车恒毂击户外既以子贵获封封工部主事生工部主事讳舟工部主事生庠生讳一元娶缪生公庠生蚤世葢公生甫五龄也而执丧如成人及就傅机颕卓绝逮十龄以毋事黄冠家言于武御世日斋居屏饮食操觚皇鉴辩以寓讽词辩甚见者击节一日而誉腾里中里中儿凡以经秇名者率溟涬而弟之既长执经于邵公伯如未几遂与角立岁丙午督学使关西杨先生抡材称海内第一得公文以首邑髦士是秋举于南畿既七试礼闱辄不得隽其在己未分试某寔公丙午同举士使客密示意谓一第不难故人地恭谢曰孙生乃借故人第耶坚绝之始人知公惟以文藻至是则咸以行谊推矣逮戊辰以久隐长约无巳时就除吴兴司理治平而不苛第问法何如不事文深苐拆以哀敬不钩距上下咸安之历摄诸邑篆皆以恺悌名而于搜慝之有奥援莫可谁何者则务鉏剪不贷尝署郡事有王善琏里豪苻萑暴客之薮其里子女有穉齿而靡曼者率所渔欲蕲免者必荐重资党援甚固人之惮之犹俞之凭楙林峻谷公廉得其罪状朝逮而夕成谳立格杀之其疾恶又如此时李于鳞先生王元美先生后先浙臬司雅重公学数赏誉公于是两浙监司无不争相推毂而同列有上官子椒者适其人与计偕事以蜚语中公顾物誉方隆不能深中而议量移公方摄归安篆闻即命棹归未几移汉中公曰吾直可驾吴兴何踬苟直靡容宁贷汉中吾不能再辱将寻潘舆太夫人是娱耳亲故强起不可时岁辛未也及壬午而太夫人卒公犹孺子慕涉癸未未免丧而以疾卒葢归而侍养者十年也公明敏无伍喜诙谐抵掌而谈川涌响应皆出人意表闻者莫不懑然心服学无不窥于音律少擅仲容之识微酒虽不能鲸吸牛饮而善与酒人欢接放浪罇俎间即起曼倩于九京颉颃伯仲耳乃其佗傺廓落之辰而严杜故人之私援其视以不义博一第若强之带死蛇而喙腐鼠惟以幸不及巳快其节槩又何峻挺粹白也汉中之移尚可复奋而恋恋太夫人致弄雏之欢且十年薄丹毂之荣隆白华之孝其敦伦笃行足以风今之人徒慕说公之游戏近人者而不知公所自持其贤于人远甚嗟乎公之视义不义犹世人之视陇廉孟娵岂所得于天独厚哉直能保所不眩于陇廉孟娵者亦不眩于义不义也乃横一世而求能不眩者犹求三秀于丛薄可不大哀欤迹公所不眩者泃足仪刑于世矣公生正德乙亥年八月十四日卒万历癸亥年十二月初六日得年六十九 

　　◆知县 

　　知县何昌传（顺德县志） 
　　知县叶宗行传 
　　进士知上虞县事郑公汝敬行状（郑腾海） 
　　德清令张君俊墓碣铭（王直） 
　　仁和令陈公荣墓志铭（顾璘） 
　　厉青田升传（邵宝） 
　　奉化知县徐先生献忠墓志铭（王世贞） 
　　介庵叶侯禄墓表（方豪） 

　　○知县何昌传（顺德县志） 

　　顺德县志 
　　何昌者黄连人也字克昌　国初法峻人莫肯郡县学生有与其父怨者则籍其兄县学生豪长者请不能免昌奋曰朝廷建学育才能者登庸贵矣何免遂代兄南海县分立顺德顺德县学生举乡试知丽水县甫三月以内艰去服除补宣平宣平故丽水分世道出丽水丽水之民争迎焉其政宽厚无扰邑方草创乃修学宫置祭器缮公署树坊表庶务具典役之以义民亦尽力邑有剧盗毒痡□新诸郡县兵不能制昌设方略禽之霪雨水溢漂居民先赈后闻请减岁银一千余两九载致仕卒孙宏鳌鮤 

　　○知县叶宗行传 

　　叶宗行华亭人宋太学生李之后读书尚气节永乐中东吴大水松江尤甚葢黄浦下流壅塞水无所归宗行上书请弃其故道浚范家浜引浦水以归于海示近海民无私作坝以遏其流　上善其言命从夏尚书原吉来治之水患果息原吉还　朝荐其才擢知钱塘县钱塘剧邑民困于徭赋宗行定役法俾民自占甲乙书于册循次而呼之役遂以均词讼亦简不逾年翕然称治一日厅事前有蛇蜿蜒若有所告诉宗行谕之曰若岂有冤乎吾汝验之蛇返入饼肆中炉下发之得死尸乃肆主人利其财杀之埋此遂伏诛又尝江行忽舟重不能进视之一死人挂于柁腰下有石乃里中人杀而沈之者亦大诛县故多虎暴宗行文祭之虎遂敛迹　仁宗在东官闻其治行戒所司不行擅自凌辱按察使周新风采严峻尤重之尝候宗行出潜至其舍视室中惟笠泽银鱼干一裹新叹息构少许而去明日召以食曰此君家物也饮之至醉出三品仪仗导之归宗行辞不许曰此位可至奚辞时呼钱塘一叶清会朝廷大营建宗行率两浙工匠赴北京道病卒新泣思累日日文以祭钱唐人至今称之谓不愧古循吏云 

　　○进士知上虞县事郑公汝敬行状（郑腾海） 

　　郑腾海 
　　公讳汝敬字行简姓郑氏以字行居歙西贞白里公生而秀异夙知向学里举充县庠弟子员攻书缀文日出人表尤善词说明白委曲以达圣贤立言之旨部使者至有司辄引之进讲无不惬服嘉奖然屡赴秋闱弗利入太学年甫二十有九时胡公俨大司成一见奇之教之问学大进公退谓人曰吾得胡先生讲明所学仅三月尔虽读书三年弗及也未几连举永乐乙未进士第观政秋曹适吏部抡选天下候铨官先后倒施物论不平公曰进贤不能以公其如天下士何遂以疏闻诏从其议吏部滋不悦然　朝廷由是知公名命往督陜右粮储公性严毅所过有司督责无少贷多忌之者遂中以罪坐役北京公平居与兄廸简弟懋简极友爱至是皆倾赀赴难先后死逆旅闻者悲之缙绅多诗歌以道其事者役满除知顺天府永清县事永清畿内大邑号丛脞公治之有方不烦劳而事以次理尝有中贵人临县索赂甚急公不动遂绐入见缧绁之欲置之死士民遮留解还公即以状闻　太宗皇帝怒欲置中贵人罪会　仁庙嗣位赦免无何公得代去　朝廷适有六役工部复命公监焉问有大臣得罪而服役者前官置之公曰此非所以存　天怒也请役之乃巳既又谓工不宜久兴劳民非便上言息其役调绍兴府上虞县先是令者适以贪冗去民素知公名皆踊跃欢迓载道公亦乐民之向方也之抑豪右劝农桑赈饥竆治舆梁栈道而大兴其学宫官无愆期之需狱无留滞之讼居二年邑大治监察御史尹崇高号严厉有司多望风引退独嘉赏公尝问绍兴守六邑令孰优守曰惟郑令清介肯但其人气大尔公曰人惟有气斯能生圣贤能养是气故充塞宇宙可无气而人乎守不能荅既而考浙江七十二县令置公第一凡别邑有疑讼不决者多付公理之公亦悉心民隐不遗余力然同僚猜忌日甚先是邑有耆儒曰柳南仲贤而有文公雅敬之闵其贫赠以绵絮南仲狷介亦不欲直受令君惠以钱百文槖诗谢公辞钱受诗而同僚卒以是诬之议者不覆将左迁公公曰是尚可以仕乎且母夫人年高无以养遂自解职归上虞人请留不得相与拥泣而去其居家也首剏祠堂朔望奠祭一用朱子礼日坐太夫人堂上菽水尽欢训诸孙读书以无坠先人之业□日幅巾长裾逍遥泉石间或引觞赋咏世事一切不以介意阁老陈公循尚书徐公琦孙公原贞通政毕公昌知府张公岩累复起之力辞不出天顺己卯卒享年七十有五呜乎吾歙古称多士然未有第进士者至公始以麟经取第人莫不以远大期之公亦自奋迅思有以自効君子谓公使当风纪之任必能绳愆纠缪以辅　上德扬清激浊以振士风可以踵桓鲍赵唐之风而不忝然卒坐穷以死是虽公之不幸亦士之不幸也谨状其实如右焉 

　　○德清令张君俊墓碣铭（王直） 

　　王直 
　　张氏之先句容人君曾大父文忠赀富甲一乡大父日宣有文学行谊教官于滁遂家滁州后又徙江浦故今江浦人父克逊隐德弗耀配徐氏有贤行君其第四子也讳俊字俊民自幼聪敏好学弱冠县庠生读书作文名出侪辈上会朝廷修永乐大典征羣儒集馆阁君以能书与焉书成入太学擢左军都督府都事刚毅嫉恶不可以势挠都督薛禄有嬖吏王罗者母丧匿不发而歌呼饮酒自如君曰违天逆理莫有甚于此具以闻罗由是得罪然君亦不有势者所容未几诬以事谪保安十年恬然自处未尝有几征不足意久之禄以功封阳武侯总兵镇北边人皆疑将构君君曰罗获罪于天天道所不容薛公国之大臣岂以私嬖雠天乎吾无患也既而薛公乃遣人邀君计事语皆合意即留置幕府将奏用之适诏下求贤御史李骥荐君授德清知县德清县大人众君一见士民皆能记其姓名人谓君聪察若神不敢欺县积逋税累数万凡十余年不能足君设方略不朞年皆办完当是时使者假公事行县以苛酷取财民不胜其扰□□下闻风多避匿而扰愈甚君闻其且至曰民恃我以安我先避匿民将何恃独治事如故使者亦闻其名不复肆县人赖以安皆德君藩宪大臣亦每称君以励诸邑令德清民富而不喜学君知富民子娷朝宗质颇秀敏欲遣入县庠其家夜怀金赂君求免君曰吾欲得人教之以备朝廷任使岂假此求赂乎圣人在天吾不如是也卒以补学官弟子民有许三者尝阴伺官府动静奸利恣暴横昔县者不敢校君廉得其实奏之流徙远方一邑称快君轻财重义急人之急有贫不自振者虽倒囊与之不少靳故人李东素廉介欲子侃娶妇而无赀君即以女妻侃且戒女孝敬尽妇道其于诸子尤笃意教之不使佚游慢戏择名师使学昼出理政事夕归课其学业以常正统丙辰罢归优游自适者凡十三年以疾卒距其生洪武壬戌享年六十有七子瑄取进士刑部主事壻李侃与瑄同年登第户科给事中 

　　○仁和令陈公荣墓志铭（顾璘） 

　　顾璘 
　　顾璘曰甚哉郡邑吏之鲜才也理棼以达惠穷以仁胜侮以强刬蠧以廉四者备而后无阙职矣何其艰哉若吾乡仁和县令陈公岂不濯濯然称乎是巳仁和居东南都会财赋重困且附省城藩臬司临辖使者□出旁午迓见厨传之节率日数番未厌公令戴星出入案无停判然笃意爱民不以毁誉祸福置虑虽政出监司有戾民者必请更令岁旱请减民租什五监司曰□亦足矣公曰灾应如此奈何厉民以丰国乎卒守前议方冬发民筑海堤民多冻死公曰邀远利以蹙近害民何以堪遂罢役有权珰至杭修梵教谬张侵敛公执义辩折竟免滥耗其它政由巳出者悉岂弟有则协于羣心踰年政成野有歌颂乃兴庠序之教毁尼舍增饰学宫建社学十许所导廸详至礼俗日振凡御史岁廵罔不旌礼之尝上御史吴公一贯时政十二事曰爱民力正风俗崇节义戒侈靡惠良善屏豪恶育人材厚彝伦惧刑罚长仁变谨出纳清囹圄葢推巳效之绩达诸人人吴公荐之铨司将擢华要忌者以飞语中公遂去位乃买田□郭窜迹养恬终身不言仕进事殆今老且卒矣呜呼民失父母久矣有良如公而卒莫大施天固靳王泽于斯人邪何其不幸也公讳荣字仲仁其先括苍人始祖朴元湖州路通判二世祖德一元中书省丞高祖君嘉国初赠奉天观察使曾祖道成湖广左布政使祖某以闾右实京师始上元人公生而□异器干伟山诸生即有令闻中成化甲午乡试拜斯职孝友恭信孚于内外卒年七十有四 

　　○厉青田升传（邵宝） 

　　邵宝 
