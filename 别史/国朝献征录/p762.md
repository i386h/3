<!-- { "loadSidebar": true } -->
　　正德庚午七月七日陜西布政使司左参议致仕进阶中顺大夫辣斋王公卒于南京之私第享年八十有三遗命子韦曰予平生故人鲜有在者晚得储静夫号知我墓中之石汝其往请铭于是韦列公世次事行遣使以书币来请巏既进使者问而哭诸次因嘅公之铭宜得宗工巨儒顾诿诸巏巏以病戒笔研久且陋不足以知公尚敢铭耶重惟属纩之托而韦再以书趋语哀甚卒辞不可谨叙而铭之叙曰公王氏其先河南考城人元之季徙江浦国朝隶锦衣卫始南京人公讳徽字尚文辣斋其号也天顺丁丑举礼部进士以外艰庚辰始廷试对策数千言援据古义论及时事读卷者拟及第都御史寇琛嫌其语直抑寘第二甲第三人选庶吉士试春雨诗公仿栢梁体顷刻赋百余韵李文达王忠肃相顾幸得人会诏限年以选公不与两公甚惜之除南京刑科给事中□宪宗皇帝初临朝公率同官言五事大略谓古音得失载于前史乞经筵兼讲通鉴纲目无所隐讳朝夕取法戒谏官之言有可采者乞戒有司勿废滞权幸者不得假托以中伤之选任大臣宜隆礼貌大罪不可宥小过不可辱庶人知自重而名器尊近年将领多以私目匿进繇本兵者非其人先黜尚书昂择人以进退之则将可得最后言禁近之臣宜悉遵旧制使无它与否则始虽爱之及其败而治之非保全之道其言尤备　上皆嘉纳之踰数月适中贵人谪至南京公谂其故倡同官曰是可轻贳平操笔具疏一日而就一曰明刑罚以正朝纲二曰监往事以防后患数其大不韪之罪四乞寘诸法因指□执政者之不职曰必如是斯可以善后奏入闻者皆震惧有欲以危法中之者给事中御史争上草论捄赖天子仁圣仍其秩俱调远州判官公得普安州普安贵州边徼也公至兴学谕俗其习稍变始有举于乡者士官龙塞死子当袭族人争之都御史视公予夺以赂数千求助公不纳即日勘任之白千户者富而虐卒欣之狱数年不决卒诣都御史曰须王判官来乃白千户觇公何如以生鱼数头假廪人以入公曰若地无鱼其出白氏乎郄之按其诸不法者竟抵□罪判七年秩将满父老上书留守都御史□□□也不听去之日遮道泣送焉归南京三年尚书尹公旻颇属意迟公考满托府丞昂从臾之公至京请休致尹公曰给事望重它日人究出处责在我矣请不巳以例听公且归凡十有三年弘治初王端毅公居吏部始荐公拜陜西左参议公一起分莅延安垦田均徭民平边给踰年忽有所不乐遂谢病归当路于陜者争留之公坚不可夺巳时年六十有三也公天资超悟刻意问学考古今成败治乱务求其要自诸生巳慨然有当世志孙御史鼎马府尹谅皆奇之京兆特月给缗钱学舍费及居言路冀以次论列天下事一再言遽被谪故天下士诵公之言皆高其识壮其直一时侍从台谏若侍郎叶公盛编修陈公音相继留公者章至十数上不巳自陜归杜门不出声闻益重名硕之士多以公傅拟之论治每诵张宜公语无求办事之人当求晓事之人论士习惟以廉耻不修奔趋日下极可忧尝曰今仕者以刚方刻怠缓宽学者以持正滞恬软通文者以典雅肤浅恠刻古徤皆后生所宜深戒巏与林待用夏廷章间从公游听其议论辄相咨叹不及公之□而究其用考公平生尹公似知矣而不克荐王公荐矣而用违其长大学士商公奉召过吴武功伯访以亟起公规商公屡荐之亦竟不果甚哉遇合之难也然公守义笃信不肯少贬以苟合可谓无愧其言者矣公文章师韩欧诗效王维刘长卿笔札遒劲鉴别古器若书画尤称精博有辣斋稿史疑引笑集若干卷传于世子即韦以进士改庶吉士授南京吏部考功主事贤而有文其最公行有曰公严若不可亲接见之者多得其欢心豪爽若不受窘束读书一室凝然终日简澹不烦于事然孝友慈恕百务整悉坦易不尽人情然忠信明决人莫敢欺葢得诸家庭□无间言者 

　　○陜西布政司参议贺公钦传 

　　公名钦字克恭别号医闾先生世县定海其先戍广宁后屯辽西人少颕敏沉厚好学偶得近思录朝夕翫读成化二年举进士户科给事中见白沙论学叹曰至性不显宝藏犹霾世即用我而我奚以用即日上疏解官去执弟子礼事白沙既别肖其像悬室中事之甚谨泰陵初荐授陜西参议无洽商洛以老病母忧上疏恳辞且陈四事一曰资儒以讲圣学二曰荐贤才以辅治道谓新会县历事监生陈献章天性高明学术纯正诚当世之大贤士夫之矜式宜以非常之礼起之或任内阁俾参大政或任经筵使养君德三曰遵祖训以处内官谓内府监司局库衙门载之祖训内官条其职掌不过洒扫供养关防出入等事而巳近年如王振喜宁舒良王诚曹吉祥牛玉汪直尚铭梁方陈喜辈或陷主虏庭身叛贼境或主易储君禁锢南内或谋不车丸贿易后妃或邀功启衅流毒边徼或恃宠招权纳赂不赀或引用左道蛊惑　上心或导进淫巧盗虚府库此其陷君误国蠧政殃民昭昭在人耳目宜深鉴巳往之弊□不可使职掌奏牍得预大政外不可使镇守地方□□兵权则非惟国家无疆之福亦宦言无疆之福也四曰兴礼乐以化天下谓陛下绍基之初举行朱子丧葬之礼但初政之施方发其端而颓败之俗尚仍其旧礼让之化未行淫秽之风日甚乞申明正礼之当行革去教坊之俗乐疏入报闻允公辞正德四年逆瑾括田东人惊疑思乱义州以守臣贪故遂先发聚众纵火刼财大扰然相戒曰母入东街惊贺黄门公闻往谕之曰渠辈既知悔即不杀人可解镇城当有人至尔辈直拜跪求生慎无杀人巳而抚镇人果至须臾有言军至且剿者众复呼噪曰贺黄门无谩语又趋跪公里门公曰城中扰乱至此镇城焉得不发兵虽至尔等第不杀人必宥尔无恐众遂定城中不伤一人公不务博览专读五经四书小学静思默识反身实践冠昏丧祭遵用家礼每教人读白鹿洞规小学乡人由是兴于行义老更好易究心象数手不释卷卒乡人祠之凌溪钓台子士谘乡贡士博学笃行尝陈十二事论王政不报辞疾归终身不仕 

　　○陜西参议戴公恩墓志铭（孙承恩） 

　　孙承恩 
　　戴氏之先汴人从宋南渡居临安国朝初再徙松之上海故其着姓最远元时有讳善卿者海运万户善卿生德三仕元至提举德三生产文产文生声伯声伯生暄暄生春以进士考功正郎升顺庆府知府有声天顺成化间春生讳则考功也公讳恩字子充东滨别号少颕悟仪状端雅与弟慈在黉校俱以□称举正德辛未进士授北京工部都水司主事监浙江抽分事还支营建干清宫物料未几转员外郎督运营建大木戊寅进秩郎中阶奉议大夫奉敕专理仪至临清河道庚辰擢陜西参议未上官以疾恳乞致归公人外若散懒而内实机警明悟其监抽分也值岁课不登人谓难之处公曰吾宁以是获戾不能効掊克吏也御史王尧封特奏免其职营建也出纳物料摠理慎勤有白金文绮之赐感激赋诗淬励先是运木以民夫所在劳扰不能堪公疏请用近京军番替人颂其德其职河道也兴举废坠刬涤蠧弊重开宝应里河增修谷亭上下埧闸驿传多空匮复苦权势横索无纪转益不支每公使至顾辄稽留不得发公悉之处渐见规制　毅皇帝之南巡也郡县吏往往弃印逃谴公独与总理河道御史龚公弘经画供亿送迎百务斩斩坐毁劳□□因有归志比得请时方五十有三乞身于未□□谓达于功名之际矣夫仕者多狃于不知止卒□□败此君子之所惜而常情之所忽也公于出处如此岂非贤哉公在少时即负志不羣思继述先德□以科第踵美尊荣其亲赠厥考官郎中母江氏赠宜人及谢政归益振拓先业检缉遗文所以光前裕后者弘且远矣天性直率任情脱畧晚得重听疾益不能欵曲人颇以简伉病公然实无他也公生成化庚寅十□月卒嘉靖戊子十月年五十 

　　○陕西布政使司左参议卢君襄墓表（文征明） 

　　文征明 
　　嘉靖十年辛卯闰六月八日陜西参议卢君卒于家年五十有一先是君武选郎中有兵官骄扬喜讦君以职分临之遂所诬逮系诏狱有司畏其人莫敢申理赖朝廷圣明卒白而出之寻有陜藩之命时君巳被疾抵陜闻其父御史公之讣疾遂加剧至家数日遂不起呜呼伤哉君讳襄字师陈国初有青州府通判者始徙居吴之横山遂吴人高祖彦实曾祖立祖士诚父纲以长子贵封河南道监察御史母孺人陈氏生君兄弟二人长雍仕终四川提学副使次即加自幼颕异读书不烦督率稍长受易于提学君既而卒业于高安令周君振之巳又都御史徐公仲山所知徐公抚山东遂携以往比归又游王文恪公之门游道既广造诣日深弘治甲子以儒试应天不利归补郡学生丙子再试遂中高科有司录其经义以传嘉靖癸未登进士初授刑部主事改兵部职方主事丁亥升礼部祠祭员外郎戊了再升兵部职方郎中寻改武选君初官法比即思以政□目见克勤其职暇辄检阅故牍求其传爰论报而□之故折律详明不少骫纵然亦不事深文有窃盗四人法不至死御史掠治当以三犯君阅实以初犯□□或以成狱嫌君曰避嫌而杀人忍之助平卒论出之故虽不久而所平反多其在本兵尤留意戎政尝奉使校阅边关及阅马近畿所至访材官谨亭徼展采错事尤多绪正又尝奉命典试江右雠阅明审取舍惟公凡名流久淹场屋者悉见识拔一时称得人君立朝未数年凡阅三部皆在本科本科者凡诸曹章奏悉从关决君所在职办诸尚书并器重之然亦操切强执不时人所喜其横被口语亦以是也君长身孑立而矜严自持羣坐中不妄出一语而其中予夺分剂未始少失尤善廉事有所审画必中事机遇政有缺失或民间疾苦必具疏以闻如言维扬赈饥西北边备及江南农田敝事皆经远之谋非徒苟焉图塞目前而巳雅性喜学家居时每得异书辄手自缮录既仕益勤虽薄领丛沓而不废占□文旉腴明畅能达其志诗尤精诣□苟出出必求过人所著有五坞草堂集所编集有石湖志石湖文畧卢氏世谱他所纂葺多未成书君文章政业皆以古人自期视一时曹耦莫有当其意者使天假之年其所见当不止是顾方精进有而死遽及之可哀也巳君家自彦实以来世业农至御史公始读书教授乡里而君兄弟相继起进士皆至连率显官又皆以文学政事著称可谓盛矣会未几时皆以盛年即世吾不知造物者果何如也余交君兄弟仅二十年见其始出而仕仕而归以及于死始终盛衰如电露奄忽能不有槩于中乎因表其墓着其志亦用抒余之悲云尔 

　　○陜西参议潘君高墓志铭（徐阶） 

　　徐阶 
