<!-- { "loadSidebar": true } -->
　　正德庚午冬余谢病归山乐平李公来会□予以劾将琮事曰琮狼黠人也初守备南京欲陷缙绅不测之祸以立威覼缕琐细诬讦台谏数十人谪以去势益张又连讦诸司官俛首就逮冤郁不伸念余幸蒙恩言官不可坐视然人方缩閟莫敢诵言攻之异时一二雄儁敢言之士皆以时不可解一日余骑马出门墨墨独行忽遇郭御史者告之故郭欣然同议乃归疏琮大罪数事合同官上之琮遂下狱以死公言官所论列关于朝廷政治之大者虽多惟蒋琮则当其宠幸初隆之日尤人所难余别去数年而公病又数月而讣其子天衢以教谕沈盘状请铭乃逸其事公之告我有以也夫按状乐平之李先世□平定五代祖讳唐自平定来生五子次子讳从善公之高祖也曾祖讳季忠考讳宁皆称长者而祖尤人所信服年九十以寿遇诏冠带考以公贵封南京刑科给事中进封南京光禄寺少卿妣刘氏封孺人进封宜人公讳岱字宗岳生而颕异长能文魁其侪辈家贫尝躬杵臼以养亲夜雨败邻人之垣若有藏物家人欲取焉公闻而止之翌日其家始觉得钱数斛邑人有受金纵盗而情可原者县令与其人有仇欲致之死翟清者被怨家诬告□□死罪公皆营办得出登成化丁未进士弘治二年拜南京刑科给□中有直声上言检身求言敬大臣谨天戒诸事多见采纳尚书郑时不职内官张廷纵恣杀人都御史秦公纮安远侯柳景诬奏公倡诸台谏言之秦竟得白时罢去廷寘于法又言前威宁伯王越不当夤缘起用公内炯弗襮谦抑简静言官数年不形矜色至有检核勘问之事人必称平十年迁南京光禄寺少卿每岁上供天鹅鹿腊皆以樊笼生致于洞庭岭海五六千里之外民病之既腊或不堪充庖公于太宰倪公因灾异陈言及之止征其直上供法酝每岁酒人纲送用舟八十余艘役夫奸且不时至公之籍使有统纪弊遂绝又籍以稽钱物出纳增粮以苏庖人之困而余子前光禄者率以暇逸自诿公每日事事诸废皆兴见者改观正德三年考绩至京时刘瑾用事大肆饕虐公卿而下□不以赂通多至数千金少亦数百金公无所馈或曰君祸至矣公曰命也柰何竟出陈州守居无何吏部荐公太仆少卿瑾识其名乃令致仕公不戚而喜于是士大夫叹公有守云瑾诛公当内迁乃外补陜西布政司右参政未行丁父忧卒年六十有八 

　　○陜西布政司左参政陆公溥墓表（邵锐） 

　　邵锐 
　　予同年友钱塘平野陆公以江西左参议擢陜西左参政行至灵宝而卒嘉靖戊子五月也年才四十有五平野人冲淡雅素退然书生也至论大事决大疑慷慨激烈屹如泰山乔岳使天假之年其丰功伟绩当与古大臣齐驱并驾而仅止此悲夫岁甲午予以仆臣归农乃平野墓木巳拱宿草斯零矣悲夫悲夫虽然当　毅皇帝时寘鐇谋不车丸逆瑾内应齐鲁赵魏贼从中起天下葢岌岌矣公筮仕职方相大司马运筹决策动中机宜大司马不能一时舍公羣凶竟以次授首易危安公葢养之素矣岂寻常徼幸机会者耶既而　大驾将南征公与同省诸郎大阙谏止廷杖几毙予家居得邸报欷歔久之今想象其意气犹恍然在予目也公可谓不死矣予又何悲公讳溥字符愽别号平野丁卯举于乡明年戊辰成进士授兵部职方司主事壬申考绩封母胡妻吴皆安人乙亥丁内艰戊寅起复补武选司员外郎己卯进武库司郎中寻改武选辛巳考绩封父清河令如其官赠母封妻皆宜人出江西左参议　今上改元诏奖先朝诤臣加俸一级甲申例赐封君服如子丁亥假事归省戊子改官陜西二子相槐以予缀公未行乞表其阡嗟乎公世系里居与扬历政绩之显著大参公志之详也予可以无及特表其大都足信于后世者如此夫士平居放言高论奋迅激昂古今不少让假令与公较似不及至临事变若彼者则巳厌畏若行露矣疾风劲草不其然乎与公同杖者江翰林晖仁和人可谓杭之二难云 

　　○陕西布政使司左参政祝君咏墓志铭（罗□先） 

　　罗□先 
　　嘉靖己丑进士中有颀然伟丈夫丰颐环睛而美髯举辞迟讷不问可知刚正恢弘人者衡阳蚼嵝祝君也余少时喜与同年谈学君尝师事湛甘泉先生向余无支语慨然若有余思心窃奇之以他日磊磊缙绅间必是人也是年授户科给事中壬辰转兵科给事中在言路七年竟以方鲠忤时幸臣请内府曰粮代俸户部许之君疏不可擅损上供竟废阁癸巳星变有巡抚党执政者故指事应解君应诏力破其奸其辞曰瑞囚德应变缘政起古之明训也某本市井无赖辅臣汲引骤至显融不知图报敢以瞽史饰辞荧惑圣听罪在不赦执政惧面诘曰子何独无旧情君拱手曰某不敢以门生私先生负天下执政心衔之无所泄会甘肃诸夷入贡诬讦抚镇大臣听之□损威咈之惧激祸朝议不能决乃命公同大□少卿蔡君某往验将阴中之比验覆君以所讦坐诸夷羣小不复株连事寻解执政计沮而君出入边境目击险易虚实之故数数论列如烧河套复屯田诸议又当事所忌乃乘其未返讽吏部出太平知府三载肮脏视昔不变巡按子货马虐民且挟有司利君怒将执之而巡按又恶其直巳嫁不根语劾君事下巡抚君两疏其冤竟得□仍左迁两淮盐运司同知未几补贑州知府贑境多盗督府宪司莅之宪司尝令赏捕盗者君□其赃不实乃屏人谓曰吾知某非盗若柰何枉之瞋目视捕者捕者抢首不能对具吐实立反其狱宪司不胜忿与巡按共挤君君再引疾求去　上不听寻升四川按察副使备兵松潘是时西南夷骚动君乃兼程往视出鸟道徧历林峒抚视筹划条其病利与巡抚王公大用意合二年松潘无事擢陜西布政司左参政而疾渐作无何罢归是时士风尚通君所持乃直信巳意不少贬其龃龉无足怪也君虽屡挫然矻矻民事惟恐一日蠧食在户科尝论赋敛里甲数事行之民间衡卒轮戍广西边卫多瘴死追逋日密公私两困君疏罢之全活甚众初至太平祷雨雨至蝗不灾减贑郡供应即督府宪司无所避至今贑人德之自罢归即居岣嵝不复往来城市城市人亦不知有岣嵝关说伪礼不至庭户尝与余衡山盟间数岁必遣人问讯今年复书不再月而君逝矣君名咏字鸣盛其先郴州□阳人远祖仲原始居衡阳高祖灏曾祖鉴祖凤音□不仕父寿华号梽木翁以公贵赠征仕郎户科给事中所遗有两科奏疏使西漫兴蜀中稿祝氏家谱葬祭礼式存于家 

　　○陜西布政使司右参政王公光祖铭（于慎行） 

　　于慎行 
　　公讳光祖字子孝大名魏县人也其上世出晋黎械五世祖凤稳迁于魏之方里镇凤稳生资资生玘玘生文皆隐不仕文生赠御史公璠璠娶于申生二丈夫子公其长也申封太孺人公生有殊质游诸生间经行甚着嘉靖癸卯举京兆省试其明年甲辰第进士授夏津知县以外艰去服除补阳信其治两邑皆以行能殊绝课最东省遂召监察御史两邑之民思之皆尸祝焉公既御史巡视都城以法绳贵强不少假贷大将军鸾惮之谨饬门下毋犯御史出按辽左虏尝一入塞将吏受公指画多所斩获而以辽帅某不奉法上书劾其罪状帅遂诛死故相嵩庇帅而心嗛公则迁公汝宁知府会吴中有岛寇简二千石才者往则调公守苏州未至而寇去吴转掠江淮以北则调公守登州公历两郡所在惠政流闻士民德之如其邑吏久之乃擢湖广按察副使备兵辰沅再擢陜西右参政分守凉州两居塞徼威声远鬯蛮夷怀服是时公资望益重稍迁即至开府顾以母太孺人老家居不能从日夜念之数有归志亦会忌者所中遂自免也公天性孝友内行淳和居官所余俸入多推以与弟光考不问其出入曰以欢太孺人其赡施宗党族有义田里有义塾有仓以赈有域以藏魏人颂之初公姊子郑柱史与行同吉上口公平生甚悉至是以承烈求铭迹公素所蕴积有长者风乃其所居官弹劾不避城社身可摧抑而志不可挠烈丈夫也异日者边事敝甚其故在刺察之臣与守吏比而谩上饬衂功遁诛得赏令上不闻善败如公之刺辽师安得有谩上者即边事安从敝也 

　　○陜西布政使司右参政于公瑱墓志铭（于慎行） 

　　于慎行 
