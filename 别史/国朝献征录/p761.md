<!-- { "loadSidebar": true } -->
　　天顺壬午某月日陜西布政使司右参议致仕蒙阴李公以疾卒于家寿七十有三成化丁酉其子户部郎中炯然谒予表其墓按状公违柰字时珍姓李氏其先陇西巨族八世祖让元金牌千户始徙家蒙阴高祖彬卿曾祖敬元廸功佐郎判益都路沂水县簿祖烨考升皆隐德弗耀考后以公贵赠文林郎四川道监察御史妣倪氏封孺人公自幼岐嶷如成人长游邑庠治春秋深得圣人褒贬大旨齐鲁学者多师尊之永乐庚子领乡荐第二登宣德丁未进士除行人司行人所至宣布德意诹询善道克举厥职以荐授南京四川道监察御史务持风裁纠举不避权要南京守臣不法公率同列论之之少戢尤恶贪暴有王御史者尝纳贿公按之或曰彼同僚也盍少假公曰御史朝廷执法不敢以私亲废况同僚耶工部王员外尤黩货每以赂免及是人所讦公卒按如法刑部徐郎中素刻深有法不当死者而杖杀其母子二人逮赴鞫治徐与公有旧冀得宽假竟以酷刑坐罢由是有铁板李御史之号苏豪民击人碎其□而死公鞫之众皆证非枉豪以尸无伤弗承公厉声曰尔杀人而阴易其骨将谁欺耶豪色动一讯而伏乃知彼赂守尸者以他骨易之也众惊神晋人邢小四其里有富室同姓而戎籍者赂里胥移其籍于小四复拘补伍小四按籍当行屡诉于藩臬台省莫直公查远年籍册事始白于死狱尤慎重囚妇王季奴随其夫罚役北京夫道亡季奴独携幼子还巡司诘之谓其杀夫也季奴不胜拷掠遂诬服械送南京法司录其无冤将弃市适公监刑阅其案不见其夫体所在且察其容色若甚戚者问曰得无冤乎季奴泣曰冤谁复肯辨耶分一死耳若求平反必更加拷掠又不知几死也公疑其情不忍行刑同事者曰法司巳有成案何用疑公曰死者不可复生柰何局于成案而轻杀人耶后于他所获其夫季奴得不死时荆南张都宪纯掌院事凡他道滞狱弗决者必以属公吏抱牍至见有公署字不更视曰李御史所录必无冤也其见信如此正统丁卯满九载进阶文林郎戊辰春宰抑庵王公荐补陜西参议旬宣所至务以宣　上德访民隐急事有便于民益于国者靡不尽心之明年督理河西边储边士赖焉王都督敬总戎注意兵备黄河迤西惟凉州兵号最精王以公尽心国事深加礼重在河西及期当代会边报益急代者逗遛河东弗敢进左右劝公趣驾过河以避公斥之曰吾荷国恩叨寄一方而今边徼有警宜以死报国柰何去之竟候代者至乃还先是朝廷以虏势猖獗命陜西守臣预防守时承平既久武备多废欲委官简阅之众皆惮行公毅然曰主忧臣辱今国家多难正臣子尽节之日可避劳耶乃请自行往来秦陇延庆间昼夜不遑宁处一卒一矢必躬简阅由是士马精强兵威大振偏头关戍卒乏食委公督运转输千里馈饷以足守臣以鄜州路当金汤白豹之冲恐虏骑突入议设兵防守朝廷可其奏众亦规避公复请往既至缮甲兵练士马筑城浚隍昼夜防守一方以安庆阳民苦饥有司不敢擅发适公至责之曰民以食天七日不食则死矣民父母忍坐视其死耶即令发赈之民有逋赋积岁不完有司严刑督之公叹曰民困故不能输耳柰何以刑因解其系从容谕之同官笑曰彼顽民督促之且不肯输顾宽假之彼肯输耶民皆感激相语曰此吾父母也吾属可不勉而使之贻讥诮乎于是争假贷以输卒无负者故西人□李佛儿之号参政孙毓田戏曰君御史人号铁板今参议又号李佛何前刚而后柔乎公曰御史尚弹压参议贵抚循官固不同政亦有异可一槩施耶孙服其言景泰壬申才逾六十即上疏乞归朝廷许之既归筑别墅于宝山西麓日与故人宾客谈笑觞咏乐教子孙读书课僮奴树艺以自娱优游十年易箦之际神气不乱遗命炯然曰吾遭时发身官至方面得保首领以没固无所憾但念国恩未报汝今忝科第他日当尽忠所事以补乃父之不足即吾死瞑目矣公人恬淡寡欲于世利纷华泊无所好性孝友蚤丧母事父能顺适志意既没哀毁逾礼及仕以禄弗逮养语及辄流涕岁时忌日祭必尽哀抚幼弟极友爱弟尝鬻其田产赎还之既而又鬻又赎终无怨意弟卒抚其二孤无异巳子悉力毕婚娶宗戚故旧有贫乏赈之恐弗及与人交至诚不欺或有过之掩覆有片善则喜谈而乐道之尤喜汲引后进督储凉州少暇即进诸生之解析经义教文章学者争自濯磨凉素乏科举次年歌鹿鸣而升者三人公造就之也自奉甚俭约居常食不兼味尝营居第子弟务求坚久公曰苟蔽风雨足矣何过千百年计哉遇人穷困则赒□□□乡人严刚负京租公罄所有代输之严贫不□偿止一女欲归公侍婢公郄不纳即出券焚之其女后嫁良家子公没女哭尽哀如丧父母持身槩介虽寒士时非其义一介不取乡有巨豪少以不义致富晚年爱礼贤士素慕公贤以厚币招之公辞不往或隘之公曰吾闻君子不饮盗泉之水况不义之物而可受耶居官所在有氷蘖声尝使藩邸外国赐遗甚腆一无所受道经顺德里人张时郡守延欵数日见所持囊中意必远方珍物探视之乃黄连数□葢公素苦目疾故之备也致仕归所积不足充道里费身后惟遗书数千卷而巳退居林下而心不忘朝廷每闻登一正人行一善政辄喜形于色否则愀然不乐者累日乡人爱慕其人一言一行辄取以法其讼不平者是非曲直惟于公取决行不今义者不畏有司之戮而惟恐公知之邑大夫政有所不通必造庐咨访藩臬重臣及四方贤达过其邑者未尝不求见黄忠宣公尝曰士如李时珍当于古人中求之大司徙杨公亦谓公名实相符无愧古人人以名言平生著述有春秋管窥王霸总论藏于□ 

　　○陜西布政司左参议王先生徽墓表（李东阳） 

　　李东阳 
　　先生姓王氏讳徽号辣斋尚文字也以应天府学生举景泰丙子乡荐天顺丁丑礼部会试丁外艰登庚辰进士第授南京刑科给事中调贵州普安州判官擢陜西布政司左参议致仕后用诏例进阶中顺大夫以卒其诸生巳受知提学孙御史鼎进士预选庶吉士内阁李文达吏部王忠肃二公试春雨诗百余韵奇其才以限年不果用给事中上疏言经筵宜讲治鉴以考得失大臣有小过宜优容以存体貌武臣多偾事宜先□本兵不职者以端藻鉴内臣宠眷宜稍减节庶可使常保贵富　宪庙登极大婚成属有更易先生率同官追论司理牛太监玉首罪并及内阁欲中以危洗　上素宽仁竟不深罪乃有普安之谪地极险陋先生不鄙夷其人导以礼义士官有嫡子当袭族人所争以贿请先生斥使去即日具勘状归之有武官贪纵事觉先以生鱼假廪人以入先生曰此非地产必出某氏将餂我也即案其不法数事镇守内臣请竟不能夺居七年吏部敦迫上京师复谢病去又十余年入　孝□□言事者论荐不巳朝廷知其名时王端毅公吏部□起参议延安民骜不共税先生以理开谕不施□朴征以万计边河诸郡岁苦冲决劳费不赀先生谓若以所费疏其上流可以永逸巳而果然葢虽迁谪沉滞不怨怼而随事补益乃如此然自是巳无意仕进于后得请惟日讴吟述作与诸名胜碁酒乐□达官贵人未尝报访贫无余赀旧所畜书画或以贸易活不介意所著有辣斋稿引笑集史疑若干卷词意清远作者鲜及吏部侍郎储静夫志其墓谓先生刚大若不易亲接之者无不意满坦易若不屑世故而遇事明决莫之或欺豪爽若不受羁束而读诵终日凝然一室未尝厌倦储虽晚进亦称知巳君子曰不诬子韦世守文行举弘治己丑进士庶吉士当留官翰林以父老不忍违养就南京吏部主事既服阕以母老就南京兵部其孝可称论者又曰王先生有子矣王氏本出河南考城元季徙应天之江蒲曾祖讳仲祖嗣宗皆有隐德父宁赠普安州判母胡氏赠孺人继母杨氏封太孺人配俞氏继杨氏皆□孺人再继徐氏赠恭人□室吴氏封太安人韦所□□先生□人□□□□宣德戊申十一月卒正德庚午七月以其年十二月二十三日葬其地曰长泰乡祖堂山之原在都城南三十里 

　　○陜西布政使司右参议王公徽墓志铭（储巏） 

　　储巏 
