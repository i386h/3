<!-- { "loadSidebar": true } -->
　　明兴馆阁多良大夫文条武鬯敉宁八区有伟申公崛起其中海涵地负恢乎有容劝讲彤闱摛词玉局厥问琅琅不以自暴考古宪今施于有政□□□源壹禀清净人尚溪刻我质而平人必夸□□□以贞郁如凤麐不搏不击上奠　储宫外拊夷狄水潦洊饥流亡者多啜之哺之惟公抚摩人百其喙羣然以侵宁尔小忍无伤　帝心众沫漂山云胡不畏公于急流奉身以退惟　帝眷德报孰如公助顺与信靡福弗从墓有丰碑瞻者下拜太史诗之以示千载 

　　○光禄大夫少保兼太子太保吏部尚书建极殿大学士赠太保谥文肃荆石王先生锡爵行状（焦竑） 

　　焦竑 
