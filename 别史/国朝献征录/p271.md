<!-- { "loadSidebar": true } -->
　　昔在□英□复辟之日登明选鈛储养俊哲以敷遗于后时　原周公实领国史越三朝四十余年洊历诸曹官至一品再谢政事以功名终君子谓其遭际之盛出处之善胥得之矣公讳经字伯常世居阳曲巨族高祖讳某元万户曾祖讳温甫祖讳杰皆赠资政大夫都察院右都御史考讳瑄南京刑部尚书赠太子少保谥庄懿皆以公贵赠光禄大夫太子太保礼部尚书曾祖妣任氏祖妣张氏妣喻氏继顾氏皆赠一品夫人公举天顺己卯乡贡庚辰进士入翰林庶吉士壬午授检讨成化丁亥修　英宗实录成进编修己丑同考礼部会试丙申直讲经筵秩满进侍读丁酉考南京乡试戊戌改春坊左中允侍□皇太子讲读辛丑庄懿公致仕居南京公乞往省□命给驿赐道里费且速其来讲　御制文华大训□皇太子每起立拱听内阁大臣或以劳谓公宜跪请坐听公不从竟得如体甲辰丁庄懿公忧服阕□弗调或讽使图进取计公峻却之　孝宗□□□□太常寺少卿兼侍读弘治戊申　命直日讲修□□宗实录未成己酉擢礼部右侍郎每议政莅事必传经义若却西域贡狮毁黄村尼寺先朝盛德事皆公与左侍郎倪文毅公赞成之辛亥改吏部迁左侍郎一日有中官　论旨欲以通政司经历高禄参议公独承谕执不可退与尚书王端毅公上疏论之灵寿人献大明川民田于太监李广户部驳议弗得公谓诸司宜会奏尚书耿文恪公属公具草上之事遂寝乙卯诸司以灾异言事吏部请早视朝勤听政节侈费省游幸止贡献而斥乐戏一事尤激亦出□手后有踪迹此草者以问耿公公曰宜以实对耿曰吾尚书不宜他诿时论葢两贤之丙辰拜户部尚书诸王府多奏欲自领河泊所赐税罢其官公吉国体非便且民力不能堪乃止有中官织币南京奏给长芦盐八千引鬻于两淮仍给淮盐价银二万两公言盐筴本以济边且各有分地若公许越境则私贩必多官盐及滞命止长芦盐勿给浙江守臣亦请给竹木银钞税织费公又言关征非旧且浙地大小民困征役乞暂停织造从之每委官监税必谕以爱节民力课入多者则与下考大同缺马尚书马端肃公请给折粮银就市之且戒督粮官毋得沮格既得　旨公言粮马各有职不宜侵夺且引祖训六部不许相压之文据词甚激　上改命兵部以马价银充用给事中鲁昂以财用匮乏请令诸藩公帑积贮及均徭羡银尽输太仓公言用不足者葢以织造赏赉斋醮土木之故若一切节省自宜少裕必欲尽括天下之财恐非藏富于民之意又有　旨取太仓银三万两张灯具公言不可以小民膏脂供耳目之玩乃　命以明年内库岁额补还之内灵台奏增洒扫卒当给月廪公言禁地非外人所得入不过守者私役耳疏再上竟寝之清宁宫灾方议修建兵部欲调山东民夫七千余人公曰今岁歉民贫不可使远去乡井请以本部羡银就京师雇役之外戚张氏有河间　赐地数百顷欲并其旁近民田千余顷得之且乞亩加税银二分公言河间多沮洳比因久旱贫民即退滩地耕之遇潦辄没即欲加税将贻无穷之害且王府　赐出例亩税二分而此独加税人将谓朝廷待外戚与宗亲异矣又闻　宪宗妃家亦有私田与民田比一切夺之彼亦无以业人又将谓朝廷待张氏与他外戚异矣疏三四上后有以地献东宫庄者　上因公奏皆抵之法无论嬖戚贵幸有所陈请公一裁以法皆敛不得肆有言宦及部属以言事获罪与同官上疏捄之声称籍甚而怨谤亦日深庚申以灾异乞休致　诏许之加太子太保　赐敕给驿令有司月给米三石岁给舆隶四人　命下廷臣皆相顾失色争上疏留之不得自是数年中外请留及复起者多至八十余疏前此未之有也公归摘　勑词二字保完堂啸傲其间乙丑今天子嗣位特起南京户部尚书公辞以疾会丁继母忧未上戊辰服阕改礼部又辞　上降敕遣使即其家起之至京疾作寓都城外　上遣人慰问赐玉带及通鉴纂要以示宠异比莅事数月疾复作累疏乞休乃许之复　赐敕褒谕推封三代月廪舆隶视昔有加焉公壻曹公以贞时太子少保兵部尚书留公暂驻京师以便医药明年乃行又明年以贞入内阁参预机务报至公巳疾革闻而颔之遂瞑庚午二月二十二日也　上震悼辍朝一日赠特进光禄大夫右柱国太保谥文瑞　命工部治葬事礼部论祭者九公年七十有一公乡试时有甘露降于县学之松学者因称松露先生亦以自号少颕敏而庄重寡言笑继母性严急奉事惟谨遇诸弟友爱曲至母弟纶早卒抚其四孤皆有仕籍少受学于吴布政绎思吴既谢事岁致衣一袭银十两终其身其友蔡知府霖卒申御史论罢官皆贫甚并致优恤久不厌其敦尚义气类如此诗文及书丽而有则自小官巳志世用日侍庄懿公习闻天下事久置清散两荐内阁不果入其尚书简任属吏亲裁决剸繁应变略无稽滞而秉政执法不权势所挠尤人所甚难者铭曰国有世臣实称济美其最贵者尚书父子施何耿王维白及倪公葢其一他莫与齐麦有两岐芝有三秀矧人有生得物之厚虽家之昌维国之光气运攸系亦靡厥常两都四曹公际其盛令终全归公受其正父曰庄懿子曰文端代有美谥夫人则难亦有难者祖孙科第公居其间有创有继一品虽荣公不华七十诚希公不遐胡进之难而退斯易所不朽者匪世禄谓太行之西有生若人百世而下其永有闻 

　　○礼部尚书傅珪传 

　　傅珪字邦瑞保定清苑县人成化丁未进士改翰林院庶吉士授编修弘治中兼司经局校书与修　大明会典升左春坊左中允兼编修丙辰乙丑一再同考会试正德初以　东宫恩升左谕德兼侍讲充经筵讲官与修　孝庙实录清理军职贴黄丁卯考应天乡试戊辰考武举奉　命授庶吉士业充日讲官刘瑾柄政摘会典讹字珪以尝与纂修降修撰旋以史劳升左中允历侍讲学士庚午考顺天乡试升吏部右侍郎转左侍郎升礼部尚书致仕正德十年四月卒年五十七珪人强毅有执持人不能干以私在礼部守法持正尝因类奏四方灾异陈时弊十事言甚剀切以此忤权幸忽传　旨谕乞休珪抗疏得归两京言官交章留之不报家居杜门谢宾客绝迹公府遗言诫子孙忝窃大官无以报国慎母以恤典请御史卢雍等以言给祭葬如例 
　　上方好佛自名大庆法王外廷知之无征以谏番僧奏讨田百顷大庆王下院傅公遂劾僧曰法王何为者至与　尊号并列大不道当诛有　诏不问其□求亦北优人臧贤被宠能轩轾士夫士夫或与善贤因是请改牙牌制如羣僚印文改方者傅公不可召老优更事者诘曰尔优敢乱法尔宠可常保否即遗尔辱祸靡极矣优乃戢但与新之盗刘六扰中原势炎炎炽太监誾以侍郎完征之不能灭乃先行左右赏阉后曹又立监鎗名谋统军　命多官议可否众依违不断傅公怒而言曰今兵老民疲直以多冒功者失士心贼在腑肺孔棘民哗然思乱祸旦夕及宗社吾侪死不偿责诸公尚唯唯将何待乎明日竟遣监鎗者传　旨令傅公致仕  
【 崔铣别传】 

　　○崇禄大夫太子太保礼部尚书掌太常寺事赠太子太傅西郭田公景贤墓志铭（杨廷和） 

　　杨廷和 
　　公讳景贤字宗儒号西郭先世保定府涞水县人曾祖行简洪武初徙居顺天之涿州遂占籍焉祖文质初以季子贵赠承德郎户部山东司主事后以公贵累赠资政大夫礼部尚书祖母吴氏累赠夫人继祖母牛氏先封太安人累赠夫人父宽累赠资政大夫礼部尚书母袁氏封太恭人累赠夫人公自幼聪颕□通大义未冠遭父艰哀毁欲绝丧葬咸如礼乡人知伟器服阕补郡庠生成化甲午领顺天乡荐明年登进士观户部政授户科给事中历升通政司左右参议太常少卿通政使礼部左右侍郎尚书太子少保屡奉　勑查盘宣府等处边储阅实居庸黄花等关隘祭告阙里及岳镇山川古先帝王陵寝所至兴革利弊广斥堠采访民瘼节陈时弊俱见嘉纳尝侍经筵廷试读卷官供郊庙祭祀登极大礼每有文绮玉带麟服之锡叛逆削平　赐贺功牌白金彩币考绩　赐宝镪　上尊少牢朝廷礼遇优厚公益懋谨毖孜孜奉公无少瑕议正德甲戊以年近七十两疏乞休未允复连引疾　上念其恳切特从所请加太子太保　赐玺书给驿还乡令有司月给米三石岁拨舆隶四名备用陛辞之日复　命中官赉宝镪三千锭充路费盖异数也既乘传公卿祖饯盛集郊外各绘图赋诗赠之比归杜门晏息课诱子孙怡如也正德己卯以疾卒春秋七十有四讣闻　上思悼久之赠太子太傅遣官谕祭者五　命工部营葬事公器宇恢弘天性孝友在仕途四十四年始终一节不狥私比不营产业当逆瑾用事煽毒缙绅于公靡所中伤人咸谓公盛德虽奸雄亦敬服也尤笃于行义乐于施予居官所入俸资仅供日用囊无铢两之积 

　　○礼部尚书兼翰林院学士李逊学传 

　　礼部尚书兼翰林院学士李逊学字希贤河南上蔡县人成化丁未进士改翰林院庶吉士授检讨弘治丙辰升浙江按察司佥事以忧去终丧改陜西升副使又以忧去终丧改山东前后更三任俱提调学校所至务从宽厚颇得士心正德戊辰升太常寺少卿提督四夷馆明年仍入翰林兼侍讲升户部右侍郎提督仓场寻改礼部升左侍郎乙亥升南京礼部尚书丙子以奉贺表入京改礼部明年兼学士掌詹事府事入内阁专管　诰敕奉　命授庶吉士业正德十四年二月卒祭葬如例逊学人闻爽颇不羁诗文有藻思 

　　焦太史编辑国朝献征录卷之三十三 

　　●焦太史编辑国朝献征录卷之三十四 

　　礼部二（尚书二） 

　　◆尚书二 

　　太子太傅礼部尚书赠少保谥文简毛公澄行状（邵宝） 
　　荣禄大夫太子少保礼部尚书掌通政使司事赠太子太保谥庄简李公浩墓志铭（严嵩） 
　　礼部尚书兼翰林院学士黄公绾行状（李一瀚） 
　　少保兼太子太保礼部尚书兼翰林院学士费寀 
　　资大夫礼部尚书兼翰林院学士赠太子少 保谥文庄欧阳公神道碑（徐阶） 
　　敕建文庄邵公祠堂碑（李春芳） 
　　太子太保礼部尚书顾可学传 
　　太子少保礼部尚书盛端明传 
　　资政大夫太子少保礼部尚书兼翰林院学士赠太子太保谥文定平泉先生陆公树声墓志铭（于慎行） 
　　资政大夫太子少保礼部尚书兼翰林院学士赠太子太保谥文定陆公道神碑（孙矿） 
　　南京礼部尚书进阶资善大夫赠太子少保泗桥陶公承学墓志铭（孙矿） 
　　资政大夫正治上卿礼部尚书赠太子少保谥文恭履庵万公士和神道碑铭（许国） 
　　资政大夫礼部尚书兼翰林院学士赠太子少保远峰汪公镗行状（沈一贯） 
　　资政大夫礼部尚书兼翰林院学士赠太子少保谥文恪云衢余公继登墓志铭（于慎行） 

　　○太子太傅礼部尚书赠少保谥文简毛公澄行状（邵宝） 

　　邵宝 
