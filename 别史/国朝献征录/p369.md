<!-- { "loadSidebar": true } -->
　　薛祥字彦祥世为庐州人祖景仁在元仕至帅府镇抚父舜卿元季兵乱四海鼎沸绝荣进意祥乃戴武弁擐甲超骑集义兵保障郡邑适　太祖高皇帝龙飞淮向驻师和阳祥遂从俞平章内附扈跸渡江时至正乙末六月也推其材能表为水寨管军镇抚越明年丙申克台城己亥政安庆壬寅下江西癸卯复庐州战鄱阳得侍御黄船与议军政　上语俞平章曰汝之功业非薛彦祥不能成就若总大兵攻淅上夺姑苏下中原凡传旨密报惟祥是命洪武元年漕运河南孟津　上遣人谓曰闻有命者潜伏冲要恐来刼掠倘彼众我寡罔轻敌时夜半抵蔡河贼果至祥谕之曰汝众良善也值兵乱啸聚情出不得巳今　圣天子出矣汝等当顺天命归守家业乐安田里无累妻好纵使汝有千人不遇劫得千石我之所部不下二十万余待晓纵兵搜□汝众何逃众服其言而散　上闻之大喜时祥患背疽　上亲祖之□命医治顾延安侯曰薛彦祥之疾托在汝等慎勿令惫且尝言汝历多军功当授武职而今用兵山东供亿精饷未得其人汝相从于起事之初固有年矣简在朕心若古之萧何寇恂匡弼汉室不绝粮道欲汝效之特诰授中顺大夫京畿都漕运使管长淮大河等卫官军分司淮安自扬至蔡达济坝堰皆沙塞崩塌疏通修筑昼夜无息役使均平不施刑而众惧不呵叱而众服虽劳不怨祥谕之曰尔等戮力官家我奏尔功必得赐尔职众皆悦从继得论功授职者三十余人时幽蓟初附官民当南迁者皆经淮安饥馁者食之寒冻者衣之死者殡之四年辛亥满考还京淮泗之民焚香祝曰愿公再来作我父母攀辕拒辙者遮道山阳海州顽民作乱驸马都尉黄琛调军追剿俘馘万余人皆有名号其诖误连坐者率皆良民祥与驸马会问力排之曰无名号者不许妄指由是获全首领者甚众感荷如天写真生祠之而民相劝莫为恶以干犯祥令如是者前后官府蒙其福利士民沾其惠泽乙卯诰授工部尚书时太师李善长奏凤阳宫殿人匠魇镇祥面折曰太师一言坏天下人若此恐不利于子孙乃分拣交替不在工者并□□匠不罪葢蒙其奏活者千数人明年丙辰营谨身殿该部误奏中等匠作上等　上怒命将罔上者弃市俾丞相大夫皆不复请时祥在侧遂曰奏对不实竟杀千人因抗言极谏得令下用腐刑祥徐奏曰若是成废人矣莫若杖而复工可其请遂不谴是岁改天下行省为承宣布政使司以北平为重边特授资政大夫北平布政司以北平属县有大兴民多贫乏尝有鬻子女者祥至即责问所属知所自者以俸赎给主一切庶务严于责巳薄于责人不尚华饰不妄取不作无厌事一年方面宁谧时宰□悦适天旱□有罔以差役不均坐殿嘉兴知府实十二年己未也明年春上言奸臣每谗害汝汝何不言祥曰臣罔知其故又明年辛酉十月不幸旁累下杖竟卒配贺氏先祥卒至是合葬于江宁县聚宝门外平冈原子四人凯能政宣俱迁谪于琼祥质性仁厚直谅不阿能容人小过鳏寡孤独无告者周恤无所吝金玉子女不义者绝不苟得峻刑酷法以为能者不忍闻荼毒糜烂以立功者不忍为不避斧钺以活人为心赞里　圣天子之仁化实多然不能迯于憸人之祸者岂气数有素定欤要之功德闻望有不随死而者 

　　○工部尚书秦逵传（雷礼） 

　　雷礼 
　　秦逵字文用直隶宁国府宣城县人洪武十八年由国子生取乙丑进士历事都察院奉檄清理囚徒宽严得体　太祖嘉其贤能特擢工部侍郎有大兴作多不召尚书而召逵议十九年四月议定工匠验其丁力定以三年为班更番复赴京输作每月如期名曰轮班匠行间逵复议量地远近为班次且署籍为勘合付之至期赍至工部听拨免其家徭役着为令诸匠便之七月　上以逵在公勤诏有司复其家二十年正月　上谓逵曰春秋之世人纪废坏孔子以至圣之资删述六经使先王之道晦而复明万世有赖功莫大焉夫食菜则思树艺之原衣帛则思养蚕之始重其所从出也孔子之功与天地并立故朕命天下通祀以致崇报之意而阙里又启圣降神之地庙宇废而不修将何以妥神灵昭来世尔工部其即为修理以副朕怀二十二年升工部尚书五月　帝以古帝王庙地界通衢亵而不严乃徙建于钦天山之阳逵以是月奏庙功成自三皇五帝继以三代两汉唐宋元勋硕德比侔者列像于庭衮冕辉煌　上甚嘉之二十三年五月诏各衙门掌印官更署改兵部尚书诰曰兵始黄帝至周为□国君之□□□□之军三将率之左右副将副之偏裨二□参□之□征战将则为队长于是乎张九伐之威天下定民乐泰然将之职有警则受民而行者也其军之资给功过之等第必有属焉故主兵曹以总其务所期甲仗精旗帜明戈矛必利桥梁舟车无不具备前期清道使无暴尸则军士气壮武勇自备于此之职非忠良之志奚称此任朕今以汝逵为兵部尚书尔其敬慎乃职母怠于事使兵备修明朕惟尔嘉懋哉未几复以逵为工部尚书十月因各处弓箭岁造不便奏准令工匠轮班赴京岁造二十四年冬十月丁巳定生员巾服之制襕衫用玉色绢布为之宽袖皂缘皂绦软巾垂带　上以学校为国储材而士子巾服无异吏胥宜有甄别之命逵制式以进　上亲视必求典雅凡三易其制始定赐监生襕衫绦各一以为天下先由是士子衣冠绰有古风焉二十五年致仕 

　　○工部尚书宋公礼传（朱睦木挈） 

　　朱睦木挈 
　　宋礼字大本永宁人也父彬知仪陇县有惠政□以明经充贡补国子生是时诸生以才能选者皆待以不次洪武中授礼山西按察佥事持法严竣锄奸剔蠹无少贷　文皇即位累擢工部尚书九年二月命礼开浚会通河会通者即元之故河也初元都燕漕运江南粮有二海道由苏州太仓至直沽入京岁约三百余万石然风涛不测损失颇多又自东平州安民山开河北至临清引汶绝济直属卫河建闸以节蓄泄名曰会通河当是时河道初开岸狭水浅不能负重载每岁运不过数十万石不若海运之多也故终元之世海运不罢国初会通河故道犹在洪武二十四年河决原武漫过安山湖而会通河遂淤自是南运舟檝不通而立陆路逓运所往来者悉由德州入河永乐初改立运法自海运者踵元人之旧由直沽达京自河运者由江入淮由淮至阳武发山西河南丁夫陆运至卫辉入河舟运至京而海险□费耗财溺舟不可胜纪至是济宁州同知潘叔王上言旧会通河四百五十余里其淤塞者三之一浚而通之非惟山东之民免逓运之劳实国家无穷之利从之遂命礼及刑部侍郎金纯都督周长发山东六郡丁夫十余万开浚以复故道礼乃筑坝于汶上之戴村横五里遏汶忽东流令尽出于南旺分为二水四分南流以接徐沛六分北流以达临清又相地势高下增修水闸以时启闭自分水至临清地降九十尺为闸十有七而达于漳御南至沽头地降百十有六尺为高二十有一而达于淮自是河成而平江伯瑄亦疏□维扬一带南北遂通矣礼等还京　上嘉劳赐宝镪二百锭文绣二袭其分董役者爵赏有差十四年营廷北京命礼取材川蜀又六年卒干官弘治间大学士李东阳经会通河有尚书宋公富经略世上但识陈恭襄之句人始知礼之功若此于是主事王宠上疏以祠祀请　上允之遂建祠于南旺以金经周长配 
　　论曰禹疏川列九州岛兹地为豫豫者和萃之名也　明与兹地当两京之中贡赋转输所系甚重然治亦有缓急之别耳国初之议凡遇秋水泛溢冲决田庐水滨州县官主之至于漕渠淤浅飞挽不达有大患则请于朝暂遣一二大臣来视工竣即还吾省如宋公礼是也正德间议者专设大臣一人为总理河南山东监司郡县各增一人分治岁征夫若干万人今若干万两有患则额外之诛靡巳无患则岁办不减也夫河澡本为国家之利而今之病民者莫甚焉噫安得如初议罢专设节浮冗稍苏疲氓斯善矣 

　　○荣禄大夫少师工部尚书赠茌平伯谥荣襄□公中神道碑（杨士奇） 

　　杨士奇 
　　公讳中字司正姓吴氏世家山东之武城业儒曾祖渊祖与仕元为任丘令考成皆以公贵累赠荣禄大夫正治上卿少保工部尚书妣皆赠夫人公洪武戊寅自国子生授营州后屯卫经历升大宁都司经历太宗皇帝义旗举师至大宁公以众出迎公体白洁丰伟占对明畅　上一见拔于羣众赐袭衣命守卫士力田南兵攻城率众却之移守蓟州捍御抚绥具有方略赐衣服器物以嘉奖之遂命署北平布政司理问升本司经历给饟运赞城守并效劳绩升大理寺丞是岁旱蝗公言此由刑滥所致乞法司务宽平无几升少卿以发奸慝升都察院右都御史将营北京宫殿改工部尚书奉命取材于蜀还又命董饷运北京赐帛六百疋车驾北征公扈从兼督饷运既还丁外艰归起复仍命董宫殿营缮公言营缮吉事臣丧服未除非所当预改刑部尚书后以言事忤旨逮系　仁宗皇帝嗣位尤见信任升少保仍兼尚书赐宝带金织衣巳而坐累解少保公事　三圣皆信任凡车驾行幸不以遐迩皆在扈从　三陵之建皆公董役竣事皆有银币之赐　皇上嗣位以公□□□少保重建奉天华盖谨身三殿干清干宁二宫命公董之旦夕勤劳致疾功成公虽在告嘉念厥劳升少师赐白金文绮加绣麟衣无几疾竟不起正统壬戌六月丙辰云讣闻辍视朝一日遣礼部尚书胡濙赐祭追封茌平伯赐谥荣襄命有司治葬事官其子贤世袭锦衣卫百户公为人和易闿爽勤于奉公其掌刑宪宽厚平恕恒躬视狱中命除秽恶疏桎梏时食饮戒饬吏卒以时宽恤迨迁冬官职务填委规措经书条理井井心之默识虽久不忘襟度有容虽忤不校或屈巳伸谢爱护僚属恒庇其佐在南京者尝赋造海艘材于江西浙江加数十时论讙哗公闻骇愕遽奏罢赋悉给于公寓官有器能者率奖进之先事蓄材以应时需随用皆足未尝缺乏自正统来京师多大营建悉出公家有司不知百姓不闻此本　皇上之仁亦公预赞画焉明于烛奸尝四鼓入朝道遇负钞数十万缗者公曰非寇而何命从者悉絷以奏诘之乃造钞匠盗宝钞提举司钞遂置于法邂逅有见必上闻不以出位为嫌历事　四圣皆承厚遇所得赐赉时鲜与儗宣德中尝赐银章其文曰和敏详达葢以贶公之行云所得书诗□画尤多自□□□癸乞停禄不允家居事亲孝□常迎就养京师□□崇奉亲没致即祭之荣永乐中命大臣之子入侍　皇太孙公□□其弟虽贵待姻戚乡党相与□洽如布素时□穷□□不问识与不识与人处谦和怡愉大□□□皆□就之属纩之日哀悼之众无间疏□享年七十有一吴□□□直武城人以乡贡为都司经历燕师起中□□□□□□北平拒破南师后迁刑部尚书□工部尚书□□丰伟如冠玉长七尺余声若洪钟朝野望之而性勤敏多计筭凡事　四主为造北都城堞宫苑曹署过三十年皆出中指授片木砾瓦各得其任而贪纵所刻减万计金帛财宝充牣若山膏田甲舍徧于都邑加少保坐受人贿为保举事发下狱将半载始释之夺少保寻以太庙完复之再进少师卒赠□□伯中湛于色后房曳珠翠者无数而为妻严始不敢近一日领诰毕返妻令左右为我读吴中诰巳问中曰　上笔耶曰　□安得为此亦翰林臣草□妻笑曰果然忝翰林名知人即吴中诰一篇何□□一廉字中面赤亦强笑而巳语后闻禁中优伶□□为吴中畏内状　上辄一举杯也 
【 弇州别记】 

　　○行在工部尚书李友直传（实录） 

　　实录 
