<!-- { "loadSidebar": true } -->
　　陈遇字中行先世曹人高祖义甫宋翰林学士徙居建康子孙因家焉曾祖执中淮南诸路兵马都统制祖考汶德漂阳县判考辛之元淮南盐课提举遇资禀纯粹识度超远博通经史尤邃于先天之学元末江东明道书院山长开教永嘉子弟多从之及中原板荡乃归建康扁所居之室曰静诚人因号曰静诚先生　太祖高皇帝渡江御史秦元之荐遇学行才识因以书聘之曰予因胡元入驭海宇分豪杰兴兵共争疆域干戈四起黎庶流亡天命归予提兵东渡遂取台城历思自古英雄创业诚难独理辕门虽有将士帷幄惜无军师恒侧席以求贤定太平以开国比闻老先生世居江左学贯三史六经愽览兵书百技才兼文武超越等伦贤哲天生实我良辅崇儒重道今古皆然汤文曾征伊吕先生犹聘孔明予不敢以前代明王自期先生当以伊吕孔明奋起倘以□□念须弘恤患之心应天顺人敷陈远畧非欲□□□□□武其实资文德以安民取成大业列爵胙土以报功德子孙传袭与国终始岂不伟与□其韬光晦迹以全巳其如济时行道以成仁拱竢车尘起展素蕴幸勿辞拒以慰下怀盖丙申四月八日也既见与语大悦遂命筹谋帷幄益见亲信幸其第者三甲辰　上即王位赐冠带授供奉司丞不受戊申上即帝位纪元遇陈治道以复中国先王礼教首务三授翰林学士皆不受乃赐肩舆一乘选卫士十人赞其出入洪武庚戌春承命往两浙廉察民隐还朝密有所陈赐白金彩除中书左丞力辞辛亥召对华盖殿赐坐命草平西诏赏赍有加授礼部侍郎兼弘文馆大学士复辞时西域进黑马一疋甚奇召入看遂引汉故事谏　上大悦赐大银一锭除太常少卿又辞　上不许沉吟良久从之戊午复除礼部尚书又固辞　上曰士之有志节者功名不足以介意其卿之谓乎朕不强卿以成卿之名也自是每燕闲辙召问古今得失尝值暑赐归时功臣少有过谴遇力救解多所全释　上尝谕曰先生有子着来带刀随侍朕当重用对曰臣三子皆幼俟其读言成立以图补报　上说赐对衣兼金当是时宠遇之隆虽公侯卿大夫无与比者甲子秋病作太医院官省视寻卒　上震悼不巳遣中官谕祭赐葬□山祖茔之次　上所赐诗文翰墨甚多并遇所著□尝毁于火故所存无几今见世德录云子钦诚俱□卒恭由乡贡仕至工部尚书文章政事克世其家 
　　□祖初下建康闻土人秦原之周良卿丘某三人素有德行以礼延请询以政事号曰三老敬之甚厚不久以原之南台侍御史即荐陈遇中行于　太祖遂三顾聘之帷幄师臣以定天下原之于　太祖亦犹鲍叔荐管仲于斋桓可谓有知人之明足以国初名臣矣惜乎无所考其世次及历官行巳之始终不能作传可憾也 
【 应庵随箓】 

　　○秦公从龙传（朱睦木挈） 

　　朱睦木挈 
　　秦从龙字符之洛阳人也仕元累官和林行省左□改江南行台□御史会兵乱避居镇江丙申王师□金陵遣大将军达下镇江　上谓达曰镇江有秦□之者才器老成当询访致吾欲见之意达至镇江物色得之时从龙有从孙永达部军因遣还报□□喜甚命兄子文正及朱文忠以白金文绮聘之从龙遂与妻陈氏偕来　上亲至龙江迎入时　上寓王彩帛家因邀同处朝夕访以时政从龙尽言无隐既而　上即元故御史台府居从龙西华门外事无大小悉与谘谋密书漆板问答左右皆不知　上称先生而不名每岁从龙生日　上与太子皆有赠遗或亲至其家与之燕饮礼遇甚厚乙已从龙从子泽死告还镇江　上出郊握手送之是年十二月从龙卒年七十余□上闻惊悼未几督兵至镇江亲临哭之命有司厚恤其家论曰元之当避地京口时岂意天下复用哉及王师下金陵遣使敦辟元之感　上知幡然而起参帷幄同起居言行计从情若鱼水亦不谓不□矣然禀命弗融设施未究迹其　高皇所与其亦章溢陶安之流亚欤 

　　○布衣叶公兑传（赤城论谏录） 

　　赤城论谏录 
