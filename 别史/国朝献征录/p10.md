<!-- { "loadSidebar": true } -->
　　襄陵庄穆王翀秌韩宪王第二子也孝友笃至过人母李尝病甚王吁北辰下刲股药药焉母病顿愈及母卒毁瘠终丧每当展墓率子孙躬锸畚以培塜土恭王之疾也王日视汤液累月不获治其私家至或衣不解带丧极其哀正统己巳虏野先犯顺王赴京师勤王会虏解去　玺书劳焉尝愤虏众凭陵华夏成化六年夏上书请率子壻首击虏报国自効　玺书褒予成化十三年薨寿七十七子范址嗣爵是襄陵恭惠王恭惠亦敏学笃行母荆久罹危疾医巳束手弗能疗恭惠五色无主祷诸神乞以身代遂刲股和汤进母母竟获全景泰元年七月事闻　玺书褒美之恭惠之子征钤是安穆王安穆之子偕浰是端和王端和之子旭橦是懿简王自庄穆至于懿简五世同居言必及义雍雍肃肃皆以孝友相师嘉靖十一年　上嘉其亲睦遣书褒之赉以羊酒文币夫人杜氏乐平辅国将军征鑖之室也巳聘未婚成化十六年冬征鑖病卒父母将谋改聘杜自谓身巳许鑖贵矣愿归鑖家志操甚厉韩康王言于朝乞赐旌表　诏封杜氏辅国将军夫人 
【 藩献志】 

　　○渖王传 

　　渖王模赵贵妃子洪武二十四年封永乐六年之国潞州　宣宗时王言诸子婚请展府府垣外尽民庐也　上曰毁民庐以展王府不可令工部往阅绘图来闻宣德六年卒谥简子佶焞初封武乡王宣德八年嗣王景泰中王父子与州官数置酒大会巡抚朱鉴上闻　上令诸王非时令万寿节不得辄会有司饮酒着令天顺元年卒谥康康王九子长夭次幼土学天顺三年嗣正德十三年卒谥庄庄王七子长铨钲正德十三年以西阳王封世子嗣王嘉靖六年卒谥恭无子次铨鉌初封灵川王谥恭懿以长孙胤栘嗣渖王赠渖安王恭王二子长勋壮初封福山王谥恭和以子胤桤嗣渖王赠渖靖王靖王二子长未名封次胤桤初管府事后嗣王卒谥怀无子安王铨鉌四子长勋潪初袭父灵川王卒谥恭裕以子胤栘嗣王赠渖惠王次勋燧勋澈皆镇国将军四子未名封惠王二子长胤栘初袭祖灵川王怀王元子嘉靖十年诸郡王争嗣王　上册胤栘嗣王胤榳封镇国将军管灵川王府事胤栘五子长未名卒次恬烄封世子 
【 吾学编】 
　　二十八年王卒世子恬烄三十一年以世子嗣子珵尧封世子 【 绳蛰录】 

　　○安王传 

　　安王楹洪武二十五年封平凉永乐十五年卒谥惠无子国除尽革府寮及乐户留典仗校尉百人守园洪熙初封韩恭王平凉襄陵庄穆王翀秌者恭王子也支封附王国中　英宗令官校隶韩长史供安王祀暇日给襄陵王使令景泰五年翀秌乞承祀安王正德十二年嗣襄陵王征钤遂得请乐户祀安王明年乐平王征铔援钤例亦请乐户礼部言亲王有乐户郡王别城居者有事假鼓吹有司其附亲王国者假乐户移长史司因并革安王供祀乐户嘉靖二年征钤及韩王旭櫏又请　上以安王故特允征钤征钤卒韩王融燧又令长史革祀安王乐户长孙旭橦上言礼乐自天子出韩王不得擅予夺融燧亦言亲王郡王礼乐宜有降杀事下抚巡不能决条奏请　制曰与乐户安王祀也 
【 吾学编】 

　　焦太史编辑国朝献征录卷之一 

　　●焦太史编辑国朝献征录卷之二 

　　宗室二 

　　◆宗室二 

　　唐王传 
　　唐成王弥鍗 
　　唐恭王弥钳 
　　三城康穆王芝垝 
　　承休昭毅王弥鋠 
　　辅国将军宇浃 
　　郢王　皇子楠 
　　伊王木彝传 
　　虞王传 
　　吴王传 
　　衡王传 
　　徐王传 
　　建文君太子传 
　　建文少子传 
　　汉庶人传 
　　赵王高燧传 
　　赵康王厚煜 
　　郑王传 
　　蕲王传 
　　越王传 
　　襄王传 
　　襄宪王瞻墡 
　　枣阳荣肃王佑楒 
　　荆王传 
　　荆端王厚烇 
　　富顺王厚焜 
　　樊山温懿王 
　　恭裕王载坅 
　　淮王瞻墺 
　　滕王瞻垲 
　　梁王瞻垍 
　　卫王瞻埏 
　　荣王 
　　许王见淳 
　　德王见潾 
　　秀王见澍 
　　崇王见泽 
　　忻王见治 
　　吉王见浚 
　　徽王见沛 
　　怀献太子见济 
　　悼恭太子佑极 
　　岐王佑 
　　益王传 
　　益庄王神道碑铭（张时彻） 
　　衡王佑楎 
　　新乐王载壐 
　　雍王 
　　寿王 
　　汝王 
　　泾王 
　　荣王 
　　申王 
　　蔚王 
　　岳王 
　　哀冲太子 
　　大都督府左都督节制中外诸军事朱公传（黄金） 
　　靖江王传 
　　靖江安肃王神道碑铭（蒋冕） 

　　○唐王传 

　　唐王桱母李贤妃洪武二十四年封永乐六年建国南阳十三年卒谥定子琼烃永乐十九年嗣宣德元年卒谥靖妃高氏未册而王卒自经死追封唐王妃靖王世子芝　卒弟琼炟宣德三年嗣成化十一年卒谥宪世子芝　先卒谥悼简无子弟芝址成化十三年以舞阳王嗣王二十三年卒谥庄子弥鍗以颖昌王嗣王嘉靖二年卒谥成无子弟文成王弥钳之子宇温嘉靖四年嗣王赠父唐恭王二十一年宇温献金千两银万两助建　太庙赐玉带一岁加禄二百石 
【 吾学编】 
　　三十九年卒谥敬子宙栐封世子四十一年嗣四十三年卒谥顺子硕熿隆庆三年封世子五年嗣 【 绳蛰录】 

　　○唐成王弥鍗 

　　唐成王弥鍗庄王之子也笃行博学工诗绘而善敦睦弘治二年嗣爵　孝宗皇帝尝赐王五经子史诸籍王广置精庐国中集学徒儶秀者资给之使肄业武宗朝尝上疏以用贤图治言时　车驾数喜游幸王作忧国诗八章以讽晚年诗绘益精行草皆称妙品着瓮天小稿并家教若干卷嘉靖二年薨弟文城恭靖王弥钳亦工诗善草隶着宗训直言谦光堂集秋江词若干卷 

　　○唐恭王弥钳 

　　唐恭王弥钳庄王之子成王之弟也幼而温良长乃硕茂好读书书初读即举其要凡古今事变及百家诸子远迩洪纤靡不究竟早受王封就第时　庄王及母妃方康疆临国　王旦日入内侍膳问安历寒暑不辍　父王妃母甚爱之　兄成王嗣封王事奉恭谨且友恤诸弟悉得欢心　成王及诸宗室所重有国事涉疑难者咸就王商确王立剖分咸中肯綮正德辛未间河南北盗起势逼南阳南阳震惊王一一指授府卫官方畧兵戎整饬防御戒严贼闻遁去宛民赖安后　庄王及母妃病辄彷徨左右吁天泣祷没之日极其哀毁殡则途步三十余里呼号不绝口王教诸子有义方每择严师讲读诸子皆检饬自励颖哲茂成平生雅尚俭素不喜华美宗人有以千金饰裘马买名姝者王中憎之若将凂焉日惟与文士觞咏自乐晚年广置园囿杂莳花竹构谦光诸亭曰吾非躭乐乃以待宾友燕宗室相与娱暮景尔用是大夫士过南阳未有不造门求见者书工隶草诗尚气格日广所闻顿超名辈每对客挥笔一韵辄至数十首自号秋江叟尝咏秋江末句云霜后水痕清彻底呼童整顿钓鱼竿盖托此寓兴云 

　　○三城康穆王芝垝 

　　三城康穆王芝垝唐宪王子也成化七年册封王博通羣经尤嗜绘事法书名画未尝一日去手弘治二年　勑赐五经四书营御书楼玩易洞正德二年冬王以命服经久狭短不堪服用疏乞更赐礼官以　令典无更赐郡王冠服例　诏报罢正德六年薨着进修稿若干卷所作耆英王母九老百花诸图皆妙绝一时 

　　○承休昭毅王弥鋠 

　　承休昭毅王弥鋠荣和王子也性警敏绝人喜儒雅而善决断尝汇古法书名曰复斋集古法帖若干卷李梦阳赠之诗曰至人开后学君子笃前闻所著存稿乐府复斋录十余卷嘉靖二十一年唐敬王以王行谊上闻　玺书褒之命未下而王薨长子宇渊嗣爵渊子宙枝亦好学识典故着　皇明统宗绳蛰录 

　　○辅国将军宇浃 

　　辅国将军宇浃新野王诸孙也五岁丧明从师氏画掌识文字而耳授书日记千言久之博通羣籍尤精太乙壬遁历数方技宦游诸大夫争造门问奇又多习　国家典故嘉靖庚子陈便宜数十事书上未报著名献录辩疑碑各一卷唐成王以摩天王目之子宙松力举千斤而好剑嗜书慕古节侠廉义之风不逐时靡松子硕爋字孔炎封镇国中尉博雅慷慨工文辞益弘家学与其子器封并以词名震耀海内号南阳父子万历戊子吏科给事中张应登疏诸藩文行堪宗正者周则安侃勤火莫勤火赵则载土韦载堆载土充襄则载土韦载幸楚则英熿南昌则多火贵多炡多煃多炘于唐则孔炎父子论者荣之孔炎着巨胜园集友声集各十卷五色石一卷器封着宛志畧□游集而诗尤惊奇 
【 藩献志】 

　　○郢王　皇子楠 

　　郢王栋母刘惠妃洪武二十四年封安陆二十七年治邸垦田成之国在国六年卒谥靖无子国除留内外官校守国供王祀妃郭氏武定侯英女王卒踰月妃痛哭曰贤王舍我去我寡妇也无子尚谁恃对镜写容付宫人又痛哭曰候吾诸女长令识母容也遂自经卒王四女宣德四年梁王之国移宫人居南京令诸郡主议婚旧国赐第南京太监王景弘资给女封光化榖城南漳郡主岁加禄各八百石一天郢王弟伊王伊王弟楠楠于诸子中最少洪武二十六年十二月生未逾月而卒 
【 吾学编】 

　　○伊王木彝传 

　　伊王木彝母葛丽妃洪武二十一年生永乐六年之国河南岁禄仅二千石卒谥厉子颙炔嗣请选宫人不许令选之护军家酬直勿抑勒卒谥简子勉呆土正统八年封上洛王嗣王天顺八年卒谥安子諟钒成化二年嗣十一年卒谥悼季弟諟鋢成化四年封郏城□十二年嗣王正德三年卒谥定子吁渊弘治三年封世子正德六年嗣嘉靖五年卒谥庄弟吁淳弘治六年封济源王嘉靖六年嗣王吁淳言禄薄先朝乞得河南锞钞五万七千七百贯准禄米八千嘉靖八年革诸王请乞税租田湖伊府课钞亦在革中乞补禄户部言伊禄二千石通给本色　英宗加米五百石　宪宗又加麦一百五十石课钞本成化弘治正德年请乞非永乐以前钦赐比况河南一省诸王缺禄八十余万不许二十一年卒谥　子典木英以世子嗣王 
【 吾学编】 
　　四十二年有罪废庶人送发高墙削除世封籍没财产国除先是以府第卑隘请移官署以通风水不允厥后累辱有司酷扰百姓重建府第增广墙垣筑有迎仙台百花台四季亭石库拥翠坊玉虬喷雪坊乘风御气楼小团殿鸳鸯殿腾光殿洞天小景清和宫怀春宫颐养宫世嗣宫峻绝辉煌侔于帝阙　上令改正不听河南抚按曁科道劾其僭儗恣肆稔恶怙终五违祖训三抗明旨世宗下法司勘问明白遂正厥辠子安乐王褒火节亦废安置开封 
【 绳蛰录】 

　　○虞王传 

　　虞王雄英懿文太子长子洪武十五年五月己酉朔卒追封虞王谥怀葬钟山令侍臣素服步送 【 吾学编】 

　　○吴王传 

　　吴王允熥建文君弟懿文太子第三子洪武十年十一月生三十一年封杭州未之国建文四年七月靖难后降封广泽王居福建漳州是年九月召还京以不能谏正建文君降庶人永乐十三年卒　英宗复辟出吴庶人居凤阳者但有庶母姊女孕老妇五六人时年八十矣 
【 吾学编】 

　　○衡王传 

