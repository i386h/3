<!-- { "loadSidebar": true } -->
　　刘福通颕州妖人以红巾号陷颕州与杜遵道罗文素盛文郁王显忠韩山童等复鼓妖言谓山童当中国主杀白马黑牛誓告天地欲同起兵乱事觉县官捕之急山童被禽其妻杨氏与子韩林儿迯之武安刘福通据朱皋攻破罗山确山舞阳叶县等处及陷汝宁光州息州众至十万迎韩林儿立以帝改元龙凤以社遵道丞相福通平章既而杜遵道专权福通命士挝杀之而代丞相以后称太保攻汴城陷之迎其主居之以都察罕帖木儿大发诸军御之围汴梁福通奉伪主遁安丰犯汴梁分军三道关先生等寇晋冀白不信大刀敖李喜喜等趋关中毛贵陷山东其势大振后各人自据不一寻俱败死 

　　○方国珍传 

　　国珍名珍以字行台之黄岩人世以贩盐浮海业长身面黑颇沉勇元至正中同里蔡乱头啸聚恶少年行刼海上有司发兵捕逐其党多株连平民国珍怨家陈氏诬构国珍与寇通国珍怒杀陈氏陈之属诉于官官发兵捕之急国珍遂与兄国璋弟国瑛国珉及邻里之惧祸逃难者亡入海中旬月间得数千人刼掠漕粮执海道千户事闻诏浙江行省参政朵儿只班总舟师捕之兵败反所执国珍因迫死请于朝下招降之诏元主从之遂授庆元定海尉国珍虽受官还故里而兵聚不觧势益横十二年元兵征徐州命浙江省臣募舟师守大江国珍怀疑复入海以叛乃命台州路达鲁花赤泰不花讨之泰不花率舟师与战众溃秦不花自分必死即前薄国珍船手刃数人遂所杀是时汝颕兵起海内大乱江淮南北诸郡土豪各聚众割据元不能制遂复遣官谕之使降久之伪元张士诚据姑苏常湖等郡元患之且欲籍国珍士城因授国珍江浙行省参知政事兄国璋等转官有差令其将兵讨士诚国珍率兄弟诸侄等以舟师五万进击士诚昆山州士诚遣其将史之柄等御之国□七战七捷□□□亦送降款□□愿奉正朔□从其请遂□国珍还开治□□□而□领温台全有三郡之地遂以兄国□弟国瑛居白侄明善居温而留弟国珉自副时　上亲征□衡处诸郡婺既下即遣使以书招谕国□闻王师在婺法令严明士马精强所向无敌以□□□□曰方今海内虽乱而元运未终然惟□□□□□□□□□恐再兄弟不足与抗不如姑□顺从以□天下之□乃□其子完入侍　上知国珍意不诚命归□国珍复遣使上言愿守郡邑如钱镠故事岁贡□□以给车费　上许之方是时元每岁遣官督国珍佛海舟□□士诚所漕米十万余渡海北输元都国珍亦奉命因累加国珍官至太尉江浙行省左丞相赐爵衢国公兄国璋行枢密院副使弟国瑛国珉侄明善俱累官行省平章政事由是国珍兄弟子侄贪虐日甚虽时遣人来贡其实假此以觇伺久之会国朝苗军降将蒋英李福叛剌杀江南行省参政胡大海于金华将由台州走福建时国璋守台率兵邀击于仙居所败被杀吴元年王师既破张士诚国珍惧将遗人入贺而诸弟子侄志虑不齐不果遣　上怪其反复乃遣参政朱亮祖将兵趋台州御史大夫汤和平章政事廖永忠向庆元九月亮祖攻台州克之国瑛率余众人黄岩亮祖兵寻追及之国瑛遁于海十月亮祖自黄严移兵攻温州明善亦契家遁去守者以城降十一月和率兵抵庆元国珍仓卒知计不可约其弟侄挈妻子浮海以避而王师追之益急国珍乃封府库籍民数俾其子弟将校迎降且遣人奉表谢　上览表怜之国珍叩首谢罪　上察国珍辞气诚悫无他肠以前日阳降阴背乃左右之谋非其本意特厚遇之每赐宴皆与功臣列坐未几授广西行省左丞俾奉朝请后寝疾　上数遣中使赐问官其二子礼广泮卫指挥佥事完虎贲卫千户所镇抚巳而遂卒年五十有六国珍与兄弟俱不知书时佐其谋议者刘仁本张本仁郑永思永嘉丘揇辈惟丘揇颇廉慎余皆由州县胥吏进用贪贿营私无深虑远略其兄弟子侄分治二郡政刑租赋率任意轻重侄明善居温颇循法度而兄国璋弟瑛居台唯以买田造舟殖货富家计及国珍降其参佐皆杖死惟赦楠仕韶州府知府 

　　○益都毛贵 

　　毛贵刘福通之党也至正十八年陷胶州脱欲死之又陷莱州益都陷济南守将爱的战死陷般阳路攻漷州至枣林枢密副使达谷王尔战死贵走据济南十九年赵君用所杀 

　　○晋冀关先生 

　　关先生刘福通之党也至正十八年与破头潘刘一王士诚等陷辽州虎林赤击走之关先生等遂陷冀宁路又攻保定不克遂陷完州掠大同兴和塞外诸郡又与破头潘等陷上都焚宫阙转略辽阳王士诚自益都攻怀庆周全所败遂陷晋宁路总管赛因不死死之寻俱败死 

　　○关巾白不信 

　　白不信大刀敖李喜喜俱福通党也至正十八年趋关中陷兴元遂入凤翔攻巩昌李思齐等大军击破之其党走入蜀 

　　○猺吴天保 

　　吴天保故猺贼至正七年聚众寇沅州陷武冈路命湖广右丞沙班讨之战死复寇沅州陷靖州命湖广江西二省合兵讨之寻死 

　　○安陆俞君正 

　　俞君正安陆人至正十二年聚众陷荆门州知烦□炳死之将党仲达复陷岳州君正复陷中兴路平□咬住与战败绩判官大都死之中兴义士范忠荆门僧李智固率义兵复中兴俞君正败死 

　　○山东田丰 

　　田丰初镇黄河义兵万户至正十七年叛聚众陷济宁复陷东昌陷益都又陷广平大掠退保东昌二十一年丰降既而剌杀察罕帖木儿其子扩廓帖木儿复雠田丰伏诛 

　　○福建陈友定 

　　陈友定福建参政至正十二年复江州自杉关邵武等八州建延福漳泉兴汀邵并潮州皆友定所据至正二十八年　天兵执陈友定州郡皆归之 

　　○萧县芝麻李 

　　芝麻李萧县人至正十一年李二老彭赵君用聚众反攻陷徐州李二号芝麻李亦以烧香聚众而起据淮安赵称永义王彭称鲁淮王命脱脱征徐州城破芝麻李等遁去寻卒君用杀毛贵据益都其党入益都杀君用 

　　○汀州罗添麟 

　　罗添麟陈积万连城县人至正六年聚众攻□□□命江西浙江两省兵讨之其党罗得用杀添麟积□以降余党悉平泉州赛甫丁据福州寻卒 

　　○潼关李武 

　　李武崔得等至正十六年聚众破潼关参政述律杰战死同知枢密院事定住等引兵复潼关未几复攻陷之豫王阿剌忒纳复以兵取之李武崔得败走复陷商州寻卒 

　　○怀庆周全 

　　周全据怀庆路以叛降于刘福通时察罕帖木儿驻军洛阳遣伯颜帖木儿与战死之周全悉驱怀庆民入汴福通遣周全攻洛阳不充杀之 

　　○宜黄邓忠 

　　邓忠临川人起兵陷建昌路宜黄涂佑与邵武应必达等攻陷邵武路总管吴按摊不花以兵御之千户魏淳以计擒涂佑应必达复其城寻卒 

　　




