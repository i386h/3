<!-- { "loadSidebar": true } -->
　　秀王见澍母高淑妃景泰三年生于南城成化三年封国汝宁左长史刘诚献王千秋日鉴录王大喜之国时淹于途民以扰左长史言王辄急行抵国宦竖言王居隘请移先师庙广王居王不听一日两长史讲书西伯戡黎左长史主吴氏说曰戡黎者武王也右长史赵锐主孔氏说曰文王寔戡黎两长史辩大争王徐曰　先王简二先生辅余经义即未有定论何嫌往复乃尔动色两长史顿首谢王卒谥怀葬京师西山妃黄氏无子国绝王有宫人陈氏召还京成化中特封夫人 
【 吾学编】 

　　○崇王见泽 

　　崇王见泽天顺九年封成化十年之国汝宁弘治八年　孝肃太后思见王　上勑召王朝礼官倪岳言二年间三王之国郡县供需兵民皆困崇王复来往返劳费何以堪兼水溢旱蝗舟车所经恐有他虞亲王来朝虽有故事然自洪熙宣德以来巳鲜举行　英宗复辟襄王奉诏来朝虽笃敦叙之恩实塞疑谗之隙宜勿召王便初　上不允岳言巳而中止十八年卒谥简简王四子长佑宓木弘治中嗣正德六年卒谥靖靖王四子长厚耀正德十九年嗣嘉靖十六年卒谥恭长子载境八年封世子十七年嗣乞修府下巡抚议费银八万七千两工部言亲王修府例役护仪牧人不得辄劳民　上不允十九年王请父恭王墓表礼部言韩府襄陵庄穆王卒　宪宗尝允其子范征请令词臣譔铭刻石崇王曾祖皆尝赐墓表请如王奏　上若曰宗室薨逝给圹志此　祖宗典制安得有赐表事襄陵王立石巳非例崇两王墓表皆　先朝误恩后有王家乞请礼部宜考　累朝体例议覆 
【 吾学编】 
　　三十六年卒谥庄嫡世子翊金爵三十七年嗣又乞恭庄墓表竟　钦赐焉子常疌万历五年封世子 【 绳蛰录】 

　　○忻王见治 

　　忻王见治母宸妃天顺二年生生九岁而封封七年未之国卒谥穆葬京师西山 【 吾学编】 

　　○吉王见浚 

　　吉王见浚国长沙陈友谅初据长沙友谅诛长沙税亩特重民流移多荒弃王因请得赐名鸡鹅食田十三万亩征税尤重嘉靖初令减十五嘉靖六年卒谥简一子佑枎弘治四年封常山王正德四年进封吉世子五年卒谥悼庄二子长厚火冒正德十四年封吉世孙嘉靖八年谥王十年赠父吉悼王明年乞长沙府湘潭商税邸租不许卒谥定二子长载均嘉靖十五年封光化十九年嗣王 
【 吾学编】 
　　四十年卒谥端嫡世子翊镇四十二年嗣隆庆四年卒谥庄无子庶长兄翊銮封龙阳王隆庆六年进封嗣 【 绳蛰录】 

　　○徽王见沛 

　　徽王见沛成化十七年之国钧州岁禄本色万石妃黄氏与秀王妃兄弟也弘治二年乞升州府吏部尚书王恕言肃潘荆岷皆封州钧不得独升府从之王卒谥庄子佑台正德三年以兴化王进世子嗣嘉靖四年卒谥简子厚爝嘉靖五年以安邑王进世子嗣厚爝父子继请升钧州府朝议不许嘉靖中　车驾南巡王迓送恭加禄岁三百石　侑金币 
【 吾学编】 
　　王好琴有姚梅者善斵琴王命赵得周从梅得其法州守潞人陈吉尝取学宫雷所击桐召梅斵之而得周私见吉愿减值改巳作梅遂讼于长史长史杖得周得周言吉吉解得周缚而杖长史隶长史又取吉隶杖之明日吉谒王处分承奉赵犴大辱吉吉忿呼门外王怒令军校裂吉衣履被发徒跣抵暮入州夜出城奔愬上官王驰奏吉　上逮吉系诏狱巡抚都御史骆昂巡按御史王三聘上疏白吉冤俱被逮昂杖死三聘吉俱谪戌议者遂不直王时人陶仲文被　上宠王以宫人金姐送仲文仲文德甚言王于上　上遣仲文来王极意接奉仲文返具言王忠敬奉道　上悦封王太清辅玄宣化忠道人及金印王既受　上知益作威福然轻财务施故终其身无覆败之祸二十九年薨在位二十五年寿四十五谥恭妃齐氏庶二子载埨五年次妃傅氏生二十年以浦城王嗣三十五年罪废庶人削去世封籍没财产国除自杀埨性喜游纵躭货色校尉杨懋德少与埨狎埨信任之懋德劝埨修父业南阳人梁高辅稍通黄白之术自言少师尹蓬头能取红铅梅子埨客之馆下用其术取梅子配以含饼 
【 生儿未啼时口中血凷】 等药服之久之以高辅并药因仲文进　上上封高辅通妙散人封埨清微翊教辅化忠孝人及金印埨滋不检遂偕官媵等之南京又托以支盐抵杨州买妾以归巳而高辅　上取梅子不得以书求埨旧所蓄者埨不报会　上疑高辅并疑埨埨遂与高辅绝往来时仪卫官纪旻见埨所策其必败时时劝埨懋德衔之乃抵书高辅谮旻高辅遂以旻不与红铅言　上上并恶埨遂敓歬所赐人印顷之缉事衙门遣数校尉以方士谒埨埨不礼埨差李邦吉上京奏事缉事者疑旻缚送兵马司讯非是差官校押送埨埨又不礼埨见　上有厌薄意乃使旻赍红铅送仲文所欲因仲文献　上高辅方与仲文有郄廉知之奏仲文得埨金若干仲文自此逊避而　御札与仲文又有莫管徽事之语会民人耿安乔希礼奏其强抢子女强占田宅等事勘官以畴昔斵桐之役遂成大狱革去禄米三之二并追恭人印埨见事迫欲取庄王始封所有金符佩以赴京未得先是埨有杨州金陵总得意凤阳弄丑羞同衾之语抚按取入招词法司勘上旨下徽王稔恶怀逆僭儗窥伺姑革了王爵降庶人押发高墙好生禁锢削去世封册宝章服财产籍没违制亭台尽行拆毁时埨居深宫而所司防守甚严　朝廷处分埨不得闻司礼少监王臻同抚按至禹埨闻炮声惧甚先令正妃沈氏等十六人就缢埨登楼望见龙亭后有红板轿子叹曰吾既不能自明徒生何遂自缢次妃林氏等义同死争取帛自缢歬后死者五十余人命下浅葬城东喇嘛寺子七人长安阳王翊锜次万善王翊钫各年十二岁俱革爵次翊金戊翊鏼未封未名者三人女三人俱迁送省城听周王钤束不许混请婚封　穆宗改元准锜等还禹给与房屋居住 
【 绳蛰录】 

　　○怀献太子见济 

　　怀献太子见济　景帝长子母杭妃景泰三年四月思明土酋黄王者初以功授丘温卫指挥历升广西都指挥使守备浔州思明土知府王冈庶兄也王冈老子钧袭知府王欲杀钧夺知府与其子矫军门令征兵思明令其子纠诸心腹骁悍数千人去府城三十里结寨夜驰破府城灭王冈家支解王冈父子纳瓮中瘗后圃即引众还寨明日报至佯不知惊哭仆地走思明发丧寻王冈父子尸不得又恸哭仆地挥泪遣人告王急捕贼复此家门大雠方王子杀王冈时王冈有仆福童见王子并识其左右人脱走宪司诉王父子杀王冈父子状郡中人亦皆知贼本王父子也左副总兵武毅疏闻于朝王大惧谋于侍郎江渊令遣千户袁洪走京师上奏请废太子立见济太子疏曰　太祖百战艰难取天下期传之万世往年　上皇轻身御虏文武将吏十丧八九驾陷虏廷寇至都门几丧　社稷不有　皇上臣民何归今且踰二年　皇储未建臣惟人心易摇多言难定争夺一萌祸乱不息　皇上即循逊让之美复全天叙之伦恐事机叵测反复靡常语曰天与不取反受其咎近日仰观天象土星逆行入太微垣与诸灾变皆可畏愕愿早留意万一羽翼长养势权转移委爱子于他人寄空名于大宝阶除之下变寇雠肘腋之间自相残蹙此时悔之晚矣乞与亲信文武大臣密定大计以一中外之心绝觊觎之望疏入　景帝大喜曰万里外有此忠臣亟下廷臣会议且令释王罪升都浚是月乙酉礼部尚书胡濙侍郎薛琦邹干集文武羣臣廷议众相顾莫敢发迟疑久之司礼太监兴安厉声曰此事不可巳即以不可者勿署名无得首鼠持两端羣臣皆唯唯署议于是濙等曁魏国公徐承宗宁阳侯陈懋安远侯柳溥武清侯石亨成安侯郭晟定西侯蒋琬驸马都尉薛桓襄城伯李瑾武进伯朱瑛平乡伯陈辅安乡伯张宁都督孙镗张輗刘深张通郭瑛刘鉴张义锦衣卫指挥同知毕日玉曹敬指挥佥事林福尚书王直陈循高榖何文渊金濂于谦俞士悦左都御史王文王翱杨善侍郎江渊俞山项文曜刘中敷沈翼萧铉王一宁李贤周瑄赵荣张敏通政使李锡通政栾恽王复参议冯贯卿萧维祯许彬蒋守约齐整李宾少卿张固习嘉言李宗周蔚能陈诚黄仕儶张翔齐政寺丞李茂李希安柴望郦镛王询王益翰林学士商辂六科都给事中李赞李侃李春苏霖林聪张文质十三道御史王震朱英涂谨丁泰亨强宏刘琚陆厚原杰严枢沈义杨瑄王骥左鼎上言父有天下必传于子　陛下膺天明命中兴邦家统绪之传宜归　圣子黄王奏是　制曰可朕上请　圣母上圣皇太后太后言予老矣愿宗社安天下得太平人心既如此不可拂朕敬承慈命礼部具仪择日以闻即日简置东宫官懋亨濚直四人太子太师溥循榖谦四人太子太傅輗文渊濂南京礼部尚书仪铭士悦工部尚书兼大理卿石璞都御史镒文翱九人太子太保渊一宁滋三人太子少师山太子少傅锡维桢兵部左侍郎俞纲都御史罗通四人太子少保辂兵部左侍郎兼左春坊大学士中敷太子宾客嘉言詹事文曜琦少詹事干左庶子侍读彭时侍讲徐珵左右谕德修撰李诏侍讲刘定之司经局洗马侍讲杨鼎倪谦吕原修撰柯潜左右中允李侃御史魏龄詹事丞编修周洪谟刘俊检讨钱溥编修岳正左右赞善编修周安李泰林聪典籍邹循左右司直郎侍书陈榖徐佖监丞鲍相县丞高诚左右清纪郎检讨曾逻傅宗五经博士陆艺典籍李鉴左右司谏编修王与校书中书舍人刘金戊赵昂正字教谕刘洁录事序班杨钦王政周宁傅荣通事舍人凡东宫公孤皆支二俸五月甲午立见济母杭妃皇后诏曰天佑下民作之君实遗安于四海父有天下傅之子斯本固于万年大赦天下先是一日陈仪仗奉天门有男子执赤挺直入击香亭奋呼曰先打东方甲乙木诸内使急缚男子诏付锦衣狱庾死乙未以东宫令大赏文武百官吏军士丙申礼部言太子冲年百官朝朔望丁未柳溥于谦充正副使持节更封太子沂王癸丑以立太子故赏诸亲王公主乙卯赏边镇文武内外羣臣又加赏内阁陈循高榖学士江渊王一宁萧镃商辂各黄金五十两六月以后兄杭聚锦衣正千户四年二月乙未太子冠命胡濙持节掌冠高榖赞冠萧镃宣戒勑甲辰冠沂王及其弟荣王命陈循于谦持节掌冠何文渊仪铭赞冠商辂宣戒勑十一月以御史张鹏言简东宫师傅讲读官　上命胡濙王直陈循高榖王文仪铭江渊萧镃俞山俞纲商辂日更番侍班彭时日专讲书李侃李龄钱溥刘吉日专侍读书王谦赵昂更日侍书越四日　太子薨谥怀献葬西山天顺元年降称怀献世子 
【 吾学编】 

　　○悼恭太子佑极 

　　悼恭太子佑极　宪宗长子成化七年十一月己酉立　皇太子是年十二月上旬彗星见东方未几　皇太子卒葬西山 【 吾学编】 

　　○岐王佑 

　　岐王佑　封德安弘治中请迎母养不许许诸王有子别居者得迎养其母母有子多亦从一子无子者移别官着令王卒谥惠妃王氏葬西山国除 【 吾学编】 

　　○益王传 

　　益王佑槟封江西建昌母张德妃德妃生王及衡王汝王茂陵诸王皆岁给禄本色万石弘治中进马嘉靖十五年奸人班明诬昌国公通王有逆谋得白十八年卒谥　四子长厚烨正德四年封世子今嗣王弟崇仁王厚炫金溪王厚煌玉山王厚火巽凡三王嘉靖初廷臣请以崇仁王后　睿宗嗣兴王不许厚炫五子载增封长子次载环载珫载堆木载壤厚煌一子载增 
【 吾学编】 
