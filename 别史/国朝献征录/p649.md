<!-- { "loadSidebar": true } -->
　　况锺字伯律靖安人始以吏事吕尚书震震荐其□授礼部主事进郎中苏郡由永乐以来长吏冶状□着　朝廷屡遣吏督责无效宣德初以雄剧十郡缺守慎择良牧尚书胡忠安公等遂举锺典苏郡复请赐勑以便行事乘传赴郡锺固巳洞灼郡弊莅任吏胥抱案牍请署以尝锺锺默然若无能者既三日吏复请署锺曰若谓吾不事事耶历举三日牒无一遗互摘其间某故出入若失出入隐窜颠倒立取一二辈即庭下扑杀之僚属震栗锺因并举僚属贪虐懦者立黜之摉逐胥属主文积蠧置通关勘合簿以防诈伪卫卒久暴横痛加绳禁郡体始尊严势家侈恣不法乡里武断咸取杖杀之而扶惠单弱置善恶二簿察民善恶者籍其名既施行则着列以示劝惩婚丧不时者召谕反复而峻其校督刑罚民畏而感无不从令锺既达而果又素忠直简在　上心故凡所论列悉赐施行郡田有官民之别官田租额特重锺拟奏求减焚香自祝或动以祸福不顾疏上卒得所请凡奏减省重额正赋田粮七十二万一千有奇募民开垦荒田起科以免逓年包荒之粮至十四万九千五百有奇停征渰没田粮二十九万五千免旧欠粮草钞数百万锭罢平江伯董漕岁取民船五百艘免买船米十五万一千八百石疏免诏买□阔白三梭布七百疋银数千两奏革倭船征需无□请浚瀹水道淤塞辩明平民诬入军者千八百余家招复逃亡三万六千七百户凡所罢行皆纲纪大务民到于今受其赐尤重于事神社稷山川龙母泰伯伍员范仲淹诸祠宇皆拓而新之享献诚悫雨旸祈祷辄响应兴崇学校敬养才哲荐拔孤寒有起家近侍者刚敏敢不慑权要度量廓如　朝廷累有褒劳述职陛辞　上锡宴赐诗恩宠甚至而以苏人仰藉倚父母不迁其官锺亦无倦意久之丁内艰去任民上请乞还锺治复除仍旧任正统五年九载满去阖郡之民上章乞留往叩阙者八万余人遂再遣还任欢然若赤子之得慈母也七年无疾卒于位民益哀之 

　　○吴中故语 

　　况公锺木江西人实姓黄氏初以小吏给役礼部司僚每有事白堂上必引公与俱有所顾问则回询于公以荅尚书吕公震奇之因荐仪制主事　仁宗宾天　宣宗在南京当遣礼官一人迎　驾众皆□行吕尚书以公就命公挺然出曰是固非我不可锐马驰七昼夜至南京　驾发公纱帽直领革翁鞋步扶版轿行千余里不辞其劳　宣宗怜之勑令就骑□至顿次则巳先谒道左　宣宗由是知其忠勤可用时承平岁久中使时出四方络绎不绝采宝干办之类名色甚多如苏州一处怕有五六人居焉曰来内官罗太监尤久或织造或采促织或买禽鸟花木皆倚以剥民祈求无艺郡佐县正少忤则加捶挞虽太守亦时诃责不贷也其它经过内官尤横至缚同知卧于驿边水次鞭笞他官动至五六十以常矣会知府缺杨文贞公以公荐而知苏州有内官难治乃请赐勑书以行文贞难其事不敢直言乃以数母字假之以柄下车之日首谒一势□于驿拜下不荅敛揖起云老太监固不喜拜且长揖既乃坐与之抗论毕出麾僚属先上马入城而巳御轿押其后由是内官至苏皆不得挞郡县之吏矣来内官以事杖吴县主簿吴清况闻之径往执其两手怒数曰汝何得打吾主簿县中不要办事只干汝一头事乎来惧谢设食而止于是终况公之时十余年间未尝罹内官之患也然况公政特尚严峻故时有以轻罪而□死者□史某廵按在苏况适过交衢中拱手而过不下轿径去人乃衔之竞以谤故久抑遏不迁至九年复留守卒官然苏州至今风俗淳良则皆其变之也至于减三分粮当一代军则其惠泽之在人者不小也然其初非吕尚书之荐　宣庙之知杨文贞之助则安得如是而九年之间使不满而他徙则其政未必告成若此也 

　　○松江府知府安肃赵公豫传（顾清） 

　　顾清 
　　赵豫字定素保定安肃人洪武末以生员督赋守城永乐丁亥授泌阳县主簿未上擢兵部主事升员外郎丁内艰起复洪熙初升郎中宣德庚戌奉勑知松江府时戌兵骄甚豫择其甚者杖而配之边众遂帖服于是一意抚循与民休息困竆耄穉至者咸得尽其情择名家子谨良者吏训以礼法不威而严下亦不忍欺寡嗜欲绝游燕每诵范文正先忧后乐之言曰此吾辈所当去也以吴俗尚琴奕喜玩好见之未尝一寓目轻徭役节冗费奏减吏员十五如此者十余事廵抚侍郎周公忱有所经画必与之议而后决民阴受其赐而终不自言有及之者则曰此廵抚奉宣德意豫何力之有尤重儒术待学官必以宾礼至要途显人亦不逢迎也满考吏民数千人请留增俸正三品复任前后十五年清静如一上下皆化之刑狱大省请谒路绝每视事惟一吏侍旁数卒肃□阶下若僧寺然尝入京教授庐陵孙鼎画一鹤□且曰公政若大车行乎平陆巨舰泛乎安流信古之所谓长者而循吏也时以知言正统十年吏□论天下有司治行尤著者十一人豫在上列诏宴于午门赐织金衣一袭缙绅荣之及致仕去青民攀拥不得行留一靴以识遗爱教授王礼作去思文刻石崇德堂上今从祀先贤及配食文襄公祠公每见讼者非急事则谕之曰明日来始皆笑之故有松江太守明日来之谣不知讼者乘一时之忿经宿气乎或众譬解因而息者多矣比之钩距致人而自名者其所存何啻霄壤 

　　○镇江府知府郭济传（朱睦木挈） 

　　朱睦木挈 
　　郭济字泽民河南太康人也性沉静寡言儿童□父母宗族咸奇之年二十举乡试第一明年会试不第拜定州司训九年遭艰起复改开州两郡知名之士多出其门永乐末　昭皇监国济被荐拜左春坊左司谏宫僚覩其威仪端雅皆称得人是年秋七月　昭皇嗣位以济滕王纪善居数年多所匡正会交趾梗化济自纪善改行人往使其国济示以顺逆之义而强梗者稍稍驯化及再使卒致酋长款贡　上悦特加褒美正统初迁镇江知府两考俱以最书年七十余卒于官 
　　论曰王公子清在郑郭公泽民在滕皆以谏诤论议斐然可述当是时诸王虽有恣心隐慝犹存畏惮而不敢肆也其后子清由长史入户部侍郎泽民由纪善累迁镇江知府自此法弗行则傅相者率老死王国不得齿于有司而铨衡遂多以耄昏者置之故利禄之谋炽而谏诤之风衰如此欲侯国弗奸于法难矣今诚欲恤宗保国当仿汉去择京朝官之有行谊者则授之搏通古今者则授之考其殿最均其劳逸出傅相入公卿庶不失　祖宗立法之本意矣 

　　○安庆府知府洛阳周公济行状（李贤） 

　　李贤 
　　公讳济字大亨世家洛阳曾大父讳文质大父讳诚之俱隐德不仕父讳礼礼以不羁之才远涉江湖间公既冠永乐丁未春自入郡庠弟子员博学强记因读谕语至父母在不远游章味定省旷而音问疏之语愀然不乐曰父在数千里之外几星周矣若之何而不往省乎即弃学徒步以往再越月抵闽适遘疾巳危一见公遂愈乃奉以归复入学曰方寸定矣于是刻苦不知寒暑者累年遂领河南甲午乡荐赴太学学业大进寻历事乌台会蠡县豪民殴人至死赂同行证一老人巳问未决公讯其情有疑既二日乃得豪民状遂出老人阖院异之闻于都堂自后狱有疑必委公无不得其情者适有中官陈姓　宣庙极宠之因有过大怒送院鞫之御史严继先辈莫测　上意咸避之公曰何以避立讯成狱都御史刘观由此注意于公会御史缺员以公属吏部补之公以目疾不就宣德戊辰夏遂除江西都司断事初狱有轻重惟都指挥是决公曰此吾职也彼何与焉虽盛怒执愈坚既久服其公反加礼焉藩臬巨公由是皆重之癸亥春以父丧去位居家不作佛事一从文公家礼乡人咎之谢曰仆儒者流安敢从佛因叹曰昔程子之贤亦不能化况我辈乎服阕调湖广都司正统改元秋用当道者荐拜监察御史立朝有蹇谔风士大夫之改观二年冬镇大同中官郭姓者以豪横僣度闻于朝廷勑一御史往廉之先往者不得其情复以公往乃微行代负刍者入其宅尽其违法状朝廷嘉之明年春御史出廵宣府者以边情剧不能处分遂自经欲遣能者咸曰非公不可公既至边将之敛迹边务一清四年夏以母丧还家躬修茔域见艮方多砖公曰此必古者不封之墓即掩之因增土数尺是夜梦一老人衣冠甚伟揖谢曰感公修吾宅问其名乖崖也既觉悟曰乖崖乃张咏之号巳而考之实葬其地公之诚能感鬼神如此七年春服除复受命往廵西蜀威州土官董敏王允雠杀累年不解势愈大朝廷勑公率方镇兵数千至其境公曰朝廷本意欲安之抚之不服然后加兵末晚也吾不忍其肝脑涂地乃令人赍榜往允沉思之书囮字于榜尾令持还众不解其意公曰此非难见囮者诱禽鸟之媒也意谓诱而杀之耳复释此意原以诚信允大惊曰非凡御史也即投服以马数十令子弟入贡赎罪敏亦愧服一方遂安朝廷嘉劳之十年秋复□凤阳逢岁歉民多窘于食公叹曰此地民饥甚辄开仓赈之然后闻于朝有司危之公曰以此得罪甘心焉若俟报何啻穿井以沃焦釜邪民赖全活者数十万事竣会安庆以人民饥食流离闻且报无贤守之故于是大臣咸推公十一年夏出守安庆至之明日召阖郡父老问疾苦皆流涕曰此处三岁不熟矣以子女易食满载而南者无虗日公即分命止其舟借漕运粮以济之子女得存者不下万余连章恳陈岁荒民流之故复乞停税朝廷俱从之首访余忠宣公祠巳毁矣公叹曰余公昔镇安庆保孤城于七年之久仗义死节有功于名教今乃无祠非缺典乎遂与僚属各捐俸立祠民之乐从者甚众俗尚奢亲没不葬者数百家女聘未归者千余家公乃出令示期违者罚之贫者助之不两月无留焉闽中寇起天下骚动安庆贫民亦欲乘势聚众强取富民粟富民以盗讼于公公曰此非盗也乃贫耳即碎其状晓于民公曰得其榖者报以数吾代偿之贫民闻之感愧遂解散暇则集职行录以验政之得失栉垢爬痒务苏其困民赖之如父母焉工部尚书周公忱廵抚畿郡独虑安庆岁必数至亲综理自公下车之后曰吾无安庆之忧矣在任三年以疾卒六县之民之罢市巷哭若亲丧愿扶柩至洛阳者数十人视古之循吏亦何愧焉公人谦恭不立崖山外和内刚事上接下交友无不得其欢心风流酝籍善记子籍凡事必究其出处虽隐僻事亦精到喜清谈遇知巳对酒达旦不寐友人论文忽闻公语即窘复开之识量过人能用其智所谓豪杰之士也生于洪武丙寅卒于正统己巳寿六十有四 

　　○庐州府知府孟公玘墓志铭（林俊） 

　　林俊 
　　国家武戡文治蕃育休息垂百年理极乱始于是乎有土木之难孟主事玘首受刃矢贯其臂堕丛尸中濒数死不□公起正统己未进士历户礼主事有风力名戊辰邓茂七寇沙尤蹂闽之下上屠戮如刈草菅我师失利势益张公陈攻守至计集三省之兵屯潮阳屯江山大兵出铅山蹴延平诸路并应笱鱼罝兔谁则逃之朝参用其议命将出师己巳六月神机之兵扼顺昌俘茂七以献沙寇平上杭银冶疲人衅盗岁输率不当岁费公言当塞竟塞易储之议章郎中纶锺御史同争尤力同杖死纶死复苏幽之狱公继有言自分茅焦之满人数而祸偶无奇隐悟固然耶　英皇帝南内三年羣臣无得一朝谒公因旱极言忤　旨知莱州又知庐州治本古意宣化流而郡几无事平生述作盛山房类稿其什一存者字延振号静斋孟出临淮徙铅山祖德浙东金牌元帅归附我　太祖立战功既守闽城之太平坊家焉父文叔封户部主事公生永乐壬辰正月十有八日卒成化丁亥九月二日 

