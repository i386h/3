<!-- { "loadSidebar": true } -->
　　呜呼是维吾友述亭刘君之墓盖予以万历壬申谢事归田后十年而君亦致仕归予畴昔不自揆窃有志于圣贤之学顾求友于郡中虽相与讨论者永尝乏而真切为巳决志密修必期特立于宇宙间者鲜其人焉及君归居郡城于予为比邻而君生有至性世味泊如翛然在尘埃之外其笃志于学不事言说而潜精默会务究极全生全归之理若饥嗜甘美津津焉毕力不少懈也予乃与君订月会于智度西原尝竟日静对不谩发一谈第时出所疑密相质证君每以所自得微引其端以示予予因君夹持启迪得竭其绵力以粗闻正学之绪余者皆君之赐也今君先我而逝予哀即未敢自怠亦安所仗以救予失而匡策其不逮耶君讳学朱字道明姓刘氏先世讳子仁洪武末自安成三舍徙郡北真武山之阴遂为庐陵人传六世讳英谅赘于郡治前生三子季讳鹏号□庵君之父也母周孺人君兄弟三人长廪生学周□学张君其季也始生七龄而孤家产素薄赖兄周□之治博士业而君颖悟过人又醇朴无他俗好一意诵习攻词艺有声巳游郡庠嘉靖戊午遂□□□未几二兄相继卒君上奉寡母下恤二孤侄曰□□俊贤竞竞焉孝慈惟谨屡赴春闱不第乙丑就选为淮安桃源教谕督学御史耿楚侗先生深器重焉隆庆丁卯典山西试拔士称得人升翰林院孔目寻升都察院司务得赠隐庵公如其官君以奉母宦邸去家远无以伸侍养之欢因告改南得为南刑部广东司员外郎晋福建司郎中万历丙子谢病归始卜居郡城之北侄俊儒补邑庠生弟子俊贤为郡椽君□喜曰吾二兄有后不坠先人足慰吾母吾可无世虑矣君巳绝意仕进戊寅春周孺人曰汝方强仕之年而吾尚徤可遽自废乎乃勉出补南京兵部□驾司郎中驾司督理船政多积料金君请于大司马以出纳专委主政而郎中特总其数乃竟以执丈军地为县令所构大司马印川潘公特为疏白君遂致仕归适周孺人丧既襄事一以治心缮性会友力学为事杜门扫车丸攻苦茹淡不异儒生室如禅舍时时出智度西原联聚求益必徒步往返于郡邑大夫不以一刺渎谒与宗戚里人煦煦焉淡交而普爱事至惟平心顺应无少矜饰虽迹在阐阓而神栖物表人人乐亲即市童野老莫不信其为醇静君子也于书不泛览独取其切于身心者细绎而服膺之不厌亦未尝操笔为文字时有应酬率直吐其衷一根于理而巳先后直指使钦向其高风特表其庐曰理学名儒曰清修笃行然君所致力造道之深则或非凡近者所可易窥也君之学始由释门而入久之一归宗于孔孟尝曰性本无二学宁有多岐哉惟学者执见分岐自生惑障耳疾革郭君往省手出二绝以示其一曰三教原来共一流那堪学子执方修吾今巳信还源诀不悟无生不可休其一曰无生一窍窈难投多把生机作尽头不识神凝机动处开花便是落花秋此可以见君之学矣 

　　◆主事 

　　南京兵部车驾清吏司主事歙县曹公深墓志 铭（吕柟） 

　　○南京兵部车驾清吏司主事歙县曹公深墓志 铭（吕柟） 

　　吕柟 
　　予戊辰同年进士未仕而卒者二人焉顺天之姚畏卿定远之张吉甫初仕而卒者则歙之雄川里人曹君文渊也三人之材行皆卓伟不羣乃皆早逝不大显于时至今同年论及辄痛惜而于文渊尤甚焉文渊生有奇质方四岁母汪安人殁即知哀痛如十数岁儿稍长诵习小学诸书日记数千言事继母周安人尤极孝敬周安人病尝祈以身代之于是父都宪公南峰先生遣之师事岑山程先生求圣贤之学即知居敬穷理用心于内及为举子业辄出人意表他日应天诸生有忤时贵者督学先生试以畏大人之题都宪公亦命君作语有使为大人者徒知人爵之烜赫而不知天爵之尊荣则亦无足畏以后时贵闻之屈服弱冠游郡庠与沙溪汪以正为莫逆交讲学白莲别墅造诣日深时都宪公□知湖广之宝庆府君屡奉之书劝以牧爱为急无怵祸福又曰大人清白荫及子孙后必有食其报者他勿计也正德丁卯君举应天乡试之魁明年即登进士时宦官八党方炽而刘瑾尤横君遂率同年百人抗疏乞　皇上总揽干纲以正瑾专权之罪有旨罚跪午门前者五月时方酷暑而君素体弱自是益羸瘠矣己巳授南京兵部车驾司主事于是南峰先生即以其往日所寓书次第授之曰儿惟不念乎事我者以自处吾无虑矣亲友闻之咸称曹氏父子之贤过人远矣君莅任即裁抑进鲜快船及举行清理屯田数事部尚书甚器重之方望其远到也时汪以正适业大学染疫疾乡人莫肯往视君即驰至其居躬治汤药与同起居者半月汪病亟泣曰吾仅一女柰何君曰当聘为吾儿栋妇于君后事有深在无虑也卒皆如其言然君竟亦染疫疾于是年十月一日卒于留都官舍距生成化辛丑年纔二十九岁也自大司马以下哭临皆尽哀呜呼使君不死即未盈百岁迟三二十年其所建立禆益国家者今当与古之大贤巨公侣矣乃天夺之速如此诸同年所甚痛惜者此也君讳深文渊其字也高祖关一望于雄州曾祖宗一以隐德重于乡寿满一百年配某氏祖以能封南京户部主事南峰先生讳谋字应麟官至都察院右副都御史在弘治正德间有勋绩君配程氏足克内助□□□□□县庠生光大君志其在斯子乎 

　　焦太史编辑国朝献征录卷之四十三 

　　●焦太史编辑国朝献征录卷之四十四 

　　刑部一（尚书一） 

　　◆尚书一 

　　刑部尚书周祯传（雷礼） 
　　刑部尚书钱唐传（雷礼） 
　　世家宝传（朱睦木挈） 
　　刑部尚书端木公复初传（宋濂） 
　　刑部尚书程徐（雷礼） 
　　刑部尚书李公质传（黄佐） 
　　嘉议大夫刑部尚书宣兴吴公云传（李应祯） 
　　资善大夫刑部尚书洛阳开济传（国史实录） 
　　刑部尚书杨公靖传（潘埙） 
　　刑部尚书暴昭（雷礼） 
　　刑部尚书侯公泰传（郑晓） 
　　刑部尚书赵公羾传（李濂） 
　　资善大夫刑部尚书建昌魏公源神道碑（王直） 
　　荣禄大夫太子太保刑部尚书长洲俞公士悦 传（王鏊） 
　　刑部尚书刘公广衡传（王时槐） 
　　资善大夫刑部尚书万安鄮公墓志铭（李贤） 
　　荣禄大夫刑部尚书谥康僖陆公瑜神道碑（何乔新） 
　　资善大夫刑部尚书谥恭毅王公槩神道□□（商辂） 
　　刑部尚书董公方墓志铭（周洪谟） 
　　太子少保刑部尚书赠荣禄大夫少保谥庄敏林公聪墓志铭（彭华） 
　　资政大夫□部尚书□□□公铭行（杨□□） 
　　刑部尚书椒丘何公乔新传（蔡清） 
　　刑部尚书何乔新 
　　资善大夫太子少保刑部尚书彭惠安公韶神道碑（林俊） 
　　刑部尚书程徐（雷礼） 
　　光禄大夫柱国少保兼太子太保刑部尚书赠 太保谥庄懿闵公珪墓志铭（王鏊） 
　　故刑部尚书致仕东湖屠公勋行状（顾清） 
　　荣禄大夫刑部尚书谥庄僖韩公好问墓志铭（谢□） 
　　资政大夫刑部尚书远斋王公鉴之墓志铭（顾清） 
　　光禄大夫柱国太子太保刑部尚书□□□□公钟墓志铭（王守仁） 
　　太子少保刑部尚书致仕晋阶荣禄大夫刘公璟墓志铭（杨廷和） 
　　□故光禄大夫柱国太子太保刑部尚书张□子麟墓志铭（严嵩） 

　　○刑部尚书周祯传（雷礼） 

　　雷礼 
　　周祯字文典应天府江宁县人元末兵起流寓江湖间庚子年王师平伪汉入仕擢江西按察司佥事吴元年升大理寺□本年升大理寺卿十二月诏祯同省台李善长刘基陶安定律令　上谕善长等曰立□贵在简易使人易晓若条绪繁多或一事而两端可轻可重奸贪之吏得以夤缘为奸则所以禁残暴者□以贼良善非良法也卿等宜尽心参究凡刑名科目逐一来上吾与卿等面议斟酌庶可以为久远之法又谓刘基章溢并祯曰纪纲法度为治之本所以振纲纪明法度者则在卿等尔等执法上应天象少有偏曲则纲纪法度废弛而民不得其安况或深文以为能苛察以为智若寗成郅都周兴来俊臣之徒巧诋深文恣为酷虐终亦不免若于公阴德子孙乃致贵显天道昭然深可畏也洪武元年八月设六部升刑部尚书本年改治书侍御史及建广东行中书省□参知政事开省之初州县正员多缺广州香山县□徙在莲峯经兵燹而废县丞冲敬访在城故址经营廨宇县治既成百务悉办流移四集狂寇□至敬率民悍御寇乃遁去县民赖敬以安竟以勤死祯至即祭之雷州同知余骐孙开设府治增筑沿海堤岸揭阳县丞许德增辟公署核实田亩上其册籍祯加旌赉知廉州府脱因蒙古人也招徕流民农皆复业知惠州府万廸兴废举坠不受私谒乳源知县张安仁改建县治创立城池学校抚绥流徙清远知县李铎勤政兴学归善知县木寅剏立诸司廨宇长于抚恤皆上其绩会下诏开科祯豫聘名儒以待考试洪武二年冬十一月刑部尚书世家宝坐黜　上复召祯为刑部尚书三年以年老乞致仕 

　　○刑部尚书钱唐传（雷礼） 

　　雷礼 
　　钱唐字惟明浙江宁波府象山县人博学敦古行洪武元年举明经陈王道数千言雅称　太祖意特授刑部尚书二年诏孔子春秋释奠遣使降香出阜改庙于仲月上丁致祭京师免祀天下不□□□□上言孔子百王宗师先儒谓仲尼以万世为□天下祀孔子天下共遵其教报本之礼不可废也时修孟子节文并议废其配飨唐论之尤力　太祖皆从其议一日召讲虞书升座而讲或紏唐草野不知君臣礼唐正色曰以古圣王之道陈于　陛下不跪不为踞又常谏宫中不宜揭武后图忤　旨待罪于午门外终日　上悟赐饭即命撤图本年致仕 

　　○世家宝传（朱睦木挈） 

　　朱睦木挈 
　　世家宝者临颍人也其先出蒙古姿貌丰整有文武才本姓初仕元赐姓世至正末以集贤院学士守胶东登莱诸郡洪武元年大将军下山东遣参将传支德取莱阳正月丙子家宝藉车马之数同佥院王世隆等诣降　上嘉纳授之大理寺少卿是年八月始设六部以家宝为礼部侍郎二年升刑部尚书未几坐事贬知庐陵召还授兵马指挥司副指挥改两浙运盐使司同知十五年进知陵安府秩满赐致仕还后复召至京师遣赈广东兴宁长乐二县饥民所活甚众二十七年冬卒于家子宁军功授泗州镇抚 

　　○刑部尚书端木公复初传（宋濂） 

　　宋濂 
