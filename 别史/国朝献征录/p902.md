<!-- { "loadSidebar": true } -->
　　弘治庚戌春先南郭君守延安入觐巳事言于太宰三原公曰郡洊荒之后士大废学无良师焉尔请选省试中乙榜者署学职三原公曰守言良是命选司识之且择其优者往夏诸君怀檄至教谕延长则郑人杨怀思善甘泉则崇庆李先生讳徤字子干清涧则阳城张纬大张延川则我时斋先生讳溥字德宏训导肤施则广安苏森茂之绥德则中江彭万里衢亨阆中杨汯惟深先君咸宾之俾大敷训十余年间延安科第遂与西安伍先生纯必重义吶言敏行不华貌狥词善朱氏诗发意指物章榷字炼文驯典隽永味长既教延川先君又令署篆郡中学以教他士铣甫成童获执汛扫之役又署延川县事平赋简讼郝氏起大狱无能决者先生鞫其实悉刑之其兄弟叩神诬讪旬日兄弟死于瘟任将九年丁外艰归乡里诸生别皆哭失声服阕晋南监学正再晋庆府右长史乞归养不遂遭母丧后寘□叛逆瑾矫旨罚赎米四百石人谓以米价之半赂瑾则免先生竟输米两治丧遵行家礼服阕至吏部冢宰邃庵曰□生在搢阳我贤徒在秦我良属在庆府刚傅不以忧还寘鐇无变矣补秦府右长史先生操履修洁临事介直自王以下咸敬信念长安李盘尝训导稷山岁往祭仍粟其妻子以其暇修稷山志征实明典示政学之矩不幸遇疾而卒正德丁丑正月十有一日也享年五十有五疾革作遗命曰吾后者其读书以明道安分以养德其仕者勿扰民而剥之勿厚殖产骄惰其子孙  

　　○襄府长史林先生光墓表（湛若水） 

　　湛若水 
　　周公而上其道行孔子而下其道明其道行者其言微其道明者其行绌是故明者其体乎行者其用乎白沙夫子崛起南方泝濂洛之源以达于洙泗慨然任明道之责当是时得其门而入者惟南川林先生一人而巳矣南川静坐清湖余三十年玩心神明默契大道其质于师之言曰元来四方上下往古来今直是一个充塞周洽无些小欠缺无毫发间断无人□大小远近如一团水相似都滚作一片又各饱满无相干涉前辈谓尧舜事业亦是一点浮云过日今始知其果不我欺实见得则所谓充塞天地之间所谓天地位万物育所谓建诸天地而不悖质诸鬼神而无疑百世以俟呈人而不惑所谓至诚而不动未之有也所谓洋洋乎如在其上如在左右与夫高宗梦说之事朝闻夕死之说方各有着落曾点三三两两看来自家多少快活何必劳劳攘攘都不是这个本色千古惟有孟子勿忘助之语最是不犯手也斯不亦见道之体乎然而言则精而行绌矣先生事竹斋府君如事天其事游太夫人如事地故孝敬行于家庭孚于族尚闻于廵抚廵抚朱公劝驾焉中乙榜教谕平湖迁教授于兖州再补严州所过士习以化而师道尊破规条之说而重以身教化举业之陋而合于涵养去支离之獘而究于一本荐绅考德牧　襄府左长史正国法肃官僚慑奸佞清宫禁立体统一府大治及其既老以礼而退能以正终故方其隐居清湖也人曰未可以仕乎曰吾方求吾志也吾何而易诸及其仕也人曰未可以止乎曰古有贫而仕者乘田委吏所不辞也吾何而去诸新不亦见道之用乎然而行则绌而道明矣甘泉子曰夫道体用一原者也昔者孟子称伯夷伊尹柳下惠孔子之圣于伯夷曰治则进乱则退于伊尹曰治亦进乱亦进于柳下惠曰不羞污君不辞小官于孔子则曰可以速则速可以久则久可以处则处可以仕则仕夫圣之德亦大矣而直于进退仕处久速之间言之何耶明体用之一原而变化不居也故即用可以观体矣即体可以观用矣即体用之全可以观人矣□川先生之学其盍亦以是观乎若其赞述有乎文词其行实存乎家乘余持撮其大者表而出之庶来裔有观焉先生讳光字缉熙子二人长时表医学训科次时衷乡进士能继家学从予游语予□于墓石 

　　○崇府左长史黄君琮墓志铭（顾璘） 

　　顾璘 
　　君讳琮元质其字也先世本抚州乐安人系出山谷后裔大父伯夷公有四丈夫子其季曰度浩君父也娶柳氏居乐安既生二子曰琼曰瑛成化间应□右之役来南京观都会丰炽曰此弗宜居乎乃附籍上元巳而曰吾忘吾乡乎仍号望云以见志故上元之黄氏自公始居六载而生君颕秀绝出逸而多韵补应天府学弟子员间作平蛮金陵二赋文誉腾起举弘治乙丑进士遣纂修湖省　孝宗实录归拜青田令时逆瑾擅国秕政蔓作君举意高远不矢见矢见与俗俯仰遭忌谪长乐学谕划然叹曰所不足于县令者果予也夫教吾所乐也乃升堂讲授期以其学传诸弟子及瑾诛吏部檄君郯城令时盗寇山东城恶弗可备君至二十日而堑成又三十有四日门圉完民恃无恐谓山东之困獘于马着马政二篇行于官作问官祠祀孔子及郯子自记大抵欲学者知孔子之圣由问学至也升横州守益练牧惠之体民无隐瘼得秦少游海棠桥址于荒墟乃拓置堂宇以风起夷俗擢拜岷府左长史以柳夫人年高再疏乞养侍奉之暇灌园艺圃泊如也及柳夫人卒致哀尽礼且痛望云公先丧时贫不得悦合窆若堂之封服阕直　今上继统谓王傅宜重故君复有崇府之命方抉汗振颓输其嘉猷昊天弗吊中道摧殒呜呼哀哉夫文与政弗兼久矣君抽思则藻展事则练其可谓通才者与然用不副才年不副用斯天之靳也唯文烨烨可以永世所遗诗文若干集曰宗说曰求志稿曰行义稿曰楚征日录曰青田稿曰谪游稿曰郯城稿曰岭南日课曰续课曰东归稿曰乞养堂稿生于成化庚寅十二月十九日卒则嘉靖甲申二月十七日也子二伯畊仲牧 

　　○徽王府左长史吴公稷墓志铭（陆树声） 

　　陆树声 
　　嘉靖四十二年八月二十二日石湖吴先生卒郡邑士相与咨嗟太息曰耆哲逝矣巳而督学麻城耿公吊其庐出先生遗编读之乃采士议跻祀先生于乡贤呜呼先生所谓有道君子也讳稷字舜弼学者称石湖先生幼颕敏长凝重端悫见者伟之年十五执父丧如礼巳治经属文名籍起郡守宜春刘公督学莆田陈公所奖识弘治辛酉以儒士应试明年补郡诸生正德癸酉领乡荐甲戌第进士谒告归卜筑城东杜门绩学着清望丁丑上铨部授金华府推官未几调惠州嘉靖甲申迁荆王府左长史己丑进四品秩庚寅疏请侍养丁内忧乙未除服改徽府己亥先生致仕归先生敦行笃古于吏治鲜缘餙然筮仕金华以廉慎称比谳详恕属邑永康武义民嚚讼先生严法禁移其俗武义林丞有年者以谏左官民构诬力白之寘豪民犯令者于法坐是咈上官意移先生惠州始至署郡篆裁冗偫革滥役疏系囚置规过柜于门立保甲以诇盗中丞聂荣襄公下其法于诸郡愽罗民以啸聚伏法治者株连赖先生辨释狱解海豊令某以墨黜恃援视事故露檄逐之去国辅亲藩引谊规正进贤王箴芸窗赋以寓讽尤严惮之其慎职类若此平生锐意闽洛之学在金华日谒章文懿公于家因事请益及来惠州庄渠魏恭简公以督学至敷教廸士尤委重先生而谷坪李先生会言事谪丞通衢惠属也相与研析道玅征诘异同久之有得因梓行二先生所说式诸士致力于闲邪求仁以弘体验自谢事归著书谈道非公事不入城府有司延乡饮大宾间一赴之布衣粝食颓垣敝宇处之充然居闲宴坐一室扶策伊吾意得即口占一咏惟陶写性情不若词人琢句工也家庭雍睦笃伦理推先业以居从兄逆养寡姊终其身月旦望夙兴谒先祠遇时祀必斋戒致虔罔寒暑间接人盎晬可亲至审义利不苟一介钩距逆亿米盐握算之事一不经意而钻研问学不愒寸阴岁癸亥先生着衍寿编见者以卫武公抑戒拟之未几先生逝矣先生生成化壬寅二月九日享年八十有二平生所著有自得园稿宦游稿石湖漫稿破愚录史纲纂要藏于家而皇明正学编尤裨道脉云先生生而近道薄嗜好褆身清白步趋不越绳尺自蚤岁力学暨游岭东切磋于庄渠谷坪二先生参互考证既而谷坪往返虔台悉所闻于阳明致良知之说以相剖质先生潜思密会究其指归葢服膺四十余年而要之所得于深造默成则求仁之功居多予尝侍先生见其气貌淳厚语吶吶不出口至诵说理道称引当世名辈言纚纚使听者兴起郡中士谈理学者自先生始先生尤善引后进孳孳不倦予与杨太常朋石习闻先生教先生折辈行与之交先生既葬朋石状而余志铭 

　　○德府左长史周公积行状（赵镗） 

　　赵镗 
