<!-- { "loadSidebar": true } -->
　　陈友谅沔阳人本谢姓以祖赘于陈因其姓父□才黄蓬渔子也友谅生而膂力过人闲习武艺尝代县吏书狱会罗田徐寿辉兵起往从之寿辉使隶元帅倪文俊部友谅心不能平元至正十七年九月文俊谋杀寿辉不果奔黄州友谅因乘衅袭杀之并其军自称平章时　太祖驻节金陵二年矣十八年友谅陷安庆元守臣余阙死之夏四月破隆兴路及瑞州五月政邵武又攻吉安路进破抚州八月破建昌路九月破赣州十一月破汀州十九年三月遣兵略衢州复破襄阳路六月复遣其党王奉国攻信州守臣伯颜不花的斤死之初徐寿辉闻友谅破隆兴欲徙都之友谅不从至是寿辉因引兵发汉阳南下江州友谅阳出迎而以伏兵尽杀其左右居寿辉江州友谅自称汉王置官属二十年四月友谅挟寿辉自枞阳攻池州城陷时张德胜率我师往援乃设代败之遂复池州开五月友谅犯太平城陷杀其守将花云初太平陷友谅益骄恣不欲诎寿辉下乃阴遣其党杀寿辉遂以采右五通庙行殿称皇帝国号汉建元大义值大雨如注羣下立江岸草次成礼仍以邹□胜大师张必先丞相乃率众还江州声□东丁建康震动计未定刘基曰如臣之计莫若倾□库开至诚以固士心且天道后举者胜宜伏兵俟隙而击之取威制胜以成王业在此也　上深然之于是遗胡大海以兵直捣广信制其后而以指挥康茂才与友谅旧召使画策茂才有老阍尝事友谅遣令赉书伪降约友谅至江东桥呼老康号以相应友谅得书信之如约至江东桥呼老康不应始悟阍者绐已即率舟师趋龙江　太祖命诸大将合击之于石灰山杀僇相当冯胜率敢死士直冲其中坚大破之友谅仅以身免追至采石复与大战友谅复败而遁遂复太平降将张志雄献取安庆之策我师遂进克安庆友谅奔还亡何友谅遣其将张定边复陷安庆二十一年八月　太祖督诸师舟师乘风遡流而上至安庆乃命俞通海赵德胜私潜以精兵捣其水寨大破之长驱向江州友谅挈妻子夜奔武昌我师遂克江州乘胜进拔蕲州旋师攻安庆下之友谅相胡廷瑞见江州巳破遣使诣军中请降平章祝宗亦以南昌降二十二年正月　太祖命宗从徐达征武昌宗中道叛回据南昌四月始定其乱　太祖曰得南昌是去陈氏一璧因命大都督朱文正统元帅□德胜等往镇其地二十三年四月友谅见疆场日蹙大怀忿恨乃作大舰来攻洪都自必胜计载其家属百官空国而来以兵围城兵载竹盾御天石用云梯等攻具百道攻城文正城上发炮石擂木火箭敌不能当乃昼夜环攻文正随方应势前获甚众巳而德胜中流矢死被围日久音问不通文正遣千户张子明告急于建康敌攻城益急文正遣卒号舍命王者诣友谅营诈约日出降友谅信之缓其攻及期城上旗帜一新至暮不出友谅乃缚舍命王于城下杀之文正坚守以待援至初子明取渔舟夜从水关出昼潜夜行半月始达建康见　太祖具言其故　太祖曰归语文正但坚守一月吾自取之子明还至湖口友谅兵所执友谅使呼文正出降子明至城下呼曰大军且至固守以待文正闻之守益坚敌竟莫能破七月丙戌　太祖亲帅诸将发舟师二十万进次湖口自友谅围洪都至是凡八十有五日闻援兵至即解围东出鄱阳湖以逆我师丁亥遇于康郎山戊子我师分十二屯徐达常遇春等诸将击败其前军俞通海复乘风发火炮焚敌舟二十余艘军威大振友谅骁将张定边奋前欲战常遇春射却之廖永忠即以飞舸追定边定边走身被百余矢士卒多死伤己丑诸军接战至晡东北风起复以七舟载苇荻置火药其中乘风纵火焚其水寨舟数百艘友谅弟友仁友贵及平章陈普略等皆焚溺死者万余人庚寅永忠通海等以六舟溧入鏖战敌联大舰拥蔽悉力以死拒有顷六舟飘飖而出势若游龙我师见之勇气愈倍合战益力敌兵大败友谅夺气辛卯张定边吹挟之退保鞋山我师所扼不得出敛舟自守见岁我师渡胶浅泊于左蠡与友谅相持者三日八月八日我舟入江驻南湖□水陆结营刘基期以金木相犯日决胜负敌舟不敢出粮且尽壬戌友谅计穷冒死突出欲由禁江口奔还武昌　太祖麾诸将邀击之舟联北随流而下自辰至日西力战不巳友谅是日中流矢贯□及□而死枪其太子善儿友谅自称帝至死仅四年年四十四定边乘夜以小舟载友谅尸及其子理径趋武昌复立理帝改元德寿我师复围之二十四年春正月　太祖建国号大明五月以武昌围久不下乃亲往誓师督诸将击之擒其元帅张必□既而遣□复仁入城谕陈理大义遂率其太尉张定边诣军门降泼张以潭出兵赴援兵败见执遂俱降国亡凡府库悉令理自取城中民多饥困命给粟赈之于是湖广江西诸郡相继皆降乃封友谅父普才承恩侯理顺德侯友谅兄友当归仁伯友直怀恩伯弟友仁追封康山王命有司塑像岁祀焉后普才从滁理徙高丽 

　　○张士诚传 

