<!-- { "loadSidebar": true } -->
　　同年补庵华君之丧其嗣孝子明伯君以书告□予曰先君葬有日其墓志谨以托之司成王公墓表托之司徒马公维是圹中之石未有所托敢以累公矣予复之曰子之先君子为时闻人其葬也宜见于予文虽然昔之有墓志者不必有圹石有圹石者不必有墓志未闻有兼而用之者也且子之先君不朽之托二公足矣又何待于予即予文又何以加焉敢辞明伯君曰先祖母之葬林见素公志其墓邵二泉公实为圹志先祖之葬唐渔石公志其墓张水南公实为圹志复初之先有故事矣其敢隳诸敢以累公矣予曰诚如是是何敢辞按志与表君之行述略备矣于是谨掇君之之大节而着其志君故江南巨家以进士谒铨吏部时礼兵有缺或欲授君君不应于是乎授户部山东司主事满考疏改南得兵部车驾司疏乞休不报升刑部江西司郎中不拜复疏乞休乃得归葢登第三年而授官在职五年而归休终不复出此君之出处也为户部时榷税九江异时关使者沉货自蔑商病曹垢君至洗刷剔澡关政一清尝大书堂后之门曰家人不出料银不入迄事归尚书浦湾王公杲侍郎西陂刘公储秀二河及公宦咸加□赏刘公每举君以为司榷者励及公至亲拜君子寓所以君之能洗曹垢也性好振施家事之日落不以挂意此君之处义利也事亲孝登第时当试馆职君不顾径假差归曰云亲老矣是行也冀得见吾亲耳翰林于吾何有惟得奉亲终以襄大事其它于亲属族友之谊肫肫恳至秦氏妹寡迎归养者逾二十年叔某与其子举人电之葬费皆出君教抚庶弟露无异同母割膏腴田千为义庄以赡族人而肖远祖孝子像于庄中取族人之贤者配食所以风励宗族有恩有义外祖福州知府张公逊居官为清白吏尝令吾邑既去邑人构却金亭以思之既殁而其家几不能自存君既月赒以米复修葺其墓宗伯邵二泉公宝嗣子窭且弱乡人有谋其居者君为请于监司祠二泉公于其居谋以不行此君之处亲属族友也夫事莫大于出处而君于出处明道莫切于义利而君于义利审行莫重于伦常而君于伦常厚君之大节其表表如此君孜孜好学至老不倦每有希贤慕古之心自其弱冠时即考锡产及流寓之贤事迹汇为一编名锡山先贤录葢巳烝烝然有尚友之志既长师事二泉公又及阳明先生之门与海内贤士大夫游如台一所金公贲亨容庵应公大猷吾闽锺阳马公森特为至交其它诗人文士虽尝修宾际通书问非其好也过苏率其子拜范文正公祠见古义庄遗迹慨然慕之噫此岂非君之志而然哉葢其所志者远故不屑于近所慕者古故不赖乎今此予所以特掇君之大节而着其树立之所自以见君志之所存也凡葬圹石居内志次之表又次之圹文阐幽褒潜于体为宜特愧予之不文不能发君之隐德以章于后世然于君之志行知之为详不敢诬亦不敢略也君名云字从龙自号补庵居士直隶无锡人 

　　○南京刑部广西司郎中陈公言墓志铭（王家屏） 

　　王家屏 
　　嘉靖乙丑徐分校礼闱士得今宫谕陈君公望为举首则莆秋官大夫石溪先生子也先生讳言子宜昌别号石溪其徙居莆自唐清远令公枢始宋有尚书公仁璧仆射公靖并为名臣明兴则参政公观以文学受知　高皇帝尝召备顾问未及大用卒观生乡进士熊熊三传为淼淼生槐峰公宣则先生父也母为黄孺人先□少颛精力学文誉籍甚初试有司不利气岳岳不少挫向往益坚家故贫尝授徒连州州帅与先生善有持重贿凂先生白事者先生叱止之曰贫吾分也吾不能以此自蔑敢用蔑人其志操如此嘉靖丙午魁省试明年丁未再魁南宫遂成进士大宗伯泰和欧文庄公雅重之请于铨曹以先生为邑令先生治泰和务伉直行一意有所兴除不为豪右骫法尤耻伺上官指巧为迎合抚台某猎贿所邵阴属公为购书先生阳若弗愉也者而束书露馈之某大恚谋螫先生先生因引疾谢不任请就教职得浙之湖州湖胡安定公故授徒处也先生至则申约束日切劘诸弟子诸弟子执筴讲业前□为满间□斤弛不检者辄跽之堂下谯让之众肃然敬惮焉巳稍迁国子博士积岁不调会　肃皇帝欲为李都尉立傅政府欲私某子甲太宰建安李公不从竟疏先生名以上于是先生得擢礼部仪制司主事傅李君异时都尉率贵倨骄其师先生独抗颜自尊重务示都尉以礼时论以此高之越明年太宰李公以谗被谴政府修宿憾批根及先生谪倅郴州郴故僻公处之怡然无几微见颜色而职事一切办治暇则进诸士讲艺一如在湖州时会其年与事省闱得今武陵陈中允等六久皆知名士而郴士曾君选辈亦斌斌相继起人多先生之鉴拔焉巳擢知泰州值岛夷讧江淮间幕府请饷甚急先生周爰调剂下不殚民力而军兴亦给州有疑狱所淹系甚众先生讯立出之众驩感若更生寻转南刑部员外郎晋郎中葢骎达矣竟为□者所中用守泰州事坐谤免归归三年而公望登第先生喜曰吾志有托矣因营别墅一区名其室曰怡老堂时卧起吟咏其中泊如也葢优游十五年而卒其卒也正衣冠应对宾客如常一言不及于乱人以为先生素养之征先生性坦率于人无所德怨亦不以德怨望人而内行尤笃母黄孺人卒诸同产累累先生穷年讲业尽以所得资诸孤费无所私仕则又割奉子之者数矣晚而林居稍稍葺先垄拓祀田叙次家乘若干卷曰以此示子孙令无忘吾孝弟敦睦之行也嗟乎先生本用经术显不习为吏以故仕于世多龃龉然其用乃在人伦风教之间视卑卑施于名实末矣要以公望日执经侍人主绍明先生之家学则先生未可谓不遇也子男二长经邦即公望左春坊左谕德 

　　◆司狱 

　　三司狱传（董应举） 

　　○三司狱传（董应举） 

　　董应举 
　　吾闽葢有三司狱云其一为孙一谦一谦者温人也万历戊子己丑间为南刑部司狱能不以狱为利于囚甚有恩故事重囚米日一升率为狱卒盗去饭以不给又散时强弱不均至有不得食者即颂系囚初入狱狱卒驱之湿秽地索钱不得钱不与燥地不通饮食而官因以为市一谦知之一切严禁手创一秤秤米计饭日以卯巳时持秤按籍以次分给食甚均又时时视囚衣弊为浣濯补葺令完善视轻系之尤饿者予囚饭之半囚得不死狱卒无敢名一钱者每曹郎视狱问囚有苦欲言者乎皆对曰幸甚孙君衣食我是时少司马王公用汲闻其事以告郎中蔡献臣久之大司寇就李陆公光祖少司寇琅琊王公世贞皆加叹异欲为之地而一谦巳满三岁考转灵山吏目去矣王司寇赠以诗曰青衫白马帝城西祖道无人日欲低犹有若卢方地赭衣能作数行啼葢纪实也蔡献臣亦以一谦廉而才而迁转非其道作文慰勉之一谦竟不之官径归归至番湖舟中恍然见有请为某地主者与之应答妻子骇之不数日遂卒其后十余年有同邑陈继源继源为大胜关大使关上人皆爱大使不费我钱及迁温州司狱穷者矣亦却例金太守蒋光彦闽人也令兼摄外狱外狱者诸县轻系待谳于府者也继源固辞请属之仓守曰此非司狱职乎继源应曰某未任时此狱属之仓安得尽司狱职乎蒋守笑而罢之及满归至不能供饘粥依老仆以居予深怜敬之又闻其为小吏上计都门时同邑有孙胥者从事京兆府中为主库日盗金钱事觉见继源泣曰吾命在旦夕若能救我乎指其舍壁曰此中皆金钱以此救我未几入诏狱继源尽其金以救孙胥得问遣出狱不死矣而继源贫甚不自为德也继源与孙一谦同里相去二十年并以椽史著名继源今尚镢铄无恙 
　　董生曰语有之木虽长兰则香以予观一谦诸人其行事有士大夫不及者然能得誉于司马司寇不能得之吏部卒而着异岂鬼神固亟于得人耶继源□橐归至不接衣食世固笑之梦旸迁转竟如老卒所料然得齿于贤者廉吏何见不可为也善不遗细诸公有焉不择官而立则三椽谓哉梦旸今为乐民□御吏目云 
　　又有闽县苏梦旸者以岁之丙午来司南都官狱谒予予以一谦事告之梦旸心动至狱问一谦所为一老卒曰孙君则善矣然官竟何如梦旸曰善则善矣何官之云于是尽举一谦所为踵行之而益戢狱卒不使患苦诸囚又恐其夜虐之而莫之知也则监置一锣令曰有虐囚者同监鸣此不鸣者与同罪由是狱中肃然其它践更稽察抚恤病苦法甚备郎中沈珫尝指狱户语曰此故生地狱也苏司狱去吾不敢系人矣旧时囚有死而无为收葬者率置窦中羣犬恣食之梦旸恻然适料囚永有余即白视狱诸曹郎请为槥以待死者诸曹郎大是之相率白巾丞丁公□丁公时视秋官篆闻之喜益发衣帑诸物令梦旸给方色诸囚未几转粤东守御吏目丁公太息曰吾署司寇惟有王郎中绍先及苏司狱耳惜也绍先死而司狱又远迁于是特奖梦旸而资遗之甚厚于语梦旸曰幸矣子之迁也王郎中何如人是万历十九年所奉天下清苦以风百僚者即吾莫敢望今丁公以子并称不其荣乎梦旸曰某则何敢当虽然某闻念经作佛者不为福田吏目何病某行矣于是跳身之粤梦旸年三十余未有子以司狱俸薄不携家其为吏目亦然葢有志者 

　　焦太史编辑国朝献征录卷之四十九 

　　●焦太史编辑国朝献征录卷之五十 

　　工部一（尚书） 

　　◆尚书 

　　资政大夫工部尚书无为薛公祥传（黄金） 
　　工部尚书秦逵传（雷礼） 
　　工部尚书宋公礼传（朱睦木挈） 
　　荣禄大夫少师工部尚书赠茌平伯谥荣襄□公中神道碑（杨士奇） 
　　行在工部尚书李友直传（实录） 
　　工部尚书王卺传（实录） 
　　工部尚书兼大理寺卿赵荣传（实录） 
　　太子少保工部尚书万祺传（实录） 
　　太子少保工部尚书王复传（实录） 
　　资政大夫工部尚书赠太子少保谢公一□□状（何乔新） 
　　太子少保工部尚书贾俊传（实录） 
　　太子少保工部尚书贾公遗事（李堂） 
　　荣禄大夫太子少保工部尚书刘公璋神道碑（林俊） 
　　太子太保工部尚书徐贯传（实录） 
　　工部尚书曾鉴传（实录） 
　　工部尚书李恭敏公鐩传（郭林） 
　　荣禄大夫太子少保工部尚书俞公琳墓志（谢迁） 
　　荣禄大夫工部尚书蒲川龚公弘墓志（李充嗣） 
　　资善大夫工部尚书赠资政大夫朴庵章公拯墓志铭（王大用） 
　　工部尚书赵公璜传 
　　资善大夫工部尚书童公瑞墓志铭（徐缙） 
　　工部尚书刘麟传（实录） 
　　南坦翁屦略（张寰） 
　　工部尚书赠太子太保谥恭靖蒋公瑶神道碑（慎蒙） 
　　新建扬州太守蒋公遗爱祠记（叶相） 
　　维风编 
　　荣禄大夫太子太保工部尚书赠少保谥康□林公庭木昂墓志铭（龚用卿） 
　　少保兼太子太保工部尚书甘为霖传（实录） 
　　工部尚书致仕进阶荣禄大夫承庵胡公松行状（王世贞） 
　　少傅工部尚书雷礼传（潘季驯） 
　　荣禄大夫太子太保工部尚书镇山朱公□□状（于慎行） 
　　资政大夫工部尚书黄涯郭公朝宾墓志铭（于慎行） 
　　资政大夫工部尚书赠太子少保又轩姚公□ 可墓志（沈鲤） 

　　○资政大夫工部尚书无为薛公祥传（黄金） 

　　黄金 
