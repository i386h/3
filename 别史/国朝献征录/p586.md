<!-- { "loadSidebar": true } -->
　　王嘉会字原礼浙江嘉兴人少慱洽负俊声元末累举不苐乃客授松江人温淳和缓后进乐就讲论鼎来者修脡户恒满上海令康伯愚见其诗词敦雅敬礼之引上宾使以文章餙巳吏事会诏举明经嘉会应聘至京　高皇帝命赋诗应制称旨复试其文赏异之除授翰林院检讨洪武十五年九月升国子右司业时宋讷祭酒太学生常数千人嘉会与讷及左司业龚斆严立楷范三人者春秋巳高须□翯如正其衣冠旦夕端坐诸生云集阶下肃然望而畏之以是士类率教多所造就吏部取擢辄能其官上知其劳眷待殊厚十六年冬以老疾乞归优诏调治十七年七月特赐致士未启行嘉会卒于官舍年八十余　上深嗟悼命礼部移文应天府给舟车还其丧及发引之日诏命所在官司备礼祭之 

　　○国子监司业前礼部侍郎刘崧传 

　　刘崧字子高吉安泰和人元季尝领乡荐遇乱不及会试教授乡里国朝洪武三年以材学举至京授兵部軄□□中升北平按察司副使居官以清苦自持坐事输作京师寻放归乡十三年春丞相胡惟庸等诛　上特赐手敕起礼部侍郎未几命署吏部尚书事以疾乞致仕许之巳而　上思其老成宿学遣使以国子司业起之一见欢甚汤以鞍马居位末卜日遽得疾犹强坐训诸生疾革祭酒李敬问所欲言崧曰　天子遣崧教国子将责以成功而遽死乎无一语及家事卒年□□一 
　　上重惜之亲文以祭之曰惟尔有学有行发誉儒林朕嘉尔能屡常擢用迩者遣使君尔司业成均简在朕心期于成效夫何不数日间三然而逝朕甚性焉巳令有司备礼殡殓灵车归葬特以牲醴致祭崧愽学有志行家素贫及贵未尝增置产业居官十岁不以妻子相随清苦如布衣时其北平按察副使携一童往至则遣还每夜孤灯一榻读书不辍至五鼓则衣冠起坐待旦值北平兵革之后招徕逋逃慰安反侧惟务宽厚以存大体尤慎威刑之用遇小人憸狡辄先事防制温颜巽词而见者凛然反致仕而归益自谦下问学之功老而弥笃与人言未尝及官政岁歉其姻族之人不能自飬者辄周给之崧扬历中外尤以文学受知于　上其文雅粹诗有唐人风韵所著有北平八府志东游录岭南录及诗文十八卷藏于家又有軄方集行于世 
　　未竟□卒之后门人私谥曰文穆先生而请□□□尚俟之司空太常且□至矣公生不置侧室止元□张安人与公齐德而善持家家以渐饶公之清操□举寔赖之长子士皋即耀登进士第先公卒次燝次熠皆名士女一孙男女数人绳绳竞爽婚聘皆名族详志中不具载 
　　铭曰二劳负海峻极于天灵气勃发郁才贤凝重如神步趋律凛若秌霜温如冬日学综六艺道贵九流含英腾茂早步瀛洲石渠校书銮坡视草士之楷模国之黻藻推先流辈绝迹权门守冲处约心逸名尊典校两闱振铎四序陆贽匹名阳城齐誉霖望踵武日接虚怀鼎席未正遽赋归来娱乐琴书逍遥泉石但卜由邻不登偃室绝甘分少排难解纷全终延世朋旧族姻夜壑靡常蘧庐非有岿然伊何惟三不朽门墙小子金匮滥竽识其大者以俟特书墨水之阳丰碑岳征于斯文九原可作 

　　○司业吴公源传 

　　吴源字性传莆田县人曾祖凤举愽学多才第宋咸淳元年进士历官宗学愽士入元故官例逼授府县之职凤举强起知兴化县数月辞归扁其堂曰修初以见志源早孤自知力学惇礼好义学士大夫皆推□□至正末举泉州路训导洪武三年复以□□□□□府教授十三年中书舍人林廷纲荐源德行特□□之于是与杜斆龚斆赵民望李佑俱应召至命四辅官兼太子宾客位列公侯都府之次屡降制谕欲其均调四时继令各司春夏季上中下旬而源则司夏季中旬每讲明治政必以得贒才敦教化飬黎元图治之本甚见嘉纳　上间之东苑命五人侍应制联句七言近体一章　上先倡首句曰踞盘龙虎肇豪英五人者遂继之曰五色□云炫日明 
【 臣杜斆】 王气莹然垂景象 【 臣源】 民风乐尔见升平 【 臣龚斆】 山河百二金陵最 【 臣民望】 宇宙千秋帝业成 【 臣佑】 上复继之曰暗忆六朝兴事臣杜斆遂足之曰祯祥未尽□加祯诗成上呈　上念其贒复　诏征赴京授国子监司业未几卒于官 
【 出彭从吾莆阳续志】 
　　侄阳保乡荐国子愽士阳保孙昭成化戊戌进士官终广西按察副使□□曰高皇投戈讲艺征辟名儒吴公起海徼逢掖四□官斯亦曩时版筑挽辂之遇巳余观东苑赋诗泛泛乎卷阿梧凤遗风迹其与诸儒登对曰不敢上　圣主自弃明时其志尚固有以结　主知矣虽不登于大用然以鸿渐之翼振羽上林道承际会与日月并垂不朽岂非千载之一时乎 

　　○国子监司业张公智传 

　　□□ 
　　张智字玄畧延平顺昌人元末父升元以神童□□太学授秘书郎五迁至江西儒学提举智生而聪颕读书过日成诵群儿嬉戏之事必正色端谨如老成人侍父学于南昌长益励志问学尝慨然叹曰采玉必于昆山探珠必于沧海学岂可不出户庭哉即日挟策入元都交当世名士用荐入国学四方兵兴以才出参闽省机务省臣承制授智同知新喻州事巳而知事势不可浩然退居徙居建阳崇化里洒扫一室置古今书籍其中穷搜愽览沛然有得未尝窥门外乡党争企慕之洪武戊午以明经应荐湖广夷陵州学正凡九载以内艰归辛未服阕入朝尚书赵勉言其学行　高皇帝亦访知其才可用遂超拜礼部试左侍郎即首言宜以书籍颁布北方学校议者以费财不便智正色曰使贒才汇征利益生民何惜此费众大惭未几实授右侍郎秉礼不迁纲纪秩然人皆敬服是时诸儒多有不称任使者至婴显僇　上勑智等曰古之儒者务学以明体适用穷则忠信笃敬以淑诸人达则忠君爱国而泽被天下朕自御宇以来擢用儒士布列百司思得人以称其任而卒少见其效何也良由师道不立故成材罕□尔礼部宜以朕言谕天下俾凡儒者必恪遵古先圣贒之道以修巳教人毋徒尚文艺云智请首行于太学从之智寻奏言岁贡生员旧制中式者送国子监不中者罪有司停学官俸生员罚吏今不中者遣还读书有司教官罚如故是生员不率教者无所劝惩也　上乃命更定其制不中者有司官任及三年论如例二年者停俸半年一年者停俸三月学官无分久近罚如例生员廪食五年者吏不及者遣归读书次年复不中者虽未及五年亦罚吏壬申三月丙子　懿文太子薨命礼部议丧礼智上议曰丧礼父长子服齐衰期年又云期之丧达乎大夫今斟酌其宜皇帝当以日易月服齐衰十二日祭毕释之在内文武百官即日于公署齐宿素服入临文华殿给衰麻越三日成服诣春和门会哭明日素服行奉慰礼其当祭祀及送葬者仍衰绖以行在京停大小祀事及乐至服阕日而止停嫁娶六十日在外文武百官闻丧易服于公署举哀次日成服行礼停大小祀事及乐十三日停嫁娶三十日其内外文武百官行祭礼者自备仪物　上曰朝廷府库百官俸禄皆出于民今祭祀仪物令光禄寺供具百官惟致哀行礼余如智议寻以时享在迩令智与翰林院参考古制智等奏曰王制三年不祭惟祭天地社稷不敢以卑废尊也今定议天地社稷先师历代帝王湏用乐外惟太庙乃祖先神灵所在国既有丧而时享仍用乐恐神不乐听宜备而不作诏从之其所建白多此类也居二岁以事左迁国子学录寻升愽士建文中升司业尝奉　命代祀孔子于阙里永乐初文皇帝幸学智讲周易赐赉甚厚智人仪容俨肃多识典故教人以规矩开导奖劝老而弗倦丙戌七月卒年七十有二士大夫莫不悼惜之 

　　○司业吴公溥传（黄佐） 

　　黄佐 
　　吴溥字德润抚州崇仁人少从渭南令邓伯恭游伯恭奇之谓其父思清曰此子器宇不凡异日必能大公之门矣弱冠举孝廉不就洪武□□充县学生受春秋于前进士李源成文藻大见称赏家虽贫窘而祁寒盛暑不少厌学同辈侮之恒不与校领庚午乡荐以疾弗果上春官寻罹思清忧哀毁骨立几至不起服阕教书以自给永豊罗师程时分教县学折节与交每穪溥曰笃学古君子也乙亥入太学生尝奉诏宣谕武臣使云南总兵官赠以文绮不受寻阅士伍使福建一无所□□称其廉介比还太学时太常丞张显宗摄□□事严毅方正于诸生中独器重溥延誉□□□建文庚辰试礼部第一廷对赐进士出身以□冠擢翰林编修永乐初与修　高皇帝实录书成升修撰寻纂修永乐大典充副总裁戊子用祭酒胡俨荐升国子司业人清慎严重造次必以礼其教学者必使致力本原曰事口耳之学以取近利非士也每晨五鼓坐堂上视诸生所习之讲说恳恳不倦而革其涉猎蹈袭之弊授受终日危坐无怠容学者皆心服之前后监学之师以实心古□□教如溥者少矣　仁宗皇帝在东宫时监国□京眷遇殊厚欲擢用之竟不果宣德改元通政使陈琏奉命掌国子监事九月甲午设宴公堂溥从容□语如平时酒阑忽得风疾舁归私苐以是夕卒□□六十有四临终无一语及身后事但属治丧不用浮屠所著述有古崖集溥在翰林及国学二十余年操守如一日未尝一涉足权贵人之门权贵人亦若莫之知或念溥久待次不迁劝其少贬以狥俗者答曰遇不遇命也吾知安命而巳安能枉巳哉天下之士者皆高之家素贫然笃于义故人有遗孤贫无依者辄赈给不吝及卒无以敛云子与弼以道学闻于时亦古朴有父风天顺中以隐士征授左春坊谕德不拜学者称康斋先生 

　　○司经局洗马掌司业晁公瑮传 

　　晁瑮字君石别号春陵开州人性至孝少失恃奉继母以孝闻及长愽极载籍工于词赋高古冲雅出汉唐诸名家右嘉靖辛丑登进士第选翰林庶吉士一时海内俊髦悉推让焉寻任检讨专　制诰修　会典丝纶密勿多所裁定分主会试甄选尤精继以父疾恳　疏求飬得告家居于城隅之西筑精舍奉飬其间亲卒哀毁尽礼服阕升洗马旋授国子司业以疾卒于官隆庆二年郡守郑旻举入乡贒祠 

　　○国子监司业澄川沈先生□墓表（于慎） 

　　于慎 
