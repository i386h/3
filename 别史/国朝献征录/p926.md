<!-- { "loadSidebar": true } -->
　　都督呼公讳良朋字如兰别号益斋其先和州人始祖海以开国功授保定卫千户宣德二年徙镇东遂镇东人海无嗣以侄胜继胜生志志生荣荣生文静公都督佥事荣文静赠如其官文静号潜庵尝署卫镇抚全活穷囚有阴德配阎太夫人生公公生玉貌丰姿望之肃然七岁而孤家壁立太夫人日抱而泣婺躬之不忧其无奈此□然者沟中瘠也族祖宾襟之三山请恤于官渡峡江风大作舟几覆宾吁天获济比得请复请债家持去窘益甚公每饭辄留其半太夫人强之尽则指其腹曰此巳果然矣太夫人心知其故益自伤比出就外傅读七书百将传取大意而巳常亟归任薪水弱冠受职阙下归过夫椒恶少妄以贼间夺其牒公上书邑令张公冕乃解闽阃复以失期督过公公抗辩卒以无罪抵家与太夫人恸哭诸曹偶出入骑从甚都公徒步行市中市人固相与目公夫夫步也而骑者后矣巳婚张夫人悉剖簪珥偿赠公时所负不少靳时倭方中闽中丞皖城阮公檄公廵海上斩巨酋通三啰等十余名于东梅山威名遂振以功领中军嗣后中丞天津刘公新安游公汪公成都涂公皆雅重公当游公时贼据莆中闽南道梗声息不相闻公独以小艇渡海传命往返甚驶而汪公与都督定远戚公察诸闽将独谓公可大用先后委督兵转饷迄于倭平论功进指挥同知世其官复与巨寇曾一本鏖战海上贼锋锐军几不支公亲发大炮沉其船转战大捷功第一涂公闻诸朝进守备汀漳至则缮城料兵核田充饷武备一饬剧寇黄裳杜高山困平远公督所部解其围汀人祠而祀之进游击将军兼坐营属闽南阙参将以公往摄公严简舟师设伏出奇大破邻寇何廷辉闽广之祸稍息巳补其官巨寇林凤据彭湖出没滨海患苦诸郡邑无巳时奉命会剿公先登入其阻以功赐白金文绮顷之进副总粤东兵而闽台使者谓公不宜去闽具疏请会公巳晋署都督佥事总兵镇粤西未行乃如使者请徙镇闽公起孤穷自奋于功名戮力行间二十余年遂佩大将印建节乡里春秋防海居镇东军容甚肃卫官避署行营诸故与公同侪及据公上者皆以军礼见匍匐顿首不敢仰视公晨夕朝太夫人于堂市井聚观此呼氏孤每食不能饱钱虏所困辱者也今乃能如此相叹息以荣公亦自惟　国恩深厚图所以报称田□以防海事倭一入犯辄督舟师战斩首五十余□镇东有戌兵与市人杂处竞而哗公创议建营城东聚族而居之遂以肃然闽藩臬大夫意公部人或有所降礼公持绳墨斤斤如也以故蜚语浸淫南台谏交章劾公公亦自乞罢枢臣知公章竟格巳复徙镇粤西佩征蛮将军印公单骑就道抵粤廉知诸繇戌多潜逃取空名虗廪而巳公一切勾核戎伍稍充猺獞惕息不敢动昭州叛卒据三峝峰门乱公讨之或谓贼势张轻进恐失利公曰此缓寇也如鱼肉吾民何必速诛遂檄参将白玉间道趣荔浦公自督大兵继进尽获诸叛者斩以殉昭民大悦事关赐白金复奉命征府江部分诸将以二万人四队绝险并进斩虏猺贼数千进击诸支洞尽乎之绥戢良猺至千余家当是时微公两粤道路几绝公金江山纡阻林箐蒙密易以薮奸即今且扑之异日将复聚忧未巳也乃区画善后八事其大者置戍建堡分田给饷贼无所凭怙以其间令戌卒刊蒙翳治桥梁邮置亭馆络绎不绝两江之间往来如砥捷闻赐白金文绮初公徙粤以太夫人春秋高难涉瘴乡留张夫人侍于家至是思慕不置又以积劳成病力恳台使□□诸朝诏许公归公欢然就道宗藩士民拥别道左多泣下抵家纔浃月大张筵集客大夫人寿督仆力耕治圃莳蔬暇则与余登麟岩骋望徘徊覩沧海溟蒙慨然叹曰吾结发从戎乘风破浪于此葢三十年往矣乃今得朝夕膝下优游泉石间谁之赐也余念自东南多事与公鴈行起者若而人十九挂吏议颠踣困踬无能以功名终即如戚将军之勋犹愤闷以死乃公独终始无瑕年方踰艾乞身自娱超然羁绁之外人间世吉祥善事可谓兼之心以此艳公未几公忽寝疾余过视公犹强起剧谈属余后事再踰日遂公终之前岁一夕忽语余吾梦帝符召偕漳南吴司马渡海征蛮见桃花烂甚司马巳先逝矣及桃吾其往乎果卒于万历庚寅三月初一日距生嘉靖丙申六月初二日年五十有五讣闻予祭葬如令甲公虽以武兴然慕好儒生容貌词气恂恂如也绝不类诸将家故所至缙绅大夫争推重公与交欢事太夫人极孝谨幕府余赀不自私一钱尽以输太夫人所出纳惟命葬赠公时羣虎至冢上公稽首而去其孝感如此妾媵虽数人然与张夫人相庄无间恤寡妹抚其孤甥微时少年齮龁公比公贵其人自悔□□虞公修报公曰騃竖子乃公岂以一日遭逢而伤汝曹令韩淮阴专美第休矣母恐其后少年中文法葢解救不使知嗟夫迹公生孚亦可谓笃衷淳行有长者之风矣 

　　○后军都督府都督佥事尹公凤墓志铭（澹国集） 

　　澹国集 
　　万历戊戌十月二十九日都督尹公以疾终于里第所司言公功先后载　肃皇帝实录甚具与恤典应　上曰俞命大宗伯庀器用史臣词下大京兆谕祭于家卒爵三献礼也公讳凤字德辉别号在竹先世直隶凤阳县人始祖荣从　高皇帝起义卫千户以战死进指挥同知世其官隶南府军后卫六传至升者配朱氏以嘉靖癸未六月二十一日而生公公蚤孤有奇志贯穿经史谙兵法骑射举武科乡□皆第一榜出　上赐宴兵部命辅臣主之以仪□□归观者以荣授中都留守总公持廉斤斤而能察用其下省直飞挽无能先者晋提督备倭福建岁壬子帅舟师讨海寇许朝恩斩首一百六十级夺还卤掠二百四十有奇捷闻赐帑金癸丑徙佥浙江都司事秋晋参将分守福兴泉漳等处乙卯倭患起其拥众来也公以所部寡坐无功召诣对簿事寻白辄以新募兵属公公选骁果以军法约束之稍不中率即斩以狥于是乌合之人皆精卒矣戊午与贼战浒□东洛七礁外洋生擒二十有三人馘百七十有奇□□死者无筭己未战梅花笠中□塘等处生擒九人馘百二十有奇夺还所卤掠亦无筭是役也公血战数十亲冒矢石甲不解者月余方转鬪海洋直粮尽辄驰岛中采稗食之三日而饷至人见公所摧败震一时不知其难如此也捷闻复赐金说者谓公斩首虏多当益封然公军吏封者数人而公不得封晋长浙江都司以疾予告归隆庆戊辰　诏举边材言者交口材公起长福建都司讨巨盗曾一本平之捷闻复赐金寻奉表入贺再乞归辛未复起淅阃壬申晋徐宿归德参将亡何徙守苏松会　今上践□□公功以彩币劳之是岁冬用司马谭公荐名□□都督佥事提督中外廵徼握环卫　天子爪牙贵重矣公感知遇奋曰吾职备弹压安得以狱市解而酣寝辇毂下邪乃条便宜十事上之下部覆报可当是时所摉剔隐弊非一于掖门左藏讥防尤毖貂珰贵戚多敛手避者先是谭内名道杭公执三司礼见谭弗悦阴诇之得公治状叹曰吾几失公矣坐是廷推首公人谓公之自守谭之知人两得云公年甫谕艾名声藉甚一日忽语家人曰乃公倦游归矣曩吾在行间濒死者且数而数以身免今至此非天幸□□□不可久居乃上书固请归日偕闾里以□□□诵自娱逍遥林壑者三十年而以病捐馆舍葢春秋七十有六呜呼盛矣公人施予无所靳而非义则毫不以自点进数避不就而退则一拂袖而决威行夷蛮而与士卒相煦沫精意韬钤而以诗礼于橹故能奋迹伦魁结知　明主黄金玺书之褒且数十下其歾也犹徼　恩恤泉壤光岂非生死荣哀有始有卒者哉铭曰皇矣在宥有鈇孔赫曰予耆之师武臣力公起巍科问誉纷葩一洗甲兵手□天河□帝锡公履至于海峤组练云蒸鲸鲵电埽出□□□归燠冬阳勋何烂焉于律乃臧　帝曰怀哉□□于职惟时辇毂是拊是饬公□　九阍冀闵若私靡欲弗从衮衣东归大星殒精騕□却步峨峨龙山有郁其墓丰碑大隧寔象祁连子孙绳之曰千万年 

　　○署都督佥事挂印总兵官提督漕运镇守淮安等处福公时传 

　　公讳时顺天东安人生而相貌奇伟性资颖悟熟韬畧善骑射嘉靖四十二年由世职历官漕运参将值黄河害僣运八载以军法部署日泛驾于洪流怒涛之中艰苦万状飞挽浙直先是时公身处膏腴不名一钱皭然不滓之操信于远迩以故相国徐公阶本兵杨公博相与特达之知晋挂印总兵填淮安总漕如故一时闻誉上彻　宸扆　世庙以清不过福时勇不过马芳称之前此金陵刘公玺亦□□官以清节简于　帝心荐者称僚友比于学官□□谓之穷鬼　上闻而亟推毂之此后复得公前后相望于江淮箕斗之间两人而巳寻徐杨去国有欲得公处者贿言者论去之人无不以冤数载益都张侍御特疏荐起有徧问在运官旗毫无科克之语足征公论之不容冺矣里居以来家不增一椽饭疏饮水日与农夫野老消遥林下不以悔也详在邑忐与嘉靖实录中子文明乡进士今守通州以廉能世其家云 

　　焦太史编辑国朝献征录卷之一百八 

　　●焦太史编辑国朝献征录卷之一百九 

　　锦衣卫 

　　◆锦衣卫 

　　锦衣卫都指挥使宋忠（忠节录） 
　　锦衣卫指挥使万贵（实录） 
　　锦衣卫指挥使钱通（实录） 
　　骠骑将军锦衣卫事掌卫都指挥使朱公骥墓志（倪岳） 
　　锦衣卫掌卫事都指挥使赠右军都督府都督同知叶公广墓志（李东阳） 
　　荣禄大夫后军都督府右都督掌锦衣卫□赠太子太保陈公寅神道碑 
　　掌锦衣卫事太保兼少傅左都督陆炳传（实录） 
　　陆炳传（湖广总志） 
　　柱国太保兼太子太傅赠大傅谥忠僖掌□□卫事后军都督府左都督朱公希孝墓志（吕调阳） 
　　锦衣卫都指挥使王君良墓志铭（张璧） 
　　南京锦衣卫指挥使李君璇墓志□（梅纯） 
　　锦衣卫都指挥周公瓒传（潘埙） 
　　锦衣卫指挥同知逮杲传（实录） 
　　锦衣卫副千户孙公忠墓志铭（程敏政） 
　　锦衣卫百户杨君仁悫行状（王世贞） 
　　锦衣卫镇抚杨本传（忠节录） 
　　锦衣所镇抚周拱元（忠节录） 

　　○锦衣卫都指挥使宋忠（忠节录） 

　　忠节录 
　　宋忠锦衣卫指挥使智勇有名洪武二十九年百□有论死非其罪者忠疏救之御史劾忠　太祖曰忠率直无隐人请命何罪并宥百户戍边三十年御史刘观劾忠作威福邀名誉调凤阳中卫明年平羌将军都指挥齐让讨西夷无功以忠参将从征虏前将军杨文讨久凯旋复官锦衣建文初勑忠以都指挥总边兵三万屯开平尽简燕府护卫壮士从忠听忠节制又以都督徐凯屯临清耿瓛屯山海与忠相犄角且约张昺谢贵葛诚内应及昺等□□靖难兵起败居庸关守将余瑱据其城忠率所□□居庸关不敢进退保怀来　文皇谓诸将曰宋忠拥重兵怀来必争居庸宜乘其未至先击之诸将皆曰敌众我寡难与争锋宜固守以待其至　文皇曰此非尔等所知当以智胜难以力论遂统精兵八千卷甲倍道趋怀来先是获谍言忠激诸将士云尔等家在北平者并燕府所灭盍努力复家雠报国恩　文皇急令其家人张故旗帜先锋遥呼其父子兄弟相劳问无恙诸将喜曰我家固安皆骂宋统兵欺我遂倒戈走忠仓卒列阵未成　文皇一麾渡河鼓噪而进忠败死之子谦镇南卫指挥后谪戍边寻赐死 

　　○锦衣卫指挥使万贵（实录） 

　　实录 
