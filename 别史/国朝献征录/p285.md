<!-- { "loadSidebar": true } -->
　　林鸿者字子羽福清人也少任侠不覊读书能强记　高皇帝时部使者以人才荐授将乐儒学训导居七年□拜膳部员外郎　高皇帝临轩试龙池春晓孤鴈二诗一日名动京师是时鸿年未四十也　高皇帝治尚操切而鸿性脱落不善仕又以散秩无自表见遂自免归归益闭门谢客肆力诗顾独遨游三山三山周玄黄玄皆师事鸿学诗也世称二玄云浦舍人源者晋陵人故与鸿同时仕而以诗来谒鸿鸿不见使二玄问所来其自奇如此鸿出所怀诗投之曰以此相评耳二玄读之至云边路遶巴山色树里河流汉水声惊叹曰吾家诗也白源出见之相得益欢因避所居舍源日与诗由是浦舍人诗名籍甚其后闽人言诗者皆本鸿所称林敏陈仲宏郑开□□璟张友谦赵廸诸人皆鸿之弟子也 

　　○礼部员外郎孙君廸墓志铭（王洪） 

　　王洪 
　　君讳廸字仲约世钱塘人祖茂实父庄皆力本好施乡称善人长者仲约生而秀颕志趣异凡子弟读书过目辄记不忘稍长入邑庠授春秋语止偘偘出一时流辈上当是时予与今翰林检讨蒋良夫皆郡学生也仲约不鄙兄事予二人时时执经传讲问婆娑娱游不异兄弟居数年予二人相继登第窃官翰林仲约益自刻厉问学期大树立又六年仲约偕计来京师覩其文章伟丽志气卓绝人物环岸裒然名进士予二人又自愧不及也由是选任翰林庶吉士不数月用荐者超擢礼部精膳员外郎遂奉　命督运淮安既至方意有也不幸告病不起矣于是年始二十有七永乐五年十月也乌乎孰谓仲约止此也耶仲约尝读书观古今治乱遇豪杰功业之士必慷慨拊髀恨不生其时躬上下论议至血辱衂者不翅吐涕斥不一顾视故其临政施事一以理自许理苟且虽生死不暇恤也乌乎岂非有志士哉自圣贤道熄学者往往习软媚干没不克自振拔直趣大道卓然济天下而传后世脱使仲约幸而永年益进以大可量也哉此予所以深痛悼者也 

　　○礼部仪制员外郎钱公萱传（孙宜） 

　　孙宜 
　　仪制钱公者浙海盐人也而父中宪公官江西临江知府生六子长蔘次芹次萱萱即公少而敏慧中宪公延塾师羣蔘等及族材子弟训以经术公即能解经术稍长从太仆陈先生业举子公即亦能举子于是陈先生大奇异视之而公以此故遂诸生顷之国子生嘉靖七年公由国子生从顺天府乡试当是时宰相谓乡试事重建议凡四方试悉选京朝官主焉而主顺天者宛洛韩公昆山方公虽仍史例葢新以他官改是职云于是两公者思得奇士副　上意而公文隽甚两公骇羡伟之卒列其名第六四年己丑试进士不第往游南京国子学见祭酒林先生林先生阅其文与论世故称焉已又见礼部湛先生论圣贤之学湛先生愈亦称焉而公骎骎闻海内矣乙未公举进士刑部湖广司主事主事一年以以母丧归葬其母及居丧咸尽礼故乡里人谓钱主事衰绖生虮虱云丧服毕改礼部祠祭司是时　上方崇制作稽古秩祀诸所请覆牍委案积而公则与具长贰旁讨广证去取隆杀咸合品宜部严费二尚书数誉公才因改陟仪制司员外郎甲辰提调会试会某举子卷违式公判不誊监试御史某力誊之揭榜出举子第举子者夙富有赀又御史乡里也于是言事官以闻主考试及御史举子咸谴废而公以判得免及考核京朝官吏部谓必黜公然后诸所谴废平也乃署公不谨当黜费尚书力争之不得改署浮躁填广东德庆州同知德庆人吏闻公以谪填也率曰是尝试高等京朝官者必不屑事事及公至当署长吏任则又力亲州事谕罗傍徭明国威申据地止剽掠徭舍总咸诣州受招降州民散避徭害者奉诏书复业争地界久之不定公悉按籍稽户审丈害界旧户补以新民令即承厥田役出粟赈之择其有行义者司赈吏不得夤缘奸又议民赋实运米石入银若干代便焉而州适不雨公则斋戒祷祀立雨居无何江水涨没民田庐舍公则又斋戒祷祀水浸不没民田庐舍民无礼行犯彝伦者语以古贤哲言进州诸生讲经传试艺文手自评削于是德庆人咸称同知且忘其谪云公德庆一年所稍迁宁国府通判以劳瘁撄瘴疠先卒卒时年四十四不能殓广诸大吏及其州郡邑有司吏学之师儒咸赙成之而提学陈公者以公列祀名宦又采其政入州志孙子曰钱公肫肫用世君子也然令不讲习世故不圣贤问学则其所行诚善诸所建立惇悫伟赫者奚从出哉而今世迁谪之吏非怨愤不国尽能即又自处高贵简薄职务其言曰吾纵饬躬任职谁知我者且吾以迁谪寻当量移能几何时于此也此其见视公则奚如耶故曰钱公肫肫用世君子死未究其业云 

　　◆主事 

　　礼部主事尹昌隆传（史鉴） 
　　礼部主事王洪墓志铭（胡俨） 
　　书毅斋王先生诗文集后（莫琚） 
　　礼部主事葛清隐传 
　　礼部主事吴公凯墓志铭（叶盛） 
　　礼部精膳主事臧君应奎墓志铭（湛若水） 
　　承德郎礼部主客清吏司主事赠光禄寺少卿东澥仵公瑜墓志（廖道南） 
　　礼部精膳主事来君汝贤墓志（许应元） 
　　礼部主客司主事泸潇刘公元卿墓志铭（邹元标） 

　　○礼部主事尹昌隆传（史鉴） 

　　史鉴 
　　尹昌隆者江西人也洪武中举进士授修撰改监察御史建文初人主视朝颇晏昌隆谏曰昔　太祖高皇帝鸡鸣而起昧爽而朝未尝日出而临百官百官本是孚□惧故能庶绩咸熙天下大安也陛下嗣守大业固宜追绳祖武兢兢业业忧勤万几未明求衣日扞忘食常如有不及焉葢天下之大四海之广兆民之众不可不勤以抚之也乃即于宴安日刻甚晏犹未临朝羣臣宿卫疲于候伺旷职废业上下解弛流陵迟臣恐播之天下传之四夷非社稷福也制以昌隆所言切中朕过礼部可徧行天下使朕有过人得而知之及　太宗文皇帝举兵南向昌隆上书言今事势日去而北来章奏有周公辅成王之语不若罢兵息战许其入朝彼既欲伸大义于天下不应便相违戾设有蹉跌便须举位让之犹不失作藩王也若沉吟不断祸至无日进退失据虽欲求丹徒布衣不可得矣不报　文皇市入南京命捕齐秦黄子澄方孝孺昌隆等奸党同驱出戮之昌隆当陛大呼曰臣当时曾上章劝以位让升下奏牍尚在可覆按也　上乃命缓昌隆刑阅其奏　上流涕曰大烧头若早从此言则南北生灵受祸未至者是之酷朕亦无此劳苦也　诏待贷昌隆死且谕之曰朕长子在北京尔往事之尔能尽诚辅导朕不忘尔昌隆顿首谢永乐二年册立　皇太子授昌隆左春坊中允前后在东宫随事匡谏多所补益　太子甚重之后升礼部主事尚书吕震方承宠用事羣臣无比当其独处精思以手指刮眉尾则必有密谋深计官属相戒无敢白事者而昌隆适有事往白震怒不应昌隆未喻移时又白之震愈怒拂衣起曰事当行自行何问昌隆踧踖而退谋于所知者或谓之曰今既请不得公旧事东宫　皇太子素知公何不启取今旨行之昌隆从其计果得令旨依所请震大怒遂奏昌隆傲慢狠愎事多专行臣以职守相临动所拒无属官礼且身王官事无大小并须上奏而乃假托宫僚怙赖恩私阴欲树结故不之父而之子其潜蓄无君之心可以槩见矣又言昌隆身事庶人名在党籍侥幸苟免见利忘义其心叵测其行匪良不宜任用　上乃命逮昌隆下狱寻遇赦复官丁父忧归后起复至京往谒震震温言接之入理前奏　诏繁昌隆锦衣卫狱且籍其家　上方巡狩西京凡下诏狱者率与载以从谓之随驾重囚昌隆与焉后数年谷王谋反事发辞连昌隆以曾经保奏长史乃坐以共谋　诏公卿杂问昌隆初不服力辩不已震折之昌隆知不可免乃无言狱具上呙死夷其族是年震病面疽痛不可忍宛转床褥间常号呼曰尹相尹相其妻子问之云见昌隆守欲杀之竟死 

　　○礼部主事王洪墓志铭（胡俨） 

　　胡俨 
　　永乐十八年三月辛未礼部主事王希范卒予既吊哭退其孤锡持状来乞铭将归葬纳墓中以贻诸后子与希范永乐初同被选擢入翰林又同日拜恩命检讨年甚少气甚锐学通而才敏于人才许可独以予齿少长颇推让相与几二十年始终如一日今已矣铭不可辞按状希范讳洪曾祖德甫祖善父辉世居钱唐希范生八岁即知务学及冠入郡庠从训导胡粹中授春秋日记数千言无遗忘下笔文辞沛然有奇气率所事所言若老成人粹中大器之年十八举进士任行人将命关陜得使职人贤之未几升吏科给事中遂检讨修大典副总裁考满升□□又升侍讲三以大比典文衡取士甚公职侍讲踰二年迁今官适尚书吕公巡行关陜凡部事悉命希范敷奏谕事详明同列敬服　朝廷方属意希范而希范竟遭末疾以卒享年四十有二其疾也得赐药物其卒也又得赐棺且给舟载归　恩惠隆至人莫及也 

　　○书毅斋王先生诗文集后（莫琚） 

　　莫琚 
