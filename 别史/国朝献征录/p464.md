<!-- { "loadSidebar": true } -->
　　王大用字时行正德戊辰进士其先扬之州人高祖某国初以尺籍隶兴化卫始兴化人初授工部都水司主事督治漕舟兼理临清闸座会巨寇刘六等啸聚破济宁直薄清源大用选劲兵募死士与兵备出郭而阵且分道迎击贼至不利辄引去后擢广东佥事兵备清远会乐昌高快马伪称天王流刼湖南彬永等州　上命合兵讨之大用帅所部将以深入疾战获功一千四百有奇加俸一级又清远猺盗张甚复帅所部将渡潖江拔旗坑癞利诸寨身得贼酋梁永宽一人所部将斩首千有余级又移池水攻黄藤峡黄华洞后山十八山诸巢身得贼酋唐镇山伪都督杨旺二人所部将斩首二千有余级复加俸一级陟本司副使仍兵备　世宗登极以征黎蛮夷獠功最宠赐金绮巳而累升广西左布政入顺天府尹寻擢都察院右副都御史巡抚顺天兵部以大用习塞上事疏请改巡抚大同大用至破巨盗刘善果追得传首京师乃条备边四事而议大同三边一节更□□□其略曰臣待罪行间得风览诸镇他镇边垣一带离镇不远于候望易惟大同有大边二边三边大边离镇二百余里二边一百三十里三边□十里道里辽旷亭鄣聛聣不相属卒有缓急胡以救助而游徼侦卒恐远觇虏所获辄大匿近地以故牒报不符情实而偶虏生致者又尽以我军虗实告之且士卒月廪必具转车人徒赍至二边仍多遣将校分部护之率锺致一石而区脱卤获不与合移入二边并力便顷之给事中秦鳌所论改整□□□兵备巡抚顺天等郡后绾院都御史缺廷谕□大用名上而御史张禄先时按大同与大用持钧礼不相下秦鳌之论实张嗾之也既绾院命下张私念前过乃摭虗事诋之会朵颜三卫拥达虏千余诈称入贡诏大用督参将周璇萧升诣关阅实还报大用乃单骑入城调兵扼险令二将大所部左右翼迟犄之虏谋泄宵遁后复谕其酋长干维者令献黑谷关地至太平寨延□五百余里可缮边垣以省关营大半计议巳定而干维且得专约巳与饮盟去张御史劾大用生事构怨坐免久之　上复用廷臣推毂起家巡抚四川大用在蜀获白兔不表闻而地震水旱勤请修省蠲租不置时　天子方赍祀太乙羣臣争上符瑞见大用疏心殊厌之巳而擢南京刑部右侍郎会白草番师□攻破平番堡兵□给□□扈永通罪以失事墓□遂坐还籍候勘大用归以□中产业不给而州乃先人世县也遂老焉年七十五卒于遗命返葬其后子邦圻世称王生者具先后勋伐疏请葬祭赠荫王生之入请也太宰李默尝遗书趣之行王生至而李赵文华诬系时分宜相嵩儿世蕃私窃　主恩诸先臣子姓以恩泽请者非入千金世蕃屏不奏而王生槖无一钱留徒以蒲大候谒游其父子间□或悯恻而予之也后王生久羁谒舍乃从里中士大夫匄贷得百金函以馈之世蕃讶曰而父苦节若安得有赢金乎麾不内王生归坐舍中咄咄治归计忽一夕世蕃召之至便室与之□王生素嗜酒敢狂言巳而悉如所请疏下闻者传□怪事后知相嵩于西直尝召其子语之曰王时□一世伟人且数着战功家甚窭尔无以恒调困其□也 

　　○户部右侍郎兼都察院左佥都御史张津传（国史实录） 

　　国史实录 
　　户部右侍郎兼都察院左佥都御史张津字广汉广东传罗人成化丁未进士授建阳县知县筑城防盗建未熹蔡元定诸贤祠置祭田俾其后领之弘治乙卯以忧去免丧补大城邑庚申征拜监察御史疏讲学慎令等四事正德戊辰擢泉州府知府以忤中使去官己巳起知宁波有惠政士民多爱慕之壬申迁由东左参政寻超拜南京都察院右佥都御史专理操江乙亥转副都御史巡抚苏松疏请建储并言江南水旱宜停止织造俱不报以征湖州孝丰贼迁户部右侍郎兼宪职巡抚如故再疏乞休未允以正德十三年五月卒于官讣闻赐祭葬以津历官清慎且有平贼功特赠南京户部尚书津练达吏事而自守颇正故所至有声称云 

　　○副都御史李公浚墓志铭（王伟） 

　　王伟 
　　天生一代圣明之君创业继统必有忠良之臣以□襄左右扶颠持危不偶然也曩者　宣宗皇帝即位改元之初会□安州汉庶谋叛刧众从巳而行在四川道监察御史李公州人也以外艰家居语族人曰吾先世皆以忠孝立身传后之范今吾必不叛逆所辱汝等善自裁吾计决矣乃晨夜驰京告变朝廷仗大义以讨平之改乐安武定州嘉公之忠升都察院左佥都御史阶中顺大夫复赐以袭衣彩实宣德丙午也又二年公膺诰命曰尔中顺大夫都察院左佥都御史李浚擢任风纪清慎廉介当叛逆□危之初乃心国家首发其谋嘉尔忠诚擢贰宪长授任以来益图克称兹特锡之诰命以尔荣又八年是正统元年今　上皇帝嗣承大统简任贤能励精图治时公丁内艰还适辽东守臣懈于边备虏数寇盗　上命在廷大臣举素有才者一人往抚绥之佥以公宜　上遂召公往莅其事公至集诸将士宣布朝廷恩威谕以御戎之道莫垂于守于是高城深池谨烽堠鸣刀斗拣精锐士马分布要害暇则躬亲督视屯田区画措置由是边储充实甲兵坚利自瀚海以东悉平以宁　上闻而嘉之进公左副都御史阶嘉议大夫仍勑公凡事所当行者并以便宜施行公在边凡八年以目疾乞休致还未几卒于家讣闻　上哀悼之遣官谕祭命有司营葬事公讳浚字伯渊自居庠序时巳辈流推服及升成均擢侍御绰然有声巳而遭际　圣明致位都宪小心慎密至诚无伪其在朝则比之石庆在边则比之赵翁孙可谓明良相逢风云庆会诚不偶也哉 

　　○都察院右副都御史丁公璇传（陈镐） 

　　陈镐 
　　丁璇字仲衡上元县崇礼乡人祖父世农璇生周岁失母十三丧父鞠于祖母冯自少即知树立言语动止俨如成人每泣语人曰我幼不能养亲长犹可以显亲因人应天府庠补弟子员年二十二以明经领乡荐登进士第改翰林院庶吉士寻授工部主事谪戍卢龙久之用知者荐授山东道御史巡徐州使云南所至□者声绩宣德乙卯贼首张晋祥作耗璇设策捕获之正统戊午盗起卫辉刧掠居民璇复承命注□缚其渠魁余尽释令复业一境以安　英宗嘉□能升右佥都御史勑同丰城侯大同宣府督运粮储时麓川蛮叛官民战失利召璇驰驿往视之至则会太傅黔国公议用兵便宜十余事以闻仍勑巡抚云南兼督馈饷寻以征陆川功升右副都御史兼巡贵州正统戊辰年六十七乞致仕得旨未行以疾□恤典有如璇人宽厚简重自幼嗜学笃于践履及入官公余犹手不释卷取历代名臣行实手录之以备观省所著诗文奏疏甚多皆不留稿谪潞河十余年绝意外慕御史张政过其居适逻者来报闻公失彘今获盗者需公认璇曰吾家未尝失彘辞不往政问故璇曰时禁盗者死宁忘吾彘不忍其死也张叹曰公仁人也因荐起御史巡陜西时有行人被酒入察院侮骂臬司皆不平请劾奏之璇曰是醉耳不足较也明日行人果请谢君子谓璇德量弘雅不愧古人云 

　　○□□院左副都御史罗公亨信传（黄佐） 

　　黄佐 
　　罗亨信字用实东筦人自幼颕敏好学永乐甲申进士授工科给事中往浙江视水灾奏蠲嘉兴海盐崇德三县税粮凡五十余万石□吏科寻升右给事中适诖误连坐谪交址胥吏九载洪熙改元用太子洗马张瑛荐起监察御史尝往通州察仓库之弊诛民之尤无良者数人道路肃然巡按定等府清军山西所至有声宣德中受勑治钞法京师商贾渐见通用有言亨信堪任方面者诏食按察司佥事俸仍治钞法宣德乙卯升右佥都御史命往平凉等处练兵备边　上念边境苦寒玺书慰谕且赐以币正统丙辰与都督赵安率洮岷等卫兵巡边遇虏安与都督蒋贵用都指挥安敬议进挠不行亨信至其营斥之曰汝辈受国厚恩临敌退缩安用汝握重兵且汝特畏死耳死三尺法孰若死敌贵等色变以粮刍不继解即上章劾贵等老师玩寇敬怯懦不忠侵克军饷　上命兵部尚书王骥往询皆如言置贵于法斩敬以狥自是将士股栗用命兵出辄获迤西以宁奏捷升俸一级赉白金及文绮先是闻父丧请归守制　上以边务方殷夺情视事至是始命驰驿归葬往返皆赐褚币千缗奉勑巡抚大同宣府□□□种给□军□兴利除害久安计每岁初秋□□□事条奏汰冗官省虗费积边储禁私役请修□□工城以绝虏觇伺又言虏酋也先专俟衅端图入寇宜预于直北要害增置城卫备之不然恐贻大患议者寝不行亡何有土木之难人以知微云时参将石亨欲以大同四州七县之民三丁取一兵又有勑令军余尽拨屯种量亩起科亨信奏言北虏方骄边民疲甚加以边地鹻薄若如言是绝其衣食而逼其逃窜也且当今事势正宜布恩信以结人心苟绝其衣食未有得其心者从之戊辰冬进右副都御史己巳秋转左副都御史赉文绮白金有加会也先入寇所至州县文武官皆遁　英庙方北狩人心汹汹亨信时在宣府孤城危甚当国者建议趣召宣府总戎官率兵入卫京师或欲遂弃其城众纷然争就道亨信乃毅然仗剑坐当门拒之且下令曰敢有出城者手斩之众遂定城中老稚欢呼曰吾属生矣因设策捍御虏不敢南人莫不多其功岁庚午以年踰七十上章致仕会报宦官喜宁偕虏诣城下议和密遣骁将杨俊大兵擒之虏患乃息　上赐玺书有□除患之褒复赐白金文绮不俞所请是秋回京陛见辞益力因免冠叩首　上见其着兜务金处颠发皆尽乃许焉致仕八年卒年八十有一论曰土木之变社稷阽危宣府镇节一移犬羊必乘间深入天下未可知也世□亨信有安社稷功而忌者仅循常例有遗□□虽然人臣事君内思尽志尽志之谓忠外思尽职尽职之谓功亨信亦惟尽其臣者尔而奚蕲于报也哉 

　　○嘉议大夫都察院右副都御史卢公睿□□□（彭时） 

　　彭时 
