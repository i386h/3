<!-- { "loadSidebar": true } -->
　　周君讳旋字中规温之永嘉人也正统丙辰擢进士第一入翰林修撰九载绩最升侍讲景泰壬中　怀献太子立进左春坊左庶子兼旧官授奉政大夫又明年是景泰甲戌正月二日夙兴方盥栉造　朝忽得疾寻卒君曾祖德铭祖思贤父大顺皆弗仕大顺以君贵赠翰林修撰母陶氏赠安人君六岁丧父未冠又丧母茕然自立入郡庠弟子员即奋发刻若于学辈类咸推让之每科举必以魁自期虽屡弗偶而其志不少挫卒用有成入翰林适　诏选庶吉士俾绩学　中秘月文章而考其成君既在选首遂日夜进学不厌其业益修其名益重同考壬戌会试得今春坊大学士刘君俨所作大称赏拟寘高等同事者沮之君不平争之愈力巳而　廷试刘君果魁选人服其识君疾在告久之还朝遭　今上即位慨然叹曰安夏攘夷此其时也上疏万余言皆当时急务其于亲贤远佞勤政讲学之类语尤剀切多见纳用进讲　经筵与修历代君鉴皆受白金文绮之赐卒时年五十有八与人交倾肝胆下事畛域有过从者兴至即欢留之奕碁□咏忘其日之夕也文章耻陈腐务出巳意奇语每日作辄呼酒引满三数行索笔一挥千百言立就汗漫演迤理致泓然求者接屦于户而君应之常有余有集若干卷藏于家　国朝自洪武辛亥以来至正统丙辰六十六年之间凡二十设科状元及第者葢二十人率皆磊落瑰伟之士其间位公卿处宥密建功立业往往有之然欝堙沈滞未及一命之迁而忽焉以没者岂少哉君自少即有志于天下及遭其时意谓可行也不幸困于疾既疾之平乃不克少延以竟所愿岂人之君子天之小人之说果然欤抑修短丰啬幸不幸固自有命哉然而扬历侍近进大夫之列其文章事业又卓卓著当时名后世如此视之他人葢可以无憾矣 

　　○左春坊左庶子张天瑞传 

　　张天瑞字天祥山东清平县人成化十七年以进士第三人及第授翰林院编修与修　宪宗实录升侍讲充经筵讲官改右中二兼侍　今上于春宫讲读官秩满升左春坊左庶子与修资治通鉴纂要弘治十七年八月卒特赐以谕祭天瑞天资绝人诗文数千言常信笔成篇不复检窜对客与闲居无异其言妙轹古今他人贮思者恒不及见者莫不惊服人或有欲难之者以四韵律诗期以限百篇使成天瑞亦挥毫立就限者复至供韵不及然颇自负才人亦不计也其蕴经济而不及施人甚惜之云 

　　○左春坊左庶子童公承叙传 

　　童承叙字士畴其先随州人元季始祖避兵居沔阳遂沔阳人承叙万童时即解声律谙词章十余岁通经史百家言登正德辛巳进士改翰林院庶吉士嘉靖壬午授编修乙酉以父中宪忧倚庐哀毁遂致晕病服阕买舟至清源闻大狱起且念兄承德鳏处辄叹曰此尚可逐逐狥禄仕哉牵帆而返未几承德死矣人咸服承叙之智且孝壬辰北上充　经筵官甲午充讲官时　上御文华殿承叙进讲周书立政篇极陈王业艰难周公夹辅之忠词意婉切上改容听焉乙未充会试同考官寻升右春坊右中允丙申以重书历朝　□录成升司经局洗马□理司业事承叙司业尝疏明监规五事饬学政六事上之皆鉴鉴可纪祭酒吕柟以推明正学巳任乃计乐律兴典礼崇先王之化承叙之志咸与恊合柟喜曰天作之合吾教其有兴乎巳□　上因正册储位乃进承叙左春坊左庶子兼翰林院侍讲慎辅导之选也庚子奉命王顺天乡试橄棘之旦莫不以得士稠权贵子弟被黜者或构之承叙弗理久之恬如也壬寅以先墓历岁弗省葺疏乞假归未几卒　上　赐谕祭 

　　○明故右春坊庶子兼翰林院侍读师竹王公祖嫡行状（陆可教） 

　　陆可教 
　　公讳祖嫡字胤昌别号师竹其先德州人也有讳汝锡者　高皇帝开国有功授大宁中卫百户　复从　文皇帝靖难战死白沟河改授其子悦河南信阳卫正千户悦生端从大司马恕平荆襄寇有获隽功进世爵指挥佥事端生瑀瑀生诏是竹里公竹里公文武有大畧负气白喜不肯屈下文吏两台使者率才公有事骤委用而迄坐是取忌嫉用他诖误具狱夺世爵悒悒以卒娶袁氏明达有志操后以公及子延世赏竹里公进昭勇将军袁累进封淑人是公父母以嘉靖辛卯之五月生公于卫署左右彷佛闻异香咸叹诧之公生而警绝不类凡儿三岁病疹愈往省竹里公于狱吏抱从窦入公大詈而啼声闻州治守异之躬往抚摩俾启钥以入且慰竹里公曰有子如此复何虑稍长日诵数千言父师课以对句咸脱口破的尝从竹里公游震雷山试令赋诗有丝管随春棹莺花入古山之句竹里公大喜与客续成之比长治经义蔚然有声试辄屈其侪辈年十六补博士弟子前后督学使者台使者每见公文咸叹国器二十八举于乡明年竹里公卒公匍匐治丧哀毁逾礼巳再试春官不第于是袁淑人悉裒集竹里公前后讼牍而泣曰嗟乎先将军衔不白之冤毕世矣忆将军在时尝谓若吾祖父血肉糜草野以获有世爵而绝于予乎我失之若能复之吾死瞑矣今将军殁垂十年矣日月不居且奈何公伏地大恸曰微母言某何敢忘某所以迟迟至今意有待耳遂悉屏去铅椠事且誓于神曰父冤白而复希进取者有如□遂走□阙下上书言先臣指挥某冤事下大司马覆讯卒得雪而武选郎顾谓以荆襄进秩非边功欲止复故千夫长公涕泣力争累日不能得则抆泪抗言某乡贡士也即不第讵以州县吏易一兠鍪耶所重祖宗世爵故以死守之耳言巳复泣泪簌簌湿地又走白他曹□他曹郎力从□遂得复竹里公如故爵延世甫四岁得以孙世袭云巳复屇试期公以前誓了无治装意袁淑人谕之不得则抚膺大恸曰而不记而母完而父逋饷时四璧巳鏧则出嫁时襦市酒食哭拜族人求助乎而忍令不沾一命耶公伏地泣谢不敢乃再应春官试以隆庆辛未举进士当　廷对时自念此人臣对君之始讵可作谐媚语□□□因盛称人主节俭之美且言房绾入相则汾阳减声乐京兆去驺从以讽执政执政不怿下其等几殿三甲时诸少宰大绶与读卷亲语公其故俄改翰林院庶吉士吕文简诸吉士师督课甚峻顾独雅重公时时谓诸吉士汝南生忠孝人事事可法不待文秇绝人而巳居久之诸吉士或以细故毁詈吏部椽椽走诉之部时杨襄毅以旧德太宰意诸吉士心侮之闻之怒甚走白故相江陵公江陵公亦大怒手札下馆师欲分别议调黜馆师马文端立诸吉士于廷讯事所由起诸吉士竞自别白不知状公独前奋言以吉士而殴詈部椽吏安所坐罪今直以三十三人名上听处分耳不则独坐某勿以累诸生何乃纷纷自白徒词林垢辱马公意顿解徐拱手谓子言良是吾所不及事上江陵公意亦解竟无所谁何癸酉解馆授翰林院捡讨以　上即位覃恩进竹里公广威将军袁淑人封恭人而公是时巳浩然有归志矣明年奉　诏册封韩藩以袁淑人归使竣事又明年以袁淑人趋复　命遂复奉以北是年与修　会典丁丑分典南宫试甫竣事而袁淑人归亡何公亦归家居且三年以纂修之役复奉袁淑人以北明年　诏管理文官诰敕是岁延世始袭世职以□试异等牒送辽东而公与袁淑人喜可知也明年壬午　皇上第一子生奉　诏诰　庆淮益三府而淑人卒奉祔于竹里公兆寻建堂庐居其侧服阕遂具疏乞休于时政府四先生减力尼母上且各以书趣就职而荆石王先生开谕尤恳虽可教亦数移书劝驾不得则谓公之初誓雪先将军冤耳　先帝巳白将军寃　主上又以延世辽左功晋世爵指挥使　国恩谓何而迄无一事以报耶抑风木之悲自人子言耳试以先将军悒郁以卒之心及袁淑人板舆六往返之心思之似姑俛勉一出于义允且复以革除旧疏劝革除疏者言　建文君及　景皇帝实录事公初入史馆时私念　国朝史事之阙无大于此因具疏请及时厘正而江陵公力尼之公怏意而止然终未尝一日去心也于是公悟复趣驾以北俄迁国子司业遂以前疏上得　旨许重录　景皇帝事而　建文君事姑止母议葢终以事关　成祖云明年迁司经局洗马兼翰林修撰纂修玉牒九月□　驾阅寿宫赐四品大红罗衣一□时延世亦迁神机十营佐击同受赐观者荣之明年□分□□宫试九月典武试甫竣事而淑人卒公悲惋颇甚因复具疏乞自是移疾不复出矣先是有明因寺僧某者亦信阳人所居颇幽胜公暇往过之力以寺碑请公讯寺所由则　慈宁宫香火别院也因盛称　京师佛寺巨丽铃铎相闻古所未有皆民脂膏之所自出微以示讽然亦漫以塞僧意不知其闻内也忽日中贵人以内赐至惊视则宝镪文绮佛像珍药充斥庭中且言　圣母见文甚喜谓涂膏衅血语人无敢及且文内洞悉西来大意故有是赐公愕不敢辞越数日赐复如之益以诸珍馔公益骇愕亟谓可教兹事不当闻上耶然惧非　圣母意且柰何可教言兹事外庭所创见盍言之政府公亟走白政府政府四先生亦相顾叹咤称儒林盛事云至是先命延世奉高淑人丧归内复赐银币并诸御药而以珍馔赐公者再会荆石王先生访公榻前再白前事因且言不可复留意先生言吾侪实重去公顾以此求去意良是然雅尚如公亦何嫌必不得巳有移疾耳月余迁右春坊右庶子兼翰林院侍读又旬日始得请归归岁余而赵先生入内阁方与诸公谋强起公而公殁矣寿仅六十 

　　◆谕德 

　　奉训大夫右春坊右谕德兼翰林侍读林君志墓表（杨士奇） 
　　奉直大夫右春坊右谕德熙斋黎公恬墓碑（杨士奇） 
　　论德梅庵先生赵公琬行状（商辂） 
　　右春坊右谕德刘公戬传（王时槐） 
　　论德东溪沈先生焘墓（顾清） 
　　右春坊右谕德伦公文叙传（黄佐） 
　　□□德应埈传（戚元佐） 
　　奉直大夫左春坊左谕德兼翰林院侍□□□张公元忭墓志铭（王锡爵） 
　　礼部题淮会议说疏名□ 

　　○奉训大夫右春坊右谕德兼翰林侍读林君志墓表（杨士奇） 

　　杨士奇 
　　君姓林氏世侯官人父兴母游氏生君讳志四五岁其母口授书一过辄能记诵不忘十岁日记千数百言十四五下笔文章不倍义理从学王孟杨孟杨奇之尽底里时数数出论辨见锋铓以折其老长孟扬曰此非所以求益也字之曰尚默即痛自克治羣居一语一笑不敢妄终其身不变而沈潜于学涵浸渟畜久而益富永乐辛卯福建乡试壬辰礼部会试皆第一廷试第一甲第二人授翰林编修癸□□车驾幸北京甲午召赴行在预编性理及四书五经大全书成受赐赉丙申扈从南还预编历代名臣奏议辛丑召赴北京升修撰甲辰升侍读考顺天府乡试未几简东宫官擢右春坊右谕德仍兼侍读洪熙元年　赐诰赠其父奉训大夫右春坊右谕德兼翰林侍读封其母妻宜人宣德元年赴应天府乡试预修　两朝实录未成尚默得热疾更数医弗效□□□ 

　　○奉直大夫右春坊右谕德熙斋黎公恬墓碑（杨士奇） 

　　杨士奇 
