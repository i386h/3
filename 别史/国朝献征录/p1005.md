<!-- { "loadSidebar": true } -->
　　张士诚泰州白驹场人第九四与弟士义士德士信并驾盐网船兼业私贼初无异志先是黄河变迁至正十一年役民十五万军二万治河民不聊生四方兵起有王克柔亦泰州人家富多结游侠将不车丸高邮知府李齐收捕于狱李华甫与面张四素感克柔恩谋刼狱齐置克柔于扬州招华甫泰州判四千夫长十三年五月士诚又与华甫同谋起事未几士诚与其徒十八人杀华甫并其众焚掠村落驱民盗陷通泰高邮自号诚王改元天佑设官分截要冲南北梗塞元立淮南行省于扬州以扼其势既而亦招安之立义兵元帅府以官其党然士诚狙诈百出卒不就降竟杀李齐十五年五月攻破扬州杀行省参政赵琏士义被获伏诛士诚退还高邮九月又攻破扬州适湖广行省右丞阿鲁恢引苗军来乃复退丞相脱脱总大军临之号百万旌旗辎重首尾千里以高邮刻日可平然脱脱专权久师出遂有讥其后者诏安置淮安路别选相臣统其兵诏未下时部将董搏霄每言天兵南下势如破竹今老师费财何面目归报天子不若先攻其易脱脱从之分兵破天长六合贼皆溃散所杀者悉良民及攻高□堕其外城城中震恐自分亡在旦夕忽闻诏解其权勇气百倍出城拒敌诸卫铁甲军负不平者尽散去或相聚盗江阴羣寇互相吞啖江宗三朱英分党戕杀宗三将杀英时英就招安判官州僚无如之何申白江浙行省云英谋反省差元帅观孙压境观孙利其赂逗遛不进英乘间逸去过江求救于士诚仍质妻子借兵复雠士诚初亦疑弗听英盛陈江南土地之广钱谷子女玉帛之富以动之于是先遣士德率高邮贼众击横珊渡镝山十六年正月朔攻破常熟江南自兵兴以来官军死锋镝郡县荐罹饥馑乡村农夫离父母妻子投充壮丁生不习兵而驱之死地以故乌合瓦解卒无成功行省丞相达识帖木儿得便宜行事升漕运万户脱因参政统官军民义捍御境上平江达鲁花赤六十病死升松江府达鲁花赤哈散沙补之领兵出战除都水庸田使贡帅泰平江总管廵守城池吴江止有元帅王与敬官军一战而败死者过半残兵千余欲走入城城中闭门不纳退屯嘉兴旋抵松江士诚败众纔三四十人长驱而前直造北门弓不发矢明旦缘城而上遂据有平江路二月壬子朔也刼掠奸杀惨不忍言脱口匿俞家园自刎不死游兵杀之哈散沙在境外闻城破自溺死昆山嘉定崇明州人相继来降维杨苏昌龄先避乱居郡士德用参谋称曰苏学士毁承天寺佛像王宫易平江路隆平郡立省院六部百司凡寺观庵院豪门巨室将士分夺而居无虚者几月进攻嘉兴全军覆没与敬据松江判以城降之常州黄贵甫问道归士诚许内应遂不战而破易毗陵郡分兵入湖州一鼓而得易吴兴郡署周仁太平太守仁家本鍜工稍习吏事性资深刻与士德同心僇力躬亲细故三月癸巳士诚来自高邮服御器用皆假乘舆改至正十六年天佑三年国号六周历曰明时设学士员开弘文馆以阴阳术人李行素丞相弟士德平章提调各郡兵马蒋辉右丞居内省理庶务潘元明左丞镇吴兴史文炳枢密院同知镇松江郡州县正官郡称太守州称通守县仍曰尹郡同知曰府丞知事曰从事余则损益而巳欲南取嘉兴参政杨完者统苗獠猺獞名曰荅剌罕守御甚坚屡攻不克秋八月文炳大举兵临其东门悉所歼文炳仅以身免士德又与与敬提兵入杭州军气甚锐杭州大军敛锋不敌丞相退□萧山士德军捡括虏掠罗木营万户普贤奴乃庆元路万户全驹儿之子年未弱冠智勇过人率兵先出完者领苗军继进州民亦挺身巷战士德大溃十丧八九收残兵攻海盐又乍浦锺氏所挠后得马道骁勇禽获苗军无算昆山数方国珍海军攻击托丁氏往来说合结婚姻昆山之民幸遂苏息湖之长兴武康花鎗军出没虽互有胜负亦不胜其苦所跨三州皆邻掠敌十一月　天兵取常州十七年攻长兴士诚命赵打虎拒战败之潘元明复寇长兴又败之转狥太湖马迹山士诚将钮律降乃取江阴士诚寇常熟廖永安大破于福山港中山王达分兵绝太湖遂取宜兴士诚遣将据毗陵达围之士诚遣士德来援战败就擒俘致军前　太祖皇帝俾作书劝士诚降士德执不从士诚穷道愿就省相招安使者往返迄莫成事周仁自往陈请议始定十八年八月也元赦其罪省相达识帖木儿承制令参政周伯琦等至平江抚谕之授太尉开府平江其众授爵有差立江淮分省江浙分枢密院于平江以处之十九年元遣使以御酒龙衣赐士诚征海运粮自是士诚每岁运粟千余万至燕京二十年士诚复遣李伯□帅众十万寇长兴开平王遇春援之伯升遁遇春追击之斩首五千余级二十三年九月士诚自称吴王请命于元不报自是征粮不与二十六年　太祖皇帝命以榜谕浙西八月大将军遇春帅师二十万南伐　上戒以母肆掳掠妄杀戮毁庐舍丁宁全士诚母冢师至太湖擒士诚将尹义陈旺遂次洞庭山士信在湖中不敢战进次湖州昆山败士诚军又进次三里桥张天骐黄宝陶子容唐杰分兵拒战败之李伯升来援又败之朱暹王晟戴茂吕珍及五太子继援又败之士诚乃自来救战于皂林复败之吕珍李伯升皆降朱文忠至杭州潘元明纳款凡得兵二十余万湖州既下兵转至南浔王胜降至吴江困其城久之亦降达兵至鲇鱼口击走守将康茂才既而降至尹山桥又败士诚军焚战舸千余艘及积聚甚众于是兵集城下达军于葑门遇春虎丘郭子兴娄门华云龙胥门康茂才齐门汤和阊门王弼盘门张温西门耿炳文城东北仇成西南何文辉西北四面合长围架木棚与城中浮图等又筑二台俯瞰城中号敌台上置火筒及襄阳炮炮风扇人百里□死吴元年六月士诚觇城东军整乃突出阊门将冲遇春营遇春觉之分兵北濠截其后乃合战士诚遣黄哈剌八都率千人继之自引兵于山塘援王弼驰铁骑鼓双刀而前遇春乘之士诚兵大败人马溺死沙盆潭无数士诚坠马几不救时有仓脚夫十人号十条龙者贾勇善鬬被锦衣银甲出入陈中倏忽不可测亦溺死士诚又几溺匍匐舆入城少顷复出胥门兵锐甚士信坐城楼呼军少休遇春乘其懈急击大破之士信据银床与参政谢节啖桃有飞炮碎其首死城中亦作飞炮拆神祠民屋炮具达令构木如屋覆以编竹伏兵其下矢石不能及九月达兵破葑门遇春破阊门新寨兵皆薄城士诚陈于门内谢节树栅以补外城唐用仁徐义潘元绍皆降晡时军蚁附登城破士诚与伪副相刘毅帅兵三万自战万寿寺东复败毅降士诚从数骑归府语其妻刘氏曰吾自应死汝曹柰何刘曰妾自有处乃积薪齐云楼驱妇女以上令养子辰宝举火焚之刘自经死左右皆散士诚独坐室中达令李伯升谕意士诚距户自经伯升败户抱解之复苏潘元绍继至劝士诚士诚闭目不语舁入舟俘于　南京自缢死 

　　○明玉珍传（湖广总志） 

　　湖广总志 
　　明玉珍随州玉沙人世农家子身长八尺目重瞳子乡里所信服元至正十一年兵起里人团给青山推玉珍长十三年冬徐寿辉僣号于汉阳遣使招玉珍授元帅益兵俾镇沔阳与元将哈林秃战湖中流矢中其右目十五年夏沔阳饥玉珍驾斗船五十艘出籴于蜀时义兵元帅扬汉辰州人挟精兵五千屯平西寨重庆行省右丞完者都诱杀之麾下奔散遇玉珍于夔关诉其事且言重庆城中正有左丞哈林秃右丞宛者都素不相能所部别无应兵请攻之□珍犹豫万户戴□力从臾之当是时蜀中久不习□闻玉珍起事完者都夜遁生获哈林秃父老迎入城玉珍下令毋虏掠城中远近降者相属乃献捷于寿辉秋授玉珍陇蜀省右丞十八年春二月完者都复□嘉州大佛寺欲规复重庆玉珍使弟明二攻之相持半载玉珍乃自往旬日敌军溃完者都及赵参政死之过泸州开前元进士刘禛往谒之喜曰吾得一孔明也与谕国事拜理问二十年春陈友谅杀寿辉自立玉珍曰友谅以臣弒君复可事乎乃开夔关不与通□寿辉庙于城南聚众哭之二十一年陷嘉定路旋复于李思齐明年陷云南省治屯金马山使其将杨尚书守重庆又帖木儿所败玉珍退居于蜀自称陇蜀王刘禛屡劝进乃称帝国号夏建元天统立子升太子去释老二教止奉弥勒始设六卿次年更中书省枢密院戴寿左丞相明二复姓名万胜右丞相尚大亨张文炳都察邹兴平章俾镇成都吴友仁镇保宁莫仁寿镇夔门俱平章窦英姜珏参政镇播州夷陵荆玉商希孟俱宣慰镇永宁黔南定赋税十取其一农家无力役之征置郊社之祭赐董璧等进士出身有差命万胜取云南是年冬　高皇帝遣使谕曰胡人本处沙塞今反居中原是冠履颠倒足下应时而起居地上流长江之险相唇齿恊心同力并复中原惟足下□之玉珍遣参政江俨荅聘二十六年春玉珍卒在位五年年三十六子升袭位年十岁改元开熙万胜与张文炳有隙文炳使玉珍义子明昭矫其母彭氏旨召胜杀之使刘禛代丞相胜黄陂人智勇过人玉珍妻以弟妇称明二吴友仁移檄兴兵升命戴寿讨之友仁遗书曰不诛昭国必不安大臣俱所害若昭朝诛吾当夕至寿乃奏诛之友仁入朝谢罪洪武二年复遣使取木于蜀明年春又遣使假道攻□南戴寿沮　又遣参政□哲衣招不听四年乃遣平章杨璟水康侯廖永忠由水道攻夔关颕川侯傅友德总兵卜万从阶文攻秦川戴寿备瞿塘甚固二将攻之弗克一月友德破秦川入绵汉戴寿闻之分兵守瞿城自将倍道救成都友德环兵围之令诸军造木牌上书四月克汉川以油涂之投于江夔军得之勇气百倍遂克夔关趋重庆夏六月左丞相刘仁以升降在位六年戴寿在成都亦降友德戮寿等送升于京师封归德侯授仁应天尹凡传共十一年后升与陈理命巨舟载之高丽飘然入海矣 

　　○宋韩林儿 

　　韩林儿栾城人初韩山童祖父以白莲会烧香惑众至山童倡言天下大乱弥勒佛下生河南及江淮愚民翕然信之元顺帝至正十一年刘福通等妖言谓山童当中国主起兵乱事觉县官捕之急福通遂反山童被擒其妻杨氏与子韩林儿迯之武安刘福通据朱皋十五年攻破罗山舞阳叶县又陷汝宁光州息州众至十万自砀山夹河迎韩林儿至立以帝号小明王建都亳州国号宋改元龙凤以其母杨氏太后杜遵丞相福通平章刘六知枢密院事拆鹿邑县太清宫材建宫阙攻汴陷之迎其伪主居之都十七年诏察罕帖木儿大发诸军御福通围汴梁福通奉伪主遁安丰以后皆　天兵取之 

　　○倪文俊 

　　倪文俊至正十五年聚众陷武昌汉阳等路围岳州建伪都于汉阳迎徐寿辉居之复陷沔阳沣州岳州杀威顺王子角帖木儿复陷衡州元帅甄崇福从战死又陷峡州十七年陷川蜀诸郡令伪将明玉珍守之陷沔阳威顺王宽撒普化令其子报恩奴等同湖南元帅阿思监水陆并进御之至汉川水浅文俊用□□烧船报恩奴遇害其后倪文俊谋杀其主徐□辉不果自汉阳奔黄州寿辉伪将陈友谅袭杀之□称平章明玉王尔初倪文俊将守川蜀诸郡既而诸郡反至正二十一年陷嘉定路李思齐击败之二十二年陷云南省治屯金马山车里帖木儿败之获其弟明二后据成都自称蜀王遣伪将杨尚书守重庆分兵攻龙州二十三年明玉珍僣称帝国号大夏改元天统二十七年诏李思齐总统本部军马自凤翔以西取川蜀巳而思齐等守潼关不果洪武初　天兵平之 

　　○颕州刘福通 

