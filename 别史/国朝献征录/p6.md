<!-- { "loadSidebar": true } -->
　　蜀王椿母郭惠妃滁阳王女也洪武四年生生十一年而封成都惠妃生王及代谷二王永乐汝阳二公主王元妃凉国公女王读书好善近儒生能文章　高皇呼蜀秀才未之国岁清明遣祭滁阳王墓于滁州之国初即聘汉中教授方孝孺教世子待以宾师礼推恩母族岁时问遗不绝常发禄赡郡教授月一石当是时边王岁出塞征胡王以雅好学问守西垂安靖与民休息永乐三年来朝二十一年卒谥献六子长悦熑次悦耀悦燇悦炘悦火邵悦悕悦熑早卒谥悼庄世子嫡孙友堉永乐二十二年嗣初友堉世孙叔华阳王悦耀谋夺适献王怒斥去不悛囚而系之又不悛益怒诬友堉罪于朝　文皇召友堉叔侄自明比至　文皇崩　仁宗察悦耀诬世孙得嗣王之国未几悦耀又走京师诬友堉　仁宗怒抵奏地下曰适庶大伦干分诬亲独不畏鬼神乎谓侍臣曰悦耀亏忠孝怀奸谗使归蜀终乱其国徙武冈州又徙丰州宣德五年友堉府中忽举炮铳总兵陈怀闻上罪府官　上还护卫三之一巳而请玉府官属留军中南人匠皆从之宣德六年卒谥靖无子宣德七年弟友埙以罗江王嗣友埙献王孙靖王母弟也宣德九年风疾　上念王贤走医调视未至卒谥僖无子叔悦火邵宣德十年以保宁王嗣俭饬守礼法天顺五年卒谥和子友垓善草书天顺七年以世子嗣是年卒谥定子申鈘天顺八年嗣成化七年卒谥怀无子是年弟申凿以通江王嗣好学能文弘治六年卒谥惠明年子宾瀚嗣仁厚好儒术正德三年卒谥昭明年子让栩嗣嘉靖十五年守臣言王忠孝　上特褒赏二十年上黄金千两白金万两修宗庙加禄岁二百石玉带一王受玉带辞禄世子承钥 
【 吾学编】 
　　二十六年卒谥成子承钥二十八年嗣三十七年谥康子宣圻四十年嗣 【 绳蛰篇】 

　　○蜀献王椿 

　　蜀献王讳椿　高皇帝十一子也洪武戊午岁　册封二十二年冬之国成都王孝友慈祥博综典籍容止都丽雅有儒素风尝奉　命中都阅武即辟西堂延揽名士李叔荆苏伯衡等商榷文史　高皇帝常以蜀秀才目之及就国闻汉中博士方孝孺名以币聘世子傅尝临讲郡黉覩诸博士清贫分禄饩之月一石遂着令府中属官有能进昌言者厚加礼遇没世犹存恤其后燕居之闼大署忠孝维藩以自励焉谷庶人橞与王同母而橞数蓄异志所多不法会王子悦燇获罪于王走之橞所橞因诡众谓燇建文君欲召号倡乱永乐十四年秋王上书暴橞罪状于朝　文皇帝报王书曰橞濳萌异志张兴尝再言之兄未信今得贤弟书具有实事人之无良亦至于此贤弟此心周公忠存王室之心也赐王黄金二百两白金千两钞四万锭玉带一束龙衮九纻锦罗纱彩缯诸物称是乃下诏正橞罪夺其爵庶人巳而王朝京师复赐白金三千两米万石杂纻纱罗绢二千疋马百匹火者百人永乐二十一年二月薨　上悼惜良久特谥曰献所著文章名献园集若千卷 

　　○蜀定王友垓 

　　蜀定王友垓和王之子献王之孙也嗜学善书能文章克纂献王之业着文集十卷子惠王申凿尤警敏好文敬礼才名士弘治六年薨着惠园集若干卷惠王之孙让栩是成王性静哲喜儒不迩声伎动遵礼法创义学修水利赈饥救灾多所全活嘉靖十五年冬抚臣吴山按臣金灿以王行谊闻　赐勑嘉奖署其坊曰忠孝贤良嘉靖二十六年薨 
【 藩献志】 

　　○湘王栢 

　　湘王讳栢　高皇帝第十二子也母胡顺妃洪武四年生洪武十一年册封之国荆州王粹美嗜学读书尝至夜分篝灯警枕精思入微人莫能窥其际开景玄阁招纳儶乂日事校雠志在经国论古兵制有宿将所不及者膂力过人握弓矢刀槊驰马若飞尝受　命征常德叛虏败之渡歼焉洪武三十年五月同楚王讨古州蛮夷克之出入缥囊乘书以自随遇山水胜境辄徘徊终日勒石记事平居被服儒雅尤善道家言常自号紫虗子建文初疑忌亲藩或有告王反者　朝廷遣使即讯王惧无以自明阖宫焚死谥曰戾王　成祖靖难后改谥曰献置祠官守其园 
【 藩献志】 

　　○代王桂传 

　　代王桂其妃武宁王女洪武十一年封豫王二十四年改封代王明年之国大同建文时废庶人靖难后复封宣德二年王请得乐器制器王妃仁孝文皇后妹也王不悦妃妃病王不视孙仕壥闻于朝乞勑潞城王逊火宁启王善视妃九年王欲率诸子孙来朝不许王又与其□逊炓逊焴亵衣冠游街市中袖锤斧伤市人　上与书戒饬稍敛戢正统十一年卒谥简十一子世子逊煓早卒正统十三年以子仕壥王赠代戾王仕壥正统十一年嗣尝上言总兵郭登有功大同虏欲得大同巢穴非登大同不能守　朝廷劳登天顺七年卒谥隐子成炼嗣弘治二年卒谥惠子聪沫嗣坐罪徙山西省城弘治十一年卒谥思子俊杖嗣嘉靖三年大同军叛王东走宣府　上遣光禄少卿萧淮问王嘉靖六年卒谥懿九年子充棹嗣请郡王庶子禄礼部言郡王庶子无长兄得嗣郡王者封长子不复得支将军禄长孙亦如之不许十一年大同军又叛王东走宣府　上又遣官问王王父子再遭祸变忠慎自检得不诸逆染蔑十八年秋乐昌王乞徙代州礼官周旋得徙朔州礼科都给事中丁湛上疏曰乐昌一府以城域狭隘物价腾贵得徙代王亦以是请何以应之天下宗藩类皆聚处一城亦皆以是请又何以应之况代藩北控边鄙南辅圻甸比之他藩尤要重数年以来叛者继起稔恶不悛皆积疑所致近甫少宁王宜休息示以安静乃今宗亲无故改迁摇惑众志不可巳而乐昌王竟徙朔州先是景泰五年昌化王任潭言大同地瘠乞移封就禄便养景帝亦不许 
【 吾学编】 
　　充耀嗣王二十六年卒谥昭庶一子廷埼封泰兴王二十八年嗣三十年王捐禄银五千两以济选军之用　上以忠义可嘉降勑褒之万历元年卒谥恭庶一子鼐铉封太平王万历三年以贪暴凶肆革冠服戴罪管理府事岁给禄米三之一准五年后能悔罪自新抚按奏请定夺 
【 绳蛰录】 

　　○灵丘端懿王 

　　灵丘端懿王聪滆代简王之玄孙也长子俊格嗜学善属文聚书数万卷尤好古篆籕墨迹尝手模六十余种勒石名崇理帖　世宗时献　皇储明堂二颂又上　睿宗章圣挽歌　赐金币嘉奖着天津集若干卷嘉靖二十四年卒端懿疏乞封其孙廷□□□长孙礼官以无典故可按第灵丘四世嫡长宗室盛事应拟曾长孙封号　上嘉王寿考宗室鲜比特许之巳而复封址子鼐镰玄长孙嘉靖三十四年端懿乃薨寿八十三鼐镰袭高祖爵 
【 藩献志】 

　　○大明灵丘荣顺王墓志铭（赵敔） 

　　赵敔 
　　代府灵丘王实系　太祖高皇帝一世孙　代简王之六子甫十岁　宣宗章皇帝赐宝册封　灵丘王配郭氏册王妃奏娶马氏封王夫人先居大同工自授封日见英迈勤学好问手不释卷凡过目遂不忘发诗歌温厚典雅率多奇句有云溪稿千余首修身慎行揖逊谦恭不嗜声色货利所行者惟忠孝仁义济人利物绝无吝容克遵　祖宗成宪而罔敢怠荒尤敦睦伦彝敬待斯文从容自如未尝疾言遽色故父母兄弟称其孝友镇守大臣服其贤能适世孙幼上简贤三勑推理国事几十有五年维持有道综理得宜致基业益饶裕及世孙成立遂怡然以退平居优游以琴棊书画乐王昆季二孙甚蕃衍于时当道者以云中边郡大兵驻札之所地隘不堪以居遂封章　奏请之国绛州益慎持守始终一致王聪敏无所不能尤精于医频年瘟疫流行死者甚众遣医载药遍诣乡村治之给至三万余贴遇井亦投以避瘟等丹使饮水者不染患全活者难以数计成化壬辰久旱不雨王竭诚亲诣坛庙请祷大雨如注三日方止民皆焚香叩门称谢以非德奥诚敬不能动达好修善事敬礼神明屡有感格晚年忽遘腹疾年余医不効成化十一年八月九日自度弗能起命移居正寝先召适长子谕之曰生死常理不足异继承王爵务须慎重以永其传次谕诸子仪宾皆当谨身节用毋废职谓妃郭氏曰素贤能不以我忧垂白相守至愿巳足今与汝永诀再谕夫人马氏以如斯言也言讫瞑目安然而逝子七长　钦赐名仕土今王储次仕壳仕非土仕土胁仕土虖仕埍仕堹俱封镇国将军 

　　○肃王传 

　　肃王木英洪武十一年封汉王二十四年改封肃王于甘州建文元年乞内徙兰县永乐十七年卒谥庄庶长子赡熖二十二年嗣正统元年言甘州旧邸改都司而先王坟园尚在乞留近邸林木从之府中尝被盗刼榜募告捕者赏马银御史以闻罪其长史杨威又请加禄　宣宗曰洪武永乐间肃王岁禄五百石庄王不言者以　朝廷念地远输转甚难故也　仁考即位加五百石矣朕遵祖训不敢违天顺八年卒谥康子禄埤成化四年以洵阳王嗣十五年卒谥简子贡錝成化二十三年以汾川王嗣正德中诸子请菜户不允嘉靖十五年卒谥恭子于弘治四年封世子嘉靖五年卒谥安和次子弼桄初封镇国将军嘉靖十一年改封世孙十七年嗣王赠其父肃靖王 
【 吾学编】 
　　四十一年薨在位二十四年寿六十三谥定嫡一子缙烱六年生十　年封世子三十六年薨寿三十一庶一子绅堵二十七年生四十一年嗣赠父昭王四十三年薨在位二年寿一十七谥怀无子靖　四子镇国将军弼杮卒庶一子辅国将军缙火贵伦序及之礼官论以越世　世宗准本职奉祀理府事议缴还册宝罢诸司卫仪等衙门　穆宗即位定妃吴氏及延长王滰等奏以边陲藩屏宜得王重镇上言　圣祖以羣雄定天下报功驾驭之典有隆弗朁臣祖庄王受封兹地操练屏卫征剿勤苦反不及勋武之臣而涉于亲堂之疑其何以安内攘外凡数百言　上准袭王食本禄礼官仍议以郡爵理国　上特批出着袭肃王隆庆五年嗣  
【 绳蛰录】 

　　○辽王传 

　　辽王植洪武十年生母韩妃也生二年封卫王改辽王国于辽东广宁城广宁五卫尽屯田给王禄王得巡边出塞练简士马巳而坐罪夺禄卫靖难兵起渡海归朝改封荆州　文皇即位来朝卒谥简子贵烚嗣正统元年府臣乞加禄　上言简王得罪　朝廷　太祖特加原贷削其护卫止与校尉三百人　仁宗令王嗣倍加禄得支二千石　宣宗又与旗军三百人　朝廷亲亲巳至王于庶母诸弟寡恩府臣不闻匡正直王请加禄不允四年坐灭绝天理渎乱人伦废庶人简王第四子贵燰以兴山王嗣卒谥肃子豪墭嗣世子恩鏋卒谥荣穆王请以世子妻妾殉葬　宪宗不许卒谥靖子恩金稽嗣卒谥惠子宠涭嗣卒谥恭子致格嘉靖三年嗣卒谥庄子宪栉初封句容王嘉靖十八年嗣 
【 吾学编】 
