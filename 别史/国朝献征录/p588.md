<!-- { "loadSidebar": true } -->
　　仲缙讳绅姓王氏其先太原人初迁祖彦超周凤翔节度使始由会稽徒居金华之义乌今王氏遂义乌人十三世祖固从安定胡先生游登宋皇佑五年进士第得官思阳令其后子孙皆业儒跻膴仕详着王氏家乘考祎字子充以文行重海内与潜溪宋先生齐名大明初擢儒台校理历官起居注出佐南康临漳二郡后朝廷开馆修元史召总裁官寻擢翰林待制使云南仗节死时仲缙甫十三岁聪明过人落笔文沛然不可御鞠于伯氏绶事母夫人何氏尽孝及卒哀毁踰礼未几绶亦没仲缙独综理生产作业茕茕忧患中而杰然奇志视世务琐琐无足动其中暇日益取经史百氏言穷其浩愽会其旨归曲而畅之触而引之纵横磅石溥出入上下务探撷其精英乃巳潜溪先生一见即器之曰吾友王待制其有后乎一时俊杰多自服不逮蜀王尊贒下士闻之驰书币聘致待以客礼仲缙痛先待制死节蛮徼遗骼未返丘陇白其情事王悼悯之给道里费以行至云南访求不获遂即死所奠祭仰天号恸几绝过者之泣下沾襟述滇阳恸哭记以着志既还王慰劳备至蜀人无贵贱咸知敬爱君无何有以仲缙名行荐者征诣天官授国子愽士诸生方翕然向慕而仲缙不幸卒焉寔洪武庚辰十二月丙午也享年四十有一仲缙平生无他嗜好惟喜文章有继志斋集三十卷藏于家昔胜国之季海寓割裂光岳气分不完学者所习疑委靡极矣待制公以豪杰挺迈之资力矫时弊追古道而及之倡雄伟闳大之辞际□朝龙兴之运俾天下后生晚进有志斯文者读之若披云翳而覩青天不知心目开朗也及持节使绝域慷慨狥义视死如归遂使倔强蛮酋凛然知中国威风气焰之可畏迨王师南征势若破竹而六诏数□里咸入版图公实有功焉佥谓天之佑相盛德不在其身必在其后人仲缙年富力强学笃而行修其来者殆未□异日必能继厥先绪成一家言以黼藻皇猷鸣国家太平之盛夫何未及中寿而遽夺其生焉葬之五年王汝玉氏悲待制公不昌其胤仲缙之不遂其志而表莫曰天之于人赋以才者或不赋之以寿岂二者不得而兼有耶抑亦抱魁梧之才者能漏造化之机先事物之兆非特人所忌嫉鬼神亦将忌嫉之邪夫亦天下之事有不期而相值邪若仲缙之才之寿其必居一于此矣余不得而知也待制公爽灵在天地间与日月争光而乃靳啬其报竟何哉竟何哉 

　　○国子监愽士罗师程传（黄佐） 

　　黄佐 
　　罗师程名恢以字行吉安永丰人六世祖武冈教授开礼宋季勤王死节世以儒业承家师程幼颕敏五岁失恃既中力学居父丧哀毁骨立襄事惟谨事兄如父敬爱笃至乡里化之洪武癸酉荐授抚州崇仁县学训导严师弟子礼勤于诱廸凡经造就者悉得闻人尝上疏言孔子庙庭从祀当以道学论当时有若优于宰予论语记有若言行者四皆有禆于世教记宰予者亦四皆见责于圣人宜以有若居十哲位次而宰子居两庑公伯寮沮坏圣门不宜从祀遽伯玉孔子之故人行年六十而化今居两庑六十位次之下于义未当宜升启圣王庙疏奏不报其持论正大多类此秩满膺荐入史馆兼校国学经籍两与纂修　高皇帝实录永乐初竣事赐白金文绮升国子学录师范端严前后受业者千余人二成祖祀太学赐袭衣预筵宴满考迁愽士又六载以年七十陈乞致仕时　车驾廵幸北京　仁庙在东宫监国朝□□事率未敢请特遣使上　闻得旨俞允时论高□司业吴溥尝游其门率六馆师生数千人祖送之观者填道时人莫不羡其荣师程德性忠厚仪矩端庄望者敬畏孝于奉先遇忌辰时祭辄感怆泣下诚于接物于人无疏戚长幼言谈表里如一既归绝迹城府日与亲朋登临觞咏而诗书之训考索之勤未尝少废掇拾先世遗文订辑族谱梓刻以傅于家事澹然弗顾也一日忽召子孙语之曰吾觉神不守舍其将逝乎时天初曙启户视之有顷卒年八十有二自号雷庵有写心归田诸藁藏于家 

　　○国子监愽士孙贞传（黄佐） 

　　黄佐 
　　孙贞字宗正南昌丰城人先世有鞠于母姨夫李氏者遂冒李姓至贞始复焉贞颕异力学县庠生时教谕□子彦深器重之授以毛诗又从乡先辈学士朱善□士黄德润游益有造诣洪武辛未贡充国子中癸酉乡试甲戌登副榜者百六十余人诏三等铨之贞得教授绍兴　高皇帝进诸上等者近陛前谕以教郡之道且命吏部录其名以俟擢用贞锐然思副　上旨至官即振教规务行公正有施御史者按郡甚严私于给事徐氏子既令充增广生又升而廪膳之贞诤不可御史气沮郡官皆从旁私语使姑许之退可改行勿与面质贞曰君子与人以信焉有今日许之而明日可改御史知不可夺遂止其作育诸生旦夕讲解不惓一日遇相者言贞将有忧至贞即心动求归省亲行次南昌而父巳讣闻矣居丧哀毁踰礼服阕调汉阳时科目久乏贞教之尤力后当□□赴试者十二人惟一人下第及奏教续诸郡□□有张通判以廉介称坐事系狱都台狱吏索贿不得多所挫抑事白复宫人疑其必易所守而张廉介自若会诏下教授得廌贒贞即举张遂擢按察佥事张贫甚无所于装贞即资之行永乐纪元贞秩满升国子助教尝谓学湏以静本因立家教以示法于是合其燕居之所闭诸子其上亲授以经诸生效之多成材者时愽士黄彦清与贞连居因熟其从子金兰后彦清以奸党没家金兰贵池典史坐累至京失所归贞馆之三年有不足辄周之或传言将罪彦清邻佑又谓将罪金兰宿主贞皆恬不动同乡杨伯震长芦运副得罪自狱中出病疫无复人色舁至贞门欲托寓焉旁舍惧其相染也唆家人固郄之伯震遂露卧祠下贞归闻之叹曰人各有命病岂能染耶亟命移入病卒以愈其好义多此类也助教考最转博士升从七品禄时太学官属杰然着贒称者不过四五人舆论推贞之冠祭酒胡俨司业吴溥重其文行并遣子受业贞尝署监事监生在历有事故不在官者所司移文问状六馆纷然莫知至经旬不得报贞乃作类姓簿各录姓名籍贯班次欲求其人索姓下即得之监中穪便遂定法署事一年而解得　勑命授修职佐郎时子曰良御史同居每夕归必问今日治何狱当则喜有不当辄切责之以是竟能其官曰恭翰林编修分月俸致飬卒□入升斗巳费寿以钦赐银币不发封辄还之而□以书曰我俸恒足尔宜自飬尔廉勿复致也曰俭曰让亦教职初欲五子各专一经寻以长子曰温有桑梓之托取外甥邬在恭以足之其后四子皆有成在恭亦第进士御史当时称善教者必曰孙愽士孙愽士云宣德初奏乞归省其母时母年八十贞亦近耆矣始有退休之志明年还任又明年秩满诣行在请老不允寻以曰恭官封致仕归飬朝夕娱侍亲侧不舍非国庆及乡饮酒足不至县门诸省聘典乡试文衡皆辞不赴及丁母忧筑馆敷山之下乡子弟多从之游后三年曰让在祁门迎飬又二年曰良出守重庆复迎飬贞皆乐赴之及归自重庆尝谓人曰人生贵考终命耳寿虽期颐而苦疾笃非福也愿逝时恬如睡梦于我良快正统五年五月果无疾而卒年七十有五贞存心端谨自奉俭约揆事必虑始终故历官四十余年夷坦如一初国子生时与郡人卢渊同舍及写武臣诰与主事夏原吉同事教绍兴时与郡守李庆相善后渊至侍郎原吉庆至尚书贞未尝一至其门其自守如此先是卒前数月寄书曰恭言其得病近稍差而四体未宁日恭亦心动恳乞归省乃俞允奉　命行至南昌哭贞讣如贞昔哭其亲焉人皆异之贞所著有竹斋文集 

　　○国子愽士王君复原墓表 

　　北京国子监愽士王复原字子复洪熙元年九月□日卒于官王氏家泰和之西鄙世业书诗儒师自其祖父以上皆不仕父志德积善蚤丧子复虽少不以孤窘而怠于学晨夕寒暑自策励稍长闻同郡谢子方先生深于易褁粮从之谢讲下生率常百数人辈而驰骛文辞进取之习得其支叶者多若用志沈潜必探求本根者仅十数辈子复其一也子复是时巳日有挟出圭角谢先生亦奇视之洪武丙子选江西乡试第七后四年会试礼部选教官第一授广东化州学正时岭以南郡县学比比乏师子复尽心其职化州之学者始有所兴起而浸渍及其旁近县学亦多九载最升七品禄仍愽士职预修五经性理大全诸书书成受□赐及修　太宗文皇帝实录诏蕳有才识通史学者馆阁拟子复未奏而子复得风疾遽不起子复人俭约质率无崖岸嗜文章在监学十余年求文者日接踵户外未尝有厌倦意所著文集若干卷藏于家呜呼王氏于余还往之厚者子复及其弟敬先敬先人率直闿爽惇义薄利前三年敬先没于蜀余每与子复追忆之而悲岂谓于今又悲子复也则余之此文也友道之感何独子复哉何独子复哉 

　　○大学□士徐昌国墓志铭（王守仁） 

　　王守仁 
