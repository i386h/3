<!-- { "loadSidebar": true } -->
　　公姓王氏讳献字惟臣号退庵杭州仁和人也曾祖讳思诚元医学提领祖讳性安冠带医士赠太常寺卿兼翰林院侍读学士祖妣杨氏赠淑人考讳智初封编修后累赠太常寺卿兼翰林院侍读学士妣顾氏亦累淑人赠继母俞氏封太叔人公天赋颕异羁贯知读书记诵日数百言不烦熟复即终身不忘十岁学通经肆笔作举子程文十七领乡书明年景泰辛未登进士第与状元柯潜等二十八人同进学东阁赐居第给大官酒馔及膏纸费命内阁大臣典领之葢不别立师不出就外署一如永乐初科故事公感际遇益肆力于学工古文词在同年中最号敏赡时公犹未娶吏部侍郎淳安项公见而奇之以女妻焉癸酉授编修修寰宇通志升修撰天顺初乞归省赐路费宝钞逾年还朝命入内馆授中贵人书癸未春同考会试会贡院火秋复试复同考是科先后两入帘不改命者惟公一人丙戌修撰秩且满先公讣至即日陛辞星夜行抵家治丧葬戚易两至暇日与乡人接恂恂谨厚无一毫早达贵侈之态人以难寻用荐起复之公疏乞终制服阕升左春坊左谕德兼修撰庚寅命充经筵日讲官赐大红织金袭衣束带冠履辛卯再赐大红罗衣一袭是秋主考顺天乡试壬辰充廷试读卷官赐宝镪千缗未几升翰林学士癸巳赐金带本朝学士非典密务侍日讲者皆不与是赐葢异数也乙未复充廷试读卷官赐宝镪千缗丁酉朝廷用儒臣议追崇先圣礼乐遣公祭告阙里比还适所尝与修宋元通鉴成陛詹事府少詹事仍兼学士戊戌　皇太子出阁命侍讲读于文华殿又命偕学士南昌谢公教庶吉士梁储等于玉堂外署满三载乞恩移封父母诏许之今制凡朝臣五品巳封者即四品不封先是既赠谕德今加赠詹事皆兼两衔妣亦由宜人加恭人人罕与媲辛丑主考会试壬寅修文华大训成升今官丁未再充廷试读卷官复再赐宝钞葢自擢第入翰林于今三十有七年先后握院章者十有六年而年巳五十余后进推公先达知巳期公于大用公虽谦不自居而亦颇自信其必至然讫不登枢筦履要剧以少展其所抱负君子惜之 

　　○中宪大夫太常寺少卿兼翰林院侍读学士□ 夫郭先生维藩墓志铭（吴国伦） 

　　吴国伦 
　　先生姓郭名维藩字价夫人梁仪封人卜居杏冈之东门人称杏东先生父廷珪中宪公起家进士授南京户部郎调刑部郎坐执法忤权贵人谪胶州稍迁至程蕃太守程蕃去中州万里所治多蛮夷部落公遂无行意与配太恭人贾偕隐里中课子终其身先生自少丰神慧朗十余岁即强记善属文弱冠从中宪公南京时南阳王公他曹郎先生慕而师之自是问学日益精赡而文思日益裒然绝羣比还中州则中州诸经生未有不下先生者弘治戊午先生举于乡正德辛未举进士推择庶吉士入史馆读中秘书雅有公辅之度甲戌授翰林检讨丁丑春　命同会试所取多海内名人是年四月考绩　上嘉之诰封其父母巳即请告衔命驰里中奉　上所赐金绯中宪公太恭人寿里中父老皆喜而相告曰往公弃二千石如敝屣今厚发其嗣而席有余荣若此哲士哉辛巳擢南京国子司业先生谓大学贤士所关乃毅然修复师氏之教日端坐帷中与六馆诸博士弟子讲授经业葢居国子三年士习一正嘉靖乙酉擢侍讲学士视南院事先是院廨芜圯官属多不□即视院者又多传舍居之巳遂鞠埸砾先生曰兹岂非昔人所比于登羸地乎柰何坐令其芜圯而不支一木也乃括院中所储公赀得数百金又稍稍捐月俸佐之未数月葺治一新观者窃叹曰郭先生来吾曹复覩翰林矣丁亥奔中宪公丧归己丑又丧太恭人相继哀瘁几不胜礼辛卯起复故官寻改侍读学士典　内制壬辰春　命主会试先生以史臣女间于辞令又数　朝廷得士称任使以故受知今皇帝有　诏进讲经筵又辄从讲中开陈化理启沃　上心尝讲尚书天惟纯佑命章末献言曰愿去操急之习而务惇大之风　上谕辅臣曰维藩言有指其使究言之于是先生草疏无虑数千言防民邪王士风辨贤才辟伪学罢选贡复吉士崇师儒广言路则其大槩也疏入　上多采纳行之后又讲尚书古之人犹胥训告章末又献言曰古人非止殷三宗周三王乃尔圣如帝舜其臣犹以逸乐戒之而舜不以忤此正胥训告保惠救诲意惟　陛下裁择未几坐夫颂白兔瑞免官归里中乙未　上思旧臣　召还先生官如故先生又进讲大学衍义　上甚嘉□  
赐金币宝襁丁酉四月擢太常少卿兼侍读学士□ □院事是时朝士大夫见　上简遇正人谓先生且人相乃一夕疾忽作不起讣闻　上悼之赐论祭敕有司营葬事先生其可谓以荣名终乎 

　　◆侍讲学士 

　　朱侍讲学士升传子同（子同　朱礼侍） 
　　文学博士方公孝孺传（郑晓） 
　　翰林院侍讲学士武周文 
　　翰林院侍讲学士奉训大夫泰和曾公鹤龄□状（刘球） 

　　○朱侍讲学士升传子同（子同　朱礼侍） 

　　朱礼侍 
　　朱升字允升休宁人从徙居歙幼师乡贡进士陈栎剖击问难多所发明栎深器之至正癸未闻资中黄楚望讲道湓浦偕赵汸子常从游明年春归讲学郡城紫阳祠始作经书旁注是年秋登乡进士第丁内艰后四年戊子省授池州路儒学正庚寅始之官学之田岁入富于他学而官吏蠧食之弟子员日仅一饭教养无方师生解体升始至则举吴文正公澄鼠牛之喻会出入整斋厨去宿弊晨兴讲授以身示法江南北学者云集明年淮甸兵起又明年壬辰秩满南归而蕲黄之兵至徽矣自是连岁胜负相寻而所居□在穷山虽避兵奔窜往往闭户著述不辍越五年丁西大兵下徽被　旨召见　上潜邸冬辞归明年梅花初月楼成　宸翰四字赐　嗣后连岁被征受命既就道不辞比至见　上有　访问后亦不强留也吴元年丁未授翰林侍讲学　中顺大夫知　制诰同修国史次年　圣上肇登　宝改元洪武车驾幸汴得告归省丘墓冬末再行　以年高得请致政而归明年庚戌冬十二月以疾　年七十二自幼学即以列圣传心主践履实用工上穷道体幽探元化谓圣人精义入神之功或寄于百家众技之末是以一事一物昔不旁搜曲揆沿流泝源谓濂洛既兴考亭继作而道学大明于世然后学者往往循途守辙不复敢思其巳明者既不求其知而未明者遂谓卒不可知岂前贤所深望于后人者哉加以词华浮靡之习荡其中科举利禄之心诱于外是以圣学明而实晦飘流忘返慨然思所以救之于是考六书之源究制作之始以得名言之义味词助之旨以畅指趣之归而圣贤之心见于方册者始可得而见然后傍参之以传注之文究极乎濂洛之说熟玩乎其所巳明而深究乎其所未明尝曰先儒传注之意所以求经之明也而近世举业往往混诵经注既不能体味乎传注而返断裂其经文使之血脉不通首尾不应知味乐学何所自乎于是始作诸旁注离而观之则逐字训合而诵之则文义成章纲提目举一览可知其有训而未类疑而未安者必穷研□虑不合乎圣经不止也尝曰旁注之作也知其麤□以小学训诂之入门悟其妙者知研精造道之要法平生之所以有得于圣经之蕴者以此此学□之大槩也于易则有以见夫河图洛书之异也而原则同先天后天之殊也而实则一序卦之说则本乎吴澄之卦统以总其纲表章乎萧汉中之说以极其趣他如四卦从中起之故方圆往来逆顺之妙蓍七卦八之实迹用九用六之微机卦象神奇卦变之定法贞悔元吉之大义三陈九卦之要旨诸如此类有得于前圣之心者旁注不足以尽其蕴则又列于前图以表之而千古不释之疑于是乎定于书则蔡沈受命作传惜其成于朱熹既没之后门人语录未萃之前是以犹有未备者乃参考诸说以折其衷成书传缉补其缺而正其伪又直约之曰书传补正以翼之而朱蔡之旨于是乎备他如礼经大祀未审春秋书法未明三圣执中之本旨孔门求仁之要义中庸知仁勇之统尊德性道问学之说孟氏存心养气之异用风人诗章之体音韵之说诸如此类皆涵泳玩索有得乎圣贤之旨者其异也非立异以要名其同也非雷同而苟合今不能悉录平生处巳以俭待物以仁恩以济乡邻巽以处患难犯而不校宽而□容是以遐迩宗师小大咸服然天性刚直不肯苟同以其出自公心人受其责者亦未尝怨也自幼学至于□馆六十年间虽出处不常未尝一日释卷编录考索日益月加动成卷帙所注书有易书诗周官仪礼礼记论语孟子大学中庸孝经小学旁注读老子孙子亦旁注他如小四书小学名数医家诸书之奥义葬书之说皆有纪录兹不尽载其在　国朝有所拟议随即废毁无存　制诰表笺前后文藁若干卷俱藏于家吴元年丁未授翰林侍讲学士制　朕闻沫泗集羣贤之大成新安文公之阙里先后相望斯文盛昌况新安之有人与前贤而同氏允博古通今之士耆年硕望之英是宜备顾问于内庭参密命于翰苑惟兹华要用宠师儒朱升趋锵礼法之场超擢传注之表羣经独得其趣诸子莫遁其情网罗百家驰骋千古自其潜心积虑至于皓首苍颜用功勤矣朕开基以来岁每征聘戋戋束帛矜式于国中青青子矜来英才于馆下议礼作乐郊庙所资修巳及人国家所尚擢登玉署侍讲彤闱凤池兼掌于丝纶麟史仍参于笔削天地交泰有资赞翊之功云汉昭回共致文明之治可授翰林侍讲学士中顺大夫知制诰同修国史　吴元年七月乙亥先是命选道童俊秀者充乐舞生至是始集　上御戟门召学士朱升领乐舞生入见设雅乐阅试之　上亲击□磬命升辨识五音升以宫音征音　上曰□□以宫作征邪起居注熊鼎对曰八音之中石最难和故书曰于予击石拊石百兽率舞　上曰石声固难和然乐以人声主人声和则八音和矣因命乐生登歌一曲　上复叹曰古者作乐以和民声格神人而与天地同其和近世儒者鲜知音律之学欲乐和顾不难邪升等对曰乐音不在外求实在人君一心君心和则天地之气和天地之气和乐亦无不和矣　上深然之　十一月壬辰以翰林侍讲学士朱升年老免朝谒　洪武元年二月定宗庙时享之礼翰林侍讲学士朱升待制詹同等奏按礼古者禴祠烝尝四时之祭三祭皆合享于祖庙祭于各庙者惟春焉然自汉而下庙皆同堂异室则又四时皆合祭矣今　庙时享亦宜仿近制合祭于第一庙庶适礼之中无烦渎也　上命春特祭余三合时祭　洪武元年三月辛未朔命翰林儒臣修女戒谓学士朱升等曰治天下者修身本正家先正家之道始于谨夫妇后妃虽母仪天下然不可使预政事至于嫔嫱之属不过备职事侍巾栉若宠之太过以骄恣犯分上下失序观历代宫阃政由内出鲜有不□祸乱者□□内嬖惑人甚于鸩毒惟贤明之主能察之于未□其它未有不所惑者卿等我纂述女戒及古贤妃之事可法者使后世子孙知所持守　洪武元年三月戊戌翰林学士朱升以年老乞致仕诏许之归石门后终于家　洪武十五年二月丙寅升吏部司卦员外郎朱同礼部试侍郎同翰林院学士升之子也　洪武十六年十二月赐礼部侍郎朱同等袭衣 
　　东□杂记云翰林朱允升国初名儒也一时制诰多出其手如于李韩公则曰汉廷命相萧何在曹参之前唐室纪功玄龄居李靖之上于徐魏公则曰起兵濠上先存捧日之心定鼎江南遂作擎天之柱于常鄂公则曰可谓冯异功不小于邓禹潘美义无忝于曹□于刘诚意则曰学贯天人才兼文武皆妙得其实今文衡皆未收入 

　　○文学博士方公孝孺传（郑晓） 

