<!-- { "loadSidebar": true } -->
　　明理属词谓之学成巳成物之谓道笃行孝弟谓之行三者一理而巳能尽此者吾于友兄庄公见之公讳观字居正歙之庄村人年十四执父丧有礼弱冠游郡庠才识颕敏读书过目成诵同辈皆推让之永乐辛卯以春秋应乡贡明年会试中乙榜分教浙之义岛公素明理善属词造就弟子有法历三科得秀士八人皆世用满考优等升辰溪教论一以教义□者教其弟子文风翕然未几丁内艰起复赴京擢国子学正弟子居座下者皆知明理属词出而从宦悉能推公所教以措诸用正统改元新制每省以宪臣董儒学治大臣各举所知大司马王公骥以公荐擢陜右按察佥事董八郡秀士以督其成公首立教条次严纪律务期成德达才之効陜西疆里散阔山川险阻公不惮劳苦岁一躬莅必得其实以故八郡士子争先奋励以学成名立期若咸宁杨鼎之占会元与兰县黄谏凤翔刘俊相继及第人翰林有名其它第进士者屡科不缺咸着英誉若都御史王竑任宁之类子尝与公同出行部曰学校以明伦先文章末事耳郡县遵其化虽夷狄之俗皆尚廉耻公廪给银十二两呈廵按刘公天和指参问廖先马檄诬奏奏下反将廵按等官觧京公叹曰西贼易平廖贼难幸凭城依社也又乡宦当道者以十金寄公织戎衣十四袭虽四倍其价不充公返其金谤作公不辨总制张公泰廵按成公文马公溥交章保公刚方持重堪以大任正德八年推升延绥都御史不报又推河南左方伯亦不报公曰两拟而不报吾有以处之矣入觐面陈自历仕以来苟尽厥职比因讨贼日夜冲岚瘴手足麻木时贼未平未敢乞闲荷蒙　圣恩升臣前职扶病管事又因沿途感前疾复发伏望容臣休致奉　旨赐允公曰时行时止吾其到岸之舟矣九年兵部尚书彭公泽复保公持宪严明不宜许其引年当起用不报　今上入继大统进荣禄恩阶常与士友适意于湘西二湖间乙酉次子应山膺乡荐公以自慰家构南山堂引江风与山月以自乐生于天顺戊寅八月二十八日终于嘉靖丙申五月二十八日享年七十有九葬县前山名陈家麓德所致也诸生有聪慧出众进益学业者则喜形于色爱养如至宝语予曰西人得此实翘萃者也吾奖之以砺诸子俾各观感以尽力其造就人才类如此九载秩满例得升秩今少保吏部尚书东阁大学士王公时以都宪出镇关中恐公之去而士子失望特之具奏升擢本司副使仍董学校又三载是景泰改元奉表赴京遂上书乞骸骨既得请则挈其男女还乡公自筮仕即迎其母宜人赴义乌恪尽孝道又升辰溪母殁哀毁踰礼复以其余葬无力者十余丧今引年归老益笃孝义念兄璇同祖同弟兴同相继渝殁诸孤幼穉公斥余俸分给之教育无异□子有余则济里中贫乏及修桥梁道路以利众人而于家庙之制则拳拳焉务胜他族岁时祭祀必备礼物极诚敬亦他族所称公之曾大父天锡祖廷璧皆隐德弗耀父永宁以公贵赠奉政大夫陜西按察司佥事母张氏 

　　○陜西按察副使刘公安传（李濂） 

　　李濂 
　　刘公安字符静世大梁人曾大父贞博学工文辞元至顺辛未以茂才荐授国子监学录大父士谦读书好客尝于所居东偏构轩扁曰延宾每客至必设酒留欵剧谈今古亹亹忘倦父荣公直孚于乡曲以公贵赠文林郎山东道监察御史母陈氏封太孺人公体貌敦厚少厉志节入开封郡学弟子员治周易夜必衣冠危坐诵读达旦久之大有所得朋辈咸退逊以不可及登永乐癸卯乡举宣德庚戌春会试南省中乙榜授山东金乡县学训导克勤诲士部使者荐之擢山东道御史公慨然以功业自期明宪纲究律令劾奸洗冤振扬风纪事有难处者都台必属公无弗竟者尝奉命巡按南北京畿风裁峻整公在道九载景泰庚午春以大臣荐擢山东按察司副使用法平恕恒存钦恤之意至遇渠恶巨猾民厉者则不少假贷由是吏畏其惠声称籍甚逾三载丁内囏还汴天顺戊寅秋服阕复除陜西按察司副使应诏陈时务三策一曰从祀谓我朝开国以来养士百年岂无儒可续道统之传请勑礼官推访著书立言扶翊圣道者列诸从祀以风厉来学二曰军务谓边方军士冲冒风雪不胜寒苦合议罪犯牧赎照例米粟革□兼纳颁给军士御饥冻之需三曰水利谓济宁上下凡有泉源去处宜疏通入河以济舟楫□庙可其奏次第行之甲申公年踰六十恳乞骸□□与汴中二三耆旧诗酒倡酬以乐太平寿九十□□论曰余闻汴故老言宪副公归田时囊无余赀惟旧屋一区弗蔽风雨敝衣粝食出不能具驴车然其寿独高又曰宪副公清修好古晚岁尝采辑古今诗文之粹者若干篇分六卷题之曰资蒙寘诸家塾以垂训子孙今家世衰微而其遗事乡邦无知之者余搜访百至久弗能得兹姑据所闻书之无亦使其湮灭亡传焉尔 

　　○陜西按察司副使白君侃墓表（叶盛） 

　　叶盛 
　　天顺三年广东珠池之役合六郡兵民之众而中贵十五人者傔从官校寔多且将事锐甚时巡按监察御史白君言之中贵人以珠固不敢稽也今西贼久流如民疲何中贵人感动官校怙势虐□即能廉得其实责之中贵人自治由是且惭且惧之敛迹中贵人有欲属参吏者君不从曰参吏有簿巡抚既出巡按承之巡按乃可巡抚欺耶未几予来自广西闻有爱御史者尝以太刚媒祸言君闻即正色曰侃未学初仕患在不能刚耳言者愧之呜呼予治广者六七年直道守正不屈不随如白御史者可多得哉然君之可称殆不止是其巡按南畿时以六事言一正心身曰古者帝王诚意正心以修其身是以天下和平享国长久后世之君天性之高稍知道者亦能小康仅至中寿其它率多骄纵自恣凡荡心丧志损身败德之事靡不之是以丧乱相仍身多夭折也　陛下属春秋鼎盛血气向隆当以古帝王法后世人主戒其二勤务学人主不可以不学而学不可以不勤宜孟选硕德重望明识政体老成儒臣处之便殿从容论讲裨益聪明脱此时不学后虽欲学焉殆恐不如今日之易进且专也贞观正要陆贽奏议大学衍义三书甚切治道尤乞留意三曰赏罚至公所以法天道后世如汉祖唐宗亦皆史册有书可后法迩者近习交结事露亟寘之法天下闻之无不悦服所望于将来者愈坚此心一赏一罚悉出乎公则治道可成四曰初政二诏利兴而害革军民颂歌无间远迩且闻大内珍禽草木悉巳放除外方贡物多巳不纳非徒言而不能行矣继自今惟在乎守初心行初政而巳五精选练夫国之安危在将战之勇怯在兵祖宗承平甚重此乎如曰将非精求士非素练难矣宜令集议京师各边□副总戎谋赞文臣分营都指挥等各精选得□具立条式俾彼此相制上下相维一意操备而又严其侵渔役占之禁庶得实用六曰石曹二逆祸将萌也台官亦尝有言而反排挤如御史耿九畴御史张鹏杨琎之谪降是巳　先皇圣明九畴寻即召用其均沾未及之人宜加用以伸公道以慰人心　上览奏深用嘉纳悉付施行既而代还掌道事牛玉得罪南京给事中王徽等迹其悞事之因并及李贤忤旨调外君率其同官上言徽等初心一忠爱所激而遽加斥逐之天下之人将以不乐人言顾忌畏祸弊将不胜况今日拭目维新之治而乃首斥言事之臣于太平盛治不能无损虽未得报时论莫不韪之君讳侃字廷直姓白氏太原平定人曾大父德兴大父勋洪武中举孝廉官至楚府审理正父琦有年德乡耆老以君贵封监察御史母石氏君景泰甲戍进士浙江道御史应天等府及广东两巡按外又尝巡视太仓督捕中城贼盗巡理紫荆等边关有勑书宝楮之赐超升陜西按察司副使以军务边储往来延庆者再朞竟卒于榆林边人哭之如丧所生其人孝友忠信家有寡嫂官下岁必寄衣家素饶每寄书诫其子弟凡乡人举贷不必计利有无在太学号合偶得遗金十两询其主而还之居官恒自诵曰公以处事私意一毫无地入廉以持身诚心两字有天知书粘私室之壁去则揭之其自励如此故所至有蘖声 

　　○陜西按察司副使刘公瀚墓志铭（李东阳） 

　　李东阳 
　　公讳瀚约之其字别号樗庵先世本汴人宋南渡有黄州统领者徙建康后有讳顺者榷茶平江路遂居长洲高祖讳元善元季集义兵保障其乡□□讳德让国初沛县儒学教谕祖讳仲舆赠中□舍人考讳铉累官翰林学士国子祭酒詹事府少詹事赠礼部左侍郎以学行闻于时文恭其赐谥也公少苏州府学生景泰庚午领南畿乡贡卒国子业有名其举进士在顺天丁丑试政礼部领诏至杨州府府馈金二锭公峻拒弗纳列郡皆相戒勿馈缙绅绘却金图赋诗以颂之其大理在天顺成化间谳驳详慎尝奉勑录京畿及江西重狱平反四百余人出赈河间诸府饥民籍名给粟者十五万其同知八年专理戎籍多所厘正邻郡愬讼者踵相沓知府得专制鉏强抑暴民甚安之部使旌于朝章至八九上副使益持宪体会边徼多事督饷不乏资望日积而遽致事以去西安府馈金赆却之曰不闻致仕与在任同□时弘治己酉也居乡十七年足不至公室岁□饮自制礼大宾其于生服履孝义与人交际无谀词妄语精法比达政体善古文歌诗而终身不自我纩未属呼诸子孙至前连举孝弟忠信四字调之犹恳恳不置寿八十有一矣 

　　○何景明传（乔世宁） 

　　乔世宁 
