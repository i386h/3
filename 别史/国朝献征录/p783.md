<!-- { "loadSidebar": true } -->
　　公之成进士至殁凡十有八年行人则一使荆襄御史则一按鹾吴越再按秦三仍按吴按察副使则治海道所至皆卓然有声绩而其却荆人金也荆人至今能道之其按鹾而场人暴中倭不登课公申饬旧制稍通融期限以苏其困立保甲法参而伍之俾人自守搜捕奸猾及逻卒之因而牟利者课自是骤登额逾于承平时而公所治缮理城隍筑海圩闸堰数十百计其按秦益自标树风采至则论同州守某宝鸡令某等贪酷状遣戍削籍有差守令望风解印绶去猾吏大豪一切受法不寒而栗公顜求边所以计娄绌者前后凡二十事条上之报可公又行剌得某大帅蚕食吏士佐虏虐某裨帅不畏大帅而畏虏状悉劾罢之至督抚重臣亦有缘而谪削者边吏大惴无敢餙情以见益治军□声实俱振而虏亦竟公代无敢深入公又上宗藩七事若补禄粮肃关支正体统严门禁尢其要者其仍按吴则益熟于其利便而于职得兼治大小诸吏有熟公者转相告报母挠温公三尺而公以吴所重于天□□以赋而其利之最大者水则抗疏委能吏□□里母伏田田母伏赋赋而不田者蠲之田而不赋□益之且督诸治河官以农暇开浚水稍稍受职□□又论罢副总兵一人武吏益战吴以大治然用□□以公治秦严鲜所纵舍而公不安于台矣其治海道而属登莱与辽之亡命交匿于诸岛时时出剧掠以自益议谓击之则虑起兵祸勿击则二郡驿搔无巳时公用杨守起元议外扬军声以胁之而使指挥汤诏等之田横王世禄之长山裴虞度之崆峒李承赐之刘公千户黄汝忠之抗诸岛召其豪长者谕之曰与若期一月来受署良民不者温公大军立歼汝矣众皇恐咸来谒公拊循之上书二台编保甲给田起税通互市开关梁禁争鬬岛山彬彬约束比内地矣属暑郡大旱公斋三日而祷立澍公既露祷雨中又以暑故不雨具寒内侵遂得疾其民相率狂走告神曰大夫民请雨神幸予民而予大夫以疾非类民今敬大夫请命果小间公念谷丸不任疾疾又不任事即自幼归且就道巳而曰吾守土臣也敢去事归乎强疾以待甫得请而公革矣然犹手书诸郡邑母汜祭母赙祭吾不而享也赙是死而僇我也公温氏讳如玉字孟醇别号少谷其先世以戍□河南之桐栢王父淮徙籍郧遂郧人父文林公□娶于左孺人而生公文林公之诸生甫着也而公十四亦补诸生郡守许某奇公才欲壻之弗果明年有孙提学者按部试公以第二人既见而笑曰吾欲冠若以若少疑之今果然自是凡再楚试皆不利而最后我先公巡按楚公遂与荐归及襄阳得文林公讣葢绝食七日而抵丧所抚棺大恸曰天乎谁令我以一乡书易吾父也公之举进士而丧王父淮巳又丧左孺人毁瘠时有加自是得心腹间疾矣公之一御史三按部又一海道皆名持宪其居乡绝不通官府其居官绝不通家问以故病三月且死而其家不知也公生以嘉靖戊子卒以隆庆己巳得年四十有三世贞曰公娄执法大吏所至有声绩岂偶然哉旱祷而澍卒以勤死合于古祀法矣乃其临殁而约束郡邑母令污我也此何下结缨易箦哉葢公之举于先公也差殿而始按吴鹾先公属大故藁葬诸知名士咸自避晦削门下籍而公走使二百里而来以金助缮墓不佞兄弟葢三辞而公三进之曰吾吾之师而巳夫是以无虞于松楸而会　先帝赐诏洗雪公复从林中丞润上书请予故御史大夫赠谥不报不佞兄弟以谢公公曰甚愧上书吾□吾之师而巳公之笃于伦理类如此 

　　○宪副张先生应治传（王俸） 

　　王俸 
　　张应治字体征号冲泉世居秀水之太平里洪武□其祖张信山通名版籍厥后世以仁寿朴茂里中白眉历至曾祖正生世华华生用是封君宽厚仁明人推长者少通儒术既而弃去拮据家业举三丈夫子伯应潮季应濂俱庠生仲即君也君生而姿骨玉立修髯楚楚自幼以颖共名读书洪洞庵遇异人一见目伟器甫十五弟子员逾年受知于今宗伯松坡毕公进廪食屡应棘闱志益刻励嘉靖辛酉遂领乡荐将入对公交车而行槖未充或告君以宿逋索之可壮行李君踧踖曰家世寒素幸徼一举柰何此急白封君封君欣然取宿券焚之明春成进士初授行人两奉　勑往典楚邹府祭葬事三赍　穆宗登极诏君典事之外无私交虽星轺数往一切馈遗拒之不受故制词有发隽贤科清修博雅宣劳使职英誉交腾之语再晋南垣君方诸生时遇大讣议即巳慷慨论列知识有过举辄赤颊相正尝指心谓余曰使异日酬知遇亦如此矣及授职知无不言不阿权幸诸所献替当宁弹射要涂者疏凡数十上其最巨者如请正　宫闱除巨珰二事正　宫闱者当　穆皇帝时　皇后引疾逊居别宫两都汹汹谓有他变君掀然冠发上指急捉笔草疏一夕而成□□数百言皆鲠直激切人所不敢言者　上览之下　旨切责诸垣得相继交章巳而　凤驭返正固圣明之转圜而君之力非眇小也除巨珰者留都内官监邢保凭城倚社实与冯保声势相藉侵克匠工银三千余金诸匠控诉无路君受命巡视遂更相尉曰张公来覆盆睹天日矣纷沓陈告一朝而得状四百余纸按实将发邢觉急缄金珠珍错密遣啖君君益怒趣疏上之邢辇赀输党百计谋中君疏持数日不下时华亭察君忠缓颊君言第发部议部以宦奸当究言路宜申邢充净军一如君勘于时内竖惮君风力莫不敛迹初疏未下时宾僚有君危者君曰言分也倘吾言得申大奸尽发即获谴谈笑赴矣时论以此壮君嗣是复屡劾当涂者俱称　旨朝例拜官三载称职进京秩时以　圣寿荫辅臣子君具言非制诤其力又以新郑拜相未恊人望联疏论列忤意竟除浔阳守浔阳军民杂处君初视篆卫军以乏饷三载脱巾呼噪君查　国初以浔阳安庆均重地各有额粮万石后以安庆被兵暂撤粮恊济相仍三十年当事者重于改革君议复初制力陈数四上官难之卒抗言曰天子命臣以专城之寄今抚安嚣悍直阻抑不行当目疏以去就争耳台院始上其议　天子嘉纳卫饷得如初浔地冲民贫乘传至者无虚日支应者往往覆产君议条鞭于上官民困得苏府治近江巨盗出没君沿江创烽墩分兵戍之更设法缉捕无一敢窥境者隆庆之季江右大侵流民相携入境有议驱之者君诧曰闻流离襁负而至柰何弃之即令发廪以赈主者以未得请言君曰赈饥如救焚必待请则往返间巳成枯鱼矣有咎独我任之可也随至随给莫不沾濡流民赖以全活者干数浔士多贫首捐俸置义田若干以资饘粥月令博士校秇以间每从中次第之士彬彬兴起成名者甚众君廉明方正率下有体僚属以至五邑之长靡不廪廪易虑性喜典籍簿书之暇日赋诗谈秇有欲媚□者藏金碑记中以献君觉震怒不旋踵麾斥之人□□威名长吏有稍自点者辄自投劾去廉公之声日□入觐邑请以例进君悉屏去曰古有两袖朝天者焉用例舟抵润州轻舸诣家则跪请封君曰儿守无状无能道路资封君又欣然喜乃悉括其羡租易八十金以行比大计廉能考最今　上面谕曰□等皆好官朕都知道当益体朕心恪勉乃职令内臣擎金币以赐又　命大官列宴尉劳备至凡郡牧七人君第二遂超擢临清宪副临清当西北孔道轩葢驿骚且迫边徼赤白囊交驰君下车首蕳部伍汰老弱修城筑堡备密于浔阳州岁以兵戍边率长守君心知其苦且虑兵力单弱以其衣粮饶裕谕令自输其羡官补助添募丁壮四时番休往戍喁喁呼便而武勇由是益壮遂刊定例经画数月稍稍就理而疾作矣先是守浔阳以多故综理周悉夜分不休比时胁下结一核矣行部未竣渐升渐大偶邂逅官斋指以告余余曰此奇疾也柰何君拊膺曰余非不知劳剧然业巳委身奚遑自恤苐独老亲在念耳相视泫然巳而竟鞠躬尽瘁以死惜哉居恒恂恂出而莅官则英爽勃发挥霍振厉体素癯有告以自爱者君微哂而巳至问及庐亩则艴然投袂曰丈夫无纤毫报称　国家营营马牛计吾弗也故历官司宪萧然故庐阡陌仍旧当易箦时从容赋诗有去住不殊君亲未报之句无一言及私何其壮也嗟乎人以跻华膴售君独以伸直节殚素心售人以厚豊殖售君独以守廉静茹苦节售士固无惭□影耳售不售何论哉 

　　◆佥事 

　　山东按察司佥事胡子义传（忠节录） 
　　山东按察司佥事崔公碧墓志铭（薛瑄） 
　　山东按察司佥事李公彬传（李濂） 
　　山东按察司佥事刘公时斆墓志铭（林俊） 
　　佥事杨用章琎传（朱睦木挈） 
　　山东按察司佥事张公嘉谟墓志铭（许宗鲁） 
　　山东按察司佥事李君纪墓志铭（王九思） 
　　山东佥事樗庵王公烨传（王樵） 
　　□按察勋传（欧大任） 

　　○山东按察司佥事胡子义传（忠节录） 

　　忠节录 
　　胡子义一名志远刑部侍郎子昭弟也荐辟□威远训导历蜀府典宝山东按察佥事闻兄子□死避世丹棱蜀献王闻而怜之令削发僧子义以□遗体辞有子二人生数岁子义曰吾兄无后天不绝吾姓二子当免于难竟弃去莫知所终 

　　○山东按察司佥事崔公碧墓志铭（薛瑄） 

　　薛瑄 
　　山东按察佥事崔公卒于官将返葬故乡其弟理奉公行状请铭于其兄同官河东薛瑄谨按状公讳碧字仲玉永平昌黎人大父彦名祖妣齐氏彦名有隐德乡人尝被兵无食彦名以其家积榖千余石贷与之食兵息取券焚弃一无所责偿父配母齐氏生四子长即公次叔琮次叔璘次即理少有美质大父母父母特爱之遣充县庠弟子员习经史举业中永乐十五年乡试登辛丑进士第宣德初拜交趾道监察御史立事举职强干不屈籍籍有声逮国家推恩例封父得文林郎交趾道监察御史母齐氏封孺人时公大父母俱高年安好无恙父母又皆显受褒锡公甞衣绣归省于家祖子孙三世一门寿庆光显乡邦以荣正统纪元调行在江西道监察御史明年廷臣荐擢升今职分巡部属剔濯奸垢振挈纪纲事以无坠竟积劳成疾以卒正统四年十二月二十三日也享年四十有九矣先是公有疾因念木木人巳卒大父父母俱年老在故乡不得朝夕见愈忧思不置遣理往迎之既而大父暨御史君俱弗克来独母孺人至公舆疾迎郊外相持感泣不巳疾遂增革□初聚张氏早卒赠孺人再娶刘氏泰州同知浩之长女封孺人公存日尝命理之子善聚后巳公没理如其命善聚甫四岁幼不任事理奉公柩归以正统五年四月初二日葬于故里司家庄鹊凤山之先茔 
　　铭曰胡豊其始胡啬其终命实之嗟嗟乎崔公 

　　○山东按察司佥事李公彬传（李濂） 

　　李濂 
