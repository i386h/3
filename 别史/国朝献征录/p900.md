<!-- { "loadSidebar": true } -->
　　南阳之墟有菊潭焉其水极甘冽潭旁多菊茎短而花繁色味异于常菊居民饮此水寿多至百余岁刘先生自南阳徙汴犹以菊庄号其靡忘桑梓之思乎先生名淳 【 一统志作醇】字文中高祖知南阳府曾祖□中书右丞谥武襄祖埙同知靖江路父光祖阳翟先生三子孟深晦德弗仕仲温枢密副承旨先生其季子也自幼颖敏不羣甫能言闻长老谈论能解语意轻重长嗜学问愽物洽闻凡天文地理阴阳医卜诸子百家无所不窥居家孝友工诗善属文篆室穰中以文史自娱不求闻达元末兵乱中原鼎沸先生避地洛阳洛阳士大夫爱其文行多乐与之游壶觞隶□以待天下之清　皇祖开基先生始出游四方□□郡邑有司□荐辞不就洪武二十五年壬申以□武令陈义荐其邑学训导时兵燹之余北方学□久废□□知学先生循循启廸靡问寒□自是人文蔚兴登科第者数人是时先生年未□乃遽谢事去占籍祥符始田舍定居计杜门扫车丸□力著述□□□垣若□终身焉维时周藩方□东书堂延访耆宿世子师会有荐先生学行者乃礼聘就塾□生每进讲必先忠孝礼义俾王远声色货利以无□训典世子庶子守先生之诲咸知饬检无骄纵气壬午右长史阙王疏荐于朝允之先生之右长史也数有论谏如毁塌房酒务罢含贫私惠减省朴刑一切越礼度者咸更之持正匡辅不遗余方虽游衍燕间弗忘规讽如中和亭熙春堂兰雪轩虚白斋悉箴铭欲王知所警愓永乐甲申有驺虞产于封内神后山表献京师先生作颂以张天休端礼门夹路槐盛夏如葢偶枯数干先生历栋咎征进戒于王王纳其言修省枯干复荣王乃书一牌悬于树曰摅忠槐先生一日自惟曰昔人谓知足不辱知止不殆吾以衰老之年曳裾不巳毋乃不可欤乃恳乞骸骨归卧夷门之下是时年八十余矣华发丹颜耳目聪明犹亲翰墨里中子弟抠衣从游者弗拒德望风节士林悚慕学者咸称之曰菊庄先生洪熙元年卒寿九十有七所著有菊庄集白云小稿修辞正音四书解疑小学大学羣经要义刊正王叔和脉诀纂述伤寒秘要皆梓行于世 

　　○赵府右长史董琰传（实录） 

　　实录 
　　董子庄名琰江西乐安人愽学有操行洪武壬子举乡贡免会试除云南学官后用荐擢广东茂名知县和易近民不赫赫立名誉而民戴其惠永乐中与修大典升北京国子监司业严重善教导再升赵王府右长史恭勤小心随事匡正不苟容时王所行屡愆礼度　上辄以责长史子庄百挫不变而执守愈坚至是当陪祀国社子庄夙兴严冠衣斋室端坐而卒时永乐十八年三月 

　　○卫王府左长史金公实墓（杨荣） 

　　杨荣 
　　卫府左长史三衢金君以正统己未夏五月二十日卒于官子紞谒予文表诸墓之叙曰君讳实字用诚浙之三衢开化人曾祖振之祖伯图父德厚三世皆不仕母苏氏君自幼颕悟书过目成诵始从叔祖户科给事中王铉学即知屏去浮靡专意经传暨游邑庠甚典教者称赏且以远大期之岁壬午　太宗皇帝入正大统诣阙献书以君德民政之纲躬行仁义虚巳纳谏明察善断审于用人恭俭节用君德之目厚风俗尚廉耻省刑罚薄赋税爱民力民政之目　太宗嘉纳其言复亲策之对称旨命入翰林与修　太祖皇帝实录书成赐以金币永乐纪元擢翰林典籍修永乐大典未几特选东宫讲官时　仁宗皇帝在储位眷顾累加丁亥以外艰去服□升左春坊左司直即日侍经筵讲说详明致有良佐之褒辛卯丁母忧哀毁成疾甫十年始起任职　仁宗登极简宫僚辅导诸王乃授卫府左长吏阶□议大夫诰赠其考如厥官妣宜人是岁复召入□掖纂述先正格言以备□□宣德丙午□□□□□赐优厚拜奠既毕日召乡□示戚相与燕乐以荣　上赐既还益以辅导巳任　上深敬礼之　今上皇帝嗣大宝郊祀谒陵悉以命王左右之力居多戊午冬王薨哀感成疾己未春礼部会试同考官事竣上疏乞骸骨命下而卒享年六十有九君天性至孝少游学官以不得奉旦夕欢朔望归谒必奉觞上寿以悦亲心父没奉母宜人娱养备至友爱季弟老而弗衰处乡党以诚信善则杨之过则从容矢见之子弟好学者激厉而诱进之至于周贫恤难不吝所有故人林文节卒于京亲殡敛归其遗骸太学生江表死无所托君既治丧事阅其箧得白金数十两封识以归其家居家敦行节俭而宾客过从即命酒欢论谈竟日亹亹忘倦阅经史日有程限或有事妨夜必补之不以寒暑少废故经史子书以及阴阳星历医卜老释诸书悉能挆其颐而究其非尝曰人不能无非觉而正之斯善矣遽伯玉行年五十而知四十九年之非孔子尝以君子称之因以觉非名斋赋诗自警有静存动察兢兢自持之语文章春容畅达理与气俱诗则和平冲淡无雕琢之病有集若干卷藏于 

　　○赵府左长史赵季通传（实录） 

　　实录 
　　赵府左长史赵季通字师道天台人由教官举任吉安永丰知县调漳州龙溪宽厚爱民民甚戴之永乐初与修　太祖皇帝实录书上除国子愽士升司业调北京国子司业简赵王府左长史宣德二年七月卒时国子司业董子庄简授赵府右长史两人皆端厚和平操守坚确雍容详推有政事才同心辅导随事规益委曲尽诚于侍讲读必推理以检诸事多所开悟王甚礼重两人　太祖皇帝　仁宗皇帝皆深知之当时论亲藩辅导之良葢赵董极选云 

　　○越府右长史宋君子环墓志铭（杨士奇） 

　　杨士奇 
　　宋之先自广平徙江西之新淦又自新淦徙吉水至荣甫又徙庐陵积财能施及其子彬之孙成章皆不仕成章生若璟翘楚伦辈中与大学士解公游公屡称之其卒也之铭墓娶孙氏子环字文莹自幼淳厚秀颕善学问从明经师勤不懈学中永乐三年第二甲进士翰林庶吉士与修永乐大典书成被赐赉擢吏部验封主事授承直郎居职勤慎会从隆平侯董修太岳太和山宫观能周悉人情而矜恤其力竣事升吏部考功郎中授奉议大夫属建北京又从侍郎司逵采木湖广以宽厚赞逵众咸悦之　□宗临御封建诸子简用辅导擢梁府右长史授奉政大夫赐诰命又以其散官职□赠其父而封其母太宜人妻宜人长史踰年小心恭恪王敬礼之丁内艰去赙赠甚厚居丧杜门不出服阕改越府右长史□持巳处事如在梁府一府贤之宣德八年六月八日以疾卒享年五十有二孝悌之行一出天性处朋友乡党惇信义人和夷坦一犯未尝校自守有素再以使命过乡里无少长疏戚接之欢然见郡县长吏叙寒温而己未尝斥语及私故尤乡先辈所重居两京不苟涉迹权贵人之门间睱恒与文士知巳觞酒赋诗其襟宇洒落于利泊然所著诗文有词林稿南行稿梁园稿 

　　○襄府长史周君孟简墓志铭（王直） 

　　王直 
　　太宗皇帝改元之初诏天下设科取士明年二月亲策于廷其第一人得永丰曾棨其次则吉水周述周孟简从兄弟也　上之喜亲批其策以示褒至以二苏期之而周氏兄弟遂名动天下天下之士皆誉叹以不可及时孟简亦拜翰林编修又与二十八人同读书禁中孟简神清气和心淳而志正其学务求圣人之意而文必本诸经愽涉于诸史百氏朋辈皆推重之既而与修永乐大典屡承赐赉正太宗皇帝幸北京　仁宗监国雅知孟简凡有纂述必使与焉皆称旨由是宠眷日隆遂擢詹事府丞以自近益恭谨不懈及即位大封诸王以孟简襄府左长史尽心辅导每进讲则惓惓于忠孝以及于仁民爱物　上闻而嘉之王亦甚敬礼焉及侍王之国长沙尤笃慎于其职必欲毫发无违礼宣德庚戌闰十二月二十八日得疾势剧甚王亟督医治之弗效翌日而终王深悼叹亲抚其子景亮以慰之遣伴读周原归其丧呜呼非学行之懿孚信于王其能致是哉予初从孟简取进士同学古文辞又同官翰林交处几三十年相好如一日其孝于亲友于兄弟睦于姻族和顺于乡尚至其官善事上抚下而信于僚友岂独予知之夫人莫不知也其行之着内外如此非笃厚之君子欤周氏本吴太尉瑜之后由庐陵乌东徙吉水之枥坑又徙今之桑园世衣冠之族平生谦慎不矜与人处言语煦煦未甞有忤及教学者则恳切详尽必欲底于成所著有急就槀西垣槀两京吟槀若干卷年五十三 

　　○卫府右长史杨黻传（实录） 

　　实录 
　　杨黻字民服由进士擢四川道监察御史练达如素习临事揆理务当于公　仁宗皇帝嗣位下诏求言黻上疏论敬天勤民崇俭戒奢等十事多见采纳遂擢卫王府右长史日以诗书进说随事开益皆由于正裁处庶务粲然条理其僚属以下咸心服之至是卒平生孝友严于自守家贫未尝苟取一钱愽学好古进修之志葢至死不忘云 

　　○郑府右长史赖君添贵墓志铭（杨士奇） 

　　杨士奇 
　　正统六年八月十五日郑府右长史赖君没于家其子翰林编修世隆求余书墓上之石赖之先自江右徙汀之清流世有科第高祖讳宁曾祖讳霖祖讳季宗考讳福兴皆不仕长史君讳添贵字景明号澹庵生晬而孤母陈育之训之长而悟解颖敏从学县愽士兼通书春秋礼经工文章永乐乙酉选乡贡明年会试礼部中教官选授浙江丽水县学教谕九载以绩最升教授需阙言于朝愿仍就教谕从之除□□县学九载绩又最当升□生□状乞留会简升□王府伴读侍王之国凤翔每长史缺即命署其职事凤翔学者率从之受经其仲子世隆官翰林得封父母君援弃职就封之例王重其去即举奏右长史从之授奉议大夫无几丁内艰去既服阕以疾终于家享年六十有二君人坦直存心忠厚孝于亲友于兄弟睦于宗戚诚于交友以恭□居乡党以诗书行义成其子以致知力行励学者而施教孜孜不倦恒躬率先之学者后多由科目擢要官有名于时其待诸生如子有怨家诬构郡守恶其抗直将黜吏者君力直之有负官租不能偿者倒囊代之偿前官所廪米岁久腐坏有司责守廪者以偿民窭不能应将自经君捐巳俸代偿葢于排难解纷周急济乏率谓当然其在藩府也从容正道随事献替甚王所重平生财利一芥不苟取处事必当理朋友死无所归尽礼葬之隶人启土筑垣得白金一器有告君请分之者不听惇义遗利槩类此其学有本源所著有经义若干篇古文若干篇诗若干首存于家 

　　○淮府左长史李伯屿传（子澄清附　郡志） 

　　郡志 
　　李伯屿字君美上海人宣德丙午乡荐历桐庐山阴训导秀水安福教谕其诲人一以道义诸生贫而好学者衣食之或不率教虽束修之馈不受桐庐累举阙人伯屿至识姚文敏公于少年曰一夔足矣授以春秋未几夔擢第山阴学或传风水不利科目请徙之伯屿曰顾师弟子教学何如耳卒不徙其后仕者相继升淮府左长史从王入觐左右请他求伯屿不可曰君臣之间有锡无求求则渎渎则不敬府使□入贡道与一县令构争诏下令于狱而释使者不□伯屿请治之以戒生事官校有犯王械寘于市伯屿请论如律以全其生王有疾左右请施僧祈福伯屿谓不若贷丁役钱以苏卫士王皆从之成化癸巳卒年六十八所著有文翰类选一百六十三卷行于世二子澄清并登进士第澄字希范终福建左参议恬静有守不竞荣利有古人风清字希宪终湖广右布政狷介有志操始终清谨官南京刑部时除母丧谒选尚书姚夔以其父旧恩欲留之清谢曰荷公盛意知者谓公自荐不知者谓清有所干也姚叹田希宪君子哉在兵部议仪守备独荐都指挥都胜一人清白请用之推此类可见 

