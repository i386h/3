<!-- { "loadSidebar": true } -->
　　穆孔晖字伯潜山东堂邑人少端悫寡言愽览经史有深湛之思弘治甲子有　诏用洪武旧制以京职兼主各藩试事主事王守仁校文山东置孔晖举首时论称得人焉乙丑连取进士改翰林庶吉士除授检讨每玩索有得辄辑成编同馆崔铣见之叹曰□渠妙契疾书今复见矣正德己巳逆瑾用事恶翰□儒臣不附巳因纂修后以扩充政务名调南京礼部主事庚午召复检讨同考辛未会试所得多知名之士壬申升本监司业既至以身率诸生惟令静默穷究义理母顼琐口耳记诵中人以上类多从之癸酉改北监罹艰归然后被教之徒思模范如孔晖不易得也服阕改翰林侍讲在经筵进讲经书多所规谏嘉靖壬午主考顺天乡试简拔尤精寻历春坊庶子兼侍讲学士太常寺卿仍兼学士卒赠礼部右侍郎谦文简孔晖天性好学虽王守仁所取士未尝宗其说而非薄宋儒晚年乃笃信之深造禅学顿宗临没作偈有到此方了事人之句论者以此窥公所诣云所作诗文精确不苟在南监时宅中多竹吟讽有得辄题其上后郭维藩司业南行赠之以诗有句云书声山下月诗思竹边秋崔铣谓玄庵一联摸写臻妙境矣每举以诗家三昧云玄庵盖孔晖别号也 

　　○少卿 

　　南京太常寺少卿郑雍言传（实录） 
　　南京太常寺少卿夏瑄传（实录） 
　　南京太常寺少卿郑环传（实录） 
　　南京太常寺少卿刘公称行状 
　　太常寺少卿夏公良胜墓志铭（欧阳铎） 
　　南京太常寺少卿黄公重墓志（黄佐） 
　　南京太常寺少卿汪公佃行状 
　　南京太常寺少卿麟洲王公世懋墓志铭（王锡爵） 

　　△南京太常寺少卿郑雍言传（实录） 

　　实录 
　　南京太常寺少卿郑雍言浙江鄞县人由进士翰林院庶吉士与修性理大全书成授中书舍人转行人司副　仁宗监国南京时每被命作诗文遣词无滞　仁宗喜之且谓其楷字端严类其人宣德间命于内府教内使书寻升河南按察司佥事仍留内府供事　上初即位始遣就职秩满升太常寺少卿雍言性谦谨与物无忤文思丰赡尤工篆书日应四方之求无吝色景泰元年五月卒 

　　△南京太常寺少卿夏瑄传（实录） 

　　实录 
　　夏瑄字韫华湖广湘阴县人赠太师谥忠靖原吉之子年十三以父荫尚宝司丞后以母老乞就飬改南京尚宝司天顺戊寅升少卿秩满升南京太常寺少卿仍掌司事成化十七年二月卒年六十四讣闻赐以祭瑄少颇豪放喜议论亦颇能属文大臣荫□子能问学者惟瑄及杨士奇子导知名子崇文举进士南京吏部郎中 

　　△南京太常寺少卿郑环传（实录） 

　　实录 
　　郑环字瑶夫浙江仁和县人天顺庚辰进士及第授翰林院编修预修　英庙实录书成迁修撰修续资治通鉴纲目转司经局洗马未几擢南京太常寺少卿至是以三年考满入朝卒于旅寓时成化十八年四月赐以祭如例环性方介自守有所不文不尚华藻所至与人多不合其在太常寮寀颇不堪之然无他肠人亦不深咎云 

　　△南京太常寺少卿刘公称行状 

　　公讳称字务教系出汉长沙定王发次子安成思侯礼之后号荆山刘氏由荆山析居永新之药湖由药湖徙城北公之曾祖讳元杰赠工部右侍郎兼翰林院学士妣欧氏赠淑人祖讳髦以易魁乡闱隐德教授学者称石潭先生封翰林院编修妣杨氏赠淑人留氏封太淑人考讳定之历仕正统成化间以礼部左侍郎兼翰林院学士入内阁典机务卒赠礼部尚书谥文安妣贺氏张氏赠封俱淑人公贺淑人出也兄弟八人于行居三成化八年以任子恩例授中书舍人进阶征仕郎中书十年升大理寺副食其俸仍掌中书科事又四年升南京尚宝司丞弘治八年丁继母张淑人忧服除升南京尚宝司卿进阶奉政大夫正德四年逆瑾窃权罢归田里明年瑾败诏起用公复补任如南京公是年以病告特授中顺大夫太常寺少卿致仕山帚止帚数月而卒正德九年十月十二日也年六十有三公天资纯朴习闻祖父之训而谨守之历官四十年寅畏小心始终一节以是无憾于公议中书命曰尽心所职勤慎可嘉尚宝命曰才识优长性资谨厚皆其声实足副云方逆瑾欲去不附巳者易以他人使恩皆出其私门有以赂得免反超迁羙官者或以讽公公曰吾岂可以辱吾先声故公之遭废而复起也人皆荣之家居昧爽诣祠堂焚香展拜即就张淑人寝所省候起居属有疾疫家人多出避独供汤药不离左右及其丧之日哀毁如礼与实生巳无异四时家祭一遵成规行之遇忌辰尤悲不自胜接人谦厚质直一出于性然不矫餙以狥时俗其言语讷然若不出口至论先朝古典古今人物出处则各有条绪娓不倦五任皆职清务省公暇坐静室阅载籍以自广吟咏极有典则作字虽仓卒不行草其别号曰拙庵晚年更号归田叟石□文安二先生学行着天下天下乐道景慕盖有愿执鞭而不可得者及接公之容仪而听其言说则莫不起敬以前辈之风韵犹可想见于斯也公可谓能世其家者矣 

　　△太常寺少卿夏公良胜墓志铭（欧阳铎） 

　　欧阳铎 
　　南□夏氏相传出真州制置使贵之后君名良胜少颕异渐渍家学又经乡先生圭峯指授文辞警拔不群丁卯虗斋蔡公视学至建得□□之□视乃君讶曰子异日良臣无以胜矣改名曰良胜而字之曰于中是岁举江西乡试第一人明年第进士观政工部寻丁继母王忧又明年丁父愚夫公丧壬申起复至吏部议补科道乡人适操司事有言宜用贽候之君不可予因赞其决投牒二日补刑部主事君略无悔也日与诸曹讲求法比公暇与予七人者文字会癸酉调吏部文选司主事一切馈遗无所受非其人虽求一见不可得甲戌同考会试乙亥转稽勋员外郎丁继母程忧程事愚夫公仅两月遗命属君尤切君以故特恸素不悦者造作口语谓匿丧俟□其伤德亦甚矣服除以原职召补考功司庚辰彬贼蛊惑　先帝南廵中外□□君与进贒万汝信联署论之下诏狱拷掠毒至不死矫旨廷笞之垂死矣卒以不死类有护持者云落职归家设讲授生徒□□增置祭田始作家谱推分业以居诸侄郡大夫□□郡志数月成称有史法今　上即位还诸言者□□补考功员外郎人材贒不肖地方险易事兴革所宜莫不广询备记太宰白岩乔公才之特奏补文选郎中君惟公惟清于资格外时有超迁莫不厌人心裁抑侥幸士风一振升南京太常寺少卿未行崄人所诋亦会当道什憾降知茶陵州三年政成有□吏风俸薪悉入公帑时疑其矫君曰良胜待罪臣也此宁足赎耶戊子　诏发民明年雠摘议礼稿以闻逮至系台狱三年谪戍辽阳三万卫辽士从者数十人时作歌诗殊有自得语丙申十月病脾越二月望后一日卒后二日诏至不及闻悲夫距所生成化庚子十一月二十六日年五十有七 

　　△南京太常寺少卿黄公重墓志（黄佐） 

　　黄佐 
　　国家必有慎宪炳几之臣献纳匡捄而后中外赖以又安正德之季忠贒满朝若吾广毅斋黄公其人也公讳重字子任南海人正德戊辰进士授行人罹外艰归服阕复职壬申使　伊藩葬祭事竣郄其金帛鞍马行至怀庆遣人驰投复郄之筮任之初行巳盖皭如也癸酉使辽东劳夷人却镇廵例赠如使伊时甲戌以绩最擢户科给事中廵视内十库光禄寺宿弊俱革乃建言重名器久任用慎荐举者搉课四事户部奏从所省旅称便巳而清理畿内仓场权贵避焉丁丑复以绩最获貤恩父母时左都御史彭泽坐夷情削藉公奏请宽宥以昭往功舆论韪之寻进兵科右给事中考选京卫武官淑慝罔弗当者会　毅皇帝北廵迎驾有劳赐金币数事遂疏乞归省复赐宝镪行庚辰复任寻罹内艰归癸未服阕补吏科右给事中□魁李阳凤挟中官势恣奸利方付刑部俄改锦衣狱尚书林俊执奏不听乃疏慎政令以治安会灾异修省复疏　诏令不常爵赏太滥听言不弘营建不节言甚剀切闻者危之甲申夏进□□左给事中太监潘真出镇荆湖违例丐请公封□□避秋以言礼杖于　午门外寻进户科都给事中赐金币宝镪丙戌充武举考官丁亥畿内饥疏请赈济诏行其言多赖全活入侍经筵擢南京太常寺少卿先是三拟进秩皆不报久乃获迁此莅事飬牲厨役人受其惠己丑星变以自陈致仕忌者快之公论惜焉时同年吕柟谪金陵尝书乔岳大川气象青天白日襟怀以赠归构草堂刻柟书以自况云公平居和易谐谑然嫉恶向义则勇奋不顾有姊适曾氏而贫每损赀赎还其产业同僚张汉卿落职贫甚濒行倾囊睭焉乡之□民有官责其逋课垂死者见即之代□潘伯通等□人诬陷盗狱白其冤皆得释他如革横刷之□筑捍涝之闸乡人颂德辄自逊谢其行谊类此廵抚钱如京疏请起用而公巳卒嘉靖己亥七月年六十有二讣闻　上遣官特赐谕祭 

　　△南京太常寺少卿汪公佃行状 

