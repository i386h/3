<!-- { "loadSidebar": true } -->
　　殷氏凤阳大族也元末有讳仲名者避乱东平因家于寿张仲名生尚文尚文生胜胜生铎铎生玘号刚斋以贡士昌黎令刚严多知民畏爱之刚斋娶张氏继室以任氏皆不孕子乃内李氏孕七月生近夫既长修眉碧目口可容拳体羸而骨徤读书数行下既成诵终身不忘年二十有六举弘治乙丑进士明年以疾归卜居石川作畜艾堂聚书数千卷旦夕诵思欲以作者自名正德辛未病愈还京师授靖江知县近夫明察有断不劳而治蓟盗过渡淮江掠常州将如靖江近夫有备盗谍知之乃如江阴近夫发兵追之江阴得完常守檄近夫修郡城又自修学宫费省而工坚民朱铠死于文庙西庑中莫知杀之者忽得匿名书曰杀铠者某也铠素雠某众谓不诬近夫曰此嫁贼以缓治也密问左右与铠狎者谁对曰胥姚明近夫乃集羣胥于堂曰吾欲写书各呈若字视明字类书诘之曰尔素狎铠杀之向明大惊曰铠将贩于苏独吾饯之利其赀故杀之耳近夫叹曰利重忘亲交非其道者必□□乎嗟乎乃杀明癸酉调青田青田剧邑也近夫去其害民者六七事他无所更张近夫雅好游眺川壑览物歌咏靖江青田有大江孤山混元峰每暇辄出啸咏其间旷然自得乙亥考绩如京师青田民号而送之吏部以最闻选授南京工科给事中上疏言事者五曰清弊苏民曰安重地曰防奸微曰除邪以全治曰公赏罚既病封其疏题曰理事晓意忠词驯付其母曰兹以归云霓弟遂卒丙子七月七日也年三十有七近夫讳云霄号石川娶岳氏男子一人曰哻初刚斋卒近夫则礼治丧既卒服始冠将昏与其妻之父母约必如昏礼举后又考订古今祭礼行之惟谨故鲁人多执礼者近夫爱诵程朱书其文非秦汉人语不习又以诗者抒情表志风人善自汉魏至唐作者皆辨其音节而拟之作古乐府四百篇集志谷录金仆姑数十卷又览庄周书说其达性善喻最后自病太博必六经之旨然后究心焉近夫方峭克约国子司业穆伯潜笃行苦学无匹也犹畏近夫曰近夫之耻不善不啻负秽近夫居常不谈人过及论文则指摘疵瑕不以一言假人葬于石川之南会者千人咸哭之失声 

　　○南京礼科给事中剑溪郑□□云墓志铭（徐阶） 

　　徐阶 
　　呜呼自剑溪君卒而予无益友矣君性高迈介直不随人愠喜亦不能隐人之过其论说剖析义利决择是非能使人听之凛凛坐不敢言去予昔司理延平与君处三年有不善未尝不予告苟弗能改未尝不忧即能改未尝不饮予酒欢笑竟日也而今不可作矣呜呼是岂独君之不幸哉自道世交丧臣之于君既靡然謟以求利之务至于朋友其利几何然而一辞色之好能不謟以求之者寡矣故苟志于利无所不至焉苟不志于利亦无所不至焉以君之处友而其事君可知也以予之不获受君之益而天下之失望于君可知也呜呼夫岂独君之不幸哉君讳庆云字舜祥延平之南平人世有隐德考友以贡□宾州司训娶林氏生君君幼奇敏文多不属草然具词乃若宿构故自少即有声年二十二领正德癸酉福建乡荐明年申戌举进士拜潜山令部使者优其才徙南昌当是时宁庶人方恣横藩臬大吏莫取裁以法君不挠踰年以异政□□使者嗛君行遽诬奏之事下巡抚都御史核治会庶人败士人大多失节者由是君名重甚中丞阳明先生王公御史渔石唐公连疏白其诬且荐之拜南京礼科给事中　今皇帝即位首劾中官杨琳贪不奉法及留守大臣之不职者立报可后三年大礼议起君引濮议以争不能得引疾归剑溪家如诸生时志晏如也未几遭宾州丧独不用浮屠服除会新制廷臣病满三载皆罢不用当路者素嫉君文致以当罢竟斥去君亦不尤复归剑溪闭门吟诵若遂与世绝然人益贤君东西过延平者莫不造其庐君亦与之倾倒桮觞诗奕各志满而去予之始谪也君方待命国门一见语合及予抵郡数月君亦罢归予于是数过君潇洒脱落人咸得亲之而规诲劘切则予所得多焉葢君之得予厚矣次其事而之铭 

　　○谏议梁公格传（朱睦木挈） 

　　朱睦木挈 
　　谏议公名格字君正别号定斋山西稷山人也其先曰铸者以岁贡授河南杨庄巡检铸生溥溥仩至秦府右长史生子三公其季也公生而秀郎八岁即解经义长史公奇之携之宦所授以毛诗时文安纪先生以易教授关中公闻讲易心悦之又从纪先生受易居数年二经俱精习嘉靖乙酉领乡荐乙未登进士第授济阳知县济阳剧邑也其俗谖而喜讼或虞之公曰顾治者何如耳比至讼者羣集公尽收之越数日别淑慝察情伪乃惩者若干人旌者若干人于是民稍安辑而讼亦衰止先是兼并之家地匿而税不办公乃履亩而计按籍而核未几得隐田若千万亩分别肥塉差三品各立文簿奸吏无所容诈公又劳来不怠于是复业者甚众其地通舟楫商贾恒苦无名之税至是公尽罢征又定宾旅往来之式其费省约民甚德之丁酉　章圣皇太后梓宫返葬承天道出东郡济阳属当供亿而阉寺横索无厌势熖赫奕同事者咸逊避公独毅然以往卒事不淆其施不挠其守诸阉寺知济阳贤亦皆敛迹云公审□明敏是时诸郡县难决之讼多属之禹城有冤狱黑岁不白监司移公鞫之得其情一县尽惊它日禹城人持数百金以谢公曰法当如是非私尔也竟郄之公居常慕薛文清之为人锓其言行录于官舍诵而法之又自奉贬损纤毫不取于下尝扁其堂曰一鹤一琴亦是身边长物匹夫匹妇执非膝下婴儿其自信有如此公暇亲诣学舍课试诸生出其门者皆循循雅雅济阳自是多德艺之士矣在职三年有羣乌集于庭都御史御史各荐于朝先后凡十有三疏及公满去百姓遮道泣留送之者相属于道越宿始罢明年庚子公以考最封文林郎父溥赠奉政大夫母姚氏封太宜人是年冬征授南京兵科给事中既陛辞过文安谒纪先生墓始行抵平阳闻太宜人讣擗踊踰节遂婴疾既襄事乃于墓所建永思洞维则亭葢致终身之慕云再踰年竟以毁卒乃壬寅十二月三日也年四十有四所著有窥易集四书古义补及定斋存稿藏于家公卒数年伯子纪仲子纲季子维相继举于乡壬戌仲子纲登进士第授户部贵州司主事　庄皇帝嗣位覃恩中外公以仲子贵进阶承德郎又三年庚午加赠奉政大夫辛未济阳诸父老奉木主祀公于名宦祠是年仲子以河南按察佥事擢湖广布政使司参议乃上疏乞归养诏许之既归定省之暇乃树阡表修谱牒起使大梁属余传睦木挈曰稷山古河东之地山川盘郁代不乏贤及我明兴梁氏锺厥美自淳化令迄今衣冠不绝谏议公之治济阳惠而直贞而约其所施设虽古之循吏不过也赞曰梁公挺秀筮仕济阳旌别淑慝观省耕桑和气攸萃羣鸟来翔乃迁给舍乃登岩廊志虽未究百世允光 

　　焦太史编辑国朝献征录卷之八十 

　　●焦太史编辑国朝献征录卷之八十一 

　　中书科中书舍人 
　　行人司司正 
　　行人司行人 
　　都督府断事 
　　锦衣卫经历 

　　◆中书科中书舍人 

　　中书舍人梁良王 
　　中书舍人何 
　　中书舍人宋和郭节（忠节录） 
　　王孟端绂传（王洪） 
　　中书舍人陈登传（杨士奇） 

　　○中书舍人梁良王 

　　梁良玉乃田玉族也建文中官中书舍人靖难后与妻子诀易姓名挟微赀走出金陵城逾岭至海南寓市肆粥书业以死 

　　○中书舍人何 

　　何不知何许人中书舍人建文末奉使四川至峡口闻金川门不守发愤恸哭吐血不数日疽发背死 

　　○中书舍人宋和郭节（忠节录） 

　　忠节录 
　　宋和郭节皆中书舍人不知何许人靖难后变名□十筮书走异域卖□给衣食客死 

　　○王孟端绂传（王洪） 

　　王洪 
　　孟端讳绂常之无锡人自少志气高逸读书工古歌诗尝北游江淮浮黄河踰太行出鴈门往来晋代之间周览形胜辄感慨吊古徘徊不能去一时闻人慕其名争延致之及观其气貌瓌山议论踔励益加器重久之不乐归江南隐居九龙山中咏左太冲诗曰何必丝与竹山林有清音若将有终焉之志自号曰九龙山人永乐中有以能书荐者入翰林擢中书舍人□自以蒙　上厚恩拔自山泽与羣贤并位职任书札媿不能报称慨然曰书必如古人庶可名世传后报万分一于是知孟端非徒隐者固将有以见诸世也尤工画山水竹石每酒酣对宾客着黄冠服意气傲然伸纸攘袂挥笔洒洒奇怪跌宕不可名状画巳徐吟五字诗萧然有风人之致然不可意者虽豪贵不肯与就之至闭门不纳人问之曰丈夫在所处轻者苟且如此重者将何以哉土益以此高之平居急朋友好宾客不计家有无然是是非非不苟随俗俯仰虽见嫉恶不顾丙申春正月卧病北京寓舍朋友日问致医药疾革语所知者曰生死如夜旦所贵此心不昧耳奄然而逝年五十有五君子惜之□塘王洪曰始予游四方闻江湖间称孟端名藉甚及识孟端观其人乃知得此声岂虚哉孟端以布衣薄游无所遇晚以能荐遂登青云显名侍从间可谓遭逢其时至负其艺能非其人不与迹其志殆不可以势利动哉世多称其才莫知其中有卓然者吾是以之传焉 

　　○中书舍人陈登传（杨士奇） 

　　杨士奇 
　　永乐甲申诏吏部简士之能书者储翰林给廪禄□进其能将用之清密之地长乐陈登思孝以篆籀最先至时吴中滕用亨待诏翰林工篆籀自视天下无愈巳者且恃春秋高轻后进往往折屈之稠人广坐中思孝初至谨默谦下用亨连三日折之文渊阁六卿大臣皆在旁视不可耐思孝怡然受之从容进曰登幸辱在此亲教益愚陋愿有所质就用亨语之矣许叔重者十数事相辩难思孝道许氏说娓娓皆用亨素所忽者用亨乃始默默敛□锷不复自矜大思孝声誉遂起时四明王尹实篆书擅名海内至考据精博亦推让思孝云思孝于六书本原精考详究志笃而力勤周秦以来二千年间其石刻有在而委弃山颠水崕荒芜瓦砾之墟者皆深求而必得之虽残缺剥落岁月氏名无可考然密度某出某代某人十率中七八其收畜之富葢欧阳文忠赵明诚之后所仅见也思孝初举才学湖广罗田县丞数月改浙江兰溪丞月余又改江西浮梁丞所至视民如子务宽恤之而明决以革奸弊在浮梁时房安江西按察使以□惮属吏独礼遇思孝岁余丁内艰去服阕遂选入翰林仍给县丞禄历十年擢中书舍人□□大题扁率出其手而四方求者无虚日未尝有□□意又十年给告归归而疾作又四年还京还两月疾复作遂卒宣德戊申七月十五日也享年六十有七其人博学谨礼耿介负直气是是非非率依义不□□阿假借虽屡以是召怨不悔虽贫薄而勇于□曰人道当然也具先居光之固始唐季从王审知人闽家福唐之玉融数世徙长乐宋福清令世荣思孝高祖也曾祖宗振祖嗣朋父仲进洪武中历宜阳韩城两县丞升江山知县皆有惠政江山民尤德之子男二中旉同甫思孝所用心六书令得其传者吏部郎中旴江程南云于是中旉奉史官陈叔刚所具状介南云求余铭将归而纳诸墓余雅厚思孝义不可辞铭曰六书之教周典传史籕所作时同文逮于秦斯古尚存邈趋简便降隶分东都沿晋骛草转葩逐叶失本根唐复古稽前闻后有作者承余熏思孝之作泝源奇迹密义穷寒温涵积而放波澜飜落手挥霍风雨奔交金屈铁雕与璠雄浑桀特时绝伦大书深刻盘绣云呜呼思孝今九京有伟□者垂不刊 

　　◆行人司司正 

