<!-- { "loadSidebar": true } -->
　　弘治辛亥九月六日南京兵部右侍郎赵州王公卒事闻　上赐葬祭公修伟异人人重迟不戏曹文忠公物色异之妻以女治礼经领景泰癸酉京荐甲申第进士授工科给事中充蒲藩册封副使迁都给事中累拜湖广布政司右参政右布政使贵州左布政使进都察院右副都御史巡抚云南兵部之命语俊曰日者推吾良验吾数且穷行归故谢疏有明农期得请之语用见巳意道得微疾方礼　上假寐合中梦张尚书为具奠砉然曰梦与数符其殆弗兴遂付所侍孙庆家事付所属检囊具棺授以殓法不祷不药不乱志沐浴衣冠俟尽生宣德戊申五月五日享年六十有四讳诏字文振别号慎斋曾祖思义祖理綘州判官父昂封工科给事中晋宁徙赵始此妣张赠孺人墓在郡故城之南原公朴直纯整无伪行衣敝如新坐不反作止有常伺之恒不爽一武居丧不事浮屠法趋向甚正植巳甚廉处族党甚公以恕藏疾匿瑕乐进人善多识书史不专发为文　□懿皇太后服成适孟秋享　太庙公言新丧从吉非宜乃引古摄祭暨遗诏母废祀之文上请裁可六科谕事过直　宪庙御文华官校手杖临之甚威众护肤胆落公守不可屈神色自如抗言曰臣愚触忌讳犬马之诚实惟为国　上杖之怒解杖竟无害同年于守正谪官同寅高文着病死赠赙甚至都宪原公杰经略荆襄举公将事增置行都司郧阳府县具适机宜　玺书褒嘉遇荒先事存恤天旱祷雨时应虑囚多平反要囚间可生道俊异其文公阅问故曰将使矜从戍减公喜揖谢土宫奴怙势抟人死托言马践公主之颇力俊曰马入屋势杀岂得践死弗从公弗怿久之得罪状亟谢曰前者执是老夫虑不及其虚怀类若此孟密谕成悉更前政土官竞袭折以礼不涉近苞苴诸夷帖息安南为之寝谋镇守利入裁损十七八巨掾假威福都阃折腰弗礼公寘之法责戍桂南两府官从禠魄敛弗肆左珰为金宝玩具将进卒公疏明主不贵异物宜付所司抉其宝范为金备用毋令上供滇故官不能归妻子多就戎募鬻为良家奴公谕诸道资以道里费得归甚多尚书吴公云死节久且泯公白其事得谥忠节与王文忠并祠昆明改额二忠公行实志弗载公子孙弗及知俊间知者呜呼争名风炽讟媢竞起在敌巳然用上下下厥尤艰哉休休我公德音不忘式表公墓显示无疆 

　　○嘉议大夫南京兵部右侍郎黎公福神道□（王鏊） 

　　王鏊 
　　黎故山西望族赵宋时有为西川制议使者讳某制议生乐平尹辰值宋乱不得归因家县之薛塘遂为乐平人乐平生元余姚同知汉卿余姚生元哲世称愚浦先生愚浦生伟体生士雅是为公之考二世皆以公贵累赠通议大夫都察院右副都御史公少以进士授监察御史数疏天下利病有人所难言者出按真定黜赃吏二十余辈革宿弊蠹民者数十事有□里豪占民田更数御史莫敢辩公奏一归之民及按四川湔洗冤狱十八人得减死有剧盗出没汝宁重庆间势颇张督官擒之有白金文绮宝镪之赐会当道有不怏者出知镇江至则以教化为首务月朔召见耆老语以敦礼善俗暇则莅学为诸生讲说义理民以事至郡者教以孝弟词意肫切闻者感动镇江当南北冲民困于驿递供亿贪吏又侵渔之公始命视粮收直贮之府以时出纳日书而岁考之其弊遂绝初民户养马岁课驹驹复课驹转展无巳民破产而马滋耗公乃差户为上中下上牧牝中牧驹下则悉蠲之牝一驹三为小羣羣有首牝十驹三十为大羣羣有长或有物故各以类朋偿之马政举而民力省至今以为法中贵人汪直威振天下所至有司望尘趋拜公闻其将至也则去行属县汪衔之及牟都御史被逮因并逮公诏狱时吴指挥绶在镇抚曰吾闻黎太守好官一无所问巳而改知襄阳又改知宁国宁国素闻公镇江之政奸吏豪家望风迎戢初巡抚都御史王公克复每患宁国多讼及是入境无一讼者大异之亟草奏荐公擢云南左参政未几进广东右布政使转左遂召为都察院右副都御史抚治郧阳三省流民动以万计号易乱难安公镇之以静罢文武之不职才不当任者易置之总其要而责其成坐以无事征拜南京兵部右侍郎三月以疾不良于行诏许致仕乘驿以归弘治某年卒于家春秋六十有七 

　　○南京兵部右侍郎吕献 

　　南京兵部右侍郎吕献字丕文浙江新昌人成化甲辰进士授刑科给事中弘治初尝奉使颁登极之诏于安南历迁礼科都给事中中贵李广选尚主者受其金阴为之地献独发之时壮其敢言为而擢应天府丞服阕改顺天府寻为府尹转南京兵部右侍郎以老疾被劾致仕献驯雅厚重尤精举业尝同考会试正德十二年冬卒以子请得如例祭葬 

　　○通议大夫南京兵部右侍郎王公□□道碑（王鏊） 

　　王鏊 
　　王氏裔出琅琊晋光禄大夫览览孙镇东司马导渡江为元臣周显德中明州衙推仁镐始居分水宋漕贡进士宗成来家昆山之湖川湖川近分属太仓故今为太仓州人公讳倬字用检曾祖琬祖琳考辂俱以公贵赠通议大夫南京兵部右侍郎妣皆赠淑人公自幼颖敏年二十始从师授周易往往发师旨所未发二十五占应天乡试成化戊戌登进士出知山阴县以忧去改余于又改兰溪于山阴兴滞补弊革额外科取之弊政声赫然为八县首余干有张李二姓争田积三十年不决援据至千人公行视田指一大树曰以此为界二家俱厌服凡疑狱刃迎缕解未朞月囚圄为空赣盗杀信丰尹公督兵讨之贼据山为险擂石雨下莫敢进公夜纵白羊千头于山下鼓噪从之贼乱投木石比晓略尽进兵大破之生擒三百余人斩首千级遂平其地抚巡交荐兰溪以积逋粮里长系盈狱公至一讯释之在赦前者皆与蠲除余为立限以次输足旬日获盗十余辈夜户无警素舞文者皆敛迹复以政最奏起弘治乙卯擢南京山西道监察御史首劾文选贪污郎中贡钦罢之□□免尚书不职者五人方面二十七人杨太监者倚宠横甚至菙击进士又劾罢之时北边大警诏以平江伯陈锐充总兵公言锐素非统御才必偾事巳而果无功旋进贵州兵备副使承米鲁福佑乱后荒夷出没为患公乃修城堡宣朝廷威德汉夷畏爱士官阿伟素桀骜不受约束公召之即至俛首詟服正德丁卯以例裁革改广东琼州兵备时新脱符南虵之乱生黎为梗公巡视多所俘获赎还男女若干人崖州千家邨尤猖獗公屡声言讨之而师不出忽乘其无备袭其巢穴大破之明日大战又败之斩获甚众分三大村为小村以弱其势奏建守御千户所自是黎人不复反论者以为奇功公不以闻进云南按察使又进广东右布政使会征临贺砦克之余贼匿山谷众欲乘势歼之公不可以祸福谕其长悉来降事闻有白金文绮之赐改四川左布政使首革钱谷出内稽留之弊时盗起蜀中逼成都镇守议焚附郭民居以绝贼公曰是益贼势也乃勒军列营以待洞开四门贼不敢逼时列郡羣疲于馈运在途多遇虏掠疠疫死者相属公皆罢之出库银粜米贮各□重远近给之民免转输军无缺乏总制彭都御史令具马三万缓则以军法从事州县猝无所出公命各乡马俱入城避贼虏掠不数日马具足又需熟粮四千石明日日中至公督各市行分运至军中日犹未午彭公大奇之旋进都察院右副都御史整勑蓟州兵备兼巡抚顺天等府时属县大饥人相食公奏请通州米十万石赈之以转输比至民且为沟中瘠乃许在边官军俸粮预支两月益以僦直而以官军所在俸粮散给饥氓军民两利焉全活以万计时虏射死参将陈干总兵太监合军讨之屯马兰峪公曰虏知吾兵屯西必且东入乃命指挥叶凤率兵大山下虏果毁东墙入大发斩获六十余级马一百五十匹夺回男女千余事闻有勑奖励有白金文绮之赐御史劾指挥十七人临阵退缩当斩公曰未经督委何谓退缩十七人皆得免乙亥进南京兵部右侍郎旋以七十恳乞致仕不允得赠祖考皆如公官阴孙世德为国子生及年七十二三上疏乞归　上不得巳许之给驿以归仍令有司以礼存问盖异数云归三年卒 

　　○南京兵部右侍郎陈公琳传（柯维骐） 

　　柯维骐 
　　陈琳字玉畴号石峰莆田城东人举弘治壬子乡试第二丙辰登进士选□林庶吉士授监察御史遇事侃侃无少忌避业巳命巡按陜西且行改命提督南畿学政科条品第一以陶育开导为务不尚威严念□责为本职岂可以教事自诿上疏陈端本修政十五事咸切治体正德初阉宦刘瑾等乱政顾命大臣刘健谢迁并去位谏官戴铣诸人以言被逮琳　上惜老成宥狂直以全　圣德疏谪揭阳县丞俄丁母忧后进争造门受业室隘不能容乃会讲于道院寒暑不辍时瑾矫　旨列刘健等若干人为朋党榜　朝堂琳与焉瑾诛除嘉兴府同知随擢知府未几擢山东按察司提学副使其养士一如南畿两推大理少卿国子祭酒皆以忌者用事所沮越四载擢河南□政司参政征科不扰而　国用足又四载擢广东左右布政抵任三日会　世宗登极录　先朝言事滞淹诸臣琳拜都察院右副都御史巡抚江西时逆濠始平兵荒交病琳请蠲租赈乏民获更生改南京大理寺卿用法平恕擢南京兵部右侍郎尝署吏刑二部复摄大理寺以劳瘁致羸卒得年六十有六讣闻谕祭遣官营葬琳孝友清亮与人交坦夷温□□投以缓急必力为排解不望其报喜扬人善而讳人之短凡熏其德沾其泽者殆如和风甘雨君子谓其有禆祖宗忠厚之化焉旧仕之地咸祀于名宦南都暨乡之门生故吏义起建祠以伸追慕扁曰惠德取谕祭惠德在人之语为文醇雅有集若干卷 

　　○正议大夫资治尹南京兵部左侍郎赠工□□ 书婺源潘公旦神道碑（严嵩） 

　　严嵩 
