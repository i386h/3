<!-- { "loadSidebar": true } -->
　　公讳佑字淑修拙斋其别号也东莱掖人五世祖宽有隐德宽生宣宣生通通生生廷佩是公父廷佩皆以公贵赠大中大夫浙江布政司右参政公幼颕异绝人日诵数十万言终身不忘十五补邑弟子员闻松江莱峰周公负人伦鉴时刺平度州挟策往师焉周大相赏誉诸生崔桓者有俊才周语崔若当北面刘生其它固无能先若也未几公遂举于乡后若于年崔乃举首世以周知人公既举益肆力于学越三载嘉靖癸丑成进士授中山司理折狱明允登荐剡二十六以高第征入兵科给事中侃侃言事无所回避岁壬戎选庶吉士进士某者其父方贵显赂相嵩使地公直疏其事且引昔人所论九品中正之弊喻谓上品无寒门下品无世族　上感公言诏罢选嵩拟试题进怒掷之地自此有逐嵩意矣都御史某嵩党也抚闽多不法公疏劾之总戎二人皆抵罪中外肃然随以赠公忧归毁甚除服补吏科属大计所彰瘅悉当舆情四明宿司理嘉兴侯太守被流言公力申救得免其后二公并至大僚扬历有声公所保持善类多如此转刑□右兵科左巳出守淮阳故事左右谏不当守公□则以前贵显者方柄铨修郗左公公怡然就道至郡首葺徐节孝祠梓其遗文以示风劝列侯某建节督漕势张甚前二千石皆伏谒公独长揖山阳沐阳二令暴横患按其罪罢之属吏凛凛畏公如神明乃其民愈亲公有讼者公涕泣诲谕辄悔罪解去郡逋赋十余万公奏蠲之淮人相率祠祀治平天下第一当事拟有异擢修郗者欲挠公则语当事淮阳守信贤第气豪甚宜稍挫以藩臬使老其才遂晋浙江按察副使备兵淮阳时海寇绎骚公日夜治兵逐贼岛中再战再胜捷闻赐白金文绮通泰盐徒纵横出没至执杀官校公谋诛之或惧挑祸公曰纵贼殃民如职守何即不济愿以身殉遂以除夕进兵夷其巢淮杨民始安业晋浙江右参政分守金衢吏民攀留两台使者闻诸朝诏从其请以新秩视事仅七浃月晋都察院右佥都御史巡抚大同大同九边要害地去虏最近桀酋俺答吉囊方相继深入陷石州屠昌黎塞下岌岌咸公难之公至则诹咨利害得其要领谓云中西联东胜东接右卫声势连络自一边□□以险予敌五堡之役复以兵乱不终云中遂□悬不支矣宜乘时聚落番休控险成犄角之势渐□复五堡援右卫屯田训士且战且守庶有宁宇于是相地形增亭障稽核耗漏率励勇敢戒诸将各守分地母轻出塞捣虏边政大举虏不得利引去间一入寇公督兵御之俘斩数百夺马牛羊千数捷闻赐白金文绮仍升俸一级虏自是稍挫其部落多来降公疏请便宜□置千人以上则爵其魁游徼卒敢遮掠者罪　制曰可当是时微公云中几殆然公治军严诸纨袴子弟不得窜籍功遂腾蜚语公亦以念母太淑人甚移疾乞归时年方四十三日率其弟次公娱侍膝下于于乐也太淑人病公旦夕祷北辰跪进饮食竟愈春秋登九十乃逝公归养且二十年矣于人子之心可无遗憾公犹哀毁不减于哭赠公时葢生平孝友出自天性家故无厚产田园稍腴者尽部以予次公次公亦知公爱弟诚不谬让也族姻知故贫困公次第周给故童子师尹先生罢县佐归窘甚公绝少分甘终尹身无敢失早年即嗜濂洛关闽之学紬绎不倦晚益精诣以学问在正心体不堕知见赋诗作字皆非□务海内名人接公者咸逊服自谓不如家居荐章屡上而公巳绝意仕进以某年月日卒于正寝距生某年某月某日年七十有三 

　　○佥都御史侯公于赵传（杞县志） 

　　佥都御史侯公于赵传 【 山西】 

　　杞县志 
　　侯于赵字宗度登嘉靖乙丑进士授平阳府推官清介执法多所平反升户部主事寻改兵科给事中历工科都给事中前后疏数十上皆切中时弊戚畹武清伯李某一日请营菟裘费三万金　上以　太后故允其请公抗疏极言其不可举朝皆公危公亦惧不测乃与家人诀别待罪　阙下赖　上英明袖其疏不使　太后知公得以无恙而李计遂阻于是中外皆惮公直臣矣寻以开泇河议与江陵相公左遂出公江西大参升湖广按察使右布政寻升山西左布政未几擢都御史巡抚本省先是石楼饥民聚众盗势颇猖獗闻公命实时解散时北虏顺义王奄达物故部落内哄公虑有意外乃多方宣谕虏酋黄台吉青把都撦力克等移咨延镇传谕中失兔阿不害等各以恩威相持勿生它故阴练兵储粮之计边方赖以无虞屡蒙白金文绮之赐未几以母忧去家居十四年累荐不出卒年六十二子应琛诣阙请恩例应一祭半葬　上念公边功特赐□葬及妻张氏并祭祔葬葢异数云 

　　○都察院右佥都御史阜南陆公树德神道碑（王世贞） 

　　王世贞 
