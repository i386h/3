<!-- { "loadSidebar": true } -->
　　周是修讳德以字行吉之泰和人其先讳矩者尝显于南唐至宋累有科第其支裔徙灉江里是修之所自出也是修少孤贫自奋于学从游乡先生胡渚樵渚樵以孙妻之又从国子学录萧执先生明经初举霍丘县学训导入见京高皇帝擢周府奉祠正高皇帝上宾之明年有告言王过失事王府官属皆下吏是修以尝谏得免改衡府纪善预修纂翰林数陈论国家大计及指斥用事者误国用事者怒众共挫折之是修屹下动　文皇帝靖难之师既渡江驻金川门宫中自焚明日是修留书其家别其友江仲隆解大绅胡光大萧用道杨事奇且付后事暮入应天府学经死死六月十五日也又明日臣民推戴　文皇帝继大统数月御史言是修不顺天命请加追戮　上曰彼食其禄自尽其心一无所问是修内贞外和有孝友忠信之行非其义不苟取襟怀坦明洒落而冲澹悠然其学自经史百氏下至阴阳医卜之说靡所不通文章未尝缔思援笔立就而雍容雅赡词理条达稍暇著述吟咏不虚寸晷所著有诗小序诗义诗谱论语类编广衍太极图观感录纲常懿范迩言家训刍荛集进思集是修汲汲导诱人善人有过失恒之隐以是无少长贱贵皆乐亲之明于知人所荐士如梁用之刘叔毖皆知名当世是修之学虽间未纯然于明纲常世道计必身履之而不徒托之空言岂非卓然特立者欤是修卒年四十有九时解胡萧梁皆见诸文字然属仓卒不及详今二十有八年矣知是修者独余在每追念君清白之节　文皇帝日月之明既照其心岂当遂致泯没故述小传以授其子辕使传焉 

　　○周纪善逸事（郭子章） 

　　郭子章 
　　周纪善名惪字是修泰和人也死逊国之难其大节阆阆着于史及传铭与夷齐埒夫人类能谭之惟时　长陵在御臣不椷口时事令纪善一时君臣鱼水之驩鹤鸣之和郁焉不宣着予于其耳孙如春家得　建文帝手翰读之作纪善逸事二篇以补史遗洪武乙亥纪善就聘至京师试翰林院中首选　上亲授周府奉祀正纪见王历试经义文赋时　建文帝储君即命侍朝夕讲读大承恩眷一日　帝御天桂清香楼午寐梦异人遗以良药觉而卜之当得□人巳得纪善欢甚谓梦符也乃书赐纪善曰奉祀正周是修泰和举子冈人也性清雅喜著述尝慕古先贤行必欲效之词章清奥雄俊人干能及予尝欲求直臣辅王家藩卫皇室未有其人乃暮春午寐梦异人遗以良药予尝之味清而苦其人曰服之可以安精神定四体延年觉而疑焉命卜之曰当得达人靖国之征也越一日本府纪善曾子祯谒予曰泰和一儒有博学名素怀匡辅未遂其志方今俟铨天官本府祠官乏人得是修职之庶几可以和神人而裨益左右于是请于朝授以奉祠既而是修至会　君王方命诸儒纂集羣书一见嘉其才能命总其事且令侍予讲读予深乐之而信梦之有征呜呼国得贤艰而用贤之言尤艰贤遇君艰而能谏君以得君之信尤艰今　君王用尔之言尔亦能致匡君之益上下之间可谓两尽其道矣昔高宗思贤良而梦傅说载之于书予以区区之心亦感于梦其理一也故述其事尔尚勖哉纪善常言其母贤　帝大书贤母二字赐之又言师胡樵渚贤　帝复书樵渚二字赐胡之裔乃赋诗一章而自序曰纪善周先生是修言其母贤因书贤母二字赐之以旌其母之潜德又言师胡渚樵之行求书渚樵字以遗其后人传之久远吾嘉其慕亲又不忘师辄书以赐先生以才能志节方侍　明廷当以道义文学诲吾吾年幼业未成先生与同寅恊力辅吾贤王荣显于后世永保名爵共乐太平乃赋诗一首以见吾意趋朝金殿晓论道玉堂清见尔思亲意兴吾念母情挥毫彰隐德题句写平生尚赖匡扶力从师望有成 
【 古逸事上】 
　　帝一日检古乐府中有思媺人题注云君求良佐也作思媺人赋赐纪善有进鳬者帝命放之致书纪善曰予放鳬在城之壕始舍之雍雍然少则洋洋然得其所也卿赋之纪善作放鳬赋其辞曰猗茫茫之堪与兮胡万类之纷敷维水禽之众美兮盛莫盛于鹥鳬虽羣游之无算兮非定耦而弗居泛波涛之浩渺兮乐沧洲之辽敻藉软莎而安眠兮弄轻萍而闲泳頳其趾而丹凝兮缟其襟而玉目英性于物而不忮兮恒恣情乎烟沙孰虞人之曾识兮羌潜罗而忽加爱毛质之绮丽兮遥将献乎　皇家系予　皇之仁德兮当览春乎崇台体阳和之生育兮澹冲融而舒怀适筠笼之跪进兮绚晴光于文绣既彬彬而戢羽兮亦肃肃而并味启予　皇之良心兮敕俱放乎金濠始依依而洎浅兮渐翾翾而升高交回翔返顾兮若感　恩而不舍徐翀蜚乎云霄兮遗余音乎巨野何　皇心之恻怛兮由亲亲而仁民由仁民而及物兮秩先后而有伦岂睿鉴于往古兮寔诚中而形外思高下与洪纤兮期并育而不悖惟好生而恶死兮人与物其同情何至德之昭明兮举一视而同仁观夫若商郊之祝网兮暨中山之放麛于禽兽犹有所不忍兮矧于人而违之尤异乎华阴之黄雀兮终衔环而报施抑尝闻江宾之白龟兮先铸符而朕祺善予　皇之深慈兮泽旁沾乎微物念苍苍之生灵兮曷非辜而有忽嗟羣鳬之何幸兮脱万死于斯须遂重登于辽廓兮从心性之所如历漫漫之河济兮依漠漠之江湖刷羽仪而再整兮顾俦匹而相呼纵物性之或昧兮将天理之可凭粤作善而降祥兮同影响而足征彼肉林之暴殄兮曾少知夫王德匪麟趾之仁厚兮又乌致夫驺虞之蕃息愿扩充乎是心兮明刑政而不忒日揄扬于仁闻兮无一夫之不获卒曰尔鳬之生兮仁君之恩倐离鼎爼兮翱于天门东西无际兮南北无珢网罗交张兮矰矢相仍慎尔所止兮全尔性灵毋或轻投兮溟渚寒汀庶永慰乎王心兮□遐征而孔宁盍衔图而献祯兮韶凤以来庭彰予　皇之至治兮发咏歌乎词臣轶唐虞于千古兮流无竆之德馨　帝问与纪善议论微异纪善杜门请告　帝手敕曰旦起闻卿疾亟遣医问尔宜善自爱又敕曰日者所言予并无讶卿意予待卿岂他臣比自卿病予旦夕望闻稍愈吾方加一餐卿俊杰之才弘大之志此心久巳靡宁特令予信臣焦荣将书至且天寒室陋特赐木炭二百斤护卿寒疾并将金笺写梅以悦情此文人清致至可领也且此笺非至信者不予此炭非至喜者弗赐此臣非至重者不遣卿其察予意焉赐名所居曰葆贞轩 
【 右逸事下】 
　　蠙衣生曰高宗梦帝赉良弼而得傅说　建文帝梦异人授良药而得纪善虽兴亡不同而主臣遇合之迹良亦奇哉金陵不守之日假令纪善不雉何以见　孝陵懿文于地下至今文庙自经之带来晜犹世藏之呜呼视苏之节段之笏文之衣带争烈域中矣予独怪　国初全盛日　建文诒纪善词有金风惨淡凄凉江山之句岂知燕之□兴耶抑亦诗谶耶 

　　○唐王府纪善周公冲墓碑铭（湛若水） 

　　湛若水 
　　周子道通卒于唐府归葬于宜兴其子有征以其执友黄门古庵毛先生之状来乞铭古庵状曰君讳冲字道通姓周氏号静庵常州宜兴人曾祖上原祖海考钦号慎斋妣徐氏生君于邑南舍儿时不好弄恒侍父母兴寝不怠稍长从仲兄衢受尚书补邑庠生正德庚午领应天乡荐明年会试中乙榜授江西说安训导身率诸士白当道建四门社学萃子弟居业而升其秀者于泮宫旌孝子刘静以厉风教刻孝经刊误养正羣书以代口授庚辰用御史徐赞荐铨授湖广应城县令朔望则召书老询利獘门设二扁署一曰疏通民情一曰愿闻巳过立十家牌以弭盗贼东建谢上蔡祠以风文学西剏常平仓以备赈恤举邑政之宜若干条白廵抚秦公公曰可以式矣俾榜堂左刻遵道录唐录上蔡语录心政启钥颁训士民嘉靖壬午当道疏君耳疾铨司改邵武教授其教如万安加密焉创联属会友约以资进修复乡贤游先生祭搜集遗书付厥裔孙景寿督学端峰邵公锐重之与之论学及愽约知行之说益叹服乙酉进唐府纪善屡以正学启王寻上定志修学以防逸豫疏又上修德谷后十二事而明圣学近正人二条尤切王敬重之乞移半禄养母阅岁念母老假使事归省越庚寅藩府以檄来征命之曰唐藩恩不可忘也屡促行黾勉致仕举会极约作希颜日抄议酌行横渠井田遗制未遂而止壬辰王疏荐曰周冲心志通明操持端谨诏加五品俸级储长史缺八月得疾将瘳闻母讣号恸转亟卒实二十二日也享年四十有七王诔之曰天夺藩珍矣上下咸哀伤之君资禀纯明心神凝静始学铭其牗曰存心学之要知耻入道之要其志趣可知巳在庠从颐山吴先生学在万安闻阳明王先生讲道于虔亟往受业闻求心致良知之说以圣贤必可学以存天理去人欲下手工夫自应城之京复受学于甘泉湛先生闻随处体认天理之要之邵武授诸生以二先生之学信从者众尝遣门人李子荣辈质疑阳明问荅具传习录中自唐府归省复往见甘泉于南雍益得圣贤之实语同志曰愖先生之体认天理即王先生之致良知也因偕同门蒋子信集师说新泉问辨录暇则行乡射投壶礼士皆敛袵推让泾野吕子东郭邹子世通儒咸相交往廵抚陈公延君主道南书院教事辞避再三始就揭白鹿洞规而充广之士多兴起又阐敬一箴会约闻阳明丧与同门黄予云淡仿先哲作师服议以正学诲诸子弟有容辈属望甚切大率君之学笃信二先生之道复论于诸同志所言知行合一敬义夹持体认天理尤切要造诣平实行履纯固庶几高明矣使天假之年则优入道奥丕显前谟当大有所就惜不及五十而卒悲夫 

　　○鲁府纪善潘先生松墓志铭（万士和） 

　　万士和 
