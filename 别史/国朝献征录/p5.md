<!-- { "loadSidebar": true } -->
　　世宗南幸王至承天朝谕王曰朕有事显陵烦王来朝感悦至意二十四年世子英耀弒之在位十年寿四十谥愍英耀大诛先是端王妃无出次妃生愍宫人田氏生次子显槐愍妃吴氏都指挥鉴女二年生耀耀封世子配陈氏读书居缉熙堂槐封武冈王愍宫人方三儿有殊色耀悦之用樊鸾陶元儿吴么儿通知内使张鉴门婆姚氏诱至缉熙堂蒸焉留不返母吴觇知之言愍愍怒将陶元儿吴么儿杖杀之幽三儿姚氏北院既而获樊鸾杖四十幽马厩耀惧而生怨二十三年五月五日愍于墩子湖召诸宗观竞渡有妓宋么儿耀又悦之引入别亭与饮他日吴鉴病吴妃偕耀往视有刘金者尝不悦于愍闻耀当出先期匿么儿于舍邀耀耀至鉴所以他事行至金舍与么儿乐居无几遂取么儿入缉熙愍知之欲绳金金日益忧恐耀忿甚遂起逆谋与徐景荣会金等歃血盟约次年上元观灯举事正月十八日耀遂设宴请愍愍犹期迎喜神然后往时显槐未出阁随愍至耀所耀饮槐于夹室饷愍左右朱恩周廷瑞等五人于雪洞密锁诸所通往来之门而所进用鸩愍不省率云不佳犹命呼书院厨子王喜保来呼人方出耀举号炮张贵刘金督田尧周瘦儿等撤愍座后皋比罘罳拥出谢六儿以铜击愍脑田尧曹景昂李林官保周瘦儿曹良辅夏腊儿等齐力乱打须臾而毙夏廷凤等大声呼变朱恩等惊起急来槐亦来孙保儿等复以杖击槐伤左胁彭汉扶槐奔贵全堂避之朱恩等掇门而出登山号召将诸宫门谨闭却从广智门缒城而下走报抚按是夜耀更愍衣冠扛入正官母吴哭谓耀曰哥哥吃穿不少如何干这等事耀同非子所奴侪辈勾当耳旦日殓毕出方三儿樊鸾等取入宫又次日令长史孙立承奉张庆王宪等以中风报仍逼崇阳等王保奏时抚按业□闻矣　上遣府部堂上官会同抚按审勘　勑□□王摄理府事逮耀至京刑部会文武大小官员覆勘明白　钦依将耀焚弃身尸徐景荣等凌迟孙立王宪等弃市显休等革禄三分英炊显槐降　勑奖慰各赐银五十两彩币四表里庶三子英火佥二十年王氏生三十年嗣隆庆五年薨在位二十一年寿三十一谥恭葬　　　妃李氏庶一子华　五年胡氏生  
【 绳蛰篇】 

　　○楚昭王桢 

　　楚昭王桢桢　高皇帝第六子也天资英睿有谋略洪武九年冬之国武昌数奉　命督师讨平大庸靖州上黄诸蛮夷又讨云南阿鲁秃禽之　太祖嘉悦洪武二十二年肇启宗人府　命王署右宗人事巳复征西番讨道州全州桂阳诸叛虏平卢溪黔阳诸洞蛮夷皆有功洪武三十年同湘王征古州　上赐勑曰近蛮夷倡乱尔能与民同忧率护卫军□征之岂不称贤王哉人尊居王位安享富贵凡宫室衣服舆马皆民力所供若能奋威武除民□由□鬼神皆将助顺之矣永乐八年冬王朝于京师　文皇帝以楚国无事上下相安嘉王贤能　赐优诏劳之并赉其从官钞人百锭文绮二袭十四年冬王复入朝赐予甚厚明年冬王献马二千匹　诏受其百永乐二十二年薨 

　　○武冈王显槐 

　　武冈王显槐楚端王第三子也端王世子显榕是愍王嘉靖二十四年春英耀谋弒愍王于其第饮武冈王别室中中饮变作从官朱恩大呼王亦奔往救被鏦伤臂愍王薨英耀大诛　诏书劳王赐白金三斤彩币玄黄四袭嘉靖四十三年八月王上书条议藩政请设宗学择立宗正宗表督课亲郡王以下子弟十岁入学月饩之米一石三载督学使者考绩陟其中程序者全禄之五试而不中课则黜之槩给以本禄三之二终身其庶人曁妻女月饩六石庶女勿复加恩绝郡与罪废者勿令滥留转寻仪宾工价请一切停给免令谢恩京师廷臣集多采用其意王有文集若干卷今梓行 
【 俱藩献志】 

　　○齐庶人槫 

　　齐庶人槫洪武三年封青州府十五年　上令出猎开平且备胡二十四年春　勑再出开平时颍国公傅友德总兵谕勿相参奏凯勿矜功八月秋高水冷回京建文时有告变者召至京废庶人时周王巳削爵与槫皆系禁靖难兵至急遣兵谕二王二王不知靖难兵也大怖大地哭巳知之乃大喜曰吾属幸不死矣永乐改元复封又封其子贤烶乐安王贤焌长山王贤烷平原王槫之国骄纵　上辄书谕戒来朝又面谕槫曰无忘患难时槫益自疑阴蓄亡命养刺客僭帝号呪诅辄用护卫兵守青州府城北门自广智门外接园苑筑墙截往来守吏不得登城夜巡李拱曾名深等上变告槫匿其人灭口三年　赐书索珙谕槫改过是月周王橚上书悔罪　上封橚书示槫明年来朝面谢廷臣劾槫罪请论如法槫厉声曰奸臣喋喋无乃効建文时杀我会须尽斫此辈　上闻之益怒留槫京邸夺其护卫指挥柴直等大诛罢遣罪斥府诸寮尽出王系囚及所造不法械器羣臣又请罪教授叶垣等　上曰齐王凶悖纵性习使然朕与王君臣兄弟出之囹圄宠以禄□□□渥洽诚心温词开谕至六七不悛教授辈奈王何况垣等皆先自归发其事可勿论槫留京益有怨言乃召其子至京父子并夺爵妃吴氏先卒葬青州宣德三年福建妄男子楼濂诡称七府小齐王建阳人制王冠服谋不车丸县发其事械至京诛数百人槫及贤烶三子暴卒景泰五年五月勑南京守备参赞齐庶人谷庶人安置庐州者移置南京慎防之时齐庶人贤爀槫少子也尚幼谷庶人绝而齐庶人请得谷庶人第嘉靖十三年释高墙庶人长鑋者槫曾孙也 
【 吾学编】 

　　○潭王传 

　　潭王梓母达定妃洪武二年纔二岁受封封十五年之国王幼聪敏好学善属文尝召府中儒臣试设醴赋品高下出邸中赀赏洪武二十三年妃与民家坐事王不自安上遣使慰谕且召王入见王大惧与妃自焚死无子国除 
【 吾学编】 

　　○赵王传 

　　赵王杞洪武二年生明年四月封赵王封之日秦晋燕吴楚五王升殿受册宝齐潭赵鲁四王幼内宫保抱抱四王就位保抱受册宝也又明年杞卒 【 吾学编】 

　　○鲁王传 

　　鲁王檀母郭宁妃其妃汤信公女王生两月而封洪武十八年之国兖州幼聪敏好文学善诗歌好饵金石药二十二年发病卒命礼部尚书李原名议丧礼　上曰父子天性谥法公义朕不得以私恩废公义可谥荒子肇辉永乐元年嗣王宣德初上言长史郑昭贤而老请致仕　上谕蹇义曰鲁王贤礼士宜如请宣德九年卒谥靖子泰堪成化三年嗣九年卒谥惠子阳铸成化十二年嗣嘉靖十二年谥庄世子当漎早卒嘉靖十三年以孙观火定嗣王赠鲁怀王怀王子健木戈封世孙早卒以子观火定王赠鲁悼王 
【 吾学编】 
　　王以翀年嗣位事多不检十六年馆陶王当漗等闻于　朝诏夺护兵三之二二十八年卒谥端二十九年庶子颐坦以宝庆王嗣嫡一子寿金爵封世子□□年卒谥温肃 【 绳蛰录】 

　　○鲁藩靖王肇辉 

　　鲁靖王讳肇辉荒王长子也恭俭谨度　文皇帝甚重之　车驾北巡过鲁王来朝　赐以诗币洪□□年王献瑞粟有一茎至二十穗者纪善王贞□□□昭在王国辅导积三十年请老宣德元年□□□□于□朝诏以王贤而礼士特从之予诰命致仕王享国六十四年成化二年寿七十九薨 

　　○辅国将军当濆 

　　辅国将军当濆鲁巨野王诸孙也慷慨有志节嘉靖三年春上书请停郡县主君恤典以苏民困嘉靖七年奏辞巳禄并男奉国健槔禄米一千四百石佐县官疏通运河　赐勑奖谕是年秋又上疏言各藩郡县主君先仪宾没者故事仪宾得支半禄今四方灾伤边陲多事民穷财尽而各仪宾暴横侈纵多不法请勿限品级月给丧偶仪宾折色八分明年濆又请以父子应得禄粮佐赈封内饥民因劝　上法　祖宗重国本裁不急之费息土木之工词甚剀切　上嘉其意在恤民且以节俭献规特勑褒之不听辞禄 

　　○奉国将军健根 

　　奉国将军健根鲁巨野顺僖王诸孙也博通经术能文词多所延纳凡宦游兖中者无不知将军名每会坐客恒满将军据上席握铁如意谈理亹亹不勌嘉靖中鲁王以将军贤孝　上闻下诏褒予年七十有八乃卒子观熰字中立爵镇国中尉被服儒素雅好著述执母孔淑人丧蔬食移年哀毁骨立尝绘太平图一卷上献　世宗皇帝嘉奖之　赐承训书院名额并五经诸书所著济美堂稿画法权舆若干卷乂辑齐鲁名士诗二十一卷名海岳灵秀集弟观韦美亦以诗画著名尝请辞禄庐父墓未允 
【 藩献志】 

　　○鲁潘辅国将军毅斋公曁配夫人王氏合葬墓志铭（于慎行） 

　　于慎行 
　　公讳观炊字某别号毅斋其先鲁靖王之世也封于安丘三传荣顺王有子六人最少者曰竹涯公健樈诰封镇国将军配曰张夫人夫人诸姬有子五人公在叔季之间母曰萧硕人诏选名家子也公生而颖慧英英吐奇五岁奏赐今名以嘉靖某年受封辅国将军辅国之秩二品古称八命于法贵倨矣而公内敦孝友外修退让孜孜砥行不敢以世禄骄人德义日有闻也其侍二亲之疾衣带不解葬而徒跣扶舆哭号百里国人慕之诸生上状御史且奏褒公谢弗愿镇国王子禄厚赀产颇丰公与兄弟中分让腴取觕曰幸奉国恩食租衣税不忍以父产伤同气心然公废积贷予什一取赢久之家更饶裕而居常诵薛公之市义也一日召子钱家尽取其券焚之所捐金数千两榖数千斛子钱家顿首祝厘有下泣者而公名大噪鲁城中矣滋阳恭裕王家匮而孱病而公泣以弱小孙寄及壮当封而疆宗所持莫敢保任公奋曰此王适也策在天府何罪而翦之茅遂与安丘府主及中立公同署名焉又出槖金数百及多假贷滋阳以是得封奉公终身如大父礼安丘家监以王少子登城邑令所谁何邸中诸少年欲往谯令公闻遽止曰诸君胡不自喜至欲辱天子吏以扞三尺王少子出无舆卫令何用识之众皆曰然遂解胥史有逋帑金而逸者长吏捕得榜掠几死荷校及门而乞公助之金若干乃不问其姓名或请券公曰人方身无完肤三日不食忍责其券耶曲阜孔生弘煦推择令从公贷二日金命下而弘煦死子侄以田及器物来偿公愀然曰所贷而公者义也而公不沾斗食而死而吾收若田及器物尔曹何用生尽却弗受鲁人益尊信公称长者公人伟丈夫也白晳修髯眉目如画进退容止甚修少时嗜学好古北面经师多所诵览又工歌诗及曲咸有意致第中小筑亭苑环植花竹日召故人宾客觞咏优游乐未厌而无声色华侈之娱既以好义立名远近赴之如响于属又尊宗人推祭酒缓急质成凡公所调护无不人人厌其意者雅有口辩谈说古今纚纚有味小大咸乐听焉公生嘉靖己丑九月二十六日卒万历己亥四月六日得寿七十有一子男二长颐土从次颐隹庸俱封奉国将军 

　　○蜀王传 

