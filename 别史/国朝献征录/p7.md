<!-- { "loadSidebar": true } -->
　　隆庆二年有辠国除火节性淫虣喜方术有荆州卫指挥王朝彦监生锺应斗应山王教授子杭州生员宋章甫及方士顾通诚刘洞玄李一山等朋比蛊惑乐工吴江门隶申观光性姿妩媚虫节尤宠爱又有民□刘廷瓒军校王□吏王世臣刘鹗及三汉任□□□亲任用事遂以第二女选章甫男宋荆阳婚纳授江典仪观光典宝鹏廷瓒各金吾指挥世臣鹗各引礼周文宪等俱有冠带洞玄等以法书符呪时时干之欲得生气人头用遂令校尉施友义将醉卧街民顾长保割取其首一城惊视不敢谁何假修玄请于世宗赐号清微忠教人及金印尝法衣法冠前列诸神免迎牌栲鬼杖入齐民家高功勒取谢礼无算先是火节之幼也光泽荣端王宠寰理国事睹火节恣睢不法时时劝谕火节衔之后诬其子致标聚麀之丑每出游阛阓沙市不备法驾从数十辈遇少年男女美色者拥入府中淫污渐收妇人数多建三宫以处东曰双莲乐妇陈五儿领之西曰芳华扬州顾氏领之乂□曰裕昆王安然领之各铸银印收掌广元康僖王致椹薨有美妾月娥翠儿兰香等火节皆收之宗室致槻母黄氏尝以事见火节火节悦之哄至密室逼奸不获乃绝其饮食六日不死生置棺中扛廓门外焚之仪宾赵儒妻原陵县君火节祖姑也诱致府中奸之先是纳娼张大儿生子川儿育于鹏家渐长请名仪宾李世荣张栋郭兴爵等欲发其由火节即将世荣挐至宝训堂打死竟朦胧得请赐名术玺巴东府奉国中尉致楠请封火节不行楠咎徐彦华拨置火节大怒令杜芳縳草人楠形以李明监斩于楠门大都上自宗姓下逮齐民一有触忤百计摧折必有重贿始得保有身家不则其旤叵测长史越民表见火节非人所每前称说古贤宗事以感动火节火节不悦良医单栢被宠谋掌巳革宜城府印信表曰国宪谁敢干之火节曰必不得巳关防可表又曰国宪谁敢私之火节益怒百方阻抑表遂托以目疾辞归火节遂自掌司印名统摄司事而诸务令王鹏发落名分理司事前后宗室请封各定等级勒取使用贫难如松滋等王府嫡庶子女一百四十一位竟便过期不得名封　世宗晏驾　诏至不衰不哀巡按御史陈省列其事上遣刑部侍郎洪朝选锦衣指挥程尧相勘明削去世封送发高墙术玺武昌安置 
【 绳蛰录】 

　　○庆王传 

　　庆王枋每母余妃洪武十一年生二十四年封庆阳二十六年徙韦州建文三年冬移宁夏　文皇令岁一至韦州度夏宣德初上言宁夏卑湿水泉恶乞仍居韦州不许许岁一往来韦州如　文皇时未几护卫人告王阅兵造戎器购天文书　上书谕王小人诬叔祖置之法慎勿疑内臣马安住居自宁夏言王以谤故不自安　上又书慰王五年王请入朝不许王遂请移家宁夏如永乐洪熙得往来韦州许之正统十三年卒谥靖子秩煃十四年嗣景泰元年以虏数入宁夏与其弟安化王秩炵上书乞徙内地不许又言冕服以纱制请易纻丝　上曰　祖制朕不敢易成化五年卒谥康子邃雝土成化七年以平凉王嗣十五年卒谥怀弟邃塀成化十七年以岐阳王嗣弘治四年卒谥庄子寘錖弘治七年以洛交王嗣十年卒谥恭子台浤弘治十六年嗣时虏数入塞贼发恭王墓嘉靖四年谋不轨法司请如代王聪禾例徙西安　上不许降庶人留邸岁与米三百石巳又不悛徙西安其长子鼒櫍封世子摄府事十二年世子及□上妃王氏乞恩留台浤故邸礼官执议不可十五□两宫徽号诏许台浤还邸与冠带 
【 吾学编】 
　　三十年卒谥定世子鼒櫍先卒谥端和庶弟鼒枋以□乡王进封世子三十二年嗣万历二年卒谥惠世子倪火贵万历　年嗣 【 绳蛰录】 
　　郡王安化反诛绝安化王寘鐇者庆靖王曾孙也祖秩炵庆靖王第四子永乐十九年封安化王谥惠懿父邃墁封镇国将军弘治六年赠安化荣和王寘鐇成化二年封长孙弘治五年奄瑾檀权毒乱天下寘鐇遂起逆谋告生员孙景文曰日者言我有帝王骨相觋王九儿降鹦鹉神妄言祸福每见寘鐇呼老天子寘鐇益冀望非分会大理少卿周东度田宁夏倍益顷亩亩索厚租征马屯租甚急景文谓寘鐇曰殿下欲图大事大事此其时矣寘鐇遂酒召都指挥何锦周昂指挥丁广谋反以诛奄瑾名是年四月五日寘鐇酒大会巡抚安惟学总兵姜汉周少卿李奄奄及汉至巡抚少卿辞不至锦等矫言虏入塞急呼壮士申居敬等捕虏执兵械跨马呼噪仪宾韩廷璋等大府序下锦等趋安府椎门入序中大兵起杀汉及奄走行台杀惟学都指挥杨忠又杀周少卿縳侯参议放狱囚焚官府刼库藏夺河舟大索庆诸王将军金币万计呼召逆党平虏城千户徐钦引兵入城伪造印章旗牌又令景文伪檄言瑾蛊惑朝廷变乱祖法屏弃忠良收集凶狡阻塞言路括敛民财藉没公卿封拜侯伯数兴大狱罗织无辜散遣官校胁持远近张彩刘机曹雄毛伦文臣武将内外交结意谋不轨今特举义兵清除君侧凡我同心并宜响应传布边镇以锦讨贼大将军昂广左右副将军景文军师张钦先锋将军魏镇等七人都护朱霞等十二人总管当是时游击将军仇金戊陷贼中欲起兵擒贼自效恐河东兵未集称病卧金戊苍头潜入城言副总兵杨英都指挥韩斌延绥副总兵侯咠力游击将军时源各率兵屯河上广武营都指挥孙隆焚两坝扫卷河舟尽夺泊东岸矣金戊喜尚称病卧锦率都指挥郑卿等三千人出觇渡口留昂守城昂问金戊病金戊犹称病不起大诸苍头侯昂入杀昂金戊即起开门一呼诸游兵壮士杨等闻之即趋安化府杀朱霞等十一人擒寘鐇及其子台溍遣古兴儿密告郑卿令反正卿遂杀魏镇等十人锦广走追擒之贺兰山外朝廷闻变遣都御史杨一清太监张永督诸军讨贼未至宁夏贼平一清永至陕械寘鐇锦广等至京颂系寘鐇诸王馆锦广等下锦衣狱廷鞠大诛弟寘錓寘鵭坐党废庶人将军鼒材俘至京既论死正德中山僧大千和尚者富财凌同类同类殴和尚和尚愤曰我皇帝家人也众异其言闻于朝逮至京下刑部狱和尚曰我安化府鼒材也众不能辨安化宫人左宝瓶在浣衣局召验和尚宝瓶咜曰此鼒材殿下得免死送高墙竟不知当时代鼒材死者谁也 
【 吾学编】 

　　○宁庶人传 

