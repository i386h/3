<!-- { "loadSidebar": true } -->
　　公与家君友且二十年东阳七岁时始知读书文皆藉公启廸稍长因公外傅从之游食饮于公数年东阳举进士仅五年而公卒卒之日门人进士李绅状东阳乃泣而铭之呜呼公生无伯叔昆季家故贫始蓍卜术巳而弃不事事举子业游顺天府学天顺丁丑举进士擢河南道监察御史三载阶文林郎两按藩镇皆有誉其在山东刬奸刮疠十去四五民无赖诡僧游食市中者甚众公悉驱之耕时有欲倾之者阴纵人狙公摭掇无所得公益严戒立崖岸之吏民无敢犯其在朔方有中官出镇横敛荼毒人莫敢抵牾公首状白都御史奏之彼竟得罪去大同万全之间有牧地数百里析两地兵民居之众侵敓扰乱手梃与刃相杀有司莫能制公掘地堑数里抵南北山麓中分之戒不得过乃巳时戎政废弛命尚书王公竑及公理之乃阅士卒壮勇者复营十二置长若属居则共习战则俱往其法最良尚书去十二营遂废后乃复十二营马之在畿牧者民多以赂奸其名仅存实丧共三之二不□□公与给事中一人偕受命往治之责太仆之不任事者劾罢其丞六人其在道考核多凡与诸道偕诸道疏具在有司公风义凝重嶷然不挫于物其有不合者虽贵矣必与之抗人皆以难公能御史哉公讳毓字锺秀其先本崔姓祖兴出婿于展遂从展姓徙自凤翔之岐山居京师 

　　○监察御史伍骥传（实录） 

　　实录 
　　成化十一年正月壬申命祀故监察御史伍骥都指挥丁泉于福建上杭县先是上杭知县萧宏奏天顺六年盗贼窃发都指挥丁泉率兵守备本县扞御有方贼不敢犯次年贼势益炽廵按监察御史伍骥初入境闻变径驰至汀州审察贼情调兵策应兵既四集骥乃单骑胃险亲造贼巢谕以祸福贼不意其猝至初甚骇及闻所谕且见其至诚莫不感悟泣下旬日之间胁从来归者一千七十余户俱给以牛具榖种俾之复业惟贼首李宗政等负险不服遂与泉率兵深入攻破营寨泉奋身力战贼所害自是贼益猖獗骥总督官军吊死恤伤激扬义气与贼战十余合破犁璧等一十八寨擒靳八百余人贼平骥冲瘴疠致成危疾班师未几卒至殒命众皆伤痛如失父母县民郭明德等巳备私财创立祠宇乞载诸祀典令有司岁时致祭以慰众情以人臣之劝事下礼部复奏赐其额曰褒忠命有司春秋祀之骥字体纯江西安福县人景泰甲戌进士庄重寡言居风宪持大体见同类掇拾大臣以沽名者恒非之遇事当果决敢任众期其大用而止于此莫不惜之子希闵福建按察佥事□ 

　　○监察御史阎公禹锡墓志铭（马中锡） 

　　马中锡 
　　成化甲午春夏间中锡得剧疾危甚稍间则秋试届期吾邑计偕者赴试久矣公方试士于顺义县因持牒复试得中锡文辄大言谓邻邑诸令及校官不意今岁解元乃在此吾历试八郡未见有出色者晚得斯人足慰吾心矣仍命顺义令馈米肉仆马以示优异比揭晓中锡□第一朝论翕然以公知言顾中锡肤浅何足以膺公盛心而公之爱则深矣公今巳矣每追思不胜悲怆其子效复属中锡铭公之墓是益重予悲也义不可以伹巳乃收泪叙而铭之公讳禹锡字子与世洛阳人祖以上不仕考讳端发解河南教官以终赠云南道监察御史公美髯明目负气自许不肯脂韦世俗亦不事边幅与物无忤童时颕敏之人读书日记万言过目辄成诵肆长慱极羣书日大性纯孝九岁时哭其父几至灭性正统甲子年十九领河南乡荐明年会试中乙榜授昌黎训导丙寅丧其妣太孺人既奔丧之礼久不行乃自官徒归庐于墓终制有强暴见化白蚁出集之应有司以闻诏旌其闾既而闻河汾薛文清公讲明濂洛关闽学遂谢举业去洛从之游得其大指而归考功员□郎开州纪振荐公其庠训导遂以其所得教四方从者日众学舍几不能容州之氓无少长皆化之曰无取阎先生非剌也稍涉不义即相诫曰毋令阎先生知之正身饬行望者消释人以比司马端明之在洛云天顺丁丑大学士李文达公荐国子学正寻升监丞诸生之事干谒者悉不得行不遂者或以贾怨癸未谪徽州府经历诸生诣　阙奏留者至再甲申升南京国子监助教复转监丞掌京卫武学事世禄子弟悉知读书由礼登甲科者相望而中外拥貂蝉握虎符号称儒将者亦多公门人四典文衡尤号得人太宰塩山王忠肃公欲大用公未果继忠肃者姚文敏公集廷臣求学行异等可任御史者提督畿内学校同声以公应乃授今官公感知遇慨然有造就人材之志励名节敦士风抑词章之习明本原之学取周子太极图通书士子讲明之一时之人皆粗知性理者公之力也又疏场屋数十弊陈之皆久赐施行时论称快焉世方仰其有成化丙申七月二十八日无疾衣服冠而逝公卿大臣多惜之士子如失所怙恃距其生宣德丙午四月十三日得寿五十一明年丁酉归葬洛公宦游三十年清苦萧□如吴隐之每去任囊无一钱如刘宠死之日家计如廋黔娄其文武门人及故属吏相与赙而殡之平日著述甚富有自信集晦庵要语二程全集薛文清公读书录河汾诗文司马法吴子批注孙子选注武学词范行于世 

　　○监察御史娄公谦传（京学志） 

　　京学志 
　　公讳谦字克让江西上饶人成化丙戌进士拜监察御史督南畿学政以躬行实践教士类翕然风动时中官汪直新幸势炙手可热公绝不与接直甚衔之使逻校文致其短竟莫能得巳督北畿陜西学教一如南都弘治壬子晋四川左布政使提调乡试监临者重其雅望帘内外诸务尽归之以劳苦触疾卒 

　　○监察御史张君稷墓志铭（李东阳） 

　　李东阳 
　　君姓张氏讳稷字世用世扬之宝应人曾祖谷成祖仲仁父彦明封太常寺愽士母郑氏封孺人君少有器识弱冠县学生颕脱侪类御史见其文惊曰是当场屋魁比试有司屡弗利成化戊子始举乡贡壬辰登进士第观政户部尝预收京储给河南潼开诸君赏皆有能声授太常博士凡值郊祀庙飨左右执事甚闲礼度有白金文绮之赐居数年被简四川道御史监光禄寺出纳明慎及按福建树风采严号令锄强植弱敏于听讼立判曲直然未尝恃以能每录重辟必勤服念所全活者甚众有藩阃武臣怙势民病君列其罪奏出之名益彰尤重文教以作人厉俗事间又访先贤遗迹兴废补敝存问其子若孙或吊古感物辄形歌咏亦不以妨政务又受代簿牍无留者时官数多冗至有名匿罪以于别有拟奏而病巳作竟不果上云君闿爽明达愽交泛爱而臧否自别有不当意辄见辞色旋亦消释不复着胸臆间愍穷赴急义气所激视财利若土苴在官十余年不问生业未尝增寸土一屋服器俭朴□然如诸生时君富经术授徒京师有显者诗文清拔有思致至于辨别体裁□隲高下尤介介不苟君子以知言所著有竹西槁若干卷 

　　○御史陈珷传（顺德县志） 

　　顺德县志 
　　陈珷者龙山人也进士选庶吉士出监察御史时宦官汪直筦西厂□詧京师横恣罗织辂项忠疏罢之矣御史戴缙上言汪直功德不宜罢复用事未几缙迁都御史珷与同官郭和上疏曰汪直奸邪小人窃弄威权缔结朋党紊乱朝政擅起边功　皇上顷罢西厂人心大快今复令直提督其势益张天下但知汪直而不知　皇上请将直正典刑以奸邪之戒　上优容之巡按云南讨巨贼赈饥民抚叛夷归侵地有王射者藉汪直诈称使者至滇珷械归于京师而镇守太监钱能直党也其事珷未尝不侧行踧踖然珷气盛弗礼会能掠取镇内宝石子女及纳夷贿许以土地印信诸不法珷遂劾能与直朋邪相倚害民启衅直等齮龁其间逮珷论治适戍居庸子应科上书讼及科道论救乃放还田里珷人刚不能容人戴缙本同里子以附直猎大位珷终身不忍见也尝出见缙树坊故瞠目仰视柰何擿涂污我欲挞圬人于是两家大哄臬司不能居解坊不充树缙请于　朝乃克树云是时珷直声闻天下当涂□重之珷亦菟表在念有所关说其言辄效后有以曲辞者珷曰傥直恶赂我乎邑人至今以口实又常夺人田布政刘士奇微时田亦在夺中告珷珷曰乡大夫夺田自其故高第以归子勉之矣及士奇登第遂归之以此少于邑人不传也 

　　○监察御史陆君愈墓表（张元祯） 

　　张元祯 
　　君讳愈字抑之别号贞庵世家海盐之陆塘桥高祖考伯荣曾祖考昌祖考成始徙今平湖之马厩里居焉考桂妣朱氏君幼巳笃嗜典籍长益刻意进士业以邑庠生领浙江壬午乡荐虑分于家事去精修于百里外僧寺中游太学复萃四方知名士倡议丽泽会以相淬砺乙未第进士观政吏部出扬州之江都令治一本仁爱穷乡下里靡不历月召有年德者乡一人询民疾苦江田消长不常不税额不损马多领牧于无丁产者城南供馈岁所糜不赀一一之均赋而节约之民困顿苏水居甿不知蓄泄数苦旱涝召伯镇河塘数厄于衡啮始教之开渠以待盈缩复之伐石以甃其塘积患乃由是除岁凶民多鬻子女于江南亟捐俸入并公余钱赎以聚者几百人每新谷未登辄发其旧廪散之约秋成偿贫者甚得济廵抚李都宪籍所部羡银十数万两将上之特请留之江淮活无穷民命江南屯卒暴境内一旦单骑径往擒其魁奏置廵检司控制之势乃戢宪臣诬平民数百家兵与抗执累月竟得免如嫁尼僧瘗旅骸修学校恤孤寡善政尤多既三载召试广东道监察御史监通积局竹木及廵视京仓人人称平中贵人欲有所私不可得丁外艰服除始实拜广东道御史又未几复丁内艰改山西道不三月寻有按蜀之命蜀地远在万里外谓非严莫治下车即锄豪强斥贪墨发奸弊风棱甚峻上自崇藩下至羗酋咸懔懔莫敢纵尤加意学校孤寡及死狱大修成都郡学剏养济院于营昌出成按之不能生者亡虑百十数满一载将代以盛暑行炎乡得疾旋成都遂下起寔弘治纪元戊申之八月二十六日也距生正统岁次己未七月十二日得寿五十君人虽落落负气节而宅心殊平恕居常留意世务于工贾事亦愽询及以故唯所任之而达性不崇佛老及诸滛祠而剏□□□家谱置祀田皆所倡者遇亲族甚厚迎养寡姊□田宅以奉寡嫂弟有疾躬候医药无昕夕间教育其子犹巳生子率皆人所难能云 

　　○李兴传（朱睦木挈） 

　　朱睦木挈 
