<!-- { "loadSidebar": true } -->
　　尚书邵公卒讣达行在　圣天子降手诏赠以少师赠谥曰文康荣靖阅三月诏辅臣撰公神道碑文俾刻之墓臣言谨执笔叙述稽首顿首以闻曰公讳元节别号雪崖太和子　上所赐号也世家兴安治之南双鱼石之瓦屑里本汉东陵侯之裔大父讳玉清父讳守义皆敦本尚实有隐德母宋氏有淑行公生二年而丧母十四年而丧父伶仃艰苦能卓然自立不苟同于俗气宇凝肃性质頵慧读书过目辄了悟大义仙源范文泰见而讶之授以龙图龟范玄始太虚之秘学三年而贯彻玄微叹曰道在是矣何事他求端居静养日益深造渊渊乎告告平人莫测其涯矣四方传道受业考若饮醇饫甘依依不忍去坐是名日益振宁藩闻之急欲罗致门下公逆知其将来避不就遂放浪江湖间嘉靖三年申申　上征至京召入便殿一见异之首谘以治道乃举唐虞三代治之晷以对而辅以玄教主静之说又访以道法之秘其言类多玄默希夷　上上嘉纳之乙酉□尝切雪愆期　上屡命之祷辄应捷若影响　上喜甚□道术之妙固如是夫公顿首谢曰皆　陛下精诚感格所至臣何以役　上益敬而爱之丙戌封清微妙济守静修凝玄衍范志默秉诚致一人兼管朝天显灵灵济三宫总领道教掌行醮事给玉金银象印各一葢殊典也丁亥疏请得驰驿还山展视焚修如期趋朝再明年己丑加三宫住持庚寅春正月　上有事南郊命公分献风云雷雨坛预宴奉天殿班二品勑赠公父太常寺寺丞母安人如文臣例赐其师文泰清微崇玄守道凝神湛默履素养和衍法辅教人卒卯秋赐五经四书诸文集壬辰勑建人府于都城西显灵宫之震隅落成　上命臣言作记刻之庭岁给禄一百石拨锦衣卫校尉四十人充扫除役赐八里庄田三十顷蠲其租徭敕中使即贵溪山中□建琳宇赐额曰仙源宫既成甲年又疏乞暂还山展视居山中旦必朝服北向再拜中夜焚香祈天祝圣寿率以常无何　上遣锦衣千户孙经往同抚廵藩臬官趣起之舟至潞河　上命中侍迎人赐以大红彩蟒衣赐阐教辅国玉印恩至渥也时　上以皇嗣未建怀先是壬辰冬暨癸巳春两命公祝天祈嗣于钦安殿凡各七昼夜时□言承乏礼部尚书　上命臣充醮坛监礼使直宿玄午门日再遣文武大臣上香瞻礼公案玄科对越上帝精诚孚格时有祥云缭绕见于坛所　上心悦甚越二年元子诞生皇嗣迭见每勑报公被彩簪花宠赉骈奕寻升礼部尚书赐一品服色俸级白金文绮宝冠法服貂裘蟒扇御馔珍碞不可胜纪授其徒邵启南陈善道辈若干人禄秽有差赠其师李伯芳黄太初人己亥春　上躬视显陵廵幸南楚公留京邸惟日焚香诵经祈保圣躬万福一日清晨犹登坛作法事巳而召诸徒语之曰我忽不豫心怔怔然始将逝矣安得走诣行在面　万岁主一诀耶言未既而卒是嘉靖十八年三月十四日未时也生天顺己卯六月二十七日辛未享年八十有一　上回銮驻跸裕州闻之不胜悼恸至出涕即日亲洒宸翰勑行在礼部赐赠谥谕祭十坛命中官锦衣护共丧还勑有司营葬准伯爵例恤典隆重人臣鲜俪可谓荣且哀矣公美髯丰颐朗目广颡长身玉立有神仙风骨少尝涉猎经史百家之言晚岁究极老氏玄旨超诣妙悟能深索造化把握枢械驱役风雷如指诸掌岂非道德高厚古所谓至人者耶公人忠勤敬慎　上时有御札咨问公必手书奏记即灯下能作绳头字文词典赡笔法遒楷每称　上意旨公与人和气浃洽善推引能感人居京国十余年蒙被宠渥非常卒未尝干预公事安怡静适人无间言是年秋其徒启南辈将扶柩归葬于仙源乡白公桥山之原再勑冬部郎中镗督工事　上以言与公同里知公必备故有是命且申谕臣曰兹不朽事卿宜重朕命留心撰述臣不敏谨序公遭逄　圣明蒙被眷遇之盛如此以告嗣世系之铭曰于维少师蕴德通玄其道犹龙得之自天肥遁居贞若珠在渊腾光发彩欲葢弥轩脱迹岩阿振步文石谒帝紫庭道存日击内圣外王左右敷陈远心旷度绝类离伦佐命祈天昭事有格胤祚登闲雨旸时若玄贶孔殷布濩流衍　帝曰休哉厥功不显肃肃少师弗有弗居虚极静笃泊焉晏如吐故纳新踵息温温咽嗽华池美厥灵根蝉蜕龙变观化入冥精神上交烨星辰倐忽厌世如屣斯遗讣感帝衷震悼涕洟恤典崇隆有赠有谥葬以伯爵祭以帝制仙源之都龙光射王虚琳宫峩峩少师所居瞻彼高原草木郁□有封岿然少师之阡　天子有诏曰予辅臣稽实选辞□之贞珉言拜稽首□□以文百世之藏见者式钦 

　　○陶仲文传（湖广总志） 

　　湖广总志 
　　陶仲文黄冈人故姓潘其父潘允兴者陶□□□生仲文因□其姓仲文少蕲水黄梅二县掾□□神仙方术尝受符水诀于罗田万玉山而邵人元节微时亦往来仲文家嘉靖初仲文选授辽东库官秩满需次吏部升山东某县主簿而邵人巳幸　世宗比老欲请骸骨未有间会　宫中黑生月见邵治之亡验遂荐仲文代巳　召试之中又稍以符水噀剑绝其妖　庄敬太子患痘从仲文祷而瘥　上宠异之己亥扈　圣驾南廵至卫辉府白昼有旋风绕　驾不散　上问仲文何祥对曰主火　上遣仲文禳之仲文奏曰火终不免第谨护　圣躬耳是夜行宫果灾宫中死者亡算　上仅以身免即日勑行在吏部授仲文神霄保□□教高士上体素羸步履少囏一日问仲文卿何□□祷取验仲文因劝　上保固元神主于□□□一则法无不验自是　上退居迎和宫辄事秘□□□天□命岁余进神霄保国弘烈宣教振□□□□一人领□录事食正二品俸寻加少保□部尚书又加少传余官若故食正一品俸俄进少□□传兼少保礼部尚书神霄保国弘烈宣教振法通忠孝秉一人知道录事若故前此大臣伙兼总三孤如仲文者寻又改神霄紫府阐范保国弘烈等号知道录事少师少传兼少保礼部尚书若故勋阶特进光禄大夫柱国又兼文大学士俸寻进支伯俸二十九年春不雨　上问仲文何以久不雨仲文曰疑冤有狱时河间人王联以忤逆抵极刑因诬奏原问官故廵抚副都御史胡缵宗等以诗诽谤诏逮治之考讯久亡状　上释之是夜漏下四皷大雨明日召吏部尚书夏邦谟至迎和门授勑勑曰礼部尚书兼人陶仲文祷雨济旱力赞平狱特封恭诚伯赐诰岁禄一千二百□八月内降勑岁加禄米一百石仲文疏辞　上曰祝厘保国祷祈雨赐累累效职若鞫狱非卿职也果专恭太上尽诚玄修虽数爵亦未克酬今以平狱谢似非宜且准辞是岁北虏犯阙　诏举羣臣可任边事者仲文以间荐所善府丞朱隆禧　上相曰师言隆禧可用但　祖宗法不可废以朕计之静上葢隆禧故考察闲住官也　上即宠用仲文不欲令预　朝政乃仲文实无他方术在　上右右最久亦不心惮上威严不测不敢他有所奸后仲文请老止帚以　上察其意笃□诏内库巳出修芦沟桥仍遣官维驿还乡居亡何卒年八十赙恤甚厚隆庆初　轺追夺仲文爵典　籍其家 

　　焦太史编辑国朝献征录卷之一百十八终 

　　●焦太史编辑国朝献征录卷之一百十九 

　　胜国羣雄 

　　◆胜国羣雄 

　　天完徐寿禅 
　　陈友谅传（湖广总志） 
　　张士诚传 
　　明玉珍传（湖广总志） 
　　宋韩林儿 
　　倪文俊 
　　颕州刘福通 
　　方国珍传 
　　益都毛贵 
　　晋冀关先生 
　　关巾白不信 
　　猺吴天保 
　　安陆俞君正 
　　山东田丰 
　　福建陈友定 
　　萧县芝麻李 
　　汀州罗添麟 
　　潼关李武 
　　怀庆周全 
　　宜黄邓忠 

　　○天完徐寿禅 

　　徐寿辉蕲州罗田县人又名徐贞元顺帝至正十□年与麻城邹普胜等以妖术阴谋聚众举兵乱□以红巾号陷黄州据蕲水都国号天完僣立改元治平以邹普胜大师十二年遣伪将丁普朗徐明远陷汉杨及兴国府邹普胜陷武昌曾法兴陷安陆沔阳寿辉陷江州总管李黼死之伪将欧祥陷袁州陶九陷瑞州许甲攻衡州项普略陷饶州徽州信州十三年诏大将军讨徐寿辉于蕲水败之寿辉遁去获其伪将四百人十九年其将陈友谅以江州都迎伪主徐寿运居之自称汉王至正二十年五月陈友谅杀伪主徐寿辉于太平路 

　　○陈友谅传（湖广总志） 

　　湖广总志 
