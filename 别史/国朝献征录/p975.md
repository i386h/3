<!-- { "loadSidebar": true } -->
　　公名兑字良仲宁海人以经济自负尤精天文地□卜筮之学元末仰窥天运有归乃以布衣献　太祖高皇帝武事一纲三目策言取天下大计　太祖奇其言欲留用之公力辞遂赐银币袭衣以归后数岁削平天下其矢见模次第悉如公言其策曰汉高祖之开基也以萧何丞相何进养民致贤则天下有可图之策光武之中兴也邓禹有莫如延揽英雄务悦民心之语是知取天下之际怀来民心柔服远迩莫先于求贤贤才归则民心归矣故曰举逸民天下之民归心焉钦惟　华运中兴当胡之既终乘历数之有归明公连百万之众所向无敌开国金陵控制万里金鼓一振诸郡悉平夫阁下既膺上天之宠任高高光之功业所以揽英雄致贤才者非　明公而谁乎是以远方慕义之徒莫不欢呼奔走而况南方之人久伦异俗一旦闻　明公用夏变夷挈还礼义之卿仰慕爱悦之私又何如哉思欲进谒以摅所蕴久矣然远方卑贱之人堕在泥涂草泽之中无由自达于王公大人之门所居去金陵二千余里又贫妻不能自至兹遇浙东行省左丞征岩穴之士求鲠直之言谨北□再拜投所上书及武事一纲三目特□转达以闻　明公虽未见其面观其文足以知□心矣特赐垂仁□录而振发□以劝将来则天下咸□明公欲招致贤才先自隗始而四方风动莫不归心建国家万世之洪基同符汤武岂止如两汉之功业而巳哉伏祈　钧察武事一纲曰用兵之要胸中不可无一定之矢见模也矢见模素定则众言不可惑循其序而行之则可以建功立业矣古之君子如韩信孔明之徒虽在畎亩之中巳有定见特仕而后行其志耳韩信初见高帝画取天下之策如指诸掌及大将所言无一不酬孔明卧草庐与先生论曹操取刘璋因蜀资以争天下终身皆行其言此岂试而侥幸其成哉胸中有一定之见故也今一定之矢见模宜北绝李察罕之招诱南并张九四之僭据督方国珍之归顺取闽越之土地即建康以定都拓江广以自资进则越两淮矢见中原而取天下退则保全方面而自守愿详陈之昔汉祚既微群雄角遂曹操挟天子令诸侯以自济其私今之李察罕是也然刘氏乃中华之主承高光之余泽民未忘汉故曹操倚之重特以成其志耳今元以夷狄之种僣据华夏民厌□臊思得主一洗其习久矣而李察罕上不知天命之有归下不察人心之厌胡亦欲效操之所迹虽同而实则异　明公欲用夏变夷李氏变于夷者也而可乎哉孙权崛起江东未有定谋操督其来降责质其子策土如张昭者尚劝权从之况其下者乎惟鲁肃初见之时即廓开大谋谓汉室不可复兴曹操不可卒除惟鼎足江东以矢见天下之衅剿除黄祖进伐刘表竟长江所极而据有之然后建号帝王以图天下比高帝之业也是谋独出众人之表故孙权常比之邓禹后其言皆验夫长江天堑所以限南北也自古名将莫不丧师于此陈友谅盗弒武昌今江南大势必归版籍张九四僣据苏杭等处如弹丸黑子破亡可待方国珍据台温庆如机肉釜鱼苟延残喘福建兵脆城陋特义师未临耳建康昔人以龙蟠虎踞有帝王之气称之诚东南之都会也建都于此守淮以藩屏守江以家户如高祖之关中光武之河内以此基藉其兵力资财进则矢见中原以取天下退则保全方面而自守不失作孙权也李察罕敢窥吾之疆域哉且江之所修莫切于上流而义兵去载巳尧江州藩屏之势愈固昔魏屯田皖城谋以弱吴孙权力争而魏不能有魏又以晋宗守蕲春欲以谋吴吴遣贺循袭取晋宗而蕲春属吴夫皖与蕲春魏必欲取吴必欲争者诚以上流之地喉衿之所也按皖与蕲春皆在江州足以蔽全吴矣况两淮之地自安吉历庐和州以至广陵皆入化内既足以遮蔽建康又足以襟带江州而安丰巳重镇之地足可守江以家户守淮以藩屏矣又况张寇倾覆可坐而策则通泰高邮淮安诸郡亦将来归江之下流又得其全蔽自此前进固可以并李氏而取中原孙权不足也兑僻在远方窃闻李氏妄自尊大致书于　明公如曹操之招孙权此言虽未知虚实敢效鲁肃献国家之大计此一定矢见模之纲领也三日一取张九四据平江巢江巢穴蔓延杭绍两浙□梗跨涉通泰江北残寇自古智谋之士莫不以□人之巢穴先田丰说袁绍袭许以制曹公李泌欲先取范阳捣禄山之巢窟与李郭不谋而同殷羡说陶侃急攻石头以制苏峻皆欲先倾贼之巢穴则其手足枝叶不攻而自溃矣今宜先举兵进攻平江援桴誓众期于必克声言一面欲掩取杭绍湖秀以分其兵力此李愬攻蔡不取吴房之义也倘城坚守固难以遽拔则以锁城法守之锁城法者却于城□矢石不到之地别筑长围环绕其城于长围之外分命将卒四面立营屯田固守断其出入之路绝其内外之音仍设官分治所属州邑务农种榖抚字居民收其税粮以赡军士彼守空城亦将安用夫兴师十万日费千金城中之粮积于公私者有限城外之粮产于土地者无穷以无穷待有限彼将焉往此正合兵法城小地大则先收其地之利得尺则我之尺得寸则我之寸也今义师围之不克或数月而解或半载而罢或攻或辍屡围屡解适所以长彼之志益彼之备也故当围之之时则婴城固守及围既退之后则运粮挽粟复防守之计是皆不绝其内外容其出入之故也倘内外悬隔粮无所入食尽兵疲内变将作一举殄灭矣平江既下巢窟巳倾杭越必归余郡解体此上计也彼巢穴远在平江而跨江涉海远据绍兴于势必变义士所以远攻而不克者以彼运粮自三江斗门而入也苟一面以大兵攻平江则不及运粮矣一面攻杭州则不及赴援矣夫粮绝无援必然可破所攻在苏杭所取在绍兴正合兵法多方以误之之术也绍兴既拔一臂先断然后进兵攻杭唇亡齿寒势必倾覆杭城既拔则湖秀望风而畏矣羽翼既剪然后进攻平江巢穴必倾则江北之余孽随而瓦解此次计也张寇一剪基本永固息兵则无侵轶之虞远攻则无捣虚之患进可以越两淮而规中原旁可以并福建而制江广折冲万里混一天下此取张寇者正当今之急务也二取合温庆戊戌年冬大兵克取婺城己亥年春方国珍即奉书纳欵送子质是后信使往来讲结旧盟未尝阙也虽然狼子野心岂有驯狎之性养虎遗患必有反噬之祸庚子年春命夏愽士陈显道招论迟疑不允其反复不忠而怀二心可见矣辛丑年又遣使从海道诡报残元谓国家欲举士投降以中原路阻特委吾由水道纳欵訹差张昶赍诏来宣于是遣燕叔义说客欲说　明公奉诏叔义至大朝不敢启口而还夫前日彼欲投降于我今反招我投降于彼是大不近人情者固宜兴问罪之师矣然彼上计以水命一闻兵至挈家出海中原步骑无如之何彼则沿海寇掠备东掩西巨害东南剿捕则涉鲸波招安则损国威夫上兵攻心彼自燕叔义回后巳震慑局蹐即遣人招致陈显道欵曲缱绻欲其复进言于国朝俟杭越既平即当纳七将以□我师耳其心如此攻之之术宜乘其机不可缓也彼方仰陈显道又畏我举兵可即命显道督其归顺以九月一日或十五日限之过限不从命则兴师以征不服如此胁之彼必听从此不战而屈人之兵之义也必以九月限者彼畏我秋高马肥又禾粟方登足充兵粮也宜速不宜缓者速则不暇意外之谋缓则迟回而计生一者彼自方国璋之没自知兵不可用胆巳先丧二者自燕叔义还称义师之盛气巳先挫三者方恳陈显道令调护颢道大夸兵以恐之责其反复以罪之可谓善于说辞者矣正可胁之而从诱之而化也宣谕之后宣易官吏更年号苏民瘼慰民心收其税粮散其冗兵辈其滥官拘其船只潜其兵权以消未然之变如此则台温庆三郡不劳只骑而自服不可失时以长智也窃闻有人传至李察罕与　明公之书彼又遣人至李处结好意外之变不可不防以势观之惟及早督其奉命潜收其权以消未然之变是上计兵尚诡道不厌其密兵法谓几事未成而外泄者败更乞　朝廷深秘此文盖以方氏若知所言之人则家无噍类取莫大之祸尤不可以不秘也命陈显道宣谕之时并乞明公赐之书曰华运中兴孤命师恢复江南所向无敌戊戌年冬举大兵克取婺城既与台温庆三郡接境足下遣使投降送子质监此诚心特谓足下知胡运之巳终天命之有归也夫何历今四年延调岁月弗奉前命年号尚从其旧海道运粮复奉残元设谓不忘旧主而然情犹可恕今载复遣人结好于李察罕其心谓何往者诡蒙残元诏书以招安孤始也足下投降于我今也反欲使孤投降于彼足下反复之心何异汉之隗嚣哉本欲待秋高兴师问罪尚念始初送欵之诚又悯锋镝之下玉石俱焚故特命显道宣谕设官易制足下昆仲官爵不失元盟截自九月限汝听与否皆在此日若又如前延引岁月问罪之师其得巳乎叶克恭欲报东门之役喜山欲纾伍员之忿无分水陆动成齑粉公孙述徐道覆今如何哉孤不食言善自谋母蹈后患此草剏也讨论润色尚有待于当朝君子云三取福建福建旧浙江一道倚山濒海兵脆城陋两浙既平闻风必惧宜遣辩士说之彼必心计江浙四道三道既已归顺吾独孤守一道将安归哉必然听命此李左车下齐之策也如或稽于送欵自贻天讨则进兵一路自处温而入一路自海道而至冲其关隘二道并进夹攻福州势必从风而靡福州既下余郡莫不迎刃而解矣既平福建威声巳振乃移兵进取两广犹反掌耳岂非千古之英伟哉 

　　○王君国祥墓碣（方孝孺） 

　　方孝孺 
