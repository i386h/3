<!-- { "loadSidebar": true } -->
　　先生讳瑛字　　自幼聪敏喜学甫四岁大父教以古诗即成诵不忘大父喜曰是必能光吾门先生时虽幼闻之益自喜益向意于书大父卒哭踊如成人十三受业郡庠日夜不懈未几父坐事逮诣福州先生忧之请从教授不可先生怀不能已竟侍行维持调护得无恙而归教授终谓其忤巳坐以违学规黜之先生乃之京以其情诉于　上得复就学志益励学益进文亦益有名丁酉以诗经荐于乡明年入太学六馆之士让其能洪熙乙巳以天下教官多缺选诸生之有学行者补之先生得仁化教谕仁化僻下邑学久废先生以兴起自任庙像廊庑讲堂斋舍庖廪器用以次缮完日进诸生讲学其中而以身先之诸生亦日就规矩厥绩用着丁未邻家失火势将及学舍时东北风急先生稽颡篇页天俄风返火熄得不焚戊申遭外艰哀毁逾礼归治葬于石廊山山多虎且阴雨涞旬人无所用力先生患之号泣祷于天明日雨止虎亦敛迹人以谓孝感所致壬子典教桐乡桐乡所置县未有庙学先生度地鸠材始作之其经营矢见画如仁化而弘丽加焉癸丑以内艰归葬祭一以礼而哀戚之情不异于前丧正统丙辰升国子助教循循善诱得师之道甲子　上视学谒先圣退坐彝伦堂祭酒司业各以经进讲博士助教以下皆侍　上喜加奖励明日入谢各赐衣一袭锡宴于　奉天门先生在其中雍容进退动中礼度人皆以宜受此荣也四月升翰林检讨仍掌助教事诸生素闻先生之教益以得卒业幸先生亦乐教焉至是乃无疾而终太学师生莫不哀惜之 

　　○翰林院检讨陈公献章传（太学志） 

　　太学志 
　　陈献章字公甫广东新会人身长八尺目光如星右脸有七黑子如北斗状自幼颕悟绝人读书一览辄记尝梦拊石琴其音冷冷然见一伟人笑谓曰八音中惟石音难谐今谐若是子异日得道乎因别号石斋一日读孟子有天民者达可行于天下而后行之慨然叹曰大丈夫行巳当如是也举乡试两赴礼闱不第闻江右吴聘君与弼讲伊洛之学于临川遂弃其学而学焉时年二十有七归自临川足迹不至官府闭门读书彻夜不寝少困则以水沃其足久之乃叹曰夫学贵乎自得也自得之然后博之以典籍则典籍之言我之言也不则典籍与我犹二矣遂筑一台名曰春阳日静坐其中足不出阈外者数年乃复游太学祭酒邢让一日试和杨山此日不再得献章诗曰能饥谁艺稷冒寒思植桑少年负奇气万丈摩青苍梦寐见古人慨然悲流光吾道有宗主千秋朱紫阳说敬不离口示我入德方义利分两途析之极毫芒圣学信匪难要在用心臧善端日培养庶免物欲戕道德乃膏腴文词固粃糠俯仰天地门此身何昂藏胡能追逸驾但能潄余芳持此木钻柔其如盘石刚中夜揽衣起沉吟独彷徨圣途万里余发短心苦长及此岁未墓驱车适康庄行远必自迩育德贵含章迩来十六载灭迹声利场闭门事探讨蜕俗如驱羊隐几一室内兀兀同坐忘那知颠沛中此志竟莫强譬如济巨川中道夺我航顾兹一身小所系乃纲常枢纽在方寸操舍决存胡漫役役斵丧良可伤愿言各努力大海终回狂让得之惊曰山不如也明日扬言于朝以儒复出由是名振京师一时名士如罗伦章懋庄昶贺钦辈皆乐从之游既归白沙日杜门潜心大业四方来学者益众广东西两藩部使以及　王岛夷宣慰无不致礼于其庐朝夕与门人讲学宾友论天下古今事或至漏下亹亹不少倦江右布政使陈炜等修复白鹿洞书院成以书币聘十三郡士师谢不往布政使彭韶都御史朱英交荐其才征至京师即疏于　朝曰臣母以贫贱早寡俯仰无聊隐忧成疾老而弥剧使臣远客异乡臣母之忧臣日甚愈忧愈病愈病愈忧忧病相仍理难长久臣又以病躯忧老母年未暮而气则衰心有而力不逮乞归养授翰林检讨得请而归初献章至京有　旨令就吏部试辞以疾越数日赴试至部门复以疾骤发辞卒不就试归至南安知府张弼问出处对曰康斋以布衣石亨所荐所以不受职而求观秘书冀得问悟主也惜夫当时宰相不悟以实然言之　上令受职然后观书殊戾康斋意遂决去某以听选监生荐又疏陈始终愿仕故不敢伪辞以钓虚誉或受或不受各有攸宜弼唯唯或劝之著书不答遘疾卒献章德器浑成晬面盎背无贵贱老少莫不起敬事母至孝尝出外母有念辄心动既归果然笃友谊与人交无生死一于厚吊丧祭墓不远千里晚而涵养益熟脱落清洒独超物外寓言寄兴莫非至理有舞雩击壤之风修撰罗伦称其观天人之微究圣贤之蕴充道以富尊德以贵天下之物可爱可求漠然无动其中世以知言 
　　先生尝曰吾年二十七始发愤从吴聘君学于古圣贤垂训之书无所不讲然未知入处比归白沙杜门不出专求所以用力之方既无师友指引惟日寻书册忘寝忘食如是者亦累年而卒未得所谓未得谓吾此心与此理未有凑泊脗合处也于是舍彼之繁求吾之约惟在静坐久之然后见吾此心之体隐然呈露常着有物日用间种种应酬随吾所欲如马之御衔勒也体认物理稽诸圣训各有头绪来历如水之有源委也于是涣然自信曰作圣之功其在兹乎又曰夫道至无而动至近而神故藏而后发形而斯存大抵由积累而至者可以言传也不由积累而至者不可以言传也知者能知至无于至近则无动而非神藏而后发明其机矣形而斯存道在我矣是故善求道者求之易不善求道者求之难义埋之融液未易言也操存之洒落未易言也夫动已形者也形斯实矣其永形者虚而已虚其本也致虚所以立本也戒慎恐惧所以闲之而非以害也然而世之学者不得其说而以用心失之者多矣斯理也宋儒言之备矣吾尝病其太严也使着于见闻者不覩其而徒与我哓哓也是故道也者自我得之自我言之可也不然辞愈多而道愈窒徒以乱人也君子奚取焉又曰终日干干只是收拾此理而已此理干涉至大无内外无始终无一处不到无一息不运会此则天地我立万化我出而宇宙在我矣得此欛柄入手更有何事往古来今上下四方都一齐穿纽一齐收拾随时随处无不是这个充塞色一信他本来何用脚劳手攘舞雩三三两两在勿忘勿助之间曾点些儿活计被孟子一口打并出来便都是鸢飞鱼跃若无孟子工夫骤而语之以曾点见趣一似说梦会得虽尧舜事业只如一点浮云过目安事推乎此理包罗上下贯彻终始滚作一片都无分别无尽藏故也又曰学须从静中养出端倪来方有商量处　林俊曰康斋之有白沙犹李挺之有邵康节始求之博久之曰杂矣又求之静久之曰偏矣杂佛老而超佛老张朱二夫子先迷而后获也遂以宋大儒依归其立志甚专向道甚勇涵养甚熟德器粹完脱落清洒独超造物牢笼之外而寓言寄兴于风烟水月之问葢有舞雩陋巷之风焉 
【 名臣记】 
　　万历十三年　诏从祀孔子庙庭称先儒陈子谥文恭 【 传道录】 

　　○渼陂王检讨九思传（李开先） 

　　李开先 
