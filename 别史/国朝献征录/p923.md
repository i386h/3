<!-- { "loadSidebar": true } -->
　　冯桢正德七年三月以追贼死河南贼自西平之败由上蔡商水走廵抚都御史邓璋等狃于一胜过汝宁朝王宴饮连日贼得招集散亡势复猖獗攻鄢陵西华长葛新郑汜水巩等县等过残害遂至河南府围城三日诸军始追及之无复部伍贼乘我军饥罢率众迎战参将金辅惧不敢渡河桢及副总兵时源参将神周方列阵而参将娷信所部京军驰越桢前失利先遁贼见阵乱麾众突至桢下马力战死焉事闻兵部劾奏璋等偾军失将俱宜重治诏停璋□令戴罪杀贼源周辅信并纪功御史雷宗阶降勑切贵俾图后功既而给事中吴玉荣复劾信罪乃并停□俸而赠桢洛南伯并赐谥祭葬子大金袭升都督□事桢舒城县人由绥德卫军累功至都指挥佥事充参将分守宁夏西路寘鐇之变桢及协守孙隆等驰奏告变事平升署都指挥同知比以剿贼征至河间忽与贼遇督所部鏖战下令毋顾首级毋贪所遗辎重追奔数十里遂大胜斩获数百人寻论功升都督佥事是役也特以后援勿继遂遇害明年是日桢死所风沙□□又明年是日亦如之洛□乃往伊府奏闻勑□□路□每年以是日致祭桢忠勇过□盖一时名将也 

　　○征虏前将军左军都督府都督佥事西溪刘□准墓志□（岳伦） 

　　岳伦 
　　公讳淮字浚之号西溪山西太原代州之崞县人洪武间高祖曰□贤者□戌宣府前卫因家焉曾祖翱累功升本卫指挥佥事太□刘氏家世自翱公始翱坐铎铎生西溪公成化间以付武累任守备配杨氏封赠皆如子官卒时公年纔九岁家且壁立杨脱簪珥公膏火费命□□□程少尹循循如书生杨尝抚之曰刘氏一□□□引千钧幸汝少树立不替韬略之传即吾含笑□□矣言既衣尽沾公亦跪泣不能仰视乃益自刻励尝曰大文不章大武不剑吾知所以乃遂以道驭兵以文经武之学成化庚子袭荫张中丞一见奇之遣入学官由是学益邃博弘治壬子始弱冠即□守保安新□心综理核武备大修甲子转守怀来城时中丞马公中锡以怀来路冲宾需咸索之丁公曰无凂我清白守也遂以官银三百两给公使其见知当道如此乙丑岁适中路葛峪守坐边事家居未几摄本镇西路分守一时恩威并着雍中丞泰性□毅　少许可每器重公逢人即曰我刘某云正德丙寅总制□宪刘公诩荐升府路参将丁卯升宣府副总兵　上赐飞鱼一袭时龙门所虏酋花当久肆侵犯公奋兵剿之捷报　上嘉悦进级赐金币庚午注中府都督佥事御勑佩镇朔将军印镇宣府以统驭得宜地方宁谧赐勑奖谕及蟒衣金币士申给二品诰命追赠其三代乙亥取回京管耀武营赐斗牛纱罗衣各一袭环绦有差寻充团营束官厅左参将时　武皇帝幸边边将辈竞起取宠公独裁抑谦退　上亦整容待之谓刘夫子云庚辰岁　武皇帝升遐向竞进将辈威置之理　太皇后与顾命大臣以公不附权幸命视西直阜城门慰以温旨辛巳　今上践阼命镇守关陜注右府都督佥事充总兵官赐制勑符验金币镇陜一年虏无暴侵人有宁宇常禄之外诸凡悉裁之壬午恳辞归宣总制兵部尚书李公钺以金币三百馈赆公公辞谢之一无所受后总制尚书杨公一清廵抚中丞刘公源清及两京科道官谓公岁老猷壮不宜遽退起取管扬威营提督廵捕京城庚寅岁又注左军都督佥事勑镇守辽东赐制勑公币在辽六年招徕夷落振作军威地方之一清建州被虏者流移高丽王给衣食驿归公嘉之以文　上勑厚赉国王王感之曰非刘太师　上何以知其化被辽人如此明年□引年辞　上温旨留之辽之抚廵及文武致政士大夫在京国子生进贡夷人悉具通状留之以故不获归未几有军变窘辱抚台公至处分乃止辽人非公中处则祸变将不止云中矣后公惟自劾自讼人有称公功者曰兵士若是抚臣若是而谓某之功也其谦抑引咎类如此归宣尚康健优游林下者且余十年课子弄孙日宴如也己亥秋余自水部归田得厕公杯盂几杖者复年余辛丑秋而公且卧病矣公自少至壮老室无女侍寝疾时惟胡夫人视汤药夜不解衣者凡二年然亦日就羸弱公泣谢曰老妻服劳若此何以报之我死后幸无作佛事楫儿幸忠孝清白诸孙无废耕读足矣言毕而逝呜呼痛哉 

　　○骠骑将军南京右军都督府都督佥事杨公□墓志铭（陈沂） 

　　陈沂 
　　公讳锐字进之姓杨氏其先徐之萧县人有讳某者从　高皇帝龙兴有翊戴功官累至指挥佥事至曾祖某于正统间以功进南京羽林前卫指挥使父瓒嗣其官掌小军营母丁氏成化辛卯正月十七日生公公自儿时有机警弘治庚申代父官羽林总神机营正德元年丙寅掌龙江右卫事卫久称敝至是一新二年丁卯督造漕艎于淮浦岁计费有赢御史中丞总戎每议大事曰非锐不可四月己巳总江西十二卫所储运艎艘联属比之阵法加严运无后期凡八年癸酉进署都指挥佥事奉简书守备九江安庆诸郡驻军皖城求余阙城守事曰今日当不足忧也九年甲戌尽获江贼于莲花洲监司喜以事　上闻公曰江贼奚恐可患者豫章耳意指宁濠又谓九江鄱阳上流不可恃湖最要害当以九江中左所一旅置戌于湖口县之高岭可远望有警可即达也乃绘长江图且事标识凡劾本呈南京机务司马重臣及台院司江防者又请造战舰若干艘习水战于江上十一年丙子与台院密议兵食缮皖城□□中多浚井十四年己卯六月十四日宁濠变作即告变于京师先引军设钩距于江侧禁勿泄二十有七日寇至船二百余艘抵山钩距所破船继至者以千数公坐城上与众誓剿逆当得大功告郡守张文锦俾发府库金悬以示赏有寇衣绯者称凌十一先登公引弓中其首其子继登贯其吭而死于是懦者皆起城上建大旗书剿逆贼以壮士气有安庆人佥事潘鹏持黄纸衣绯拥骑至城号称后兵数十万能以城降得不死公名语鹏曰汝死巳后尚腼颜悖言乎吾刃至矣捕鹏家一人腰斩弃城下鹏乃遁去寇敌楼数仞向城有甲冑者出阑楯外持钩援大呼公发矢中其左腋药火齐发顷之楼毁死者不可计八日宸濠船泊南山闻不克大怒率众分攻五城各首举木蔽甚急公裂方布覆纸褁药火千数散投所蔽木上火发尽弃走火光周匝不绝寇无所遁十二日寇于北濠结木栈与城接挟兵而进城中大惊公曰事急矣乃诡以大将军火铳实石被絣金鼓置城上向寇兵寇望见大溃潜使一卒从间道出烧栈绝十六日寇众解体且暑甚溽力惫夜鼾睡去公募善泅者数人于船中闻鼾声即斩首绝其缆放之江中又遣一二强卒突入山上营举火礟城上应之乘胜捕杀声震数里是夜宸濠浩叹出涕举帆顺风而返奏捷　武皇下玺书褒之曰十八昼夜劳苦可嘉朕心大悦又赐有忠勤报国战守奇功二榜实授都指挥佥事充参将仍守安庆兼湖广地方公疏举郑公岳胡公世宁当大用以嘉其忠葢郑尝布政胡尝副使以拒濠谴者濠既平十六年辛巳司马部论功进公左军都督府都督佥事荫子评羽林千户又疏辞举御史杨必进尝与谋于未变时者廷臣多贤之安庆立生祠以祀嘉靖元年壬午佥书府事掌伸威军营未几以三关弗靖移守保定诸郡诰授骠骑将军四年乙酉诏还京师保定人亦立祠生祀之至京掌立威营五年丙戌以母老乞归养改南京右军都督府八年己丑制下白麻授公总兵官镇守辽东挂征虏前将军印至镇秋毫无犯士卒思奋明年庚寅改漕运总兵官挂漕运印兼镇守淮安等处地方明年辛卯忌者有言乃罢归南京又明年壬辰八月十日以疾卒呜乎宁濠叛作一时削平之人可谓有社稷之功矣新建伯王公守仁夺爵大司马伍公文定罢官都御史张公文锦王□事冕皆遇害公位至西枢两悬将耶终齿牖下复何憾哉公自立官足不及权门请托身殁囊无一钱诸子鬻衣葬比之古名将不特论功而巳余书寄之口但求无罪不可有功将帅之事也公曰如此良友锐可无过矣公家居孝友视弟之遗孤无异巳出处故旧常失于厚恤穷拯难之事不可具悉 

　　○南京前军都督府都督佥事刘公玺神道碑（杨麒） 

　　杨麒 
　　公讳玺字廷守省斋其别号也先世山后会州右族始祖十八公洪武间从戎阵亡高祖通从靖难师有功授义勇左卫指挥同知曾祖始改南京龙骧卫相继殁于阵以祖儁病废未及请功考武号雪亭博推闲将略祖考皆赠如公官祖妣孙妣黄继王皆赠夫人公生四旬而丧妣外祖父怜而育之七岁归省即依依雪亭公无去志人皆异之既长克尽孝道王殁继郭待公甚严公能使底豫幼笃志业儒年十六提学御史陈公琳阅其卷以高科期之屡举不第适雪亭公早世乃承荫即以才能选视龙江右卫军政未几迁拨船厂把总公以清慎勤莅之无不肃然大司马乔公宇少司马王公焯咸重之荐升南京旗手等卫把总运粮值　武庙时江彬用事以势迫公索运船之利公濒死不从台谏荐奉勑守备浙江温州等府地方到任即清宿弊访民瘼郡人大悦两越月总督漕运中丞陶公琰特奏温处一隅漕运重务必得公之贤乃可拯江西之弊升都指挥佥事江西都司把总运粮温处之人乞留不获乃勒石建亭民到今思之江西总运自宸濠之乱岁兑者越岁不克完公尽心区画本总自是独盛科道抚按交章荐列推掌江西都指挥使司事时廵抚中丞盛公应期知公公明每属疑狱多所平反公乃请依期给粮以恤军士清衙门宿弊以杜奸宄革吏民入司之公罚除卫所册又之扛解请废府之余材以立官衙出城濠之租税以归公府善政美意不一而足也时公禄入犹薄自处有寒士所不堪者于是科道抚按荐疏交驰声名日吉士林有青菜刘及刘穷之号当道者亦以闻之朝廷云王公守仁以总制经江西一见即雅重之奏取副参命未下而王公卒遂奉勑充参将协同漕运兼守淮安铨注锦衣卫有议处船粮以免冻阻等疏皆议行言官又极言论荐奉制勑升署都督佥事挂印充总兵官提督漕运镇守淮安公益竭忠荩乃券增余丁月粮以均劳逸定考课以裨军政明漕规以一众心疏浚江南河道以济粮运拆兑山县粮米以免稽迟凡三十余疏至今漕政良规患淮杨河道淤浅奏起四府丁夫开浚功成诏赐白金彩币以旌之随遇　恩例实授诰赠三代即具疏乞休合属状留如去温时抚按以闻得　温旨慰留再疏遂改佥南京前督府事南道复荐乃取佥北后府事□任岁余乞休益力复改佥南前府甫半岁再被命充总兵官提督漕运镇守淮安公再莅以来于势要愈不假借惟冀退休未几得解任回乡行李萧然书数卷而巳家居闭门却扫图书左右丁未诏复起公而巳寝疾矣公平生志意恬退漕例总兵三年当晋级赐玉带大司马张公瓒毛公伯温先后欲请公皆力辞之少事雪亭公疾极尽劳瘁遭丧哀毁至于呕血弟早丧抚其遗孤爱愈巳子官虽廉岁时必捐俸以赒亲党此皆人所难者至于郄旧属之金于暮夜之间还亡友之寄于十年之后皆其人自暴诸人者呜呼公之德亦盛矣公问学该洽议论识见往往出人意表外严毅而内沉静人不敢干以私平生无他嗜好不置侍妾虽燕居衣冠端坐及暮无惰容余六月拜公犹坐语池亭亹亹皆　国家大计甫两月而以讣闻呜呼痛哉谨次公之大者表诸贞石 

　　○昭德录序略（王暐） 

　　王暐 
