<!-- { "loadSidebar": true } -->
　　崔鉴者燕人也年十三父佑贾于市性嗜酒有魏娼者善治滛声佑闻而悦之延与私焉遂留与居鉴母王嫌其非类欲谏止之佑不听娼恨遂日构王之□诉于佑佑每被酒辄窘辱王棰楚之娼由是益肆如是者数月矣一日佑出娼以语侵王王复之娼怒击王败面王含忿入室抚床泪泣忽鉴自生舍归王见之悲恸不自胜因谓曰吾娼妇所构被辱万状今旦自引决尔善自爱鉴闻之且泣且怒曰母第安志勿他也语毕即潜入生舍挟以归蹑娼所在娼适扫于厅傍口且詈王鉴从傍拔刺其左胁深入寸许娼随毙鉴以匿牗下亡走数里余忽自念曰吾杀娼而吾父不知必谓母矣吾走母无以自明必被逮吾杀人而令吾母抵罪哉因复归未至佑果疑王所杀甲者巳絷王将置诸理矣鉴至请解王所缚曰杀人者我也毋何罪众不信欲舍之鉴曰若董不吾信吾杀人之尚存牗下第视果然众乃释王而独以鉴驰报闻于　上诏下法司议于是大司寇石塘闻公佥议曰可缓死故事减死者悉发伍公辈以鉴幼且情可原议并释之乃廷尉春冈刘公奏曰臣等窃见崔鉴所犯母子之情根于天性虽重罪志在全母司寇议是　上乃下诏曰崔鉴既母辟情可矜恤其原之鉴遂释 
　　论曰予观于崔鉴杀娼全母事岂不毅然诚烈士哉当其父志巳蛊孽妇擅势母死求之志已决鉴不于此时决大计则母必不可全而且陷父于不道乃能不谋于人奋义勇一而毙之何其壮也既出亡又恐累母慷慨就缚脱母于鼎镬之中此壮士所难而鉴年才十三尔固能若是虽古从容就义士曷以加焉史称燕赵士多抗义激烈善用其勇以崔鉴观之信然 

　　○杨黼先生墓志（李元阳） 

　　李元阳 
　　杨黼太和蟠溪村人也素好学读五经皆百遍训□乡里子弟口不言人过尤好释典口绝膻味工书善篆籀人劝其入庠校应举必当有获笑曰性命不理而理外物乎毕竟何用庭前有大桂树缚板其上题曰桂楼日夕偃仰其中咏歌自得尝以方言着竹枝词数千首皆发明无极之旨每出游遇林泉会意辄留连不能去然以父母在堂不欲远离家虽贫躬耕数亩以养亲甘旨但求亲悦不愿余也一日闻蜀有无际大士悟道因辞亲往访之半途遇一老僧问曰何往曰欲访无际老僧曰见无际不如见佛曰佛安在曰汝但回遇着某色衣履者即是佛也遂回数日无所遇暮夜至家扣门其母闻声喜甚即披衾倒屣出户乃向来老僧所言佛状也自此知父母是佛不用远慕由是竭力以事亲不下桂楼注疏孝经数万余言引证羣书极谈性命编摩皆小古篆作字砚滴既干欲下取水砚池巳盈不知其故自是常然人以孝感所致秃笔盈家作笔冢于西原以瘗之铭以志示不忍弃也父母殁佣以营葬葬毕入鸡足山栖于罗汉壁之石窟中十余年寿即八十子孙迎归一日沐浴令子孙拜吾明日午时行矣人见无恙不之信以戏言时至诵偈而瞑家人哭泣棺殓既毕子孙亲戚皆在柩前灯火荧荧见其自外而入大笑自称名曰杨黼先生今日事纔了也家人惊呼曰爹回来也遂不见蟠溪距城北约二十里城中亲友及素所往来之家一时皆见其来言笑如平生而不知其巳入棺一日矣李子曰昔邵康节先生将殡于伊川祖营自洛阳举丧时司马温公二程横渠四先生在送半涂棺坠葢底空然无复有康节躯矣此理何居岂欲破世儒之执耶不然黄帝骑火龙上升尧攀龙舜冲举顾非吾儒之宗祖乎予小子何足以识此窃因蟠溪先生而有感焉故之立传 

　　○二孝子传（耿定向） 

　　耿定向 
　　二孝子都逸其名氏予闻诸长老先生言纪其大凡云其一丐子也行乞吴市中吴门有贵人月夜道桥上听其下有歌唱声者下觑之则丐子也坐一老妪块上以所丐得酒捧而跪进焉唱盖以侑云贵人讶诘之丐子惊嘻曰侬窭人聊阿母欢耳贵人嗟良久归明日转相语称异焉后时时人窥之见所娱其母者多类是自此诸贵人每宴辄置余豆间曰以待孝乞儿也吴下至今口其事云其一居浙之长兴里葢椎鲁人也独事母有至性其旧业俱以养母故至衰落仅余屋数椽矣其从父犹赢于赀一日饮诸婣呼孝子侍婣多豪贵人馔且腆甚孝子未及举即私念曰令何缘得致我母前耶则时时目左右盼每伺宾所不顾急摘诸甘脆品褁纸纳袖中未见一再御即御若未尝昔焉纸尽而袂巳盈盈矣缩缩逡廵席间复私念曰令何缘客罢即致我母前耶会席阑酒酣王人出金酒贵客贵客不胜酒以置楼檐间覆以瓦先间归俄侍者报亡其众客欲自明约曰请急扄户令人人袒检之必得乃巳孝子两手扪袖中至羞涩也仓卒不得计即谬曰出我诘出之则曰匿他所矣至后再诘之则又谬曰求诸所不得或他人乘也柰何然当卒偿之耳诘辰从父责所偿孝子愿鬻其屋且曰幸稍宽我俾先僦屋奉母居令无讶也不尔惧伤母氏心从父虽嗔恚听其语亟道母氏巳默默心动矣无何贵客忆前乃折简主人语以故且曰昨苍黄归未有白也将无枉君家仆耶主人如言检之得急呼孝子至孝子犹谬对如初从父曰痴儿吾业巳得知非若矣顾若何若自诳负不韪名孝子始吐实泪淋漓下曰某苦不能勉奉母氏欢而儿女态若此比诸贵客在设令把我袖将大诟我且重叔父羞故宁尔尔从父大感悟曰若欲孝乃力不能我即赢余两豚犬儿能似尔万分一不□□□□坐上客遍语之曰是子如是如是忍与吾儿□□□□□□其产令得终奉母氏焉闻其族里至今□□□人谓遗风所渐云 
　　赞曰孔子有言啜菽饮水尽其欢斯之谓孝乃丐子殆契是乎世之力能具五鼎八珍前罗而不能令其亲一开□者岂少哉令人脉脉感怆矣或曰行乞至诟耻辱亲也不知彼营营竞进者视乞墦行何殊□究所止能以亲显不耶怀肉至自诬事若甚□可□乃其顾养一念即古颕封人奚加焉卒感叔氏□□后世有以也夫 

　　○李椽学梅传（耿定向） 

　　耿定向 
　　李椽者予里中八也名学梅初臬司幕椽当　世宗宾天诏下诸司哭临时椽伏庭下哭之独哀督学颜冲宇氏义之因晋署司刑功曹云椽兄弟凡四人椽嫡且长余孽子椽父昵诸孽而疏薄椽田宅便利者悉与诸孽故诸孽富厚而椽独窘其大父不平欲讼诸官椽跪大父膝下泣曰弟吾手足父钟爱弟即爱我柰何以腐鼠伤父意且也控孙讼子以子怼父匪彝大父乃巳里人称其让寻母死椽庐墓所者三年往见庐墓者率庐居乃椽茕茕独栖莽间暑雨一盖严冬一藁席耳又苦贫日不免以拮据生理出出必返即深夜必至墓所一夜至墓近溪浒忽雷南暴作溪涨不可渡乃持盖立溪上望墓踊号曰儿在此儿在此如是者达旦又一夜雪积数尺许邻有耆儒张姓者意椽苦雪或他之也深夜往日间之席藁卧雪中没不可辨环视久之始见雪中隐隐一髻高张益嗟叹转语诸人人近岁其父死亦庐墓侧如丧母里人称其孝椽前从事刑曹也宪长方某氏亦廉其贤特令督臬狱旧吏督狱者值虑囚时可坐得若干金乃椽受令即自榜狱中曰诸囚犯于刑者中多以贿故上令吾督狱者勑法耳若干法而昵贿何如此因不以一毫自晚且从家褁粮且饘粥以饲因之无告者又有囚法不应死椽检牍得其情请于宪长生之绝口不言恩其人怀百金致私同曹椽取后察知德由椽也乃置酒饮间更荐币加金寿椽色弗然振手去人又称其廉且仁云椽往岁饬介绍谒余余重其行见之椽故古貌又冠履敝恶隤然一田□也予间与友谈经史或举其凡未悉其末或亿其意偶忘其辞椽从旁代对每多助予始椽亦常涉猎经史者询其少师里儒张高高师郭先生庆善甫善甫王文成之门弟子也其行谊葢有本矣耿子曰夫也命夫其不幸而不生于元和永建之年乎藉令生于其际久巳卿矣乃椽故不善治生其家日落里人无识者咸姗其迂而行辈或反嫉其矫士贵遇乎哉虽然若原宪高柴辈得圣人依归则又不可谓不遇也椽幸受知冲宇矣 

　　○丘孝子绪传（张时彻） 

　　张时彻 
