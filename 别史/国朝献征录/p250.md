<!-- { "loadSidebar": true } -->
　　公讳荣字华伯姓卞氏甫二十以明经中正统乙丑进士第试政大司马历官户部主事员外郎郎中能古歌诗客京师邸舍卷册填委几上每公退食辄磨墨泚笔顷刻就数十篇初若不经意而人或抵死所不能道也尝奉　上命检校戎马南畿监税河西务干办金沙洲公事所至皆能其官驱驰中外二十年稍以鞅掌烦后归陶城私第尽取古人书读之益肆力于诗隐然名动吴越间寻常乘款入城中好事人争先迎致又争先来乞诗户外之屦常满公口占手缀尽日不得休无矜容靳色下至马医走卒咸知羡慕宛转得之则持以夸人葢自大江以南南抵越北抵吴无一人不知公名无一家不蓄公篇什或者赝书公诗持以售人辄得钱缙绅之往来是邦者无昼夜扣门请而富人大贾捐重货购求所得遂不赀性俭啬每有所投遗往往从人索纸笔不妄破一钱士人传以笑然视他贵人之武断豪夺则吐舌缩首不欲也人皆以是多公所著诗其门生吴綎刻梓行于世平生少许可视人所篇章苟不常其意则耸肩支颐不复出一语间有可取称道之不置故得公假借者咸知自庆以不抉擿人疵颣亦无有怨之者甚善饮酒人或广筵招之不可得遇知巳辄不待召径造索酒谈笑饮燕婆娑终日或至夜分达旦未尝以醉辞人亦未尝见其号呶倾侧也葢旷达如此铭曰杜子美之诗毕茂世之酒民部可谓兼有之弱冠巳仕未老先归逍遥徜徉殆三十年将得之人欤抑得之天欤崇寿新阡陶城故居后有过者吾知马必下车必式如董生墓商容闾矣 

　　○户部郎中陈腾鸾传 

　　陈腾鸾字士远迎仙寨人少隶博士籍倜傥不羁喜读先秦书文间窥其指是时莆学士大夫崇明经不欲探闳廓深远独少保林俊擅著作经生口稍黏古词必奖引之御史林有孚者负才藻俊鉴重有孚素习腾鸾一日请腾鸾草瞻紫亭记记就有孚具鱼笺戒楷书缮写楔之中堂会少保过有孚覩堂上所楔记大嘉赏字呼有孚曰以吉长进乃尔耶有孚以腾鸾告少保欲晤鸾孚因鸾介少保相见讨艺欢极于是腾鸾遂得誉于文林后登正德辛巳进士官民部郎中时少保起大司寇郑司马岳佐本兵寓邸间日以文字相属尚书孙交秦金咸器许腾鸾未久卒于官贫无以殡官长赙之始克治榇腾鸾坦衷无他肠但沾沾自喜又好昭人过间亦取忌吾友丘秉文在日常对予言曰士远固能文第非少保谁解士远文又曰昔谢安读阮光禄白马论不即解阮叹非惟能言人不可得正索解人亦不可得今之时求腾鸾能言者岂鲜独无少保解耳秉文官光禄又文词墨乃托吮自况云士远浴江集有孚林坡志皆□□ 

　　◆员外郎 

　　奉训大夫户部广东清吏司员外郎林岫张公昕墓碣铭（杨士奇） 
　　户部员外郎赠太常寺少卿申公良墓志铭（李士允） 
　　户部员外郎张纶墓碑（姚思仁） 

　　○奉训大夫户部广东清吏司员外郎林岫张公昕墓碣铭（杨士奇） 

　　杨士奇 
　　张氏出宋宰相商英之后徙杭至隐庵居士又徙松江生南山处士南山生云岩处士皆不仕云岩娶吴氏生员外君讳昕字宾旸尝名其轩居曰林岫乡里以林岫号之其仕也以字行员外君生有令质颕悟异常儿六岁入小学闻旁诵周与嗣千文祸因恶积二语即知善之当务恶之当去进退恭逊如成人孙大雅王叔明□见异之曰此儿将来令器也其从先生授书遇解析要义必默识之退复味玩意会乃巳侍长者言论敬听不敢忽十二三干父之蛊咸如父志时家以长万石区凡奉公治私悉委之靡有遗阙十四姑之夫林鹤湖及人构讼诬辞连父代父白其情遂直乡誉勃起洪武乙丑职吏得罪者率诬寓赃富家有司征富家赃且罚输作父在诬中既内赃当诣京输作即代父行而诉于朝遂免输作戊辰应税户人才举授殿廷仪礼司序班敬慎职务无几陈亲老乞归养从之归作眉寿堂以奉亲又作归耕之轩自适而家仍长区税画以授其弟侄井井条理公家百需悉出巳帑不烦庶珉征纳必时不先期以病下不后期以召责尝夏潦里税无出悉代之出又度高平地多作庐舍处里贫者其中予资本教之贸迁虽水灾而人免馁死公私赖焉永乐初户部尚书夏公奉命治水松江举员外君自辅松旧江久塞众议疏之员外君言此用力多而见效难不若疏范家浦用力寡而得效易夏公从之至于今郡蒙其利丁酉有以名闻者　朝廷遣中使召至入见武英殿奏对称　旨命光禄赐食用户部主事授承直郎躬动不懈西域大宝法王来朝承命迎于道还奏　上嘉其奉使知礼苏松嘉湖杭常六郡旱潦洊臻先遣通政赵君任董治农务民苦烦苛　仁宗皇帝监国奉　命往副之至巳七月中犹昼夜役民车水不巳员外□言农事不及巳徒劳无益即日散遣民皆感悦及冬当行视田之高下预蓄泄之备岁余召还升本部员外郎授奉训大夫在户部一以养民心深尚书夏公所重怕自念先人所遗幸有余自主事即辞禄虽奉使在外不给公廪遗一无所取历事　太祖皇帝　太宗皇帝　仁宗皇帝始终一心员外郎九载当升以疾言于天官遂奏俾致仕既归益以赈贫恤匮务乡之寒馁者率资其衣食不能丧者皆资之有余贷商贾者皆予之而不敢息久贷不能偿归其券不取以缗计者动数万间岁旱辄斋戒诣寺观请祷得雨或民无种榖给之恐后其居官居家葢未尝一日忘济人也旦暮以善道饬励其家久待臧获如子长辄之婚嫁闰门秩然作义塾延师教其家及乡人之子弟乐闻善言日与贤士大夫游座上衣冠常满襟度萧散兼究空玄之旨释老之徒亦往来无间善奕尝在　上前与待诏者奕待诏下之退而自叹非当以是事君也宣德八年卒于家 

　　○户部员外郎赠太常寺少卿申公良墓志铭（李士允） 

　　李士允 
　　往予推官苏州葢知常州府同知申公云无何擢户部员外郎踰年议　大礼伏　阙死归葬之翠屏山矣厥友王君志道思公百世之下将没没也于是状厥行因寄之予请志焉按状公讳良字延贤故陵川人也其先曰刚者迁高平而侨居公未冠即奋志濂□□闽之学□名儒辄不远千里从之游无何举山西□试授山东招远县知县公之知招远县忠会山□□□□□青齐间旁郡邑弃城走塞城门不出矣□□□□□战之具贼至以身先之追贼至黄县斩□□□□□贼遁去巳而贼益来公伺贼所在斫树□□□□□死上突其前大破之乃后诸流贼莫敢□□□□□欠于是监司旌其贤调公知诸城县以□□□□授良乡畿辅邑也权贵人过者率多所索□知□咸应所索乃公不与所索厥后权贵人亦不后家居无何惧□吉州知州而锦衣叶琼者怙贼宁势夺民田讼之州人漕公不可宁违也公曰吾宁违宁不敢违法田归民琼衔之嗾无赖诬奏公事下竟白于是□□□州贤声冠诸州升常州同知寻升前官公在常州时以事寓苏州善李子会招远民来图公像祠之闻之李子李子曰古有树思碑泪非申公者等耶孰谓今与古不相若哉不踰年而公大　阙死矣嗟公不死使得纾蕴必将康济羣物今可返之古矣乃遽死也悲哉然泰山鸿毛古同一死公之死犹不死云夫死生祸变之事大矣乃公善之则其常而细者咸可推矣公生成化戊子二月二十日酉时卒于嘉靖甲申七月二十二日辰时 

　　○户部员外郎张纶墓碑（姚思仁） 

　　姚思仁 
