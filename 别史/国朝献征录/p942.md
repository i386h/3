<!-- { "loadSidebar": true } -->
　　居士讳伦字斯常姓陈氏世居祁门之桃源居之□墩墩上多植栢皆数百年物居士因以自号焉宋季有讳鼎新者由名进士令咸宁居□其七世孙也性警悟少从少宗伯康先生受春秋作文有奇气先主每见批点必数行下居士亦自雄其才锐意远图适二弟继殇家政多累之志遂寝父文耀公推重乡邑宾客曰集觞豆之需及嫁妹氏四人费皆出居士虽囊槖屡空卧不帖席见父则喜见辞面不合知之故文耀公得以放情事外每谓人曰吾儿孝子也弘治改元夏夜失火家皆奔窜时文耀公在殡居士仓皇无措抚其棺而号曰父若有灵默相吾力以脱此灾即与其妻舁□之后数人莫能举时以异感世父文日永文晖蚤无子居士皆父事之而忘其劳训诸子业商者曰富贫命也无求非分适取人轻业儒者曰洽羣书自然有得若执一说以横于中则吾道□矣应事不任术惟因于心尝曰天理只在人心心术坏天理亏矣予每惧焉又曰吾人所以多事者起于小不忍也若宁少宽自无事矣时以格言乡氓延火毁其木之可材者价可数十金诣门引罪居士悯其误慰而遣之清宁宫灾诏徽输木京师众推居士总其事或导以私居士曰因人信巳而逞其诈可乎□沮而退常卖于苏郡守类给商钱数千缗有乘众不如而易其半者居士以正言责之易者惧曰不失君利可矣居士坚不听悉追原给者公散之岁侵县□□赈饥里胥缘奸有涕泣而空返者居士即抗声白之赖以举火者十余家陈某犯不法祸延旁□有司索之甚严居士适长于里代释之后以金来□居士却之曰吾所以若释者怜若无辜也岂望报耶乡曲不相能争往质之居士如身当其忧虽损巳废时不恤也人益恩之遇事多得力年六十七而于 

　　○程孝子振事纪（李汛） 

　　李汛 
　　孝子姓程名振字玉夫别号朴翁歙之东阕人生有至性髫岁失妣唐号泣甚悲人不忍闻长事考文旻翁暨继母黄益尽诚尽敬二弟挥扬及诸妇俱则之罔敢少悖孝子尝有事于浙得考报病剧即兼程而归行且祷愿减巳年以增考寿及归相抱泣曰几不及相见矣喜不胜悲病益剧医者弗药孝子计无出遂刲股糜心窃语曰古人曾进此愈疾効之当验也疾果愈时翁年六十有四自是神完体徤齿发更生至沐　恩例之荣凡一十七年人以孝子所□也未□□溺艰于起居孝子躬汤药伺燥湿且夕不离寝所者三年间出必委能子世祥孝盖无所不至既而捐养呼天泣曰某何获罪于天以至此耶哀毁过礼每不自知考柩初厝车田距家五里许孝子以孤寂暮必往寝其侧诸子患之请移柩祖墓傍始归以地下有恃也尤载于兹语及考乎生未尝不堕□先是孝子侍疾时家有戾猫犬一旦化而相驯及□□庭花曰红金钱者忽变白如玉人又以孝诚所感困着之以劝云 

　　○孝子郑杲传 

　　郑杲字羲民合肥人少颕敏有大志补邑庠弟子员与从兄梁相砥砺经史子集靡不通晓偕诸生较艺率置优列一日有省厌举子业作诗云人生如朝露光景不可留胡名利间趋逐恣所求本分有真乐乃复事远谋涉海浩无涯甘作濡首游及时不鞭策岁月我雠尝出游访豊城杨先生廉闻医闾贺公钦有古人风将往卒业焉顷之丁外艰庐于墓所哀毁骨立染孱疾不起作绝命词云不孝罪通天一病几五月调摄弗自遑遂尔成永诀三年未终竟四物尚兹缺老母孤且衰谁侍巾栉万事吾巳休含恨向夜穴遂卒卒之日年二十九岁在正德甲戌新淦于教谕凤题其墓碣曰笃孝郑生梁亦敏悟好文事大父孝顺孙一时人称二郑云于是乎使杲不死天假以年其所造岂止是哉 

　　○彭孝子宝传（方学□） 

　　方学□ 
　　彭孝子宝字惟善桐城县慱士诸生少事父母甚恭其父严其母尤严每交怒宝踧踖求解不得则涕泣叩头必得解乃起一日天雨雪父醉怒母就卧宝跪限外旦启门见之问宝何者对曰儿不能和两亲乞赐棰楚父曰我偶醉詈汝母汝何辠引入就炉宝再拜以示体康父母自是不复相怒矣妻胡氏事姑稍不敬欲去之里戚百计留不听母曰新妇素事我善今小失即欲处于不可自新之地不当宝跽受教退谓妻曰妻者齐也而事亲不我齐乎其妻感泣卒以妇道称宝于父母所亲者必善遇之弟容病心父欲置之死宝谏曰弟病当救治柰何罪之友爱益笃数年弟死抚其孤世父济无子宝鬻书营冢圹从妹李早寡守志以没宝嘉其节而伤其无传哀悼切至乡人因致赙祭祖考妣忌日必斋居素服致祭家虽贫好施宗族闾里之困者量助焉南北郭旧有义冢往□露骼沙间时聚而瘗之喜放生童子取雏鸠与一扇使还巢雏翼成鸣窻前若有德者宝曰吾所活当再鸣则跳向宝鸣不休省斋何先生倡圣学师学之毅然有志于道条其规曰正心术坚志向防嗜欲明世务戒矜伐择师友务实胜严课程毋□□□掩袭曰宝日省此十者而尤以孝标作庆五图图列五等一父母二兄弟三夫妇四师友五天王曰达道始父母终天王天生万物惟人具之可不自庆乎因以庆名其轩何先生尝穪惟善德行子恒文学子恒者赵州守锐也宝尝梦衜傍遗金顾而不攫子恒曰羡心未忘耶不攫则巳安用顾宝矍然不宁者屡日立稽过录一行失则书一念妄则书月朔正席自数之曰柰何过而不改乎书古圣贤列上坐衣冠跪拜以罚曰柰何不改过而愧圣贤乎常曰昭昭之恶宝不敢有冥冥之过宝不能无自讼切至如此尝独坐正襟凝神内会忽自语曰好光景人莫测其衷正德丁丑钦天氏牒午日食驰走至未不食散申乃食宝衣冠向日跪复乃起学慱陈仪良师也数月卒弟子义丧顷多懈宝独三月服东向再拜后释之朱司农墓在县西二十里宝曰桐之遗爱也亲持酒脯文以祭因谕墓旁居民扫祀不怠者十数岁宝学日进然劣于文督学者论文当黜邑诸生乞优容孝德以敦风教太守罗公言得不黜仍表之曰彰善后每试更以孝行加赏逾四十侍父母益愉□□服饮食盥涤必亲夜犹拭枕席伺寝取襦袴冠履□之父病躬汤药虔祷祀不愈丁外艰恸绝复苏治丧准家礼处外寝苦逾年病以事母属其子曰居丧死当以衰绖敛遂卒知与不知皆流涕方生曰予幼从赵先生学时何先生及庆轩皆没独赵先生时述其师友遗范渐乃得闻庆轩事笃信好学非耶爱其亲不忍一物敬其亲不慢一人见过自讼对越在天战战兢兢此之谓矣卒三十年犹炙人口嘉靖末议瞽宗诸生以省斋庆轩请不行先是檀郁朱文林皆以孝穪檀有诏旌表而朱彭表于部使者桐人祀檀以二子配曰三孝子云 

　　○罗孝子玮传（邵宝） 

　　邵宝 
　　罗孝子玮字宗器吉之吉水人其先曰复仁者　国初以弘文馆学士从　高皇帝定天下当封辞　上嘉其忠实赐归田里其孙曰汝敬举永乐甲申进士　文皇帝始选庶吉士汝敬与焉历官翰林至工部侍郎尝有廵边功孝子侍郎孙也贤而有文以荫补大学生试铨曹优等授四川布政司经历专理边储寻以母丧起复补福建擢知宾州同知常州府所至清慎有善政君子谓无愧其祖初孝子之居母丧也庐墓于螺子山下三年常随一白犬主哀亦哀主息亦息山故无虎至是一虎渡江来周旋茔次与犬狎而不害孝子病而庐卧所杖竹倚壁生枝叶一白鸦鸠鸣久而不去及将禫再感异梦越三日庐火有毒虫死者五当是时坟生芝荷华生于原他日在福建有鹤五来翔与鸦同事具郡志自乡达于中朝之诗者几者干人徐太史舜和实序之二泉子曰子视学江西时尝至吉水询笃行之士于县合丞簿慱士诸生皆对曰邑称多士尚矣今则有罗宗器其人既而访诸郡守倅暨乡大夫士皆对如合言余而求之葢忠信慱雅宗族称其孝也乡党称其顺也藩郡称其理也而章逄之士又称其文也予于是重之乃今见文献录顾独以孝子称自其家云尔虽然孝人道之先也举其大则小者可知矣虽微动植之祥吾未尝不以信也孝子从子其祥吾辛酉所举士也闻予言而然之请遂之传 

　　○唐孝子俨传（姚涞） 

　　姚涞 
　　唐俨全州人少游乡校父荫尝知郴州归老于□□危疾时俨年十一怕侍疾不懈迎医视之弗能疗俨泣曰是非药石所能攻也将刲股以救亲疾者尚可耶可以生吾父吾于身奚爱乃潜割右臂肉鼎臑进之父啜之良愈其师窥而知之以语其家家人始惊叹未几父疾复作而殁俨哀毁如成人见者伤焉俨游学从兄于亳其嫡母蒙寝疾于家俨妻邓氏年十八奉其姑甚笃蒙疾剧邓曰吾妇人安所事汤药吾夫以臂肉疗吾舅吾独无以疗吾姑哉于是割右胁肉以进蒙而蒙病亦愈俨闻母疾驰归至则无恙久矣俨拜其妻曰此吾分也当亟召我子何自苦如此邓曰子事母妇事姑有二道哉方危急之际虽召子何及且事必迟子安用妇俨叹曰吾得子吾无忧于事亲矣是时家君督学政于桂廉知其状录俨于廪以粟帛给其妻俨事嫡母甚谨生母宋俨事之□隆而仪节衣食视嫡杀焉曰礼不敢□□蒙殁二十年而宋殁俨朝夕号慕葬宋于金金□庐其次三□□苫负上惟从一童子龙蛇虎豹纵□其间俨亦不□也俨日取薪水甚疲樵牧□其劳俨曰吾母氏尔岂敢以私劳烦诸君卒谢遣之金陵□□□□州慕而访之赋诗以咏其事书山之壁曰望母□□是观风者多重俨欲上其事于朝俨书曰事□以尽吾心耳名于俨何有使俨以亲故得名非俨志也嘉靖乙酉俨以贡至京师缙绅闻俨名多欲见之□辄避之后俨肄业南雍有司奏之旌其门俨终于太学生云　评曰昔鄠人之对谓毁伤绝黩政伤义不可以训后世守其说不变夫身体发肤不敢毁伤圣人之训也但用非其所虽拔一毫犹惧其毁且伤也如出于至诚发以忠孝则肝脑可涂腰领可断而况于一股之剔哉昌黎又谓陷于危难固其忠孝以是而死者然后旌劝加焉夫所谓危难者御患复雠类也今覩其亲之疾痛疮痍而大不忍之心生焉则其情独可缓哉无可柰何而甘于自残以求其亲之生听其所可也且自残其肌肤其势滨于死矣是必笃于义烈而非世之诡与激者所能袭也以斯人而使用于忠孝彼焉有不蹈者乎今不惟其情而直以毁伤罪则韩子持教之过也昔者周公以身祈代武王也兄弟君臣之间苟可以延武王之命死周公之而顾靳于股乎信如周公之愿而死也则成绝其身非特毁伤之惨而巳将以绝之罪加之乎吾固知其不可也推此义也则稚子季女如唐生夫妇者君子所许也孰谓其过哉 

　　○宋孝子显章传（苏佑） 

　　苏佑 
