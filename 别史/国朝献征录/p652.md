<!-- { "loadSidebar": true } -->
　　先生讳一儒字望鲁别号小陵世崇德人大父正始占籍归安正生晚丘悦悦子男四先生居一先生性至孝与人交多长厚恂恂不妄发一语至于引善救失必洞悉诚悃缙绅交游中今犹诵之不置也自少有大志父翁以家故不业儒且甚窘不令习举子艺年十五即往依外大父徐君徐君故亦不业儒家亦窘独悯先生之不能自给而日夕强吐哺以助之游者志甚切然而饥寒殆不免矣年十七补邑庠生嗣是家愈不支则从里中授章句藉升斗之需以膳其父母孺人躬操织纫甚且积雪凝冰手指血裂亦无敢几微见于颜色先生生平并不忍纤毫私畜以伤亲心间尝以细故受谴于父翁辄号泣跪而请之翁起而避之别室则又号泣跪而随之如是者数四必得其欢心而后敢退父翁尝以事忤邑长吏棰是几危将论之戍矣先生力不能捍立公门外恸哭累昼夜幸长吏公即南樵戚南玄先生也怃然曰人有孝行若此而可重困乃翁哉立召开释而且躬自结纳于先生遂知巳尝与一山王公鹿门茅公辈师事一庵唐先生诸公并以才名满江浙至论孝行忠信必首称先生师友间共推让而尊礼之甲午第于乡人皆以华先生独追忆劳苦色惨然巳而偕计吏北上连不得志于有司当是时先生外多交游既不免往来候问之费而性复不喜逐刀锥争什一之利家益落则遍游淮扬南樵吴门檇李之间教授生徒历风波蹑霜雪备尝艰辛而孺人独帷处躬织纫之事以膳其二亲者如故庚戌第进士追忆劳苦南望咨嗟不殊乡荐时拜官刑曹五七年间尽心推鞫多所平反狱以不冤戊午持节省狱蜀中蜀故土瘠民贫迫饥寒盗以米盐畜牧零星受重辟者踵相接先生又尽心推鞫疏其名以请全活者甚众其它以宿逋除者又什而七八也还奏事于　朝以最闻而出守太平太平者国家辇毂郡也南北之驰传而过与勋戚势人之蜒引而窟据者并百姓苦先生又尽心以拊循之痛损厨传供张之具及裁抑势家请谒凭陵之私百姓始得帖席遇岁祲曲赈济大略效富郑公朱晦翁之法以辑其流离而琐尾者未几又遇旱身先祷祈缟衣蔬食甚且徒步拜请如是者积旬日夜竟以劳其心而瘁其形而病作矣病且亟尤强起视事诸父老悉诣神祠愿以身代而病则日剧不可起先生既没郡之民攀号而送之江之浒者殆以万计抚按监司以下并哭而吊之有曰洁巳爱民而赍志以没致身殉国而饮痛而亡士类何所仪刑小民如丧考妣檄其治行祠之名宦迨丧之返而吾乡之士民悼长者之既逝慨承式之无资无不人人悲且涕而海内学士大夫思苕霅之间失此老成人也亦无不人人悲且涕大按先生本末方其处而顺亲可谓占之纯孝及其典郡而爱民又可谓古之遗忠至于中所历履坚忍以濡其成极劳尽瘁以俟其毙此则孝子之所不能尝而忠臣之所不欲以身而姑试之者吁亦甚艰矣先生刑部主事时封父翁如其官母徐氏妻钱氏并孺人 

　　○淮安府知府范先生槚莫志铭（陶望龄） 

　　陶望龄 
　　公讳槚字子美号养吾其先葢宋参政文正公之□文正公之曾孙曰直愚者永嘉令当南渡时徙居会稽四传至澧泉令宗尧居九节坊宗尧玄孙完当国初时官光禄署正生溥溥生封川知县镰镰生垣垣生锜公父也仕江西新昌典史后以公贵封奉政大夫刑部云南司郎中新昌公廉解归十有九日而卒于是公年十五矣贫甚几夺业巳益自奋满服试县中第一大令所赏补诸生十年受徒自给尝开两馆往来讲授时母老而配沈病卧讲毕复步归炊常奔走无课文暇时于涂间默构之每往返辄就两义晚归恐儿啼烦大母因取怀之潜步月中运思成课课更多其伍其精苦如此嘉靖己酉举于乡连成进士第授工部虞衡司主事管节慎库莅事日噉饼数枚以廉谨称职得时誉当事者因令人要致之公不肯往见以是差满换职需二年余始补刑部广东司明年审决关内未报命就转云南司员外郎寻郎中时有昌平窑户百许犯陵脉论谳罪悉死公心哀之念必有首事者得之余可活也竟坐一人死余悉减再考出知淮安时倭骤犯盐城转掠庙湾实淮安地公行次徐得报疾驰诣郡未至泰州复□急时督府集兵五万七千人分十七营以御之而公自将卒屯菊花沟以扞城昼缮兵械宵严守备时荒后府藏虗诸军所给饟日千石馈者三万人商贾希少仓粮告匮公揭榜增籴价招之是时庙湾贼方发民屋甓墙筑堡因盐商积粟持久许公度贼势未解虑饟不继言于漕台请发数万金告籴湖广漕台难之而先是军门巳截留运粮五万石公窃计即彼听而上请朝论未必从即从亦缓无及于是擅发银三万两六道往籴五旬米至就船中减价粜之顷得银三万偿籴本而空获米五万石军兴给足卒以歼贼自受事不解带者半岁衣渍汗表里粘合一肌染如漆兵事甫罢而景藩役兴王舟之涉淮也从彭城达于宝应供顿千里舳舻万余艘兵卫夹涂锦缆而牵者五万人两涯各除道五丈直民庐辄撤之公傍庐置敝船覆土板上望如平地居者以安淮人表水而浚公笑曰无庸王舟至上流闸水从水患浅耶时诸郡括丁夫俟役呼召甚棘公略不储偫漕院大忧之召语公谩曰明公在何虑耶怫然曰乃欲委罪于我我一老夫何济曰非敢然也独仰明公斯易集耳曰奈何公曰今王船方出粮船必不敢入闸比次坐候日费难今以旗甲守船而用其十人夫彼利得僦直趋役必喜第须一纸牌耳曰如不足何曰今凤阳以夫数万协济于徐役毕必道淮而反若乘归途之便资而役之无不乐应者则数具矣于是都御史大喜称服公进曰无用也复愕然起曰何曰方今上流养水以济王舟比入黄则各闸皆泄势若建瓴安用众曰是固然矣彼肯恬然自去乎曰更计之公勿忧都御史叹曰君有心计吾不及也先是光禄寺札沿途郡县具王膳食品珍异每顿直数千两公袖大明会典争于抚院曰王舟所过州县止供鸡鹅柴炭此明证也且光禄备万方玉食以办此穷州僻县何缘应奉乎抚院然之咨请礼部部更奏令第具膳直王顿二十两妃十两省供费巨万计比至公遣人持铤金逆于涂遗王左右曰水悍难泊惟留意于是王舟皆穷日行水漂疾如激箭三泊供祗千三百比至仪而一夕五万矣时王重载出羣盗谋劫王布党起天津至鄱阳分徒五百人往来游奕一日晚衙罢门卒报有贵客入僦潘氏园寓孥者曰有传牌乎曰否命诇之报曰从者众矣而更出入公心疑盗也阴选健卒数十易衣帽如庄□曰若往视其徒入肆者阳与饮□中挑与闘相搏絷以来而戒曰慎勿言捕贼也卒既散去公命舆谒客西门过街肆搏者前诉即收之比反得十七人阳怒骂曰王舟方至官司不暇食暇问汝鬬乎叱令就系入夜传令儆备而令皂隶饱食以需漏下二十刻出诸囚于庭厉声讯曰汝辈谓官府当出迎王而欲乘空虗乱吾久知之徒送死耳咸叩头大曰奴辈当死侵辰捕贼首巳遁其孥妓也于是令飞骑驰报徐扬诸将吏而毙十七人于杖余贼散溃是事微公且不测疆吏皆悉诛死矣居无何而玉带城之议复起淮安故两城新城者南宋时筑也时乱后漕院以多备也议合之公意弗同院怒遄举之身植工竣命曰玉带绘联城图大享劳羣吏令人邀公公固让不往出行城上叹曰此城患也务大难固速成不坚是功必败矣院闻愈憾于是搜远岁逋罪劾奏之得旨夺一阶而公竟罢公治英敏善决断不畏强御擿奸雪滞通于神明乡宦某者淫暴擅杀大乡里患海夷之乱筑郛绝衢道自固府判出经其郛闭勿令过判还以诉公公怒命□焉无何其徒杀邳州三邮以贼级报验得之遂以兵围其第絷徒三百余人并□□所诸奸利事讯之皆款大某知不可解而恨公切骨阴谋刺公公侦知之不得发则赂于朝得复起□身亟行赴官会台纠奉诏逮问而归狱词于四□公焚香誓神引囚七百鞫之得实以报某竟狱死民家于徐栢及婚而失之父诉府公曰临婚当不远游是人杀耶父曰儿有力人不能杀也久之莫决一夕秉烛坐有濡衣者臂两甓偻而趋公默诧曰噫是栢魂也而系甓水死耳明日问左右曰何池沼最深者吾欲暂游对曰某寺遂舆以往指池曰徐栢尸在是乎网之不得将还忽泡起如沸复于下获焉召其父视之栢也然莫知谁杀公念栢有力杀栢者当勍一日忽下令曰今乱初巳吾欲简健者快手选竟视一人反袄脱而观之血渍焉呵曰汝何杀人曰前阵上涴耳解其里血渍沾纩公曰倭在夏秋岂须袄杀徐栢者汝也遂且服云以某童子故童子至曰初意汝戏言也果杀之乎一时传以神焉去郡日郡人扶携悲恋妇女皆登埭呼啸或骑马拏船尾之川途隘踰数百里至江而后反或裹钱物投舟中公遣人追还皆莫得主者复生立祠祀之其惠爱如此公于学以力行尚每谈论经史风旨超迈终日不倦敝衣徒步遇之者以老生其临事明足蚤知勇足以断仁足以守刀斩镜别毅然不移惟识与力可谓兼之矣所著洗心居格言观史雅言首尾吟等集行世少尝读书道观数恠见同学者死焉公翫习无□色其胆决葢天性也卒岁有降紫姑者谓诸孙□□寿以诗呈公诗有半醉逢司马句公笑曰吾今死矣半文八十加一吾寿数也醉者酉卒丁酉卒也□属午在午日乎果以六月午日殁 

　　◆同知 

　　庐州同知府事许侯荣惠民碑记 
　　常州府同知石允常传 
　　镇江府同知陈谔传（黄佐） 
　　松江府同知李锦传 
　　镇□□同知梁景行传（顺德县志） 

　　○庐州同知府事许侯荣惠民碑记 

　　夫淮右南北要冲风气刚劲世多豪杰尚矣方今之时其能全民生于至危知天命攸在而德及于无竆者高阳许侯其人焉侯之乡邑舒城实庐州属邑横溃之余颠连无告岁自辛卯团立乌沙屯戍加以招怀绥辑散亡复合生齿蜂集室庐栉比越明年结好佗部多宝假以统兵元帅镇守舒城声援之势既成甲午春正月有曰青军大肆杀掠封豕长蛇殆不能过腊肉食酾血浆凡所经由不遗噍类而侯发令运谋以防不测连营扼险设大乘机彼既侦知独无所犯是年秋赵双刀攻陷庐州侯则躬擐甲冑士气倍增既令敌人逐北继而修治沟垒营缮器械劳必身先寝食几废丁酉冬升同佥分枢密院事镇守如旧又城建七门堰防三水楼橹如画过者不敢仰视焉明年冬再升同知枢密岁至甲辰大遇今　皇帝统御六师恢复海宇而庐州巳先款附侯焚香誓众曰我之坚守兹土十年于兹者岂曰贪天之功巳利但尔乡井全生计耳今天命有归吾属其无忧矣时即表上符印其军实名数租赋悉版以献有旨边事未宁仍领所授如故越岁改今任同知府事至五稔不迁爱惠弥笃故其士民一日环立相视曰我侯之流恩布惠者星一周乂余年矣匪侯之力身曷以生家曷以宁曷树曷耕脱万死于百千而获见今之日者皆吾父母赐也弗载坚珉焉垂不朽咸白县官长状其实来属余文之记侯讳荣字荣卿倜傥好施果决有于佐理尤有声云 

　　○常州府同知石允常传 

　　石允常字恒德浙江宁海人洪武甲戌进士历官河南按察司佥事廉介有声人称石清潭分廵某道□行民间闻哭声甚悲允常廉知其女阉宦逼奸而死受其诉闻于朝捕宦抵大辟羣宦衔之巧构允常左迁常州府同知俄北师起允常弃官归　文皇即位追论建文间废毁周府官僚事逮至者五十余人允常与焉众悉汹惧服罪人上赎米五十石独允常鍜炼百端坚不肯服系狱二年免死谪戍中屯卫躬擐甲冑几三十年年七十代还过南畿感怆病卒于舟中 

　　○镇江府同知陈谔传（黄佐） 

　　黄佐 
