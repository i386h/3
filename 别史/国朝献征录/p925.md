<!-- { "loadSidebar": true } -->
　　公姓田氏讳世威宇维扬其先讳荣者龙门人　文皇帝时以功累迁宣武卫正千户荣生福福生锐锐生浩浩生秀秀乃公父也浩秀以公贵俱赠骠骑将军署都督佥事公生而刚毅有智数弱冠补开封学生累试不第嘉靖壬辰袭正千户乙未武举中式授宣武卫署指挥同知癸卯升江北运粮把总坐乘舆调延安卫丙午六月总督侍郎曾公铣檄委廵边以功赐金褒奖丁未升固原守备复升都指挥佥事分守宁夏西路是时曾公经理河套大功垂成大学士严公嵩忌之嗾仇鸾论奏曾戮于市公坐以曾议谪戌开平庚戌大虏入寇城下大司马征诣京师及虏退咨送尚书史公道赞画马市市成升永宁守备癸丑复升宣府游击将军七月虏酋俺答侵紫荆□□府调公遏截二十五日与虏遇于广昌金家井公誓于众曰今日之战若不戮力必虀粉尔不见诸营屡北之验乎众皆奋勇而前公左胁中矢容不动犹鼓之进擒酋首吉脱兰斩获二十三级夺大纛一竿马二十七匹明日追虏至蔚州薄家庄及沙窊堡□战□日斩获亦众九月擢右参将分守宣府南路□寅转左参将分守宣府东路值属夷花当都督求和督府尚书苏公佑意不决召公问公曰和之利有三便耕檴通商贾保　陵寝督府以公议上诏许之六月升副总兵协守宣府十二月属夷复叛远近惊愕公询其故往抚之夷遂帖服乙卯正月俺答犯龙门公督众往御至板搭峪设伏邀击死伤甚众虏退归三月复至公摄总兵事帅部将前后斩获百余级三月虏去龙门犯万全右卫督府以兵五千檄公会剿四月朔战于马莲堡箭中左足明日褁疮复战虏遂败驱之出塞巳而虏复入留且久大小战五十余次斩捕首虏数百人我军战死相当七月公晋左副总兵协同镇守大同八月俺答以数入不得利帅黄召吉二十万众复犯山西督府调诸路兵往援公则营于朔州南川前寨后寨柳沟杏阑等地数与虏战斩获四百余级夺归牛马人口无筭明年虏犯怀仁等县公且战且守捕逆寇张邦奇斩酋首锡腊以功先后凡晋四级皆异数云是年十二月虏围大同右卫久其地颇蹂践及围解公坐免居无何都察院左都御史潘公恩疏荐于朝庚申诏起公以右参将分守山西西路辛酉五月酋首脱脱帅众侵偏头关□债有备不敢掠公又智臬前锋二首陷取马七匹虏讶神异遂遁去十三日老营堡兵变焚烧廨宇杀戮官民公单骑入营谕以祸福堡兵罗拜乃捕叛首四人抚辑逆党七百余人其地遂宁十一月总督侍郎李公文进以公才堪重寄荐改大同提督战车明年迁右副总兵镇守甘肃甲子以亲老乞归养归未踰月复起右副总兵分守延绥西路十二月虏寇瓦查梁公一鼓而捷夺获驼马五百有奇明年晋骠骑将军左军都督府署都督佥事充神机营副将六月给授诰命八月坐病免丙寅以大司马荐起补山西副总兵隆庆改元虏陷石州初公至任愤武备不振上御虏三十二事语颇激切当事者不悦至是坐观望不救系诏狱三年己巳秋　上物色才勇之土左右以公言特降旨赦出给事军门是时　上锐意边防纪律严整俺答怀畏款关求贡　上不许俺答以其孙那吉入质亦不许先是逆寇赵全等十三人屡寇总督王公崇古欲得之使公诣虏营喻意俺答缚全等以归督府献俘阙下　庄皇帝大悦封俺答顺义王那吉都指挥使许其岁贡王公升兵部尚书加太子太保王公奏谢且荐公虏情夙谙智虑周详□获攻陷之渠魁足雪军民之雠恨及查今春世威宣镇督兵亲斩一级部下斩获二十七级巳经核实并□录叙复其祖职以示优劝　制报可六年督府委□虏正折议马价综理互市应酬诸夷事竣督府疏称公屡与诸酋定议卒致四市一体万虏同视华夷交欢公私兼济　上得疏以公分领总督宣大标下右掖兵马游击将军督府又请　上特改以都指挥佥事管中军事今年夏公以病卒太保王公临哭甚哀且经理丧事遣官护送归葬 

　　○镇朔将军镇守宣府总兵官中军都督府都督佥事赵公崇璧墓志铭（于慎行） 

　　于慎行 
　　今世家名将葢多出西北边云邹鲁间故少谈兵即起自尺籍终不大显惟赵将军父子功名甚着赵将军者讳崇璧字国璋兖之济宁人也父曰白楼公以指挥起行间当　肃皇帝时佩镇朔将军印总兵宣府而将军袭父官起事　今上亦佩镇朔将军印总兵宣府父子皆名将也□楼公人状貌魁梧髯垂及腹而将军頳面隆准音吐如钟颀然修干其在班列无与齐眉白楼公御士严有纪律而将军沈鸷宽博得士心白楼公有才数而将军用诚长者名然其廉而好施则父子一也先世居鱼台六世祖荣洪武中从军籍彭城卫荣生忠永乐中从靖难副千户籍济宁卫忠生胜正统己巳入卫擢指挥佥事胜生雄雄生禄俱世其官禄生卿即白楼公白楼公配张夫人举三子矣巳而生将军将军甫六七岁器度老成嘻笑多惊人语尝罗甓城斩竹戟分立羣儿挥之左右如肄鹤列白楼公奇之及长好读故记多所通晓亦善道说即经生谈士莫竆其辨白楼公既老家居二子皆蚤卒而将军齿亦长当承父爵以独子奉晨昏不忍去白楼公力趣之乃行里丈人或□当路欲介书游其名将军谢曰辱丈人念甚厚第七方出门未有尺寸効辄从长者求之即幸而试右非所愿也里丈入益重之既袭指挥佥事属有河工以将军植所筑堤王匽视他校独完由是知名檄掌卫策益能其官擢都指挥佥事部六郡士戍萴门以劳受赏再擢中留都守正调万全都司居一年升大同平虏右参将又六年升协守山西副总兵官驻老营堡又四年召入中军都督府署都督佥事提督京城内外廵捕会大庆覃恩特予实授封骠骑将军大父父咸赠如将军官大母母咸赠夫人又三年宣府大将缺廷推将军赐玺书遣焉至则徧阅诸屯堡部裨将修举日夜行视不避风雨以是劳瘁踰一年所即病而会　上谒山陵舆疾提兵入卫至怀来益困疏乞骸骨温旨慰留不许后三月又上疏请　上悯之赐乘传归而将军不起矣将军两世在北边垂数十年边人德之及卒一军将吏皆流涕济上父老以白楼公父子贤有士风然皆无后相与累歃悲之将军将善抚士卒与同甘苦而行法无所曲贷故所剏建修举皆精坚有法可垂永久共守卫篆也尝核逸卒主名以所屯田出租取代更焉所部舟无后至而逸者亦复其戍蓟门建敌台三第上土其参将大同修石城五垦荒田二千余顷造甲三千其协守山西修石城一造甲二千至镇上谷所修营愈众而未及奏功以没会贡市告成有诏故将军崇璧久劳苦边其令守臣往祭赐金以葬葢异数也白楼公历将四镇最后云中罢而余田租八百金封志之帑归则甚贫没无以葬及将军仕二十年居多膏腴竟以无所渔猎或谓将军少自涧家门计将军叹曰世皆知先将军不名一钱令儿子隤家声何颜上先人乎故将军再世贵益贫然其仕长安倾身结客至扫门具禄入不给以是名成大将及病且死尽以所余器服散与故人及门下而以后事托中丞萧公又驰书里人于生曰荷恩上将无以称塞以天之灵幸奉首领以没诚得足下一言传其志行死且不朽至是中丞调其棺敛而予之志铭 

　　○都督佥事呼公良朋行状（叶向高） 

　　叶向高 
