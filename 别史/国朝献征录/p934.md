<!-- { "loadSidebar": true } -->
　　王邦直字国宁磁州人也父潺府谷知县邦直生□骈胁有神人称王千斤云弱冠补州学生业巳食廪矣而非所好也乃学骑射穷韬畧有求试请缨颈系单于之志日擐甲令左右奉弓刀侍其父见而异之人之潺自府谷遣归遇虏于道发一矢不中中石石之泐虏取矢视如扛骇焉遂不敢近嘉靖二十一□边警颇急诏举才勇于是兵科都给事中戴梦桂荐邦直于朝命诣大同赞义总督侍郎翁万达与语甚驩乃延入幕府以国士遇之解衣授食分坐谈边邦直亦愿以肝胆相归而益以义气自负也再踰年谍报虏将入寇万达使邦直同参将张凤率义兵五百人出塞外觇视抵鹁鸽峪窥山上贼数十骑往来邦直蹙而击之无孑遗者复见山下贼百余奔焉邦直与凤谋可悉取歼之从者曰千斤将军功奇矣可勿逞竟飞骑以往踰谷口数里忽至大陆沟中大兵约三万余骑列两大翼而阵邦直激众奋勇以矢石急击而身自引弓射杀贼首贼愤合围七重战七日夜邦直斩虏千余级会天雨雪矢食俱尽邦直溃围而出检义兵从者惟王国顺一人耳邦直叹曰吾与汝等本欲立功沙漠以报主恩不意众寡不敌损□殆尽且凤既亡而吾独存耻也异日何颜面以见军门邪遂策马复入贼营力竭被害虏固壮邦直环其尸相视啮指翌日遂引退我军舆其尸而归既而有自虏中还者云诸部落皆悲泣谓是役死伤不胜纪自此虏数年不复敢犯亦惩之之故初邦直之死也诸□士吏知与不知皆尽哀万达亲文祭之巳乃上疏请录恤又拟张世忠故事乞谥表庸官立祠与张凤并祀而以李尚伦等入人附焉诏从之赠邦直都指挥佥事建祠以祀仍荫子化熙潞安卫正千户世袭 
　　论曰人臣有封疆之责统驭之任遭世多故或戮力战御或倡义婴城不幸隳败则委身而殒固其分也然非忠诚感发志意坚定尠不偷生而鼠窜矣良林抗声骂贼慷慨就戮宁国奋勇歼虏视死如归均之不失烈丈夫矣 

　　○福建等处都指挥使司掌司事署都指挥佥事张君建节墓志铭（王世贞） 

　　王世贞 
　　余所友者张将军元凯布衣饮竟岁甚欢一日悴其容而造余拜且请曰幸有以铭吾父昭毅君之墓问其卒十载所矣而犹未葬也巳又其出其友王子百榖之状曰是所待以不朽者二先生夫余而以元凯友也则铭之余而以百谷状也则铭之然而昭毅君故先百榖而识余者也按状君讳建节字子行别号咸虚其先凤阳五河人六世祖得从　高皇帝起义徐州卫千户有二子长祥袭而迁陜西庆阳卫指挥同知次从　文皇帝下金陵以宿卫毖眘授徐州卫指挥使调浙江临山卫遂其司都指挥屡迁石军都督同知填浙如故有子智以病废孙英袭调苏州卫自是两家兄弟俱重于秦吴间有世官而其居吴者尤着英亡子弟葵袭葵生叙叙生瑀君父瑀有文武才握卫符者垂三十年而属世承平弗获以功名自显见君生七岁而丧母顾淑人表毁如成人蒋淑人来称母谓君能子矣是时张氏以侠闻江南甲第楼观假山池前堂罗锺鼓立曲旗罗绮曳地出从平头奴骏马而君于其间独布素自喜又日□习读经史书生业父瑀内奇之谩曰家世□□介士不于三尺取封业而至龌龊铅堑君跪谢曰将相不偏废也且铅堑三尺所受使父珍语屈而御史视学者巳试君高等补郡诸生自是试辄倾其诸生以至有既廪而其于应天凡三试辄不利最后父珍卒当袭君请于御史得如诸生制终丧而袭御史善之后遂指挥使当复应武举试应试者谓所射策论难母若君何即君射亦无若吾属何也巳君骑而驰射鹄耦射又鹄乃大惊叹遂第一人君凡三试而两第一其最后以策太奇忤御史犹第二而至部试辄数奇不第如诸生时然御史天民荐之巳御史巍复荐之后与都御史黯合荐之御史洛复荐之他御史先后尉荐至再三俱报闻而君之指挥也盖视卫符如珍时嘉兴所者故卫属也其舍人儿张生富而入赀卫指挥欲列坐视事君怒曰即不肖从诸将军其先皆自汗马得之何至媚贾人骨哉顾左右移张坐勿设张大媿夜行金三百寿公指其门曰此非入货所也则以缇帅陆太保炳书来解君弗启封曰吾贱不识陆公也卫故与郡钧礼它指□即不敢以钧礼请而君独行之自如郡守丞初亦□自得徐察君卫事治而所接谈议断断见□□□与之摧风雅观酒德久而非君无欢也时最有倭□都御史蔡公檄诸将军楼船出海错愕不敢发君解印绶佩其副曰吾难吾绶哉促韎帕韦附注彀而从少年苍头数十人前薄贼贼之披靡矣而迁南京总漕行都指挥事以去君既持廉无所射狥而能察用其下即偏裨少不法袒而受杖惴惴受约束以故其漕绩独称诸帅冠踰年遂而佥郧阳都司事而章中丞焕者君故人熟知君才数令行部上便宜诸非军事而疑者亦辄以属君枣阳大侠郑负险数壁亡命匿税田百千顷官数捕不得君单骑入其巢缚之出众睥睨莫敢动遂置郑法而没其田中丞上君绩迁长福建都司亡几而倭薄省城大震诸守帅皇恐不暇食饮君与其舍人雅歌投壶自如抚臣者失其名司而难之而君所治虎落躏石劲弩长戟守具精甚而所将士又选贼望见君帜即不敢壁而移壁他所既贼退抚臣乃更媿恨君以三千金檄君治兵甲人或谓君名兵甲耳君诚能捐其半抚公寿必德君而其半尚可槖也公谢不可日夜趣治兵□咸犀利先期报抚臣乃大失望而以君摉兵匿□□六千人更用扰而劾之君坐罢君乃大喜曰今而后庶几还吾书生哉即日归解槖中装直可二百金悉以推其孽弟建寅而躬理泉石花木之业与故吏部郎榖祥征君章宪使美中辈课诗酒以自娱识者谓大司马尺一旦夕下君而君以羸疾逝矣君逝以嘉靖丙寅距其生正德壬申春秋五十有四所著有毛诗问难四卷北游录二卷军政条约四卷战守说各一卷问漕集二卷续漕志二卷楚游稿一卷守闽说一卷乐志园集四卷藏于家 

　　
　　●焦太史编辑国朝献征录卷之一百十一 

　　各卫 

　　◆各卫 

　　骁骑前卫指挥使周显传 
　　河州卫指挥使杨广传 
　　府军右卫指挥使宋瑄（忠节录） 
　　燕山护卫指挥卢振（忠节录） 
　　扬州卫指挥崇刚（忠节录） 
　　指挥小马王（忠节录） 
　　河北指挥张伦（忠节录） 
　　指挥王资（忠节录） 
　　昭勇将军直隶潼关卫指挥使孙公鉴墓□（王九思） 
　　潼关卫指挥使姚公镇墓志铭 
　　金华卫指挥副使王玉传（弟瑛附） 
　　成都右卫指挥同知陈闻传 
　　怀远将军同知鹰扬卫亲军指挥使司事于□光墓志铭（宋濂） 
　　怀远将军忠义前卫指挥同知凌公锦墓志铭（程敏政） 
　　指挥佥事朱显忠传（实录） 
　　南阳卫指挥佥事郭云传（实录） 
　　宣武将军佥留守卫亲军指挥使司事杨公信 广志（宋濂） 
　　建宁右卫指挥佥事赠福建行都司都指挥佥事徐公义墓碑（杨荣） 
　　留守右卫指挥佥事赵谅（忠节录） 
　　海南卫指挥佥事柴公英墓志铭（王直） 
　　燕山左护卫千户倪谅（忠节录） 
　　武畧将军南京广洋卫副千户刘公苍墓碑（吕柟） 
　　王千户业传（刘□） 
　　缚虎篇遥赠千户大玘（杨名） 
　　卫镇抚徐让（忠节录） 
　　卫镇抚卫健（忠节录） 

　　○骁骑前卫指挥使周显传 

　　周显合肥人岁乙未　上驻师和州显自□□来附六月翊从渡江拔采石取太平充带刀先□□□水句容溧阳丙申二月破中丞水寨三月捣陈兆先营克南台镇江四月下金坛丁酉三月取常州横林乐杜等处四月克宣州六月江阴营于甘露征常熟与张士诚战于望亭又击败陈保儿升前部先锋戊戌二月随邵平章征湖州十一月从克婺州己亥正月克诸暨九月扰常州升帐前都先锋庚子五月于龙湾石灰山败陈友谅兵追至采石遂复太平辛丑十一月从援长兴败李将军癸卯三月张士诚将吕珍盛兵寇安豊　上亲援之显从行击走珍七月战鄱阳湖甲辰平武昌回克庐州乙巳五月取安陆襄阳等处平章常遇春上其功升骁骑卫千户十一月克泰州丙午八月从征浙西十月克旧馆十一月克湖州元年九月从破苏州擒士诚升金吾右卫指挥同知十月从征中原洪武元年正月从棣州寻援之三月克汴梁四月克河南府时　上以汴梁北□五月亲往廵狩回军扈从七月督指挥曹与□□□泉白寨又于汝州攻破毛葫芦刘参政营调策应陜州十一月征探潞村至闻喜梅右丞逆战显手刃之十二月奉檄总领兵逻绛州路遂克河中二年二月改骁骑前卫指挥同知征迤北四月从常遇春至锦川追江文清六月至全宁追也速于北黄河克上都八月从李文忠援大同九月克马邑进抵梅峪口败脱列伯军获枢密知院王文质马飞卿等逐孔兴至东胜州而还三年正月复从征沙漠二月克察罕脑儿三月抵骆驼山朵儿只平章塞进取上都五月北克应昌府从左丞赵庸追蛮子大尉擒伪平章伯荅儿等复追江国公军马降之六月克虹螺山升昭勇将军骁骑前卫指挥使四年复从文忠北征六月进兵阿鲁浑河与虏战没 

　　○河州卫指挥使杨广传 

