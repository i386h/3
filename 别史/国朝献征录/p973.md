<!-- { "loadSidebar": true } -->
　　翁姓王氏讳奇字世英其号古行者葢士大夫称之云尔翁初诸生颕敏绝人治尚书兼通易诗二经凡数十万言翁皆成诵且兼通天文卜筮星数之学或曰有异传焉然自得多提学张先生和试其文奇之再举不利以友冤白有司至于讦且亢提学张先生悦谓非规也黜之同事数人皆力诉以复翁独落落乡里者数年成化壬辰其友潘提学祯以进士起复上京师谓翁曰子盍远游乎天下之大岂无知子者翁至京师董司寇昱馆翁于漷县里第从子师人之欲妻以侄翁曰非吾耦也辞焉有荐恭顺侯教读者或毁之宰尹公翁见公言无卑辞公色于堂翁怅然而归遂漫游金陵三原公在兵部方权贵所尼属翁筮之翁曰公归矣越三载其起当铨衡乎巳而果然时翁在京师或劝谒之翁曰今吾不可谒矣乃复之金陵既而又之京师居数年之江西之河南之山西之两淮晚而东归徘徊吴越之间者凡十年翁虽以术游然惟神而明之之义不敢自怠于修凡语人又必附子服惠伯之说故缙绅先生以儒者待之翁亦以自待尝谓人曰吾平生所敬者□人谓谢新建胡淳安及予予媿乎其言予侍养归之二年翁自其家以其子宗元来访翁病温将死宗元请徙馆予不可既愈乃归越三年庚辰访其旧令杨通判修于温归三日病卒闰八月十二日也年八十七于是宗元校书于我二泉书院予尝许翁传其卒也宗元以请遂之铭翁在金陵吏部官欲黜二御史而问其命翁曰命岂宜问于公哉进退人才固有不在命者不对而出刑部逸重囚主者属翁筮之遇恒之大过翁曰五囹圄贼入矣其焉逃之计其获日与时皆不爽闻者皆色然骇陈指挥妻死将敛其女病问命于翁翁曰女固无恙其母亦且未死后当生二子即欲敛其必越午午时妻复生后果生子二人王郎中应奎问命翁曰是火气太盛若官之南所至必有火灾后守台州既上三月郡中灾十室九烬王以疾去翁在淮安屈总漕直问张宰彩之命俾书寄之翁曰是固大显然今将败矣吾不敢书也是岁秋游欢谷山中仰见玄象叹曰客星主急变奈何越三日复观焉则喜曰无事矣未几逆瑾败此数事其尤异者其它事尚多不书翁孝友天至有□得归付其弟以养母母年九十余翁儿态悦之有嘉果必袖以奉然介甚苟非义虽千金不顾即受于知巳亦惟足用而巳京馆人被诬系狱翁直之其妻邀夜饮翁闭门不纳明日徙去闻人之善亟称于人其有不善面詈之至不能容陈知县衮举乡饮大宾再拜请翁辞之曰无瑕者可以与此吾岂不自知哉此皆人所谓古行者翁之先在宋有讳实夫者始自杭州徙居天台又三世至翁之曾祖贵享永乐初以人才举官至光禄丞祖伯玉甫父仁礼教授乡里门多显人母杨氏翁自知数奇不受室以宗元之后 

　　○张明鉴万允万祺合传（星命附　杨廉） 

　　杨廉 
　　世之善谈命者予亲见之得二人焉张君明鉴万君允是也亲闻之得一人焉万君祺是也明鉴推予命时予尚少谓必贵对人言之其批语有诰封三代之荣名垂千载之显之说岁丁酉予与涂卿仪李充昭计偕北上邂逅允于番阳湖谓卿仪连中甲科谓予后十年乃中中必如乡试刻文至充昭方呼酒饮予三人未及语而罢次年卿仪果登第至丁未会试三场毕予与涂卿元造之谓予运气浅年分好必中恰似翰林官且有慢腾腾地暖烘烘之说谓卿元运气深考官巳取起文字矣出门黄门绣衣横飞直上二十年好运是年予二人果中甲科卿元以给事中累转左布政至庚午年乃致事予初选翰林庶吉士在仕途每久之乃转一官允又谓予登科后三五年接连生三四子无一不验至所谓刻文亦与言于番湖者合尝闻张叔亨户书云御史日祺以工书监易州柴厂邀之饭以官尊不敢问以命祺询其八字即应声曰君此后停禄十年再起至六卿亦无一不验胡鉴瑞州高安人通周易祺允皆南昌人并出三考祺谦谨允伉直俱有士风祺尝推　英庙当复辟因 

　　○山人徐渭传（陶望龄） 

　　陶望龄 
　　徐渭字文长山阴人幼孤性绝警敏九岁能属文年十余仿杨雄解嘲作释毁二十邑诸生试屡隽胡少保宗宪总督浙江或荐渭善古文词者招致幕府筦书记时方获白鹿海上表以献表成召渭视之渭览罢瞠视不答胡公曰生有不足耶试之退具藁进公故豪武不甚能别识乃写两函戒使者以视所善诸学士董公份等谓孰佳者即上之至都诸学士见之果赏渭作表进　上大嘉悦其文旬月间遍诵人口公以是始重渭宠礼独甚时都御史武进唐公顺之以古文负重名胡公尝袖出渭所代谬之曰公谓予文若何唐公惊曰此文殆辈吾后又出他人文唐公曰向固谓非公作然其人谁耶愿一见之公乃呼渭偕饮唐公深奖叹与结驩而去归安茅副使坤时游于军府素重唐公尝大酒会文士毕集胡公又隐渭文语曰能识是谁笔乎茅公读未半遽曰此非吾荆川必不能胡公笑谓渭茅公雅意师荆川今北面于子矣茅公惭愠面赤勉卒读谬曰惜后不逮耳其名辈所赏服如此渭性通脱多与羣少年昵饮市肆幕中有急需召渭不得夜深开戟门以待此渐至大官允亦官至鸿胪丞三人谈命如此而□之挟此术者所谓谈者牛毛中者麟角耳尝观韩昌黎铭侍御史李虚中之墓序其深于五行书推人贵贱寿天百不失一二若三人者端不在虚中下惜无退之辈之传信于后代耳然退之称虚中其说汪洋奥美万端千绪而祺允辄数言而决此又不可晓者也姑记之亦或有因予言而知三人者哉 
　　【 疑有缺文】 之侦者得状报曰徐秀才方大醉嚎嚣不可致也公闻反称善时督府势严重文武将吏庭见惧诛责无敢仰者而渭戴敝乌巾衣白布澣衣直闯入示无忌讳公常优容之而渭亦矫节自好无所顾请然性豪恣间或籍气势以酬所不快人亦畏而怨焉及宗宪被逮渭虑祸及遂发狂引巨锥剚耳刺深数寸流血几殆又以椎击肾囊碎之不死渭人猜而妬妻死后有所娶辄以嫌弃至是又击杀其后妇遂坐法系狱中愤懑欲自决文自铭其墓曰山阴徐渭者少慕古文词及长益力既而有慕于道往从前长沙字季先生究王氏宗旨谓道类禅又去扣于禅久之人稍许之然文与道终两无得也贱而惰且直故惮贵交似傲与众处不免袒裸似玩人或病之然傲与玩亦终两不得其情也举于乡者八而不一售僦数掾储瓶粟者十年一旦客于幕府典文章数赴而数辞投笔出门人争愚而危之而巳深以安其后公愈折节等布衣留者两期赠金以数百计人争荣而安之而巳深以危至是忽自觅死人曰渭文士且操洁可无死不知古文士以八幕操洁而死者众矣乃渭则自死孰与人死之渭人度于义无所关时□疏纵不儒缚一涉义所否虽断头不可夺故其死也亲莫制友莫解焉平生有过不肯掩有不知耻以□知斯言葢不妄者其自名如此然卒以援者力获免□出狱纵游金陵北客于上谷居京师者数年狱事之解张宫谕元忭力多渭心德之馆其舍旁甚驩好然性纵诞而所与处者颇引礼法久之心不乐时大言曰吾杀人当死颈一茹刃耳今乃碎磔詈肉遂病发弃归既归病时作时止日闭门与狎者数人饮噱而深恶诸富贵人自郡守丞以下求与见者皆不得也尝有诣者伺便排户半入渭遽手拒扉口应曰某不在人多以是恠恨之挽绝榖食者十余岁人问何居曰吾噉之久偶厌不食耳无他也尤不事生业客幕时有馈之洮绒十许匹者遂大制衣被下及所嬖私亵之服靡不备者一日都尽及老贫甚鬻手自给然人操金请诗文书绘者值其稍裕即百方不得遇窘时乃肯之所受物人人题识必偿巳乃以给费不即馁饿不妄用也有书数千卷后斥卖殆尽懤莞破弊不能再易至藉藁寝年七十三卒渭诸生时提学副使薛公应旗阅所试论异之置第一判牍尾曰句句鬼语李长吉之流也及被遇胡公值北岁公思渭地诸帘官入谒属之曰徐渭异才也诸君校士而得渭者吾报之时胡公权震天下所出口无不欲争得以媚者而偶一令晚谒其人贡士也公心轻之忘不与语及试渭牍适属令事将竣诸人乃大索获之则弹擿遍纸矣人以是叹渭无命而服薛公知人焉渭于行草书尤精奇伟杰尝言吾书第一诗二文三画四识者许之其论书主于运笔大槩昉诸米氏云所著文长集阙篇樱桃馆集各若干卷今合刻之注庄子内篇参同契黄帝素问郭璞葬书各若干卷四书解首楞严经解各数篇皆有新意□父鏓以龙里卫戍籍领贵州乡荐始至龙里也上人哗之鏓以教读自晦授童子孝经故谬其读土人笑曰是不足逐也巳而得荐仕至夔州府同知渭貌修伟肥白音朗然如唳鹤常中夜呼啸有羣鹤应焉二子曰枚枳 
　　陶望龄曰越之文士著名者前惟陆务观最善后则文长自古业盛行操翰者羞言唐宋知务观者鲜矣况文长乎文长负才性不能谨饰节目然迹其初终葢有处士之气其诗与文亦然虽未免瑕颣咸以成其文长者而巳中被诟辱老而病废名不出于乡党然其才力所诣质诸古人传于来□有必不可废者秋潦缩原泉见彼豗喧汜溢者须臾耳安能与文长道修短哉文长没数载有楚人袁宏道中郎者来会稽于望龄斋中见所刻初集称奇绝谓有明一人闻者骇之若中郎者其亦渭之桓谭乎 

　　焦太史编辑国朝献征录卷之一百十五终 


　　●焦太史编辑国朝献征录卷之一百十六 

　　隐佚 

　　◆隐佚 

　　陈静诚先生遇传（陈镐） 
　　秦公从龙传（朱睦木挈） 
　　布衣叶公兑传（赤城论谏录） 
　　王君国祥墓碣（方孝孺） 
　　郑颠公传（郑善夫） 
　　王冕传 
　　邢公量传 
　　龚大章先生诩传 
　　贺友菊先生确传（陈镐） 
　　王半轩行传 
　　白鹿生杨恒小传（宋濂） 
　　竹溪逸民陈洄传（宋濂） 
　　溪渔子王显传（方孝孺） 
　　东冈高□施凤传（王鏊） 
　　袁飞卿先生翼传（文震孟） 
　　史明古公鉴墓表（吴宽） 
　　白云先生赵元铭墓碣铭（黄绾） 
　　龙光传 
　　北山龙公墓志铭（罗洪先） 
　　吴府君纶墓表（王鏊） 
　　张木庵尺墓碣铭（黄绾） 
　　萝石翁董澐传（黄绾） 
　　顾清甫源小传（姚淛） 
　　顾宝幢源传 
　　世隐顾子武先生祖辰传（文震孟） 

　　○陈静诚先生遇传（陈镐） 

　　陈镐 
