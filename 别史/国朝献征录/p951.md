<!-- { "loadSidebar": true } -->
　　壶公郭姓名铨字时选遯庵公次子王大父弟也长身昂首状貌魁硕器宇爽皑介然不与物诡随博学弘文少有声黉序间屡试未第性笃孝友力行好修财利无所苟嘉靖乙酉乡寇行刼王大父贼擒几不免公时读书外舍宵分闻王大父急寻从间道持一剑奋杀贼中其目戎首仆地始脱大父于虎口鹡鸰情切死不避识者壮之时贼势巳败因纵火以骋一切化煨烬矣先是有族金四十余两贮掌公所佥谓金随贼尽事罢公语众曰余虽火其庐乃此金原藏别室得不亡出以偿众靡所匿嗟嗟死生利害之于人甚矣哉尼父论成人于叔季而以见利思义见危授命首称得非谓两事所关足槩生平公懿所鳞彪姑无论即此脱同气于死所而等族金若鸿毛不亦伟然授命思义之丈夫乎哉寿虽啬而行自丰历数十载而下子妇萧以贞操蒙宠纶焜耀女史名垂不朽则公遗泽之远独烨烨孙谋足述巳耶 

　　○阿寄传（田汝成） 

　　田汝成 
　　阿寄者淳安徐氏仆也徐氏昆弟别产而居伯得一马仲得一牛季寡妇得阿寄阿寄年五十余矣寡妇泣曰马则乘牛则耕跟跄老仆乃费我藜羹阿寄叹曰噫主谓我力不若牛马耶乃画策营生示可用状寡妇悉簪珥之属得银一十二两寄寄则入山贩漆朞年而三其息谓寡妇曰主无忧富可立致矣又二十年而致产数万金寡妇嫁三女婚两郎赍聘皆千金又延师教两郎既皆输粟太学生而寡妇则阜然财雄一邑矣顷之阿寄病且死谓寡妇曰□奴马牛之报尽矣出枕中二楮则家计巨细悉均分之曰以此遗两郎君可世守也言讫而终徐氏诸孙或疑寄私蓄者窃启其箧无寸丝粒粟之储焉一妪一儿仅敝缊掩体而巳呜呼阿寄之事予盖闻之俞鸣和云夫臣之于君也有爵禄之荣子之于父也有骨肉之爱然垂缨曳绶者或不讳盗臣五都之豪父行贾匿良献苦否且德色也乃阿寄村鄙之民衰迈之叟相嫠人抚髫种而株守薄业户祚雕落沟壑在念非素闻诗礼之风心激宠荣之慕也乃肯毕心殚力昌振镃基公尔忘私毙而后巳是岂寻常所可及哉鸣和又曰阿寄老矣见徐氏之族虽□□□骑而遇诸涂必控勒将数百武以常见主母不日弟视女使虽幼非传言不离立也若然即缙绅读书明礼义者何以加诸移此心也以奉其君亲虽谓之□忠纯孝可也 

　　○苏宣传（杨爵） 

　　杨爵 
　　苏宣字廷诏大名府南乐县人以校尉供东厂办事役能以左手书左字右手书右字笔迹皆奇特予初下狱东厂使人更迭觇伺日具予言动及囚系状积五日一上奏四月初一日宣来时予昼夜匣锁右胫前匣木转磕成疮宣自以手起木匣上木以重瓦间合胫处使相去寸许疮自此愈后宣数来时来时绪山钱子系狱恐宣以厚予遭谮数语予当令防虑予以告宣宣曰使公而富于财则诚如所虑今公一贫如洗食且不给虽有谮者必不能行乙巳年春果有谮□者谓私与予交通下宣狱笞五十夺其办事役予□之即狱中书片帖使问宣宣答书云勿以我虑当开广心胸是年秋予蒙　恩归田里送予至通州同宿客舍中次日各以诗相赠而别夫当　天威严震之下人人恐惧宣能以厚道相与可谓难矣继之者杨栋也栋字国用霸州人其母王氏病栋割其股肉煮羹食母予与刘周二子复系狱不能自食栋以东厂使来觇予力言于司官得自供米物孔子言十室之邑必有忠信信然哉若宣与栋使有学校之养师保之训何善之不可 

　　○书王环事 

　　遇城固县□年□□塘以复套事被刑妻子安置于此余视其家其子尚无恙余闻可套者黄河之套也在贺兰山之北成化弘治之间河合而后胡马南度至者则去正德以来虏居套内春秋住牧矣子是士大夫喜谈谈边务者皆曰国家力敝于防边由虏□□□故□□□逐之塞外我得以养兵畜财俟隙□□□□□□□□石塘御史时廵按辽东适叛□□□□□经而□□君用计平之　朝廷论功□□□□□□复以才□用君总督三边戎□□□□□□□□□忍奋有鞭挞吉囊组系□□之吉□□□□□□上业优诏褒荅许之行矣巳乃中变逮□□置□□君临刑作诗曰　公本百年计晁错□□□□危功虽未就其志亦可悲矣时则有玉环□□□人本回回种也虬髯铁面负膂力善骑□君问其勇致之幕下俾士从学射君被逮时□谓其下曰　上怒甚死自吾分顾吾妻子柰何流落边□沟中瘠乎环闻之亦泣曰公无忧也某力能致之归耳乃以小车载君夫人与其二子从间道去环日则具汤粥衣则露宿邸舍外间□数千里不懈卒归夫人与其二子于维杨酬之金帛不顾而去环书给事陆锦衣家陆遇之厚今复给事朱锦衣家环尝□吏余至京数来见余必衣冠见之世尝言士读书知节义若环者未闻读何书也乃尽忠所事不变其志然则人之节义出乎其性未必皆读书也耶 

　　焦太史编辑国朝献征录卷之一百十三 

　　●焦太史编辑国朝献征录卷之一百十四 

　　儒林 

　　◆儒林 

　　东山赵先生汸行状（詹桓） 
　　征士梁寅传 
　　□□陈谟传（王时□） 
　　□谷汪先生克宽行状（吴国英） 
　　唐豫传（顺德县志） 
　　刘观传（王时槐） 
　　吴康斋先生与弼行状（娄谅） 
　　敬斋先生居仁传（陆瑞家） 
　　谢西山先生复传（王讽） 
　　李大先生承箕墓表（王鏊） 
　　布衣陈先生晟传（周英） 
　　敬斋郑先生伉墓表（郑善夫） 
　　李孔修传（顺德县志） 
　　周廷芳蕙传（冯从吾） 
　　檗庵汪先生禔行状（王讽） 
　　泰州王心齐艮墓志铭（赵贞吉） 
　　王东崖先生璧墓志铭（澹园□） 
　　张孝廉基先生（附问汝宗） 
　　潘子嘉传 
　　两峯刘先生文敏墓志铭（王时槐） 
　　胡行恭传（王时槐） 
　　木静张先生棨行状 
　　夏叟廷美传（耿恭简集） 
　　明贞士鹤洲先生黄公行状（刘宪宠） 
　　杨道南希淳传 
　　王少湖先生敬臣传（冯时可） 
　　潜谷邓先生元锡行略（黄浑） 
　　贞静先生冯子咸行状（冯琦） 
　　刘孝廉约堂先生淛行状（罗大纮） 
　　孝廉约堂刘公墓志铭（邹元标） 
　　范处士瓘传（张元忭） 

　　○东山赵先生汸行状（詹桓） 

　　詹桓 
