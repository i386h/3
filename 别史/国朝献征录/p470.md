<!-- { "loadSidebar": true } -->
　　韩镐字民瞻河南卢氏县人成化十四年进士授给事中升浙江右参议属浙大旱金衢甚有饥民夺富家食以自救奸盗乘之劫掠乡村往来东阳义乌山中镐闻之即抵金华将赴义乌县官谓不宜轻犯镐曰吾计之熟矣彼倡饥民犹欲缓死若来犯我死无疑矣遂行夜遣人谕之曰汝饥民欲自救耳亦何罪吾来将赈之宜各散去否则剿杀之固不分饥民与盗也闻者相顾愕然比明悉遁去即命各县发粟赈济且令乡村严立保伍以相救护纠察由是数郡肃然不复有警弘治八年升本司左参政宁绍温台四郡滨海岁输粟数百石于沿海各仓而鄞县粮长相党奸诈称出洋遇风沉溺复议重征积弊者累年镐至复有诈者镐曰海神乏食耳何见夺之数邪因廉得其实众皆惊服十二年升本司右布政使海盐滨海塘山崩塌数千丈众议塞之计费不赀以民贫无所于办镐曰此事属某当不烦官民而可成葢塘虽决旧石皆在又今年海盐粮长当追余价数千两行令每银若干两修塘一丈当冲之田亦令若干顷修塘一丈粮长惮于出银诚得修筑则米□□货皆可雇役况旧石之外增添不多半岁可塞也乃以属镐不三月而塘成十四年升湖广左布政使中使往来者多以私盐鬻于府县索厚价铺行率以破家镐和买之民赖以不扰十五年迁右副都御史廵抚其地赞坤军务命下□七日讣闻遣官赐祭 

　　○通议大夫都察院右副都御史林公普长墓志铭（王鏊） 

　　王鏊 
　　正德戊辰三月九日廵抚云南都察院右副都御史林公卒于家　朝廷命有司治茔域仍命官谕祭如故事公讳普长字符甫后以字行而更字秉仁成化甲午占福建乡荐明年赐同进士出身时尹恭简冢宰识而异之曰雅粹端重宜居侍从之列奏授工科给事中先是言官有以言得罪者中外以言讳台谏徒取克位公独以献替志乃言今进士科限三甲恐不能尽天下才宜如宋制增置五甲其四甲五甲皆授以学校之职庶人才不遗而师儒之职可重疏上忤旨时巳诏公册封占城乃罢不遣而遣他使后他使有海祸或以罪戍边人谓公有神明之助焉久之有旨召恭简至内曰萧显等六人皆外叙公名预焉以母忧独免服阕改南京礼科以忧去弘治中仍署本科未几擢都给事中时储贰尚虗公言宜早建以定国本土鲁蕃以狮子来献公言宜郄之以明明主不贵远物时议且复用汪直王越公言二人投之尚未远可复用耶余若抑幸进慎选举恤灾患节财用溥恩宥优畿民皆累累　上言之癸丑擢□□布政司左参政时齐鲁旱甚所司方于岁额外多敛以备赈济公曰与其多取以济民孰若寡取之济广且均也会营德府妃葬大治茔域公不可王令承奉长史谕之又令诸藩臬谕之又面谕之终不可乃易人董之擢云南右布政使未浃月转陕西左布政使时方饥馑重以师旅公转饷维时师以克济擢都察院右副都御史廵抚四川值寇作公严督将领平之有袭衣白金之赐蜀岁转饷松藩路出蕃中蕃人劫掠邀利官吏又缘以侵牟蜀人病之公设方略禁贪缉横其弊几绝而议者顾不便焉甲子改命廵抚贵州旋又改云南以积劳赐诰进通议大夫推封三代且录子有恒冑学生公时巳病痿在告疏三上始得旨给驿以归逾二年卒春秋六十有四公长身美髯眉目朗秀襟度冲粹不见畛域而执守坚定不以利摇势夺家居敦行孝友置九牧祭田缉谱□复孝义堂居官洁廉明慎所至人怀之凡汲引人□人未尝知□友尝被诬以身家保之竟亦不使之知也林世家闽之莆田世称九牧林氏 

　　○右副都御史张廉传（实录） 

　　实录 
　　右副都御史张廉字孟介浙之归安人成化丙戌进士历刑部主事员外郎郎中擢江西按察司副使将贼寇广信永豊银矿廉命塞之以绝其望遂溃散缚贵州按察使奏诛印江豪酋置县官及迁左布政使与征都清苗寇有功请增贵州解额自廉始擢右副都御史廵抚贵州疏言属府黎平僻远而五开军卫牵制两省宜令湖广兵备副使听节制及削镇远土官置县官如印江例皆从之廉刚方鲠直好面折人过动与物忤由是被论劾致仕行之日父老军夷无虑千数遮留之正德四年四月年七十六卒于家既卒家无厚产乡人以此重之 

　　○云洪都御史汉传（李开先） 

　　李开先 
　　洪公讳汉字天章别号云曾祖大隐行甚高祖士中父让俱赠通议大夫都察院右副都御史母李氏妻司氏俱赠淑人幼入县庠以讲书见称县尹张庆政暇每早召至后庭讲近午方出给之纸笔甚多廵按于乡试后即出廵至章意将其乡人报复葢其乡人有先任县尉者众秀才曾在上司处发其奸而罢其官二日下学撤签讲书方展书即斥出跪于二门外如是者凡五六人公揣其意在背讲因密告长教若举善讲者则以吾名应之巳而举及即至书案前照常礼毕禀讲何书廵按厉色曰讲中庸纔吐一□即怒曰谁教尔讲首章熟易者众连声速其跪伏公不少动廵按乃命讲中庸卒章公先朗诵经文一□然后贴注详解有节奏有理致承上起下处更有□应廵按大喜谓此生曾入试场否应以入而阖学□之科□按笑曰有是人而不取作解首主司可谓无目矣且对书讲书何难如应试亦将携书耶读书□时乃儒生分内事顾恶有司之不遂其请也厚诬而力去之本欲有所惩戒有高士在中吾怒无所发矣尽以有司所备纸笔花红赏之成化戊子中乡试壬辰第进士丙申授工部都水司主事管理济宁□河值天旱水涩权豪往来任其启闭公严立法禁众惧无敢肆行者庚子改司虞衡监税荆州竹木征取平恕商民德之辛丑升署员外郎廵五城街道点视九门天坛之旁逼近御路秋水泛涨冲成一滩广数十丈深三丈中官恶之者将以此中之次日午后　驾出同事者急不能谋公即速集搭彩匠用杉木棚铺板而覆以土扈从中官乘其衅而不得问之人而知其事乃服其才后监修大慈恩寺工完同事者欲援故事乞恩公曰以文职修寺不能谏止复因之得官岂不贻笑乎众乃止甲辰升都水司郎中朝议以漕政废弛简命风厉人员清查公同御史谢文往焉条陈十事上之而纠治贪婪武职选补老幼运军及处置造船事宜兴革一应利弊尤其赫然可称者也仍劾总漕等官弗称任使者数人后皆更置别用漕政一新弘治戊申广西缺右参政以公才望超补之抵任即两广总督军务秦都御史委同陶廉使欧参将等查勘田州土官不法事会征古田等处猺獞兼督军饷所至俱有成效壬子闵都御史□委公与陶欧辈再征古田猺獞各领兵马分四□约同日发兵陶欲先期公闻之谓同哨欧参将曰□当整顿与俱欧欲守约公斥之曰汝不听吾言若陶兵有失事机吾将劾汝矣遂并力进攻果获首级最众惟马总兵马参议一哨失利被害麾下土兵奔迯公急追回抚谕之众又告称绝粮公曰我既在此粮何足忧设法水陆并运军兵万余无苦饥者荆竹岭獞贼千余摽掠断绝行旅公与刘佥事适经其处分守康参将谓曰当由舟行陆路必与贼遇奈何公曰　朝廷设官专谓地方今道路不通三月矣吾辈若再退避道路何时可通耶遂毅然而往贼势果炽乃遣骁勇数百骑前锋继以步兵夹击之公亦亲御戎服鼓舞士气以督其后贼众登山望见人兵壮盛遁去路不复梗矣永福地方有猺属八百余人占据民田镇守副将巳发兵二千驻札将两月计无所出公囚授筭与刘选委洞晓夷情者先行赍文推诚招抚仍耀兵杨威以惧之夷皆退散田乃复总督衙门以其绩奏闻蒙　上给赏彩银牌仍命捕捉前杀总兵参议贼首解京公诣其地几半载设伏出奇生擒六十人械送总督军门发下按察司监候贼穴地迯去司官俱以罪黜而公以丁忧回籍襄事如礼丙辰补江西参政寻升四川右布政使在四川善政□人抚按及两京科道荐章连上古田猺夷复叛都台因奏公向在广西日平贼有功未蒙升赏乞即特加褎奖以励后人赐大红织金云鹤彩衣一袭戊午升陜西左布政使不旬日升都察院右副都御史巡抚大同参赞军务公至大同训练军马修筑墩台措备粮饷抚恤军民纠治权奸搜剔蠧弊风纪振而边境肃然非旧日比矣上疏极言便益地方八事而增守备以专责任演神机以期实用置方田以遏胡骑宽住俸以惜迯官尤八事中之切要者蒙恩锡三品诰命年逢荒旱公遂亲制祷文历数巳罪遍诣应祀神庙恳祈不数日大□沾足白昼星陨朔方堕地有声援据史占知外夷□侵又重阳祭旗焚纸火坠总兵首众军士竞扑灭之是非吉征乃痛加修省严整武备未几虏果大举入寇乃设兵待之总兵居中游击居左参将居右极力抵却三千人无留者其一以三大炮击之虏不敢前镇守太监及总兵等倚恃中贵及世冑不听节制方略以致失律丧师公引咎自归连劾失事人等奉命取公回京听用所奏下□司勘问得实各抵重罪惟太监改调陜西镇守公□先在工部触忤司礼又以边事论及中官其同类忌之朦胧参作回籍闲住名色公论大不平都给事中任良弼等御史张津等累腾荐剡称公才猷素着宜同尚书周经侍郎许进都御史雍泰起用以尽其□不报正德庚午以疾卒年七十尝考一牓而有两同名者必一盛一衰公是牓有两洪汉而徽州字朝宗者名位不□显不但壬辰如永乐乙未有两叶恕宣德庚戌有两王复正统丙辰两李春景泰戊辰两张瑄两刘瑄两杨瑄俱在辛未一科天顺丁丑之王道成化丙戌之徐霖己丑之郑宏甲辰之王溥其在弘□则癸丑曹琼丙辰陈言壬戌鲁铎正德辛未王玺辛巳王朝用而丁丑□三张淮嘉靖丙戌壬辰戊□辛丑四科同名□□□约高节章焕陈善鲜见官□历午相同者然位无宗卑近久惟不媿于心不负其职可□耳若洪公者岂非千百中一二人哉漫及之见古今同姓名录不虗耳 

　　○右副都御史王公珣传（子崇仁崇文崇献崇俭附　郡志） 

　　郡志 
　　王珣字德润曹县人举成化己丑进士授太康知县调繁信阳擢南京四川道监察御史行部苏松时例获盗三百名升四品俸而部中所获至数千人珣按其非实多所平反曰吾不能杀人求进也历湖州府知府升河南参政转本司布政旋升右副都御史廵抚宁夏以宁夏孤悬河北而境土狭小当先守后战因浚贺兰山渠以广屯田遏虏骑边防赖之虏寇花马池深入临巩总兵郭鍧以众寡不敌不敢出战珣曰虏深入获利而还实骄且疲以逸待之胜可必矣战于石沟破之进阶通议大夫无何以疾致仕章再上得驰驿还珣人孝友少时兄琏所抚及考满受荫官其兄子以报之里人称焉卒赐葬祭如法祀于学宫所著有奏稿十卷南野诗稿二卷 
　　崇仁字仲安珣第二子也第正德戊辰进士授工部主事时土木繁兴貂珰竞请托崇仁莅之以正上下肃然盗起兖豫奉诏讨之仁综理诸营器具先事备办兵士无哗迁刑部员外郎毂下狱事多涉权贵皆据法治之出江西佥事宸濠潜蓄异志其妻党素横悉裁以法濠欲中伤之乃饵以重币崇仁辞不受改陜西副使饬兵洮岷时虏酋亦卜剌出没西海因上区画事宜当道不用遂引疾归今祀学宫 
