<!-- { "loadSidebar": true } -->
　　公讳理字伯循陜西三原人恬于仕进唯欲朋□□者称溪田先生初以春秋中弘治戊午乡试再试礼闱未第游太学与吕泾野崔后渠诸公交相切劘而文章德义名震都下高丽使人亦知慕之录其文以归乙丑丧生母庚午又丧父先后哀毁茕然□禫中会检三礼编集成书唯是戊辰辛未皆不预会试安南贡使问礼部主事黄清曰关中马理先生何尚未登仕籍其名重外夷若是至甲戌科复上春官公卿以下咸欲识面四方学者至聚观之乃以诗中式及殿试策问大学衍义公对略曰大学之书乃尧舜禹汤文武之道也传有克明峻德汤之盘铭尧舜帅天下以仁之语氏所衍汉唐宋之事非大学本旨又曰氏所衍止于齐家不知治国平天下皆本于慎独工夫德秀宋儒其所造大率未精以此失代问者之意置二甲授稽勋主事改文选与郎中不合引疾告归者三年戊寅复任值　武庙将南巡公与黄巩诸同志大阙极谏虽受廷杖驾亦遂止未几送母刘淑人还乡乃设教于武安王祠藩臬诸君建嵯峨精舍以居生徒刘卒后寻起转考功郎中丙戌例当考察外官时内阁冢宰各挟私忿欲去广东□□陜西三省提学公乃昌言曰魏校萧鸣凤唐龙今有数人物若欲去此三人请先去理由是获免公之保全善类如此丁亥升南通政赴任过河池见驿丞貌类黄巩者问之乃其弟肇叔开也公即泫然泪下既乃作□□之有六年复见先生面过河池见叔开之句葢公举礼闱寔巩所取生与同官既师事之死后犹依依若此戊子引疾告归辛卯升光禄卿即起公于家故事凡解事百需先关节中官否则留难人甚苦之公至厘革宿弊德望所孚虽中官亦无敢梗者癸巳疏病归林下者十年癸卯复起公南光禄而公年七十一矣引例陈乞乃得赐归即隐于商山书院诸生问道者远近踵集公山巾野服鹤发童颜望而即之飘然仙风道气也如是者又十余年而公始告终呜呼贤人君子代不数人公生国家全盛之时锺河华英灵之气所禀固巳不凡而一时声气相应者又多理学之士宜其直接横渠以泝濂洛世大儒也公尝谓见行可之仕唯孔子可以当之学圣人者当自量力故公每出不一二年即归归必十数年而后起绰绰然于进退之间虽欲磨湼者亦末如之何也 

　　△南京光禄寺卿张衮传（实录） 

　　实录 
　　南京光禄寺卿张衮直隶常州府江阴县人正德十六年进士改翰林院庶吉士授监察御史改翰林院编修与修会典寻充经筵讲官并日讲大学衍义九年秩满升侍读校对累朝宝训实录成升左春坊左谕德晋侍读学士加四品服色掌南京翰林院事迁太常寺卿掌国子监祭酒事坐诸生颁历廷序失仪左迁南京太常寺少卿寻升光禄寺卿致仕嘉靖四十三年三月卒于家　上追念其经筵史局効劳特赐祭一坛给全葬 

　　△南京光禄寺卿南溟敖先生鲲墓志铭（叶向高） 

　　叶向高 
　　吾师敖南溟先生者当万历初御史是时江陵柄国诸台谏多濡足其后引绳批根罕有得免葢十九以江陵败矣其不以江陵败者则必硗硗□□以江陵名者也而吾师江陵门下士容与其间不亢不随世莫能议涉孟门太行之途而无倾辀夫楫之患于乎岂不难哉方先生以孝廉入成均江陵时司业试先生第一大嗟赏之引知巳比同朝自旅见外无私造谒按闽而举其所嫌若习太史蔡比部不少却顾江陵亦不忤也江陵没而先生由御史大理丞晋少卿再晋南京光禄卿方向用而先生没矣先生名鲲字化甫别号南溟临江新喻人其得姓自楚若敖氏后散处四方其在江右显者累累而先生曾大父资详大父审和又维琛皆隐德不仕维琛以先生贵赠监察御史配赠孺人黄氏年五十举先生众咸异之先生少即警敏凝重善属文伯兄大参蒙泉公中丞梅坡公咸赏识之弱冠补弟子员试辄高等戊午举于乡监试徐公叹曰兹卷文醇而字楷无一画苟必端人也三上春官不第至戊辰乃第授松江府推官故相国徐文贞公亟以老成练达称先生无何丁赠公艰归补怀庆所至持平恕不尚钩摘人咸德之部使者屡以最荐召入拜御史奉命按长芦盐课长芦分部最广弊窦最多先生按行稽察夙蠧一清比代去所修交游缙绅馈问视故事一切减杀诸同事者皆以难巳复按福建按顺天岁己卯福建乡试士先生实监临之百凡慎毖每卷必竟阅亲品题榜中官词林者今巳四人而向高其一也顺天在辇毂下事多掣肘先生持大体无所挠屈贵戚惮之不敢以私干太宰某公以私人嘱列荐剡先生不听太宰败先生亦不以语人也其介特有执又不近名大率类此生平坦易无城府与人油油然即舆隶亦不轻詈见之者皆以可亲三按剧郡士民望见輶车辄欢然喜其来乃先生固未尝有更张创建求赫赫功其下吏奉约束甚谨无敢欺负而先生亦未尝峻其威棱以抟击能不肃而成不严而治不言而成蹊其先生谓哉没而学使者采公论祀之学宫生嘉靖庚寅九月卒万历丙戌八月得年五十有七 

　　焦太史编辑国朝献征录卷之七十一终 

　　●焦太史编辑国朝献征录卷之七十二 

　　太仆寺 
　　南京太仆寺 

　　◆太仆寺 

　　卿 
　　少卿 
　　寺丞 

　　○卿 

　　太仆寺卿朱守仁传（实录） 
　　太仆寺卿杨砥传（实录） 
　　太仆寺卿赵昱传（实录） 
　　太仆寺卿张谏传（实录） 
　　太仆寺卿张公谏传（陈镐） 
　　太仆寺卿韩公定墓志（周洪谟） 
　　太仆寺卿吴公谷神道碑（吴宽） 
　　太仆寺卿宋琮传（实录） 
　　太仆寺卿沙溪孙公绪神道碑（王崇庆） 
　　太仆寺卿李赞传（郡志） 
　　太仆寺卿邵锐传（实录） 
　　太仆寺卿曾公直墓志（罗洪□） 
　　太仆寺卿蜀冈盛先生仪传（崔桐） 
　　太仆寺卿毛公渠墓志铭（徐阶） 
　　大仆寺卿李公舜臣墓志（李开先） 
　　太仆寺卿继山王鉴神道碑（王弘诲） 

　　△太仆寺卿朱守仁传（实录） 

　　实录 
　　朱守仁字符夫直隶徐州人幼有大志好读书落落自豪视辈行山然罕所推接元末兵起江淮鼎沸□州辟累献奇谋破羣盗历官至枢密同知守舒城□辰王师攻庐州守仁知天命有在举城附大将徐达陛见　太祖嘉其朴茂无华授中书断事乙巳以□州初附命知郡事值邵治新设疮痍未瘳守仁禔身廉洁抚字有方始终恢廓无畦畛民多德之洪武二年征拜工部侍郎越二年代安然本部尚书寻改北平行省参政又以馈饷不继谪苍梧知县九年进知容州寻改知高唐州俱有善政十年以干治闻起四川布政使时全蜀甫定奸伏徼九易煽守仁威令简严锢酷吏惩无良郡邑化之争以惠利显未及一考以疾致仕十五年云南平改威楚开南等路宣抚司楚雄府　上念汉僰杂处非得老成持重者不足以镇之□起知府事至则招集流栘授以田土□民贫富均赋徭役无偏累又肇建学校随才曲成有□□不驯者惩以汉法历九载境内大治及□□□朝□郡保留不获垂涕而送之二十三年廷是□监牧口蕃　太祖留心马政以守仁旧臣练达特拜太□等卿首奏准都督府等衙门各立草场俱于□北□□滁州等处牧放马匹所辖十四监九十八□克举职□息日盛屡荷赏赉有所献纳无不俞受　上诏省天下寺观惟龙泉寺以守仁奏准留二僧□守□□□遵守至今二十七年听致仕永乐二年□□□京遇疾卒 

　　△太仆寺卿杨砥传（实录） 

　　实录 
　　杨砥字大用山西泽州人洪武甲戌进士授行人司右司副上疏言汉扬雄仕莽大夫剧秦美新之论取讥万世董仲舒三策及正谊明道之言足以扶□世教今孔子庙从祀有雄而无仲舒臣愚以退雄进仲舒庶合万世公论　太祖皇帝从之升湖广左参议建文时遣李景隆等政围北平城砥上言帝尧之德始于亲九族今当务惇睦不宜加兵自翦其附枝附枝尽而根本蹷矣齐黄辈所忌斥罢之　上即位起鸿胪寺卿丧父庐墓侧者三年服阕升礼部左侍郎坐巡河渠失职降工部主事改礼部永乐十年命简阅北京郡县马匹升太仆寺卿明年兼苑马寺卿砥率厉僚属凡孳牧之法与民之利病悉条奏行之马大藩息母丧赐钞千锭命护丧归葬哀毁致疾未至家而卒时十六年三月　上悼惜之遣官赐祭砥刚介勤敏居官有操守其孝行尤人所称云 

　　△太仆寺卿赵昱传（实录） 

　　实录 
　　赵昱交趾人以归顺太学生授光禄寺署正历升兵部员外郎太仆寺少卿景泰五年升卿成化三年七月以年老乞致仕许之昱自陈远人无所于归乞赐常禄得给卿禄之半昱历官四十余年勤慎寡过颇好清致居京师至十三年卒赐祭葬如例 

　　△太仆寺卿张谏传（实录） 

　　实录 
　　张谏字盂弼应天府句容县人先世谪戌贵州之□水谏由进士授行人擢监察御史景泰中提督北畿学校天顺丁丑调官南京寻升河南按察司副使甲申召顺天府尹累上疏请减征料以苏民困成化丙戌与巡按御史黄王木互相奏讦遂俱降职谏山东莱州府知府王木浙江常山县丞谏居莱二年有治迹复召太仆寺卿成化七年五月于官赐葬祭如例谏人矜持详雅而笃于孝道历官中外勤于□务克举厥职时论多之 

　　△太仆寺卿张公谏传（陈镐） 

　　陈镐 
　　张谏字孟弼句容人洪武初园产嘉瓜祖榖宾献□高庙亲之赞大臣宋濂颂无何以弟榖恭得罪家崇山再徙赤水谏自幼慷慨有大志诣蜀从长史刘仲珩学刘忠愍公奉使至蜀一见知伟器日与讲论大有进益宣德乙卯以礼经魁云南乡试正统己未登进士授行人丁内艰归庐于墓所三年服阕巡四年茶掌禁行陜蕃丧礼还朝授福建道监察御史戊辰督理福建银课时寇攘初平民物凋□□党间发设策抚捕一方以宁景泰辛宋监礼闱壬申考满推恩乞省父巳山先生于家明年巳山卒□□庐于墓所三人朝夕悲号芝产墓傍人以孝感所致丙子服阕奉敕提督北直隶学校训迪有方士风丕变天顺丁丑例罢提学官乞调南京牧云南道明年升河南副使巡历南阳诸郡督屯田修河岸所至有声辛巳秋河溢汴城坏盗贼乘时侵掠亲率民兵掩捕悉寘于法成化改元召顺天府尹风力峻整诗谒不行屡疏减免买办差科小民赖之自以多忤于时上疏自劾乞归不许丙戌与巡按御史黄瑮讦奏出守莱州时久早祈雨辄应新郡学及东莱祠政声藉甚戊子召太仆寺卿尽心职务权近售马求善价者一无所许辛卯春以疾卒青溪倪公之立傅□其光宗显亲之孝有志必成强毅敢之勇有行□□忠义许国之诚至老而弗渝至于今子孙克成其家学□ 

　　△太仆寺卿韩公定墓志（周洪谟） 

　　周洪谟 
