<!-- { "loadSidebar": true } -->
　　公讳伟字世奇别号毅斋其先出山西平阳府翼城县代有显者永乐初曾大父政从　文皇帝靖难军占籍顺天府之漷县遂漷人大父冈父玉俱以公贵赠武清侯母某氏赠夫人公生有异质童时与羣儿嬉里中偶羽衣道士过其前惊眄语人曰此男骨相奇伟异日当大贵位极人臣宜善视之大父闻其语独喜抚爱异于诸孙常摩其顶曰闻先人言吾上世累德几数百年后当大发岂在兹乎遂命其名曰伟从羽衣之言也公家故饶比长受室家渐落人或讶羽衣言大谬嘉靖丙午春公夜梦空中云五色承辇旌幢鼓吹导之下直达寝所惊寤仓皇揽衣起犹隐隐若车骑纷纶状邻舍多与闻者不解何祥其冬十一月　圣母慈圣宣文明肃皇太后降里中异香弥旬不散司候言后星见燕分直帝城东南其地女家多喜自负莫能当之者庚戌秋虏闯近郊畿辅戒严公始携家入京居数岁　圣母俪　庄皇帝裕邸癸亥诞今　上公乃悟羽衣言与向所梦悉征客有贺公者公辄逊谢此宗社之庆也岂臣下所敢徼福隆庆改元　庄皇帝推恩戚里授公锦衣卫都指挥佥事壬申册立今　上东宫加公中军都督府都督同知是年　上嗣登大宝尊　两宫圣母皇太后晋公爵武清伯追赠三代岁食禄千石赐乘肩舆寻以昭陵工完及朝宗桥成益禄百五十石戊寅大昏礼成推尊上　两宫圣母徽号恩又益禄百石壬午皇子生晋公爵武清侯仍给三代诰命官两子皆都督公蒙受恩眷宠荣无与比而小心畏慎终始如一凡　圣驾祀南北郊若诣山陵及幸学耕籍必命公居守公昼夜部署宿卫士巡警不少懈数奉遣命告祭太庙及恭请　高皇帝神主配圜丘必斋居熏沐而后将事一登降陟趋咸质诸礼与士大夫处无崇卑务折节恭敬然未尝相干以私以是缙绅益雅重之多与之游先后蒙被恩泽所赐第宅庄田金币宝镪之类种种羡溢而自奉甚约凡狗马声伎珍绮玩好之具泊然一无所嗜朔望一食蔬素每晨起衣冠拜天毕即望阙遥叩岁时伏腊辄建醮诸寺观　圣母今　上祝厘以常暇日训敕诸子惓惓以骄奢戒岁入租庑下辄指示诸子此颗粒皆出国恩宜共惜祀　无溢费又揭　圣母所赐谦谨持盈宝翰于庭语诸子曰懿训昭然尔辈所宜恪守不可使后日谓外宗恣横自吾门始以上亏　圣母之德覆车在前深可鉴也诸子奉教命循循一轨于礼度下至仆御亦皆敛迹市里无敢纵者又性慈祥讳言人过人有善称誉若不容口闻人疾若恻然怜之甚于巳身尝手调七剂济人贫不能葬者给之棺槥岁不下数百他所施舍赈恤多不可纪忽遘疾以万历癸未十二月十三日卒距生正德庚午正月十八日享年七十有四讣闻　圣母与　上震悼无巳辍朝一日赙赠加等赐谕祭二十坛敕有司治葬赠太傅安国公谥庄简尤异数云配王氏封夫人子男三长文全次文贵并中军都督府左都督文全妇田氏继吴氏文贵妇俞氏并封一品夫人次进御马监太监次女适平江伯陈公王谟子锦衣卫正千户胤征孙男四诚铭诚金戊诚矿诚锡孙女八长适左都督朱公希孝孙锦衣卫指挥同知应梅余幼文全等卜以今年月日奉公柩葬于阜城关八里庄赐地墨衰过某列公行事呜咽请状某与同里习知公谨厚谦挹无戚里富贵态其所称述皆不虚遂□□□语状备巨公采择 

　　焦太史编辑国朝献征录卷之三 

　　●焦太史编辑国朝献征录卷之四 

　　驸马都尉 

　　◆驸马都尉 

　　驸马都尉右柱国曹国公李贞 
　　驸马都尉梅公传（郑晓） 
　　骠骑将军驸马都尉中都留守司正留守武昌黄公传（国史实录） 
　　驸马都尉郭公圹志（方孝孺） 
　　驸马都尉富阳侯李让 
　　驸马都尉赵辉 
　　驸马都尉石璟 
　　驸马都尉周德章传（崔铣） 
　　驸马都尉樊大振传（崔铣） 
　　驸马都尉栢冈林公墓志铭（毛澄） 
　　特进光禄大夫柱国太傅兼太子太傅驸马都尉掌宗人府事京山侯左柱国谥荣恭崔公神道碑（严嵩） 

　　○驸马都尉右柱国曹国公李贞 

　　贞世居泗州旴日台县后徙临淮之东乡性孝友敦约谦谨尚皇姊长公主元季中原鼎沸贞见里人有广其田宅厚自封殖者辄叹曰此何时也乃欲富家翁耶遂捐家赀椎牛豖具酒食会乡里约守望相助居无何乱兵入境时淮东犹元守贞挈家避地淮东久之闻　上在滁阳乃携其幼子文忠西奔出入乱兵中草食露宿几不能存活日夜吁天冀保完父子逾一月始达滁阳见　上时甲午冬十有二月也上见之大喜衣食供具之甚厚贞父子自庆幸曰吾与汝脱离祸乱得至于此可谓再生矣况又得所依恩幸之厚其何以报文忠时年十六沉毅有勇智　上甚爱之曰吾甥犹吾子也教养之备至命从征讨岁戊戌天兵下严衢婺处诸郡命文忠开阃于严州以经略郡县之未附者贞自金陵往就养乙巳张士诚遣其部将由乌石山犯严州及诸曁经两月不解严人大怒贞心自不安乃权掌军务令文忠引兵击败之六日而还人赖以安丙午　上大发兵平两□命文忠以所部兵水陆并进取杭州贞复权掌军□兵出桐庐俘其守关之卒送居严州俘卒至严见城中劲兵悉出阴有叛志贞觉之因飨其众至醉悉擒之送于京师　上甚喜文忠兵所向无弗下者杭州平留文忠镇守贞复来就养又明年洪武元年　上即皇帝位封贞恩亲侯初贞将避兵淮东而皇姊薨权厝里中及是　上念之不巳追封孝亲公主勑有司具丧礼还葬于先陇贞时在杭　上思见贞形于梦寐时遣中使问起居三年　上欲朝夕见贞赐第于内城西偏召贞就第加特进荣禄太夫驸马都尉右柱国曹国公追封孝亲公主曹国长公主贞年近七十既就第勑兔朝常赞拜不名　上幸其第锡宴皇太子诸王亦常往存问贞局蹐不自安但以手拊心曰恩义深重言莫能报是时北方既平余众遁走沙漠五年　上命将出师殄之授文忠征虏左副将军以行师出岭北遇五月捷音未至　上颇以忧召贞入便殿谕意贞进曰天生圣人承中华之运陛下洪福齐天海内尽归职方彼元氏区区余孽假息沙漠不足忧也捷音行且至矣愿勿劳　圣虑未几文忠果奏凯而还车驾复幸贞第锡宴欢甚贞以表谢辞禄赐表曰臣伏蒙　圣恩以孝亲公主之亲宠赐府第自揆何能叨荣至此臣生长田畴弗勤稼穑惟知食力何望显融初年特蒙　仁祖皇帝不以臣之庸愚俾居子壻之列久在侍下抚教之恩思之无穷报之罔极继而中原兵起室家无存独携幼子避难他方寄迹于豸寸狼之区奔走于荆棘之地命危朝露岂意生全钦惟　陛下兴师仗义应天顺人握干符而兴帝业奋神武而拯黔黎四海归心羣雄率服臣之父子幸遇　圣明脱涂泥于袵席济垂绝而更生收养掖庭待以肺腑臣之幼子文忠蒙然童穉承再造之恩扶树教育俾能成立指授神筭镇守边陲未効纤毫以禆圣治是犹萤爝之光依于日月蚊蚋之响附于雷霆以致武功之成亦预分封之例禄食一品位列上公下至愚騃小孙景隆亦叨职于侍卫衣冠焜耀于三世恩泽滂沛于一门揆今食禄之家未有过于臣者缅思往时之艰苦岂意今日之荣华尺寸丝毫莫非　帝力陛下怜臣之老赐以免朝悯臣之愚待以殊礼屡蒙车驾之幸临时沐皇储之眷顾宠锡每颁于天府爵禄复厚于子孙恩意之隆言辞莫罄方今朝廷清明法度具举官不虚设禄无幸食臣每存知足之戒恒切盈满之惧臣之俸禄在所当辞伏望　圣聪俯察微忱准臣所请庶几情悃之获伸稍逭素餐之深愧臣自怜衰晚补报无由伏愿　陛下寿同天地宗社尊安谷绵福祚之长永乐太平之治葢贞以国家念子虽在侧有晨昏之奉不以喜或奉命征伐四方久劳于外亦不以忧其笃于忠君至此是年春三月文忠扈从秦王晋王之国至六月还仅五日贞得疾忽不能言　上闻大惊即幸其第闻疾上执贞手问曰还识朕否贞仰笑以对　上洒泣呜咽不能止有顷　上还宫中使相继问遗至是薨年七十有六　上震悼辍视朝三日车驾临奠追封陇西王谥恭献十有二月庚申葬于旰日台县灵迹乡斗光山之原从长宫主兆发引之日车驾复往望哭于西城楼长公主性至孝未下嫁时事父母善承旨意甚钟爱既嫁助贞治家尤极勤俭事姑舅恭顺好修善行平居鲜食荤肉夜则礼北斗日以常前贞二十八年薨临薨之时神识不乱端坐而逝贞继配陈氏封淑德夫人贞笃于孝敬太夫人性严贞微忤其意辄加叱责贞尝侍食值太夫人怒投其食器于地贞徐拾之食如初恭敬愈至有弟四人父既没求分财异居贞语之曰父没而母在苟分财异居老母得无不可于意乎先人田庐俱候老母百岁后随所欲取之吾不较也诸弟皆愧服及贵显姻族有流寓外方者必请于　上而收之尝言人之生世贫贱富贵当不改所守一旦富贵而忘贫贱君子不也平生衣取适体食惟适口　上不时赐衣币必缉之虽一带币亦必藏以待用或奉养太丰辄不自安召子孙集于前恳恳言未遇时事以晓之曰吾家素凉薄叨沐　上恩以至于此虽日日美食盛馔何患不继然奢靡之事吾性素不喜也今　上方以勤俭化天下吾戚里之长苟奢靡何以劝率家人汝曹念之其俭约葢本于所性云  

　　○驸马都尉梅公传（郑晓） 

　　郑晓 
　　梅公殷归德人汝南侯思祖从子洪武十一年尚宁国公主驸马都尉恭谨有谋能骑射诸驸马中高皇尤爱公尝受密命辅建文君靖难兵起公克总兵官镇守淮安悉心防御　文皇假道公割使人耳鼻口授词答　文皇曰留汝口与殿下言君父恩义　文皇竟不得道淮安乃渡泗水破旴日台出六合至京师即帝位公尚拥重兵淮上　上遣公主招公公主啮指血书付李中使至公得书恸哭问建文君所在中使曰去矣公曰君存与存君亡与亡吾姑忍俟之乃还京见　上上曰驸马劳苦曰劳而无功永乐二年冬都御史陈瑛言公招藏亡命私匿胡人与女秀才刘氏朋邪诅詋几得罪明年冬入朝公雠家都督谭深指挥赵曦令人挤公死笪桥下曦又诬公自投水死都督许成发其事　上怒罪深曦二人对曰此　上命也柰何杀臣　上大怒立命力士持金落二人齿斩之谥公荣定初公主谓　上果杀殷牵衣大哭问驸马安在　上笑曰公主踪迹贼无自苦公主谨护二子顺昌景福上以顺昌中府都督景福旗手卫指挥佥事赐手书二甥曰朕不念尔母尔安得至今日二甥后改孝陵卫指挥使宣德中□世袭孙纯举进士中都副留守或曰公主尝贻书阻靖难兵　文皇不答兵至淮北与公主书言兴师不得巳故令迁居太平门外勿罹兵祸公主亦不答公主　高皇后长女后二女次适欧阳伦伦犯茶马禁死 
【 吾学编】 
　　国初李曹公掌国子梅都尉摄山东学政皆一时文武才 

　　○骠骑将军驸马都尉中都留守司正留守武昌黄公传（国史实录） 

　　国史实录 
