<!-- { "loadSidebar": true } -->
　　郑子少谷继之氏讳善夫世居南湖闽大乡聚代多显者皆其族产独郑子结庵就贤劬诎今学贤者殊振绝也尝诵曰坠道非时也萎儒与世靡视古太峻脆志以降其趋吾固疾学之不变果恳学十年反之古孝庙乙丑岁年二十一第进士正德改元纂修苏松常镇实录成随继居内外艰积六年起铨户部主事出理浒市关机阑不败名商人利之称其能废私也　武皇初赫柄中官郑子善卦时叹曰大丈夫当龙皇于世退见无骫枉我志力告得请乃筑少谷草堂于金鳌峰作迟清亭俟天下之清交与鲜绝岩居六载正德才三年有司劝驾起夺其疾改礼部祠祭清吏司主事十四年转本司署员外郎三载考绩推恩父母如其官居礼部握兰逮礼宗伯咸贤其文能秩相也是年三月　武皇将南狩赍谋诸寮采曰驾未发谏之可绝否吾股肱何劝吏兵刑诸曹郎中黄巩等若干人同伏跪于阙门疏恻切指斥嬖臣江彬及中官辈浊乱天下怒犯之　武皇杖之阙下死者贬者落籍于民者有差既南狩郑子切告未得明年釴至京师之馆焉谈画时事曰天子何可计哉古云曙戒勿怠后穉逢殃吾胡可弗归遂过浙山人孙一元太初死走道场山中哭之孰治丧事毕游越山水至逾八月旋闽居湖上一多病必满时月间巳必往佳山水游或悯其羸告之癖曰吾少谷静中不留求佳突吾思耳益夸严云江南北山水毕受吾杖履之嘉靖改元以都御史周季凤御史汪王朋荐起南京刑部郎中寻转吏部验封司至建健眷武夷游值风雪肤理弗密以病病旦依依不休其游至弗支强舆病归归二日不禄及归巳弥留人意所丰藏郑子云请诸君劳苦少休少谷可以存神明晚与诀力手书授高瀫传汝舟二子曰修身俟死吾今更复奚憾诗文妻子付托高传二弟经理其寄延平遗书皆如云乃启手足以游岁癸未腊晦前二日周身与棺瀫与汝舟治也后发笥皆寠寠乡人始骇发郑子之贫士知贤郑子能有道其官嗟夫财利者世不学皆能者嗜之俗殉痼厚间然曰居官必多得财故有道者虽亲且惑见乡人夫方冉方冉仁义向以破愚利固善昏世禽鹿视肉如郑子者能居道□夫观郑子婚嫁七弟妹赀业皆其推与孀者瞻之田令以完婺节葬母属二十二人其治身严冲澹高絜求象其道于家国谁昔曰任重者身也途畏者口也致远者道也邪行亡乎体违□不□口道可要诸远矣寡交多亲忠信则交庆其言□乎郑子蹈言今征见之实完固以沛誉众固称少谷先生云计传至者咸哀涕葢悯贤者弗长世没时年三十九益可哀夫葬事纤悉皆福州太守污文盛少守陈镧□先生功德也二先生郑子至友孤鸣悟少保孤恤亡郑子知德于幽寘创见友迫叔世可兴起矣墓在怀安西郊外梅亭山山旁诸达汪先生念口碑可世垂以章显贤者云迁前室安人袁氏合隧遗言有二子求不累其托郑子生成化己巳十一月二十日也论曰郑子博学而能反之者也吾观少谷子道论子通经世要谈悠哉言乎大旨郁然可观其槩之正而巳探其要本忠信成节则非绣言观交际编及余居京师与游者尽海内名氏其志念深常有以自下故皆以道相胶漆孔子云□焉取斯易曰同明相照同类相求云从龙风从□□夫短长名位君子何可论之 

　　焦太史编辑国朝献征录卷之二十七终 

　　●焦太史编辑国朝献征录卷之二十八 

　　户部一（尚书一） 

　　◆尚书一 

　　户部尚书赵勉传（廖道南） 
　　尚书郁公新神道碑（解缙） 
　　户部尚书王公钝传（朱睦木挈） 
　　夏忠靖公原吉传（丘浚） 
　　又夏原吉传录（王鏊） 
　　赠汤阳伯谥忠襄郭公资神道碑（杨荣） 
　　资善大夫户部尚书素轩古公朴神道□（杨士奇） 
　　资政大夫户部尚书棠邑郭公敦墓志铭（杨士奇） 
　　资善大夫户部尚书李公昶墓志（杨荣） 
　　金荣襄公濂传（萧镃） 
　　户部尚书王佐传 
　　户部尚书张公凤传 
　　户部尚书李敏传 
　　户部尚书沈固传 
　　户部尚书年公富传 
　　户部尚书张睿传 
　　资德大夫正治上卿太子少保户部尚书赠少保谥恭襄马公昂墓志（刘珝） 
　　户部尚书杨公鼎传（黄佐） 
　　户部尚书翁公世资墓铭（周洪谟） 
　　乐禄大夫太子少保户部尚书涿鹿殷公谦墓志铭（张升） 
　　荣禄大夫户部尚书隆庆李公衍神道碑（徐溥） 
　　户部尚书刘昭传 
　　资政大夫户部尚书赠太子少保谥恭靖李公敏传（张良知） 
　　户部尚书赠太子太保叶公淇传（潘埙） 
　　户部尚书佀锺传 
　　资善大夫户部尚书赠太子少保谥襄毅秦公纮传（袁袠） 

　　○户部尚书赵勉传（廖道南） 

　　廖道南 
　　赵勉夷陵人初国子生与钱塘沈溍山东侯庸吉安张衡同登洪武乙丑进士勉历事工部审刑司左详议十九年试大理寺左寺丞擢大理卿二十一年陟刑部右侍郎是年五月戊寅　上谕勉及茹瑺曰朕思天下将校军士月给俸粮旧取之仓庾今将民间岁租给与庶官无出纳之劳民免耗损之患卿等　朕议之着令二十二年二月癸卯拜户部尚书锡之　诰曰昔君天下者首建仓廪府库备粮储藏金帛以待军国之需故必设官以司之是故　天子富有四海所以履满盈示儆戒也苟使奸臣在侧不问民之艰苦动以悦　君则事隳矣若贤臣必欲致　君当敷奏府库之储乃民之膏脂母使妄费谨其出纳民无横敛　国有常经大道彰　君德美矣朕于是职必惟其人今特　命尔勉户部尚书于乎量入出母扰于民至公无私永怀　朕命二十二年五月壬子　上谕勉曰务农重榖　王政所先故三年耕余一年食九年耕余三年良虽岁或不登民无饥色以储蓄有素故也　朕屡敕有司课农桑储蓄未备一遇水旱民既饥困兹欲置仓廪于中原岁丰则给价籴榖凶则赈贫煦孤庶使民得足食野无饿莩尔其行之二十四年正月戊申勉奏都督张铨巳封永定侯宜给其禄赐松江官田从之二十五年闰十二月坐赃法当死刘三吾以勉壻自陈其罪并褫其爵 
　　史南曰臣读国史始知勉受　高皇之知观其　诏谕诸篇惓惓以恤民节财意视文景免租轸恻部国者何恳复也乃勉亦不克终岂君臣相遇自古难哉 

　　○尚书郁公新神道碑（解缙） 

　　解缙 
　　国朝复先王之典礼所以付任才能用长旧典裁成辅相以全天下之士保其初终恩兼新故大小之臣咸称职业班班有可称道者岂惟天佑国家而赐之以多贤亦国家深仁厚泽有以积累克称天心也呜呼岂不盛哉乃洪武戊辰岁予以年少擢进士中书舍人直翰林日侍讲华葢殿中时时引选官居前讲官不避即顾问可否辄以对一日见凤阳郁公于侪众中资貌环伟音吐洪畅威仪整齐知心异之上果赐名新即命户部度支主事支掌内帑赐予内直所与文渊阁相迩也会尝与之议论练达经历久相善也未几公升北平部郎中先是户部其属有四岁分十二故有是命进阶奉议大夫二十四年超授嘉议大夫户部右侍郎每奏事廷中　玉音顾问天下地理阴阳户口漕运之数民间利害无巨细皆向应无所遗谬在廷之臣莫不以难以顾谦退每事咨度其属能者未尝以精敏自多名位白高人又莫不以难及考满遂升尚书益宽大得体不琐屑授资善大夫丧母归葬凤阳宾客至者数郡葢公平生慷慨急于义饶财而好施尊礼儒生雅志喜交游不冷热变亲威有急患难不避治家有法综理微密而不伤于繁虽国家能曲成人才如公之才亦可谓难能者也今永乐三年八月五日公卒于官　上赐棺敛祭之素服辍朝一日士大夫咸以荣 

　　○户部尚书王公钝传（朱睦木挈） 

　　朱睦木挈 
　　王钝字士鲁太康人也至正间举进士授猗氏县尹元亡隐居教授河津洪武六年征至京师奏对称旨除礼部主事迁吏部总部郎中出福建左参议转右参政麓川回迁浙江左布政使期月以母丧去诏征诣阙谕之曰浙江非卿不可治襄事后勉起就任以副倚注之怀命礼部厚加赙赠钝恳请终制不许在浙先后十年四境晏然当是时　太祖宵旰图治藩宪重臣能胜任而久于其职者惟钝与云南布政使张紞　太祖尝称于朝以劝庶僚革除间召紞吏部尚书召钝户部尚书又明年靖难兵至钝潜出城欲亡逻卒所执　文皇即位召紞与钝谕曰卿二人久事　先皇习知典故今皆老矣其解职务月给尚书半俸居京师视时政有戾旧制并向朕直言之无隐庶称厚望老成之意巳而紞自经于部之后堂钝承制廵视北畿山东事竣乞骸骨　上命以布政致仕钝既归郁郁不乐遂卒所著有野庄集六卷刻于家 

　　○夏忠靖公原吉传（丘浚） 

　　丘浚 
