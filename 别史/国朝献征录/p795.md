<!-- { "loadSidebar": true } -->
　　南澧者用世才也诸所履历底有成绩其有椑于治无右于修复海运之功然其忌于人而弃于时者皆坐是余故详焉始南澧由御史晋山东按察副使巡察海道谓其政莫先于海运者其议曰　国家定鼎上游漕运重会通河建万世之通利海运备一时之权宜二者可相须而不可偏废也承安习故似若不急思患豫防顾不首务哉弭节之日备阅图志延问耆老乃得元人之故道以及胶莱之新河叹曰嗟乎海运之方我知之矣夫自安东放舟遵海而行灵山峙其西浮山劳山介其东薛岛陈岛石礁林立横浮海中险阻难越故元人放洋自三少以达登州西北至于海仓又北浮于渤海始达于直沽避此险也然牵挽之劳虽节而漂溺之患亦多故丘文庄有说闻者惑焉以余观之夫自薛岛之西马濠其涯胶之麻湾北新河又北掖之海仓其地里至仅三百耳若径于此诸险皆脱元人常治此道遇石而止今若因地工凿马濠以抵麻湾浚新河以趋海仓良便乃以事宜请于制使闻于朝廷议于司空皆报曰可檄下从事议者纷然南澧直任不谢□言曰天下无不可举之事亦无不可成之功民可□乐成难与图始苟能足国裕民吾负谤奚恤于是择吏授规诹日即事誓告灵神督戒有众斤斧肆力火烈具举马濠之石焚如而烬海水流汇麻湾以通河渠奏工矣计其言十有四里其广八寻有奇其深半之于是江淮之舟达于胶莱官不费财民不知劳公私赖焉计其经始及于底绩凡三阅月耳土人德之立石颂功巳而复事新河之役浚淤夷险立防之蓄泄浮梁以济渡设吏以司守规画垂成即有山西之命于时制使疏请众庶挽留不报而去河工由之中废论者惜之先时工作寮友有不协者移书纷更南沣举措不问其人衔之逮其居忧于家乃嗾言者诬以妄兴海运迄无成功疏奏报罢南沣复叹曰嗟呼事之成败在天人之出处有命吾何庸心哉然海运必当复万全之谋必不可忽吾死不敢易此念也更着说以告世人噫其亦见定而守固者欤既数年台谏论荐休废首列南沣亦以海道被谗而言是公论之不没也南沣筮仕御史分曹南台持宪不阿论奏不诡其请释大礼诸□臣及论罢南郡添设镇守三疏尤人所称说初使山西清理军伍稽察按牍究心所事即行阵充足淹弊厘革其再按山西也时值荐饥且罹虏患下车即请帑施赈民籍以生乃其周边方之处置而武备修急学校之教养而士风振别部吏之臧否而官常饬严守庾会计而钱榖裕诸所设施宪度斩斩其决晋藩袭封之疑以杜争端升潞安州治府以弭宿思尤人所推论者总其先后论皆经国远猷裕民至计若崇圣学设总制绳黄内侍之违法劾席尚书之庇私紏常都御史之怠事参郭武定之侈僭种种多故海内想望其风采详载家传志不悉云按王氏之先□于渭南苍头镇讳舜卿者选守文武陵寝徙居毕□原下遂咸阳人有讳瑶者　国初官寮然皆谱牒无考不可论其世次至讳十者生子士荣士荣生整整生才初授散官封文林郎江西道监察御史加赠中宪大夫山东按察司副使配岳氏封孺人加赠恭人其子即南沣也□献字惟臣以居沣渭之汭自号南沣 

　　○山西布政使司右参政栗公祁墓志铭（于慎行） 

　　于慎行 
　　东岩栗公者讳祁字子登世山东夏津人大父以上隐德不显父节邑诸生以公贵赠户部郎中母萧封太宜人太宜人之赋栢舟年甫二十有二公盖生三岁而孤也稍长就外傅文日有声烨然名士嘉靖辛酉举于乡明年壬戌第进士授徽州府推官徽俗故黠好气闾里小不相下辄聚徒格鬬或有所杀伤人投诸水火则诣吏讼常十余年不决吏甚苦之公察其情谓此难以法弹治顾常好语三覆勤譬之民反输写心腹有所感动老吏囓指悚服乙丑擢南京户部主事搉税杭州杭州物力华侈号金穴公益以清操自矢月俸之外鱼盐蔬米无私毫毛越中士大夫皆慕而歌诵之巳擢本部郎中满考诣阙隆庆辛未以望拜湖州府知府下车即移记与吏民约太守天子牧养百姓轻徭平赋相与休息不多条教以淆其耳目令长以下皆体此意守湖三年政和役简民无扰焉决狱惟务平反不喜以微巧文中人曰吾民父母柰何挠三尺法以罔赤子然至豪舞文吏铢两之奸又无不立发矣郡海水灾民大□亟谒部使上书蠲其十之二三又漕卒故代他卫□十余艘请还其籍军困以纾往郡多钱榖若贾人榷会岁致羡金若干筦库费公悉谢罢之湖人颂公至不容口尚书潘公每人言吾自儿时至今所见贤大守无如栗公矣乙亥擢山西按察副使备兵怀隆去郡父老夹车毂泣送不下千人怀隆者在上谷渔阳间号当路塞东南护陵寝自虏款关少烽燧然治兵者常重其选非□识练习不使往故以属公至则大修筑边公行视故亭障徒取文具雨至辄坏乃躬立畚锸间劳苦吏士所筑殊险固称雄又以其暇秣马训兵修屯庀具士毋敢解甲以嬉军中有讼不甚裁以文法惟笞而遣之曰塞卒困极矣日负土石操戈寝所入不盈庾慊慊苦饥一传爰书即三月廪立尽使当虏柰何以故所居塞整办过于他道吏士戴之居三年贡市告成有诏赐白金文币即拜山西参政两台交章荐公大臣阅边还报称公可大用而廷中议遂以公开府北边矣一旦构小疾即不起惜哉公人丰颐重厚举止雍容美文词平恕不苛驭下取宽简而持巳独严所至有廉名自筮仕往来踪迹多在江左每归北惟图书数卷尝自称曰今□试右职率务积槖装子孙计多藏厚亡反受其殃或喜□玩好不惜千金购之至以贾怨不肖子持之曾不博一饱徒人指笑何益嗟乎有味哉是言足知公平生矣公生嘉靖丁酉卒万历戊寅得年四十二岁 

　　◆参议 

　　山西左参议黄公常祖志铭（彭韶） 
　　山西布政司左参王公璠墓表（邵□） 
　　山西右参议李景繁传（朱睦木挈） 
　　胡参议琮传（文征明） 
　　山西布政使司左参议韩公邦靖墓志铭（王九思） 

　　○山西左参议黄公常祖志铭（彭韶） 

　　彭韶 
　　正统末韶入郡学获见前辈风致及其时礼俗大槩老成朴素远浮薄耻言人过居室服用多因仍旧故婚姻交际略备仪文而已安识骄侈而以相讪相怼哉郡志所谓俗几邹鲁实于缙绅故老有赖焉时若会元陈公舜用郡守方公庭训郑公季述及澹轩黄公四五人皆朝野巨望黄公于居室终身不木臿一椽尤旧俗系重柰不数年前辈沦谢素风渐微似闻后生耳濡目染去俭入奢君子每之慨叹若公遗行安可不传示于后人哉公讳常祖字邦经先世居涵江簪缨济美闽大族曾祖林元涵江书院山长祖佛不仕始迁城西梅峰峰下父震号梅东又迁义井以公贵赠奉直大夫工部员外郎妣萧氏封宜人梅东公精易学莆士师公少习之始游郡庠又从林三复顾在轩二先生治尚书学复卒业殿元林綗斋之门修词知名远出流辈雅莆守周公琰所器许已而公应贡升太学生举永乐辛卯京闱乡荐明年壬辰榜三甲第一人授行在刑部广东司主事曹事繁剧因得练习满三载升员外郎弥加详慎尝有进天书者五日不得报惧而自刎诏旨疑有他冤鞫其居停妇将抵死公原实平反以免丁内忧服阕工部尚书吴公中董营建奏其属采木于山西湖广时督促严急公上下悉心殚智事集有绪民颇得息肩有御史周姓者共事不法公紏罢之事竣秩且满受诰命封赠父母援例省祭荣归于家人思周守知人既还用少师杨文敏公荐升山西布政使司左参议并晋地瘠民贫值岁凶多流亡公奏乞招□听免徭役三年悉复业平阳界上有盗聚千人害公推诚谕之不旬日皆降附正统十年满六载致仕归年方六十三公形神清朗动止稳重性孝友母萧宜人尝病革祈以身代而愈后数年母没筑坟于凤凰山掘地三尺许得甆器五银牌一上刻使司字有署押盖昔人所定寿穴未及用而公得之教谕林鲁瞻福地记时公未佐藩后果符署刻人以孝感所致堂兄顺美等没无嗣公之殡葬嫁其孤女既老羣处里社未尝以齿爵自异是后行人方公源深等继归故里刑部员外郎刘公玭时尹□邑请合会元诸老入会号曰耆英兴守张公澜立坊以表之郡故事未有也　宪庙登极公进阶中宪大夫优游城居二十余载至成化丙戌三月卒年八十有六 

　　○山西布政司左参王公璠墓表（邵□） 

　　邵□ 
