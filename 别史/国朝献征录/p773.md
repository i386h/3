<!-- { "loadSidebar": true } -->
　　王君讳命字钦甫别号鹤程定饶阳人嘉靖甲子与予同举于乡然而未识也万历丁丑予读中秘书始识君于长安见君壮怀慷慨有烈丈夫之风焉明年君求予次女子妇予以地里辽远未应而同年刘君两峯辈关说百端至卧予寓所要之不得已许其许自是会君愈数愈悉其人君负气自豪意不可一世予谓君君子知天下之不可上也而下之时举礼自卑尊人之道砭君君始不谓然而后乃折服也君善饮饮如长鲸之吸川大白数十可立尽予谓君烂肠之药胡可常也久之而君亦不复雄饮矣君家裕而自奉简亦恡不以施人予谓君损有余补不足天之道也行道有福君深有味于予言渐损赀以周其乡人若君者可与并仁者也丙戌春予女归君之子王生亮芳未几君遣生来予宦舍从学于贞复杨先生生聪明沉静日兀坐一室读书之外无所嗜好予笑谓君此千里驹也当不至如君久淹公交车矣戊子生入博士弟子踰年君继配李孺人卒娶赵氏女妾赵慧而善媚既蛊君遂恃宠无忌间窃君所藏金赂诸臧获既久而中外臧获无非赵者生惧□君意不敢以告但乘间言古云朽木不可柱卑人不可主父何不立继也君颔之旋以语赵赵大恚恨始厚赂诸臧获魇镇符不效则□毒置食中以毒生与予女予女食少但病卧得不死生食多病遂甚不能言然犹能于床褥间顿首指口求饮赵禁不与遂死赵喜得计益以厚赂潜纳他人弥月子子君弟顺庵君君备道其事而君不悟也比赵死前事悉露检视藏金悉归乌有葢君始悟而悔恨无及矣先是君举三孙皆相继夭至是遂无嗣君才高既不售亦无意仕进会有言惟积德可以育子惟仕宦可以积德者君欣然投牒铨曹除凤翔令因搜其家余金槖而之官比履任一主于节爱尽减诸供应不以烦民直指行部至仅具廪饩且自言邑居贫甚令不能加赋以饰厨传令当罢去直指大駴既而廉君治状语诸守巡曰令古人吾侪当共调护之俾行其志君以此益展意自信邑之驿骑每往来者所倍取或倍索其直折辱之君乃置籍于座右按牒而给竟无敢多索一马者岁所省凡若干金郡邑岁时公宴旧皆倚办里甲猾胥因而干没其中君省见年诸役悉令归农而计费授直平市之民所省复若干金公用器具一切出入司之者不敢问时苦赔累君白于守自掌其籍讨籍以出计籍以入终岁不损一物所省复若干金而站粮之新丁力之加者悉从豁除矣两造具君但判其曲直不科赎□薪俸所入别贮之日询民之耕不能具牛种织不能具机杵者贫不能婚嫁者逋官租久系不能偿者咸以多寡周给之俾各安其生业巳有尼以妖滛败俗君逐之出境而询问风俗表扬贞节礼敬士夫作新学校以端导民之路邑之审编旧必浃月既竣而告者纷纭以常君裹粮躬历诸郊随民所聚以次审之八日而毕民不费一钱无不欢然服其公者郡东雍水所注每慕涨行旅阻绝君出槖中金办材鸠工旦暮往督之未两月而石梁成详见剏桥碑中大都君视民如子稍有痛痒即思爬搔之抚摩之视官事如家事靡利弗兴靡害弗除薄于身而劳于民苦于厚下而俭于奉上葢三载如一日关以西语循良者必举君高第戊戌入计即骑乘皆自其家备之萧然仆隶数人而巳既而镌君秩一等陜之藩臬上人皆错愕从役之号泣予诣君□故君曰吾不能善事上官负罪实多大人长者时或见原独恤刑使者移檄治衣费可五十余金吾妄意使者奉命恤民非以剥民也未有以应不意其不大人长者也今牒具在疏言于朝当与两败矣然宁人伤我吾无伤人吾实以拮据病困缘是得归幸矣予闻而喜曰君心如是当有佳儿君既归竟不能遣诸胷中意忽忽不乐疾遂作予闻遗书慰君曰君勿以功名郁伊夫利泽及人之谓功声闻长世之谓名此两者君已得之于凤民无庸介介也比书至而疾已笃至八月六日遂卒距其生嘉靖癸巳享年六十有六耳伤哉予闻君家食时滹沱大溢水没城城不浸者数版饶乎精能感神而不免惑于一妇诚至格昆虫而不能称过使客岂非命耶君父文学举嘉靖庚子乡荐令延津有惠政民至今尸祝之 

　　◆教谕 

　　教谕殷奎傅 

　　○教谕殷奎傅 

　　殷奎字孝章一字孝伯其先自华亭徙昆山少从杨维祯授春秋尝应乡试不利遂谢去洪武四年以荐赴京试高等例授州县职因老母请近地便养忤意调陕西咸阳教谕尽心教事在任四年念其母不置郁郁而死年止四十有六门人私谥文懿先生奎文章精审有法尤深于性理勤于篹述所著有道学统绪图家祭仪昆山咸阳二志关中名胜集陜西图经娄曲丛稿支离藁渭城寐语奎二子璧字孝连箕字孝扬俱明经笃于孝友奎卒璧间关数千里迎其柩民皇皇无以计有妇人呼于市曰必王春元祭之时饶有两王春元问主名指曰君也君闻杀牲文登城望祭祭毕而水落迄不灾或以问故妇曰渠东斗星也翌日复问其妇懵然不复忆矣人咸异之又君治凤时秋禾正茂忽有虫如蚕而微小色正黑缘苗食之徧四境皆然百姓奔告君祈君拯救君即文率众祷于神诘朝而虫□□扫竟亦莫知所往凤士民图颂之君尝以治□□瘁成危病医药罔效夜梦梓潼神告之曰服补心力乃愈觉以语医医言非对症药巳之既复梦如前即和而服之遂愈嗟 

　　◆训导 

　　训导萧先生岐行述（周是修） 
　　隐亭徐先生聪墓志铭（李梦阳） 

　　○训导萧先生岐行述（周是修） 

　　周是修 
　　先生姓萧氏讳岐字尚仁正固则其所颜于斋而门人因以私谥也萧氏世居郭西之柳溪里溯其先由六朝齐宗室曰叔诔袭封西昌侯食邑吉州泰和故家谱犹称金陵萧氏建隆中叔诔之十一世孙□纯以明经仕至殿中侍御史弟景大之五世孙服□太学生七世孙森功书经中嘉定甲科以直言忤时相左迁衡山丞先生其六世孙也曾祖昕可字古山学行纯正祖静安字与道志节清旷治园亭池墅自娱父方平以书记死于文天祥山寨先生生泰定乙丑四岁而母亡五岁而父入广零丁孤苦承祖静安公之训幼颕悟恭谨自知读书文誓不失先业甫成童以书经有声场屋既不偶于有司且知元季运否又以祖父母衰老未能弃离即退晦自守恂恂乡党间敦睦典则称于人人每醉归袖手促步过市无少怠容父老指以相语曰此君子人也翰林杨公吟窻奇之以兄子妻焉比壮博通羣经尤长于四代之书讲贯洞彻识见广远如巨海长河浩浩荡荡莫获窥其涯涘四书习更精熟每卧诵以勉诸生终卷不失一字士林推之性端重不喜谐谑尝宴会豪士□垂老者中席酣畅或举杯相属曰吾徙身后□□□先生是托先生拒其酒正色曰须好人庶不问吾笔也一座之改容世变以来礼法废弛闾里宴集诸少往往諠哗恣肆动至速祸有识者多畏避不敢赴闻先生在则忻然相即曰一萧先生足可镇席矣先生待诸少不恶而严语稍不当惟正坐不应诸少入恃或隆冬而汗四方来学者诱掖谕道不倦一言一行足仪表以故及门之士莫不涵养造就户外之屦常满而邑里后进熏其德而善良者亦不少也与人交无屑屑责备愈久而敬不衰事祖父母孝爱客故家大族遇盛宴有珍味不一举筯诸生承意辄台馈于家杨氏亦克恭妇职奉顺唯谨备物致养及钗钏无所靳惜静安公暮年失子而岁时尽欢年皆九十而卒当承重之责归山之骨虽乱离造次不少忽于礼衰慕常如初丧焉杨氏以连年重忧成疾而卒既而世运更革柳溪之居荡于兵燹长子忠被虏于寇继娶栗原罗氏亦诗礼名家距邑西北十五里罗氏伯兄允道尝偕赴乡试力致先生于其里因家焉国朝廓清大兴文治旁求俊又悉会京师于是老师宿儒彬彬辈出先生语兄尚鲁曰萧氏一门□我与兄耳今诸幼皆未成立不可他图也一往不复则祖宗坟墓何所托乎语毕涕泣交下自是累举不就洪武壬戌春诏举天下贤良共谕治道有司强起之先生以其子遵稍长足绍基绪且时之憸民告讦蜂起动以逆诬奏乃幡然曰既生丈夫予何可无益于斯世哉殄行震惊吾不忍见也安民有诏吾将应焉既至京首陈十便书其略一曰审察诬告谋叛者以便良善二曰禁止实封者以便人伦三曰免池塘之税以便耕种四曰早计拨秋粮以便会计水脚五曰早行移折以便民间预备六曰杂料随土地所宜以便价直七曰杂造不必团局拘监以便民自八曰罪坐所由以便同寅九曰依律科断以便当罪十曰考核生员以便学校书奏复恳陈民无寸铁之刃而授叛逆之名诚可痛也　上嘉纳锡宴右角门明且召入亲授潭王府左长史先生以年老不欲任烦剧辞至再四竟忤旨谪教云南楚雄府受诏就道明日　上念其忠言在耳而又悯其老也遣骑追至乃还入见复得旨留京师朔望一入觐居岁余一夕梦神人引至一室有古书筐箧之类指示之且曰先生就此得归家矣觉而异之是岁秋九月乃有陜西平凉府学训导之命既至学舍则皆如梦中所□因长叹曰何莫非命也自是安于教授严条约以身先之学者信服屯营守帅皆遣予从游善诱所施率就雅饬葢其与人善本于至性故自大江以□经生进士多出门下名播省宪当大比之岁聘币交至必以主文正考官请先生亦乐领之且曰抡材国正吾儒者补报事也二十三年校文湖广得举人六十四名二十六年校文福建得举人五十四名二十七年奉诏考定典籍始至赐宴奉天门趋朝赐食十日入对屡获称旨宿食会同馆往来翰林国子凡四阅月学士刘先生三吾祭酒胡先生季安论义多所推重巳而得归老之请宴饯奉天门赐衣被靴韈给道里费比归则倾竭行囊集士友营乐丘于近里之枫山因语乡党曰吾且老矣若等宜守律处家勿犯条例　今上神圣聪断动必加法不汝贷也乐丘既成复自志而铭之因写而自赞之曰吾以此见祖宗于地下差不辱矣二十九年正月初度日亲友捧觞寿先生曰吾益衰矣今年又大比其能免于考试之行乎三月浙江使者果至而先生以六月二十二日戊申得痰疾自午及酉无一语及家事□□□起坐曰吾其止于是乎言终翛然而逝享年七十有二子二人忠字用文以被虏临洮百户何遇壻消息不闻先生自平凉归而用文适入觐邂逅道左且哭且庆遂获送南焉履险如夷君子莫不以先生积善之报焉遵字用道笃于孝行治丧始末一依文公家礼葢率先生之庭训也所著述累千百篇初有正固藁在京有京华藁入平凉有归来藁在湖广有鄂渚藁求墨迹者所至填塞常曰吾文不肯谀人片言但移置别一人便用不去有五经四书要义传于家又尝取刑统八韵赋引律理之解并一集或问之曰二书本不可同日语先生胡合而缉之答曰天下之道本一而用则有二曰得与失而巳出乎圣学必入乎刑统吾合二书将使观者知所择出凡其著述皆有阅于世教一有不经辄抵排攘斥不少许可海桑陈先生读其文而序之曰先生养高龙门三华间清修苦节种学绩文不求闻达而亦未尝不达殆古之不显亦式者欤尤不信鬼神邪怪之事乡邻有疫疠无惮昏暮赴救之曰此人家均禀不正之气故均得一证鬼安在耶当时学者望而爱之知先生不可夺之节仰而思之以先生有不可□之德相与即先生之名斋而私谥正固先生云呜呼先生间关历落以有其生辛勤来归以底于道有文学以淑后进有德义以敦薄俗使论道安民之际得以在朝其所立岂不彰彰矣乎而卒不得遂其志岂非天哉然进言足以便民抡材足以国著述足以传世敦善足以垂裕于先生又何憾乎况于易箦之顷正大光明得非知几于天者耶 

