<!-- { "loadSidebar": true } -->
　　先生讳渊字子□别号澄川济南新城人也世有隐德邑茂族考讳云鴈不及见先生第后□翰林捡讨适母周封太孺人生母黄太孺人皆及先生□也赠公四子伯源仲潭次乃先生又次季澜而赠公独奇先生葬父得高敞地曰必渊也食其报者赠公晚而病痹家且益落昆弟皆出分先生攻苦绩学读书城南寺舍暮则自携膏火幞被往宿日以常既举进士选庶吉士数居高等丁卯授翰林检讨其年入馆修国史及掌制诰执事经筵凡此非词林深资不与以　穆庙登极亟举大典故并得焉明年戊辰分校礼闱辛未册诸侯王报命阙下会　上在东宫出阁以本官兼校书郎入侍万历改元用从龙恩进编修其年周太孺人没乙亥起复故职分校起居进经筵讲官端慎有仪开陈剀切诸公数目伟之明年擢国子司业　上幸太学先生进讲尚书赐白金文绮宴于阙门时都试届期诸生云集先生摄大司成矩度甚严少所假贷贵游高第凛禀步趋莫敢关请国学之改观明年春病病三月余卒贫无以□予与司徒同邑王公醵诸里大夫宫保张公醵诸同门友共归先生之丧而荆孺人上书请恤　上念傅劳诏守臣临祭如法先生人魁梧豪迈仪观俨然平生伉直不阿毋论权人必以正对意所不可岳岳见辞色而诚直无他肠不善记人过一语合意辄出肺肝即或谩之亦夷然不意也愽极群书文辞高古尤好歌诗体骨遒劲与李临淮康谷卿结社倡酬浮白大噱尝竟日夜欢诸长安游客争诵沈太史倜傥豪也吾观先生学术操行质有其文在汉宋诸儒中朴直似夏侯太傅胜笃学似石有道介于齐鲁家法称愽闻笃行不虗矣假令遘会风云致身密勿必能据经守古有所匡持决非碌碌浮沉与世俯仰者而天不佑良诎于短筭岂海岱之间风气使然哉先生生嘉靖乙未九月十七日卒万历丁丑四月七日得年四十有三 

　　◆监丞 

　　国子监丞张显传（黄佐） 
　　梁监丞里许墓志铭（杨士奇） 
　　翰林院检讨掌监丞事林公大猷传 

　　○国子监丞张显传（黄佐） 

　　黄佐 
　　张显字缉熙江西奉新人自幼岐嶷不群性识颕敏从教谕张克静受尚书得其指归才誉日振洪武中被荐除县学训导谒选于京师适有诏选儒者教武臣子弟吏部乃举显等十人应命未几擢靖江王府教授寻以外艰去职岁壬午内难平复选入中秘与修　高皇帝实录永乐初书成有白金文绮之赐授国子学正丙戌三月朔　上幸太学舍菜礼成御经筵命讲宴赉师儒显亦获与焉辛卯秩满升国子监丞莅事公勤六馆皆敬重之乃条陈百务曲尽物情而成法益备时北监初建惟司业贝泰署印教尼不行戊戌朝议以显素谙典章乃奏改北诏报可遂兼程以往惓惓经理学舍劝惩淑慝百废毕兴禆辅泰所不建泰旧尝南监助教显降意下之且与六堂师儒恊恭和衷严申学规激励后进于是诸生数千人肃然敬服莫不以显能尽职癸卯五月卒于官年六十两京人士多追思其公正无不衋伤大学士杨士奇辈相与作诗哭之显尝自以行巳直别号惷叟故名其所诗文曰惷叟藁藏于家 

　　○梁监丞里许墓志铭（杨士奇） 

　　杨士奇 
　　永乐十一年六月一日国子丞梁里许以仁卒仲子泽将奉其柩归葬钦州以国子愽士邹幼亨所状来乞铭以仁常□教吾郡又闻泽致孝于亲惓惓也不忍辞按梁钦着姓以仁自幼聪颕好学稍长选州学生洪武庚午举乡贡明年会试下第充太学生有诏选太学生教郡县学以仁在选中授吉安府教授后丁外艰起服改国子学正秩升监丞会祭酒被召在翰林司业□以仁授命署监事永乐十年也以仁自校官旦暮出所蕴诸生讲说暇即自学不懈在吉安训导谢子方先生以仁乡试时座主也虽同宦然执弟子礼甚恭私会必侍坐请益必避席子夏曰仕而优则学后世学者不在于巳沾一命志满气盈岂复有意自进而求能致礼于所当下者加尠也于是以仁有不同于流俗者焉性质直夷矌与物无竞不察察明然嗜酒坐是致疾卒时年四十有五 

　　○翰林院检讨掌监丞事林公大猷传 

　　林大猷字子道仕敏曾孙举乡荐授新建教谕勤于启廸迁国子学录关洛晋鲁之士执经从游无虑数百人斋舍至不能容轮番听讲又约日通集太学诸生听讲谓之普讲祭酒耿公谷待以宾礼进监丞尽剔宿弊讲学益勤弗替诸生贫者授衣病者给药死则躬诣哭殓之或属其乡人挟丧归或捐俸买地□师以葬久而力弗能给又以疏告于好义君子俾□赀□□满九载升翰林检讨仍掌监丞事以疾卒于官 
【 出府志】 
　　大猷志行端谨学问该愽议论恳恻奖与后进卒之日六馆诸生咸哀悼之子夔有隽才第弘治庚戌进士终户部员外郎 

　　◆愽士 

　　国子监愽士赵俶传（黄佐） 
　　国子监愽士钱宰传（黄佐） 
　　国子监愽士石光霁传（黄佐） 
　　国子监愽士义乌王公绅墓表（王汝玉） 
　　国子监愽士罗师程传（黄佐） 
　　国子监愽士孙贞传（黄佐） 
　　国子愽士王君复原墓表 
　　大学□士徐昌国墓志铭（王守仁） 

　　○国子监愽士赵俶传（黄佐） 

　　黄佐 
　　赵俶字本初绍兴山阴人愽通经史文遒徤名重当时尤明于毛诗洪武六年春被荐至京　高皇帝召与讲论经史俶援据传说贯穿古今每奏对　上辄穪善除国子愽士既教冑子随扣辄应莫不乐得经师　上一日御奉天殿俶偕诸儒侍侧召至前谕之曰经学必宗孔子毋以仪秦纵横语示诸生也俶顿首谢归而告诫士子屏去战国策诸书勿读自是愽经者文日益醇明年　诏择诸生之聪悟能文者三十五人命俶领而颛教之且令修词以汉司马迁班固唐韩愈宋欧阳修苏轼法寻于诸生中擢李扩黄义等入文华武英二堂说书多至大用俶自专师席旦夕诲廸不惓士多成业丙辰十一月乙未陈情乞骸骨丙申　上御奉天门御史台左大夫汪广洋右大夫陈宁奏曰愽士赵俶以诗经施教成均者四年其弟子方岳重臣及持节各部者往往有之是不无功今年逾七十筋力寖衰精神不完愿　陛下放归山中以尽其余龄　上可其奏加俶官翰林院待制勑吏部给以诰命致仕戊戌俶诣阙谢上召之使前问曰卿何郡人对曰会稽　上曰向兵部侍郎知出莱州卿之子邪对曰是也　上□□视之曰卿诚耄矣归飬其家宜俶顿首而退初俶子圭玉官法从时俶作训忠之书教之圭玉由是服政有盛名世以俶爱而能诲越七月甲辰　诏出内藏库钱二十五缗以赐俶拜谢遂行广洋及宁皆赋诗赠俶和者成什司业乐韶凤授简学士宋濂序率同官暨诸生千余人送之都门聚观莫不羡其荣遇云俶后考终于家年八十一 

　　○国子监愽士钱宰传（黄佐） 

　　黄佐 
　　钱宰字子予绍兴□□□□□武肃王□之后愽学能文洪武二年以儒士举国子助教时郡邑弟子员贡入太学者设教条限以岁月责其功效助教与愽士程其课业而升降之既升舍乃得选登仕籍然士方畏惧法所绳惴惴莫有乐学者宰人庄重和易诸生每一就之辄恋恋不能舍以是时明师十年三月己卯朔以年老陈情乞休　上许之勑授文林郎国子愽士致仕　勑曰朕昔戡定四方即开学校延师儒俾勋贒之子弟凡民之俊秀莫不从学教之以经史六艺明体适用布列中外以共保太平于无穷国子学助教钱宰学问老成训导有方在学数年绰有成效朕方嘉诸生有所矜式而年满七十恳辞还乡特授文森郎国子慱士致仕尔尚师表一乡训诱后进以禆治政庶几不愧乡大夫之教则朕犹有望焉宰既归精力犹壮宣　上德意有从之游者辄开廸不惓远近宗之二十七年四月　上观蔡氏书傅象纬运行与朱子诗传相悖其它注说与鄱阳邹季友所论间有未安者遂　诏征天下儒臣定正之于是太子太保兵部尚书唐铎等举宰及致仕编修张羙和致仕助教靳观等并遣行人驰□征之是年四月至京师入见　上语以正定书传之意命翰林学士□三吾总其事礼遇甚厚时建酒楼初成　赐宰等钞宴其上人各沾醉献诗以谢　上览之大悦复遣礼部尚书任亨泰谕旨诸儒有年老愿归者先遣之宰齿最高与众皆请留亨泰以闻　上喜曰朕知诸耆宿终能成朕志其善视之九月己酉书成赐名书传会选命亨泰梓行之赐宰等宴及钞令驰传归其乡又三年宰乃卒寿九十六初宰尝病近代新声太繁刻意古调拟汉魏而下诸作及古诗十九首且各补其未纯者词林穪之所著有临安集 

　　○国子监愽士石光霁传（黄佐） 

　　黄佐 
　　石光霁字仲濂扬之泰州人少颕异读书五行俱下元未翰林侍读学士张以宁留滞江淮光霁从之游以宁愽学善□词尤长于春秋尝与大梁张氏订定春秋经说而序之其畧曰春秋者圣人之心也生杀万物天地之心无心也至仁焉耳矣赏罚万世圣人之心无情也至公焉耳矣天地也圣人也惟圣人能知之能言之游夏且不能与而谓后之人若左氏若公榖氏能画知且言之乎后之学焉者弗据经以说经顾任傅以疑经噫其亦惑矣故以宁谈经通融三傅兼用啖赵光霁谛听讲解至忘寝食尝书其后以宁见而大嗟赏之洪武十三年光霁以明经举国子学正自常教外四方髦士多从之游户外屦恒满十七年升受春秋愽士作春秋钩玄二十卷以阐明圣经之旨学者竞傅习之光霁感以宁授受恩义旦夕不忘时以宁没巳久遗藁散落光霁遣其子往维扬购得其诗百余篇捐俸梓行之后以宁子炬贡入□学以其文藁示光霁光霁一见悲喜交集复捐俸梓行焉论者谓弟子笃谊如光霁者世所罕见也光霁亦工诗每一篇出学者辄咏讽若脍炙不厌云 

　　○国子监愽士义乌王公绅墓表（王汝玉） 

　　王汝玉 
