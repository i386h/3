<!-- { "loadSidebar": true } -->
　　公讳锺字仲律姓沈氏其先长洲甫里人高□□□曾祖以成祖孟新以人材征不就洪武中徙闾右实京师始占籍上元父原本敦德循理以公贵赠礼部主事母舒氏封太安人公昆弟凡五人兄鉴长山知县洎铎镛皆出前母母弟铠兵部主事公生岐嶷绝羣童时得长山君题纸于棘院见星有好风好雨即悟天道当究从云间夏公正夫学阅所文窜订数言喜作吴语曰是即文矣诸生应天惟堂鼓鸣乃一出舍古圣贤书诸史无不读者所业不苟狥举子时好天顺庚辰登进士会选科道不赴曰恐言未足利天下授验封主事请便母养改南客司扁所居斋曰思古日劬书其中倭人入贡尝夺人市物公给赏至禁之无敢登岸署司仪制值　万寿圣节六卿例一人奉表贺时章恭毅公礼部侍郎有所执论莫肯行同官无可否者公从容一言即趣装崔庄敏公宰时知公名欲见之屡使从公借书公检付而巳辛未尝往见益重公公道谊友有若章公懋罗公伦者凡九人故时有十君子之号升山西佥事提学庄敏实荐之内艰起仍旧秩除湖广理刑秩满遂擢副使提学寻以山东学政不举特改公往岁余上书乞休致不许因号休斋以见志书再上乃得报即日南归年五十七宰致仕尹公出饯赠有平生负正气之句既至上元以其子宝迎奉居江夏公坦易不事表襮心不留毫发私家之有无不省孝友天至官资入必跪进太安人不寘私箧弟未举时朔望谒文庙必徒行赴部而以所乘马送之长山君有二子不能养日三馈食逮终其身仕余三十年一无所干谒西涯李公尝谓今之不识相门者公一人耳直道性成至接人则和气蔼然闻人善称道不置虽不解饮酒燕会未尝不终提学三省身教大行故一时多实材所至诗成辄大书遒劲盈咫竟壁无倾斜在江夏居间校古今名集时有批评客至语世务忧形于色忌辰斋祭老犹号泣如婴儿云享年八十有三所著文有思古斋集诗有晋阳楚游等集门生李参政天赋复并刻之总谓之休翁集云 

　　○山东按察司提学副使戴君冠墓志铭（樊鹏） 

　　樊鹏 
　　君戴氏讳冠字仲鹖号邃谷先世江西吉水人父谊中弘治戊午乡试累官至赵府长史娶程氏赠太安人生长子巾次即君也君幼崭然自出谨礼客未尝婆娑嬉游长从吾师何子于京师苦学至困疾辄益弗懈是时长史公仕献县学君每省视往来途中口诵不辍途人皆异之数年尽得何子之道尝读其文曰彼有善不善何子称曰戴生妙悟诸人弗如也由是名声籍甚正德丁酉举河南戊辰登进士第授户部主事主事三年忧国用之不足而见冗食之众也于是上疏曰臣闻立国以人聚人以财　祖宗以来百六十年仓库积蓄未见其有余军国经用未见其不匮海内虚耗物力顿屈此何故也今宣大陕西诸边数有警报户部运送之使相继告急之不绝加之北直隶河南山东徐淮之境水亢灾小民逃亡不知　陛下亦尝少念及于此乎臣惟古人论理财皆务去冗食臣见京师势要之家子弟家人苟窃爵赏锦衣官属万余次者系籍勇士投充监局匠役不可数计实皆所谓国蠧也昔国家漕运每岁四百万所□足供所出尚有赢余近年水旱相仍所入不及前数而岁支过当槩计此辈所费三分之一　陛下何忍以赤子膏血养此蠧乎又曰臣闻兵贵精不贵多边军生长边土习于战阵今一遇有警便遣京军彼居则恶其夺食战则恐其夺功乌肯尽其死力也哉虏退京军掣回矣宣府兑调官军三千余名累经臣下论列坚不肯从不知　陛下何所顾虑而不从此乎又曰臣闻天子藏富于天下者也若务鸠聚帑椟之积是匹夫商贾之计比年逆瑾既贬所籍财产不归之有司而贮之豹房遂创新库夫供御之物内有监局外有部寺不知此库何所用之疏上大忤贬广东乌石驿丞是正德十年乌石居七年种蔬自给益肆于学尝赴广州夜行海贼入舟君惶惧投水若有人捧出者三乃获生嘉靖改元起户部员外半道升延平知府延平几一年适当入觐君弗治行一日肩舆出城隶人问何之曰直从北路归尔一郡大惊其廉直如此寻改苏州数月拜山东按察司副使提学未履任遭长史公之丧服阕而感风病积久不□□□ 

　　○山□□□司副使罗公循传（子洪先） 

　　子洪先 
