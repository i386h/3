<!-- { "loadSidebar": true } -->
　　王公讳积字子崇其先为扬之仪真人有讳思保者　高皇帝时从军转徙太仓卫因遂为太仓人思保子贞贞于海海子原俱不仕原子成即封武选主事公也武选公娶于萧而生公少颖敏天□纯笃既长益自刻苦读居恒达丙夜冬则拥□膝坐夏置两足木罂中避蚊虫时陆先生安甫者知名士也见公文而叹息曰少迟之必为国器而公既出试辄不利于有司久之始以诸生擢应天荐为正德己卯明年中会试时　天子力南狩待次复久之明年为辛巳赐对甲第授兵部武选司主事以　先帝登极恩封公父如其官母萧为安人而公竟以二亲不便养乞南得礼部主客司主事至则迎武选公萧太安人以养时时备珍甘奉武选公钟山大江间武选公故以老强起为欢巳而疾日益平公寻迁南京兵部车驾司员外郎进武库司署郎中满六载实授武库故所隶风马舩千余艘以备上供物郊庙香币军需甲仗者分属诸卫每一舩敝□□卫校士自补破产者相望至自雉经溺水以□长年□□余散□诸郡县史因线为隐匿至者仅六千人舩日以减耗公既任武□久孰计利弊十余事上之部为言于朝始以武库余羡水衡钱治舩不以累卫校士而郡县所隐匿长年悉出为官用着为令嘉靖己丑迁广东布政司左参议治粮储公念广储筴未有定乃复考利弊十二事一曰时会派二曰通拨运三曰给户由四曰定本折五曰处廒垫六曰设部运七曰定脚价八曰谨收九曰核屯课十曰议储蓄十一曰处虚粮十二曰处寺田上抚按行之广民繇是稍稍苏矣而公所部新宁新会恩平盗积为剽刼十余年不巳守令噤不言兵盗益炽公奋然请得身当之而总督林公富亦才公悉以兵事委焉公条议贼有当剿者四有可破者六林公报可与公谋以十月发诸道师岭西师自恩平蚬冈入岭南师自龙眠入舟师自庞学水人合击大破之卤获以千计盗遂平抚按议首上公功公逡巡避弗敢当捷闻赐文绮一金十两辛卯入贺　万寿还省武选公萧太安人公念二尊人益以老拟请急□扶侍而为武选公所尼力留其妇陈□人养居□何□安人竟卒公□□跳而奔丧昼夜哭泣目尽□服且除武选□病□□手调汤药□□侍左右因上章乞致仕不报至丙申武选公复卒公哀毁益有加丧葬傅礼戊戌服除谒吏部选乡人有当国者意公往或私之公谢弗肯往岁余不调至鬻衣自给乃上章乞休吏部愧而除公陜西左参议公所治平凉平凉为韩国宗属数百千人咸仰廪县官不时给则聚而嚣前治平凉者多转徙他郡避之公独不可为委曲计处廪之且徧韩王感约束其宗属曰若曹慎听王参微王参吾安所得食耶公尝谒召伯祠祠故有泉久涸公入拜而泉复陜入异之庚子迁贵州按察副使威清威清为故鬼方地其人羯羠公推诚辅术而行尝捕得其剧盗张胜俞助等小暇则择取其子弟资异者教之自是科第比比岁与滇粤埒癸卯监其省试甫毕而迁湖广右参政时方苗难进贤万公镗起家为都御史讨之闻公迁喜顾其属曰贼不足平矣因促会公谋贼有糯塘山囤者最冲而坚众议亟攻之公独谓攻囤固首计第贼方欲似坚老我不若以轻兵缀囤而别选精锐从间道破其余巢余巢破囤胆夺矣兵法所谓攻瑕则坚者瑕是也万公曰善遂如公言进师而会柄臣有修贵省御史隙者摘试录中误株累公谪两浙转运副使万公上疏力留公不报然竟用平苗功赐金一十五两公之副□运自藩臬尊官来谓且不怿而公益安之居岁余遂为本省按察佥事明年为按察副使又明年为福建右参政都御史朱公纨方议防倭寇下诸道规兵食久未报公至勾宿牍稽逋数所以条对甚详朱公既素贤公至是乃上疏荐公自代且引宋苏洵氏言必代巳有贤者而后可以死论卤斩倭功赐金十两己酉进山东按察使遂为右布政使寻入闽为左所至有治行庚戌遂进都察院右副都御史巡抚山东是时京辅新中虏而山东为左臂调发固倍屣恒日公夙夜谋所以善后者曰饬军务处粮饷备灾荒议保甲革冗员荐逸才疏凡十余上廷议倚为重明秋有虏警公勒劲骑擐甲驻临清以俟报会虏退乃巳公之为山东务持大体不为一切苛烦责小办治而吏民畏怀之若一壬子　天子念公贤特为迁南京兵部右侍郎以优公而公久劳苦兵事目渐眚乃上疏乞骸骨辞恳甚吏部具公政术而为言所以欲归状乃得致仕公归杜门不复与时事海内士大夫目冀公复起而公眚益甚竟坐废公虽以眚废然岁时行□具酒食聚亲族谈说乡里事以为乐间召所厚故人雍容杯斚论文义竟日不倦□是者十六年而卒公为人恂恂长者遇大事片言立决即之温然袭人和而中耿介非其义毫发不可干其游宦时多从故魏恭简公吕文简公邹文庄公游其讲究道术甚晳然不欲以名于人所剔历八省政绩甚伟间之绝不肯道居官三十载被服衣素若儒生不为家而姊弟多濡泽者位三品京朝官以齿德尊世而待里人子童孺均于敌为文章典雅有度博识故典骤而遇之若空空然于乡党冤抑时有排解閟之绝不令知所自予兄济美先生意不可一世士顾独善公且严重之曰子崇吾所不敢望也呜呼公真所谓乡先生没而可以祭于社者矣公生以弘治卒以隆庆元年丁卯八月某日春秋七十有六 

　　○兵部侍郎谢公存儒传 

　　谢存儒字懋玠蒲圻人嘉靖丙戌进士性醇朴幼通经术督学蔡潮读其文奇之及为行人奉策沣川王郄其贶金迁给事中条陈急务　上褒之会论许祭酒失职状谪判卬州法里中豪不少贷举学劝农佗郡狱多属鞫焉历礼部郎中调共　献后梓宫如礼擢南昌府精职事以廉敏为下僚先籍所部奸邪发则召其长吏按问亡冤郡大治上计还巨雨如注时郡旱久存儒至雨人咸忻悦以方前守嘉鱼李承勋云参政陜西檄诸郡垦田积贮兵饷不匮缮甲兵具卒乘修城堡边声大振民不告扰寻陟山东布政以年饥谷贵令民兼钱输漕谷省漕费过半东土以安擢副都御史巡抚河南疏折钧州陶器价钧人立石颂焉厘革祥符炬夫费以资军食提兵守磁州北虏不敢南牧黄河决令水工准高下开河上领河始亡害晋兵侍郎卒 

　　○陆北川□墓志铭（徐阶） 

　　徐阶 
　　世宗皇帝御极既踰三十年贪人窃权政成于贿岭海间地僻远而禁罔疏吏肆民困盗是用生赖　上神圣选用抚臣计擒力剿迄就平定于时策功诸名卿故北川陆公其一也公初为诸生恂恂孝谨博学而工于文以嘉靖甲辰登进士人谓公儒者耳未知其能吏也其后为刑部主事员外郎郎中僚寀凡百余人独公所听断谳请老法家读其词咸自谓弗及辛亥奉　命恤刑于闽闽参将卢镗副使柯乔系狱当斩时盖有主之者众莫敢为白公侃侃疏曰二臣分□□□倭市以引寇流毒半天下其未请而致刑□□□□然谓杀无辜及故勘人而陷之死则非也□□□　臣罪宜释朝议屈而从之由是论者称公□□□持法坚声誉一日出诸司右然犹未知其能□□□年坐前疏忤当事人出为四川建昌兵备副使会流贼魁作者招纳亡命劫掠金帛子女郡县莫能制公檄土官贤宗仁等分道捕之获其酋魁作白□　上闻赐金币蜀人为建生祠谕者乃更称公曰是可谓文武才矣□三年公历江西参政按察使左□布政使而流贼卢默林起闽楚之交贼张琏起广之饶埔琏故县猾胥也盗官银觉亡入贼中阴刻□曰飞龙传国之宝投诸池伪与众渔得以出众视之大惊以为帝王符也于是大埔贼萧□罗袍杨舜相与歃血推琏为长琏自号飞龙人主封袍等皆为王劫兴宁长乐围平和使晚屯木窖□党林赞据南靖为声援党吕细断汀漳官兵所出之途袍舜出永定连城绝饷道党王伯宣入海导倭夷犯潮州牵我兵不得相救势猖獗甚辛酉秋八月　诏拜公都察院右副都御史提督军务开府虔州合江西之南赣福建之汀漳广东之雄韶惠潮湖广之郴州环数千里皆受节制公行至吉安梗丁默林不得前而时　朝廷所降兵符犹未至乃以便宜刻关防征兵讨败之获默林暨其党刘肯王桥进至虔召故提督文成王公所用黄乡兵属以讨贼九月擒上杭贼李占春十月疏请明职掌增军饷严关隘之禁清兵额出墨吏　上皆从之兵威益张遂以十一月讨田坑贼梁宁走之檀岭袭程乡峒贼徐东州执以归十二月分兵讨连城汰内二峒贼斩酋谢文瓒马东山萧大生蔡表素焚其巢壬戍春正月阳贼袁三犯玉山永丰崇安讨诛之二月讨贼黄积山于大田峒积山中鸟□死夏五月遂会闽广兵讨琏公曰志有之攻□□坚可瑕而羣贼瓒为弱宜先也乃首击赞赞果降继击抱舜皆就缚公曰兵势振矣其可后时日夜趣兵往击晚晚骇惧靡措公因使人诱至斩之而潮守何镗亦诱斩伯宣贼益窘乃令总兵俞大猷击琏琏阻险拒守兵不得入公悬重购获琏殛之尽毁其巢穴捷闻赐白金五十两彩币四迁兵部右侍郎兼右佥都御史仍抚其地秋七月讨贼党之逋诛者李楠吴举曹国清饶表邓兴祖廖选等以为僇九月合两广兵讨灭程乡峒贼林朝曦癸亥又会闽兵逐故陷兴化之倭夷复其城公前后擒斩贼酋二百余人贼从万有奇自用兵以来抚臣获功之多未有过焉者也夏五月　上念公久劳于兵改南京兵部右侍郎先是公讨贼遣其属某督兵某言此皆平民不足问公怒谓曰世有平民而敢称乱若此者乎汝不力任国有法吾将不汝贷然特以激某无意论奏也巳而太宰胡庄简公继公巡抚以他事论某去之某疑出公指会其乡人以御史按江西某因诬公不法若干事御史信以劾公公上疏自理其略曰上杭官银自哉以给公费不由臣始且臣以岭海之民不识礼义而习为贼故以此银时引生徒劳来教诲之期为国弭后患非敢有所干没也其所谓祝圣万寿观本真人许逊故居臣改以为虔州学非毁为臣生祠也而某故多党与疏入不奏及公既罢归江西巡抚中丞吴百朋具上公治行赐白金三十两彩币四于是士大夫知罢公非　朝廷意而霍司马冀方司空廉浙抚赵中丞孔昭湖抚刘中丞悫相继荐公不置士大夫益信公才远于人相与慨世未尝无才才亦未尝不用特尼于羣小用之未及尽也　今皇帝万历六年予尝过公见其位卿佐　天子竟其用于南北顾别冉甫期遽卒辛巳五月十七日也距生正德丁丑享年六十五公讳稳字汝成北川其号世为吴兴人 

　　○通议大夫南京兵部右侍郎羽泉刘公畿□□碑铭（王世贞） 

　　王世贞 
