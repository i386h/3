<!-- { "loadSidebar": true } -->
　　郑王瞻埈　仁宗仲子母李　妃永乐二十二年封汉庶人反王与襄王居守宣德四年之国凤翔王请安王竹园韩王以安王旧邸得竹园　上曰园在凤翔去平凉远与郑王便正统八年乞徙徙怀庆留京邸明年之国成化二年卒谥靖子祁锳成化四年嗣乞河堧地弘治八年卒谥简世子见滋卒以子佑枔封世子弘治十年嗣王赠父郑僖王佑枔正德二年卒谥康无子见滋弟东垣端惠王见贡以子佑檡正德四年嗣王赠郑定王佑檡十六年卒谥懿子厚烷嘉靖六年嗣　车驾南巡王来迓赐币物加禄岁三百石 
【 吾学编】 
　　郑王厚烷郑懿王子也嘉靖六年嗣爵　车驾南巡王迎谒境上甚恭　诏赐币加禄三百石嘉靖十六年上疏陈母妃阎氏贞孝贤德事实　诏付史馆又乞　祖训五伦善阴隲通鉴诸书二十七年疏请　上修德讲学并进居敬穷理克巳存诚诸箴复演连珠十章以简礼怠政饰非恶谏神仙土木规讽词语切直　上手诏曰汝觇知宗室有谤讪者故兹效尤汝今之西伯也罪其长史再逾年而□□长子佑橏讦王跋扈诅呪煽惑诸不法事　上大震怒并责前四疏不臣夺爵幽凤阳世子载堉亦笃学有至性痛王非罪见系不敢安寝筑一室王宫门外席藁独处者十九　穆宗皇帝即位赦免还国岁加王禄四百石世子乃复入宫而居万历二十一年冬世子疏请宗生得令儒服就校母论京外职第入式者视才品器使　诏允行之二十三年秋复上言历算岁差之法 
【 藩献志】 

　　○蕲王传 

　　蕲王瞻垠永乐十九年卒赠蕲王谥献葬　京师西山 【 吾学编】 

　　○越王传 

　　越王瞻墉未之国　宣宗赐昌平县庄田四十顷卒谥靖葬京师西山无子国除己巳之变虏入王坟庐掠祭器去 【 吾学编】 

　　○襄王传 

　　襄王瞻墡母　昭皇后永乐二十二年封未之国　上崩监国汉庶人反留守宣德四年之国长沙正统元年迁襄阳七年来朝景泰三年乞得山地百顷夺门时石亨等欲杀于谦王文谓谦等通奄王诚盗金符迎王　英宗因诏王来朝相见甚欢宴便殿王避席请曰臣过汴汴父老遮道言按察使王槩贤诬下诏狱臣途中询槩人咸谓槩冤愿　皇上加察　上立命法司雪槩王辞归　上送至午门王大地不起　上曰叔父欲何言王顿首曰万方望治如饥渴愿　皇上省刑薄敛　上拱手谢曰敬受教四年又来朝　上岘山汉水赋襄阳四景歌赐王成化十四年□年七十三谥宪长子祁镛正统八年封世子成化十五年嗣弘治元年卒谥定定王三子长见淑成化十六年封世子弘治二年嗣明年卒谥简简王二子佑材弘治三年封世子明年嗣与兴邸争地滩逮七十二家狱久不决大理卿汪纶两解得巳十七年卒谥怀无子弟佑櫍弘治四年封光化王正德中嗣王嘉靖二十九年卒谥康 
【 吾学编】 
　　康王无子定王庶二子阳山恭和王见淓子荣康王佑楬庶一子厚颎三十一年进封嗣王赠祖恭王父惠王四十五年卒谥庄庶一子载尧封安福王隆庆三年嗣 【 绳蛰录】 

　　○襄宪王瞻墡 

　　襄宪王瞻墡　仁宗皇帝第五子也天资明睿通诗书及春秋宣德四年封之国长沙正统元年改封襄阳土木之役　车驾北狩王两上疏慰　皇太后乞命　皇太子居摄天位急发府库募勇敢以图迎复仍训谕　郕王尽心辅政章上时　景帝立八日矣　英宗复辟得其奏于宫中览之感叹手勑令王入朝相见甚欢中宴因问王时政王避席曰臣过汴汴父老遮道言按察使王槩贤以诬下诏狱臣途中询槩人人咸谓槩冤愿　皇上加察诏立命法司雪槩狱王辞还国　上送至午门王大地不起　上问叔父欲何所言王顿首曰万方望治如渴愿　皇上省刑薄敛　上拱手曰敬受教天顺四年再入朝　上岘上汉水赋襄阳四时歌赐之益王护卫又勑王每岁秋冬之间得三五出城游盘以怡畅性情成化二年春盗渠刘千斤反荆襄间建伪号聚众至四万人大肆荼毒　诏尚书白圭督师讨之王捐禄犒师寻奏绩成化十四年薨寿七十三谥宪长子祁镛正统八年封世子成化十五年嗣弘治元年卒谥定定王三子长见淑成化十六年封世子弘治二年□□年卒谥简简王二子佑材弘治三年封世子明年嗣与兴邸争地滩逮七十二家狱久不决大理卿汪纶两解得巳十七年卒谥怀无子弟佑櫍弘治四年封光化王正德中嗣王嘉靖二十九年卒谥康 
【 吾学编】 
　　康王无子定王庶二子阳山恭和王见淓子荣康王佑楬庶一子厚颎三十一年进封嗣王赠祖恭王父惠王四十五年卒谥庄庶一子载尧封安福王隆庆三年嗣 【 绳蛰录】 

　　○枣阳荣肃王佑楒 

　　枣阳荣肃王佑楒襄宪王曾孙也七岁能文章神姿魁岸雄健力制奔马精骑射星历兵农医卜之书靡所不究其占灾变言休咎修短迟速术多奇中又好持论经济　世宗初年大礼未决王上疏言时议以　皇上入继　孝庙人后者之子欲称　圣父兴献大王　皇叔考斯据宋儒濮伯考濮王耳当时欧阳修巳谓人后者不没父母之名后竟以无稽止称濮王亲即园立庙矣岂可引以　圣朝法乎今日宜称　孝庙皇伯考仍称　圣父皇考文简而事理无遗彝伦攸叙公议定矣嘉靖四年春襄王佑櫍病废不视事承奉亨窃弄威福王恶之执亨熏目坐是讦奏夺爵嘉靖十八年以大庆恩典乞复爵许之王尝疏请令宗人执士农业得自赡足勿烦　朝廷岁禄之供礼官以非　典制不许嘉靖三十四年九月薨子厚爥嗣所著朱仲子集三卷式好传若干卷行于世 
【 藩献志】 

　　○荆王传 

　　荆王瞻堈母张顺妃永乐四年生二十二年封宣德四年之国建昌乞南城县司狱又乞近闲田正统四年改蕲州景泰元年十二月上疏请朝　上皇不许四年卒谥宪二子长祁镐正统八年封世子景泰六年嗣天顺五年卒谥靖靖王三子长见潚天顺中嗣弘治五年坐不法命太监萧敬驸马都尉蔡震都御史戴珊召王至并其长子佑柄降庶人迁置武昌见潚弟见溥成化二年封都梁王十三年卒谥悼惠其妃何氏赐自尽子佑橺弘治七年以都梁王进封荆王十七年卒谥和和王二子长厚烇弘治十六年封世子正德二年嗣嘉靖中病辞禄不允王二子长戴墭嘉靖九年封永定王 
【 吾学编】 
　　三十九年卒谥端穆嫡一子翊巨以永定王长子进封世孙三十四年嗣王赠父庄王嫡一子常泠封世子隆庆三年以罪废庶人安置武昌四年王卒谥恭嫡二子常言封泰宁王万历二年进封嗣 
【 绳蛰录】 

　　○荆端王厚烇 

　　荆端王厚烇荆宪王玄孙也宪王初封建昌正统中改封蕲州景泰元年十二月王尝上疏请朝　上皇不许在位三十年而薨四传而至端王王性谦和温粹锐思典籍尤以篆隶著名正德中病末疾不能朝谒再疏恳辞爵禄不允　诏许令弟富顺王厚焜摄朝谒嘉靖三十一年薨孙翊巨嗣爵 

　　○富顺王厚焜 

　　富顺王厚焜荆和王第二子也正德九年册封王幼孤未就外传稍壮媿与长者语乃潜心问学发愤至废食寝遂博贯羣艺尝读刘向说苑至臣欲事而君不用子欲养而亲不待辄三复涕下王嗜诗兼精绘事一日拂素图蜀□移暴日中蜂虫建丛集花上拂之辄来其神妙动物类如此着东蕲集二卷弟永新安庄王厚熿亦以能诗著名 

　　○樊山温懿王 

　　樊山温懿王见澋荆靖王第三子也忠謇有大节弘治五年九月荆见潚以淫虐闻王并发其阴谋不车丸而潚亦讦王隐过奏上　上嘉王潜销荆楚大害功置王过不问夺潚爵庶人王由是显名正德元年薨子庄和王佑构嗣爵庄和子厚焌是恭裕王 

　　○恭裕王载坅 

　　恭裕王之子载坅嗣王坅喜读书博极经史人脱略不羇能折节下士藩王故不投人名刺接诸缙绅亦无宾主礼王独易之　典制郡王女封县主岁食禄六百石王自以巳禄糜费国廪无所补甚柰何复令女子冗食乎故王四女不复乞封而以妻诸郡学弟子隆庆六年尝上书请自试効用又上应　诏正礼两疏疏留中弗报王贫而好客不以冕爵矜人日事词赋晚更穷易谭理箨冠野服灌畦种药以自娱人咸称升甫先生着大隐山人集十七卷又着茹蜡子三径诸词各一卷子翊金氐翊历金翊朔金皆工诗兄弟常共处一楼谭艺不倦号花萼社 
【 藩献志】 

　　○淮王瞻墺 

　　淮王瞻墺母李贤妃永乐二十二年封宣德四年之国韶州开府府治正统元年迁饶州十一年卒谥靖子祁铨正统十三年嗣卒谥康世子见濂早卒见濂清江王见淀以子佑棨嗣赠淮端王佑启弘治十八年嗣王嘉靖三年卒谥定无子弟镇国将军佑揆嘉靖四年嗣王十六年卒谥庄子厚焘嘉靖八年封世子十七年嗣 
【 吾学编】 
　　四十二年卒谥宪嫡子载坮四十五年嗣 【 绳蛰录】 

　　○滕王瞻垲 

　　滕王瞻垲母郭贵妃永乐二十二年十月封宣德改元卒年十七谥怀葬京师西山无子国除其长史姚友直事王王喜其恭谨　宣宗爱王升友直云南左参议掌长史司事 【 吾学编】 

　　○梁王瞻垍 

　　梁王瞻垍母　恭肃郭贵妃永乐二十二年封即郢邸开府宣德四年之国承奉孔勤侮詈王　上曰梁王朕亲弟奴敢如是逮勤王又解　上曰羣奴愓王耳竟诛勤未几上表不恭有司请治长史　上以王故特不问襄献王自长沙徙襄阳过安陆王出迎明日献王入城相见欢甚又明日辞去王泣曰嗟乎吾兄弟不得更复相见柰何正统元年　上言府卑湿乞更爽垲地　上曰郢中岁屡歉俟有秋理之竟不果徙六年卒谥庄葬安陆妃纪氏继魏氏无子国除景泰二年魏妃卒妾张生女二皆封郡主封张王夫人掌王宫事成化十六年亦卒梁故尽得郢田宅园湖后皆赐襄王　睿宗封安陆得梁郢邸田供二王祀事 
【 吾学编】 

　　○卫王瞻埏 

　　卫王瞻埏未之国　仁宗简旧宫臣司直金寔王左长史宣德初凡　郊社陵庙礼每命王摄事正统三年卒谥恭妃杨氏谥贞烈无子国除 【 吾学编】 

　　○荣王 

　　景泰元年五月丁未正使都督张軏副使太子太保吏部尚书何文渊持节封　裕陵第二子荣王或曰即德王也又有三　皇子未封卒 【 吾学编】 

　　○许王见淳 

　　许王见淳　英宗子母王惠妃王生时　英宗北狩未还景泰废太子封沂王也并封沂王弟见清荣王见淳许王景泰二年十一月许王卒于京师礼部请丧用亲王礼　内批王幼杀其礼谥悼葬西山 
【 吾学编】 

　　○德王见潾 

　　德王见潾天顺元年三月六日复东宫是日立德秀崇吉四王岁禄各本色万石德王初封德州改济南成化二年就国二十一年请业南旺湖以漕渠故不许正德十三年卒谥庄子佑楁正德十六年嗣嘉靖十九年卒谥懿子厚炖十二年封世子卒谥怀顺世子载塔十九年嗣赠厚炖德怀王 
【 吾学编】 
　　万历二年卒谥□嫡一子翊　万历□□年嗣 【 绳蛰录】 

　　○秀王见澍 

