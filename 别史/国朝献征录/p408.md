<!-- { "loadSidebar": true } -->
　　陈瑛直隶滁州人少颖悟有才识洪武中以人才□入太学未几擢监察御史二十八年升山东按察□革除元年调北平按察使坐通藩邸谪广右壬午年成祖入正大统召为都察院左副都御史署院事为人残忍刻薄十一月瑛言　皇上顺天应人以有天下四方万姓莫不率服然　车驾初至京师有不顺命而效死于建文者如礼部侍郎黄观太常寺少卿廖升翰林院修撰王叔英衡府纪善周是修浙江按察使王良沛县知县颜伯伟等计其存心与叛逆同宜追戮之　上曰朕初举义兵诛奸臣不过齐黄数辈耳后来二十九人中如张紞王纯郑锡黄福尹昌隆皆宥而用之今汝所言数人况又不与二十九人之数者彼食其禄自尽其心悉无问葢　上初入京城升及是修自经死观时安庆投江死英守广德自经死良在官合家自焚先是　上兵至沛县伯伟不肯下与其子俱死后瑛阅方孝孺等狱词遂簿录观叔英家妻女皆将给配观妻出通济门先挤其女于河遂自溺叔英二女皆就锦衣卫狱俱赴井死人□□□□□□□□□□□□掌院事八月瑛劾历□侯盛庸口出怨诽心怀异图请寘重典以儆余众□之再三　上命削其爵九月　上谕瑛等曰朝廷□风宪为国家耳目紏察百寮纲维庶政比来有司奸弊生民疾苦岂无可言而因循玩愒畧无建明尔其申明宪章在内令监察御史在外令按察司各举其职庶□□之委任不能举职者有罚十年辅　皇太子监国四月丁忧监生夏宗奏讦县吏时贵违法害民　皇太子命瑛委御史同按察使究治仍令宗复监待罪十九年　上定鼎北京值三殿灾诏求直言言者多云建都北京不便主事萧仪言之尤峻　上怒诛之时科道亦多云不当轻去金陵　上曰方迁都吾与大臣密议数月而行言者因劾大臣　上命言者与大臣俱跪午门前对辩瑛言科道皆白面书生不知大计　上命左右至午门前问众皆啐骂言官户□□原吉独奏曰御史给事职当言路且应诏陈言臣等备员大臣不能恊赞□议臣等之罪也　上悦两宥之瑛尤其背初议□□□不然　天威严重吾辈历事久言虽失　上怜□□言官得罪所□不小□□□□□□□□□□□□□刻薄未几□ 

　　○都御史刘观传（雷礼） 

　　雷礼 
　　刘观直隶保定府雄县人洪武乙丑进士授大谷县丞有治才以荐举擢监察御史三十年升署都察院左佥都御史革除二年调嘉兴知府尊礼贤士修举学政兴利去害郡中肃然寻丁父忧永乐元年起复擢云南□察使未行拜户部右侍郎二年调都察院左副都御史时左都陈瑛尚刻右都吴中尚宽观善处二人各无阻忮四年肇建北京宫殿诸役并兴命采木浙江既至饬有司率吏民历溪谷险绝之地凡材之美者悉取之输北六年升礼部尚书寻以典章故实非其所谙改刑部尚书七年　车驾北狩命扈行八年凉州羌寇起督将出征羌寇远遁九年回部十三年改都察院左都御史理院事十五年命提督漕河浚壅淤以便粮艘令行禁止而漕行不滞寻回院管事十九年定鼎北京命巡抚陜西地方考察官吏安辑军民事竣还院值左都御史陈瑛以苛刻去位特掌院事二十二年　仁庙嗣位命兼太子宾客本年加太子少保　上自临御以来大理少卿戈谦数言事　上厌其繁琐观与□□吕震吴中侍郎吴廷用等交奏其卖直沽名□□□议少之又　本□初不禁官妓惟挟娼饮宿者有律耳至宣德初许臣僚宴乐以奢相尚歌妓满前观簠簋不饰善以智笼人私纳贿赂纪纲为之不振御史亦贪纵无忌三年六月中一日早朝罢　上召大学士杨士奇杨荣至文华门谕曰吾三人商量一事京师端本澄源之地　祖宗时朝臣无贪者年来贪浊之风满朝何也士奇对曰贪风永乐之末巳作但至今甚耳　上问永乐何如对曰十五六年以后　太宗有疾多不出扈从之臣放肆无顾籍请托贿赂公行无忌此事巳彻九重俱未举发　仁宗尝谓臣言初到北京　上问两京臣僚有能守廉者否对曰无敢不守　上曰扈从来此者赃赂竞行其能守廉惟吏部侍郎师逵一人汝当知之荣曰是时赃贪方宾最甚　上问今日之贪谁最甚者荣对曰莫甚刘观士奇曰风宪所以警肃百僚宪长如此则不肖御史皆效之不肖御史差出四方则不肖有司皆效之　上抚掌叹曰除恶务本又问廷臣中今谁可使掌宪两人久未对　上曰未必都无一人士奇对曰通政使顾佐廉公有威曾仕御史及按察使皆有风采荣曰佐亦尝为京尹能防禁下吏政清弊革　上喜曰顾佐乃能如此命赐茶而退数日有旨令观巡阅河道观既去数日升顾佐右都御史赐□玺书令考黜不肖洗涤积弊佐奏黜其属官不肖者二十余人罪甚者发辽东于是御史张循理等连章劾奏观贪赃狼籍并奏其子辐胁制诸道骋私灭公皆明着实迹　上大怒逮观父子皆至出御史章示之既承伏法司坐观重法以辐同犯免科具奏次年四月　上召荣及士奇以奏示之且曰观负　朝廷重处非过士奇对曰观诚有罪但经事　四朝数任显仕愿姑屈法全其生荣亦乞贷之　上曰为汝二人曲贷其死发为边吏曰辱之过甚与死等耳　上曰欲父子皆贷乎曰子发戍边而令观随居恩与法两尽矣遂命法司发辽东天下耸然改观至七年杨士奇言田里小民之不安皆由于有司之贪污暴虐请令风宪官考察奏罢　上曰然向使不罢刘观风宪亦未得清尔此言是葢深烛其奸云 

　　○都御史陈德文传（雷礼） 

　　雷礼 
　　陈德文一名莹中字文石广东南雄府保昌县人洪武中举文学授台州府通判越二年左迁校江令又迁缙云监税所至有称以兵部尚书唐铎荐拜北平道监察御史明年擢按察使三十年使西番撤马儿罕等国开通西域居十有二年克举使职不辱君命永乐五年回京凡所历之国采访风俗作为诗歌归日进呈　成祖嘉之擢佥都御史令内阁修西域志多案其言八年二月随驾征迤北十月迤北平　上念久劳王事进右都御史　赐衣十袭名马二匹及校尉四名还乡省墓九年六月复　诏回京十二年三月卒于位进左都御史阶　谕赐 

　　○右都御史王公彰传（朱睦木挈） 

　　朱睦木挈 
　　王彰字文昭郑州人也洪武二十年举于乡明年□国子生使山东平籴以益军储同行者受贿慢事彰数让之不从竟坐彰遂以此知名擢为吏科源士踰年革源士改给事中升都给事中再升刑部员外郎执法严明人不敢干以私居未几出补山西左参政永乐改元召为礼部右侍郎以忧归服阕改户部命祀西岳还上疏言陜州及新安民有鬻子女偿负租者遂下诏蠲负租官为赎所鬻子女十一年彰改都察院右副都御史从　上北狩时母年八十时命归省且谕之曰君子居官不忘亲居家不忘君凡所过民之安否吏之贤不肖汝宜用意咨访归悉以闻既还奏　上嘉悦升右都御史十九年春有诬蔑我周不法者复命巡抚河南以察之以二御史从行彰至迹其事无有乃上疏辩且曰臣以百口保王无他　上疑乃释是岁河南大水民多流亡而长吏不恤□奏黜其贪克者九百余人罢不急之征十余事招□流移几五万家发廪赈贷赖全活者不可胜纪先是贼张大聚亡命嵯峨山行刧商贾为之不通妖尼宋继善与其徒数百人扇众作乱彰悉捕斩之事宁省母母具食顷有丐者至母以馂与之明日至府御史以馂献即丏者也其伺察之密类此　昭皇嗣位彰进资政大夫推恩封赠三代如其官宣德初或言边备不谨命彰按问自山海至居庸还奏各关指挥而下擅离所守之地若干人　上令械至讯鞫仍命兵部三月一遣御史给事中点视遂着为令明年四月彰以疾卒　上赐棺且命兵部给舟车归其丧有司营治葬域彰性至孝以父早世事母甚谨在京师所得四方珍味必遣人驰献然后敢尝所入俸禄必分其族人严于家训子弟有违礼者必痛责之□□□悟乃巳　论曰余闻王震泽云郑州公为人恂恂而谦恭庄重至于临法虽亲故不贷善同察当按河南时尝令其属为微待郡县吏有奸状者□置以重辟人情震詟于戏今安得若人而一洗浊□之风乎 

　　○资善大夫都察院右都御史熊公槩神道碑铭（杨荣） 

　　杨荣 
　　公讳槩字符节自幼聪慧务学其父授以春秋业大进领永乐戊子乡荐辛卯会试登进士第擢监察御史容貌丰伟　仁庙在东宫时器爱之命署刑部事未几被荐拜广西按察使调广东俱着能声　今皇帝嗣位召拜大理卿命治水于苏松经画得宜民不知劳而水患息所至辄劝率郡县修葺学舍督励师生讲习新胡安定范文正魏于翁三陆祠复文正了翁义田坟地礼诸贤之后声誉赫然时吴浙诸郡军民有豪横者继承　命抚视威风凛凛察其素为民蠹者数十人械至京师寘于法扶植寡弱俱令得所于是奸顽敛迹闾里获安间有诬诉公赃弊者　上不之听益隆信任特降勑奖励有洁巳奉公为国为民之语迨还特升今职　命莅南京公益勤慎务辨诬理枉既而母殁哀毁过情奉　命归葬即起复视事宣德癸丑北京都御史顾公感疾　上命驿召公来任其事至则一循旧规用法益平恕凡有所陈　上皆容纳是以宪纪肃然　上尝幸近郊命侯伯都督尚书同公居守益克小心祗慎今年秋　车驾巡边复命居守兼掌刑部事以劳感疾逾数日　上还朝公犹勉强进见遏而疾剧语家人曰吾其殆乎越六日　上赐诸大臣鹿腊及内酝公独拜受于家曰臣愧无以为报明日遂不起实宣德九年冬十月十一日也讣闻　上命官赐祭给舟归其丧为造坟茔公能诗文所著有芝山藁公余藁藏于家尤善草书凡果者辄书与之不吝其为人大率赋性淳实内刚而外和居家则孝友笃至莅官则宽猛适宜及总宪纪益存宽厚不事苛刻至于论议施设待人接物绰有大臣之体云 

　　○都御史顾公佐传（京学志） 

　　京学志 
