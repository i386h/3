<!-- { "loadSidebar": true } -->
　　先按□府君讳循字遵善员外公之仲子□人□硕广额巨目隆准方颐美须髯长尺余吐声如锺性刚严慷慨急于义而厌猥屑自幼从大父经历公授尚书未几公入国子监而员外公素贫常不能得师府君乃发愤自闭一舍晨夜诵读不辍同舍生嫌其异巳邀与观里　剧戏府君绐曰我固畏夜行巳而舍外数有怪同舍生避去府君顾益自喜得专诵读十四五文章即有绳准长老辈见而奇之于是长史李公勋许妻以女是李宜人李公新野训导年二十二往就婚始至试令背诵书不遗一字试文操笔立就李公喜延二师解尚书及诸史传踰年乃婚新野去汉中白河数百里府君因羣从往来遂留诸生白河诸生闻有南人至惧其压巳也党恶少诬讼府君直之官罪坐讼者卒不得诬而俗故以酒食征逐不喜诗书府君日与高会饮酒夜则程书鸡鸣乃罢杨文襄公一清督学佥事试府君惊曰此非白河生比告故则又自喜曰我固能知之今当不失魁选他年必良吏也遂指目以戒诸生诸生惭曰今日乃南人所屈府君间之是年引疾不就试□□□□举乡试第三人上春官不苐杨公延其子师己未登进士第观政刑部诸进士□弟者率假贷餙仆马服舍府君布袍蔬食不异平日是时尚书闵公珪侍郎白公昂皆精灋家令诸进士试阅狱日几状府君时时持刑书就长人问所疑有所注谳一一取长官可否阅状巳即又代阅诸进士状巳而代长官署狱事莫不当灋遂以刑名闻于时辛酉授南京刑部广东司主事广东司主京城内外狱讼号繁冗府君剖决无滞凡五月以员外公忧归甲子起复补工部都水司主事管徐州洪故事役夫挽上供及漕索漕舟羡米而民舟则予募钱官裒分怀墨者阴减其算甚则指他费尽没入之诸舟争道日起讼府君至首罢漕米总役夫以甲乙而什伍之民舟先后次步下入所募数役自甲乙持筹往巳事受钱于舟还筹而休终则复始官府晏然常以暇日治堤防水复植木其上以固之役夫往来不知道暑三年声誉大着戊辰代归适武库主事缺有力者争欲得之是时许襄毅公进宰谒者踵至公曰吾巳得人比奏下府君也府君谒吏许公谓曰尔知所以得此乎汝能绝外交故以媿竞进者也己巳署□驾员外郎巡视皇城是时逆瑾当权而　武皇帝□微行中官义子出入禁内府君故虞其变每□□□防守严门柝堠钲尝立马风雪中须结衣□上不敢懈庚午升员外郎署武选郎中瑾私人多在武卫武卫升罢必关白始行弘治间有巳革乳母官三百人援瑾求复府君驳其不可复者五事以内降非制名器宜惜议出刘公大夏不可轻改且恐启幸□糜岁给奏竟寝会考选武卫而金吾右卫指挥张某等二十余人瑾爪牙府君罢其管事尚书王敞以副入告瑾大怒骂曰汝老悖独不知张某等可用耶敞曰郎中辈之敝不知也则又骂曰不能制郎中安用尚书敞请曰幸无怒即更奏矣敞归召府君怒曰汝后生不晓事乃令我辈受辱万一召祸汝独得免乎即濡笔蔑奏府君走前持奏曰勿毁成牍但示姓名足矣敞不得巳以别楮书二十余人投府君府君退召书史数十人将别奏上当是时瑾气焰倾中外稍违意即置之死府君分必就逮其存初奏与所书别楮冀自明也后四日瑾败敞拂曙入部口嗫嗫向府君索初奏上之以脱巳且曰谢尔早见不令毁奏也瑾既诛敞亦罢去同官以是多府君是时天□□□害盗贼蠭起公江甚辛未春有□诏□贤守令要害地以弭乱杨文襄公宰故知府君乃屈常调擢镇江府知府镇江当饥馑凋敝之后廪不余粟藏不余钱廨无完舍百务就弛府君叹曰是尚可以应缓急乎之去奸胥缩浮费捐官洲清夙弊积赎金甃垣壁备弓弩明年巨寇刘上等自南京流入境镇江郭外居民皆奔城而指挥使闭门自守君闻之骂曰是诚人耶城将以卫民未开弃民婴空城也乃斧扁钥纳之迨夜乃止复多旗帜江上诸山复以小舟载炮石发苇洲中疑兵府君自乘城鸣枹芰令老弱各执戈矛击釜铫助军势呼声震天地冠遥望不敢逼未几　朝廷遣四将军将北边军来而总督诸大臣十余人且至凡军行刍粮器仗舟舰驮马犒赏费尽取之府诸僚佐多避事引疾府君日初出伏谒诸司致供饩受命令日昃始徧出则促办诸费不就寝者四十余日须发白巳而狼山奏捷上功赐大红衣一袭府君初屈常调守至是又能弭乱而诸察中惮其方严不得骋其郡人贵显者又以请谒不行交构胜谤文襄公不能辨复以才堪保障调淮安前守刘君祥尝辱于寇而诸县残破尤甚府君一以宽厚休养之始录囚纵释九十余人讼者令持词往逮至则自相引证情服则薄谴毁其词以去于是狱无累系御史骤见疑之比得以庶几囹圄空虚之效上治行诸郡第一癸酉擢山东按察司副使奉　敕整饬徐州淮杨等处兵备徐州既习府君行事令下不严而肃是时宸濠怀不车丸沂邳间私贩横行府君以南北咽喉不可无坚城壮军遏其冲乃迹境内诸盗面授将士方畧往必成擒所得衣粮钱帛甚众则召募武士凡射穿札力举重及超乘抵距者悉得应募既与岁给而旬日辄再阅试试有重赏于是远近闻者莫不景赴久之得武士数百人一可当百会河决西岸城有圯者乃益发其瑕璺凿石垫而崇厚其墉乙亥以继母李氏忧归比去积谷数万银五千六百有奇布帛杂物称是府君既归而代者掩私囊于是武士皆解散去戊寅起复补密云兵备密云去京师百余里异时　武皇帝出游日至其地兵备官被戎服拥櫜鞬伏迎界上有所幸即令前导趣马行且跛曳中官益驰骤相逼或以马棰献朴戏必入铕中官乞怜乃复骑而其地去古北口边五十里中官监军事者肆武断朘削士卒士卒困甚有警猝不可用府君闻之叹曰凡□此皆非所堪也今顾得之其命矣夫虽然吾以□□奉　玺书行事不出尺寸力何以报　天子即日就道是时镇守太监张信骄横尝密请敕得节制兵备官闻府君气岸不相下必不利巳乃入疏以兵备官冗员请省之抚巡台臣争不能得府君上官止一日而报者至遂促装曰此私幸也不复符次吏部弃官归寓县城终岁杜门以诗书课子当道贵人访之门者托辞以谢即县令多不得见巳而曰此非所以长子孙也则又返乡之故居自居乡日与田夫野老谈耕牧事晨夜令小童取刍饭牛养鱼或视春稻食豨秋至耕者告获率子弟开廪执槩散筹汗津津下不自止乡人见者笑曰宪副公乃亲农人事耶府君应曰我固农人不知宪副者谁也葢辛勤十余年家始足食丁亥吏部用荐者复除山东按察副使檄且至府君叹曰吾亦愿有所顾今老矣譬之木戈舟巳有定步又向风波行耶引疾力辞吏部以府君辞甚力因不复强己丑长子洪先举进士及第第一人书以戒曰吾无厚德遗汝汝徼祖宗余惠蒙　天子厚恩何以自处今而后勉完人以图称塞始以进士试给事中上姓名第三公卿贺者踵至明日奉下得之者同年张某也张中人养子事以贿成有相告者府君不对其后当迁员外郎而竞进者又攘之诸曹不能平嗾府君曰曷自明府君曰彼之进必以贤也主事年久且员外郎何汲汲耶于是时论鄙二人而益多府君当会试时身故贫一日亡其囊中罽褐同舍唐君鹏内不自安物色其人绐府君访之比入坐唐故戏探其囊出褐示府君曰是不类君家物耶府君目逆曰汝母戏言唐又持褐相辨府君趋出向其人曰物固相类唐醉语也唐归怒曰君失褐不取何也府君曰不然吾失褐不甚损彼张恶名尚得士人乎唐始逊谢□□□□白河尝从商舟泊襄阳旅舍有来奔者府君佯若不谕意促之出曰此非子宜留也其人吐实则忿怒脱走比举乡试出栈道邮亭亭长告曰恶地不可留也强入之夜半户开月色中美女婷婷来坐榻上府君意其奔也不之荅遂熟寝少顷从者作魇语起问之已鬼物所侵返视户户固扄也明日以告亭长亭长曰此妖杀人多矣而莫能动公公福德未可量也此二事较之鲁男希文何所轩轾 

　　○山东按察司副使韩公廉墓志铭（孙升） 

　　孙升 
　　嘉靖丁未十月二十三日山东按察副使致仕韩公卒于家公讳廉字守清其先葢相州人宋忠献公琦之裔有名亚二者从宋南渡籍余姚故今子孙世余姚人高祖裕七大使曾祖大中祖孟珉父衡娶于柳以景泰甲戌十月一日生公幼颖异长游邑庠有名举弘治壬子乡试高等丙辰进士授任县知县任土隘人瘠转徙者半公加意拊循省刑节费民繇是父母之相率归附县故有契税当事者往往干没公减额积贮以城圯鸠工缮□城完民不知役三载政成征广东道监察御史行之日老幼塞衢攀挽车不得行巳立石纪绩乃后盗起攻任县城弗能克民感公遗惠复纪之石系思焉御史首上选正人崇正学疏　上嘉纳之印马南畿陈马政二事至今称便正德初　上命御史按福建风裁凛然漳南盗肆侵掠督师剿平　赐白金彩纻当是时逆竖刘瑾擅权欲以嬖孽功胁之祸福公不动乃籍他事留再巡冀在必获公抗持益力瑾矫诏调高安县知县巳又搜旧牒摘微过诏下□官者三犹衔之逮□禁狱甚困将甘心焉踰年瑾诛事白除通州判官稍迁潞州知州以忧去服阕补知泰州晋河南按察佥事山东副使兵备天津调辰州府知府公屡仆屡兴驰骛南北至是葢志意倦矣上疏乞骸骨会　今上登极特奖恬退复副使致仕公乃开别圃植花卉日与耆旧觞咏娱乐非饮射读法足不履公庭乡人咸敬重之行部使者至余姚必造其庐问焉年九十有四公襟度高朗视天下事无一可撄情者方触逆瑾逮禁狱人公忧公则曰死生命也忧何益处之裕如传称达者齐荣辱一祸福其信然耶乃竟不及于难乃又以寿考终天道福善公之谓矣升先忠烈公与公乡榜联名善约婚后各举子女乃缔盟焉知公特深乃志而铭之 

　　○青州兵备副使牛公鸾传 

　　牛鸾字鸣世献县人正德戊辰进士任益都令时剧贼刘六等转掠山东躏曹濮蹂淄渑所过城邑望风奔溃独鸾与乐陵令许忠节公逵东西遥应屹若巨镇鸾尢临机设变出入鬼神号称异特贼尝纵兵围城三匝鸾日夜距守贼敛兵退鸾曰此特自完计耳不一大创贼必复来乃驾子弟兵及诸亡命蹑贼战大王桥身被四矢扶创疾鬬贼遂大奔斩获无算贼自是不复东矣事闻擢按察司佥事整饬兵备青州开署自鸾始寻迁副使仍理兵务嘉靖初颜镇贼王堂豪侠好施聚众山谷每战困众脱之鸾挺身突入贼中贼觉鸾奋大呼贼众披靡未几就殄山西马五寨贼首陈卿者据山作随机数年不靖鸾奉　诏移兵平之即其地建平顺县鸾累平剧寇声望赫然而怀奇负气不能腆腼诡随态世亦以此嫉鸾寻谢病不起终于家 

　　○山东按察司副使张公鹏传 

