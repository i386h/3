<!-- { "loadSidebar": true } -->
　　□泉南公渭南人也讳逢吉字符一字符命别号以丰原之泉名故学者称姜泉先生其先由河东中条徙蒲城元季有讳安义者始徙渭南秦村家焉故今渭南人安义生俨俨生言言生珪珪生渭阳公金渭阳公孝友笃信其施用以文学官不大究配焦太宜人生二子即瑞泉公与公云公生而颖慧不伦九岁通小戴氏大义渭阳公之司训新野也沁水常公守邓州常公名家以大小戴氏而子伦又负异才当是时公以总角同瑞泉公受常公学而友其子并有逸羣之誉焉后公举于乡第三人时大复何公试公文叹曰奇才也计当魁礼巳果然先瑞泉公先公八年成进士户部郎至是出知绍兴府公会试不第同奉焦太宜人之绍兴并师事阳明王公瑞泉公以直黜阳明致书曰关中自横渠后有所振发兴起而进于道德圣贤者将必自吾元善昆季始故二公所化诲至今渭南彬彬多文学有用之士焉公以易举进士高第授礼部仪制主事瑞泉公即世公恸甚章疏乞归葬疏且上会有册封命得取道襄事公在礼曹时阳峰张公锺石费公存斋徐公相继□□仰赞太庙明堂诸大礼以备一代独伟之典而当　肃皇帝意其属草多出公手在礼部七年文选郎忌公才出知保宁府无何选郎被劾下狱劾疏中首举枉公证保宁任罢又公私冗奸不可诘公振偷刷蠧袪故张新与之更始睱则课诸生萃诸校之儁而督教之一时得人盛举人传太者有隐操上官率不礼公独式其庐而问焉诸驿传徭役里甲民兵悉有定画义民史俊辈以捕盗盗诬论死者十一人冤十余年莫雪者公一讯雪之万口归明在保宁四年独用严治巨室衔者造飞语中公闻升云南督学副使命犹以守入觐会有佐前衔者遂改知归德府归德以州升又新造当三省之交其难倍保宁公治归德如治保宁升兵备鴈门鴈门者三晋阨塞巨镇也往兵备以督抚总兵在日唯餙具需迁公独慨然曰阵法不习匪我制虏虏寔制我今之边弊有甚于此者乎于是谕三关将士如令甲习之又按志尽复其演武场豪家据者当是时三关未分部也独数巡行三关外军声大振一日山下有牧虏数十骑望见公干旄来知有备辄强云其虏惮如此又尝答　上备边便宜五事词多触忌讳执政不之喜格弗上乃考察用前飞语罢时长子轩举进士翰林吉士后奏铨部主事绩上书诏许公以原官致仕赠李宜人恭人自是凡以考绩得复父原职者自公始公事父母孝师事瑞泉公竟其世无异财裒产则尽以父兄所贻让孀嫂遗孤尝损地十数亩义仓输粟以振族之乏者石迭李中丞公窻友也尝约婚不果及李卒公喟然曰夙有言余可幽明负耶遂许之乙卯关中地大震凶徒乘之鸱张四掠势如燎原公乃纠邑壮士得数百人激以大义诸壮士无不人人奋也是日擒杀倡乱者四境以宁富家被掠子张进英夜持数百金匿公所会进□与其在抱子俱亡金无归也公举原封首官曰其以此助孔庙工当道义而表其里以风示一方建姜泉书院收训其子姓门人接引后学如弗及己巳邑不岁公焚券数十又输粟数百石于官赈全活者众乡人德之公骨气锋棱峻洁而刚明果断故其行谊种种合道至临事变屹不动升沉等之浮沤兵备时有窥当涂意劝公通问者公曰出处有命吾惟信心俟之可枉巳狥人耶嗟嗟以邃蓄如公使稍自抑以求庸于时所树立讵止是而顾不然吾于兹益足以见公矣公年八十犹能夜作细字出入不杖风神轩轩若霞举穆庙嗣服进阶中宪大夫今　上嗣服复进阶中议大夫赞治尹诗文希盛唐两汉所著有姜泉集越中纪传若干卷藏于家批注会稽三赋刻在会稽郡中享年八十一 

　　○山西副使赵公祖元志铭（陆可教） 

　　陆可教 
　　赵叔子伯一数千里走京师以其先宪副南庵公葬铭请曰先君子弃诸孤七年于此矣唯是窀穸之事无以藉手敢告予自垂髫时获侍公而予女兄实归伯一氏义不可辞谨按状而铭之公讳祖元字宗仁别号南庵婺之东阳人也曾祖曰以杰祖曰濂父曰继宋以公贵赠刑部员外郎母曰吴宜人赠公善教子至减产购书而公故奇颕自负遂周览六籍若诸子百家言尤精经生业每试辄屈其邑诸生唯邑诸生亦靡不人人心逊也遂以嘉靖癸卯举于乡明年成进士而公雅志厌薄吏事疏请得教授江西之吉安吉安故称人士渊薮而是时罗太史洪先邹祭□守益皆以讲学家居公率郡诸生日就请益无不洒然自奋者居久之迁国子助教又二年迁刑部主事寻转员外郎以执法格用事贵臣得伉直声又二年出佥山西按察司事丙辰地震河东蒲州境覆压过半盗乘之猬起抄刼昼行公设方略解散其党而悉籍其金钱之无主者数十万官贮之且用新其城堑境以无事俄迁江西参议公治之如山西秩满复迁山西兵备□□丁吴宜人忧以归先是公族弟太史□鹏女归太保陆炳炳以贵幸帅缇骑势甚张□相嵩以下咸目摄之故炳死而太史斥公及其季刑部员外郎新庵公皆坐党罢矣而论者亦遂以是并訾公吁悲乎夫世人夸权骛利抵间投足岂复遗力而让进哉以故严陆方贵幸时诸蝇附士率躐数资被显擢而公历官二十余年仅止副使公殁而诸子萧然食贫至贸资称贷以偿所遗子钱而公又故与太史不相取龃龉至殁身也由此观之世人耳论岂足凭哉而状又称公事吴宜人至孝遇邑族廉直不阿归罢二十年有以自守泊如也要皆不足槩公故辨其大者如此 

　　◆佥事 

　　刘珏传 
　　山西按察司佥事孙博传（石珤） 
　　山西按察司佥事畅君华墓志铭（康海） 
　　山西按察司佥事乔公岱墓志铭（李开先） 
　　佥事孙公玺墓志铭（唐顺之） 
　　记张佥宪时龙门之战（林大春） 

　　○刘珏传 

　　刘珏字廷美长洲人宣德中郡守况锺简名家子掾珏在选中珏言有志于学不愿吏锺嘉其志遣补县学生遂领应天乡荐授刑部主事迁山西按察佥事提督屯田年甫五十恳乞致仕珏性孝友恭谨未尝失色于人然操履清白人不得以私干之至于好学之心老而不倦尤工唐律对偶清丽当时称刘八句行草师李邕画师王叔明皆能得人笔意所著诗曰完庵集 

　　○山西按察司佥事孙博传（石珤） 

　　石珤 
　　孙博字约之河间景州人也倜傥有志节通毛诗博极羣籍尤精语孟酣饫沉潜着论说深得圣贤之指诸儒竞传诵之释褐历城教谕登进士授礼科给事中论事不避强梗声振琐闼成化庚子汪直用事立西厂□□□□□在觇察公卿以下官得失辄注考语乘间闻奏有所黜陟或径自捕系考鞫内外恐慑里巷细人争诣厂污蔑官吏权柄下移谒私门行苞苴者益大起博上疏论直盗弄国柄作福作威使君相废职渐不可长疏入上令毁西厂直大恨之会北虏寇云中直与都御史王越保国公朱永受诏北伐将团营军五万人出山后直乃奏用博纪官军功阴欲中伤缙绅危之博曰论谏吾职也荣辱生死命也将安避乎遂行既抵云中虏势猖獗每出战辄令纪功官随行营博虽书生意气峭拔兠鍪绣袄弯两石弧驰突万众间如徤将时或聚议机务益侃侃雄辩指画利害不少挫衂直始心敬之越亦从旁时时救护得不死师还论功升山西按察司佥事博既禁闼旧臣又襟韵疏畅居法司郁郁不得志会当道时欲有所指擿遂乞致仕还乡里茅茨萧然未尝有戚色日役苍头课田园或遇故人宾客□氷不倦□仕宦至景州者犹时时劳问弘治甲子知州马其□虐毒民博谏之不怿遂以事侵之博发愤诣京师论其罪恶及人命十余事得赐诏狱问且遣使者诣州核实知州度不可解乃佯谢罪置酒毒死闻者莫不愤叹初公且死嘱其夫人曰吾以孤直不容于朝幸奉先人之业得休息田亩教诲子弟百无所恨今乃羣小所害命也夫我死勿埋吾尸庶几朝廷觉悟得百姓除暴去乱吾且含笑地下矣遂死马后竟伏诛太史氏曰先子按察晋阳尝与孙公寮寀珤兄弟又尝侍几杖质问九经亲见其人卓荦开爽有古国士之风然虑事不欲太深又不设城卫故始以此立节中以此去位终以此致死语曰直如弦死道边信然哉 

　　○山西按察司佥事畅君华墓志铭（康海） 

　　康海 
　　君讳华字子实其先临汾人也曾祖和甫商游于秦子孙世陇西人祖茂永乐甲午举人拜阳谷令令祀于乡贤祠父禄以国子生拜孟津簿卓有政声改簿祥符后又以君责赠承德郎刑部主事母蒙氏封太安人君资性伟异六岁即知学有奇志祥符君曰予有官不能行志有禄不逮养亲生子若是胡以卑官役役于人哉遂致事归而君生员极邃庵先生所重从学者日至其门果领弘治甲子乡举阅年祥符君卒君哀毁过礼终制举正德丁丑进士拜无锡知县兴滞补弊庶事毕举抚按交荐其能嘉靖癸未擢刑部广东司主事论刑明允戊子奉命决狱畿内平反实多寻升刑部福建司员外郎己丑复奉命审录平反一如畿内有疏论条例繁难未报丁内艰归服除庚寅升山西按察司佥事值岢岚寇发官莫能制抚按以君往君往不旬日渠魁悉殄胁从尽释抚按以功上赏二疋银十两抚按又以河东道累值凶荒请敕专以公分巡河东道弭盗安民时论伟焉有倡白莲教者君取其人至以祸福礼义论之其人感泣即散去后猗氏有此教者诛戮不可胜言人乃知君曲突徙薪之恩博矣佥事三年抚按牒交上而升迁且迩君曰年将六十西山日薄盍归乎来于是累疏乞休敕下吏部吏部以畅华廉能素着累次告休情非得巳　上始允之 

　　○山西按察司佥事乔公岱墓志铭（李开先） 

　　李开先 
