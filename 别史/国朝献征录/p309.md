<!-- { "loadSidebar": true } -->
　　余尝嘉慕古社稷臣求其人当世而不多见见今大司马郝公焉沉毅有识略历官中外四十年孳孳国家之急殚精毕力以奉一人曾不以诽誉险夷为劝阻用肩荷巨重匡济艰危光辅三朝忠勤一节所谓社稷臣非耶而伤哉巳矣讣闻　天子愍之赐谕祭二坛遣官治葬赠太子少保荫一子国子生踰年公嗣洛图等持胡进士世荫所为状属余铭其隧道之石余为之欷歔陨涕轸云亡之悲而不能自巳也何忍辞公讳杰字彦辅号少泉其先山西交城人元御史中丞天挺之裔也入我明讳凤举者仕长芦运判生旺旺生文达始占籍蔚州以季子温泉公铭贵赠如其官温泉公举乡试尹衡水任丘二邑擢福建道监察御史按滇南所至有声配李太恭人生二子长本次即公少颖敏能文章嘉靖壬子秋魁省闱丙辰成进士授行人辛酉选御史遣视三关一踵温泉公之迹人以为奇癸亥按贵州丁温泉公忧归丙寅服除补河南道按顺天入掌京畿道监戊辰试事会新郑高公拱再相以公尝露章斥其器量不堪端揆将借考功法中之公知不容请迁葬去壬□新郑罢起公原官复为柄臣所忌出为陜西宪副满考得受诰命赠封父母丙子迁江西参政改山东丁母忧归庚辰服除升浙江按察使两定兵民之变转陜西右布政将行兵民遮道泣留车枳不得发居一岁转山东左忌者引浙变论镌一级乙酉起辽东苑马寺卿兵备海盖督抚上言兵备重官也以冏卿兼之兵备轻以材臣处其地材臣复轻是两负也议改公山东参政兼苑寺卿苑卿之重始此寻以劳绩赐金晋按察使己丑拜都察院右佥都御史巡抚辽东其年虏十余万骑入宁前公督轻骑击走之明年春虏悉众犯辽阳公督诸将迫出塞斩首虏三百八十余级卤获器畜以千计捷闻诏赐白金文绮荫一子国子生其冬虏二十万骑入河东分遣诸将御之斩首虏百夺其所掠人畜以还辛卯春虏约东西部谋大入公遣副将李平胡及其未发合诸将兵出镇虏台掩击之斩首虏二百七十有奇辎重称是在辽三年缮塞修城扞防之备甚设前后条议边事以十数皆安攘大计力能措诸事效非袭窾言阅臣核公课最诏晋副都御史赐白金文绮壬辰晋兵部右侍郎兼佥都御史总督蓟辽无何晋右都御史人理戎政以抗议倭事不合徙南京户部尚书移疾归既归揵关谢客葺圃结庐杂植花竹读书鼓琴其中泊如也戊戌用荐起南京工部尚书寻改兵部参赞机务募兵补伍军容改观而是时留都大僚虚席过半公复兼摄他曹篆禀画旁午竟以积劳感暑湿病欬两乞骸不许万历庚子八月十七日薨于位距生得寿七十有一公夙负志槩始进盟心精白期不为势贿移两使亲藩馈遗一无所受按部关辅擿发奸贪墨吏闻风股憟岁大祲痛裁供亿为诸部使先且檄郡邑各以方略佐赈饥民用苏虏阑入昌黎糺将吏之不设备者寘于法边人快之中珰采兔宝抵践稼扰民疏陈其害罢去杨忠愍公继盛以击相嵩不胜死为请建祠祀之得赐额曰旌忠时公方劾新郑为所衔因表忠愍以见志云官台察十年操三尺凛凛每朝下或行部还辄止宿公着中竿牍无敢及门者又优□局刷卷时宿牍丛委宪长属公钩校旬月而毕出为监司众为公屈毅然受事即所治盘错斧断理解游刃有余浙营兵以减饷噪羣拥抚台吴公于军中刃胁之公闻变疾驰而前谕以利害悍卒敛戢吴公获全无何杭民以火甲偏累控状直指不得伸构恶少夜纵火燔掠公署反贵豪家阛阓汹汹公于兵燹中走卫直指而阴勒营卒捕为乱者收系狱明日僇其魁众乃复戢具填辽务远斥堠虏近塞辄先谍知其情部署诸将宿劲兵以待虏入互为犄角动应指挥靡不以全收胜者苟违节制虽骁敢战如李平胡矜胜偾师与怯懦逗遛者同簿问功罪不以相掩以是诸将惮公争出死力自効搜简卒乘务精而犒赏务丰储峙务裕司农议损度支金力持不可前抚臣顾公尝虑军饷不时给用马市货本为毋以时敛散而操其赢谓之子银久寖羡溢积且十余万议者遂欲借抵苑寺马价公言设法恤军而夺以予苑寺军且立槁格不从辽至今赖其利焉倭衅起首急朝鲜之难征调兵饷数道并发比还朝独谓封贡非宜议与本兵石公左其后事偾而朝绅服公之先见也再起留曹计安根本奏裁殿帷浮费以万计而都城房号钱中贵欲取以内供公谓此钱自有经费取之恐城中民哄然动摇力争得免漕船旧有皆雇役而运官欲抽丁领之计当破赀产者万余家亦以公讲折而罢都人翕翕感颂焉 

　　◆侍郎 

　　南京兵部右侍郎李郁 
　　兵部右侍郎虞祥传 
　　通议大夫南京兵部右侍郎拙庵宋公琰墓表（李贤） 
　　南京兵部左侍郎马显传 
　　兵部右侍郎陈宜传 
　　嘉议大夫南京兵部右侍郎王公诏墓表（林俊） 
　　嘉议大夫南京兵部右侍郎黎公福神道□（王鏊） 
　　南京兵部右侍郎吕献 
　　通议大夫南京兵部右侍郎王公□□道碑（王鏊） 
　　南京兵部右侍郎陈公琳传（柯维骐） 
　　正议大夫资治尹南京兵部左侍郎赠工□□ 书婺源潘公旦神道碑（严嵩） 
　　南京兵部右侍郎刘公栋传（潘晟） 
　　少司马中川王公教墓志铭 
　　嘉议大夫南京兵部右侍郎虚斋王公积行状（王世贞） 
　　兵部侍郎谢公存儒传 
　　陆北川□墓志铭（徐阶） 
　　通议大夫南京兵部右侍郎羽泉刘公畿□□碑铭（王世贞） 
　　南少司马赠御史大夫观海顾公章志传 

　　○南京兵部右侍郎李郁 

　　郁字文烨河南洛阳县人由洪武丙子乡荐授四川卬县学训导秩满超迁工科给事中举正驳违无所顾忌坐事谪戍五载　朝廷方有营建将取材于巴蜀廷臣以郁荐起抡采有方应期而集洪熙改元转礼科给事中寻迁光禄寺亟复出为长沙知府赐玺书便宜行事宣德八年召还升行在兵部右侍郎又二年奉命镇守山东无几持节使交址封王还理部事正统丁巳丁内艰复阕调南京兵部右侍郎至是以疾卒遣官谕祭命有司营葬事郁有才智临事明决多历世故乡之后进自谓不及云 

　　○兵部右侍郎虞祥传 

　　祥苏州府昆山县人由举人历官金华训导上虞教谕皆以能教名宣德间选升礼科给事中时庆寿寺僧觉贵创毘庐阁高出数十尺祥以寺近皇城非官抗疏论其罪　宣宗怒命毁阁下觉贵于狱正统改元升通政司左参议敷奏详明八年进户部右侍郎寻转兵部命巡抚畿内民瘼所至刬除贪酷存问疾苦人用以宁既还以疾卒于官遣官祭葬 

　　○通议大夫南京兵部右侍郎拙庵宋公琰墓表（李贤） 

　　李贤 
　　公讳琰字廷珪拙庵其号也系出唐广平文贞公之后世居邢州之南和唐末有为浙之奉化令者因土著焉诗礼相承历宋元弗替曾祖起潜为元质山书院山长方国珍据四明即归隐祖允宜性勤学尤喜成才为塾以教乡族子弟有遗规焉父讳原亮人称竹轩先生祖与父俱以公贵赠通议大夫兵部右侍郎祖妣蒋氏妣朱氏俱赠淑人公生于洪武壬申自幼颖敏甫六岁读书日记千百言遂能吟咏得句甚奇乡先达叹异之永乐初为邑庠生益肆其力淹贯经学旁通子史凡阴阳历数卜筮相法咸造其精字书遒劲不下古人年十七遭母丧哀毁过礼时弟琬甫四岁抚养惟勤不贻忧于父居邦勇于行义时疫大作姑家尤甚人皆远避无至门者公曰若此噍类绝矣患难不恤何以亲为遂宿其家躬治汤药以全活之卒者出地葬之乡闾为之感化永乐乙未登进士第选为翰林庶吉士预修性理大全书未几　仁宗皇帝以　太子监国南京选公随侍既而　大宗皇帝知公之才复召还北京预修　永乐大典书成赐白金文绮授中书舍人莅事翰林　宣德皇帝御极迁礼部仪制主事仍莅翰林事宣德庚戌以亲老恳陈归省未阅月复遣使召还正统改元　皇帝嗣位特选公入史馆纂修　宣宗实录未几遭外艰痛踊几绝四年秋服阕至京　上以公累朝旧臣转吏部考功主事日侍禁廷凡中贵人幼而秀者属公训之公虽被宠光达盛衰之理益畏惧不安屡乞外补或曰如公遭遇千载一时何乃自疏如此公曰以吾所见当如是古人固有不俟终日者九年春遂迁河南布政司右参政时汝阳不雨禾将槁蝗复大出官民忧惧走报藩司公大惊曰尚可缓乎即日往视之且自诵曰匹夫一念之诚尚能格天况吾任承宣之职乃斋严致祷方毕民忽报云有□数千成阵而下延颈长足名曰秃鹙啄蝗无遗巳而飞去越明日大雨官吏士民交相忻忭景泰四年冬以考绩来京转太仆寺卿寻迁兵部右侍郎公益励忠勤士林推重未几赐诰命进通议大夫天顺改元　上念南京根本重地以公老成往莅部事越三月以疾卒于官寿六十有四 

　　○南京兵部左侍郎马显传 

　　马显字文明直隶广平县人正统　　年进士授给事中扈跸土木归升都给事中寻转河东盐运使擢四川布政使秩满会蛮寇起巡抚者奏复留三年升南京兵部右侍郎支从二品俸九年进左侍郎成化二十二年请老归弘治五年以诏例加散官一阶十四年七月卒赐祭葬如例显居官勤瘁性雅清介蔬食布袍至贵不易尝巡视南畿民瘼民多赖以全活在蜀久人尤思之 

　　○兵部右侍郎陈宜传 

　　宜字公宜江西泰和县人正统壬戍进士授工科给事中升应天府丞云南左布政使进都察院右副都御史巡抚贵州属四川大坝蛮反偕总兵官率本道兵征讨所向克捷升兵部右侍郎奉勑偏头关提督防冬闻母丧奔归道病次济宁卒年六十讣闻赐祭葬如例宜为人和厚周密不作意近名然亦未尝偾事论者谓宜虽无大建明然亦不失职云 

　　○嘉议大夫南京兵部右侍郎王公诏墓表（林俊） 

　　林俊 
