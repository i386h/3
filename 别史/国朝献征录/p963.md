<!-- { "loadSidebar": true } -->
　　孙蕡字仲衍南海人性敏迈仪观伟然于书无所不读诗文多不属藁伸纸行墨俄项辄就初若不经意而气象雄浑兴喻深致骎骎乎有古风元季避乱山泽间东莞何保有南海洪武戊申征南将军廖永忠至属蕡书请归附曲尽诚款永忠不僇一人而南海晏然者蕡之力也永忠征蕡典郡教三年庚戌开科蕡三试皆在高等赐进士出身授工部织□苟使寻虹县主簿时经兵燹十室九虚蕡加意劳来民还其业甫一载被选翰林典籍宋濂乐韶凤詹同辈亟称许之八年预修洪武正韵踰岁持奉常节监祀西川居翰林三载外补平原簿以事逮系□资输左校板筑间望都门讴吟粤声监者以闻召至诵所诗率忠爱语特命释之十五年拜苏州府经历二十二年谪戍辽东怡然就道酌酒赋诗无异平日都帅梅思祖节镇三韩素闻蕡名迎置家塾是岁以党祸见法人劝其上书自明蕡不答赋一诗长啸而殁年五十有六门人黎贞随其行葬之安山蕡所著有通鉴前编纲目孝经集善理学训蒙西庵集和陶集集古律诗多数帙其祭灶文见郡志中□武戊午腊月下澣廿有四日玄阴告晏景翳虞渊云敛高汉斗斜孟陬室璧有焕孙子徙倚南轩咠节寄傲奴流喧华方夜祀灶询其所由则进对曰今兹之夕逼追岁除灶神趣驾入觐清都纪人善恶上达帝居宸旒翼翼有严走趋文昌桂籍廷尉玉符雷师鼓笔太乙启书疏名某某以定赏诛吾侪小人职主中馈瓢长杓短米贱盐贵奴婢笑嗔鸡鸣犬吠柴荆狼籍血毛腥秽晨昏岁时多负罪愧匪神包容恐获罪戾霓旌戒路蕋阙洞开角耀黄道符平太阶东升振铎良风徐来飞廉前导缺后推爰罗酒浆亦进笾豆饧糖馨香菜果鲜茂鹅鸭全牲米糕羹糗饮神醉饱楮镪寿口甜舌甘便利进奏矜兹愚顽恕曲蒙覆孙子曰嘻有是耶盍早与予郁陶予衷久欲上诉倘因神明得其故于是拂裳正巾屏息疑因仰天叩头望灶进步敷敛陈词神听无怒惟神明列五祀德具五行功存既济位配离明调和鼎鼐烹饪殽蒸翕忽变化惟神之能司人之命实托死生老幼耄艾惟神是凭其在孔经于夏有事迎尸奥室俨若烟祀非时媚渎犯谄违议臣之于神其缺略也多矣兹者乃闻神以岁终将入述职上天明明考绩黜陟送□馈赆神所不斥少君之词神悯其癖王孙之讽神怒其激神宽以仁好是正直称觞表诚献臣臆臣少薄枯零丁羁孤佩服先训忝名儒远祖颜孟近师程朱立志不羣抱道匪渝弘深典谟诘屈盘诰连山龟藏卦象精到仪文繁缛雅南渊浩麟经简肃左传精好羣葩给敷列宿穹昊骚怨而向庄荒而傲班范旁通荀杨曲造昭彰□微动彻突奥悬灯墙壁蓄火□□诘朝喃喃达曙呌噪臣之于读书可谓勤矣灵□□□性之郛郭徽猷懿行人之天爵湛然内观秋□□烁盎然外和春霭林薄云影天光鸢飞鱼跃浮烟敛散青山犹昨轩庭雨余草色如濯臣之于性理亦略通矣发舒蕴积学词章文摛藻绘诗咏凤凰韩筯柳骨玉洁金光铺天炫耀掷地鉴锵鸾台凤冈冠冕琳琅绿窻青锁粉艳兰香闲云野水惨淡微茫牛神蛇鬼百怪千狂曹刘错愕董贾回湟海神宵哭山精昼藏臣之文可谓有成矣晨鸡一鸣播水运帚趋跄堂庭问候安否岁时伏腊新姻其有既慈妻子复爱朋友切磨童稚理义盈口恩养舆隶食均衣厚浮云市金不美玉斗峻节清霜守惭瓮牗臣之于内行可谓无愧矣恭承嘉泽惠此□躯天庭冠玉地角秀须褒衣巍冠玉佩琼琚周旋步武规矩不渝臣之于外貌可谓不俗矣英英其貌濯濯其仪身长七尺六寸有奇人不识字臣吐珠玑人不能言臣如埙箎识虽固陋不无知材虽朴钝亦足有行逢羸饿如箭入肌疾视奸邪眼火发辉思展抱负试于清时朝登金门暮集凤池致君尧舜还俗壅熙臣之立志可谓廖廓旷绝而不凡矣然而时命大谬进退惟谷图封得黠献璞遭辱山非太行车折其轴水非瞿塘舟破其斛阳和偏地不被槁木赫曦流金不照冱谷叨领乡荐头弯工局佐令淮阳尘随马足一入词林旋罹斥逐久官济上还寻治狱对款台端拘孪瑟缩论输左校亲自板筑犹赖仁恩得解桎梏余生尧存残喘仅续委顿风埃颠连水陆越山之阳瘴水之曲荆榛门茅草屋寒衣结鹑饥饭脱粟严冬露肘稔岁枵腹心摧意沮魄畔神促腼颜细民取笑僮仆抚迹如此何赋予之酷欤臣闻气运之塞有时而通屈若尺蠖奋若冥鸿相彼万类天无不容鼠安于穴蚁乐于封蒺藜膏雨钩吻春风鄙琐龌龊饱鲜酗醲丝粟么磨曳紫纡红不论巧拙秪系其逢臣独何人坐此困穷今臣年甫不惑未踰知命寒心虽灰宿志犹劲威如怒彪气如炊甑宁甘沟壑殒绝其□□来可食蒙袂斯病焚山可出抱树非正餔糟啜□刬彩埋莹与时推迁乃道之圣臣欲抑气变志改□更弦毁裂冠冕焚弃简编邓林掷椠丽水投铅言归软美步习轻便突梯婉变媚俗称□□择豪曹右挽繁弱臣学班超建功大漠万里开边三时锡爵扬威玉关图画麟阁黄金璀璨白玉辉煌臣学齐奴起第洛阳朋游满座女艳成行云攒绮縠鼎沸笙簧绿帻蒙头苍鹰在手臣学董贤徜徉花柳登场鬬鸡系鞠赌狗结交醉徒终日饮酒白虹贯日黄雾塞空臣学五侯同日受封车如流水马如游龙气凌七贵豪压三公载膏其辕载秫其马臣学子长徧历天下楚水秦山燕都越野狂游纵观胷次披写龙蟠丹鼎鹤唳紫烟臣学方朔去神仙日边蓬莱海上楼船凭陵八极瞬息千里拨草参禅含光蓄耀臣学达磨静观众妙天垂宝花日丽灵窍尘空道成万古凝照尽以臣之勋东置高阁四舟洙泗辍掉关洛望罢伊周结交管乐放意舒颜解粘释缚逍遥城浩荡郭滔乎大荒亦孔之乐天鉴伊迩必从臣求神明有灵可达此不下民之疾上帝之忧神之听之无作神嘉言讫再拜俯伏俟命潜心默存□□静听时夜将卒霜□凄凄□陈影转析木光□□□人巨灵风振帏车□杂沓若神来归恍惚梦寐有告□曰嗟尔来前帝有德音尔其听之罔敢弗钦帝听尔词恳至凄恻金童嗟嗟玉女啧啧尔词虽若连则未通身若泛梗意如飘风凡民之生命各有定祥灾吉凶顺受其正贵贱修短莫非自然枉道妄求徒取咎愆盗跖之寿颜回之夭交错纷纭非尔能晓匪仁莫据匪义莫依此尔之分尔其安之尔虽不丰亦未薄蘧庐梦中独尔先觉酰鸡蝼蚁所得几何尔于造化取适巳多溪尔殷忧弘尔高识配巳大中以受多福言讫更穷去影遄息予起拜命服之无斁 

　　○陈亮传 

　　陈亮者长乐人也字景明故元儒生也其学无所不窥明兴洪永间累诏郡县征遗逸或推毂亮亮曰昔唐尧在上下有箕颕吾投迹明时游戏泉石于志慊矣吾岂愿仕哉遂掉头不出作读陈搏传诗以见其志山中小楼号曰储王购四方名书藏之又作草屋沧洲中与名士王恭高棅文酒会日相过从暇则泛闽江历名山投上方兰若寻僧问偈意豁如也时时往还三山中九老社以此自终亮诗冲澹悠然有陶孟之风 

　　○滕先生克恭传（李濂） 

　　李濂 
　　汴城东北二十里葢有滕学士云余少游乡校时时闻长者谈说故学士滕先生之文行心窃向往之求其著述不可得迩者获睹其所著谦斋稿春容雅担有足观者顾残阙曼漶存者十一二而其所著春秋要旨竟不可见矣惜哉先生姓滕氏讳克恭字安卿祥符人初号耕学晚岁更号谦斋父敬甫教子耕读不求闻达以先生贵赠翰林院经历母李氏生三子长直卿善治生勤力农事季逊卿读书执礼乡党称善人先生其仲子也性明敏勤学好问博通经史尤精于诗书登至正壬午进士始仕江陵录曹公廨稍东有曲江亭遶亭尽植梅江澄景霁芬郁可爱先生簿书之暇辄杖藜散步徘徊伫玩间发歌诗以寄一时之兴而时人莫之知也迁翰林院经历累官至集贤院直学士寻致仕归值兵乱避地钱塘与铁崖杨廉夫相友善先生诗律清婉南州人士多传诵之时中原未靖欲归不可得而先生怀乡之心时见诸吟咏其寄李提举曰钱塘经乱后应是减繁华远信秋凭鴈游魂夜到家两江罹杀掠四海废桑麻何日重携手春风汴水涯送段大使还汴曰长淮杳杳暮云横君到夷门两月程北拥关山犹战骑东连沧海未枭鲸千金窃念垂堂训一笑谁成搏虎名我欲买舟从此去寄书先问柴荆尝与诸名胜燕集江阁酒酣先生口古念奴娇一阕击节自歌之声振金石一座尽倾咸举□起曰今日滕先生高倡江山增槩愿书之阁壁以垂永久先生车辰然从之其辞曰百年尘世叹人生南北马牛风逸客思凄迷重尤过霜重井梧雕□往事难凭佳辰易失到处留鸿迹浩歌声烈同谁倾写心臆同首淮海烟尘兵戈阻纪难寄西飞翼独倚夕阳工阁遍衰草断云何极便解征衫掀髯一笑花下重酣适免教人道西风门掩秋寂　国初大具定□南先生复归故里洪武辛亥甲子二林河南乡试守臣重先生名两聘入贡院考试官□自□岁终于家子礼宇叙仪有隐德着宗谱图说 

　　○顾仲英瑛传 

　　顾阿瑛字仲英别名德辉昆山人少轻财结客豪宕自好年三十始折节读书益购古书名画彝鼎秘翫筑别业于茜泾西曰玉山日夜与客置酒赋诗其中四方文学之士若河东张翥会稽杨维祯天台柯九思永嘉李孝光方外之士若张伯雨于彦成琦元璞与凡一时名士咸主其家其园池亭榭之盛图史之富与夫饩馆声伎并鼎甲一时而才情妙丽与诸公亦略相当风流文雅著称东南尝举茂材署会稽教谕辟行省属官皆不就张士诚入吴欲强以官乃去隐于嘉兴之合溪既而以子恩封武略将军水军千户飞骑尉钱塘县男及母丧庐墓阅释氏书有悟遂祝发称金粟道人自题其像曰儒衣僧帽道人鞋天下青山骨可埋若说向时豪侠处五陵车安马洛阳街洪武初随其子元臣迁临濠卒所著诗曰玉山璞槀萃亭馆篇咏刻梓曰草堂名胜集又刻交游诸公诗自杨维祯而下四十余家曰草堂雅集同时有沈万三及福山曹氏亦以财雄于吴而文雅不及 

　　○陶宗仪传 

　　陶宗仪字九成其先由闽之长天之永嘉陶山再徒台之黄岩始祖泰和宋皇佑里溪都巡检复徙湫水父煜承事郎福建江西等处行枢密院都事宗仪冲襟粹质洒然不凡少举进士一不中即弃去务古学无所不窥出游浙东西师潞国张公翥未喜李孝光京兆杜本问文章事故其结检家法过人远甚尤刻志字学工舅氏赵集贤雍篆笔家甚贫抵松教授弟子遇人无夷险佞直一接以诚平居寡言笑至论古今人物上下数千年竟日不倦至正间浙帅泰不华南台御史丑闾辟举行人校官皆不就张士诚据苏议署军谘不往洪武辛亥诏取天下士癸丑命守令举人才又以病免或诮让之叹曰一檄而喜所以亲禄不逮养适人悲耳况今贤良辈出草莽之臣老死太平幸矣踰分之荣其敢觊乎艺圃一区果蔬薯蓣度给宾祭巳余悉种菊栽接溉壅身自之间遇胜日引觞独酌歌所自诗抚掌大噱人莫测也宗仪崎岖乱离几二十年丧葬祭礼备尽其力人以老称由避兵家贼北泗水之南言生买地结庐遂居以老晚益闭门著书世所共传说郛一百卷辍耕录三十卷书史会要九卷四书备遣二卷其未脱槖者不与焉 

　　○杨廉夫维祯墓志铭（宋濂） 

　　宋濂 
