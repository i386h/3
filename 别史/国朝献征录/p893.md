<!-- { "loadSidebar": true } -->
　　行太仆卿明洲商公之殁也春秋八十有八矣会冢子正以大理少卿解组归归且数月而公乃殁内外支党凡公所自出者殆百人皆不讣而集太夫人哭于帏甚哀亦八十有六矣小子某公甥壻既就位哭则又思悼曰伤乎吾怙恃见背皆未及七十视公何如哉若公则奚憾焉既越月大理公乃手述公事行率其二弟过某拜且泣曰先大夫亡恙时尝营菟□于下涂山之原兹将奉遗蜕而藏焉唯我先大夫之生平吾子所知吾子其幸状之呜呼某其可辞哉公讳廷试字汝明明洲其别号也商着姓世居汴宋南渡徙淛之嵊曰某者伯仲四人并显故名其乡曰锦巳又徙会稽之樊江则自某始几传而□即公之大父也以掾丰亭长时文毅公方秉轴而丰亭公又称廉干乃以邮长摄县事有惠政清流人德之觊其即忽一日赋白云卷舒之句题厅壁拂衣竟归自称归乐公归而拓义冢创义学种德甚厚自是商氏之兴烝烝矣公父曰公泽业举□一试不效辄弃去以贵赠赠奉直大夫刑部员外郎妣谢氏封太宜人生二子长曰琏领嘉靖甲午乡荐汀郡理公其次也初名珙舅氏谢无后以公后遂更今名袭姓谢久之公既入仕而舅氏巳举三子乃请于　朝复本姓云公生十岁而能文郡邑长召试之落笔惊人共呼奇童子戊子领乡荐己丑归自北奉直公及所后母吴安人相继殁公执两丧情礼曲至辛丑成进士授刑部福建司主事以儒生法吏人多难之公蜀犬明习典章遇事烛照斧断虽老吏谢弗如每有疑狱必就公取决焉盗窃　西内斋坛物诸阉率被逮而巨铛守坛者得幸脱公白于尚书曰盗入禁地典守者乌得无罪巨铛怵以利害公弗顾竟置于法边将某某者以失律论死公草奏谓此辈久于疆场号勇敢即有过宜使策奇自赎　上从之其用法不苛又如此甲午考绩迁广西司员外郎值覃恩得封赠父母如其官巳而奉诏虑囚云贵取道归太宜人称觞上寿乃去滇中率用土舍逻盗盗卒不可得愳获谴则诱夷氓以充夷语侏离卒难辨狱具久之始觉即欲辨不得矣前后谳狱者类胶成案莫敢更公愀然曰若是则钦恤之义谓何立辨之若矜疑录所全活者数百人具恤刑疏草中讫事归哭太宜人于途宅忧三年足不入公府庚戌服除补原官寻迁陕西司郎中其年冬虏入阙下　肃皇帝怒本兵缓援师戮之西市并下职方郎于狱公当按之时相分宜与郎有连密遣所亲属公公正色曰兵之缓急在职方尚书且坐是死矣郎乌得免吾宁忤执政不敢骫三尺以忤　上与俱死亡益持之益坚分宜大衔之百计构公不得则姑诎公资出黄州守黄于楚诸郡最剧而疲且嚚讼公至务简约汰浮费千余金斥胥吏舞文者数人檄下诸县有所摄与期期而不至有罚终岁不遣一隶下诸县晨起视事公门洞开欲诉者亡所阂讼入立剖狱亡系囚诸县有所输第验封立遣库亡羡金羣吏束手无所郡庭閴如境内大治蕲水豪方某者交县令睚眦杀人雠家仲鸣之县令以诬系之狱方赂狱卒甲拉杀之而以庾死报其弟季鸣之按台事下守道方大困则诡季名撺词抚台曰杀仲者乙也以索不遂耳亦下守道方复赂掌按者匿季初词而以诡讯季与乙莫知所将力争则又使人首季受乙贿季不敢争乙坐死人皆冤之而上卒莫能辨也公阅其案诧曰乙所索几何辄杀人是非杀人者俄呼乙至屏左右诘之乙涕泣良久乃曰芋实不杀人季仇我不知何则又呼季至诘之季亦涕曰某所告者甲耳词在按不在抚今反之不知何公顿足曰吾知之矣立呼方与甲至一鞫之具伏遂坐两人死而释乙阖郡大快其摘发如见皆此类也河南贼师尚诏紏众乱光与黄接壤远近恟恟谓贼旦夕且渡河掠黄所司议调兵以守公争之曰尚诏陆寇耳当走山东鼓饥民势且益炽若走泽国祗就缚耳必不至调兵何既而贼果不至黄与九江接壤土人争界而鬬所司辄以叛闻议发兵以攻公又争之曰此鬬而争地非叛也发兵何守请身谕之乃单骑往众感泣相率罗拜请死公与其长偕来见抚台竟不发一兵而土宇帖然此两事者微公民不见贼而巳困于兵所争寻常而蒙叛名以死者何算也故公之守黄诸郡最至今人人诵之乙卯迁山东按察副使备兵青州青故多盗而杨思仁者以其兄杀人系狱将刼出之哨聚数千人诸党分部中外克期而动值公初下车戒严贼不得逞公侦知其状亟以兵掩捕之贼拥众走潍潍多矿徒公曰贼若合矿徒据险阻即难图矣遂进兵急击之贼大败斩首六百级宥其降者千余人度思仁必走河南先期造劲卒要诸途果获之贼遂平蒙阴矿徒王恭刘显等聚众亦千余人久不能捕公曰是可以计取也乃诱其腹心周某者厚抚之因与约曰吾欲取恭显今岁旦暮当以仲春期吾以檄来女其内应功成当爵女对曰唯唯寻呼诸校立庭下谓曰若等岁暮各放操乃遣周去而密令诸校共程薄贼巢周归卒以公语语贼且言巳放操贼信之遂不设备会除夜方张宴乐兵举火骤进贼仓皇狼顾鼠窜一夕悉就禽公在青平两巨寇奇正迭用功甚伟而耻于自张捷书上两台又不叙所指授既失两台意疏下本兵分宜挟宿憾嗾台史掩公功而以罪论调云南副使备兵金腾公亦不鞅鞅缅酋莽达剌者胁三宣抚以叛公驻兵腾越问以御之酋不敢动复上议抚台曰酋所需者牌印牌印在永昌库中国家假此以羁縻诸夷者置之无用非计盍下令令酋改图我守鄣毋扰则当尔上请贳尔罪予尔牌印酋必感恩悔祸我兵可解甲而民可安枕地方计甚便抚台不能用缅酋至今梗滇人每思公言葢公晓畅物情气定而识远故随其所至辄建树炳炳识者谓公可肩巨任然大性夷坦既不能媕婀取容又不能结交延誉故□负虽磊磊而世不尽知也自云南量移陜西陜西职在马而仕者视散局率高卧不事事马政日隤公欲稍稍振刷曾不得展乃叹曰湖山迟我久矣胡不归胡不归遂自投劾乞身去家居踰二十年日唯课子弄孙自娱深究黄老养生之指其于一切玩好泊如也晚更号澹翁以见志与人温温可亲喜愠不遽形于色至论事可否是非侃侃不阿必当于理其学愽综今古叩之辄响荅发文词不事组绘而充然成一家言有明洲集及所订参同契藏于家 

　　◆苑马寺 

　　卿 
　　少卿 

　　○卿 

　　陜西苑马寺卿兼按察司佥事覃公应元墓志铭（王家屏） 

　　△陜西苑马寺卿兼按察司佥事覃公应元墓志铭（王家屏） 

　　王家屏 
　　万历戊子九月十一日陜西苑马寺卿覃公卒于家巨生之年仅周一甲子其先湖广黄冈人国初有贵隆者徙屯马邑岁即云中家焉贵隆生德乙德乙生荣荣生表用高贤游贾江淮间好义喜施里中称善人配刘氏是生环公父以公贵赠兵部车驾郎中始赠公配刘宜人生子不育置曹宜人副之生子又不育家奉大士像曹宜人礼之甚虔一夕梦神人持果其色正赤如柿芳香噀人授之曰以此而子觉而赠公言赠公以祥识之弥月而生公是嘉靖戊子元日因命其名曰应元字之曰德芳生公二年而刘宜人亦自举子选和州郡王女仪宾例不得仕于是赠公抚公顶叹余少孤失学然从舅氏宦关中习见诗书之贵矣孺子勉之无令外宗独盛也公自是淬志向学以十五岁充郡庠弟子员每试冠诸弟子文誉藉甚戊午举于乡乙丑成进士拜历城令历城岩邑赋讼旁午公至应手办时察民所疾苦孳孳务振其急尝开田北山下因湖渠教民灌溉治东山涂径之险仄者以便车马往来民至今赖之独耻趋事上官抚台某性刚愎用击断立威郡县所具城旦书连者多毙杖下公请自今非重辟罢遣全活甚多某檄县征赎金千公阅籍止得数十金以报丞劝公上所求甚奢而公薄应之惧无以塞不如因而馈之可自此公曰剥民以媚上有挂冠归耳竟无以加某果大恚一日阃司以书函金馈某适邑尉直庭下尉举箧不胜书委而金见某惭笞尉数十托他事逐尉去尉创甚公属医调护厚遗之还某谓公背巳而私尉也徧伺公阴事无所得会公奏最当征某从中沮之稍迁南京刑部主事庚午满三年绩得赠父如其官两妣安人寻转户部员外郎用荐文武才调兵部武选司郎中己调车驾司司主四方邮传符验达官贵人求请无虗日公悉按例谢绝之不少狥明年出守河南府府治居天下枢冠葢四集时有禁不得用传留滞益多而民益扰公至酌定经费客无停车丸供亿之累稍纡移书敕属县汰宂役禁株讼劝农兴学诸属吏率公指推行之阖郡不严而化又所在置仓储榖备赈初年万余石次年乃数万石属岁侵民不得饥妖民许天宫左道惑众众趋之如流公惧乱设方略擒之乱止高山有银矿民缘奸利椎埋击杀有司莫敢问公密遣捕盗八人易服入贼所别伏健卒于要地以待八人潜侵贼首居悬崖间掩其不备禽之从间道出既远贼众始觉骇而四散嵩洛之间以宁甲子迁四川副使分廵叙泸诸郡境接豸夷民俗庞杂公设条教开以礼法不数月咸知向方豸妇某谋作乱帅刘诇知其状请兵之公曰豸所恃积聚耳第募健儿燔其巢此不过一卒之力岂足勤众帅从之豸妇果寝其谋亡何移陜备兵延绥入关按行部瞻顾城邑忆赠公曩从舅氏宦游处怆然悲之益务殚心经略若甓治神木镇羌诸珹堡以固封守开永清等处荒田以赡屯卒核诸将领私役士以裁冗饷疆事犁然饬也贡市再竣两奉玺书褒赉而会旁郡倅以查盘至镇公以属吏礼遇倅倅怏怏还徧谮公于当路不行而河东盐院亦以征赎金故失意入其谮糺公朝论莫直也量调公楚备兵长沙盗驾舟出没衡湘间卒不能捕益乘其势颠越人于货公令哨舡皆建大旗其上哨卒以号衣识分番廵缉所往来停舶处津吏署状驰报卒不得逞盗遂息丙戌转陕西苑马寺卿分廵平凉值岁大祲牧卒坐马死不能偿逃者过半而部使者下追补之令甚急公曰马与人孰贵今乃欲驱生人偿死马耶则属各监蹔宽督促务招抚流亡流亡复马将渐充而部使者竟谓公舒缓不任事也奏公致仕归公喜曰失一官而活数千人归可矣归未数月疾作遂不起公性简重燕居无隋容而坦夷有度口未尝言人之过与客饮觥筹交错油油洒洒如也尤敦伦谊事赠公及两宜人色养备至处弟应麟友爱甚笃应麟死拊其孤如巳子外翁媪晚贫无所依公迎养别室圽而调棺敛葬焉仁厚如此入仕二十余年所至以清操闻在河南当入觐库吏槖羡金数千谒公曰此郡守旧例也公叱而却之籍其金于□三任宪臬未尝听□于请里居亦未尝以事□□司云中称边镇诸宗及士大夫争以奢靡相尚公独澹泊自守服舍朴素萧然若儒生没之日所遗惟图书数卷而巳嗟乎以公具文武材负经世之略使得尽究其用功业可胜道哉而廉不能趋承方不能诎折仁不能笞督欲以谐世而炫赫赫之声难矣宜其屡进而屡踬也然覃氏世受商而公用诗书继外宗之轨先后宦秦卒覃氏阳元成赠公之志与梦符可不谓异焉 

　　○少卿 

　　陜西苑马少周公仕墓志铭（万士和） 
　　侠西苑马寺少卿南楼程公火节墓志铭（王材） 

　　△陜西苑马少周公仕墓志铭（万士和） 

　　万士和 
