<!-- { "loadSidebar": true } -->
　　奉国将军拱榣字茂材瑞昌拱枘弟也博辩儒雅有智数嘉靖九年冬上书请建宗学并诏宗室设坛□行耕乘礼谨祀典加意恤刑后以议礼称　旨赐勑褒谕又尝捐田白鹿洞赡来学者与兄枘并以声誉致诸贵游子镇国中尉多火贵字宗良博雅好修辞赋典丽始与多煃齐名晚益折节虗巳奖掖后隽草书茂美有晋法给事中张应登荐堪宗正者于南昌则首举火贵后病痿不废吟讽谭艺者并宗尚之 

　　○奉国将军多煃 

　　奉国将军多煃字用晦瑞昌拱树子也始公族习豪侈贵倨树独折节缙绅间以儒素督率子弟以故煃一意修诗书工苦特甚里人余曰德与李攀龙王世贞游诗煃因德延誉海内然性简贵矜庄举止多僻族人莫不属目而远之晚节益嗜黄冶闭关绝庆吊礼再举宗正而毁者益众悒悒不乐卒是时建安辅国将军拱樋乐有镇国将军多焀并以文雅著名焀尤嗜古傲物樋着瑞鹤堂诗集爽台集各二卷焀着支离市隐集北郭子鱼乐词三十余卷 

　　○奉国将军多炡 

　　奉国将军多炡字贞吉弋阳多煌弟也颕敏绝人善诗歌兼精绘事见古名人墨迹一再临之如出其手赤牍小札日可百函语语有致始与宗人火贵硗境等结词社久之游道益广海内谭艺者莫不知有贞吉尝轻装远览山水踪迹徧吴楚间所至倾坐家居以精铁冒门阈宾客杂沓未几铁复鋊去晚病尪羸良苦犹吟咏不废临绝时操笔作帖命子堚等以白帻鹤氅敛槥侧并鑴勒铭识门人子弟私谥曰清敏先生所著五游编勌游编凡七卷梓行于世时乐安有辅国将军多火亦雅有诗癖造语新奇与族人土韦堚墡土华修竹林之游放志文酒夜以继日终其世无忤也竟病酒后贞吉一年卒 

　　○辅国将军拱概 

　　辅国将军拱概石城端隐王之孙镇国公宸浫第二子也镇国公性严重方正家法整肃宸濠欲屈之数遣人火其居而讽宗族资佐公以示惠公固辞不受以故濠败独免污蔑辅国公醇孝笃诚动以礼义自检处暗室屋漏终无惰容日称述先贤懿行训诲诸子孙尝作家训一篇其辞曰若幸弛负担而婴爵禄毋以世及罔或諐于礼汝毋侈于声毋湎于酒毋作骄淫毋嚚于讼以颠覆厥家汝有子若孙迪以诗书毋姑息是肆以戕厥性汝友朋以臧勿迩便佞善柔母丰殖货贿以贾怨汝御臧获羣隶亦维庄厥身维孝维忠克昌厥后毋事巫觋左道汝祖　高皇帝尚有垂训念之哉　今上御极上尊号　两宫覃恩中外公以年高有德再沐　诏书存问寿八十有四卒长子奉国将军讳多火量恭惠端谨好经术以敦睦著称娶俞淑人生谋土韦奉国公常自督课授五经史汉旁及□历万历乙酉卒万历辛卯冬给谏叶公初春疏请设江西宗正举谋土韦学行万历癸巳冬抚按两台议增石城管理疏荐土韦于　朝明年奉　勑管理石城王府事得刑劾不法者石城自宸浮弘治中坐事废无王迄今九十有四年矣于是始得奉朝请摄行王事所辖爵宗二百九十三人庶仪不与焉 
【 俱藩献志】 

　　○岷王传 

　　岷王楩初封岷州洪武二十六年建邸云南二十八年之国建文初废庶人流漳州靖难初复王王与西平侯沐晟交恶　上赐书谕王召戒晟仍还镇未几骄横收印章杀官吏激变夷人沈湎废礼　上怒罪其府僚夺册宝寻念王建文中久囚系复与册宝洪熙元年徙武冈无王宫寄居州治久之始建王官宣德元年岷世子徽焲辄赴京奏事勑止之途不止乃徽焲与奄谤其弟徽煣也　上斩奄遣徽焲归景泰三年乞移湖广善地不许王卒谥庄时徽煣巳封镇南王矣庄王无子镇南王嗣王王弟广通王徽煠谋反以蒙能陈　仔李祥总兵事觉废庶人四年王乞朝明年正月不许卒谥恭子音埑嗣卒谥　子膺鉟嗣卒谥简子彦汰弘治十七年以冮陵王封世子嗣王嘉靖八年江川王膺燧请加禄户部尚书梁材言岷府郡王岁禄五百石米钞兼支制也不许初彦汰与其弟南安王彦泥讦阴事彦泥废庶人彦汰坐荒淫败度抗制擅权幽囚嫡母焚死逼迫□□称臣亦革爵庶人令其子世子誉荣摄理府□□□十年誉荣父乞恩辞摄府礼官以见灂锺鍑比奏授彦汰冠带理府事十二年彦汰乞复王不许十五年上　两宫徽号诏复彦汰王 
【 吾学编】 
　　二十三年卒谥靖嫡子誉荣二十五年嗣三十一年卒谥康子定耀三十四年嗣子干跬万历三年封南充王 【 绳蛰录】 

　　○大明南渭庄顺王神道碑（吕调阳） 

　　吕调阳 
　　南渭工目岷府分封永州迄庄顺王盖四传矣世以孝友雍睦闻于潘国桂林史氏吕调阳往典馆局得稽其故实有桂林于永州犹堂户然其知颇悉云王之薨也调阳方读礼庐次其辅国将军定炪具事状遣仪宾张大训诣桂林请铭神道之碑调阳窃附知王之末谊不敢不铭谨按玉牒册　王讳誉播洪武中高皇第十七子封岷王云南洪熙元年陟王武冈谥曰庄顺王生恭王恭王次子始封南渭王永州谥荣顺荣顺生怀简王怀简生安和王自恭王至安和王高曾祖若□也王幼颕慧儿时母吴太妃口授章句即记忆不忘怀简尝抱置膝上曰他日光吾绪业必此儿也孝友天性太妃遘疾久不愈昼夜侍汤药衣不解带者逾月不懈居太妃与安和王丧哀毁如不欲生发引日往返徒跣观者感叹以儒生弗及也与二弟镇国将军誉枞誉格极相友爱安和时买民田若干皆上膄之产尽以付二弟且岁输粮于官格尝感疾之南岳避祟王中夜闻之辄起亟呼人追请寝食俱减及返而后安侍宗众尊卑行次曲有仪度庶人某某自怀简安和时构讼三十年不相下王从容酌酒谕以　祖宗训制且奏　请冠带婚资月粮二庶人感激叩首不敢复有异虑与士大夫处款曲有情若布衣交不知其王也教授杨仁重年老乞休厚赠之还舟车护从皆亲点阅臣僚无不感激思报者湖南水荒饥民十数人盗王囷谷守者所觉辄擒以献王不忍加罪曰彼饥饿所迫耳乃悉以余谷　赐之其人愧谢去终良民性朴素自号石岩山人居常衣布陈都宪仕贤分巡湖南时见王所服叹曰昔人布被人曰诈殿下布衣人曰俭布一也人曰俭不曰诈难能也僻好读书然不泥章句章兴所到作古文词不事雕缀而天趣畅发状称经史百家莫不涉猎则令德所成虽其天资粹美亦学问之益也庞貌丰颐指爪长数寸自谓奉先人之遗体动不敢伤之未薨前自撰圹志藏之箧中临终呼炪至榻前手书遗训数百言点画不苟因诵一日洞然无别体方知不枉费工夫之句端坐而逝其达生委顺如此嘉靖丁未始受　册封越庚申九月二十四日薨袭爵十有四年距生弘治壬戌九月十七日辰时得寿五十有九讣闻　天子震悼辍朝遣胡行人维新谕祭　命有司庀丧事赐谥庄顺恤典加隆焉配妃蔡生王在壮年以诸子相继天即请于安和育弟格子炪于宫中抚爱笃至教以义方炪亦善能承顺事王三十年曲尽子道居丧称孤称不肖终始无间可谓慈孝两得矣梦之明年二月二十一日辛亥葬于孝友山 

　　○谷庶人 

　　谷庶人橞母郭惠妃滁阳王女也生三王长蜀王次代王次如意王或曰即谷王也洪武二十六年建邸宣德即上谷建文初靖难兵起庶人走还京靖难兵至橞守金川门登城望见　成祖麾盖开门迎　成祖　成祖入即位　赐橞乐七奏卫士三百及金银钞马加禄岁二千石官其护卫指挥佥事张兴都督佥事仪卫正张成都指挥使巳而改封长沙之国骄横尚书茹玮不谒橞下诏狱死橞益肆无忌造战船弓弩器械招匿亡命习兵法战阵日与都指挥张成宦者吴智刘信等谋呼成师尚父智信国老令公成智信亦辄应伪作谶书以谶有十八云我　高皇十八子阴传播惑众制巧灯上献择壮士入朝架灯又选壮士习音乐与灯并上乘隙变夺民田侵公税杀无罪人长史卢廷纲屡谏不听诬磔杀廷纲张兴惧祸及巳因奏事北京白其状　上未信兴过南京启　太子曰臣冒死闻上　上顾不信臣言臣万死愿殿下垂听忆臣言他日得无连坐灭臣家臣死不朽橞又遣刘信持所谶致书蜀王隐语曰德苍时不可言桓文之事桓文时不可言德苍之施欲结蜀王援蜀王切责不听巳而蜀王子　宁王悦燇得罪父投橞橞纳悦燇因诡众曰往年我开金川门出建文君建文君今在我宫中我将举事建文君复辟事将发会蜀王上变告永乐十四年七月　上见蜀王疏叹曰朕待橞厚不宜有此心蜀王忠孝又不宜欺我张兴尝我言我不忍信今果然立命中官持勑谕橞令橞遣悦燇还蜀橞不意使猝至不得巳就征十月至京入见　上以蜀王章示橞橞顿首自大言死罪成国公朱勇都御史刘观诸大臣廷劾橞曰周辟管蔡汉戮安长皆大义灭亲　陛下纵念橞柰天宪何　上曰橞朕弟朕且令诸兄弟议明年正月楚王桢等各上议曰橞违　祖训谋不车丸踪迹甚着大逆无道罪诛不赦　上曰诸王奉大义国法固尔吾宁生橞二月削橞及其二子赋灼赋爚爵庶人诛诸通谋者兴以先发庶人罪状得不坐 
【 吾学编】 

　　○韩王传 

　　韩王松初封开原洪武二十七年三月　上令王及渖王省秦晋燕周齐王分道而行至秋八月始还永乐五年卒葬南京谥宪子翀火或永乐八年嗣二十二年改国平凉　宣宗初请徙江南不许言居第隘遣主事毛俊经度并建襄陵乐平二邸及岷州广福寺陕西守臣言岁歉　诏止勿建王又言傍庐巳撤即冬寒工力愈难　宣宗令缮王宫罢广福寺又允王请蠲护卫三年屯种境内无盐王请盐　诏许王易盐正统元年上书陈边防　上褒答正统五年卒谥恭子范圯正统七年以开城王嗣王九年卒谥怀弟范抑正统才一年以西乡王嗣王景泰元年卒谥靖子征针景泰元年以高陵王嗣成化五年卒谥惠子偕充成化五年以广安王嗣王十年卒谥悼弟偕灊成化十二年以彰化王嗣王弘治十四年卒谥康无子弟之子旭櫏弘治十七年以通渭王嗣王嘉靖十三年卒谥昭子融燧嘉靖十五年嗣请食盐食茶户部言茶易戎马盐供边饷不许世子谋土典诸王惟韩土瘠禄薄人众甚贫往往凌刼有司平凉知府吴世良邝珩任守德王松皆被窘辱旭栀等百五十人至阑总制尚书嘉靖十五年抚巡黄臣周鈇疏于朝榜谕禁戢 
【 吾学编】 
　　四十四年王卒谥定嫡子谟土典封世子先卒子朗锜四十五年以镇国将军进封世孙隆庆三年嗣嫡子璟浤隆庆四年封世子 【 绳蛰录】 

　　○韩恭王翀火或 

　　韩恭王讳翀火或宪王子也宪王始封开原未之国而薨永乐八年王袭爵二十二年出封平凉平凉北接边徼虏众数充斥境上王习见边防利害扼腕愤邑正统元年　上书极言时事　英庙报曰承谕边计至悉足见叔祖惓惓以宗社国家心深思远虑虽古贤王不是过也赐玺书慰劳并赉金币正统五年薨薨后九年而有土木之变 

　　○襄陵庄穆王翀秌 

