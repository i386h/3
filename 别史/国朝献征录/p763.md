<!-- { "loadSidebar": true } -->
　　嘉靖丁巳正月八日陜西参议春谷潘君卒年四十有四君自幼以才显名年十九登进士第授大理评事当是时朝多贤士大夫文章政事各以所长相高而其笃志好古者则又相聚以讲良知之学视文与政以不屑而彼亦诋此以伪势几不相容君尽游其间论雄词辨莫可穷诘诸前辈相视以得君重于是君名益闻然忌者亦益众每诸司有所建白其词稍不袭故常辄哗曰春谷笔也出之陜西踰年以前大理罢官其禄食仅九年年二十八耳君既罢论者咸谓处君太过君亦痛自惩思尽屏去华藻以就精实士大夫乃更贤君凡持节莅晋者交章以荐竟格于例不果用鸣呼若君者其信可谓生之难而毁之易矣昔岁己亥予与东郭邹子荆川唐子念庵罗子同被召宫僚获徧交一时名士而君与焉其冬君入关明年予以忧去三子亦相继罢黜今予幸登朝而三子者犹未召君又巳作土中人予安得无恻然于中也君讳高字子抑春谷其号先世居庐之合肥国初有讳兴者从　皇祖起淮泗拜山西宁□所副千户遂宁化人兴孙铭以功迁正千户铭孙璟生五年而孤其母节妇施鞠育之既长能其官数考军政第一君考也君方姙时母王孺人梦蛟入怀晤而生故君才与貌奇伟豁达措诸施排难解纷济难应猝人所不足处之有余乃其在陜西释系因均赋役搏击赃吏禁戢豪宗特其可见之浅浅者而位与年皆止于此非命也夫 

　　◆按察使 

　　陕西按察司按察使王公英墓表（吴宽） 
　　陜西按察使何公自学墓表（薛瑄） 
　　陜西按察使来公天球墓志铭（余姚邵蕃） 

　　○陕西按察司按察使王公英墓表（吴宽） 

　　吴宽 
　　元入中国据之其末世政益弛俗益坏天下悉变于夷而浇薄奢僭大抵与贾生之论秦者无异我　太祖高皇帝起而救之用重典以治顽民由旧政以修废事一时口给心计号多才能虽多举用辄见翦除其卒在位所以辅世而长民者莫非质直愊匐之人而天下之俗遂还于厚若故按察使王公其一人也公讳英字俊伯苏之昆山人初从乡校贡入太学以诸生选授监察御史久之　高皇帝察公可用特命署都御史事而大书敦厚王英四字揭于殿柱以励百官当时朝士以罪去者比比而宪臣尤甚公独以秩满升刑部郎中俄出知宁海县葢欲以民事试之也及　太宗文皇帝嗣位知公名召还复郎中寻擢陜西按察使丁内艰服除改山西秩满仍命治陕巳而得代还行至泗州疾作而没享年六十三公立朝守正不阿旦夕兢兢谨畏每顾其妻子曰吾以身许国其勿以死生意但吾获死于正足矣乃绝不问家事而时具疏有所建白　上知其忠直也多嘉纳之然疏入辄毁其藁人不得而知也及长臬司务以简静治狱至而决虽不强辩深文而巨奸宿蠧恐惧首服不能隐其罪至待寮和而正宽而有容凡所设施人皆取以法固有千里之外闻公之名而感慕者公平生不立声誉居官凡四十年得其事行盖若此然足以见公之人矣予观国初多巨人长者如汉之石建周仁张欧辈岂惟有益于时用能保其身全其家传其子孙其淳厚之风远矣公既其人迨去世已久凡与之处者犹不能忘故靖远伯王公骥刚毅少容以与公旧寮也追念之不置尝致手札问讯其妻子所以周恤之者甚厚叶文庄公于公乡后辈拜公遗象赞之名贤而至于今邑人尚能谈其居乡里时一二事曰公一日行道傍有负鹾者挤公堕水中怡然摄衣而归他日复遇于道其人知公也弃所负而走公使人追还之尝微服入吴市门时适有鞾禁门者执公庶民宜有罚公笑曰吾官人也门者不信取冠服示之始释其缚公亦不怒邑令盛设酒馔邀公辞之竟赴邻翁饭或怪之公曰邻翁贫治具不若邑令之易且官府吾可轻入其门耶葢公平日未尝有私谒至人有以私事干者辄逊谢之曰吾不能尔其它事大率类此此益可以见公之人也故书以系之 

　　○陜西按察使何公自学墓表（薛瑄） 

　　薛瑄 
　　何公讳自学字思学其先闽人远祖讳琼者仕五孝之周尚书仆射琼子辉屯田郎中始家金溪□金溪人公曾大父讳伯启大父讳宗哲父秉焕号绿水翁比三世皆修巳行义晦迹弗耀绿水翁娶曾氏有妇德生三子长即公也公资性夙敏举止异凡儿绿水翁知其必有立八岁即遣从乡先生游读书数遍辄不忘江西按察司佥事行部至金溪选乡学子弟可充增广员者得公大喜即拔登邑庠时年十五矣公遂从孟司训授书经益肆力于学比弱冠已自习熟诸书世所谓举业者绰有余力间古文诗章尤浑厚清新有作者步骤公试乡举一往即中前列登宣德丁未进士第初任刑部河南司主事公以贲之象曰明庶政无敢折狱故折狱于庶政大于是早夜以中正明达自励尽心狱事时称明允如辩冤狱白能等事迹俱入史馆编录值　朝廷选刑官之能者分理天下滞狱公首被推择得闽浙公既奉勑以往虽山郡海邑恶瘴狂飓有所不惮必亲至其地疏理其系囚二藩既大以远人得昭雪而蒙其惠者甚众公竣事还未至而巳驰声京师适历官三载例得推恩绿水翁封如公职曾氏封安人公复上章乞归省诏许之且赐以楮币公并以所得恩赐白金之类悉归奉二亲一毫不入私室一时之荣庆孝义动于里闬正统三年公廷臣推举升广西按察佥事其地乃岭表百越溪峒猺獞不时窃发剽攻甚则狝之以兵虽得少靖而民巳病于饷运公于所分巡地必大示威信猺獞虽蛮然亦知畏服因得减征行之扰其编民亦杂夷獠不通道理每构讼辄诪张词不可究诘动引百十人连岁不巳公尝偕奉勑即审录所部系囚其勤慎如在闽浙时夷獠积年久滞之狱咸得伸理既而丁绿水翁忧营葬一如古礼复庐居墓次者三年释服调除山西按察佥事其宪体益谨而尤能兴学以教人表廉以厉贪时大同方宿重兵以防控荒外利害系于守将公常巡部至其府作书劝其守将当协和共事者以济边功后来事多如公所料人服其先识未几复丁曾安人忧归家山西巡抚及三司连章以谓山西边事方殷古有金革变礼之制宜夺情何某以任事诏从所请公复官未逾月诏升陜西按察使公既屡更法司事任益详闲于大体洞达其细征及长外臬司凡端澄听折表拔刮剔之政以次行之令修于庭户风行于方岳事方就绩竟以暴疾卒时景泰三年正月享年五十有六余犹记往年公过余河汾出二书其一即劝边将协和共事者其一与宰论进退贤否之法甚备公又语余曾执政者言当起退休老成者某等用之于乎使此三者得行于时其有补于世亦岂小哉 

　　○陜西按察使来公天球墓志铭（余姚邵蕃） 

　　余姚邵蕃 
　　公讳天球字伯韶号两山始祖廷绍宦卒萧山遂家焉祖仪隐德弗仕父主事西庄公雍慷慨有大志公十三岁而孤临终掌写读书二字母忽我言汝必横金以高我门公矢不忘事嫡母王氏生母孔氏十九岁充弟子员丙午以尚书膺荐越庚戌登钱福榜进士试政司空明年委督姑苏司空孔公墓弘治九年除工部都水司主事莅吕梁放舟俱有日期权势莫挠以分司隘于民居弗称王臣分莅之所区处面镜黄河背峙梁山以书糇粮事期壮哉漕河通济之保障矣又凿义井立壮学修河塘植榆柳政暇寻禹凿河及苏东坡沉石洪咏秩满赴部考最绩诏推封公父西庄公主事母为安人十二年调刑部广东司十三年升本部江西司员外郎益精法律差往独石关等处勘问失机人犯参奏参将刘軏以下皆斩罪十四年升山西佥事参奏晋府徐庶子多不遵法罪其尤二三人甲子监晋试得士孙绍先银镜等皆内翰泽州奉国将军截耳诉冤与廵按谢公朝宣参议自伤支体奉　旨发高墙禁锢终身以例其余时　武宗登极瑾贼擅权怀不与东揖之恨适仪宾人司 

　　◆副使 

　　副使谢孚传 
　　陜西按察司副使庄公观行状（张楷） 
　　陜西按察副使刘公安传（李濂） 
　　陜西按察司副使白君侃墓表（叶盛） 
　　陜西按察司副使刘公瀚墓志铭（李东阳） 
　　何景明传（乔世宁） 
　　陕西提学副使王凤灵传 
　　陜西按察司副使邵公蕃墓志铭（李本） 
　　陜西按察副使徐公联墓志铭（顾□） 
　　陕西按察司副使唐公希介墓志铭（徐缙） 
　　副使章公衮墓志铭（陈九川） 
　　陜西按察司副使刘公从学行状 
　　陕西按察副使葛君覃墓志铭 
　　陜西按察司副使刘公效祖墓志铭（王一鹗） 
　　陜西副使黄公卷传（□定向） 
　　陜西按察副使梁公承学墓志铭（于慎行） 
　　陜西按察司副使沈先生启原行状（澹园集） 
　　陕西按察司副使梁策传 
　　陜西按察司副使卢公学礼墓志铭（于慎行） 
　　陕西按察司副使石公继芳墓志铭（冯琦） 
　　陜西按察司副使薛公纶墓志铭（王家屏） 

　　○副使谢孚传 

　　谢孚字以诚号易轩其先自京陵卜居姑孰遂占籍当涂焉祖德明在元时由诸生受辟从事本路至江浙行省掾除江南行御史台照磨丁时多艰厄即弃告身归隐父兴甫亦以隐德闻孚自少颕悟拔出读书强记治易有玩索功故以名轩永乐三年领乡荐明年登进士第赐勑谕归乡以成德业五年征回除陜西道监察御史潮州百家畬恃险奔突搔扰属邑□太宗文皇帝命孚与都指挥赵德剿捕孚乘传至潮先行招谕复征近地官军剿捕一方用宁时有事北方粮饷□□行在都察院复以孚督运口北事完扈从回还□陛见升福建按察司副使丁内艰起复调陜西按察司副使所在有明允声中贵蒙附石有事于边道经咸阳三司设宴接款时孚掌司事独不跪蒙怒甚孚言　朝廷重方岳欲其表式下僚也不得行其志则巳岂可自屈于人乎竟不成席而罢正统三年九载考绩力求致仕归卒于家年六十三以子骞贵赠中议大夫赞治尹以公擅加刑责瑾乘机差三法司会勘一无所拟瑀不平再奏更下大同廵抚崔公岩御马监太监朱秀复勘如前札公着调别省韩瑀革去冠带禄米三年方得暴白同年方公良永以书慰公曰秉性方刚动与物忤执法太严多遭全毁时以名言廵抚魏公坤何公钧谢公朝宣弓公元累保公以廊庙之材氷蘖之操堪以大用正德五年以韩瑀事调陕佥屯田六年议升大理寺少卿不报总制才公宽廵抚黄公宝以关中重地时事多乖须得公保厘又报四川流贼入汉中府界公即起抚剿不以官别省而尚任陜事戒会保留陜藩符札亦到寻升陜西按台两峯洪公锺行委监军纪功统总兵官阎纲及边兵土兵共一万六千员名入川皆出公便宜区处公至竟夕不能安寝追围七月计擒贼首蓝五等以凯献　上喜玺书赐奖当夜东哨欠严逃突寥麻子一支势复惨烈越旬月百计诛剿总制洪公四省廵抚会保公久劳戎事未沾一级之赏奉　旨升本司使仍在军前杀贼贼平回司视篆一洗案牍访拏贪酷时癸酉监试得士吴缙许宗鲁王朝用辈皆名臣适河南镇守廖堂调陕公发其索每县地银并日索西安 

　　○陜西按察司副使庄公观行状（张楷） 

　　张楷 
