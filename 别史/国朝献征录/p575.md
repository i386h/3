<!-- { "loadSidebar": true } -->
　　公讳定字世安号静庵广平威县人曾祖某洪武初从征有功升锦衣卫千户因家京师公生质确好学不倦正统元年以儒生选入翰林院习学夷字八年精于业授鸿胪寺序班十四年随驾亲征景泰元年选入内阁办事三年以兼精楷书升中书舍人授征仕郎赠考妣如制天顺改元差云南报讣还升吏部验封司员外郎成化初入史馆修　英庙实录及大明一统志成以预有劳升本司郎中提督四夷□事十二年升太仆寺少卿授中宪大夫诰命十三年史馆续资治通鉴成以预有劳升食正三品俸二十一年春升本寺卿公自幼事亲孝处兄弟友爱亲有疾躬视汤药衣不解带既卒哀毁骨立依礼殡葬天性俭约虽禄渐丰平居饮食衣服宅第器用未尝奢靡至于姻族乡里有贫不能嫁丧不能葬凡穷独无告者则极力周恤无所吝居官四十余年在内阁书制诰朝入暮出无或少怠处僚寀以义待生徒以礼一时入馆习夷字者无不谙晓天顺间　英宗皇帝诏求通夷□□大学士李贤以公应诏入奏夷音译字之说　上悦赐宝钞锦绮一日造朝适曹卿反□朝臣公避难民舍适有火千户同避达旦乱定各散火被雠家诬执卿党拟死罪临刑诉言与公同避公力争火遂得释成化乙巳九月卒得年六十有九朝廷遣官谕祭命工部营葬事 

　　△太仆寺卿吴公谷神道碑（吴宽） 

　　吴宽 
　　亚中大夫太仆寺卿吴公以疾卒于官　上闻讣□官谕祭命有司造葬如制公讳谷字敬昆潮之□阳人曾祖大训祖□皆不仕考冑以乡贡士授广西武缘县学训导后以公恩累赠至通政司右通政□袁氏封太恭人公幼颕悟强学善记十岁能属文稍长入县学有名诸生中成化戊子举广东乡贡明年试礼部不偶入太学时吏部尚书耿公司业每试辄见称许名益起四方举子多录其文以藏壬辰登进士第甲午授南京户部贵州司主事旬余丁武缘君忧服阕改□部广西司监督京仓通州仓粮踰年再差徐州皆敏而勤慎出纳无滞丙午升本部山东司员外郎于是耿公在吏部素知公会文选司缺员外郎即以公调补明夫升稽勋司署郎中未几遇例实授耿公既去任当弘治戊申　今上御极召三原三公代之益加器重复调公文选司时王公负天下重望力欲清选法异时侥幸以进取者一切罢去公夙夜尽职能承其意凡擢用人才务合公议而小人多不悦者公亦思避怨谤求去庚戌擢右通政专管武官诰命事既清简不劳而治因念母太恭人老于家奏乞归省既至侍养方乐而太恭人俄下世□□□哀复入京以例领檄守制服阕复任己未始有太仆寺卿之擢公居官方以安静自守适胡虏数入云中寇掠边将议出师顾马多病死奏乞甚急公日坐堂上选阅至发数千匹不足更出库银数万两往市尝是时公巳婴疾复治马政过劳疾益作凡再上疏乞休致朝廷率勉留之巳而疾剧竟卒辛酉四月十六日也年五十九公性度宽绰与人处更和易杯酒相对醉辄忘形素不尚奇诡之行然两冢宰皆一世名臣公其属受知信任亦足以知其人矣 

　　△太仆寺卿宋琮传（实录） 

　　实录 
　　太仆寺卿宋琮字廷用陜之陇西县人成化十四年进士授吏科给事中历升吏科都给事中至太仆寺卿琮人□实在言路时尝有建白及官太仆尤究必马政有可称者弘治十二年七月卒于官赐祭葬如例 

　　△太仆寺卿沙溪孙公绪神道碑（王崇庆） 

　　王崇庆 
　　公讳绪字诚甫沙溪其别号也世东海人曾大父元季避地来故城季子讳五者因占籍焉遂故城人五生振富而尚义乡邻赖之举火尝以岁荒焚券里中父老相率立祠焉后以公贵封吏部主事赠文选员外郎母苏氏累封太宜人成化甲午八月二日生公于前一日寝后忽产异花奇香袭人凡七日乃巳公生而警敏异常五岁未能言尝手书一贵字文选公见之喜屡试弗爽八岁出就外傅能赋诗十七入邑庠声称卓然弘治戊午试中乡试第二明年登己未进士廷试二甲第一授户曹主事辛酉火筛入寇遣朝臣往御公被简改本兵参谋以行画策售奇酌以权变总戎以下咸改容礼之是时许襄毅公户侍每见公辄咨诣叹赏事竣调稽勋主事钧阳马太宰深器重之癸亥丁外艰先是文选公病亟公欲终养再具疏弗获请乃微行归省于私第数日还京将乞休而讣音至矣既免丧复除原官未几转员外郎考功文选郎中时逆瑾尝械系某御史于市士夫莫敢申理者公过而恻然因诣瑾曲救得破诫出浙江有褚知府者自知当免以在势者之地而怀金谒公公峻却之卒烎以其事白诸人及转大□少卿迎苏太宜人宦邸岁暮大雪日晏而养具未备因婉辞以悦母心太宜人喜曰惟愿终始不渝耳乙亥晋正卿时大司马王德华交结钱宁势颇张移文太仆语涉不逊公作书数之王引咎浙人胡漨者隶知印公见其少年雅秀教之读书后举乙酉乡荐胡感知遇至以父事之旧例太仆供边骡以千计岁久无用公上疏罢其役先是淮安凤阳诸郡饥馑马俱小弱公察其故咸与交兑省费至于万缗民赖之不破产者千余家至过公之里有醵金设醮祈福者南陵丞韩思义贪残□着公庭杖之而按以法思义席权宦张雄凡与思义素者皆之言雄亦托亲信寇锦衣来致意皆不之答会思义以病死雄欲以故勘诬公而丁凤刘恺于外助之乃系御史台□月幸庵彭公力主邂逅律还职雄乃矫报禠民　今上龙飞诏复太仆卿致仕家居足不及官府朝夕侍母愉愉如也母性严急或怒公长跪暑月挥汗如雨遇初度愀然块坐终日蔬食曰吾念母氏劬劳也母没后筑汉阴亭剪韭轩于陂东柳曲自署陂东居士迹入城市者岁不二三间招朋旧看云度壑赏花赋诗投壶对奕累日夜不倦挥斥万累若将终身当道多所论荐公生而美丰神颀身玉立须髯望之如画重交游慎然诺与人语必倒衷曲至于疾邪恶佞则又毫发莫之假借虽古之豪贤何以加焉然性慈惠虽草木雉兔鱼虫之细罔不注意欲其生喜音乐生平不饮乃劝人饮则又弗之厌也文响振汉魏雄视屈宋诗则冲淡含畜浸浸乎逼大雅矣博及羣书天文地理老佛医卜莫不洞究若乃国家仪文典礼则又无俟论也所著有沙溪稿四十卷无用闲谈十二卷蒙求族谱大学中庸放言易经奇语陂东新论四书小说语孟毛诗尚书杂义各若千卷藏于家邃庵公至评其作近代宗匠允哉嘉靖丁未十月十八日卒是夕有巨星陨于巽隅其光如炬空中有声如雷其异如此年七十有四 

　　△太仆寺卿李赞传（郡志） 

　　郡志 
　　李赞字惟诚芜湖人鄂号平轩少颕脱侪辈与弟□并有声举成化庚子乡试甲辰进士兄弟齐名人以美谈授吏部文选主事转考功员外郎精敏端慎冢宰王端毅公所知丁内艰改兵部武选员外郎进车驾郎中顺天民地多并入势家而牧马独计丁口民坐是困司马马端肃公荐理之勾稽有法尽复民业中间补截调停曲中机宜民至今赖之寻改武选擢陜西布政司左参政迁浙江右布政使寻转左时逆瑾专横籍故钱都御史家怜其非辜语辄泣下所以调护之者无遗力瑾闻而衔之会吏部拟迁太仆卿瑾勒令致仕杭之老稚遮道泣留不得至留其履以致思赞性宽简与人处洞见肺肝政平易未尝有赫赫之名去则有遗爱焉诗文清逸疏鬯类其人草书遒劲人爱重之年六十卒于家 

　　△太仆寺卿邵锐传（实录） 

　　实录 
　　太仆寺卿邵锐嘉靖十六年六月卒诏赐葬祭赠都察院右副都御史谥康僖锐浙江仁和人由正德三年进士改庶吉士授翰林院编修调宁国府推官升南京吏部主事礼部员外郎江西提学佥事福建提学副使湖广右参政河南按察使广东山东左右布政使至今官引疾归锐质任自然不矫饬而言动必依于礼一时称端士故官不过三品而恤典特厚云 

　　△太仆寺卿曾公直墓志（罗洪□） 

　　罗洪□ 
　　今上皇帝之初习于政事百司庶狱览决必亲武□有恃宠挠法者尝受赇违诏改配军人缚边将□史赵镗所劾复强辩逆旨下朝议众以其尝与大议又与戚里有连咸顾望三符曾公大理左少卿独言罪当死得减幸何得复计其它数以语侵法司凡再下议公色益厉至拂袖起不署奏庆阳伯有甥张柱骄横殴人母死东厂锦衣卫所觉既大辜法司以赇移狱坐其子朝议谓厂卫乃　天子私人不可偏听致轻法司公言当计是非不当有所向背　上先后遣人侦知之太怒罢尚书都御史大理卿各一人用公议夺武臣兵柄削保傅衔及其禄三之一而竟诛柱且曰满朝之人惟曾某孤立无党将以刑部侍郎用事者不能平嗾言官交章论劾公上章请去疏至八九累旨慰留犹忿忿不自巳公之名自是满朝廷而忌公者益因以众巳而擢太仆卿实以抑之居岁余以守藏吏奸自劾致仕去自公去朝廷不闻以少卿廷争忤众者矣公起家弘治壬戌进士知鄞县三年鄞人爱之如父母久而不衰有西汉良吏风丁卯以母忧去己巳起复补保定之新城未几擢工部营缮司主事分司通州满考调刑部山西司主事擢署山东司员外郎明年甲戌转署郎中忤阉锐引病去丁丑檄召补陜西司署郎中遇都御史彭泽狱起戊寅复在告终　武宗之世不复再出辛巳　今上即位用荐者起肇庆知府且录己卯勤王功增俸一级丁亥擢福建按察司副使未上擢大理右少卿至京转左少卿自入仕二十六年履危陷险晚始遇矣然略不自知顾惜冀少进呜呼是可以常情窥哉平生刚介寡合遇事直前不知畏忌势轧利凂宁死弗移当进士奉使归日持律就叔父宪使昂讲说疑义假狱辞断议如诸生除县未上鄞诸掾留京者百七十人率卑礼问所宜行诸掾感其义人投所知满数箧公择可信者出入袖中至鄞有所行罢动中幽隐豪猾惊曰公神明耶何自闻之摇手戒不可相犯阉瑾煽虐民多盗瑾举连□□□者踵系于道新城去京师甚迩公上盗状多□□处戒瑾遣二校实之公曰上广人稀始便盗何更实二校不能迫鹰坊使假瑾威往来畿内郡邑吏数遭挞辱而括财至数百金不止公用市猾诡计新城独得不扰计其费纔十金分司通州与诸□同事禁索钱舟人籍诸军陶甓月课阉人畏之张锐□□东厂大阉也其私人马宗以指挥违法当罢锐百计求免不听且数詈锐锐怒甚代奏诬公入罪不审下法司久乃得释都御史彭泽将复哈密中人素以子弟不□从征衔怨会土鲁番用奸细写亦虎仙计诬□□祸遂与缙绅忌功者构狱陷泽公判虎仙反复□乱诬忠勤大臣法在必诛虎仙惧贿内外以计逐公公不得巳再引疾去公大理庭争难矣是时以郎署再抗众怒病归啜菽忍饥寒不知关说机利妻弩相向日嗟怼若不闻也在肇庆六年政尚威廉总督大臣数以抚猺之策问公公言非用团戍法自守互市法相诘猺不可抚言数十万多见采用尝愤兵卫纵贼自利至忤上下几不自免葢公之不屈得之天性之素如此致仕归十有七年杜门绝交同里罕得识面非其人即亲属不乐与接偶遇之终日相对噤不能曲出一语闲居闻脂韦媕婀者当食必置匕唾骂事关国家终日邑邑不解性喜读书顷刻不能释手自经史至星历地理谱牒积岁单研咸有着论坚持一说不可破文多顷刻立具不求煅炼窜削工所著年集家谱凡十余种藏于家独地□诸书行世公名直字叔温号三符一号惺惺叟世居吉水之竹山湖祖椿父煜以公贵赠大中大夫太仆寺卿母周氏赠淑人公生成化丁亥八月卒嘉靖丁未十二月年八十有一 

　　△太仆寺卿蜀冈盛先生仪传（崔桐） 

　　崔桐 
