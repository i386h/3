<!-- { "loadSidebar": true } -->
浙江巡抚奴才觉罗永德跪奏为遵旨查办理奴才于三月初九日接受巡抚印篆时准前抚臣熊学鹏咨开窃照革职侍郎齐召南于近族齐周华悖逆隐讳不奏心存牟利荷蒙圣恩免其治罪当经派委粮储道陈梦说湖州府知府布勒亨前往天台县密查伊所有家资一面行文江苏巡抚两淮盐政密查齐召南如何与扬州盐商江姓生息之处查覆在案兹据粮储道陈梦说湖州府知府布勒亨查覆齐召南祖遗抚契田地山塘五十四亩九分零祭田十三亩五分齐召南陆续自置田地塘共三百一十九亩零又续置尚未过户田地山塘共一十一亩四分又齐召南自置陈姓龙门房屋一所十二间现在出赁取租又自置叶姓房屋一所四十四间现在齐召南家属居住以上共值库平纹银四千八百六十五两八钱零此外别无银两寄放何处生息情事禀覆前来查齐召南所有田地山塘共六十八亩零足资齐召南糊口其齐召南自置田地山塘共三百三十亩零房屋二所共五十六间共计库平纹银四千三百四十九两零皆系齐召南陆续经营牟利所置应悉行变价以充地方公用正拟缮折具奏间因齐周华控告齐召南原呈内有扬州江姓生息等语现据该道府查明齐召南之母于乾隆十六年身故京中止寄来祭轴二个并无奠仪所称扬州江姓寄商生息查有原任台州府知府江承玠系扬州人后升浙江盐驿道雍正十二年间曾保举齐召南博学鸿词但齐召南之母身故开吊时江承玠先已物故多年似系齐周华捏控至其子孙有无寄顿齐召南银两代为生息之事业已咨查江省迄未准江苏抚院查覆是以尚未具奏今交印离任相应咨请查照俟江省移覆到日核明具奏施行等因准此奴才查核道府开报齐召南田房数目无异抚臣熊学鹏分别酌留变价亦属允妥今又接准两江督臣高晋暨两淮盐政尤拔世咨称行据运司密江承玠之子江日泰即捐职知府江昉供称商人父亲江承玠雍正六年补授台州府其时商人年仅四岁父亲如何保举齐召南商人年幼不知从前父亲与齐召南往来原是有的但父亲于乾隆六年身故今浙江省咨开齐召南的母亲是十六年身故其时父亲已没了十年如何还有寄收齐召南母死奠仪生息的事若果有得商人即应首明何敢欺隐不说自取罪戾等情由督盐二臣查明确凿咨覆前来奴才查此项银两既经两江督盐二臣查无其事其为齐周华混控无疑应毋庸置议所有查出齐召南原籍家产应如前抚臣熊学鹏所议将伊祖遗田地山塘共六十八亩零留为齐召南养赡外其余自置田地山塘共三百三十亩零及房屋二所计五十六间共值库平纹银四千三百四十九两零应悉行变价以充地方公用除俟齐召南递到之日传旨令其闭户安分奴才仍随时查察如再不知感恩警惕即另行参奏重治其罪外所有江省覆无寄存生息银两及齐召南家产前抚臣分别查办移交缘由理合缮折恭奏伏祈皇上睿鉴训示再此案原奉廷寄一道已经前抚臣恭缴在案合并陈明谨奏乾隆三十三年三月十六日朱批览


　富尼汉奏故宦李绂曾作诗文怨望讥讪折　缴回朱批档　　
山东巡抚奴才富尼汉跪奏为奏闻事本年三月初四日准江西抚臣吴绍诗咨称临川县故宦李绂曾为天台县逆犯齐周华作天台山诸人集序准浙江省咨查委员前赴李绂家内查出该故宦所作诗文各集内多怨望讥讪之言李绂之子李孝洋分发山东试用业经恭折参奏请旨革职治罪移咨东省将李孝洋同侄李友梓李友枟及家口先行看守候旨遵行等因查李孝洋系分发试用知县现委署理博山县印务随经前护抚臣梁翥鸿行司委员密拿去后兹将署按察使事济东泰武道郑大进详称李孝洋在东家口有妻万氏妾郑氏子李友禾侄李友梓李友枟并女五口家人蔡禄俱经拿护解省看守等情前来奴才李绂曾为大臣乃敢丧良负恩怨望讥讪实属罪大恶极伊子李孝洋等俱系律应治罪之人除行司委员严加看守咨覆江西抚臣恭候谕旨遵行外所有拿获李孝洋等家口看守缘由理合恭折奏闻伏祈皇上睿鉴谨奏乾隆三十三年三月十九日朱批不必办理


　明山奏房演为齐周华作过奏草序折　缴回朱批档　　
陕西巡抚臣明山谨奏为钦遵审办恭折具奏请旨事臣准浙江抚臣熊学鹏咨开天台县逆犯齐周华案内有人赠伊之书及伊送人之文其悖逆狂妄语句有应者奏准移咨各省取确供由各该督抚另行办理查有德清县人房演于吕留良案内充发陕西作过秦草序内有东庄之祸势若燎原一时学士大夫非不欲维持挽救于其间等语移咨查办随又准咨齐周华访房演于长安诗有往事不堪回首忆嗟予一臂似螳螂两句应一并查办等因臣于接邪说不首问流安插附省之长安县必系其人即密委布按两司率领府县立刻赴该犯家中将该犯拿获查搜其家并无狂谬书文亦无过秦草序臣即率同司道府县次第诘问据供流犯从前不认得齐周华记得是乾隆十年间他到流犯家中说他名叫齐周华是浙江天台县人因系同乡来投宿的流犯留他住下吃过晚饭他说与流犯不但同乡还是一案犯罪的意欲在华山寻个去处做道士修养延年他就取出游太白山的诗与流犯看要流犯题诗流犯说不会做诗他又说到华山还要做诗将来合成一集为过秦草要流犯预先做篇序流犯就做了一篇序文他看了稿子说不甚惬意叫流犯再改流犯回他说实是荒疏久了这还是勉强做的再不能改了第二日他就拿着稿子走了流犯也没留下底稿此后并无音问等语令其将序默出据供事隔二十多年不能默出原稿只记得大意是赞他的诗并劝令回家不要在华山做道士的意思及将东庄之祸数句令其讲解据供东庄是逆犯吕留良住处其余俱解不得诘以自做之序如何不解则坚供序内并无此语其齐周华访房演诗亦供并未见过臣令套夹严矢口不移臣与司道府县等连日严多方盘诘并再三开导令其据实供明免得受刑该犯惟称并非原文实在讲解不来等语臣思该犯如此狡赖非加以严刑不能吐露复率同司道府县严加夹斥其狡赖该犯惟供称如敢狡赖就该说齐周华没到家中并没替他做序了怎初到案时并没动刑就将替他做序的话都已供明不敢狡赖等语复于次日再加夹该犯供吐如前惟痛器流涕但求治罪臣与司道府县等覆加细核齐周华所作诗句既不云赠房演或系过后所作尚未可知至过秦草序齐周华既供房演自作而该犯独供称并非原文固与齐周华所供不符但既经多方盘诘加以连日刑该犯坚供不移察其情形似非狡赖或曾经齐周华改窜亦事之所有但该犯房演因闻逆犯吕留良邪说不首问流乃于逆犯吕留良案内犯罪之人不知拒绝竟行留宿复为作序无论现有之序是否所作其与匪徒交结实为怙恶不悛之尤相应请旨将房演发往伊犁给与种地兵丁为奴以示惩创所有臣审拟缘由理合恭折具奏并另缮供单恭呈御览伏祈皇上圣鉴训示施行谨奏乾隆三十三年三月二十一日朱批知道了


　将吕抚圣学图各板销毁谕　实录　　
浙江巡抚熊学鹏奏天台县逆犯齐周华悖逆一案其书内所载为作齐巨山序之新昌县人吕抚早经身故于其家中查出圣学图一张一贯图一张所刻图说虽无狂悖语句但所称四大三际等语半山摭拾附会又列无稽国名于一贯图之下怪诞不经至所称六年穰六年旱十二年一大饥大熟等语乃系妄言祸福应追板销毁以维正学得旨览乾隆三十三年三月丁巳


　永德有意沽名传旨申饬谕　军机处档　　
永德所奏齐召南将银两托江姓商人生息一事并未详查得实遽称齐周华诬控无疑不惟冒昧疏忽且深蹈外吏消弭卸责陋习齐召南已令押回原籍将来到浙时何难向伊查问江姓的系何人自可得其确实乃永德一接尤拔世来咨遽谓毋庸办理试问江姓充商者岂承玠之外别无一人耶永德甫经简任巡抚正当实心奋勉何即有意沽名若此殊失委任封疆之意无福承受矣永德著传旨申饬再该抚嗣后除请安谢恩各折外其办理地方公务奏折俱应书写臣字以符体制外并将此传谕知之钦此乾隆三十三年四月初二日

　永德奏将齐召南宽免递回原籍折　缴回朱批档　　
浙江巡抚奴才觉罗永德跪奏为覆事准前抚臣熊学鹏移交大学士分傅恒大学士尹继善大学士刘统勋字寄内开乾隆三十三年二月初四日奉上谕齐召南于堂兄齐周华为之隐讳不奏咎实难辞云云　见本案六页　钦此钦遵在案今准顺天府府尹裘曰修等委员押解齐召南到省奴才随率同两司传唤齐召南到署钦遵谕旨宣读晓谕并谆切告诫令其闭户安分仰受皇上宽免洪恩不得再掉弄笔头致干重罪齐召南跪听谕旨之下感激悚惶据供召南应得重罪荷蒙我皇上如天好生恩旨宽免递回原籍感激涕零生生世世不知所报敢不敬遵训诫安静闭门养病期于稍延可以亲享尧舜雍熙之乐其敢乱为诗文召南自十数年并无诗文况有逆犯可作炯戒惟有敬谨感颂皇仁于无尽等语奴才见其凛畏感激之状出于至情适署台州府事乍浦理事同知双福纳在省奴才随将齐召南面交双福纳带回转交原籍地方官查收令其闭户安分奴才仍随时查察如再不知感恩警惕稍有掉弄笑头怨诽情事即行严参从重治罪外奴才谨将遵旨晓谕缘由恭折奏覆伏祈皇上睿鉴谨奏乾隆三十三年四月初三日朱批览


　永德奏严齐召南寄银生息折　缴回朱批档　　
