<!-- { "loadSidebar": true } -->
　　御制歴代纪事年表序
　　古者纪事之书其体有二专纪一事而具其始末者尚书之体也编年而通纪一时之事者春秋之体也自汉司马迁作史记尽变尚书春秋之体而后世为史者皆师之然其法实不外乎尚书春秋其本纪世家即春秋通纪时事之体八书与列传即尚书专纪一事之体而所谓年表者又编年之变例也歴代之史具矣而表多缺焉康熙四十四年春朕南廵吴防有儒生龚士炯进其所编歴代年表若干卷起陶唐而终于隋朕惜其用心之勤而业未竟也乃命侍郎周清原内阁学士王之枢续之讫于元至正之末凡一百卷其体依仿诸史而微有别者诸史之表各分一而是编则王侯宰辅以及外蕃层次附列于帝纪之下诸史之表独载废置朝防征伐之大者而是编则每事皆系焉是其所以异也代逺文繁亲加裁定复考正三元甲子编年一卷列诸简端昔宋袁枢为纪事本末朱子以为与资治通鉴相
　　表里亦犹左氏之于春秋既依经以作传而复别为国语以相错综也以是知纪事之书不厌其之广盖以厯世乆逺事物纷赜观者易于遗忘故别为一体以提其要而使致详焉是编之作亦所以备史之一云耳翰林检讨马豫锓板告竣为序其大指如此
　　康熙五十四年四月二十四日










<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
<史部,别史类,御定历代纪事年表,三元甲子编年>
　　歴代纪事年表进呈表
　　纂修歴代纪事年表内阁学士兼礼部侍郎臣王之枢诚惶诚恐稽首顿首
　　上言伏以
　　羣籍之垂训孔多道则同归而不易
　　累代之编年维永表以条析而弥彰徴往察来本春秋而扩经中之史维风淑世叅纲目而史中之经恪奉
　　圣裁遹观全帙仰尘
　　册府流耀艺林钦惟
　　皇帝陛下
　　道合君师
　　徳隆作述
　　传伊祁之治统兼综乎虞夏商周
　　溯泗水之心源倂逮夫关闽濂洛
　　蕴诸经而该六艺靡窥
　　圣学髙深
　　披万卷而贯百家咸仰
　　宸衷防宻
　　宣典谟于寰宇日月同昭
　　定贤圣之鸿篇球圗共灿廼者
　　念前言于歴代不易搜罗思年表之一书可资叅考惟是年表之体昉自龙门而纪载未周厥后目録之文见于洓水而采摭仍略此代迁表立须博约之咸宜而国纬年经期科条之悉备自布衣臣龚士炯初进之本例粗具而辑未成洎侍郎臣周清原奉纂之时事方殷而身忽逝重烦
　　睿虑降
　　勅云霄爰以斯书授臣编集伏念臣之枢夙陪
　　讲□谬厠
　　纶扉未竭涓埃少酬
　　髙厚叨膺
　　委任容【臣】积嵗以成书更荷
　　宠荣许臣家居而设局清原子监生臣嘉桢分襄铅椠臣子教习【臣】防附订鲁鱼且翰林【臣】马豫既司讐校于西清复董枣梨于南省【臣】则曰裒列朝之史时披
　　御府之书举例凡惧遗纎细阐幽厘异恐失硏磨局界区分比十表于史迁而世逺原端竟委视目録于通鉴而言详若宜大书若宜分注若宜虚其天位若宜列之下方每体谨严之防于春秋仍效劝惩之义于纲目上述尧舜道法不掩于事词下讫宋元政迹互存其得失侯封王爵各编缀于当时遗行微言兼旁稽于徃牒但歴年云乆曷以传信而无讹且诸説实繁奚自折衷而悉当屡缮藁本上彻
　　经帷欣荷
　　万防之余常
　　垂乙夜之览或详或略咸化裁于
　　圣心载损载増皆禀承于
　　宸断从此天时统于上有脊而有伦人事纪于中不淆而不漏同条共贯阅数世恍如一篇中土遐方虽诸国无逾尺愊而且天潢派别按谱而较若列眉舆地代更披图而了如指掌编成百卷无事泛渉乎羣书嵗防四千斯足包举乎全史臣之枢自康熙四十六年奉
　　命至五十一年告竣才谢三长惊星霜之数易虑疎一
　　得若渊谷之常临乃
　　帝綍之特颁许头衔之详列望
　　彤墀而永戴对汗简以増惭伏愿
　　离照无方
　　干行不息
　　崇同文之盛治广声教于羣伦
　　懋稽古之隆规遍仪型于四表光垂玉版方金鉴之恒悬芬溢琅函偕贞符而并久【臣】无任瞻
　　天仰
　　圣激切屏营之至谨奉
　　表随
　　进以
　　闻
　　康熙五十一年四月　初七　【臣】王之枢谨上表









　　歴代纪事年表职名
　　康熙五十年正月二十三日奉
　　防开载纂修等官职名
　　纂修官
　　内　阁　学　士　兼　礼　部　侍　郎【臣】王之枢工　　　部　　右　　侍　　郎【臣】周清原协纂人员
　　监　　生　考　授　州　同　知【臣】周嘉桢校勘官
　　经筵讲官内阁学士兼礼部侍郎【臣】蔡升元经筵讲官内阁学士兼礼部侍郎兼管詹事府詹事事【臣】杨　瑄日讲官起居注詹事府少詹事兼翰林院侍讲学士【臣】查　升日讲官起居注翰林院侍讲学士今任编修【臣】陈壮履日讲官起居注翰林院侍讲学士【臣】励廷仪日讲官起居注翰林院侍讲【臣】钱名世
　　日讲官起居注左春坊左中允兼翰林院编修【臣】汪士鋐日讲官起居注左春坊左赞善兼翰林院检讨【臣】蒋廷锡日讲官起居注翰林院检讨【臣】张廷玉
　　皇太子讲官翰林院编修【臣】汪　灏
　　翰　　林　　院　　编　　修【臣】查慎行翰　　林　　院　　编　　修【臣】陈邦彦翰　　林　　院　　编　　修【臣】贾国维翰　　林　　院　　修　　撰【臣】赵熊诏内　阁　撰　文　中　书　舎　人【臣】王图炳校刋官
　　翰　　林　　院　　检　　讨【臣】马　豫






　　歴代纪事年表凡例
　　一司马迁史记年表及司马光通鉴目録皆以年为经以国为纬属词殊略【臣】之枢等奉
　　命纂歴代年表本斯例以纪事其有可垂法戒者悉予
　　采入
　　一年表纪歴代之事以朱子通鉴纲目南轩纲目前编商辂续纲目为主酌加裁损兼欲考据详明复参之司马光资治通鉴金履祥通鉴前编薛应旂宋元通鉴及二十一史
　　一分格次第每年以甲子冠于上首王朝次侯国又次外国此一统时之正例也如南北朝既非正统则两层分列各以其王侯系于下其有时势不同随宜变格仍不外年经国纬之意
　　一纲目于王朝之下凡侯国及僣窃之主分别书于嵗首而逐月杂纪众事年表则各予一格各纪其事事或互见一略一详数层横列逐年相承分阅之即割据之世井然不紊接阅之虽数十年之久如一篇焉
　　一纲目于正统之君则大书其諡号年号非正统则分注之年表之体虽不同于纲目然如三国时纪汉于上视纲目之大书列魏吴于下视纲目之分注其有闗大义一也厥后凡遇分注之国必置王朝之下仿此
　　一通鉴目録采七政之要着于史者置之上方众国之事不论正闰皆列下方今则遇正统之君尊而纪之上方名曰天位书七政于其中若楚汉之际及吕后新莽南北朝五季均非正统降置次格而虚其上方遇曰食星变酌依目録例书上方之内存天位也如唐宋之初虽虚天位而正统已有所属仍书天文于唐宋格中不在此例
　　一王侯封爵叅照史表列传本纪以叙其始封改封进封袭封及降削追赠之故其有闗当代之事详见本代格内而于其人之本格间存梗概至其平生遗事为得为失约举本格卒年之后或人有可传而无封爵则于其本代格内因事及之
　　一同异姓封爵各以五等为序其已入表格仍有事见他年者书曰至某年再见或有改封及卒年未着明者不书再见阙疑也叛逆则旁注其姓名使不得与纯臣等也其无闗重轻者不入惧繁冗也
　　一自古外国见于载籍而方隅风土汉以后渐详今附入下格庶东西朔南日月照临之域皆因事得书可资考识云
　　一年表始唐虞讫宋元代殊事异表亦随时变式随式变例各有取义凡例中不能逐代详列今于每卷之首间附表例説以明其防















　　钦定四库全书　　　　　史部四
　　御定歴代纪事年表目録　　　别史
　　卷一　　　　凡一百有二年
　　起甲辰唐帝尧元载止乙酉唐帝尧一百有二载【内有唐世系图】
　　卷二　　　　凡五十年
　　起丙戌虞帝舜元载止乙亥虞帝舜五十载【内有虞世系图】
　　卷三　　　　凡四百三十九年
　　起丙子夏后禹元嵗止甲午夏王桀五十有二歳【内有夏世系图】
　　卷四　　　　凡三百六十五年
　　起乙未商王成汤十有八祀止己亥商王阳甲七祀
　　【内有商世系图】
　　卷五　　　　凡二百七十九年
　　起庚子殷王盘庚元祀止戊寅殷王纣三十有二祀
