<!-- { "loadSidebar": true } -->
　　据此，该臣看得：管船黄成、蔡允六驾大哞鸟船一只，于康熙二十三年六月二十五日进厦门港，又管船蓝泽驾东本鸟船一只于二十三年七月十五日进厦门港。准据靖海将军水师提督臣施琅、厦门镇总兵官杨嘉瑞行据参将罗士鉁、游击王猷等文武各官讯取口供，及各船舵梢姓名，所载货物银两数目，逐一开报前来。臣查台湾伪藩、伪侯伯等未归之前，兴贩外国过洋船只，经靖海将军提督臣施琅于题报外岛外省伪镇船■〈舟宗〉等事案内，题明将押坐船主及舵梢家属尽行吊取的保悉题报在案。兹据黄成、蔡允六驾大哞鸟船一只于六月二十四日到浯屿，二十五日进厦门港。随行据署本标中军参将罗士鉁、厦镇中军游击王猷、海防同知周士贤、知县杨芳声公同询讯口称及船上舵梢并所载货物数目开报前来。除将黄成、蔡允六并火长舵梢共六十七名及货物发交伪吏官洪磊看守照管去后，其余船只，俟有驾回到厦，立即咨达。为此备咨，请烦察照主稿挈衔具题等因到臣。
　　准此，同日又据厦门镇总兵官杨嘉瑞报同前□，计册□大哞鸟船一只，管船黄成、蔡允六火□□□□□□细、副舵工谢升、总管林明、副总管陈英、阿班谢鼎、头椗陈三、大缭陈春、押工陈好、直库林七、香公张玉、总铺倪明、副总铺陆招、副阿班陈才、一阡陈兴、二阡林靖、三阡陈寅、二椗陈申、二缭陈好、三板工黄麟、副直库陈助、目梢杨胜、张四、陈武、蔡朋、林顺、王双、陈美、卢进、金长、黄未、陈建、杨卯、王进、林尾、金盛、林奏、林胜、郭进、洪创、邓三、王赞、王文、陈■〈毛上灬下〉、洪乌、陈五、李任、杨金、曾五、曾才、陈隐、张粪、许礼、陈妹、陈宇、李庆、薛元、陈尾、周顺、陈清、陈福、厚仔、林会、林通、吕就等共六十七名，并开明公司货物乳香一千一百□□□□四十三疋、石青灰布共一百二十六疋、大缉布八十六疋、方毡五领、小缉布一百九十六疋、中缉布共一十五疋、乌大中卯布三百二十五疋、花围巾一百七十七个、毛里布一十六疋、乌小卯布一十七疋、白粗灰布共二百一十九疋、白陕布四十五疋、白小粗布三十三疋、布幔天共一百三十一个、水幔仔一百四十五个、石青象布一十三疋、乌粗灰布共一百一十疋、乌毛里布五十疋、乌灰布共七百七十五疋、卷绫七十二疋、杂色红毛紬四十八疋、红哆罗哞一疋、水灰黄色哆罗哞一疋、鲂鱼皮三十三张、槟榔二百担、乌糖二百二十二担零八十五斤、连安息共二十二担零一十五斤、藤黄八担五十四斤、燕窝共二百四十四斤零七两、柳条三疋、白象布二百一十九疋、乌中卯布二十二疋、苏木九百十二檐、铅一百六十一担六十斤、锡一百四十担、象牙共一十九担五十四斤，附搭货物白灰布一百七十疋、白象布四百八十六疋、白粗布一十一疋、布幔天七个、湿水烂红哆罗哞二疋、幼布二十疋，目梢货物大白布二十三疋、印花布仔九十八块、苏木一十担、铅三十三担九十斤、锡一十一担、象牙二百八十斤、藤黄二百五十斤、食燕八十一斤、鲂鱼皮一百七十八张、蜡一百八十斤、海参三百五十斤、大□子七十一担一十八斤、紫梗枝二（下缺）
　　——录自明清史料丁编第三本二九八～二九九页。
　　六一、康熙年记注残册
　　一
　　（失年月）初九日，福建总督姚启圣奏伪侯朱天贵自海上投诚事。上曰：朱天贵率领二万余兵、船三百余只来降，甚为可嘉，着加议叙。
　　二
　　二十一年壬戌十月初四日丁丑辰时，上御干清门，听部院各衙门官员面奏政事毕，部院官员出，大学士、学士随捧折本面奏请旨。为福建水师提督施琅奏请自行进剿台湾，上曰：进剿台湾事宜，关系甚重，如有机会，断不可□，当度势乘机，即图进剿；这所奏着议政王大臣会□具奏。
　　初六日己卯辰时，上御干清门，听部院各衙门官员面奏政事毕，部院官员出，大学士、学士随捧折本面奏请旨。为议政王大臣会议准提督施琅自行进剿台湾□剿事，上曰：尔等之意何如？大学士明珠奏曰：若以一人领□进剿，可得行其志；两人同往，则未免彼此掣□，不便于行事。照议政王所请，不必令姚启圣□往，着施琅一人进兵，似乎可行。上曰：然。进剿海寇，关系紧要，着该督抚同□□攅运粮饷，毋致有误。前经姚启圣题定武弁功罪条例，着专交施琅遵行。上又曰：闻海寇较前衰微已甚。明珠奏曰：据姚启圣奏称，海寇愿剃发归诚，照朝鲜、安南入贡，可见郑锦已死，贼无渠魁，势必衰微。上曰：海寇固无能为，郑锦在时、犹苟延抗拒，锦死、首渠既除，余党彼此猜疑，各不相下，众皆离心，乘此扑灭甚易，进剿机宜不可停止。施琅相机自行进剿，极为合宜。
　　三
　　二十一年壬戌十二月初五日戊寅，上御干清门，听部院各衙门官员面奏政事毕，部院官员出，大学士、学士随捧折本面奏请旨。为兵部题补福建同山总兵官员缺、或开列参领或开列副将请旨事，上曰：目今进剿海贼，机宜紧要，着该督抚会同选择熟谙水路、素有才干者具奏。
　　四
　　二十四年乙丑三月初三日癸亥早，上御干清宫，讲官常书、孙在丰、归允肃进讲羔羊之皮三章、殷其雷三章。辰时，御干清门听政。部院各衙门官员面奏毕，大学士觉罗勒德洪、明珠、王熙、吴正治、宋德宜、学士麻尔图图、纳席尔达、吴兴祖、王起元、丹代禅布以折本请旨。（中略）又台湾投诚郑克塽、郑崇请议叙之处，议不准行。上曰：尔等之意若何？明珠等奏曰：他省投诚之人亦有概行议叙者，郑克塽、郑崇等献纳台湾投诚，亦为可嘉；况此投诚人内，人材健壮可用者颇多，此辈似仍应议叙。上曰：大兵进剿，郑克塽等即献台湾投诚，久踞海岛之寇，尽行消灭，天下遂尔宁谧，若此辈不行议叙，殊属屈抑。着九卿詹事科道会议具奏。
　　二十二日壬午辰时，上御干清门听政。部院各衙门官员面奏毕，大学士觉罗勒德洪、明珠、王熙、吴正治、朱德宜、学士麻尔图图、纳席尔达、吴兴祖、牛钮、王起元、丹代禅布、韩菼以折本请旨。（中略）福建提督施琅题请议叙巡海道线一信等，议不准行。上曰：航海维艰，线一信等安插百姓，着有劳绩，着议叙。又兵部题提督施琅题请议叙伊子施世骥以文职用，议不准行。上曰：施琅之子应照部议不叙，但施琅多有劳绩，着议叙。
　　未时，御景山内前殿，召广西巡抚范承勋、福建兴化府总兵官吴英赐宴毕，（中略）召总兵官吴英至御榻前，上曰：尔有所奏否？英奏曰：臣前同提督施琅进征台湾，仰仗天威，得以奏捷，郑克塽纳土投降，已经安插得所，不敢渎奏。但台湾设兵八千名，若彼处钱粮不足赡养，岁需内地协饷数万金，似非长计〔察郑克塽窃踞台湾时，曾令人耕种海中小岛田地，岁收其租，以资众用〕。今臣愚见，请将八千兵丁，半为镇守，半为屯种。每兵给田三十亩，督令尽力耕获。除费用外，收其余粒，可以充饷。况牛只、田器，彼处俱有存者，耕种甚易，收获颇饶。行之有法，可以永省协济。伏望睿裁。上曰：尔言甚是。边地屯田，古有成法。尔回任后，具疏来奏，朕自酌行。谕毕，上回宫。
　　二十七日丁亥辰时，上御瀛台门听政。（中略）提督施琅题进剿彭湖伤亡兵丁应给恤赏，兵部议此番军功尚未议叙，应无庸议。上曰：凡军功议叙恤赏俱关紧要，如迟延日期，往返咨查，恐奸宄之徒舞文作巧，易生弊端。朕思此等贫兵，早给一日恤赏，便得早受一日实惠。此后着一概速行议叙结案。
　　二十八日戊子辰时，上御瀛台门听政。（中略）兵部议施琅题请赏恤彭湖伤亡兵丁，上曰：议叙军功、恤赏伤亡，俱关紧要，着差兵部贤能司官二员前往察明，速行议叙赏恤，务俾各沾实惠。
　　五
　　二十四日乙丑四月十九日戊申辰时，上御干清门听政。部院各衙门官员面奏毕，大学士觉罗勒德洪、明珠、王熙、吴正治、宋德宜、学士麻尔图图、纳席尔达、吴兴祖、牛钮、王起元、丹代禅布、徐干学、韩菼以折本请旨。（中略）又礼部覆准福建总督王国安题外国进贡船只应行抽税，令其贸易。上曰：外国私自贸易船只，或可抽税。若进贡船只，亦行抽税，于大体不合，亦非朕柔远之意。明珠、王熙等奏曰：大哉王言！实非臣下所能见及。上曰：此事俟九卿将施琅等所题之事会议启奏后，再行请旨。
　　二十二日辛亥辰时，上御干清门听政。部院各衙门官员面奏毕，大学士觉罗勒德洪、明珠、王熙、吴正治、宋德宜、学士麻尔图图、纳席尔达、吴兴祖、牛钮、王起元、丹代禅布、徐干学、韩菼以折本请旨。九卿詹事科道会覆提督施琅题请定船只数目及防察渔舟则例，不准行；其抽税，郎中吴什巴请于台湾、厦门建立衙门抽税等因，仍准行。上曰：这疏内事情，关系紧要，着遣部院堂上官一员前去与施琅会同详议具题。其应差堂官职名，着开列来奏。
　　——录自明清史料戊编第一本一七～一八页。
　　六二、吏部题本
