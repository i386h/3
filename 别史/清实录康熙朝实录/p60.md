<!-- { "loadSidebar": true } -->
○以故二等伯卓罗之孙赫特赫、袭爵　　

○甲戌。上诣太皇太后宫、问安　　

○乙亥。广东广西总督周有德丁父忧、命在任守制。从平南王尚可喜请也　　

○丙子。以故一等阿思哈尼哈番和尔浑之侄穆赫林、袭职　　

○丁丑。升通政使喀代、为总督仓场侍郎　　

○戊寅。加直隶巡抚甘文焜、山东巡抚刘芳躅、并工部右侍郎衔。以赈荒议叙也　　

○以故三等阿思哈尼哈番色冷扎什弟色尔古冷、袭职　　

○免山东省地震地方、照水旱灾例、本年分额赋有差　　

○裁广东左路总兵官缺　　

○兵部议覆、左都御史王熙疏言、军政卓异、应加一等升用、以示奖劝。从之　　

○己卯。升直隶巡抚甘文焜、为云南贵州总督　　

○庚辰。上诣太皇太后皇大后宫、问安　　

○以内秘书院学士范承谟、为浙江巡抚　　

○辛巳。皇后千秋节。照例行礼筵宴　　

○转刑部右侍郎阿哈硕塞、为左侍郎。升都察院左副都御史纳布、为刑部右侍郎　　

○壬午。升参领邓光明、为广东副都统　　

○癸未。以吏部郎中张含辉、为四川按察使司佥事、提调学政　　

○裁直隶大宁都司缺、归并保定左卫。万全都司缺、归并宣府前卫　　

○礼科给事中吴愈圣、疏劾吏部侍郎梁清宽、衰迈。兵部侍郎曹国柄、通政使司参议裴希度、才力不及。得上□日、俱著以原品休致　　

○丁亥。以故一等阿思哈尼哈番阎臣之子阎成爵、袭职　　

○戊子。上诣太皇太后宫。问安　　

○工部尚书马迩赛、刑部尚书明珠等、遵上□日会阅淮扬出水之处。回奏、臣等会同漕运总督、河道总督、江宁巡抚、亲至兴化县白驹场地方阅看。旧有闸口四座。所出之水、由牛湾河入海。后因禁海填塞、以致水无所出。淹没田亩。若将四闸开通、积水可以尽放。况白驹场、离海甚远、并非沿边地方。不应堵塞。请星速挑挖、仍令置板拦攩、一遇水发、即行开放。则地方不致淹没。居民不必迁移矣。从之　　

○马迩赛等、又遵上□日覆奏、清口为淮黄交会之所。漕运要路。黄河水发、势必越过淮河。淮水力弱、则沙土反得滚入、以致运道壅塞。河道总督扬茂勋、题请添筑拦黄矶嘴长坝、所需钱粮太多。请将黄河北岸、挑挖引河。分引黄河之水。黄势力减、则沙逐水流、运道便无阻滞。又董口沙淤难行、每□山戊示

□修浚、空费钱粮。董口之右、有骆马湖可行。但须添筑堤岸、以为纤道。其需用价值、令河道总督核算具题。从之　　

○马迩赛等、又遵上□日审覆、工科给事中李宗孔疏参泗州知州袁象乾、盱眙县知县李时茂、发示拦阻修筑周桥闸翟家坝一案。查淮水由盱眙之周桥闸、翟家坝决口、以致高邮等处地方、俱被淹没。随调高邮人夫、往彼修筑。缘将不应修筑之处、一概修筑。州县官呈详督抚、以候会勘。出示暂停、并非州县擅行拦阻。至修筑翟家坝夫役、被盱眙泗州民人驱逐。州县官不能禁约。应交部议处。又周桥闸开闭、俱详报河道总督、遭运总督、并非州县擅开。其八沟决口、亦并无船只偷行漏税分肥等弊。应交附近驻劄之漕运总督、每遇开闸、亲身查看。再令三关收税官、不时巡查。倘有货船偷行、漕运总督、及收税官、一并议处。从之　　

○己丑。升大理寺卿阿思祜、为都察院左副都御史　　

○庚寅。转刑部左侍郎蔡毓荣、为吏部左侍郎管右侍郎事　　

○以左副都御史金世德、为直隶巡抚　　

○厄鲁特阿巴赉台吉等、遣使进贡。赏赉如例　　

○治理历法南怀仁、劾奏钦天监监副吴明烜、所造康熙八年七政民历内、康熙八年闰十二月、应是康熙九年正月。又有一年两春分、两秋分、种种差误。得上□日、历法关系重大。著议政王、贝勒、大臣、九卿、科道、会同确议具奏　　

○壬辰。上诣太皇太后皇太后宫、问安　　

○癸巳。□山戊示□暮。祫祭太庙。上亲诣行礼　　

○遣官祭永陵、福陵、昭陵、孝陵　　

○遣官祭太□山戊示□之神　　

○升太常寺卿贲岱、为通政使司通政使　　

○和硕康亲王杰书等、遵上□日覆奏、南怀仁所称吴明烜推算历日、种种差错。历法精微、遽难定议。应差大臣、同伊等测验。得上□日、著图海、李霨、多诺、吴格塞、布颜、明珠、黄机、郝惟讷、王熙、索额图、科尔科代、董安国、曹申吉、王清、叶穆济、吴国龙、李宗孔、王曰高、田六善、徐越、同往测验　　

○旌表八旗节妇、满洲索飞妻南氏等三十人、蒙古多尔济妻苏氏等十二人、汉军赵应选妻甯氏等六人、烈妇、满洲孙塔妻飞氏等五人、给银建坊如例　　

○是□山戊示□、人丁户口、一千九百三十六万六千二百二十七。田、地、山、荡、畦地、五百四十一万三百五十顷八十七亩。徵银、二千五百八十三万八千九百六十二两有奇。米、豆、麦、六百一十五万三千一百六十七石有奇。草、二百三十万六千五百三十二束。茶、十六万七千二百七十引。行盐、四百三十三万三千六百六十七引。徵课银、二百七十六万五千一百六十七两。铸钱、二万八千七百一十三万三千四百有奇　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二十七




大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二十八　　

监修总裁官光禄大夫太保兼太子太傅保和殿大学士兼户部尚书二等伯加四级臣马齐光禄大夫经筵日讲官起居注少保兼太子太保保和殿大学士仍

兼管吏部户部尚书翰林院掌院事加二级又加一级臣张廷玉光禄大夫经筵讲官太子太傅文华殿大学士仍兼理户部尚书事务加五级又加二级臣蒋廷锡总裁官光禄大夫文华殿大学士兼吏部尚书臣朱轼等奉敕修

　　

○康熙八年。己酉。春。正月。乙未朔。上诣堂子行礼。还宫。拜神毕。率诸王、贝勒、贝子、公、内大臣、大学士、都统、尚书、精奇尼哈番、侍卫等、诣太皇太后皇太后宫行礼。御殿。王以下、文武各官、外藩王、及使臣等、上表朝贺。筵宴如例　　

○朝鲜国王李棩、遣陪臣李庆亿等、表贺冬至、元旦、万寿节、及进岁贡礼物。宴赉如例　　

○戊戌。顺天府进春　　

○己亥。上诣太皇太后皇太后宫、问安　　

○辛丑。世祖章皇帝忌辰。遣官祭孝陵　　

○癸卯。孟春。享太庙。上亲诣行礼　　

○遣官祭太岁之神　　

○甲辰。以狭西郿县山水暴发、民屯田地被淹者、免本年分额赋十之三。其被冲堆压砂石、不能耕种者、永为豁除　　

○乙巳。户科给事中姚文然疏言、蠲免被灾钱粮一事、有各州县简明总册、并各见年里长甘结报部。其地亩花名细册、不过纸上虚文、有无冒免情弊、无可察核、徒费笔墨书算夫挑车载之费。请概行停止。从之　　

○丙午。赐朝正外藩王、贝勒、贝子、公、台吉、塔布囊等、银弊鞍马有差　　

○丁未。上诣太皇太后宫、问安　　

○先是、大学士金之俊、予告在籍、获有诋毁伊之匿名帖、呈送江南江西总督郎廷佐。后又获施君礼所投首词、称前项谤帖、乃施商雨等所作、亦行呈送。郎廷佐即行提人犯究审外。随以谤帖首词始末入告。得上□日、匿名帖、乃奸恶之徒、造写陷害平人。如见其投掷拏获、理应照律从重治罪。今施君礼称为施商雨所作、乃不自行持首、将帖掷于金之俊门首。事属可疑。若因此匿名帖、察拏究问、则必致株连无辜。且律载收审匿名帖者、将审问之人治罪。施商雨等、俱不必察拏究问。金之俊系大臣、将匿名帖送总督究审。郎廷佐系总督、将匿名帖收受、察拏生事。不合。著议处。至是、吏部以金之俊、郎廷佐、并应罚俸。议上、得上□日、金之俊、著革去宫保衔。郎廷佐。于病痊起用日、降四级调用　　

○升督捕理事官噶什图、为太常寺卿　　

○戊申。谕工部、奉太皇太后上□日、皇帝现居清宁宫、即保和殿也。以殿为宫、于心不安。可将乾清宫交泰殿修理。皇帝移居彼处。朕谨遵懿上□日移居。尔部即选择吉日、修理朴质坚固。以仰副太皇太后慈爱朕躬至意　　

○免直隶昌平、怀柔等四州县、康熙七年分水灾额赋有差　　

○己酉。升内弘文院侍读学士卢震、为内秘书院学士　　

○癸丑。升光禄寺卿岳诺惠、为大理寺卿　　

○甲寅。上诣太皇太后宫、问安　　

○升都察院左佥都御史王光裕、为左副都御史　　

○兵部议、赏恤征剿叛贼苏利阵亡受伤官兵、内五名、因无妻子亲属、无从赏给。得上□日、此等甲兵、虽无亲属、但效力疆场、伤亡可悯、应酌量恤祭。以后此等伤亡兵丁、着照此例行　　

○乙卯。以故三等精奇尼哈番全节之子全成忠。袭职　　

○丙辰。以本月二十六日、修理太和殿兴工。上于是日从清宁宫、移居武英殿　　

○予故原任贵州安顺总兵官张鹏程、祭葬如例　　

○户部议覆、户科给事中苏拜疏言、关税一差、归于外府佐贰官管理。但各官俱有专掌、又兼理关税、事务烦多。且身为地方官、畏惧上司、希图足额、必致增派商民。请仍差部员。应如所奏、将满汉司官兼差收税。得上□日、关税多者、将各部院贤能满汉官员差遣。关税少者、仍交地方官徵收。其应差部院官、与应交地方官之处、分别议奏　　

○丁巳。予故京口副都统周继亲、祭葬如例　　

○戊午。授镇国公托克托慧子党阿赖、辅国公穆琛子勒塞礼、镇国将军辉塞子倭内、俱为三等奉国将军。固山贝子尚善庶出子顾禄固、特尔祜庶出子马尔哈图、俱为奉恩将军　　

○加云南贵州总督甘文焜、兵部尚书衔。以督解逃人议叙也　　

○升协领胡图、为江宁副都统　　

○调广西左江总兵官刘进忠、为广东潮州总兵官。广东右路总兵官赵宗科、为广西左江总兵官　　

○己未。上诣太皇太后皇太后宫、问安　　

○庚申。议政王等会议得南怀仁奏、吴明烜推算历日差错之处、奉上□日差大学士图海等、同钦天监监正马祜、测验立春、雨水、太阴、火星、木星、与南怀仁所指、逐款皆符、吴明烜所称、逐款不合。应将康熙九年一应历日、交与南怀仁推算。得上

□日、杨光先前告汤若望时、议政王大臣会议、以杨光先何处为是、据议准行、汤若望何处为非、輙议停止、及当日议停今日议复之故、不向马祜、杨光先、吴明烜、南怀仁、问明详奏。乃草率议覆。不合。著再行确议　　

○辛酉。转兵部右侍郎刘鸿儒、为左侍郎。以原任仓场侍郎李棠馥、为兵部右侍郎　　

