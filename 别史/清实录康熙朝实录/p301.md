<!-- { "loadSidebar": true } -->
○遣官祭永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵　　

○遣官祭太□山戊示□之神　　

○旌表八旗节妇、满洲布尔塞妻觉罗氏等四十二人、蒙古沙里妻巴氏等八人、汉军李有鲁妻蔡氏等八人、各给银建坊如例　　

○是岁、人丁户口、二千三十六万三千五百六十八。田、地、山、荡、畦地、五百九十三万一千八百一十三顷四亩有奇。徵银、二千七百三十七万一千三百二十七两有奇。米、豆、麦、六百九十五万二百八十一石有奇。草、二百二十五万二千八百四十一束。茶、十五万九千八百一十五引。行盐、四百三十五万六千一百五十引。徵课银、二百七十六万六千八百四十二两有奇。铸钱、二万八千九百九十三万六百五十有奇　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百四十三


大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百四十四　　

监修总裁官光禄大夫太保兼太子太傅保和殿大学士兼户部尚书二等伯加四级臣马齐光禄大夫经筵日讲官起居注少保兼太子太保保和

殿大学士仍兼管吏部户部尚书翰林院掌院事加二级又加一级臣张廷玉光禄大夫经筵讲官太子太傅文华殿大学士仍兼理户部尚书事务加五级又加二级臣蒋廷锡总裁官光禄大夫文华殿大学士兼吏部尚书臣朱轼等奉敕修　　

康熙二十九年。庚午。春。正月。癸巳朔。上诣堂子行礼。还宫。拜神毕。率诸王、贝勒、贝子、公、内大臣、大学士、侍卫等、诣皇太后宫行礼。御太和门。王以下、文武各官、外藩王、及使臣等、上表朝贺。停止筵宴　　

○朝鲜国王李焞、遣陪臣俞夏益等、表贺冬至、元旦、万寿节、及进岁贡礼物。宴赉如例　　

○丁酉。孟春。享太庙。遣领侍卫内大臣索额图行礼　　

○遣官祭太□山戊示□之神　　

○己亥。世祖章皇帝忌辰。遣官祭孝陵　　

○辛丑。祈谷于上帝。上亲诣行礼　　

○谕内大臣等、朕于国家政务、竭力勤求。是非自任、从不委于臣下。即如迁移吴逆之事、索额图奏称建议之人、应请正法。朕坚持独断、必令迁移。彼时十三省用兵数载、天下大事、皆朕一人独任。亦曾推委尔等乎。前年湖广兵叛、众议纷纭。朕谓此亦何难。遂命绿旗兵丁、即行剿减。又平定鄂罗斯之事、满汉诸臣、咸谓彼距中国道远、难以成功。朕谓此事、断不可中止。即遣大臣前往、遵朕指示而行。鄂罗斯随即款服。朕未尝自伐其功。但不似尔等稍有功绩、即有人代为表扬也。朕乃万姓之主、惟以兆庶未安、此衷不能稍释。至于无知之人、妄生议论、朕毫不介意也　　

○壬寅。上诣皇太后宫、问安　　

○癸卯。谕大学士等、户部尚书麻尔图、为人甚懦。不能如顾八代、苏赫、各陈己见。惟听人之言而行。著带原降三级、再降五级、随旗效力　　

○谕户部、朕抚御区宇。夙夜孜孜、惟期厚民之生、使渐登殷阜。重念食为民天、必盖藏素裕、而后水旱无虞。曾经特颁谕上□日、著各地方大吏、督率有司、晓谕小民、务令多积米粮、俾俯仰有资、凶荒可备、已经通行。其各省遍设常平、及义仓、社仓、劝谕捐输米谷、亦有上□日允行。后复有上□日、常平等仓积谷、关系最为紧要、见今某省实心奉行、某省奉行不力、著再行各该督抚、确察具奏。朕于积贮一事、申饬不啻再三。藉令所在官司、能俱体朕心、实有储蓄、何至如直隶地方、偶罹旱灾、辄为补苴之术。嗣后直省总督巡抚、及司道府州县官员、务宜恪遵屡次谕上□日、切实举行、俾家有余粮、仓庚充牣、以副朕爱养生民至意。如有仍前玩愒、苟图塞责、漫无积贮者、将该管官员、及总督巡抚、一并从重治罪。尔部即遵谕通行　　

○甲辰。谕户部、朕惟阜民之道、端在重农。必东作功勤、然后西成有赖。畿辅地方、去□山戊示□遭罹荒歉、已经蠲免钱粮、特发帑金、兼支仓粟赈济。虽小民糊口有资、其籽粒牛具、恐多匮乏。今时届首春、田功肇始。若弗经营措给、将误俶载之期。播种不齐、仓箱何望。直隶被灾州县卫所穷民、有不能自备牛种等项者、该抚督率有司、劝谕捐输、及时分行助给。务令田畴遍得耕耨、毋致稍有荒芜。八旗官兵、皆倚屯庄收获、用以资生。若有被灾贫乏、耕作无力者、该都统等、通行各该佐领、酌量佽助牛种。所有庄田、勿致播种后时、以副朕敦本劝农、爱养兵民至意。尔部即遵谕通行　　

○乙巳。谕大学士等、比年以来、部院满洲司官、各处奉差理事、颇著勤劳。自郎中以下、有职掌官员以上、可加察核、以颁恩赉。是察核也、分一二三等为序次。其不入等次者、各部院堂官缮摺具奏。此内有曾经别部题参而复用者、无庸序入。因公窐误而复用者、仍序之　　

○赐内大臣、侍卫等、蟒缎缎疋有差　　

○丙午。以上元节、赐外藩科尔沁、扎赖特、喀喇沁、鄂尔多斯、阿禄科尔沁、毛明安、巴林、喀尔喀、贝勒、额驸、台吉、塔布囊、及内大臣、大学士、上三旗都统、副都统、侍卫等宴　　

○丁未。上诣皇太后宫、问安　　

○己酉。大学士等奏曰、前者、皇上以前明宫殿楼亭门名、开载一摺、并慈宁宫宁寿宫乾清宫妃嫔宫人、及老媪数目、摺子发出、令臣等观看、并抄录存贮衙门。又奉谕上□日、朕以天旱、欲省减宫人、及所用器物、详加查察。因自来未尝有余、故不能再减。尔等将前明宫中每年所用银两、及金花铺垫银两数目、亦为察阅。臣等察前明宫内、每年用金花银、共九十六万九千四百余两、今悉已充饷。又察前明光禄寺、每年送内所用各项钱粮、二十四万余两、今每年止用三万余两。每年木柴、二千六百八十六万余觔、今止用六七百万斤。每年用红螺等炭、共一千二百八万余觔、今止用百万余觔。各宫床帐舆轿花毯等项、每年共用银二万八千二百余两、今俱不用。又察前明宫殿楼亭门数、共七百八十六座。今以本朝宫殿数目较之、不及前明十分之一。至前明各宫殿、九层基址、墙垣俱用临清甎、木料俱用楠木。今禁中修造房屋、出于断不可已。非但基址未尝用临清甎、凡一切墙垣、俱用寻常甎料。所用木植、亦惟松木而已。臣等以所察各条、并皇上发下摺子、令九卿、詹事、掌印不掌印科道官员遍观。诸臣皆曰、我皇上百凡撙节俭约、臣等向所共知、但未能详悉。今观事事减省、至矣极矣。又礼云、天子后、立六宫、三夫人、九嫔、二十七世妇、八十一御妻、此皆有名数者。至所使宫人妇女、以数千计。唐太宗乃有唐令主。观其一次遣发宫人、已及三千。则其余更有数千人可知。今除慈宁宫宁寿宫外。乾清宫妃嫔以下、使令老媪、洒扫宫女以上、合计止一百三十四人。可谓至少。不独三代以下所无、虽三代以上、亦未有如此者。皇上节俭盛德、诚超迈千古矣　　

○调工部尚书苏赫、为户部尚书。升兵部督捕左侍郎席柱、为工部尚书　　

○升詹事府少詹事王泽弘、为内阁学士兼礼部侍郎　　

○九卿等奏、皇上因天时亢旱、宵旰焦劳。圣容清减。恭请调摄圣躬、以慰中外臣民之望。得上□日、朕自临御以来、夙夜兢兢、勤求治理。念切民依、冀登安阜。去□山戊示□畿辅旱荒、虽经蠲租发帑、赈济穷黎、朕犹轸念未已。卿等奏请调摄朕躬、宽释朕虑。知道了。卿等职任、俱关重要。各宜恪体朕衷、持廉秉公、实心尽职。毋得营私结党、师生亲友、互相徇庇、听受嘱托、遇事推诿、自图便安。务期于国计民生、实有裨益。该部知道　　

○庚戌。上诣皇太后宫、问安　　

○上幸畅春园　　

○升理藩院郎中布彦图、为内阁学士兼礼部侍郎　　

○升广东韶州副将吕孝德、为广东左翼总兵官　　

○兵部题、原任云南贵州总督赵良栋、遵上□日将随征周应泰等效力处、察明咨部、并求将随征之人、除周应泰等外、其余未经题叙者、亦许其察明具奏。得上□日、赵良栋首倡进取四川、又直抵云南省城、止率伊标官兵、奋勇克取得胜桥等要地、逼近城郭立营。劳绩茂著。所属官员、亦俱同心随征效力。此疏内事情、著九卿詹事科道会议具奏　　

○癸丑。上幸南苑行围　　

○升河南南汝道项一经、为贵州按察使司按察使　　

○扎鲁特多罗贝勒扎穆故。遣官致祭　　

○命发山西大有仓米谷、赈济太原、大同、二府属饥民　　

○甲寅。直隶巡抚于成龙、以井陉道员缺、保举湖广武昌府知府武廷适、汉阳府知府戴梦熊、黄州府知府王辅、请加拣用。部覆无庸议。得上□日、用人之权、关系最为重大。于成龙收罗别省官员之心、破坏定例、将曾经超擢、历年未久、如许官员保题。尔部不以为非、但称无庸议。殊属不合。且既云直隶好官甚多。今并不能拯救饥民、频多流散。如此、则平日才能、所办何事。武廷适等升转、著停止。令其在任久远效力　　

○丙辰。大学士等奏、前遵奉谕上□日、以达赖喇嘛使者来往行走、地方官应付驼马牛羊、甚为苦累、著问明议奏。今臣等议、嗣后若达赖喇嘛有紧要事务、差遣人来、驼马等项、停其地方官捐给。动正项钱粮买给之。上曰、依议。闻一应奉差驰驿官员执事人、不照定例乘驿马、有擅乘营兵马匹者。嗣后若有紧急事务、驿马不敷、候该部奏过、许骑营兵马匹。未经奏过者、毋得擅乘　　

○福建巡抚张仲举疏言、宋儒朱熹、祖籍江南徽州府之婺源。朱熹父朱松、历官闽土、遂家于闽。故有闽徽二派。前明有世袭五经博士二员、分主闽徽祀事。今据朱潆呈称、系朱熹十八世嫡孙、吁请承袭。查旧典、朱熹裔、原有博士二员。请将朱潆、承袭五经博士、以主闽派祀事。下部议行　　

○丁巳。上自南苑回宫　　

○戊午。上诣皇太后宫、问安　　

○户部议覆、直隶巡抚于成龙疏言、直属清苑等州县、赈济饥民、若米谷不敷、请动正项钱粮赈济。应如所请。又疏称未报成灾州县、间有饥馑民人、请一体议赈。应无庸议。得上□日、未报成灾州县饥民、著照该抚所题赈济。余依议　　

○以工部尚书席柱、充经筵讲官　　

