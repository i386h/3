<!-- { "loadSidebar": true } -->
○又议覆、福建浙江总督觉罗满保疏言、海洋大弊、全在船只之混淆。米粮之接济。商贩行私偷越。奸民贪利窃留。海洋出入。商渔杂沓。应将客商责之保家。商船水手、责之船户货主。渔船水手、责之澳甲同＜舟宗＞。各取保结。限定人数。出入盘查。并严禁渔船、不许装载货物、接渡人口。至于台湾、厦门、各省本省往来之船、虽新例各用兵船护送、其贪时之迅速者、俱从各处直走外洋、不由厦门出入。应饬行本省、并咨明各省、凡往台湾之船、必令到厦门盘验、一体护送。由澎而台。其从台湾回者、亦令盘验护送。由澎到厦凡往来台湾之人、必令地方官给照方许渡载。单身游民无照者、不许偷渡。如有犯者、官兵民人、分别严加治罪。船只入官。如有哨船私载者、将该管官、一体参奏处分。应如所请。从之。　　

○以蒿齐忒故辅国公扎木弼弟达西达尔扎、袭爵。　　

○乙酉。满汉九卿请安。上手书谕上□日曰、众大臣官员、时来请安。朕甚难答。若谓身安、则羸瘦巳甚、未觉全复。足痛虽较前稍愈、步履尚难。近方阅理政务、一时难于清楚。因虑壅积渐多、心悸不安。更痛皇太后太事。适值朕躬抱病、未尽朕心。而一二不法匪类、曾经治罪免死之徒、探知朕疾、夥同结党、谋欲放出二阿哥。观此、则乱臣贼子、尚不乏人。每思此等事、食且不能下咽、何由万安。　　

○以吏部尚书张鹏翮、户部尚书赵申乔、为会试正考官。刑部左侍郎李华之、工部右侍郎王懿、为副考官。　　

○丁亥。遣大学士王掞、祭先师孔子。　　

○兵部议覆、广东广西总督杨琳疏言、据原任碣石总兵官陈昴条奏、臣详察海上日本、暹罗、广南噶罗吧、吕宋诸国形势。东海惟日本为大。其次则琉球。西则暹罗为最。东南番族最多。如文莱等数十国。尽皆小邦。惟噶罗吧、吕宋、最强。噶罗吧、为红毛市泊之所。吕宋、为西洋市泊之所。而红毛一种、奸宄莫测。其中有英圭黎、干丝蜡、和兰西、荷兰、大小西洋各国。名目虽殊、气类则一。惟有和兰西一族、凶狠异常。且澳门一种、是其同派。熟悉广省情形。请赖督抚关差诸臣设法防备。或于未入港之先、查取其火炮、方许进口。或另设一所、关束彝人。每年不许多船并集、祗许轮流贸易。臣查外国彝商、利与中国贸易。而彝商慑服有素。数十年来、沿习相安。应听其照常贸易。将该镇所请查取火炮、另设一所关束、轮流贸易之处、无庸议。请于彝船一到之时、令沿海文武官弁、昼夜防卫、使其慑服、无致失所。至于西洋人、立堂设教。仍照康熙五十六年、九卿原议禁止。再行严饬。均应如所请。得上□日、依议。西洋人之处、著俟数年、候上□日再行禁止。　　

○戊子。祭大社大稷。遣都统宗室延信行礼。　　

○刑部尚书赖都母故。命加祭一次。　　

○议政大臣等议覆、陕西西宁总兵官王以谦疏言、往噶斯换班兵丁、在镇标所属内派往、实属不敷等语。应于都统胡锡图带往兵丁、及固原、凉州、所备绿旗兵丁内、均匀派拨前往西宁。得上□日、噶斯一路兵丁换班、现有总督额伦特、公策旺诺尔布、侍卫阿齐图等、在彼处。著行文令伊等定议具奏。　　

○甘肃巡抚绰奇疏报、金塔寺地方、安插民人三十五户。西吉木地方、安插民人二百七十户。达里图、安插民人五百三十户。锡拉谷尔、安插民人一百六户、俱经盖造房屋、分拨居住、耕种地亩收粮。报闻。　　

○己丑。满九卿等、遵上□日将皇上亲究朱都纳等口供、添入再议具奏。上手书谕上□日曰、戴保、常赉。一体定拟、甚属不合。戴保久已应斩、因托疯疾拘禁。今又不改。再戴保从拘禁处、如何放出行走之处、并无一字察及。著再议。　　

○议政大臣等议覆、靖逆将军富宁安疏言、西吉木、设立赤斤卫。达里图、设立靖逆卫。各添设卫守备一员。锡拉谷尔、设立柳沟所。添设守御所千总一员。再添设同知、通判、各一员。兼管二卫一所。其驻防兵丁、武职官员、令肃州镇管辖。卫所官员、令肃州道员管辖。应如所请。从之。　　

○庚寅。孝康章皇后忌辰。遣官祭孝陵。　　

○议政大臣等议覆、据拉藏奏称、臣世受圣主洪恩。不意恶逆策妄阿喇布坦、发兵六千、与我土伯特兵、交战两月。虽并无胜负、而敌兵复又入招。臣现在率兵守护招地。但土伯特兵少、甚属可虑。若将喀木危藏之地、被伊踞去。将使黄教殄灭。为此恳求皇上圣鉴、速发救兵、并青海之兵、即来策应等语。查拉藏、系顾实汗后裔。维持黄教。今恳求救援。应令西宁、松潘、打箭炉、噶斯等处、各预备兵马。并土司杨如松属下兵丁、一同前往。现今青海王、台吉等、派兵六千、在正月初十日起程。但非有满洲兵丁不可。应令侍卫色楞、侍读学士查礼浑在西宁满洲兵内、选二百名、绿旗兵内、选二百名、及土司之兵一千、带至青海地方。会同青海王、台吉等、商酌行事。其青海王、台吉等、发兵去后、伊等家口、无人看守。应行文公策旺诺尔布、总督额伦特、与青海王、台吉等妥议、于屯兵形胜之处、用心守护。从之。　　

○户部议覆、广东巡盐御史昌保疏言、盐政衙门、职司盐务。今臣力不行于州县、钱粮必致有误。请将臣彻回。盐务令督抚专理。查昌保、系奉上□日派往广东、留任三四年、清完新旧钱粮之员。应将所请无庸议。得上□日、著照昌保所奏。盐务交与巡抚法海专理。准昌保回京。　　

○予故一等精奇尼哈番阿礼浑、四川川北总兵官魏相、各祭葬如例。　　

○兵部议覆、广东广西总督杨琳疏言、粤东沿海地方、东连福建。西达交趾。南面一路汪洋。诸番罗列。素称险要。请于通省沿海泊船上岸之处、据高临险、相地制宜、修筑炮台城垣、添设汛地、建造营房、分拨官兵、以靖海洋。应如所请。从之。　　

○刑部等衙门会议据原任贵州巡抚刘荫枢供称、臣年老昏愚、茫无知识。伏见皇上用兵西陲。妄行摺奏。及命臣赴军前、周阅营盘。谎称适逢大雪、马上跌伤腿足、病势沉重、不能行走。又不请上□日、竟回甘州。蒙恩宽恕、令臣仍往看雪。又不遵行、妄求宽免。蒙恩令臣赴任、彼时病势渐减、遂尔直行前往。种种乖谬、罪应万死等语。应将刘荫枢、革职。拟绞立决。但议政大臣等议、将不肯进兵之提督师懿德立绞。奉上□日暂停治罪。刘荫枢亦应暂行停决发往侍郎海寿处种地。俟大兵回日再行治罪。得上□日、刘荫枢岂可复行发往陕西。著发往傅尔丹等地方种地。　　

○辛卯。九卿、詹事、科道、以建储事、缮摺请上□日。上手书谕上□日曰、国家大臣、凡事宜详细思维具奏。岂可草率、同于儿戏。朕将何赖。现今皇太后之事、未满百日。梓宫尚未安厝。举国素服。未曾剃头。乃将大庆之事渎请。朕实不解。著即回奏。九卿、詹事、科道、回奏云、臣等冒昧渎请。大体所关、全未见及。今奉上□日明示、方豁然醒悟。自知愚昧、谨具摺请罪。上又手书谕上□日曰、至愚极昧之处、不止一二次矣。如此、何以办事。必至终日为人欺蔽。倘至误事。不亦可耻耶。　　

○升宗人府府丞景日昣、为都察院左副都御史。　　

○予故原任陕西肃州总兵官麦良玺、原任云南鹤丽总兵官郝伟、各祭葬如例。　　

○壬辰。议政大臣等议覆、振武将军公傅尔丹等、奏请两路大兵进剿之处。得上□日、尔等议欲两路进剿。但闻策妄阿喇布坦、遣策零敦多卜等、前往西藏之时、曾有令伊等翦灭拉藏、即在藏驻扎、彼复身至西藏、再攻取危藏巴尔喀木之人等语。虽其虚实、未可悬定。而传闻拉藏有阵亡之信。若策妄阿喇布坦、果带妻子、前往西藏而去。我国两路大军、即至伊里地方。恐属徒然。朕意今即令色楞、统率军兵、征剿西藏。稍俟此军消息。本年暂停进剿。此皆有关军机粮饷。尔等再议具奏。　　

○甲午。户部议覆、云南巡抚甘国璧疏言、鹤庆、永北、二处、皆通西边要路。今奉上□日备兵看守、则粮米甚需多储。查滇省之蒙化、丽江、安宁、普宁等府州县、应徵粮米、例系四年折徵一次。今康熙五十七年、又届折徵。请将本年分蒙化等府州县、应徵粮米、仍徵本色。应如所请。将粮米徵收、酌量要路备贮。从之。　　

○改江南南陵县中学为大学。从学臣林之浚请也。　　

○丙申。考察天下军政。卓异官三十九员、不谨官十二员、罢软官七员、年老官四十六员、有疾官二十八员、材力不及官十员、浮躁官六员、分别升赏处分如例。　　

○丁酉。满九卿等遵上□日、将朱都纳等议罪案内戴保、改拟立斩。戴保之兄三等阿达哈哈番兼佐领达寿、私将戴保从拘禁处放出。应革职。枷号三个月、鞭一百、不准折赎。得上

□日、本交内阁。　　

○工部议覆、河道总督赵世显疏言、宿迁县黄河北岸、大古城险工、因大溜北徙、倾注埽根。请建筑月堤一道、以资捍御。山阳县李家马头一带黄河、南岸沙壅、大溜直射北岸。请帮筑下埽、以资保固。均应如所请。从之。　　

○戊戌。兵部议覆、广东广西总督杨琳疏言、澳门彝船、往南洋贸易、及内地商船、往安南贸易。臣面奏请上□日、不

在禁例。应如所请。仍行该督、严饬地方文武巡查。如有澳门彝人、夹带中国之人、并内地商人、偷往别国贸易者查出照例治罪。如该管官、盘查不实、徇情疎纵、从重治罪。从之。　　

○旌表浙江烈妇李氏、拒奸殒命、给银建坊如例。　　

○己亥。春分。朝日于东效。遣都统武格行礼。　　

○庚子。琉球国中山王世子尚敬、遣陪臣夏执中等、讣告故曾祖尚贞、故父尚益丧。并请袭封。表贡方物。赏赉如例。　　

○壬寅。九卿等议覆、赵凤诏、由县令越升太原府知府、不思洁已、共婪赃一十七万四千六百两零。历审情实。应拟斩立决。从之。　　

○升散秩大臣觉罗外山、为领侍卫内大臣。　　

○升太常寺卿李永绍、为宗人府府丞。　　

○户部议覆、湖广巡抚刘殿衡疏言、沔阳卫屯田、实系水淹洼地。□山戊不□输屯饷。又挽漕运。两差难以兼办。请照清浪卫减则之例科粮、以舒军困。应如所请。从之。　　

○升福建台湾总兵官姚堂、为广东提督。　　

○癸卯。升肃州总兵官路振声、为甘肃提督。调江南苏松水师总兵官欧阳凯、为福建台湾总兵官。　　

○甲辰。吏部议覆、广西巡抚陈元龙疏言、广西南、太、庆、思、四府所属对品调补官员、请照云南调补例、停止引见。应如所请。从之。　　

