<!-- { "loadSidebar": true } -->
○升礼部侍郎管詹事府事徐秉义为吏部右侍郎、仍兼詹事府詹事湖广道御史朱廷鋐疏言卓异与行取、同膺异数嗣后应一例引见从之　　

○旌表河南烈妇张问政妻黄氏、拒奸被戮、给银建坊如例　　

○甲寅上驻跸察罕苏鲁克地方。　　

○乙卯。上驻跸诺绰浑图地方。　　

○丙辰。上驻跸哈当河朔地方　　

○升少詹事王顼龄、为宗人府府丞。湖广总督郭琇、疏参沅州总兵官张大受、自移驻镇筸、虚冒名粮贪饕已极请立赐罢谴。得上□日、张大受著革职、严审究拟　　

○丁巳上驻跸乌阑蒿齐忒地方。　　

○四川提督唐希顺、题本标下三营、请照各省提督例、添为五营。并标下游击、守备等官、照四川松潘等处题补。兵部议不准行。得上□日、四川地属紧要。唐希顺标兵、著添给。其所请题补标下官员、照所请行。　　

○戊午。上驻跸雅图和洛。　　

○署四川陕西总督吏部尚书席尔达题准四川提臣唐希顺咨称、烹坝己被炉蛮侵占。辄敢渡河。不但侵犯擦道、意在断我官兵归路。又准四川抚臣贝和诺咨据化林营参将李麟等详称、将来取炉非三路进兵不可三路齐进之外、更宜另拨官兵一路由宁番一路由鱼通一路由宁越、则渠魁亦可擒献臣思炉蛮如此狂悖提臣唐希顺已经亲至化林营汛抽调各镇营官兵应否直前剿逐擒拏渠魁。密题请上□日。得上□日、著将荆州满洲兵二千发往四川将军莽奕禄年老、著镇守地方副都统二员领兵前去。再著理藩院侍郎满丕、自京驰驿、前往统领与提督唐希顺、商酌行事这所发之兵、每名赏银二十两、整理器械。到成都之日、其口粮、酌量路程支给、勿致迟误其粮饷、著巡抚贝和诺料理。现今应作何行事之处、著唐希顺相机而行勿致失机　　

十二月己未朔上驻跸暖泉地方。　　

○喀喇沁多罗杜楞郡王扎什。护国公善巴喇锡等来朝各赐鹰其塔布囊等、及官兵、赐白金有差。　　

○河道总督张鹏翮疏言、臣凛遵圣授方略次第举行。先疏海口、水有归路。今黄水不出岸矣。继挑芒稻河、引湖水入江。高邮宝应一带、水由地中行。再辟清口、开张福口、裴家场等引河、淮水有出路矣。加修高家堰、堵塞六坝、逼清水复归故道。引张福口等河、会入裴家引河、开放清水、流入运河。又将湖头加浚深阔、以迎洪泽湖大溜。将张福口引水入裴家场。再挑宽深水大势旺直敌黄水畅流入黄河矣。运河之中、纯系清水、己无灌入臣自下河回至清口。见水大半入黄少半入运一水两分若有神助官民快睹淮黄交会欢声如雷皆我皇上霄旰忧勤、精诚上格天心、河神效灵之所致也下所司知之。　　

○庚申上行围射殪四豹驻跸冰窖地方　　

○吏部议覆工科给事中慕琛、题参云南布政使张霖出身盐商官方有玷舆论不孚应将张霖革职从之　　

○授镇国公苏尔法女为乡君、壻单霸为镇国公壻秩四品　　

○广东广西总督石琳疏言上年十二月初十日生黎王镇邦等攻犯宝停等营与弁兵为难其起衅之由据就抚王仕义等告称兵丁王履平等进黎种种扰害又准提臣殷化行咨称访闻游击詹伯豸雷琼道成泰慎等、文武官扰害款迹即委肇高廉罗道李华之赴琼会镇臣唐光尧察审把总姚凤巡黎勒牛、致杀兵丁十二命应革职究拟游击詹伯豸雷琼道成泰慎等差人采取花梨沉香等物应解任候勘现在招抚王镇邦。倘负固不出、相机擒拏得上□日、著差凯音布、邵穆布、前往会同该督、审明具奏。　　

○辛酉。上进喜峰口。驻跸城东南。　　

○壬戌。上驻跸三屯营城内。　　

○免浙江金华等五县、本年分水灾额赋有差。　　

○免直隶高阳等三县、本年分水灾额赋有差。　　

○调河南南阳总兵官雷如、为湖广镇筸总兵官升甘肃提标中营副将方凯为河南南阳总兵官。　　

○调正红旗蒙古副都统宗室鄂飞、为正黄旗满洲副都统正黄旗汉军副都统赵赉为正红旗蒙古副都统升前锋参领图思海为正黄旗汉军副都统　　

○癸亥上驻跸遵化州城内。　　

○甲子上驻跸汤泉　　

○古北口总兵官马进良天津总兵官潘育龙来朝。各赐银鼠短褂、羊裘　　

○河道总督张鹏翮道上□日回奏工科给事中慕琛疏参各款。臣查安东县杨家马头。经前河臣于成龙题明、俟时家马头工程合龙、即可补筑。此从相机修治慎重钱粮起见并非敢于坐视也马家港漫缺、臣题明发帑、委员兴修并将冯大奇等题参、部议革职、此系遵旧例而行、并非今日创始也。至河工赔修、俱系从前旧案、甚属繁多。若将承追之官、创行定例处分、则新任道员、不能久任、恐致废弛河务、此断断不可行者也。又疏称工程完日、委道员踏勘出结。倘冲决、照徇庇例重处。查修筑黄运两河、限内冲决、无论出结与否、俱有处分。今若将出结者处分、则不出结者反得幸免。应仍照定例行。且自臣履任以来、锐意节省、皆归实用。而科臣反谓帑金糜费日甚。臣凛遵皇上指授方略。疏通海口、黄淮交会、万民欢颂功成。而科臣独谓河工贻误日多。臣不知其何心也。下所司知之。　　

○乙丑上诣暂安奉殿、孝陵、行礼奠酒举哀遣皇子诣仁孝皇后、孝昭皇后、孝懿皇后陵、奠酒是日上驻跸马伸桥。　　

○丙寅上驻跸邦均。　　

○丁卯。上驻跸夏店　　

○免江南邳州睢宁等七州县、徐州一卫、本年分水灾额赋有差　　

○予故镇海将军马自德、祭葬如例。　　

○河道总督张鹏翮题淮黄交会宜思善后之计。现在诸引河之水势聚而力强故足以敌黄而直出运口。但大半出黄、少半济运一水两分伏秋黄长恐清水之力稍微。应于张福口、裴家场二引河空地中间迎湖大溜之处、挑引河一道、宽二十丈、底深一丈会入一河。俾清水之势常强、而御黄有力。将烂泥浅会入三＜氵乂＞河。从七里河出文华寺运河。专以济运。下部议行。　　

○戊辰。上回宫。诣皇太后宫、问安。　　

○己巳。以兵部尚书马尔汉、吏部左侍郎特默德、充经筵讲官。　　

○以翰林院检讨杨名时、充日讲起居注官。　　

○庚午。命行取侯补主事梁浩之等四十三员、即以五部主事、额外补授。　　

○刑部等衙门会题署四川陕西总督吏部尚书席尔达、覆审原任巡抚于养志提督、岳昇龙、互相揭参一案、疏称于养志、将岳昇龙咨移、任私删改、不据实具题、以致营官踞炉狂悖、侵占河东若泥等处。应拟斩岳昇龙仍照前议革职查于养志、已发往军前效力、俟回日监候余应如所题。得上□日、依议前所遣两侍郎、并未审明。席尔达方行审结、何故不问其罪。三部诸臣、未免狥情。若不问拟嗣后审事诸臣、俱任意横行三部大臣著行申饬寻议、侍郎罗察、布泰、应各降三级留任得上□日罗察、布泰著照所降之级、随旗行走。　　

○壬申宗人府题、已革多罗贝勒诺尼、以从前拟罪情屈控告得上□日诺尼无罪著仍授为多罗贝勒安亲王岳乐、从前管理宗人府污蔑诺尼、枉拟治罪著交宗人府议处。　　

○癸酉。上御太和殿视朝文武升转各官谢恩。　　

○谕理藩院、阿霸垓多罗卓礼克图郡王达马林扎布、人轻佻、不称王爵。旗务紧要、著革去王爵。以其叔二等台吉毕頴、袭封。　　

○调广东巡抚萧永藻、为广西巡抚。广西巡抚彭鹏、为广东巡抚。　　

○乙亥。遣大学士伊桑阿、持节册封佟氏为贵妃。册文曰、朕惟化理始自壸仪、端重温恭之选。德教彰于妇顺、实资赞翼之功。爰锡丝纶用昭典制尔佟氏诞育名门夙标令问。柔嘉中节。敬慎含章＜女间＞诗礼之风、克播清芬于彤管。协珩璜之度、宜加宠锡于褕衣兹仰承皇太后慈谕。以册宝封尔为贵妃。尔其益懋恪勤、率嫔嫱而敷内治。长怀谦谨、顾典册以答新恩钦哉。　　

○遣大学士马齐持节册封瓜尔佳氏为和嫔。册文曰、朕惟协赞坤仪、用备宫闱之职佐宣内治、尤资端淑之贤爰考旧章、式隆新秩尔瓜尔佳氏、德蕴温柔。性娴礼教。位在掖庭之列。克著音徽礼昭典册之荣、宜加宠锡兹仰承皇太后慈谕。册尔为和嫔。尔其益修妇德、矢勤慎以翼宫闱。永佩纶言、副恩光而绵庆祉钦哉。　　

○遣内阁学士席哈纳持节册封卫氏为良嫔册文同。　　

○丙子礼部左侍郎凯音布、内阁学士邵穆布、差往广东察审黎人王镇邦侵犯、及启衅文武官员请训上□日。上谕之曰、尔等至彼鞫审时如官员有苛酷处、即行拏问其内有升调者亦行调审倘总督有应取供之处、亦行勘问今彭鹏调补广东巡抚。尔等会同广东总督石琳、巡抚彭鹏、赴琼州鞫审。凯音布、邵穆布、奏曰、总督、巡抚、提督等、已经差人往招黎首王镇邦。若出降则己。如不降、臣等请但审现在人犯。上曰、于尔等未到之先、想已出降矣。如果不出降、尔等即审现在人犯。趁暑前速还。　　

○升内阁侍读学士敦拜、为工部右侍郎。　　

○都察院左副都御史励杜讷题提镇诸臣画疆分镇责任匪轻。迩来引见、将弁时有骑射甚劣、并年老之员屡经特上□日罢黜。夫典戎要务。首在考察将弁。何至徇庇姑容请敕下该部、将各提镇所属引见不称上□日之员、汇册进呈伏候圣裁。嗣后作何定例处分。庶提镇诸臣咸知谨凛、不敢瞻徇而将弁亦难尸素苟容矣。下部通行严饬。　　

○署四川陕西总督吏部尚书席尔达题、请亲领官兵、进巢

□刀炉蛮。得上□日、秦省地方紧要席尔达、不必领兵前往。　　

○席尔达又题、炉蛮狂悖屡率丑类攻突我官兵营盘兹据署四川提督中军参将马尔值、右营游击张自成相机奋勇击败蛮兵乘胜追逐、复得河东末威处坝二处地方下兵部知之　　

○予故原任陕西固原提督何傅、祭葬如例　　

○丁丑。上诣皇太后宫、问安　　

○直隶巡抚李光地题参原任河道总督王新命等诸事俱不效力、惟徇情面、无益河工。部议、王新命等应彻回。将河工钱粮、交李光地。上谕大学士等曰、李光地疏称、王新命、赫硕滋、宜彻回京。最为允当。今河上事务、李光地已身任之。王新命在彼奚为。将此辈彻回京中拘禁。候河工告竣之日、一并议奏。　　

