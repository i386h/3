<!-- { "loadSidebar": true } -->
○先是、工部等衙门遵上□日会议、河道总督靳辅疏言、黄河南北两岸。应筑束水堤、长三十万丈。顶宽二丈、底宽六丈、高八尺。需费一百五十八万四千两。查各州县被水淹废湖滩。筑堤束水之后、可以涸出开垦、计得四万余顷。令民佃种纳粮、则挑河筑堤之费、可以稍补。乞准借拨库银五十万两、先为兴工。其余不敷、俟陆续分收籽粒、并佃价银两、逐渐接济。定限六年告竣。工完之后、不特向来蠲除灾荒额赋、可以尽复、而每□山戊示□更可加增新赋十余万矣。应均如所请。奉有亦著总河靳辅、再行确议之上□日。至是、靳辅回奏、复请照数拨给兴工。下工部等衙门议行　　

○甲午。谕礼部、翰林院、自古帝王致治隆文、典籍具备、犹必博采遗书、用充秘府。盖以广见闻而资掌故。甚盛事也。朕留心艺文。晨夕披览。虽内府书籍、篇目粗陈。而裒集未备。因思通都大邑、应有藏编。野乘名山、岂无善本。今宜广为访辑。凡经史子集、除寻常刻本外。其有藏书秘录、作何给值采集、及借本抄写事宜、尔部院会同详议具奏。务令搜罗罔轶、以副朕稽古崇文之至意　　

○丙申。上诣太皇太后宫、问安　　

○吏部题、狭西巡抚鄂恺、于狭西大计册内、将不谨之布政使席格、注入优等。应将巡抚鄂恺、降四级、调用。从之　　

○一等公法喀、缘事削爵。以亲弟阿灵阿、袭替　　

○丁酉。上自瀛台回宫　　

○予故原任文华殿大学士兼吏部尚书黄机、祭葬、谥文僖　　

○旌表浙江节妇、钱塘县包氏、凌氏、余姚县张氏等、各给银建坊如例　　

○戊戌。旌表云南节妇、昆阳州洪氏、杨氏、云南县杨氏、广东节妇、河源县尹氏等、各给银建坊如例　　

○己亥。命翰林院掌院学士张英、教习庶吉士　　

○庚子。上诣太皇太后皇太后宫、问安　　

○以翰林院侍讲学士顾汧、充会典馆副总裁官　　

○辛丑。孝端文皇后忌辰。遣官祭昭陵　　

○升国子监祭酒阿礼瑚、为盛京刑部侍郎　　

○壬寅。直隶巡抚于成龙疏请、直隶每年办解狐皮、改为折色。上曰、地方采买狐皮、一倍费至十倍、故百姓困苦。此后俱著停止。应用狐皮、令户部在京采买　　

○谕吏部、殚心效职者、臣子之常经。晋爵酬庸者、朝廷之大典。太祖高皇帝实录告成。光昭一代之典章。永垂万世之模范。其监修总裁等官、著有勤劳、宜加宠锡。监修总裁官、礼部尚书武英殿大学士勒德洪、著加太子太傅。总裁官、太子太傅武英殿大学士明珠、著加太子太师。礼部尚书保和殿大学士王熙、礼部尚书武英殿大学士吴正治、吏部尚书文华殿大学士宋德宜、俱著加太子太傅。副总裁以下各官、俱照例议叙。尔部即遵谕行　　

○旌表狭西节妇杨氏、给银建坊如例　　

○癸卯。上诣太皇太后宫、问安　　

○升甘肃布政使图尔宸、为狭西巡抚　　

○以翰林院侍讲星安、充日讲起居注官　　

○甲辰。御试各部院汉军官员、及内外候缺汉军官员监生　　

○谕领侍卫内大臣公倭赫、福善、坡尔盆等曰、学士常书、原系微贱之人。理应仰体朕委任之意、效力图报。考试之事、乃伊职掌、应立法严肃、查察情弊。乃于怀挟诸弊、明知不举。惟于朕前蒙蔽行诈。见今发觉被获。应将常书革去学士、改为三等侍卫、照常行走　　

○改四川松威道为松茂道、移驻茂州　　

○丙午。上诣太皇太后宫、问安　　

○戊申。吏部题、翰林院掌院学士缺、开列詹事尹泰等补授。上曰、翰林院学士、职任关系最重。必学行兼优、方为允当。满汉学士得人、则词林观摩兴起。咸勤学砥行。人材成就。有裨治道匪浅。曩者喇沙里居是官、学问品行、词林至今追述之。后来者俱不能及。朕观尹泰、品有余而才不足。任以詹事则相宜。若用为学士、恐办事不甚敏捷。库勒纳、任此职时、较他人为优。通政使葛思泰、似亦可用。可将此二人酌议来奏　　

○以原任湖北布政使李辉祖、为四川布政使司布政使　　

○以翰林院侍讲学士孟亮揆、侍读彭孙遹、充日讲起居注官　　

○调福建陆路提督万正色、为云南提督。以大理寺卿张云翼、为福建陆路提督　　

○己酉。上御太和门视朝。文武升转各官谢恩　　

○上诣太皇太后宫、问安　　

○以司经局洗马李应廌、提督顺天学政　　

○裁四川成都营都司佥书二员、把总二员、永宁城守中营游守把总八员缺　　

○庚戌。旌表湖广节妇、常宁县周氏、给银建坊如例　　

○辛亥。上□玉泉山　　

○以兵部督捕左侍郎库勒纳、为礼部左侍郎、管翰林院掌院学士事　　

○兵部等衙门议覆、直隶巡抚于成龙疏言、顺、永、保、河、四府、旗民杂处、盗警时闻。非力行保甲、不能宁谧。向例地方各官、无管辖屯拨什库之例。各旗都统等官、又远在京城。窃恐屯拨什库、不能严束旗丁、及本身窝盗为盗不法等项、难以稽察。应将各庄屯旗丁、同民户共编保甲。令屯拨什库、与保甲乡长、互相稽查。如旗丁居民犯法。许地方各官。一体申报该抚该都统究治。应如所请。从之　　

○壬子。上诣太皇太后皇太后宫、问安　　

○裁河南河北守道缺　　

○癸丑。谕吏部、国家选用臣工、必得才学通敏之人、畀以职任。斯庶官无旷、实得用人之益。朕见汉军官员、起家多由捐纳。从事学问者少。年未成材、便涉仕版。并无素抱、何以莅事临民。去年特行考试、分别去留。□□田日□将交白卷人员、从宽姑免处分、令其学习。俟通晓文义、该部题明考试录用。朕因从前考较、情弊多端。今特行亲试。荒陋不堪者甚众。朕不加搜察。私藏怀挟、自行发露者、已交刑部拏问外。其考列一等高璜等、及二三四等人员、见任者、仍照旧供职。候补者、照常补用。王抚民等、文理不通。及书写履历、股交白卷者、俱著以原品随旗行走。其去年著令学习之人、今仍交白卷、及考置五等者、显图侥幸、著察议具奏。王梁居官有声、仍准候补。难荫生马世永、王琨、王镐、胡枚、念伊父尽节可悯。著令学习。俟通晓文义之日、该部题请录用。胡枚、交与该管衙门、另行请上□日。程万坦、曾效力行间、著以旗内武职补用。尔部即遵谕行　　

○礼部题、顷朝鲜国陪臣郑载嵩等、以察议奸民韩得完一案、为伊国王辨冤、具呈臣部。臣查朝鲜僻处东服、蕞尔一隅。当念累朝兴复殊恩、抚循至德、恪守藩翰、庶免陨越。顾其君懦弱。其臣恣肆。积有重愆、应加严治。皇上悯其狂愚、悉从矜宥。去年更有奸民韩得完等、违禁采参、擅放鸟枪、杀伤官役一案。皇上始遣大臣严讯。犹念小民犯法、其主或未之知。仅以约束不严、罚锾示警。乃陪臣郑载嵩、妄为其主求宽、无礼已甚。臣等详阅情词。指摘谬戾、不止一端。滥引经史、尤多狂悖。果有冤抑。该王分属外臣、应上章自明、乞哀祈请。岂有么么卑贱、不告其君、而轻弄笔端、横开祸始。法在有司、必无可赦。相应将郑载嵩等、严拏、发与该国王、从重治罪。并将此情、一一传与该国王知悉。得上□日、郑载嵩等、免其严拏、余依议　　

○吴喇忒镇国公穆察、辅国公达尔玛故。俱遣官致祭　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百二十五


大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百二十六　　

监修总裁官光禄大夫太保兼太子太傅保和殿大学士兼户部尚书二等伯加四级臣马齐光禄大夫经筵日讲官起居注少保兼太子太保保和殿大

学士仍兼管吏部户部尚书翰林院掌院事加二级又加一级臣张廷玉光禄大夫经筵讲官太子太傅文华殿大学士仍兼理户部尚书事务加五级又加二级臣蒋廷锡总裁官光禄大夫文华殿大学士兼吏部尚书臣朱轼等奉敕修

　　

康熙二十五年。丙寅。闰四月。甲寅朔。以礼部左侍郎、管翰林院掌院学士事库勒纳、充日讲起居注官　　

○乙卯。上诣太皇太后宫、问安　　

○丙辰。上幸南苑、行围　　

○丁巳。兵部议覆、四川狭西总督禧佛疏言、川省地广民稀。土司番蛮杂处、恐有私收军器禁物、妄意非为。及射利奸徒、勾串卖给等弊。请严行禁止。定例处分。应如所请、嗣后土司番蛮交界处、有将军器禁物贩卖者、杖一百、发边远充军。该管官知情故纵者、一例治罪。如失于觉察、州县官、并专汛武职、俱降四级调用。府道、及兼辖武职官、俱降二级。该管总兵官、降一级。督、抚、提、各罚俸一年。从之　　

○戊午。上谕大学士明珠等曰、居官清廉、如于成龙者甚少。世间全才未易得。但能于性理一书、稍加观览、则愧怍之处甚多。虽不能全依此书以行、亦宜勉强研求、明晰义理。若祇。泥辞章字句、有何裨益　　

○调刑部左侍郎席柱、为兵部督捕左侍郎　　

○升户部郎中塞楞额、为甘肃布政使司布政使　　

○己未。上诣太皇太后宫、问安　　

○上谕翰林院掌院学士库勒纳、张英等曰、尔等每日将讲章、捧至乾清门豫备。诣讲筵行礼进讲、为时良久、妨朕披览功、著暂停止。春秋、礼记、朕在内每日讲阅。其诗经、通鉴讲章、俱交与张英、令其赍至内廷　　

○以镶红旗故三等阿思哈尼哈番觉罗布祜子额纳布、袭职　　

○给湖广阵亡镶黄旗二等侍卫勒德善、拖沙喇哈番世职　　

○庚申。增设黑龙江将军衙门满字笔帖式二员　　

○礼部等衙门遵上□日议覆、购求遗书、应令直隶各省督抚、出示晓谕。如得遗书、令各有司会同儒学教官转详督学、及该督抚、酌定价值、汇送礼部。其无刻板者、亦令各有司雇募缮写、交翰林院进呈。有愿自行呈送者、交礼部汇缴。得上

□日、自古经史书籍、所重发明心性、裨益政治。必精览详求、始成内圣外王之学。朕披阅载籍、研究义理。凡厥指归、务期于正。诸子百家、泛滥诡奇、有乖经术。今搜访藏书善本。惟以经学史。乘实有关系修齐治平、助成德化者、方为有用。其他异端诐说、概不准收录　　

○壬戌。上诣太皇太后皇太后宫、问安　　

○升广西按察使黄性震、为湖南布政使司布政使　　

○旌表江南烈妇、李昇妻朱氏、给银建坊如例　　

○癸亥。转刑部右侍郎噶尔图、为左侍郎。升内阁学士敦多礼、为刑部右侍郎　　

○甲子。以刑部左侍郎噶尔图、通政使葛思泰、充经筵讲官　　

