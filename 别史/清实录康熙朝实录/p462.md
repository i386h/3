<!-- { "loadSidebar": true } -->
○上谒暂安奉殿、孝陵。命皇七子多罗贝勒允祐、皇十三子胤祥、随驾。是日启行。驻跸南苑　　

○以提督山西学政内阁学士汪灏为河南巡抚　　

○调贵州巡抚于准、为江苏巡抚。以都察院左副都御史陈诜、为贵州巡抚。　　

○御书程氏正宗匾额、令悬杨时祠。奥学清节匾额、令悬罗从彦祠。静中气象匾额、令悬李侗祠。霜松雪柏匾额、令悬胡安国祠。紫阳羽翼匾额、令悬蔡元定祠。学阐图畴匾额、令悬蔡沉祠。力明正学匾额、令悬真德秀祠。从福建学政沉涵请也　　

○辛巳。上驻跸烟郊　　

○壬午。上驻跸三河县城外　　

○癸未。上驻跸蓟州贾格庄　　

○甲申。上驻跸临河村　　

○乙酉。上由临河启行。诣暂安奉殿行礼。奠酒举哀。次诣孝陵行礼。奠酒。举哀毕。又至仁孝皇后孝昭皇后孝懿皇后陵。奠酒。举哀。是日、驻跸遵化州汤泉　　

○丙戌。上驻跸九天观南。　　

○丁亥。上驻跸赵家庄。　　

○戊子。上驻跸迁安县杨家庄。　　

○吏部议覆、云南巡抚佟毓秀等疏言、滇省广南、丽江、二府百姓、久归版图。人民日繁尚未设学。请均设教授训导各一员。每府额取童生十五名。其滇省土人有愿考者、准以民籍应试应如所请。从之。　　

○己丑。上驻跸汗尔庄。　　

十二月。辛卯朔。上驻跸喇门噶山。　　

○授镇国公准达女为乡君。壻满青为镇国公壻。秩四品　　

○壬辰。上驻跸溧阳城　　

○上率诸皇子、及善射侍卫等射。并试鸟枪。上射则每发必中。鸟枪亦每发必中。众皆惊服　　

○喀喇沁多罗杜楞郡王额驸噶尔臧等、来朝。　　

○癸巳。上出铁门关。驻跸大屯庄　　

○科尔沁和硕达尔汉亲王额驸班第、来朝　　

○甲午。上进董家口。驻跸迁安县刘村寨　　

○升詹事府少詹事王之枢、为内阁学士兼礼部侍郎。太常寺卿周清原、为都察院左副都御史。　　

○乙未。上驻跸韩家庄。　　

○赐喀喇沁多罗杜楞郡王额驸噶尔臧、科尔沁和硕达尔汉亲王额驸班第、银币鞍马　　

○丁酉。上驻跸白堡店村　　

○戊戌。上驻跸遵化州三屯营　　

○己亥上驻跸遵化州城东　　

○庚子。上驻跸遵化州汤泉　　

○辛丑。上自汤泉启行。诣暂安奉殿行礼。奠酒。举哀。次诣孝陵行礼。奠酒。举哀。是日、驻跸蓟州西葛头村　　

○以和硕裕亲王福全榇至黄花山、遣诸皇子、大臣、侍卫等、往迎奠酒。　　

○壬寅。和硕裕亲王福全安葬。上亲临。奠酒。举哀。　　

○癸卯。上驻跸桃花寺。　　

○遣诸皇子、大臣、侍卫等、祭和硕裕亲王福全墓　　

○升盛京兵部理事官阿玺泰为盛京户部侍郎　　

○贵州安笼总兵官林孺、以病乞休。允之　　

○甲辰。上驻跸白涧庄　　

○谕大学士马齐曰、理藩院尚书常舒奏对时、举止轻忽。殊失大臣体。著革退。这员缺。以领侍卫内大臣公阿灵阿兼管　　

○巴林固山贝子乌尔占故。遣官致祭。　　

○乙巳。上驻跸三河县夏店　　

○礼部议覆、顺天府府丞劳之辨疏言、顺天乡试号房七千二百五十余号。乙酉科举子进场者、七千有奇。恐后进场者多、而号房少。请于戊子科乡试、令顺天府先期查明、题请酌量增置。应如所请。得上□日、这增置号房、所议甚当。但不应止交与顺天府官员。科场事务。系礼部专管。著礼部尚书以下官员、与顺天府官员、公同料理　　

○赠故南澳总兵官阮钦、太子少保。予祭葬如例。　　

○丙午。上驻跸通州双树地方　　

○丁未。上驻跸南苑　　

○己酉。上回宫诣皇太后宫、问安。　　

○添设四川重庆府同知一员、荣昌、南川、二县典史各一员。裁夔州府同知一员、朝天、白市、二驿驿丞各一员　　

○庚戌。贵州巡抚陈诜陛辞。上谕曰、贵州地小易治。虽有苗人。亦无他事。但以文武和睦、安静不生事为要。清官多刻刻乃清官不足处。属吏贪污固当参劾。其居官平常者则须教诲之。边方小省、为大吏者、不可见才。若生事显才。便非正理。尔切识之　　

○宗人府题参闲散宗室对德、校射时不到。应罚俸。得上□日、闻对德无房居住居于城外。是以未到校射之处。视宗室中有贫无以为生者、如何使之得所。尔等核议具奏。寻议现在宗人府有借放本银六万两。所生利银二万两。应查宗室最贫者、以此利银二万两、酌量给与。从之。　　

○吏部题、二等阿思哈尼哈番刘展、以庸劣解退。查此职、系刘展之祖达礼善巴图鲁所立。今削去三次恩诏所得之职。余一等阿达哈哈番。应以其弟阿哈展承袭。得上□日、达礼善巴图鲁著有劳绩以年老致仕。后又从军效力。其三次恩诏所得世袭之职、免其削去。著以刘展亲弟戴齐礼袭二等阿思哈尼哈番　　

○升福建延平副将杨世懋为海坛总兵官。　　

○辛亥。谕领侍卫内大臣等犬房头领隆科多金勇、吴达理、带领属下人妄行、并不实心办事。著议处具奏寻议隆科多、金勇吴达理俱应革去职衔仍在犬房行走。得上□日隆科多、著革去副都统、銮仪使、犬房头领。在一等侍卫里行走。金勇、著革职。牵犬。吴达理、著降一级、为三等侍卫、照旧行走　　

○谕大学士等今年顺天乡试声名不佳。人或怨其不公。又闻试卷不加圈点者甚多。应试者各执落卷以示人又作草人至试官家门砍之。观其举动人怨殆不可言、矣果不点不圈、可谓之阅卷乎想汪霦等亦无词以对也。朕在避暑处点汪霦姚士藟为正副考官以为出人意料朕亲手封发当不复生弊矣由此观之亦不在此。但存乎其人之所行而已。科场之设以为选择人材之地于此事而行之不正、虽学问优长何益之有。汪霦姚士藟著解任。以其考试声名、问九卿詹事科道。至科道官、乃朕倚为耳目而用之者也。专在言职。考官不阅度卷、考试不公、何不参劾。亦将此问科道官。寻大学士等遵上□日、以汪霦、姚士藟、乡试事、问九卿詹事科道等。据九卿等云、汪霦等考试不公、不阅卷、人皆怨之是实。据科道云、闻怨汪霦之言。但无实据、是以未曾纠参。上曰、科场之事、关系重大。其弊不可不除。朕于此事、大加详慎。著将汪霦、姚士藟、交该部严加议处。　　

○升内阁学士彭会淇、为工部右侍郎。　　

○以翰林院侍读梅之珩。提督顺天学政。左春坊左谕德魏学诚、提督江南学政右春坊右谕德彭始抟提督浙江学政。　　

○顺天府进春。　　

○壬子。谕大学士等、金世荣以年老陈奏。凡年老者、不令休致。则其下官兵老弱者多。福建将军之任甚要。金世荣著留总督任。解去将军。另行开列具奏。观汉军官兵甚劣、而人又少。嗣后副都统、参领、及省城协领员缺。陕西等处汉人武职内、人材壮徤者甚多。著将伊等一体开列。尔等与八旗汉军都统、会同议奏。寻议、八旗汉军副都统、外省副都统缺出、仍照定例开列应升人员外。将总兵官内陕西人职名、一并开列。京师参领、外省协领缺出、仍照定例开列应升人员外。移咨兵部、行取各省副将参将内陕西人职名、一并开列。得上□日、依议。直隶各省武职内、凡应开者、著一并开列　　

○升光禄寺卿李旭升、为太常寺卿。　　

○乙卯。孝庄文皇后忌辰。遣官祭暂安奉殿。　　

○丙辰。谕大学士等、副都统祖良璧、人材优长。翁金之战甚力。著授为福建将军。　　

○丁巳。上诣皇太后宫、问安。　　

○戊午。岁暮。祫祭太庙。遣领侍卫内大臣公坡尔盆行礼　　

○遣官祭永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵　　

○遣官祭太□山戊不□之神　　

○以翰林院编修赵申季、提督山东学政。户科给事中汤右曾提督河南学政。编修赵晋提督陕西学政。山东道御史李绅文、提督山西学政四川道御史杨颙、提督江西学政陕西道御史杨笃生、提督福建学政。编修顾图河提督湖广学政。检讨樊泽达、提督广东学政。编修宋衡提督四川学政。检讨阎锡爵、提督广西学政。编修文岱、提督贵州学政。检讨魏方泰、提督云南学政　　

○以冠军使泰布、为銮仪卫銮仪使　　

○己未。赐朝正外藩科尔沁、翁牛特、柰曼、阿霸垓、蒿齐忒、扎鲁特、喀尔喀、敖汉、巴林、鄂尔多斯、喀喇沁、吴喇忒、厄鲁特、王、贝勒、贝子、公、台吉、及内大臣、大学士、侍卫等宴。　　

○旌表八旗节妇、满洲安太妻吴氏等二十三人、蒙古、僧格妻李氏一人、汉军、姜国英妻陈氏一人、直隶各省节妇、王吉徵妻刘氏等七十人、贞女梁氏等五人、孝子、黄如云、黄金阶、二人、顺孙、杨帝侧、周士奇二人各给银建坊如例。　　

○是□山戊不□、人丁户口、二千四十一万二千五百六十田地山荡畦地、五百九十八万八千九百三顷五十二亩有奇。徵银、二千七百四十一万六百六十八两有奇。米、豆、麦、六百九十七万一千一百二十三石有奇。草、二百八万一千六百九十三朿。茶、十五万七千四百十二引。行盐、四百三十一万九千四百七十五引。徵课银、二百六十九万七百二十八两有奇。铸钱、二万三千八百六万五千九百有奇　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百二十三


大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百二十四　　

康熙四十五年丙戌春正月庚申朔上诣堂子行礼还宫拜神毕。率诸王、贝勒、贝子、公、内大臣、大学士、侍卫等、诣皇太后宫、行礼御殿王以下、文武各官外藩王及使臣等、上表朝贺停止筵宴。　　

○朝鲜国王李焞、遣陪臣郑载仑等、表贺冬至、元旦、万寿节。及进□山戊不□贡礼物。宴赉如例。　　

○丙寅。世祖章皇帝忌辰。遣官祭孝陵。　　

○丁卯。孟春。享太庙。遣领侍卫内大臣公坡尔盆行礼。　　

○遣官祭太□山戊不□之神。　　

