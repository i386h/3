<!-- { "loadSidebar": true } -->
○户部议定、云、贵、川、广、四省土司、拖欠钱粮、土官考成则例。得上□日、土司皆系边方世职、与在内有司官不同。不必照流官考成、按分数处分　　

○癸卯。上还自南苑。诣太皇太后皇太后宫、问安　　

○甲辰。孝慈高皇后忌辰。遣官祭福陵　　

○丙午。转工部尚书郝惟讷、为刑部尚书　　

冬。十月。戊申朔。享太庙。遣都统穆里玛行礼　　

○遣官祭永陵、福陵、昭陵、孝陵　　

○颁康熙六年时宪历　　

○己酉。上诣太皇太后皇太后宫、问安　　

○庚戌。皇太后圣寿节。遵懿上□日免行礼　　

○吏部议、狭西定羌庙地方土贼抗拒官兵、伤毙甚多。总督白如梅、隐讳不报、应革职。得上□日、白如梅、著留太子少保、革去总督　　

○以扎鲁特故多罗贝勒桑噶尔子巴达里、袭爵　　

○壬子。以左都御史朱之弼、为工部尚书　　

○吏部议覆、御史顾如华疏言、升补主事将行人司司副、内院典籍、办事中书、兵马司指挥、光禄寺署正、銮仪卫经历、国子监博士、助教、八项官、与知县、为一班。大理寺评事、太常寺博士、中书科中书、行人司行人、内院撰文中书、顺天奉天府推官、通政使司经历、上林苑监丞、国子监监丞、九项、为一班。分推补用。从之　　

○丙辰。上诣太皇太后皇太后宫、问安　　

○广东广西总督卢兴祖疏言、粤西土司、俗无礼义、尚格斗、争替争袭连年不解。夫更化善俗莫先于学校。请令各土司子弟、愿习经书者、许在附近府县考试。文义通达、每县额取二名、俾感于忠孝礼义、则争斗之风自息。下部议行　　

○喀尔喀车臣汗遣使进九白年贡。宴赉如例　　

○庚申。兵部议覆、湖广总督张长庚疏言、殉难总兵官徐勇子袭阿思哈尼哈番职徐自贵、具呈情愿效力、相应推用。得上□日、徐自贵著取来京。以后有愿效力之袭职官员、尔部取来、看可否委用、分别具奏　　

○喀尔喀车臣济农戴青台吉、遣使进九白年贡。宴赉如例　　

○辛酉。予故西安副都统二等阿达哈哈番杜敏、祭葬如例　　

○壬戌。上诣太皇太后皇太后宫、问安　　

○癸亥。叙劝垦荒地功。加湖广巡抚刘兆麒、工部右侍郎衔　　

○乙丑。予故山东沂州总兵官臧延龄、祭葬如例　　

○丙寅。喀尔喀土谢图汗、遣使进九白年贡。宴赉如例　　

○丁卯。予湖广阵亡通判赠按察使司佥事张占鳌州同赠沔阳州知州赵一柱、祭葬如例。经历蔚之焕、照磨王赐元、县丞鲍瑞魁、令该督给匾旌奖　　

○兵部遵上□日再议、广东海贼、驾船直入甲子所港口。水师提督常进功等、假托修船、不亲领官兵追剿。应将提督常进功、左路总兵官张国勋、俱降二级留任。得上□日、常进功、著降二级、照旧管事。张国勋、著再降二级、调用　　

○戊辰。户部议覆漕运总督林起龙疏言、江南苏、松、常、三府、浙江嘉、湖、二府、白粮折徵、每石二两、今民间谷价、止七八钱、民力不堪、请改徵本色。应不准行。得上□日、白粮改折、既称苦民。俱著徵本色　　

○己巳。兵部议撰给敕书、惟提督总兵官仍照督抚例、坐名撰给。副参等官应照布按各道例、不必坐名、俱用传敕。从之　　

○庚午。上诣太皇太后宫、问安　　

○免江南泗州虹县临淮县、本年分水灾额赋有差　　

○辛未。兵部题、云贵二省武职员缺、臣部推升之后、本官未经到任、随经平西王吴三桂另题有人、以致部推之官、中途往返、似属苦累。请照吏部例、将此二省武职员缺、悉听该藩题补。如无可补之人、该藩题明、臣部再行推升。从之　　

○癸酉。理藩院议、厄鲁特多罗郡王伊斯丹津、蒙恩授爵。具呈愿留京效力、请上□日应归何旗。得上□日、著归并镶白旗下。并赐与田产奴仆　　

十一月。丁丑朔。上诣太皇太后皇太后宫、问安　　

○升礼部左侍郎兼礼部尚书衔王熙、为都察院左都御史　　

○福建巡抚许世昌、以病乞休。命以原官致仕　　

○己卯。以原任直隶总督苗澄、为四川总督　　

○辛巳。以原任狭西兴安总兵官于奋起、为浙江水师左路总兵官。海逆郑锦下投诚左都督杨富、为浙江水师右路总兵官　　

○癸未。以原任宁夏巡抚刘秉政、为福建巡抚　　

○赠福建阵亡游击潘廷缙、刘应田为署参将。守备沈杰、李琚等为都司佥书。各予祭葬如例　　

○甲申。上诣太皇太后宫、问安　　

○乙酉。以科尔沁故卓礼克图亲王吴克善子毕尔塔噶尔、袭爵　　

○丙戌。免浙江宁海等五县、湖广江夏等十二县卫、本年分水灾额赋有差　　

○丁亥。以湖广黎平府、改隶贵州省　　

○戊子。升江南巡驿道罗森、为浙江按察使司按察使　　

○辛卯。转礼部右侍郎黄机、为左侍郎。升左副都御史董安国、为礼部右侍郎　　

○调河道总督卢崇竣、为山西狭西总督　　

○癸巳上诣太皇太后皇太后宫、问安　　

○丙申。直隶山东河南总督朱昌祚疏言、镶黄正白两旗拨换地土一事、奉差大学士管户部尚书事苏纳海、侍郎雷虎、会同臣与巡抚王登联、酌议圈换。臣等履亩圈丈、将及一月。而两旗官丁、较量肥瘠、相持不决。且旧拨房地、垂二十年、今换给新地、未必尽胜于旧、口虽不言实不无安土重迁之意。至被圈夹空民地、百姓环愬失业、尤有不忍见闻者。若果出自庙谟、臣何敢越职陈奏、但目睹旗民交困之状、不敢不据实上闻。仰祈断自宸衷、即谕停止。直隶巡抚王登联疏言、旗民皆不愿圈换、自闻命后、旗地待换、民地待圈、皆抛弃不耕、荒凉极目、亟请停止。疏入、辅臣等称上□日、总督巡抚、俱各有专任职掌。这地土事但应照所委料理、将已定之事、越行干预纷更具奏、事属重大、著吏兵二部、会同议处具奏　　

○辅臣等称上□日、谕吏部兵部、镶黄旗户部官员、旗下官员、差去换地、俱已回来、户部尚书苏纳海等、带如许官员、一月有余、尚未给地、官员擅自回来、何不奏明。尔二部速差人去、将镶黄旗、换地去地副都统三员禁守。尚书苏纳海、拏来禁守。总督朱昌祚、巡抚王登联、拏来。尔二部议奏。圈换地土事情、著侍郎巴格前去　　

○丁酉。上诣太皇太后宫、问安　　

○己亥。升宗人府府丞宋徵舆、为都察院左副都御史　　

○以原任贵州总督扬茂勋、为河道总督　　

○壬寅。冬至。祀天于圜丘。上亲诣行礼　　

○遣官祭永陵、福陵、昭陵、孝陵　　

○癸卯。上御殿。诸王贝勒贝子公文武各官、上表朝贺　　

○广西巡抚金光祖疏言、三司首领、州县佐贰杂职等官、凡有劣迹不必具题、督抚但据揭查审无虚、即咨吏刑二部、开缺问罪。下部议行　　

○免江西宁州、武宁等、三十五州县、本年分旱灾额赋有差　　

○旌表烈女山西蔚州民兰州厮聘妻宋氏、闻夫死自经。给银建坊如例　　

十二月。丁未朔。上诣太皇太后皇太后宫、问安　　

○庚戌。以原任宗人府府丞高珩、补原官　　

○甲寅。以湖广西山逆贼已平、命南汝总兵官马呈祥、自邓州移驻南阳　　

○乙卯。予故议政大臣蒙古都统一等精奇尼哈番拜山、祭葬如例　　

○丙辰。上诣太皇太后宫、问安　　

○吏部遵上□日议覆、钦天监满洲监正、系正五品、应升通政使司左右通政、大理寺少卿、督捕左右理事官、太常寺少卿、鸿胪寺卿、太仆寺少卿等员缺。满洲监副、系正六品、升本衙门监正、及通政使司左右参议、光禄寺少卿、鸿胪寺少卿等员缺。其汉监正、应升督捕左右理事官、太常寺少卿、太仆寺少卿、通政使司左右参议、大理寺寺丞等员缺。汉监副、升本衙门监正、及鸿胪寺少卿员缺。以上俱与应升官员、一体较俸升转。从之　　

○旌表直隶节妇郭氏、胡氏、邹氏、焦氏、吴氏、孝子吕新。给银建坊如例　　

○丁巳。江西巡抚董卫国疏报、南昌等府属三十三州县卫、共垦过田地二千八百三十五顷四十五亩。下部知之　　

○己未。以故一等精奇尼哈番范文程子范承斌、袭职　　

○庚申。吏部兵部议覆、大学士管户部尚书事苏纳海、系专差圈换地土之大臣、乃不分遣章京等、速行办理、故称屯地难于丈量、镶黄旗章京不肯受地、正白旗包衣佐领下人、不肯指出地界、俱不即指名题奏。又因督抚等题疏请停圈换、观望迟误、不尽心于奉上□日责成之事。应革职。交刑部议。总督朱昌祚、巡抚王登联、将奉上□日已定之事、不钦遵办理、妄行纷更具题。亦应革职。交刑部议、郎中鄂莫惠等、俱降四级调用。副都统巴喀、喇哈、祖良栋、系领地大臣。见苏纳海给地迟误、不催令速给。俱降三级留任。阿思哈尼哈番达赖等、擅自回京。俱罚俸一年。不许丈量屯地之笔帖式拨什库等交刑部议处。辅臣等称上□日、苏纳海、朱昌祚、王登联、俱著革职。交与刑部议。巴喀、喇哈、祖良栋、俱革职。鄂莫惠等、俱降一级留任。旗下各章京、俱免罚。余依议　　

○赠狭西阵亡游击马希骅、丁可贞、俱为参将。予祭葬如例　　

○辛酉。上诣太皇太后皇太后宫、问安　　

○左都御史王熙疏言、藩臬两司、总理一省钱谷刑名。守巡各道、分莅各府州县。任亦綦重。必廉能敏练、始克胜任。其贪秽暴酷者、固大为民害、即阘冗衰庸病废者、亦足以贻误地方。乃近年督抚纠劾所属官员、不过府佐县令杂职末员而已。此皆因藩臬二官、地近情亲、而监司郡守、弥缝便巧、故督抚瞻顾情面耳。查康熙四年十一月内、奉有直隶各省督抚参奏、止将衰老微员塞责之严上□日。至今已经一载、而参劾大吏者、仍复寥寥。皆因未定处分之例。故督抚因循姑息自若也。祈敕部定议。嗣后督抚、将所属藩臬道府等官、如有贪酷衰病者、不时参奏。倘仍前故习、将督抚作何处分。严议定例。庶不敢自蹈徇庇之愆矣。下部议　　

○壬戌。免江南邳州、睢宁等、五州县、本年分水灾额赋有差　　

○癸亥。皇后千秋节。停止行礼　　

○设四川会川卫学教授一员。桐梓、绥阳、仁怀、三县学训导各一员　　

○甲子。升督捕左侍郎马希纳、为户部尚书　　

○乙丑。上诣太皇太后宫、问安　　

○以刑部郎中金镜、为浙江按察使司佥事、提调学政。兵部郎中吴伟、为江西按察使司佥事、提调学政。户部郎中吕和钟为狭西按察使司佥事、提调学政。户部郎中周龙甲、为山东按察使司佥事提调学政。礼部郎中沈令式、为福建按察使司佥事提调学政　　

