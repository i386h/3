<!-- { "loadSidebar": true } -->
○丁巳。中元节。遣官祭永陵、福陵、昭陵、暂安奉殿孝陵仁孝皇后孝昭皇后孝懿皇后陵　　

○己未升守陵副将韩佐周、为广东碣石总兵官　　

○庚申。工部议覆、河道总督于成龙疏言、高家堰重堤一工。于康熙二十六年八月内兴。筑二十七年三月停止各夫四散预给银四万四千七十两无凭扣追仰请豁免应无庸议得上□日、这工程中止且已年久预支夫役银两、著免追取　　

○壬戌以翰林院编修高曜、为河南乡试正考官。内阁中书房嵩、为副考官　　

○癸亥。上诣皇太后宫、问安　　

○免山西荥河县、本年分雹灾额赋有差。　　

○以毛明安故多罗贝勒图巴子班第、袭爵。　　

○以苏尼特故多罗杜楞郡王阿毓锡子达礼札卜、袭爵。　　

○丙寅。以翰林院检讨李朝鼎、为山东乡试正考官。行人司行人刘愈、为副考官检讨鲁瑗、为山西乡试正考官。内阁中书成康保、为副考官升内阁学士常书、为总督仓场户部侍郎　　

○己巳。升石匣副将吕八音、为山东登州总兵官　　

○庚午。上诣皇太后宫、问安　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百五十九



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百六十　　

康熙三十二年。癸酉。八月。壬申朔　　

○甲戌。上诣皇太后宫、问安　　

○谕户部、朕抚御寰宇、早夜孜孜、惟以实惠及民、俾登康阜为念。广西、四川、贵州、云南、四省、俱属边地、土壤硗瘠、民生艰苦、与腹内舟车辐辏、得以广资生计者不同。朕时切轸怀、历岁以来、屡施恩恤。广西省康熙十六年通省钱粮、康熙十七年、十八年、民欠钱粮、贵州省、康熙二十二年秋冬、及二十三年春夏地丁钱粮、又贵州、四川二省、康熙二十五年未完、及二十六年应徵钱粮、云南省康熙二十七年以前、屯地积欠钱粮、俱经次第蠲豁、兹念育民之道、无如宽赋。矧边省地方、非再沛优恤之恩则闾阎无由充裕、所有康熙三十三年、四省应徵地丁银米、著通行蠲免。仍行文该督抚遍加晓谕、令人沾实泽、以称朕加惠远省民生至意。如有不肖有司、借端朦混、私自徵收者、该督抚指名奏劾、从重治罪。尔部即遵谕行　　

○兵部议覆、广西提督李林盛疏言、思恩府及所属之西隆州、西林县、镇安府、泗城土府、五城瘴毒、较南太、庆三府为尤甚。营员不服水土者多嗣后思恩等五处守备缺出、会同总督、将广西省年满候推守备之千总、拣选保题。应如所请。从之。　　

○乙亥。和硕额驸乃格所尚之郡主故遣官致祭　　

○丁丑。遣大学士阿兰泰、祭先师孔子　　

○以翰林院侍读徐倬为顺天乡试正考官编修彭殿元、为副考官　　

○戊寅。祭大社、大稷。遣内大臣明珠行礼　　

○上奉皇太后、自畅春园回宫　　

○己卯。上诣皇太后宫、问安　　

○谕大学士伊桑阿、户部尚书马齐等、朕闻襄阳米石、运至商州、沿河一带、并无村庄、民居相离甚远、水溜汛险、逆流而上、民夫甚为劳苦。前遣学士德珠运米时、朕曾谕至彼挽运、倘有不合处、及应奏事宜、即行启奏。此所运之米、专为狭西百姓预备、今年狭西雨水及时、麦田广收、秋稼亦茂、民生已宁。拣选户部司官一员、驰驿往问学士德珠、总督丁思孔、总兵官王化行等、倘谓运米不至累民、易于运到、令伊等陈奏　　

○升工部郎中常绶、为内阁学士兼礼部侍郎　　

○庚辰。太宗文皇帝忌辰。遣官祭昭陵　　

○辛巳。内阁学士王尹方疏请终养。允之　　

○壬午。太祖高皇帝忌辰。遣官祭福陵　　

○上诣皇太后宫、问安　　

○癸未。上巡幸塞外皇太子允礽、皇长子允禔、皇三子允祉、皇四子胤禛皇五子允祺、皇七子允祐、皇八子允禩、随驾。是日启行。驻跸汤山　　

○兵部议覆、广西巡抚王起元疏言粤西武生甚少、请停本年乡试。应如所请。从之。　　

○甲申。上驻跸怀柔县　　

○乙酉。上驻跸密云县南沈庄。　　

○丙戌。上驻跸古北口城内。　　

○丁亥。上驻跸恩格木噶山。　　

○河南巡抚顾汧疏报、豫省康熙三十一年分开荒地、共一千六百顷有奇。下所司知之。　　

○戊子。上驻跸富尔坚噶山。　　

○己丑。上驻跸博洛和屯。　　

○庚寅。上驻跸巴颜喀喇地方。　　

○辛卯。上驻跸汗特木尔达巴汉地方　　

○免山西清源县、本年分水灾额赋有差　　

○予故广东碣石总兵官刘泽深祭葬如例　　

○壬辰。上驻跸穆禄喀喇沁地方　　

○癸巳。上驻跸云特木尔达巴汉地方　　

○甲午。上驻跸爱里和洛　　

○户部议覆、四川狭西总督佛伦等疏言、西安省会旗标官兵、一岁所需本色粮米、三十万石有奇、请预于康熙三十二年秋收之际、动正项钱粮、贱价收买、备贮明□山戊不□一年军需、则明□山戊不□本色、于秋登后徵收、即可供后年之兵米。应如所请、动司库钱粮、采买预备供支。从之。　　

○免山西徐沟县、本年分水灾额赋有差　　

○乙未。秋分。夕月于西郊。遣兵部尚书索诺和行礼　　

○丙申。上驻跸西尔哈和洛　　

○丁酉。升提督顺天学政兵部督捕右理事官顾藻、为内阁学士兼礼部侍郎　　

○户部议覆、漕运总督兴永朝疏言、江北庐、凤、淮、扬等处漕粮、请红白兼收。应不准行。得上□日、米取圆净、各随其地所出、不论红白、令兼收、勿累百姓。　　

○免山西榆次等三县、本年分水灾额赋有差　　

○戊戌。上驻跸纳林西尔哈地方。　　

○己亥。上驻跸席北毕喇地方。　　

○赐来朝喀尔喀、科尔沁、翁牛特、土默特、喀喇沁、巴林、敖汉、阿霸哈纳、诸王、额驸、贝勒、贝子、公、台吉、喇嘛、塔布囊等、及内大臣、侍卫都统、副都统部院大臣、八旗官兵宴　　

○赐随围喀喇沁塔布囊以下至官兵、袍、帽、鞾、带、银、缎、布疋有差　　

○庚子。上驻跸端静公主府。　　

○内阁学士德珠疏言、狭西流民已复田皆耕种收获、米价平贱、百姓得所。应交狭西督抚十万石之米、现在陆续起运外、其先运到龙驹寨西安粜卖之米、今既无人籴买、应归入现运十万石数内、亦交与狭西督抚。得上□日、运米著停止。其运到龙驹寨西安之米、著交与该督抚收贮　　

○免山西忻州、介休等八州县、本年分水灾额赋有差。　　

○朝鲜国王李焞、因免年贡黄金木棉、遣陪臣李桓上表谢恩。附贡方物。宴赉如例。　　

九月。壬寅朔。上驻跸布尔哈苏台。　　

○多罗安郡王马尔浑母和硕妃薨逝。遣官致祭　　

○癸卯。上驻跸克勒和洛西尔哈和洛交界地方。　　

○甲辰。上驻跸噶海图昂阿地方。　　

○免山西太原、文水、三县、本年分水灾额赋有差。　　

○丙午。上驻跸巴隆桑古斯台地方。　　

○丁未。上驻跸乌喇岱地方。　　

○免偏沅湘阴、平江、二县、本年分旱灾额赋有差。　　

○遣官祭历代帝王　　

○遣官祭城隍之神　　

○予故三等辅国将军固美。祭葬如例　　

○分四川狭西督标火器营兵二千名、为左右二营添守备一员分辖。每营各设千总二员。把总四员。　　

○工部议覆、奉天将军辅国公绰克托疏言、修理盛京城垣、需用夫役、在盛京兵民内、按丁取用。得上□日、盛京城垣、关系重大、著工部侍郎图尔宸前往、会同该将军、盛京工部、应作何修理、详看议奏　　

○戊申。上驻跸乌里雅苏台达巴汉地方　　

○己酉。昭武将军郎谈疏言、现擒哈密回子云、噶尔丹属裔牛羊已尽、捕鱼为生、噶尔丹在乌郎坞耕种。臣意将马秣肥、来春直临和卜多、索其同哈密国人、戕害使臣之土克齐哈什哈、哈尔海达颜额尔克等。彼既起衅当乘机而行、噶尔丹如不迎敌、遁入深林、则穷追之。即不获其身、而散其族属、误其农田、大兵回经哈密、杀散噶尔丹供赋之回子、刈其禾苗、毁噶尔丹所恃以为常产者、彼自穷困矣。奏至、命议政王大臣会议、寻议、前噶尔丹战于乌阑布通、退回之时、誓不复扰我边境、近以钦差颁赏员外郎马迪等被害、噶尔丹不及与知、乃其种类所为、已遣使请罪。蒙上宽宥、赐以敕书、目下噶尔丹、并无逼近边塞之衅、将军郎谈所奏、应无庸议。但檄将军郎谈、孙思克、遣才能者、远行侦探、如获噶尔丹实音、具奏请上□日。其现擒哈密八人、令将军给以糗粮遣归。得上□日此事所关甚大、郎谈等身在行间、必有所见、进则易于奏功、亦未可定。倘有可乘之便、此机亦不可失。兹军行之期尚早、当遣护军统领苏丹、侍郎席尔达、会同总督佛伦、往与郎谈、博霁、孙思克等、将可进不可进、与当进当守之事、详议回奏。寻苏丹等往会议。闻噶尔丹有离和卜多之信且目下噶尔丹人力单薄、马畜鲜少、断不与大兵抗拒。今率兵征巢□刀、粮饷关系重大。噶尔丹游牧为生、无一定之巢穴。所请来春直临和卜多之奏、宜罢之。哈密回子、向来纳赋于噶尔丹等蒙古、历有年所、非自今创始也。盖此等蒙古、多有纳赋之番人、今以纳赋于噶尔丹之故、遽兴兵击散、非所以仰体皇上如天好生之至仁也。既议罢征噶尔丹、则所称杀散哈密回子、刈其禾苗之语、当不必议。但将噶尔丹之事、付将军孙思克遣绿旗材干人员、不时远探声息。其回子八人、禁在甘州哈密者、乃诸使之通衢也。宜令放归。并将皇上好生至德、大书告示、付此回子等持往、谕其头目。仍给此回子等粮骑。从之。　　

○免山西定襄、崞县、本年分水灾额赋有差　　

○工部议覆、河道总督于成龙疏言、中河乃漕运要道、两岸加筑束水子堤、量留涵洞、庶运道无淤垫之虞。应如所请从之。　　

○辛亥。兵部议覆、广东广西总督石琳疏言、风飘日木国船只至阳江县地方、计十二人、请发回伊国。应如所请。得上□日、外国之人、船只被风飘至广东、情殊可悯。著该督抚量给衣食、护送浙省、令其归国。　　

○壬子。上驻跸舒虎尔、郭尔地方。　　

○免江西宁州、上饶县本年分早灾额赋有差　　

○癸丑。上驻跸森济图哈达昂阿地方　　

○赐喀尔喀泽卜尊丹巴胡土克图、土谢图汗、诸王贝勒、台吉、喇嘛等、衣、帽、鞾、带、弓、矢、刀鞍、蟒缎装缎等物有差　　

○甲寅。上驻跸阿拜诺颜苏巴尔汉地方　　

○乙卯。上驻跸齐老图昂阿地方　　

