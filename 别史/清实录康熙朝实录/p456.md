<!-- { "loadSidebar": true } -->
○乙卯。赐致仕在籍大学士张英、御书谦益堂三大字匾额、葆静二大字匾额、对联二、手卷一。　　

○丙辰。谕京口将军一等侯马三奇等、原任彝陵总兵官严弘、曩在行间、勤劳效力。年老休致。今已病故观其所生二幼子颇聪敏。但家贫可念令交织造府郎中李煦、使读书照管。　　

○丁巳。御舟泊丁泾村原任内阁学士徐秉义、来朝。　　

○戊午御舟泊张家桥　　

○己未。上至松江府。阖郡文武官员、及绅衿军民数十万夹岸跪迎圣驾。踊跃欢忭瞻仰天颜是日、驻跸松江府城内　　

○辛酉。上出行宫前率诸皇子、立的于百步之外射之。上亲射二次。发矢俱中。众皆惊服继命善射侍卫射随阅江宁将军副都统总督巡抚提督总兵官、标下官员射。又阅松江提督标下兵丁射　　

○壬戌谕提督江南学政张廷枢曰朕比临幸松江道经青浦据该邑贡监生员孙鋐等奏称青浦之北地名孔宅自汉时至圣苗裔避地至此奉至圣衣冠环璧葬焉恳请颁赐匾额朕念孔子乃万世之师既有遗迹亟宜表彰因于万几之暇亲书圣迹遗徽匾额以示尊崇先师之意。可选良工摹刻悬挂　　

○谕大学士原任礼部侍郎高士奇在内廷供奉有年。其品级、不应予谥朕轸念旧臣、原任刑部侍郎励杜讷、已照侍郎沈荃例予谥。今高士奇、亦应予谥以示特恩。尔等会同礼部议奏寻大学士等、会同礼部拟谥请上□日。得上□日、高士奇、著谥文恪。　　

○谕江南江西总督阿山江苏巡抚宋荦曰、朕为两河告成杨家庄新河建闸特来阅视。尔等同地方士民再四恳请故渡江而南见百姓虽不能比户丰饶。幸安居乐业无憔悴之色朕心少慰矣编氓皆朕赤子休息培养已数十年。民虽至愚、亦所深悉所以扶老携幼日计数万随舟拥道欢声洋溢者皆由中而发非假饰也。但人多路隘菜蔬苗麦弥漫田野不能保其无损朕甚惜焉尔等即出示晓谕万勿踏坏。田禾有负朕恤民之意。　　

○癸亥谕松江提督张云翼、曰若天气晴朗朕尚可阅尔军容今久阴之后、倘擐甲时遇雨、则甲胄器械、俱锈涩矣。朕因此中止明日启行时、军士不必擐甲。皆令以常服、列于路旁可也。　　

○提督张云翼及松江文武官员绅衿军民、叩吁皇上垂念舆情再留数日得上□日路途既远时亦渐热。因轸念尔等、故今日不即启行明日必行勿得再奏。　　

○谕松江提标副将俞章言等、尔众武臣、当不时训练兵丁教之骑射倘安于怠忽不加训练。朕不惟不贷尔等、即尔之提督亦不贷也。可谨志之毋忽　　

○赐松江提督张云翼、御书并银鼠褂一袭、貂帽一顶　　

○赐松江兵丁、饷银一月。　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百十九



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百二十　　

康熙四十四年。乙酉。夏。四月。甲子朔。享太庙。遣领侍卫内大臣公坡尔盆行礼。　　

○上登舟。自松江府启行。泊嘉兴府　　

○是日、上临浙境。合省黎庶、沿河跪迎圣驾。并叩谢蠲赋洪恩。　　

○乙丑。御舟泊双桥。　　

○丙寅。上至杭州府地方。文武官员、及绅衿军民等跪迎。瞻仰天颜。欢声腾沸。是日、驻跸杭州府城内。　　

○予故原任镶蓝旗满洲都统额赫纳、祭葬如例。　　

○调福建漳州总兵官王杰、为台湾总兵官。台湾总兵官李友臣、为漳州总兵官升陕西中卫副将袁钤、为凉州总兵官。　　

○戊辰。命翰林院掌院学士揆叙考试浙江举贡生监等诗字。会同大学士张玉书、陈廷敬阅卷呈览以顾祖雍、顾宁远、二人记名　　

○赐户部尚书徐潮御制诗一章。　　

○上幸演武场。阅杭州副都统及提督总兵官绿旗武弁射又阅杭州满洲汉军绿旗兵丁射上命诸皇子宗室侍卫及杭州将军宗室诺罗布射又命善射侍卫射毕上亲射二次。发无不中。众皆惊服。　　

○己巳。谕大学士等、原任翰林院侍读徐倬、年逾八十。学问渊博。可特授礼部侍郎衔。以示优奖之意。　　

○赐扈从文武大臣以下、及执事人等。缎疋　　

○赐杭州将军宗室诺罗布、副都统阿喇纳、胡什布、福建浙江总督金世荣、浙江巡抚张泰交、提督浙江学政靳让、浙江提督王世臣、温州总兵官李华、平阳总兵官王应虎、定海总兵官施世骠、黄岩总兵官许国桂、福建水师提督吴英、陆路提督梁鼐、福宁总兵官张玉麒、御书。　　

○刑部题、镶蓝旗副都统孙留、于原任陕西庄浪同知已故王清彦、亏空案内、代其侄王鉴、行贿于镶红旗参领郭朝正、求免追产。应将孙留、郭朝正、俱革职、照例枷责。镶红旗副都统唐之汾、不行题参。应降三级调用得上□日、孙留、郭朝正著革职枷责。唐之汾、著降三级调用。　　

○庚午。上移驻西湖行宫。　　

○谕福建浙江总督金世荣、浙江巡抚张泰交、福建巡抚李斯义曰、朕顷因亲阅河工济江而南至于浙省、见民间生聚殷繁、菜畦麦陇、远近弥望、农事可冀丰穰朕心用以稍慰。凡车驾临幸之地、必大敷膏泽、以下逮黎元而各省钱粮、屡次递蠲。浙江本年地丁银米、又经全免无可加恩。惟是刑狱为民命攸关朕每当重罪奏谳之时常深切矜恤。今乘舆所至、父老子弟夹道欢迎、而身陷囹圄之人、独自新无路。朕甚悯焉。浙江、福建、两省、康熙四十四年四月初八日以前、凡犯罪、诏款不应赦者不赦外、其余死罪以下已发觉、未发觉、俱著减等发落。康熙四十三年秋审奉上□日监修缓决者、一并减等发落。仍开具人数奏闻。尔等其体朕。为民巡省、布德好生之意、即详慎察明遵行　　

○赐杭州八旗兵丁、饷银两月。　　

○辛未。上谕明日启行。浙江文武官员、绅衿军民、再四恳祈留驾数日。得上□日、天气渐热、明日必行。户部尚书徐潮奏曰、臣杭州人、稔知此地节候。今虽时值四月、然犹有闰月。銮舆多留数日、天时不至过热。祈俯从众愿、再留数日。得上□日、朕为民巡省。凡地方风俗、民生休戚、已悉知之。朕事已毕。原期明日启行。今念徐潮恳请、再留一日。后日必行、勿得再奏。　　

○壬申。御书恬波利济匾额、今悬钱塘江岸龙王庙。　　

○癸酉。上登舟回銮。泊金家墩。　　

○甲戌。御舟泊长浜村。　　

○升陕西潼商道金培生、为四川按察使司按察使　　

○乙亥。上驻跸苏州府城内。　　

○丁丑赐江南江西总督阿山、安徽巡抚刘光美、江苏巡抚宋荦、提督江南学政张廷枢、京口将军一等侯马三奇、副都统蔡毓茂、赵玥、原任礼部尚书王泽弘、原任工部尚书熊一潇、原任内阁学士徐秉义、御书。　　

○戊寅。赐江苏巡抚宋荦、御书对联匾额。　　

○命翰林院掌院学士揆叙、考试苏州等府举贡生监等诗字、会同大学士张玉书、陈廷敬、阅卷呈览。以汪泰来等五十三人记名。御书至德无名匾额、令悬吴泰伯庙。　　

○扎鲁特多罗达尔汉贝勒毕立克土故。遣官致祭。　　

○己卯。赐江宁将军鄂罗舜、杭州将军宗室诺罗布、京口将军一等侯马三奇、江南江西总督阿山、福建浙江总督金世荣、安徽巡抚刘光美、江苏巡抚宋荦、浙江巡抚张泰交、福建巡抚李斯义、提督江南学政张廷枢、浙江提督王世臣、福建水师提督吴英、陆路提督梁鼐、衣各一袭。帽各一项。砚各一方。谕曰、朕缘服御节俭、故衣服等物、概不多制。今特照朕衣式制来、以赐尔等。尔等俱宜仰副朕意、勉作好官。　　

○御书济时良相匾额、令悬范仲淹祠堂。让德光前匾额、令悬吴季札庙。坡仙遗范匾额、令悬苏轼庙。广慈保赤匾额、令悬育婴堂。　　

○上谕明日启行。地方文武官员、绅衿军民、跪恳再留数日。得上□日、尔众既再四恳留、明日可再留一日。后日启行。勿得再奏。庚辰。孝端文皇后忌辰。遣官祭昭陵。　　

○赐江宁副都统鄂克逊、达尔华、京口副都统蔡毓茂、赵玥、杭州副都统阿喇纳、胡什布、江南狼山总兵官刘含高、崇明总兵官穆廷栻、浙江温州总兵官李华、平阳总兵官王应虎、定海总兵官施世骠、黄岩总兵官许国桂、福建福宁总兵官张玉麒、衣各一袭。　　

○谕福建、浙江、江西、将军副都统督抚提镇等曰、地方事紧要尔等三省官员、明日送驾、即自此各赴任所。　　

○辛巳。上自苏州府启行。是日、泊无锡窰头村。　　

○壬午。御舟泊丁堰。　　

○癸未。御舟过丹阳县。　　

○甲申。上登陆。幸江宁府。是日、驻跸龙潭地方。　　

○乙酉。上至江宁府。阖郡文武官员、及绅衿军民等、沿途数万、欢迎圣驾。是日、驻跸江宁府城内。　　

○丙戌。遣户部尚书徐潮、祭明太祖陵。　　

○丁亥。赐致仕在籍大学士张英、御书二幅。　　

○命翰林院掌院学士揆叙、考试江宁等府举贡生监等诗字。会同大学士陈廷敬、阅卷呈览以钱荣世等五人记名。上谕明日启行。江宁文武官员、绅衿军民、跪祈再留数日。得上□日、因尔众恳请、再留一日。后日启行。致仕在籍大学士张英奏曰、臣忝任大学士、受恩最重。因年老乞休。今幸获睹天颜。祈俯念老臣依恋之意、再留数日。得上□日、念老臣恳求谆切、准再留一日启行。　　

○戊子。予故原任内阁学士阿蓝太、祭一次。　　

○己丑。谕江南江西总督阿山、安徽巡抚刘光美、江苏巡抚宋荦曰、朕念切民生、凡巡幸所经之处、咨询利弊、访问官方、未尝少懈。向日因江南人情好尚词讼、因而倾家败业者、往往有之。迩来习俗、颇觉淳厚、词讼已减大半。生聚稍加殷繁。雨旸有时、麦田茂美。朕心甚慰。念安徽江苏钱粮、已经节次蠲免。今车驾亲临、特颁沛泽、将安徽江苏所属地方人犯、亦应照浙闽加恩、概从末减。可将康熙四十四年四月二十六日以前、凡罪犯、诏款不应赦者不赦外。其余死罪以下。已发觉、未发觉、俱著减等发落。康熙四十三年秋审奉上□日监候缓决者。一并减等发落。仍开具人数奏闻。使普天赤子、咸在化育之中。缧绁愚民、亦有自新之路。尔等其体朕矜恤黎元慎重民命至意即详确察明遵行　　

○谕领侍卫内大臣等曰、回銮时、朕诣明太祖陵行礼大学士马齐奏曰、皇上已经遣官致祭。明太祖陵祈停亲诣行礼。得上□日、洪武素称紧主。前者巡幸未获躬赴陵前、今当亲诣行礼。　　

○是日、上幸演武场。命诸皇子、及善射侍卫射。上亲射二次。发矢皆中。又阅江宁官兵射。　　

