<!-- { "loadSidebar": true } -->
○升工部左侍郎敦拜、为都察院左都御史内阁学士苏赫纳、为刑部右侍郎　　

○升直隶天津道范、时崇、为贵州按察使司按察使　　

○予故原任都察院左都御史董讷、祭葬如例　　

○壬申。谕兵部、各省千总、与在京把总、效力相同。近见各省千总、年满来京候补。有至十年不得补者。京营把总等、一至年满、即以守备用。甚为不均。尔等察例、画一议奏。　　

○谕大学士等、广东提督殷。化行前疏言、连山猺人、常出扰害百姓。请亲率军进巢□刀。今又奏称率兵进巢□刀之韶州副将林芳、为猺人所杀。官兵亦被伤残。因回省城、与总督会巢□刀等语。观此、殷化行明系怯敌奔回。副将亦系管兵大员。既为猺人所杀。若不行征巢□刀、则附近人民、不获安处。尔等将原疏、与九卿共阅、确议具奏。寻九卿等议、应调湖广、广东、广西、附近官兵遣大臣一员为将军率兵进巢□刀。得上□日、著都统嵩祝、副都统达尔占、侍郎傅继祖带八旗前锋四十名、子母炮八位、前去。著都统嵩祝为将军、总理事务。达尔占、傅继祖、及总督石琳、俱为参赞湖广提督林本直、广东提督殷化行、广西提督张旺等、各派本省总兵官一员、带绿旗兵四五千。广州亦派旗下兵一千、前去。广东将军卢崇耀、见著来京。嵩祝可即用广东将军印、兼理广东将军事　　

○朝鲜国王李焞妃闵氏故。遣官致祭　　

○赐朝鲜赍讣来便陪臣宋廷奎等、缎疋白金等物　　

○以礼部右侍郎罗察、工部右侍郎舒辂、俱充经筵讲官　　

○旌表浙江烈妇、朱宁凡妻徐氏、拒奸殒命、给银建坊如例。　　

○癸酉。上诣皇太后宫、问安　　

○吏部题、领侍卫内大臣一等公费扬古故。销去三次恩诏所得拖沙喇哈番、余一等侯、又一拖沙喇哈番、以其子陈泰、承袭。二等精奇尼哈番俄齐尔故。销去二次恩诏所得拖沙喇哈番、余一等阿思哈尼哈番、又一拖沙喇哈番、以其子巴达尔户、承袭。从之。　　

○甲戌。上幸南苑行围。　　

○丁丑。孝庄文皇后。忌辰。遣官祭暂安奉殿。　　

○上自南苑回宫。　　

○戊寅。上诣皇太后宫、问安。　　

○辛巳。岁暮。祫祭太庙。上亲诣行礼　　

○遣官祭永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵　　

○遣官祭太岁之神　　

○谕内阁、礼部、太常寺、朕自御极以来。一切祀典、必敬谨斋戒、躬亲展祭、以尽昭事之诚。四十余年于兹矣。每当临祭之时、朕无一事不敬。此礼部、太常寺、起居注官、所共知。从来祭祀、登降起立、莫不如常。这次行礼将毕、微觉头眩。朕之身体、稍逊于前、于此可见。祀典关系重大。朕恐精力偶有不周、致敬心少间。可以此意、谕诸大臣等、著议奏。　　

○壬午。赐朝正外藩科尔沁、敖汉、阿禄科尔沁、鄂尔多斯、蒿齐忒、喀尔喀、扎鲁特、乌朱穆秦、阿霸垓、土默特、巴林、喀喇沁、诸王、贝勒、贝子、公、台吉等、及内大臣、大学士、侍卫等宴。　　

○旌表八旗节妇、满洲舒述妻觉罗氏等十七人、蒙古何济格尔妻巴氏一人、汉军李盎然妻沈氏等三人、直隶各省节妇、吴珍妻黄氏等十四人、各给银建坊如例　　

○是□山戊不□人丁户口、二千四十一万一千一百六十三。田、地、山、荡、畦地、五百九十八万六千九百八十五顷六十五亩有奇。徵银、二千七百三十九万六百六十五两有奇。米、豆、麦、六百九十六万八千六百六十九石有奇。草二百八万一千六百八十七朿。茶十五万七千四百六十五引行盐、四百三十一万九千四百八十六引徵课银、二百六十九万六百九十八两有奇。铸钱、二万三千八百六万五千八百有奇　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百六


大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百七　　

康熙四十一年壬午春正月癸未朔上诣堂子行礼还宫拜神毕率诸王贝勒、贝子、公、内大臣、大学士、侍卫等诣皇太后宫行礼御殿王以下文武各官外藩王、及使臣等上表朝贺停止筵宴。　　

○朝鲜国王李焞遣陪臣姜鋧等、表贺冬至元旦、万寿节及进□山戊不□贡礼物。宴赉如例。　　

○甲申。上诣皇太后宫、问安。　　

○乙酉。上幸畅春园。　　

○差往广东巢□刀抚猺人都统嵩祝副都统达尔占侍郎傅继祖奏请训上□日上谕曰、猺人所居之山通连广东广西湖广三省林木丛密山势崇峻向来恃此险僻顽梗不驯近复突出抢夺村民杀害官兵今差尔等至彼务体朕好生至意不必遽行征巢□刀先晓示招抚如其不悛再行巢□刀灭尔等驰驿前去须约束官兵毋得骚扰居民并将猺人山寨形势三省官兵进征之路及立营之处、绘图呈览朕揣猺人受抚之事、五月内必成如猺人归顺查出杀害官兵之为首者正法余俱宽宥　　

○丁亥孟春享太庙遣领侍卫内大臣公坡尔盆行礼　　

○遣官祭太□山戊不□之神　　

○戊子上回宫　　

○己丑世祖章皇帝忌辰遣官祭孝陵　　

○辛卯祈谷于上帝上亲诣行礼　　

○上奉皇太后、幸畅春园。　　

○丙申。以上元节、赐外藩科尔沁、敖汉、阿禄科尔沁、鄂尔多斯、蒿齐忒扎鲁特、喀尔喀乌朱穆秦阿霸垓土默特巴林喀喇沁王贝勒贝子公台吉及内大臣大学士侍卫等宴　　

○丁酉上元节赐外藩王贝勒贝子公台吉及内大臣、大学士、侍卫等宴　　

○己亥河道总督张鹏翮疏言、山阳清河安东三邑内如时家马头堤工虽合龙门而外临黄河急溜内逼盐河积水埽工孤立请帮内戗土堤以保险工童家营漫工堵塞年久埽料陈朽接连胡家庄又生险工请筑越堤以作重门之障陈家社逼近大通口外受黄河漫滩之水、内有地泉涌出请筑越堤以备不虞童家营对岸黄河湾曲致逼溜南趋请取直挑引河一道、以缓其势。龙潭口、外临黄河内逼深潭一遇风浪土堤。易溃请修排桩钉丁头埽以固其基歪枝套辛家荡堤工在大通口之下黄河滩水汹涌汕激请加帮高厚临河下埽镶柴以御风浪邢家河堤工外临黄河内系积水风浪汕刷请镶柴压土以保堤岸马家港东西两坝尾堤工系浮沙堆成一经水至易至冲刷请加筑坚固堤根下埽防护下部议行　　

○壬寅上诣皇太后宫问安　　

○诏修国子监文庙、及公廨命和硕裕亲王福全董其事。　　

○赐朝正外藩王、贝勒、贝子、公、台吉等、银币鞍马有差。　　

○癸卯。上谕大学士等曰、朕观诸臣任科道时、多有敢言沽直声以得升迁者及为大僚辄不敢言问以小吏皆云不知前后顿不相符因顾起居注官等曰朕言可详记之　　

○镶黄旗蒙古都统托伦以年老乞休上谕大学士等曰托伦人才庸劣毫无报称著削职　　

○户部左侍郎田雯以疾乞休允之　　

○甲辰郭尔罗斯镇国公安达西礼故遣官致祭　　

○乙巳以故二等阿思哈尼哈番卢崇峻子卢承祐三等阿思哈尼哈番瓦尔达子吴雅图各袭职　　

○升浙江湖州副将甯维国为苏松水师总兵官　　

○丙午谕刑部朕钦恤民命念切好生每于法司奏上爰书必披览再三详求可生之理其或情罪允符不忍立置之法者则令监候缓决以俟来□山戊不□之再谳顾罪犯一经缓决即皆冀望生全而长困桁杨淹留岁月自新无路朕甚怜之今方春始和万物畅遂悯兹沉系之狱用沛矜释之仁见在尔部及直隶各省监禁人犯凡经康熙四十年秋审奉上□日监候缓决者著察明通行减等发落仍开具人数奏闻　　

○以和硕简修亲王雅布世子雅尔江阿袭封和硕简亲王　　

○命喇嘛达木巴色尔济郎中舒图员外铁图等往打箭炉地方监督贸易谕曰尔等至彼即将奉差情由移文第巴须文辞明悉。令彼速遣大喇嘛来监督贸易。倘若迟滞、将我等彻回永远不得贸易矣侍郎满丕督师彼处。与尔等事各不同务各勒尔事其番人最贪见小利便喜税银不取于彼就我国商人征之不可专以税额为事若立意取盈商贾不至与禁止何异此项钱粮不多勿以此注念须图好名稍有优处人即称颂至彼处当熟谙地方情形有应奏之事即行具奏又谕达木巴色尔济曰尔移文第巴其辞须云尔等务遵上□日行事不得有违不但于尔等有益即我喇嘛亦受福庇倘若有违不但无益尔等即我喇嘛亦无益处达木巴色尔济奏曰臣职系副教习喇嘛彼土人不知若有扎萨克字样彼方知率教上谕郎中舒图等曰喇嘛可赐以扎萨克名达木巴色尔济又奏曰倘第巴不将厄尔德尼济农解至则臣不令其人贸易济隆胡土克图与青海人众系我朝之人令其照常贸易上曰俱令照常贸易　　

○理藩院题青海贝勒纳木扎尔厄尔德尼请于大草滩等处游牧议不准行上曰贝勒所请亦是彼处诚难居住该部应议贺兰山等处水草茂盛准其游牧竟不准行亦属不合但其疏请大草滩地方游牧此系内地人民杂处岂可令伊等居住虽四十九旗蒙古从未有令内地游牧者该部若如此议伊等亦难于再请矣　　

○丁未上回宫。御太和殿视朝。文武升转各官谢恩。　　

○上幸畅春园。　　

○贵州提督李芳。述福建提督梁鼐湖广彝陵总兵官王世臣山东登州总兵官刘官统等来京陛见赐貂袍褂等物　　

○工部议覆河道总督张鹏翮疏言运料河工程系前河臣董安国等题请挑筑迄今未竣臣相度形势运料河头起于檀度寺闸久已筑坝堵闭更访问土人云运河高于运料河数尺恐其开放建瓴之势直洩无余是以久经堵闭是此河无益于运河且河身在汰黄缕堤二堤之中从前因开此河、将草湾、并小茭陵、二处汰黄堤穿断有碍河工况历来运料由黄河射阳湖转运、以济工需其挑挖运料河之工应行停止并将穿断汰黄堤二处、填筑坚实、以作黄河重门之障应如所请从之　　

○戊申以翰林院检讨杨名时提督顺天学政　　

○己酉命乾清门近御侍卫海青五格往四川峨嵋山进香回时乘便监视西安官兵骑射并往华山进香　　

○调浙江巡抚张志栋为江西巡抚升浙江布政使赵申乔为浙江巡抚　　

○庚戌上诣皇太后宫问安上行幸五台命皇太子允礽皇四子多罗贝勒胤祯皇十三子胤祥、随驾。自畅春园启行。是日、驻跸良乡县窦阁庄。　　

○直隶巡抚李光地来朝　　

○转户部右侍郎王绅、为左侍郎升内阁学士范承烈为户部右侍郎　　

○以原任广东布政使张建绩为贵州布政使司布政使　　

○辛亥上驻跸房山县下村率诸皇子及善射侍卫等射上发五矢皆中的　　

○壬子上驻跸涞水县石亭村　　

二月癸丑朔上驻跸易州　　

