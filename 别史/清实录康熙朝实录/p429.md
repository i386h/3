<!-- { "loadSidebar": true } -->
○戊寅。谕大学士等、直省地方料理事务、必须简任贤能。可移文总督郭琇、张鹏翮、桑额、华显、巡抚彭鹏、李光地、徐潮、凡伊等所属道员以下、知县以上官员、有实心惠爱民生、居官清廉者。虽有挂误降罚、俱不必论。著各具摺开送内阁。其别省官员内、有伊等所灼知者。即越省、亦著列名奏闻　　

○安徽巡抚高承爵遵上□日回奏、臣向曾参藩司张四教。今佥都御史王材任劾臣之疏、皆张四教藩司时文卷内所有之事。其日月、亦丝毫不爽。明系通同排陷。难逃圣鉴。疏入、下部察议。寻部议覆、应交河道总督张鹏翮漕运总督桑额、会勘。得上□日、高承爵、著解任。该督等审明具奏　　

○庚辰。升少詹事常授、为内阁学士。兼礼部侍郎。监察御史赖都、为额外内阁学士兼礼部侍郎。　　

○调正白旗蒙古副都统伐喀、镶白旗蒙古副都统鄂缮、俱为镶白旗满洲副都统。镶黄旗蒙古副都统屠克善、为正蓝旗满洲副都统。升护军参领桑阿礼、为镶黄旗蒙古副都统。白起、为正白旗蒙古副都统。达尔占、为镶白旗蒙古副都统　　

○旌表山东烈妇、冯得振妻李氏、拒奸殒命、给银建坊如例。　　

○壬午。命多罗安郡王马尔浑、总理宗人府事　　

○免陕西陇西县、本年分雹灾额赋有差。　　

○癸未。以故多罗平悼郡王讷尔福子讷尔素、袭封多罗平郡王　　

○升江西督粮道郑煜、为广西按察使司按察使　　

○喀尔喀土谢图汗、遣使进九白年贡。宴赉如例　　

十一月甲申朔。上诣皇太后宫、问安　　

○都察院左副都御史寿鼐、岳兰、俱以年老乞休。允之　　

○丁亥上奉皇太后、自畅春园回宫。　　

○戊子。上以大阅、幸南苑。　　

○庚寅。免陕西兰州、狄道县、临洮卫、本年分旱灾额赋十之三。　　

○辛卯。免直隶广平县、本年分水灾额赋有差　　

○直隶巡抚李光地疏言、奉上□日、漳河之水、须令永远分流。若并归运河、则于漕道有妨。并归子牙河、则民田受害。臣查漳河、见分为四支。三支归运河。一支归淀。其三支颇弱。归淀一支独强。约其三支水势、仅可敌一支。如遇水大时。当仍用挑水坝等法、使水分流。北不至挟滹沱以侵田。南不至合卫河以害运。得上□日、如所请行　　

○壬辰。大阅于南苑西红门内。列八旗为三阵。设两翼殿后军。上躬擐甲胄。遍阅军容。御黄幄。军中鸣螺击鼓。诸队并进。金鸣众止。如是者九。第十次、枪炮齐发。既毕。收军归阵。队伍整肃。旌帜夺目。来朝之喀尔喀扎萨克图汗、王、贝勒等、皆相顾惊慑奏曰、天朝之兵、整齐精锐如是。诚互古未有也。阅毕。上擐甲骑射。又命树侯。亲射二次、皆中。又命十五善射、及硬弓侍卫等射。射毕。上回行宫　　

○癸巳。命吏部右侍郎徐秉义、充经筵讲官。　　

○甲午。上自南苑回宫　　

○谕大学士等、□山戊示□内秋审重案。朕皆一一详阅。其字句错误处甚多。此皆人命案件、关系最重。即一字一句、不可错误。乃九卿等、自七月至今、阅视数月。其字句错误处、并未看出一二、何也。此属伊等专任、似此怠忽、不加详慎、可乎。刑部刊此档案、先不详审、殊属不合。著交都察院、严察议奏。近部院事件、亦多错误。朕凡事详阅。即一字之讹、亦为改正。嗣后汝等宜加敬慎。毋忽　　

○升鸿胪寺、少卿常舒、吏部郎中叶舒、俱为都察院左副都御史。　　

○乙未。上诣皇太后宫、问安　　

○丙申。免陕西灵州、宁夏、二所、本年分旱灾额赋有差　　

○丁酉。刑部等衙门会议仓场侍郎陶岱石文桂、于迟误漕粮一案。不将经纪勒索旗丁银钱缘由、一并详审具奏。应各降一级。罚俸一年。上谕大学士等曰、陶岱、向署江南总督、声名甚劣。既授仓场、仍不改前辙。非可任用之人。将陶岱降五级、随旗行走。余依议　　

○戊戌上御太和殿视朝。文武升转各官谢恩　　

○调陕西巡抚齐世武。为甘肃巡抚。升陕西布政使鄂海、为陕西巡抚　　

○以吏部郎中柴廷望、为贵州按察使司佥事、提调学政　　

○庚子。上诣皇太后宫、问安　　

○辛丑。大学士等以情实人犯六十三人、请上□日。上谕曰、此册朕在宫中、阅之已数过。情罪无不周知。遂按册一一言各犯姓名。或官、或民、或兵、某处人、某旗佐领下人、缘某事、与阁臣商酌。勾者四十七人　　

○壬寅。上诣皇太后宫、问安　　

○以正黄旗蒙古都统宗、室诺罗布、兼管右翼前锋统领事　　

○癸卯。厄鲁特策妄阿喇布坦、遣使进贡。宴赉如例　　

○甲辰。上诣皇太后宫。问安　　

○丙午。冬至。祀天于圜丘遣皇太子允礽行礼　　

○遣官祭永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵　　

○丁未。上率诸王、文武大臣、侍卫等、诣皇太后宫、行冬至庆贺礼。御殿。王以下、文武各官、上表朝贺　　

○上诣皇太后宫、问安。　　

○上谒陵。命皇太子允礽、皇四子多罗贝勒胤祯皇十三子允祥、皇十四子允禵、随驾。是日启行。驻跸夏店　　

○以原任甘肃布政使能泰、为陕西布政使司布政使　　

○以刑部尚书傅腊塔、审理漕船迟误一案、疎略不明。命革职　　

○予故辅国公富尔金、祭葬。立碑　　

○戊申上驻跸邦均　　

○己酉。上驻跸马伸桥　　

○庚戌。上诣暂安奉殿、孝陵、行礼奠酒举哀毕次至仁孝皇后、孝昭皇后、孝懿皇后陵、奠酒举哀是日、上驻跸汤泉　　

○旌表江南贞女何氏蓬门弱质、拒暴殒命、给银建坊如例　　

○辛亥以左都御史安布禄、为刑部尚书　　

○升内阁学士辛保为仓场总督户部右侍郎　　

○壬子。上驻跸遵化州城北　　

○以喀尔喀故固山贝子成本弟拉布坦、袭爵。　　

○以明舒、为太常寺卿。　　

十二月。癸丑朔。上驻跸三屯营。　　

○甲寅。上驻跸滦阳　　

○喀喇沁和硕额驸噶尔臧来朝　　

○乙卯。上出喜峰口。驻跸蒙子岭　　

○丙辰上驻跸龙须门　　

○丁巳。上驻跸唐坝尔　　

○喀喇沁塔布囊革勒尔等、来朝　　

○戊午上驻跸雅图沟地方　　

○喀喇沁多罗郡王札什辅国公善巴喇锡、台吉诺木齐等、来朝　　

○以工部左侍郎喻成龙为安徽巡抚　　

○调福建福宁总兵官李友臣、为台湾总兵官。台湾总兵官张玉麒、为福宁总兵官　　

○己未上行围。射殪一虎。是日、驻跸七沟　　

○科尔沁达尔汉和硕亲王额驸班第来朝　　

○庚申。上驻跸三沟　　

○辛酉上驻跸头沟　　

○和硕端静公主、来请安。　　

○壬戌。上驻跸双黄寺　　

○癸亥。上行围。射殪一虎。是日、驻跸喀喇和屯　　

○甲子。上驻跸陈家沟　　

○广东巡抚彭鹏、因云南道御史王度昭疏参、遵上□日、明白回奏。得上□日朕于科道官员、许其风闻入告者。专为广开言路。使自督抚以下各官、有一切事务、任意妄为、及贪劣害民者、皆知所顾忌而警戒也。科道官员、纠参不实、例有处分。又或言不合理、及生事妄奏者、外转有之。罢职亦有之。至于被参之人、具疏回奏。止应辨晰是非、不应支离牵引。因彼一身被参、而举原参之父子兄弟亲戚皆受指摘、以逞报复。则自此以后、孰敢更纠一人。顷佥都御史王材任、疏参安徽巡抚高承爵、高承爵回奏疏内、将王材任之父与其亲戚妄意牵连。又如御史钱珏、曾参原任巡抚穆尔赛在任贪婪。及后钱珏授山东巡抚、其居官并无胜于穆尔赛之处。他若此类者甚多。彭鹏身为言官时、亦曾参人。兹为王度昭所劾。理应止以切已之事剖晰奏明。乃今讦奏王度昭、谓其曲庇亲戚。而其间所有夙怨、又未指出实据。彭鹏虽操守清廉、居官亦善这回奏、反复渎陈、辞气不胜忿激凡在君上之前。不应陈奏之言辄形于章疏、粗戾已极著严饬行　　

○乙丑。上行围射殪二豹是日、驻跸两间房　　

○丙寅上驻跸遥亭　　

○丁卯上驻跸密云县　　

○礼部尚书兼管翰林院掌院学士事韩菼、以衰病救解部务专理掌院事。温上□日慰令照旧供职。　　

○转工部右侍郎许汝霖、为左侍郎。以原任工部左侍郎李元振、为工部右侍郎　　

○升江南淮扬道施世纶、为湖南布政使司布政使　　

○予故满洲副都统阿南达、祭葬如例。　　

○戊辰。上驻跸三家店。　　

○大学士等、遵上□日问吏部尚书席尔达、前署四川陕西总督、审提督唐希顺、参化林营参将李麟之事。据席尔达云、李麟以无甲推诿不战被参、系昭莫多年远之事是以无庸议。上曰、李麟人才矫健。系赵良栋信用之人。亦曾随朕出师。著行文满丕、会同提督岳昇龙、巡抚贝和诺、再议具奏　　

○升工部郎中鄂奇、为甘肃按察使司按察使　　

○旌表山东烈妇卢氏拒奸惨死贞烈性成、给银建坊如例　　

○己巳上回宫诣皇太后宫、问安　　

○庚午河道总督张鹏翮疏言治河事宜蒙皇上指授。疏通海口、水有归路黄河刷深坚筑高家堰广辟清口。乃得引淮畅流。筑归仁堤、导泗州上源之水入于河。疏入字芒稻等河、引运河之水注之江。筑挑水坝、疏陶庄引河、通黄水而畅清流、使永无倒灌之虞。挑虾须等河、引下河积水入于海。其余各处工程。指授周悉。但河工甫就、保固为要。恭请圣驾。于来春二月桃汛未发之前、亲临河工指授。上谕大学士等曰、高家堰等处堤工虽竣。然未遇大水。俟来年经过水汛之后、方可验其成功。若烂泥浅一带水出不畅、则高家堰究属可忧。向意欲从武家墩出水。此事尚须斟酌。前日问张玉书、奏称淮水尚大、高堰旧堤、俱为湖水所浸。据此、则泗州、盱眙、安得不被水灾。河身之浅深、以洪泽湖水之高下为验。湖水低得一尺、河身方深得一尺。今洪泽湖之水、比甲子年高有数尺。可见河身未曾刷深高家堰之堤、恐过此以往、尚未可知也　　

○辛未。上诣皇太后宫、问安　　

○兵部议覆先是云南贵州总督巴锡、疏参贵州护威宁镇印游击高鉴明知守备何公珽劣迹、徇庇不行揭报。已经奉上□日、交与巡抚质审。今贵州提督李芳述疏言、总督巴锡、题参高鉴等、并无移会到臣、竟行题参。应令该抚一并察明。到日再议。上谕大学士等曰、李芳述在西宁时、甚有声名。此事似曲在总督巡抚与总督同事未必从公。著遣户部侍郎温达前往审理　　

○正蓝旗满洲都统觉罗舒恕、以病乞休。允之　　

