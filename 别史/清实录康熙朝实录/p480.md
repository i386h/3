<!-- { "loadSidebar": true } -->
○升正白旗汉军副都统伯李绳宗为镶黄旗汉军都统。　　

○甲申。上诣皇太后宫问安。　　

○升翰林院侍读学士徐元正、为内阁学士兼礼部侍郎。　　

○己丑。谕大学士等、朕闻湖广襄阳地方、鼓铸私钱、粮船装载至京、各处售卖。此事须清其本原。著大理寺卿塔进泰、速往会同该督抚、严察具奏。并檄总漕、将楚省粮船装载私钱偷卖者、严行查拏。　　

○庚寅。上诣皇太后宫、问安。　　

○升前锋参领英赫紫为正白旗汉军副都统。　　

○甲午。谕大学士等、前命直隶各省督抚、将钦件部。案限内完结、及未完结之处逐季奏报是以迩来盗案、按限具题者甚多。可传谕吏部将逐季奏报之事、见在某省已奏某省未奏著即查明具奏。　　

○谕兵部鸟枪等火器、祗当用于搜猎行阵之间。此外一应旗下民间不得擅用著严行禁止。　　

○乙未。升浙江定海总兵官施世骠、为广东提督。广东香山营副将吴郡为浙江定海总兵官。江西袁州副将丁禩昌为广东潮州总兵官。　　

○丙申上。诣皇太后宫问安。　　

○己亥谕大学士等、直省人命盗案今已渐少惟盛京尚多。皆因罪犯流徙多在盛京左侧仅有一府尹衙门、衙役人少虽有驻守满兵不知查拏盛京乃本朝龙兴之地当兴行教化著谕兵刑二部檄盛京将军、及副都统严加稽察。禁止争斗、消弭盗贼。　　

○扎鲁特镇国公巴图故、遣官致祭。　　

○庚子。吏部尚书宋荦、以老病乞休。命原官致仕。　　

○予故汉军都统赵玥、祭葬如例。　　

○兵部题、副将以下官员。缺出臣部按双单月分、照例分缺掣补。及掣补之后该省又行题补致滋烦扰。查福建台湾、澎湖等处缺出例系将本省、见任官员调补其福建水师提标金门、海坛二镇闽安协南澳镇左营、烽火营铜山营、以及湖广镇筸永州二镇宝庆辰州沅州靖五四协天柱两桂临蓝宜郴、武冈等五营四川松潘镇属各营并近海沿边地方例应题补之缺臣部停其掣补该督抚提镇。即将衔缺相当贤能应题之员于十日内题补如无应题之人、即当于题报疏内声明、臣部照例掣补具题若逾题补之限。或于臣部已经补人之后、始行题补者概不准行。其不应题补省分、请悉照旧例、归部掣补。一切题补、概不准行。再武弁之衔、于升转大有关系、非虚衔可比惟陕西、云南、贵州、三省边地要缺、准其越衔。一二等题补此外越衔题补、亦不准行。从之。　　

○辛丑。上自畅春园回宫。　　

○升户部郎中吴进泰、为山西布政使司布政使。　　

○壬寅。上御太和殿视朝。文武升转各官谢恩。上幸畅春园。　　

○以翰林院侍读学士王原祁充日讲起居注官。　　

○甲辰。上诣皇太后宫、问安。　　

○内阁学士舒兰以病乞休。允之。　　

○谕吏部、傅继祖、著解吏部左侍郎任以原品办理该管王府事。　　

○以正白旗蒙古都统席柱、为西安将军。　　

夏。四月丁未朔。享太庙遣领侍卫内大臣辅国公鄂飞行礼。　　

○以故一等精奇尼哈番垂查布子三济查布。袭职。　　

○吏部题三等精奇尼哈番张振兴、以上朝失仪革职销去三次恩诏、所得二拖沙喇哈番、及优给一拜他喇布勒哈番、余三等阿思哈尼哈番、以其弟张振文袭替。从之。　　

○己酉。调户部尚书徐潮为吏部尚书仍兼翰林院掌院学士、教习庶吉士。　　

○升内阁侍读学士音。达礼为内阁学士兼礼部侍郎。　　

○升甘肃巡抚齐世武、为四川陕西总督。　　

○庚戌。上诣皇太后宫、问安。　　

○壬子。调工部左侍郎穆和伦为吏部左侍郎。转工部右侍郎莫音代、为左侍郎升翰林院掌院学士揆叙、为工部右侍郎仍兼翰林院学士。　　

○丁巳。上诣皇太后宫、问安。　　

○戊午。上谕大学士等曰、山东巡抚赵世显拏获朱三父子、解往浙江、交穆丹处。朱三者、乃明代宗室、今已七十六岁。伊父子游行教书、寄食人家。若尽拏容留伊等之人、恐株连太多。可传谕穆丹知之。　　

○庚申。先是、上以畿辅少雨。命大学士等、会同九卿详议政事得失至是大学士九卿等、奏曰。皇上为天下人民宵旰忧勤。稍有水旱、即加赈济且万几皆皇上亲理稍当更改者。即斟酌更改已极周详皇上为民忧勤如此自当上格。天心、甘霖旋沛也。　　

○辛酉。上谕大学士等曰、湖广提督俞益谟、密摺奏请来秋发兵、巢□刀除红苗尔等详阅此摺议奏寻大学士等、议奏红苗。目前无大罪昭彰、遽兴兵进巢□刀似乎无名。况如噶尔丹叛逆、皇上尚屡传谕上□日、不得已而后兴兵讨灭。今苗民有过恶、亦当晓谕至不得已、然后巢□刀之、则兵出有名。彼敢不心服乎上曰、朕意亦然故命尔等阅之。　　

○调正蓝旗蒙古都统公傅尔丹为正白旗蒙古都统升正蓝旗圹军统领阿喇纳、为蒙古都统。仍兼护军统领。　　

○内大臣明珠故、遣皇三子允祉往奠茶酒、赐马四匹。　　

○癸亥。孝端文皇后忌辰遣官祭。昭陵。　　

○甲子。上诣。皇太后宫、问安。　　

○乙丑。雨。　　

○以二等伯唐保住为镶黄旗护军统领原任甘肃提督李林盛、为镶红旗汉军都统。　　

○升陕西汉中副将郝宏勋、为四川建昌总兵官。　　

○丁卯。上诣。皇太后宫、问安。　　

○升工科给事中岳代、为山西按察使司按察使。　　

○户部议覆、都察院左都御史署理仓场事务富宁安疏言、大通桥旧有满汉监督二员于康熙四十一年裁汰将粮务交坐粮厅管理今会清河粮务又归并坐粮厅难以兼理请复设大通桥满汉监督二员应如所请从之。　　

○辛未上诣皇太后宫、问安。　　

○以故二等精奇尼哈番善巴从第二等侍卫兼佐领阿实坦、袭职。　　

○以广西道御史吕履恒、为云南乡试正考官。兵部主事宋聚业为副考官吏部郎中蔡秉公、为贵州乡试正考官内阁中书李棅为副考官。　　

○癸酉。兵部议覆、原任四川陕西总督博霁疏言盩厔营游击所辖三县商州营守备所辖四州县轻重稍偏应将游击移驻商州守备移驻盩厔又西安副将止巡城防守汛地无多潼关参将管辖七州县并辖商州等四州县汛地甚广应将西安城守营改。设参将潼关营改设副将均应如所请从之。　　

○乙亥。上诣皇太后宫、问安。　　

○礼部尚书凯音布、以年老乞休允之。　　

○旌表安徽烈妇、宿州梁氏、拒奸自缢。给银建坊如例。　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百三十二



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百三十三　　

康熙四十七年戊子五月丙子朔上诣皇太后宫问安。　　

○戊寅。仁孝皇后忌辰遣官祭陵。　　

○己卯夏至祭。地于方泽。遣领侍卫内大臣尚之隆、行礼。　　

○辛巳谕大学士等朕南巡阅河、见洪泽湖风浪危险、堤岸陡立。商民船只触石损坏、伤人甚多。朕心时切轸念。因特令河臣、沿湖堤创设救生木桩。自设桩以来、数年内、并未损船。伤人于商民大有裨益。此桩应时加增修、愈多愈善嗣后著江宁苏州、杭州三处织造每□山戊不□于节省银内各捐五百两解送总河衙门。以备救生桩之用该省逐□山戊不□增修存案不必奏销如不实行修理、于别项支用者、从重治罪。　　

○壬午。上诣皇太后宫、问安。　　

○以兵部右侍郎恩丕充经筵讲官　　

○甲申。上诣皇太后宫、问安。　　

○调工部尚书王鸿绪、为户部尚书。　　

○以内阁学士舒图为甘肃巡抚。　　

○以内务府郎中尚之杰、署内务府总管。　　

○予故汉军都统一等阿思哈尼哈番李正宗、福建汀州总兵官张应金、各祭葬如例。　　

○乙酉。上奉皇太后自畅春园回宫。　　

○升左都御史富宁安为礼部尚书仍兼管仓场事。　　

○以青海故多罗贝勒盆苏克子博硕克图戴青阿拉布坦鄂木布袭爵。　　

○丙戌。上巡幸塞外命皇太子允礽、皇长子多罗直郡王允禔、皇十三子胤祥、皇十四子禵、皇十五子允禑、皇十六子允禄、皇十七子允礼、皇十八子允祄、随驾。是日启行、驻跸顺义县南石槽。　　

○丁亥。上驻跸密云县。　　

○古北口提督马进良等来朝。　　

○戊子。遣官祭关圣帝君。　　

○上驻跸遥亭。　　

○己丑。上出古北口驻跸两间房。　　

○辛卯授和硕显密亲王丹臻庶出子成仁、和硕简修亲王雅布庶出子李生额俱为三等奉国将军固山贝子福存庶出子德全奉国将军勒塞礼子赫勒布、俱为奉恩将军镇国公普贵子名保、为三等镇国将军　　

○升吏部左侍郎穆和伦、为都察院左都御史内阁侍读学士金宝为内阁学士兼礼部侍郎。　　

○壬辰。上驻跸鞍子岭。　　

○癸巳。上驻跸花峪沟。　　

○乙未。以通政使司右通政刘谦为四川乡试正考官内阁中书王凤孙、为副考官翰林院侍讲学士年羹尧、为广东乡试正考官内阁中书刘曰烓、为副考官。礼科给事中郝林为西乡试正考官吏部主事潘锦为副考官。河南道御史戴梦麟为福建乡试正考官内阁中书蒋书升为副考官。　　

○命增云南乡试中式举人额数五名。　　

○戊戌调户部左侍郎穆丹为吏部左侍郎。　　

○调正黄旗蒙古副都统罗察为镶蓝旗满洲副都统升前锋参领达尔褚、为正黄旗蒙古副都统。　　

○予故河南河北总兵官阎定国、原任四川建昌总兵官杜明义各祭葬如例。　　

○旌表广东烈妇何广珍妻蒙氐、拒奸殒命、给银建坊如例。　　

○己亥。上驻跸喀喇和屯。　　

○庚子谕九卿詹事科道昨侍郎穆丹等审讯盗案内有贼犯王昭骏受伪兵备道衔拟凌迟处死其嫡伯叔兄弟照例坐罪朕念太仓王氏大小官员甚众今因一人不肖照例坐罪朕心殊觉不忍尔等会拟但坐王昭骏本身妻子其嫡伯叔兄弟俱著宽免　　

○喀喇沁和硕端静公主来请安。　　

○壬寅厄鲁特辅国公丹济拉等来朝。　　

○甲辰科尔沁和硕达尔汉亲王额驸班第喀喇沁镇国公善巴喇锡等来朝。　　

○调礼部右侍郎赫寿、为户部左侍郎　　

○内阁学士音达礼、以病乞休。允之。　　

○予故汉军都统李林隆、祭葬如例。　　

○领侍卫内大臣公福善故赐马四匹银二千两发引时遣皇三子允祉、皇五子允祺往送。　　

六月丙午朔科尔沁多罗郡王代布来朝。　　

○丁未上驻跸热河行宫。　　

○庚戌。土默特因山贝子颁弟等来朝。　　

○辛亥予故领侍卫内大臣一等公福善内大臣明珠各祭葬如例。　　

