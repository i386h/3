<!-- { "loadSidebar": true } -->
○吏科给事中薛奋生疏言、在内部院大臣、在外督抚、为庶官表率。黜陟之典、不可不严。近停止京察、专行考满。法诚至善。但有历俸及期、得与考满者。亦有因降级罚俸、逾期不得与考满者。使降级罚俸者、必待复级、并扣除月日而后考满、则新旧参罚牵连、积日累月、终无考满之期。是无过者、方凛三载考绩之条。而有过者、反借为优游藏拙之地。请将降级罚俸者、不

必待其复级、并扣除月日。计历任三年、即据实自陈。著为定例。下部议　　

○四川总督李国英疏报、故伪岐侯贺珍子伪富平伯贺道宁、率所部纳款。下部议叙　　

○壬午。免江南青浦等十二县、江宁前卫等十五卫、顺治十八年分旱灾额赋有差　　

○癸未。以内弘文院大学士蒋赫德、为内国史院大学士　　

○乙酉。予故户部尚书甯古礼祭葬。谥勤敏　　

○予故蒙古副都统罗锡、祭葬如例　　

○予福建阵亡长史艾图穆书、二等护卫托克退、各祭葬如例　　

○丙戌。万寿节。停止行礼　　

○遣官祭福陵、昭陵　　

○遣官祭真武、东岳、城隍之神　　

○丁亥。授巴哈塔、四品职。守福陵　　

○己丑。祭大行慈和皇太后。行奉安宝宫礼　　

○庚寅。裁江南扬州府、船政同知缺　　

○壬辰。命四姓库里哈等、进贡貂皮、照赫哲等国例、在宁古塔收纳　　

○荷兰国遣出海王、统领兵船、至福建闽安镇、助剿海逆。又遣其户部官老磨军士丹镇总兵官巴连卫林等、朝贡。上嘉之。各赐银币有差　　

○癸巳。于大行慈和皇太后宝宫前、行大祭礼。仪仗全设。供献行礼、与初祭同　　

○甲午。行绎祭礼　　

○裁江南苏松兵备道缺　　

○裁贵州思石兵巡道缺。归思仁守道兼理　　

○以故一等伯班肫子巴特马藏、袭爵　　

○以辅臣公鳌拜子那摩佛、为领侍卫内大臣　　

○予福建阵亡一等侍卫雅图、哈尔璧、二等侍卫渣克旦、拜哈拉、三等侍卫宋吉纳、塞禄、塞勒、拉萨礼、额赫、马护、前锋侍卫董阿、拖沙喇哈番赫达塞、达都护、佐领满都护、各祭葬如例　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之八



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之九　　

监修总裁官光禄大夫太保兼太子太傅保和殿大学士兼户部尚书二等伯加四级臣马齐光禄大夫经筵日讲官起居注少保兼太子太保保和殿大学士仍

兼管吏部户部尚书翰林院掌院事加二级又加一级臣张廷玉光禄大夫经筵讲官太子太傅文华殿大学士仍兼理户部尚书事务加五级又加二级臣蒋廷锡总裁官光禄大夫文华殿大学士兼吏部尚书臣朱轼等奉敕修

　　

康熙二年。癸卯。夏。四月。戊戌朔享太庙。遣都统穆里玛行礼　　

○以平南王下副都统班际盛、为广东左翼总兵官　　

○己亥。予福建阵亡拜他喇布勒哈番顾论德护军参领尼什哈纳、各祭葬如例　　

○庚子。追封靖南王耿继茂生母郭氏、为妃　　

○辛丑。湖广总督张长庚疏报、提督董学礼、同各镇将等、由鱼刺坡、进抵长坪地方。于三月初九、初十日、大破逆贼李来亨。擒杀贼党。攻进双龙观、三白山□亚二关。逆贼焚巢遁走。下部知之　　

○壬寅。予福建阵亡拖沙喇哈番海陆弘、三等侍卫鄂尔希纳、各祭葬如例　　

○癸卯。免福建闽县等十二县、顺治十八年分水灾额赋有差　　

○甲辰。予故辅国公胡什塔、祭葬如例　　

○丁未。免江西南昌等府六十五州县、康熙元年分旱灾额赋有差　　

○戊申。月祭大行慈和皇太后　　

○免河南祥符等七县、康熙元年分水灾额赋有差　　

○原任广州府通判屠彪子屠之焕、为伪总兵董方策所执。不屈死。命照外委官殉难例、赐恤　　

○己酉。遣官祭历代帝王　　

○遣官祭年农之神　　

○免山东淄川等四县、顺治十七年分蝗灾额赋有差　　

○予福建阵亡阿达哈哈番寨撒、锦柱、海山泰、拜他喇布勒哈番护军参领宜尔图、各祭葬如例　　

○福建提督三等侯马得功、以老病乞休。慰留之　　

○壬子。福建道御史王鼐疏言、迩者山陵大事、次第将毕。宜及时举行经筵。请于满汉词臣中、择其老成渊博者、授为讲官。将经史有关治道之言、采辑翻译、以备进讲。并请蚤修三朝实录、撮其要上□日、编为祖训一书。每次同经史进讲。皇上监于成宪、率祖攸行。其裨益圣学更大也。报闻　　

○京口镇海将军刘之源、以病乞休。慰留之　　

○癸丑。免狭西西、凤、兴安等属、康熙元年分水灾额赋有差　　

○甲寅。孝端文皇后忌辰。遣官祭昭陵　　

○大学士成克巩、以疾乞假。令解任调理　　

○叙剿平贵州逆苖王应兆功。加总督杨茂勋、兵部尚书　　

○广东道御史李秀、疏参吏部尚书孙廷铨、左侍郎冯溥、溺职徇私。命孙廷铨冯溥明白回奏　　

○户科给事中吴愈圣疏言、品级考一书、乃铨部用人之成宪。因此书未成、铨部每选一官、则曰相应请上□日。每立一法、则曰理合题明。法非画一、似可移甲以就乙。事属游移、未免朝四而暮三。何如早颁成书、使臣工共喻、永远遵行。庶杜凌躐之端、成谨严之法。下部知之　　

○乙卯。添设满汉御史各一员、协理河南道事　　

○免工部项下顺治十八年浙省旱灾额赋。已经徵解者、准抵康熙元年额赋　　

○丙辰。以原任云南左布政使黄志遴、为贵州布政使司左布政使。升刑部郎中徐国相、为山东布政使司右布政使　　

○戊午。以世祖章皇帝宝宫、移送孝陵。遣官告祭天地、太庙、社稷　　

○庚申。以奉移宝宫、往孝陵日期、告祭世祖章皇帝。仪仗全设。王以下文武各官、齐集。读文。奠酒。行礼　　

○辛酉。奉移世祖章帝宝宫、往孝陵。先是、诸王大臣、引古礼止驾远送。上未允。至是、以太皇太后懿上□日谆切、上不得已、勉遵慈命。是日黎明。王以下、奉恩将军以上、内大臣侍卫、分翼集　　

○寿皇殿门外。公、侯、伯、以下、满汉文武各官、齐集东安门外。上奠酒哀恸。悲不自胜。灵舆启行。王以下文武各官、随后行。其不往送公、侯、伯、以下满汉文武各官、随出土城关方回。灵舆经过门、桥、俱奠酒。每至宿次享殿。供献。奠酒。举哀。行礼　　

○癸亥。予福建阵亡拜他喇布勒哈番参领格绅、佐领纳海、各祭葬如例　　

○甲子。升原任福州水师副将李长荣、为福建水师左路总兵官　　

○乙丑。谕兵部、武官职任紧要、居家候选、悬缺迟久。著仍令单月投供、双月选授。如投供不到者、虽名次在前、不准选授　　

○狭西提督王一正疏报、三月二十五日、进剿郝摇旗于张老河。擒斩贼党。夺获器械。逆贼焚巢远遁。下部知之　　

○丙寅。以大理寺评事符渭英、为贵州乡试正考官。中书易道沛、为副考官　　

五月。戊辰朔。予福建阵亡三等阿达哈哈番吴库、祭葬如例　　

○己巳。江宁巡抚韩世琦疏报、建筑镇江府金山城寨、礟台、工竣。下部知之　　

○辛未。湖广总督张长庚疏报、忠建、高罗、木册、三处土司、缴印投诚。下部知之　　

○癸酉。山西巡抚杨熙、疏请发常平仓谷、赈恤孤贫。从之　　

○甲戌。谕礼部、满汉官员恤典、已有定例。其一品官员与谥者、宜加优异、以示酬庸。以后一品官员、曾经予谥者、除造坟外、仍著予立碑　　

○以考满、加户部尚书杜立德、太子太保　　

○予福建阵亡三等伯觉罗莫洛浑祭葬。又加祭一次。谥刚勇　　

○予福建阵亡一等阿达哈哈番阿哈达、参领多木星阿、各祭葬如例　　

○丙子。以吏部尚书孙廷铨、为内秘书院大学士　　

○广西巡抚屈尽美疏报、庆远府土知县莫宗诏、土司邓世广、韦盛春、缴印投诚。下部知之　　

○丁丑。升杭州副都统图尔白绅巴图鲁、为杭州将军　　

○多罗温郡王孟俄妃薨。予祭一次　　

○予福建阵亡三等阿思哈尼哈番黑特黑、二等阿达哈哈番耨得赫、武大阐、拜他喇布勒哈番佟吉、噶布拉、各祭葬如例　　

○升福建同安副将黄翼、为同安总兵官　　

○戊寅。月祭大行慈和皇太后　　

○以内弘文院学士周有德、为山东巡抚　　

○予福建阵亡拖沙喇哈番苏黑臣、纳代、黑虎、马木皮、纳秦、拜胡赖、各祭葬如例　　

○兵部题、直隶各省巡抚、奉上□日停止管理军务、给护卫兵五十名。应于原带壮丁内、准其披甲。如无壮丁、照数另募。于附近标营内、支领钱粮。从之　　

○庚辰。遣官祭关圣帝君　　

○癸未。夏至。祭地于方泽。遣都统觉罗巴尔布行礼　　

○甲申。以原任侍郎巴格、为户部右侍郎　　

○予福建阵亡三等精奇尼哈番纳穆生格、祭葬。谥直勇　　

○兵部议覆、山东总督祖泽溥疏言、宁海州之黄岛等二十岛、及蓬莱县之海洋岛、皆远居海中、游氛未靖、奸宄可虞。请暂移其民于内地、酌量安插、免其输粮。从之　　

○乙酉。升吏部郎中祖泽深、为湖广布政使司右布政使　　

○户部议覆、平西王吴三桂疏言、滇省初定、请开鼓铸。应颁给康熙钱式。从之　　

○礼部议覆、凤阳巡抚张尚贤疏言、节妇向氏、诱奸不从、遭殴立毙、节操可嘉。应照例旌表。从之　　

○丙戌。命山西河东道、移驻平阳府　　

○朝鲜国王李棩、遣陪臣郑维城等、进贺尊上昭圣太皇太后、仁宪皇太后、慈和皇太后徽号、表文。曰、敦孝理于万方、化洽锡类。进显号于三殿、礼隆尊亲。率普均欢。遐迩胥庆。钦惟皇帝陛下、圣自天纵。行冠人伦。为文子文孙、诞膺宝命。奉长乐长信、克承徽音。肆崇章之并扬。宜景福之益衍。伏念臣幸际熙运。猥荷洪休。鳀岑迹远、虽阻玉帛之班。象阙心悬、第切冈陵之祝　　

○户部议覆、工科给事中吴国龙疏言、直隶各省解京各项钱粮、自顺治元年起、总归户部。至七年、复令各部寺分管催收、以致款项繁多、易滋奸弊。请自康熙三年为始、一应杂项、俱称地丁钱粮。作十分考成。除每年正月扣拨兵饷外、其余通解户部。每省各造简明赋役册、送部查核。其易知由单、颁给民间者、尽除别项名色。至各部寺衙门、应用钱粮、年前具题数目、次年于户部支给。仍于年终核报。应如所请。从之　　

○丁亥。予福建阵亡拖沙喇哈番戴穆、祭葬如例　　

○孙廷铨疏辞大学士。温上□日慰留之　　

