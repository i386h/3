<!-- { "loadSidebar": true } -->
□山东得雨、河南、山西、陕西、未甚得雨备荒最为紧要、不可不豫为筹画若直隶、山东、河南、已难料理至山西陕西、其补救尤难。古人云三年耕则一年之蓄、九年耕则有三年之蓄言虽可听行之不易如设立社仓、原属良法。但从前李光地、张伯行、曾经举行、终无成效至于各省积贮谷石虽俱报称数千百万实在存仓者无几。即出陈易新之法、亦不为不善。苐春间、仅有所出秋后并无所入。州县官侵蚀入已急则即以折银掩饰。此等积弊、朕知之甚详。其报荒之真伪虚实、朕亦无不洞悉。如热河所积谷石每年减价平粜秋收。籴补还仓数目无多稽查颇易所以每有余粮语云大兵之后、必有凶年昔征巢□刀三逆时丰收足以供给并无一州一县贻误及平定以后间有歉收之年不可不绸缪于未雨也迩来稍觉暵旱、或者政事有缺失应行改正之处、亦未可定尔等会同详议俱奏。　　

○谕礼部朕恭谒孝陵时世祖皇帝保母叶黑勒氏之孙怀诚李嘉氏之子喀都礼叩请加恩朕念两保母、旧侍禁庭殚心夙夜爰从吁请、特沛殊恩著赠叶黑勒氏、为佐圣夫人。李嘉氏、为佑圣夫人。尔部遵谕行。　　

○命俸差陕西赈济漕运总督施世纶、确查甘肃所属穷民量给谷种俾得及时耕种。　　

○庚戌。上驻跸密云县。　　

○辛亥。上驻跸遥亭。　　

○议政大臣等议覆、征西将军祁里德等疏言副都统鄂三带领兵丁出乌阑古木汛界、收抚吴梁海之人甚众查吴梁海俱系游牧之人不便久住军前应送至巴颜诸尔克地方居住。再两处将军、自去年回兵之后并未将策妄阿喇布坦地方信息报知。今年进取吐鲁番探听策妄阿喇布坦地方信息、甚属紧要。乘此雪消草长之时、应令官兵收复吴梁海逃散之众、并于汛界地方探听信息。从之。　　

○壬子。上驻跸巴克什营。　　

○癸丑。上驻跸两间房。　　

○甲寅。上驻跸小营　　

○谕吏部庶吉士金以成等教习有年今加考试应分别授职除缪曰藻张廷璐沈锡辂已授编修外其庶吉士邹登恒张梦徵汤倓曹源郊夏开衡李文锐李志沆徐本崔纪杨尔德、刘丕谟查祥、陈万策、习寯吴家骐金以成叶长扬黄鸿中、顾祖镇李锦伊尔敦李克敬顾仔、张炜、曾元迈杜藻、肃宸捷、俱授为编修吴涛徐聚伦王瓒、李根云、刘运鲋、蔡曰逢郑山□喜、王梦尧、高荀侨、李兰、严文在、张灿、严瑞龙、李天龙、沈嘉麟、王承烈、窦启瑛、杨椿、胡瀛、栗尔璋、徐学柄、德新、刘灿卿悦、任际虞、潘淳、俱授为检讨。　　

○乙卯。上驻跸王家营。　　

○授一甲进士邓锤岳、为翰林院修撰吴文焕、程元章、为编修。　　

○丙辰。上驻跸花峪沟　　

○谕户部、朕览京畿所报米价甚贵著侍郎张伯行、于京通仓内量发米石、减价粜卖内务府庄头所交谷石、见在州县收贮、亦著派满汉贤能司官、减价粜卖正值谷价腾贵之时、恐有偷盗仓内米石者。著提督等不时缉拏。尔部遵谕速行。　　

○丁巳。上驻跸喀喇和屯。　　

○谕翰林院、选拔庶常、原以作养人材。今科进士、特加简阅、取王兰生、黄之隽、俞鸿馨、姚世荣、邵基、邵湘、朱曾煜、姚之骃、靖道谟、邵泰、林廷选、邹世楠、李针、王敛福、陈群、沈起元、蒋恭棐、励宗万、留保、谢道承俞元祺夏力恕觉罗恩寿、吴端升、姜任修、梁机、储大文吴启昆李光墺冯咏杨梦琰、冯栻、冯谦、崔乃镛、唐继祖、宋在诗、杨魁甲杜灏文、张符骧、夏立中、侯来旌、王克宏、赵笏、陆奎勋、王溥、杨缵绪、程仁圻、王士俊、乔世臣、何郎、黄秀、屠用谦、李梅宾、王恕、关上进、黄焕彰、曹涵、万绳祜、董思恭、李开叶、晏斯盛、李先枝等六十二人俱著改为庶吉士、分别满汉书教习。　　

○戊午。上至热河行宫驻跸。　　

○庚申。谕大学士等曰、今年亢旱、传谕京师诸大臣、不可不尽心祈雨。自初二日祈起、三日内得雨、则已。如无雨、著祈至初八日止。尔等速缮写此上□日、发往京师。　　

○议政大臣等议覆、据平逆将军宗室延信疏言、臣遵上□日办完事务回至中途、患病沉重、不能再往藏内驻防。应将延信调回京师令署四川总督噶尔弼、于年羹尧加任日、仍带定西将军印敕统兵赴藏、驻扎防守、仍令都统武格参赞从之。　　

五月辛酉。朔乌朱穆秦、和硕车臣亲王色登敦多卜、来朝。　　

○壬戌。议政大臣等议覆、抚远大将军允禵疏言、驻扎巴尔库尔之兵、征取吐鲁番、其策妄阿喇布坦之人、必然震恐、逐渐投顺来归。但甘州肃州等处之满洲绿旗兵、见俱拨往巴尔库尔。应将臣处所有之兵、带进甘州肃州驻扎、为其声援。查肃州地方褊小、甘州稍觉广阔。应令大将军允禵、带领见在西宁所有之兵、前赴甘州驻扎办理调遣之事至西宁地方。紧要应派大臣一员。驻扎管理得上□日依议著大将军允禵、派一要紧大臣、驻扎西宁管理。　　

○河工效力笔帖式聂文鍹叩阍首告河道总督赵世显、侵蚀帑银、纵仆受贿各款得上□日张鹏翮见往江南审事、著将此案交与张鹏翮确审具奏。　　

○奏亥仁孝皇后忌辰遣官祭陵。　　

○甲子。靖逆将军富宁安疏言、奉上□日令臣派兵、驻扎乌阑乌苏、进取吐鲁番、并令臣定议具奏。今议得乌阑乌苏地方狭小、难以驻扎大兵。有伊尔布尔和韶地方、距乌阑乌苏百有余里、水草既佳、形势亦险要可据。萨尔海、又通吐鲁番之路高处可以远望、大兵应于其地驻扎。伊尔布尔和韶地方、量留马匹。其余马匹、俱于乌阑乌苏色必忒地方、另派官兵牧放。至进取吐鲁番之兵、应照议政大臣所议、派出七千名。但今已议将阿尔泰一路之兵、拨三千名至巴尔库尔如有机会、可以自吐鲁番进巢□刀、请于阿尔泰所拨之兵内、再派一千名、共八千名、交与散秩大臣阿喇衲、及提督路振声、带领前往、进取吐鲁番。再派带领京城三千兵之副都统一员、领阿尔泰兵前来之大臣一员、见在巴尔库尔之西安副都统一员、总兵官一员、同往。俱令阿喇衲统领。从之。　　

○乙丑。喀喇沁多罗额驸门都、来朝。　　

○辛未。翁牛特多罗杜楞郡王和硕额驸苍津、来朝。　　

○壬申命工部尚书兼翰林院掌院学士徐元梦吏部右侍郎兼翰林院掌院学士汤右曾教习庶吉士。　　

○癸酉。遣官祭关圣帝君。　　

○升署参将管四川永宁副将岳钟琪、为四川提督。　　

○蒿齐忒辅国公达西达尔扎。来朝。　　

○乙亥。吏部议覆、广东广西总督杨琳疏言、广西太平府思明土知州黄而芸、贪残不法、已参革论绞。请改土归流。其所辖地方、归并太平府知府管理。该土州原设吏目一员、仍存留以司捕务。应如所请。从之。　　

○调盛京副都统徐昌、为白都纳副都统。升盛京内府佐领来文、为盛京副都统。　　

○丙子。土默特多罗达尔汉贝勒和硕额驸阿喇卜坦、厄鲁特和硕额驸色卜腾旺布、来朝。　　

○丁丑。克西克腾台吉齐巴克扎卜、来朝。　　

○戊寅。谕议政大臣等从前议欲于今年大兵进巢□刀、后经议政大臣等议、进取吐鲁番、扼其要地。再侦探策妄阿喇布坦实信、相机而行。已行文大将军允禵、及三路将军近据大将军允禵密奏、以军务重大、欲俟明年进兵。朕意亦如此。今年大兵、著暂停进巢□刀。其进取吐鲁番、扼住要地之处、俱著停止。行文各路将军、将器械马匹口粮诸务、俱令预备整齐。俟来年进兵。其间如有可乘之机、富宁安驻兵之处相近、著即酌量而行。　　

○巴林多罗额驸林穆布、来朝。　　

○己卯。蒿齐忒台吉策零扎卜、来朝。　　

○辛巳。户部议覆、直隶总督赵弘燮疏言、春夏少雨、米价腾贵请发常平仓粟、贷给贫民。其新旧钱粮、暂行缓徵、以纾民力应如所请。得上□日、依议速行。　　

○户部议覆、山东巡抚李树德疏言济、兖东、青、四府、雨泽愆期、请将本年钱粮缓徵、并发常平仓谷、赈济穷民。应如所请。得上□日、依议速行。　　

○户部等衙门议覆、奉差陕西赈济漕运总督施世纶疏言、陕西四月无雨、秋成可虑。查先豫省运至米十万石、督臣已具题借支驻防兵饷、所存无几。请速催豫省、将后运米石、运到平粜。再拨河南湖广米、各十万石、运至陕西、存贮备用。俱应如所请。得上□日、依议速行。　　

○旌表安庆烈妇刘氏、拒奸不从、被戮完节。给银建坊如例。　　

○甲申。谕户部、朕御极六十年、自冲龄时、惟以黎庶为重。宵旰图维、勤劳至今。今春朕之子弟、暨六世孙辈、与举国官兵人民、请行大庆典礼。在朕固所应受众亦咸以为宜。朕意昔年辛丑。系皇考宾天之□山戊不□今□山戊不□又值辛丑况西陲用兵、事尚未竣。是以坚辞不受。朕躬自四月违和、五月初旬、又复感寒、逐觉甚病、以致面色稍减。或稍行动、或多言语、便不胜倦乏。目今直隶、山东、河南、山西、陕西、麦已无收。民多饥馁。屡令大学士九卿议奏、茫无头绪。似此尚忍而不言、将来不知作何底止也。诸大臣皆受高爵厚禄、应视万民如一身一家、各抒拯救之法。若必俟朕降谕上□日、推诿于朕、则大臣所任何事耶。今朕躬甚弱、心思过劳、易倦善忘惟诸大臣是赖救民之策、不可不急为筹画。著大学士九卿等、速行详议、慎勿轻视倘再迟延时日、被灾之民、不能待矣。　　

○抚远大将军允禵疏言、奉上□日派大臣一员、驻扎西宁办事。查西安将军宗查布、前曾调驻西宁。再侍读学士常授、办青海事、业已有年。其可否派驻之处、请上□日定夺。得上

□日、常授著授理藩院额外侍郎、驻扎西宁办事。宗查布、著赴大将军允禵处、听候调遣。　　

○改江南铜陵县小学为中学。从学臣郑任钥请也。　　

○科尔沁和硕纯禧公主、来请安。　　

○科尔沁和硕额驸般迪、来朝。　　

○西藏达赖喇嘛、土伯特贝子阿尔布巴、公隆布奈、遣使进贡。赏赉如例。　　

○乙酉谕大学士等、陕西总督鄂海、著办理军粮饷四川总督年羹尧、著兼理四川陕西总督事务。原任侍郎革职色尔图、著署理四川巡抚事务。皆驰驿速赴行。　　

○又谕、朕因陕西歉收、虽将钱粮蠲免、动给仓粮、又发库帑特差官员散赈、百姓尚未安堵今施世纶、亦束手无策。此皆系地方官员、不切实留心、为民设法绥理、以致百姓流离。闻山西陕西富户、积藏米石甚多。若有贤能官员、劝谕粜卖、可以多得。著将内库银发五十万两、令左都御史朱轼、往山西。光禄寺卿卢询、往陕西。再派部院贤能官员、随往每处带银二十五万两。劝谕富户照时价粜卖米石、庶乎易得。将此上

