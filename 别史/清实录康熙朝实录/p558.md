<!-- { "loadSidebar": true } -->
○癸丑。兵部议覆、四川巡抚年羹尧疏言、越巂卫阿羊蛮加巴贯子等、扰害地方、杀死官员。臣亲调汉土官兵、于十一月初八日、抵越巂、差员晓谕。仍前抗违。臣即拨将弁堵截、自十三日、至二十七日、攻克巴沽白石岩寨。杀伤贼蛮数百。加巴贯子远窜。臣于二十八日、彻兵回省。查加巴贯子等二逆、应令该抚速行设法擒获奏报。从之。　　

○乙卯。上自畅春园回宫。　　

○以内阁学士王之枢、都察院左都御史兼管翰林院掌院学士事徐元梦、兵部侍郎在学士里行查弼纳、俱充经筵讲官。　　

○旌表直隶深州烈妇、冯淳妻齐氏、幼龄烈性、拒奸殒命、给银建坊如例。　　

三月。丙辰朔。上谕大学士等、免江南逋赋一事、似有情弊。前总督赫寿、题请求免旧欠钱粮。部议不准行。伊又以特恩或出自上、摺奏求免。朕批令缮疏具奏。今赫寿复行奏请。户部满大臣、力主不行。甚是。夫既经部议不准、而赫寿以已完之事复奏。谓无情弊可乎。此必京中大臣、札托赫寿、商议已定、方知此奏耳。尔等即同九卿、在午门前、严诘赫寿、将嘱托之人举出。如有隐讳、断不宽宥。　　

○丁巳。上御经筵。讲毕。赐大学士、九卿、詹事、及讲官等宴。　　

○戊午。上幸畅春园。　　

○以仍带国子监祭酒衔修书处行走余正健、提督云南学政。　　

○己未。上诣皇太后宫、问安。　　

○庚申。谕大学士、学士、九卿等、总督、巡抚、提督、总兵官、皆可密奏。地方有事、即当据实奏闻。前者四川之民、流往贵州地方者甚多。贵州巡抚密奏。可知四川巡抚能泰之无能。江南三江口地方、朕曾驻跸。此处盐贼藏于芦苇之处甚多。地方官并不查拏。至于山东地方盐贼、于沿村买卖之处、散盐于百姓、公然勒取重价、以致官盐壅塞不行、商旅受害地方官并不查拏、亦不据实申报。此中贼首、旗下逃人甚多。朕差兵百人往拏矣。此等事、必待朕亲闻、差人往拏、地方官职守何事。皆系不实心效力、以至于此。曹寅、李煦、曾有密摺启奏。其江南山东之督抚提督总兵官内、并无一人据实奏闻。适拏获之盗甚多。窃福陵金炉之贼、亦在其内。此贼曾经报死、今复被获。如此重犯脱逃、仍复作贼者不少。即如假称诚亲王允祉、巡视五省招摇一事。年羹尧虽经奏闻、不即行缉拏。亦属不合朕已差人各省查拏。必获方已。不然、则狂妄书生、将风闻为实事、遂以诚亲王允祉、于各省吓诈取贿、笔之于书。此处关系声名非小。地方官不行查访报明、乃为之豫备驿递。谓无干法纪可乎。不但王所差之人、即朕所差密访之人、尔等诸臣亦当察问虚实密奏。有关国体、不可轻忽。前于来凤私自出京、于各省生事。朕已查拏问罪。此等不畏王法、假冒王差、胆大生事者、不可谓无其人。凡有旗人现在各省、或已经回京、该旗逐一查明具奏。若隐瞒不奏、朕一经查出、或被旁人举首、定照军法治罪、决不宽恕朕尝观书、见唐明皇游月宫。宋真宗得天书。此皆好事狂妄书生伪造。岂可以为实而信之乎。又宋太祖明太祖皆有易服微行之事。此开创帝王、恐人作弊、昌言于外耳。此等事、朕断不行。举国臣民、以及仆隶、未有不识朕者。非徒无益、亦且有妨大体。况欲知天下事、亦不系于此也。　　

○谕大学士等、赵申乔奏钱局鼓铸一疏内、有铅将朽烂之语。若铅至朽烂、金银亦必至虫蛀矣。著赵申乔明白具奏。　　

○贵州巡抚刘荫枢、题报赴任日期。得上□日、刘荫枢从前奏称患病、求请解退。今奏报起程赴任日期、并未将病势声明。现今病势如何之处、著奏闻。　　

○甲子。户部议覆、长芦巡盐御史田文镜、疏请将山东所裁盐引、补足办课。应准行上谕大学士等曰、盐务朕所深悉。加引虽可增课、然于商人无益。如两广盐课、累年亏空至一百八十余万、职是故也。户部大臣、往往锱铢必较、而有关百余万之国帑、反置之不问殊觉失宜办理盐务、必得廉能素著实心办事之人、庶正课不至有亏、商人亦不受累。著问九卿具奏。　　

○河道总督赵世显、疏请就近拨两淮盐课四十万两、运至河库备用上谕大学士等曰、赵世显奏请拨银四十万、收贮河库。现今正值军需之时、一应钱粮、必须明晰。一年河工所用数目、何项支销、著查核具奏。河工乃极险之处、看守亦难。今具呈愿往河工效力之人甚多。伊等若无所利、何故踊跃前往。著问九卿。　　

○吏部尚书富宁安疏报、巴尔库尔一路兵、拣选八千五百名、分为两路前往袭击策妄阿喇布坦边界、乌鲁木齐、吐鲁畨等处。得上□日、军务关系紧要。著将尚书富宁安、授为将军。给与印信。其署理西安将军事务总督喀伦特、现在西宁驻札彼处事件无多。著额伦特前往驻兵之处、与富宁安会同商议料理。总兵官王以谦、系旗人、曾历任西安副都统。彼处又有郎中长受。将驻札西宁之西安满洲兵、绿旗兵、令王以谦、长受管辖。肃州地方、甚属紧要。延绥总兵官李耀停其前往穆赛等处。令将伊所带之兵、前赴肃州、驻札看守。今既遣兵前往袭击策妄阿喇布坦之汛界地方。其留后接应及紧要形势之地、守营看安接运粮饷等事、关系重大、富宁安、额伦特、二人内、著一人带领袭击之兵前去、留一人料理事务若吐鲁畨地方可取、则取。将伊处米石、充作口粮食用。遂以彼力协同看守。倘力稍单弱。有由厄伦哈毕尔汉一路、所进五千之兵。即将此兵、酌量调往、并力看守过冬之时、运送米粮、牧放马匹、及防敌人之潜劫袭后等处、务须详加筹画。看守吐鲁畨之兵、不可彻回。别路袭击之兵、作何张大军势。著两路大臣、公同确议。在于要紧适中之处、暂行驻札。若易取而难守、则仍照前议、令其袭击而回。乌鲁木齐、布娄儿、布喇罕、厄伦哈毕尔汉、四路之兵、亦令袭击而回。此等军务、万里之外、不便请上□日遵行。此处亦难遥度指示。令军中大臣等、酌量详议、作速遣人知会阿尔泰路之大臣等、互相约定日期、相机而行。著议政大臣、都统满汉大臣等、各抒己见、详议具奏。　　

○乙丑。上诣皇太后宫、问安。　　

○丙寅。升都察院左佥都御史俞化鹏、为顺天府府尹。　　

○福建巡抚陈瑸、以巡抚衙门一年支用赏兵给役并各项费用银两奏闻。得上□日前陈瑸奏称将此项公用银两拨充饷银。曾谕以督抚等、将此项银两充饷具奏者、朕俱批知道了、并未准其拨充。缘此项系伊等应用之银并非正项钱粮。若拨充饷银、嗣后不肖之徒、必将此项银两、充饷为正项。此外又行侵蚀索取。谕上□日甚明。且此项银两、满保亦曾在朕前陈奏。凡系动用。正项钱粮、例应奏销。此并非正项、陈瑸将伊等所用银两数目、琐屑具题。殊属不合。著严饬行。　　

○丁卯。命大学士萧永藻、在议政处行走。　　

○谕大学士等、朕以两广盐差钱粮、问总督杨琳。曾奏过数年来、亏空钱粮数目甚多。此皆由部内不严行清查所致。著派贤能官一员、会同该抚、将所欠钱粮、作何完结之处、明白议奏。派出官员、留至三四年方妥。令九卿会议俱奏。　　

○升太仆寺卿王景曾、为都察院左副都御史　　

○升直隶真定副将胡琨、为四川重庆总兵官　　

○戊辰。皇三子和硕诚亲王允祉、恭请上幸王园进宴。　　

○以直隶宣化总兵官司九经声名甚劣、命革退。　　

○升直隶张家口副将张自成、为宣化总兵官。　　

○庚午。上谕八旗都统、副都统等、旧例、八旗官兵、派往马场牧马、皆预支俸饷、按月扣除。嗣后每年往口外马场牧马官兵、每人各赏给行月钱粮五月。不必扣除俸饷。　　

○辛未。谕大学士等、记注官陈璋、于今年三月内查阅档案、抄朕去年十二月所谕江南钱粮之上□日、与赵熊诏。伊等皆属有心。特以朕于去年、有欲免江南旧欠钱粮之意、偶尔谕及今年未行蠲免。伊等欲将朕前后互异之处、指出书写耳。去年两江总督赫寿摺奏请蠲前项钱粮、朕批令缮本具奏。及缮本具题后朕知赫寿受人嘱托、又彼此私同商定、具题欺朕。朕以西边正值军需之时、故旧欠未准蠲免、照部议分年带徵。朕御极以来、蠲免天下钱粮数千万。岂有惜此些微旧欠之理。江南官员众多、赫寿惟欲沽取美誉。而民殊不感戴。声名甚劣朕于事无不经历。人亦焉能欺朕。朕岂肯以大权授人乎。若不将此故晓谕。诸臣皆谓朕前后谕上□日不符。所系非轻且汉人著作文集内、有将未题之稿、云欲行具奏、以事已完结未获具题等语似此并未入告者、尚且书写、况其他乎起居注衙门、自古未有久远设立者。亦有旋立旋止者。或因所记不实故耳。朕听政之日、记注官入侍。伊等局蹐无措、岂能备记谕上□日侍班汉官归寓后纂写数日、方携至署、与满官校看。又每争竞是非、则其遗漏舛讹可知。谕上□日皆有关系。惟朕朱书。谕上□日、及批本发科者、始为的确其起居注所记、难于凭信也。陈璋、赵熊诏抄写记注之处、著问九卿具奏。至大臣所办之事、功则归己、过则诿之年老糊涂。为人臣者、在官一日、当尽一日之心。安可以年老糊涂推诿耶。令国家大臣、俱系年高发白之人。朕亦年高。今尔等以年老糊涂推诿若朕亦以年老推诿或致事理失宜、诸臣能堪此乎。　　

○遣大臣一员、侍卫十员携茶酒、往奠故礼部尚书兼太常寺卿署仓场、总督事荆山。予祭葬谥端简。　　

○癸酉。万寿节。停止朝贺筵宴　　

○遣官祭福陵、昭陵、暂安奉殿、孝陵、仁孝皇后、孝昭皇后、孝懿皇后陵。　　

○遣官祭真武、东岳、城隍之神。　　

○丁丑。谕议政大臣等、若大兵前进、宜攻取吐鲁番。或招抚之。即与哈密相类、尽入国家版图。不得不善为保护。若袭击之兵、势觉单弱、或策妄阿喇布坦、拥众而来、救援吐鲁番、或吐鲁番等更变。彼时不能看守、则得而复失、关系甚大。著军中大臣、详加筹画。如有难处之势、仍照前议、袭击回来为是。又军务应相机而行。若此兵袭击、能使策妄阿喇布坦军中内乱、分散来归、则竟行袭击、不必请上□日。将此训上□日、晓谕军中大臣。　　

