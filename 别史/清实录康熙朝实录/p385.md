<!-- { "loadSidebar": true } -->
○丁丑命大学士伊桑阿阿兰泰王熙张玉书李天馥尚书熊赐履张英为纂修平定朔漠方略总裁官内阁学士觉罗三宝罗察、喀拜韩菼顾藻礼部侍郎翰林院掌院学士阿山、刑部右侍郎管詹事府事尹泰为副总裁官　　

○戊寅。山西巡抚倭伦疏言、请建万寿龙亭恭勒圣谕。永戴皇仁。上谕大学士等曰、何事建立龙亭。若果善民自感颂。大同田薄民穷其建立龙亭著停止。至倭伦奏称大同地方饲马万匹全不费民力自朕观之前此大同养马不过六千未始不用民力朕因民劳苦故将康熙三十六年钱粮尽免朕凡事俱务实行不尚虚誉尔等可晓示之　　

○先是抚远大将军伯费扬古疏言散秩大臣丹巴等至巴雅恩都尔并无丹济拉踪迹因遣阿玉什等赍臣所发丹济拉书往追丹济拉又将军马思喀等咨言、伊拉古克三胡土克图、自所宿磨海图郭尔已去七八日不能追及得上□日、前者遣内大臣策旺诺尔布散秩大臣巴当阿两路往擒伊拉古克三胡土克图缘兵马粮饷扣数发去是以指地疾往限日立归、此马思喀之所灼知也伯费扬古遣马思喀时、所发官兵太多是以重滞不能追及伊拉古克三胡土克图昨丹木巴哈什哈归朕亦知其势断不能获伊拉古克三胡土克图曾谕议政诸臣今果如朕所谕矣著檄索额图、阿南达知之至是大将军伯费扬古会同马思喀疏言、散秩大臣丹巴等直至楚库尔戈必、并无丹济拉踪迹大兵直至磨海图郭尔不能追及伊拉古克三胡土克图目下大兵、似可即回但赵山、思格色差往招抚丹津阿拉布坦丹津鄂木布已将四十日矣。今军食尚足、且察罕诺尔等处、水草又佳是以臣等共商将官兵移进环察罕诺尔住二十日以养马畜而候赵山等声息此间若招致厄鲁特、则收之押护而来若二十日内无声息则臣等率领官兵起程而回。至达尔汉亲王诺内喀尔喀亲王善巴及贝勒公台吉等、因无事故、皆遣回前以察哈尔八旗官兵马瘦奉上□日留于守米之地伊等吁请效力前来今无事亦遣回报闻　　

○河南南阳总兵官郭文魁丁母忧命在任守制　　

秋七月己卯朔享太庙。遣内大臣明珠行礼上诣皇太后宫问安　　

○奉命来京原任狭西延绥总兵官柯彩、以老乞休命原品致仕　　

○庚辰。昭武将军马思喀等疏言、臣遵上□日率兵由坐塘之路经鄂尔多斯地方回来行程遥远恐马驼膘落是以臣等率兵仍自郭多里经归化城之路进张家口上以示议政诸臣　　

○辛巳。理藩院疏言臣等会同大学士阿兰泰、尚书马齐遵上□日往＜旃-丹冉＞檀寺召集默尔根绰尔济各寺庙喇嘛一一取供查丹巴色尔济阿齐图格隆、巴咱尔喇木扎木巴俱系大喇嘛奉皇上差遣往达赖喇嘛处乃知其已故而谓之尚在、通同第巴诳奏殊为可恶。应将丹巴色尔济、阿齐图格隆巴咱尔喇木扎木巴拟绞、监候秋后、处决、家产人口入官。以丹巴色尔济、巴咱尔喇木扎木巴之徒、交默尔根绰尔济安置京城各寺庙。以阿齐图格隆之徒、交归化城彭苏克喇嘛安置彼处寺庙。得上□日、丹巴色尔济从宽免死革去住特大喇嘛抄没家产单身发往盛京、任栖一庙。阿齐图格隆各处差遣效力从宽免死并抄没革去住持大喇嘛准其住本庙巴咱尔喇木扎木巴亦从宽免死并抄没。革去大喇嘛余如议　　

○壬午浙江黄岩总兵徐九如、请训上□日上谕之曰南北情形不同操演兵丁各随土地之宜不可拘泥以北方操演之法为善。且旗人为总兵者甚少尔须尽心效力、毋自贻羞可也　　

○礼部尚书兼管翰林院掌院学士詹事府詹事事张英、以老乞休慰留之　　

○詹事府少詹高士奇奏请终养命加詹事府詹事衔回籍终养　　

○癸未大学士等拟尊上皇太后寿康显宁徽号上命满大学士等往奏皇太后皇太后不允大学士等回奏。上复令奏请。奉皇太后上□日。皇帝懋建弘勋。予不胜忻悦。际此昌期、予心慰矣。尊加徽号、向虽有例、并非断不可已者。著停止。我心始安。大学士等回奏。上命大学士等集议。　　

○甲申。大学士等、复奏请皇太后。奉皇太后上□日。皇帝既不受尊号这加徽号、不必行大学士等议奏皇太后不受徽号。懿上□日已经三颁相应谨遵懿上□日上曰、三次力请皇太后既不允应谨遵懿上□日　　

○理藩院题、喀尔喀土谢图汗请以其祖母族人厄鲁特托尔果特阿玉什等之子孙四十余台吉、请安进贡应不准行得上

□日、台吉卫寨桑龚格俄波、俄钦车卜登三都卜俱如土谢图汗奏请准其请安进贡余如议　　

○赠故广东提督李镇鼎右都督予祭葬如例　　

○乙酉。上诣皇太后宫、问安　　

○丙戌先是抚远大将军伯费扬古疏言臣感冒伤寒、更兼体弱、不能率兵前行得上□日、伯费扬古不必候大兵著即归马思喀既见嵩祝后、率大兵养马、徐行而归寻谕抚远大将军伯费扬古、览奏朕衷不胜隐恻今噶尔丹既死、诸事俱毕、兵亦当彻所遗丹济拉、吴尔占扎卜、伊拉古克三胡土克图数人、所往何处有确闻之时发檄取之当即解来。目下尔所到察罕诺尔、距边哨有几许远。朕即拨医人食物给驿遣往。朕此谕到速将尔病势如何来奏至是伯费扬古疏奏谢恩并言臣于六月二十三日以官兵交将军马思喀臣仗皇上福泽病已少愈身命可以无碍但腰腿犹痛、不能起立养病前行、量力图归、庶瞻仰天颜之前可冀臣病全痊颜色复旧疏入。报闻。　　

○戊子孝懿皇后忌辰遣官祭陵　　

○以和硕康良亲王杰书子椿泰袭封和硕康亲王。　　

○振武将军孙思克疏言、喀尔喀扎萨克图汗属下蒙古曼达尔什率男妇一百六十余人来降得上□日著拨官护送来京。　　

○庚寅上诣皇太后宫问安。　　

○升太常寺卿钱三锡为宗人府府丞。　　

○壬辰。策试天下贡士汪士鋐等于太和殿前制曰、朕惟治天下之道必期柔远能迩察吏安民、俾世臻清晏之休人享耕凿之利庶薄海内外无一物不得其所顷因边隅不靖恭行天讨兹巨憝既殄西北塞外悉已荡平朕中外一视、念其人皆吾赤子覆育生成原无区别其何以抚循绥集、使窜匿者不致于仳离、向风者得遂其食息欤。外氛既涤、内治宜修、绥辑地方、予爱百姓、惟司牧者是赖。倘使贪墨不除、则民生何由休养。朕澄清吏治、于黩贿败检之人、素所深悉。近复严加诫谕法在必惩但恐积习相沿未尽悛改。今欲使大法小廉、人怀恐惧羞恶之心共励羔羊素丝之节、其何道之从也至于黄运两河为运道所系比年以来水潦频仍时有冲决已支百余万金钱兴工修筑尚未厎绩、何道而疏浚得宜、悉免泛溢之患、堤防孔固永无溃决之虞、使国计民生均有攸济欤尔多士淹通经术留心当世之务、蕴于中者素矣其各抒所见详切敷陈朕将亲览焉　　

○朝鲜国王李焞、遣陪臣崔锡鼎、表贺朔漠荡平进贡礼物宴赉如例　　

○封朝鲜国王李焞子李昀为世子　　

○癸巳中元节遣官祭永陵福陵昭陵暂安奉殿、孝陵仁孝皇后孝昭皇后孝懿皇后陵　　

○甲午。上奉皇太后自畅春园回宫。上谕殿试读卷诸臣曰、作文者无不论理然徒能言而不能行亦奚益哉。朕观性理一书、大指只一诚字人可不以诚自勉乎　　

○乙未以平定朔漠遣官告祭天地、太庙社稷永陵福陵、昭陵暂安奉殿孝陵仁孝皇后。孝昭皇后。孝懿皇后陵　　

○上御太和门传胪赐殿试贡士李蟠等一百五十人进士及第出身有差　　

○丙申以太和殿成遣官告祭天地、宗庙、社稷。　　

○以平定朔漠遣官告祭先师孔子。　　

○以镶黄旗副都统卢崇耀为广东提督　　

○以出征昭莫多正白旗护军校署前锋侍卫夸达创发身故照阵亡例授拖沙喇哈番　　

○丁酉上御太和殿王以下文武各官以平定朔漠并太和殿告成。上表行庆贺礼。颁诏天下诏曰朕君临天下早夜孳孳、勤求治理惟恐一夫不获其所初未尝有歧视中外轻事兵戎、远伐异域之事厄鲁特噶尔丹向与七旗喀尔喀同奉职贡嗣因两国交郄构兵喀尔喀汗等为所败衄叩关内附噶尔丹乃借辞追击阑入我边境恣行狂逞朕屡颁敕谕令其悔悟自新而狡寇不知省悟益肆鸱张其逆谋不测、实有偪处近塞。窥伺内地之渐朕思此寇包藏祸心倘不即行扑灭、则异日必缘边设防、重滋民困、何如及时声讨立靖根株。于是昭告天地宗庙社稷、躬统禁旅不惮勤劳三出塞外。去年夏贼踞克鲁伦河、自度力不能抗仓皇宵遁朕亲追至土喇河适西路大兵遮截其后、击败之于昭莫多贼势大挫冬月复驻跸鄂尔多斯收抚其降众、遏绝其外援、而贼益困蹙。机会所在、刻不可失、遂以今年春西巡边境从宁夏出塞遣发大兵两路进剿、而青海乌斯藏人等、皆先后输诚自效。哈密国人又俘献噶尔丹之子于行在。噶尔丹穷迫已极一闻大兵压境。计无复之随于阿察阿穆塔台地方、饮药自尽揆诸料敌成谋、适相符合自此寇氛尽涤、边圉永安而朕为民除害不得已而用兵之意亦可晓然共谕于天下臣民矣。武功告成之会正太和殿鼎建工竣、巍焕方新、临御伊始协气集于九重观瞻肃于万国。是用覃敷庆泽、以上答郊庙社稷之灵。下协中外人心之望于戏懋武功而敷文德、聿臻熙皞之风建宸极而巩皇图。永庆平成之治。诞告中外。咸使闻知　　

○诏内恩款三十六条　　

○加封抚远大将军伯费扬古为一等公西路出征参赞以下官员、各给拖沙喇哈番袭一次。　　

○己亥。以礼部左侍郎努赫、内阁学士觉罗三宝、罗察礼部侍郎管翰林院掌院学士事阿山、充经筵讲官。　　

○辛丑上诣皇太后宫问安　　

○吏部遵谕议覆皇上亲统六师、驻跸宁夏甘肃巡抚郭洪、系封疆大臣、离宁夏止一二程、竟不赴行在朝见。今圣驾还宫、始塞责具题请安殊属不合。应将巡抚郭洪革职交刑部拏问。得上□日郭洪、著革职余依议寻刑部问拟枷责命发黑龙江当差。　　

○免三次出兵八旗兵丁、所借官库银两　　

○壬寅。授一甲进士李蟠为翰林院修撰。严虞惇、姜宸英、俱为翰林院编修　　

○保和殿大学士兼礼部尚书王熙以老乞休。温上□日慰留之　　

○癸卯谕吏部、庶吉士查昇等、教习已久今加考试应分别授职除黄叔琳胡任舆、顾悦履已经授职外满汉书庶吉士张大有、史申义、张德桂、查昇、汪倓陈恂、丛澍、岳度、汪漋、周道新阎锡爵周起渭陈璋、熊苇、傅森、陈梦球、裴之仙、高其倬、觉罗满保、杨颙、海宝、俱照例授翰林院编修检讨江球、吴甫生俱著以科道用林文英、拉都立、俱著以部属用张寿峝、张逸少、陈豫朋、朱轼陈守创、殷元福、俱著照原甲第、以知县用五格、著照见在品级随旗行走。尔部即遵谕行。　　

