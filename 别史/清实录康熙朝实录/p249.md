<!-- { "loadSidebar": true } -->
○九卿议覆、左佥都御史姚缔虞疏言、凡大朝之期、皇上视朝最早。回宫进讲后、仍御门听政、恐圣躬太劳。今四海昇平、政事简少。请以后大朝。之期、及大雨大雪、俱停止启奏。或遇大寒大暑之日、亦当酌定、间几日一御门听政。应如所请。上谕大学士等曰、朕御极以来、孜孜图治、罔有暇逸。惟期禆益国家、乂安兆庶、用臻上理。非不自知其劳、但念庶政丛集、一日万几、若从所请、未免始勤终怠。且恐不及详察、致有疏略舛错、于政事得失、所关非细。自后大朝之期、一切章奏、交送内阁。遇大雨雪、临时请上□日。其祁寒盛暑之时。各部院果无应奏事宜、方许暂止启奏。朕始终不欲一念倦怠、晏安自便也　　

○四川陕西总督禧佛、疏请免追进川兵丁、长支钱粮。九卿等两议。一、请命巡抚提督等详察。一、请遣大臣严察。得上□日、向年军兴之时、兵丁甚属劳苦。若严行扣追、朕心深为不忍。此项钱粮、应与豁免、以示朕优恤士卒至意　　

○以大学士勒德洪、明珠、王熙、吴正治、宋德宜、户部尚书余国柱、左都御史陈廷敬、为政治典训总裁官。户部侍郎王鸿绪、董讷、内阁学士李天馥、胡简敬、丹岱、禅布、为副总裁官　　

○甲申。上诣太皇太后皇太后宫、问安　　

○谕户部、原任广西巡抚郝浴、前差两淮巡盐、洁己奉公、恤商裕课。后经简任广西巡抚、清廉爱民、克称厥职。其所动钱粮、非系入己、从宽悉免追取、以昭朕优恤廉吏至意。尔部即遵谕行　　

○乙酉。命翰林院掌院学士常书、内阁学士徐乾学、教习庶吉士　　

○以故二等阿思哈尼哈番额色子额尔敏、袭职　　

○丙戌。工部议覆、湖广巡抚石琳、浙江巡抚赵士麟疏言、楠木、杉木、不能如期运至、特请宽限。应不准行。上谕大学士等曰、朕闻明时采运楠木、从山至河、民力告竭、地方苦累。今运各省所备楠木、杉木、若程限太迫、恐山路崎岖、转运艰难。地方虽有良吏、不能不苦累百姓。其令部臣详议缓运、勿致累民　　

○丁亥。宗人府等衙门议、和硕安亲王岳乐、违例将外藩喇嘛、留住伊庙。奉上□日查通医喇嘛、隐瞒不行举出。又伪称喇嘛疯魔耳聋。拟革亲王爵。得上□日、从宽免革王爵。将掌宗人府事、及议政、革去。罚俸三年　　

○免湖广黄冈等十一州县、康熙二十三年分旱灾额赋有差　　

○戊子。考试汉军官员、于太和门前　　

○谕大学士等、九卿咸有条奏之责。科道亦为耳目之官。凡有见闻、及应行事宜、当不时入告、以明尽忠补过之义。今天下虽已昇平。而兵刑礼乐之大、国计民生之繁、岂皆事事允厘、无一可言者耶。尔等其以此上□日、遍谕廷臣焉　　

○谕大学士等、今□山戊示□雨旸时若、二麦已登、他谷亦皆沃茂、秋成可望、黎民不致阻饥。但豪强富室、田土既多、收获亦丰。往往用之酿酒。又轻值籴藏、以待重价。贫民田少、收获有限、更不节用、效尤酿酒、亦甚糜费。虽遇丰年、仅免饥馑。倘遭荒□山戊示□、何以自赡。朕巡省闾阎、历历亲睹。每一念及、恻然于怀。应作何禁止、使家给人足、尔等可筹良策、以待秋期举行　　

○朝鲜国王李焞、遣使谢东巡颁诏恩。下部知之　　

○己丑。调吏部尚书伊桑阿、为兵部尚书六月。庚寅朔。上巡幸塞外。命皇太子允礽、皇长子允禔、随驾。是日启行。驻跸三家店　　

○辛卯。上驻跸河漕　　

○广西道御史钱珏疏言、陋弊相沿、厉民为甚者、莫如山西火耗。臣访闻太原府诸州县、每经徵钱粮、有司既收入己之耗、而司道府厅、又复多方需索。有司不得不加派于民。以致各州县收银、每两有加至三钱四钱不等者。近闻晋抚穆尔赛、曾经刊示、传谕禁止、是知火耗之重而申饬也。然露章纠劾者、寂然无闻、又何怪州县之视为具文、而贪饕成习耶。臣欲指名入告、则在在皆然、不胜枚举。但采访至确、不敢不仰吁宸聪、急请禁止、以苏一方之困。得上□日、九卿、詹事、科道、会同严加确议具奏　　

○壬辰。上驻跸钓鱼台　　

○癸巳。上出古北口驻跸。是日、上驾行途次。理藩院尚书阿喇尼奏曰、侍郎明爱、遣拨什库席纳尔图、疾驰报称、都统公彭春等、帅师进发。五月二十二日、抵雅克萨城下。遵谕上□日、将皇上不忍加诛洪恩、悉著于书致罗刹。罗刹恃巢穴坚固、不肯迁归。于是二十三日、分水陆兵为两路列营。二十四日夜、将神威将军等火器、移置于前。二十五日黎明、并进急攻。城中大惊。罗刹城守头目额里克舍等势迫、诣军前稽颡乞降。都统公彭春、黑龙江将军萨布素等、复宣上恩德。罗刹头目额里克舍、所部官兵、皆垂涕、望阙稽首。于是遵皇上谕上□日。将罗刹所部官兵、及妇女童稚、立视迁归。收回逃人。恢复雅克萨城。上顾阿喇尼曰、征剿罗刹、众皆以路远为难。朕独断兴师致讨。今荷天眷、遂尔克之。朕心嘉悦。尔以捷音、传知诸王大臣。既至行宫。恭亲王常宁等、及文武官员、请庆贺。上遣阿喇尼、偕兵部侍郎佛伦、传谕曰、治国之道、期于久安长治、不可图便一时。当承平无事、朕每殚心筹度。即今征罗刹之役、似非甚要、而所关最钜。罗刹扰我黑龙江、松花江一带、三十余年。其所窃据、距我朝发祥之地甚近。不速加翦除、恐边徼之民、不获宁息。朕亲政之后、即留意于此。细访其土地形胜、道路远近、及人物性情。以故酌定天时地利、运饷进兵机宜、不徇众见、决意命将出师、深入挞伐。然兵贵相机而动、变化无穷。惟恐诸将不遵朕指授、致失机宜。今收复雅克萨地、得遂初心。至于抚绥外国、在使之心服、不在震之以威。近遣亲随侍卫关保等、往军前、谆谕之曰、兵、凶器。战、危事。古人不得已用之。朕以仁治天下、素不嗜杀。尔其严谕将士、毋违朕上□日。以我兵马精壮、器械坚利。罗刹势不能敌、必献地归诚。尔时勿杀一人、俾还故土、宣朕柔远至意。兹一一奉行、朕甚嘉焉。诸王大臣等奏、征剿罗刹、众皆难之。我皇上为根本计、独断兴师。今罗刹归诚。雅克萨城收复。悉如睿算、不爽毫发。诚非臣等浅近之人、所能仰窥万一也。且前获罗刹、不加诛戮。迨大兵压境、又遣关保等、严谕将士、诫以勿杀。皇上好生之德、覆被天下。匪独罗刹戴恩、海外诸邦、莫不倾向圣化。臣等合行庆贺。阿喇尼等进奏毕。复出传谕曰、朕思凡事、必周详审度、方获实效。不可轻率从事。向者尚书明安达礼轻进、至粮饷不继。将军沙尔呼达、巴海等、失计、半途而归。遂致罗刹骄恣、而索伦、奇勒尔、鄂罗春等、心怀疑贰。朕询其失机情由。一一详计。今始奏功。兵法云、多算胜、少算不胜。讵可忽视。且兵贵神速。前逆贼吴三桂等叛、朕思岳州系湖广门户、遣人指示速战、始克岳州。遂一面进取四川、以分贼势。一面密谕大将军赖塔、从广西趋云南。于是诸省底定、兵革休息。然亦在将军等、奋勉效力耳。倘怠忽不奉行。虽有良策、亦何益焉。所以平定云南、赖塔之功最大。纵有他过、为人控告、朕究不加罪。诸王大臣等奏、三逆叛时、在外将士、皆与贼相持、进取无期。赖皇上神谋内运、决胜万里、恩威并用、剿抚兼施。所以负固巨孽、刻日诛锄。又俯念赖塔有功、曲赐保全。凡效力行间者、皆欢欣鼓舞、而臣等亦莫不感戴殊恩矣。上复谕曰、前关保奏云、我兵拟于四月二十八日、水陆进发。先期、雷雨大作。至二十六日、江水泛溢。又风逆、舟不得前。及二十七日、天晴水落。二十八日平旦、忽转顺风。我兵扬帆溯流直上。三日之程、一朝而至。陆路之兵、虽疾行不及也。又驻劄黑龙江兵丁、适当肉食匮乏。忽有鹿数万、自山趋下。骑者驰射。步者挺击。及驾船筏于江中、截获者计五千有余。朕观此二事、豫知可以奏功。因事未就、秘而不发。今既荡平、故传谕尔等知之。诸王大臣等奏、皇上仁政、上合天心、故显垂鉴佑。国祚绵永、万年无强之休、于此可卜。上允行礼。于是王等、及文武官员、行三跪九叩头礼。寻彭春等捷奏至。得上□日、览奏、官兵星驰、直逼雅克萨城下。示以威德。招抚罗刹、免死放归。克复其城。深为可嘉。在事人员、从优议叙。投诚罗刹巴西里等、安插盛京。其被掳之索伦、打虎儿人众、仍各发回原地。有喀尔喀、厄鲁特人口、俱察送到部、给发本主　　

○甲午。上驻跸恩格木噶山　　

○免直隶邢台等二十州县、康熙二十三年分旱灾额赋有差　　

○丁酉。上览太医院奏、知皇四子偶尔患痢、体中违和。即命回銮　　

○戊戌。上回官。诣太皇太后皇太后宫、问安　　

○上亲视皇四子疾。命医疗治、遂愈　　

○以内阁侍读学士赛弼汉、色勒布、吴拉岱、江有良、侍读达哈塔、安禇库、希福纳、翰林院侍读学士多奇、阿山、侍讲学士邬赫、侍读乔莱、侍讲胡士著、修撰蔡升元、编修张烈、米汉雯、王九龄、孙岳颁、检讨徐嘉炎、充政治典训纂修官　　

○升浙江督粮道蒋寅、为云南按察使司按察使　　

○庚子。复直隶各省儒学廪生饩粮、三分之一　　

○壬寅。上诣太皇太后宫、问安　　

○癸卯。谕大学士勒德洪、学士麻尔图、图纳、鄂罗斯入我边塞。扰害鄂罗春、索伦、赫哲、飞牙喀等处人民、抢掠其家口。虽屡肆凶暴、朕不忍遽兴兵革。故未即遣发大兵征讨、数遣使晓谕。鄂罗斯恃其辽远、仍复抗拒、益侵犯我边鄙之人、肆虐不止。用是遣大兵直抵雅克萨城。彼因困迫已甚、而后归降。爰遵朕命、宥其困而后降之罪、释之使还。大兵迅速征行。破四十年盘踞之鄂罗斯于数日之间。获雅克萨之城。克奏厥绩。萨布素向来逗遛不进兵之罪、应概从宽免。又雅齐纳、鄂山、本获罪发遣之人。其所互告之事、仍行察议。今进剿官兵、殊属劳苦、令伊等暂回吉林乌喇地方。于盛京打虎儿之兵、酌量派往防守。至雅克萨城、虽已克取、防御决不可疎。应于何地永驻官兵弹压、此时即当定议。著大学士勒德洪、学士麻尔图、图纳、同郎谈、关保、与议政王大臣等、会议具奏　　

○吏部题、汉军官员、笔帖式、及候补官员、监生内、曳白卷八百人。俱应革职。得上□日、此辈毫无学问、何可居官。俱著解任、令其读书。俟学习之后、考试补用。内有弓马娴熟、愿于武职效用者、应于各旗酌量补用　　

