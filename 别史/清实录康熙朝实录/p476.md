<!-- { "loadSidebar": true } -->

○丁酉。上驻跸扣恳昂阿地方。　　

○戊戌。上驻跸海拉苏台昂阿地方。　　

○己亥。上驻跸萨尔纳台昂阿地方。　　

○庚子。上驻跸喇克萨哈拜察地方。　　

○辛丑。上驻跸克尔木台和洛。　　

○科尔沁多罗扎萨克图郡王鄂齐尔镇国公图努满尔扎赖特固山贝子特固思杜尔伯特固山贝子沙金等、来朝。　　

○赐袍褂、缎疋等物。　　

○壬寅。上驻跸特白特土城地方。　　

○癸卯。上驻跸西里克台达巴汉地方。　　

○喀尔喀扎萨克多罗郡王盆。苏克镇国公车步登、来朝。赐袍褂、缎疋等物。　　

○甲辰。上驻跸洮尔毕喇地方。　　

○赐索伦总管赛音察克、杜拉图打牲壮丁人等布帛银两有差。　　

○丙午。上驻跸多和伦台毕喇地方。　　

○丁未。遣大学士李光地、祭先师孔子。上驻跸额默克齐台地方。　　

○戊申。祭大社。大稷。遣领侍卫内大臣尚之隆行礼。　　

○秋分。夕月于西郊。遣户部尚书希福纳行礼。　　

○上驻跸塞特尔毕喇地方。　　

○己酉。上驻跸扎木哈图毕喇地方。　　

九月。庚戌朔。　　

○辛亥。上驻跸弩克图哈达河朔地方。　　

○壬子。上驻跸木西匣毕喇地方。　　

○癸丑。上驻跸讷默尔根地方。　　

○乙卯。上驻跸格绷额阿林地方。　　

○丙辰。上回銮。驻跸木西匣达巴汉昂阿地方。　　

○谕大学士马齐曰部院事务、已完未完。科道官员、每月并不察奏。是以钱粮命盗等案、动即经年累月。直至事完题奏时、始称逾限、一并题参。嗣后一应钦件、交与某官审理、及已完未完、该督抚等、四季奏闻。如部发案件其已完未完、亦著本部查明四季奏闻。如此、则事务不至迟延矣。　　

○丁巳。上驻跸桂勒齐克地方。　　

○戊午。上驻跸乌阑辉海拉苏台。　　

○谕领侍卫内大臣护军统领等曰。据夸兰大伊道奏、今日营东失火、即时扑灭。查失火之由、系膳房人佛泰家人二格。吃烟所致。朕惟太祖皇帝、太宗皇帝时火禁最严。此行甚远。正值草枯之时。倘如此不谨、或致延烧、将若之何。此事关系甚重、不可不严加惩治。著将二格、耳鼻穿箭、游营示众。俟至京定罪。其主佛泰、到京后、著枷号三个月、鞭一百。　　

○赐科尔沁达尔汉亲王额驸班第、多罗扎萨克图郡王鄂齐尔等属下官员兵丁白金有差。　　

○己未。上驻跸阿拉达尔毕喇地方。　　

○赐搭桥修路蒙古人等白金。　　

○庚申。上驻跸准朱尔麻哈达河朔地方。　　

○吏部题康熙四十四年浙省漕艘过淮、迟延逾限。除原任浙江巡抚张泰交、已故不议外。应将原任福建浙江总督今升兵部尚书金世荣、罚俸一年。上谕大学士马齐曰、此虽前任之事、而金世荣平日、原极怠惰。著降五级调用。　　

○京口将军侯马三奇、疏参镶白旗参领张纶、为人暴戾动辄鞭责兵丁。难以姑容。得上□日、外省城守营兵、因管束不严、气习甚坏。张纶若有贪婪事迹、自应列款纠参。今因责治有过兵丁、即加处分、则嗣后兵丁、必有妄讦该管官员之事此风甚不可长该将军题参张纶、不合。张纶不必处分。　　

○谕大学士马齐曰、白都纳副都统胡式巴、宁古塔副都统喀珥图、年力衰老、不能供职。著令休致。其盛京副都统魏塞、为人罢软、不能管辖兵丁。著革职。又谕曰、协领巴勒、马步射俱优、人材壮健。视其管辖围猎甚佳。惟向与将军苏努不睦。朕屡以协领内、或有人材壮健者问苏努、而苏努并未尝以巴勒启奏。今魏塞员缺、著升巴勒为盛京副都统。　　

○喀尔喀车臣汗吴默赫、扎萨克多罗郡王纳木扎尔、固山贝子布达扎卜阿拉布坦、镇国公车礼布穆辅国公根敦等、来朝。赐袍褂、缎疋等物。　　

○辛酉。上驻跸靠尔毕喇地方。　　

○壬戌。上驻跸济阑拖罗海地方。　　

○癸亥。上驻跸和尔博图噶坌地方。　　

○甲子。上率诸皇子、及善射侍卫射。上亲射二次、每发必中。射毕。阅察哈尔巴尔虎蒙古兵丁射。　　

○赐喀尔喀车臣汗吴默赫、银五百两、袍褂帽带等物。　　

○乙丑。上驻跸奎屯毕喇地方。　　

○丙寅。上驻跸阿里雅毕喇地方。　　

○丁卯遣官祭。历代帝王　　

○遣官祭城隍之神。　　

○上驻跸喀奇尔毕喇地方。　　

○戊辰。予故署甘肃提督事副都统吴洪、祭葬如例。　　

○己巳。上驻跸鄂伦瑚都克地方。　　

○庚午。上驻跸绰诺瓜扎尔哈地方。　　

○辛未。上驻跸巴颜乌阑地方。　　

○壬申。上驻跸郭尔果尔台喀喇乌苏地方。　　

○癸酉。上驻跸和硕荣宪公主第。　　

○喀尔喀扎萨克多罗贝勒汪扎尔、鄂尔多斯多罗贝勒噶希扎木素、四子部落多罗达尔汉卓礼克图郡王散济扎卜等来朝赐袍褂缎疋等物。　　

○丙子。孝慈高皇后忌辰遣官祭福陵。　　

○上驻跸西喇穆伦地方。　　

○丁丑。上驻跸喀喇乌苏地方。　　

○戊寅。上驻跸宜纳哈布拉克地方。　　

○敖汉多罗郡王鄂尔斋图多罗额驸扎木肃喀尔喀多罗郡王多尔济喇卜坦等。来朝赐袍褂、缎疋等物。　　

○赐喀喇沁随围官兵。白金布疋有差。　　

○銮仪使罗托、秦布年老革退。以护军统领宗室讷音图、和硕额驸延布、为銮仪卫銮仪使。　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百三十



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百三十一　　

康熙四十六年丁亥冬十月己卯朔享太庙遣领侍卫内大臣尚之隆行礼。　　

○遣官祭永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵。　　

○颁康熙四十七年时宪历。　　

○上驻跸卓素乌阑哈达地方。　　

○庚辰。上驻跸西尔哈毕喇地方。　　

○辛巳。皇太后圣寿节遵。懿上□日停止行礼筵宴。　　

○上驻跸席北毕喇地方。　　

○遣翰林院掌院学士揆叙一等侍卫隆科多至翁牛特多罗杜楞郡王额驸苍津祖母郡主墓前。奠酒。　　

○九卿议覆、江苏巡抚于准疏言江宁苏州等处、旱灾米贵。请动支藩库钱粮、至湖广买米、平价粜卖。应如所请。从之。　　

○兵部议覆、福建浙江总督梁鼐疏言、臣遵上□日察审黄岩总兵官仇机与原任黄岩总兵官今升京口副都统许国桂、互讦一案。许国桂设立小票、收取渔船规礼银三百两。仇机、收取渔船规礼银一千一百两零查定例、非因公科敛人财物入己者以不枉法论罪止杖流。今许国桂。仇机专任海疆贪婪不职不便照此轻例。应照沿边地方镇守总兵等官科敛军人财物入己、三百两以上永远充军之例。将许国桂、革职、充军。系旗人、解部枷责。仇机、革职。佥妻发边卫充军。应如所题。从之。　　

○喀尔喀车臣汗、遣使进九白年贡、宴赉如例。　　

○喀喇沁多罗杜楞郡王额驸噶尔臧等、来朝。赐袍褂、缎疋等物　　

○壬午。上驻跸端静公主第。　　

○遣镇国公散秩大臣暖托合、一等侍卫五格、至喀喇沁多罗杜楞郡王扎什墓前奠酒。　　

○癸未。免浙江钱塘等四县湖州一所本年分旱灾额赋有差。　　

○甲申。上行围。射殪一虎。　　

○乙酉。上驻跸拜尚台地方。　　

○谕户部江南地方频年雨旸时若百榖顺成。闾井黎氓、咸得遂生乐业但民间夙鲜盖藏御荒无术。一遇□山戊不□歉、即有匮乏之忧朕屡次南巡素所洞悉今年自夏入秋、雨泽愆期。该督抚先后奏至朕念小民久未被灾骤罹荒旱、所关甚钜。随命九卿等、速同详议应行事宜。业经敕令停徵、并发仓谷赈济。顾仓储数少、未足遍给。惟各州县截留漕米可以实惠及民目下时已届冬。总漕桑额无事著会同总督邵穆布巡抚于准亲历各州县被灾地方备加察勘。将今年所徵漕粮每州县或留八九万石或留十万石酌量足支赈济之数。分别多寡存留支散及今漕米尚未开兑截见收之粮以济待哺之众实于民生大有禆益。此朕殷殷怀保赤子轸念如伤之至意。尔部即移文该督等实心奉行。仍开具赈济实数奏闻　　

○又谕曰、从来漕粮关系仓储、最为重要。每□山戊不

□刻期输挽概不停徵。即蠲除节年额赋亦不及漕项。朕前以国家经费尚充、曾有酌免漕粮之事系出特恩。去年颁发谕上

□日、已将江南省民欠地丁银米、自康熙四十三年以前、通行豁免、而漕项所欠尚在徵收。今念江南地方见被旱灾。除新徵粮米、另有谕上□日酌量截留散赈外其康熙四十三年以前江苏巡抚所属各府州县未完民欠漕项银两六十八万七千两

有奇、米麦三十一万一千八百石有奇著该抚一一察明悉与豁免用纾闾阎之余力俾办额运之正供事切利民蠲逾常格尔部移文该抚令张示遍谕务使均沾实惠以称朕深轸民依之意如有不肖有司朦混重徵者察出从重治罪尔部即遵谕行。　　

○外藩诸王、贝勒、贝子、公、台吉等、各率所部、进献马驼。上却之。众皆叩首奏曰、臣等祖父以来、受圣主隆恩抚恤豢养、俾各得其所已数世矣。逮及臣等、遭噶尔丹之变、父母兄弟妻子、俱不能相保蒙我皇上轸念、特遣大臣官员、将离散之人收养又颁赏银米布帛牲畜等物、使永立生业教之播种。比年以来马匹蕃滋衣食丰足高厚之恩万难仰报今圣驾遥临边塞巡视臣等。生息进献之物、倘蒙收纳、则仰沐洪福、嗣后马匹愈加蕃盛矣。奏入谕曰、朕今教养尔等人皆富庶、物尽蕃滋。尔等竭诚进献、朕心嘉悦、即与收纳无异。嗣后尔等其益勤生计、图维滋息、始副朕爱养至意。　　

○丙戌。上驻跸特门哈达地方。　　

○丁亥。上驻跸茅沟毕喇地方。　　

○己丑。上驻跸中关。　　

○庚寅。上驻跸热河上营。　　

○辛卯。上驻跸喀喇和屯。　　

○上谕大学士马齐曰、闻内阁诸臣常将部院题奏本章驳回删改近为内阁侍读题补盛京员缺事屡次驳回。果有不当、则有票拟之例在。题奏本章、擅自驳回删改、殊为可骇俟进京时察奏。又谕曰、观此时学士、皆不及昔年。阿兰泰、佛伦、为学士时、俱能强记、又善于办事。伊桑阿、下笔成文、构词颇顺。此时廷臣中、能强记者谁耶。马齐奏曰、温达能强记。又见马尔汉引武弁入见、人名俱不错亦能强记者也上又曰昔年批本皆在乾清门诸学士乎自批写折尔肯所书尤速或诸人一二张未完而折尔肯已书成五页草书更为敏捷其时皆称折尔肯为书写中飞手至原任学士布达礼向闻其善办事后试用之。并无所能徒空言而已。　　

