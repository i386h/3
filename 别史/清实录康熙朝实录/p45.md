<!-- { "loadSidebar": true } -->
○予故三等精奇尼哈番宜纳穆、祭葬如例　　

○丙寅。以故三等阿思哈尼哈番根敦之兄格门德、袭职　　

○以伯马思文、为镶黄旗汉军副都统　　

○刑部议、苏纳海、拨地迟误。朱昌祚、王登联、纷更妄奏。事属重大。查律无正条。苏纳海、朱昌祚、王登联、俱不准折赎、鞭一百。除伊妾外、家产籍没照兵丁留给财产。其不许丈量屯地之笔帖式拨什库等俱鞭一百。疏入、上知鳌拜、以苏纳海始终不阿其意、朱昌祚、王登联、疏奏旗民不愿圈换地亩、坚守不移、阻挠其意、必欲置之于死。特召辅臣等、赐坐询问鳌拜、索尼、遏必隆、坚奏苏纳海等、应置重典。独苏克萨哈不对。上终未允所奏。鳌拜等出。称上□日、苏纳海、若有意见、即应陈奏、既奉差拨地、种种奸巧、不愿迁移、迟延藐上□日。朱昌祚、王登联、身为总督巡抚各有专任职掌、拨地事、不照所委料理、妄行具奏、又将奏疏与苏纳海看。且疏内、不止言民间困苦、将旗下不愿迁移之处、一并具题、情罪俱属重大。苏纳海、朱昌祚、王登联、俱著即处绞、其家产免籍没。余依议　　

○丁卯。兵部议覆、四川巡抚刘格疏言、夔州为楚蜀通衢、往来差使、络绎不绝。请于云阳、奉节、巫山、三县定远、烈面二处、各设水站。应如所请。从之　　

○戊辰。辅臣鳌拜等、以原任户部尚书英武尔代、系苏纳海族人、追论其罪。称上□日、谕吏部、户部、太宗文皇帝、因英武尔代办事勤敏、擢为大臣、配以王女、授为多罗额驸。迨太宗文皇帝上宾之时、诸臣议因皇考幼冲、令郑王、睿王、辅政。及迁都京城、睿王竟不令郑王预事、任意妄行。英武尔代将库内银、自行专主、盖造宫殿、草率完工。为伊王盖造房屋、反将库银费用不赀。与之相好者、即令升官富足。其不相好者、即行处分降谪。伊身无大功、授为一等公爵。将给与镶黄旗之地、乃取给正白旗。又将镶黄旗置于右翼。种种欺上、罪过甚多。议处睿王之时、止将英武尔代革去公爵、仍留精奇尼哈番、此系叛附睿王之谭泰、石汉为之也。今将镶黄旗之地、仍令归镶黄旗、正白旗地亩所应得之处、委令拨给、苏纳海藐上□日、不行拨地、是正白旗、又出一英武尔代。此皆由于英武尔代、独专朝政、纵意而行之故。英武尔代若在、应行正法。因其已故、将官职尽行革去。从前所给蒙古、投充汉人、俱著取出。蒙古、交与该衙门分拨、投充汉人、令其为民、投充汉人地亩、著察地亩不足之旗分拨给　　

○己巳。上诣太皇太后宫、问安　　

○户部议覆、奉差拨地侍郎巴格等疏言、镶黄旗迁移壮丁、共四万六百名。该地二十万三千晌。将蓟州、遵化、迁安、三处。正白旗壮丁分内地、民地、开垦地、多出地、投充汉人地、派给。不敷、将延庆州民地拨补。其正白旗迁移壮丁二万三千二百六十一名。该地十一万一千八百五晌。将玉田、丰润、二处民地、多出地、开垦地、投充汉人地、并永平等处投充汉人地、派给。不敷、将永平、滦州、乐亭、开平民地酌量取拨。从之　　

○辛未。以故一等精奇尼哈番拜山子瓦尔达、袭职　　

○予故原任礼部侍郎吕崇烈、祭葬如例　　

○甲戌。□山戊示□暮。祫祭太庙。上亲诣行礼　　

○遣官祭永陵、福陵、昭陵、孝陵　　

○遣官祭太□山戊示□之神　　

○旌表八旗节妇、满洲胡世闼妻诺氏等十五人。汉军王悦远妻马氏一人。烈妇、满洲恩格妻南氏等七人、蒙古索吉妻招氏一人、各给银建坊如例　　

○是□山戊示□、人丁户口、一千九百三十五万三千一百三十四。田、地、山、荡、畦地、五百三十九万五千二百六十二顷三十六亩。徵银、二千五百八十三万八百四十二两有奇。米、豆、麦、六百一十六万一千三百二十七石二斗有奇。草、二百三十万二千七百六十束。茶、十六万五千六百八十五引。行盐、四百三十二万九千三百四十七引。徵课银、二百七十五万八百八十六两有奇。铸钱、二万九千五百八十七万九千八百有奇　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二十



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二十一　　

监修总裁官光禄大夫太保兼太子太傅保和殿大学士兼户部尚书二等伯加四级臣马齐光禄大夫经筵日讲官起居注少保兼太子太保保和殿大学士仍

兼管吏部户部尚书翰林院掌院事加二级又加一级臣张廷玉光禄大夫经筵讲官太子太傅文华殿大学士仍兼理户部尚书事务加五级又加二级臣蒋廷锡总裁官光禄大夫文华殿大学士兼吏部尚书臣朱轼等奉敕修

　　

康熙六年。丁未。春。正月。丙子朔。上诣堂子行礼。还宫。拜神毕。率诸王、贝勒、贝子、公、内大臣、大学士、都统、尚书、精奇尼哈番、侍卫等、诣太皇太后皇太后宫、行礼。御殿。王以下、文武各官、外藩王、及使臣等、上表朝贺。停止筵宴　　

○朝鲜国王李棩、遣陪臣郑知和等、表贺冬至、元旦、万寿节。及进岁贡礼物。宴赉如例　　

○己卯。升左副都御史额赫里、为兵部督捕侍郎　　

○以原任山西总督白秉真、为直隶山东河南总督　　

○以一等侍卫觉罗塔达、为镶黄旗满洲副都统　　

○予故四川总督李国英祭葬、谥勤襄　　

○升郎中泰璧图、为镶黄旗蒙古副都统　　

○庚辰。谕吏部、八旗世职官、因病请将职替与子弟者、令吏兵二部、传验患病真伪具奏　　

○以伯硕穆保、为镶红旗蒙古都统　　

○壬午。世祖章皇帝忌辰。遣官祭孝陵　　

○以内大臣巴哈子讷尔杜、尚和硕公主。授为和硕额驸　　

○癸未。赐朝正外藩王贝勒贝子公台吉等、银币鞍马有差　　

○喀喇沁故镇国公奇塔忒子乌忒巴喇、袭爵　　

○乙酉。孟春。享太庙。上亲诣行礼　　

○遣官祭太□山戊示□之神　　

○上诣太皇太后皇太后宫、问安　　

○户部议覆、山东道御史钱延宅疏言、被灾地方、蠲免钱粮、恐州县官有阳奉阴违、朦上剥下之弊、请详议处分条例。并命各督抚于奉蠲处所、每图取见年里长结、收存该地方、并分缴部科查对。应如所请。以后被灾州县卫所、凡奉蠲钱粮、有已徵在官、不准抵次年者、有未徵在官、不与扣除蠲免、一概混比侵吞者、或于督抚具题之时、先停征十分之三、及部覆之后、题定蠲免分数、不将告示通行晓谕者、或止称蠲起运、不蠲存留、使小民仅沾其半者或于由单内扣除、而所扣不及蠲额者、州县各官、俱以违上□日侵欺论罪。如上司不行稽察、道府俱降三级调用。督抚布政司、俱降一级调用。如该管上司察出、不行纠参、被科道察纠、旁人首告、俱照徇庇例议处。从之　　

○丙戌。以顺天府府尹甘文焜、为直隶巡抚　　

○以归化城土默特故三等精奇尼哈番古鲁格子吴巴席泰、袭职　　

○戊子。顺天府进春　　

○免江南五河等四县卫、康熙五年分蝗灾额赋有差　　

○己丑。封世祖章皇帝第二子福全、为和硕裕亲王　　

○庚寅。命汉太常寺卿、照满洲例开列、升补内院学士　　

○定王贝勒等、执事人役衣服、俱用绿色　　

○左都御史王熙疏言、六部满洲司官事无巨细、郎中、员外、主事、一同办理汉人、则一司之事、专委之郎中。员外、主事、不过积俸待迁而已。伏乞敕下各部堂官。令汉员外主事照满官例、与郎中共办司事。如仍陋习、即行纠参。下部议行　　

○辛卯。升大理寺卿常鼐、为礼部右侍郎。以降调原任吏部左侍郎折库纳、为大理寺卿　　

○壬辰。上诣太皇太后皇太后宫、问安　　

○升浙江温处道杨晙、为广西按察使司按察使　　

○癸巳。偏沅巡抚周召南疏报、湖南各府州县、共垦田三千一百九十顷五十亩零、照例三年后起科。下部知之　　

○甲午。封多罗贝勒杜尔祜子准达、为固山贝子。固山贝子傅喇塔子傅善、为镇国公　　

○授和硕郑亲王济尔哈朗庶子吴锡、辅国公赖护子来度、俱为三等辅国将军。镇国公马尔图子鄂飞、辅国公英额子叶尔图、俱为三等奉国将军　　

○乙未。上诣太皇太后宫、问安　　

○丁酉。上幸南苑行围　　

○庚子。以吏部尚书阿思哈、为镶白旗满洲都统　　

○辛丑。升右通政李天浴、为顺天府府尹　　

○癸卯。以内弘文院修撰蒋超、提督顺天学政。户部郎中邬景从、为河南按察使司佥事、提调学政。户部郎中冯标、为广东按察使司佥事、提调学政。刑部郎中卢易、为广西按察使司佥事、提调学政。工部郎中孙允恭、为四川按察使司佥事、提调学政　　

○乙巳。上自南苑回宫　　

○转兵部尚书明安达礼、为吏部尚书　　

○升工部郎中莫洛、为都察院左副都御史　　

○喀尔喀色冷墨尔根台吉、率所属来归。封为多罗贝勒　　

二月。丙午朔　　

○丁未。遣大学士魏裔介、祭先师孔子　　

○湖广西山投诚副将李有实奉差招抚逆贼李来亨、被拘不屈身死。赠都督同知。予祭葬如例　　

○戊申。祭大社、大稷、上亲诣行礼　　

○升参领赵琏、为镶红旗汉军副都统　　

○己酉。免江南桃源、赣榆、二县、康熙五年分蝗灾额赋　　

○平西王吴三桂疏报、左都统吴应麒、总兵官马宁等、进剿乌撒。生擒女酋陇氏、及逆党万余。蛮疆复定。下部知之　　

○庚戌。遣官祭先农之神　　

○辛亥。上诣太皇太后皇太后宫、问安　　

○以户部尚书王弘祚、兵部尚书梁清标、为会试正考官。吏部侍郎冯溥、内院学士刘芳躅、为副考官　　

○和硕额驸华善以元宵节赴宴时、讥诮和硕庄亲王。革去内大臣。仍留和硕额驸。随旗上朝。费扬武、闻华善讥诮语、不举首。亦革去内大臣。仍留拜他喇布勒哈番。出兵效力　　

○癸丑。太皇太后圣寿节。遵懿上□日、免行礼　　

○免湖广巴陵等九县卫、康熙五年分旱灾额赋　　

○甲寅。以故二等阿思哈尼哈番刘瀇子刘中本、袭职　　

○乙卯。户部题、各旗拨换地土将完。余剩房地。应交地方官办粮。此后各旗有具呈请拨换者、概行禁止。从之　　

○丙辰。孝康皇后忌辰。遣官祭孝陵　　

○予故二等阿思哈尼哈番副都统刘瀇、祭葬如例　　

○以故三等精奇尼哈番宜纳穆子班达尔沙、袭职　　

○丁巳。奉天副都统俄莫克图、以年老乞休。允之　　

○庚申。上诣太皇太后宫、问安　　

