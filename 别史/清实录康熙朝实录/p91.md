<!-- { "loadSidebar": true } -->
○升江南按察使陈秉直、为浙江布政使司布政使。河南按察使李士祯、为福建布政使司布政使。山西冀宁道魏执中、为福建按察使司按察使　　

○乙酉。以工部左侍郎哈占、为狭西总督　　

○升参领张思恭、为京口副都统　　

○予故护军统领参特黑、太子少保贵州安笼总兵官向化侯谭诣、各祭葬如例　　

○丙戌。谕户部、据山东抚臣奏、宁海州荒芜地二千七百余顷、逃亡户三千余丁。累年逋赋、小民力难赔补。自康熙九年以后钱粮、如数悉为豁免。仍敕该抚、设法招徕劝垦　　

○丁亥。户部题、八旗水淹地亩、请每晌给粮二斛。得上□日、依议、著将一半折银给与　　

○庚寅。升户部右侍郎刘鸿儒、为都察院左都御史　　

○辛卯。兵部督捕议奏、逃人定例。得上□日、逃人在外娶妻、所生之女、若已经聘嫁、不许拆散。亦不必向伊夫追银四十两、给与逃人之主。著为例　　

○壬辰。刑部等衙门议覆、都察院左副都御史李之芳等疏言、臣等往审浙江民孙吉士、所告巡盐御史抗启、常锡印、私派婪赃各款俱实。应将杭启、常锡印、拟绞、监候秋后处决。从之　　

○癸巳。孝慈高皇后忌辰。遣官祭福陵　　

○云南临沅澂江总兵官阎镇、以病乞休。允之　　

○予故奉国将军能额里、祭葬如例　　

○予故都察院左副都御史左敬祖、祭葬如例　　

○甲午。转工部右侍郎图尔泰、为左侍郎。升大理寺卿廖旦、为工部右侍郎　　

○乙未。上诣太皇太后皇太后宫、问安　　

○丙申。归化城副都统恩克依、以病乞休。允之　　

○礼部等衙门遵上□日议覆、查历代祭祀坛庙时辰、俱无画一详定之处。太宗文皇帝时、凡祭坛庙、用黎明。夕月坛、用酉时。再查历代致斋、俱于别殿。今凡遇祭祀、皇上应于别殿斋戒。从之　　

冬。十月。丁酉朔。享太庙。上亲诣行礼　　

○遣官祭永陵、福陵、昭陵、孝陵　　

○颁康熙十三年时宪历　　

○上诣太皇太后宫、问安　　

○转户部右侍郎宋德宜、为左侍郎。调礼部左侍郎董安国、为户部左侍郎管右侍郎事　　

○戊戌。上诣太皇太后宫、问安　　

○上御弘德殿。讲官进讲毕。谕讲官等曰、人心至灵、出入无乡。一刻不亲书册、此心未免旁骛。朕在宫中、手不释卷、正为此也　　

○己亥。皇太后圣寿节。上率王以下、文武大臣、侍卫等、诣皇太后宫行礼。遵懿上□日、停止筵宴　　

○辛丑。策试天下武举于太和殿前　　

○升内阁侍读学士觉罗沙赖、伊桑阿、俱为内阁学士兼礼部侍郎　　

○升太仆寺卿介山、为大理寺卿　　

○喀尔喀额尔德尼魏正台吉、泽卜尊丹巴胡土克图等、遣使进贡。赏赉如例　　

○壬寅。以巴林故固山贝子满朱习里子乌尔占、袭爵　　

○升正蓝旗满洲副都统哈克山、为护军统领　　

○以江南提督伯王之鼎、为京口将军　　

○癸卯。上诣太皇太后宫、问安　　

○上御瀛台。阅试中式武举芮复光等、骑射技勇　　

○吏部议覆、工科给事中那鼐疏言、嗣后各省总督员缺、将副都统停其开列。从之　　

○户部议覆、江宁巡抚马祜疏言、淮扬地方清水潭石堤复决。黄淮水势弥漫。高宝等一十八州县卫所被灾。请行赈济。应如所请、敕总漕巡抚、速动库银四万两买米、委官各处赈济俟来年三月终止。从之　　

○甲辰。上御太和殿。传胪。赐殿试武举郎天祚等、一百人、武进士及第出身有差　　

○乙巳上御弘德殿。讲官进讲毕。谕讲官等曰、人主势位崇高、何求不得。但须有一叚敬畏之意、自然不至差错。自能省改。若任意率行、略不加谨、鲜有不失之纵佚者。朕每念及此、未尝一刻敢暇逸也。熊赐履奏曰、圣谕及此、即尧舜兢业之心也　　

○转礼部右侍郎张士甄、为左侍郎。升内阁学士史大成、为礼部右侍郎　　

○丙午。上诣太皇太后皇太后宫、问安　　

○喀尔喀车臣汗、遣使进九白年贡。宴赉如例　　

○丁未。调山东提督杨捷、为江南提督　　

○戊申。上诣太皇太后皇太后宫、问安　　

○升翰林院侍读学士达哈他、为太仆寺卿　　

○己酉。上幸南苑行围　　

○上因科臣纳鼐疏言、京城内外、时弃婴儿。命户部议。凡民间贫不能养、弃所生子、或乳主人子而弃其子者。皆善全之。俾得长育。其弃而不养者、严禁。通饬八旗、并包衣佐领、及五城、一体遵行　　

○庚戌。调正蓝旗蒙古副都统苏胡济、为满洲副都统　　

○癸丑。调湖广提督马宁、为山东提督　　

○乙卯。升参领董振国、为江南京口水师总兵官　　

○戊午。上还自南苑。诣太皇太后皇太后宫、问安　　

○辛酉。上御太和殿视朝。文武升转各官谢恩。次喀尔喀、厄鲁特、进贡使臣等行礼　　

○工部议覆、河道总督王光裕疏言、清口应筑坝以遏浊流。但恐里河水涸。今议于重运过完则闭。霜降水落则开。洵为河漕两利。又七里墩、水势平缓、应行建闸。其自七里墩闸之内、原有新河一道、年久湮废、今宜挑浚深通、加帮堤岸。使湖水自七里墩闸进口、即由新河文华寺入运、则黄流可遏、运道无虞矣。应如所请。从之　　

○壬戌。上诣太皇太后宫、问安　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之四十三



大清圣祖合天弘军文武睿哲恭俭宽裕孝敬诚信中和功德大成仁皇帝实录卷之四十四　　

监修总裁官光禄大夫太保兼太子太傅保和殿大学士兼户部尚书二等伯加四级臣马齐光禄大夫经筵日讲官起居注少保兼太子太保保和殿大学士仍

兼管吏部户部尚书翰林院掌院事加二级又加一级臣张廷玉光禄大夫经筵讲官太子太傅文华殿大学士仍兼理户部尚书事务加五级又加二级臣蒋廷锡总裁官光禄大夫文华殿大学士兼吏部尚书臣朱轼等奉敕修

　　

康熙十二年。癸丑。十一月。丙寅朔。谕刑部、自古帝王、钦恤民命。务期狱无枉纵、谳决明允、以成刑措之治。朕每于秋决重犯、特为详慎、惟恐一夫有冤、以伤和气。向来朝审之例、先期进呈招册。然后九卿科道、会审覆奏完结。乃各省秋审奏本内、止有节略。观览未能明晰。又有秋审后续到者、不及入覆奏案内、以致留俟来年、殊为不合。以后各省秋审、应令照在京朝审例、豫期造册进呈。亦著九卿科道会同覆核、奏请定夺。其造进呈招册、及奉上□日结案行咨、俱应限定日期。尔部一并详议定例具奏　　

○丁卯。故明宗族朱议潨、孑身流落、以蓄发拏获。刑部论绞。得上□日、朱议潨、系愚民无知。著免死、归镶白旗汉军旗下。给与妻室、地亩、房屋、安插　　

○戊辰。上诣太皇太后皇太后宫、问安　　

○以大理寺卿赵祥星、为山东巡抚　　

○升狭西西宁总兵官王可臣、为湖广提督　　

○己巳。平西王吴三桂疏言、臣部下官兵家口、三十年来、蒙恩豢养、生齿日众。恳将赐拨安插地方、较世祖章皇帝时、所拨关外至锦州一带区处、更加增廊。庶臣部下官兵、均沾浩荡之恩矣。得上□日、王所属官兵家口、迁移远来。自应安插得所、俾有宁居、以副朕怀。此所请增赏地方、著速议具奏　　

○庚午。遣侍卫阿尔赛、同太医院官孙之鼎、往盛京视将军阿穆尔图疾　　

○谕户部、自古国家久安长治之谟、莫不以足民为首务。必使田野开辟、盖藏有余。而又取之不尽其力。然后民气和乐、聿成丰亨豫大之休。见行垦荒定例、俱限六年起科。朕思小民拮据开荒、物力艰难。恐催科期迫、反致失业。朕心深为轸念。嗣后各省开垦荒地、俱再加宽限、通计十年、方行起科。其所司官员、原有议叙定例。如新任官自图纪叙、掩袭前功、纷更扰民者、各督抚严行稽察、题参治罪　　

○壬申。谕侍读学士喇沙里曰、朕在宫中、博观典籍、见宋儒周敦颐太极图、义理精奥。实前贤所未发。朕尝极意探索、究其指归。可命学士熊赐履、编修叶方蔼、张英、修撰韩菼等、各撰太极图论一篇。朕亲览焉　　

○升王府长史雅木布、为正蓝旗蒙古副都统　　

○甲戌。发湖广郧阳等府县仓谷、赈江陵等十三州县饥民　　

○己卯。冬至。祀天于圜丘。上亲诣行礼　　

○遣官祭永陵、福陵、昭陵、孝陵　　

○庚辰。上率王以下、文武大臣、侍卫等、诣太皇太后皇太后宫行礼。御殿。王以下、文武各官、上表朝贺　　

○辛巳。复设浙江驿传道缺　　

○壬午。上诣太皇太后皇太后宫、问安　　

○裁江南徽宁道缺　　

○甲申。以翰林院侍读沈荃、充日讲起居注官　　

○乙酉。免直隶霸州、宝坻等十二州县、河间一卫、本年分水灾额赋有差　　

○丙戌。以故三等阿思哈尼哈畨韩文子韩佐周、袭职　　

○喀尔喀扎萨克图汗、遣使进九白年贡。宴赉如例　　

○丁亥。上诣太皇太后宫、问安　　

○升翰林院侍读学士杨正中、为内阁学士兼礼部侍郎　　

○以辅国公绰克托、为宗人府右宗人　　

○旌表直隶烈妇、邓国柱妻于氏、给银建坊如例　　

○戊子。上诣太皇太后宫、问安　　

○升奉天府府尹陈洪明、为大理寺卿　　

○己丑。免江南六安、虹县、灵璧、三州县、本年分水灾额赋有差　　

○庚寅。上御太和殿视朝。文武升转各官谢恩　　

○辛卯。裁工部都水司、汉主事四员　　

○壬辰。上诣太皇太后皇太后宫、问安　　

○免江南赣榆县、本年分水灾额赋有差　　

○癸巳。升湖广武昌道徐惺、为河南按察使司按察使。河南管河道崔维雅、为江南按察使司按察使　　

○甲午。免浙江仙居县、本年分旱灾额赋有差　　

○飞牙喀地方头目伊得图鲁等、进贡貂皮。赏赉如例　　

○以翰林院侍讲学士勒备、格尔古德、俱充日讲起居注官　　

○乙未。升左佥都御史耿效忠、为奉天府府尹　　

十二月。丙申朔。上诣太皇太后宫、问安　　

○丁酉。以翰林院侍讲学士崔蔚林、修撰韩菼、充日讲起居注官　　

○免湖广浏阳等三县、本年分旱灾额赋十之三　　

○戊戌。上诣太皇太后皇太后宫、问安　　

○予故奉国将军吴立浑、祭一次　　

