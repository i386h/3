<!-- { "loadSidebar": true } -->
○赐守陵官员执事人等、银两马匹有差。　　

○上驻跸汤泉。　　

○戊申。上驻跸遵化州。　　

○己酉。上驻跸三屯营。　　

○庚戌。上驻跸兰阳。　　

○土默特多罗达尔汉贝勒马呢、奈曼多罗达尔汉郡王垂忠、来朝。　　

○辛亥。上驻跸蒙子岭地方。　　

○壬子。上驻跸龙须门。　　

○癸丑。上驻跸大吉口地方。　　

○科尔沁多罗郡王阿拉卜坦、喀喇沁多罗杜棱郡王塞棱、来朝。　　

○升宗人府理事官折尔金、为甘肃布政使司布政使。　　

○四川巡抚年羹尧疏报、川省成都等府百姓、自首田地一万五千三百八十顷有奇、照例于康熙五十年起科。下所司知之。　　

○调镶黄旗蒙古副都统和礼、为本旗满洲副都统。升护军参领德勒慎、为镶黄旗蒙古副都统。调镶黄旗蒙古副都统额尔锦、为镶白旗满洲副都统。升护军参领佛济保、为镶黄旗蒙古副都统。调镶蓝旗蒙古副都统翩图、为镶红旗满洲副都统。升护军参领和克屯、为镶蓝旗蒙古副都统。　　

○广东高雷廉总兵官赵文璧、丁母忧。命回籍守制。　　

○上命大学士等、传问九卿、编修杨绪、为人何如。九卿等奏曰、杨绪为人不端。上谕曰、杨绪著革职驿解回籍、交与地方官严禁在家、勿令擅出行走、更生事端。翰林院员内、尚有如此等人、亦著九卿举出。寻九卿等举出侍讲钱名世、修撰王式丹、编修贾国维、贾兆凤、四人具奏。得上□日、翰林官理当安静守分。钱名世、王式丹、贾国维、贾兆凤、行止不端、声名不好。俱著革职。　　

○甲寅。上驻跸苏赛包地方。　　

○喀喇沁多罗额驸门都、来朝。　　

十二月。乙卯朔。上驻跸鄂伦蒿齐忒地方。　　

○丙辰。上驻跸西喇乌苏地方。　　

○免江南六安、寿州等六州县、庐州卫、凤阳右卫、本年分旱灾额赋有差。　　

○丁巳。上驻跸特布克地方。　　

○己未。上驻跸莺图地方。　　

○庚申。上驻跸鄂伦特地方。　　

○辛酉。上驻跸八沟地方　　

○癸亥。上驻跸二沟地方。　　

○礼部题、康熙五十年、湖广乡试、少中举人十名。应将提调布政使张圣猷、监临巡抚刘殿衡、正考官大理寺少卿张德桂、副考官翰林院检讨马汝为、各降级调用。得上□日、张圣猷、著降三级调用。刘殿衡、著降二级留任。张德桂、马汝为、俱著降二级调用。　　

○甲子。上驻跸张家庄。　　

○乙丑。上驻跸热河行宫。　　

○予故河南南阳总兵官丁爽、祭葬如例。　　

○升湖广九溪副将韩永杰、为湖广镇筸总兵官。　　

○福建浙江总督范时崇疏报、海贼郑五显、先逃安溪、后逃漳平、入山藏匿。臣遣人招抚。陈五显投诚。下所司知之。　　

○江南江西总督噶礼疏参、江苏按察使焦映汉、贪黩性成、蔑视民命、巧诈欺饰。命革职提问。　　

○旌表直隶烈妇李氏、拒奸毕命、给银建坊如例。　　

○丙寅。刑部等衙门议覆、差往四川审事刑部右侍郎艾芳曾等疏言、审讯四川番人罗都等、抢夺民人妻子、会集番人、拒敌官兵、杀死参将周玉麟、是实。应将罗都等。照谋叛已行律、不分首从、皆立斩。应如所拟。从之。　　

○丁卯。上驻跸喀喇和屯。　　

○礼部议覆、左都御史赵申乔疏言、直隶各省寺庙、常窝藏来历不明之人、行不法之事。嗣后请除原有寺庙之外、不许创建。将现在寺庙居住僧道、查明来历、令按季呈报甘结、不许容留外来可疑之人。如事发、将该管官员照例处分。应如所请。得上□日、依议。近见直隶各省创建寺庙者甚多。建造寺庙、则占踞百姓田庐。既成之后、愚民又为僧道日用、凑集银钱、购买贫人田地给与、以致民田渐少。且游民充为僧道、窝藏逃亡罪犯、行事不法者、甚多。实扰乱地方。大无益于民生者也。著各省督抚及地方官、除原有寺庙外、其创建增修、永行禁止。　　

○礼部议覆、福建巡抚黄秉中疏言、生员陈树仪等、以举人王汤三等、系钻营中式。据呈题请覆试应遣部院堂官一员、将王汤三等覆试。正考官翰林院检讨介孝＜王茶＞、副考官工部主事刘俨、一并发往、以备质审。得上□日、此案著交与张鹏翮审明、具奏。介孝＜王茶＞、刘俨、亦著发往质审。　　

○戊辰。上驻跸鞍子岭。　　

○升镶黄旗满洲副都统和礼、为镶白旗蒙古都统。　　

○己巳。上驻跸两间房。　　

○庚午。上驻跸遥亭。　　

○浙江提督王世臣、以老乞休。允之。　　

○升贵州按察使李锡、为湖北布政使司布政使。　　

○旌表河南烈妇翟氏、拒奸殒命、给银建坊如例。　　

○辛未。上驻跸密云县。　　

○壬申。上驻跸大东流地方。　　

○升浙江、平阳副将左世永为广东高雷廉总兵官。　　

○癸酉。上回宫。诣皇太后宫、问安。　　

○甲戌。升四川建昌道卢询、为江苏按察使司按察使。　　

○调正白旗蒙古副都统睦森、为镶黄旗满洲副都统。升前锋参领温普、为正白旗蒙古副都统。　　

○丙子。上诣皇太后宫、问安。　　

○己卯。孝庄文皇后忌辰。遣官祭暂安奉殿。　　

○庚辰。上诣皇太后宫、问安。　　

○壬午。顺天府进春。　　

○癸未。岁暮。祫祭太庙。上亲诣行礼。　　

○遣官祭永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵。　　

○遣官祭太岁之神。　　

○甲申。赐朝正外藩、科尔沁、鄂尔多斯、蒿齐忒、扎鲁特、苏尼特郭尔罗斯、吴喇忒、翁牛特、喀尔喀、巴林、敖汉、阿霸垓、喀喇沁、土默特、诸王、贝勒、贝子、公、台吉等、及内大臣、大学士、侍卫等宴。　　

○旌表。八旗节妇、满洲、和雅图妻孔氏等、五十四人。蒙古陆什依妻魏氏等、四十五人。汉军、吴洪声妻刘氏等、八人。直隶各省节妇、何德麟妻高氏等六十二人。孝子、刁鸿举等、二人。各给银建坊如例。　　

○是岁。人丁户口、二千四百六十二万一千三百二十四。田、地、山、荡、畦地、六百九十三万三百四十四顷三十四亩有奇。徵银、二千九百九十万四千六百五十二两八钱有奇。米、豆、麦、六百九十一万二千二百五十四石有奇。草、四百八十五万五千四百六十一束。茶、二十三万五千二百一十五引。行盐、五百九万一千六百九引。徵课银、三百七十二万九千二百二十八两有奇。铸钱、三万七千四百九十三万三千四百有奇。　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百四十八



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百四十九　　

康熙五十一年。壬辰。春。正月。乙酉朔。上诣堂子行礼。还宫。拜神毕。率诸王、贝勒、贝子、公、内大臣、大学士、侍卫等、诣皇太后宫、行礼。御殿。王以下、文武各官、外藩王、及使臣等、上表朝贺。停止筵宴。　　

○朝鲜国王李焞、遣陪臣李枋等、表贺冬至、元旦、万寿节。及进岁贡礼物。宴赉如例。　　

○丙戌。上奉皇太后、幸畅春园。　　

○己丑。孟春。享太庙。遣吏部尚书富宁安行礼。　　

○遣官祭太岁之神。　　

○庚寅。上诣皇太后宫、问安。　　

○辛卯。世祖章皇帝忌辰。遣官祭孝陵。　　

○甲午。上诣皇太后宫、问安。　　

○戊戌。以上元节、赐外藩科尔沁、鄂尔多斯、蒿齐忒、扎鲁特、苏尼特、郭尔罗斯、吴喇忒、翁牛特、喀尔喀、巴林、土默特、敖汉、阿霸垓、王、贝勒、贝子、公、台吉、及内大臣、大学士、侍卫等宴。　　

○己亥。上元节。赐外藩王、贝勒、贝子、公、台吉、及内大臣、大学士、侍卫等宴。　　

○辛丑。上诣皇太后宫、问安。　　

○甲辰。赐朝正外藩王、贝勒、贝子、公、台吉等、银币鞍马有差。　　

○丙午。刑部。等衙门题、察审戴名世所著南山集、孑遗录、内有大逆等语、应即行凌迟。已故方孝标、所著滇黔纪闻内、亦有大逆等语、应锉其尸骸。戴名世、方孝标之祖父子孙兄弟、及伯叔父兄弟之子、年十六岁以上者、俱查出解部、即行立斩。其母女妻妾姊妹、子之妻妾、十五岁以下子孙、伯叔父兄弟之子、亦俱查出、给功臣家为奴。方孝标、归顺吴逆、身受伪官、迨其投诚、又蒙恩免罪、仍不改悖逆之心、书大逆之言。今该抚将方孝标同族人、不论服之已尽未尽、逐一严查、有职衔者、尽皆革退。除已嫁女外、子女一并即解到部、发与乌喇、宁古塔、白都纳等处安插。汪灏、方苞、为戴名世悖逆书作序。俱应立斩。方正、玉、尤云鹗、闻拏自首。应将伊等妻子、一并发宁古塔安插。编修刘岩虽不曾作序然不将书出首。亦应革职、佥妻流三千里。上曰、此事著问九卿具奏。案内方姓人、俱系恶乱之辈。方光琛、投顺吴三桂、曾为伪相。方孝标亦曾为吴三桂大吏。伊等族人、不可留本处也。　　

○谕大学士等、原任大学士张玉书、久任机务、小心恪慎、懋著勤劳。朕追念难忘。伊惟一子张逸少、见任编修。著从优升为翰林院侍读学士、以示朕笃眷旧臣至意。　　

○授辅国公蒲昌女为乡君。婿英贵、为辅国公婿。秩四品。　　

○丁未。上自畅春园回宫。　　

○戊申。以司经局洗马李凤翥、提督顺天学政。　　

○升广西左江道李世仁。为贵州按察使司按察使。　　

○辛亥祈榖于上帝。上亲诣行礼。　　

○上幸畅春园。诣皇太后宫、问安。　　

○壬子。谕大学士等曰、今天下承平日久、人多重文轻武。殊不知天下虽太平、武备断不可废。朕补授武官、必简用曾经效力、及弓马＜女间＞熟者。以此人皆互相激劝、学习弓马、黾勉效力。如满洲身历行间、随围行猎、素习勤苦、故能服劳。若汉人则不能矣。虽由风土不同亦由平日好自安逸之所致也。　　

