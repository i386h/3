<!-- { "loadSidebar": true } -->
○吏部议覆湖广监利等县江堤冲决应照黄河例将总督以下、各降三级留任上谕大学士等曰、江堤与河堤不同黄河之流无定时有移徙故特设河员、看守堤岸江水从不移徙偶有泛滥亦非人力所能保护该部引黄河例、将地方官议处误矣本发还。再议。寻议覆、总督以下、应分别罚俸、从之　　

○庚申谕阿坝垓辅国公德木楚克等、从前四十九旗、田禾不收、以致大饥。朕施恩给以米粮、又赏牲畜。嗣因大雪、牲畜殆尽。朕复施恩如前。尔等三年内。已渐致富。又七旗喀尔喀、为噶尔丹所败牲畜帐房全无、单身来归者、朕恩赐米粮牲畜等物、不令死伤一人拯救以后、富逾旧日。今尔等十余、扎萨克蒙古、纵多不过万数、令尔等富足甚易但尔等目今穷困、救济宜速、而运米势需时日故先教以捕鱼资食、以待米至给散。至其后施恩养赡处、朕现在筹画。二三年内、何使致富也。尔等遍谕众蒙古知之。　　

○辛酉。上诣皇太后宫、问安。　　

○癸亥。谕大学士等、自古帝王敬天勤政、凡遇垂象、必实修人事、以答天戒。今□山戊示□四月朔日蚀、望又月蚀、凡关系国计民生、或有应行之处、尔等会同九卿、详议以闻寻议覆、现在政事、实无可更改之处上谕曰、朕有所见数事特谕尔等天下承平久矣自昔太平日久必生事端今内而各部院大臣、外而各省督抚提镇渐耽逸豫、于事稍涉疎忽夫治益求治安益求安、制治于未乱保邦于未危、朕之素志也尔等宜皆体朕慎终如始之意。共勷久安长治之业。至于一切颂扬之文、俱属无益朕见近来颂圣之语殊多悉应停止。凡事皆宜务实、何必崇尚虚文。即如尔等师生之间、一发议论、即互相推赞书札来往、亦大都奖誉过情此甚无谓也又如注书一事、所系匪轻。必深识古人之意得其精要、乃可注解若学力未到、妄自注辑、则意议反晦矣朱子所著诸书、其义甚明迄今五百余年、人无訾议朕每见近今人所注书细探其上□日、大约皆私意为人。如张伯行所作有一部书全为汤斌一人其他书、亦有为明时数人者、皆伊同乡人也至于近思录、乃朱子之书、义甚明晰、何必更注且朱子亦言其中尚有数处未妥。可见著书、诚非易事。朕所谕数者俱于世道人心大有关系。尔等宜皆识之　　

○户部议覆、署奉天将军前锋统领伯唐保住疏言、盛京近海锦州等处米、运至直隶山东发粜、请将直隶山东船只、拨往运送。应如所请。上谕大学士等曰、唐保住所奏、及部议俱非将此米留本处限定数目、往来客商有愿买者粜之即可完矣何用拨船往运耶　　

○升陕西洮岷副将张弘印为贵州大定总兵官　　

○浙江温州总兵官胡泮以病乞休允之　　

○甲子调正红旗蒙古副都统宗室勒特浑为镶蓝旗满洲副都统升镶蓝旗步军副尉宗室巴赛、为正红旗蒙古副都统以广东碣石总兵官陆臣扬为镶红旗汉军副都统　　

○乙丑谕领侍卫内大臣等曰。朕常讲论天文地理及算法声律之学尔等闻之辄奏曰皇上由天授、非人力可及、如此称誉朕躬转掩却。朕之虚心勤学处矣。尔等试思虽古圣人岂有生来即无所不能者凡事俱由学习而成务学必以敬慎为本朕之学业皆从敬慎中得来何得谓天授非人力也　　

○赐内廷行走举人梅珏成一体殿试。　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百六十二



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百六十三　　

康熙五十四年乙未夏。四月丙寅朔。日食　　

○享太庙遣领侍卫内大臣公阿灵阿行礼上诣皇太后宫、问安　　

○丁卯。策试天下贡士李锦等、于太和殿前。制曰、朕诞膺图历仰承天眷、寰宇乂安五十余年。惟是夙夜祗惧、宵旰不遑冀庶绩咸熙、进斯民于仁寿之域而犹念大业戒于鲜终、日与内外诸臣、动色咨儆。欲其以惕厉者居心、廉平者尽职、庶多士无奇衺之学、而疆宇有磐石之安、故敕几图治、未尝一日释诸怀也。夫自古帝王、必谨小慎微、克终厥德、乃能底于久安长治之庥。书曰、儆戒无虞。又曰无怠无荒。是以永保天命、懋登上理。今者承平日久、朝野内外、保无有习于恬嬉、以疎略而渐几丛脞者乎。夫兢业所以保泰、晏安或致隳功其相与维持警戒、益求致治保邦之道、宜若何以副朕意欤。记曰、大臣法小臣廉周官六计弊吏、皆冠以廉则廉固居官所首重矣然廉非缘饰之具、综核或近于烦苛胶滞亦邻于偏执非所以表率庶司、锡福兆民也。兹欲大小臣工、奉公洁己无矫情干誉之弊、养和平惇大之风、其道何由儒者。著书立说、荟萃群言、务期阐明大道、折衷于至当古来圣贤经传、纯粹以精、先儒论著、疏通易晓、即不立注解、其义自明而或逞其臆见、人自为书、家自为说、或假以立名、或用以阿世、使圣贤精意、反因之而滋晦。其何以芟刈繁杂、倡明正学欤。至揆文奋武、国家并重。故有百年不用之兵、无一日可弛之备古者搜苗狝狩、皆以讲武而克诘戎兵、即在庶狱庶慎之后。今虽六字荡平、戈甲永息而训练之方、可遂忽焉不讲欤。夫纪律不明、则无以申赏罚休养不至、则无以协众心。其必绥辑有方、恩威并著、然后将士多干城之寄、中外享敉宁之福欤。夫上下交儆、斯百尔砥洁清之操、獳生识道义之宗、文教覃敷、国威永振、凡皆治益求治、安益图安、所以保泰持盈者。无以踰此。多士留心经济久矣、其详著于篇朕将亲览焉　　

○戊辰。上诣皇太后宫、问安。　　

○内阁学士达礼虎、以年老乞休允之　　

○己巳上自畅春园回宫。　　

○庚午。上御太和殿传胪。赐殿试贡士徐陶璋等一百九十人、进士及第出身有差。　　

○谕吏部、凡月选官员与民最亲有关地方故令九卿验看。今并未将劣员举出嗣后月选官员内、有出身不明、或系人家仆、或捐还原职官员内从前居官有劣迹者九卿各据所见、即行指出、与其到任参劾、不若初选时黜退、地方亦不受害。如此、则吏治咸修、民生大有裨益。将此传谕九卿　　

○旌表河南烈女郑维德义女喜孜、拒奸殒命。湖广烈妇任邦畿妻何氏、拒奸自尽各给银建坊如例　　

○是日、上幸畅春园　　

○辛未理藩院题、先经青海右翼贝勒戴青和硕齐察汉丹津等、奏称里塘地方、新出胡必尔汗、实系达赖喇嘛转世、恳求册封。其从前班禅胡土克图及拉藏汗、题请安置禅榻之胡必尔汗是假等语。蒙皇上睿鉴、以伊等俱顾实汗子孙、欲使共相和睦、若将此胡必尔汗留住青海、恐其弟兄内或起争端、特遣侍卫阿齐图等、前往谕令将里塘之胡必尔汗、送京亲看。又遣主事众佛保、往班禅处、问此胡必尔汗之真假。续经戴青和硕齐等、奏请俟来秋送至京师。奉上□日、著将里塘胡必尔汗、暂于西宁口内寺庙居住。今侍卫阿齐图疏言、主事众佛保自班禅处回、据班禅称里塘胡必尔汗是假、而戴青和硕齐等、坚求亲往班禅处、问其真假。应令阿齐图等传集青海两翼诸贝勒、台吉等、于会盟处宣示皇上仁爱之意、及班禅送来印文、令将胡必尔汗、送至红山寺居住。从之。　　

○壬申。上诣皇太后宫、问安。　　

○谕理藩院、阿霸垓王毕頴、阿霸哈纳贝勒索诺穆喇布坦、二旗分缺食贫穷之人、务须丰裕养赡、著议奏寻理藩院议覆、应将二旗穷丁、自十□山戊示□以上、每口给乳牛一头、母羊三只其无牲畜台吉、每口给乳牛一头、母羊五只派部院大臣一员、及臣院司官一员、前往散给。得上□日、著工部侍郎常泰去余议　　

○甲戌。内阁学士鄂齐珥、以病乞休允之　　

○乙亥。先是、太常寺题、请将新定乐律。载入典训得上

□日、此乐本明朝、所作审定原好。但因年久、乐律舛错、声音略有不同、朕为正之、并非出于创造。今此告成之事、不可全归于朕。大学士同九卿等会议具奏。至是、礼部等衙门题覆、乐器相沿□山戊示□久、制度渐差、音律多舛。皇上深究元音、厘定损益、制度协中、音韵合宜恭请。钦定乐章、拟定乐名、并将起造告成年月制度、一并注明、载入典训、昭垂万世。报闻。　　

○丙子。调福建漳州总兵官许凤、为浙江温州总兵官。广东高雷廉总兵官赵文璧、为福建漳州总兵官升总河督标副将陈昴、为广东碣石总兵官　　

○丁丑。予故贵州威宁总兵官韩忠、祭葬如例。　　

○戊寅。上诣皇太后宫、问安　　

○升内阁侍读学士星峨泰翰林院侍讲学士长寿、俱为内阁学士兼礼部侍郎　　

○己卯甘肃提督师懿德疏报、四月初二日、哈密扎萨克达尔汉白克额敏咨言厄鲁特策妄阿喇布坦、遣兵至其北境、侵掠五寨初三日又咨言、贼兵于三月二十五日、抵哈密城下。臣檄肃州总兵官路振声领兵先赴哈密臣俟出厂马。调到即亲身往救。得上□日、策妄阿喇布坦、遣兵侵掠哈密、肃州总兵官、已领兵往救、应再发西安满洲兵三千、总督标下营兵二千、甘肃提督标下兵、亦酌量派出、星急前去救应再行文青海左翼、及喀尔喀扎萨克等、各令防备。著议政大臣、会同理藩院大臣、速议具奏。议政大臣等、随遵上□日议覆、西安满洲兵、令将军席柱、与副都统一员带领。总督标下兵、令副将一员带领。甘肃提督、亦令带领标下兵。俱于文到三日内启行。兵马钱粮、令西安巡抚永泰、沿途料理。此三处兵、应派大臣一员、前往调遣。选厄鲁特、巴尔虎、大臣侍卫官员等、带至军前以备侦探贼踪之用。西宁、嘉峪关两路各设驿站派笔帖式坐台。西宁青海等处事务、令侍卫阿齐图等、暂驻西宁料理。青海左翼与哈密相近贝子阿拉布朱儿、与噶斯路相近、西宁及四川松潘俱与青海相近、皆应行文、各令整备现今甘肃兵丁、俱调出口应调凉州兵一半、至甘肃要路防守再策妄阿喇布坦现侵哈密未必不至喀尔喀地方。应派大臣一员前往传谕喀尔喀、并厄鲁特王策零旺布、公多尔济色卜腾、茅海、辉特公罗卜藏等、各令预备。得上□日、依议。今总兵官路振声、现率标兵前往路振声、系谙练行间之人、朕所稔知如策妄阿喇布坦兵少、此兵足以制之彼若拥众而来、我兵似觉不足。必须详加筹画、相机而行著速行文提督至尔等所议三处兵派一大臣、总统调度此兵乃西安将军所管之兵、将军亲往、不便又令大臣管辖应派一能办事大臣与将军公同商酌而行。著吏部尚书富宁安、驰驿前往派新满洲侍卫十员、前往效力。现派法脑著随富宁安前去祁里德、原系大臣著授为散秩大臣、驰驿前往推河亦派新

满洲侍卫前往著将呢牙韩楚、娄徵额、派出随去厄鲁特巴尔虎、侍卫官员、亦令挑选带往。　　

○庚辰。上诣皇太后宫、问安。　　
