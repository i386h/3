<!-- { "loadSidebar": true } -->
○调太常寺卿龚佳育、为光禄寺卿。升光禄寺卿薛柱斗、为太常寺卿　　

○乙丑。□山戊示□暮。祫祭太庙。上亲诣行礼　　

○遣官祭永陵、福陵、昭陵、孝陵、仁孝皇后、孝昭皇后陵　　

○遣官祭太□山戊示□之神　　

○丙寅。上诣太皇太后宫、问安　　

○赐朝正外藩科尔沁、苏尼特、蒿齐忒、扎鲁特、乌朱穆秦、翁牛特、土默特、郭尔罗斯、四子部落、鄂尔多斯、敖汉、喀尔喀、阿霸垓、阿霸哈纳、扎赖特、巴林、吴喇忒、喀喇沁、克西克腾、阿禄科尔沁、杜尔伯特、归化城、厄鲁特、王、贝勒、贝子、公、台吉等、及内大臣、大学士、上三旗都统、副都统、尚书、侍郎、学士、侍卫等宴　　

○旌表八旗节妇、满洲伊白里妻关氏等四十四人、蒙古拜西里妻莽氏等六人、汉军于宇政妻韩氏等三人、烈妇、满洲胡什他妻佟氏等三人、各给银建坊如例　　

○是□山戊示□、人丁户口、一千九百五十二万一千三百六十一。田、地、山、荡、畦地、五百六十一万五千八百三十七顷六十八亩有奇。徵银、二千六百三十九万八百四十三两有奇。米、豆、麦、六百三十五万二千一百七十二石有奇。草、二百二十九万一千五十四束。茶、十五万九千二百一十五引。行盐、四百三十五万一千二百三十三引。徵课银、二百七十五万九千八百六十七两有奇。铸钱、二万九千四百八十五万一千四百八十有奇。　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百十三


v大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百十四　　

监修总裁官光禄大夫太保兼太子太傅保和殿大学士兼户部尚书二等伯加四级臣马齐光禄大夫经筵日讲官起居注少保兼太子太保保和殿大

学士仍兼管吏部户部尚书翰林院掌院事加二级又加一级臣张廷玉光禄大夫经筵讲官太子太傅文华殿大学士仍兼理户部尚书事务加五级又加二级臣蒋廷锡总裁官光禄大夫文华殿大学士兼吏部尚书臣朱轼等奉敕修

　　

康熙二十三年。甲子。春。正月。丁卯朔。上诣堂子行礼还宫。拜神毕。率诸王、贝勒、贝子、公、内大臣、大学士、侍卫等、诣太皇太后皇太后宫、行礼。御太和门王以下、文武各官、外藩王、及使臣等、上表朝贺。照例筵宴　　

○朝鲜国王李焞、遣陪臣赵师锡等、表贺冬至、元旦、万寿节及进岁贡礼物。宴赉如例　　

○辛未。上诣太皇太后皇太后宫、问安　　

○癸酉。世祖章皇帝忌辰。遣官祭孝陵　　

○上诣太皇太后皇太后宫、问安　　

○甲戌。孟春。享太庙。遣领侍卫内大臣公舅舅佟国维行礼　　

○遣官祭太□山戊示□之神　　

○庚辰。以上元节、赐外藩科尔沁、苏尼特、蒿齐忒、扎鲁特、乌朱穆秦、翁牛特、土默特、郭尔罗斯、四子部落、鄂尔多斯、敖汉、喀尔喀、阿霸垓、阿霸哈纳、扎赖特、巴林、吴喇忒、喀喇沁、克西克腾、阿禄科尔沁、杜尔伯特、王、贝勒、贝子、公、额驸、台吉、及内大臣、大学士、上三旗都统、副都统、尚书、侍郎、学士、侍卫等宴　　

○辛巳。上诣太皇太后皇太后宫、问安　　

○上元节。赐外藩王、贝勒、贝子、公、额驸、台吉、及内大臣、大学士、上三旗都统、副都统、尚书、侍郎、学士、侍卫等宴　　

○上幸南苑行围　　

○癸未。上回宫。诣太皇太后皇太后宫、问安　　

○乙酉。黑龙江将军萨布素等疏言、牛满罗刹抵恒滚、同来自北海之罗刹、与飞牙喀战、退居河洲。若不速计剿抚、则赫哲、飞牙喀、奇勒尔人民、必被残害。且恐罗刹复增发前来。宜乘四月冰解时、即遣夸兰大二员、率官兵三百人、并发红衣炮四具、令附近恒滚口飞牙喀、噶克当阿等向导、抵罗刹所据地、先行招抚。不即归降、则进兵剿灭。如罗刹闻风先遁、所发之兵、即乘机安辑。赫哲等处人民、未经来附者、亦招抚之。报闻　　

○升浙江温州总兵官陈世凯、为浙江提督　　

○丙戌。狭西按察使布喀陛辞。上谕曰、按察使职司一省刑名、必事到随结、不使迟误、方有益于事。凡弊之生、及百姓苦于牵累、皆由迟延不速结之故。尔当洁己勤政、将迟延牵累积弊、详行纠察、勿致烦苦良民。庶可表率属员　　

○谕刑部、禅塔海自为刑部侍郎以来、益无效力处。每缘事降级、戴罪留任、仍不悛改尽职。凡事遣大臣往审者、求其得实。沈上达事发觉后、朕知巡抚金俊、行事污滥、故遣禅塔海前往严审。乃不将金俊污滥、及致死沉上达灭口之处审出、妄奏缢死是实。朕面质其妄。禅塔海坚称缢死是实、如有别情、愿甘受死。即此观之、虽下等司属、亦不如矣。此人不行惩治、则污滥者不知畏惧。著将禅塔海拘禁。与此事一并严议具奏　　

○封和硕安亲王岳乐子袁端、为多罗勤郡王。多罗贝勒鲁克度子鲁宾、为固山贝子。镇国公苏努子苏尔锦、为辅国公。授辅国公法塞子鄂密、辅国将军吴锡子齐克吞、辅国将军德伦子额尔赫图、俱为三等奉国将军　　

○升吏部左侍郎杜臻、为工部尚书。江宁巡抚余国柱、为都察院左都御史　　

○以翰林院掌院学士孙在丰、充日讲起居注官　　

○升狭西西宁河州副将冯德昌、为江南京口右路总兵官　　

○丁亥。福建提督海将军侯施琅、疏请设台湾镇守官弁。上问大学士等曰、尔等之意若何。李霨等奏曰、据提督施琅奏云、台湾有地数千里、人民十万、弃之必为外国所踞。奸宄之徒、窜匿其中、亦未可料。臣以为守之便。上曰、台湾弃取、所关甚大。镇守之官、三年一易、亦非至当之策。若徙其人民、又恐失所。弃而不守、尤为不可。尔等可会同议政王大臣九卿詹事科道、再行确议具奏。寻议政王大臣等议覆、行令福建督抚提镇详议。从之　　

○予故原任礼部左侍郎兼翰林院学士杨正中、祭葬如例　　

○调直隶天津总兵官陈奇、为江南京口左路总兵官　　

○广西道御史钱珏疏言、请申刑具画一之令。刑部议覆、有司滥用酷刑、已经通禁、毋庸再议。得上□日、刑罚关系人命。凡审谳用刑、理应恪遵定制、精详慎重、不得恣行酷虐。致滋冤滥。这本内事情、虽经条奏申饬、恐不肖官员、日久玩忽、仍于法外妄用重刑、有负钦恤之意。尔部仍通行内外问刑各衙门、严加申饬。如有故违、即行指参、从重治罪　　

○赐朝正外藩王、贝勒、贝子、公、台吉等、银币鞍马有差　　

○戊子。上诣太皇太后皇太后宫、问安　　

○辛卯。祈谷于上帝。上亲诣行礼　　

○壬辰。礼部题、嗣后筵宴、请拨兵部司官、及每旗护军参领、护军校监察。得上□日、筵宴关系大体。百僚齐集、宜各加敬谨、始无失仪之愆。朕见元旦朝会、旗下官员、杂坐无纪。大礼所在、岂容慢忽。礼部可会同兵部、及八旗都统、严加申饬　　

○升山西雁平道张道祥、为湖北按察使司按察使　　

○谕大学士等、各部院司官内、才具庸劣者、曾经有不时纠参之上□日。然参处者甚少。虽有一二纠参、皆系末员。其实系庸劣无能者、多徇情面、不行参处。其狂妄好胜、专恣行事者、较之庸劣无能、为害更甚。各部院中、有朕所明知而徇情不参者、亦有之。可严谕部院衙门、各该所属司官内、有庸劣无能、狂妄好胜、专恣行事之员、即行指名题参　　

○癸巳。命翰林院掌院学士孙在丰、教习庶吉士　　

○升正红旗满洲副都统护巴、为护军统领　　

○乙未。上诣太皇太后皇太后宫、问安　　

○谕大学士等曰、朕思京口有两总兵、似应裁去一员。李霨奏曰、京口之兵、原因防御海寇而设。今海疆大定、裁去总兵一员极当。上曰、总兵官虽裁、但京口之兵、向称精练、不可遽行撤散、当以渐去之。再提督总兵标下兵丁、数本不足、而顶名冒饷者甚多、若裁总兵、宜专遣司官一员、将实数察明减汰。所余之兵、设立营伍可也。其总兵官应裁之处、著议政王大臣九卿詹事科道、会议具奏　　

○调礼部左侍郎陈廷敬、为吏部左侍郎管右侍郎事　　

○丙申。谕大学士等曰、副都御史塞克德、自简任以来、并未见陈奏一事。才具庸劣、且非淳良之人。可令解任。朕观部院官员、懒惰者甚多。一遇苦差、或有称病规避者。嗣后部院官员、或病、或有事故、俱著注册、以凭分别。勤惰。今观尚书萨穆哈、黾勉供职、部务渐觉整理。且各处工程钱粮、俱得节省。著察所降之级复还。又谕曰、督抚乃封疆大臣。通省民命所关。世祖皇帝时所用者、尚属循良。逮至辅臣时、自用张长庚、白如梅、张自德、贾汉复、屈尽美、韩世琦等、匪人以来、扰害地方、以致百姓困苦已极。今之督抚、较前虽觉稍愈、而相沿成习、尚未尽改。见在浙江湖广总督江宁巡抚员缺、最为紧要。必择贤能补授、方于地方有济。如不得其人、则百姓受害、不可胜言矣。此三缺、尔等加意详审、务得相宜之人补授为当。寻大学士等、遵上□日公同举出浙江巡抚王国安、湖广巡抚王新命、安徽巡抚徐国相等。得上□日、王国安、升补浙江总督。徐国相、升补湖广总督。王新命、调补江宁巡抚　　

○以内阁学士胡简敬、充经筵讲官　　

二月。丁酉朔。遣大学士李霨、祭先师孔子　　

○刑部尚书魏象枢、以病乞休。慰留之　　

○戊戌。祭大社大稷。上亲诣行礼　　

○己亥。谕翰林院掌院学士牛纽、孙在丰、翰林院、乃储养人材之地。教习庶常当以品行文章为事。一切交际礼文、皆宜杜绝。近闻有馈送重礼者。庶常等俱甚寒苦。自翰墨外、不应别有所取。前拉萨礼在时、待伊等甚善。所以至今有感念者。至库勒纳以来、交际之风寖盛。尔等宜加洗剔、无负朕简任之意　　

○庚子。春分。朝日于东郊。上亲诣行礼　　

○上诣太皇太后皇太后宫、问安　　

