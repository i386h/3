<!-- { "loadSidebar": true } -->
○大学士等奏曰、开浚下河、问之九卿、及在朝淮扬人等、九卿云、淮扬人俱言开浚下河有益。然此事关系甚重应令漕运总督桑额、会同总督巡抚、确议具奏。上顾于成龙曰、尔意若何。于成龙奏曰、姚二沼、船厂、芦坝等河、若行挑浚、于民有益。上曰、朕幸五台山回、欲观浑河清河、因由霸州而来、朕意浑河清河、俱汇流霸州城南、原欲沿河修筑堤岸、不意至霸州询地方百姓、据云浑河原经固安县、后因迁徙、汇合清河、流至霸州、二河水势浩大、以致泛滥为灾。朕遂更初见、一从民言、于固安县开河、事乃有成。朕并不固执己意、尔等为总督巡抚者、能如朕之不固执乎。然此河道甚短、易于修治。南省地形洼下、水势浩瀚、难于修筑、不比此河。今若挑浚姚二沼等河、尔果能保与民有益否。于成龙奏曰、水性年年变异、无有一定、臣何敢永保其无虞。上曰、河工紧要、必熟谙地形水性之人、能确知其利害、方于民有益。于成龙奏曰、桑额为人遇事尚能斟酌、今九卿议、令桑额与总督巡抚、会同确勘定议具奏。上曰、著依九卿议。　　

○升直隶守道于准、为浙江按察使司按察使　　

○吏部议覆、福建道御史刘珩疏言、秦晋两省道府州县、暨各省布政使、按察使缺出、九卿詹事科道、保举贤能官员、请即于会议班次、各书保举之员实事数端确有凭据者不得以空言举荐。其保举升用人员如日后贪婪事发、将原保举之官照督抚徇情荐举例议处应如所请。从之　　

○调正白旗蒙古副都统宗室杨福为奉天左翼副都统。　　

○以广东提督卢崇耀、为广州将军。升陕西宁夏总兵官殷化行为广东提督调江西南赣总兵官叶日芳、为陕西宁夏总兵官浙江黄岩总兵官赵弘灿、为江西南赣总兵官。　　

○庚子。以固山贝子苏尔发、为镶黄旗满洲都统。　　

○议政王大臣等议奏、噶尔丹者、乃逆天负恩之贼也。俟侍读学士喇锡取其骸骨到京后、应照吴三桂粉骨扬灰例、捣为细末、抛散通衢。塞卜腾巴儿珠尔、乃逆贼噶尔丹子、不当存留、应立斩枭示。差理藩院司官一员、乘驿将首级往示四十九旗喀尔喀各扎萨克。至塞卜腾巴儿珠尔乳母之夫徽特和硕齐、亦应处斩。程贝臧布、前因有要言质讯、奉上□日暂且停决。兹事已毕、亦应处斩。得上□日、徽特和硕齐、当免。程贝臧布、当诛。此事俟朕回銮可也喇锡到日、著单身驰驿、趋赴行在。　　

○直隶巡抚于成龙疏言赞皇县地处重山、界联三省、久为山贼藏奸之薮皇上矜悯伊等无知、不即诛戮、命候补参议道李毓桂等、推诚招抚、容其自新。今据贼首李斗等、闻命归诚、于本月十七日赴臣衙门就抚、下部知之。　　

○辛丑。上奉皇太后诣盛京谒陵。命皇长子多罗直郡王允禔、皇三子多罗诚郡王允祉、皇五子多罗贝勒允祺、皇七子多罗贝勒允祜、皇九子允禟皇十子允＜礻我＞、皇十三子允祥随驾。是日启行。驻跸三家店。　　

○以故一等精奇尼哈番许世文子许重琦、袭职。　　

○升右通政励杜讷、为太仆寺卿　　

○添设直隶保定河间二府属管河同知各一员、州判一员、县丞三员、主簿四员、从原任河道总督王新命请也　　

○兵部等衙门议覆、山西巡抚倭伦疏言永宁州等州县、吕梁、交山、骨脊沟诸处、匪类易于潜踞。查交城县山内、原有靖安堡、距骨脊沟八十余里。应将此处、改为靖安营。调平阳城守营守备一员、千总一员、把总一员、于平阳营抽兵二百二十一名、太原营内抽兵五十名、防守。平阳城守营、仍留把总一员、兵一百五十名、分防岳阳、浮山二汛归并平阳营参将管辖。应如所请。从之　　

○刑部等衙门议奏、山西巡抚倭伦疏报、宁乡等州县山贼安守荣、刘虎等聚贼五百余名、劫掠村庄官兵进巢□刀虽自行投首、但聚众行劫、杀伤兵民安守荣、刘虎等十四人、应立斩枭示其余贼犯贺之荣等一百九十四名、亦应照律立斩其未获各犯李雾等二百十二名、应严行缉获另结、得上□日、安守荣、刘虎等、于该抚等兵到、即率众迎降、俱从宽免死、发往奉天安插。贺之荣等一百九十四名、俱从宽免死。李雾等二百十二名俱免缉　　

八月。壬寅朔。上驻跸密云县。　　

○先是、上遣内阁侍读学士喇锡等、赍敕往谕策妄阿喇布坦曰、尔与尔叔噶尔丹分离以来、诚心恭顺、聘贡不绝、朕亦不时加恩遣问。噶尔丹逆天、违背朕上□日、今永灭矣。其属下大寨桑诸喇嘛、俱已来降。止丹济拉、吴尔占扎卜数人、茫无所归、流行而已。近者副都统阿南达报称丹济拉、携其子多尔济塞卜腾、拉思伦等来降。噶尔丹之尸、噶尔丹之女钟齐海、程贝臧布之妻、及其穉子诺颜格隆、俱被尔所遣堪都等截留。伊拉古克三胡土克图、往投尔所。吴尔占扎卜、色棱阿巴等、尔已擒之。阿喇尔拜自缢死。车陵布木、往投丹津鄂木布。此项人等皆党恶之人、不可一日容者也。若在尔地、亦不利于尔故特遣敕谕尔。朕上□日一到、尔立刻一并查拏、及噶尔丹之尸、与其女钟齐海、同朕使臣、差人护解。如此、则尔始终恭顺之心确著、亦得长沐朕之恩宠于无穷矣倘若隐匿不行擒解、不但尔历年之恭顺皆虚、即尔贸易之人、亦永不许通行矣。以上情事亦已明谕。恐尔使人不能全记告尔、特遣内阁侍读学士喇锡、理藩院司务英古、赍敕往谕。以伴敕例。赐彩缎十端。至是、策妄阿喇布坦、以云端格隆充使、同喇锡等、来献噶尔丹骸骨。喇锡等奏闻。上命喇锡等带噶尔丹骸骨、置京城外、悬挂示众　　

○理藩院奏策妄阿喇布坦疏言、噶尔亶多尔济逃来、往回子所居库察城、被挥特人等所杀、其下人俱四散。噶尔亶多尔济之母率寨桑数人、向西而去矣。噶尔丹之尸、钟齐海、吴尔占扎卜等之事、前已曾奏请。今奉圣上□日、特遣使臣来、是以将噶尔丹骸骨遣发。至钟齐海、及吴尔占扎卜等寨桑、请以畀我。厄鲁特降人在中国者、仍请鉴恤。上命议政王大臣等议奏。寻议、厄鲁特降人、俱系噶尔丹属下。噶尔丹逆天违上□日、毒害生灵、皇上亲统六师、三临绝塞、讨而灭之、俘其属众、招之使来者有之、陆续来降者亦有之、并非策妄阿喇布坦之人、其奏请仍加眷恤之处、无庸议。噶尔亶多尔济、往回子所居库察城而被杀、亦无庸议。至策妄阿喇布坦虽献噶尔丹骸骨来而钟齐海者乃噶尔丹之女。吴尔占扎卜等相助噶尔丹作恶。此辈不便容留策妄阿喇布坦处。应令将噶尔丹之女钟齐海吴尔占扎卜色棱阿巴、车棱布木、诺颜格隆等人、仍遵前上□日擒拏差人起解。从之　　

○癸卯上驻跸遥亭　　

○甲辰上驻跸三岔口。　　

○乙巳。上驻跸喇嘛洞。　　

○丙午上驻跸喇门噶山。　　

○湖广茅岗安抚使覃洪潮、以病乞休以其侄覃声极袭替　　

○丁未。遣大学士吴琠、祭先师孔子　　

○上驻跸博洛和屯。　　

○喀喇沁多罗杜楞郡王扎什等、来朝　　

○戊申。祭大社、大稷。遣吏部尚书库勒纳行礼。　　

○上驻跸唐三营　　

○谕兵部、嗣后巡捕营官员降级调用者、仍著以巡捕营员缺用。著为令　　

○己酉。上驻跸汗特木尔达巴汉昂阿地方。　　

○庚戌太宗文皇帝忌辰。遣官祭昭陵。上驻跸克勒地方　　

○辛亥。上驻跸西尔哈毕喇地方　　

○予故福建漳州总兵官张仕选祭葬如例　　

○壬子太祖高皇帝忌辰。遣官祭福陵　　

○上驻跸孟克唐图交界地方　　

○癸丑。上驻跸喀喇沁和硕端静公主之第。　　

○和硕端静公主、和硕额驸噶尔臧、进宴。　　

○以故三等阿思哈尼哈番朱兰泰叔萨克查、袭职　　

○以兵部郎中胡世藻、为河南按察使司佥事、提调学政　　

○兵部议覆、云南贵州总督王继文疏言、鲁魁山贼首擦捏虽灭、余党犹存、新?一营、孤悬贼窟、请设汛增兵、巡防要害。查江内慢干坝、乃新平县治适中之地、应拨千总一员驻防。江外旧哈、跨果、大口、三家坡等处、请增设四汛、增兵三百五十名。临元镇、原设杨武坝一汛、就近归入新?营。添设参将一员。原设守备、改作中军守备。又野贼非往新元、即奔楚景、楚姚一镇、最为紧要。查援巢□刀两协、乃策应之师。各拨千总一员、各带兵二百名、一驻南安州界牌、一驻景东府福都、责令防守。均应如所请。从之。　　

○甲寅。喀喇沁多罗杜楞郡王扎什等、进宴。　　

○赐和硕端静公主、和硕额驸噶尔臧、白金彩缎。　　

○喀尔喀泽卜尊丹巴胡土克图等、来朝。　　

○乙卯。上驻跸白尔车尔地方。　　

○丙辰。上驻跸罗汉毕喇地方。　　

○敖汉多罗郡王扎木苏等来朝　　

○丁巳。上驻跸和赖萨尔巴尔昂阿地方。　　

○以故奉国将军索飞子恩特赫默、为奉恩将军。　　

○戊午。上驻跸忽阑喀喇谆拖惠地方。　　

○免福建同安县、本年分水灾额赋有差。　　

○己未。上驻跸杭爱鄂洛木地方。　　

○吏部议覆、湖广总督李辉祖疏言、湖南田粮不均、奉上□日均丈改正。偏沅巡抚杨凤起、因此案系彼藩司任内、承丈造册、出过印结、专怙己私、罔恤民隐、欲取齐各属并无不均印结、混结斯案、殊属溺职。应将巡抚杨凤起、照例革职。从之。　　

○予故广州将军拜音达礼、祭葬如例。　　

○升直隶真定副将王起龙、为福建海坛总兵官。　　

○庚申。上驻跸哈喇拖海地方。　　

○敖汉多罗郡王扎木苏等、进宴。　　

○辛酉。秋分。夕月于西郊。遣工部尚书萨穆哈行礼　　

○上驻跸乌阑冈安地方。　　

○科尔沁和硕达尔汉亲王额驸班第等、来朝。　　

○壬戌。上驻跸朱尔哈代乌达地方。　　

○敖汉和硕额驸齐伦巴图尔等进宴。　　

○癸亥。上驻跸嘉门苏赛包地方　　

○甲子。谕领侍卫内大臣索额图等皇太后父母所葬之地、在发库山、相去二百里、应于道路附近处、择洁净之地、皇太后遥为祭奠　　

○乙丑。上驻跸堆惠巴伦和洛　　

○以一等侍卫觉罗通吉、为正白旗蒙古副都统。　　

○丙寅。上驻跸西喇穆伦毕喇地方。　　

○丁卯。上驻跸准巴苏海地方。　　

○戊辰。上驻跸巴伦席喇鄂累地方。　　

○免江南寿州凤阳等十二州县、本年分水灾额赋有差　　

○己巳。科尔沁和硕端敏公主、和硕达尔汉亲王额驸班第等、进宴。　　

○赐和硕端敏公主、和硕达尔汉亲王额驸班第、白金彩缎。　　

○庚午。上驻跸阿布达尔台地方。　　

○旌表奉天烈妇大图妻法氏、拒奸被戮、给银建坊如例。　　

