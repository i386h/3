<!-- { "loadSidebar": true } -->
○河道总督张鹏翮疏言桃源县谈家庄堤工、黄河溜顶冲、最为险要。每遇伏秋水发、汕刷可虞。应建筑月堤、以为重门保障。又本工大溜下移坝尾、河崖坍塌、渐近堤根。势必下埽防护。应将坝尾堤工、加帮宽厚、以作埽台。下部议行。　　

○戊午。上诣皇太后宫、问安。　　

○转兵部右侍郎胡会恩为左侍郎升大理寺少卿屠粹忠为兵部右侍郎。　　

○庚申。调镶黄旗蒙古副都统桑阿礼、为本旗满洲副都统。镶白旗蒙古副都统孟俄洛正蓝旗蒙古副都统柯岱、俱为镶白旗满洲副都统正蓝旗蒙古副都统、席柱为正白旗满洲副都统正蓝旗汉军副都统余浑、为镶黄旗蒙古副都统升护军参领班滴为镶白旗蒙古副都统护军参领罩山星禅、俱为正蓝旗蒙古副都统。　　

○壬戌刑部议奏、殴死陈大胜之陈潮应照例留养上曰有罪之人存留养亲必其亲原无罪犯情有可矜方为奏请陈蒂生与其子陈潮、同殴陈大胜至死亦属有罪陈潮照留养例殊未允协其另议以闻。寻议、伊父陈蒂生、原系起衅获罪之人。伊子不应留养应将陈蒂生照余人例、杖一百年老收赎陈潮仍按律拟绞监候从之　　

○升贵州按察使李基和为湖北布政使司布政使。　　

○乙丑。上诣皇太后宫、问安　　

○旌表直隶烈妇贾乐性妻张氏、拒奸自尽、给银建坊如例　　

○丙寅。刑部题、湖南宁远县强贼关翰芳等、行劫居民李诚廷等家一案。照巡抚金玺、审拟斩戍杖罪。上曰、此案人命甚多。如此等事先曾有令他省巡抚鞫审之例宁远县、与河南相去不远著巡抚徐潮、驰驿作速赴彼详审具奏。　　

○礼部右侍郎李录予、丁母忧命在籍守制戊辰孝端文皇后忌辰。遣官祭昭陵。　　

○癸酉。山西道御史张瑗疏请本朝会典宜刊刻颁行从之。　　

○予故黑龙江副都统喀图瑚祭葬如例。　　

○甲戌谕予告大学士王熙、卿耆年旧德、历官最久自去□山戊不□告病在家朕无日不注念老臣也近日九卿皆求匾额字对想卿身虽在告心未尝一时不在朝中故特书匾对各一。并临米芾书一幅赐卿。卿其勉强餐食辅以医药、慰朕不忘旧臣之至意。　　

○刑部议覆、差往山东审事刑部右侍郎吴涵等、查奏蒲台县知县俞宏声、逼死王观成一案缘王观成、为产业细事被何一荣控告该县差役数人、押王观成赴审。王观成受官吏威逼、以致服毒身死应将知县俞宏声、革职。追银埋葬。其审事不实之巡抚王国昌等均罚俸有差。从之。　　

○戊寅。予故正蓝旗蒙古都统布尔赛、祭葬如例。　　

○辛巳。户部议覆、四川巡抚贝和诺疏言、打箭炉驻扎绿旗官兵、需用粮饷、宜豫为接济。请于附近邻省、拨饷银十万两、协解来川、应期给发。即将知县以上各官俸银、扣捐补项。应如所请。得上□日、四川极边之地。官员度日维艰。不必将俸银扣捐补项。余依议速行。　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百七


大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百八　　

康熙四十一年。壬午五月壬午朔上诣皇太后宫、问安。　　

○甲申。仁孝皇后忌辰。遣官祭陵。　　

○丁亥。谕大学士等曰、从前科道内升之员、有仍令兼管科道者、条奏尽职、并无一人。言官极属紧要、此后科道内升、可即出缺、不必更令兼管。　　

○转工部左侍郎许汝霖、为礼部左侍郎、管右侍郎事。　　

○户部题、供给喇嘛商南多尔济银两、令地方官捐助。上曰、商南多尔济食用之物、若令捐助、重为地方之累。著动支正项钱粮、不必捐助。　　

○礼部议覆、五经博士程衍祀、请给程子祭田、应不准行。上曰、程子、宋之大儒、祀典不可有缺、但给与祭田或为其子孙之不肖者变鬻、则祀典仍缺。其令该巡抚藩司、善为酌处、务令程氏子孙、世世奉祀、永远无缺。　　

○调广州副都统石如璜、为正蓝旗汉军副都统。　　

○戊子。上诣皇太后宫、问安。　　

○己丑。予故江西巡抚马如龙、祭葬如例。　　

○辛卯。升内阁学士希福纳、为盛京户部侍郎。　　

○壬辰。户部题、江南赈济盱眙等三县、水灾饥民米数。上曰、前议加筑高家堰、堵塞唐埂六坝时、朕曾言、如此修筑、虽有济于下流、其上流州邑、必致冲决。今信如朕言。观此散粮之事、盱眙等三县、大被灾害、若昔议筑高家堰之日、于此处亦筑一堤、束其水势、不令泛溢、岂不甚善。该督斯时、虑不及此、卒令此等地方、悉受泛溢之水、今欲修筑、难矣。其令张鹏翮往勘以闻。　　

○癸巳。上诣皇太后宫、问安。　　

○刑部议覆、顺天府府尹钱晋锡疏言、各省民人、有在京定罪发配、及免死减等人犯、旧例于顺天府发遣。因其中佥妻流徙、必俟该犯之妻、从本省押解至京、始行发遣、旷日稽迟、且单身女流、长途押解、易受解役之凌辱殊为可悯。请嗣后将各省民人、在京发配者、先发回本省、照各省发遣之例、佥妻解往。又流犯死于配所、妻子流离异乡、无所依赖。除不愿回籍者、听从其便外、余令地方官查明、移咨各该省州县、听本犯亲戚、领回故土、以广弘恩。请著为令。应如所请。从之。　　

○甲午。遣官祭关圣帝君。　　

○乙未。上回宫。　　

○丙申。上御太和殿视朝。文武升转各官谢恩。　　

○上幸畅春园。诣皇太后宫、问安。　　

○上谕地士等曰、御史刘子章条奏、莅外任者、毋令多带家口。所奏良是。汉人所带有限、汉军有多至数百人者、亦有令旗下闲散人随去者、允宜禁饬。其令九卿确议以闻。又谕曰、御史刘子章、又条奏、各省应设恤刑官。夫地方督抚、皆朕简任之臣。倘不堪任用、则诸事无一可委者。况督抚尚不可委任、岂恤刑小吏、反能雪其冤抑乎。若置恤刑、是徒增地方供应以累小民矣。添设官吏、全无禆益。著还其奏。　　

○戊戌。升内阁侍读学士色德里、为内阁学士兼礼部侍郎。　　

○庚子。科尔沁土谢图亲王沙津、坐罪禠革。命其兄之子阿拉善、袭爵。　　

○辛丑。和硕显亲王丹臻薨。遣大臣一员、侍卫十员、往奠茶酒。命皇五子允祺、皇七子允祐、及领侍卫内大臣侯巴浑德、内务府总管都统马思喀、料理丧事。赐鞍马二匹、弓矢撒袋一副银一万两。　　

○壬寅。上诣皇太后宫、问安。　　

○差往广东剿抚猺人都统嵩祝等疏言、臣等奉命剿抚猺人、于二月二十一日抵廉州府、勘视猺人所居山寨。即于要地、设立营垒、挑筑濠堑、将三省官兵、分营罗布。臣等仰体皇上好生之意、先为招抚、衡庆、衡祥、尤龄等、三排猺人、知官兵据其要地、无不震恐、一闻招抚、即踊跃来降。又四月初十日、军略、马荐洞、大张岭、和邵平、黎巴洞等五猺人、闻衡庆等三排受抚、亦皆率众、将前杀伤官兵之黎贵等九人。缚献投降。臣等审得黎贵等九人、杀伤官兵是实。遂于众猺人前、将黎贵等九人、即行正法。其受降大小各排户口共一万九千余名、将伊等作何安插。及此等地方设立州县之处、俱交与总督石琳等料理。下部知之。　　

○甲辰。以翰林院检讨阎锡爵、为云南乡试正考官。编修黄龙眉、为副考官。户部员外郎郝士錞、为贵州乡试正考官。吏部主事施何牧、为副考官。　　

○乙巳。上回宫。　　

○丙午。传大学士九卿翰林詹事科道官一百四十余员至保和殿。颁赐御书有差。并御曰、寻章摘句、华丽词藻、非帝王之本务朕四十余年、惟日兢兢、未尝晷刻稍释万几、自警有始无终之诮、念兹在兹也。政事稍暇、颇好书射、历年以来、所积临摹字幅以赐卿等。　　

○戊申。夏至祭地于方泽。遣皇太子允礽行礼　　

○上幸畅春园。诣皇太后宫、问安。　　

○庚戌大学士等、以直隶巡抚李光地摺奏修永定河石堤进呈。上曰、朕令永定河修理石堤、特欲于此处试之、如有成效、再于南河兴工若此工无成、则大工亦不能兴。间者运送工料银两、所费不过二十万、即已底绩、今户部之帑、见存五千万、朕意欲于黄河、自徐州至清口两岸、悉筑石堤度。其费不过千万、若获成功、则永远无患、但运石稍难耳。马齐奏曰、此诚一劳永逸之计。然必待圣驾亲临、乃可定议。　　

六月。辛亥朔。上诣皇太后宫、问安。　　

○转工部右侍郎李元振、为左侍郎升左副都御史甘国枢、为工部右侍郎。　　

○九卿议、吏部右侍郎徐秉义刑部左侍郎绥色差审陕西粮盐道黄明、得商人财贿一案、失实不公、均应革职。得上□日绥色著革职。徐秉义、革去吏部右侍郎从宽仍留为翰林官。　　

○壬子。先是贵州提督李芳述等题报、清平县民邓应甲、为贼阿应等杀害、逃匿贵州苗寨、都司胡安国等、带领官兵、会同土官何瓒远往捕、各寨苗蛮、恃险拒捕、杀害官兵四人、土官何瓒远、被苗首罗尤等抢入寨内、复行杀害。得上□日、此案凶犯、如苗寨自行擒献请罪、则已、若不行献出、该督抚提镇、著即兴兵巢□刀除。至是、云南贵州总督巴锡疏言、葛彝寨苗蛮抗拒不法、臣等遵上□日、调黔省兵四千、令副将王凤等、总领进巢□刀。下兵部知之。　　

○癸丑。升正白旗副都统托合齐、为步军统领。　　

○甲寅。升参领何天培、为广州副都统。　　

○刑部等衙门议覆、差往贵州审事吏部侍郎温达疏言、查审威宁镇把总张文贵、告称守备何公珽、强娶伊父之妾、情虚。应将张文贵革职拟杖。何公珽始闻护镇印游击高鉴、详报提督李芳述、一时情急、竟将冤抑情由、填写部劄之上、后闻提督有宽释不究之意、因即谋之高鉴、混称部劄遭火烧毁。俱应革职拟杖。提督李芳述、护庇属员、不即题参、应罚俸一年。云南贵州总督巴锡、未行详审又不会同提督具题、应降一级留任、罚俸一年。巡抚王燕不行详查列名具题应罚俸半年。俱如所拟。得上□日、巴锡王燕李芳述免处分余依议。　　

○乙卯。予和硕显亲王丹臻祭葬。立碑谥曰密。　　

○以翰林院侍讲胡作梅、提督陕西学政。　　

