<!-- { "loadSidebar": true } -->
○壬申。上召理藩院尚书赫寿、侍郎特古忒、协理理藩院事一等侍卫色楞等入。谕曰、鄂罗斯尼布潮城。头目争逃人之事、部议非矣。此并非为逃人、特借此来通交易耳。将军托留、即宜驳回。今尔等当代托留作文云、尔边城头目、因欲交易、故以争逃人为名、借以行私。原系小事。乃尔所呈之文、辄写两国讲和以来等大言。由此观之、尔惟知图利、以交易为重也。前尔察罕汗之臣噶噶林呈文云、我察罕汗交易之外、凡一应物件无我印记者、概不交易等语。又前两国议定疆界后因定议喀尔喀事、曾行文于察罕汗。今十余年。未尝回文和议在先、喀尔喀之事在后、尔何得妄言及此。且喀尔喀之人既入尔鄂罗斯后、泽卜尊丹巴胡土克图、土谢图汗、将金银缎匹等物赎回、尔乃称将所卖之人已死、欺诳尔察罕汗若察罕汗索人、尔能以骸骨示之乎。尔边方头目、任意行私之处、我皆深知。我大国待尔交易来使数百人、俱令乘驿、送至京城、留住数月、给以廪食、饲喂马匹、诸事应付、所费钱粮甚多。圣主此恩、尔自宜感戴。倘我国如是多人、到尔地方久住、所食所乘、如此烦扰、尔其何以堪。我乃圣朝镇守北藩等处将军。尔乃边塞一小头目。如有察罕汗之言、噶噶林之文、始听。若尔头目之言、我皆不听。此后察罕汗之言、噶噶林之文、呈于大部我亦将尔行私之处行文知会于噶噶林。因此。将尔带来货物、不许交易一并驳回。尔等可会同将此文、交与托留发往鄂罗斯。又谕赫寿曰、尔可以己意作一劝谕书、送于拉藏汗云、蒙皇上之恩、将我补授理藩院尚书。昔时曾到尔处、汗甚爱敬。我念彼此相好之情、尽我之心、作书相告。顷者统领驻扎巴尔库尔地方兵丁将军富宁安等、率先锋兵、问罪于策妄阿喇布坦之境、拏获策妄阿喇布坦哨兵厄鲁特阿筹拉克、推扎布二人、问之云。策妄阿喇布坦、仍住伊本处、与鄂罗斯、哈萨克、布娄尔、皆为仇敌。拉藏之子聚策妄阿喇布坦之女三年、已经生子达赖喇嘛班禅、及拉藏之使、俱在策妄阿喇布坦处。闻卜穆之子策零敦多卜、托布齐、都噶尔、参都克等、率六千兵、去年往阿里克处、助拉藏汗征卜鲁克巴至今未回。以此思之、策妄阿喇布坦之奸狡。甚不可信。或助尔征卜鲁克巴、或侵尔以取西边地方、俱未可定再顷者尔呈部之文、有部中若不料理、我等除力争之外、别无他法等语。由此观之、尔或欲侵载青和硕齐、罗卜臧丹津、以引导策妄阿喇布坦之兵、亦未可定。尔诚受我主之封食我主之禄而侵我边疆之贝勒。我四川等处、所有三万兵丁、与贝勒戴青和硕齐、同在一处。又岂有坐视尔临挪磨浑武巴什、穆鲁斯乌苏等处、侵青海之理乎。至彼时、我兵助戴青和硕齐、与尔交战。我虽有禁止之文、亦无及矣。将此作书可也。　　

○大学士马齐奏、观将军富宁安所奏、袭击之兵前进、直至策妄阿喇布坦边境、擒其哨兵。不出皇上睿算之中。今伊等必共相惊恐。此后捷音、自应相继而至矣。上谕曰、策妄阿喇布坦之人、皆乌合之众、其心不一。我大兵一到、即或降或散。朕经理军务已久、每事慎重、所以用袭击之兵。刘荫枢并不知此意、听传闻之言、即劝朕息怒休兵。用兵之事、如此妄奏可乎。　　

○伊不过用此空言作文章而已。无知之徒、即由此互相传播。从来遇贼迎降、即此等空言作文之辈流贼李自成、进京之际、明文臣迎降、称颂李自成奏表云迈汤武而无渐德、比尧舜而多武功。本朝兵至复降本朝。逆贼吴三桂叛时、贵州巡抚曹申吉降、而提督李本深亦降。四川巡抚罗森降、而提督郑化蛟亦降。王师至箪食壶浆迎之贼兵至、亦箪食壶浆迎之。诚可耻也。又谕曰、吴三桂叛时、朕方二十□山戊不□。朕理兵事、吴三桂闻之曰、年方幼稚、何能如此乎。吴三桂在长沙时、伊坐于城上、笑曰、看我壻败满洲之兵。著夏国相领兵、与我兵交战。硕鼐率数百人、奋然败之杀至城下。夏国相背负三箭而逃。吴三桂见之、谓满洲兵仍如此之勇也。此等事、皆在伊左右之人归降后所奏闻者。又谕曰、蒙古等感戴本国之恩、忘身以奉事者甚众。当索约尔济河地方、与噶尔丹交战时、阿禄科尔沁之董牛忒台吉、自战场出、谓众曰、我等受皇恩甚深、若稍退缩、有何面目以见圣颜乎。率伊属兵三百名复进。皆殁此内祁里德族中数人、亦战殁。朕甚悯之。近日绿旗武官亦好。游击潘至善、驻防哈密。策妄阿喇布坦二千兵来侵、潘至善率伊属兵二百名、即行击败。临阵时、潘至善奋然一手持刀、一手执弓笑曰是我等报皇上之日也。哈密回子、及被获厄鲁特等、无不言潘至善汉人而有勇如此。为之极口称赞。顷者总督满保摺奏自旅顺口逃去之贼、从浙江而来。福建游击郑勤领兵追及跳上贼船或斩或擒。绿旗武官、感朕之恩、皆有捐生敢死之心朕虑其奋勇太过、或致有伤、殊以为念耳。　　

○癸酉。靖逆将军富宁安疏言、臣等自乌鲁木齐回兵、向毕留图而来、路遇厄鲁特兵三百余人、尾我兵后。臣随即整兵迎巢□刀。贼众不支、败奔深山此战灰特台吉扎穆毕、首先奋勇、以枪剌贼、贼坠马被擒。又复前追。适贼回放鸟枪、中扎穆毕之胸而死。得上□日、扎穆毕首先奋勇剿贼、以致阵亡。甚属可嘉。著追封辅国公。以其子承袭。　　

○巴林固山贝子扎锡纳木塔尔、来朝。　　

○甲戌。以喀喇沁故杜楞郡王塞棱子伊达木扎卜、故固山贝子善巴喇锡子僧滚扎卜、各袭爵。　　

○丙子。皇四子和硕雍亲王胤祯恭请上幸王园、进宴。　　

○升江西布政使白潢、为江西巡抚。　　

○以翰林院检讨海宝、为河南乡试正考官。检讨张玢、为副考官。编修吕谦恒、为山东乡试正考官。检讨朱天保、为副考官。编修王时鸿、为山西乡试正考官。检讨陈世侃、为副考官。　　

○予故西安副都统噶尔毖、祭葬如例。　　

○戊寅。靖逆将军富宁安疏报、臣等领袭击之兵、于七月初十日、至乌鲁木齐地方、拏获回子探问准噶尔消息。随于十一日整兵前进、至通俄巴锡地方、分派队伍、搜查山林、拏获回子男妇幼童、共一百六十九名。并获驼马牛羊等物甚多。将乌鲁木齐赛音他拉毛他拉等处、耕种地亩、俱行践踏。于十二日将兵彻回得上□日、著议政大臣议奏。　　

○喀尔喀固山额驸功额喇卜坦、来朝。　　

○己卯。谕大学士等曰、前河南巡抚张圣佐奏摺内、止称宜阳县贼亢珽等、拒捕抢夺。派出官兵、攻破神后寨、杀贼数十、生擒二十二人。阌乡县贼尹乔、王更一等、令知府李廷臣、领兵往拏等语。所奏殊未明晰。顷报奏米价摺内、阌乡县贼拏获与否、亦未申奏。看来张圣佐无能。宜阳、阌乡、渑池等县、与怀庆府甚近、不过三百余里。皆朕所经历。此间并无峻山、不可攻战之处。河北总兵官冯君冼、并未将贼情奏闻。此案朕留心久矣。朕交山西巡抚苏克济、总兵官金国正、从实访问。今苏克济奏称贼王更一等拏获、亢珽仍未拏获。此盗案根源、因宜阳县丁忧知县、指称军需科派豫徵明□山戊不□钱粮。又以道官瘦马、分给勒养情由激变。亢珽等、将知县拏去。官兵往战、攻破贼寨、始将知县取回。擒贼兵丁、贻累于民、又将村房放火。此皆原任巡抚李锡任内之事。闻贼亢珽等言、皇上因李锡居官甚劣、已取进京。若李锡伏诛、我等情愿引颈受刑。李锡居官固属不堪。但此贼不尽拏获、断乎不可。著刑部尚书张廷枢、内阁学士勒什布、乘驿急往、严加查获详审。一面于彼处正法。一面奏闻。　　

○辛巳。河南巡抚张圣佐疏报、贼徒王更一等拏获。上谕学士勒什布曰、尔等往审此事、将本带去前苏克济奏摺内事、尔已闻之。到彼处、将贼潜住地方、与河北总兵官冯君冼住处相近、伊为何并不奏闻、又不将贼党即行拏获之处、察问。此事起端缘由、如何渐致、滋蔓、于何处行掠、于何处潜藏、及放火杀伤民命等情、尽行详察。指称军需科派。豫徵来年钱粮之知县、若果情实、即行拏问。丁忧知县被贼拏去、伊等为何隐瞒不奏被贼拏去、今复得回之知县、现在何处、须一并详察尔等到时、此贼悉行拏获则已若仍拒捕逃避尔等即领兵追拏刑部奏镶黄旗蒙古佐领色楞五十二佐领下获军校拉布达孙等告伊佐领叩阍一案奉上□日、查从前被告有额德勒呼者、是否即系此二佐领下人。今查额德勒呼之子常保现与被告之佐领色楞五十二皆系喀喇沁一族兄弟上谕大学士等曰朕记得告额德勒呼者、乃一弓匠。马齐奏曰、刑部所查之处、皆与皇上所记相符。此系三四十年前事、人名皆不遗忘。诚为神奇上曰、朕一生所赖者、惟在记性。纵有极冗长之本朕俱能全记因办事年久、所以事到即知始末也　　

八月。壬午朔上行围命皇三子和硕诚亲王允祉皇十五子允禑皇十六子允禄、随驾。是日自热河启行驻跸黄土坎　　

○先是靖逆将军富宁安疏报、拏获回子阿都呼里供称策妄阿喇布坦令伊寨桑都噶尔、参都克策零敦多布、托布齐等、带领六千兵于去年十一月、由阿里克路、往西进发或前去征拉藏或帮助拉藏之处、我知得不甚明白等语疏入得上□日、策妄阿喇布坦、由阿里克地方发兵一事、虽虚实未知、朕意料之、甚属可恶。策妄阿喇布坦、先曾向泽卜尊丹巴胡土克图之使者云、拉藏汗、系嗜酒无用之人、不足介意。羁留其子、并留达赖喇嘛班禅之使、不令前去。今此兵或征取拉藏、收取西边地方、或帮助拉藏、侵犯青海、俱未可定。若系征取拉藏。其兵于去年十一月前往、今已成讐。我兵欲救援拉藏、恐地方遥远。策妄阿喇布坦之兵、若帮助拉藏、同来侵犯青海、则不可不备兵、协助迎剿现今巴尔库尔、有富宁安、阿喇衲等。一应军务、俱已谙练行兵甚易。应将额伦特彻回、仍驻扎西宁。将协助兵丁、与青海之人、一同豫备。著议政大臣等议奏。至是议覆、圣谕甚是周详。应令署理将军总督额伦特、速往西宁、料理军务粮饷。西宁总兵官王以谦、侍读学士查礼浑等、在松潘豫备。提督康泰、主事巴特麻等、时密遣人往青海地方侦探信息若得实信、一面速行奏闻、一面彼此知会各相机而行驻扎噶斯之侍卫阿齐图、霍善等、加意固防探其踪迹从之。　　

○乌朱穆秦扎萨克多罗厄尔德尼贝勒博木布、来朝　　

