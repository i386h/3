<!-- { "loadSidebar": true } -->
○谕大学士等曰、九卿、詹事、科道、令其会议会推、本期至公至正、务得真实。今闻九卿会议之事、间或不据实具议、草率苟且、因循而行。有此一次立议争胜、以冀下次不与相拂而从之者。或有此一次将彼意中之人荐出、冀下次将其亲朋荐出、以相报者。或有荐其门生者、有荐其同年者、有荐其同乡亲友者。夫九卿会议会推、理宜虚公持论。岂可一二人擅专以行。且设立科道、本欲其凡事从实建言。有执拗护庇者、即为指参也。其专擅执拗护庇之人、何未见纠劾耶。众议之时、亦有一同具议、后因其事不当、复云彼时我原如此说者。如果原议时、众论与伊意不合、即宜将己见明白敷陈、另立一议。既不另立一议、同列职名、又称我曾如此说、是断断不可者。且今谁可以擅处谁耶。即如张志栋、近将九卿题参、亦谁如彼何也。朕于康熙十八年、因此等事、曾经有上□日申饬。可察前上□日、一并复行传谕。凡事会议、不必询问本省大臣官员。若每加询问、或致不肖之人、益在地方生事横行。本省督抚地方官、无不畏惧。且将凡属会议之事、无不嘱托本省大臣官员矣。政务何由得平。今会议山西巡抚穆尔赛、因系满洲、恐致败露、意欲从平易归结耳。若是何不于事前豫为劝戒、令其公廉。乃不为豫戒、徒于事发之后、欲如此结案可乎。尔等齐集满汉九卿大臣、传谕申饬之　　

○工部议覆、河道总督靳辅疏言、淮扬徐一带、自五月起、至八月止、迭遭雨水。将拦马河减水坝伤损。高家堰堤顶之土、冲去一半。徐州牛布口、冲开堤工二十余丈。桃源曹家嘴、坐陷百余丈。山阳南岸韩家庄、河溜南徙、新增险工一百六十余丈。俱应修筑。应如所请。得上□日、依议。今年雨多水大。河道堤岸、宜加防护。该管大小官员、各须尽心料理、相机修补、务保无虞　　

○辛巳。免江西宜春等五县、本年分旱灾额赋有差　　

○赠故奋威将军陕西提督王进宝、太子太保。予祭葬。谥忠勇　　

○九卿会议、广东、云南、秋审人犯。上曰、凡别项人犯、尚可宽恕。贪官之罪、断不可宽。此等人藐视法纪、贪污而不悛者、祗以缓决故耳。今若法不加严、不肖之徒、何以知警。此内贪官耿文明等正法外。其余正犯、俱照尔等所议完结　　

○壬午。大学士九卿等回奏、御史张志栋、参九卿因循成风一疏、奉上□日令臣等明白回奏。伏念皇上澄清吏治。爱养民生。谆谆以砥砺廉隅、禁绝积弊、告诫臣上。即会议穆尔赛一事、奉上□日问其居官贤否。臣等愚昧无知、不能稔悉其贪劣确迹、据实直陈。臣等罪无可逭。伏乞敕部严加议处。得上

□日、未与会议九卿、詹事、科道、会同察议具奏　　

○甲申。孝慈高皇后忌辰。遣官祭福陵　　

○上诣太皇太后皇太后宫、问安　　

○议政王大臣等遵上□日议覆、查墨尔根地方、最为紧要。应筑城设兵。令将军萨布素、及副都统一员、驻扎于此。黑龙江、设副都统一员。其驻防五百兵、以乌喇宁古塔兵参用。先流徙宁古塔乌喇罪人、俱入兵数发往。既于墨尔根设兵、自须增驿。令户部、兵部、理藩院、各遣官一员、自吉林乌喇、至墨尔根、自墨尔根、至黑龙江、宜增几驿、定议具奏。驻防黑龙江副都统、铸印信给之。副都统温代、纳秦、孰令驻防黑龙江、孰令筑城、恭候钦简。上允行。令温代、纳秦、驻防黑龙江。副都统博定、筑城。筑城兵丁外、再量增夫役、兼令种地　　

○乙酉。九卿等议覆、总漕徐旭龄条奏、漕粮派索诸弊。应令徐旭龄、将历年派索官员、指名题参。上谕大学士等曰、此等弊端、相沿已久。必令指名题参、则后来督抚、难于条奏矣。可著该督严加禁饬、务在遵行　　

○升浙江舟山总兵官吴英、为四川提督　　

○户部题、张家口诸处仓廒、应令地方官设法修造。得上

□日、若令地方官设法、势必加派于民。著即以本处税银修建　　

○丙戌。户部议覆、山东巡抚张鹏题报、兖州、青州、二府属州县被水灾处、应委员踏勘。得上□日、朕去□山戊示□巡行。经高唐、济宁等处、见小民生业艰难。今又值水灾、恐致流离失所。著速遣才能官员踏勘。俟其到时、详议蠲赈之法奏闻　　

○丁亥。谕大学士等、凡可一次会题完结之事、嗣后不必两三次具题。于应会同之部院、即会议结案奏闻。如有仍违误具题者、尔等即随签以进　　

○以内阁学士图纳、为山西巡抚　　

○镶黄旗都统喇哈达、以老病乞休。得上□日、喇哈达、为人庸懦、著解任　　

○以鄂尔多斯故多罗贝勒古木布拉锡子根都西希扎布、为固山贝子　　

○吏部议覆、江苏巡抚汤斌疏言、常州府降调知府祖进朝、请留原任。应不准行。得上□日、设官原以爱养民生。巡

抚汤斌、保奏祖进朝清廉。地方百姓、莫不同声恳留。可从所请、仍留原任、以劝廉吏　　

○旌表山西烈妇、杨明于妻裴氏、拒奸捐躯、守贞全节、给银建坊如例　　

冬。十月。戊子朔。享太庙。上亲诣行礼　　

○遣官祭永陵、福陵、昭陵、孝陵、仁孝皇后、孝昭皇后陵　　

○颁康熙二十五年时宪历　　

○命广东肇庆府、开炉鼓铸　　

○庚寅。皇太后圣寿节。上率王以下、文武大臣、侍卫等、诣皇太后宫行礼。遵懿上□日、停止筵宴　　

○上诣太皇太后宫、问安　　

○以内阁侍读学士马齐、为山西布政使司布政使　　

○大学士等遵上□日覆奏、九卿议福建等省、秋审人犯内、有曹亮、侵盗钱粮事、拟缓决、应改情实。舒玉昆、诬告人反叛事、拟情实应改缓决。上曰、人命关系重大。或致一人冤抑。朕心不忍。俟秋审事竣、奏闻之日、朕逐一详览、视其罪之重轻、持平酌定　　

○吏部议覆、都察院左都御史陈廷敬疏言、督抚保举荐举府州县官、须令第一条、实填无加派火耗字样。第二条、实填实心奉行上谕十六条、每月吉、聚乡村乡约讲解字样。余条、仍照旧例开具实迹。应如所请、嗣后督抚、保举荐举府州县官员、将此二条、添注册内。如保举不实、别经发觉者、照徇情荐举卓异例、督抚、各降二级调用。申详之司道府等官、各降三级调用。从之　　

○户部题、索伦、打虎儿、贡貂皮不及常额、应停给赏。副都统品级渣木素等、交理藩院分别处分。得上□日、索伦、打虎儿、为黑龙江大兵、安设驿站、效力可念。从宽免议。仍照例给赏　　

○升湖广长沙副将胡戴臣、为山西太原总兵官　　

○辛卯。策试天下武举、于太和门前　　

○壬辰。上御瀛台紫光阁。亲试武举骑射技勇　　

○癸巳。上诣太皇太后宫、问安　　

○甲午。上御太和门传胪。赐殿试中式武举徐宪武等九十六人、武进士及第出身有差　　

○以故三等阿思哈尼哈番班塔哈亲弟巴萨、袭职　　

○调福建福宁总兵官黄大来、为浙江舟山总兵官。浙江温州总兵官康调元、为福建福宁总兵官　　

○厄鲁特厄尔德尼布穆台吉、喀尔喀泽卜尊丹巴胡土克图等、遣使进贡。赏赉如例　　

○丙申。吏部等衙门察议、奉上□日问山西巡抚穆尔赛、居官贤否时、诸大臣不将穆尔赛贪劣、据实陈奏。应将大学士勒德洪等、各降二级调用。九卿科尔坤等、各降三级调用。加级纪录、俱不准抵销。得上□日、勒德洪等、降二级、科尔坤等、降三级、从宽留任。汉大学士、九卿等、俱著宽免。寻吏部再议、大学士勒德洪、应削去太子太傅、抵降一级。再降一级留任。从之　　

○丁酉。上幸南苑行围　　

○戊戌。上回宫。诣太皇太后宫、问安　　

○升刑部郎中布雅努、为山西按察使司按察使　　

○户部题、黑龙江墨尔根地方、驻防官兵、于康熙二十五年、未收获以前给粮、至秋成后停止。上命以两年口粮给之　　

○理藩院等衙门题、厄鲁特噶尔丹博硕克图汗下、沙里巴图尔台吉来使伊特木根、于北馆中、殴死正白旗西图佐领下商人王治民。应论死。上命将伊特木根、立决。并传谕厄鲁特、尔等进贡来使、沿途往返、扰害民生、抢掠牲畜。以致边境内外、百姓患苦者甚众。朕虽稔知。以尔等远方之人、本不谙中国法纪、无知妄行、未遽加罪。屡从宽免。嗣后贡使往来、如有攘夺为非者。尔等率领头目、并犯法之人、皆依中国律令治罪。曾经颁上□日晓谕。今尔进贡头目、并不严束傔从、任其扰害。将内地人殴死、干纪甚矣。先以尔等愚昧顽蠢、凡细微夺攘之罪、知而宥之。乃屡邀宽免、频加晓谕、全不钦遵、竟至殴死内地之人。今若不按法抵罪。日后渐益恣肆、大眠争衅、未可定也。用是将殴死人命之伊特木根、依律处斩。令尔等识之观之。此后尔等其谨遵成法、严戢从人、毋得肆恶妄行　　

○己亥。上诣太皇太后宫、问安　　

○升太常寺卿穆称额、为内阁学士兼礼部侍郎　　

○以江宁将军瓦岱、为镶黄旗满洲都统　　

○庚子。谕大学士等、今年所拟秋决贪官甚多。若尽行处决、朕心不忍。若不行处决、贪劣之徒、何以知警。且或有赃犯虽多、而情有可矜者。或赃犯虽少、而情有可恶者。若一律议罪、殊属未便。尔等将贪官所犯之情罪、分别轻重、朕当酌量定罪　　

○壬寅。上诣太皇太后皇太后宫、问安　　

○上御太和门视朝。文武升转各官谢恩。次厄鲁特进贡使臣等行礼　　

○癸卯。谕大学士等、今见外藩蒙古王、贝勒、贝子、公、台吉等、有因徵收年贡羊酒、借端多派、殊属累民。可酌量大加裁减、归于至约、令其进献。尔等会同该部、确议具奏。寻议、外藩王以下、每□山戊示□止贡羊一只、酒一瓶。从之　　

○内阁、工部、进呈修治京城道涂册。上曰、工价支给尚少、宜稍增加。至修治小路、若责之居民、则贫人苦累矣。其令如大路估算、亦以钱粮给之　　

○乙巳。以续顺公沈瑞、在台湾殉难、命其从侄沈熊昭、袭爵　　

○升福建闽安副将蒋懋勋、为浙江温州总兵官　　

○工部议覆、河道总督靳辅题、□山戊示□修急修工程、俱应如所请。上谕大学士等曰、河工所关最要。须及时速修、方有禆益。若此等事、必待题明议覆、始行修治、贻误工程、亦未可定。嗣后□山戊示□修、急修、应动支河工钱粮、即行修理、年终奏销。始于河工无误　　

○予故浙江定海总兵官孙维统、祭葬如例　　

○丙午。五色庆云见　　

○戊申。上诣太皇太后皇太后宫、问安　　

