<!-- { "loadSidebar": true } -->
○蒙古王、贝勒、贝子、公、台吉、及吐伯特酋长等奏、西藏平定、请于招地建立丰碑、以纪盛烈、昭垂万世。上允所请。御制碑文曰昔者太宗文皇帝之崇德七年、班禅额尔德尼、达赖喇嘛顾实汗、谓东土有圣人出、特遣使自人迹不至之区、经讎敌之国、阅数年、始达盛京、至今八十载、同行善事、俱为施主、颇极安宁。后达赖喇嘛之殁、第巴隐匿不奏者、十有六年。任意妄行、拉藏灭之、复兴其法因而允从拉藏、青海群众公同之请。中间策妄阿喇布坦、妄生事端、动准噶尔之众、肆行奸诈、灭坏达赖喇嘛、并废第五辈达赖之塔、辱蔑班禅、毁坏寺庙、杀戮喇嘛、名为兴法而实灭之且欲窃据土伯特国。朕以其所为非法、爰命皇子为大将军、又遣朕子孙等、调发满洲蒙古绿旗兵、各数万、历烟瘴之地、士马安然而至。贼众三次、乘夜盗营、我兵奋力击杀、贼皆丧胆远遁。一矢不发、平定西藏、振兴法教、赐今胡必尔汗册印、封为第六辈达赖喇嘛、安置禅榻、抚绥土伯特僧俗人众、各复生业。于是文武臣工、咸谓王师西讨、历瘴疠险远之区、曾未半载、辄建殊勋、实从古所未有。而诸蒙古部落、及土伯特酋长、亦合词奏曰皇帝勇略神武、超越往代、天兵所临、邪魔扫荡、复兴蒙古向所尊奉法教坎麻藏卫等部人众、咸得拔离汤火、乐土安居。如此盛德大业、非臣下颂扬所能宣罄。请赐御制碑文、镌勒招地、以垂永久。朕何功焉、而群众勤请不已。爰纪斯文、立石西藏。俾中外知达赖喇嘛等三朝恭顺之诚、诸部落累世崇奉法教之意。朕之此举所以除逆抚顺、绥众兴教云尔　　

○议政大臣等议奏、据驻扎西藏额驸阿宝移称、青海索罗木地方之西、有郭罗克部落唐古特等、肆行劫掠往来行人、曾将驻扎索罗木兵马匹、盗窃而去。查郭罗克地方、与归附我朝之多隆汗地方相近、应行令多隆汗晓谕伊等、嗣后宜遵守法度、不得仍前肆行。倘伊等不遵训谕、请即发兵前往、将首恶之人惩治。令多隆汗、于伊属下之人、拣选有才干者、使为郭罗克部落之首。则西宁青海等处往来使人、及商贩之人、俱获安静。应如所请。得上□日、额驸阿宝、请将郭罗克部落惩治、所言甚当。郭罗克地方、近四川松潘一路、与多隆汗接壤。应行文总督年羹尧、提督岳钟琪等、著向多隆汗处、详询郭罗克地方形势若何。发兵进巢□刀、用力几何。如易于攻取、即令岳钟琪、带领松潘兵进巢□刀。倘地险势众、应酌量派遣满洲蒙古兵丁、及附近之察罕丹津处、亦令派兵协助、前往进巢□刀。著大将军允禵、侍郎常授、总督年羹尧、提督岳钟琪、会同定议而行。　　

○先是、刑部题、福建巡抚吕犹龙疏言、署甘肃巡抚事盛京户部侍郎花善、将故杀张丑之田三十六、并不审拟具题、擅将田三十六、照斗杀律拟绞、援赦减等、发往福建、殊属不合。应将署甘肃巡抚花善、交与吏部严加议处。得上□日、花善甚是糊涂、办理此事大谬。著交与该部议处。至是、吏部议覆、应将花善降二级调用。从之　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百九十四



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百九十五　　

康熙六十年。辛丑。冬。十月。戊午朔。享太庙。遣和硕简亲王雅尔江阿行礼。　　

○遣官祭永陵、福陵、昭陵、暂安奉殿、孝陵、孝东陵、仁孝皇后、孝昭皇后、孝懿皇后陵。　　

○颁康熙六十一年时宪历　　

○河南巡抚杨宗义疏言、马营口民堤冲决、约一百余丈、南北两岸皆水难以动工。臣于李先锋庄南北两岸、下埽对筑水面约有二百余丈、俟完工后、即将马营口民堤、用土坚筑。自沁河堤头起、至詹家店民堤头止、此十八里、历来无堤。自詹家店民堤头起、至荥泽县官堤头止、十二里民堤、甚是低小单薄、须用加筑。臣细查河形、黄河由西北而流东南、因钉船帮上流淤滩、河分二流、正身到荥泽旧县、方往东流。自钉船帮上流起、直往南流。所以发一次水、滩大一次。须冬春月间、自西北钉船帮起、至荥泽县下流止、将所有河滩、尽行挑挖、则武陟荥泽二县、可无水患。谨先绘图进呈得上□日、黄河冲决之处、漫溢水至之处、朕俱指示绘图、令副都御史牛钮等、遵谕堵筑修理、并图发往　　

○庚申。上有畅春园回宫　　

○壬戌。上幸畅春园。　　

○福建浙江总督满保等疏言、台湾等三县、相距达阔、又隔重洋、防汛额兵、不免单薄。伏请添兵丁。上谕大学士等曰、福建总督巡抚、提督、俱奏请台湾添兵。朕意添兵无用也。台湾地方水师营、著副将一员、兵二千名、陆路营著副。将一员、兵二千名驻劄、水师有事、陆路可以照应、陆路有事、水师亦可照应。其台湾总兵官移于澎湖、亦著兵二千名驻劄。令其管辖、均有裨益。至驻劄之兵、不可令台湾人顶补、俱将内地人顶补。兵之妻子、无令带往、三年一换。每年自京派。出御史一员、前往台湾巡查。此御史往来行走、彼处一切信息可得速闻。凡有应条奏事宜、亦可条奏、而彼处之人、皆知畏惧。至地方事务、御史不必管理也。将此上□日传示九卿。　　

○又谕曰、今年秋审情实事件、俱已逐一详阅、其可矜缓决者、皆系各省督抚详审具题、又九卿再加详定、朕好生之心、不忍详览。盖矜疑之内、或有情罪可。恶者、朕若深察、或致改重地。其下上□日刑部、谕知九卿。　　

○喀尔喀泽卜尊丹巴胡土克图土谢图汗、遣使九白年贡。宴赉如例。　　

○癸亥。谕大学士等、盛京户部侍郎缺、著盛京户部理事官保德升补。盛京理事官、事甚简少、嗣后俱不必再行补授。　　

○议政大臣议覆、四川陕西总督年羹尧疏言、郭罗克各寨有隘口三处、俱属险峻、利用步卒、不宜骑兵若多调官兵、恐口外传闻、使贼得潜为准备、不如以番攻番量遣官兵带领、较为便易。臣向知郭罗克附近之地、如杂谷等处、土司土目亦皆恨其肆恶、愿出兵助巢□刀。臣自陛辞回任、即与提臣岳钟琪商议、遣官约会杂谷土司等、据称宜及时进巢□刀、恐冬天雨雪、冻阻难行。适据额驸阿宝移文、奉上□日命臣与岳钟琪酌量进剿机宜。臣遵即移咨提臣、令速赴松潘、选领镇兵出口、并督率土兵前进。其西宁满洲兵、及青海蒙古等兵、不必再行调遣。应如所奏。从之。　　

○镶白旗蒙古都统署护军统领法喇以奏事不实、革职　　

○甲子。升湖广布政使阿琳、为太仆寺卿。　　

○奉差阅视河工原任知府陈鹏年疏言、河臣赵世显委臣勘明河南武陟县钉船帮决口。臣查看黄河老堤、冲开八九里现今大溜、直趋决口者、约五六分、老河内只存四五分、急应堵筑。臣愚以为、对岸上流之广武山下淤滩上、应另开引河一道、使溜南趋。再于决口稍东、逢湾取直、开一引河、止长三里余、引溜东行仍归正河、方可渐次堵筑。得上□日、朕每留心河务、黄河冲决之处、一经奏闻、即指示绘图、谕总河赵世显、派出熟练河务官员、多备物料工役、复遣副都御史牛钮等、将堵筑事宜、详晰指示。其补修山东运河、已交与尚书张鹏翮等。今览陈鹏年所奏、皆与朕前所颁谕上□日相同。该部知道。　　

○丙寅。谕大学士等、福建总督、提督巡抚、俱摺奏台湾飓风大作。官兵商民、损伤甚多、朕心深为不忍。前朱一贵等谋反、大兵进巢□刀杀戮颇多。今又遭此风灾、书云大兵之后、必有凶年兹言信然。总因台湾地方官、平日但知肥己、刻剥小民、激变人心、聚众叛逆。及大兵进剿、征战数次、杀戮之气、上干天和、台飓陡发、倒塌房屋、淹没船只、伤损人民、此皆不肖有司贪残所致也。今宜速行赈恤、以慰兆民。尔等即会同详议、于一二日内面奏。　　

○命理藩院侍郎常授、甘肃按察使巴袭、管理西宁柴旦木等处军饷事务。　　

○议政大臣等议覆、抚远大将军允禵疏言、贼厄鲁特侵犯屡吐鲁番、为我兵所败鼠窜而去、来年不可不大举进巢□刀、尽行翦灭。但事关重大、请容臣轻装赴京。恭请训上□日。应如所请。得上□日、大将军允禵、令其来京、将印交与平郡王讷尔素。此际若策妄阿喇布坦属下、有自相离溃、率众来归者、则大将军停止来京、可速赴肃州。将军祁里德、亦令来京、将印交与都统图拉。将军傅尔丹军前之前锋统领丁寿、护军统领觉罗涂拉、为令将伊等事务交明来京。将军富宁安、亦令于军中派一可托大臣来京。俱于年内到京、以便指示来年大举进巢□刀方略。　　

○丁卯。以镶白旗满洲副都统马武、光禄寺卿品级李英贵、内务府员外郎伊都立、俱署内务府总管事。　　

○升护军参领偏徒、为荆州副都统。　　

○戊辰。议政大臣等、议覆料理粮饷事务陕西总督鄂海疏言、臣遵上□日前至甘州、料理粮饷、甘州等处、山多田少、所获粮草无多、不得不预为多备。今河南湖广之粮、已运至陕西请于此内、运米六万石、豌豆四万石、半送甘州、半送凉州。臣前在西安时、因各仓无存贮豌豆、以粮更换豌豆起运。请交与总督年羹尧、照前料理。应如所请。从之。　　

○己巳。升广东雷州副将金弘声、为浙江定海总兵官。直隶河间副将佘三勇、为广西左江总兵官。　　

○喀尔喀辅国公汪舒克故。遣官致祭。　　

○户部等衙门遵上□日议覆、台湾被风灾民应照保安等处地震散给之例赈恤。其被灾兵丁、照出兵病故绿旗兵赏给之例、赈恤伊等妻子得上□日、依议速行。　　

○辛未。谕大学士等原任大学士熊赐履、居官清正、学问优赡。朕每念旧劳、不忘于心。其长子素有风疾、其孙亦故、所存幼子二人、朕每谕织造李煦、曹俯、周恤其家。今其二子来京、观其气质、尚可读书。熊赐履屡为试官、所取门生、不下千人、身后竟无一顾恤其家者。朕于故旧大臣身殁之后、不时存问、盖共事日久、不忍忘怀、待满汉臣工皆然、朕天性如此也。当熊赐履居官时、政事言论、有不当者、朕未尝不加训饬、即凡大臣皆然、及已去位身故、则但念其好处、如李霨、王熙之孙、励杜讷之子、俱现为京职、身居大位、现任大学士王顼龄之子王图炳、亦在内廷行走沈荃之子沈宗敬、为人参劾、朕念伊父存日勤劳、姑留其职杜立德、张玉书之家时时问其子孙何如、至于读书学问之事、必思及李光地、其子侄亦现为职官、此皆尔等所知也。今熊赐履二子、家甚清寒、尔等亦应共相扶助、令其读书、俾有成就。　　

○命光禄寺卿卢询、署甘肃巡抚事。　　

