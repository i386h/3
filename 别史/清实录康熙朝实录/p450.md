<!-- { "loadSidebar": true } -->
○庚子。传谕在京大学士等、近观塞外雨水调和、百谷畅茂。尔等可简善驰贤能中书、分遣直隶河南、山东、各一员。问明雨水多寡、禾苗情形来奏。其差往直隶巡抚处者、并探永定子牙二河水势通州之河、即著仓场侍郎具摺回奏。　　

○阿霸垓多罗郡王吴尔占噶喇卜、固山贝子车林敦罗布来朝。　　

○壬寅。上驻跸花峪沟。　　

○吏部议覆、礼科给事中许志进、疏参江南江西总督阿山、前题参抚臣张志栋、大计举劾不公、布政使李兴祖等、明有附和情弊、均行革职在案、今又以李兴祖等、实未尝附和张志栋、代为题留、明系钻营徇庇、请严加议处。阿山应降三级调用。查阿山已经革职留任、无级可降、相应解任。得上□日、阿山著仍留任。　　

○旌表直隶玉田县烈妇、李进功妻田氏、力拒强暴、惨死全节、给银建坊如例。　　

○乙巳。升杭州协领陈廷璋、为杭州左翼汉军副都统。　　

○戊申。孝懿皇后忌辰。遣官祭陵　　

○辛亥。上驻跸喀喇和屯。　　

○升广西按察使郑昱、为四川布政使司布政使。　　

○壬子阿霸垓多罗卓礼克图郡王毕頴等来朝。　　

○癸丑。中元节遣官祭。永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵。　　

○科尔沁和硕达尔汉亲王额驸班第和硕卓礼克图亲王巴特麻、来朝。　　

○乙卯。扈从大学士翰林官等俱齐集行宫前。奏曰、皇上巡幸塞外、于万几余暇、惟以书射为事。臣等日见皇上神射。发无不中。伏求皇上御书之时、亦赐臣等赡仰。于是上率诸皇子等、出行宫门外。大学士翰林官等、俱侍立。上坐书大字小字顷刻数十纸诸臣聚观、无不惊喜上曰、朕自幼好临池、每日写千余字、从无间断。凡古名人之墨迹石刻、无不细心临摹。积今三十余年实亦性之所好即朕清字、亦素敏速、从无错误。凡批答督抚摺子、及朱笔上谕皆朕亲书。并不起稿其事之稍有关系者虽□山戊示□月经久、亦不遗忘故批发之上□日、俱存所司、朕处全无底稿也　　

○敖汉台吉滚布等来朝　　

○丙辰上驻跸热河上营　　

○丁巳赐领侍卫内大臣公福善御书经远世臣大学士马齐、永世翼戴扁额　　

○予故正蓝旗汉军副都统佘浑、祭葬如例。　　

○戊午。翁牛特多罗达尔汉戴青贝勒额尔德布鄂齐尔、来朝。　　

○庚申。喀尔喀多罗贝勒罗卜臧、奈曼台吉毕都里雅等、来朝。　　

○刑部议覆、原任四川巡抚于养志、赃银未完、应从重治罪。得上□日、于养志、著发黑龙江。　　

○甲子。土默特多罗达尔汉贝勒马呢、科尔沁台吉毕里克图等、来朝。　　

○乙丑。传谕在京大学士等、此时塞外小河、水长如许。不知子牙永定等河、水势若何。可遣中书一员、往问直隶巡抚李光地。并将田禾收获几分、谷价以仓斗较算、已减几何、亦令问明。至塞外田禾甚好。今新谷已可采食。有二三穗者。仍如往年。亦著传谕知之。　　

○升四川永宁道卞永式、为广西按察使司按察使。　　

○升直隶三屯营副将刘汉业、为云南开化总兵官。　　

○予故满洲副都统伐喀、祭葬如例。　　

○丙寅。喀尔喀多罗杜楞郡王纳木札尔、来朝。　　

○丁卯。阿禄科尔沁台吉图巴札卜等、来朝。　　

○升广东按察使许嗣兴、为河南布政使司布政使。　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百十六


大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百十七　　

康熙四十三年。甲申。八月。戊辰朔。祭大社、大稷。遣都察院、左都御史舒辂行礼。　　

○己巳。科尔沁多罗扎萨克图郡王鄂齐尔等、来朝　　

○庚午。上召大学士、及起居注官等、论满洲诸翰林官学问优劣毕。大学士等奏曰。皇上天纵之圣。记识不忘。古今莫及。上曰、朕览过之书、虽日月间隔、不甚遗忘。今虽年□山戊不□稍增、而记性不减于前。即目前陈列诸书内、欲稽考某卷某处、但指令近侍取之、亦可即得、不至错误。大约存心清虚、不但事不遗忘、于养生亦为有益。又谕曰、臣下如有欺蒙、朕断不姑宥。此外若为朕躬服食诸事、从未笞责一人。昨往钓鱼处、膳房所备、止有肉肴、竟忘携带饭食。诸皇子、及近御侍从、俱欲笞之。朕止之曰、彼无心、偶忘携带耳。此乃小事、可宽宥之。　　

○以故一等阿思哈尼哈番王永誉子王弘武、袭职。　　

○癸酉。予故内阁学士兼礼部侍郎李应荐、祭一次。　　

○兵部议覆、云南贵州总督巴锡疏言、红苗新附、铜仁协应添额兵一千二百名、分为左右二营。增游击二员、守备一员、千总二员、把总二员、领兵防汛。再添设同知一员、巡检一员、专理苗务。应如所请。从之。　　

○乙亥。上驻跸喇门噶山。　　

○予故镶黄旗汉军副都统徐九如、祭葬如例。　　

○丙子。太宗文皇帝忌辰。遣官祭昭陵。　　

○丁丑。遣大学士陈廷敬、祭先师孔子。　　

○戊寅。太祖高皇帝忌辰。遣官祭福陵。　　

○内阁学士兼礼部侍郎徐秉义、以老乞休。允之。　　

○一等阿思哈尼哈番又一拖沙喇哈番吴尔三、目疾解退。销去三次恩诏所得拖沙喇哈番。余三等阿思哈尼哈番、以其子吴尔钦、袭替。　　

○升广东雷琼道黄国材、为广东按察使司按察使。　　

○庚辰。上驻跸博洛和屯。　　

○阿禄科尔沁台吉卜宁等、来朝　　

○辛巳。乌朱穆秦和硕车臣亲王色登敦多卜、来朝。　　

○科尔沁台吉拉什希卜等。来朝　　

○壬午。科尔沁多罗郡王达达布等、来朝　　

○癸未。兵部议覆、四川陕西总督博霁、疏参副都统筏喀、于操演兵丁时、举动乖张失宜。应遣官往审。得上□日、筏喀、著调回京、此缺另补。　　

○都察院议覆、工科给事中王原、特参吏部文选司郎中陈汝弼不法一疏、新授浙江温处道黄钟、系投诚伪官。已于陕西道御史王自修、请斥失节文职案内革职。今陈汝弼乃朦混开列补授。应将陈汝弼革职、交刑部。尚书敦拜等、俱应降三级调用。上谕大学士等曰、此案甚大。情弊显然。著九卿詹事科道会议具奏。寻九卿等议覆、仍照都察院议。得上□日、敦拜等、俱著降三级留任。陈汝弼、革职、交刑部。　　

○甲申。上驻跸张三营。　　

○翁牛特多罗贝勒额尔德布鄂齐尔、来朝。　　

○乙酉。苏尼特多罗郡王垂基恭苏隆等、来朝。　　

○丁亥。上驻跸汗特木尔达巴汉地方。　　

○予故杭州汉军副都统石元声、祭葬如例。　　

○戊子。上驻跸穆禄喀喇沁地方。　　

○己丑。上驻跸爱里昂阿地方　　

○庚寅。蒿齐忒多罗郡王雅穆批尔等、来朝。　　

○辛卯。上驻跸格德尔库西尔哈和洛　　

○壬辰。秋分。夕月于西郊。遣户部尚书凯音布行礼。　　

○上驻跸翁牛特西尔哈和洛。　　

○癸巳。上驻跸盈毕喇南岸　　

○科尔沁固山贝子阿必达等、来朝　　

○甲午。翁牛特多罗杜楞郡王额驸苍津、进宴　　

○赐额驸苍津、及其属下官兵等、银币等物。　　

○是日、上临幸新建公主第驻跸。　　

○予故原任工部右侍郎哈鼐、祭葬如例。　　

○乙未。上驻跸盈毕喇地方。　　

○谕大学士等、广西道御史吕履恒、参直隶巡抚李光地、于秋审之事、任意决断。夫直隶各省秋审事件、督抚按律定罪。具奏之后、九卿议覆。或奉上□日改缓决、次年督抚按律、仍以情实具奏而完结者、有之。或九卿督抚以缓决可矜具奏、而情罪可恶、奉上□日改为情实者、亦有之。秋审人犯、皆应正法之重囚。督抚依律具奏、乃其分也。若核其情由、酌量处置、皆出自上裁。凡人命案件、部院大臣、以及督抚、岂有不查律例、任意决断者。此等情由、吕履恒未必尽如。此本著发还。　　

○丙申。上驻跸尔哈苏台昂阿地方。　　

○丁酉。上驻跸巴颜和洛昂阿地方。　　

九月。戊戌朔。阿霸垓台吉德木楚克、来朝　　

○庚子。上驻跸得尔吉惠汉地方。　　

○壬寅。上驻跸萨尔巴尔昂阿地方。　　

○癸卯。吏部议覆、云南道御史田从典、条奏各督抚于州县中、往往破格请调。沿习弊生。请嗣后除旧例宜调之缺外、具余概不准滥调。且严定督抚违例处分。应如所请。从之　　

○刑部右侍郎常授疏报、臣等奉命往广东招抚海贼。今贼首阿保位等、二百三十七名、交纳枪炮器械投诚。愿为民者、按插原籍。愿为兵者、编入各营。下部知之　　

○甲辰。克西克腾台吉喀尔毕等、来朝　　

○乙巳。上驻跸额勒孙达巴汉昂阿地方　　

○丙午。上驻跸格尔齐老和洛昂阿地方　　

○丁未。上驻跸乌喇岱和洛　　

○喀尔喀台滚臣沙克札等、来朝　　

○戊申。遣官祭历代帝王。　　

○遣官祭城隍之神。　　

○己酉。福建浙江总督金世荣、题参海坛总兵官傅春秀、逼死营员。应行质对定案。得上□日、傅春秀、著解任质讯　　

○升西安驻防协领殷泰、为西安右翼副都统。凤翔副将洪范、为福建海坛总兵官。　　

○庚戌。上驻跸穆禄喀喇沁昂阿地方。　　

○辛亥。上驻跸汗持木尔达巴汉昂阿地方。　　

○赐翁牛特、科尔沁、阿霸垓、敖汉、巴林、喀尔喀、柰曼、土默特、阿禄科尔沁、乌朱穆秦、苏尼特、蒿齐忒、克西克腾、王、贝勒、贝子、公、台吉等、袍褂银两缎疋鞍马等物有差。　　

○赐喀喇沁随围官兵人等、银币布疋等物有差。　　

○壬子。上驻跸张三营。　　

○癸丑。上驻跸博洛和屯。　　

○甲寅。免江西清江等六县、本年分水灾额赋有差。　　

○乙卯。上驻跸喇门噶山。　　

○丙辰。上驻跸喀喇和屯。　　

○丁巳。上驻跸鞍子岭。　　

○封归诚图尔古忒台吉阿拉卜朱尔、为固山贝子。　　

○调正蓝旗蒙古副都统鄂齐礼、为镶白旗满洲副都统。镶白旗汉军副都统隆科多、为正蓝旗蒙古副都统。　　

○戊午。都察院遵上□日察议、刑部审讯光棍金眼王五、吴谦等、打死三人一案、既已迟延、又不审出实情、又为解脱。应将尚书安布禄等、降级调用。得上□日、刑部前审此事、明系隐蔽。尚书安布禄、降三级留任。尚书王士正、侍郎陈论、俱降三级调用。余依议　　

○上驻跸两间房。　　

○己未。上驻跸古北口。　　

○予故礼部尚书韩菼、祭葬如例。　　

