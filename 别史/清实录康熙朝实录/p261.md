<!-- { "loadSidebar": true } -->
○谕一统志总裁勒德洪等、朕惟古帝王宅中图治、总览万方。因天文以纪星野。因地利以兆疆域。因人官物曲、以修政教。故禹贡五服。职方九州。纪于典书、千载可睹。朕缵绍丕基、抚兹方夏。恢我土宇、达于遐方。惟是疆域错纷、幅员辽阔。万里之远、念切堂阶。其间风气群分。民情类别。不有缀录、何以周知。顾由汉以来、方舆地理、作者颇多。详略既殊。今昔互异。爰敕所司、肇开馆局。网罗文献。质订图经。将荟萃成书、以著一代之钜典。名曰大清一统志。特命卿等为总裁官。其董率纂修官、恪勤乃事。务求采搜闳博、体例精详。厄塞山川。风土人物。指掌可治。画地成图。万几之余、朕将亲览。且俾奕世子孙、披牒而慎维屏之寄、式版而念小人之依、以永我国家无疆之历服、有攸赖焉。卿其勉之　　

○辛卯。谕新授广西巡抚王起元曰、前任巡抚郝浴、范承勋、居官有声。尔继其后、殊难见长。但于伊等善政、便于民者、踵而行之。其错误处、亦当改正。勿得纷更成法。至功蛮未娴礼法、尤宜抚循得宜。向日武职各官、因彼愚蠢、妄加操切。或至生事邀功。尔须察访情弊、严行禁止　　

○升右通政郑重、为通政使司通政使　　

○癸巳。谕吏部、昨年太皇太后。圣体偶有违和。命太医院御医李玉白、张世良、殚心诊视。恭酌方药。今已万安。朕心欢悦。伊等克尽厥职。尔部可量加议叙　　

○甲午。上自瀛台回宫。诣太皇太后皇太后宫、问安　　

○升监察御史席珠、为都察院左副都御史　　

○丙申。遣官祭关圣帝君　　

○丁酉。调户部左侍郎董讷、为吏部左侍郎、管右侍郎事　　

○给浙江、福建、江西、湖广、狭西、八旗阵亡官、一等侍卫委署副都统阿喀尼等、五十二员、拖沙喇哈番世职　　

○宗人府题、镶蓝旗佐领委署参领觉罗萨克素、出征浙江阵亡。应照例赠以拖沙喇哈番世职。得上□日、萨克素坚守黄岩。因参将武灏、私通逆贼、城陷阵亡、深为可悯。著加赠拜他喇布勒哈番　　

○戊戌。上御太和门视朝。文武升转各官谢恩。次喀尔喀使臣行礼　　

○上诣太皇太后宫、问安　　

○己亥。上□玉泉山　　

○辛丑。予故原任太子太保保和殿大学士兼礼部尚书、加赠太子太傅魏裔介、祭葬如例　　

○改浙江青田、龙泉、二县学、为中学　　

○癸卯。以礼部尚书管詹事府事汤斌、充经筵讲官　　

○转户部右侍郎胡昇猷、为左侍郎。调礼部右侍郎蒋弘道、为户部右侍郎　　

○礼部议覆、甘肃巡抚叶穆济疏言、吐鲁番国、地处遐荒。康熙二十一年正月内、蒙皇上轸念远人、停其进贡马匹、止令进玉石金刚钻等物。今该国王遣使无路火者、进贡西马四匹、达马十匹、单峰骆驼二只、及鸦虎黑鹰等物。应否令其一并进贡、听候部议。查吐鲁番国、既奉谕上□日、应遵定例。但抒诚远献、此番应准其入贡。嗣后仍照定例遵行可也。从之　　

○蒿齐忒多罗额尔德尼郡王阿赖充故。遣官致祭　　

○旌表山东烈妇、沂州陆氏、郯城县徐氏、宁海州张氏等、各给银建坊如例　　

○乙巳。上诣太皇太后宫、问安　　

○丙午。御史敦拜条奏、关差缺额、处分例轻。以致拖欠日重。应严定处分则例、并赔补限期。上曰、关差缺额处分、自有定例。若法令太严、必致苦累商贾。所奏无益、不准行　　

○以翰林院编修陈元龙、充日讲起居注官　　

○升两江督标副将刘泽深、为广东碣石卫总兵官　　

○刑部题、旗人郭良臣、夥同督捕司书办张子和等、贩买逃人、应按律追拟。其员外郎格塞礼、杨为梓、于张子和所犯之处、不行查出。应降级留任。得上□日、逃人一事、民多苦累。该管衙门官员、理应整剔弊端、严稽奸顽、以安民生。今员外郎格塞礼等、将蠹书买逃藐法之处、不行查出。格塞礼、杨为梓、著随旗行走、余如议　　

○旌表山东掖县、孝子李栵、给银建坊如例　　

○己酉。升内阁学士徐乾学、为礼部右侍郎　　

○以正红旗故一等阿思哈尼哈番鄂尔辉孙马珥图、袭职　　

○升四川遵义副将郑侨柱、为重庆总兵官　　

○辛亥。以湖广故忠峝宣抚使司宣抚使田桂芳子田雨公、袭职　　

○壬子。上诣太皇太后宫、问安　　

六月。癸丑朔　　

○乙卯。吏部以湖北布政使王定国故员缺。开列湖南按察使范时秀、广东按察使胡戴仁。得上□日、胡戴仁、升补湖北布政使司布政使。范时秀、著来京、以旗缺用　　

○泽卜尊丹巴胡土克图、遵谕覆奏曰、臣自幼皈达赖喇嘛之教。叨泽卜尊丹巴之名。普度为心。阐扬佛法。息列辟之争。救生民之苦。扎萨克图汗之子孙属裔、前己陆续给还。余者正在察核。今蒙圣慈。念喀尔喀七旗不睦、遣使于达赖喇嘛。而达赖喇嘛、亦遣噶尔亶西勒图为使赴盟。谕臣亦至盟坛。共议其事。臣当遵上□日同赴盟所、竭诚公议、以仰副圣怀。疏入。上命移文尚书阿喇尼、噶尔亶西勒图等知之　　

○丙辰。谕大学士等曰、目今天旱有蝗。恐政事或多阙失。民间疾苦、有不能上达者。即传集九卿问之。俾各抒所见奏闻。九卿等皆曰、政事以爱民为本。爱民莫大于蠲租。今皇上凡遇直隶各省水旱饥荒、蠲免正赋、虽数百万亦所不惜。小民已沾实惠矣。爱民莫要于恤刑。皇上每遇关系人命之事。其难其慎、详审再三。务得实情、期于平允。亦无有冤抑之人矣。至于用人、尤行政要务。皇上每用一人、必加详慎、务使人与职称。黜陟赏罚、无不允当。政事岂有阙失。问有水旱、亦天行时令使然。皆由臣等奉职无状、所行未当、致干天和。今公议在京重囚。皇上特遣大臣清理。在外重囚。亦宜分遣大臣、会同督抚、一体清理。又各省常平一仓、须多积米石、以备赈救之用、洵为救荒良策。上曰、朕自即位以来、二十余年、凡民间之事、留心体访、稍知情状。古人不言救荒而言备荒。故三年有一年之蓄。九年有三年之蓄。虽间值水旱、小民不致失所。去□山戊示□可谓丰年。设今□山戊示□不登、即致饥馑。总由素无蓄积耳。即常平一仓、积米太多、亦易朽烂。若临时令有司捐贷、则又不可。纵有良法、奉行不得其人、终属无益。苟得良有司、视民如一家、痛养相关、始克有济耳　　

○丁巳。上诣太皇太后皇太后宫、问安　　

○升詹事郭棻、为内阁学士兼礼部侍郎　　

○授镇国公哈尔萨女为县君。壻科尔沁吴勒木济台吉、为固山额驸　　

○督理闽海税务户部郎中胡什巴疏言、闽省商贾贸易、向无土著之人、亦无丈船抽税之例。请照粤关一例丈船抽税。至贸易船只、原在某关印烙给照、准出海口者。别关不得羁留、仍令各回本关。庶人数军器、各有稽查、而奸宄不敢影射。得上□日、凡收海税官员、因系创行设课、希图盈溢。将出入商民船只、任意加徵。以致病商累民、亦未可定。著严加申饬。务令恪遵定例、从公徵收、无滥无苛、以副朕轸恤商民至意。所请不准行　　

○戊午。先是、上命大学士等、以开浚海口事、传问九卿、及淮扬所属之在京官员。至是、大学士等覆奏、臣等遵上

□日问九卿、及淮扬等处见任京官乔莱等。据乔莱等云、积水

须有去路。开一尺、有一尺之益。开一丈、有一丈之益。虽低洼之地、未必尽涸、而诸坝所减之水、淹没田地、断能涸出。但得实心任事、为国为民之人、自然成功。七邑钱粮有限。又因灾伤蠲免。毕竟皇上发帑金、救民更速等语。据九卿云、先萨穆哈、穆称额、前往相度海口。以水势甚大、难以开浚。因议暂停。汤斌原任江宁巡抚、所见必确。今称开海口有益、故复议应开。上曰、众议共称应开。萨穆哈、穆称额、为何以为不可。彼但凭信高成羙之言、自己全不□□田日□详察耳。此事必须委用得人、方可成功。孙在丰有才。著发内帑二十万两、前往督修。功若可成、再酌量动支正项钱粮　　

○户部议覆、四川巡抚姚缔虞疏言、四川乡绅、应回原籍。得上□日、所奏甚是。四川土广人稀。若居官者、尽留他省、则川中人益稀少、愈致荒芜矣。著如所请行　　

○以正黄旗故二等伯郎肃子斑第、袭爵　　

○己未。谕三法司衙门、近因天气炎热、特遣部院大臣、会同三法司、详加审鞫。将罪犯已经减等发落。其直隶各省、问刑衙门罪犯、虽经详慎、始定爰书。但内外原属一体。有情可矜疑者、亦未可定。著直隶各省督抚、将已结案内、见在监禁者、逐一详审。果可矜疑、开明具奏。尔三法司、覆加详核、照例减等、以副朕慎刑爱民至意　　

○旌表河南节妇、洧川县张氏、商邱县李氏、烈妇、祥符县吴氏、仪封县刘氏、夏邑县刘氏、狭州史氏、烈女、尉氏县傅氏等、各给银建坊如例　　

○辛酉。工部疏参、河道总督靳辅、修理河工、已经九年、并无成功。虚糜钱粮。应交该部严加议处。上曰、河工重大。因一时不能成功、即行处分。或另差人修理、恐致贻误。且俟一二年后、看其若何。著九卿会议具奏　　

○甲子。奉差江南赈济学士麻尔图、回京启奏。上问凤阳、徐州等处、饥民情形。麻尔图奏曰、春间饥馑殊甚。臣于闰四月到彼、正遇下雨。百姓既蒙恩赈、又值甘霖、可以冀望秋成。上又问曰、彼处及江南一路田苗若何。近京一带、飞蝗为虐果甚否。麻尔图奏曰、沿途一带禾苗俱佳。据百姓云、蝗生不久飞去、尚不为灾　　

○谕大学士等、各省舆图、载入一统志、事殊重要。或一省有大图而无小图。或一省有里数程途、而无疆界。或一省有疆界、而无里数程途。各省皆不一例、何也。可询之□□田日

□为总督巡抚者　　

○荷兰国王耀汉连氏甘勃氏、遣使宾先吧芝、表贡方物。赏赉如例　　

○升参领田象坤、为镶黄旗汉军副都统　　

○□贝□田日□原任广东殉难合浦县知县金世爵、为布政司参议。并予祭葬、荫一子、入监读书　　

○丙寅。吏部题、故广西巡抚郝浴、先因那用钱粮、革职。康熙二十四年五月、曾奉特恩宽免。今伊子进士郝林、援例呈请开复原官。应无庸议。得上□日、郝浴准追复原官　　

○丁卯。上御太和门视朝。文武升转各官谢恩。次荷兰国使臣行礼　　

○上诣太皇太后皇太后宫、问安　　

○戊辰。革工部尚书萨穆哈、礼部左侍郎穆称额职。以差往河工、询问挑浚海口、回奏失实也　　

○升湖广下荆南道沉志礼、为广东按察使司按察使　　

○癸酉。赈济江西广信府上饶等八县、水灾饥民　　

