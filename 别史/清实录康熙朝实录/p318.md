<!-- { "loadSidebar": true } -->
康熙三十年。辛未。六月乙卯朔谕大学士等、喀尔喀、厄鲁特谕和之举朕与达赖喇嘛同行之。今喀尔喀已安插得所、应遣使赍敕于达赖喇嘛使人所关紧要商南多尔济既病、著丹巴色尔济去谕达赖喇嘛敕曰、朕统御寰区、以仁育为本抚养是先虽末陲异域之民有困穷而归命者、必受而养之、使各得其所尔喇嘛奉行佛法、广度众生而救苦难、其心亦犹是也前以七旗喀尔喀兄弟、内相侵夺。外与厄鲁特交兵。朕与尔喇嘛、谕令罢兵归好。后噶尔丹、又追侵土谢图汗、泽卜尊丹巴胡土克图、杀夺喀尔喀之人朕遣伊拉古克三胡土克图、尔喇嘛遣济隆胡土克图、往谕噶尔丹尔、使人不能仰副朕与尔之心、噶尔丹称兵大举杀掠喀尔喀深入我边汛之内朕稍发兵以问其故、反与我兵拒战、至于大败乘夜远遁此彼来犯我、非朕往伐之也彼所行违朕与尔好生善念、自求穷困而已。喀尔喀土谢图汗车臣汗、诸济农、诺颜台吉决志内附朕既已受而养之。于本年四月躬亲大阅。喀尔喀之汗济农、诺颜台吉等、皆执臣礼。跪而稽颡谆请与四十九旗同列。朕设大宴厚赐之、照四十九旗编为旗队给地安插土谢图汗自以妄举兴戎、陈情请罪、朕发众喀尔喀议之皆言加彼之罪则于我众无光朕是以宥免其罪仍留土谢图汗车臣汗之号又念扎萨克图汗被杀冤痛属下裔民散亡可矜授其亲弟策妄扎卜为和硕亲王其余各分等级授以郡王贝勒贝子公台吉之衔明其法度昭其典章矣尔喇嘛普济生灵向以喀尔喀国破为忧今已安措得所遣谕尔喇嘛知之尔喇嘛闻此必大欢喜也其左翼之喀尔喀无复可议至右翼扎萨克图汗属下人等被虏散亡有在尔喇嘛所者亦有在他处者尔喇嘛普济生灵必能查明发归原主也今厄鲁特人等屡有归降闻噶尔丹穷困已极、无食而饥。于此可见噶尔丹之获罪于天矣未必不往归尔喇嘛若果往归、作何措置惟尔喇嘛裁之、噶尔丹遁去之时、曾立誓而去倘违誓而稍犯我喀尔喀降人、朕必发大兵分路前进务期巢□刀灭之其时地方遥远不及遣人赍敕于尔喇嘛亦未可定是以预遣教习唐古特文喇嘛丹巴色尔济谕尔和之　　

○先是喀尔喀扎萨克丹津额尔德尼台吉奏厄鲁特巴图尔额尔克济农劫其属裔马畜等物下议政大臣等集议至是议政大臣等议奏巴图尔额尔克济农前被噶尔丹劫掠穷迫来归我皇上加恩给地安插乃巴图尔额尔克济农不思报皇上覆载之恩反要劫降人喀尔喀丹津额尔德尼人畜什物应将巴图尔额尔克济农等迁至四十九旗地方安插兵部理藩院各遣官一员谕将军尼雅翰率领宁夏所备西安满兵全军并令总兵官一员酌率绿旗官兵会同前往巴图尔额尔克济农所将喀尔喀丹津额尔德尼等被劫人畜什物俱照数追还尼雅翰等率兵押送巴图尔额尔克济农、至归化城、交将军郎谈押护内送。如巴图尔额尔克济农等不还所夺人畜什物不肯内徙安插、即令尼雅翰等、率大兵巢□刀灭之奏入上从之随遣兵部郎中格什、理藩院员外郎二郎保前往　　

○谕翰林院选拔庶常、原以作养人材今科进士、特加简阅、其杨中讷张昺、姚弘诸、陈汝咸张瑗、姜遴、惠周惕、王奕清狄亿潘从律、张孝时胡润、戴绂、金潮江球杨名时、王传冉觐祖王者臣李燕生、阎锡爵、阿金、张寿峝、姜承＜火鼎＞、张曾庆、毛昌□鸟、李象元胡麟徵、张翔凤、喀尔喀文志鲸刘琰、何龙文等三十三员俱著改为庶吉士并修撰戴有祺编修吴昺黄叔琳分别满汉书教习　　

○调兵部尚书李天馥为吏部尚书以原任总督仓场户部右侍郎石文桂补原官　　

○以刑部右侍郎傅腊塔充经筵讲官　　

○丙辰正白旗都统和硕额驸穆赫遴所尚郡主薨遣官致祭　　

○出征江西护军参领厄参特创发身故予祭葬如阵亡例　　

○丁巳上诣皇太后宫、问安　　

○戊午升右通政刘楷为光禄寺卿　　

○壬戌封皇三女为和硕荣宪公主下嫁巴林鄂齐尔郡王子吴尔衮授吴尔衮为和硕额驸　　

○癸亥调刑部尚书杜臻、为兵部尚书。工部尚书陈廷敬、为刑部尚书升吏部右侍郎索诺和、为都察院左都御史　　

○以兵科给事中郭洪、为山西布政使司布政使　　

○甲子。内阁学士南达海、以老疾乞休、允之　　

○乙丑。上诣皇太后宫、问安　　

○丁卯。授多罗安郡王马尔浑女为郡君壻土默特多罗达尔汉贝勒厄尔德木图、为多罗额驸。　　

○旌表狭西烈妇罗氏、拒奸殒命、给银建坊如例　　

○戊辰。上诣皇太后宫、问安　　

○己巳。予狭西阵亡把总张成恤银荫一子以卫千总用　　

○旌表山西节妇、忻州王氏杨氏孝子翼城县杨效荣、纯孝庐墓各给银建坊如例　　

○辛未升刑部左侍郎管右侍郎事高尔位为工部尚书、调刑部右侍郎布彦图为吏部右侍郎升内阁侍读学士满丕为内阁学士兼礼部侍郎　　

○升狭西宁夏道丹达礼为贵州按察使司按察使　　

○命礼部左侍郎管翰林院掌院学士事库勒纳翰林院掌院学士兼管詹事府詹事事张英、教习庶吉士　　

○甲戌上诣皇太后宫问安　　

○戊寅升内阁学士迈涂为刑部右侍郎　　

○出征厄鲁特护军参领胡虎创发身故予祭葬如阵亡例　　

○敖汉多罗郡王萨木聘尔故遣官致祭　　

○庚辰予故原任少傅兼太子太傅保和殿大学士兼户部尚书成克巩祭葬如例　　

○壬午增设理藩院员外郎八员　　

○户部尚书王隲以病乞休慰留之　　

○升左副都御史李迥为刑部右侍郎　　

秋七月甲申朔享太庙遣领侍卫内大臣公舅舅佟国维行礼。　　

○奉差兵部郎中格什等疏言、臣等至宁夏会同将军尼雅翰等、率领西安满兵全军。总兵官一员、领绿旗官兵四千往追巴图尔额尔克济农副都统柏天郁、总兵官冯德昌等率兵出入威口追及巴图尔额尔克济农、于阿里浑乌素之地再三谕令迁移巴图尔额尔克济农不从、旋即遁去。臣等随报将军将军分兵为三队追之至西喇布里图将宿臣等言当乘夜追及诛之次日往追、则难及矣将军不听次日追三十余里第三日至库克布里图、度不能及、遂率兵还臣等度巴图尔额尔克济农必西去臣格什往甘州等处地方臣二郎保往凉州等处地方、探视巴图尔额尔克济农驻牧之地奏入上命刑部侍郎迈涂、前往察审。寻迈涂审取口供具奏下部议。兵部议覆、将军尼雅翰稽迟怯懦、失误军机应革去将军并拖沙喇哈番不准折赎鞭一百副都统柏天郁革去副都统郎中格什员外郎二郎保俱革职总督葛思泰系封疆重臣部檄到日应即会同将军尼雅翰等速议使巴图尔额尔克济农、不致遁逃始为称职乃迟误军机遣大臣往讯始云曾谏将军尼雅翰、巧饰具奏殊为不合应将葛思泰降二级调用得上□日。柏天郁葛思泰、俱降五级留任将军尼雅翰、著逮至京监候绞格什二郎保革职尼雅翰等所率往官兵、令总督葛思泰暂辖、驻劄宁夏　　

○戊子升国子监祭酒图纳哈、为内阁学士兼礼部侍郎　　

○己丑。调狭西延绥总兵官冯德昌为宁夏总兵官。凉州总兵官柯彩、为延绥总兵官湖广襄阳总兵官师帝宾、为狭西凉州总兵官福建台湾总兵官王化行为湖广襄阳总兵官　　

○礼部题、朝鲜国进贡使臣违禁私买一统志书。查一统志、载天下山川舆地、钱粮数目所关甚重应将违禁私买一统志书之内通官张灿、革职发伊国边界充军正使李沉副使徐文重等、失于觉察并应革职朝鲜国王李焞姑免议得上□日李沉徐文重从宽免革职余如议　　

○以喀喇沁故镇国公乌忒巴喇弟善巴喇锡袭爵　　

○庚寅上诣皇太后宫、问安　　

○癸巳孝懿皇后忌辰。遣官祭陵　　

○予故副都统鄂莫克图、祭葬如例　　

○甲午理藩院奏喀尔喀人等既与四十九旗同列、则众扎萨克自亲王以下骁骑校以上凡请安进贡奏事或遣使、或亲来俱应照四十九旗例土谢图汗车臣汗旗内自王以下骁骑校以上凡行事亦应与四十九旗同土谢图汗车臣汗其身仅存汗号应令进九白之贡其来使仍令照前例行泽卜尊丹巴胡土克图之使亦令照前例行奏入、上曰、喀尔喀人等初降新行安插、俟三年后、依此议行。泽卜尊丹巴胡土克图、亦著贡九白　　

○丙申。上诣皇太后宫、问安　　

○戊戌。中元节遣官祭永陵、福陵、昭陵、暂安奉殿、孝陵仁孝皇后、孝昭皇后、孝懿皇后陵　　

○谕兵部归化城兵无事当彻著都统郎谈副都统硕鼐、于在彼大臣内、酌带一员、沿边直至宁夏延绥西宁、往勘大军可行可止之地。至于巴图尔额尔克济农前者来归给地安插而养之助喀尔喀往征厄鲁特竟不为效力且劫夺喀尔喀之事甚多灼知其必不能改。故令迁徙居察哈尔之地奈彼素藏祸心、是以远遁朕以向加养育、初无困之杀之之意欲居何地、惟其所择但不得扰害边塞地方。可令达虎书此原由遣人往谕巴图尔额尔克济农著一并议奏寻议今归化城兵无事应彻。但留在归化城之厄鲁特尚未去应拨每佐领护军二名、火器营兵四百名、照兵数派官在归化城周围暂驻。余俱彻回此所留兵、俟头队厄鲁特起程后即回。其调到大同、宣府、绿旗官兵、亦令各回汛地暂留大臣、伏候上命。应著达虎抄誊敕谕、遣发巴图尔额尔克济农俟彼作何回覆即令奏报得上□日、著都统喀岱、李正宗副都统田象坤郎化麟、留后。将军印、交与喀岱。参领诺尔孙达米纳夸塞、苏丹古尔哈、著与郎谈偕往。勘视大军可行可止之地事毕、著郎谈等、一二紧要之人乘驿先来入奏　　

○己亥升顺天府府尹卫既齐、为都察院左副都御史　　

○以故一等精奇尼哈番多尔济子善巴一等阿思哈尼哈番费叶冷子博尔屯、袭职　　

○予故原任副都统对秦、原任内阁学士拜礼、各祭葬如例　　

○庚子上诣皇太后宫、问安　　

○以杭州副都统穆维雍、为福建台湾总兵官　　

○壬寅定北将军瓦岱疏言、臣等至克鲁伦遇西卜退哈滩巴图尔、纳木扎尔托音伊等俱愿来投。哨探噶尔丹信息、遁去已久。遂于本月初四日回军。十八日进翁俄罗汛界。报闻。　　

○癸卯上诣皇太后宫、问安　　

○丙午吏部题、兵部将镶黄旗内大臣汉军都统参赞大臣一等公舅舅佟国纲、阵亡功牌咨送臣部。查旧例、参赞大臣阵亡者、给与拜他喇布勒哈番、又一拖沙喇哈番。但舅舅佟国纲、系一等公、不便加与官职。应照公爱星阿例、令兵部别议赏给。得上□日、舅舅佟国纲、给与拜他喇布勒哈番、又一拖沙喇哈番、令伊子承袭。著为例　　

○吏部议叙出征厄鲁特功。前锋统领迈图等、三十二人、应各授拖沙喇哈番。得上□日、依议。前锋参领格似特、效力年久、劳绩显著。著再加一拖沙喇哈番、授为拜他喇布勒哈番　　

○予故三等辅国将军塞祜德、祭葬立碑如例　　

