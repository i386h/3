<!-- { "loadSidebar": true } -->
○庚寅。上诣孝陵。率王以下、内大臣、侍卫、部院大臣官员、奠酒。行礼。举哀。次至仁孝皇后、孝昭皇后陵。奠酒。举哀。毕。驻跸马兰峪　　

○辛卯。祭孝陵。上率王以下、大臣官员、行礼。是日、驻跸汤泉　　

○壬辰。分遣扈从官、至仁孝皇后、孝昭皇后陵、致祭　　

○癸巳。上巡幸边界。驻跸罗文峪　　

○改宿桃河营守备、为宿虹河营守备。添设桃源河营守备一员。裁徐州北岸、安东北岸、山阳外河南岸、千总各一员。添设山阳云梯关外海口千总一员　　

○福建水师提督施琅、疏辞靖海侯世爵。得上□日、卿亲统官兵、直入大洋、平靖海氛、劳绩茂著、特封侯爵、以示酬庸。其祗遵成命。不必控辞　　

○甲午。上驻跸沙河峪　　

○乙未。上驻跸汉儿城　　

○丙申。上于路殪一虎。是日、驻跸三屯营　　

○二等阿思哈尼哈番齐锡、患病解退。以其子朱良、袭替　　

○丁酉。上驻跸米峪口　　

十二月。戊戌朔。上驻跸三屯营　　

○己亥。上于遵化州北山、殪一虎。是日。驻跸遵化州　　

○吏部议覆、一等阿思哈尼哈番胡拉禅、军机革职。应与其弟吴舒、承袭。上以此职系伊祖洪尼雅喀所立、命伊叔朱麻喇、承袭　　

○予故护军统领杰殷、副都统花色、各祭葬如例　　

○庚子。上驻跸汤泉　　

○辛丑。上将回銮。率王以下、大臣官员、诣孝陵。奠酒。举哀。次至仁孝皇后、孝昭皇后陵。奠酒。举哀。复至乳媪奉圣夫人坟前、奠酒。是日、驻跸孙家庄　　

○壬寅。上驻跸蓟州　　

○授故辅国公英额理之子吴尔登、为三等奉国将军　　

○转礼部右侍郎陈廷敬、为左侍郎。升翰林院掌院学士张玉书、为礼部右侍郎　　

○予出征广东创发身故拖沙喇哈番车柳、祭葬、如阵亡例　　

○癸卯。上驻跸三河县　　

○甲辰。上回宫。诣太皇太后皇太后宫、问安　　

○予殉难云南府知府赠太仆寺卿高显辰、祭葬如例　　

○乙巳。以故一等阿思哈尼哈番常保之子巴徒、袭职　　

○丙午。九卿詹事科道议覆、左都御史徐元文疏言、外官丁忧候代、其治理公事、无异常日。安有方寸愦乱之时、而可责之以政理者。请自今丁忧之官、无钱粮舛误、即听奔丧。至近日士大夫、鲜克由礼。或缞绖婚娶。或丧中听乐。或易衣从吉、干谒游玩。此皆薄俗伤化。宜严行申饬。查凡丁忧官、无未完钱粮盗案、上司勒掯迟延、及服中娶妻、丧服未终、即行释服等类、俱有定例处分。嗣后若服内有此等行事、令督抚科道指名题参。从之　　

○丁未。兵部议覆、舒玉昆等诬告土司阿五叛逆。总兵官张永祥、用非刑考讯。应论死。上曰、总兵乃边疆大帅、因用非形考讯阿五、遽拟大辟。恐土司自此意气骄纵、渐至不遵法纪。此议太过。可令该部另议以闻。寻议、舒玉昆拟斩监候。张永祥革职。从之　　

○升狭西按察使叶穆济、为甘肃巡抚　　

○予故都统朱延禧、祭葬如例　　

○刑部议覆、土司陆道清、同王辅臣投诚、给与总兵劄付、令招抚吴三桂、复受吴三桂伪将军职衔。后在永宁、势迫投诚。陆道清应立决、妻妾子女、给功臣家为奴。财产入官。父母祖孙兄弟、流徙二千里安置。得上□日、陆道清、著即处斩。其妻子财产、从宽免入官。父母祖孙兄弟、俱免流徙　　

○戊申。一等阿思哈尼哈番张朝璘、因病解退。以其子张圣铎、袭替　　

○宗人府题、旧例、四时致祭盛京三陵。派盛京官致祭。孝陵、仁孝皇后、孝昭皇后陵。遣贝勒以下、奉国将军、觉罗阿思哈尼哈番以上、往祭。若遇大事、则四陵、暨仁孝皇后、孝昭皇后陵。俱将和硕亲王以下、觉罗阿思哈尼哈番、及文武大臣以上、题请遣祭。今议孝陵、仁孝皇后、孝昭皇后陵、四时祭祀。及遇大事、致祭四陵。俱将和硕亲王以下、宗室公以上、派出遣祭。得上□日、是　　

○吏部议覆、差往贵州料理土司事宜兵部侍郎库勒纳、会同云南贵州总督蔡毓荣疏言、平远、大定、黔西三处、原系水西宣慰司安坤所属。威宁一处、原系土知府安重圣所属。自康熙四年、改为四府、设立流官、相安已久。粮差诸务、并未违误。不便复设土官。应如所请。从之　　

○己酉。授固山贝子章泰之女、为县君。壻那穆达、为固山额驸　　

○差往山西查勘地震工部尚书萨穆哈等疏言、崞县、忻州、定襄、五台、代州五州县、振武卫一卫、被灾人民、共赈过银九千八百六十五两。下所司知之　　

○庚戌。以海逆荡平、遣官告祭天地、太庙、社稷、福陵、昭陵、孝陵、仁孝皇后、孝昭皇后陵　　

○调内阁学士孙在丰、为翰林院掌院学士兼礼部侍郎　　

○以故二等阿思哈尼哈番阿济图亲叔之子龚额、袭职　　

○辛亥。上御景山前殿。谕浙江温州总兵官陈世凯、江西南赣总兵官许盛、自吴逆叛乱以来、尔等提兵征剿、戮力用命、扫荡逆氛、建立功绩。朕甚嘉之。但为将之道、务在戢兵爱民。使兵民相安、则地方受福。汝等亦可永保勋名。朕每见功大者、易生骄傲、以致文武不和、地方多事。尔等当以此为戒　　

○壬子。上御太和门朝。文武升转各官谢恩。次厄鲁特进贡。使臣等行礼　　

○升护军统领纪尔他布、为正红旗蒙古都统　　

○以故一等伯巴特马藏之子索讷穆喇锡、袭爵　　

○癸丑。上诣太皇太后皇太后宫、问安　　

○三等阿思哈尼哈番秦布、因病解退。以其子嘉尔泰、袭替　　

○命尚之孝、尚之隆等、家下所有壮丁、分为五佐领、隶镶黄旗汉军旗下　　

○议政王大臣等会议、青海地方墨尔根台吉之来使寨桑和硕齐等、陈奏伊车臣鄂木布戴青台吉在时、曾于西宁等处、效力有功、恳请黄成尔滩地方游牧。应不准行。上曰、墨尔根台吉之父、虽边疆效力有功。但黄成尔滩、乃边内之地。蒙古与民人、生计不同、断不可容其游牧边内、以启后日衅端。今止应酌量奖赏。至不宜在内游牧缘由、可谕彼知之　　

○甲寅。以翰林院掌院学士孙在丰、充经筵讲官　　

○以内廷供奉翰林院侍读高士奇、充日讲起居注官　　

○予故副都统布舒库、祭葬。谥刚壮　　

○吏部题、旧例、按察使员缺、由布政使司参政升任。如无参政、方以按察使司副使升任。今会推时、参政副使内、合例之人少、难以选择。嗣后按察使员缺、将参政、副使、参议、佥事、四项道员、不论历俸已满未满、有无罚俸、一体会推。从之　　

○以故翁牛特多罗达尔汉戴青贝勒搜色子额林臣、袭爵　　

○乙卯。御制日讲易经解义序曰、朕维帝王道法、载在六经。而极天人、穷性命、开物前民、通变尽利、则其理莫详于易。易之为书、合四圣人立象设卦系辞焉。而广大悉备。自昔庖羲、神农、黄帝、尧、舜、王天下之道、咸取诸此。盖诗书之文、礼乐之具、春秋之行事、罔不于易会通焉。汉班固有言、六艺具五常之道、而易为之原。讵不信欤。朕夙兴夜寐、惟日孜孜、勤求治理。思古帝王立政之要、必本经学。尝博综简编、玩索精蕴。至于大易、尤极研求。特命儒臣、参考诸儒注疏。传义、撰为解义一十八卷、日以进讲。反复卦爻之辞。深探作易之上□日。大抵造化功用、不外阴阳。而配诸人事、则有贞邪淑慝之别。运数所由盛衰、风俗所由治乱、君子小人所由进退消长。鲜不于奇偶二画、屈伸变化之间见之。若乃体诸躬行、措诸事业、有观民设教之方。有通德类情之用。恐惧修省以治身。思患预防以维世。引而伸之、触类而长之、而治理备矣。于是刊刻成书、颁示天下。朕惟体乾四德、以容保兆民。且期庶司百执事、矢于野涣群之公、成拔茅允升之美、则泰交媲于明良、而太和溢于宇宙。庶称朕以经学为治法之意也夫　　

○上因礼臣奏筵宴事宜、谕议政王大臣等、元旦赐宴、布设满洲筵席、甚为繁琐。每以一时宴会、多杀牲畜、朕心不忍。自后元旦赐宴、应改满席为汉席。寻命礼部详议、酌定肴核酒醴之品、悉有常制　　

○升左春坊左庶子王鸿绪、为内阁学士兼礼部侍郎　　

○以故三等阿思哈尼哈番鄂义托之弟玽色、袭职　　

○丙辰。顺天府进春　　

○宗人府题、正蓝旗辅国公化善、奏请随旗上朝。以其子于内廷效力。应如所请。从之　　

○刑部题、在狱病故罪囚、四十余人。上谕大学士等曰、人命关系重大。无辜枉死、上干天和。朕念狱中犯人、自作罪孽、理固应死。但恐死于非命。曾命御医、给与药物、疗治有疾之人。闻今□山戊示□狱囚、患病者甚多、何故不将见给医药疗治。秋决之犯、尚不及四十余人。今乃病死若干人。岂皆命耶。朕心甚为不忍。此皆该部怠忽之故。尔等传刑部堂官、传朕谕上□日、严加申饬、令伊等不时亲自巡视。仍令该管官员、加意存恤、无致滥毙、以副朕慎重人命至意　　

○谕大学士觉罗勒德洪等、大兵见驻黑龙江、所需军食、虽已运送、而科尔沁之漠尔浑屯、亦宜多备、造仓储积。其令户部、理藩院、同吏部尚书伊桑阿、详议以闻。寻户部等议、漠尔浑屯运米一万石存贮。其米自包衣屯庄拨给。运费于盛京户部动支。工部遣官至漠尔浑屯、坚固造仓。米至、交彼处都统、副都统、加意守护。从之　　

○谕户部、狭西西安、甘肃等处、前当大兵征剿之时、转输粮糗、办运刍茭、一应军需、取给闾里小民。由陆路供亿、劳费繁多。今既经荡平。朕心时切轸念。康熙二十三年应徵地丁各项钱粮、著蠲免三分之一、以昭朕眷念民生劳苦之意。又山西崞县、忻州、定襄、五台、代州、振武卫、新经地震、被灾颇重、虽经遣官赈济、仍应量行加恩、以示轸恤。其被压身故民人、所有康熙二十三年应徵地丁钱粮、著与全免。其房舍倒坏、力不能修者、丁银全免。地亩钱粮、著免十分之四。尔部速行该地方官、晓谕小民、务俾各沾实惠。如有司官役、借端朦混、私行重徵者、或经参奏。或被告发。将经管各官、从重治罪　　

○工部尚书朱之弼、左都御史徐元文、以会推湖广按察使员缺、所举非人、各降三级调用　　

○调浙江总督施维翰、为福建总督　　

○升监察御史布喀、为狭西按察使司按察使　　

○以原任滇西总兵官葛秉贞、为贵州大定总兵官　　

○戊午。上诣太皇太后宫、问安　　

○壬戌。上幸南苑行围　　

○癸亥。上诣太皇太后皇太后宫、问安　　

○以原任太仆寺卿张可前、补原官　　

