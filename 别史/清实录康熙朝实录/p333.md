<!-- { "loadSidebar": true } -->
○壬寅。喀尔喀多罗贝勒车布登故遣官致祭。并赐银一百两　　

○癸卯。上诣皇太后宫、问安　　

○出征厄鲁特拜。他喇布勒哈番护军参领吴大禅、创发身故。给一拖沙喇哈番。予祭葬。如阵亡例。　　

○以一等侍卫齐兰布、为正白旗蒙古副都统。　　

五月。甲辰朔　　

○丙午。仁孝皇后忌辰。遣官祭、陵。　　

○丁未。上幸瀛台驻跸　　

○升浙江温州副将姚弘信、为山西太原总兵官　　

○戊申。户部尚书王隲以老病乞休。慰留之　　

○庚戌兵部题、归化城乃总要之地、增戍之兵甚多。应专设将军一员、总管归化城都统、副都统、训练官兵。凡有当行事务、协同右卫将军而行。得上□日、归化城初设将军、总管官兵整饬训练关系甚重。著领侍卫内大臣伯费扬古、为安北将军管理　　

○壬子。上回宫。　　

○颁御书万世师表匾额于国学　　

○癸丑。圣躬违和不理事　　

○丙辰。遣官祭关圣帝君　　

○丁巳先是、以戕害员外郎马迪事降敕诘问噶尔丹至是、噶尔丹遣使赍奏陈情上命发敕、令彼使人赍回敕曰、朕躬膺天命抚绥万邦凡恭顺之国、无不加恩、以示奖劝其有未孚者、亦必曲加优容、以匡正其非、使归于善。前者、朕遣员外郎马迪等于策妄阿喇布坦。为尔属下土克齐哈什哈、哈尔海达颜额尔克所害。敕汝查奏。今尔疏言、非但皇帝之使臣、不宜尔也。向来小国使臣、亦无杀害之事。敕使因遇罗卜藏林辰憨都、滚布札卜、是以见杀。其名土克齐哈什哈、哈尔海达颜额尔克之人、虽在其内。但原遣与哈密通问、非自我教之行劫也。害使臣者、乃罗卜藏林辰等、见在塔尔纳齐纳尔地方。伊等情由、想皇上早已洞鉴之矣。诸凡大小罪过、总祈皇帝如天之度、兼容并包。尔于朕敕未到之前、护送使臣同行之格什等、至嘉峪关奏其情事。朕甚嘉许。但尔既已立盟修好、则害我使臣之土克齐哈什哈、哈尔海达颜额尔克等当即擒拏治罪、以戒后来横行之人。尔疏又言、乌尔会地方、两尚书击我。倘其事有成、将欲置我等于不堪。我等亦知非皇帝之上□日、其时已吁奏矣。尔前者借追喀尔喀为名、犯我汛界掠我人民。尚书阿喇尼等、因巡汛界遇之、彼凛遵国法、率汛界蒙古兵与战、并非内地所遣之兵然此乃尔未誓以前事尔既誓以后、不得复执此以为言。又前者、尔于乌阑布通地方首顶达赖喇嘛之佛、誓不再违圣上□日。又跪于威灵佛之前誓不再犯中华皇帝属下之喀尔喀、以及众民。尔今疏言、昔当济隆胡土克图、内大臣吴丹、塞尔济之前、跪告曰、请将泽卜尊丹巴、土谢图汗两人、于所奏三言中、以一言为定、逐出七旗归于故土、则皇帝覆育之蒙古、再不为非矣。今亦不敢异于从前、有所诳奏。尔誓书印文犹在、并无此等语。尔奏此言、与誓书原辞、自相悖谬且朕安集喀尔喀之事、已檄知达赖喇嘛并敕谕尔矣。达赖喇嘛甚喜、奏喀尔喀如彼饥困、全加爱养、同佛慈悲、闻之不胜欢忭、诚抚恤众生如赤子也。其疏前已示尔、尔亦当详睹之矣。日者达赖喇嘛因与喀尔喀泽卜尊丹巴胡土克图、土谢图汗、车臣汗诸台吉俱相隔数年、未遣使通问。今特遣其弟子绰木巴喀巴、额木齐往问朕恐行路羁迟、特遣官驰驿往送。以此观之、达赖喇嘛以喀尔喀等、向为护法主、加惠之意彰彰明矣尔今违誓仍索泽卜尊丹巴胡土克图、土谢图汗等、岂合达赖喇嘛之意乎况近今达赖喇嘛奏言、倘厄鲁特不从、复生乱端、西海大小土伯特力有不支、伏祈鉴而察之。达赖喇嘛、与我朝往来通使、多历年所。西海诸台吉不违朕上□日、恭顺奉贡若厄鲁特人等、稍犯达赖喇嘛地方及西海地方、朕即立加征讨断不爽也前者尔败于乌阑布通归时、人畜多死、极其窘迫沿途委弃器械而去朕巡视汛界大臣、直蹑尔后、皆目击之今闻尔地乏食穷困已极尔邻近国土、皆与尔为仇。策妄阿喇布坦、又与尔不睦从来诸国之、人穷迫归朕者、养育皆如一体。如尔穷迫来降前敕谕中已许活尔、可即徙至近边当加厚恩抚养、毋疑毋畏至喀尔喀札木巴拉臧布胡土克图、乃此地败坏释教之罪人、逃在尔所、如果有用、则留之不尔可即发回。今颁缎十疋付尔使沙哈孙白克、绰尔奔下赍往。　　

○辛酉。夏至祭地于方泽。遣领侍卫内大臣公福善行礼　　

○壬戌。谕大学士等朕躬违和、久未理事。今已稍愈、奏章著照常送进　　

○丙寅。以翰林院检讨宋敏求、为四川乡试正考官内阁中书王贯三为副考官编修谢陈常为广东乡试正考官行人司行人王奂曾为副考官编修李懋为广西乡试正考官内阁中书张莲为副考官检讨孙勷为福建乡试正考官内阁中书李承绂为副考官　　

六月癸酉朔圣躬大安御乾清宫西暖阁召诸王内大臣都统满汉大学士满尚书进见　　

○甲戌上御乾清宫。召副都统、上三旗侍卫、汉尚书满汉侍郎学士等官及内务府总管等进见　　

○乙亥。颁御书学达性天匾额于江南徽州紫阳书院　　

○礼部议覆国子监祭酒吴苑疏言八旗之人学习制艺者日多而中式之额太少。请增加名数查乡试满洲蒙古原取中举人十名今增六名共取中十六名汉军原取中举人五名今增三名共取中八名会试、满洲、蒙古、原取中进士四名。今增二名。共取中六名。汉军原取中进士二名。今增一名。共取中三名。从之。　　

○丙子。甘肃提标守备高天福、奉差至哈密地方遇害。赠署都司佥书予祭葬。如阵亡例。　　

○予故蒙古都统三等公诺敏、祭葬如例　　

○戊寅。上奉皇太后、幸畅春园。　　

○辛巳。上诣皇太后宫、问安　　

○壬午。谕大学士等、朕体已大愈矣行步并无妨碍。折本及章疏照常面奏　　

○癸未上诣皇太后宫、问安　　

○丙戌。喀尔喀泽卜尊丹巴胡土克图来朝进贡宴赉如例。　　

○以故三等阿思哈尼哈番阿赖子朱兰泰袭职　　

○戊子。以翰林院检讨颜光敩为浙江乡试正考官吏部郎中司鋐、为副考官编修宋大业为江西乡试正考官户部郎中王可大、为副考官编修刘灏为湖广乡试正考官礼部郎中史陆舆、为副考官　　

○己丑。大学士李天馥、丁母忧。命回籍守制　　

○庚寅。九卿议覆、河南巡抚顾汧疏言、河南漕米、俱向直隶小滩采买于民未便。请改折停运、应无庸议得上

□日、览该抚奏河南漕粮、不出于本省。百姓远至直隶大名府小滩采买。将漕米改折有益民生。嗣后停止百姓采买。但解京米石所关匪轻。令该抚将改折银两、亲至大名府所属地方、照数采办、验看起运。倘有迟误该抚从重治罪。　　

○工部议覆、河道总督于成龙疏言、康熙二十五年所栽之柳不足、因而购买济用。当日总河靳辅、不料所栽柳不足用、今将购买柳价一万八千余两、向经管各官追补、未免苦累。查需用柳枝之时、各官未经详明题报、理应追补。得上□日、柳条用于河工年久、著照该督所奏免其追补　　

○旌表河南节妇谭氏潘氏、曹氏成氏、解氏、各给银建坊如例　　

○乙未。免山西临晋县本年分雹灾额赋有差　　

○丙申。福建巡抚卞永誉疏报、据台湾府诸罗县所辖大武郡等社土官卓乃等、呈有邻近木武郡赤口等六社生番咸愿附籍输饷。查男妇老幼共四百八十七名每年认纳饷银九十两有奇。下所司知之　　

○以故湖广忠路安抚司土官覃承国子覃世藩袭职　　

○戊戌。工部议覆、河南巡抚顾汧疏言、荥泽县北关外高家湾一带、黄河水势、全归南岸、冲塌堤根、逼近城垣、急应修筑。应令总河亲身详查、具题到日再议。得上

□日、这工程、不必行总河往察。著照该抚所题修筑　　

○己亥。以翰林院编修汪灏、为狭西乡试正考官。礼科掌印给事中王原祁、为副考官詹事府少詹事李录予、为江南乡试正考官。户部郎中强兆统、为副考官　　

○旌表甘肃节妇侯天锡妻杜氏、给银建坊如例　　

○庚子。上谕大学士等曰、朕每见各省往来、及请安之人、必问地方情形、雨水沾足与否。前问自江浙来者、俱言今□山戊不□甚旱、五月二十日、尚未得雨。朕幸江南、深知彼处民生家无二日之储。所食之粟、每日籴买。若五月以后、仍不得雨则米价腾贵贫民必至困苦。此不可不预筹者著遣户部才能司官二员、一往江南、一往浙江、详问督抚观看雨水形势来奏江浙地方雨水虽大若不没禾穗则水消后禾即复旧故涝不足虑、旱则所蓄之水尽涸、直无计可施。朕又曾见舟中满载猪毛鸡毛、问其故、则曰福建稻田以山泉灌之泉水寒凉、用此则禾苗茂盛、亦得早熟。朕记此言将玉泉山泉水所灌稻田亦照此法。果早熟丰收江浙稻田、俱池中蓄水灌之池水不寒、所以不用此也　　

○户部工部议覆四川狭西总督佛伦疏言西安府省城驻防官兵家口约有数万本色粮草、俱于西安凤翔所属州县徵取、百姓苦于解送。查离省城四十里有曹店地方可通水路

宜于彼处设立仓廒、派官管理。其通水路之州县令其运至曹店、交兖入仓其不通水路之州县有近省城者有近曹店者听民就近运送应如所请从之　　

○壬寅上诣皇太后宫、问安　　

○旌表山东节妇邹平县张氏、临邑县王氏、曲阜县常氏、平度州王氏、各给银建坊如例　　

秋七月癸卯朔享太庙遣领侍卫内大臣索额图行礼　　

○户部议覆、四川巡抚于养志疏言、四川新设会理州、向属土官管辖、原无徵粮科则今招徕陆车等四十三头目、共输杂粮四十石有奇。于康熙三十二年起徵。应如所题。从之　　

○甲辰升荆州协领和索利为荆州左翼副都统　　

○乙巳。兵部议覆山东巡抚桑额题参登州总兵官曹应鹄、将已故功加官刘新等劄付给人顶替又将伊子曹文简之名冒入叙功册内保奏。应将曹应鹄本身所得拖沙喇哈番及总兵官俱革去得上□日曹应鹄著从宽免革拖沙喇哈番革去总兵官　　

○丁未上诣皇太后宫、问安　　

○己酉。以故三等公诺敏子三等侍卫马尔赛袭爵　　

○以故三等阿思哈尼哈番觉罗郎图子树淑、袭职　　

○壬子孝懿皇后忌辰遣官祭陵　　

○癸丑上诣皇太后宫问安　　

○四川狭西总督佛伦等疏报秦省西凤二属、雨雪沾足麦豆丰收秋禾茂盛流民回籍者已二十余万。得上□日秦省地方自连□山戊不□旱荒以来朕心时切轸念据该督奏今□山戊不□甘霖屡降麦豆丰收粮价渐减目今秋禾茂盛、西成可望流民回籍者甚多。所奏已知之。　　

○予故蒙古副都统理藩院左侍郎文达祭葬如例　　

○予故原任山西巡抚叶穆济、祭葬如例　　

○丙辰。以喀尔喀故镇国公托铎额尔德尼兄吴巴达袭爵　　

