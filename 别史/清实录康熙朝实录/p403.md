<!-- { "loadSidebar": true } -->

○丁亥升兵部左侍郎马尔汉、为都察院左都御史。转吏部左侍郎管右侍郎事王泽宏为左侍郎调户部左侍郎王掞、为吏部左侍郎管右侍郎事　　

○升护军参领罗米为正白旗汉军副都统护军参领瓦尔答为正蓝旗汉军副都统　　

○四川巡抚于养志疏参四川提督岳昇龙欺罔各款、一、受革职天全土司高一柱贿嘱令带罪护理。今高一柱借称谋逆重情、专杀土民高于岳等八人、以致官民互讦臣行司提审。提臣岳昇龙密拘犯证自行审理以图掩盖前愆一霸、引行盐驱逐小贩以致商贩失所一各镇协营每岁勒坐空粮百余名一借陛见为名将马二百余匹分发各镇协勒索重价一。因兵部职方司失火、行令备造卷案、借端扣克兵粮。一、四川营内马匹、动支朋银购买岳昇龙乃借端科派于通省游守、千把、每员扣银三十五两通省马兵每名扣银二两得上□日、此本内事情著工部侍郎罗察内阁学士布泰前往察审具奏。　　

○四川巡抚于养志疏报打箭炉、原系内地土司边界。自康熙三十五年、勘明地界以来甚属相安。今因化林坪接壤西域、设汛添兵、乃擦道等处蛮畨、忽生狡变。事关边情、理应文武会商、而提臣岳昇龙刚愎自用、并不使臣与闻、遽行。调遣官兵阻遏商旅禁绝茶米以致军民惶惑。得上□日此本内事情亦著罗察等、一并察审具奏。　　

○己丑。上诣皇太后宫、问安。　　

○以原任左都御史哈雅尔图、为内务府总管　　

○壬辰。夏至祭地于方泽、上亲诣行礼。　　

○癸巳上御太和殿视朝。文武升转各官谢恩。　　

○大学士伊桑阿、以老疾乞休。上谓大学士阿兰泰曰伊桑阿为人厚重老成办事年久尔人自任大学士以来、不生事端凡事推诚从公料理不独朕知之、天下无不知者非尸位素餐者可比伊桑阿虽以老疾求罢。朕不忍令去也。　　

○以原任左都御史王鸿绪、为工部尚书　　

○以翰林院编修史申义、为云南乡试正考官吏部员外郎李钦式为副考官、翰林院编修王奕清、为贵州乡试正考官户部员外郎沈昆、为副考官。　　

○调镶黄旗满洲副都统鄂缉尔、为江宁左翼副都统。正蓝旗满洲副都统阿喇纳、为杭州左翼副都统。升京口正红旗协领汪世臣、为广州右翼副都统。　　

○调山东登州总兵官杨钧、为江西南赣总兵官升直隶三屯营副将刘官统为山东登州总兵官浙江台州副将阮钦为为福建汀州总兵官。　　

○甲午。九卿议覆山西巡抚倭伦遵上□日回奏布政使齐世武、揭报原任太原府知府孙毓璘原任。大同府知府郑润中、亏空两案齐世武将臣批驳之处一概隐匿惟存心倾害以捏报等款诬臣臣谨将齐世武欺罔朦蔽之实迹陈明臣等查布政使齐世武揭文及巡抚倭伦回奏疏内各项参差言词互异又齐世武呈称证见按察使巴哈布、粮驿道李苾知府王辅等、见在山西不便悬拟应遣大臣往山西察审定议具题。得上□日、此本内事情、著户部尚书马齐前往察审具奏　　

○户部议覆陕西巡抚贝和诺疏言、南郑县龙湾田地八顷三十七亩有奇因江水泛涨尽冲成河无从办课请将钱粮、永远豁除应如所请从之　　

○乙未转兵部右侍郎觉罗三宝为左侍郎以原任陕西巡抚布雅努为兵部右侍郎　　

六月戊戌朔谕大学士等、当今凡事俱可缓图惟吏治民生最难刻缓谚云湖广熟天下足。江浙百姓、全赖湖广米粟。朕南巡江浙、询问地方米贵之由。百姓皆谓数年来、湖广米不至以致价值腾贵。然楚省官吏并未奏报水旱。又闻湖南百姓甚苦。皆由兴永朝、王梁、杨凤起、三人、相继扰害所致、见任总督李辉祖为人诚实、办事颇优但俱系于成龙荐举欲其不徇情面。将从前废弛整理断断不能李辉祖、可召进京以侍郎用原任左都御史郭琇前为吴江县知县居官甚善百姓至今感颂其人亦有胆量无朋比郭琇著补授湖广总督令驰驿赴任　　

○转户部右侍郎钱三锡为左侍郎。调刑部左侍郎田雯为户部左侍郎管右侍郎事转刑部右侍郎徐潮为左侍郎以湖广总督李辉祖为刑部右侍郎　　

○己亥上奉皇太后幸畅春园　　

○庚子。吏部议覆。河道总督于成龙疏言河属题奏各官员缺。请照直隶捕盗同知例。吏部停其铨选、臣等选择谙练河务、人地相宜者循例保题。吏部查核与例相符者具题补授应如所请。从之　　

○辛丑。九卿议覆山西巡抚倭伦疏言、被参汾阳县知县李联亏空库银一万九千余两并无分厘民欠署县事汾州府通判韩开藩、代李联科派里民私徵完银四十两有余。布政使齐世武。任情朦隐、咎亦难辞请将齐世武等革职拏问查布政使齐世武揭报巡抚倭伦一案见遣大臣往审、此案亦应交与所差大臣、一并审明究拟从之。　　

○以理藩院侍郎满丕、为镶黄旗满洲副都统、仍管理藩院侍郎事。调正蓝旗蒙古副都统苏满、为满洲副都统。以奉国将军特克新、为正蓝旗蒙古副都统。　　

○甲辰。上诣皇太后宫、问安。　　

○直隶巡抚李光地疏言、通州等六州县额设红剥船共六百只、剥运南漕。计船一只给地十顷、以为运丁赡养之费倘遇水旱、收入既寡、仍照常令其修船雇夫是与民地、同一被灾、而不得均沾蠲免之恩。嗣后请一体蠲免。部覆无庸议。得上□日、此红剥地亩若遇灾伤、著与民地、一例蠲免　　

○戊申。上诣皇太后宫、问安。　　

○予故吏部左侍郎赵士麟祭葬如例　　

○庚戌。以翰林院编修冯云骕、充日讲起居注官。　　

○壬子。谕兵部、墨尔根等处驿站马匹车辆、该地方官员、辄以私事擅用、屡次发觉著黑龙江将军萨布素严行禁止。　　

○癸丑上诣皇太后宫、问安。　　

○甲寅。以翰林院编修凌绍雯、为四川乡试正考官礼部员外郎刘谦、为副考官。翰林院编修胡润、为广东乡试正考官兵部郎中刘凡、为副考官。翰林院检讨姜承＜火鼎＞、为广西乡试正考官。刑部员外郎陈宗彝、为副考官。翰林院检讨阿金为福建乡试正考官。工部主事潘鹏云、为副考官。　　

○乙卯。谕大学士等、黄河、运河、关系紧要。今值伏汛水涨之时、应拣选贤能官员、各处分守。见随于成龙效力官员甚多。令其酌量拣选奏闻。将河工危险之处、分给看守。　　

○正红旗蒙古都统一等公彭春、以老疾乞休。允之。　　

○丙辰。上诣皇太后宫、问安。　　

○以故云南猛卯安抚使衎瑄子衎珌袭职。辛酉。谕大学士等选授云南、贵州、四川、官员故违限期处分解任希图另补善地其续选之员不能一时即至每致员缺久悬。嗣后将此辈计月多寡革职留原任效力则不肖之徒知有处分、赴任自速矣　　

○理藩院题盗马贼犯图萨应拟正法上曰、往者塞外多盗。近朕遣人教养蒙古、申严法禁盗贼屏迹。四十八旗各获生理。风俗稍醇。而图萨独先犯禁、决不可恕且此法非朕创之也。太宗文皇帝时、因蒙古等无房舍墙垣、法令若轻、则马匹难养。故尔定法以警匪类。嗣后有犯此者、杀无赦。　　

○九卿遵上□日、议覆、刑部尚书傅腊塔等、察审原任狭西巡抚布喀、控告四川狭西总督吴赫等侵蚀籽粒一案、应将原任总督今升尚书佛伦、降四级调用。总督吴赫等、革职。其籽粒银两、应免追徵百姓。令在事官员赔偿。上谕大学士等曰、朕详阅此案、甚不明晰。以布喀控告、而处分吴赫。若吴赫控告、又将处分布喀乎。况此案每奉批驳、但拟加重、有是理耶。籽粒事、及吴秉谦叩阍一案、并仓米事、仍著傅腊塔张鹏翮、赴狭西详审。　　

○壬戌。上诣皇太后宫、问安。　　

○以镇国公普奇、为正红旗蒙古都统　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百九十三


大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百九十四　　

康熙三十八年。己卯。秋。七月。戊辰朔。享太庙遣领侍卫内大臣公福善、行礼。　　

○谕兵部、近闻直隶各省经制额兵、虚冒钱粮者甚多。殊干法纪。嗣后须痛加省改、严行禁止。如有仍前滥行冒支扣克者、事发定行从重治罪。又直隶各省自副将以下、把总以上官员、督抚提镇、当不时严察。如有衰老庸劣、不谙骑射之员、即行题参。若互相徇隐、或差官察出、或经引见罢斥。或经该部纠参、该管各官、一并严加处分不贷。　　

○庚午。谕河道总督于成龙、朕观河图、要紧应修者两处。前在南方、曾面谕尔、将人字河、芒稻河急行挑挖。闻至今尚未动工、甚属迟误。又河图内。归仁堤、便民闸等口俱已堵塞。毛城铺迤下各口、尚未堵塞。既将便民闸等口堵塞、则毛城铺等口所出之水、由何处洩出、必致散漫各处、民大受害。此处关系紧要。宜速议奏。　　

○以故三等阿思哈尼哈番额圣格子进宝寿、袭职。　　

○壬申。赠云南阵亡新?营守备张廷柱、为都司佥书。予祭葬如例。　　

○癸酉。户部尚书马齐、审理山西巡抚倭伦、布政使齐世武、互讦一案、回京复命。得上□日、所审事情、著九卿会议具奏。　　

○刑部尚书傅腊塔、江南江西总督张鹏翮、因差狭西覆审散给籽粒等案、奏曰、前布喀状内干连尚书佛伦。应带往总督吴赫、请解任与佛伦对质。上曰、吴赫著解任。佛伦年老、且系尚书、不必带往尔等此行、务须从公审理。勿更听人言、徇情面。　　

○甲戌。裁广州将军标左营游击一员。设中军副将一员、兼管左营事　　

○丁丑。孝懿皇后忌辰。遣官祭陵　　

○戊寅。上诣皇太后宫、问安。　　

○己卯。旌表河南烈女刘氏、拒奸守贞、惨伤殒命、给银建坊如例。　　

○庚辰。命兵部尚书席尔达、署理四川陕西总督事。　　

○四川提督岳昇龙疏言、打箭炉原系本朝版图、竟被乌思藏强行侵占。康熙三十五年、钦差兵部郎中金图等、会同四川巡抚于养志查勘后、仍霸踞如初、吞占蛮地数千里、侵夺番民数万户。又在木鸦、私造铳炮、屯聚粮草。臣因化林营兵单汛广、移参将驻防。不意彼处喋吧昌侧集烈等、擅发蛮兵数千、占住河东擦道、若仪等堡、不放客商来往。臣一面禁阻茶烟米布。一面密遣臣标中营守备李成瑛、带领官兵五百名、前往化林营贴防。臣已备咨督抚会商。乃抚臣于养志、私遣笔帖式额尔济图等、往来调停、不使臣与闻。并擅止臣所遣防兵。益见私通外番情迹。得上□日、此所奏所情、亦著罗察等、一并察审具奏　　

○旌表湖广烈妇、任仲嘉妻尤氏、逼奸不从、捐躯自尽、给银建坊如例。　　

○壬午。中元节。遣官祭永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵　　

