<!-- { "loadSidebar": true } -->
○己未。兵部议覆、福建浙江总督觉罗满保疏言、台湾一郡有极冲口岸九处、应修筑炮台十一座内如中路之鹿耳门、为全台咽喉出入要口安平镇、为台湾水师三营驻劄之所。旧有红毛城一座、见在补筑城垣。其余等处、亦现在修葺。有次冲口岸十五处、应修筑炮台一十八座。再查澎湖地方实为台湾门户、金厦藩篱。有极冲口岸四处。内如妈祖澳、原有新城一座、现在修葺。其余等处、应筑炮台七座。有次冲口岸五处应筑炮台三座。酌量派拨官兵、建造营房、巡防分守、以固海疆俱应如所请。从之。　　

○又议覆、觉罗满保疏言福建台湾北路之淡水、鸡笼地方、实为贩洋要路。又为台郡后门。向系台协水师左营汛地。并未安兵屯驻请于台湾各营额兵内、酌量抽调兵五百名、战船六只设立淡水营。令北路营参领管辖。并请移兴化城守右营守备、驻防淡水。于台镇标中营、拨千总一员。台协左营、拨把总一员。为淡水营千把。每半年轮流、分防鸡笼。俱应如所请。从之。　　

○庚申。土默特固山贝子哈穆罕巴雅斯呼朗图等、来朝。　　

○辛酉。遣官祭关圣帝君。　　

○壬戌。升护军参领桑厄、为归化城副都统。　　

○乙丑。兵部等衙门遵上□日会议、河南地接六省、应设八旗满洲、蒙古、马兵六百名鸟枪兵二百名、驻劄开封府。设城守尉一员随印笔帖式二员、满洲旗分、佐领八员、防御八员、骁骑校八员蒙古旗分、左右两翼、共设佐领二员、防御二员、骁骑校二员、管辖兵丁应给官兵俸饷口粮、马匹草料、俱照太原驻防官兵之例给发。从之。　　

○敖汉多罗额驸罗卜臧、来朝。　　

○旌表山西烈妇梁氏、拒奸殒命、江宁烈女唐氏、拒奸自尽、各给银建坊如例。　　

○丙寅。科尔沁扎萨克图郡王鄂齐尔故。遣散秩大臣巴渣尔等、往奠。赐银二百两。　　

○戊辰。谕议政大臣等、将军傅尔丹等。曾奏请大炮今一百二十斤之炮、造完八位携带行走、甚是便利。驼只亦可＜马犬＞载装载之车已经造完应发往何所作何送到之处、尔等另行议奏。　　

○升兵部左侍郎党阿赖、为都察院左都御史。　　

○工部议覆、河道总督赵世显疏言、老坝口王公堤等处、近因水势变迁危险异常。应建挑水坝一座、加筑雁翅以资保固清河县中河闸旁越河草坝。年久朽腐急需修筑。桃源县烟墩东坝、河溜下刷、日渐坍塌。应建挑水坝一座。谈家庄埽工、沙滩渐广、直顶河心、全黄射注堤身、河底俱系松沙、一遇水涨、险要非常。应建挑水坝一座。俱应如所请。速行建筑。从之。　　

○己巳。礼部等衙门议奏、遵奉谕上□日、二阿哥福金、病势沉重、尚有不虞、其安厝成服发引致祭之处、照和硕福金例行外但和硕福金、有侍卫二十名穿孝今二阿哥分内、并无侍卫、将侍卫穿孝之处、应行停止得上□日著派侍卫三十名、令步军统领隆科多带往。　　

○辛未。兵部议覆、广东广西总督杨琳疏言、柔佛等国番人唎哈等五十三名噶罗吧番人吧甘等三名。乘船被风飘至新安等县击碎随令各地方官、给与口粮、养赡抚恤。但查南洋柔佛等国俱系应禁地方。无内地商船到彼。闽粤二省、又无彼国船只前来。原船已遭风击碎、是唎哈等永无还乡之日。请给内地船一只令难番附合驾归。嗣后如有飘至内地难番验其原船可修、即与修整发遣如已破坏难修又无便船可附者酌量给发应如所请从之。　　

○兵部题、直隶各省参将游击员缺应将一等侍卫二等侍卫、按年分开列游击都司佥书员缺将三等侍卫、按年分开列都司佥书守备员缺将蓝翎按年分开列俱与记名官员一并具题得上

□日、一等侍卫著于副将开列余依议。　　

○土默特多罗贝勒阿喇布坦、来朝。　　

○壬申。夏至祭地于方泽。遣都统宗室延信行礼。　　

○议政大臣等议覆、都统法喇等疏言、打箭炉之外地名里塘、向系拉藏所辖。而里塘之外为巴塘。近闻策零敦多卜、暗通密信与里塘营宫喇嘛、诱伊归藏。臣等恐被其摇惑、是以行咨员外郎巴特麻等、速往宣布圣主威德。今已辑服。续据里塘之喇嘛格隆阿旺拉木喀云、准噶尔五百人、已至义木多地方。现今里塘有察罕丹津所遣之寨桑居住、与准噶尔暗自通谋。又据护军统领温普密信云、窥探堪布之心、尚在未定。理应准备。臣等酌议、飞咨温普在打箭炉、挑选满兵一百名、令前锋参领伍林帕等带领。再选绿旗马兵一百名、鸟枪兵三百名、令化林协副将赵弘基等率领。一同前往里塘弹压、相机擒剿。又闻自里塘以外直至西藏敬信胡必尔汗、有如神明。今胡必尔汗生长里塘。其父现在西宁之宗喀巴庙应传谕其父、令伊遣人转谕营官喇嘛、及居民人等、使知驻兵里塘乃圣主保护胡必尔汗之本乡、不使贼人惊扰并无他故则里塘巴塘、便为川省边隘等语查里塘距打箭炉甚近义木多地方、距里塘亦不甚远。应如所奏、即派前锋参领伍林帕等看守里塘、侦探信息。并晓谕察罕丹津所遣之寨桑、告以准噶尔之残虐、致干天讨。若义木多地

方、果有准噶尔之兵前来、令伍林帕等详加计算、即便酌量行事。从之。　　

○甲戌。朝鲜国王李焞、以孝惠章皇后丧、遣使进香。赏赉如例。　　

○丙子。喀喇沁多罗杜楞郡王伊达木扎卜、和硕额驸纳木赛等、来朝。　　

○丁丑。升贵州定广副将陈赤、为江西南昌总兵官。　　

○工部议覆、河道总督赵世显疏言、瓜州花园港、一带埽工、因对岸沙滩挑溜北徙伏秋水发、甚属危险。应建长堤一道、以为重门保障、捍御伏秋骤涨之水。应如所请。从之。　　

六月。戊寅朔。　　

○己卯。议政大臣等遵上□日议覆、振武将军公傅尔丹、奏请大炮。圣主特计其携带行走便利、驼只便于＜马犬＞载。今造炮现得八位、请分送阿尔泰、巴尔库尔、两路将军军前。令工部。派贤能章京二员驰送。得上□日、今年既不进兵。现今雨水之时、难以送到。俟地冻时、将朕新造炮八位、送往将军傅尔丹等处每旗给炮一位。其将军富宁安处令将大将军费扬古、出征带往八旗之大炮八位、送去。　　

○庚辰。遣翰林院检讨海宝、编修徐葆光、谕祭琉球国故中山王尚贞尚益并册封世曾孙尚敬、为中山王敕谕曰、朕惟昭德怀远盛世之良规。修职献琛藩臣之大节输诚匪懈、宠赉宜颁。尔琉球国中山王世曾孙尚敬、属在遐方、克抒丹悃。遣使赍表纳贡忠荩之忱、良可嘉尚。是用降敕奖谕。并赐王文绮等物。王其祗承、益励忠贞、以副朕眷。　　

○旌表安徽烈妇卜氏、杀身全节、给银建坊如例。　　

○辛巳。命学士长寿、往查宁古塔兵丁所借仓粮。　　

○壬午。议政大臣等议奏、据靖逆将军富宁安奏称、臣一路之。兵择于七月二十一日、臣亲率领起程、裹带行粮、袭击至乌鲁木齐、收回等语。又据振武将军公傅尔丹等奏称乌图河泊克萨里等处并无策妄阿喇布坦之人若由布喇罕一路袭击、倘不深入、贼众或未必就擒不如由布娄儿一路、直至额尔齐斯河、逼近贼界、可行袭击臣择七月十三日、由汛界起程等语。但近将策零敦多卜、差往青海台吉等处之使者带来、著伊传上

□日、晓谕策妄阿喇布坦、令其差人回奏。今泽卜尊丹巴胡土克图、遣往策妄阿喇布坦之使者楚扬托音回称、策妄阿喇布坦、自言大国皇帝宽洪如海、恕我之非。去年边境领兵之将军等不行、具奏、统兵三路前来。蒙圣主洪恩、随颁谕上□日、将兵彻回。甚属欢慰等语应将今年袭击之兵暂行停止。俟伊回奏。视伊情形如有不顺明年再行进剿。应行文两路将军喂养马匹、整理器械又须预防其奸诈将汛界加谨防守。从之。　　

○癸未。湖广道御史黄叔璥疏参河南学臣查嗣庭、南阳镇臣高成、会疏保留河南革职巡抚张圣佐、捏称八府一州士庶感戴。应将查嗣庭、高成、敕部议处。得上□日、朕听政之余、每面谕九卿、詹事、科道、朕自幼时、读性理诸书。凡通套虚文、及一应称颂典故、除文章诗赋外、切不可用之于办事今黄叔璥所奏八府一州军民之处、即现成文章也前保奏噶礼、张伯行之人、皆云两江人等、翕然称善、即罢市三日、吁请题留。三日之内、两江何由尽知具高成素不识字或系微贱之人代笔、高成亦未必解张圣佐为人谨慎。到任即遇此事。因无能罢斥原不似李锡之贪恶。黄叔璥或特参查嗣庭、以及高成。或特参高成、以及查嗣庭。俱不可知。这所奏知道了。　　

○兵部议覆、江南江西总督长鼐疏言、松江府上海一邑、离海口仅五十余里。洋船水手人等、良顽不一。更有居民渔户贸易小船、往来不绝。或有偷运米粮、送至洋船、俱未可定。

查上海城中、惟守备一员、千总一员、把总二员、兵二百七十五名分防之外、存城无几实不足弹压巡查。请将提标右营官兵、移驻上海、就近管辖其原驻上海之黄浦营、改为水师营。添设大沙船三只、哨船四只、专在海口巡查。均应如所请。从之。　　

○刑部议覆、刑科给事中永福条奏查定例、奉天将军、拏获偷刨人参未得者、亦解送刑部审结。但盛京与京师、相隔千余里官兵解送复又递回、不无耗费且此等偷刨人参未得者、俱系微末穷人较偷刨人参已得者之重罪、委系不同。请免其解送刑部。交与盛产刑部、奉天府府尹衙门、照例审结、年终汇题。应如所请。得上□日、偷刨人参未得人犯案件、不可交于彼处究审。每年七月、自京派出堂官一员前往、会同将军、府尹、究审其奏。俟冬季人参过完之日、再令回京。　　

○丙戌。予故归化城。副都统齐式、祭葬如例。　　

○己丑。上览原任大学士李光地遗疏谕大学士等曰、李光地屡经求退、其奏摺已呈览数次。因大学士王掞患病告假、故暂止其奏俟王掞到阁时、令其具本奏请。并非李光地贪恋官职、而借以为名也。前摺衷心毕露、甚是详明。今览遗本、因陡染重疾、辞不达意。深可悯悼。前摺既经朕览、即系奏明。故将前摺自京取来、与伊遗本、一并批发。　　

○命皇王子和硕恒亲王允祺、内大臣公马尔赛、往奠故大学士李光地茶酒赐银一千两。又命工部尚书徐元梦等、自热河回京、护其丧事。　　

○癸巳皇三子和硕诚亲王允祉、恭请上幸王园、进宴。　　

○命刑部将一切枷锁人犯俱遵往例、释放减等。　　

