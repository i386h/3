<!-- { "loadSidebar": true } -->
□日、传示九卿。　　

○翁牛特一等台吉鄂齐尔、来朝。　　

○旌表河南烈女范氏贞烈性成、拒奸殒命。给银建坊如例　　

○丁亥夏至。祭地于方泽遣固山贝子允祹行礼。　　

○授固山贝子允祹女、为县君。壻达尔麻达都、为固山额驸。　　

○授皇子允祥女、为乡君。壻萨克信、照镇国公壻、秩四品。　　

○奈曼多罗达尔汉郡王阿杂拉、来朝。　　

○己丑。科尔沁多罗贝勒阿喇卜坦、来朝。　　

○庚寅。谕议政大臣等、大将军允禵、明年欲行进兵。或今年冬季策妄阿喇布坦处、废败事出、有机会可乘、亦未可定。应令副都统穆克登、将黑龙江船厂之新满洲、索伦、打虎儿官兵、拣选五百名、和托辉特公博贝子之弟台吉图巴、于伊兵内、酌量派出几人。再喀尔喀贝勒丹金多尔济、拣选伊属下兵丁。吴梁海扎萨克台吉托穆克带伊属下兵丁。俱赴巴尔库尔军前、预备调遣。著速议具奏。寻议、黑龙江船厂之新满洲、索伦、打虎儿官兵、应令穆克登、带领前去。喀尔喀兵丁、应令贝勒丹金多尔济带领前去。从之。　　

○户部等衙门、遵上□日议奏、直隶、山东、河南、山西、陕西、被旱、除陕西己差大臣赈济外、今查常平仓米谷、直隶、一百六十万五千二百七十石零。山东、四百七十三万石零。河南、一百三十四万七千石零。山西、四十八万二百石零。应令四省抚臣、遣官分赈。并平价粜卖。再陕西康熙六十年分钱粮、已经奉上□日蠲免。其直隶、山东、河南、山西、被灾州县钱粮、应令各抚臣查奏、分别蠲免。得上□日、依议速行。　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百九十二


大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百九十三　　

康熙六十年。辛丑。六月。辛卯朔。四川陕西总督年羹尧陛辞、赐弓矢等物。　　

○壬辰。谕兵部、筏喀前任西安副都统时、声名甚好、看其人、尚可效力著授为成都副都统。伊军功所得拜他喇布勒哈番、又一拖沙喇哈番、著给还。　　

○调湖广提督高其位、为江南提督。升天津总兵官魏经国、为湖广提督。　　

○癸巳。福建浙江总督觉罗满保等摺奏、五月初六日、台湾奸民朱一贵等、聚众倡乱。总兵官欧阳凯、率兵往捕、为贼杀害。地方有司官、俱奔赴澎湖。惟淡水营守备陈策、率领兵民、坚守淡水营地方、以待救援。臣闻报、即自福州前赴厦门、办理军务。提督施世骠、前赴澎湖、臣随令南澳总兵官蓝廷珍、参将林政等、率领官兵赴澎、听候提臣调遣。下部知之。　　

○上发朱笔谕上□日、命兵部发往福建、交总督满保、传谕台湾百姓、谕曰、据督臣满保等所奏、并伊等进摺家人所言、台湾百姓、似有变动。又奏称满保于五月初十日、领兵起程等语。朕思尔等、俱系内地之民、非同贼寇。或为饥寒所迫。或因不肖官员刻剥、遂致一二匪类、倡诱众人、杀害官兵、情知罪不能免、乃妄行强抗、其实与众何涉。今若遽行征剿、朕心大有不忍。故谕总督满保、令其暂停进兵。尔等若即就抚、自原谅尔等之罪。倘报执迷不悟、则遣大兵围巢□刀、俱成灰烬矣。台湾只一海岛、四面货物、俱不能到。本地所产、不敷所用、祗赖闽省钱粮养赡耳。前海贼占据六十余年、犹且巢□刀服、不遗余孽。今匪类数人、亦何能为耶。谕上□日到时、即将困迫情由诉明。改恶归正、仍皆朕之赤子。朕知此事、非尔等本愿、必有不得已苦情。意谓与其坐、以待毙、不如苟且偷生、因而肆行掳掠。原其致此之罪、俱在不肖官员尔等俱系朕历年豢养良民、朕不忍巢□刀除、故暂停进兵。若总督、提督总兵官、统领大兵、前往围巢□刀、尔等安能支持。此上□日一到、谅必就抚、毋得执迷不悟、妄自取死。特谕。　　

○谕大学士等曰、杭州将军塔拜、著带领满洲兵一千名、汉军兵一千名、速前往福建、驻扎防守。与福州将军黄秉钺、各管辖所属兵丁。若有事务、一同商酌料理。　　

○科尔沁台吉诺木桑、来朝。　　

○甲午。议政大臣等议覆、征西将军祁里德等疏言、新收抚吴梁海之二千五百三十一口、应派满洲兵三百名、喀尔喀兵四百名、送至巴颜诸尔克地方居住。再令车臣汗等旗分派兵三百名、并派台吉一员、副台吉二员、协同驻扎防守。应如所请。从之。　　

○乙未。谕九卿等、满汉大臣、俱各守分惟吏部右侍郎汤右曾在九卿会议处颇多言。所荐之人亦过多。著解退吏部侍郎。其学问尚优、著专管翰林院掌院学士事。　　

○丙申。谕宗人府、平逆将军延信、朕亲伯之孙、朕之侄也。此番统领满洲、蒙古、绿旗兵丁、过自古未到之烟瘴恶水、无人居住之绝域、歼灭丑类、平定藏地。允称不辱宗支、克展勇略、深属可嘉。著封为辅国公。　　

○议政大臣等议覆、抚远大将军允禵疏言、臣今赴甘州、将西宁所有兵丁带去。请将自西宁进藏回来之满洲兵丁、调赴西宁驻扎。查从前曾奉谕上□日、自西宁随平逆将军延信进藏彻回之满洲官兵、俱令回京。则此项满洲兵丁、应即回京。请于驻扎凉州喂马之披甲内、量拨数百名、在西宁驻扎、即令侍郎常授管理。从之。　　

○吏部议覆、四川陕西总督年羹尧疏言、重庆府之合州、请复设铜梁县。顺庆府之广安州、请复设岳池县。各设知县、一员、典史一员。再成都府之德阳、灌县、安县、什邡、绵竹五县、潼川州之安岳县、请各设典史一员。应如所请。从之。　　

○戊戌。礼部等衙门议覆、监察御史舒库等、参奏下第举子、在副主考李绂门首喧闹一案。李绂身为宪臣、有参奏之责下第举子、群到伊家喧闹、匿不奏闻、殊属不合。应将左副都御史李绂、照溺职例革职。嗣后会试发榜后考试官有不公之处、许下第举人生员、据实赴该管衙门具控。如有竟往考试官家喧闹者、该地方官、即严拏送刑部、从重治罪。得上□日、李绂、著革职。发往永定河效力。余依议。　　

○靖逆将军富宁安疏言、吐鲁番归顺回人阿喇布坦等诉称、见今各城、潜有回人、约有五百余口、情愿归顺。应即派兵前往收抚。但他哈尔齐、哈拉沙尔等处、与吐鲁番不甚相远。闻大兵到后、回人必尽来投。诚若今居住吐鲁番等城、不得不派兵看守。而运送粮食、甚属艰难、因此未发兵收抚。报闻。　　

○甲辰。谕大学士等曰、闻得米从海口出海者甚多。江南海口、所出之米尚少。湖广江西等处米、尽到浙江乍浦地方出海虽经禁约、不能尽止。福建地方、正在需米之时、以派浙江兵二千、往闽驻防。恐米价益贵。米到乍浦、价值必贱。交与浙江巡抚、提督、严禁私买、不许出海。动帑买米三万石、预备海船装载。提督派官兵护送押运、从海运至厦门收贮。自福宁州直至福州府、不过十数日之内、即可达厦门。斯事甚属紧要。嗣后出海米石、交与江南浙江总督、巡抚、提督总兵官、严行禁止。其福建贩买米石、不必禁止。尔等将此上□日、交九卿阅过速行。　　

○丙午。阿霸垓辅国公德木楚克、来朝。　　

○丁未。户部议覆、直隶总督赵弘燮疏言、今□山戊不□直隶亢旱、已奉上□日将常平仓米谷、散赈平粜以济穷民。但恐秋收歉薄。请将今□山戊不□漕粮、就便在直隶所属清河县油坊地方截留二十万石、雇觅民船由水路分运大名、广平二府州县收贮。应如所请。得上□日、依议。著派部院贤能官二员、仓场贤能官二员、裁留漕粮二十万石。著照该督所请、运至大名广平、二府收贮、于凡有用米之处、俱近、大有裨益。　　

○壬子。议政大臣等议覆、西安将军宗查布疏言、臣遵上

□日赴抚远大将军允禵处但见今西安左翼满洲副都统常寿、汉军副都统邓奇章俱在巴尔库尔军前右翼满洲副都统员缺、尚未补授。汉军副都统班岱、年老患病请差大臣一员前赴西安管理将军印务查西安右翼满洲副都统员缺已经补授驻扎西宁办事副都统觉罗伊礼布应以将军印务交与伊礼布署理。再班岱既系年老患病、应调回来京。从之。　　

○甲寅。户部等衙门议覆、奉差赈济山西饥民都察院左都御史朱轼条奏、一、被参司道以下贪劣官员请从宽留任、仍令养活饥民以责后效。一、请令富户出银、协同商人、往南省贩运粮食。其淮安凤阳等关、米船课税、请停徵半年。至地方绅士、愿赈者、按其多寡、从优议叙。一、各省驿站之夫役大半虚名侵冒。请确查实数、召募壮丁按补、一人受募即可全活一家一、饥民流往觅食之处请令所在地方官随在安插其有地方官捐、赀养赡者督抚核实题荐一、饥民群聚易生疠疫。请交所在地方官设厂医治。俱应如所请。从之。　　

○旌表河南烈妇袁氏贞操烈性、拒奸殒命。给银建坊如例。　　

