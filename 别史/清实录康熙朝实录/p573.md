<!-- { "loadSidebar": true } -->
○癸亥。诸皇子、诸王、满汉文武大臣官员、合词奏言、历观自古帝王、及明朝会典、未有亲送梓宫之例。况圣躬尚未全愈、断难亲往。伏恳皇上俯顺舆情。上谕曰、诸王大臣官员、劝朕停止亲送梓宫、再三叩请。朕身亦不能往。今不亲送矣。又谕曰、朕不剃头。送皇太后梓宫之诸王、大臣官员、亦著停止剃头。其在京之诸王、大臣官员、俱著剃头。　　

○谕议政大臣等连年陕省、适有军务。来往人等、俱系巡抚绰奇、与地方官应付。今伊等之力有限。原任河南巡抚李锡、暂停正法。并此案干连之府县等官、以及原任江西巡抚佟国勷、俱发往西陲、交与侍郎色尔图、令其捐办。如果效力、即免其罪。　　

○总督额伦特疏言、先经议政大臣等议、据侍卫色楞奏称、唐古特人众、趁其计虑未定、统领大兵、前进穆鲁乌苏地方驻扎。贼众必不敢轻扰青海之界、则青海人心俱定。爰遣人侦探贼情、如易于攻取、相机进剿。若无实信、将汛界远设、严加防守。但色楞所统满洲绿旗土司之兵、及自西宁调往之兵、止二千四百名、数少力弱。应将额伦特等处、所有绿旗兵二千、添派前往。其总督额伦特、公策旺诺尔布等、备守青海之众、即令随后助威。至噶顺、古木、二处地方、无兵驻扎。应将都统胡锡图带领之兵一千、令到彼处、分派驻扎等因到臣。臣查西宁抵藏、共有三路。一为珠尔垦。一为库库塞。一为拜图。除珠尔垦路狭难行外。其余两路、俱可进兵。应令侍卫色楞等、率领原派满洲、绿旗、及各土司、与青海之兵、从一路前进。臣自率领现在波罗和硕、调来西宁之录旗兵二千、以及绰克来那木查尔等所派唐古特之兵一万、亦从一路前进。若贼众一路迎敌、则我师又有一路、可以直取藏地、攻其后尾。若贼众两路迎敌、彼势既分、亦无难于翦灭。再经议政大臣等议奏、策妄阿喇布坦、侦知我师欲取西藏、或从噶斯一路、潜有兵来、亦未可定。应行文侍卫阿齐图、防守噶斯、令侍卫等侦探贼人消息、以便传报等语。臣查都统胡锡图带来兵丁之马匹、来自京城、未经久息。难以出口。现有西宁之西安满洲兵二百名、督标兵三百名、喂养马匹、肥硕可用。又自固原发往西宁之兵一千内、选用五百名。地方既近、马匹亦肥。再于都统胡锡图所领兵丁内、派拨一千名、拣选马匹、带往侍卫阿齐图等处、补其疲瘦残缺。在噶顺、古木、噶斯等地方、或看守驻扎、或相机行走、其于军务大有裨益。又内大臣公策旺诺尔布疏言、先经议政大臣等议、照依侍卫色楞所请、令臣与总督额伦特、都统胡锡图、在噶顺、古木等地方、分兵驻扎。但青海之事、既有彼二人、无烦计虑。臣愿随进剿兵丁、稍图报效。得上□日、朕阅额伦特、策旺诺尔布、陆续所奏。伊等并未相商、各自陈奏。此处既难议断、而彼处难遵守。此一人云、我如此具奏奉行。彼一人云、我如彼具奏奉行。事务舛错、不能画一。伊等俱系大臣、理应会商妥协。况相隔不甚辽远。嗣后一应事务、著伊等同意相商、定议举行。　　

○丙寅。吏部议覆、翰林院掌院学士徐元梦题参、编修储在文、张起麟、徐用锡、沈宗敬、宫鸿历、丛澍等、有玷官箴。均应照溺职例革职。得上□日、储在文、张起麟、徐用锡、宫鸿历、丛澍、俱著革职。沈宗敬、著从宽免革职。在武英殿修书处行走。永不准升转。　　

○四川巡抚年羹尧疏言、打箭炉地方、外通西域。内皆高山峻岭。实为天设之险。皇上救援西藏、令护军统领温普、带领满兵五百、赴炉驻扎、臣以炉地素不产米、山路险远、粮运为难。动支库银、买米一万石、遴选人员、先运六千石抵炉。余米收贮雅州。如有需用、再行酌运。所需草料、亦委官采买运送支给。自此源源买运、必不迟误军需。得上□日、据奏相机购买米石草料、委官设法、陆续运至打箭炉。年羹尧甚为实心效力。殊属可嘉。著复还原职。　　

○升山东济东道申大成、为贵州按察使司按察使。　　

○升归化城副都统颜寿、为右卫将军。正黄旗汉军副都统黄秉钺、为福州将军　　

○丁卯。万寿节。停止庆贺筵宴。　　

○遣官祭福陵、昭陵、暂安奉殿、孝陵、仁孝皇后、孝昭皇后、孝懿皇后陵。　　

○遣官祭真武、东岳、城隍之神。　　

○戊辰。大学士、九卿等、遵上□日会议、皇上手书谕上

□日、及理事时所降之上□日、并转传之上□日、各处俱有记载档案。又如本章所批谕上□日、六科衙门、既经记载发抄。各部院又存档案。历可稽查。且记注官、多年少微员。或有事关重大者、不能全记、以致将谕上□日舛错遗漏。又妄行抄写与人。倘伊等所记之上□日、少有互异、关系甚钜。应将起居注衙门裁去。从之。　　

○吏部议覆、翰林院掌院学士徐元梦疏言、学臣任满之日、宜分别贤否、以昭劝惩。今查声名中平者五员。陕西、江南、福建、贵州、广东、学臣王云锦、林之浚、车鼎晋、万经、郑晃、声名不好者二员。广西、江西、学臣丛澍、鱼鸾翔。得上□日、王云锦、林之浚、车鼎晋、万经、郑晃、丛澍、鱼鸾翔、俱著革职。保举丛澍之廖腾煃、张德桂、保举鱼鸾翔之耿惇、刘士聪、亦俱著革职　　

○庚午。行孝惠章皇后发引致祭礼。　　

○壬申。孝惠章皇后梓宫、从花园发引。上亲诣奠酒。举哀。梓宫启行。上从东角门出。于大路跪送。恸器。诸皇子、皇孙、文武大臣、跪劝节哀。及梓宫已过良久。诸皇子随龙輴后回望。上犹恸哭不已。复各趋回、环跪敦劝。上始止哭。回宫　　

○乙亥。议政大臣等议覆、振武将军傅尔丹疏言、奉上□日今年大兵、暂停进剿、姑俟色楞信息。但今进剿军兵俱各齐备。与其闲住、请仍照去年前往袭击、以惊扰贼界、振扬军威。今选满洲、蒙古、汉兵九千、喀尔喀兵三千共一万二千。臣与祁里德、各领兵六千、分作两路、裹带五月口粮。于五月内起程。其余剩兵丁、留都统穆赛、副都统罗察管辖、令于汛界形胜之处、驻扎防范。又据靖逆将军富宁安疏言、去年七月臣等自巴尔库尔领兵、至乌鲁木齐地方、蚊蝱甚多时令亦热讯问就获之厄鲁特等诉称夏日达什等众、觅寒凉之处于遮尔集斯地方、游牧居处至收获之时仍回乌鲁木齐过冬请将本年袭击之兵照去年准备计值达什回时前往袭击臣带领军兵七千里带四十日口粮。于闰八月起程除乌阑乌苏集拉麻泰等处、留兵三千驻扎外。其四千军兵减轻什物昼夜趱行至乌鲁木齐等处、袭取贼境人畜、钤束而回查两路军兵袭击、实扬我军威、使贼界震慑。自应约定日期、以便彼此应援。今起程之期不符。口粮之数各异。应行文两路将军等、速行商搉定议而行。从之。　　

○丙子。礼部题、朝鲜国王李焞、遣陪臣朴弼成等、表谢赐空青恩进贡礼物。应照例收受。得上□日、朝鲜国王谢恩、进贡礼物、不必收受此项贡物带回、路远艰难。著留抵下次常贡。　　

○升步军副尉托赖为正黄旗汉军副都统护军参领博尔吞、为镶红旗汉军副都统。　　

○丁丑。命浙江南新、北新两关税务交杭州府捕盗同知管理。从抚臣朱轼请也。　　

○戊寅。工部议覆浙江巡抚朱轼疏言海宁县海塘俱属浮沙塘脚空虚。请用木柜之法以木为柜横贴塘底实以碎石、以固塘根又用大石、高筑塘身附塘另筑坦水石、以护塘脚、毋使潮水浸入。再查塘内、向有小河、名备塘河。居民筑坝、遂淤为陆今应去坝疏河。即以挑河之土培岸。又石塘三十余里均须防守不时修筑。东西土塘现在坍塌、更宜及时堵御。俱应如所请速行修筑。从之。　　

夏。四月己卯朔享。太庙。遣都统武格行礼。　　

○庚辰。谕大学士等、京畿一带、历年以来二月内或大雪、大雨、故麦苗滋长、田禾尚可耕种。今□山戊不□二三月间、天时亢旱麦苗渐黄。且有妨耕种。朕经国有大丧之年、多遭水旱。及今不可不预为准备。尔等会同九卿、詹事、科道详议。或政事尚有缺失、宜尽心讲求。雨泽亦应祈祷。朕躬虽尚未愈、为天下忧、更加兢惕。尔等毋视为故事也。　　

○户部议覆、广东广西总督杨琳疏言粤东之米、资藉粤西。粤西之米、又资藉湖南。湖南贩米至粤、必由永州府经过。彼地奸民每借禁粜名色、拦阻勒索、商贩不前。请敕湖南督抚如有奸民阻截取利者、行令该地方官、查拏治罪应如所请。从之。　　

○辛巳。月祭孝惠章皇后。　　

○以奉安孝惠章皇后梓宫、于新陵地宫遣官告祭暂安奉殿、孝陵、仁孝皇后、孝昭皇后、孝懿皇后陵。　　

○议政大臣等议覆、侍卫阿齐图疏报、臣统兵至柴旦木地方。于正月初二日、遇见伊打木扎布等、带领拉藏子苏尔扎之妻、自招败回。告称准噶尔兵、来至达穆地方、与我土伯特兵、交战数次、彼此伤损甚多。去年十月三十日、厄鲁特之噶隆沙克都尔扎布、叛归准噶尔、将小招献降。我土伯特兵众解散。台吉那木扎尔等、在布达拉北城、开门投顺。准噶尔兵众拥入。十一月初一日、苏尔扎率兵三十人、冲围而出。被其擒获。拉藏被围身亡。我等逃奔而来等语。今西藏已失、苏尔扎之妻等、投恳垂救。应行文总督额伦特、郎中长受、即给伊马匹口粮、仍令在波罗冲可克旧处、暂为安插。从之。　　

○壬午。以奉安孝惠章皇后梓宫、于新陵地宫、遣官告祭天地太庙社稷。　　

○癸未以孝惠章皇后梓宫奉安地宫。命皇四子和硕雍亲王胤祯读文告祭　　

