<!-- { "loadSidebar": true } -->
○庚午。谕议政大臣等喀尔喀扎萨克王等、著会议给与凭据伊等所居地方、相隔遥远、若当有事即互相救援甚好。况敏珠尔公旗分、尤远居界外势亦单弱喀尔喀等、同系扎萨克、倘遇有事私去救援不知是与不是、大家观望事必担误。著将给与符验之处议奏寻议覆、推河左近杭爱山阴下居住之敏珠尔公等扎萨克、额尔坤图拉居住之喀尔喀土谢图汗扎萨克等、如有至推河地方来备兵者、其辎重妻子、必留本处应行文祁里德等、令杭爱山阴、及额尔坤图拉居住之扎萨克兵、往额克阿拉尔等处驻扎。杭爱山阳居住之扎萨克兵、往推河驻扎。其间酌量安台、彼此传信。令兵部发往令箭、每扎萨克给十二枝、遇有紧要之事、持令箭传谕邻居扎萨克即领兵救援如有迟误、按军法治罪。从之。　　

○以原任宗人府府丞江球补原官　　

○壬申。谕议政大臣等、今敏珠尔公所住厄德尔齐老图地方、去推河不远应令祁里德等、在厄德尔齐老图左近、择有水草、可以耕种及鱼兽繁多处、移兵驻扎则便于打牲又可保护敏珠尔公等眷属、将米运至驻兵处、不但有益、而进兵亦兵。运米事不可迟缓、著即缮摺具奏。寻议政大臣等议。覆、应行文将军费扬固、散秩大臣祁里德、会同喀尔喀汗王等公议于敏珠尔公所居厄德尔齐老图左近额克阿拉尔和布多乌阑古木等处、择有好水草、可以耕种、要紧适中处、令众兵会集驻扎现在右卫等处官兵所领之粮、虽足一年之用但给发兵丁之粮、不可不预为起运。应将湖滩河朔细米动运二万四千石先就近令直隶、山西、动正项钱粮、采买马骡一万五千匹于七月驱至湖滩河朔、运米一万二千石、至驻兵处再于山东、河南、亦动正帑购买马骡一万五千匹、明年草青时送至湖滩河朔、运米一万二千石、至驻兵处将此运过米石马骡、于大兵前进时、令＜马犬＞子母炮位等物。再御制子母炮应运三十位给将军席柱处、五十位给将军费扬固处备用。从之。　　

○荆州将军达尔占以老病乞休。允之。　　

○命都统图思海、及侍郎艾芳曾李先复、右通政和魏方泰、前往湖滩河朔管理运送军粮等事。　　

○癸酉。科尔沁多罗冰图、郡王宜希班第来朝。　　

○升江宁左翼副都统达拜为杭州将军。　　

○甲戌西安将军席柱、吏部尚书富宁安遵上□日议奏吐鲁畨与哈密接壤、且系策妄阿喇布坦咽喉要地。不可不先取沿途安站运米之事、应于布隆吉尔巴尔库尔两处、各设兵五百名大兵喂养马匹五十日于七月二十日起程八月十五日前后至巴尔库尔地方休养马匹数日从哈密之北大山后乌阑乌苏路进兵、九月初五六日间到皮千吐鲁畨地方越山、近临吐鲁畨城池、相机剿抚平定吐鲁畨后、招安素尔通等处回子一面通知哈萨克布鲁特、不但吐鲁畨、易取即策妄阿喇布坦亲来亦可剿灭吐鲁畨既平再相机进剿策妄阿喇布坦奏入上谕议政大臣等曰、览富宁安、席柱所奏、今年进兵取吐鲁畨等语、若在甘肃等处将马匹喂养肥壮、于九月间方取吐鲁畨、则时值冬令、且伊地方太近、不如仍照原议明年前进为当祁里德处信息亦应等候再策妄阿喇布坦、曾有秋天兵至哈密之语总兵官路振声之兵、止有一千、力量单弱。西安之兵、既在甘肃等处喂养马匹著将甘肃提标营兵二千、添发路振声处。　　

○乙亥。皇三子和硕诚亲王允祉、恭请上幸王园、进宴。　　

○丙子。议政大臣等议覆、吏部尚书富宁安疏言、臣遵上

□日派满洲绿旗兵各一千令銮仪卫銮仪使董大成总统、前往噶斯口查前经奉上□日令董大成、吴坤带领固原宁夏官兵应将董大成彻回、令将军席柱、派西安副都统噶尔璧前往得上□日、董大成既已派往不必彻回。　　

○戊寅。议政大臣等议覆、甘肃提督师懿德疏言、吏部尚书富宁安西安将军席柱等、奉命前至甘州、与臣等公议除派往噶斯路防守之满洲兵、督标绿旗兵、各一千外其进剿时、派满洲兵二千督标绿旗兵一千、臣标兵二千、火器营兵五百、凉州镇标马兵一千宁夏镇标马兵一千、肃州镇标马兵一千、火器营兵五百、其各镇标派出之兵、所需乘骑、及运米马匹俱向各镇取给臣标马步兵二千五百、共需马五千二百五十匹除将现存马匹给与外尚不足二千匹请将宁夏凉州等镇标下马协助但臣所属各营俱沿边要路、营马不便空悬请于料理军务之大臣处支取钱粮购买补足应如所请得上□日、依议现今需用紧急收取各营马匹时价必致腾贵。其补给价值务使兵丁得沾实惠令其速补。　　

○议政大臣等议覆、西安将军席柱疏言、运米马匹请在甘肃等处喂养五十日、于七月二十间出口、八月十五前后、至巴尔库尔、恐口外至八月间、草将乾黄。且马匹喂养五十日、亦未甚肥。今塞草方茂、应令将军席柱等、停其在甘肃喂养除将师懿德提标下二千兵添往驻防哈密总兵。官路振声军前外其余兵丁俱令挨次出口由布隆吉尔塔尔那秦至巴尔库尔等地方择好水草处酌量分驻其运送哈密之米令巡抚绰奇兼用车辆运载自嘉峪关、尾大兵后、直至巴尔库尔兵部理藩院各遣章京一员、于甘肃等州县、调取人马安设台站派出部院衙门笔帖式坐台从之。　　

○己卯。议政大臣等议覆甘肃巡抚绰奇疏言奉上□日大兵所需米石、交甘肃地方备办但河西地方不甚产米、所以仓贮之榖多系麦豆、必须河东邻省采买等语应行文巡抚绰奇酌量料理两三月口粮、给与前进兵丁此外应运米石、令总督鄂海、将邻省仓内所贮米麦、遣员送至绰奇处、再令绰奇、陆续运至哈密从之。　　

○都察院等衙门议奏、护军锁和岱首告镶蓝旗护军统领扎尔图、于补授护军校时、作弊徇私将锁和岱名裁去应将扎尔图革职。从之。　　

○庚辰。命发打布孙诺尔、及太仆寺马厂所有马驹骒马、各二千匹、往甘州。

　　

○议政大臣等议覆、都统图思海疏言臣奉上□日管理运米事计自湖滩河朔至推河地方、须设七十台每台应派兵三十名。除所派直隶、山西、两省抚标下步兵各二百名、及归化城、土默特两旗、察哈尔右翼四旗兵、共六百名外、尚不敷兵一千一百名。请将土默特、察哈尔兵、及直隶、山西两省步兵增给。应如所请。从之。　　

○甘肃巡抚绰奇题报、兰州等十八处旱灾。上谕大学士等曰、甘肃地方被灾之民、应作何赈济。著九卿詹事科道、会同速议具奏。赈济饥民之事较之征剿策妄阿喇布坦、更为紧要。尔等可速传谕。　　

○癸未。土默特台吉滚济斯扎布来朝。　　

○乙酉。兵部议覆、甘肃提督师懿德疏言、奉上□日命臣领进剿兵丁前往、但臣所管诸营、皆系沿边、防守最为紧要。请将镇安将军潘育龙标下马兵二千、拨给甘州总兵官袁钤管辖应如所请。从之。　　

○予故文华殿大学士兼吏部尚书温达祭葬谥文简。　　

○予故镶红旗副都统发福礼、祭葬如例。　　

○户部议覆、甘肃巡抚绰奇疏言、康熙五十五十一五十二年固原州等等处、未完额赋请分年带徵应如所请得上□日、固原州等十七处未完银米、即分年带徵、被灾之民、断不能完纳著察明蠲免　　

○丙戌散秩大臣祁里德等遵上□日议奏、臣等传集喀尔喀汗王台吉、及熟识路径之散秩大臣晋巴等公议据喀尔喀汗王、台吉等称、我兵从此进剿策妄阿喇布坦有两路一由布拉罕、顺额米尔河寻伊里河、过阿尔滩厄默尔领。一由博克达额伦哈必尔汉、进塔尔奇岭此两路、俱至额米尔河波罗塔喇地方会合。计策妄阿喇布坦兵、可四万人、尚书富宁安等兵、应由哈密、至巴尔库尔、候将军费扬固等兵、一同征取吐鲁畨、前进朱尔土斯地方。我等喀尔喀兵止一万、须合内地之兵、方可深入应于博克达额伦哈必尔汉一路、设兵一万五千、布拉罕一路、设兵三万进剿我等喀尔喀兵、应于七月二十间起行、在布楼尔布拉罕口左近驻扎养马其应否即行进剿或遣使招降再行具题请上

□日至哨探处各扎萨克、安站连接、直至推河等语臣思策妄阿喇布坦纵有兵四万、各处分守、兵亦无多若博克达额伦哈必尔汉一路、有兵一万、布拉罕一路、有兵万五六千度可足用疏入、上谕议政大臣等曰、喀尔喀汗、王等所议、意欲增兵助势、似属相宜。今年未便进兵之处、喀尔喀等、尚在未知其欲令将军费扬固等兵合并哈密一路、朕意哈密一路富宁安之兵、甚属整壮费扬固兵、不必发往哈密仍与喀尔喀兵为一路、于明

□山戊示□进兵时再行添发可也。　　

○丁亥谕兵部、从前议政大臣所议之事到部后曾经复行奏闻今议政大臣议覆一切事件著该部俱照前缮本用印奏闻。　　

○升山西布政使噶什图、为西安巡抚。　　

○命西安巡抚噶什图、前往甘肃、同巡抚绰奇、随军料理粮饷马匹等事尚书富宁安、亦著总理。　　

○兵部尚书孙徵灏故赐鞍马二匹、散马二匹、银五百两。　　

○己丑。阿霸垓辅国公德木楚克、阿禄科尔沁台吉阿喇布坦、来朝。　　

○壬辰。谕兵部、览尔部查奏台站事、已有三十余次台站乃为军机设立、有应令特行驰送之事亦有乘便发往之事若不论紧要与否一概驰送、则台站必致苦累矣。　　

○谕刑部、近日天气炎热颇似去年罪犯人等、著照去年例遵行。　　

○户部等衙门遵上□日议覆、兰州等十八处被灾饥民应将

甘肃所属州县及附近甘肃之州县所有仓粮散赈至明年麦秋之后停止现今巡抚绰奇、往边地料理军需应遣大臣一员前往监赈得上□日著左副都御史明安去余依议　　

秋。七月甲午朔。享太庙。遣户部尚书穆和伦行礼。　　

