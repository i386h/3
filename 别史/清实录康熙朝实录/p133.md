<!-- { "loadSidebar": true } -->
○奉命大将军和硕康亲王杰书疏言、臣帅大兵、平定闽疆。诸凡咨谋军务、及分兵留守事宜、不得不请增参赞之臣。伏乞皇上遣在京大臣二三人、前来参赞。又靖南王耿精忠、见随大兵征剿。其福州府属下官兵家口、统辖乏人。额驸耿昭忠、耿聚忠、乞遣一人、同大兵镇守。上命都察院左都御史介山、兵部左侍郎吴努春、参赞康亲王军务。以耿昭忠、为镇平将军。驻守福州　　

○癸丑。镇东将军布颜疏言、臣所统八百名兵、俱系蒙古、难于应机调遣。请发满洲兵、令臣兼辖、以资战守。得上□日、将军布颜所统兵丁、俱系蒙古。遇有紧急军务、恐致稽迟。见在狭西兵数颇众、大将军公图海、于满洲汉军兵内、酌发四百名、赴河南府。令布颜统辖。其河南府所有蒙古兵、分发四百名、令理藩院员外郎颇罗塞、率赴图海军前　　

○江西巡抚佟国桢疏报、广东从逆提督严自明、总兵张星耀、郭义等、统领贼众、逼南康。臣与将军舒恕、总兵官哲尔肯、发兵进剿。斩贼万余级、破贼营十七所、获伪印劄军器火药、不可胜计、贼败遁南安。下部议叙　　

○乙卯。上诣太皇太后皇太后宫、问安　　

○授福建巡抚杨熙、为拜他喇布勒哈番、又一拖沙喇哈番。总兵官拜音达礼、为一等阿达哈哈番。以进征粤省时、值尚之信叛、杨熙等、各率所部兵、夺门而出、议叙故也　　

○扬威大将军和硕简亲王喇布疏言、将军额赫纳、率兵赴援粤东。至清远县。适值尚逆遣人赍书、招清远县知县白启明。白启明坚拒不从、执其来使、并伪书三函、解送将军额赫纳军前。弃其妻子。随大军回至赣州。应请议叙。以示鼓励。得上□日、知县白启明、将逆书及来使、一并出首。弃其妻子、随大兵而回。忠贞深为可嘉。著从优议叙。于是吏部议覆、白启明、应授为知府。令留江西、遇有缺出、该督抚即行题补。从之　　

○丙辰。吏部题、满洲、蒙古、汉军、旗下生员、既经停其考试、应将伊等以无品笔帖式、注册录用。从之　　

○升詹事府少詹事项景襄、为詹事府詹事　　

○扬威大将军和硕简亲王喇布疏报、伪将军耿继善等、率贼数万、围困南丰。又海寇侵犯广昌。得上□日、前大将军康亲王杰书疏报、耿精忠及闽省叛兵、俱已归降、广信诸处、亦皆向化。伪将军等、尽已调回。今江西南丰诸处、耿继善等、何故仍行骚扰。著康亲王杰书、耿精忠、察实奏闻。大兵抵福州日久、若不速剿海寇、则江西之贼、势难遽靖。王等即进兵、平定兴、泉、漳、诸郡。或应从汀州分兵夹攻、俱著相机进发　　

○丁巳。以詹事府少詹事沈荃、充日讲起居注官　　

○尚之信遣人赍密疏、至扬威大将军和硕简亲王喇布军前乞降。简亲王喇布以闻。上敕谕尚之信曰、昔太祖高皇帝肇造鸿业。尔父航海归诚、功猷茂著。后命驻防粤省平定海疆。自吴逆叛乱以来、益矢忠荩、屡建功勋。故特封尔父为亲王。授尔为讨寇将军。正期克奋勇略、扫除逆贼。不图粤省变乱道路梗阻。今览尔密奏、称父子世受国恩、断不敢怀异念、愿立功赎罪、来迎大师。知尔父子不忘报国、念笃忠贞。因事出仓卒、致成变异。朕心深为恻悯。今特降上□日、将尔已往之罪、并尔属下官兵、概行赦免。倘能相机剿贼、立功自效、仍加恩优叙。尔当益竭悃诚、勉图后效、以副朕始终曲全至意　　

○戊午。上诣太皇太后皇太后宫、问安　　

○免江西东乡县、本年分旱灾额赋有差　　

○抚远大将军都统大学士公图海疏言、平凉、庆阳、虽已底定。汉中、兴安、尚为贼据。臣等议于来春进讨。应先调绿旗官兵。檄提督孙思克、量留兵守凉州、亲统官军来秦州。将军侯张勇、遣兵二千、亦赴秦州。提督赵良栋、量留兵守宁夏、亲统官军来凤翔。将军王进宝、遣兵二千、亦赴凤翔。俱于明年正月二十日内、齐集所约之地。得上□日、调兵征剿、事关重大。令副都统吴丹、员外郎马尔汉等、速赴张勇、王进宝、孙思克、赵良栋等军前、调遣绿旗官兵、或如大将军公图海所请。或作何调遣、将军提督等、谁宜亲往、作何前进。至恢复汉中、兴安时、或驻守其地、或径取四川、逐一公同确议。遣同往章京、驰驿奏闻　　

○己未。镇南将军吏部侍郎觉罗舒恕疏言、黄芳世、自粤东至信丰。言逆贼孙延龄、已被吴三桂擒戮、籍其家产、以所属兵、付线国安统辖。得上□日、马雄屡请援师、因不即至、势迫从贼。线国安、为孙延龄逼叛。伊等皆受国厚恩、大将军简亲王喇布等、公同确议、遣人招抚　　

○庚申。上诣太皇太后皇太后宫、问安　　

○谕兵部、海澄公黄芳世、矢报国恩、不肯从逆。间关冒险、全节来归。忠贞茂著。著加太子太保、镇守漳州。黄蓝、屡次赍奏、忠勤可嘉。著优擢为都督佥事、充海澄总兵官。并令驰驿、赴大将军康亲王军前。俟漳、泉、恢复、收集海澄公标下散失官兵、镇守汛地　　

○抚远大将军都统大学士公图海疏报、建威将军吴丹等、遣发官兵、剿抚华州、商州、等处贼众、屡立战功。下部议叙　　

○图海又报、镇守商州副都统穆舒浑等、击败峻岭川逆贼、恢复山阳县城。得上□日嘉奖、下部议叙　　

○镇南将军吏部侍郎觉罗舒恕疏报、十一月十八日、镶红旗章京叶克、副将周球等、击败伪将军黄士标、伪总兵王割耳等、于信丰之水西坝、斩获甚众。下部议叙　　

○辛酉。颁赐出征诸处绿旗将士、及外藩蒙古、公、台吉以下、至披甲人等、银两有差　　

○壬戌。免江南徐州宿迁、桃源等、三州县、本年分水灾额赋有差　　

○甲子。予故三等阿思哈尼哈番许得功、祭葬如例　　

○乙丑。奉命大将军和硕康亲王杰书等疏报、伪将军黄朝用、带领伪官桑明等、一百一员、兵一千五百余名、投诚、并献广信府城。伪将军黄高、带领伪官丁良等、七十七员、兵一千余名、投诚。伪亲军侯都尉白显忠、带领伪总兵杨全等八员、兵一千余名、投诚。又总兵官刘德茂等、招抚伪将军徐子旺。提督段应举等、招抚伪将军马升等伪员。俱下部议叙　　

○扬威大将军和硕简亲王喇布疏报、十一月二十日、逆贼耿继善、委伪将军李懋珠等、统领贼兵三万、攻逼南丰县。署副都统雅秦、总兵官许贞、率满汉官兵进剿、大破之。毁贼营十余所、斩伪总兵王大耀等、及贼兵四千余级、生擒二百余名、获火礟军器、不可胜计。下部议叙　　

○喇布又报、逆贼吴三桂下、伪都督郭应福等、领兵二万、屯泰和之芦源洞。署副都统多诺等、率满汉官兵击之、追奔十五里、擒斩甚多、焚其营垒。下部议叙　　

○丙寅。鄂尔多斯固山贝子塞冷故。遣官致祭　　

○江西总督董卫国疏报、总兵官许贞等奉委招抚。陆续招到逆贼朱统锠下、伪官共五十四员、伪兵一万三千余人。下部议叙　　

○丁卯。上诣太皇太后宫、问安　　

○戊辰。江西总督董卫国疏报、游击许凤等、败贼于莲堂。又南瑞道李世昌等、败贼于白茅冲斩获甚众、焚毁贼营五座。下部议叙　　

○董卫国又报、逆贼朱统锠、受耿精忠敉远将军伪印、盘踞贵溪、自称宜春藩名色、前擒伊弟朱四、朱统锠遁走。臣差官招抚、怙终不悛。随调游击佟国栋等、率兵进剿、斩杀甚众、夺获三关。朱统锠逃入江浒山。见在搜捕、务尽根株。下部议叙　　

○己巳。免狭西泾州、本年分雹灾额赋有差　　

○扬威大将军和硕简亲王喇布等疏言、贼众数万、来援吉安、距城二十里许。江西总督董卫国、亦奏逆贼自渌口、抵攸县界、声言犯萍乡。又言往援吉安。闻贼帅马宝等、率贼三四万、已至永新、安福、并欲为吉安救援。得上□日、逆贼吴三桂、知我荆岳大将军等、断不能进兵。故身往常德、调集贼众、并力于长沙、吉安将军穆占、速选荆州士马、相机前进、以分长沙、吉安贼势平定湖南。大将军简亲王喇布等、严饬所部、保固疆圉　　

○辛未。奉命大将军和硕康亲王杰书疏言、耿精忠下、除编作佐领兵丁外。又有左右两镇兵。今福建经制兵、及抚标兵、俱照原额全设。耿精忠见率伊佐领下兵、随大兵征剿海寇、未为不足。当节省饷银之际、其两镇官兵、应请裁革。又藩下总兵官曾养性、及原任温州总兵官祖弘勋、俱自温州、率兵至福州。祖弘勋、应照刘秉政例、赴京候补。得上□日、康亲王身在地方、稔悉情形。所请裁两镇官兵、俱如所奏。其裁退兵丁、设法安插、务必得所。祖弘勋、著令来京　　

○浙江总督李之芳疏报、伪总兵马鹏、于诸寇中、最称枭恶、屡招不从、聚众陈村。又勾引德兴县贼众、复至白沙关外扎营。臣密饬副将武荣、参将蒋懋勋等、提兵进剿、先后破贼十九寨、生擒马鹏、斩之。下部议叙　　

○癸酉。吏部议覆、左都御史陈＜岂支＞永疏言、自吴逆倡乱以来、陷贼之员、偷生者多、尽节者少。因而展转煽惑、所在胁从。近者三秦八闽、先后底定。皇上轸念一时遭受迫胁之人、特沛鸿恩、许以投诚免罪、此诚如天之仁、古来未有之异数也。伏思投诚者、既加宽宥、以开自新之途。则死节者、亟宜表扬、以励忠义之气。以臣所闻、被乱地方职官、亦有矢死不从、捐躯殉难。甚或全家尽节、惨烈异常。如福建巡海道陈启泰、浙江温处道陈丹赤、尤为彰著。今各地方、或已经全平、或次第恢复、而忠臣烈士、尚未表扬。恳祈皇上敕该督抚、即行察访被乱地方、凡有尽忠死难、文武大小官员、如陈启泰等者、将姓名事迹、速行题报。仰请从优褒恤。俾死事者、虽身遭惨变、而名垂不朽、录及后人。凡属臣子、知死荣于生、感奋效法、皆愿抗贼以全忠。必不偷生以负国。则逆势既孤、荡平立奏。应如所请、敕下浙江、福建、狭西、江西、各省督、抚、提、镇、将尽忠殉难文武官员、姓名事迹、逐一查明、具题议恤。从之　　

○丙子。□山戊示□暮。祫祭太庙。上亲诣行礼　　

○遣官祭永陵、福陵、昭陵、孝陵、仁孝皇后　　

○遣官祭太□山戊示□之神　　

○奉命大将军和硕康亲王杰书疏报、臣前遣人招抚耿继善、尚未至彼地、耿继善闻大兵将至、即弃邵武府、遁往江西。海逆下伪将军吴淑、乘势取邵武城、复犯延平。伊弟伪总兵吴潜、率兵渡河、屯浦塘迎敌。副都统伯穆赫林等、率满汉官兵、屡次击败之、阵斩伪总兵杨大任等、杀贼兵万余、生擒伪总兵阮信等、三百四十余人、所获军器无算。伪武定将军彭世勋、以邵武府降。得上□日嘉奖、下部议叙　　

○丁丑。上诣太皇太后皇太后宫、问安　　

