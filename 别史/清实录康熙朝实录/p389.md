<!-- { "loadSidebar": true } -->
○甲寅。谕大学士等曰朕屡次出兵、看来为将诚难。一应军务惟在相机而行固不可急亦不可缓。如阿喇尼纪尔他布过于急而为贼所败。马思喀等又过于缓而致伊拉古克三胡土克图逃脱。去年中路出兵时、虽以众论俟大将军公费扬古。然以此为至论亦属不可。彼时公费扬古、于五月十三日、若不到昭莫多、则噶尔丹岂不脱逃乎。故为将者必相机调遣、方能济事。其余庸流、则多有失策矣。　　

○乙卯议政大臣等奏、大将军公费扬古、遣将军马思喀等、追伊拉古克三胡土克图、不及而归、又随军羊只、不委贤能将领、小心牧养、以致疲损。且为兵丁给米事、诏上□日下颁、不行宣谕诸军。应将马思喀议政大臣、领侍卫内大臣、管满洲火器营大臣、内务府总管、佐领加一级、尽行革去。巴浑德、齐世硕鼐、不急往追擒伊拉古克三胡土克图、而随军羊只、又致疲损。应将巴浑德、革去议政大臣、都统、管满洲火器营大臣、并加二级、以侯上朝。齐世、革去议政大臣、都统、并加一级、以佐领上朝。硕鼐、革去议政大臣、都统、管满洲火器燥大臣、并加二级、留前锋统领任。议政大臣护军统领嵩祝、将随军羊只、不小心交付以致疲损。又不提醒将军马思喀、将谕上□日传谕诣军。应削去加一级、罚俸一年。户部署总尉米里布、诈称将军之令、短给官兵羊只。应革职、拟绞监候秋后处决。户部署总尉班布尔善、改换前供、顺口抵饰。应革职、枷号三个月鞭一百不准折赎。正黄旗护军参领禅步、骁骑参领桑哥、正红旗骁骑参领长命、护军参领一等、阿达哈哈番又一拖沙喇哈番加二级伊德浑、镶蓝旗骁骑参领三等阿思哈尼哈番佐领加一级席积浑、镶黄旗前锋参领特古思、正黄旗前锋侍卫署参领阿哈占、正白旗前锋参领毕扬古里、侍卫博福齐正红旗前锋参领赫雅图、侍卫索尔孙、镶白旗前锋参领阿玉什、侍卫黑硕紫、镶红旗前锋参领柯卜朔、正蓝旗前锋参领托合齐、侍卫浑达礼、镶蓝旗前锋参领喀尔吉山等、口供不实附和巴浑德等俱应降三级调用。有加级者准抵销。伊德浑既附和巴浑德等。又求额纳布换其原供。应革职。将所袭世职、与应袭之人承袭。得上□日、马思喀办内务府事尚好革去议政大臣领侍卫内大臣、管满洲火器营大臣、从宽留其内务府大臣佐领。巴浑德、革去加二级、仍降三级、从宽留任。齐世、革去加一级、仍降四级、从宽留任。硕鼐、革去加二级、从宽留任。此案内官员等、惟奉行耳、其实皆在主之者。伊德浑革职、从宽留任。禅步等、从宽免其调用。各带所降之级留任、米里布、依拟处绞、监候秋后处决。班布尔善不准折赎枷号三个月鞭一百。余依议　　

○丙辰。以正白旗满洲都统伯阿席坦、为领侍卫内大臣。　　

○升光禄寺卿辛宝、内阁侍读学士钱齐保、督捕右理事官温达、俱为内各学士兼礼部侍郎。辛宝仍兼管光禄寺事　　

○兵部议叙设站人员。上曰、设站人员惟议加级甚为可悯。伊等自去年设站、至今尚未更替、设站既久、将马更替喂养于杀虎口、而搬运粮米、一应驰报、毫无迟误、其劳苦更甚于西路兵丁、再于成龙运粮人等。有革职者、应复原官、令随旗上朝。将此本发回、著另议　　

○升直隶易州副将韩天伏、为广东高雷廉总兵官　　

○封和硕简亲王雅布子雅尔江阿、为世子。授原任辅国将军台音布禄子塞尔黑为三等奉国将军。奉国将军齐塞子甘僧、为奉恩将军。　　

○以翰林院检讨阿金、充日讲起居注官。　　

○调右卫副都统宗室扬福、为正白旗蒙古副都统。　　

○辛酉。上幸南苑行围。　　

○以詹事府少詹事徐秉义、充日讲起居注官。　　

○镶黄旗二等阿思哈尼哈番增寿、因病革退、以其子福保、袭替。　　

○壬戌。銮仪卫銮仪使马思芳、军政自陈、命以原品休致。　　

○旌表江宁烈妇徐氏、拒奸自缢、给银建坊如例。　　

○癸亥。免直隶霸州等十七州县、本年分旱灾额赋。　　

○乙丑。谕大学士伊桑阿、阿兰泰右卫屯驻禁军、原因噶尔丹之事、预为之备也。今噶尔丹之事已毕、此兵仍令全驻、则供给刍秣、转运维艰。可留满洲骁骑一千、其蒙古分编佐领驻防之兵、全行留驻、此外护军、及骁骑、火器营兵、俱应调回。四十九旗之贫乏蒙古、有令沿边居住者、俱察出、遣至右卫归隶蒙古佐领下作为甲士。　　

○甘肃巡抚喀拜疏言、甘肃五学士子、自设科以来从未中式一人请将甘凉等十学另编字号取中从之　　

○兵部遵谕再行议。叙湖滩河朔等三路设站人员。上曰、噶尔图等、俱系废官、伊等尚令复职、而见任官员情愿效力设站、自去冬以至于今、尚未更换劳苦殊甚、部议仅为加级、未当。又谕曰、朕凡事惟从公耳。彼西路武官、将伊等功劳诉于大将军咨部。于成龙亦。为运米之人言。至此辈、并无有为之言者、朕若不言、谁复为此辈言也。诚以效力而论则此辈亦甚效力矣。准其以应升之缺先用。今军务已竣、著将诸人俱彻回。　　

○广东南澳总兵官杨嘉瑞、四川川北总兵官马子云、军政自陈、命以原品休致。湖广沅州总兵官林葵、江西南赣总兵官林万禧、均以自陈、照溺职例革职。　　

○丁卯。免江南盐城等六州县本年分水灾额赋。　　

○升陕西凉州总兵官董大成、为銮仪卫銮仪使。　　

○调正蓝旗满洲都统宗室董额、为正白旗满洲都统。　　

○旌表河南烈妇温氏、拒奸毙命、给银建坊如例。　　

○戊辰。上自南苑回驻畅春园。　　

○庚午。上大阅于玉泉山西南。列红衣大炮。火器马步鸟枪军士、及前锋护军骁骑、分翼排列。上躬擐甲胄、登玉泉山、御黄幄。诸军鸣螺击鼓齐进金鸣众止如是者九。第十次、枪炮齐发。收军归阵。队伍精严。旗帜显赫时来朝之青海台吉扎什巴图尔等皆相顾战栗。惊叹曰天朝军威、精严坚锐如是可畏也。我辈生、长沙漠穷荒、不惟目未经见、即耳亦未曾闻、军威如此所向又何敌弗克乎。上阅毕。树侯亲射。发五矢皆中。次命十五善射并硬弓侍卫等射。射毕。赐八旗官兵牛羊　　

○辛未孝庄文皇后忌辰。遣官祭暂安奉殿。　　

○上自畅春园回宫。诣皇太后宫、问安。　　

○乙亥。□山戊不□暮。祫祭太庙。上亲诣行礼。　　

○遣官祭永陵福陵、昭陵、暂安奉殿、孝陵仁孝皇后、孝昭皇后、孝懿皇后陵　　

○遣官祭太□山戊不□之神　　

○丙子。赐朝正外藩鄂尔多斯、喀尔喀、阿霸垓土默特乌朱穆秦、科尔沁、喀喇沁、巴林、敖汉阿霸哈纳、厄鲁特王贝勒贝子公台吉等、并内大臣大学士、上三旗都统副都统、侍卫等宴　　

○旌表八旗节妇、满洲隆色妻何氏一人、蒙古孟根妻陈氏等八人、直隶各省节妇王鸣凤妻林氏等五十四人、贞女俞氏等六人、孝子周瞻屺等四人、各给银建坊如例　　

○是□山戊不□人丁、户口二千四十一万六百八十二、田、地、山、荡、畦地、五百九十八万六千六十八顷三十四亩有奇。徵银、二千七百三十九万七千六百三十八两有奇。米、豆、麦、六百九十六万八千四百五十二石有奇。草、二百八万一千六百三十五朿。茶、十五万七千四百五十三引。行盐、四百三十一万九千三百八十引。徵课银、二百六十九万三百八十二两有奇。铸钱、二万三千八百六万三千六十有奇　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百八十六


大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百八十七　　

康熙三十七年。戊寅。春。正月。丁丑朔。上诣堂子行礼。还宫。拜神毕。率诸王、贝勒、贝子、公、内大臣、大学士、侍卫等、诣皇太后宫行礼。御殿。王以下、文武各官、外藩王、及使臣等、上表朝贺。停止筵宴。　　

○朝鲜国王李焞、遣陪臣李桓等、表贺冬至、元旦、万寿节。及进□山戊示□贡礼物。宴赉如例。　　

○庚辰。上诣皇太后宫、问安。　　

○辛巳。祈谷于上帝。上亲诣行礼。　　

○议政大臣等题、厄鲁特扎什巴图尔台吉乃青海台吉之统领、与土谢图戴青纳木扎尔额尔德尼台吉、彭楚克台吉等、率其所属、诚心归化、当封何爵、伏候上裁。得上□日、封扎什巴图尔、为亲王。土谢图戴青纳木扎尔额尔德尼、为贝勒。彭楚克、为贝子。　　

○壬午。孟春。享太庙。上亲诣行礼。　　

○遣官祭太岁之神。　　

○上奉皇太后、幸畅春园。　　

○癸未。世祖章皇帝忌辰。遣官祭孝陵。　　

○丁亥。上诣皇太后宫、问安。　　

○庚寅。以上元节、赐外藩喀尔喀、鄂尔多斯、阿霸垓、土默特、乌珠穆秦、科尔沁、喀喇沁、巴林、敖汉、厄鲁特、阿霸哈纳、诸王、贝勒、贝子、公、台吉等、及内大臣、大学士、上三旗都统、副都统、侍卫等宴。　　

