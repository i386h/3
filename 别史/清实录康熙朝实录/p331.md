<!-- { "loadSidebar": true } -->
○庚辰理藩院题先经议政王大臣议奏喜峰口等五路添设驿站奉上□日此五路设站之事、于喜峰口至科尔沁、杀虎口至鄂尔多斯此二路先设其三路明年再设作何设立之处俟来春议奏。今议于古北口至乌朱穆秦、设立六站。独石口至蒿齐忒、设立六站。张家口至归化城四子部落设立八站。此三路设立驿站、悉照从前二路设立驿站之例。得上

□日、依议。古北口一路著内阁学士安布禄侍读学士席密图去独石口一路著工部侍郎图尔宸、侍读学士喇锡去张家口一路、著吏部侍郎布彦图侍读学士额赫礼去　　

○辛巳。升福建按察使董延祚、为福建布政使司布政使　　

○壬午。理藩院题、员外郎马迪等、中途为噶尔丹人所害。策妄阿喇布坦、立遣沙克海喇图等、来奏。上赐策妄阿喇布坦敕曰、朕统驭寰区、抚绥万国、中外一体。果能始终效顺、则宠赉频加。尔策妄阿喇布坦僻处穷荒、立心诚恳、贡献方物、问安之使、不绝于道是以屡遣达虎马迪等、加尔恩赐。马迪等中途被害、尔即遣使奏闻朕深嘉

之。今全受尔所贡物。因尔使沙克海喇图等、归赐尔以御用彩缎十端、尔所密奏诸情事、朕已悉之矣　　

○巴图尔额尔克济农、以前因逃遁人民失散、奏请查归得上□日、巴图尔额尔克济农失散之人、可令所司查归之。　　

○癸未。上御经筵讲毕、赐大学士、九卿詹事及讲官等宴　　

○吏部兵部议覆直隶巡抚郭世隆疏言、宣府所属六厅、俱系佐贰十卫俱系武弁。予以临民、似为未协。宜裁六厅十卫、改设一府八县应设知府一员同知一员。通判一员知县八员教职九员县丞二员典史八员驿丞七员经历一员司狱一员巡检一员又东城等六驿地处偏僻、差使无多均宜裁去应如所请从之　　

○甲申谕大学士等宗族之始、皆一祖所生、当力敦亲睦共相爱恤扶持以为生也今见诸王以下、略无亲睦之谊或者同为宗室以他祖父之名名其子若孙者有之今不定为共相爱恤扶持之道长此安穷朕意此后入八分公以上诸吉□事会集之礼、依向所定者行之如未入八分公以下、至于闲散宗室其吉□之事、亦宜定会集仪式。若皆令八旗会集、则不胜其繁矣。其令本翼会集焉丧事、则一旗之中为之服、别旗惟去其缨。又闲散宗室中有极贫者一有吉□之事诸王以下、闲散宗室以上各以其意量为资助在出者既不以为难、而得之者、亦良有所益其会集时自其身之品级以下者而会集之。闲散宗室无品级者则视其父之品级会集凡会集不至者有司者察参如此则皆相识而亲不惟是也有为不善者遇之亦可教以正若贫宗室亦不困于为生此欲我宗室和协、优游以安处之意也又宗室中见在名字有犯者。宗人府悉察改焉自兹以往、岁所送名亦即详察其有犯者驳之令改朕此上□日汝等同满洲尚书侍郎、宣示诸王及闲散宗室、令其会同定议以闻。　　

○苏尼特多罗杜楞郡王阿毓锡故。遣官致祭。　　

○乙酉。孝康章皇后忌辰。遣官祭孝陵。　　

○丙戌。升河南府知府、汪楫为福建按察使司按察使　　

○九卿议覆、户部郎中苏赫纳等。疏言奉命勘襄阳府通狭西商州水路、自襄阳至商州所属龙驹寨八百七十余里、内有淤浅及险滩应于未运米之前、交地方官疏浚。自龙驹寨至商州城一百里、虽有水道、浅处甚多、不能行船应将米由陆路运至西安并应如所请。将襄阳二十万米石、动运十万石至龙驹寨、交狭西督抚、陆路运至西安。得上

□日著直隶守道邵嗣尧前往、会同料理　　

○丁亥。上诣皇太后宫、问安。　　

○封喀尔喀罗卜臧赛音台吉、为辅国公　　

○戊子。春分。朝日于东郊。遣吏部尚书库勒纳行礼　　

○谕大学士伊桑阿、户部尚书马齐等、闻噶尔丹艰于食、穷困已极、来就食于哈密哈密近在塞下、若不预为设备、乘隙事生其时不及防矣今虽于甘肃、令满洲绿旗兵预备、而兵力尚单可自京师每佐领出兵二人、由边外往宁夏、就提督孙思克处预备。更拨狭西总督标下、火器营兵出二千人、马兵出千人亦遣往孙思克处令其预备。尔等与议政诸臣、会同领侍卫内大臣索额图、郎谈、副都统阿南达、议奏寻议、京城应拨每佐领下、护军二名、枪手护军四百名、骁骑四百名、前锋四百名由边外至宁夏赴提督孙思克所驻劄再檄狭西总督佛伦选择本标火器兵二千骑兵一千择贤能官领至孙思克所预备并檄孙思克整饬本标官兵俱

遵前上□日不时远探如有机会、勿致失误。得上□日增兵甚善应如所议军中大臣、不必多也领侍卫内大臣郎谈既尝踏勘地方即授为将军遣行副都统阿南达、曾经周行侦探、亦应派出既发前锋、则前锋统领硕鼐亦应派出。其余大臣官员皆朕所简授、自酌量调用、不得妄请从军。所发皆见备之兵不可迟久、限三月望内起行。此地备兵、亦关紧要。可即拨兵、以补所发之缺。寻授郎谈昭武将军印。以将军博霁提督孙思克为参赞右卫护军统领伯四格管辖护军　　

○和硕康亲王杰书等遵上□日会议、王等以下入八分公以上遇吉□事照定例遵行外未入八分公以下、以至闲散宗室、令本旗内相近者、为之服。其会集视其身之品级大一等者、去缨会集。宗室中有隔旗而原相为服者、仍令为服闲散宗室之隔翼者、不必令集违者该衙门查参。其闲散宗室中之极贫者、有吉□事、诸王以下、入八分公以上各助银一两。未入八分公以下、以至闲散宗室、各助银五钱。俱令食俸者助之。会集时令闲散宗室二十□山戊不□以上者会集。其宗室中、有见在名字相犯者。令宗人府详查改易。嗣后□山戊不□所送名、亦即详查。其有犯者、驳之令改。得上□日、这所议未详著会同满洲大学士、尚书侍郎等、再议具奏　　

○己丑。谕大学士等往年山东旱、曾遣尚书苏赫、祷于泰山。今□山戊不□狭西郡县雨泽虽布、而往者数罹旱灾矣。夫华山、关中名山也。宜遣大臣祀之。尔等会同礼部议以闻　　

○达赖喇嘛疏言、彭素克格隆、达木奔尔囊素等、赍到恩赐、不胜欢忭。上谕之意、臣已明晓。屡欲使喀尔喀、厄鲁特修好、而生灵合有灾眚、弗能和协济隆胡土克图、不克尽力、虽有小愆、仍求大君宽宥。巴图尔额尔克济农、倘许安插于西海、可以保无盗贼、而教之遵行法度。皇上各项差员、遇旧时驻牧之人、忽生乱端皆难辨晰。伏祈鉴宥。蒙遣济隆胡土克图于噶尔丹、谕彼遵誓。但厄鲁特大半、附策妄阿喇布坦。虽谕以修好、若厄鲁特不从而生乱端则西海大小土伯特、力有不支。伏祈鉴而察之。至打箭炉等处地方、在汉人与土伯特之间。奉皇上敕上□日云、土伯特行商者无用、其止之。是以土伯特仍照前行、汉人地方、虽有妄为之事、如发蒙古前往、恐不当圣心是以未经遣发、以上情事、俱已口陈于彭素克喇嘛乞仍前颁赐温谕。奏至、敕谕达赖喇嘛曰、朕统御宇内、抚绥万邦、好恶不偏。凡出令行政、务本公诚以为惩劝。前者、济隆胡土克图违上□日偾事、已发敕谕尔喇嘛知之。今尔喇嘛疏言、济隆胡土克图、不能尽力、虽有小愆、仍望大君宽宥向为喀尔喀厄鲁特之事、尔喇嘛节次遣使、皆不能体尔喇嘛之意。后又遣济隆胡土克图、亦不能体尔喇嘛之意。反与噶尔丹偕行、杀掠喀尔喀、入汛界、劫取牲畜。所行凶悖、以致厄鲁特喀尔喀残破人多死亡、穷困至极。凡奉使行人、不悖上□日而成事、则赏以劝之。违上

□日而败事、则罚以惩之。国家一定之大法也如或不然、则善人何以为劝、恶人何以为惩乎。至巴图尔额尔克济农、前以困穷而来归朕、朕优恤之、使居贺兰山、俾得其所。乃忘朕豢养之恩、妄生猜贰、四处奔窜。今穷而复归、朕又宥其前愆、安插之矣。并无欲得其利、欲用其力之心也。今尔言巴图尔额尔克济农安插西海、即可以无盗贼、亦可教之遵行法度。尔喇嘛何不即拨人夫、乘便迁巴图尔额尔克济农种类、尽至西海安插之乎。尔喇嘛又言皇

上各项差员遇旧时驻牧之人、忽生乱端、皆难辨晰、伏乞鉴宥。又言厄鲁特大半附策妄阿喇布坦虽谕以修好若厄鲁特不从而生乱端、则西海大小土伯特力有不支。伏祈鉴而察之朕遣使于尔喇嘛、往来不绝途中无一舛错。尔喇嘛属下人近边而居历年已久、亦从未尝启衅生事。况策妄阿喇布坦、目下并无妄为之事。何所见而悬拟之乎苟有此等事端其时自有从公裁度之处。尔喇嘛又奏打箭炉交市之事殆欲屯戍之意也。今天下太平并无一事尔喇嘛与我朝往来通使历有年所何嫌何疑尔喇嘛如设立驻防我内地必量增戍守中外俱劳况我内地兵丁、约束甚严、非奉朕上□日、何敢私出边境。尔喇嘛但须严禁属下、不使妄行、有何衅之可开。戍兵之设、似无用也特此遣大喇嘛垂喇克格隆根敦林辰格隆往谕　　

○庚寅上巡幸畿甸。命皇太子允礽、皇长子允禔、皇三子允祉、皇四子胤禛皇五子允祺、皇七子允祐、皇八子允禩随驾。是日启行。驻跸南苑　　

○山西巡抚叶穆济以病乞休允之　　

○免江南沭阳县康熙三十一年分水灾额赋　　

○辛卯上驻跸永清县南哥驿　　

○壬辰上驻跸霸州苑家口　　

○癸巳上驻跸雄县十里铺　　

○乙未上驻跸新安县段村　　

○丙申遣官祭先农之神　　

○上驻跸雄县十里铺　　

○丁酉遣官祭历代帝王上自十里铺乘舟、往苑家口。中途登河堤览阅堤工召直隶巡抚郭世隆谕曰、朕观霸州所属苑家口迤西旧堤倾圯处甚多。今浑河泛溢西逼众流出水之处又复窄狭其势必致直冲南堤倘有溃决、则大成、文安等处必受水灾殊为可虞尔可详加估计动正项钱粮、加增固筑以防水患　　

○上驻跸霸州苑家口　　

○调四川巡抚噶尔图为山西巡抚以原任偏沅巡抚于养志为四川巡抚　　

○戊戌上驻跸永清县南哥驿　　

○己亥上驻跸南苑　　

○予故銮仪卫銮仪使林兴珠祭葬如例　　

○庚子孝昭皇后忌辰。遣官祭陵　　

○上回宫、诣皇太后宫、问安。　　

○辛丑。谕大学士等卫既齐、系降级调用一州判耳以其素有虚名、特复其原官、以检讨又超擢为布政使未几、内升府尹、累加迁擢至副都御史遂又授为贵州巡抚身受国恩可谓至矣。为府尹时其条奏疏中自诩、比之召伯君陈假若其所行者、一二符其所言犹有可恕乃初至贵州时、遂私动兵革妄生边事杀无罪苗民、诈报军功种种欺谎凡此恶行虽常人所不为、而彼以古人自况、反不知忌惮而为之盖于彼所言略不相顾而大负国恩矣彼平昔但务虚名妄称道学委之以事、毫无实济若不将此等人重惩、则何以儆后之欺世盗名者。尔等同九卿、召卫既齐问之　　

