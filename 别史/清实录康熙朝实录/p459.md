<!-- { "loadSidebar": true } -->
○甲子科尔沁达尔汉亲王额驸班第及其子罗卜臧滚布辅国公布尼二品台吉吴尔图等来朝　　

○丁卯科尔沁多罗冰图郡王达达布来朝　　

○戊辰户部议覆、山西巡抚噶礼等疏言河东堤堰之设原系保护盐池遇有修筑宜令商出其料民出其力庶乎商民两便应如所请从之。　　

○辛未孝懿皇后忌辰遣官祭陵。　　

○以翰林院编修顾图河充日讲起居注官。　　

○升浙江按察使李法祖、为安徽布政使司布政使。　　

○壬申。河道总督张鹏翮疏报今夏黄淮并涨水势汹涌以致古沟唐埂清水沟韩家庄四处堤岸漫缺得上□日今春朕欲亲阅高家堰张鹏翮奏称堤岸工程俱完又时当炎暑蚊蝱正起求停止亲阅恳奏再四朕以高家堰关系甚大亲往阅视见石堤尚有未完之处所下之埽已经二三年者朽烂亦多将此情形一一指示张鹏翮、及河工诸臣朕又谕张鹏翮大水时发难以预料尔务须昼夜防护至分守堤工人员委用不当朕亦谕及今古沟唐埂清水沟韩家庄四处堤岸冲决河工将有复坏之势大小河员惟知清水畅流为已功、而不知高家堰之六坝、水洩太多、则清水力微、黄水必复倒灌也。此事著九卿詹事科道速行会议具奏至田禾民舍有无淹没之处、著该督抚等各行速报上问大学士马齐曰此决口俟水一减即星速开工今年可以完否马齐奏曰补筑零星之处、年内可完若筑决口年内未必能完上曰数日朕为兹事殊觉忧闷今春亲巡南省、山东运河之堤、并未修筑朕自江南还、山东河堤已完以此揆之、工作果勤所需日月、亦自无多也。　　

○甲戌翁牛特多罗达尔汉贝勒额尔德布鄂齐尔来朝。　　

○乙亥。上驻跸喀喇和屯。　　

○丙子中元节遣官祭永陵福陵昭陵暂安奉殿孝陵仁孝皇后孝昭皇后孝懿皇后陵　　

○阿霸垓多罗郡王吴尔占噶喇卜固山贝子车林敦罗布等、来朝　　

○丁丑升湖广岳常道武国楹为浙江按察使司按察使。　　

○戊寅。喀尔喀和硕亲王额驸策旺扎下辅国公克色克等来朝　　

○己卯上驻跸喇门噶山　　

○庚辰喀尔喀多罗郡王滚布来朝　　

○以吏部郎中王升为河南乡试正考官户部主事王廷献为副考官。　　

○以青海故多罗郡王达赖戴青子额尔克、多罗贝勒阿奇滚布巴图尔子额德尼厄尔克、俱袭爵。　　

○壬午上驻跸博洛和屯　　

○癸未鄂尔多斯固山贝子拉希扎木素等、来朝。　　

○甲申以翰林院检讨魏方泰、为山东乡试正考官礼部主事冯佩实为副考官编修严宗溥、为山西乡试正考官刑部主事刘侃、为副考官。　　

○乙酉上驻跸张三营。　　

○刑部议覆、湖广总督喻成龙疏言、湖广提标营兵王汉杰等聚众抢劫应将王汉杰等拟斩监候其该管各官并不知情应免议查此案该督引律不合、又不参劾该管各官、应驳回得上□日凡管理兵丁将弁必平素约束军伍、禁令严明兵丁始克遵法纪地方无事王汉杰等、纠集三百余人在城中抢掠当铺又于城外执旗纛、勒索府县官印结该管将弁何得称为不知伊等所司何事况因此案已将总督提督等俱行治罪今喻成龙不将各营武弁谳审明白辄以并不知情徇庇具题殊属不合喻成龙、著该部严加议处此案遣郎中吴进泰前往究审具奏。　　

○丙戌古北口提督马进良疏请以昌平营参将吴开圻补授石匣副将王朝辅员缺。上谕大学士马齐曰石匣副将之缺要职也参将吴开圻其人仅可而已不当授之张家口副将师懿德乃原任总兵官师帝宾之子。人材壮健可用著调补。又谕曰、王朝辅甚可惜人材矫健所学亦佳。遣奏皆其手书居官之善石匣兵民无有不称之者至师懿德之父师帝宾人材亦矫健佛伦为总督时密奏彼骑射不堪、请劾之朕谕曰、师帝宾谓之营伍不整或不可料如言其骑射彼为三屯营副将时骑射之佳大臣侍卫皆知之不可劾也佛伦终劾师帝宾而佛伦之名、亦于此坏矣佛伦又密奏赵良栋不可使居宁夏乞召往京师居之后。赵良栋来京朕命彼归原籍赵良栋奏曰有人奏言不可令臣居宁夏臣不便归故土因问何人所奏赵良栋言、佛伦以其密奏告之索额图而索额图告臣以此观之人之无信无耻未有如佛伦者矣凡督抚提镇密奏之事皆朕亲手密封发回朕躬之外、即左右人亦不得见只字此皆体密奏者之心而重其事之意且一概密奏之事、朕但使做好官爱百姓就彼所奏之事加之训谕而已并未尝一次批云保此人劾此人也佛伦自行密奏而反妄以告人是忘祸而树仇矣犹可比之人数乎朕观古来为人臣者牵于党类而偾事者多既属同事不知规谏、但相唆怂而为不良事何以济马齐奏曰、圣谕诚然皇上至公无私是以处事皆当理大小臣工多私是以凡事失宜而不良之人又与之为党事无不偾矣上谕曰、李光地、受朝琦、杨名时之累、张鹏翮、受王谦等之累、皆此故也今张鹏翮所用之人、皆不可用河工甚要、尔等当留意马齐奏曰、张鹏翮所用之人、并不谙河务。紧要之事、仍须殷实旗员始能仓卒立办上谕曰凡人必试之而始知。张鹏翮多疑、今即遣旗员前去、未尝一试、而张鹏翮早疑其不清人亦何心为彼效力。夫高家堰之堤、全当洪泽湖之水。开六坝、虽民田略有冲没、淮扬地方、断无可虞如以为利益民田、而闭六坝、万一大水骤涨而堤决、淮扬大有可虞矣。是以前总河靳辅、开六坝以注水张鹏翮但知闭六坝则运河民田均有利益、而不知为淮扬之大患。高家堰之所关、甚为紧要也。　　

○乌朱穆秦辅国公滚布扎卜、来朝。　　

○予故江宁将军鄂罗舜祭葬如例。　　

○以工部右侍郎穆和伦充经筵讲官　　

○丁亥。上驻跸汗特木尔达巴汉昂阿地方。　　

○戊子上驻跸穆禄喀喇沁昂阿地方。　　

○喀尔喀土谢图汗多尔济额尔德尼阿海、来朝　　

○己丑上驻跸穆禄喀喇沁和洛。　　

○阿霸哈纳固山贝子额林臣达西、来朝。　　

○以故三等阿思哈尼哈番刘凤起子刘永年、袭职　　

○庚寅。上驻跸受里昂阿地方。　　

○辛卯。工部议覆、河道总督张鹏翮疏言、唐埂决堤、请动库饷五万两修筑应如所请。从之。　　

○喀尔喀多罗郡王纳木扎尔、阿霸哈纳多罗贝勒薄昭等、来朝　　

○九卿等遵上□日议覆、今年伏汛水涨、冲决古沟等处堤工。皆由河道总督张鹏翮、平日徇庇延缓、自执己见之所致也。应将张鹏翮、交与吏部严加议处。从之。　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百二十一



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百二十二　　

康熙四十四年。乙酉。八月壬辰朔。上驻跸克勒乌里雅苏台　　

○癸巳。吏部题、正白旗三等阿思哈尼哈番富青病故。查富青并无亲子孙兄弟应将此三等阿思哈尼哈番、与富青之叔阿尔金承袭。从之。　　

○甲午。谕大学士等曰、康熙四十二年春、朕往巡南省、见山东□山戊示□歉民饥之状、即命截漕停徵、蠲免钱粮、遣情愿效力官员、前往赈济。迨至秋间、又拨八旗官员、令每佐领、领银一千两、分往颁赈、民乃复苏。是以效力人员、皆令议叙。今各佐领借支未还银两、如仍向佐领按数扣除、则兵丁粮饷、必致不敷。著将官库利银七十万两、抵还此银之数、免其扣除　　

○又谕曰、向来满洲、无犯法杀人之事。康熙初年、一年之内、最多不过一二件、而已自平吴三桂以来、满洲杀人之事渐多五年前至每月七八件。朕谓若不力禁。断不知改自定为新例、又将都统、副都统、佐领官、一并治罪、是以去年仅有三件、今年仅有一件。由是观之则知法严而人命之事自少矣　　

○苏尼特多罗郡王垂基恭苏隆、喀尔喀达尔汉亲王诺内、翁牛特镇国公齐旺多尔济等来朝。　　

○议叙山东赈饥、大臣官员人等有差。　　

○乙未。上驻跸噶海图地方。　　

○丙申。上驻跸乌喇岱和洛　　

○乌朱穆秦多罗、额尔德尼贝勒博木布等、来朝　　

○以故一等精奇尼哈番喇麻揸布弟巴达礼、袭职　　

○丁酉。秋分夕。月于西郊遣礼部尚书席尔达行礼　　

○遣大学士席哈纳、祭先师孔子　　

○敖汉多罗郡王扎木苏等、来朝。　　

○以户部右侍郎注霦、为顺天乡试正考官。左春坊左赞善姚士藟、为副考官。　　

○戊戌。祭大社、大稷。遣领侍卫内大臣尚之隆行礼。　　

○上驻跸乌喇岱昂阿地方。　　

○己亥。喀尔喀车臣汗吴默赫等、来朝。　　

○庚子。太宗文皇帝忌辰。遣官祭昭陵　　

○上驻跸格尔济老昂阿地方　　

○辛丑。科尔沁多罗郡王代布喀尔喀辅国公根敦等、来朝。　　

○壬寅。太祖高皇帝忌辰遣官祭福陵、上驻跸布尔哈苏台。　　

○甲辰上驻跸巴颜和洛　　

○科尔沁多罗郡王毕力克图等、来朝。　　

○丙午。上驻跸色尔白里昂阿地方。　　

○予故石匣副将加总兵官衔王朝辅、祭葬如例。　　

○丁未。上驻跸宜荪色钦地方。　　

○是日酉刻、京师地微震　　

○己酉。上驻跸鹫和洛昂阿地方。　　

○吏部题、湖广总督喻成龙、于兵丁王汉杰等聚众抢掠一案、徇庇该管将弁、朦混具题应革职。得上□日、喻成龙著革职。　　

○户部议覆、八旗都统会同仓场侍郎疏言、今年秋季、应给兵丁之米、于八月照旧例全给。自来年为始、将兵米分作三分。二月至九月给二分。十月至正月给一分。应如所请。得上

□日、依议前为给米之事、八旗都统、众议沸腾。后复依仓场侍郎所奏议给。此必有怂恿之人。初倡言者为谁、著传问京师都统等。寻八旗都统等、以都统齐世、瓦珥达、倡言是实、具奏。得上□日、都统齐世、口快而好生事、倡为议论殊属可恶。瓦珥达附和、亦属可恶俱著革职、交刑部严加治罪。　　

○户部等衙门议覆、江苏巡抚宋荦等疏言、苏、松、常、镇、四府、赋税繁重、俱有积欠。州县官到任未经两年、即罹降革请将州县官本任内、经徵每年地丁漕项钱粮、完九分以上者、或因接徵旧欠钱粮、复被参处其降级调用之例、酌改降级留任、再限一年、催徵如仍不完、照伊所降级调用应如所请。从之。　　

○工部议覆、河道总督张鹏翮疏言、安东县南门一带。地方、逼近黄河。应开引河一道。并建矶嘴坝二座、以资捍卫。应如所请。从之。　　

○庚戌。上驻跸和伦毕喇地方。　　

○辛亥。上驻跸永安拜昂阿地方。　　

○阿霸垓多罗卓礼克图郡王毕颖等、来朝。　　

○壬子。上驻跸乌阑哈尔哈和洛。　　

○苏尼特多罗杜楞郡王达礼扎卜等、来朝。　　

○癸丑。上驻跸库尔奇勒地方。　　

