<!-- { "loadSidebar": true } -->
○刑部等衙门题、太原府民陈四等、鸠党抢夺、绕行陕西湖广贵州等省一案。应将为首陈四拟斩、立决。为从陈六等、三十六名、及妇女三十六口、俱发往黑龙江、给披甲人为奴。得上□日、陈四著即处斩。其余犯及妇女人口、分别发往白都纳、宁古塔、墨尔根、黑龙江、给披甲人为奴。行文各该将军、严加拘守。勿致脱逃。如有一二脱逃者。即行奏闻。上召三省原任督抚礼部尚书贝和诺、刑部尚书齐世武、郭世隆、工部尚书陈诜、左都御史赵申乔、诘问纵容滋蔓陈四等情由、各免冠引罪、下部察议。寻部议陈四等、在湖广藏匿、巡抚陈诜不即行缉拏、纵往别省、又在陕西行走。巡抚齐世武、并不查拏、俱照溺职例、革职。湖广总督郭世隆、偏沅巡抚赵申乔、照该管上司例、各降四级调用。云南贵州总督贝和诺、不行奏闻、照例降一级调用。其陈四经过府州县各官、应行文该督抚查参。得上□日、陈诜、齐世武、俱降五级留任、郭世隆著革职、赵申乔著降四级留任、贝和诺著降一级调用、余依议。　　

○江苏巡抚张伯行疏言、臣属七府一州、比来年岁丰登、家给人足、嗣后臣更劝民积储、教民节俭、厚民生以复民性、行见户庆丰盈、人敦礼让、黄童白叟、共乐雍熙矣。得上□日、自古人臣事君、必令民生疾苦、具以上闻、劝善惩恶、屏绝私党、以爱民弭盗、革除恶习、敦厚风俗为务。前张伯行奏称务期家给人足、仰报君恩、今未及一年、而遽云家给人足、毋乃文饰太过乎。闻江浙地方、盗贼丛集、乡绅兵民、甚属不安。又闻今岁钱粮未清、亏欠甚多。又粮船迟误、米色不堪。昔朕南巡时、米价较前甚贱、且并无灾祲、犹虑小民穷苦、屡颁谕上□日。今盗贼滋蔓、该抚反称家给人足者、无非掩饰前言耳。未必于小民实有利益也。嗣后毋得如此虚词矜誉。凡事必速行完结。敦风厚俗。弭盗安民。催趱粮船。清理钱粮。以图报效。该部其严饬之。　　

○丁巳。上幸畅春园。诣皇太后宫、问安。　　

○以管盛京将军事务都统嵩祝、为礼部尚书。　　

○湖广镇筸总兵官张谷贞疏报、毛都塘苗人、蠢顽不驯、臣欲亲督官兵、入寨搜剿。先行具摺奏闻。奉上□日不可扰害良民。臣遵圣训、督兵进剿。毛都塘苗人吴天星等、闻声震恐、俱已输诚向化。臣见蠢苗悔罪、仰体皇上好生之德、彻兵而归。下部知之。　　

○戊午。皇太后圣寿节。上率王以下文武大臣侍卫等、诣皇太后宫行礼。遵懿上□日、停止筵宴。　　

○以翰林院掌院学士王原祁、充经筵讲官。　　

○以翰林院检讨张廷玉、充日讲起居注官。　　

○谕户部、朕诞膺大统、抚育寰区、夙夜孜孜、不自暇逸、凡以为民也。勤图利济、休养安全、即无水旱之虞、时布宽仁之政。蠲租除赋、务使遐方率土、无不均沾。或值雨旸偶愆、出帑发粟、多方赈恤。其有益于吾民者、靡弗备举而亟行之。朕勤恳周详之至意、前四十九年所颁谕上□日、申晰甚明。原欲将五十年天下钱粮、通行蠲免。以诸臣集议、恐需用兵饷、拨解之际、兵民驿递、益致烦苦。故自五十年为始、三年之内、全免一周。除将直隶奉天等九省、康熙五十年地丁钱粮、一概蠲免、及历年旧欠钱粮、一并免徵外。山西、河南、陕西、甘肃、湖北、湖南、各抚属、除漕项外、五十一年应徵地亩银、共八百四十万四千两有奇、人丁银、共一百二十万八千一百两有奇、著察明全免。并历年旧欠、共五十四万一千三百两有奇、亦俱著免徵。其康熙五十二年应蠲省分、至期候上

□日行。民间旧欠、既经豁免、嗣后每年额徵钱粮、务如数全完。倘完不及额、或有亏空、托称民欠、即责令督抚以下官员傥补、仍从重治罪。该督抚须实心力行、期副朕惓惓爱民之意。如有指称事故、侵欺科派。事发之日、必严行究治。谕上

□日到日、遍示城郭乡村、深山穷谷、咸使知悉。尔部即遵谕行。　　

○辛酉。刑部、左侍郎卞永誉、以病乞休。允之。　　

○调工部左侍郎李旭升、为刑部左侍郎。　　

○升正红旗满洲副都统瑚世巴、为本旗蒙古都统。　　

○升侍读学士阿尔法、为太仆寺卿。　　

○壬戌。以詹事府少詹事沉涵、翰林院检讨阿珥赛、俱充日讲起居注官。　　

○癸亥。升光禄寺卿马良、为内阁学士兼礼部侍郎。仍兼管光禄寺卿事。　　

○甲子。吏部议覆、内监试御史阿尔赛等、题参正主考都察院左都御史赵申乔等、顺天乡试发榜过期、有违定例。应将赵申乔等、各罚俸三月。得上□日、直隶各省生员举人、增额既多、赴试者较前倍众、考试官不能细心遍阅、草率录取、以致遗失佳卷、此皆因出榜之期太近故耳。如出榜多展数日、则考试官得以详阅试卷、庶不致有遗珠之叹。尔等问九卿具奏。赵申乔等、著免议处。　　

○兵部题、福建台湾总兵官崔相国、调补三年任满、缺应另补。上曰、台湾总兵官、殊属紧要。应调补之人、著问九卿、及福建省官员。亦遣人往问大学士李光地、并晓谕福建总督等、将该省武官内好者、即行荐举、勿致隐漏。如果伊等据实具奏、则福建省官员、知贤否皆能上达、咸勉力相率为好官矣。如蓝理凶恶盈满、朕始闻而禠革之。倘当伊罪恶未著之前、先行罢黜、于地方岂不更有裨益耶。定海总兵官吴郡、居官甚优。实心效力。今署理江南提督事务、江南人亦皆称道。此人不可调补台湾。朕欲留俟紧要处提督同之。著于列名应调补人内举奏。　　

○江南正主考副都御史左必蕃疏言、臣膺简命、典试江南、兢兢以搜拔人才为务。彻闱后、闻舆论喧傅、有句容县知县王曰俞、所荐之吴泌、山阳县知县方名、所荐之程光奎、皆不通文理之人。臣不胜骇愕。或系传递代做文字。或与房官打通关节。亦未可定。祈将新中举人吴泌、程光奎、或提至京覆试。或发督抚严讯、以正国法、而肃科场。至臣不能查出、罪亦难辞。得上□日、该部严察议奏。　　

○丙寅。上诣皇太后宫、问安。　　

○丁卯。都察院左都御史赵申乔、疏参翰林院编修戴名世、妄窃文名、恃才放荡。前为诸生时、私刻文集、肆口游

谈、倒置是非、语多狂悖。今身膺恩遇、叨列巍科、犹不追悔前非、焚削书板。似此狂诞之徒、岂容滥厕清华。祈敕部严加议处、以为狂妄不谨之戒。得上□日、这所参事情、该部严察审明具奏。　　

○喀尔喀泽卜尊丹巴胡土克图、遣使进九白年贡。宴赉如例。　　

○戊辰。升参领杨长泰、为西安左翼汉军副都统。　　

○己巳。以翰林院编修吴廷桢、为顺天武乡试正考官。编修陈世倌、为副考官。　　

○庚午。以故奉恩将军顾禄固子殷图、袭职。　　

○授故辅国公法塞子阿裕尔、为三等奉国将军。　　

○以原任乾清门一等侍卫副都统马武、为内务府总管。　　

○调镶蓝旗蒙古都统硕鼐、为正红旗满洲都统。　　

○辛未。上诣皇太后宫、问安。　　

○谕大学士等曰。窃盗强盗、皆系不良之徒。不可姑息。乃地方官不肯缉拏。督抚提镇、文移往来、不过沿袭故套。州县有司、概行不究。更有乡绅大户、始而畏贼、相为容隐。久之便作窝家。盗贼横行、皆由于此。直隶、山东、向年盗案甚多。近日地方官协力躧缉、渐渐稀少。北方盗贼、流往南方。因而江南、浙江、湖广、江西、所在多有。若地方官实心办事、何难消弭。即如往年朱三一案、初不过一二人。州县不能缉获、致成大盗。今年福建山寇、至于拒伤官兵。此皆地方官畏葸之故。须严行申饬。　　

○又谕曰、天文历法、朕素留心。西洋历、大端不误。但分刻度数之间、久而不能无差。今年夏至、钦天监奏闻午正三刻。朕细测日影、是午初三刻九分。此时稍有舛错、恐数十年后、所差愈多。犹之钱粮、微尘杪忽、虽属无几、而总计之、便积少成多。此事实有证验、非比书生作文、可以虚词塞责也。　　

○转工部右侍郎阮尔询、为左侍郎。升通政使司通政使刘谦、为工部右侍郎　　

○壬申。升直隶石匣副将杨柱、为河南南阳总兵官。调浙江处州总兵官姚堂、为福建台湾总兵官。台湾总兵官崔相国、为处州总兵官　　

○癸酉。以故二等精奇尼哈番阿实坦弟沙津、袭职。　　

○乙亥。上诣皇太后宫、问安。　　

○步军统领托合齐、以病乞假。命一等侍卫行走隆科多、署步军统领事。　　

○升太常寺卿汤右曾、为通政使司通政使。　　

○升云南按察使李苾、为广西布政使司布政使。　　

○九卿遵上□日议奏、直隶各省生员举人额数屡增、赴考士子、较前倍众、因揭晓期迫、考试官不能细心遍阅、草率录取、以致遗失佳卷。嗣后会试揭晓、宽于三月十五日内。乡试揭晓、大省宽于九月十五日内。中省宽于九月初十日内。小省宽于九月初五日内。直隶、江南、浙江、乡试人数、倍于他省、照会试例、加用房室二员。限期既宽、主考官阅房考官之荐卷外、余卷亦令遍阅、庶不致遗失佳卷。从之。　　

○丙子。贵州巡抚刘荫枢、疏参贵州布政使张建绩、久病惽愦、侵蚀库银。得上□日、张建绩、著革职。该督审拟具奏。　　

○以正黄旗护军统领公马尔赛、为镶蓝旗蒙古都统。　　

○调正黄旗蒙古副都统吴勒、为正红旗满州副都统。升参领腾额特、为正黄旗蒙古副都统。　　

○刑部等衙门、议覆大理寺卿张志栋等、察审浙江粮道程銮、私自改折漕粮一案。应将程銮照例革职。未完平粜米银、著落程銮、及原任浙江巡抚今调福建巡抚黄秉中、赔补。运官李斌等、欠平粜米脚价银两、亦著落程銮追还交仓。倘有不敷、仍在程銮、黄秉中、名下追补。至黄秉中、照程銮所详批行、不行题参。显系通同作弊。黄秉中、亦照例革职。从之。　　

○丁丑。江苏巡抚张伯行疏言、今岁江南文闱榜发后、议论纷纷、于九月二十四日、有数百人、擡拥财神、直入学宫、口称科场不公。臣不敢隐匿、相应题明。得上□日、该部严察议奏。　　

