<!-- { "loadSidebar": true } -->
秋。七月。戌申朔。享太庙。遣领侍卫内大臣公舅舅佟国维行礼　　

○癸丑上诣皇太后宫、问安　　

○丁巳。孝懿皇后忌辰。遣官祭陵　　

○以翰林院侍读张榕端、侍讲王思轼左谕德沉涵、左中允黄梦麟、编修彭宁求、陈元龙、郑昆瑛、宋大业、刘灏、检讨颜光敩、充日讲起居注官。　　

○戊午。旌表江西节妇新昌县黄国琏妻朱氏、黄国璋妻朱氏、各给银建坊如例　　

○己未。升左通政杨尔淑、为太仆寺卿　　

○壬戌。中元节。遣官祭永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵。　　

○上诣皇太后宫、问安。　　

○贵州巡抚卫既齐疏言、土官卢君宠扰害苗民、肆行凶恶、应请革职。其长子卢大乾、素行不法、不便仍准承袭、应以次子卢大晋承袭。上谕大学士等曰、土司习俗各异、必顺其性而抚治之、方为得宜。卫既齐、每拘泥书本办事、欲强土司屈从其性。在山东居官时、朕以其有守、擢为巡抚。今观其于土司之事、屡生衅端。此等人不可专任。著俟库勒纳等、查审完结。一并察明议奏　　

○先是、伊拉古克三胡土克图、请自察罕托灰迁其父吴巴什、及弟子、往居松阿喇布贝勒地方。上不许。令迁归化城。寻伊拉古克三、以其父病故、奏请安葬。上遣理藩院笔帖式常寿偕往。至是常寿报云、伊拉古克三、渡黄河岔逸去。理藩院以闻。上命大学士等议奏。随议覆、伊拉吉克三、曾授总领喇嘛班第之职、豢养已深、理宜效力图报、而竟逃去、大干法纪。或逃往达赖喇嘛处、或逃往青海处、俱未可定。应檄甘肃提督孙思克详探。如遇彼、即行拏解。如抗拒、即行巢□刀杀。青海诸台吉、亦应遣文谕知。从之。　　

○予故江苏巡抚郑端、祭葬如例　　

○旌表河南节妇、封邱县张氏、阳武县何氏、孟县张氏、唐县韩氏、陈留县石氏、汝州朱氏等、各给银建坊如例　　

○甲子。上诣皇太后宫、问安。　　

○调江西南瑞总兵官张旺、为南赣总兵官升贵州镇远副将叶日芳、为南瑞总兵官　　

○乙丑。旌表湖南节妇胡氏、给银建坊如例　　

○丁卯。上奉皇太后、自畅春园回宫　　

○予故辅国公苏严、祭葬立碑如例　　

○四川狭西总督葛思泰疏言、请将襄阳运送之米、所余六万石、散给兵丁月饷。上曰、已有上□日将布喀运送米石支给。不得贻误。其所运米石、限九月内、尽数运至西安。如官兵月饷有误、挽运米石踰期、即照前上□日、从重治罪　　

○己巳。喀尔喀格楚尔喀屯、以属裔来归。得上□日、格楚尔喀屯、既有属裔佐领、著居口外。应附何旗安插、兵部议奏。寻议覆、上三旗游牧地方、察哈尔内、镶黄旗蒙古人丁缺额。应将格楚尔喀屯、及其两孙、并属裔一佐领、附于蒙古镶黄旗下。至格楚尔喀屯属裔、有佐领官阿南大、骁骑校扎木巴拉、另户蒙古壮丁、及家下蒙古壮丁、编为一佐领。此佐领内、已有旧管官员、不必再设。其护军校、前锋、护军、骁骑、俱照察哈尔例补充。从之。　　

○庚午。贵州提督陈奇、以老病乞休。慰留之。　　

○辛未。上诣皇太后宫、问安。　　

○壬申。上御太和门视朝。文武升转各官谢恩　　

○癸酉。理藩院以效力年久拨什库等引见。上曰、伊等于事务何如。侍郎文达奏曰、伊等未为司官、不曾办事。上曰、办事在人、何论曾为司官。即如文达、虽身为侍郎、事情尚多未晓。阿喇尼、原系侍卫、从未办事、自授理藩院尚书时、即能通晓事务、甚是勤劳。原任都统纪尔他布、擢授兵部尚书、观其办事亦优。朕临御多年、何事未历。部院诸臣、欲宽人罪、却不务求允当、而故拟过重、直待驳回、旋即改为无罪。或注意在此、而饰词在彼、实欲为此、而伴托为彼、此等处最多。大凡经理事务、须以持平为当。此引见诸人、曾为拨什库、差遣年久、熟知蒙古性情、与地方形势。俟理藩院主事缺出、将伊等一并选择具奏　　

○甲戌。上诣皇太后宫、问安　　

○予福建阵亡杭州佐领萨尔泰、祭葬如例　　

○乙亥。上巡幸塞外。命皇长子允禔、皇三子允祉、皇四子胤禛皇五子允祺、皇七子允祐、皇八子允禩、随驾。是日启行。驻跸汤山。　　

○丙子。上驻跸怀柔县罗山屯。　　

○丁丑。上驻跸密云县南沈庄　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百五十五


大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百五十六　　

康熙三十一年。壬申。八月。戊寅朔。祭大社、大稷。遣内大臣护军统领伯四格行礼　　

○上幸古北口总兵官蔡元署。令石匣副将王廷彪以下官员射。又令善舞长枪藤牌者、各试所能。是日、上驻跸古北口城内　　

○调湖广沅州总兵官姚仪、为云南鹤丽总兵官。鹤丽总兵官林葵、为沅州总兵官　　

○己卯。上驻跸恩格木噶山。　　

○庚辰。上驻跸富尔坚噶山。　　

○辛巳。上驻跸博洛和屯。　　

○壬午。上驻跸波濑噶山。　　

○癸未。上驻跸汗特木尔达巴汉地方　　

○调兵部督捕右侍郎王士正、为户部右侍郎　　

○予故原任西安副都统年老解任张泰、祭葬如例　　

○予乌尔会河阵亡护军参领牛赫、祭葬如例　　

○乙酉。上驻跸云特木尔达巴汉地方　　

○丙戌。太宗文皇帝忌辰。遣官祭昭陵。　　

○上驻跸克勒毕喇色钦地方。　　

○丁亥。遣大学士伊桑阿、祭先师孔子。　　

○上驻跸西尔哈和洛　　

○戊子。太祖高皇帝忌辰。遣官祭福陵　　

○上驻跸西尔哈岳罗图和洛昂阿交界地方　　

○己丑。秋分。夕月于西郊。遣工部尚书沙穆哈行礼。　　

○上驻跸克勒乌里雅苏台　　

○刑部尚书陈廷敬、丁父忧命回籍守制。　　

○兵部议覆、黑龙江将军萨布素疏言、白都讷等处驻劄兵丁四千八百有奇、可编佐领八十、入上三旗。应如所请。从之。　　

○庚寅。上驻跸爱里柏敦交界地方。　　

○辛卯。上驻跸拜巴哈地方　　

○壬辰。上驻跸乌喇岱和洛昂阿地方　　

○升内阁学士王国昌、为兵部督捕右侍郎　　

○癸巳。上驻跸乌喇岱地方　　

○狭西固原提督何傅、以衰老乞休允之　　

○乙未。上驻跸布尔喀苏台　　

○礼部议覆、钦天监监正格枚疏言、颁给蒙古历、照民历式样、全行繙译。将部落之名、注于历内。应如所请。从之。　　

○予故江西南赣总兵官詹六奇、祭葬如例　　

○丁酉。上驻跸舒虎尔郭尔地方　　

○喀尔喀泽卜尊丹巴胡土克图土谢图汗、和硕亲王策妄扎卜、多罗贝勒西第希里台吉多尔济、厄尔德尼阿海等来朝　　

○戊戌以原任工部尚书翁叔元为刑部尚书　　

○三等阿思哈尼哈番喀代、年老解任。以其子吴发、袭替　　

○四川巡抚噶尔图疏言、清查四川户口田粮、除补足原额外、计新增户名十九万七千九百六十五口田地、八万八千五百顷有奇。应徵地丁银两等项、十二万五千九百九十二两零米、三千六百三十三石零。下部知之。　　

○调江宁将军博霁为西安将军　　

○己亥。上驻跸鹫和洛昂阿地方　　

○庚子。上驻跸阿巴诺颜苏巴尔汉地方　　

○辛丑上驻跸永安拜和洛昂阿地方　　

○升太常寺少卿李应廌、为内阁学士兼礼部侍郎　　

○以正黄旗汉军副都统李林隆、为狭西固原提督。升西宁总兵官李芳述、为贵州提督　　

○壬寅。上驻跸永安拜达巴汉地方　　

○以故喀尔喀多罗贝勒卓特巴子萨穆多尔济、袭爵　　

○癸卯。赐喀尔喀泽卜尊丹巴胡土克图土谢图汗和硕亲王策妄扎卜多罗贝勒西第希里台吉多尔济厄尔德尼阿海等宴及袍帽缎蟒、弓矢等物有差　　

○甲辰。上驻跸齐老图达巴汉和洛　　

○乙巳。上驻跸伊玛图和洛　　

九月。丁未朔。上驻跸噶拜和洛　　

○戊申。遣官祭历代帝王　　

○遣官祭城隍之神。　　

○上驻跸瑚尔希勒毕喇之朱尔喀岱昂阿地方　　

○甘肃提督孙思克疏言、员外郎马迪、奉上□日差往策妄阿喇布坦、臣标下守备高天福、千总马惟恒、及兵三十名护行。今据肃州总兵官潘育龙、报称向导蒙古巴素、归报马迪等、行至哈密地方、距城五六里许驻劄、有噶尔丹属下蒙古五百许、杀马迪等尽劫马驼行李而去。执原任郎中格什、守备高天福、千总马惟恒、并受伤未受伤兵共二十四人、到哈密城据报以闻　　

○己酉。上驻跸巴颜和洛　　

○庚戌。上驻跸汤泉。　　

○以喀喇沁行围效力、赐王扎什以下至官兵等袍帽缎蟒弓矢、银两有差　　

○辛亥、上驻跸华子营　　

○湖广巡抚吴琠丁母忧命回籍守制　　

○壬子上驻跸夏克图和洛昂阿地方　　

○癸丑。上驻跸鹳尔营　　

○甲寅。上驻跸兴州　　

○乙卯。上驻跸恩格木噶山。　　

○丙辰。上驻跸古北口城内。　　

○予故户部侍郎徐诰武、祭葬如例　　

○调山西大同总兵官王弼、为狭西西宁总兵官　　

○丁巳。上驻跸密云县南沈庄　　

○戊午。上驻跸顺义县大东庄　　

○狭西兴汉总兵官程福亮、以老病乞休允之　　

○己未。上回宫。诣皇太后宫、问安。　　

