<!-- { "loadSidebar": true } -->
○以礼部侍郎管翰林院学士事阿山、为江南江西总督　　

○兵部题、广东碣石总兵官曾成、来京时、奉上谕、曾成年老衰迈、不能行走、著伊到任后、题请告休。今曾成到任一年有余、并未乞休。应将总兵官曾成革职。从之　　

○戊申。以多罗僖郡王岳希、为宗人府右宗正　　

○调正蓝旗蒙古都统兼镶黄旗护军统领鲁伯赫为镶黄旗满洲都统　　

○己酉。上诣皇太后宫、问安　　

○命原任甘肃巡抚喀拜、留任守制。调甘肃巡抚华显、为陕西巡抚　　

○予故河道总督于成龙、祭葬。谥襄勤　　

○吏部题、各省举人、就中书者、人多缺少。此内有愿就知县教职之人、听其具呈改注、仍以科分名次序选。八旗教习、期满以知县用、亦照举人例、停其考试、照咨送年满日期注册、与举人较年月先后序选。汉军举人、无铨用之处、今酌议于举人班次内、每选过三班后、选汉军举人一人。从之　　

○湖广总督郭琇条奏、楚省陋弊、胪列八款。一、阖邑摊费、其名软擡、各里轮当、其名硬驼之弊宜除。一、陋规杂派之多宜除。一、徵粮之滚单宜行。一、讼棍包揽词讼宜禁。一、酷刑滥刑宜禁。一、诬盗、及捕役私行吊拷、宜严饬。一、尸亲率众抄抢之风宜禁。一、强族阻葬之风宜禁。请上□日勒石、永为定例。得上□日、本内事情、前任督抚、并未陈奏。郭琇莅任、实心除弊、详明具奏可嘉。俱著照该督所请行　　

○庚戌。以原任广东巡抚高承爵、为安徽巡抚　　

○壬子。升内阁学士白硕色、为工部右侍郎　　

○以内阁学士法良、兼管翰林院掌院学士事　　

○癸丑。上诣皇太后宫、问安　　

○上谕大学士等曰、朕观往古、因边疆之事、致扰生民者甚多。宁辑边疆、原以为民、岂可反以累之。朕深念及此、故进讨噶尔丹时、先即传谕此上□日。此等大事、若无成见、岂可轻举。大约蒙古行依水草、其驻扎之处、可以意揆而知、非难事也　　

○甲寅。升国子监祭酒邵穆布、为内阁学士兼礼部侍郎　　

○以翰林院侍读王思轼、充曰讲起居注官　　

○江苏巡抚宋荦题、江苏所属积欠漕项银米、自康熙三十四年起、至三十九年止、共银三十二万余两、米麦十三万余石。六载并徵、民力实难兼顾。请分年带徵。得上□日、漕项积欠银两、著照该抚所题、分年带徵。其积欠米麦、俱著免徵　　

○以銮仪卫掌卫事内大臣公阿灵阿、为正蓝旗蒙古都统　　

○丙辰。上诣皇太后宫、问安　　

○戊午。以内阁学士兼翰林院掌院学士法良、吏部右侍郎兼翰林院掌院学士韩菼、教习庶吉士　　

○予故原任镇海将军董元卿、原任四川松潘总兵官高鼎、各祭葬如例　　

○以三等阿思哈尼哈番苏永祖、为镶黄旗护军统领　　

○己未。以内阁学士兼翰林院掌院学士法良、充日讲起居注官　　

○升詹事府詹事巢可托、为内阁学士兼礼部侍郎　　

○辛酉。上诣皇太后宫、问安　　

○调正红旗汉军副都统法喀、为镶红旗满洲副都统。升正黄旗前锋参领戴米纳、为镶蓝旗蒙古副都统　　

○调河南河北总兵官刘国兴、为广东碣石总兵官。升石匣副将江琦、为河南河北总兵官　　

○以镶白旗汉军副都统桦善、人材不及、命解退　　

六月。壬戌朔。上诣皇太后宫、问安　　

○癸亥。礼部尚书杜臻、以病乞休。命以原官致仕　　

○升船厂协领乌礼、为黑龙江右翼副都统　　

○刑部题、广东驻防拨什库姜定国等、控告防御高徽、扣饷诈赃各款。该将军卢崇耀、副都统牛忸等、并不审理题参。及姜定国赴控兵部、具题发审、始行察出。应各降三级调用。查卢崇耀有加三级、应抵销、免其调用。得上□日、牛忸、著降三级调用。余依议　　

○甲子。工部议覆仓场侍郎石文桂疏言、通惠河挖浅银一万四千两零、原为河道关系漕运、故额设此项、每岁挑浅、今洭尔港等处、蒙皇上睿裁、因势利导。河道已渐少淤浅、则此挑浅夫银、殊属冗费。请核裁此项、以为修筑堤坝之用。应如所题、令将挖浅夫银解户部。如有修筑、题明于户部取用。又疏称潞河向系流沙、若遇雨水愆期、不能永无淤浅。应预为设法挑浚。查臣衙门向有挖运厅徵税、康熙四年间、归并地方官。臣闻此税定额之外、尚有赢余。应将赢余银两挑浚、有利漕运。查此税系通永道徵收、今应归并坐粮厅、正额钱粮、解送户部。赢余银两、即为修理五闸、并潞河等处挑浅之用。再查通惠河分司、向系三年更换。今止收木税七千一百余两、应作为小差、一年差满更换。从之　　

○河道总督张鹏翮疏言、臣遵上□日看视海口、将拦黄坝尽行拆去、河身开浚深通。于四月二十一日动工、至五月初九日完工开放。水势畅流、冲刷淤沙、旬日之间、深至三丈、宽及百丈有余、滔滔入海、沛然莫御。且自动工以来、海潮不兴、风涛不作、得以施工。工程甫竣、即长水二尺、以资开放、畅达入海、此皆我皇上留心国计、轸念民生、至诚上孚天心、海神效灵之所致。应将拦黄坝之名、改称大通口。伏乞皇上钦定、以垂永久。建海神庙、以答神庥。上准奏。赐名大通口。建造庙宇　　

○乙丑。户部议覆、江南海关监督舒胡德、题请挑浚青龙港、及归并狼福二营之税、议不准行。得上□日、此挑浚青龙港之处、著行该督抚、确查具奏。余如议　　

○礼部题、江南道御史郑维孜条奏、冒籍举人、令其自首、议准行。贡监回籍考试、议不准行。上曰、此二事、俱著依部议。主试惟在得人耳、若谓贡监在京、必生情弊、岂令回籍、即不生弊乎。部议不准所奏、深为得宜　　

○谕大学士等曰、前张鹏翮赴任时、朕即指示以必毁拦黄坝、挑浚芒稻河、人字河。大抵河工事务、非身履其地、详察形势、无由悉知。初张鹏翮奏请、欲按书上之言、试行修筑。朕谕云、尔身至其地、亲加详阅、则应修之处、便可知矣。今毁去拦黄坝、而清水遂出。浚通海口、而河势亦稍减。观此则河工大可望也。当于成龙赴任时、朕亦曾谕以宜毁拦黄坝、诚于彼时毁去、早有效矣。观张鹏翮奏章、词简而意明、其办事精详可知矣。朕昔与彼闲论时、彼曾云、在浙八年、每□山戊不□钱粮、并无缺欠。今蒙朝廷擢用之恩、无可仰报、惟勉令江南钱粮、每□山戊不□必期完结。朕尚止之云、尔勿轻出此言、万一不应、后则难矣。迄今思之、彼固有成见也　　

○以侍读学士陈论、充日讲起居注官　　

○丙寅。户科掌印给事中张睿题、查今岁因邵伯决口、水势汹涌、漕船不能飞挽。今已至五月、未过淮漕船、尚有三千八百三十三只。恐抵通既迟、回空必致守冻。有误新运。祈敕该部、早为酌议。或将在后尾帮、截留临德二仓、令山东等卫船只、转运入京。或令南漕、先雇民船开兑至淮、以济新运。得上□日、漕运总督事少、著桑额亲随粮船、催趱前来。倘时届冻河、作何截留囤贮、用何项船只接运、不误来□山戊不□漕运之处。著桑额详议　　

○丁卯。上诣皇太后宫、问安　　

○以一等侍卫布尔赛、为镶白旗汉军副都统　　

○己巳。升左都御史王泽弘、为礼部尚书。户部左侍郎管右侍郎事李楠、为都察院左都御史　　

○予故原任大理寺卿高裔、祭葬如例　　

○升鸿胪寺卿席哈纳、为太常寺卿、仍兼管鸿胪寺卿事　　

○辛未。署四川陕西总督礼部尚书席尔达题、明正长河西土官蛇蜡喳吧、被喇嘛营官喋吧昌侧集烈、打死。应敕第巴拏解。并将化林营、移驻打箭炉、以资弹压。部议如所请。从之　　

○壬申。太子太傅保和殿大学士兼礼部尚书王熙、以老乞休。慰留之　　

○癸酉。上诣皇太后宫、问安　　

○乙亥。升左副都御史王绅、为户部右侍郎　　

○以内阁学士兼翰林院掌院学士法良、充经筵讲官　　

○丙子。工部议覆、河道总督张鹏翮题、请发帑银一百万两、为办料趱工之用。应移咨户部、就近拨给五十万两。如果不敷用、再将五十万两拨给。又称运料必须船只、请先借京口崇明桫船一百只、应准借用。又称请交江苏、江西、巡抚、动正项钱粮、照河工船式、共造四百只、发与河官运料。查河工额设浚柳船、共有六百三十二只、今又借用桫船一百只、应将造船之处暂停。又称清江浦、见有效力旗员、拟将船政同知裁去、改设理事同知一员、拣选满洲贤能官补授、以之审理旗民词讼、捕缉盗贼、兼管船政、仍属总漕巡抚管辖。应照该督所题、将满洲应升官员、保举开列、引见补授。上谕大学士等曰、今清口已经淤塞、来□山戊不□粮船、难必无误。由海运直抵天津、道远甚险。若以粮载桫船、自江入海、行至黄河入海之口、运入中河、则海运之路不远、按此行可乎。伊桑阿奏曰、明季清口、运艘一过、即行堵塞。官员商旅、俱于天妃闸更舟。似此行之、不知可否。上曰、清口一塞、则南北阻绝矣。可遣人问张鹏翮、明年运艘、果否有误。自江而下、运入黄河口、果否可行。著详议具奏。朕去□山戊不□南巡、见桫船有未经修理、弃置江滨者、可遣户工二部司官驰勘、著速修理。俟到时、将借用桫船之处、再议具奏。余依部议速行　　

○以云南开化总兵官高必盛、为正红旗汉军副都统　　

