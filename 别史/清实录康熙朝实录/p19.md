<!-- { "loadSidebar": true } -->
○湖广提督董学礼疏报、前奉命会剿湖广西山巨寇李来亨、马腾霄、党守素等、随同郧阳总兵官穆生辉、襄阳总兵官于大海、辰常总兵官高守贵、统领官兵三万人、凿山开道、以正月初五日进至李家店、遇贼兵万余人、各路奋击、斩馘过半。生擒伪总兵宋段。获旗帜器械无算。贼党焚巢遁走。又别遣彝陵镇将、恢复归州、巴东、巫山等处、直达夔州、并抚辑各处洞寨。得上

□日嘉奖、下部议叙　　

○癸卯。礼部议覆、云南巡抚袁懋功疏言、滇省贡院见在起工重建。八月乡试之时、恐不能告竣。请展期于十月入闱。应如所请。从之　　

○丙午。浙江道御史张吉午疏言、三年考满之法、一二等称职者、即系荐举。应将督抚二年荐举一次之例、概行停止。从之　　

○丁未。太皇太后圣寿节。遵懿上□日免行礼　　

○遣大学士成克巩、祭先师孔子　　

○刑部题、海贼入犯江南案内罪犯奉有谕上□日、除康熙元年以前审结外、其余亦从宽免。今有先结案内、干连缉获人犯、及未获人犯、或仍缉获审拟、或一并宽免。得上□日、此罪犯既有上□日宽免、不论已结、及见在告发者、但系康熙元年以前之事、俱著宽免　　

○狭西总督白如梅疏报、提督王一正、率兴安总兵官于奋起、河北总兵官鲍敬、进剿逆贼郝摇旗。至房县横水地方、伪罗军门将万余人拒战、大败之。杀贼兵无算、生擒贼一百七十三人、徇于军。大获盔甲器械。下部察叙　　

○戊申。祭大社、大稷。遣都统觉罗巴哈纳行礼　　

○己酉。升王府长史觉罗外库、为正红旗满洲副都统　　

○庚戌。春分。朝日于东郊。遣都统觉罗巴尔布行礼　　

○是日、亥刻、慈和皇太后崩。先是、慈和皇太后违豫。上朝夕虔侍。亲尝汤药。目不交睫。衣不解带。及大渐。上忧悴弗胜。寝膳俱忘。辅臣近侍等、见圣容清减、请上节劳少休。不允。时太皇太后、以慈和皇太后疾、轸念日切。上数诣慈宁宫请安。强敛戚容。冀慰圣怀。退辄涕泗交颐。至是、慈驭上宾。上擗踊哀号、水浆不御。哭无停声。近侍无不感泣　　

○辛亥。黎明。仪仗全设。上成服。王以下文武官员、齐集宫门外。公主、王妃以下大臣命妇等、齐集宫门内。皆成服举哀。嗣是、每日三次上食。上亲奠献。号泣。王以下官员、公主、王妃以下命妇等、俱随行礼举哀　　

○壬子。诸王、贝勒、大臣等、以上哀痛过甚、叩请节哀　　

○癸丑。宣大行慈和皇太后哀诏。诏曰、朕缵承祖宗鸿绪。方欲奉事慈闱、抒诚孝养。不意皇妣慈和皇太后、于康熙二年二月十一日亥时崩逝。呜呼。仰惟教育隆恩、难酬高厚。乃孝思未展、忽焉见背。哀痛弥切。抱恨终天。一切丧制礼仪、已命所司举行外。布告天下、咸使闻知　　

○甲寅。遣官颁诏天下。自诏到日为始、持服二十七日　　

○太皇太后仁宪皇太后、见上泣涕不已、频降懿上□日慰谕　　

○命各部院官员、缟素办事　　

○免直隶各省遣官进香　　

○丙辰。先是、顺治十八年、户部请禁厘字钱。上恐不便于民、命俟二年三月收毁。至是、户部复请严禁。本部给价收买。发宝泉局改铸新钱。暂停各关买解铜觔。从之　　

○丁巳。兵部议准平西王吴三桂、疏请将云贵、二省总督巡抚、敕书。撰入听王节制四字。从之　　

○戊午。授投诚伪侯陈豹、为慕化伯。给三等伯俸　　

○初设四川云阳等处水师总兵官。以向化侯谭诣、为之　　

○吏部题、一等精奇尼哈番阵亡授三等伯觉罗莫洛浑、无子。所遗世职、应令伊同祖弟拜他喇布勒哈番席特库并袭。得上

□日、世职理应给莫洛浑养子诺尔逊承袭。念原职三等阿思哈尼哈番、系席特库之祖拜山所得。著将莫洛浑所得之职、与诺尔逊

承袭。拜山原职、令拜他喇布勒哈番席特库并袭　　

○己未。以奉移梓宫日期、遣辅政大臣索尼、告祭大行慈和皇太后　　

○升湖广湖北道吴嵩印、为湖广按察使司按察使。荆南道郎永清、为山东按察使司按察使　　

○庚申。奉移大行慈和皇太后梓宫、安奉坝上享殿是日、仪仗全设。内大臣、侍卫等、齐集宫门外。王、贝勒等、齐集东华门外。文武官员、齐集东安门外。公主、王妃以下大臣命妇、俱先期一日赴坝上。梓宫启行。上奠酒行礼。攀号益切太皇太后、仁宪皇太后、念上冲龄、荷宗社之重、不便远离紫禁亲送梓宫。频降懿上□日谕止。上虽勉遵慈谕、仍哭踊不辍　　

○阿霸垓达尔汉贝子绰博会喀喇沁塔布囊巴尔藏等、进大行慈和皇太后香。并贡马匹。酌纳之　　

○兵部议覆、广东镇海将军王国光疏报、总兵官许龙标下官兵、夺获贼船、生擒伪都督邵应祚、杀贼八十余名。擒贼夥十三名。为数无多、例不议叙。应令该督酌量奖赏、以示鼓励。得上

□日、据奏官兵入海、夺获贼船、生擒伪都督。尔部比照陆地、以擒杀无多、不准议叙。不合。仍著议叙具奏　　

○辛酉。吏部遵上□日察议、尚书杜立德、孙廷铨、于内地会议时、争斗不合。应议处。得上□日、孙廷铨当会议之所、有所见、即当面向议政王、贝勒、大臣等商议。乃不言于会议之所。止约三人私奏。杜立德等、既知伊等上疏。不告于议政王、贝勒大臣等、复率众上疏。均不合。理应议处。念系因公事争辩、俱从宽免罚　　

○壬戌。免湖广荆门州、钟祥、汉川、二县、康熙元年分水灾额赋有差　　

○封土默特镇国公古睦、为固山贝子　　

○吏部遵上□日议覆、凡颁诏官、经过驻宿、及五里内府州县卫所各官、俱迎出城、跪道右、候诏过。临行出送、亦如之。违者降二级留任。其路傍五里以外官、不得迎送。从之　　

○平西王吴三桂、疏请云南提督驻劄大理府。从之　　

○癸亥。湖广巡抚刘兆麒疏报、安陆、岳州、宝庆、永州、郴州、常德、辰州、靖州、八府州、开垦田地八百八顷六十亩有奇。蕲州、岳州、九溪、茶陵、荆右、铜鼓、伍开、镇溪、各卫所、开垦田地六百顷三十亩有奇。下部察叙　　

○甲子。阿禄科尔沁多罗郡王朱尔扎哈、科尔沁卓礼克图亲王吴克善等、进大行慈和皇太后香　　

○广西总督于时跃疏报、安南国王黎维祺薨、王嗣黎维禧继袭。进本告哀。下部议　　

○乙丑。工部题、臣部司官、差繁额少、不敷料理、请补设缺额司官三员、增设司官八员。从之　　

○漕运总督林起龙疏报、淮安群盗钮思塘。王海云等、阻水结党、出没黄河、洪泽等湖、二十余年、杀掠商民、抢夺妇女、截劫解部颜料船只、非他盗可比。顷严督文武官、四布缉捕、相继就擒。钮思塘等、应骈斩。余流徙决杖有差。得上□日、三法司核拟具奏　　

○林起龙又疏报、开浚泾河闸、自淮城迤南运河东岸、至金吾庄。延袤七十余里。下流淤塞处、约可十余里。令山阳、宝应民疏浚、计田出夫。众志鼓舞、甫二十日毕事、河道深通、闸流无阻、直达射阳湖入海。居民田庐、可无水害。下部知之　　

○浙江总督赵廷臣疏言、浙省钱粮、逋欠不清、多由徵解繁杂。请以一条鞭徵收之法、即用为一条鞭起解之法。行令各州县、随徵随解。每次解文内、开列□山戊示□额。填写所解条银若干、尚余未解若干。布政司查明完欠分数、开注奏销□山戊示

□参二册。至为简便。从之　　

○丙寅。清明节。祭世祖章皇帝　　

○遣官祭大行慈和皇太后　　

○遣官祭永陵、福陵、昭陵　　

○是日、端敬皇后梓宫发引。暂安奉黄花山　　

○丁卯。兵部题请武职考满、一等称职者、亦应照文职例、纪录一次、给赏。从之　　

○贵州总督杨茂勋疏报、丹平土官莫之廉、前于康熙元年二月内、擅用坐纛旗帜盔甲、与官兵接战二次。又窝藏叛逆刘鼎。讹言煽惑。聚众弄兵。为谋叵测。随会同提督李本深、遣官兵分路擒剿。莫之廉拥众高岩、弩矢乱发。官兵奋勇进攻、前后斩贼六百四十六级。生擒莫之廉、并其妻妾子女。莫之廉自知罪大、绝食死。请将行间戮力诸臣、分别议叙。下部察叙　　

○戊辰。户部议覆、工科给事中于可托疏言、江南屯粮、改并驿传道兼摄、不便。宜仍令都司总理、使卫弁有所畏忌、屯丁易于输将。应如所请。从之　　

○兵部议覆、浙江总督赵廷臣、疏请将边海投诚官兵、分插内地各营、入伍食粮。应如所请。投诚兵卒、由宁波至者、发绍兴、杭州、二府。由台州至者、发金华、严州、二府。由温州至者、发衢州、处州、二府。距海甚远、庶令阴消异志。从之　　

○鄂尔多斯多罗贝勒善达故。遣官致祭　　

三月。己巳朔。命广东总督、移驻广州府　　

○庚午。都察院左都御史觉罗雅布兰、疏请酌定茶马额数完欠多寡、作何鼓劝处分、以便考核。下部议　　

○四川总督李国英疏报、进剿昌宁、直捣逆巢。渠寇袁宗第、乘夜遁去。当阵杀死伪总兵以下六十余员。招降伪新化伯冯起凤、伪总兵黄守库等。得上□日、事平察叙　　

○癸酉。兵部议覆、平西王吴三桂疏言、伪右都督马思良、自边外率众投诚。应授职衔。并伪总兵胡顺等以下各员、均应请叙、赏赉给俸。应如所请。其余令该藩安插得所。得上□日、马思良、著授右都督职衔。余依议　　

○甲戌。命大学士苏纳海、管户部尚书事　　

○吏部遵上□日议覆、嗣后由吏员例监准贡出身者、俱准升正印。得上□日。纳银授官、于理不合。以后吏员年满、果勤劳无过、准其考职。免纳银两。其纳银例监准贡、以后亦著停止　　

○乙亥。大行慈和皇太后享殿行初祭礼。仪仗全设。王以下文武各官、公主、王妃以下命妇等、俱齐集。礼部堂官读文。辅臣索尼奠酒。举哀行礼　　

○是日、除服　　

○丙子。行绎祭礼　　

○工部议覆奉天府府尹徐继炜、疏请严禁包衣佐领下打鱼网户、扰害地方。应如所请、敕镇守辽东将军、严行申饬。得上□日、包衣佐领下、及王贝勒属下鱼户、指称进鱼名色、违法扰民、自当察获治罪。尔部瞻徇、并不查以前扰民之人。止议申饬。殊属不合。著再议　　

○戊寅。以考满、加都察院左都御史魏裔介、太子太保　　

○己卯。月祭大行慈和皇太后　　

○辛巳。升护军参领塞冷、为镶黄旗蒙古副都统　　

