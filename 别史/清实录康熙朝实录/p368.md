<!-- { "loadSidebar": true } -->

○丁酉。吏部题兵部尚书索诺和办理兵丁需用马匹疲瘦应革职上谕大学士等曰、朕以索诺和才优、洊擢尚书自任尚书后、并不勤勉效力。此番军务、彼全然不知。凡事惟图塞责、不实心料理如此、则任彼尚书、亦有何益况彼身任中枢、于边疆官兵情弊不加详察、一任怠玩。以致兵部事务极其隳坏、著照所议革职　　

○戊戌。上诣皇太后宫、问安　　

○庚子。免福建闽县等五县本年分旱灾额赋有差　　

○辛丑。秋分。夕月于西郊遣左都御史傅腊塔行礼　　

○振武将军孙思克、西安将军博霁等来京陛见。　　

○癸卯。侍读学士喇锡疏言、臣等在憨山、据厄鲁特降人祁齐克墨尔根萨图等言、噶尔丹到塔米尔后集众共议、将视无兵之地、掠瀚海四围居人、取其糗粮、以往哈密。丹津鄂木布言、哈密皆村落我不惯居其地。于七月初四日、叛而西去。噶尔丹率兵追之。阿喇布坦、亦自觅生路去矣。若丹济拉、断不背噶尔丹也我等明知大军早还向汛界大路而来固近。然不识其路。土喇克鲁伦。乃我等所知之地、故从此路而来。据此恐后降者或从土喇而来地方相去甚远无人收集且噶尔丹丹津鄂木布交恶相攻其溃散之人亦未必不至土喇憨山地方捕兽取鱼以度生命。是以臣等率车陵扎卜兵二百名阿里雅扎萨克兵五十名暂留憨山四围。守候声息遣人躧探。报闻。　　

○抚远大将军伯费扬古疏言、臣于七月二十五日、已率黑龙江兵五百名、自科图赴善巴王汛界。其达尔汉亲王、四子部落、毛明安、三吴喇忒、归化城、土默特乞各令发兵一百、至臣所居善巴王汛界。从之　　

○命彻坐台官员　　

○甲辰升步军统领开音布、为兵部尚书、仍兼管步军统领事　　

○丙午。上诣皇太后宫、问安。　　

○谕大学士等、今应移文将军萨布素、伊军士之粮已给至十月初止。若军士率赴京师、将马匹饲养后遣、则往返纡远。将军萨布素所统军士、可委贤能之人、自塞外遣还。萨布素减省骑从、亲自来京。若马匹疲瘦、军士回汛维艰。萨布素可并率至京饲养、然后遣往。萨布素不必再为请上□日、一面启行、一面奏闻可也。　　

○又谕大将军伯费扬古驻师善巴王汛界、则安郡王可率军士、从容牧马而还。员外郎色楞、留于安郡王屯驻之地、侦探声息。　　

○扬威将军觉罗舒恕、侍郎满丕疏言、大将军伯费扬古、既领兵驻善巴王汛界。臣等请往大将军军中效力。允之。　　

○丁未。上自畅春园回宫　　

○升江南安徽布政使李炜为山东巡抚　　

○戊申。上御太和门视朝。文武升转各官谢恩。　　

○上幸畅春园。　　

○庚戌。抚远大将军伯费扬古奏报、厄鲁特降人丹济多尔穆言、噶尔丹闻喀尔喀等各归故土游牧、思行劫掠遂自塔米尔前徙于七月二十五日至俄罗海脑儿驻扎今噶尔丹败遁窘迫未必不踉跄奔突。因檄令舍棱、率苏尼特多罗郡王额驸萨穆扎之子多尔济扎卜等亲身带兵、速赴臣军报闻　　

○辛亥上诣皇太后宫、问安　　

○谕大学士阿兰泰、近日部中各官、凡事不行速结惟务偷闲。入署未久即散、归家偃息。如此、则政事有不壅积者乎。朕听政三十年。夙兴夜寐有奏即答。或有紧要事辄秉烛裁决。此尔等所共知也。各官果能勤敏、诸事何至迟误。可传谕各该衙门、将应结之事、速行察奏。　　

○以喀尔喀故固山贝子车卜登子阿拉达尔、袭爵。　　

○外藩诸王、贝勒、贝子公、台吉等、以上亲统六师、荡平朔漠。请上尊号。章付内阁。　　

○吏部议奏、兵部左侍郎马尔汉、所遣牧马官员失人、致多疲瘦。应革职得上□日、马尔汉、著从宽免革职　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百七十五


大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百七十六　　

康熙三十五年。丙子九月甲寅朔上自畅春园回宫。　　

○回回国王阿卜都里什特奏言臣被噶尔丹所擒受辱十有四年。仗圣上天威灭噶尔丹臣得出降合家蒙高厚之恩。今又使送臣归国。臣到吐鲁番探信或诛噶尔丹或擒解噶尔丹。俟得实音归臣旧居叶尔钦地方再来进贡请安但往叶尔钦、必过策妄阿喇布坦地方恐厄鲁特之心无常伏乞皇上敕上□日开明臣已归降勿得虐害。上命大学士、与议政大臣集议。寻议覆、应敕该部。檄知策妄阿喇布坦。阿卜都里什特等、已归降本朝、今送归故土、勿致虐害嗣后厄鲁特与回子当永相和好从之。　　

○户部议覆江南江西总督范承勋疏言淮黄秋涨邳州等州县卫军民田地淹没、灾民望食除将见存谷石赈济外。乞将见贮省城米十万石、按灾轻重赈给应如所请。得上□日、依议速行　　

○乙卯上幸畅春园　　

○先是理藩院奏陆续来降之厄鲁特、大小人口共一千五百余人。向暂在张家口安插。应令伊等赴京上谕领侍卫内大臣等著取丹巴哈什哈等来京令副都统吴达禅、乘驿而往同纳拉善、满都、迁来。倘厄鲁特有不愿来内地者、即送赴大将军伯费扬古军前。著各给马一匹遣回、令彼往谕噶尔丹、言彼若来降亦待以显荣。其看守厄鲁特等之察哈尔兵各归本地至解厄鲁特降人到京著边关官兵绿旗官兵转递押解。并令户部理藩院贤能官各一员前往沿途给口粮食物既取伊等到京应令议政诸臣会议、编入旗分佐领。至是议厄鲁特降人应编入镶黄。正黄正白三旗满洲佐领其内有父子兄弟不可离者、如编入一佐领、为数浮多则扣算一佐领人口、其余编入本参领内之佐领内有年老孤身、附入人口少者之家给米赡养。从之　　

○丙辰上诣皇太后宫、问安。　　

○初回回国王阿卜都里什特与其子额尔克苏尔唐久被噶尔丹拘执。及噶尔丹败后、伊等始脱身来归。上怜其拘久困厄、特赐银币。遣候补主事回子杨国琳驰驿送还伊本处。命领侍卫内大臣索额图尚书马齐一等侍卫马武送至芦沟桥　　

○四川。狭西总督吴赫奏报哈密回子头目额贝杜拉达尔汉白克、遣人进贡来降报闻。　　

○丁巳抚远大将军伯费扬古奏、王善巴哨卒来报、八月二十四日在达阑土鲁地方见有厄鲁特形影因调右卫兵一半前来上谕议政大臣曰、前命安郡王、及将军萨布素来京今著停止各率兵赴伯费杨古军前朕将往宣化地方行围当减从而往。侍卫拨二百员、御营拨三旗新满洲护军骁骑三百名拨三旗亲随护军、每旗三十名、八旗前锋四百名火器护军一千名、每旗带马上炮三门。此次随驾前锋护军骁骑以佐领内拴喂之马每人各给四匹、侍卫内有无马者、亦各给四匹。火器护军千名。分为两营其马匹将汉军旗内所拴马亦选与乘用此行不过试鹰诸色人等、不得告请从行部院官员从少派出兵粮亦从少支取。张家口贮有米在、到彼再给　　

○中路督运左都御史于成龙通政使喀拜于科图地方、拨给口粮、事毕回京复命。　　

○升广西按察使张四教、为江南安徽布政使司布政使。　　

○赠故浙江温州总兵官蒋懋勋、太子少保、予祭葬谥襄僖。　　

○镶蓝旗满洲都统额赫纳、以年老乞解任、允之。　　

○庚申。吏部议覆兵部尚书带管步军统领事开音布疏言、巡捕三营事务繁要、请添设郎中一员、主事一员应如所请。从之。　　

○喀尔喀车臣汗遣使进九白年贡宴赉如例　　

○辛酉。谕户部尚书马齐兵部尚书开音布等、噶尔丹窘迫已极近朕差阿南达、以巴图尔额尔克济农之兵堵御其外。恐噶尔丹乘虚行劫巴图尔额尔克济农尔两部檄总兵官王化行如噶尔丹往彼处、即率兵往援并谕巴图尔额尔克济农知之　　

○先是以淮黄交涨遣户部员外郎绰奇阅黄河水势至是回奏中河北岸之堤、未遭水患、其水已减六尺上谕大学士伊桑阿等、向朕逆料中河北岸之堤、最为紧要、定须坚固因命靳辅、于成龙、加意修治、是以虽遇大水得无妨害若此堤一决不可言矣历年之水无有大于今岁者此番无害则似可永固黄河之水从云梯关入海云梯关沙涨壅塞、水每为其所阻以致退流。河堤不能捍御因而冲决。今将淤泥挑浚河道加深所以水得通洩其利普矣。　　

○壬戌兵部议奏一等侍卫喀瓦尔达多罗额驸一等台吉阿拉布坦前奉命护送长史多禅等出使噶尔丹有勿过燕图库列图之谕。乃违上□日越过燕图库列图。巡警不严、致厄鲁特夺去马匹。应将喀瓦尔达、一等侍卫佐领。阿拉布坦、多罗额驸、一等台吉。革去。得上□日、喀瓦尔达、阿拉布坦等、并非战败、著从宽免。　　

○先是、奉差修路侍郎多奇、以独石口一路、修治不堪、下部严察。至是吏部议、应将多奇革职送刑部。得上□日、前以行军、凡事不可不严、故将多奇交该部议罪。今自军中来见所修之路并无误大兵往返著从宽免。　　

○癸亥。上诣皇太后宫、问安。　　

○命都统周卜世护军统领托伦、苏丹塞冷额副都统吴达禅等护驾前行。其余大臣俱与大兵一同豫备　　

○理藩院议覆四川巡抚于养志疏言、臣遵上□日会同乌思藏喇嘛营官等查踂打箭炉地界。自明季至今原系内土司所辖之地宜入版图。但番人藉茶度生、居处年久。且达赖喇嘛曾经启奏皇恩准行应仍使贸易番人之事应行文达赖喇嘛使晓谕营官遵行管理关系土司之事著土司管理勿致生事至打箭炉四交界之地该抚细查报部、编入一统志可也。从之。　　

○谕议政大臣等目下著右卫兵、一半秣马马肥换伯费扬古带往之兵前来秣马大同著侍郎多奇宣府著侍郎席密图监督饲养。　　

○乙丑。上奉皇太后自畅春园回宫　　

○谕兵部、除前拨八旗前锋四百名外。再增发前锋四百名。朕于十九日发驾。令大兵先一二日起行。　　

○侍读学士喇锡疏言、据厄鲁特降人吴默赫墨尔根寨桑等言、我向为丹津鄂木布护卫。丹津鄂木布、为噶尔丹所追、料力不能敌、遂分散其众、往投策妄阿喇布坦阿喇布坦亦自往空奎扎巴喀居住、不预噶尔丹之事。目下噶尔丹人止千余、马驼亦甚少。今天时渐寒大半无居无食。噶尔丹必不能保有其下人、殆必散尽矣报闻。　　

○副都统阿南达疏言臣遵奉皇上成算已于布隆吉尔、及昆都伦、额济内诸处各遣官率兵驻扎哨探窃思坐哨之人若至嘉峪关、肃州等处来报、而后趋赴、恐噶尔丹已过有失机会。若臣亲至布隆吉尔之都尔白儿济形势地方乃两边哨卒递报之路但仅率巴图尔额尔克济农等设哨所余兵一百五十人以往为力甚薄因与提督李林隆共议增绿旗兵四百子母炮二十门臣亲率之、于九月初三日自肃州起行矣报闻。　　

