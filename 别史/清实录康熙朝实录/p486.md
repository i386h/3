<!-- { "loadSidebar": true } -->
○壬申。谕领侍卫内大臣、侍卫等曰、大阿哥允禔、素行不端、气质暴戾、朕尝对众、屡加切责、尔等俱悉闻之。九月初四日谕上□日内、亦曾决绝言之。今一查问其行事、厌咒亲弟、及杀人之事、尽皆显露。所遣杀人之人、俱已自缢。其母惠妃、亦奏称其不孝、请置之于法朕固不忍杀之但此人断不肯安静自守、必有报复之事。当派人将允禔严加看守、略有举动、即令奏闻伊之身命、犹可多延数载。其行事、比废皇太子允礽更甚、断不可以轻纵也。　　

十一月。癸酉朔。谕领侍卫内大臣等曰允禔、著革去王爵。即幽禁于其府内凡上三旗所分佐领、可尽彻回给与允禵将镶蓝旗所分佐领、给与弘玉。其包衣佐领、及浑托和人口均分、以一半给与允禵、一半给与弘玉。　　

○丙子。予故礼部侍郎仍管国子监祭酒事孙岳颁、祭葬如例。　　

○丁丑。赐王以下内外文武大臣、清文鉴各一部。　　

○免山东德平等六州县、本年分旱灾额赋有差。　　

○己卯。予故致仕文华殿大学士张英、祭葬。又加祭一次。谥文端。　　

○庚辰。谕领侍卫内大臣等、近有为废皇太子条陈保奏者。朕前因灼见允礽行事颠倒、似为鬼物所凭、筹度周详、始行拘禁、并非听信人言而为此也。今允礽之疾、渐已清爽、亦自知其罪、谓理当拘执。其随从之人、亦以为允当。朕以父子之情、不能恝置、召见两次、询问前事。允礽竟有全然不知者。深自愧悔。又言我幸心内略明、犹惧父皇闻知治罪、未至用力刺人。如或不然、必有杀人之事矣。观彼虽稍清楚、其语仍略带疯狂、朕竭力调治、果蒙天佑、狂疾顿除、不违朕命、不报旧讐、尽去其奢费虐众种种悖谬之事、改而为善、朕自另有裁夺如狂疾不痊、仍蹈前恶。天亦不容也朕为君父、凡事皆朕真知灼见、当斩者斩之当罪者罪之、并未尝听信人言而为此也。且一切暗中构煽悖乱行事、俱系索额图父子。顷废皇太子亦奏言其向时悖乱皆自伊等为之。此等情节、小人不知妄意朕召见废皇太子、似非无故、欲致殷勤于废皇太子而条陈保奏者、甚非也。凡事皆在朕裁夺、其附废皇太子之人、不必喜。其不附废皇太子之人、不必忧。朕自有定见。十月十七日、查出魇魅废皇太子之物。服侍废皇太子之人奏称、是日废皇太子、忽似疯颠、备作异状、几至自尽诸宦侍抱持环守、过此片刻、遂复明白。废皇太子亦自惊异、问诸宦侍、我顷者作何举动朕从前将其诸恶、皆信为实。以今观之、实被魇魅而然无疑也。　　

○辛巳。都察院左副都御史劳之辨、上疏保奏废皇太子允礽。得上□日、劳之辨将朕下上□日已行之事、作为己功、行事甚为奸诡。著革职、交刑部责四十板、逐回原籍。　　

○调广东琼州总兵官范时捷、为陕西宁夏总兵官。升贵州铜仁副将孙成龙、为广东琼州总兵官。　　

○升护军参领篇图、为镶白旗蒙古副都统。　　

○壬午。冬至。祀天于圜丘。遣领侍卫内大臣公阿灵阿行礼。　　

○遣官祭永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵。　　

○停止次日朝贺。　　

○癸未。升山东巡抚赵世显、为河道总督。甲申。予故京口左翼汉军副都统蔡毓茂、祭葬如例。　　

○乙酉。上诣皇太后宫、问安。　　

○丙戌。上召满汉文武诸大臣、齐集畅春园命先到之内大臣、都统、护军统领入见面谕曰、朕躬近来虽照常安适、但渐觉虚弱、人生难料、付托无人、倘有不虞、朕此基业、非朕所建立、关系甚大。因踌躇无代朕听理之人、遂至心气不宁、精神恍惚国家鸿业、皆祖宗所贻。前者朕亦曾言、务令安于磐石。皇太子所关甚大。尔等皆朕所信任、洊擢大臣。行阵之间、尔等尚能效命今欲为朕效命、此其事也。达尔汉亲王额驸班第、虽蒙古人其心诚实朕深知之。新满洲娄徵额、侍朕左右、殆三十余年其人亦极诚实。今令伊等与满汉大臣等、会同详议于诸阿哥中举奏一人大阿哥所行甚谬、虐戾不堪此外于诸阿哥中众议谁属、朕即从之若议时互相瞻顾、别有探听、俱属不可。尔等会同大学士、部院大臣、详议具奏著汉大臣尽所欲言。继又谕曰、议此事、勿令马齐预之。于是达尔汉亲王、及文武大臣分班列坐。满汉大臣曰、此事关系甚大、非人臣所当言、我等如何可以。推举内大臣阿灵阿等曰、顷者面奉谕上□日、务令举出、毋得渎奏。阿灵阿、鄂伦岱、揆叙王鸿绪、遂私相计议、与诸大臣暗通消息、书八阿哥三字于纸交内侍梁九功、李玉、转奏顷之、梁九功、李玉出、传谕曰、立皇太子之事、关系甚大尔等各宜尽心详议八阿哥未尝更事近又罹罪、且其母家、亦甚微贱。尔等其再思之诸大臣奏曰、此事甚大本非臣等所能定。诸皇子天姿、俱聪明过人、臣等在外廷不能悉知臣等所仰赖者惟我皇上。皇上如何指授、臣等无不一意遵行。梁九功、李玉出、传谕曰、尔等不必疑惧。此事甚大。非两内侍口传所能定。俟众论佥同、召入尔等、觌面一言、即可决也。尔等其各出所见、各书一纸、尾署姓名、奏呈朕览将裁定之梁九功、李玉又传谕大学士李光地曰、前召尔入内、曾有陈奏、今日何无一言李光地奏曰、前皇上问臣、废皇太子病如何医治方可痊好臣曾奏言徐徐调治天下之福臣未尝以此告诸臣梁九功、李玉、又传谕。曰今日已暮尔等且退可再熟思之明日早来、面有谕上□日。　　

○丁亥。上召科尔沁达尔汉亲王额驸班第、领侍卫内大臣、都统护军统领、满大学士尚书等入、谕曰、太皇太后在日、爱朕殊深。升遐以后、朕常形梦寐、奇异甚多。乌兰布通出兵之前、梦太皇太后止朕曰、尔慎毋出兵、出恐无益后朕强行、果至半途抱疾而还。中路出兵之时、亦梦太皇太后谓朕曰、尔此番出兵克奏大勋但非尔亲获其俘耳。朕彼时不能深解。后出兵、闻噶尔丹遁去、朕自拖诺山发兵往追、噶尔丹遂西奔、遇伯费扬古大败之、多所俘获、始知梦兆符合如此近日有皇太子事、梦中见太皇太后、颜色殊不乐、但隔远默坐、与平时不同皇后亦以皇太子被冤见梦。且执皇太子之日、天色忽昏。朕于是转念、是日即移御馔赐之。进京前一日、大风旋绕驾前。朕详思其故皇太子前因魇魅、以至本性汨没耳。因召置左右加意调治、今已痊矣。朕初谓魇魅之事、虽见之于书亦未可全信。今始知其竟可以转移、人之心志也。诸臣奏曰、皇上灼见废皇太子病源、治疗已痊诚国家之福天下之福也。伏祈皇上即赐乾断、颁示谕上□日。诸臣出顷之、召诸臣入、问曰群臣、皆合一否。诸臣齐奏曰、臣等无不同心。上曰、尔等既同一心、可将此御笔朱书、对众宣读、咸使闻知。谕上□日曰、前执允礽时、朕初未尝谋之于人、因理所应行、遂执而拘系之。举国皆以朕所行为是。今每念前事、不释于心。一一细加体察、有相符合者、有全无风影者、况所感心疾、已有渐愈之象。不但诸臣惜之、朕亦惜之、今得渐愈、朕之福也。亦诸臣之福也。朕尝令人护视、仍时加训诲、俾不离朕躬。今朕且不遽立允礽为皇太子、但令尔诸大臣知之而已。允礽断不报复讐怨。朕可以力保之也。　　

○戊子。上召废皇太子、诸皇子、及科尔沁达尔汉亲王额驸班第、领侍卫内大臣、都统护军统领等入谕曰、朕初次中路出师、留皇太子办理朝事、举朝皆称皇太子之善。及朕出师宁夏后、皇太子听信匪人之言、素行遂变、自此朕心春。爱稍衰、置数人于法。因而外人窃议皇太子不孝、及所行不善者、遂自此始。其后皇太子不知改悔、有类狂易朕特命拘系之、初未尝谋之于人。今观废皇太子、虽曾有暴怒捶挞伤人事、并未致人于死、亦未干预国政。若人果被杀、岂有无姓名见证凡此等事、皆由允禔魇魅所致。允禔所播扬诸事、其中多属虚诬。皇太子既执之后、在途中行时、若非朕委任亲信侍卫、加意防护废皇太子必为允禔害矣。到京后、令废皇太子居咸安宫朕亦熟筹及此。凡彼处臣侍、俱责令小心守护。令朕体违和、每念皇太子被废之事、甚为痛惜。因奏之。皇太后。奉皇太后懿上□日云、余意亦惜之。朕闻之、心始稍慰。今是以当众人之前释尔。尔可将尔之意、亦于众前剖白之。废皇太子奏曰、皇父谕上□日、至圣至明。凡事俱我不善、人始从而陷之杀之。若念人之仇、不改诸恶、天亦不容今予亦不复有希冀尔等众人。若仍望予为皇太子、断断不可。上又谕诸王大臣曰、朕览史册古来太子既废、无得生存者。过后人君莫不追悔。自禁允礽之后、朕日日不能释然于怀染疾以来、召见一次胸中疏快一次。朕之诸子、多令人视养大阿哥、养于内务府总管噶禄处。三阿哥、养于内大臣绰尔济处。惟四阿哥、朕亲抚育。幼年时、微觉喜怒不定。至其能体朕意、爱朕之心、殷勤恳切、可谓诚孝。五阿哥、养于皇太后宫中。心性甚善、为人淳厚。七阿哥、心好举止蔼然可亲。乃若八阿哥之为人、诸臣奏称其贤。裕亲王存日亦曾奏言八阿哥心性好、不务矜夸允礽、若亲近伊等使之左右辅导。则诸事皆有箴规矣。又谕废皇太子允礽曰、朕今释汝、汝当念朕恩人言汝恶者、勿以为仇前执汝之时即汝宦侍、亦有讦奏汝恶者此皆因朕有问而奏、汝不得归咎其人且凡规汝过之人即汝恩人。顺汝行事之人即陷汝之人。祖宗基业可惜古放太甲、卒成令主有过何妨、改之即是。今此诸臣、或为内大臣、或为部院大臣、皆朕所简用、允堪重任者。汝当倾心信任之汝果遵谕而行、固朕之福、亦汝之福。亦众人之福朕惟冀汝洗心易。行观性理诸书、以崇进德业若仍不悛改、复蹈前愆是终甘暴弃而自趋死路矣朕涕泣宣谕、其敬慎奉行。自此以后、朕不复再言前事矣倘有冀汝容悦众为汝称冤之人、汝即执之奏闻于朕又谕诸王大臣曰、今日朕意中之事、俱已明白想明日为始朕体全愈矣。是日、皇四子胤祯奏、臣侍皇父左右、时蒙训诲。顷者复降褒纶、实切感愧。至于喜怒不定一语、昔年曾蒙。皇父训饬。此十余年以来。皇父未曾降上□日饬臣有喜怒不定之处是臣省改微诚、已荷皇父洞鉴。今臣年逾三十、居心行事、大概已定喜怒不定四字、关系臣之生平。仰恳圣慈、将谕上□日内此四字恩免记载内侍梁九功、李玉转奏出。复传谕曰、十余年来、实未见四阿哥有喜怒不定之处顷朕降上□日时偶然谕及、无非益加勉励之意此语不必记载。　　

○谕兵部八旗汉军人员、以文职用者多以武职用者少嗣后武科乡会场当令八旗汉军应试。著为令。　　

○己丑。科尔沁达尔汉亲王额驸班第、及文武诸臣、为请复皇太子事具疏上奏。留中、　　

