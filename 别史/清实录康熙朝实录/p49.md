<!-- { "loadSidebar": true } -->
○辛巳。议政王等遵谕议覆、各省督抚、不论满洲、汉军、汉人、应拣选贤能推用。至于提督总兵官、系防守地方、亦应不论满洲、汉军、汉人、拣选贤能推用。得上□日、布政、按察使、管通省钱谷刑名。今用满洲督抚之省、亦应用满洲藩臬。著再议以闻　　

○吏部尚书阿思哈疏言、各省所解逃人、其有主认识、实系逃人者、即照例处分、给与本主。若无主认识、非系逃人者、免其入官、即释放为民。拏获逃人之地方官、不准议叙。兵部以不便更改定例议覆。得上□日、各省所解逃人、据供自认、但不知旗分佐领者、照例入官。发给旗下。如不行招认、又无主认识者、免入官。著为民。至地方官、将良民捏称逃人拏解者、将原解官、照定例议处　　

○甲申。户科给事中查培继疏言、浙省海盐县鹰户、勾通营兵、及投充恶党、指官捕鹰、百十成群、分投乡镇、遍扰民家、是以沿海百姓、每遇捕鹰之时、农业荒废、请敕严禁、以除民害。得上□日、采捕鹰鹞之人、借名生事、骚扰地方。该管官并不严禁、殊属可恶。嗣后如仍前弊、将该将军、督抚、总兵官、副都统、协领等、从重治罪　　

○己酉。上诣太皇太后宫、问安　　

○以原任广东左布政使于际清、为山西布政使司左布政使。原任山东右布政使于朋举、为湖广布政使司右布政使　　

○庚寅。免山西繁峙等三县卫、本年分雹灾额赋有差　　

○壬辰。议政王等遵谕再议、布政使、按察使、管通省钱粮刑名。用满洲督抚之省、亦应用满洲藩臬。从之　　

○癸巳。免狭西淳化县、本年分霜灾额赋有差　　

○乙未。升参领安珠护、为正红旗副都统。参领胡巴克图巴图鲁、为正蓝旗副都统　　

○丙申。予故辅玫大臣一等公索尼祭葬。谥文忠。加赐鞍马二匹、银二千两。仍加祭四次　　

○丁酉。广东巡抚王来任、请免粤东无徵杂税四千有奇、以苏民困。部议不准。上特允之　　

○戊戌。免狭西泾州、本年分雹灾额赋有差　　

○己亥。予故原任礼部侍郎兼内弘文院学士薛所蕴、祭葬如例　　

○户科给事中姚文然疏言、四川、湖广、江西、浙江、江南五省、采办楠木、每有不肖官役、借事吓诈、封锁民房、砍伐坟树、百姓受殃、必用贿求免。况采木原有丈尺定式、乃不问大小、砍山陆运、假公行私、致累小民。请敕严禁。得上□日、采办楠木、以备大工之用。不肖官役、及奸商土棍、借名生事、苦累小民、著督抚严禁　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二十二




大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二十三　　

监修总裁官光禄大夫太保兼太子太傅保和殿大学士兼户部尚书二等伯加四级臣马齐光禄大夫经筵日讲官起居注少保兼太子太保保和殿大学士仍

兼管吏部户部尚书翰林院掌院事加二级又加一级臣张廷玉光禄大夫经筵讲官太子太傅文华殿大学士仍兼理户部尚书事务加五级又加二级臣蒋廷锡总裁官光禄大夫文华殿大学士兼吏部尚书臣朱轼等奉敕修

　　

康熙六年。丁未。秋。七月。癸卯朔。享太庙。遣都统穆里玛行礼　　

○上诣太皇太后皇太后宫、问安　　

○户部题、嗣后各关监督、应仍差满汉贤能官员。庶使恶棍无漏税之弊、而额课亦不致缺少。得上□日、前各关抽税、因差部员笔帖式等扰民、故尔停止。今布政司道官、未尝尽裁。且各省有知府同知、通判等官、岂不可令其管理、何又请差满汉官员。各关税仍交地方官徵收　　

○甲辰。户部等衙门议覆、左都御史王熙请禁官员贸易之害一疏、嗣后王公以下、文武大小各官家人、强占关津要地、不容商民贸易者、在原犯之地、枷号三个月。系民、责四十板。旗人、鞭一百。其纵容家人之藩王、罚银一万两。公、罚银一千两。俱将管理家务官革职。将军督抚以下、文武各官、俱革职、若兵民商人、假称王公文武各官之名、照光棍例治罪。货物入官。得上□日、有横行欺压者、为首之人、照光棍例治罪。余依议　　

○乙巳。先是三月内、辅政公索尼等、奏请皇上亲政。上留中未发。至是下上□日曰、朕年尚幼冲、天下事务殷繁、未能料理、欲再俟数年、辅政臣屡行陈奏、朕再三未允、辅政臣等奏云、世祖章皇帝亦于十四岁亲政、今主上年德相符、天下事务、总揽裕如、恳切奏请。朕乃率辅政臣、往奏太皇太后。太皇太后谕以帝尚幼冲、如尔等俱谢政、天下事何能独理、缓一二年再奏。辅政臣等复奏、主上躬亲万几、臣等仍行佐理。太皇太后俞允、择吉亲政。其吉期、礼部选择以闻　　

○丁未。工科给事中李宗孔疏言、各官选补、俱按年分轮授。独招民百家送盛京者、选授知县、超于各项之前。臣思此辈、骤得七品正印职衔、光荣已极、岂在急于受任。请以后招民应授之官、照各项年分、循次录用。上是之。随谕吏部、罢招民授官之例　　

○戊申。上诣太皇太后皇太后宫、问安　　

○予进剿西山阵亡副将郝尔德、参将李有实、游击李吾贵、都司佥书王进忠、署都司佥书杨九成、守备孟淑孔等、祭葬如例　　

○己酉。上躬亲大政。御太和殿。王以下、文武官员、上表行庆贺礼。宣诏天下。诏曰、朕以冲龄、嗣登大宝。辅政臣索尼、苏克萨哈、遏必隆、鳌拜、谨遵皇考世祖章皇帝遗诏、辅理政务、殚心效力、七年于兹。今屡次奏请。朕承太皇太后之命、躬理万几。惟天地祖宗、付托至重。海内臣庶、望治方殷。朕以凉德、夙夜祗惧。天下至大、政务至繁、非朕躬所能独理。宣力分猷、仍惟辅政臣、诸王、贝勒、内外文武大小各官是赖。务各殚忠尽职、洁已爱民、任怨任劳、不得辞避。天下利弊、必以上闻、朝廷德意、期于下究。庶政举民安、早臻平治。凡我军民、宜仰体朕心、务本兴行、乐业安生、以迓休宁之庆。于戏、政在养民、敢虚天地生成之德。时当亲政、恒念祖宗爱育之心。布告天下、咸使闻知　　

○诏内恩赦、凡一十七条　　

○分遣内秘书院学士刘芳躅等、告祭岳镇海渎诸神　　

○是日、上御乾清门听政。嗣后日以为常　　

○上诣太皇太后皇太后宫、问安　　

○壬子。册封故镇国公追封和硕惠顺亲王祜塞妻博尔济金氏、为和硕妃　　

○癸丑。谕吏部、辅政臣苏克萨哈、遏必隆、鳌拜、于皇考世祖章皇帝时、任以大事、纯笃报效。及皇考不豫、以其勋旧大臣、夙禀忠贞、堪受重托、遗诏俾令辅政、恪遵顾命、殚竭忠忱、靖共厥职。前因索尼、年迈染痾、已加官爵。今朕躬理万几、苏克萨哈、遏必隆、鳌拜、亦应加恩、以示酬庸之典。议政王、贝勒、大臣、九卿、科道、会同酌议以闻　　

○添设理藩院四司主事、各一员　　

○甲寅。命武官照文官例、一体引见　　

○吏部题、议政王贝勒大臣九卿科道等会议裁官一疏、应将河南等十一省、俱留布政使各一员、停其左右布政使之名。至江南、狭西、湖广三省、俱有布政使各二员、驻劄各处分理、亦应停其左右布政使之名。照驻劄地方称布政使。其各省守巡道一百八员、推官一百四十二员、俱照议一并裁去。得上□日、允行　　

○吏科给事中蔺挺达疏言、皇上躬亲大政、天心之眷顾方殷、祖宗之付托至重。自非讲求经吏、研穷义理、深知前代兴衰治乱之原、以及人情物理、稼穑艰难之事、则凡揆几审务、用人行政、何由尽归于至当、以法天下而垂后世。臣请敕下礼部、详议讲读之规。取内府所藏世祖章皇帝译定诸书、择其深切治理、如五经四书、皆修身治国平天下之道、惟通经而后明理。史书通鉴、备载历代治乱得失之事、必鉴古乃能知今。皇上于听政之暇、讲贯绎、寒暑无间。仍请慎选老成清正之臣、以充讲读之任。使之朝夕侍从、尽心启沃、于以增益高深、浚发神智、圣德愈进于高明、而圣治日跻于光大矣。报闻　　

○乙卯。太子太保内大臣苏克萨哈疏言、臣才庸识浅、蒙先皇帝眷遇、拔授内大臣、夙夜悚惧、恐负大恩。值先皇帝上宾之时、惟愿身殉以尽愚悃。不意恭奉遗诏、臣名列于辅臣之中、臣分不获死、以蒙昧余生、勉竭心力、异图报称、不幸一二年来、身婴重疾、不能始终效力于皇上之前、此臣不可逭之罪也。兹遇皇上躬亲大政、伏祈睿鉴、令臣往守先皇帝陵寝、如线余息、得以生全、则臣仰报皇上豢育之微忱、亦可以稍尽矣。辅臣等称上

□日、尔等系受皇考遗诏、辅朕七载。朕正欲酬尔等勤劳。兹苏克萨哈奏请守陵、如线余息、得以生全、不识有何逼迫之处、在此何以不得生、守陵何以得生、朕所不解。著议政王贝勒大臣会议具奏　　

○丁巳。中元节。遣官祭永陵、福陵、昭陵、孝陵　　

○议政王等奏、将苏克萨哈、及伊子孙、并本旗下弟兄、俱拏问。辅臣等称上□日、依议。俱著拏问　　

