<!-- { "loadSidebar": true } -->
○科尔沁和硕土谢图亲王阿拉善等、来朝。　　

○甲寅。上驻跸浑沁布拉克地方。　　

○乙卯。上驻跸多罗诺尔地方。　　

○喀尔喀多罗郡王额驸。敦多卜多尔济、四子部落多罗达尔汉卓礼克图郡王散济扎卜等、来朝　　

○工部议覆、河道总督张鹏翮疏言、韩家庄冲决堤工、宜从韩家庄堤内、旧有小越堤之处堵塞。应如所请。从之。　　

○丁巳上驻跸古尔班库德尔地方。　　

○赐阿禄科尔沁、科尔沁、土默特喀喇沁、柰曼、翁牛特、阿霸垓、喀尔喀、鄂尔多斯、乌朱穆秦、阿霸哈纳、苏尼特、敖汉、四子部落、王、贝勒、贝子、公、额驸、台吉等、银币鞍马有差。　　

○赐随围喀喇沁官兵、银币布疋有差。　　

○戊午。上驻跸额尔屯色钦地方。　　

○升广东巡抚石文晟、为湖广总督　　

○己未。上驻跸博洛和屯　　

○庚申。上自博洛和屯启行。阅各处孳生马牛羊群、及编入左翼四旗察哈尔、巴尔虎、厄鲁特、各蒙古生业。于是察哈尔、巴尔虎、厄鲁特、诸蒙古、皆列庐帐、携妇子、捧羊酪等物、跪于道侧迎驾。察哈尔蒙古奏曰、累世受皇上天高地厚之恩。马与牛羊、皆得繁息。男女老少、俱享安乐。于盛世。巴尔虎蒙古奏曰、我等系绝域微末之人。蒙皇上收恤养育。又无差徭。今各得其所矣。厄鲁特蒙古奏曰、我等原系负罪不赦之人、蒙皇上如天好生、特为免死。又霈洪恩、编入旗伍、安插牧地、赐以牲口。五六年间、牲口繁息、生计丰饶。隆恩如此、不能仰报于万一也。是日、上驻跸诺海河朔。　　

○辛酉。上阅察哈尔、巴尔虎、厄鲁特、诸蒙古牧群、及太仆寺马群是日、驻跸他奔拖罗海地　　

九月。壬戌朔。上驻跸乌阑诺尔地方。　　

○癸亥。上阅庆丰司羊群是日、驻跸扎玛克图诺尔地方。　　

○甲子上阅庆丰司牛群是日、驻跸托里浑诺尔地方。　　

○乙丑。上阅上驷院马群。牧马蒙古男女老幼、俱欢欣踊跃、奉羊酒等物、迎驾　　

○大学士马齐都统吴达禅等、跪于道左、各进牧场马匹牛羊是日、上驻跸昂古里海毕尔汉地方　　

○赐扈从大臣、侍卫、执事人员、马匹　　

○赐牧群察哈尔、巴尔虎、厄鲁特等、银币布疋有差。　　

○丙寅。遣官祭历代帝王　　

○遣官祭城隍之神。　　

○理藩院题、和托挥特旗下所属穆库尔等、请以故多罗贝勒根敦戴青养子博贝、承袭父爵。议不准行。得上□日、根敦戴青贝勒之爵、曾袭于伊亲子松津僧额。松津僧额病故、已将其嗣子博贝、从侍卫授扎萨克一等台吉、管本旗事矣。今属下人员、又叩请以博贝承袭。念根敦戴青、向者征噶尔丹、甚为效力、著授博贝为辅国公　　

○授和硕简亲王雅尔江阿之妹、为郡主壻伊勒器、为和硕额驸　　

○以喀尔喀故多罗郡王墨尔根济农古禄西希子多尔济喇布坦、袭爵　　

○工部议覆、河道总督张鹏翮疏言、惠济祠石工、一线之堤、关系黄运二河。最为紧要臣仰遵。圣谕。请建挑水坝二座、以资捍御应如所请。从之。　　

○丁卯。上驻跸哈穆湖地方。　　

○吏部题、河道总督张鹏翮、于河工事务、并不尽心预为筹画、以致堤岸冲决。殊属溺职。应将张鹏翮革职。得上□日、张鹏翮、著革职留任。　　

○戊辰。上驻跸察罕拖罗海达巴汉地方。　　

○赐随围察哈尔、巴尔虎官兵、银币布疋有差。　　

○旌表湖广烈女刘氏、拒奸殒命、给银建坊如例。　　

○己巳。上进张家口、驻跸夏堡。　　

○庚午。上驻跸宣化府。　　

○辛未。上驻跸下花园。　　

○壬申。上驻跸沙城。　　

○癸酉。上驻跸怀来县。　　

○河道总督张鹏翮疏报、古沟、唐埂、清水沟、韩家庄、四处冲决堤工、尽力堵塞、已次第合龙。下所司知之。　　

○甲戌。上驻跸岔道。　　

○乙亥。上驻跸张头。　　

○户部议覆、江南江西总督阿山疏言、淮扬地方、今□山戊不□天雨连绵、黄淮并涨。因古沟等处冲决、田禾淹没、房屋倾倒等语。应行文该督抚、转饬地方官、将被灾人民、加意抚绥、无致失所。得上□日、这堤岸冲决、民舍田地淹没之处、著张鹏翮亲往、逐一阅看、作速具奏。余依议。　　

○丙子上回畅春园、诣皇太后宫、问安　　

○己卯。刑部题、原任都统齐世、瓦珥达、前议本年秋季兵丁米石、应于八月内给发两月之粮。已经具题。后又照仓场侍郎等议、八月内全给半年之粮。奏事不实。应将齐世、瓦珥达、各枷号三个月、鞭一百。从之。　　

○庚辰。上诣皇太后宫、问安。　　

○工部左侍郎色德礼、以病乞休。允之。　　

○免湖广沔阳、江夏等九州县、武昌等五卫、本年分水灾额赋有差。　　

○壬午。兵部议覆、原任湖广总督喻成龙疏言、湖广南北、各土司子弟中、有读书能文者、注入民籍、一同考试。应如所请。从之。　　

○癸未。上自畅春园回宫。　　

○上御经筵。讲毕。赐大学士、九卿、詹事、及讲官等宴。　　

○甲申。上幸畅春园。诣皇太后宫、问安。　　

○升吏部右侍郎希福纳、为都察院左都御史。　　

○升山东布政使范时崇、为广东巡抚。山东按察使梁世勋、为山东布政使司布政使直隶巡道叶九思、为山东按察使司按察使　　

○以镶黄旗护军统领苏永祚、为归化城左翼副都统。升骁骑参领了图、为归化城右翼副都统。　　

○以正红旗汉军都统达佳、为江宁将军。调镶黄旗蒙古都统吴达禅、为正蓝旗满洲都统。正黄旗蒙古都统兼正红旗护军统领孙渣齐、为正黄旗满洲都统。　　

○乙酉。以一等侍卫杜敏、为吏部右侍郎　　

○转工部右侍郎穆和伦、为左侍郎。调盛京刑部侍郎巢可托、为工部右侍郎。　　

○喀尔喀车臣汗、遣使进九白年贡。宴赉如例。　　

○丙戌上诣皇太后宫、问安。　　

○户部议覆、江苏巡抚宋荦等疏言、江宁、淮安、扬州、三府属之泰州、六合等十州县、及江都县之邵伯一带、淮安、大河、扬州、三卫、今秋被水田地、请照例按分数蠲免。应如所请。从之。　　

○丁亥。上诣皇太后宫、问安。　　

○戊子。孝慈高皇后忌辰。遣官祭福陵。　　

○上奉皇太后、自畅春园回宫。　　

○直隶宣化总兵官尚宣、以老病乞休。允之。　　

○己丑。谕兵部、护军统领宗室塞伯礼、为人糊涂。著革退。　　

○庚寅。琉球国中山王尚贞、遣陪臣温开荣等进贡。宴赉如例。　　

冬。十月。辛卯朔。享太庙。上亲诣行礼。　　

○遣官祭。永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵。　　

○颁康熙四十五年时宪历。　　

○重修。华阴西岳庙成。御制碑文曰、天地定位。山岳效灵。体发育之能。赞生成之德。尊踰四渎。秩视三公。祀典之于五岳、礼綦重矣。矧华山峻峙雍州、雄踞西土。辨方维酉、兆□山戊不□事于有秋。盛德在金、助气机之始肃。兴雨则膏流河渭。出云而气接恒嵩。尤宇宙之奥区、神祗之灵府也。岳庙当华阴衢道、基址崇宏、栋梁巍焕。明禋肹蚃、降格居歆。国家之邀福迓禧、以大庇我陕东西数千里之苍黔者、于是乎在。而年岁浸久、则倾圯漫漶、不能无虞。朕于癸未冬、省方西巡。莅止少华之麓。瞩云台。望仙掌。灵踪胜迹仿佛于烟岚霭闻。而西连陇坂。东接函关。土俗民风停车备悉。秋露凝而勤收获商飙起而谨盖藏。年谷屡丰、闾阎日阜。自非神庥、曷克臻此。于是入祠展谒。遣祭致虔。特命所司鸠工载葺。不兴一役。轮奂丕新。蓐收之别馆增辉。少昊之下。都弥绚。自今以始、达精忱于玉帛。陈黍之馨香。默佑潜孚、嘉祥翕集。佐坤灵以作成万物。弘兑泽而利济群方。岂有量哉。爰勒丰碑、用垂奕禩。壬辰。免直隶保安州、怀来县、本年分水灾额赋有差。　　

○癸巳。皇太后圣寿节。上率王以下文武大臣侍卫等、诣皇太后宫行礼。遵懿上□日、停止筵宴。　　

○工部议覆、河道总督张鹏翮疏言、高良涧越堤、塌卸危险。请建砌石工、以资捍御。应如所请。从之。　　

○甲午。谕工部、方今海宇昇平、惟以安阜黎元为急。东南要务、莫重于河防。朕数。经南巡、指示修筑方略、凡以筹运道、济民生也。自曩□山戊不□两河、先后冲决、而黄流淤垫、继以高家堰、唐埂六坝、久决未塞、而洪泽湖水、直从决口旁洩、以致淮水力弱、黄水倒灌、全河几至溃坏。于是分遣廷臣、发帑金数百万、增筑高堰、尽闭六坝、俾淮水全注清口。又特筑挑水坝、以逼黄溜、趋向北岸。仍开浚陶庄引河、以导黄北流。然后黄水无倒灌之。患。康熙四十二年、以河工渐可底绩、躬亲临视。时高堰石工尚多未竣。饬令迅速修筑。又因仲庄闸水势湍急、恐逼黄流倒浸清口、遂命闭仲庄闸、改建杨家庄闸。闸工既成。今年春复往巡阅、比至高堰、见石工仍有未完、旧埽亦多朽塌。谆谕河臣张鹏翮、谓水势无常、修防宜豫、一有疎忽、则前功尽隳。且甫奏安澜、旋报冲决、天下其谓之何。张鹏翮犹奏称堤工捍御可以无虞迨伏汛大水骤发、果冲决古沟唐埂、清水沟等处淮扬一路、田亩被淹者甚众、今已严饬堵塞决口、刻期竣工朕屡亲莅河干、详度形势。当水涨之时、若高堰及运河减水坝、不令开放、则堤堰甚为危险。若开坝宣洩、则闾阎陇亩、必致淹伤。方春水涸、民间尽皆播种。一经夏水骤涨、开坝放流、而所播之种、悉被淹没朕心恻然、殊为不忍。使不设法导流、俾水有所收束、则濒湖、及下河民田、究不免于水患。朕再三筹画、宜于高堰三坝之下、挑浚一河、两旁筑堤、束水入高邮邵伯诸湖。湖外亦量筑土堤、不使漫溢。其高邮减水坝下、亦挑浚一河、两旁筑堤、束水由串场河、入白驹、丁溪、草堰等河白驹等河淤浅之处、并开浚深通、俾之入海。如此、则各坝所出之水、不致有涣散冲流之害。又洪泽湖水势大涨、泗州、盱贻等州县、俱被水灾应于泗州一带受水之地、亦酌量筑堤束水、毋令汛滥、则所全于淮安、扬州、凤阳、三郡民生者多矣此事原于河道无涉在河官止知保护河道、不复详讣民生朕惟民间田亩、所系甚重宜图万全可久之策筑堤束水、行之北河、业有成效、则施之南河、当亦有济。应从何地筑堤、延袤若千里、需费几何、行令江南江西总督、漕运总督、河道总督、江苏巡抚、会同确勘详议具奏。尔部即遵谕行。　　

○免广东高要、高明二县、本年分水灾额赋有差。　　

