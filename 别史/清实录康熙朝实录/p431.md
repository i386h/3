<!-- { "loadSidebar": true } -->
○刑部议覆、刑科给事中陈诜疏参山东蒲台县知县俞宏声、当封印时以房产细事差役多人拘拏王观成致令服毒自尽威逼显然应行、该抚王国昌、委官另审得上□日著刑部右侍郎吴涵翰林院检讨阿金同陈诜往审　　

○甲寅上驻跸易州唐胡村率诸皇子及善射侍卫等射上发五矢皆中的　　

○原任礼部侍郎田种玉来朝　　

○命居庸关税务归并张家口监督兼理　　

○予故江宁副都统禅布祭葬如例　　

○乙卯上驻跸满城县上谕大学士等曰原任礼部侍郎田种玉昨来接驾年已七十余著将原降之级复还。　　

○丙辰上驻跸完县高昌店。　　

○丁巳遣大学士张玉书、祭先师孔子。　　

○上驻跸曲阳县珍李村。　　

○戊午祭大社大稷。遣礼部尚书席哈纳行礼上驻跸阜平县王块镇　　

○己未上驻跸阜平县李原堡。　　

○庚申上驻跸五台县射虎川。　　

○山西巡抚噶礼提督学政翰林院侍请汪灏大同总兵官俞益谟来朝　　

○是日山西百姓伏行宫前。奏曰晋省饥馑蒙恩蠲免钱粮又动支仓粟普行赈济愚民无以报答高厚。原于菩萨顶建万寿亭一座叩垦俞上□日又献各种果品上命各取果品少许其建造万寿亭著停止　　

○辛酉上幸罗侯等寺驻跸菩萨顶　　

○补行江南江西河南四川等省大计卓异官十四员贪酷官十五员、不谨官二十九员罢软官十九员年老官三十一员。有疾官二十七员、不及官十五员浮躁官十九员升赏处分如例　　

○壬戌上幸中台西台等寺　　

○癸亥孝康章皇后忌辰遣官祭孝陵上幸清凉石南台等寺。　　

○甲子。遣官祭先农之神。　　

○上幸妙德庵、及碧山寺　　

○上谕大学士等曰吏部侍郎特默德任学士时颇为称职及授以侍郎便尔乖谬著革职　　

○乙丑上回銮幸广宗等寺驻跸射虎川　　

○升福建按察使郎廷极为浙江布政使司布政使　　

○免陕西安定会宁二县康熙四十年分旱灾额赋有差　　

○工部议覆河道总督张鹏翮疏言归仁堤五堡石工高下不齐须补砌平实又土堤内戗之处多有坍卸残缺者请加帮筑应如所请从之　　

○丙寅上幸涌泉寺驻跸阜平县圣水寺　　

○丁卯上驻跸阜平县王块镇　　

○工部议覆河道总督张鹏翮疏言、王家营筑减水坝工程业经告竣遇黄水涨时已势分平缓从前于王家营西挑开引河似属无益请停工以节烦费应如所请从之　　

○戊辰上驻跸行唐县谕内大臣侍卫等曰前所过地方原系旗民杂处人俱熟悉贸易自此以往皆系民地随从人等、凡一切诸物俱宜从公市易毋得骚扰民间其令各管辖官遍行晓谕严加禁饬更命学士赖都率一二章京乘其后察之如有犯者即行参奏倘隐匿不举从重治罪。　　

○己巳上驻跸真定府谕大学士马齐、侍郎法良曰、此城十余里外、有原任大学士梁清标墓。凡朕巡行所及有已故大臣墓。俱遣大臣致奠。尔等其往奠之。　　

○庚午上驻跸无极县　　

○广东左翼总兵官吕孝德高雷廉总兵官冯天惠俱以老疾乞休允之　　

○辛未上驻跸祁州　　

○壬申上驻跸蠡县新兴村　　

○吏部汇题以疾解任各员上曰汉官告疾者既痊仍以原任部院衙门补用若满洲解任官员或因所遇之缺不佳冀得改补美缺或揣堂官将以庸劣参处先自引退如此任意行私可乎凡前后具呈解退者俱照汉官例补原部院缺著为令。　　

○户部题巡视茶马员外郎车尔贝、以茶觔所易之马应差司官领解。上曰荆州满兵出征打箭炉甚为劳苦此马匹著差部院贤能司官解送至荆州赏给兵丁　　

○癸酉上至安州冯村乘舟前行泊于新安县段村。　　

○授故辅国公富尔金子富僧阿为三等镇国将军　　

○转吏部右侍郎傅继祖、为左侍郎户部右侍郎温达为吏部右侍郎。　　

○予故原任刑部尚书翁叔元祭葬如例　　

○甲戌。御舟泊任邱县圈头村　　

○乙亥春分朝日于东郊遣都察院左都御史敦拜行礼　　

○御舟泊新安县郭里口。　　

○丙子。御舟泊任邱县。　　

○丁丑。上巡视子牙河。是日、御舟泊大城县苏家桥　　

○戊寅孝昭皇后忌辰遣官祭陵　　

○河道总督张鹏翮疏言清河县陶庄闸奉上□日挑挖引河其南岸。又有挑水坝溜入引河直走北岸逼近黄河缕堤汕刷堪虞请于缕堤之内创筑戗堤一道以为重门之障再临河之缕堤及护县堤工、卑薄之处应加筑高厚其黄河南岸挑水坝坐当黄流之中恐伏秋水大溢出坝岸之外不无浸灌之虞今议自挑水坝西添筑戗堤一道内有地形低洼者下埽镶填、则挑水坝得以巩固、而运道民生均有攸赖矣下部议行　　

○己卯上登陆巡视郭家坞村新修堤工驻跸永清县北阁驿河道总督张鹏翮疏言、运口为粮艘转输要道初春运漕之时水犹未涨需水甚急从前引三＜氵义＞河之水济运至桃水汛发复行堵闭每□山戊不□烦费钱粮今请建立石闸随时启闭可省每年开渠引水之费而于漕运甚有裨益下部议行。　　

○升顺天通州副将金宏振为广东左翼总兵官。直隶真定副将姚尚伦、为广东高雷廉总兵官。调陕西兴安总兵官刘体义、为陕西西宁总兵官。升山东沂州副将何天培、为陕西兴安总兵官。　　

○庚辰。上驻跸南苑。　　

○辛巳。上回畅春园。诣皇太后宫、问安　　

三月壬午朔上回宫。　　

○癸未。升内阁学士赖都、为户部右侍郎转工部右侍郎舒辂为左侍郎升左副都御史常舒为工部右侍郎　　

○予故正白旗副都统三等阿思哈尼哈番瓦珥达祭一次　　

○调镶白旗蒙古都统崇古礼为正白旗满洲都统升镶白旗护军统领瓦尔大为正蓝旗满洲都统左翼前锋统领吴达禅为镶黄旗蒙古都统。镶黄旗满洲副都统满丕、为正蓝旗蒙古都统　　

○甲申。遣官祭历代帝王　　

○丙戌。科尔沁和硕土谢图亲王额驸沙津坐侍妾僣用郡主仪仗之罪禠爵　　

○丁亥。上御经筵讲毕赐大学士、九卿詹事及讲官等宴　　

○以户部右侍郎赖都充经筵讲官上谕大学士等曰、今□山戊不□似有旱意去冬无雪春雨未降。各省仓廪所贮米粟虽报全足、未知虚实。令行文山东、河南、陕西、山西、江北诸督抚。查今年得雨、与未得雨处所。并察核其廪粟。必积贮充盈、庶可无患。去□山戊不□盛京乌喇稔收。谷一升、仅值制钱数文。闻彼地人民、又以谷贱为嫌。直隶亦有秋、而米价未减。况今雨泽稍愆。不可不豫为之备。　　

○戊子。上幸畅春园。诣皇太后宫、问安　　

○升内阁侍读学士刘光美、盛京礼部理事官铁图、俱为内阁学士兼礼部侍郎大理寺卿杜喀禅为都察院左副都御史。　　

○调贵州按察使范时崇为福建按察使司按察使以原任山东按察使李基和为贵州按察使司按察使　　

○庚寅清明节遣官祭永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵　　

○辛卯谕户部、朕躬理几务年久、深知稼穑之事。念阜民之道、期于有备。去冬北地少雪。今春雨泽微降、尚未沾足。诚恐蝗蝻易生、有伤农事。所在官吏、亟宜先时豫防。直隶、山东、山西、河南、陕西、江北地方、历年积贮仓粮、果否足额。该督抚宜确加稽核、务使廪有余储、不致匮乏。其一切豫备事宜、须悉心讲求料理。纵年岁不甚丰稔。亦可赈济无虞。至直隶各省、见今雨泽有无多寡、著该督抚即行具摺奏闻、以纾朕宵旰勤民之意。　　

○壬辰。升刑部郎中恩特、为大理寺卿户部郎中纪尔他浑、为内阁学士兼礼部侍郎。　　

○升内务府总管马思喀、为镶白旗蒙古都统镶白旗满洲副都统伐喀为本旗护军统领。正白旗满洲副都统伽蓝保、为正蓝旗护军统领。镶白旗满洲副都统鄂缮、为左翼前锋统领　　

○癸巳上诣皇太后宫、问安。　　

○乙未。河道总督张鹏翮疏言臣前议修筑天妃闸、以防黄水。今详阅闸塘旧基、年久深洼、积水难乾。又松桩碎石、积于其下、有碍立桩筑基。请于运口草坝北、建造大石闸一座东西各筑纤堤一道、挽运漕艘。再于闸之上下、旧堤穿开之处、各建草坝一座、以固堤束水。又清河县黄河南岸卞家汪险工、长八十余丈。当黄淮二水交冲之区。内临积水深潭中、仅一线土堤、卑薄危险。又天妃坝石工、修砌年久坍塌者四十余丈。每年下埽修防、徒费钱粮、不足以御湍激之势。均应儹砌石工、始得巩固。下部议行。　　

○己亥。万寿节。停止行礼筵宴。上诣皇太后宫、问安。　　

○遣官祭福陵、昭陵、暂安奉殿、孝陵、仁孝皇后、孝昭皇后、孝懿皇后陵。　　

○遣官祭真武东岳城隍之神　　

○辛丑。谕大学士等曰、旧□山戊不□稔收。今虽稍旱似未为害。然为人主、不随时为计可乎。往者朕以旱潦为灾、令各陈奏事宜时因人自为奏故辞多粉饰。于国家政要、莫之言及其令九卿、詹事、掌印不掌印科道、集议。有益于时政事宜者、具以闻。　　

○授和硕简修亲王雅布庶子阿萨喇、和硕恭亲王常宁庶子昭泰、俱为三等、辅国将军奉国将军索达塞子宝山、为奉恩将军。　　

○癸卯。理藩院题、请差往四十九旗、及边外喀尔喀、会盟大臣。得上□日、四十九旗、著领侍卫内大臣公坡尔盆、副都统赵赖、侍郎常绶一等侍卫殷达去。左翼喀尔喀、著领侍卫内大臣伯心裕、副都御史、杜喀禅、副都统屠克善、一等侍卫巴尔达去。右翼喀尔喀、著尚书哈雅尔图、副都统车纳福、学士希福纳、一等侍卫胡毕图去。　　

○己酉上回宫。　　

○庚戌。谕大学士等、广东猺人、盘踞深山、恃其险峻、素未归化。今忽突出抢夺村民、杀害官兵已遣都统嵩祝等前往、调集广东、广西、湖广、三省师旅、直抵其穴。观嵩祝等遣郎中尤冷额、所进图形云、猺人为数无多。栖身之地虽不宽广。但山险路狭。地接广东、广西、湖广三省钱粮转输甚易今三省之师、已压彼境。若猺人就抚则已否则令嵩祝等公议于猺人居处要隘、立营围之。不过稍费钱粮。不劳兵力。彼自穷迫矣。其令兵部、速移文嵩祝等、遵谕而行上谕大学士等曰、连年稔收。今春无雨。虽知百姓未至艰食然朕心甚属未安。今雨泽既降、朕心始能释然伊桑阿奏曰前者臣等遵上□日、以应行陈奏之事问九卿佥云、近今所行政事并无应行更改者况奉上谕时雨泽随至此天心相应也　　

○辛亥转理藩院右侍郎满笃为左侍郎升内阁侍读学士伊道为理藩院右侍郎　　

○予故贵州威宁总兵官郭朝政、祭葬如例　　

夏四月壬子朔享太庙遣皇太子允礽行礼上幸畅春园诣皇太后宫、问安。　　

○丙辰。封和硕裕亲王福全长子保泰为世子　　

