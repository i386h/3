<!-- { "loadSidebar": true } -->
○广西巡抚金光祖疏言、左江守巡二道所辖者、浔、南、太、三府、并思明土府、与南宁、太平、所属二十八土司。自巡道裁撤、归并守道、非一官所能兼摄。查桂林巡道、事务甚简、应改为左江巡道、仍驻劄南宁。左江守道、仍驻浔州。将桂林巡道事、并桂平守道兼管。从之　　

○癸丑。予故一等阿思哈尼哈番张化奇、四川川北总兵官杨文启、各祭葬如例　　

○添设广东水师提督一员。左右两路总兵官二员　　

○丙辰。以原任山东巡抚蒋国柱、为浙江巡抚　　

○己未。升参领赵来、为正蓝旗汉军副都统　　

○庚申。谕户部等衙门、各项钱粮、关系国计民生。必徵输起解、历年清楚、然后国用有裨、军需不匮。小民无催科之扰、官员免参罚之累。向因直隶各省、自顺治元年、至十七年、拖欠银、共二千七百万两有奇。米、七百万石有奇。药材、十九万斤有奇。、绢、布疋等项、九万有奇。先曾有上□日、应作何催徵、作何蠲免、著议政王贝勒大臣、九卿科道、会议具奏。今据奏、将河南、湖广、等省所欠钱粮、内有议蠲免者、有仍催徵者。此累年积欠钱粮、岂尽属小民之故与。前者假托催徵、贪污官吏、科派小民、侵吞入已者甚多。此皆贪污官吏、侵克那移撮借、运粮官侵渔、解粮官役自用、盗贼劫夺、火烧水溺等项、拖欠至此。而追徵之时、有将人系狱者、亦有实欠在民、虽遇恩诏、未得尽蠲免者。今将此项严催、小民无故派徵、见任官空受处分。且以此拖欠钱粮、拨给兵丁兵饷、缺额无益。况不肖官役、严加追比、反借端多派小民、朕甚悯之。今将自顺治元年以来、十五年以前、所欠银、米、药材、、绢、布疋等项钱粮、悉予蠲免。其先经议处官员人等、不议外。见在催徵监禁追比各犯之罪、俱著宽释。以后贪官奸吏、若将奉上□日蠲免款项、复借端苛扰派徵、加等从重治罪。至直隶各省兵丁、征剿守御效力、备极劳苦。惟需粮饷以资生计。向因新旧兼徵、钱粮不完、以致兵饷亦多压欠。十五年以前、所欠兵饷、理应找给、但民欠钱粮、俱经蠲免、不必复给。自顺治十六年以来、所欠兵饷、俱著找给。以后务按期支给、俾兵丁无内顾之忧、乃副朕军民一视同仁至意。如仍前将应给兵饷、不实给发。及违禁侵克那用等弊、从重治罪。尔等通行晓谕。俾咸知朕意　　

○以蒿齐忒故多罗贝勒古木子图巴、袭爵　　

闰六月。辛酉朔。以福建兴化、泉州、漳州、三郡旱灾、命督抚加意赈恤　　

○壬戌。加致仕候代福建总督李率泰、为正一品　　

○命都督佥事施福、随水师提督施琅、标下效用　　

○福建总督李率泰疏报、总兵官李长荣等、出洋会剿逆寇张煌言、击败贼众五千余人、又擒伪总兵张贤等、并获船只器械。下部察叙　　

○福建水师提督施琅、告请终养。慰留之　　

○癸亥。加新任福建总督朱昌祚、兵部尚书　　

○颁赐荷兰国王紀疋银两、以二年冬、助兵剿海逆有功也　　

○加甘肃提督张勇、太子太保　　

○甲子。以故一等阿思哈尼哈番兼一拖沙喇哈番雅赖之子华塞、袭职　　

○丙寅。礼部题、考核官员、除臣部四司、满汉各官、照例分别具题外。其所属太常寺等各衙门、应听各衙门掌印官、用印具保、臣部代为咨送吏部、都察院。得上□日、尔部仍遵例考核　　

○浙江总督赵廷臣题报、伪将军郑殷、就抚。下部知之　　

○丁卯。以故一等公爱星阿之子福善、袭爵　　

○平西王吴三桂疏报、云南总兵官刘偁、征苗阵亡。得上□日、刘偁奋勇破敌、乘胜深入、以致殒身、殊可悯悼。著议恤　　

○吴三桂又疏报、水西逆苗安坤等梗化、臣亲提师至毕节、由大方、乌西、直捣卧这。遣总兵沈应时、副都统高得捷、都统吴国贵、参领李良栋、总兵刘之复等、由卧这、果勇、胧胯、大方等处、分路进剿。自二月至五月、斩获无算。又贵州提督李本深、总兵王友进等、攻贼于搭寨箐。又自雪棚、攻破阿哈箐。又总兵李如碧、塔新策等、进攻米歹河、直抵折落河。又滇黔三路总兵王会、赵良栋等、会同广西各将、合兵攻剿龙广、补岗等处。又李本深、击贼于六广河。又都统吴国贵、总兵王辅臣等、大败贼众于矣列、追至天生桥安坤、安如鼎、仅以身免。是役也、仰赖天威。苗人胆落。先后数月间。战阵擒获、并器械马匹、节据都统章京镇将、开报在案。臣谨恭疏报捷以闻。得上□日嘉奖。下部议叙　　

○庚午。以福建投诚伪官郭义、为郧阳总兵官　　

○升浙江左路水师总兵官常进功、为广东水师提督　　

○辛未。命偏沅巡抚、自沅州移驻长沙　　

○甲戌。吏部题、一等阿思哈尼哈番朔占之孙达色、发色、愿分袭祖职。应如所请。各令承袭二等阿达哈哈番。从之　　

○乙亥。刑部尚书高景、以考满不称职、解任　　

○吏部题、汉军监察御史、原定食四品俸者、以从四品参议道用。五品俸者、以正五品佥事道用。未定六品、七品、监察御史、在外补用之例、今汉七品御史外转者、以从四品参议道用。汉军六七品御史、亦应以在外从四品参议道用。从之　　

○丙子。升光禄寺卿周天成、为太常寺卿　　

○丁丑。加江西巡抚董卫国、工部右侍郎。以督垦议叙也　　

○戊寅。改广东广州水师总兵官张国勋、为广东左路水师总兵官。南澳投诚官杜辉、为广东右路水师总兵官　　

○己卯。裁江南随征左右二路总兵官。左路标下、原调江西兵丁三千名、撤回江西。右路标下、原调狭西兵丁三千名、撤回狭西。总兵官塞白理、刘芳标、回京遇缺补用　　

○裁浙江随征总兵官。标下原调山狭兵三千名、撤回山狭。总兵官范达礼、回京遇缺补用　　

○裁山西兵四千名。督提两标、各裁兵一千名。尚应裁二千名、令督提酌量裁减　　

○裁直隶兵三千六百名。督提两标、各裁兵一千名、尚应裁一千六百名、令督提酌量裁减　　

○撤回驻防苏州、汉军章京兵丁　　

○庚辰。兵部题、议政王等会议、狭西总督标兵五千名、准留三千、应裁二千名。除中、左、右、三营、照旧、其前后二营、相应裁去。查云南提督张勇、调回甘肃镇守。先经奉上□日、提督张勇到秦之日、添设官兵。甘肃提标下、应设兵四千名、立中、左、右、前、后、五营。即将新裁督标兵二千名、添入提标。并提督张勇、云南带来兵一千五百名、尚少兵五百名、俟张勇到任之日、募补足额。至督标所裁营官、即改为提标前后二营营官。其中军官、左右二营官、亦应俟张勇、会同督臣查补。从之　　

○壬午。以故一等阿思哈尼哈番沙济德尔格尔子杜尔拔、袭职　　

○升苏州驻防协领朱万化、为浙江左路水师总兵官　　

○乙酉。以原任太子太保户部尚书王弘祚、为刑部尚书　　

○升工部郎中霍叔瑾、为光禄寺卿　　

○礼部等衙门议覆、广东道御史李秀、条奏铨政一疏。一议得在部候选推官、进士、举人、二百六十八人。候选知县、进士、举人、及旗下举人、并贡监荫生、一千五百三十三人。缺少人多、候选壅积、乡会试应暂停一科。又一议、铨选原分各项。其各项壅滞、不专在乡会试。且取士从无用完方取之例。乡会大典、不例议停。得上□日、依后议　　

○丙戌。先是、吏部以补授总督、巡抚、通政使、府尹、光禄寺卿、此数员缺、奉上□日不论汉军汉人、已经遵行。其内三院大学士、六部尚书以下、鸿胪寺少卿以上、或汉军缺出、或汉人缺出、亦应不分别汉军汉人、照品级考、将应升官员拟出。上以关系官员升转定例、命议政王贝勒大臣、九卿科道、会同酌议、勿令壅滞。至是、和硕显亲王福寿等、集议具奏。一议、凡升补在外各官、既不论汉军汉人、应将在内各官、亦不必分别汉军汉人、今后补授内院大学士、六部尚书以下、各项员缺、停其分别补授、将汉军汉人、一体升转。又一议、查得内院大学士、六部侍郎以下、旧设有汉军员缺。今已裁去者。汉人之缺、亦有裁去者。若将汉军汉人、通融升补、恐缺少人多、难免壅滞。今天下大定、事务繁多。似应将汉军汉人裁过之缺、酌其衙门繁剧、量行议复、以疏壅滞。得上□日、依前议。堂官员缺、汉军官员、每衙门、不得过一员　　

○戊子。吏部议覆、工科给事中吴国龙疏言、蠹役犯赃、本官失察、止报衙役、不将失察官一并题参。或地方失事、不查该管官职名、及失事月日、一并题报、应将原参督抚议处。从之　　

○以云南投诚伪官赵得胜、为云南义勇前营总兵官。从平西王吴三桂请也　　

○己丑。镶红旗满洲都统特晋、以父博尔金侍卫、未蒙恩赐立碑上请。礼部以行查吏部、并无档案据覆。得上□日、博尔金侍卫、太祖时原在十员扎尔虎齐之内。后授为都统。在昔勤劳最着。着议加恩　　

○以新推广东海丰总兵官陈德、为云南蒙景楚姚总兵官。因平西王吴三桂坐题也　　

○以考满、加云南提督张国柱、太子少保。广东饶平总兵官吴六奇、少傅兼太子太傅　　

秋。七月。庚寅朔。享太庙。遣都统觉罗巴哈纳行礼　　

○以广西右布政使彭而述、为云南布政使司右布政使、管左布政使事。升贵州粮道张彦珩、为贵州按察使司按察使　　

○辛卯。吏部题、内外满洲、蒙古、汉军、都统、将军以下、大小武职、皆由臣部题补。查提督、总兵等官、系兵部职掌。则满洲、蒙古、汉军、武职、亦应属兵部。从之　　

○免贵州新添卫、康熙二年分水灾额赋　　

○壬辰。以科尔沁故多罗郡王张继伦子布达礼、袭爵　　

○甲午。管理福建安辑投诚事务、户部郎中贲岱疏报、自康熙元年、至三年止、合计投诚文武官、三千九百八十五员。食粮兵、四万九百六十二名、归农官弁兵民、六万四千二百三十名口。眷属人役、六万三千余名口。大小船九百余只。下部知之　　

○乙未。吏部题、降级调用之官、原无专定员缺。惟照所降对品之缺、或三项、或四项、与专行应补官、一同掣签。如一缺不得、更掣一缺、以对品而掣数缺之签、则降官且得缺多、而专行应补之官、反不得缺、以致壅滞。嗣后降补各员、在内自太常寺卿以下、至九品官止。在外自布政使以下、至九品官止。掣签时、查对品几缺、俱封签入筒。科道官于此内掣一缺、将所掣出之缺、令与初授官、候补官、同掣签。得缺则补。不得缺、则下次仍将前掣定之项签补。着为例。从之　　

