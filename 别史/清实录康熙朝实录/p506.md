<!-- { "loadSidebar": true } -->
○乙卯。偏沅巡抚潘宗洛陛辞。请训上□日。上谕之曰、凡为督抚者、操守甚为紧要。尔宜洁巳、为下属表率。今天下太平无事、以不生事为贵。兴一利、即生一弊。古人云、多事不如少事。职比意也。驭下宜宽。宽则得众。为大吏者、若偏执己见、过于苛求、则下属何以克当。至于红苗、处在荒隅不得与内地百姓同视。宜善为抚绥。朕观尔等汉官、一遇难事、便欲告退。夫设官分职、原欲令其宁谧地方、抚养百姓。既为封疆大臣、凡事宜一己担当黾勉效力一遇难事即图脱卸、可乎　　

○升内阁侍读学士萨尔台、为内阁学士兼礼部侍郎　　

○工部尚书徐元正、以父年老乞请终养。允之　　

○丙辰。上诣皇太后宫、问安　　

○兵部议覆、江南江西总督噶礼疏言、每年派遣官兵、驻扎马迹山等处、巡逻海洋贼盗。其浙江大衢山等处、亦应每年派遣官兵、驻扎巡逻。令江浙官兵、每月约定期日、在尽山花鸟山会巡。应如所请。得上□日、前番捕获洋盗、皆系住居内地之人。并非盘踞岛屿者。其尽山花鸟山等处、原无海港可以泊船。今欲遣官兵驻扎巡逻、一年一更。大洋之中、徒劳兵力且恐致有伤损。该地方文武官员、惟严查内地奸民、使不得出洋行劫、则民生自然安辑。这所奏无益　　

○衍圣公孔毓圻进呈幸鲁盛典。报闻　　

○丁巳。镶红旗汉军都统李林盛、以老乞休。慰留之。　　

○升大理寺少卿王企埥、为光禄寺卿　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百四十五



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百四十六　　

康熙五十年辛卯。夏。四月。己未朔。享太庙。遣领侍卫内大臣、公阿灵阿行礼　　

○庚申。上诣皇太后宫、问安　　

○谕大学士等、朕综理政事、以人命为重、务必再三斟酌。除情实死罪外、其余皆酌量宽宥。如偷盗人参等案、为从者俱照例完结。其为首之人、拟绞罪在狱者甚多。此等人到秋审时、亦宜赦之。时值立夏、天气渐热。监禁人犯、易于染病致毙。甚为可悯。著交与刑部、酌量减等议奏。　　

○升湖广巡抚陈诜、为工部尚书。　　

○转吏部右侍郎陈元龙、为左侍郎。调户部右侍郎吴一蜚、为吏部右侍郎。转兵部右侍郎满笃、为左侍郎。调户部右侍郎鄂奇、为兵部右侍郎。升内阁学士噶敏图、为户部右侍郎。　　

○辛酉。科尔沁和硕土谢图亲王阿拉善、巴林固山贝子厄尔德尼故。各遣官致祭。　　

○壬戌。上诣皇太后宫、问安　　

○上自畅春园回宫　　

○癸亥。上御太和殿视朝。文武升转。各官谢恩。　　

○谕大学士等曰、李光地病尚未平复、大抵皆湿热所成、服温补之药所致。朕从前岁病后、乃知温补之药、大非平人所宜。医必深明乎此、然后可无错误。不然、徒增益其疾耳　　

○又谕张玉书曰、朕所纂辑朱子书、见在李光地处校勘。彼既有疾、汝可阅之。此是极切实紧要之书。须随得随刻、亟令告成　　

○上幸畅春园　　

○调浙江黄岩总兵官王文煜、为云南开化总兵官。升江南镇海将军中军副将李近、为浙江黄岩总兵官。　　

○甲子。四川提督岳昇龙疏报、臣率官兵、征巢□刀瓦尾、白宿等处生番。斩杀七十余人。擒获男妇子女一百四十余名。诸蛮情愿投降。下部知之。　　

○乙丑。升内阁学士李仲极、为户部右侍郎。　　

○丁卯。三等镇国将军苏尔臣、以病解退。命其子佛尔奇、袭替。　　

○戊辰。增直隶各省乡试。中额。顺天生员十八名。南北监生十三名。满洲、蒙古、四名。汉军二名。江南、浙江、湖广、各十六名。福建十四名。江西十五名。山东、河南、各十二名。山西、陕西、各十名。广东、四川、各十一名。广西八名。云南九名。贵州六名。著为令。　　

○庚午。上诣皇太后宫、问安。　　

○以翰林院检讨史贻直、为云南乡试正考官。户部主事黄叔琬、为副考官。编修宋至、为贵州乡试正考官。工部员外郎莫象年、为副考官。　　

○升内阁侍读学士宗绅保、为内阁学士兼礼部侍郎　　

○以内阁学士胡作梅、詹事府少詹事史夔、俱充经筵讲官。　　

○甲戌。领侍卫内大臣侯巴浑德等题、臣等察审喀喇沁塔布囊丹巴等、控告额驸噶尔臧、于公主丧事之时、霸占索诺穆之妻等款、俱系情实、与所告相符。查噶尔臧、以行事妄乱、前已革退王爵。今应将和硕额驸职衔革去。即行处斩。在喀喇沁地方、拏获逃盗赵四等、俱拟立斩。助噶尔臧为恶之鄂托齐等、拟绞、监候秋后处决。得上□日、噶尔臧、著从宽免死、监禁在京。交与步军统领托合齐、派所属官兵看守。饮食许其送进。伊子及伊属下人、有看视者、不必禁止。但不许闲杂人、擅行出入。赵四、马礼三、李二、丁破鼻子、俱著立斩。鄂托齐、丹巴、吴勒穆济、俱照拟应绞、监候秋后处决。　　

○谕大学士等、朱子全书、凡天文、地理、乐律、历数、俱非泛论、皆能确见其所以然之故。朕常细加寻绎、欲求毫厘之差、亦不可得。即如径一围三、畸零之数、讲论已自通彻。尚有留待后人参考之语。其虚心不自是如此。黄钟之管、朕曾试过。葭管飞灰、未经候验。但南北地形、高下不同。一时难于定准。今如畅春园、距京城观星台、地形便微有不同。至于各省、或同此一时、未必同此一刻矣。　　

○以原任湖广巡抚刘殿衡、为湖广巡抚。　　

○乙亥。孝端文皇后忌辰。遣官祭昭陵　　

○赠征巢□刀四川番人阵亡参将周玉麟、副将职衔。荫子弟一人以守备用。给恤银四百两。　　

○丁丑。谕大学士等曰、去岁冬雪应时。入春以来、雨泽沾足、无风。朕即向众谕云、交夏必旱。秋月转恐雨水过多。今观天时果旱。云气方起、即继以风。自古人事有失、必干天和。或政事未尽合宜。或用人未能允当。大小官员、有暗结党援、以及残忍之人、尚居职位。囹圄中或有无辜。凡若此等、不能保其必无。尔内阁会同九卿科道、一一详问具奏。　　

○以缘罪革退喀喇沁多罗杜楞郡王噶尔臧弟塞棱、袭爵　　

○戊寅。吏部议覆、四川巡抚年羹尧、奉上□日巢□刀抚番人、并未前往。今回奏疏称、因提臣岳昇龙、将生番之首恶罗都等三人、已经拏获、臣故中道回署。自行认罪。应将年羹尧照规避例革职。得上□日、年羹尧、著革职、从宽留任。　　

○己卯。上诣皇太后宫、问安　　

○升都察院左佥都御史邹士王□匆、为内阁学士兼理部侍郎。　　

○升镶黄旗蒙古副都统五鬲、为本旗护军统领。　　

○庚辰。上奉皇太后、避暑塞外。命皇太子允礽、皇五子和硕恒亲王允祺、皇七子多罗淳郡王允祐、皇八子多罗贝勒允禩、皇十二子固山贝子允祹、皇十四子固山贝子允禵、皇十五子允禑、皇十六子允禄、皇十七子允礼、随驾。自畅春园启行。是日、驻跸南石槽。　　

○大学士、九卿、科道等覆奏、臣等恭绎圣谕。不胜悚惶。皇上行政无阙、用人悉当。天下臣民、罔不共知。至于臣子结党乃王法所不宥。一有败露、即祈立正刑章。残忍之人、存心险刻、谗毁媢嫉。设有其人、亦即祈严加处分。今天时稍旱、皆臣等奉职无状、致干天和。并祈即赐罢斥。至刑狱之中、蒙圣恩宽释。见在重犯、仅二百人。其有疾病者、又命法司尽心料理。哀矜无所不至。圣心好生、行见上格天心、膏雨立沛。伏望纾释天怀、毋过焦劳、以慰臣民之望。报闻。　　

○以户部郎中李其昌、为云南按察使司佥事、提调学政。　　

○壬午。上驻跸密云县。　　

○癸未。上驻跸遥亭。　　

○乙酉。升多罗敦郡王王府长史额尔锦、为镶黄旗蒙古副都统。多罗淳郡王王府长史睦森、为正白旗蒙古副都统。　　

○丙戌。上驻跸两间房。　　

○丁亥。上驻跸鞍子岭。　　

○戊子。上驻跸喀喇和屯。　　

○以翰林院侍读潘从律、提督陕西学政　　

五月。己丑朔。上驻跸热河行宫　　

○庚寅。户部议覆、户科给事中冷宗昱疏言、黔省地方荒僻、公事无多、官役俸工、遇有公捐者、应年终据实题明、以杜中饱之弊。又蜀省州县、一切供应、皆取给于里民。请严行禁革。应如所请。从之。　　

○辛卯。仁孝皇后忌辰。遣官祭陵。　　

○壬辰。工部议覆、河道总督赵世显疏言、高家堰临湖柴工、年久朽腐。宜补筑子堤、以资捍御。应如所请。从之。　　

○癸巳。吏部议覆、甘肃巡抚乐拜疏言、狄道县知县汪钧、控告原任巡抚今升兵部右侍郎鄂奇、及临洮道卫瑛等、受伊节礼款项甚多。请解任确审。应将鄂奇等、暂令解任、发往陕西质审。上曰、鄂奇原系一无定之人。因总督殷泰荐举、朕试行擢用。自任巡抚以来、所奏之事、俱不可信。鄂奇、著革职锁拏。遣司官一员、解送陕西。该督严行质审、定拟具奏。恐殷泰为已所荐之人、瞻徇庇护。亦未可定。将朕上□日明白发去、令其从公审理。　　

○谕大学士等曰、天上度数、俱与地之宽大吻合。以周时之尺算之、天上一度、即有地下二百五十里。以今时之尺算之、天上一度、即有地下二百里。自古以来、绘舆图者、俱不依照天上之度数、以推算地理之远近、故差误者多。朕前特差能算善画之人、将东北一带山川地里、俱照天上度数推算、详加绘图视之。混同江、自长白山后流出、由船厂打牲乌喇、向东北流、会于黑龙江入海。此皆系中国地方。鸭绿江、自长白山东南流出、向西南而往、由凤凰城、朝鲜国义州、两间流入于海。鸭绿江之西北、系中国地方。江之东南、系朝鲜地方。以江为界。土门江、自长白山东边流出、向东南流入于海。土门江西南、系朝鲜地方。江之东北、系中国地方。亦以江为界。此处俱已明白。但鸭绿江、土门江、二江之间地方、知之不明。前遣部员二人、往凤凰城会审朝鲜人李玩枝事。又派出打牲乌喇总管穆克登同往。伊等请川上□日时、朕曾密谕云、尔等此去、并可查看地方、同朝鲜官沿江而上。如中国所属地方可行、即同朝鲜官在中国所属地方行。或中国所属地方、有阻隔不通处、尔等俱在朝鲜所属地方行。乘此便至极尽处、详加阅视。务将边界查明来奏。想伊等已由彼起程前往矣。此番地方情形、庶得明白。　　

