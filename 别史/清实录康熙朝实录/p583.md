<!-- { "loadSidebar": true } -->
○兵部议覆、云南贵州总督蒋陈锡疏言、云南武定府所辖之撒甸、地处万山之中。前因土酋常应运、扰害彝村。行令设兵四百名、并守备、千把总各一员、驻守弹压。但武定府城、止有兵四百三十五名。今拨兵二百五十名、同松杉兵一百五十名、驻防撒甸。存城兵少。请彻回撒甸兵一百名、并马基渡兵一十五名、驻劄府城。应如所请。从之。　　

○大计天下官员。卓异官三十四员、贪酷官二员、贪官八员、酷官一员、不谨官三十六员、罢软官十五员、年老官四十三员、有疾官三十一员、才力不及官二十六员、浮躁官二十九员、分别升赏处分如例。　　

○己未。清明节。遣官祭永陵、福陵、昭陵、暂安奉殿、孝陵、孝惠章皇后陵、仁孝皇后、孝昭皇后、孝懿皇后陵。　　

○庚申。上回驻畅春园。　　

○壬戌。靖逆将军富宁安遵上□日议覆、乌阑、乌苏、四面皆山、地方狭隘、不便修城、多驻兵丁。有库库车尔地方、周围辽阔、离乌阑乌苏不远。应在库库车尔左近、有水草之处、修筑城池、驻兵二千名、派大臣二员管理。鄂龙吉、噶顺、喀桃等处、俱修筑堡子、各驻兵一千名、每处各派大臣一员管理。约洛图、乌兰乌虎尔渣图二处、离噶顺、喀桃、不远。亦修筑堡子、各驻兵五百名。库尔麦图地方、亦修筑堡子、驻兵三百名。俱令侍卫、及副将等官管理。以上诸处、俱不产木料、应修筑土堡。每堡相间之处、修筑烽墩、酌量安兵、令其了远、传送信息。其库库车尔等处、与巴尔库尔、相间有三百里。应酌量派兵、在见设汛界之敖什希搜济等处安营、以为应兵。大兵照常驻扎巴尔库尔。自吴尔图海毕尔汗一路、至库库车尔、鄂龙吉、共安设六站。臣亲身带领大臣侍卫、前往库库车尔等处、将何处可以修筑城堡烽墩、如何展设汛界、安设台站、并牧放牲畜之处、遂一详视后、一面修筑城堡烽墩、一面令兵驻扎。下议政大臣知之。　　

○癸亥。议政大臣等议、送往甘肃之五千骆驼、应送至宁夏、令巡抚绰奇、拨派官员、并兵丁、在察罕托灰水草佳处牧放。冬时进口、在宁夏支领草料喂养。得上□日、此事议未周详。骆驼何必交付汉人。仍令蒙古大臣侍卫、并兵丁、看守牧放。冬时、亦在与骆驼相宜之处牧放、何必支领草料。著另行详议具奏。寻议、送往甘肃之五千骆驼应令沿路拨派官兵、递送至鄂尔多斯地方。此送骆驼之散秩大臣殷扎纳、策零、并侍卫等、各分两路。一出张家口。一出杀虎口。徐送至鄂尔多斯时、带领伊处官兵、在水草佳处牧放。冬时、亦仍在与骆驼相宜之处牧放。以备巡抚绰奇。侍郎色尔图调拨。从之。　　

○予故贵州安笼总兵官张士杰、祭葬如例。　　

○予故广州副都统陈昴、祭葬如例。　　

○甲子。礼部等衙门题、古来帝后、有不合葬而自为陵者。俱就方位定名。今孝惠章皇后陵。即在孝陵之东。不必另立陵名。臣等恭拟孝东陵字样。仰候钦定。得上□日、是。　　

○乙丑。故原任领侍卫内大臣公舅舅佟国维、祭葬如例。　　

○丙寅。以工部尚书陈元龙、充经筵讲官。　　

○己巳。孝昭皇后忌辰。遣官祭陵　　

○予故广东潮州总兵官王应龙、祭葬如例。　　

○予故原任京口副都统黄象坤、祭葬如例。　　

○辛未。议政大臣等议覆、都统法喇等疏言、里塘地方、与打箭炉甚近。若遣官招抚、自当归顺。巴塘民心、亦与里塘相似。遣官一员、先至里塘、宣示威德。彼若倾心向化、即令开造地方户口清册。继至巴塘、亦照此行。若有观望不前者、于青草发时、以兵临之、必不敢相抗。应挑选成都满兵五百名、令协领等带领。绿旗提标兵一千名、化林永宁兵五百名、令永宁副将等带领。一同深入。虽巴塘以外、亦可传檄而定。若义木多地方、亦来归顺、则离藏甚近。甚会兵取藏之处、一面知会西宁、云南、领兵大臣。仍一面星夜请上□日。应如所奏。令法喇领兵赴打箭泸驻驻扎、遣人招抚。如观望不前、令法喇留兵在打箭炉、带领官兵前进、攻取里塘、巴塘、即驻扎巴塘。其护军统领温普、应调取回京。成都既有满洲兵丁、应自京城派大臣一员、前往成都、令其管领。得上□日、军前大臣甚多。著派护军统领噶尔弼、就彼驰驿、作速前赴四川、与年羹尧一同办理军务。法喇离打箭炉切近、即令领兵前往。余依议。　　

○壬申。升福州协领董象纬、为福州副都统　　

○癸酉。议政大臣等议覆、都统法喇疏言、蒙古地方、及西藏人民。皆籍茶养生。贼人即踞藏地、非茶断难久居。我皇上悯念青海、与里塘、巴塘、人众、非茶难以度日、将作何定数、分晰禁止之处、令臣等详议。臣等思唐古忒之人、亦皆为贼所迫胁、难禁其养主之物。但松潘一路、茶价甚贱。青海一带、积茶必多。应暂行严禁。俟其恳请时、再酌定数目、令其买运。至打箭炉外、最近者为里塘、遣官招抚、令营官造其所管番寨户口清册、酌量定数、许其买运。巴塘以外、亦照此例。其打箭炉一路、当视番情之向背、分别通禁。应如所奏。从之。　　

三月。甲戌朔。　　

○戊寅。镶白旗蒙古副都统庞海、以老病乞休。允之。　　

○辛巳。谕议政大臣等、四川总督年羹尧奏、据西藏之第巴大克咱报称、策零敦多卜等、将被截取藏之五百名兵丁、自巴尔喀木一路送来。其或确实送来、或借送来之便、相度。地势、探听信息、俱未可定。不可不预为防备。此所请甚是。尔等详议具奏。寻议、年羹尧奏请亲身领兵前往、加详防备。但四川通省事件、并松潘、打箭炉、两路军务钱粮、甚属紧要。年羹尧不便前往。见已议令都统法喇、于青草发时、领兵前往、招抚里塘、巴塘。倘若送来之信确实、应派兵五百名、令道员高其佩前往、会合法喇之兵、相机而行。倘借此窥探内地情形、设计抗拒、令即行巢□刀灭。设或送来之信是虚、著高其佩将所领兵带回。从之。　　

○乙酉。皇三子和硕诚亲王允祉、恭请上幸王园、进宴。　　

○辛卯。万寿节。停止朝贺筵宴。　　

○遣官祭福陵、昭陵、暂安奉殿、孝陵、孝东陵、仁孝皇后、孝昭皇后、孝懿皇后陵。　　

○遣官祭真武、东岳、城隍之神。　　

○壬辰。谕大学士等、户部见今采买器皿旧铜。兹工部又行采买。京城焉有如许器皿旧铜采买。至不得之时、不消之徒、乘机射利。必致将制钱转买销毁。毁钱则钱价必长。甚与民生无益。且伊等局内、每月铸钱、即将伊匠役工钱、作为采买铜觔所铸之钱交部、亦未可定。此事不无情弊。尔等详问九卿具奏。寻大学士等奏、臣等遵上□日询问九卿。据九卿云、户部已经采买旧铜、工部又行采买、京师无有如许旧铜。恐射利之徒、销毁制钱、作为废铜、则钱价必长。且旧铜一时不得、则匠役将自己所得工钱、作为新铸之钱交纳、亦势所必有。查见今宝源局、余剩铜一万四千八百斤有奇。又湖南解到铜五万四千四百斤有奇。湖北解到铜三万斤有奇。可以不误鼓铸。其采买器皿旧铜之处、应不准行。至江宁等八处、应解铜觔。行文各该督抚、严催作速送至。从之。　　

○乙未。议政大臣等议覆、抚远大将军允禵、疏参吏部侍郎色尔图、奉上□日料理西宁兵饷、并不实心办事、任意迟延推诿。纵令家人与笔帖式载通、包揽运米之事、通同扣克银两。将满洲绿旗兵丁苛刻、情殊可恶。请将色尔图等、严审确拟。再色尔图亏空甚多。粮饷事关紧要、伏乞另派贤能大臣一员、前来办理。应如所奏。将色尔图严审定拟。见今巴尔库尔、有巡抚绰奇、噶什图、二人。应将噶什图、调赴西宁、办理粮饷事务。噶什图所办之事、令前往种地之侍郎海寿兼管。从之。　　

○又议覆、允禵＜锍-釒＞参都统胡锡图、领兵来时、沿途索诈官吏、骚扰百姓。进藏之时、兵无纪律。粮米不行节省。马畜不行爱惜。以致人马伤损。回时不亲自率领兵丁、先行进口。请将胡锡图、革职严审。应如所奏。从之。　　

○丁酉。上自畅春园、幸汤泉。　　

○己亥。户部等衙门议覆、河道总督赵世显疏言、黄河运河、一切工程钱粮、每□山戊不□题请发帑。请以清江浦附近淮安关、于淮安府属里外两河同知内、拣选一员管理。照例徵收额税银十九万两外。节省浮费等项、可余十五万两、交河库以济工需、庶免题请发帑之烦。应如所请。将此节省银两、解交河库。倘收税之员、于十五万两之外、仍收浮费、该督抚指名题参。其应徵银两、如有亏缺、将徵收之员、并该管总河、一并议处。从之。　　

○固原提督潘育龙、以老病再疏乞休。仍慰留之。　　

○庚子。谕兵部、年羹尧已授为总督。其四川抚标中军游击、著改为四川督标中军副将。　　

○封青海贝勒察罕丹津、为多罗郡王　　

○辛丑。户部议覆、署理仓场事务刑部侍郎阿锡鼐等疏言、运送本裕仓漕米、必须雇募民船。但民船每任索价。兼之所雇之船、与民船并行、以致偷米甚易。请设立官船运送、则车户额外之费可省、且偷盗之弊、亦易于稽查。应如所请。从之。　　

○壬寅。上自汤泉、回驻防春园。　　

○升奏天府府丞文志鲸、为奉天府府尹。　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百八十三



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百八十四　　

康熙五十八年。己亥。夏。四月。癸卯朔。享太庙。遣领侍卫内大臣公马尔赛行礼。　　

○乙巳议政大臣等议覆抚远大将军允禵疏言据都统延信等称准噶尔与青海之人联姻已经多年。大将军若领兵出口外、我兵所出之多寡青海人等一知、则准噶尔之人、即得闻知矣。今年暂且停兵不进、则口外驻扎、似可不必。又据自喀喇乌苏回来之参将述明等称、准噶尔贼众、虽与我兵交战、亦甚畏惧。甚土伯特之人、为贼所迫、虽与我兵对敌、俱将鸟枪举高放过。当贼之背后、则向我等营中放空枪。揆此、则可知土伯特之人、实心感戴皇恩。今既扬称三十万大兵进巢□刀。差使前往大事可成。谨将伊等报明之处、奏闻请上□日。查都统延信等、既称大兵不必出口应令在西宁驻扎。至于作何料理驻扎、以及留兵若干、所留官兵马匹、于何处牧放等事、俱令大将军酌量而行。从之。　　

○丙午。皇四子和硕雍亲王胤祯恭请上幸王园、进宴。　　

○丁未。以故一等阿思哈尼哈番刘奇子刘德礼、袭职。　　

