<!-- { "loadSidebar": true } -->
○戊寅。礼部尚书席迩达、副都统图思海、徐九如、赴湖广招抚苗人、请训上□日。上曰凡事同心协力、则事无不成。不和、则事无一成。且行兵立营。须用怯。遇敌对垒须用勇。又以机先为要。倘临事时、疑虑不定必致有误。尔等当以果毅行之。如苗人归降、止诛倡乱肆虐之人。否则歼其抗拒不服者。毋得玉石不分、戮及无辜我满兵凡遇对敌、恃勇以力胜者多。尔等此行、须用计招抚委婉从事。勿徒恃勇力。至于立营必择高阜处设立。朕前在宁夏用兵、审度。时势多方调度、是以钱粮不致耗费兵民亦无苦累此皆在主将之善于设施耳。荆州副都统朱满、湖广提督俞益谟、人俱矫健、且久于用兵。与伊等商酌而行。贵州提督李芳述、广西提督张旺、效力处亦多。土司田舜年前于云南用兵时、输诚协济、殊有禆益此去可奖励用之苗人归附之后、探其巢穴、仍加谨慎堤防不可以彼归顺遂忽视之　　

○上御瀛台紫光阁阅试武举骑射技勇上回御乾清宫。读卷官等、以殿试武举诸卷呈览上亲定名次。谕曰、武进士中优者颇多文官不许本籍为临民之官武官须习知本地形势、方有禆益。国家所最重者边疆、简用武臣大有关系。兵可百年不用、不可一日不备。今承平日久、老于行间之战将、亦渐次雕零。昔之海上投诚者、习于水战。今亦不可多得矣。初议取台湾时、都统喇哈达、以为断不能取。而施琅独任之遂尔成功海上行舟与江湖不同江湖之中虽能习水战若用之海上必不相宜故朕于水师尤为加意　　

○升杀虎口副将王元为广东南澳总兵官江南水师副将崔士英为福建金门总兵官孝陵副将许国桂为浙江黄岩总兵官　　

○谕大学士等曰、朕观河道已治河道总督张鹏翮及河工官员俱甚效力黄河一切工程朕知之最悉先是永定河用埽甚有禆益是以朕谕张鹏翮黄河亦宜用埽张鹏翮回奏永定河势小可以用埽黄河势大。难以用埽。朕谕姑试用之张鹏翮因而用埽、河堤今果坚固。至于洪泽湖水势甚险而堤岸复高往来舟楫一遭漂没人命辄难救援朕曾谕沿岸将长木桩斜钉于水中船虽漂没人尚可举援获命自此钉桩木后果有禆益　　

○谕吏部工部黄淮两河关系运道民生最为紧要朕念治河国家大事夙夜廑怀未尝少释。披图咨众虽已悉其源流、雇水势变迁不常必确知洞悉方可实见施行。是以不惮勤劳屡亲巡阅察其险易之形势、审其疏导之机宜、缓急次第俱有成画至于简命河臣倚任甚切凡所属官吏、皆听举用。大修工程费以数百万计。

□山戊不□修帑金、亦以数十万计。乃康熙三十七年黄淮并涨。原任河道总督董安国、不坚筑堤堰、疏通海口。因而河身垫高溢出河岸、以致倒灌洪泽湖口、湖水从六坝旁洩、由运河入下河淹没民田于是罢董安国。以于成龙代之。朕随授以治河方略详加指示康熙三十八年亲往阅河驻跸清口河干又面谕于成龙、清口宜筑挑水坝挑黄水使趋北岸方可免倒灌清水之患随指定其地再三申命于成龙不遵朕上□日致无成功及用张鹏翮为河道总督面谕云顷已发帑金数百万令大臣官员往高家堰筑堤、闭六坝使逼洪泽湖水畅出清口而清口筑挑水坝尤为紧要此坝不筑则黄水顶冲断不能使向北岸湖水必不得畅流张鹏翮遵奉朕言。坝工筑成黄溜遂直趋陶庄清水因以直出叠经伏秋大涨并无倒灌之事。其浚张福口等引河。筑归仁堤。疏人字芒稻泾涧等河开大通口皆遵朕上□日一一告竣今年春。朕阅河至桃源见龙窝等处顶冲危险命增筑挑水坝比坝工刻日讫事河势遂平中河仲庄闸口以与清口相对特命改由杨家庄、漕挽安流商民利济曩时黄水泛涨或与岸平或漫溢四出今黄河深通河岸距水面丈余纵遇大涨亦可无虞矣张鹏翮所修工程虽悉经朕裁断而在河数载、殚心宣力不辞艰瘁又清洁自持一应钱粮、俱实用于河工、无纤毫浮耗朕心深为嘉悦。所属大小河员、并皆勉力赴工、共襄河务、亦属可嘉自总河以下各官、尔二部即议叙具奏。特谕　　

○己卯。上御太和殿传胪。赐殿试武举曹维城等一百二人武进士及第出身有差　　

○升都察院左佥都御史姜橚为左副都御史　　

○免直隶武清蓟州等五州县本年分水灾额赋有差　　

○庚辰升詹事府詹事徐秉义为内阁学士兼礼部侍郎　　

○升原任湖广布政使王道熙为太仆寺卿　　

○辛巳。裁永定河分司一员。从巡抚李光地请也　　

○壬午。谕户部山东省去□山戊不□农收各州县丰歉不一。今春朕南巡过山东时已分别。被灾轻重蠲免钱粮。并遣效力人员、星驰赈济比及回銮东省又告潦灾朕宵旰轸怀悉心筹画截留漕粮、平价发粜。兼出帑金、遣八旗人员分道散赈。仍于三路各遣大臣经理。所在饥民庶得资以全活不致仳离失所犹念被灾之后民力未纾宜更加德泽以弘休养康熙四十三年地丁银米著通行蠲免有积年钱粮拖欠在民者、亦著察明免徵。行文该抚率所属有司详慎奉行务令人沾实惠有违上□日私徵者、察出定行从重治罪仍令各州县遍示晓谕、俾穷乡僻壤咸悉朕惓惓惠爱灾黎至意又朕南巡回时原拟蠲浙省明□山戊不□钱粮兹因东省灾伤先行蠲免其浙省钱粮、俟至明岁另颁谕上□日尔部即遵谕行　　

○升浙江粮储道李法祖、为浙江按察使司按察使　　

○予故原任兵部左侍郎张集、祭葬如例。　　

○以厄鲁特故多罗郡王丹津阿拉布坦子策灵旺布袭爵　　

○癸未上西巡。命皇太子允礽皇三子多罗贝勒允祉皇十三子胤祥随驾。是日启行。驻跸良乡县十三里村　　

○谕大学士等曰见今扈从给事中满普御史顾素令其后行查有仆从生事者即时锁拏并将其主亦行参究至地方官员若私行禁阻民间市卖。亦指名题参　　

○直隶巡抚李光地来朝

　　

○甲申上驻跸涿州泽畔村　　

○乙酉上驻跸安肃县田村堡　　

○丙戌上出行宫率诸皇子、及善射侍卫等射上亲射二次发矢皆中　　

○丁亥上驻跸保定府小汲店　　

○山巡抚噶礼等、来朝　　

○戊子。上驻跸庆都县十五里铺　　

○免直隶故城等五县本年分水灾额赋有差　　

○己丑。上驻跸新乐县城内。上出行宫。率诸皇子、及善射侍卫等射。上亲射二次、发矢皆中　　

○庚寅。上驻跸真定府城内　　

○吏部题山东巡抚王国昌、河道总督张鹏翮等、擅动常平仓米谷赈济、拟各降一级。其所动米粮、仍令赔补。上谕大学士等曰、朕曾谕总漕桑额、总河张鹏翮、将漕米各转运二万石、一面赈济饥民、俟愿往赈济效力人员。到日交与伊等赈济。谕上□日甚明、张鹏翮等、亦曾具摺奏明何故擅动常平仓米谷赈济。著将朕原谕并张鹏翮所奏摺子逐一查明具奏　　

○理藩院议覆、扎萨克大喇嘛绰木珠尔喇卜扎木巴奏、将伊所原居洮州卫卓柰克依特之庙伏恳广开修造应如所请。得上

□日、取边氓之地以广修庙宇关系民生嗣后凡有广庙宇与民间田庐有关者永行禁止　　

○辛卯上驻跸获鹿县城东　　

○壬辰上驻跸井陉县东关　　

○升直隶口北道周士贤、为山东按察使司按察使　　

○予故原任理藩院左侍郎明爱、祭葬如例　　

○兵部议覆、都察院左都御史温达、差往云南、审理云南贵州总督巴锡、疏参威宁总兵官孟大志、扰害官兵各款内、孟大志扣克兵饷之处、取供得实。应将孟大志革职从之　　

○癸巳上自井陉县至固关。山西绅衿士庶。跪迎圣驾。是日、驻跸柏井驿。先是、上以柏井驿水少、命随行诸臣、侍卫、官兵。执事人等、分三队陆续进发。及驾至柏井驿井水早已盈满。且处处水泉溢涌。令治仪正存住等传谕乡导官副都统肇赖曰、始以柏井驿水少、因分队进发。今至此观之、井水盈满。且水泉各处涌发。著移文后队诸臣、不必以无水为忧也。　　

○甲午。上驻跸平定州西关。御行宫。谕大学士等曰朕闻山东巡抚布政使、将赈济饥民人员赍去银两俱收布政司库内迄今犹未散给。如此、则赈济饥民之事不致迟误乎此银俱自京师发往并非伊等库内之银且前往赈济人员系三佐领合同荐举殷实才能之人王国昌等、仅可查其养饥民之优劣其钱粮耗费与否系赈济官员之事与伊等何涉而将此银两收贮至今仍不散给必俟饥民逃散之后始行赈济耶此系何心朕所不解、是又系刘暟之诡计也况派去三百余人员不作速分派地方、俱令久留济南、必致米价腾贵人皆受困。可将朕上□日、速交该部、移问王国昌等　　

○乙未。上驻跸寿阳县城内　　

○喀尔喀泽卜尊丹巴胡土克图土谢图汗、遣使进九白年贡。宴赉如例　　

○丙申。上驻跸榆次县石店村　　

○予故原任刑部侍郎加刑部尚书衔任克溥、祭葬如例　　

○予故原任镶黄旗满洲都统喇哈达、祭葬如例　　

○丁酉。上幸太原府。文武各官军旅、及绅衿士庶、跪迎圣驾。是日、上驻跸城内　　

○戊戌。谕山西巡抚噶礼、朕君临天下四十余载、无一刻不以苍生为念。近因西省望幸甚切、故于冬时农隙、减从轻骑、由晋及秦。入境以来、观风问俗、见民生略有起色。闾阎

之间、俗朴尚俭、朕心少慰。朕自弱龄读书、往往以不知穷詹僻壤之疾苦为叹息。所以留心于官方、凡有往来者必先咨询民情。丰歉偶有失时、定加蠲赈。且思晋省不通水运岁或不登、即难筹画、虽有州县存贮之米谷未必实数具在反益不肖有司之亏空也。今□山戊不□山西收成颇佳、尔等仰体朕爱民如子之至意、晓谕民间、若□山戊不□丰用奢、则荒年必致匮乏教之以礼义、导之以守法重农务本藏富于民、则朕无西顾之忧矣。凡朕所经之处、必大沛恩泽、因今岁东省灾甚、已蠲四十三年地丁钱粮。又免云贵、广西、四川、地丁钱粮所以不能施惠。但将四十三年以前、山西所属州县、未完银两米草、尽行蠲免。以崇朕加惠黎元之念。尔等即遵谕行　　

○太原百姓、闻上将回銮齐集行宫前、再四恳求留驾数日得上□日、尔等既恳求、朕再留一日　　

○己亥。上出行宫。率诸皇子、及善射侍卫等射。上亲射二次、发矢皆中。既而命总兵以下、千把总以上、及太原驻防官兵射千总把总内善射者、命志其名　　

○赐巡抚噶礼、大同总兵官张文焕、平阳总兵官马见伯、提督学政汪灏等、御书扁额。及衣帽有差　　

○命查太原驻防满洲内年及八旬者、俱赐银两。　　

○庚子。上自太原府启行。驻跸徐沟县南　　

○封和硕裕宪亲王福全世子保泰、为和硕裕亲王　　

○升詹事府少詹事陈元龙、为詹事府詹事　　

○辛丑。上驻跸祁县郑家庄　　

