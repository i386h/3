<!-- { "loadSidebar": true } -->
○翰林院掌院学士陈廷敬、内阁学士张玉书、至乾清门候旨。侍御捧御制诗序出。群臣集太和殿下、以次各赋诗九十三韵。序云、朕于宣政听览之余、讲贯经义、历观史册、于书见元首股肱、□□羽□贝□扬喜起之盛、于诗见鹿鸣天保诸篇、未尝不慕古之君臣、一德一心、相悦若斯之隆也。今际海内宴安、兵革偃息、首春令序、九陌灯煇、丰穰有徵、吾民咸乐。思与诸臣、欣时式燕、爰于乾清宫广集簮裾、肆筵授几。斯时也、蟾光鳌炬、焜燿堂廉。彩树琼葩。杂罗樽俎。许笑言之勿禁、宽仪法之不纠。愎令次登文陛、渥以金罍、咸俾有三爵油油之色焉。易曰、上下交而志同、传曰、享以训恭俭、宴以示慈惠、则今日之兕觥旨酒、岂徒以饮食宴乐。云尔哉。顾瞻诸臣、或位居谐弼、或职任卿尹、或典文翰、或司献纳、宜共成篇什、以绍雅颂之音。朕发端首倡、傚柏梁体、班联递赓、用昭昇平盛事、冀垂不朽云。御制丽日和风被万方。卿云烂漫弥紫阊。内阁大学士臣觉罗勒德洪一堂喜起歌明良。内阁大学士臣明珠止戈化洽民物昌。内阁大学士臣李霨蓼萧燕誉圣恩长。内阁大学士臣冯溥天心昭格时雨旸。吏部尚书臣黄机丰亨有兆祝千箱。户部尚书臣梁清标礼乐文章仰圣皇。礼部尚书臣吴正治庙谟指授靖八荒。兵部尚书臣宋德宜春回丹诏罢桁杨。刑部尚书臣魏象枢河清海宴禹绩彰。工部尚书臣朱之弼百度胥饬纲纪张。都察院左都御史臣徐元文千官济济盈岩廊。吏部左侍郎臣张士甄天工无旷勤赞襄。吏部右侍郎臣杨永宁有年歌协臣所望。户部左待郎臣李天馥共期红朽答殊常。户部右侍郎臣李仙根转漕亿万充天仓。户部仓场侍郎臣马汝骥邦礼叨赞惭趋跄。礼部左侍郎臣杨正中职司寅清佐垂裳。礼部右侍郎臣富鸿基天河洗甲通蛮乡。兵部左侍郎臣焦毓瑞皇威四畅咸来王。兵部右侍郎臣陈一炳祇承钦恤和气翔。邢部左侍郎臣杜臻刑措不用民寿康。刑部右侍郎臣叶方蔼八材庀化师殳斨。工部左侍郎臣赵璟左平右墄开明堂。工部右侍郎臣金鼐仰窥神策驱天狼。内阁学士臣李光地膏以大泽人胥庆。内阁学士臣张玉书帝庸作歌追虞唐。翰林院掌院学士臣陈廷敬身依云汉赓天章。翰林院学士臣张英恪秉训厉敦羔羊。左副都御史臣宋文运奉宣仁风之吴疆。原左副都御史今授江宁巡抚臣余国柱九阍詄荡瞻龙光。通政使司通政使臣王盛唐斗杓高掩贯索芒。大理寺卿臣张云翼图列养正亲羹墙。詹事府詹事臣沈荃黄钟大镛谐祯祥。太常寺卿臣崔澄郊衢击壤欢丰穰。顺天府府尹臣熊一潇大官珍膳罗酒浆。光禄寺卿臣马世济调闲六御腾康庄。太仆寺卿臣张可前忝预风纪凛清霜。佥都御史臣张吉午出入玉佩声锵锵。左通政臣崔官纳言惟允尚职详。右通政臣吴琠褒忠厉节感赐觞。右通政臣陈汝器圜扉閴寂春草芳。大理寺少卿臣荣国祚拜手好生颂禹汤。少卿臣徐旭龄前星令望钦颙卬。少詹事臣王泽弘终始念典用斯臧。少詹事臣崔蔚林言谟行范煇缥缃。侍读学士臣蒋弘道徛欤至德日就将。待读学士臣胡简敬叨尘侍从恩莫量。侍读学士臣朱之佐靖共夙夜无怠遑。侍讲学士臣严我斯梧桐生矣于高冈。侍讲学士臣孙在丰书东。观翰墨香。侍讲学士臣卢琦三德六行为士坊。国子监祭酒臣王士正宫官备位滋悚惶。右春坊右庶子臣祖文谟六经义叶如笙簧。侍读臣朱典奎文焕若森琳琅。侍读臣王封溁朝朝槖笔侍御床。侍讲臣董讷纪载圣治金匮藏。侍讲臣王鸿绪频年宣室虚对扬。侍讲臣高士奇宸篇掞藻烛昊苍。侍讲臣郭棻承华毓德成圭璋。左谕德臣陈论青宫琪树栖鸾凰。右谕德臣朱世熙金舆导。从马□参云骧。司经局洗马臣田喜雨□冓罘罳流影耀璧珰。左参议臣赵士麟仁波溟渤同濊汪。左参议臣赵之鼎鸾旂乘春零露瀼。右参议臣张鹏爰赓天保矢勿忘。右参议臣郑重八表同轨来梯

航。大理寺寺丞臣徐诰武云门磬管声喤喤。右中允臣吴珂鸣泰交天阙开春阳。左中允臣李录予惟睿作圣金玉相。右中允臣郑开极珥笔何幸日月傍。左赞善臣徐乾学瑞逾宝鼎兼芝房。左赞善臣郑之谌尧尊夜醉星低昂。右赞善臣沈上墉在廷悦豫和宫商。右赞善臣王尹方滥典乐正董上庠。司业臣刘芳喆治登三五休声扬。修撰臣归允肃睿谟典诰同洋洋。编修臣王顼龄记神圣功臣职当。编修臣曹禾琅函瑶版书焜煌。检讨臣潘耒石渠高议芟秕糠。检讨臣严绳孙日侍青禁研铅黄。编修臣杜讷愿言直节谨自防。吏科掌印给事中臣王承祖帝心勤民重农桑。户科掌印给事中臣王曰温具举细目恢弘纲。礼科掌印给事中臣李逈诞敷文德四国匡。兵科掌印给事中臣刘沛先嘉禾既殖锄莠稂。刑科掌印给事中臣傅感丁奉琛执玉输篚筐。工科掌印给事中臣姚缔虞屈轶朱草纷两厢。掌河南道御史臣唐朝彝封章问夜检皂囊。掌江南道御史臣任玥拟将劲操坚苍筤。掌浙江道御史臣李见龙朝无阙事联班行。掌山西道御史臣郭维藩千门燎火宵未央。掌山东道御史臣孙必振昇平高宴迈柏梁掌狭西道御史臣卫执蒲

　　

○乙丑。谕礼部、比年以来、逆贼吴三桂背恩反叛、扰乱地方。仰荷祖宗在天之灵、默垂庇佑、克奏荡平。应躬诣山陵展祭、以告成功。前初闻捷音、即谒孝陵行礼。兹奉太皇太后慈谕、太祖太宗山陵。亦应亲往祭告。随命议政王大臣等会议、佥谓事关大典、允宜举行。今拟即谒太祖太宗山陵、虔申昭告、用展孝思。应行事宜、及需用各项、著各该衙门速行备办。尔部即遵谕行　　

○丙寅。上诣太皇太后皇太后宫、问安　　

○。调湖广总督蔡毓荣、为云南贵州总督　　

○丁卯。议政王大臣会议、逆贼吴三桂骸骨、分发各省。吴世璠首级、交与刑部悬挂示众。逆党夏国相、应凌迟处死。及势迫投降巴养元等五人、应立斩枭示。上曰、此中尚有可议者否。大学士勒德洪、明珠、奏曰、此辈罪犯已极、应正国法、似无可议。又逆贼耿精忠等十人、应凌迟处死。其逆党黄国瑞等十九人、应立斩。上曰、耿精忠身造罪孽、应当极刑。其子等俱行凌迟、亦有可悯。可改为斩否。明珠奏曰、耿精忠之罪、较尚之信、尤为重大。尚之信、不过纵酒行凶、口出妄言。耿精忠负恩谋反。且与安亲王书内、多有狂悖之语。甚为可恶。上又曰、贼党官员内、尚有可矜者否。明珠奏曰、此内有陈梦雷、金镜、田起蛟、李学诗四人、犯罪固应处死、然尚有可宥之处。上曰、耿精忠等、事关重大、著议政王、大臣、九卿、詹事、科道、会同详议。其吴三桂骸骨、分发各省、及吴世璠首级悬示、夏国相凌迟、巴养元等枭示等事、亦元九卿等知之。明珠奏曰、春正虽不用刑、但此辈罪恶甚大、与寻常不同、应于两三日完结　　

○以翰林院侍讲董讷、提督顺天学政　　

○戊辰。议政王大臣等会议逆贼耿精忠等、分别凌迟处斩具题。得旨、耿精忠、革去王爵、著即凌迟处死。其子耿显祚、革去散秩大臣、著即处斩。徐文耀、王世瑜、白显中、江元勋、曾养性、王振邦、蒋得车□宏、刘进忠、俱即凌迟处死。黄国瑞、林芳孙、廖廷云、李似桂、夏季旺、吕应斗、武灏、司定猷、沈伟、郭景汾、罗万里、祖弘勋、陈仪、陈斌、吕八、俱著即处斩。耿精忠、刘进忠首级、著枭示。田起蛟、金镜、李学诗、陈梦雷、俱从宽免死。内系旗人、给与伊本主为奴。系民、入官。给披甲新满洲为奴。余如议　　

○升监察御史塞克德、为都察院左副都御史　　

○己巳。谕理藩院尚书阿穆瑚琅等曰、近见内外蒙古接壤地方、互相攘夺盗窃者甚多。遇此等事、遣尔衙门官员、前往察阅。不思调和两国、裨益地方、据实奏闻、以副朕驱使。但苟且竣局、希图脱免、凡事有问、诿云不知。此等事情、皆朕亲行咨访得之。尔等堂司官、何曾启奏一事。尔衙门司官笔帖式、并无一人克尽职掌。著将此谕传知、以后务期勤慎效力、不得仍前草率疏忽　　

○封和硕安亲王岳乐子岳希、为多罗僖郡王。辅国公绰克托子苏严、为辅国公　　

○授辅国将军巴尔善之子永寿、墨美之子拜塞、俱为三等奉国将军。奉国将军费扬午之子毕喇锡、为奉恩将军　　

○调江西总督董卫国、为湖广总督　　

○裁江西总督缺、归并江南总督、为江南江西总督　　

○户部议覆、广西巡抚郝浴疏言、粤西地丁钱粮、每银一两、折收米一石、原系一时权宜之计。今二省之运既停、八旗之兵又撤、康熙二十一年分折徵米石、请照旧徵银。应如所请。从之　　

○磔从逆贵州提督李本深于市。伊孙李象乾、李象坤、及民籍亲弟之子李济祥、李济民、并立斩　　

○辛未。谕户部、漕粮定例、官收官兑。独浙江民兑、另立私截之名、困苦百姓。著檄巡抚严禁。违者即行参劾　　

○壬申。上诣太皇太后宫、问安　　

○镌御制昇平嘉宴诗序及诗于石。贮翰林院敬一亭　　

○礼部题、琉球进贡来使毛见龙等、请命廷臣往封伊国王。今议将封敕交与来使赍回。得旨、伊等输诚、恳求遣使、应特遣官往封　　

○癸酉。礼部议覆、浙江道御史任玥请定典礼一疏、嗣后凡遇太皇太后皇太后圣寿节、万寿节、及元旦、冬至令节、庆贺行礼之仪、在京文武各官、并直隶各省进表官员、在午门外排班、听鸿胪寺官员接传、于皇上行礼时、跟随行礼。从之　　

○甲戌。礼部题、镇国将军品级马喀纳之母守节、年五十岁应照例给与银两紀疋、奖谕旌表。正红旗八品官觉罗鄂信妻常氏、随夫殉节、应遣官致祭。从之　　

○乙亥。以故一等公噶布喇子长泰、袭爵　　

○以内阁学士格尔古德、为直隶巡抚　　

○兵部议覆、工科给事中硕穆科疏言、吴逆叛乱、暂停军政、今滇逆荡平、军政大典、应仍举行。查军政自康熙十一年举行之后、至康熙十六年暂停。今仍应举行。各官所行之事、并事故履历、应从康熙十一年军政后开起。九门千总等、今设有九门提督、应听该提督填注考语、造册开送。旧例止有。见任总兵官自陈。今候补、及随征总兵官等、均令其自陈。副将以下候缺官员、仍照例各原任考察。从之　　

○丙子。升光禄寺卿马世济、为都察院左副都御史　　

