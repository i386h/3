<!-- { "loadSidebar": true } -->
○给四川阵亡参领多迩济、三等阿思哈尼哈番。署参领事安柱护、二等阿达哈哈番。夸兰大博岳罗、护军参领胡什塔、护军校署护军参领事图毕赫等、三等阿达哈哈番。夸兰大杰都、墨勒、前锋校署前锋参领事阿宁阿、护军校署护军参领事车都纳、业臣、阿蓝泰、护军校署参领事音布等、拜他喇布勒哈番、兼一拖沙喇哈番。署夸兰大事恩忒、前锋参领满披、护军校置护军参领事班第什哈、胡什屯、豁济吉里、积善、前锋护卫署前锋参领事塞伦、署参领事福达礼、沙济、护军校胡章、巴朗、绥孙、阿尔泰等、拜他喇布勒哈番。署夸兰大事布达使、护军参领乌纳哈、噶什泰、豁托、署参领事吴兰岱、沙济、三敦、鄂佛和、前锋校署前锋参领事绥夏、护军校署护军参领事白希图、奇尔布、阿艳、布思塔、布达世、孔奕纳、骁骑校署参领事花山、萨桑阿、夸兰大费保、鄂什、教合橐、前锋校署前锋护卫事萨音布禄、前锋校塞楞、护军校多尔积、雅布塞、巴尔屯、索尔和、诺尔齐、索鼐、班都、乌喇岱、坎什、巴涂、署护军校禄克察、布尔哈等、拖沙喇哈番。各予祭葬如例　　

○予故狭西巡抚贾汉复、祭葬如例　　

○己巳。上恭进太皇太后锦衣。亲撰表文。辞曰、圣慈垂裕、启万年光大之图。景之维新、极四海尊亲之戴。溥鸿恩于庶类。配坤德之无疆。锡懿训于孙谋。比春晖之有耀。欣逢令节。敬展微忱。恭惟圣祖母昭圣慈寿恭简安懿章庆敦惠温庄康和仁宣太皇太后陛下。纯仁积庆。盛德凝庥。高厚难名、至道永符于覆载。祯祥骈集、遐龄常并乎升恒。值宝历之方亨。仰璇阶之正泰。谨奉觞而介寿。爰制锦以伸怀。膝下本支、百世长看戏彩。宫中尧舜。万方共睹垂裳。率土同欢。普天咸忭。臣夙承教诲。永沐涵濡。瞻绣服之光华。乐慈颜之康豫。伏愿崇禧益茂。眉寿增隆。昭徽范于子孙、享昌后燕天之盛。广嘉祉于民物、彰敛时锡福之仁。臣踊跃欢忭之至　　

○升广东巡抚冯苏、为刑部右侍郎　　

○升广东高雷总兵官祖泽清、为銮仪卫銮仪使　　

○庚午。撤见驻浙江、福建蒙古兵还京　　

○辛未。□山戊示□暮。祫祭太庙。上亲诣行礼　　

○遣官祭永陵、福陵、昭陵、孝陵、仁孝皇后　　

○遣官祭太□山戊示□之神　　

○靖逆将军侯张勇等疏报、甘凉近南山一带、有西海墨尔根阿喇奈多尔济台吉等、庐帐数千余。肃州境内、游牧番人头目、有济农布第巴图尔、厄尔德尼和硕齐等、庐帐万余。皆为噶尔丹所败、自西套来奔。上谕曰、大将军图海、身在狭西、其沿边流番、或令提督等、率兵往逐。或严饬边汛官兵、各固守汛地、选干练人员、至番人头目处、开诚晓谕、令彼退回。著大将军图海、酌量指授而行、毋致生衅　　

○以都察院左副都御史金俊、为广东巡抚　　

○调江南京口左路总兵官侯袭爵、为广东高雷总兵官　　

○壬申。征南将军穆占疏报、署前锋统领塔尔代、率兵击败伪副将王科于酃县所属二都村。复击败伪总兵黄士标于酃县城下。恢复酃县城。得上□日嘉奖、下部议叙　　

○旌表八旗节妇、满洲厄黑得妻钮氏等十二人、蒙古拜色妻哈氏等二人、汉军董得荣妻赵氏等二人、各给银建坊如例　　

○是□山戊示□、人丁户口、一千六百二十一万六千三百五十七。田、地、山、荡、畦地、四百九十八万三千四百六十二顷五十三亩。徵银、二千一百一十二万六千四百三十六两五钱有奇。米、豆、麦、六百一十八万八千七百六十四石二斗有奇。草、二百二十四万二千六百一十九束。茶、十五万五千三百六十五引。行盐、三百五十九万八千七百六十引。徵课银、二百二十六万二千三百六十五两八钱有奇。铸钱、二万三千一百三十六万五千三百六十有奇　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之七十



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之七十一　　

监修总裁官光禄大夫太保兼太子太傅保和殿大学士兼户部尚书二等伯加四级臣马齐光禄大夫经筵日讲官起居注少保兼太子太保保和殿大学士仍

兼管吏部户部尚书翰林院掌院事加二级又加一级臣张廷玉光禄大夫经筵讲官太子太傅文华殿大学士仍兼理户部尚书事务加五级又加二级臣蒋廷锡总裁官光禄大夫文华殿大学士兼吏部尚书臣朱轼等奉敕修

　　

康熙十七年。戊午。春。正月。癸酉朔。上诣堂子行礼。还宫。拜神毕。率诸王、贝勒、贝子、公、及内大臣、大学士、都统、尚书、精奇尼哈番、侍卫等、诣太皇太后皇太后宫、行礼。御殿。王以下、文武各官、外藩王、及使臣等、上表朝贺。停止筵宴　　

○朝鲜国王李焞、遣陪臣李沉等、表贺冬至、元旦、万寿节。及进岁贡礼物。宴赉如例　　

○丁丑。上诣太皇太后宫、问安　　

○己卯。世祖章皇帝忌辰。遣官祭孝陵　　

○定远平寇大将军和硕安亲王岳乐疏报、都统觉罗画特等、率领官兵于十二月十四日、大败贼众于平江、恢复县城。得上□日嘉奖、下部议叙　　

○庚辰。孟春。享太庙。上亲诣行礼　　

○遣官祭太岁之神　　

○镇南将军莽依图疏言、臣前抵梧州、闻吴三桂之孙吴世琮等、来桂林、诱杀孙延龄、据其城。吴三桂率众于十一月初六日来衡州、令马宝由宜章入粤西。臣以梧州桂林之间、平乐最为要地、非亟取不可。因留总督金光祖驻梧州、任转输防守之寄。又遣官兵驻浔州、以御柳州南宁之寇。抚蛮灭寇将军巡抚傅弘烈、于十二月十八日、发自梧州。臣于是月二十日、率师由封川趋贺县、会同傅弘烈、进取平乐。未几。广东广西总督金光祖疏言、逆贼马雄、死于雒容、柳州贼心惶怖。臣欲仍遵前上□日、乘机进取横州、南宁、以分贼势。率师于十二月二十日、自梧州起行。得上□日、梧州两粤之界、又为将军莽依图等进兵后路。顷将军巡抚傅弘烈、自梧州率兵会莽依图等、由贺县进取平乐。今总督金光祖、复进取横州、南宁、恐梧州兵单力少、莽依图等、身在地方、情形缓急、当所稔知。应战应守、熟计而行。务期万全。且平定广西、扫荡云贵、关系紧要。莽依图等、其同心协意、共相图度。毋致疎虞　　

○征南将军都统穆占疏言、闻逆贼吴三桂、自失茶陵攸县等处、馈饷不给、军士胥怨、民多远避。但茶陵等地方新复、亟须坚守。臣唯俟安亲王所遣满兵、及提臣赵国祚、抵茶陵日、并韶州满兵、平南王下绿旗兵、何时由乐昌进取宜、郴、等处、知会到时、方可相机前发、进取湖南。若逆贼韩大任等、逸入楚境、江西大兵、宜追蹑至湖南、庶贼可扑灭、新复地方、亦得无虞。得上□日、前命平南王尚之信、率兵赴韶州、会将军额楚等、由乐昌进宜章、郴、永。其进兵可否、尚之信等尚未奏知。穆占所领狭西荆岳诸处将士、皆经简择、平定湖南、惟此精兵是赖。兹当逆贼穷蹙之时、即宜速定湖南、殄灭凶丑。不可待尚之信等兵、坐失机会。至江西大兵、见在征讨韩大任、平贼之后、自有措置、岂可悬揣、即行指示。穆占亦不必待江西兵至湖南、即鼓行灭贼、亟靖疆场。安亲王亦宜速遣提督赵国祚、赴茶陵。其逆贼地方失守、军怨民遁情形、可移会荆、岳、长沙、大将军、王、贝勒等、知之　　

○穆占又报、臣遣发官兵、大败贼众于酃县、斩获伪总兵副将等十余员。下部议叙　　

○江西总督董卫国疏言、逆贼韩大任、李懋珠、陈尧元等、败窜永丰、庐陵间、复奔阆川洞、白杨＜土幻＞。上谕、顷将军舒恕疏言、韩大任等、败走兴国宝石砦、已严敕护军统领哈克山等、速行追蹑、歼灭为期。今韩大任等、复窜阆川洞白杨＜土幻＞、黄卫国其疾往追剿、务期扑灭　　

○奉命大将军和硕康亲王杰书疏言、臣遣知府张仲举等、持谕往招海贼郑锦、还报、郑锦但云、钱粮匮乏、假托支吾、语言无定。观此海贼无降意矣。得上□日、郑锦虽无降意、其附逆人民、有革心向化者、大将军康亲王仍随宜招抚　　

○辛巳。祈榖于上帝上亲诣行礼　　

○壬午。上诣太皇太后宫、问安　　

○癸未。谕傅弘烈赍奏官刘晓、将军傅弘烈、为国忘家、黾勉效力、所奏诸事、俱系当今急务、区画周详、朕甚嘉纳。尔归传谕傅弘烈、此后益当整顿师旅、速灭贼寇、以副朕出民汤火至意　　

○甲申。上诣太皇太后宫、问安　　

○顺天府进春　　

○命内阁传谕平南王尚之信赍奏人曰、昔尔先王在时、贡献方物、靡不竭诚。二年以来、粤东事变、道路阻塞、信使不通。每念及尔先王、素日。忠贞不贰、为国忘家、罔不悯伤。今王克承先志、恢复粤东、使人远来请安。兼进橙子。可嘉。但用兵之秋、非比无事之时。况见此物、不胜思念尔先王。王其安戢地方、恢复粤西、湖南、以继尔先王未尽之志。朕心甚为期望。此等细务、劳人费事、勿复为念、以后著暂止　　

○升贵州督粮道张仲德、为广东布政使司布政使　　

○升狭西凉州提标游击高孟、为狭西延绥总兵官　　

○浙江总督李之芳疏报、江西伪总兵林尔瞻等、窃据石垄地方。臣遣都司王国贤等、前往招抚。林尔瞻等、率伪官一百余员、兵丁二万三千八百余名投诚。下部议叙　　

○江西巡抚佟国桢疏报、伪总兵赖荣、盘踞江广交界九乡地方、恃凭险阻、出没流毒、已非一日。臣与安南将军舒恕、南赣总兵官哲尔肯、遣官招抚、赖荣等率伪官十七员、兵丁一万一千二百余名投诚。下部议叙　　

○达赖喇嘛、厄鲁特达赖汗等、俱遣使进贡。赏赉如例　　

