<!-- { "loadSidebar": true } -->
○庚午。上元节赐外藩王、贝勒贝子、公、台吉等及内大臣、大学士、侍卫等宴。　　

○壬申。上诣皇太后宫、问安。　　

○谕议政大臣等、据青海多罗贝勒达颜奏称噶斯路兵势单弱、应添兵驻劄所奏甚是。添兵之处、尔等议奏。寻议、噶斯路驻劄兵止一千名、似觉稍弱应将西安兵二千名、及西宁镇标兵一千名、添派噶斯路驻劄此四千兵、应分为两班、更换行走。换班时、令兵丁各带口粮以省挽运之费其一切驻劄设哨、及分兵防守之处、应令领兵侍卫阿齐图详议具奏。得上□日、依议。噶斯路军前、现令止阿齐图一人。著侍卫霍善、前往阿齐图处、一切军务、公同商酌而行。再著石匣副将赵坤、河间副将卜应奎前往管领换班录旗兵丁。　　

○议政大臣等议覆、领侍卫内大臣公傅尔丹等疏言、臣等带来开垦耕种器具、查已经用敝者、有三分之二请补行购买、于本年未种地之前、即行运送军前。除现在开垦人员、臣等督令竭力耕种外。再请添派效力之人、前来种地、于事务有益。应如所请、添买农具、令山西地方官运送军前。其增发种地人员、于八旗废官内、有愿往效力者、准其具呈发往。从之。　　

○甲戌。上自畅春园、辛汤泉。　　

○升正黄旗满洲副都统昌鼐为镶红旗护军统领。调镶蓝旗汉军副都统唐色、为镶红旗满洲副都统。升三等侍卫永泰、为镶蓝旗汉军副都统。直隶保定府城守尉马海、为西安右翼副都统。调正白旗汉军副都统觉罗英柱、为正蓝旗满洲副都统。升护军参领觉罗诺穆缉、为正白旗汉军副都统。广东右翼总兵官白道隆、为杭州左翼副都统。　　

○丙子。赐朝正外藩王、贝勒、贝子、公、台吉等、银币鞍马有差。　　

○以阿霸哈纳故固山贝子额林臣达锡子班珠尔、袭爵。　　

○己卯。上谕诸皇子、及领侍卫内大臣等曰、世祖章皇帝、曾以礼殡葬崇祯。念太监王承恩尽忠、并命大学士、为之殡葬。诸帝陵寝、皆躬亲奠酹。命人看守。□山戊不□时祭祀垂为定例。近日拏获偷掘明代陵寝之贼、部议将为从者。拟以充发朕思今日之百姓、皆明代所遗之百姓也。此与掘伊祖父之墓何异。是以降上□日、将首从诸贼俱行处死。但明代诸陵年久、或看守之人不谨、亦未可定。尔等往各陵祭奠、详细查明具奏。　　

○升通政使司通政使海寿、为都察院左副都御史。　　

○庚辰。兵部等衙门遵上□日、会同陛见来京之广东将军管源忠、福建浙江总督觉罗满保、广东广西总督杨琳、议覆、凡商船照旧东洋贸易外。其南洋吕宋、噶罗吧等处、不许商船前往贸易、于南澳等地方截住。令广东、福建、沿海一带水师各营巡查。违禁者、严拏治罪。其外国夹板船照旧准来贸易、令地方文武官、严加防范。嗣后洋船初造时、报明海关监督地方官亲验印烙、取船户甘结、并将船只丈尺、客商姓名货物往某处贸易、填给船单、令沿海口岸文武官、照单严查、按月册报督抚存案。每日各人准带食米一升并余米一升、以防风阻。如有越额之米、查出入官。船户、商人、一并治罪。至于小船偷载米粮、剥运大船者、严拏治罪。如将船卖与外国者、造船与卖船之人、皆立斩。所去之人、留在外国、将知情同去之人、枷号三月该督行文外国、将留下之人、令其解回立斩。沿海文武官、如遇私卖船只、多带米粮、偷越禁地等事、隐匿不报、从重治罪。并行文山东、江南、浙江、将军督抚提镇、各严行禁止。　　

○从之。　　

○镶红旗蒙古都统阿尔西、以病乞休。允之。　　

○辛巳。上自汤泉、回驻畅春图。诣皇太后宫、问安。　　

○升湖广上荆南道孔毓珣、为广西按察使司按察使。　　

○云南鹤丽总兵官郝伟、以病乞休。允之。　　

○壬午。升浙江巡抚徐元梦、为都察院左都御史、兼管翰林院掌院学士事。　　

○癸未。上诣皇太后宫、问安。　　

○都统图思海等奏、今□山戊不□运米官员不敷、请恭派部院官十七员、带往运米。从之。　　

○正蓝旗护军统领英赫紫、以病乞休。允之。　　

○甲申。升云南腾越副将宋虎山为云南楚姚蒙景总兵官。直隶河间副将卜应奎、为云南永顺总兵官。广东广西督标中军副将谢治、为广东右翼总兵官。直隶石匣副将赵坤、为云南鹤丽总兵官。　　

○福建浙江总督觉罗满保、广东广西总督杨琳奏、南澳总兵官黄龙、才具平常人地未宜。福宁总兵官周士元、才识明敏、实心办事。请将周士元、调补南澳总兵官。黄龙、调补福宁总兵官。得上□日、黄龙著以原品解任。周士元、调补南澳总兵官。其福宁总兵官员缺、著浙江严州副将费俊补授。　　

○上因皇八子允禩病愈、遣人传谕曰、尔疾初愈、思食何物、可奏朕知。朕此处无物不有、但不知于尔相宜否、故不敢送去。允禩至门上跪求、奏称谕上□日内、不敢二字、承受不起。上怅然、谕诸皇子曰、允禩往往多疑、每用心于无用之地。朕因伊病初起、遣人传谕云、尔想何食物、可奏朕知、朕此处无物不有、但不知于尔相宜否、故不敢送去。伊反以朕上

□日内不敢二字怀疑、奏称承受不起、来门上跪求。于无事中、故生事端。众人观之、成何体统。　　

二月。丙戌朔。上巡幸畿甸。命皇三子和硕诚亲王允祉、皇十五子允禑、皇十六字允禄、随驾。是日、自畅春园启行。驻跸篱笆房地方。　　

○以翰林院。侍读吴士玉、提督顺天学政。　　

○升江西按察使杨朝麟、为江苏布政使司布政使。　　

○贵州巡抚刘荫枢、遵上□日自军前回黔。行至西安、以病疏请解任。得上□日、刘萨枢、著仍速赴任所。　　

○丁亥。遣大学士王掞、祭先师孔子。　　

○上驻跸长店。　　

○戊子。祭大社大稷。遣都统汪悟礼行礼。　　

○上驻跸方关。　　

○己丑。上驻跸王乡。　　

○庚寅。上至赵北口登舟。　　

○多罗顺承郡王诺罗布薨。赐银二千两。发引时、遣皇五子和硕恒亲王允祺、往送。予祭二次。造坟立碑。谥曰忠。　　

○辛卯御舟泊郭里口。　　

○以通使使司通政使朱轼、为浙江巡抚。　　

○予故都察院左都御史兼管翰林院掌院学士事揆叙、祭葬。谥文端。　　

○钦天监题、正月二十一日、奉有历日内所列男女九宫、以上元为中元、传误已久。宜悉依朕所定星历考原更改之上□日。今以康熙二十三年甲子为上元。男起一宫。嗣后中元甲子起四宫。下元甲子起七宫。三度花甲、循环一百八十年、周而复始。谨将康熙五十七年更改三元九宫民历式样缮写进呈。下所司知之。　　

○癸巳。春分。朝日于东郊。遣刑部尚书赖都行礼。　　

○甲午。御舟泊段村。　　

○赐来朝随围青海亲王罗卜臧丹津多罗贝勒厄尔德尼额尔克托克托鼐、达颜、固山贝子阿喇布坦、公丹津、扎萨克台吉阿拉卜滩、洛勒克等、袍帽有差。　　

○乙未。赐来京陛见广东广西总督杨琳、福建浙江总督觉罗满保、总督管直隶巡抚事。赵弘燮、广东将军管源忠、天津总兵官马见伯、云南鹤丽总兵官赵坤、永顺总兵官卜应奎等。御书、及内府书籍、与人参等物。　　

○命副都统丁寿、图拉、率领盛京船厂兵一千名、往赴祁里德军前。　　

○丙申。孝康章皇后忌辰。遣官祭孝陵。　　

○御舟泊圈头。　　

○丁酉。御舟泊赵北口。　　

○刑部议覆、总督管直隶巡抚事赵弘燮疏报、假称诚亲王允祉、游行山西等各省之恶棍等、查拏治罪等语。应行文山西等五省、将假称妄行之恶棍严拏。并将经过地方、失察文武官员、交部议处。得上□日、著选贤能司官、分往山西、陕西、四川、湖广、广西诸省、会同巡抚、将光棍严拏务获。并将初次接受、辗转递报、沿途地方文武各官题参。　　

○戊戌。御舟泊苑家口。　　

○己亥。上自苑家口登陆。是日、驻跸西镇。　　

○升直隶霸昌道祁国祚、为江西按察使司按察使。　　

○辛丑。上驻跸旺里。　　

○壬寅。上驻跸南苑。　　

○升通政使司右通政张连登、为通政使　　

○以詹事府詹事觉罗苏库、为通政使司通政使。　　

○癸卯。上回驻畅春园。诣皇太后宫、问安。　　

○兵部议覆、福建水师提督施世骠疏言、台湾地方。人民日盛臣与督臣酌议、每□山戊不□台湾、澎湖、两协副将、轮委一员为总巡。两协游击、分巡本汛洋面、听副将调度。均于二月初一日起。至九月终止。期满彻回。其各营分巡官兵船只、照例四个月更换、以均劳逸。应如所请。从之。　　

○丙午。遣官祭先农之神。　　

○丁未。遣官祭历代帝王　　

○谕大学士等、嗣后各省大盗案件、尔等会同三法司、将此内有造意为首杀伤人者、一二人正法。余俱减等、发往黑龙江等处。著为令。　　

○戊申。喀尔喀辅国公索诺穆伊斯札布故。遣官致祭。　　

○四川重庆总兵官韩成、以病乞休。允之。　　

○己酉。清明节。遣官祭永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵。　　

○庚戌。孝昭皇后忌辰。遣官祭。陵。　　

○辛亥。上诣皇太后宫、问安。　　

○谕九卿等、去年刘荫枢所奏军前之事、并无实见、徒饰虚语、摇惑人心、以致将军晏布、亦为所惑、任事不如从前。渠意不过。屡屡言之、希图侥幸、或有所中。去冬之雪、止有尺余、天气亦和暖。渠云雪深三四尺、米粮难运、水草缺乏今粮亦运到、马亦甚肥。此其虚妄之明验矣。刘荫枢若有人心、亦当惭愧。朕从前中路出兵、与将军费扬古、于五月十五日会齐。及至、克鲁伦地方、即有以运粮艰难、阻朕忽往者、彼时高士奇、陈元龙、随从、亦观朕回。朕意以出兵时、祭告天地。宗庙。社稷。而费扬古已经先去。岂可违约、不相继而往乎。所以决意前往。粮米亦不迟误、遂成大功。若听人言、则必有误大事矣。　　

○谕吏部、都察院左副都御史管顺天府府尹事余正健、居官虽清、全不能办事。伊原由祭酒擢用、今仍以祭酒衔、在修书处行走。　　

○壬子。上诣皇太后官、问安。　　

○升内阁侍读学士赫成额、为詹事府詹事　　

