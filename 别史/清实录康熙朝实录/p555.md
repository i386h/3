<!-- { "loadSidebar": true } -->
○甲辰。贵州巡抚刘荫枢疏言、臣妄奏军前雪深、奉上□日令臣亲往阅视。但臣年老患病、不能亲往、谨在甘州候上□日。得上□日、刘荫枢前奉上□日亲赴军前、并未周阅营垒、即称患病、不候谕上□日、回至甘州。且云入冬后雪深数尺、恐惧奏陈。今令伊亲阅彼处积雪情形、据实陈奏。又不遵上□日往阅、仍托病求回原籍。若伊意欲乞休、久当奏请。乃未奉上□日之前、顾恋官职、不请休致。及至军前、稍经寒雪、即举动失措、违上□日退缩、奏请回籍。理应从重治罪、但伊年老、居官以来、操守尚清。览伊奏摺、情辞甚属可悯。谕上□日到时、著即回贵州办事。从宽免其议处。　　

○乙巳。升镶红旗护军统领晏布、为正红旗蒙古都统。多罗平郡王长史喇色、为镶蓝旗蒙古副都统。正蓝旗满洲副都统温普、为正白旗护军统领调镶黄旗蒙古副都统道保为镶白旗满洲副都统升多罗安郡王长史宗室色亨图、为镶黄旗蒙古副都统。　　

○丙午。上自汤泉、回驻畅春园。诣皇太后宫、问安　　

○兵部议覆、福建巡抚陈瑸疏言、往台湾澎湖贸易之船不宜零星放出必至二三十只方许一同出洋台履两汛、亦酌量船只多寡拨哨船三四只护送。应如所请从之。　　

○侍卫阿齐图疏报、策妄阿喇布坦贼徒、来马厂偷盗马匹、官兵击败。贼徒遁去。臣随遣官兵会同驻扎噶顺汛界之护军参领钦第由、追缉踪迹、始知贼由山后过沙喇。于欲来盗马之时、先执青海台吉罗卜臧丹济布而去。报闻　　

○丁未。谕议政大臣等、策妄阿喇布坦、赋性狡诈、知我兵在巴尔库尔阿尔泰等处防守严密、若探听噶斯口。兵势单弱、由噶斯口来犯、侵扰青海、亦未可定不可不预为防备。朕意派西安满洲兵及督标兵二千名、著护理西安将军印务总督额伦特带往西宁预备知策妄阿喇布坦、由噶斯口来犯、著西宁预备之兵、与青海左翼台吉等会合。提督康泰、带领四川之兵与右翼台吉等会合。两路协守、策妄阿喇布坦、断不敢来犯。倘由嘉峪关外、及布隆吉尔等处、以彼微弱之卒、惊我大兵之后、亦未可定。著行文富宁安、令选兵一千名、预为防备朕意以为策妄阿喇布坦知祁里德之兵今值冬秀雨雪之时决不前进或由公博贝之后、以微弱之卒、潜来惊扰、亦未可定。著行文晓谕。尔等速议具奏。寻议钦遵上谕、各行预备外。应行令西宁总兵官王以谦拨派西宁绿旗兵二千名预备王以谦非谙练军务之人、应令固原提督潘育龙将伊标下副将参将等官员内有彼素知熟练军旅者、派出数员、遣往西宁、听尚书富宁安、侍卫阿齐图调遣至主事巴特麻、熟练青海之事。令与提督康泰、一同协理事务。再西宁驻扎之郎中长受、亦熟练青海之事。令与总督额伦特会同商议、不时侦探。倘有调遣之处、将贝勒盆苏克、汪扎尔等兵、酌量调遣护军参领钦第由、已经进追贼徒、若请接续之兵、令阿齐图等、即调遣西宁预备之兵前进。从之。　　

○谕吏部、嗣后应引见教官、俱不必来京。著该督抚考试、可用者补用。年老不堪者、著革退。　　

○议政大臣等奏、据副都统苏尔德报称、杜尔博尔金、图呼鲁克、哈喇乌苏等处、所种之地、俱已收获。应令苏尔德、预备牲畜器械籽种、明年仍行耕种。从之。　　

○己酉。谕议政大臣等、江南、杭州、荆州、西安、固原、甘州、宁夏等处、拴养马驼、如有用处、甚属有益。著西安兵、拴养马二千匹、驼一百只。固原、甘州、宁夏兵、各拴养马一千匹、驼一百只江南、杭州、荆州兵、各拴养马一千匹俱给发价银令其购买。　　

○庚戌。谕议政大臣等、一等侍卫尤吉尔达、狄纳、二等侍卫佛替、蓝翎发喀喇、哈尔哈代、著往富宁安处听用。二等侍卫诺里尔达、色尔图、都墨策、德尔格尔、格色立、三等侍卫厄尔必赫、西拉扣、尼布齐尔罕、蓝翎南代、查伦插、著往阿齐图处听用。俱令驰驿前往。　　

○予故散秩大臣侯偏图、祭葬如例。　　

○辛亥。上诣皇太后宫、问安。　　

○谕大学士等曰、朕访问海外、有吕宋、噶喇吧、两处地方。噶喇吧、乃红毛国泊船之所。吕宋、乃西洋泊船之所。彼处藏匿盗贼甚多内地之民、希图获利、往往于船上载米带去、并卖船而回甚至有留在彼处之人不可不预为措置也。　　

○太常寺题、冬至祀天请遣官行礼得上□日、朕自御极以来夫祀俱亲诣行礼。诸大臣以朕年高恐致烦劳、请遣大臣恭代。朕虽年高、凡大祀每思亲诣行礼今朕躬康健、仍亲诣行礼。　　

○壬子。谕大学士九卿等、天下事未有不由小而至大。小者犹不可忽、大者益宜留心尔等在衙门、或能办理事务、或以清白自持、亦止为身计耳其关系封疆大事、未必深思远虑也。即如海防、乃今日之要务朕时加访问故具知原委地方督抚提镇、亦或未能尽悉也。朕南巡过苏州时见船厂问及、咸云每年造船出海贸易者多至千余、回来者不过十之五六。其余悉卖在海外赍银而归。官造海船数十只、尚需数万金、民间造船、何如许之多。且有人条奏海船龙骨必用铁梨竻木、此种不产于外国惟广东有之。故商人射利偷卖、即加查讯、俱捏称遭风打坏此中情弊、速宜禁绝海外有吕宋噶喇吧等处、常留汉人、自明代以来有之此即海贼之薮也。官兵出哨或遇贼船四五只官兵船止一二只。势不能敌舵工又不奋力向前、将领亦无可如何。不过尾追而已、何能巢□刀灭耶。张伯行曾奏江浙之米、多出海贩卖。斯言未可尽信、然不可不为预防。出海贸易、海路或七八更、远亦不过二十更、所带之米、适用而止、不应令其多带再东洋可使贸易。若南洋、商船不可令往。第当如红毛等船听其自来耳。且出南洋、必从海坛经过。此处截留不放、岂能飞渡乎。又沿海炮台、足资防守。明代即有之、应令各地方设立。往年由福建运米广东、所雇民船三四百只、每只约用三四十人、通计即数千人、聚集海上、不可不加意防范台湾之人时与吕宋地方人、互相往来、亦须预为措置。凡福建广东、及江南、浙江等沿海地方之人、在京师者、尔等可加细询。朕令广州将军管源忠、浙闽总督满保、两广总督杨琳、来京陛见、亦欲以此面谕之。海外如西洋等国、千百年后中国恐受其累。此朕逆料之言。又汉人心不齐如满洲蒙古数十万人皆一心。朕临御多年、每以汉人为难治以其不能一心之故。国家承平日久、务须安不忘危。尔等俟管源忠等到京后、会同详议具奏。　　

○升奉天府府尹朱轼、为通政使司通政使。　　

○升江西袁州副将曹建龙、为江西南昌总兵官以革退翰林院侍读学士法海、为广东巡抚　　

○癸丑。工部右侍郎王度昭丁毋忧。准回籍守制。　　

○甲寅。免直隶浚县本年分水灾额赋有差。　　

○乙卯。谕议政大臣等、散秩大臣阿喇衲著前往西路、于八旗察哈尔兵丁内、拣选人材壮健并从前随过阿南达出兵旧人、共四百名、带往巴尔库尔军前。著阿喇衲在参赞行走。此次派出察哈尔官兵、亦照从前蒙古官兵之例给赏　　

十一月。丁巳朔。上诣皇太后宫、问安。　　

○以原任广东布政使王用霖为山东布政使司布政使。　　

○己未。上诣皇太后宫、问安。　　

○庚申。上自畅春园回宫。　　

○以河南巡抚李锡、为工部右侍郎。原任顺天府府尹屠沂、为奉天府府尹。　　

○辛酉。谕议政大臣等、朕综理军务年久、经历甚多。且曾亲统大兵、安定边塞。众议欲于明□山戊不□进兵、又虑路远粮米难运其见不可谓非但大兵进巢□刀策妄阿喇布坦、势不能当必致逃避。明年著暂停进兵加意耕种、将粮饷马匹。预备整齐后年再行进兵。其盛京宁古塔兵丁照旧发往。京城之兵著暂停止。策妄阿喇布坦词虽卑逊、竟遣人盗我噶斯口兵丁之马、我兵岂可坐守。著将孔格扎布罕兵内、拣选精骑、由阿尔泰、作三四路袭击。巴尔库尔兵内、拣选精骑、作两路袭击。此袭击之兵遇可击之处、即行袭击。可取则取、应退则退、相机而行。袭击后仍回驻兵处。策妄阿喇布坦地方、必然震动。其余党或有变端、以致逃亡、亦未可定。我兵如此一举、其道路地势、皆可悉知。将此询满汉大臣若仍欲明□山戊不□进巢

□刀、尔等将原议具奏。寻议、明年应暂停进巢□刀、令孔格札布罕之兵、移近汛界驻扎、加意耕种。然我兵与其坐守不如两路派兵袭击。至所派兵丁数目、由何路袭击、及派领兵官员、应令军中大臣、酌议奏闻。从之。　　

○壬戌。以领侍卫内大臣公马尔赛、掌銮仪卫事。多罗额驸李枤、为銮仪使。　　

○免江南邳州清河等十一州县、本年分水灾额赋有差。　　

○甲子。冬至。祀天于圜丘。上亲诣行礼。　　

○停止次日朝贺。　　

○遣官祭永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵。　　

○上幸畅春园。诣皇太后宫、问安。　　

○乙丑。以原任领侍卫内大臣公传尔丹、为镶黄旗领侍卫内大臣。镶白旗汉军都统额尔锦为正白旗领侍卫内大臣。　　

○丁卯。上诣皇太后宫、问安。　　

○谕大学士等提督直隶学政张逸少、声名甚劣。著革退。　　

○以内阁学士长鼐充经筵讲官。　　

○镶蓝旗护军统领吴勒、以年老乞休。允之。　　

○调正黄旗蒙古都统琅图、为镶蓝旗满洲都统兼前锋统领。以散秩大臣伯四格、为镶红旗护军统领。调镶白旗蒙古都统和礼、为正白旗满洲都统。正白旗蒙古副都统法喇、为正蓝旗满洲副都统。升护军参领庄图、为正白旗蒙古副都统。　　

○戊辰。上谒暂安奉殿。孝陵。命皇十子多罗敦郡王允＜礻我＞、皇十二子固山贝子允祹、皇十六子允禄、随驾。是日自畅春园启行。驻跸南苑。　　

○庚午。上驻跸琼寺地方。　　

○辛未。上驻跸马起乏地方。　　

○壬申。上驻跸三河县。　　

○癸酉。上驻跸孙家庄。　　

○予故领侍卫内大臣兼理藩院尚书掌銮仪卫事公阿灵阿、祭葬如例。　　

○甲戌。上驻跸豪门地方。　　

○授和硕恒亲王允祺女、为郡主。壻策灵旺布、为和硕额驸。固山贝子允禟女、为郡主。壻塞布腾旺布、为和硕额驸。　　

○升四川永宁副将王之俊、为四川建昌总兵官。　　

○乙亥。上诣暂安奉殿行礼。奠酒。举哀。是日、上驻跸新城　　

○丙子。上诣孝陵行礼。奠酒。举哀。次至仁孝皇后、孝昭皇后、孝懿皇后陵。奠酒。举哀。是日、上驻跸汤泉。　　

○戊寅。上驻跸遵化州。　　

○己卯。上驻跸三屯营。　　

○庚辰。上驻跸兰阳。　　

