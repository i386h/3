<!-- { "loadSidebar": true } -->
○壬午。升参领李时芳、为福建右路总兵官　　

○命各部院衙门、凡不系具题紧要事情。概不准给驿站　　

○癸未。命刑部酌定见行则例。详晰分款。陆续进览　　

○甲申。宗人府题、多罗郡王兰布、告称我父尼堪、在军前效力。世祖章皇帝封为和硕敬谨亲王。复命为定远大将军。往征湖南阵亡。将和硕亲王、袭与我弟尼思哈。后以謟媚睿王与谭泰之事、将巽亲王、端重亲王、俱降为贝勒。因我父阵亡、将尼思哈承袭之和硕亲王不降。顺治十八年、我弟尼思哈亡后、减去亲王、将我授为多罗贝勒。康熙六年、念我父阵亡、深为可愍。升封郡王。窃思世祖章皇帝。将二王降为多罗贝勒。仍留尼思哈所袭之和硕亲王。此特念我父尼堪阵亡之功也。今无故减袭。乞将此冤抑之处。议明转奏。查和硕敬谨亲王、因奉世祖章皇帝谕上

□日。仍留所袭亲王。今多罗郡王兰布、应将伊父和硕亲王承袭。得上□日、多罗郡王兰布、著袭封和硕亲王　　

○狭西合水县休致知县龚荪、以欠民粮四分以上、罚追银八百两。产绝。至鬻子以偿、仍未完纳。甘肃巡抚刘斗以闻。得上

□日、龚荪因未完钱粮。罚追银两。产绝穷迫。以致鬻子。殊为可悯。令该地方官赎还之。其未完银两。悉与豁免　　

○乙酉。遣官祭历代帝王　　

○遣官祭城隍之神　　

○以吏部郎中简上、为江南按察使司佥事、提调学政。兵部督捕郎中史逸裘、为河南按察使司佥事、提调学政　　

○命土知州有约束畨民、徵纳粮赋之责。既袭职给劄、应给与新印　　

○丙戌。上诣太皇太后宫、问安　　

○戊子。转刑部尚书郝惟讷、为礼部尚书　　

○以一等阿思哈尼哈番席布、为镶蓝旗蒙古副都统　　

○以淮安由闸五项河银、归并知府管理　　

○户部议覆、广西巡抚金光祖疏言、桂林等府、康熙六年分杂税、较康熙五年分所收数少。恐有侵隐、驳令严核。得上□日、地方杂税、原无定额。岂可因康熙六年所收之数、少于康熙五年。遂称有侵隐、悬揣驳查。致令累民。其即如该抚所题、核销完结　　

○乙未。谕户部、今□山戊示□水灾、顺天等府所属地方、田禾淹没、卢舍倾圮颇多。除被灾田亩、俟该督抚亲勘轻重分数、具题酌免。但被灾之民、无以资生、必致流离失所。应作何赈恤。尔部速议以闻。寻户部议发常平仓粮赈济、如不足、计数报部。近畿之地、从通仓动给。远者、令附近省分协济。从之　　

○山西道御史侯于唐疏言、今各部郎中等官、升补差遣、皆遴拔才能、原属鼓励廉干之法。但奉行未善、致负皇上作人之意。如崇文门、左右翼三差。户部礼部、各送一人。吏兵刑工、竟无一人。同一才能也、何开列崇文门两翼三缺、止得二人。开

列学道两缺、共得十一人。岂于学道。则忽而多才。于崇文门两翼、忽而乏才乎。臣愚以为才能非可骤见、能循分尽职、即是才能。况不开事绩、已非责实之令典。通行论俸。于情为甚平。于理为可久也。应请仍行序俸之法。得上□日、前令将有才能者、补授紧要员缺、原恐才能淹抑。今据奏崇文门等三差、各部止送二人。学道两缺、各部送十一人。其中有无拣择规避情弊、著都察院严察议奏。至有才能之人、如何不致壅滞。著令保举。如无保举之人。论俸升转之处。都察院会同吏部、确议具奏　　

○丙申。礼部等衙门、议覆五官正戈继文等、所算七政历、金水二星、差错太甚。主簿陈聿新七政历、未经测验、亦有差错。监副吴明烜之七政历。与天象相近、理应颁行。但陈聿新推算己酉年民历、已经颁行各省、不便更换、止于本年暂用。其七政经纬躔度、月五星凌犯等历、及日月交食。既据吴明烜自认、务求合天。应自康熙九年以后。俱交吴明烜推算。仍令钦天监堂官、公同四科官员每日上台。昼测晷影。以定节气。夜测日月五星。以定行度。四年之内修正。务期合天。著成历书。得上□日、著吴明烜将康熙八年历日、七政历日、推算进览。余依议　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二十六





大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二十七　　

监修总裁官光禄大夫太保兼太子太傅保和殿大学士兼户部尚书二等伯加四级臣马齐光禄大夫经筵日讲官起居注少保兼太子太保保和殿大学士仍

兼管吏部户部尚书翰林院掌院事加二级又加一级臣张廷玉光禄大夫经筵讲官太子太傅文华殿大学士仍兼理户部尚书事务加五级又加二级臣蒋廷锡总裁官光禄大夫文华殿大学士兼吏部尚书臣朱轼等奉敕修

　　

康熙七年。戊申。九月。丁酉朔。上诣太皇太后皇太后宫、问安　　

○转工部尚书朱之弼、为刑部尚书　　

○免湖广黄冈等十三县、本年分旱灾额赋有差　　

○兵部议覆、左都御史王熙疏言、康熙三年定例。逃人谎称伊有财物禀部行提、虚者鞭责。但玩法之人、仍将无辜谎告、亦未可定。应查原档内有财物带往者、准行提。原档内无者、不准行提。又窝逃之人、未曾流徙之先身故者、其妻子免其流徙。应如所请。从之　　

○直隶山东河南总督白秉真、请修坍塌城垣。部议行令地方官设法修理。得上□日、今年雨水甚大。各处城垣、多有倾圯。与寻常修理不同。若责令地方官设法、恐不能完工、反致累民。该部察明确议具奏　　

○庚子。金星昼见　　

○升内务府郎中卓灵阿、为内秘书院学士　　

○以盛京户部侍郎吴玛护、为奉天将军。江宁副都统额楚、为江宁将军。西安副都统瓦尔喀、为西安将军　　

○以故一等阿思哈尼哈番陈绍宗子陈王道、袭职　　

○辛丑。河南巡抚张自德、疏奏折解布花价值数目。得上□日、改折布花、价值太过。恐致累民。应否减折、核议具奏。寻户部议、布花价值、照每年时价折解。庶不累民。如有冒徵侵蚀之弊。该抚指名题参。从之　　

○壬寅。予故议政大臣二等伯都统卓罗祭葬。谥忠襄。加祭一次　　

○癸卯。上诣太皇太后宫、问安　　

○以刑部尚书对喀纳、为内国史院大学士　　

○甲辰。以左都御史王熙、为工部尚书　　

○转兵部右侍郎迈音达、为左侍郎。升内秘书院学士塞色黑、为兵部右侍郎　　

○乙巳。升四川按察使李翀霄、为江西布政使司布政使。狭西按察使潘超先、为贵州布政使司布政使　　

○丙午。以正白旗蒙古都统伯宜理布、为满洲都统　　

○予故一等阿思哈尼哈番和尔浑、祭葬如例　　

○丁未。裁四川崇宁县、归并郫县。彭县、归并新繁县。岳池县、归并广安州。新宁县、归并梁山县。大宁县、归并奉节县。武隆县、归并涪州　　

○戊申。升内弘文院学士明珠、为刑部尚书　　

○庚戌。命大学士对喀纳、充世祖章皇帝实录总裁官　　

○辛亥。上诣太皇太后皇太后宫、问安　　

○升吏部左侍郎冯溥、为都察院左都御史　　

○以户部尚书马迩赛、兼正白旗蒙古都统　　

○壬子。内秘书院侍读学士熊赐履疏言、皇上一身。宗庙社稷所倚赖。中外臣民所瞻仰。近闻车驾将幸边外。伏乞俯采刍言。收回成命。如以农隙讲武。则请遴选儒臣。簮笔左右。一言一动、书之简册、以垂永久。得上□日、是。朕允所奏。停止边外之行。所称应设起居注官。知道了　　

○吏科给事中赵之符疏言、今天气已寒。乞仰体太皇太后慈衷顾虑。暂停远行。且今□山戊示□地震水溢。似宜休息兵民。得上□日、是　　

○癸丑。谕吏部、兵部、朕顷以秋冬农隙讲武之时、欲一往边外阅视、不久即还。今览诸臣前后各疏、称今□山戊示□灾变甚多、不宜出边、以致兵民困苦。朕思诸臣、抒陈忠悃、直言进谏、深为可嘉。已允所请。停止边外之行。以后国家紧要重大事情、如有未当。务将所见直陈。朕不惮更改。尔二部即传谕遵行　　

○内秘书院侍读学士熊赐履疏言、朝政积习未祛。国计隐忧可虑。恭陈管见。仰佐睿谟。臣闻古帝王制治。贵力行。不贵多言。人主格天。在实政感孚。不在铺张仪具。我皇上聪明天亶。朝纲独握。天下之人、靡不翘踵拭目、以观德化之成。而莅政以来、设施措置、犹未足以大厌服斯人之望。岂积习之难除欤、抑力行之未至也。如祀郊坛。秉琮璧。敬天矣。而时几敕命、果无间于旦明否也。修实录。率旧章。法祖矣。而觐扬光烈、果无斁于显承否也。早临午御。勤政矣。而章程之丛脞犹烦也。蠲荒赈乏。恤民矣。而井闾之疾苦犹剧也。诏修太学矣。而辟雍之钟鼓不闻。疏请经筵矣。而文华之几案未设。清铨叙而吏道益杂。肃官箴而废弛滋甚。皇上日孜孜焉、唯乂安致治之是务、而曾无一如圣志之所期。此臣之所为太息也。年来灾异频仍。饥荒叠见。此正宵旰忧勤。撤悬减膳之日。伏乞皇上思祖宗付托之重。念朝野望治之殷。恪谨天戒。顾畏民碞。以诚为奉若之本。以敬为绥猷之要。乘乾行健。自强不息。所为君志定而天下之治成矣。然非曰、一人垂拱于上。百职事承奉于下。而初无藉于启沃开导也。宋儒程颐曰、天下治乱系宰相。君德成就责经筵。是讲学勤政、二者不可偏废。而在今日、尤为最切要者也。臣请莅政之暇。间御便殿。接见儒臣。咨诹讲论。如天人理欲之分。危微操舍之界。道术是非之辨。政事得失之由。一一明晰而讨究之。凡措诸事为。徵诸政教。无一不本之以诚。持之以敬。而无或有纤微之间怠。则祲沴潜消。庶徵协应矣。得上□日、本内称朝政积习未除。国计隐忧可虑。设施措置、未大厌服斯人之望等语。著据实逐一明白具奏　　

○甲寅。升左通政纳桑阿、为盛京户部侍郎　　

○乙卯。上诣太皇太后宫、问安　　

○丙辰。内秘书院侍读学士熊赐履遵上□日回奏、前疏请举经筵。蒙皇上有抒陈忠悃、直言进谏之褒。随复奉有严纶。令臣明白指陈。臣学道无闻。愿忠有素。祗因年来灾变流行。上天谴告。或亦人事因循所致。故有积习未祛、隐忧可虑之奏。又愿皇上治如尧舜。俗若成康。故有未大厌服斯人之望等语。正使今日已治已安。尽善尽美。而臣子入告。亦必有忧勤惕励之言。以感动至尊。庶几制治未乱。保邦未危之意。惟皇上俯鉴焉。得上□日、既不能实在指陈。则是妄行冒奏、以沽虚名也。下部议处。寻部议降二级调用。上从宽免之　　

○丁巳。升协领张所养、为京口副都统　　

○免浙江宁海等七县、本年分旱灾额赋有差　　

