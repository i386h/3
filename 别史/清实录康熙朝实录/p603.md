<!-- { "loadSidebar": true } -->
○乙卯。靖逆将军富宁安等摺奏吐鲁番回人阿里穆和涿等、诉称策妄阿喇布坦、将众回人、迁往哈喇沙尔地方。众回人相率逃回有准噶尔之人来追、众回人并力杀退。见在鲁克齐穆地方驻扎、共议以拖克拖麻穆忒为头目。差我等前来、祈请速救。臣等议、众回人、仰慕仁化、情愿来归、应即遣兵收纳。但策妄阿喇布坦未灭、将吐鲁番回人收纳、势必屯兵守护。但恐粮运艰难、是以不曾遣兵收纳、上谕议政大臣等曰、据富宁安奏称策妄阿喇布坦、将吐鲁番回人拖克拖麻。穆忒等迁往哈喇沙尔地方中途回。在鲁克齐穆地方驻扎等语。见今归顺之回人。与准噶尔之人争斗将准噶尔之人杀害取甲来献观此情形、策妄阿喇布坦似略无报复之意。或伊同党内有不睦、亦不可定。此机不可轻失朕意策妄阿喇布坦、将伊等不能迁往哈喇沙尔。又不能护卫准噶尔之人、足见万不能敌我兵。今收复吐鲁番若不看守、则策妄阿喇布坦、处归顺之人及来使逃人有回人居中倘行杀掠、此路必致阻隔。尔等速议行文富宁安、派绿旗兵一千名察哈尔厄鲁特蒙古回兵一千名前赴吐鲁番收纳归降回人照看驻扎将归顺之人及来使逃人往内。解送之处牢设哨汛令回人归降于我与厄鲁特世成仇敌、即系我民其巴尔库尔相距吐鲁番止六百里、为途不远。如果策妄阿喇布坦率众侵扰、我兵前去救援不迟著富宁安预行转饬回人等、于我军尚未抵境之时、若有策妄阿喇布坦、处来使逃人、万勿隐匿侵犯、即行解送著议奏。寻议、回人头目拖克拖麻穆忒等来归、应遣兵防护、行文富宁安等、钦遵谕上□日施行。其蒙古、回兵令辉特公巴济、察哈尔之兵、将巴尔库尔侍卫阿玉锡著为副都统。与侍卫克什图一同带领前往绿旗马步兵令富宁安处所有总兵官、拣选一员、带领前往再令散秩大臣阿喇衲、统辖前往。至所需米粮、作何运送之处、令富宁安等酌议料理。从之。　　

○丁巳。谕大学士等、陕西地方已经得雨漕运总督施世纶、在陕西料理之事将完漕运紧要著将所理之事、俱交与年羹尧。伊可速回原任。　　

○调刑部左侍郎张廷玉。为吏部右侍郎。以原任户部左侍郎王景曾为刑部左侍郎。　　

○己未。旌表甘肃所属烈妇阎耀斗妻何氏、乡村贫妇、拒奸不污、母女惨毙。给银建坊如例。　　

闰六月。庚申朔。日食。　　

○苏尼特多罗贝勒西礼、来朝。　　

○朝鲜国王李昀、遣陪臣赵泰来等表谢册封恩典宴赉如例　　

○命兵部尚书孙柱兼理吏部尚书事　　

○癸亥奉差山东阅河吏部尚书张鹏翮等疏言、臣等会同总河赵世显巡抚李树德查戴村坝遏汶水出南旺南北分流济运。旧设玲珑乱石滚水三坝。年久汕刷应补葺坚实以资捍御再山东运道全赖汶泗二水上流泉源接济今天气亢旱、泉流微细又蜀山马踏、南旺诸湖、贮水无多。臣等遵上□日交巡抚、将坎河、鸡爪等泉疏浚。并严禁民间偷截灌田。又查诸湖、向筑子堤、分别湖地民田界址。亦令巡抚查明、补筑湖堤、严禁侵种。每年蓄积湖水、毋致乾涸。至南旺分水口、系南北分流水脊实为运道要区。见在南北闸口水深四尺三尺六寸。不等。臣等谨遵浅于南、则闭北闸、浅于北则闭南闸之上□日留主事富明德御史梅琮、住分水龙王庙、管南北各闸、以时启闭。请再于彭口内、南岸建挑水坝一座、北岸将沙嘴截去、并将一路淤沙挑净、使彭口之水、挟沙畅流、直入微山湖内。则蓄洩有资、运道自无阻滞之虞矣。再查邳州邱家楼一带低洼之水、从新开房停河洩泻、并无积滞。太行堤、延袤数百余里、其曹县、单县、及江南丰沛二县、坍塌之处、交与河道总督修筑。其与直隶河南接壤者、已行文该抚、一体修筑。下部知之。　　

○甲子。福建浙江总督觉罗满保疏言、臣调水陆各路官兵于六月初旬内陆续发往澎湖。兹据提臣施世骠咨称台湾鹿耳门为贼首蟠聚之所、见在与总兵官蓝廷珍议合并攻鹿耳门六月十三日已自澎湖前进合先题报。下部知之　　

○丙寅。谕大学士等曰、每年暑热时、将犯人暂行释放今年朕未降上□日该衙门亦未陈奏。著照前暂行释放。　　

○翁牛特镇国公索讷穆、来朝　　

○戊辰。升镶红旗护军统领噶尔弼为镶蓝旗蒙古都统。调正红旗蒙古副都统德尔金为本旗满洲。副都统升护军参领阿拉那、为正红旗蒙古副都统。一等侍卫广福、为镶红旗汉军副都统。参领耿化祚、为镶蓝旗汉军副都统。护军参领席查宝查可旦、为归化城左翼副都统。王府长史伊席泰、为右翼副都统。　　

○己巳。升一等侍卫宗室骚达色、为正黄旗蒙古副都统。　　

○辅国公阿布兰祖母故。赐银一千两。　　

○庚午。礼部尚书蔡升元、请假迁葬允之。　　

○升通州副将袁立相、为天津总兵官。　　

○辛未。谕议政大臣等、得今年归顺之厄鲁特回子之信及西边归顺之厄鲁特信息、知从前策妄阿喇布坦地方甚是震动。但去冬至今策妄阿喇布坦移驻伊里地方、未得确信。倘策妄阿喇布坦处、果有变乱机会、断不可失。著行文将军富宁安、傅尔丹、祁里德等、用心侦探确实信息具奏。　　

○甲戌。谕大学士等曰、朕观各省官员内、或有欲避繁剧、具呈告退、不数月、另行补用他省者。今陕西省、系用兵之际、正在办理钱粮重务。或因闻讣丁忧、以致迟误事件。嗣后有此等丁忧及告退人员、作何定议、著九卿詹事科道、会同议奏。寻议陕西省自道员以下、知县以上、有丁忧者、应令在任守制其年老患病告退者令该督抚查验确实保题到日准其回籍日后不准复用如有规避告退者、照例革职从之。　　

○乙亥升内阁学士长寿、为工部右侍郎。　　

○升湖北按察使裴＜彳率＞度为贵州布。政使司布政使。　　

○己卯。巴林固山贝子巴忒麻、来朝。　　

○庚辰。议政大臣等议覆、抚远大将军允禵疏言、据靖逆将军富宁安报称、和尔博斯厄穆齐寨桑、带领五百名厄鲁特兵丁、将回人围困、彼此互有杀伤、若遣兵前往救援、厄鲁特必然逃窜、回人祈请留兵看守、但少留兵、则无益于事多留兵、则粮运艰难。不留兵、则鲁克齐穆地方、见有回人万余口。势必随入内地、不知收抚、则旋师之后、恐厄鲁特又来侵扰。欲竟收留、又无粮给食。屯驻哈密则地方狭小、扎萨克额敏、亦不能养赡多人。移至布隆吉尔达里图等处安置、则瀚海行走艰难、所需粮食亦繁。因此再三筹画、未敢遽行遣兵救援臣即行文富宁安收抚回人之事蒙皇上睿鉴、令发兵二千名、前往吐鲁番。谕上□日到日、即行派兵速往、视紧要隘口形势之处、俱设立汛哨、严加防守。其运送米粮之处、巡抚绰奇、已经料理。查大将军允禵奏称、已经行文将军富宁安。应如所奏。再令统领官兵前往之散秩大臣阿喇衲将所得信息、报与富宁安知有当救援之处、令富宁安酌量救援。从之。　　

○戊子。皇三子和硕诚亲王允祉恭请上幸王园进宴　　

○旌表山西烈妇焦三桂妻赵氏独处拒奸、被殴殒命。贞烈可嘉、给银建坊如例。　　

秋。七月庚寅朔。享太庙。遣和硕恒亲王允祺行礼。　　

○礼部议覆、广东广西总督杨琳疏言、广东自康熙三十一年设立盐差、各省人赴广充商者、居住日久、生长日蕃。请照两浙河东例、遇□山戊不□科二试、将商家子弟、考取二十名入学。应如所请。从之。　　

○科尔沁台吉毕礼衮达赖等、来朝。　　

○辛卯。喀喇沁多罗杜楞郡王和硕额驸伊达木扎卜等、来朝。　　

○升参领冯毅、为广州副都统。　　

○癸巳。先是户部议、河南省运米陕西、其存仓之米、止余十七万石、恐不足用。应将湖广起运之梭米、截留二十万石、运送河南、分贮开封等府、以资备用、奉有依议之上□日。至是、河南巡抚杨宗义疏言、湖广梭米运至河南、需运费银十二万两。且梭米贮仓、易致浥烂。请停止拨运、即以本省六十一年。分起运漕米、截留二十万石、每米一石、请易谷二石贮仓、可免浥烂之虞。下部议行。　　

○科尔沁多罗郡王诺门额尔赫图、来朝。　　

○丙申。议政大臣等议覆、靖逆将军富宁安疏言、臣遵上

□日派兵二千、看守吐鲁番地方、令散秩大臣阿喇衲、统领前往又乌阑乌苏以内有阔舍图、色必忒等处、系赴吐鲁番之隘口、且与瀚海交界。臣另派署前锋统领法瑙等率兵一千、于阔舍图等处、据守要害。又恐贼众由瀚海后路来袭法瑙等所屯之兵、查阔舍图以内、俄龙吉地方、亦属扼要。应于俄龙吉再设哨兵二百名、令侍卫哲尔德、率领前往、眺望侦探如有变动之处、臣请亲率大兵、乘机进剿。应如所奏。从之。　　

○免河南郑州、祥符等四十五州县、本年分旱灾额赋有差。　　

○己亥。孝懿皇后忌辰。遣官祭陵。　　

○升直隶天津道谢赐履、为湖北按察使司按察使。　　

○福建水师提督施世骠疏报、臣闻台湾地方、匪类窃发、即率领舟师出洋、先抵澎湖嗣于六月十六日、抵台湾鹿耳门。官兵奋勇前进击败贼兵。遂乘胜进港、克取安平。二十二日进攻台湾府治贼众败遁、恢复台湾贼首朱一贵等、为大军所逼、逃匿诸罗县尾沟庄地方、被乡民擒献、解送军前。余贼闻风逃散臣等一面派遣官兵、四路搜缉、相机剿抚。一面安抚居民令各安生业。得上□日、览奏、贼首朱一贵、已被擒获、余贼或剿或抚、居民各安生业、海＜宀禹＞清宁。知道了。该部知道。　　

○谕兵部、台湾双动时、淡水营守备陈策、擒杀乱民苑景文等、防护淡火营地方、能鼓励兵民、协同坚守、殊属可嘉。陈策著从优加为左都督。升授台湾总兵官。与陈策同事官兵、俱著从优议叙　　

○庚子。皇四子和硕雍亲王胤祯恭请上幸王园进宴。　　

○福建巡抚吕犹龙、以福建浙江总督觉罗满保丁母忧、具疏题明。得上□日、台湾新经恢复、一切整顿地方、及调补官员等事、急需料理满保、著在任守制。　　

○辛丑。命副都统穆克登、贝勒丹金多尔济、带兵五百名、赴巴尔库尔军前。俱令参赞军务。　　

○癸卯。喀尔喀多罗郡王盆苏克等、来朝。　　

○甲辰。中元节。遣官祭永陵、福陵、昭陵、暂安奉殿、孝陵、孝东陵、仁孝皇后、孝昭皇后、孝懿皇后陵。　　

○喀喇沁固山贝子多罗额驸僧滚扎卜、来朝。　　

