<!-- { "loadSidebar": true } -->
○甲辰上谕大学士等曰偏沅巡抚潘宗洛行事糊涂其所属地方雨水田禾情形、至今尚未奏报为人行止何如著问九卿又谕曰人闻誉言如服补药无益身心朕在位五十余年闻人誉词溢于耳矣实见其无益也又谕曰邵康节所言阳奇阴偶之数阳数少而阴数多。是以凡物皆好者少、恶者多人亦从善难、从恶易。至于满洲汉人之性、迥然不同。汉人以喜怒不形于色为尚不知存心行事贵在诚实开诚示人人自服之若怀诈挟术谁肯心服耶尝见大奸大伪之人喜怒不形于色如吴三桂噶尔丹类皆如此此等人终必败坏耳。　　

○刑部议覆奉差福建户部尚书张鹏翮察审原任延绥总兵官柯彩身死一案前因柯彩家人刘四遴首告柯彩被家人王增宝等、谋害身死志质王增宝等、直认不讳应将王增宝、李其慧、斩小二郑连蔡永寿俱照例凌迟处死其家人王吉、余益高童穉无知为李其慧威吓入夥。应拟斩监候柯彩之子柯荫于伊父身死之时自称患病、不行首告忘亲纵仇亦应拟绞监候。从之。　　

秋。七月。丙午朔。享太庙。遣吏部尚书富宁安行礼　　

○庚戌。宗人府题三等侍卫尼雅罕、奏称伊曾祖飞扬古、于太宗文皇帝时、曾革退宗室。祈查明增载玉牒臣等查档案内并无宗室飞扬古之名应否载入玉牒请上□日定夺得上□日尼雅罕曾祖飞扬古、乃太祖皇帝之子。朕知之甚确但不知为第几子太宗皇帝时、飞扬古因获大罪正法年久之事既无档案、朕亦不便遽定。其尼雅罕、著给以红带。并伊祖父之名、入黄档内载入玉牒。记载时即将此情由、录明于后。　　

○壬子。宗人府题、臣等遵奉谕上□日、将革退之宗室、觉罗等子孙、分别给红紫带续载玉牒。查革退宗室内除原任和硕睿亲王多尔衮无嗣、无庸议外其原任贝勒莽古尔泰、德格类、和硕英亲王阿济格贝勒硕托镇国公艾都立、贝勒拜音图、贝子巩阿岱西罕济麻护多罗郡王阿达礼、和硕庄亲王舒尔哈齐等子孙共二百一十六人俱应给以红带、记黄档内纂修玉牒时、一并载入又宗室阿尔通阿之子孙四人、现入觉罗红档、无庸另议应将阿尔通阿之名补入黄档内、增载玉牒。其觉罗勒尔森、昂阿拉、吴丹等之子孙、共二十九人。俱应给以紫带、记红档内。亦俟纂修玉牒时、一并载入。又定例、觉罗等所生之子、设稽查幼子之员、咨送宗人府。惟宗室等所生之子、各从本家咨送、恐有遗漏。嗣后请照觉罗例、增设稽查幼子之员将宗室等所生幼子、遍查咨送。免致遗漏得上□日依议此等宗室觉罗等载入玉牒黄档时、亦照尼雅罕例各书于后　　

○癸丑科尔沁台吉毕礼滚达赖、翁牛特台吉鄂齐尔、来朝。　　

○礼部题、直隶大名县烈女、周官聘妻徐氏夫亡往哭愿守节孝养翁姑。嗣因翁姑坚不允从、绝食十六日而死。从容就义应否旌表。得上□日、著照例旌表。　　

○乙卯。孝懿皇后忌辰。遣官祭陵。　　

○四川陕西总督鄂海疏言、督抚提镇、拣选保送武弁、请以曾出兵效力者保送。如无出兵效力之人。应论俸拣选保送。以绝徇私之弊。上曰、国家承平日久。行间效力之人、所余无几。前此保举人员、尚觉公平。今渐滋流弊。督抚提镇等官皆各为其子弟夤缘保送者多。即部院大臣、亦多为其子弟互相援引。此本著照鄂海所请行。　　

○谕大学士等曰、部院官员内、能办事者有之。但尚多。疎略之处。朕当繁剧时、日阅二百余本、曾无一字疎略。今阅二三十本、更觉宽裕矣。昔年少时、步行四五十里。今虽高年、尚可步行十余里。可知凡事皆在留心历练耳。又谕曰、朕于算法律吕等书、探究本源、今已明晰。知黄钟为最要。凡数学以及斗斛尺度、无不系乎其中也。　　

○大学士九卿等、遵上□日覆奏、偏沅巡抚潘宗洛、行事糊涂材略平常不称厥任上曰、此事俟回銮时再奏。　　

○丙辰赐大学士嵩祝兵部尚书公孙徵灏等、御制避暑山庄诗集各一部。　　

○旌表山东烈妇王启龙妻程氏拒奸不污、宁死守节、给银建坊如例。　　

○丁巳厄鲁特多罗郡王车零旺布等、来朝。　　

○谕大学士等曰、总督赫寿、为广东省运米、疏称京口战船今系大修之年、俱各修理、不堪应用。请雇民船运米等语。沿海各省、设立战船者、特为防护地方、裨益民生、以备急需也。今据称战船俱不堪用、请雇民船。观此可知战船少、而民间贸易之鸟船多。虽有修船之名、徒致耗费钱粮。况修一战船需用之钱粮甚多。且将所修战船、或卖与民人、或雇与民人贸易并将民人破坏船只、顶补充数捏称修理、亦未可定倘有用处、将如之何此习相沿成风应用之时、恐必致迟误著问九卿、令会议以闻。　　

○己未。调四川川北总兵官王应龙为广东潮州总兵官。升四川遵义副将魏相为四川川北总兵官　　

○庚申。中元节。遣官祭永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵。　　

○四川茂州、及平番营地震。　　

○辛酉谕大学士等朕十三岁亲政时。有援引恩诏、误赦一人者曾以此事问原任大学士李霨。李霨奏云、业已误矣、听之便。朕谕曰、宥人可听其误若杀人亦听其误、可乎。李霨不胜欢忭。奏云、皇上此谕、诚可昭垂万世。又辅政大臣共理政事时。红本已发科抄有取回改批者。冯溥为给事中。奏云、凡一切本章、既批红发抄、不便更改。辅政大臣等、欲罪冯溥。朕以冯溥所言亦是。因嘉奖之。并谕辅政大臣等、此后当益加详慎批发。且昔听政时。每令读本。朕与辅政大臣共听之。或因一时言论、往往忽略朕谕伊等、此内有关系民命者、尤不可不慎。伊等皆经行间效力、不以杀人为意朕必慎焉但惩恶所以劝善。亦有不可宽宥之处。圣人法内有仁。惟仁者能好人。能恶人。朕于此尤加详审、从无少忽也　　

○兵部议覆、山东巡抚蒋陈锡疏言、原任河标副将惠占春等、于山东地方、立业年久。请免伊子孙等回籍。应不准行。上曰、现任官、不得于任所置产。若已经身故、又立业年久者、何必追究。嗣后凡有此等官员家口、著一体免查。　　

○甲子。厄鲁特多罗贝勒额驸阿宝、来朝。　　

○乙丑。予故原任四川提督岳昇龙、祭葬如例。　　

○丙寅。上行围。命皇三子和硕诚亲王允祉、皇五子和硕恒亲王允祺、皇九子固山贝子允禟、皇十四子固山贝子允禵、皇十五子允禑、皇十六子允禄、随驾。自热河启行是日、驻跸中关　　

○丁卯。上驻跸博洛和屯。　　

○巴林固伦荣宪公主、来请安　　

○翁牛特多罗郡王和硕额驸苍津、来朝。　　

○戊辰。鄂尔多斯多罗郡王董罗布喀尔喀多罗贝勒诺尔布班迪来朝　　

○己巳上驻跸张三营。　　

○喀尔喀固山贝子巴特玛旺扎尔喀尔喀扎萨克台吉阿里雅来朝　　

○辛未。上驻跸穆禄喀喇沁昂阿地方。　　

○苏尼特多罗郡王垂基恭苏隆来朝。　　

○旌表陕西烈妇徐永来妻张氏强奸不从投崖身死给银建坊如例。　　

○壬申。上驻跸云特木尔昂阿地方。　　

○癸酉上驻跸格尔齐老地方。　　

○郭尔罗斯台吉诺尔布章阿禄科尔沁台吉阿喇布滩、来朝。　　

○甲戌。上驻跸克勒乌里雅苏台。　　

○乙亥。上驻跸哈达鄂佛罗地方。　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百五十五



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百五十六　　

康熙五十二年。癸巳。八月。丙子朔。科尔沁台吉厄尔得普图、来朝。　　

○丁丑。遣大学士萧永藻、祭先师孔子。　　

○上驻跸噶海图昂阿地方。　　

○喀尔喀和硕亲王多罗额驸车妄扎布、来朝。　　

○先是、鄂尔多斯王松阿喇布、奏请于察罕托灰之地、暂行游牧。遣尚书穆和伦等往勘、定以黄河西河之间、柳墩等四台为界。并设理事官二员、稽察游牧蒙古、禁止生事。宁夏总兵官范时捷疏言、察罕托灰、系版图内地。今蒙古游牧、多致越界行走、与宁夏居民、朦混樵采、实属不便。请以黄河为界、停止蒙古游牧、则民生有益、即地方亦易防守。上谕理藩院曰、前松阿喇布、以察罕托灰、水草佳茂、恳请暂行游牧。并未有令永远游牧之上□日。此事、著尔衙门员外郎莫礼布、前往查明具奏。至是、莫礼布回京、奏称鄂尔多斯蒙古、现在游牧、渐至贺兰山下。与原定之界、实系踰越。奏入、下九卿会议。一议、察罕托灰、本属版图内地。因前遣尚书穆和伦等勘定、以柳墩等四台为界。故将察罕托灰、许令游牧。令蒙古等越界行走、应行文地方官、即查明越界蒙古、逐出柳墩等四台之外。其察罕托灰游牧之处、应否照穆和伦等原议、请上□日定夺。又兵部尚书殷特布等一议、黄河西河之间、草木极盛。宁夏居民、藉以樵采。若令蒙古游牧、与居民混杂行走、洵属未便。又察罕托灰、与宁夏相近。既许蒙古游牧、则地方汛防、不无艰难之处。应如范时捷所请、改定黄河为界、于民生地方、均有裨益。得上□日、从前原以黄河为界、著照后议行　　

○戊寅。祭大社、大稷。遣都统崇古礼行礼。　　

○上驻跸车尔布库地方。　　

○免福建侯官县本年分、水冲田地额赋　　

○己卯。秋分。夕月于西郊。遣礼部尚书赫硕咨行礼。　　

○上驻跸噶海图昂阿地方。　　

○庚辰。上驻跸乌喇岱地方。　　

○阿禄科尔沁多罗贝勒汪扎尔、来朝。　　

○辛巳。以大学士王掞、工部尚书王顼龄、为会试正考官。兵部左侍郎李先复、内阁学士沉涵、为副考官　　

○壬午上驻跸准乌喇岱地方。　　

○癸未。上驻跸布尔哈苏台　　

○甲申。太宗文皇帝忌辰。遣官祭昭陵。　　

○上驻跸巴颜和洛。　　

○乙酉。上驻跸五虎尔济地方。　　

○丙戌。太祖高皇帝忌辰。遣官祭福陵　　

○戊子。工部议覆、河道总督赵世显疏言、淮安府城外南角楼一带埽工、及宝应县之运河东堤朱马湾埽工。又张家直、卢家直、五里浅、龙王庙等处工程。俱应钉埽加帮、以保运道。其高邮城北永安西堤石工、急应拆砌、以固堤防。又萧县之李家庄、张家庄、宿迁县之老堤头、卓家庄、刘家庄、桃源县之谈家庄、九里冈、山阳县之童家营、范家庄、安东县之佃湖、窰湾等处工程。俱逼溜顶冲、甚属危险、各应建挑水坝、并加帮缕堤、以资抵御。俱应如所题、速行修筑。从之。　　

○己丑。上驻跸鄂尔楚克哈达地方。　　

○庚寅。上驻跸得尔吉惠汉地方　　

○科尔沁和硕纯禧公主、来请安。　　

