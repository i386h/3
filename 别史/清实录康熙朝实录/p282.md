<!-- { "loadSidebar": true } -->
○辛亥。敕谕都统瓦岱曰、兹以湖广督标裁兵鼓噪、特命尔瓦岱为振武将军、驰驿前往江宁。尔到江宁、带领江宁满兵、京口汉军兵丁、京口镇标水师营兵、江南江西督标火器兵丁、战船酌量带领、水陆并进、星速前往湖广、与荆州将军巴浑德、江宁将军博霁、副都统倭贺、商酌而行。务须平定乱兵、抚定黎庶毋得迟延、致令滋蔓。仍宜剿抚并用、严加侦探、毋得疎虞。大兵一到、抗拒不顺者戮之。有先被贼胁从、即时迎降者、俱免诛戮。有能擒杀贼渠投诚者、分别升赏。须严禁兵将、申明纪律、经过地方、毋得骚扰百姓。归顺良民、加意抚绥、以副朕定乱救民之意。其行间将领、功绩及重罪、俱察实纪明汇奏。各官有犯小过者、当即处分。至于骁骑校以下、无论大小罪过、俱商酌径行处治。务期速平鼓噪兵丁、安定地方。尔受兹重任、宜殚竭心力、早奏捷功。钦哉　　

○谕吏部、刑部所奏之事、皆关系人命、甚为紧要。嗣后刑部满员外缺出、尔部除拟正陪引见外、将伊本旗见任员外、尽令引见、朕自行选用　　

○谕大学士等、近来科道官、无条奏者。建言、乃科道专职、祗在不存私心耳。可传谕科道官、有条陈事、赴畅春园面奏　　

○甲寅。升左佥都御史李逈、为顺天府府尹　　

○升护军参领尚图、为镶白旗蒙古副都统。参领科尔代、为正红旗汉军副都统　　

○予故副都统赛喀纳、祭葬如例　　

○乙卯。升吏部郎中朱善、为通政使司通政使　　

○丙辰。以功加左都督曹应鹄、为山东登州总兵官　　

○戊午。调正白旗汉军副都统睦成额、为满洲副都统　　

○庚申。尚书阿喇尼疏报、噶尔丹率兵掠厄尔德尼沼居民、直抵喀喇卓尔浑之地、距泽卜尊丹巴所居、仅一日程。泽卜尊丹巴、□□隹冏□土谢图汗妻与子媳、及喇嘛班第等夜遁。喀尔喀通国、各弃其庐帐器物、马驼牛羊、纷纷南窜、昼夜不绝。土谢图汗、不知存亡。上谕曰、喀尔喀与厄鲁特、互相攻战、我边塞地方、宜加防守。翁牛特、巴林、克西克腾、四子部落等旗、共派兵二千五百名、暂驻苏尼特一带汛地防守　　

○辛酉。上诣皇太后宫、问安　　

○壬戌。以故一等精奇尼哈番诺尔布之子索诺木西喇布、一等阿思哈尼哈番邓志琳之子邓其璋、三等阿思哈尼哈番穆理浑之子萨尔禅、三等阿思哈尼哈番莫新之子巴进泰、各袭职　　

○甲子。上诣皇太后宫、问安　　

○丁卯。转吏部右侍郎翁叔元、为左侍郎。以总督仓场户部右侍郎张集、为吏部右侍郎　　

○戊辰。以原任大学士熊赐履、为礼部尚书　　

○升吏部左侍郎翁叔元、为工部尚书　　

○以原任都察院左都御史徐元文、补原官　　

○予故汉军都统吴熙、一等精奇尼哈番诺尔布、各祭葬如例　　

○己巳。予故蒙古都统俄托浑、祭葬如例　　

○庚午。上诣皇太后宫、问安　　

○吏部题、本月二十四日、臣等遵奉谕上□日、湖广藩臬等官、关系紧要、其布政使缺、令御史于养志补授。按察使缺、令御史李鈵补授。并令驰驿速往。查见任湖广布政使佟国佐、按察使线一信、应请撤回、赴部另补。从之　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百三十五


大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百三十六　　

监修总裁官光禄大夫太保兼太子太傅保和殿大学士兼户部尚书二等伯加四级臣马齐光禄大夫经筵日讲官起居注少保兼太子太保保和殿大

学士仍兼管吏部户部尚书翰林院掌院事加二级又加一级臣张廷玉光禄大夫经筵讲官太子太傅文华殿大学士仍兼理户部尚书事务加五级又加二级臣蒋廷锡总裁官光禄大夫文华殿大学士兼吏部尚书臣朱轼等奉敕修

　　

康熙二十七年。戊辰。秋。七月。辛未朔。享太庙。遣领侍卫内大臣伯费扬古行礼　　

○壬申。泽卜尊丹巴胡土克图、遣使告急、奏曰、去年噶尔丹、率兵三万余、分道而来、诱我扎萨克图汗等叛去。我土谢图汗、领兵追而执之以归。后噶尔丹之弟多尔济扎卜等、领兵来掠右翼班第戴青台吉卜图克森、巴尔丹等、人畜而去。土谢图汗、追杀多尔济扎卜、收回人口。噶尔丹又领兵三路而来。土谢图汗、及西海罗卜臧滚布、领兵前至噶尔丹所驻之地。遇达赖喇嘛使者所遣人、宣示皇上谕和之上□日。遂退驻楚克独斯诺尔地方。今噶尔丹自杭爱山后、掠取左右翼台吉等、至忒木尔地方。土谢图汗之子噶尔旦台吉与战、大败、仅以身免。又闻丹津温卜等、率兵来取厄尔德尼沼之地。其地距我地、仅二日程、仰祈速赐救援。又理藩院题、设站侍郎文达、报称喀尔喀人众、屯聚于苏尼特汛界之地。内有台吉数人、率其属裔来投。守边将弁禁之。彼言我地被兵、不得已始进边汛。皇上闻之、亦必怜悯。逐之不去。泽卜尊丹巴、亦率众来至近边驻劄、距设站之地、仅半日程。上谕领侍卫内大臣舅舅佟国维等曰、见今窘迫来奔之喀尔喀等、应否令其出我边汛、或将彼汛哨稍展、就伊等所居之地、另为设哨防守。此事关系重大、其令议政王大臣详议。寻议喀尔喀人等、窘迫来奔、不便即令出边。若久留之、又恐牧地残毁。姑俟一月以内、探得实音、将来奔之喀尔喀、作何措置、再行确议。从之。　　

○湖广提督徐治都疏报、六月十四日、官兵于应城县地方、遇夏包子贼众二千余人、我师奋力攻击、阵斩伪副将二员、守备三员、把总一员、杀获甚众。随驻师应城县内。嗣于十七八等日、贼首夏包子、率贼兵万余、围攻应城。我师内外夹击、大败之。贼奔德安。请敕调南阳总兵、出师安陆、以资防守。得上□日嘉奖、下部议叙　　

○癸酉。升内阁学士石文桂、为总督仓场户部右侍郎　　

○以辅国公宗人府右宗人化善、为正蓝旗蒙古都统　　

○甲戌。侍读海三代、往泽卜尊丹巴处、途遇厄鲁特、因□□隹冏□噶尔丹奏疏归。疏曰、泽卜尊丹巴、土谢图汗、违达赖喇嘛之教、不尊礼西勒图。我告之以礼法、归好为是、而彼反以为非、竟兴兵而来。我于此仗达赖喇嘛之灵、来毁其居。彼两人者、不为众所许、殆无所往。即往亦不纳也。噶尔丹又嘱海三代转奏、泽卜尊丹巴、来投天朝、或拒而不纳、或擒以付之。奏入。上命议政王大臣等集议。寻议、我皇上俯视天下万国为一体。其职贡之国、凡有困迫来投者、无不受而养之。泽卜尊丹巴、以败奔入我汛界。岂有擒而畀之之理。此等情节、应撰敕遣使往谕。上遣一等侍卫阿南达、喇嘛商南多尔济、户部郎中西拉、工部员外郎穆朱瑚、赍敕往谕。敕曰、朕统御＜宀禹＞内、胞与为怀、愿率土共享太平、无战争离散之苦、彼此协和、各得其所。前闻尔厄鲁特、与喀尔喀、交恶兴兵。朕思尔等向皆和好。恐致灭亡、以达赖喇嘛爱育众生、令同遣使谕和。达赖喇嘛、欣然遣齐缉克他赖堪布、朕亦遣阿齐图绰尔济、学士拜里、前往谕和。又前此遣尔贡使陶赖哈什哈等、赍敕驰驿前去、未知到否。亦曾以此敕谕喀尔喀土谢图汗矣。今海三代归奏、始知汝至喀尔喀之地。海三代非朕所遣。乃奉差于鄂罗斯议好定界尚书阿喇尼所遣。其言不甚明悉。且与尔未经面见。尔厄鲁特、喀尔喀、俱遵行达赖喇嘛道法。达赖喇嘛、向来利济众生、欲使同归和睦、不致败亡、是以皆遣人往谕。道路遥远、汝等交恶之故、所闻未明。兹特遣使赍敕、诘问情由。其仍遵朕上□日、与达赖喇嘛之教议和。或别有行止。亦明悉具本、交此使来奏　　

○命安亲王岳乐、简亲王雅布、各率包衣兵五百名、赴苏尼特汛界驻防　　

○转吏部右侍郎张集、为左侍郎。升内阁学士王封溁、为吏部右侍郎　　

○礼部议覆、江南道御史梅鋗疏言、大行太皇太后违豫以来、皇上步祷郊坛。亲调药饵。身不解带、目不交睫者、历数十日。于居丧时、则饘粥不入、席地露寝、屏去服御者、又数十日。迨梓宫启行。皇上徒步悲号。朝夕行殿、哭奠如初。种种孝思、臣愚不能述其万一。窃念会典一书、乃圣子神孙所法守、四海臣民所仰遵。闻会典见在纂辑。请敕编纂之臣、取史官注记、与诸臣章奏、详慎登载、以光至治。应如所请、详查起居日记、及王大臣等本章、凡关系皇上孝思懿行、应载会典者、编入会典。应载政治典训者、编入典训。至恭上大行太皇太后尊谥、及升祔太庙奉先殿典礼、亦应一并载入则大礼始终俱备、昭垂万世无穷矣。得上□日依议　　

○丙子。裁真定镇标游击一员、守备二员、把总一员、兵九百十二名。暂行分拨各营。遇有老弱逃亡事故者、停其顶补　　

○旌表山东历城县节妇杨氏、给银建坊如例　　

○丁丑。上诣皇太后宫、问安　　

○巴林王纳木达克台吉阿拉卜坦等、奏报喀尔喀兵、败于厄鲁特、土谢图汗、泽卜尊丹巴遁走。其属下台吉等、入内奔窜。来投者甚多。上命领侍卫内大臣津进、郎中帕海、侍读学士马拉、速赴乌朱穆秦、巴林、科尔沁、各驻汛界之地、侦探情形。又命侍卫关保、传谕侍郎文达、令其往会阿霸哈纳班第戴青、车陵戴青、公同派发两戴青之兵、于泽卜尊丹巴所居之地、设哨防护。其谕噶尔丹敕、及海三代携来噶尔丹奏疏、俱令与泽卜尊丹巴视之。巴林王所奏、令与我边汛驻劄大臣等视之　　

○四川巡抚噶尔图陛辞。上曰、尔在部院衙门办事已久、何待指示。到任后、唯当洁己而行。前任杭爱姚缔虞、居官皆善。尔但照其行事可也。姚缔虞曾奏四川缙绅、迁居别省者甚多、应令伊等各归原籍、则地方富庶、于贫民亦有禆益。此事、尔其次第行之。四川荒土甚多、尔当募民开垦。又闻彼处军粮、往往不应时速给。尔到任、必须给发以时、毋致迟误。噶尔图奏曰、四川钱粮止四万、因各省协济不至、以致有误。上曰、运送军饷、皆有定限。一到即行给散、何致迟误　　

○戊寅。礼部题、四川巡抚姚缔虞病故、照例应给半葬致祭。得上□日、姚缔虞居官素优、著给全葬　　

○己卯。升内阁侍读学士江有良、翰林院侍读学士董纳、为内阁学士兼礼部侍郎　　

○壬午。上奉皇太后、自畅春园回宫　　

