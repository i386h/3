<!-- { "loadSidebar": true } -->
○壬寅先是、上以西北有警、命户部尚书马齐、兵部尚书索诺和、往勘归化城驻兵之地至是马齐等疏言、臣等查勘、右卫与归化城相近、应移右卫人民出城外、令住郭内。城中盖造房屋可以驻兵。杀虎口外迤北五十里、东西五十里内、所有熟荒地亩近者给兵远者给大臣官员。归化城小、地荒田卤、难以耕种。归化城西南三十余里外、有浑津村、村南十里外、有浑津巴尔哈孙旧城基址、城北有大土尔根河周围三里余宜展此基址一面三里筑土为城、造房驻劄官兵城之四围所有田地可取以给官兵耕种命议政王大臣等议寻议覆归化城之浑津巴尔哈孙无城、右卫见有城、且近归化城、大宜驻兵。其往驻时、应拨每佐领护军三名骁骑三名汉军火器营兵一千驻劄、统以将军一员每翼护军统领各一员满洲副都统各一员汉军副都统各一员每旗协领各一员佐领各七员防御各七员骁骑校各七员其协领。以实授参领遣往。护军、每旗以实授护军参领各四员。护军校各七员。汉军一千名、以每翼协领各一员。每旗佐领各二员防御各二员骁骑校各二员令其约束每佐领拨拨什库六名护军拨什库骁骑、仍照京城例、给以钱粮驻兵既发之后按缺补足其喀尔喀阿尔萨阑戴青等人丁三丁合披一甲可得甲九百六十五名以五十名为一佐领编成十九佐领蒿齐忒郡王达尔玛吉里迪旗下人丁亦以三丁合披一甲可得甲一百五十四名编为三佐领所余人丁作为附丁选择材干善于约束之台吉头目授以佐领骁骑校。附归化城土默特两旗在归化城四围游牧再发绿旗马兵一千步军二千驻劄。设总兵官一员标下立为五营如有事当行、此新设总兵官及宣大两镇标下官兵俱听将军调遣将军以下大小官员口粮、及马之草料一概停给以口外五十里以内荒地给之自力开垦右卫城内所有民房、俱给价购买、安插官兵上曰城内居民、若令移于郭外、必致困苦可勿令迁移、照常居住若造官兵房屋、城内难容、即于城外建造此满兵、有事即行、不必授田大臣官员宜给与口粮马给草料务使势力有余至于绿旗官兵、遇调用、则宣大绿旗兵在近调发甚便停其添设其缺以满洲官兵增驻所发护军之缺应即补充骁骑火器营兵之缺、应行停止官兵住房宜拨往驻大臣官员监修著再议寻、议覆增设绿旗官兵、应停止每佐领、增发护军三名、骁骑一名。每佐领兵、共十名。其护军每旗发实授护军参领七员内以一员为夸兰大、设护军校十四员以领之驻兵既拨之后、其护军之缺补足。骁骑火器营兵之缺不必补足城内居民、不必迁移。官兵住房、拨工部堂官一员、驻防大臣内、每翼一员、及每旗护军参领等各一员、监造。官员口粮。照例给发马匹草料夏秋停给、令其牧放其口粮草料、一半折给、一半本色、将大同府应徵地丁银改徵本色、以给官兵得上□日、每佐领、减去护军一名。骁骑一名。余如议。随授都统希福、为建威将军噶尔玛、为左翼护军统领四格、为右翼护军统领方额、为左翼副都统马锡、为右翼副都统。张素义、为左翼汉军副都统。吴兴祚、为右翼汉军副都统。令驻右卫　　

○以觉色为銮仪卫銮仪使　　

○癸卯。岁暮祫祭太庙遣领侍卫内大臣伯费扬古行礼　　

○遣官祭永陵福陵昭陵暂安奉殿孝陵仁孝皇后孝昭皇后孝懿皇后陵。　　

○遣官祭太岁之神　　

○顺天府进春　　

○甲辰。科尔沁土谢图亲王沙津、奉命来京。上召入谕曰、昔乌关布通之役内大臣。苏尔达及尔等共商遣尔属下人鄂漆尔等、于噶尔丹众皆疑尔等已附噶尔丹矣将军萨布素等亦曾密奏、以为尔等有异心今又有乌喇佐领必立克图以噶尔丹遗尔之书密首朕思尔科尔沁、自太祖太宗时归附世世职贡相为姻亲、历有年所尔必无此意朕略无所疑沙津奏曰臣世受隆恩、断无依附噶尔丹之理本欲引诱噶尔丹、曾遣鄂漆尔是实上密谕曰、尔仍遣鄂漆尔、诱噶尔丹至近地可也。　　

○赐朝正外藩乌朱穆秦、喀尔喀、科尔沁、扎鲁特、土默特、杜尔伯特、鄂尔多斯、吴喇忒、毛明安、郭尔罗斯、苏尼特、阿禄科尔沁、四子部落、翁牛特、蒿齐忒、柰曼、巴林、归化城、喀喇沁、阿霸哈纳、敖汉、克西克腾、阿霸垓、亲王、郡王、贝勒、贝子、公、额驸、台吉等、及内大臣、大学士、上三旗都统、副都统侍卫等宴　　

○旌表八旗节妇、满洲南达礼妻富察氏等四十八人、蒙古侯尚妻哈氏等五人汉军江允中妻卫氏等七人、各给银建坊如例　　

○是岁人丁户口、二千三十六万五千七百八十三。田地、山、荡、畦地、五百九十七万三千四百五十六顷三十四亩有奇。徵银、二千七百三十八万五千六百三十一两有奇。米、豆、麦、六百九十五万八千三百六十四石有奇。草二百八万三千四百六十五束。茶、十五万七千四百五十三引。行盐、四百三十三万三千四百三十引。徵课银、二百六十九万七千一百六十三两有奇。铸钱、二万八千九百九十二万五千四百有奇。　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百五十七


大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百五十八　　

康熙三十二年癸酉春正月乙巳朔上诣堂子行礼还宫拜神毕、率诸王、贝勒贝子公内大臣大学士侍卫等诣皇太后宫行礼御太和门王以下、文武各官外藩王、及使臣、上表朝贺停止筵宴　　

○朝鲜国王李焞、遣陪臣李偘等、表贺冬至元旦、万寿节。及进岁贡礼物宴赉如例　　

○丙午。上诣皇太后宫、问安。　　

○谕大学士等、闻厄鲁特噶尔丹、无所得食困迫已极。仰食于其所属番人、而有来哈密之信。哈密于我边塞、相去最近。可发宁夏驻防满兵、令往甘肃提督孙思克处、为之预备。孙思克所辖官兵、亦当令其整顿预备。此外本省附近地方官兵、有宜调发预备者、令孙思克一面调发一面奏闻。又贝子察汗巴尔之弟班第、自青海来时由大草滩于边内行来、遇伊拉古克三胡土克图、亦由边内而往。如此潜行来往、边塞官员、何以不复稽察耶。此亦当移檄孙思克、边塞官员、令其严加戒饬。尔等会同兵部、密议以闻　　

○己酉。上奉皇太后幸畅春园　　

○庚戌孟春享太庙遣领侍卫内大臣公福善行礼　　

○遣官祭太岁之神　　

○辛亥世祖章皇帝忌辰遣官祭孝陵　　

○癸丑上诣皇太后宫问安。　　

○甲寅户部议覆四川狭西总督佛伦疏言西凤二府岁遇荒歉、额销盐引暂减一半俟年丰照额行销应如所请。从之。　　

○乙卯。吏部议覆、四川狭西总督佛伦疏言西安原设有督粮驿传二道、各理其事。嗣将驿道裁去归并粮道统理未免顾此失彼请仍添驿道一员专管驿务应如所请从之。　　

○丙辰上诣皇太后宫问安。　　

○戊午。以上元节、赐外藩乌朱穆秦喀尔喀科尔沁扎鲁特土默特杜尔伯特鄂尔多斯吴喇忒毛明安郭尔罗斯苏尼特阿禄科尔沁翁牛特蒿齐忒阿霸哈纳柰曼巴林敖汉克西克腾阿霸垓诸王贝勒贝子公台吉等及内大臣大学士上三旗都统副都统侍卫等宴　　

○己未上诣皇太后宫问安　　

○上元节赐外藩诸王贝勒贝子公台吉等及内大臣大学士上三旗都统副都统侍卫等宴　　

○甲子差阅河工大学士张玉书刑部尚书图纳还以河图进呈上问曰高家堰水势如何另筑小堤果有益否张玉书等奏曰去□山戊示□黄河水大淮水被逼故洪泽湖水较高于往年今欲筑小堤之处距高家堰甚近若遇洪泽湖水涨高家堰大堤冲决小堤断难保护前谕上□日所云小堤无益极是。上曰朕前揆之事理以为无益尔等所议甚当详阅河图问曰近来宿迁县民生如何张玉书等奏曰宿迁县民间生计较胜从前自蒙圣主指授、河道顺利又南巡之后官吏奉公豪强畏法小民得所　　

○礼部题朝鲜国进贡礼物交该衙门查收得上□日朝鲜国世笃悃忱进贡方物克殚恭顺顷复输应军需捐进鸟枪三千杆可嘉年贡内黄金百两及蓝青红木棉嗣后永著停止　　

○理藩院题照例赏赐朝正科尔沁和硕土谢图亲王额驸沙津等上曰元旦朝觐蒙古王等赏赐俱依议其来请安遇元旦之王贝勒贝子公台吉等著一体赏赐　　

○丙寅升福建布政使高承爵为安徽巡抚　　

○升前锋参领费扬吾为镶红旗汉军副都统　　

○辛未祈谷于上帝遣领侍卫内大臣伯费扬古行礼　　

○甲戌上奉皇太后自畅春园回宫　　

二月乙亥朔谕大学士等西安米价尚尔翔贵户部可招募身家殷实各省富商给以正项钱粮并照验文据听其于各省地方购买粮米运至西安发粜所得利息听商人自取之如此往来运贩待西安米价得平之日、但收所给原银于地方大有裨益　　

○和硕显亲王丹臻府失火。上亲临救视、火遂熄　　

○丙子上命内大臣公坡尔盆等、诣归化城等三处督耕、谕之曰、种地惟勤为善。北地风寒宜高其田陇寻常之谷断不能收必艺早熟之麦。与油麦大麦糜黍方为有益去岁往彼垦种之人朕曾以此命之因违朕上□日多种荞麦以致田禾失收尔等须问土人宜种何谷易得收获朕曾问老农皆云将雪拌种可以耐旱。尔等试为之朕前带南方稻谷、菱角种于京师虽以水泉灌溉、因无南方池塘蓄养之水且又霜早难于成熟以此观之、若将此地谷种带往北地亦难收成、惟将麦与大麦油麦糜黍及早播种、庶可收获尔等谨识朕言克勤无怠　　

○丁丑遣大学士李天馥祭先师孔子。上诣皇太后宫问安。　　

○谕兵部、大同右卫驻劄大兵有事、则大同总兵官偕行其镇标及杀虎口协镇步兵、俱当充为骑兵尔部其议之。寻议大同镇标步兵一千四百四十四名杀虎口协镇步兵八百名、俱请改为骑兵。需马二千二百四十四匹应动支本省朋扣银两令本镇买给。从之　　

○予故辅国将军喇克达祭一次。造坟立碑如例　　

○九卿议覆差阅河工大学士张玉书等疏言高家堰堤工、惟史家占□□至周桥、最为紧要。若此堤失于堤防虽多筑土堤数层、俱属无益。自史家占□□至周桥止一万四百余丈堤工、应令总河等、作速加筑三官庙等六口、俟竹络朽坏时、改用石工其现在石工应筑土培护之处加土培覆。至高家堰之堤应于每年岁修后务令总河亲身详察勘明题报应如所题从之　　

○戊寅祭大社大稷遣内大臣明珠行礼　　

○己卯上御太和门视朝。文武升转各官谢恩次朝鲜国使臣等行礼　　

○旌表直隶烈女刘氏、拒奸殒命给银建坊如例　　

