<!-- { "loadSidebar": true } -->
○喀尔喀车臣汗、遣使进九白年贡。宴赉如例。　　

○丁亥。设高家堰通判一员。中河通判一员。移扬河通判于高邮州。瓜洲、仪镇、河道闸座事务、归江防同知专管。镇江府属丹徒、丹阳、二县河道、以各该县县丞专管令该府通判管理。　　

○四川松潘总兵官高鼎、以老病乞休。允之。　　

○戊子。礼部题、已故辅国公瓦山之女、照例请封、得上□日、瓦山人材优长、伊父原系贝子、其女著封为县君。　　

○予故散秩大臣阿玉石祭葬如例　　

○己丑。上诣皇太后宫、问安　　

○免直隶顺天、保定、河间、真定、四府属、三十八州县、本年分水灾额赋有差　　

○庚寅。九卿遵上□日议覆、工科给事中彭鹏、参顺天乡试主考徐倬等疏内、语涉狂妄不敬、应革职。上谕大学士等、是科乡试、若言有弊、事无显露。若言无弊、物论纷纷。徐倬学问素优、开列试官疏内、并无其名、朕令通行开列、将伊点出、本日即入贡院、似乎无暇、纵难言全无一二通关节者、若云皆系嘱托作弊、则所取百有余人、嘱托者必须数百人、顷刻间、何暇遍通关节作弊也。彭鹏疏内、有在朕前讲论文章之语、既系言职、使尽其意可耳。彭鹏又请照原卷刊刻颁行、朕意亦以为是。凡试官岂有不顾名节之理、照原卷刊刻、颁行天下、则文章之优劣、自不能掩、试官亦知警戒矣。向日徐乾学、高士奇、王鸿绪、为言官参奏、朕令其休致回籍。今徐倬、彭殿元、亦令休致回籍。彭鹏系言官、从宽免其革职　　

○上幸畅春园　　

○免江南海州等八州县卫、本年分水灾额赋有差。　　

○辛卯。上以大阅、幸玉泉山驻跸。　　

○兵部议覆、给假古北口总兵官王廷彪疏言、古北一镇所属地方系沿边要区、遇有各营将弁缺出、请以熟谙地方品缺相当之员、选择题补。应不准行。得上□日、古北镇属将弁员缺、准该总兵官保题。尔部仍行引见　　

○又议覆、王廷彪疏言、臣标及石匣新营皆系步卒、古北实为重镇请照直隶各省、马二步八经制之处、应不准行。得上□日、古北口石匣兵丁、著照该总兵官所题、准为马二步八之数　　

○壬辰。上大阅于玉泉山麓。八旗大红衣炮等火器、骑步鸟枪、及前锋、护军、骁骑官兵各举大纛旗帜分翼排列。上躬擐甲胄。遍观毕。御玉泉山巅黄幄。幄中吹海螺三次。八旗官兵皆吹海螺三次。火器营官兵、放大炮三次。骑步鸟枪兵、放鸟枪三次。官兵齐声发号趋进。军势威严。火炮鸟枪之声、响震山谷。事毕。树侯。上亲射。发十矢皆中。次命十五善射、并硬弓侍卫等射。赐八旗官兵牛羊。是日、回畅春园　　

○甲午。上自畅春园回宫。　　

○乙未。上物太和门视朝。文武升转各官谢恩　　

○免江南全椒县本年分水灾额赋有差　　

○户部议覆、四川狭西总督佛伦疏言、秦省米粮价值、近日递减、请停招商贩粜。应行文直省督抚停其贩卖米石、将原发库银、照数收取。从之。　　

○丙申。上诣皇太后宫、问安　　

○命彰德府同知专管彰德河务、庙湾同知、兼管盐城海州河务。以直隶清河、故城江南沛县河道、归并东省道员兼辖、德州南河河道、归上河通判管辖　　

○丁酉。升四川永宁副将卓策、为四川松潘总兵官　　

○鄂罗斯察汉汗遣使进贡。大学士等、将鄂罗斯进贡奏章繙译进呈。上曰、鄂罗斯国、人材颇健但其性偏执、论理亦多胶滞、从古未通中国、其国距京师甚远、然从陆路、可直达彼处自嘉峪关、行十一二日、至哈密、自哈密、行十二三日、至吐鲁番、吐鲁番、有五种部落、过吐鲁番、即鄂罗斯之境、闻其国辽阔、有二万余里、汉时张骞、曾出使西域、或即彼处地方、明永乐、曾经出塞彼时以为甚远、按其所至之地、离此亦不过千余里、史书所载、霍去病曾出塞五千里、想或有之、今塞外尚有碑记可考。至外藩朝贡、虽属盛事、恐传至后世、未必不因此、反生事端。总之中国安宁、则外衅不作故当以培养元气、为根本要务耳　　

○喀尔喀土谢图汗、遣使进九白年贡。宴赉如例　　

○戊戌。上诣皇太后宫、问安　　

○免山西蒲州、本年分水灾额赋　　

○以一等侍卫隆科多、为銮仪卫銮仪使　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百六十


大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百六十一　　

康熙三十二年。癸酉十一月庚子朔上诣皇太后宫、问安　　

○谕大学士等朕每日听政、必于辰刻中御门闻部院奏事大臣每日于黎明时齐集午门外久候、方始入奏迨奏毕、复各归署理事无乃过劳朕观大臣内有年及六旬者亦有六旬以上者此后于家中各进糜粥、按时来奏亦不至迟误大臣节劳养体、亦可多为朕效力数年。尔等可将朕上□日传与部院大臣知之。　　

○辛丑。上奉皇太后谒陵命皇长子允禔、皇五子允祺随驾是日启行驻跸烟郊　　

○赠故天津总兵官刘国轩为太子少保予祭葬如例　　

○旌表山东节妇焦毓庆、妻郭氏给银建坊如例　　

○壬寅。上诣皇太后行宫问安　　

○驻跸三河县段家岭　　

○癸卯。上驻跸蓟州城内　　

○甲辰上驻跸龙门外　　

○乙巳。上诣暂安奉殿孝陵、行礼。奠酒举哀毕。至仁孝皇后孝昭皇后孝懿皇后陵。奠酒举哀　　

○是日、上奉皇太后、阅视孝陵东旁宝城　　

○幸汤泉驻跸　　

○工部议覆、差往查勘盛京城垣工部左侍郎图尔宸等疏言、盛京城垣坍塌之处、及城内旧池旧沟俱应修理疏浚。拣选盛京四部官员、协同盛京工部监修。应如所请。从之　　

○丁未。上诣皇太后行宫问安。是日、驻跸遵化州城西北　　

○戊申。上驻跸三屯营城南。　　

○己酉。上驻跸米峪口　　

○辛亥免江南高邮等四州县、本年分水灾额赋有差　　

○癸丑。云南贵州总督范承勋陛见。上谕曰尔系盛京旧人、尔父兄累朝效力尔兄又为国尽节、朕因见尔、思及尔兄心为□□参切不见尔八九年矣、尔须发遂皓白如此今因郊外寒冷、将朕貂帽貂褂白狐袍、赐尔此时更换、恐受风寒、可明日服之来谢恩。　　

○甲寅。上诣皇太后行宫、问安　　

○授故奉国将军拜塞子马富塔为奉恩将军　　

○乙卯。上驻跸遵化州龙山南　　

○丙辰。上驻跸三屯庄　　

○镶黄旗二等阿思哈尼哈番觉罗勒德浑年老解退以其子纳沁、袭替。　　

○丁巳上驻跸黄崖口。　　

○谕刑部、今年直隶各省情实人犯、著停决。　　

○戊午。上诣皇太后行宫问安。驻跸邦均。　　

○己未。上驻跸通州。　　

○庚申。上奉皇太后回宫。　　

○谕大学士等、今岁畿辅地方歉收、米价腾贵通仓每月发米万石、比时价减少粜卖其粜卖时、止许贫民零籴数斗、富贾不得多籴转贩、始于民生大有裨益。又蒸造烧酒、多费米谷。今当米谷减少之时。著户部速移咨该抚、将顺、永、保、河、四府属蒸造烧酒、严行禁止　　

○以原任山西布政使郭浑、为甘肃布政使司布政使　　

○甲子。冬至祀天于圜丘。上亲诣行礼　　

○遣官祭永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵。　　

○谕户部、朕念切民生、时廑宵旰。或在宫禁之中、或经巡省之地、务以编氓疾苦、备悉咨询。其从各省来京陛见官员、及往来奉使人等亦无不以该省雨泽、曾否应时田亩有无收获、并闾阎资生情形、一一体访比年以来、因国家经费尚充、遂将各省地丁额赋及旧欠钱粮、节次蠲免。即从前未经停徵之漕粮、亦逐年免徵。总欲使海隅苍生、培固元气、庶臻于家给人足之风。今岁畿辅地方虽禾稼未获稔收、初意小民糊口之需犹足资给。生计未必遂致艰难。顷者展谒山陵。沿途察访民隐。今□山戊不□雨水过溢田禾歉收、米价翔贵。又闻顺天、河间、保定、永平、四府所属皆然。目前米价既贵将来春夏之际、时值益昂、小民必艰粒食。此朕目所亲赌。若来年钱粮仍然徵收、朕心实有未忍。顺天、河间、保定永平四府、康熙三十三年应徵地丁银米、著通行蠲免。所有历年旧欠悉与豁除。行文该抚晓谕各属、务令人沾实惠、以副朕子育黎元至意、尔部即遵谕行　　

○乙丑。上率王以下、文武大臣侍卫等诣皇太后宫、行冬至庆贺礼。御太和门。王以下、文武各官上表朝贺。次鄂罗斯使臣行礼　　

○丙寅。上诣皇太后宫、问安　　

○谕大学士等、朕前谒陵时、兵部侍郎恕舒随从、往往躲避朕未常见。且人材甚属不及著解侍郎任。前保举司官时、各部止举二三人、督捕衙门司官甚少、侍郎博际、反保举几及十员。中有定见之人、岂如是乎。观博际举止猥琐全无大臣之体、著降三级调用正蓝旗辅国公都统化善、年老著解都统、宗人府右宗人任镶蓝旗副都统叶储赫、人材不及、著解副都统任。各部院内、有年老疾病、不能办事才力不及者、著该堂官查参具奏尔等将此上□日、传与各部　　

○丁卯。皇子允禑生　　

○戊辰。以正红旗满洲副都统赵山、为督捕侍郎。　　

○正蓝旗汉军副都统伊垒以老病乞休、得上□日、伊垒自授副都统以来、并无效力之处。人甚庸劣。著草去副都统。　　

○谕大学士等、西安地方、今年大丰西安分戍兰州兵、宜彻回西安。设有噶尔丹之警、西安亦近调之不久可到。尔等会同议政王大臣等、详议具奏。寻议、宁夏既有京城大兵驻防、应彻回驻防兰州西安官兵令将军博霁等率之回西安。得上□日、所有京城大兵、于来年草青时、亦彻回。余如议　　

○命河道总督于成龙来京。　　

○己巳。升内阁学士安布禄、为兵部右侍郎。调左副都御史沈图为内阁学士兼礼部侍郎。　　

十二月。庚午朔。上诣皇太后宫、问安　　

○免江南清河县、本年分水灾额赋有差　　

