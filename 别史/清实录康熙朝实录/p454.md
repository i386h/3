<!-- { "loadSidebar": true } -->
○丙戌。以河工告成、加河道总督张鹏翮。太子太保。监修高家堰兵部尚书范承勋、刑部尚书王掞、户部左侍郎王绅、兵部左侍郎布雅努、湖广总督喻成龙、原任都察院左副都御史寿鼐、各加五级。工部尚书革职留任王鸿绪、予开复。带往效力笔帖式雅奇等五人、河官扬河通判杨兆侨等三百一十四人、各加级、纪录给顶带有差。　　

○陕西肃州总兵官麦良玺、以疾乞休。允之。　　

○以敖汉故多罗郡王达西达尔札子瓦尔达、袭爵。　　

○予故吏部左侍郎姜橚、祭葬如例。　　

○工部议覆、江南江西总督阿山等、会审原任山安同知佟世禄、叩阍一案、时家马头堤岸冲决、其承修银两、应于佟世禄名下追赔。马家港东坝被冲、张鹏翮虽经题报、并未申明承修官员赔补之处、应著张鹏翮、与疎防等官均赔。从之　　

○户部等衙门议覆、湖广总督喻成龙疏言、红苗归化、应将辰沅靖道、移驻镇筸、添设同知、通判、巡检、吏目等员、专理苗务。皆归辰沅靖道统辖。嗣后武职、不许干预。苗犯轻罪者、听土官发落。犯命盗重罪者、土官拏解道厅、审明拟罪。五寨司土官、应听厅官管辖。地方有逃盗之事、土官一并处分。同知、通判、宜各给关防。各员俱照边俸升调。将麻阳县儒学训导、移驻五寨司、就近训导。五寨司等处。设立义学、听苗民肄业。苗寨有互相仇杀、视其聚众多少、并该管土官、俱分别。治罪。应如该督所请。从之。　　

○戊子。上自南苑回宫。诣皇太后宫、问安。　　

○辛卯。孝庄文皇后忌辰。遣官祭暂安奉殿　　

○甲午。□山戊不□暮。祫祭太庙。遣领侍卫内大臣镇国公鄂飞行礼　　

○遣官祭永陵、福陵、昭陵、暂安奉殿、孝陵、仁孝皇后、仁昭皇后、孝懿皇后陵　　

○遣官祭太□山戊不□之神　　

○赐大臣官员、御制诗集各一部　　

○銮仪使额腾义、缘事革退。以镇国将军宗室罗托、为銮仪卫銮仪使。　　

○乙未。上诣皇太后宫、问安。　　

○赐朝正外藩、乌朱穆秦、喀喇沁、科尔沁、翁牛特、蒿齐忒、杜尔伯特、喀尔喀、鄂尔多斯、阿霸垓、厄鲁特、巴林、诸王、贝勒、贝子、公、台吉等、及内大臣、大学士、侍卫等宴。　　

○旌表八旗节妇、满洲、厄鲁特妻德氏等二十三人、直隶各省节妇、嵇永仁妻杨氏等六十二人、贞女、汪氏一人、孝子、傅士瑄、戴晏、戴果、三人、各给银建坊如例　　

○是□山戊不□、人丁户口、二千四十一万二千三百八十。田、地、山、荡、畦地、五百九十八万七千一百九十六顷六十二亩有奇。徵银、二千七百四十一万六百六十八两有奇。米、豆、麦、六百九十七万一千一百二十二石有奇。草、二百八万一千六百九十三束。茶、十五万七千四百八十五引。行盐、四百三十一万九千四百七十六引。徵课银、二百六十九万七百二十九两有奇。铸钱、二万三千八百六万五千九百有奇。　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百十八



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百十九　　

康熙四十四年乙酉春正月丙申朔上诣堂子行礼。回宫。拜神毕。率诸王贝勒、贝子、公、内大臣、大学士、侍卫等、诣皇太后宫、行礼。升殿王以下、文武各官、外藩王、及使臣等、上表朝贺。停止筵宴。　　

○朝鲜国王李焞、遣陪臣李颐命等、表贺冬至、元旦、万寿节。及进□山戊不□贡礼物。宴赉如例。　　

○戊戌。上诣皇太后宫、问安。　　

○辛丑。祈榖于上帝。上亲诣行礼。　　

○上奉皇太后、幸畅春园。　　

○壬寅。世祖章皇帝忌辰遣官祭孝陵　　

○上诣皇太后宫、问安。　　

○乙巳孟春享太庙。遣领侍卫内大臣尚之隆行礼。　　

○遣官祭太□山戊不□之神。　　

○上诣皇太后宫、问安。　　

○丙午顺天府进春　　

○己酉以上元节赐外藩乌朱穆秦、喀喇沁科尔沁翁牛特蒿齐忒杜尔伯特喀尔喀鄂尔多斯阿霸垓厄鲁特巴林王、贝勒、贝子公台吉及内大臣大学士侍卫等宴　　

○庚戌上元节。赐外藩王。贝勒。贝子。公。台吉。及内大臣。大学士。侍卫等宴　　

○辛亥。上诣皇太后宫、问安。　　

○乙卯。赐朝正外藩王、贝勒、贝子、公、台吉等、银币鞍马有差。　　

○丁巳。上诣皇太后宫、问安。　　

○镶红旗多罗额驸图善、所尚县主故。予祭一次。　　

○予故多罗贝勒诺尼、祭葬立碑如例。　　

○戊午。颁赐王以下、内外满汉文武大臣、及景山八旗盛京官学古文渊鉴各一部。　　

○谕吏部、户部、兵部、工部、朕廑念民生加意河道、屡行亲阅。一切疏浚修筑事宜、悉经周详指画、获告成功。前黄河之水、往往倒灌清口者皆由仲庄闸、与清口相对骆马湖水势湍急遂逼黄流灌入清口朕视河时躬临相度命河臣移仲庄闸改建于杨家庄出口工竣之后、河臣报称黄水畅流入海、绝无倒灌清口之患。朕尚未经亲阅今欲特莅其地、察验形势、用筹善后之规。其中河、黄河、运河、有应加修防者、亦随宜指示、以图经久。至于山东省荐饥之氏赖两年来极力。赈赡、继以有秋、幸皆得所。其民间生聚果否殷阜、并于沿途亲行周览马乘兹仲春解冻减从轻装、循河南下。往返皆用舟楫不御室庐。经过地方不得更指称缮治行宫、妄事科敛。其日用所需、俱自内廷供御、从无纤毫取办于民。前此屡次南巡、闾阎皆所深悉。倘有不肖官吏、藉名预备、擅动官帑、并图日后加派补偿以为巧取侵渔之地者。事觉、严行治罪、决不宽宥。所在官吏、私馈扈。从人员、及随行人役、生事扰民者、俱如前上□日、以军法从事。奸民挟私控讦者、从重坐罪。尔等部即通行传饬。仍令各该督抚、张示遍谕俾小民咸知朕意。　　

○庚申。升吏部左侍郎管右侍郎事常舒为理藩院尚书。转盛京户部侍郎希福纳、为吏部右侍郎。　　

○辛酉。喀尔喀固山贝子丹津故。遣官致祭。　　

○壬戌。以原任广东高雷廉总兵官姚尚伦、为广东右翼总兵官。　　

○兵部题直隶各省游击四百余缺、候补乏人、每至悬缺而各省都司佥书七十九缺。部册候推之人。甚多选授无期嗣后请将游都并掣较俸升转则游击员缺不致久悬而候推都司佥书者不致壅滞矣从之。　　

○癸亥。上自畅春园。幸汤泉驻跸。　　

○免湖广京山县、康熙四十三年分。水灾额赋十之三。　　

○予故正白旗汉军副都统万永祺、祭葬如例。　　

○甲子上自汤泉回畅春园。　　

二月。乙丑朔上奉皇太后自畅春园回宫。　　

○丁卯遣大学士张玉书、祭先师孔子。　　

○河道总督张鹏翮疏请修理徐州城外堤岸。得上□日、徐州逼近黄河城外石堤工程、甚属紧要。著即行修理。　　

○升大理寺卿法特哈、为盛京户部侍郎。　　

○户部议覆、贵州巡抚于准疏言、黔省钱粮、九月开徵、至□山戊不□终仅止四月、为期甚迫、恐州县各官考成心切、徵比急迫、或致累民。恳将黔省徵收钱粮考成之限、展于来年三月。应如所请。从之。　　

○戊辰。祭大社大稷。遣领侍卫内大臣公坡尔盆行礼。　　

○吏部题正白旗三等侍卫兼三等阿思哈尼哈番安渣因骑射不及革退。应将三等阿思哈尼哈番、与安渣之子富青承袭。从之。　　

○喀尔喀多罗郡王墨尔根济农古禄西希故遣官致祭。　　

○己巳。上诣皇太后宫、问安。上御太和殿视朝。文武升转各官谢恩。　　

○庚午。以銮仪使凌普为内务府总管。　　

○壬申。谕大学士等昨御史黄秉中条奏、行取知县、即以科道用、似为太过此言颇当满洲汉军俱从郎中员外郎始升科道汉人则以行取知县即升实属不均尔等将黄秉中条陈、交九卿议奏　　

○升内阁侍读学士塔进泰、为大理寺卿。　　

○青海厄鲁特多罗贝勒阿奇滚布巴图尔故遣官致祭。　　

○癸酉。上诣皇太后宫、问安。　　

○上南巡、命皇太子允礽、皇十三子胤祥随驾。是日启行。驻跸南苑。　　

○甲戌。上于张家湾登舟。吏部尚书管理直隶巡抚事李光地天津总兵官蓝理、来朝。　　

○乙亥。孝康章皇后忌辰。遣官祭孝陵　　

○御舟泊王。家庄　　

○礼部题朝鲜国王李焞、所奏庆贺表笺每□山戊不□。更换字句之间。不能尽协。应颁发定式令其照式恭进从之　　

○丁丑御舟泊桥儿上村。　　

○戊寅。御舟泊石灰场村。　　

○己卯。御舟泊红庙村。　　

○庚辰御舟泊南蔡村。　　

○御制春日田间诗、南巡词、皇船记各一篇。示直隶巡抚李光地等。李光地奏曰、臣等仰瞻圣制、不独辞韵精妙而治天下之大道寓焉岂惟近今罕觏即从古亦无此佳什。允堪昭垂万世传之无极。是日、赐李光地御制诗、词记各一章。　　

○辛巳御舟泊天津。　　

○谕大学士等原任刑部右侍郎励杜讷向在南书房、效力二十余年、为人敬慎积有勤劳、并无过谴。其品级虽不及予谥之例曩者原任侍郎沈荃、曾经予谥。今励杜讷、亦著赐谥。尔等会同礼部议奏寻大学士等、会同礼部拟谥请上□日。得上□日、励杜讷、著谥文恪。　　

○壬午。御舟泊静海县。　　

○御书给谥故刑部右侍郎励杜讷文恪二字遣乾清门一等侍卫副都统马武等锡于其家。并令至其墓奠茶酒　　

○癸未。御舟泊青县　　

○甲申。御舟泊砖河镇　　

○乙酉。御舟泊夏口村　　

○丙戌御舟泊桑园村漕运总督桑额河道总督张鹏翮山东巡抚赵世显登州总兵官王文雄提督山东学政顾悦履来朝　　

○是日。上入山东境山东绅衿军民数十万执香跪迎道左合奏山东连年饥馑、蒙皇上截留漕运、分疆散赈、动内帑数百万两、遣官四五百员、分派各州县赈济。至地丁钱粮前后屡行蠲免通省亿万民命始得复生、无不垂涕感激。御舟已过犹瞻仰不已焉。　　

○丁亥御舟泊坊前　　

○戊子。御舟泊渡口驿。　　

○己丑。御舟泊临清州。　　

○庚寅春分朝日于东郊遣刑部尚书安布禄行礼。　　

○孝昭皇后忌辰。遣官祭。陵。　　

○御舟泊土桥闸。　　

