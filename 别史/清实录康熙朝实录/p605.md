<!-- { "loadSidebar": true } -->
○河南巡抚杨宗义疏言、怀庆府武陟县、黄水陡涨其所属之马营口、詹家店、魏家口等处旧堤、俱被冲刷、缺口一二十丈不等。臣查詹家店、魏家口、水势稍缓、见在令该地方官、开工堵筑。惟马营口之水势汹涌、骤难开工。请俟水势稍平、一体堵筑。下所司知之　　

○丁酉。谕大学士等曰、福建浙江总督满保、解到贼首朱一贵等、著刑部会同步军统领衙门、将此事详勘。有谁为造意设谋。何处结党。何处拒敌。伊等原籍何所。兵器俱从何购买。共几次交战。其交战时、兵丁共有若干。官员内、交战者为谁。未交战者为谁。武职官员、阵亡者甚多。其文职诸臣、何以得携妻子、来至澎湖。伊等何以不行劫夺。内地有伊等夥贼否。应逐一问明、先行缮摺后、仍照常审拟缮本具题。其余贼党、再有拏获者、不必解京。即著该省总督、提督、会审定议具奏　　

○戊戌。征西将军祁里德疏言、臣遵上□日令参赞副都统鄂三、派遣官兵、往阿尔泰哈道里等处、若遇厄鲁特吴梁海、即行擒解。或得信息、亦行速报。又遣和托辉特公博贝属下察胡赖等、往红郭垒哈撒儿渣儿图拉等处、探取策妄阿喇布坦信息。据参赞副都统鄂三所遣官兵回称、前往哨探、并无行人踪迹。据察胡赖等回称、询问红郭垒哈撒儿渣儿图拉居住之人、言策妄阿喇布坦已死。其子噶尔丹策零、收聚伊属下之厄鲁特、及居住阿尔泰之吴梁海等、不知迁徙何处。臣随复遣察胡赖等、往探实信。如此信果确、即行文将军富宁安、傅尔丹等、同领大兵、乘几进巢□刀。疏入、上谕议政大臣等曰、上年策妄阿喇布坦、将伊边界之人收去、又将吐鲁番回人、移往哈喇沙尔。其阿尔泰、乌鲁木齐等处、无一哨汛、因其寂然以处、遂有策妄阿喇布坦身死之信。然不可据以为实也。览将军祁里德奏、策妄阿喇布坦、若果身死、则机不可失、请预备进兵。尔等行文大将军、及靖逆将军富宁安等、今□山戊不□将吐鲁番坚守为要。又阿尔泰。吐鲁番、一带汛地、均宜加意防守。冬令雪降草枯之际、不可贪功轻进。且将兵丁马匹、一应什物、整齐备办、以俟来年、大举征巢□刀。此上□日、著即行抄录、传谕军前大臣等知之　　

○庚子。先是、上谕议政大臣等阿喇衲、看守吐鲁番地方、恐兵势单弱、应行文将军富宁安、酌派官兵、遣往吐鲁番驻扎。至是、靖逆将军富宁安疏言、臣钦奉上谕、派兵二千名、令副都统庄图管领、于八月十六日起程、前赴吐鲁番。今又续派兵二千名、令副都统穆克登等管领、往吐鲁番。于九月初三日起程。昨据散秩大臣阿喇衲报称、十月内雨雪之际、拟乘贼之不备、进兵袭击。虽吐鲁番兵势、并非单薄。但恐前往袭击、或有贼兵来乘我军之后、亦未可定。臣请亲率兵四千、进驻伊尔布尔和韶、接应调遣。其巴尔库尔留兵三千、请交与都统睦森管领。得上□日、交与议政。寻议政大臣等议覆、将军富宁安、奏请派兵吐鲁番、移驻伊尔布尔和韶之处、俱应如所奏。但今冬雨雪之时、止可就近地袭击、不宜深入。应行文将军富宁安、令阿喇衲袭击之兵、相机前进、即行整旅而回。从之　　

○辛丑。以翰林院侍讲学士吴士玉、为武会试正考官。戚麟祥、为副考官　　

○壬寅。谕大学士九卿等、直总督赵弘燮奏、河南黄沁冲决堤岸、水势泛溢至长垣等处。朕即遣郎中傅尔赛、查视所决地方。据奏河南武陟县黄沁之水、冲决堤岸、由长垣流入山东张秋镇。又据山东巡抚李树德奏、河水泛滥、自直隶开州、流入山东张秋镇等处、由盐河入海、以致运河堤决、漕船阻滞。其冲决堤岸、见在修筑。朕思此冲决之处、只可略加修防、使漕船无阻。如竟行堵塞、水无归洩之地、他处又必冲决、断乎不可。开州、系古黄河故道、今黄沁泛滥、由开州至山东、地方已成河道矣。将来堵塞完工、不使沁水入黄、直引至山东、或有裨益、亦未可定。朕留心河务、各处黄河渡口、俱曾亲历。适遣往看河之官、所呈图样、及李树德所进河图、朕俱详览、知之最明。尔等缮写谕上□日、发往张鹏翮处、伊所审事毕、著即会同总漕施世纶。至张秋镇等处、详行查勘料理、使漕船往返、不致迟误。如张鹏翮已回、即于接上□日之处、作速前往。至修筑决河、甚属紧要。朕自京中、另遣专官、著总河赵世显、将熟练河务官员工役派出、并将修筑物料、多行备办、速发往河南冲决地方　　

○癸卯。上自热河回銮。驻跸喀喇和屯　　

○甲辰。上驻跸花峪沟地方。　　

○乙巳。上驻跸王家营。　　

○升詹事府詹事吴尔台、为内阁学士兼礼部侍郎。　　

○丙午。上驻跸常山峪　　

○大学士等、以九卿议覆黄河冲决一摺面奏。上出河图谕曰、朕留心河务、于直隶、山东、河南地方、皆所亲历、详视水之源委、洞悉于衷、故指示绘画此图。近因山东巡抚李树德奏称、黄沁二水泛溢、自开州流入张秋镇等处、曾谕尔等、堵筑河口之后、不使沁水入黄、引入山东漕河、有裨运道。而前此询问九卿之处、则祗及黄河冲决情形、未及引沁入运之事。今览九卿摺奏、堵筑黄河决口、引沁入运、所议深合朕心。尔等将此图看毕、发与九卿、即令定议具奏。其直隶山东河南被水之民、著该督抚查明振济。至堵筑黄河决口、引沁入运事、朕另遣大臣前往。　　

○戊申。上驻跸两间房。　　

○议政大臣等议覆、靖逆将军富宁安疏言、康熙五十七年内、蒙皇上恩赏巴尔库尔官兵羊七万只。除进兵袭击、及派兵吐鲁番等处、将所赏之羊拨用外。尚存羊二万余只。见在吐鲁番屯扎官兵、应续运口粮。每粮一石、需运费银几及三十两。若给羊一只、充米一斗、价银止一两五钱、而解送尤易。恳再拨官羊数万只、交送巴尔库尔军前。不但吐鲁番等处军饷、羊米兼给。节省甚多。即于来年进巢□刀军需、亦有裨益。应如所请。从之。　　

○己酉。上驻跸巴克什营。　　

○喀尔喀车臣汗遣使进九白上贡。宴赉如例　　

○庚戌。上驻跸遥亭　　

○辛亥。上驻跸罗家桥　　

○谕近御侍卫等曰、尔等日侍朕侧、于朕心忧劳之处、差知大概。若百官万民、何从而知。朕日理万几、其他姑置勿论。即每年春时、为雨水田禾、时刻不忘、留心究问、直至秋成、始稍释念。至于冬日、内地常恐雪少、口外地方、又恐雪大。此等苦心、惟身历方能知之。即尔等日侍左右者、亦未必悉知也。　　

○壬子。上驻跸密云县。　　

○癸丑。上驻跸石槽。　　

○议政大臣等议覆、靖逆将军富宁安疏言、据散秩大臣阿喇衲报称、九月初八日、探知策妄阿喇布坦、遣人犯吐鲁番城、随派侍卫克什图等、领兵迎战、阿喇衲亲率官兵、尾后策应。行至中途、见有二千余贼、与克什图之兵、列阵对垒。因将所领策应之兵、分为三队、奋力冲杀、贼众不能抵敌、败入林中、官兵追巢□刀入林、贼复弃骑步战、我师枪炮齐发擒杀贼兵百有余人、获军器马匹甚多、贼众奔逃、我师追捕数十里、因时已薄暮、不便深入、仍派公巴济等、率兵五百、埋伏林中、侦探防守、余兵彻回。查吐鲁番地方、恐有贼兵窥伺、先经奉上□日添兵驻扎。今果符圣算、克奏捷功。臣请于阔舍图驻兵之处、再增派五百兵、俄隆吉驻兵之处、再增派三百兵、防贼人由瀚海一路、犯我哨汛。又阔舍图、俄隆吉、与阿尔泰一路甚近。倘遇有事、亦便于接应调遣。臣前因阿喇衲报、今冬雨雪之时、欲进兵袭击、故疏请移驻伊尔布尔和韶、为之声援。今贼人败遁、尽知我师在吐鲁番等处、则边境地方、必恐惧防备、不宜袭击。阿喇衲今冬进兵之处、应暂令停止。臣仍统兵驻巴尔库尔、俟来年大举进巢□刀。应如所奏。从之　　

○都察院左都御史朱轼疏言、臣从前奏晋省请立社仓、兼兴水利。奉上□日令臣试行。臣仰惟皇上至圣至明。于民间利弊、及山川地土之宜、无不洞晰。臣一时冒昧陈言、今细加筹画、实属难行。伏祈皇上俯鉴臣愚、免令试行。得上□日、朱轼亲至山西、深知地方情形、既请立社仓、兴水利、著仍留山西、鼓励试行　　

○户部等衙门议覆、都察院左都御史朱轼疏言、直隶各省积贮仓谷、不肖有司、任意侵那、一经地方报灾、或称平粜、或称借贷、或称煮粥、总系有名无实。请敕该督抚等、逐一详查。其亏空数少者、勒限补还。逾限不完、将该州县革职严追。如亏空数多、即行拏究、询有侵欺情弊、立即正法、严追家属完项。又地方官、每因赈济、动支仓谷、辄称捐俸抵补。查俸银有限、仓谷甚多、不但抵补无期、且册开之数、借非实借、还亦非实还。请敕该督抚等、遍查捏报、勒限严追。督抚如有隐徇之处、别经发觉、一并交部、严加议处。均应如所请。从之。　　

○甲寅。上驻跸汤泉　　

○乙卯。孝慈高皇后忌辰。遣官祭福陵。　　

○上回驻畅春园。　　

○丙辰。九卿等遵上□日议覆、堵筑黄河决口、引沁入运之处、俟派出大臣、令其会同总河、及该督抚等、详勘议奏。上谕大学士等曰、堵筑黄河漫溢工程、此第一紧要之事。著副都御史牛钮、侍讲齐苏勒、员外郎马泰、前往监修。其堵筑时、宜先于上流建挑水坝、以减水势。俟沙淤后、再渐次加筑、则漫溢之势自平、而堵塞不甚费力矣。朕于清口建筑挑水坝时、曾经指示、此事、齐苏勒、马泰等、悉知之。至于前项工程、毋得吝惜钱粮。河南地方、河底不冻。今冬宜作速兴筑。其建挑水坝之时、应挑引河。黄河有曲折之处、即成洲渚。务详勘酌量取直、挑成引河。俟黄河决口堵塞报竣后、再引沁济运。分水龙王庙之中八闸、北八闸、春时水浅、船行有阻、应将沁河之水、于此处引入运河。如不能容纳、由盐河泻其水势、自于运道有益。分水龙王庙南八闸水多、不需济以他水。再徐州下流黄河无虞、独徐州上流黄河、多有沙淤、不可不防冲决。将此上□日宣谕该管各官、预先防备　　

○丁巳。授统兵驻扎吐鲁番散秩大臣阿喇衲、为协理将军。　　

