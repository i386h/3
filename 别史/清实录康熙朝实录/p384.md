<!-- { "loadSidebar": true } -->
○戊戌。谕吏部等衙门、朕顷以狡寇噶尔丹未灭、调度军务、亲莅塞外。因念切民依、巡历边境。所至咨访。目击山西狭西缘边一路、地皆沙碛、难事耕耘。人多穴居、类鲜恒业。其土壤硗瘠。固已生计维艰、而地方辽远、疾苦无由上闻。大小官吏、不能子爱小民、更恣横索、遂使里井日渐虚耗。比年用兵以来、一应军需刍糗、俱动支正项钱粮、储峙供应。从不取办闾阎乃各府州县官员、借端私征、重收火耗。督抚布政使等官、又不仰体朝廷恤民至意、纠察贪污、禁革加派。反多瞻徇曲庇。又或该督抚庸懦懈弛、因而笔帖式、及衙门人役、无所忌惮、擅作奸弊、以致民生滋蹙朕心深切轸恻。今外寇已经荡平、惟以绥乂地方、拊循百姓为急务。山狭两省、关系紧要。应作何抚恤休养、著九卿詹事科道、详议以闻。寻议覆、山狭里井艰难、皆缘督抚有司、不能仰体皇上轸恤黎民之意。横徵私派之所致也。应请敕下山狭督抚、务期洗心涤虑、正己率属严饬所属官员、屏绝苞苴、严禁私徵重耗。其贪污虐民者、立行纠参。至笔帖式、衙门人役、擅作奸弊、滋扰地方者、亦必严加惩处。凡有不利于民、应革事宜、督抚即为确查革除。或遇水旱灾伤、当即奏闻。如督抚仍前因循、徇庇属员不能抚绥百姓、将督抚革职、从重治罪。从之、　　

○谕大学士等尔等可传谕兵部、选择少壮而善驰骋者。或司官、或笔帖式一员、驰驿速往山西巡抚倭伦处、问伊招抚之事若何并沿途田禾、及天时雨水协和否。详阅还奏。　　

○　　

○己亥。上奉皇太后、幸畅春园。　　

○辛丑。升礼部左侍郎席尔达、为都察院左都御史。内阁侍读学士布泰、为内阁学士兼礼部侍郎。　　

○刑部尚书翁叔元、以病乞休。命原品休致。　　

○壬寅。以左都御史吴琠、为刑部尚书。升兵部右侍郎张鹏翮、为都察院左都御史。　　

○谕大学士等、今噶尔丹已平、天下无事、惟以察吏安民为要务。然官吏之贤否、民生之休戚所关。朕一人端居深宫、何能遍知。此番巡行山狭、或先闻其有声名、而居官不善者有之。或并未闻其声名、而居官实善者有之。此皆上下相隔、不能通达之故也。虽古圣君、以知人为难。朕岂料温保行事、一至于此。往者浙江山东等处地方官、以朕不时巡幸、各加勉力、操守皆优山狭官员、则劣甚朕恨贪污之吏、更过于噶尔丹、此后澄清吏治、如图平噶尔丹、则善矣　　

○给事中郑昱条奏平定噶尔丹庆贺大礼。颁诏款项上曰、凡颁赦诏、皆人主之事、非人臣所宜言自古不以频赦为善政者、以其便于恶人而无益于善人也郑昱妄以诏款陈奏、念系言官、特从宽宥。著大学士严饬之　　

○癸卯礼部题平定噶尔丹武功告成、臣等详稽典礼、应遣官祭告天地太庙、社稷、永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵。及岳镇海渎、历代陵寝阙里。并加上徽号。命史馆诸臣、编辑平定北寇方略、昭示无极。上曰、喀尔喀、厄鲁特、原皆纳贡之国。因其交相不睦屡谕和好乃仍构衅、致起兵争。噶尔丹曾破回子中之萨马拉罕、布哈尔哈萨克、布鲁特、叶尔钦、哈思哈尔、赛拉木吐鲁番哈密诸国、其所攻取降服者、一千二百余城、乃习于战斗之国也喀尔喀焉能抵敌是以七旗数十万众一

□山戊示□之中丧亡略尽喀尔喀之汗诺颜台吉等、知朕豢养蒙古、夙有厚恩、悉皆款塞来归。其时若不允其内附、恩养得所、必皆沦入于厄鲁特则尔时噶尔丹之势力、不言可知矣。允其内附而恩养之、噶尔丹必假此衅端、与我朝构难。凡此情事、皆经熟筹。受纳喀尔喀、非漫然而为之也。噶尔丹假索取喀尔喀为名、遂犯我边境、尚书阿喇尼、帅蒙古兵、逆战于乌尔会之地、我师大北、噶尔丹乘势、遂直抵乌阑布通、距京师未及七百里、斯时诸王大臣、及国家谙悉军务之人、不在行间者少矣。适朕躬以违和还京、左翼军虽能胜敌、而右翼军不能制胜、大臣而下、以至军士、阵亡被创者甚众。噶尔丹亦自知其无济、归路遭罹瘟疫、得还科卜多者、不过数千人耳。当是时、即豫知其势虽大损、必复称兵报怨、六年以来、乌阑布通之役、时廑朕怀因是训练军旅、咨访形势正经理武备之时、噶尔丹果复举兵、寇掠喀尔喀之纳木扎尔托音、于克鲁伦之地、朕思此贼不可以寻常寇盗视之。诏武臣三品以上、咸陈灭贼方略、会同详议、举朝皆以为难。其言贼当讨灭者、不过四人。朕以为此贼、断当亟图遂昭宣大义、祭告于天地、宗庙、社稷之灵克成厥勋。倘事或未成、则受喀尔喀之内附、致厄鲁特之兵争。糜中国之脂膏事朔荒之边塞。穷兵黩武、其名恐未能免矣。今我师所至、上天佑助。无水之地、而灵泉涌出。不毛之地、而庶草蕃芜。事悉称意者、此皆国家之福、将士之劳所致也。今西北永远宁谧、其不致蒙咎者即幸矣。自今以往、务益殚励精、始终如一治安之日、愈求治安。其祭告诸典礼、俱依议行。徽号不必上。　　

○和硕显亲王丹臻等疏言、皇上圣德神功、超越千古。臣下私衷请崇加尊号、以光钜典、未蒙俞允。臣等钦惟十余年以来、皇上永清四海、手致太平下台湾歼灭察哈尔、定鄂罗斯收喀尔喀。从古未经服属之疆土、悉隶版图其梗化于朔漠以外者独厄鲁特噶尔丹耳。今噶尔丹、又复剿灭。其同族之青海台吉、皆刻期来朝。又素臣服于厄鲁特之哈密诸回人、亦皆输诚效命治化之隆蔑以加矣。昔年三逆荡平、群臣请崇上尊号。奉上□日不允及收服喀尔喀又经上请亦未允行于时廷臣再疏陈奏曾有谕上□日、以噶尔丹尚未扑灭命将原本收贮阁中兹噶尔丹既灭群臣遭遇昌时、欣睹盛事合词上吁实出至诚。仰乞皇上曲鉴下情、特赐俞允。臣等幸甚。天下臣民幸甚。得上□日、所奏已悉。著仍遵前上□日行。　　

○大学士等奏请上尊号、再三陈恳。上曰、朕览史书、帝王事业、贵始终如一、不以徽号为贵。上世无论矣。即明代、亦无受尊号者。后人并不非之。朕自御极以来、不曾念及一己、只为天下生民计、夙夜焦劳惟恐一时怠慢、不克有终况噶尔丹之灭、由于上天之笃祜、祖宗之福祐众将士之勤劳也。朕何有焉。皇太后崇加尊号允宜。朕之徽号、不必加。亦不必再奏　　

○乙巳。升户部郎中齐世武、为山西布政使司布政使。　　

○丙午。上诣皇太后宫、问安。　　

○转礼部右侍郎努赫、为左侍郎。升内阁学士杨舒、为礼部右侍郎　　

○旌表福建烈妇邓氏、拒奸殒命给银建坊如例。　　

○丁未。升左副都御史严曾榘为兵部右侍郎　　

○浙江黄岩总兵官赵弘灿、丁父忧。命回籍、守制　　

○予故荆州副都统和索利祭葬如例、　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百八十三


大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百八十四　　

康熙三十六年丁丑六月己酉朔升盛京户部理事官戴都里为都察院左副都御史。　　

○庚戌。上诣皇太后宫。问安。　　

○诸王贝勒贝子。公满汉文武官员及远近士民、赴畅春园恭请皇上允受神圣文武大德广运尊号。上谕曰朕御极四十年、虽自始至终、孜孜不倦而吏治尚未澄清、民生尚未丰裕、士卒尚未休息、风俗尚未淳朴、且旱潦灾异、亦复相仍方今外寇既靖、正宜休息生养徒加尊号何益于治。朕荡平噶尔丹机宜未尝有失苟天下、共能知之朕愿足矣崇上尊号不必行。毋复再奏。　　

○命盛京礼部侍郎阿山以礼部侍郎衔管翰林院掌院学士事。　　

○辛亥升参领徐九如、为浙江黄岩总兵官　　

○命裁江南京口水师总兵官缺改设副将属京口将军统辖标下三营裁去右营归并中左二营　　

○甲寅礼部题圣驾亲征朔漠、所过之名山以及巢□刀贼之战地请磨崖勒石俾塞外亿万载臣民、咸知今日之成功峻烈自开辟所未有从之　　

○国子监题、请将亲征朔漠一切訏谟胜算纂集大纲同祭告先师文、勒碑国学更将碑文摹搨颁发天下学宫从之　　

○升左通政喀拜为内阁学士兼礼部侍郎　　

○丙辰升前锋参领诸满、为荆州副都统。　　

○丁巳升左副都御史哈山为盛京礼部侍郎　　

○升光禄寺卿钱三锡为太常寺卿　　

○戊午上诣皇太后宫问安　　

○辛酉谕刑部尚书傅腊塔尔部事关人命、甚属紧要自图纳任刑部以来、勤勉供职、事甚修举属员至今称善今乃简尔以任此职。绥色亦素称贤能司官。如迈涂、则办事庸常。所赖者惟汝二人。　　

○谕大学士等曰、河工事重、朕尝留心察访闻董安国于河工不亲巡历、凡事俱委冯佑。冯佑为人、朕深知之、向以谙练河务为靳辅所奏用靳辅役之如奴隶今董安国、目为正人信任倚用不知若辈惟解营私决不肯秉公尽职也　　

○癸亥升宗人府府丞刘元慧通政使噶礼俱为都察院左副都御史　　

○以礼部侍郎管翰林院掌院学士事阿山充日讲起居注官。　　

○甲子副都统阿南达疏言臣等遣台吉云楚木西安前锋署总尉吴通保游击杨奇张当知等率兵五百名前往堵噶斯口、臣等因俟散秩大臣丹巴声息缓行至色尔腾地方遇噶斯亶多尔济使人俄济通问于策妄阿喇布坦而还言丹济拉已遣人往策妄阿喇布坦处通好、见住吉木色地方待其使回。观此丹济拉往附策妄亟喇布坦是实臣等在此俟丹济拉无益欲彻噶斯口兵起行而回上谕丹济拉往投策妄阿喇布坦是实著阿南达等军俱回阿南达量率兵马暂往布隆吉尔等处探听声息再檄阿南达遣人同噶尔亶多尔济之人哈密回子之人、往策妄阿喇布坦处宣谕朕上□日再将阿南达疏及遣使之故檄内大臣索额图大将军伯费扬古将军马思喀等从鄂尔多斯驿路而回侍郎满丕亦著回来著侍郎安布禄率察哈尔兵每旗十名、将领二员至满丕所居驻劄将军舒恕、亦著回来今大兵既彻前所带四月粮又令备两月粮、米多余留令于成龙等同大兵运至船站收囤鄂尔多斯达赖布喇克地方交鄂尔多斯王贝勒等、拨兵看守支给留驻船站之大臣台吉等官兵　　

○丁卯上诣皇太后宫、问安　　

○己巳谕兵部汉军兵内劣奴甚多安肯勤养马匹朕行军以来知满兵精锐临阵骁勇较汉军相去远矣应将汉军鸟枪兵裁革满洲鸟枪兵增补其官马、俱拨给满洲旗分　　

○予故原任勇略将军云南贵州总督兼一等精奇尼哈番赵良栋祭葬加祭一次谥襄忠　　

○癸酉上诣皇太后宫问安　　

○乙亥升盛京刑部理事官额伦特为通政使司通政使　　

○丙子升左通政金玺为光禄寺卿　　

