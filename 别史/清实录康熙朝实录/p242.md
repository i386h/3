<!-- { "loadSidebar": true } -->
□山戊示□在甲子。冬十一月。朕省方南来、驻跸江宁。将登钟山、酹酒于明太祖之陵。道出故宫、荆榛满目。昔者凤阙之嵬峨、今则颓垣断壁矣。昔者玉河之湾环、今则荒沟废岸矣。路旁老民、跪而进曰、若为建极殿。若为乾清宫。阶磌陛级、犹得想见其华构焉。夫明太祖、以布衣起淮泗之间。经营大业。应天顺人、奄有区夏。顷过其城市、闾阎巷陌、未改旧观、而宫阙无一存者。睹此兴怀、能不有吴宫花草、晋代衣冠之叹耶。昔人论形势之地、首推燕秦。金陵次之。然金陵虽有长江之险为天堑。而地脉单弱、无所凭倚。六朝偏安、弗克自振。固历数之不齐、或亦地势使然也。明自文皇靖难之后、尝以燕京为行在。宣德末年、遂徙而都之。其时金陵台殿苑囿之观、声明文物之盛。南北并峙。远胜六朝。迨承平既久、忽于治安。万历以后、政事渐弛。宦寺朋党、交相构陷。门户日分、而士气浇薄。赋敛日繁、而民心涣散。闯贼以乌合之众、唾手燕京。宗社不守。马阮以嚣伪之徒、托名恢复。仅快私仇。使有明艰难创造之基业、未三百年而为丘墟。良可悲夫。孟子曰、天时不如地利。地利不如人和。有国家者、知天心之可畏、地利之不足恃、兢兢业业、取前代废兴之迹、日加儆惕焉。则庶几矣　　

○赐扈从内大臣、满汉大学士、都统、尚书、前锋统领、护军统领、副都统、学士、副都御史、侍卫、各执事人员、表里紀疋　　

○赐江宁将军瓦岱、昭武将军提督杨捷、镇江将军杨凤翔、杭州将军马哈达、御用棉紀袍各一。江宁副都统胡图、穆成额、总兵官陈昌、镇江副都统张元勋、张思恭、杭州副都统石文炳、棉蟒袍各一。总督王新命、巡抚汤斌、薛柱斗、□□＜派-氵＞腋蟒袍各一。及满汉文武各官、表里紀疋有差　　

○甲子。上幸江宁教场。命各将军、副都统、总兵等官、及内大臣、侍卫等射。上亲射。右发五矢、五中。左发五矢、四中。士民观者、以数万计。皆踊跃蹈舞、欢呼动地　　

○谕江南江西总督、江苏巡抚、明太祖天资英武、敷政仁明、芟刈群雄、混一区宇、肇造基业、功德并隆。其陵寝在钟山之麓、系江宁所属地方。向已有上□日、令有司各官、春秋致祭。严禁樵采。并设有守陵人户、朝夕巡视。但为日已久、不无废弛。今朕省方江宁、亲诣拜奠。见墙垣倾圯、林木凋残。皆系无知民人、不遵约束、恣肆作践、往来行走。殊干法纪。嗣后尔等督令地方各官、不时巡察。务俾守陵人役、用心防护。勿致附近旗丁居民、仍前践踏。所有春秋二祭、亦必虔洁举行、以副朕崇重古帝王陵寝至意　　

○命刑部郎中陈布禄、兵部主事顾瓦喇、往福建、察审将军佟国瑶、题参副都统胡启元、脱逃耿逆家口案　　

○厄鲁特憨都台吉、额尔德尼和硕齐、遣使进贡谢罪。憨都台吉疏言、臣部运衰、遭噶尔丹、执臣祖楚呼尔吴巴什、灭臣父班第。臣时年十三、有陪臣额尔德尼和硕齐者、挈臣逃出。遵达赖喇嘛之谕、在额济内托赖之地、与皇上边民同居。不谓其妄行劫掠、致干天讨。臣诫惩之、今已悔过。伏望圣主鉴宥。额尔德尼和硕齐疏言、臣之两台吉、乃噶尔丹之叔及弟也。无罪而噶尔丹执之杀之。既蔑我主、何能与之共事。故掠其边境、奔遁至此。皇上圣德光昭。臣等本无为非之心、祗以惜死、遂致草窃。今日夜思维、无所逃于天坏。谨悚惶陈奏于圣明之前。得上□日、巴图尔额尔克济农、劫掠鄂尔多斯之事、已经宽免。则憨都台吉属下额尔德尼和硕齐、亦应一体宥赦。所贡准其上纳　　

○乙丑。上谕大学士等曰、朕于政事、无论大小、从未有草率完结者。每在宫中默坐、即以天下事、经营筹画于胸中。简任督抚之时、又必详加察访。盖一方大吏贤能、自能表率僚属。今贪墨之风、未必尽除。然激劝澄清、正欲使之潜移默化也　　

○命大学士明珠、传谕江宁府知府于成龙曰、朕在京师、即闻尔居官廉洁。今临幸此地、确加咨访、与前所闻无异。是用赐尔朕亲书手卷一轴。嘉尔清操、以示旌扬。但人靡不有初、鲜克有终。尔必自始至终、毋有改操。务傚前总督于成龙、正直洁清、乃无负朕优眷之意　　

○上自江宁回銮。御舟至仪凤门外。督抚提镇以下、大小文武官员、及地方缙绅士民数十万、于两岸跪送。上停舟。谕曰、朕向闻江南财赋之地。今观市镇通衢、似觉充盈。其乡村之饶、人情之朴、不及北方。皆因粉饰奢华所致。尔等大小有司、当洁己爱民、奉公守法、激浊扬清、体恤民隐、以副朕老安少怀之至意　　

○上泊舟燕子矶。读书至三鼓。侍讲学士高士奇奏曰、皇上南巡以来、行殿读书写字、每至夜分。诚恐圣躬过劳。宜少自节养。上曰、朕自五龄、即知读书。八龄践阼、辄以学庸训诂、询之左右、求得大意而后愉快。日所读者、必使字字成诵、从来不肯自欺。及四子之书、既已通贯。乃读尚书。于典谟训诰之中、体会古帝王孜孜求治之意、期见之施行。及读大易、观象玩占、实觉义理悦心。故乐此不疲耳　　

○丙寅。御舟泊仪真　　

○升江南安徽按察使王国泰、为浙江布政使司布政使　　

○丁卯。御舟泊江都县邵伯镇　　

○命吏部尚书伊桑阿、工部尚书萨穆哈、往视海口。谕曰、朕车驾南巡、省民疾苦。路经高邮、宝应等处、见民间庐舍田畴、被水淹没。朕心甚为轸念。询问其故、具悉梗概。高宝等处、湖水下流、原有海口。以年久沙淤、遂至壅塞。今将入海故道、浚治疏通、可免水患。自是往还、每念及此、不忍于怀。此一方生灵、必图拯济安全、咸使得所、始称朕意。尔等可往被水灾州县、逐一详勘、于旬日内覆奏。务期济民除患。总有经费、在所不惜。尔等体朕至意速行　　

○予故内大臣沙济、祭葬如例　　

○予湖广阵亡一等阿达哈哈番俄尔和兑、三等阿达哈哈番和瑞、各祭葬如例　　

○戊辰。御舟泊高邮州界首镇　　

○己巳。御舟泊淮安府南所坝　　

○庚午。御舟泊清河县天妃闸　　

○辛未。上黎明登岸。临阅高家堰堤工。谕河道总督靳辅曰、朕观高家堰地势、高于宝应、高邮、诸水数倍。前人于此筑石堤障水、实为淮扬屏蔽。且使洪泽湖与淮水、并力敌黄、冲刷淤沙。关系最重。今高堰旧口、及周桥、翟坝、修筑虽久、仍须□山戊示□□山戊示□防护。不可轻视、以隳前功　　

○上至清口。复阅黄河南岸诸险工。谕河道总督靳辅曰、这运口闸、将来水紧难行。应再添造一座。又谕曰、今年黄水、倒灌运河。尔须酌一至妥之策。务令永不倒灌　　

○上驻跸桃源县北关　　

○壬申。上驻跸宿迁县　　

○谕漕运总督邵甘曰、朕时巡之举、原欲周览民情、察访吏治。尔身为大臣、理应洁己率属。乃＜艹泣＞任以来、并无善状。且多不谨处。此朕得之舆情。访闻颇确。邵甘奏曰、臣庸劣菲材、不知检束。负皇上委任。臣罪奚辞。但以满人官此土者、惟臣一人。不免为众所忌。岂能自致声誉。上曰、莫洛、格尔古德、皆为督抚。殁后、人犹思慕称颂。居官苟善、岂有不致声誉者乎。邵甘伏地谢罪、且乞扈从。上命随至京候上□日　　

○上阅南岸烟燉险工。过白洋河。居人老幼数千、跪迎堤畔。其年老贫寒者、各赐白金　　

○癸酉。上驻跸红花铺　　

○甲戌。上驻跸郯城县沙沟地方　　

○遣内阁学士范承勋等、祭长白山、岳、镇、海、渎、历代帝王陵寝　　

○御制阅河堤诗、示扈从诸臣。谕曰、朕南巡、亲睹河工夫役劳苦、闾阎贫困。念此方百姓、何日俾尽安□□犬亩。河工何时方得告成。偶成一诗、聊写朕怀。不在词藻之工也　　

○以故一等阿思哈尼哈番李鋑弟李铸、袭职　　

○免河南磁州、安阳、汤阴、三州县、本年分雹灾额赋有差　　

○旌表江南节妇、上元县叶士瑛妻郑氏、太仓州曹讷妻王氏、常熟县贾玉如妻王氏、崇明县王宣哲妻盛氏、长洲县郭继昌妻王氏、昆山县郑嗣昌妻徐氏、吴江县吴纶妻沈氏、陆尚忠妻潘氏、江都县张复升妻吴氏、仪真县朱一纬妻吴氏、孝子陈其忠、各给银建坊如例　　

○户部等衙门、会议左佥都御史赵之鼎疏言、通惠河一差、每年带徵税银溢额、有议叙之例。应归入各关内、将部院衙门官员、照例掣签。三年更差。应如所请。从之　　

○予故直隶巡抚格尔古德祭葬。谥文清　　

○升长史郭布、为镶白旗蒙古副都统　　

○升山东登州总兵官李林盛、为广西提督　　

○乙亥。上驻跸费县探沂地方　　

○召河道总督靳辅入行宫。谕之曰、尔数年以来、修治河工、著有成效。黾勉尽力、朕已悉知。此后当益加勉励、早告成功。使百姓各安旧业。庶不负朕委任至意。因以御书阅河堤诗赐之　　

○丙子。上驻跸费县锦堡　　

○谕内阁等衙门、阙里、系圣人之地、秉礼之乡。朕幸鲁地、致祭先师。特阐扬文教、鼓舞儒林。祀典告成。讲明经书文义。穷究心传。符合大典。应行事宜、内阁各部院会议具奏。寻内阁等议、应遣官先至曲阜、同衍圣公孔毓圻、于孔氏子弟内、选举二人、撰次经书讲义、进呈御览。届期宣讲。得上□日、遣翰林院掌学士常书、侍读学士朱马泰、前往曲阜　　

○以故三等阿思哈尼哈番郑人瑞子郑佩兰、袭职　　

○丁丑。冬至。祀天于圜丘。遣都统侯巴浑德行礼　　

○遣官祭永陵、福陵、昭陵、孝陵、仁孝皇后、孝昭皇后陵　　

○停止次日朝贺　　

○上经泗水东境。幸泉林寺。上瞻眺久之。指示侍臣曰、此相传子在川上处。是日、驻跸泗水县大抃桥　　

○升江南江宁府知府于成龙、为安徽按察使司按察使　　

○予福建阵亡二等阿达哈哈番莫罗浑、岳州阵亡拖沙喇哈番武礼、各祭葬如例　　

○予江西阵亡骁骑校衮泰、致祭银两　　

○戊寅。驾幸曲阜。衍圣公孔毓圻、率博士孔毓埏等诸职官、及其族人、暨四氏子孙年十六以上者、于东郊跪迎　　

○上驻跸城南行宫　　

