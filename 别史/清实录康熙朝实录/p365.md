<!-- { "loadSidebar": true } -->
○先是、上谕总督仓场侍郎德珠等、通州至大通桥闸河、向无民船往来。今应令小舟泛载、于民殊有利济。著议奏以闻。至是、总督仓场侍郎德珠、石文桂、遵上□日看通州至京城河道、绘图呈览。上问曰、五处闸口行船、有便于民否。德珠石文桂奏曰、初奉上□日时、臣等恐于运米有误。今运丁及商人、互为推挽、甚是两便。百姓各造小船、将通州货物、运至京师甚易、而雨水时、往来行人亦便。皆感激皇恩。名其船曰便民。非臣等思虑所能及也。　　

○上召议政大臣、满汉大学士、尚书、侍郎、学士等、示以北征机宜。诸臣敬阅毕。奏曰、噶尔丹穷荒巨寇。煽惑群心。皇上为中外生民计。亲统六师、远涉绝漠。睿谟神算。百日之内、遂奏凯旋。开辟以来、勘定之略、成功之速、未有如我皇上者也。翰林院掌院学士常书、张英、奏曰、皇上庙谟豫定。至后无不稔合。功德崇峻、美不胜书。伏读御制。前后次序。备极周详。无非典谟训诰。伏乞皇上将所纪载、俯赐臣等、俾得敬慎编摩、垂诸简册。洵为亿万年之盛事也。上允之。　　

○予故护军统领阿尔法、祭葬如例。　　

○先是、垂喇克扎木素格隆、赍敕追授噶尔丹。至土喇、噶尔丹已败遁。垂喇克扎木素格隆、往副都统阿南达所、求为代奏。至是、随大将军马思喀兵回京。得上□日、此喇嘛差往噶尔丹、不到而回。著拘禁。　　

○丁巳。升内阁侍读学士哈山、为内阁学士兼礼部侍郎。　　

○戊午。命内阁、翰林院、修平定朔漠方略。　　

○侍郎西拉奏、臣遵上□日问降人丹巴哈什哈、噶尔丹当往何处。丹巴哈什哈等曰、我等以为噶尔丹、必往投达赖喇嘛。所以不他往者、昔鄂齐尔图车臣汗之子噶尔旦木巴之女阿海、原与策妄阿喇布坦议婚。噶尔丹自取之。又杀策妄阿喇布坦之弟索诺木喇布坦。策妄阿喇布坦、因率兵五千而逃。后噶尔丹往乌阑布通、策妄阿喇布坦、尽收噶尔丹之妻子人民而去。是策妄阿喇布坦所、不可往也。若图尔胡特之阿玉奇所。有仇人鄂齐尔图车臣汗之弟在。道既遥远、而阿玉奇之女、又嫁策妄阿喇布坦。是阿玉奇所、亦不可往也。噶尔丹与鄂罗斯、差人贸易而已。原不相好。往鄂罗斯之路、有洪郭垒、及罕二道。罕之路、有明安特、忒棱古特诸人在、俱系仇人。是鄂罗斯亦不可往也。噶尔丹向达赖喇嘛之去路。哈密虽系仇人、有噶尔丹属下回子在。青海左侧、有番子二千家在。青海诸台吉、亦不沮之。如得到达赖喇嘛地方、则噶尔丹与第巴甚好、且噶尔丹于为喇嘛时、居班禅胡土克图所。谓唐古特国之托卜察一城人、乃噶尔丹前生尹咱胡土克图时之徒也。故使为属下、有征赋之人在、沿途可得马匹糗粮、而无沮之之人。丹济拉、丹津鄂木布、如与噶尔丹同在一处、断不相离、必偕往达赖喇嘛处。圣上今遣人率兵追讨噶尔丹。但收离散者问之、自得噶尔丹去向实音。报闻　　

○升河南巡抚李辉祖、为湖广总督　　

○升都察院左副都御史席密图、为兵部督捕左侍郎。大理寺卿贝和诺、为都察院左副都御史。　　

○升镶蓝旗参领马云霄、为西安副都统。　　

○己未。理藩院奏、喀尔喀伊尔登卓礼克图之子宾图等、屡请从军、迁延不赴。诳诈之罪、殊为可恶。应将宾图等四台吉、及独石口外所在三百五十二口、俱交内务府、发辛者库当差。上免其内务府当差。查下五旗察哈尔丁壮缺少者、编附佐领、著令披甲。　　

○庚申。谕户部、朕亲征时、闻宣化府牧养三旗驼马、所需草豆甚急。皆先派龙门、赤城、蔚州、百姓供用。后给价值。恐小民不能如数支领。著该抚委地方贤能官、查明照价估给。务令小民得沾实惠、以副朕抚恤至意。此地百姓、供应军需、修治道路、劳苦可悯。俟冬间、当免其来年之赋　　

○辛酉。以理藩院尚书班迪、为镶黄旗领侍卫内大臣、仍兼管理藩院尚书事。　　

○癸亥。命将王国昌等运到汛界余米四千一百石零、除给与运往人员回日口粮外。余悉赏给王善巴等七旗兵丁。　　

○命督运都察院左都御史于成龙、通政使司左通政喀拜、留汛界。散给兵丁粮饷。兵都督捕右侍郎李鈵、回京理事。赏两乌朱穆秦、克西克腾、坐塘人员银两有差。　　

○命送降人厄鲁特绰克图巴图尔、唐古特寨桑等、一百七十六人、至张家口外、与丹巴哈什哈一同安插。　　

○广八旗满洲、蒙古、汉军、直隶各省、乡试解额。满洲、蒙古、四名。汉军、二名。顺天生员十七名。南北监生十四名。江南、二十名。浙江、湖广、福建、各十七名。河南、十五名。山西、狭西、各十三名。江西、十八名。山东、广东、四川、各十四名。广西、十名。　　

○升大理寺少卿哈雅尔图、为内阁学士兼礼部侍郎。　　

○升河南布政使李国亮、为河南巡抚。　　

○以通政使司通政使莫里普、奉差宁夏、不能办事。命革职。　　

○甲子。孝懿皇后忌辰。遣官祭陵。　　

○谕署理藩院事户部尚书马齐、噶尔丹为我大兵击败、今已无所往矣。阿南达见在西宁、应令率巴图尔额尔克济农之兵、驻劄布隆吉尔等处堵御。如得噶尔丹父子实音、即擒而诛之。可速檄行。　　

○丁卯上诣皇太后宫、问安。　　

○戊辰。升詹事府少詹事努赫、为都察院左副都御史。内阁侍读学士希福纳、为大理寺卿。盛京兵部理事官黄茂、为通政使司通政使。　　

○调四川提督吴英、为福建陆路提督。升直隶天津总兵官岳昇龙、为四川提督　　

○己巳。中元节。遣官祭永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵。　　

○升宁古塔副都统沙纳海、为宁古塔将军。　　

○礼部议覆、国子监祭孙岳颁疏言、皇上亲统六师、刻期巢□刀灭噶尔丹。请昭告文庙、勒石太学。应如所请、遣大臣一员、诣文庙祭告成功。皇上一切訏谟胜算、允宜纂述大纲、勒石国学。更将碑文摹搨、颁发各省学宫。报闻　　

○辛未。以翰林院编修杨中讷、为河南乡试正考官。兵科给事中戴璠、为副考官。　　

○壬申。理藩院奏、副都统阿南达咨称、奉上□日令阿南达、率巴图尔额尔克济农之兵、驻扎额济内、古喇奈、昆都伦、布隆吉尔等处、侦探噶尔丹父子声息。但昆都伦、布隆吉尔、两间相去有千余里。巴图尔额尔克济农兵少。恐难擒噶尔丹。乞面请训上□日、钦遵而行。得上□日、向者伯费扬古、阿南达所奏、俱云噶尔丹、所率不及三十人、逃入林中。故令阿南达、率巴图尔额尔克济农兵、以御其往投青海。今竟与原奏不合。阿南达不必来请训上□日、著即遵前谕速往。　　

○甲戌。命运翁金所贮米、至大将军伯费扬古军前。　　

○以喀尔喀王纳木扎尔长史库济根、王盆楚克护卫穆扎哈尔、奉差侦探军功。授为拖沙喇哈番、赐号达尔汉。　　

○命彻吴尔挥河留驻科尔沁等十旗蒙古兵、各归部落。　　

○升云南按察使佟世雍、为河南布政使司布政使。　　

○抚远大将军伯费扬古疏报、右卫、西安、宁夏兵、归时正在乏粮之际。蒙皇上豫先筹画。特遣御史钟申保、迎之以米。始得饱餐。欢声动地。报闻。　　

○命释喇嘛垂喇克扎木素格隆于狱。　　

○彭素克格隆、赍敕往谕噶尔丹回奏。臣与中书阿必达、于五月初九日、往寻噶尔丹踪迹。十二日、至滚噶牢台、见无厄鲁特形影。臣令阿必达、携疲马先回。以此情事、奏闻皇上。臣独追噶尔丹、至特勒尔济地方。遇厄鲁特千许人、擒臣至俄尔坤河。臣夜间乘隙逃出、向内而行。于六月初七日、到特勒尔济河。遇喀尔喀阿里雅扎萨克、阿尔萨阑卫寨桑。彼言我等奉大将军令、至憨山、昭莫多地方、收集逃溃之贼。擒得厄鲁特男妇一百六十余口。今于其中择三十人、解送京师、尔可率之同行。二十九日、到克勒河朔。见侍读学士喇锡言皇上命我等率七台吉兵、往追噶尔丹、并探尔信息。臣以行事告之喇锡使人送臣、及厄鲁特被俘三十人、入汛界。见大将军伯费扬古大将军言、如许人同行、则程途耽误。当择数人带去。遂使厄鲁特卓礼克图达尔汉、巴克什津巴、卓礼克图等六人、与臣偕来。上命卓礼克图、津巴等、归谕噶尔丹。遣理藩院官一员、带至汛界。在附近旗分、酌凑坐马口粮、拨乡导指路前往。　　

○上谕议政大臣等、大将军伯费扬古、应令自科图移驻善巴王汛界。因出侍读学士喇锡、大将军伯费扬古疏、命议政大臣集议。寻议、侍读学士喇锡疏言、厄鲁特额图格来降云、噶尔丹战败奔窜、到他米尔之台库勒地方。遣人收集丹津阿拉布坦、丹济拉、丹津鄂木布等。伊拉古克三胡土克图、亦往与之合。大略兵有五千余、牛羊甚少、无庐帐者多。议欲往翁金一路。或瀚海四围有居人、掠得牲畜如根敦戴青逸去、暂且偷生。或往哈密。如哈密仍前和好、则资其糗粮、以度今冬如哈密与之反颜、即攻而取之、以为根基。议既定。六月二十八日、自他米尔、向翁金起程。阅三日、我等逃出。又六月二十日、达赖喇嘛使人鄂木布来、亦随噶尔丹而行。又因住他米尔地方二十余日、马已渐肥。闻根敦戴青、在塞棱格云。又大将军伯费扬古等疏言、黑龙江将军萨布素、于七月十六日、已率兵到科图。臣等遵上□日、正拟领兵回京、得侍读学士喇锡之报、知噶尔丹欲往翁金一路、已自他米尔起程。是以臣等率官兵住科图候上□日。今应令大将军伯费扬古、亲身沿边而往。酌调善巴王、及附近旗分兵驻扎边汛。噶尔丹前来、即迎巢□刀之。其与大将军同处之兵、将军孙思克、博霁、俱令来京。余总兵等官、俱令率兵回汛。上曰、此乃大将军伯费扬古未完之事。著率萨布素兵五百、酌取蒙古兵、往善巴王边汛诸地方、侦探声息。噶尔丹或在翁金、或有过去之信、相机迎巢□刀。著将军萨布素、率所余兵五百、驻扎科图。如有厄鲁特来降、令其收纳。　　

○谕领侍卫内大臣等、前遣舍棱、与苏尼特郡王额驸萨穆扎之子多尔济扎卜等、率兵往土喇侦探。今不必前往。著率伊等暂驻安郡王所居汛地、待大将军伯费扬古至、听其指挥而行　　

○予故兵部督捕左侍郎戴通祭葬如例　　

○丁丑。以翰林院检讨邹士璁、为山东乡试正考官。礼部郎中周爰访、为副考官翰林院检讨徐日晅、为山西乡试正考官工部郎中欧阳旭为副考官。　　

○己卯。升内阁侍读学士倭伦、为内阁学士兼礼部侍郎。　　

○予故杭州副都统倭贺、祭葬如例。　　

○壬午。上诣皇太后宫、问安。　　

