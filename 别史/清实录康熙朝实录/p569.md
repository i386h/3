<!-- { "loadSidebar": true } -->
○大学士等奏、臣等恭查旧档、太皇太后徽号、原有昭圣慈寿恭简安懿章庆敦惠温庄康和仁宣弘靖二十字。宾天之后、追止尊谥。将原字减去十五字、留五字。又添拟七字。尊为孝庄仁宣诚宪恭懿翊天启圣文皇后。升祔太庙。慈和皇太后徽号、原有慈和二字。后尊为孝康慈和庄懿恭惠崇天育圣皇后。康熙九年、升祔太庙时、添写。章字。大行皇太后徽号、原有仁宪恪顺诚惠纯淑端禧十字今钦遵上谕、照追上太皇太后尊谥。将原字内留五字。添拟七字。尊为孝惠仁宪端懿纯德顺天翊圣章皇后。又将原字内留四字。添拟八字。尊为孝惠仁宪庄定端纯顺天翊圣章皇后。恭候皇上指示。其应行典礼交礼部查明议奏。得上□日、前一条所拟是　　

○是日申刻。上诣大行皇太后梓宫前、亲奠上食。哭泣尽哀毕。驻跸行宫。　　

○丁未。上于大行皇太后梓宫前。行大祭礼。读文致祭。亲奠。哭泣尽哀。释服。诸皇子、王、贝勒、贝子、公、文武大小官员、外藩王、贝勒、贝子、公、台吉、塔布囊等、及公主、王妃以下、八旗二品以上官员之妻、齐集举哀。释服。上仍回居苍震门内　　

○谕兵部、四川提标兵、至松潘未久、鼓噪回省、俱系康泰平素不能抚恤、不加整饬训练、信用原任守备汪文藻、任意扣克、骄悍妄行所致。法喇等已遵上□日将汪文藻及为首兵丁皮登云等五人正法张玉林等九人、解送陕西安插。其余众兵俱无干涉。俱照旧留营给饷效力行走。　　

○戊申□山戊不□暮。袷祭太庙。遣内大臣都统。公鄂伦岱行礼　　

○遣官祭永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵。　　

○遣官祭太□山戊不□之神。　　

○上居苍震门内。　　

○满汉文武大臣官员等公奏自大行皇太后违豫以来皇上昼夜忧劳力疾定省。及慈驭宾天之日、群臣再三恭请节哀节劳。皇上坚不俞允。屡次亲诣衰恸。又力疾恭送梓宫。攀号不已。昨大行皇太后服满之辰。又亲诣哭奠。伏念皇上年近七旬。兼天心如此劳瘁。而自始至终、犹必尽礼尽哀大孝至极无以复加今已经释服。又届新年伏乞皇上即回乾清宫、静摄调养以慰普天臣民之望上阅毕。本发出。　　

○己酉。上居苍震门内。酉刻。回宫。　　

○旌表八旗节妇、满洲九什妻冯氏等三十三人、蒙古花色妻钮氏一人、汉军孟淑贤妻张氏等二人直隶各省节妇、郭奇遴妻王氏等五十一人、贞女濮氏等六人各给银建坊如例。　　

○是□山戊不□人丁户口二千四百七十二万二千四百二十四又永不加赋滋生人丁二十一万二十五田地山荡、畦地、七百二十五万七百五十四顷九十亩有奇。徵银、二千九百七十二万三千五百六十二两有奇。米、豆、麦、六百八十五万三千五十五石有奇。草、三百八十五万八千二百七十四束。茶、三十五万三千四百二十五引。行盐、五百十万三千五百三引。徵课银、三百七十八万一百二十四两有奇。铸钱、三万九千九百一十六万七千三百有奇。　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百七十六


v大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百七十七　　

康熙五十七年。戊戌。春。正月。庚戌朔。以大行皇太后梓宫在殡。命停止朝贺筵宴。　　

○朝鲜国王李焞、遣陪臣俞命雄等、表贺冬至、元旦、万寿节。及进□山戊不□贡礼物。赏赉如例。　　

○辛亥。上居苍震门内。　　

○壬子。上诣大行皇太后梓宫前、行月祭礼。甫至、即大恸。奠酒毕。复痛哭、移时方止。诸王、贝勒、贝子、公等以下、三品官员以上、皆随班行礼。举哀。上回居苍震门内。　　

○癸丑。谕诸王大臣等曰、诸王大臣、往往群集请安、云望朕躬速愈。朕身罹大忧、因致获疾。动履甚难。寝卧几及五旬。一切丧事、未得尽心。何暇调治。今右足较左足消瘦。容颜亦殊憔悴。或有冒昧之人、不详瞻朕容。第谓圣躬如天行至健、虽暂染疴疾、有何碍。不知天行无时止息、而世运屡有变迁。人岂得与天比乎。或又粉饰殷勤套语、谓宜节忧劳、简几务、以养圣躬。及至问其忧劳之宜节者何在。几务之宜简者何事。彼仍不能举以对也。朕于此等空言、恶之殊切。厌于听闻。故特降谕宣示。　　

○是日、上回宫。　　

○甲寅。顺天府进春。　　

○议政大臣等议覆、四川松潘总兵官路振扬疏言、松潘所属黄胜关、并墩堡。向设漳腊营游击一员。统兵六百四十名驻劄。管辖杂番。迤南为杂榖安抚土司。种部繁多。俗称勇悍。南境直抵打箭炉。与天全招讨司明正土司接壤。今该土司良儿吉之子班弟儿吉、尚未袭职。臣备兵之初、密令该土司、遴选部属、防守各处隘口。颇称勤顺。请准其袭职。并加赏赉。又有加渴瓦寺安抚土司桑郎温恺、所部羌番亦众。接近汉地。现募运粮人夫、属其部落居多。又有漳腊营所辖之祈命上下包坐司等土官土兵、习于战斗、熟谙边情。臣亦曾令预备土兵一千、听候调遣。咸各踊跃。亦请各加赏赉。如有调发、准其支给口粮。俱应如所请。其班弟儿吉承袭之处、令都统法喇等、查明议奏。从之。　　

○乙卯。孟春。享太庙。遣领侍卫内大臣公马尔赛行礼。　　

○遣官祭太□山戊不□之神。　　

○上以足疾幸汤泉。是日启行。驻跸畅春园。　　

○兵部议覆、原任贵州巡抚刘荫枢疏言、定番州属大华司土官狄守亨、因挟仇射死麻向司土官得君佐。已经题参革职但狄守亨之子狄世雄、仍习凶顽、难以约束部苗。别无应袭之人。请将大华司土官、永行裁革、地方钱粮、归并定审州管辖。应如所请。从之。　　

○丙辰。世祖章皇帝忌辰。遣官祭孝陵。　　

○丁巳。上驻跸汤泉。　　

○庚申。议政大臣等议覆、都统法喇等疏言、打箭炉地方窄狭、米粮一时难到。去年荆州满洲兵来时、因路远难行、马匹微瘦。俟喂养稍肥、臣将满洲兵内、遴选五百名、派官带领、前往打箭炉。又遴选建昌镇绿旗马步兵七百名、化林营绿旗马步兵八百名、令在各本处预备、以便酌量调遣。应如所请。将荆州之五百名满洲兵、令护军统领温普等、带领前往打箭炉驻扎。巡抚年羹尧、派贤能官员办理粮饷。从之。　　

○辛酉。谕大学士等、诸臣陈奏国家之事、辄用称颂套语。于朕躬并无裨益。朕历年夏月避暑、九月回銮。所积四月内、口外不能办理之事、日夜料理、必在□山戊不□内完结。至次年开印、又复速为办理、无致壅积。今自五十六年四月、至今所积事务应作何办理之处诸臣当切实指陈。国家事务、所关甚大。岂可潦草完结。若朕置事务不理、诸臣又谁能担任。朕每念及、中心惕然。嗣后当尽删除称颂套语。将有益于朕躬之处速为指陈。使事务不致壅积。可以知诸臣之实心报效、而朕之病体、亦得调护矣。　　

○甲子。上元节。以大行皇太后梓宫在殡。停止筵宴。　　

○戊辰。议政大臣等议覆、侍卫查什、遵上□日将松潘等处兵马、应否彻回之处、前问察罕丹津。据察罕丹津回奏云、大兵前往西边。策妄阿喇布坦、必不敢前来。现今天寒草枯、马匹难行。军兵亦甚劳苦。不若将四川松潘之兵、彻回原所。牧养马匹。休息士卒等语。查现今兵丁驻扎之阿尔锡巴尔锡地方、离口不远。应行文副都统宁古礼、总兵官路振扬、将兵马彻回松潘口内附近地方驻扎。仍令不时差人、至青海探听消息。从之。　　

○己巳。翰林院检讨朱天保、奏请复立允礽为皇太子。上御行宫正门。召朱天保问曰、尔奏摺内云、二阿哥仁孝。尔何由而知。朱天保供云、臣父朱都纳语及、故得闻之。上问曰、尔父行走之时、二阿哥尚无疾病。其学问弓马、及一切技能、皆有可观。后得疯疾。病发时、即诸事不省、举动乖张。曾背立朕前、辱骂徐元梦。即伊伯父、及伯叔之子等、往往以不可道之言肆詈。此非疯疾所致乎。尔知之否耶。朱天保供云、臣实不知。冒昧陈奏理应万死。上问曰、尔奏摺内云、今二阿哥圣而益圣、贤而益贤。尔何从而知。朱天保供云、皆臣父闻之看守之人。上问曰、看守之人何名。朱天保辞穷。但云该死。上问曰、朕以尔陈奏此等大事、若遣人传问、或将尔有理之言遗漏、故亲加研讯。尔一无知穉子。数语即穷。必有同谋通信之人、可据实供明。朱天保供云、此皆臣父朱都纳、同戴保、商议缮本、令臣来奏。上谕大臣等、将朱都纳、戴保、锁拏、并朱天保、俱交与皇子大臣等严审。又谕曰、自太祖太宗以来、宗室中患疯疾者、不止一人。英郡王、临阵甚勇、效力甚著。但疯疾一发、即便妄行。大阿哥允禔、公景熙、亦皆有疯疾。普奇为人总无定准、不可听信。三官保、为人闪烁不常。楚宗、为人亦多反覆。朕尝面责伊云、尔甚是反覆不常、必至如尔祖、杀而后已。朕宗室中、汉仗皆好。临阵奋往、不肯让人。但必无定准、不可信者甚多。再旗人内、如齐世为人、心性闪烁。巴浑德曾奏、齐世聪明异常。其心思所至、立即转变、非臣等所能测。即齐世亦奏称、臣之心性、臣亦不能自信。伊且不能自信、又岂有信伊之人耶。又谕贝子苏努曰、率世狂悖之言尔尽知之。齐世当康熙十年时、以为如何能至十五年。及至康熙十五年、以为如何能至二十年。因将伊祖坟、移至盛京。可见伊居心行事、狂悖极矣。寻将朱都纳、戴保、拏至。供连副都统常赉、原任内阁学士金宝。因将常赉、金宝、亦拏至。　　

