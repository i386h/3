<!-- { "loadSidebar": true } -->
○辛亥。授福建投诚伪官杨富、左都督、加太子少师。郑赓、杨忠、王明、颜立勋、陈义、左都督衔。陈一鹏、陈斌、谢元、朱德、陈奇策、许廷圭、右都督衔。陈琪、陈宗、都督同知衔。陈增、陈振、王超、辛球、黄成章、方晋、李义、杨亨、陈祖、陈耀、洪福、刘崇会、程伟、曾伟、张朱、都督佥事衔　　

○授浙江投诚伪侯阮美、伪官郑绳安、左都督衔。邓嘉玉、阮骅、阮述、右都督衔。焦华岳、都督同知衔。林鸾、陈大兴、杜卿、王鼎勋、高捷、李隆、陈义忠、阮复增、林朝褒、张秦、都督佥事衔　　

○免浙江桐乡县、本年分水灾额赋有差　　

○壬子。以平南王下副都统尚之廉、为广东右翼总兵官　　

○甲寅。改造昭陵地宫成。安奉太宗文皇帝宝宫。设宝座神牌于享殿　　

○乙卯。升山东按察使郎永清、为湖广布政使司右布政使、山西按察使陈弘业、为江西布政使司右布政使。浙江宁绍道冯瑾、为浙江按察使司按察使　　

○予故镇国公噶尔哈图、祭葬立碑如例　　

○丙辰。吏部议覆、辽东将军吴库立、疏请添设盛京刑部郎中二员、员外郎六员、应如所请。得上□日、如议。仍添设侍郎一员、尔部将应补官员、开列具奏　　

○己未。礼部题、定南武壮王孔有德之女孔四贞、呈称伊父孔有德、于顺治九年、在广西殉难、奉世祖章皇帝谕上□日、建祠致祭。请于祠前立碑、以表忠节。查孔有德祠、工部见在建造、告竣后、每□山戊示□春秋遣太常寺官致祭。至所请立碑之处、孔有德坟所已经立碑、不便另立。得上□日、仍与立碑　　

○庚申。升大理寺少卿甘文焜、为顺天府府尹　　

○辛酉。改造福陵地宫成。安奉太祖高皇帝宝宫。设宝座神牌于享殿　　

○以户部郎中王象天、为浙江按察使司佥事、提调学政　　

○升广西巡抚屈尽美、为广西总督　　

○免贵州都匀等六卫、普市一所、本年分水灾额赋有差　　

○安南国王嗣黎维禧、遣陪臣黎敩等、表谢降敕褒奖恩。附贡方物。表文曰、亶聪作后、鼎光辑瑞之朝。懋赏劝功、涣及奉琛之壤。葵心恳款、枫陛邃严。钦惟皇帝陛下。浚哲温恭。聪明睿智。式九围受命、政布汤初。诏八统保庸、礼循周旧。致令异数、猥及遐方。臣教沐暨南。星趋共北。宠颁师二、仰惟怀远之仁。享用有三、愿效来王之义　　

○刑部以岁□山戊示□终汇报病故监犯。得上□日、据奏监犯病故者甚多。人命关系重大、罪不至死者、久淹狱中、管狱官役、不与犯人饮食、饿毙亦未可知。狱官狱卒、如此疏忽、殊为不合。着严加申饬　　

○壬戌。岁暮。祫祭太庙。上亲诣行礼　　

○遣官祭永陵、福陵、昭陵、孝陵　　

○遣官祭太□山戊示□之神　　

○旌表八旗节妇、满洲济马胡妻得氏等十九人、蒙古布颜图妻蔡氏一人、汉军姜国明妻于氏等四人、烈妇、满洲刘柱妻那氏等八人、各给银建坊如例　　

○是□山戊示□。人丁户口、一千九百二十八万四千三百七十八。田、地、山、荡、畦地、五百三十四万九千六百七十五顷一十亩。徵银、二千五百七十九万八千三百六十五两有奇。米、豆、麦、六百一十四万二千三百三十八石有奇。草、二百二十七万二千三百五十二朿。茶、十五万七千九百五十五引。行盐、四百三十万一千八百四十引。徵课银、二百七十四万二千三百五十二两有奇。铸钱、二万九千五百七十三万五千三百六十有奇。　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之十



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之十一　　

监修总裁官光禄大夫太保兼太子太傅保和殿大学士兼户部尚书二等伯加四级臣马齐光禄大夫经筵日讲官起居注少保兼太子太保保和殿大学士仍

兼管吏部户部尚书翰林院掌院事加二级又加一级臣张廷玉光禄大夫经筵讲官太子太傅文华殿大学士仍兼理户部尚书事务加五级又加二级臣蒋廷锡总裁官光禄大夫文华殿大学士兼吏部尚书臣朱轼等奉敕修

　　

康熙三年。甲辰。春。正月。甲子朔。上诣堂子行礼。还宫。拜神毕。诣太皇太后皇太后宫、行礼。御殿。王以下、文武各官、外藩王、及使臣等、上表朝贺。照例筵宴　　

○朝鲜国王李棩、遣陪臣赵璜等、表贺冬至、元旦、万寿节、及进□山戊示□贡礼物。宴赉如例　　

○庚午。世祖章皇帝三周忌辰。遣官祭孝陵　　

○添设四川夔州府知府缺　　

○湖广总督张长庚疏报、伪部院毛寿登、始为伪永历朱由榔所倚恃、继为众逆寇所推重、今革面来归、请敕优叙。下部议　　

○辛未。孟春。享太庙。遣都统宗室罗托行礼　　

○遣官祭太□山戊示□之神　　

○顺天府进春　　

○四川总督李国英疏报、巫山巨寇郝摇旗下、伪总兵马进玉等、率众投诚。下部察叙　　

○壬申。赐朝正外藩王、贝勒、贝子、公、台吉等、银、币、鞍马、有差　　

○甲戌。升广西左布政使金光祖、为广西巡抚　　

○新设盛京刑部侍郎。以内国史院学士祁通格为之　　

○先是、正黄旗副都统穆占奏称、伊牛录下四百四十名壮丁地亩不堪、祈给地更换、奉有各旗村庄有地亩不堪者、壮丁一百名以下、仍令留住。一百名以上、准其迁移之上□日。至是、户部查覆、镶黄、正黄、正白、正红、镶蓝、各旗壮丁一百名以上、地亩不堪者、共二万六千四百五十名、应将顺天、保定、河间、永平等府属州县、圈出地亩十三万二千二百五十晌、分给各旗。每壮丁一名、给地五晌、准令迁移。并请差部员旗员、会同地方官、酌量换给。得上□日、右翼、著尚书去。左翼、著侍郎一员去。其更换不堪地亩各旗、著副都统去。余依议　　

○江西总督张朝璘疏言、南昌府属浮粮、系陈友谅横行徵派、明季相沿。今蒙恩恤、照袁、瑞、二府、一例减免。其漕米一项、奉部文复行查核。臣按漕米浮多、亦明季踵行弊政、并无虚假。请概行减免。下部知之　　

○丙子。以王府长史桑格、为镶白旗蒙古副都统　　

○升随征福建右路总兵官王进功、为福建提督　　

○管理福建安辑投诚事务、户部郎中贲岱疏报、郑芝豹生母黄氏、率子侄眷属等赴闽投诚。下部察叙　　

○戊寅。礼部题、安南国所贡方物、与会典不符。嗣后入贡、请令遵照会典。得上□日、外国慕化入贡、所进之物、著即收纳、不必遵照会典　　

○庚辰。命各省学道缺出、将进士举人出身者、一并开列。增入品级考　　

○升光禄寺卿佟弘器、为奉天府府尹　　

○升云南按察使李本晟、为河南布政使司右布政使。湖广驿盐道宋可发、为山西按察使司按察使。湖广荆西道王廷谏、为山东按察使司按察使　　

○壬午。赐安南国陪臣黎敩等、宴于礼部　　

○礼部议奏、镶白旗兵沙木哈、为弟三太殴伤、濒死、妻哈氏誓以身殉、沙木哈以止有一弟、身死、弟又抵罪、无人守先墓、抚诸孤。令言于官、活三太之命。沙木哈死、哈氏遵遗言叩阍、求贳三太罪。得上□日宽宥。哈氏即自尽。应予旌表。上命立碑墓上、书其事于石　　

○癸未。刑刻清字通鉴告成　　

○甲申。四川总督李国英等疏报、蜀中巨寇刘二虎、郝摇旗、袁宗第、抗抚负固、狡谋不测。蒙遣西安将军傅喀禅、副都统杜敏、统领大兵、会同督提进剿。于康熙二年十二月二十三日。师次陈家坡、逼近贼巢。满汉兵奋勇剿杀、贼遁入天池寨。副都统杜敏等、统兵追剿、刘二虎势穷自缢、郝摇旗、袁宗第、夜遁。杜敏等复追至黄草坪、大败贼众、擒郝摇旗、袁宗第、并伪王朱宗蒗等。数万巨寇、一朝扫平、无一漏网。得上□日嘉奖。下部察叙　　

○丙戌。福建总督李率泰疏言、原任提督侯马得功妻刘氏、子马三奇等、呈称马得功统领水陆官兵、攻取厦门、金门二岛、力战身死、请赐恩恤、以慰忠魂。得上□日、马得功舍身死战、堕水殒生、着从优议恤　　

○刑科给事中彭之凤疏言、刑名关系至重。请敕提牢司官、矜全监犯。所与饮食、必亲加验视分给、无得假手狱卒、给以不堪食物。如有饥毙、及行拷掠者、该管官役、作何议罪、并请敕部、通行直隶各省按察推官、一体遵行。下部议　　

○丁亥。改狭西靖远卫为靖远县。裁同知、守备、千总、经历、四缺。设知县、典史、二员　　

○以刑部郎中王自新、为湖广按察使司佥事、提调学政。户部郎中徐明弼、为狭西按察使司佥事、提调学政　　

○予故致仕太子少保广东总督李栖凤、祭葬如例　　

○戊子。先是、苏尼特多罗郡王腾机思故、以其弟腾机忒、承袭王爵。至是、腾机忒故、命仍以腾机思子多罗贝勒额驸萨穆扎、袭郡王爵。腾机忒子博木博、袭封贝勒　　

○免狭西临、巩、二府、未完练饷银两　　

○己丑。予故总督仓场户部右侍郎加工部尚书赵开心、副都统鄂思海、一等阿思哈尼哈番邵占、各祭葬如例　　

○授福建投诚伪伯陈辉、为慕仁伯　　

○授四川投诚伪官马进玉、冯盛世、王之炳、张大盛、武自强、邓秉志、杨询、赵云、都督佥事衔　　

○工部题、定南武壮王孔有德、祠堂祭器等物、已即行造办。其祠前立碑之处、请俟孝陵立碑工竣、再令匠役开采。得上

□日、不必立碑、著悬牌匾。俟祠堂完日、遣官致祭一次。其每

□山戊示□春秋致祭、及祠前掘井、俱著停止　　

○平西王吴三桂疏报、进剿广西陇纳山寇、官兵奋勇争先、生擒妖人阿仲、逆寨悉平。得上□日嘉奖。下部察叙　　

○靖南王耿继茂疏言、臣生长边陲、幼娴武备。前蒙太宗世祖恩加世袭。今年虽未迈、疾病相仍。臣子耿精忠、侍从有年、未谙军旅。恳赐遣归、俾臣力疾教训、以备驱策。上以其情辞恳切、允之　　

○庚寅。以原任督理织造工部右侍郎周天成、为光禄寺卿　　

○壬辰。以内国史院侍读萧惟豫、提督顺天学政　　

○癸巳。恭镌太祖高皇帝太宗文皇帝尊谥、于陵前石碑　　

○裁会试中式副榜　　

○礼部议奏谒陵礼仪。王以下、三品官员以上、凡有事往盛京、至福陵昭陵祗谒者、应于城门外行礼、开城门、盛京礼部官、同看守值班官员、导引进谒。来时不必进谒。若往孝陵石门。王以下、三品官员以上、应于享殿大门外行礼、开享殿大门、陵上礼部官、同看守值班官员、导引进谒。来时不必进谒。至往汤泉养疾者、诣陵进谒、应准行礼。若遇祭祀供献、不必随

