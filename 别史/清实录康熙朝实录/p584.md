<!-- { "loadSidebar": true } -->
○庚戌。户部议覆、陕西总督鄂海疏言甘肃边地、额徵粮草居多、银两数少。且有全徵粮草、并无银两者。今奉恩蠲免地丁仍徵粮草。独甘民不得均沾实惠。请将康熙五十三四五六等年、未完旧欠粮草概行蠲免。应不准行。得上□日、甘肃所属地方、康熙五十三四五六等年、民间旧欠银米草豆、著尽行豁免、务令得沾实惠。　　

○辛亥。谕大学士九卿詹事科道朕临御以来、一切机务必皆躬亲、从不敢稍自暇逸。但少壮时、精力有余、不觉其劳。今气血渐衰精神渐减、办事殊觉疲惫。写字手亦渐颤。仍欲如当年事事精详、则力有不能。若草率办理、此心又所未安。从来书生论历代帝王、多指摘过失、谓其安享富贵、耽于逸乐。朕披阅史书、历观古来帝王、因深知为君之难。即朕六十年宵旰勤劳、虽金石为质、亦应消耗、况气血之身乎。又如诗文一事、皆出朕心裁。内书房翰林辈、不过今其校对誊写耳。见今在位大臣年老者、大约与朕年相仿。衙门办事、不过一二时辰、即可归寓安息。有疾亦可告假。且有托病偷安者、同列与司属、岂能强之入署乎。如旧年考试武进士、赵申乔在朕前睡去、侍卫屡次唤醒。朕前尚且如此、在衙门办事时可知矣。今天下大小事务皆朕一身亲理、无可旁贷。若将要务分任于人、则断不可行。所以无论钜细、朕必躬自断制。早夜焦劳而心血因之日耗也。但年力虽衰、而志意始终如一、仍未敢少懈。自朝至于日昃坐卧起居、曾无片晷余闲。勉强支持、心劳力竭。尔诸臣曾无一人为朕黾勉抒诚者。或有不肖之徒、见朕精神气血、渐不如前、因以为奸、亦未可定。此诸臣俱应留心者也。朕前冬曾有谕上□日尔诸臣未必记忆、理应不时省阅。今部中之事、错误亦有。如恩诏援赦、刑部逐件具题、殊非旧例。部院衙门、如此类颇多。朕欲不悉心详阅得乎。又如总督鄂海、题请蠲免甘肃米石草束章奏甚长、朕字字细览。所拟票签错误、朕曾删改批出总之诸臣徒事虚文。见朕躬烦劳、不过去皇上理宜静养。似此皆如画饼、有何实济耶。又凡有论说、诸臣不过敷陈颂扬套语。如励精图治、健行不息、圣不自圣、安愈求安之类、若与不读书者言之、甚觉可听。朕读书明理、凡事皆身体力行、此等粉饰浮词、六十年中。盈溢于耳久已厌闻。尔等务须实心任事、尽去虚文、于国家方有禆益也。　　

○癸丑。上巡幸塞外。命皇三子和硕诚亲王允祉、皇七子多罗淳郡王允祐、皇八子多罗贝勒允禩、皇九子固山贝子允禟、皇十子多罗敦郡王允＜礻我＞、皇十五子允禑、皇十六子允禄、皇二十子允祎、随驾是日、自畅春园启行驻跸汤泉。　　

○升内阁学士勒什布、为吏部左侍郎。　　

○丙辰。上驻跸南石槽地方。　　

○丁巳。上驻跸怀柔县。　　

○戊午。上驻跸密云县。　　

○己未。孝端文皇后忌辰。遣官祭昭陵上驻跸罗家桥。　　

○喀尔喀多罗贝勒准对、巴林固山贝子鄂齐尔桑故。各遣官致祭。　　

○旌表浙江义乌县烈妇、商德茂妻贾氏、夫亡家贫翁欲遣嫁。氏断指不从、既而翁殁、氏赴水自尽。给银建坊如例。　　

○庚申。上驻跸遥亭。　　

○议政大臣等议覆、靖逆将军富宁安疏言、见今出兵地方、所出之西安。察哈尔旗下员缺。请于军前之官兵内、遴选应升、并素有劳绩、以及人材勇健、能钤朿人官兵、列名咨送。与内地之人、一并交与该旗具奏。应如所请。得上□日、朕曾有上□日。此次大兵在外、如遇章京、并护军校、骁骑校缺出令大将军即行补授。令若照富宁安所奏、出兵地方所出之缺、又将军前人等、与内地之人、一并开列具奏。必致重复。富宁安、傅尔丹、两路军中所出官员之缺、将出征之官兵内、所有应升、及人材勇健善于钤朿、素有劳绩之人、今富宁安、傅尔丹等、即行遴选补授。俟事竣之后、再补行引见。如外省驻防官缺出、仍将在内、人等题补。　　

○旌表河南烈妇王氏、拒奸毙命、给银建坊如例。　　

○辛酉。上驻跸巴克什营。　　

○壬戌。上驻跸两间房。　　

○议政大臣等议覆、靖逆将军富宁安疏言、自巴尔库尔至哈密、每站俱安设马匹。自哈密以外之那秦起、至布隆吉尔之间、伊托忒、巴尔楚忒等十处、俱系瀚海。是以每站安设骆驼、递送事件。从前自策妄阿喇布坦处、来投顺之人、及伊所差之使人、送往京师时、将巴尔库尔台站内马匹、送至哈密。又自额敏处、拨取马匹、送至布隆吉尔。方乘驿马、送至京城。嗣后陆续投顺人多、或再有差来使人、巴尔库尔驿马、及额敏之马、必不敷供应。请行令甘肃巡抚绰奇、在预备安站马内、拨送一百三十匹。于巴尔库尔之站、添马五十匹。哈密之站、添马八十匹。不令应付一切事件。止酌给自策妄阿喇布坦处来投顺之人、及差来使人乘骑。应如所请。从之。　　

○癸亥。上驻跸王家营。　　

○户部等衙门议覆、刑科给事中永福疏言、盛京开原等处秋粮州县官不亲身监收、俱差子弟家人亲戚书办兑收。有折收银两、任意发出、借给与人诸弊。应行文奉天府尹、不时严查。如州县官员、有私委私借之弊、即指名题参、从重治罪。该府尹徇情不行题参、察出、将该府尹交部议处。从之。　　

○丙寅。上驻跸喀喇和屯。　　

○丁卯。上至热河。驻跸行宫。　　

○戊辰。议政大臣等议覆、抚远大将军允禵疏言、臣遵上

□日不出口外、驻扎西宁、相机而行。将每佐领下、鸟枪护军各一名、令公策旺诺尔布带领、驻扎凉州每佐领下护军各一名、令副都统宝色带领、驻扎宁夏之喀喇沁等处蒙古兵、令都统楚宗带领、俱到索落木驻扎。将庄浪驻扎每佐领下、马兵各一名、令都统汪悟礼、副都统伊礼布带领、凉州所剩每佐领下、乌枪马兵、各一名、令副都统宗室赫世亨宗查布带领俱到波罗和邵驻扎、以之宣扬声势。再将宗室等分派。令平郡王讷尔素、公诺音托和、揆慧、简亲王之子永谦、镇国将军敬顺、苏尔臣、奉恩将军华玢、闲散宗室吴尔浑等前往波罗和邵驻扎。此各路兵马、俱令于四月尽间起程。于九月内进口喂马。自阿什罕之站起、前至索落木、安十五站。每站各设马二十匹。自索落木之旁通柴旦木之路安五站。应各设马十五匹。每站派设固原之绿旗兵各十名青海之兵、亦各派设十名。再据策旺诺尔布称若调取青海之兵六百名在军营左近驻扎、则于巡守、并汛界之差遣等事甚有裨益。是以行令青海首领于伊等两翼各派兵三百名将兰州所剩护军一百二十九名。马兵八百七十一名俱调赴西宁驻扎。查见今既调兵赴口外驻扎则汛界巡守之事甚要。应将所调青海之六百名兵令在汛界巡守之处、不时小心防守。仍令扬言、大兵目下两路进巢□刀。从之。　　

○议政大臣等议覆、甘肃巡抚绰奇疏言、见在甘凉喂养之四千九百骆驼暂且不用。令喂养骆驼官员等带领兵丁择水草佳处牧放。其购买之一千六百余骆驼随到即分与牧放骆驼之官员等令其牧放再甘凉所喂之马骡、并驻扎甘州之山西一千步兵所带马驼见今既无使用之处亦令其出青于文到日、停给草料应如所请。从之　　

五月癸酉朔。　　

○甲戌。升浙江湖州副将马焕、为山西大同总兵官。　　

○乙亥。仁孝皇后忌辰。遣官祭陵。　　

○丙子。议政大臣等议覆、四川总督年羹尧疏报、臣等前闻西藏送回官兵之信、恐贼有奸计、曾经奏请、委永宁道高其佩、前往料理。今众兵陆续至里塘者、共三百七十人。其未到者、不过数十人。其间并无奸计。道员高其佩、不必前往里塘至此一项满汉、兵丁到省时、臣等将满兵、归入荆州满兵内汉兵、归入臣标一同操练、以侍将来调遣应如所奏。从之。　　

○丁丑。夏至。祭地于。方泽。遣散秩大臣伯法尔萨行礼。　　

○兵部议覆、四川总督年羹尧疏言、越巂地方、尽属崇山峻岭今建昌属卬部宣抚司土司岭安磐革职。若一旦改土归流、恐别生衅端。岭安磐所辖地方宜暂令其弟岭安柱护理俟岭安磐子岭天长年□山戊不□合例之日另请承袭。应如所请。从之。　　

○翁牛特多罗杜楞郡王和硕额驸苍津喀喇沁多罗额驸门都、来朝。　　

○戊寅。谕户部朕幸热河见一路、麦苗盈野、收获必丰。但麦熟之□山戊不□往往雨水过多朕留心稼穑历年最久深悉其故。尔部即传谕直隶河南山东山西并口外地方速将已收之麦晾乾入屯收贮不致潮湿霉烂、则今□山戊不□所收足用二年矣。　　

○己卯。赐故和硕额驸孙承运恤银二千两。遣署内务府总管郎中海章、经理其丧。内大臣侍卫等、往奠茶酒。发引时、仍命往送。予祭葬如例。　　

○庚辰。升正红旗护军统领杨都、为镶红旗蒙古都统、仍兼护军统领。护军参领吴广、为镶白旗蒙古副都统。　　

○升广东碣石副将游观光、为碣石总兵官。　　

○癸未。议政大臣等议覆、振武将军傅尔丹等疏言、据巴林多罗郡王额驸吴尔衮等称、内地扎萨克官兵、俱各预备米粮牛羊马匹前来一年之后、按月给官兵两只羊价、银一两。跟役一只羊价、银五钱。见今羊价腾贵原给之口粮银两、不敷食用。请将内地扎萨克官兵、并跟役、每只羊价俱折银一两给散其喀喇沁之一千兵归化城之土默特一千兵、并来种地之土默特一千兵、应得羊价银两亦照此支给。查将军傅尔丹等军前见添发黑龙江等处兵、三千目下既不进兵、应令将满洲、蒙古绿旗官兵内查有残废老病者发回一千余人。将此发回兵丁之粮饷、酌量添给蒙古兵丁从之。　　

○工部议覆、河南巡抚杨宗义疏言、仪封县白家楼河势。因北岸忽长沙嘴、淤积成洲以致全河大溜。逼归南岸逐渐坍至堤根甚属危险须于大溜顶冲之处建筑挑水大坝一座、以当冲激。再下护崖等埽以资防护。应如所请。从之。　　

○乙酉。遣官祭关圣帝君。　　

○喀喇沁多罗杜楞郡王伊达木扎卜、来朝。　　

○丙戌。升国子监祭酒花鄯、为内阁学士兼礼部侍郎。　　

○以詹事傅缮署理甘肃按察使司事务。　　

○兵部议覆、广东广西总督杨琳疏言、广东沿海险要地方。修造炮台城垣汛地、共一百二十六处。盖造营房、共一千三百八十间。拨守官兵共三千九百九十一人。安炮八百零七位。但各炮台、悉系踞高临险。海风潮气、易于残缺。是必定

□山戊不□修保固之法方为永远善后之图请嗣后责成州县官不时查看一有损坏立即修整应如所请。从之。　　

