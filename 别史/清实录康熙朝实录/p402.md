<!-- { "loadSidebar": true } -->

○予故右卫左翼副都统党爱、祭葬如例。　　

○升杭州左翼副都统丹岱、为杭州将军。　　

○丙午。御舟泊定堰。　　

○吏部议覆、广西巡抚王起元、身任巡抚、应遵定例、将南宁、太平、庆远、思恩、四府、调补道府以下、三年俸满之员、保题升用。今十余年来、并不保题一人。及佥都御史王绅疏参、奉上□日明白回奏、该抚又朦混掩饰具题、应将广西巡抚王起元、降四级调用从之。　　

○户部议覆、浙江巡抚张勄疏言浙省开局鼓铸、已经两载。今钱价日平、应行停止应如所请从之　　

○旌表直隶东安县烈妇、陶子明妻张氏、逼奸不从殒命。给银建坊如例。　　

○丁未。御舟泊丹阳县。　　

○升四川狭西督标中军副将张岳、为狭西西宁总兵官　　

○戊申上登陵。驻跸句容县。　　

○己酉驾至江宁。阖郡绅士军民跪迎。是日、上驻跸江宁府。　　

○裁江南通省管河道一员复设山清里河同知、安清通判、各一员。添设盱眙通判宿桃通判各一员。　　

○庚戌。谕大学士等曰、明代洪武、乃创业之君。朕两次南巡俱举祀典。亲往奠醊。今朕临幸、当再亲祭。大学士等奏曰、皇上两次南巡。业蒙亲往奠醊。今应遣大臣致奠。上曰、洪武乃英武伟烈之主。非寻常帝王可比。著兵部尚书席尔达致祭行礼。朕亲往奠。　　

○壬子。上至明太祖陵奠爵阅视陵寝。谕大学士等曰、朕今日往明太祖陵寝致奠见其圯毁已甚皆由专司无人朕意欲访察明代后裔、授以职衔、俾其世守祀事。古者夏殷之后、周封之于杞宋。即令本朝四十八旗蒙古、亦皆元之子孙。朕仍沛恩施依然抚育。明之后世、应酌授一官、俾司陵寝。俟回都日尔等与九卿会议具奏。上幸演武场。率诸皇子射。上亲射二次。发矢皆中。又命十五善射硬弓侍卫等射。次命官兵分班校马步射。阅毕谕河道总督于成龙曰朕阅视江宁苏州绿旗官兵骑射多不及。著将弓马不及者、令在河工效力。尔即会同该督抚议奏寻江南江西总督张鹏翮等奏拨江南督标兵、江苏、安徽、抚标兵、共一千五十四名赴河标效力。下部知之。　　

○癸丑。旌表狭西烈妇、刘川明妻王氏、拒奸守节身死给银坊如例。　　

○甲寅命修明太祖陵。并悬挂御书治隆唐宋扁额。　　

○江宁左翼副都统朔色、以年老乞休得上□日、副都统朔色为人甚劣著革职。　　

○乙卯谕户部朕巡幸江南、遍察地方疾苦。深知民间生计艰难。将能省积欠钱粮尽行蠲免所过州县有被灾甚重者、俱经赈济、务俾得所。兹闻凤阳府属去□山戊不□潦灾甚重。是用破格加恩、以示优恤康熙三十七年、该府属寿州、泗州、亳州、凤阳、临淮、怀远、五河、虹县、蒙城、旴眙灵璧十一州县、并泗州一卫、未完地丁漕项等银米著一概免徵尔部行文该督抚、即饬该地方有司、张示晓谕、令穷乡僻壤、咸悉朝廷曲轸灾黎至意。如有不肖官吏、悖上□日私徵、使百姓不沾实惠者、察出定治重罪。尔部即遵谕行。上自江宁府旱西门登舟。泊燕子矶。　　

○丙辰。孝端文皇后忌辰。遣官祭昭陵　　

○丁巳上驻跸金山　　

○戊午。命减浙江盐课加徵银三万一千三百两　　

○工部议覆、山西巡抚倭伦疏言殷实商人、愿往杀虎口外大青山等处采木者请令其赴部具呈给票守口官兵验明放行、输税入口贩卖查杀虎口外、从无砍木之例应将该抚所请、无庸议得上□日、内外之民俱属一体。大青山木伐卖商民均为有益。著照该抚所请行。　　

○庚申。上驻跸扬州府。　　

○辛酉。谕河道总督于成龙等运河东岸石工残缺者、仍令照旧补修。其土工堤内积水之处、下埽帮筑。减水坝俱堵塞坚固、用心防护。越坝更属紧要、亦著加帮防护。淮安府泾涧两河、必须挑浚深通。毋任淤垫。至于人字河、若有窄狭处、亦当相机挑挖。凡有洩水旧口、修砌涵洞、令民灌田。堤岸单薄处、亦酌量加帮。河身戗堤、务行修筑。朕业已指示、止高五尺、底宽二丈、顶宽七八尺、以遏水势、足矣。至河员不留心防范者、须严加惩处。切不可姑容、致误河工。　　

○升贵州按察使彭鹏、为广西巡抚。　　

○壬戌。御舟泊邵伯镇。　　

○癸亥。御舟泊汜水。　　

○谕河道总督于成龙等、运河东岸、宜再加高宽。其涵洞与金湾滚水坝旧有河身。民间用水灌田。仍照例开放。减水坝著堵塞坚固、用心防守为要。至新加堤岸、可选尔带来官员、或五十丈或六十丈责令加意防守。西堤土石各工、及高家堰工俱速行修理。下河田地、不过一二年、可以涸出矣。　　

○甲子。御舟泊淮安府。　　

○乙丑御舟泊天妃庙　　

○丙寅上渡黄河。御小舟阅视新埽。谕河道总督于成龙曰、黄河湾曲之处、俱应挑挖引河、乘势取直。高邮等处运河越堤湾曲、亦著取直。　　

○上登清口南岸。召郎中朱成格等谕曰、此南岸若不修挑水坝、新挑引河、必不能畅流。当从朕所钉桩处、修挑水坝二三十丈。挑出水头、大溜向北、俾引河流畅。尾堤在陈家庄旱地、筑高五尺、水长时、从陈家庄南、任其流去无碍。此事关系紧要。尔等即遵谕行。　　

○升江南凤庐道佟毓秀、为贵州按察使司按察使。　　

○御舟泊崔镇。　　

○丁卯。御舟泊治河嘴。　　

○谕河道总督于成龙等曰、清口速宜挑浚。徐廷玺、著往扬州去、查看永安各石工、并东西岸各工、与堵塞减水坝工程。令各官用心防守、毋得疎虞。　　

○赐河道总督于成龙、协理河务徐廷玺、御书扁额。　　

○戊辰。御舟泊夹沟。　　

○直隶巡抚李光地等疏言、臣等遵上□日查看漳河、见在分而为三。一支、自广平县、经魏县、元城县、至山东馆陶县、入卫水归运。一支、俗名老漳河、自山东邱县东北、经南宫等县、与完固口合流、至鲍家嘴而归运一支、俗名小漳河自邱县西北、经广宗、钜鹿、二县、合于滏河、又经束鹿县、冀州、合于滹沱河、由卫水至献县完固口、复分为两支、其小支与老漳河合流、至鲍家嘴、其大支复经河间、大城、静海、三县、总入子牙河而归淀。查此三支、两支入运。其一支又复分流入运。则入运之水已多。子牙河之水自减。可无碍漕之虑。但归卫之河、与老漳河皆有散漫浅平之处。应酌量挑浚。其完固口小支河、应筑鸡嘴坝、及拦河坝、逼水入河。至于静海县田地淹没、因向年开广福楼、及阎留二庄口之故。若竟堵诸口、又有碍西堤。请俟水退之后、暂行堵塞。至来春水涸、于阎留二庄出水处、挑成河道、两岸筑堤、束水归淀、则静海县地方、不致淹漫、而大城等州县堤岸、均无妨碍矣。得上□日、著照该抚所题速行。　　

五月。己巳朔。御舟泊韩庄闸。　　

○庚午。御舟泊大王庙。　　

○命江南江西总督张鹏翮扈从入京。吏部右侍郎陶岱、署理江南江西总督事。　　

○辛未。仁孝皇后忌辰。遣官祭陵。　　

○御舟泊仲家闸。　　

○御书圣门之哲扁额、命悬挂子路庙。　　

○壬申御舟泊白嘴。是日、上登岸。御黄幄。阅视河标官兵射毕。谕兵部尚书席尔达曰、观沿河官兵、甚为庸劣。传谕于成龙、著将不及者革退。　　

○癸酉。御舟泊安山。　　

○甲戌。御舟泊李海务。　　

○谕户部、朕巡省民生风俗、南至江浙。兹以返跸、行经山东。沿途延见父老咨询农事。幸今岁雨旸时若、二麦继登小民可以无忧粒食。但前年被灾泰安等二十七州县、生计尚未丰盈。宜更加恩休养。所有康熙三十六年、未完地丁银米、俱著免徵。其康熙三十七年、应徵钱粮、原因灾伤、令于康熙三十八年完纳。今念一□山戊不□之内、并输二□山戊不□之租、恐物力艰难、未能兼办。著分作三年带徵、以示宽恤。尔部移文该抚、转饬有司、明白张示、务使穷乡僻壤、均沾实惠、以无负朝廷曲轸民依至意。倘有不肖官吏、私徵侵蚀、致上泽不下及者、察出定治重罪。尔部即遵谕行。　　

○乙亥。御舟泊戴家湾。　　

○谕大学士等、黑龙江将军萨布素办事虽明敏、然器局卑琐。朕巡幸至乌喇、每见其逢迎近侍。朕听政多年、何事未历。佥壬端良夫岂不辨。彼近臣何能为也。今黑龙江副都统关褒等、私动驿站一案、其事俱实。著该将军查审具奏。寻萨布素遵上□日审覆、副都统关褒、疲劳驿站应革职枷责得上□日、著从宽免降五级调用。　　

○赐衍圣公孔毓圻等、御书扁额。　　

○丙子御舟泊梁家浅。　　

○丁丑。御舟泊郑家口。　　

○戊寅。御舟泊白草洼。　　

○辛巳。遣官祭关圣帝君。御舟泊张家庄。　　

○壬午。御舟泊河西务。　　

○癸未。御舟泊崔家楼。　　

○改山清盱眙河营守备为里河守备。添设高家堰河营、中河河营守备各一员。　　

○狭西甘肃提督孙思克、以老乞休。慰留之。　　

○甲申。上驻跸通州。　　

○乙酉。上奉皇太后回宫。　　

○丙戌。谕大学士九卿詹事科道等、朕南巡至浙江、见百姓生计、大不如前。年来已将旧欠钱粮、尽行豁免。其被灾地方、概行赈济、恩泽屡加、在百姓应。比往年丰足。今反不及从前者、皆因府州县官、私派侵取、馈送上司或有沽名不受、而因事借端、索取更甚者。至微小易结案件、牵连多人迟延索诈者甚多。此等情弊、督抚无有不知。乃不厘剔察参反将行贿官员荐举廉正官员纠劾、以致民生失所。殊失朕爱养元元至意。且畿辅近地、因朕不时巡察、故无私派侵取等弊若各省督抚、俱体朕爱民至意、实力奉行、自然吏治澄清、万民乐业。科道不畏人、不徇情、能将不肖劣员、察访纠参、则有司亦知忌惮。今作何永革横派、严禁贿赂、以察吏安民。尔等会同确议具奏。寻大学士等遵上□日会议请饬各该督抚洗心涤虑、正己率属凡有贪污害民官员、不时查参、地方应革积弊、尽行革除如该督抚仍照前因循、专事虚文塞责徇庇属员、或被科道纠参或被受害人首告。将该督抚等一并从重治罪从之　　

○又谕大学士伊桑阿等曰、朕兹南巡、见地方官员诚心为民者甚寡一切务虚名而无实效、甚无取焉朕观河工、亦非难事任事者果皆竭诚效力、加意奉公何难告厥成功耶。若刷河底极深径趋入海。诸水仍出清口归海。则高邮等处不告水灾而下河亦可无虞矣。又见沿途钞关已极頺敝。皆由关差监督未经简选、但较俸差往其中贫穷卑猥者或将亲戚家仆、或佣雇人役、挈之而往。任此辈恣意妄行、自有害于商贾。且盘诘关津亦有害于百姓。嗣后关差俱令本衙门堂官保举、始行差遣　　
