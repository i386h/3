<!-- { "loadSidebar": true } -->
○福建浙江总督觉罗满保疏报、旅顺口脱逃海贼除孙森等已获外、尚有陈君元等未获今据闽安协烽火营、先后报获贼犯阿吉尾等据供、陈君元等一船、逃至广东外洋不知踪迹遇哨船、杀死余阿二等十五名、活擒十七人臣查阿吉尾、余阿二、俱系陈君元同夥、现被杀获。陈君元等窜逸、已经严行两省缉追其用命官弁受伤兵丁、会同抚臣给赏银两。得上□日、官兵奋勇擒杀贼犯。殊属可嘉兵丁既经恤赏、官弁亦著议叙。　　

○癸未。上驻跸汤泉　　

○乙酉上驻跸中关　　

○礼部题、请派顺天乡试正副考官。及司考官。将九卿举出官员职名开列。上曰、棘闱弊端甚多。此番房考官、即在所开正副考官内、每房派二员其各省人、著参杂派出。每房所派二人、不得派同省之人。　　

○谕大学士等曰、朕遍览明代实录、未录实事。即如永乐修京城之处、未记一字。史臣但看野史记录错误甚多。朕又览史记、汉书、亦仅文词之工。记事亦有不实处。即如所载项羽坑秦卒二十万。夫二十万卒、岂有束手待毙之理乎。　　

○振武将军公傅尔丹疏言、臣等派袭击之兵、分队前进。公博贝统兵、于六月二十九日、至博罗布尔哈苏地方、见有贼踪随即追斩厄鲁特五人。生擒四人。投顺者十六人额驸吴尔衮、都统穆赛、令喀尔喀台吉盆楚克、及娄徵额等、分路寻探并无贼踪。随于七月十七日回兵。疏入报闻　　

○丙戌上驻跸博洛和屯。　　

○巴林固伦荣宪公主、来请安。　　

○喀尔喀扎萨克一等台吉格木品尔、阿霸垓多罗郡王巴特玛滚楚克、多罗卓礼克图郡王扎木巴尔扎卜、来朝。　　

○提督云南学政国子监祭酒余正健、以病解退。以工部郎中张学庠、为云南按察使司佥事、提调学政。　　

○丁亥。遣大学士嵩祝、祭先师孔子。　　

○苏尼特多罗杜楞郡王达礼扎布、喀尔喀多罗达尔汉贝勒詹达古米、镇国公索诺木巴尔珠尔、来朝。　　

○以署仓场总督户部侍郎张伯行、为顺天乡试正考官。翰林院编修鄂尔奇为副考官。　　

○升四川按察使许光麟、为江西布政使司布政使。　　

○戊子。祭大社大稷。遣都统宗室延信行礼。　　

○己丑。上驻跸唐土沟地方。　　

○庚寅。太宗文皇帝忌辰。遣官祭昭陵。　　

○上驻跸张三营。　　

○扎鲁特多罗达尔汉贝勒阿谛沙、来朝。　　

○辛卯。上驻跸宜荪喀布齐禄地方。　　

○壬辰。太祖高皇帝忌辰。遣官祭福陵。　　

○上驻跸云特木尔昂阿地方。　　

○授多罗淳郡王允祐女、为和硕郡主。壻多尔济拉锡、为和硕额驸。　　

○癸巳。上驻跸爱里格尔齐老地方。　　

○喀尔喀扎萨克一等台吉多尔济达锡、来朝。　　

○甲午上驻跸漠达巴汉地方丙申。谕议政大臣等、三路袭击军兵、俱遵朕指示、成功整旅而还其将军、蒙古王、贝勒、贝子、公台吉等及武职大臣、官员以下军兵以上、俱到极边之处回来。凡地方远近、道路平险、水草多少、以至敌人情形、大略悉知、著逐一缮摺奏闻再今将军兵作何料理之处、令将军、蒙古王、贝勒、贝子、公、台吉等、及武职大臣官员、各抒己见具奏。并行文将军富宁安、傅尔丹等、三路之兵、俱已回来。或敌人侵犯哨汛、偷窃抢夺、事未可定。我军应作何防范、著详议以闻。寻会议、自逆贼策妄阿喇布坦起衅以来、一应军务、皆系皇上睿虑周详、豫行指授。将军大臣等、发兵三路、袭击。俘获策妄阿喇布坦部落厄鲁特回子。多得马驼牛羊等物。将伊所种田禾、尽行践躏。贼不能当我军锐气、惊骇逃窜今三路袭击兵、俱各成功旋师。行令将军富宁安、傅尔丹等将伊等所属之兵、及鄂尔多斯、右卫、西安、录旗兵丁内、有怯弱者、拣出编队。或应遣回原处、速行奏闻、从之　　

○丁酉上驻跸克勒乌里雅苏台。　　

○戊戌。上驻跸哈达鄂佛罗地方。　　

○土默特多罗达尔汉贝勒阿喇卜坦、固山贝子巴雅斯呼郎图、郭尔罗斯扎萨克一等台吉查滚来朝。　　

○己亥。上驻跸噶海图昂阿地方。　　

○庚子。秋分。夕月于西郊遣兵部尚书孙柱行礼。　　

○上驻跸乌喇岱地方。　　

○辛丑。乌朱穆秦和硕车臣亲王色登敦多卜、来朝。　　

○壬寅上驻跸格尔齐老昂阿地方。　　

○工部议覆、河道总督赵世显疏言、宿迁县黄河北岸柳围头、应建筑挑水坝。黄河南岸陈家湾、蔡家道口、应加帮内戗。清河县运口烂泥浅等处引河、应下埽加镶。林家西天然坝、亟宜加镶柴工。高家堰、山旴一带石工、亟应修砌。俱应如所请。从之。　　

○甲辰。上驻跸德布遂惠汉地方。　　

○乙巳。上驻跸布尔哈苏台。　　

○科尔沁和硕额驸多尔济塞棱、来朝裁偏沅所属湘阴县等营田巡检八员。从巡抚李发甲请也。　　

○河南河北总兵官冯君冼疏言。河南之宜阳、阌乡、渑池等处、奸民聚众拒捕。官兵攻破逆寨。宜阳贼首亢珽逃匿现在严缉。阌乡党恶王更一等、现在擒获、交有司收审余众俱散又宜阳县申报、亢珽等一十八人、藏匿渑池县李一宁山中随令游击杨奉等、并各营官兵、移赴渑池缉拏、臣先未经摺奏、罪属难逃。得上□日、凡总兵官、平素应严督防守。一有贼盗、随闻随即查拏处治、安靖地方、利益民生。冯君冼身任总兵官于宜阳等处盗犯亢珽等、虽发遣官兵、聊以塞责。谓非伊事、若为不知、并未奏闻一次。伊所司何事。似此盗犯、不豫为缉拏、以致延蔓。又壅于上闻、苟且布图了事。殊玷官箴。著张廷枢等、严审议奏。　　

○丁未上驻跸巴颜和洛。　　

○议政大臣等议覆、西宁驻扎侍读学士查礼浑等疏报、据西边拉藏汗咨文云、策妄阿喇布坦遣兵、于七月初四日掠其纳克禅边内波木宝一部人众。且言又令策零敦多卜、领兵万人、前来征取拉藏等语。我兵不可不豫为防备应令松潘西宁兵丁、出口安营。得上□日、依议。但地方辽远、俟信息到时、始行调兵、恐或不及。可派荆州满洲兵二千名、发往成都。派太原满洲兵五百名、发往西安。　　

○戊申。上驻跸五虎尔济地方。　　

○己酉。上驻跸弩湖代色钦地方。　　

○庚戌。上驻跸巴颜和洛。　　

○辛亥。上驻跸得尔吉惠汉地方　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百七十三



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百七十四　　

康熙五十六年。丁酉。九月。壬子朔。差往青海诺尔布、色楞、布达理等、请训上□日。上谕曰、尔等俱往来青海。路途已熟。所以派往。今拉藏若能败策妄阿喇布坦之兵、信到、即可调回尔等。倘拉藏被策妄阿喇布坦所败。尔等即与青海台吉等协力征讨。明白晓谕。务令合而为一。使伊等绝无猜疑、不致生变、方善。或拉藏与策妄阿喇布坦之兵会合、欲征戴青和硕齐。须谕知青海众台吉等云、策妄阿喇布坦、与我大军为敌。今拉藏与之合一、是显为讐敌。圣主始终仁爱、保护顾实汗之子孙、直至于今。实系圣主天高地厚之恩。此时正当奋发报效。与我并力而行。甚易易也。今四川西宁等处、边界之兵有十万。见在又调荆州满兵二千、在成都豫备。调太原等处满兵、在西宁豫备。我兵实不可胜用。将此情亦明白谕知戴青和硕齐。策妄阿喇布坦之兵、先侵拉藏。方去图谋达赖喇嘛。必以此告知。再将军额伦特、才略过人。尔等凡事一体同心。若有闻见、务必公同商议而行。　　

○癸丑。上驻跸克尔木台地方。　　

○甲寅。上驻跸永安拜昂阿地方。　　

○丁巳。议政大臣等议覆、靖逆将军尚书富宁安奏称、满洲、汉军、官兵、及各绿旗兵丁、以来□山戊不□进征、当豫行整理马匹军器等物。借支俸禄钱粮。共计银二十五万六千两有余。请如数借给。俟事定之日扣除。得上□日、此次官兵、虽未临阵、克取地方。然同心效力、甚属可嘉。将朕内库银两、发出二十六万。令其整理马匹器械。如恐路远不能即达。将附近地方所有钱粮、著户部速行料理。成功时、此项银两、不必扣除。若无效力之处、空回各本汛者、如议政所议、仍行扣除。见将内库银两。照数交与户部。此项钱粮、系朕特恩。其另造档案。务令清楚。　　

○予故镶蓝旗蒙古都统腾额特、祭葬如例。　　

○戊午。上驻跸克尔木台地方。　　

○己未。上驻跸额勒苏台达巴汉昂阿地方。　　

○授故奉国将军塞特庶出子塞本臣、为奉恩将军。　　

○庚申。上驻跸拜布哈昂阿地方。　　

○辛酉上驻跸柏敦毕喇地方。　　

○壬戌。上驻跸克勒乌里雅苏台。　　

○吏部题贵州巡抚刘荫枢、屡次奏本、俱不缮写贴黄。年老昏愦、不便仍留巡抚之任。应照例休致。得上□日、刘荫枢、著解任。仍令来京。　　

○癸亥。上驻跸西尔哈乌里雅苏台。　　

○赐来朝敖汉、翁牛特、喀喇沁、阿霸垓、科尔沁、巴林、土默特、鄂尔多斯、乌朱穆秦、喀尔喀、苏尼特、扎鲁特、郭尔罗斯、杜尔伯特、奈曼、王、贝勒、贝子、公、台吉等、银币鞍马有差。　　

○赐随围蒙古官兵、银两布匹有差。　　

○甲子。上驻跸阿纳达达巴汉昂阿地方。　　

○乙丑。上驻跸驻跸古都里呼昂阿地方。　　

○丙寅。上王三窝铺地方。　　

○上出行幄。令诸皇子射。观诸蒙古射毕。上亲射二次。每发皆中。　　

○丁卯。遣官祭历代帝王。　　

○遣官祭城隍之神。　　

○上驻跸毕尔珠海地方。　　

○奈曼多罗达尔汉郡王和硕额驸垂忠、敖汉和硕额驸多尔济拉什、多罗额驸罗卜臧、来朝。　　

○戊辰。上驻跸黄土坎。　　

○己巳。上回驻热河行宫。　　

○礼部题、朝鲜国王李焞、因目眚甚剧、遣人来购空青。应准其采买。上谕翰林院侍读学士阿克敦、銮仪卫治仪正张廷枚曰、朝鲜国王李焞、安静奉法、人民爱戴、四十余年。伊国中享太平之福、未有如此之久者。朕甚嘉之。览礼部奏请、王因病目、来购空青。朕闻王疾、深为轸念。即于行在、特简尔等赍空青往赐。此系格外之恩。凡一应礼节、尔等到时、令王不必拘于成例。随处可以相见。并传谕之。　　

○庚午。裁通政使司汉军知事一员。　　

