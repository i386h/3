<!-- { "loadSidebar": true } -->
○谕户部朕念八旗禁旅为国家根本所系时加恩爱养用俾生计充盈或动支公帑数百万、代清积逋或于各旗设立官库资济匮绌。所以为众甲兵筹画者甚切康熙四十二年、又曾颁发帑金贷给八旗兵丁共六百五十五万两有奇。至康熙四十五年冬、除陆续扣完外、尚未完银三百九十五万六千六百两有奇。若仍行按月扣取、恐各兵营办器用赡养室家、必有不敷之虑。朕每怀及此深切轸恻兹特大沛恩施式弘抚育将未经扣取银两、通行豁免尔部即传八旗都统等、出示遍谕俾咸知朕优恤禁旅至意。　　

○甲戌。上诣皇太后宫、问安。　　

○谕户部今□山戊不□汉江水大南郑等县城垣田舍被水冲没且米价腾贵小民艰食所有本年应徵钱粮著豁免。明年以后地丁钱粮亦暂行停徵俟应徵收之年该督抚察明具奏起科见。在被灾人民、著该督抚速行赈济。上往谒陵。命皇太子允礽、皇长子多罗直郡王允禔、皇十三子胤祥、随驾。是日启行。驻跸南苑。　　

○刑部尚书安布禄、以老病乞休允之。　　

○升江南江西总督阿山为刑部尚书。　　

○工部议覆、河道总督张鹏翮疏言、黄河之水、万里来源、汇聚百川至清口而与淮水交会。总因众水并归一河、来源多而去路少一时宣洩不及所以两年水长堤工危险。臣率各河官往来相度公同勘议。佥云去路一畅则来路可容。惟有仰遵上谕开鲍家营引河俾黄河异涨之水、藉此减洩黄河一带工程、得以保固。洪泽河异涨之水、藉此畅流、而高家堰一带工程、得以平稳。再于中河横堤、建草坝二座、于开鲍家营引河之处、建草坝一座。相机启闭中河亦不虞淤垫。我皇上至圣至明。四年以来。早已睿照及此臣若即遵圣训开此引河必无去年之漫溢、今岁之在在危险也。今惟恪遵圣训动帑兴工于河工大有裨益应如所请从之。　　

○丙子上自南苑发驾。八旗兵丁因蠲免扣除库饷欢声动地拥塞道旁跪迎叩谢。　　

○上驻跸通州城东。　　

○福建漳州总兵官李友臣以老病乞休允之。　　

○丁丑。上驻跸夏店。　　

○戊寅。上驻跸白涧庄。　　

○己卯。上驻跸桃花寺。　　

○庚辰。上诣暂安奉殿、孝陵行礼奠酒举哀毕至仁孝皇后、孝昭皇后、孝懿皇后陵。奠酒举哀是日、上驻跸遵化州汤泉。　　

○调正蓝旗蒙古副都统赵山、为镶黄旗满洲副都统。升护军参领穆赛、为正蓝旗蒙古副都统。　　

○辛巳。上驻跸遵化州东。　　

○以礼部左侍郎邵穆布、为江南江西总督。　　

○壬午上驻跸景忠山。　　

○江南江西总督邵穆布、陛辞上曰、朕知尔平日敬慎敬慎则何事不可为凡事不可迟缓若事久则弊生。惟勤敏则事不壅积矣。　　

○癸未上驻跸滦阳城南。　　

○山东巡抚赵世显遵上□日回奏徵收小钱铜器、有利于民且可以禁止私钱得上□日著照九卿前议行。　　

○升光禄寺卿莫音代、为通政使司通政使太常寺卿马士芳为大理寺卿。　　

○甲申。上出喜峰口。驻跸蒙子岭。　　

十二月。乙酉朔。上驻跸龙须门地方。　　

○丙戌。上驻跸雅图沟地方。　　

○丁亥。上驻跸八沟地方。　　

○先是达赖喇嘛身故第巴匿其事构使喀尔喀厄鲁特互相仇杀扰害生灵。又立假达赖喇嘛以惑众人。且曾毒拉藏因其未死、后复逐之是以拉藏蓄恨兴兵执第巴而杀之、陈奏假达赖喇嘛情由、爰命护军统领席柱学士舒兰、为使、往封拉藏为翊法恭顺汗、令拘假达赖喇嘛赴京。拉藏以为执送假达赖喇嘛、则众喇嘛必至离散、不从、席柱等奏闻。上谕诸大臣曰、位藏今虽不从、后必自执之来献。至是、驻劄西宁喇嘛商南多尔济果报拉藏起解假达赖喇嘛赴京一如隔算。众皆惊异。　　

○转礼部右侍郎铁图、为左侍郎。升内阁学士赫寿、为礼部右侍郎、仍于学士里行。升通政使莫音代为工部右侍郎、兼理光禄寺事。　　

○免直隶武清县本年分水灾额赋有差。　　

○和硕额驸揆方所尚郡主卒遣官致祭。　　

○戊子上行围、射殪一虎。驻跸三道河地方。　　

○己丑。上行围、射殪一虎。驻跸中六沟地方。　　

○庚寅。上行围、射殪一虎。驻跸二沟地方。　　

○辛卯。上驻跸汤泉。　　

○封下嫁喀尔喀台吉策楞之公主、为和硕纯悫公主。授策楞、为和硕额驸。　　

○免江南颖州、并颖州卫本年分水灾额赋有差。　　

○壬辰。上行围、射殪一虎。驻跸黄土坎。　　

○癸巳。上行围、射殪一豹。驻跸热河上营。　　

○升左通政牛祜纳、为通政使司通政使。　　

○甲午。上行围、射殪一虎。驻跸喀喇和屯。　　

○丙申上驻跸七间房。　　

○旌表直隶烈妇梁喜福妻杨氏、逼奸不从、以致被戮、给银建坊如例。　　

○丁酉。上行围、射殪二豹。驻跸恩格木噶山。　　

○戊戌。上行围、射殪一虎一豹。驻跸三岔口地方。　　

○己亥。上驻跸遥亭。　　

○庚子。上驻跸密云县。　　

○辛丑。上驻跸三家店。　　

○以刑部右侍郎巢可托、充经筵讲官。　　

○升云南援巢□刀左协副将许凤为福建漳州总兵官。　　

○壬寅。上回宫诣皇太后宫、问安。　　

○癸卯。上诣皇太后宫、问安。　　

○甲辰刑部会同吏部待衙门覆奏侍郎常绶等、审奏广东海寇一案一议海寇蔡三十二等、拦截泛海商船、劫夺银米。俱应立斩。总督郭世隆、不将实情审出。应降三级。调用。原任巡抚今升湖广督石文晟、提督赵弘灿、未经详察、列名具题。俱罚俸一年。承审按察使今升河南布政使许嗣兴等、分别降级调用。又一议、总督郭世隆、不预先严禁强暴之人。及蔡三十二等事发、又朦胧掩饰、草率具奏。殊为溺职。应革职。余如前议。得上□日、蔡三十二、曾赞伯、黄士文、赖亚客、陈阿七、俱立斩。许嗣兴著降一级调用。郭世隆、著革职、余依议。　　

○兵部议覆、贵州巡抚陈诜疏言、前抚臣王燕参劾清平县凯里土司杨国兴、贪婪各款。业经督臣贝和诺、审明具题。兹土苗人民、俱愿改土归流。应如所请、将该土司粮赋、归清平县管理。从之。　　

○乙巳。调户部尚书凯音布、为礼部尚书。升太仆寺卿鹿祐、为太常寺卿。翰林院侍读学士华色、为太仆寺卿。　　

○以内阁侍读学士苏克济、为陕西布政使司布政使。　　

○吏部题、一等精奇尼哈番又一拖沙喇哈番薄第、因老病解退销去恩诏所得三拖沙喇哈番余三等精奇尼哈番令其子三等侍卫穑楞、袭替从之。　　

○免直隶东安县本年分水灾额赋有差。　　

○谕刑部历年以来监候缓决人犯二百二十五名。俱著免死减等发落。在直隶各省者尔部即移文各该巡抚、令遵上□日速行。　　

○内阁九卿等、奏请。圣驾阅视溜淮套工程。得上□日、朕年已渐增。惮于临幸且南方水土、不比北地。每渡大江河湖、及过闸口、亦甚加廑念不欲亲往阅视著将兴工之处、再行定议具奏。　　

○己酉。孝庄文皇后忌辰。命皇四子胤祯祭暂安奉殿。　　

○庚戌。上诣皇太后宫、问安。　　

○理藩院题、驻劄西宁喇嘛商南多尔济、报称拉藏送来假达赖喇嘛、行至西宁口外病故。假达赖喇嘛、行事悖乱。今既在途病故、应行文商南多尔济、将其尸骸抛弃。从之。　　

○辛亥。内阁九卿等会议、溜淮套一工、据原任江南江西总督今升刑部尚书阿山等、及督修都统孙渣齐等、各奏必得皇上亲历河干、面授方略、则亿万年奠定之功、可以立成。臣等所见、亦与伊等相同。伏冀俯允所请东南臣民不胜庆幸得上□日内阁九卿等、佥谓溜淮套工程非朕亲临指示、不能斟酌尽善再三陈请。朕以此奏闻。皇太后奉。皇太后懿上□日。事关重大。故诸大臣合词恳请。予身体甚健。皇帝躬临。指授。于地方民生、甚有裨益朕祗遵懿上□日、亲往阅视。著该衙门择日具奏。　　

○以广东提督赵弘灿为广东广西总督。　　

○癸丑。□山戊不□暮。祫祭太庙。遣都统崇古礼行礼。　　

○遣官祭太□山戊不□之神。　　

○遣官祭永陵、福陵、昭陵、暂安奉殿、孝陵、皇孝皇后、孝昭皇后、孝懿皇后陵。　　

○甲寅。赐朝正外藩、乌朱穆秦、翁牛特、蒿齐忒、鄂尔多斯、喀喇沁、毛明安、巴林、喀尔喀、科尔沁、王、贝勒、贝子、公、额驸、台吉、及内大臣、大学士、侍卫等宴。　　

○旌表八旗节妇满洲费扬古妻焦氏等六人蒙古巴拜妻姬氏等四人、直隶各省节妇、邵檠宗妻赵氏等八十六人、贞女钟氏一人孝子陶显曾等六人、各给银建坊如例。　　

○是□山戊不□人丁户口二千四十一万二千五百六十田地山荡畦地五百九十八万八千九百五十顷五十三亩有奇徵银二千七百四十一万六百八十八两有奇米、豆麦、六百九十七万一千三百五十三石有奇。草、二百八万一千六百八十七束。茶、十五万七千四百十五引。行盐、四百三十一万九千四百九十五引。徵课银、二百六十九万七百二十八两有奇。铸钱、二万三千八百七万五千八百有奇。　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百二十七



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百二十八　　

康熙四十六年丁亥春正月乙卯朔上诣堂子行礼还宫拜神毕率诸王贝勒贝子公内大臣大学士侍卫等诣皇太后宫行礼御殿王以下文武各官外藩王及使臣上表朝贺停止筵宴。　　

○朝鲜国王李焞遣陪臣俞得一等表贺冬至元旦万寿节。及进岁贡礼物。宴赉如例。　　

○丙辰。顺天府进春。　　

○上奉皇太后、幸畅春园。　　

○己未。孟春。享太庙。遣都统崇古礼行礼。　　

○遣官祭太岁之神。　　

○辛酉世祖章皇帝忌辰遣官祭孝陵。　　

○丁卯。谕吏部户部兵部工部、朕念淮黄两河工程为东南要务屡次躬临河上相度指示。一切修防疏浚业已次第奏功昨岁河漕督抚诸臣详勘地形请于溜淮套别开河道直达张福口以分淮势。朕欲即令动帑兴筑、而督抚诸臣又以事关创建合词请朕亲阅九卿等集议复再三陈请朕以诸臣之言、奏闻皇太后。祗遵慈命择于本年正月二十二日启行阅河舟楫。往返不御室庐日用所需取办内府经过府州县毋得更以预备行宫、供设御用冒侵库帑科敛。闾阎倘有不遵事觉定严加治罪其文武大小官员、私相馈赠随从人役生事扰民。及奸恶挟私告讦者俱如屡次谕上□日重处不宥尔等即转行各该督抚、通饬所属张示遍谕俾咸知悉。　　

