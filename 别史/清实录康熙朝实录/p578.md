<!-- { "loadSidebar": true } -->
○乌朱穆秦和硕车臣亲王色登敦多卜、科尔沁和硕额驸多尔济、来朝。　　

○庚戌。上驻跸布尔哈苏台。　　

○辛亥。上驻跸巴颜和洛。　　

○壬子。刑部侍郎李华之等疏报、陕西平凉府属、静宁等州县地震、臣等遵上□日赈恤。今总督鄂海续报巩昌府属秦州等五州县地震臣等往勘如果灾重亦应赈恤。得上□日此续报秦州等五处地震亦著察明散赈。　　

○乙卯。议政大臣等议覆和卜多乌阑古木等处筑城驻兵护卫喀尔喀令发遣之人种地谨奉谕上□日遵行外查将军傅尔丹、祁里德等、见在彼处驻扎年久深知地方形势应行令将军傅尔丹、将和卜多乌阑古木等处果宜筑城垦田、及盖造房屋之处一并详看具奏至于设立驿站、甚属紧要。查自杀虎口、至和卜多乌阑古木地方。均宜设立驿站。其车辆马匹、亦应照例添设但未便悬拟。请遣堂官一员前往、会同详视确拟具题、到日再议。得上□日、依议见今员外郎保住在彼不必另遣堂官。其筑城垦地、添设驿站等项、俱交与保住、会同将军。详议具奏。　　

○己未。上驻跸得尔吉惠汉地方。　　

○庚申。上驻跸克尔木台地方。　　

○辛酉。兵部议覆、先经都察院遵上□日题参八旗都统副都统等、咨送补授佐领、承袭世职事件迟延。交与兵部定例、按其迟延年月、分别严加察议。今议、都统、副都统以下、咨送事件、迟延三年以上者、应罚俸三年。迟延二年以上者、应罚俸二年。迟延一年以上者、应罚俸一年。通行吏部、八旗、遵行。从之。　　

○壬戌。上驻跸永安拜昂阿地方。　　

○癸亥。裁福州将军衙门笔帖式二员。　　

○丁卯。上驻跸额勒苏台达巴汉地方。　　

○以喀尔喀故辅国公云敦林臣子巴苏、袭爵。　　

○戊辰。上驻跸胡鲁苏台地方。　　

○谕户部朕临宇五十七年凡师行转饷及灾祲偶见、靡不谨怀忧、切蠲免赈济、稠叠加恩盖治安天下、惟期民生得所。而欲民生得所必以敷恩宽赋为急也三年以来。因策妄阿喇布坦狂逞跳梁遣大兵屯驻西边一切军兴征缮。虽动支正供钱粮、不使累及闾阎而转轮挽运、陕西百姓劳苦急公、实堪悯恤。又庄浪等处地震。随经特遣部院堂官、驰往察赈。而用兵之后、尤宜格外施仁、抚绥黎庶。应将陕西巡抚甘肃巡抚所属通省各府州县卫所钱粮、米豆草束、悉予蠲免。目今系有军务之时。除米豆草束外。其康熙五十八年应征地丁银一百八十八万三千五百三十六两有奇。并历年积欠银、四万七百五十七两有奇。著一概蠲免尔部速行文该督抚、通行晓谕。实心奉行。务俾均沾德惠、以副朕笃念民劳、拯恤灾伤至意。如有不肖官吏、朦混私徵、泽不下逮者。该抚严察指参、从重治罪。　　

○庚午。上驻跸克勒毕喇地方。　　

○吏部议覆、四川道御史杨汝榖条奏康熙五十一年、行取知县、至今未补宜议疏通。嗣后遇有单月主事缺出。每三缺、将伊等补用二人再查臣部从前咨取以五部主事补用之员亦未补用。应俟行取人员补完之日、亦照此例补用。又五城司坊官、查拏逃盗安辑居民宜照外省三年计典之例、分别劝惩。嗣后五城司坊官如有声名不好者。都察院查参处分其俸满三年果有操守清廉、办事勤敏者。听五城御史、注明事实、都察院查核荐举。又外任官员、有因父母年老、自己恋缺者。临选之时、假捏过继为辞而典史驿丞等官、偶掣远缺、托名治丧回家希图迁延另掣。此弊宜加严禁。嗣后官员赴选。该旗及该地方官、所给文结内、注明三代履历、有无过继字样如有假捏过继捏称治丧者。本人以不孝论罪。出结官、一并议处。从之。　　

○内阁学士渣克旦等疏报、索伦近被水灾、臣等遵上□日前往赈恤。将索伦男妇人口传集赏给马牛帐房衣服银两。其有现在出征兵丁之妻子、加倍给与银两。皇恩丕遍。欢声动地报闻。　　

○辛未。遣官祭历代帝王。　　

○遣官祭城隍之神。　　

○壬申。上驻跸阿纳达达巴汉昂阿地方。　　

○予故杭州副都统李雄、祭一次。　　

○升福建澎湖水师副将蓝廷珍、为广东南澳水师总兵官。云南督标中军副将马会伯、为云南永北总兵官。　　

○甲戌。上驻跸爱里格尔齐老地方。　　

○乙亥。上驻跸云特木尔昂阿地方。　　

○九卿议覆、兵部奏称、直隶各省、历年驿站奏销册内、倒毙马匹数目多寡不一。若不定额规恐不肖官员、希图冒销钱粮、捏报销算应自康熙五十七年为始。将直隶河南山东湖广、云南、贵州、并盛京沙河站、凤凰城宁古塔、黑龙江等处、驿站地方马匹十分之内、倒毙不许过三分惟江宁、安徽、江西、偏沅、此四省之内、驿站地方、潮湿马匹易于倒毙。不许过四分。应如所请。从之。　　

九月丙子朔上驻跸特木尔达巴汉地方。　　

○命吏部添设蒙古旗分御史二员六部郎中六员。员外郎八员。主事六员。按俸分拟正陪、具题引见。　　

○丁丑。上驻跸张三营。　　

○戊寅。上驻跸唐土沟地方。　　

○己卯。上驻跸中关　　

○谕议政大臣等、在噶斯一路驻扎之阿齐图等、带领兵丁一千、业已进藏。所剩兵丁一千。有西安之佐领禅播等带领、驻扎柴旦木地方。今届秋时。探知策零敦多卜等设兵处。便可发大兵进剿。若谓彼兵趁冬雪之际、轻兵来至噶斯一路。惊扰青海。而遽将进取西藏之兵、彻回噶斯。则彼且谓得计、亦未可定。朕意驻扎肃州之总兵官李耀、汉仗好。今闲住肃州。若令李耀带领兵丁、前赴噶斯。今冬在彼防守似有裨益。尔等公同确议具奏。寻议覆、噶斯地方、甚属紧要。若止添拨李耀之兵五百名、为数尚少。见今西宁驻扎兵多。应将都统阿尔纳、带至西宁之满洲兵八百余名、发往柴旦木地方驻扎。给与鸟枪火器等物甚为得用。其副都统唐色患病、留在西宁。俟病痊听调外。令都统阿尔纳、至柴旦木地方、统辖满洲绿旗兵丁。与总兵官李耀、护军参领神保、公同商议行事。则防守之兵、既增兵势。而此方水草良便、马匹亦可过冬。又穆鲁斯乌苏之地。除副都统宗查布等之兵外。更无兵驻扎其间所设各站兵数尚少。不无盗窃马匹、以及断截文邮之事且陆续解送大兵粮饷、亦属可虑。应将甘肃抚标鸟枪步兵六百八十名派往。除古木一站、另有土司兵三百名驻防外。其余十七站。各添设兵丁四十名、以资防守。从之。　　

○又谕山西巡抚及平阳总兵官、大同总兵官、各标下、著派步兵一千名令副将参将等管辖发往甘州。若明年进兵可用之于看守之处。此发之兵、各赏给银两。　　

○庚辰。上驻跸马华营。　　

○福建巡抚陈瑸、以病乞休。温上□日慰留之。　　

○封固山贝子允禟女、为郡主。授其壻色布腾旺卜、为和硕额驸。　　

○予故礼部尚书宗人府左宗人镇国公赠贝子品级吞珠、祭葬立碑。谥恪敏。　　

○辛巳。上驻跸黄土坎。　　

○壬午。上驻跸热河行宫。　　

○癸未。理藩院题杜尔伯特贝子沙津呈称、本旗地方、连年亢旱。米谷不收。牛羊倒毙。兵丁人民、逃亡于黑龙江、郭尔罗斯等处糊口或致典身与人度□山戊不□者、六千有余理合奏闻得上□日额制兵丁何可听其逃亡著动库帑赎回其被灾人民逃亡者、亦著尽数收回动支齐齐哈儿仓粮赈济至于蒙古、全赖牛羊为生若尽倒毙、何以度□山戊不□。著动库银、给与穷苦台吉人民、办买牛羊。尔衙门速派司官、前往办理。　　

○礼部议覆、广东广西总督杨琳疏言、安南国进贡陪臣阮伯宗、至广西南宁府病故。应照例予祭一次。如欲留葬广西、令置地营葬。从之。　　

○喀尔喀、车臣汗遣使进九白年贡。宴赉如例。　　

○丙戌。以工部尚书王顼龄、为武英殿大学士兼工部尚书。　　

○升广西巡抚陈元龙、为工部尚书。内阁学士渣克旦、为兵部左侍郎。　　

○以镶蓝旗蒙古都统雍吉纳、为江宁将军。广东高雷廉总兵官曹廷谏、为广州副都统。升参领查里浑、为正白旗满洲副都统。　　

○和硕显亲王衍潢母妃薨。予祭一次。　　

○工部议覆、河道总督赵世显疏言、清黄交汇之区、乃系漕运咽喉。最为紧要。请于清口西岸旧西坝之处。接筑束水坝一座。外以挑逼黄流。内以收束清水。应如所请。得上□日、依议速行。　　

○戊子。以翰林院侍讲学士李绂、为武会试正考官侍讲学士龚铎、为副考官。　　

○己丑。理藩院议奏青海贝勒戴青和硕齐察罕丹津等来朝请安。应照例赏赉鞍马银币。得上□日、察罕丹津、当人心疑惧之际委身效顺甚属可嘉著封为多罗郡王。　　

○壬辰免甘肃凉州古浪等五卫所本年分旱灾额赋有差。　　

○甲午。上自热河回銮驻跸花峪沟　　

○乙未。上驻跸王家营。　　

○丙申。上驻跸鞍子岭。　　

○丁酉。上驻跸两间房。　　

○戊戌。上驻跸巴克什营。　　

○升正黄旗汉军副都统赵珀、为江南提督。　　

○己亥。上驻跸遥亭。　　

○议政大臣等议覆、侍郎海寿疏言、臣与将军富宁安新旧开垦都尔白尔津土呼鲁克地方。以及回子扎萨克额敏所种之塔尔那沁地方。种过籽粒所余青稞、各令本处修理旧仓、加谨收贮看守。已行文巡抚噶什图、绰奇、令充兵粮。其郎中苏赫等急公耕种。请约计所交谷石之多寡、量予议叙。应如所请。从之。　　

○庚子。上驻跸密云县。　　

○以科尔沁故扎萨克多罗郡王鄂齐尔子撒胡喇克、袭爵。　　

○辛丑。上驻跸怀柔县。　　

○壬寅。孝慈高皇后忌辰。遣官祭福陵。　　

○上驻跸南石槽地方。　　

○癸卯。上驻跸汤泉。　　

○旌表河南烈妇、刘氏拒奸殒命给银建坊如例。　　

○甲辰。上回驻畅春园。　　

○先是总督额伦特同侍卫色楞俱统兵至喀喇乌苏地方与贼众遇屡败贼众相持月余至是复率兵进击。射死贼人甚众。矢尽、额伦特犹力战殁于阵　　

冬十月。乙巳朔。享太庙。遣都统伯四格行礼。遣官祭。永陵、福陵、昭陵、暂安奉殿、孝陵、孝惠章皇后陵、仁孝皇后、孝昭皇后、孝懿皇后陵。　　

○颁康熙五十八年时宪历。　　

○谕大学士等、今见管佐领一二世后、即争告以为原管佐领。不知八旗内、原管佐领甚少。起初有带来人丁、赐给佐领者、方可称原管佐领。若祖父传至子孙所管佐领、止可称为世管佐领。岂可称为原管佐领耶。尔等会同该部查议具奏。　　

○丙午。升盛京工部侍郎贝和诺为礼部尚书。转户部右侍郎王景曾、为左侍郎。升宗人府府丞李永绍、为户部右侍郎。　　

