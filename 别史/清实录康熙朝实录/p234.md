<!-- { "loadSidebar": true } -->
○先是、喀尔喀右翼扎萨克图汗两次疏言、自康熙元年、罗卜臧变乱以来、我弟兄子侄、多投左翼、屡索不还。曾往诉达赖喇嘛、蒙谕七旗曰、尔七旗当共尊扎萨克图汗、其投左翼人民、俱应发还。为此差札尔布奈前来莅盟、而左翼土谢图汗不至。皇上系我大众之主。谨以此情上闻。至是、上念喀尔喀累世恭顺、职贡有年、不忍其子弟人民离散、遣阿齐图格隆等、赍敕往谕达赖喇嘛、令彼遣使议和。敕曰、朕统御寰区、愿中外无征战之劳、离散之苦、使群生皆臻安乐。近者喀尔喀扎萨克图汗、屡次疏言、右翼子弟人民离散、奔入左翼。索之未还。尔喇嘛、从来积大福力、永远真诚、慈悲济众。声闻炳著。无不钦乃高行而赞颂之者。喀尔喀诸汗、贝子、皆供奉尔喇嘛、信尔之教、而尊崇道法。尔于本朝、亦诚心敬慎、进贡来往不绝。今天下共享太平、而扎萨克图汗人民离散、未得完聚。朕心大为轸侧。念其中必有父子兄弟、骨肉分离者、未必不生事互杀、交相战争。兵戎一起、姑不论人民困苦、即两汗亦岂能并存。伊等于朕、向来恭顺、竭诚奔走。于尔喇嘛、亦为护法久矣。何忍默视使至此极乎。朕与尔、俱当遣使往谕。将扎萨克图汗离散人民给还。俾两翼永归于好。既副朕一视同仁之至意、而于尔喇嘛六度之行、四无量之心、亦符合矣。尔喇嘛、其遣大喇嘛一人、与朕去使、会于喀尔喀境内、定期而遣之。朕于此亦遣使臣赴所约之地、与尔使同往　　

○辛丑。上御太和门视朝。文武升转各官谢恩　　

○转刑部右侍郎佛伦、为左侍郎。补原任刑部侍郎鄂尔多、为右侍郎　　

○予故四川巡抚杭爱、祭葬。谥勤襄　　

○调正红旗蒙古副都统查喇克图、为满洲副都统　　

○壬寅。江南狼山总兵官姚仪、丁父忧。命回旗守制　　

○甲辰。太皇太后圣寿节。上率王以下、文武大臣、侍卫等、诣太皇太后宫行礼。遵懿上□日、停止筵宴　　

○乙巳。上御经筵。讲毕。赐大学士、九卿、詹事、及讲官等宴　　

○谕兵部、步兵看守街道、司更巡警、原以防闲匪类。近见凡系贵显之人、多带仆从夜行、并不缉拏。惟微贱单身行走、即行缉拏、勒索财物。甚而向负贩者、索取所卖薪炭等物、以致民人嗟怨。似此必特加究治。庶几此风可息。可将步军统领、严行申饬。尔等亦宜不时加意巡视　　

○转礼部右侍郎张玉书、为左侍郎。升内阁学士胡简敬、为礼部右侍郎　　

○丙午。遣官祭先农之神　　

○予故镇国公拔喀、祭葬、立碑如例　　

○丁未。孝康章皇后忌辰。遣官祭孝陵　　

○升太常寺卿席尔达、为都察院左副都御史　　

○九卿等议覆、四川狭西总督禧佛疏言、汉中有驻防满洲大兵、并城守副将一员、兵八百余名。此外又有汉中所属略阳、阳平、宁羗、汉凤等营官兵、将及二千、分驻各处。迤东有兴安州、迤西有褒城县、系北栈道。西南有沔阳县、系南栈道。凡此深山要隘之口、俱有驻防官兵。臣标官兵七千有余、并家口共三四万余、今又移往汉中驻劄、距四川西安甚远。南北皆有栈道相隔。臣身驻劄彼地、无益于两省。且汉中所属州县、□山戊示□徵粮米、散给本处城守各营、尚且不敷。又加以臣标下官兵。汉中无粮、势必令西安州县馈饷。西安去汉中、千有余里、栈道相隔。若值雨雪、转运更难。请撤汉中驻防。仍照旧例、驻劄西安。臣拨标下将官、马兵五百名火器营兵五百名、同满洲兵、轮班前往驻防。臣于秋收之后、一年一次、亲往巡察。如此、则兵民俱无所累。应如所请。得上□日、著拨该督标下官一员、兵一千名、驻守广元县。其广元驻防川北镇标官兵、仍令回保宁。余依议　　

○戊申。遣官祭历代帝王　　

○予贵州阵亡镶黄旗一等侍卫护军参领薄洛、正红旗护军参领觉罗戴衮、各祭葬如例　　

○己酉。上诣太皇太后皇太后宫、问安　　

○以左副都御史赵士麟、为浙江巡抚。太常寺卿薛柱斗、为安徽巡抚　　

○予岳州阵亡镶黄旗副都统二等阿思哈尼哈番鲁西巴图鲁、正红旗蒙古副都统穆舒、秦州阵亡正红旗佐领护图、各祭葬如例　　

○青海厄鲁特古鲁木西台吉、遣使进贡。宴赉如例　　

○庚戌。遣往设立自乌喇至黑龙江一路驿站之郎中包奇、能特、额尔塞等、奏请训上□日。上谕曰、此乃创立驿站之地、关系紧要。尔等会同彼处将军、副都统、询明熟识地方之人、详加确议安设。凡住驿人役、及马匹牲畜需用之物、并所食粮米、今□山戊示□耕种不及、须计及明年、多为储备。倘过于俭啬、食用诸物、或至匮乏。宜从长计议、使其久远可行。毋得狃于目前之见、草率完事　　

○福建提督靖海将军侯施琅疏请、将拣选征台官兵九百余名、补入内地官兵数内。上曰、进剿台湾官兵、冲冒险阻、远涉波涛、效力甚久。今海逆方平、即行裁去。殊属可悯。理当存留。应行文展界尚书杜臻、学士席柱、并料理钱粮侍郎苏拜等、公同会议、将闽省陆路官兵内、裁汰老弱、即以征剿台湾官兵补额。务令得所　　

○内阁及各部院寺等衙门、遵上□日纠参才力不及、暨狂妄行事、内阁侍读王三省等三十八员、分别降革有差　　

○辛亥。上御太和门视朝。文武升转各官谢恩。次厄鲁特使臣等行礼　　

○吏部题、故定南王孔有德下阿思哈尼哈番胡同春亲弟胡同文等叩阍、言胡同春与提督王永年等、俱被孙延龄所害。求赐恩恤。查无城守功绩。应不准行。得上□日、王永年等、虽无守城功绩。但不肯从逆、被害可悯。其世职、著九卿再议具奏。寻会议、阿思哈尼哈番胡同春、孟一茂、李一第、阿达哈哈番王永年、洪恩广、张明德、拜他喇布勒哈番徐文登等世职、俱准应袭之人承袭、从之　　

○壬子。上诣太皇太后宫、问安　　

○提督九门步军统领费扬古、以老病乞休。允之　　

○升左春坊左庶子汤斌、为内阁学士兼礼部侍郎　　

○癸丑。上巡幸畿甸。命皇太子允礽、随驾。是日启行。驻跸南苑　　

○甲寅。谕扈从大学士等曰、朕凡理政事、务得其当。故于部院所上奏章、虽小事、未有不尽心穷究者。近见户刑二部启奏之事、最为繁冗。皆钱粮刑名所关。若一时不加详阅、恐有遗误。前此奏章、俱三日一送。此后、令两日一送　　

○乙卯。上驻跸南哥驿　　

○升翰林院侍讲学士葛思泰、为太常寺卿　　

○丙辰。清明节。遣官祭永陵、福陵、昭陵、孝陵、仁孝皇后、孝昭皇后陵　　

○上驻跸霸州南关　　

○以太仆寺卿张可前、为太常寺卿　　

○丁巳。上驻跸雄县南十里铺　　

○戊午。上驻跸段村北　　

○己未。上驻跸赵北口　　

○以原任江宁巡抚慕天颜、为湖广巡抚　　

○大学士黄机、以老病乞休。允之　　

○庚申。上驻跸苑家口　　

○辛酉。上驻跸信安镇　　

○黑龙江将军萨布素等疏报、夸兰大鄂罗舜等、今年正月十一日、抵罗刹地方、遣宜番等造其居、开谕之。先取其鸟枪二十具、并鄂罗春留质之子三人、招抚罗刹米海罗等二十一人。上命递送米海罗等至京、交户部安插　　

○壬戌。孝昭皇后忌辰。遣官祭陵　　

○癸亥。上驻跸范瓮口　　

○以故吴喇忒辅国公禇崇克子达尔玛、袭爵　　

○乙丑。上驻跸洛发村　　

○吏科给事中王承祖、疏请巡狩。燔柴泰山。即过孔林、观礼器。九卿等议、应准行。得上□日、著候上□日行。其合行典礼、察明具奏　　

○以兵部督捕右理事官麻勒吉、为提督九门步军统领　　

○旌表狭西节妇、高拱极妻袁氏、给银建坊如例　　

○丙寅。上回驻南苑　　

三月。丁卯朔。裁河南卫辉府管河同知缺。将河务归卫辉府通判兼理。添设南阳府同知。分辖邓州、内乡、新野、淅川、镇平五州县。驻劄淅川。专司捕务　　

○三等阿思哈尼哈番胡图克故。无应袭之子。以其。从兄那木僧、袭职　　

○戊辰。上回宫。诣太皇太后皇太后宫、问安　　

○谕吏部、州县官遇易结之事、旷日迟延、竟不完结者甚多。其违限三四月者、即系不能称职。应行罢斥、以疏进士出身之仕路。令九卿詹事科道、会同确议定例具奏。寻议。州县官将易结之事、迟延不结、除违限一月二月者、照旧例处分外、违限三月者、降三级调用。违限四月者、革职。再查吏部定例、知县出有十缺、除推升二缺外、其大选八缺、进士、举人、贡监、选授三缺。捐纳人员、选授五缺。嗣后大选八缺、议将进士、选授二缺。举人贡监以知县用者、选授三缺。捐纳人员、选授三缺。庶进士仕路疏通。从之　　

○己巳。上诣太皇太后皇太后宫、问安　　

○庚午。升右通政边声廷、为太仆寺卿　　

○辛未。福建巡抚金鋐疏报、海上乌洋、舟山、伪将军房锡鹏、周云隆、伪都督阮继先、率伪官一百余员、兵四千一百余名、投诚。下部知之　　

○以吴喇忒故镇国公诺门子达喇玛迪、袭爵　　

○壬申。上诣太皇太后宫、问安　　

○升太常寺卿张可前、为都察院左副都御史　　

○以福建投诚伪将军刘国轩、为直隶天津总兵官　　

