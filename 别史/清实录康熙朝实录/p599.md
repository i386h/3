<!-- { "loadSidebar": true } -->
○谕大学士等、今日出榜、黄雾四塞、霾沙蔽日。如此大风、榜必损坏。或因学问优长、声闻素著之人、不得中式、怨气所致。或此番中式之人、将来有大奸大恶、乱臣贼子、亦未可知。邵子于洛阳天津桥闻杜鹃、即知南人有入相者、而王安石果相。此皆书册所载、信有明验。自古帝王、因不学问、任彼书生訾议。朕自幼读书、凡此等处、无不研究。先儒中、惟朱子之言、最为确当。其他书册所载、有不可尽信者。如云、唐明皇焚珠玉于殿前。珠可焚毁、而玉亦可焚毁乎。又云、至治之世、风不鸣条、雨不破块。天地抑郁之气、赖风以散。若不鸣条、则风无力、何以鼓荡万物。农人垦田、尚欲深耕、令土破碎。若不破磈、何以播种、而□山戊不□必荒矣。又云、囊萤读书。朕曾于热河取萤数百、盛以大囊、照书字画、竟不能辨。此书之不可尽信者也。然亦有似乎荒邈、而竟实有其事者。东方朔记北方有层冰千尺、冬夏不消。今年鄂罗斯来朝、以彼国地图呈览。问其人、云其地去北极二十度以上、名为冰海。坚冰凝结、人不能至。始知东方朔所云不谬。又从前有书吏三人、遍传西边异兽形图。部议重罪具奏。朕从宽免死、令其往觅、必得是兽方令回来。后将军祁里德等来自军前、朕问伊等。奏云、果有是兽。目在乳旁、口在脐旁、巡哨侍卫等、曾亲见之有一侍卫。欲以鸟枪击之。为旁人劝止。蒙古名其兽为鄂布。又有飞者名为积布。飞者未曾得见。蒙古名恶人为鄂布泰、积布泰是即山海经所谓刑天无首、以乳为目、以脐为口也。故将发遣书吏等俱令放回。又神异经云。北方层冰之下有大鼠、肉重千斤名为鼢鼠。穿地而行、见日月之光即死。今鄂罗斯近海北地有鼠如象、穴地以行、见风日即毙。其骨类象牙、土人以其骨制捥碟梳篦。朕亲见其器方信为实。又古人以天市垣为中国分野。朕始疑其说。细玩天球、合以地图、中国去赤道二十度至四十度在谷雨、立夏小满三节气上天市垣、亦去赤道二十度恰与中国对照始知古分野之说、确有所据。后人无阐发者朕细心推测、方悟其理故向尔等言之。此又书之不可信而可信者也。总之。读书务在明理方不为书所惑耳。　　

○戊辰。太常寺题、万寿节、请遣散秩大臣伯法尔萨、致祭太庙后殿。得上□日、法尔萨身材短小、不知礼节、不壮观瞻。引导之人。亦藐视之。天地太庙社稷、俱系大祭、理宜敬谨。如散秩大臣尚崇廙等、为人轻佻不应令其行礼。必将知进退之节、威仪可观之大臣遣往行礼方善。著大学士等、会同礼部、将诸皇子、及王以下大臣等另行开列具奏。　　

○己巳。命皇三子和硕诚亲王允祉皇四子和硕雍亲王胤祯率大学士王顼龄原任户部尚书王鸿绪、内阁学士阿克敦、蒋廷锡、庶子王图炳顺天府府丞连肖。先等磨勘会试。中式原卷。　　

○庚午。清明节遣官祭永陵、福陵、昭陵、暂安奉殿、孝陵、孝东陵、仁孝皇后、孝昭皇后、孝懿皇后陵。　　

○大学士等遵上□日议覆、各坛庙遣往祭祀行礼、除显亲王衍潢、信郡王德昭、贝子鲁宾、公准达、登色、内度、塞勤、经召、傅曾等、或年少、或有疾。及散秩大臣孙承恩、法尔萨、年少。富大礼、有疾。均不开列外。将已封诸皇子、另开一摺。诸王、贝勒、公等、并内大臣、及都统等、开列一摺。候皇上圈出、交太常寺。嗣后遇祭祀日、开列请上□日上朱笔圈出皇三子和硕诚亲王允祉、皇四子和硕雍亲王胤祯皇五子和硕恒亲王允祺、皇七子多罗淳郡王允祐、皇十子多罗敦郡王允＜礻我＞、皇八子多罗贝勒允禩、皇九子固山贝子允禟、皇十二子固山贝子允祹、世子弘昇、世子弘晟、和硕简亲王雅尔江阿、署领侍卫内大臣事多罗贝勒满笃祜、镇国公吴尔占、德普、辅国公振衡星尼阿布阑、讷图、领侍卫内大臣公马尔赛、阿尔松阿散秩大臣宗室增盛、都统图思海安鲐杨都、托赖、尚书孙渣齐、赖都交付太常寺临祭祀时请上□日寻太常寺以万寿节、遣官致祭太庙后殿请上□日上命皇四子和硕雍亲王胤祯行礼。　　

○谕大学士等、会试中式卷内、劳必达等十二名、文章俱劣。今科著停。殿试。过三年、仍准其殿试。场内每房、原派同考官二员。今卷面上、止有一人印记。或系一人独阅、或系二人同阅、是何情由、该部严察以闻。此番应试之人、有学问优长、不得中式、以致抱屈者、朕亦无从而知。即有人奏闻、亦难深信。如举人王兰生学问、南人中或有胜彼者、若直隶人、则未能及之。前周易折中、性理精义、朱子全书、魏廷珍、王兰生等、在朕前昼夜校对五年、不遗一字。读书人、少全读性理者、王兰生甚为精熟学问亦优。屡试未中、或文章不佳、抑别有故耶。再满洲举人留保、学问好。满洲蒙古汉军中、罕有及者。即翰林中、谅如彼者亦少。今番满洲内、巡抚苏克济之亲属二人俱中。张伯行幕中修书之人、数年来皆相继中式。惟王兰生、留保、俱未得中。此在朕前行走。之人、朕深知其学问、非属偏向也。王兰生、留保、俱赐进士、著一体殿试。　　

○癸酉。皇三子和硕诚亲王允祉、恭请上幸王园进宴　　

○甲戌。监察御史陶彝、任坪、范长发、邹图云、陈嘉猷、王允晋、李允符、范允＜釒芮＞、高玢、高怡、赵成穮、孙绍曾、公奏、皇上深仁厚德、浃于人心、兹逢六十年、景运方新、普天率土、欢忻鼓舞。凡田父野老、咸思扶杖来京、仰瞻盛举。而建储一事、尤为钜典。恳皇上独断宸衷、早定储位。亿万斯年、永祝圣历于无疆矣。臣等非不知建储大事、皇上圣明、必有定见、非小臣所宜轻言。但臣等忠爱愚诚、不能自己。谨合词吁请、伏祈皇上睿鉴。疏入、得上□日、著交内阁。　　

○直隶各省老人王年丰等、诣阙恭贺御极六十年大庆。并进土产诸物。上却之。赏赉有差。　　

○丙子。上手书谕上□日、谕诸王大臣等、六十年大庆、大学士王掞等不悦以朕哀迈、谓宜建储、欲放出二阿哥。伊等借此邀荣、万一有事、其视清朝之安危休戚、必且谓与我汉人何涉。似此凶顽愚昧、一无所知、不顾身命宗族、干犯叛逆之罪而行者、亦不少。王掞以伊祖王锡爵、在明神宗时、力奏建储之事为荣、常夸耀于人、不知羞耻。王锡爵极力奏请建立泰昌、不久而神宗即崩。崩时亦不甚明。泰昌在位、未及两月。明系神宗英灵夺其寿命。天启庸懦稚子、承继统绪、客氏、魏忠贤等专擅、至使左光斗、杨涟辈、皆相继而毙。天下大乱、至愍帝不能保守、为陕西马牌子李自成所偪自尽。尸首暴露东华门桥上、官员无一寻收者。太监慈有芳觅棺殡敛。至世祖章皇帝始行追封。令众汉大臣官员成服。而明遂亡。当时全不知孟子所云以天下与人易、为天下得人难之义、故立泰昌耳。亡国之贼、王锡爵不能辞其罪也。应剖棺斩首、以祭神宗之陵、神宗有灵、必为首肯。王锡爵行事、同时之人、亦甚恶之。故作词曲、极肆诋詈。至我朝、其孙又入叛党、受伪劄付、称为总兵。不久被擒、朕宥其殄灭九族之罪、止戮其身、别无株连。乃王掞不思图报、妄行陈奏、其负恩可知矣。二阿哥两次册立为皇太子、教训数十年、不能成就。朕为宗社及朕身计、故严行禁锢。所以不杀者、恐如汉武帝之后悔、致后人滋其口舌也。朕并无可悔之处。见今时常遣人存问赍赐佳物。其子朕为抚养。凡此皆为父之私情、不能自己、所谓姑息之爱也。人何得因此生疑耶。王锡爵已灭明朝。王掞以朕为神宗、意欲摇动清朝。如此奸贼、朕隐而不发、可乎。朕并无诛戮大臣之意、大臣自取其死、朕亦无如之何。朕御极六十年、庆贺典礼、非不可受。因深知此等事、故坚辞不允、朕衰老、中心愤懑。众人虚诳、请行庆典。朕岂屑为此乎。　　

○诸王贝勒、贝子、公、满汉文武大臣等奏、王掞身受圣恩、至重至厚。屡加擢用、至大学士。前因伊侄身入叛党、特宽其灭族之罪、止将伊侄正法。王掞乃背负鸿恩、结党营私、于康熙五十六年、伊将国家最大之事、应候乾断者、妄行陈奏。随后有御史陈嘉猷等八人条奏。今年二月十八日、伊密奏后、随又有御史陶彝等、十二人条奏。王掞忌我朝之太平、结成朋党。奸恶已极、万难姑容。请将王掞、及陶彝等、俱革职锁拏、俟过十八日大庆之后、臣等公同从重议处。得上□日、将朕所降谕上□日、尔等持示王掞、再行具奏。随将谕上□日示王掞、又奏、臣等传上□日询问、王掞又不据实认罪、巧饰虚辞、情尤可恶。请将王掞等即行锁拏、俟过十八日后、从重严加治罪。疏入、留中。　　

○监察御史舒库等疏参、本月初九初十两日、有不知姓名下第举子、拥至会试副主考左副都御史李绂门前、喧鬨而散。得上□日礼刑二部、会同严审具奏　　

○己卯。万寿节。停止行礼筵宴。　　

○遣官祭福陵、昭陵、暂安奉殿、孝陵、孝东陵、仁孝皇后、孝昭皇后、孝懿皇后陵　　

○遣官祭。真武、东岳、城隍之神。　　

○丙戌。上将诸王大臣等参劾王掞等奏章发出。谕大学士等曰、王掞、及御史陶彝等、妄行陈奏。俱云、为国为君。见今西陲用兵之时、为人臣者、正宜灭此朝食。此系目前显然效力之处。满洲入旗文官、俱以章京派往。惟在京汉官、不与其内。向年总督姚启圣、李之芳、巡抚赵申乔等、俱曾于军前披坚立功。伊等俱系汉官、有何不可。将伊等暂停议罪。著于此番军前、照满洲文官例、委署额外章京遣往。王掞年老。著伊子王奕清代去。俟立功回日再奏。　　

○己丑。谕议政大臣等、藏地甚属紧要。见在虽有蒙古绿旗兵三千名驻彼。但延信、已将将军印信带回、并无将军统管兵马、又无满兵驻扎。不可不加筹画云南有副都统噶什所领满兵一千、著派五百名、并四川歇息之绿旗兵五百名、发往。速行文延信、令其前往藏地。延信及云南四川兵到藏后、如彼地食物米粮稀少、可将喀喇沁、翁牛特兵彻回。西宁公策旺诺尔布、仍驻彼处。著议奏。寻议政大臣等议覆、留驻云南之江宁、杭州满兵应令都统武格、副都统吴纳哈、领兵五百名、仍从云南进藏之路前进。四川歇息之绿旗兵、应令总督年羹尧、将军噶尔弼、派总兵官副将二员、领五百名、仍从打箭炉前进。将军延信、停其前往西宁。令带将军印、回至四川、带领四川兵进藏、总统驻扎。得上□日、依议。前令原任、云南总督蒋陈锡、巡抚甘国璧、接应进藏兵粮饷、赎罪效力。若尚未去、令与此兵同往。如己赴藏地、令应付此兵粮饷效力。　　

