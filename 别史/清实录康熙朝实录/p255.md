<!-- { "loadSidebar": true } -->
○九卿等议覆、吏科给事中杨周宪疏言、钱粮丝忽以下细数、不应删去。其简明赋役全书、当停其刊刻。应毋庸议。上顾吏部尚书达哈他等曰、尔等之意皆同否。达哈他奏曰、钱粮事件、臣不能洞悉。但微细之数删去、则档册简明、似易查核。臣等今议将忽以下细数删去。所删之银、不过数千两、数目不多。臣等故同一议。上曰、朕原不从所删些微钱粮起见。但论有益于民否耳。吏部尚书李之芳奏曰、户部前奏将丝归于毫。今臣等议将丝以上之数仍存。忽以下之数删去。如此、则便于查核、吏胥不得作弊、实有益于民。九卿等出。上又顾曾任有司科道钱珏、任辰旦等、问曰、此议毕竟有益于民否。钱珏等奏曰、臣等任知县时、颇有钱粮细数繁多、档案冗杂、由部驳至藩司、由藩司驳至州县。展转驳查、滋累民间。吏胥藉此作弊。若删去忽以下细数、实于民有益。上命如九卿议行　　

○升镶红旗副都统苗齐纳、为本旗护军统领　　

○喀尔喀色冷阿海台吉等、遣使进九白年贡。宴赉如例　　

○庚寅。皇子允祹生　　

○以多罗贝勒察尼、为奉天将军　　

○辛卯。上御太和门视朝。文武升转各官谢恩。次喀尔喀、厄鲁特、进贡使臣等行礼　　

○内阁、礼部、遵上□日议覆、赏赉外国例。朝鲜、西洋、荷兰、赐物素厚、不必复增。及暹罗王妃赏赐、亦仍如常遵行。嗣后琉球国王、应增缎三十疋。安南国王、增缎二十疋。暹罗国王、增缎十六疋。凡表里各五十疋。吐鲁番、亦增缎六疋。从之　　

○壬辰。兵部议、都统希佛等、于黄草坝地方、击败贼众、为二等军功。又都统勒贝等、于石门坎第一崖口、击败贼众、及前锋统领沙纳哈等、于桂花寺地方、击败贼众、俱为一等军功。上曰、进取云南之兵、甚为劳苦。此三处、俱改为头等第一军功　　

○阿霸垓多罗郡王沙克沙僧厄故。遣官致祭　　

○甲午。上诣太皇太后宫、问安　　

○宗人府、礼部、遵上□日议覆、王等应用金黄色马缰。其紫色马缰、原非定例当用、应禁止。得上□日、郡王之长子、贝勒、贝子、著用紫色马缰。余如议　　

○丙申。予福建阵亡蒙古佐领克什土、祭葬如例　　

○丁酉。调镶红旗蒙古副都统阿尔法、为满洲副都统　　

○戊戌。上诣太皇太后皇太后宫、问安　　

○兵部题、浙江提督陈世凯等、将洪符琠等来降官兵招致、并非冒险招抚。不准议叙。上曰。此等若不议叙、难以鼓励将来。著仍议叙。又议、原任护军统领佟佳等、于四川云阳等处、击败逆贼谭弘三万余众。应准为三等军功。上曰、此议三等军功稍轻。著改为二等军功　　

○和硕额驸花善所尚郡主薨逝。遣官致祭　　

○山东巡抚张鹏、疏请曲阜县颜氏地亩、照孔氏例、从轻徵粮、以昭朝廷优恤圣贤后裔之意。从之　　

○免湖南茶陵、湘乡、邵阳等州县、本年分旱灾额赋有差　　

○免山东济宁州、本年分水灾额赋有差　　

○己亥。上以□山戊示□暮致祭孝陵。是日启行。驻跸蓟州　　

○庚子。上率王、内大臣、侍卫、部院大臣、诣孝陵行礼。奠酒。举哀。又率王、大臣等、至仁孝皇后、孝昭皇后陵、奠酒。举哀。是日、驻跸汤泉　　

○辛丑。上率王、内大臣、侍卫、部院大臣、诣孝陵。于隆恩殿行大祭礼　　

○遣和硕恭亲王常宁、祭仁孝皇后、孝昭皇后陵。是日、上回銮。驻跸马伸桥　　

○壬寅。上驻跸三河县　　

○癸卯。上回宫　　

○甲辰。上诣太皇太后皇太后宫、问安　　

○升兵部左侍郎管右侍郎事佛伦、为都察院左都御史　　

○升护军参领康喀喇、为镶红旗蒙古副都统　　

○谕户部、大通桥等仓、尚有积弊。应将各部院曾经保举者差遣。其内务府保举者、停差　　

○兵部议、副都统额赫纳等、于广东韶州、击败马宝贼众、为二等军功。都统勒贝等、于广西新村、击破吴世琮、为四等军功。上曰、马宝、吴世琮、俱系逆贼渠魁。此处议叙尚轻。著各加一等　　

○刑部题、旗人史书等、辱骂顺天府府丞王维珍。经王维珍举首。应将史书等、枷一月、鞭一百。上谕大学士等曰、旗下恶棍、辱骂职官。如此轻处、何以儆戒众人。著查康熙十八年定例呈奏。于是大学士等奏、康熙十八年、曾经九卿定议。诸王、及大臣仆人、有干预词讼、索取财物者。其主知情、从重议处、仆人枷三月、鞭一百。其主不知情、仆人以光棍治罪。上曰、此情最为可恶、著从重治罪。伊主一并察议。此等事甚多。举首者少。王维珍不顾情面举首。可嘉。著议叙。勒德洪奏曰、其主乃康亲王杰书也。上曰、朕止论事之是非、不论其为何人也　　

○癸丑。上诣太皇太后宫、问安　　

○甲寅。岁暮。祫祭太庙。上亲诣行礼　　

○遣官祭永陵、福陵、昭陵　　

○遗官祭太□山戊示□之神　　

○乙卯。赐朝正外藩科尔沁、扎鲁特、土默特、郭尔罗斯、奈曼、喀尔喀、鄂尔多斯、扎赖特、杜尔伯特、吴喇忒、阿霸垓、诸王、贝勒、贝子、公、台吉、及内大臣、大学士、上三旗都统、副都统、尚书、侍郎、学士、侍卫等宴　　

○旌表八旗节妇、满洲西忒库妻觉罗氏等三十五人、蒙古德伯楞妻顾氏等二人、汉军武景芳妻张氏等三人、烈妇、满洲朱麻喇妻塞氏一人、各给银建坊如例　　

○是□山戊示□、人丁户口、二千三十四万一千七百三十八。田、地、山、荡、畦地、五百八十九万一千六百二十三顷三十七亩有奇。徵银、二千七百二十一万六百四十九两有奇。米、豆、麦、六百九十一万二千二百一十三石四斗有奇。草、二百二十九万二千二百八十七束。茶、十五万九千三百一十五引。行盐、四百三十五万六千一百五十引。徵课银、二百七十六万一千三百八两有奇。铸钱、二万九千四百八十五万一千四百八十有奇　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百二十三



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百二十四　　

监修总裁官光禄大夫太保兼太子太傅保和殿大学士兼户部尚书二等伯加四级臣马齐光禄大夫经筵日讲官起居注少保兼太子太保保和殿大

学士仍兼管吏部户部尚书翰林院掌院事加二级又加一级臣张廷玉光禄大夫经筵讲官太子太傅文华殿大学士仍兼理户部尚书事务加五级又加二级臣蒋廷锡总裁官光禄大夫文华殿大学士兼吏部尚书臣朱轼等奉敕修

　　

康熙二十五年。丙寅。春。正月。丙辰朔。上诣堂子行礼。还宫。拜神毕。率诸王、贝勒、贝子、公、内大臣、大学士、侍卫等、诣太皇太后皇太后宫、行礼。御太和门。王以下、文武各官、外藩王、及使臣等、上表朝贺。照例筵宴　　

○朝鲜国王李焞、遣陪臣李偘等、表贺冬至、元旦、万寿节。及进□山戊示□贡礼物。宴赉如例　　

○戊午。上诣太皇太后皇太后宫、问安　　

○壬戌。世祖章皇帝忌辰。遣官祭孝陵　　

○乙丑。孟春。享太庙。上亲诣行礼　　

○遣官祭太□山戊示□之神　　

○丙寅。顺天府进春　　

○戊辰。上诣太皇太后皇太后宫、问安　　

○先是、理藩院奏、厄鲁特巴图尔额尔克济农、携其属七百八十人将至、遣官往迎。上曰、巴图尔额尔克济农所属、亦限以二百人入关。余者留归化城。则见在噶尔丹之贡使、可无辞矣。兹当严冬之际、行李牲畜、盗贼可虞。归化城都统古睦德、见以年节来觐、可令速回监视。著遣户部理藩院司官各一员、前往宣化府、优给供应。至是、巴图尔额尔克济农至京朝见。筵宴毕。上以御服貂裘赐之　　

○己巳。以上元节、赐外藩科尔沁、扎鲁特、苏尼特、土默特、郭尔罗斯、翁牛特、四子部落、敖汉、柰曼、喀尔喀、喀喇沁、鄂尔多斯、扎赖特、巴林、杜尔伯特、吴喇忒、克西克腾、阿霸垓、归化城驻扎土默特、厄鲁特、诸王、贝勒、贝子、公、台吉、及内大臣、大学士、上三旗都统、副都统、尚书、侍郎、学士、侍卫等宴。宴毕、复召满汉大学士以下、科道掌印官等以上、进乾清宫、赐宴　　

○庚午。上元节。赐外藩诸王、贝勒、贝子、公、台吉等、及内大臣、大学士、上三旗都统、副都统、尚书、侍郎、学士、侍卫等宴　　

○辛未。上诣太皇太后宫、问安　　

○上幸南苑行围　　

○壬申。差副都统马喇等、往黑龙江督理农务。因谕之曰、农事关系兵饷、须积贮充足。其在驿递人夫、亦令合力播种屯田。尔等前往、务期农政修举、收获饶裕。年胜一年、懋著成效、以副朕意　　

○甲戌。谕大学士勒德洪、学士麻尔图、日者大兵往征鄂罗斯、破雅克萨城。释鄂罗斯不诛、赦之使生还。其时不并取尼布潮地者、盖以尼布潮地画为疆索、使鄂罗斯不得越尼布潮界。界外听其捕牲也。今萨布素等奏言。鄂罗斯复来城雅克萨地。今当即往征而灭之耶。抑或缓之、以待黑龙江墨尔根地、将士移家定、然后进兵为宜耶。令议政王、贝勒、大臣、及与鄂罗斯之役、彭春、佟宝、班达尔沙、郎谈、同尔等会议以闻　　

○云南贵州总督蔡毓荣题、逆苗王腾龙等、聚众劫掠、应行征剿。上谕大学士等曰、苗蛮赋性朴实、不敢生事。祗以地方该管官、不克平情抚恤。反需索马匹金银、诛求无己。不能供应、遂生衅端耳。前逆贼吴三桂、亦因需索水西、不遂贪欲。捏奏水西反叛、竟自发兵剿灭、尽取其利、以为己有。今苗蛮之事、恐亦类此　　

○赐朝正外藩王、贝勒、贝子、公、台吉等、银币鞍马有差　　

