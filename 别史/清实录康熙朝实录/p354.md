<!-- { "loadSidebar": true } -->
○戊申。盛京将军绰克托疏言、请于盛京户部、与奉天府所属州县内、暂借豆草为秣养之用。更请预支官兵一年俸饷。上谕议政大臣等曰、前议讨噶尔丹狭西兵、由镇彝取昆都伦一路。大将军费扬古兵、由归化城一路进发京师大兵、由中一路进发。既三路进剿、则盛京宁古塔黑龙江兵尚无所用但军需以马为重。其照将军绰克托所请、给与草豆。饲养之责、选才能这员专董其事。该将军副都统等、公同巡督。其预支俸饷、俟有出师定期、查前曾支领者给半年、未支者给一年亲赍口粮。每名著携三月。我军三路进剿噶尔丹或势穷力竭、沿俄侬东窜逃生。令盛京、宁古塔、黑龙江、三将军、除前派定兵数外、再酌量增发、相机扑灭。可著副都统齐兰布、驰驿往谕。　　

○先是、议政大臣等、议发古北口兵二千名挽。中路米车。至是、上谕于成龙等、古北镇兵、素称劲卒。运米之役著另派其二千兵俱令从征。所需口粮、尔等议奏。寻议覆古北口地属紧要。需兵捍御。应以一千五百名从军、五百名居守。其口粮各赍八十日。随运两月之米、以增造车辆装运。从之。　　

○宁古塔将军佟宝疏言、请率兵一千五百名从征。上谕议政大臣等、前者尔等议以盛京兵一千、宁古塔兵一千、黑龙江兵、酌量派发。应令将军佟宝、不必增兵五百。仍照尔等前奏。俟行时、令各赍三月口粮。每人带厮役一名、马四匹合乌喇见在二千九百余匹之马、派足四千、加意饲养。官兵启行时、给一年俸饷。副都统沙纳海耿额、将军酌带一人从征。　　

○以故二等阿思哈尼哈番觉罗塞克森子拜音德、袭职。　　

○升山东沂州副将张玉麟、为浙江温州总兵官。　　

○己酉上诣皇太后宫、问安。　　

○升奉天府府丞徐廷玺、为奉天府府尹。　　

○升内阁学士傅继祖、为盛京兵部侍郎。翰林院侍读学士觉罗三宝、为内阁学士兼礼部侍郎。　　

○调正红旗蒙古都统齐世、为本旗满洲都统。　　

○二等伯班第、因病解退。以其弟霸图、袭替。　　

○一等精奇尼哈番兼一拖沙喇哈番和善、因病解退。以其子色特尔、袭替。　　

○以故二等阿思哈尼哈番百□山戊不□子白奇图、袭职。　　

○免广东保昌、始兴曲江、三县南雄一所、本年分旱灾额赋有差。　　

○辛亥。谕大学士等、古北口总兵官李世达告病。今当军兴之际、可升石匣副将马进良、为古北口总兵官。石匣副将以刘虎补授。索额图曾奏宣府总兵官许盛、年老有疾。其令解任。此缺以通州副将白斌补授皆令于年内速赴任所。白斌既到任、可选其标下兵卒、前赴军中总兵官李世达、令来京调养。病痊起用。　　

○壬子。原任郎中阿必达奏言、臣闻憨都叛去、即会同喀尔喀、王纳木扎尔、台吉丹津陶赖等、往追。时憨都属下台吉占巴喇、绰诺色楞等、始为憨都逼往随牧。至海鲁尔河、入据林中不随游牧。憨都率兵来击。占巴喇等逆战。奔还自诉贝子盆楚克亦率兵来会臣军、共追憨都。战于呼拉济地方憨都败走欲遣人追蹑台吉旺扎儿属下胡进不付驿马以致稽误。上谕理藩院曰占巴喇等力战来归。殊属可嘉。著赐与蟒服缎布以示奖励王纳木扎尔贝子盆楚克等追逐憨都、具见报效忠忱著将阵亡被伤姓名人数查明议叙。后有用兵之处免其徵调。胡进交该扎萨克鞭一百。嗣后凡有驰驿情事立行应付。勿得迟误。再檄知阿必达、当严查盗穷横行。仍不时哨探声息。　　

○癸丑。孝庄文皇后忌辰遣官祭暂安奉殿。　　

○乙卯。谕大学士等、朕思察哈尔之兵若不善饲马匹。恐不能同大军前进。宜简察哈尔左右两翼各八百人、每人各带马三匹。左翼属中路屯宣化府。右翼属西路屯大同府与地方官协同善饲之。　　

○丙辰。□山戊不□暮祫祭太庙。遣领侍卫内大臣公福善行礼。　　

○遣官祭永陵福陵昭陵、暂安奉殿、孝陵、仁孝皇后、孝昭皇后、孝懿皇后陵。　　

○遣官祭太岁之神。　　

○上诣皇太后宫、问安。　　

○以原任工部尚书降调熊一潇、为太常寺卿。　　

○丁巳。赐朝正外藩科尔沁、土默特、阿禄科尔沁、喀尔喀、巴林、喀喇沁、阿霸垓、王、贝勒、公、台吉等、及内大臣、大学士、上三旗都统、副都统、侍卫等宴。　　

○旌表八旗节妇、满洲、噶思哈妻觉罗氏等五十三人、蒙古、阿敏妻杭氏等二十七人、汉军、姜洪亮妻黎氏等二十人、各给银建坊如例。　　

○是岁、人丁户口、二千三十七万六百五十四。田、地、山、荡、畦地、五百九十七万五千二百六十八顷五十四亩有奇。徵银、二千七百三十九万一百八十四两有奇。米、豆、麦、六百九十六万四千七百五十八石有奇。草、二百八万一千八百六十五束。茶、十五万七千四百五十三引。行盐、四百三十一万九千三百七十引。徵课银、二百六十九万五千二百八十二两有奇。铸钱、二万三千六百九十四万六百七十有奇。　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百六十九


大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百七十　　

康熙三十五年。丙子春。正月。戊午朔上诣堂子行礼。还宫。拜神毕。率诸王、贝勒、贝子、公、内大臣、大学士侍卫等、诣皇太后宫行礼。御太和门。王以下文武各官、外藩王、及使臣等、上表朝贺。停止筵宴。　　

○顺天府进春。　　

○朝鲜国王李焞、遣陪臣李世等、表贺冬至、元旦、万寿节。及进岁贡礼物。宴赉如例。　　

○庚申。上诣皇太后宫、问安。　　

○谕议政大臣等、除现在每佐领下、预备兵六名外著增派每佐领下、护军一名、及鸟枪骁骑五百名。其获罪人等及情愿效力官员、俱著随此兵进发。寻又谕、所派鸟枪骁骑五百名外、每佐领下、再增派一名、俱著在中路尾大军后进发。一有所用、即听指挥而行。可派出都统杜思噶尔。石文英、护军统领鄂克济哈、副都统席柱法喀等、预备。　　

○辛酉。上奉皇太后、幸畅春园。　　

○壬戌。谕议政大臣等、出征马匹、所关甚要。著将兵士行李、称验觔两。毋得过重、以疲马力。尔等会议具奏。寻议原定兵士、每人所给马四匹、四人为一伍。每人厮役各一名。一伍合计军器糗粮、以及一应用物共重九百七十五斤零。一伍马十六匹本身与仆从骑坐八匹外、余八匹、每驮应载一百二十一斤。又每伍增给骡子一匹、每驮应以一百七斤合算。从之。　　

○癸亥。上诣皇太后宫、问安。　　

○遣官祭太岁之神。　　

○甲子。世祖章皇帝忌辰。遣官祭孝陵　　

○京师地微震。　　

○乙丑。谕领侍卫内大臣等前曾命狭西兵、于四月初旬进发。若俟四月进兵、似觉迟误。应令将军孙思克率狭西兵来至宁夏。于三月初十前后出宁夏、会大将军伯费扬古所往翁金之路。两军会合后、令伯费扬古、将兵酌量均拨分路前进。著先差员作速往谕。尚书图纳、亦令速往。　　

○命给墨尔根、黑龙江齐齐哈尔、三处官兵、及编附右卫蒙古官兵、行粮。　　

○命天津总兵官岳昇龙、率直隶山东马兵三百名、怀庆总兵官刘国兴、率河南马兵二百名、护送中路粮车。　　

○命延绥波罗营副将刘官统、同狭西兵进剿。　　

○赏宣化府大同府、及古北口从征绿旗官兵银两。　　

○丙寅。上诣皇太后宫、问安。　　

○戊辰上奉皇太后自畅春园回宫。　　

○己巳。孟春享太庙遣领侍卫内大臣公舅舅佟国维行礼。　　

○谕内大臣公长泰管鸟枪大臣太少、每旗应设一员。除前锋统领硕鼐不可别调外。镶黄旗、派领侍卫内大臣马思哈。正黄旗、派都统侯巴浑德。正白旗、派护军统领托伦正红旗、派公长泰。镶白旗、派护军统领苏曷镶红旗、派副都统孙渣齐。正蓝旗、派副都统雅图。镶蓝旗、派副都统宗室鄂飞。　　

○福建陆路提督张云翼、来京陛见。请军前效力。命从中路出征。　　

○谕督运都察院左都御史于成龙等、中路米车所载过重。远输沙漠、恐马力难胜。可再增造五百辆、均分装载。　　

○庚午上诣皇太后宫、问安。　　

○谕理藩院侍郎安布禄曰、尚书班迪出哨日久、而又拨发从征。著班迪归办行装尔前往班迪所驻之地凡事俱如班迪行。尔亦已派军中、可即从彼地而往如班迪处官员有愿从征者令归来治装至彼处侦探人员应留者留之若无要务可即遣归。　　

○辛未。祈谷于上帝遣皇太子允礽行礼。　　

○上御太和门。赐出征运米文武大臣官兵等宴。并蟒缎绸布有差。　　

○上奉皇太后幸畅春园　　

○壬申四川狭西总督吴赫疏言、甘肃边地关系紧要今将军孙思克等出征、防守不可不严。臣请酌选标下官兵、带往甘州、防守边境。并会同该抚、采办驼马军需从之。　　

○内阁侍读学士伊道疏言、乡导朱尔渣哈等、至厄折忒图哈卜七尔地方、见有人马行踪约四百余、沿克鲁伦河上流而去观其形势、乃系厄鲁特疏入上令伊道、再选精细能事之人、探明实信、速行奏报。再檄知乌朱穆秦、阿禄科尔沁、扎鲁特、科尔沁、及黑龙江将军萨布素处、严饬各旗汛界官兵、加意防守。　　

○抚远大将军伯费扬古疏请、于大同养马八旗护军内、简选二百名鸟枪护军内简选八十名为前锋。从之。寻命副都统硕岱、署前锋统领。　　

○命选派蒙古官兵、并发火箭三千解大将军伯费扬古军前。　　

○命调山东胶州副将周洪昇等押中路粮车。　　

○癸酉。上诣皇太后宫问安　　

