<!-- { "loadSidebar": true } -->
○丙辰。九卿议覆、差往验勘河工工部尚书冀如锡等疏言、河臣王光裕曾题高邮三浅西堤一处、逼近清水潭、俟水涸另议兴修、其余各工、已经相机抢筑。今看各口尚未兴工。询其何故、则以钱粮不足为辞。又题翟家坝修筑之处、亦未筑成、以致堤岸屡决、地方淹没。又题高邮城南决口三十处、堵塞完固。今查新堤、高宽不及旧堤之半。王光裕全无治河之才、以致河工溃坏。请另简贤能、庶于河道有益。应将河道总督王光裕革职。得上□日、王光裕著解总河任。遣吏部侍郎折尔肯、副都御史金俊、前往会同新任总河察审　　

○又议冀如锡等疏言、河道水性靡常、全赖堤工捍御。今须亟行修筑。黄河南岸、自白洋河、至云梯关。北岸自清河县、至云梯关。及高家堰、周家桥、翟家坝、古沟、诸决口。其余溃坏单薄之堤、俱宜修筑坚固。其清口一带沙淤、及运河见受黄流淤淀之处、亦应疏浚。又自淮至扬、两岸土石堤工、清水潭等处决口、并宜即时堵筑。至归仁堤石工、原有估计钱粮、至今尚未修完、仍严令该管河官、速行堵塞。其未经估计土堤之口、亦应一并兴修。查黄运两河、关系运道民生。自应修治。但所费浩繁、一时难以并举。应令新任河臣、酌量要紧处、先行修筑。其归仁堤未完工程、亦速令催完。从之　　

○升太常寺卿刘楗、为大理寺卿　　

○丁巳。遣大学士杜立德、祭先师孔子　　

○戊午。孝康章皇后忌辰。遣官祭孝陵　　

○升户部郎中温代、为太仆寺卿　　

○己未。上诣太皇太后宫、问安　　

○上幸南苑行围　　

○调正红旗蒙古副都统莫达、为满洲副都统　　

○辛酉。谕户部、闽地经海孽扰害、又遭逆贼暴征横敛、民困已极。今年钱粮、尽与蠲免。其遭乱窜避人民、俱招徕还籍、俾各安本业　　

○予故内阁学士兼礼部侍郎穆诚额、祭葬如例　　

○添设岳州水师营总兵官、以平鲁路参将万正色充之。其标下、添设游击、守备、各二员。千总四员、把总八员。拨抚、提、标兵各五百名、及岳州城守原额兵七百名、增募兵三百名合二千名。为经制　　

○壬戌。奉命大将军和硕康亲王杰书疏报、副都统伯穆赫林等、遣满汉大兵、恢复福建上杭、武平、永定、及江西瑞金等县。招降伪总兵尹云龙、曾显洪、张威。及伪副将知县等官、二百十九名。赣州一路俱平。得上□日嘉奖、下部议叙　　

○先是、户部侍郎班迪等、赴吉安、道经安庆。上令传谕巡抚靳辅、今安庆无事、吉安用兵之际、提标官兵、应否就近调遣。巡抚、提督、集议以闻。至是、靳辅等议覆请于防守池州、建德、及在安庆提标兵内、选调一千五百名、令提标游击周士隆等、率赴吉安。其池州、建德、别于抚提标兵内、通融调防。从之　　

○赏恤花马池定边等处、阵亡及被伤鄂尔多斯兵丁、银两有差　　

○癸亥。浙江总督李之芳疏报、周公源口、通衢州、处州、两府属县、地联江西、福建、为三省交界之处。闽逆林惟仁、统众盘踞。参将王英等、奋力踰险、直捣贼巢、林惟仁率众归顺下部议叙　　

○旌表山东烈妇郯城县章氏、峄县任氏、矢志从夫、克尽贞烈、各给银建坊如例　　

○旌表山东临淄县孝子于通、母及妻、国初为盗所掠、遂弃妻救母、母殁、典身营葬、克励孝行、给银建坊如例　　

○甲子。春分。朝日于东郊。遣都统赵琏行礼　　

○是日、大阅于南苑。命镶黄旗、正白旗、内府佐领下官员、护军、骁骑、擐甲列晾鹰台东。鸟枪兵、亦以次列台东。北向。上擐甲。命内大臣、侍卫、大学士、学士、起居注诸臣、俱擐甲、遍阅军容。上御晾鹰台。命内大臣、侍卫、及两旗官兵、俱乘骑、分列队伍。鸣号角。前队进。次队继之。殿兵复继之。东西往来数次。呐喊驰骤。枪礟齐发。复归队伍。上阅毕。命于台下树侯。上率内大臣、侍卫、马步射、各四次。命大学士、学士、起居注官、及各官兵、以次射毕。上复登台、御黄幄。命内大臣、侍卫、大学士、学士、起居注官、以次列坐。官兵俱于台下、分旗列坐。赐宴　　

○乙丑。命正黄旗内府佐领下官员、护军、骁骑等、擐甲骑射。上御晾鹰台。遍阅军容。赐宴毕。回宫　　

○丙寅。先是、安远靖寇大将军多罗贝勒尚善等疏言、今备船百艘、遣赴长沙。乞添发近地甲兵、每佐领四名、以壮兵力。先破贼船、后遣我船进发。得上□日、将军穆占兵、于本月初三日、已抵长沙。贼势必分。顺承郡王勒尔锦等、宜乘此机会、狭西兵一到、即行渡江。倘渡江未便、则如贝勒尚善所请、分兵赴岳州。其或分兵发往、或渡江前进、速议以闻。至尚善等、前称造挨牌车辆、攻取岳州。继称水陆齐进。乃观望不前、其为诳奏明甚。今据报岳州贼、较前大减、添发官兵、便可进取。若荆州发兵到日、即宜速攻。倘仍迁延时日、并前罪严行议处。寻勒尔锦、又请发河南、江南、绿旗官兵。上不许。令遵前上□日速议具奏。至是、勒尔锦等、两议以闻。一议、俟狭兵到荆、更得绿官兵、仍行渡江。一议、俟狭西遣发及所请绿旗兵到、正值水发之时、过江不能无阻。今宜于每佐领四名外、再量行添发、酌拨船艘、遣赴岳州。其间若有机会可乘、亦即酌量而行。上谕、今正剿灭吴逆、时不可缓。宜自岳州、水陆夹攻。勒尔锦等、可于每佐领下、简精兵五名、量配船艘、令都统鄂内、佩讨逆将军印、率赴岳州、速行夹剿　　

○浙江总督李之芳疏报、江西饶、广、二府所属铅山、兴安、弋阳、贵溪、等处、尽为贼踞、以致道路不通。遣游击郭守金等、随剿随抚、恢复铅山县城。兴安、弋阳、贵溪、三县百姓、踊跃归命。得上□日嘉奖、下部议叙　　

○丁卯。上诣太皇太后宫、问安　　

○皇子允祉生　　

○奉命大将军和硕康亲王杰书疏报、宁海将军喇哈达、平南将军赖塔等、率领大兵、进剿兴化。正月二十六日、连破二十六营、阵斩伪总督赵得胜、伪总兵副将等六十二员、恢复兴化府城。防守仙游县伪总兵郭维藩、率众投诚。得上□日嘉奖、下部议叙　　

○遣刑部郎中色度等、至岳州、劳问将军大臣、满汉官兵。并宣谕云、岳州、长沙、势如两足。此蹶则彼不能独立。我国家禁旅徂征、战胜攻克、未有如此之相持旷日者也。若都统用命于贝勒、贝子、将弁用命于都统、兵卒用命于将弁、以次争先、指臂相效、何功不成。狭西官兵、戮力成功、今并获休息。诸将士倘能奋勇奏效、亦与彼同奖赉、官秩朕所不靳。其战守机宜、令贝勒、贝子、会同定议奏闻。未几、安远靖寇大将军多罗贝勒尚善等疏言、郎中色度到岳州、传奉谕上□日、集议水陆攻取岳州、可否情形。臣等议、今者贼有可破机会、正宜水陆夹攻。但陆路贼备甚严、应令舟师先发、陆兵继进。兹分拨已定、俟战船所用器械、整顿完备、臣即亲统进剿。从之　　

○己巳。谕兵部、进蜀官兵、并未平定地方、大创贼寇。且屡奉温纶、理宜戮力疆场。乃至西安、布匿名札惑众。既抵陇州、又妄行控告、不赴平凉。我国家创业以来、从未有此行事。统兵将领、不能约束兵丁、肆行不法。及至京师、敕令首举倡告之人、官兵又互相隐匿不举。殊干法纪。此行军功、俱不准叙。寻议政王大臣等议奏、据都统赫业等、取到供状、及将军穆占咨文、西安将军佛尼勒供词、则官军弃营败遁是实。宜将左翼四旗、并阵亡署护军统领喀锡泰、部下官兵、俱行拏问。得上□日、保宁蟠龙山军营被冲、官兵败遁之处、取供含糊。其地方又未质对真实。且官兵行役劳苦、免其究问。至署护军统领喀锡泰阵亡、所部官兵、弃将领而逃。其未受伤官兵、俱著拏问　　

○庚午。升詹事府少詹事沈荃、为詹事　　

○吏部侍郎觉罗舒恕等疏报、吴逆下伪总兵关世荣、副将周德先等、率伪官五十一员、兵丁家口一万余名、来至赣州军前投诚。下部知之　　

○江西巡抚佟国桢疏报、海逆伪总兵赖鼎球等、率伪官七十三员、兵丁一万余名投诚。下部知之　　

○辛未。上诣太皇太后皇太后宫、问安　　

○遣官祭先农之神　　

○升安徽巡抚靳辅、为河道总督　　

○予故福建总督郎廷佐、祭葬如例　　

○壬申。升原任布政使李本晟、为太常寺卿　　

○癸酉。谕议政王大臣等、鄂尔多斯固山贝子达尔扎、闻定边花马池诸处变叛、不待命遣、即亲率官兵、招抚城堡、擒获贼渠、深为可嘉。其进封为多罗贝勒　　

○赠巩昌殉难岷州抚民同知王扎、为按察使司副使、予祭、荫一子入监读书　　

○甲戌。遣官祭历代帝王　　

○谕议政王大臣等、鄂尔多斯多罗贝勒索诺慕、为国效力、赍奏人员、应付驿马、不致有误。且提督陈福请兵、不待命遣、即令伊子弟驰赴、深为可嘉。其进封为多罗郡王　　

○谕议政王大臣等、多罗贝勒董额等、统率大兵、出征秦中、并未能克复疆土、抚安百姓。贻误军机、殊负委托。可削去董额多罗贝勒、罢议政为闲散宗室。降固山贝子温齐、为辅国公。革去都统、及宗人府右宗人。辅国公绰克托、罢宗人府右宗人。仍罚俸二年　　

○乙亥。上御经筵　　

○丙子。上诣太皇太后宫、问安　　

○掌銮仪卫事务内大臣侯桑格、坐事革退。随旗行走。降銮仪使噶达浑、穆成格、为云麾使　　

○以内大臣伯辛愈、掌銮仪卫事务。升冠军使托赖、西尔图、为銮仪使　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之六十五


大清圣祖合天弘运文武睿哲恭俭宽裕孝敬诚信中和功德大成仁皇帝实录卷之六十六　　

监修总裁官光禄大夫太保兼太子太傅保和殿大学士兼户部尚书二等伯加四级臣马齐光禄大夫经筵日讲官起居注少保兼太子太保保和殿大学士仍

兼管吏部户部尚书翰林院掌院事加二级又加一级臣张廷玉光禄大夫经筵讲官太子太傅文华殿大学士仍兼理户部尚书事务加五级又加二级臣蒋廷锡总裁官光禄大夫文华殿大学士兼吏部尚书臣朱轼等奉敕修

　　

康熙十六年。丁巳。三月。丁丑朔。免湖广江夏等十州县卫。康熙十五年分水灾额赋有差　　

○戊寅。傅弘烈遗吏部侍郎觉罗舒恕书曰、孔王女孔四贞、曾向弘烈言、无刻不以太皇太后为念。若降恩纶、赦孙延龄罪、封孔四贞为郡主、则可以成事。舒恕以闻。上谕兵部、抄录舒恕奏疏、并傅弘烈移文、发督捕理事官麻勒吉、俾招抚孔四贞。　　

○己卯。清明节。遣官祭永陵、福陵、昭陵、孝陵、仁孝皇后　　

