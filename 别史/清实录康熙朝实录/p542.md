<!-- { "loadSidebar": true } -->
○理藩院遵上□日议覆、苏尼特旗分、无牲畜之台吉壮丁户口六万四千九百余口、应给牲畜、请将银两折给、共需银十万余两动用户部帑金、派部院大臣一员、户部及臣院、司官各一员、前往赏给得上□日、著礼部尚书赫硕咨、内阁学士长寿、去余依议。　　

○壬寅。乌朱穆秦和硕车臣亲王色登敦多卜、来朝　　

○癸卯。以故三等阿思哈尼哈畨兴麟弟京麟、袭职　　

○甲辰。谕理藩院闻被雪各蒙古、因朕赡济、并未伤损一人朕甚喜悦蒙古等已知捕鱼、可将渔船及网给与伊等、令其仍在泽傍捕鱼而食将所给米粮节省、留以度冬。又所给牲畜、不久蕃息、即可渐致富饶矣　　

○谕议政大臣等、哈密为策妄阿喇布坦所侵、恐不能生理著甘肃巡抚、遣官运送米粮牛羊往赈。　　

○乙巳。敖汉多罗郡王垂穆普尔、来朝。　　

○丙午。上手书谕诸大臣等、闻黑龙江将军杨福已故。朕心轸恻伊人材壮健且系为君为国舍身效力之臣。将军之任、甚属紧要伊子三官保为人甚孝住彼已久、熟悉地方情形目今雨水之时、家口不可行著十月内来此时、著三官保署理俟伊父丧回时、奏明再行定夺写此上□日时不觉潜然泪下　　

○赐故黑龙江将军镇国公杨福、银一千两、命散秩大臣和硕额驸尚崇义、乾清门侍卫傅森等驰驿往吊。　　

○命都察院左都御史兼翰林院掌院学士揆叙、吏部右侍郎兼翰林院掌院学士汤右曾、教习庶吉士。　　

○丁未。谕八旗都统、此畨出兵之路甚远。请往效力军前人内、有不能自备盘费者查明启奏给与粮马。监禁中、除重罪大盗外、其余罪轻者、若不能自备亦给与粮马前去效力功成即可以赎罪、诚伊等自新之路也　　

○戊申。遣官祭关圣帝君　　

○科尔沁和硕端敏公主、来请安　　

○乙酉甘肃提督师懿德疏言、臣领兵至西吉木地方据总兵官路振声、报称策妄阿喇布坦、兵已远遁随行令路振声暂驻哈密候上□日并彻回凉州官兵、臣亦领兵暂回肃州、续将擒获之厄鲁特、解送京师外、今路振声因哈密地方、无牧马之处、可以驻扎领兵去哈密一日之程、移驻塔尔那秦地方有水草处臣思贼虽逃遁、而哈密势属孤单、应令路振声等、暂驻塔尔那秦地方、候上□日遵行近奉上□日、著吏部尚书富宁安、西安将军、督抚等、率领满洲、绿旗官兵、前往救援臣、于五月初一日、自肃州往甘州、以备会议军务。报闻。　　

○庚戌。大学士温达故遣皇九子允禟、及大臣二员侍卫二十员往奠茶酒　　

○壬子。议政大臣等奏、遵上□日讯被擒厄鲁特满济、据称我本图尔古特人我阿玉奇汗之子三济扎布、当年与父有隙率一万人、投策妄阿喇布坦、策妄阿喇布坦擒三济扎布、送还图尔古特、尽留我等万人、分给伊属下寨桑等。其来侵哈密之故、曾闻年老准噶尔人言、去年喀尔喀、擒我处阿尔泰打牲一人、杀一人、又我处贸易之人、为哈密人阻截。以此欲蹂躏哈密、使之残困其人众、每一部落、有千五百户、约共三万人其徵赋俱无定规、凡有所需、一切向属下敛取、人皆疲敝自和朔特图尔古特、辉特杜尔伯特、台吉属人外策妄阿喇布坦十四部落之人、无不怨之去年雪深三尺余其所居伊里等地方、牲畜尽毙其子往攻安箭地方之布鲁特、被杀者五百人。回时又多染疾而死。再我图尔古特一万余人俱愁苦度日各有恋土之心、常思乘变、奔回本地。或来归天朝。其来侵哈密众人皆言策妄可喇布坦、不知自量、轻犯天朝。若大兵来讨何以待之妖孽已现、犹不耕食安生、甚无谓也奏入。得上□日、策妄阿喇布坦处著遣。使分两路赍谕上□日前往、将喀尔喀、所获之厄鲁特、著随哈密路使臣去哈密所获之厄鲁特、著随喀尔喀路使臣去　　

○喀尔喀和硕亲王多罗额驸车妄扎卜、来朝　　

○吏部题、正黄旗三等公阿尔泰、因病解退、销去恩诏所得二拖沙喇哈畨、余一等侯、应以其弟之子噶尔萨、袭替。从之。　　

○以故三等伯蟒喀子图璐、袭爵。　　

○旌表直隶烈女张耿女张氏、拒奸自尽。陕西烈妇王氏、拒奸殒命。各给银建坊如例。　　

○癸丑。上以谕策妄阿喇布坦敕书、示议政大臣等曰、朕经历军事甚多、今观满济所言、策妄阿喇布坦情势与朕所预料者相合、乘彼人马疲弱之时、应两路兴兵扼要驻扎遣使往谕。　　

○乙卯。遣原任员外郎保住、由喀尔喀路、蓝翎克什图由哈密路、各赍谕上□日、往策妄阿喇布坦处谕曰去年尔众擅掠我喀尔喀之人、故喀尔喀巡哨之兵、追逐杀尔打牲一人擒一人而归。我哈密之往吐鲁畨贸易者、因尔亦不令回、故从吐鲁畨处、行文与尔不知曾到与否今尔无故领兵二千、侵我哈密为我兵二百人所败而遁。今我兵已四路云集断难中止、从前尔虽狂妄启奏、朕为天下主、无不宽容况尔曾奏云令我等喀尔喀、厄鲁特青海之众、皆复旧业以安人众。尔今可令和朔特、图尔古特、辉特之人俱回原处、与伊兄弟完聚其在我处之辉特、朕亦令回原处完聚、于阿拉克山居住拉藏汗之子、尔可速送还拉藏。尔只领准噶尔之众、僻在额尔齐斯居住则已再前给尔准噶尔之众、本我所应有之人彼等、亦不愿属尔处尔之人心离异、各为身计、不但众人皆知、即尔亦自知之、尔果欲起兵、此等人、朕皆当收养谁不欲享太平、乃肯为尔冒死耶况我用兵、并无掩袭、尔常自以为强、可亲身前来会盟定议。不然、恐尔又诡称。使臣不能尽达尔言也前尔屡奏、所遣使人中途为人阻隔、朕因遣使约尔来会尔又恳奏、户口无几、原不足数、且僻在一隅若相近边境、有可效力之处、情愿报效。今何无端食言、侵我哈密若不来会盟断无了期。兵兴之际、受伤生齿必多尔若畏惧不来则尔向称欲安人众之言、皆为虚伪。朕必亲征或令王大臣等领兵直抵尔巢穴、必不容尔信口支吾也。尔其定意即于所遣使臣回时具奏。　　

○赐擒送厄鲁特之哈密佐领色珀尔等、蟒袍银缎衣服等物。　　

○丙辰。夏至祭地于方泽遣都统汪悟礼行礼。　　

○戊午。谕议政大臣等策妄阿喇布坦、无故侵我哈密、今大兵进讨、应行文晓谕鄂罗斯边界地方楚库拜姓城之头目、令其加意防守边界、如有策妄阿喇布坦之人投向尔处即宜收留。授内阁侍读品级图礼琛、从前往图尔古特时、路经鄂罗斯熟识彼处头目可著前往　　

○议政大臣等遵上□日议奏、前调西安满洲绿旗兵五千、已各遣一千驻噶斯口扼要外余兵止有三千、及甘肃提标兵、现回甘肃由哈密进发之兵、稍觉单弱应拨甘肃提标兵三千、凉州、固原宁夏兵各二千遣官率领前进、著席柱、富宁安统领其支给兵丁粮米、应将肃州等处米二万石运至哈密。其运米骡马、令动正项钱粮、在西安甘肃等处采买。如不足数、则在青海等处采买。如遇冬天、驱至甘肃等处喂养。进兵时、令其使用。兵丁行粮、将米及牛羊兼给。令甘肃巡抚绰奇、随大兵料理。得上□日、固原宁夏兵著董大成、吴坤、率领前进。甘凉兵著师懿德率领前进。余依议。　　

○升左副都御史李华之、为刑部右侍郎。　　

○己未。翁牛特多罗达尔汉戴青贝勒额尔德布鄂齐尔、来朝。　　

○议政大臣等、议奏、据哈密佐领色珀尔称策妄阿喇布坦兵、骤至城北、我数村庄田、不得耕种今官兵在西喇胡卢苏太地方驻扎、若移在北边托河齐哲克得里等处、我等人俱得安心耕种。应令总兵官路振声将兵移驻托河齐哲克得里等处形势地方在巴尔度尔等要路口、安设汛界哨探。从之。　　

○庚申。科尔沁和硕、卓礼克图亲王巴特麻、来朝。　　

○辛酉。命多罗顺承恭惠郡王勒克德浑庶出之子杭。州将军。诺罗布、袭封多罗顺承郡王。　　

○谕扈从领侍卫内大臣等、今年雨势颇急河之东面板房甚多、恐夜间水至仓猝间顾惜仆物必至伤生著各处传谕、令知防备　　

○壬戌。科尔沁和硕纯禧公主请安　　

○土默特多罗达尔汉目勒阿喇卜坦、科尔沁和硕额驸般迪、来朝。　　

○升宗人府府丞郝林、为都察院左副都御史。　　

○奉差江南审事吏部尚书张鹏翮等、题参江苏巡抚张伯行屡奏、海中有贼、今其回奏疏内、假捏巧饰奸欺殊甚已故张元隆案内船户余元享等、张伯行必欲陷为海贼、五年不结夹毙十二人、破家者不知凡几、即监犯之存活者、亦以拖累日久、疾病冤号者甚多。今已遵上□日释放。其在赦后者、俱于张元隆等案内、分别定罪得上□日、张伯行著革职。看守审理。　　

○调正红旗蒙古副都统宗室巴赛、为镶红旗满洲副都统。镶蓝旗蒙古副都统杨都、为满洲副都统。升和硕康亲王、长史觉罗杜业礼、为正红旗蒙古副都统。前锋参领胡锡图、为镶蓝旗蒙古副都统。　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百六十三


大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百六十四　　

康熙五十四年乙未六月乙丑朔科尔沁台吉孟克鄂尔斋来朝　　

○戊辰。先是、户部尚书赵申乔面奏商人王纲明、领库帑采办铜觔历年悬欠请停其承办另行酌议事下九卿寻九卿议覆鼓铸系户部及钱法衙门专责铜觔即应交与采买得上□日依议至是赵申乔疏言现在钱局乏铜、商人现有买来铜铅五百五十六万余。觔请令交与宝泉局以资鼓铸。其采买铜觔请照旧交各关差盐差、海差承办。得上□日、前赵申乔同户部堂官等、具摺面奏时、不胜忿激、奏称朝廷库帑、商人等侵蚀二百余万、现今铜觔、不能继续、作速停止商人采办仍交与各关差官员等语朕亦可其所奏、思设法补完缺欠银两、故将商人所欠之银、俱清还户部停其采办其所缺银两、现在内务府追补、与户部无涉今赵申乔疏称皇上神谋睿虑、无微不照、朕治天下、惟宽仁是务、此等细事、素不萦怀且非不知为君者、无庸干与部院司官笔帖式办理之事但遇有关系者岂可以细事忽之乎九卿所议甚是今赵申乔又何必固执己见、以图更改疏内又称现有买来铜铅五百五十六万三千斤、交完宝泉局五十四年之铜额而有余等语、既有一年有余之铜铅、前面奏时、何不明白陈说、为何如此躁急、以致前后互异钱法事务、系户部专责。尔部仍须平气屏私、再行公同逐一明白议奏。　　

