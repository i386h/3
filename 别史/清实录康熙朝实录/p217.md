<!-- { "loadSidebar": true } -->
○戊辰。议政王大臣等奏、口外一年两次行猎讲武事宜。上曰、一次行猎、每佐领派护军三名、骁骑七名、甚多。若口外一时不得水草、不亦难乎。尚书杭艾等奏曰、议政王大臣、曾议及此、但既为讲武、不便太少、在外分作两班行猎、亦不为多、口外地方水草、似不缺少。上曰、一年两次行猎、专为讲武、与行兵无异、校猎纪律、自当严明、从前行猎之人、概令带旗、不许擅射、今既讲武、若概令带旗、不许驰射、何以习武。此行猎、于三四人内、令一人带旗、其余俱令驰射。如此递换带旗、递换骑射、则均可练习武事。其导猎章京、最为紧要、应于章京侍卫内、拣选才优者委任。其行猎纪律、当作何严明、预令通晓、著议政王大臣再议具奏　　

○。调刑部右侍郎库勒纳、为兵部右侍郎　　

○升山东巡抚施维翰、为浙江总督　　

○己巳。上诣太皇太后宫、问安　　

○以工部郎中张衡、为浙江按察使司佥事、提调学政　　

○。调正红旗蒙古都统噶尔汉、为满洲都统　　

○升散骑郎鄂托浑、为正蓝旗蒙古都统。镶黄旗满洲副都统巴土、为护军统领　　

○命左副都御史塞克德、马世济、督造漕船　　

○吏部等衙门会议、定南王下阿思哈尼哈番孟一茂、胡同春、李一第等、因与孙延龄有互告私仇、及孙延龄反叛被杀、非尽节捐躯可比。应将孟一茂、胡同春、李一第等之职、不准承袭。从之　　

○以原任湖南布政使崔维雅、为广西布政使司布政使　　

○兵部议覆、四川提督何傅疏言、蜀省兵丁、多非土著、将弁、多非实授、必藉满兵弹压、以计万全。应如所请。从之　　

○庚午。上御乾清宫。讲官进讲夬卦毕。上顾讲官曰、从来君子得志、犹能容小人、小人得志、必不肯容君子。讲官等奏曰、诚如圣谕　　

○上诣太皇太后宫、问安　　

○予出征狭西病故都统侯海尔图、祭葬如例　　

○。调狭西固原总兵官王用予、为山西太原总兵官　　

○辛未。以吏部左侍郎杜臻、充经筵讲官　　

○免江南兴化、六合二县、本年分水灾额赋有差　　

○多罗平郡王罗可铎妃薨。遣官致祭　　

○予广西阵亡弁兵王胜等、恤银有差　　

○壬申。兵部以问取长沙军罪口供启奏。得上□日、康熙十六年三月初一日、长沙攻战、朕知之甚悉。度其势、安亲王官兵、与穆占官兵、互相树敌。前穆占诣长沙、于三月初一日、率兵逼近长沙城池、逆贼出城、摆列挨牌鸟枪迎敌、我军前锋、杀败逆贼、直抵城下、其护军骁骑官兵、已随尾前进、彼时报知安亲王、官兵不暇甲胄、或十或二十、不成队列、随到亟进、我军阵所、去长沙城、其间有一小河、我军临战时、已被损伤、在河溺水阵亡者甚多、其故如此。此两路、应分析问取口供　　

○予狭西阵亡佐领高攀龙、祭葬如例　　

○升护军参领华缮、为镶红旗蒙古副都统　　

○癸酉。以翰林院侍读学士傅腊塔、充经筵讲官　　

十二月。甲戌朔。调镶黄旗蒙古副都统包柱、为满洲副都统　　

○议政王大臣等、遵上□日议奏行猎纪律。得上□日、兵数太多、驻营之地、水草必致艰难。朕意一年派兵一万二千名、分为三班、一次行猎、拨兵四千、于四月、十月、十二月、令其前往行猎。则兵既少、水草易得、人马俱不致困乏。近见部院衙门官员、不谙骑射者多、以前亦有派往出征者、此行猎、亦著一并派出、令其娴习。骑射。其余所议俱当。惟离诸王等十步内骑射者、所定处分例内、并未分析响箭、兔叉、大箭等名色、及射马者、令其赔马、著一并再议　　

○户部议、建义得将军林兴珠、应归并镶黄旗汉军、令该都统归与缺少壮丁。其佐领下应给地亩籽粒口粮、照例支给、俟支俸后裁去。所居房屋、工部给发。从之　　

○乙亥。转工部右侍郎金鼐、为左侍郎　　

○升内阁学士金世鉴、为工部右侍郎　　

○升光禄寺卿鄂哈、为刑部右侍郎　　

○免直隶唐山等十一县、本年分旱灾额赋有差　　

○丙子。上诣太皇太后宫、问安　　

○。调广东提督侯袭爵、为贵州提督　　

○丁丑。上诣太皇太后皇太后宫、问安　　

○以原任云南巡抚李天浴、为山东巡抚　　

○戊寅。上御太和门视朝。文武升转各官谢恩。次喀尔喀。使臣等行礼　　

○己卯。上幸南苑行围　　

○革福建漳州总兵官吴三畏职、以曾经降贼、自陈不实也　　

○免湖广江陵、沔阳等八州县、及沔阳、荆州卫、本年分水灾额赋十之三　　

○考察天下军政。贪酷官四十四员、不谨官五十一员、罢软官一百五十一员、年老官一百二十九员、有疾官六十一员、不及官一百六十三员、浮躁官四十八员、分别处分如例　　

○厄鲁特噶尔玛戴青和硕齐等、遣使进贡。赏赉如例　　

○喀尔喀多罗卓礼克图郡王达尔札故。遣官致祭　　

○庚辰。议政王大臣等议、原任广西巡抚陈洪明从贼、应革职。立绞。得上□日、陈洪明前赴任时、朕召至乾清门、奏称臣一介草茅、蒙皇上简任、务期勉效愚诚、以报知遇、及粤东被陷、朕尚意此人未肯从贼、且彼并无父母妻子牵制之情、只身何难自拔、而乃深负国恩、受贼伪职、又具启与吴三桂、情殊可恶、理应正法、姑从宽免死、著流徙宁古塔、籍其家　　

○大学士等奏、安亲王岳乐、以军机议罪。上曰、安亲王遣护卫雅图来奏、将三月初一攻取长沙、我兵受伤情节、曾经口奏。其石匣失机缘由、亦未隐讳、据实奏闻。勒德洪、明珠、阿兰泰、可诣会议处、将安亲王、并护卫雅图、传来问明具奏　　

○辛巳。调镶红旗蒙古副都统苗齐纳、为满洲副都统　　

○户部议覆、江宁巡抚余国柱疏言、请令江北回空漕船、于九月内抵河次。江南回空漕船、于十月内抵河次。应咨行该督抚、会同漕运总督、河道总督、确议具奏。得上□日、回空漕船、九月十月起程、若及河冻、将如之何。漕船关系紧要、著户部堂官一员、前往会同该督抚、并漕运总督、河道总督、确议。务使漕船永远通运、不致迟误　　

○工部题、宁古塔将军巴海等、移咨修理战船。得上□日、宁古塔地方、与罗刹甚近、战船关系紧要。户部尚书伊桑阿、带领良匠、前往修理。前投诚入旗林兴珠等、系福建人、今著彼前往演习、庶有禆益　　

○予故兵部尚书折尔肯、祭葬如例　　

○壬午。谕兵部、国家抚定寰区、削平逆乱、必资。将士之力。我太祖太宗、训诘戎兵、申严纪律、信赏必罚、惩劝维彰。其时行间。将帅、争自奋励、所向奏功。后因历年既久、奉行少宽、人情不无怠弛、朕御极以来、恪守祖宗成宪、每于戎政兵机、加意整饬。自逆贼叛乱、各路。将帅、统兵征剿、行间功罪、屡经奏报。朕念我国家军法、自昔严明、稽核。殿最、务从详确、频颁诏上□日、炳如日星。今逆贼殄灭、武功告成、振旅班师、正分别。功罪、昭示惩劝之时。因思军法固不可宽、功罪自宜相抵、必酌量重轻、情法允协、庶俾群心悦服、激厉将来。凯旋大兵将帅内、见在应议者、有直抵云南、建立功绩人员、应详察功过、准其相抵。虽未至云南、果立有大功、亦应准抵。其未至云南、及并无大功者、仍照军法处分。尔部即遵谕行　　

○兵部议覆、云南贵州总督蔡毓荣疏言、请禁民人及土司携藏兵器、并不许汉人将铅硝硫黄、货与彝人。应如所请。得上□日、众土司人等、全赖弩弓长枪、捕猎以为生计、今概行禁止、则土司俱失其生业。治民惟在所司官、抚绥安戢。若不爱惜兵民、肆其残虐、民操白梃、亦可为非。九卿详议以闻　　

○癸未。九卿会议、云南贵州总督蔡毓荣条奏土司事宜。上谕大学士等曰、此内土司承袭事宜、似属有理。昔吴三桂未叛时、构怨征讨水西、曾灭土司安坤、其妻率所属奔于乌蒙地方、后生子安世宗、今此子尚幼、朕观平越、黔西、威宁、大定、四府土司、原属苗蛮、与民不同、以土司专辖、方为至便。又谕曰、大兵进取云南、此土司曾前来接济、著有勤劳、尔等可传出征大将军贝子章泰、都统赖塔等、询问情形来奏　　

○升内阁侍读学士金汝祥、为内阁学士兼礼部侍郎　　

○升护军参领赛哈纳、为镶白旗蒙古副都统　　

○。调江西提督许贞、为广东提督　　

○喀尔喀土谢图汗瓦齐赖等、感戴皇仁、优加恩赉、各遣。使护送钦。使大臣等还朝、并各遣子弟台吉来京谢恩。上命给赏、如顺治十四年例　　

○甲申。户部会同内务府议、山海关外、大凌河地方、展拓牧场事宜。上问曰、尔等所看牧地内、有民田否。管牧御马侍卫马锡奏曰、圈内亦有民田。上曰、民居村落若何、可有坟茔否。马锡奏曰、每村或十数家、或二三十家、共有六十余村。居住年久、亦有坟茔。上曰、小民居住年久、邱墓已成、今若圈为牧场、遽令迁移、必至失所、朕心不忍、应将民地、尽行开除　　

○礼部遵上□日议覆、一等公佟图赖妻一品夫人觉罗氏、诞育孝康章皇后、衍庆弘长、理应从优追恤、遣堂官四次致祭、照一等公例、给葬银立碑。从之　　

○予广东殉。难千总何亮、恤银。荫一子、以卫千总用　　

○乙酉。上诣太皇太后宫、问安　　

○予故礼部侍郎兼翰林院学士史大成、祭葬如例　　

○丙戌。升前锋参领扎木素、为镶黄旗蒙古副都统　　

○丁亥。谕礼部、农事为民生之本、必雨雪以时、庶春耕不误、秋成可期。今岁入冬以来、尚未降雪、愆阳日久、时序失宜、田亩暵乾、恐妨明年东作、应虔行祈祷。尔部照例作速举行　　

○上诣太皇太后皇太后宫、问安　　

○戊子。上问大学士等曰、达海巴克什、有子孙登仕籍者否。大学士明珠奏曰、闻有一孙、见为鸿胪寺官、其余不知。上曰。达海始作满书、大有禆于文治、其子孙理应录用、尔等询明来奏。寻吏部将达海巴克什亲孙参领陈布禄等十二人引见。得上□日、陈布禄、著以刑部郎中用　　

○礼部议覆、顺天府府丞张鹏疏言、学宫门旁所住、俱系镶黄旗都统听事之人、应交该都统严行禁止。查学宫重地、理宜肃清、嗣后如有仍前秽污、穿穴墙垣、侵占基址者、该府丞即时呈报、臣部将该管官一并题参、交部议处。得上□日儒学文庙、关系文治、理宜严肃洁清、乃令听事及居住人等、污秽侵占、殊属不合、著速迁移、严加禁饬。如有不遵者、尔部察参治罪。向来该管各官、因循日久、并未察纠、张鹏莅任、即行陈奏、具见实心任事可嘉。余依议　　

