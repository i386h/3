<!-- { "loadSidebar": true } -->
十一月。辛卯朔。兵科给事中高遐昌疏言、凡遇蠲免钱粮之年、请将佃户田租、亦酌量蠲免。著为例。上谕大学士等曰、蠲免钱粮、但及业主、而佃户不得沾恩。伊等田租亦应稍宽但山东江南田亩多令佃户耕种。牛种皆出自业主若免租过多、又亏业主必均平无偏乃为有益。此本著交部议寻户部议覆、嗣后凡遇蠲免钱粮合计分数业主蠲免七分佃户蠲免三分。永著为例。从之。　　

○癸巳。冬至祀天于圜丘上亲诣行礼。　　

○遣官祭永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵。　　

○停止次日朝贺上幸畅春园诣皇太后宫、问安。　　

○甲午。以户部郎中查林布为山西布政使司布政使。吏科给事中觉罗额伦布、为陕西布政使司布政使。　　

○乙未。以科尔沁故和硕达尔汉亲王额驸班第子罗卜臧滚布、袭爵。　　

○丙申。上谕大学士等曰、朕观满洲蒙古人、甚为淳朴易于豢养。即如今岁、遣大臣会盟蒙古竟无一事。昔皆三年一会盟。今五年始一会盟、而尚无一事。大学士等奏曰、此皆皇上圣德所感被也。　　

○礼部尚书许汝霖、以老乞休。允之。　　

○庚子。大学士陈廷敬、以老乞休。温上□日慰谕、命原官致仕。　　

○上问大学士九卿等曰、张鹏翮所审江南亏空一案、尔等所议若何。大学士等奏曰、臣等议行文督抚、彻底清查。上曰、行查诚是。但亏空之由、皆因南巡费用所致。若不声明、反属不宜。朕之巡幸、原以为民、无庸隐讳。即用帑银百万、亦所当然。著将朕谕上□日、全行抄录、行该督抚、令查南巡时所用数目。但举其大略而已。至于俸工扣补三年之内、虽可全完、然必至派累百姓断不允行。　　

○升光禄寺卿吴一蜚、为太常寺卿。　　

○四川提督岳昇龙疏言、臣遵上□日率领官兵、进巢□刀生番。于闰七月内、擒获贼首罗都等、交抚臣年羹尧审拟。其瓦都、月落口等处生番、俱已投诚惟瓦尾白宿等处生番倚恃险阻、潜匿不出。臣遍行搜探、相机一并巢□刀抚。上谕大学士等曰、岳昇龙效力、殊属可嘉巡抚年羹尧、系与提督岳昇龙同往巢□刀抚之人、乃畏避不行前往。著明白回奏。　　

○升江西赣南道董永芠、为福建按察使司按察使。　　

○辛丑。户部议覆、奉差江南审事户部尚书张鹏翮疏言、江宁等府属亏空银两、已议扣康熙四十八年、至康熙五十三年、各属俸工等银抵补。内有四万七千五百余两、原系有著之项。苏州知府陈鹏年、署布政使时、造入无著数内。殊属不合。应将陈鹏年革任、充发黑龙江。但臣等见奉南巡时、修理行宫、预备纤夫、或动用帑银、不准俸工抵补之上□日。应俟该督抚、查明南巡时、实在动用数目、具题到日再议。其议处陈鹏年之处、亦俟题到日再议。从之　　

○癸卯。转兵部尚书王掞、为礼部尚书。升左都御史徐元正、为工部尚书。内阁学士瓦尔答、为都察院左副都御史。　　

○户部议覆、奉差福建户部左侍郎塔进泰等疏言、泉州、漳州、二府被灾、奉上□日截留江浙漕米、三十万石、运往赈济。今二府属、于秋初得雨、收成可望臣等酌议运至十五万石、足备赈济之用。其余十五万石漕米、请令江浙督抚、停止截留。应如所请。从之。　　

○甲辰。谕大学士等仓务最要。石文桂软弱无能。著授施世纶、为仓场侍郎。石文桂调补施世纶员缺、为户部右侍郎。　　

○乙巳。上往谒暂安奉殿、孝陵。命皇太子允礽、皇五子和硕恒亲王允祺、皇七子多罗淳郡王允祐、皇八子多罗贝勒允禩、皇十五子允禑、皇十六子允禄、随驾。是日、驻跸南苑。　　

○以吏部尚书萧永藻、为文华殿大学士。　　

○丙午。升山西鴈平道杨宗义、为安徽按察使司按察使　　

○丁未。上驻跸八里桥。　　

○升内阁侍读学士觉和托、为内阁学士兼礼部侍郎。　　

○以镶白旗汉军都统公孙徵灏、为兵部尚书。　　

○偏沅巡抚赵申乔、以老乞休。温上□日慰留之。　　

○戊申。上驻跸夏店。　　

○己酉。上驻跸白涧庄。　　

○庚戌。上驻跸桃花寺。　　

○辛亥。上驻跸淋河地方。　　

○升前锋统领鄂缮为镶白旗汉军都统。　　

○壬子。上诣暂安奉殿、孝陵。行礼。奠酒。举哀毕次至仁孝皇后、孝昭皇后、孝懿皇后陵。奠酒。举哀。是日驻跸南新峪。　　

○命和硕恒亲王允祺、多罗淳郡王允祐、至裕亲王、纯亲王墓、奠酒。　　

○癸丑。上驻跸遵化州。　　

○甲寅。上驻跸三屯营。　　

○乙卯。上驻跸韩家庄。　　

○升漕运总督桑额、为吏部尚书。　　

○丙辰。上驻跸下青山营。　　

○丁巳。上驻跸马大口。　　

○以科尔沁故多罗郡王毕力克图子诺门额尔赫图、袭爵。　　

○戊午。上出喜峰口。驻跸龙须门。　　

○己未。上驻跸大吉昂阿地方。　　

○庚申。上驻跸察罕和屯。　　

○喀喇沁镇国公善巴喇锡等来朝　　

十二月。辛酉朔。上驻跸鄂伦蒿齐忒地方。　　

○以护军统领伯唐保住、为左翼前锋统领。　　

○壬戌。上驻跸西拉乌苏地方。　　

○癸亥。上驻跸特布克地方。　　

○甲子。上驻跸莺图地方。　　

○乙丑。上驻跸鄂伦特地方。　　

○丙寅。上驻跸八沟地方。　　

○以科尔沁故多罗郡王代布子拉卜坦袭爵。　　

○丁卯。上驻跸七沟地方。　　

○戊辰。上驻跸二沟地方。　　

○以内阁学士王思轼、充经筵讲官。　　

○免直隶霸州、大城、天津等六州县卫、本年分旱灾额赋有差。　　

○兵部议覆、海澄公黄应缵疏言、伊父黄芳泰、以京口总兵官承袭公爵、已故二十余年、尚未营葬。恳赐恤典。应行文该督查明、题到再议。上谕大学士等曰、平定三逆之事朕知之甚明。黄应缵之祖黄梧、世祖章皇帝时曾遣人令伊投降因海寇郑芝龙、遗书阻之、故黄梧未降后郑芝龙之子郑成功、寇镇江瓜洲。贝子罗托、总兵官梁化凤、内外夹攻大破之余贼败北投黄梧。黄梧遂献海澄县归顺。因封为海澄公。黄梧故后、公爵与伊子黄芳度承袭。黄梧之弟有二子。长子黄芳世。次子黄芳泰。黄芳世自一等侍卫、授广东总兵官。耿精忠叛时黄芳度坚守漳州府。举家被害。黄芳泰逃至广东请兵。值尚之信叛、黄芳泰同伊兄黄芳世、巡抚杨熙力战而出。黄芳泰等、实心效力。所立功绩、部中亦有档案不必行查。即著该部查明议奏寻兵部议黄芳度于逆贼耿精忠叛时举家殉难黄芳泰突围请援引兵入闽恢复地方。应将黄芳泰赐恤之处交礼部从之。　　

○己巳。上驻跸葛过苏台地方。　　

○免江南舒城县本年分水灾额赋有差。　　

○庚午。上驻跸热河行宫。　　

○赐随围蒙古官兵银两布疋有差。　　

○壬申上驻跸喀喇和屯。　　

○癸酉上驻跸鞍子岭。　　

○以吏部左侍郎赫寿为漕运总督。　　

○甲戌。上驻跸两间房。　　

○乙亥。上驻跸遥亭。　　

○内大臣步军统领费扬古妻故遣内大臣伯四格侍卫十员送饭奠茶酒　　

○丙子。上驻跸密云县。　　

○丁丑。上驻跸南石槽。　　

○顺天府进春。　　

○以阿霸哈纳故多罗贝勒齐当万舒克子索诺穆喇布坦袭爵。　　

○戊寅。上回驻畅春园。诣皇太后宫、问安。　　

○以礼部侍郎恩丕、为孝陵总管。　　

○湖广永顺宣慰司土司彭弘海、以年老辞职。命其子彭肇槐、袭替。　　

○己卯。上奉皇太后、自畅春园回宫。　　

○庚辰。河道总督赵世显摺奏御坝西坝工程请修筑加长。绘图进呈。上谕大学士等曰御坝西坝关系紧要甲子年朕南巡时清流不畅黄水倒灌以致洪泽湖上流淤垫朕指修御坝西坝清水遂畅然流出、黄水不致倒灌淮黄交会之区始得安澜。但其地甚卑湿彼时朕步行阅视十余里泥泞没膝、指授方略。总之治水如治天下、得其道则治不可用巧妄行靳辅善于治河、惟用人力。于成龙心计太过。张鹏翮但遵旧守成而已张鹏翮系汉人、岂能乘骑、在在驰驱料理。惟于朕谕。遵行不违、是以河工底绩耳。今御坝西坝、加长工程、俱如所请、令及时兴工修筑。　　

○辛巳。谕吏部、朕每因朝列旧臣、渐次衰谢、时切轸怀。特命内阁、查顺治年间进士、罢职在籍者、已无多人。其王士正、江皋、周敏政、叶矫然、徐淑嘉、宋庆远、皆以公事挂误屏废里居今年臻耄耋深可悯念。著复还原职、以示朕格外加恩至意。　　

○升右通政汤右曾、为光禄寺卿。　　

○升偏沅巡抚赵申乔、为都察院左都御史。　　

○予故原任护军统领图尔海祭葬如例。　　

○乙酉。孝庄文皇后忌辰。遣官祭暂安奉殿。　　

○丙戌。上诣皇太后宫问安。　　

○戊子。岁暮祫祭太庙。遣都统崇古礼行礼。　　

○遣官祭永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵。　　

○遣官祭太岁之神。　　

○己丑。赐朝正外藩阿霸垓、鄂尔多斯敖汉、科尔沁毛明安土默特、喀尔喀、杜尔伯特、阿霸哈纳乌朱穆秦、札鲁特、郭尔罗斯蒿齐忒、巴林、王、贝勒、贝子、额驸、公、台吉、及内大臣、大学士、侍卫等宴。　　

○旌表八旗节妇、满洲、图雅纳妻郭氏等二百十三人。蒙古设德妻噶氏等三十八人汉军、吴洪图妻刘氏等四十一人。直隶各省节妇、万璚妻邵氏等三十一人。贞女、马氏等四人。孝子、鲁子琳一人。各给银建坊如例。　　

○是岁、人丁户口、二千三百三十一万二千二百三十六。田、地、山、荡、畦地、六百六十三万一千一百三十二顷二十四亩有奇。徵银、二千九百二十万二千五百四十二两有奇。米、豆、麦、六百九十一万二千二百五十四石有奇。草、三百五十二万一千二百四十七束。茶、十八万二千五百十七引。行盐、四百九十一万五千八百七十五引。徵课银、三百三十五万一千三百四十八两有奇。铸钱、二万九千七百九十六万三千四百有奇　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百四十四



v大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百四十五　　

康熙五十年。辛卯。春。正月。庚寅朔。上诣堂子行礼。还宫。拜神毕。率诸王、贝勒、贝子、公、及内大臣、大学士、侍卫等、诣皇太后宫、行礼。御殿。王以下、文武各官、外藩王、及使臣、上表朝贺。停止筵宴　　

