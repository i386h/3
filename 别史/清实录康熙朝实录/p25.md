<!-- { "loadSidebar": true } -->
班行礼。得上□日、王、贝勒、行礼、开殿门、城门。贝子以下、三品官员以上、行礼、不必开门。余依议　　

二月。甲午朔。免江南寿州等五州县卫、康熙二年分水灾额赋有差　　

○免狭西秦州、康熙元年分水灾额赋十之三　　

○乙未。兵部议覆、礼科给事中廖丹疏言、边省投诚官员、应于各省分用。其武进士候推选者甚多。请暂停武闱会试。查会试大典、不便停止。应于本科减去一百名中额、止取中武进士一百名。从之　　

○丁酉。遣大学士孙廷铨、祭先师孔子　　

○戊戌。祭大社、大稷。遣都统觉罗巴哈纳行礼　　

○授福建投诚伪官伍浚益、洪徵、董时行、洪弼、都督佥事衔　　

○己亥。以内弘文院大学士李霨、户部尚书杜立德、为会试正考官。吏部左侍郎郝惟讷、内弘文院学士王清、为副考官　　

○东部木里雅连头目朱木蓝、那木都喇头目赛必那、祁他喇头目钩勒甚等、□山戊示□贡貂皮、令就近于宁古塔收纳　　

○庚子。叙剿平逆番功。加四川提督郑蛟麟、左都督。副将何德成、署都督佥事。有功将士、各升赏有差　　

○辛丑。太皇太后圣寿节。遵懿上□日、免行礼　　

○旌表直隶南乐县孝子、李立春、亲故、年久庐墓、给银建坊如例　　

○兵部题、提督总兵、责任重大。旧例拟正陪二员开列、难以得人。请嗣后提督缺出、将俸深副都统、阿思哈尼哈番、及俸深有军功荐纪总兵官、酌选十员、列名具题。总兵缺出、将俸深参领、阿达哈哈番、及俸深有军功荐纪副将、酌选十员、列名具题。庶地方得人、便于选补。从之　　

○壬寅。遣官祭历代帝王　　

○户部议覆、长芦巡盐御史张吉午疏言、请增天津卫盐引一千二百道。查各州县行盐、俱有定例、天津卫议增之引、恐为民累。应无庸议。从之　　

○礼部以本年会试、分派外帘各官、照例题明。得上□日、考试进士、抡才大典。前都察院将内场监试、外场巡察官、专开四员、豫行题奏、不合。曾令将应遣官员、俱送礼部、俟临期开列具奏。其正考、副考、同考等官、尔部列名具题时、朕因求贤念切、故将正考副考官增遣二员、谕令不谢恩、不赴宴、即时入场、亦未拘照旧例。恐谢恩筵宴时、彼此会聚、瞻徇请托、以致庸流入彀、贤才见遗。今场内执事各官、亦应临期与考官一并具题、候上□日选用。乃故托旧例、豫将各官派定执事。入场之后、方行题知、是何意见。殊负朕求真才、除弊端至意、著速行明白回奏　　

○癸卯。靖南王耿继茂等疏报、福宁总兵官吴万福、招抚伪镇林国梁投诚。随遣游击李应先等、协同攻克长腰、东蚶、二岛。寇巢破灭、伪兵部阮春雷、逆渠张煌言、仅以身免。请敕议叙。得上□日、据奏逆贼阮春雷、张煌言等、窃踞东蚶长腰等岛、合＜舟宗＞狂逞。官兵奋勇夹剿、擒斩贼将、夺获船只、焚毁贼巢、深可嘉尚。在事有功人员、著察明议叙。其伪镇林国梁、带领家口、倾心投诚、复奋勇自效、同官兵捣贼巢穴、克奏捷功、非寻常投诚可比。著从优议叙　　

○甲辰。孝康皇后期年忌辰。遣官祭孝陵　　

○乙巳。命平西王吴三桂、斩陇纳山妖人阿仲于军前　　

○兵部议叙、捐马人员、凡文武各官、有捐马百匹者、准纪录二次。捐马五十匹者、准纪录一次。得上□日、依议。捐助紧急军需者、著即准行。寻常捐助者、仍送总督、提督、分别具奏　　

○丁未。以达达海、为镶黄旗蒙古副都统　　

○予故太子太保一等阿思哈尼哈番又一拖沙喇哈番哈什屯、祭葬、谥恪僖　　

○兵部议覆、平南王尚可喜疏言、铜山诸逆郑锦、周全斌等、各思归诚。请以招抚事宜、专责饶平总兵官吴六奇、相机料理。应如所请。从之　　

○戊申。管理广东安辑投诚事务、刑部郎中花善等疏报、伪都督杜辉、于康熙二年十一月、率所属将领一百二员、水陆兵丁二千九十六名、大小战船六十二只、缴伪印关防牌劄、献南澳地。又伪总兵吴升、率所辖伪官三十三员、兵六百九十三名、大小船十一只、缴伪观武将军印、并倾心投诚。下部知之　　

○己酉。转广西布政使司右布政使李迎春、为左布政使　　

○免湖广澧州等六州县卫、康熙二年分水灾额赋有差　　

○庚戌。升内弘文院侍读学士岳思泰、为内国史院学士　　

○辛亥。遣官祭先农之神　　

○免湖广嘉鱼等十四州县卫、康熙二年分水灾额赋有差　　

○壬子。予故副都统三等精奇尼哈番教善、祭葬。谥敏勇　　

○予故湖广彝陵总兵官右都督三等阿思哈尼哈番张大元、祭葬如例　　

○叙平缅甸功、加总兵官王辅臣、王会、为左都督。王永祚、吴子圣、塔新策、沈应时、为右都督。杨威、杨朝钦、为署都督同知。余进秩有差　　

○癸丑。添设甘肃按察使司按察使员缺。命统辖平、庆、临、巩、四府、驻劄巩昌府　　

○升原任广东韶州副将张伟、为广东廉州总兵官　　

○礼部遵上□日议覆、参领、阿达哈哈番品级、散秩大臣、一等侍卫、銮仪使、冠军使、各王府长史、一等护卫、前锋参领、按察使、病故者、以后不必给与祭葬。其有阵亡、并得伤病故者、仍各照品级、给与全葬、遣官读文致祭一次。得上□日、精奇尼哈番、阿思哈尼哈番品级散秩大臣、仍著赐恤致祭。其参领品级、散秩大臣等官、不必赐恤致祭。余依议　　

○甲寅。命优赏安南国王嗣黎维禧、以初次入贡故也　　

○议政王贝勒贝子大臣等遵上□日会议、朝鲜人民、不许出界采参伐木。请移文朝鲜国王、令严行禁止。从之　　

○福建总督李率泰疏报、宁化县山寇、聚党八百余人、劫掠地方。总兵官董大用、调兵进剿、执斩贼首钱禾、余党悉平。下部知之　　

○丙辰。春分。朝日于东郊。上亲诣行礼　　

○升参领觉罗朱满、为镶黄旗蒙古副都统　　

○丁巳。予故致仕太子少保吏部侍郎胡兆龙、祭葬如例　　

○命山东驿盐道事务、归并济南守道兼理　　

○戊午。升驻防京口协领刘邦柱、为镶黄旗汉军副都统　　

○己未。一等精奇尼哈番唐通、年老致仕。命伊子唐翰辅、袭替　　

○免湖广沔阳州、临湘县、康熙二年分旱灾额赋有差　　

○湖广总督张长庚疏报、西山巨逆马腾云、党守素、塔天宝等、率众归诚。下部知之　　

○庚申。禁督抚等衙门、私设赏功、将材、傅宣、听用等材官　　

○辛酉。科尔沁多罗郡王张继伦故、遣官致祭　　

○壬戌。予山东阵亡一等阿达哈哈番阿纳海、祭葬如例　　

○礼部题、殿试定例、于三月十五日。今三月十八日、恭遇万寿节。请将殿试之期、改于三月二十二日举行。从之　　

○刑部遵上□日议覆、凡犯过失杀人者、旗下照盛京定例、鞭一百、赔人。民人责四十板、追银四十两、给付死者之家。旗民有彼此过失杀者、俱照给银四十两之例。从之　　

三月。癸亥朔。加授福建福宁总兵官吴万福、都督同知。以叙攻剿海寇阮春雷等有功也　　

○丙寅。靖南王耿继茂疏报、海逆洪旭、黄廷等、拥郑锦残党、遁踞铜山。所辖伪将张杰、吴盛等、率领兵民、渡海投诚、群贼分＜舟宗＞来追。意欲乘机入犯内地。总兵官王进功、统兵驰剿、歼贼众于陆鳌、破贼巢于下蔡、斩首千余级、接应投诚人等入界。在事有功镇将、及张杰等、均请叙录、以励将来。下部察叙　　

○戊辰。以原任湖广祁阳总兵官陈德、为广东海丰总兵官　　

○己巳。予故蒙古副都统鄂齐礼、祭葬如例　　

○授广东投诚伪官杜辉、吴升、左都督衔。杜腾、郭惠、都督同知衔。吴鹏、都督佥事衔　　

○庚午。谕刑部、直隶各省、民有冤抑、许赴原问衙门、及部院等控告。如不准行、方许叩阍。前谕甚明。近见有不赴原问衙门、及部院控告、竟叩阍者。有已经叩阍、不候原问及部院审结、辄行再叩者。有觅人代告者。嗣后通行禁止。其奸棍代人控告者、论死。尔部晓谕直隶各省军民人等、一体遵行　　

○辛未。清明节。遣官祭永陵、福陵、昭陵、孝陵　　

○予故定西将军内大臣一等公爱星阿、祭葬、谥敬康、仍赐赙银三千两　　

○免湖广黄冈等十三县卫、康熙二年分水灾额赋有差　　

○壬申。平西王吴三桂疏报、进剿陇纳、已经报捷。惟狡逆贺云潜逃。遂于二年十二月十五日、发兵搜剿、全无踪影。因上下木咱地方、离此不远。蛮目陆亮等、系贺云至亲、平日连结、甚于别寨。恐贺逆逃匿彼中。随令总兵官王会、赵良栋、张鹏程等、分三路进剿。逆苗礟弩交发、我兵奋力冲杀。阵斩陆亮、擒杀逆蛮一千三百八十六名。贺云闻败自刎、家口悉擒。下部核议　　

○癸酉。予故一等侍卫阿思哈尼哈番古素、祭葬如例　　

○甲戌。以故三等阿思哈尼哈番姜永基子姜云庆、袭职　　

○以湖广武昌、汉阳、黄州、安陆、德安、荆州、襄阳、郧阳、八府、归湖广巡抚管辖。以长沙、衡州、永州、宝庆、辰州、常德、岳州、七府、郴、靖、二州、归偏沅巡抚管辖　　

○添设湖广按察使司按察使员缺、驻劄长沙府　　

○予故内大臣二等精奇尼哈番杜尔玛巴图鲁占祭葬、又加祭一次、谥忠直　　

○乙亥。以吏部郎中张九徵、为河南按察使司佥事、提调学政　　

○升四川威茂道陈子达、为狭西按察使司按察使。直隶口北道潘超先、为甘肃按察使司按察使　　

