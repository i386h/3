<!-- { "loadSidebar": true } -->
○谕户部、朕勤求民瘼、无间远迩。虽在边徼远省、偶有旱涝灾伤、无不访察情形、殚思赈救。今岁直省各处、俱获收成。惟广东三水、清远、高要、高明、四会、五县。福建侯官县、福州右卫二处。甘肃靖远卫、环县、镇原县、固原州、固原卫、平凉县、平凉卫、崇信县、庆阳卫、灵州所、会宁县、宁夏中卫、宁夏所、古浪所、一十四处。今岁夏秋被灾各督抚已经奏闻虽各省地丁钱粮、新经全免。然一方灾歉、悉廑朕心艰食之际、重以追呼、朕所不忍。其明年应徵广东省三水等五县。额银、七万七千九百两零。米、一万七千六百石零、福建省侯官县等二处、额银、三万六千六百两零、米六千四百石零、甘肃靖远卫等十四处、额银、四万七千七百两零、粮、八万八千五百石零、草、八十四万三百束零、尽与豁免。尔部即行文各督抚、务须星速奉行、即刻遍行晓谕。俾民间无徵催之累、肆力东作、用称。朕抚恤灾黎至意。倘有不肖有司、奉行稽迟。或借端另行科派、使小民不沾实惠。该督抚严察参处。如该督抚失察、一并从重处分。尔部即遵谕速行　　

○庚戌。谕翰林院、选拔庶常、原以作养人材。今科进士、特加简阅。取杨绳武、刘自洁、孙见龙、王猷、万承苍、吴襄、徐骏、蔡嵩、陈治滋、景考祥、冯暠、刘嵩龄、王奕仁、蒋洽秀、李元正、乔学君刘泌、庄楷、蒋继轼、王希曾、唐建中、屠洵、曹鉴临、厉煌、张缙、世禄、姚三辰、梅廷对、潘述祖、张珍、孙嘉淦、陈春英、何人龙、陈世侃、史在甲、吴孝登、朱耳□署荪、陈法、向日贞、苏彤绍、张汉、朱天保、徐流谦、文大漳、庄论、贾甡、张元怀、巩建丰、臧尔心、王国栋、吴翀、胡安、王运元等、五十三名、俱著改为庶吉士。并修撰王敬铭、编修任兰枝魏廷珍、分别满汉书教习。　　

○辛亥。策试天下中式武举于太和殿。上御畅春园内西厂。阅试武举骑射技勇毕。率善射侍卫等射。上亲发五矢、皆中。　　

○癸丑。上御畅春园内西厂。阅试武举骑射技勇。选宋如柏等十五人再试以骑步射。令善射侍卫等、射毕。上亲射二次、每发皆中。谕大学士等、近见直隶各省、考取武进士额数、或一省偏多、或一省偏少。皆因不知其弓马武艺、止凭文章取中。以致骑射娴熟、谙习韬略之人、多有遗漏。嗣后考取武进士、不必拘定额数。俟天下会试武举、齐集京师。令该部将各省赴试到部武举、照例考试弓马。将合式武举等实数查明、预行奏闻。朕计省之大小、人之多寡。照考取文进士例、按省酌定取中武进士额数。考取时、亦本省卷内、择佳者、照所定数取中。如此、则学习武艺、弓马优长者、不致遗漏矣　　

○甲寅。上诣皇太后宫、问安。　　

○谕大学士等、文武考试、虽曰两途、俱系遴拔人才。而习文之内、亦有学习武略、善于骑射者。习武之内、亦有通晓制义、学问优长者。如或拘于成例以文武两途、不令通融应试、则不能各展所长、必至遗漏真才。嗣后文童生、生员、举人内、有情愿改就武场考试者。武童生生员、举人内、有情愿改就文场考试者。应各听其考试。如此、则各得施其所学。文武两途、皆得真才矣。著九卿詹事科道议奏。　　

○刑部题内阁学士兼管光禄寺卿事马良、于淑惠妃灵前、供设祭品、不敬慎办理。应革职、枷号两月鞭一百。工部尚书满笃、侍郎马进泰、于该衙门备办灵床等物、不加详慎、殊属不合。应各降二级调用。其内务府总管赫奕署总管事马齐、于陈设祭器祭品之时不遂一详阅、亦属不合。应降一级罚俸一年从之。　　

○丙辰。傅胪。赐殿试武举宋如柏等九十六人武进士及第出身有差。　　

○江西巡抚佟国勷、陛辞上曰、为督抚者、惟洁己奉公而已果若居官清正、以百姓为朝廷之百姓加意爱养视之如子虽甚刁之民、必且悦服。而仓库钱粮亦不致有亏空之弊矣。　　

○丁巳。上诣皇太后宫、问安。　　

○上谒暂安奉殿。孝陵。命皇五子和硕恒亲王允祺、皇十子多罗敦郡王允＜礻我＞、皇十五子允禑、皇十六子允禄、随驾。自畅春园启行是日、驻跸南苑　　

○命都察院左都御史兼翰林院掌院学士揆叙吏部右侍郎兼翰林院掌院学士汤右曾教习庶吉士　　

○调内阁学士常泰、为都察院左副都御史　　

○戊午。上驻跸琼寺。　　

○己未。上驻跸夏店。　　

○先是、上谕宗人府从前淑惠妃发引、朕之诸子、俱步行恭送。闻公普照等、在后乘马而行随从之人、皆曾共睹。年老大臣内、或因残疾乘骑者有之。普照等系年少之人、如是僭妄尔衙门不行查参恐滋流弊尔等应将是日乘马往送之人确查举奏。至是、宗人府题臣等查从前淑惠妃发引时公普照贝子苏努、公星海、登色、额尔图、吞珠、门度赖士等俱各乘马往送甚属不合请将伊等严加议处。得上□日普照星海俱著革爵禁锢宗人府。另择袭封之人、承袭。其苏努等六人、皆已年迈、著从宽免议　　

○庚申。上驻跸白涧庄　　

○辛酉。上驻跸黄土坡。　　

○壬戌。上驻跸姚家庄。　　

○吏部题三等精奇尼哈番托克托噶尔故销去恩诏所得三拖沙喇哈番余二等阿思哈尼哈番应令其子济柱、承袭。从之。　　

○升内阁侍读学士徐元梦、为内阁学士兼礼部侍郎　　

○旌表直隶东安县烈女骆氏青年处女、拒奸被戮。给银建坊如例。　　

○癸亥。上谒暂安奉殿、孝陵。行礼。奠酒举哀。次至仁孝皇后、孝昭皇后、孝懿皇后陵。奠酒举哀。是日、驻跸汤泉。　　

○乙丑。上驻跸遵化州。　　

○谕吏部、庶吉士王图炳等、教习已及年余。今加考试、应分别授职。除王世琛、徐葆光、已授修撰、编修外。其庶吉士何国宗、田嘉榖、俞鸿图、许镇、漆绍文、周金简、林昂、秦休刘于义周天祜徐杞、李钟侨、潘允敏、陶贞一、朱一凤、程梦星、薄海、易简于广、汤之旭、王图炳、秦靖然、狄贻孙、何应鳌、徐昂发、徐云瑞、汪份、鲍开、杨祖楫、王时鸿、杨士徽、王浢□寸、鄂尔奇、曹鸣等、授为编修。谢济世、蒋纲、乔时适、张玢、周彬、郭孙顺、陶成、郑其储、舒大成、沈世屏、王梦旭、赵泰临、潘祥、张淳、汪倬、郑之侨、李如璐、刘蛟、汤大辂、王遵扆、张旭、夏慎枢、觉罗名昌、钱廷献、戈懋伦、王时宪、杨湝、胡煦等、授为检讨。　　

○琉求国中山王尚贞、遣陪臣毛九经等、进贡方物。宴赉如例。　　

○予故原任吏部尚书太子少师宋荦、祭葬如例。　　

○丙寅。上驻跸三屯营。　　

○丁卯。上驻跸兰阳。　　

○戊辰。上驻跸蒙子岭。　　

○己巳。上驻跸龙须门。　　

○四川陕西总督鄂海疏言、蜀省建昌、至东川一带、尽系深山。世居苗人。今有苗目阿木咱、率众投诚共计三千一百二十五户。下所司知之。　　

○庚午。上驻跸大吉口地方。　　

○辛未。上驻跸雅图沟地方。　　

○壬申。皇子允祁生。上驻跸多惠毕喇地方。　　

○癸酉。上驻跸鄂伦特地方。　　

○旌表江宁烈妇朱大妻陆氏、拒奸被杀。给银建坊如例　　

十二月。甲戌朔。上驻跸乌阑克勒木地方　　

○乙亥。上驻跸特布克地方。　　

○戊寅。上驻跸布鲁图地方。　　

○己卯。上驻跸鄂伦特地方。　　

○以内务府总管赫奕、为工部尚书、仍兼理总管事。升内阁学士舒兰、为工部右侍郎。大理寺少卿巴济纳、为内阁学士兼礼部侍郎。　　

○授辅国公塞勤之女为乡君。壻明宝、为辅国公壻、秩四品。　　

○予故都察院左副都御史郝惟谔、祭葬如例　　

○庚辰。上驻跸八沟地方。　　

○辛巳。上驻跸七沟地方。　　

○壬午。上驻跸二沟地方。　　

○授辅国公阿布兰之女、为乡君壻查禄、为辅国公壻、秩四品。　　

○旌表江宁烈妇陆庆妻顾氏、拒奸不污、自死完节。给银建坊如例。　　

○癸未。上驻跸张家庄。　　

○甲申。上驻跸热河行宫。　　

○吏部议覆、湖广道御史徐树庸疏言、九卿保举升用之员、如有不肖者、查原保举官处分旧有定例。但年久法弛、嗣后保举人员、倘贪婪事发、请将原保举之官、从重议处。又知府保升道缺、道员保升臬司缺、其升任之后、尚未经到任者、不准复行保举。俱应如所请从之　　

○旌表直隶烈妇万荣妻程氏、逼奸不从、被戮惨死。给银建坊如例。　　

○丙戌。上驻跸喀喇和屯。　　

○丁亥。上驻跸鞍子岭。　　

○升内阁侍读学士鄂齐珥、为内阁学士兼礼部侍郎。　　

○戊子。上驻跸两间房。　　

○己丑。上驻跸遥亭。　　

○宗人府题、辅国公普照、缘事革退。奉上□日、令绰克都之子承袭。今将绰克都子经召等开列请上□日。得上□日、此辅国公、著经召、承袭　　

○庚寅。上驻跸密云县　　

○辛卯。上驻跸南石槽　　

○宗人府题、镇国公星海、缘事革去公爵应将伊子膺福照例降一等袭封辅国公。得上□日、此辅国公、著给还星尼　　

○礼部等衙门、遵上□日议覆、文武生员、举人有愿改考者、准其改考。上曰、改考实系佳事。但恐武生记文数篇、希图侥幸者多。学臣于文生员、公取者或有之。至武生、全无公道矣。此弊朕皆知之。嗣后由武考文、不中者、若再令考试、则弊生矣。应许改考一次。其不中者即著停止。　　

○先是、上谕领侍卫内大臣、内务府总管等、得麟、系奉上□日、处死之人、擅自逃匿经朕访闻始行拏获正法。又托合齐案内、发遣白都纳犯人常名并未至发遣之地、见居房山县李甡家内。似此应杀者不杀、应发者不发。蔑视国宪、情罪可恶。尔等派人、即将常名等锁拏交刑部严讯。再从前刑部堂官、受常名嘱托曾于汇题案内、将常名奏请援赦。此案仍著尔等、会同审拟具奏。至是、领侍卫内大臣等、会审议覆、常名、系托合齐案内、免死发遣之人。于本年二月内、已在京发遣。乃诈称患病、逗遛中途。冀三月颁诏之后、援赦宽宥。刑部尚书哈山、侍郎王企埥等、并不查今年诏款、原未有中途遇赦。即免发遣一条。乃擅引宽律、将常名纵释。又将此案入汇题之内、希图朦混。虽刑讯常名、坚供无营求之事、而作弊显然情罪可恶。应将常名、拟斩、立决。其妻子充发黑龙江刑部尚书哈山侍郎王企埥、均照溺职例、革职。再常名于房山县居住李甡之房、原用印契购买居住。应将此房入官。李甡免议。得上□日、常名系发遣之人、仍著免死发遣。哈山、王企埥有玷官方、俱著革职。余依议　　

