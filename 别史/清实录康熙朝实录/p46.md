<!-- { "loadSidebar": true } -->
○辛酉。免湖广沔阳、黄冈等、十二州县卫所、康熙五年分早灾额赋　　

○癸亥。谕宗人府、巽亲王满达海、端重亲王博罗敬谨亲王尼堪、因谄媚迎合睿亲王、革去亲王。授为贝勒。给与之物。全行追夺。时世祖章皇帝。念宗室王等、从来无阵亡者。惟敬谨亲王尼堪阵亡。将其子尼思哈所袭亲王仍留。止将给与之物追夺。其亲王仍准承袭或不准承袭、未经奉上□日。后尼思哈身故。减其亲王。其兄兰布、承袭贝勒。今思尼堪以宗室亲王阵亡。殊属可悯。世祖章皇帝。复尝矜念。仍留所袭王爵。又无不准承袭之上□日。因此将贝勒兰布、封为郡王。尔衙门即遵谕行　　

○命改福建汀州总兵官、管辖汀州、邵武、漳州、泉州等处。福宁总兵官、管辖福州、兴化、延平、建宁等处　　

○乙丑。升平西藩下参领线维明、为云南永顺总兵官　　

○丁卯。升参领叶尔素、为盛京副都统　　

○以辅国公领侍卫内大臣班布尔善、为内秘书院大学士。都统图海、为内弘文院大学士　　

○宗人府题、多罗贝勒兰布、封为郡王。查实录定例、凡王薨逝、子男承袭王爵、仍称伊父之号。其父另与谥号。和硕敬谨亲王薨后、其男尼思哈、仍与其父之号。今郡王兰布、或仍与原号、或另行与号、伏乞上裁。得上□日、著仍与原号　　

○戊辰。遣官祭历代帝王　　

○上诣太皇太后皇太后宫、问安　　

○谕吏部、兵部、都察院、国家政务、委任庶官。必内外大小臣工咸得其人、乃可共襄治理。京察、大计、军政、俱应于今

□山戊示□举行。将内外大小各衙门、满汉文武官员、分别澄叙。以励官方。应行事宜。尔部院察例议奏　　

○以都统阿思哈、为兵部尚书　　

○以正白旗护军统领穆福、为领侍卫内大臣　　

○免浙江丽水等九县、积荒田赋。令地方官、招垦成熟起科　　

○庚午。予故少师兼太子太师都统觉罗巴哈纳祭葬、谥敏壮　　

○设贵州威宁镇。以定广总兵官塔新策、为威宁总兵官。其标下三营、各设游击守备　　

○吏部、都察院、遵上□日议覆、旧例、三年一次大计。六年一次京察。自康熙元年、停止大计京察、内外官、俱行考满。至康熙四年、停止考满。今应照旧例、举行京察大计。从之　　

○癸酉。春分。朝日于东郊。遣都统觉罗巴尔布行礼　　

○吏部遵上□日议覆、各部院官员品级、照顺治十四年以前定例。满洲。尚书、左都御史、为一品。左右侍郎、通政使、大理寺卿、为二品。太仆寺卿、光禄寺卿、通政使司左通政、大理寺少卿、鸿胪寺卿、宗人府启心郎、钦天监监正为三品。国子监祭酒、太仆寺少卿、光禄寺少卿、通政使司参议、鸿胪寺少卿、钦天监监副、为四品。国子监司业、都察院都事、通政使司知事、大理寺寺正、评事、太常寺寺丞、光禄寺署正、鸿胪寺鸣赞、礼部读祝官、为五品。内院典籍、都察院经历、通政使司经历、太常寺博士、光禄寺署丞、典簿、各部院司务、礼部司牲官、各部院司库、为六品国子监监丞、助教、为七品。都察院满洲监察御史十二员、内六员为三品。六员为四品。京畿道、巡视五城监察御史、为四品。内院满洲汉军笔帖式等、一半为他赤哈哈番。一半为笔帖式哈番。汉军。侍郎、学士为二品。通政使司右通政、大理寺少卿、侍读学士、各部郎中、为三品。光禄寺少卿、宗人府启心郎、通政使司参议、监察御史、京畿道巡视五城监察御史、各部员外郎、为四品。各部主事、通政使司知事、大理寺寺正、评事、为五品。内院典籍、太常寺博士、为六品。从之三月。乙亥朔。兵部都察院、遵上□日议覆、考选军政事宜。得上□日、总督既统辖全省文武、提督应仍听总督注考　　

○丙子。以故三等精奇尼哈番顾穆德彻臣子阿喇纳、袭职　　

○己卯。旌表平南王下节妇殷氏等九人。并给银建坊如例　　

○庚辰。上诣太皇太后皇太后宫、问安　　

○辛巳。京察各部院自陈官员。吏部尚书明安达礼、礼部尚书祁彻白、俱原品解任。礼部尚书梁清标、刑部左侍郎石申、俱

革职。刑部左侍郎勒德洪、随旗行走、工部尚书叶成额、户部右侍郎巴格、兵部左侍郎石图、右侍郎图尔泰、工部右侍郎杭艾、内弘文院学士王之科、俱降三级、随旗行走。都察院左副都御史觉罗硕博会、降二级、随旗行走。大理寺卿折库纳、降四级、随旗行走　　

○喀尔喀车臣汗诺尔布故。遣官致祭　　

○甲申。升江西湖东道李士桢、为河南按察使司按察使　　

○乙酉。以兵部尚书都统阿思哈、为吏部尚书。正红旗副都统觉罗外库、为礼部尚书。正红旗都统噶禇哈、为兵部尚书。正白旗副都统马迩赛、为工部尚书。镶黄旗副都统泰璧图、为吏部右侍郎。吏部左侍郎罗敏、为兵部左侍郎　　

○升户部郎中萨尔图、为户部右侍郎。兵部郎中迈音达、为兵部右侍郎。刑部郎中阿哈硕塞、为刑部右侍郎。刑部郎中罗多、为工部右侍郎　　

○免狭西兰州、康熙五年分雹灾额赋十之三　　

○丁亥。升礼部左侍郎黄机、为礼部尚书。转刑部右侍郎蔡毓荣、为左侍郎。升内弘文院学士王清、为刑部右侍郎　　

○戊子。予福建阵亡守备马献祥、祭葬如例　　

○己丑。清明节。遣官祭永陵、福陵、昭陵、孝陵　　

○转吏部右侍郎常额、为左侍郎。刑部右侍郎麻勒吉、为左侍郎。升刑部郎中纳布、为都察院左副都御史。工部郎中觉罗阿塔、为大理寺卿。礼部郎中阿思虎、为太常寺卿。国子监司业白清额、为光禄寺卿。吏部郎中哲库讷、为太仆寺卿　　

○庚寅。上诣太皇太后皇太后宫、问安　　

○以精奇尼哈番祖永烈、为正黄旗汉军都统　　

○壬辰。万寿节。上率诸王贝勒贝子公内大臣大学士都统尚书精奇尼哈番侍卫等、诣太皇太后皇太后宫、行礼。御殿。王以下文武各官、上表庆贺。照例筵宴　　

○遣官祭福陵、昭陵、孝陵　　

○遣官祭真武、东岳、城隍之神　　

○谕六部、都察院等、大小各衙门。国家庶政、皆藉群工、共襄治理。项者京察。留任、及升补部院各官、俱以贤能简用。理应殚竭忠诚、报效国家。部院堂官、于本衙门属员贤否、知之最真。如有方正贤能者、即行荐举。以备擢用。庸劣不肖者、即应指参处分。庶贤者知劝。不肖者知儆。若徇庇挟私。有合于己者、荐以为贤。有憾于己者。劾以为不肖。殊负朕委任至意。至于都察院科道官员。职司风纪。于国家应行要务。即应直陈。一切奸弊。即据实指参。无所顾畏。庶几无负职掌。自后各部院大小官员、如仍循旧习、不殚忠诚、徇情私庇。顾避嫌怨。或以琐屑细务、苟且塞责。必罪不宥　　

○予福建阵亡游击李化龙、祭葬如例　　

○兵部议覆、南赣巡抚林天擎、疏参河南河北总兵官蔡禄自闽赴任、携带官兵眷属四千一百余名、经长汀上杭二县、沿途索夫擡送。骚扰地方。请将蔡禄处分。但在赦前、相应免议。得上

□日、总兵官赴任家口。应用夫役。尔部理应限定数目。因未定数目、致地方官私派扰民。及该总兵滥行收用。此皆尔部未加明晰之故。本当一并议处。既在赦前、姑从宽免。以后此等应用夫役、仍著酌量定数具题。勿复滥行给发。致累小民　　

○甲午。策试天下贡士黄礽绪等于太和殿前。制曰、朕惟帝王统一寰区。必任用贤才。澄清吏治。使国有丰亨之象。民饶乐利之休。而后庶政毕修。群生克遂。登上理焉。朕以冲龄、仰承天眷。嗣缵祖宗鸿业。夙夜冰兢。期于俊乂充廷。廉能著绩。国计日盈。而闾阎不扰数年于兹矣乃图治弥殷。厥效未睹。其故何也。国家简任贤良以共襄治化。必如何而后用当其才。人称其职

欤。迩来贪风未息。诛求下吏。以奉上官。遂致不肖有司。私派横征。民生益困。何法而可革其夙弊欤。至于国用浩繁、繄惟正之供是之赖。乃催科不善者。每昧于抚字。兹欲使草野免追呼之苦。而度支恒足。其道安在。尔多士详切敷陈。朕将亲览焉　　

○乙未。上诣太皇太后宫、问安　　

○谕吏部、内三院各设汉军学士一员。此系定例。今汉军学士员缺、将汉官一并开列。且汉军学士品级、定为二品。若无三品应升之员、方以四品官员列名。若将三品四品官员、一并开列、于例不合。尔部定议具奏　　

○升太常寺卿周天成、为内弘文院学士　　

○予故内大臣二等阿达哈哈番图鲁赫、祭葬如例　　

○丙申。转礼部右侍郎董安国为左侍郎。升大理寺卿曹申吉、为礼部右侍郎　　

○以原任山东总督祖泽溥、为福建总督　　

○丁酉。予故三等阿思哈尼哈番阿锡泰巴图鲁、祭葬如例　　

○己亥。传胪。赐殿试贡士缪彤等、一百五十五名、进士及第出身有差　　

○巴林多罗郡王额驸色布腾故。遣官致祭　　

○壬寅。升内秘书院侍读学士綦汝楫、为内弘文院学士　　

○癸卯。免狭西岐山县、康熙五年分雹灾额赋十之三　　

○升一等侍卫米斯翰、为内务府总管　　

○予故阿思哈尼哈番散秩大臣鄂齐礼、内大臣马尔济哈、各祭葬如例　　

夏。四月。乙巳朔。享太庙。遣吏部尚书阿思哈行礼　　

○吏部遵上□日议覆、嗣后内三院汉军学士缺出。将汉军应升官员、开列请上□日升补。汉大学士、学士、缺出。停其汉军汉人兼补。照旧例将应升汉官会推升补。至内三院汉军汉学士缺出。应仍照品级考、将侍读学士等官开列。从之　　

○丙午。户部议覆、海上投诚郑世袭疏请给还伊父郑芝龙原产、查此系已经入官估价变卖之产、不便准给。得上□日、此项田产、仍著给与郑世袭　　

○戊申。谕吏部、国家诸务。内则责成部院。外则责成督抚。前尔部题覆御史甯尔讲督抚章奏日繁一疏。曾有谕上□日。令内外各衙门、将一应事务、详明具题、速行完结。近见仍沿故习。凡具题之事、累次驳查者甚多、督抚所理事务、钱谷、则有一定分数。盗贼刑名、则有一定律例。若详明具题、何至反覆若此。皆由督抚、草率朦混、希图完结之故。至于部院、将督抚具题可结之事、不肯即结。或明知其朦混、不即参处、迁延驳查、以致事务繁多。嗣后督抚、如将诸事、不行明晰、朦混具题部院即题参。严加处分。部院将可结之事、不肯即结。复迁延驳查。定行严处。尔部即通行申饬　　

