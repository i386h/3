<!-- { "loadSidebar": true } -->
○戊寅。上驻跸上都塔尔呼毕喇地方。　　

○庚辰。上驻跸额尔屯色钦地方。　　

○礼部议覆、河南道御史杜之昂疏言、宋儒邵雍、与周、程、张、朱、五子同功。五子俱有世袭博士。祈敕部查邵雍嫡派子孙、授为世袭博士、以承祀典。应如所请。从之。　　

○壬午。上驻跸哈达河朔地方。　　

○癸未。吏部题兵部尚书马尔汉等、不择肥马、拨给驿站、止将羸瘦马匹拨给应将尚书马尔汉等俱革职。上谕大学士等曰、兵部堂官不尽心办事互相推诿殊属无耻马尔汉布雅努、俱著革职、留任效力朱都纳、行止不端不堪任用、著革职。　　

○甲申上驻跸上都图尔根宜扎尔交界地方。　　

○喀喇沁辅国公善巴喇锡、克西克腾台吉齐巴克扎布、阿禄科尔沁台吉额参、翁牛特台吉鄂齐尔等、来朝赐袍褂、缎疋等物。　　

○乙酉上驻跸花拖罗海地方。　　

○旌表浙江烈妇金子俊妻廖氏、拒奸被戮殒命完贞、给银建坊如例。　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百四


v大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百六　　

○康熙四十年。辛巳。冬十月甲寅朔享太庙上亲诣行礼　　

○遣官祭永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵。　　

○颁康熙四十一年时宪历。　　

○谕兵部、前行围时。领侍卫内大臣。乡导头目瓜尔察、奏报道里不实。著革职。都统鲁伯黑、系瓜尔察近族。瓜尔察凡事皆与商议。鲁伯黑为人傲慢。亦著革职　　

○乙卯。以修理永定河工。加原任云南贵州总督王继文、兵部尚书衔　　

○升詹事来道、为内阁学士兼礼部侍郎　　

○以原任工部右侍郎吴赫、为正黄旗蒙古副都统。三等侯施世范、为镶白旗汉军副都统　　

○吏部题、本部司官、内升外转。上谕大学士等曰、科道官条陈诸事、及知县行取者、补授科道官、引见时、朕得以知悉。若吏部司官、朕并不识认。亦不知其办事何如。凭何升转。此例可停止　　

○丙辰。皇太后圣寿节。上率诸王、贝勒、贝子、公、内大臣、大学士、侍卫等、行礼。遵懿上□日、停止筵宴。　　

○丁巳。免江南泗州、盱眙、五河、三州县、泗州卫、本年分水灾额赋、及久淹田地历年地丁钱粮　　

○戊午。上御太和殿视朝。文武升转各官谢恩。　　

○免河南永城县、本年分旱灾额赋。　　

○调正白旗蒙古都统兼护军统领宗室特克新、为镶黄旗满洲都统。升镶白旗护军统领迓图、为正白旗蒙古都统。正蓝旗满洲副都统瓦珥达、为镶白旗护军统领。　　

○己未。命服阕大学士张玉书、来京供职。　　

○谕户部、朕孜孜图治、宵旰靡宁。于民生疾苦、时切轸念。甘肃等处地方、切近边陲、土田瘠薄。今年雨泽愆期、田禾多有未获。闾阎饥困。朕心深用悯恻。已特敕该督抚等官、将被灾之处、亲行蠲赈、令其得所。更念来岁青黄不接、西土小民、输纳维艰。著将甘肃巡抚所属州县卫所、康熙四十一年分地丁钱粮、通行豁免。地方有司、务期切实奉行。毋令官吏借端侵渔。俾小民得均沾实惠。以副朕轸恤灾黎至意　　

○免广东东安县、本年分水灾额赋　　

○予故满洲副都统关布、祭葬如例　　

○升镶白旗汉军副都统布尔赛、为正蓝旗蒙古都统。　　

○庚申。上诣皇太后宫、问安　　

○大学士等遵上□日查奏、江南钱粮数目甚多。宜先蠲一半。上谕曰、蠲免钱粮、本欲令小民均沾实惠。倘止蠲其半、其半仍用催科。恐地方官员、借此苛徵、仍致累民。若尽行蠲免、官员何由苛取。于明年、先蠲江苏。后一年、再蠲安徽为当　　

○升江南苏松总兵官梁鼐、为福建陆路提督　　

○旌表福建烈妇林国发妻郑氏、拒奸自尽、给银建坊如例　　

○辛酉。九卿等议覆、河道总督张鹏翮遵上□日、请将挑水坝、加长修筑、令急溜趋向北岸、以绝倒灌之患。应如所请。上谕大学士等曰、河流难以预料。今□山戊示□黄水甚小、所以清水流出甚易。明年黄水、能仍保其如此乎。大约河工已渐次告成。但须过明年夏秋二汛。便可无虞矣　　

○又谕曰、江南今□山戊示□丰收。河南、山西、山东、初虽稍旱。其后仍大收获。其各省朕虽不时蠲免钱粮、屡加恩恤、而小民生计、终属艰难。今见直隶旗民杂处。先虽稍有荒灾、而百姓尚不至甚困。其北四府、毫不私派。今年直隶、又十分收成。民间生计、甚是丰足。总之地方大吏、居官若好、雨水又得调匀、田禾自必丰收也　　

○壬戌。谕大学士等、李光地自授巡抚以来、居官甚佳。但所参属员、每多汉军。不知人才优劣、实不分汉军汉人。若以汉军尽劣、则见有一钱不取如沈朝聘者。近见汉人惟护汉人。汉军惟庇汉军。皆非公道深为不取。今春科臣马士芳、题参山东巡抚王国昌、人甚不服。近御史王材任、参安徽巡抚高承爵则当。高承爵、任广东巡抚时、甚不堪。今浙江布政使赵申乔、居官甚清。赴任时、所有家人仅十三人。幕宾亦无。每日办事、皆系亲笔。钱粮悉自已监收。火耗分厘不取。赵申乔陛辞时、奏云、到任不做好官、请无以常例治罪、竟治重典等语。今观其居官果优。诚能践其言矣。　　

○升王府长史宗室札尔图、为正黄旗满洲副都统。参领富宁安、为镶红旗满洲副都统。　　

○癸亥。谕户部、朕惟帝王致治、裕民为先。免赋蠲租、实为要务。朕宵旰忧勤、咨求民瘼。四方利病、未尝少释于怀。矧江苏等处地方、尤为财赋重地。朕比年巡幸东南、目击民艰。多方轸恤、令其安乂。犹恐有司奉行不力。德泽未尽下究。民生罕遂。康阜莫登。兹将江苏巡抚所属州县等处、除漕项外、康熙四十一年地丁钱粮、尽行蠲免。地方有司、务期实意奉行。使闾阎穷黎均沾实惠。庶几民生乐利、丰裕可期。倘不肖官吏、阳奉阴违。私立名色、借端科派、恣行侵克、负朕爱养生民至意。事发、定行正法。决不姑贷。尔部即遵谕行　　

○甲子。谕大学士等、议政大臣内、向不用侍郎、及前锋统领、护军统领等员。令将伊等职名、一并开列具奏。朕将酌量简用。寻大学士等、遵上□日开列职名具奏。得上□日、前锋统领吴达禅、护军统领达佳、吏部左侍郎傅继祖、户部右侍郎温达、兵部左侍郎法良、工部左侍郎敦拜、俱著为议政大臣　　

○丁卯。上诣皇太后宫、问安　　

○戊辰。署四川陕西总督事吏部尚书席尔达疏言、甘肃巡抚喀拜、报被灾地方。自西和至陇西等州县、臣等已遵上□日赈济。请缓徵明年额赋。上谕大学士等曰、地方被灾、应即题报、预筹救赈之策、甘肃被灾、百姓流散。喀拜竟不题报。朕巡幸边外。贺兰山后公云木春来朝。逐一详询。云木春陈奏、朕方得悉。倘朕不询云木春。即遣人采访、彼亦隐匿不奏矣。喀拜、著交九卿严察议处具奏。甘肃所属、康熙四十一年地丁钱粮、尽行豁免已有上□日了。寻九卿议覆、喀拜、应降三级调用。得上□日喀拜、著革职　　

○谕兵部、四川地方紧要。提督唐希顺、患病难以供职。此员缺、著原任四川提督岳昇龙、补授　　

○己巳。大学士等、以湖南按察使员缺、将九卿保举道员施世纶等摺入奏。上谕汉大学士等曰、施世纶、朕深知之。其操守果廉。但遇事偏执。百姓与生员讼、彼必庇护百姓。生员与缙绅讼、彼必庇护生员。夫处事唯求得中。岂可偏私。如施世纶者、委以钱榖之事、则相宜耳　　

○升江南苏松道王繻、为江苏按察使司按察使。湖广衡永。郴道董廷恩、为湖南按察使司按察使　　

○和硕简亲王雅布薨。予祭葬。立碑。谥曰修　　

○升镶白旗蒙古副都统宗室塞伯礼、为正白旗护军统领。调镶黄旗满洲副都统伐喀、为镶白旗蒙古副都统。以銮仪卫銮仪使隆科多、为镶白旗汉军副都统　　

○辛未。上诣皇太后宫、问安　　

○山西道御史靳让条奏、凡为州县者、须令百姓家给人足、野无荒亩、方为良吏。上谕大学士等曰、朕御极四十年。惟冀天下黎庶、尽获安全、边疆无事。果如靳让所言。必令海宇生民、家给人足、不致一人饥馁。此非朕所可必者。今李光地、张鹏翮、赵申乔等、皆以居官优长见用之人。诚如所言、此辈皆不足为良吏矣。靳让、亦不过徒为空言耳。曩者钱珏、卫既齐、亦曾为此大言。及后用至大吏、皆不能自践其语。品亦不端。大言又何益哉。靳让曾为县令、其在任所行、能如是乎。通州驿马事繁。著调靳让为通州知州。彼果能如其所言、朕即超用之。其通州知州祖应世著巡抚李光地、调用别地　　

○免陕西伏羌县、本年分旱灾额赋有差　　

○调正红旗蒙古都统镇国公普奇、为镶蓝旗满洲都统。升镶红旗护军统领孙渣齐、为正红旗蒙古都统、仍兼管护军统领事　　

○壬申。先是、上谕大学士等袭职之人、如有残疾、将其职另袭。但残疾者、不准承袭、无以养赡。其先立功之人、亦属可悯。嗣后应袭之人。虽有残疾、仍令袭职。但不与食俸、止给每月钱粮。俟其子孙应袭之年、再令承袭。若无子孙。俟其本身故后、始准另袭。则公差无误。其先立功之人、亦得沾恩。该部详议。至是、吏部遵上□日议覆、嗣后八旗世职。如系本身效力所得者。身故后、应袭之人、虽有残疾、仍令承袭。每月支给钱粮。袭职后、或生子、或又有应袭之人。俟其年长、可以供职时、始与袭替。支给全俸。从之　　

○升礼部左侍郎凯音布、为户部尚书。礼部右侍郎席哈纳、为礼部尚书。以原任工部左侍郎罗察、为礼部右侍郎。升内阁学士邵穆布、为礼部左侍郎。　　

○命署四川陕西总督事吏部尚书席尔达、回部办事。以陕西巡抚觉罗华显、为四川陕西总督。以原任山西布政使齐世武、为陕西巡抚　　

○兵部等衙门议覆、贵州巡抚王燕疏言、黔省熟苗为盗、与生苗潜入内地行劫者不同。其文武官弁处分、请照汉民为盗之例。嗣后应将生苗为盗、地方官仍照苗蛮侵害地方旧例处分。若熟苗为盗、地方官不行缉获、及隐讳者、俱照民人为盗之例议处。从之　　

○癸酉。上奉皇太后、幸畅春园。　　

○经筵讲官文华殿大学士兼礼部尚书张英、以衰病乞休。温上□日慰谕、命以原官致仕。　　

○丁丑。上诣皇太后宫、问安　　

