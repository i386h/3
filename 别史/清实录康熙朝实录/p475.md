<!-- { "loadSidebar": true } -->
○丁亥上巡幸塞外命皇太子允礽、皇长子多罗直郡王允噙、皇十三子胤祥、皇十五子允禑、皇十六子允禄、皇十七子允礼、皇十八子允祄、随驾。自畅春园启行。是日、驻跸北石槽。　　

○以原任广东广西总督革职郭世隆、为湖广总督仍革职戴罪效力　　

○升刑部右侍郎巢可托为都察院左都御史。　　

○升光禄寺卿艾芳曾为奉天府府尹。左佥都御史宋骏业、为宗人府府丞。　　

○以左春坊左中允汪士鋐、充日讲起居注官。　　

○戊子。上驻跸密云县。　　

○己丑。上驻跸遥亭。　　

○庚寅。上驻跸两间房。　　

○辛卯。刑部题秋审事得上□日今年各省重罪人犯甚少。可停其秋审直隶著照常审鞫上谕大学士马齐曰坐粮厅赫芍。色声名恶劣运丁欠粮苦累皆由于此。闻伊每船取银八两一年、约得四五万金。赫芍色任坐粮厅十年则已得四五十万矣朕之用彼原欲其做好官非令其图利也。是断不可恕著革职锁禁于城门。又赫芍色如此乖张而仓场总督及都察院堂官科道官员何以并不劾参。著一并问明回奏。　　

○壬辰。上驻跸鞍子岭。　　

○癸巳。上驻跸花峪沟。　　

○升镶白旗满洲副都统觉罗孟俄洛为正白旗护军统领以一等侍卫寿志为镶黄旗满洲副都统升正白旗参领冯忠为镶白旗满洲副都统云南临元澂江总兵官杨琳为镶红旗汉军副都统。　　

○丁酉喀喇沁和硕端静公主。来请安。　　

○升左副都御史牛祜纳为刑部右侍郎。　　

○戊戌。上出行宫率诸皇子及善射侍卫射。上亲射二次发矢皆中。　　

○刑部议覆、四川陕西总督博霁、题审抢劫盗犯朱玺等一案查劫盗止三十一人、而被抢者乃至百余人。此内或有以多报少、以重报轻情弊。应行该督查明覆奏、再议。上谕大学士等曰、商州、雒南等处、啸聚百余人、横行劫夺。地方官未经奏闻。今部议驳回、于理至当斯不愧为部院衙门。此案著左都御史巢可托学士二鬲前往会同督抚详审具奏。若有千涉督抚处则不必会同。　　

○己亥。苏尼特多罗贝勒苏泰贺兰山厄鲁特多罗贝勒巴图尔额尔克济农和洛礼故俱遣官致祭。　　

○壬寅。予故云南永顺总兵官周化凤祭葬如例。　　

○升通政使温察为都察院左副都御史。　　

○癸卯。上驻跸喀喇和屯。　　

○甲辰升湖广黄州副将李如松、为永州总兵官。陕西庆阳副将张其蕴、为云南临元澂江总兵官。　　

○乙巳。吏部题、三等精奇尼哈番布纳海年老解退。销去恩诏所得三拖沙喇哈番余二等阿思哈尼哈番、以其子胡士屯、袭替。从之。　　

○上谕大学士等曰、今部院习气、极其不堪一切公事堂官诿之司官。司官又诿之笔帖式皆不留心部院官员、当以敬慎廉洁、矢之于心。勉励不怠朕尚不惮勤劳、朝夕与诸臣商搉政事。伊等可图安逸乎。　　

○户部等衙门遵谕议覆、运丁运米三年、多交米一百石者、给九品顶带。交米一百石以上者、递加议叙。上谕大学士等曰、此事若照部议行、则富人希图官职、多交余米数次、即可至一品矣。朕命议叙运丁者、并非欲多取其米也。特使运丁知所劝勉、交米不至缺欠之意。今部议谬矣著将运丁内、有运粮三年多交米一百石者、令注册。六年多交米二百石者、令给以九品顶带至运丁内有运粮二十年不欠米者、亦当议叙此事著再议具奏寻部议旗丁运米二十年、虽无多交米石、并无挂欠及过犯事故者亦应给以九品顶带荣身。从之。　　

○丙午。宗人府题齐克塔哈公爵请以其子襄林承袭得上

□日此辅国公爵著伊兄鄂飞袭替。　　

○己酉。上谕大学士等曰、朕观医书与儒书不同儒者之书皆言五伦之理作文者据以发挥虽文之优劣、各由乎人。然其理总不出五伦之外。若医书、开一方于前、又列数方于后。米此一方尽善、则彼数方者、又何用乎。以此揆之。彼著医书之人、已自不能无疑也。至服补药、竟属无益。药性宜于心者、不宜于脾。宜于肺者、不宜于肾。朕尝谕人勿服补药。好服补药者、犹人之喜逢迎者也。天下岂有喜逢迎而能受益者乎先年满洲老人、多不服药而皆强壮朕亦从不服药。至使人推摩、亦非所宜。推摩则伤气。朕从不用此法。朕之调摄、惟饮食有节、起居有常、如是而已　　

秋。七月。辛亥朔。享太庙。遣领侍卫内大臣尚之隆行礼。　　

○升太仆寺卿花塞、为通政使司通政使。　　

○壬子。上驻跸热河上营。　　

○戊午。苏尼特多罗郡王垂基恭苏、科尔沁和硕。土谢图亲王阿拉善、来朝。　　

○予故工部右侍郎周清原、祭葬如例。　　

○辛酉。旌表安庆烈妇、王锡连妻叶氏、拒奸自尽、给银建坊如例。　　

○壬戌。上驻跸喀喇和屯。　　

○癸亥。阿霸垓多罗郡王吴尔占噶喇卜、达尔汉贝子车陵敦罗布等、来朝。　　

○甲子。柰曼多罗达尔汉郡王班弟故、遣官致祭。　　

○乙丑。中元节。遣官祭。永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵　　

○丁卯。上巡历诸蒙古地方。自喀喇和屯启行、驻跸喇门噶山。　　

○戊辰。上驻跸博洛河屯。　　

○己巳。苏尼特多罗杜楞郡王达礼扎卜、辅国公阿必大、乌朱穆秦辅国公滚布扎卜等、来朝。赐袍褂、缎疋等物。　　

○工部左侍郎李元振、以衰病乞休、允之。　　

○庚午。上驻跸张三营。　　

○辛未。以厄鲁特罗卜臧西喇卜、为散秩大臣。　　

○壬申。上驻跸拜布哈昂阿地方。　　

○癸酉。上驻跸海拉苏台昂阿地方。　　

○甲戌。上驻跸德尔济库木都和洛。　　

○喀尔喀和硕恪靖公主、来请安。　　

○喀尔喀和硕额驸敦多卜多尔济乌朱穆秦和硕车臣亲王色登敦多卜来朝赐袍褂、缎疋等物。　　

○乙亥。上驻跸和硕恪靖公主第　　

○阿霸哈纳多罗贝勒薄昭、翁牛特镇国公索讷穆、来朝赐袍褂、缎疋等物。　　

○丙子。土默特多罗达尔汉贝勒马呢等、来朝。赐袍褂、缎疋等物。　　

○丁丑。上驻跸卓素毕喇地方。　　

○工部议覆、河道总督张鹏翮疏言、宿迁县白洋河迤上三教堂堤工、近因北岸新长沙滩、逼溜南趋、甚属危险应于堤坝外、建筑矶嘴坝一座、挑溜开行又于上流之处、下护崖埽五十丈坝头接筑撑堤二十丈。以保堤工。安东黄河北岸佃湖堤工单薄。应加帮高厚、计工二百丈。其佃湖上流之处、亦建筑矶嘴坝一座。山阳柳园头堤工、地势湾曲。今将曲处取直。顶冲应建筑月堤四百丈、以为重门之障。俱应如所题。从之。　　

○戊寅。上驻跸宜纳哈布拉克地方。　　

○浙江巡抚王然疏报、仁和等州县、亢旱情形。上谕大学士等曰、浙江巡抚王然报浙省旱灾、而近日江南总督邵穆布、亦奏报江南全省俱旱。以此揆之、被旱之处甚广。朕屡幸南省、其地方山川形势、及小民生业鲜有不知者。南方沟洫最多。水之出入固易然亦只可备平常小旱而已若至大旱河荡尽涸惟近大河之处犹可薄收。若田高河远之处水不能到、必至全荒。且小民有田者少佃户居多丰年、则纳粮之外与佃户量其所入分之一遇□山戊不□歉则佃户竟无策可施矣。南方卑湿民间难以盖藏故比户而居有米者少。凡饮食诸物、每日见买此数年幸遇丰稔可以无虑今遇大旱所关匪细。奏闻之后、若能得雨、不必言矣。如未有雨、不早加详议、殊非朕保民如赤子之心矣。著九卿詹事科道、会同速议具奏。又谕曰、江浙被旱灾事、王然于六月二十八日具题。邵穆布于七月初十日具题。伊等具题之后、有雨无雨、著问江南浙江大小诸臣。或有伊等家信或问之南方来人著即陈奏虽有错误亦不较也。至江西湖广两省、雨水米谷何如。亦著问明具奏。若江西、湖广两省、雨水调和米谷丰收、尚无妨碍。倘雨水不调、关系甚大不可不预筹画也又谕曰、前年山东饥馑、朕发帑金遣旗员赈济、民乃安堵如故。今巡行边外。见各处皆有山东人。或行商、或力田、至数十万人之多、而该抚并未尝奏称彼处纳粮人少者、于此可以知小民生息之繁矣。　　

○己卯。上驻跸宜车舍里地方。　　

○巴林和硕荣宪公主来请安。　　

○巴林和硕额驸吴尔衮辅国公格勒尔图翁牛特多罗达尔汉戴青贝勒额尔德布鄂齐尔等、来朝。　　

○赐袍褂缎疋等物。　　

八月。庚辰朔。上驻跸西喇穆伦地方。　　

○转工部右侍郎李旭升、为左侍郎。升左副都御史阮尔询、为工部右侍郎。　　

○吏部题、三等精奇尼哈番查密严故。销去恩诏所得三拖沙喇哈番余二等阿思哈尼哈番、以其子冯升额、承袭。从之。　　

○辛巳。上驻跸和硕荣宪公主第。　　

○遣多罗直郡王允禔、护军统领伐喀。至固伦淑慧公主墓前奠酒。　　

○阿霸垓多罗卓礼克图郡王毕颖等、来朝。赐袍褂、缎疋等物。　　

○癸未。上驻跸郭尔果尔台喀喇乌苏地方。　　

○蒿齐忒多罗郡王雅穆毕尔巴林固山贝子鄂齐尔桑来朝。赐袍褂、缎疋等物。　　

○甲申。上驻跸巴颜乌阑地方。　　

○吴喇忒镇国公达拉玛、西礼等、来朝。赐袍褂、缎疋等物。　　

○乙酉。上驻跸绰诺瓜扎尔哈地方。　　

○丙戌。上驻跸特门呼朱地方。　　

○丁亥。上驻跸毕齐克图乌阑哈达地方。　　

○戊子。太宗文皇帝忌辰。遣官祭。昭陵。　　

○上驻跸喀奇尔毕喇地方。　　

○己丑。上驻跸达喇尔毕喇地方。　　

○阿禄科尔沁多罗贝勒穆宁镇国公布尼、乌朱穆秦多罗额尔德尼贝勒博木布扎鲁特镇国公巴图等、来朝。赐袍褂、缎疋等物。　　

○庚寅。太祖高皇帝忌辰。遣官祭。福陵。　　

○上驻跸格得尔呼布拉克地方。　　

○辛卯。上驻跸西尔哈和洛。　　

○壬辰。山驻跸阿禄昆都仑地方。　　

○甲午。上驻跸靠尔毕喇地方。　　

○盛京将军贝子苏努宁古塔将军。宗室杨福、黑龙江将军博定等、来朝。　　

○科尔沁多罗郡王代布、和硕额驸多尔济塞棱多罗贝勒阿毕达郭尔罗斯镇国公。巴土等、来朝。赐袍褂、缎疋等物。　　

○乙未。上驻跸札喀朱尔麻地方。　　

○喀尔喀和硕亲王额驸策妄扎卜等、来朝。赐袍褂、缎疋等物。　　

○丙申。上驻跸乌喀纳布拉克地方。　　

○兵部议覆、云南贵州总督贝和诺疏言、普安州三江苗人黄柱汉等、在庵章寨等处、肆行劫掠。请发官兵、前往缉捕。若献出罪犯、则彻回官兵。否则即行征剿。应如所请。得上□日、依议。遣往官兵、不得沿途骚扰苗民。著该督抚。提镇。各严行禁饬。　　
