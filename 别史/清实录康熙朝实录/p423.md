<!-- { "loadSidebar": true } -->
○吏科给事中马士芳、疏参山东省大计、巡抚王国昌、荐举历城县知县管承宠、系其私人。又徇庇溺职之长清县知县崔锡荣、不行参奏。湖广省大计、巡抚年遐龄、徇庇湖北布政使任风厚老病、不行参奏。得上□日著王国昌、年遐龄、各行明白回奏。任风厚、可著来京引见。　　

○庚申上驻跸李贤村。　　

○辛酉。上阅视永定河至清凉寺决口。谕直隶巡抚李光地曰此河今□山戊示□务必完工。尔等可勉力为之　　

○是日上驻跸永清县蔡家营。　　

○壬戌。上自霸州苑家口登舟是日舟泊保定县芦屯　　

○癸亥御舟泊任邱县赵北口。　　

○湖广总督郭琇以疾乞休温上□日慰留之。　　

○甲子御舟泊新安县郭里口。　　

○乙丑。奉差打箭炉督师理藩院侍郎满丕四川提督唐希顺疏报、康熙三十九年十二月二十日。臣等分兵三路攻打箭炉杀蛮兵五千余人、斩磨西营官喋吧昌侧集烈及大冈营官笼送等。得上□日嘉奖下部议叙。　　

○调宁古塔将军沙纳海为黑龙江将军升奉天副都统宗室杨福为宁古塔将军。　　

○丁卯遣大学士熊赐履祭先师孔子。　　

○御舟泊新安县段村　　

○升正黄旗满洲副都统宗室鄂飞为汉军都统。　　

○河道总督张鹏翮疏言、臣按南河志。清口至淮安、建有五闸递相启闭、以防黄河之淤。又虑水发湍急、难于启闭、则筑坝以遏之。每□山戊示□粮艘过尽、即于闸外筑坝、以遏横流。一应船只、俱暂行盘坝。则是伏秋水发、黄水倒灌、自古已然。故建闸筑坝、以防淤垫之患今运河初浚俟清水冲刷使深河底尺寸既定、方可建闸。兹清水虽已出黄转盼桃伏秋汛继至。节宣之道、豫防之法、不可不急为筹也今于张福口裴家场中间。开大引河一道并力敌黄但黄水会合众流来自万里频年河身垫高势大而力强淮水止发源桐柏迄今方出清口一半敌黄又一半济运终虑力分而势弱故蓄高家堰之水以助其势幸而黄水不大发尚足以敌之若遇黄水大发、在粮船正行之际将裴家场引河口门暂闭引清水由三＜氵乂＞河、至文华寺、入运河以济漕运。倘运河水大。山阳一带、由泾涧二河洩水宝应一带由子婴沟洩水。俱归射阳湖入海高邮一带、仍由城南柏家墩二大坝洩水。江都一带由人字河凤凰桥等河、洩水入江。若遇黄淮并涨。清水由翟家坝、天然滚水坝洩水。黄水由王家营、减水坝、洩入盐河、至平旺河入海。若粮艘过完。黄水大发。则闭拦黄坝、使不得倒灌。且可以刷深黄河。若黄水不大发。将运河头坝堵塞、令清水全入黄河、以资冲刷。一切官民船只、照例盘坝。俟回空粮船到日方启。止留三＜氵义＞河清水、仍由文华寺入运河、即古人设天妃闸、于粮船过后、闭闸筑坝之意也。得上□日、所奏已得河工秘要。著九卿、詹事、科道、会同速议具奏。　　

○大计天下各官。卓异官三十五员、贪酷官四十四员、不谨官五十三员、罢软官二十二员、才力不及官五十二员、浮躁官三十员年老官六十一员、有疾官五十六员、分别升赏处分如例。　　

○喀尔喀固山贝子阿海成本故、遣官致祭。　　

○戊辰祭。大社、大稷遣理藩院尚书、哈雅尔图行礼　　

○己巳。孝康章皇后忌辰遣官祭孝陵。　　

○御舟泊任邱县圈头村　　

○庚午春分朝目于东郊。遣都察院左都御史安布禄行礼。　　

○工部议覆、先刑科给事中陈诜条奏自天妃闸至淮安、共有五闸。必复天妃闸然后淮水可出又请新旧中河、应多建闸座。重运来时、节次启闭重运过后勿令常开遵上□日、行文河道总督张鹏翮议奏。今张鹏翮回奏臣查五闸之中、惟当酌复天妃闸、以防黄水内灌龙王宝应二闸、拆修下板、蓄水济运。又中河煞坝启坝、需费颇多不若于河头尾、各建石闸一座。以时启闭。又于新中河孙家集以上、修石闸一座。如遇大水洩入盐河。皆应如所请。从之。　　

○辛未。御舟泊赵北口。　　

○壬申。御舟泊霸州苏家桥。　　

○癸酉。御舟泊霸州唐二堡。　　

○谕直隶巡抚李光地、朕历年省畿甸、咨访民隐屡行蠲赈、加惠黎元近见霸州大城、文安地居洼下、被水最甚。虽遇丰年、民犹艰食。其三州县累年积逋及本年应徵地丁正项内、应蠲米榖钱粮、尔即察明豁免所免数目仍行题报务使各处穷民咸沾实惠如有势豪土棍包揽侵冒不肖有司听胥吏作弊指富作贫假捏灾伤以致泽不下究尔据实题参期于民困获苏、以副朕爱养轸恤之意升福建巡海道甘国基为河南按察使司按察使　　

○甲戌上阅子牙河。御舟泊关夫楼。　　

○乙亥。御舟泊武清县王庆陀　　

○丙子。上阅柳岔口登新筑堤谕直隶巡抚李光地等曰、永定河每年当水涸之时、河道既枯、必至淤平。此甚难治朕思得一善策、倘得引入清水、以冲刷浊水之河底、则水自深矣。朕回銮时、另颁谕上□日。　　

○御舟泊武清县罗米店。　　

○丁丑遣官祭先农之神。　　

○御舟泊武清县河西务。　　

○先是、直隶巡抚李光地、疏参王新命等、修河钱粮、并无著落。上命内阁学士法良、吏部侍郎徐秉义、同往察核。至是法良等覆奏、察勘永定河、挑挖新河工程、钱粮不清王新命朦混亏空。得上□日、王新命、白硕色等、著拏付吏刑工三部严加议处。　　

○戊寅。御舟泊通州郭县。　　

○工部左侍郎顾藻、请假迁葬允之　　

○己卯。御舟泊通州。　　

○庚辰。上回宫诣皇太后宫、问安。　　

○兵部议覆、天津总兵官潘育龙疏言、通州迤南、漕运孔道。该副将共辖十三营其相距远处、难于统朿。应将漷县、香河、杨村、三营守备裁去、将务关营游击改为参将设中军守备一员、千总二员、把总六员。除本营现有一千总外添设千总一员即将漷县、香河、杨村、三营原设把总五员归并务关一营。再宝坻营守备、把总亦令务关营参将统辖至崔黄营守备把总现系涿州营参将管辖但去涿州营、二百四十余里离务关止五十余里。亦应归并务关营。应如所请从之。　　

○九卿等遵上□日、议覆河道总督张鹏翮疏称、节宣运河水势应于张福口、裴家场中间开引河一道并力敌黄。再蓄高家堰之水以助冲刷、若黄水大发、在粮艘正行之时。将裴家场引河口门暂闭、引清水由三＜氵义＞河至文华寺、入运河以济运。若在粮艘过完之后、即堵塞拦黄坝、使不得倒灌。应如所请。上谕大学士等曰、前者朕曾以此事、谕于成龙。于成龙并未遵上□日挑浚。今观张鹏翮所奏甚是悉与前上□日相符著照所请行。　　

○辛巳。上奉皇太后幸畅春园。　　

○壬午。遣官祭历代帝王。　　

○上诣皇太后宫、问安。　　

○升护军参领鄂缮为镶黄旗蒙古副都统调正黄旗汉军副都统沙赖、为满洲副都统升护军参领车纳福、为正黄旗汉军副都统。以广东琼州总兵官唐光尧、为镶白旗汉军副都统。升护军参领阿尔图、为奉天副都统。　　

○癸未以翰林院检讨傅森、充日讲起居注官。　　

○甲申孝昭皇后忌辰遣官祭陵上诣皇太后宫、问安。　　

○乙酉。清明节遣官祭永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵。　　

○丙戌转工部右侍郎喻成龙为左侍郎升翰林院侍读学士许汝霖、为工部右侍郎。　　

○江西巡抚马如龙以老病乞休。上谕大学士等曰、马如龙虽年老居官尚好著行文总督阿山问彼病势如何、及能否办事具奏。无事之时、督抚之任、仍宜汉人。若汉军费用太多、于民无益。唯有紧要事、办理敏速、则汉军所优也然如张鹏翮、李光地、居官更有何议。张鹏翮自到河工在署之日甚少每日乘马巡视堤岸不惮劳苦。彭鹏人材亦甚壮健任三河县时、但闻有贼、即带刀乘马亲往擒拏毫无畏惧朕皆深知之。　　

○四川提督唐希顺疏报、正月十三日臣抵打箭炉。有商民喇嘛番民等归顺。又有木鸦头目错王端柱等、首先归顺。今来附者、共一万二千余户赏给银币鞍马。令其各回安业。下部知之。　　

○唐希顺又疏参、化林营参将李麟进兵打箭炉之时、规避畏缩、违误军机。又前于昭莫多、与噶尔丹对敌时、以无甲推诿不战。上谕大学士等曰、李麟人材壮健。马步射俱优。系朕简用之人。打箭炉未复之前、李麟曾呈报总督席尔达云、应分兵三路、进取打箭炉。席尔达据以具奏。今载在打箭炉捷书内甚明。今唐希顺题参李麟、于进攻打箭炉时规避误机。又追言康熙三十五年、在昭莫多对敌时、李麟以无甲自诿不前向与公费扬古同往西路出兵者、其内并未闻有无甲不战之人岂有已经遇敌、以无甲自诿而不战之理原任提督李镇鼎、与唐希顺、素不相能。李麟、或系李镇鼎提拔之人或与李镇鼎、有关亲谊。以是挟仇题参亦未可定李麟不必、拏问著交与总督席尔达、察议具奏。　　

○丁亥上自畅春园回宫。　　

○升江西按察使佟国勷、为云南布政使司布政使。　　

○命广西巡抚萧永藻、来京陛见。　　

三月戊子朔上御经筵讲毕赐大学士九卿。詹事及讲官等宴　　

○庚寅上幸畅春园　　

○辛卯上诣皇太后宫问安　　

○壬辰升湖北按察使高缉睿为福建布政使司布政使　　

○癸巳上诣皇太后宫问安、　　

○甲午升大理寺少卿裘充佩、为光禄寺卿。　　

○丁酉上诣皇太后宫、问安。　　

○礼部议覆、河道总督张鹏翮、请将上谕治河事宜、敕下史馆、纂集成书。永远遵守。应如所请上谕大学士等曰、朕以河工紧要、凡前代有关河务之书无不披阅。大约泛论则易、而实行则难。河性无定、岂可执一法以治之。惟委任得人、相其机宜而变通行之、方有益耳。今不计所言所行、后果有效与否、即编辑成书、欲令后人遵守不但后人难以傚行、揆之已心、亦难自信。且今之河工、虽渐有成绪、尚未底绩。果如扑灭三逆、荡平噶尔丹之灼有成功。允宜勒之于书、垂示后世。今河工尚未告竣、遽纂成书可乎。纂书之务且不必交翰林院。即著张鹏翮、编辑呈览。　　

