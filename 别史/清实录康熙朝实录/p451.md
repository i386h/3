<!-- { "loadSidebar": true } -->
○兵部议覆、湖广总督喻成龙疏言、奉部咨镇筸额兵二千一百名、红苗新附、应匀抽督抚提镇各标兵九百名、合为三千名、防守镇筸。但楚省官兵、皆系额设。与其匀抽、不如均调九百名、赴筸协汛、递年更换。应如所请。从之。　　

○庚申。上驻跸遥亭　　

○以故二等伯霸图子马兰泰、二等伯伊雷子伊勒深、各袭爵。　　

○辛酉。上驻跸密云县　　

○山东巡抚赵世显疏言、康熙四十二年、四十三年钱粮、及贮德州、临清州银米、请俟至四十四年徵收。得上□日、山东百姓、才有起色此项银米、不可急徵。照该抚所请准行。　　

○壬戌。上驻跸三家店。　　

○以吏部右侍郎吴涵、礼部左侍郎兼国子监祭酒邵穆布、詹事府少詹事汪霦、充经筵讲官　　

○癸亥。上回宫。诣皇太后宫、问安。　　

○甲子。孝慈高皇后忌辰。遣官祭福陵。　　

○丙寅。吏部议覆、江南江西总督阿山、疏参礼科给事中许志进、为原任江西巡抚张志栋私人、挟仇参臣。受原任布政使李兴祖等之贿、代为题留。伏乞严究指使之人。礼科给事中许志进、又疏参阿山、徇庇原任布政使张四教、卢崇兴等、不法事。到任四年、滥收属员节礼。邳、徐、赈饥之时、纵庇属员、盗买仓榖诸款。查阿山被参、当静听处分。乃遽将言官讦奏。许志进既知阿山诸款、不早题参。乃于阿山讦参之后、始行互讦。均属不合。阿山应解任。许志进应革职。得上□日、阿山已有上□日革职留任。许志进狂妄、素行亦不端。朕另降上□日、处分。　　

○升翰林院侍读汪灏、为内阁学士兼礼部侍郎。　　

○丁卯。先是、上遣侍卫拉锡等、探视河源、谕之曰、黄河之源、虽名古尔班索罗谟。其实发源之处、从来无人到过。尔等务须直穷其源、明白察视其河流至何处入雪山边内。凡经流等处、宜详阅之。至是、拉锡等回奏、臣等遵上□日、于四月初四日、自京起程。五月十三日、至青海。十四日、至呼呼布拉克。贝勒色卜腾札尔、同臣等起程前行。六月初七日、至星宿海之东、有泽名鄂陵、周围三百余里。初八日、至鄂陵西。又有泽名札陵周围三百余里。鄂陵之西、札陵之东相隔三十里初九日至星宿海蒙古名鄂敦塔拉。登山之至高者视之星宿海之源、小泉万亿不可胜数。周围群山、蒙古名为库尔滚。即昆仑也南有山、名古尔班吐尔哈。西南有山、名布胡珠尔黑。西有山、名巴尔布哈。北有山、名阿克塔因七奇。东北有山、名乌阑杜石。古尔班吐尔哈山下诸泉西藩国名。为噶尔马塘。巴尔布哈山下诸泉、名为噶尔马春穆朗。阿克塔因七奇山下诸泉、名为噶尔马沁尼。三山之泉、流出三支河、即古尔班索罗谟也。三河东流、入札陵泽、自札陵泽一支、流入鄂陵泽。自鄂陵流出、乃黄河也。除此、他山之泉、与平地之泉、流为小河者、不可胜数、尽归黄河东下。臣等自星宿海、于六月十一日回程。向东南行二日、登哈尔吉山。见黄河东流、至呼呼托罗海山。又南流绕撒除克山之南。又北流至巴尔托罗海山之南。次日、至冰山之西。其山最高、云雾蔽之。蒙古言、此山长三百余里、有九高峰自古至今、未见冰消、终日云雾蔽之、常雨雪、一月中三四日晴而已。自此回行十六日、至席拉库特尔之地。又向南行过僧库里高岭。行百余里、至黄河岸。见黄河自巴尔托罗海山、向东北流。于归德堡之北、达喀山之南、从两山陕中、流入兰州。自京至星宿海、共七千六百余里。宁夏之西有松山。至星宿海、天气渐低、地势渐高、人气闭塞、故多喘息。谨绘图呈览。报闻　　

冬。十月。戊辰朔。享太庙。上亲诣行礼。　　

○遣官祭。永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵。　　

○颁康熙四十四年时宪历　　

○谕内务府郎中齐苏勒、耍儿渡、东旺、西旺等处、运河两边向来皆沙。其堤工系沙土筑成、故不坚固。且又敌数处山水。兼之海潮、一日二次倒灌。所以逼回运河之水、不及流行、常涨满溢出于堤者、因不能容受之故。朕前阅杨村相近、有旧河形迹一道。即于此间、建减水石坝、以分水势甚为有益。此处近海、疏通甚易。所分之水、不可使通百灵港、宝坻县、香河县。此三处地势低洼、难以抵敌。至建造减水坝、须口宽四五十丈、以石铺之、使尾长而斜、坚固修筑。若水长不至四尺、不能越减水坝可将见存旧河形迹、挑宽十丈。将此土即筑两边之堤。尔会同直隶巡抚李光地、前往验看、丈量具奏。　　

○己巳。谕大学士等、曩日耍儿渡等处堤岸、常被冲决、是以朕亲临遍视。见杨村原有一引河、去海近。即欲疏此引河、建滚水坝。水长开闸、使河水入海。因需饷浩繁、又恐无益、故不轻举。朕今遣李光地等往估、欲仍开此引河。大都天津海潮至时、一股向王庆坨、一股向杨村逆流。故河水长时、即相触旁流、以致堤岸冲决。今将杨村旧引河、挑浚建坝、自必有益。再子牙河广福楼、亦有引河。昔开引河时、文安、大城、百姓、谓开河于彼有益。而青县等处百姓、则称开河于彼不便。互相争论、皆集河干、各控其情。及朕谕以挑此引河、不独便于文安、大城、而青县亦自无虞。民始各退。后果两处皆便　　

○庚午。皇太后圣寿节。上率王以下、文武大臣、侍卫等、诣皇太后宫、行礼。遵懿上□日。停止筵宴。　　

○辛未。上御经筵。讲毕。赐大学士、九卿、詹事、及讲官等宴。　　

○都察院。左都御史李楠、以病乞休。允之。　　

○升光禄寺卿汪晋徵、为顺天府府尹。　　

○壬申。上御太和殿视朝文武升转各官谢恩。　　

○兵部题补广东高雷廉总兵官。得上□日、湖广辰州副将赵文璧、著升授广东高雷廉总兵官。近闻新授开化总兵官刘汉业之母八旬有余云南路远。刘汉业、可另补近缺。其云南开化总兵官缺、著云南督标中军副将黄秉钺、升补。　　

○癸酉。上诣皇太后宫、问安。　　

○上幸畅春园。　　

○甲戌。谕户部、今□山戊不□直隶地方、雨旸应候、禾稼有秋。各郡民生、皆获安恒业。惟是去□山戊不□山东被灾之民、自冬月以迄春夏、流离转徙、入顺天河间境内者甚多。时设厂煮糜、所在赈救、因而米价至今未减。诚恐近畿一路闾井小民、拙于生计。是宜加恩宽恤、用弘休养。顺天、河间、二府属康熙四十四年、应徵地丁银米、著通行蠲免。该巡抚、即饬府州县官、张示遍谕。务俾穷乡僻壤、均沾实惠、以副朝廷优轸畿辅黎氓至意。　　

○又谕户部、山东、比年歉收、民生饥馑。朕焦劳宵旰、未尝晷刻少释于怀。康熙四十一年钱粮、既分别减免带徵。又停四十二年徵收。蠲四十三年额赋。截漕平粜。发帑赈施。遣用多员分道赡养。有就食京城者、复设厂煮赈。命满汉官员、资送回籍、给以籽粒之需、然后民间渐有起色。今□山戊不□幸风雨和调。二麦毕登、秋禾稔获、流移者悉返里闾、复业者咸安耕凿。朕于往来山东人员、备加询问、深慰于怀。但念被灾之余、甫离重困。若非大敷恩泽终不能遽厎盈宁著将康熙四十四年山东省、应徵地丁银米等项、除漕粮外、通行蠲免。从来水旱靡常、抚绥百姓之道、全视大小官吏、实心讲求、庶几民有攸济。谕上□日到日、该巡抚即饬有司、张示晓谕、务俾通省均沾实惠。仍牖导小民、撙节盖藏、期于比户皆有余蓄、则于朕惓惓为民经画之意、可以无负矣。　　

○又谕户部、朕昨□山戊不□南巡至浙江、见其农桑遍野、户口蕃殖。闾阎气象、较胜于康熙三十八年巡幸之时。朕心甚慰。浙省钱粮、虽前此屡经蠲贷、而朕车驾经临、应更敷恩宽恤、俾民生益加充裕。当回銮以后、即拟免康熙四十三年额赋。因山东急赈灾荒、遂尔少缓。兹直隶各省、皆获有秋。特申前命、康熙四十四年浙江通省、应徵地丁银米等项、除漕粮外、著俱行蠲免。谕上□日到日。该督抚即严饬有司、张示遍谕、务使穷檐蔀屋、均沾实惠地方大小官吏、仍不时训诫小民、令各守分节用。不论年□山戊不□丰歉咸有盖藏、庶无负朝廷殷爱养、赐租给复之至意。　　

○以鄂尔多斯故多罗贝勒古禄西席卜子拉希扎木素、袭爵　　

○以散秩大臣公傅尔丹、为正蓝旗蒙古都统　　

○戊寅。上自畅春园回宫。诣皇太后宫、问安。　　

○己卯。上幸畅春园。　　

○升吏部右侍郎吴涵、为都察院左都御史。仍兼翰林院掌院学士。教习庶吉士。都察院左副都御史张睿、为刑部右侍郎　　

○庚辰。调户部尚书李振裕、为礼部尚书。升河南巡抚徐潮、为户部尚书兵部左侍郎屠粹忠、为兵部尚书。吏部左侍郎王掞、为刑部尚书。　　

○予故二等伯一等侍卫伊雷、祭葬如例。　　

