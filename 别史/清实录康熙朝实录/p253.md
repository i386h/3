<!-- { "loadSidebar": true } -->
○吏部议覆、原任四川巡抚韩世琦、题参酉阳土司、运解楠木迟延。查土司无俸可罚、应免议。上谕大学士等曰、韩世琦、前任江苏巡抚、居官狼藉。后任偏沅巡抚时、采办楠木、则称四川酉阳、土产楠木合式、请令蜀省督抚、劝谕捐输。及调任川抚、又题称酉阳地方楠木数目丈尺、路远不便察看。请行湖广督抚、就近察明、经部驳察、今始委过土司、称大木难运等语。前后题疏、参差不合。著吏部严加议处。寻部议、巡抚韩世琦、应革职。从之　　

○己酉。九卿议覆、总河靳辅疏言、高宝等七州县下河、应筑堤高过海潮。于沿海口地方挑河。白驹场等处建闸。诸工需银二百七十八万余两。请先发银一半儧工。俟涸出额余官田、取佃价偿还。又高家堰、应加密排桩、丁头小埽。再于堤里挑小河、筑束水堤。共需银五十三万余两。请先拨银三十万两。又黄河两岸筑堤工银、一百五十八万余两。请先拨银五十万两。俱应准行。上谕大学士等曰、靳辅题请治下河之法、在筑堤束水以注海。其工费、将涸出田亩所佃价偿还等处。九卿会议准行。朕思田亩涸出、便当与民垦种纳粮。若取佃价偿还、恐致累民。九卿等特不敢自为主张、故议准行耳。至高家堰帮筑工程、实为紧要。朕旧岁南巡、量度水势。见前人创筑高家堰、以捍洪泽诸湖、颇有深意。今此堰若或溃决、则黄河亦难保固。至黄河两岸堤工、似在可缓。况三工兼举、需费钱粮甚多。倘他处或有水旱灾荒、恐国用不敷、难供赈济之用。此事关系最钜。尔等当详议具奏　　

○庚戌。兵部议、都统公彭春等、招抚雅克萨城罗刹、应作头等军功。上谕大学士等曰、此番军功、与明安达礼等不同。以历年不能剿除之寇、不久奏绩、尤属可嘉。此等招抚之功、议作头等尚轻。著为头等第一军功。将军萨布素、亦著议叙具奏　　

○命河道总督靳辅、按察使于成龙、驰驿至京师、与九卿、詹事、科道、详议河工事务　　

○谕大学士等、近见工部、凡于交送物件、皆耽延时日、抑勒不收。弊端滋多。此后其严禁之。可传谕工部　　

○谕掌膳等官、天下之物力有限、当为天下惜之。今酥油乳酒、供给有余。尔等会同庆丰司、酌量收取、足用则已、不可过多。蒙古甚穷乏。取者减少、则彼贫人日用、可以恒足矣　　

○旌表江西安义县烈女、杨昌裴聘妻李氏、给银建坊如例　　

○辛亥。上诣太皇太后宫、问安　　

○以詹事府詹事朱马泰、翰林院侍读学士阿山、俱充经筵讲官　　

○以故二等阿思哈尼哈番鄂摩克图孙班岱、袭职　　

○升光禄寺卿敦多礼、为太常寺卿　　

○以随征湖广岳州总兵官李超、为贵州大定总兵官　　

○壬子。上诣太皇太后皇太后宫、问安　　

○以原任奉天将军安珠护、为索伦总管　　

○先是、议政王大臣等议、巴图尔额尔克济农、但奏请敕印、彼欲永居何地、未经声明。应遣大臣、晓谕巴图尔额尔克济农、问明到日定议。上命理藩院尚书阿喇尼、前往。至是、阿喇尼还。奏曰、臣至巴图尔额尔克济农所、宣谕圣上□日。巴图尔额尔克济农曰、皇上以我兄弟族属离散、欲使合处、乃系非常殊恩。何敢有违。近者达赖喇嘛、亦谓罗卜臧滚布阿喇布坦、所居布隆吉尔之地、地隘草恶、难以容众。不若与济农同居。臣因问济农、欲居何地。彼曰、欲环居阿喇克山之阴、以遏寇盗、不使纷扰边疆。令部众从此地而北。当喀尔喀毕马拉吉里第诺颜之地。由噶尔拜瀚海额济内河、姑喇耐河、鸦布赖山、巴颜努鲁、喀尔占布尔古忒、空郭尔俄垄以内、东倚喀尔喀丹津喇嘛之部众。西极高河而居之。则咸沐皇上恩泽、而各得安生矣。上命俟遣往达赖喇嘛官员到日、再议　　

○癸丑。上诣太皇太后宫、问安　　

○上幸南苑行围　　

○二等阿思哈尼哈番魏赫德、因病解退。以其子白遂、袭替　　

○甲寅。户部左侍郎苏赫疏言、臣踏勘江南被灾邳州、宿迁高邮、邵伯、盐城、兴化等六州县卫所、黎庶罹灾。有房屋漂荡、见今贫乏、不能糊口者。有仅可度一二月者。应蠲免赈济。查凤阳、徐州、淮安等仓、所有积年支给运丁、余剩米麦应行动用。再于各府产米丰收地方采买。及劝输赈济。务使饥民得所。仰副皇上视民如伤至意。下部议　　

○以镶白旗满洲都统博霁、为镇守江宁将军　　

○乙卯。上回宫。诣太皇太后宫、问安　　

○以科尔沁故多罗郡王雅噶尔子代布、阿霸哈纳故固山贝子滚楚克扎卜子额林臣达西、各袭爵　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百二十二



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百二十三　　

监修总裁官光禄大夫太保兼太子太傅保和殿大学士兼户部尚书二等伯加四级臣马齐光禄大夫经筵日讲官起居注少保兼太子太保保和殿大

学士仍兼管吏部户部尚书翰林院掌院事加二级又加一级臣张廷玉光禄大夫经筵讲官太子太傅文华殿大学士仍兼理户部尚书事务加五级又加二级臣蒋廷锡总裁官光禄大夫文华殿大学士兼吏部尚书臣朱轼等奉敕修

　　

康熙二十四年。乙丑。十一月。丁巳朔。日食　　

○吏科给事中杨周宪疏言、纂修简明赋役全书、无益于民、请停止。上谕大学士等曰、杨周宪奏称、纂修简明赋役全书、将银之尾数、收入厘内、粮之尾数、收入勺内。所增银、米、豆、麦、为数不多。在部议所收者、乃州县之尾数。州县所收者、则各图、各里、各甲之尾数。殊为繁多、不无滋弊。且□山戊示□造册籍、书吏需索、恐致扰民。伊言似是。不知户部初题时、是何意见、果能永久无弊否。此事关系国计民生、须求确当、方可永久遵行。勿以一人以为可而辄行。勿以一人以为不可而辄止。宜虚心公议、从容确定。务期可垂久远。倘急遽议行、不过数年、又议更改、岂可为法。尔等再公同确议具奏　　

○下嫁镶黄旗讷尔杜和硕恭悫长公主薨。遣官致祭　　

○命设浙江满洲理事同知一员　　

○予云南阵亡正红旗七品官卦思哈、祭葬如例　　

○戊午。上谕大学士等曰、穆尔赛身为大吏、贪酷已极、

□禾山戊示□迹显著。非用重典、何以示惩。且九卿会议穆尔赛事、瞻顾徇庇、并未详明议罪。真有弥天之手。朕不行立断、谁肯执法耶。治天下以惩贪奖廉为要。廉洁者、奖一以劝众。贪婪者、惩一以儆百。尔等将此意、传问九卿、回奏　　

○己未。谕吏部、往者康熙十八年、曾谕九卿詹事科道、一同奏事。期于政治得失、互相讨究。虽微员亦得于朕前各抒己见。前阿兰泰于九卿启奏时、言诸大臣跪列于臣之前、故未说出、此则非朕令一同奏事之意矣。尔等将此再行晓谕九卿等　　

○户部议、侍郎苏赫、往勘淮扬水灾、疏请免被灾百姓钱粮、将运丁所余米麦赈济。应如所请。上谕大学士等曰、今国用亦云充足。前曾令详察各省钱粮、于来岁蠲免。夫欲使民被实惠、莫如蠲免钱粮。朕南巡时、观宿迁、邳州、百姓生计、今年尚可支持。淮扬等处饥民、已经被灾、不能办纳钱粮。今仅免本年钱粮、百姓沾恩有限。须将明岁钱粮、一并蠲免、庶于民大有禆益。至直隶各省遇灾钱粮、亦欲蠲免。尔等会同户部、将被灾地方、蠲免钱粮数目、一并察明详议具奏　　

○庚申。上诣太皇太后宫、问安　　

○谕户部、朕惟自古帝王、统一寰区、懋宣德化、必子惠黎元、勤求民瘼。俾干止宁成、家给人足、而后世跻雍熙、治登上理。朕御极以来、宵旰图治、未敢即安。念切民依、思培邦本。虽编氓渐得遂生、而闾阎正资惠养。欲使群生乐利、比户丰盈、惟频行减赋蠲租、庶万姓得沾实惠。前此用兵以来、河南、湖北、两省民人、转输供亿、劳费繁多。特沛仁恩、以昭轸恤。所有康熙二十五年应徵地丁各项钱粮、著与蠲免一半。其康熙二十四年未完地丁钱粮、亦著尽与豁除。又直隶献县、河间县、河间卫、江南宿迁县、兴化县、邳州、高邮州、盐城县、山东郯城县、鱼台县地方、今年重罹水灾、小民艰苦、亦应加恩轸恤。所有康熙二十四年下半年、二十五年上半年、地丁各项钱粮、俱与豁免。尔部速行该地方官、通行晓谕。务使人人均沾恩膏、以副朕爱育苍生至意。如有不肖有司官役、借端朦混、反私行重徵者。该督抚指名题参、从重治

罪。如该督抚徇隐、不行纠举。或经参奏。或被告发。定行一并从重治罪。尔部即遵谕行。特谕　　

○调镶白旗蒙古都统莽奕禄、为满洲都统。升前锋统领塔尔代、为镶白旗蒙古都统　　

○壬戌。上诣太皇太后皇太后宫、问安　　

○升护军统领伯莽喀、为镶红旗蒙古都统　　

○丁卯。升翰林院侍读学士阿山、为光禄寺卿　　

○戊辰。上诣太皇太后宫、问安　　

○庚午。九卿等议覆、原任山西巡抚穆尔赛、应立绞。得上□日、穆尔赛、所承认赃数不符。姑改为监候秋后处决　　

○辛未。上御太和门视朝。文武升转各官谢恩。次喀尔喀进贡使臣等行礼　　

○以奉天将军伊巴汉、为左翼前锋统领　　

○壬申。上诣太皇太后皇太后宫、问安　　

○礼部尚书哈占、以病乞休。得上□日、哈占前任川陕总督、不能实心尽职。后值大兵进剿。屡经奉上□日催促、始随他人之后前往。并未著有劳绩。乃称捐躯思效、昼夜拮据等语。妄行陈奏、殊属不合、著严饬行。仍留任、殚力供职、以赎前愆　　

