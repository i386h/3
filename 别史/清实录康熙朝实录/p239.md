<!-- { "loadSidebar": true } -->
○壬辰。上驻跸纳林郭尔地方　　

○癸巳。上驻跸西尔哈乌里雅苏台　　

八月。甲午朔。上驻跸爱里昂阿地方　　

○予故原任狭西兴安总兵官喻明简、祭葬如例　　

○乙未。上驻跸乌喇岱地方　　

○赐科尔沁端敏公主、苏尼特和硕郡主、翁牛特和硕郡主、紀疋鞍辔。巴林王纳木达克、固山贝子乌尔占、温春、袍帽金带弓箭撒袋鞍辔。又赐多罗额驸阿拉布坦、一品台吉格勒尔图等以下、护卫典仪以上、及随围都统、副都统以下、至兵丁、袍帽带鞾弓箭撒袋紀布疋银两有差　　

○丁酉。遣大学士宋德宜、祭先师孔子　　

○上驻跸森济图昂阿地方　　

○升狭西潼商道佟国佐、为浙江按察使司按察使　　

○戊戌。祭大社大稷。遣工部尚书萨穆哈行礼　　

○己亥。上驻跸柏敦昂阿地方　　

○以左春坊左谕德秦松龄、为顺天乡试正考官。翰林院编修王沛思、为副考官　　

○喀尔喀厄尔德尼戴青台吉等、遣使进九白年贡。宴赉如例　　

○庚子。以内阁学士阿哈达、为直隶巡抚　　

○予故归化城副都统毕力克、祭葬如例　　

○辛丑。上驻跸坡濑噶山　　

○壬寅。太宗文皇帝忌辰。遣官祭昭陵　　

○上驻跸森济图哈达地方　　

○赐随行八旗护军校、及护军等、牛羊　　

○甲辰。太祖高皇帝忌辰。遣官祭福陵　　

○上驻跸上都毕喇地方　　

○乙巳。上驻跸恩格木噶山　　

○丙午。上驻跸古北口　　

○免山西辽州、榆社县、康熙二十三年分水灾额赋有差　　

○琉球国中山王尚贞、遣陪臣王明佐等进贡、并谢册封恩。宴赉如例　　

○升护军参领赛毕汉、为镶蓝旗蒙古副都统　　

○旌表福建节妇叶氏、给银建坊如例　　

○丁未。秋分。夕月于西郊。遣都统阿密达行礼　　

○上驻跸河漕　　

○戊申。上回宫。诣太皇太后皇太后宫、问安　　

○庚戌。谕督捕侍郎达哈他曰、朕以尔素有操守、简用侍郎。近见尔衙门事务、弊端尚多。旗下人不无怨言。若但守己廉洁、而于凡事不能勉力肃清。究竟何益。嗣后尔当严率属员、事务悉加厘剔、以副委任之意　　

○吏部题覆、国子监疏请助教官员、应加考试录用。得上

□日、助教官员、职掌教习荫监官生。应选优于文学者补用。若用文学庸劣之人、何以表率生徒。以后著吏部考取。仍将试卷、送内阁阅看具奏　　

○户部右侍郎李仙根、工部左侍郎金鼐、右侍郎金世鉴、各降四级。右侍郎巴锡、降二级。俱调用。以管理钱法、失察弊端也　　

○辛亥。转兵部尚书李之芳、为吏部尚书　　

○升吏部郎中范承勋、为内阁学士兼礼部侍郎　　

○以故二等阿思哈尼哈番敖塞亲弟之子噶纳海、袭职　　

○壬子。赠故少傅兼太子太师靖逆将军侯甘肃提督张勇、为少师。仍兼太子太师。予祭葬。加祭二次。谥襄壮　　

○升镶白旗蒙古副都统博霁、为蒙古都统　　

○癸丑。上诣太皇太后宫、问安　　

○以镶黄旗蒙古都统公倭赫、为领侍卫内大臣　　

○以翰林院掌院学士牛纽、为内阁学士兼礼部侍郎　　

○甲寅。谕大学士等、都统、前锋统领、护军统领、副都统、皆管辖兵丁、职任最为紧要。朕观正黄旗副都统噶思哈、正白旗前锋统领郎谈、皆才具庸劣、不能胜任。其八旗内、有此等武大臣、可将职名开列来奏。有才力不及者、查革。又谕、从前汉军、人材勇健、骑射亦优、与满洲相去无几。近日汉军、渐以庸懦。皆似绿旗。有时都统、副都统缺出、欲选择补授。急切难得其人。此等缺出、可否将满洲补授、著议政王大臣会议具奏。寻议、嗣后汉军都统、副都统缺出、将满洲补授。满洲都统、蒙古都统缺出、亦将满洲补授汉军旗分之都统副都统等职名开列。护军统领、满洲蒙古副都统缺出、将满洲补授汉军旗分之副都统等开列。得上□日、满洲都统、副都统缺出、著开满洲补授之蒙古汉军都统副都统。其蒙古都统、副都统缺出、不必开列满洲补授之汉军都统副都统　　

○大学士李霨病故。遣大学士明珠、同汉学士一员、往奠茶酒　　

○以镶红旗蒙古副都统佛可托、为护军统领　　

○乙卯。兵部以八旗汉军都统、副都统等、职名进呈。上曰、朕观镶蓝旗护军参领笃库、正红旗护军参领克英额、为人庸常、不能驭下。理应解任。伊等可有劳绩、诸王大臣有知之者否。著议奏。其正白旗汉军都统赛音达礼、镶黄旗汉军副都统王光宗、俱属庸劣。此外更有不堪者、朕知之未详。著议政王大臣会议具奏　　

○刑部尚书魏象枢、以病再疏乞休。允之　　

○丙辰。上诣太皇太后皇太后宫、问安　　

○以内阁学士席尔达、詹事府少詹事蒋弘道、充经筵讲官　　

○丁巳。议政王大臣等、遵上□日甄别正红旗满洲副都统噶哈、镶白旗满洲都统马缉、汉军副都统卢仰祖、镶红旗满洲副都统洪世禄、正蓝旗满洲副都统龚图、汉军副都统官保、喻维邦、镶蓝旗汉军副都统刘显忠等、皆系庸劣、不能弹压下人。应革职。上曰、洪世禄、年老。龚图、前曾奏请休致、不可列众人中黜退。喻维邦、人材壮健、亦善骑射、将伊等仍留原任。余俱依议。又奏正白旗汉军都统赛音达礼、镶黄旗汉军副都统王光宗、正红旗护军参领克英额、镶蓝旗护军参领笃库等、皆庸劣不能胜任。应解任。从之　　

○宗人府议奏、诸王之子、减等册封。应将亲王一子、册封为世子、候袭亲王。其余诸子、皆授为贝子。将郡王一子、册封长子、候袭郡王。其余诸子、皆授为镇国公。贝勒以下、皆有减等授封之例。仍应照见行例行。得上□日、亲王诸子、著授为贝勒。郡王诸子、著授为贝子。余如所议　　

○升左副都御史席特纳、为工部右侍郎　　

○升江南驿盐道黄桂、为福建按察使司按察使　　

○升正黄旗二等侍卫吴启爵、为山西太原总兵官。甘肃永昌副将康调元、为浙江温州总兵官。福建署铜山总兵官事陈昌、为江南狼山总兵官。福建署漳州总兵官事金世荣、为福建漳浦总兵官　　

○戊午。调江南京口右路总兵官冯德昌、为河南河北总兵官。裁京口右路总兵缺。汰去所辖老弱兵丁。余兵暂归左路总兵官统辖　　

○己未。上御经筵。讲毕。赐大学士九卿詹事、及讲官等宴　　

○遣官祭历代帝王　　

○遣官祭城隍之神　　

○升内阁学士金汝祥、为工部左侍郎　　

○庚申。上诣太皇太后宫、问安　　

○升翰林院侍读学士常书、为翰林院掌院学士兼礼部侍郎　　

○癸亥。调兵部左侍郎焦毓瑞、为户部右侍郎。升贵州巡抚杨雍建、为兵部左侍郎　　

○出征江西八品官赫倍、创发身故。予祭银、如阵亡例　　

○以理藩院左侍郎阿喇尼、兼镶黄旗蒙古都统。上驷院大臣马锡、为正黄旗蒙古副都统。调镶蓝旗护军统领额赫纳、为前锋统领　　

○阿霸哈纳多罗贝勒纳木喀尔故。遣官致祭　　

九月。甲子朔。上诣太皇太后皇太后宫、问安　　

○谕大学士等、向令开海贸易、谓于闽粤边海民生有益。若此二省、民用充阜、财货流通。各省俱有禆益。且出海贸易、非贫民所能。富商大贾、懋迁有无。薄徵其税、不致累民。可充闽粤兵饷、以免腹里省分转输协济之劳。腹里省分钱粮有余。小民又获安养。故令开海贸易。今若照奉差郎中伊尔格图所奏、给与各关定例款项、于桥道渡口等处、概行徵税。何以异于原无税课之地、反增设一关科敛乎。此事恐致扰害民生。尔等传谕九卿詹事科道、会议具奏　　

○九卿等议覆、河南道御史李时谦疏言、今□山戊示□逄上元甲子、请停止秋审。应如所请。从之　　

○予故太子太师保和殿大学士兼户部尚书李霨祭葬。加祭一次。谥文勤　　

○乙丑。转礼部右侍郎胡简敬、为左侍郎。升詹事府少詹严我斯、为礼部右侍郎　　

○原任内阁学士兼礼部侍郎王起元、补原官　　

○丙寅。升吏部左侍郎张士甄、为刑部尚书。山东巡抚徐旭龄、为工部右侍郎。以一等侍卫觉罗孙果、为都察院左副都御史　　

○调镶白旗蒙古都统博霁、为满洲都统。正红旗蒙古副都统希禅、为满洲副都统。升长史班达尔沙、为镶白旗蒙古副都统　　

○九卿等议覆、管理钱法侍郎陈廷敬等疏言、民间所不便者、莫甚于钱价昂贵。定例每钱一串、值银一两。今每银一两、仅得钱八九百文不等。钱日少而贵者、皆由奸宄不法之徒、毁钱作铜、牟利所致。铜价每觔值银一钱四五分不等。计银一两、仅买铜七斤有余。而毁钱一串、得铜八斤十二两。即以今日极贵之钱、用银一两、换钱八九百文。销毁可得铜七斤七八两。尚浮于买铜之所得。何况钱价贱时乎。欲除毁钱之弊、求制钱之多。莫若鼓铸稍轻之钱。每钱约重一钱。毁钱为铜、既无厚利。则毁钱之弊自绝。钱价平而有利于民。再查产铅铜地方、因地方官收税、种种作弊、小民无利、不行开采。此后停其收税、任民采取。则铜日多而价自平。相应俱照所请、通行各省遵行。得上□日、依议。开采铜觔、听民自便。地方官仍不时稽察。毋致争斗抢夺、藉端生事、致滋扰害　　

○丁卯。上诣太皇太后皇太后宫、问安　　

○命户部尚书梁清标、以原衔管兵部尚书事。以左都御史余国柱、为户部尚书　　

○戊辰。上御太和门视朝。文武升转各官谢恩。次琉球国、暹罗国使臣等行礼　　

○谕刑部、都察院、及监察御史等官、近见奸徒、将人拐骗、设置窰子、隐藏私卖者甚多。此皆不将为首之人拏究、以致株连获罪者多、而拐骗之事不已。又私毁制钱、铸造小钱、为首之人、不曾拏获、致牵连之众、见禁刑部狱中。皆由五城、巡捕三营步军、不行严缉之故。设立监察御史、巡捕三营官员、步军副尉、步军校、及步军统领总尉等官、所司何事。尔等必晓谕该管官弁、将为首之人、严加稽查、尽行拏获。若有疏纵。或旁人首告。或朕访出。将尔等照钱法堂司官员议罪例处分。所司官员、毋得借此缉拏之端、妄行扰害良民　　

○调镶黄旗蒙古副都统苏尔达、为满洲副都统　　

○庚午。上诣太皇太后宫、问安　　

