<!-- { "loadSidebar": true } -->
○抚远大将军伯费扬古遵上□日覆奏、噶尔丹使人归去经过地方、所设哨汛彼俱窥见。将哨汛移远。已令散秩大臣策旺诺尔布往多罗郡王滚布处侍卫鄂齐尔杜扯儿往和硕亲王善巴处。严加巡察。倘噶尔丹来降即将喀尔喀迁汛界内集兵在后护送。报闻　　

○辛亥。上诣皇太后宫问安　　

○□山戊不□暮。祫祭太庙遣兵部尚书开音布行礼　　

○遣官祭永陵福陵昭陵、暂安奉殿、孝陵、仁孝皇后、孝昭皇后孝懿皇后陵　　

○遣官祭太岁之神　　

○谕大学士等黑龙江、吉林乌喇地方频□山戊不□不登。可移文盛京将军令整缮船只、将盛京仓储米谷、以彼地人力、运五千石至莫尔浑阿敦之地、积贮之　　

○又谕、今岁自天津海运至盛京之米已给散科尔沁贫乏之众。来岁仍当自天津运米至盛京其转运船只、不必用福建浙江二省者。止用天津船、挽输一次、可谕侍郎陶岱　　

○又谕去□山戊不□霸州等处州县、曾运通州之米与被灾百姓、减价平粜。闾阎甚为得济今年水灾更甚应如去岁、运米于各州县平粜。可敕直隶巡抚沈朝聘、何州何县当运米若干、与民懋迁之。其作速详具摺奏闻、勿缓俟开印时也　　

○谕户部、朕惟治安天下、惟期民生得所。而欲民生得所、必以敷恩宽赋为要。朕于一切事务少有动用民力之处、即廑怀殷切、刻不能忘。比年以来、因厄鲁特噶尔丹、狂逞逆命。遣发大兵、分道进巢□刀。军兴供亿不得已而烦民力。甘肃所属、各州县卫所、及榆林等处。沿边各州县卫所、适当师行要道。喂养军前需用马匹、并大兵往来经过、各项措办。虽俱支给正项钱粮、而供亿繁多、闾阎劳苦。朕心深用轸念。著将康熙三十六年甘肃巡抚所属、州县卫所、狭西巡抚所属榆林等沿边州县卫所、地丁银米、尽行蠲免。行文各该抚遍加晓谕务俾小民均沾实惠、称朕体恤黎元至意。甘肃所属银米既经全免、需用钱粮著于邻近省分作速拨给。尔部即遵谕行　　

○副都统阿南达奏言、臣遵上□日令喀尔喀等部下人充乡导。查自宁夏至翁金河二千一百余里自翁金至萨克萨特呼里克、一千余里。萨克萨特呼里克、在什尔哈之南、喀喇阿济尔罕山之阳。自翁金前往、道由什尔哈、及通金乃抵其地。自嘉峪关、至哈密、约二十日内路程。哈密之东、有巴尔库尔自嘉峪关前往亦二十日内路程。由巴尔库尔至萨克萨特呼里克约九日路程。报闻　　

○壬子。赐朝正外藩科尔沁、阿霸垓土默特翁牛特、郭尔罗斯、敖汉、喀尔喀、巴林、喀喇沁等王。贝勒、贝子、公、及内大臣、大学士、上三旗都统、副都统、尚书、侍郎、学士、侍卫等宴　　

○旌表八旗节妇、满洲温查妻查氏等九十四人、蒙古班第妻赵氏等二十三人、汉军孙兆龙妻曹氏等十一人、直隶各省节妇王英妻田氏等九人、各给银建坊如例　　

○是□山戊不□。人丁户口、二千四十一万三百八十二。田、地、山、荡、畦地、五百九十八万六千四百五十四顷六十七亩有奇。徵银、二千七百三十九万七千四百二十四两有奇。米豆麦六百九十六万八千一百三十二石有奇。草、二百八万一千六百一十二束茶、十五万七千四百五十三引。行盐、四百三十一万九千三百七十引。徵课银、二百六十九万五千二百八十二两有奇。铸钱、二万三千七百六万三千五十有奇　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百七十八


大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百七十九　　

康熙三十六年。丁丑。春正月癸丑朔上诣堂子行礼还宫拜神毕率诸王贝勒、贝子、公、内大臣、大学士侍卫等诣皇太后宫行礼。御太和门。王以下文武各官、外藩王、及使臣上表朝贺。停止筵宴　　

○朝鲜国王李焞、遣陪臣李焜等、表贺冬至元旦万寿节。及进□山戊不□贡礼物、宴赉如例　　

○甲寅。上诣皇太后宫、问安　　

○　　

○乙卯。谕兵部、朕欲驻跸右卫、近则易于调遣。其出师日期、著于二月朔后选择。寻钦天监奏、拟于二月初六日辰时。从之　　

○谕理藩院尚书班迪等、今观噶尔丹、势甚穷蹙、天与不取、坐失事机。应拨兵预备今次出兵亦分为两路、兵各三千名。此两路兵、不必预定期约、令相机而行。绿旗营、派兵从少马则从多、方可与满兵同行。米则照常随行外。沿边有牛羊可买著动支正项钱粮、每路各买牛羊二万发去、于军资大有禆益至运米以马驼为要亦当多备须选贤员往甘州宁夏采买。尔等集议以闻寻议覆、大同所有前锋四百、鸟枪护军一千、火器营兵二百、黑龙江兵五百并留驻大同新满洲护军二百、驻扎宁夏副都统阿兰台兵七百、共合三千、令一路进征。将军博霁率西安兵二千、见驻肃州。再令将军孙思克、于所属标营内、选兵一千每人酌给马匹合为三千令一路进征。应给绿旗兵之马、即于绿旗兵马内选肥壮者给与至所需驼、马、骡、驴、牛、羊。在肃州宁夏采买。每处选部院贤能官五人、与督抚地方官、会同采买。得上□日、军中所需驼马牛、羊。在宁夏者交西安副都统阿兰台采买。在肃州者、交驻扎宣化侍郎席密图、往肃州采买。著照时价、勿得短少。至大将军伯费扬古、如目下有事、仍率前锋统领硕鼐所备之兵而行。如目下无事、在大同养马、俟出兵则率前锋与是军同行黑龙江兵、应令往右卫屯驻预备。余如议寻差侍读学士阿尔赛等十员、分往宁夏阿尔台肃州席密图处、会同监买　　

○命副都统西尔哈达马云霄、随西安将军博霁出兵　　

○丙辰。上幸南苑行围　　

○丁巳。上回宫　　

○戊午上谕议政大臣大学士等、行兵者以道路为至要朕已召向导万舒克博洛等若辈到时遣向导亲近一等侍卫僧图同见驻大同之护军参领车克楚、前往宁夏。选西安官兵内勇健者百人、率至古尔班赛堪地方、详细阅视道路。去来约需四十日伊等于途间、或遇噶尔丹之人则生擒之。相敌即杀之若与伊拉古克三胡土克图相遇亦并擒之　　

○谕大学士等两路出征兵丁其盔甲器械、百日口粮当用牲口几何。此次兵丁行李须较去年春季兵丁行李、从轻估算。著与部院大臣会议。寻议今次出兵每兵一名从仆一人给马五匹。四兵合为一伍。其帐房器用等物、俱照前带去。前带八十日口粮今带百日将＜马犬＞子比前减轻每＜马犬＞得九十四斤。其于成龙王国昌喻成龙李鈵、喀拜、辛保、范承烈等、俱情愿效力运米。应将宁夏两路随运之米、交伊等运往。命下之日、著于成龙等速往宁夏、将押米绿旗兵丁口粮等物、及派管理官员等事与该督抚会同料理。所买牛羊随其所得押送。得上□日狭西总督、及甘肃巡抚内、著一员来宁夏理事余如所议　　

○谕兵部著黑龙江将军萨布素、回京养病。以贤能官一员。为首领代管兵丁　　

○己未。世祖章皇帝忌辰。遣官祭孝陵。　　

○庚申。孟春享太庙。遣礼部尚书佛伦行礼　　

○遣官祭太□山戊不□之神　　

○辛酉。祈谷于上帝。上亲诣行礼　　

○上奉皇太后幸畅春园　　

○壬戌上诣皇太后宫、问安　　

○癸亥。给大将军伯费扬古官兵仆从口粮　　

○甲子。顺天府进春　　

○乙丑上诣皇太后宫问安。　　

○丙寅。以上元节、赐外藩科尔沁、阿霸垓、蒿齐忒土默特阿霸哈纳、翁牛特、敖汉、扎鲁特喀尔喀、巴林、喀喇沁等王、贝勒、贝子、公、及内大臣、大学士、侍卫等宴。　　

○丁卯。上元节。赐外藩王、贝勒、贝子、公、及内大臣、大学士、侍卫等宴　　

○戊辰。奉差宁夏户部尚书兼署理藩院事马齐、以察勘行途宿次、并安设驿站事竣。回京覆奏。报闻　　

○副都统阿南达疏言、臣钦遵皇上密上□日、传谕哈密额贝杜拉达尔汉白克、遣其子郭帕白克率兵于巴尔思库尔地方、擒逆贼噶尔丹之子塞卜腾巴尔珠尔、及徽特和硕齐等解至臣军前上命示议政大臣等　　

○己巳。议政大臣等议覆振武将军孙思克疏言哈密额贝杜拉达尔汉白克报称、噶尔丹有至巴尔库尔之状。臣请于二月二十日前后、进布隆吉尔等处、探听应令孙思克等远设斥堠以探实音。如噶尔丹至巴尔库尔等处孙思克等作速领兵赴巢□刀毋失机会如噶尔丹尚未有来信则二十日前后不必往布隆吉尔去候上□日而行从之　　

○谕原任勇略将军赵良栋顷尚书马齐自宁夏回奏卿卧病不能动履用是深轸朕怀。特赐人参鹿尾驰示存问尚其善加调摄俾夙疾顿痊副朕眷注至意　　

○理藩院题、乌朱穆秦、阿霸垓、蒿齐忒阿霸哈纳土默特喀尔喀、王、贝勒、贝子、公等、情愿自备马匹、从军效力。上曰伊等马畜不足、著各归家不必从军。后有奏请者皆以此上□日示之　　

○庚午上诣皇太后宫、问安。　　

○赐朝正外藩王、贝勒、贝子、公、台吉等银币鞍马、有差。　　

○谕抚远大将军伯费扬古、得驻扎肃州副都统阿南达疏报擒噶尔丹之子塞卜腾巴尔珠尔于哈密之地时当灯节、众蒙古、及投诚厄鲁特、皆齐集畅春园西门其疏一到、众皆大悦。尔独居边塞不得在朕左右、殊深轸念故抄阿南达报文、发尔知之并赐胙肉尾尾关东鱼等物即如与尔相见。朕躬安尔无恙否。噶尔丹作何料理、不失机会朕与诸臣议定后、另有上□日。特谕　　

○辛未。命都统苏努、巴浑德、阿席坦、齐世塞冷额等出征。上谕曰、兵众不齐行、趋前落后、劳马甚多。尔等当严趱行。其啮雪之马、不可即饮水。乂大同兵再令支三月钱粮食米在右卫杀虎口支取其大同新满洲护军二百、仍令在大同喂马候驾。即将此谕上□日交兵部速发马思喀。　　

○壬申。谕内大臣等、前以投诚来京厄鲁特、应与建房居住。故命议政诸臣集议。今厄鲁特、在此病故者甚多其将伊等送至张家口外、交与各该旗参领监管。应给粮饷仍照常分给、则伊等可以谋生矣既安插张家口外。应停止建房。　　

○癸酉。上诣皇太后宫。问安　　

