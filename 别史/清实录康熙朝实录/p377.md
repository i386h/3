<!-- { "loadSidebar": true } -->
○谕大学士等、州县已各论其地方大小积贮米谷。兵丁所驻沿边卫堡亦属紧要。其榆林等处卫堡亦照州县大小中积贮之例将米谷积贮预备。著交与该巡抚。　　

○癸亥。上驻跸哈留图郭尔地方。　　

○甲子。清明节。遣官祭永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵。　　

○上渡无定河驻跸库尔奇拉地方　　

○命学士黄茂、同榆林总兵官施世骠、于安边等九处、视乡导筏保等所指下营之地每处增凿并五口　　

○给西安将军博霁所领满兵、各马二匹　　

○副都统阿南达奏报哈密额贝杜拉达尔汉白克、解到滚占之妻奴浑达喇所使之人厄鲁特恩克达尔汉寨桑。据云噶尔丹自被圣上击败以来并无粮食难以为生。故滚占之妻奴浑达喇去□山戊不□八月间离噶尔丹采捕禽兽度命。欲投青海差至哈密乞粮是以被执解来。上以示议政诸臣　　

○阿南达又奏言据噶尔亶多尔济遣其寨桑阿好来报云我旧属多尔济阿儿达尔哈什哈等六口、于去年十二月内来言、我等贫不能存、去□山戊不□八月、辞噶尔丹欲往旧主噶尔亶多尔济处。噶尔丹云、汝去吾不汝阻。即在吾左右吾不能养汝。汝到彼、可语噶尔亶多尔济曰汝姐阿奴在日言我必以女钟齐海嫁噶尔亶多尔济。我已允之矣。今汝姐已没、此女或娶或不娶唯汝裁之。其言如是我非欲娶此女。但以其为噶尔丹嘱我属下人之言、故令相告耳。为此奏闻上以示议政诸臣　　

○乙丑上驻跸扎罕布拉克地方　　

○谕行在兵部、著前锋侍卫祁萨木长史库济根为首领率侍卫津巴穆扎哈尔、乡导侍卫阿南达、罗卜臧什喇卜、并选择宁夏所有新满洲三人、带往伊克敖拉巴汉敖拉相度地里。　　

○副都统阿南达奏言、三月初六日、噶尔亶多尔济、遣其人阿尔达尔莽奈来言、策妄阿喇布坦、遣人致书于我。我亦遣俄产等五人往答。因此移知。并送策妄阿喇布坦之书。内云、汝与我向为婚姻互相唇齿言归于好、亦众所知。后博硕克图之事、众所共知。然与我两人、毫无干涉。如仍前和好、想互有利也。今闻彼遣阿儿达尔哈什哈来招尔、将以其女妻之。思其情、殆因无定居之策、故诳汝是实。倘尔堕其计而娶其女、则与众为戎首。倘谓我言不妄、则毋结姻。若以为妄、亦唯尊裁。问阿尔达尔莽奈曰、犹有口传之言否。据云、策妄阿喇布坦言、我辈向来同好、请仍前归好。恐堕其局而娶其女。又前因行人之便、寄书二次欲与和好何以竟不见答。特遣人罗卜臧厄林辰往询。此言之外、并无他语。并将策妄阿喇布坦、所寄噶尔亶多尔济之书呈奏。上命示议政诸臣。　　

○阿南达又奏言、喀尔喀毕力克图寨桑等背恩逃去、谕降不从、反来拒战。及至击败仍向青海而去。今将前后所擒巴尔达等男妇子女四十三口驿解前来。上命议政诸臣会议。寻议应将见获四十三口内男子正法。子女俱赏给擒获效力蒙古绿旗官兵俟获毕力克图寨桑之日再议。从之　　

○丁卯上驻跸通阿拉克地方。　　

○主事萨哈连、勘明边外之路、回奏云、自安边由口外至横城、共四百八十里、凡七宿。惟三处有水。其余当宿之地无水。草亦恶。边外不可行故告之乡导布笪筏保等前去、从边内编次宿站。报闻。　　

○理藩院奏前因驾出榆林、由边外幸宁夏、故自榆林起、设驿至横城口内止。候驾临宁夏彻去。今驾出榆林。进安边。应不必设驿至横城口。但设至安边候驾进安边彻去。其所设驿马、仍各交安塘笔帖式等赶解。地方官护送至宁夏。得上□日边外草佳、此马从外赶赴宁夏。　　

○戊辰。上驻跸安边城东。　　

○恭奏皇太后书曰本月十六日驻营鄂尔多斯之境、同噶拉克水泊。皇太后慈上□日、以臣生日、赐金银茶壶二执。赍到臣欢忭拜受。仰惟母后于二千里之外常为思念、寄以如许之物、臣非不知萦怀之切也。去年出塞、自春中之月至夏之中自秋杪之月至冬之末、今复春将尽矣、远在原野、不克侍左右而问安者亦祗为此一噶尔丹耳。今贼子就擒其下离散乘此之时、不可不尽去其根株臣至宁夏、相机会而行为此谢恩谨奏　　

○先是谕议政大臣等噶尔丹窘迫、东向逃窜亦未可定应发满洲绿旗兵、携百日粮、至郭多里巴尔哈孙地方、侦探堵御。将所运米顺黄河而下。分行之时、以驼骡＜马犬＞运。著马思喀与于成龙、会议具奏。并著檄问宁夏参赞诸臣。至是、马思喀等议覆应发西安兵、王化行兵、京城前锋兵带马＜马犬＞子母炮八门是军支百日粮。令总督吴赫速运粮到宁夏。备办牛车三百辆。从之。　　

○谕大学士等、速檄宁夏诸大臣、勿得远来迎驾、以劳马力。止令于黄河对岸迎接。其余将士、俱俟驾到宁夏之日、于近城地方迎接。　　

○宁夏总兵官王化行、迎驾。并奏请皇上行围花马池、以观军容。上曰、朕行军二次、深悉军情、今噶尔丹未灭、马匹关系紧要。宁夏兵来花马池、往来须七八日、马必疲乏。夫猎、细事耳。以擒获噶尔丹为急。今罢猎而休养马匹、以猎噶尔丹何如。尔速遣人传谕所属官兵、勿来花马池俟朕至宁夏闲暇之日阅尔军容　　

○己巳。万寿节。停止朝贺筵宴　　

○遣官祭福陵、昭陵、暂安奉殿、孝陵、仁孝皇后、孝昭皇后、孝懿皇后陵　　

○遣官祭真武、东岳城隍之神　　

○庚午上驻跸定边城。　　

○抚远大将军伯费扬古、解送来降厄鲁特罗卜臧汪扎尔格楚尔阿旺拉卜滩班第等、至御营。并据称噶尔丹尚在萨克萨特呼里克居住。天使博什希阊寿等二月初一日到十五日见噶尔丹。在噶尔丹附近居住者、有丹济拉、阿拉尔拜等属下共百户。上宣谕议政大臣　　

○尼麻唐胡土克图等至行在、以第巴奏章密奏上随将彼奏章、及所献达赖喇嘛之像于原封之外面同伊等加封、押以钤记而谕之曰、朕数年来、久知达赖喇嘛已故。若达赖喇嘛尚存、则僧巴陈布胡土克图、噶尔丹西勒图齐七克达赖堪布、济隆胡土克图等、断不如此妄行。喀尔喀、厄鲁特、亦不致破坏。故朕降上□日切责之。令第巴翰诚吐实密以奏朕。朕亦为之密藏也。　　

○辛未。上驻跸花马池。　　

○谕内大臣等、朕今已到宁夏、可檄知大将军伯费扬古、一应事务。俱由鄂尔多斯地方、新设驿站驰报　　

○谕领侍卫内大臣索额图、内大臣明珠、大学士伊桑阿前者朕以达赖喇嘛身故已久、第巴隐之、附和噶尔丹行事。故差保住严诘第巴。预料第巴必自陈达赖喇嘛已故、乞为彼隐讳。向亦曾与尔等言之。今彼差尼麻唐胡土克图至。果密奏达赖喇嘛身故、已十六年再生之小达赖喇嘛、已十五□山戊不□。乞皇上暂隐之、勿闻于众。与朕昔语尔等之言略无少异。又谕曰、保住尚有未完之事著与尼麻唐胡土克图同往　　

○赐达赖喇嘛使人尼麻唐胡土克图等漆鞍、羊裘、蟒袍、布帛、白金等物有差。　　

○理藩院奏、主事巴雅思呼朗报称、奉上□日将原效力布颜努等十三人、自湖滩河朔起至宁夏、安十三塘。已将安塘日期、知会大将军。报闻。　　

○壬申。上驻跸安定堡。　　

○理藩院题尼麻唐胡土克图、罗卜臧凯尊囊素等、赍到达赖汗庆贺击败噶尔丹一疏、及第巴二疏、并所献礼物、请上□日。上以第巴二疏、命议政大臣等议奏。寻议覆、第巴疏言达赖喇嘛避忌坐禅。丑年出定令尼麻唐胡土克图密奏。已奉圣谕。应不议外。又疏言、蒙召班禅胡土克图、今当遵上□日问明班禅胡土克图、或即令赴京或另日前往定议再奏应令将班禅胡土克图赴京年月、徐徐定议具奏又言、请俟后拘解济隆胡土克图、伏乞皇上留其身命。但济隆胡土克图系达赖喇嘛遣和喀尔喀厄鲁特之人。乃竟不知解、反导噶尔丹入境、与我军交战情罪可恶前已有上□日不诛济隆胡土克图、然务必解送来京又言、噶尔丹女或令离异与否、伏候圣裁噶尔丹抗君逆贼其女断不得留于青海务令解送来京。又言臣以无知或有违圣意之事、伏乞宽宥。今当谨遵圣上□日竭力自效。祈俯念达赖喇嘛、锡以温纶。应如所请、遣使颁谕。从之。　　

○癸酉。上驻跸兴武营西。　　

○振武将军孙思克疏言、奉上□日令臣等乘噶尔丹穷困之时带百日口粮速往萨克萨特呼里克一带地方进巢□刀。但马匹未能齐备、求敕兵部、不论何项马匹、速解甘州。臣等即一面起程、一面奏闻。上谕、机会不可失。孙思克、博霁等兵、著即取伊附近绿旗兵之马。如可不误、即令起行。一面奏闻。如不能得、则扣粮减兵。即取所减兵之马、＜马犬＞粮而行。自宁夏进巢□刀之兵、朕意不过二千、或二千五百。伊等如谓减兵、则寡而难行、著一处驻扎、止令宁夏之兵进巢□刀。　　

○甲戌。上驻跸清水营。　　

○抚远大将军伯费扬古奏报、自厄鲁特处逃出、滚济、鄂尔斋图、二人来降。言系喀尔喀、扎萨克图汗属下人于倭罗会湖地方、与厄鲁特交战、掳在丹津阿喇布坦处。并言笔帖式合色、长史马尼图于正月十八日、到丹津阿喇布坦处。我等二十三日逃来时、尚未相见。我等来时、丹津阿喇布坦在布颜图河、不知将何所往闻噶尔丹在萨克萨特呼里克。丹津鄂木布、出洪郭罗矣不知何往丹津阿喇布坦等捕兽度日。如不获兽杀驼马为食。下人嗟怨言皇上于西方、处处屯兵、尽执噶尔丹所差使人。我厄鲁特、今无路可行矣。奏至上报闻且以示议政诸臣。　　

○乙亥。上驻跸横城。　　

○鄂尔多斯贝勒松阿喇布奏向准臣等于横城贸易今乞于定边花马池平罗城三处、令诸蒙古就近贸易。又边外车林他拉苏海阿鲁等处、乞发边内汉人、无蒙古人一同耕种。上命大学士、户部、兵部、及理藩院会同议奏寻议覆应俱如所请。令贝勒松阿喇布等、及地方官、各自约束其人、勿致争斗。得上□日、依议。日后倘有争斗、蒙古欺凌汉人之事即令停止　　

○宴衍圣公孔毓圻等于礼部。　　

○丙子。上自横城渡黄河。驻跸河崖。　　

○遣官祭黄河之神。　　

○谕大学士等、赵良栋乃为国宣力建功之人不必以其躁急性褊为意。今已身故、来朝经过其门、欲遣皇。长子、及部院诸臣往视致祭一次陈福、曾为国效力适至此地、亦应致祭一次　　

