<!-- { "loadSidebar": true } -->
○又谕户部、朕抚御寰区。四十余年、无一刻不以民生为念。天下至大、兆民至众、惟恐穷乡僻壤、百姓疾苦不能上达、所以孜孜勤求、未尝少懈。天时水旱、自古有之。备荒之法、全赖督抚得人。倘以讳灾为事、亏空塞责、一遇歉薄、莫知所措、视民命如草芥、何以为民父母。况秦省不通水运若不谨于盖藏、俭□山戊不□难于赈恤、河西一带地方素称贫瘠虽免康熙四十一年钱粮民生未裕。再将康熙四十二年地丁钱粮通行蠲免该督抚遍示所属地方务使阐阎均沾实惠以副朕爱惠元元之至意如有不肖有司违上□日私徵希图侵蚀者督抚察参从重治罪或被旁人告发或被科道纠劾该督抚一并严议　　

○以礼部郎中刘凡为陕西按察使司佥事提调学政　　

○丁巳谕大学士等近见各部院衙门所办事件有错误者惟恐事情觉露专务隐匿不行检举朕总理万几亦止详识紧要事务安能逐事一一记之各部院档案繁多、势不能无舛错遗漏。或有舛错遗漏而即自行检举、则其过犹为可恕。若惧罪隐匿、不行检举、则事必终于舛错、贻误甚大尔等将此上□日传谕各部院满汉大臣知之　　

○兵部题攻克打箭炉军功参将马尔值等、加等授职有差原任四川提督唐希顺、因病解退应毋庸议得上□日、唐希顺调度有方进剿著绩仍著议、叙俟病痊之日、以原官起用余依议。　　

○己未。上诣皇太后宫、问安　　

○癸亥。云南贵州总督巴锡疏报、贵州岩门司苗人罗尤等、匿犯拒捕、杀死土官。臣等遵上□日、调遣副将王凤等、于闰六月二十四日、进兵苗寨、罗尤被戮、其妻子弟侄、及苗党、悉被斩获。官兵已经陆续回汛。下兵部知之。　　

○甲子。上幸南苑行围。　　

○乙丑。喀尔喀土谢图汗、遣使进九白年贡宴赉如例　　

○予故散秩大臣拜音乂克祭一次　　

○旌表山东烈妇徐氏拒奸被戮、矢志贞烈给银建坊如例　　

○丙寅上奉皇太后、幸畅春园　　

○皇太子允礽病愈遵上□日回京　　

○大学士伊桑阿以老病乞休温上□日慰谕、命以原官致仕　　

○丁卯上诣皇太后宫、问安　　

○裁贵州普安州土州同缺其版图赋税归并普安州知州管理　　

○己巳免湖广沔阳州卫本年分水灾额赋十之三。　　

○壬申。广西巡抚萧永藻、疏参广西原任布政使教化新、亏空米谷、应令照数追赔。上谕大学士等曰、亏空米谷、若照银两之例追赔、则为官者甚难矣各省仓廒所贮米谷苟核其实监收官员尽被牵累。必有收贮之地、乃为可久若并无仓廒、惟积于空野、能免朽烂乎况南方之地、无一乾土、米谷积于空野、朽烂必矣。尔等酌议嗣后亏空米谷、另行定例、于事方有禆益。　　

○工部议覆浙江巡抚赵申乔题请修葺禹陵、应令地方官捐修。上曰凡古帝王陵寝、地方官应不时修葺。今禹陵必颓坏已极、赵申乔始行题请。著杭州织造、会同地方官、确估工价、动支织造历年节省钱粮、尽心料理、称朕尊崇前代圣王之意　　

○癸酉。上诣皇太后宫、问安。　　

○丙子。喀尔喀泽卜尊丹巴胡土克图遣使进九白年贡宴赉如例　　

○调苏松水师总兵官甯维国为广东高雷廉总兵官升四川永宁协副将穆廷栻为苏松水师总兵官　　

十二月丁丑朔免河南永城虞城二县本年分水灾额赋有差　　

○免浙江缙云县本年分旱灾额赋有差　　

○戊寅以翰林院编修陈壮履充日讲起居注官　　

○己卯上诣皇太后宫问安。　　

○庚辰工部议覆、河道总督张鹏翮疏言、本年伏秋黄水大涨、水落之后、河势变迁、直趋南岸、车路口等处险工请建矶嘴坝工、以资捍御应如所请。从之　　

○辛巳刑部议领侍卫内大臣一等伯心裕、逼打家人姜八等致死者三十余人查定例、故杀家人者、降一级留任心裕虽事在赦前而致死人众、不便照此例议处、应将心裕革职得上□日、心裕、著革去领侍卫内大臣一等伯。　　

○壬午。上谕大学士等曰、原任吏部侍郎额星格、因挂误革职、非有大过、今年已衰老、朕比来巡历所至、凡以挂误罢职年老官员在籍者、皆给与原官职衔、以示朕优遇老臣之意、额星格、著以原衔给之。　　

○予故天津总兵官吴启爵祭葬如例　　

○甲申以前锋统领伯霸图为领侍卫内大臣　　

○免江南亳州等四州县卫本年分水灾额赋有差　　

○丙戌上幸南苑行围。　　

○戊子上回驻畅春园　　

○己丑以上驷院大臣科代为内务府总管　　

○庚寅。上奉皇太后自畅春园回宫　　

○辛卯上御太和殿视朝文武升转各官谢恩　　

○壬辰诸王贝勒贝子公大学士九卿文武诸臣及生监小民等以皇上五十万寿、请上尊号。得上□日、朕即位四十余年、未尝一刻不以民生休戚为念、远迩安宁为本。虽或庆云景星、嘉禾瑞草、天书麟凤之奇、总无关于黔黎、亦无系于朕心。侈言祥瑞、贻讥史册。朕以实心为民、天视天听、视乎民生、后人自有公论。若夸耀功德、取一时之虚名、大非朕意、不必数陈。诸王大臣等、再三奏请。终不允　　

○吏部议、江南江西总督阿山、承审安徽布政使张四教亏空帑银一案、止据张四教、巧供已将俸工扣补、疏请免追。应将阿山、照徇庇例革职。得上□日、阿山、从宽革职留任。　　

○户部题、盛京户部所报牛庄等处被灾官田、议驳回察明具奏。上曰、该部以盛京先报雨水调和、今复奏称被灾、因议驳回。岂知晴雨原无一定、初时雨水调和、其后雨水不调、以致被灾亦常事耳。可准其奏。　　

○以翰林院侍读学士张廷枢、提督江南学政。检讨文志鲸、提督浙江学政。　　

○癸巳兵部议覆、四川巡抚贝和诺疏报、大小凉山一带地方野猓甚多据大赤口土目、赤哪吗赤呵底余宗、倾心向化率众归诚请俱授为土千户之职、颁给印信应如所请。从之。　　

○先是上行围塞外、于胡尔希勒河涯地方、有庄头刘进叩阍、首告古北口外、盗贼行劫、扰害居民上命内务府郎中佛保、员外郎鄂托拜、率领包衣护军查拏。佛保等随获贼张得功等七人具奏。得上□日、著大学士马齐、会同佛保、鄂托拜、审明具奏寻审奏张得功等七贼行劫各处自认不讳。又供出朝阳洞等处、同夥劫贼数人、并应缉拏正法上谕曰、口外盗贼藏匿时行劫夺若不缉拏庄头居民未获安处著副都统达尔占、员外郎鄂托拜、率前锋十六人前往查拏以安靖地方于是达尔占等、往朝阳洞等处、又擒获劫贼五人并奏闻送交刑部至是、部议张得功等八人、照律应斩立决已行劫未得财之迟四等四人、应斩、监候秋后处决。得上□日、张得功等俱著即处斩。迟四等、俱著监候秋后处决。　　

○喀尔喀车臣汗、遣使进九白年贡。宴赉如例。　　

○予故广东潮州总兵官薛受益、祭葬如例。　　

○乙未。上诣皇太后宫、问安。　　

○升偏沅巡抚金玺为刑部右侍郎调浙江巡抚赵申乔、为偏沅巡抚以刑部右侍郎张泰交为浙江巡抚　　

○调浙江提督赵弘灿为广东提督升彝陵总兵官王世臣为浙江提督　　

○顺天府进春。　　

○考察天下军政卓异官四十四员贪官二员浮躁官三十一员罢软官五十员才力不及官一百五员不谨官三十五员有疾官、六十九员年老官九十六员各升赏处分如例升护军参领禅步为荆州右翼副都统。　　

○丙申升镶黄旗汉军副都统公孙徵灏、为镶白旗汉军都统。　　

○调广东韶南总兵官范时捷为琼州总兵官升四川陕西督标中军副将罗大虎、为四川川北总兵官、直隶山永副将黄登为广东韶南总兵官。　　

○兵部议覆、直隶巡抚李光地疏言、直隶镇标将弁臣遵上

□日面加考试除已举卓异者另疏题明尚有游击戴良才等、五十三员弓马优娴、副将黄登等四员勇略昭著请格外特赐召试应毋庸议得上□日、戴良才、黄登等五十七员、俱准卓异。　　

○兵部等衙门议覆、兵部尚书范承勋察审广东猺人劫杀一案右翼总兵官刘虎及副将林芳等率兵进剿、林芳被伤身故、刘虎不顾首尾、先行退回、应照例拟斩。提督殷化行、平时不能安辑地方、临期复不行救应。贻误军机、应革职。上曰、殷化行、军前劳绩甚著若革职殊为可矜、著以军功所得官职、原品休致。刘虎著革职从宽免死。　　

○停止大通桥监督运送京仓米石归并坐粮厅管理。添设京八仓廒四十一座通仓廒二十四座、修葺仓廒、共二百七十四座　　

○修筑高良涧汛清水潭大坝从。河道总督张鹏翮请也　　

○丁酉以翰林院编修顾悦履提督山东学政山东道御史张瑗提督河南学政江宁府知府刘琰为江西按察使司副使、提调学政右庶子沉涵提督福建学政翰林院检讨潘宗洛提督湖广学政刑部郎中翁嵩年为广东按察使司佥事、提调学政通州知州靳让、为广西按察使司佥事、提调学政。礼部郎中刘谦、为四川按察使司佥事提调学政刑部郎中孙缵功、为云南按察使司佥事、提调学政。　　

○辛丑孝庄文皇后忌辰。遣官祭暂安奉殿。　　

○谕吏部兵部左侍郎兼管翰林院掌院学士事法良、不能整饬翰林、甚属溺职著革退。　　

○壬寅。厄鲁特丹津阿拉布坦来朝。上御保和殿。理藩院官引见。行礼毕。召入殿内宝座前上谕曰昔厄鲁特归降我朝未有率人如尔之众者。尔既倾心归向、甚属可嘉、朕所用避风石数珠、最利风疾、今以赐尔。又谕曰、今尔厄鲁特、国虽破灭、从公论之、前喀尔喀与厄鲁特、互相构难、朕常以喀尔喀为非、以尔为是。但噶尔丹乘喀尔喀之衅来侵我境。是以国破朕之灭噶尔丹者、以其侵犯我境非为征喀尔喀之故也丹津阿拉布坦叩首奏曰诚如圣谕。臣等厄鲁特。生于绝域、如禽兽无知昔犯天朝、今每一思及、心胆俱裂上曰、尔厄鲁特。为人多疑、朕亲率师至克鲁伦屡遣使谕噶尔丹归降、彼不肯从、故至交战失利。其时设若归款朕亦即已前厄鲁特来归者、朕有授以大臣之职、尔等尚不之信有言此必是计、后定诛戮、今厄鲁特为大臣者、见在已养至十年计耶。非耶。至于喀尔喀、人材庸劣、不及尔厄鲁特。厄鲁特来归者、虽未遇从政立功。其扈从巡哨、亦甚尽力。今观尔体貌健壮、他日得力可知念尔远涉劳乏且善调摄、暇日更与尔言也。命赐宴并赐貂皮袍褂、银币鞍马等物。封为多罗郡王。令于洪郭尔阿济尔罕地方游牧。　　

○甲辰上诣皇太后宫、问安。　　

○升内阁学士纪尔他浑、为兵部左侍郎内阁学士来道、为工部右侍郎。翰林院侍读学士揆叙、为翰林院掌院学士。内阁侍读学士穆和伦、阿蓝大、俱为内阁学士兼礼部侍郎。　　

