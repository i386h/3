<!-- { "loadSidebar": true } -->
○戊午。议政大臣等奏、第巴疏言、济隆胡土克图、向日通使、因初到厄鲁特地方、不能成功、实出无可奈何。今济隆胡土克图有疾、是以略至迟延、此时前去、心殊忧虑。祈如谕上□日、勿致伤其身命、鉴宥遣回等语。查第巴以久故之达赖喇嘛、诈称尚在、差济隆胡土克图、于噶尔丹所。乌阑布通之役、济隆胡土克图、为噶尔丹诵经、择日交战。又噶尔丹与尚书阿喇尼交兵之时、济隆胡土克图、献噶尔丹手帕。济隆胡土克图、情罪甚大、理当立斩。但康熙三十六年三月、谕第巴上□日内、有宽宥其身命之语。请将济隆胡土克图、并其弟子、发正阳门东城下龙泉庵、交步军统领、及近庙官兵看守。该部酌量支给饮食。第巴请遣回济隆胡土克图之语、无庸议。又班禅胡土克图疏言、前差内齐陀音、宣皇上敕上□日、召臣入京。达赖喇嘛、第巴、亦曾遣使相促。但臣所学者浅、不能为功于道法。且未出痘疹、是以不往。并非第巴沮止等语。查员外郎保住、已赍敕往使于班禅胡土克图、此所奏亦无庸议。从之　　

○土默特固山贝子拉斯扎卜故。遣官致祭　　

○己未。上诣皇太后宫、问安　　

○户部等衙门议覆、云南巡抚石文晟疏言、吴三桂等三逆、及孙延龄属下脱逃人员、或潜匿山谷、或在土司地方、藏形改姓、或逃入鲁魁山内、缉之愈严、畏罪思脱、相聚为匪。请将此内情罪可恶、法不容恕者、指明姓名、遍行严拏。其余悉令免缉。至于诸逆下士卒、系各省之人。其在逃者、已奉上□日免其查拏。其归顺者、内有闲散之人、令其开垦荒地、输纳钱粮、子弟准其一体应试。应如所请。从之。　　

○户部等衙门议奏、河南任城等八卫运丁张文安等叩阍、呈告河南漕粮、原在直隶大名府小滩镇兑运。原任巡抚李辉祖题准、改迁河南卫辉府水次。路途遥远、山谷崎岖挽运甚难、请仍改归小滩镇。应将河南漕粮、改于小滩兑运。从之。　　

○兵部题、征剿噶尔丹有功绿旗官员、振武将军孙思克等二百六十一人、应从优各加二等议叙。得上□日、绿旗官兵、同满洲大兵、剿灭厄鲁特。在事有职任守备以上官员、著给与拖沙喇哈番。令承袭一次。余依议　　

○庚申。设直隶保定府理事同知一员。从直隶巡抚于成龙请也　　

○辛酉。山西巡抚倭伦疏报、汾州府属宁乡县、临县、山贼劫掠村庄、抗拒官兵、贼首安守荣、刘虎等、十余人、胁从者、五六百人、屯住永宁州骨脊沟。臣会同太原总兵官韩天伏、率领弁兵、相机剿抚。下部知之　　

○癸亥。上诣皇太后宫、问安　　

○予故满洲副都统龙西库、祭葬如例　　

○丙寅。上诣皇太后宫、问安　　

○丁卯。兵部议奏、正黄旗汉军副都统宗室阿喀纳、捏称有病乞休、应革职鞭责。得上□日、阿喀纳、著革职。免其鞭责　　

○兵部议奏、原任步军校雅母泰等、因有功牌、应给半俸。得上□日、该部但以残废之人、议给半俸。其阵伤告退、何以并未议及。若辈于行间被创、不能供职、深为可悯。宜加特恩。　　

○戊辰。大学士张玉书、丁母忧。命回籍守制。　　

○盛京工部侍郎齐穑、以病乞解任。允之。　　

○升江南庐凤道卢崇义、为广西按察使司按察使。　　

○庚午。上诣皇太后宫、问安。　　

○壬申。升宗人府府丞金玺为都察院左副都御史。　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百八十八


大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百八十九　　

○康熙三十七年戊寅。秋七月癸酉朔享太庙。遣领侍卫内大臣索额图行礼　　

○以刑部尚书吴琠为保和殿大学士兼刑部尚书　　

○升内阁侍读学士苏赫纳、为盛京工部侍郎　　

○甲戌。谕大学士等、朕三次亲征、巢□刀灭噶尔丹、皆祖宗庇佑所致。朕奉皇太后躬诣盛京谒陵告祭但此时秋禾盛长、若由山海关而行、恐致践踏田亩。可取道口外前往。　　

○丁丑。上诣皇太后宫、问安。　　

○己卯。京师地微震。　　

○升参领王杰、为福建漳州总兵官。　　

○兵部议覆、四川陕西总督吴赫疏言、狭西边疆紧要、请将沿边武弁、及督标副参游守不论加衔大小、止按见任相当者、选择保题补授。查守备游击参将副将、无越衔升转之例。应无庸议。得上□日、陕西沿边地方武职官员、及督标员缺俱系紧要。果系居官素优、越升一二等者、该督等保题引见、准其补授。若越升三等以上者不准　　

○刑部等衙门议奏、原任山西巡抚温保、布政使甘度、横征科派、激变蒲州百姓。温保、甘度、应拟立斩。太原知府孙毓璘、将库内收贮银二万八千五百两有奇、侵没入己。应将孙毓璘、照侵盗钱粮例、拟斩监候。得上□日、温保甘度已经革职、从宽免死。孙毓璘依议应斩、著监候秋后处决。　　

○庚辰以左都御史张鹏翮、为刑部尚书。　　

○升太常寺卿梅鋗、为宗人府府丞。　　

○銮仪卫銮仪使韩弼、以老病乞休。允之。　　

○壬午。孝懿皇后忌辰。遣官祭陵。　　

○吏部右侍郎陶岱等疏言、等遵上□日赈济朝鲜、于四月十九日进中江。臣等随将赏米一万石、率各司官监视、给该国王分赈。其商人贸易米二万石、交与户部侍郎贝和诺、监视贸易。据朝鲜国王李焞奏、皇上创开海道、运米拯救东国、以苏海澨之民。饥者以饱流者以还。目前二麦熟稔、可以接济八路生灵全活无算下所司知之　　

○御制海运赈济朝鲜记曰、朕闻救灾拯患王政所丞是以夙夜求莫、虽在遐荒绝域、犹若痌瘝乃身、矧属在藩维、苟有疾苦、何忍一日置也康熙三十六年冬、朝鲜国王李焞奏比

□山戊队□荐饥廪庾告匮、公私困穷八路流殍、相续于道吁恳中江开市贸谷以苏沟瘠、俾无殄国祀朕深为恻然、立允其请遂于次年二月命部臣往天津、截留河南漕米、用商船出大沽海口、至山东登州、更用鸡头船拨运引路。又颁发帑金、广给运值、缓徵盐课、以鼓励商人、将盛京所存海运米、平价贸易。共水陆运米三万石。内加赉者一万石朝鲜举国臣庶方藜藿不饱、获此太仓玉粒、如坻如京、人赐之食、莫不忭舞忻悦、凋瘵尽起。该王具表陈谢、感激殊恩、备言民命续于既绝、邦祚延于垂亡、盖转运之速、赈贷之周、亦古所未有也。朕念朝鲜、自皇祖抚定以来奠其社稷绥其疆宇、俾世守东藩、奉职修贡、恩至渥矣。兹者告饥不惮转输数千里之劳、不惜糜费数万石之粟、环国土而户给之、非独一时救灾拯患、实所以普泽藩封而光昭先德也。是乌可以无记。　　

○甲申。奉天左翼副都统穆占、以老病乞解任。得上□日、穆占若果身病、应早请解任。闻朕欲幸盛京奏请解任、殊属不合。著革职　　

○乙酉。升户部左侍郎王士正、为都察院左都御史。　　

○户部题、原任陕西巡抚布喀叩阍、呈告四川陕西总督吴赫、于借给籽粒案内、侵蚀四十万余两请与吴赫等质审。应将布喀、发往陕西、交尚书傅腊塔、张鹏翮等与总督吴赫等质审。从之　　

○丙戌升护军参领沙赖为正黄旗汉军副都统　　

○升左佥都御史王焯、为太常寺卿　　

○丁亥。中元节遣官祭永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵　　

○添设齐齐哈尔城仓官一员、笔帖式二员。从黑龙江将军萨布素请也。　　

○庚寅。转户部右侍郎王掞、为左侍郎。升左副都御史钱三锡、为户部右侍郎。　　

○辛卯。吏部议覆、云南道御史荆元实疏言、州县官有牧民之责、为任甚重。请嗣后每月州县官掣签之后、令其随本引见。应如所请。得上□日、依议。同知通判等官、亦著引见　　

○户部议覆漕运总督桑额疏言、江南建平县漕粮正耗粳米四千余石、本县不产粳米、每于他郡采买、请嗣后停其采买、将该邑土产籼米交兑应无庸议。得上□日、建平县改徵籼米、于民有益著照该督所请行　　

○以鄂尔多斯故多罗贝勒旺束克弟达西拉卜坦、袭爵　　

○癸巳。予故奉国将军索飞、祭葬如例　　

○直隶巡抚于成龙疏言、霸州等处挑浚新河已竣、乞赐河名、并敕建河神庙得上□日、照该抚所请赐名永定河。建庙立碑　　

○乙未工部议覆、漕运总督桑额等、估计开浚下河、应准行。上谕大学士等曰、下河入海之处、朕虽未及亲览、尝闻人云、盐城一带、地极洼下、海水反高、建闸无益倘河高海低、水性趋下、虽不疏浚、势必决开一道、以归于海。明代于海口设闸、遇河水高则启闸以注诸海。河水平、则闭闸以御海水。前虽特令于成龙、凯音布、修治、毫无禆益。今桑额居官虽优、但此事非身亲阅历者、难以悬拟。必深悉水性、洞彻地形之人、方可定议。尔等问九卿、并淮扬等处人在朝者、确议具奏　　

○丙申。上奉皇太后、自畅春园回宫。　　

○升太仆寺卿吴涵、为都察院左副都御史。　　

○以故一等阿思哈尼哈番又一拖沙喇哈番长保子万神保、袭职。　　

○免江南盐城县、海州、大河卫、本年分水灾额赋有差。　　

○添设直隶赞皇县守备一员、千总一员、把总二员马兵四百名。从直隶巡抚于成龙请也。　　

○丁酉。上御太和殿视朝。文武升转各官谢恩。　　

○戊戌。谕大学士等、朕巡省盛京、车驾既发之后、副都统吴达禅到日、令其驰赴行在、已有谕上□日矣。其余大臣、及众官奉差回时、不必前来。又各处赴京陛见臣工、如有应俟启奏之事、令其暂候。如无事待奏、令各回本任。　　

○己亥。谕大学士等、今叛逆噶尔丹骸骨、已经搜获、不日解至、而遗孽就俘、亦拘系在此、应如何处置尔等会同议政王大臣、满汉九卿、诘朝集议以闻　　

