<!-- { "loadSidebar": true } -->
○噶尔丹遣使梅寨桑布拉特和卓等、上疏曰、使臣马迪被害之故、前经屡次覆奏、无可另行陈奏之处。至于会盟、难自定夺。奏闻皇帝。若遣丹济拉、丹津俄木布往觐、固所愿也。但正在贫乏、难以遣行。至泽卜尊丹巴胡土克图、土谢图汗、七旗喀尔喀之事、前经奏请、乞准行。前内大臣吴丹存日、曾与济隆胡土克图议定、乞如议行。行商回子使人、向常来往请安。是以使往贸易。又达赖喇嘛之事、渐次兴隆。使四十九旗蒙古、四厄鲁特、各在其地同享安乐、乞照前行。奏入。命议政大臣议议曰、据噶尔丹使人梅寨桑等言、噶尔丹今□山戊不□未尝耕种。马匹烙印、收集猎户、游牧塔米儿之地。意欲掠取根敦戴青、顺克鲁伦下流。侵车臣汗、科尔沁之西。此言虽不足深信。亦不可竟以为虚。应檄黑龙江将军萨布素、加意哨探。归化城将军费扬古处、前已有侍郎满丕前往。应令相机行事。目下遣尚书班迪、探听声息。俟到后、令根敦戴青等、入内游牧。使其远设汛哨、探信奏报。噶尔丹使人梅寨桑、应仍遣归。不必降敕。将原疏发回。奏上。得上□日、著仍撰敕、交来使赍回。敕曰、今春谕尔敕书、实为明显。兹览尔奏、仍以不晓文义、巧为饰说。是尔故违朕上□日也。且尔历来陈奏、皆云行达赖喇嘛之教。今春遣尔使归后、达赖喇嘛、及第巴、有疏以宽尔罪仍留汗号为请。且云遵谕和之上□日、特遣赖楞堪卜达尔汉温卜、前赴尔处等语。今尔来使梅寨桑等、言尔游牧于塔米儿之地、东向以行。尔之所为、必欲异于达赖喇嘛、第巴之言者是为遵其教乎。是为不遵乎。以此观之、尔口虽云不悖达赖喇嘛之教、而竟不遵行明矣。今尔既东向前来、应仍会阅、庶于事有定不然。纵复遣官布告、终属无成。其奏请会阅、可令丹济拉、丹津俄木布、二人赍来倘执故见、不遵朕言、嗣后永勿上疏通使。　　

○癸未。予故汉军副都统穆维雍、祭葬如例。　　

○户部议覆、刑科给事中裘充佩、条奏马政事紧要、洮岷诸处、额茶三十余万篦、可中马一万匹。陈茶每年带销、又可中马数万匹。查茶斤中马甚有裨益。应将额茶、并陈茶中得之马、给营驿外。其余马牧放、每年交秋、将数千匹、送至红城口等处。得上□日、茶马事关紧要。著遣专官管理。　　

○甲申。上诣皇太后宫、问安。　　

○乙酉。上御太和门视朝。文武升转各官谢恩　　

○谕领侍卫内大臣苏尔达等、据将军伯费扬古报、所差哨探塞冷特尔、至塔米儿以内、济拉马台山、遇厄鲁特二十许人、互发枪矢而回。正与梅寨桑所称噶尔丹来至塔米儿地方之语、相符。此不可以不备。著派盛京兵二千、宁古塔兵一千、以备仓猝。黑龙江兵、著将军萨布素酌拨预备。盛京人员乏粮、倘有兵兴之事、著以盛京仓粮、计日支给。京城派出之兵、亦著预备整齐。如噶尔丹不来、只在土喇左近窃伏。或发大兵、今冬进剿。或肥秣马匹、来春往征。尔等公同详议以闻。寻议、我兵不必趋赴土喇。但俟噶尔丹前来、则一举殄灭。倘噶尔丹竟逡巡不进、只窃据土喇。应俟得实信、当作何行事、再为奏请。从之。　　

○谕大学士等曰、马之所系甚重、宜于四十九旗诸地购买。归化城可二千匹。科尔沁可二千匹。其余诸旗定额购买。尔等定议以闻。此买马事、遣部院中曾出差者、副以八旗蒙古护军参领侍卫各一人、会同该王台吉等、遵谕以行。　　

○予故原任内阁学士田喜雨□冓祭葬如例。　　

○丙戌。升内阁学士阿尔拜、为户部右侍郎。　　

○升参领胡什巴、为宁夏左翼副都统、以正红旗蒙古副都统沙济、为宁夏右翼副都统。　　

○戊子。谕户部、盛京地方、比□山戊不□荒歉、粮食艰难、朕心轸念。本欲巡行、省问疾苦情形、遍敷恩泽。今虽停止东行、而所在贫窭兵丁、尚望临幸。是宜仍加恩恤、用裨资生。应作何等加恩、尔部议奏。又盛京兵丁钱粮、两季支领。未支领前、兵丁每至称贷。嗣后当月给。今□山戊不□秋禾、不甚丰茂。恐生计渐艰。今自冬以至来秋、应作何赈给、不致失所、共计需粮若干、著盛京将军、副都统会同盛京户部侍郎、察明详画具奏　　

○江南江西总督范承勋疏言、江西有漕粮之四十八州县、除南昌新建二县外、余皆地处山僻、必须小船装载、至省城水次、方可交兑粮艘。向年俱系民贴脚价、官为解运。祗因州县官恐涉私派之嫌、将此载入全书。康熙二十六年、漕臣题参以各省并无支给脚价之处、该道违例支给、应速照数扣追户部行令查追、至今十载、无一处报完者。此项银两、若责赔于官、官已数更。责赔于民、又原系民间贴出之价。岂可再令赔补。且以后若将此脚价停给、则僻处州县之漕、不免迟误、更为可虑。恳恩此后仍听支给。以前免其追赔。部议不准行。得上□日、江西所属州县多。处山陬。百姓自愿贴费、将漕米运至水次、著听民贴运。从前已经支给者、俱免追赔。　　

○福建巡抚卞永誉疏言、原任福建总督范承谟、当耿逆之叛、幽羁三载自缢殒身。原任巡海道陈启泰、矢守孤城、从容自经。皆已蒙赠谥。今士民皆请立祠致祀。从之。　　

○己丑。勇略将军赵良栋疏言、皇上念臣年老足疾、令回籍调养。但宁夏无明医。明医多在江南。臣欲往江南就医调治。得上□日、著给与船只前往。　　

○升湖南布政使杨凤起、为湖南巡抚　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百六十七


大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百六十八　　

康熙三十四年乙亥八月。庚寅朔。升山东按察使张勄、为湖南布政使司布政使　　

○辛卯。谕大学士阿兰泰、朕出巡后蒙古事情及诸奏章尔皆开看然后奏闻　　

○又谕大学士等、于成龙向经缘事革职今在河工、殚极勤劳。其总督原衔、可复还之　　

○升内阁侍读学士喇锡、为内阁学士兼礼部侍郎　　

○议政大臣等遵上□日议奏、八旗每佐领、护军校以下、弓匠以上、共兵五十六名。著一半拴马。每佐领下、该拴马二十八匹、给与草豆钱粮喂养。从之。　　

○壬辰上巡幸塞外。命皇长子允禔、皇三子允祉、皇四子胤禛皇五子允祺、皇七子允祐、皇八子允禩、皇九子允禟、皇十子允＜礻我＞、随驾。是日启行。驻跸三家店。　　

○调西安副都统马自德、为宁夏副都统。升前锋参领巴麟、为西安副都统　　

○调镶黄旗汉军副都统鄂缉尔、为本旗满洲副都统。　　

○调广东副都统许廷臣、为杭州副都统正红旗满洲副都统钮牛、为广东副都统。　　

○户部遵谕议覆恩赏盛京兵丁应照康熙二十一年行幸盛京、加赏银两之例、赏给。从之。　　

○癸巳。上驻跸密云县。　　

○谕大学士等、去岁朕见此处高粱结实者少、秕者多、米价腾贵。高粱一斗、几三百钱。故将通仓米、令运一万石至此处、五千石至顺义县、减时价发粜。米价稍平。一斗百钱。民以不困。北地寒冷、米谷多至失收、今河水方盛、著将通仓米、运至密云、顺义、各一万石。令贮仓备用。　　

○甲午。上驻跸遥亭。　　

○谕领侍卫内大臣等、正黄旗原任参领戴哈、因与人角口、发往黑龙江。并非大恶。今闻其母年迈、思念哭泣。戴哈平日能孝事其母可知。今尔等即传上□日兵部驰驿、将戴哈速行取回。　　

○乙未。上驻跸三岔口。　　

○丙申。上驻跸喇嘛洞地方。　　

○予故三等阿思哈尼哈番斑第、祭葬如例。　　

○丁酉。遣大学士张玉书、祭先师孔子。　　

○上驻跸喇门噶山。　　

○戊戌。太宗文皇帝忌辰。遣官祭昭陵。　　

○上驻跸博洛和屯。　　

○科尔沁、喀尔喀、喀喇沁、翁牛特、土默特、巴林、王、贝勒、贝子、公、台吉等来朝。　　

○谕大学士等、巴林、翁牛特地方、米谷不登。著学士喇锡、往察今年收成几分、米谷足供几月者若干口、全无米谷者若干口、分别详奏。　　

○己亥。上驻跸张三营。　　

○庚子。太祖高皇帝忌辰。遣官祭福陵。　　

○谕大学士等、喇锡轻浮、不宜学士之任。著仍为内阁侍读学士。　　

○升贵州大定总兵官卢崇耀、为镶黄旗汉军副都统。　　

○辛丑。上驻跸汗特木尔达巴汉地方。　　

○工部题请遣大臣阅视河工。得上□日、阅视河工、原欲查核有无浮冒情弊、及堤工坚固与否。侍郎赵山等、往阅河工、将总河并未修理之处、反称工程坚固。如此、则阅视何益。今虽再遣大臣。不谙水性、亦照前人所行而已。赵山等、著严处议罪。此后阅河、著永行停止。寻部议、赵山应革职、交刑部。得上□日、赵山著为章京效力。　　

○西安将军博霁疏报、噶尔丹属下回子塔什兰和卓等、五百许人、过我三岔河汛界。肃州总兵官潘育龙、擒解前来。请皆拘留肃州边内、俟得噶尔丹确信、再行遣回。从之。　　

○壬寅。上驻跸穆禄喀喇沁地方。　　

○癸卯。河道总督于成龙、丁父忧。命回旗守制。　　

○予故三等辅国将军巴尔善、祭葬立碑如例。　　

○予故议政领侍卫内大臣一等精奇尼哈番郎谈、汉军副都统三等伯王毓秀、各祭葬如例。　　

○升参领朔色、为江宁副都统。护军参领沙克都尔、为正蓝旗蒙古副都统。　　

○乙巳。秋分。夕月于西郊。遣工部尚书萨穆哈行礼。　　

○上驻跸克勒达巴汉地方。　　

○丙午。上驻跸克勒和洛。　　

