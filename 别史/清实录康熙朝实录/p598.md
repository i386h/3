<!-- { "loadSidebar": true } -->
○癸卯。上驻跸黄土坎。　　

○甲辰。上驻跸姚家庄。　　

○乙巳。上诣暂安奉殿、孝陵、孝东陵、行礼。奠酒举哀。次至仁孝皇后、孝昭皇后、孝懿皇后陵。奠酒举哀。　　

○是日、上驻跸马兰峪。　　

○丁未。祭暂安奉殿、孝陵、孝东陵。遣皇三子和硕诚亲王允祉、皇十六子允禄、皇十七子允礼、世子弘昇、行礼　　

○是日、上回銮。驻跸马伸桥　　

○戊申。免陕西宜川等六县、清平等十一所、康熙五十九年、分旱灾额赋有差　　

○是日、上驻跸花园。　　

○己酉。上驻跸白涧庄。　　

○四川总督年羹尧疏请陛见。允之。　　

○庚戌。上驻跸夏店。　　

○辛亥。上驻跸通州。　　

○壬子。上驻跸南苑。　　

○甲寅。春分。朝日于东郊。遣散秩大臣伯富大礼行礼。　　

○乙卯。上回驻畅春园。　　

○丁巳。孝昭皇后忌辰。遣官祭陵。　　

○己未。谕大学士等、见在科场之弊、有最大者、人皆不言。朕知之甚悉。士子作文、合三场计之、祗六七日。而今年放榜日期、似欲迟至三月十五日以后。通场卷数不过三四千。试官阅文、乃至四十余日方毕、为日太多、诸弊皆从此而生矣。士子偶有夹带倩代者、原其情、不过自为功名、或贪士以图利起见、犯者不过几人、其弊犹小。况入之时、巡察官防闲甚严、苟被搜获、必治以罪迨三场既毕巡察各官、俱彻去。贡院门名为封锁、而每日送水菜、取食物、遂至内外信息时通、纷传某人已中、某人不中、中者众人皆为称喜。是外间先有一榜矣。又何待于出榜耶。甚有更易卷子、改换名次、主考官俱系大臣、平日以清操自居、或不至若此。而不肖房考、官职甚微身家亦轻、何事不可为此乃弊之最大者。言官等、未尝不知。拘于亲友师生情面、且恐招后日之怨、率皆缄默不言。主考官日后、即知有更易改换之事、而业已失察、不肯引咎检举。其在内帘官员、又拘于同辈、不肯互相纠察。考试大典、岂容如此。仍著原派巡察左右翼都统、副都统等、入场照旧巡察。　　

○抚远大将军允禵疏言、西藏虽已平定、驻防尤属紧要。见今留驻彼处者、扎萨克蒙古兵五百名、额驸阿宝兵五百名、察哈尔兵五百名、云南兵三百名、四川兵一千二百名、以公策旺诺尔布、总统官辖。至空布地方之第巴阿尔布巴、首先效顺、同大兵前进取藏。阿里地方之第巴康济鼐与准噶尔为讐。截夺准噶尔之人。又截准噶尔兵回路。第巴隆布奈亲身归附。应否授以职衔、伏候谕上□日。得上□日、第巴阿尔布巴、第巴康济鼐、著俱授为贝子。第巴隆布奈、著授为辅国公　　

○差往山东审事都统托赖等疏言、臣等严讯兴贩私盐臣贼王美公等一案、王美公、李君锡、曹龙章、王天九、王盛西等、纠党行劫、拒杀兵丁宁阳县捕役徐钦九、不行缉拏、反与曹袭章等、私通书信。安邱县人鞠士林、带领张元皓等三十五人、党随王美公等行劫。俱系情实。已将首犯王美公等五人、照例斩决枭示。将徐钦九、鞠士林、照例斩决。再讯代徐钦九写私书之宁阳县书办于渊、及为从行劫之张元皓等、亦俱系情实。应将于渊、张元皓等解至京师、交与刑部照例佥妻、即发往和布多乌阑古木地方。奏入、报闻。　　

○辛酉。升福建督标中军副将侯潆、为广东潮洲总兵官。　　

三月。壬戌朔。　　

○癸亥。遣官祭先农之神。　　

○乙丑。遣官祭历代帝王。　　

○岷州卫法藏等六寺番僧丁均的落旦等、进贡方物。宴赉如例。　　

○山东巡抚李树德疏言、泰安州徂徕山前大小数十村庄地属山区、民多强悍、应委官兵弹压。查徂徕山前楼德庄、在各村适中之地。请将泰安州巡检、带兵六十名。移驻其地。再派抚标千把总各一员、带马兵步一百名、在宫里村驻扎。派镇标千把总各一员、带马步兵五十名、在尧山口驻扎三路分防不时巡查、则匪类自不敢复为犯法之事矣得上□日、李树德所奏楼德庄等处驻扎官兵。甚是著照伊所请行。　　

○诸王、贝勒、贝子、公、满汉大臣、文武百官等疏言、皇上参天赞地。迈帝超王。手定平成、致海晏河清之盛。身兼创守、备文谟武烈之全。道德已贯乎三才。福寿更高于千石。臣等管蠡所见闻、谨铺陈于万一。有如郊坛禋祀、每□山戊不

□躬亲。宗庙荐馨心惟对越。祈年报功之典、致敬而致诚。觐光扬烈之思、善继而善述。六十年之敬天尊祖、古未有也。早承大统、常念杯棬。久奉慈闱、时勤定省。尊养备至、合万国之欢心。明发有怀、永千秋之孺慕。六十年之至德大孝、古未有也。爱笃天潢。谊隆玉牒。袭封不循乎年□山戊不□。教胄悉遍于宗支。固磐石于维藩。联休戚为一体。六十年敦本之仁、展亲之礼、古未有也。亲理庶务、总揽万几。当日昃而忘餐。至夜分而不寐。为生民以惜福、岂惟浣濯以朝。比古后之卑宫、仍是茅茨不剪。六十年莅政之勤、持躬之俭、古未有也。至仁育物、大德好生。频赐田租、正赋蠲踰千万。屡宣赦诏、罪人宥至再三。六十年厚民之生全民之命古未有也。知人则哲、立贤无方。优礼大臣、恒曲全其终始除授小吏、必亲辨其贤才厚爵禄以酬旧勋。严保举而求实效。六十年知人之明、用人之当古未有也。隆儒重道、右圣尊经。拜瞻阙里之堂。升配考亭之祀。赐博士以表先贤之裔。修往籍而集群圣之成。特制训箴、则士风丕变。数增科目、则人材蔚兴。六十年敷文之德、同文之化古未有也。优恤禁旅、整饬军营。设官库以济。有无而复免其逋欠增口粮以资腾饱、而并泽其室家。有勇知方平时既娴武备除残伐叛、临事必奏肤功。六十年养兵之厚、练兵之精古未有也身御九重、虑周万里。最关心乎民瘼。更廑念于河防銮辂时巡。凡土俗民风靡不好问而好察。龙舟特驾。凡川源水道、必皆周历而周知。颁内府之金钱、兼疏畿辅。偃洪河之雪浪、永定淮黄。既便漕艘。复饶水利。数千里皆成沃壤。亿万世长庆安澜。六十年治河之方略、力挽化工、古未有也。布昭圣武、伊濯王功。三逆背恩、辄党连而蠢动。六师讨罪、遂次第以削平。收元季之流逋。定台湾之岛屿。喀尔喀、则愿为臣属并予以安全。鄂罗斯、则示以德威、自生其畏服曩者厄鲁特噶尔丹、鸱张远塞。亲驾六飞、而渠魁授首。近则策妄阿喇布坦、豕突邻藩、用张九伐。而西藏归心。六十年用兵之方略绩懋轩皇古未有也。凡此广远之皇猷、实由高深之圣学。含经味道、绍精一心传。镜史垂箴、握平治之体要。金声玉振、摛文则秘抉图书。凤翥鸾翔、染翰则光腾云汉。加以天文历数、创造前民。极之乐律易图、研思入妙。六十年之好古敏求、开物成务、古未有也。皇上圣德物功、并包万有。文经武纬、兼备一身以七十岁寿考之圣人、为六十年太平之天子。乃神圣首出、犹归之祖德宗功而孝思无穷、必推于水源木本。既已肃将诚悃、遣祭乎三陵。尤必躬诣寝园、告虔于世祖。此圣不自圣之盛心、更度越帝王万万矣。兹者、春晖肆丽。协气旁流。恭逢万寿良辰、正届六旬宝历。一甲周而三阳泰。两仪正而百物昌。风雨顺时、年谷丰稔。昆虫草木、并育于太和。臣庶黎民、同跻于仁寿。黄童白叟、万里星驰。漆龄雕题、九衢云拥。当此炽昌之会、应有颂美之文。据京城各省士民人等、纷纷吁请、恭上尊号。臣等博采众论、谨上圣神文武钦明浚哲大孝弘仁体元寿世至圣皇帝尊号。其应行礼仪、礼部议奏。伏乞皇上即颁俞上□日、诞受鸿称。上应天心。下慰民志。用以垂光信史、永纪万年。得上□日、诸臣奏请庆贺六十年、朕心深为不怿。因将朕衷、略言大概。从来所上尊号、不过将字面上下转换。此乃历代相沿陋习、特以欺诳不学之人主、以为尊称、其实何尊之有。当时为臣下者、劝请举行。以致后人讥议往往有之。本朝受命以来、惟以爱养万民为务。如庆云景星、凤凰麒麟、灵芝甘露、天书月宫诸事、从不以为祥瑞而行庆典。亦无封泰山、禅梁父、改元贻诮之举。且见今西陲用兵。外则官兵披坚执锐、冒暑冲寒、劳苦已久。内则民人负重跋涉、挽运远道、力亦疲困。兼之被灾之处、民多受累。朕每念及此、惟当修省图治、加惠黎元、有何庆贺。微贱无耻之徒、谓举行庆典、必有殊恩、邀望非分。若奸诈辈得邀殊恩、则军前功罪、轻重颠倒。钱谷混乱不明。更有甚者、人知六十年庆典、必有殊恩。故杀故犯者不少。况值暮春清明时、正风霾黄沙之候。或遇有地震日晦、幸灾乐祸者、将借此为言、煽惑人心、恣行讥议、私相纪载、亦不可知。今谒陵典礼己行。凡诏赦恩赉等项、概行停止。这所奏庆贺无益。不准行。　　

