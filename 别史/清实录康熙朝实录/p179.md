<!-- { "loadSidebar": true } -->

○癸亥。升工部郎中叶穆济、为狭西按察使司按察使　　

○以故三等阿思哈尼哈番多尔济子胡图克、袭职　　

○甲子。太和殿灾　　

○抚远大将军都统大学士公图海疏报、十月十五日、臣等率大兵、至镇安县。探贼在梁河关。分路进剿。令署理西安将军事务佛尼勒等为头队。臣亲率护军统领吴丹等为二队。行至火神崖。伪总兵王遇隆、领兵拒战。佛尼勒等满汉官兵、奋勇冲杀、渡乾玉河、夺取梁河关。臣等乘胜追剿。伪将军韩晋卿、遁入四川。臣等于十一月初二日、至兴安州。伪将军谢四、伪总兵王永世等、并伪文武官共三百八十二员、兵丁一万四千三百余名、至军前投诚。恢复兴安州、平利、紫阳、石泉、汉阴、洵阳、白河诸县、及湖广竹山、竹溪、上津等县。得上□日嘉奖、下部议叙　　

○图海又疏报、平逆将军毕力克图等、于十月十四日、恢复成县。伪副将王光生、率伪游击等官十九员、兵丁三百六十名投诚。参将康调元等、于十月二十九日、恢复阶州。伪王将军等、败走、渡白水江。十一月十六日、恢复文县。伪洮泯道王文衡、率伪文武官迎降。得上□日嘉奖、下部议叙　　

○乙丑。上诣太皇太后宫、问安　　

○皇子允祺生　　

○免河南祥符等七州县、本年分旱灾额赋有差　　

○调镶蓝旗蒙古副都统马尔翰、为满洲副都统　　

○天津总兵官陈奇疏言、臣兄原任狭西提督陈福、殒命行营、妻子沦陷蜀中。仰恳查访。得上□日、提督陈福、当日效力岩疆。家口沦陷在蜀、深为可悯。其令入川各路将军、多方寻访以闻　　

○丙寅。太监刘忠、传太皇太后上□日、谕领侍卫内大臣阿鲁哈等曰、皇帝自入秋以来、未甚爽健。且此数年间、种种忧劳、心怀不畅。顷者抱恙。今虽痊愈、尚未甘饮食。南苑洁静、宜暂往彼颐养。阿鲁哈等、随遵懿上□日、奏闻。上曰、太皇太后念朕躬偶恙、屡蒙降上□日。朕钦承慈命。明日幸南苑　　

○上召大学士等至懋勤殿。谕曰、君臣谊均一体、分势虽悬、而情意不隔。安危欣戚、无不可相告语者、堂陛之义、固宜如是也。迩者朕体初平、忽遇殿廷不戒、被毁于火。尔诸臣因朕偶恙、复睹此灾、爱主心切、必谓朕当过于忧虑。朕披阅经史、颇明大道。朕之一身、上受祖宗之付托。下系臣民之瞻仰。为任匪轻、宁不自爱。惟是今秋有地震之变。又各处饥馑洊臻、寇盗未息。此朕早作夜思、中心惶惧、寝食靡宁者。至于殿廷告灾、乃上天致警。敢不夙夜祗畏、修省厥愆。然其所关、止属朕躬临御之所。但得海宇清晏、置斯民于衽席之上。则朕今所居、较诸前代茅茨土阶、尚或过矣。岂至以露处为虑哉。朕自五龄、即知读书。八龄践阼、统莅万方。太皇太后尝问朕何欲。朕敬对曰、臣无他欲。惟愿天下乂安、生民乐业、共享太平之福而已。当时左右、实共闻之。自兹迄今、谨持此心、兢兢业业、恒如一日、可以质诸寤寐。倘有政治失宜、皆朕躬之咎。从不诿过臣下。惓惓之意、兹与尔等悉之。尔等可传谕九卿詹事科道等官。仍缮写谕上□日、颁示各衙门　　

○谕礼部、本月初三日、太和殿灾。变出非常。朕心深切警惕。兹欲诏诰天下。尔部即择期具仪以闻　　

○丁卯。上幸南苑行围　　

○免直隶顺天等府属五十七州县卫、本年分水旱等灾额赋有差。又发仓库银米、赈济饥民　　

○以福建海澄等十三县、历年被兵。将未徵地丁银米、并盐课银、尽行蠲免　　

○江西巡抚安世鼎疏报、永丰、兴国县交界鹅公山、伪总兵陈维贵等、率众就抚。下部知之　　

○戊辰。以右都督管总兵官事蔡元、为江南京口右路水师总兵官　　

○己巳。福建水师提督万正色疏言、新船虽竣、旧船尚在督修。且檄调诸路兵、及礟手、犹未悉至。臣即以新船配官兵、先赴定海训练。俟舟师辏集、定期水陆夹攻。上谕、江南总督阿席熙、速选善用礟者二千人、送该提督军前。福建总督姚启圣等、亦速遣士卒、修整舟舰。提督万正色、其严饬将士、凡大兵所至、务当抚绥被寇之人。毋妄肆淫掠、负朕恤民至意　　

○庚午。上召侍郎达都问曰、尔自福建来、海寇形势何如。今□山戊示□有荡平之机否。达都奏曰、臣来时、厦门、金门、贼势大挫。贼船较前甚少。闻海中粮米无从凑集、贼不能久待。不日以底定。上曰、今海禁已严、贼粮何从而来。达都奏曰、贼所恃屯粮之处、俱为大兵所有。惟向广东高州海岛、稍稍窃运而已。上曰、当贼匮粮之际、我大兵速取海澄等要害之处、则贼失所凭依、全闽地方、可不久大定。若谓贼势较前已减、姑俟相机徐图、则贼何时可尽灭乎。夫师行既劳。民力重困。若能一举灭贼、地方速平、则大兵无野处之苦、民困亦自此苏矣　　

○以故镶蓝旗二等阿思哈尼哈番陈奇模子陈镇、袭职　　

○辛未。谕安亲王、尔率领林兴珠来京。其所部兵、令贤能官暂理　　

○谕兵部、凡随征总兵官、及给劄总兵官等、非属要地者、该督抚提等、俱遣令驰驿来京。朕将亲阅、酌量擢用　　

○免湖广江夏等四十七州县、武昌等十卫、本年分旱灾额赋有差　　

○免山东济宁州单县、本年分旱灾额赋有差　　

○癸酉。升副将曾承、为福建兴化总兵官　　

○福建水师提督万正色疏言、臣标前后二营、已设官兵。尚余新募水师万余人。请增置援剿左右前后四镇。各设总兵等官。即以投诚总兵林贤等补授。下议政王大臣等集议。议政王大臣等奏、宜如所请。得上□日、林贤、授为署守备、充福建援剿左镇总兵官。陈龙、仍以署参将、充福建援剿右镇总兵官。黄镐、授为署守备、充福建援剿前镇总兵官。杨嘉瑞、仍以都司佥书、充福建援剿后镇总兵官　　

○甲戌。定远平寇大将军和硕安亲王岳乐疏报、擒获伪太子朱慈灿。或在军前正法。或解送京师。上谕、朕曾以此事问之在内旧太监。据云、彼时朱慈灿、年甚小、必不能逸出、今安得尚存、大约是假。朕思历年已久、至今始出。自然近伪。但事迹未明、不便即在军前完结。今王不日回京、可将朱慈灿带来。俟到日、请上□日定夺　　

○抚蛮灭寇将军广西巡抚傅弘烈疏言、先遣参将温绍贤等、从小路断贼枫木岭粮道。请亲统官兵进剿。上谕、应如所奏。命傅弘烈亲率所属官兵、恢复滇黔诸处。与大将军平南王尚之信、将军莽依图等、协力同心、酌量以行。其粤西巡抚事务、著麻勒吉署理　　

○以故镶红旗三等阿思哈尼哈番图理兄子齐勒、袭职　　

○户部议覆、总督河道带管漕务靳辅疏言、江南山东二省、旱蝗为灾。应漕米、势必远处采买。请不拘米色兑运、以恤灾黎。应如所请。报可　　

○定远平寇大将军和硕安亲王岳乐等疏报、江西省安石寨、琅川寨、伪总兵黄瑞等、率众投诚。下部知之　　

○乙亥。以江南苏州、松江、常州、镇江等府属各州县旱灾、停徵康熙十七年分、未完漕项钱粮　　

○内阁学士徐元文疏言、纂修明史、请以翰林院侍读学士傅腊塔、内阁侍读学士王国安、为明史馆提调官。右春坊右庶子卢琦、翰林院侍读王士正、侍讲董讷、王鸿绪、右春坊右谕德孟亮揆、左春坊左中允李录予、左春坊左赞善陈论、翰林院编修翁叔元、沉涵、李应廌、李涛、检讨李振裕、沈上墉、徐潮、王尹方、李楠等、为纂修官。会同荐举考授翰林院编修彭孙遹等五十员分纂。从之　　

○升副都统额赫纳、为镶蓝旗护军统领　　

○丙子。上问户部尚书伊桑阿等曰、各省灾荒、共蠲免钱粮几何。伊桑阿奏曰、见今所报江南等省、约五十万。尚有数省、未经报到。上曰、被灾省分、若不蠲免钱粮、民生可悯。应将该省所报、逐一察明、使百姓获沾实惠　　

○直隶巡抚金世德、引疾求罢。慰留之　　

○丁丑。升湖广左路副将和善、为武冈州总兵官　　

○戊寅。上自南苑回宫　　

○己卯。上诣太皇太后皇太后宫、问安　　

○以太和殿灾、颁诏天下。诏曰、朕躬膺天眷、统御寰区。夙夜祗承、罔敢怠忽。期于阴阳顺序、中外敉宁、共享昇平之化。乃于康熙十八年十二月初三日、太和殿灾。朕心惶惧、莫究所由。固朕不德之所致欤。抑用人失当而致然欤。兹乃力图修省、挽回天意。爰稽典制。特布诏条。消咎徵于已往。迓福祉于将来。于戏、朝乾夕惕、答上天仁爱之心。锡极绥猷、慰下土瞻依之望。布告天下、咸使闻知　　

○诏内恩款一十三条　　

○谕议政王大臣等、将军王进宝、提督赵良栋等、已定汉中、今又进平四川、逆贼败遁。乘此震动之际、诸路将军等、宜各率所属官兵、平定疆土。如必欲会齐偕发、或姑听他路先往、似此观望、即坐失机宜。速移檄各路将军、毋得彼此瞻顾。务期努力、收辑疆圉　　

○狭西巡抚杭爱疏言、进剿四川大兵、俱抵汉中。日需粮饷、皆于西安、凤翔、二府所属取给。但山路狭隘、转运艰难。若止从陆路输送、势必难继。必水陆并运、庶于军需有济。宜选贤能道官一员、急赴略阳。兼营船舰、由水道运致。从之　　

○抚远大将军都统大学士公图海疏言、臣钦遵上谕、以建威将军印、给护军统领吴丹、同署理西安将军事务佛尼勒、分统大兵之半以行。又以汉中要地、虽有狭督哈占、率兵屯驻、经理粮饷。然满洲大兵、不可不留驻守。请于见存半兵内、拨发千人、令署副都统鄂克济哈、领振武将军印、同副都统恰塔、镇守汉中。今鄂克济哈、已赴京师、姑以副都统翁爱代之。俟鄂克济哈还日、调翁爱往凤翔。臣率将军王辅臣、都统海尔图、副都统索诺木等、亦往凤翔防守。从之　　

○庚辰。上以谭弘之叛、或由迫胁所致、令其侄前副将谭天叙、赍敕往抚。敕曰、尔谭弘昔自蜀中、率众来归。优加侯爵。久受国家豢养。当吴三桂反叛之时、尔被其迫胁、为贼固守、抗拒有日。兹者湖南、广西、汉、兴、诸处、已经底定、各路兵马、奋力齐进、贼势摧败、殄灭可期。谅尔亦所悉知。尔乃深达时命之人、岂肯玉石俱焚。朕念尔宿将旧勋、夙沐厚恩、必非甘心从逆。特降专敕、详加开谕。恐尔尚怀犹豫、特遣尔侄副将谭天叙、前往宣布朕意。尔若果能翻然悔悟、弃逆效顺。尔之前罪、俱行赦免。仍优加叙录。至尔标下将士、如同心归顺、亦一概宽宥、酌量加恩。若能献地输诚、厥功尤懋。近日各处归正人员、朕皆赦其前罪、论功录用。亦尔所知。尔其勉励忠忱、无怀疑惧、以副朕矜宥保全至意　　

