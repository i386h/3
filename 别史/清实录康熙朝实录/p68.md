<!-- { "loadSidebar": true } -->
○乙亥。喀尔喀土谢图汗、遣使进贡。赏赉如例　　

○丙子。皇后千秋节。免行礼　　

○裁京仓满汉监督二员　　

○复举人拣选知县例　　

○复设广州左卫、广州后卫、广海卫、雷州卫、守备四员。新会所、香山所、新宁所、东莞所、大鹏所、平海所、靖海所、海康乐民所、海安锦囊所、双鱼海浪所、千总十员　　

○戊寅。上诣太皇太后宫、问安　　

○投顺飞牙喀地方哈兰庄三家头目郭噶等、贡貂皮。赏赉如例　　

○己卯。和硕显亲王福寿薨。赐祭。造坟立碑。谥曰懿　　

○杜尔伯特固山贝子塞冷故。遣官致祭　　

○三等阿思哈尼哈番赵钟岱、缘事革退。命其侄赵清欐、承袭　　

○庚辰。转工部右侍郎觉罗查哈喇、为左侍郎。升内秘书院学士禅布、为工部右侍郎　　

○升宗人府启心郎觉罗阿范、为都察院左副都御史　　

○免江南五河县、本年分水灾额赋有差　　

○丁亥。□山戊示□暮。祫祭太庙。遣镇国将军陶色行礼　　

○遣官祭永陵、福陵、昭陵、孝陵　　

○遣官祭太□山戊示□之神　　

○旌表八旗节妇、满洲、遮尔恳妻朱氏等十五人、蒙古、谷梅妻额氏一人、汉军、卢永祚妻戴氏一人、烈妇、满洲、毛才妻李氏等五人、各给银建坊如例　　

○是□山戊示□、人丁户口、一千九百三十八万八千七百六十九。田、地、山、荡、畦地、五百四十三万二千四百六十三顷五十七亩。徵银二千五百八十七万五千八百七十一两有奇。米、豆、麦、六百二十万三千六百二十石三斗有奇。草、二百三十万五千六百五十五束。茶、十五万七千五百三十引。行盐、四百四十一万五千二百八十四引。徵课银、二百七十七万八千六百三十三两有奇。铸钱、二万八千七百六十五万六千五百六十有奇　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之三十一





大清圣祖合天弘运文武睿哲恭俭宽裕孝敬诚信中和功德大成仁皇帝实录卷之三十二　　

监修总裁官光禄大夫太保兼太子太傅保和殿大学士兼户部尚书二等伯加四级臣马齐光禄大夫经筵日讲官起居注少保兼太子太保保和殿大学士仍

兼管吏部户部尚书翰林院掌院事加二级又加一级臣张廷玉光禄大夫经筵讲官太子太傅文华殿大学士仍兼理户部尚书事务加五级又加二级臣蒋廷锡总裁官光禄大夫文华殿大学士兼吏部尚书臣朱轼等奉敕修

　　

○康熙九年。庚戌。春。正月。己丑朔。上诣堂子行礼。还宫。拜神毕。率诸王、贝勒、贝子、公、内大臣、大学士、都统、尚书、精奇尼哈番、侍卫等、诣太皇太后皇太后宫、行礼。御殿。王以下、文武各官、外藩王、及使臣等、上表朝贺。停止筵宴　　

○朝鲜国王李棩、遣陪臣闵鼎重等、表贺冬至、元旦、万寿节、及进□山戊示□贡礼物。宴赉如例　　

○癸巳。喀尔喀扎萨克图汗、遣使进九白年贡。宴赉如例　　

○甲午。上诣太皇太后宫、问安　　

○乙未。世祖章皇帝忌辰。遣官祭孝陵　　

○丙申。河南巡抚郎廷相疏言、宋儒程颢、程颐、后裔、明时有五经博士二员。缘流寇乱后、荫袭久绝。今查有程颢嫡裔程宗昌、程颐嫡裔程延祀、应请袭职。从之　　

○丁酉。孟春。享太庙。上亲诣行礼　　

○遣官祭太□山戊示□之神　　

○辛丑。祈谷于上辛。奉太祖高皇帝太宗文皇帝世祖章皇帝配享。上亲诣行礼　　

○壬寅。顺天府进春　　

○癸卯。赐朝正外藩王贝勒贝子公台吉塔布囊等、银币鞍马有差　　

○乙巳。复设河南分守河北道分巡南汝道、二缺　　

○广东广西总督周有德、复具疏请回旗守制。允之　　

○丁未。谕兵部、前以辅政大臣遏必隆、明知鳌拜等、树党乱政、不豫行纠劾、故坐之罪。今思伊系皇考顾命大臣。且勋臣子。其咎止于因循瞻顾。未尝躬负重愆。特为宽宥。仍以公爵、宿卫内廷　　

○戊申。上诣太皇太后皇太后宫、问安　　

○封镇国公杜兰子弼礼克、为辅国公。授辅国公巩安子巴哈穆、辅国公化善子佛格、俱为三等辅国将军。多罗宣和郡王多尼庶出子鄂明、镇国将军辉塞子齐塞、辅国将军伊尚阿子锡布、俱为三等奉国将军　　

○复设湖广分守武昌道、分巡上荆南道、分守郧阳道、三缺　　

○己酉。初、直隶各省废藩田产、奉上□日免其易价、改入民户、名为更名地。内有废藩自置之地、给民佃种者、输粮之外、又纳租银。重徵为累。户部议以久载全书、不当蠲免。得上

□日、更名地内自置土田、百姓既纳正赋、又徵租银。实为重累。著与民田一例输粮。免其纳租。至易价银两、有徵收在库者、许抵次年正赋　　

○壬子。上幸南苑行围　　

○乙卯。以刑部郎中王震生、为江西按察使司佥事、提调学政。工部郎中董朱衮、为山西按察使司佥事、提调学政。刑部郎中杨毓兰、为山东按察使司佥事、提调学政。户部郎中王震起、为广西按察使司佥事、提调学政。刑部郎中钟朗、为狭西按察使司佥事、提调学政　　

○戊午。予故原任刑部尚书李化熙、祭葬如例　　

二月。己未朔　　

○壬戌。上自南苑回宫。诣太皇太后皇太后宫、问安　　

○癸亥。谕户部、淮安府属海州、安东等九州县。扬州府属高邮、兴化等四州县。水患频仍。康熙八年夏秋、又罹霪雨。尔部檄行督抚、即发仓粟、赈济饥民　　

○甲子。命内秘书院大学士魏裔介、礼部尚书龚鼎孳、为会试正考官。刑部左侍郎王清、内国史院学士田逄吉、为副考官　　

○谕兵部、武职官员、有训练兵丁、剪除盗贼、使地方宁靖、兵民相安之责、必谋略兼备、弓马娴熟者、斯称厥职。其不谙弓马、才力不及者。许不时纠察。已屡有谕上□日。朕出猎巡视地方、见涿州营守备刘逾光、涿鹿卫守备任先声、保定左卫千总周诚、弓马不娴。才力甚为不及。著察议具奏。此中有效力行间、得军功者。仍宽宥留任。阅此等将弁、系该督提镇于原补授时、不行拣选、及补授后、不行纠参之故。嗣后武职、务须遴选才能之人补授。将无才能者、不时查参。尔部严行直隶各省督提镇遵行　　

○丙寅。太皇太后圣寿节。上率王以下文武大臣侍卫等、诣太皇太后宫、行礼。照例筵宴　　

○命内国史院侍读胡简敬、提督顺天学政　　

○复设浙江分巡宁绍道、分巡温台道、分守杭嘉湖道、分守金衢严道、四缺　　

○予故护军统领科尔昆、祭葬如例　　

○丁卯。上诣太皇太后皇太后宫、问安　　

○遣大学士杜立德、祭先师孔子　　

○升光禄寺卿杨永宁、为太常寺卿　　

○以原任福建提学道沈令式、为广东按察使司佥事、提调学政。刑部郎中陈必成、为云南按察使司佥事、提调学政。户部郎中崔尔仰、为浙江按察使司佥事、提调学政　　

○戊辰。祭大社大稷。上亲诣行礼　　

○己巳。孝康皇后忌辰。遣官祭孝陵　　

○升护军参领苏虎济、为正蓝旗蒙古副都统　　

○云南贵州总督甘文焜疏报、定番州所属岗渡等、一百四十五寨苗蛮、倾心归化。请纳赋起科。下部知之　　

○庚午。户部议覆、山西巡抚达尔布疏言、里马虽已奉裁。相隔一年、始行解京。中间支放草豆等项银二万二千余两、请淮奏销。查里马裁于康熙七年四月、则夏秋草青、可以放牧。应如直隶各省营马例、减半支销。得上□日、钱粮既经散给民间、饲养马匹、难以复追。尔部议令如半支例扣算、果当与否、其再议之。于是户部更议如抚臣请。从之　　

○辛未。上诣太皇太后宫、问安　　

○壬申。谕刑部、盗案内论死者甚多。其为诬引株连、亦或有之。宜加详勘。至于夹棍、乃惨痛之刑。必不得已而后用。其慎之、毋忽　　

○调四川夔州总兵官马化麒、为福建海澄总兵官　　

○癸酉。升广西巡抚金光祖、为广东广西总督　　

○甲戌。予故蒙古都统三等精奇尼哈番隆峨、祭葬如例　　

○乙亥。以内国史院学士马雄镇、为广西巡抚　　

○丁丑。先是、内国史院大学士卫周祚。引疾乞归。上念其勤劳有年、给俸如故。俟病痊起用。至是卫周祚、以在籍支俸三年、受恩过当、具疏辞俸。得上□日、卿在任著有劳绩。回籍调理。特给禄以资颐养。可仍遵前命。祗受勿辞　　

○江宁巡抚马祜疏言、桃源县等处、连年水灾。请免带徵漕米。得上□日、漕粮例不蠲免。但该抚既称桃源等处、屡被水灾、民生困苦、与他处不同、著确议具奏。寻议、康熙六七两年分、未完漕米一万六千六百四十石、应准其蠲免。后不为例。从之　　

○戊寅。上诣太皇太后宫、问安　　

○己卯。升兵部郎中纪振疆、为光禄寺卿　　

○庚辰。复设山东提督。以原任山东提督杨捷、补授　　

○癸未。谕刑部、向来定例、流徙尚阳堡宁古塔罪人、于六月十二月停遣、余月皆令发往。今思自十月至正月、俱严寒之候。所徙罪人、贫者殊多。衣絮单薄、无以御寒。罪不至死、而冻毙于路、甚为可悯。继自今、流徙尚阳堡宁古塔罪人、自十月至正月、及六月。俱勿遣　　

○户部遵上□日议覆、古北等口外空闲之地、分拨八旗。查喜峰口独石口外、既无闲地。正红旗又无赴边外领地之人。不必拨给。今以古北口外地、拨与镶黄旗、正黄旗。罗文峪外地、拨与正白旗。冷口外地、拨与镶白旗、正蓝旗。张家口外地、拨与镶红旗、镶蓝旗。从之　　

○甲申。叙克取铜山金门功。授福建随征总兵官一等精奇尼哈番王之鼎、为三等伯　　

○乙酉。谕吏部、兵部、向来包衣佐领下官员子弟、不准为荫生监生。其笔帖式无有品级。今思内外官员、效力相同。加恩岂宜有别。嗣后包衣佐领官员子弟、准为荫监、及笔帖式给与品级之处。尔部定议具奉。寻吏部议、康熙六年恩诏、包衣下一品官子弟、许其承荫。二品至四品、各荫一子入监读书。其笔帖式、应授品级、照各部院例。从之　　

○户部议覆、漕运总督帅颜保疏言、江南高邮等六州县被灾、康熙六七八年分、未完漕米二万八千七百六十九石有奇、改折带徵。应如所请。得上□日、高邮等处灾伤、与他处不同。此未完漕米、仍令带徵、恐小民不能完纳、以致困苦。著再议　　

○丙戌。上诣太皇太后皇太后宫、问安　　

○丁亥。春分。朝日于东郊。上亲诣行礼　　

