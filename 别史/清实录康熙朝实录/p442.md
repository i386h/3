<!-- { "loadSidebar": true } -->
○戊申。上居景仁宫。不理政事。召大学士马齐等至乾清门。传谕曰、今岁山东雨水连绵、黎民被灾若不豫为赈济、一经逃散、难复安集。今当照前养山东饥民例、多遣人员、令其抚养。尔等可会同九卿议奏　　

○己酉。和硕裕亲王福全举殡。上奉皇太后临王第。恸哭俟王柩发。上奉皇太后回宫　　

○庚戌。上诣皇太后宫问安毕。幸塞外。是日启行。驻跸三家店　　

○辛亥。上驻跸密云县　　

○壬子上驻跸古北口。　　

○癸丑。孝懿皇后忌辰。遣官祭陵　　

○上驻跸喀喇和屯　　

○丙辰。予故安徽巡抚李鈵、祭一次　　

○丁巳。户部议覆、漕运总督桑额疏言、运船在洪泽湖遭风漂没漕粮、请免赔补、应不准行。得上□日、洪泽湖水势汹涌、较之大江黄河更甚。此失向漂没漕粮。从宽豁免、嗣后洪泽湖中粮艘、若遇风漂没、亦著照大江黄河例宽免。　　

○黑龙江将军沙纳海、以老病乞休。允之　　

○己未。中元节。遣官祭永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵　　

○授和硕庄亲王博果铎女为郡主壻阿宝、为和硕额驸。原固山贝子温齐女为县君壻格尔图、为固山额驸。　　

○以原任贵州按察使何显祖、为湖广按察使司按察使　　

○免山西蒲州、本年分雹灾额赋有差　　

○广东顺德总兵官沉勇、以年老乞休。命原品休致、　　

○庚申。上驻跸热河上营。　　

○壬戌。予故致仕文华殿大学士兼吏部尚书伊桑阿祭葬。谥文端　　

○癸亥。上驻跸头沟地方　　

○甲子。上驻跸汤泉　　

○丙寅。喀喇沁多罗杜棱郡王扎什、来朝　　

○是日、上自汤泉回銮。驻跸头沟地方　　

○吏部题、一等阿思哈尼哈番马珥图、系伊祖鄂尔辉自幼抚养故鄂尔辉令其承袭世职。令马珥图因病解退、销去恩诏所得两拖沙喇哈番。所余二等阿恩哈尼哈番、无应袭之人、应将此世职、令马珥图之父估领白蕲袭替。从之。　　

○丁卯。上驻跸热河上营。　　

○乌朱穆秦辅国公滚布扎下、来朝　　

○己巳。上手书谕上□日、谕大学士、九卿、詹事、掌印不掌印科道等官曰、今六月内、因有二王之事、朕心不胜悲恸、至今犹未释然。又兼灾祲频告、愈加忧郁、身体不安。顷往坐汤泉、始得稍解、仍未全愈。至饥民救养之计、未尝时刻不廑于怀。近有苏州织造李煦人来、询知郯城至泰安、田榖稍有可望。由泰安至德州、被灾甚重。今□山戊不

□口外田榖大收、口内各处田禾、俱属平常。合共计算、所粜之榖、必不能多。今应将漕粮、多截留。于山东沿河州县村镇、俱各存贮、以备赈济平粜之用。朕意八旗满洲蒙古、汉军佐领一千有余、每三佐领下、共出一人、可得三百人每三佐领、交与银三千两。分派各州县。仍照前去人员、养饥民至来年七月。今八月内、可以到彼。这情事、尔等可确议。至东省今岁钱粮漕米、俱应速行停徵议奏。为此手书特谕。扈从大学士诸臣阅毕。奏曰、皇上恩纶、极其详尽、此外无可再议。奏入、谕曰尔等既以朕所处为当、著于三佐领公派之时、将家计殷实部院官员、旗下曾为大僚者、及因公革职降级者、派出。其旗下闲散官员、及王、贝勒八分公属下之官员护卫。亦酌行派出。派时、须令三佐领公同保举具奏。朕所书上谕、此刻即行封固、速送至京师。既而复传谕曰、包衣佐领、亦照此三佐领内派遣一人　　

○巴林多罗额驸纳木松、喀喇沁公善巴喇锡来朝　　

○庚午。山东巡抚王国昌、疏报赈济饥民米榖数目。上曰、朕先谕桑额截漕粮二万石、令扈从部院官员、一同运至散赈粜卖。又命张鹏翮、将漕粮二万石交伊属员运至散赈粜卖。此事、扈从诸臣所共闻者。其交桑额之米石、已照朕谕散赈粜卖具疏奏结。今观王国昌所奏、将程兆麟等所运至之米及常平仓收贮米石、俱行粜卖散赈与朕原谕不符。且王国昌又奏称捐康熙四十二年、四十三年官员俸资、衙役工食、赔补此项米榖似此、何时方能完结此项米榖、应令速行赔补贮仓。著九卿、詹事、科道、一并会议具奏　　

○辛未。上驻跸喇门噶山　　

○科尔沁和硕卓礼克图亲王巴特麻等、来朝　　

○銮仪卫銮仪使祁伯豸、以老病乞休。命以原官致仕　　

○广东广西总督郭世隆疏言、粤东自南澳起、经碣石镇、与虎门协接界止。海面几二千余里、守汛辽阔。今应将遥对南澳之澄海协添设船只与南澳对峙巡防。又海门一所、最为紧要。应改为海门营。移达濠营游守千把、驻劄于此、分防广钱二澳。达濠营、亦系要汛。即移海门所守备、改为达濠营守备、至甲子一所、乃险要海口。从前止千总一员、今应将镇左营、移驻甲子所、与碣石镇联络防守。又吴川营、隔海一百余里。有＜石匈＞州一岛、宜设立耑营。龙门协属之乾体营、名为水师、向驻于陆地。可归并廉州营、将乾体营兵、令白鸽寨守备一员、千总一员、把总二员统之、驻劄＜石匈＞州改为＜石匈＞州营。白鸽寨、径以千总领营、照旧管束平海大鹏二所。至顺德地方、外有香山虎门二协、内有省会之兵、应裁去顺德总兵官止留中军游击、改为顺德营。其镇标左营改为平海营。右营为大鹏营下部议行　　

○旌表直隶枣强县烈女冯之秋女、幼龄守贞、拒奸惨死、给银建坊如例　　

○癸酉。上驻跸博洛和屯　　

○扈从大学士席哈纳等、奏在京大学士九卿詹事科道、会议赈济饥民一事应差户部贤能司官、令其驰驿速往、截留漕运尾船米五十万石交山东地方官、并遵上谕、派出八旗官员、各支库银三千两、往山东会同地方官、赈养饥民。上曰、赈济山东饥民、事关紧要。应差大臣、分为三路。每路差大臣一员。将先派去人员、一并往返巡察、于事有益。自泰安至郯城、为中路。著穆和伦去。自济南至登州、为东路。著辛保去。自德州至济宁、为西路。著卞永誉去。截留漕粮、亦属紧要。总漕桑额、见今无事、著作速前来、亲看截留。其赈济饥民人员所领银两、虽系公物、而勉力自效、有济于民。事竣回时、一并议叙。　　

○苏尼特多罗郡王垂基恭苏隆、来朝。　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百十二



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之二百十三　　

康熙四十二年。癸未。八月。甲戌朔谕吏部山东一省官员平日不知重积蓄、备荒灾。所以一遇凶年束手无策致劳京师遣官赈济。今应将山东合省官员、停其升转。俟民生复苏之日再行开复。此内除丁忧离任外有以老病乞休者、俱令来京引见。再行定夺　　

○敖汉多罗额驸扎木肃、喀尔喀辅国公克色克、巴林、台吉齐达克齐等、苏尼特多罗贝勒苏代等、来朝　　

○以故一等精奇尼哈番左元贞子左世永、袭职　　

○予故礼部左侍郎王封溁、祭葬如例。　　

○工部议覆、河道总督张鹏翮疏言、桃源县黄河南岸高家湾须建筑越堤、以为重门之障。挑引河以分水势。应如所请。速行挑筑。从之　　

○丙子。上驻跸坡濑噶山。　　

○谕户部、邳州等处地方、屡被灾伤、不减于东省。但尚有水路可通。著该督抚亲往察阅、应作何速行拯济、一面颁赈、一面奏闻。俟具题到日、将应蠲豁钱粮另议具奏　　

○升直隶守道高必宏、为江苏按察使司按察使　　

○丁丑。遣大学士陈廷敬、祭先师孔子　　

○命致祭和硕裕亲王福全、如和硕郑亲王例。于常祭二次外加祭一次命御史罗占监造坟茔建碑。谥曰宪　　

○戊寅。祭大社、大稷。遣吏部尚书。敦拜行礼　　

○己卯。上驻跸汗特木尔达巴汉地方　　

○庚辰。上驻跸穆禄喀喇沁昂阿地方　　

○喀尔喀多罗郡王古禄西希等来朝　　

○予故原任云南贵州总督王继文、祭葬如例　　

○壬午。太宗文皇帝忌辰遣官祭昭陵　　

○上驻跸拜布哈昂阿地方　　

○翁牛特多罗杜棱郡王颁第等、来朝　　

○癸未。上驻跸乌喇岱和洛　　

○遣翰林院侍读学士宋大业、赍御书光辅紫宸匾额、悬南岳庙　　

○甲申。太祖高皇帝忌辰。遣官祭福陵　　

○刑部尚书王士正等、因山左被灾、奉上□日截留漕米并派八旗官员、领帑往赈、具疏奏谢。得上□日、朕四次经历山东、于民间生计无不深知、东省与他省不同、田野小民、俱系与有身家之人、耕种丰年、则有身家之人所得者多、而穷民所得之分甚少一遇凶年、自身并无田地产业、强壮者流离于四方。老弱者即死于沟壑、此等情由尔东省大臣庶僚及有产业之富人亦当深加体念。似此荒歉之□山戊不□、虽不能大为拯济、若能轻减其田租等项、各赡养其佃户、不但深有益于穷民、尔等田地、日后亦不致荒芜。如果民受实惠、岂不胜谢恩千百倍耶　　

○河南巡抚徐潮疏言、豫省办买漕米、原定每石六钱五分。今□山戊不□值荒歉、米价腾贵、购买不敷。且小民正藉米糊口。请将康熙四十二年购买漕米、暂徵折价起解。下部议行　　

○乙酉。上驻跸额勒苏达巴汉地方　　

○柰漫多罗达尔汉郡王班弟、喀尔喀多罗贝勒罗布臧等来朝　　

○丙戌。上驻跸森济图昂阿地方　　

○和托挥特多罗贝勒松津僧额、扎鲁特贝勒毕立克土等、来朝　　

○丁亥。秋分。夕月于西郊。遣刑部尚书安布禄行礼　　

○厄鲁特台吉达颜喀尔喀土谢图汗厄尔德尼阿海多尔济等、来朝　　

○免河南商邱等五县、本年分水灾额赋有差　　

○升奉天副都统博定、为黑龙江将军　　

○戊子。上驻跸鹫和洛　　

○喀尔喀贝勒西弟希里等、来朝　　

○升护军参领筏喀、为西安右翼副都统　　

○己丑。上驻跸宜荪毕喇地方　　

○庚寅。科尔沁一等台吉阿齐图等。来朝　　

○辛卯。上驻跸达颜昂阿地方　　

○授宫中抚养闲散宗室富达理女、为郡君。壻册旺扎布、为多罗额驸　　

○免山东济宁、鱼台等九州县、济宁、临清二卫、本年分水灾额赋有差　　

○壬辰。上驻跸森济图地方　　

○科尔沁台吉般第克西克腾扎萨克台吉齐巴扎布等、来朝　　

○癸巳。上驻跸永安拜达巴克汉地方　　

○敖汉一等台吉垂扎穆素等蒿齐忒多罗郡王达尔玛吉里迪、郡王雅穆毕尔、来朝　　

○刑部奏、监候秋决重犯招册、请照例秋审。得上□日、今年三月已颁恩诏、所有罪犯无多。秋审著停止　　

○甲午。上驻跸土城地方　　

