<!-- { "loadSidebar": true } -->
○谕吏部、前因浙江巡抚范承谟患病、准其回京调理。将山东巡抚袁懋功调补。今据两省督提奏称、百姓爱戴、号泣请留、情词恳切。特顺民情、俱著各留原任。新授山东巡抚张凤仪、著候另缺推补　　

○以乌朱穆秦故多罗贝勒色冷额尔德尼孙莫利海、袭爵　　

○戊申。以副都统伯王之鼎、为江南提督　　

○琉球国世子尚贞、遣陪臣富茂昌等进贡。宴赉如例　　

九月。己酉朔。升护军参领罗和、为镶蓝旗满洲副都统　　

○云南贵州总督甘文焜、丁母忧。命在任守制　　

○以杜尔伯特故固山贝子诺尔布子沙金、袭爵　　

○喀尔喀车臣汗、遣使进九白年贡。宴赉如例　　

○庚戌。上以寰宇一统。躬诣太祖太宗山陵展祭。行告成礼。告祭太庙。上亲诣行礼　　

○辛亥。上诣太皇太后皇太后宫、问安毕、启行。是日、驻跸三河县　　

○以故二等精奇尼哈番达运子鄂七尔、故三等阿思哈尼哈番额赫里子英素、各袭职　　

○壬子。上驻跸别山　　

○癸丑。上驻跸沙里河地方。科尔沁镇国公都思哈尔、来朝　　

○甲寅。上驻跸榛子镇　　

○乙卯。上驻跸范家店　　

○丙辰。上驻跸榆关　　

○丁巳。驾出山海关、驻跸姜女祠地方　　

○戊午。上驻跸沟尔河地方　　

○己未。上驻跸烟台河地方。喀喇沁多罗杜楞郡王班达尔沙、镇国公乌忒巴喇等、来朝　　

○庚申。上驻跸连山。土默特贝子古睦、台吉、塔布囊等、来朝　　

○辛酉。上驻跸小凌河地方。土默特台吉沙克都尔、来朝　　

○壬戌。上驻跸榆林堡。敖汉和硕额驸齐伦巴图尔台吉等、来朝　　

○癸亥。上驻跸盘山保。柰曼台吉鄂齐尔等、来朝　　

○甲子。上驻跸小河山。科尔沁多罗冰图郡王额济音、及台吉、塔布囊等、来朝　　

○乙丑。上驻跸双台。敖汉多罗郡王布达、土默特多罗达尔汉贝勒卓礼克图、及台吉、塔布囊等、来朝　　

○丙寅。上驻跸辽河地方。科尔沁和硕卓礼克图亲王鄂辑尔、和硕达尔汉亲王额驸班第、多罗郡王布达礼、多罗贝勒鄂缉尔、辅国公图纳黑、多罗额驸厄尔德尼、和硕额驸沙津、及台吉等、来朝　　

○盛京将军阿穆尔图等、及文武各官、迎驾　　

○丁卯。上谒福陵。率诸王贝勒文武大臣等行礼。上三献爵、举哀、众皆举哀、毕、随谒昭陵。如福陵礼。是日、驻跸盛京城外　　

○戊辰。上诣福陵。陈牲帛于隆恩殿、读祝、行告成礼　　

○己巳。复诣福陵致祭、如前仪　　

○上周视盛京内外城池。城内外老幼、跪列道旁。凡年老及鳏寡孤独、皆赐银两。又谕盛京将军阿穆尔图等、查披甲被伤老病、退甲闲散之人、以闻　　

○科尔沁台吉鄂齐尔等、来朝　　

○庚午。上诣昭陵。行告成礼　　

○辛未。复诣昭陵致祭、皆如福陵礼　　

○遣王贝子内大臣等、诣永陵致祭　　

○阿禄科尔沁多罗郡王朱尔札哈、札鲁特镇国公毛奇塔特、及台吉等、来朝　　

○是日、上入盛京城、御清宁宫大清门。设仪仗奏乐。召盛京将军、副都统、侍郎、年老致仕都统、副都统、侍郎、及永陵、福陵、昭陵、总管以下、现任解任文武大小官员、宴赉有差。宴毕、上又召将军、都统、副都统、侍郎、总管等官、至御前。亲以金瓯赐酒。其余官员、命内大臣等遍赐之。又召八十以上耆民、至御前。赐饮。顾谓侍臣等曰、朕展谒山陵、惓惓在念。念得至发祥重地、拜谒陵寝、用展孝思。祭礼已成、朕怀大慰。侍臣等奏曰、皇上亲诣祖陵。告成致祭。精诚至孝、古帝王所未有也。又召披甲被伤老病退甲闲散四百余人、至御前。各赐银两。谕将军阿穆尔图等曰、此等闲散老病之人、如有一二遗漏、未沾恩泽者、尔等查出、陆续奏闻、俾得均沾恩惠、以示朕轸恤之意。又赐披甲执役人等银两。又召将军阿穆尔图、副都统叶尔素、鄂泰、侍郎纳桑阿、哈尔松阿、杭爱、敖色等、谕曰、此方人民淳朴、狱讼事简、无甚难理。尔等膺荷委任、惟抚戢军民、爱养招徕。满汉人民、悉赖农业、须多方劝谕、开垦耕种、俾各遂生计、以副朕眷念发祥重地之意。又谕守陵总管、副总管等曰、尔等职思祀典、凡一应祭品、尔等必亲加虔视、务尽诚敬、副朕孝思。又命发银二万两、赏宁古塔兵丁。又谕户刑等部侍郎曰、奉天系祖宗发祥重地。奉天府宁古塔等处、除十恶死罪不赦外、凡已结未结死罪、俱著减等。其军流徒杖等、俱著宽释。自山海关至奉天府所属地方、康熙十年十一年分、正项钱粮、俱著豁免、以示朕加恩之意　　

○遣官祭诸王、暨功臣墓　　

○福建总督刘斗、以病乞休。慰留之　　

○浙江总督刘兆麒、以所属地方、叠遭水旱、引咎求罢。不允　　

○免江南定远、临淮二县、本年分水灾额赋有差　　

○封固山贝子尚善女为县君、壻富寿、为固山额驸　　

○壬申。上以告成礼毕。欲周览盛京畿内地方形胜。是日启行。驻跸懿路　　

○赐来朝外藩王、贝子、公、台吉等、裘帽等物　　

○札鲁特多罗达尔汉、贝勒巴达里、多罗贝勒札穆、及台吉塔布囊等、来朝　　

○癸酉。上驻跸铁岭县　　

○甲戌。上驻跸开元县　　

○乙亥。孝慈高皇后忌辰。遣官祭福陵。是日、驻跸叶赫正北堡　　

○丙子。上驻跸雅克萨　　

○遣侍卫往宁古塔、赐将军巴海、裘帽等物　　

○丁丑。上驻跸古城　　

○戊寅。上驻跸穆当阿烟台　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之三十六



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之三十七　　

监修总裁官光禄大夫太保兼太子太傅保和殿大学士兼户部尚书二等伯加四级臣马齐光禄大夫经筵日讲官起居注少保兼太子太保保和殿大学士仍

兼管吏部户部尚书翰林院掌院事加二级又加一级臣张廷玉光禄大夫经筵讲官太子太傅文华殿大学士仍兼理户部尚书事务加五级又加二级臣蒋廷锡总裁官光禄大夫文华殿大学士兼吏部尚书臣朱轼等奉敕修

　　

康熙十年。辛亥。冬。十月。己卯朔。享太庙。遣都统觉罗巴尔布行礼　　

○遣官祭永陵、福陵、昭陵、孝陵　　

○颁康熙十一年时宪历　　

○是日、上驻跸纳尔浑地方　　

○庚辰。上驻跸达溪达尔巴地方　　

○辛巳。皇太后圣寿节。遵懿上□日、免行礼　　

○上驻跸爱新地方　　

○召宁古塔将军巴海、问宁古塔、及瓦尔喀、胡尔哈、人民风俗。谕曰、瓦尔喀、胡尔哈、人皆暴戾奸诡、尔其善布教化、以副朕绥远至意　　

○壬午。驾旋。驻跸尼牙满渚地方　　

○以故三等阿思哈尼哈畨胡万明子胡光前、袭职　　

○免湖广蕲州江夏等十七州县、又偏沅平江等十三县卫、本年分旱灾额赋有差　　

○免狭西甘州左右二卫、及山丹卫、本年分水灾额赋有差　　

○免山东文登县、水冲沙压地亩、本年分额赋十之二　　

○刑部题、定例旗下官员、犯罪重大、其亲父祖伯叔兄弟阵亡、及本身曾出征负重伤者、俱免死一次。其军民人等、并未议及。嗣后应将旗下军民人等、犯重罪者、亦照此例遵行。从之　　

○癸未。上驻跸纳尔浑地方　　

○甲申。上驻跸勒甫布屯地方　　

○乙酉。上驻跸开原县　　

○丙戌。上驻跸三台堡　　

○丁亥。上驻跸范河　　

○戊子。上驻跸姚堡　　

○己丑。上驻跸盛京北教场　　

○赐盛京畿内地方年老男妇、银两　　

○辛卯。上以回銮、率诸王、贝勒、大臣等、诣福陵、昭陵、行礼。御盛京大清门。命扈从官、及盛京将军以下文武官、较射　　

○壬辰。谕宁古塔将军巴海、朕向闻尔贤能、今侍朕左右、朕益知尔矣。飞牙喀黑折虽服。然其性暴戾、当善为防之。尤须广布教化、多方训迪、以副朕怀远至意。罗刹虽云投诚。尤当加意防御。操练士马、整备器械、毋堕狡计。至于地方应行大事、即行陈奏、毋得疑畏。尔膺边方重任、尚其黾勉、以报朕知遇之思　　

○谕盛京将军阿穆尔图曰、朕驾将还、观尔非无能之人、尔其镇守地方、勉副朕意　　

○命来朝外藩王、贝勒、贝子、公、台吉等、较射毕、驾发盛京。各官跪送。召原任都统道喇等近前、面谕曰、朕仰体皇考未竟之志、至发祥重地、谒太祖太宗山陵、祭告礼成。又见尔等年老大臣、朕怀甚慰。尔等当亦愉快。道喇等奏曰、臣等年老解任、自分终身疎远、不期今日得睹天颜、重加赏赉。一时隆遇、旷代殊恩。今车驾回銮。臣等不胜依恋　　

○是日、驻跸老边。翁牛特多罗达尔汉贝勒搜色、及台吉等、来朝　　

○癸巳。驾过辽河桥。谕盛京工部官曰、此桥甚有便于人、著存留勿毁　　

○是日、驻跸五道河。扎鲁特台吉多尔济等、来朝　　

○甲午。上驻跸白旗堡　　

○乙未。上驻跸头道井地方　　

○以八旗屯地旱荒、给被灾旗人米一百六十四万七百石　　

○予故二等精奇尼哈畨觉罗额尔德、祭葬如例　　

○福建提督王进功、年老乞休。温上□日慰留之　　

○靖南王耿精忠疏报、台湾伪总兵柯乔栋、率伪官五百四十九员、船十一只、投诚。下部议叙　　

○丙申。上驻跸广宁县　　

○丁酉。上驻跸榆林堡、翁牛特喀拉齐里克镇国公奇他忒、及台吉等、来朝　　

○戊戌。上驻跸小凌河　　

○免山东宁海州水灾、聊城等三县旱灾、本年分额赋有差　　

○己亥。上驻跸连山。敖汉多罗郡王布达、及台吉等、来朝　　

○庚子。上驻跸宁远州温泉　　

○辛丑。上驻跸东关站　　

○壬寅。上驻跸沟尔河。喀喇沁塔布囊等、来朝　　

○以一等阿达哈哈畨甯天祚、为平南藩下副都统　　

○浙江巡抚范承谟、以病再疏乞休。慰留之　　

○癸卯。上驻跸老君屯　　

○甲辰。驾进山海关。驻跸石河　　

○乙巳。上驻跸抚宁县　　

○河道总督王光裕疏报、河决桃源县、坏民堤二百五十丈。下部速议　　

○户部议覆、浙江巡抚范承谟疏言、临海、太平、平阳、石门、乌程五县、温州一卫、未完康熙元年二年三年行月等项银两、积逋年久、叠罹凶荒、请援赦蠲免。查康熙八年恩诏、蠲免民欠地丁、并未载有蠲免漕项钱粮、未便援赦。得上□日、漕项虽无豁免之例、但据该抚奏称、积逋年久、叠罹凶荒、追比难完、尔部仍议追徵、是否相合、著再议。寻部议豁免。从之　　

