<!-- { "loadSidebar": true } -->
○理藩院奏、策妄阿拉布坦疏言、臣之与哈萨克构兵、非得已也。昔噶尔丹擒哈萨克头克汗之子、以畀达赖喇嘛、故头克使人乞臣关说、求还其子、与彼完聚。臣乃使人于达赖喇嘛索得头克之子、拨五百人、护送归之。头克反尽杀臣五百人。后又杀臣属下吴尔赫德巴图尔台吉、掠取其人民。续又掠我吴梁海百余户人。臣妻父阿毓奇、以其女归臣、使妻兄三济札布、送臣之妻、彼又要战于路。去岁秋、臣商人自鄂罗斯归、彼又掠之。哈萨克屡来犯臣、有如许过恶、臣是以兴兵而往。恐圣上谓臣喜事好兵、故陈此自白。又丹津鄂木布听谗、与噶尔丹同杀其兄索诺木阿拉布坦。后臣与噶尔丹分散、各自游行、丹津鄂木布、又偕阿奴喀屯往就噶尔丹、今穷迫而后来归。臣若使彼逸居、恐又听谗害臣、臣是以拘而禁之。为此遣使阿布都拉厄尔克寨桑、萨木坦达尔汉鄂母布等奏闻。上命示议政大臣　　

○甲子。升内阁侍读学士恩丕、为内阁学士兼礼部侍郎　　

○戊辰。上奉皇太后、自畅春园回宫　　

○以喀尔喀固山贝子达礼故。遣官致祭　　

○予故通政使司通政使杨尔淑、贵州巡抚阎兴邦、各祭葬如例　　

○己巳。上御太和殿视朝。文武升转各官谢恩。　　

○谕宗人府、多罗温郡王延寿、行止不端、并不思效力行走、甚属负恩。此王、原非承袭之爵、乃增封之王。伊父为人、原亦平常。著将延寿革去王爵、授为贝勒。又固山贝子袁端、各处俱不行走、但与在外汉人、交往饮酒、妄资乱行、著黜革。镇国公明端、为人庸劣懒惰、亦著黜革。向来王、贝子、公等、时常上朝、近不上朝。再右翼公等内、亦有懒惰不行走者。著宗人府、会同领侍卫内大臣等、将懒惰不行走者、题参革退。寻议、镇国公刘永、门度、懒惰。应革退。普贵、原有疯疾、今虽痊愈、不便令其行走、亦应革退。得上□日、刘永、门度、依议黜革。镇国公根度、为人甚属乖张、肆无忌惮。亦著黜革。普贵、向来行走尚优。既称疯疾已痊、著照常行走。　　

○升云南腾越副将雷如、为河南南阳总兵官　　

○庚午。谕大学士等、萨布素任黑龙江将军年久、谙练地方事务、亦得官军之心。席北、打虎儿、编入佐领、已数年矣。理合遵行禁令。今佐领阿木瑚朗等、旷误防哨、不可不严加处分。阿木瑚朗、巴林、俱革职。交萨布素、听其惩治。嗣后若有此等不遵法纪者、令萨布素酌量治罪奏闻。　　

○辛未。命增云南府州县学、廪膳、增广生员、及文武童生入学额数。　　

○壬申。上诣皇太后宫、问安。　　

○以固山贝子苏努、署理奉天将军事务。　　

○以狭西提督李林隆、为镶红旗汉军都统。调正红旗蒙古副都统安台、为镶蓝旗满洲副都统。升骁骑参领哈克三、为正红旗蒙古副都统　　

○癸酉。上巡幸漕河。阅视要儿渡等堤岸。命皇长子多罗直郡王允禔、皇三子多罗诚郡王允祉、随驾。是日启行。御舟泊通州崔家楼。　　

五月。甲戌朔。上登陆。巡视武清县堤岸。众民跪叩奏曰、耍儿渡地方、自蒙皇上修筑、迄今永无水患。此处堤岸、正当水势冲射。请于堤岸之外、另筑一堤。上曰、此堤岸之外、若另作一堤、尔等田亩、岂不多致占废。众民奏曰、原非一家田亩、即稍入堤内、于小民亦无大损。倘河水一决、其患更甚。上曰、转盼间雨潦将届、今岁不及修筑、暂立木桩、坚护堤岸另开小河以洩水势。今岁田亩、可以无虞。俟明春雨水前、另筑重堤、尔等田庐、俱得安固矣　　

○上至合河站登舟。是日、御舟泊武清县红庙埂子。　　

○乙亥。御舟泊武清县黄家庄　　

○　　

○丙子。仁孝皇后忌辰。遣官祭陵。　　

○御舟泊天津土城。　　

○丁丑。御舟泊沧州格沽。　　

○戊寅。上自沧州大沽营、至海口新建海神庙。　　

○御舟泊沧州邓山沽。　　

○己卯。御舟泊武清县杨家庄。　　

○庚辰。御舟泊武清县杨村。　　

○辛巳。御舟泊武清县打鱼庄。　　

○壬午。御舟泊通州崔家楼。　　

○癸未。上回宫。诣皇太后宫、问安　　

○谕大学士等、门度、根度、乃贝勒尚善之子。今两公爵俱革、尚善别无公爵之子孙、则其爵遂绝矣。著交宗人府议奏。寻宗人府奏、门度之祖费扬武、系辅国公。门度应袭公爵。得上□日、门度、著袭封辅国公　　

○又谕大学士等、朕巡阅天津沿河堤岸、见山东饥民流移至直隶者尚多。小民遭此荒歉、若仍于秋间、徵其逋欠、百姓岂能上纳。泰安州等二十七州县本年钱粮、著于来秋徵收　　

○甲申。户部议覆、仓场总督德珠等疏言、直隶朝鲜等处米贵、将各省漕粮截留一十五万石赈济、请令有漕各省督抚、于本年秋收时、买补带运还仓。应如所请。得上□日、此截留赈济等项所费米石、若令有漕省分、采买带运、则小民运丁、必致苦累。京仓米石充裕、所用之米无多。采买补额、著停止。　　

○丙戌。遣官祭关圣帝君。　　

○丁亥。夏至。祭地于方泽。上亲诣行礼。　　

○戊子。上御太和殿视朝。文武升转各官谢恩　　

○庚寅。谕大学士等、览科道衙门月终注销案件、但奏称无违限之事、而事务若干件、于几日完结、并未开载。此后应将事件数目、并完结日期于疏内详列具奏　　

○署奉天将军事贝子苏努陛辞。上谕之曰、盛京事务、废弛已极。公绰克托观射时、不辨士卒骑射优劣、惟务闲谈。尔至任、勿复蹈此辙。又盛京地方习俗、颓坏已极。闻兵丁派出差役、不去者有之、去而私回者有之。尔至其地、择其尤者、严处一二人、若辈始知惩创矣　　

○户部议覆、山西巡抚倭伦疏言、静乐等五县、未完康熙三十六年钱粮、请缓至本年十月全完。应如所请。得上□日、山西省康熙三十七年钱粮、已有谕上□日、通行蠲免。今静乐等县、未完康熙三十六年钱粮。倘于本年徵收、则小民仍有催徵之累。尔部不行详察、照该抚所题具奏、殊属不合。其未完钱粮著于康熙三十八年带徵。　　

○辛卯。以苏尼特故多罗郡王萨穆札子垂基恭苏隆、袭爵。　　

○山西太原总兵官毛来凤、以病乞休。允之。　　

○调广东高雷廉总兵官韩天伏、为山西太原总兵官。　　

○壬辰。上诣皇太后宫、问安。　　

○以固山贝子苏尔发、为宗人府右宗正　　

○调广西提督李林盛、为狭西提督。　　

○癸巳。以户部郎中赵之随、为云南按察使司佥事、提调学政。　　

○戊戌。上奉皇太后、幸畅春园　　

○己亥。户部议覆、广东巡抚萧永藻疏言、康熙三十四年、粤东钱贵、开炉鼓铸。今钱价日轻、请将鼓铸停止。应如所请。从之。　　

○辛丑。兵部等衙门议覆、云南贵州总督王继文疏言、鲁魁山贼首擦捏等、劫掠彝村、伏弩暗伤新?营守备张廷柱。臣会同临元总兵官王洪仁、遣发流土官兵巢□刀抚、追斩贼首擦捏。其在事有功人员、统听部议。查鲁魁山贼、系山林小贼、无议叙之例。应将在事人员、无庸议叙。得上□日、鲁魁山贼众盘踞、总督范承勋、巡抚石文晟、俱曾明晰面奏、官兵巢□刀杀擦捏等贼可嘉。在事有功人员、俱著议叙、以示鼓励　　

○刑部等衙门议奏、原任侍郎多奇、牧养军需马匹、怠玩不谨、致马匹倒毙、有误军务、应斩立决。得上□日、多奇人甚庸劣、在大同牧养马匹、并不勤慎、慢视军需应行正法。姑念其人朴实、著免死、发往黑龙江。　　

○壬寅。上诣皇太后宫、问安。　　

○命裁上林苑衙门。其监丞、及良牧、蕃育、二署署丞、俱著裁去。　　

○调福建水师提督张旺、为广西提督。升云南元江副将冯天惠、为广东高雷廉总兵官。贵州定广副将沉勇、为广东顺德总兵官　　

六月。甲辰朔。上诣　　

○皇太后宫、问安　　

○乙巳。吏部议覆、云南巡抚石文晟疏言、云南省元江、开化、广南、广西、四府烟瘴地方、请照粤西南宁等四府保题之例、即于滇省郡县中、选择廉能素著、熟悉风土者调补。或于滇省应升官员内升授。并照福建台湾例、三年内称职、即行升擢。又鹤庆、顺宁、永昌三府、邻近蒙番、接连中甸、外逼乌斯藏之地、甚为紧要。必得壮年勤敏郡守、庶可捍御统摄。乞简选贤员补授。五年称职、亦即升擢。俱应如所请、嗣后元江四府属知府以下、知县以上、准其保题调补。教官杂职、报部调补、免其具题。其鹤庆等府、府官缺出、臣部照山狭二省例、奏闻简补、从之　　

○戊申。永陵总管觉罗阿塔、以年老乞解任。从之。　　

○升骁骑参领德承格、为永陵总管　　

○辛亥。调福建陆路提督吴英、为福建水师提督。升福建台湾总兵官王万祥、为福建陆路提督。　　

○壬子。上诣皇太后宫、问安。　　

○甲寅。以故三等阿思哈尼哈番博尔和代子滚布塞楞、袭职。　　

○乙卯。上诣皇太后宫、问安。　　

○宗人府题、固山贝子袁端、镇国公刘永、根度、明瑞等、革退、伊等所属佐领、请上□日定夺。得上□日、袁端佐领、著给与安郡王马尔浑。根度佐领、著给与公门度。明瑞佐领、著给与公吞珠。刘永四佐领、查从何人掣出、著给与原人　　

○升广西按察使鲁超、为广东布政使司布政使　　

○免江南高邮等六州县、康熙三十六年分水灾应徵丁银四万五千有奇　　

○丁巳。予故汉军都统郎化麟、广东顺德总兵官李日荣、各祭葬如例　　

○改四川梁万营参将、为化林营参将、移驻化林。化林营原设守备、改为中军守备。拨梁万营千总二员、把总三员、马步兵三百七十五名、归并化林营。梁万营存守备一员、把总一员、马步兵二百名。从四川提督岳昇龙请也　　

