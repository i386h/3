<!-- { "loadSidebar": true } -->
○戊寅。议政大臣等议覆、四川总督年羹尧疏言、定例。蜀省兵丁月米、皆折银给发、听其自行采买。今成都驻防满洲兵丁、需米甚多年□山戊不□丰歉不齐恐一时采买长价、兵丁艰食。臣请将成都附近州县中有水路通行者、其应徵粮米、停止折银、改收本色。量给运费、交送成都。支给满洲兵丁、则军需有益应如所请。从之。　　

○己卯。遣官祭关圣帝君　　

○宗人府左宗正固山贝子苏努、因年老解退。以多罗贝勒满笃祜、为宗人府左宗正。　　

○刑部左侍郎李华之、以老乞休、允之。　　

○刑部等衙门议覆、都察院左都御史田从典等、察审凤阳府颍州知州王承勋、讦告安徽布政使年希尧、凤阳府知府蒋国正、需索规礼、逼勒交代、将亏空银两、捏造民欠、冒蠲钱粮等款。除年希尧需索规礼、逼勒交代之处、并无证据、无庸议外。其蒋国正于交代之时、虽未向王承勋、逼勒出结。但曾受王承勋规礼银八百余两。又前任颍州知州王盛文、亏空帑银、捏造民欠。蒋国正不行查出。迨王盛文病故之后。承认代赔、并无完解。复因康熙四十六七等年分、蠲免民欠钱粮。将伊应赔帑银三千七百九十余两、混入民欠册内、希图冒蠲、情实。蒋国正、应照侵盗钱例、拟斩监候。其捏造民欠、及收受规礼银两、俱著落蒋国正名下、照数追完。布政使年希尧、于蒋国正冒蠲钱粮之事、不行查出。应照失察例、革职。从之。　　

○辛巳。谕大学士等曰、总兵官金国正奏、陕西。两年歉收、百姓有流离之状。地方关系紧要。文武贤能之员、多调往军前者。此处极应留心。著交与九卿、详加议奏。闻四川绿旗兵丁、照常操练。其余各省、并不操练陕西兵丁、较他省甚多。出征者无几。见存之兵、应行操练。器械应行。修整。著严饬督、抚、提、镇、实心奉行。至总督鄂海、从前居官亦优。今因年老、声名大不如前。陕西省两年歉收之处、并未详悉奏闻。将此处亦传谕九卿　　

○又谕曰、今年为祈雨、屡次降上□日。虽己得雨、尚未沾足。应虔诚祈祷。至政事有可更改之处、著九卿议奏。　　

○谕议政大臣等、今□山戊不□稍早。应速行文与各路将军。或营中亢旱、马匹未肥。或进兵之路甚旱、水草不敷、俱未可定。勿谓既经议定进兵、不敢复以亢旱为辞、奏请停止。朕念军务所关甚大。从前屡谕尔等、及领兵大臣、凡军机之事、有今日定议。明日又改者、未可拘执。要在相其机变而行。朕于用兵之事、必熟思而后颁发上□日意。若无上□日意、又恐军中之大臣、难于奉行也。然军前或因亢旱而无水草、马匹倒毙、则兵丁如何前进、如何回旋、明年又如何进兵耶。总之雨水及时、牧草果好、前进自无艰阻。应即行进兵。倘或亢旱、马匹疲瘦、雨水不调、牧草不堪、则即以不宜进兵之处、令军中之大臣等、定议具奏。断不可以今□山戊不□若不进兵、来年亦可再进、作游移之语陈奏也。路途遥远。恐发去文书、迟延遗失、亦未可定。须于明日行文一次。续后再行文一次。有一处不可进兵、即著将此一处。奏请停止。　　

○土默特达尔汉贝勒阿喇卜坦、来朝　　

○壬午。夏至。祭地于方泽。遣多罗贝勒满笃祜行礼　　

○甲申。礼部题、本月十五日酉时雨、至十六日申时止。其霖大沛、田禾沾足。报闻　　

○先是、镶红旗满洲副都统永泰、因为伊曾祖费英东立传事、传赴史馆。永泰见世祖章皇帝实录、私取查阅。随摺奏实录内、将伊祖图赖之事、并未记载。奉上□日、交内阁查奏。至是大学士马齐、疏劾副都统永泰、私阅实录。又作史定例、惟关系国家之事、始入记载。其余细微之事、例不编入。永泰不加详慎、妄行陈奏。殊属不合。请将永泰、交与该部严加议处。得上□日、依议。寻兵部议、永泰奏事不实、又违禁私阅实录。应革去副都统、并佐领之职。从之。　　

○翁牛特多罗杜楞郡王和硕额驸苍津、来朝。　　

○戊子。以翰林院检讨张大受、为四川乡试正考官。检讨世禄、为副考官。编修俞鸿图、为广东乡试正考官。中书科中书曾用璜、为副考官。工科给事中康五瑞、为广西乡试正考官。内阁中书韩瑛、为副考官。刑科给事中蔺惟谦、为福建乡试正考官。内阁中书春台、为副考官。　　

○升内阁学士张廷玉、为刑部左侍郎。　　

○阿霸垓辅国公德木楚克、来朝。　　

○予故领侍卫内大臣公海金、正红旗汉军都统昌鼐、各祭葬如例　　

○辛卯。敖汉和硕额驸多尔济拉什、多罗额驸罗卜臧、来朝　　

○癸巳。科尔沁多罗冰图郡王宜希班第、来朝。　　

○升西安协领常寿、为西安副都统。　　

六月。丙申朔。　　

○丁酉。封皇二子允礽女为郡主。授其壻土默特多罗达尔汉贝勒阿喇卜坦、为和硕额驸　　

○己亥。皇三子和硕诚亲王允祉、恭请上幸王园、进宴　　

○九卿遵上□日会议、据太原总兵官署理固原提督金国正疏言、陕西省两年歉收。应行令该督抚、作速查明。将陕西各州县卫所、存贮常平仓榖、动支散赈。恐不敷用。应拨河南开封等府、见存仓榖二十万石、运送西安、贮仓备用。其运送榖石、或陆运、或水运、令河南巡抚、作速详议俱题。又陕西文武各官、发往军前者甚多。应令该督抚、将见任官员、并从前发往效力人员内、拣选贤能、委署地方事务。至于操练兵丁、整理器械、应行令直隶各省督、抚、提、镇、严饬各营。将弁、将所管兵丁、不时操练。一应器械、加意整理。如有该营。将弁、废弛营伍。及该管上司、徇庇不参者。俱照例议处。陕西总督鄂海、将二年歉收之处、不行奏闻。应令鄂海明白回奏。从之。　　

○癸卯。靖逆将军富宁安、振武将军傅尔丹、征西将军祁里德等、疏报、巴尔库尔、阿尔泰、两路驻兵之处、雨水调和、马匹肥壮。又进击策妄阿喇布坦边境、侦探沿途皆有水草。应遵照原议。巴尔库尔兵、于七月初一日起程。阿尔泰兵、于六月十六日起程前进、报闻。　　

○直隶保安、怀来及山西蔚州等处地震。是日、京师地徽震。　　

○己酉。户部议覆、江苏巡抚、吴存礼疏言、吴江一邑、地滨太湖。凡傍湖临水田地、波浪冲击、坍涨靡常。其间或有新涨未升。或有坍没包赔。或废地而完重赋。或膏腴而纳轻粮。若非逐一丈勘。难免乐不均。请专委能员、查丈确实。将坍没包赔者、照例豁除。隐匿漏赋者、咸令升科。应如所请。从之。　　

○乙卯。以翰林院侍讲学士李绂、为浙江乡试正考官。编修汤之旭、为副考官。詹事府詹事李周望、为江西乡试正考官。翰林院编修鄂尔奇、为副考官。编修惠士奇、为湖广乡试正考官。编修吕谦恒、为副考官　　

○阿霸哈纳多罗贝勒索。诺穆喇布坦故、遣官致祭　　

○丙辰。谕大学士等曰、朕闻保安、怀来等处地震。宜速遣大臣前往赈济。若俟部中启奏、恐致迟延。著副都御史杨柱、屠沂、速自京城出居庸关、前往延庆、保安、怀来、沙城等处查阅。一面奏闻加恩。并查验蔚州、广昌、浑源等处。如果被灾、著一并加恩。直隶守道李维钧、亦著量带地方官数员、前往赈济　　

○戊午。兵部议覆、原任广东提督王文雄条奏、出洋商船、不应携带军器。遵上□日今山东、福建、浙江、江南、广东、督抚、公同定议。今各该督抚等会议具覆、皆言沿海各省出洋商船、携带炮位军器、应概行禁止。其原有之炮位军器、令该地方官查明收贮。应如所请。从之。　　

○乙丑。巴林固山贝子巴忒麻、来朝　　

秋七月。丙寅朔。享太庙。遣内大臣辅国公振衡行礼　　

○巳刻。日食　　

○丁卯。谕左副都御史杨柱等曰、保安等处地震。尔等前往散赈、毋得爱惜银两。有不足用、即以奏闻。务使百姓均沾实惠。不可速回。俟民情安定、再行回奏。其保安等处本年钱粮、及次年钱粮、俱著蠲免　　

○兵部议覆、云南巡抚甘国璧疏言、云南省迤西一带、向未设立驿站。今因大兵出口、自安宁州起、至塔城止、请添设二十一站。应如所请。从之　　

○庚午。升江苏按察使李馥、为安徽布政使司布政使。湖北按察使张圣弼、为湖北布政使司布政使。　　

○先是、上谕户部、直隶各省钱粮、亏空甚多。应作何立法、使亏空之弊、永远清理。著行文各该督抚、确议具奏。至是、户部据各该督抚等覆疏、会核定议。查直隶各省督抚等所奏、或与定例相符、或与钱粮无益者、均无庸议外。如陕西总督鄂海。福建浙江总督觉罗满保、广东广西总督杨琳、浙江巡抚朱轼、广东巡抚扬宗仁、广西巡抚宜思恭、湖广巡抚张连登、偏沅巡抚王之枢、福建巡抚吕犹龙、疏称州县钱粮、令知府严加稽查、随徵随解、无许久存州县库内、以绝侵那之弊。应如鄂海等所请、嗣后州县官徵收钱粮、务令随徵随解。如迟延不解即令该府查报参处。如州县批解钱粮、而布政使抵充杂派、扣批不发、许州县官申报督抚、并报部院衙门题参。四川总督年羹尧、江南江西总督长鼐、疏称州县亏空钱粮、或知府有扶同徇隐情弊、别经发觉者、请将知府参革、责令独赔。应如年羹尧等所请、令各该督抚、确查亏空情由。或因知府扶同徇隐、以致亏空者、即行参革、令知府独赔。江南江西总督长鼐、云南贵州总督蒋陈锡、山西巡抚苏克济、疏称州县官、恃有上司分赔之例、本无亏空、将库银藏匿、假捏亏空。应令督抚核实题参、严加议处。其亏空银两、仍在该州县名下独赔。应如长鼐等所请、嗣后州县官、有捏报亏空、审明定拟、即于本犯名下独追还项。河南巡抚扬宗义、云南巡抚甘国璧、江西巡抚白潢、护理贵州巡抚印务布政使迟炘、疏称州县因公那用亏空钱粮、请照霉烂仓榖之例、革职留任、限年赔完。其霉烂仓榖者、不论在任解任、以及分赔之知府、能于限内全完、准其开复。应如杨宗义等所请、亏空钱粮、果系因公那用者、将该员革职留任、勒限赔补。限内全完、准其开复。至霉烂仓榖、见在参追者、于一年限内、如数完补、亦准开复。再州县亏空钱粮、或有知府揭报、而布政使不即转揭或已揭。而督抚不即题参者。应令该知府申报部院。将督抚、布政使等官、俱照徇庇例议处、仍令分赔。其卫所官员、亏空屯卫等项钱粮、亦照地丁之例处分。著为定例。以上徵解追赔各条、既经各该督抚等具题定议、即应责成督抚。如亏空未发之先、伊等不尽心防范。亏空已觉之后、伊等不竭力补苴。应将该督抚、严加议处、责令分赔完项。从之　　

