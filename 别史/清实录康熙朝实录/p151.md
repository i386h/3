<!-- { "loadSidebar": true } -->
○癸亥。上诣太皇太后宫、问安　　

○谕吏部、兵部、宣猷效力、臣子之常经。晋秩酬庸、国家之大典。镇守宁古塔等处将军巴海等、莅任以来、弹压岩疆、展布猷略、实心任事、筹画周详、允为称职。又设法迁移查努喀等、各姓新满洲户口、于宁古塔乌喇、编为佐领、安插咸令得所、怀柔远人、有裨军国、深为可嘉。应给世职、以示鼓励。副都统查努喀、副都统品级布克陶等、累世输诚进贡、效顺有年。今复自其本土、率众迁于宁古塔乌喇地方、与满洲官兵、一体效力、亦殊可嘉。俱应给以世职。尔二部一并会议具奏　　

○以户部郎中陈肇昌、为广东按察使司佥事、提调学政　　

○湖广总督蔡毓荣疏报、逆贼杨洪等、既经剿除、余孽未靖。臣随遣襄阳总兵官刘成龙、招抚伪官兵丁、共五千八百余名。下部议叙　　

○甲子。上至巩华城、驻跸　　

○乙丑。月祭孝昭皇后上回宫　　

○理藩院题请、差往科尔沁等四十九旗、会盟大臣。得上□日、著内大臣喀代、尚书马喇去　　

○丙寅。谕户部、朕巡视京畿、见八旗亡故军士、葬地窄狭、坟墓累累。亦有竟无茔地者。皆因郭外近地、价值腾贵、故不易得。本朝军士、奕世效力行间、殒命疆场。或身被重伤、在家老死。皆家业贫穷、至不能营办葬地、朕每触目、甚深悯恻。作何拨给地土、俾八旗贫苦兵丁、俱获葬所、令议政王、贝勒、大臣、详议以闻　　

○先是、宁南靖寇大将军多罗顺承郡王勒尔锦疏言、前上□日令总督蔡毓荣、率兵五千赴岳州。但彼标兵、自荆州以至彝陵诸路、俱设汛防。而大江贼船、不时出没、滋阳逆贼、复渡江置垒。若蔡毓荣率兵赴岳、则荆州诸处、不无可虞。得上□日、攻取岳州、事机重大。且大将军贝勒尚善、称此番进湖、必期破贼、蔡毓荣之兵、不可不遣。顺承郡王、仍遵前上□日行。荆州兵既未足、可令河南南汝总兵官周邦宁、率标兵一千五百人赴襄阳。既至、顺承郡王等、量调襄阳总兵官刘成龙标兵、赴荆防御。寻勒尔锦复奏、刘成龙标下、及援剿兵、俱应留守各汛。上谕、刘成龙标兵、既与地方相习、可仍留襄阳。周邦宁率兵、径赴荆州。巡抚张朝珍、于武昌诸处兵内、调足二千、代援剿兵、与蔡毓荣偕往。其援剿兵、仍留荆州　　

○丁卯。镶红旗一等阿思哈尼哈番滚布伦辰、缘事革职、以其子监生巴禄、替职　　

○定远平寇大将军和硕安亲王岳乐疏报、吴三桂伪亲军水师右翼将军林兴珠、自湘潭遣伪官杨廷言等、诣臣军前投致降书。随遣副都统甘度海、阿进泰、以兵往迎。又遣参领沙纳哈、率兵收取彼处船礟。至林兴珠部下官兵溃散、甘度海、阿进泰、不守湘潭、将见获之船、尽行焚毁、率领林兴珠来至军前。沙纳哈还、亦并无船舰收获。得上□日、林兴珠不忘国恩、率其所属人员、倾心归正、深为可嘉。其从优封侯爵、授建义将军、留安亲王军前、剿抚贼党。杨廷言等、亦与议叙。伊等妻子、该督抚安插抚恤、务令得所。副都统甘度海、阿进泰、贻误军机、情罪可恶。著革职、逮至南昌收系　　

○福建总督郎廷相疏报、逆贼蔡寅、拥众数万、屯劄天宝山地方、截我粮道。臣遣发官兵、会同海澄公黄芳世进剿、于本月初一初二两日、连败贼众、阵斩伪提督杨宁等三十六员、擒贼弁一百二十余员、斩兵二千九百余人、夺营寨二十四所。下部议叙　　

○戊辰。上诣太皇太后宫、问安　　

○己巳。定南将军额驸华善疏言、茶陵为江西门户重地、将军穆占、留兵甚少、恐吴逆乘间、自衡州出犯安仁、攸县诸处。请增发大兵、为防御计。得上□日、茶陵、攸县、关系江西全省。将军穆占、因闻安亲王渡江、故率兵深入。乃安亲王实未渡江。倘逆贼间道来侵、江省可虑、简亲王其与将军华善、前锋统领希福、学士萨海等、共商镇守茶陵诸处、以兵付护军统领哈克山、由穆占进兵之路、急行追及、并力破贼。穆占军前声息、及逆贼情形、简亲王不时奏报　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之七十二



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之七十三　　

监修总裁官光禄大夫太保兼太子太傅保和殿大学士兼户部尚书二等伯加四级臣马齐光禄大夫经筵日讲官起居注少保兼太子太保保和殿大学士仍

兼管吏部户部尚书翰林院掌院事加二级又加一级臣张廷玉光禄大夫经筵讲官太子太傅文华殿大学士仍兼理户部尚书事务加五级又加二级臣蒋廷锡总裁官光禄大夫文华殿大学士兼吏部尚书臣朱轼等奉敕修

　　

康熙十七年。戊午。夏。四月。庚午朔。享太庙。遣内大臣公噶布喇行礼　　

○漳州安塘笔帖式报、副都统伯穆赫林、海澄公黄芳世等、师次湾腰树、为贼所冲、平和失陷。贼逼潮州立营。得上□日、大将军康亲王兵、既分援诸路。蒙古兵。复撤回、闽中兵力似单。今浙江平靖、可于杭台衢三府满洲蒙古汉军兵内、选六百名、令副都统雅塔理、率赴福建。到日、听康亲王调遣。并檄将军喇哈达、赖塔、靖南王耿精忠等、交相计议、剿灭漳潮间贼寇　　

○以议叙候缺总兵官黄芳泰、为江南京口左路水师总兵官　　

○甲戌。上诣太皇太后宫、问安　　

○海澄公黄芳世疏言、闽省变乱时、臣叔黄梧、弟黄芳度、所部官兵、并已离散。臣抵漳之后、颇复收集。请减兵额为三千、付臣弟黄芳泰统辖。总督郎廷相又疏言、海逆势焰日盛、勾连山贼、互相应援。臣标兵止二千五百、所在告警、不能分应。请增臣标兵二千五百、设立五营。今韩大任投诚之兵、见给粮饷。即以此兵补入臣标、可不烦别糜粮饷。上谕、海澄公黄芳世收集之兵、往时遭乱、坚守孤城、效力劳苦。今逆氛未靖、不当令其分散。宜如所请。以三千人隶籍、支给粮饷。黄芳泰已授京口左路总兵官、其令黄芳世标员、分辖此兵。总督郎廷相奏增兵二千五百、设五营。亦如所请。但韩大任之兵、新经招抚、不宜聚处一军。大将军康亲王、及参赞大臣、将军耿昭忠、及该督抚提等详议、将抚提标旧兵、与新附之兵、相参配合、以足兵额。统辖官员、该督选择题补　　

○谕兵部、逆贼祖泽清背叛、已调平南王尚之信、副都统额赫纳等、率兵进剿。复遣将军傅弘烈、都统勒贝等、率兵攻取郁林诸处。今闻逆贼、自高州勾连山海诸寇、来犯电白。尚之信、及将军额楚等、速行剿灭　　

○丙子。谕抚远大将军都统大学士公图海、卿向在机密重任、澡德浴身。志节高洁。奉命西征、早清巨寇。宣布德意。兵过之地、秋毫无犯。旧德老成、可谓社稷之臣。前者拉笃祜来、知卿平安、朕心良足慰也。今因拉笃祜回汛、故示朕意　　

○升广东高雷总兵官侯袭爵、为广东提督　　

○吏部等衙门遵上□日议叙、宁古塔将军巴海、拖沙喇哈番、加拜他喇布勒哈番、兼一拖沙喇哈番、授为三等阿达哈哈番。副都统安珠护、二等阿达哈哈番、加拖沙喇哈番、授为一等阿达哈哈番。其新满洲副都统查努喀、布克陶等、议叙之处、应行文巴海、会议具题。得上□日、巴海著优加一等阿达哈哈番、为一等阿达哈哈番兼一拖沙喇哈番。安珠护、著优加拜他喇布勒哈番、为一等阿达哈哈番兼一拖沙喇哈番。余如议　　

○己卯。征南将军都统穆占疏言、官兵恢复郴州、桂阳、兴宁、宜章诸处。其地为通粤要路、幅＜巾员＞辽阔、不可不驻兵防守。欲留臣等之兵、恐进剿力弱。苟不设防、则新复之地、又复可虞。乞别调官兵驻守。得上□日、顷因茶陵、攸县、地属要区。已敕大将军简亲王、不必继穆占前进、与和硕额驸华善、协同镇守。仍令护军统领哈克山等、会同穆占、并力进剿。今穆占既恢复郴宜诸处、当增兵防守。若粤东无虞、镇守南韶将军舒恕之兵、可调来驻防。若粤东可虑、则勿调舒恕兵。或应于简亲王兵内、通融分拨。或量留哈克山兵增防。并听穆占斟酌以行。寻穆占招抚伪总兵王育民等、收复临武、蓝山、嘉禾、桂阳、桂东五县。因疏言、臣以兵抵永兴、渡河进剿、移文将军华善、遣兵赴永兴、以续我兵之后。华善谓茶陵诸处、留兵甚少、不即遣兵。臣因将郴州、永兴、桂阳、兴宁诸处、令都统伯宜理布、前锋统领硕岱、护军统领喇赛、副都统托岱、祖泽淳、宜思孝等、率兵分汛防守。但新复地方、不可不增兵驻镇。茶陵有满兵每佐领四人、及总兵官赵应奎与臣等所留湖广绿旗兵、又留简亲王兵一半、为数不少。请于此兵内、遣往郴桂永兴诸处、以资防守。得上□日、顷有上□日、将军舒恕之兵。应否调守郴州诸处、或酌分简亲王兵、或应留护军统领哈克山兵、听穆占酌行。穆占身在地方、宜悉缓急、作何调兵防守、仍遵前上□日、相机从事　　

○庚辰。上诣太皇太后宫、问安　　

○先是、因广东粮缺、进剿粤西大兵、馈运难继。上命拨江西银十万两、安徽银十五万两、由江西采买米谷、运送广东。至是、江西总督董卫国疏言、江西地方残敝、购米未可即得。得上

□日、据董卫国奏江西购米艰难、前拨安徽帑银十五万两、宜就近付江南督抚采办、陆续运至江西、转运广东、但输挽军粮、所关甚重。可令户部郎中胡什巴、员外郎莫罗、驰驿赴江西广东、随宜区画、毋困民力、毋误军需　　

○下嫁科尔沁毕尔塔噶尔额驸之雍穆长公主薨。遣官致祭。并赐圹志勒石　　

○辛巳。上诣太皇太后宫、问安　　

○以多罗温哀郡王佛永辉之弟延寿、袭封多罗温郡王　　

○奉命大将军和硕康亲王杰书疏报、副都统胡图、海澄公黄芳世等、率领满汉官兵、于闰三月初十、十一日、连破漳州海贼。阵斩伪提督总兵等、焚毁贼营、获伪印劄船只器械无算。下部议叙　　

○壬午。升前锋参领喇住、为镶白旗蒙古副都统　　

○癸未。上诣太皇太后宫、问安　　

○甲申。调镶蓝旗蒙古副都统额赫纳、为满洲副都统　　

○丙戌。孝端文皇后忌辰。遣官祭昭陵　　

○丁亥。上诣太皇太后皇太后宫、问安　　

○调江西九江总兵官马云程、为广东高雷总兵官　　

○戊子。谕兵部、吴三桂背恩倡乱、所部人员、向沐国恩甚久、其中不无被胁者、韩大任等、既经投诚、仍令议叙加恩。其同来护军甲兵、皆国家素所豢养之人、若辈父母妻子、俱陷贼中、可遣发令归滇中、俾得完聚。其续至者、尔部逐一问明、或有愿归者、奏闻并发　　

○己丑。调镶白旗蒙古副都统喇住、为满洲副都统　　

