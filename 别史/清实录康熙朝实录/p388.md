<!-- { "loadSidebar": true } -->

○升翰林院侍讲学士达尔汉为通政使司通政使。　　

○旌表山西烈女王氏拒奸自尽、给银建坊如例　　

○戊辰。上谒孝陵。命皇长子允禔、皇七子允祜、随驾。是日启行。驻跸夏店　　

○己巳。上驻跸蓟州。　　

○庚午。上诣暂安奉殿、孝陵、行礼。奠酒举哀毕。至皇后陵、奠酒举哀。是日、驻跸汤泉。　　

○谕内大臣等、汤泉以东之山照常禁止。汤泉以西之山、及遵化州至马兰峪旷野处不必禁止。著守陵人等演习射猎。　　

○辛未。上诣暂安奉殿、致祭行礼。遣和硕裕亲王福全、祭孝陵。皇长子允禔、祭皇后陵。是日上驻跸遵化州　　

○壬申。上驻跸三屯营　　

○癸酉上登景忠山行围殪二虎是日、驻跸米峪口　　

○安南国王黎维正遣使进贡。宴赉如例　　

○甲戌。刑部以太监刘进朝、逃出讹诈、议罪奏闻。上曰、刘进朝乃禁中役使之人逃出已属可恶、况又于所逃处吓诈有司宜照光棍例议罪。嗣后太监、有与同罪者、以此为例　　

○予昭莫多阵亡镶黄旗护军参领常武、祭葬如例。　　

○乙亥。上驻跸阎家屯。　　

○以散秩大臣一等公阿灵阿、掌銮仪卫事务。　　

○理藩院题、喀尔喀故贝子阿南大之妻、虽欲将贝子与其第三子丹金承袭但其长子滚楮克又经具呈。相应请上□日上曰、蒙古人欲各为札萨克不相统属。朕意伊等若各自管辖愈善。昔太祖太宗时、招徕蒙古随得随即分旗、分佐领封为扎萨克各有所统是以至今安辑。宜如何南大之妻所请令其第三子承袭贝子其长子滚楮克倘欲另为札萨克、亦可封之　　

○丙子。上驻跸汤泉　　

○以和托挥特故辅国公根敦戴青子松津僧额袭爵　　

○旌表直隶烈妇张鸣凤妻郝氏拒奸身死给银建坊如例　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百八十五



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之一百八十六　　

康熙三十六年丁丑十一月丁丑朔上驻跸孙家庄　　

○戊寅上行围殪二虎是日、驻跸中营。　　

○喀尔喀土谢图汗遣使进九白年贡宴赉如例。　　

○己卯上驻跸岢山集　　

○庚辰。上驻跸图东地方　　

○辛巳上回宫诣皇太后宫、问安。　　

○甲申。兵部议叙督运大臣于成龙等、加四级。三路运米垫道官员、分四等议叙。得上□日、于成龙授拜他喇布勒哈番。塞赫、复副都统职。布雅努、以侍郎用。余依议。　　

○乙酉。冬至。祀天于圜丘。上亲诣行礼。　　

○遣官祭永陵福陵昭陵暂安奉殿孝陵、仁孝皇后孝昭皇后孝懿皇后陵。　　

○停止次日朝贺　　

○丙戌。谕户部、朕顷谒陵时见用小钱者甚众、所换之数亦多旧钱、及两局之钱、使用者少。此实非益民之事也。今□山戊不□田禾大有、而米价仍贵。询之土人、皆云钱贱所以米贵。又问小钱从何而来、皆云由山东来者多。由此观之、自古以钱法为难、诚然。先年科尔坤、佛伦、管钱法时题请将钱式改小。朕每谓钱改小易、改大难。钱价若贱则诸物腾贵。后因题请再三方始准行。今果如朕言。尔等即同九卿将钱法如何方能尽善确议具奏　　

○谕大学士等、嗣后凡遇行兵、以武官委署户部兵部总尉之例、著永行停止。可将二部司官、特行派遣。战胜叙功之时伊等不得与。如此、则伊等即可作明证、诸事自从公料理。将此交与该部著为定例。尔等亦记之　　

○封下嫁喀尔喀多罗郡王敦多布多尔济之公主、为和硕恪靖公主　　

○戊子。谕大学士等凡关人命事、朕再三详阅、务期平允。昨见高阳县盗案情有可疑、特差司官覆审。今据奏、张三等果非真盗、严刑诬坐、希图销案沈朝聘竟不详察、草率完结定罪具题、殊属不合。著三法司会同吏部议处　　

○己丑。振武将军孙思克疏言、见在甘州之西安满兵一千、请暂住兰州。得上□日、今边方无事、甘州所驻西安满兵、仍回西安　　

○先是、甘肃巡抚舒树、疏参甘肃按察使囊吉里、迟误军粮。上命将囊吉里革职、交尚书马齐、会同吏部审理至是、马齐等奏、臣等以囊吉里事、移咨大将军公费扬古、据称囊吉里所运粮米、依限运至翁金、并无违误。应复原职。从之。　　

○辛卯。上御太和殿视朝。文武升转各官谢恩。　　

○免江南泗州等四州县、本年分水灾额赋有差　　

○癸巳。京师地微震　　

○甲午。谕大学士九卿等、朕自临御以来、早夜孜孜、以敬天勤民为念、不敢少有逸豫。偶遇灾变、则尤悚然靡宁。今次地震、朕心不胜兢惕。方今外寇初平、海宇无事、而灾变示警、不可不加修省。朕披览前史、如汉之文景、宋之仁宗、亦有此异因其克修人事、遂获长享太平。其他遇灾不警、视为适然、卒致衰替、可为炯戒。每见内外大小官员多图暇逸怠于职业能实体朕怀、留心民事者甚少。兹宜各殚乃忱、共勤实政、以为修弭之道。一切政事、有应行应革者、尔等可悉心讲求、集议具奏。　　

○安南国王黎维正疏言、臣国牛羊蝴蝶普园等三处、为邻介土司侵占请敕地方官给还。时云南巡抚石文晟来京陛见上问以安南边境事石文晟奏曰牛羊、蝴蝶普园等三处明时内属。自我朝开辟云南、即在蒙自县徵粮。至康熙五年、改归开化府属、已三十余年、并非安南之地伊轻听妄言擅行具奏、而又遣兵到边。是时臣同督臣、仰体皇上柔远至意、令防守人等、不得轻动。臣思此地久入版图、且在内境、断不宜给还。上命大学士等详议。寻议、安南国王黎维正、不察本末、轻听妄言、遽遣兵于边疆驻扎生事妄行、应行文申饬。从之。　　

○乙未升镶白旗护军统领图席希、为正白旗蒙古都统。　　

○以太子少师一等公领侍卫内大臣福善、三次出兵、加太子太保。　　

○丁酉大学士九卿等遵谕议覆因地微震、皇上特颁谕上

□日、深怀兢惕、此诚古帝王因事加警之盛心。伏思地者臣道、地道失常、咎在臣等。今臣等庸劣、不能仰承圣意、修举职业、自今内外大小臣工、惟有循省过愆、益加惕励。臣等不胜惶恐。得上□日、地震示警、朕深切悚惕。念致治之道无如爱民生、重民命、朕总揽几务、于一切闾阎生计、及人命事情、罔不殚精研究。在外直隶各省亲民之官、务访求民间疾苦、实心爱养。其关系人命案件、必详审实情、俾无冤抑在内大小官员、咸宜勤慎奉职、力加改愆、以共副朕实图修省弭灾之至意　　

○戊戌。礼部议覆、朝鲜国王李焞疏言、请于中江地方、贸易米粮、应不准行。得上□日、朕抚驭天下、内外视同一体、并无区别。朝鲜国王、世守东藩尽职奉贡克效敬慎。今闻连□山戊不□荒歉、百姓艰食、朕心深为悯恻。彼既请粜以救凶荒见今盛京、积贮甚多、著照该国王所请、于中江地方、令其贸易　　

○谕大学士等、浙江巡抚线一信、居官甚劣、著革职。　　

○升云南贵州督标中军副将刘应隆、为狭西兴汉总兵官。直隶石匣营副将刘虎为广东右翼总兵官。　　

○辛丑。升山东布政使张勄、为浙江巡抚　　

○刑部右侍郎孟额、以病乞休。允之。　　

○以原任甘肃按察使囊吉里、为山西按察使司按察使。　　

○癸卯。上御保和殿。青海扎什巴图尔台吉土谢图戴青那木扎尔额尔德尼台吉、盆楚克台吉等来朝行礼毕命喇嘛商南多尔济、引近御座前。上谕扎什巴图尔曰、尔父顾实汗自太宗文皇帝至今、进贡请安、输诚已久今至尔身往来不绝朕至宁夏时、遣大臣等至尔处尔等即欲来陛见、朕又恐天暑、尔等未便、故云俟秋凉时来朝。尔已年高、远涉至此、殊可嘉尚。又谕曰、朕并非威慑尔等前来不过欲令天下生灵、各得其所朕之尊、不在尔等之来否所望尔等各遂安全克副朕好生之至意耳　　

○赐青海扎什巴图尔台吉等、数珠袍褂、银币鞍马有差。　　

○甲辰。谕大学士等、各省被灾地方巡抚先行奏闻、俟部覆之后、始行察勘被灾分数。直隶山东近地犹可、若远省、则往返奏请、为时既久、虽议蠲赈与民无及。嗣后有被灾宜报者、即将分数、一并察报该部亦一并议覆　　

○　　

○乙巳遣户部侍郎贝和诺、往奉天督理朝鲜粜米事务　　

○丙午。谕刑部、每见广东省所题盗案、纠集夥党、多至数十人、或恣行焚劫、或勒赎子女、种种不法、皆由文武各官、不能化导百姓、禁戢奸顽所致。嗣后该督抚提镇、及各有司、务实心教养、绥靖地方、以副朕息盗安民至意。该部即行严饬。　　

○升都察院左副都御史戴都里、为刑部右侍郎。以内阁学士寿鼐、为都察院左副都御史　　

十二月。丁未朔。以正白旗蒙古副都统齐兰布、为福陵总管。　　

○戊申。兵部题翁金战胜副都统祖良璧及官兵、应议叙四等军功。得上□日、丹济拉骤袭粮饷、祖良璧率官兵破敌可嘉。著改为二等议叙。　　

○己酉。谕大学士等、近见学士甚不逮前。席尔登、黄茂、启奏折本、不能明晰俱解任。著随旗对品调用。　　

○户部遵上□日议覆、盛京所贮米石、运至中江地方贸易应令殷实诚信之人、取具地方官印结、前赴盛京、领来挽运其米价银两、俱照盛京时价交与盛京户部所卖米石、不许过仓石二万石。其朝鲜进贡来使有贸谷带去者听其籴去。又盐商张行等、呈称情愿前往朝鲜贸易。应令将银买仓米二万石、运至贸易、俟朝鲜国□山戊不□稔之时停止。此时运往米石、令伊国将所产之物、酌量兑换可也。从之　　

○旌表肃州烈妇王有君妻王氏拒奸不从、舍生殉节、给银建坊如例　　

○庚戌。上诣皇太后宫、问安　　

○辛亥。免江南山阳、高邮、二州县本年分水灾额赋。　　

○升中路运粮候补按察使刘暟、为山东布政使司布政使　　

○癸丑。免江西星子等九县、本年分水灾额赋有差。　　

○兵部题、二等侍卫达鲁肯等、应叙为上上等军功。侍讲禅布等并非往统军马数内之官不准算功。传宣护军校、向无议叙之例亦不准叙功。至大将军伯费扬古咨言、昭莫多乘战胜之时、不能生擒噶尔丹、至令怀惭、未敢请功。查恩诏内大将军伯费扬古、已经优升为一等公、毋庸另议。从之。　　

○考察天下军政。卓异官四十五员、贪酷官四员年老官一百十三员才力不及官一百三十一员浮躁官四十三员罢软官四十二员、有疾官六十八员、不谨官三十九员分别升赏处分如例　　

○旌表安庆烈妇杨桂妻王氏、拒奸身死给银建坊。如例。　　

