<!-- { "loadSidebar": true } -->
○吏部题、各省题荐人员、原令其作速起程、今狭西李颙、王弘撰、江南江琬、张九徵、周庆曾、彭桂、潘耒、嵇宗孟、张新标、吴元龙、蔡方炳、直隶杜越、范必英、浙江应撝谦、山西范鄗鼎、江西魏禧、并以疾辞。狭西李因笃、以母老辞。相应咨催赴京。得上□日、李因笃等、既经诸臣以学问渊通、文藻瑰丽荐举、该督抚作速起送来京、以副朕求贤至意　　

○先是、平南王尚之信疏言、臣弟尚之孝、向蒙授平南大将军之职、藩下镇将、曾经统领、今与臣共居一城、体统难施、每每引嫌、心不自安、请调尚之孝赴京师别用。上允其来京。至日、给一品顶带、食正一品俸。已而尚之孝疏言、臣诣阙请罪、分当诛戮、过蒙宽宥、臣愿募兵三千、赴王及将军军前、剿贼报效。得上□日、尚之孝既请募兵效力、以报国恩、可授宣义将军、暂驻江西南昌、听募兵三千、俟兵数募足、军械完备、赴大将军简亲王军前、征剿逆贼　　

○安远靖寇大将军多罗贝勒尚善疏报、舟师败贼于岳阳湖。伪将军杜辉等、乘船犯柳林嘴。我师迎敌。君山扁山舟师、亦来合击。贼败走。斩获甚多。沉其贼船。方进战时、夸兰大萨尔海、钩杜辉船、贼掷火、萨尔海之船被毁。署护军统领查喇克图、以舟助战、救萨尔海、及兵百余人、并夺贼船而还。上谕署护军统领查喇克图、助战夺贼船可嘉。事平议叙。嗣后我舟进与贼战、有邻近舟舰、能助夺贼船者、记名待叙。其移知贝勒尚善、俾通行传谕　　

○辛酉。上诣太皇太后宫、问安　　

○平南王尚之信疏言、郁林满汉官兵、今已退至容县、潮州事势可缓、兼有靖南王耿精忠、及满洲大兵、足以镇守。因撤原遣潮州副都统尚之璋还省城、遇有警急、可随宜应援。上谕兵部、顷因海逆猖獗、侵犯漳泉、已调靖南王耿精忠、侍郎达都、率潮州兵往援。今若撤还副都统尚之璋、则潮州止余总兵官马三奇驻守。宜令尚之信、速趣提督侯袭爵、前赴潮州。并量发官兵、以补尚之璋之缺。同侯袭爵、马三奇、协力固守　　

○福建巡抚吴兴祚疏言、延、建、邵、汀、四府、皆有贼伏兵、我各路守兵、叠经调发、遣往漳泉。请令浙江督抚、发标兵二三千人、来延平固守要害。上谕兵部、海逆犯漳泉、事在迫急、浙江总督李之芳、巡抚陈秉直、量留兵守浙江、而于各营兵内、酌便抽选二三千人、遣往延平。至浙江兵丁、屡经调发福建、浙地兵力单薄。该督可召募有资力壮健兵丁五千人、分隶各营　　

○壬戌。上诣巩华城驻跸　　

○升户部左侍郎魏象枢、为都察院左都御史　　

○升正红旗汉军副都统臧延凤、为汉军都统　　

○甲子。月祭孝昭皇后。上回宫　　

○谕安远靖寇大将军多罗贝勒尚善、我船甚多、诸将亦众、公温齐、副都统杭奇、德业立等、似宜酌遣一员、于陆路。贼虽各路赴援、谅皆小舟、少有巨艘、况船艘非旦夕可成、我沙船兵、亦宜抽调陆地。调时、毋令贼觉。诸路调来绿旗之兵、酌量令屯九贵山。或贝子章泰、或公温齐、副都统杭奇、以一人驻守。立营之时、仍宜兼顾三眼桥地方。贼若遁走、即宜进剿。盖兵贵神速也。贝勒等、视贼得毋藐忽。贼虽非我敌、犹必慎为之防。至岳州一克、既宜分兵、往取湘阴、长沙。前虽有敕上□日、命克复岳州之后、即进取常德、澧州、今思深入常澧、贼或袭吾后、馈饷不易。渡马亦难。总宜临时、相机而动。至于贼船仅四十余、我船甚多、宜载火器于小舟、乘夜扰之。勿使宁息。近岳州安塘笔帖式报、我兵夺贼一船。复沉其一船。詹事宜昌阿、身在彼地、嗣后一切应报事宜、可悉奏闻　　

○遣兵部侍郎郭丕、员外郎舒书、赴湖南按问军中事宜。谕之曰、将军穆占屡奏、言大将军简亲王援师、不应机遣发、致事不克济。简亲王何故不遣官兵、其穆占前报逆贼全力、偏注郴州、果曾逼犯郴州否。如未尝来犯、则郴州永兴之间、相距甚近、穆占何故不剿灭永兴逆贼、以至若是。此等事由、可明白确察。至地方形势、永兴前后两战、及逆贼侵犯情形、一并察明、严取供词以奏。今群贼肆犯永兴、其郴州宜别委大臣、量留官兵镇守。穆占身率大兵、前赴永兴、尔等至彼、或应调穆占、前赴永兴。或应仍留郴州。其与穆占、简亲王、详确定议、一面进发、一面奏闻。复令传谕穆占曰、穆占不量地方缓急、不遣重兵镇守、致贼犯永兴。及请济师、又不迅遣精锐官兵、并力而往。我朝诸将遇敌、虽兵力单弱、亦不退缩、必奋勇攻击、是以都统宜理布、护军统领哈克山等、陷没于阵。夫为将者、当以朝廷大事为念。徒为身计、独留精兵自护、军机坐失、职此之由。况穆占陛辞时、曾面谕凡有分遣、必厚兵力、顷永兴两次失利、朕心深为萦虑、盖缘穆占不厚兵力、不调发精锐之所致耳。如近者大兵围困长沙岳州、岂不可使并力平壕拔杙、肉薄而攻、破毁其城。但朕心悯恻、不忍官兵、惨罹锋镝、故令大队舟师并进。其谕穆占知之　　

○刑部议覆、山西道御史蒋鸣凤疏言、凡遇秋审、在部已结之人命盗案、照原审犯证口供、详加审绎、公定情实、可矜、可疑、在外直隶各省、一遇秋审、必重提犯人家属、与失事牵连之人对质、由县解府、由府解司、跋涉道路、守候审结、为累不浅。嗣后应免其重提质审。应如所请。从之　　

○乙丑。上诣太皇太后皇太后宫、问安　　

○丙寅。召翰林院掌院学士陈廷敬、侍读学士叶方蔼、入直南书房　　

○予湖广阵亡一等阿达哈哈番白显镇、祭葬如例　　

○丁卯。以故四子部落多罗达尔汉卓礼克图郡王沙克都尔子丹巴彭苏、袭爵　　

○旌表山西万泉县孝子贾允重、庐墓三年、给银建坊如例　　

○喀尔喀墨尔根台吉、遣使进九白年贡。宴赉如例　　

○戊辰。安远靖寇大军多罗贝勒尚善疏报、吴逆于水陆要路、在处固守、套河峡、系洞庭湖要口、我兵进剿门户、贼设桩木、拦阻兵船。总兵官万正色、两次进兵。斫倒桩木。从此舟师直进、逆贼旦夕可平矣。下部议叙　　

○尚书又疏报、讨逆将军都统鄂内、败贼杜巴姜等于柳林嘴地方、杀贼一千余名。下部议叙　　

大清圣祖合天弘运文武睿哲恭俭宽裕孝敬诚信中和功德大成仁皇帝实录卷之七十五



大清圣祖合天弘运文武睿哲恭俭宽裕孝敬诚信中和功德大成仁皇帝实录卷之七十六　　

监修总裁官光禄大夫太保兼太子太傅保和殿大学士兼户部尚书二等伯加四级臣马齐光禄大夫经筵日讲官起居注少保兼太子太保保和殿大学士仍

兼管吏部户部尚书翰林院掌院事加二级又加一级臣张廷玉光禄大夫经筵讲官太子太傅文华殿大学士仍兼理户部尚书事务加五级又加二级臣蒋廷锡总裁官光禄大夫文华殿大学士兼吏部尚书臣朱轼等奉敕修

　　

康熙十七年。戊午。八月。己巳朔。上诣太皇太后宫、问安　　

○升太常寺卿朱裴、为都察院左副都御史　　

○以礼部郎中叶映榴、为狭西按察使司佥事、提调学政　　

○庚午。奉命大将军和硕康亲王杰书等疏言、海澄公黄芳泰、年少柔懦、不胜兵事。得上□日、海澄公黄芳泰、功臣之嗣、既年少不能军、而仍授以兵、倘至失律、恐反为彼罪、且于地方无益。可令黄芳泰、及黄芳世之子、并其家属、俱赴京师、务安置得所、以副朕始终保全至意。其标下官兵、督抚等察其可用者、补入各营。罢老不堪者、量行安插得所　　

○谕兵部、向因靖南王耿精忠剿贼外出、遣镇平将军耿昭忠赴闽、暂理旗务。今耿精忠还省城、耿昭忠可携其祖父骸骨来京　　

○靖逆将军甘肃提督侯张勇疏言、臣与提督孙思克、及理事官拉笃祜、选择通事、密行远探噶尔丹情形。据回报云、有鄂齐尔图汗属下达尔汉哈什罕、曾为噶尔丹掳去、今往西海、遇而问之、彼言噶尔丹既杀鄂齐尔图汗、今□山戊示□二月内、令其属下兵丁殷实者、各备马十匹、驼三只、羊十只、窘乏者、马五匹、驼一只、羊五只、自其地起兵、不知何向。臣向闻甘属番人、素与僧额输租、僧额殁、属于噶尔丹、臣召其头目永柱等讯之、言噶尔丹居西北金山、距嘉峪关两月程、即古大宛国也。臣闻噶尔丹遣喇嘛万春、来召番人头目、至河套议事、臣密遣人诱问之、万春言、噶尔丹遴近诸番、有从之者、亦有从之而复去者、噶尔丹向有侵西海之意、因人心不一、西海路远、恐一动而本地有事、不敢轻举。臣复遣人至墨尔根台吉所审视之、众皆寂然安居。第番情难以预料、谨疏奏闻。得上□日、噶尔丹虽无起兵声息、应仍檄该将军等、不时侦探、加意防守边境　　

○西洋国主阿丰素、遣陪臣本多白垒拉进表、贡狮子。表文曰、谨奏请大清皇帝万安。前次所遣使臣玛讷撒尔达聂、叨蒙皇帝德意鸿恩、同去之员、俱沾柔远之恩、闻之不胜欢忭、时时感激隆眷、仰瞻巍巍大清国宠光。因谕凡在东洋所属、永怀尊敬大清国之心、祝万寿无疆、俾诸国永远沾恩等日月之无穷。今特遣本多白垒拉、赍献狮子。天主降生一千六百七十四年三月十七日奏　　

○辛未。升镶红旗护军参领夸扎、为护军统领　　

○癸酉。上御太和殿视朝。文武升转各官谢恩。次西洋国使臣行礼　　

○甲戌。转户部右侍郎于可托、为左侍郎。调工部右侍郎田六善、为户部右侍郎　　

○以翰林院检讨朱阜、为顺天乡试正考官。编修杨瑄、为副考官　　

○礼部议、福建省海氛未靖、乡试改于康熙十八年八月举行。从之　　

○先是平南王尚之信疏言、宜章地甚要、防守不可不固。臣于七月初二日、遣都统王国栋、署总兵官寗天祚等、率兵前往。请敕安南将军觉罗舒恕、同赴宜章、统辖官兵、协同防守。得上

□日、南雄韶州、若无虞、将军舒恕、即赴宜章、否则速以状闻。至是、舒恕奏南雄诸处、为江西、广东、湖南、接壤要地、不可轻离。上命舒恕仍驻南雄　　

○乙亥。上诣太皇太后宫、问安　　

○予故总督仓场户部侍郎严沆、祭葬如例　　

○丙子。秋分。夕月于西郊。遣户部尚书伊桑阿行礼　　

○丁丑。太宗文皇帝忌辰。遣官祭昭陵　　

○上诣太皇太后宫、问安　　

○戊寅。祭大社、大稷。上亲诣行礼　　

○上幸南苑行围　　

○湖广总督蔡毓荣疏报、逆贼窥伺粮艘、复犯大营。满汉官兵、合力会剿、屡败之、斩首一千余级。下部议叙　　

○己卯。太祖高皇帝忌辰。遣官祭福陵　　

