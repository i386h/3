<!-- { "loadSidebar": true } -->
○谕大学士等、前遣护军统领席柱等、往擒假达赖喇嘛、及第巴妻子时、诸皇子、及诸大臣、俱言一假达赖喇嘛、擒之何为。朕意以众蒙古、俱倾心皈向达赖喇嘛、此虽系假达赖喇嘛、而有达赖喇嘛之名众蒙古皆服之。倘不以朝命遣人往擒、若为策妄阿喇布坦迎去、则西域蒙古皆向策妄阿喇布坦矣。故特遣席柱等前去。席柱等方到其地策妄阿喇布坦、果令人来迎以此观之、若非遣人前往则假达赖喇嘛、必已归策妄阿喇布坦矣至西域回子及蒙古今衰弱已极、欲取之亦甚易但并其地、不足以耕种。得其人、不足以驱使。且见今伊等已俱恪守法度。是以不取。此等情事、汉大学士及九卿等、想俱未深悉。尔等可将朕谕示之。　　

○升浙江湖州副将朱国祖、为福建金门总兵官。调云南楚姚总兵官张开元为陕西宁夏总兵官。升云南贵州总督中军副将吴坤为云南永北总兵官。　　

○丙午。谕大学士等昔日达赖喇嘛存日六十年来、塞外不生一事。俱各安静。即此可知其素行之不凡矣。后达赖喇嘛身故。第巴虽隐讳不言、然观其启奏之辞、非昔日达赖喇嘛语气。朕是以知其已故遣使细访、乃尽得欺诈之状。自达赖喇嘛故后、第巴遂教噶尔丹、各处妄行生事矣。　　

○升光禄寺卿魏齐、为刑部左侍郎。　　

○丁未。谕大学士等曰、观朝鲜国王、凡事极其敬慎。其国人亦皆感戴。闻其国有八道。北道与瓦尔喀地方土门江接界。东道接倭子国。西道接我凤凰城。南道接海、犹有数小岛。此等地方、太宗文皇帝定朝鲜之役、我兵无处不到。以已破之国、我朝为之重加营建、俾安堵如故。是以其国人于太宗文皇帝驻军之地、树立石碑、备书更生之德。累世感戴、以至于今。且彼更有可取者、明之末年、彼始终未尝叛之、犹为重礼义之邦也。又谕曰、繙译之事、大有关系。向年纂修实录所译朝鲜表文满汉文意、皆不相符。前大学士图海、杜立德、呈朕亲览。朕两年苦心寻绎、始得将文义完美。作史之事、殊为重大、一字不可轻易增减也。　　

○大学士席哈纳、吏部侍郎张廷枢、兵部侍郎萧永藻等、为往审土司田舜年事、请训上□日。上谕曰、田舜年一事、关系土司、并于地方总督、提督、亦有关系。若不究其本末、辨其是非、则众心不服。尔等到彼、可与前次遣往都御史梅鋗、学士二鬲、详加研审。如总督理亏、则罪坐总督如土司理亏、则罪坐土司惟公平、则人心自服。尔等须出示晓谕众土司若彼果有冤枉、许其陈诉、尔等收呈详审、穷诘根柢如无冤枉、而钦差大臣至彼地、提人不解、反固守关隘、不纳公差、此特欲反耳。竟发荆州大兵立巢□刀之。不可持两端、苟且结案也。总督参田舜年事、极其狠毒、今又欲草草完结、何以服人心。九卿并不据大体立议。首鼠两端。愈非理矣。尔等前去、若不能辨明此事、则于尔等声名、亦大有关系也。　　

○调正白旗蒙古都统迓图、为镶黄旗满洲都统。　　

○己酉。上诣皇太后宫、问安。　　

○谕户部、朕子育黎元、日求所以休养利济之道。念惟赐租减赋、实有裨益于民生。直隶各省钱粮、次第全蠲一年者、业经数举。独是历□山戊不□逋负、积累加增、旧税新徵、势难兼办。纵使少宽民力、分年带输、而督令续完、仍多拮据。朕眷怀及此、深切轸恤、用是大沛恩膏、俾闾阎获免追呼、官吏亦不罹参罚。直隶、山东、积欠钱粮、今年俱已蠲免。其山西、陕西、甘肃、江苏、安徽、浙江、江西、湖北、湖南、福建、广东、各省、自康熙四十三年以前、未完地丁银二百一十二万二千七百两有奇。粮十万五千七百石有奇。著按数通行豁免。或旧欠已完在官、而见年钱粮未完足者、亦准扣抵。谕上□日到日。各该抚立行所属、张示遍谕。如有不肖有司、以完作欠、朦混销算、及开除不清者。该督抚即时题参严加治罪。尔部即遵谕行。　　

○免江南淮安等三卫、本年分水灾额赋有差。　　

○辛亥。谕大学士等、山东长山县周村一带、俱开炉私铸。巡抚赵世显、不禁不捕、乃奏请鼓铸大钱。若不禁私铸而铸大钱、则大钱重、小钱轻、小民必思射利毁大钱而铸小钱、是大不利于地方矣。今山东奸民铸小钱者甚多。或地方官图利、与之同事、亦未可知。但未拏获、何可悬拟。顷差侍郎恩丕等、带德州兵丁、驰驿往长山县周村等处、捕铸私钱之人。已谕伊等于拏获之后、并私铸之炉、带往赵世题处示之。问以地方见铸私钱、不禁不补、又欲请铸大钱何故。观赵世显、更将何词以对。外省督抚、孰贤孰否朕俱知之。清浊断不能掩也。　　

○升大理寺少卿莫音代、为光禄寺卿。　　

○以宗人府郎中觉罗伍实为甘肃布政使司布政使。　　

○以巴林故固山贝子乌尔占子鄂齐尔桑、袭爵。　　

○壬子。谕大学士等、刑部之事重大常绶自任刑部侍郎以来、错审之事甚多著调常绶为工部侍郎以工部侍郎巢可托为刑部侍郎。　　

○癸丑。上幸畅春园。　　

○免江南海州砀山等十三州县本年分水灾额赋有差。　　

○调正黄旗蒙古副都统噶尔弼、为满洲副都统。正黄旗汉军副都统莘泰、为镶红旗满洲副都统。升护军参领毛奇塔特、为正黄旗蒙古副都统。前锋参领瑚世巴、为正黄旗汉军副都统。　　

○甲寅。升正蓝旗护军统领席柱、为正白旗蒙古都统。　　

○以兴京城守尉宗室发度、为黑龙江副都统。　　

○奉命踏勘天津稻田、安设庄屯、内务府总管黑硕子、户部侍郎穆丹奏。臣等查天津总兵官蓝理、所垦稻田、共一百五十顷、见被水浸、不便遽行安设庄屯。应将积水、设口宣洩、所垦田地、试种一二年。该抚镇勘明奏报到日。再将安设庄屯之处议奏。从之。　　

十一月。乙卯朔。　　

○丙辰。旌表江南烈妇、戴连妻孙氏、拒奸殒命、给银建坊如例。　　

○己未。予故陕西兴汉总兵官曹曰玮、祭葬如例。　　

○予故盛京工部侍郎白尔克、满洲副都统勒奇。各祭葬如例。　　

○辛酉。升四川陕西总督中军副将程正李、为四川松潘总兵官。陕西波罗营副将徐登甲、为云南楚姚总兵官。　　

○壬戌。上谕大学士等曰、噶尔丹遇我军于克鲁伦之地、未尝交战、乃往西路。遇西师进击、尽被杀戮。西路兵获其牛羊二十余万、甚为得济、此乃天意也。昔吴三桂兵围永兴城、危在旦夕矣、吴三桂一死、斯兵皆退、此亦天意也。长沙之战、吴三桂登城、语其下曰、满兵向皆勇猛、今衰弱矣。言未毕、我前锋统领硕岱、率诸前锋军、奄薄城下、吴三桂惊叹曰、满兵仍前骁勇耶自明代以来、福建皆受海寇之患。今已尽降矣其中有刘国轩者已授为总兵官。朕问彼满兵如何彼奏云、臣乃当诛之人、蒙皇上宽恩不杀、何敢诳言。从前与满兵交战七十余次、虽皆为满兵所败、臣犹不心服。意谓满兵但恃力耳。及详视之、既有谋略、更兼勇猛、于是臣始心服矣。以此观之、满军诚强而无敌也。又谕曰、往代之君不接见诸臣。臣下之意无由上达、政何以得理耶。　　

○云南巡抚郭瑮、丁母忧、命在任守制。　　

○癸亥。升左副都御史慕成额、为盛京刑部侍郎。　　

○甲子。免江南徐州、本年分水灾额赋有差。　　

○乙丑。升镶黄旗满洲副都统觉罗阿喇纳、为正蓝旗护军统领。　　

○丙寅。上自畅春园回宫诣。皇太后宫、问安。　　

○丁卯大学士等以秋审情实罪犯七十人请上□日。上将招册逐一详阅、反覆审定。勾决者二十五人谕大学士等曰、四辅臣时每年勾决动至百余人朕亲政后数十年来每遇勾决凡有一线可原者、未尝不从宽宥直至万无可疑、始予勾决至于光棍、及有关主仆之分者、其罪断不可宽也。　　

○戊辰。大学士等奏、九卿等议、山东巡抚赵世显题、济南临清所属、开炉鼓铸一事、奉上□日、俟差往山东、缉拏私铸大臣回日、再奏。今侍郎恩丕等已回、谨以原案请上□日。上曰、数年以来私铸甚多、制钱甚贱屡谕九卿确议、著该管官员、严行缉拏乃山东奸民私铸者愈多。众皆知之、无一人举奏参劾赵世显身为地方大臣、既不严拏、反请暂停钱禁、以便小民。又奏请于济南临清地方、开炉鼓铸、九卿议照巡抚所题、以鼓铸之事、交知府管理。朕访察山东奸民、私铸巢穴、确有所见、差大臣缉拏、俱已擒获。不知九卿附和赵世显者、何意。著明白回奏。　　

○升通政使张格、为都察院左副都御史。　　

○己巳。谕大学士等、因山东私铸小钱、故特差侍郎恩丕等缉拏。今既禁私钱、又不收取、则用私钱者、无日可止矣。朕意欲令来年徵收山东钱粮、其银一两折钱二千。俟钱尽时、照二千钱之数、折收诸样铜器、则不出一年、私钱自尽矣。彼地官员、不能缉拏私铸、俱系有罪之人。即将所收钱及铜、交付伊等、运至京城以赎前罪。运到之时、即著增炉、作速鼓铸制钱。尔等可与九卿詹事科道、会同详核议奏。　　

○礼部等衙门、遵上□日会议、王以下公以上之女、受聘后、俱授封为郡主乡君等品级、不便令额驸带往外任。嗣后额驸等、停止补放外任官。如见今居外任官者、彻回京城、照伊品级补用。如系特上□日补授封疆大臣者、其妻应否带往任所、令伊等自行具题请上□日。从之。　　

○庚午上诣皇太后宫、问安。　　

○壬申冬至祀天于圜丘遣皇太子允礽行礼。　　

○遣官祭永陵、福陵、昭陵、暂安奉殿、孝陵、仁孝皇后、孝昭皇后、孝懿皇后陵。　　

○停止次日朝贺。　　

○癸酉。九卿等遵上□日回奏近者山东巡抚赵世显、请于济南临清开炉鼓铸、臣等俱以准行具奏今山东奸民私铸、皇上特差侍郎恩丕等拏获、以其人交赵世显、取到私钱与臣等观之臣等始知山东私钱若是之多应将赵世显所请开炉鼓铸之处、无庸议。至臣等愚昧、前既不能察明、会议又不加详细、罪亦何辞今遵上□日将山东来年钱粮、折收小钱铜器会议摺子、呈览。上曰、著遣贤能司官一员、即赍此摺、往问赵世显、果否有益于地方著具奏。　　

○户部工部以开浚清河至通州、开列督工官员请上□日上命兵部尚书金世荣户部侍郎巴锡范承烈督工谕大学士等曰侍郎巴锡不谙部务、著解侍郎任随旗行走仍令往监江工　　

