<!-- { "loadSidebar": true } -->
　　○己酉兵科署科事刑科左给事中徐成楚题封信无期倭情叵测近闻外廷浮议或谓关白闭塞海口未通一舟或谓行长覊留册使要求五事或谓釜倭未见焚巢或谓封马岛尚多积贮总之事变无常堤防在预且永乐中固尝予封矣卒所以制倭者在望海埚之捷嘉靖中尝予贡矣卒所以定乱者在庙湾沿海之战乞赐查勘情形并敕沿海兵备一意主战章下兵部
　　○正使李宗城题倭情保无诈伪乞给护从将士钱粮并展限期  上报以册使渡海准＜宀十见＞限应给钱粮即便处与
　　○三边总督李汶题达虏从鸭子野狐桥蹈冰过河入犯官军杀退获功章下兵部
　　○金星与木星相犯入奎宿度分
　　○庚戌南京河南道御史林培题审好尚辩忠邪节采织三事臣谓好尚之当审者盖有感于刑部司属之以搜赃获谴也夫费甲金隐逆＜监-皿立＞赃物  皇上追究之为正法也非货之也刑部连日比并未有实迹具＜锍-釒＞上请彼独不见巡城之王御史岂其不爱一己之官而苦为费甲金回护情固可推也  陛下于司属则降级调外于堂官则姑且不究恐其足以伤于明而累于德也且追究不已必致赔贝□皮不已必致株连累累桁杨以足原数传播四方将掩  陛下明法惩奸之美而昭其违不类之徒妄为揣摩必有以某人当没某人当抄惶惑  圣听者流祸可胜道哉臣愿  陛下宥司属徐维濂之官以明  上意之为法不贷使  圣德光明于天下臣以触犯获罪虽死不憾臣谓忠邪之当辩者盖有感于沉思孝因诸臣罢斥而扬扬见朝也夫沉思孝江东之李植刚狠小人倾危变诈天下之人皆知之台谏交章弹之十不下一思孝东之反唇而论十＜锍-釒＞十下  陛下得非以思孝东之可用而欲重用之耶夫正人必与正人为朋以丁此吕之大奸大贪而思孝东之曲为庇护至与尚书孙丕扬相许也则思孝东之固奸之魁而贪之首也又不观进退之难易易退者必君子也蒙面厚颜甘进不止者必小人也今丕扬杜门半年辞＜锍-釒＞十上必得去而后己思孝则欣欣于愈介强思邹廷彦黄运泰冯从吾之去谓  皇上不难罢言官五六人以安我心朝廷之上惟吾所为无不如意矣于是扬扬见朝广侈得意使此辈柄用必将去其所憎而拔其所爱去其恬静而方正者拔其凌铄而荼毒者凡逆理乱常不利  社稷不利生民之事皆导  皇上为之以鬻威权而固禄位只今议论烦多国是靡定惟是忠邪未辩耳愿  陛下超然朗照独断宸衷以别忠邪而定国是以自为  社稷计无两言而两全之以酿无穷之害臣以触犯获罪虽死不憾臣谓采织之当节者盖有感于抚按之为织造罚俸也  陛下为织造羊绒抚按以地方灾疲请而不纳矣采买回青部科以事于外夷情而不纳矣湖广抚按以鱼鲊罚俸矣苏松抚按以织造罚俸矣通判以织造削籍矣应天分四运而费至十万矣抚按为  陛下肃清百僚澄清天下岂饮食衣服之是司通判虽职有司存然民社攸寄非止叚疋一事也为一服食之故而令抚按蒙罚通判禠职是  陛下所用以弹压地方者日奔走以供服御之需而不足郡邑之官亲民之吏舍其职业竭民脂膏惟求上供无员以逭己罪非所以彰  陛下卑服即功约已厚民之休美也况陕西外连强虏百姓疲困不支必折而入于虏抚按控请之词备悉艰危困苦之状回青原非中国所有应天一年而加至二万五千余两虽所费者工部之料价而旧京民力已殚嗷嗷之声盈满道路矣为羊绒而令边鄙之民甘心以沦于夷为回青而令奇好之声交腾于外国为叚疋而令简书之臣不安其职郡邑之吏莫必其命窃为  陛下不取也饮食衣服岂曰可缺臣不言停而言节诚不敢望尽如国初之旧但遇抚按陈请部院执奏必令查  陛下即位初年之数过溢则损之复陆镇默之官罚俸之令毋及于抚按生灵受福无量臣以触犯获罪虽死不憾＜锍-釒＞入  上怒留中不发至次日以其假借建白报复奸逆私恩党救同类降三级调外任马经纶亦革职为民
　　○原任南京兵部尚书杨成以病辞任  上著遵旨赴任以其清望起用故也
　　○降补原任陕西参政刘鲁为山西副使
　　○差御史吴楷往河东巡盐
　　○吏部题更换五城御史以半年为期从之
　　○辛亥户部题应天高淳县水患改闸筑坝将该县漕粮一万六千八百五十石照依嘉定县近例永远改折从之
　　○原任大理寺少卿江东之题乞敕刑部申明治狱律例在内十三司母风厉杀人在外十三省巡按御史清查所属郡邑申报其罪不致死者许令保出章下部院
　　○升山西参政张世烈为山东按察使
　　○锦衣卫缉获犯人霍文炳送镇抚司严鞫
　　○壬子陕西按臣乔廷栋题参巡抚刘光国原任本道副使今调浙江副使佘良枢原任西宁参将今革任回卫祁德原任镇海游击令革任回卫查勇彭九畴违旨私市媚虏海虏自戕副将李魁而又益以洮河之逆后挟市作歹官兵斩级六百八十有奇方幸可以振积衰而伸夙愤乃诸臣竟与虏市一市未厌而求屡市私市未厌而又索马牛之公市脱使虏踵元昊之狡谋乘□忄角羊□以袭湟中而此中又以剥军媚虏蹈宋人之左计乞行查究章下兵部
　　○通政司右通政李植以御史林培＜锍-釒＞语波及乞行罢斥  上著照旧供职
　　○以大同井坪城等处参将张国将为大同北西路地方左参将
　　○癸丑敕吏部甘镇大获奇捷朕心嘉悦内阁辅臣赵志皋张位陈于陛沈一贯各升荫银币有差
　　○户部题苏松四府连岁灾伤太仓库米折等银乞暂准停缓从之
　　○兵部题叙西宁官军获捷功次西宁孤亘山南控扼青海国初曾于山海置设安定罕冬四卫抚插归附戎羌壮我籓篱故称无虏自正德四年套酋亦卜剌窜入海堧残破四卫而嘉靖末年虏王俺答拥众南牧党与渐繁至万历六年又复挟视豢款迎佛假道往来无禁遂于海南建寺题额仰华而永邵卜遂统领部落主守寺刹掠番聚丑负海称雄而火真等酋遂渡河南牧营成三窟以故两河东西无处无虏无地无市要挟不遂无日无抢甚则犯西宁而杀副将李魁继犯洮州而杀副使李联芳三犯洮河而杀游击李芳致廑廷议遣大臣经略断其假道革其市赏焚其寺刹而永火穷酋尚尔远窜西脑遁逃天诛迄今神人愤恨靡不欲縳其首歼其类而甘心焉乃永酋怙迷负固仍逞故态要挟市赏纠众内窥幸督抚道将屡遵庙谟鼓作番汉严行侦探虏方横行直闯穵榨越关而不知已堕伏中我攻其内番攻其外夹击摧残首尾不救几致只蹄不返头目把都儿恰即系亲杀李魁之人地名朵尔峡口即系李魁歹□员命之地且前后两时皆于九月则又若天道好还之报前后共计斩首六百八十三颗而久积不雪之愤庶少快其一二此一役也官军之截战诚为首功番众之夹击亦为殊绩而收番以待今日之可用者非经略郑雒乎当雒之奉命经略也时多以不战罪雒而不以收番为雒功庸知今日之用番乃前日收番之力而前日之不战正收战胜之功于今日也事肇于数年之前而收功于数年之后似应并叙至于本兵之调度中台之经画皆所当优以壮宣告之猷者也得旨该镇擒斩首虏六百余级奇功可嘉李汶升兵部尚书兼都察院左副都御史照旧总督荫一子锦衣卫副千户世袭田乐升都察院右都御史兼兵部侍郎照旧巡抚原荫儿男升指挥同知世袭照新衔给与应得诰命郑雒收番有功遇缺起用原荫儿男升指挥佥事世袭达云升署都督同知管事候大将员缺推用仍荫一子本卫指挥使世袭刘敏宽升职二级候有积劳遇边方巡抚员缺推用朱朝聘颜宇坪各升俸一级梁云龙万世德各升俸二级遇缺超升龙膺纪录推用柴国柱加都司佥书管事石星调度有功著加少保李侦佘立各升俸一级该司郎中与实授仍加一级升用其余各赏银币有差
　　○准成山伯王应龙男王允忠袭爵
　　○甲寅大学士赵志皋等奏辞加恩不允
　　○兵部尚书石星以疾辞荫不允
　　○戎政侍郎沉思孝以林培论劾求去  上免之供职不允所辞　　○贵州巡抚江东之辞新命不允
　　○兵部尚书石星题科臣以封事久覊流言可畏恐沿海别有疏失特请申饬修防虑远忧深臣甚韪之但臣思倭果志不在封则坐候釜山已逾三年抢掠不闻守株自食是将何所待耶及今册使入营随带员役数百一切馆榖船只皆为供亿人多费重毫无敢缺是又何所求耶即此情形昭如黑白臣因是益信今日之事惟当安静以待使臣相机行事决能外完封典内慰  圣心至于查勘事体已将结局情形不在釜山往亦无益应候事竣或仍遣该镇监或别遣风力科臣往勘  上从之
　　○  潞王奏府门突被火灾乞行修理  上报曰览王奏府门被灾行与该抚按官作速修理
　　○敕总兵杜桐即出料理春防　　○准总兵麻贵回卫调理
　　○乙卯遣襄城伯李承功祭  恭仁康定景皇帝
　　○工部题修理延祺宫措办物料从之
　　○改太仆寺少卿郑继之为太常寺少卿提督四夷馆
　　○升户部郎中周之鼎为广东佥事
　　○选到河南山东子弟李茂等择日赴诸王馆会选
　　○遣公徐文璧祭历代帝王
　　○差御史赵文炳往湖广龚文选往应天吴崇礼往陕西各巡按
　　○丙辰  恭仁康定景皇帝忌辰遣官祭  陵寝
　　○丁巳以浙江海宁海塘工成各官效有劳绩王汝训刘元霖刘浑成薛梦雷各赏银有差罗应辰纪录擢用徐廷谏分别奖励盖海宁地方滨海县治之外即当潮水之冲一带塘堤延褒三十余里费仅一万二千有奇减省银一万二千三百四十八两因工部题故有是命
　　○戊午大学士赵志皋等三辞恩命  上准其辞荫加秩之辞不允
　　○南京吏部尚书蔡国珍引年致仕  上以其清望素著不允
　　○降御史林培为福建运司知事
　　○庚申差御史袁九皋往山西秦懋义往苏松叶永盛往江西各巡按
　　○升光禄寺卿田畴为顺天府府尹
　　○起原任湖广参政冯露为山西参政
　　○辛酉总督蓟辽孙矿题封倭一事乞敕兵部坚守前约行令李宗城等且停住釜山无轻渡海务必遵奉敕旨一倭不留朝鲜王奏报然后渡海往封明与说定一日不退一日不渡以此相持即多延岁月亦所不计倘彼欲行强要或耳目非是即系彼违前约非我失信二使臣即明白具奏完节还朝沈惟敬见关白果有别情作速来京回复或二使具奏以候朝廷处分慎毋欲速轻进章下所司议覆
