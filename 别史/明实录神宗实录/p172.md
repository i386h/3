<!-- { "loadSidebar": true } -->
　　○乙巳  上御文华殿讲读○辅臣张居正等言今日蒙发顺天府一本臣等以疫疠盛行人死甚众乃  圣心所特轸者故止将施药赈灾二事下礼部其余俱衙门知之票拟进览忽奉  圣谕豁免房税令臣等改票夫房税臣等亦闻民间颇称烦扰但田宅契税原系典制天下通行不特京师为然从前法纪不张民习欺罔往往漏报近始查复旧规非新增也中间有司催督严急吏胥乘而侵索或为民害今蒙  圣谕臣等当传令户部酌议＜宀十见＞减严禁拟覆然后断以  圣裁方于政体为妥不报
　　○复除福建道御史崔廷试□以江西巡抚王宗载为都察院左佥都御史协理院事
　　○升工科左给事中张鼎思为兵科都给事中吏科右给事中韩绍为兵科左给事中
　　○升翰林院简讨刘楚先为修撰编修刘虞夔刘元震为侍读○以南京江防游击王如璧为江西都司佥书
　　○丙午赐锦衣卫带俸都指挥佥事江鱼祭葬如例鱼  世庙肃妃兄也
　　○丁未赐元辅张居正大红五彩五毒艾叶双缠身蟒纱及胸背各一件
　　○戊申  上御文华殿讲读
　　○革广东考察听降贪副使张尧年职为民被黜知府张敷潜下巡按勘
　　○蓟辽总督吴兑题榆林土木二驿坐宣镇而隶昌镇鞭长不及故站军得以推避凡应付往来官使中途推诿怀来保安岔道三城防操军马代为接递今二驿应听昌宣两镇兼属其应付事宜仍听怀保二守备料理责令径送无预城操及以岁支本色粮银均分一半各支给半年苐昌镇额饷例难擅更合听宣镇借发年终仍于昌镇取补部议亦以为然从之○云南巡抚刘世曾等题陇川宣抚司逼近腾永外捍诸夷藉为内地藩屏自宣抚多士宁物故头目岳凤久蓄异谋其子曩乌辈济恶遂投附莽莫杀害士宁妻子占据士宁爵土假称传幼传贤攘执印牌勘合法不容诛宜先选差通事员役谕以朝廷威德开陈祸福令将印信金牌勘合底薄交还明白查王应继之人为该司宣抚或待凤不死以广自新如冥顽负固即调集土汉官兵并力剿捕枭凤父子传示边隅兵部覆请  上可其奏
　　○己酉发太仆寺马价银七千四十五两有奇于辽东备宁前买马给新军从总督吴兑请也
　　○庚戌  上视朝
　　○革四川贪右布政使刘经纬职闲住以前任参政被劾故
　　○禠广东惠州参将季金真定延绥游击路登云赵武职各以贪纵为抚按所劾也
　　○降西和县知县刘凤鸣二级凤鸣御下无法民有拒捕而衙役纵火致全家三十一人于煨烬者抚按萧廪吴定劾谪之
　　○给庆都伯杜继宗坟价银一万五千两坟地十六顷继宗  孝恪皇太后之弟也援武清伯李伟例以请  上以例不合特给半价继宗时以年老子幼预行陈乞事殊创见云
　　○辛亥端阳节近赐辅臣讲官等箧袋花绦画扇各有差
　　○户部覆两广总督刘思诲题总计广东军饷岁派四十三万迩来民间拖欠者查追不严军伍杂陈者稽核不密以致积剩存留数少今查任内存积饷银见贮库二十四万四千五百余两各属未完银六万八百九十余两分别各贮以备紧急一切岁支常饷不得那移诏可
　　○壬子  上御文华殿传制遣阳武侯薛鋹定远侯邓世栋翰林院编修节以赞王懋德冯琦尚宝司少卿徐元春给事中万象春史继宸姚德重聂良杞张养蒙行人司司副沈瑞临行人林士弘周光复林廷升唐仲寅中书舍人祝大舟吴岳秀等充正副使持节册封德王翊錧嫡第四子常注为嘉祥王益王翊鈏嫡第十子常漈为安仁王铜陵瑞禧王翊銋嫡第一子常浱为铜陵王蜀府南川王让樨庶第一子宣卤□翟为南川王晋府靖安恭懿王知火□昏嫡长子新环为靖安王荆府富顺王厚焜庶长子载烘为富顺王周府原武庄惠王睦木□频嫡长子勤爚为原武王松滋恭肃王致槺嫡长子宪＜火量＞为松滋王蕲水端懿王致＜木盛＞庶长子宪火□恩为蕲水王乐昌温靖王充火□薰嫡长子廷堧为乐昌王代王鼎铉妃郭氏为代妃秦王谊澏妃许氏为秦妃纪城王常澍选高氏黎丘王常溱选刘氏浦阳王常浆选夏氏原武王勤爚夫人陈氏南阳王常□氵廿聿□选钟氏休宁王郎镠选史氏松滋王宪＜火量＞夫人刘氏蕲水王宪火□恩夫人李氏肃宁王宪火□藂选胡氏乐昌王廷堧夫人刘氏各为王妃
　　○升应天府府尹曹大野为都察院右佥都御史巡抚江西
　　○四川按察司佥事岳钟英以疾乞致仕许之
　　○山西抚按辛应乾刘士忠清查过各郡王下军民厨役有原系钦拨炤旧存留者有王爵见存尚多役占者有节年薨绝未裁者有散宗违例滥用者并各该余丁俱革发四卫回藉当差其应给军厨府分就将散宗并薨绝郡王看坟所革人数拨补部覆得是之
　　○先是浙江抚按题浙江应织六分袍服该用工料银八十八万八百余两而本省司库已竭本年两运不敷议将见在减兵扣省变易书院等项银四万余两并未角□羊工部节银粮银八万余两应用以后乞炤四年例留户工二部关税工科赃罚等项钱粮凑处候袍服通完炤旧起角□羊应天巡抚亦言该地方织造新样绫疋查炤上年事例详允动支户工二部钱粮织完差官起角□羊将用过银两移咨户部知会乞准作支销而户部称袍服系工部奉旨织造司农何与马况本部岁额进用无虑五百余万历年借过太仓库银二百四十八两未补若再留额角□羊不一二年内府之借应日乏各边之军饷告急于时事例必无可开小民又难加派令本部何以为计乎且前借奉旨应还本部者还尚无期而借者又至钱粮各有攸司匮乏更难曲徇＜锍-釒＞入下部再议已户工二部因议留户部济边银二万七千一百余两于浙江焉
　　○甲寅赐三辅臣及文武堂上官各扇绦臂索艾虎有差
　　○增边镇马匹草料银四千四百余两
　　○下贵州铜仁守备李应南于巡按御史问应南擅监熟苖龙木恰恶苖藉口声冤纠众攻孟溪一带寻虽角□羊散起衅殊可罪也故治之
　　○以原任宁武游击杨芳为延绥入卫游击
　　○增岁供木炭三百万斤
　　○乙卯升南京尚宝司卿李己为应天府府丞
　　○下革任游击路登云于御史问以其违例乘舆故也
　　○以广东都司成大儒为水寨海防参将原任京营参将陈善为真定游击
　　○丙辰夜彗星见于西北尾指五年历二十余日始灭
　　明神宗实录卷之一百二十三终
明神宗显皇帝实录卷之一百二十四
　　万历十年五月戊午朔赐三辅臣及讲官金书黄红符金艾叶各有差
　　○升南京户科给事中傅作舟为南京尚宝司卿
　　○户部题议三事一减税契一宽铺行一恤商人覆顺天府府尹张国彦之请也  上以都城小民累苦当加意存恤俱报如议
　　○山东通省旧设见在官军共五万六千三百七十四员名岁支本折俸月粮五十七万一千六百六十六石运粮官军三千一百五十一员名岁支行粮一万石骑操马九百七匹岁支料银一千四百二十一两有奇草折银九十两科折银四百六十两有奇本色草一十二万七千九百八十束每年额徵折色屯粮八万三百一十九石有奇巡抚杨俊民言今新清文可增粮四十五石有奇本折民粮四十九万一千三百四十六石有奇折色行粮四千一百九十石有奇河南巡抚褚鈇覆查过河南一省并直隶潼关等二十六卫所额官一千二百六十二员额军四万三千一百五十四名岁用折色俸粮五十五万八千八百二十石有奇冬衣布三千一十一疋花一千八百五十八斤有奇马二百二十一匹料草银四百三两额徵屯粮三十三万七千三百四十石有奇除禹州所原无屯粮岁派民粮外宣武睢阳等卫所额粮不敷官军支用议派开归等府睢狭等州新密等县民粮内补支各卫所指挥等官折色俸粮不敷在各卫所并同城有司府州县库贮存留盐钞商税及新增子粒银内支给户部覆报闻
　　○追广东保昌县贪知县邓元坤赃为民
　　○己未  上御经筵
　　○革周府胙城王府淫暴辅国中尉朝焦为庶人禁闲宅○惠州府祁门县各大水发仓谷四千七百余石赈之
　　○建宁淳安开化常山西安龙游江山同时大水
　　○庚申驸马都尉梁邦瑞卒  上辍朝予祭葬如例时尚主甫一月
　　○广西副使查铎以病免
　　○酌免  先圣孔子及先儒朱熹李侗罗从彦蔡沉胡安国游酢江贽蔡清真德秀刘子翚功臣少师杨荣后裔各丁粮有差从福建巡抚劳堪议也
　　○辛酉调徐州兵备按察使张纯先是巡漕御史杨楫劾其蔑弃漕务部议降俸仍旧职  上恐其误漕令降纯俸二级别用
　　○壬戌以端阳节赐三辅臣上尊珍馔
　　○以元辅张居正诞日遣司礼监太监孙隆诣第赐银一百两蟒纻四表里银福寿字四十两食物有差居正＜锍-釒＞谢报闻○升广东韶州府知府周嘉谟为四川副使扬州府知府虞德烨为广西副使
　　○甲子  孝宗敬皇帝忌辰祀于  奉先殿遣彭城伯张守忠祭  泰陵
　　○礼科都给事中石应岳等题窃见四月末旬彗星出于五车前此雨泽愆期风霾蔽日人民疫死农务无依继此下月朔日有食之在河西则赤光白气匝绕半天浮图峪白石口则台房箭具天光烧毁在浙江则标兵殴辱抚臣在灵州则士卒屠戮参将臣愚不知天文星纬之术然备观史册天象变异皆所以警戒人主也今天异人变叠见可谓警戒矣倘或不知惺悟增修德政上干天怒祸可言乎惟  陛下当天心仁爱时念人民之失所眷贼盗之滋章抑左右之专欲斥侍从之谀佞用虽锱铢勿轻恩虽戚近勿滥损燕私过度之乐罢营缮不急之工用人必惟其公议狱必求其当简择将帅慎固边圉以及蠲恤之旨屡颁而有司尚有阻格侵削者条鞭之法虽详而守令尚有额外科罚者均丈之法虽行缉访之令虽申而郡县尚有假手作弊避罪要功者种种时政皆当严禁御史马象乾等亦谓朝廷一面蠲贷有司且奉文以催徵一面节省使者又衔命而织造春蚕未成罗绮之办愈急秋稻未熟栗米之赋更严民力既竭人心易摇惟
　　陛下加意修省以图实政报曰玄象示异朕心寔深儆惕内外大小臣工其一体痛加修省务实保民用答天戒
　　○乙丑
　　上御文华殿讲读
