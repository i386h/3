<!-- { "loadSidebar": true } -->
　　○乙卯户部覆南京给事中傅作舟奏南直灾伤＜锍-釒＞  上命南京户部发银七万两江北四万江南三万即差官二员分投赍付各抚按官查各在仓米谷及未角□羊南粮设法赈济务使贫民得沾实惠余俱依拟仍敕部曰朕自即位以来蠲赈之令无岁不下一切裁省清查亦无一念不在于邦民乃各地方官全不体朝廷德意剥下＜贝巴＞己罔上行私据被劾赃迹动盈千百其号称贤能亦不过善于趋承结纳何有爱民实意即如积谷一节原以备赈亦都不着实奉行及至灾伤束手无策不知平日所理赃罚作何支销抚按相与朦胧欺罔及归怨朝廷饰非掩罪好生负国殃民且姑不查究今后再有这等拏来重处抚按官一体治罪
　　○户部进万历会计录先是尚书王国光辑部中前后条例编纂成书濒行奏上请刊布中外  上览之嘉其留心国计命户部再加订证至是书成凡四十三卷名万历会计录部臣缮写进呈仍乞刊布  上命留览依拟刊行仍送史馆采录
　　○丁巳裁革四川司府州县佐贰杂职等官共二十六员
　　○戊午升大理寺卿何起鸣为工部右侍郎
　　○南京试御史郭惟贤劾南祭酒戴洵庸肆不堪成均南给事中吴之羙亦论操江都御史胡嘉谟庸劣并参洵乞俱罢斥嘉谟具＜锍-釒＞乞罢部覆上请  上命嘉谟回籍调理洵调外任用洵具奏乞休着以原职致仕
　　○己未吏部题称抚治郧阳都御史添设百余年来更置州县安集大定且三省各有巡抚而郧阳所属有参政副使四员使能协谋夹持必不误事抚治都御史似当裁革至顺天地方先年原未设有总督止巡抚一员至嘉靖二十九年始设总督而疆场不过千里查得淮扬两广总督俱兼巡抚彼地方辽远且然况密云去遵化止二百余里则顺天巡抚委宜裁革归并总督兼管  上从之仍命总督吴兑兼兵部左侍郎管巡抚事
　　○户部题称顺天八府州县丈出并首出宫勋备边牧马军屯等地共二千八百三十五顷有奇每年额徵银六千九百二十两粮二十四石有奇及勋戚新旧庄田一万一千五百五十余顷除成国公朱应桢等应照旧管业其驸马戚畹子孙谢文铨等酌议减夺有差报可
　　○户部以外进金花不敷宫中用度太滥上言近日宫中赏赐或因一事偶加或因一事暂加遂据为例实非  祖宗旧例也使时和岁稔小民徵输不欠有司角□羊运依期臣等犹望  皇上严谕内监加意撙节停止买办银两以复旧额况今江北江南天灾流行民多饿莩止计金花一项拖欠已多糊口无资钱粮何办若不预行题请临期有误恭进伏乞俯念地方灾伤一时起运不敷少宽限期改于本年六月初旬待各省角□羊到前银一并恭进更望查复赏赐旧例查革额外增银是亦遇灾恤民之实政  上以端阳节近内库缺乏着暂于太仓银库凑数进用仍着上紧催角□羊补还
　　○调延绥副总兵陶世臣管分守蓟镇古北口参将事古北路参将杜桐加副总兵职衔调协守延绥等处地方从总督梁梦龙请以桐任事勤勇世臣熟知险隘兼得夷情故有是命
　　○诏再免河南班军三年扣价角□羊班以资修工造器从部覆督抚官郑雒等议也
　　○庚申虏酋俺答请讨番僧诏前番僧坚参扎巴等往事完仍回
　　○辛酉命巡抚宁夏右佥都御史萧大亨以原官巡抚宣府地方赞理军务○升巡抚甘肃右副都御史张梦鲤为大理寺卿
　　○先是巡按广东梅淳劾王朝兴赃迹甚多至是奏拟赎徒发原籍为民  上曰王朝兴原劾赃私甚多及勘问通无下落止将一二轻赃坐罪若非先劾不实必是后勘循情王朝兴姑依拟前有旨各巡抚官访有所属官员恶迹或被告讦即便严提干证面质果有实迹方行论劾近来各官通不遵行始则轻行论劾以著风力终则糢糊问拟图了前件以致公道不明罪有枉纵今后再有这等吏部都察院从公查参处治
明神宗显皇帝实录卷之一百一十一
　大明神宗显皇帝实录卷之一百一十二
　　万历九年五月癸亥朔工部题覆河南抚按褚鈇许子良以地方灾疲乞将节年拖欠钱粮蠲缓得旨河南地方既灾重民饥各项拖欠钱粮准尽行蠲免以苏民困着抚按督率有司遍行晓谕使知朝廷恩惠
　　○甲子起原任南京户部右侍郎粟永禄为兵部右侍郎兼右佥都御史巡抚甘肃等处地方
　　○升太常寺少卿吕藿为南京右佥都御史提督操江兼巡江事
　　○巡按山西御史房寰参山西左布政使秦吉士钱粮出没致腾物议奉旨照不谨例冠带闲住
　　○原任太仆寺卿朱南雍乞回籍调理许之
　　○礼科都给事中帅兰等题称迩者亢阳垂象日赤无光地震不宁金宿失色风霾连旬步占家咸称旱徵入夏雨泽愆期四方灾告者踵至乞敕各衙门除循例修省外务精白乃心夙夜不懈如有恣玩甘悖官常封殖不恤民隐者容臣等指实参究斯则上下交儆庶阴阳和而灵雨零矣部覆请严行申饬  上纳其言
　　○诏给番僧朵儿只唱与僧徒歹鬼骨儿各敕命图书从总督郑雒＜锍-釒＞称顺义王俺答陈乞也
　　○乙丑以端阳节赐三辅臣及讲官何雒文等六员金书黄红符金艾叶有差
　　○铸武昌湖北上湖南下湖南荆西各分守道及辰州府管粮通判关防
　　○丙寅升兵科都给事中王道成为太常寺少卿户科都给事中郝维乔为江西左参政
　　○广东从化增城龙门等县大雨溪壑泛涨禾田尽没倾毁民居淹死男妇不计其数
　　○海西可令河等卫都指挥佥事等官脱脱等男孙□□邦手等十五名求袭替换敕兵部覆请许之
　　○丁卯升湖广左布政使晋应槐为右佥都御史巡抚宁夏地方赞理军务
　　○升右春坊右中允高启愚为南京国子监祭酒
　　○户部言勋戚庄田先因冒滥数多该屯田御史沈阳节行查出共地二万二千七百二十五顷六十亩零每年徵银四万一百六十两有奇既经追还官即当照例徵银角□羊部而州县官不行严追容纵欺隐致原额渐缺乞将顺天保定河间三府节年备边银两严查有无侵匿其未完银两严限追究如仍亏原额并原经催各官分别参奏得旨允行
　　○录辽东宁远地方阵亡被伤官军任茂等三十八名升赏如例
　　○戊辰兵部题覆科臣抚按等官七＜锍-釒＞皆谓镇江府丹阳丹徒二县自去年十月以来失事六次未获一人各官俱务欺蔽致黠恣纵横知府钟庚阳知县管应凤海防同知张廷榜杨栋等当照例降调兵备李颐巡按田乐等并乞再加罚治  上曰地方屡次失事各官通不申报反威吓失主不许告认又不亟行缉捕以致盗贼公行良民被害本当都挐问姑从轻钟庚阳张廷榜着各降三级调用管应凤杨栋降边方杂职徐桓到任未久与李颐吴继臣等俱住俸戴罪缉捕田乐再罚俸半年
　　○山西抚按辛应乾黄应坤参宁化王府庶宗伴哥逞忿行凶弑母杀弟罪恶异常乞从重处置以为宗室悖逆之戒  上以逆宗罪恶深重着照英燿例即便斩首以示仍焚尸不与葬埋
　　○己巳  孝宗敬皇帝忌辰  奉先殿行祭礼遣官祭  泰陵
　　○庚午巡抚大同贾应元巡按茹宗舜＜锍-釒＞劾饶阳王府镇国中尉廷＜土仆＞潞城王府奉国将军俊椁镇国中尉充□□火等先是以阻挠大地奉旨戒饬已而充□□火病故俊椁等称赴关陈情擅出镇城项插黄旗书阑当者斩潞城王充煜坐视群宗出城若罔闻知太平王鼐铉不行参奏长史王明辅署教授胡官辅导失职乞分别处治户科给事中郝维乔等亦具＜锍-釒＞参紏因言该省委官宜遵奉  明旨将应查地土依法查核及称宗室置种军民地土不特代府为然乞通行天下王府各严谕宗室凡置买军田土俱听抚按官查勘明白照例纳粮止许佃户耕种不许私出城郭礼部覆议上请  上以各宗擅出封城猖狂无礼俊椁革为庶人充鲲充□充鲈各革禄米充煜罚禄米半年仍敕各该抚按大田均粮但有抗违阻挠不分宗室官宦军民据法奏来重处○辛未  上致斋文华殿
　　○以夏至祭  地方泽请  太祖配神遣驸马许从诚告  太庙
　　○裁革南京中左二府锦衣卫各佥书大教场等营把总八员从南兵部尚书潘季驯议也
　　○壬申  太祖高皇帝忌辰  奉先殿行祭礼
　　○诏裁革南赣贵州司府县驿等官共十员
　　○甲戌夏至祭  地于  方泽遣公徐文璧代侯吴继爵孙世忠尚书王国光徐学谟分献  仁宗昭皇帝忌辰  奉先殿行祭礼遣崇信伯费甲金祭  献陵
　　○升山西按察使贾待问为湖广右布政使
　　○升礼科左给事中姚学闵吏科左给事中李廷仪俱都给事中礼科给事中张餋蒙刑科高尚忠工科万象春吏利王敬民俱右给事中学闵户科廷仪工科餋蒙吏科尚忠户科象春兵科敬民工科○乙亥命翰林院侍读田一俊修撰黄凤翔编纂六曹章奏
　　○丙子命翰林院编修盛纳刘虞夔简讨王祖嫡管理诰敕编修张嗣修冯琦简讨余继登敖文祯内府书堂教习
　　○升原任礼科左给事中齐一经为吏科左给事中
　　○升山西右参政张柱为本省按察使
　　○户部题覆凤阳抚按凌云翼等奏称淮安府属安东县治滨临河海嘉靖间河决草湾口水势直趋该县田土淹没后虽筑塞冷沙淤积不长五谷前巡抚胡桂芳有废县之议今两河工完草湾口渐复淤塞而士民安土重迁俱不愿废况该县盐盗充斥废县必湏设兵反滋多事县治仍旧存留惟一应差粮须破格优处乞严敕该县掌印治农等官用心抚绥设法招复勿滥准词状以生骚扰勿过索供费以肆诛求如三年之内民安地垦县官＜锍-釒＞荐擢用不职者即行参处＜锍-釒＞入允行
　　○丁丑南京右都御史刘思洁＜锍-釒＞言京察重典河南道职专咨访以备参酌而御史陈王道屡行催促竟无一字呈报怠肆偷安蔑弃大典乞查照议处以为人臣不职之戎诏降一级调外任用
　　○工部题称  永陵宝城黄土自嘉靖十八年以来至今四十二年不为不久乃十分尚亏其八谨稽往牒参以时宜条为六款乞  圣明裁定施行  上曰  皇祖宝城培土如何四十余年尚未完就这工程重大若用陵军班军未免又耽延时月终无完局依拟通行雇募刻期报完其应用钱粮着户部太仆寺查堪动银两酌量协济事例准再开三年余俱依拟行朕前恭谒  陵寝见  昭陵宝城亦欠高厚着一体加培俱不许苟且了事
　　○戊寅升山西副使梅友松为本省右参政
　　○诏释高墙庶人倪府□火宪＜火节＞旭榠家属
　　○己卯巡按狭西御史赵楫论劾洮岷兵备右参政马出图年老敕令致仕
　　○庚辰升山西佥事季遐龄为本省左参议
　　○裁革湖广总兵官掣回怀宁侯孙世恩到京听用
　　○辛巳升湖广右参政马文炜为本省按察使狭西西安府知府罗维垣为本省副使
　　○户部题覆光禄寺卿萧廪奏言大官等署白粮先年入浮于出寺臣虑其朽腐条奏本折间年一派及人匠粟米折银改支白米近年存积数少恐后供应不敷今岁东南岁饥姑准再折一年十年以后通派本色以十分为率每年上米准折二分中米准折一分永为后例其人匠粟米照旧折银不得仍支白米从之○癸未升户部署郎中事主事张惟诚为山西佥事直隶广平府推官鲍希颜为湖广佥事
