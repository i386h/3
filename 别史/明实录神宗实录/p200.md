<!-- { "loadSidebar": true } -->
　　○狭西道御史杨四知进  成祖  仁宗  宣宗  三朝圣谕录大学士李东阳所辑  孝宗燕对录大学士李时所辑  世宗召对录请退朝之暇宣召臣工咨访是非报闻三录留览
　　○己丑怀仁王府奉国将军聪□氵氏口□俊棜等六人年皆六十余诣阙称自嘉靖四十年春至万历十年冬计二十一年八十四季禄米无领饥寒迫身救死无策良繇有司不加轸恤视宗室为得已之人禄粮为不急之务是以臣等应得之物竟为吏胥温饱之资  上以其情词迫切与原无名封例不当请者不同命所司速议补给○庚寅以  圣母慈圣宣文明肃皇太后万寿圣节赐元辅申时行金万寿字三副金篆字八个金书黄符二道金书红符二道次辅余有丁许国各金万寿字二副金篆字六个金书黄符二道金书红符二道及讲官沈鲤等五员各有差
　　○以原任燕河营参将张礼为延绥左营领军游击原任宣府上西路参将张刚为右营领军游击
　　○命给太仆寺马一千匹仍发马价银一万五千两于蓟昌两镇买补倒死马匹
　　○北虏顺义王黄台吉恭进表文鞍马督抚官郑雒等为代请黄台吉要改名乞庆洽其部千户沙赤星台吉乞升指挥佥事河西明受台吉等乞袭父职俱从之
　　○辛卯贵州道试御史周之翰劾右通政梁子琦言子琦忿覆阅  寿宫不得与列讦奏礼部尚书徐学谟欺罔今大峪山奉  宸断并不在梁子琦所献八地之中则徐学谟之不得为欺罔明矣学谟既去子琦岂宜独留  上降子琦为右参议闲住不许起用
　　○钦差给事中万象春会同狭西抚按李汶等言秦肃庆三府岁派禄无缺额惟韩府坐派府属连岁荒歉积久数多乞量留工部事例银二年抵补其各王府递年积久折禄折钞等银既难措处准与除豁以绝觊觎从之  朝鲜国王李昖差陪臣金亿龄等进贺冬至令节赐宴如例
　　○壬辰升南京鸿胪寺卿方九功为南京通政使司右通政
　　○升户部员外郎李春光为狭西副使
　　○礼科给事中王士性劾巡抚应天右佥都御史郭思极前以御史监临湖广科场时取中故相张居正子张懋修又因讲学士人何心隐昌言居正短丧之失毙之狱中此与吴仕期之冤何异太仆寺卿张彦无功绩而骤转京堂俱应罢斥吏部覆郭思极巡抚应天人称其善张彦循资例转亦未为骤宜令照旧供职报可
　　○以镇江西北洪口盐徒杀死官兵夺海防同知边有猷俸三月下指挥孙光裕千户刘余庆于巡按御史提问  癸巳升户部右侍郎王廷瞻为左侍郎总督仓场升保定巡抚右佥都御史宋纁为总督南京粮储户部右侍郎升应天府府尹吴善为右副都御史巡抚广西
　　○顺天巡抚右佥都御史翟绣裳以御史杨芳参论乞罢准令回籍听用
　　○甲午升光禄寺少卿徐元春为南京鸿胪寺卿
　　○甘肃巡抚王土□□劾先任西宁道副使岳凌霜贪纵残虐吏部覆凌霜自任副使多称其贤行巡按御史查勘具奏从之○南京户科给事中余懋学御史谭希思等各＜锍-釒＞救御史孙继先曾乾亨乞赐召还  上俱切责之各夺俸二月
　　○乙未四川播州宣慰使司宣慰使杨应龙贡马庆贺  万寿圣节给赏如例
　　○丙申  孝惠皇后忌辰遣阳武侯薛鋹祭  茂陵  孝烈皇后忌辰遣成安伯郭应乾祭  永陵
　　○丁酉  圣母慈圣宣文明肃皇太后万寿圣节  上御皇极门百官致词称贺赐三辅臣上尊珍馔
　　○命取原任翰林院修撰陈于陛仍充日讲官驰驿来京
　　○命右庶子兼侍读范应期侍讲张一桂右中允兼编修吴中行右赞善兼简讨赵用贤俱充经筵讲官
　　○兵科给事中黄道瞻劾兵部尚书张学颜才若可用而事被指摘难以展布宜择各边总督才猷素著者入为本兵而遣学颜解去部务以代之南京兵部尚书刘尧诲年已衰暮而行又贪污宜行罢斥又称总兵戚继光胡守仁宜互相更调李成梁父子不当各镇守重地原任总督郜光先等宜酌量起用  上以道瞻更调尚书总兵擅拟处分殊为轻妄着降调外任用
　　○南京狭西道御史孟一脉＜锍-釒＞奏一曰保  圣躬言御用宫女急急选取非节宣之道亲诣秋祭阅  寿宫勤劳甚矣诸臣章奏宜下部臣覆议阁臣拟旨而竟自处分于  圣心自觉劳勚皆非所以保  圣躬也一曰正人心言仕重始进宜敕各省提学先品格而后才华趣向端而士风自定一曰厚民生言差役繁重民力日竭宜令司牧之官委心抚字使民不流移有司以垦田之多寡为殿最一曰禁淫巧言浮梁之磁珠翠之宝龙床之添设露顶之添造元霄灯服端阳五毒吉服等物百姓不知以为服餙之贵华靡群起则效莫可禁止一曰整戎兵言边疆多以败为功边臣每相继入本兵廷臣言者下本兵覆议则中伤随之宜敕兵部勿以前愆为讳选将诘戎振国威而作士气  上曰朕孝事  两宫近年织造袍服及器物等项专备供奉皆不容已况发有内帑银两原不扰民孟一脉这厮如何轻率渎奏姑着调外任今后言官建白时政都不许掇拾浮词捃摭旧事卖直沽名再有这等的重治不饶六科十三道各具公＜锍-釒＞申救  上俱切责之夺为首俸三月
　　○己亥流星赤色起自胃宿西南行有声如沉雷后有二小星随之○辛丑改总督两广右都御史兼兵部右侍郎郭应聘为南京都察院右都御史
　　○改抚治郧阳右副都御史张国彦为整饬蓟州等处边备兼巡抚顺天不必候代
　　○升大理寺左少卿李己为右佥都御史巡抚保定
　　○兵部尚书张学颜被言乞罢且恳复科臣黄道瞻原职  上温谕慰留之
　　○以灾分别苏松二府十一年分起运工部钱粮应徵应停应免有差
　　○壬寅谕兵部云南缅贼猖獗战守机宜镇巡官作何处置尔部里马上差人传示彼处着沐昌祚刘世曾务遵前旨同心僇力共保无虞兵饷事宜会同户部即与设处腾永等处有无声息总兵官一月一报如系紧急半月一报候事宁止应给火牌便查与他○升广东左布政使王元敬为应天府府尹升福建佥事赵参鲁为光禄寺少卿升南京礼部郎中陈瓒为南京通政使司右参议升狭西副使胡穗为狭西苑马寺卿广西佥事王廷简为广西右参议
　　○赐致仕刑部左侍郎朱大器祭葬如例
　　○顺义王黄台吉差酋长□言恰等赍捧番表马匹并各枝贡马给赏如例仍颁赐敕书奖谕
　　○工部覆浙江巡抚萧廪言岁造叚疋金素本有旧额迩因赏赉独王新增改织二千独行浙江然岁造原分各府则改织不当独派一方宜分浙江福建苏州松江常州镇江徽州宁国杨州等府及广德州庶众轻易举从之○癸卯升大理寺右少卿□为正为左少卿左寺丞张简为右少卿
　　○朵颜等卫夷人头目穵子等朝贺长至令节赐宴如例
　　○以灾命扬州八九十年分工部钱粮应免应停有差并准改派叚运之期
　　○甲辰起原任总督狭西三边军务右都御史兼兵部左侍郎郜光先为原官升刑部左侍郎吴文华为右都御史兼兵部右侍郎总督两广兼巡抚广东升南京太仆寺卿毛钢为右副都御史抚治郧阳
　　○赐魏国公徐鹏举妻童氏开圹合葬
　　○乙巳  皇第二女生  德妃郑氏出也
　　○命吏部左侍郎兼翰林院侍读学士沈鲤充会典副总裁○升福建右布政使蔡汝贤为广东左布政使湖广黄州府知府邹迪光为福建副使提调学政浙江处州府知府李实为狭西副使调原任四川副使郭棐为广西副使□□设湖广郧阳府房县县丞上津县主簿本府大豊仓副使郧县郧阳水驿驿丞襄阳府知事均州均阳水驿驿丞河南南阳府内乡县县丞各一员
　　○晋府方山王府辅国中尉慎□金户巳□原未奉旨擅婚郭氏诏慎□金户巳□罚住禄米三分之一郭氏革退另选原勘官左布政李戴等罚俸一月长史郑琏等下巡按御史问
　　○丙午以  皇女生赐元辅申时行红云纻丝二疋银抹金脚花二枝次辅余有丁许国及讲官沈鲤等五员各红纻丝一疋银脚花一枝
　　○丁未升提督四夷馆太常寺少卿萧崇业为南京太仆寺卿
　　○升福建按察使陶大顺于福建江西按察孙錝于河南各右布政使
　　○云南巡抚都御史刘世曾题永腾设在滇西之极莽酋猖乱两处各募兵三千名防守备多力寡乞将永腾募兵各加二千名以足五千之数操练防剿目今主客兵饷除库贮堪动银五万五千九百二十九两仍将节年未解扣罚官俸盐课等项及矿课等银五万一千一百八十三两留凑支用万历十二年以后募兵粮饷将额解抚按赃罚等项银共七万三千三百四十七两俱存留与扣剩备边税粮等银相兼支给仍乞行川湖二省各借库贮官银十余万两协济以补不足兵部覆如议从之
　　○戊申复设大同威远参将
明神宗显皇帝实录卷之一百四十三
明神宗显皇帝实录卷之一百四十四
　　万历十一年十二月己酉朔谕鸿胪寺朕偶感风寒暂须静摄暂免朝讲数日
　　○诏取太仓银十万两光禄寺银五万两为宫中喜事赏用大学士申时行等言各处钱粮既多免徵减太仓之岁入西北军饷又通行抵补增太仓之岁出明年岁用不敷难于措处乃令光禄寺取十万两太仓五万两时行等再执奏不可  上命停取太仓银两谕光禄寺取银十万两进用光禄寺官巡视光禄科道等官俱言库贮匮乏乞赐停止报已有旨
　　○命总督漕运巡抚凤阳户部右侍郎兼右佥都御史傅希挚回部管事
　　○升四川右参政陈文烛为福建按察使复除原任贵州按察使余立为江西按察使○庚戌山东巡抚右佥都御史陆树德以病乞休许之
　　○辛亥调云南右参议王延稷为四川右参议
　　○壬子  慈孝献皇后忌辰  奉先殿行祭礼
　　○癸丑提原任浙江巡抚右副都御史李世达以原任总督漕运兼巡抚凤阳等处
　　○升太常寺卿李辅为右副都御史巡抚山东
　　○升山东副使李材为云南右参政
　　○兵部覆狭西巡按御史韩应庚兵科都给事中张鼎思各题称西番拥兵七千余骑从八盘岭透黄羊川行走虎酋阿赤兔等带领精兵亦繇此迎番庄浪凉永之间杀戮残毁势必不免宜行巡按御史查勘具奏从之○夷妇大嬖只本年六月入犯古北口闭关停赏后将原抢人马节次献还钻刀说誓永称效顺督抚官张佳胤等乞将原革旧赏开复以安夷心兵部覆如议从之
　　○南京兵部尚书刘尧诲等题南京各营国初额设官军一十二万六千五百一十名见在祖军一万九千八百四十六名事故一十万六千六百六十四名节年召募军丁一万八千四百八十二名今见在并续补共一万六千九百三十六名事故一千五百四十六名即今题奉钦依准照祖军事例收补一时投充顶补者四千一百三名已经收发各营操备外其祖军节年逃故者自宣德四年以后在册清勾者尚有六万一千三百三十六名乞通行各省直清军御史将本部造到文册严督司道清军等官照名挨查勒限起解每年终有司解过军人数目仍听清军御史照例分别举劾奖戒兵部覆如议  上曰近来勾补军士有司官不行挨查起解营操卫所官不行存恤以致隐漏逃亡卒伍虚耗以后着该巡按御史设法清查有仍前慢令行私需索等弊尽法处治
　　○甲寅起原任宣府协守副总兵潘忠为大同威远城参将
