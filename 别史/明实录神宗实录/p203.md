<!-- { "loadSidebar": true } -->
　　○大学士申时行等再＜锍-釒＞申救邹元标范俊初以  慈宁宫灾诏求直言吏科给士中邹元标＜锍-釒＞陈六事曰保  圣躬曰亲臣工曰开言路曰谕百官曰节财用曰拔幽滞词意剀切得旨言官建白须审识大体和婉敬敬慎岂可任意妄言邹元标故以灾变条陈内多疑君怨上本当拏问重处姑以言定降一级调用元标＜锍-釒＞初入留中三日发阁拟严旨责数时行持不可三易票不当  上意遂复留中会湖广道御史范俊因灾异上十事一曰奉天道二曰防人欲三曰信诏令四曰定章奏五曰广俭德六曰专事权七曰惜人才八曰养士气九曰斥巧宦十曰清武职＜锍-釒＞入  上益怒有旨朕方静摄俊却掇拾陈言轻肆渎奏全无爱君之心前邹元标本还未处分故来窥探姑革职为民于是元标之旨亦下时行论救者再  圣怒叵测时行又言臣等奉旨改拟元标罚俸范俊降调具票进览连日未蒙允行臣等不胜惶惧盖臣子委身报国即官职躯命不敢自爱臣等岂敢为二臣惜但臣等待罪辅弼惟欲宣扬  圣德使天下万世称
　　皇上能容直言前者斥逐憸邪录用忠直起元标于投窜之中今未数月复以脩省建言罪之一人之身焂用焂舍似非所以慎举错而慰人心也至于范俊之轻率狂妄臣等所拟似为少轻如蒙罢其官削其籍亦足以示警矣若处分过重将来謇谔之气日微谀侫之风渐长即有大利害大奸恶谁肯输诚尽言干不测之威乎臣等仰知  圣怒既平天威渐霁故敢不避烦渎  上怒稍解旨下元标降调俊为民竟免廷杖
　　○升范应期为国子监祭酒
　　○乙巳喜峰路大风骤两迅雷冲倒墩台
　　○都察院左都御史赵锦申谕言路诸臣慎重进言兼乞益弘
　　圣度以光  圣治  上曰尔言官既系朝廷耳目有奸邪乱政欺君罔上蠹国害民者便当据实论奏乃近来卖直沽名疑君怨上琐屑烦渎全失国体依拟通行戒谕违者重治
　　○升顺天府府丞袁三接为太仆寺卿
　　○丙午都察院左副都御史丘橓言迩来虚文日增实政殊鲜士风渐靡吏治转污远而海滨近而辇毂愁苦萧条之状岁异而月不同是可尽诿之气数哉皆风纪不振使然耳臣谨条陈八事一曰考绩之积弊二曰请托之积弊三曰访察之积弊四曰举劾之积弊五曰提问之积弊六曰拘资格之积弊七曰处佐贰教职之积弊八曰馈遗之积弊乞敕部院议行得旨览奏切中时弊有禆风纪所司着实举行
　　○原任都察院检较洪兢上＜锍-釒＞为父洪朝选讼冤略曰臣父子于居正初无异也及勘辽宗之狱欲轻其罪以全朝廷亲亲之恩而居正始憾及臣父辞朝一＜锍-釒＞有权势主使之语居正益怒世讐刘梦龙等乘隙行间谓臣父与邹进士吴编修私通造言激怒居正杀臣父之意益不可解劳堪受居正意遂肆豺狼之毒同安知县金枝曾以漏报贼情为军门住俸疑父有言即与刘梦龙等百计罗织吕应魁伪造条款申报劳堪诬奏命甫下堪即遣把总杨昌言差兵三百名五鼓坏居露刃扭辱驱行束缚解府幽禁冷铺饭食不通堪又添差官军两日夜驰百里至省押入按察司重囚禁中不二日父身死乃谬言父在四川有还魂丹禁不收殓直至六日蚋虫□最杂沓臭腐难近地方舁出痛念臣父曾忝卿贰即罪在不赦犹从应议之科况无纤芥之罪死其身复暴其骸书传所记未有被祸如臣父之惨者也臣今愿与劳堪等同死不愿与劳堪同生＜锍-釒＞上得旨谓此事情曾否冤抑法司其从公勘实以闻
　　○丁未  仁圣懿安康静皇太后万寿圣节  上御皇极门受文武百官朝贺赐三辅臣上尊珍馔
　　明神宗显皇帝实录卷之一百四十五
明神宗显皇帝实录卷之一百四十六
　　万历十二年二月戊申朔以  皇女诞生赐三辅臣及讲官银币有差
　　○刑科都给事中戴光启参诚意伯刘世延假谢恩肆辩及诸横恣状  上曰世延祖有勋劳特与复爵昨奏恶仆故令查勘尔等所奏良是彼既感恩称谢如何恣情逞辩殊失人臣敬慎之体
　　○己酉无逸殿灾
　　○旌表狭西同官县故民彭贵妻王氏守志不渝出粟千石赈饥从巡按陈荐请也
　　○兵部覆云南屡败莽酋斩获功抚臣刘世曾升右副都御史照旧巡抚总兵官沐昌祚赏银币邓子龙升一级与傅宠姜忻各赏银有差
　　○庚戌升左春坊右庶子兼翰林院侍读沈一贯为詹事府少詹事兼翰林院侍读学士掌院事翰林院侍读徐显卿为左春坊左谕德兼翰林院侍读掌坊事左春坊左中允管国子监司业事张位为司经局洗马兼翰林院修撰掌局事翰林院侍读韩世能张一桂李长春俱为右春坊右谕德兼翰林院侍讲翰林院修撰陈于陛为司经局洗马兼翰林院修撰
　　○命泰宁侯陈良弼左军都督府佥书管事
　　○工科左给事中姚德重等题查盘厂库四事一归并厂库查盘一稽查逃亡匠粮一阅视通州仓廒一严禁外解滥恶部覆从之
　　○辛亥吏部覆萧廪＜锍-釒＞请遵例考核有司奉旨有司侵肆苛刻深为民害姜克昌禠职为民以后抚按官考核务严甄别毋滥保市恩
　　○蓟镇墙子路风雪大作沿边旗竿火光
　　○壬子南京户科给事中余懋学题革浇风以防壅滞章下户部
　　○南京江西道御史谭希思条陈国用不敷等事不报○癸丑升王弘诲为南京吏部侍郎王世贞为南京刑部侍郎孙光祐为南京工部侍郎
　　○以御史陈荐为河南副使邢侗为湖广右参议礼科右给事中王凤竹为四川右参议吏部稽勋司郎中胡绪为浙江右参政
　　○复福建龙溪县孔氏家庙仍以裔孙孔天从掌庙事
　　○甲寅遣侍郎高启愚祭  三皇于  景惠殿
　　○宣大总督郑雒敷陈天下大计章下所司
　　○南京工部题修理  孝陵殿庑门楼等工完宜祭告孝陵谢  后土  司工  上遣侯李言恭右都御史袁洪愈各行礼
　　○浙江巡按御史范鸣谦＜锍-釒＞查处驿递银两章下兵部
　　○乙卯户部覆巡视京营科臣傅来鹏道臣曹一鹏条陈营务二事一议粮饷以恤将士一议马政以苏军困是之
　　○丙辰谕内阁  慈宁宫系圣母御居着工部会同内官监上紧鼎新毋得延缓  升吴中行为司经局洗马管国子监司业事经筵讲官如故
　　○甘肃巡抚董尧封题垦军遗地议欲听民领种永免起科户部覆甘镇孤悬绝塞今垦四百一十顷零徵银五百六十二两有奇合著为年例定额即一时召种不完各该地方权宜凑放俟地辟民聚即徵输处补不必取给内帑承委官员年终分别奖戒悉听抚臣便宜报可
　　○丁巳  孝贞纯皇后忌辰祀于  奉先殿
　　○遣大学士余有丁祭  先师孔子
　　○三镇互市事完赏郑雒萧大亨胡来贡侯于赵等银币有差
　　○加张学颜太子少保给与应得诰命
　　○戊午遣公徐文璧祭  太社  太稷公朱应祯祭  朝日坛
　　○庚申  上视朝
　　○兵部尚书张学颜辞免新命且以母老乞归不允
　　○辛酉新任南京工部右侍郎孙光祜闲住从刑科给事中常居敬参也
　　○河南道御史王九仪言巡抚江西曹大野狎邪小人始进谏垣即与张居正深相结纳是时居正为次相欲去首相高拱招邀南北言官论拱迄无应者乃嗾大野劾拱十大不忠比之秦桧严嵩朝论悉知出居正意  皇上亦烛其奸旨下谪调时有御史＜锍-釒＞劾大野倾陷辅臣及高拱去位未几而大野果转楚佥宪矣寻转尚宝太仆矣未几而开府江西矣如此佞臣可使开府重地哉且奸鄙贪眛士民罔不啧怨而日与原任云南副使朱琏密结往来夫琏甘附居正之党认义子于冯保呼契兄于游七自度不容具＜锍-釒＞乞休诚缙绅所不齿大野独与之党小人以类相从较然矣得旨曹大野冠带闲住朱琏为民○从狭西巡按御史陈功请免金州水灾钱粮于概州均摊抵补复从户科给事中萧彦请免淮扬凤三府徐州一州万历二年起至六年止未完钱粮
　　○准武清侯李伟祭十六坛仍加四坛予谥及护敕祠额
　　○工部请鼎新  慈宁宫急缺苏州砖料诏该地方速造起解
　　○兵科给事中张鼎思题边功赏叙惟凭勘覆报捷甫至叙赏即行遂至有诈冒追夺如先年长定之后是也于是有报到先赏勘明后叙之例如累年曹子谷功次是也又有阅验三日奏请叙赏之例如顷者辽沈功次是也事例屡更法守未定谓宜阅验则稍宽其期不必三日查勘则重严其限不许推委阅勘既毕随行奏闻赏赉录荫并行为便兵部覆请  上曰赏不踰时乃能激励将士近来各该御史覆功奏册多有日久不到者以致奸弊繁滋功罪失实何以示劝今后凡遇报捷巡按御史随验首级十日内具奏勘覆功次一月内具奏升赏并行延缓过期者该科参治
　　○以修理  孝陵楼殿工完赏工部尚书杨兆等银币有差
　　○壬戌秦府仪宾周谈＜锍-釒＞讦秦王淫恶宠妾章下都察院
　　○予原任太子少保吏部尚书兼翰林院学士李默谥文愍默福建建安人博雅有才辨以气节自高  世庙时繇吏侍擢冡卿旋忤旨罢去久之  上念默召复其官值赵文华怙柄相宠颐指六卿莫不唯唯默自念受  上特知事多立异分宜颔之适试选人策目文华乃指为谤讪具奏  上怒下法司讯拟默大辟竟瘦死狱中士论冤之至是默妻魏氏上请礼部覆其孤忠矫俗遂中谗锋故有是谥○予原任工部尚书李幼滋祭葬
　　○升张孟男为南京大理寺卿
　　○升黄凤翔为南京国子监祭酒
　　○辽东总兵李成梁奏父子叨冒重镇并乞骸骨
　　上谓成梁忠勇素著累立战功朝廷倚任方切并伊男各照旧供职毋疑阻浮言
　　○癸亥  上视朝
　　○遣户部侍郎王廷瞻祭京都  太仓之神
　　○甲子遣顺天府堂上官祭  先农之神
　　○直隶巡按王国荐原任兵部侍郎王一鹗等二十人并参原任副使郑汝璧章下吏部
　　○国又言故相张居正欺  陛下于冲年窃威福以劫人心戕国脉亲死不终制而高□犬朴忠良诸子列清华而摧抑正直呼朋植党半是奸人赖  圣明独断罢黜群奸追叙刘台召还邹元标等寰海内外仰  大圣人之作为出寻常万万矣顾犹有抱忠守正之士为清议所重者除原任礼部侍郎王锡爵见在守制外如原任礼部尚书陆树声户部侍郎胡执礼福建巡抚耿定向应天巡抚海瑞广东按察使胡直苑马寺卿颜鲸见任南京吏部主事魏允贞皆表表寰中清议久重伏乞及时擢用章下吏部
　　○四川乌蒙府乌虑妻实佐＜锍-釒＞言暴恶抗违宪断杀死亲弟下部看议
　　○都察院覆山西巡抚侯于赵问过原任辽东巡抚于应昌以枉赃坐刘台  上令于应昌追赎为民
　　○直隶巡按御史汪言臣条陈四事内一驱逐窝住以以清矿源言阜平县柳树沟有矿山北邻山西铁铺村系晋府官庄以故矿盗窝住乘间突来掏穵官军追逐则退归本村盘踞王庄究诘不易乞行山西抚按严行驱逐启王知会毋得私容此辈到庄潜住兵部覆如议行
　　○狭西巡按御史王世扬题庄浪迤西一带住牧番人写尔等八族近因虏酋寻抢仇杀归附求免今蒙招抚给茶各番感戴愿将样马请易茶篦岁为例许之
　　○乙丑予原任户部右侍郎黄养蒙祭葬
