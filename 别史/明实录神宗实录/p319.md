<!-- { "loadSidebar": true } -->
　　○辛丑以浙江按察使张允济升狭西左布政
　　○南京刑部郎中陈应芳升福建佥事户部郎中张一元升光禄寺少卿
　　○户部覆巡抚应天都御史李涞奏处春汛切要事宜一提编兵饷将苏松常镇今岁冬月会计二十年分钱粮查照现编款数徵银贮库若无警报留抵下年岁用一请留钱粮提编银两未能全完要将浒墅钞关税银准留一年再发南京帑银八万两如无警仍旧起角□羊一修葺城垣常州修城之费准留本部济边银及救荒事例银凑足二千五十七两七钱以修城垣着俱依议行
　　○以江西湖东道右参政陆万钟厨房失火延烧衙房并原奉敕书着令罚治
　　○前刑科给事中王建中奏江西人乐新炉与湖广胡怀玉福建王怀忠徽州汪釴俱托迹山人影借权贵诈骗财物但乐新炉已经奉旨拏问立枷仍将本内有名罗给事杨御史王郎中查究独王怀中三人从轻放释乞并严罪之刑部右侍郎邵陛乃言群邪修隙百计报复罗给事中等宜听吏部都察院公论不得枉是非之实怀忠等宜拏究  上命王怀忠发御史重究仍将胡怀玉汪釴拏问发边卫充军
　　○大理寺拟军职聚噪禁地侮辱大臣罪状得旨杨绍臣高清等用大枷一个月满日发遣发配彭汝宁首恶如何展辩角□羊脱照例发遣
　　○壬寅以南京尚宝司卿詹沂任南京大理寺右寺丞
　　○以新升刑部尚书张国彦再疏乞求餋病许回籍病痊调用
　　○以南京右军都督府掌印新建伯王承勋任提督操江兼管巡江事
　　○以南京中军都督府佥书魏国公徐继志任南京协同守备兼掌南京后军都督府事
　　○以吏部考功司署郎中事主事俞沾任河南副使
　　○河南周府宗室朝桔与无名宗室桂山德川越禁城访所知因宿店斗殴诈索财物为杨凤图扯禀扶沟知县冯盛明盛明清正有执爱民如子作令期月大著贤声时不知为宗室误责朝桔朝桔令人赴京具奏行抚按勘问部覆得旨朝桔罚住其禄米三个月桂山德川行该府戒饬守门百户方进忠教授杨希震着提问冯盛明亦以误责宗室改调○甲辰日犯土星在井宿度
　　○以户部郎中陈三策为浙江副使
　　○以原任山东右参政成宪复除山东右参政
　　○吏科给事中钟羽正等奏吏部前推应天府丞正推孟一脉陪推吕兴周又江西提学正推蔡时鼎陪推马犹龙乃陪推俱依拟用而正推故置之得非以一脉时鼎曾建言得罪忌其后用而故抑之乎窃恐中外以言为讳销忠直之气结谏臣之舌所系非渺小也得旨这点用官员内有浮躁喜事非为国为民者故不点用至若为君去邪逐侫怀忠尽职的不待你等烦聒钟羽正狥私妄奏朋党窥探好生可恶本该重究姑罚俸一年其余各八个月
　　○工部尚书曾同亨复疏求去不许
　　○万法宝殿灾魏朝着拏送刑部拟罪
　　○乙亥户部覆阅臣王世扬等会奏延绥地方砂碛召□垦荒输粟给引□多不愿且屯多荒芜俱因屯丁未复苦累未除稽查未严三弊所致合行该道明谕见在屯户开将逃丁查照勾还拨与原产官给牛种至秋成量收补还仍严查荒熟田地无使苦累一概混徵其管屯官不许亲身下屯守操官不许差人下乡一应科扰无名积弊痛除严革俱依议行
　　○予原任刑部尚书赵锦照例祭葬并谥赵锦浙江余姚人以进士知县考选南京御史因劾论故相严嵩革职为民隆庆元年起河南道御史历副都御史巡抚贵州升南京刑部尚书改南京礼吏尚书致仕后复起南吏部尚书改左都御史六年考满加太子少保仍以兵部尚书掌都察院事复丁忧起刑部尚书未几就道身故锦端方清介摧击权要三仕总宪晚节尤坚有子淳卿时为南京刑部主事为请恤典云
　　○以协守宁夏副总兵董一元为延绥总兵　　○丙午  世宗肃皇帝忌辰遣宁阳侯陈应诏行礼
　　○大学士王家屏疏请王锡爵来京以图匡济俟国事稍纾再许归省庶臣道可尽子情亦伸谨具奏以闻
　　○以礼部祠祭司郎中马慥为南京尚宝司卿
　　○总督蓟辽蹇达复求去位不许
　　○丁未  景皇帝忌辰遣武进伯朱世雍行礼
　　○大学士王家屏奏自称志皋拜命以来三月矣未睹衮冕之容且期当三载会朝四方咸切利见乞勉出视朝以慰下情不报户科给事中侯先春以病乞终餋部覆许之
　　○原任大学士王锡爵上疏极言母病阽危乞求终餋不许
　　○部覆王世扬疏荐河西佥事朱朝聘应吏部纪录参将孙朝梁等应荐用操守刘国祯贪纵应革任从之
　　○科臣张应登乞纂孝经全书颁行学宫章下部议
　　○戊申大学士赵志皋＜锍-釒＞乞御朝不报
　　○山东巡抚宋应昌以人言称病求去不许
　　○命罚右布政张思忠游击姜河等俸三月都司李文焕革任听用以后督抚司道及各将领有动支边储银两充宴会馈遗等费查出从重论罪一切剥削金□赞求严行禁约从阅视李汝华言也
　　○宣府总兵官麻承恩奏辩御史吴龙徵论其擒杀属夷送蹇达银三千两免效等事乞求休致不许
　　○兵部覆临淮侯李言恭兵科罗栋所奏单粮选锋有射中一矢者赏银七分花红如例遇只□只粮名缺试射取补不许金□赞求请托至于将领加给心红纸劄油烛之费副将每月四两参游佐击坐营等官二两五钱大号头及标下中军一两五钱如有彼此酬答使费烦冗指称科敛者许该总协及科道参劾从之　　○兵部覆兵科给事中王德完劾总督两广刘继文所称＜氵粤＞党李陈二贼之捷乃妄杀无辜以充数妖贼王子龙之捷则子龙实未死迨后擒获欲毙之以灭口致惠州知府孙光启托疾求去合行御史勘各府县有无被杀良民并各司道将领罪状轻重王子龙擒死真伪从实具报得旨妄杀邀功事情重大刘继文孙秉阳沈茂都革任与总兵李栋等通候勘明议处杨寿甫刘世懋等着巡按御史勘问毋得畏避容隐以后按臣勘覆功次奏报不实者事发一体治罪
　　○以京城巡捕左参将陈霞任分守居庸关参将
　　○以原任孤山参将孙朝梁任宁夏广武营游击
　　○以成安伯郭邦相任南京中军都督府佥书
　　○以大同东路左参将熊世锦任分守徐州参将
　　○以居庸关参将李著实任协守宁夏副总兵
　　○以宣大总督标下左掖游击刘缙国任分守大同东路参将
　　○兵部覆刑科李献可奏称火酋住牧未归长昂内犯无忌皆由大小将领推诿猜疑阻丧之三弊致陵夷废弛之二渐要励勇敢以作士气伸国法以固人心及宽文法以驭将帅从之
　　○己酉礼科给事中胡汝宁劾文选司郎中王教力足以驱鹰犬权足以压堂官如张一元陈应芳忿争并谪调外公论是应芳而非一元乃一元升光禄寺少卿应芳止升佥事盖缘一元与教同乡同年使今日有如御史傅好古之劾谢廷采则安能一日居朝廷之上乎  上着吏部堂官回话
　　○予原任日讲官吏部左侍郎回籍守制沈一贯父沈仁佶祭葬并赐母淑人洪氏并祭合葬
　　○兵部覆阅视延绥王世扬奏称该镇各营路将领并延庆二府将应徵桩朋地亩土兵粮价等银徵完贮库遇有各军倒死马骡即日开报照议定年分如数给发买补敢有规避参罚逼军私赔致累户人及土兵粮价追徵不完致有困乏者俱听巡抚参究仍晓谕土兵户人自粮价车装之外不许重累从之
　　○阅视蓟昌保定穆来辅阅视辽东侯先春各奏称阅视过各镇八事修举分数及叙论文武各官功罪如按察使成逊顾显仁等副总兵王輗等所当优叙参将朱士元倪敏政等宜革任刘崇政李宁提问至积钱粮在蓟辽为最米豆昌镇为优辽镇次之保镇又次之修险隘练兵马蓟辽为最保镇次之整器械开屯田蓟昌为最辽镇次之保镇又次之理盐法蓟辽昌保皆无收胡马散逆党辽镇为最蓟昌次之保镇原无胡马逆党而屯田又次之得旨各官整理边备效有劳绩张国彦加太子少保候用赏银四十两纻丝飞鱼一袭郝杰升右副都御史照旧巡抚蹇达与郝杰王致祥各赏银三十两纻丝二表里余文武等官顾餋谦张邦奇等各加俸升级赏银有差
　　○庚戌赐临洮知府岳维华银十五两升俸一级以极力婴城功多于罪邓凤严惟忠发边卫充军从部覆御史周盘核勘洮河失事也
　　○辛亥遣公徐文璧驸马许从诚岁暮行  大祫礼于  太庙
　　○以湖广都司佥书吴士俊为山西都司掌印
　　○以五军二营参将王永寿为京城巡捕左参将
　　○工部尚书曾同亨等奏今秋河决山阳堤田冲溃及江都邵伯等处湖水下注州县浸伤皆由管河各官怠误修守科臣朱维藩欲特设巡河御史一员督理宜即敕管河各官务安着实修守有怠误者会总河衙门参究不必另设宪臣以滋劳费从之
　　○巡按御史姚三让奏南直泰安等府十三年至十七年拖欠钱粮照被灾分数酌量蠲免十八年带徵钱粮量停一半徵纳一半其年分起存钱粮依旧徵角□羊从之
　　○工部覆巡按御史高举奏江北等府被灾伤重将高邮等州县自万历十三年起至十七年止甎料匠价等银俱行蠲免其胖袄军器并十八年应角□羊工部钱粮除已徵在官者截数起角□羊未完者分三年带徵织造借用银两照原数徵完其仪真等州县十七年以前各项钱粮亦照例将已徵完者截数起角□羊未完者分三年带徵其十八年各项银两照常徵角□羊从之
　　○壬子以年节赐辅臣及讲官银币各有差
　　○礼部覆御史崔景荣条陈科场事宜一议内帘员数入帘日照御史取到员数派阅各经不必更议增减亦不许指名用人一议弥封事规每受一卷随即弥封不许一人私阅不得一刻延缓一议分经阅卷各房分卷务照各官所治本经但许内经内裒多益寡不许别经官欲求数均以致越俎一议公平落卷必参酌于各房裁定于主考湏正备卷公评不如落卷然后准中一议刊刻程文凡乡会试录前场文字多用士子原卷量加修饰至策题深奥士子条答或有未畅止许补足题意不许全卷另作俱依拟行
　　○癸丑兵部覆钟羽正曾乾亨张贞观各奏称阅视过各镇八事修举及叙论文武各官功罪如萧大亨王基郭四维邢玠吕三才俱宜优赉角□羊生马栋等本部纪录叙用韩恭友等宜量罚处至积钱粮则宣府为最大同山西次之修险隘宣府为最大同山西次之练兵马宣府为最大同山西次之整器械大同为最宣府山西次之开屯田宣府为最大同山西次之收胡马大同为最宣府山西次之得旨各官升赏各有差
　　○  上以训导庞尚鹏所进边事果有禆边务可将原板刷印颁行不必发蓟镇翻刻其飞鱼飞舟湏试有实效方可制造毋得虗糜工费
　　○大理寺右少卿董裕等奏云南沐总兵府内旗牌官王朝京私自阉割李时孝罢职长史胡桐知县戴官各犯投充势豪吓骗财物拨置打死人命强占地土等罪李时孝依律处斩王朝京胡桐戴官各发边卫充军从之
　　○甲寅以立春令节赐辅臣上尊珍馔
　　○大学士王家屏奏接得延绥总兵杜桐塘报达虏明安土昧等酋分犯榆林保宁向水波罗等堡本官率将分兵出击斩获首级四百五十余颗生擒贼夷二十六名口并塘报封奏
　　○遣新宁伯谭国佐等各  陵寝行元旦礼
　　○以大同天城守备朱孔阳为湖广都司佥书
