<!-- { "loadSidebar": true } -->
　　○壬申兵部廿□寺衙门左侍郎廿□寺官李祯等言朝鲜之当应援不待再计而决也议援则必议调兵议兵则必议运饷议兵饷则必议设官今廷议已详援兵请于宣大蓟辽挑选七千名其应募浙兵三千七百余名令督臣即于本镇募用以省劳费省直水兵陆续调发行月二粮折色取给中国本色折办朝鲜设海防司道一员专管防倭事务择历练知兵者速往朝鲜料理该国兵食策应戍守事宜并择一骁将领辽镇西兵三千名同往朝鲜固守乌岭全庆廿□寺处毋淂浪战沿海一带严加申饬以防突犯淂旨东封虽许羁縻其修备防御事宜已屡旨申饬今倭情可疑朝鲜告急兵食将吏等既经多官集议宣大蓟辽各兵俱照数挑选增募调发应用各省直水兵行彼处斟酌议处粮饷折色户兵二部处给本色令朝鲜备办海防司道官及备倭总兵官吏兵二部推用游击以下听督抚坐名咨请管粮官吏部速行选补其战守救援缓急进止俱听督抚总兵相机行事不许纵敌贻患亦不许轻动损威沿海地方该部严行防守毋致疏虞勿以虗文搪塞及怠缓误事违者科道官参治
　　○吏科给事中刘道亨以倭患震邻边海需人乞亟简铨臣不报
　　○癸酉辽东督抚孙矿李化龙各称病乞休  上以防御事殷督抚官正宜用心料理不许告病推诿
　　○甲戌先是万历十二年潞王借赁成国公朱鼎臣锦衣卫指挥钱世龙原开盐店二所及十七年  潞王之国复还两家仍开盐店至是八年矣管理皇店内监张烨查复旧租参皇亲家人李吉廿□寺阻挠  明旨私收盐利奉旨下镇抚司问送刑部拟罪主事洪其道谓烨奏为有据拟戍追银爰书已具尚书萧大亨面斥其非谓二店乃两家之私店堆盐取利亦两家之私租潞府讨盐而夺之民间岂奉有盐禁耶潞府之国而还其两家实其固有也盖潞府有店则旨行潞府归店则旨停当以之国之日为止内臣未差利当在民内臣差利方归官当以查复之日为始则所谓不奉  明旨私收盐利其说似是而非今追其租入已为过当而况欲重其罪乎其道具＜锍-釒＞两请  上裁不报于是大亨直陈事情始末言张烨但知二店为潞府所借而不知为两家之民店故以侵利参劾  皇上亦不知为两家之民店故以阻挠拏问锦衣卫亦不开借赁缘由但坐两家历年所淂租银七千二百两主事洪其道但见李吉廿□寺为被逮之人惧从轻有不测之罪既欲追银入官又以把持遣戍臣等极言其非法之平而诘曰两家盐店乃民店非官店也潞府当年价赁乃私借非奏借也潞府后来归还乃明给非暗给也潞府奏讨八店招商囤盐未尝奏禁民间不许囤盐也今天下盐商不止数万家天下盐店不止数万处若两家招住盐商为有罪则天下盐店皆有罪乎且两家所收八年店租在潞府既还之后皇店未立之前未见把持何人阻挠何事此事当从实从公具招拟罪岂宜畏罪诬民以欺  天听亦不报
　　○吏部左侍郎孙继皋恳求放归不报
　　○礼科给事中张正学河南道御史陈遇文奏倭将清正领兵舡二百驻机张营驱逐太守其势甚急请急救朝鲜速补吏部尚书以理铨事俱不报
　　○乙亥大学士张位沈一贯奏陈经理朝鲜事宜言欲为自固之谋先择要害适中处所以立根基使进可以战退可以守始为万全之计莫若于开城平壤二处开府立镇西接鸭绿旅顺东援王京乌岭势便则遣轻兵以趋利不便则虎踞此处以压其邪心练兵屯田用汉法以教朝鲜之人通商惠工开利源以佐军兴之费选贤用能立长帅以分署朝鲜八道之士开平既定次苐取庆尚忠清黄海等处日逼月削倭可立尽既定此策即当通登莱入辽之海路从此转饷以资军兴渡军以讲水战使往来之人不疲于陆且令二镇联络可以相援又可以通朝鲜之黄城岛踄釜山而窥对马此为长策当急行者也言者欲转浙直舟师从海入辽北海风高少山屿无栖泊所不若从内地至登莱驾登莱之舟以入辽此安稳之计又今言兵者动称南兵南兵非经战之士尽市井少年耳体力不能过北人独其击剌之法与器械之利本为制倭设者不可不循仿而用彼方老将犹能言之臣廿□寺以为招南兵不如求南将教练甚易与所募南兵参而用之此亦长久之计也  上然之令下部议部请行朝鲜国王同司道官详议具奏如该国推托不便不妨别议淂旨设官经理朝鲜原为保全属国目前战守进止此为长策待彼力能自立官兵即当撤还天朝不利一民一土督抚官传示国王俾知朕意作速计议奏报以图自全后朝鲜虞中国吞并＜锍-釒＞称都旧汉城开城平壤今并残破所居汉城亦荆棘未除小邦形势全庆二道为重庆尚门户全罗府藏也斯倭所必争我所必守倭若据全罗则远之西海一带近之王□尔岛济州皆为窟穴纵横无所不通便风一二日抵鸭绿即开城平壤不足为固往在壬辰倭陆抵平壤又从水犯全罗绕出西海幸舟师扼于闲山岛今倭据庆尚左右道而釜山西生浦为其巢穴对马釜山间海洋数百里为其粮道若于庆尚要害设险屯积兵饷时以轻兵相机攻剿从陆地以蹙其势而又以利舰锐卒出没海上邀截其后庶几有济若屯田则土地峣山□甬终不如南方议遂寝
　　○兵科左给事中徐成楚请急罢赵志皋石星以绝祸本不报
　　○吏部文选司郎中白所知两＜锍-釒＞请急简冢臣不报
　　○丙子兵马梁桂奏采煤利助工淂旨煤乃民间日用之需若官督开取必致价值倍增京城家户何以安生梁桂托言济工计图占夺姑不究
　　○兵部尚书石星请自往朝鲜谕两国就盟退兵不许
　　○命镇守南直隶江西副总兵署都督佥事朱文达以原官充总兵官镇守广东地方
　　○命原任镇守延绥廿□寺处总兵官署都督同知麻贵以原官充备倭总兵官
　　○大小九卿科道官会议倭情言欲安中国须亟救朝鲜欲救朝鲜湏亟更枢筦石星前事多误方寸已灰军国机宜岂堪再误  上命吏部会推熟练边务者五六员以闻
　　○先是贵州乌撒土知府安云龙妻陇氏与安国正谋杀云龙遗腹子官保以非真子不当立而云龙亲弟绍庆之子效良宜为后绍庆阴令阿备拥效良兴兵据盐仓以请部议以效良世袭责绍庆擒献阿备以自新至是效良率阿备来降抚臣江东之虞绍庆尾大不掉阿备怙终不悛请严旨禁约责令绍庆钤束阿备以弭后患报可
　　○甘肃地震
　　○丁丑署兵科给事中徐成楚奏倭将豊茂守廿□寺领舡六十余只复入竹岛与原留倭众合势驻劄西生浦廿□寺处又卸坐舡五百余只且别起倭舡络绎过海清正深入晋州等八州郡四散打围又零贼踏勘晋州迤西道路则朝鲜存亡此时已不可知矣奸臣党蔽谬谓两国相争祗为礼文缺典世岂有兴师十数万浮海数千里争一烦文缛莭者哉旨下兵部会议事宜作速举行
　　○都察院左佥都御史郭惟贤请速简铨部大臣不报
　　○浙江巡按唐一鹏奏海防重地时事可虞乞暂停开矿以弭祸源不报
　　○戊寅京师风霾　　○兵部覆总督蓟辽都御史孙矿奏原议调发蓟镇南兵二千石但部伍不敷难以远发议照先年戚继光伍法共选三千七百八十五员名以原任副总兵吴惟忠领之原议辽兵三千名今议再加挑选以原任副将杨元领之辽海参政杨镐监督二将刻期前往以救朝鲜淂旨允行
　　○己卯浙江道御史何尔健奏奸辅误国乞罢赵志皋
　　○庚辰祭  历代帝王遣公徐文璧行礼侯徐文炜伯王学礼尚书杨俊民范谦分献
　　○  景皇帝忌辰遣伯卫国本祭  陵寝　　○辛巳宴四川打喇儿寨进贡番僧必儿卜廿□寺四名陕西大崇教等七寺剌麻僧速南九母廿□寺三十五名俱侯陈良弼待
　　○改南京吏部尚书蔡国珍为吏部尚书自丕扬去后悬缺数月至是始补印务命户部尚书杨俊民暂署以俟国珍
　　○先是吏科署科事给事中刘道亨论劾吏部侍郎孙继皋员外蔡应麟不报至是道亨言大选自二百年来惟土木之变偶废一次旋即议补今昨冬已废二月又将复废实启于臣之一言乞赐处分以完重典  上命文选郎白所知以前听选官员于今月一并选用
　　○壬午清明节遣官分祭  诸陵  景皇帝陵寝  哀冲  庄敬二太子坟
　　○杭州府大火烧官民房屋一千三百余间岳州鸭含絮褁火插入屋椽竹茅中四散火起二十二日大炽至三月初五日方熄共烧民房四百余家
　　○癸未兵部尚书石星乞赐罢斥不报
　　○甲申以大选期迫改二十九日行
　　○先是万历二十二年乡试以廷试选贡生俱属北监不及拨南增额二十名至是礼部因南京祭酒冯梦祯加额之＜锍-釒＞请量加五名酌分北监十五名南监十名专待选贡士著为例从之
　　○西河王知燧奏山西安邑等县矿洞乞遣仪宾侯炳开采部议不便命下太监张忠并采
　　○福建巡按御史徐兆魁以福建濒海产盐地广食盐户多乃运司旧例每岁止行附海盐引一万二千余苦于不敷议添依山盐引三万三千四百四十引先期请发给商相兼办课部覆允行
　　○乙酉山东抚按官以该省逃犯五名年久难获请将考成注销部覆姑限二十五年七月以里完销过限该科参奏以后钦依缉捕强盗未及十年不获者各抚按毋淂概请注销淂旨越狱强犯严行督捕依限报完仍通行各抚按官不许轻与注销
　　○先是原任太常卿徐元春致书辅臣赵志皋以千金贿求起用至是御史况上进发其事志皋奏辩此事在三年前欲举发以谊属通家姑为隐忍当即将书斥还因乞赐罢以息人言淂旨心迹既明勿以浮言介意
　　○四川道御史汪以时条议仓漕八事部覆允行
　　○丙戌马瑚府屏山县灾烧毁民房八百九十余家烧死男妇二十四名口
　　○丁亥广东道御史史况上进＜锍-釒＞参兵部尚书石星卖官鬻爵误国欺君请速赐究处以快公愤
　　○大理寺左少卿连格以病乞归许之
　　○原任总河都御史今起协理京营戎政顾餋谦两＜锍-釒＞恳辞淂旨准在籍调理
　　○命兵部侍郎李祯署本部印务
　　○升陕西参政萧应宫为山东按察使专管海防
　　○除授服阕起复庶吉士林应元为吏科给事中
　　○己丑兵科徐成楚奏石星逢君误国乞速赐罢斥仍毁裂沈惟敬杨方亨所进贿物不报
　　○四川道御史汪以时奏小人事露计穷驾言用兵妄希调度乞召还沈惟敬
　　○阿木等族番人安巴等十四名进献马匹方物各赏给马价绢疋钞锭
　　○庚寅直隶巡按蒋汝瑚奏册使杨方亨满载迁延乞搜赃正法仍正石星欺罔之罪不报
　　明神宗显皇帝实录卷之三百七
明神宗显皇帝实录卷之三百八
　　万历二十五年三月辛卯朔  孝肃皇后忌辰遣官祭  裕陵
　　○壬辰兵科左给事中徐成楚条陈武备六事守重地核守臣振武吏销内衅杜外隙练土著
　　○职方司郎中申用＜棥心＞奏军机紧急题覆久稽乞赐早断以安边疆不报
　　○礼部请举行  皇长子冠礼婚礼不报
　　○癸巳浙江抚按刘元霖唐一鹏条上防海六议一严招募一建营房一练军兵一议更番一整战舡一议任将部覆允行
　　○吏科给事中戴士衡奏督抚纷纷请告事体非宜乞赐严敕以重封疆以蓟辽三边山西辽东湖广四川廿□寺处相继称病也
