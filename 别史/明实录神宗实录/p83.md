<!-- { "loadSidebar": true } -->
　　○永平管粮郎中傅宠言该镇岁入民屯本色四万二千余石岁用不敷多资召买劳费累商今各仓实存粟米一十九万石自万历五年起主兵应支本色两月者止放一月以出陈折支一月以免招商之累但米久易败宜与谷循环兼收每米一石折谷一石八斗除二斗抵作脚价实纳一石六斗其支放即以一石六斗折米一石客兵以米而主兵间与以谷又黑豆岁入仅二万余石岁出该四万七千石尚少二万七千石必湏召买将岁省折支饷银秋后买豆脚价亦在其中将三五年以后米豆不可胜用矣惟是各路仓廒狭隘不堪收贮应量发公费羡余二三百两添修则本折出入相通而官民军商俱便  上嘉其议行之
　　○户部言保定镇钱粮据抚按所报每年除岁用及议补各州县不足并水患粮银外尚余银三万三千六百七两有奇及节年积存银一十五万八千三百七十七两酌议角□羊部留镇业经题奉钦依无容议矣但本部原题意不在搜括祗因各地方有事輙请内帑而小民惟正之八反任其乾没国计民生两无赖也今除积剩五分角□羊部外其存留五分并每年所余角□羊三留七之数一概免角□羊遇有缓急奏请动支若积贮数多地方无事听本部酌量取用抚按官年终仍将积过余银造册送部以便稽查淂旨各处存留税粮原当查核实数严杜侵欺积有赢余以备本地方缓急近抚按官不体此意朦胧奏报惟孙丕扬贺一桂留心民务查覆精详其角□羊部并存留悉如部议先年拖欠俱免追徵积过余银造册报部仍入查盘通行各抚按知之
　　○命番僧坚察扎把等随带番经归国仍差通事官管送至宣大军门转送虏庭
　　○改封鲁王颐坦第三妾张氏为次妃不给册命冠服
　　○以狭西道御史刘天衢巡按直隶督理京通等仓兼理通惠河抽分并巡视太仓银库
　　○壬辰清明节分遣武安侯郑昆伏羗伯毛登安乡伯张鋐武平伯陈大策固安伯陈景行祭  长陵等九陵惠安伯张元善祭  景皇帝陵寝指挥同知谢守朴祭  庄敬  哀冲二太子各陵园
　　○升南京大理寺卿汪宗伊为南京户部右侍郎提督粮储
　　○改工部右侍郎陶承学为刑部右侍郎
　　○升大理寺卿沈应时为户部左侍郎总督仓场
　　○户部覆两广巡盐御史许三省条陈盐法五事一实填格册盐引掣放愆期皆由奸商诡名占窝临时认号以致交易参差惟定以孟月廿日开卖仲月廿日封引季月廿日到关踰限悉不准放将格册实填某水商原买某内高盐引若干盐包若干务令一引一包不淂改折以兹夹带则占窝之毙不禁自除矣一裁定食盐淮扬二府额行官盐六万余引量以居民佥领其半无非欲＜锍-釒＞通官引耳乃买引之价较市价不啻过之致居民告困而商人遂假民盐公私影射宜酌定市价每斤四厘仍审地方大小户口多寡核实造册关支毋令奸商冒领则影射之奸无缘淂售矣一禁革买补官兵缉捕私贩皆按季查比计数论功乃官通兵快将大夥贿放盐斤不足则给票买补私票行而私贩充斥不复可问今查比虽容废而分数不足者官宜扣俸兵快宜扣工食不许輙行给票则私贩之窦无间淂乘矣一变通消折各仓垣盐课停积年久风雨摧残当分别未经十年者炤旧听支已经十年者议价变卖每引二钱角□羊司收贮候商到日给领买补则总灶之困稍权宜而即苏矣一承行勘合凡边商纳过粮石应支盐引俱备载勘合向以白役书手及商灶纳充农民夤缘掌管交通作毙宜于盐运司添设勘合科典吏一名耑查各边仓钞及字号改洗并收掌榜簿以便责成仍查该司见役并候缺农民系商灶者即拨有司衙门不许如前占役则交通之术以专责而少清矣从之
　　○户部覆两浙巡盐御史王藻条陈六事一禁私煎盐徒盛行皆由灶户私煎场官容隐宜令官给铁盘限以定数团聚煎办派以定所所收必贮官廒所卖必登官簿各处拏获盐犯务究系某私卖盐至一千斤者该场官提戒二千斤以上场官问罪还职分司官罚俸三月至万斤以上者分司及场官一体提问若有受贿故纵情毙听巡盐御史参究罢斥一议关引两浙运司每年差场官赴南京户部关引或差官暗被贿嘱或该部往返驳查致见领之引愈迟积引之价愈贵宜查原给勘合预委廉干分司注定往返限期该部如期炤数给引果有别项毙窦另行驳查一正灶罪灶户有以私贩应拟徒者加煎折纳每徒一年止纳银一两零八分不足示警宜炤问刑条例与民一体拟赎果系无力调场加煎年终通行角□羊报一饬兑运漕粮挂欠皆由粮里旗甲通同盗卖或水次折乾或私相授受宜行淮浙及上江各巡视御史并监兑主事严督所属印粮等官务将应兑漕粮先期徵贮在仓舡到交兑仍逐舡核实各具印结呈报监兑查考一改舡限江北等处运舡俱限十年一造惟浙江止限五年未坏舡只徒供官旗盗卖宜行该省粮储道自万历三年为始定限七年一造炤例岁给修艌之费其未及七年损坏者计料追赔一严空帮粮舡交卸虽经户部委官管押给以限单然未载入降罚事例间有揽货稽误或盗卖弃逃者原单竟不投验宜令通粮厅另刊限单明注某帮下指挥或千百户官某管押空舡若干只旗甲某若干名计程定限赴粮储道投验如故违一月以上罚俸三月缺舡五只以上降职一级十只以上降职二级通同盗卖炤问刑条例追赃重拟如果系漂毁有沿途经过各衙门印信执炤者不坐通咨各该地方巡抚施行  上诏俱如议行
　　○是日城以东河水乾
　　○癸巳城以西河水亦乾
　　○以尚宝司卿王樵等不亲赴接本诏令各夺俸有差
　　○先是蓟镇召用南兵九千名议以三年一放班后更议分为三枝与浙江防海官兵一年一枝相为兑换时兵科给事中虞德烨言南兵嗜利无复恋家其更番之令可以中止下蓟镇总兵官及统领南兵参游等官面诘众志果多安心久戍不愿南还但弃家投戍非情而将士处置宜善于是兵部覆议以全营分而为二仍令三年一休即以旧将统领旧兵给以路费舡只春初回浙秋防回边挨次践更炤旧分布从之
　　明神宗显皇帝实录卷之四十七
明神宗显皇帝实录卷之四十八
　　万历四年三月甲午朔  孝肃皇后忌辰  奉先殿行礼遣兴安伯徐梦旸祭  裕陵
　　○调福建副使张庸为狭西副使
　　○升都水司郎中牛若愚为狭西佥事
　　○以惠州琼崖雷廉参将分守该府陆路等处兼管海防改西路巡海参将为阳电海防参将其增造舡只并募兵等费悉于该省章程余饷内动支
　　○甘州人李蕃以侵盗沿边仓粮四百八十余石枭示
　　○乙未升太常寺卿刘一儒为大理寺卿
　　○升巡抚贵州右佥都御史严清为南京大理寺卿
　　○两淮巡盐御史许三省以淮扬灾眚改所属俸薪工食于仪淮二所盐课每引带盐一斤为额下户部覆不允○以江西赣州民叶楷之乱分割安远县马蹄冈为长宁县裁长河巡简司
　　○以原任甘肃总兵佟登佥书中军都督府
　　○以原任广西都司杨为栋改授中都留守司佥书
　　○以四川都司佥事陈善掌都司印
　　○升浙江临观把总万达甫为福建都司佥书
　　○以豊城侯李环平江伯勋卫陈胤兆管理红盔将军上直侍卫
　　○丙申复除四川副使欧希稷于福建
　　○用山西督抚议发各州县民壮赴偏老与班军协修边工
　　○丁酉  上御文华殿讲读先是  上以大宝箴为习字影格辅臣张居正因言此文于君德治道大有关切乃撰注角□羊一篇以进至是召居正等前  上起立高举大宝箴一册面授居正居正受册北面立  上覆诵终篇不失一字诵毕居正乃前进讲  上皆洞其微旨所引琼宫瑶台糟丘酒池开罗启祝授琴命诗等事能悉知其颠末讲至周文小心  上曰小心当是兢兢业业之意至纵心乎湛然之域一条  上曰此不过言人当虚心虚事耳居正因举手贺曰只虚心二字足蔽此条之议矣夫人心之所以不虚者私意混杂故耳诚能涵餋此心除去私欲如明镜止水则好恶刑赏无不公平而万事理矣  上曰然特赐居正银八宝二十两并赐吕调阳张四维各十两讲官以下有差
　　○以征剿河源等处山贼功指挥马维熊以下各升赏有差
　　○山东抚按李世达□为正请豁沿海贫军年久班价  上许之且云朝廷恩惠宜及贫民岂以惠餋奸宄而侵欺拖欠者每皆势豪大族积猾奸人抚按官专制一方不闻选任廉能锄豪安善专为姑息以沽虗名惠奸宄市恩于已归怨于上是岂朝廷任官餋民之意班军工价姑与减免后不淂援以为例
　　○戊戌  上御文华殿讲读辅臣张居正进讲帝鉴图说至唐玄宗于勤政楼设宴宠幸安禄山事  上览其图有勤政楼三字曰楼名甚佳乃不于此勤理政事而佚乐宴饮何也辅臣张四维对此楼建于玄宗初年是时方励精图治故开元之治有三代风至于天宝志荒所以致播迁之祸居正因言人情靡不有初鲜克有终故有始治而终乱由圣而入狂者古圣帝明王兢兢业业日慎一日盖虑克终之难也玄宗不能常持此心故及于乱当时张九龄在开元中知禄山有反相欲因事诛之以绝祸本玄宗不用其言及乘舆幸蜀乃思九龄先见遣人至岭南祭之  上曰即如此亦悔无及矣居正又言无论往代即我  世宗皇帝嘉靖初年于西苑建无逸殿省耕劝农欲以知王业艰难又命儒臣讲周书无逸篇讲毕宴文武大臣于殿中至其末年崇尚焚修  圣驾不复临御殿中徒用以誊写科书表背玄像而已昔时勤民务本气象不复再见而治平之业亦寝不如初夫以  世宗之明犹然有此以是知克终之难也昨讲大宝箴云民怀其始未保其终亦是此义  上嘉纳之
　　○升顺天府府尹曾同亨为右副都御史巡抚贵州兼督理湖北川东等处军务
　　○巡按直隶监察御史晏仕翘以力护奸书侵欺盐银至二千一百八十七两论罢山东运使薛绍并劾运同戈九畴
　　○升巡抚江西右副都御史杨成为工部右侍郎
　　○发南京内官监奉御靳成为净军以其盗库银至一千一百余也
　　○剧盗杨凤鸾等伏诛凤鸾湖广浏阳人匿江西宁州卢源洞中流劫至是害始除
　　○己亥升光禄寺卿胡执礼为太常寺卿
　　○吏部以王府官员六年一考察此外无凭甄别今巡抚于年终巡按于复命各照有司事例以贤否报部按其年劳递升从之
　　○命山西督抚加给偏老二营军本色三分仍严督三关兵备将领等官各将应徵屯粮瘠地召人开垦务足原额有旷土者查参
　　○升四川会盐守备霍采为四川都司佥书
　　○以修完甘固宁夏等镇边墙赏督抚戴才廖逢节银币及副使孙坤以下各银两有差
　　○庚子巡按云南御史郭廷梧言国初京师有宝源局各省有货泉局自嘉靖间省局停废民用告匮况滇中产铜不行鼓铸而反以重价远购海肥孰利孰害下户部覆可俾开局行
　　○蓟辽督抚杨兆张学颜会议三事一移定辽右卫军士及仓官于＜宀十见＞奠堡与参将同城庶节制易行收支近便一迁学庙及拨附郭田土为师生赡餋费庶荒服之区变为礼仪之习一准永奠堡北互市惟米布猪盐无马匹违禁物即以市税银充赏便于夷者十之三利于边者十之七诏悉如议
　　○辛丑以总理河道右副都御史潘季驯巡抚江西
　　○升太仆寺卿王之垣为顺天府府尹
