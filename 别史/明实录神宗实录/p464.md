<!-- { "loadSidebar": true } -->
　　○癸亥
　　○湖广巡抚支可大引疾乞休辩督臣李化龙揭奏高坐省城当以不及罢斥实因税监陈奉遵有民变千人鼓噪亲冒矢石抚辑旬日又待会问兴国州追金事后滞半月又言楚中微兵措饷之难  上以地方用兵留之
　　○甲子
　　○大学士赵志皋三十六恳  天恩特赐还乡词极哀切亦不省也
　　○乙丑
　　○督理通湾租课屯收税务少监张烨封请敕外非属地方俱照通湾一体徵收又请各该州县设立牙铺置立循环文簿又请选委风力指挥分布壮快于二十四场稽察私盐奉旨奏内盐商钱似玉等呈献顺天等十一府盐税银每年二万六千两但种各有所司不淂偏执以滋烦扰着张烨马堂鲁保同该抚按巡盐查议明白奏夺毋亏国课边饷亦不许困累商民
　　○天津税监马堂下原奏官詹锐奏请及时徵收新增监税银三万两极称马堂杜绝夙弊人心乐愿又临清州民秦永泰愿献店房一所仍进银三千两惟求冠带荣身不报
　　○丙寅
　　○与原任吏部右侍郎兼翰林院侍读学士邓以赞祭葬如例并命与谥赠礼部尚书荫一子入监读书
　　○兵部题山西道御史李时华极言黔中处饷之难徵兵之难驲递之难而请朝廷宽文法诸臣秉公心奉旨军中事悉付摠督朝廷不从中制今正进兵着李化龙慎重周详勿得率易偏听严申法纪齐合众心如有观望逗遛妒害携贰的即时处置驲递马匹着从长设处行
　　○又题辽东巡抚李理俱不报
　　○郧阳巡抚郑国仕奏报南阳府火灾净乐宫道士家火起延烧三百余家唐王宫内延烧二百六十余间
　　○原任饶州府管理厂捕通判沈榜为恳免复任以全国体以明志节臣转审理窃幸释负忽见税监潘相以彼中小民保留为请奉旨准照例添注原官仍旧管事感戴殊恩百生莫赎但臣切见  毅皇以来垂八十年未有中使之荐  肃皇帝以来亦四十年未有传奉之官无论经繇岐路必有求系求援之讥即今内省梦魂何角□羊相窥相从之迹破国家之治典乱铨衡之职掌且陶尹□当大□□□又复增税财物腾踊米盐阻绝亡命鼓噪几成大乱  陛下既罢天下磁器之税何不并罢浮梁一县商贾之税以收陶民摇动之心不报
　　○刑部主事谢廷赞据易理以陈时事观乾坤以明阁员之当补台省之当选即损益以明矿税之当撤即家人以明册立冠婚之当速即中孚以明诏令之当信跪伏文华门候命踰时  上命太监田义传谕上本自有旧规如何沽名要挟君上好生狂躁着出去照例候旨竟不报
　　○先是广洋卫镇植议古今安攘之要惟内治外严而已然内治不出  守外严不出抚剿是四者相须为用者也用战而不先之守战未必胜用守而不先之以战守未必固欲抚而不示之剿抚未必能久欲剿而不宽之以抚则剿未必得利惟在量敌审势而已今援辽西兵主客不利缓急无益必当尽行撤回则募土著勤训练以壮声势不可缓也因言副将麻承勋等俱应纪录  上纳之
　　○顺天府丞乔璧星言京师民穹财尽新法朘削难堪乞停免牙税因内官张爗称奇异珍宝晴绿金玉等项与京城内外当铺则例课艮征收务足故极言之不报
　　○郧阳巡抚郑国仕为狡弁诳惑  圣听擅掘  祖陵龙脉乞免枣阳京山二县之开采停郧阳民木之变价以培  皇陵以安人心急停谢应魁之差仍正其欺罔之罪言之甚恳不报
　　○江西巡抚夏良心引疾求去辽东巡抚李植候代求去因极言辽事破坏边警屡闻福建巡抚金举曾候代引疾山西巡按赵文炳思亲成病求回藉调抚戴君恩掜奏广东未征盐税遗利及名马天鹅绒锁袱西锦珠宝之类悉称土产  上即允令前去征收两广总督戴曜极言盐税之无遗利各物之非土产恐民不堪命必且勾倭勾盗相聚为乱乞遵额办角□羊及撤回戴君恩等言甚剀切而  上不察也
　　○丁卯
　　○兵部题经略御倭尚书邢玠经理朝鲜都御史左世德议请罢兵振旅为照属国初复气势尚微留兵善后所以周万全之虑终字小之仁也第当撤不撤必滋糜费不当撤而遽撤恐隳成功彼中情形难以隃度督抚同朝鲜君臣详为酌议如果倭氛全消朝鲜足自为守则如期撤回先发后闻傥有意外之虞宁为过慎之计须会议妥当以为行止从之
　　○戊辰
　　○吏部题贵州巡抚郭子章以播贼残破上司查参失事将官因认罪求去上以兵事方殷不许
　　○太子于太保刑部尚书萧大亨历从一品俸三年给繇  上命复职给与应得诰命
　　○己巳  上谕内阁朕仰承  天眷  祖德赐生元子暨诸皇子前屡旨明白去岁以来卿等数揭上请以其元子册立冠婚之礼重典且原所居之宫狭小已将慈庆宫葺饰以备移居昨该监已工完兹大典可挨次举其分封诸王悉照前旨行卿等宜体朕意撰敕谕礼部择日具仪来闻阁臣赵志皋沈一贯拟上  圣谕一道  皇帝敕谕礼部朕仰承  皇天眷恩  祖宗庆佑赐生元子暨诸皇子体奉  圣母慈训屡有论旨申明朕以元子册立冠婚典礼重大且原居之宫狭小今将慈庆宫葺完以备移居册立冠婚次苐举行其皇三子皇五子皇六子皇七子一并加冠分封尔部便择日具仪来钦哉故谕是日一贯附奏臣惟  皇长子册立冠婚  诸皇子分封诸王  天地  祖宗属意已久  皇上断自圣心亲洒  宸翰谕臣等撰敕举行仰见  皇上至圣至神有典有则慰  庙  社  慈宫之望延子孙亿万之休答臣民华夷之心锡宇宙绵长之福普天同庆率土齐欢容臣即会首辅志皋同撰敕谕上进其  慈庆宫既改为  元子之宫旧悬扁额悉当更定容臣等拟名上请  诸王分封遵奉前旨亦宜即行冠礼容臣等传示该部臣再惟  皇上此举承  天意以弘  祖德至敬也建  元良以定国本至仁也明长幼以广藩卫至公也顺群情以宁海宇至恩也凡在臣民无思不服昨小臣无知妄行聒渎真蝼蚁不知天地之高深也  温旨答之
　　○庚午
　　○户部题御史李时华以黔中用兵多方议处粮饷惟是进兵取捷期难预定前饷若尽后饷未接事系安危御史所以击目抚心切切恳请也近查南京户部银库二十七年分有寔在银三十七万合于内支取十万两又查河南一省有二十七年分应角□羊京库银九万零洽改拨角□羊黔以济寔用至于所留漕粮委应本色楚地饶米最苦输艮黔中乏食艰于得米第荆襄等府距黔较远江运险逆陆挽费多又当通融酌处耳若卫所驿递诚当优恤然非今日之力所能及也悉允行之
　　○辛未
　　○吏部题催南京工部尚书不报
　　○壬申
　　○吏部题边海抚臣势难久缺催点福建辽东延绥三巡抚不报
　　○癸酉
　　○奔古阿著等族番人竹节等献马匹盔甲等物命各关赏钞绢
　　大明神宗显皇帝实录
大明神宗范天合道哲肃敦简光文章武安仁止孝显皇帝寔录卷之三百四十六
　　万历二十八年四月甲戌朔以孟夏时享  太庙遣侯陈良弼代
　　○以原任四川副使陈梦庚降补狭西右参议分守关南道
　　○山西巡抚魏允贞乞终养＜锍-釒＞十五上不报
　　○乙亥
　　○以兵部武选司署郎中事田立家升河南右参议兼佥事
　　○丙子
　　○赐辅臣赵志皋沈一贯及讲官刘元震等银彩扇铰扇有差
　　○兵部尚书田乐题云南巡按御史张应扬称顺宁府逆酋猛廷瑞凶残淫恶□□玄兵帮助大候州逆酋奉学为乱攻劫州治焚烧桥梁官兵进剿荡平又该巡按御史刘会称顺天地方猛奉余孽复叛□□玄窃名号共谋不轨官兵进剿各有斩获人畜器仗等功其报捷人员例应升赏但擒斩止三百五十余级即以三倍计之仅及小捷各边获功七十名颗以上赍奏员役并未给赏衣服且报捷止应一人未有二人共报一捷之例乞将于从龙狄应麟各赏衣服一套于内府关领宣捷之日御前奏给庶于旧典不爽从之
　　○丁丑
　　○命永平兵备道按察使顾云程升山东右布政照旧管事云程已升任河南永平士民保留部依覆从之
　　○以浙江左参政汤日昭升本省按察使管温处道事陈汝麟升杭严道
　　○命存问原任南京兵部尚书太子少保致仕杨成　　○山东巡按王业弘奏犯人王淂功夷名阿都赤依境外奸细入境内探听事情者律斩其获功级人等及阵亡重伤军丁俱赏恤讫内参失事指挥金继道郑闻过范松李性顽张梦旸宿应明程四箴霍汉杨晖各任边疆之责宜严守御之防乃冲锋堵截莫奏斩获之功而坚壁清野更疏收歛之计地方失事罪将焉逃姑从罚赎用示惩警从之
　　○戊寅
　　○阁臣赵志皋沈一贯题前二十六日恭奉  圣谕臣等不胜忻忭随查旧典拟敕进呈至今旬日未见允发窃揆首夏清和行礼甚便  皇诸子皆渐长成冠婚诸典接续当举前若有阻后来必妨请早将敕书钦定传发以昭始终独断之意臣等忝备股肱事几不欲外洩臣一贯谨勉强手书潦草殊甚  上御札谕云  祖宗制度国家典礼朕审时度礼裁夺奉行昨以慈庆宫修葺完备皇长子暨诸皇子册立分封冠婚大典已谕卿等撰敕挨次举行偶有畜物谢廷赞乘机出位要功因恶其狂妄以致少待使天下臣民晓然出自朕心断定不惑于奸小之聒渎也今览卿等奏揭具见忠慎卿可传示诸司静候移居毕即发敕行矣不得逞臆又来聒渎特此谕知
　　○山西巡抚魏允贞题春秋两防竣事参守备许其选革任参将周俊降用参将杨德泽量调腹里从之
　　○兵部题蓟辽总督邢玠顺天巡抚李颐议抚练修防乃蓟昌之重务劝惩赏罚实鼓舞之要机但主客将领职业不同功罪亦异如主将客将有应以兵马论者有应以工程军务兼论者而路将守提财当以防抚事迹并论客班拜南兵将领又当以兵数堪否分论如工坚兵强防守无事则重歛不以为嫌或一事有功一事有罪则异同亦不为舛其中又有才守过人虽无他劳亦应酌叙以示激劝因荐修功守边各将领且有参劾应罚者  上俱从之
　　○己卯
　　○以山东按察使陈璧升浙江右布政兼副使管扬州各营兵马海防事山东按察使麻溶升河南右布政使
　　○江西佥事陈勖升本省左参议管饶南九江三府分守事
　　○庚辰
　　○阁臣沈一贯题今日之书官捧  御札谕以大礼俟移居毕即发敕行臣不胜喜跃其  慈庆移居当择吉日伏恳  圣明留意
　　○加云南中军张澍游击职衔统兵八千援黔
　　○以王承武补黄崖关提调高应节调冷口关主建中补家谷关各守备茹日彰补榆木岭关提调俱以都指挥体统行事
　　○南京吏部尚书赵焕引疾乞休不允
　　○辛巳
　　○以写篆成造香山公主神主圹志文赐阁臣银币钞锭有差
　　○吏部都察院会＜锍-釒＞极言行取候考各官之苦奉旨览奏行取各官既待选日久你部院便秉公持正务选老成端清谙练政体的分列名籍待朕钦点不许狥私滥引以负慎选之意　　○刑科右给事中陈维眷以内臣李祐禄计修葺  景陵物料太滥乞赐裁减以杜侵冒不报先是维眷在工科同往勘视故力言之
　　○壬午
　　○补赐辅臣并讲官年节赏赉银币有差
　　○蓟辽总督尚书邢玠奏乞终养奉旨邢玠威名素著边计方殷著照旧供职以酬眷倚不准舌□辛
