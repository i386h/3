<!-- { "loadSidebar": true } -->
　　○户部题开万历元年该徵盐钞一狭西山西四川云南广东广西贵州七布政司及应天府直隶延庆保定二州俱存留本处备用一浙江布政司及顺天府直隶真定保定苏州松江镇江常州淮安扬州徽州池州庐州凤阳太平宁国安庆十五府滁徐和三州半存留半运京库一江西福建湖广三布政司半存留半运南京该库一河南山东二布政司半存留半运京库内各摘拨钞八十万一百二十四贯钱一千六十万二百六十八文解宣府备开平等卫所官军折支俸粮一直隶河间府存留钞六十五万贯准折本处官军俸粮余解京库一大名府原额钱一百六十万一千九百七十文钞入十万九百八十五贯半解保定府库内分拨钱二十八万五千七百六十文钞一十四万二千八百四十贯解部转发蓟州库补营州五屯卫并＜宀十见＞河一所官军折支俸粮余解保定库折放五卫所官军俸粮半解宣府内原改拨钞三十八万八千一十一贯钱七十七万六千二十三文仍解宣府折与开平等卫所官军俸粮一直隶广德州并顺德广平二府钱钞尽数解京其永平府所收钱钞应解辽东者照例折银送广宁等库交收  总督仓场侍郎郭朝宾籍奏隆庆五年十二月至今年十一月终太仓银库实在金四百六十五两银四百三十八万五千八百七十五两有奇铜钱一千六百四十万六千四百有奇
　　○户科给事中李戴条奏催科四事一曰查侵冒二曰严追偿三曰处偏累四曰禁诡寄＜锍-釒＞下户部覆行
　　○礼科右给事中朱南雍条奏藏藏利弊五事一裁革异名以防冒破一议革揽夫以杜诈害一重加考核以清拖欠一更换积商以厘夙弊一责成兵马以安民生＜锍-釒＞下户部议行之
　　○四川道御史张士奇奏查刷光禄寺自隆庆五年十二月至六年十一月连闰实用过银一十五万五千二百一十七两有奇见在库银一十八万九十两有奇费用益为减省库积渐觉充裕皆  皇上躬先节俭加意裁省所致下礼部
　　○革铜仁守备杨煜任行抚按提问煜妄杀平民冒报功次也
　　○补原任三屯营游击谷承功于松棚谷
　　○给荆府管理府事泰宁王常＜氵言＞民敕二十四名
　　○前狭西抚臣曹金奏斩妖犯齐房刘汝清从之
　　○己卯升江西左参议庄国祯为广西副使
　　○复除监察御史王廷瞻于河南道
　　○升真定卫左所千户张玠守备密云
　　○升江西鄱阳湖守备冯锐直隶京口图山把总潘清山西宁武关守备周一凤俱为都司佥书锐湖广清浙江一凤山东
　　○以管领大宁都司春班官军指挥使贺慎铨注中都留守司插箭岭守备尹志莘铨注兴都留守司俱协同佥书管事
　　○革浙江台金严参将何自然任按臣谢廷杰劾其柔懦也
　　○庚辰升狭西左布政使冯舜渔为都察院右副都御史巡抚延绥赞理军务○勒原任浙江左布政使姚世熙闲住右布政使郭斗调简世熙已升太仆寺卿按臣谢廷杰论降调外任吏部以世熙奸贪无忌速化有迹降调未尽其辜覆令冠带闲住其余所论右布政使郭斗及府州县官调改闲住降革有差
　　○兵部覆总督刘应节等清理主兵事言我朝定鼎燕山外列九边以为藩屏内设三关以为门户京师则堂奥也自大宁内徙实藉三卫以为羽翼年来阳顺阴逆羽翼之资翻为肩背之患京师与虏仅隔蓟镇一墙即有额军七万有奇多以京班徙补百不当一乃始资入卫入卫告疲继议垛充垛充不可徐行召募召募不得因事远徵又称不便则清军  祖制也建议之时广谋佥同以为策莫善此者宜仍差清军御史三员著实举行报可
　　○升五军营练勇参将邹沂以副总兵管理朔州城参将事务署都指挥佥事赵伯勋为署都督佥事充神机营副将
　　○升分守肃州右参将李震充副总兵协守甘州改蓟镇统领南兵副总兵李超充提督狼山副总兵
　　○辛巳  上祫于  太庙
　　○南京户部尚书曹邦辅再＜锍-釒＞乞休  上嘉其清直不允  朝鲜国差陪臣表进方物马匹贺  穆宗庄皇帝尊谥暨  两宫徽号如例给赏
　　○甘肃巡抚廖逢节题准户部咨奉钦依行各镇备查国初某镇原设兵马若干岁用钱粮若干某年添设某样兵马系何人题请即今应否损益此后作何计处其各镇兵马民屯俱有旧案可查巡抚会同管粮郎中及督同守巡等官仍查各处屯田岁收若于有无抛荒隐占作何经理盐引开中若干有无占卖壅滞作何＜锍-釒＞通民运岁纳若干因何拖欠中间有可因费不容已者固不必过为裁革其不甚紧要事势稍缓者务要协同议处大加节省以渐复国初旧额通将应沿革缘繇已完未完数目奏报因查会典甘肃一十二卫三所军士七万五百六十名又加甘凉游击二营每班官军三千员名河东备御原额官军七千五百三十员名共岁支九十万三千五百八十二石共文武官俸墩夜并行粮马料草不与焉盖国初大略如是彼时本镇屯田止一万三千一十顷屯粮止一十万四千一百石其余卒取给京运民运盐引今查实在主客官军五万四千七百员名并马骡驴牛二万四千六百四十匹头只大约每一两买粮料一石通该粮料七十万七千五百八十九石四斗较之国初费未及原额十之二焉自弘治十四年至隆庆三年添设标兵一万三千四百四十一名马四千八十六匹此以补各卫所额军逃亡之数实非另添设也屯田今实二万五千八百三十六顷六十亩零徵收粮料二千八百一十七石四斗零草一百五十八万一千九百九十束盖屯视国初几增一倍而徵收未及额者十之二则以灾伤虏患及抛荒侵隐之故也又查嘉靖三十一年起每年发京运年例银一十万五千两至三十七年止发二万二千九百二十二两有奇及四十五年减去工本盐引抵补银二万八千五百七十五两共发年例银五万一千四百九十七两零四十四年以前每年开派淮浙盐三十四万五百引四十五年以后止派盐二十七万七千引此因虏势轻重不同而兵费随之多寡也至隆庆四年以边储册内不对将折补工本盐引年例二万八千五百七十五两亦不听发矣今总五道之岁出会一镇之岁入通融计算尚多银二万三千七百四十二两七钱草价五千九百二十余但每遇闰年该增粮二万八千五百九十余石折支银二万四千七百五十余两当以三年之通计尚未及也今欲复国初原额必将益兵二万六千三百八十六员名岁当加一百一十九万五千九百九十二石六斗何敢轻议但当此东西诸虏结好同讎之日意外当备宜准查照嘉靖三十一年例四十四年引例给发听臣分发五道及时预备本色庶食足而战守可图也按一镇之议则九边大概可知矣严查核亦属空文边事亦何赖焉
　　○解马价银九千六百两于密云以市车骡
　　○是月释各省直重囚一百二十七名口
　　明神宗显皇帝实录卷之八
明神宗显皇帝实录卷之九
　　万历元年正月壬午朔  上御皇极殿百官朝贺以未及小祥免宣表文先期并免习仪
　　○甲申  上御皇极殿太常寺奏孟春时享  太庙
　　○是日  宣宗庄皇帝忌辰遣怀柔伯施光祖祭  景陵
　　○丙戌户科都给事中贾三近参新推湖广总兵平江伯陈王谟言国家于勋臣无黜陟无升降其偾事误国者独有革任禠俸而已王谟总督漕运经略无策漂损多至百万言官论劾禠俸革任距今曾未几时忽蒙显用屡肆乞陈希图开俸当时偾事之臣如都御史陈炌潘季驯参将顾承勋皆与王谟一体三臣落职仅当王谟禠俸若复推用人开俸以优之何以服炌等三臣之心且王谟昔伺炎门秽迹狼藉退闲未久谋总京营京营偾事谋督漕运漕运方禠更得总戎若并其薄惩者概从宽假则凡可以凌虐侵渔贪黩纵横者何惮不为时兵科李己亦论之王谟仍闲住  上享  太庙  升浙江右布政使谢鹏举狭西右布政使侯东莱俱为本省左布政使  四川道御史张士奇奏查刷过光禄寺上年十二月分实用各项品物除本色外该银一万三千五百七十三两有奇俱照时佑对筭明白开具揭帖进呈  御览  兵科都给事中李己奏春防伊迩乞敕兵部移文各边将领刊布防边条议及该科题奉钦依春防事理一一遵行仍饬督抚大臣凡春防未尽事宜从长计议务底万全部覆从之  戊子  上御文华殿讲读节假例至二十一日始开今假内御讲帷可谓好学之笃矣  阁臣进  玉牒式  己丑山东按臣吴从宪奏荐逸才大学士殷士儋及尚书陈其学郭宗皋侍郎谷中虗葛缙迟凤翔都御史李邦珍参议武建邦知府孙梦豸等八人  李鹤特准授都督同知鹤故德平伯铭子也阁部先皆执奏于  先朝三例有碍不从命不为例
　　○户科都给事中贾三近劾管国子监祭酒事礼部左侍郎汪镗不堪师范镗＜锍-釒＞辩乞罢不允
　　○狭西道御史李颐请祀故儒胡居仁于孔庙＜锍-釒＞下礼部
　　○蓟辽总督刘应节奏辽东修筑城堡台楼墩圈等项叙巡抚张学颜总兵李成梁及寺道将领各官劳绩下兵部令阅视大臣查处
　　○巡视东城御史角□羊学礼奏御马监太监张忠殴死亲母乞敕严究如律章下法司
　　○庚寅改礼部右侍郎陶大临为吏部右侍郎
　　○复除饶仁侃河南道御史钟继英云南道御史○勒令倒马关参将曹世德回卫抚臣宋纁劾其衰迈也
　　○兵部奏九边丑虏宣大山西有俺答诸部狭西三边有吉能诸部蓟辽有土蛮诸部及黄台吉支党今西虏虽称款塞而犬羊变诈寔不可测况今边冲口每月望后俱有小市虽以抚安穷夷尤当严加防范套虏尚住西海恐乘春东归经繇内地假道之谋机当先识东虏屡窥边境久未得利豕突之患更宜早防请备行各边于通贼要路分兵戍守遇有声息并力堵截并传报邻境发兵策应务使声势联络共保无虞如因循玩愒致误军机国典俱存自难轻贷报可  辛卯大学士张居正等请开经筵命礼部具议  命成国公朱希忠大学士张居正知经筵大学士吕调阳同知经筵侍郎等官陶大临王希烈汪镗丁士羙申时行王锡爵陈经邦何雒文沈鲤许国沉渊陈思育为讲官罗万化王家屏陈于陛徐显卿张位韩世能林偕春成宪为展书官两房各官周维藩吴自成章子谊马继文徐继申黎民表刘大武成楫为写讲章官并起止驸马都尉许从诚为侍卫官彰武伯杨炳及六部都察院通政司大理寺各掌印官一员为侍班官给事中监察御史各二员为侍仪官锦衣卫鸿胪寺各堂上官一员鸣赞序班共八员为执事官
　　○升广东副使刘稳为右参政兼佥事管理原务
　　○江西巡抚徐栻奏荐逸才尚书尹台侍郎吴桂芳都御史陈炌郎中何源参政陈嘉谟王时槐副使蔡国珍凡六人
　　○河南巡抚梁梦龙荐大学士郭朴及侍郎刘大实都御史张松张祉副使李蓘等四人
　　○开豁西宁卫土舍李宽虗增地粮二千八百九十五石有奇
　　○以河南都司掌印戚继羙充参将分守浙江金台严地方统领甘肃巡抚标兵游击未勋充分守肃州地方右参将山西老营堡参将施相改充分守朔州城等处地方参将辽东都司掌印洪国忠充左参将分守宣府中路地方加神机四营参将陈其可副总兵职衔驻劄石匣地方统领教演南兵升神机营游击陈雄充五军营练勇参将统领官军操练直隶牧马所镇抚未士充守备江西鄱阳湖地方
