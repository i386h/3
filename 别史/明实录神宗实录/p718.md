<!-- { "loadSidebar": true } -->
　　○乙未总督两广军务巡抚广东地方兵部右侍郎兼右佥都御史张鸣冈＜锍-釒＞言粤东之有澳夷犹疽之在背也澳之有倭奴犹虎之传翼也万历三十三年私筑墙垣官兵诘问輙被倭抗杀竟莫谁何今此倭不下百余名兼之畜有年深业有妻子卢舍一旦摉逐倘有反戈相向岂无他虞乃今不亡一矢逐名取船押送出境数十年澳中之患不崇朝而祛除皆我国家灵长之福  皇上赫濯之威坐而致之耳惟倭奴去矣而澳夷尚留议者有谓必尽驱逐须大兵临之以弭外忧有谓濠境内地不容盘据照旧移出浪白外洋就船贸易以消内患据称濠境地在香山官兵环海而守彼日食所需咸仰给于我一怀异志我即断其咽喉无事血刃自可制其死命若临以大兵衅不易开即使移出浪白而瀚海茫茫渺无涯涘船无定处番船往来何从盘诘奸徒接济何从堵截勾倭酿衅莫能问矣何如加意申饬明禁内不许一奸阑出外不许一倭阑入毋生事毋驰防亦可保无他虞若以为非我族类终为祸阶不贵夷入不挺而去之旡使滋蔓此在庙廊之上断而行之是时土狼拥众猖狂新定州县戒严并奏相机擒剿旨俱下部议  丙申巡抚狭西御史吉人＜锍-釒＞劾甘肃旧帅柴国柱摠兵王允中骄横司不法状下所司  丁酉巡抚狭西御史龙遇奇＜锍-釒＞劾宁夏摠兵官姚国忠险污状下所司  庚子刑科署科事给事中姜性言我  皇上初年励精庶政创立考成之法以其权付六科岁两举  行今岁将改矣臣始诘其要紧者如大臣已出城然后准回方面有司已离境然后题病恐渐不可长也辛亥察案定于旧考功王宗贤自辩之一＜锍-釒＞王绍徽刘国缙乔应甲秦聚奎辈何以犹随远牒而沉下寮科差需人不在台差之后张孔教熊明遇等何以补新选李若圭孙之盛等何以催之诸军缺饷边吏告急何以应之京营之旨逼秋始下今岁辍操已误军戍大政其余若十库太仓诸差有数年旡科者有数月旡道者此等差非御命出使者比径行关劄而题知焉御史黄彦士之说可采也建昌之役廓清夷氛裁三都司而设一郡廨宇佚应比可不增何以尚闻道旁之舍自  皇上停刑多年狱囚积至八百余两而每日叁透者司官不肯速问问亦不肯持平谁操三尺而依违若是水衡之金钱官与通同为奸刘汝佳赃私狼藉竟得美郡以去至于车户洪仁闻其拖欠大工丝价等银不下三万余两餋奸者谁而不以付司寇乎李三才买用皇木占皇厂奉旨注勘矣又闻其花园不属麻地半属仓基仓之废科已修宣课司而基地为三才所占果尔则又不当独问工部矣以上诸款延阁非一时经营非一手而总之部院之臣未完之前件也状臣窃谓上者下之倡君者臣之表其考其成  皇上之未完者亦多矣  青宫不开讲奚以豫诸范  皇孙不就传奚以善贻谋  王婚不成奚以绵爪瓞  妃地不卜何以凝吉祥门殿不建奚以示壮丽大寮不补股肱缺矣科道不用耳目蔽矣藩臬不黠废奕不起失贤才矣税榷不止请讨不抑无节制矣谥议不下分别去留不下热审无恩威矣高采徐进朝等不处珰＜监-皿立＞横矣代府不改正孽子夺嫡矣沐氏不勘藩镇擅立不可制矣弃印不问贪功好杀者幸免矣弃地不问罪抚扬扬都市死师且请恤而袭封矣凡是数者有关于  皇上之国事有关于  皇上之家事以  皇上之神圣威灵夫安所不淂为而泄泄若是臣闻亭毒之功四时成岁故岁终之月斗建丑丑者纽也结之义也书有之王省惟岁卿士惟月师尹惟日岁毕矣王省惟其时矣非王省而何以倡卿士师尹之省哉伏乞次第举行仍申饬大小诸臣各修实正共襄至理以协步功臣亦因考成乏役而效一淂矣留中  辛丑兵部题覆毕其等夤夜潜入皇城内北台堆积烧毁  乾清宫土土□查处所  挖金砂淘洗内官宋进喜等翻为奸薮依律正罪以清禁地奉旨宋进喜及毕其等都着法司救拟  大学方从哲类写装演通鉴纂要四本进览壬寅治贼夷边口失事罪诏夺总兵萧如薰密云备李餋质各俸二月余革惩有羌  癸卯夜月掩犯心宿火星  甲辰升左春坊掌坊事左庶子兼翰林侍读韩爌为詹事府少詹事兼翰林院侍读学士协理府事纂修  玉牒  升右春坊右赞善兼翰林简讨张邦纪为春坊右谕德兼翰林院侍读清理  贴黄  乙巳吏部尚书郑继之等＜锍-釒＞请县官死难乞赐恤录淂旨苏梦阳杭贼杀身忠义可悯准赠光禄寺少卿荫子主祠照例行  韦宗孝赠本州同知荫一子入监读书龙旌赠国子监博士  礼部右侍郎兼翰林侍读学士协事府事教习庶吉士顾秉谦八恳  圣恩给假看母  上曰顾秉谦念母情殷准暂假归省还依限前来供职  丙午原任礼部署部事右侍郎兼翰林院侍读学士吴道南＜锍-釒＞言洊奉  明旨已拟力疾就道臣分滋薄臣妻遽殒乞逭稽迟之诛赐以宽期  上曰卿赴召有期迩值家变朕心恻然政本需人卿还遵屡旨速来辅理以慰舆情  原任总督狭西三边军务今升协理京营戎政太子太保兵部尚书黄嘉善＜锍-釒＞舌□辛考满恩命不允  上谕内阁  圣母升祔  昭陵大典告成朕心甚慰所有在工内外官员悉心经理劳绩可嘉先年  献皇后陵工告成虽在承天在彼供事官员俱已升赏今  圣母陵工报完典礼隆重其内外官员均属效劳除内监另授外佐工官员分别叙赏以昭朝廷激劝之典卿可拟票来行  丁未大学士方从哲＜锍-釒＞请  圣明乘时励精以图交敬其略曰  皇上临御日久机务益谙于凡古今理乱之原旡不洞晰于世故人情委曲变迁之态旡不周知谓宜求治预殷任贤愈笃百官元矌庶绩咸熙不意年来怠忽之念滋明作之功乏始于一念之因循久之以废弛为固状矣章＜锍-釒＞之上强半留中其发者皆日用常行无甚关系者也升补之官问多俞允所靳者则皆大僚科道极其要紧者也典礼俱属隆重而概视为寻常议论任其分嚣而漫旡所分别非分之请求不为限制内批之绩习未肯改弦法守益隳纲维尽角□羊自非  圣旨励精于上俾臣愚与百执事靖恭于下欲以修实政而登上理终不可淂也伏望省览施行淂旨览卿奏具见为国忠爱恳切至意其点用大僚及候补诸臣等事少俟详览简发卿宜安心辅理以慰眷怀
　　大明神宗显皇帝实录卷之五百二十七
　明神宗显皇帝实录卷之五百二十八
　　万历四十三年正月戊申朔  上不视朝文武百官及四夷贡使俱于午门前行礼
　　○庚戌  宣宗章皇帝忌辰遣官祭  景陵
　　○辛亥大学士方从哲请  上乘改岁之期速简部＜锍-釒＞将都察院堂官先点一二员将起复科道官及都察院所题漕盐各差俱赐允用不报
　　○以甘肃进贡马匹例有钦赐银两内库缺之诏太仆寺给与
　　○革昌  总兵计辅宁夏总兵姚国忠甘肃总兵王允中俱令回籍时兵部奏辅建立无闻昏瞆毕露国忠借权自便百计诛求允中登坛之始偏任私人投杼之疑横辱禆将故革之　　○壬子湖广巡按钱春极陈楚省困惫权采难堪迩奉恩诏免一征二非不少宽民力顾不撤关罢厂减犹未减乞敕户工二部将税务与采木并罢以苏民困不报
　　○乙卯立春顺天府进春
　　○大学士方从哲言  东宫自三十三年辍讲经今十年虽睿智天授不假磨礲然而正人君子之不亲安所得理义餋心之助古今载籍之不考何以洞兴衰治乱之源臣于去岁之春即偕同官恳请未几值  圣母皇太后之变大礼甫毕倐已届秋续奉  明旨以天气暴寒  皇太子体质清脆为角□羊目今青阳启泰风日晴和天时人事更无可缓望  皇上亟涣纶音特修旷典容臣恭择吉期上请不报
　　○是日以立春令节颁赐辅臣上尊珍馔
　　○丙辰礼部署部事右侍郎何宗彦奏  瑞王婚礼一节臣等请不啻详而  皇上杳然不报窃以臣心浅陋窥  圣意渊徵去年六月举行之旨寝阁不行者犹谓  圣母之丧未久与  瑞王期年之服未终也今仲春随届王且即吉又值桃夭冰泮之时矣臣用敢以二月为请不报
　　○礼科给事中姚永济言  瑞王婚礼  皇上既有六月择吉来行之旨  圣母又有封婚大典皆有定期之诰延至于今尚未有期夫  瑞王为  皇上爱子何减于  福王  福王封事告成已隔岁矣独于  瑞王迟其婚礼又我朝宗藩要例必十五岁请选婚者为如期今  惠王年二十有二  桂王年一十有九未闻选婚之期岂  皇上爱膝下之诸王不若天下之藩王乎是时御史郭一鹗怀远侯常胤绪等亦交章言之
　　○丁巳大学士方从哲以本月二十七日二十九日俱入学大吉之期请  上钦定一日开讲
　　○吏科都给事中李瑾言自  上不御朝凡用人行政宣德达情仅有章奏一线请乘履端之庆将近日吏部题催大僚起废选补诸＜锍-釒＞尽点批发以实内外之空虚礼部催请  东宫讲学诸王婚礼诸疏各示的期以舒内外之郁结都察院题差巡漕巡方各御史概涣简命以济更代之燃眉其各漕之因事效忠台省之循职尽言抚按之随分入告亦逐件采择见诸施行不报
　　○时  潞王妃李氏有条议藩政一疏欲于湖广地方置庄徵收巡按御史钱春言女主摄国不宜绌约有司纵容近侍以开闾阎毒痛之害莫若责成州县官依期徵完或差官自领或汇送河南布政司启进倘有拖欠严立考成臣等以参罚继之则可为斯民清浮出之门兼可为藩府塞缩入之孔章下户部
　　○戊午孟春享  太庙命驸马侯拱宸恭代伯杨世偕陈炜分献
　　○  孝恪皇后忌辰遣官祭  永陵
　　○以上元节赐百官假十日
　　○都察院署院事刑部左侍郎张问达劾御史陈一元在差告病未允径归虽曾奉旨下部院终属违越乞照史记事例姑准其回籍调理俟病痊补任之日量加罚治
　　○吏科都给事中李瑾参署监事右庶子王毓宗为监丞陈敏中代题告病止宜回籍调摄而量改留曹主政明为乞升于例不合既而敏中不候旨径行瑾复劾之毓宗亦有紏敏中之疏诏下吏部
　　○己未大学士方从哲言  瑞王婚礼于时已过惟是二月为大利之月去今无几望  皇上立涣纶音令钦天监即择定吉期早完大礼至于  惠王  桂王睿龄并茂选婚俱不可迟伏祈敕下礼部一并选择不报
　　○礼部言臣闻学于古训乃有获又曰学有缉熙于光明  皇上尝命  皇八子出阁讲学今十年来置之若弃夫  祖宗御制训典不陈说何繇体验古今善败兴亡不讲贯何繇鉴观今青帝阳回风和日丽皇太子以神明之资清燕之暇不惟四书五经宜以时温习至如  祖宗之懿德芳规载在  皇明祖训文华宝训与夫历代君鉴臣鉴录资治通鉴诸书宜令儒臣一一进讲至若  皇长孙年踰十岁前修之课程具在古今之蒙养宜端贻厥孙谋以燕翼子正目前之首务矣
　　○赐赵王常清谥穆蜀王宣圻谥端
　　○壬戌以游击周天祚为四川西路参将都司刘思祖为福建北路参将游击李应元为延绥参将坐营孙承志为昌镇游击守备吴英为遵化游击把总毛有伦为蓟镇游击
　　○准江西巡抚王佐改给京衔诰命
　　○原任户部尚书赵世卿卒
　　○甲子  英宗睿皇帝忌辰遣官祭  裕陵
