<!-- { "loadSidebar": true } -->
　　○兵部奏辽东招降夷人并回乡人口赏巡抚张学颜银币总兵李成梁升祖俸本身各一级开原参将郭梦徵升一级○广西怀远徭贼围杀知县冯希武及经历典史巡简等官抚臣郭应聘言怀自诸徭占据沦没已数十年希武锐意恢复徭民欢呼歃誓愿筑城请官保安地方希武失信寡恩刑罚过当诸徭不胜苦楚加以兵匠等役张扬恐吓遂致成变又言各猺强悍异常水陆险隘道臣李文绩请调兵夹剿委不容已薄责地方官而专归罪希武科臣李己以应聘所奏情词隐昧中间致变或有别繇亦当并议其守巡等官参议李文绩副使沉子木参将王世科并知府许岳推官高曰化弭乱无策坐失权宜兵部如己议覆李文绩等住俸戴罪剿贼事完之日巡抚官从实分别具奏
　　○兵科都给事中李己等奏  皇上御极圣政维新凡百弊端悉皆厘革至于传升一事岂可踵习故常令甲武职非军功不升况锦衣尤非他卫可比可不重加爱惜若此门一开后莫能制锦衣之官充满公署糜费廪禄占使军役将不知所终穷矣伏望  陛下少禁爵赏之恩以防干纪之渐内廷诸臣有久效勤劳者宜荣以温谕或赐以金帛至于官爵慎勿过与部覆从之
　　○辛酉  上御文华殿讲读
　　○巡抚南赣汀韶都察院右副都御史李棠自陈乞罢诏遵新命供职
　　○兵部奏发马价银三万两角□羊蓟辽督臣买补马匹以后不得以为例
　　○诏今岁暂免行刑
　　○会审减死罪二十一人释三人
　　○南京会审减绞罪二人
　　○壬戌  上视朝
　　○准户部右侍郎冀炼仍在籍餋病
　　○吏部题请选补科道  上谕科道系朝廷耳目之官必心术端正事体通达乃称此任尔等务从公慎选毋致冒滥两京言官职任原无轻重今后选用升迁俱一体酌量行
　　○以蓟州守备王汲充蓟镇大水谷游击
　　○户部覆督抚刘应节杨兆＜锍-釒＞言先年因辽费无经内帑告匮从＜宀十见＞计议定为经制九年年例共计二百八十余万蓟镇岁该八十余万主兵十万每年发银一十六万四千九百余两今既逃亡三万有余自当勾补本部原题正欲以勾补逃亡求充额数非于年例数内再欲减削也客兵会计入卫边兵及民兵班兵每年发银七十余万今在密镇加至十三万有零永镇加至一万二千零该镇原议专练南兵以减退客兵将减退客兵之粮以餋南兵今称减去三万有余又增发太仓银一万七千四百两是客兵虽有增减而客饷实则有增无减也是以督抚＜锍-釒＞以军人之离伍甚多当核其实数本部题覆为军饷之冒支如故有意于清查但如先年专遣宪臣实滋烦费查得兵部右侍郎汪道昆阅视在迩先该阁拟以查理钱粮为首相应会同督抚悉心查议隆庆四年总督分布各路主兵八万五千余兵今奏称一十一万的系何据逃军三万并改拨不下万人原饷有无开除即今清角□羊顶补原饷有无勾用练募奇兵串营游食之徒作何议处客兵班兵何日可议罢即有应增应减兵马湏与本部年例银两通融会计不得过于原数务使兵食俱足乃为经久可行诏是之
　　○癸亥  上御文华殿讲读
　　○南道计坤亨等＜锍-釒＞荐遗贤尚书尹台侍郎丘岳都御史潘季驯庞尚鹏陈基布政使陈善参政董德明何镗凡八人  直隶巡按卢明章荐举逸才原任两广总督刘焘辽东巡抚李秋听调给事中杨震餋病四川巡按王时举闲住佥事刘勃各起用
　　○湖广抚臣赵贤以荆州水灾陈安民四议一曰折南粮二曰停旧徵三曰修堤塍四曰处赈济户部覆请行之
　　○复除山东道御史燕儒官为浙江道御史
　　○甲子  上御文华殿讲读
　　○督理苏松常镇粮储山东右参政张一霁以疾致仕
　　○户部覆提督鴈门等关巡抚赵孔昭奏议咨各督抚及管粮主事通将终年费用及节省过数目造册咨部以凭类造简易揭帖进御报可  赠故兵部尚书毛伯温少保南京吏部尚书吴岳太子少保
　　○朝鲜国王李昖差陪臣赍表陈慰并献进香礼物命鸿胪寺诣引  昭陵行礼赏赐彩叚衣服等物  上嘉昖送还被虏人口屡效忠顺令其陪臣赍赏银一百两锦四叚纻丝十二表里仍赐敕奖励○广东按臣杨一桂奏琼州兵乱罪繇言该省设立水寨本以制御海寇何迩来雷琼之境鲸波屡作羽檄不停如李茂许俊羙用之有事殊无斩馘之功少有忤意即成脱巾之祸操戈一呼群舰响应焚劫边海虔刘生灵何其怯于为兵勇于为盗也参白沙寨把总石子方提问琼州府知府王可大海防同知陈梦雷罚治章下兵部
　　○差广西道御史胡涍巡按辽东
　　○乙丑  上御文华殿讲读
　　○提督两广侍郎殷正茂巡抚宁夏佥都御史朱笈巡抚甘肃佥都御史廖逢节各上＜锍-釒＞自陈正茂勉留笈逢节下吏部
　　○以浙江台州府水灾异常免今年税粮之半其田土冲没者一应钱粮酌量未灾县分均摊补办
　　○升四川宁越守备赵世勋充叠茂南路游击○审录罪囚
　　○丙寅  上视朝
　　○吏部遵旨奏定两京科道官一体升迁
　　○授行人等官裴应章梁式赵思诚汤聘尹李戴李乐刘铉殴阳柏为给事中史朝铉王颐为南京给事中中书舍人李颐张士奇易仿之推官张简角□羊学礼石槚知县郭思极田乐韩必显赵允升王琢玉王恩民为试御史王宣化何玉德胡用宾蒋科为南京试御史
　　○起原任狭西右参政舒化为山东右参政管理苏松常镇四府钱粮  正广西桂林县田土都狼隘西獞占田一十九顷五十亩零分属永宁州江西大车小车二圩民隐田一百三十五亩割归永福县其狼隘东及上下里满等圩田仍属桂林县残败里甲行令归并
　　○丁卯  上御文华殿讲读○户部奏缓长芦没盐之徵先是每盐二十斤追银一钱割没之盐虽年加一年拖欠之数实岁积一岁今复加消折盐十斤共三十斤追银一钱依期并纳从御史田子坚议也  四川达思蛮长官司狭西灵藏赞善等七寺各差都纲头目番僧共五十四名赴京进贡方物以  穆宗皇帝山陵甫毕赐筵宴不作乐给赏如例
　　○吏部覆总理河道万恭照旧供职不宜以患病再行陈乞报可
　　○礼部题金山  列圣诸妃  世宗皇帝特命并入  各陵从祭岁时享祀得以祔于  列圣左右但  各陵惟设诸妃几案时享惟以纸牌列名号前奉  世宗皇帝圣旨置设木位今尚未备合应补造恭置  各陵前前项祀典原出  世宗皇帝圣裁凡  世庙诸妃并请迁附  永陵一体从祀其金山坟祭俱宜照例罢免报可惟  世庙诸妃并请迁附  永陵一体从祀其金山坟祭俱宜照例罢免报可惟  世庙诸妃仍旧祭于坟所
　　○户部奏定做工军夫粮数神木黑窑二厂每军月粮四斗其冬衣布花不分二厂苑海每军各布二疋一本色一折钞绵花各一斤八两有逃故者即行开除仍严行蓟密昌永四镇但有卫所册籍开载神木黑窑并上海子等军名色尽数开除以绝后弊
　　○吏部题餋病官员令甲俱以三年为限奉  世宗皇帝旨违限三年以上革任闲住若起文在三年之内者犹准复职奉  穆宗皇帝旨虽起文在三年之内者亦不准理但前项官员假病济私者固多真病妨公者亦有但至三年尽从罢革似非情法之中以后餋病官员起文在三年之内到部在三年之外者查果有本处印信保结仍准其收选庶人才法纪两全报可○戊辰  上御文华殿讲读
　　○复除山西道御史王时举  升巡抚河南右都御史梁梦龙为户部侍郎
　　○吏部题＜锍-釒＞通选法言有司才力不及对品改调闲散者近多守候至数十余人拘于对品之例日见壅滞除知州以上难以别议其通判知县宜于品级正从之间量为设处如府通判正六品官也若对品无缺则从六品相应缺俱得改调仍支正六品俸各知县正七品官也若对品无缺则从七品正八品从八品正九品从九品相应缺俱得改调仍支正七品俸任后果能砥砺抚按即与同有司一体保荐本部仍依原品叙迁报可
　　○准原任河南道御史郜永春以今升参政职衔致仕
　　○复归河南黄河退滩地三百三十顷于杞县滩地原属考城永乐间杞人垦荒其税粮随派于杞后杞奸民避重就轻复报入考城奏告纷纭至是抚按查勘明白乃复归杞
　　○升管理宁夏镇城地方指挥同知张维忠为署都指挥佥事协同分守西路广武营地方卢龙卫所镇抚郭应坤守备蓟州等处湖广军门领兵把总沈茂守备四川宁越
　　○礼部题王府亲郡王妃病故例有  皇太后之祭合无  仁圣皇太后  慈圣皇太后共遣祭一坛定为例从之
　　○庚午  慈庆宫后西连房火内阁府部及日讲等诸臣上＜锍-釒＞恭慰俱报闻
　　○复除原任广东右参议张尚文于福建  工科都给事中张文佳言河道国家命脉所关海运不过河运之间道轻重缓急甚为较然顾黄河迁徙不常今河流虽安河道诸臣未可自谓安往年河工报完河患继至变起仓卒莫可支持凡以防之不预图之不旱尚书朱衡所经略至为详尽乞敕河道诸臣未可自谓安往年河工报完河患继至变起仓卒莫可支持凡以防之不预图之不旱尚书朱衡所经略至为详尽乞敕河道诸臣及时举行并力殚图不得指以海运弛意河工＜锍-釒＞下工部朱衡亦言漕河自仪真至张家湾凡二千八百余里河势四叚不同仪真至清江浦与临清至张家湾远隔黄河不烦人力惟茶城至临清则闸诸泉之水为河与黄河相近清河至茶城则黄河即运河也臣故谓茶城以北当防黄河之决而入茶城以南当防黄河之决而出防黄河即所以保运河故自茶城至邳迁高筑两堤宿迁至清河尽塞缺口盖以防黄水之出则正河必淤昨岁徐邳之患是也自茶城秦沟口至豊沛曹单诸处剧筑增筑以接缕水旧堤盖以防黄水之入则正河必淤往年曹沛之患是也二处告竣故河深水束无旁决中溃之虞然沛县窑子头至秦沟口应筑堤七十里接古北堤与徐邳之间堤逼河身应于新堤外别筑遥堤譬之重门待暴增纩御寒此二项工程尤当及时修举奉诏如议命河臣万恭经理  发内库熟铁一十五万九千七十八斤于宣府成造军器盖旧例三年一给铁如数云
　　○辛未夜大风
　　○  诚孝昭皇后忌辰遣襄城伯李应臣祭  献陵
　　○升应天府府尹朱纲为都察院右副都御史巡抚河南地方
　　○总督宣大王崇古题增虏酋岁赏永邵卜大成比吉能贵台吉例索郎倘不浪比同贡副千户例首领大威静比小头目例仍换敕书奖谕赴该镇领给＜锍-釒＞下礼部覆从之
　　○兵部覆吏科给事中李日强条议阅边四事一慎供应不得使将领有司假借供应名色以肆侵渔一核功实凡于钱粮屯田兵马器械务逐一躬阅以求实迹一酌时宜如钱粮查果有余即籴买粮草以备有警一恤军伍请严禁营卫科克扣减加意抚恤清勾新军卒致逃军伍惟酌时宜一节以阅视大臣职耑稽查难责以此咨户部酌题余如部覆从之
　　○升分守马水口参将宋兰为神枢营右副将
