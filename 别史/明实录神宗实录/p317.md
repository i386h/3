<!-- { "loadSidebar": true } -->
　　○兵部题阅视大同少卿曾乾亨题称搜罗将材在外有二议一责成大将一责成司道在庙堂有二议一常格当破一调用当称其所荐京营戎政中军何良臣巡抚标下千总常鹤侯绩著会题升转余经部访应革任别用从之
　　○兵部题经略尚书郑雒延绥巡抚贾仁元及阅视延绥少卿王世扬会称战守事宜一市马抚赏该镇岁定银一万三千六百余两后因诸酋要求增赏费且百倍今宜止照定额一扼塞战守延镇边长难守如东路宜易守备为参将以专分辖中路三堡宜勾补买马充实以资弹压西路极冲宜拨军赴喁口寨听充领操防从之
　　○工部题河道都御史潘季驯条议一放水淤平内地以图坚久谓缕遥二堤俱为防河善法但宿迁以南有遥无缕独直河以西地势卑洼岁岁患水宜将遥堤查阅坚固却将缕堤相度地势开缺放水沙随水入地随沙高庶消患而费可省一接筑遥堤以防夺河谓黄河之势分则河遂夺缓则沙遂停宜自永赖亭以下接筑遥堤计五百四十丈至董家沟止庶河无分流而事可永赖一增支渠大堤以杜淤浅谓徐城积潦悉由新开支河洩出惟魁山迤北王家林一叚约长十余丈迤南倪家林一叚约长三十余丈宜仿支河新堤之法筑大堤一道自无塌损之患积水势若建瓴矣一增砌石堤以固保障谓高家堰当湖之处中叚原厢石堤足当风浪其石堤南北俱系土堤岁修无已议照中叚一概砌石徐州道与河南分司各管砌工以二十一年为始应用钱粮俱于岁修银内剖处八年之内准可通完矣一浚河避湖以利漕渠谓自夏镇闸迤南起经李家口等处挑开里河一道计七十余里从满家闸西筑拦一坝使汶泗上源之水尽归新挑河不得洩入诸河以致势分力弱又李家口设减水闸以洩沛县积水将仍前议新砌湖边石堤移建东岸以当风浪则新河既可隔绝湖水砌石又可捍御河堤于运道民生所利非浅但工费浩大合依所议备行淮扬抚按官查勘另行题请着依拟行
　　○甲子祭  三皇于  景惠殿收回祭品赐诸辅臣
　　○以河南左布政使孙錝升太仆寺卿
　　○以原任广东佥事管志道起补湖广佥事专在靖州并天柱所等处整饬兵备
　　○以直隶保定府祁州知州随府升狭西行太仆寺少卿兼佥事管理苑马池兵粮屯种水利盐法
　　○以甘肃镇羌堡守备范良才升甘肃庄凉游击
　　○命河西镇道文武将吏每当市赏之时严兵境上执持定额如狡虏不服即称兵剿处但以振威为功不以挑衅论罪一应事宜随时斟酌从阅视少卿曾乾亨之请也
　　○河南道御史傅光宅以京师根本重地条陈选兵选将置监督明训练四事兵科王德完等以傅光宅所议凿凿可行监督之事请即以光宅督之  上曰京营将士只着总协官从公选练加意振刷如有狥私隳务等弊听巡视科道等紏参不必更制设官徒滋纷扰
　　○乙丑以隰川王府管理府事镇国中尉俊楰之子充倓仍管理府事
　　○以游击魏廷臣为山西中路右参将
　　○以神枢坐营周易为神机三营游击
　　○升游击熊世锦分守大同东路左参将
　　○以宣府入卫游击孙仁为大同新平堡等处参将
　　○兵部题凤阳抚按官陈于陛等条陈事宜一议添兵原隶陆路长兵俱分布洋港要害每年春汛又于军银内量动三千两雇募短兵补守单弱隘口出汛以七十五日为期一议将领谓往年设参将都司于扬州以防倭夷突趋陈前等岛后独守徐州虽为漕运咽喉之路卒有倭犯安得迳达徐泗今议于海寇报警之时暂移中军都司于扬州移徐州参将于淮安庶官非重设而事无推诿一议调发谓淮扬五道边腹相连往倭夷入寇尝调五道之兵赴淮扬以卫  陵京盖倭不得先淮扬而犯五道故也今宜咨凤阳河南山东巡抚申饬各兵道早简练以备调遣着依拟行
　　○丙寅以四川副使陈明经升四川左参政
　　○以福建副使耿定力升河南左参政
　　○管理九门盐法主事马迈呈称各仓场库局召买料草当因年岁豊啬增减价值宜照万历八年以前一年两估上半年拟于五月初旬下半年拟于八月初旬毋得狥私增减致生弊端诏可
　　○朝鲜国王李昖具报本年五月内有倭人僧俗相杂称关白平秀吉并吞六十余州琉球南蛮皆服明年三月间要来侵犯必许和方角□羊有旨着兵部申饬沿海堤防该国侦报具见忠顺加赏以示激劝
　　○以原任镇守蓟永等处总兵董一元任协守宁夏副总兵
　　○丁卯以署指挥佥事李从吉任总督宣大标下右掖游击以守备周弘谟任宣府入卫游击
　　○戊辰以四川右布政徐用简补河南左布政
　　○荫原任锦衣卫经历沈炼孙沈存德入监初炼由进士授锦衣卫以建言诋严嵩谪戍塞上寻为奸党诬陷被诛后  穆宗悯其忠直诏赠光禄荫子沈襄入监襄以贡为县令荫让弟衮至是衮复以让襄子存德许之
　　○以彰德府宫焚毁命该布政司将见在住支派剩禄银一万六千一百两零先给修建仍照鲁府事例量留香税银两一半以充修缮从宋应昌议也
　　○以浙直漕粮黑润数多临仓挂欠又甚苏松监兑杨应宿浙江监兑黄璜及苏松浙江粮道俱各罚俸
　　○刑科给事中王建中题称蓟镇尺籍空虗卫所单薄宜将京操班军照旧就近操练居庸关以东至西海冶及南山等处要害无备湏复八千额兵选将特镇之至戎政莫重团营训练久废其提督坐营必择雄勇骑射统领训练禁地莫重于公朝门禁久弛宜择锦衣卫指挥轮直东西二门以绝非虞部覆以闻诏曰可
　　○己巳冬至令节特赐辅臣上尊珍馔
　　○遣侯郭大成等祭告  九陵
　　○辛未赐敕嘉奖蜀王以千金助饷从巡抚四川都御史李尚思之请也
○壬申
　　孝惠皇后忌辰遣豊城侯行礼
　　○以南雄府知府黄门升山东都转盐运使
　　○以河南按察使王来贤升四川右布政
　　○大同阅视少卿曾乾亨条议八款户部酌议其三款一议核造报仓场主客料草粮银被积书隐匿侵浥等项的系年远人亡者俱准开销一议支布花惟见在征操哨守各军照旧给散余俱裁革以抵年例一饬经制阅过见在官军定为额数应用本折月粮等项除各项银两尽数抵凑外尚少若干遇闰月应补若干准于老弱减省饷银抵补其互市抚赏已经覆议每年用银一十二万二千两在户兵二部分发俱依议行
　　○铸给登莱等处备倭关防
　　○兵部覆阅视山西科臣张贞观会同督抚萧大亨等题议五款俱于边务有禆一议家丁总兵官家丁定以六十名副参三十名游击二十名俱加只□只粮其粮即于本营逃故老弱项内汰补一汰将领该镇酌议信地各有分守均难议裁惟据汾州应复参将河曲应添守备未易悬断俟咨行督抚确议覆请定夺一清占役该镇营伍原有额数惟责该道各制粉牌刊刻姓名于上树之公署以便稽查一议修筑该镇沿边应修城堡宜逐一核实工料酌量请给一议市货积久市物能无亏耗宜严为稽核毋致浥坏以滋冒破着依议行
　　○癸酉山西猗氏县天鼓鸣白气凝聚
　　○大学士王家屏等以玄西廊下火起延烧连房虽已扑灭恐惊动起居谨具疏题
　　○总督狭西尚书魏学曾谓虏情叵测各路将湏远行侦探不得贼到彷徨总兵湏早出预待不得贼到徐出违者即以逗遛论罪部覆从之
　　○兵部题据朝鲜咨报倭贼入犯似真沿海防汛将兵务要远哨堵截外洋毋得各省互相推诿巡抚未赴任者着作急催促从之
　　○总督狭西尚书魏学曾咨部称副总兵唐尧辅应革任回卫游击原进学应提问参将刘光前应降用其延绥入卫游击李秉德调河西参将宁夏广武游击李绍祖调孤山参将而以宁夏中路参将庞渤调补之军门标下右营游击来保调宁夏中路参将而以原任游击赵武调补之各依议行
　　○阅视宁夏尚宝司司丞周弘禴议将宁夏河东有汉坝秦坝照依河西先年佥事汪文辉所修汉唐二坝用石包砌凡系洪流冲激处通用石砌以计长久仍于筭利渠之外再浚大渠一道北达鸳鸯诸湖等处以兴水利以遏胡骑报可
　　○甲戌大学士王家屏请临朝讲决章奏
　　○以镇江府知府范世美任山东副使
　　○吏部题南京大理寺寺丞董基回籍调理
　　○礼科左给事中丁懋逊论劾湖广提学佥事邹迪光职方司员外郎殷都宜改调别职依议行
　　○云南道御史顾际明劾协理戎政尚书张国彦身居京兆职司提调而三子并中高等是何奥援副都御史宋仕曾与巡按同论林茂桂复以王锡爵之门生致贻揭荐以媚抚臣是何反覆江西佥事王遵训嗜利则假故尚书宋纁之名以马□匡人脱害则介史继书之仆以通政府是何禾□岁鄙并宜罢斥以肃官箴得旨张国彦照旧供职宋仕另行议覆王遵训着冠带闲住
　　○以南京太仆寺少卿王樵任南京光禄寺卿
　　○户部覆凤阳巡抚陈于陛所议战船每样各造二只大船一只为正兵围以小船十只为奇兵船费俱于淮扬库贮□税船税银内动支又漕库积有余银三万九千二百零见今差官起角□羊时值海报紧急合将前银仍留淮库以备急需事宁仍角□羊济边报可
　　○以官军荡平普雄村叛酋阿法建平道周光镐应论首功余各论功有差
　　○以甘肃石浪守备纳惟量升甘肃巡抚标下游击
　　○以大同灭胡堡守备赵从政升大同井坪城参将
　　○辽东掌印都司裴邦翰升海州地方参将
　　○左都御史李世达等覆德王常邦□清所参奏本府临胊王翊金□牛采骂亲母两伤嫡妻逼死婶母及违抗亲王戒谕合咨抚按官拘提人证审究从之
　　○左都御史李世达等题朝觐期迩照例应行禁约凡在京官吏人等不许递揭陷害外官入觐官员不许营求打点被论官员不许诬讦留用官员入觐官与京官不许馈遗交际从之
　　○以河湖并涨修守事竣将知府陈廉等及州县官五十三员优奖知府张问礼等及县官四十七员量奖主簿贾应元王阶提问县丞邓鸿等六员各行戒饬
　　○乙亥经略尚书郑雒谓扯酋东归火真远遁西邮业已就绪即赴宣大申明约束其西镇虏情除庄明等酋应剿外余松套各虏勿令疑畏务况几密画期收胜筭诏可
　　○兵部覆经略尚书郑雒题吉囊率达虏二千入犯游击姜河提兵迎敌斩首级五颗为照卜失兔作孽有年诛剿宜亟其松套各虏宜别顺逆以为剿抚毋得曲意狥虏依议行
　　○丙子吏部左侍郎兼东阁大学士张位以病乞仍在籍调理
　　○吏部题各道新选御史小差要疏通律例政事修举方准题实授中差以实授资次先后为序大差口□人中差回道先后及大差未满仍候大差以复除日为序至六科升转悉凭资望不得跻躐制曰可
　　○吏部会同都察院题御史陈登云所奏考选科道当慎始进必端方直亮有识之士然后可维持国是当详其考荐之优劣行取之资序复考试奏牍因其议论发舒以卜心术邪正至言路不堪例应外补者不得以佥宪为劣转之官庶言路愈重而不才不得侥幸矣着如议行
　　○原任南京太仆寺卿升狭西巡抚沉思孝以老疾乞在籍调理不允
　　○兵部题经略尚书郑雒奏称选锋兵马至西海仰华寺将房一时焚烧各虏望见火光驰至官军对敌昏夜射死不及取首生擒达虏二名余虏逃奔山后合将芥剌水泉功次并有功官员覆议并叙  上着该部查前后功次一并题覆
