<!-- { "loadSidebar": true } -->
　　○兵部覆狭西督抚甄别二十九年终四镇防秋各官功罪请加军门摽下中军副总兵王邦佐都督佥事衔狭西行都司杨定国参将衔守备吴继爵游击衔俱照旧管事延绥清平参将王通神木参将冯守乾宁夏平虏城参将李经甘肃清水营守备赵继祖岷州守备曹世业俱革任回卫延绥清水营守备李安邦革任听调绥德卫指挥佥事贺维祯守备岷州地方甘州右卫指挥佥事张懋功守备清水堡地方各照例以都指挥体统行事从之
　　○辽镇中左所游击傅廷立乞回籍养病许之
　　○甲寅大学士朱赓诣仁德门谢恩优诏报闻　　○刑部尚书萧大亨＜锍-釒＞言枢筦重地如臣衰老不能代署乞将所推兵部左右各侍郎速赐简用俾臣得一意料理刑名以免瘝旷且京营拥十万兵护卫首善关系匪轻比尚书王世扬引疾不出总督又给假治丧矣该营重臣一旦虚无人猝有缓急谁为调度臣既代庖在部窃有深忧并恳  明旨谕令世扬即出供职既可无虞该营军务亦可代理兵部印务邦政戎政庶为两得诏兵枢印务卿不难兼摄不必辞侍郎令写原推来以待简用王世扬即出视事已有旨矣
　　○革山东守备梁怀忠何天衢回卫从巡按御史赵标劾也
　　○狭西税监梁永请镇守职衔以督税务又称花马池庆阳府等处盐池山积俱被奸徒侵渔倘淂军伍亲诣其地设法变价可淂万金以助  大工督抚上＜锍-釒＞劾其妄干不可轻听兵部请将永掣回重治以为背违  祖训阻挠军机之戒不报
　　○狭西巡抚贾待问＜锍-釒＞督税太监梁永上＜锍-釒＞冀淂镇守职衔以督税又假称土人刘奇供报花马池庆阳府等处盐池其盐见积如山俱被奸徒侵渔倘淂军伍亲诣彼处设法变价可淂万金以助  大工臣一闻不胜错愕夫西陲半壁之天虏番环伺夙称难制总督联络于其间四封抚镇各＜艹泣＞其境兵备守巡副参游守各分其路每遇警报总督檄之抚镇抚镇号之道将雷动风驰臂指互运由来远矣兹若假税监镇守统军名色则当几动必掣肘履阵谁效死绥总督抚镇道将原颁玺书何所奉行彼推此诿何所申令且今套虏乞款未定海酋酿乱方张地方之揭竿袒臂拥聚皆未易消弭乃欲冒昧不量輙请镇守操柄耶彼见楚中吴下近事凛凛欲揽兵权以自卫不知天下事必先其窾系何者为安何者为危何者为利何者为害庶无冥行府辜不然不戢自焚兵何为焉且殿齐师有夙沙卫而最绰不返辕观军容使有鱼朝恩即郭李无全绩岂可漫为尝试不惟蛊坏封疆且阶励  社稷臣等知其势之必至此也至若盐法一节尤属无谓查延绥定边属大盐池宁夏惠安堡属小盐池二池所产盐利应徵课银俱延宁固原三镇抵充年例向因额数过多旱涝不常盐花少结所捞不及十之五六是以管盐各官率被参罚势难取盈自万历二十一年该前任督臣叶梦熊目击其累会同延宁两镇巡按及巡盐御史题请酌减原额另定经制户部覆议将大池原办二十万九千八百五十六石于内减去外存十五万七千三百九十二石徵银一万二百三十两四钱零为额内于七千二百五十一两八钱角□羊抵延宁二镇主兵年例余银二千九百七十八两六钱并裁省秤斗工食银一百四十两共三千一百二十二两角□羊固原镇抵充年例尚有不敷固镇银七百五十两仍在大小二池通融凑补小池原办二十六万四千八百五十石于内减去外存二十万石徵银一万三千两为额尽角□羊宁夏抵充年例此题奉钦依户部卷案具在可按而睹也据该监所称盐积如山变易淂银万金今每岁额盐尚完不及强半安有积盐凡鹾政稽核有督抚按臣有盐法该道有府州佐贰晒捞有数掣放有单每年终以多寡会＜锍-釒＞具题纤毫悉明又安有奸棍侵渔于其间耶夫有一军则有一军之饷计口论食毫芒难爽户部尽将前课额拨三镇百例其在延宁就近或可少淂接济如原拨固镇额自二十一年迄今计经十年共该三万八千七百三十余两止角□羊过三千五百两士卒每拥门告讦万分窘急今却以势不可淂之正饷复欲朘之不经之苛求将啼饥怨愤激有他变谁任其咎矧  皇上四海九州孰非外藏乃欲括银一万两为自效也不过欲藉此窃太阿之柄以济已私抱＜锍-釒＞刘奇者即先问死罪见监囚犯刘有原家人诈作土人上动  天听即此可欺孰不可欺伏望  皇上念保泰之大计将梁永所陈镇守盐利前事慨赐停寝仍严敕安分不淂妄有陈乞以捍文罔寔  宗社亿万载无疆之福
　　○乙卯原任礼部尚书沈鲤行取在途再＜锍-釒＞引疾乞回籍调理  上温旨慰谕不允
　　○荫宣大总督杨时宁男杨汝敏为锦衣卫衣中所指挥佥事世袭叙宁夏捷功也
　　○工科给事中孟成已言  陵运剥肤河工束手近淂旨允工部之请下九卿科道会议惟借内帑一切方可救急目前舍是不惟无神运鬼输之术亦且缓不及事望蚤赐俯俞不报
　　○丙辰中书舍人刘衮之因吏部郎中赵邦清辩＜锍-釒＞论其暗通关节预授瑞雪应祷诗上＜锍-釒＞请覆试昭雪既淂旨九卿科道覆试称其诗合法程显无关节  上令留用
　　○工部覆南京给事中祝世禄议复舡厂一款总漕建议造于龙江关垂十余年矣迩因巡漕御史李光辉＜锍-釒＞请改于清江厂旋复旋改不啻数次必两者俱各有便与不便之故耳今欲仍旧改造龙江关彼身居其地必有所见然其事关漕运可否应听彼中请移咨总河总漕御史从公查议止求有禆粮艘弗致利彼害此以凭覆请定夺从之
　　○戊午原任工部尚书曾同亨家居四＜锍-釒＞控辞新命  上优诏不允
　　○吏部尚书李戴上＜锍-釒＞乞放  上曰卿清望素重倚赖正殷属官相构朕自当为卿处分不必郁怀称病大选在迩宜遵屡旨即出供职慎勿再辞
　　○己未原任礼部左侍郎朱国祚因人言四号引病辞职乞归优诏留之
　　○礼科右给事中白瑜＜锍-釒＞极言射场之起乾德台必不可成不报
　　○京师大雨雹　　○庚申德平王载墂奏长兄伍城王载墩殁于嘉靖二十一年十月十一日承父徽恭王令旨以嫂妃张氏病亟垂亡意候同请恤后嫂孀居五十余年于万历二十九年三月十四日方逝伍城王未归浅土乞并造坟合圹礼部行勘覆依例半给坟价遣官往掌丧葬
　　○总理河道侍郎曾如春＜锍-釒＞上年蒙墙口决势虽南徙而蒙墙十二里之下若徐家口至李吉口百有余里涓涓之流固在也屹然之堤如故也此东行故道所宜速为开复者但故道自归徐至宿迁不下六百余里非集夫数十万备金百万何能展乎臣备查各属衙门报前总河库册总计犹不满三万之数日夜筹画非请发内帑无策矣臣岂不知国用浩烦苐念国家莫重于  陵寝亿万年王气所钟又莫重于运道百万斛漕粮所由南徙之冲刷愈深故道之梗塞愈甚倘  陵寝委之洪涛胡越起于辇下即尽捐内帑何及臣即万死其何补哉不报
　　○辛酉兵部覆顺天抚按言湾州三河豊润昌黎乐亭保定大城等县叠罹灾伤诸未完跕银乞赐宽宥令俱在今岁六月内通完接济驿递支用宜姑从所议如过限不完臣等仍行参处以惩怠玩诏是之曰近来各衙门泛滥题差骚扰太甚通令省并以宽民力
明神宗显皇帝实录卷之三百七十一
明神宗显皇帝实录卷之三百七十二
　　万历三十年五月壬戌朔大学士朱赓捐俸一年助大工优诏报闻
　　○广西道御史温如璋＜锍-釒＞言近日虎贲左卫指挥鲁登科代奏输银奉  圣旨奏内两淮运司盐商余元俊等愿捐已资盐利银五十万两助治河工具见忠义准着原奏指挥鲁登科前去彼处听从钦差内官鲁保会同抚按巡盐御史等官照数查收此自  皇上之留心  祖陵但助义之商岂艰长途之费独不能叩九阍劾式卜之输财即不然岂不能赴抚按巡盐等衙门告明转达  天听鲁登科既非余元俊等亲识忽为代奏情属欺诳恐成误国害民之祸乞收回成命置登科于法不报
　　○癸亥赐铅山王缙膋庶一子名绅司□阝沁源王府镇国中尉恬暖嫡二子名珵剩乐平王府辅国中尉融火□思嫡三子名谟刚灵丘王府镇国中尉俊标庶四子名充鮢辅国中尉充鲁庶四子名廷刲
　　○赵邦清之被紏也辩而＜锍-釒＞下其一邓光祚侯执躬为邦清所讦亦各＜锍-釒＞辩而吏部尚书李戴言赵邦清被言官指摘妄拾部事希遮己罪自堂官而下并文选验封郎中俱在噬中臣已两＜锍-釒＞引咎乞休未蒙俞旨部事繁重非可以一日弛者臣与诸司俱侍罪部署空矣一切政务谁与清理虽有古侍郎朱国祚以疾奉旨调理亦未进部今左侍郎员缺乞速点用进部署印先将臣罢免庶国是早定而部事亦不至废弛矣诏卿公清素著原无私庇等情不必引咎即出供职点用侍郎候旨行赵邦清恣情撒泼本当重处姑降三级调外任用　　○原任总督蓟辽尚书邢玠以人言十五＜锍-釒＞陈情辞任至是淂允曰卿功著东陲方殷倚任乃以餋母苦情有难固违准暂留家省侍以待召用
　　○申子夏至祭  地于  方泽
　　○乙丑工部尚书姚继可言河工缺乏无措惟有请发内帑及河道岁积钱粮近以税使搜括五万三千有奇望谕令照数还给以济目前急用淂旨内库缺乏各项进供待用有何积余兹不淂已且借用太仆寺马价三十万两其原属河道钱粮五万三千亦令留用以后不必搜括其户部原议之数依拟此外尚须接济尔部尚悉心计处
　　○丁卯大学士沈一贯朱赓题昨蒙谕发马价以济河工具见  皇上注念陵漕德意但京师外库钱粮更无他积独此马价一项耳边饷已借百万今又借三十万倘有本寺急用于何取资且河工浩繁又非三十万即了臣等敢献一筹切炤河漕所以久而无敝者实以岁修不辍之故而所以能岁修不辍者寔以河道颇有余积之故自税使搜括以来所在罄竭如洗遂令工作无资河乃决裂今至借马价矣若尚搜括不休譬犹方喂饥人以食而复割其肉岂但无益大忧将立见矣谓宜明敕税使毋复将河道钱粮搜括毋□□复将河道工程骚扰同心协力以图禆助而浚河有可治之时此不过费  皇上一言而殊胜作许多区处也自矿税来  皇上屡有不许加派小民之旨但天下财力止有此数今工部措处岂有神运鬼输之术不过议加派耳而不淂不与前旨相背矣伏想  圣心至仁其能忍于此倘蒙  皇上曲赐撙节以省浪费则虽不免于加派而天下犹谅朝廷不淂已之心有光  圣德亦不小也又总河侍郎曾如春书来言山东巡抚黄克缵偏执王家口不可开之说所辖道府无敢明目张胆以持忠议者事势人情终难归一究竟必祈遣官一勘始可定嚣臣等看详甚以为宜凡举大事必有勘差昨工部有＜锍-釒＞已经票上未蒙允俞臣等以为勘科关系河务紧要必不可无遣早乞  皇上俯赐简发更祈  天语叮咛委任责成
　　○戊辰  孝宗敬皇帝忌辰遣官往祭  泰陵
