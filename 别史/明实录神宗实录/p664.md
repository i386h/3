<!-- { "loadSidebar": true } -->
　　○丁巳吏部员外董应举条上铨政九款一曰验封考功稽勋三司掌印须用旧人旧人起者不必推托辞免闻命即起有缺即补一则可以旧法示后进一则可以老成重衙门一则可以缓急待用衙门不至乏人一曰官有专掌则吏不为非吏部一年便转数次以一两月之官御盘据久占之吏吏弊繇此山积周历四司必更历数月纵遇有缺或前序转而后超或前超而后循各使行其志而究其用一曰外官请告经既抚按代题当听其去不必再加赞辞其进表官员仍宜于抚按处求题不许自请至于地方缺官抚按拟人坐请似侵吏部之权宜各守其职一曰文选主官而吏则必繇功司而验封此职掌也独援例冠带者不论历役一年半年径繇文选考功不得查其籍验封不得验其单长奸启幸莫甚于此今必令原籍起文先投考司查付封司纳办而后付选司断不宜仍前径题且恐有来历不明之累也一曰百官俸单考语册库掌之一单几番入各役之手毙安得不滋宜令书办照地登写途阅时仍令本官自分所管具揭俸序会送右司阅毕即令当堂合造一册分作三号则分地之单不入他手一写之后不复乱翻稽察不烦奸毙亦少至进表官所赍考语宜令各省直途册另用薄纸小样可以裁割粘单则书写不用一日可了数省此亦册库简易直截之规也一曰吏部效劳之滥自孙尚书前时定为七员后定十三员其后冒滥已极前任杨侍郎始列二款其一尽革不留其根其一姑容五十员不许私引令其渐次消绝非以五十员为定数也今概目之曰劳甚至有劳簿不载之劳免而又免之劳皆酬以朝廷之官予之以例银若照事例穵年加纳改级等银一人破例银少亦不下三百余金每岁不下一万余金人但知其滥不知其阴耗边储也其在劳簿者应照所定七员十三员或再拓为二三十员其在劳外者一切痛革可也一曰书办门吏三十六年奉旨严革者今欲革之当自禁部羌远接始各官原有后堂一员使之远接此项自可立除今著为令各司官看门止用长班书写只顾闲人仍不许携入衙门升任起用不许再令门吏书办远接止令后堂长班既绝其远迎之路自无割之情有此者许科道衙门参论一曰当该掣签之法自今吏部诸役凡入部三年不开粮者皆以其缺公制各科书办上粮冠带选官皆与当该同是名书办实当该也当该之缺既掣书办之缺可令人顶乎验封司实拨科有当该矣又有办事四名是一科五当该滥不已甚乎当裁其一此省官不如省吏之说也而书办办事之说亦名公掣当该既掣书办办事又掣则衙门员役之不清盘据之不破未之有也一曰顶首为吏害欲清吏弊必当行顶首四减尽绝之法参以考察当自本衙始本衙门顶首甚多当作五减除前以革尽而后生出者当折其半而为初减甚已递减注簿明白者照减数减之其未注减数者概作二减之数其见在送问考察革出衙门者皆革其半罪重者全革则豪吏不能占缺贪吏不致改参奸吏亦有所畏推而凡吏之冠带者令报递减顶首数不减者革其役法有不行乎此九者皆铨政之所当讲也
　　○己未狭西徊贼潜渡黄河屡于山西平阳一带州县劫夺村堡杀戮兵民该督抚按官涂宗浚魏餋蒙等具报久之擒获首领田有奇等兵部以闻命行巡按御史审枭示
　　○庚申日讲官王图二十二恳恩赐放不准
　　○户科给事中韩光祜题  瑞王婚礼自传旨下部今已三年徒以钱粮不敷遂致稽缓今年四月户部办进金宝珠石等物已及七万时诎举羸搜括殆尽曩者  皇上大婚礼成止用七万不闻典礼有缺乃御用监把总张润泽内承运库事太监孙顺相继题请欲如  福王之数夫  福王婚礼所用岂真有加于七万之外而用之十九万者则阍寺勒索吏需乾没□人营干通同侵牟名归于上利归于下今复估至二十万而仪仗锦锜不与焉臣等合疏请裁不报当此九边告匮四方告灾帑金如洗必欲原估之数俟之何日岂繁饰是重而典礼为轻乎岂阍寺诸人之厌足是急而天潢之伉俪为缓乎惟我  皇上以身为范以礼为准以今昔为程量以盈诎为权衡慨然决断卜期举行不报
　　○辛酉兵部尚书李化龙上言国家用理财原非二道纳级拜爵原非典章迩来武途冗杂奔兢成习痛加裁抑尚未戢止况加纳纷纷几无虚日臣等既勉为移咨将督抚诸臣视部为何如至于总兵参将等官既繇阿堵纳用则臣部之推升铨选更以何为今分别应行应止列款覆请乞命户部一体行  上是之
　　○癸亥原任都察院右都御史兼兵部右侍郎沉思孝卒思孝浙江嘉兴县人隆庆二年进士授番禺知县升刑部主事以江陵相夺情建言廷杖谪戍十年起原官改尚宝寺丞历太常寺卿顺天府尹十四年被劾调南京大仆寺卿十九年升右佥都御史巡抚狭西被劾调抚河南升太常寺卿兵部侍郎协理戎政二十四年乞休回籍至是卒礼部覆请予祭葬如例
　　○南京国子监祭酒蒋孟育以中途患病乞归调理不允着到任供职
　　○乙丑兵部勘明锦州游击于守志失事情罪先事阿从妄杀以启衅临阵畏缩先退以陷城依律坐辟王泽王兰住耿尚仁各升一级世袭命于守志着监候处决余依拟
　　大明神宗显皇帝实录卷之四百八十七
大明神宗显皇帝实录卷之四百八十八
　　万历三十九年十月丁卯朔颁历
　　○是日享
　　太庙遣公张惟贤恭代
　　○礼科右给事中周永春等上言几辅今岁水灾较之三十二三十五两年其势尤甚小民盻望蠲缓之诏以日为岁今已数月杳然无闻查得牧地自万历十年清丈共地一万六千余顷每年角□羊部银三万三千九百余两至三十二年腾骧卫千户李英等奏差御马监太监王昇查勘按亩加税每亩原徵一分以上者俱加至三分共增一万六千余两此监银所始也一地二粮民实重困自加税以来如宝坻蓟州等处即节年将部银拖欠其监银虽有完纳不过移角□羊部者以角□羊之时和年丰犹冀畏法输纳今地无寸壤粮从何徵昔犹卖男鬻女今兄弟妻子离散而无可售犹昔典产卖室今房屋地土冲坏而无可质昔犹称贷富户今富者贫贫者逃而无所贷乞将本年监银未徵并拖欠银两俯赐特免至部银除议徵一半及徵六分外其未徵暂从停缓带徵酌俟丰年免一分民受一分之赐缓一日民获一日之生留中
　　○戊辰
　　孝洁肃皇后忌辰  奉先殿行祭礼遣官祭  永陵
　　○大学士叶向高题同官臣廷机自被论求去累蒙慰留大臣被论便合引去祗为候旨迁延致论者百余人积二百几十疏不堪极矣自戊申辛亥四年转盻新春便是五年覊栖守候度日为苦望上俯从所请暂予回籍进退有礼始终曲全亦优弼臣老臣之道也
　　○改南京文选司署郎中事主事董可威为南京光禄寺寺丞添注支正五品俸可威管理计典循理迁转也
　　○予原任太常寺卿管国子监祭酒事传新德祭一坛减半造葬
　　○南京河南道御史张邦俊论学臣命题割裂破碎或牵扯扭搭其于圣贤立言大旨甚相悖戾恐文体日纤世风日巧因及于条约礼部侍郎翁正春具覆列为三款谓试卷宜角□羊部每岁试事年终将真卷类角□羊其有文体险怪出题穿凿者摘出参处一谓小试兼重后场考较诸生前四书义二次经义一而论表策必兼出篇数不完者即文可观不列优等有文无论者即列优等不准帮粮庶乎士务实学不以幸进一谓弊窦不可不严传递之弊干溪百径虽新奇其题目亦何以异学臣除一切关防严密仍洗绝此弊至条约亦卧碑所载及先辈名督学＜矢见＞条采择汇成一册刊刻颁布如巡方总约然令之永为遵守则学臣既不烦区画而士子亦便持循不可不亟为议行也  上报可仍谕科场文体诡怪日甚屡禁不遵科举在即迩部还详议申饬务法在必行以挽敝习
　　○准发太仆寺马价银二万两角□羊赴辽镇给赏斩获虏级官军仍谕作速勘明叙录从兵部请也
　　○己巳是夜木星顺行犯轩辕星
　　○升浙江道御史徐兆魁为太仆寺卿分管东路
　　○兵部尚书李化龙以会举期迫请遣大臣代试以襄大典  上曰会举系兵部职掌岂宜他委且枢务方殷卿猷望素隆正切倚任着即出供职　　○庚午  中宫千秋节免中宫千秋节免命妇朝贺  癸酉大学士叶向高奏请补阁臣向高在阁独任四年请补疏至是且百十矣
　　○甲戌礼部覆奏吉府翊銮系例后进封亲王除长子承袭亲王外余照原封世次授封不得冒滥郡爵今本王欲以第五子常源封为郡王援二子三子为例不知要例有例后加封者查照世次改正则二子三子不改亦为幸矣乃欲援为例乎恩数常节法守宜遵常源应照本等爵级封为镇国将军报可
　　○兵部尚书李化龙实历从一品俸三年考满加少傅兼太子太保给与应得诰命
　　○乙亥升改南京吏部稽勋司郎中张泮为尚宝司少卿添注
　　○丙子内官监太监卢进孝郄进张进忠酗酒殴死军人李忠法司执之以闻命俱著提了问进孝拟绞秋后处决进减等杖一百徒三年张进忠刘忠减等杖九十俱照例运甎赎罪完日送司礼监发落得旨卢进孝监候处决余依拟
　　○周府仪宾于三省奸恶谋贿污官纵妻撒拨知府王之都执法锄强抚按会题刑部都察院覆请并长史苏民质教授杜杰俱辅导官亦应提问命行抚按官提问严究该府宗仪扰害地方屡次见告渐不可长周王也须加意钤束毋致宽纵
　　○丁丑户部左侍郎李汝华奏漕事之坏虽多端而其弊莫过一迟迟之故其大有三一曰回空之迟当覆其罚一曰开兑之迟当惩其怠一曰儹运之迟当核其罪三者如期则诸弊可保其无今参究止及卑官而道府县正未见纠劾何以惕人心如上海知县徐日久青浦知县王思任五月方才阅兑六月止兑十之一二行催不理巡漕已列名指摘伏乞严敕中外一切俱照议单严加考成而二令并加罚治庶朝廷有必信之法而远近无＜矢见＞避之心报曰漕务玩弛非法在必行申饬何益所议着严行遵守徐日久王思慎各罚俸一年俟明岁兑运迟速着巡漕御史奏来再行议处
　　○广东东山参将刘继宽打死百户陈铭问绞
　　○戊寅颁给建州等卫补贡夷人奴儿哈赤等二百五十名各双赏绢疋银钞
　　○己卯礼部左侍郎翁正春疏言
　　○温肃端静纯懿皇贵妃择地一节屡请不蒙简发安厝无地发引何期宫禁森严既非灵车久栖之处天时寒冱尤非力工易施之时况转盻便是新春正值迎禧伊始此事可不及今冬完毕乎伏乞敕下臣部作速遣官相择施行越三日  上命正春同各官诣  天寿山看得东井一地覆奏报可
