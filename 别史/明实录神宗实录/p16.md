<!-- { "loadSidebar": true } -->
　　○户科右给事中冯时两言光禄寺钱粮一岁所入仅足供一岁之用顷国多大典费用不赀查自隆庆改元至五年通计各省直拖欠共一十九万五千二百有奇其弊有三一则小民消乏追徵不前一则角□羊户侵欺延捱不纳一则有司徵收那移别用欺玩甚矣御用所需非比泛常乞敕查拖欠分数刻期角□羊完如仍怠玩轻则量加罚治重则停俸降级至于该寺任使宜慎编派宜清冗耗宜厘冒滥宜禁一切利弊因革容臣查请为新政助户部覆隆庆元年起至五年止拖欠该寺一应银两四川广东福建限五月浙江江西湖广南直隶三月河南山东北直隶二月依期完角□羊违慢者抚按参奏
　　○旌表湖广节烈妇王氏等二十九人
　　○以延绥领军游击李煦补本镇东路右参将宣府入卫游击靳付补分守黄花镇参将
　　○戊子霜降节祭  穆宗庄皇帝几筵是日  上御宣治门太常寺以  庄皇帝将葬奏致斋
　　○遣武定侯郭大诚等祭告  陵园
　　○复除原任广东按察使陈瑞于湖广○原任吏部右侍郎陆树声＜锍-釒＞辞新命不允
　　○凤阳抚臣王宗沐奏淮安扬州二府及徐州大水乞蠲折赈济＜锍-釒＞下户部
　　○兵部覆辽东巡抚张学颜奏建夷王杲屡肆窃掠官军斩获二十八级杲怀愤必求大逞我以久疲之军当之恐未必胜宜乘其沮丧再行宣谕令杲送还所掠人口准其入市如仍前执迷则调集重兵相机剿杀毋容姑息贻害地方报可
　　○己丑夜电
　　○改南京太仆寺少卿王宗载为太仆寺少卿
　　○调浙江右参政周鉴于山西以有边才也
　　○巡按直隶御史张守约条陈盐法六事一清荡田以实虚课一停存积以通引目一密掣验以＜锍-釒＞堆盐一专责成以均拨卖一行官盐以杜私贩一定公委以便催徵＜锍-釒＞下户部言太仓银库隆庆五年所入仅三百一十余万出至三百二十余万若停存积免开中是于年例外更多发十余万当此诎乏其何以支宜俟各边节缩果有赢余年例得减或可量存积目下未可轻议余俱如议允之
　　○贵州道御史张道奏查刷光禄寺八月分实用过各项品物除本色外该银一万三千六百二十二两有奇
　　○以府军卫指挥佥事贾泾备御张家湾地方
　　○庚寅  上御文华殿讲读
　　○封岷王定燿生母次妃李氏为岷王继妃
　　○升葛峪堡守备赵邦宪为宣府入卫游击宣府顺圣川守备孙世武充延绥游击横岭口守备胡忠为河南都司佥书井坪城守备朱永祚为万全都司佥书以义院口提调黄孝敢补领班都司
　　○升湖广行都司掌印景应元为南京锦衣卫佥书
　　○命前军都督府佥书成山伯王应龙南京前军都督府掌印管事
　　○辛卯  上御文华殿讲读
　　○升浙江副使蒙诏为右参政
　　○革宁夏副总兵萧文奎任并其子蕙行巡按御史提问以文奎前夺功冒级也  壬辰升礼科都给事中陆树德为尚宝司卿避兄树声且年资深也
　　○吏部覆延绥巡抚郜光先自陈称为一时开府之良合行令供职从之
　　○遣官以  穆宗庄皇帝葬期告  郊  庙  社稷明日以  孝懿庄皇后祔葬告
　　○四川达思蛮长官司差都纲头目及番僧等凡到京及留边共四百三十四人贡珊瑚等物给赏叚绢银钞有差
　　○添设狭西延安府守备官一员
　　○癸巳升湖广右参议刘翾为浙江副使  狭西外夷灵藏赞善王端岳坚昝差使臣并番僧等凡到京及留边共一百三十五人贡马匹舍利盔甲刀剑氆氇□毛畾□夕□毛□□等物如例给赏叚绢钞锭行茶马司关给食茶仍赐番王彩叚表里  泰宁三卫夷人右都督只儿挨等凡到京及留边共二百九十人贡马如其人数贺  万寿圣节给赏彩叚如例
　　○以太原前卫署指挥佥事王学礼守备顺圣地方原任宣府西阳和堡守备李世隆守备横口岭以四川行都司佥书韩似甫掌湖广行都司印升大同左卫所镇抚柴如兰守备井坪城宣府前卫指挥使江昌国守备葛峪堡三屯营练兵把总陈忠提调义院口
　　○户部奏太仓银库本年八月终止实在各项银共二百六十七万一千一百六十两有奇
　　○甲午  穆宗庄皇帝梓宫归葬于  昭陵○乙未辅臣张居正等上＜锍-釒＞奉慰
　　○兵部奏东夷阿革王杲等犯抚顺宁前锦义地方请行督抚官严督兵将昼夜防守从之
　　○庚子命大学士张居正诣  昭陵恭题  神主既竣事居正驰＜锍-釒＞曰臣奉命前诣  昭陵恭叩  玄宫精固完美有同神造及周视山川形势结聚环抱比之考卜之时更觉佳胜诚天地之隩区  帝王之真宅也十九日辰时奉  梓宫入  皇堂行题  主礼毕奉安于  献殿未时掩  玄宫是日天气澄爽景物昭融祗役臣工罔不忻忭仰惟  先帝仁厚之德贯彻宇宙故得天人协佑事事美成可以上慰  圣母永慕之诚仰成  皇上慎终之孝矣  上褒答之随赐茶饭
　　○甲辰礼部奏  穆宗庄皇帝祔  庙礼仪
　　○乙巳大学士张居正等请纂修  穆宗庄皇帝实录
　　○丙午差南京浙江道御史计坤亨巡视凤阳等处仓粮河南道御史陈王道巡视上江地方  以套酋台吉献还边将时銮首倡忠顺加赏织金纻彩衣一袭彩叚二表里其余酋使照贡马例
　　○赐英国公张溶定国公徐文璧各银二十两彩叚二表里以祭告  奉先殿  神霄殿祔礼复命也
　　○狭西苽咂木沙等族番人焦吉章哈尔节等凡到京及留边共一千五十一人共贡马一百一十匹并盔甲腰刀等物件给赏叚绢钞银如例
　　○丁未祔  穆宗庄皇帝  孝懿庄皇后神主于  太庙
　　○戊申辅臣张居正等上言累朝  山陵事毕祔  庙礼成御门之日即召辅臣班首勋臣府部院大臣至文华殿亲发玉音谕劳班首官致词奉慰毕仍加锡赉至隆庆元年此礼阙而不行兹  皇上登御之初臣等谨查例以请正宜下济天光使诸臣亦各伸仰慰之诚
　　○己酉敕谕南京守备兵部都察院等官朕即位之初念尔等体朕至意益尽忠诚用副委任其敕谕各处总督镇守巡抚等官皆如之及副参游守等官赏赐亦各令赍与仍特赐各官应得诰命其先已给领者与进应得勋阶一等其坐营等官赏赐尔等差人赍与故谕
　　○南京太仆寺少卿王宗载应天府府丞杨标遵旨自陈＜锍-釒＞俱下吏部
　　○南京浙江道御史计坤亨论劾原任右通政韩楫前在谏垣巧＜锍-釒＞立论令王亲得混入京官五品复滥与台省变乱  祖制太常寺少卿吕藿前在铨司狥私擅权至拣选不经堂官榜出更易教职变乱选法且楫因降调辄愤然上＜锍-釒＞乞休怀私怨望藿薄谴不足以惩大恶公议不容若复改南是南卿寺特以待有罪又何以服在南诸臣之心＜锍-釒＞下吏部覆奏王亲除同祖亲枝外余禁悉除奉有  世宗成命五品不许改选科道令甲不著正德间已尝改授大选暂免堂拣因掌部大学士高拱阁务相妨选除原本原榜俱在并无复改之事臣等查理明白韩楫吕藿虽有小疵未玷大节宜仍旧处  上是部议
　　○巡抚福建右副都御史殷从俭自陈诏照旧供职
　　○南京兵部尚书王之诰＜锍-釒＞辞改刑部尚书优诏不允
　　○裁革湖广清江巡简司上津湖田坪址湖二河泊所从按臣舒鳌议也
　　○升礼部郎中胡僖为湖广右参议广东左参议苏愚为本省副使○庚戌  上始御皇极门视事群臣行奉慰礼二阁臣上金台故事近栏楯立侍是日  上命先生稍前登阶盖特眷云随御文华殿召阁府部完大臣温语劳之诸臣顿首致词谢且伸仰慰  上谕各赐币二复赐之食
　　○户部覆辽东巡抚张学颜＜锍-釒＞特发赏功银一万两后不复援例再请
　　○加封衍圣公孔尚贤祖母卫氏为衍圣太夫人
　　○巡按直隶御史孙錝奏俺答等贡市已完华夷安靖并无諠争今秋色正深乃往年多警之候而一时边镇亿万军民共享昇平之福皆繇  皇上天威远播庙筭素定然国家之事贵图万全今贡市虽完然市期不无稍迟市场不无稍多市约不无稍违乞申饬当事诸臣明岁贡市湏与俺答讲定仍在春末自得胜新平张家口三堡外不得另开市场仍令俺答钤束诸酋不致违约俺答既称外臣岂不可拘以礼义亦在处置有道耳＜锍-釒＞下兵部覆如錝议
　　○革前屯参将杨爕任行巡按御史提问宁前佥事李松巡历边堡闻黑庄窠代守堡官刘登云被贼射死爕欲饰己罪言登云因迎松致死复假中秋节实二百金酒瓮中馈松松发其事爕遂得罪仍令吏部纪录松
　　○兵部覆奏土蛮兵万余犯中后所参将杨爕游击李惟一御之贼奔寻攻沙河驿诸军鏖战总兵官李成梁等驰至贼惧结营而去是役也以万骑之勍贼压一线之危途以千余之疲卒当方张之众虏分防冲地首犯贼锋李惟一之功居多杨爕李元善葛景岳于庆次之杨腾传廷勋又次之
　　○两广提督殷正茂奏报鸟船兵陈禄等作乱以官将隐匿月粮也减释四川矜疑囚一十二名
　　○辛亥纂修  穆宗庄皇帝实录　○大学士张居正等言事必专任乃可以图成工必立程而后能责效  世宗肃皇帝实录开馆纂修经今六年迄无成功盖以未尝专任而责成之故也盖编撰之事草创修饰讨论润色必工夫接续不断乃能成书而职任要紧又在副总裁官吏部右侍郎诸大绶礼部左侍郎王希烈原系  世宗皇帝实录副总裁今各馆草藁俱未经修饰宜责二臣专管申时行王锡爵则专管  穆宗皇帝实录仍立为程限每月各馆纂修官务要编成一年之事送副总裁看详月终副总裁务要改完一年之事送臣等删润每年五月间十月间臣等将纂完藁本各进呈一次大约终月可完一年之事终季可完三年之事从此渐次积累然后成功可期其余副总裁官或部暇相与讨论或讲优令其补凑不必责以程限恐致两妨各纂修官务以职业为重不得别求差假图遂私情书成之日分别叙录但以效劳多寡为差不复计其年月久近此虽纂修一事而综核名实之道实寓于斯顾  皇祖历世四纪编纂卒难就绪  皇考临御六年刻日自可竣功俟纂成之日令两馆各官并纂  肃皇帝实录则  两朝大典可以次第告成报曰这纂修事理俱依拟行卿等还宜督率各官上紧用心编纂用成  两朝大典称朕光昭前烈之意
　　○差浙江道御史谢廷杰提调南直隶学政  命礼部右侍郎兼翰林院侍读学士掌院事陶大临回部管事
　　○升巡抚南赣汀韶右副都御史李棠为南京兵部右侍郎
　　○  皇妹第七公主薨
　　○升刑科左给事中宗弘暹为礼科都给事中户科等科右给事中冯时两刘不息蔡汝贤王土□□俱为左给事中时两户科不息礼科汝贤兵科土□□工科礼科给事中○升大同应州城守备李承恩为大宁都司佥书湖广郴桂守备侯一位为四川都司佥书
　　○革江西南昌县举人周楷为民按臣任春元勘楷结友严氏寄顿赃物事无影响拟令肄业法司言楷虽无寄赃事但拜彭孔为父结严亮五妻为姊妹情殊可恶且既作牙保即画字书名亦干行止合例为民
