<!-- { "loadSidebar": true } -->
　　○升兵部右侍郎许守谦为左侍郎以巡抚大同右副都御史王基代
　　○吏部推原任巡抚江西右佥都御史陈有年以原官提督操江兼管巡江○以户部左侍郎张孟男为南京工部尚书
　　○己亥吏部查革吏役＜锍-釒＞上文书官口传  圣问言吏役各省直人少顺天府独多何故大学士申时行等回奏言国初以来许各省直人于朝阳关纳充吏役通州乃顺天府所属所以顺天人独多其实各省直之人多有假借顺天籍贯者非尽皆顺天人也
　　明神宗显皇帝实录卷之二百二十六
　明神宗显皇帝实录卷之二百二十七
　　万历十八年九月庚子朔
　　○辛丑工部议减本年织造之半以舒民困从之
　　○壬寅抚宁侯朱岗卒赐葬祭如例
　　○山西道御史万国钦＜锍-釒＞论辅臣申时行言时行于前月召对时  上问虏酋侵犯则委之为抢番无意内犯  上切责督抚则委之为武臣之信地文臣无与  上意选谋勇将材曾经战阵者则委之为少有  上称款贡乃  皇考圣断则乘机逢迎欲入和说则对贡二十年保全生灵何止百万及为  皇上所屡折其奸因以难掩是  皇上之意在战公论亦在战而时行之意独不在于战  皇上之意在绝和公论亦在绝和而时行之意独不在于绝和又言时行受辽将王国勋等数千万金无事则为之援引有事则为之庇护而兵部侍郎许从谦以三千金贿时行又为吴时来转托乃有是转兵部尚书王一鹗总督梅友松抚臣李廷仪俱时行私人互相党援欺君误国＜锍-釒＞入得旨元辅忠诚清慎朕所素知近时召议边事参酌机宜甚合朕意万国钦如何辄来淆乱国是且事影响任意污蔑念系言官姑降一级调外任
　　○大学士申时行奏言近日大酋犯顺虏王助逆洮河之役杀将损军凡有人心孰不奋然思一大创以雪讎耻即虏王市赏已奉旨停革臣何尝主于不战臣之愚计谓必使虏王归巢诸边安静乃可以专力制西虏必使西事既定边备大修乃可以全力制大虏今不分顺逆不量彼已必欲诸边一时尽罢贡市而与之战使虏势尽合我力益分东撑西支乘危徼幸未有如此而能得志者又言前月伏蒙召对□确边事臣之词未终而  玉音之答如响臣与同官退而窃叹  皇上聪明英断留意边防宜录示本兵使传播外廷以彰盛羙今举反覆问难之语尽以为发臣之奸不知  皇上于时果以臣为奸而发之乎王一鹗久历边方其任本兵以庭推简用梅友松臣曾未与识面何得为臣私人至谓臣贿嘱王国勋等夫贿至千万必有过送之迹  皇上试逮国勋等令多官廷鞫如臣有一毫沾染臣即悬首挫尸心亦甘之乞  皇上罢斥臣以谢言者其西镇事仍乞敕九卿科道集议上请得旨卿为首臣竭忠谋国持廉秉公顷筹画边情具有次第既遣大臣经略付以便宜责其成功不必又议以滋烦扰其他诬蔑浮言原无影响何足介意朕方倾心信任岂人言所能间宜深体此意亟出辅理匡持国是以慰朕怀
　　○癸卯  孝恭章皇后忌辰祭  景陵遣宁晋伯刘应元行礼
　　○升户部右侍郎裴应章为左侍郎以南京刑部右侍郎庄国祯代以山西右布政使兼按察司副使邢玠巡抚大同
　　○升都察院右佥都御史周世选为左副都御史协理院事
　　○甲辰大学士申时行再＜锍-釒＞乞罢因自陈当去者三并请免国钦降级  上优答不允
　　○乙巳礼科给事中任让参大学士许国耳聋目昏头摇足蹇因劾其不堪辅弼者八事＜锍-釒＞入  上以让妄言轻诋令罚俸半年
　　○兵部尚书王一鹗奏辩乞休言臣未尝为辅臣私人亦未尝专主和不主战向者推广  圣谕分别顺逆谓使虏之顺者不为助逆其党散而不合我之战者得专剿逆其力并而不分非专用抚也  上以其情已明令一鹗即出经理
　　○大学士许国上＜锍-釒＞乞罢言以臣之庸当事机之旁午又复衰老头足耳目皆非其故科臣之责臣甚当其状臣甚真臣无容辩独其所列八事关臣名节臣不容无言夫□贾星卜贱技也声乐燕会盛仪也亲戚故旧私交也部木引盐公课也子壻宗族至亲也需索请托大弊也延贱技以盛仪狥私交以公课纵至亲以大弊此少知廉耻者所不为而况身列衣冠者乎原任侍郎汪道昆臣卿先达倜傥有文才可比吴中王世贞臣偶举所知言之铨部原未起用若呵叱司官把持选法今文选郎见在可问也李如松许从诚与臣旧识臣知如松有胆略善抚士卒会众举将材臣虽向人言之原未荐用若其倚势剥军岁馈数千金该镇巡按御史在可查问也许从诚虽属戚里臣亦待罪鼎司臣复何求而甘拜其门下纵有宝珠金币谁为将送许都尉家见在京师可问也臣家人弟侄绝无中盐长芦河东者如果榷卖横行掣肘号令有巡按御史在可拏问也臣男中书许立功奉旨代臣归葬旧冬始北来清源咫尺曾不须臾乃遽打死驿丞地方有司见在可访问也＜锍-釒＞入得旨卿体国奉公闻望素著任让妄奏事情朕已洞鉴卿宜即出辅理以副委任所辞不允
　　○先是虏酋火落赤等紏众再犯洮河我兵与战杀伤略相当会天雨总兵刘承嗣兵败亡伤士马甚多前后二十日虏始出境巡按御史崔景荣上其事且谓洮河之役刘承嗣已经屡战气已不扬宜为易置又各镇调兵不及虏半而宁夏兵调久不至乞谕申饬容臣参处都给事中张希皋则谓该镇严急临敌不宜易将督抚官及刘承嗣俱当令戴罪管事乞敕下经略大臣不拘何镇兵将凡可选用带赴西镇仍速计粮饷有请必发兵部议覆  上令刘承嗣住俸戴罪立功梅友松赵可怀住俸戴罪管事俱侯事宁定夺彼处合用料草及募兵悬赏还酌量发与马价以备支费
　　○巡按直隶御史张鹤鸣奏言扯酋市赏已奉旨停革总督萧大亨若罔闻知仍令互市易马损威亵惠取轻外夷  上以虏情当分别顺逆前停革市赏止扯酋一枝其安静保塞者岂得一概禁绝随下所司寻大亨＜锍-釒＞辩请罢斥谕令供职如故○丙午大学士王锡爵奏言臣观令日跳梁之虏唯火酋一枝显然逆天自弃断乎不可收拾其他或在阴阳顺逆之间或在观望反侧之际必庙堂之上气先定谋先审毋动摇于流议毋怵惕于近忧逆命之诛先首恶而后胁从驰词之使先约战而后议抚重悬赏罚使将官之勇气先振而后使文吏策其便宜严督催诿使诸边之血脉先通而后使本兵课其功实又曰方今诸边战士有几习虏敢战之将有几转饷诎于岁俭发帑困于空虚一旦诸酋瓦角□羊四面大征我之拙形尽露何以支撑臣以为不如且寓战于谋藏拙于巧勿遽为张皇自扰之状经略大臣既付以诸边重担庙堂但当总大其纲授以大指其琐细节目当一切宽假勿为遥制  上嘉锡爵谋国虑依议行
　　○兵部侍郎许守谦以被论乞休不允
　　○丁未大学士申时行再＜锍-釒＞乞休  上谕留不允
　　○升通政使余懋学为南京刑部右侍郎
　　○以巡抚浙江右佥都御史傅孟春以原官协理院事
　　○戊申以重阳节赐辅臣上尊珍馔
　　○朵颜等卫夷人头目脱伯火尔赤等一百九员名赴京进贡宴赏如例
　　○己酉大学士许国＜锍-釒＞乞罢斥仍请行勘任让所论诸事优答不允
　　○庚戌遣鸿胪寺官谕大学士申时行朕念国家事重非卿硕望忠猷不能匡赞政机主持朝论见今虏虽暂退边臣不知作何经营预防后患朕心方切隐忧卿岂可止顾一身毁誉不出料理若朝廷信贤不专大臣任事不勇是政体先紊边境何繇而安今特遣鸿胪寺官宣谕催卿即日进阁以示朕始终信任至意卿宜仰体毋复再以浮言介怀固求引避时行＜锍-釒＞谢
　　○辛亥辅臣申时行许国各具＜锍-釒＞乞休俱优答不允
　　○  上令文书官到阁传  圣问开矿一事节经诸人题请如何不见该部覆来辅臣申时行等回奏言天地生财本以资国家之用况今帑藏无余财山泽无遗利则权宜开矿亦是理财一策但开矿必当聚众聚众必当防乱见今山西河南间矿徒啸聚正议驱逐若官自开煎恐奸民乘机争利隐忧愈不可测且朝廷一切事务苟关大体皆可不惜小费为之若开矿止于求利必须计筭工本募徒之费若干防兵之费若干与开煎所得之利若干果见出少入多不为虚费而后可斟酌举行非造次可因民间私请隔境遥度而朝廷便可议开者也户部所以迟回未覆之意一者防患二者惜财三者恐差官骚动地方四者亦不欲宣露国家窘急之状传闻四夷愈轻中国既蒙  圣问惓惓容臣等传谕该部令各抚按官查议具奏母使先事张皇利未得而先酿患唯  圣明采纳
　　○升太仆寺卿常居敬为右副都御史巡抚浙江
　　○辛亥巡按直隶御史连标＜锍-釒＞论兵部尚书王一鹗乞赐罢斥得旨留用
　　○兵部侍郎许守谦以疾乞休不允
　　○壬子升南京鸿胪寺卿艾穆为太仆寺卿
　　○癸丑巨奸徐从善父子交结大珰盗窃内库金宝为御史黄卷所奏  上令将本犯籍没家财拏送镇抚司打问
　　○甲寅兵部尚书王一鹗＜锍-釒＞辩乞休得旨卿秉公任事物望素孚这奏辩事情已知宜即选将安边以副委任不允辞
　　○升顺天府尹朱孟震为通政使
　　○○乙卯以霜降节遣阳武侯薛钲隆平侯张炳等武进伯朱世雍武平伯陈如松等分祀  诸陵
　　○大学士许国奏乞罢免因言近年以来士习日异主于搏击以为名节大臣含容而务为退避言官争胜而不计枉直其究也将使朝廷之上不得用一人不得行一事唯众言之是听又曰往时省台议论不甚分扰而内阁诸臣自为异同今内阁诸臣颇称同心而省台之间议论纷扰得旨览卿奏足见正论国是混淆正赖卿等秉公主持如何反欲避谗引去所辞不允
　　○户部请停岁进买办银两以济边费不允
　　○升狭西左布政使王体复为顺天府尹
　　○升光禄寺少卿王汝训为南京大理寺右寺丞
　　○戊午寿阳长公主薨
　　○己未大学士许国以疾在告  上命赐猪羊米酒甜酱瓜茹等＜锍-釒＞谢报闻
　　○庚申诏发太仆寺马价银二十万两以备西镇支用
　　○壬戌经略尚书郑雒奏言全狭西镇唯延兵素称强劲嘉靖四十五年定经制之时尚有官军五万五千有奇今该镇所存者止四万九千六百五十有奇矣盖繇尺籍耗于凶年精猛疲于远戍流亡失额召补无术年复一年遂成积弱宜责令该镇官召募土著择其精勇者充为家丁每名给安家银五两仍严禁逃窜务足三千之数其马匹盔甲弓箭另为议处又召募既以家丁为名必另编司队方可调遣又恐新募之卒未履行阵宜于旧营练熟惯战军丁每队选拨十名以便教习而统领各官必骁勇知兵者方充其任庶成节制之师因荐原任总兵李真久经战阵有大将材原任游击吴显来保俱堪教练之任＜锍-釒＞下所司
　　○升浙江按察使蔡廷臣为山西布政使
　　○升南京刑部贵州司主事王学曾为光禄寺寺丞
