<!-- { "loadSidebar": true } -->
　　○蓟辽总督汪可受奏武弁负气妄言参中军徐应召罢职先是应召与总兵柴国柱抗礼蓟抚刘曰梧为国柱代题乞休以明分谊兵科吴亮嗣切责国柱因驳曰梧代题之非至烦彼此揭＜锍-釒＞交出攻诘不已至是督臣以为言章下兵部该部覆称柴国柱谋勇素裕多事之秋难准引疾已经题调援辽徐应召以参将而藐镇臣大干法纪相应革任从之
　　○丙戌大学士方从哲以开原陷没催点会推阁臣＜锍-釒＞凡五上不报
　　○代王捐禄一千两  潞王捐禄三千两各饷边
　　○总督两广军务都察院右都御史兼兵部右侍郎许弘纲以科臣赵兴邦＜锍-釒＞论乞赐罢斥得旨总督重任着照旧供职不必以人言介意
　　○丁亥以考满给詹事府詹事刘一燝诰命
　　○戊子遣右谕德兼翰林院侍读杨守勤为正使行人司行人杨维垣为副使持节册封晋府敏
　　$$$$-11137-&&&&　　洟为河中王继妃王氏为河中王妃
　　○拟授户科给事中李若圭为正使中书舍人徐肇台为副使持节册封周府在锦□言为彰德王
　　○拟授户科给事中杨涟为正使中书舍人周邦基为副使持节册封周府在□金□豦□为堵阳王选谷氏为堵阳王妃
　　○拟授刑科给事中周之纲为正使中书舍人徐卿伯为副使持节册封周府常淖为新昌王
　　○拟授兵科给事中魏应嘉为正使中书舍人蔡国祯为副使持节册封益府常洌为阜平王继妃杜氏为阜平王妃
　　○拟授礼科给事中蔡思充为正使中书舍人莫俨皋为副使持节册妃益府由柜为永宁王选李氏为永宁王妃
　　○拟授兵科给事中周希令为正使中书舍人李日宣为副使持节册封益府由权为舒城王选梅氏为舒城王妃
　　○拟授兵科给事中韦蕃为正使太常寺博士成明枢为副使持节
　　$$$$-11138-&&&&
　　册封韩府璟□□库为长乐王选许氏为长乐王妃
　　○拟授礼科给事中张国祥为正使中书舍人霍守典为副使持节册封庆府师鉴为寿阳王妃张氏为寿阳王妃
　　○山西道御史冯嘉会言开原失陷皆繇署道推官郑之范平时贪暴素失民心临敌仓惶抱头鼠窜杨镐尚方之剑何在不闻一正失城之律也目今辽事不堪再误乞逮杨镐李如柏诛郑之范族李永芳以伸国法不报
　　○兵部尚书黄嘉善言逆奴鸱张诸虏观望秋高风劲防御宜严备陈九塞情形自辽东蓟镇宣大山西延绥宁夏固原甘肃一切战守机宜宜较往岁加毖乞敕文武将吏实心料理应奏请者奏请应径行者径行有怠玩者听抚院科道参究施行奉旨秋防伊迩边备宜严辽左虏势方张战守机宜着经略督抚等官悉心经理其余各边依拟通行申饬便严行大小
　　$$$$-11139-&&&&
　　文武将吏都要用心整理边务比常十分加谨务保无虞有怠玩误事者参来重治
　　○兵部尚书黄嘉善题辽左一役南北征调援兵几七万名该镇招募三万名共集十万之师而本镇之额兵不与焉自征剿失利按臣报阵亡者四万五千余名见存者四万二千三百六十余名续到川兵一万五百三十二名抚臣招募兵一万四千二百五十八名先调已发未出关湖广兵约一千五百名臣部续调兵一万七千五百名内已出关兵七千六十名已发未出关兵二千七百名见催未发兵七千七百四十余名总计辽左见在已到兵共七万四千二百余名迩者开原破陷必多损伤今日救辽之策必须厚集兵力臣与户部尚书李汝华等会同新推经略熊廷弼议再调已题蓟镇兵二千名以见任参将朱万良加副总兵职衔统之已题真保兵二
　　$$$$-11140-&&&&
　　千名以见任都司佥书王豸统之并调大同兵一千名以见任坐营都司方承勋统之山西兵一千名以原任岢岚守备郭世藩铳之山东青州兵一千河南禁兵毛兵二千名俱听该省镇选官统领其宣镇续发兵一千名榆林已到关兵二千名俱听山海总兵柴国柱统领随经略出关又起原任游击鲁之繇统庄浪路家兵一千名又调西宁祁家兵一千名听该督选官统领又起原任副总兵麻承宣见任守备戴名等九员俱加都司佥书职衔各带家丁五百名以上调募通计兵一十万一千六百五十名内新调边腹兵每名安家五两马价十两计兵九千名该安家银四万五千两马价银九万两所调祁鲁二家兵及各将自带家丁计六千五百名每名安家五两共该三万二千五百两马价每匹十二万共该七万八千两通计已上马价银
　　$$$$-11141-&&&&
　　一十六万八千两兵部给发其安家银七万七千五百两户部给发乞敕各该督臣将先今议调兵马如数挑选火速给发并令各官随带家丁即刻出关其安家马价银两臣部与户部各照解发奉旨议调兵马各该督抚如数挑选火速给发起用各官都令随带家丁星夜前来出关应援安家马价银两依议两部解发今边事危急内外诸臣俱要用心协图不许争执推诿致误封疆
　　○经略辽东兵部右侍郎兼右佥都御史熊廷弼题接得经臣杨镐揭辽阳重地万分危急城中有叛贼李永芳佟养性董国云等亲戚指挥王卫国叚光裕等皆蓄有马匹兵仗为贼招兵内应据此是沈阳以北皆已弃去沈阳以南且非我有此时辽阳非得多兵急救必不能保每阅兵部＜锍-釒＞调援兵总计辽左见在已到兵七万四千有奇今辽阳道阎鸣泰揭报见
　　$$$$-11142-&&&&　　在援兵细数实止三万三百余名又见部数调兵一万随臣出关昨据柴国柱禀称见在仅有宣府一千名榆林二千名夫调兵近镇尚且如此何况远镇蓟辽总督与辽东功罪相关尚不调发何况他镇胙见抚臣周永春有认罪一＜锍-釒＞督臣安然若无事  明旨处置开除督抚字样是身任地方者尚求脱卸而各镇事外者谁肯上心今辽阳已万分危急经道臣书禀迫切皆谓远兵猝难指望欲多调关内兵马应急必不得已或将部议原调蓟镇兵数暂发辽阳设防救此急难俟各镇兵马渐到臣至地方料理稍有头绪或即将原兵放还至于京营兵马既系选锋必能中用先年经略视师动调三五万随行岂至今日三千亦不能往以及近镇稍缓地方乞亟敕兵部作速调发刻期限到仍敕督臣汪可受同心调发急救辽阳奉旨辽阳兵马不
　　　多且援兵未至凭何防守今势已危急原调蓟镇兵数着暂发设防俟各兵渐到即与放还其京营及各镇应调者亦令作速调发刻期限到毋得虚文搪塞督臣身任地方调兵救援自是专责着与经略巡抚协心任事不得推诿
　　○经略辽东杨镐题开原主客兵马原自可守止因误将兵马分发城外设防为贼奸细探知乘虚而入遂至失陷乃近日奸细甚多辽阳城中有李永芳佟养性通事董国云之亲内外交通使信往来如指挥王卫国等家皆蓄有马匹兵仗等物贼势甚强加以西虏之众吾兵甚寡而关西之兵调未遽集河西之兵调有不至其凑副总兵李光荣统领不满三千贼如突至何能支持沈阳铁岭危在十分而辽阳为根本重城已行贺世贤移住虎皮驿李如桢移住沈阳以便南北应援外臣虽免加策励威令难行非新经
　　$$$-11144-&&&&
　　略前来亟为＜矢见＞画难以危而使之安矣奉旨奴贼谋犯辽阳势甚危急且奸细数多内应可虞杨镐着督率诸将竭力防守务保孤城河西兵应调者作速调发熊廷弼着即日就道并催各处援兵星夜出关以壮先声今虏患日深近城戒严宜预督抚等官务要殚心料理亟图备御之策倘致疏失罪有所归
　　○礼部奏江西宗室谋墱统鉐等因副使魏浚误责贫宗谋坒遂鸣锣聚众阑入司堂纠党凶凌蔑如法纪参照谋墱统鉐革爵谋壳等六名各罚革禄谋＜走秀＞等五名应发高墙其余各罚禄半年仆从熊美等各提问从重究治仍定食禄之宗通融支给多寡一准于应得之数诸如花生奸生传生乞养尽行清查不得朦胧假冒庶宗犯法者遵照明例与齐民一体究拟庶政体国法于是乎在得旨谋墱等依拟分别正法限禄等议其著为令
　　○
　　$$$$-11145-&&&&
　　己丑升湖广参政杜诗为本省按察使礼部郎中庄祖诰为江西参政兵部郎中邵可立为山西参政
　　○巡抚辽东右佥都御史周永春以开原失陷引咎乞罢奉旨开原失陷抚臣责任封疆不能无罪念用兵之际姑令策励供职宜益用心整顿兵马亟图恢复以赎前愆毋得推诿误事
　　○经略辽东兵部右侍郎兼右佥都御史熊廷弼题顷以奴贼猖獗  皇上从群臣之请授臣经略并赐臣剑使得便宜行事臣陛辞长行即部议调兵一万随臣出关强半画饼而臣行之后固有不敢不虑者往抚顺之败诸臣当急矣及贼去则缓以致清河之陷而诸臣又急贼去则又缓以致三路之败而诸臣又急贼去则又缓以致开原之陷而诸臣又大急矣及闻贼去又私幸可旦夕无事也非独诸臣为然也即  皇上亦然夫以贼势之凶偪如此  皇上
　　$$$$-11146-&&&&
　　岂不内急于心然而急之事只遣臣一人出关耳其余急著如兵马等项俱系空文搪塞何曾有一寔落恐臣去而  皇上复缓不顾臣诸臣又缓不协力以顾臣一身有何紧要而危臣以危封疆并危及于  宗社则臣之所大恐也伏乞亟下  严旨切责内外当事诸臣令各戴罪视事毋听人脱卸以萃责于一人奉旨熊廷弼奉命专征着兼程前去一切战守机宜俱听便宜行事应用兵马等项令各该衙门悉心料理作速调遣给发以济急需闻该镇本色粮草不敷致士马饥疲人无斗志着饷部臣设法转运务令充然有余内外当事诸臣都要协心任事共图灭贼毋得推诿卸责自取罪愆
　　○升安庆府知府韩初命为长芦盐运使庆远知府林时乔为两浙盐运使
　　○庚寅诏赐周府义宁王长子朝土□华追封为义宁王谥曰庄恪东会王勤焭
　　$$$$-11147-&&&&
　　追封为东会王谥曰简靖
　　○辽东宁远卫民吴应中家产一豕身白无毛长鼻象嘴
　　○辛卯湖广道御史刘有源言吏部文选司员外署选事谢升招权纳贿胪列赃私称长安有谢升管一选归家有十万之谣升亦＜锍-釒＞辩有源无端指摘乞行严勘果否有据愿甘寸斩以谢有源俱不报
　　○国子监司业张鼐言辽事之坏去年以空虚无备而清河陷今春以轻出寡谋而皇师衄今又以廷臣补救无方坐谈束手而开原破矣职愿  皇上速下一旨谕京营提督陈良弼速同熊廷弼至大教场点阅选锋拣其三千名为经略帐下亲兵而统以参将分以把总等官其三千人安家则于太仓内支米或半年一年以安其内顾之心且速命户部即多方那借万金付熊廷弼为三千人口粮之费以壮其行色夫汉以羽林击匈奴唐以神策征番逆此古来旧
　　$$$$-11148-&&&&
　　事可行也伏惟  皇上择而行不报
