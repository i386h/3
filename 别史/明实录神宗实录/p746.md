<!-- { "loadSidebar": true } -->
　　○初山东巡抚钱士完＜锍-釒＞称阖省饥民九十余万盗贼烽起抢劫公行请将临德仓米再发二十万石帑金再发二十万两特差部臣二员一驻辽阳急救登莱二郡一驻淮扬急救济兖青东四郡户部议覆  上曰该省饥民数多赈济难遍且抢劫四起大乱可虞委宜破格区处其请发内帑金一节近该库具奏户部节年拖欠至一百三十余万  圣母丧礼及各宫各衙门年例钱粮费用浩烦那凑不敷以致内库空虚无从措办着户兵二部会议暂借太仆寺马价银数万两差官设法分赈昨户部请再发临清仓米六万石并准给与仍着该抚按督率有司悉心料理务使贫黎沾惠盗贼戢宁称朕计安东土至意
　　○丁卯礼部言为今日士风计莫若申严岁考之令尽革类考之名而申严岁考其法有三一解卷必真不得另誊解至本部委司官覆阅有违制者驳回降黜数多者别议大解者参处仍拔其尢汇刻以示四方一岁考一遍将考过廪增附生员给赏黜退若干新进若干旌过孝顺节义批准名＜穴臣＞乡员若干开造简明文册与卷一周送部一升转必岁考事完卷册报部吕部查其勤敏公明能正士风大体者定为上考径以京堂优处或炤边方三年二级之例平等者炤常迁转溺职议处本部移咨铨部覆核以行至于岁考教条犹有一二宜饬者一曰三等簿之稽宜严今后府州县炤旧置簿诸生有包揽说事横行乡曲挟制罔上造歌捏谤害人者体访得实岁考按临之时尽法究治一曰冒滥之员宜革诸生惟廪增附青衣四者今或别增寄学名色又有乡贤守祠衣巾类以曳白充之宜尽行查汰一曰保留之陋规宜除卧碑诸人皆许言事惟生员不许抚按有一方之责倘司府州县人地相宜何妨径议保留乃今必以儒学之申呈为据于是诸生无所顾忌今后保留各官抚按苐自酌量不得藉誉诸生引入章奏  上曰这所议有禆学政便行与各提学官着实遵行　　○戊辰礼部题申饬会场事宜一申文禁必尔雅纯粹平正通达一一合先民典刑者始收否则虽才情可艳不录最怪僻者贴出示戒甚则仍议罚科其限字以五百为率揭晓后本部会同礼科细阅一申约束试日只许肉菓少许皆手执以便摉简如仍前携筐挟具者不准入场哗嚷不遵者记名贴出至于布帘尤属弊端听监试提调临期裁撤一议誊录誊录生多州县雇觅积棍顶名代替往时割卷诸弊大率繇此今宜为区分砖垒一如号舍之法每号二十舍每舍只容二人号口置一总门点门驱入即行封锁昼夜寑处其中前后不得相通号口一人专管分卷收卷记号传餐誊完逐号逐名放出一议进题三场点名出题皆关防吃紧之时今议堂上官于朝房等候仪制司官于场前等候俟点名既毕内帘传出进  上题纸监试提调各一员赍捧出至大门内立仪制司官于大门外立觌面明文郎将场门封闭司官捧至朝房随堂上官大约于卯辰二时入朝进题似为妥便一议增额会试中式类以三百名为额今海内人文日盛各省增额已蒙俞允乡会一体不宜盈缩况今山东山西河南诸处皆有题请甲科为县令之＜锍-釒＞似当议增以济时需合无以三百二十人为定额至于房考诸臣翰林科部皆有定员惟本部无之似为缺典况乡试已复旧遣会试不宜独遣合无增设本部司官一房充同考试官以便分阅  上曰这所奏申饰文禁诸款深于场屋有裨着通行遵守其增额二十名及添本部同考官一员俱依拟
　　○后府掌府事英国公张惟贤等遵例自陈  上命炤旧掌管　　○己巳是时  上以大学士吴道南暂假调理遣御前脾子于朝用赍赐鲜猪一口鲜羊一腔白米二石酒十瓶甜酱瓜茄一坛道南具＜锍-釒＞恭谢
　　○户部奉旨覆请将太仆寺马价银暂借一十六万两再发临清仓分赈米六万石又平粜米六万石炤例差宪臣一员前去会同抚按设法赈救  上是其议命冏金十六万两并分赈米六万石平粜米六万石俱着作速给发便着御史一员领敕上紧前去会同该抚按设法赈济朝廷轸恤东土德意甚殷差去官与地方官都要殚心任事多方处置务使实惠遍于穷民事完将经管各官分别举劾以昭劝惩不许潦草塞责  河南巡按张至发参奏沈丘王府宗室朝火□云打死监守人役诏下法司  以户部奏边饷缺乏事例应否啬用命与工部会同酌议停当来说前欠银著即补还米筭者便查筭明白以充军饷  尚宝司参金吾衙千户陈松等守卫疏玩  上曰门禁重地守卫宜严近来奸究肆行尤曾比□火慎且本司领牌画守原系旧规各官玩视不遵殊非法纪陈松等著法司分别罚治以后著该部严行冻选毋以老疾茺数仍令加意讯防常川巡警违者不时参处其管理直宿各官都照会典行不许仍前怠玩  吏部言察期正有五旧请将见今署院侍郎会推刑部尚书受志准赐升用仍署都察院事其原推土□中郭实二员及候推副都御史并乞俞允不择  辛未岁暮飨  太庙遣侯吴汝胤驸马万炜代  以明日正旦遣侯薛濂等伯刘天锡等恭诣  景陵各行礼又遣伯张庆臻祭恭仁康定景皇帝指挥同知许浚祥祭  哀冲  庄敬二太子  是日大学士吴道南言恭遇元旦令节礼当庆贺臣方在给假未敢僣在朝廷诸臣于午门前大班行礼惟念备员辅弼受恩深厚又不敢于私寓叩拜谨拟是日随首辅之后恭诣仁德门行五拜三叩头礼称祝  圣寿以少伸臣子庆忭之诚  上曰览奏知卿于元旦行庆贺礼朕心甚慰卿宜遵  旨即日入阁办事勿得再迟
　　大明神宗显皇帝实录卷之五百四十
大明神宗显皇帝实录卷之五百四十一
　　万历四十四年正月壬申朔  上不御朝文武群臣及四夷贡使午门外行庆贺礼
　　○大学士方从哲吴道南诣仁德门庆贺赐二辅臣上尊珍馔
　　○革任巡捕提督凌应登殴击御史凌汉翀于端门先是汉翀以应登同籍长洲与通族好及为御史以搏击豪猾自任习见应登所为多不法心恶之会应登以谋反吓取妖民王好贤四千金汉翀廉得发其事应登亦讦汉翀为福清令贪浊狼籍及以贿得御史益豪寇无算列款以上俱留中是日百官行礼毕至端门应登率其党伏门侧持铁钩突击汉翀败面裂衣同官刃护得不死巡视皇城给事中亓诗教据事奏闻  上以殴辱御史惊扰朝仪责应登始下两人＜锍-釒＞得旨互讦事情九卿从公会勘不得狥情庇护
　　○巡按直隶监察御史李嵩奏满酋以末子新媳之赏挟增未遂鸠众犯边杀伤二十余人失事守备高振国游击巢丕振等各拟分别戍杖从之
　　○甲戌  宣宗章皇帝忌辰  奉先殿行祭礼遣官祭  景陵
　　○兵部左侍郎魏餋蒙酌议武官凭限言各省直进表官员缴到敕谕年终宜遵旨类进其遗漏不缴者会同科臣参处从之
　　○乙亥孟春享  太庙遣公张惟贤恭代
　　○升吏部左侍郎李志为刑部尚书仍署都察院事
　　○丙子春分祭  朝日坛遣公张惟贤恭代
　　○丁丑大学士方从哲言御史巡方最不可缺今各处报满与缺人者二十余差概未点用又巡漕乃数百万京储所系往岁俱以十月题差冬底赴淮督运今过三月矣伏望乘此改岁之初将都察院总催及续题各差即赐批行则  圣政维新人心悦服亦凝祥歛福之一端不报
　　○巡抚南戆汀韶等处佥都御史孟一脉再＜锍-釒＞乞休许之
　　○易州及紫荆关天鼓鸣源泉有火光堕地化为石崩裂
　　○六科给事中韩光祜等言大朝行凶乃从来未有之事凌汉翀为  皇上侍从臣而废弁凌应登辱之是辱朝廷也御史彭端吾言未申破柱之威先快伏徂之击虽小人不可作缘不仁疾之已甚而朝章国体所伤实多御史刘廷元杨鹤薛贞等亦言之俱不报
　　○乙卯礼科给事中余懋孳言  明旨一字当严略谓汉翀参劾应登而应登反噬  皇上目之为互讦夫互讦者同类相构一彼一此非有相临之分也今御史何官巡视何任乃与废弁伍恐言路益轻奸邪益肆  皇上之纪纲孰与守乎  上疑汉翀应登自认一族为同类夺懋孳俸半年御史李养志言前者内监冉登止以拆毁席棚参兵马殴相之等即蒙  严旨逮付法司今应登擅入禁地欧伤御史乃以互讦并议非法之平也  上以为党比夺俸一年阁臣上言行凶之废弁未见处分执法之言臣先蒙谴责于国体不无少伤当先提问以正其辜再会勘以核其实不听
　　○庚辰大学士方从哲吴道南言皇太子辍讲已十二年矣臣等恳请出讲力殚词穷顷  圣谕云  皇太子讲学  皇孙就傅待禫服后举行今二月初吉即  圣母大祥之期乞令  皇太子日就讲筵以信诏旨不报　　○礼部奏会试同考诸臣翰林科部皆有定员惟本部无之请增本部司官一员充同考试从之
　　○礼科给事中余懋孳等言房考之设以试卷之多寡为增减自万历癸未以前会试止十七房诗经五易书各四春秋礼记各二自癸未以易卷多遵省书之一以增易房仍十七此分经之定额也十七房用翰林十一人六科三人六部三人此衙门之定额也至丙戌书卷复多而易不可裁于是增  十八以翰林充是翰林增一人矣今议再增一人以礼部充是六部亦增一人矣六科可独缺乎且如增诗而不增易事有劳逸阅有详略士子宁贴服也  上下部议覆
　　○以畿南六郡灾命蠲存留缓带徵给平籴米五万石赈之从户部覆御史过庭训之请也
　　○壬午  孝恪皇后忌辰  奉先殿行祭礼遣官祭  永陵
　　○癸未辅臣再请点用按差及漕粮儧运官且云运艘北上必经山东地方兹当饥民啸聚之时非藉御史预为弹摄阻截之虞犹可寒心不报
　　○盗窃万寿宫大殿铜瓦金钉诸物获之有旨下法司拟罪仍责向来守卫官军疏纵核实以闻
　　○甲申升山西副使南居益为本省参政
　　○巡视京营礼科给事中姚永济以营备甚虚请议短操凡春秋操每值上五日为头头班自一营至五营赴操下五日为二班自六营至十营赴操若歇操后每日仍轮一营赴操名为短操频年以来猾者不至至者不久营伍虚弱职此之繇乞择德胜安定门闲敞地造号房五百间每散操后暂留半日至明辰之军既至今日之军始还又当量益糈刍严防代替其加饷造房之费可于折放免班中取之先年军粮岁折两月每石五钱积二十万石余银四万两矣免班军五分之一以所解数扣用又可得二万两矣如此则损益不劳上下两便技艺便习号令易传猝有警闻朝呼夕应不报
　　○乙酉兵科给事中熊明遇言驿传之设或使臣衔命而赋皇华或边郡持赤白囊发奔命书或四夷缇译而贡共球或京朝官赋事于外或监司载见于京会典胪列勿敢奸也先臣有官九列而一介行李不以累邮卒何近日滥觞之无等也一都通显仆从如云供帐赋马百姓骚动驿官穷于鞍挞有阖门自缢者柰何不为之厘正乎因条十款以上从之
　　○丁亥月食
　　○升广东佥事张邦翼为四川参议四川副使张之厚为狭西参政
