<!-- { "loadSidebar": true } -->
　　○甲子工科给事中钟兆斗论织造一事万万不可兼制于课监者盖丁田额派乃正供而料价设处无定额岁造叚疋有定价而改造加增无常数正供犹可取盈也无定额者岂能一时卒办定价或可量扣也无常数者将何照例扣除督责不专于司府印验不经于抚按查核不由于部署一课监假手百参随百参随假手一直两省之亡籍  祖宗旧制澌灭殆尽而尚方赏赉之需终不知何所出也乞亟收成命仍责成有司依期督造扣价八千两即属省直照数进用则国与民皆便而财赋重地可保无虞不报
　　○监生吴餋都等五人以进献输工银十四万为两殿中书舍人吏部以重名器为请不报
　　○乙丑以恩诏予  累朝公主子孙李君锡胡应龙张应祥傅道胤蔡相等入太学
　　○丙寅南京刑部尚书赵参鲁以老病再＜锍-釒＞乞休
　　上仍谕留之
　　○改湖广下江防道兵备参议黄仁荣管粮储道以上湖南道副使魏餋蒙为右参政分守下荆南道
　　○命宁阳侯陈应诏于前军都督府掌印管事
　　○虏犯洮岷狭西总兵官萧如薰等引兵御之战于松山奔掜间前后擒斩虏级共八十二名颗番级共二百五十三颗收获降番共五千一百四十四名口夺获畜器共四千三百八十有奇经巡按御史勘明兵部覆奏言较量功级虽非大捷然文武将吏戮力可嘉诏以萧如薰等九员纪录内临洮总兵孙仁兵备官荆州俊候并叙袁弘德升俸一级将领王邦佐等十一员中军千把总韩完卜等二十三员各赏银有差
　　○虏犯甘镇御虏总兵达云司道官李徽猷等出奇设伏前后擒斩共六十五名颗夺获夷器牲畜以千百计经巡按御史勘明兵部覆奏诏以督抚李汶等俱候大捷优叙达云等八员俱纪录内达云李徽猷李有实仍候并叙卢传元升俸一级及时起用将领葛赖等八员中军千把总张克敬等十员修工官冯时等二员各赏银有差
　　○狭西总督李汶题留神木兵备参议杨继先以新升副使职衔照旧管事从之
　　○升指挥使李祯国为都指挥佥事照旧北镇抚佥书管事
　　○革参将吴文杰帅继范等任治其罪
　　○丁卯宣大巡抚汤兆京＜锍-釒＞劾分守口北道参政郭士吉不法下之所司
　　○以山东左参政章邦翰为本省按察使
　　○播州旧逆吴洪卢文秀卢文政张承贤卢里受谭里保罗志杨邦俊王金义张汉臣等恶汉法严密潜谋不轨假杨应龙儿子为名恢复旧疆因内江县举人晏鸣鹿穵邻坟侵田土遵义县知县萧鸣世素失众心此事又失处分洪遂激怒旧民聚众首乱总兵李应祥副使傅光宅等率修防官兵捕之陆续擒获首从刘尧等洪逃奔水西黔抚郭子章责安疆臣缚献洪为疆臣把目王宗舜斩首擒获贼党止逸一二总督王象乾以闻兵部覆言洪自祖父及身为杨氏亲信长官三世刘尧者逆龙之腹心书记而罗志谭星保卢文政等皆逆龙之爪牙也平日倚附逆龙今虽逋诛包藏祸心徘徊故国视杨三老为奇货藉水西为声援投闲抵隙所须者时耳而豪势之武断悍吏之淫刑又大拂乎人心遂欲假以激怒沙溪之众操戈关弓快于一逞是其谋叛之本意虽不尽由人实籍之资也今虽就缚启衅人员法当究治诏以逆首吴洪等传级示众谭里保等枭示未获者严加缉捕以绝祸本萧鸣世晏鸣鹿行御史究问有功员役勘明定夺
　　○以惠州知府何伟为广东副使兼参议分守岭东肇庆府知府陈濂为广东副使分守岭西
　　○先是山东闻倭警当事张皇多招徕饷至四十五万而团操快壮之工食不与焉二十七年销兵饷稍减尚费二十六万九千余两东省民大困于是议者欲就见兵精择用之以节浮费抚臣黄克缵以为言请酌减马快较诸兵技艺高下别为三等浮额者汰之又裁登州水兵营游击防汛大嵩守备等官  上下其奏兵部覆请从之
　　○戊辰刑部尚书萧大亨一品六年考满未奉命辅臣以为请不报
　　○以大理寺右少卿王明为太仆寺卿太仆寺少卿陈子贞为通政司右通政
　　○己巳复除原任广西右参政李焘为湖广右参政兼佥事整饬郧襄兵备
　　○以浙江都司佥书范鲲为中都留守掌印定州游击颉永清为龙固二关参将
　　○辛未  武宗毅皇帝忌辰遣官祭  康陵
　　○工科右给事中宋一韩言国家形势首燕京肩齐晋胁秦楚跨吴蜀履闽广滇黔而中州寔为腹心当亟简抚臣以重弹压且令道臣还驻頴州以便控制不报
　　○以太仆寺少卿周孔教为通政司左通政大理寺少卿张鸣岗为南京太常寺卿光禄寺少卿冯渠为太仆寺少卿通政司参议张尚学为太仆寺少卿大理寺左寺丞赵士登为本寺右少卿
　　○以吏部郎中梅守峻为江西参政　　○以户部郎中李长庚为广东副使南京兵部郎中曹愈参为狭西副使户部郎中董九贡为狭西参议
　　○礼部郎中梅守和为湖广参议狭西又布政王顺民为本省左布政按察使王一乾为本省右布政起复原任佥事张后甲为贵州佥事
　　○壬申南京吏部以卿寺科道郎署员缺有至六年未补者具奏以闻下部知之
　　○癸酉先是壬寅春  圣躬违和首辅沈一贯入问安泣陈时事首罢矿税已奉诏旨旋复举行次辅沈鲤朱赓应召来未获面奏相继陈请俱不报至是南京江西道御史王藩臣以嘉纳辅臣第一言与天下更新请不报
　　○甲戌户部请敕在京五草场监督司官收务乾洁堆期苫盖毋使水浸雨湿如有蒸腾之气即权宜倒垛晾晒从之
　　○乙亥复除原任兵科右给事中刘道隆为刑科右给事中
　　○总督仓场尚书谢杰陈积储大命四事一总漕抚臣宜久其事任不可使一日缺人议留李三才二放粮旧规每年四月十月应放折色三临清德州二仓所积粮米运二十万石入都以补本年灾伤折色之数倘四五月间南漕不至即括二仓所有尽数起角□羊俟豊熟抵还四工部宜趁冰涣速以修仓为事仓完则工匠不得溷入车脚不难稽查盗米之奸可以立革户部覆奏  上以漕运事重令李三才并事候代放粮折色临德二仓补数令户部议妥行早修仓廒仍著为令
　　○以湖广德安府知府张惟方为本省副使兼参议分守湖北道直隶松江府知府许维新为河南副使兼理兵备以御史涂宗浚为大理寺右寺丞都给事中张问达为太常寺少卿于若瀛为南京鸿胪寺卿刘卿为山东右布政荆州俊为湖广按察使
　　○降工科都给事中白瑜为狭西布政司照磨
　　○丁丑初清口陡涸运艘不前御史蒋以化淮抚李三才各＜锍-釒＞闻并请宽过淮过洪之期许之仍命行总河的议于是河臣曾如春水涸之故大都因淮黄交会河底冲刷深且五丈外低内昂势不能伏溢而上陡涸病根皆原于此今所恃淮南高宝诸湖之水臣檄行封闭甚早不今旁洩北引接运颇有余资以故司道诸臣欲因便于高宝湖水而建闸浚渠节宣用之正永乐中陈平江已然之明效也目前济运似无踰此工部如议覆  上从之
　　○以四川右布政崔应麟为本省左布政管遵义兵备按察使王嘉谟为右布政分守川西道参议梁祖龄为副使分巡川北道
　　○戊寅以桂林府知府许国瓒为广西副使整饬右江兵巡道梧州府知府凌嗣音为广西副使分巡桂林兵备
　　○先是吏部起补各官奉  圣谕将正五品至从六品者各罚俸一年吏部言不夺其官而仅罚其俸是  皇上使过之仁若因其罚而并锢其官是臣等奉行之过原任光禄寺寺丞王德新南京刑部郎中邹元标兵部郎中高桂礼部主事吴正志诸寿贤李＜棥心＞桧刑部主事马应图南京吏部主事饶伸是数臣者其回籍非以病归则以侍餋与诸臣之削籍降调者不同乞各照原官起补添注不报
　　○直隶巡按李思孝奏留巡抚李三才
　　○庚辰以南京江西道御史王藩臣为江西副使
　　○转吏科陈治则户科吴文灿礼科梁有年兵科夏子阳刑科宋一韩俱左给事中
　　○降原任御史王象蒙为卫辉府推官
　　○刑部尚书萧大亨以六年考满吏部具题未奉敕旨因引年乞休  上不允
　　○升蔚州知州任应徵为山西佥事管宁武兵部降补原任狭西副使张应凤为湖广参议
　　○以不雨命顺天府祈祷
　　○辛巳赐保定侯梁继璠祭葬成安伯郭邦相妻祭葬
　　○户部以灾伤改折湖广黄梅县二十八年南粮七千五百六十五石每石折银五钱并席竹等银概角□羊南京户部交纳从之
　　○壬午以青州知府赵乔年为山东粮储道副使起原任河南副使杨植为狭西副使四川夔州知府李时孳为本省副使
　　○兵部武选司员外沈朝焕陈戎政四事一重京营天下兵制莫重于京师宜重京营将官之任凡补京营各官者须妙选天下勇略忠义之士各边镇省直总副参游必曾经京营出者始用之各官隶在京营本兵与协理每岁会同过堂一遍则可以面识其才力熟察其品格视凭一荐剡用者虚实较然至兵之虚弱不可骤革尚可渐稽宜从外省召募之例给面貌悬牌钤以大印收补时掇石较技必责正身务求壮丁即系祖役如老幼不堪另行勾取尤加严选锋之出入则将有统体之实而兵无冒滥之毙矣二实辽左辽与朝鲜接壤实辽左者所以坚内地犄角朝鲜也宜加辽兵一万人总兵李成梁性熟于虏颠毛老矣宜为置副将勇廉兼到一人以习其事申饬巡抚兵备各官讲求屯田之策使兵足扼虏而安心于屯至军政耗废钱粮乾没宜于广宁辽阳开原等处各设推官一员管粮通判以推官代之三慎武袭夫开创龙兴间关百战者委当世及至非时用兵互相格杀者北功多收零剪尾南功多搜山发窟杀戮降卒喋血无辜种种首功之毙尽行世袭军功代有军职代增此属几耗天下钱谷十之三四宗禄有递减而武功爵世袭不变金吾华贯有日增无日减岂厉世磨钝之权乎宜定为上中下三等上者世及次者递减下者裁革四防乱萌淮徐頴毫之间界在南北其地＜锍-釒＞旷其民犷悍且诸省交会统置不一窜匿无常近日所报頴州乱民至以千计虽云旋角□羊尚伏牙角臣谓当分浙江省城见在之兵一千五百人移镇于淮设一参游统之于天津所募之兵分一千五百人移镇于頴亦设参游统之两处之兵即以原饷给之以消莽伏之雄心以为应援之奇计＜锍-釒＞入留中
　　○先是常熟生员孙汝炬等煽众鼓噪窘辱守令苏州府知府周一梧闭门求去抚按以闻礼科都给事中张闻达＜锍-釒＞紏俱奉  严旨参究于是礼部奏将孙汝炬等分别首从问拟常熟通学生员并童生停勒一科不许考试周一梧令供职仍通行各省直提学官照本部原题每三年之中岁考两遍文章行谊严为进退并禁府州县收拜门生及纵容生员出入公门禀嘱公事如遇有紏众生事等项不分人数多寡轻则革锢重则问遣合学停科一如前法  上俱允行之仍命巡抚驻苏州以资弹压
　　○钦天监奏四月朔日辰时日食八分八十八抄巳时复圆是日为孟夏  庙享之期午时行礼礼臣奏言春秋书灾异莫大于日食故礼诸侯旅见天子入门不终礼者有四日食与焉当祭而日食如牲至未杀则废况时惟四月又为正阳怪异非细若巳刻救日午刻享  庙曾未喻时两举大礼儆畏既有所分精禋又有所散乞  圣明裁酌  上令改祭享  太庙于初五日
　　○癸未以恩诏准送曹国长公主子孙李邦鉴入太学
