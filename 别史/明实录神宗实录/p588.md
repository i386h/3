<!-- { "loadSidebar": true } -->
　　敕修  万历三十五年正月乙丑朔免百官朝贺  赐大学士朱赓上尊珍馔  丁卯命户部尚书赵世卿代理署察事吏部左侍郎杨时乔协同行事故事察典在岁正二日定期而举时乔已同副都御史协理就绪矣闻命又当暂停是日文书房发北红二本其一察事其一乃去岁九月吏部所题朝觐禁约事阁臣以为非体＜锍-釒＞请勿发  上命内侍郎日收回  戊辰先是礼部署部事左侍郎李廷机类奏三十四年凡灾异地震天鸣霹雳火光一十五事乞上下交修共图明作省燕会酬应以专精公务去耽廷赔累以体悉人情  上批答已久至是乃下曰连年灾异频仍朕仰承  上天仁慈自应修省尔大小臣工亦宜秉心体国绝类奉公毋尚虚谈毋违劳怨至于交际会屡禁弗止般乐怠傲何以上回  天意下慰穷民尔部便严行禁谕仍令缉事衙门密访奏闻以图交儆之实  秦府长史高荐等以辅导失职夺俸半年从礼臣李廷机之议也先是秦王谊漶为镇国将军敬鐏等庶第一子五十一位各请名封已得旨下部李廷机覆言凡王府名封皆查  王册奏报毋封送近如毋封系远年则查红本及吏部稿勘合号簿一一符同而后题覆请名否则另名或立案不名封则复查  王册奏报毋封及赐名日期远者查勘合子名等簿近者查名封录一一符同而后题封否则径立案不封今秦府之奏婚封不载勘合妾媵报生不注年岁明为私婚滥妄远年所生且敬銮一人请封＜锍-釒＞内已有庶一子名宜沿而又开庶一子于请名＜锍-釒＞内颠倒紊乱欺慢朝廷宜将长史高荐廖维俊教授扬可教重加罚治以为辅导失职之戒又言宗室冒滥各地方官宜严行查访听人首告许本宗长史等官简举免罪该布政司年终清报以便题参至如宗室所苦每值请名期会有左右刁难勒指及长史教授需索常例以致贫宗久滞赴诉宜即行查实从重议处则清其冒滥又苏其困苦庶义尽仁至足昭棠棣行苇之风矣  上嘉纳之
　　○己巳享  太庙遣官行礼  巡按狭西御史余懋衡劾税监梁永并乞休不报懋衡之始入关也梁永乐纲诸罪状已著蕃徒恐不自保遂谋毒＜棥心＞衡梁永之徒张永祯与乐纲家奴王可水俱出关伺＜棥心＞衡先是七月懋衡至靖边旋至宁塞中毒者再取方下之时不死摉其厨役得所受行毒金及里中余蛊皆屑黑蝌蚪也于是鞫问尽得诸奸状＜棥心＞衡流言梁永乐纲之徒作恶西秦甚于鲸虎民既仇永永亦仇民乃招纳亡虏带刀挟矢千百成群飞马纵骑蹂躏道路如此景象岂能复无事者积忿已极一旦变生二贼即为齑粉而人心已动不可复定是所寒心耳臣方入关而乐纲王可水□冈张永祯谋戕臣命多金行蛊几毙者再夫以  天子宪臣锄奸击恶自其职分而跋扈不轨者必欲毙之以逞其志此其心岂复知有  皇上哉使执法之臣一忤奸徒而身不保则将来好宄纵横鸱张非海宇之福也臣孤危之身二次中盍神气俱□□毛贻羞宪职义不可留容臣休致其梁永心腹乐纲王可水等宜行正法普梁永俱听  圣裁自是言路攻永不置  上亦知永纵横寝有撤回之意矣
　　○庚午署吏部事杨时乔请辞印务不许盖是时察已两日浙江江西福建已就次第初四日宜察湖广等处忽有赵世卿之命时乔局蹐以察为辞吏科都给事中陈沼则言数百年来钦定察期浃辰而毕盖有深意一以防群小之夤缘一以防流言之传播今时乔已任于两日之前而忽停于两日之后成命已收而意气不化周章怨怼无人臣礼河南道御史曹楷亦以五不可诿责时乔于是  上言察典旧例二日举行已著杨时乔与詹沂等协同行事如何又有此奏昨日误发汨日批红文书即已追寝今乃不遵已降之旨而请未出之令辄自耽延成何政体宜即依期考察毋得推诿误事责有所归是日时乔乃还视事
　　○辛未大学士赓疏言臣读月令天子以立春之日布德和令行庆施惠盖天之生意在春王者助之
　　皇上久道化成泽被万物草木函生皆欣欣向萤而缙绅衣冠中独有久郁不伸者则行取候选诸臣是矣臣自半年以来请之不遗余力部院台省言之亦无剩词唯是物穷则不得不通势极则不得不反今远省有四年无巡按者科道有一人兼数差而匍匐不遑者御史有九年考满复在道管事者巡按有候代不得而株守郡县之间者有真病不得告而狼狈于地方者以故吏治不饬民困日滋今岁被察贪污最多是国家阴受其敝而  皇上不知也且此辈为  皇上效力八年于外不可谓非劳臣而候选二年迄无著落如穷人无归郁而成病病而物故者又数人是诸臣明受其弊而  皇上亦不知也揆之物理参之人情已至穷极紊处通之反之莫如此时如意此辈或新进喜事防其激聒要使朝廷有道大法小廉国是既明则妄言自息况慎择老成责在部院鉴别可否断自  宸衷何可一概停寝因噎废食乎语云山有猛兽藜藿不采国有拂士奸伪不萌自古迄今未有不用言官可以为国者臣万不敢市恩为诸臣缓颊唯  皇上乘此布德和令之时为国家疏此郁滞使四方来观之臣有所激励兴起不报
　　○永年伯王栋母赵氏为孙王明辅乞袭祖爵许之吏部左侍郎杨时乔疏言皇亲不袭封爵在  祖宗令甲甚严准袭一辈不例在  皇上明旨尤确故永年伯王栋袭父王伟伯爵一辈已属旷典今明辅安得袭封且夫人赵氏所引二戚杜维忠以庆都伯继宗嫡男承袭陈承矩以固安伯景行嫡孙承袭俱授都督同知无袭封伯爵者虽  皇上优厚  中宫非外戚可比第恐此端一开渐不可长将来戚畹皆以特恩为常典效尤者众觎觊安穷  上竟以特恩许袭后不为例
　　○以巡捕功次赏参将王邦吉郑国珍等并升级有差
　　○指挥佥事郑国贤千户宋万言等亦以恩泽乞改所升职兵科左给事中胡忻等言爵赏必不可僣一僣则觊觎者众名器必不可轻一轻则窥窃者多兵部尚书萧大亨亦据科参覆言传升虽时有前规而陈乞终难为后训执奏不从
　　○吏科右给事中翁宪祥以抚按交代宜严部郎出差非体乞申饬以挽颓波并＜锍-釒＞通以恤下情不报盖是时官方多滞抚按候代或十余年不归部郎俸深多借差以出会有江西巡抚许弘纲之事弘纲以父艰告归荐陆长庚王佐自代不复候命角□羊纽而去而广西巡抚杨芳亦以艰请免代于是朝议持之
　　○兵科都给事中宋一韩劾江西巡抚许弘纲不宜荐人自代不报
　　○户科都给事中姚文蔚等掌道事御史曹楷等交章劾论梁永不报
　　○壬申南直隶巡按宋焘以妖贼就擒请发边饷罢税监练军实以固人心不报去岁冬月南都有刘天绪之乱天绪中州人以莲教煽聚至千有余人自相部署号龙华帝王稍治凶器造符验以号召远近其党与张名王宗龙凤王起吴熊江升郭礼吴凤傅保荣等各自封号而张名称将军誓众于冬至日举事先掠仓库质百官次犯  陵寝为操府家丁陈继学所发遂一夕掩捕尽得之御史焘言自采榷役兴民不堪命家怨人愁一夫振呼而乱声四应况今北虏犯顺边饷告急外有庚癸之呼内无度支之蓄万一潢池弄兵揭竿继起诚所谓瓦解之势也宜及今时发内帑之金停无艺之税使戎虏不得窥我虚实奸宄不得撼我民心因以克诘戎兵简练将帅清顶冒之籍革贿纳之弊务使将别奇正人知战守则内顺治而外威严矣是时诸奸徒缉获已久论谳未报而功状已上徤儿颇有幸功之心于是妖帖复起兵曹大穷治之而物议乃腾
　　○郧阳巡抚黄纪贤方襄阳之乱赵本深特为祸始而袁进显等实鼓众为之税监黄勋既典有司为难各交章定夺米下而进显等匿不可得前后巡抚胡心得梁云龙无谁何之者至是纪贤阚黄勋他出猝提取二人付司道正法事在献岁腊月黄勋遂劾纪贤纪贤乃上疏曰臣阅敕书凡地方寇盗奸宄窃发皆得便宜剿捕袁进显等罔法唱乱与寇盗何殊且文职五品以下武职四品以下敕皆许臣径自拏问提点即道官不过六品职耳臣等不能遵奉敕书而乃今日一疏明日一疏冒渎  天听宜  皇上之厌薄臣等而不蒙允发也迩臣已会同湖广抚按行均州所官擒治袁进显等下荆南道问拟究遣其余胁从概从宽贷臣固不能容纵法中亦未尝苛求法外总以申明纪纲遵奉敕谕为  皇上守法而已疏上  上亦心是之不问也
　　○南京右佥都御史丁宾请命总宪并补诸御史不报盖南京御史印差中差及杂差凡三十九员裁后犹三十员时惟孙居相李云鹄二员而已
　　○工科署事左给事中孟成已＜锍-釒＞言臣先年巡视厂库会同工部佥报铺□三十名今甫三年仅存五名余二十五名非贫死则流徙然犹止倾中人之家殒齐民之命前见巡视科臣汪若霖疏参太监杨致中因歇□王来聘之故致死指挥郑光擢则毙及无辜世官之命矣于此不改弦易辙则官民重足内供急需立见其竭详参众议救弊之法不过清铺垫之冗滥革内官之追比两端而已旧规掌厂贴厂佥书而外额有定员铺垫虽多不过十之三四今三四年来员役太冗诛求无度尽夺其关领之数尚不足铺垫之用而柴炭之买运悉□人破家赔偿奈之何不逃且死也此买办之冗滥不容一日不清者也又旧规柴炭系屯田司职掌每春秋两派关给预支令各□照数上纳该司立限追比该监不过按数查收而已乃三四年掌厂者创为自比之法需索百端酷刑万状枷桚鞭挞概及于儒生囹圄桎梏不贷其妻子人非木石何以自存故□人以惜薪司视为陷阱今惟以追比归于部司则□役出于汤火此内之追比不容一日不革者也方今春季届期钱粮应派岂五□所能办若不急为调剂恐新报之□又为二十五家之续乞简发科部原议施行不报
　　○癸酉以立春令节赐辅臣酒馔
　　○是夜昏刻月犯毕宿大星
　　○甲戌  皇太子第三女命名
　　○礼科都给事中邵庶等论文体日卑士习日竞孟夏进录似为后期廷试观政俱成故事不报
