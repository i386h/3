<!-- { "loadSidebar": true } -->
　　○协理京营兵部尚书杨兆以有旨令本部侍郎带管乃＜锍-釒＞辞协理  上命之供事候裁仍敕吏部查议南京大小九卿及各属有冗滥者俱裁之○礼科给事中帅兰以淮扬苏松等处饥言民苦水灾颠连万状如之有司失职稗政尚多如徵输之弊未尽清也书保之蠹未尽祛也追呼纷扰未息也罚赎滥科未厘也查盘滋索诈也揭访纵仇恶也供亿縻财货也而讼讦则奸宄未杜习俗则淫靡未惩也此数毙者其属于民之自笺者十一而官之剥乎民者十九宜行各抚按痛加修省严督府州县有司着实振刷察其有害乎民者尽除之章下所司
　　○癸卯改南京太仆寺卿萧廪为光禄寺卿
　　○甲辰起南京原任都察院右副都御史陈省以原官巡抚湖广
　　○乙巳升太仆寺少卿李辅为南京太仆寺卿
　　○应天抚臣孙光祐奏称苏松常镇等府灾议将漕粮仓粮屯粮各酌量改折常熟吴江长洲昆山四县被灾尤甚以余剩兵饷量抵改折起运之数仍发赃罚并仓储分别赈之  上从其议仍命地方官着实存恤使贫民得沾实惠
　　○刑科给事中常居敬条上祥刑五事曰慎初审禁滥狱戒科罚速归结明律例部覆如议报可
　　○丁未除补刘世曾为太仆寺卿
　　○升江西副使萧遍为左参政  豊润伯曹文炳卒赐祭葬如例
　　○应天抚臣孙光祐奏请兴复苏松等处水利一浚下流以杀水势谓书言三江既入震泽底定震泽即今之太湖三江即娄江吴松江及东江也今震泽之水滔滔犹故而东江久湮间出口入黄浦之处仅存丈余而吴淞江娄江南岸多淤是以前人因水无出路于常熟昆山之间＜锍-釒＞白茆诸港以洩太湖之水于江阴一带开数港以洩宜兴诸渎西来之水又于各田中创为浦塘一以洩水一以引水今三江故道虽难遽复宜于江口出水之处狭者阔之浅者深之开通常昆等处之小港浚治田间之浦塘则下流有归而水势不壅矣一筑圩土□□以捍横流谓下流虽浚然或淫雨不止洪水暴发流洩不及势必弥漫田间则不得不筑圩岸以御往者华亭上海极低之田尽割于青浦去岁县官当水发之时督民修筑捄水害十之三四今岁又复筑之虽有水灾亦不甚害昆山之田亦最下去岁灾伤特甚今岁灾遂稍轻常州之芙蓉湖十年九潦今者田苗独盛则皆筑圩岸之明效也今宜严督各水利掌印官相其田之高下冲僻以为圩岸之高下厚薄一圩之内立有圩长计亩分工通力合作半年之内次第可成而水得以顺流趋下矣一＜锍-釒＞沟洫以滋灌溉下田虽治而四府之中未必皆下田也濒海一带地势颇高古人遂鉴为沟洫引水注之以备旱乾后因小民无力＜锍-釒＞浚互相推诿官又不为之督率以致湮塞田失灌溉之利今宜循其故道一并开＜锍-釒＞则不惟河水顺流亦且舟楫得通而濒海高阜之处且有支河以洩下流之水矣该部如议覆请报可
　　○己酉先是内合传奉  圣谕戒示各边镇将领加意堤防未几东虏果紏众十余万入犯锦义地方以城堡坚不可克野又无所掠遂逸去大学士张居正以闻既而督臣上诸臣守御及斩馘功  上以虏势重大两镇防御勤劳赏梁梦龙李成梁各大红纻丝蟒衣银币抚臣周咏张梦鲤总兵戚继光道臣周于德等银币有差　○吏科给事中张世则＜锍-釒＞陈五事如端好尚以敦士风减驿粮以溥实惠抑幸进以重武科皆有关于时政者该部如议覆请俱报可
　　○庚戌诏复故黔国公沐朝弼爵从其子昌祚请也
　　○蓟辽总督梁梦龙奏称辽镇军饷折色价轻本色粮少请以万历九年应发年例如发四月即将本镇屯盐本色酌量存积计三年可余一年俟仓有余积或停发一年或照常给发从之
　　○河南怀庆等府灾诏蠲本年额赋及减折屯粮有差仍支仓贮赈之
　　○辛亥狭西他笼哈古等族番人各备马匹盔甲等物赴京进贡各赏给如例
　　○戒谕乌撒府知府安承祖以后额纳贵州秋粮每年如数徵角□羊以充军饷无亏额以取参治○甲寅裁革云南督粮参政一员
　　○乙卯升山西布政使辛应乾为左布政使浙江金华府知府王懋德为副使应乾本省懋德江西
　　○丁巳升狭西按察使蔡应扬为左布政使湖广岳州府知府张澜为狭西苑马寺少卿
　　○以违禁驰驿降福建运使杜思三级汀州府知府季膺庆远府知府赵成妥六级革原任四川松潘游击沈茂冠带下两广督臣问拟
　　○戊午复除宋仕为浙江道御史
　　○诏编审光禄寺上供商人其行户繁重者家道殷实照旧存留中有消乏者审实退役责令众商公报顶补不得仍前重报致滋规避
　　○顺天府府尹施尧臣条陈差役事宜一通融丁地以均银力一酌量门银以均贫富一流寓之置产者照例编差以纾土著之困累一差役之雇觅者明编实数以免小民之派□其余若核优免裁差徭清税银定工食除滥役等项共十事该部为之覆请命如议行之
　　○己未升山西左参政严大纪为按察使江西南昌府知府王三锡为福建运盐司运使
　　○改山西管粮右参政胡来贡为分守河东左参政改湖广副使沈伯龙于江西
　　○礼科给事中丁汝谦奏称近来河南白莲妖贼已伏其辜而宣府又以激变游民告矣夫奸民之结党肆逆与游民之越境为非皆有司之过也近见曹仑辈假藉妖术蛊惑愚民其事非一日其徒非一人而有司者既不能开谕之于前又不能禁缉之于后直待养成巨恶逆谋败露然后动众剿之其有损于地方不既多乎马树林子等繇延安抵宣府奔逃播越几千里矣携带男女扶持兵刃走马卖械卜封施药几百人矣其经过把截去处又不知其几也何竟无一人盘诘之向使为有司者能觉察访范于平时其流祸宁至于此且此辈莽伏非独河南宣府为然即南北地方京城内外处处有之夫衅每起于不虞患恒生于所忽宜敕该部院在京行五城御史在外行各处巡按将曹仑马树林子等情由令所属刊刻榜文晓谕黎庶仍严行保甲不时讥察其于地方不无少禆矣该部如议覆请  上是之
　　○庚申广东副使郑汝璧称病乞休允之
　　○勘过定国公等庄田应召佃收租者敕布政司官为徵收令各爵家人支领以杜侵占之毙其额外应折徵者角□羊充各府禄粮
　　○辛酉改河南右参政姜继曾于山西　○甲子敕京堂官给由者照旧规单奏面引大选文武官员皆于常朝面奏选期定以双月吏部二十六日兵部二十九日俱著为合从大学士张居正奏也
　　○科臣王道成议将应天巡抚所陈浚下流筑圩岸＜锍-釒＞沟洫三事通行各省责成所司查勘修理从之
　　○乙丑琉球国中山王尚永差王舅马良弼进贡方物给赏如例
　　大明神宗显皇帝实录卷之一百五终
大明神宗显皇帝实录卷之一百六
　　万历八年十一月丁卯朔命改广宁伯刘允中庶长子嗣德承袭伯爵
　　○戊辰  上御皇极殿传制誓戒百官
　　○命加礼部尚书兼翰林院学士潘晟太子太保以六年秩满也
　　○泰宁朵颜卫头目花孛来长秃进各进马匹传报虏情兵部题各加升都指挥佥事报可
　　○己巳  上御文华殿致斋
　　○辛未冬至  大祀  天于  圜丘命定国公徐文璧恭代
　　○遣隆平侯张弼永康侯徐乔松怀柔伯施光祖庆都伯杜继宗永年伯王伟分祭长陵  献陵  景陵  裕陵  茂陵  泰陵  康陵永陵  昭陵新建伯王承勋祭  景皇帝陵寝左都督李鹤祭  哀冲庄敬二太子陵园
　　○壬申以雪免朝贺
　　○时以  慈圣皇太后圣节赏赉及  皇三妹装奁所需谕户部光禄寺各进银十万入内部臣以溢取太仓非旧制且悖  明旨  上从之令光禄寺以十五万进科臣郝维乔蔡时新张鼎思等各有疏请停不听
　　○乙亥广西副使林烃以病乞休允之
　　○裁省贵州所属均徭里甲各岁额二千一百有奇
　　○丙子升广东琼州府知府唐可封为本省海内道整饬琼州兵备副使兼摄学政
　　○裁四川督粮右参政及盐茶水利驿传佥事与叙马泸兵备佥事粮务归并右布政盐茶水利驿传归并清军副使叙马泸兵备归并分巡副使　○户部奉旨令各省直清丈田粮条为八款以请一明清丈之例谓额失者丈全者免一议应委之官以各右布政使总领之分守兵备分领之府州县官则专管本境一复坐派之额谓田有官民屯数等粮有上中下数则宜逐一查勘使不得诡混一复本徵之粮如民种屯地者即纳屯粮军种民地者即纳民粮一严欺隐之律有自首历年诡占及开垦未报者兑罪首报不实者连坐豪右隐占者发遣重处一定清丈之期一行丈量磨算之法一处纸劄供应之费  上依其议令各抚按官悉心查核着实举行毋得苟且了事及滋劳扰
　　○贵州苗坪夭漂夷酋党银阿盖等归附纳贡改其地名归化编入版籍赏抚臣王缉并前抚何起鸣各银二十两纻丝二表里道臣苏愚等各十五两其余赏赉有差
　　○夷酋王兀堂等复纠众从宽奠堡入犯副总兵姚大都督兵追击之斩首虏六十七级生擒一十一名督臣以闻命先赏姚大节银二十两纻丝一表里参政张崇功等各十五两余有差
　　○革洮阶副总兵陈守义西宁参将杨维芳任下巡按问拟而以凉州副总兵季煦原任固原中路游击王泰代之从督臣郜光先奏也
　　○大虏紏众入犯锦义大凌河右屯等处总兵李成梁督率将领军丁奋勇邀击出境颇有斩获功诏赏督镇梁梦龙李成梁与周咏戚继光等各银币有差
　　○丁丑复除查铎为广东副使
　　○江西右参议李乐以患病乞休致许之
　　○革宣府管粮郎中吕子桂易州管粮员外秦邦彦任听勘科臣郝维乔劾其贪肆也○裁革云南临元参将改设守备
