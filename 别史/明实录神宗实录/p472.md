<!-- { "loadSidebar": true } -->
　　○浙江巡按叶永盛＜锍-釒＞言近因百户高时夏奏称浙福余盐岁可变价三十万两敕会内外官公同查议臣等公同将历年掣盐引因查算及亲诣各场踏勘余盐委系绝无但  明旨森严不敢以空大复奏在臣则议岁额一万六千两内臣则议岁额二万六千两抚按二臣酌量其间议额二万两已于四月内会题未蒙裁定续接抵报于内臣条陈之＜锍-釒＞有无亏原奏额数之旨臣屡诵  明旨皆云无亏国课亦不许妨损边饷夫两浙解部济边正课岁额止一十四万今余盐原奏额数乃至十五万比正课加一倍有余即将解部正课全解进内尚缺一万而边饷全无不止妨损而已  皇上但见原奏额数未查两浙旧课五数旧课载在  大明会典二查而原奏之欺立见＜锍-釒＞入不报
　　○礼部尚书余继登卒于官诏赠太子少保谥文恪予祭葬如例仍加祭一坛荫一子继登河间府交河县人中万历丁丑进士改庶吉士授翰林院检讨癸未会试分考以纂修会典成升修撰寻擢右春坊右中允简直曰讲辛卯典应天试寻升右谕德兼侍读典试武闱转左庶子进詹事府少詹事兼侍读学士充正史副总裁
　　○乙未廷试充读卷官旋擢詹事掌翰林院事
　　○丙申文内火偕讲臣上章切谏其年拜礼部右侍郎兼管如故
　　○戊戌知贡举寻转左署部事请  元子冠婚已进礼部尚书请建储＜锍-釒＞凡累上  上意感动敕所司为其将行大礼而不及持继登为人忠诚慎密当大议大政无所回挠居官廉俭为大典重恳至所著有文集行于世
　　○戊午兵科都给事中侯先春奏陈朝鲜留兵撤兵之议言海外诸兵朝鲜诸臣愿撤抚臣之意设言留而实言撤督臣主撤之意更为详确大要不过察倭奴之情形计朝鲜之利害及我中国粮饷之有余不足而已今朝鲜君臣策倭之不来者五天倭不来而留兵远戍是谓坐糜此度之缕情而当撤者一然使倭奴而不再来而朝鲜必欲我留则留亦无不可者今三年之外不顾暂留虽本色月粮必难供给彼国君臣无一时一事不愿撤兵是度之朝鲜而当撤者二又使朝鲜不欲留兵而留兵有益朝鲜则留亦无不可者今督抚之议谓朝鲜本色动称缺乏主定以今岁夏尽无粮为倭倘待哺不来众命迫所攘夺在所不免以惠始以害终欲树恩反树怨此度之朝鲜而当撤者四然此特言其外耳请言其内特言其远耳请言其近大司农匮乏极矣九边粮饷未给者不知凡几各镇请饷之＜锍-釒＞且累累至老库所存几何各边不支耐欲为朝鲜馈饷计耶此度之内而当撤者五戍兵一万六千岁该饷银四十八万余两今役过应得之数已三十万两脱朝鲜业已住支户部又不接济不知此万六千人者将甘心饿死于遐海滨耶前饷不与何论后日粮饷不足何论留兵此度支之迫而当撤者六为今日计必贮部有余边饷无缺而后可以议及朝鲜之饷必朝鲜有饷户部愿给而后可以议留朝鲜之兵不然启外藩疑忌之心糜中国莫支之费弃将来万人之命丧前日已成之功弃师辱国莫此为甚＜锍-釒＞下所司
　　○守备湖广内官监少监杜茂奏生员沈希孟等民刘正举等打抢抽税陈奉差人因而监旗聚众鼓噪倡乱  上令锦衣卫将已获有名正犯拏解究问未获者会同抚按提学等官拏问具奏
　　○巡按湖广王立贤＜锍-釒＞泰税监陈奉贪纵暴虐激变地方诸不法状乞  皇上俯念根本重地亟召还奉别选中宫老成谨厚者以代其任委官孟学等千人与土民李二至等九人均之大奸极恶召乱起衅行臣等提究正罪不报
　　○己未  成祖文皇帝忌辰  奉先殿行祭礼遣官祭  长陵
　　○狭西税监梁永讦奏富平县知县王正志仍请敕书巡历边镇清查库藏令沿途军马护送得旨知县王正志藐视法纪已有旨扭解内官梁永看正已卒下安心任事凡抗违欺隐的即指名参来重治
　　○真保蓟永矿税监王虎＜锍-釒＞请徵收宝坻等县韦地船网税课银两及开垦荒地参百户夏荣作威生事得旨渔苇课依拟徵收及开垦荒田令会同抚按屯田御史查勘不许侵越各处税课疆界夏荣着回卫
　　○庚申大学士赵志皋以疾乞休四十七＜锍-釒＞不允
　　○以翰林院编修顾天埈陈懿典管理文官诰敕
　　○户科给事中李应策奏言顷接督抚邢玠奏决兵食大计语意叠叠筑舍骑墙臣及覆披阅其事两言决耳倭欲变则兵留倭欲不变则兵撤兵本御倭视倭进止何不可决而依违若是督抚前后以汛扫平归之已以倭退撤兵归之朝鲜之见以悃款毕陈归之已以酌量留兵饷归之  庙堂之旦迟疑两可东诿西支转盻秋汛又毕增饷又不止一十二万是真以国事为戏者也乞敕该部担当若以为出之督抚者不足凭更有何人何议复肫恳于此乎诏下所司
　　○辛酉以旱灾赈恤纪录知州刘觐文等十二员从河南巡抚蔡如春请也
　　○巡按直隶吴达可奏言奸棍高志学叚继英等藉口嘉靖三十五年等虏犯大同粮草不敷借过大同商银未完库压银三万六千六百余两力求户部补给部单共载盐票一十二万二千一百九十一张业已发领夫此项钱粮准停正例应寝开不行今志学等京棍冒名商裔借压欠之名驱骗欺诈顾渊孙炳等号称简举意在朋分乞敕户部礼行运司严查究拟将科臣李应策亦已部臣轻听具＜锍-釒＞驳论俱下所司
　　○壬戌命翰林院编修邓仕龙郭淐简讨孙如游赵用光朱延禧编纂六曹章奏
　　○蜀迁捐禄稿军命写敕奖励仍令抚按官备礼送府
　　○吏部尚书李戴乞休并请允升迁郎朱敬循不报
　　○癸亥都察院以台官匮极差遣愈窘乞将考选诸臣亟赐点用不报
　　○狭西巡按吴楷以西宁营军逃叛＜锍-釒＞参将王国柱刑法过当通判曾学明收粮粗恶以致激变该道刘敏宽先事无抚绥之猷既叛失招徕之策均属有罪
　　○甲子大学士沈一贯题顷发吏部尚书李戴告病＜锍-釒＞内言文选郎中朱敬循拟升太常寺少卿系历年旧例毫非优假敬循俸深选满例不入部拟票已久未蒙批发部务日积选事无人管理乞将前＜锍-釒＞蚤赐允发不报
　　○礼部覆灵璧侯汤之诰祖母邓氏既经加封太夫人合照例与祭二坛间圹合葬许之
　　○乙丑户部题九边年例已题准发一百四十二万乃今或逾一年或逾年半太仓已竭转运全无各处告急之文曰三四至乞发帑银一百万分给紧急缺饷诸边其余容臣部次苐凑发得旨会各省直抚按官严限催取起解以济急用不得专指内帑以为接济
　　○浙江税监刘咸题会勘百户高时夏所奏余盐滞引尽属乌有并简括滨海地亩新增盐课牙税并裁省公费及各灶计户加煎各商计引加税银二万六千两以进得旨各处盐场既无盐斤存积高时夏误听妄奏姑看回卫具各项搜括银两既经会议无异令该有司照数徵收每年解送内官刘成处摠进河南巡抚曾如春春复河南小滩水次及议善后三事一革斗歇以清弊源一专责成以便兑运一建仓廒以便贮积部覆允之
　　○工科都给事中王德完＜锍-釒＞言税监陈奉虐焰大炽恶贯已盈  皇上宠以温纶许以参劾上自道府下及黉序降斥逮系如响随声夫三楚民情方且汹汹不定若不及今绥戢必致激变臣不敢遽望停徵税额惟总核各省额例有几进奉有几令各抚按进解  皇上财货无减于初而中官之掊克大瘳于昔矣万一中官不能尽撤祈将蠹国殃民如陈奉者大戮以儆其余时户科都给事中李应策亦具＜锍-釒＞举论俱不报
　　○河南道御史周盘等奏乞罢榷采之使宽逮系之臣以救人心以弭天灾＜锍-釒＞入留中
　　○吏部尚书李戴等奏言中使酿衅多端劾词过寔乞  皇上深惟大计免逮外吏量从降罚以收臣子之心免逮诸生以其事付抚按问理以收士子之心诘责中使系治棍徒尽罢取民害民之事以收九洲四海苍赤之心至高淮陈奉所招民兵至数百人出入披甲胄执干戈以自卫尤渐不可长＜锍-釒＞入不报　　○丙寅大学士沈一贯题朝廷之事非万分紧要者大臣必不合词共请昨日六部九卿公＜锍-釒＞为中使酿乱等事臣愿  皇上留神省览盖此一事  皇上原旨明言权宜暂行乃今久而不收加而益甚害满天下祸连目前臣子于  君均同休戚一字一泪剖心献肝所利于  皇上者甚大至如程守训一无赖棍徒耳前南京科道各攻之今六部九卿合攻之再不拿问成何法纪不得已敢设二策其一力请  皇上召还中官而罢矿税以信权宜  明旨其一即未遽罢乞以见在定额责成抚按有司包徵解进尽逐诸奏讦奸党至于中官典兵古今大忌唐之中叶殷鉴不远此万万不可之事不报
　　○发备边等银八百两抵放戍鲜官兵本年三月以后接支粮饷
　　○选贡监生周廷旦等奏乞量时增广制额以弘  圣化礼部覆北监增十五名南监增五名允之
　　○叙狭西甘镇斩获功摠督李文巡抚徐三畏升俸一级总兵官达云升赏职一级各赏银币并赏赉文武将士有差
　　○叙西宁庄凉斩获功总督李汶总兵官达云纪录守备左保等各赏有差
　　○丁卯广东税监李凤＜锍-釒＞办广东巡按顾龙祯参奏差官陈保激变地方诸状非寔因讦龙祯主使阻挠得旨御史风闻言事多有涉虗李凤着安心供职不必牵连渎奏
　　○刑科都给事中杨应文奏系生员沈希孟文华国体言士为四民之首承天为  皇祖龙飞之地诸士无辜系累就道  皇祖在天之灵必有恻焉心伤者乞  皇上特令暂释其陈奉并孟学等亟赐逮系以雪楚人之愤不报
　　○吏科左给事中许子伟奏言楚报未可偏信蜀扇不足介怀申救湖广兵备方振系等四川先任布政使程正谊等留中
　　○兵科都给事中侯先春＜锍-釒＞言利臣朘削日深民生涂炭已极乞亟罢四方矿税以收拾人心不报
　　○戊辰巡抚湖广支可大三年考满诏就彼复职
　　○太常寺少卿史孟麟以病乞休允之
　　○南京兵部尚书郝杰以病乞休不允
　　○兵部覆偏洗巡抚江铎守制回籍一切善后事宜当与湖广抚臣及川贵督抚计处妥当方可东归其添设巡抚衙门贼既荡平宜如原议允之
　　○山西道御史李时华奏言臣读兴武卫指挥周原茂贵州开采一＜锍-釒＞违悖诏旨尽丧良心者大难之端起垂成之地已  皇上置原茂于理以安西南方定未定之人心＜锍-釒＞入留中
　　○保定巡抚汪应蛟以畿内荒疫旱蝗相继为虐乞敕尽罢矿税并近议行盐鱼苇折税等项仍乞将各省矿税一切并罢不报
　　○己巳覆延绥巡抚刘敏宽回籍以西宁家丁营逃散礼科给事中王士昌论劾故也
　　○录原任两广巡抚兵部右侍郎鲍象贤曾孙鲍孟英佳补荫
　　○庚午吏部尚书李戴以疾乞休不允
　　大明神宗显皇帝实录
大明神宗范天合道哲肃敦简光文章武安仁止孝显皇帝实录卷之三百五十
