<!-- { "loadSidebar": true } -->
　　○工科给事中刘中立云南道御史茹宗舜各＜锍-釒＞论劾京营戎政兵部右侍郎孟重贪庸状已而重疏辩乞休不允
　　○丁酉升浙江右参政徐云程为本省按察使
　　○调补广东右参议李天植为江西左参议分守九江
　　○戊戌以狭西积谷少四分以上夺平凉知府张崇谦等俸三月少五分以上安化知县张附翔俸半年七分以上泾州知州张四维等八月九分以上文县知县王三锡等一年
　　○遣浙江道御史朱文科巡视京营
　　○己亥升云南副使许宗镒为浙江右参政
　　○户部题覆淮大邳三卫运军月粮旧例该在存留屯粮支给近缘地方灾患各州县徵角□羊不前始改给于商税自今以后若不取给于屯粮则旧额渐湮若全取给于税银则徵商过重今议以十分为率在济漕税银内支者六七在存留屯粮内支者三四裒益适中可以永久至于泗州卫运军该卫屯粮秋米抵充外其余五个月该折粮银三千七百四十四两即于本州及天长旴＜日台＞虹县五河并该卫夏税屯粮凑足注为定数报可○诏以各边工程但经题准紧要者上紧修筑以资防御其余不得虚冒钱粮疲弊军力如蓟镇之赛西湖宣府之饮酒楼等项殊无名色亟宜一切禁止
　　○勒令钜野王府辅国中尉颐尧□隹自尽降阳城王长子载土□常为庶人尧□隹殴母伤兄土□常居丧挟妓皆为抚按所劾奏也
　　○以南京  奉先武英二殿及承天门工竣赏礼部尚书陶承学等银二十两纻丝二表里兵科给事中王良心御史林应训各升俸一级仍与工部主事郭子章赏银有差
　　○庚子  上御文华殿讲读
　　○是日辅臣张居正等题先该臣等题称每年终将讲过经书通鉴讲章类写进呈以备  皇上温习观览仍发司礼监接续刊板已奉钦依节次进呈讫今将本年所讲经书通鉴共五本谨类写装潢进呈仍乞发下该监接续刊行
　　○居正又题适得蓟辽总督梁梦龙塘报言辽东大捷等因臣看此举虽系出边捣穴其所获皆守帐家口与精兵入犯临阵者稍异然斩馘至八百余级使贼狼狈内顾未及抢掠而去斯其功亦奇而可以慰  皇上东顾之忧矣谨具题以闻  建江西泸溪地方县治即以泸溪名县铨选知县典史各一员教谕训导各一员
　　○给原任总督狭西三边军务兵部右侍郎兼都察院右佥都御史董世彦祭葬世彦立有边功炤考满例与之
　　○壬寅  上视朝  升山西右参政兼佥事吴善言为都察院右佥都御史提督军务巡抚浙江等处地方○户部藉奏勋爵魏国公徐邦瑞等常禄及节次加赐共岁支禄米二万五千四百三十石系常禄者于银库系加恩本色者于禄米仓各关支惟复仍旧本折分派  上曰既查明白以后通行造报
　　○癸卯升狭西佥事马时泰为行太仆寺少卿兼佥事
　　○令太常寺卿陈于陛致仕坐冒服登坛为科臣林景旸参劾也
　　○巡按狭西御史赵楫题虏之盘踞西海日与番僧溺志焚诵并无回巢消息部落八万有奇逐水草而乘机刁抢往往有之臣再三侦探此虏久驻不回其不便地方有四此中百姓全赖农桑今诸虏往来不得佃作秋事业已失望此时又无回巢消息则明年藨蓘之期又未可卜不便一凉庄僻在一隅所通往来者一线之路耳今虏王部落往回各套群丑之送迎道出凉庄永昌诸处固非垂槖而行也况中超胡儿一枝最号狡黠时剽掠粮畜当事者传谕虏王罚治则彼以年老不能钤束为辞以故不但居民有妨农桑抑且行旅受害道路萧然矣不便二虏王与宾兔丙兔超胡儿诸酋扣关乞赏无日无之而抚赏之费不过取给于商税而修城羡金自理赎锾悉摉括无遗焉臣与各道论及俱云此虏不去将来抚赏之费必议及军士月粮不能神运鬼输也夫边军方枵腹待哺何以堪之如往年庄浪之变可鉴也不便三虏王久驻海上沿边套虏风闻云集彼即遵盟守约而在我不得不分布要害以防叵测然既力分势弱倘番贼乘虚入寇出我不意未免顾此失彼如往年石峡堡之事乃其明鉴而疮痍未复之民又何以当也不便四然此就目前论也虏王年老有如一旦填壑则部落散涣其谁统之况诸虏久住甘凉庄西虚实尽为所伺万一犬羊生心则狭以西无复安枕之日矣顺义盘驻西海而沿边各套诸虏假以迎送约会倾巢飈拥悉移驻近边之外韦韝毳幕蜂屯螘集彼此已成首尾之势我之背腹皆虏何异痈疽结于肋下豺狼伏于门庭兼之虏王老耋各枝部落又不受其钤束万一黠虏匪茹则变当在旦夕间伏乞敕下从长计议旡滋后患议下所司
　　○甲辰调山东副使王土□旋为山西副使
　　○进仁寿清宁未央三宫官地子粒银共三万八千八百七十两
　　○乙巳升山西太原府同知李廿□向为狭西佥事整饬肃州兵备兼管屯田
　　○调补浙江副使刘翾为云南整饬福安兵备以考察不及调也
　　○丙午  上御皇极殿顺天府行进春礼○是日  上祫享
　　太庙
　　○以明日正旦节遣丰城侯李环定远侯邓世栋新宁伯谭国佐武平伯陈永绍庆都伯杜继宗祭  长陵  献陵  景陵  裕陵  茂陵  泰陵  康陵  永陵  昭陵惠安伯张元善祭  景皇帝陵寝内官祭  恭让章皇后及废后吴氏指挥同知谢  二太子各陵园
　　神宗八十二终
明神宗显皇帝实录卷之八十三
　　万历七年正月丁未朔
　　上御皇极殿百官行庆贺礼
　　○辅臣张居正题今月恭遇元旦仰惟  圣母  皇上履端纳祐茂衍  宸禧臣忝首臣欣庆之私万倍恒品缘奉有前旨不敢随朝行礼谨于会极门叩头称贺＜锍-釒＞入报闻特赐烧割酒饭又赐三辅臣上尊珍馔  壬子上御皇极殿太常寺以孟春奏享  太庙礼毕  上御经筵升山东右参议徐学古为本省副使升光禄寺卿温纯为太常寺卿
　　○甲寅  上致斋文华殿会乐安等府宗室宸凉等六百余人俱以擅婚被讦例当革封连名奏辩辅臣张居正等以其奏封进有顷召居正等入至殿后居正前诣御案展宸凉等奏读之  上且读且语至竟居正奏言旧制宗室年至十五各该王府始为请封请婚及奉旨选择果系家道清白人物俊秀年命相应者巡按御史核实以闻该部题覆乃赐给封号许今成婚如不候覆请授封擅自婚配者所生子女止许请名不许请封比定例也顾岁久人玩往往朦胧侥幸不行发觉至嘉靖二十八年以晋府宗室表柔事发乃复申明禁例近因多确多燉挟私互讦并以擅婚革爵乃并宸凉等通行举首若以常例论究则六百余人家口不下千数皆当夺削情实可悯且据宸凉等奏皆谓授封在二十八年以前彼时禁列未曾刊布虽有违碍俱在例前合无念年远人众姑与分别以二十八年为断
　　上曰二十八年例  皇祖所定耶居正对曰然此本宜下礼部酌议若例后故违者照常革黜例前所犯姑免追究庶情法得中  上曰先生言是与礼部议行居正又言今国家难处之事无如宗室盖国家财赋有限宗室生齿无穷今  玉牒见存者不下万五千余位即揭天下之赋以供之尚不能给况又有朝廷之经费九边之军饷乎是以有司极力措置常若不支宗室张口待哺常苦不赡其间穷困窘迫至有不可言者矣夫
　　高皇帝众建宗子意存强干惟恐支裔不蕃
　　裁抑惟恐其生息之日众此岂  圣祖之初
　　穷耳自今宜斟酌变通稍为限制五服之外皆
　　封爵有数禄粮自省且今  仁庙  宣庙皆以亲
　　王子孙袒免之外者乎  高皇帝初制亲王岁禄皆以民贫赋少有止给二千石及千石者则知□圣祖法意原有变通但兹事体重大未可轻议待数年之后  皇上益明习政体灼见弊源乃时颁明诏告谕宗室定为经久可行之制庶几人情帖服若失今不图岁复一岁将来大患必起于此  惟皇上深思而审处之  上曰当与先生每从容议处居正等奏事毕  上曰先生每辛苦居正等复叩头谢
　　○乙卯  上亲享  太庙
　　○丁巳  上因考选译字生命将诸国番丈各写一本进览至是辅臣传令四夷馆写完华夷译语十册进呈  上留览
　　○云南御史陈文燧议欲复设参将驻劄三宣兵部题覆谓永昌自裁革分守参将复设知府同知之后夷民安堵三宣设将更欲何为其临安参将原为防缉牳獛弹压安南非以制莽今东夷底寍守备足制参将已为虚设议将金沧守备移驻腾越协同抚夷同知勘处夷情无事则督率永昌腾冲操捕官训练汉土官军夷兵以振军威仍责成金腾兵备副使巡历稽查功罪从其议
　　○己未兵部题水西□民二酋虽就处分终属犷悍制驭统摄须在得人请敕署都指挥佥事李长荣加衔守备坐镇卧这等处指挥王道亨管理的都从之
　　○命延绥镇每年贡市抚赏银货奏册清册改拟简明总数
　　○旧制设养种马固为孳生亦备缓急先因沂费郯城地灾民困故抚按题请曲与调停非例也而金乡鱼台复以灾累为辞＜锍-釒＞乞比例若他州县相继奏乞必将尽废马政兵部覆议将鱼台县见养种马量卖三分之一金乡县四分之一从之
　　○升永平守备陈汝忠署指挥佥事充神机三营游击○癸亥  英宗睿皇帝忌辰遣崇信伯费甲金祭  裕陵
　　○命究追近侍杨成张用等诓骗盐□赃物
　　○乙丑命修撰张元忭编修余孟麟简讨张应完等内书堂教书
　　○命叙录延寍甘肃三镇贡市告竣供事文武员役部光先侯东莱罗凤翔宋守约傅津张宸陈锐马出图张杰聂大经张云汉等赉赏有差
　　○命辽东镇增补官军俸钞月粮银两预发应用
　　○户部题覆总督仓场尚书汪宗伊奏清积弊以省烦费一议总衙门比照协理京营事例给与直皂或仍用甲斗拟二十二名坐厅仓场监收郎中员外主事各定以甲斗四名不系管理仓场官员不许一概占役一议将每仓只佥甲斗一名以省冗役一议将各处漕粮样米不许有司另行差人解纳止令监兑官摘取二升分别红白二色印钤米袋运官带解以防官旗插和之奸而已报可
　　○户部题覆各边年例银两照经制数目先行给发一半以便急用从之
　　○丙寅宴狭西进贡剌麻番僧如例
　　○楚世子华奎奏摄国东安王用事群奸侵克钱粮丛计拨置各宗仪不遵约束朋党抗违礼部题覆世子冲幼奏中情词似有庇护群小之意奉旨下抚按勘覆
　　○丁卯  上御经筵辅臣始面奏事
　　○以翰林院修撰张元忭编修刘瑊赵鹏程充经筵展书官
　　○广东惠潮兵巡道副使李得阳分守岭东道右参议李盛春以病乞休许之
　　○命准平州陆洞官司土舍杨治安就彼袭职又因先擒获妖逆有功准加从五品服色○戊辰  上以辽东大捷遣英国公张溶等祭告  郊  庙御皇极门宣捷先是蓟辽总督梁梦龙报万历六年正月有劈山之捷六月有镇静之捷十二月酋首速把亥乘秋防甫撤会合土蛮黄台吉等三万余骑入犯东昌堡总兵官李成梁率游击秦得倚等击破之斩酋首九名并首级八百八十四颗至是祭告宣捷云
