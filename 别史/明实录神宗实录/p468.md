<!-- { "loadSidebar": true } -->
　　万历二十八年六月壬申朔大学士赵志皋三十七＜锍-釒＞求去
　　○大学士沈一贯因谢考满恩典乞简用忠贤共襄政本不报
　　○兵部题虏贼入犯游击崔张名全不知觉徒以策兵对敌虚张掩饰相应革任从之
　　○以广宁营军敢噪革中军张栋任总兵马林游击曹文焕徐纯美夺俸有差
　　○都察院题举人朱正色办复已经刑科抄参南京都察院题覆本科参语尽行削去必系广东道吏刘永吉作弊御史方元彦心虽无他事未详慎等因奉旨夺方元彦俸一月刘永吉等并朱正色通提对质招参
　　○癸酉工部侍郎赵可怀考满命复职
　　○吏部题六科责任非轻序迁不系特转恳乞速赐批发以重言路
　　○又题催下南北大僚俱不报
　　○兵科侯先春上言辽左马市创设已久旧抚臣张思忠以糜费曰增会题报罢义州木市抚臣李化龙题请开设未几亦竟停止两者于战守军机毫无关系镇道惑于地方縻虏之计坚意举行训练兵马置之不讲及虏背约内犯輙咎抚臣不从之故是镇道之见诚左而抚臣必请部院会议则又不任事之过也虏欲市而固拒之是谓挑衅本不欲市而曲邀之是谓损威我无兵戎之备而饵虏以希旦久之无事是谓偷安市既不足饵虏而徒自撤备是谓自愚虏之入寇  无虗曰缮甲励兵犹惧不足乃欲以二三千金之赏饱其溪壑而遂得安枕哉今李植既已候代乞速点抚臣以专其责不报　　○锦衣卫经历钱一鹗上言缇骑逮人  祖宗朝偶一用之皆大奸巨恶今不用之奸雄而用之贤哲不加之作奸犯科而加之奉公守法人心不服则威反亵矣因极言陈奉程守训孙朝等之酷虐不报
　　○山东税监陈增特＜锍-釒＞巧为程守训卸罪而移罪于洪修之等乞问遣正法不报
　　○甲戌准秦王谊漶母妃吴氏开矿祭葬  赐已故宣城伯卫国本祭四坛造坟安葬
　　○南京署工部吏部侍郎李廷机请将工部员外孙鉝并下湖广抚按从公会勘从之
　　○司礼监内官姜伟题偷买木植内官郑祥黄忠命下法司问拟
　　○乙亥内阁题刑部尚书萧大亨告病本发票宜蒙圣慈慰留李应策举发私书已蒙纪录乞发吏部推升前本不报
　　○丙子吏部尚书李戴上言官者畏途也名者争器也主爵者人天下之疑窦怨府也卒天下之人行畏途用争器而自处于疑贾以府天下之怨其何能济故莫若持平心设定格自处于洞无可疑之地而后可以持天下之衡今求进者未得常见其荣既得但言其若在人弥见其速在已惟见其迟躁竞遂生营求益广中闲亦真有地不相宜事偶相左情有可悯病或难支略相体恤后借为词窃见天下之事惟常事最多天下之人惟中人最多故就中人常事设为定格一以实俸为主尽杜其营求躁竞之心其于世道官常不无少补云奉旨庶官论俸迁转原是见行成法卿欲预查揭示使人共知以施觊觎之心具见公平正大依拟行其有紧急需才及资阅太深于奉旨纪录的着从公酌量叙用
　　○工科都给事中王德完极言玄殿冒破之当清龙舟停造之当罢不报
　　○山西太原等四府宁武等三关军乔公相等赴阙极言巡抚魏允贞清操惠政民倚为命被税监孙朝诬奸哀恳保留以慰民望不报
　　○直隶巡按应朝卿上言税监陈奉擅立拦江税厂阻绝引盐秤验诈害各商俱愿压单改派亏损国课激变灶户乞敕各监毋得恣意刻削商民阻坏盐法不报
　　○丁丑礼部尚书余继登引疾乞休不允
　　○凤阳巡抚李三才上言矿税烦兴万民失业朝野嚣然莫知所计如臣境内抽税者徐州则陈增仪真则暨禄理盐者扬州则鲁保理芦政者沿江则邢隆千里之途中使四布棋置星罗如捕叛亡无赖亡命翼如虎狼如含山之潘元等和州之陈所蕴等淮安之马如壮等扬州之蒋季柔等瓜州之酆奔纪四仪真之吴大川汪三等泰州之郭寔宿州之顾其礼戴环等假雕印信公行吓骗而程守训尤为无忌近来楚中内使沿途掘坟得财方止毒虐人鬼且一人之心千万人之心也  皇上欲金银高于北斗而不使百姓有糠秕升斗之储  皇上欲为子孙千万年之计而不使百姓有一朝一夕之计试观往籍朝廷有如此政令天下有如此景象而不乱者哉昔元政不纲黩货无厌群小擅命故  高皇帝奋此一剑而取之如摧枯拉朽焉此殷鉴之不远者也且所谓巡抚者安抚此一方民巡按者按察此一方民知府知州知县知此府州县之民之事也今采抽踏勘俱会抚按少有异同动蒙切责起角□羊徵收任委有司驾言阻挠便被逮系是上自  皇上下至抚按有司无非为矿税设也故谓臣等为巡扰可也为巡害可也为知矿知税知盐可也岂天所以寄托  皇上与  皇上所以命官之意哉乞亟下明诏停罢矿税尽撤内使其掘墓杀人事有显迹者擒拏正法传首四方繇是  郊庙之亲朝讲之复辅臣之点台省之补建言斥遂之赐环无辜被逮之角□羊网顿然改弦天下岂不翕然而颂  圣德哉不报
　　○山东巡抚刘易从奏报异常风雹灾伤打死人畜倾毁城屋伤坏禾麦有磁瓮七只飞出离城五里之异
　　○凤阳巡仓御史萧如松上言地有远近之殊故粮有本折之异从其便也本色例折守卫官军折色例给班漕诸军本色米麦寔收实放折色米价六钱麦四钱而给放概止三钱余留以备缓急闲有灾荒议将民粮本色暂改折之数照粮给散军士夫复何言＜锍-釒＞入不报
　　○戊寅遣行人程嘉宾掌行周府柘城王朝埢丧仪
　　○以左赞善萧云举升右谕德管司业事
　　○兵部题征播之兵松门垭失利都司王芬守备陈大纲副招讨杨愈战死并参刘綎疏防缓救奉旨各官忠勇死战恤录宜优王芬赠都督佥事荫一子副千户陈大纲赠署都督佥事荫一子寔授百户俱世袭杨愈赠宣慰司副使杨时和先准承袭父职余如议
　　○己卯兵部题春坊客兵久戍劳苦天气渐炎哨无惊报相应以六月初十为期通行撤放如有期前完工者亦即先放未完者务令全完以示劝惩应留防夏延绥宣大兵马严加调度务保无虞从之
　　○直隶巡按应朝卿为神奸假旨吓诈赃迹历查有据乞速递究以洩泉愤参程守训虐害多人赃私山积招集虎棍破家投命乞严行逮问速籍原赃尽剪恶党不报
　　○庚辰赐百宫香蕾汤至七月九日止
　　○吏科许子伟催点福建辽东延绥应天四巡抚不报
　　○徐州税监陈增为擒获逆党孟化鲸等借吐逆谋乞敕严行防范不报
　　○辛巳工科左给事中张问达上言厘正三事一曰别忠佞之言以绝祸源如诸奸弁之言矿言税者皆佞言也辅臣部院台省侃侃剖折矿税之大害者皆忠言也一曰严贪酷之罪以惩臣恶如各内臣名下程守训陈保等狐假虎威溪壑难盈至棰杀命官沉人师徒毁庐掘坟万人痛愤死有余辜而陈增曲庇移罪于参随诸棍将何惮而不肆其恶乎一曰明参劾之权以正国体夫阉尹宵小一朝衔命而陈增李道陈奉杨荣輙敢参郡守府佐李奉輙敢参卿宦举人浸寻而参按臣参抚臣孙朝且诬槐清介苐一之魏巡抚矣不为禁遏长此安穷惟  皇上赫然切责内臣而厘此三弊天下犹或不至大乱不报
　　○山西巡按汪以时以每盐一车卖银七两此因盐生绝美故价可高售后果美恶不可预必安可孰为成额必欲取盈乞照中价定为五两又极言其掜□□杲□□不经之费侵克充索及诬讦之繇不报
　　○山东巡按杨宏科上言税监高淮棿奏聚众抢税矿银及打死皂隶暗激  圣怒逮击生员及据设道招详毫旡影向止因委官廖国泰激变土民乞下法司将生员轻贷而重究国泰之罪不报
　　○敖儿他笼哈古等族番人刘世禄等贡方物马匹给赏禆送如例
　　○壬午总督侍郎李化龙以考绩加右都御史恳舌□辛不允
　　○四川巡按崔景荣参捷为知县刘惟一为民平武知县陈尚贤降调不报
　　○癸未凤阳巡抚李三才题吏目孔述领角□羊引价钱粮至滋阳县被盗述并快手六名俱杖赎  上怒地方官慢不防护知县杨明盛降杂职边方用典史吴楷革职为民孔述等依拟其未获强盗捕拏务要必获
　　○先是以两广军于将江西南赣吉三府割食广盐近以淮额日增议复三府行淮盐故巡按御史顾龙祯极言广东自税监搜括之后兵饷绝无三府必不可割还两淮不报
　　○甲申兵部题中军杨登山游击蓝芳威改限而复违限命各夺四月俸
　　○又题宁远管参将事游击左国卿升京营参将右屯游击刘大宗升宁远参将令该道杨位张中鸿各为乞留克将二臣以新升参将职衔照旧管事及黑际光以新升都司佥书职衔仍管宁远备御事寻升备御指挥李向日遇缺别用从之
　　○应城伯孙允恭病故命予祭葬如例
　　○礼部题延庆长公主薨逝其有加恩合应题请命齐粮麻布各加五十石疋
　　○都察院题刘永吉邬一瀚陈道徒杖朱正色年貌衰颓准衣冠终身从之
　　○又题游击李镇中霤索有赃应拟徒立功仍须降级带俸差操正之土等偿有据通宜罚治命镇中降级王之土等各夺俸四月
　　○乙酉荫南京户部尚书陈于升男陈其志入监读书
　　○署吏科户科左给事中许子伟乞点考选诸臣不报
　　○丙戌太子少保工部尚书杨一魁考满命复职加太子太保给于应得诰命
　　○户部题广西思同州土官黄天锡故绝劝无应继之人今将本州归并永康县升作一州钦定州名铸颁州印铨选知州从之即以永康名州  命简讨刘生中兵科桂有根往浙江考试编修杨继礼户科姚文蔚往江西考试
　　○丁亥大学士沈一贯题蒙  圣谕琉璃河桥坍塌  圣母钦降银一万两并内帑积余及各处进助银两令内官监太监何江前去修造可传该部选委勤慎司官同董其事务要工坚省费作速完成一应工费不得材扰小民臣焚香开读讫即传示该部遵行
　　○礼科给事中王士昌极言矿税之残虐曰御题黄纛遍布关津  圣旨朱牌委亵蔀屋遂使三家之村鸡犬咸空五都之市布丝莫贸在诸臣法语巽语百计未能以回夫在  陛下不绎不改一行愈坚于转石且税以店名何异东齐之市肆官从内遣不营西苑之斜封昔唐裴匪躬在司农寺欲按诸苑菜蔬以鬻利仆射苏良嗣判曰公仪体一诸侯相尚技葵去织未闻天子卖菜蔬于人争利事遂不行繇是观之尃之且不可况夺之乎裴谞为河东盐铁使时关辅旱险帝问谞估之利若何谞曰臣自河东来谷菽未种农人愁叹诚谓  陛下轸念元元先访疾苦而乃责臣以利繇是观之问之且不可况括之乎＜锍-釒＞入不报
　　○鱼苇税课内臣王虎参通州同知邵光庭不应付香河知县焦元卿卒领生员土民喧嚷执枪棍抛瓦石者千余  上为之降二臣各一级调用仍令会抚按提学严查为首生员土民正法
　　○戊子  睿宗献皇帝忌辰  奉先殿行祭礼
　　○工科都给事中王德完感时触事刻理财之常慎者八用人之当慎者七理财一曰严义利之办二曰明一体之谊三曰通家国之理四曰存敬畏之心五曰识修省之要六曰广视听之益七曰谨安危之机八曰改苛歛之失用人一曰矿税之使当撤二曰被逮之臣常原三曰抚臣之任当专四曰选取之命当下五曰迁谪之臣当用六曰眚灾之救当行七曰辅相之求当急言虽不用然天下传诵之
