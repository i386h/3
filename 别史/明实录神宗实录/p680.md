<!-- { "loadSidebar": true } -->
　　○丙子以中秋节赐二辅臣上尊珍馔
　　○升巡抚贵州右副都御史胡桂芳为南京工部右侍郎
　　○升光禄寺少卿王纪为太常寺少卿提督四夷馆
　　○升广西右参政王一祯为湖广按察司
　　○升户部郎中林欲楫为四川参政
　　○升山东莱州府知府冯伟为江西副使分巡湖东　　○丁丑命礼部右侍郎刘曰宁改吏部右侍郎兼曰讲如故
　　○升山西巡抚右副都御史魏养蒙为兵部右侍郎
　　○升山西右参政沈光祚为山东按察使
　　○戊寅以  万寿节命隆平侯张炳永康侯徐应坤阳武侯薛濂怀宁侯孙承荫临淮侯李邦镇成山伯王国柱宁晋伯刘天锡东宁伯焦梦熊兴安伯徐汝孝分祭  长陵等陵怀柔伯施壮猷祭  景皇帝陵  上免御殿百官于午门行庆贺礼大学士叶向高诣仁德门叩头称贺  上遣中官赐酒馔仍赐二辅臣银币及讲官翁正春有差
　　○命刑部尚书赵焕改吏部尚书起原任凤阳巡抚都御史李鋕为南京刑部右侍郎
　　○升兵部郎中胡思伸为山东副使　　○升左给事中周曰庠周永春张国儒为都给事中曰庠工科永春礼科国儒兵科右给事中彭惟成李瑾为左给事中惟成户科瑾工科给事中徐绍吉韩光祐杜士全马从龙为右给事中绍吉工科光祐吏科士全礼科从龙刑科
　　○降原任湖广汉阳府知府舒体震为两淮运副
　　○升云南副使卫廉为贵州参政
　　○升户部郎中丘应和为浙江副使
　　○升原任大理寺左少卿钱梦得为南京大理寺卿
　　○加升尚宝司卿张久徵为太常寺少卿办事如故
　　○己卯降宛平县知县李嗣善官一级调外任嗣善狱具三年不得请台省累以为言至是刑部因熟审言大小轻重之狱皆有矜疑减等之恩嗣善犹然囚冠在系罪罚已深矜恤宜早乃报可
　　○庚辰狭西乡试以是日初场癸未二场丙戌三场
　　○辛酉复除原任给事中张延登范济世曾六德原官延登吏科济世礼科六德礼科
　　○壬午宴朝鲜国陪臣如例
　　○南京御史张邦俊言科场愆期考之往事正统戊午顺天乡试初场灾焚试卷三之一而改天顺癸未会试又灾而改正德庚辰殿试以南征逆濠而改夫以今日承平之日既无兵戈之扰又无水火之灾举  祖宗之大典惟吾变更即事体重大有关系  宗社安危者亦将以意见更之而以不信之令令天下也恳祈  皇上此后凡系大纲常大典礼仰符天理俯协人情而勿以疑贰参之宗社幸甚
　　○癸未  宪宗纯皇帝忌辰遣官祭  茂陵  福王第三女薨
　　○四川巡按彭端吾奏建昌两河黑骨猓猡素称舛□鸟骜近者紏集逆党突出烧劫越嶲卫南关并南所屯共杀死男妇八十余人掳去二百余人烧毁房屋一百六十三家臣惟建昌五卫古卭筰地广袤三千余里内环九种猓番夷巢十居八九汉地十之一二泸水迤南青草黄沙腥风毒露瘴雨蛮烟别是一般景界古号不毛荒服远徼考之往牒叛服无常稽之近事亦无十年不兵者即  皇上在宥以来数见挞伐全凭抚臣筹画调度兵饷用能拓疆开土奠安黎庶今旧抚臣乔璧星业已奉旨致仕一年四月矣全蜀在在卼＜臬兀＞土司如石柱宣抚马千乘民夷互构印信追贮夔州府库见烦勘处酉阳则红苗犯境掳掠一空永宁之事尚嚣乌撒之夷犹狡又有建昌番猓累卵坐困之危  皇上何独忍于西南生灵使不得比诸要害之地耶乞亟下抚臣新命以拯危属
　　○南直隶乡试以是日初场丙戌二场己丑三场
　　○甲申命太仆寺少卿李时华署掌本寺印
　　○乙酉户部题覆漕运议单轻赍银两除山东河南轻赍原不过淮责成临清兵备差官起角□羊外湖广江西浙东西上下江锦衣旗手淮安杨州中都等处共银三十四万八千余两角□羊交淮库以类角□羊通仓其来旧矣但两番委官交纳必有加耗需索等毙而最甚者银入淮库难免借支一借而弊且百出势必误及通仓且误及船厂矣宜令各省直类齐角□羊给各总领角□羊通仓而通厅仍照额加一分径给把总带回入淮库以备各卫修船则银既散分角□羊有专责一举数便诚如漕督所议者独臣所虑有二一虑各司府催轻赍之迟而不能先期给把总也把总领兑开帮有期而各州县徵粮每急兑米缓赍银如是必米齐而银不齐也不至迟把总以至迟开帮乎必总漕先期责成各司府将此项银两令有司上紧与米并徵必先角□羊轻赍到司府而后起兑庶转给速而于漕无误也此其责在司府而有违者议一虑把总领轻赍之迟而不能早角□羊通库也闻把总押运衔尾而行到通州较粮船每迟如是必粮至而总不至也不至迟交臣以至迟通州脚价等项乎必总漕责令各总随帮速行不可留后耽延必与本帮之船一齐到通厅秤收庶交银速而于通无误也此其责在把总而有违者惩
　　○刑部尚书赵焕辞免铨衡新命有旨卿硕德重望持简铨衡表率百僚中外素孚宜遵成命不准辞
　　○丙戌大学士李廷机累＜锍-釒＞乞休至是复以呼嵩已过申恳一放言臣自乞身以来恭遇  圣寿五度于此义难再留伏望皇上怜放臣尚图力疾辞朝而去以全国体越四日  上遣中官赐谕曰朕览卿奏具见详切但近来佞言烦兴遵卑陵夷大臣疑畏杜门注籍小臣嚣然逞臆横肆是何国体卿为大臣当以宗社大义为重岂可以浮言介意卿慎加调摄少俟即有旨慎勿再陈廷机复＜锍-釒＞谢仍申前请
　　○戊子秋分祭  夜明于  歹月坛遣成国公朱纯臣行礼
　　○宴朝鲜国陪臣如例
　　○降原任江西临江府知府涂乔芳为两淮运判　　○湖广乡试以是日初场癸巳二场丙申三场
　　○己丑祭  历代帝王遣礼部侍郎翁正春行礼
　　○大学士李廷机叶向高题  东宫辍讲日久  皇贵妃葬事已毕谨择九月四日十一二等日请命  皇太子讲学并请补讲读等官
　　○河道总督刘士忠言沙沟守备初止防陆今奉钦依移驿河滨请于本官衔内加入儧防粮运字令于粮船盛行之际移驿河干催儧防护运毕回镇防守沙沟营原设兵勇五百名当夏秋二季除守备官量带一百名驻泇防运外四百名另委指挥一员代统防陆俟本官回日径交至于泇黄并用每岁三月开直河口坝乃彭家坝闭吕公堂坝俾汶泗诸泉之水繇泇专行重运及袍服鲜贡等船至八月终则塞之每年九月开吕公堂坝闭彭直二坝俾诸泉河入黄以利回空及官民船至次年二月终则塞之半年繇泇半年繇黄相资两利惟是驿递应付在黄河繇夏镇至宿迁有夹沟彭城房村下邳四驿供应若泇河止山东万家庄一驿往来不便人心疑阻议于黄河四驿中裁夹沟一驿移置赵庄其应用酌派钱粮邳输其五房村彭城各输其三夹沟输其七合之共得应付并大工银二千三百八十三两零即今供亿不困然夹沟虽裁而陆路犹然应付今宜以赵庄为主开坝驿泇之日夹沟地方仍委官代司陆路即以原议钱粮十分之三答应至泇河开坝之日则赵庄驿官仍回夹沟并乞命名铨选庶将官职掌明而防守有赖驿官事规定而冒滥可稽此泇河永久之利也章下所司部覆如河臣言  上是之
　　○工部右侍郎刘元霖累以九年满考例不复职乞命大臣一员管理印务辅臣因请点用大司空并久不得报至是吏部亦言各省直角□羊户候批甚苦于是  上仍命元霖署掌
　　○辛卯兵部覆四川参政戴廷诏奏贵州千户张大策煽夷为害惧罪越奏排陷勘官乞敕法司究处因议黔所拟大辟周敦吉张神武皆蜀人蜀所拟大辟张大策周应魁杨启明皆黔人此两情所以不平也不知神武擅兵劫掠大策等城池失守各有应得之罪岂宜以黔蜀起念今诸臣自相构讼结局无期请令两省巡按御史虚心会勘得旨这事情屡奉明旨乃两省官相持不决成何法纪依拟作速勘明具奏不得再迟先是三十一年安尧臣谋为奢世续立阿利普市摩尼已为夷目阎宗傅焚劫游击周敦吉因夷人之愿奢崇明请竟得承袭世续匿印镇雄累追不出三十五年尧臣助兵攻打永宁四川巡抚遣都司佥书张神武往值尧臣兵败因执世续宗傅等紏合水西镇雄愈益猖獗复焚劫摩普二所甚惨崇明又与高文灿等互相讎杀印终不得朝议另给新印谕夷众角□羊散不从则剿黔乃归罪神武敦吉激变称神武贪括财女贻害地方行勘未结三十七年摩尼二所军民张大策等复有川弁矫命兴师起衅之奏并请将永宁宣抚改隶黔省于是神武革职听勘三十九年再奉旨敦促贵阳知府钱策议敦吉神武宜传激变艮民因而聚众反叛失陷城池者律斩崇明不应赎杖宗传遗田变银三千两赔偿刘国用傅廷銮等照夷例共罚银二千两蜀拟大策应魁启明以掌印操捕弃城失陷律应斩余各戍遣有差会问官以讲钓礼逊郤大策遂奏廷诏翻然回川为崇明行贿廷诏＜锍-釒＞陈前后两省往复招详甚核大意言神武轻事召衅罪诚有之使世续不擒尧臣不遂永宁至今犹未定也科臣又谓大策失守之罪虽不容诛然激变之者谁耶部乃谓蜀黔之相角自争播地始矣黔欲畀土酋而取沙溪为界以安氏故今克臣已主宣慰直以尝立阿利遗祸到今亦以安氏故宜令巡按御史各捐成心据实勘奏勿复别委以开纷兢从之
　　明神宗显皇帝实录卷之四百九十八
明神宗显皇帝实录卷之四百九十九
　　万历四十年九月壬辰朔前庚寅大学士李廷机奏臣年老多病自春至今比奉  圣谕欲臣少俟今又数日非臣决去  皇上未必放臣阁臣受恩深重原非他臣比臣独殿诸臣之后而迟于尚书孙丕扬者已七月固足以明阁臣之不敢造次以礼始终亦可有辞于天下来世矣谨拟以初二日辞朝闻辅臣向高因助廷机请连日再疏言廷机真病难留不如允放君臣之义更为两全  上乃遣鸿胪官谕廷机曰卿杜门数载求去迫切朕岂不体亮但念卿宏猷未究政本乏人难于遽允非是以留滞苦卿览奏深用恻然卿还调理数时勉出赞襄以称眷留之意慎勿遽行有失大义又命中官冉登传谕慰留勉以安心调摄自有圣裁是夜漏五下太医院复以医来廷机前后疏谢言臣数日三奉丝纶一日再承宣谕当丙夜之时犹廑顾复之念感极而悲敢不柢遵严命期于奉旨而行
　　○癸巳户部以福王＜锍-釒＞催赡产有旨责部推诿言据河南山东抚臣查伊泾二府遗地不及十分一且照额起科有司徵解于自管徵租例不合又或系禄粮纳价及屯军月粮须议处抵文移往返奄忽岁时内外相牵迄无成议异时臣部题给潞藩地四百余顷并房租盐课诸项共徵银四万余两皆抚按查明具奏臣部再为议覆请下两省并查徽府诸遗地闲田如明旨所称凑给速议以闻从之
　　○命都御史许弘纲署掌刑部印弘纲疏辞不允
　　○东虏粆花犯大清堡官军御之斩首虏二十六颗获达马一百匹
　　○礼部侍郎刘曰宁卒曰宁江西南昌县人万历十七年进士改庶吉士授编修主考福建称得人升右中允充皇长子讲官历右谕德掌南京翰林院为南京祭酒士习犁然一变以少詹事养病久之起协理詹事兼礼部右侍郎经筵日讲疏辞不允被趣就道遽卒于途以讲幄功赐祭葬从优赠礼部尚书谥文简
