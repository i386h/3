<!-- { "loadSidebar": true } -->
　　○先是皇太子讲学吉期择于十七二十两日嗣后大小九卿及台省勋戚诸臣连章恳请讲读各官预备讲章以待  上以讲学吉礼还当以入学为吉且秋暮□日出大米□寒命于春和举行大学士方从哲因改择九月二十五二十八两日以进
　　○广东巡按田生金以原任吏科给事中戴士衡客死瘴乡乞开伍籍量加优恤并请释樊玉衡之戍
　　○升郧阳府知府仝梧为云南副使
　　○癸未时新推兵部尚书黄嘉善戎政尚书薛三才被命已久祗以各辞＜锍-釒＞未下赴任无期暨所推左侍郎崔景荣右侍郎吴崇礼俱未点用大学士方从哲具＜锍-釒＞催请并析将兵部所推镇抚司官梁慈许浩然速点一员令克期任事皆不报
　　○升职方郎中陆问礼为湖广参政
　　○甲申起山东按察使张经世为山西按察使
　　○升工部郎中沈朝烨为四川参政升曲靖知府郭继芳为云南副使
　　○乙酉升山西左布政靳于中为都察院右佥都御史巡抚保定等府提督紫荆等关兼理海防军务
　　○户部尚书李汝华覆河南巡按张惟任题沈兵等五十州县因旱蝗为虐漕粟难输议将该省正改兑粮及临德二仓粟米共三十九万石内改折五分每石徵银六钱限十月终通完角□羊到接济军需其余五分仍照本色依期起运
　　○丙戌兵科给事中吴亮嗣＜锍-釒＞奏用人行政诸事自阁部以及科道自朝廷以及外邑太仓冏寺之空虚县令乡绅之横恶六军之单弱税珰之暴凶与夫乱民劫掠套虏要挟不可恡巡方而阙抚治不报
　　○浙江巡抚刘一焜题宁区五爪湖外洋坛头海洋台区稻杆亭外洋渔山下洋等处倭船突犯被官军擒斩功次总兵王良相等道府杨一葵等应分别叙录章下兵部
　　○丁亥大学士方从哲以十月初一日为  皇上颁历大庆之期因举目前要务一补阁臣一补大僚一补科道一点抚按此外若委署印以存科体起废弃以录忠贤释累臣以矜戆直允蠲折留税以恤灾荒是皆行政大端与用人并重者＜锍-釒＞入不报
　　○戊子大学士方从哲以所择  东宫讲期二十五日已过去二十八日止隔两日过此即为十月辍讲之期复具＜锍-釒＞请赐批发  上仍以秋暮冬临天气甚寒命于明春择吉行之
　　○庚寅大学士方从哲请批发已点江西巡抚包见捷时巡漕御史唐世济＜锍-釒＞下有保定江西巡抚已点用之旨而江西实未批发故有是请且言福建大同宁夏皆边海要区河南湖广乃腹心重地拊循弹压不可一日无人而操江一臣关系留都安危尤为吃紧更望  皇上乘此颁历之期将会推各官尽赐点用不报
明神宗显皇帝实录卷之五百六十一
明神宗显皇帝实录卷之五百六十二
　　万历四十五年十月壬辰朔孟冬时享  太庙遣驸马侯拱宸恭代伯杨世阶陈伟分献
　　○以明年大统历赐文武群臣颁行天下
　　○赐辅臣中历十本民历一百本
　　○癸巳  孝洁肃皇后忌辰遣官祭  永陵
　　○大学士方从哲以戎政尚书薛三才二次辞本已经拟票未下且交代期迫因具＜锍-釒＞为请并请点用各处巡抚不报崇隆等六寺番僧速南车劄等三十名进贡方物马匹各折给马价叚疋银两
　　○以韩浚为大理右寺丞赵士谔为太仆少卿于伦为光禄寺丞俱添注
　　○升河南右布政张我续为山西左布政
　　○大选学正等官戴旦等三百五十四员
　　○甲午  桂王选婚选中锦衣卫右所冠带舍人吕如松女
　　○乙未  中宫千秋令节免命妇朝贺颁赐辅臣上尊珍馔
　　○是日大学士方从哲因累＜锍-釒＞请补阁员未一奉旨复具＜锍-釒＞力请之不报
　　○时  皇太子讲筵弗启已十数年诸臣交章仅得开讲一日至秋爽举行之旨亦复杳然刑科给事中姚若水因具＜锍-釒＞为请言学不可竟废不可少间与不可后时  皇上宜以劳为爱不宜以就傅为嫌  皇太子不用心于典学即用心于嗜欲并敕  皇长孙同时开讲父子懋脩  祖孙垂裕留中
　　○丙申户科给事中官应震因数月以来自辇毂三辅留都江北递至河南山东山西狭西江西湖广福建广东等处俱以灾伤报各抚按请蠲请赈惟北直广东河南先覆得允山东狭西南直湖广四处报＜锍-釒＞下部稍迟勘＜锍-釒＞未到尚稽部覆其余并报＜锍-釒＞未下乃请以留税代发帑以改折代蠲租更望  皇上多出内帑大行赉予并敕部臣与抚按叶议以为国计民生＜锍-釒＞留中　　○时内承运库太监孙顺以年例题派叚疋八月初已奉  明旨因工科缺官无人覆核稽迟乞于见在各科四人中命一员代为详阅抄发大学士方从哲言六科之官各有专职岂能越俎而代理叚疋织造原系工部之事亦惟工科官得而问之伏望  皇上于吏部所推科臣之中或起复或考选者将工科给事中先点一员俾令署印不惟叚疋一事不致迟误而  大工婚礼诸务均有攸赖矣
　　○兵部覆蓟昌二镇修边工犒自四十三年春防起至四十五年秋防止计银五万六千三百一十四两有奇除先请过银三万七千六百一十九两其余俟临期查请已经覆奉钦依今该督抚题称见在银一千九百三十二两外今止请发六千两以完本年秋防之工应照户七兵三事例兵部动支太仆寺马价银一千八百两给之报可
　　○丁酉驸马都尉侯拱宸＜锍-釒＞奏补缺失修  圣政以收众用以安社稷不报
　　○戊戌礼部题谥也者核生平之故实彰往辙之芳规令甲五年一举行今两经会议俱属逾期讵意万历三十七年所题二十九人部＜锍-釒＞虽奉明纶而阁拟未蒙点发至四十四年所题四十四人者则并部＜锍-釒＞而留中矣岂以此非要务耶臣以人主操激劝之权而得豪杰之用者生则荣爵殁则荣名而已贤者必可得不肖者不敢觊诚重之也重之而当得者亦不与复悠悠似不经意是自薄自亵以恡而成其轻也  皇上愈迟则愈轻臣部典礼所关敢令重者而轻至此用是再请乞将阁拟二十九人之谥并部请四十四人之谥一并简发又臣部节年所题恤＜锍-釒＞曾奉旨径与谥者如王遴王汝训蔡国珍冯琦李化龙刘曰宁郭正域孙丕扬沈一贯沈鲤郭大成十一人俱经阁拟进呈乞并赐点发一体施行
　　○己亥大学士方从哲言臣每经过科门见其空虚寂寞之状辄泚然汗下以为此掖垣之职紏绳封驳之司乃我  祖宗设立以贻后人者而乃令其旷废一至此乎即六科而十三道可知也今即不能尽数推补如  先朝旧额而每科之中一人署印一二人守科其可少乎顷各部以事体相关因抄发无人诸务寝阁各具＜锍-釒＞催请臣愚初意犹谓因部催而止点本科之官恐非政体乃并此而亦不可望也且柰之何哉前八月选官候凭已过两月时将寒冻旅寓艰难日群聚长安门内外求臣揭催吏科涕泣号呼麾之不去就此一事而科臣之不容不补已可见矣臣力竭词穷不能委曲开陈以回  天听但望  皇上于兹颁历之始沛发德音将各处抚按已票者即刻批行未点者尽数发票仍将各项科道官或概赐允用或先下考选或先下候补散馆令即到任供职此真  圣明非常举动一日而可为尧舜之君者也不报
　　○庚子恭顺侯吴汝胤＜锍-釒＞奏急务当修贤才当惜乞亟赐简用以维泰运不报
　　○时代宗室府鼎莎物故代王不立鼎渭莎临死亦欲请渭承立宠姬张氏三子且避不敢当而宗室鼐金□屈等乃合谋私撰本章假托代王陈奏求立三子四子七子八子及宗支中贤者意将鼎渭使其不得袭封巡按御史周师旦＜锍-釒＞紏之拟欲革其世封或罚禄终身以示薄处大学士方从哲言代事未定皆繇鼎渭之立未奉明旨以致群小观望邪谋横生国体人心关系不小更望  皇上大奋乾断明敕该部册封鼎渭为代世子则  皇纶一布国统有归不惟亲藩得享带砺之安而朝廷亦可免纷纷之扰
　　○甲辰吏部催请考选科道李若圭等不报
　　○乙巳大学士方从哲言科道各官缺人之极候命之久与夫人情之郁国体之亏臣于数年间不啻千言万语舌敝唇焦矣乃  皇上听之愈邈持之愈坚若将谓言官可以尽废而见在候命诸臣可以锢其终身者  皇上试思  祖宗旧章累朝行事及  皇上御极以来曾有此事否臣今不敢概望于  皇上但祈  圣慈酌量于数者之中或先下考选或先下起复散馆以补一时之缺乏供目前之任使抑或先下转科诸臣各令一人署印是臣愚之至幸也臣不足以格  主力不足以回天窃位妨贤罪宜显斥更望  皇上朝下诸臣之命夕禠微臣之职使臣得弃此一官以为群贤效用之地退伏草野有余荣矣不报
　　○礼部左侍郎何宗彦等以代宗鼐金□屈充□鱼□＜人＞□廷堲鼐□金先王□私撰本章事请如按臣议重则革爵轻亦罚禄终身并请立改鼎渭以绝窥伺息议论  上命姑从轻罚住禄米终身不许支给
　　○丙午南京吏部尚书沈应文以南京大僚多缺科一人道三人篆务需人甚急请速赐铨补不报
　　○丁未封代王庶一子鼎渭为代世子
　　○大学士方从哲言代藩一事十年以来节经部院科道抚按奏请不知几十百＜锍-釒＞祗因未奉俞旨以致人心疑贰议论纷纭代王之溺爱日深群小之邪谋益炽兹幸我  皇上大奋乾断正诸奸诳奏之罪降鼎渭准封之旨明纶一布中外欢腾宁独代王父子因此释嫌疑之迹复慈孝之常闻之四方传之后世其谁不颂大圣之作为仁明刚断超越古今孟轲氏谓圣人人伦之至正皇上今日之谓矣臣愚区区之衷更愿  皇上繇一念而推之念念繇一事而推之事事将目前切要如补阁臣补大僚补科道点抚按署科印释累臣诸务亦如代府之事立赐裁断则一举笔而朝政改观人心胥悦矣不报　　○以山西右政使文球为都察院右佥都御史巡抚大同地方
　　○降罚喜峰路参将郭登选守备魏允高有差以其疏防殒失军丁且妄传烽燧掩罪为巡按御史论劾故也
　　○升狭西按察使张崇礼为湖广右布政
　　○己酉  诚孝昭皇后忌辰遣官祭  献陵
　　○升山东按察使景昉为河南右布政
　　○庚戌时吏部都察院俱以台省缺人诸务废弛请速下考选候补诸臣以济急用大学士方从哲乃言人君之举事也上之当存国体下之当顺人情远之当稽  祖制今六科止于四人而五科之印皆无所属十三道止于五人而人兼数事以致内外各差缺者无可补满者不得代堂堂全盛之朝寥落若此此其于国体何如也诸臣通籍有年扬历中外业有成绩今幸与清华之选岂不欲乘时自效一舒报  主之忱而徒令株守都门淹留累岁进无可守之官退无可居之地河清难俟壮志全隳此其于人情何如也  累朝旧例给事中五十余员御史一百余员济济盈朝用以扩聪明而充任使匪徒备员也而今匮乏若此挫折若此岂人才盛于昔而独衰于今耶抑绳愆紏谬之职可用于国初而不可用于后世耶揆之我  祖宗列圣任贤纳谏之徽猷当不若是矣此其于  祖制何如也＜锍-釒＞入不报
