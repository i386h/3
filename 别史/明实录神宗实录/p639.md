<!-- { "loadSidebar": true } -->
　　○戍犯王延祐旧以土□没官钱论遣逃归为内官监司房御史刘国缙缉得之国缙因极数内监陈永寿及陈邦彦淫恶杀人状其尤大者房山民陈槐所生女进为  东宫才人生  皇长孙内监马昇红牌找觅永寿夺与伊族陈表朦冒皇亲乞下永寿于理而穷治邦彦延祐等不报
　　○辛卯辅臣叶向高言臣与李廷机挂议既均请一切本章仍谕廷机票拟廷机言邓澄所议不过章＜锍-釒＞中一二语未有损于向高之品望惟令如常票拟而亟放臣亟允锡爵之辞亟简当世名流与向高共襄  圣政是日文书官宣谕朕自入冬以来动火头晕又害眼怕风服药调摄昨览卿具揭所奏朕已悉知但日每本章拟票关系国家大典卿当仰体朕意将发下本章还照常拟票进览况今国家多事卿勿以浮言介意宜即入阁辅政佐理庶政务不致废弛特谕卿知
　　○赐二辅臣鲜藕
　　○时给事中熊鸣夏姚士慎久被言杜门求去吏部拟序升左给事中御史房壮丽姚镛各言二臣迁转关系邪正之消长御史刘蔚因论列文选司即中薛芳尚书孙丕扬言熊姚两给事虽经指摘未奉处分既食科俸又无别转安得不作数转之时论复嚣焉
　　○查参蓟昌保三镇马政千把杜文科等降罚有差
　　○壬辰户部以推广事例为请言本部事例先因工部分去续以选法有碍为吏部停止二十余款今中外殚竭乞将工例归还其先经咨停如署正正兵马运副运判提举准贡等六款照旧停止其余一应原题事例悉行开纳许之
　　○以真定车营游击刘承武为五军八营参将原任山西北楼口参将王师吉为利民堡参将原任五军三营参将包良栻为神枢十营佐击河南佥书郭钦为山西掌印都司
　　○癸巳辅臣叶向高言本章重事本非私家所可坐拟以  君命严重不敢故违至于入直辅政则揆之分义万难勉承推补阁臣万不容已优旨慰出谕其余政务朕知道了
　　○户部以河南巡按曾用升申报灾伤覆言缓徵改折  上曰该省灾伤可悯这所议俱准行以昭朝廷宽恤之意
　　○礼部言谥典咨访业有次第请将应谥诸臣同九卿科道会议报可　　○命太仆寺动支马价银一万六千零补发蓟辽以备本年秋季止来年夏季年例买马之用
　　○先是大同中路通判衙门典吏王敬止盗官赃八百论死内招原任同知任禄带管中路支子粒银三百两巡按吴亮请提质之下吏部
　　○以诚意伯刘荩臣为右军都督府佥事管事
　　○命故惠安伯张元善男张庆臻袭爵
　　○以福建参议陈治本擅离任镌一级
　　○顺天巡抚刘四科引疾乞休不允
　　○甲午鸿胪寺官宣谕次辅叶向高朕因动火头目眩晕又害眼服药调摄未愈但念国事多艰正赖卿分猷佐理方今  圣母万寿在迩履长屇期岂可因小臣譛言杜门不出坚欲求去卿心安乎还即出入阁辅理以慰眷怀向高＜锍-釒＞谢仍优旨报闻凡两勤宣谕五奉温纶焉
　　○时户部亦以  瑞王婚礼议借冏金六万两科臣孟成已等言工部所供者仪仗妆具诚不可无户部所供金珠首饰内庭自饶何必更备兵部亦言太仆马价原以备虏冏寺之匮诎如彼典礼之浮冒如此此理之必不可再借者＜锍-釒＞请已之
　　○乙未  孝惠皇后忌辰遣官祭  茂陵  孝烈皇后忌辰遣官祭  永陵
　　○赐百官暖耳
　　○户部赵世卿以京边匮极设处计穷条边饷四事一两淮运司见积余银二十五万五千有奇应取解三分之二一两淮长芦带盐本以征哱权宜事平停止今该镇前课相应掣回一开纳事例原为济边后以  大工暂准开行今役有次第仍当还归本部一省直税银先后奉旨半解内库半解该部助工济边今工部助工已收四年嗣兹济边当解臣部  上曰今内外各称匮乏难以哀益但尔部以边饷窘急屡次苦请事例银准暂归还其税银原是暂用权宜之计且留助工余依议行
　　○议展高家堡外城初以高家堡守备改为参将兵马日众军民野处延绥巡抚议以展城土筑砖石等银于镇城库班价银内食米于该堡仓客兵粮内各照数支给章下兵部
　　○山西巡按刘光复＜锍-釒＞所以赈通省饥民者曰发京运缓旧逋免积谷停清勾留杂银准锾纳奖好义严举劾
　　○以镇清参将王臬为宽奠参将永腾参将陈寅以副总兵职衔仍管参将事
　　○戎政少傅兵部尚书李汶卒汶直隶任丘人嘉靖四十一年进士历曹郎为河南云南提学副使以布政擢佥都御史巡抚狭西母艰归起兵部侍郎协理戎政属海上捷晋尚书逆酋以海套诸虏入犯堵于松山画松山善后事宜筑边堡御讎虏海虏阻贡官军再截杀叙累加少傅柱国考一品九年满加特进原荫锦衣千百户二人各加二级予世袭卒子官礼部言汶砥躬树品不愧旂常例予祭葬加一祭
　　○丙申  圣母慈圣宣文明肃贞寿端献恭熹皇太后  万寿圣节免百官朝贺辅臣恭诣  慈宁宫门行庆贺礼赐酒饭  圣母复赐手盒膳品酒二瓶
　　○是日仍赐二辅臣上尊珍馔
　　○工部覆应天高淳被灾等县其三十五年以前未完钱粮准与停免许之
　　○丁酉以直隶巡按李光辉言畿辅旱蝗特甚水雹异常得旨今岁各处奏报水旱灾伤人民困苦朕深为悯恻畿辅重地又复如此益轸朕怀着该部通行看议作何蠲赈分别来说不得迟缓
　　○以顺天府尹曲迁乔为通政使南京光禄寺少卿许乐善为南京通政使
　　○以太仆寺少卿徐民式为右佥都御史巡抚应天
　　○升浙江参政李长庚为山西按察使户部郎中余自强为狭西汉羌道参议武昌知府张以谦为湖广湖南道副使礼部主事顾自植为江西湖西道副使户部郎中崔师训为山东驿传道副使
　　○给事中朱一桂参劾浙帅杨宗业内言杜松庑勇一嫉功害能之道臣足以扼之按臣熊廷弼复以中左游击高贞等禀揭再＜锍-釒＞论劾大都言长岭堡诸处土民属夷诸所扑杀具有名姓其各颗分给诸禆比赏功银扣至一千八百余两尽数奏上章下兵部
　　○延绥巡抚涂宗浚以神木波罗等处剿杀猛沙诸酋获级功总兵张承胤游击杜文焕各将领论叙有差章下兵部
　　○户部请将屯田御史所辖北直山东河南三省大同等处各官见年开垦荒地委官查勘丈尺顷亩有无参差以凭核实施行
　　○初南京锦衣等卫额设黄船以各卫小甲领船当差后改以军头每差官给银五十余两岁苦贫累旧甲自愿于在册见丁量行添派每船增银十两贴与领船军头南京兵科给事中高节言其便
　　○戊戌以  圣母万寿圣节赐辅臣李廷机银五十两纻丝三表里叶向高银四十两纻丝三表里
　　○升兵部郎中王一桢为广西苍梧道参政工部郎中沈孝微为河南汝南道副使户部郎中周御为四川上川东道副使兵部郎中张养蒙为四川威茂道副使礼部郎中冯烶为福建驿传道副使南京兵部郎中徐绍曾为山西驿传道副使南京刑部郎中周汝观为云南粮储道副使平凉知府王忠显为狭西肃州道副使池州知府黄流芳为广西副使石阡知府江大鲲为福建副使贵州佥事顾起淹为湖广江防道参议
　　○太常寺少卿夏子阳等以灾异谴告请  上躬祀  南郊
　　○吏部奏申饬官员违限事例各衙门奉差自半年至年半以上两京领凭官及在外佐贰等官自一月至八个月以上各罚治降罚有差其从前各官姑从宽贷责令三月以里到任管事严旨依议着实行不许疏纵该部科记着
　　○山西巡按乔允升言宗室宜兼教刑之用其详谓大同系代藩分封之地山西系晋沈两藩分封之地总计衣租食税共七千八百八位其无名封庶宗不与焉大同苦宗室甚于苦虏晋沈两亲王所辖如靖安沁水西河诸王皆号称贤王惟蒲州山阴襄垣之交恶不解绛州俊末充鰔等骨肉相残霍州怀仁之宗民交构泽州朱玉桃之殴死人命皆出代藩分支岂其性与人殊哉教化疏而制统废也臣以为宜听亲王郡王各管理府事督率各宗立宗约所有长有讲有史有督有友而教授审理等官亦各任其职事一如乡约例讲明  高皇帝训典及经史诸书登记善恶于籍其有成德达材可堪作养者听提学道考较入学讲之三年果有成效亲王类报于朝廷而旌奖加焉至于长恶不悛难以化诲者  祖宗法制未尝不严请以其权统制于两亲王如近晋者辖于晋近沈者辖于沈其有名封将军中尉等爵所犯不法皆请命于王重加处治岁终报命朝廷或亦保全之一道乎或谓蒲绛霍泽诸宗系代藩分支难属晋沈弘治年间荆宗佑柄曾发楚中即隶于楚泽州湿川之俊日□梨狭西秦府之怀土□每俱禁锢于晋府闲宅近事可睹则专统制以消恶萌断在可行而无疑者下礼部议
　　○以南京右府佥书王鸣鹤充总兵官镇守广东
　　○朝鲜国王李珲奏请年例焰硝下该部
　　○命撤蓟昌防秋兵马
　　○己亥狭西巡按杨一桂言盐法大变军需匮极  上曰盐法本以济边小票为害何以不行禁革该部便看议来说
　　○广积库派买硝黄九百万斤计水衡钱二十五万五千两工部以旧额二百万斤为请不允工部再请准减半陆续召买
　　○庚子湖广等道御史房壮丽等催请总宪吕坤李三才之命
　　○蓟辽总督王象乾以官军节获虏级达马类奏以闻
　　○辛丑是日辅臣叶向高尊旨入直上言  皇上乘此履长之时补阁臣点都御史下各差巡按一切章奏尽皆简发臣虽驽劣尚可勉效驰驱如仍前壅塞无所转移恐今日之出无以终事  皇上不报
　　○兵部覆以辽左添改三协将领如督臣议独辽阳添设游击一员即以辽阳佥书二员裁减其一改为骑兵游击从之
　　○壬寅命故永康侯徐文炜男徐应坤袭爵
　　○升翰林院简讨张邦纪为右春坊右赞善
　　○出兵科给事中胡嘉楝为福建建南道佥事福建道御史邓澄为湖广湖北道佥事四川道御史管橘为福建水利道佥事吏部验封司郎中朱应奎为浙江海道右参政
　　○荫原任工部尚书姚继可孙姚兆豸原任刑部侍郎张翀男张应仕各入监读书
　　○甲辰冬至令节  大祀  南郊遣英国公张惟贤恭代
　　○在廷文武群臣于五凤楼前行庆贺礼辅臣叶向高恭诣仁德门行礼是日赐二辅臣上尊珍馔
　　○祭  长陵等陵遣隆平侯张炳等各行礼
　　○乙巳升右庶子傅新德为太常寺卿管国子监祭酒事
　　○是时户部本年省直共解银仅二百六十二万八千余两尚书赵世卿复以为言乞严限三月以里尽数完解  上以该部钱粮拖欠数多万分难处抚按官上紧催解如仍前延缓该科分别参奏处治　　○命礼科给事中戴章甫出供职初吏部拟以章甫例转湖广佥事久之不得旨复被太仓京营二巡差章甫自＜锍-釒＞乞结外转之局兵部请令视事印烙马匹  上督出之
　　○狭西巡按杨一桂以停税罢织二事为请
　　○丙午辅臣叶向高言考察之期相去仅一月若有吏部而无都察院是  祖宗旧制坏自今日且吏部独司考察而无人与之参伍非但咨访不详亦恐事权偏重不报
