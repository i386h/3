<!-- { "loadSidebar": true } -->
　　○户科都给事中李应策奏言今天下大害有易见易行与毫毛之禆而徒误国罔人假矿税以自利者莫如重叠溷脩及无端骚动诸弊何谓重叠彼贾之往来有货同地不同者亦有地同官不同者以重徵叠收之禁为三令五申之条而  御墨未乾奸谋旋炽再四稠叠酿祸蓄争宜核于兹以就一何谓溷淆名以采榷不重诬则权必不彰如总税衅兴可寻则琐举细目以溷之如大肆隙无可入则零掏旁隅以溷之甚则积议成疑积疑成乱法纪名秩渐已堕废宜核于兹以就实何谓骚动九事为未定而欲筹也间一临其地今定矣九界服服未明而欲校也间一遣其使今明矣九额数未尽而欲悉也间一查其例今尽矣即复欲筹之何所着核而悉之何所增非为各内监亲巡之不可虽遣使行查宜俱省也宜核于兹以就宁息倘蒙垂纳亟核前弊并查处速彻诸奸则帝畿千里俨然冯翊扶风  天语半纶重于发棠启柜矣疏入留中
　　○四川巡按雀景荣奏四川总兵官吴广贪酋贿赂甘堕术中赞理监纪马土□朝知府蔡宗宪同奸相济共谋缓兵欲受贼降刘珽周国桂膺一路之司应援不速均属有罪兵部覆吴广革总兵职衔量充为事官戴罪杀贼自赎刘珽周国柱案候事完通论从之
　　○直隶巡按佴祺奏河官降调可原漕粮被残足虑乞将通州同知邵光庭霄河知县焦元卿各降一级仍留在任管事先是太监王虎诬奏二臣得旨降调故有是请卒不报
　　○癸卯大学士沈一贯会同首辅赵志皋题该文书官冉登传出  圣谕谕内阁朕览卿等揭奏具见忠爱恳切典礼隆重皇长子素秉清弱盛夏溽暑虑恐烦劳诚重之故少俟耳朕心已定卿等可传示文武百官静候传行毋得要誉沽名又来烦聒扰阻谕卿等知臣等捧诵再三仰见  皇上爱念  皇长子至情以溽暑为虑以少俟为期令臣等传示百官静听毋聒臣等敢不备宣  圣意切告诸司但事有行期则不言而喻若更无定日时维令不从臣等之愚窃谓百官实宜静所不扰以明承顺之恭  皇上尤当蚤断弗疑以光佑启之大颙俟明定吉期以慰群望
　　○刑科右给事中陈维春＜锍-釒＞救富平知县王正志特免袒解仍乞发正志原＜锍-釒＞将狭西矿监赵钦拿问正法其赵钦所讦正志事请敕下地方抚按勘问定夺不报
　　○吏科给事中许子伟请申饬觐察事宜言  皇上临御以来凡六计于兹一计一条议然责于外虽严而辇毂朝端之间容有禾烙宜着为法始则责成抚按中则责成科道总之则责成于部院大臣抚按有可藉以紏察者曰馈送曰供应科道考功司亦有可相觉察相规正者曰回避曰拾遗而大臣以公正廉直之道王持其间加与内外诸司严瑟责成庶人正而法行内清而外肃矣诏下吏部覆如议行
　　○大学士赵志皋三十八＜锍-釒＞以疾乞休不报
　　○礼科右给事中杨天民奏言臣于三月内钦奉  圣谕  皇长子册立冠婚之礼俟移居后以次举行今逾春而夏而秋矣矧  两宫竣事已成百年不拔之基  万寿届期正当一家和尔之候乞吉时诹吉以完大典＜锍-釒＞入留中
　　○甲辰先是  上以逆贼杨应龙已深令条上善后事宜至是兵部议上诸状一宥无辜言兴师伐罪上诛元凶及有名恶党凡汉土诸人不得已先从者不必株连蔓引一安地方言五司七姓陆续所收降中宜加意抚绥设法赈济今得其所一禁豪强言地有分王廛有定居遭变诸人事平而反虽照旧基承认暴横者不得多取一议蠲恤言兵兴以来被害之惨者无如綦江诸处而川蜀运粮之家尤可矜悯即播州之内自逆贼梗化逋欠甚多受降之人既属编岷自应宽免数年而我民之以征调累者宜行督抚诸臣酌议蠲恤一夷险隘言逆贼衡命以天堑为险今虽建置郡邑其他峭壁木植悉宜削除剪伐可耕之地因而开垦一议撤留言兴师十万日费千金今贼已荡平应撤者与少行粮犒赏应留者亦须安置得法至永靖诸番横恣似当趁此撤留未定之时酌议剿处一慎勘叙言逆酋非出生擒赏格似宜酌议须以各官灌任之久近杖其功次之大小兼以功罪之有无定其叙录之轻重一明功罪言将领中有以死罪令自赎者有革去见衔戴罪立功者宜行总督抚按衙门备查功罪明祈妥当立有新功者始以宽其旧慝即获功无多所犯难贷须公平定拟无使幸漏法网一禁揭害言人心险巇戈矛易生甲可乙否泾渭混淆一切从征员役不得妄具揭帖以乱视听一计善后备查播地地处与与与处连区接轸作何分隶隶处与与处应设设府州县作何安置将领作何统辖流移作何招练务令扩悍不毛之地尽入范围抚驭之中其未尽事宜仍令彼中督抚诸臣议妥具奏得旨元凶既殄凡胁从免治流移招复毋许豪强乘机兼并仍优加赈恤以安新定地方兵马久戍劳苦酌量次苐撤还永靖诸苗横恣逋诛就着撤回兵马剿处可即便宜行事军中一应有功人员俱从公叙来余俱依拟
　　○巡按直隶佴祺以擒获妖犯赵古元等具奏  上命督抚按官诸臣审确会题解京正罪
　　○乙巳  仁孝文皇后忌辰  奉先殿行祭礼遣官祭  长陵
　　○大学士沈一贯题顷藉  皇上神威杨应龙授首赵古元就擒斯诚大庆然尚有最可忧者莫如辽东夫辽之所恃惟抚镇道三臣巧彼此嫌怨不能一日相容方倾害不暇何暇防御数日内部院诸臣相继具奏臣亦揭请亟点辽东巡抚往代李禃而  皇上未发盖未谂辽之岌岌耳今天下巡抚有四鈌辽东第一次则延绥次则苏松次则福建皆势穷理极不可更迟而辽尤其甚者以一点之难昭四方不测之患后之噬脐何及望简吏部会榷原＜锍-釒＞均赐点发寔今日燃眉急计不报  命吏部考功司主事倪斯惠刑部广西司主事陆应川往河南工科左给事中张问达户部河南司主事鲍应鳌往山东刑部河南司主事李叔春工部营缮司主事应汝化往山西为考试官
　　○兵部覆兵科都给事中侯先春奏言辽东木马二市应开与否本部已经备行总督抚按会议今科议欲专责成按臣谓按臣自居事外必有定议折衷其闲第总督抚按共事一方休戚与同宜仍行督抚按诸臣许讨利害可开则开不可则正＜锍-釒＞入得旨会该总督抚按酌议具奏毋得含糊两可耽误边机　　○工科都给事中王德完奏言顷川湖督臣李化龙再以制请  皇上准其守制剿乱徵权仁亲大谊于焉并得推之播州千里提封三省耿亘夷汉杂处逆酋虽灭留众犹繁依穴附山首鼠观望脱善后非人瑕衅复作徵发指买之难更有十倍于往时者矣伏乞  皇上慎重兹举敕下大小九卿诸臣公举重臣一人速为往代＜锍-釒＞入留中
　　○丙午吏部尚书李戴以疾乞休因言文选司主事赵邦清参鄜州同知吉弼此臣寔致之盖弼俸深有荐久应迁转病中传语该司斟酌其缺寔未尝有求于部臣以一问贻累卑官臣愧滋甚得旨卿疾未愈准宽假调理斟酌员缺原系卿事吉弼既无干求情弊免究
　　○吏部左侍郎裴应巩以疾乞休不允　　○工科都给事中王德完奏言今国家之患不在夷酋之梗而在人怨民离国家之安不在西师之胜而在视朝勤政顷数廷门屏灾于回禄者三年臣与大司空咨询木料之缺少财用之匮乏三殿大工诚难骤举然以廊庙之观瞻臣民之属望三门晣建讵可再迟伏乞敕下工部储庀土请及时营建＜锍-釒＞入留中
　　○原任应天巡抚丁忧候代陈惟芝奏言臣闻讣三月一切地方事宜俱行停止臣于地方无补为不忠于父母不顾为不孝乞准比例暂交操江抚臣代摄允臣回籍不报
　　○山西巡抚魏允贞以亲老＜锍-釒＞乞终养不报　　○丁未大学士沈一贯再＜锍-釒＞催清速点辽东巡抚往代李植不报
　　○吏部尚书李戴以文选司主事赵邦清＜锍-釒＞参进士高维垣起复讨缺拟降二级验封司都吏加纳经历张早希图超选革职回籍并申饬本部选法各衙门不得干预进士起复仍照本等甲第授职本部都吏当皆与外人一体掣韱不得搀越及议革坐缺单韱诸弊得旨俱如议行
　　○升湖广左布政使曾时聘为都察院右佥都御史巡抚应天等府地方
　　○南京刑部右侍郎王基以病乞休不允
　　○河南道御史周盘等请申饬考察事宜一衡鉴当公而咨访不可不慎一淑慝当办而枉纵不可不稽一品拟当精而资格不可不略一紏拾当严而徵擢不可不举一责成当重而人才不可不惜一交际当浥而科道不可不禁部覆俱依拟行
　　○戊申  景陵殿宇兴工遣侍郎姚继可祭  后土司工之神并告移  章皇帝及  章皇后神位  赐二辅臣拖卤鲥鱼及讲官刘元震等有差
　　○升湖广襄阳府知府卢学礼为狭西副使整饬兆岷兵备頴州兵备佥事杨继先为狭西副使整饬榆林东路兵备调狭西右参议张汝蕴分巡陇右
　　○总督蓟辽邢玠题催速点辽东巡抚因论总兵官马林兵林兵备张中鸿意见不合渐生乖迕乞另议更调部覆以秋防在迩道将官不宜轻易而辽抚见推已久乞赐速点以便统辖允之
　　○升狭西右布政使兼副使榆林中路兵备赵楫为都察院右佥都御史巡抚辽东地方赞理军务兼管备倭狭西右布政使兼副使抚治西宁兵备刘敏宽为都察院右佥都御史巡抚延绥等处地方赞理军务
　　○升浙江右布政使吴献台为山西左布政使
　　○湖广税监陈奉题陈勘金颠末并进见在黄金得旨金着内库查收其隐慝金银令会同巡按官严追解进漆有光等都着撤回  诏原任南京兵部尚书吴文华谥从福建抚按全学曾等请也  诏与原任兵南京兵部尚书张经祭葬仍加祭二坛并谥经福建闽县人正德十二年进士筮任知县授给事中历都给事中大理寺少卿都察院右佥都御史兵部右侍郎提督两广军务会莫登庸与思恩土夷刘现相继叛逆经区画征剿并讨黎徭诸寇先后斩获讦者功六千有奇三荷褒纶加兵部尚书兼右副都御史荫一子丁艰起复南京户部尚书寻因御倭改南京兵部摠督浙直等处军务经奏调广西田州东兰瓦氏那地南丹归顺狼兵并湖广永顺保靖二宣慰司土兵斩获倭功四千八百有奇惟时权桐严嵩荐义子赵文华以二部侍郎祭海视师文华行而大＜欺＞威福经自恃位高望隆不肯折节文华诸发兵守便宜又不与计会有＜锍-釒＞言闻于  上文华伺得其指露章劾之  上遣提骑逮经而经则已大破贼捷闻  上亦不释论死西市盖为严氏父子所治云至是其孙张懋爵以为请故有是命　　○复吏部左侍郎孟春官仍予祭葬
　　○刑部尚书萧大亨以疾乞休不允
