<!-- { "loadSidebar": true } -->
　　○兵科覆兵科给事中桂有根疏一皮林恶苗既以剿平一切善后事宜令三省督抚议妥具奏仍严禁将领不许杀降邀功一辽左残破一极先以西兵主客不和恐致酿乱尽数撤回另募土著以实行伍而家丁之设食有双粮给有战马原用以冲锋破敌司道文臣有抽取各营精锐以为家丁者宜尽行禁革务令营伍尽充兵有实用奉旨皮林叛苗既诛不宜多杀以伤天和辽左厚饷餋兵为资战守分精锐供各衙门役使军纪安在着尽行撤回与选募一同训练以济实用仍行李成梁与抚臣用心振饬毋负特简至意
　　○南京刑部侍郎王正国卒正河南雒阳人嘉靖二十九年进士授行人升礼科给事中历户科都给事中以回避祖兵部尚书王邦政改升通政司参议历大理寺少卿通政司南京刑部侍郎自陈回籍着调外任未几卒礼部奏本官立朝不阿权贵归田益励清修特以左于柄事者遂因自陈调外兹公论已明例应与祭半葬奉旨准如例
　　○庚子大学士沈一贯以吏科缺掌印官四月大选等官尚未领凭盘费罄尽群拥朝门号哭乞即赐批发不报
　　○辛丑总督两广右佥都御史戴燿疏辞新命不许时以府江徭平加升燿右都御史仍总督云
　　○兵部覆奏职方司主事聂云翰条陈三事一曰核军额祖军有定额而粮亦因之自清勾不前遂开告补之条而召募之名起矣不烦稽查不须那扣势极简便故祖军遂属疣赘而募军册籍充栋多系影占尽成乌有皇城四门军七千六百八十二名正阳门十六门军余头班共二千六百七十名二班共二千六百五十六名巡捕募兵一万一千名三大团营之军旧制分隶各卫所原有定额查  大明会典内款开嘉靖二十九年更定营名之后益以募兵四万人此  祖制之额规画也合行各该营卫查照前项祖募立为定额依缺查补其告补呈状俱照开写祖募名色以便稽查如管军各官仍前以祖为募混冒侵饷查参重治一曰轮操守旗手等二十二卫守卫官军向来不入营操不暗技击军多影占禁地每每疏失弊实坐此查得腾骧等四卫见在食粮官军共一万八千四百五十六员名勇士共五千七百八名皇城四门正阳等十六门各有额数及查  大明会典内款开腾骧左等四卫军勇嘉靖初特定额数为五千四百三名除随驾摆列例用五千三百三十名其余以备逃亡事故之数又款开嘉靖三十年议准将四卫营军士通行查勘有影射占役者尽数退出赴营操练诡名冒粮者悉行裁革是腾骧回卫之军勇除正用之外余皆赴营操练令甲甚明今除锦衣卫及皇城四门守卫各军外其正阳等正十六门军既分头次两班应将头班专各门令其启闭次班发备兵营操练半年一换周而复始腾骧等四卫各军勇除餋马匹随驾摆列额定五千四百三名合令内官监分习操练勇士军伴原有名数应为照例查拨其余不系餋马混名营操即会典所称影射占役诡名冒粮者一体清查籍其丁壮尽发京营随三大营官军一体操练及查四卫坐营乃统领军勇之官查会典内开万历三年题准四卫营坐员缺推补原属兵部于四卫指挥等官内选用其御马监官止提督操练不得干预止听其开具相应官员送部查访疏请如或不堪听于京营大号头中军千总及京卫掌印官内另选廉干官照缺推补乃今坐营官率皆该监坐名题补奉旨之日移文本部给劄任事不惟其人之贤否漠然无知而于题准事例亦甚悖矣今后四卫坐营有缺该监查照前例开具相应官员职名到部本部再加查访疏请一曰定职掌议将清出祖募二额除巡捕募军外其余祖募告捕分告总协仍会同巡视准理连状送部俱发职方督捕员外审查明实方据结准补其科道户兵四衙门会验每月以十三二十六两日为定至今于掌管编册军名则专属验军主事  上是之仍令门禁军役并腾骧等四卫军勇俱照旧存留免拨营操
　　○兵部覆御史李时华播州善后事宜选留大帅更置郡县清理疆界优恤驿站修筑城池府官移镇议归楚地凡七事命如议行
　　○癸卯以云南逆酋猛奉等剿平升巡抚陈用宾为右都御史兼兵部右侍郎照旧巡抚总兵官沐睿升右都督各荫一子锦衣卫百户致政公沐昌祚本兵及文武将吏各升赏有差
　　○甲辰命加元辅赵志皋兼太子太师次辅沈一贯兼太子太傅各荫二子赏赍有差叙平猛奉功也各疏辞不允
　　○选进士项鼎铉王升李胤昌钱象坤许獬王元翰王基洪袁懋谦龚三益曾六德雷思霈公鼐眭石吕邦燿郑以伟薛三省陈宗器蔡毅中戴章甫宋焘文在兹冯奕垣二十二人为翰林院庶吉士阁臣言鼎铉廷试馆选二卷笔迹不同不准改授
　　○丙午以朝鲜善后事竣录各官劳绩命经略邢玠经理万世德各升俸一级世德原荫国子生改锦衣卫副千户总兵官署都督佥事李承郧准升实授本兵及文武将吏各升赏有差
　　○命颁诛皮林苖赏格分别汉土首从照例升赏从偏沅巡抚江铎之请也
　　○丙午礼部复题利玛窦涉远贡琛乃其一念芹曝臣等议拟赏赐之外量给所进行李价值并给冠带回还盖亦参酌事理上听裁夺迄今候命不下者五阅月矣无怪乎本夷之郁病而思归也察其情词恳切真有不顾尚方锡予惟欲山栖野逸之意譬诸禽鹿久覊愈思长林豊草人情固然委宜体念乞准所请颁给遣回江西等处听其深山邃谷寄迹怡老下遂远人物外之踪上彰  圣朝柔远之政不报
　　○丁未苏杭等处提督织造兼理税务司礼监太监孙隆及巡抚应天右佥御史曹时聘俱以苏州民变事  上闻隆疏言乱民葛贤等造言聚众焚掠劫杀围逼织造衙门要挟罢税其词颇激时聘＜锍-釒＞言吴民生齿最烦恒产绝少家杼轴而户纂组机户出资织工出力相依为命久矣往者税务初兴民咸罢市孙隆在吴日久习知民情分别九则设立五关止榷行□不徵坐贾一时民心始定然榷纲之设密如秋荼原奏参随本地光棍以榷徵为奇货吴中之转贩日稀织户之机张日减加以大水无麦穷民之以织为生者岌岌乎无人路矣五月初旬隆入苏会议五关之税额数不敷暂借库银那角□羊参随黄建节交通本地棍徒汤莘徐成等十二家乘委查税擅自加增又妄议每机一张税银三钱人情汹汹讹言四起于是机户皆杜门罢织而织工皆自分饿死一呼飨应毙黄建节于乱石之下付汤莘等家于烈焰之中而乡宦丁元复家亦与焉不挟寸刃不掠一物预告邻同里防其沿烧殴杀窃取之人抛弃买免之财有司往谕则伏地请罪曰若辈害民已甚愿等而甘心焉不敢有他也及汤莘等被责枷示一挥而散葛贤挺身诣府自首愿即常刑不以累众其愤激之情亦可原矣吴民轻心易动好信讹言浮食奇民朝不谋夕得业则生失业则死臣所睹记染坊罢而染工散者数千人机户罢而织工散者又数千人此皆自食其力之良民也一旦驱之死亡者也臣窃悼之四郡额赋岁不下数百万何有于六万之税不亟罢之以安财赋之重地哉奉旨苏州府机房织手聚众誓神杀人毁屋大干法纪本当尽法究治但赤身空手不怀一丝止破起衅之家不及无辜一人府县官并税监出示晓谕旋即角□羊散原因公愤情有可矜召祸奸民汤莘及为首鼓噪葛贤等八名着抚按官严究正法具奏其余胁从俱免追究以靖地方
　　○督理山西等处税务尚衣监右监丞孙朝奏进赃银一千一百五十二两并言在内参随员役丁文灿等指官索害己尽行革逐奉旨拏黜奸棍安静地方具见内外官员同心协恭尽心职业时巡按山西御史赵文炳也
　　○戊申阁臣揭催大典日期不报　　○命元辅志皋加少师次辅一贯加少傅各荫一子以朝鲜善后加恩也二臣皆＜锍-釒＞辞言府江之命甫下而滇南继之滇南之恩□新而朝鲜继之殊恩叠降于数日内名器已渎政体失平乞并容辞免优诏不许  命辽东失事将吏王守官等四十一员降罚有差从御史杨宏科覆奏巡抚李植事也
　　○命发遣播州人张世爵等为甘肃辽东极边卫所永远充军杨胜栋及妻田氏等分给功臣家为奴仍严加管束不许婚配  己酉命魏国公徐弘基为南京右军都督府佥书管事襄城伯李承功以南京右军都督府掌府事提督操江兼管巡江镇守浙江总兵署都督佥事李应诏镇守甘肃都督同知张邦奇各佥书都督府事
　　○庚戌阁臣揭请本月二十一日二十六日  皇长子开讲得旨溽暑未退天尚炎热皇长子嘉礼在迩讲读且候旨行
　　○以勘明闽海擒倭功次命巡抚金学曾及时起用张鼎思等赏银有差
　　○壬子大学士沈一贯言今日文书官冉登恭捧  圣谕到阁皇长子册立冠婚及分封诸皇子前已有谕候旨举行且内外诸司遵旨静俟未敢渎阻即欲传行但朕寿节届迩事体繁多况各衙门所造应用器物俱未完备昨又有旨上紧成造旦夕传音若有渎阻的嘉礼于明春举行谕卿等知臣谨叩头即时传示礼部令在廷钦遵外谨具回奏以闻臣闻之昔  成祖时  仁庙在东宫偶失  成祖之欢群臣悚惧莫敢进言适  成祖发一轴到阁命角□羊进题诗缙展观之乃一大虎顾小虎图遂恭题以进其诗曰虎为百兽尊谁敢撄其怒惟有父子情一步一回顾  成祖览诗而大感悟大叹赏父子恩爱更加于平日焉今  皇上深爱  元子欲成大典而恐群臣以聒扰取迟发谕致戒群臣奉谕惟谨谁敢有触冒
　　至尊至第愿  皇上深绎此诗而体  成祖之心笃顾子之情以延我  大明万历无疆之祚是在今日臣不胜惓惓
　　○以广东岛夷失防夺道府诸臣俸命拓林守备马如电等革任提问戴罪杀贼有差睛按臣李时华参论高州府通判顾元绍拥兵自卫先后擒面生人三十余人不分真伪俱砍臂断指械死者数人贼退后擅杀谢超等八人悬首西门外八人之中有六人者皆富厚称良民者也临刑之时天日黪黑万口称冤请究问如律　　○以原任云南副使周应治补湖广副使
　　○癸丑以吏部请升刑科都给事中仍夺张问达俸一月  上以起补科道乃吏部事题请候旨两衙门屡行市恩渎扰故既俞如星之命又夺张问达俸以示意云
　　○调四川按察司副使朱爕元为广东提学副使升广东按察司蔡应科为广东右布政使福建副使高从礼为右参政
　　○甲寅吏部尚书李戴陈言铨政一明职掌见在员缺具拟正陪上请点用其正陪惟命但祈明示不从中格一议推升监司郡守推自本省者得十之五自外省者得十之三自部寺者不能得十之一  皇上岂不谓自外补外于法为便不知监司知府缺员最多自外递推悬缺仍在惟兼用部寺庶仕途不至壅滞一酌资俸凡推升专论俸亦兼论资三分论资一分论俸一酌南北南北部寺照北部一体推升一行人论俸中书算俸亦自近年行人宜比照算俸一推知算俸推官知县在四年外者亦应量算部俸三分之一又均边腹酌劳逸拔异等搜遗逸议推补议起复优终餋议调简省事例议掣签议考试凡十八事文选司员外郎倪斯蕙所条上也不报
　　○总督两广戴耀言小巾□产居碌等峒乃黎穴腹心之区恐残黎生聚复为后患宜于水蕉大会二营之中建筑城垣移驻兵将又水蕉大会离郡邑城颇远议照罗旁事例设一新所增军三百名以资防守兵部覆奏从之
　　○乙卯起原任礼部祠祭司郎中叶茂才为尚宝司司丞
　　○以原任山东副使樊东谟为山西副使驻劄左卫湖广右布政供有复为左布政
