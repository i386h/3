<!-- { "loadSidebar": true } -->
　　○起升原任都察院右副都御史王汝训为南京刑部右侍郎　　○礼部左侍郎杨道宾为留京水灾摘陈酿祸之源五款一曰葆清明平旦之气以澄  圣衷闻宫中夜分方寝日旰未起夙兴夜寐之间蹉跎许多大事诚鸡鸣而起待旦而行神谟雄断岂不崇朝而驰万里一曰每月召阁部大臣以决壅郁夫耳目听睹则是非较然阁部诸臣  皇上所与共图国事者一月一御便殿于  圣躬自不为劳一召便有多官则私言无从蔽隐政事必然精采人心必然耸动一曰复章奏批发之规以尊主权愿勒定限期几日送票几日批发傥有不当明示驳正庶左右不得上下其手主权不至旁落一曰慎内批中发之旨以杜群疑  皇祖设阁臣所以备顾问代丝纶也凡有章奏必拟自阁臣取自上裁今有不繇阁票径从中出如近日考选一事两奉中旨有部寺相讦言公言私之语又如近日三阁臣同上辞＜锍--釒＞一从内批二发阁票  皇上久处深宫万一有矫旨之奸贻祸不细一曰去形迹体面之套以振事功数年阁部事体尽成圈套大小臣工务为雷同稍振刷则虑相形愿  皇上廓然与天下更始期以一德一心为寅恭无认以水济水为和同夫水阴物又兵象宋臣范镇有言天象见变当有急兵义当死职不可死乱兵之下臣区区微忠实与宋臣同故敢不避忌讳得旨南畿根本所系灾沴异常若非痛修实政何以仰答天心事关朕躬自当举行尔大小臣工亦须勉营职业共济艰难称朕畏天悯人之意
　　○刑科都给事中萧近高等＜锍-釒＞请宽贷同知王邦才参将李获阳不报
　　○刑科给事中周曰庠以水灾修省摘陈刑政六事一释刑部监犯马一麟等二释锦衣卫监犯刘得秋等三释知县满朝荐四释同知王邦才参将李获阳五惩狭西原奏乐纲六惩辽东税监高淮不报
　　○工科右给事中王元翰论劾兵部尚书萧大亨南京兵部尚书孙矿俱不堪预推吏部及职方司郎中申用懋比大亨太常寺少卿唐鹤徵比矿不报
　　○丙戌户部覆南京诸臣＜锍-釒＞议及仓粮库银欲  皇上破格以赈请乞速沛仁纶以苏孑遗得旨今岁水灾从来罕见况留根本关系非轻赈恤事宜即行南户部酌议停妥给发务在民沾实惠其苏松等处并遭水害民艰已极国计曷资尔部更悉心议拟作何蠲赈以救此遗黎称朕为元元分灾恤患之意
　　○浙江巡抚甘士价请勘浙省灾伤旨念东南民困敕部速议以闻　　○丁亥吏科给事中熊鸣夏言项见礼部左侍郎杨道宾修省实政＜锍-釒＞列为五款于章奏一事尤深切恳至至于引称近日考选之两得中旨者以不决而类于指授阁臣之一从内批者似特眷而又为虗拘礼臣班联馆阁岂其无所据而谬言哉谁尼考选谁希特眷是在  皇上一洞鉴而大奋乾断耳不报
　　○戊子  仁孝文皇后忌辰遣官祭  长陵
　　○大学士朱赓以故乡水患异常先垄被灾可悯＜锍-釒＞乞破格赈恤并速放病臣有旨着各该抚按分别蠲赈其修墓不允
　　○大学士李廷机言孔子称贤者避世其次避地其次避色其次避言至于避言已为下列矧夫多言而不避者乎故曰见细德之险微遥矰缴而去之此一叚正气如贞女淑媛宁死不辱  圣主必务培植此气以励世风维国脉胡可覊縻絷系令其摧折消磨以至于尽也乞慨然准放不允
　　○己丑赐三辅臣鲜鲥鱼及讲官杨道宾等有差
　　○升山西右参政詹思虞为广东按察使管水利盐法道
　　○兵部尚书萧大亨以科臣王元翰论列乞罢不允
　　○辛卯旌表孝子一人新建县学生员舒泰哭毋夫明扁其门曰孝行节妇十人甘州左卫指挥佥事贺有年妻水氏进贤县民马坤妻王氏万载县故知县张栥妻双氏西宁卫民郑良佐妻文氏高安县民胡曜妻晏氏广昌县学生员刘承恩妻赖氏南城县民范梆妻王氏金溪县民李密一妻徐氏龙泉县民欧阳钦孔妻康氏乐安县民邹人鹗妻黄氏皆守节无玷各扁其门曰贞节烈妇一人安福县民彭绍三妻周氏骂贼被害烈女一人狄道县民李奉先未婚妻张喜英闻夫殁自缢各扁其门曰贞烈
　　○滇南兵事渐平诏撤刘綎不必至滇
　　○调蓟镇总兵官署都督佥事杜松以原官挂印充镇守辽东地方兼备倭总兵官
　　○壬辰升浙江道监察御史曹楷为大理寺左寺丞
　　○予原任延绥巡抚右副都御史何东序祭葬东序猗氏县人嘉靖癸丑进士授户部主事历官至延绥巡抚以毋忧归旋致仕卒于家东序才兼文武德著孝恭虽三品未经考满而屡有军功故给恤典
　　○乙未赐三辅臣枇杷果　　○丙申赐三辅臣鲜笋
　　○礼部署部事左侍郎杨道宾再乞假省墓不允
　　○升大理寺右少卿姚思仁为本寺左少卿左寺丞高举为本寺右少卿
　　○起原任湖广右参政陈长祚于河南
　　○丁酉  孝安皇后忌辰遣官祭  昭陵
　　○大学士李廷机言圣人可以止则止可以速则速在吾人不得不止不得不速故臣出处之际更不向人□量人有遇坎向臣□量者辄以止对傥谋人则明自谋则昏不识去就之分则臣所与谋诸人岂不笑臣臣亦何颜见之昔李泌常云愿赐臣归衡山今  皇上但赐臣归清源山足矣不允
　　○是日午时京师地震　　○礼科都给事中胡忻言秋风渐爽宜弘开讲筵并申命  皇太子诸王俱讲学亲儒不报
　　○戊戌升山东右参政李应魁为本省按察使兵备青州
　　○己亥以中元节遣官分祭  诸陵  景皇帝陵寝  庄敬  哀冲二太子坟
　　○狭西总督徐三畏勘过击斩银歹功次请叙抚镇周盘柴国柱以下优赉章下兵部
　　○庚子  皇太子第四女生
　　○予原任兵部左侍郎詹荣祭葬如例荣龙溪县人嘉靖丙戌进士授户部主事升郎中督饷大同克平叛卒之乱升光禄寺少卿历官至兵部左侍郎上边防九事  世庙悉嘉纳之以乞假禠官卒于家后五十年日久论明追给恤典
　　○福建道御史方大美以南畿水灾言蠲之条有四而赈之条有二曰漕粮宜蠲也条鞭宜蠲也存留宜蠲也叠税宜蠲也曰目前无依之民宜赈也来岁用力之民宜赈也＜锍-釒＞留中
　　○狭西驼笼纳郎等族番人永肖等一百五十六名进献盔甲马匹各赏给钞币如例
　　○辛丑大学士朱赓等言旨拏同知王邦才参将李获阳不日且到臣等诚愿  皇上大普慈仁曲垂赦宥即不然亦望径下法司免其打问在二臣虽遭意外之祸犹沐望外之恩在  皇上虽施不测之威尚有不枉之法
　　○敕韩府亲枝高淳王朗镕管理府事逵杞夫人董氏同男亶山□＜脊-月目＞管理家事
　　○壬寅  成祖文皇帝忌辰遣官祭  长陵
　　○癸卯  皇太子第四女三朝告  奉先殿赐辅臣收回祭设三卓
　　○大学士朱赓言去年臣等三人合请考选四次不蒙赐答至第五＜锍-釒＞始奉有相讦不公是以迟疑之旨已又于四月间有言公言私频渎聒激之旨臣等不识此等旨意果出  圣裁乎抑臣私相授受乎抑有人为臣授受乎设出  圣意即可立断设臣有所授受则自请而自尼之阴阳反覆弄丸于邃密森严之地何不以肆诸市朝设有为臣授受其端甚隐其害甚大何可忽为细故不一清其祸源越旬日  上报曰朕总万几悉繇独断言公言私乃部科寺诸臣下相讦之意于卿有何授受不必自生疑畏
　　○大学士朱赓等拟于本月二十二日二十六日二日皆吉乞钦定一日命  皇太子及  福王俱出开讲
　　○赐楚王叶奎书院额名崇德
　　○补荫原任南京刑部尚书林云同孙瑮为国子生
　　○命镇守山西地方总兵官都督佥事马栋以原官调镇守蓟州永平山海等处地方兼备倭总兵官
　　○甲辰改云南左布政使兼佥事分巡洱海道彭应明为本省左布政使
　　○升浙江右布政使洪启睿为本省左布政使
　　○丙午大学士叶向高言自古灾异之生说者谓天心仁爱然不过日月告凶星辰变异之类犹是以虗文谴告今乃举天下财赋之区东南数千里尽为冯夷所据自江淮以北如狭西河南等处又旱魃为虐赤地千里则是天下无一乐土百姓从何安生官司从何设法明岁边饷漕粮从何措办目前查勘料理全赖巡按而考选一事经今已及三年十百待命之臣前路欲穷壮心且尽又况九列空虗百司废旷甚至纶扉重地乃使寥寥一人出入其间琐尾萧条不成体统真有如言官之所陈列者臣颙望处分以日为岁旨报闻
　　○云南巡按苏茂相言嵩明陷而吏目韦宗孝力战捐躯禄丰屠而知县苏梦晹抗贼殒命表表忠义日月争光遵旨查勘据实奏闻
　　○丁未先是彬州封闭矿峒忽有群盗千余肆行劫取旋经擒捕角□羊散湖广巡抚张问达以间命治失事各官有差
　　○大学士李廷机言臣三月八＜锍-釒＞衷情之委曲披写无余乞怜臣亮臣传旨放臣不允
　　○户部言白粮关税当事者不胜漏征之忧言事者多主概免之说惟在盐臣严巨舰之禁重私载之罚申部运同坐之条至船到各关榷司躬亲验阅即时放行允之
　　○礼科给事中曾六德乞严革铺垫以救疲□疾苦　　○戊申大学士朱赓以  万寿届期再请亟下考选旨但嘉其忠恳令即出辅政
　　○己酉升浙江严州府知府毛志尹为本省副使
　　○命协守宣府地方副总兵署都督佥事王尚忠充总兵官镇守山西地方
　　○加靖边兵备道狭西右参政兼佥事王爱为右布政使兼职管事如旧
　　○辽东金州海防同知被逮王邦才奏辩横珰高淮五番激变诬陷无辜情繇
　　○原任南京都察院右都御史谢鹏举卒鹏举蒲圻县人嘉靖癸丑进士授户部主事历官至南台总宪致仕奉旨存问年九十三岁卒礼部以既经存问宜照日久论定之例予之祭葬
　　○辛亥  皇第一女选驸马冉兴让　　○壬子吏科右给事中翁宪祥＜锍-釒＞论各边粮储郎中抚按每从权宜保升边道原无此体不可遂沿为例其任满不候交代如延宁饷司孙敦化者此后须从重参处
　　○癸丑升太仆寺少卿张养志为本寺卿
　　○升狭西副使郑国俊为本省右参政
　　○甲寅北直隶各府州县同时地震
　　○南京太常寺言水入皇城  陵庙不无震惊请遣就近大臣祭告
　　明神宗显皇帝实录卷之四百四十八
明神宗显皇帝实录卷之四百四十九
　　万历三十六年八月乙卯朔礼部上
　　皇太子第四女弥月剪发仪如第三女
　　○命南京刑部勘理犯人焦梦兆等速行归结从东宁伯焦梦熊奏也
　　○丙辰户部覆两淮巡盐康丕扬奏挑浚盐河并请久任允之
　　○丁巳祭  先师孔子遣官行礼
　　○工部言通州为京师右臂漕粮数百万岁储其中项遭洪水城垣倾颓版筑即宜举行用固神京保障从之
　　○戊午升南京太仆寺卿王国为南京太常寺卿
　　○升工部郎中杨槚为浙江右参议兼佥事专管扬州海防兵备
　　○升浙江右参政吴用先为本省按察使
　　○升户部郎中卫三省蒋之秀为右参政三省山东之秀湖广　　○己未礼科给事中戴章甫言道臣入贺考语原非国家旧典临时毁誉诖误为多今万国嵩呼止亲递司府印封揭帖无越制概报贤否文册
　　○升太常寺少卿项应祥为右通政
