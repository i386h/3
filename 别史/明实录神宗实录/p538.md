<!-- { "loadSidebar": true } -->
　　○癸巳福府承奉谢文铨奏补额赐店租欲于崇文门外空店一所尽致进京货物车辆住宿其中每年约有一万四千两税银查照潞府事例宣课司徵条角□羊用户部尚书赵世卿言若如此是房租也牙钱也似与潞府之例不同且住宿安店一夕之租几何必不能一万四千奉行稍过勒指重科□贾一旦罢市且并崇文门原税失之况空店有无情节尚未查明惟  皇上细心裁夺  上曰皇府养膳有潞王事例此店租故特准耳尔部院如此说着差司官公同福王府承奉查勘明白毋拘原奏一万四千之数立法听从民便酌量多寡徵收本府供用
　　○甲午大学士沈一贯言有朝觐则有考察有考察则有拾遗此本朝不易之定规也今岁朝觐考察既毕正月二十六日科道官各具＜锍-釒＞拾遗共四本已蒙发阁票拟而未经批发至二月初三日科道官仍写前＜锍-釒＞进催亦未发被论官员虽止十数人关系劝惩不小不下部院议覆何以定其去留朝廷威福大权岂不少亵使天下生玩心乎不报
　　○大同应州地震
　　○云南抚按陈用宾宋兴祖等奏云南矿课原有定议旧洞矿竭势必凿新补旧有司方见请详而该监即占为己洞使有司束手新洞既不敢凿旧洞亦从告闭矿税全难物力大诎且本年夏秋二税臣等已竭尽心力该监犹求备无已阻回不收乞明谕该监遵旨收角□羊其原开矿洞归一有司开抽免其掣肘推诿仍照一分充金价一分充兵饷庶可支撑万一  上允之
　　○丙申户部尚书赵世卿言近见苏松税监刘成＜锍-釒＞乞轸念灾荒稍宽商旅奉旨前有旨米粮柴薪民生日用之需不许徵税以昭恤灾德意这奏内苏松四府税课六万准照全折额课四万两□羊进夫刘成所奏者原欲减米税于六万之半而  皇上所行者犹欲酌徵于四万之多岂恻隐一念貂珰尚自勃勃顾如天好生而反有不然者伏乞申一定之诏察万民之隐一切粮税照旧蠲停原定额银概从减半＜锍-釒＞入留中
　　○丁酉火星逆行入角宿
　　○蜀王宣圻累捐禄助饷命于蜀府端礼门外建坊御赐忠贤＜棥心＞著四字
　　○以山西守备贾谟为固原游击神机营指挥张文魁为本营佐击江西守备陈信为神枢四营游击固原指挥王武卿为分守延绥参将保定署指挥佥事武懋德为庙湾游击
　　○己亥大学士沈一贯等言巡方御史委宜蚤遣今各差久缺即旧年准差旋复留住遂使百事废弛诸衅丛作其于治乱关系实大乞命御史孔贞一等领给勘合辞朝赴差从之
　　○庚子  恭仁康定景皇帝忌辰遣官祭  陵寝
　　○礼部署部事左侍郎李廷机题殿试届期预陈礼法以范始进一曰肃登对于文华门外蓐食而进歛容而立一曰严防范文自外传字非亲笔者参究黜革一曰励勤俭安澹泊习勤劳则良吏名臣繇此而出  上曰国家待士以礼宾兴尤重如何近来士子骄奢欺毙成习负国负学深可痛愤奏内事理俱依拟行馆选也着照此例行违犯的科道官参来轻则劣处示惩重则革黜问罪风俗颓败敝自在位始尔大臣俱遵循绳简忠敬勤俭以为新进倡
　　○壬寅大学士沈一贯等言臣等正月间上祈天永命一＜锍-釒＞所请虽多而尤惓惓于惜才补官一节以为贤才用则众心豫附官职修则群衅消除此又机要中之机要也今考察既毕而科道拾遗之本尚未蒙发则汰黜之典未为了结大选在迩而吏部推升之本尚未蒙发则选用之事又多妨阻大察之后天下司道官缺至七十九员知府缺至七十五员而推补之本多未见俞是使领袖群有司者无其人也各差御史不遣之出巡而留之都门是使纲纪群有司者无其人也如此则贤才何繇而用官职何繇而修皆足以误政事而召忧虞伏望  皇上俯从部院之请一通仕路大肃政机庶令万目改观转泰有日＜锍-釒＞未得旨
　　○癸卯以贵州都司徐成为广东练兵游击
　　○甲辰大学士沈一贯等言三次择日上请  东宫讲学未蒙允发今又改择本月二十六日三月初二日伏乞即赐俞旨不报
　　○以天津指挥佥事常鹤为固原东路游击
　　○镇安府四城州土官岑奇凤等差族目赴京进贡给赏如例
　　○丙午驼笼奔古阿著等族番人竹节永肖等四百三十一名各贡马匹方物给赏银锭叚疋
　　○戊申御史汤兆京上＜锍-釒＞顷见江西抚臣题参税监潘迁怒殴折辅国将军谋圯肢体窃念天潢虽众源流总出  高皇龙种自殊  天子尚优恩礼是以  祖训虽有大罪不得加刑要须据实奏闻请自  上裁岂独尊宗室哉政以尊朝廷也相内臣也岂不闻体统相临之尤峻乃敢逞睚眦辱士之忿为玉石焚冈之惨竹木金刃非刑交毒头颅手足遍体伤残辱  高皇之子孙蔑  祖宗之谟训无人臣礼＜锍-釒＞入留中
　　○己酉河道总督李化龙题开泇分黄两工并急  上曰河工既急所请钱粮原经题允数内旨准就近借支以济急用其余令部议以闻
　　○庚戌四川贵州广西湖广等处万里箐寨等衙门并宣慰司安疆臣等各遣人赴京朝贺给赏如例
　　明神宗显皇帝实录卷之三百九十三
　明神宗显皇帝实录卷之三百九十四
　　万历三十二年三月辛亥朔  孝肃皇后忌辰遣官祭  裕陵
　　○吏部言  福王讲读官宜于两京助教等官及进士内选用诏讲读官资俸深者准酌量升转著为令
　　○癸丑各差御史余懋衡等请给勘合  上遣文书官口传问明逆贼方许出差谓妖书事未竟也大学士沈一贯等言臣等伏思逆贼一事  上屡发严旨中外臣工震恐悚息竭力尽心而真情未得智者谓奸人必已远逃前有旨着各省直通行广捕并无踪迹亦可见各差之久缺而法令之不行矣臣等伏思与其聚都臣于阙下而竟日无为不如分道四出或得一效敢拟一旨上进逆贼尚未问明各御史本不宜准差但今天下法纪久废专务容奸纵恶衅孽不少着各振扬风裁以图报称不许仍前怠恣废事勘合准给与仍勒限前去拟上不报
　　○甲寅兵部题覆大同巡抚张悌奏称狡虏受我豢养三十余年一旦拥众要挟虽幸完贡而去然戎心叵测未可便谓安宁而约法渐靡亦当亟行振刷狃款非计内治宜图村堡不可不修路兵不可不练火器不可不精烽堠不可不谨战将如云中副参游守必求知兵谙战谋勇先登选锋如顷大虏临边调用八千名剿杀今既事平仍当优恤他日亦须挑胆勇绝伦者取辨呼吸之间又若得胜市口及云镇款虏要地兵仅二千单弱可虑应移云丘城许家庄军六百名于该堡防御至于夷使入贡原有定数迩来各口曲狥出入无禁窥我虚实自后抚赏旧额口食微需固弗得重拂其欲以致狡夷藉口生心然非应进之事旧放之数各口即时阻回不许填单伴送庶几恩威交济制御得策诏依议行
　　○乙卯户部尚书赵世卿言河工用乏宜动支徐州分司库贮商税并漕米变价银四万四千三百三十八两协济从之
　　○丙辰世卿又题买辨银两往年或于太仓库内那借或于金花额内割充此皆移前塞后之穷计非有点铁化石之神输也且各处止欠金花而该库并催买办今日金花未完尚属地方之责嗣后金花悉充买办各处之额角□羊已完季进之正数愈缺  皇上诘责拖欠员役臣将推诿何官以塞责也先胄奉有明谕自然停止臣惟日夜仰天呼号引领待命  上曰季银原有定额以拖欠多故着查参今如卿言各官又多可原姑不深究令行文催督立限角□羊完毋得故慢姑息其已未角□羊各年分数开写来买办银两令仍前处进稍有积剩自然停止决不虚爽见角□羊至者令内库查收
　　○兵部题照海西建州二夷每以岁贡为名熟窥中国情毙而又有积猾伴送交通拨置分外需索臣部议照朵颜三卫事例或令在边听给供赏或十人止令一人进京而该镇督抚咨称各夷藉口旧规殊不知验放贡夷原有钦限岂容横肆扰害违者应以夷法重处仍行革赏官舍伴送须选殷实不得拨置生事更于全辽选择才干空闲将官四五员每员拟给守法军伴数名轮流押送三年之内有功者荐用违犯者永革仍谕贡夷遵照旧规如有故违即行奏请停赏永不许复奉旨俱依拟着实行
　　○丁巳福建漳泉等处地震有声
　　○户部尚书赵世卿题称蒙谕补造  中宫册宝冠服臣等事  皇上如父事  中宫如母苟可承欢敢不将顺但频年以来典礼相仍那边饷开老库计无所之矣臣闻宫中府中事属一体外库内库各有司存  祖宗以来以军国之计责司农不闻以买办为职以珍宝之物储内库正以待不时之需历年滇南东粤贡金采珠尚积之无用买办二十万之岁增典礼二百余万之进入或亦用之有余前项册宝冠服臣窃谓取诣内库便如以臣等为推调违误乞先将臣等罢斥  上以频年典礼相仍各宫年例节令进赐及各衙门关支钱粮概非得已令遵旨照数办进
　　○戊午大学士沈一贯等题请散馆拟授科道王元翰等八名蚤赐允发留中
　　○庚申佘历代帝王遣官恭代
　　○辛酉兵部署部事刑部尚书萧大亨题覆蓟辽总督蹇达奏称蓟昌延袤二千里而遥京师距塞外二百里而近是必设险以守然后帘远堂高故该镇要以修守为先而修守又以边工为急乞将原派三十二三两年工程之内冲边者照旧兴修腹内者概行停止至于应用工价犒赏银两险峻去处酌量矮薄与夫责成协守督同修筑按关诸臣每年阅工举劾春秋两防领班将领过期分别参处等项著为成例得旨依拟行
　　○甲子叙录松山斩虏收降有功官员李汶贾待问等赏银有差○乾清宫成  上命工部各官效劳叙赏查照嘉靖元年旧例以闻
　　○云南巡抚陈用宾题阿瓦与猛乃聚兵相攻事在夷狄利在中国猛乃约暹罗以敌阿瓦也为天朝也顺也阿瓦挟木邦以攻猛乃也为复缅也逆也倘以  祖宗之灵  陛下之福瓦酋歼于猛乃之于则幸矣万一猛乃败绩瓦酋收拾缅党蚕食内地此时不先事预防及至缅骑长驱如思任发故事可不寒心臣等业便宜选智略之士繇便道往猛乃及暹罗浡泥诸国订之并力灭缅之日不靳裂地而封再谕木邦不许助逆倘瓦酋先得猛乃即饮马于金沙之江我兵岂可不行迎击然在腾冲兵不满七千势必调惯战夷兵少亦当以二万为率则当用二十万饷滇力竭矣乞敕户工二部权于附近粤西四川两省各借十万金备缓急庶几不致临敌而呼庚癸也随该兵户二部会覆两省各量借五万两如绝用夷攻夷原银随即角□羊还倘有内犯情形飞檄前来再为酌处惟是猛乃归汉为我藩篱彼所必争我所必救调兵聚饷相机征剿一面宣谕猛乃连属各夷竭力堵截一面严趣木邦协力从征一面移会两广督臣檄行暹罗渤泥古城等国并力夹攻瓦酋荡平升赏裂地俱所不靳如或瓦猛俱各罢兵亦须整搠士马加意堤防固不可挑衅以启戎心尤不可玩冠以贻后患报可
　　○乙丑廷试天下贡士三百名赐杨守勤等进士及第出身有差○武宗毅皇帝忌辰遣官祭  康陵
　　○腾骧右卫千户李英奏御马监牧马草场地土被民隐占相沿年久疆界废弛清查照则徵粮每岁可进银二万余两以济国用  上令该监见差拨放马匹王昇前去会同屯田等官秉公查勘奏请定夺如有势豪及抗阻不遵者令官吏指名参治以闻
