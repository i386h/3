<!-- { "loadSidebar": true } -->
　　○太子太保兵部尚书黄嘉善以人言再＜锍-釒＞乞归不允
　　○辛巳立春顺天府进春
　　○壬午  宣宗章皇帝忌辰遣官祭  景陵
　　○甲申大学士方从哲奏昨岁暮之时该臣将时政紧要者胪列上请  皇上止下一吏部署印其余俱未
　　$$$$-11304-&&&&
　　省发今过元旦五日矣仰惟  圣躬万福康豫倍常伏望留神几务将礼部署印本先赐批发将尚书张问达辞署都察院本发臣票拟其吏部会推顺天大同等处巡抚先赐点用即此一二事亦足以光新政而慰人心其余诸事容臣渐次催请以俟简发不报
　　○钦差募兵科道祝耀祖等条上事宜八款一选良将以重统领一禁京军以防冒滥一禁佥派以奠民生一取甘结以防逃匿一分地方以便团练一取器械以预操演一酌饷额以寓鼓舞一请关防以肃弹压  上曰这募兵事宜有禆实用俱依议行
　　○乙酉大学士方从哲言年来灾变频仍徵发旁午海内骚然危乱之势可虞今东兵久据开原结连西虏旦夕狂逞势必难支此时急宜施德意以系人心振威灵以作士气即使诸臣戮力同心  主上宵衣旰食共图拯溺救焚之计犹
　　$$$$-11305-&&&&
　　恐缓不及事而  皇上一切置之不闻大僚一人不补考选散馆屡催不下顺天大同巡抚久不点用户部覆加派覆车牛船只等＜锍-釒＞再请不报即已票者亦不批行又如简练新兵防御都城何等要务而敕书久留令练臣无所展布当此虏患剥肤之际而  圣心犹玩忽若此天下事尚可言哉伏望身处深宫虑周中外急修内治以御外侮速点大僚尽补科道慨发章奏悉委各衙门署印之官肯毅然行之则群贤进而庶务修纪纲振而人心肃即外夷闻之亦有所惮畏不敢肆其桀骜之志矣不报
　　○丙戌孟春享  太庙遣泰宁侯陈良弼代
　　○遣太常寺官祭  太岁月将之神
　　○刑科给事中曾汝召言臣莅官刑垣于元旦奉敕宥谏官刘光复之旨初以其震惊  圣母灵几而囚之终推  圣母好生之德意而释之臣民听睹翕然一新虽然
　　$$$$-11306-&&&&
　　臣尚望  皇上推广  圣孝而因以恢弘  圣治焉宗臣充鱼□牙匍匐叫阍以救戆直而严法锢之高墙戚臣王昺尽忠竭诚以导  主聪而官较押覊原籍夺其田里长公主乏祀五年于兹此  圣母在天之灵所未安也其波连监生生员亦宜还其旧物前给事中姜性叩阍屡矣兹敢补牍以请至若屠城陨将歼属丧师之臣窃谓  皇上必震电冯怒乃罪首杨镐逮而不诛则失断宽罢李维翰则失平置贪险恇怯之李如柏李如桢郑之范等任其弃城不问则失律伏乞尽下法官使失入者出之失出者入之则薄海内外既感恩波之浩荡又凛国法之严明即绵  圣历于千万＜礻冀＞矣留中
　　○丁亥以上元节放百官假十日
　　○戊子蓟辽总督文球条奏援辽兵士每兵四名宜添驮马一匹每匹给价银十两中有六便有驮马以载盔甲而正马得
　　$$$$-11307-&&&&
　　以休息便一盔甲亦不至损坏便二驿递得以稍苏便三装运不至后期便四正马或有倒毙即以驮马代之便五辽左正苦无马借以收多马之用便六  上命兵部作速议覆
　　○己丑户科给事中李奇珍言东氛未靖转饷正殷水运必须船募造于他属不若募造于淮之便以淮之舟楫辐辏工料鳞集也召募当先尽沙船制造另委府佐以董其事其治事之有司仍稽能否以定赏罚陆运必须车辽之运饷则牛车居多顾民之所赖以耕者惟牛今自畿辅以及河南山东山西无不加派牛只是既已厚责其措饷又欲并夺其农业民其奚堪而牛复不能致远亦何益于运事或又议牛骡并买惟随州县之便亦须按其上俗必牛堪远到者始可责其牛骡并买若损民间之耕业以供沿途之倒毙则不若徵骡于远而置牛于近者于陆运为有
　　$$$$-11308-&&&&
　　济也又言调兵出关者应敕督兵验发有不堪者应时汰革如兵足而饷不给则罪治饷者饷给而兵不堪则罪治兵者＜锍-釒＞留中
　　○庚寅  考恪皇后忌辰遣官祭  永陵
　　○壬辰大学士方从哲奏都察院署印无人百务俱废其巡漕一差视往岁已迟数月尚未注题儧运后期数百万军饷何由得达京师此国家根本至计不容视为缓图乞将尚书张问达辞本发臣票拟促令到任管事速题漕差国计幸甚不报
　　○癸巳先是兵部尚书黄嘉善以人言求去不允拟遵屡旨视事而言者再至复具＜锍-釒＞恳词乞休  上赐谕曰今辽左虏患方殷用兵之际本兵居中调度职任封疆岂可因人言卸肩＜矢见＞避坚欲求去大义安在且调兵募兵事未结局著遵奉屡旨即出任事不准辞故谕
　　○兵部覆蓟辽总督汪可受议增设关南海口关外罗城地方守备
　　$$$$-11309-&&&&
　　二员以千总阎辅署镇抚李茂春俱量升指挥佥事职衔管守备事务从之
　　○甲午升浙江参政萧丁泰为狭西按察使饶州知府吴瑞徵为河南副使
　　○丙申  英宗睿皇帝忌辰遣定西侯蒋惟恭祭  裕陵
　　○大学士方从哲奏臣于岁里以阁臣一事连章祈请蒙  圣谕令臣静俟许以查简发行臣仰遵明命不敢再渎自元旦庆贺之后又逾半月而俞旨查然不知  皇上果忘之耶抑以事属可缓而姑置之耶从来阁臣未有一人独任至六七年之久者此即贤者且不可而况不肖如臣即太平无事之时且不可而况多事如今日乎迩来朝政不行官僚多缺民穷财尽夷虏凭陵危乱之形识者咸为□□禀□□禀臣以孑然一身当此天怒人怨之际殚精竭力支吾不前  皇上又不速简忠贤俾之协力匡扶任其颠危狼狈而不为之所臣不足惜
　　$$$$-11310-&&&&
　　也其误天下国家之事不已多乎乞怜臣困迫之情亟下二臣之命以救一时之厄慰天下仰望之心不报
　　○丁酉吏科给事中张延登以两＜锍-釒＞请告俱未蒙俞旨惧以杜门旷职拜＜锍-釒＞出城因自劾擅去之罪并举官应震暴谦贞以代补吏垣＜锍-釒＞留中
　　○庚子大学士方从哲言臣以不才叨居政地天下事无一非臣之责天下之人亦无一事不责望于臣顾臣所可自尽者止此一心所凭者止此几行＜锍-釒＞揭若心已尽矣词已穷矣而  皇上终不见听不知此外更有何术可以悟  主心而回天听耶今国势倾危人心怨愤夷虏之祸近在目前  皇上方且晏然深居务与臣下相隔绝若谓天下无一人足信无一事可忧举天灾时变夷狄盗贼无一足为吾难者岂不危哉连日中使口传谕旨谓文书简出即行前阁臣之本已蒙钦点必无查简不出　　$$$$-11311-&&&&
　　之理而近日会推大僚巡抚及催请科道之＜锍-釒＞俱在御前又何俟于查简耶奋  乾断以慰人心惟在今日臣敢不厌烦渎再请万惟  圣明留心省察  上曰卿览卿奏所请简任阁臣及大僚等官并署印诸事朕未尝不轸念于衷屡谕明白候朕查简陆续发行卿宜静俟勿得过为躁急今夷虏合谋东事孔棘赖卿居中运筹弘猷匡赞岂可自生疑畏以萌去念宜安心辅理
　　○朝鲜国王李晖＜锍-釒＞奏据自虏逃回人供称建州兵八月中攻破北关金台石自焚白羊古出降先是铁岭之战有蒙古酋胡宰赛助兵  天朝亦被建州兵灭虏十月中建州令其婿好好里于斗等问鲜国降将俺欲通两家和好恨朝鲜不肯听从又其部下胡人传说建州父子共议曰朝鲜北关宰赛皆助兵南朝今北关及宰赛皆已破灭惟朝鲜尚在不可置朝鲜于后而先犯
　　$$$$-11312-&&&&
　　辽东又闻密议于迤东牛毛寨万遮岭多遣兵马防守仍造作攻城长梯各胡仍说今冬不抢辽东先向宽奠镇江等处臣惟建州敢讐  天朝藐视小邦先通书肆其骄喝小邦既不能斩使焚书姑令边臣答谕厥后伊又送凶书悖逆狂戾有不忍言兹者恶稔滋张哄胁愈甚既陷开铁旋吞金白专觊辽阳而或虑小邦掣其后必欲先事蹂躏今据牛毛两路之造梯部下诸胡之传说无非专意小邦小邦甚败之余剪焉不振藩篱将拨门庭莫保况  天朝之宽奠镇江等处与小邦之昌城义州诸堡隔水相望而邈出边头孤危特甚所在要害险易守御坚瑕伊必言□冏知伊若从叆阳境上鸦鹘关取路绕出凤凰城里面其间既无关岭之扼一日长驱或犯宽镇一带或抢小邦昌城等处则各该地方无暇婴垒殆莫自保内而辽左八站外而江
　　$$$$-11313-&&&&
　　东一城彼此隔断声援阻绝无复唇齿之势言念及此小邦之所以不遑嫠恤而惟以汉边牧圉为忧者也伏愿  圣慈察臣＜锍-釒＞内情节亟询部议确定庙算急调大兵来驻宽镇等地方仍与小邦迭成犄角以重关防之钤辖以绝建州之窥觎如或伊径侵小邦便添辽镇诸兵趁期来援克终庇保之隆恩俾因屏翰之旧业  上曰据奏夷情甚急应援时不可缓该调兵将兵部便作速议覆
　　○辛丑升山东副使冯从龙为浙江参政狭西副使李如桧为湖广参政严州府知府华敦复为浙江副使
　　○壬寅大学士方从哲奏接经略熊廷弼揭帖称建州兵将犯辽阳及宽奠镇江等处又欲分兵先攻朝鲜以绝我声援又称刘国缙所募新兵分防清河者一时逃散将二千人军声益损敌焰益张伏乞降一敕谕将熊廷弼特加慰劳令
　　$$$$-11314-&&&&
　　其奖率诸将激励军心又于额饷之外发银二三十万为犒赏之用使人心鼓舞效忠并请  皇上择日御文华殿召见文武群臣询以战守方略不报
　　○经略熊廷弼奏朝鲜自去冬来告急之使凡六七至所以报敌情而求救援者日紧一日顷者又报建州屯兵于牛毛寨万遮岭造作长梯先抢镇江宽奠且云贼若从叆阳境上鸦鹘关取路绕出凤凰城里面内而辽左八站外而江东一城彼此隔断声援阻绝其所以为我中国虑者甚于中国之自为虑而我可以无兵之故支吾应之未误朝鲜而先自误乎往拨新兵往防清河叆阳等处纵使不逃亦属无用而今逃且尽矣此外更无兵可拨矣臣不忧朝鲜而实忧敌入清叆两路奔岫岩而犯南卫绕凤凰而攻镇江如朝鲜所云者洵该国之嫠忧而危辽之急证也近兵部议覆称昨经略熊廷
　　$$$$-11315-&&&&
　　弼题战守大略议于镇江添兵设将夹鸭绿而守如敌犯朝鲜则镇江与朝鲜合力以拒而四路分击以牵之敌与四路相持则镇江朝鲜合兵而西以捣之使各路总为一分合奇正以成全局移文经抚按臣悉照前议严加防御是部议于臣之＜锍-釒＞略亦见谓可行矣然而镇江添设之兵将何在四路各设之重兵何在则前议亦纸上之空谈耳伏乞亟敕部议如果宽叆一带在所必防朝鲜与国在所必援便应实议拨兵防援实调援兵作速来辽听臣调拨无徒权词以覆而使人谓臣所条上方略未误朝鲜而先自误也  上曰朝鲜告急应调援兵著该部作速议覆
　　○廷弼又奏臣讨盔甲火器铅铁硝黄等项蒙  皇上慨赐给发委运到关转运辽阳收贮以三军赤体空拳之时一旦得此壮军容而助敌忾臣不敢为残辽数十万生灵代叩
