<!-- { "loadSidebar": true } -->
　　○先是大学士张居正题为稽查章奏随事考成旨下所司至是户科给事中石应岳等言自考成之法一立数十年废弛丛积之政渐次修举今逾岁终例当紏举臣等节据吏部等衙门开报除依限完销及已经改限者俱开除外中间如有延久未完及完销未尽者逐款稽查共一百三十七事计抚按诸臣胡执礼郑国仕等七十六员完报俱属愆期法当参奏但其中接管有先后历任有浅深伏乞  圣明区别多寡量加罚治一二仍敕部院转行各抚按官将未完事件严行催督立见完销  上曰这各官且饶这遭今后查参考成还要分别在任久近议罚
　　○丙子升浙江杭州府知府吴自新为本按察司副使整饬温处兵备
　　○起原任副使为民章时鸾为河南副使知府张纯主事张誉等升秩有差从总督漕运侍郎吴桂芳议也
　　○户部尚书殷正茂题一曰先是徐州未设海防而淮扬徐三府州县军卫皆辖于徐州今既有兵备副使凡扬州府并所属州县卫所已属专管则徐州道不当复行兼摄以免遥制之烦至滁州卫屯田向来原属頴州兵备今徐州兵备敕内仍复开载不免重复乞下部酌议以一职掌一曰盐场滨海备兵专责海防则运司各官法应兵备约束敕书原自明白近者两淮运使崔孔昕倡为本道不相干涉辄行抗拒已经题参罚俸本部仍行移翰林院将原开运司分守官改为运司官吏悉听约束撰敕书一道给付之一曰安庆徐淮十卫初因各道未设之故概属頴州兵备道管辖嗣后因官分属已将安徐淮扬各卫改属徽宁徐州海防三道分管则颖州道内不当复行开载至潼关卫隶在狭西西安府境内而军伍屯营考选军政俱在彼中与直隶抚按原不相干唯以零卫班军因附中都留守司统领以故责赴江北挂号不但道远人难亦且不便管辖且该卫接壤河南须附河南领班都司下统领发营收操庶为妥当一曰淮凤垦田佥事原衔系淮凤两府部劄敕书具载续奉奏添徐州而割去寿州等州县则所当巡历者固在近题十八州而非初设两府意也相应行彼处抚按即将前项府州县境内屯田若有荒芜听与民间一体招垦在頴州徐州二道仍遵原奉敕书加意振刷查徵粮务不得因而推避本部仍行移翰林院两府二字改为等处以便统辖得旨运司分守官听海道委用着照旧行
　　○户部覆议直隶巡按御史王民顺称苏松四府今年夏秋之间大雨连旬潮水横溢高田仅可薄收卑下颗粒无赖重以赋烦役重民生不堪查该地方先荷蠲免并经抚按会题除已徵在官及借支外臣等覆议蠲免通前数一应起存折色共计银五十八万六千三百三十余两本色米二万九千九百一十余石爱养休息不为不至然所议仍行带徵者皆系内府布疋颜料与元年二年拖欠例不应遽豁者也又四府士民俱云各钱粮已完乃今查得见年应角□羊者考之额数不及十分之四即如金花一项额设三十六万五千八百三十余两止角□羊一十二万一千一十余两所欠尚多夫追徵之法必见徵俱完而后及于带徵所徵既急则角□羊必多以彼四府见徵者尚未能完角□羊纳如此之少去岁未完则今年又系带徵之数矣夫既已完徵又不完角□羊则公私俱病此诚何故若士民之论不可据则是有司于见徵者尚且迟缓而带徵一节或者犹非所急也今除金花等项无容轻议外至于元年二年各项本折暂淮缓徵候至八年地方丰熟照数带徵角□羊完  上曰见年额徵已不完角□羊年复一年积逋愈多军需何赖这元年二年所欠姑暂免其余内府钱粮题准不免及见年应徵的俱要遵前旨上紧徵角□羊
　　○升蓟镇遵化游击张玠参将职衔管本镇巡抚下标兵营游击保定车营游击李迎恩充右参将分守大同北东路地方蓟镇黄土岭关署指挥佥事卢盈科署都指挥佥事充统领本镇德州春班官军游击
　　○丁丑  孝静毅皇后忌辰  奉先殿行祭礼遣武靖伯赵光远祭  康陵
　　○降狭西副使徐学古山东右参议以考察不及故也○户部题各边镇年例银两必待各督抚奏到题发必致延缓误事今将万历六年合用主客兵钱粮宣大山西辽东延宁甘肃易州等镇俱照经制旧数蓟永密昌等镇照近定新数各先行量发一半内将应发宣府客兵银内扣拨一万五千两径角□羊大同以备前项标兵支用仍移咨总督仓场太仓衙门将库贮折粮折草银内动支给发以备本年主客兵本折支用待后各该督抚奏到之日酌量扣抵报可
　　○升蓟镇冷口关提调李燧署都指挥佥事铨注大宁都司军政佥书
　　○戊寅户部题万历六年正月内预开七年分各边常设存积盐数照依时估定拟斗头斤重召□俱令上纳本色粮草分贮紧要城堡专备万历七年主客兵马支用□人报中者不许过三千引输纳者不得过三个月务趁时召中不许折收银两其一切病□亏国者严行禁绝所有盐粮勘合每以二千引为一道本部差官一员前去南京户部关领给散各边仍置空白文簿发各边郎中主事收掌如遇□人报中验其实在钱粮数目明白登簿一并照簿搷给勘合实收事完将簿送部转发各该巡盐御史收候稽查各边仍将中过盐引及收过粮草各数目按季另项呈报年终各具的确数目奏闻从之
　　○己卯  上御皇极殿传制以都督同知王伟长女为  皇后遣英国公张溶大学士张居正持节行纳采问名礼仍赐银币有差
　　○是日特赐张居正吕调阳张四维等金万喜字及银抹金喜字等物有差
　　○户部覆议处抚夷买马钱粮每年旧额户兵二部发银一万二千六百两户部该七千两外量加银八千两兵部该五千六百外量加七千两共一万二千六百两合前通共二万七千六百两以充抚夷支用俱候秋季另行请发外其额例银两相应题请给发得旨准给
　　○辛巳  仁圣皇太后万寿节  上御皇极门受群臣朝贺诣  慈庆宫行礼赐大学士张居正等酒馔
　　○赏各王府进表官盘费钞锭及彩叚表里
　　○升蓟镇提调郭祥署都指挥佥事充保定车营游击遵化守备许卿署都指挥佥事充本镇游击
明神宗显皇帝实录卷之七十一
　明神宗显皇帝实录卷之七十二
　　万历六年二月壬午朔吏部覆议近南京科道官＜锍-釒＞论南京吏部尚书潘晟谓考察郎中包大爟吕若愚议处太轻本部覆奉钦依留用今御史郑锐又复追论前事夫晟性质敦厚学识优长自掌留铨益无訾议且既奉  明旨似难别议  上仍留晟供职如故
　　○户部题浙江一省旧欠京边钱粮积至二十余万若不分别年月久近量为徵免民何以堪今将节年兵饷除存县抵角□羊及募壮那移等项速补外其隆庆六年以前共未完一十二万余尽数蠲免万历元二年未完四万余每年带徵二分三四年未完一十一余万照数全徵万历五年以后并前项带徵全徵银两有司官不得拖欠从之
　　○改题督南京粮储户部右侍郎陈瑞职衔为总督粮储给敕付之
　　○礼科给事中齐世臣＜锍-釒＞论提督操江都察院右副都御史陈省不堪起用得旨陈省仍着在籍听用
　　○南京户科给事中王蔚参论南京太常寺卿管国子监祭酒事屠羲英乖谬有亏师范部覆本官任成均以来振饬改观未免生徒丛怨既经论列暂且回籍听用
　　○总督两广都察院右都御史兼兵部右侍郎凌云翼巡抚狭西都察院右副都御史傅希挚各以考察自陈乞罢不允○癸未遣定国公徐文璧大学士吕调阳等行纳吉纳徵告期礼赐银币有差
　　○是日奉  皇太后慈谕三道一谓  上天地神人之主所系非轻须万分谨慎以为祈天永命之本一谕内夫人等  皇帝  皇后食息起居务要小心勤侍不可违慢一谓司礼冯保尔等亲受顾命所赖万分留心引君当道勿得顺从致伤圣德于是居正＜锍-釒＞奏  慈谕敦切乞  皇上仰体圣心服膺明训亿万年无疆之庆实在于此谨录  慈旨三道付史馆垂示万世有旨  圣母之训朕当拳拳服膺尚赖卿等朝夕纳诲左右匡弼庶几有成
　　○兵部题松山酋首宾兔吉部落小市自万历六年改在高沟寨地方互市嗣后与铧尖墩每三年一次轮流开市盖以地瘠民稀为此更番以便人情但两处地方离边孰为远近全在督抚处置得宜使虏无异心居民不扰即为可行从之
　　○狭西巡抚董世彦条陈边务谓洮岷河阶俱与番邻各设参将有急听固原总兵调遣但相距千里遥制实难今洮州去河阶二州止四百里要将洮岷参将改副总兵河阶二路参将悉听节制官名稍异应援不难先因阶州番贼不靖官军调秦州卫礼店所步军凑伍然南北人不相习岷阶相近又习知番情即将本卫备御凉州班步军内拨四百五十名改调阶州驻劄其秦礼步军仍回原卫改凉州□得旨
　　○榆林镇静堡靖远营□地震
　　○甲申赐大学士张居正等银币有差以恭视写  皇后金册也○兵部题矿徒贻害地方盖繇河南山西二省奸民彼此结连责在咏州县掌印官  上曰今后凡有盗贼生发事关邻省者俱彼此协捕不得推诿偾事
　　○丙戌遣礼部尚书马自强祭  先师孔子
　　○升南京光禄寺卿胡价为南京右佥都御史提督操江兼管巡江
　　○西北虏贡市已竣赏狭西总督石茂华宁夏延绥二巡抚罗凤翔宋守约并总兵程九思等银币有差
　　○丁亥遣英国公张溶祭  大明于  朝日坛
　　○吏科右给事中王道成＜锍-釒＞奏京通二仓米多陈腐不可食分散布花又复纸恶不如本折色间支使沾实惠户部覆京师居民环处全赖军士支领之米以给朝夕常见遇放折色月分米价辄贵况太仓折米又须积而能散今后月粮每年放支折色两月一在四月一在十月盖四月粮运涌集所带余米颇多十月粮运方毕上纳余米可买至应放官军冬衣月分似宜仍用本色姑待该库积贮布疋数多足给数年支放暂行折角□羊一年亦无不可  上是部议
　　○戊子  上御皇极殿整容上巾大学士张居正等恭视礼成各赐银币不一
　　○升太仆寺少卿陈联芳南京光禄寺卿有旨内外官员罚俸未满升官者事例何如行查明来说部覆得旨
　　○升司经局洗马许国为南京国子监祭酒
　　○升湖广都司掌印署都指挥佥事吴显忠充参将分守金山地方
　　○己丑  上御皇极殿以整容上巾礼成群臣致词称贺
　　○庚寅命国子监祭酒吕旻左春坊中允戴洵等俱充经筵讲官翰林院编修李长春朱赓等补展书官○巡抚南赣提督军务都察院右副都御史江一麟自陈不职  上令着遵新命供职
　　○初河淮泛溢漕粮甚艰科道官及总河诸臣建议或谓海运甚便或谓河道无虞纷纷不一至是户部覆议谓先年海运事宜一一规画停妥如每岁河道不梗仍从河运不然即照海运旧规成法酌量举行得旨
　　○户部题狭西花马二池产盐有限不足供西凤汉三府之需角□羊池盐积充盛即于本各地方食用为便报可
　　○福建八府立盐运一司每年额银入太仓仅二万二千二百两盐□陈公养请开增引一次遂添银至二万余两至是户部题为定例  上曰这盐引准开中一年若每年为常恐至壅滞着该抚按详议具奏
