<!-- { "loadSidebar": true } -->
　　○降江西参政孙大壮为狭西副使　　○升天津游击王文鼎为五军八营参将遵化营游击张绣为神机七营参将浙江军门标下左营游击吴德行为云南腾冲参将南直刘河游击徐邦辅为湖广镇筸参将辽东汛河城备御高中选为中右所游击黄化镇守备周大观为蓟镇沈阳游击昌镇灰岭口守备宋承焘为宣府游兵营游击甘肃下古城守备纳汝言为狭西总督标下右营游击清水堡守备刘国玉为甘肃总镇城坐营都司佥书
　　○丙申户科给事中官应震请以目前事例归并户部二年言先是户兵二部奉旨会议已许归并户部矣兹工部执争复以  宸居婚礼坟工俱属要紧钱粮无措事例当留据称户部自常赋正供而外尚有民运可督盐筴可复屯田可兴似矣不知太仓四百万金钱盐筴居半总属兵饷非盐筴为太仓之长物也京运从太仓而输之边民运从邻边省分就近输边总足饷额非民运又京运之长物也屯田虽近稍举行然额难取盈年例何堪扣除荒芜隐占又无论已况水旱鼠蝗所在为崇蠲免奏牍相望于途彼所请蠲者独非京运独非正数也耶若工部数虽少而完纳易递年以兴工徵积二百万余岂可同年而语至  宸居近三十年尚未结局能必旦夕报成婚礼烦费宁止工曹即户部原有兼派坟工则四十三年已有边饷缺乏较坟工更急之旨若例外附益内廷支销不时传奉事诚有之但云中官取旨甚捷而部司执奏常难夫执奏不允而后见其难年来该部所执所奏何事也流闻大石之采可三万金止耳乃费至八万此何必执奏但能有坚持无轻信便可省水衡五万金之费矣他如木料同于浮梗土坯等夫泥沙此皆以数十万计者节而存之尽自有余何必专于事例竞锥刀也＜锍-釒＞入不报
　　○巡抚福建右副都御史黄承玄＜锍-釒＞奏倭夷奉书归掳一事言往者家康匪茹狡焉有窥我南鄙之心而长岐之酋曰等安即桃员者以他事得罪家康之灭之也乃力请取东番以自赎是以去夏有东涌之警而等安次子实来会我汛事戒严弗克逞心于我播越离逷不知所止等安乃复缮舟厉兵索其子于我境上是以去冬有大金之入至今日之局又稍变矣家康物故其子代之欲有事于东番而国人未附且恐中国之议其后也于是内逆外顺乍翕乍张此方摇尾款关彼复张牙肆毒即谓先后合谋或不必然要其出于一岛之人则彼已直任无辞者又安得尽信夷使之口而终保其无他哉惟是鳞介异＜娄页＞毋足深求今于其伺我疆场者擒而芟之使知吾  天威之严于其就我戎索者姑恤而遣之使知吾  皇仁之大至于通好之说断不可稍假借以开异日无穷之端也
　　○是日巡抚福建右副都御史黄承玄复奏五月十一日东沙外洋报有倭船三只为风所破倭贼二百余人栖泊本山修舟□华劫抢巡海道韩仲雍同兵备道卜履吉参将沈有容行北中南三路及伍防馆合势仰攻十六早遥见大鸟船一只小渔船二只从远洋来是伊同宗倭贼前来接济者我兵奋击二船立沉倭贼投溺就缚水摽所部角□羊献生倭大头目三名众倭三十名总旗标下所部角□羊献生倭一十二名巡福宁道标下所部角□羊献生倭二十二名各获盔甲刀铳倭器充斥复救回被虏渔民二十二人则获罪我闽之定案也及台州东西机捕盗余千军民兵十一名因称原三船中一大鸟船即杀伊兵十八人重伤放去各七人而胁驾以来者则获罪彼浙之确证也又分巡福宁道右布政使黄琮报把总何承亮追倭极东外洋围袭倭船一只捞斩二级擒缚二十二名救获被虏四名见获桃烟门等六十七名皆长岛倭也因酋长等安遣其子秋安谋犯鸡笼淡水屡失利不敢归岛复遣桃烟门等觅之随以未获住泊五岛至今年四月驾至浙台地方冲遇彼寨兵船打破旋夺大船一只又于海门东西机与余千等冲敌杀死伊兵一十八人拏获千等一十一人复抢大船一只历韭山牛拦矶南麂白犬澳等处抢掳渔户往来劫掠适遇飓所击撘藔修舟□华遂为我兵擒获是役也镇臣提衡于外道臣运策于中司府馆州诸臣协赞其谋路标寨游将领毕效其力至于损资募士选锐冲锋则署分巡道之劳绩独先设谋制胜料敌出奇则水标参将之全功最著奏至俱下所司
　　○饶阳府庶宗松山以鬻房私忿殴杀同宗鼐金□耷刑部拟固监候决
　　○丁酉祭  先师孔子遣官行礼
　　○戊戌祭  太社  太稷遣官恭代
　　○大学士方从哲请补阁员言万历十一年间首辅张四维守制回籍时尚有申时行余有丁二臣不数日即补许国迩年沈一贯独任补沈鲤朱赓朱赓独任补于慎行叶向高等四人向高独补臣从哲与臣道南未有终于不补者如臣衰病缠绵乞罢免以全末路得旨览奏俱见忠诚朕寿节在迩卿辅弼元臣宜表率百僚称庆岂可久延私寓还着鸿胪寺堂上官宣谕即出赞襄以慰眷倚推补阁臣知道了
　　○户科给事中官应震因  圣节伊迩＜锍-釒＞请推补科道诸臣内举假满李奇珍考选倪思辉候勘熊廷弼等不报
　　○庚子  孝康敬皇后忌辰遣官祭  泰陵
　　○辛丑大学士方从哲覆请补大僚补科道点按差及宥过恤刑赈荒蠲税诸事  上以所请诸事俟次第简发阁务繁重命即出辅理
　　○刑科给事中姚若水言万国嵩祝称庆累臣幽系堪怜请释刘光复以光  圣德以绵  圣寿不报
　　○壬寅  孝慈高皇后忌辰致祭于  奉先殿　　○以三十六年甘肃青羊水双黑山长草湖等处斩获首虏功升把总谭尧德等实授一级不世袭始经御史徐养量覆勘故也
　　○癸卯  皇太子千秋令节文武百官朝贺
　　○桂王婚礼奉旨着礼部行五城选淑女年十三至十七容貌端洁德性纯羙者赴宫报名听候选择
　　○甲辰以  万寿圣节颁赐辅臣金万寿字银万寿字各二副金篆字八个金书红符一道
　　○是日大学士方从哲言刘光复系狱三年之久与祖孙母子颠连苦楚之情乞因  圣寿开恩释放不报
　　○升蓟镇东路副总兵江应诏为神枢营副将大同井坪城游击吴守德为保镇马水口参将宣大总督标下左掖营游击刘国镛为宣府南山参将大同威远堡守备李为栋为天津海防游击湖广巡抚标下坐营中军江之清为南直刘河游击京营标兵坐营都司陈希范为浙江左营游击湖广洞庭守备李甘来为浙江右营游击
　　○丙午大学士方从哲言大同福巡巡抚俱缺近接两处揭帖顺义移帐西行要求改市沿海岛夷内窥声息甚急给事中三科无人五科无印都察院所题十差止票甘肃一＜锍-釒＞而又不下朝政厄塞极矣兹去  圣节只有三日在廷之臣与入贺之使莫不歧足翘首仰望新政而  九重之上寂然无闻如是而徒责臣以即出辅理臣即扶病勉出将辅理何事而能仰副  皇上委任之至意耶不报
　　○丁未以中秋节颁赐辅臣上尊珍馔又赐秋露白酒月饼
　　○是日以  万寿圣节颁赐辅臣银五十两彩叚四表里
　　○戊申  上谕大学士方从哲曰卿辅赞有年忠清直亮朕素鉴知卿调摄已愈昨者特遣鸿胪堂上官谕卿即出何乃屡屡固辞方今国家多事卿为辅弼重臣岂可坚执不出于心何安宜仰体朕衷遵承谕旨速出视事以慰眷怀不必再有托陈所请诸事待卿入阁次第举行特谕卿知
　　○己酉  万寿圣节文武百官于午门外行庆贺礼
　　○大学士方从哲诣仁德门行礼称祝  上遣司礼监太监李恩等管待颁赐甜食一盒烧割一分酒饭一卓又赐上尊珍馔
　　○又赐饍十一品寿面全长春酒五瓶　　○庚戌大学士方从哲言臣在告日久屡奉谕旨令臣即出视事臣谨于今日早见朝后即入阁办事所望皇上怜臣察臣使不虚此出  上优旨报闻
　　○壬子初大学士方从哲＜锍-釒＞请  皇太子讲学之期择于八月上旬  上以寿节在迩礼仪繁重况天气尚暄待秋爽择吉举行至是改择本月二十五二十七两日以进
　　○癸丑赐辅臣鲜笋
　　○甲寅秋分祭夕月坛遣官行礼  宪宗纯皇帝忌辰遣官祭  茂陵
　　○大学士方从哲以前＜锍-釒＞请枚卜奉有知道之旨因复陈政本单虚乞广置凝丞为  社稷计乞照丁未之例多点数员不报
　　○赐辅臣批把果　　○乙卯朝鲜国差陪臣金存敬等朝贺宴赏如例
　　○大学士方从哲因各省直赍捧诸臣咸以科道缺人为言且有以力争望辅臣者乃请亟允候补诸臣以慰群望不报
　　○大学士方从哲题庶吉孔贞时拟授翰林院官职
　　○丙辰大学士方从哲复请批发岁贡生员五月十五日廷试卷不报
　　○丁巳大学士方从哲以都察院堂官及各处巡抚与操江院堂之缺请先点一二人令刻期任事其余部寺各官并请陆续推补
　　○升都司佥书管凤阳巡抚中军事伯承宗为广西照平参将蓟镇德州游击鲍承先为京城东二营参将黄花镇参将杨镇为京城三大营参将山西掌印都司董用威为山西北楼口参将昌镇右车营游击梁仲善为宁夏平虏参将南京大教场坐营蔡光宗为山东济宁游击宁夏镇城坐营张我英为宣府右掖营游击白石守备钱体乾为天津海防右营游击浙江临观把总刘祖衡为两广坐营佥书中都运粮把总蒋克谟为神枢十营佐击
　　○庚申大学士方从哲请先下枚卜之命次点各处巡抚次允科道诸臣次补各科署印次点各处按差以上不虚次第举行之旨而下慰臣民瞻仰之心不报
　　○先是芦沟桥劫鞘之事  上命各官住俸拏贼摊赔课银并以守御地方专责巡捕至是兵部议国初设五城兵马司职专巡捕后以夜禁为重弘治间始设捕营其间节次条例增改不一至万历十三年来自卯至申责成兵马司自酉至寅责成巡捕营各自分管画为定规三十余年白昼失事巡捕无与焉说者谓参总之令不行于火甲故白昼之罪不及于官军而芦沟桥劫鞘一事独不少宽于捕营宜及今亟为酌议归诸画一如台臣所议计右哨食粮尖哨二百名分为二班每班一百名分为五队每队二十名自芦沟桥起至广宁门止画定信地常川驻防勿以昼夜为限凡遇钱粮角□羊到良乡兵快自县送至芦沟桥巡简司本司弓兵自芦沟桥送至广宁门其南城轮拨兵番与弓兵同自芦沟护送至广宁门弓兵与兵番交割兵番复自广宁门送至京一有失事良卿至芦沟责在良乡县芦沟至广宁门责在南城宣北坊与右哨及巡简司广宁门至京责在南城宣北坊而角□羊官包折兵夫则良乡或巡司预申责在角□羊官至于沿途保长乡夫宛平县会同宣北坊严行申饬倘有卒然之警互相应援以此定缉盗之责即以此案失事之罚若夫都重二城以内一切白昼抢劫仍系兵马专责与捕营无预捕营夜巡责成如故仍著为令上是其议
　　○兵科等科给事中赵兴邦等＜锍-釒＞请令  皇太子出御讲筵及  皇长孙就学以正蒙养留中
