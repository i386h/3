<!-- { "loadSidebar": true } -->
　　○庚子三辅臣以南评事龙起雷论及合词求退并慰留
　　○上蔡王载土□夜奏讨书籍并书院名额准给四书五经集注一部书院名学文
　　○癸卯升山西参政刘葵为按察使管阳和兵备事
　　○以宜春王府镇国中尉多烋管理府事
　　○朝鲜国王李昖无嫡子请以庶第二子珲为世子礼部谓尚有长子伦序难淆李珲见总军务止可赐敕以便莭制报可
　　明神宗显皇帝实录卷之二百七十九终
大明神宗显皇帝实录卷之二百八十
　　万历二十二年十二月甲辰朔升湖广按察使李杜为江西右布政使
　　○予武进伯朱世雍母顾氏祭二坛开矿合葬
　　○沁水王府奉国将军恬鳅越关奏扰降为庶人递发闲宅拘住
　　○永宁长公主薨逝与已故驸马都尉梁邦瑞合葬并祭一坛
　　○衡定王妃发丧世子常＜氵庶＞请出城送葬当日即回许之
　　○以蓟镇副总兵李熙充总兵官镇守昌平
　　○乙巳以原任浙江佥事史旌贤调补湖广
　　○丙午蓟辽总督孙矿辽东巡抚李化龙山东巡按宋兴祖会议谓辽东大小将领旧有家丁多至百余少亦不下三四十每遇征战家丁当先有支双粮者皆顶逃故军粮不烦经费自阅视裁减而冲锋破敌之士皆鸟散别镇辽兵遂不能战议将守备备御仍止十名凡副总参游系辽东人准五十名上下系关西人准百名上下若李如梅赵梦麟等不妨多养先报各道查实仍解抚镇试验骁健善骑射者月食双粮给与官马行粮搞赏操练其脆弱不堪即行革退户部覆请从之
　　○以遵化副总兵李春芳协守蓟镇
　　○丁未  慈孝献皇后忌辰于  奉先殿行祭礼
　　○升兵部署郎中事司务李根为狭西佥事
　　○以原任湖广按察使詹贞吉复除本省
　　○免广西全州杨朔等处垦荒虚粮前是抚按以垦田多寡为有司殿最而深山穷谷多不可耕率伪增田数虚粮遗累兹下所司查豁并开府江桂林苍梧水陆险阻斩木刬石决淤疏湍俾徭夷不得出没丛薄江流无冲激之患从抚按陈大科涂宗浚请也
　　○己酉以  皇子诞生赐辅臣及日讲官银币各有差
　　○庚戌以右中允周应宾编修袁宗道充正使纂修官
　　○壬子调山东参政蔡可贤以原官备兵开原
　　○兵部覆宁夏巡抚周光镐条议战守款贡欲于顺者与之款阳顺阴逆者惟往来笼络既不遽与亦不遽绝亟修内备观衅而行乃按臣李楠题督臣弛备疏防复奉  明旨以主战为胜筭无轻许款则夫罢款主战是在该镇督臣加意行之伏乞敕下移文宁夏镇抚衙门审察虏情一意战守在将帅则整搠军马在部道则计处粮饷务期同心共济毋轻许款以闻衅端如其止以智术牢笼此非真与之款而明与之约也亦听便宜不尽拘以文法可其奏　　○癸丑以册封端妃敬妃视写册礼成各颁赐辅臣银币封钞及中书官有差
　　○户部覆巡关御史张允升＜锍-釒＞各镇仓场逋欠粮料几人亡产绝十年之外者通行除豁以免官商赔累均派密云岁操银两令通州宝抵三河平谷密云五州县于存留经费银内岁共办银四百五十两不得偏累一县其通州营军毋再出办均猺银致其踣困诏如议行
　　○甲寅大学士赵志皋等奏倭使小西飞见朝请  皇上御门百官侍班甲士卫列庶体统肃而朝廷尊上谓译审回称未确远夷请封必须尽得其情平秀吉为何侵掠朝鲜及至战败尚据釜山今又差使乞封岂可不审诚伪着该部详议封名遣官一谕行长不许留住釜山倭夷尽还本国房屋尽行烧毁一谕朝鲜待倭夷尽数退回奏报仍将小西飞在左阙会官研审具奏
　　○乙卯大学士沈一贳以到任办事＜锍-釒＞称  皇上躬乾刚天运之资御豊亨日中之运四方多事独廑渊涓展转之思众正汇征未睹明良喜起之效此固臣子分忧分事任怨任劳之日也伏望  皇上主张于上容臣等宣效于下合精神意气之交以通隔碍布公平正大之体以定纷披以深思远虑靖诸边以广爱深慈安百姓庶几竭臣等区区之愿仰副眷倚之怀  上嘉纳之
　　○吏科都给事中林材等劾国子监祭酒成宪善状未闻成均遽躐皆吏部侍郎刘元震党引至此并及冯梦祯正詹之推非宜  上准成宪回籍餋病刘元震冯梦祯照旧供职林材以诬谤大臣暗伤善类降三级调外任其余各罚俸一年
　　○吏部左侍郎刘元震奏辩林材＜锍-釒＞并乞休不允　　○南京兵科给事中卢大中等＜锍-釒＞救冀体任彦檗谓两臣固台省之臣也指摘辅臣申救铨曹正台省事虽其中不无过激然皆思尽职掌效忠  陛下之心乃或半载西台或三月南省一鸣輙斤贤良方正之士远则谗謟面谀之人至政事之阙失不闻朝士之邪正莫办将谁与共理哉乞将二臣召还原职或量加罚治庶  圣德益光  圣治益隆矣  上恶其党救冀体任彦檗革职为民大中等各罚俸一年  南京户科给事中伍文焕等＜锍-釒＞救浙江巡按彭应参刑科给事中乔□亻□月□□言  陛下所以逮按臣者惜儒臣之死也所以黜科臣者以救激之故也然臣访当日范祭酒家积怨酿祸势在必溃按臣不能善处齐民之乱致歹□员儒臣之生特欠调停弹压不过以失职之罪罪之足矣无烦雷霆之怒缇骑之逮也至若科臣乔□亻□月□□  陛下任以司刑之官出入平反得持衡而平之以□亻□月□□之职掌所在乃不免于祸是欲其言而扼其喉非从谏如流之盛軓也  上怒革□亻□月□□职伍文焕等罚俸八月
　　○南京福建道御史章守诚等亦＜锍-釒＞救王汝训彭应参乔□亻□月□□等罚俸有差
　　○南京山东道御史李文熙等力为御史冀体给事中任彦檗文选司郎中冯生虞等乞免降调  上怒不解熙等各夺俸生虞革职
　　○丙辰赐韩府通安王谟墆谥端裕昆山王朗金□常谥庄简
　　○总督仓场户部左侍郎胡嘉谟三＜锍-釒＞引疾不允
　　○前崇明擒获夷船再加译审令琉球国陪臣认识实非倭人兵部覆请就令琉球陪臣带回本国以彰不杀属夷之仁仍赏捕船员役以示激劝上曰今后沿海地方获有夷人船还要详译真伪毋得希图功赏枉害远人
　　○丁巳  世宗肃皇帝忌辰遣官祭  永陵
　　○以大学士沈一贯同知经筵日讲并充正史总裁及  皇长子讲筵侍班
　　○苏松巡按鹿久徵题称三吴连岁荒歉百姓困苦未苏太仓嘉定上海三州县又遭霪雨淹没殆尽乞将漕粮太仓州改折四分上海县改折六分嘉定县原系折徵有所逋十七年原停银两及三州县十九年未完各项钱粮俱乞蠲豁户部覆奏太仓上海漕粮如数改折嘉定漕折准分两年徵解其三州县各项未完准候豊年带徵如议行
　　○戊午  贞惠安和景皇后忌辰遣官祭  陵寝
　　○应天巡抚朱鸿谟奏苏松二府急缺袍叚工料价拟将常镇二府叚价余银借给乞酌缓急织进又称  成祖文皇帝御右顺门所服里衣袖敝纳而复出侍臣有赞  圣德者谕曰朕虽日易新服何难但念当惜福故令浣濯更进昔  皇妣躬缉布衣  皇考见而叹曰皇后居富贵勤俭如此正可以为子孙法故朕常守先训不敢忘  皇上临御以来珍异罢采灯火罢设斋则蔬食祷则布袍俭德光昭直与  圣祖后先媲美惟是织造一事几二十年于兹袍服之进于上供者何翅数万而料价之取办于窘民者又何翅百万在笥之珍丽积而易坏斯民之脂膏竭而难继傥法敝袖之俭遵惜福之训将所织袍服俯从停罢如或不能尽停亦将服御急需者明白开谕织进其余量为减省稍俟缺乏另行织造庶尚方之御服常新而重地之元气渐复章下工部议留苏松两府角□羊部料银以充费不必那借常镇并请权缓急量为减省如鸿谟言  上谕遵前减数分运之旨行
　　○己未先是秦王谊澏袭封奏请得封其嫡弟谊漶为紫阳王庶弟谊＜淄-田夕＞为镇国将军谊澏梦谊漶进封秦王乃复为谊＜淄-田夕＞请郡爵礼科都给事中薛三才等以滥恩非例驳奏下礼部议覆据历来条例亲王薨绝许亲弟侄承继次嫡庶子不准加封日后子孙除承袭亲王外余俱照原封世次授以本等爵级秦府谊＜淄-田夕＞以奉国中尉徼恩而更欲以镇国将军加封尤属违制不可从并乞申饬各藩务遵成例不得妄请封典违者听部参奏究治得旨秦藩为谊＜淄-田夕＞请封郡爵朕念首藩准与封不给禄仍不为例余依拟
　　○辛酉大学士赵志皋等题文书官传  圣谕一道到阁为东倭封事宜慎臣等即邀尚书石星至东阁以谕旨传示讫仍与商议条款另日译审夷使宣布恩威研究详确方敢奏闻伏思封倭一事年来聚讼盈庭近因倭众未退朝鲜惧其侵犯具奏请兵有与封羁縻之说  皇上特谕臣等传示许封又细访倭情屯兵釜山若封事不许必犯朝鲜请兵救援不得不发前此东征虽有两战之捷而兵马□□员失甚多所用钱粮几至二百万辽东疲极难支傥仍复用兵不知又费兵马钱粮几何将国计益诎辽左益危而几辅重地或生他变臣等是以仰奉  明旨与本兵详议且以一封完目前之事其战守机宜不妨随事整理即他日有衅可因时补救今倭使已至议论将定乃谕旨复颁恐廷臣不能仰窥周悉慎重之意各以烦言阻挠如国家大事何再四筹度谨将今日谕旨收藏阁中另拟谕兵部一道乞裁定发行又尚书石星恐皇上未信远夷之情欲请自往体勘臣等谓本兵未可轻出星又云须遣知兵文武重臣二人前去庶可备得夷情以纾东顾之优似属可行再乞裁夺
　　○癸亥以岁莭颁赐辅臣赵志皋张位陈于陛沈一贯及讲官刘元霖等银币有差
　　○丙寅大学士赵志皋进万历二十一年起所撰讲章易经诗经礼记通鉴纂要以备温习仍另书发司礼监刊板
　　○故驸马都尉梁邦瑞父兵马副指挥梁桂奏讨永宁长公主庄田户部覆奏公主出嫁生前有赐给庄田以资餋赡薨后有护坟地土以供香火但公主薨逝而驸马尚存者方得承受改留地土虽为死者而崇祀典实为生者而垂优渥今驸马梁邦瑞已先公主而卒又无子孙难比见存驸马之例且香火供奉几何安得遽请二千五百余顷之田今拟将原发餋赡庄田内准留五十顷岁徵子粒给梁桂专备公主香火其余地土租银悉皆退入济边诏既无亲支着与香火地五顷
　　○升工科左给事中侯廷佩为刑科都给事中户科右给事中陈世恩为本科左礼科右给事中林熙春为兵科左兵科右给事中陈成楚为刑科左刑科给事中叶继羙为吏科右
