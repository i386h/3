<!-- { "loadSidebar": true } -->
　　○宣大总督马鸣銮题称宣镇翼拱神京比栉虏穴向时仓庾充羡马腾士饱迩来挽输愆期不积锱铢开市抚赏秋季粮俸冬衣布花数十万之需迫无所出又虏王新故边防叵测非可悬罄之时查万历二十八年起至三十四年止京民二运通欠银九十六万八千二百四十余两不题催接济则积欠愈多完角□羊愈迟三军之饥难调千里之干城何赖乎户部覆言有司因循日久玩愒成风藉抚字之空名忽催科之实政苟非  天语丁宁虽一日三四督促亦无补于空匮宜特下严敕督所在催徵星夜起角□羊以济急用于是有抚按官严行参治之旨然府县催徵自本年京运已题未发者尚苦不敷而积年逋欠竟相沿难问云　　○云南布政使梅淳奏浪渠州土舍陈镇承袭父职许之
　　○降南京职方司郎中刘宇为山西按察司经历
　　○壬申礼部左侍郎杨道宾以病久乞归不允请简尚书及右侍郎并俟点用未下
　　○户科都给事中姚文蔚以历俸最深许南京京堂推用先数日诸御史九载者各许迁京堂矣文蔚以俸不通理仅称六年考满不得先诸御史文蔚乃自言我朝条例有官员九年已满托故久住之禁臣历任已逾十年给事中与都给事中品虽不同而衙门同职业同安敢托俸不通理之故而干在任久住之禁乎倘荷  天地之恩不欲遽斥乞以原职致仕于是得推用留都
　　○直隶巡按御史宋焘申救姜士昌坐降级调外并降姜士昌为边方杂职官姜士昌之谪也去方浃月而宋焘以改差将适淮扬遂于江浦上疏曰姜士昌之论旧辅邪正之别天下人皆知之天下人莫不欲言之在旧辅未去而言者已详乃过则归君至今未已则以留钱梦皋之故在也旧辅之留梦皋已昭然耳目而勋以格外之举诿之  皇上使  皇上与旧辅受过而卒无以息天下之议且自古权臣能蔽贤于在位之时不能蔽贤于去位之后今一贯已去而廷机复入素所触忤则永锢不用昔将依附则举足皆通方廷机之在礼部斥一聂云翰抑郁以死及枚卜之日科道交章诵言德政非畏廷机也畏其心腹爪牙之威先辈提携之力飞鹰走狗代为抟击也今复斥一姜士昌使天下忠谠垂首丧气即有大奸大恶代异党同窃弄威福谁敢复起而发其奸哉疏上  上怒谓聂云翰事当日何无一言乃至今呶呶未已疑宋焘行值士昌士昌嘱讼之也欲拏究宋焘稍角□羊乃降焘一级调外而重谪士昌
　　○癸酉大学士廷机上疏自白曰臣至愚不肖  皇上用臣费许多主张许多庇护而诸臣又为臣费许多赤舌许多白简以臣一身上累  皇上下累其友何可一日安于位也臣昨乃见焘疏不过为旧辅沈一贯发耳臣不幸叨中一甲同庶吉士读书因而有教习馆师又不幸臣之向用而旧辅当轴又不幸当南北二辅偶有猜疑之际臣本无偏党当其会问妖书臣作色直言朝臣之所共睹也方臣在礼部聂云翰条陈科道年例臣谓礼部官何与科道事云翰因而陵轹呈臣朦胧臣叹纲纪之陵夷因以浮躁处之察典今言者以云翰为有技彦圣臣为媢嫉引秦誓之言臣亦以恶讪上恶不逊用论语之旨若谓死由考察则礼部四司四年七人盖有羙迁而死者矣焘乃以臣为杀人媚人比之豺狼秦桧严嵩之徒不无过激然言官论事激其常也其意为封疆衡门诸贤未见擢用督过旧辅而波及于臣然而言臣论人波及亦其常也乃上干  圣怒而重之谴则臣过益积而不可角□羊罪益大而不可赎唯原宥二臣免其降谪放臣归田则群疑尽释臣上不累君下不累友臣之幸也亦国体之幸也疏上后数日温旨慰留仍有忠直清正之褒
　　○户部奏覆东省灾伤繁重宜依分数减豁贫粮其被灾十分至九分以上禹城濮州临邑陵等二十六州县被灾八分至七分以上□河平原邹平德平等二十三州县各改折七钱输纳内除济宁鱼台单县三州县蠲免其被灾六分以下至四分沂州宁阳长清德州肥城等十二州县俱照旧徵角□羊本色其被灾饥民俟冬末春初酌量赈济造册缴请从之
　　○兵部以清军勾扰议将已清年远无顶项军人一千八百九十四名咨都察院行各省直住勾嗣后不得以勘结冒请从之本武库司主事邵可立议也
　　○升职方司员外洪都为职方郎中
　　○与黔国公沐昌祚母程氏恤典祭二坛外加祭二坛仍遣官护送归葬南京
　　○甲戌吏科都给事中陈治则河南道御史王业弘等各疏救宋焘不报
　　○礼科都给事中邵庶等以旌恤大典滥请成风乞严行申饬以杜妄干以一法纪不报先是礼部侍郎黄汝良以内艰归自陈日讲侍从为母乞祭葬而户部郎中林欲栋又以父武苴死于征剿援卞时雍例请赠二级及诸请旌节者皆踵黄恩官李弘施等起故时论及之
　　○巡按直隶黄吉士以漕务事竣荐东昌知府陆梦履等六十人劾武城知县凌志魁山阴知县杨师孔二人时师孔已升而方在任时以加耗太苛坐不职参论云
　　○升文选司员外张餋材为验封司郎中
　　○升常镇兵备蔡献臣为湖广按察使照旧管事以地方保留故也
　　○江西巡按史弼改差湖广巡按
　　○大理寺右寺正陈应堂以四川恤刑差满复职
　　○直隶巡按黄吉士以漕粮欠额劾安东知县王三鲤高淳宋祖荐等俱下户部
　　○山西巡抚李景元劾太原通判张东鲁文水知县陈九职事下吏部
　　○丙子大学士赓以一品考满加少保改吏部尚书兼文华殿大学士荫一子中书舍人给诰命仍赐蟒衣膝襕一袭
　　○升考功司郎中李延大为稽勋司郎中调工部主事王宗义为稽勋司主事
　　○丁丑  孝昭皇后忌辰遣官诣  献陵行礼
　　○大学士赓恳辞恩命并乞归不许
　　○大学士廷机又上疏曰臣观自古君子用世必度人审时未有拂人违时不识去就之分而能善其后者今臣之不容不去者更仆难陈而大端有十臣以一介穷儒受知  圣主厚恩命薄福过灾生不有人非必有鬼责一宜去也自南北二辅不协而人以臣为南辅门生必不相容根深蔓长二宜去也臣凉德菲材揆席未登而弹射己及臣即毫无芥蒂而人终不能忘情三宜去也臣迂阔朴直不能谐时人但索臣于形貌套数之间则见面目可憎语言无味四宜去也臣援甚寡臣势甚孤即有一二怜臣人必以爪牙加之五宜去也  皇上英明独断近日絫旨处分皆御笔亲书云汉昭回有目之所共睹其他票拟或出首辅而外人輙归之臣至于禁发抄一旨亦谓出臣所拟欲箝人口而壅  圣聦一疑百疑臣所不耐六宜去也始比臣于包拯王安石今比于秦桧豺狼循此以往何所不至七宜去也人臣必望重而后能任事必身安而后能矢谋今臣望甚轻臣身甚危其精神不以之赞政代言而以之陈情诉枉其意念不暇乎亮工熙载而移之忧谗畏讥徒为旷鳏终难表树八宜去也夜行不休古人所诫今臣己当钟鸣漏尽之年不为荣身肥家之计空疲此六尺于风波戈矛之中九宜去也众口铄金积毁烧骨今臣独恃  皇上一人之知而人言不已  圣心亦且厌臣及今而去不伤  圣主知人之明不失愚臣保身之术十宜去也总之一去则臣心安天下亦安不去则臣心不安天下亦不安唯  皇上察焉是日旨下慰谕有加不许固辞
　　○户科都给事中姚文蔚辞南京堂之擢乞休致不许
　　○户部题苏州府所欠布花自先年蠲免八十万外万历二十九年起至三十五年止尚欠八十三万二千三百八十一疋内嘉定所欠独多参嘉定管徵知县陈一元昆山知县王时熙太仓知州李世鳌苏州府署印同知先韩子祈今王照等各住俸催徵
　　○命畿南六郡灾伤之处照顺永赈粜事例发德通二仓米各五万石平粜以苏民困其价银径角□羊易镇抵充年例从保定巡抚孙玮之请也　　○调验封司员外周应秋补文选司员外降御史宋焘为山西平定州判官姜士昌为广西兴安典史
　　○戊寅延绥总兵邓凤以不法行狭西巡按勘问邓凤之在固原也已有发其结拜逆哱不法事者久之得寝至是巡按王基洪论其背华助逆及其宁夏诸秽迹方候未下也而部檄调往延绥邓凤自以部檄在前弹章在后遂诣延绥到任于是总督徐三畏亦论凤宜行勘问部议覆上从之
　　○广西东兰州族目韦贤等以进表违限行抚按提问
　　○大理寺寺副汪承爵以狭西恤刑差满复职
　　○命武定侯勋卫郭应麒管叉刀围子手
　　○己卯兵部参辽东失事将领张联璧华得功辛朝珍刘进忠等行巡按提问
　　○授四川官旗吴英等八十员各百户以前庚子岁綦江等处功也　　○南京行人司署火
　　○庚辰湖广巡按史学迁荐举方面杨道会张偲等十二人劾分守湖北道副使李廷谟章下吏部
　　○壬午刑部员外丁永祚恤刑江西差满复职
　　○太湖知县胡士章以盗犯越狱夺俸三个月
　　○总督三边徐三畏以秋防事竣言套酋火落赤舍打太苦打太卜言太铁雷把兔已于九月初四叩伏领赏毕庄秃赖与弟温库儿俱就互市卜失兔以庄酋输款亦来订盟则阖套之款已成全局宁夏一带黄妇诸夷皆就约束即银定歹青尚在趦趄而部落无多宰僧已没不足虑也又前顺义迎僧之使约二千五百有余皆逐头口陆续归巢则海上可无餋痈之患盖诸夷颇尚释教自顺义迎佛而后套海诸虏亦时时饭僧倦于攻斗而火酋去冬杀爱壻银歹是春丧士马有以稍禠其魄云　　○癸未命  福王庶一子名由崧凡藩王生子五岁请名例也  福王以未之国不依外藩之例礼臣先请  上命即百日命名
　　○甲申署都察院事詹沂以台署日空请补缺员御史不报
　　○直隶巡按方大美参革任游击宋德隆钻剌不法行巡按提问
　　○乙酉工部右侍郎刘元霖以铺□烦难请再佥报从之初工科诸臣屡请佥□也  上以佥□之扰不下于派办故慎重者久之至是  上言内供□役偏累五六疲民殊为可悯宜酌定人数会同来说其该优免人家不得讎诬报派如核虚实杜嘱托减垫费禁需索等项俱要从公执议加意体恤务使人心乐从称朕爱餋畿民之意
