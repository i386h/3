<!-- { "loadSidebar": true } -->
　　○户部覆山东巡按周维翰条陈有禆于边储者议军粮支领之期官军粮饷刊立限期于每月初五日造完实支册送管粮衙门照月支给庶贫军俱沾实惠可免称贷议仓粮派支之地仓廒环傍营伍即令饷军就便守支如仓贮有盈缩军伍有多寡听该道剂量分拨不得仍坐远仓以滋跋涉议沿江积贮之计开派领盐商人粮石以十分之六稍＜宀十见＞斗头运纳于＜宀十见＞奠九联城沿江一带专备防倭兵马支用即于应发防倭银内照数扣抵额饷民运可以不烦议沿江屯田之便鸭绿江以西九联城以东千家庄等处抛荒屯田责令沿江防倭军兵无警则聚众开垦有事则合营截杀从之
　　○工科给事中黎道炤劾原任经略顾养谦阴附和议败坏疆场不宜再入卿二不报
　　○都察院题闾阎民隐非郡县则不清郡县吏治非藩臬则不清藩臬风化非部院则不清谨立为条约奖帘惩贪颁行天下相与共守抚按以此绳守令部院科道即以此绳藩臬无不以身先之而人人著羊羔之莭澄清关键莫要于此诏如议申饬
　　○庚子甘肃巡按方元彦奏请屯兵管粮等官分理开垦以资积贮又请将西宁洮河三处增发淮浙盐引数万接济兵饷部覆盐引原有定额自宁夏辽东共添一十四万复添宁夏浙盐二万已极壅滞今若再加恐盐法有碍至两河开垦在甘肃五郡责之屯兵官临巩二府责之管粮官或另委廉明职官除甘肃商台等处清丈外其余逐一踏勘中间成熟科田照旧耕种不必纷扰如有可开荒土备载顷亩地界榜谕军民愿耕者给照开垦授为世业额外荒土永不起科额内者亦俟十年之后其官给牛种三年免息还银水利年久壅塞者设法＜锍-釒＞通田亩不许势豪占夺其追徵屯粮比照民粮完欠事例以定奖罚务使野无旷上仓有余积从之
　　○壬寅准封义宁王敏氵□犀庶祖母刘氏为义勇康定王新＜火鼎＞次妃以嫡祖母已故也
　　○癸卯凤阳庐州大潦　　○甲辰以翰林院修撰翁正春编修冯有经史继阶充正史纂修官
　　○鲁王颐坦薨逝辍朝三日遣所司官照例致祭行人掌丧礼开圹与妃王氏合葬准富平王寿金□鲁扶柩出城葬毕即回
　　○山东道御史甘士价言方今抚臣岂不彬彬一时顾侈口封贡者几酿衅于无窘尝试苗夷者致□□□威之太甚业经弛担无论已又有矫枉过正而大长刁风娼□□晋绅之蒙祸最忄□参救荒失策而苛求下吏州邑之解绶多冤甚则闽中之事欲平米价致民掠抢几成大变抚臣许孚远道学自负经济全疏似难立于军民之上以后推用务须才品相参无使虗名眩实此抚臣不可不择也各部大臣统率庶僚分掌大政如吏部尚书陈有年刑部尚书赵焕秉铨执法有古大臣风乃一忤  圣衷輙加让责夫情所难堪则必去志不得行则必去此难易退之义也惟念大臣义关休戚其实心任事为  皇上引用正人主持国宪者尤当优礼以安其身此大臣不可不重也科道职司耳目凡有阙失皆得正言无讳迩者会推阁臣以来屡奉  明旨切责不曰逢迎则曰朋党及近日＜锍-釒＞请行取则又留中不报失  皇上经年静摄所幸朝纲国是不至大坏者只言路一脉耳若一意窥伺凡因事获罪者概不伸救将来是非邪正孰从办之即有内外权奸窃弄威福又谁敢抗＜锍-釒＞纠弹壅蔽之祸有不可胜道者所当惟  宗祖设立言官之意俯从＜宀十见＞宥蚤发题请行取原＜锍-釒＞此言路不可不通也＜锍-釒＞入不报
　　明神宗显皇帝实录卷之二百七十五终
明神宗显皇帝实录卷之二百七十六
　　万历二十二年八月丙午朔霍州地震
　　○  上既从兵部尚书石星之请欲尽叙东征功次而兵科都给事中吴文梓等争之谓平壤三战乃王京以前事今釜倭未归川兵未撤小西飞未还新经略初遣不可遽为完局且复将亡之国而归之朝鲜或难以罪掩其功当可乘之会而欺误自蔽何尽以功掩其罪此今日将士之劳勚非速叙则不劝而经略诸臣之叙录非查议则不定廷臣多主此议于是吏兵二部会覆亦以经略提督之功罪督臣尚未具奏按臣尚未核勘况王京以后事未验明难以悬断宜将三战有功偏禆员役照原议等第先行升赏其宋应昌李如松是功是罪行总督据实奏叙巡按核勘议拟上请  上以平壤三战斩获数多兴复疆土且石星每称例该重叙惟恐朝廷失信后难用人及奉旨查勘又复含糊非大臣体着遵前旨告  庙宣捷通行叙录升赏王京以后仍行巡按御史查明奏报
　　○户科都给事中杨恂等言各边马价之虗糜东征兵饷之冒破因劾武库司郎中刘黄裳侵染数多宜行罢斥裳＜锍-釒＞辩事下所司兵部以黄裳委无情弊而辽东征倭耗马逈异他镇一时买补不前势必请给寺马今后事干价应行各边镇巡按乘阅视年分查确实奏  上着兵科查看科臣吴文梓以黄裳冒饷有据令回籍听得旨该部再勘
　　○贵州道御史许闻造上言  陛下顷岁以来谓  郊  庙为常事朝讲为虗文公忠为党同直为激聒吏部职司进退而拂其所贤刑部职司谳比而挠其所执兵部职司推毂而专其所遣光禄太仆之帑搜括几空缇骑缀衣之缺虗悬不补高□犬朴之忄□参遍于宫闱杻械之命接于道路论救忠良则愈甚其罪谏止贡献则愈加其额大臣一时杜门者六事几尽言官废锢草野者几七十人今欲摘改一事则虑益甚其事欲摘救一人则恐益非其人上执此以拒建言之臣下因此而塞进言之路将郁积不宣阻隔愈甚唯  陛下当万寿之日开天下以舍旧从新之图则人心共快  圣度益昭此歛福永年之要道也不报
　　○升浙江温州府知府汤日昭为本省副使
　　○升山东右布政使田畴为本司左
　　○升福建福州府知府继高为长芦盐运使
　　○陕西道御史赵文炳言未有小民奢侈而不困窘者亦未有居官奢侈而能清介者迩来繁华僣逾风俗大坏则去奢崇俭诚救时急务但大臣不行何以表百官京师不行何以示天下则皆宜身先莭约以为众庶倡部覆得旨严饬遵行
　　○丁未遣大学士陈于陛祭  先师孔子
　　○是日开馆纂修本朝正史
　　○命弋阳王府辅国将军多荧管本府庙祀事从宗众保举抚按勘请也
　　○鲁阳王奉国将军朝走□弗淫纵悖逆降为庶人闲宅禁住
　　○戊申遣定国公徐文璧祭  太社  太稷
　　○改都察院左都御史孙丕扬为吏部尚书
　　○升河南按察使程正谊为山东右布政使　　○己酉恭顺侯吴继爵乞赐肩舆勿许
　　○顺天府尹沈应文以场事伊迩言京师铺户既徵免行之银一切供具自应委官买办不当复从派累部覆以后乡会场及官府各项供费着两县委官照价承办其大小铺行人户除纳银外不许侵扰从之
　　○  上以南京兵科给事中卢大中＜锍-釒＞救冯时泰为党护夺俸半年时泰充军极边远卫
　　○河南道御史黄一龙上言修攘三策一简殊能以储枢筦兵戎国之大事不容尝试亟择部寺郡邑诸臣才长器大胆智威重者擢调兵部新科进士亦采访铨选阅历既久方略素闲出而守巡要害果威望著闻然后累升巡抚总督本兵自能折冲制变宜及今预为之计一别才品以任抚臣抚臣专制一方军民寄命必才力威望有禆安攘然后能胜其任苐小廉曲谨者乏挥霍之才慷慨豪宕者多负俗之累故擢用抚臣无枉其才无狥其品不以一眚求多众喙摇惑庙堂假以便宜本兵协以共济庶缓急赖以有济一议选举以重将领欲储将材宁外武选武举二途然宜合举与选而为一举以为选选因其举工骑射者以骑射进第取书足记名优韬略者以韬略进何妨射不穿扎兼其二者为上有其一者次之武胄纨裤由此以实授且以晋秩否则终身带衔草野白徒一举奠食再举署事第于司马而甲乙授官仍录戎政训习俟其成材不次拔擢以托干城则气自鼓而桓走□斗不至之人矣不报
　　○庚戌  上嗔吏部推建言降谪御史何选为刑部主事革选职为民司官冯生虞等俱降极边杂职用大学士赵志皋等＜锍-釒＞救得旨司官为首者降一级调外任余各罚俸一年何选不许朦胧推用
　　○辛亥  顺妃常氏薨逝照  端靖荣妃王氏丧礼行
　　○命左春坊左庶子兼侍读萧良有司经局洗马兼修撰刘应秋典顺天乡试
　　○壬子刑科给事中乔□亻□月□□等＜锍-釒＞救冯时泰谓臣等与刑部诸臣俱以法事  陛下今查时泰所犯罪止于杖律无可加且  圣谕谓已问拟明白柰何因一不识忌讳之言遽加重谴乞禠职免戍  上怒改时泰烟火□章地面永远充军
　　○癸丑  孝康敬皇后忌辰遣官祭  泰陵
　　○以秋分祭  夜明于  夕月坛遣侯徐文炜行礼　　○巡抚甘肃田乐题诸虏合谋抢犯情势已露吉囊有复讎之愤永邵卜火落赤耻市赏之革扯酋有助逆之形乃著力免宰僧欲勾吉囊而南永火欲率诸酋而北或欲共攻或欲分掠使甘凉庄肃西宁一带首尾不应故制胜之策不可不豫而巡按方元彦亦以秋防届期边事多衅为请部覆令固原总兵杨浚移驻兰州以为声援甘肃总兵张臣仍驻甘州居中调度策应东西仍远侦探张疑设伏不令深入狂逞其延宁抚镇熟察虏情以为进止如果西犯即发兵捣巢牵其内顾诏如议
　　○乙卯  孝慈高皇后忌辰于  奉先殿行祭礼
　　○颁赐辅臣赵志皋张位陈于陛等讲官刘元震等金银万寿字金银符篆银币有差以  万寿节赐也
　　○大学士赵志皋病目给假赐猪羊米酒酱菜＜锍-釒＞谢
　　○丙辰以蓟镇游击李皆春调补宁山
　　○丁巳四川播酋杨应龙奏何恩之愬七姓之词皆属讎陷乞戴罪立功不允
　　○西海住牧虏酋永邵卜并瓦剌他卜囊乞款前后按臣及各道议如刘芳誉余良枢刘光国周有光则言款便方元彦郭师古陈所螱耳□戈朝聘则言勿款便甘肃巡抚田乐与三边总督叶梦熊酌议谓驭夷之法当视虏情之去留向背以施操纵之术量彼己之众寡强弱以定款战之宜臣等非不欲暂与之款以图湟中之安顾款一开而虏志纵又恐贻甘肃之祸非不能严绝其款以贻甘肃之安顾款一绝而虏情愤又恐重湟中之危非不欲驱之回巢方许以款第百年狡寇猝未易拔非不欲令其馘火酋以自效第狐兔情切离间难施且我方兵力单弱粮饷空虗而彼求款不得角□央想思逞勾连火酋犯此牵彼为患非小似宜暂为羁縻不款之以金帛利赂之物而款之以往来笼络之术缓彼狡谋循我内备彼恭顺而无改吾力足以制之款之固为无害我之守御已具彼或忿绐而狂谋绝之更为有名兵部议覆  上谕该镇战款事宜着行督抚官酌量虏情缓急便宜计处务要保安边境毋徒以议论塞责误事
　　○朝鲜国王差陪臣黄佐汉等进贺  万寿宴赏如例
　　○己未调浙江参将骆尚志管蓟镇建昌游击事
　　○以陕西总兵中军吴继祖为靖虏游击
　　○庚申以中秋莭赐三辅臣上尊珍馔又赐膳酒月饼有差　　○大学士赵志皋＜锍-釒＞辩御史林道楠论孙矿代顾餋谦为所用非宜事乞赐骸骨归  上以辽左多事孙矿夙负才望特兹专任用舍大权出自朝廷林道楠妄言淆乱军国大计罚俸一年令志皋即出办事
