<!-- { "loadSidebar": true } -->
　　○己巳刑部覆福建抚按奏侯官县民谢瑞生以逋粮县往拘瑞生他出差人锁其父瑞生适归不胜愤集众邀夺时日已瞑执担混欧误中父额死是以救父之心而杀父者龙溪县民周应魁始以兄应文派修父坟应魁无措而兄昊日□夜母往索魁母卢治饭奉姑应文坐母旁与较应魁不胜忿提钵一击误中母额死是无杀母之心而杀母者拟瑞生斩应魁凌迟然无此律例  上可其拟
　　○庚午升蔡国珍南京吏部尚书
　　○户部覆兖东莱登四府民饥留本省漕折粮银二万两分发兖东二府煮赈原发马价籴运辽存剩米豆七万三千五百九十二石免其还价动支一半煮赈莱登二府饥民存其半以备防汛从之
　　○辛未大学士王锡爵上书乞罢略言南京刑部郎中谭一召主事孙继有各＜锍-釒＞论臣大约祖高攀龙之说以为  皇上近日处分诸臣皆出臣等之意又以攀龙反吴弘济之重处皆臣等之拟旨此等疑谤  圣心自明先是臣等累揭伸救赵用贤李世达等拟处杨应宿郑材等其＜锍-釒＞原未批发外廷容有不知至于攀龙之拟票轻处必  皇上一笔涂尽弘济之＜锍-釒＞径不发票而臣等见有揭救人人见且闻矣二臣独不知乎臣等猥承张居正擅权之后侍  皇上久御练事至圣至神之主兢惕万倍纵胆智包身奸雄盖世安能颐指  皇上之手口借以处人既处之矣则又安能顷刻翻悔佯为救角□羊而不妨  皇上之诘问者臣蒙此大疑最为无谓至若石星宋应昌臣亦岂敢谓其全材但以星之清忠为国应昌之辛苦筹边功未列而先求其短局未终而急议其代臣恐忠臣劳吏从兹角□羊体又恐悬军异域不可先自惶扰易将故稍为调停之说此臣自保老成长虑而二臣怒中寻端尽构以为罪此亦当待臣去而  皇上自决耳臣闻大臣受谤不辩谓之大度有怨不报谓之至公臣今黾勉从事于此既弥年矣本之为忘身报国计而今国事至于必不可为犹然不自引决以仰累  皇上则非大度非至公而直谓之无耻伏望  皇上先放臣归以谢众口  上下诏温留遣鸿胪宣谕而禠一召为民降继有边方杂职
　　○壬辰礼部类题  年灾异七月凤阳府霍丘县庐州府霍山县同日发蛟水高数丈淹没人民田地无筭正月二月蓟辽保定青山口夜有星飞来如敌台大炯炯有声余光若彗约长二十余丈大毛山夜本台旗杆上有火一块并楼房上各兽头俱有火块如鸡子大且有响声狭西三边十月见一星如斗落地天鼓鸣如雷山东青州府及乐昌县于二月初一地动有声馆陶县天鼓鸣随见火光向西而下鼓声随之宣府柴沟堡及宁夏山西霍州等处地震南京  孝陵松木雷击成烬常州府十月雷雨震天冰雹交作大者如石杀五谷无遗穗请修省不报
　　○毛怜等卫夷人都督都指挥伏羊古等九十九员名赴京进贡赐宴赏
　　○升贵州右参议李瑞为云南副使
　　○赐潘府唐山王恬熇谥庄惠
　　○癸酉经略宋应昌引疾乞归  上以应昌东征劳令回朝调理不准辞
　　○乙亥予太仆寺卿孙錝祭一坛减半造葬錝浙江余姚人中隆庆三年进士授知县升御史历提学副使参政按察使以制归升太仆寺卿予告本年十二月十一日卒錝孝友忠贞著于朝野不愧为忠烈闻孙焉
　　○预题万历二十一年正月初三日  宣宗章皇帝忌辰  景陵遣侯宋世恩行祀
　　○丙子升宋应昌本部左侍郎起李汶兵部右侍郎改陆可教国子监祭酒赵参曾吏部左侍郎
　　○丁丑升广西副使冯时可为湖广山东副使万世德为陕西各右参政
　　○己卯南京给事中叶继美等＜锍-釒＞参王锡爵救谭一召等  上怒蔓词党救革继有职为民逮一召希范来京究问夺继美俸一年既而辅臣申救甚力情词恳切  上曰卿等苦恳救角□羊一召希范姑免逮继有等业已有旨卿当以礼义国体为重安心佐理不必又来陈奏
　　明神宗显皇帝实录卷之二百六十八
明神宗显皇帝实录卷之二百六十九
　　万历二十二年正月庚辰朔免百官朝贺
　　○以元旦令节赐三辅臣上尊珍馔
　　○壬午  宣宗章皇帝忌辰遣官祭  景陵
　　○甲申山西宁乡县地震
　　○乙酉河津稷山皆地震
　　○丙戌以孟春享  太庙遣公徐文璧代侯徐文炜吴继爵分献
　　○戊子升湖广佥事江东之为南京光禄寺少卿
　　○己丑升山东参政曹时聘为湖广按察使备兵苏松常镇升江副使吴献台为本省参政升南京刑部郎中黄金色为广西参议兼佥事管理驿传　　○升浙江参议吴鸿洙为本省副使备兵台州
　　○升广东游击吴广为福建参将
　　○以辽东都司佥书郎国忠为宣府游击
　　○庚寅  孝恪皇后忌辰遣广宁伯刘允正祭  永陵
　　○升广东副使洪有复为本省参政兼佥事分管练兵事
　　○升顺天府府丞谭希思为右佥都御史巡抚四川
　　○起原任太子宾客吏部左侍郎兼侍读学士沈一贳为南京礼部尚书
　　○以原任山东布政使陈瑛为本省参政兼佥事徐州兵备
　　○山东道御史顾龙祯言先年廷臣有言考不便者下其议于九卿科道有称便有称不便而礼部参决之曰便究竟何从又言裁驿递之费节款馈之礼重监临之权严未到之防消掣肘之衅部覆京考如旧余拟
　　○辛卯升江西广信府知府王之麟为湖广副使靖州兵备
　　○升南京礼部右侍郎习孔教为南京吏部右侍郎
　　○以右军都督府都督佥事李如柏添注五军营副将
　　○壬辰德王奏缺内使准予八名
　　○以都指挥使李宁为锦州游击
　　○癸巳以原任云南按察使张一坤补广东商肇兵备
　　○甲午以  皇长子出阁命大学士王锡爵赵志皋张位提调礼部左侍郎范谦洗马李廷机充侍班官修撰唐文献焦竑编修邹德溥郭正域全天叙简讨箫云举充讲读官　　○丙申  英宗睿皇帝忌辰遣襄城伯李承功祭  裕陵
　　○广东道御史唐一鹏劾总兵李如松贪功掩败衅祸三罪冒滥伯爵成于张学颜盘踞宣镇庇于申宋九倾陷文臣傅霖刘葵武臣杨绍勋刘綎及宣淫嗜杀状因言经略宋应昌过信不明  上命吏兵二部从公据实查奏
　　○戊戌升詹事府少詹兼侍读学士刘楚先为南京礼部右侍郎
　　○是夜保定青山口有飞星甚大余光若彗长二十余丈
　　○己亥大学士王锡爵等言中原一带荒乱异常守令为亲民之吏抚按为督率之官果能实心修政则灾至而不害寇伏而不作乃今驰骛于虗文不知安静牧餋为何事乞敕吏部综核名实分别用舍附以沿海择官为汛防先事之备纳之
　　○是日  上谕吏部曰昨岁各省灾伤山东河南及徐淮近河之地为尤甚民间至有剥树皮屑草子为食又至有割死尸杀生人而食者朕虽居深宫之中念切恫瘝不遑寝处曾经屡旨蠲赈不知有司曾否奉行小民有无沾惠况值此公私交绌之时不知各该地方除内帑漕粮或留或发之外别有急救便宜措处方略否其各处矿徒劫盗啸聚成群又不知安插归农防御备否目今四方吏治全不务讲求荒政牧餋小民止以搏击风力为名声交际趋承为职业费用侈于公庭追呼遍于闾里嚣讼者不能禁止流亡者不能招徕遇有盗贼生发则或互相隐匿或故意纵舍以避地方失事之咎其各该抚按官亦只知请赈请蠲姑了目前之事不知汰一苛吏革一弊法痛裁冗费务省虗文乃永远便民之木如此上下相蒙酿成大乱朕甚忧之又如沿海地方备御久疏倭寇情形未定一应城池器械练兵战守之备尤在所急而近者将领之权既轻不免责成于文吏乃文吏又习为饰虚取誉首鼠避难以兵马钱谷之任为劣处以强力干事之臣为粗材好议论而不好成功信耳闻而不信目见此尤当今第一弊风最能误事者弭盗安民得人为本以后巡抚官缺你吏部务要选用老成敏练曾经扬历外任著有成效之人毋得专采虚望其要害地方非但司道当择即府州县及江防海防同知等官皆宜慎选优叙毋得尽拘资格如有前项不修实政不饬兵防纵有浮名小才于地方百姓何补若抚按官不亟行参劾以失职连坐你部里若咨访的确亦不必待人奏闻即便议更议调以安地方近来人心玩愒朝廷诏令通不著实举行题覆纷然竟归两可科道官亦不用心参驳成何法纪自今日谕出之后各务奉宣德意严立标准凡遇升迁行取考察等项一以安民弭盗实政为抚按有司之黜陟言简必信法简必行如有仍前玩视欺隐定行重治不宥
　　○庚子兵部尚书石星言总督顾餋谦已代经略宋应昌乃科臣包见捷陈世恩有申饬责成之议台臣许闻造有诏旨叮咛之请且督过于臣乞赐罢斥  上令餋谦便宜进止但保成功余无所制星亦安心调度勿更托陈
　　○从山西巡抚吕坤奏凡巡按录囚除未奉决单及曾经驳问情可矜疑者照常送审其情真罪当者册报免角□羊以省烦累
　　○辛丑  上札谕内阁曰朕览礼部拟皇长子出阁行预教礼其告  奉先殿朝谒  两宫俱依议行且皇长子未行册立如何遽行贺礼况出讲非册立加冠还著查东宫亲王出讲礼仪酌议来看大学士王锡爵等回奏言  皇上于出阁一事衡量参合可谓至详但  圣谕中御门及  皇长子受贺俱非该部撰出盖出讲与册立加冠各自有贺至  皇长子既谒  两宫则  上位  中宫母妃之前岂容不谒有如  皇三子  皇五子幼冲则或行或免自在宫中该部亦不必再拟其每日讲读诸仪则  东宫与亲王无大异同也
　　○南京户部尚书郝杰以病乞休者再不允
　　○左都御史孙丕扬三＜锍-釒＞引疾求退  上慰留之
　　○铸给各省直审录关防
　　○壬寅礼部议  皇长子出讲礼一演礼一告内殿一出阁一谒谢庆贺一复命一百官行庆贺谒见得旨预告  奉先殿朝谒  两宫俱如议御门及  皇太子受贺俱免出讲礼还酌议来　　○山西道御史梁铨上言今者数见  明旨曰党救曰朋奸凡参论辩援一切以朋党名之恐一二小人借此以倾君子则其祸难言特乞慎重  明旨论是非不论同异庶公道昭而群嚣息  上以铨意在要誉夺俸一年
　　○工科给事中桂有根以江北河南山东水灾条上弭荒事宜发帑藏以苏重困停徵额以示宽恤省繁文以专责成禁流言以安反侧部覆内帑称诎但于本省直起运银两除光禄京边照旧起解其见贮库者河南留六万两山东江北各留二万两至如漕粟河南江北已共留二十余万山东亦尽改折无从议留而南粮搬运不便先经借支备倭米豆三万余石本省漕折银二万两以上三处平籴给赈较所请更多余俱如科臣拟报可　　○允兵部覆凤阳抚按议将沿海通泰等七卫所秋班军二千九百余名尽留防海事宁入卫
　　○先是工科给事中黎道炤言  献陵修自隆庆六年部臣贺盛瑞三至其地见  庙貌如故即微有漏损量为补葺足矣计大修费且六万金乞敕该部会同科道估计费不过千金请以所省赈山东河南淮徐饥民部覆俞之
　　○甲辰  孝静毅皇后忌辰遣宣城伯卫国本祭  康陵
