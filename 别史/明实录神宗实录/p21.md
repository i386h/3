<!-- { "loadSidebar": true } -->
　　○甲午  上御文华殿讲读  户部奏太仓银库今年十月终实在各项银二百八十三万三千八百五十八两金四百六十五两铜钱一千六百一十五万七千八百六十二文
　　○乙未升河南左参议葛大纪为山东副使山西平阳府知府刘世昌为按察司副使驻劄井陉狭西佥事姜廷瑶为山西左参议分守河东道○贵州巡抚蔡文荐举遗贤餋病佥都御史孙应鳌闳博通达声实兼收操履无议闲住佥都御史刘秉仁明达端方干济有声指摘非罪＜锍-釒＞下吏部
　　○浙江巡按御史谢廷杰请复故刑部尚书毛恺官职言恺之夺职止因故入人罪其生平狷介清洁实无愧于古人兹己奉赦宜加宽恤吏部言恺之故人指勘问给事中张齐受贿事今齐以不谨考黜恺明是守正受诬诏复恺官
　　○巡抚云南兵部左侍郎邹应龙自陈乞罢不允
　　○以河工告成赏尚书朱衡侍郎万恭银币及郎中吴自新等银两有差万恭言国家财赋仰给东南贡运转输全资河道徐以上河广广则水有所汇而萦回徐以下河狭狭则水无所容而泛滥故欲河不为暴莫如令河专而深欲河专而深莫如束水急而骤束水既骤使繇地中舍堤别无策前都御史潘季驯议开一百里故道给事中雒遵议筑三百里长堤人情汹汹谓堤费且无益于河独荷  先皇俞允臣等督司道等官申画地之约下募夫之令期以九十日而工止六十期以六万两而费止三万堤工遂成河流顺轨臣等复念筑堤如筑边守堤如守边又会题设官布夫建铺编号沿堤修守以此今年黄水大发者三堤竟不败河卒无虞北运无一水阻南还无一冰阻因陈各官劳勚请加叙奖工部覆从之
　　○  上御文华殿讲读
　　○丙申河道侍郎万恭奏议河夫工食言二洪闸溜浅夫山东东兖二府额一万二千七百余名每名工食一十二两岁该银一十五万三千余两江北淮扬徐三府州额五千三百余名工食八两二钱岁该银六万四千余两各桩草银不与焉在银两视旧额俱已增加在户夫视令编悉已安便然漕粮朝廷之命脉漕河朝廷之民力治漕今运道工役十倍于前民力凋疲十倍于旧竭疲民以事弊河亟宜改辙查旧议单有兑粮所折耗银有剥运所省脚价近新建瓜闸又有所省过坝米三顷岁不下十余万两若悉给发以治河道可减派各疲弊府州之半工部言耗米银后改徵本色给军脚价除扣修通惠河余解太仓济边惟有过坝余米可岁给河道少助夫役工食报可
　　○丁酉升山东济南府知府平康裕为狭西副使抚治西宁复除原任狭西左参议郜大经于河南
　　○以修筑延宁二镇墙台墩堑工竣赏靖边副使张梦鲤宁夏佥书汪文辉等各银十两
　　○唐府奉国将军宙杆有罪发高墙禁住
　　○差广东道御史贺一桂巡按山西浙江道御史赵应元巡按辽东
　　○戊戌望夜月食于时阴云不见
　　○荫故大学士袁炜嗣男袁大辂为中书舍人
　○己亥山西抚臣奏今年秋禾旱灾请行分别蠲赈及屯田折徵有差从之
　　○庚子  孝惠皇后  孝烈皇后忌辰遣忻城伯赵祖征祭  茂陵抚宁侯朱冈祭  永陵
　　○狭西三边总督戴才奏套虏并俺答部落住嘉峪关西及海上者不下数万情态莫测请发所欠工本盐银并来年年例及工本盐银趁今秋成亟买粮料并本镇收过垦屯粮石各另积贮备警急客饷＜锍-釒＞下户部言来年年例已经预发并扣剩布花赃罚等银共二万二千九百余两止有未发银七两余与工本盐银俟明春计处恳屯粮石原议扣抵年例所欠工本盐银除本镇屯粮节省二顷扣抵外止该银二万八千六十二两从之
　　○才又条议宁镇屯盐利害四事一豁包赔以苏军困本镇田少粮多军丁逃耗乞于屯田额外加徵谷草地银量行蠲免其河崩沙压荒芜等田勘果不堪耕种及原系差写无影之数将应徵赋税奏请保豁一建石闸以省繁差汉唐二渠节年挑扒既已劳民渠口岁修本闸费尤不赀乞将抚道赃罚及大小二池盐课暂停动用创建石闸一十二座务期坚固以垂永久一均盐引以济边储先年盐引准浙均搭官无积阁之引仓有余贮之粟近固革去工本致淮少浙多□人不肯报中乞将宁夏盐引比照延镇或淮浙均派或量改浙引三万补派淮引二万一千庶盐利无壅边饷有济一慎选官以修屯政民情利弊非本土之官莫可详悉乞将宁夏屯田水利都司惟以本镇武职曾经保荐者择选推补如一时无荐督抚官得坐名咨升管理下户部题覆各镇屯粮正增各有定额若独行宽免则援此奏扰钱粮安出盐课淮浙已有定规若独欲改派则镇各生议事规必乱俱难改议屯田合咨该镇逐一踏勘盐引则于召纳时少加剂量唯建闸如议尽本处赃罚外量动盐课其选官则听兵部酌覆焉
　　○兵科都给事中李己因剿惠州贼首蓝一清赖元爵等言用兵之道以谋为先帝王之师以全取胜乃条陈三事  曰辑军士兵多为乱各处将领多不恤军士或粮饷不时或肆行克削致军无斗志激成变乱况今浙福土狼分属四省尤难一统一宜严行各将领用心节制多方体恤庶可消不戢之祸成克敌之功二曰禁杀降二寇为害多年中间虏劫胁从者见大兵至宁无引领来苏之望使不严行禁示则掩杀无辜适以坚其从叛之志宜先立降旗一面征剿一面征剿一面招安庶民获归正军毋幸功滥杀三曰知险厄各贼巢穴北连江界东接闽强延袤八百余里巢穴四十余处悬崖鸟道狭路羊肠万棘丛生密如比栉贼伏帑于中出殁皆便我环兵于外追逐则难宜令各官相度机宜详审地势使彼之踪迹宛在目前我之算筹有同指掌庶以冲则便以战则胜因请行提自殷正茂督率各官悉心料理＜锍-釒＞下兵部覆行
　　○以狭西都司掌印都指挥佥事张承业充参将分守西宁升宣府膳房堡守备指挥佥事李东旸为署都指挥佥事充固原游击云南后卫指挥佥事樊尚仁守备洱海地方  兵部奏太仆寺备用马额存二万余匹今查止一万六千余匹多春防秋防退用不堪之数恐各边奏讨不敷合将万历元年分应徵本色折色仍照上年事例原系本色今改折色者徵银三十两系折色者徵银二十四两照数角□羊寺其应天等府原系折色改本色马角□羊南兵部发营该部即照角□羊到马数每匹动支银一十八两角□羊部备用
　　○辛丑  上视朝
　　○是日  慈圣皇太后圣诞百官行庆贺纪命□免贺赏各王府人员彩币钞锭有差
　　○蠲免昌平州寄餋马匹以奉祀  诸陵比凤阳泗州例也
　　○以天寒北虏无警撤放延宁固原兵马仍酌量冲缓分调本镇标兵贴守
　　○壬寅补给延绥入卫马六百六十匹著令各营马到镇倒死二百匹以上者不准补将官及中军千把总照例参究
　　○兵部覆提督殷正茂征剿蓝赖二贼事宜二贼凡四十九巢徒党三千八百余人议分六哨每哨兵五六千或二三千各以守巡兵备官监之北为长乐哨南为海豊哨东为揭阳哨西为归善哨各自其县进发西北为永安哨又有中军哨为总兵官张元勋皆自惠州府进发议用行粮等项银五万四千两仍令南赣抚臣分兵遏截毋致奔逸期冬深时出师三阅月而平不得仍堕贼谋轻听招抚如前兵不敷随宜增调狼兵其浙闽废弃将领悉听取用报可
　　○癸卯遣户部四川司郎中刘易从催儧白粮并漕运京储
　　○甲辰  上御文华殿讲读
　　○四川抚臣刘斯洁奏荐原任左春坊左司直任瀚潜心著述削迹城府高标可以起懦清节足以训廉及佥都御史张景贤所至奏绩按察司副使甘茹历官著声＜锍-釒＞下吏部
　　○漕运总督王宗沐奏辩海运漂没事乞回籍听勘户部以漕运在迩请敕宗沐矢心任事仍照原议习熟海道备一时权宜之计从之
　　○巡按直隶御史卢明章上＜锍-釒＞言天之于君犹父之于子爱之切则望之深期之远则教之预  先帝当  陛下四五龄时训以诗书端其蹈履既遴选侍从又命出见在廷诸臣  陛下于  先帝之教一无所拂故  圣德日新  圣功日起虽周成王弗能及是  先帝教植之早适以成陛下纯一之德知  先帝之意则知  天意维兹星异论者谓他有可虞流言不扇风雷之变何自生乖气已消桑谷之妖胡从至夭欲  陛下为守成令至永万世丕基故彰之星文寓以深意不迟  于春秋将盛之年而汲  于精粹未漓之日不拘拘于招来有自之说而惓惓于朕兆未启之几  陛下若能以承  先帝者承天斯保命凝图迓无疆之休者端在于此伏望  陛下善承绥祐之休益励忧勤之志  两宫之餋并隆一日之讲无倦究作圣作枉之繇穷为忠为邪之状  圣心既定真念不岐邪謟之徒奸无繇售天下生民无有不被其泽嘉祥上瑞无不充献于廷在  陛下万年受天之休在子孙万年蒙  祖之德奚啻弭灾消变已哉报闻  赏四川加渴瓦寺头目人等七百六十四名叚绢银钞有差
　　○乙巳升广东佥事诸察为右参政分守海北道
　　○兵部奏北虏三镇贡市事竣粮饷无飞挽之繁士马免锋镝之苦华夷欣戴中外又安总督王崇右及文武将吏九十余员荫升加俸级赏赉各有差又指挥众升级录赎者凡十六人本兵而下亦各受赐是年凡淂市马八千二百四十二匹费价六万五千六百九十六两有奇抚赏五千三百五十两按崇古奏言兵部买马则例最上十二两中等十十两下等六两夷马价虽分三等通融约计每匹不过八两仅比部之中价而最上者值倍部价中者三之一下者亦不减原值以为所赢实多今实以部价准之俱以八两为率马八千二百四十二匹价当六万五千六百九十六两而今并抚赏银共六万六千五百四十五两则反溢九百余两又此后所市虏马皆疲不足给军而今曰徤壮曰反赢何也且是年三镇顿增马八千余匹岂不足补倒马之数而部又以是年各边倒塌及退还疲马数多太仆寺额存之数损及四千余匹议郎中马诸郡角□羊银买补又何也盖边事侈功而实不可问类若此
　　○改驻永昌甘肃游击胡灿量加参将职衘仍兼游击事务照旧驻永昌专图修守及应援警急永昌守备范子忠移驻宁远堡改为守备宁远等堡地方官衘听参将管辖著为令
　　○丙午  上御文华殿讲读
　　○发沐朝弼于南京为民朝弼逮至法司以罪状显著论死  上下其奏于内阁张居正言朝弼稔恶有年谋害亲子擅杀无辜揆其情罪处死不枉但其始祖三世皆有大功于国家非有仄逆实迹似应稍从＜宀十见＞宥夫因其有罪而逮问之既是破奸宄之胆念其先功而宽释之又是彰肆赦之恩国法  皇仁两得之矣  上乃赦朝弼  户部题甘肃隆庆五六年两年备边工本盐银额该五万七千一百五十两除屯粮折抵八千六百六十五两及五年节省粮料草银二万四百二十五两外补给银二万八千六十二两
　　○  昭陵神宫监给果厂房屋二百九十八间
　　○丁未  上御文华殿讲读
　　○升太仆寺卿方弘静为都察院右副都御史巡抚浙江
　　○调云南佥事陈应春于广东整饬南韶兵备兼管分巡
