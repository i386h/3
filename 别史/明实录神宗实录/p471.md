<!-- { "loadSidebar": true } -->
　　○广西巡抚杨芳奏言顷  皇上念经费浩大内帑匮乏榷税之使遍及域中即广西弹丸远服亦复定以四万之税臣等具＜锍-釒＞恳免未蒙省发无何榷臣沈永寿至冬春两季尽各府锱铢商税悉以征收正得一万五千二百两有奇榷臣必欲取盈二万不得已将额充兵饷盐利奏与四千七百八十余两共逆二万窃计粤西岁支兵饷及经费等项共该二十七万一千九十两通者田地多荒山沙卤正得折粮银十三万三百两有奇益以广东湖广协济及岁得盐利商贾诸税总前四项所入仅足一年所出之数非有分毫堪动之余也前榷臣所徵商税盐利皆兵饷经费额内正数若下半年必不能取饷以充税即榷臣求之臣等必无以应况本省环境皆夷万一仓卒窃发无饷可以养兵无兵可以守土乞  皇上念遐荒瘠薄之区四万原额必不能足特赐免减＜锍-釒＞上留中
　　○己酉都察院＜锍-釒＞催应天福建巡抚不报
　　○湖广税监陈奉讦奏江防参改沈孟化纵属阻挠蕲州知州郑梦祯抗旨蔽矿倡民噪呼得旨郑梦祯降三级沈孟化降一级各调用
　　○山西道御史李时华等上言向有矿税以来中发徼发  圣怒今日奉旨拏一知府明日又拿一推官拏知州拿知县甚至卿官举人王员百姓无往而非逮系之人在中使以为不激  皇上之怒不足以恐吓诸人在  皇上少为不从中使之言不足以厚集其利是  皇上明示百官次曲顺中渴之心而滋百姓之怨毒也乞将先后逮系之官敕下法司分别议处新扭解广东吴立鸿劳养魁云南蔡如川甘学书狭西王志正等俱令该抚按会同查勘倘系持正招尤强项取侮不妨明白昭雪至于大贪极恶如中书程守训者累经参劾赃私数十万且自谓  天子门生假称诏旨搜求宝玩如此奸贪罪止夺俸何以服彼逮诸人之心雪江南江北千百里生灵之忿＜锍-釒＞入留中
　　○庚戌大学士赵志皋沈一贯题  皇长子辍讲已过三伏今立秋踰旬暑气日消乞钦示开讲日期  上以皇长子气禀清弱恐致烦劳命于九月初旬举行　　○升山西宣武道参政刘卿为山东按察使整饬辽东开原兵备
　　○南京兵部尚书郝杰引年乞休不允
　　○户部覆科臣李应策＜锍-釒＞以后推补边即吏部会同本部公同推举饷臣务遵敕谕公廉任事差竣回部考察并禁押运官枉道迁延骚扰驲传诸弊及各边民运钱粮务本折通融出纳平准俱依儗行
　　○辛亥降滋阳县知县杨盛明为新贵县典史
　　○以两泽愆期命有司尽心修省共期弭灾仍令顺天府官竭诚祈祷
　　○发德州卫左所千户陈励边方立功五年满日降一级于原卫所带俸差操不许官军官事以御史杨光训参励扣减边军折钞侵克各官俸银故也
　　○刑科都给事中杨应文等＜锍-釒＞言犯官李光著非有不可赦之辟一因被逮殒命狱中即先著推之诸犯之待罪法同未奉矜释及羁留镇抚司未经送问者尚多乞将热审诸＜锍-釒＞发部矜释敕下法司及镇抚司于所逮诸犯未经归结者开名止清或问遣或纵归以昭  圣恩＜锍-釒＞入留中
　　○户部奏言顷者两淮巡盐应朝卿南赣吉三府改行淮盐南赣抚臣李汝华复力陈三府仍食广盐议覆议留不无矛盾今即督臣戴耀会题前因终难悬断仍宜移咨两广总督及南赣广东江西巡抚两淮边盐各御史会议南赣吉三府地方今欲复归两淮行盐则广课赣税通责淮商岁办不亏并查三府民情是否乐从两粤商灶有无亏累务要虚心酌议归一经久可行  上是之
　　○都察院左佥都御史陈荐奏言内治当饬有关朝廷大体五事有曰君臣一体事用则小今阁臣屡推科道自考选以来三阅月矣各巡抚有会推皆边海重地内复有一地而抚按并缺者＜锍-釒＞且至至再至三皆置若罔闻此不过示臣下以莫测之用耳然何不急其所不可缓补其所不当缺开其所不必疑以与天下共信之君民一体自利则私今以工作为名而采摧无已日以采摧为数而增派无止期何不推保护  陵寝之心下及于士庶坟墓广悯念畿辅之爱远概于海隅苍生宫府一体自私则偏今采摧诸使与地方诸臣参错行事意见不同必互相争执该部会议量度取期有当于  圣意乃于诸使之奏朝入夕发有欲必从凡该臣衙门咨劄有地方诸臣殚精而尽曾不得咨礼并行诸使中彼善于此者固宜推赏而播恶于众者亦宜重惩以示天下之人一体自恃则昧年来灾异频仍不闻修省岂以诸臣之言祸言乱为未必然之事而天灾无关人事耶倘无溺宴乐以一理正其心无阻目前以将来惕其虑则必不以天道为远人言为迂而修省恐后矣华夷边腹一体勾扰则固封疆之难非尽县夷狄亦多吏扰而致之今帑竭府库各镇兵饷后期变屡冗告则惟是数年师旋之耗以至于此继今以往一意内脩宁主于不战而胜毋幸其战而必胜凡边吏之善抚诸军不扰夷狄者加之赏虗张警息生事邀功者置之法则不但存中国物力于闾阎之中亦且活两地生灵于锋镝之外矣＜锍-釒＞入不报
　　○浙江道御史何熊祥＜锍-釒＞论多贤圭误足原神奸轻恕非体言通自利风一炽天下长吏有不便兴利之事者则斥有不顺言利之臣者则斥至于神奸臣恶藉中使以鱼肉小民反逃法网如承天鼓噪原以棍徒流毒然旋噪旋定抚按奏报未至各官罪状未明而兵备府县等官悉降级矣滋阳县地方解官失盗又重降知县杨盛明而香河知县焦元卿通州同知邵光庭以不能厚馈中使遂为所陷又概降矣抚按科道参劾程守训捏旨吓财罪恶贯盈乃周陈增党护仅蒙轻罚抚按白简科道弹章举无足为难彼诸奸肆恶宁有纪极乞程守训行抚按提问藉没仍并罪陈增为纵容党护之戒其杨盛明焦元卿等俱纵薄罚策令供职承天各官听抚按查有无失事然后议罚以后惟抚按之言是凭毋信内使单词如内使仍前滥用非人贻害地方罪不宥庶刑法既明法纪以昭不报
　　○两淮盐务太监鲁保奏言湖广税监陈奉设关拦阻盐引秤验扰害不报
　　○吏部尚书李戴等＜锍-釒＞催亟下考选行取前＜锍-釒＞言诸臣守候年余  皇上一旦下考选之旨臣等祇奉德意严加考选＜锍-釒＞入已久未蒙批答今当万国呼嵩宜先备其法从又扁百僚入讦亦当广有咨询揆时度势寔不容缓乞蚤下俞旨以慰群望以全大典不报
　　○吏科署科事户科给事中许子伟＜锍-釒＞陈弭灾诸务一曰因旱恩政言属者亢暵为灾求祷莫应此非我  皇上灭膳撤乐省刑缓徵时哉而游盘如恒且又有担解土正志之举小民苦于徵摧奄草野小臣病于凌轹累累道途夫天人相与之际孚如影响修德修政不在乎他在乎罢聚歛之技他逮系之令耳一曰困捷思赦顷者两南抿揵  皇上亟诏赦宥无辜抚按地方今当此大旱之秋勤修格天之政凡被中便指讦逮系诸人皆当赦宥一切开采骚扰去处皆当抚按一曰因寿思仁言  皇上至仁上寿瞻庆在迩城涣然发德音驰赦蔡如川吴应鸿王正志或付抚按问报或付计察处分转逮贪恶异常如程守训辈效之阙下宥其庇民者以行吉仁罪其害民者以成吾仁万国衣冠闻且见之宁不颂  圣寿无疆哉＜锍-釒＞入留中
　　○癸丑巡抚凤阳李三才奏言顷臣以矿税殃民具＜锍-釒＞上请直据见闻明开祸福自以  皇上得臣此＜锍-釒＞必将慨然太熄市下明诏悉罢各役今既月余矣未之或闻岂左右有所壅蔽抑  睿览有所未及即数日以来远近传闻凡有章奏但系税即束高阁夫天祐下民作之君固民之主也得乎丘民而为天子则民又君之主也君休戚不关戚力是凭孤人之子寡人之妻折人之屋掘人之坟奸贪残贼若近日秦楚所秦即在敌国讐人犹所不忍况吾衽席无辜之赤子哉因苦无聊呼天叩地奸雄乘机遂生窥窃如徐州赵古元之类是矣夫天下非小也草泽之人至广且众也所以欲为赵古元之所为者何限独以朝廷处置得宜纲纪有道故俛首顿心从教从令再令乃驱之使乱通之令及一人皆去百群遂奔恐百姓之不肯为朝廷有也倘  皇上犹谓廷言不寔乞先斩目而后亲临朝宁果否万民有水火之害是否  宗社有危亡之忧各处地方曾否有杀人掘坟之事卖儿鬻女之择太奋  乾纲尽除前令一应假旨作威党煽虐民严行各处抚按查明勘寔如律究罪于以报匹夫匹妇之讐于以洩孝子慈孙之愤不报
　　○甲寅  孝安皇后忌辰遣官祭  昭陵
　　○户部议停征播加派税粮凡四川湖广各布政司所属加派银两未徵者即行停止已徵在官者另项收贮不得侵渔隐匿如议
　　○礼部尚书余继登以疾乞休不允
　　○工科都给事中王德完以祈祷雨泽奏言  皇上顷因雨泽愆期谕臣工痛加修省仍令顺天府祈祷臣以为致旱有繇纵其所以毒民者是也弭灾有法卫其所以保民者是也今出押中之虎兕以吞餍群黎逸圈内之豺狼以传噬百姓怨愤无处不伸郁结无时可解霖雨以天怒而屯肥虫□遣缘人妖而出如之何不旱各处守令藩臬乡官举人□序生员轻则降革重则扭解甚至论＜锍-釒＞未及亦罹禠列讎口绕张改调有差兼辜林连累于道路至抚按二臣一方大吏内使纵横敢为弹劾夫抚按不足为民怙何有于监司监司不足为民毗何有于守令波流风靡人人自危  皇上且为中使立赤帜不与外臣作泰山祇知财利之多寡不问黎元之死生嗟乎民何负于君而令鱼肉而蚕食至此极耶乞  皇上痛恤民隐亟改前弦省直黩货之使一旦撤回数年降逮之官一朝复任则脩省以寔不以文何旱灾之不禳哉＜锍-釒＞入留中
　　○乙卯大学士沈一贯题臣孤身直阁二年于兹矣天下之机务甚大无论臣之不肖不可独任虽有天下全德具才之臣亦万无独任之理伏望即将吏部屡推阁员钦定简命以佐万几得旨内阁政本重地岂有独任之理朕常绎思所以迟缓者慎重其职任耳可传示吏部通将前后所推阁员开奏朕自裁定简用
　　○户部覆总督仓场侍卿赵世卿奏自本年为始将运到漕粮于应上京仓数内摘取四十八万石通仓数内摘取二十四万石止令照旧搬运进仓晒阳乾洁囤贮堆放不必受收入廒过应放军士月粮之日各课监督官责令运粮官旗就因兑给以省耗费所有耗米作正支放脚价解太仓以佐军需至每年坐放月粮京通粳粟各有定例听总督衙门酌量粮米进仓先后缓急权宜支放一月以免运军守候之苦从之
　　○丙辰以中元节祭  诸陵遣隆平侯张炳宁阳侯陈应诏抚宁侯来继勋武安侯郑惟孝镇远侯顾大礼豊顺伯曹允成清平伯吴国乾武平伯陈如松武进伯朱天爵各行礼祭  景皇帝陵寝遣惠安伯张元善祭  哀冲  庄敬二太子坟所遣都指挥使郑国泰各行礼
　　○丁巳大学士赵志皋等题翰林院取中教职岁贡生员上卷五卷中卷九百九十四卷
　　○吏部题云南顺荡井巡检刘九炳于年前已升官因起送在升官之前遂朦胧以原文投部送考经承吏书王国栋等径以原官搭名付选事属欺罔  上令法司严提究问　　○福建巡按张应扬上＜锍-釒＞催点福建巡抚不报
