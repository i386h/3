<!-- { "loadSidebar": true } -->
　　○升署都指挥佥事等官谭敬承狼山李崇义洮岷陈霞甘州各充副总兵高节分守狭西马应元紫荆杨一名大同杨元居庸林桐山西傅桓靖虏檀武臣镇筸方印郧阳黑云龙锦义马栋宣府蔡兆吉临沅张昕宁夏潘云程太原马继武金山各充参将指挥佥事等官彭九畴宁夏牛应诏固原李文芹锦州杨浚庄凉于凤仪大同车营曹簠辽东领兵萧如兰延绥入卫刘斌□金延绥领兵王永寿金一清宋三省俱蓟镇春班崔张名兴武营各充游击将军谢纶大宁宰调元四川各掌都司军政印李同春广西王邦奇中都各佥书都司军政
　　明神宗显皇帝实录卷之一百六十八
明神宗显皇帝实录卷之一百六十九
　　万历十三年十二月丁卯朔诏裁惜薪司冗官减大炭以斤计者一十五万时山厂设于易州而数百里外林麓都尽旧额长装大炭岁五十五万嘉靖间以斋醮复加三十万又各厂中贵五百六十八员皆有分例边商苦之工科给事中王敬民以为言工部题覆于是改加三十万为十五万候积剩足用并与停止而司礼太监陈政等亦奏该司自掌厂佥书等官存留外其余不许预收放止令带衔供事
　　○夺南户科给事中王嗣美御史王藩臣俸一级以论救王学曾蔡时鼎也
　　○御史李琯上封事内一事言粮谷积储议以北直山西狭西诸郡县存留支剩军饷尽数买谷仿古和籴而开闲旷之土复中盐之法使粟多价贱以实塞下部覆  上是其言○添设山东滕县沙沟镇守备裁沙沟犁沟二巡简司从抚臣李辅请也
　　○泰宁卫都指挥佥事班州歹以贡马至求加三表里衣一袭许之
　　○减四川新采大木三之一  上从大学士时行之奏于抚臣徐元泰＜锍-釒＞批减焉
　　○诏尚宝司五年一清查牙牌祭牌金牌铜牌令牌铜符等以司丞二员领其事
　　○河南道御史饶位＜锍-釒＞荐起原任大理寺丞傅应祯行太仆寺少卿颜鲸广东提举司提举管志道福建佥事甘雨四人者皆抗直不阿权贵被废而鲸志道两人特以考功法处于是云南道御史顾云程＜锍-釒＞言进甘雨于伏沐人或易之若颜鲸管志道未有不以考察难之者臣谓不然相贤耶冢卿贤耶于是乎黜幽为公典苟非其人不过驱除异己而已  皇上辟赵用贤等于编户擢艾穆等于行五他如魏时亮赵世卿夫孰非考察中人而何疑于两人户科给事中姜应麟又益以太仆丞蔡悉参议李盛春合之为六人章下所司
　　○庚午  慈孝献皇后忌辰  奉先殿行祭礼
　　○葬  静乐公主
　　○广灵潞城昌化博野襄垣和州枣强饶阳乐昌溧阳富川十一王府名粮宗室鼎金□乳等五十有五人题称宗藩条例中最苦另题名粮一款其例日给银三分或四分俯仰不赡虽生犹死  上览之曰宗人贫困可悯各该应得庶粮抚按官其从宜措给无致失所
　　○升礼科右给事中陈大科为通政司右参议河南道御史许子良为大理寺右寺丞各添注管事
　　○礼部尚书兼学士沈鲤以病乞归  上不许仍予之告
　　○吏部言各处中差御史荐举所属各为旁属三次以上方准请给诰敕例也乃郧阳南赣二巡抚亦称旁属抚臣非中差也如以为二处各有巡抚则狭西非不自有巡抚也而甘延宁三抚臣所举合属咸作正荐又何也郧阳南赣合炤狭西例均作正荐乃为画一之法且各省贤能官员三年之内或止遇一二中差御史荐举而不遇抚按复命或遇矣而资俸尚浅此其机会之偶亦不必徇定三荐之例均得请给其曾经抚按复命俸深而不与荐者不得滥叨则斟酌剂量之间于劝忠之典均一而无偏矣  上是之
　　○四川宣慰使杨应龙遣长官何邦卿等来朝贡马三十匹赐锦二叚彩币六有副及其长官钞币如例时应龙又以开采献巨材六十
　　○左府佥书泰宁侯陈良弼都督佥事史钢右府佥书靖远伯王学礼署都指挥佥事袁漳中府佥书宁晋伯刘应元都督佥事杨鲤前府佥书定西侯蒋建元新建伯王承勋后府佥书宣城伯卫国本管领大汉将军镇远侯顾承先管理红盔将军武进伯朱世雍广宁伯刘嗣德管理义刀围子手清平伯吴国乾府军前卫掌卫事武安侯郑惟忠锦衣卫都督佥事杨俊卿署都指挥同知孙如津都指挥佥事许茂橓指挥使曹应魁皆以五年军政考察自陈不职兵部＜锍-釒＞别贤否以请有旨惟忠鲤国乾革任良弼等仍旧供职时国乾毦忘具＜锍-釒＞兵部不别本题参  上诘责而宥之仍令国乾自陈
　　○命彰武伯炳宴狭西大崇教等七寺进贡番僧速南班班等三十有五人于礼部
　　○朵颜等卫都督长昂等遣头目进马七十一匹入贺长至令节赐给马价绢疋并加赏表里鞾袜
　　○赐浙江总兵官后军都督府都督佥事王化熙母夫人李氏恤典化熙者河南磁州廪生邦植子也北虏入犯邦植请身督军亲冒重围血战三日死之事闻赠赙甚厚化熙承荫累今官为母请恤奉旨准炤例与祭葬
　　○户科给事中姜应麟陈边储四事一曰慎守掌武午不得干预钱谷以管粮通判主之而严其考成之例一曰谨出纳市匈不得包揽择殷实户领价平籴一曰议耗粮每石不得过三升一曰禁科刻星相优人不得通权贵书谒参游守把犯罪罚谷不得滩派士卒部覆从之
　　○升给事中常居敬户科胡希舜兵科杨芳刑科俱左给事中王三策吏科苗朝阳兵科俱右给事中
　　○叙录讲读儒臣侍郎沈一贯朱赓升俸一级少詹事张位升詹事仍掌院事谕德于慎行升翰林院侍读学士洗马陈于陛升翰林院侍讲学士供事如故
　　○以土舍杨通淮袭镇远府土推官土舍蒙天眷袭独山州土同知吏部以过期违限罪有司抑勒诏并禁之
　　○庚辰  世宗肃皇帝忌辰  奉先殿行祭礼遣伯王承勋祭  永陵
　　○命宁阳侯陈应诏掌府军前卫印保定总兵官右都督杨四畏佥书中军都督府事
　　○辛巳  贞惠安和景皇后忌辰遣伯卫国本祭金山  陵寝
　　○先是湖广道御史王学曾言南京龙江关与芜湖密近抽税烦重当议裁并南工部右侍郎张孟男言二关设于洪武六年每岁计七万七千余两皆供国需正额与新设者不同仍旧便  上从部臣言
　　○云南丽江军民府知府木旺贡马求旌额礼部以无故事乃赐之敕书
　　○乌思藏大乘法王及长河宣慰使司番僧吧蜡领真等入贡例赏约九千三百两有奇工部以节慎库空虚议移之四川藩司番僧诉于礼部引万历六年奉旨事例为言诏仍于工部给之
　　○予原任南京太常寺卿万思谦祭以三品未满考也
　　○复蓟镇遵化辎重营及其将领等官先是蓟镇原设辎重三营后议裁革督臣王一鹗言本营余兵一千一百二十三名见坐食左营益以丰润玉田二县治田南兵一千四百自足成一营仍设游击一员中军千户七员领之
　　○先是闰九月虏犯蒲沈杀中军张良栋把总张治虏势甚张宁远伯李成梁以兵径揭西巢虏乃引去事闻以该镇督抚等官出奇却虏赉李成梁张佳胤顾餋谦等银币有差又以勘明失事张良栋张治等升级恤录降备御郎显忠等实职一级
　　○癸未顺天府臣进万历十四年春  上御皇极殿受之文武群臣行庆贺礼赐四辅臣上尊珍馔○湖广道御史徐大化言今年复当天下诸司入觐之期有谓当宴赏卓异拏问贪酷者臣稽宴赏之举  列圣间一行之然亦輙报罢就其所举亦皆殊尤卓绝数人而已  皇上登极之二年稍增至二十余人今闻各省以卓异举者几八十人矣昔隆庆间湖广按察使杨彩不举卓异乎而后以墨闻南昌知府丁应璧不举卓异乎而后以不及论其不相应如此拏问之举  皇上始一行之然近日刘冠南以贪黩逮止于降调夫贪黩秽行也降调薄罚也以秽行而得薄罚其故可知臣愚以为罢之便御史王之栋建议亦本此意而归于重抚按举劾权  上曰朕方甄别吏治故赏廉黜贪以示劝惩前已有旨部院其据实奏请临期朕自主张下所司知之
　　○甲申以年节赐元辅甲时行银五十两彩叚四表里次辅许国王锡爵王家屏每银四十两彩叚二表里及讲官沈一贯等六员各银二十两彩叚一表里
　　○辽东总兵李成梁蓟镇总兵张臣昌镇总兵董一元保定总兵杨四畏宣府总兵王国勋大同总兵麻贵山西总兵李迎恩延绥总兵贾国忠宁夏总兵张维忠固原总兵李真甘肃总兵刘承嗣四川总兵李应祥浙江总兵王化熙福建总兵于嵩广东总兵刘凤翔广西总兵呼良朋贵州总兵张澡及副总兵张玠等各遵例自陈不职兵部＜锍-釒＞别贤否以请有旨国勋闲住化熙听调别用成梁等仍旧供职
　　○南京守备临淮侯李言恭协同守备武靖伯赵光远提督操江崇信伯费甲金各遵例自陈兵部＜锍-釒＞请有旨言恭等仍旧供职
　　○诏留辽镇按差赎锾三千两及鱼盐市税银一千两给河东家丁之戍河西者以杜扳报之扰从御史陈登云之议也
　　○谕兵部前日宁阳侯陛见年幼软弱兵部如何遽推管事还著另推自今推用勋臣其通写年甲原籍以闻
　　○以秩满升翰林院编修黄洪宪为侍读曾朝节为侍讲
　　○命永康侯徐文炜管理禁军副总兵陶世臣充总兵官镇保定署都督同知董一元以原官挂印充总兵官镇宣府都督佥事侯继高张邦奇以原官充总兵官继高镇浙江邦奇镇居庸昌平
　　○乙酉册封瑞安公主  上第五妹也拜万炜为驸马都尉尚主明年春二月出降敕礼部采旧仪行
　　○丁亥以赵府成皋王载垸沅陵王致枇荆府□顺王载珙周府拓城王勤火□□东宁伯焦文燿少师张四维之恤辍朝一日
　　○朵颜等卫夷人脱伯老撤等二百一十有四人贡马贺  万寿圣节宴赉如例
　　○初蓟镇车骑二营各设游击自为一军后议车营改为都司受骑营节制事多掣肘营制遂坏督臣王一鄂等请以密云之振武营遵化之右营三屯之车前营车后营昌平之左车营右营照旧复为游击即以见任各都司管游击事候其秩满为真  上是之仍敕以后军政并遵旧制不得轻议更置
　　○夺御史辛志登俸志登劾奏宣大总督郑雒十二罪其一曰广人蒋遵箴夤缘旧辅为文选郎遵箴有妻之丧闻雒有女及笄托志登求之不得再托所厚善王篆求之亦不得适宣大缺出雒请篆篆要之曰兄必欲得军门须成蒋婚事雒即许之且属篆得相公一见为信篆遵箴过居正语如雒指雒随往谢而婚媾谐不五日遂有总督之命雒妻一闻而绝女哭且詈雒亦无可如何  上以志登摉求追论为夺俸半年
　　○总督漕运户部尚书改南京刑部尚书王廷瞻＜锍-釒＞辞新命总督三边都御史兵部左侍郎郜光先辞加恩总督两广都御史兵部右侍郎吴文华辞荫子  上皆优诏答之不允所辞
　　○己丑霾
　　○调补原任四川佥事费尚伊于狭西
　　○升狭西副使张思忠为本省参政
　　○兵科给事中邵庶＜锍-釒＞劾京城巡捕都督佥事李如松蓟镇副总兵指挥同知李如柏兄弟并从门荫列位机机而所为不法语曰乳哺多则致癎病富贵盛则生骄疾宜损过盛之权保全终始  上曰人臣为国效劳即当委任何论父子亲故成梁身捍冲边久著劳绩其子如松如柏亦各因战功升职与寻常恩荫不同无摉求牵蔓隳阻边臣任事之心
　　○壬辰铸管理怀庆王府事关防
　　○命湖广总兵怀宁侯孙世忠提督漕运镇守淮安
