<!-- { "loadSidebar": true } -->
　　○乙巳先是翰林院编修异中行简讨赵用贤刑部员外艾穆主事沉思孝各上＜锍-釒＞论辅臣张居正夺情事留中数日至是降旨命锦衣卫逮至午门前中行用贤各杖六十发回原籍为民永不叙用穆思孝各杖八十发极边充军遇赦不宥中行＜锍-釒＞略因变陈言竭愚衷明大义以植纲常顷者天象示异星变非常凡事必质诸人心而安始揆诸天意而顺然后天变可消居正乞归守制是举也万古之纲常所系四方之观听攸关居正谓父子相别十九年而今长逝于数千里外遂成永诀乃不得匍匐苫块一凭棺临穴  皇上必欲其违心抑情衔哀茹痛于庙堂之上且责之以訏谟决策调元熙载或者非其情也矧位当天下之重任身系四海之具瞻必正已而后可以正百官正万民  皇上所以必留与居正所以不容不留其微权深意非圆神通方者未可告语彼遐观□听之天□曲守常之士或因其不去之迹归以不韪之名安能家喻户晓而使无里谈巷议乎  皇上尚欲其敷化施政端范移风于海＜宀禹＞之间且责人之趋令遵教用协丕式或者非其理也居正自信而对扬之言惟曰圣贤道理  祖宗法度夫宰予短丧孔子曰予也有三年之爱于父母乎王子请丧孟子曰虽加一日愈于已然则终丧正圣贤之训也而身自违之必其所不忍也国家令甲庸人小吏匿丧有律惟武弁戎行则墨衰从事而未尝以介胄之士处辅弼之臣即有往例可稽亦三年未终而非一日不去之谓且当时诤之后世讥之乃二辅首题之＜锍-釒＞方以讣闻遂以例请谬矣台省诸臣乞留之＜锍-釒＞抑又谬矣然则夺情正非  祖宗之法也而身自蹈之必其所不敢也用贤＜锍-釒＞略谓先朝杨溥李贤亦尝起复然溥先以省母还家贤既以回籍奉旨夺情固未有不出都门而可谓之起复者也且  陛下所以不允辅臣之请者岂非谓朝廷政令赖以参决四海人心赖以观法者乎今辅臣方负沉痛其精神之恍惚思虑之迫切必不能如曩日之周悉而四海之逖听风声者又以拘曲寻常之见疑之亦必不能如曩日之敬信而承服是辅臣之勋望积之数年而  陛下顾败之一日臣不知  陛下何忍而为此也臣窃因是而感士气之日靡也国家设台谏以任纾绳之寄固非谓其阿意顺旨将迎逢合也今辅臣之留  皇上既有成命矣乌用是哓哓者背公谊而狥私情蔑至性而倡异论臣诚不知其可也穆孝同＜锍-釒＞谓自居正夺情彗星突见臣等意在廷之臣必有能指陈纲常大义以感悟  圣衷者讵期附炎鄙夫如御史曾士楚都给事中陈三谟干犯清议望风保留致使人心长死国是若狂纲纪风俗将大坏而不可止矣居正今以例留厚颜就列如异时国家有大庆贺大祭祀为元辅大臣者若欲避之则于君父大义不可欲出则于父子至情又不安臣不知斯时  陛下何以处居正居正何以自处宜速令奔丧守制以全忠孝大节则纲常而朝廷正朝廷正而百官万民莫不正一正足以格天何灾异之不可弭哉当中行＜锍-釒＞上学士王锡爵会翰林宗伯而下数十人求角□羊于居正弗纳锡爵径造丧次言之辞颇峻居正勃然下拜索刀作刎颈状曰  上强留我而诸子力逐我且杀我耶锡爵亟趣出知事不可回矣就逮之日阴云忽结天鼓大鸣惨黯者移时受杖毕较尉以布曳出长安舁以板闼即日驱出国门中行频绝而苏而穆思孝梏举诏狱中三日始佥发中行僦舍都门外故人间有候视者逻卒辄籍记之而厂卫之命随至即褁创行呻吟彻昼夜股内剜去数十脔大盈尺深入者踰寸竟空一股云方中行等得罪时翰林侍讲赵志皋张位于慎行张一桂李长春田一俊修撰习孔教沈懋学俱具＜锍-釒＞救格不入而懋学三贻书居正子懋修伸经权忠孝之辨以为师相之留为世道讦诸子之＜锍-釒＞亦为世道计柰何视为狂童斥为讎党乎此言出而所云力不能救者天下疑而弗信矣又贻书李幼滋云师相之归宜决台省之归宜止言甚切直未几孔教志皋位相继迁谪去锡爵懋学皆移病归
　　○丙午  上敕谕群臣群奸小人藐朕冲年忌惮元辅乃借纲常之说肆为挤排欲使朕孤立于上得以任意自恣兹已薄示处分如党奸怀邪欺君无上必罪不宥
　　○命山西额编站银免派一年以该省积有余银十二万八百余两足抵正额也
　　○丁未刑部办事进士邹元标上＜锍-釒＞论辅臣张居正夺情事  上命廷杖八十谪极边充戍＜锍-釒＞略言居正才虽可为学术则偏志虽欲为自用太甚诸所设施乖张者难以数举姑举其最者一曰进贤未广如限郡邑进学有定数二曰决囚太滥如限各省决囚有定数三曰言路未通如有建白不先禀命有今日陈言而明日罹罪者四曰民隐未周如水潦旱魃之灾有司不以奏闻恐于大臣德政其他用深刻之吏阻豪杰之才不可枚举即使有利  社稷犹大坏纲常况无利  社稷若此而可留之耶居正首＜锍-釒＞有非常之人然后可办非常之事今有人于亲生而不顾死而不葬人不曰残忍则曰薄行不曰禽兽则曰丧心可谓非常人乎又曰不顾傍人之非议匹夫之小节三年之丧果可谓小节乎先朝李贤夺情起复罗伦力辩斥之居正不归无情可夺无复可起远非贤之俦矣  圣谕朕学尚未成志尚未定先生既去前功尽弃居正丁忧可挽留之居正脱有不测  陛下之学终不成志终不定耶居正一人不足惜后世有揽权恋位者援居正故事甚至窥窃神器其祸有难言者矣抑标又有深恨焉国家以言路付之台省默而不言犹谓旷职臣观御史曾士楚保留一＜锍-釒＞公论倒地盖至于此标具＜锍-釒＞是日廷杖前上＜锍-釒＞者见诸臣方宛转血肉中不为慑天下闻而壮之
　　○翰林院修撰陈于陛复除原职
　　○命阳武侯薛鋹岁支禄米八百石鋹以侄继伯爵部议照例减支故也
　　○戊申起原任户部尚书王国光为吏部尚书以兵部尚书方逢时暂署部事
　　○先是谕吏部各衙门考语以四句为限无得浮词虚羙以伤政体至是部查各省注考尚有沿习旧套者以其具＜锍-釒＞在奉旨前姑免驳回从之
　　○升大理寺左少卿周咏为都察院右佥都御史巡抚辽东○命御史王晓巡按浙江
　　○升宣府张家口堡守备李维蓟镇镇虏关提调冀永昌俱署都指挥佥事佥书河南军政事
　　○己酉大学士张居正因  上敕谕群臣＜锍-釒＞乞悯愚蒙恢圣度以释群疑得旨卿虽为此辈曲角□羊于法决是难容卿务勉遵谕旨以终顾托
　　○以广东都司署都指挥佥事李应祥充参将分守广西思恩等处
　　○壬子改南京礼部尚书翁大立为南京兵部尚书参赞机务
　　○升太常寺少卿提督四夷馆温纯为大理寺左少卿
　　明神宗显皇帝实录卷之六十八
明神宗显皇帝实录卷之六十九
　　万历五年十一月癸丑朔以星变命四品以上京堂官自陈庶官听部院考察
　　○以山西行都司掌印郭邦充参将分守阶文西固
　　○升浙江副总兵王尚文佥书南京后军都督府事
　　○改授中都留守司佥书祁民表为广东都司掌印
　　○甲寅改太仆寺少卿杨俊民为太常寺少卿提督四夷馆
　　○先是吏科给事中郑秉性条陈赋役一款大旨谓均徭之善者在十年一编调停贫富而其不善者在于行法之人放富差贫条鞭之善者在于革库子斗级里长支应而其不善者在于尽数徵银贫富无等宜分银力二差审户定则银差则编上户以至上中力差则编下户以至中下仍十年一轮以循  祖宗之旧户部覆言条鞭一例徵银使下地与上地同科贫民与富民同役法之不均莫甚于此请行省直地方官酌议上请得旨条鞭之法前旨听从民便原未欲一概通行不必再议
　　○乙卯升吏部左侍郎何维柏为南京礼部尚书
　　○丙辰冬至  大祀  天于  圜丘命公张溶代侯顾寰代视牲驸马许从诚代请配侯梁继璠伯杨炳大学士吕调阳张四维分献各坛○以冬至节遣定远侯邓世栋等分祭  九陵靖远伯王学礼祭  景皇帝陵寝内官祭  恭让章皇后  宪庙废后吴氏指挥同知谢守朴祭  哀冲  庄敬二太子各陵园
　　○丁巳  恭让章皇后忌辰遣内官祭  陵寝
　　○  上御皇极殿百官行庆贺冬至礼
　　○谕鸿胪寺官趣辅臣张居正入阁办事
　　○戊午召见大学士张居正于平台  上曰朕为社稷屈留先生先生无忘付托成全始终方是大忠大孝居正泣言臣一心为国不能曲狥人情以致丛集怨讎乞早放归以全晚节  上曰群奸排挤自有  祖宗法度处治先生不必介怀随命赐银四十两彩叚四表里及酒馔居正即日赴阁办事先是居正闻丧在疚三日不出阁吏以函捧章奏就第票拟次辅在阁坐候票进乃出中贵辄就丧次问某事某人张先生云何说者以为宋贾平章吏抱文书呈署私第此更过之而至于称元辅称太师称先生则古大臣赞拜不名之礼几于逼上矣
　　○改刑部右侍郎严清为吏部右侍郎
　　○己未辅臣张居正遂侍讲读致词称谢  上慰谕甚至以其辞俸守制手诏谕所司日送酒馔月送米十石油二百斤茶三十斤盐百斤烛百枝薪十二杠炭三十包服满乃止计直踰俸赐矣
　　○庚申大学士吕调阳张四维自陈乞罢  上皆温旨勉留之先是调阳等以张居正自陈请奉旨免至是居正具＜锍-釒＞奏谢
　　○谕礼部大婚以明年二月十九日行
　　○苏州府盗发失事事闻命调兵备参政王叔杲简僻用○辛酉朝鲜国王李昖遣刑曹参判安宗道表献方物马匹贺冬至令节赐宴赏如例
　　○内官传谕内阁京城内外钱法不通小民受困命辅臣议处居正等奏言钱法一向通行偶因奸□兴贩私钱至京势豪贱买射利遂至钱价顿减乞下该部施行  上命户部设法＜锍-釒＞通其税课房号等项都用钱上纳有违法私铸及势豪射利阻坏钱法者重治之
　　○壬戌以  圣母  慈圣皇太后圣节赐元辅张居正银五十两纻丝四表里金万寿字四副金篆字十二个金书黄符二道黄绫符二道次辅吕调阳张四维各银四十两三表里金万字三副金篆字八个金书黄符黄绫符各一道讲官申时行等正字官马继文等各有差
　　○吏部署部事兵部尚书方逢时自陈不职  上温旨谕留
　　○南京吏部尚书潘晟等户科给事中王蔚等各上＜锍-釒＞乞留居正报闻
　　○命兖州府沂费郯城折色马价每匹止徵银十八两卖过种马草料银两俱免追徵以奏报灾伤故也
　　○先是万历四年广东澄迈县强贼劫库至是勘上失事将官命下王克振等于御史问吴良知革任回卫
　　○顺天府府尹王之垣言会典原载该府户口六十六万九千三十有奇自庚戌被虏后隆庆五年总括实在人丁止十四万七千三百有奇盖因租庸正额之外更多杂派钱粮以致民不聊生日就凋耗国初徙浙江等处富民三千八百余户以实京师今不惟富民消亡已尽即土著亦渐逃移此岂居重驭轻意哉请将各州县税契银两抵角□羊杂派钱粮一应带徵钱粮尽行蠲免户部覆言抵角□羊如议带徵量免从之
