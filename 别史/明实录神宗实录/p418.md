<!-- { "loadSidebar": true } -->
　　○时山西巡抚魏允贞上君臣交儆＜锍-釒＞称召变致灾咎在辅弼欲  上一赐诘问使之改弦易辙因历数辅臣廿□寺罪于是大学士张位＜锍-釒＞辩臣素无意显融误蒙知遇一二知友见臣不希矫抗之名疑臣为曲学不知调和爕理之任与明诤显谏殊科臣之所操是或一道也其谓臣昔以覆留拾遗之故而恨考功赵南星又以申救考功之故而处部臣六员不知部官专权结党之旨乃  天语非阁票也陈泰来廿□寺降级调外之旨乃  御批亦非阁票也况此时臣尝随同官揭救存阁可证乃驾此诬臣大不伦矣又谓臣恨尚书孙鑨倾之使去而因及其弟矿恨尚书孙丕扬倾之使去而因及其友吕坤此又允贞之误听也鑨矿与臣雅相钦重丕扬以病乞身每上一＜锍-釒＞辙有一帖与臣廿□寺求早生还臣愚以为信然于其苐二十＜锍-釒＞为一票去也若夫吕坤之去则自言官论列  圣心独裁臣并无一票拟去而悠悠者平白巧诬臣不早引去奚胜为人射的哉乞赐罢免以为不职召灾者之戒淂旨边抚自有职守如何干预朝政借言攻击辅臣殊失大体朕已置之不理卿不必苦辩即出佐理以副眷怀
　　○大学士赵志皋沈一贯各上＜锍-釒＞乞罢志皋辩馈所辞不允一贯言升荫一节乞尽刬衘名亦不允
　　○尚宝司卿颜素以病乞归许之
　　○癸卯升湖广佥事陈惇临为本省左参议
　　○升陕西左参议李应祥为湖广副使
　　○升广东副使胡桂芳为湖广右参政兼佥事兵备岳州
　　○宁夏河西密迩松山河东逼近河套虏酋著力兔宰僧诸部落数盘据境外为患万历二十四年九月间入犯平虏横城地方官兵奋剿共斩首二百七十五颗按臣勘实以闻  上以斩获数多总督李汶加太子太傅于原荫儿男加升一级赏银六十两大红纻丝四表里巡抚杨时宁升右副都御史荫一子锦衣卫试百户不世袭赏银五十两纻丝四表里与李汶各炤新衘给与诰命总兵李如柏升右都督荫一子本卫试百户不世袭赏银四十两纻丝四表里参政尹应元升职一级副使王道增升俸一级副总兵马孔英遇大将员缺推补参将邓凤加副总兵斤衘事游击吴宗尧准实授应元以下各赏银有差
　　○甲辰荧惑犯岁
　　○中元节遣侯郭大诚等分祭  九陵伯张元善祭  景皇帝陵寝都指挥使郑国泰祭  庄敬  哀冲二太子坟
　　○山东巡抚张允济条上防海事宜一重将权以便统驭一添兵将以备莱海一复旧营以周控制即墨西流杜营增募官兵复设守备一员统练策应一分防守以扼要地一留班军以壮气势一讨民折以供新饷一并兵力以守险寨青州塘头寨西接天津中有大海口洱河廿□寺处冣为要害原设官军单弱可虞议调乐安寿光二县乡兵各二百共原军五百名合操防守一复卫所以固藩蓠部议山东原无路将不必添设大帅即将副总兵管登莱青备倭参将事莱州亦不必添设游击增募各兵仍听副总兵训练班军戍边难以借留余皆如议报可
　　○直隶巡按周盘条上防倭四事一议复饷兵以足战守淮南六营复官兵二千八百八十六名沙舡三十只淮北三营复官兵一千一百员名一移建营屯以据要害通州副将移驻狼山一增修城堡以资保障一稽练鱼舡以消祸患将沿海渔舡编伍约束仿保甲法部覆允行
　　○乙巳福建巡按金学曾条上防海四事一守要害谓倭自浙犯闽必自陈钱南麂分＜舟宗＞台礵二山乃门户重地已令北路参将统舟师守之惟彭湖去泉州程仅一日绵亘延袤恐为倭据议以南路游击汛期往守一议节制谓福建总东原驻镇东但倭奴之来皆乘东北风福宁福州乃其先犯镇东反居下游欲将总兵于有警时移劄定海以便水陆堵截一设应援造大小战舡四十只募兵三千名遇急分投应援一明赏罚部覆允行
　　○礼科署科事给事中项应祥陈修省急务言  郊  庙宜亲朝讲宜行  皇长子冠婚宜举章＜锍-釒＞宜答刑罚宜平矿店宜罢不报
　　○山西巡抚魏允贞上言举佚贤以俾内治事臣闻晋欲谋虞其臣曰有宫之奇在淮南王谋反独计汉庭汲黯直谏守节宋以司马光为丞相辽人至谓其疆吏曰中国相司马矣慎无开隙则中国之所为制胜夷狄者不独边才也心膂之臣以德望胜则王家屏股肱之臣以才猷胜则陈有年沈鲤李世达王汝训耳目之臣以忠谠胜则史孟麟张栋万国钦马经纶郎署之臣以清议胜则顾宪成赵南星邹元标此数臣者或德可佐  圣有论道经邦之谟或才足济时着率属倡牧之绩或清比冰玉一介不肯伤廉或忠贯金石百折不能易志或以执法受疑或以直言被放诚慨然起之废闲列于有位将不为司光马宫之奇汲黯诸人者乎且诸臣之贤群臣举者多矣  陛下一不见信岂以群臣所举皆私所好耶诸臣去任已久而公论佥推正所谓国人皆曰贤也  陛下何疑焉乞将王家屏等亟赐起用庶显忠遂良风在朝廷向德畏威服在四夷其利奚止一边计一方面淂人之比哉不报　　○丙午升翰林院侍读朱国祚为左春坊左庶子仍兼原官右中允兼翰林院编修郭正域叶向高俱左春坊左谕德兼翰林院侍读国子监司业方从哲右中允唐文献俱右春坊右谕德兼翰林院侍讲编修全天叙为左春坊左中允简讨萧云举为左春坊左赞善俱兼官如故
　　○升户部右侍郎周思敬为左侍郎都察院左副都御史张餋蒙为户部右侍郎
　　○命左军都督府佥书署都督同知萧如薰以原官充总兵官镇西陕西
　　○命陕西抚按官拏角□羊采矿百户刘议言来京究问以内监劾其诈伪骚扰也
　　○吏科廿□寺科都给事中等官刘为楫廿□寺言用人宜通矿店宜罢刑狱宜清  郊  庙不可不躬亲  皇长子不可久稽冠婚册立最为修省之大不报
　　○丁未  成祖文皇帝忌辰遣侯陈应诏祭  长陵
　　○礼部尚书范谦以吏科都给事中刘为楫论劾乞休温旨即令供职
　　○升户部郎中李开芳太原知府钱守成各副使开芳广东守成山西
　　○调河南副使李景元于陕西
　　○戊申山东道御史乔璧星为信诏旨行实政以弭天谴事一早罢开矿一早罢店税一早雪冤狱
　　○直隶巡按杨光训言  天心仁爱益彰  圣躬责修宜实请首举  皇长子冠婚之礼特沛新纶简三堂实两署除起复允行取补地方之缺员从铨衡之推拟起贬斥之臣释曹学程之囚停开矿之役诛献木之商罢石星以归田许孙继皋以回籍一转移间而国事振人心洽于回天谴也何有不报
　　○礼科给事中曹大咸乞用人图治以答  天心请察在廷诸臣寥落景象
　　○己酉山西巡盐吴楷直陈修省之要极言矿害乞罢开采不报
　　○庚戌升协守辽东西路副总兵署都指挥佥事赵梦麟为署都督佥事挂印充总兵官镇守甘肃廿□寺处
　　○辛亥时顺天府乡试屇期例用府丞提调而刘士忠自陈＜锍-釒＞久不下于是阁臣再＜锍-釒＞简发不报已命太仆寺少卿孙玮提调科场
　　○壬子礼部言  皇长子冠婚大典不可再缓请择吉议行大学士张位廿□寺言  皇长子年已十六冠礼逾于常期婚礼不能及期矣臣廿□寺每侍讲读窃见睿体豊隆睿性敏达日充日长大异往年及兹宜室宜家弘开麟趾此宫闱至乐望  皇上特谕下部即具仪注册立与冠婚并行因拟谕帖以进不报
　　○调山东副使杨植于河南湖广副使董元学于陕西
　　○升山西右布政使杨易从为山东左布政使　　○癸丑刑科都给事中侯廷佩言三殿告灾大臣自陈随蒙勉留独萧大亨朱鸿谟郭惟贤刘元震李春先刘士忠未下岂以大亨廿□寺可应天变乎不知召灾者大臣中有人劾首辅赵志皋
　　○甲寅升光禄寺寺丞张鸣冈为南京大理寺右寺丞改光禄寺少卿何倬为尚宝司卿南京吏部主事吴华为尚宝司司丞
　　○兵部左侍郎李桢请急补枢臣言部推六臣如邢玠已竭力疆场外其萧大亨李汶周世选田乐王世扬足备任使此外京都品位相当者杨俊民李春先徐作李颐而留都相应者陈于陛赵参鲁惟  上取而用之不报
　　○陕西巡按于永清直陈一日太平十事下章奏补缺官遂首辅之高允枢臣之去正王守仁之法宥曹学程之罪允行取辍织造停矿役举行  郊  庙  朝讲不报
　　○乙卯大学士赵志皋廿□寺奏言自  恭顺荣庄端静皇贵妃薨逝暂免日讲讲章今发引事毕请接续撰进不报
　　○丙辰大学士赵志皋十三＜锍-釒＞恳赐放归  上命鸿胪寺堂上官谕留不允所辞
　　○总督邢玠计拘沈惟敬请  旨处分  上命押解来京姑送法司监禁候事完问拟沈＜棥心＞时廿□寺递角□羊回籍余党着厂卫及巡城严加驱逐仍有潜匿京边者缉拏重究当玠受事时以惟敬出入倭营久恐其急而走险也先为二檄谕安之阴令大帅麻贵以惟敬属杨元四路设伏以防其走其原带辽兵二百余以更换为名令麻帅撤之及惟敬见事不成欲跳庆州与清正讲事元遂执送王京操纵缓急颇中机宜云
　　○以宣府保安旧城守备署指挥佥事白慎修为延绥游击辽东海州备御指挥佥事赵良俊为本镇游击辽东海州左参将张光先为分守本镇开原地方参将延绥守备署指挥佥事张迁为分守本镇高家堡地方参将
　　○总督邢玠条上用兵方略言先是总兵麻贵密报候宣大兵至乘倭未备先取釜山臣谓一取釜山则行长擒清正走自是奇着时该镇尚未至平壤杨元吴惟忠甫至王京拟遣二将分屯全罗之南原庆尚之大丘庆州大将军驻王京居中调度已闻南原城圯尽樵刍不继庆尚一道半为贼据孤军难入乃檄杨元趱饷整理南原吴惟忠姑住中州入夏雨如注麻将军七月初始至碧蹄计至王京去釜山千四百里而南原中州并相去数百里势难趋捣且行长营釜山清正营西生浦如破釜山陆路必由梁山梁山西北有峻岭路险绝南有三浪大江直通金海竹岛二处皆咽喉地倭并伏劲兵不可不防水路必由巨济加德安骨三处亦咽喉加德安骨倭舡鳞次独巨济尚无屯兵可以先据又恐一过梁山三浪江倭水陆各一枝在梁山东西扼险吾后无应援再益以机张廿□寺兵自东来益不可当如破清正陆路自西而东则由东莱机张自北而南则由庆州蔚山此路东南大海西北山岭稻田止可用步兵水路必自东而西由长鬐甘浦开云而长鬐水兵极单弱故虽有奇着而势未可乘臣以为倭所依者水而水战不利正兵湏东西各水兵一枝牵其回顾陆兵方可冲突仍一军屯南原捍全罗一军屯大丘扼庆尚一军屯全庆中如晋忠宜宁为中坚然后分向釜山机张两陆路水兵东西四面齐发此正着而兵粮不齐难轻动请持久以老之＜锍-釒＞闻  上谕与经理总兵密图进止朝廷信任自专惟求全胜不论迟速
　　○丁巳先是顺天科场提调用太仆寺少卿孙玮吏科都给事中刘为楫言代庖不便请以府尹田畴兼摄  上以其阻挠专擅诘责回话为楫认罪乃夺俸半年
　　○命户部尚书杨俊民暂署都察院印信
　　○南京通政使司右通政孟一脉以病乞休许之　　○升户部主事梁祖龄为山东右参议兼佥事备兵宁前
　　○补调简原任江西右参政郑时章为云南副使备兵曲靖
