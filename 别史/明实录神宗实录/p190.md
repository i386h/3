<!-- { "loadSidebar": true } -->
　　○升四川掌印都司曹清为松潘东路参将大同守备李熙为宣府东路游击
　　○辽东督抚周咏等分别练兵勤惰各官右参政张崇功副总兵李平等纪录游击周思忠等罚治革任有差
　　○命太仆寺于常盈库贮马价银内支一万两解发辽东巡抚凑先给赏马价五万两为本年买马支用十二年以后于年例一万两外每年准增银三万两的系在阵倒损马疋方准买补
　　○巡按广东御史罗应鹤题分守东山副总兵管参将事陈璘扣减兵饷三个月又调兵三百名擡木起盖庙寺众兵怨恨激变劫掠四五州县之间罗定兵备佥事侯万爵东安知县陈公大玩寇遗患并宜加惩  上谓陈璘虐军致变革了职戴罪管事立功自赎侯应爵降一级调用陈公大罚俸半年流劫叛兵着郭应聘作速相机处置毋得玩寇贻患
　　○兵部题近年工部以助工开纳武职事例今诸工已完乞行停止报可
　　○己巳大学士张四维廷解  上谕令于文华殿西室进见四维面辞  上曰光生辅政有年启沃功多方切倚信偶尔忧归慎勿过哀以慰朕意四维致词叩头谢  上曰先生奏谢朕知道了四维复顿首云臣行能薄劣日侍左右无所禆益今当远离伏望  皇上法  祖孝  亲讲学勤政清心寡欲惜财爱民日慎一日保终如始臣不胜惓惓大马至愿  上曰朕知道了因赐银五十两纻丝四表里复赐酒饭
　　○原任少师兼太子太师吏部尚书建极殿大学士徐阶卒阶松江华亭县人弱冠登嘉靖二年进士第三人授编修  上更孔庙礼制诎王号易木主阶持不可斥为延平府推官迁黄州同知未任擢浙江佥事江西副使皆视学政以  皇太子出阁召拜司经局洗马擢国子监祭酒礼部右侍郎寻改吏部进礼部尚书召入直无逸殿庐撰斋词赐飞鱼服以  万寿恩加太子太保虏簿都城上书求贡阶请计缓之以待援兵  上称善加少保兼文渊阁大学士参预机务一品满三载进柱国再进兼太子太傅武英殿大学士满六载加少傅满九载改兼吏部尚书阶与严嵩共事颇见忌杨继盛劾嵩语连二王嵩欲根究阶危语动嵩以安二王嵩败旋以  万寿加建极殿大学士阶之始为礼部以至首辅十五年请立  太子者数四  上欲南幸阶力持中止无何大渐  穆宗即位与高拱交恶拱予告阶满十八年考进少师兼太子太师赐敕褒谕宴礼部乞骸骨赐驰驿归既归拱再入执政修憾于阶三子皆被系拱罢事乃解至  神宗即位之十年阶年八十遣行人即家赐玺书褒谕锡金币及绣蟒服阶事  上恭谨  上有所委使通夕不敢假寐能以宽大广  上意优假言路人人皆得发舒其志士大夫多称之竟以寿终恩遇不替
　　○赐大学士徐阶祭九坛复加四坛妻赠一品夫人沈氏并祭遣官治葬赠太师谥文贞荫一子尚宝司司丞
　　○以苏松二府灾免驿传马价银六万八千九百有奇
　　○庚午命工部挖九龙池到石底止若无石底往下再挖三尺工部言九龙池原无石底恐深挖致倾石岸本池与  昭陵切近龙脉所关尤当慎重  上是之
　　○甘肃抚镇王土□□等题本镇火器盔甲见在者殊多不堪通行加铁改造西安府解到弓箭料物短小不堪要动料价易买狭西布政司节年拖欠凉州等卫所未领料物各照年分补给并将各府额徵本镇水角牛筋翎毛欲行徵银解发随便置买工部覆如议○辛未赐韩府咸阳王璟氵□畟麒麟钮镀金银印
　　○复除原任狭西副使张登云为狭西副使
　　○兵科都给事中张鼎思等言缅贼入犯顺宁烧毁村寨猛林伤毙将领罪不专在兵备都司等官抚镇亦难逭责镇守庄兵颇称可用沐昌祚宜挑选精徤委官统领与抚臣协谋分布要害相机战守兵部覆如议
　　○弘化寺番僧劄实藏等来贡方物给赏如例
　　○壬申南京吏部尚书赵贤以病乞休许之
　　○升保定标下游击吴若为太原参将升定州游击张秉忠为蓟镇天津秋班游击
　　○复设利名堡偏头关守备各一员
　　○贵州蛮夷长官司土舍安国臣准就彼替授祖职○巡按直隶御史李植题禁革驿递意非不善但缙绅冠盖与担荷细人同投逆旅名分凌夷诚使酌立规程酌量品级定拟数目颁立成式庶朝廷有体恤之恩驿递有画一之法兵部覆京堂三品以上布按二司掌印官入觐俱给勘合京职及方面以上许宿公馆量送薪米报可
　　○赐兵部右侍郎王凝母沈氏祭葬如例
　　○戴圣夫人金氏奏讨抄没冯祐庄地户部言前项庄地价四千有奇恩数太滥得旨准给与
　　○甲戌命大学士余有丁补撰辛未甲戌丁丑三科题名记
　　○以詹事府掌府事太子宾客吏部左侍郎兼翰林院侍读学士陈经邦充  大明会典副总裁官
　　○以端阳令节赐三辅臣各彩炽五毒艾叶金梁箧袋一个花绦一条画面扇字扇及讲官陈经邦等六员各有差
　　○承天府大雨江水暴涨入城漂没官民庐舍溺死人畜无筭
　　○革太原营参将雷以诚任利民堡参将贾斌听勘宁武守备宋汤绪提问滑石涧堡守备江鳌改调腹里
　　○乙亥金州大雨河溢城尽没
　　○升浙江右参议毛纲为南京太常寺少卿
　　○调湖广副使张思忠为狭西副使
　　○丙子升河南都司佥书孙绍庆为保定车营游击
　　○革龙固二关参将王科职下巡按御史提问
　　○革盐城守备蒋尚孟东海把总朱＜王巳＞凤阳右卫指挥何汉任蒋尚孟何汉仍著巡按御史提问
　　○云南纳楼茶甸长官司副长官土舍普鼎禄贵州赤溪湳洞长官司土舍杨国威俱准就彼袭授祖职
　　○丁丑赐三辅臣画扇丝绦五彩金线臂索金艾虎画艾虎及文武百官各有差
　　○复除原任翰林院侍讲李长春原官○调广西副使范谦为山东副使提调学政
　　○升福建佥事丁元复为浙江右参议
　　○赐永康侯徐乔松祭葬如例
　　○戊寅  上御皇极殿传制遣尚宝司卿韩必显简讨沈自邠等为正使行人唐仲寅等为副使持节捧册宝冠服封衡王载封嫡长子翊镬为世子夫人吴氏为世子妃蜀世子奉铨选刘氏为世子妃韩王朗锜庶第二子璟氵□畟封为咸阳王顺靖王融焚嫡长子谟墡为襄陵王夫人任氏进封为妃昭顺王融熨庶一子谟埛为乐平王保德王璟法□虎选左氏为妃绥平王璟雒选傅氏为妃鲁王颐坦庶八子寿铖为宁德王九子寿镛为泰兴王德王翊錧嫡五子常□氵大岁□为清平王庄惠王厚＜火廉＞庶长子载埛为怀安王夫人傅氏为妃康裕王弼干庶一子缙筒马铅山王会宁王缙□廿一火□选王氏为妃恭俗王胤木□乃庶长子恬□廿一火□为清源王夫人甘氏为妃瑞金王在钠选张氏为妃南充王干跮选萧氏为妃建德王载塨选张氏为妃宣宁王光灿选续氏为妃
　　○升南京礼部郎中范应期为司经局洗马管国子监司业事
　　○广东巡按御史罗应鹤言查勘过官兵征剿东西二海翁厓潭洲凤凰山等处倭蛋二贼功次与原报首功互异总兵官都督佥事黄应甲兵备副使未秉光广州推官陈绍功功固可录罪亦难辞合将前项功次免行再叙念其劳绩姑与免究部覆从之
　　○四川起送董卜韩胡宣慰使司加渴瓦差来都纲头目那麻强灿等贡珊瑚等物恩赏如例
　　○己卯升翰林院编修盛讷为侍读以九年秩满也
　　○追论新兴营等堡御达贼功巡抚李松游击刘登泰等赏赉有差
　　○庚辰原任少傅兼太子太傅礼部尚书武英殿大学士吕本年八十赐羊酒命浙江抚按官存问仍月给食米四石岁给人夫八石
　　○起原任广东副使刘应麟为广西副使提调学政
　　○调大同井坪参将麻承恩为山西利民堡参将五军七营参将卫镐为龙固二关参将
　　○黜原任江西参政闲住李选为民选奏辩联姻游七事  上以其考察罢斥违例奏辩黜之
　　○户部言浙江漕粮杭州数少嘉湖数多乞将监兑主事衙门移湖州驻劄以便督催报可
　　○蓟镇督抚官侍郎周咏等题各镇边兵入卫垂三十余年练主减客竟属虗谈近密云标下左营就近募兵许以双粮两月间召到民兵一千六百一十名又选到城操军一百九十名足抵延绥额兵之数又选过密云辎重军一千名足抵保定额兵之数连本营原设杂流共三千一百八十一名编成队伍堪备战阵马匹料草查有大同停免一校并令延绥保定应撤所遗尚该二千五十匹于密云县寄养寺马就近兑给其延绥撤兵仍归该镇永免入卫保定额军并辎重余军凑发石匝营补伍以后再募民兵选练期于土著日充客兵尽撤  上命于秋防毕日减撤
　　○甘肃巡抚王土□□条陈三事一改派民运甘肃镇每年额派民运粮折银共二十九万五千有奇分解各边除西宁道出入相当不必再议如分巡肃州二道各仓岁入有余分守庄浪二道岁入不足庄浪节经借过肃州民运银十万余两合无就中裒益将西汉等府额徵分巡道属甘肃仓民运粮内改派分守道属广储仓二万两额徵肃州道属肃州仓银内改派庄浪仓一万五千两原借支过肃州仓银亦免补还一议裁垦军拨军开垦荒田终年不赴差操又将垦军月粮扣充租税以种田之虗名致使军伍缺额兵农两夫乞将垦军革回营伍地土另行召种一调停刍饷卫所军士支粮不同精壮守墩者支一石各衙门差用者支八斗老幼军丁六斗八月原支布疋乞改为本折粮银原减粮银照数添给其采打秋青湖草定拟马军九十束步军六十束务要通完不许扣粮抵兑户部覆如议○南京湖广道御史孙维城言宁国府生员吴仕期闻故相张居正不丁忧上书劝其守制不料原任太平府同知龙宗武求悦辅臣偶有芜湖县生员王律伪造海瑞指斥张居正奏稿事发操院胡价批宗武鞫审宗武乘机拏仕期酷拷操院密报相国宗武令狱大绝仕期饮食七日未亡复以囊沙促死仕期冤死勘问者宗武主之者操院胡价也无罪杀士乞将胡价罢斥并宗武敕下法司追勘  上命抚按官查明具奏胡槚回籍听勘
　　○辛巳起原任南京吏部尚书赵锦为原官
　　○升吏部右侍郎张士佩为左侍郎改礼部右侍郎沈鲤为吏部右侍郎照旧经筵日讲○云南巡抚刘世曾巡按董裕题黑井提举司所属崖泉小井被灾每年额课带办于东井后因东井一开柴贵盐贱大井灶民愿将东井填塞自认包纳崖泉小井盐课今大井亦被石震堕压本井正课且亏小井虗课将何抵补乞于原欠课银八百五十一两尽数蠲免仍自十年至十二年量减额银三百两责令大井小井灶民三年之内修完前井仍复原课部覆如议
　　明神宗显皇帝实录卷之一百三十六
　明神宗显皇帝实录卷之一百三十七
　　万历十一年五月壬午朔
　　○甲申夏至遣定国公徐文璧祭  地于  方泽公朱应祯伯杨炳大学士许国尚书杨巍分祭  五岳之神
