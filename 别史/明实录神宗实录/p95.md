<!-- { "loadSidebar": true } -->
　　○阅边都御史郜光先＜锍-釒＞报边臣三年内修守职业大略积钱粮则保昌为优蓟辽为次修险隘则保蓟昌并优而蓟镇新台尚疏旧墙渐圯尚非完策练兵马则蓟镇土著辽东正共保昌各标并优各营路为次客兵卫蓟者则延宁宣辽并优各班兵为次整器械则蓟镇为优保昌辽为次其守台器具则蓟昌保率俱充足坚利开屯田理盐法收胡马散逆党则辽东稍优蓟镇次之昌保惟有开屯田一事相埒因举劾文武诸臣又以辽东新筑＜宀十见＞酋等六堡城工报  上命赏督抚杨兆张学颜等各银币有差内兆淂赐敕嘉奖学颜等加赏而副总兵罗瑞等各夺俸革任提问有差
　　○丁丑  万寿圣节  上御皇极殿受文武群臣贺及各王府天下诸司庆贺表
　　○朝鲜国王李昖差陪臣参判崔盖国等进庆贺  万寿表宴赏如例○己卯命试御史郑宗学河南道王民顺湖广道师祥山西道董裕山东道敖鲲山西道黄应坤云南道董光裕狭西道李尚默河南道钱岱湖广道各实授
　　○庚辰以湖广行都司掌印李瀚充参将分守兰州真定车营游击李沛充参将分守倒马关辽东西平堡备御裴永勋充辽东领兵游击大同入卫游击毛策充昌平标兵营游击
　　○壬午特命太医院掌院事右通政徐伟加升太仆寺卿仍掌院事
　　○户部覆总督杨兆奏兴营三卫官军俸粮布花料豆俱改赴密镇关支月粮炤梁城所事例上半年支本色四月即发该镇仓粮其折色二月每石银六钱五分与下半年俱支折色每石银四钱五分并俸布料豆通该折银四千九百六十四两三钱动支太仓银库银与年例类发该镇给散允之
　　○癸未甘肃行太仆寺少卿兼佥事李克敬＜锍-釒＞乞致仕吏科参其微劳骤躐托病避察命革职仍候考察
　　○礼部覆贵州抚按严清等奏裁永从县儒学以清冒滥  上以建学来历原自欠明今姑勿问如议即裁生员量留籍贯行止无碍者十余名附府学余悉屏黜
　　○命建州左右二卫都督佥事章成男昂已牙令哈男阿台都指挥佥事额苦男孛罗各袭原职
　　○发太仆寺马价银于蓟镇以七千六百二十两给入卫宁延官军四千六百二十两给宣大官军各买马补倒死数
　　○甲申伏除广东道御史许子良于河南道
　　○户科左给事中萧崇业等以册封琉球颁去诏敕彼国每欲请留亦远人钦崇之意不宜靳使臣奉将王命远涉海涛所赖百灵为之呵护宜令翰林院撰祭文布政司备祭以隆祈报所造过海舡只督以府佐仍委廉干指挥二员副之务期坚好即以指挥监军与工匠一并随行凡一切饮食器械及观星占风听水察土医卜技艺之人俱备悉如议
　　○兵科都给事中裴应章言副总兵张臣前已镌级而谢恩＜锍-釒＞内仍书旧衘应再降  上以臣在边倩书京邸情非故犯止夺其俸
　　○以永平守备刘应时充遵化辎重营游击
　　○兵部覆兵科左给事中林景旸条奏八款一核勾补勾角□羊新军率幼小老弱尪羸乞丐甚有长角□羊包验甫获批回而军随逃者宜令京卫赴本部外卫赴抚按各验收不如法者驳回计数参究内外卫所经历务修本业查理军伍不淂营干别差一核比试凡袭替官舍各该都司先送各学肄业俟操演有验保送至比试则步骑兼核文萟并观不中者罚一核操练京营每月走营演艺分等示优奉行无异惟是拨工占役积毙当除仍令巡视参究至于别选统练将官恐多牵制戎政总协自宜酌议以闻其盔甲弓箭枪刀外角□羊不堪或验驳题参或给军自办令工部议覆一核武举每科分边腹重气艺兼取民生皆见行事例惟咨用本于缺少军前不宜委弃即才不才各别当明白开报一体荐劾至于京卫锦衣虽向未议及亦宜申饬凡该卫管事员缺先尽推补或在京巡捕把总或南京大小教场把总俱可通融推用有荐并升守备坐营等官有过终身不录其各色纳级等辈委应行各镇严加澄汰二核警报边镇哨夜全军耳目近多周诪为幻哨探不明皆因选不慎责不专耳宜拣精力健捷胆略沉毅者方许托以腹心不嫌议加月饷倘有虗张隐匿及将领赖以冒功借之脱罪者重治一核弭盗致盗之由上以贪残下以奢侈乃打行独盛于苏松赌博公行于都市而披掜淄黄唱和佛语者近在朝房东西盘坐响应委宜并行内外抚按巡城官力为缉禁一核功罪抚按率凭司道司道率凭将领耳目愈众真伪愈淆必令风宪随营纪录至于核覆必经臣部前已奉有毋淂避嫌畏谤徒徇人言之旨然非具真见未敢轻有异同以伤政体一核边功各边修筑军夫艰苦百倍又复节缩大过程限太严何堪重困委宜酌量冲僻稍示＜宀十见＞舒但各镇既有御史巡勘又特遣大臣阅视不必更差司属马步官军已分强弱步军修工马军操练是即素习之战守慨行抽选与抽丁召募听抚按详议户部亦覆景旸奏二款一核月粮太仓现贮米约支七年腐不堪食石值钱二百宜参酌通融改折军士亦本折兼支但京通仓口每岁支放出空廒以收新若旧廒少放即新粮缺廒现贮之米久益红腐京城市价瞬息低昂本色不支市棍乘机踊价必每岁较量贵贱为折放多寡贱则折放三月平则两月贵则一月又贵则全支至于京军岁赏布花粗纰不堪皆因有司好名务减额价今军士尽望折银虽未易改图然必饬司府县及验粮厅验角□羊验收毋容包侵搪塞一核边储各镇设督饷郎中正以慎出纳调盈缩迩来上下雷同巧为除扣那移虗冒虗出通关及给散军士月粮本色则红腐折色则短少身无完衣腹不宿饱所在嗷嗷且兵马渐少年例日增苟非耗蠹将马用之沿边钱粮监守自盗计赃戍斩近例侵没必坐监临分别降罚或至革削宜行巡按官凡遇查盘粮必倒廒验斛银必拆封验秤仓廒随时修理毋容假名别贮果有不法如例参究至于各边将领享互市之逸骄愤奢纵宴会馈遗俳优星相动为三军之累尽行禁逐仍刊榜通遵  上并然之
　　○大理寺覆拟杀母犯人刘虒凌迟死报可
　　○乙酉巡按直隶御史王晓言两淮盐至仪真则角□羊捆小包盖因江西湖广行盐地方多山僻小县河道浅狭舡小包大承载为难势不淂不角□羊包就舡水内均便今闻有角□羊捆之禁皆逗遛观望莫肯承买商既苦之而仪真地狭差繁小民亦以角□羊捆觅利度日每年角□羊下大包名曰潮包南京下关民用沥灰卤每一包官税银四厘岁淂二千余两角□羊部今如停止则措角□羊何从高邮等州县粮田常为水啮民以织包为业代纳粮差一旦禁不使行手足罔措凶荒相迫可为隐忧□困民穷国课谁办若虑夹带则宜酌定盐数每大包盐数若干折改小包盐应若干登之格册报掣盐御史据册验掣自难容奸况私盐之毙多在兴贩之徒商人挟千万金重资必不以数金小利甘犯没官之律也下所司部议如晓言从之
　　○辽东毛怜等卫女直夷人都督付羊古等共二百九十九员名各备马赴京朝贡赏赉如例
　　○以统领南兵参将杨文充副总兵协守蓟州东路
　　○命河南道御史赵应元巡按湖广　○法司会拟阳曲王府辅国中尉新块未请名封朱刘孙朱赛儿朱禄儿紏众行劫至于伤人中尉新壁谋而未行分赃有据中尉知火□翏新垔纵子劫杀教家不严各情罪以上命降新块新壁为庶人新块仍与朱刘孙等俱置闲宅知火□翏新垔各夺禄米三月
　　○丙戌刑科郭四维言徵派民瘼所关今有不容缓视者如粮石均也而价银多寡异仓口均也而输转远近异地亩均也而肥瘠异尝访直隶则如顺天之文安漷县保定之完县唐县山东则沂费郯滕山狭则辽沁宜洛等州县之类民则终岁刑逼官则经年住俸而逋赋如故壤虽不可改轻重则可变通或通融于全省或裒益于一府或量议改折或分与存留原额不失而偏累苏矣我朝兵制总兵专阃参将以下听节制焉事权不可谓不重顷古北口损军折将据法拟罪责有攸归边方故习有功则张一为十虗冒上赏有罪则掩有为无苟免重罚彼此蒙蔽牢不可破何以快人心而振纪纲乞敕各边主将申明固守之条特饬失律之戒南兵训练必求可备战伐抚赏经费必求可以常继在今日并为切要者也于是工部请以通融徵派参酌本折责成抚按而兵部则谓古北口失事处分已当封强之事当视其责任之大小事变之巨细经营之专与不专而轻重其法但当严谕边臣毋谓法轻可玩坐误事机训练抚赏并宜申饬  上然之
　　○巡按直隶御史邵升言淮徐扬自海口沙横河身淤垫桑田尽成湖泊钱粮逋负独多顷开草湾河导黄淮赴海虽当大涨旋涨旋消不复停积数十年鱼鳖之渊幸有平土但荒田初垦收获为难乞将二府一州所属州县漕粮分别改折三年其一切起存钱粮料价亦命停徵于三年后带补以示＜宀十见＞恤下户部覆谓河水之患渐平则剥肤之灾自远岂可预为三年之请概冀非常之恩惟万历元年二年拖欠若果系灾疲勘寔奏豁从之
　　○丁亥命清平伯吴家彦男吴国乾袭爵
　　○命南京广东等道试御史林应训胡宥丁元复唐裔于应昌等各实授
　　○以蓟镇守备金福充蓟镇南兵大同镇中军坐营王保充大同入卫神机五营游击王治充真定车营各游击将军
　　○戊子升通政司右参议梁子琦为左户部江西司主事许光大为右参议
　　○己丑升湖广右布政使金立敬为本省左布政使○以朝鲜国王李昖送回被虏辽民七十八名口又续送回一十六名口赏其获功官军朴民献姜侣及管押陪臣洪圣民训导节制使等官丁应福赵徽等各银币有差仍赐敕褒异之
　　明神宗显皇帝实录卷之五十三
　明神宗显皇帝实录卷之五十四
　　万历四年九月庚寅朔礼官进大报等祀日册  上御皇极殿受之
　　○辛卯升广东按察使史朝宜为湖广右布政使
　　○以剿贵州叛寇莫继恩功赏巡抚罗瑶总兵吴国布政使李心学等各银币有差
　　○大理寺覆拟弑父犯人申柱凌迟死报允
　　○工科都给事中刘铉等言太监张宏请修西湖景桥梁闸座查西湖闸座之设不过制其涨溢而已初无关系亦原无脩理令甲当今大工大礼并兴库帑俱竭支持不暇乞命罢修  上命内臣查酌修浚余暂罢之
　　○壬辰河南右布政使吴一介以病乞休许之○户部言大同镇开派盐引先年误减引价致损军储宜如管粮郎中贾实议仍炤原定引价两淮每引价银五钱长芦每引价银二钱召商报中一应粮料草束访时估斗头酌道里远近炤仓斗定价稍从＜宀十见＞减每米豆该纳一石六斗量减二斗草百束量减十束仍将召中盐商姓名拨过仓口发过盐引时估价值及＜宀十见＞减各数目报部从之
　　○狭西敖儿等族番人劄石禄等四川加渴瓦寺都纲头目领占藏等各备腰刀珊瑚等物入贡命赏赉如例命修  显陵
　　○癸巳升广东右参政刘志伊为本省按察使
