<!-- { "loadSidebar": true } -->
　　○山东道试御史万国钦言尚书杨巍尝称陈与郊为同心又自谓不知王麟趾为其乡人与郊之升转麟趾之罢斥皆巍等以恩讎为之因言近日举错不合人心唐鹤徵以行污被察叨转符卿已为逾分未几而又有常少之擢若李祯之起废多年久应迁转则必待鹤徵既升而后推焉是贤者反藉不肖以荣矣张一元以望郎司铨误升台官未为大过遂至一麾以出若陈应芳之清慎有声职掌无误亦且随一元牵带而斥逐焉是无过者反因有过以及矣种种舛错不可枚举＜锍-釒＞入  上以张一元首违敕旨故薄处示惩万国钦不谙大体姑不究
　　○壬午  孝贞纯皇后忌辰祭  茂陵遣宣城伯卫国本行礼
　　○户部尚书宋纁以疾乞休慰留不允
　　○命魏国公徐继志仍旧  孝陵奉祀以已袭爵故也
　　○甲申大学士申时行等以  上暂免日讲经筵请进所撰讲章以备省览从之
　　○命左春坊左谕德兼翰林院侍读曾朝节清理贴黄
　　○南京兵部尚书杨成引年求退不允○乙酉吏部覆御史万国钦奏言唐鹤徵以见忤权贵误诖察典起用非过方太常缺出时李祯以奉使未回就近推补因言臣向者因  皇上敕谕有劝诸臣同心之语不独对与郊为然王麟趾以同乡后进原无相绝之意御史所言得之疑似若张一元等以职业得罪与出位妄言不同臣等拟覆＜锍-釒＞申救御史已先言之补官之后容臣等酌量迁转  上以张一元等才奉明旨如何便请＜宀十见＞宥该部还力持正论共扶纲纪毋得畏狥
　　○南京御史彭而珩奏言章奏之体当厘而申饬所未及者有四臣闻古者上殿相争如虎下殿不失和气繇其所争者公而不私也今臣僚一有抵牾辄攘臂而相角形之奏牍则极力丑诋略无顾惜笔锋利于戈矛谯让类于市井此其所争者果公耶私耶夫以忿戾之气而对  至尊以谍嫚之辞而渎  天听不敬莫大乎是此臣之所未角□羊者一也臣之事臣义当无隐故论列人物者某也贤某也不肖可以其事闻即可以其人闻庶几无隐之义迩来章＜锍-釒＞中往往阴指其事而讳言其人或有所游扬或有所攻击夫以人臣进言不务明白而务暧昧致烦人主之揣摩此臣之所未角□羊者二也奏对之言宜寡而不宜多近世发言盈庭常如聚讼衅端每起于细微议论遂至于烦冗摭及琐事则蔓引株连逞其雄辩则翻云覆雨苟可匠意噂沓无所不至言安得而不多此臣之所未角□羊者三也论人者固不嫌于风闻尤贵于核实近时论劾之＜锍-釒＞动引民谣为证大都多失其真或无是语而藉口以售其簧鼓之计则为欺而已矣此臣之所未敢角□羊者四也夫朝有恣睢之臣则雅道伤人务机巧之习则忠信薄烦言兴则相率而为佞讹言售则相率而为险章奏中有此四者未免辱国体而坏人心此其弊安可不厘之也乞饬臣工凡有章奏务循体式得旨章奏体式前有旨申饬近来仍不遵依今后务遵前旨着实厘正行
　　○以总督宣大标下游击马林充分守蓟州太平寨参将
　　○丙戌狭西道试御史鹿久徵上言藩臬二司为守令表率乃令袭舛踵弊以为生民之梗或滥准词讼私润囊槖或喜人奔竞矜饰厨传或喜怒任情轻听夤缘乞敕申饬以后二司仍踵前弊者严为劾论毋使旷瘝之臣得以□官联而壅仕路诏下部议
　　○丁亥升胡汝宁礼科邵庶工科俱都给事中杨文举吏科左给事中洪有复礼科张登工科俱右给事中○郑王厚烷忠孝兼全善行表著礼部请遣官旌奖报可
　　○巡按直隶李光祖奏言淮南盐课繇扬仪而入大江直达南直江广利何远哉乃盐场为兴利之本而盐场河道又其道利之源数年以来海潮不时渐来壅塞□灶日困额课日亏连岁荒歉困苦益甚议于角科场浚灶河三道并夏荻港筑土堤一道及海口灞加钉桩木以免潮汐内灌富安场浚灶河三道梁垛场浚灶河三道安丰场浚河五道拼茶场浚出场河一道其修工诸费即于具贮挑河银两及徵收累年□久支用部覆如议从之
　　○狭西道御史李颐言臣按余干故儒胡居仁质本深潜学繇积累其进修以力行为实地要领以主敬为持循慕道安贫日寻孔颜之乐穷经讲学深得濂雒之传宴处而存省益严饬躬而细微必谨其他如孝友之实行履历之大致即今愚夫小子皆能述之诚所谓躬行君子斯道先觉也当时本省副使夏寅往咨时政得失其水利十条命有司行之百姓致今称便提学佥事李龄聘主鹿洞立讲学约＜矢见＞而后学守之与朱子教条并传其平居著述有易传春秋传今颇散逸失次存于世者有居业录有粹言有文集其间议论广大精微高明平实莫非羽翼六经发挥斯道其有功于  圣明非浅鲜也宋儒自周程张朱而下我朝理学若薛瑄胡居仁皆传得其宗者夫薛瑄济时行道其学术事功譬如景星庆云人共快睹居仁隐处草泽不求闻知而名动海内称之者辄等之瑄臣愚所以必信今之从祀者自瑄而下无有右于居仁也下礼部覆议允其从祀○戊子狭西临洮府天鼓鸣
　　○户部奏言工科右给事中曲迁乔议行条鞭之法以差银必兼丁地定地必较肥瘠觅役必厚工食我国家因田以制赋按丁以审差即古有田则有租有身则有庸之意但法久弊滋于是不得已立为条鞭之法总括一县之赋役量地计丁一概徵银官为分角□羊雇役应付虽非  祖宗之旧制亦革弊之良法矣但有司行之有善有不善是以地方亦间有称不便者今宜行各抚按将见行条鞭之法或有司奉行未善者则随宜酌处如病在雇役则宽议其工食使人不苦于应募如病在里甲则严禁其暗用使人得安于田亩或则壤成赋勿使下地暗包上地之粮或九则徵银勿使贫民概应富户之役调停既当人自乐从诏如议行○庚寅祭  大明于  朝日坛遣定国公徐文璧代
　　○辛卯  恭仁康定景皇帝忌辰祭  陵寝遣惠安伯张元善行礼
　　○癸巳升云南都司佥书李应旸为广东都司掌印
　　○丙申祭历代帝王遣侯吴继爵行礼伯毛登王应龙尚书于慎行王一鹗分献
　　○山东道御史韩介条上吏治四害三弊  上以其＜锍-釒＞下部院令行申饬再犯的抚按官一并参治
　　○丁酉直隶顺德府地震星陨如火隐隐如鼓声
　　○补原任吏部验封司员外郎邹元标先是吏部铨补元标＜锍-釒＞上留中部科诸臣屡以为言逾年乃有是命
　　○戊戌南京工部尚书李辅卒赐祭葬如例
　　○大学士王锡爵言臣见近日以来外廷纷然或露章显诤或屏立私语不曰册立豫教之旨何故不行则曰邹元标姜应麟等推用之＜锍-釒＞何故不下臣愚谓册立之典虽未举行然  皇上自有长幼之说臣等不必争岁月之蚤晚惟豫教一事则不论  皇长子  皇次子年至九龄俱当出阁臣等今年为  皇长子请亦将待后年为  皇次子请乞  皇上明示吉期安四海臣民之仰又言邹元标诸臣或追录在前理无追废或惩艾已久法得叙迁又或有言虽无当而其人无他过意在纳忠者乞  皇上并赐包容又如李材报功不实执引红牌定罪未免枉有司之平而贻公论之惜亦宜稍为宽减＜锍-釒＞入留中
　　○己亥原任日讲官右春坊右谕德兼翰林院侍读吴中行奏辩御史蔡系周参＜锍-釒＞得旨以事情自有公论不必奏辩
　　○庚子吏部尚书杨巍累＜锍-釒＞乞休  上特准致仕着驰驿去仍令有司岁给人夫月米
　　○以阅视延宁甘固四镇边务命总督郜光先荫一子入监读书梅友松等各赏银币总兵杜桐等各升赏有差田汝经等革任回卫
　　○大学士申时行等请  上御朝讲不报

明神宗显皇帝实录卷之二百二十一
　　万历十八年三月壬寅朔  孝肃皇后忌辰祭  裕陵遣彰武伯杨世清行礼
　　○甲辰直隶大名府诸处狂风自西北方起白昼晦冥天色忽赤忽黑其风至次日方止山东兖州府诸处黑风扬沙坏城楼廨宇庐舍伤男妇五人河南开封府彰德卫辉归德等处风霾自西北起天气黑赤枪刀上俱起火光冻压溺死三百六十余人坏城郭庐舍拔木伤稼
　　○乙巳以清明节遣丰城侯李环等隆平伯张炳等分祀  诸陵
　　○丙午实授御史樊玉衡等三十六员
　　○以擒叛贼李茂陈德乐等功升两广总督刘继文俸一级仍给银币文武官叙赉有差○云南镇抚差角□羊孟养宣慰司贡牙象银瓶金盌绒锦诸方物按孟养土司自缅酋不逞入贡之典历世久废至是抚臣萧彦以为请部覆宴赏如例
　　○丁未工部左侍郎魏时亮三年考满荫一子人监读书
　　○以延绥入卫游击将军左国卿为参将分守延平堡地方
　　○升狭西永安堡守备王从诰为宁夏游击
　　○都察院左副都御史陈于陛言臣于清明节陪祀  康陵三更时赴候门外忽闻有人催臣行礼臣与光禄寺丞詹沂行至丹墀是时紏仪班中屡曰遣官如何不来臣察其语音大似酒狂即与詹沂却立北庑檐下少顷遣官至矣传赞跪拜紏仪两班亦相对跪拜跪起踉跄殊不雅观臣因查访乃户科给事中杨凤误入北序紏仪班中御史杨镐等俱站南班序班张班等南北对立亦随班跪拜于礼均属有违乞加罚治次日杨凤亦具＜锍-釒＞自理  上以其摭饰强辩命与张班俱调外任杨镐等罚俸于是给事中胡汝宁叶初春侯先春杨文焕章尚学吴之佳纷纷出＜锍-釒＞大率谓科臣在监礼之列已非一日于陛因行礼来迟畏人紏弹故为先发以箝人口＜锍-釒＞语非实于陛亦上＜锍-釒＞请罢令照旧供职
　　○庚戌狭西固原州地震
　　○壬子起补狭西右布政兼佥事邢玠于山西阳和兵备
　　○巡视厂库给事中章尚学以节慎库失银参主事王兆禄疏虞故纵令勘明定夺
　　○南京刑部尚书王世贞再＜锍-釒＞乞休许之
　　○乙卯  武宗毅皇帝忌辰祭  康陵遣成山伯王应龙行礼
　　○升吏部稽勋司郎中曾士彦为浙江右参政
　　○车里宣慰司土官刀糯猛差头目赍象牙犀角及缅盒缅布绒锦等物来贡仍传莽哒喇归顺之意巡抚云南右佥都御史萧彦题宣慰刀糯猛者臣附中国有年而地近莽为其所逼而□莽者亦已有年后以元江那恕之招回心内向备物献琛伏蒙  皇上赦其前愆准以承袭优之赏赐数年以来感恩益深图报无地日欲招莽以为己功今莽酋悔祸归顺虑其不宥其不敢即通中国而托之车里元江其情诚宜有之然臣等以为中国之于夷狄虽尝假以＜宀十见＞大之恩而未始不严其冠履之分惟去来任彼斯远人之来益固必操纵在我则中国之体常尊自古制御上策未有易此莽之归顺出车里元江口耳既无莽夷可审又无莽文可据而车里元江乃欲赍我赉以释莽之疑夫安能必其为诚而先赏之乎我先之是损国体也然车里元江之夷言之甚力又安能逆其为伪而径绝之乎径绝之是携夷心也揆之事理参之众论仍令车里元江传谕朝廷恩威许以自新彼自怀我好音遣使输忱姑被以角□羊网之仁如终于冥顽托之空言则仍拒以闭关之义俟有的据乃敢  上闻至于车里方物之进诚无当  天府之一毛而原其向化之诚固已徵  帝德之无外臣亦安敢不为转闻于  君父也礼部覆请赏赉如例从之
　　○代州夜初更坠一星声如雨光如烛少顷天鼓声如雷
