<!-- { "loadSidebar": true } -->
　　○乙丑工部题覆总理河道工部右侍郎李化龙＜锍-釒＞请亟开泇河酌浚故道大要言河自开归而下合运入海其路有三繇兰阳道考成至李吉口过坚城集入陆座楼出茶城而向徐邳是名浊河为中路繇曹单经丰沛出飞云桥泛昭阳湖入龙塘出秦沟而向徐邳是名银河为北路繇潘家口过司家道口至何家堤经符离道睢宁入宿迁出小河口入运是名符离河为南路南路近  陵北路近运惟中路既远于  陵亦济于运前督臣排群议以兴兹役竟以资用乏绝不得竣事然自坚城以至镇口河形尚尔宛然故为今之计惟守行堤开泇河其善有六其不必疑有二泇河开而运不借河有水无水听之善一以二百六十里之泇河避三百三十里之黄河善二运不借河则我为政得以熟察机宜而治之善三估费二十万金开二百六十里比朱尚书新河事半功倍善四开河必行召募春荒役兴麦熟人散富民不苦赔穷民得以养善五粮船过洪必约春尽寔畏河涨运入泇河朝暮无妨善六为  陵捍患为民御灾无疑者一徐州城向苦洪水暴至泇河既开徐民之为鱼亦少无疑者二题请遵照施行及工科都给事中侯庆远亦题称共赞河漕大计事部议泇河应挑直河应建闸座及筑堤应用钱粮依议取用如或原议所开河底不无欠阔期日果尔太迫经费果有不敷不妨照依科臣条议再为增益以图久远至科议岁巡岁报事规尤为河工急切要务各该府道督臣悉宜一体申饬  上曰泇河既屡经料理端绪可成该总河身亲筹度详悉着及时上紧分工开浚所议经费如有不敷许其再为增益务图久远之计其余分河保堤等事都着用心兼举毋得疏玩
　　○丙寅大学士沈一贯等题  东宫  福王讲读每年年节上元假至正月二十日止自二十一日起照常讲学今本月二十日恭请  皇太子先行开讲以后照常讲学其  福王正在合婚讲读日期另请从之
　　○戊辰  英宗睿皇帝忌辰遣官祭  裕陵
　　○以年节赐辅臣讲官银币有差
　　○己巳  福王行合卺礼
　　○刑部等衙门拟二十三日请  上御文华殿举大班紏劾又钦天监拟二十六日请  上御文华殿宣播捷大学士沈一贯等言  皇上延见来朝官员面宣训敕自万历二十三年后未尝有举平定播州御楼受俘乃二十八年事至今未经宣捷叙赏兹以玉帛会同之期而有干戈辑宁之庆两大典礼一时遇合修明久旷之仪复还观听之旧凡在臣工有同冀望如以数御为烦或将二事并于一日乞令所司具仪举行仍免朝
　　○大学士沈一贯等言今月自初二日至十二日吏部会同都察院考察天下官员既以三本具题伏蒙发阁票拟连日未见批示伏乞早赐批发  上曰考察朝廷大典朕因节日恭侍  圣母文书未得悉览卿等奏已知之
　　○庚午夜五更月犯角宿
　　○辛未四川湖广贵州沐川长官司等衙门各备马匹差土舍悦咸慰等一十一名赴京朝贡各给赏如例
　　○壬申大学士沈一贯等题推吏部右侍郎兼翰林院侍读学士周应宾礼部左侍郎兼翰林院侍读学士李廷机补经筵日讲官奉旨是
　　○癸酉协理京营戎政尚书王世扬以名窜妖书＜锍-釒＞谢昭雪  上曰卿任事招怨致有诡名诬害已置不问其皇城门禁着申饬稽查匿名文书依律不许受理山人术士罢闲官吏严加驱逐缉拏毋容宽纵
　　○甲戌刑部尚书萧大亨题为妖僧月清正诲等盘据已久惑众诓财首犯既正厥辜余应未减报可
　　○礼部题覆樊山王府镇国将军翊＜历-止金＞奏请建立宗学欲以此藩之宗室为彼藩之宗正略比流官之法有禆藩教其说可行而翊＜历-止金＞父兄郡爵所生子女皆辞爵禄适儒门一家之中岁省朝廷禄米五千余石其清风雅尚尤卓然诸宗所希有推举宗正必如翊＜历-止金＞其人者乃可得旨王府宗学载在会典大于宗范有禆今楚府尚未设立着照周府例举行翊＜历-止金＞既有德行就与做宗正着用心教习以兴礼让之风其余都依拟
　　○乙亥以  圣母慈圣宣文明肃贞寿端献皇太后万寿圣节颁赐辅臣及讲官银币有差  孝静毅皇后忌辰遣官祭  康陵
　　○大学士沈一贯等上再催大察＜锍-釒＞又为东宫讲读择日上请俱未得旨
　　○原任大学士王家屏卒家屏大同山阴人隆庆戊辰进士改庶吉士历官詹翰繇日讲官特简内阁寻丁外艰归  上虚位起之后以争册储事乞罢至是卒于家讣闻赐祭葬如一品礼赠少保谥文端荫一子屏器局博大操履端严正色立朝临事有执家居卜墅远郊贞不绝俗论者谓其忠诚体国抱大经济不及尽展以致太平有余思焉
　　○工部尚书姚继可＜锍-釒＞言大工经始部贰乏人  上谕吏部将前推写来点用
　　○丙子云南巡抚陈用宾题参开采内使杨荣罗织滇民情急倒悬激变屡形调停无策列款以进不报
　　○丁丑  上御文华殿宣播捷遣公张惟贤祭  南郊朱应槐祭  北郊驸马都尉万炜祭  太庙受文武百官及四夷朝贡使朝贺
　　○庚辰改山东都司郭增辉为湖广都司掌印
　　○神枢营左副将徐栋罢以浙江参将袁世忠升补
　　○以山东守备王良相为真定游击张士显为滦阳游击张应学以游击管西宁参将事王从谏以原官调松山游击
　　○保定巡抚孙玮奏辩妖书牵带且以病甚五恳放归诏慰留之
　　○辛巳礼部侍郎李廷机题催知贡举官  上命詹事府少詹事杨道宾知贡举
　　明神宗显皇帝实录卷之三百九十二
明神宗显皇帝实录卷之三百九十三
　　万历三十二年二月壬午朔
　　○癸未大学士沈鲤预辞典试故事会试主考例用次辅如次辅曾经典试则用三辅又若辅臣俱经典试则用詹翰之最深者鲤＜锍-釒＞入  上曰文场选士国家重典以卿股肱良臣正堪主考何必预辞还候旨行
　　○甲申大学士沈一贯朱赓题为科举事推大学士沈鲤礼部右侍郎掌院事唐文献堪充正副主考官鲤固辞言事体有当避嫌毙窦有富塞绝臣初应召北来无不预知臣为今春主考者惟正考必用次辅相沿为例故人皆预知之也夫预知则不密不密则毙端易生  祖宗朝固有以儒士为主考以入京朝贺旧臣遂留典试事毕听其还归者今纵不然独不可略仿遗意破拘挛乎故臣之恳辞不但为今兹一举苟全病体且欲从今后不专用次辅主考自臣始也
　　○乙酉一贯言会试主考官臣已经题请而次辅苦辞今日文书官王体乾口传  圣谕查二十九年主考为谁臣惟二十九年一科之例亦恐未尽谨查三科事例进览二十九年辛丑科赵志皋为首辅臣一贯已经主考一次阁中并无别员用吏部右侍郎冯琦主考二十六年戊戌科志皋为首辅次辅张位已经主考一次臣备员三辅蒙遣主考二十三年乙未科志皋为首辅次辅张位主考惟  圣明裁示以便遵行
　　○山东巡抚黄克缵题奏税府刘太监差委参随刘敬赍送  龙袍并徐州角□羊到赔偿官银一千两行至苦水铺复遭盗劫五百两夫被劫银两原系徐州赔赏何刘敬累次遇贼及面讯参随人等先云五十两后云五百两言语恍惚但吓参提掌印指挥巡捕官郑禄等吁天无门即便割俸再赔去讫近接邸报苏松四府税务太监刘成委差舍人刘仕安亦称中途被劫守备先行赔偿等情臣因思此辈习成吓诈局套以为吾一言能使  皇上震怒不杻角□羊则提问是以彼曰失银则甘赔彼曰失去五百则亦甘赔积威所劫惟言是从夫中使委官不过四方无赖投充以为爪牙者耳而天下莫敢与抗攘夺日横祸亦安忍言乎臣请  皇上通行申饬以后有称系失银者许抚按官审实如有诬赖尽将原角□羊明正以欺罔之罪＜锍-釒＞入留中
　　○丙戌  上以三辅朱赓侍郎唐文献为正副主考典试事仍恐答次辅前＜锍-釒＞曰卿固辞典试朕体亮至情已有旨改命三辅了卿宜倍加爱摄佐以医药早出赞理以副眷怀
　　○丁亥祭  先师孔子遣官恭代
　　○以詹事府少詹事兼翰林院侍读学士黄汝良充  东宫日讲官
　　○初建贵州夜郎巡简司因播地荡平也
　　○礼部左侍郎李廷机条陈宗藩简便之法一曰免重结盖报生一结父母来历既明则一结足矣此后除选择婚配另结外至于请名请封请婚单取五宗结竟递各府长史教授启王据宗结具奏一曰定取期盖既有报生奏结又有  玉牒册妾媵册年终攒造册殇卒册俱可备查本部复设格眼册将各宗室父母来历生年月日并保结某室某人名字备书位下而该司呈堂亲注其上应名封者注应字另题者注另字用印钤盖每年挨查其及期者某府某位尽数类行长史教授启王具奏如万历十七年报生今年十五岁为封婚之期则行取请封选婚如二十七年报生今年五岁为名期则行取请名本部如期一面行取该府一面类奏举一应宗藩所应题者悉授之自我而不必求之自彼如此则府役部役何所容其索骗提纲絜领去烦省费莫便于此从之
　　○升山西镇城指挥佥事杨桂为宁夏玉泉营游击分守延绥指挥佥事王学书为宁夏参将
　　○戊子吏部题为台省久旷乞留入计诸臣以备选用大要言  祖宗旧制一岁一取或间岁一取最远不过三岁今自戊戌以至甲辰七阅春秋行取之＜锍-釒＞臣部不知几上而天高听远致科道衙门晨星落落  皇上岂以此官之设仅为备员耶夫科道言事大之能令天子改容宰相待罪次之能堕城狐社鼠之胆寝封豕长蛇之谋而  皇上泄泄沓沓若罔闻知恐非所以昭太平光盛治也留中
　　○己丑以广西指挥佥事王仁为山东都司浙江指挥佥事邢邦桂为湖广都司山东登州游击刘炳文为分守浙江宁绍参将
　　○庚寅  孝定皇后忌辰遣官祭  昭陵
　　○兵部署部事刑部尚书萧太亨题查万历二十五年九月内钦奉恩诏一款起角□羊清勾军人以后犯罪发遣军人仍旧外其远年祖军本族丁尽者准销有丁者许赴告清军衙门类题到部具奏改附近地方钦此至万历三十一年十月该苏松巡按马从聘题为推广恩诏就便定卫以苏苦累事又准山东巡抚黄克缵咨称尽改附近则军籍一动处处告扰边卫之军俱改附近边地卫所必至空虚委属不便随该臣部斟酌熟议将已经题覆者如按臣议就便酌改不必赴部未经题请者如抚臣停止议留实边伍宣泽防边长虑却顾并无吏书高下其手谨剖陈颠末以俟  圣裁奉旨恩诏久行原宜停止卿所题允合公议
　　○江西税监潘相言禁山甚难开采听所属七县里老民人告称情原包纳山价三千两认买此山永为封闭  上报可
　　○以南直海防游击卢廷选为分守广东参将狭西守备保国祚为河南都司
　　○辛卯  孝贞纯皇后忌辰遣官祭  茂陵
　　○湖广巡抚赵可怀以九载给繇升兵部尚书职衔仍管巡抚事
　　○壬辰宴朵颜等卫进贡夷人阿都赤等二百五十八名遣泰宁侯陈良弼待
