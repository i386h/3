<!-- { "loadSidebar": true } -->
　　○乙丑山西抚按官奏言山西五台县向因矿徒张守清潜行盗矿彼时官军驱逐即已角□羊散后复托名晋府佃户希图潜藏近亦闻风远遁部覆以贼虽角□羊散宜计善后仍议守备袁镗等罚治而请量免该道之罪得旨防矿善后事宜该督抚官详议具奏张唯诚系兵备官罚俸半年督抚官不行具奏罚俸二个月余俱如拟
　　○丙寅以洮河失事论罪总兵刘承嗣革任随军立功副总兵原进学降充游击管事参将邓凤严唯忠等提门总督梅友松革职为民巡抚赵可怀冠带闲住佥事郭宗贤等各降罚有差
　　○巡按狭西御史崔景荣查勘西镇失事因议善后六事一为添设洮河总兵部议则谓该镇积弱不在无将而在无兵但重副总兵之事权增协守之兵饷亦足御虏  上欲如按臣议大学士申时行奏近日洮河失事不在少将而在少兵若使军伍充实训练精强即使副参领之自足以振肃边防抗御虏患各边自辽东至甘肃一镇设一总兵此  祖宗定制未有一镇二总兵者自总兵而下又有副总兵加以协守职衔则事权隆重亦与总兵相等今兵未及添而但议添将使两将各分境界不相统属事权既分兵力愈寡将焉用之况总兵一设则随军役使占用必多衙门钱粮糜费愈广臣等以为如兵部议便兹仰承  圣谕将分守洮河副总兵改为协守如有虏警则固原总兵往彼策应庶将不加增而兵粮亦不至糜费从之
　　○丁卯礼部尚书兼翰林院学士于慎行请  上亲御  郊  庙得旨  庙享大典朕当躬亲对越岂有推托但朕宿疾未愈今次已有旨遣官暂代  郊典临期奏请候旨行
　　明神宗显皇帝实录卷之二百二十七明神宗显皇帝实录卷之二百二十八
　　万历十八年十月己巳朔以孟冬时享  太庙遣公徐文璧代
　　○钦天监进万历十九年大统历于皇极门给赐百官
　　○诏以经略尚书郑雒兼管狭西总督事务其总督官侯经略次第之日具奏另推
　　○发太仆寺马价银二十万两于固原以备支用
　　○庚午  孝洁肃皇后忌辰祭  永陵遣成山伯王应龙行礼
　　○辛未巡按狭西御史崔景荣以西宁土人紏番抢掠不听抚谕议练乡兵保番族二事言西宁旧有土官李世显管束土人自本官阵没统约乏人遂至酿乱宜另选才力土官一员责令约束其西宁边外多系熟番西纳陇卜等大者一十三族附庸不可胜计二百年来虏不能越天山而窥五郡者以番众为之屏蔽也自和款以来猾虏专为谲谋肆行抢掠中国复即以偷马遗患为名不行保护遂使支党离心门庭生寇土民随而内扰宜择宿将假以抚夷职衔令抚安番族绝其交通仍约以有事互相应援如御虏有功一体升赏部覆从之
　　○壬申以  中宫千秋令节赐辅臣上尊珍馔
　　○命巡抚贵州右佥都御史叶梦熊以原官巡抚狭西
　　○兵部尚书王一鹗等以策虏失职乞罢免不允
　　○命协守大同副总兵尤继先充总兵官镇守狭西以原任甘肃游击王国柱充左参将分守庄浪原任镇守狭西总兵官李真充参将分守榆林保宁等堡
　　○巡抚四川都御史李尚思＜锍-釒＞称插儿蝉虏达已破尔阿坝寨虏势渐逼松潘臣已檄造火器甲仗角□羊贮松潘及一应修守盘诘选将厉兵犒番积饷事务次第举行仍遣标下游击万鏊将兵协守参将郭成等各移驻近地以便策应又召天全等土司兵马候警调遣令三道亲督战守臣即提兵巡边居中调庭誓靖疆场部覆依拟因言松潘以此月□章腊以南山势险峻虏难长驱其间番寨土达亦多劲悍若我及时联络谕以利害使为犄角因以精兵骁将所在设伏可使匹马不返是我失利于陇取偿于蜀也至狡虏叵测仍咨西镇督抚凡二川虏情缓急俱报四川以便防御  上然之令该省督抚等官用心防御务保无虞
　　○癸酉辅臣申时行以疾在告遣中使赐猪羊酒米瓜茄等＜锍-釒＞谢报闻
　　○起用原任太常寺少卿孙矿
　　○诏定助边升赏则例输银千两者升一级至三级而止加衔至闻散五品止其五千两以上从优酌议
　　○甲戌大学大学士许国以病乞归慰留不允
　　○乙亥升四川左布政使彭富为右副都御史巡抚贵州
　　○丙子巡按狭西御史崔景荣奏虏妇切尽比吉率部众西来假以看寺念经讲要人命挟索重赏未遂统众掠回夷西番杀虏甚众或言皆原任参将马应时妻弟虎剌力等所引因劾参将杨浚虏残内地不能拒堵失事之后复不据实以报罪当重惩但本官素称战将一时乏人相应量降俸级照旧管事署甘肃事朱正色委值卧病似应免究马应时议论不一亦乞免勘问其切尽比吉宜行督抚诸臣令索还掠去番回或革市赏以惩逆虏＜锍-釒＞下所司○丁丑大学士许国再＜锍-釒＞乞休因请保  圣躬勤朝讲定储贰三事得旨览卿奏具见忠爱卿既欲报国自效何乃又屡＜锍-釒＞求去所辞不允
　　○起补原任广西左布政使郑云蓥为四川左布政使
　　○授德阳王府镇国中尉承烋为蜀府宗正
　　○命协守宣府副总兵署都督佥事李东旸充副总兵协守大同地方
　　○升四川行都司佥书王之翰充松潘东路游击
　　○戊寅诏蠲赈临洮被虏地方军民
　　○己卯大学士申时行以病乞归慰留不允
　　○是日大学士许国力疾请早定  宗社大计言储贰者  宗社之本十龄者就傅之期长幼者天秩之序册立者人望之归愿顺人情出  乾断命有司具仪诹日即于春初举行则臣愚去留皆安不报○庚辰命副总兵管分守宣府西路万全等处左参将事郑尚金充协守宣府副总兵
　　○南京给事中徐桓＜锍-釒＞陈边事乞严饬边臣革欺罔之弊以防守为先决战为策革扯酋之封以孤其势遣使阴款立三娘子爱子不他失礼而各边部落中酋长果能坚守盟约各照所住牧地封以王爵如汉五单于故事则虏势分力寡安边长策似无出此＜锍-釒＞下所司
　　○辛巳东虏土蛮紏西虏赤把都等谋犯宁前等处  上谕兵部适见辽东塘报声息紧急你部便马上差人传与督抚等官着用心防御务保无虞
　　○甲申大学士申时行力疾申明边计言传闻南部主事蔡时鼎南监司业刘应秋皆有＜锍-釒＞论臣又接南道御史章守诚揭帖大抵以边事责臣佐万国钦之说论者之意以为不言和议不足激天下之愤不言主和不足以甚臣之罪不知款贡之议实  先帝主之先任辅臣赞之于时安得有臣而欲甚其罪乎臣以边事再次揭奏具在御前臣所议拟  皇上采用具见节次明旨臣何尝专主和议专言不战者乎臣前＜锍-釒＞中欲以专力创西虏以全力制大虏至边镇之情犹有未能尽者则以彼已之当较顺逆之当别缓急之当权嬴诎之当酌凡臣所以次第图战者大率如此惟  皇上以兵事责经略以边事责各镇督诸臣仍将近日诸臣建议各边大害积弊亟为汰除侯根本既壮徐观虏势任其去来则中国自尊外夷自服今九卿大臣皆明习国家事乞  皇上召集阙庭质以臣言使议其可否上请  圣裁断而行之庶国是始定人言始息得旨卿社稷元臣安危所倚这边计既主张至当何必疑虑念卿虚心为国欲副公论便着九卿堂上官会同酌议来说
　　○兵部覆保定抚按奏言汤家庄等处银矿山深路遐矿洞难寻即有一二亦铅多银少而各山实与  天寿山脉相连穵取恐伤灵气且计差官诸费得不偿失又虑矿盗生发扑灭未易开矿一事臣等实未见其便乞仍旧封闭更令官兵严加防守得旨矿洞既称开穵有碍害多利少看照旧封闭地方官用心防御勿致疏虞
　　○经略尚书郑雒奏称臣于八月出京从宣大山西偏关渡河黄甫川狭西地方多于沿途广询边备虏情俱曰虏王东归其庄卜等酋俱在巢穴未动建节而西自榆林花马池至固原会督臣梅友松出三娘子一书大都理穷认罪而不他失礼一书犹为激切火真二酋向哨在莽捏二川今遁迹益深复令熟番远为哨探务得情形臣同赞画佥事万世德先至庄浪再相事机直抵甘州候大同副总兵尤继先所部家丁至日酌量分布总督梅友松于兰固之间往来调度巡抚赵可怀驻扎洮河相为犄角若逆奴兽徒鸟举自难以深入须情形的确彼已熟知谋出万全乃敢举事或声示大虏以牵制其东归或威慑套虏以羁縻其西向期以多集兵饷广用间谍鼓舞诸番先伐狂寇之交徐问必诛之罪伏望  皇上少宽西顾假臣日时臣当与督抚诸臣戮力同心共歼此虏得旨朝廷既假卿便宜一切制虏方略务要随机措置以保万全
　　○丙戌  诚孝昭皇后忌辰祭  献陵遣靖远伯王学礼行礼
　　○以灾伤免上林苑良牧署银一千九百五十两○丁亥大学士申时行等恳请建储以定中外人心言臣等备员辅弼窃念当今大计无如册立  元子数年以来章已十数上矣虽蒙嘉讷未见举行夫  祖宗家法储位未有不归元嗣者  皇长子当正储位万万不可摇动一也元旦之辰  皇上亲携元子令臣等谛观又亲谕臣等长幼自有定序言犹在耳  皇上岂得失信于天下于臣等二也向来道路讹传皆谓  皇贵妃独蒙眷注属意所生京师百万军民颇倡后议今郑国泰之＜锍-釒＞已票而不行则外间又生疑议且以为  皇贵妃姑令国泰塞责  皇上姑为  皇贵妃角□羊纷何以杜军民之口副四海之心三也臣等窃谓  祖宗一定之家法决不可不遵  皇上已出之纶音决不可不信  皇贵妃未白之心事决不可不明  皇上何不蚤发德音定以明春册立  元子敕礼部具仪择日立决大计尽释群疑使臣等得关其忠臣等之言尽于今日臣等之去就决于今日惟  圣明鉴察＜锍-釒＞入  上谕内阁朕览卿等所奏固是但皇子体脆质弱再少俟时月朕自有旨其于长幼之序岂有摇乱内虽皇贵妃之尝赞言以定名分以免疑议朕前已面谕卿等知之今卿等又来陈奏朕岂不知朕意必待朕自处不喜于聒激耳岂有谣言而惑朕哉卿等可看两京大小文武自十四年至于今日有一年一月一日之不聒激者盖此辈心怀无父志欲求荣不思君上之疾但虑身家之望固于此时欲激君上之加疾以遂己之心志朕度此辈意欲离间父子之天性以成已买直图报之逆志耳其安心甚远其立意甚详可见其沽名悖逆之甚卿等可思子乃朕子岂有父子无亲之理岂有越定序之理朕又思安有子不望于君父之旨而私结人心以言激君父成者孰理乎孰否乎而为臣者以言激之其为忠乎其求荣乎欲朕之疾剧乎朕固于所陈奏一概留中不发者朕怪其聒激渎扰归过于上要直于身耳非有别故至于郑国泰之奏朕欲留中恐卿等不知故与卿知之又思我朝戚臣未敢有言于国政者而国泰出位妄奏甚非礼制朕古且容之耳其建储之事还候旨行不必又有陈渎徒费纸笔卿等可安心赞襄协猷共治不可学此辈以激言之事虚文塞责
