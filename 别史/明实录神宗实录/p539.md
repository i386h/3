<!-- { "loadSidebar": true } -->
　　○丁卯辽东税监高淮＜锍-釒＞称臣于十一月十一日出暑投文有千总杨于世出周嘉庆书一封欲臣礼遇不旬日接邸报见妖书缉拏有周嘉庆主名夫于世系嘉庆亲之辽不数日而妖书事发岂不知因谨将于世羁留具奏  上命锦衣卫差官拏角□羊与同周嘉庆并逆犯皦生光及出首袁鲲等俱着三法司会同府部九卿厂卫科道官研审面对明实具奏○礼部题  庙祀正值天变四月初一日日食移初五日享  太庙从之
　　○戊辰文书官传催御马监监丞王昇查勘牧马草场征收租课敕书
　　○大同阳和等处见流星斗大先白后赤光芒烛地
　　○大学士沈一贯等题请  东宫讲读  上命本月二十八日照常讲学
　　○赐淮府广信王厚火□棋谥恭顺永丰王翊鈠谥庄裕德兴王厚□戈口火□谥端顺
　　○己巳大学士沈一贯等题臣等今日又奉口传御马监内官王昇敕书不要推托窃惟  皇上天聪天明睹表知里臣等推托是真何敢曲讳但君臣一体  皇上亦宜俯谅臣等何敢推托臣等推托非为己私实欲保全  皇上之圣名整理朝廷之秕政杜绝纷起之多口安辑臲卼之众心盖前旨一下满朝既已惊骇此敕再出惊骇又当何如若使德意可行事理无碍臣等何故再三违拂臣等良心实不容昧  皇上圣智尤宜坐照治乱安危关系不小伏望  圣心转移臣等不胜涕泣祈请之至
　　○庚午户科给事中梁有年题照户部会计录开载牧地岁徵租角□羊部专供草料并济边支用其额课之重与夏税秋粮同关军国之需今据千户李英奏献遗租额内乎额外乎如使一地两租民有弃而逃耳不报
　　○辛未大学士沈一贯等言文书官再传  圣旨王昇不是径差因撒放马匹去带管清查写敕与他事完即回钦此臣等仰体德意不欲多扰百姓特令便差带管事完即回所有敕书敢不撰进然清查利害所关不小窃惟近年以来凡百利源尽笼于朝廷四海之内无一寸空闲地方常恐民穷变生难以扑救惟兹畿辅乃  祖宗陵寝  皇上  社稷所在尤当深虑尤当厚恤四方无事而三辅有警固所深忌四方有事而三辅并起更何托身且国家与强虏止隔一墙正藉民心以为干城而胡可使之愁苦诅咒涣然离也旧年西山窑户之变今年易州矿徒之变不逞之端相继横发  皇上即以威力胜穷民穷民岂不以死力抗  皇上此牧地者岂真有豪右隐占岂真有新垦未科奸官奸民言何足信纵令有之则文王之囿百里蒭荛雉兔与民同之故称圣王何可鳞鳞而取咈百姓以从已之欲乎臣等据该科揭帖此场地租系户部济边钱粮载在会计录中若依奏官所言明是夺济边钱粮假以  上供为名生端扰害为  皇上歛怨耳臣等蒿目苦口不过欲安  社稷社稷安则福利无穷奚止如奏官所云区区银两哉窃惟王昇可以无行奏入留中
　　○壬申状元杨守勤率诸进士上表谢恩
　　○甲戌刑科给事中田大益言锦衣卫指挥陈胤徵妄冀世袭非是不报
　　○湖广巡抚赵可怀回奏奉旨看议楚藩等事  上曰楚藩宗室众多慓悍成俗宜示惩戒这事情该抚按既究问明确着三法司再加看详拟议应得罪名以闻
　　○戊寅大学士沈一贯等言棠发驸马都尉杨春元本传谕出旨诘责并查教习官钦此臣等看详此本言语支离体裁错乱门名不识礼度多违责以慢忽并及教师本不为过但春元系  皇上贵壻尚主近十载生子已四龄而直欲弃职归田必其难堪之甚再加诘责恐伤至情且闺中絮语又难传播外廷窃惟  本朝家法超越万代  皇上但特赐密谕俾令慰改严戒府中内外务遵礼法毋致再有奏渎则尽善矣望勿发科传部
　　○庚辰大学士沈一贯等言今日该文书官刘宣传出  圣谕朕览东厂所奏事件驸马杨春元不知何故于二十八日小帽青衣朝府门行礼毕坐用二人小轿回原籍固安县去讫驸马何官不奉明旨擅自离任狂肆无礼即差锦衣卫官赶伴回京奏请定夺伊父教子无方教习部官鲍应鳌训示安在都禠职为民卿等可传示遵行钦此臣等再三思之朝廷之驭臣下可以专用法而驭中尉则宜兼用恩盖义无可绝则法难尽行情当曲体则事宜委悉若但追之使还而不处之得所可以结今日未可以保来日也观春元此举弃富贵如敝屣能絷其身能拘其心乎夫亲莫亲于伉俪而不免于反目之嫌积反目之久至于触王法舍懿亲而不顾此其左右必有长舌为之交构所渐渍甚深而所离间甚巧安可不为之一处也臣等以为春元既来之日  皇上尚宜推骨肉之至爱降肺腑之密情详察其府中内外用事不法之人而一分别严处之轻则更易其人重则明正其罪然后离间之匪人可去辅导之忠益得行春元可遂好逑之愿公主可洽谐老之欢而  皇上厘降之初心不孤顾复之永怀始释不宜遂置之弗虑而已也家法国体关系匪细○都御史温纯言自矿税肆害民间苦楚之状  皇上亦闻之数矣然驿骚内地鱼肉闾阎已属不堪未有渎而夷狄弃而君臣如广东税使李凤所为者又有纵杀三命立毙县官如狭西税使梁永所谋者近云南之杨荣又见告矣其陵官虐民不在李凤梁永下伏乞  皇上将李凤严逮下理梁永杨荣革任回京严勘官民致死根因拯四方汤火之民角□羊一时矛戟之势矿税一遵前谕停止尚可缓须臾之变乱耳＜锍-釒＞上留中
　　明神宗显皇帝实录卷之三百九十四
明神宗显皇帝实录卷之三百九十五
　　万历三十二年四月辛巳朔日有食之
　　○壬午大学士沈一贯等上＜锍-釒＞催补科道行取考选吴道行等四员熊鸣夏等三员散馆题授王元等八员皆旧任久离新衔未定以朝廷耳目之司而视为不急以国家作养之士而置于不用伏望蚤赐俞允令其到任供职至于科道各官积资京堂亦  祖宗旧例近来概从寝阁遂有九年考满而栖遟一官者在外概不得入在内复不得出昔者视为荣选迩者视为畏途国家之宪法何繇举而天下之神气何兹振乎＜锍-釒＞入留中
　　○癸未大学士沈一贯沈鲤朱赓皆上＜锍-釒＞自陈言臣惟顷年来天灾人变无月不告江以北地尽为沼矣河以南人将相食矣川竭河徙而咽喉病矣地震星陨而边塞耸矣奸僧妖妇左道惑人流民铁夫揭竿鼓众而大盗起矣顷又有此日食非常之变按诗小雅十月之交注云日食天变之大者也正阳之月古尤忌之去年四月日食人心已甚惊讶何意今复再食同月同日而连岁叠见天以是责  皇上  皇上当以是责臣等伏望显赐禠斥以为人臣不职之戒仍望  皇上崇修实政亟补中外缺官亟罢无名矿税亟释逮系累臣亟下诸司章奏用以格天心而回天怒  上以上天垂象责在朕躬正望卿等共修实政弘济时艰岂得引咎求去宜即入阁佐理不允辞
　　○甲申礼科给事中张问达御史杨廷筠史学迁等各以日食上＜锍-釒＞言日食大变乃在享  太庙之日  祖宗在天之灵必有不安之甚者臣等不敢远述帝王多引旧诫惟愿  皇上绎思  二祖之宝训复还初年之羙政转灾为祥易否为泰此修省之实而祈天永命之本也不报
　　○兵部覆朝鲜＜锍-釒＞报倭情  上以朝鲜兵计原宜该国君臣自强若朝廷遣官训练必有生端掣肘等毙彼此皆为不便尔部其行文咨王及时修政以图保国果有重大声息星驰奏来以凭处置
　　○文书房传奉  圣旨皇太子讲学暂免待大学士沈一贯等进阁照常讲学
　　○乙酉以孟夏时享  太庙遣官恭代
　　○锦衣卫千户李如林奏访驸马杨春元已于三月三十日回府奉旨杨春元今既自行来京还府显有畏惧省悟之意姑着礼部宫伴送国子监交付堂上官教习礼仪百日具奏○先是东厂传奉  圣旨会问各犯逆情着实刑审一日不得不妨二三日务得真情具奏至是太监陈矩言皦生光前作妖诗继播妖书众证甚确自认无词惟是与周嘉庆等共谋一节严审既不招承面质亦不识认本犯妻子不顾岂复爱及他人情状已明委难轻坐皦生光合亟正刑以伸国宪周嘉庆负气凌人性情怫众即同僚之共讦知素行之多尤衅既有因罪亦难逭至袁鲲等俱系干累人数其罪名有无轻重相应分别议拟□元凶不至漏网而余犯得免株连矣得旨这事情既会同府部九卿厂卫科道等官研审面对明白逆犯皦生光着锦衣卫拏送三法司其余各犯通行角□羊发问拟应得罪名以闻
　　○丙戌大学士沈一贯言比因日食示儆中外臣工咸殷闵时忧国之怀手指目视集于臣身是以挳＜锍-釒＞自陈良非得已何意  圣慈误加怜爱方欲再陈以回  天听而俄闻直阁无人有妨圈仿  皇上至停  东宫讲读以待臣等之入臣一以感戴一以惶惧谨报名廷见谢恩入阁办事矣报闻
　　○真人张国祥奏请回籍诏令暂留候修建  圣母万寿斋醮去
　　○丁亥宴四夷进贡袭舍羽淩卜等十三名泰宁侯陈良弼待
　　○戊子刑部等衙门题皦生光诬冈不道宜坐妖书律斩  上以狱情既屡审明确各犯罪名姑依拟逆犯皦生光罪恶深重关系宗社安危所拟未尽其辜何以正国法昭示天下后世三法司还从重另拟来
　　○辛卯大学士沈一贯等言廷试过愿就教职举人三百二十名送吏部授教职报可
　　○庚寅升山西右参议张我续补河东右参政
　　○壬辰起倪斯蕙太常寺少卿添注
　　○癸巳  孝懿庄皇后忌辰遣官祭  昭陵
　　○礼部题为祈祷雨泽事有旨行顺天府竭诚祈祷
　　○升甘肃巡抚徐三畏为右都御史照旧巡抚
　　○广东左布政使徐应奎乞休准加新衔太常寺卿致仕
　　○甲午总督仓场户部尚书谢杰卒杰福建长乐人甲戌进士以行人使琉球历升光禄太常府尹南赣巡抚刑部侍郎至今官卒于京礼部覆本官性禀真诚才优经济使远国而力辞馈遗历两京而事皆精敏应与祭二坛造坟安葬诏准如例
　　○以年例转刑科给事中钱梦皋湖广参议大学士沈士贯上＜锍-釒＞留之
　　○兵部覆蓟辽督抚蹇达题为两防事竣分别将领加参将陈愚闻袁维城副总兵职衔革李茂公庭卢一官任何继文调用刘翰缨栾维城夺俸从之
　　○丙申革游击常鹤李思诚孙绍祖等任从巡按袁九皋参劾也
　　○礼部以酌议岁贡试期请  上曰今后岁贡着于四月十五日初试五月十五日再试著为令
　　○己亥刑科给事中钱梦皋奏据科道外转之例在都给事则有序转在左右散则有劣转都给事外转则参政为序不得不转也左右给事外转则宪副参议为资俸相近也至散给事外转止佥事为其不称职也今臣特刑科之散给事耳胡为忽有参议之推倘该部以为优臣则自揣无功以为逐臣则罪状未著伏望敕下该部谕令明数臣之功过因何当克年例因何优以参议得旨钱梦皋留着用
　　○南京吏部右侍郎叶向高奏赴京考满中途患病乞回籍调理不允
　　○升吴淞把总李承荫为海防游击大同守备麻仑为山西游击宁夏参将麻济邦为甘肃游击大同署指挥佥事张万邦为昌镇游击
　　○庚子宴朝鲜国谢恩陪臣郑□土□火殳□等二十一员侍郎李廷机待
