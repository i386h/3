<!-- { "loadSidebar": true } -->
　　○丁亥义民张柱捐赀一万金助工官其子监生国官国宦俱为武英殿中书舍人吏部题授因言膏梁子弟席祖父余赀昆仲联名授以近采于爵赏母乃滥且亵乎宜于精劝之中少寓节制之意  上曰可
　　○以游击将军王邦吉为副总兵管京城巡捕左参将事
　　○辅臣以御史沈时来等自蒙行取待命都门者三载备官台中者二年独未得一沾覃恩以遂子情为请不报
　　○户部覆山东抚按疏将被灾十分至八分济宁金乡等一十五州县应徵本年漕粮不论正改每石俱折银五钱后不为例从之
　　○巡视太仓银库兵科给事中孙善继奏各省直角□羊到钱粮典藏者宜公同臣等与题差各官当面秤兑仍用原鞘盛装入即为出一鞘兑完一鞘封闭当时交与角□羊官并不入库以滋弊窦零星收放亦然至于角□羊赴各镇边饷亦即公同角□羊官与该管军官验兑明白取无短少结状缴部然后收贮以待支放庶积弊可涤出纳惟均矣
　　○以平阳府知府李元龄为山西副使兼参议分巡冀宁道事
　　○戊子户部覆川贵总督王象乾＜锍-釒＞议新定夷方田粮宜轻各州县学驿经费宜停减者停减其播真原额贵州粮银三千一百两播地既经川贵分豁粮银亦应二省均摊与夫军屯餋廉田地候勘明疆界之日补拨编徵另行具奏又题称委官清查过司府州县各库原贮征播扣回支剩并加派地亩夫价见徵未完银共九十八万五千五百四十两有奇内除抵补蠲免协济湖广赈灾借给播民牛种外尚有银五十万五千一百六十七两有奇米一十万七千二百九十二石有奇自二十八年十月起至三十年十一月止官兵月粮添设官员驿站夫马修筑城池等项支销共用银四十三万九千三百八十四两七钱有奇计所剩存并见徵未完银七万九千五百六十两八钱有奇共用米一十万八十一石一斗有奇豆麦二千七十七石四斗有奇外剩存变价还官米六万一千七百六十六石一斗有奇俱行该司将未完者追纳见存者备用其支过银米径自开销俱从之
　　○初西虏以琐判被杀来诉至是甘肃巡抚奏甘州自去岁正月捷后至今并无斩获首功况虏使往来川底道出肃州之西距甘州千里而遥而谓甘州地界杀琐判不可角□羊也先是黄甫地方游击王学书报称佛僧行至罕哈地方迎遇黑虏行李财物抢夺大半今所称杀伊虏使其为虏无疑而乃诬赖甘州者盖虏王迷于酒色事无主持自佛僧西行后听信奸人拨置希图赴边挟赏故捏此为衅端耳谨据镇守查报以闻
　　○江西巡抚夏良心以地方灾重奏留瑞州府县正官免觐
　　○兵部以原贮军职黄册被毁请行各都司速造送部以便查补从之
　　○山西大木厂灾巡视西城御史沈时来参掌厂事太监李朝下法司知之
　　○己丑赐周府临汝王安诗谥靖惠
　　○庚寅大学士沈一贯七＜锍-釒＞乞休  上仍谕留之
　　○吏部尚书李戴因推注二事以病乞休  上不允　　○辽东税监高淮进岁额银七千两马五十匹  上命收进
　　○河道总督李化龙以河患方急奏留济宁等州县正官湖广巡抚赵可怀题留黄梅等县正官浙江巡抚尹应元题留钱塘等县正官俱免觐
　　○辛卯准原任总河都察院右都御史李颐孙李若金入太学
　　○甲午南京吏部尚书曾同亨以病乞休  上不允
　　○乙未大学士沈鲤再＜锍-釒＞乞休  上不允温谕留之
　　○丙申礼部署部事左侍郎李廷机以病乞休并请简用尚书  上不允仍谕以该部尚书候朕简用
　　○吏部以詹事唐文献太仆寺卿王明少卿黄纪贤大理寺少卿赵士登顺天府府丞周盘祭酒黄汝良少詹杨道宾光禄寺少卿张志餋右赞善李腾芳加授散官报可
　　○河南巡按方大美以睢州大盗杨思敬就擒上闻并请简用抚臣下部知之
　　○丁酉予襄王戴尧生母刘氏祭且许嫡孙襄王翊铭出郭送葬
　　○刑部以二郡王在唫所奏奸□挟讐醵金事情下河南抚按从之
　　○初恩诏内一款庶吉士授官日一体补给诰命又嘉靖二十四年  九庙成覃恩行人徐自得后改给事中亦乞恩允补行人崔廷徤援两例以请吏部言查行人自二十九年十月以前选授者俱许于改官日补给敕命其非遇覃恩者不在此例报可
　　○户部以漕船尽数过洪而各卫官旗故尔迟回逗遛不进请敕总督及巡漕并通州坐粮厅河西务天津临清各司官逐程定限严加催督仍明示运官今岁断不截留如有仍前贸易迁延者从重究处报可
　　○户部奏延绥宣大等处入卫官军秋赏银两移咨总督备造实在官军文册投部委官赴领听各兵道会同该营将官唱名给散不许奸弁总领侵扣事故逃亡者查照扣除送饷郎作正支销从之
　　○户部覆川广总督王象乾条议四事一议兵饷以免加赋防御官兵八千员名岁计饷银八万七千五百有奇抽取川省民兵扣其工食仅足一年原编松坎民兵工食继之带徵拖欠税粮若吏承纳班与见徵税契遵义事例悉取摉括以足兵饷兵撤停止一缓催徵以苏新附今年赋税再停免一年总俟三十二年徵纳一豁田价以恤残民没官田土尽当蠲免价值以安新集一酌事例以便参拨新纳吏承悉照黔中见行事例府吏纳银二十两六房十两库狱州吏十六两六房县司府首领仓巡驿十两俱准收参三考满日径行起送到部  上俱从之
　　○户部覆应天抚按＜锍-釒＞将被灾九分望江县本年漕粮照例准改折不分正改每石折银五钱其余被灾六分以下吴县等各州县漕粮俱不准折至于二十五年以前未完钱粮被灾各州县宽限缓徵二十六七两年未完姑准三十二年带徵其二十八九年与三十年分各未完钱粮仍照数徵角□羊毋许藉口拖延又覆淮扬巡按＜锍-釒＞将被夏秋灾伤十分宿州怀远等州县准免七分被夏秋灾伤九分凤阳海州等州县准免六分被夏灾九分临淮五河准免六分被秋灾十分临淮等县准免七分被秋灾九分泗州旴＜日台＞准免六分俱于本年存留夏秋税粮内减免其安东县先经题准永折七钱该县淹没更甚姑准折五钱被灾重大寿州等州怀远等县漕粮俱不分正改每石折银五钱凤阳仓见年秋米准每石折银五钱夏麦每石折银四钱又查未完起运本部钱粮淮徐十五州县自二十一年起至二十五年止拖欠在民者尽数蠲免二十七八九三年三十二年带徵三十年照旧徵角□羊原欠常凤毫扬州各仓钱粮自二十七年以前悉准蠲免二十八九两年三十二年带徵三十年照旧徵角□羊寿凤等十五州县未完二十八年以前起运徐州并本府定仓麦石候豊年带徵存留各仓钱粮查照州县原欠尽数蠲免二十九年起存各仓钱粮照旧徵角□羊大河徐州徐州左凤阳四卫本年夏秋屯粮俱每石折银三钱照数徵角□羊该仓抵放官军月粮有司官勿得将已徵在官者捏作小民拖欠及纵容吏胥将蠲免钱粮复行混派  上从之
　　○总督狭西三边军务兵部尚书李汶以考满加恩＜锍-釒＞辞  上不允
　　○礼部右侍郎郭正域乞休许之
　　○户科都给事中姚文蔚以曾推参政援六科俸次升转例自请补外  上下其奏吏部奏留之  上曰自求外补亦见退让准与推同
　　○户部覆总督仓场＜锍-釒＞粮船被烧旧例河里失事俱令经纪均赔河外失事俱令船户二十家均赔河剥船失事俱河西务八百船均赔报可
　　○辛丑  诚孝昭皇后忌辰遣官祭  献陵
　　○壬寅巡抚延绥右佥都御史郑汝璧以先任南京太常寺少卿所给诰命尚未关领请比例改给新衔吏部以品级相同请从之
　　○以广西提学道佥事骆日升为广东右参议兼佥事管盐屯水利道
　　○日讲官礼部尚书曾朝节以病乞休  上不允
　　○以辽东都司掌印赵绅为分守海州左参将五军二营练勇参将杨汝松为分守宽奠参将
　　○癸卯户部请厘正崇文门徵收□税则例并照各钞关委官题差一年满日方许回部考核以明殿最从之
　　○圻州卫旗甲孙黑儿驾船赴水领兑带有土宜六十石湖口税监李道妄谓夹带私货盘出问罪奏将以后粮船俱经该监盘验给单直隶巡按杨廷筠奏言其故户部具覆搜验一节兑粮入船之后国家令甲即各巡抚按关分司俱不得干预一切大小事皆备行漕司发理刑主事俱待完粮日照例问拟故盘诘之责水次有监兑沿途有粮储至仪真有儧运御史过淮有理刑主事天津河西务有臣部分司逐程分责条例森然从来无别衙门给单搜验之事乞  明旨申严查照议单事例施行不报
　　○工部奏木□脚价先年题准事例就于援纳银两数内乘便支兑七分纳库三分对□近来□人一概揽收员役又希图便宜彼此通同遂致纳库稀少今后请将木□对例停止从之
　　○礼部尚书曾朝节以病乞休  上仍谕留之
　　○礼部以钦天监择到  福王婚礼等项良吉日时上请万历三十一年十一月十三日卯时般移十六日辰时尚冠十二月十三日卯时安床三十二年正月十三日卯时开面正月十六日午时亲迎诏开面礼照  潞王例即于庙见日行
　　○甲辰礼部以十一月十九日恭遇慈圣宣大明肃贞寿端献皇太后圣诞命妇理合朝贺诏免之
　　○补御史徐元正为河南道御史巡按江西　　○丙午大学士沈鲤三＜锍-釒＞乞休  上不允仍令鸿胪寺堂上官宣谕亟出
　　○南京户部尚书张孟男以病乞休  上以老成难得不允
　　○戊申横岭太监王忠进矿金十四两矿银二千二百两  上命进收
　　○巡抚贵州右副都御史郭子章以亲老独子乞终餋诏以该镇用兵之后尚须辑理不允所请
　　○升国子监祭酒黄汝良为詹事府少詹事兼翰林院侍读学士清理贴黄
　　○壬子为工完祭谢拟遣太常光禄二卿行礼  上命改票辅臣拟改遣驸马因言遣卿原非旧例各部尚书无代行例今时卿贰多缺故用及于常光二卿亦不得已也伏乞改遣　　○工部以御用监题催鱼牙柘茨请行产地方如浙江江西湖广两广各布政使司严限角□羊进以济急用从之
　　○辛亥兵部覆四川督抚王象乾编设保甲无餋兵之费得胜兵之用即古寓兵于农之意应悉如议举行但地界一定则华夷相安军民乐业即兵防亦可渐撒水西地界尤当亟议诏以沙溪地界作速勘议妥当具奏未尽事宜逐一裁酌令永远可行该地方夷汉错杂当以简易相安不必过为烦扰
　　○壬子礼部以十一月二十日冬至令节例该命妇朝贺诏免之
　　○福建布政王思民奏留海澄等县正官又山西巡抚白希绣奏留代州等州县正官俱免觐
　　○以大理寺右少卿赵士登为本寺左少卿右寺丞李尧民为右少卿
　　○复除原任河南右参政詹在泮为江西右参政
　　神宗显皇帝实录卷之三百八十九
大明神宗显皇帝实录卷之三百九十
　　万历三十一年十一月癸丑朔  上以福王婚礼期迫钱粮亟缺今查该司官职名将治之户部请将通粮厅随粮轻赍等银所存二万四千八百余两尽数给□责令办进并乞宽假司官存之
　　○山西巡抚白希绣以税监孙朝将按季包角□羊税银全完无欠者假称逋负在民希图重徵抵补特＜锍-釒＞参之不报
　　○甲寅辅臣题催散馆除授科道王元翰等八人请赐批发不报
