<!-- { "loadSidebar": true } -->
　　○吏部覆湖广巡抚赵贤自陈言贤操履端严才识精敏向守荆州治行裒然称首今之开府尤慰人望一切注措悉中机宜  上命贤照旧供职
　　○户部请各边镇粮草虽备每遇年豊即将积贮银两堪动支者照依时估收买以备不时从给事中李日强议也
　　○巡按狭西御史萧廪陈四镇兵粮事宜一正支放钱粮支放有管兵官虚冒作蠹亦有管粮官缘绝为奸臣置有簿册单票乞为申饬使兵马钱粮据此稽盘一清民屯延绥边堡以屯为民宁夏瓦渠以民为屯及定大城黑山沟地弃粮存如此者甚多亟宜清核减豁一定交盘仓攒犯罪其经手钱粮即令交盘下手接管或一应仓攒齐年交盘毋泥守支之法使得侵盗一严中易盐引轻估诚为要务其开派必在先秋则商人收粟便易完纳至于银易务革积棍选殷实放之必审收之必时查之必严凡经放之官必尽完其数方许离任一饬仓场边镇储偫法谨盖藏其无仓场去处行令修盖增添不惟免浥烂之患亦可行倒盘之法一议改拨河州地处极边月支粮仅三四斗乃征戍之苦视兰洮一石之军反为倍之又且多至乏绝宜将兰岷临洮等处粮价若干派拨河州有马出哨者月八斗余六斗户部覆行
　　○押回隆庆五年监追欠粮官旗一百八十六人咨督漕责令该管严催各府州县卫所等官从宜区处完报  狭西答石毡哈等族番人贡马匹腰刀给赏叚绢钞锭银两如例
　　○辛巳  上御文华殿讲读
　　○升山东右参政鲍承荫为河南按察使
　　○兵科左给事中蔡汝贤因清勾军丁奏言军政五害一佃军谓佃故军之地为业而补军者二壻军谓娶故军之女为妻而补军者三同姓军谓籍异姓同展转勾补者四重隶军谓军或改近调远而原卫未经除名因而勾摄者五重役军谓本人在伍不缺而余丁又行勾摄因而发回原籍者迩者  皇上登极凡可以苏民困恤军隐者备载诏书矧永戍之刑下死一等而以平人当之冤抑甚矣乞敕兵部转行各处清军衙门务稽查尺籍慎发勾单顶补平人细行体勘如果原户绝即为除豁违者治以违慢诏书之罪章下兵部覆谓佃地补军谓情愿者听也女户补军谓承产者也同姓补军谓本族非姓同族异者也若改调别卫即当开除军不缺伍岂得勾余此皆所当厘正如科臣言从之
　　○以福建兵备副使宋豫卿提调学政○差江西道御史孙代浙江道御史燕儒俞一贯山东道御史量石往江西山东甘肃巡按
　　○刑科给事中李学一奏  陛下妙龄践祚首于平台召见辅臣温旨慰劳大小臣工莫不举手相庆以为  祖宗盛典今复见之然犹谓平台一召嗣后无闻若以为歉顾辅臣日侍讲幄傥有咨访自可因事纳忠独部院大臣御门一接即远  天颜情愫未孚有怀莫吐甚非所以激劝人臣励精图治之道且部院衙门政务所关咨访责成尤当谆切视朝之后召见部院大臣披以腹心隆以体貌凡国家大政悉以咨之诸臣抒诚而筹阁臣虚心而断  皇上尤时加申饬计其岁月责以成功殿最必分赏罚必信为大臣者自当警惕勉励以率其属而诸务必举矣咨访行则上下洽而国是定责成严则群工饬而庶政举报闻
　　○顺天巡抚杨兆奏日者奉诏修补所属城池查自隆庆元年大虏入犯后各府州县城垣筑修过四十余座其乡村庄堡亦修葺过四十余座俱坚固堪恃共用过官银三万二千余两今止有支剩官银一千七百余两应修之堡尚多若一概通修不惟工程浩繁帑银有限抑恐堡多力分难以拒守分守不若并守为坚分修不若并修为要况内地重在州县村堡为缓边境重在镇城关寨次之如腹里则漷县为急近边则三屯营为急至如马城倴城罗文谷而海口诸城堡则当并力修之者但在边城堡藉主客兵力兼灰石稍便不过量发官银为犒赏米盐之资在腹里者必据其原估尽发应用官银方免别项科派之弊因请银二万两期以三岁告成足堪保障兵部奉旨议给银一万两  升分守延绥右副总兵张杰充总兵官镇守宁夏○延绥宁塞营守备孙汝继以侵冒料价革任提问
　　○升绥德卫指挥佥事孟一阳守备宁塞营辽东广宁左屯卫镇抚冯文翰守备叆阳城
　　○壬午  上视朝
　　○兵部覆京营总督杨炳等奏参中都山东卫所不到班军各该应参人员系春班犯在六月初十日以前者例得宥免其全军未到并赦后在逃者查照三十年事例分别分数各提角□羊来京照例问罪降级调卫住俸罚补工操所据嘉靖四十三年春班起至隆庆五年秋班止遵奉诏旨以十分为率量免五分仍该追正罚工银二十二万九千九百九十六两中都三十三万一千四百八十两今班未到并续逃官军五千二百六十三员名每名追银二两四钱照例通免五分山东共银一千一百八十五两中都共银一万一千四百四十五两先将以前应给月粮扣官其余严限追角□羊一面将脱逃班军提角□羊罚补工操
　　○江南恤刑主事宿度奏矜疑绞罪一十五名笃疾一名改拟一名江西恤刑主事张庸奏矜疑斩绞罪一十七名改拟六名
　　明神宗显皇帝实录卷之六
　明神宗显皇帝实录卷之七
　　隆庆六年十一月癸未朔  上御文华殿讲读
　　○升狭西副使刘有诚为山东右参政分守海右道云南左参议徐中行为福建副使整理福宁道
　　○准分守冀北道兼理兵备右参议萧大大亨回籍终餋时大亨母年七十有七  巡按狭西御史萧廪奏改勘牧地事言七苑牧地共五万五千三百二十二项除见餋马八千七百七十匹给地一万二千二百五十一顷外余地共计四万二千九百七十一顷自万历元年始岁共徵银一万八千三百二十两系牧地者责成苑马寺徵备马价其混争地土二千二百五十八顷有零责成固原道另行召佃每年徵银九百八十三两零专备军饷扣抵年例至或地有荒熟马有登耗又当限定几年一次会同查筭户兵二部会覆牧地银仍俱充年例其量地加赋筭马给地之法每三年巡茶御史会同总督抚按一行
　　○廪又陈整宿弊明大体二事言种马仍当取诸孳生不可任其倒失亏欠徵银易买及罢监苑官添设府州县管马佐贰或令卿少卿即为分巡兵备仍存监牧各官司其点报群孳之事＜锍-釒＞下该部
　　○廪又奏查府苑地土据道臣所呈毛居士井地三叚内一叚二千五百八十九顷宜归苑牧外一叚一千六百余顷宜归庆府与平虏所中一叚二千一百三十五顷向系互争宜查照起科廪以为地系朝廷迩封旷土迤南连万安苑故牧军豕突其中迤北接韦州故庆府蚕食其内一彼一此皆谓取非其有或府或苑自难定归于一总督巡茶说各有据道臣呈议灼有可从＜锍-釒＞下兵部覆奏报可  命河道郎中王体复清查近畿苇地工部言顺天河间二府所属霸州及武清文安大城静海四县原额苇地四千五百七十七顷岁徵银九千一百五十四两角□羊贮节慎库查节年所角□羊十无一二天地自然之利既不能蠲以与民又不得用之在官徒以资乡豪之兼并充吏胥之囊橐畿甸之中有此毙政殊非法纪除迤欠者奉诏蠲免乞趁此更新之会大加查理以除积毙  赏朝鲜国赍捧陈慰表文并进香陪臣彩叚靴袜等物  甲申以贵州坝阳地方添设守备官摘留标兵三百名以资防御其贵府通判安顺州通判官宁谷司吏目各专驻地方管理钱粮词讼不得别项差委
　　○巡按狭西御史萧廪奏荐副总兵等官孙国臣等一十六员言守备哱拜尤当永为西夏之用参游击陶承学闲住中军张威提问  巡按狭西御史禇鈇奏报茶马总目隆庆五年分招番中过马六千三百七十匹照例角□羊苑马寺孳牧及军门各镇骑征六年三月终止苑马寺实马并驹一万七十四匹马价茶价地亩赃罚银九千五十八两有奇苑马寺各监苑备赈谷豆六千七百八十六石洮河西宁甘州四茶马司各项茶七十九万六千六百六十一斤
　　○令各卫所官不得额外役占军士及卖放包纳月钱其见任文官并不许占用军士
　　○乙酉降调云南澜沧兵备副使周汝德别用抚按参其擅调官兵空糜粮饷也
　　○改湖广副使陆光祚于狭西升佥冯子京为云南左参议山西佥事张希稷为右参议仍兼佥事管理威平井朔等卫所城堡仍管分守道怀应等处州县兼理兵备
　　○山西道御史赵应元等上＜锍-釒＞乞宥胡涍不从
　　○丙戌  上御皇极殿以郊祀誓戒百官
　　○保定巡抚宋纁奏荐逸才侍郎吕时中副使王彦民达其道张谥四臣有可用之才都御史庞尚鹏无可废之罪疏下吏部
　　○刑科都给事中乌昇因星变未消上疏言  圜丘  大祀可遣大臣代之至于感格之本在  陛下一念之诚日至之刻宫中祷祀导迎阳气以上格  天心者不可少略又  先帝服制尚未及期大小臣工吉服数日非惟  陛下心大不安即诸臣思  先帝而奉  陛下之心亦大不安宜令服青丝锦绣办事二者皆修省大端又言停屠沽止燕会勤君对宥狂直四事＜锍-釒＞下礼部
　　○丁亥赐辅臣及日讲官各衙门三品以上鲜藕
　　○升山东副使徐节为狭西右参政兼佥事甘肃管粮兼理兵备浙江衢州府知府汤仰为云南副使整饬澜沧姚安等处兵备直隶广平府同知张稽古为山西佥事
　　○补原任江西副使徐学谟于湖广兼管屯田水利升湖广监利知县李克敬为按察司佥事以能剿除巨寇也
　　○以分守甘肃西宁参将张翼充右副总兵分守延绥边镇等处
　　○勒云南洱海守备赵衮闲住按臣许大亨论劾也
　　○戊子吏科都给事中雒遵等及南京户科等给事中张焕湖广等道御史陈堂等先后上＜锍-釒＞乞宥胡涍不从  贵州道御史张道奏查刷过光禄寺十月分逐日供办除本色外该价一万二千九百四十五两有奇
　　○己丑冬至  郊遣成国公朱希忠代还报赐希忠银币明日百官朝服贺诏暂免庆成晏  朝鲜国王李昖遣陪臣贡方物马匹表贺赐宴赏如例
　　○辛卯升河南开封府知府洪忻为山东副使分巡海右道山西佥事刘宗岱为浙江右参议
　　○吏部奏被论官员革职提问者所以严奸恶之防回籍听勘者所以求是非之实如近岁五河县知县张宪翔横被污蔑于时立限催勘毫无干涉今宪翔见任御史儧运有声窃计被勘官员如宪翔者恐亦不少各该抚按公然废阁贪吏无所惩戒亏枉久不获伸诚如  圣谕乞通行各该抚按衙门不拘京官外官凡奉旨听勘并提问未完者分委廉干官员审究明白册送部院该科查考不得仍前推诿纵容报可  朝鲜国王李昖遣陪臣参判姜士弼等贡方物马匹表贺  皇上登极并贺长至节赐宴赏如例
　　○壬辰  上御文华殿讲读是日出  御书盈尺大字赐辅臣居正曰元辅曰良臣调阳曰辅政二臣＜锍-釒＞谢因赞其笔意遒劲飞动有鸾翔凤翥之刑焉  蓟辽总督刘应节题称修完城堡一百二十余座用过官银三万二千二百余两尚余一千七百八十余两应修之处尚多请发帑二万部覆给马价银三千两户部发七千两共银一万两其余听本镇便宜取给限三年修完
　　○癸巳  上御文华殿讲读
　　○升山西右参议冯叔吉为按察司副使分巡河东道带管隰州兼理兵备调山西副使崔镛驻宣府管西南二路调山东副使李汶于河南提督学政  工部奏修筑湖广荆州府所属堤塍从按臣舒鳌议也
