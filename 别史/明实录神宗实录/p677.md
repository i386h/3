<!-- { "loadSidebar": true } -->
　　○下革逐镇抚史晋于理晋为科臣宋一韩讼冤讥诋执政大臣语多嫚姗银台参驳副宪＜锍-釒＞辩旨俱不下辅臣向高乃言史晋一韩家奴感其私恩为之效死不足置齿牙惟是国所以立全在纪纲法度管摄维持今以一狂悖小人颠倒是非嘻笑怒骂于  至尊之前无复忌弹自辅臣九卿而下尽在口吻以许弘纲之清正乃诬其受金代人报复甚至托之渔父巷人怪诞之辞以尘渎  天听从来奸徒之干纪犯义未有如此之甚者也且考察大典秦聚奎出位一言  皇上即怒而罢斥之一韩而果枉也当日欲搜索考察之瑕以攻当事者无所不至何待史晋而后发哉窃谓史晋不处则纪纲法度尽皆陵夷后来考察之典亦可废矣此事关系国家不在诸臣望将原＜锍-釒＞及通政司＜锍-釒＞下法司究问弘纲＜锍-釒＞亦乞并发时吏部科道等官及御史马孟祯俱以撗议挠察为言  上震怒乃下通政司章谓晋恣肆违禁大干法纪命法司从公提究问拟具奏并谕弘纲佐察持平朕素鉴知著即出供职
　　○甲午大学士叶向高言年来大小臣工以去请者  皇上率皆不允遂并及于臣臣窃度之盖有二端其一谓食君之禄不宜自便身图其一谓纷纷陈请多是以去沽名此皆臣子大罪  圣心所疑乃臣则谓人臣去国于身何利舍见前之富贵博无用之虚声揆之人情未必肯尔且人臣何名附君上以为名天能分日月星辰以光所以成其大君能与臣下以名所以成其圣臣而欲名则当辅  圣主勉建功业庶几尺寸有闻以附于古先名哲之末流乃为真名若居如此之地而泯泯汶汶无所表见徒乞残躯以就死林泉与草木同朽何名之有  皇上亦可以亮臣矣
　　○乙未礼部题加直隶浙江等处解额  皇上龙飞当四十之春凤历适五旬之始久道成化薪槱宜弘请将浙江等九省各加五名广西三名云贵各二名南直生员七名监生三名北直生员六名监生四名廷臣屡以为请竟不得报
　　○丙申  仁孝文皇后忌辰遣武靖伯赵祖芳祭  长陵
　　○原任右都御史沉思孝卒思孝生于浙之嘉兴以隆庆戊辰榜令番禺即力抗制府召入仅授刑部主事值江陵夺情偕同官艾穆疏论被杖八十戌神电卫江陵圽得赐环晋尚宝丞历光禄少卿太常提督四夷馆为顺天府尹因不阿时宰移南太仆卿旋拂衣归久之繇南光禄卿擢狭西开府移中州不赴又移大理卿晋工部左侍郎都察院右佥都御史兼兵侍协理戎政以争日本封贡与当事左称疾乞骸去思孝本以言事受知海内仰望丰采然以性负刚峭不能抑忍所至多不能久卒亦未尽其用里居谢客短褐萧然余风犹可溯云
　　○丁酉升南兵部郎中袁业泗为福建漳州府知府
　　○降原任山西道御史曾舜渔为福建福宁州判官
　　○以贪肆钻剌革太平路参将黄正职仍下法司问
　　○覆起原任总兵麻承恩以原官入辽听抚镇调遣　　○戊戌升河南参政杨惟治为狭西按察使狭西副使洪翼圣为河南参政补原任狭西右布政陈所学为福建右布政
　　○大理寺以光禄寺署正黄泰年等通同内官盗卖仓谷各罪有差奏从之
　　○总督仓场户部尚书孙玮言臣自去冬奉旨带管戎政今春又署兵部印务当兹仓场旧局未结新运正殷重以边情孔亟营操伊迩衰病庸臣支撑难久乞敕枢卿王象乾免代速任戎卿舒应龙兼程前来因言  皇上以累累三印尽举而摄之臣岂真苦乏人耶高贤大良如郭正域辈竟已凋谢识者惜之然臣所知大臣中犹幸有吕坤刘元震汪应蛟辈部寺有邹元标孟一脉赵南星辈台省中有王德完冯从吾辈久抑下僚有姜士昌刘九经辈之诸臣者养厚器宏行修节著及时而用不难媲美师济不然数年之后恐  皇上即欲用之而不能尽待也
　　○己亥录平滇寇功升右佥都御史周嘉谟为兵部右侍郎兼巡抚如故黔宁伯沐昌祚各赏银四十两二币黄文炳董献策各赏银二十两文炳仍升职一级刘之龙等文武官员各赏银有差内刁定边准加服色其纪录候用优处优恤及行抚按官量赏等项俱从部拟
　　○福建巡抚丁继嗣奏琉球国夷使柏寿陈华等执本国咨文言王已归国特遣修贡臣等窃见琉球列在藩属固已有年但迩来奄奄不振被系日本即令纵归其不足为国明矣况在人股掌之上宁保无阴阳其间且今来船只方抵海坛突然登陆又闻已入泉境忽尔扬帆出海去来倐忽迹大可疑今又非入贡年分据云以归国报闻海外辽绝归与不归谁则知之使此情果真而贡之入境有常体何以不服盘验不先报知而突入会城贡之尚方有常物何以突增日本等物于硫磺马布之外贡之赍进有常额何以人伴多至百有余名此其情态已非平日恭顺之意况又有倭夷为之驱哉但彼所执有词不应骤阻以启疑贰之心宜除留正使及夷伴数名候题请处分余众量给廪饩遣还本国非常贡物一并给付带回始足以壮  天朝之体因言闽中奸民视倭为金穴走死地如骛绝兴贩以杜乱萌又今日所宜亟图章下礼部覆如抚臣言
　　○虏犯宁夏塞我兵御之于毛青口沙山湾两日再捷共斩获甲首一百七十七颗斩银定头目白柰哈督抚按臣俱以捷闻
　　○辛丑升少詹事朱之蕃为南京礼部右侍郎
　　○升四川副使昝云鹤为本省参政
　　○升浙江绍兴府知府郑栋为本省副使
　　○礼科左给事中周曰庠题各省试执宪度以肃内外者监临御史之责也浙江湖广贵州按臣久缺查前福建秋场偶缺御史曾以其事属之按察使今浙江尚有盐院可代湖广贵州请暂行照例委任庶几不致误事然臣所急者不独监临也浙江江西湖广狭西四省典试之臣久蒙钦点至今未下倘再稽延使场期改自今科于  祖宗之旧制不已悖乎并请下南直诸处典试官
　　○壬寅升户部郎中顾四明为江西吉安府知府
　　○癸卯兵部申饬秋防覆督臣黄嘉善＜锍-釒＞言狭西四镇皆冲延宁诸虏目前稍称羁縻其自恃强暴如猛克挨太要挟未遂怀忿图逞银定尚未就款歹成阴蓄异谋假令有便可乘必勾合而起眈眈窥伺何尝一日忘我也固原松虏每因新疆草创兵马单弱南下报复势所必至则金城以南兰靖庄浪与虏共之矣甘镇火酋谋犯河东而又有永郡为之羽翼纵西宁受羁而归洮河东一带不能辄保无虞也请敕各该督抚严督文武将吏俱于七月初旬赴信地设防有功人员破格升赏逗遛观望贪功偾事者督臣照玺书行事毋容姑息  上是之
　　○是日又题覆会举杜承绪等请加镇抚虚衔不支俸米言朝廷名器似难滥予但此辈既已罗用乃无实职纵材略武勇何繇表见宜令以后有愿立功名者咨送京营边镇酌委果堪大任查咨荐即以会举推用与会试武举同若有擒斩功劳一并升授
　　○御史乔允升上言顷者奸弁史晋报主人之私德播弥天之雌黄朝廷纪纲几至陵替  皇上赫然下明诏付法司究治日月之明风霆之决超出寻常万万矣语曰山有猛虎藜藿不采朝有正人邪慝不作今观九列之上僚采之班有一足恃者哉阁臣叶向高宪臣许弘纲杜门已久逡巡不出寅亮回天之无术率属差遣之无人天下之所以责备者如救焚拯溺皇上之所以待之者如以水沃石郁结至于成病义难靦颜就列  皇上又一切幽闭之不勒令速出视事其于礼臣体臣之道或不其然考选诸臣今日备任使他日肩宏钜皆于此造就之  皇上一切困顿摧折于旅邸致令死者死病者病去者去人寿几何不知所空虚者谁之国所耽误者谁之事乎废弃大臣如吕坤等小臣如邹元标等皆尽忠朝廷者今奸谀已死而击奸者犹抑制下僚正论已验而持论者犹禁锢终身是与非混杂赏与罚相戾如近日物故诸臣完一身之令名国家无半臂之实用岂不可惜  皇上惟反万历初年常政俾师济奋庸于僚采精神充畅于朝堂无论魍魉魑魅不敢横行即大虏未封东西内讧我之元气固而神气张亦当立见潜消矣
　　○甲辰原任应天巡抚刘应麒卒应麒江西鄱阳人成隆庆二年进士改庶吉士授礼部主事历广东提学副使至右佥都御史巡抚应天疏革吴中势豪包揽之弊夙逋一清以侍餋归荐起湖广巡抚值父忧寻起大理卿升工部左侍郎再以母养陈情母卒屡推改兵部皆未任故事四品未经考满不得给祭葬以礼部言应麒三起贰卿被命已久又奉旨终养宜与初升未任者有间遂比终餋同见任例赐祭葬
　　○乙巳  孝安皇后忌辰遣兴安伯徐汝孝祭  昭陵　　○升户部郎中李梦祥为江西九江府知府
　　○起原任御史余懋衡补河南道管理大计
　　○丙午予保定巡抚王国休告餋病
　　○兵部题覆钦州失事功罪先是夷人武永祯等屡犯钦境是年灾荒突以千人乘船从鳌头龙门抵孟埔登岸分为三枝径从坍城攻入杀伤军民学正李加谕死之次日复入城大掠晚烧东门城楼及沿河居民防城把总周举龙门哨官林起龙俱坐不赴援逾月复逞从鳌头蜂拥至龙门官兵祝国泰等独撄其锋将卒俱没直抵城下觇知城中有备遂罄掠城外三乡而去追论失事根繇则原任知府涂巍先任海防十年于兹矣视边州利害若秦越然撤藩诲盗巍实祸始至于原任都司刘宗汉赵应科之袭捣涂山抚夷以欺当事坐营张国威纵兵妄杀古森洞属夷若刈草管倘置之不问何以洩死者之冤督臣戴耀一味贪婪百务废弛绸缪无策隐慝不闻贪残偾事者方以姑息蔽罪慷慨死难者竟以掩败埋功纵献馘献囚差慰边民公愤而远勤两省兵力动费金钱何止四五万米亦称是边境之间肝脑地业已得不偿失矣除道臣蔡梦说功有足录曾遇衷烶然情有可原杨应春张继科功浮于罪俱如御史言免议涂巍若不追惩何以警后张国威等著行勘处戴耀照原旨行
　　○丁未以中元节遣隆平侯张炳永康侯徐应坤怀宁侯孙承荫定西侯蒋承勋成山伯王国柱怀柔伯施壮猷宁晋伯刘天锡东宁伯焦梦熊襄城伯李守锜祭  长陵等陵惠安伯张庆臻祭  恭仁康定景皇帝陵都督同知杜惟忠祭  哀冲  庄敬二太子园
　　○起原任广西参议李乐为南京尚宝司卿添注
　　○戊申升户部郎中宋时魁为河南河南府知府
　　○复除原任简讨丘士毅原职
　　○改荫原任大学士于慎行男纬授试中书舍人
　　○覆山西副总兵孙继业以贪革任
　　○己酉温肃端静纯懿皇贵妃王氏安葬
　　○升户部郎中卫道为江西广信府知府
　　○复除原任简讨周炳谟原职
