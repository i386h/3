<!-- { "loadSidebar": true } -->
　　○北虏青把都拥二万众欲抢讎夷讨孙不赖逼近边塞乃先期告报誓称无他秋毫不犯  上嘉督抚有能赏宣大总督吴兑大红飞鱼纻丝衣一袭银三十两蓟镇总督巡抚陈道基总兵戚继光各赏银三十两纻丝二表里
　　○丙寅升广西总兵标下坐营中军以都指挥体统行事署指挥佥事朱文达署都指挥佥事铨注广西都司军政佥书四川都司掌印署都指挥佥事陈善为参将督理广州地方海防
　　○丁卯  成祖文皇帝忌辰  奉先殿行祭礼遣临淮侯李言恭祭  长陵
　　○撤看守  孝陵太监马举回京并禁各官不得于陵寝内地游览及一应行礼参差失仪
　　○工部题覆工科给事中王道成＜锍-釒＞国初以来一切圩岸陂塘之属尽皆荒圯年复一年水利大坏一遇旱潦坐而待毙宜责成水利官巡行郡邑将各处水利陂塘圩岸逐一查理占夺者清楚之损坏者修治之应新开者即行开浚以致一切有碍水利者尽为查复中有豪占抗违不服者依律究治得旨
　　○戊辰以大学士马自强患病赐猪羊果酒等物自强＜锍-釒＞谢○准南京兵部尚书翁大立致仕大立屡被人言至是亦有＜锍-釒＞乞休故许之
　　○升狭西副使殷仁为本省行太仆寺卿兼佥事专理马政  上曰这行太仆苑马寺官职任匪轻有称职者不次升擢以彰激劝
　　○升山西副使郑旻为湖广左参政
　　○詹事府掌府事礼部尚书兼翰林院学士汪镗＜锍-釒＞乞致仕  上以镗老成端慎年力未衰且见管教习不许
　　○诏以弓箭弦条今后南直浙江等省角□羊料年分都着照京营议定物料则例量加工食银两角□羊纳
　　○己巳  上御文华殿讲读
　　○命詹事府掌府事礼部尚书兼翰林院学士汪镗暂带管翰林院印信
　　○改给山西分守河东道左参议专管东西二池盐务敕书其清军驿传道副使原奉敕内有兼管东西二池并换去之从抚按之请也
　　○给原任右副都御史巡抚狭西地方唐时英祭一坛减半造葬
　　○兵部覆印马御史郑宗学条陈马政一曰革本色之徵银二曰蠲逋欠之马价三曰议草料之徵给四曰祛差拨之宿弊俱允行
　　○总河都察院右都御史潘季驯＜锍-釒＞奏复故河其利有五盖河从潘家口出小浮桥则新集迤前一带河道俱为平陆曹单丰沛之民永无昏垫之苦一利也河身深广受水必多每岁可免泛溢之患曹单丰沛之民得以安居乐业二利也河从南行去会通河甚远闸渠可保无虞三利也来流既深建瓴之势易涤则徐州以下河身亦必因而深刷四利也小浮桥之来流既安则秦沟可免复冲而茶城永无淤塞之虞五利也议下所司
　　○庚午  上御文华殿讲读
　　○升国子监祭酒吕旻为礼部右侍郎兼翰林院侍读学士
　　○调山西副使贺邦泰为本省副使提督学政
　　○辛未升江西都司军政佥书署都指挥佥事陈道铨注四川都司军政掌印掌事
　　○巡按直隶御史崔廷试题称臣奉命淮甸经过地方所当因势调停者一曰处工费以恤灾地淮扬水患已极民不聊生其河工等费难以复派  陵寝运道关系良钜所当特捐内帑待用之藏暂借本年起角□羊之额以苏民生也一曰计夫役以安穷民各州邑所派之夫日给三分而远者一日七八分次亦不下五六分彼里甲所取办民已不胜苦矣事竣之时当事者又多裁削之或遇有冲决辄令复筑不复计工夫洪水所冲何坚不破而可令穷民陪价耶以后量从＜宀十见＞处免其扣累庶几民忘其劳而称佚道之使也一剔积蠹以讨军实凡军卫衙门派造军器各有定额逐年起角□羊运赴京师输之武库以备军旅之用乃因循日久武弁侵渔一领官银遂为己物成造率多滥恶完纳每至愆期今后将军器料银徵收贮库责令府佐州县正官会同管局官召匠先给银十分之四勒限送呈试验堪用然后再给待其通完方行全给角□羊时并开监造有司官员职名其原造管局官照例给与水脚扛角□羊之费庶工无冒破而军需有赖  上允行之
　　○壬申  上视朝
　　○以内府乏人应役着司礼监差官会同礼部拣选堪用的三千五百七十名应用于是礼科左给事中李天植上＜锍-釒＞言  皇上缵服初年允收马安等三千二百五十名部覆永不为例今六载之中两收数千幸门日启觊泽者多倘得成命收回散此党与待取于后上也不然而裁取其半虚其半以俟五六年之外次也臣故知言之难徒取共怼而责任所在不容不言况今净身男子焂而紫貂珰矣既奉旨拣选将必慎选有众无庸臣言也但选充近侍必智虑纯一者可冀以忠悃必容止庄和者可冀以安静必年姿冲幼者可久于执役此一见之间遂知其概然人先有主各狥其便  皇上宁不申饬之乎今兹兢进之辈即先年落选之人也数外不得不归矣而欣艳方新希愿窃伏不数年乘机引类叫阍必援近旨为彼明例  皇上宁不预禁之乎议下所司○命蓟镇宣大诸边各镇守总兵官分统沿边官军出境外四五里烧荒
　　○癸酉  上御文华殿讲读
　　○南京工部尚书曹三旸以老病＜锍-釒＞乞致仕许之
　　○先是乌撒地方与本省永宁宣抚司乌蒙军民府并贵州水西及云南沾益州境土相连世为亲戚并无衅隙既而安国亨杀死安信信兄安智结永宁宣抚司土官奢效忠报讎彼此相攻厮杀不已比有安国亨部下吏目俱与安智有亲恐为国亨杀害各带夷兵逃投安路墨路墨诈称本府土知府安承祖职衔赴京代奏已而国亨亦将伊男安民姓名具本并奢效忠各行奏奉勘合移行川贵巡抚委官勘处国亨等所犯情罪不一照夷俗罚牛外仍谕奉旨处分之后务要感恩悔祸各安原土邻界夷民俱各责管事头目汉把省谕消释讎怨共保宗族不得背盟起衅○甲戌改南京刑部尚书杨兆为本兵部尚书参赞机务詹事府少詹事兼翰林院侍读学士掌本院印信余有丁为太常寺卿管国子监祭酒事
　　○差河南道御史郭汝四川道御史刘维汝宣大维云南
　　○刑部覆议御史崔廷试＜锍-釒＞今在外各处捕盗官平时不能谨严以消未形之患及至失事多方躧访刻意追求止图免罪邀功不顾事之有无人之真伪但有捉获即便比刑拷讯餙假为真残命伤和莫此为甚今后有强盗初获不得私自拷讯擅取供繇止将所获人赃呈送正官研审除情罪真确外如有冤抑即与辩释不必候详若系捕役冒功讎家攀陷者仍将冒功攀陷之人治罪狱成之后司道抚按官若复有故辩明查后报情繇与原报大相矛盾可疑者并原官一体治罪  上允行之
　　○乙亥给原任刑部尚书吴百朋祭葬如例
　　○丙子诏凤阳巡抚都御史及咨都察院转行巡按南直御史备行营田佥事令民年十五以上无产无田者挨户从实开报到官每名给牛一只及附近荒田五十亩责以开垦仍给印信执照为业其田粮差役俱照三年以后认纳从御史崔廷试之议也
　　○蓟辽总督梁梦龙太仆寺少卿萧廪各题议马政一称各营路城堡马数俱于该寺倒换循环糜费繁冗要行停免止令总兵类造一称奉敕督理边兵马政例当稽核奸弊要一体省烦责实每年六月各营路备造马数送查十一月各兵备道查点送寺听遵敕各别参治部覆循环固所当革而总副参游诸营则不可无按季之倒换固为太烦而一年之一报则不可少宜将蓟昌宣保四镇季报循环文簿系提调卫所造报者通行停革止令总副参游各照营路每年秋季备将该管马匹倒失桩朋完欠已未买补等数分别造册角□羊送本官收查仍遵敕每年分别处治  上是部议
　　○升江西宁州铜鼓石守备邓子龙署都指挥佥事铨注江西都司军政佥书山东都司军政佥书署都指挥佥事朱士元铨注湖广行都司军政掌印管事
　　○总督河漕都御史潘季驯等题称宝应湖于本年六月内陡起暴风骤雨将本工复行冲决盖繇河上诸臣期以苟且了事而但为目前之谋惮任劳者莫亲版筑之务巧避怨者不严程督之功钱粮虚糜而冒破之核不行功筑圯坏而偾事之罪不加稍有一篑之功便移大以兢赏脱至溃决之祸则遮护以托逃若不因此重加究治何以示惩  上是具议着河漕衙门着实参奏○丁丑  上御文华殿讲读
　　○升工部左侍郎何＜宀十见＞为南京刑部尚书
　　○给已故原任吏部左侍郎兼翰林院侍读学士掌詹事府事王希烈赠尚书诰命
　　○浙江松门卫千户金铛家突然地涌血溅起三尺高有声
　　○戊寅特赐存问原任刑部尚书应大猷令有司备办彩帛羊酒及门宣谕大猷年九十养晦丘园恪修名节为时人所重故有是赐
　　○旌表六世同居卢守一一家二百口同厨而食世务耕读旌其门曰尚义
　　○兵部题覆本衙门左侍郎曾省吾条陈清黄四事一曰先归黄各官先立号簿通将内外黄张与续书见贮者尽数简明登记以为纲领然后支放比对归附黄本其先年重立者简出完日与揭过黄张一同烧毁一曰增黄本旧制黄本纸各百叶今拟百叶之前另缉目录三叶总列职衔员数仍注卫所指挥千百户镇抚官衔挨次粘贴勿令混淆遗漏一曰议立黄清黄事例有内外贴黄复有正黄正黄贮之金柜启闭为难今须模仿规式别立黄纸号簿如有缺内外黄者止照黄之所缺互相挂号于止以便备照一曰慎誊写夫黄张誊写系各官功次接背源流关系匪轻务大字楷书以免磨擦兼杜吏胥因缘之弊报可
　　○兵部题覆礼科左给事中李天植条陈班军四事一选统领以专责成每遇上班之日先将领班各官逐一遴选才守不得滥用每军数至二千量添劄付官一员二稽实政以充营卫凡凤淮扬徐等处工作河工外其合应上班者该道预先查审各卫均徭名册分别等第该班都司择地依期赴京勤加约束务足额数各军粮银照例量给两月作为路费余银仍旧到京散给以防脱逃之弊三省工限以恤久戍凡遇兴作与勋戚工役先期专委所属官员逐一估计用军的数量算程期且题请拨如遇大寒暑雨及途远工程悉听工部随时宽恤毋得苛扰四禁科索以清蠹源凡遇都司劄付并卫总等员役上班盘费之类俱要酌议停当给与止足应用不许私角□羊多派致损军财至于拨办官吏一体查拨外其折乾积办等并为除革  上允行之
　　○升福建行都司军政佥书署都指挥佥事蒋木铨注浙江掌印管事南直隶杨舍守备朱英署都指挥佥事铨注山东都司军政佥书○诏以古北口黄花镇及各路紧要墙台尽令三年修完其余以次增筑三年递歇三年递修工完之日听督抚将效劳人员分别功罪具奏
　　○命工部委官修理周围红铺仍申饬官军严行巡警一应披执盔甲器械俱修之
　　明神显皇帝实录卷之七十七
明神宗显皇帝实录卷之七十八
　　万历六年八月庚辰朔赐大学士张居正等各杨梅一篓
　　○升右春坊右谕德兼翰林院侍讲何雒文为翰林院侍读学士掌本院印信仍充经筵日讲及会典纂修官
　　○升刑部左侍郎徐栻为南京工部尚书大理寺卿陆光祖为工部右侍郎
　　○免万历元二年山东解京银一十一万九千五百一十四两五钱零并隆庆二年至万历二年本省岁支存留麦米五十八万八百四十六石尽行蠲免从巡抚赵贤之请也
