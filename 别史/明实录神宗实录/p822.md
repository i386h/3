<!-- { "loadSidebar": true } -->
　　○经略辽东兵部右侍郎右佥都御史熊廷弼题顷阅邸报见兵部覆辽东巡抚周永春朝鲜贡道急宜添兵防守一＜锍-釒＞奉旨镇江等处应添兵将着经略熊廷弼酌量委拨务使兵力强盛足为朝鲜声援其兵将未到的都严催出关以备调用钦此臣惟朝鲜北关皆我藩蔽今东西既通北关又陷仅一朝鲜存亡相倚日者所陈战守大略议于镇江添兵设将且先于九月间遣废将胡国臣领召募新兵二千九百余人往镇江王平领新兵一千八百余人往叆阳汤时遇领新兵一千一百余人往宽奠单尽忠领新兵二千一百余人往清河相机守援矣乃兵部所调援兵俱是纸上虗数十无二三到辽阳者臣请据见到各兵实数见拨各兵地方为  皇上细陈之案查兵部陆续来咨大约谓自征剿失利按臣报阵亡者四万五千余名见存四万二千三百六十余名续到川兵一万五千三十二名抚臣召募兵一万四千二百五十八名先调已发未出关湖广兵约一千五百名臣部续调兵一万七千五百名内已出关兵七千六十名已发未出关兵二千七百名见催未发兵七千七百四十余名迩者开原破陷必多损伤再议调近镇素练之兵与选用见任及废闲各有家丁将官前后通计蓟宣真保延大各省镇及祁鲁二家调一十万一千六百五十名又议于大同延绥各募兵五千名宣府山西宁夏固原昌平各镇募兵二千名共募兵二万名以足中府会议一十二万兵之数耳此系兵部于六月三十日题过清数惟自七月起至十一月止细筭各兵之到辽者大同八百二十六员名保定三百四十一员名河间三百员名山西三百九十三员名以七月内到蓟镇三百七十八员名延绥二千八员名以八月内到宣府一千员名蓟镇一千五百九员名真定二百名天津四百一员名保定八百二员名真定二百六十五员名山西一千三员名甘肃七百二员名山东二千员名以九月内到大同一千员名宣府一千员名于十月内到青州兵一千名以十一月内到以上总计一万五千一百二十八员名内除山东标兵二千员名天津右营兵四百一员名青州兵一千员名暂留广宁外实到辽者止得一万一千七百二十七员名为各镇发来原数而中间逃故如延绥兵二千八员名一路逃故一百三十八名之数则见到一万一千七百二十七员名未可据为实数也此外惟有援辽副将鲍承先领开原道募兵二千一十六员名不在咨调之内即咨内抚臣召募一万四千二百五十八名兵部已作实数及查抚＜锍-釒＞半系饷司冯汝京巡道张铨等所召止得张斌良领兵一千名到辽阳余俱存操广宁尚费沙汰半系赞画刘国缙所召内如卞为鹏等领兵三千三百四十一名杨于渭领兵一千八百八十三名共五千二百二十四名除汰去一千九百八十四名逃去二千三百余名止存九百余名是咨中一万四千二百余人而仅仅得二千人之用也此见到各兵之实数也辽阳与自在州南北连城九门二十余里除民兵摆守外每垛贴步兵二名计垛三千余应贴兵六千余人每二十五垛劄兵一队为游兵应置兵千余人两项应用兵一万二千余人今止有浙江真保山东水营残兵八千余人贴守尚少三千余兵无处查拨城内每面应置马兵二千人为游骑今止有臣标下内丁标左残兵协营奇兵及新到大同宣府援兵五千余人分守尚少三千余人无处查拨城外劄营惟川兵一万一千余人内除九门每门拨去一百五十人防守外止余九千余人分劄两营玄武营五千余人自劄一营尚余赞画召募新兵五千余人恐有奸细夹襍既不敢使贴防于城内又不能独劄立于城外惟分发各边堡设防而此外则总兵贺世贺领马步一万一千余人柴国柱领马步一万一千余人李怀信除将原分广宁兵马交付李光荣掌管外止领马步七千余人各驻虎皮驿三块石等处当贼来路顷报西虏五万结聚养膳木昨又近至长宁堡边外复令李怀信移驻辽阳首山迤南贺世贤移驻辽阳迤北以防西虏之深入东贼之乘虚此见拨各兵之地方也即今东贼四万入驻开原欲令三总兵扬兵于泛懿之北以示驱逐或声言于抚顺之东以示捣剿而促其速归三总兵皆虑兵马寡怯不能敌又虑西虏五万骑之见聚养膳木者乘我兵东出而从西入抢我兵北行而从中隔断皆按兵不敢动似此光景何论镇江何论朝鲜顷得阅臣姚宗文书大略谓昨者北关出于不意不能相救今贼已有犯朝鲜消息便当预办战将劲兵以待之其意正与臣＜锍-釒＞相合而无如我兵之单寡恐虽明知贼犯朝鲜不能相救也伏乞严敕兵部将各省镇原调兵将作速差官马上分催定限岁里俱到辽阳但有迟违坐以领军官承调失期之律兵科仍查参该抚镇道臣毋得抗旨误事兵过山海关总督逐一选验人马器械中用者出关不中用者阻回另补奉旨据奏前此议调援兵多未出关凭何调遣防御该部即便马上差官严催各省镇原调兵将刻期赴辽以备战守如再迟违领兵官依律治罪抚镇道臣一并查参本兵职军旅今调兵未到黄嘉善如何要释肩求去还着即出供职杨应聘着一面料理部事以待嘉善之出毋得推诿今边情紧急内外当事诸臣都要毕力殚心措处兵饷毋致缺乏有怠缓误事者同罪不宥
　　○乙卯以原任左春坊左谕德兼翰林院侍讲赵秉忠左春坊左谕德兼翰林院侍讲公鼐右春坊右谕德兼翰林院侍讲薛三省为左春坊左庶子兼翰林院侍读以右春坊右谕德兼翰林院侍读掌司经局事郑以伟右春坊右谕德兼翰林院侍讲钱象坤杨守勤为右春坊右庶子兼翰林院侍读以原任右春坊右中允兼翰林院编修孙承宗右春坊右中允兼翰林院编修吴宗达左春坊左中允兼翰林院编修骆从宇右春坊右中允兼翰林院编修黄儒炳左春坊左中允兼翰林院编修汪煇左春坊左赞善兼翰林院简讨丘士毅为左春坊左谕德兼翰林院侍讲以左春坊左赞善兼翰林院简讨周炳谟黄立极右春坊右赞善兼翰林院简讨来宗道彭凌霄魏广微国子监司业张鼐为右春坊右谕德兼翰林院侍讲以翰林院编修黄士俊为司经局冼马兼官如旧以翰林院编修李光元刘鸿训杨景辰简讨王应熊孔贞时刘钟英为  起居注
　　○丙辰兵部尚书黄嘉善题准辽东巡抚周永春塘报黄把兔父子会合伯要子等共聚兵约有五万余骑已到养膳木屯兵只在一二日犯抢等情又该本官塘报审得回乡刘七称奴酋带领马步达贼约有六万余骑自本月十六日寅时分从开原所属地方松山堡进墙有马达贼四万驮带盔甲钩梯无带达贼二万在开原收割庄田驮运粮石回头要犯抢潘阳等处地方等情又该辽东总兵李光荣李怀信塘报相同又准蓟辽总督文球辽东巡抚周永春各塘报据夜役刘生加哨探代子河东岸了见哈喇河西岸达子营火一十二处约长十里离边四十余里等情各到部议照奴酋自陷北关其志益横蹲伏三月蓄毒必深虏酋黄把兔伯要子方报五万骑屯聚边外而奴酋马步六万众又报拥入开原蠢兹犬羊声势相倚乘我不备设法防守在经臣拮据虽不遗余筭而兵力分于接应粮草艰于转输以饥疲冻馁之众当纠合方张之虏真危不可言者矣除调募兵马臣部飞檄严催将领缺官臣部即议选补粮草断缺户部见在处备仍应亟行申饬臣部移文蓟辽总督衙门便宜督选近地及赴援临关兵马相机策应驰援以保无虞奉旨夷虏合谋入犯势甚危急着总督衙门速发近地及临关兵马星夜驰赴应援其调募各兵接济粮草等事都着上紧措办倘至缺误责有所归
　　○丁巳河南归德府虞城县乡官士民等捐银助饷原任给事中杨东明八百两原任御史袁可立见任副使杨尧华各五百两御史田珍二百两中书杨东光四百两各乡宦进士举人监生生员寿官乡民等捐银有差抚臣李养正奏闻乞照例赐敕旌劳仍建坊优异复其家
　　○戊午赐鲁府乐陵王寿镐周府河阴王勤火□午韩府襄陵王朗□金大臼贝□各谥曰恪
　　○原武王在金□皂谥曰昭宪
　　○韩府长洲王朗鋎谥曰庄顺
　　○建德王翊铉谥曰端顺吉世子常淳谥曰安惠
　　○以雪泽愆期命礼部竭诚祈祷
　　○敕王威以原官调镇守蓟州永平山海等处地方兼备倭总兵官
　　○敕刘渠以原官调镇守山海关应援总兵官
　　○西番阿鹅等二十三名来朝表贡方物各赐宴赏彩币等物有差
　　○己未狭西固原妖人李文等谋叛擅称弥天一字王伪改天真混元年号纠党王廷相祁焕章温王洪福儿等数百余人妄布天书六甲飞剑妖书等项约期举事其党曹世泰陈希春出首被获伏诛据狭西巡抚李起元报闻
　　○庚申兵部覆辽东抚臣周永春题添兵设将等事议照原任总兵刘孔胤驻海州为辽阳犄角之势麻承恩驻三岔河为广宁门户之防均属得策催令二帅随带原召家丁出关相应依拟覆请其麻承恩刘孔胤前议赎罪马匹及召用家丁仍听抚臣督查合候命下移文一体遵奉施行从之
　　○辛酉翰林院编修叶灿以疾乞假许之
　　○壬戌命  桂王岁支禄米一万石
　　○南京太仆寺少卿吴炯捐银二万两饷边　　○户部覆督饷侍郎李长庚条陈边务九款一造淮船二通津路三议牛车四酌海道五截帮运六议钱法七设按臣八开事例九严海防  上是其议
　　○癸亥  世宗肃皇帝忌辰遣官祭  永陵
　　○兵部覆经略熊廷弼题纸上有兵出关无兵＜锍-釒＞详开自本年二月出师后辽东见存出关新募三项兵数逐款奏闻该辽东巡按陈王庭报出师后见在官兵共四万二千三百六十余员名又报赞画部道共募兵一万四千二百五十九员名蓟镇总督汪可受管关主事邹之易莫在声报过出关兵共三万八千一百八十二员名四川节次共出关兵一万九百七员名蓟镇七次共出关四千三百一十八员名昌平一次出关二百名保镇六次共出关二千四百四员名宣镇四次共出关三千九百九十六员名大同三次共出关二千三员名山西三次共出关一千五百九十五员名延绥一次出关一千九百三十四员名甘肃一次出关七百名固原一次出关七百九十九员名山东二次共出关二千九百四十六员名河南一次出关一千九百九十二员名湖广一次出关七百二十六员名开原道佥事韩原善三次共出关一千九百七十七员名各将家丁十二次共出关一千六百八十五员名以上共九万四千八百一员名内除铁岭阵亡四千外该实数九万八百一员名奉旨览奏出关兵数知道了土兵应否再调还着从长酌议民兵将到者着速与安插毋令逃亡卿宜遵旨即出任事不得洁身再辞卸担推委
　　○詹事府少詹事兼翰林院侍读学士张邦纪四＜锍-釒＞引疾  上允其请仍命痊起用
　　○原任兵部左侍郎仍管右侍郎事崔景荣再＜锍-釒＞辞免总督新命不允
　　○甲子  贞惠安和景皇后忌辰遣官祭  金山陵寝
　　○礼部题万历四十八年正月朔请  上临御受贺称礼先朝会节重履端矧兹辽沈危迫之时又值中外匮乏之日正藉  天威之在望可以震肃群情更祈  玉语之亲承俾得主持国是万代瞻仰在此一举不报
　　○户部尚书李汝华辞署铨新命奉旨铨务繁重卿公清勤慎允宜兼摄作速任事再勿例辞
