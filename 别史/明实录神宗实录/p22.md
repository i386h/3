<!-- { "loadSidebar": true } -->
　　○升河南汝宁守备指挥使袁漳为署都指挥佥事充神枢五营佐击以山西行都司军政佥书署都指挥佥事梁文铨注狭西都司军政掌印管事以南京镇南卫指挥同知金书及升宣府右卫镇抚王懋赏甘州前卫百户赵良臣右卫百户刘汝玉俱为署指挥佥事守备泗州膳房甘州洪水各地方升青村所副千户陈嘉谟为署指挥佥事把总吴淞江地方
　　○戊申以延宁二镇互市告竣升总督戴才为兵部尚书仍加赐金帛新旧抚臣及文武将吏赏赉有差
　　○兵科给事中李熙言今志士谋臣焦心疚怀为国家抱长远之虑者孰不曰北虏南夷以臣度之俺答贡而边戒当严广寇张而荡平无期北未若南之可忧也南之可忧又不独广东一省也夫无事则偷惰玩愒有急则仓卒支吾人之情也美货甘食则来食尽货竭则徙寇之情也自嘉靖三十一年倭掠浙东而吴越诸郡咸罹荼毒南郡根本之地岌然震惊其人民庐舍畜产焚劫无余矣乃始蔓入福建自嘉靖三十四年至四十二年八九载间福之人民庐舍产畜残破尤惨故又转而入广今又已十年余矣计受害不异前之福浙其凋敝耗乏已无复可垂涎彼之所睨盻而窥伺者非福则浙耳无他往也福自倭乱之后区画调度可谓纤悉然法咸密于内地而海上之备尚疏意稍懈于暂宁而潜萌之衅未睹况当广寇旁窥正所谓震邻之时也于此而不急为之所将待亡羊而后补牢乎晚矣故臣以为今日之计宜专意海防因条所吃紧六事一曰慎把总之选二曰专水寨之守三曰精海兵之选四曰复烟墩之旧五曰坚久任之法六曰重克减之禁＜锍-釒＞下兵部覆如议行  己酉改南京太仆寺卿罗良为太仆寺卿
　　○升浙江佥事胡汝嘉为四川右参议调补原任四川佥事田应弼于云南分守金沧道
　　○河道侍郎万恭奏管堤副使章时鸾筑过南堤自兰阳县赵皮寨至虞城县凌家庄长二百二十九里有奇用工五十万七千七百四十一工除调拨傜夫外仍募夫一十六万七百一工支河道银四千八百二十一两有奇秋分而起未尽十月工成为照前堤系运道上源先该酌议兴筑南北并峙若南强北弱则势必北侵张秋等处可虞北强南弱则势必南溢徐吕二洪可虑又恐占民膏腴致生咨怨今时鸾督数万之夫仅七十日竣事接续旧堤既不多损民地鸠集傜役又不多费官银且堤虞城以上则上源水有所末得冲刷之宜不堤砀山以下则下流水有所容无泛滥之患治河之策以为长便时鸾原系溙设乞敕填注实在衙门庶便补报＜锍-釒＞下吏部
　　○日讲官马自强丁母忧赐路费表里驰傅回籍
　　○以锦衣卫南镇抚司佥书署指挥佥事毛澄铨注本司掌印管事
　　○辽东总兵官李成梁败土蛮于辽河诏赏督抚及成梁等银币有差先是十月间土蛮聚众声言入犯至十一月朔贼精兵五六百骑营旧辽阳北河去边二百余里成梁亲赴镇远堡防剿仍调参游马文龙唐朴等合营甲申成梁哨见前贼料其必俟众集大举不如先伐其谋乃夜发伏兵约黎明突冲贼垒起火为号至期火起成梁统兵趣应贼遂大奔兵部奏言是役斩首不过二十余级获马不过二百余匹然掩其不备出奇袭击先发制人为功实多
　　○兵科右给事中张楚城奏天下非多事可畏惟餋寇酿乱至不可收拾为可畏惠州之乱酿于招抚今日大剿诚为得策所谓抚者必其释甲徒手望风来降方为抚民其前称已抚已降者必角□羊党散剿各还本籍方称抚降自非然者正凶狡以抚套官之故智必尽行剿处以除祸根若稍有遗孽窜伏则大兵一掣之后劫掠益甚地方之变当不知其所终矣＜锍-釒＞下兵部覆如楚城议
　　○泰宁等卫夷人头目兀捏台等一百一十七人赴京贺长至节给赏如例  减释北直隶重囚十二名口
　　○庚戌  上御文华殿讲读
　　○内承运库太监崔敏请买金两珠石＜锍-釒＞下内阁张居正言前项珠宝六月间已奉旨停止今忽有此举则前日之诏令不信今户部钱粮十分缺乏各边求讨月无虚日实难支持乞暂停此举少苏民力因封还敏＜锍-釒＞遂报罢  定议运船径抵石土二坝先年船至张家湾停泊复用剥船转运官给剥船不敷因拘民船展转延捱日运不足三万石隆庆五年五月因河水盛长创令运船径自抵坝省转剥银九千四百八十余两六年概令抵坝省银几及二万是直令抵坝軗抵湾运剥繁省迟速大远侍郎万恭因郎中周良宾亟奏请行之
　　○恭又条奏河漕事宜四叚一严迟速之令黄河伏秋水高运船所避宜令江南粮储各督尾帮遵限过徐州洪勿至与怒河斗三月过洪者以上劳叙荐四月过者次之延至五月后者议罚因而遇水漂没者从重议拟一别远近之宜南北河道逈殊到湾之期非可概定宜令各省运船不过闸者限二月到湾过闸限三月过闸人过黄者限四月过闸过黄又过江者限五月巡漕御史按限期行殿最为一专兑运之权今议早运徵发期会急如星火监兑部臣无殿最之权有司慢而军卫易人转求督粮烦难兑运必至愆期宜照浙江例各省俱以御史带理兑运则官与军民俱便一顺官民之情江南山谷州县仲冬水涸不可以舟迨水发时兑运已缓宜从真便赍银至会城市米候兑但责早兑不必问所从来农末相资官民相利兑运日早过江过淮入闸抵湾自然如期＜锍-釒＞下户部议覆惟监兑部臣照旧
　　○恭又言春间大挑待本年之运者  累朝之旧法秋中大挑待来年之运者  皇上之新规今南旺一带及三河口诸处河道九月兴工十月竣事但臣所治孝河耳使运舡不速至将焉用河明岁全运四百万石计船一万艘须以正二三四月尽数过洪远避黄水为期计每月当过洪入闸者二千五百艘每日当八十余艘乞敕各粮储道如期督至庶河有实用＜锍-釒＞下工部
　　○辛亥调贵州副使滕伯轮于浙江提调学政  户部题固原游兵额银二万七千一百七十六两四钱零今岁过闰该增一千三百四十五两零除本镇先收庄田事例缺伍等银一万四千五百六十四两九钱零仍给发银一万三千九百五十两
　　○革四川分守松潘副总兵王诏行都司掌印耿光佥事韩以甫任行巡按御史提问抚臣刘斯洁参其败坏官箴也
　　○户部请申饬分布主兵行粮悉照秋防有警贼势压境及对垒相持百里五十里内外应全支半支间及暂准全支半支稍缓则止事例准给行粮其未有的实警报不得一概调动关支有违明例因总督刘应节请给备各兵马供餋故也
　　○勒甘州左副总兵王孟夏闲住孟夏自陈兵部覆其贪懦也
　　○勒分守延绥中路参将倪英阶州守备云鹤原任宁夏奇兵营中军来臣各闲住督臣戴才秋防参劾也
　　○壬子辰正二刻冬至
明神宗显皇帝实录卷之七
明神宗显皇帝实录卷之八
　　隆庆六年十二月癸丑朔原任广西右参政方邦庆以前任副使考察不及调补贵州副使
　　○命顺天府祈雪
　　○两广提督殷正茂奏岭海兵机议事者主剿黜抚当事者则权宜于抚剿之间今日之抚视先年情势逈异随时酌势之机权惟当事者得以通变臣先任广西不行召募盖以狼制獞譬之以猫捕鼠广东则海贼山贼倭贼番贼狼贼猺贼里海贼其种不一非浙兵必不能冲锋议水陆约用兵三万募浙兵八千余悉募土兵俟教练既成堪以冲锋渐汰浙兵计用银三十余万两因请本省额运钱粮停解三年以充饷费户部言金花颜料蜡茶果品等银系供  上用难以轻议其盐课铁税赃罚事例银虽系济边但该省急缺军饷酌停解二年并以前拖欠者共八万七千六百两有奇报可
　　○南京鸿胪寺卿史朝宾卒赐祭一坛
　　○兵部覆福建擒斩倭贼功次赏巡抚殷从俭银二十两纻丝二表里佥事乔懋敬等各赏银十五两按先后凡获贼大小船三只生擒二十三人获级十六颗真倭首十四级生倭七名夺回被掳七人而倭贼十四级中其三人则又被掳渔人黄聪等六人所力斩也
　　○兵科给事中刘铉陈湖广修筑堤塍四事一曰酌＜锍-釒＞浚荆襄诸处有九穴十三口以洩水势近被筑塞堤愈高水涨愈甚宜按地咨询务＜锍-釒＞下流不可专恃堤功以捍巨浸二曰议夫田修浚之事必资民力宜动支钱粮雇觅不宜一概编派取土废田宜为分豁税粮三曰专责成筑堤之事当专属水利宪臣与管堤府同知其州判县丞尤当选精力有余者委用水利宪臣课其殿最四曰禁侵冒合用钱粮会计明白委管堤同知按日支散勿落吏农之手勿委杂流之人并革去管工大户以杜觊望＜锍-釒＞下工部覆行
　　○  上御文华殿讲读
　　○甲寅荫阵亡贵州思南府知府李允简孙文良入国子监读书从允简子通判祝请也
　　○以宣大游击署都指挥佥事李光祖充参将分守延绥中路升四川坝底守备陈世忠为松潘东路游击狭西泰州卫百户范延武为署指挥佥事守备阶州
　　○乙卯赐辅臣御书大字三幅居正曰尔惟盐梅曰汝作舟楫吕调阳曰枢机克慎二臣上＜锍-釒＞谢  两广督臣殷正茂等奏请袭授安南莫茂洽为安南都统使司都统使下礼部
　　○丙辰  上御文华殿讲读○  慈孝献皇后忌辰祭于  奉先殿
　　○赐礼部左侍郎兼翰林院侍读学士马自强父母祭葬
　　○丁巳以翰林院编修许国补日讲官  旌表顺孙杨茂勋之门曰孝行勋成都后卫舍余幼孤祖母高氏守节勋少小即知孝餋贫淡不袁
　　○旌河南府雒阳县故知县吴瀛妻邓氏广东东筦县民张集行妻翟氏江西广昌县民高一元妻易氏浙江慈溪县举人杨机妻孙氏直隶保安州生员曾大用妻朱氏浙江西安县民郑孔谟妻王氏又民沈浃妻刘氏四川成都后卫舍余杨论妻高氏狭西朝邑县民王来妻梁氏俱贞节之门
　　○旌河南太康县生员王锡第妻刘氏之门曰贞烈刘氏痛夫病故矢志以殉自缢者三竟死  以原任提督漕运镇守淮安总兵官平江伯陈王谟充总兵官镇守湖广以管分守河州参将事务为事官何其昌复为署指挥佥事充副总兵协守甘州以协守松潘东路左参将署都指挥佥事沈鲸充副总兵分守松潘等处
　　○戊午  上视朝文武官抚宁侯朱冈等一百七十三员以失朝各罚禄俸三月
　　○荫刑部尚书王之诰子梦舄入国子监读书录前总督边功也  巡视御史张士奇奏查刷过光禄寺十一月分逐日供办各项品物除本色外该银一万四千三十四两有奇
　　○以提督京城内外巡捕署都督佥事张时春铨注南京前军都督府佥书升以副总兵管理分守太原左参将事张筹为署都督佥事铨注南京右军都督府佥书改中都留守司佥书李瀚为署都指挥佥事铨注湖广行都司掌印以湖广都司佥书胡恩铨注四川都司掌印升原任老营堡副总兵正千户田世威为署都指挥佥事充宣大游击升沅州卫千户宗绶守备坝底等处
　　○都察院奏狭西西安府知府邵畯挟索有据以遇恩诏免罪仍行巡按御史追赃依拟
　　○己未南京科道因星变上＜锍-釒＞大要欲  上始终典学逊志缉熙寄腹心于大臣付耳目于台谏惜赀则嚬笑施予不苟爱民则保恤惠餋有加笃孝敬以端化源勤召见以资启沃防壅蔽则广听纳于言路崇大体则存浑厚于精明仍请敕大小臣工共图昭格报闻
