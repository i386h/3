<!-- { "loadSidebar": true } -->
　　○己酉吏部尚书陆光祖奏被御史陈登云＜锍-釒＞论乃疑其不利于己辄为先发制人之谋请乞查勘并赐罢斥不允
　　○  上命芜湖龙江瓦屑三关榷税系供南京御用袍服并修理  陵殿城垣等项工料着该县官查照单开银数亲自兑验收库起角□羊税银赴该关主事挂号选的当人役角□羊部各关主事一年差满将角□羊过税银造册投部考核从南京工部尚书衷贞吉之请也
　　○庚戌宁波府慈溪县茅家浦村间池涌鲜血溅船船即出血溅人足足即出血半时方止
　　○兵科给事中张应登言四方灾异频见九塞虏情报急皆将吏卧薪尝胆之时若顾餋谦之勇力智谋曹子登之严练军士于达真之鞭挞贡夷李时芳之辑抚岢岚皆当任用又言逆贼恩个紏缅为乱接得永腾等处听选教谕揭帖称缅罪当征陇川最大北接金腾南通缅甸西傍迤西东邻木邦宜移腾越参将驻劄彼中筑城屯田团练卿兵以联络诸夷控制六慰
　　○奉圣夫人柴氏造坟诏准给葬价银五百两后不为例
　　○辛亥  上谕大学士王锡爵曰朕览卿所奏忽闻母病恳切求去朕思臣事君之道忠孝岂能两全卿之忧苦朕岂不知柰今边方多事所赖卿与元辅等共济时艰岂可辄为引退既卿母微疾见有卿子衡在籍侍养卿可安心调理待母病痊差官迎取来京奉养以全子道岂不忠孝两全卿不必忧思过虑即出佐理共图国事慎勿再辞○经略尚书郑雒言臣奉  皇上敕谕廷臣会议务使虏王东归毋再垂涎于西土火真二酋合归原寨毋令盘据于内地乃狭西巡抚叶梦熊辄移书于臣并布之长安大抵欲以战雪耻夫兵凶战危未易轻举臣度其时势虏未可轻动不欲委生灵于锋镝以贻君父忧若驱逐虏王俟其远离王号应革市赏应绝资之庙谟自有定议如主梦熊之见孟浪用兵非所敢闻报可
　　○壬子火星犯箕
　　○大学士王锡爵准假三个月驰驿归省特赐路费银一百两纻丝四表里仍差官伴送促令如限前来
　　○户部覆狭西巡抚叶梦熊条陈一修墩堡一增年例等费各依议行
　　○癸丑兵部言自经略尚书郑雒之报虏将东归而今尚西驻也言者纷纷及甘肃阅臣＜锍-釒＞至大虏果去仰华群丑果徙远寨人疑稍释今但不知近日之虏情因以知经略之定计大率谓兵必出于有名将多蹶于趋利虏方远遁轻出为难若乘秋再逞正当蓄锐以俟惟在先几而运万全务伐狡谋以收胜筭昔赵充国之服先零计不在此又言魏学曾议欲绝款贡专修战御夫绝款之始湏以虚实缓急权之不宜斩然俱断以动各边之虏唯在督臣便宜从事相机制胜至于经略有事特遣专意选集锐师西向讨贼事宁则还所以首尾相应犄角相成者皆总督是赖正以同舟共济未为一柄两持近兵科给事中张栋疏催总督早出目击经略之难以兼总督也报曰可
　　○甲寅左云卫天鼓鸣
　　○山东巡按奏留本省民屯钱粮以备地方灾异  上令将二分角□羊京济边余银悉留本省从户部尚书石星之请也○常州府举人吴撝谦以催租杀人蒙告逃避二十五年至是投书一封揭帖二扣银三百两于本府知府钱守成求完销前件知府发其奸巡按以闻乞严行拏问从之
　　○丙辰工部尚书曾同亨覆应天巡抚李涞议协济织造之费宽假袍叚角□羊运之限从之
　　○丁巳四川道御史孙□王□兄□除补江西道御史
　　○吏部考功员外郎麻溶主考狭西
　　○己未原任山西按察使刘浑成复补湖广按察使
　　○原任翰林院简讨敖文祯复除原职
　　○吏部考功司呈三载考绩之时披沥五事一禁馈送一禁请托一举清吏一惜贤才一慎咨访俱如议行○云南巡抚吴定引疾乞归
　　○庚申以协守蓟镇中路副总兵史宸调守西路
　　○辛酉  孝穆皇后忌辰遣成安伯郭邦相行礼
　　○  上赐四辅臣各鲜鲥鱼二尾
　　○南京太仆寺少卿胡用宾引疾乞归
　　○合江知县张良遇侵欺弓兵工食命追赃完日革职为民
　　○四川威茂兵备许守恩降调以泸州参政李仕达调补从巡抚李尚思劾也
　　○癸亥福州府地震
　　大明神宗显皇帝实录卷之二百三十七
大明神宗显皇帝实录卷之二百三十八
　　万历十九年七月甲子朔以孟秋时享
　　太庙遣定国公徐文璧恭代
　　○吏部尚书陆光祖以老病乞致仕不许
　　○先是西宁地方原有马户八百名人不吃粮马不支草自备鞍马器械遇警杀贼后缘款贡裁革至是经略郑雒请复之仍斩获照例升赏每春秋听教阅武艺量行赏罚大约增兵四千一年省饷数万部议以土著制御番虏最得寓兵于农之意从之
　　○太仆寺寺丞徐琰奏称二十六年以来宣大市赏则扯酋最厚而先横蓟镇诸酋则长昂最厚而先乱史车酋仰我鼻息则受恩最久而先叛乃经略尚书郑雒＜锍-釒＞称虏决无事可以万全此掩耳偷钤之智也且欲求实心效死之将帅必有实心为国之本兵今枢臣王一鹗不闻展筹画策惟交通中外以相谩阻截章奏以蒙蔽如叶梦熊极论经略之欺妄揭送一鹗一鹗遣归而阴以报雒雒是以有同事异议之疏乞处分二臣以除误国之罪有旨本兵居中调度经略专制便宜徐琰好生轻率姑不究
　　○以原任福建总兵于嵩起补五军营左副将
　　○乙丑广西南＜氵粤＞地震
　　○命催原任尚书魏学曾赴镇任事以虏患方急也
　　○总督蓟辽兵部侍郎蹇达题辽东巡抚郝杰辽镇事宜一改移车营劄武靖营以防抢掠一增设备御于马鞍驿以便应援一议改清阳提调为备御以重事权着依议行
　　○丙寅甘肃地震○以工科右给事中李周策补吏科以礼科右给事孟养浩补户科俱左给事中
　　○以山东副使陈文燧升补云南右参政
　　○兵部尚书王一鹗奏辩徐琰论其赍回叶梦熊劾郑雒＜锍-釒＞揭因求致仕不允
　　○光禄寺寺丞朱维京奏经略郑雒听王志宝计龙之邪谋御虏辄为两可之词以相愚弄至可虑者雒主和而总督魏学曾巡抚叶梦熊主战抵牾如此能无偾事合将雒还京别用或暂回籍以经略总督之任专委学曾令与梦熊同心展布复剖判功罪严行赏罚如四川全军覆没按臣以不报外补而督府大吏居然无恙李廷仪纵寇入关改调南京未正典刑甚非奔走群材之道也  上曰已有旨
　　○兵部覆巡抚狭西都御史叶梦熊荐举将领等官除陈璘奉旨不许推用外将麻承恩杨绍勋王化熙李承勋等附记将籍随宜推调董一元刘缙国等方听用西镇邓子龙方立功云南候事宁酌量叙用陈爕张沛等移文彼处衙门送狭西巡抚军前听用候有功绩荐叙升擢从之
　　○丁卯命谕德陆可教余继登为应天乡试考官
　　○以户部书手蒋晓伪造本部印信及太仓银库关防钤空头劄付骗卖与姚守谦蒋晓拟为首律斩刻匠方良相为从发遣
　　○镇口一闸遇挑浚时粮艘民船停留数日巡漕御史贾名儒请将本闸之东有新开支河处再开一口建闸三座名为东镇闸与西闸递相启闭使挑浚行舟各不相碍其工费取办岁修银内乞作速勘议
　　○  仁孝文皇后忌辰遣灵璧侯汤之诰行礼
　　○戊辰户部奏请十三年以前各省直税银马草杂派银两及浙直十四五六年分起运盐钞等银已经尽行蠲免其拖欠在民者不追而已徵在官者宜角□羊今查浙江册报已徵在库银一万九千零江西册报一万六千九百零宜敕各省直将已徵未角□羊银限二个月尽行起角□羊以佐边需从之
　　○兵部题郧阳巡抚萧彦荐举都司守备指挥等官王鸣鹤王梦吉谢应徵等及原任四川松潘参将王一柱附记将材薄酌量推用荆瞿守备郑□□木心□明革任回卫从之
　　○以神枢七营参将聂大经调分守蓟镇马兰峪地方参将
　　○光禄寺供应红器柴炭二项自万历元年至今岁增一岁靡有纪极工部尚书曾同亨议以红器一项将万历十九年之数该成造一万四千八百七十件著为额例柴炭则以十九年刻票为额例此外即为续添俱系本部召□买办庶额例常存续添纵多不致滥额太甚从之○己巳工部左侍郎金立敬予祭一坛立敬浙江临海人由进士授兵部主事历任至山西按察使以母老乞侍养终丧复除江西按察使升至工部左侍郎被论致仕
　　○先是辽东生儒许附顺天乡试量加额五名皆为内地所占御史胡克俭请于卷面注边字阅时少加宽收部覆以宣府辽东均试顺天今独优处辽士似难轻议惟合将下第朱墨卷转发各处照文理厚加奖赏从之
　　○庚午大学士申时行六＜锍-釒＞乞休以  圣谕勉留谢恩即日到阁办事
　　○以河南副使周梦旸升山东右参政
　　○以户部山东司郎中周文卿升狭西副使
　　○以原任四川右参政王淑陵复除湖广左参政○以原任云南副使高则益调补四川副使
　　○以原任翰林院编修吴应宾补除原职
　　○户部尚书石星题甘肃巡抚贾待问条议谓支放钱粮稽核最要宜置立饷册饷票预行各将领查实见在军马册报给票照数给散月粮如有逃故军马应扣者一一登入册票之尾临散扣除还官毋得隐匿着依议行
　　○阅视宣府边务左给事中钟羽正题称该称钱粮有用之市赏不尽者谨酌定额数开款以闻一定抚赏之额查得会计录抚赏除哨赏外止用银二万而今节加至五万二千零此俱地方官阴加暗派宜每岁定银五万二千两其不足者合将都司各卫课程及仓蓆皮剩银并各衙门纸赎驿递等项顶抵此外上下西路中路等处尚有哨赏每岁用减哨银一万四千八百余两仍旧动支俱不得科派官军亦不淂加添夷人一定市马之额宣镇市马万历三年报一万八千匹银一十二万两乃历年递至三万六千匹长此安极合以费银一十八万五千两为率除用客饷及太仆寺发本镇扣兑马价并各项等银外尚少二万四千一百两零查得该镇有旧例朋合银肉脏银河南班价各项等银共可足十八万五千之数一议市赏之使查得本镇有久猾通使为夷人指引索货或以他马使卖而分其直为罪莫甚合宜专委中军参将等官有能杜其要求者即不次擢用照旧量行犒赏如加增则通使通官及抚夷官照分数论罪章下所司
　　○以光禄寺卿陈大科任太常寺卿
　　○兵部题四川巡按御史李化龙奏称新桥堡失事审获逆番阿呼等俱言受豊□阝承业扰害故恣狂逞宜加重辟以服番心于是新桥堡千户梁继武宁州卫百户谢继祖以寇来疏防逃窜罪掌所印百户陶克孝以索取番货惹祸罪至指挥曹守爵怯懦不前千户张启轻信掣军各着巡按御史提问
　　○壬申以江西道御史苏鄼为大理寺左寺丞
　　○云南巡抚吴定以抱病忧亲乞休部覆谓云南外则缅酋侵犯未宁内则镇臣议论未息宜令照旧供职从之
　　○癸酉建州等卫女直野人差阿台等进贡着临淮侯李言恭待
　　○兵部题经略尚书郑雒奏称巡抚叶梦熊叠书谓火酋率众复过黄河而西宁侦探却称火酋尚巢海脑两报互异又据梦熊书称苗兵已至狭境必尽诛火酋因与约日出兵但西宁及两川布满皆番番抄虏形差别不远恐将卒要功杀番充虏屠戮无辜宜经略主河西之兵仍以万世德为赞画巡抚主河东之兵即以梁云龙为监军两军前驱必用熟番能辨识生番曾经杀虏者以为向导庶成犄角之势又无玉石之□□参着如议行
