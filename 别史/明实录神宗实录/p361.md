<!-- { "loadSidebar": true } -->
　　明神宗显皇帝实录卷之二百七十四终明神宗显皇帝实录卷之二百七十五
　　万历二十二年七月丁丑朔以孟秋享  太庙遣定国公徐文璧恭代
　　○升天津游击王承业为台路参将
　　○调密云游击陈爕天津海防
　　○己卯原任吏部左侍郎沈一贯＜锍-釒＞辞礼部尚书正史副总裁得旨卿以硕望新膺简命政本重地方资赞襄宜上紧前来副朕咨求之意＜锍-釒＞至时已有枚卜之命也
　　○升翰林院编修叶向高为国子监司业　　○礼部覆御史薛继茂敷陈科场事宜议外帘摉简编号贴卷卷式试录钱粮捷报凡八条而以正文体为第一义谓纯正典雅之词不出倾邪侧媚之口怪诞险诐之说必非坦夷平直之衷近日士习敝坏皆繇主司不务崇雅黜浮而奇诡获售宜其从风而靡也今后会试主考宜申饬分房务取纯雅合式不得杂牧奇僻为海内标其两京各省试录朱墨卷解到礼部逐一看详如有仍踵弊风者士子除名试官参处  上是其议
　　○以昌平游击张奇功调辽东巡抚中军
　　○升山东都司佥书方时晖为昌平游击
　　○庚辰  仁孝文皇后忌辰遣官祭  长陵
　　○以兵部左侍郎孙矿兼右佥都御史代顾餋谦总督蓟辽经略餋谦回部管事
　　○辽海卫生员张大谋妻孙氏以夫病躬调药食者二年夫死痛悲不已自缢于柩旁年二十三岁巡按御史以闻章下礼部
　　○辛巳命右春坊右谕德兼侍读李廷机右春坊右中允兼编修周应宾典应天乡试
　　○予原任南京通政使杨廷相祭一坛给半葬不为例
　　○山东巡按御史周维翰勘覆东征功次以平壤之胜不可以为败碧蹄之战败不可以为胜倭小首级真不可以为假倭之大首级假不可以为真议将副总兵李如柏张世爵等升赏副总兵杨元游击王承恩参将杨绍元等提问指挥李有昇游击周弘谟把总庄定国等赠恤经略宋应昌总督李如松赞画刘黄裳及王京功罪事完另议其督抚等官亦附经总并议兵部覆称朝鲜君臣王子还都已逾一年留守兵将已议撤回春汛已终封议已罢前局收拾不过如此除按臣所议功罪外前项经略提督赞画督抚部司通判与事官员留守兵将均当一体勘叙以昭国是以励人心  上曰朝廷为岛夷陷没朝鲜命将兴师三载功成全复与国树我藩篱前后斩获首级一千六百余颗功可嘉尚尔部里还当先拟告  庙宣捷以慰  祖宗之灵后通行叙录升赏不必再行查勘
　　○壬午户部题本年四月支放军粮府军等五卫仓共亏折米二千三百九十余石查繇郎中刘师鲁主事李来凤等疏纵作弊除二官物故无从究问量治经管人外此后监督不可择也纵下刁难则病在军狥情宽假则亏在课惟选任廉明则振刷有人矣官攒不可不议也死亡则无可追偿丁忧则乘机脱卸惟丁庄佥充服满着役则守支自清矣余米不可不核也攒斗觊侵其羡盈监督任情以支放惟查报必严则那借弊绝矣俱如议并严行申饬
　　○兵部覆巡按直隶御史张允升奏以天津邻近畿辅当漕运冲而倭氛未靖亟为备御宜将河间等卫防边官军＜宀十见＞其修筑内选精锐合守舡南兵三千之数分配各船劄营南北兼练与陆营兵三千相犄角遇警水陆夹攻可挫贼锋而武清杨村等沿河地方增立保甲墪堡以捍盗贼合行镇道酌议具奏从之
　　○癸未  上以吏部尚书陈有年屡＜锍-釒＞称病乞休准暂调理着赵参鲁署印
　　○乙酉遣武城中卫经历孙臣解银河南赈饥臣曾捐银千两备赈又施庄田助学向能慕义故命之仍令吏部优叙
　　○以原任游击李如梧补辽东正安堡
　　○以宁山参将高策调蓟辽总督标下
　　○丙戌升浙江副使韩萃善为陕西参政
　　○兵部覆南京兵部尚书周世选奏一议战兵南北沿海沿江军兵俱拣择精壮查补虗名行伍不足者召募本处耆民渔户充数厚其募直练为游兵资我保障一议将领查选谋勇忠义将官不拘世职行伍见任废闲本镇外省授任管领有功破格升赏仍降空头劄付给与督抚斟酌类题以示鼓舞一议哨探沿海官兵哨探之法久弛率以故套相蒙严行抚镇选熟知水道之人出洋远探遇警星传仍以贼势及失事之大小议行赏罚一议防御倭若入犯以邀击海洋为功若纵令登岸不与陆兵夹剿则水路任其咎仍照失事大小议罪一议城守各该抚镇以城堡责成有司墪台责成将领修补完固可以收歛储畜保障人民为持久计一议策应大江南北两镇官兵固宜同心共济而邻近郡邑亦相与为援或设疑捣虗或出奇伏阱且悬先至之赏而严坐视之罚一议责任临时推诿皆由责成不严凡属沿海均当申饬如蓟辽保定山东浙江应天凤阳福建广东操江及总督抚按严行守土道将各任职事不得玩忽致误一议赏罚先该东倭猖獗题定赏格合照前悬示以激励人心至如陆战冲锋水战沉船俱为上功不论斩获首级其退缩者必罪得旨如议行但近来伪劄诈官甚多不得轻准空头劄付以滋冒滥
　　○户部覆宁夏巡抚周光镐条议边政谓边储钱粮责成不专则蠹耗易生催科无术则逋负愈多合将一应钱粮俱监收经管各官呈明兵粮道核实批允方许出纳开销民运拖欠专督布政司严行州县除蠲免外挨年解完岁终备开完欠职名以凭咨部处分庶那移永杜而怠玩知警矣边氓聚散由抚字之得失宁镇值凋残之后逃亡过半若不加意休息催科太急是驱之使去也宜尽蠲二十一年未完屯粮止令办纳见年租税且军饷已经处给无庸抵补是既无亏于额饷又不病乎贫军矣报允
　　○丁亥大学士赵志皋奏称南京浙江道御史柳佐论臣谓  皇上因会推合臣尽逐司官皆臣激怒谴谪谏官卢明诹逯中立司官黄娼缙勿申救又言臣以陆光祖同科臣诣会推为非而欲急引私人为专擅地此数事  皇上之知而捉风影以论臣臣固当之无愧但既被人言应赐罢斥  上慰留之
　　○是日以御札传谕次辅等曰朕见近来科道小臣不以国事为重专以挟私附和部属南北朋谋结党诬诋大臣朕已洞悉故每重治之念卿等屡来申救俱姑从薄罚了柳佐狂畜将朕独断故捏言掇拾引救同类朕欲加之以罪犹恐元辅之心不安故置之不问元辅公忠自守朕素知之闻与卿等同心协理朕心嘉悦卿等可传示元辅不必疑阻宜即出安心辅理以副眷怀志皋＜锍-釒＞谢
　　○戊子以江西副使侯应徵升山东参政
　　○以户部郎中陈履升广西副使
　　○遣吏部主事刘文卿兵部主事贾维钥往河南户部员外王登才主事韩邦域往山东工部员外朱汝器户部主事金时舒往山西各典试
　　○己丑兵部尚书石星因人言十八＜锍-釒＞告病求罢  上以虏情紧急不允
　　○以石城王府辅国将军多燽为该府奉祀先是多燽之祖安恪王宸浮不附逆濠致遭诬陷掳劫印册尚未追封至是礼部覆请与之
　　○从陕西巡按刘芳誉请以庆阳府理刑同知兼管本镇屯田水利给与关防
　　○三边总督叶梦熊题宁夏叛贼马世杰张敖坝已经奉旨枭首传示其扯布等三名仍行监候以广招犭□来章下所司
　　○兵部覆延绥巡抚李春光奏套虏纳款已久自明安被戮而酋恨深西夏党逆而贡市绝延镇连年多事矣今东西各酋乞款不休而卜失免要挟思逞种种叵测且边长兵寡宜察虏情度时势如有必犯之形严行道将加意堵截止于血战为功偶或小失应＜宀十见＞吏议以图决胜傥真心效顺量与议抚亦不可恃抚而忘战  上曰该镇抚剿便宜听督抚官酌量虏情顺逆从事临阵但以血战为功事后总论功罪若遇偶尔损折勿遽以文法苛求反启掩饰之弊还移文各边一体遵行
　　○左都御史孙丕扬考察得巡按御史陈遇文心地过实宪体略疏如苏州越狱当报不报知府逸囚当参不参又从而保之至给吏书衣饩为之分人分县抑又何也相应罚俸回道管事  上嘉丕扬持法秉公遇文依拟罚俸
　　○吏科都给事中林材＜锍-釒＞请行取各官以充掖垣优容言路以惜人才不报
　　○庚寅升户部郎中陈一简为山西佥事备兵昌平
　　○辛卯以中元节遣武定侯郭大成隆平侯张炳怀宁侯孙承恩安远侯柳懋勋东宁伯焦梦熊广宁伯刘允正武平伯陈如松新宁伯谭国佐惠安伯张元善分祭  九陵彰武伯杨世阶祭  恭仁康定景皇帝陵寝都指挥同知周清祭  哀冲  庄敬二太子坟所
　　○刑科给事中李先芳言倭踞釜山东事未结诸臣朋比称功人心不服宜先赏偏禆而受命蒙恩如督李如松等姑从再勘以示赏罚之公又巡按彭应参狠性偏听逼死儒臣范应期公论不平宜窘治奸民而干誉阿指如知县张应望亟行罢斥以示酿乱之戒下部院看议
　　○壬辰大学士沈一贯＜锍-釒＞辞新命至再不允
　　○刑部覆浙江巡按御史彭应参所题原任祭酒范应期家人范臣状称逆奴俞潮沈惠等讐主造谤构党李明章科等争论屋产率众丑诋以致本官不甘自缢夫以厮役之流竟殒缙绅之命纲纪凌夷固应依律究拟但俞潮等之于应期分属主仆即使强悍无状非有必不可胜之势与必不可吐之情何至饮恨甘心而不顾且其妻命女□负与亲子侄未有指实控吁恐应期之死或别有故乞敕该省抚按详审定夺  上曰范应期致仕儒臣纵有重大事情亦当奏闻何一旦致死中间或有隐情不可专诿罪于家仆着行抚按官秉公严查具闻
　　○是夜雷击祈榖坛东天门左吻　　○甲午  成祖文皇帝忌辰遣抚宁侯朱继勋祭  长陵
　　○礼部尚书罗万化言国家有大征伐叙录功次本兵主之其告  庙宣捷臣部主之东征之事王京以后尚未勘明宜先叙偏禆将士以励人心而作士气至于宣告似宜有待如虑反汗则宜止告平壤开城碧蹄之事庶可示中外而惬人心  上以有旨择日着作速遵行
　　○以保定坐营游击赵文明管蓟镇宁山事
　　○乙未兵部覆宁夏巡抚周光镐所陈一修边政振画一之法一练边兵汰不堪之卒一定边额清家丁之滥一罢边戍停老弱之充一消边孽防降虏之衅可其议
　　○丙申叙和政驿并朱家山地方斩获达贼首级功指挥同知孙继祖升指挥使阵亡副千户何天衢男何雒文升指挥佥事
　　○丁酉升山东登州府知府梁策为陕西副使
　　○升广东潮州府知府徐一唯为广东参政
　　○吏部尚书陈有年十三＜锍-釒＞乞休乃允着驰驲去痊可之日抚按具奏起用
　　○戊戌以守备郭酉科为中都留守司佥书
　　○吏科给事中耿随龙奏福建巡抚许浮远岁荒不赈顿减米价以致商贩不通人情愈困且＜宀十见＞释抢米市猾劫掠公行几成大乱始行擒治抚驭乖方所当亟罢别选才望以奠海邦浙江巡抚王汝训巡按彭应参不能理枉戢嚣反多激发遂使刁民凌铄乡绅讦告不已肆行逼胁范应期饮恨自经知县张应望尤为首祸宜议处抚按县官惩究诸奸棍明法纪以肃人心苏州府知府卢大顺同知徐希明疏纵狱禁重囚越逃不得轻宥丹阳县民赵州平等恶少酒狂初非倡乱不得误入不报
　　○府军右卫经历陈维贤□□□月□榖千石赴济南南阳等府赈饥  上命优叙示劝
　　○礼部覆请给晋府宁化王新垄周府遂宁王在钰益府罗川王常湑襄府枣阳王厚爥各谥号册文许之
