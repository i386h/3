<!-- { "loadSidebar": true } -->
　　○礼部尚书余继登请先行皇长子册立礼而后冠礼可以致祝词婚礼可以致醮词此三礼相继之定序也不报
　　○巡青礼科右给事中杨天民举劾有司黄道亨等纪录潘大复等光罚乔应等分别罚治
　　○湖广巡抚支可大为群奸激忠鼓噪议处税课以安地方楚地辽阔民情扩悍易动难安近自采木派饷又益抽税开矿追取黄金搜括积羡小民赔累不堪嚣然思乱乃有积棍指称税监吓诈噬人如刘之良宋大工等遂致武昌汉阳土民数百奔赴抚按击鼓声冤旋噪税监门拥众攻打臣同按臣多方禁谕自辰至酉方定随即擒获究惩因与该监陈凤反复思维众方惑乱反侧未安锋不可犯议将荆襄二府税银听监徵收余十三府二县应照山东河南近例分委有司代徵角□羊监以词婚礼可以致醮词此三礼相继之定序也不报
　　○巡青礼科右给事中杨天民举劾有司黄道亨等纪录潘大复等光罚乔应等分别罚治
　　○湖广巡抚支可大为群奸激忠鼓噪议处税课以安地方楚地辽阔民情扩悍易动难安近自采木派饷又益抽税开矿追取黄金搜括积羡小民赔累不堪嚣然思乱乃有积棍指称税监吓诈噬人如刘之良宋大工等遂致武昌汉阳土民数百奔赴抚按击鼓声冤旋噪税监门拥众攻打臣同按臣多方禁谕自辰至酉方定随即擒获究惩因与该监陈凤反复思维众方惑乱反侧未安锋不可犯议将荆襄二府税银听监徵收余十三府二县应照山东河南近例分委有司代徵角□羊监以凭转角□羊一应参随委官悉行撤回安民之策莫善于此不报
　　○己酉
　　○南京浙江道御史朱吾弼上言时事不可使蠹者一不可使壅者二  皇长子典礼当举关国本者一也速宜照用阁臣清政本者二也行取速宜考选广言路者三也所谓一蠹者中使矿税是也因极陈其虐焰之烈民困之惨不报
　　○庚戌
　　○户部尚书陈渠题查催已经起角□羊久未到部钱粮近例起角□羊钱粮慎量道里远近立限及起程限月日先开报部俟投文日查处今有违限十一年余者  上以不遵明例切责该部仍命将领角□羊官户严究追纳
　　○山西巡按赵文炳因火灾陈言极论矿税事一革群小以完国课而安疲民中使一到地方自有应周员役如钞关诸臣不带一人国课亦完此辈竞攫如肉入饿虎之吻民输十倍无一二入官者县役入乡鸡犬犹为一空况此辈之鲸吞乎一禁举劾以清吏治如通判沈榜已劣转而保留知府吴宝秀推官华钰以阻挠而被逮且太原知府周诗一经孙朝之荐反坏其生平举措之柄岂可假阉人哉一山内无砂者免其包矿及砂尽许报停闭一无货许免色税一严绝原奏官民献税献矿一撤中使以快人心宁于角□羊进银一万两外加一千两为中使土宜不报
　　○户科都给事中李应茦历陈播州开隙失事诸臣始应龙之系狱则抚臣艾穆不应借议调赴讨赃以致脱放继又不应囚拘其子激成反叛是抚按既失于防闲司道又昧于调剂有不止叶梦熊改土为流发大难端者甲午之役王继光轻率招尤白石之殃林乔相依违失援邢珍复幸功急就朦胧结局乃将刘纵数万川军调取征倭益启戎心加以谭希思之庸懦无为江东之之轻噪致败飞练舆尸祸延綦江流血百里不此之诰而他问盖百足之不僵而苇苕之易摧也而刘綎之安挟逗遛王鸣鹤之临敌畏缩陈璘之且行且止俱应从重分别议处  上命部院看议具奏
　　○辛亥
　　○大学士赵志皋奏请举行  皇长子三礼不报
　　○壬子
　　○兵部尚书田乐题摠督李汶揭报甘肃大捷斩虏一百一十七级报闻　　○贵州巡按宋与祖条奏六事一严期限总兵童元镇违限今后用兵官员限外不赴任失事与见任同罪一责立功临敌易将兵家所忌綦江城陷全蜀震惊方用刘綎复调南京且綎善练兵为贼所畏应留与童元镇犄角进兵一一将心须严明约束令幸功者不得躁进巽懦者不得退缩儇巧者不得观望一假便宜兵家之变应在呼吸道里险远难待禀复一停木运土薄民穷不堪两役乞暂停专力讨贼一重成命原旨云南镇守驻沾益广西镇守驻泗城乞趣二镇亟移信地互为唇齿不报
　　○定国公徐文璧驸马侯拱宸等各＜锍-釒＞请举行  皇长子三礼俱不报
　　○户科都给事中李应策山西道御史李炳等各＜锍-釒＞救科臣程绍言甚婉切俱不报应天巡抚陈惟芝＜锍-釒＞言泗州南京凤阳湖广俱系附近  皇陵山场联络龙脉原有  明旨遵照  天寿山禁例不许擅行开采以浅灵气令内守备邢隆既承敕命不敢擅止欲于坤山坞山择日兴工窃惟  天寿山禁刨周围六七百里  孝陵西北滨江东南界湖风气尽属对案乃去徽宁等场仅三百里地形奏聚应照  天寿山并禁封闭不报
　　○癸丑
　　○阁臣沈一贯恳请举行  皇长子三礼又揭救科臣程绍谓错会  圣意以为民之旨为韩薰非为绍也俱不报
　　○兵部题贵州巡抚郭于章揭称播酋四出劫掠羽书沓至贼势重大动号数万连营结寨窥我卫城塞我官路而我兵通省不及三万分布之则一城不过数千众寡相悬已甚且分理在司道而各道空虚无人统领在主帅而主帅多观望不至捍卫在卒伍而卒伍军弱不振兵士既集所需在粮饷而粮饷每缺乏不继以此用兵鲜不偾事者也惟湖广原调三万之兵并总兵陈璘副使王应霖速赴偏桥云南广西原调一万七千之兵速赴贵阳云南总兵沐睿速驻沾益广西总兵李如樟速驻泗城湖广抚臣移驻沅州各该道并移近地贵州总兵童元镇速赴贵阳以资弹压其畏怯不前者从重参处则师中之气联为一心我之声灵克壮贼之授首可期矣奉旨贼日肆狂梗各官著作速移驻部属地方协力进剿如有观望逗遛误事国法凛然有沈尚文例督抚部科从重参处
　　○甲寅
　　○提督东厂太监陈矩题访获神奸捏词渎奏钻求违法杜守仁沈文格等诏下锦衣镇抚鞫之
　　○乙卯
　　○兵部请查参各省进表官员遗漏不行缴敕者从之
　　○福建巡抚侯代金学曾参奸弁高时夏棿奏罔  上漫为引躬之词巧施渔猎之计大坏闽中盐法  上命会同内官高采查明议处
　　○户部覆巡视光禄科臣许子伟称该寺厨料系供内庭膳羞岂容怠缓听其逋欠拖欠在民者设法督徵豪猾侵揽者严查追究经管官钱粮未完不许给繇离任  上悉从之
　　○丙辰  孝恪皇后忌辰遣官祭  永陵
　　○吏部题抚臣待命已久封疆关系匪轻请批发王象乾魏允徵李植陈用宾金学曾去留各＜锍-釒＞不报
　　○户部题知县玉兴考满投部文册详明投科文册苟简以致该科参驳及公行馈遗合行纠参奉旨近来有司不以职务为急苟且支吾夤缘贿免餋资待迁部科册籍总撒尚且不对有何寔政可考今后各官报满必须洁己爱民真正称职方准给由如违该部科重参处治毋得姑息纵奸有误国计民生
　　○兵科左给事中桂有根题川贵总督李化龙揭称播酋狂逞未已贵州物力难支乞处懦将给饷金以图全胜贼锋四出道路阻塞董元镇陈璘吴广尚未履信地楚抚支可大高坐省城前＜锍-釒＞调兵四万见在偏桥止五千人单弱如此难与争衡然总督已移驻重庆黔抚亦移驻兴隆即诸将或有迁延而彼中如李应祥智勇可用故无将犹非所患也至千户部之饷原议须蜀二十万者竟属乌有即广西福建之银安能朝发夕至以济枵腹惟有发帑金一十万或暂借老库银星速给发至黔则三军尚可激励耳不然驱饿民当强贼将不可胜讳也不报
　　○丁巳
　　○户部题贵州巡抚郭子章以播寇突出需饷甚急闽越之银路远到迟欲就近于滇蜀借银二十万即以闽粤照数角□羊补倘再不敷凡邻省堪动钱粮听总督先动后题各省官不许支吾推委从之
　　○兵部题四川巡按崔景荣参刘綎骄恣侮慢观望逗遛因诛其心一与应龙通家两世不忍操兵相向一因东征叙功居陈璘之下升赏不满初心缺望心隳一恃身称宿将用兵非彼不可以故多方要挟一应龙惯于用贿或起行之日先通厚贿以续旧盟罪不容诛按臣宋兴祖顾欲留之治兵綎岂甘处人下不险图相倾邢宁不速合播酋并吞蚕食邢如谓应龙所惧惟綎又安知不用间而以连衡处事邪故綎断不可留所当革任回卫者也  上从之
　　○戊午
　　○阁臣沈一贯题川贵总督李化龙以同舟之义贵成  抚是也但楚地辽远其民轻心易动移驻西偏不无顾此失彼之虞陈璘拥重兵于偏桥亦非一二道臣所能制不如特命大臣一人视师事平与总兵一同裁撤为便
　　○户部题勘过顺天府属水涝虫灾乞照勘寔分数酌量蠲缓折徵仓谷赈恤从之
　　○延绥巡抚王见宾＜锍-釒＞辩科臣杨天民参西陲杀款邀功召祸朋欺等情乞勘套夷是否款虏助逆有无虚捏获功果否杀降并地方失事缘由道行具奏不报　　○己未
　　○阁臣沈一贯＜锍-釒＞救科臣程绍自认妄发迹涉妒媢言极婉切  上怒犹未角□羊令降级调外吏部＜锍-釒＞救不报
　　○河南道御史吴达可＜锍-釒＞陈四事一请举  皇长子三礼一请点阁员一请俞考选一请撤矿税之使不报
　　○吏部请抚臣李植暂令角□羊任不报
　　○兵部题川贵摠督李化龙揭贼自残被綦江  皇上赫然震怒大发海内之兵责臣以讨贼臣竭驽钝东向以图之以土兵难全恃也故请大发边腹之兵以三省难自给也故请多发内外之饷以招苗之路宜绝也故请制偏桥之帅以黔省之力不足也故请贵全楚之供盖庶几出于万全又一面行二省镇道严为备御一面令安疆臣奢世续直捣其巢黔抚亦发安民省城防守之兵万余令王嘉猷将之往援播非水西之敌贼势似已少歛道路似已渐通外省兵河南二千狭西六千及浙江云南广西兵俱已次第入境矣乃尚有所当请者三则懦帅之当处也黔饷之当议也楚省之当同心也沈尚文童元镇俱黔帅也尚文巽懦重处固宜元镇新帅而踵旧帅避事之登何可不革职而令带罪自续也黔中惟无饷放未敢多募兵今云南广西之兵旦暮且至其能枵腹而应敌乎则必闽广二十万俱为寔数更益以别省见银一二十万而后不虞脱中也大偏桥走全省之道偏桥不守则祸中于楚今戮才会剿为黔即为楚也非舍已耘人之比也奉旨川贵摠督抚道俱已近播弹压惟湖广兵将不齐饷又未备倘致失期巡抚岂逃其责楚地辽远抚臣顾管难周欲添差一员督理监视该部院议处来看童元镇逗遛太久着戴罪管事俟杀贼后题覆如再推诿懦怯不待失事总督便销扭来京副将以下不  命者即以赐剑立斩狥众总督无得疑畏致误事机罪有攸归
　　○右副都御史郭惟贤＜锍-釒＞请举行  皇长典礼催简用辅臣速举考选以充台省尽速发听补各官不报
　　○辛酉
