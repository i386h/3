<!-- { "loadSidebar": true } -->
　　○丙子秦王宜澏奏称祖秦宣王第四子辅国中尉敬金□勉并父秦靖王第二子奉国中尉宜□氵□夕□第三子奉国中尉宜漶乞各赐郡王封号及将秦靖王第一女亦请郡主封号礼科都给事中万象春等言万历十年题准宗藩条例明开进封亲王子孙除承袭外其余不准加封照原封世次授职秦王陈乞事属违例礼部据例执奏如给事言  上是之仍谕以后各王府再不许越例陈乞
　　○礼部类奏晋府等府各宗越关奏扰得旨晋府长史照例降调怀仁王府教授罚俸一年
　　○升后军都督府佥书都督佥事王化熙为镇守浙江地方总兵官升神枢十营佐击蒋国忠为神机七营练勇参将
　　○巡视京营科道傅来鹏曹一鹏条陈营务一精简选以壮军威言兵不贵多贵精合将营军挑选分别三等各足三千为一营余军收备兵营操练候补不堪应役者责令摘牌替役革除名粮选锋缺伍止许在营军内挑选一议粮饷以恤将士言各营将官量加餋赡米石月粮之放每月限至初十日放完庶将士得及时之餋一议马政以苏军困言三大营马匹月给草料银五钱六分五厘单月又扣朋银五分一日所费止于一分七厘合无量行加添至于朋银特免扣除凡遇印烙估卖之时照依倒死马例量出桩银无桩老马止照肉脏稍增益之庶军不偏苦一复旧制以补将材言五年考选军政止照原题直省腹里从公选汰其京营九边将领仍旧听阅视等衙门循例举劾不得一概并考徒滋扰弊一饬班政以禆实用言宜通行各省直抚道衙门将京操班军月粮折银责有司预期追完应先领者足数给与应解京者即差官随领班都司押解到部先给一半以资赡餋班满之日再给一半以充路费兵部覆复旧制以备将材一事以后遇考选军政之年京营将领免其考察九边将领仍与各直省一体考察余四事俱应依拟从之
　　○命发太仓银十一万三千四百七十两并固原延绥镇库贮节省客饷银十万两发狭西四镇抵补西凤等五府蠲免民粮之数
　　○以狭西灾伤重大民困未苏临巩二府所属十八州县并延安等二十卫所未完八九年分带徵钱粮尽行蠲豁
　　○戊寅祫祭  太庙
　　○以明日正旦遣隆平侯张炳阳武侯薛鋹成山伯王应龙遂安伯陈澍宣城伯卫国本分祭  九陵武平伯陈永禄祭  景皇帝陵寝都指挥佥事克谦祭  哀冲  庄敬二太子内官祭  恭让章皇后及废后吴氏各坟园
　　明神宗显皇帝实录卷之一百四十四
　　大明神宗范天合道哲肃敦简光文章武安仁止孝显皇帝实录卷之一百四十五
　　敕修万历十二年正月己卯朔上御皇极殿百官行庆贺礼赐三辅臣上尊珍馔
　　庚辰
　　禁诸宗室陈乞初代府宗室廷坑等父母已经受封所生之子在未奉条例先者应续请封爵礼部言
　　嘉靖八年以后原无请封之例今条例已经题过名粮者不得藉口辩复若一从其请各蕃请乞宁有已时
　　上曰以后各宗有违例渎扰者治之  蠲淮扬等处万历二年至八年拖欠牲口银两从御史孙继有请也
　　辛巳慈宁宫灾诏百官修省礼科都给事中万象春言宫闱火警皇上方反躬自咎臣意当今急务无如保
　　圣躬其次在莭财用夫爱君者防其渐保身者谨于微动静食息快意适情亦非爱养莭宣之道昔晋文公得南之威三日不朝遂推而远之仪狄作酒禹饮而甘之遂＜锍-釒＞仪狄载在史册侈为美谈可不滥乎至财用国家之命脉今宫中用度每年额角□羊金花百万迩年来令太仓增进二十万犹称缺乏君买繁多支用四出臣愿
　　皇上加意樽莭此皆修之实也＜锍-釒＞入人多危之而得报闻于是中外仰
　　圣明之从谏矣
　　山东道御史丁此吕因火灾条陈五事一曰慎举动二曰弘听纳三曰正典刑四曰去幸位五曰训近侍内言宜撤鳌山之灯止
　　寿宫之阅停磁器之制莭织造之工立建言贬窜诸臣如赵用贤吴中行邹元标沉思孝艾穆等立诛逆保朋奸之游七徐爵等并去故相居正之党勿容充位  内监传元宵莭乾清等宫设鳌山等灯礼科给事中王士性言四方守臣所奏洪水岁祲营垒火光灾异纷如而慈宁又有此变正宜修德消弭安得复恣燕乐宜一切裁罢  上纳之
　　癸未上御皇极殿谕兵部辽东虏贼犯入声势甚急传摠督镇抚官用心防御截杀以闻
　　浙江道御史张文耀＜锍-釒＞参陈三谟曾士楚当故相张居正夺情起复时三谟士楚□□只名具＜锍-釒＞违众保留欲去君臣父子之伦甘为异类二人首事群邪效尤台省中如李选李宗鲁千应昌于鲸贺一桂陈世宝顾尔行相率为奸荡踰簠簋使人愤懑不平乞将两臣从重究处得
　　旨陈三谟曾士楚附权蔑伦有玷台谏并削藉
　　乙酉升南京都察院右都御史郭应聘为南京兵部尚书参赞机务  起原任礼部尚书万士和为南京礼部尚书  起原任应天府尹王世贞为应天府尹丙戌享
　　太庙  虏犯辽东我师拒却之先是东西虏有十余万于十二月从十方寺堡入犯我师堵截六日始出境前后斩首级四十二颗达马八十一匹盔甲夷器称是兵部以捷闻
　　丁亥  礼部覆襄王捐禄修城散财赈众宜奖
　　诏令有司备彩币羊酒扁额示旌
　　戊子
　　上御文华殿讲读
　　己丑
　　孝恪皇后忌辰  祀于
　　奉先殿  遣成安伯郭应乾祭  永陵
　　户部尚书王遴覆湖广抚按李江等＜锍-釒＞以长常二府监税并兴国等处七十七州县原额杂税辰靖盐木油税常德茶炭税既系军需兵饷祭祀与宗禄官俸等费照旧抽收每年扣一千五百两角□羊部济边余存听用其武昌府大治等六州县税银既已盈余令酌定数目徵角□羊支销毋得仍自起税报可  御史张文耀奏革湖广摠兵官事下兵部议未定文耀又＜锍-釒＞陈因革始末极言复设不便状部议复设但不必专用世臣得  旨还于侯伯内推廉勇堪任者去  福建巡按御史龚一清查核过南澳铜山功官兵冲沉倭舡四只生擒倭贼二十八名斩首十二级夺被掳者六十余名文武官于蒿等优叙奖赏有差  两广摠督右都御史郭应聘请会官勘处安南与下雷归顺等州峒地界或退还安南或立石定界庶杜彼此之争端一华夷之大分从之  兵部覆辽抚赵维卿请增广宁等马骡料价允之  铸福建督粮清军关防  云南府地震  庚寅  升宋兰为后军都督府佥书王桂为神机营佐击将军  建州卫女直夷人都督王忽等进方物宴赏如例  乙未  英宗皇帝忌辰  祀于奉先殿  遣惠安伯张元善祭  裕陵  丙申  上偶不豫文书官传鸿胪寺改宣捷祭告期大学士申时行等言  圣体偶尔违和暂湏静摄天心眷佑当即康宁但连日风寒正峭气侯难调伏望  皇上顺时珍护茂膺景福  戊戌  大学士申时行等言昨奉谕  旨暂免朝讲仰惟  皇上一身乃  上帝所眷绥百神所拥护暂时违豫不日就康但臣等窃惟六气之邪乘虚乃入必保养完固则外邪不侵尤望慎莭起居导迎和气以茂庸康宁之福  己亥  以怀宁矦孙世忠挂印充摠兵官镇守湖广  升南京工部右侍郎袁洪愈为南京都察院右都御史巡抚贵州右副都御史刘庠为南京兵部右侍郎  下西宁参将王国柱于吏部副使张登云夺俸坐虏酋着力免等紏西海虏酋领虏八千余骑抢西宁番族突入境内杀场番汉土人并头畜甚众为甘肃抚按董尧封等参劾故究治  南京刑科给事中阮子孝等广西道御史沈汝梁等先后＜锍-釒＞荐原任保定巡抚孙丕扬等三十二人负时望有边材章俱下吏部  庚子  补翰林院修撰陈于陛充曰讲官  浙江抚按范鸣谦条上备赈荒等事下户部覆  安南都统使莫茂洽自袭职来莭年贡仪不缺兹当三年之期预以正贡二部来请两□阙字应聘为具题兵部覆请诏允开关验进
　　○辛丑以辽东大捷遣公徐文璧侯吴继爵伯王祎祭告  郊  庙○右春坊右赞善赵用贤以病乞归不允
　　○准湖广副使钟继英致仕
　　○山西抚按侯于赵等会参原任辽东巡按于应昌杀刘台事章下都察院
　　○以巡抚郭思极言苏州等十府上元等八县灾诏免四司料价及黄白麻鱼课等十之三
　　○壬寅升广东副使朱东光为广东右参政分守岭西道
　　○四川下川东道副使王汝鲁以病免
　　○癸卯  孝静毅皇后忌辰祀  奉先殿遣靖远伯王学礼祭  康陵
　　○叙辽东大捷功督抚镇而下各进秩赏赉有差先是兵部尚书张学颜题辽镇督抚镇巡等官张佳胤等报万历十一年十二月初一等日逆虏逞仰加二奴纠借大虏指以讐杀猛骨孛罗为名实欲犯抢开原辽沈抚臣宣谕不从因潜兵四起当阵斩获仰加奴逞加奴等首级共三百一十一颗及外应李总兵伏兵斩获塞土地贼首级一千二百五十二颗并获马匹夷器衣甲等物无算有功官员应优叙阵亡官军应优恤其二奴遗下夷部即如该镇议悉归猛骨孛罗约束再照辽地马匹原少马价不敷合于原额四万之外量加一万两作为年例再发二万两以补今次从征缺数俱于太仆寺支给  上奇其功诏岁加李成梁禄米二百石先荫本卫指挥佥事改锦衣卫升二级世袭赏银一百两大红纻丝蟒衣一袭彩叚六表里张佳胤加太子少保荫一子锦衣卫百户世袭赏银五十两纻丝四表里李松升兵部右侍郎兼都察院右佥都御史照旧巡抚荫一子锦衣卫百户赏银四十两纻丝四表里与佳胤各给与应得诰命任天祚升一级宿振武加副总兵职衔仍赏实职一级霍九皋加参将各赏银二十两纻丝二表里曹子朝赵维卿升俸一级与李兴等各赏银二十两内李兴李宁各升祖职二级秦得贵史儒学应时各加游击职衔刘言李维藩各加参将与章应选俱遇缺推用查大受等各赏银十五两内郭仲举孟承勋各升试百户其余俱依拟军士血战劳苦发马价银二万两差科臣一员会同抚按官赏犒差官另勘本兵调度有功张学颜赏银五十两纻丝四表里辛自脩阴武卿各二十两二表里该司郎中银十两余各八两
　　○先是覆辽东功文书官刘成口传加恩阁臣大学士申时行等上言  皇上留意边防轸念将吏劳苦升赏俱从优厚诚激劝人心之大典至欲叙及臣等则万不敢当盖此边镇奇捷皆繇
　　皇上神武布昭威灵振叠将士协心所致臣等叨侍惟幄迩会其成有何劳能可录况边功不叙阁臣已奉有明旨且臣等岂宜分将士之功增冒滥之罪至是复有旨辽东大捷实元辅等预授庙谋所致既不拟旨受荫今特赐元辅银二百两蟒衣一袭彩叚四表里二辅各银八十两蟒衣一袭彩叚二表里卿等承之勿辞时行等俱＜锍-釒＞谢
　　○议覆郧阳南阳汉中三道各照先年领给敕书专管本省地方不必互相兼制
　　○升太仆寺卿舒应龙为都察院右副都御史巡抚贵州兼督理湖北川东等处军务又升国子监祭酒罗万化为南京礼部右侍郎
　　○甲辰命詹事府少詹事兼翰林院侍读学士王家屏教习庶吉士○以武定侯郭大诚掌前军都督府印
