<!-- { "loadSidebar": true } -->
　　○壬寅吏科给事中齐世臣等条上五事一曰遵会推之制稽  祖宗典制内阁吏兵二部尚书会同九卿各堂上官及科道印官推举各部尚书侍郎左右都御史副佥都御史通政司大理卿各处巡抚则会部院通大三品以上堂上官推举两京祭酒照巡抚例会推乃比年用大学士尚书或繇  圣心特简或繇辅臣揭荐乞照旧会推以昭公道二曰申职守之义国家言责归台谏政事繇六曹各有专职毋许越俎言事如俞显卿翟举贤辈以乖政体三曰核纠察之实如指其贪即取一不义足矣不必尽括无影之赃指其酷即杀一不辜足矣不必概举有罪之鬼四曰充台谏之任行取宜岁一举行视所选为嬴缩冀拔三而得二也五曰慎督学之选以春官为储才之地铨曹博采海内文行之士而藉之以待春官之选宗伯又熟察而籍之以备督学之选报可
　　○  寿宫铸督催物料监察工程各关防
　　○升广东左参议韩绍为广西副使
　　明神宗显皇帝实录卷之一百五十五
　明神宗显皇帝实录卷之一百五十六
　　万历十二年十二月癸卯朔无逸殿灾
　　○大学士申时行等上言此殿为  皇祖所建以省耕歛观稼穑知小民之艰而固二业之本一旦被毁盖  上天出谴告以示仁爱欲使  圣志忧勤侧身修行思患豫防非偶然而已也臣等辅导无状调爕乖方致兹大警除席藁待罪外其内外大小臣工皆当一体修省洗心涤虑以应天变
　　○降原任福建右参政杨标为广东左参议升湖广按察使沉子木为山西右布政
　　○礼部尚书沈鲤又＜锍-釒＞乞休不允
　　○兵科给事中张希皋条陈四事一西北市马膘壮给军羸弱卖充市本披阅视册宣天山西三年内新收胡马十万四千四百零约费市本九十二万二百有奇随查开除数略相当而桩银仅十之一宜设法调停褎多益寡勿出市本旧额之外二东南客兵骄悍成习浙省之变一倡而东山府江相继见告宜时拣汰易以土著已汰者给道里费遣回三储养将材各卫所应袭官舍先令送学读书两月府卫正官考试每岁守巡两道考阅起送之时抚按试弓马韬略熟闲者方准起送四清理军伍每军下务列继丁二三名或一二名注籍听继不俟绝伍始勾将领毋许克剥部覆俱如议独边方官舍难尽绳以肄习诏申饬行□甲辰升王锡爵礼部尚书兼文渊阁大学士王家屏吏部左侍郎兼东阁大学士俱入内阁办事
　　○谕礼部无逸殿灾系  上天示戒朕衷深切警惕其内外大小臣工著一体修省以回  天变
　　○户科给事中苗朝阳言各边新垦荒田永免起科及议盐政请托之弊户部覆从其言
　　○逮曹州知州方复乾下于理以山东巡抚李辅参其惨酷致伤多命也
　　○禠延安府贪同知石巍真宁县贪知县刘衢职为民下巡按提问
　　○乙巳吏部右侍郎兼翰林院侍读学士王家屏辞免新命不允
　　○以缉获功荫太监张鲸弟侄一人为锦衣卫百户赏羊酒新钞
　　○丙午升四川右参政李成式为湖广按察使调浙江副使叶梦熊为山东副使整饬永平
　　○升锦衣卫掌卫事都督同知刘守有为左都督提督巡捕锦衣卫都指挥佥事杨俊为都指挥使各赏羊酒钞锭王汝梅升都指挥佥事庄福德等各升一级镇抚司管事指挥使许茂橓升都指挥佥事宋金李如柏俱指挥佥事调王有翼分守山海参将
　　○工部言大工肇兴铺商窰灰等及车户宜酌议均派不得营求搀越是之○工部覆应天巡抚王元敬议留苏州府织造银两除十年十一年十二年共十一万五千七百二十四两零准留外已后大工不得再留报可
　　○丁未吏部申饬明年朝觐应行应革事宜
　　○吏部覆刑科给事中陈璧条陈三事一曰起废贵慎除品隲素定举之不敢不先或月旦时更考实行核报二曰名实贵办卓荦而蚤有誉沉笃而终有誉者实名也有所觊而赴有所托而遁者虚名也课名程实则臣等事也三曰用舍贵当大臣进退关国体人才用舍关世道臣等敢不虚心秉公广询博访以闻从之
　　○礼部言崇王乞改封第二子南阳王常□氵水聿□为世子妃钟氏为世子妃诏改封恐有朦胧情弊行抚按查核以闻
　　○升贵州副使华启直为四川右参政补原任狭西副使张孙绳为浙江副使
　　○以辽东都司佥书韩元功为沈阳游击
　　○庚戌广西饥
　　○两广总督吴文华广西巡抚吴善各＜锍-釒＞徭贼纠党为患相机扑剿以靖地方留中
　　○授成国朱应槐勋卫  升礼部右侍郎沈一贯为吏部右侍郎兼经筵日讲
　　○楚王华奎奏宗室英火□尔不法诏夺火□尔禄米抚按官勘问以闻
　　○礼部题朝鲜国王李昖送还漂海华人一名  上嘉其诚命该部登记候至数名以上照例类请给赏
　　○辛亥  上视朝
　　○火星逆行张宿度分
　　○命大学士王家屏充会典总裁及同知经筵日侍讲读
　　○崇王差承奉高朝来礼科给事中万象春参王府内役潜迹营干  上令该城御史究明奏闻
　　○壬子已故永乐间忠臣都御史景清戍所丁绝连累亲故狭西抚按李汶曹一鹏以为言部覆奏诏令豁伍○榹斋戒酗酒鸣赞程应伟王材职为民
　　○广东巡按邓炼＜锍-釒＞荐地方人材何维柏海瑞林大春黄可大陈堂得旨海瑞即起用
　　○兵部尚书张学颜题无逸殿灾宜严巡禁内皇城各门昔止内使二三今增四五十昔犹住直房今皆私建房各门皆然西城尤甚内操兵虽止三千而仆从无算地在内苑守御者不敢问事干近臣巡视者艰于察宜一申饬应送问者送问应参究者参究  上谓尚书言是皇城巡禁事例依拟通行申饬还著司礼监严行各门不许放游食无籍之人混入
　　○先是刑科给事中刘尚志题重人命等三事至是刑部申其言良是请从之报可
　　○升贵州左参议应存卓为本省副使
　　○癸丑上御文华殿讲读
　　○礼科等科都给事中万象春等因灾修省条上六事一曰重抚按之责有司不贤抚按得而劾奏朝廷凭而黜削其甚者仍令提问法也近见一二贪酷有司  皇上遣官逮问无论威亵则易玩道路之驿骚可胜道哉今后除重大必须廷鞫者逮治外其余请付抚按究奏狥情者容臣等指参并治二曰止禁地之兵今天下之兵养之非不厚也少有所激輙脱巾攘臂如往岁浙中近日粤西可为殷鉴内操诸兵固非其比然岂尽忠义脱有不如意鼓噪行伍之间虽万万自取虀粉于国威得无少损哉三曰存撙节之心  皇上尝楬节用之戒于殿庑以故数年间太仓盈溢而日来渐耗如马料金价之请动盈数万  皇上虽诏许之然未尝不轸念经费旬日来绝无加取愿  皇上之常持此心也野火漏卮可为炯鉴四曰宽言路之禁顷一二建言被斥诸臣铨臣不察其悔悟与否遽拟量移遂烦明旨切责第云另题请耳非禁之使勿用也该部职在敬共心存疑畏苟非明示德音恐诸臣终无赐环之期五曰一宫府之法法者天子与天下共岂以内外而有异同此后内廷有犯悉付所司如律究治奏入报闻
　　○降补原任副使程学博为贵州左参议
　　○甲寅命少詹事兼侍读学士掌院事张位右春坊右谕德兼侍讲吴中行俱充日讲官
　　○乙卯先是刑科言近来逮问不便  上怒言者夺为首俸三月余二月至是刑部覆御史黄学曾给事中陈璧一欲慎逮系以正纪纲一欲振国威以肃反侧今周祈已赦情法两伸惟逮问一节雷霆时亵民志日骄以后职官有犯请在内付法司在外付抚按庶
　　主势益尊朝廷益重报曰朕轸念军民间一逮有司之玩法纪阻德意者以示惩创所奏已知之矣
　　○山东巡按吴定＜锍-釒＞止内操请内兵发京营操练上责定不谙事体夺俸五月
　　○丙辰  世宗肃皇帝忌辰祀于  奉先殿遣遂安伯陈澍祭  永陵
　　○南京刑部右侍郎姜宝自陈衰庸求去不允
　　○三镇贡市事竣甄叙文武效劳官员赏郑雒萧大亨等银币有差
　　○丁巳  贞思安和景皇后忌辰遣靖远伯王学礼祭  陵寝
　　○锦衣卫都指挥佥事王汝梅罢  改南京吏部右侍郎兼翰林院侍读学士
　　○工部侍郎何起鸣条陈营建大工十二事一议办物料甎须有声无孔石须色鲜体坚一议贮物料贮于
　　昭陵神马房西井两庑空房一议运物料遇大雨时行水路运至汤山及朝宗桥一议放工价半月一给挨号散银一议恤夫匠一议处车户一预备器具一议设防守一议处供应一议处住房一议委责成允之
　　○戊午  上视朝
　　○修完南山厄要工程诏赏郑雒等银币有差
　　○广西巡按黄钟报徭贼出劫诏抚按官相机堵剿
　　○己未以年节赐辅臣讲官各银币
　　○以西兴堡失事程邦奇等革任夺俸有差
　　○宴赏泰宁等卫朝贺长至夷目小思等福余等卫朝贺  万寿圣节夷日把歹等有差
　　○礼部仪制司郎中赵世卿以万象春参崇王翊＜釒爵＞事上＜锍-釒＞求罢上谓该科参究王府指称员役原不及部何必辩世卿其照旧供职于是象春亦求罢不允
　　○云南巡抚刘世曾辞升荫总兵沐昌祚辞加太子太保并加禄荫子俱不允
　　○庚申兵部覆虏犯三山营等功次允升赏  予原任左都御史陈玠右佥都御史刘良弼祭葬
　　○从尚书郭应聘言准南京会同馆增复原额以后解到马骡夫价不必扣库作正支销
○山东巡抚李辅论曹州知州方复乾羁留候逮兵巡佥事金应照署州印通判李秉愚听复乾潜逃  上命逮复乾夺应照秉愚俸
　　○辛酉户部尚书王遴条奏理财事理一崇节俭恭惟  二祖克崇俭德为万世＜矢见＞  皇上御极十三年矣太仓粟可支七年银亦可支二年比见每年取太仓买办银二十万两增内操银九万两额外买油买金银二万两在户部者已如此至鼎建  慈宁宫
