<!-- { "loadSidebar": true } -->
　　○以  景惠殿  三皇祭设赐辅臣　　○总督仓场户部尚书谢杰因巡漕御史杨廷筠疏语指及具疏自明且求罢斥  上曰今年粮运艰阻若非互相儆戒力加催趱岂能终事巡漕疏语未必侵卿可付不辩
　　○狭西巡按杨文莅勘明临河官军出塞功次获功官军首从共四百二十六员斩获虏级二百一十三颗请请在事文武将吏分别优恤升赏又以修完紧要冲堡叙录在事文武将吏上请下部知之
　　○楚王华奎因郭正域发其礼单复上疏自言礼单原是寿礼非为贿赂且言正域旧隶本藩素有讐隙又与宗室连姻华越之讦奏皆其主使奏入诏下部院议之礼部署部事左侍郎李廷机奏曰楚王自被宗室华越等讦奏  皇上集廷议折群言  明旨剖断臣等随咨彼中抚按遵照施行天下服  皇上之亲睦而楚藩亦安如盘石矣乃楚王复有此奏一则因郭正域出其寿礼之单以呈览一则因宗室乘其机陧之势而侵凌有激而鸣良非得已臣等详阅王疏谓于中国士大夫平时交际生日往来其不为贿赂明甚正域乏远嫌之明有好尽之累始则咻于众楚曾不三思既而激于群猜复多一疏然始终并未尝以假之一字相加遗即其初议行勘之疏亦云楚王袭爵多年何至今日始发不发于士民而发于女子骨肉之间此数语者亦足明其无伤害意矣  皇上既俯容其引去即正域亦已愧悔不暇臣等窃谓可无再议为也若夫王疏所称聚群结党罩占屯田强收官赡折墙伐树打毁下马牌等情实宗华坚等所为及棍徒林槐等帮助抚按奉旨之后自应禁戢访挐与华越等一并分别议处以体  圣意而安王心不必更为枝蔓也＜锍-釒＞入报可
　　○礼科都给事中张问达因奏曰楚王与华越等讦奏至  皇上俯念宗藩周全慎重屡敕部院参看复敕九卿科道从公看议  皇上乃详阅奏＜锍-釒＞勘疏议单酌之情法于十月初一日  明旨剖断臣意楚王于  圣旨到日应薰沐具奏以仰谢我  皇上浩荡之恩何乃月余犹佯为不闻复哓哓置辩而渎奏耶郭正域任事太锐出语太直不避嫌疑过则有之若云与楚藩素有深恨而其讐果不可角□羊也则奏词当一一言之毋隐今阅其奏中四恨率多微故小嫌又时相往来通好也谁肯以小嫌构大怨乎且藩王体甚尊贵矣事且重大而在外有郡宗之公评在内有廷臣之定议又岂一人之可得而讐害乎进退大臣处分宗室其权一操之  皇上郭正域业奉旨回籍俟公论矣楚王必欲即禠其职以快其私是进退大臣之权径操之于楚藩也华越等业奉旨着抚按官分别议处毋令纵枉夫无纵枉自有轻重楚王必欲尽置之重辟以快其私是处分宗室之权又径操之于楚藩也  上以有旨答之
　　○乙卯南京刑部尚书赵参鲁六年考满命加太子少保
　　○南京吏部等衙门尚书等官曾同亨等奏请急罢矿税谓上如不停下将自停上如不止下将自止至于自停自止而天下事如痈疽之决裂矣岂臣子所忍言哉不报
　　○改差巡茶御史黄升巡按狭西带理巡茶事务如故以台中乏人故也
　　○丙辰户部以银库内外角□羊运出纳紧关之节条陈四款以闻一核发运以杜弊孔分两准于法马觉察存于封识以后各所司发角□羊俱以原降法马准足五十两倾锭不足之数亦总计以一锭补之不许滴珠零星以滋弊窦每锭用纸二三层包里钤盖角□羊到之时若封印鞘单缺少锭件分两参差责在角□羊官若封识宛然而色数未足责在所司一核出纳以昭画一凡角□羊到钱粮管库官会同巡视督令库役从公敲兑短少责补倘指称原发轻少及无印封鞘单与仍复滴珠零星色数不足等项情弊即将角□羊官覊候行文原发所司查究弊端所归处补明白其角□羊银到库与本部题发边银月日相值管库官即公同巡视督令原角□羊官眼同领角□羊员役觌面兑交明白一核边储以足兵食凡角□羊银到边各管粮司官亦即照原降法马公同角□羊官当面验兑明白取无短少结状缴部更不得假以内发短少出示榜谕以轻减军需一禁嘱托以防诈伪一应收放钱粮如有关说情弊听巡视科道指名参奏疏入诏曰钱粮出纳奸弊最多关系国计盈缩亦官常士简所系这所议着实申行
　　○冬至庆成宴
　　○  恭让章皇后忌辰遣官祭  陵寝
　　○戊午敕后府吏户礼兵四部朕第三子福王年已长成其岁支禄米一万石今在京岁且支米三千石钞一万贯待之国米全支依先年潞王例便选学行端正者除王府官选诚实的当者除仪卫司及群牧所官拨堪用校尉六百名王府随侍于后府及在京卫分共拨精壮军一千名于群牧所用其余合行事宜悉依潞王例如敕奉行
　　○仓场总督尚书谢杰以通州仓槐树枯枝烟起火着延烧厅肆疏请罢斥  上不允
　　○准萧协中送监读书
　　○己未  奉先殿工完遣驸马万炜行祀土礼
　　○工部奏御朝殿门系国家九重金阙崇严禁地例当清肃不宜久停臣等钦奉  明旨随移咨礼部转行钦天监择良吉日时请官祭告破土先行出运旧石清理地基至于预为采办等项另行会同内阁科道及内官监等官踏勘估计接续举行  上是之
　　○钦天监择是月十六日三殿经始清基
　　○庚申大学士沈鲤以足疾未瘳乞假报可
　　○户部覆山东巡按疏将被灾金乡等二十六州县存留秋粮各查被灾分数照例蠲免无粮贫民准免丁口盐钞其济宁任城二卫屯粮准照例改折通融作数抵放官军月粮其各州县蠲免粮内系官吏师生旗军人等俸月粮银势不可缺者听有司临时处补报可
　　○壬戌复原任南京兵部右侍郎冠带闲住王元敬职
　　○工部以  福王出府物件折价未便且又增开雇匠三万二百余工与  潞王事例不合及查所造不过棹凳厨柜等项襍用器皿之数请行营缮司于湾基等厂取用丝绵铜铁朱漆等项于甲丙等库实在项下取用其应置办者令殷实铺□勒限办用诏仍令折价不允所请
　　○癸亥辅臣以  福王出府日期请命定于十六日
　　○户部以  福王婚礼钱粮缺乏请量裁节不许因请于老库银内暂借五万两发□刻期办进仍候省直角□羊到补还报可
　　○甲子福建矿税务太监高采以奉旨差官过海勘明机易不出金银因参奸民张嶷与百户阎应隆妄奏诏以张嶷虚诳着内官高采会同抚按等官差官拏角□羊来京与同百户阎应隆一并究问
　　○乙丑巡抚云南右都御史陈用宾以母老陈情乞休  上以边镇未靖非抚臣将母之时不允
　　○以萧云举为国子监祭酒
　　○升狭西参政张泰徵为本省按察使兼右参议管理□雒道提学副使臧尔劝为右参政分守关内道靖边兵备副使刘任为右参政兼佥事
　　○先是有旨升锦衣卫都指挥佥事陈胤徵三级且令其世袭故叔祖已绝百户兵部执奏胤徵已经历升都指挥佥事今加三级则当升都督佥事此自  皇上格外之优异臣部敢不仰承至谓其叔祖之功不可泯灭准与世袭查  累朝事例不许奏带人员凡立功之人亲弟侄准袭其堂兄弟侄并侄孙名为犯堂今查陈圭之弟陈基原注奏带人员而胤徵为陈基侄孙又系犯堂隔辈揆之二例委为不合  上以有旨答之且以胤徵效劳有年仍着本卫南镇抚司佥书管事
　　○是月十二日大学士朱赓于私寓门外获刊书一册外题国本攸关内题续忧危竑议大略谓  皇上于东宫不得已而立之从官不备所以寓他日改易之意其特用朱赓者以赓者更也取他日更易之意一时内外官员依附者文则有王世扬孙玮李汶张餋志武则王之桢陈汝忠王名世王承恩郑国贤又有陈矩朝夕  帝前以为之主沈一贯右郑左王以＜矢见＞福避祸末书吏科都给事中项应祥及四川道御史乔应甲书赓见之骇愕遂以所获原书随本上进其疏略曰  皇上以  天性至情定天伦大分断自  圣衷建立国本薄海内外谁不欣颂  圣德共载元良臣以七十衰病之人蒙起田间置之密勿恩荣出于望外死亡且在目前更复何希何觊而诬以乱臣贼子之心坐以覆宗赤族之祸况臣素绝私交书内所称王世扬王之桢者自公见外并无往来其他皆不识面不通剌之人而臣又位在二臣之下有何交涉足以招徕臣居乡立朝斤斤自守未尝树恩亦未尝树怨应无切齿于臣者不知因何召此奇祸意者神谋鬼术声东击西借此攻彼以希一纲打尽乎此真昔年忧危竑议之续非  社稷之福也伏望  皇上大奋乾纲严敕缉事衙门刻期访挐务在必获根究下落以绝祸源尤望  圣慈哀怜特准放归奏入诏曰卿以旧学蒙召纯忠体国朕所鉴知不逞之徒无端造言于卿何点便着厂卫五城总捕衙门严行访缉务在得获卿辅弼重臣谊关休戚当此人情叵测正宜居中镇定主持国是何遽先自乞归以堕奸人之计其尚体朕眷怀即出赞理妖书已览了后有项应祥乔应甲名字显是讐诬坐名也着他从实回将话来是日大学士沈一贯亦奏臣惟册立  皇太子及册封  诸王一事  皇上畅天性之真爱定  社稷之永图长幼之伦秩然有序首建元良万邦以贞臣瞻睇有年而遭逢一旦如更有觊望大彘不若宁人类乎彼为鬼蜮者乃驾捏虚言无踪无影至于混淆  皇上庭闱宫禁之情离间  皇上父子骨肉之爱掩抑  皇贵妃赞成之盛德点染  福王孝弟之令名诬陷大小臣工坐以翻天覆地之罪而尤首齮龁臣臣于斯人非有不共戴天之担何为至此伏望  皇上敕下缉事衙门严行访挐何人撰造何人刊刻是操何谋欲冀何事务求真正主使并其实诬的据臣愿与面质以正斯狱臣德薄望轻佐理罔效前冤甫白后谤复生辱身犹小辱国如何伏乞先赐罢斥以为奉职无状之戒  上曰朕尊  祖制册立元子明诏万方中外人心久已系属何为有此不逞之徒敢造妖言诽谤朝廷动摇  宗社好生悖逆便着厂卫五城总捕衙门严行缉访务在得获卿辅弼首臣谊关休戚既曾殚竭忠诚赞襄大典尤须居中镇定主持国是何遽先自乞归以堕奸人之计其尚体朕眷怀即出赞理
　　○宴朝鲜国陪臣命侍郎李廷机待
　　○  福王府第工完遣光禄寺卿王守素祭告
　　○丁卯谕内阁曰朕自承继  祖宗垂统每思太子乃国根本朕心慈爱教训皇太子聪明孝友纯笃其诸王子俱各好学贤良时率谒见  圣母喜悦倍增且皇后贵妃俱常好善修斋敬慎侍奉朕心忻慰可谓国家具庆矣近见皇太子成婚已逾二年未见子嗣心切念虑已面谕慎择淑媛内助以广后出螽斯又时逢阳长适遇  圣母万寿节朕心欢悦正欲特谕卿等条具祈  天永命保国安民事宜详择施行共图化理不意昨东厂访获奸书一本具奏事件朕一见怒恨何尝有此意念已着密访真实奏来重加究治今日览文书见有卿寺所奏及印刊奸书相同何乃驾捏虚言无踪生影混淆庭闱宫禁离间父子兄弟亲情诬陷大小臣工坐以翻天覆地之罪而首倾卿等一网打尽忠良使朕孤立于上蓄谋叵测朕心愈加忿懑必有主使之人同谋党类卿等可传示便着厂卫城捕缉事衙门严行访挐在外即行各抚按等官缉挐俱要真实具奏务在得获以绝祸源以昭天理国法卿等为朕股肱义同休戚岂宜辞避堕中奸计惊危  宗庙  社稷卿等可即出赞理以分朕忧以镇奸心特谕卿等知之
