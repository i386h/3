<!-- { "loadSidebar": true } -->
　　○江西税监潘相奏湖税持议日久地方原额不加  上曰湖口税课已有屡旨了尔即撤回其委官着抚按查照李道事例照数按季征解该监如再不遵定行重治所有见在税银即会同差官验收解进以济军需其分解部银待下次征收解用
　　○以广东水涝灾伤准将四十五年解部税银留赈以昭朝廷宽恤德意从抚按之请也
　　○工部言巨马桥拆建功力浩烦  上着照前议那借钱粮给发督工官务上紧造办物料以便明春兴作不得耽延迟误
　　○应天巡抚王应麟以病辞职  上曰巡抚重任如何又以病辞着照旧供职
　　○丁未选淑女贺氏为  惠王妃吕氏为  桂王妃
　　○戊申升广东左布政臧尔劝为都察院右副都御史巡抚宁夏地方福建左布政陈道亨为南京右副都御史提督操江
　　○己酉  恭仁康定景皇帝忌辰遣官祭金山  陵寝
　　○工部奏  惠王桂王婚礼钱粮奉旨借用冏寺十万今需用甚急而该寺俟发无期  上命作速给发　　○辛亥吏部尚书郑继之以病行初继之以年逾八旬引疾乞休  上以硕德旧臣不允其去命司官谕留至是求去愈切于大明门外叩头出城候旨  上乃优诏许之准驰驿归
　　○漕运总督王纪言凤阳奉祀未斯盛骄淫灭义已经革禠宜仿尼山例会同通族公举有见任南京鸿胪寺序班朱自让堪嗣明禋  上下礼部议
　　○乙卯礼臣以  瑞王出府成婚已将二年而府第未有定所乞早俞发以奠邦基不报
　　○巡视厂库河南道御史潘汝祯言老库所积除预备  大工一百万之外如洗近蒙皇上有巨马桥发银二十万之旨查得胡良桥费用仅数万彼时兼发帑金部司拮据尚苦不足迩者运石夫价应找八百余金司臣计无复之议动料银该职驳回则此二十余万自非再发内帑部臣岂能为无米之炊至于  祖制巡视厂库必一科一道并乞将范济世之＜锍-釒＞蚤赐简发庶相与共济时艰于库务大有禆益不报
　　○升原任守备保国忠为河坝游击
　　○丙辰原任太仆寺卿今冠带闲住李时华言近从邸报见问革举人邵喻义辩＜锍-釒＞大非昔日情境时臣以御史奉命监试与御史叶永盛共事至第三场监军拏获邵喻义夹带啖禀到臣喻义无言第求宽宥遂发兵马司监候臣与叶永盛具＜锍-釒＞参题乃喻义妄意死灰复燃谓当时举人二字触臣竟至不可解溯自丁未迄今一十一年喻义曷不辩于法司推问之时而辩于问革十年之后近日沈同和之事大羞制科使喻义而可复臣恐同和且继喻义而后矣此举关系国法不小臣身虽隐不敢不明白直陈以听  圣断下该部
　　○丁巳春分祭  大明于  朝日坛
　　○大学士方从哲题臣于二月初旬择吉请开储讲随奉  明旨见今尚未出九着三月内举行今三月届期余寒已尽臣谨择初六日为入学大吉之期此外十二十七虽无入学亦皆大吉望钦定一日出讲以作  圣功  上以初六是祭祀日期着另择吉来行
　　○兵部侍郎崔景荣屡＜锍-釒＞乞休不允至是以人言于大明门叩辞出城候旨而刑部尚书李志侍郎张问达皆相继求去  上曰今九列乏人岂人臣相率求去之时着遵屡旨速出毋得再陈
　　○己未大学士方从哲人以病乞补阁臣谓臣当此病困垂危之际不得一二人为身后托臣死岂能瞑目昨奉  明旨谓枚卜等事侍臣出次第举行不知臣身既难自保身后又苦无人仓卒之间政灌莫属苟若及臣一息尚存早推早用之为得也  上曰览卿奏具见忠诚敬慎远虑周详朕已悉知所请枚卜阁臣前谕已明何得人有此奏阁务殷繁边疆多事今各部官员相继求去卿复杜门不出国事何赖卿子之事已有旨了不必介怀卿宜以君命为重即遵屡旨勉为朕出入阁佐理副朕眷倚至意慎勿苦辞
　　○蜀王奉铨表进扇五百柄  上赐书答之仍加赐银一百两大红罗常服一袭明神宗显皇帝实录卷之五百六十七
　　万历四十六年三月庚申朔  孝肃皇后忌辰遣官祭  裕陵
　　○辛酉工部言巨马桥所费不赀现今部库如洗殿门城工及二王婚礼尚且那借无措而河身比旧桥共盈三分有二沙虗且厚桥址难安必于上流砌筑遏水归桥刷沙见底恐所议二十万金未足了事且未必数十年后终不迁改如臣所见巨马河三时皆涸褰裳可涉惟夏秋之交或结草桥或造方舟岁费不过三五百金此在地方官加之意耳今缓  三殿而急一桥那  大工税银以就桥工恐亦非  圣母在天之灵所愿为乞寝之
　　○两广总督周嘉谟奏广肇所属南海三水高要四会高明等县洪水冲决圩基三万九千五百八十余丈恐春深不便修筑已权将抚按解留赎锾银两动支一万一千三百六十一两七钱七分零协以民派银六千九百一十九两九钱九分零筑完圩基一百七十五处效劳各官例应优叙乞敕工部移咨吏部纪录以为勤事者劝
　　○广东巡按田生金奏请粤东备谥者六人一原任南户部尚书张泰顺德人成化丙戌进士为御史＜锍-釒＞论宫闱廷杖及按滇移檄谕义马思楪出木邦宣慰司罕穵法献首祸者三十余辈比返朝请按中贵戚畹诸不法者在大理执永乐图籍平蓟州皇庄牧地之争后以户部尚书致仕子孙不免饥寒者一南京工部尚书陈绍儒南海人嘉靖戊戌进士授户部主事进会计录岁省京运冗费二十余万视饷辽左遇虏至帅众却之补郧阳监司迁粤西兵备设堡屯田徭贼远遁及为太常卿侍  穆庙视耕耤田沟陈典礼称旨赐宴表里晋南户部右侍郎有诏分团营为五力言非制议遂寝寻转左提督仓场＜锍-釒＞陈辽左十三镇兵马主客之费请修屯选兵以省京运定漕运六限岁免漂没今悉从之以工部尚书致仕可谓文武全才者也一原任南京礼部左侍郎陈琏南海人洪武庚午乡荐初教授桂林端范明经士相劝勉有诏武臣子弟诣琏受学使知忠孝诸司政有未通咸就质正永乐初以治才擢知许州改滁州甚有惠政  文皇帝遣廷臣察吏治琏居最滁人诣阙乞久任乃擢守扬州兼摄滁州赐衣钞及宴给驿返滁盖特数也召充礼闱同考官所收多名士擢四川按察司申宪戢暴言修武备慎刑罚明礼乐等九事  上嘉纳焉吏部言琏望重宜式成均改南通政使摄国子事寻以病归正统初起南侍郎遂致仕连敦行孝友守滁十年滁人方之欧阳修王禹偁云一原任礼部精膳司员外张粲顺德人弱冠登正德辛未进士知建平有治声以忤御史意被劾改广昌粲亦上书讼御史得私诬状落职寻迁主客司督会同馆时都御史彭泽讨四川流贼有功而大司马王琼撼之发其赂土鲁番赎城事欲置以法遣其属持牒邀粲穷其事粲正色卒不署牒而泽亦得释迁营缮司员外郎偕侍郎何孟春等争  孝宗庙号赴顺门跪哭被杖创死未死时犹草数千言期再上谓李义壮曰身尽废独此心耿耿耳隆庆改元赠太常寺卿生平刚正不挫尝言惟吴献臣可以语此庶几不愧为臣死忠者耶一原任淮府长史赠太常寺卿庄琠揭阳人弘治丙辰进士初令安福捐俸创学执法不少狥人或以速谤惧之琠行之如初因体羸改郡学寻调国子监又以戆直迁淮府长史宸濠素蓄异志意轻诸宗挟贷淮府岁禄琠持不与复禁绝其私交濠撼之构官黎安上＜锍-釒＞诬以离间宗亲琠闻之挺身见濠词色不少屈濠怒杖之寘于狱不食三日衣冠危坐而死淮府上＜锍-釒＞白其冤诏命有司开棺视得手足棰楚状＜锍-釒＞覆上黎安仍以计寝妻子无所依淮府恤助之遣归其衬  肃皇帝改元御史王完＜锍-釒＞其直节予祭赠古称杀身成仁庶几近之一原任吏部郎中唐伯元澄海人登成化甲戌进士任万年泰和有政声晋留曹暇日与友订圣贤之学亲较石经＜锍-釒＞请付史馆会礼官议王守仁从祀昌言排之谪海州判未几擢仪曹具＜锍-釒＞请端大本在铨部时秉公剔弊选法以清所陈多蒙采纳冢卿孙丕杨荐其贤可大用而元两＜锍-釒＞请告归居二年卒所著有醉经楼诸书行于世庶几修词立其诚者哉
　　○壬戌改武铨大选于次月补行
　　○癸亥  上谕吏部曰朕连日览文书见各衙门尚书侍郎等官不以国事紧要相继求去况今国家多事之时正赖各官分理为大臣的还当以君命为重岂得图遂己私不思急公任情纷纷相率径行是何法纪臣子鞠躬尽瘁之义何在你部传示各官务遵屡谕即出任事毋蹈前辙自取愆尤故谕
　　○礼部奏藩封省试共该遣科臣六员今见在止五员又有署印管差守科诸事废差不可尽差无人万一仍复印刓臣等不得不以候命诸臣权宜差遣维  圣明念  祖宗旧制不可终隳特补缺员幸甚
　　○甲子户部尚书李汝华以病辞铨务  上曰铨务烦重卿端方勤慎允宜兼摄不必辞
　　○乙丑祭  历代帝王
　　○初贵州毕节乌撒二卫军民王应星等奏开彼处铅厂以充兵饷  上以会经抚按勘明准照原题开采该科议乌撒原隶蜀而迩干黔自上府效良为其本姓争官夺印相讐杀蜀省遥不能制其父绍庆又跨有沾益之地当滇南门户将来恐尾大不掉故黔抚欲改隶黔疆而开采特带言之今不定分辖而言开采恐一旦两省棍恶夷汉盘据为乱谁资弹压是在户兵二部移文两省详议毋遽听奸人生事也
　　○丁卯河南道掌道事王象恒言政本单弱九列虗空恳乞  圣明举枚卜点大僚以禆治安不报
　　○户部题临德二仓凑补改折漕粮  上曰漕粮不许轻议改折已有屡旨临德二仓尤宜严禁以备支运违者照例参处
　　○准给福府德昌王禄米命非帝孙者不许援为例
　　○己巳升刑部左侍郎张问达为户部尚书总督仓场
　　○礼部署部事左侍郎何宗彦言皇长孙年已十四冠期甚近虽宫中亦尝读书习字然非有庄颜正论追琢德器我  成祖文皇帝当  太子讲学时即令  太孙读文华殿后选名臣杨荣辈为讲读又念  太孙生长深宫不冒艰难特制务本训示之每一书成輙赐  太子  太孙夫  成祖当干戈扰攘之际犹尔乃今清宁宴安坐虗岁月臣等不能为  皇上解也望乞来春开讲以昭诒燕不报
　　○辛未准给永年伯王朝辅赡地五百顷以朝辅之奏请也
　　○大学士方从哲言  皇上因冢卿之去特命尚书李汝华署掌部务又念其兼摄之苦将会推仓场总督张问达点用然当今大僚之缺不止仓场部事难兼不止汝华都察院风纪之司三堂并缺且将六载有余各部有长无二有二无长事权掣肘鞅掌劳瘁总之不能安其位而行其志至台省各官册封典试已近而署印守科无人按差报满已多而题代无人则近日诸臣按缺题差之议似可通变行之者况丙辰留部诸臣株守三载考选授职业已逾时徒以前者尚壅后者愈滞可任其淹留困顿而不为之所乎平政体以慰人情又今日急务也不报
