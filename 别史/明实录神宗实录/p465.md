<!-- { "loadSidebar": true } -->
　　○以山西右参政刘卿升山东按察使整饬辽东开原兵备
　　○升工部署郎中事王在晋为福建副使兴泉兵备
　　○浙江左参政谢裘升本省按察使兼参议
　　○准原任南京户部右侍郎余懋学男监生余昌祚承荫
　　○贵州巡抚郭子章参将  陈寅到任违限  上命按臣查究
　　○署吏科给事中许子伟以听候考选诸臣纷纷求改别职上言诸臣畏难择便恳乞速行选补不报
　　○直隶巡按牛应元请严禁开采  孝陵联络山场言之甚悉
　　○癸未
　　○吏部为查革积弊事因都吏王暖非法投送主事银器因分列四款以清弊源一裁顶首一裁冗役一缉走空一禁馈遗上之不报
　　○操江都御史耿定力参把总李锐革任从之
　　○甲申
　　○直隶巡按涂宗浚参临清砖厂员外杨为栋邀截赈荒官米横索税银奉旨朝廷救恤灾民发米赈济杨为栋如何闲关索税全无恻隐良心着降一级调外任还严查他税银着落及申明应否收税以绝后弊不许容护
　　○云南矿税宝井内臣杨荣参寻旬知府蔡如川赵州知州甘学书及生员人等抗扰开采
　　○工部厂掌司蔡可仁参泾阳固节二驿驿丞应付违误俱命缇骑逮系赴京究问
　　○乙酉
　　○户部尚书陈蕖题东事孔棘经费无措乞严督省直开纳银两速角□羊其任意迟缓者许指名参究从之
　　○辽东巡抚李植及总兵马林报称狡虏合谋入犯情形已露乞敕镇道将领励兵秣马相机堵截奉旨虏情叵测着该镇各官相机战守务保万全巡抚既未离地方宜严加整饬不许推诿
　　○川湖总督李化龙题广兵狭兵因事忿争互相杀伤总兵吴广不能约束全无犯律欲并其赴任违限从重罚治  上仅夺其俸三月
　　○偏沅巡抚江铎奏报入境日期  上谕以协心平贼以副简注
　　○总督蓟辽尚书邢玠以先奉旨勘播乃因人言咎其不剿引罪乞休  上曰邢玠勘处播酋奉敕行事何必自陈着照旧供职
　　○浙江巡按李楠上言狂谋两地同发时事可虞乞亟停搜括以销乱萌因赵天明等结聚倡乱实繇税棍纵横大肆掊克在在鼎沸莫必其命故偷延旦夕之生遂成大难之端浙江随处滨海迫对倭巢风帆又便窃恐民穹无计勾通狡夷祸不可言乞将矿税责成有司其地无艺之征亟行罢撤以收拾人心不报
　　○珠池市舶税务内臣李凤激变新会县乃参县民李芸易原任通判吴应鸿举人劳餋魁钟声朝梁斗辉阻挠课务主谋兴叛  上震怒即命官旗逮系李芸易等赴京究问其余有名渠魁即付李凤严拏正法
　　○又题雷池捞采无珠乞暂停采将商船折纳助工并协济罢采珠池银两按春秋二季角□羊进从之
　　○又题镇抚戴君恩献言广东盐场未税遗利赍敕稽缓重当罚治又千户何其矣敬陈旡儗艮两再请敕谕以便奉行  上命以戴君恩听李凤同抚按官严间其奏所请敕谕不允
　　○丙戌  孝懿庄皇后忌辰遣忻城伯赵世新祭  昭陵　　○原任福建巡抚副都御史张汝济男监生张较奏乞伊父恤典命与祭一坛减半造葬
　　○狭西巡按吴楷参河西备御都司吕渭赴任违限诏夺渭俸三月
　　○吏部题恳乞省发未下中外庶官以济吏治将原拟诸臣职名开列上请不报
　　○先是奸民陈学明等诳称衢明云雾山大木合抱及金银矿山余应祥等诳称浙直岁改叚布及黄生绢有司带管克剥奸棍包揽侵欺乞将银角□羊局给发机户及专敕内官督造董学等诳称浙江僧道废弛山田地产变价可淂二十余万等情至是浙江巡按李楠奉旨查议反覆辩其诈诞言甚明悉不省
　　○丁亥　　○户部题各边镇额饷近因典礼征伐各项那借以致踰时历季不能给发乞将老库银蹔借五十万分发各边以安三军之心俟事完陆续补还从之
　　○又题朝鲜国王李昖上言小邦丧败之余民不聊生乞将义州等仓遗下豆米免其抵银搭放并运回辽阳仍存留多处以备不虞有事可以协济军饷旡事得以赈活遗氓等情为照前项米豆而以天津辽东山东运输义州费实不赀然时方兴师舟东脚力尚易雇觅今复议运辽阳相距二千余里寥阔荒凉飞挽旡从虏骑出没防护尤艰况议有警复运朝鲜往回亏耗且计脚价于籴买何止四倍莫若径付朝鲜从今海气宁静则赈彼残喘用昭  天朝浩荡之仁如倭衅后萌即充  天朝协助之饷本与折毫不内需则我之捐此不为虚糜彼中淂此可济缓急以视运辽烦费径庭矣从之
　　○湖广巡抚支可大参黎平府皮林苗戕杀官将挟银退兵参将黄冲霄轻进取败失机辱国乞将冲霄革任提问从之
　　○应天巡抚陈惟芝因亲老乞休不允
　　○戊子
　　○命赵王常清鹿子由柱为寿光王
　　○原任礼部尚书罗万化男官生罗光鼎奏乞伊祖母沈氏祭葬并乞并祭伊祖罗拱璧
　　○原任南京工部侍郎沈应文奏乞伊父沈谱祭葬并乞并祭伊母吴氏俱命与祭一坛造坟合葬
　　○己丑　　○升左春坊左庶子范醇敬为詹事府少詹事兼翰林院侍读学士管纂修  玉牒
　　○命益王翊鉰庶子常溡为豊城王
　　○贵州宣慰使安疆臣奏播警方殷令剿在即堇陈忧谗畏讥之私以息群猜奉旨推诚布公赏罚明信微功必录岂尸□目忠义之臣安疆臣奋忠讨逆奉公灭私朕方嘉悦谁敢妄生谗毁有何嫌忌着他上紧进兵报放毋得自生疑阻成功之日一依原格行赏
　　○湖广巡抚支可大揭称两省定约合兵共捣今楚兵一进輙有斩获而贵州兵将迁延不赴恐贼渡江设伏大兵旡路可进乞敕诸将并力一心以图灭贼奉旨两省既约合兵贵州何为不赴以后著首尾相应以图万全不许借托迁延长奸潕完着各巡按移劄近境纠察奸弊奏闻各路官兵众多恐有推缓争妒等情各官务要同心协力功成同赏若互分彼此致误事机决行重处不宥
　　○署吏科左事中许子伟极言各衙门积胥之弊如礼部之索诈王府请封请婚兵部之索诈武职荫袭乞严行查革奉旨近来吏诈官邪日滋月长各官护短染私巧庇不举致今虎吏窃权弊如山积官为吏役法纪日废本内已发觉的着从重问拟未发觉的务尽心查刷摘发作功纪录阿纵即同亲犯该科访实指名参来重处
　　○国子监司业黄汝良参监丞胡汝焕＜锍-釒＞玩书手张全等作弊因自陈乞罢奉旨吏弊正宜摘发黄汝良不必自陈胡汝焕罚俸四个月张全等法司提了问
　　○庚寅
　　○兵科给事中桂有根题总督邢玠欲于立夏前后撤鲜兵复乞敕下会议夫关白□□虫歾清正行长犹存俟彼国稍定我兵尽还则扬帆北向是倭之必复来不待议也我之大兵虽撤而戍士万有六千水陆兼资分布成规具在是我之兵士不待议也如以诲外输将之难属国久戍之苦而移防于沿海之内又恐今方会兵讨播诸省骚然浙直妖徒倡乱人无图心倘东师一撤朝鲜不旋踵而折于倭勿论救援以终七年字小之功即欲固圉而增兵于辽津登淮之间更苦于力量之不及矣是又不待议而可知者也臣愚以为东事且勿议撤但议处本年终岁之饷刻期角□羊彼给散仍奖率将士益严防守少俟各处荡平然后设防于辽淮倭来可以渡江保属国倭退可以移师控北虏岂不为万全之长策哉奉旨东边连年用兵原为藩篱当守倭既难保不来朝鲜力又未振遽议撤兵孰防后患这本还着一并会议来说
　　○辛卯
　　○命武冈王长孙华增袭祖爵
　　○壬辰
　　○命万安王长子珂稚袭父爵
　　○贵州巡抚郭子章报播贼掳去防御宣慰宋承恩先是承恩与应龙翁婿之情安能不往来近始与之绝其被掳也顺逆之情尚未可知所遗该司土民尚多恐杨贼别生诡计相应于亲族中择能抚驭之人责令招合绥辑不致为贼收用  上命巡按查奏
　　○兵科左给事中桂有根参总兵童元镇兵无纪律丧师万余游击谢崇爵望风奔逃并监军杨寅秋赞理失策巡抚郭子章调度乖方及刘綎安疆臣伪称扼险以固封疆实欲驱寇以祸邻国事下兵部
　　○户科都给事中李应策题少监张烨请催取宛大二县所属及户部等衙门珍宝睛绿金玉等项牙商与京城内外当铺卯历逐查姓名照原题每两三分则例坐派银一万五千两委官轮管征收臣于西长安门见各牙数百为群号哭拦诉其等旡产旡力经纪度日一大辰出合室待暮归而食设有他故竟日不举火矣身旡完衣安能措处一万五千活逼坑杀数千生命等语臣且悲且惧窃思征银一万五千必须各牙岁得五十万金设不及此一万五千于何取足四海之远尚谓小民疾苦未尽睹闻近地灾伤日奏月闻民间见畿辅若此而不少宽安所望于遐荒祲沴若此即不少宽安所望于丰稔将尽丧其乐生之心而令其效死之志矣乞令张烨停割牙税致刘大伦于理以正诬奏欺诳之罪不报
　　○尚宝司火礼部请补造所毁牙牌从之
　　○癸巳
　　○以右庶子唐文献转左春坊左庶子左谕德袁宗道升右春坊右庶子各掌本坊印信右谕德杨道宾升右春坊右庶子掌司经局印信右中允黄汝良升左谕德右中允黄辉升右谕德右赞善区大相升左中允编修庄天合升右中允简讨周如砥升左赞善庶子俱兼侍读谕德俱兼侍讲中允兼编修赞善兼简讨不妨原格
　　○是日沈一贯题旧规推升过后方可开缺大选今吏部推升本上数日未蒙允发则于大选有碍事非得已輙为代奏不报
　　○右军都督府署都督佥事刘承嗣老病乞休从之　　○甲午
　　○命荆世子由樊袭封荆王配李氏封荆王妃
　　○户部尚书陈蕖题迩自言利小人奏收商税一到地方狼吞虎噬截索等于御夺搜括甚于抄封商旅裹足民心思乱臣等实切隐忧然都下之民亲依辇毂犹或可免不意神棍刘大伦视于税之说诳诱通湾少监张烨忽于京城内外经纪勒取牙税一万五千两责宛大二县征角□羊且珠宝市不常有本旡牙行此辈饥寒憔悴日不聊生乃鞭笞以索其税立见颠踣号呼可悯千百穹民何忍从绝其命直恐民穷虑易一且祸发萧墙即畜如山积何所用之伏乞亟停牙税刘大伦等凿空始祸置之重典以谢万姓奉旨京城辇毂之下百姓尤为烦苦徵收牙税原非朕意即准豁免俾小民安生乐业如有借言私行的着科道参纠重治
　　○以缉获伪雕  御宝抎印敕命有功升锦衣卫都指挥使王之祯为都督佥事副千户郑国贤为正千户小旗崔德杨文学宋安俱总旗
　　○乙未
　　○兵部题妖徒结党倡乱乞严缉首奸以靖地方浙江巡抚刘元霖揭乞严缉赵大明赵古元唐云峰等不报
　　○直隶巡按吴违可为目击饥馑给图呈览敬陈救荒之策极言灾民颠连之状乞以临清德州仓修补漕粮极于荒州县量给未以赈饥其决荒地方借仓米以平籴则不独少救沟壑之残生而仓粟亦不至于浥烂矣不报
