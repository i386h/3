<!-- { "loadSidebar": true } -->
　　○行人刘宗周＜锍-釒＞乞终养下吏部覆议许之
　　○癸卯以殿门工程采石命通政使沉子木行祭告礼
　　○直隶巡按御史张似渠狭西巡按御史杨文＜艹洍＞各以考察留用引疾乞罢不报
　　○甲辰以漕粮起欠数多把总指挥百户等官刘云龙等十员各提问追补降调黜革如例
　　○以神机营参将郑国珍为巡捕营右参将贵州抚院中军刘岳为四川漳腊游击蓟镇马兰路参将王怀忠为辽东开原参将河间游击刘国光为山西太原参将大同镇羌堡守备杨茂春为蓟镇沈阳游击南京大教场坐营卢志濂为神枢营游击山东德州卫指挥祝世泰为辽东蒲河备御河南弘农卫指挥王家栋为甘肃金塔寺堡守备甘肃红崖堡守备马如豸为蔡旗堡守备云南洱海守备纪朝元为山东即墨守备
　　○福建抚按徐学聚方元彦以加派叚疋工料无措请照例扣留工部三司料银＜锍-釒＞下所司
　　○原任户部右侍郎庄国桢卒国桢福建晋江人嘉靖壬戌进士知会稽县事选授户科给事中升浙江佥事江西参议广西副使调江西提学副使升广西参政广东按察使云南右布政广西左布政丁忧复除河南戊子升右副都御史巡抚江西庚寅升南京刑部右侍郎改北户部旋以忧去至是卒诏予祭一坛减半造葬
　　明神宗显皇帝实录卷之四百七
明神宗显皇帝实录卷之四百八
　　万历三十三年四月乙巳朔时享  太庙命英国公张惟贤代
　　○遣官祭  司灶之神
　　○丙午裁革狭西同州判官镇原县县丞狄道县摩云岭巡简安定县巉口巡简各一员
　　○山东抚按言青州原设马步壮快九百七十四名以管操指挥统领嗣因地方多事设立守备至万历二十五年倭氛孔棘增兵四千余名改设游击一员而移守备于安东今事定兵减除旧额壮快外在青州官兵止六百七十余名在安东石臼营止七百五十余名宜裁游击而存原设之守备俾兼摄安东石臼事务平时则并集青州随营训练讯期则拨兵防海以千总统之至于游击既裁则中军可无用而两营既并千总亦各裁其一所省弃粮悉免编派其新兵共一千四百余名犹属过多苦老弱必汰事故不补限以三年裁去七百余名止存六百名亦足防御下兵部覆议游击员缺免推安东守备何式即移驻青州余如拟
　　○丁未湖广抚按梁云龙胡心得吴楷会奏楚藩善后事宜命礼部会府部九卿科道集议以闻
　　○以顺天府通州管河同知改兼土坝专督通粮事务管粮判官改兼石坝专督京粮白粮事务俱选用正途三年之内果贤能称职咨部优转
　　○故刑部尚书刘自强男懋武为其母李氏奏乞祭葬礼部查无祭葬之例止应祔葬从之
　　○戊申礼部会府部九卿科道议覆楚王华奎奏乞严敕申饬约束诸宗仍遣法司重臣一员赍往以示郑重得旨待会议善后事宜妥确一并酌议来行
　　○己酉东虏酋首宰赛诱杀庆云堡备御熊钥及拆毁墩台戕掳军役督抚按连＜锍-釒＞报闻并酌议剿处兵科都给事中田大益因言宰赛父伯言儿先年诱杀备御王凤翱止议革赏未及捣剿失事各官亦止革任罚俸而已虏日骄将日玩是以复有今日之事况各边诸部所在生心处置失宜祸患立至乞敕该镇厚兵密谍期一大创失事各官严行勘核悉从兵律庶边事可复振耳下兵部覆议得旨宰赛着停革市赏行该督抚镇道相机处置失事将领并有无隐匿事情巡按官查明具奏　　○山东抚按言皇天降割河伯为祟自三十一年王家口大开坚城集未竣上通下淤而苏家庄大决则全河北徙鱼台一县沦为水国矣十五社之地存者一舍有余八千余顷之田存者不及千顷而环城之水高于城者二三尺堤防垂坏旦夕不支议者遂欲将县事改并他邑田粮派之通省诚不得已之计也臣等不忍以  祖宗数百年旧封一朝遽弃苦心搜括得东兖二府所属无碍库银五千三百八十余两榖一万三千五百八十石代完三十二年钱粮又发司库银六千二百两州县榖一千二百三十石令其修堤寓赈或可图存而今岁之事又不得不为曲处也除兑军本色米一千一百石议于临德二仓拨运外通计该县起存钱粮一万八千四百五十二两零臣等再三酌议将兵饷驿马河夫等项量为裁免并议裁训导二员通共减去银一千八百八十一两有奇又令该县官于见存社余之地履亩收租计丁责税约得银三千五百七十余两尚欠一万三千两于去岁莱州参将下汰去兵饷银内代为起角□羊明岁以后水退与否又当再为之计矣然处鱼台之钱粮易处济宁州单县之钱粮难盖济单二处之被水其害不大减于鱼台然鱼台小而济单大少者易措多者难图也臣去年搜括司府州县银榖共得银九千八百一十二两以助济宁至单县仅发八百七十四两而各处之帑藏竭矣今岁兑军漕粮在济宁六千五百石应免三分之一单县二千石应免十分之四免者于临德二仓拨运其余未免及临清仓粮俱照被灾八分以上事例每石折银五钱俟水退地出另为徐议其起存折色银在济宁四万一千八十七两零除见存地亩及人丁内徵派外应为代处银一万二千两在单县三万五千二百七十余两除派徵外应为代处银一万三千两此二万五千两者于司库颜料派剩及盐钞支剩银内动支一万两其余亦于汰去兵饷银内通融凑给下户部覆议从之
　　○庚戌  感思殿兴工命光禄寺卿王守素行祭告礼
　　○改命狭西巡按御史黄升提督南直隶等处学政命御史杨廷筠巡按苏松以狭西茶马御史史学迁带管甘肃巡按
　　○以云南土舍罗万象袭土知州职衔仍不世袭
　　○赠已故湖广巡抚赵可怀为太子太保荫一子中书舍人
　　○以修完冲堡工程参将李高等行总督衙门分别赏赉　　○辛亥刑部会府部九卿科道覆议楚宗罪状得旨蕴□金□□□等二名处斩华隽等三名及二等内华土□沂勒令自尽英嫶等二十三人押发高墙禁锢蕴钫等二十二人及四等内华墦定熙常净革去封爵分发远府闲宅禁住蕴弥□金等十五人降爵一等革禄二年未封者俱不准封余如拟
　　○壬子升少詹事杨道宾为礼部右侍郎兼侍读学士掌院事黄汝良为礼部右侍郎兼侍读学士协理詹事府事各教习庶吉士
　　○刑部左侍郎董裕九年考满升本部尚书仍管左侍郎事
　　○起原任广西佥事甘雨为贵州提学佥事以巡抚郭子章奏荐也
　　○升蓟镇副总兵李光先为镇守江南副总兵延绥永兴堡守备王杲为河间领军游击蓟镇古北口参李为顺天巡抚中军江淮把总吴三省为南京小教场坐营贵州安庄卫指挥鲁重礼为云南洱海守备万全都司百户王国柱为宣府新开口守备狭西榆林卫千户邓茂材为甘肃镇羌堡守备南直隶建阳卫镇抚金文光为坝底守备南赣所镇抚冯邦济为贵州巡抚中军开平中屯卫指挥聂克明为蓟镇中军蓟辽总督标下镇抚王尚贤为崔黄口守备
　　○癸丑南京通政使赵钦汤以七十引年乞罢命供职如故
　　○赠原任兵部左侍郎许孚远为南京工部尚书荫一子入监读书
　　○以故吏部尚书宋纁侄杭补荫
　　○甲寅宴韩胡碉恰列寺进贡番僧多惹等四十七名命泰宁侯陈良弼待　　○以原任副总兵李芳春为通州参将调神机营参将张凤翔于蓟镇马兰路升扬州游击孙绳祖为神机营参将起原任游击李茂春为昌镇车营游击
　　○乙卯  长陵明楼兴工命顺天府府尹许弘纲行祭告礼
　　○南京户部尚书张孟男以拾遗留用引疾乞罢命供职如故
　　○丙辰吏部覆巡抚右佥都御史宣府马鸣銮延绥郑汝璧大同张悌应天周孔教福建徐学聚山西李景元凤阳候代李三才浙江尹应元各自陈乞罢内应元已经拾遗奉旨三才候代以来复踰三载应准补俸报满余俱令照旧供职从之
　　○赠故湖广布政司照磨张居仁为兵部职方司郎中
　　○丁巳  孝懿庄皇后忌辰  奉先殿行礼遣武平伯陈如松祭  昭陵
　　○南京光禄寺卿徐大任以七十引年乞罢命供职如故
　　○戊午予南京吏部书曾同亨致仕同亨三十二年七月内六年任满例当给繇  上以京察伊迩令暂留管理至是事竣赴京中途患病又缘自陈未报复＜锍-釒＞恳辞  上优诏许之寻以吏部覆请准加太子太保
　　○考察留用给事中钱梦皋复以楚宗事欲追禠侍郎郭正域职且论左都御史温纯当会议时刑部欲取各官议单纯阻之又谓诸宗之罪不过殴死职官非反叛者比又刑部欲以二等内华土□沂等三人入一等纯独不以为然又会推巡抚时首举被围难展之薛三才谓楚宗素知其贤用之足服其心继又举在远难到之郭子章以稽天讨极口攻诋坐以朋比党逆请亟斥以奠楚藩不报时给事中钟兆斗方以年例外转候命因继梦皋出＜锍-釒＞且诬以多赃纯亦连＜锍-釒＞求退既而大理寺少卿涂宗浚吏科都给事中侯庆远十三道御史孔贞一等皆＜锍-釒＞驳梦皋及南京粮储尚书王基不宜违禁遮辩吏部侍郎杨时乔亦以兆斗所捏多关本部职掌具＜锍-釒＞剖白梦皋等亦再＜锍-釒＞求胜俱留中
　　○己未廷试岁贡生员高应奎等四百四名恩贡生员张鸣鹫等三十名分别准贡先是试无定期初试或迟至五月再试或迟至七月诸生守候称苦礼部请自三十三年以后比照乡会事例定拟四月十五日初试五月十五日再试岁以为常从之
　　○改命河南巡按御史方大美巡按湖广命御史王业弘巡按河南
　　○以辽东节次收获降夷及回乡人口赏总兵官李成梁银四十两大红纻丝二表里余升赏有差
　　○庚申湖广巡抚梁云龙以收缚楚宗叙录文武大小各官抚按胡心得吴楷以下九十二员命兵部看议以闻
　　○辛酉吏部言各部郎中员外并得推升知府载在旧章而近来未有行者缘铨法＜锍-釒＞通郎中府俸方及即已外补员外叙升未久虽欲转府不可得已今壅滞之极郎中有历俸十二三年者皆应转参政副使员外历俸五六年应该转府又以未转郎中而限之而年深主事亦有历过府俸者年复一年将无可转府者矣乞容臣部便宜将郎中员外照依资俸次第推补其郎中俸久而升府者仍依常格迁转昔贤所谓久任之后有超升超升之后有久任均调之法可并行而不悖矣诏从之　　○以缉捕功荫东厂太监陈矩侄孙陈嗣忠为锦衣卫百户理刑官闵万民等各升秩有差
　　○壬戌京师雨雹
　　○革辽东锦州游击蒋位任及大茂堡守堡百户金应奇并行巡按御史提问以李继武为锦州游击先是应奇奉位令私役军士出边捕采致虏酋贵英乘机为寇节次驱掳人畜颇众该督抚按会＜锍-釒＞纠参并荐继武才勇可代下兵部覆议从之
　　○升蓟镇振武营游击张九经为神枢营参将南京小教场坐营徐守贞为扬州游击
　　○甲子蜀王宣圻以赡养不敷求复原辞禄米一千石诏特许之仍不为例
　　○庶吉士钱象坤服阕命入馆就学　　○乙丑予日讲官吏部右侍郎兼侍读学士周应宾母封太淑人陈氏祭一坛造坟合葬以日讲有劳加祭一坛
　　○丙寅湖广武昌府连日地震其声如雷
