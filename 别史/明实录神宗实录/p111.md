<!-- { "loadSidebar": true } -->
　　○辛未升都察院左佥都御史赵贤为右副都御史巡抚山东
　　○命原任广西左参议秦舜翰以原职调用为御史陆万钟论劾也○甲戌以南京户部右侍郎汪宗伊三年考满荫其子庭为国子生
　　○升南京都察院右佥都御史王篆为都察院左佥都御史协理院事
　　○乙亥除补原任广西道御史耿鸣世于山西道
　　○丙子先是两广坐营以都指挥体统行事至是员缺总督凌云翼以职衔稍早不便调度请用署都指挥即以见任副千户周勋推补部覆从之
　　○丁丑升户部左侍郎李幼滋为南京都察院右都御史掌院事
　　○升大理寺右少卿张岳为南京都察院右佥都御史提督操江以岳先于四月间内转未任连升令速去交代毋得迟延
　　○太平县民王吉王善各抹项称冤诉乡官翟台不法状法司以闻得旨王善等拚命赴诉必有冤抑苦情巡按御史不与分理所干何事翟台等问明具奏
　　○戊寅锦衣卫带俸指挥使王伟奏乞军较部覆照例拨给二卫较军各三十名许之
　　○命南京后军都督府佥书郭成充总兵官镇守贵州
　　○己卯大学士张居正初闻父丧次辅吕调阳张四维＜锍-釒＞引杨溥金幼孜李贤夺情起复故事
　　○谕留居正得旨元辅张元生亲受  先帝付托佐朕冲年定安社稷关系至重况有往例卿等亟当为朕劝勉毋事过恸  上复手札谕居正朕览二辅所奏知先生父已弃世痛悼良久先生亲承  先帝付托辅朕冲幼社稷奠安天下太平莫大之忠自古罕有今宜以朕为念勉抑哀情以成大孝朕幸甚天下幸甚已复谕吏部元辅朕切倚赖岂可一日离朕父制当守君父尤重准过七七照旧入阁办事侍讲读待制满日随朝该部即往谕朕意
　　○升大理寺左寺丞饶仁侃为本丞右少卿
　　○庚辰赐张居正银五百两纻丝十表里新钞一万贯白米二十石香油二百斤碎香二十斤火□□烛一百对麻布五十疋  慈庆  慈宁两宫赐亦如之
　　○复除原任狭西道御史李学诗于江西道
　　○辛巳升户部右侍郎谢鹏举为左侍郎改刑部右侍郎王好问为户部右侍郎
　　○升大理寺右寺丞傅孟春为左寺丞南直隶提学御史褚鈇为大理寺右寺丞
　　○予居正父祭葬如例仍加祭五坛遣礼部主事曹诰致祭工部主事徐应聘治葬
　　○辛巳南京都察院右都御史王篆条上江防事宜一核军实以充营伍新江口营官军额设添调共一万七千有奇查改差逃故取回退回为事及有丁未行顶补各项官军共一万九百余名止存五千六百二十余名宜追还改差勾补逃故取回者查覆退回者更换为事者清提有丁者查替一省繁差以省军劳先年京营有暗伏一差分遣弭盗今沿江上下已设游巡二兵则暗伏官军宜撤回操练一拣劲卒以任选锋江营兵多老弱无资战守拣选拳勇千名给以衣械加其廪饩董以二总分隶十队官更番训练一议战舰以图实效额设战船四百一只递减至二百九十四只俱已损坏今议以一百六十只属操江衙门改造余还该部变价停造部议允行
　　○壬午大学士吕调阳以病久三＜锍-釒＞乞休不允辞
　　○癸未户部覆巡抚山西都御史高文荐奏边关春时米贵各军苦于籴买请以应支银两趁贱先买临时平放所易夷马羸惫不堪请以三月料价折凑其原卖银两易买膘北报可
　　○会试天下武举考试官何雒文高启愚取中武举张大德等八十名
　　明神宗显皇帝实录卷之六十七
　明神宗显皇帝实录卷之六十八
　　万历五年十月甲申朔钦天监进明年大统历  上御皇极殿受之分赐文武群臣颁行天下
　　○升大理卿严清为刑部右侍郎
　　○以畿辅灾伤凡存留税粮照勘灾分数蠲免卫所屯粮照例折徵其带徵之数系被灾七分以上者停之
　　○乙酉  孝洁肃皇后忌辰  奉先殿行祭礼遣新宁伯谭国佐祭  永陵
　　○先是大学士吕调阳以  实录加恩再辞不允连＜锍-釒＞乞休至是病可见朝复上＜锍-釒＞辞  上以成命已久不允
　　○先是总理漕储都御史胡执礼言江南改折之利请每岁会计以改折三分为常户部覆奏太仓所积仅足支六年此时未可遽议  上是部言
　　○丙戌张居正＜锍-釒＞乞回籍守制得旨勉留＜锍-釒＞首言臣受非常之恩宜有非常之报何暇顾旁人之非议狥匹夫之小节拘拘常理之内观此而夺情之本谋尽露矣
　　○丁亥建州右等卫女直夷人都督来留住等并邻等卫夷人都督阿古等各赴京朝贡赐宴给赏如例
　　○改南京大理寺卿宋仪望为大理寺卿
　　○命兵部尚书王崇古致仕驰驿回藉时崇古复为给事中尹瑾御史高维崧论劾上＜锍-釒＞乞罢故有是命
　　○命御史刘良弼刷卷京畿
　　○戊子时彗星见西南光明大如盏芑苍白色长数丈繇尾箕越斗牛直逼女宿礼臣＜锍-釒＞请修省得旨玄象示异朕心深切儆愓大小臣工其恪修职业以图消弭
　　○张居正再＜锍-釒＞乞归守制得旨卿言终是常理今朕在冲年国家事重岂常时可同卿平日所言朕无不从今日望卿从朕无得再陈
　　○辛卯张居正三＜锍-釒＞乞归守制得旨卿今日实不可离朕左右特遣司礼监官同卿子编修驰驿回藉营葬事毕即迎卿母来京侍养用全孝思卿宜体朕至意弗再辞  上复降手敕谕居正朕赖先生为师朝夕纳诲以匡不逮今朕学尚未成志尚未定万几尚未谙理先生何忍远去尽弃前功万望先生仰体  圣母与朕惓惓恳留至意毋劳再陈
　　○壬辰起原任大理寺卿陆光祖为南京大理寺卿○命协理京营戎政兵部尚书兼都察院右副都御史方逢时回部管事
　　○命御史李学诗巡视京营
　　○先是浙江海盐县有土石二塘以捍潮势万历三年间忽遇飓风冲决至是兴筑工完巡抚徐栻以闻下工部知之
　　○甲午先是吏部尚书张瀚奉命谕留居正未及回奏至是辅臣传旨诘责瀚惶恐谢罪于是台省媚居正者交章劾瀚矣
　　○降巡按浙江御史鲍希贤二级调外任以其章奏脱名也
　　○录万历四年辽东将领招降功次总兵李成梁等各升赏有差
　　○先是贵州逆犯继王窃据山泽劫杀横行至是伏诛
　　○乙未御史曾士楚上＜锍-釒＞请留居正报闻○广西思恩府自弘治中岑浚叛后改土为流嘉靖初土酋王受作乱新建伯王守仁抚平之始迁府治于荒田割南宁府武缘县止戈一二图为编户裂思恩旧治为九土巡简司而统于府至是两广总督凌云翼以九司种类日悍蔑视汉官府治编民甚少缓急难恃议改武缘一县全属思恩以资弹压又言梧州地方辽阔守巡二道共驻府城临警不及策应欲将巡道移驻郁林州分辖北流等县庆远府西德胜镇逼近峒贼欲将府同知移驻督捕河池控扼东兰南丹那地三土州以屏蔽庆远颇称要害请添设州同一员居中抚驭户兵二部覆奏如议从之
　　○丙申居正三＜锍-釒＞后请在官守制以素服角带入阁办事日侍讲读辞免俸薪并请明春乞假归葬之期许之
　　○禁中火仓下连房灾○升辽东巡抚张学颜为兵部左侍郎协理京营戎政
　　○升通政使司右参议许光大为左参议工部员外郎杜其骄为通政使司右参议
　　○丁酉兵部尚书方逢时辞免原兼宪职许之
　　○吏科左给事中王道成狭西道御史谢思启交章论劾吏部尚书张瀚狥私欺罔得旨张瀚昏耗至此令致仕去复夺侍郎何维柏陈炌俸三月降该司郎中俸三级管事不许升转余各罚俸半年
　　○己亥巡按山西御史陈用宾条上盐课三事一修南岸以尽南盐之利角□羊池盐花盛生无间南北而采者止及北岸今岁督官往池南捞取不二日获盐三千八百余引宜建厅铺修料台垫道路以便采办一裁富丁以＜宀十见＞贫丁之力凡富丁纳银者今后停免一体应役无致偏累贫丁逃亡亏课一添引目以通旧引之穷各处引目所载盐斤之数虽多寡不齐大约每引不过一石未有如花马二池一引八石之为多者盐多价重□多朋合及其分贩裂引瓜分殊为未便议将一引易为四道增引不增价使小□各便照卖官司易于稽查户部覆宜如议但说者谓南涯乃产盐根毋根毋不伤故花生日盛万一剥削太过恐本源既竭盐花少生宜审酌行之报可
　　○庚子  上以星变未弭禁中火警谕礼部建醮朝天宫三日仍遍告各宫庙百官修省停刑禁屠
　　○辛丑火星顺行犯氐宿
　　○户部覆顺天府尹王之垣条上编审均徭事宜一州县俱照三等九则徵银编差毋得轻纵上户专累小民一徭差地科太轻丁科大重议将见在丁地通融计算每地一亩科银二分以补丁差之不足一纳粟员役编徵门银一内官军较据实优免一流寓年久一体当差暂寄庄者除照例徵银外每亩量增三分以济力差之用一置买田宅税契过割一革库天仍用库子须作力差有司不许科索一减编各县站银一增编陵户一派徵总督军门与各道柴薪银两得旨依议惟总督军门紫薪令于缺官柴马银内扣角□羊不必派徵
　　○都御史陈瓒三＜锍-釒＞乞休许之令驰驿回藉时瓒已久病贻书礼臣马自强师相之事公卿宜乞留宗伯亟倡之＜锍-釒＞上慎弗遗我名自强读而叹曰此老必不起矣以其心先死也素以硁硁著声今若此古称盖棺论定信哉
　　○命支运司库银一万两稻六百六十余石赈两淮各场灶丁以水灾重大故也○癸卯户部覆户科给事中顾九思条陈光禄事宜一申催角□羊之令一酌支放之宜谓该寺钱粮银止二十二万五千有奇而米多至于红腐议将珍羞署所积白粳米与大官署上白米通融给放易陈为新一严保歇之惩一定□额之数每岁终佥审酌量难易以定额数择有力惯办者当之汰革帮户以杜扳扰得旨允行
　　○甲辰命南京兵部尚书刘光济致仕以御史曾士楚劾其旷废也
