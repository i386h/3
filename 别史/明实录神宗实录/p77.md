<!-- { "loadSidebar": true } -->
　　○丁卯吏部拟升瑞安主簿汪玄寿县职  上不许于是吏科给事中王希元发玄寿关节私书因极言刀笔吏不可为正印有司状又言抚按考察司属所上本册宜仿科场糊名例公同看拟定列草榜然后发开底册填榜揭示即日发奏则虽善钻剌者无所投其隙又言升转京堂未闻人望攸归而惟依阿软熟迁延岁月乃坐一定之美缺以补之至于抚按举劾不及两月自相矛盾其贪酷者仅以不及议调简僻其调简僻者率多以冲烦华要之地处之以及部司效劳诸役未有劳于朝廷听其自择地方不论见任之臧否与时之久近而禠诸彼以与此应敕下吏部议著定例杜绝幸门得旨言官论事是非可否当明白敷陈这本微文暗指多影响疑似之间其意何在且要抚按考查属官弥封出榜是何政体吏部看了来说
　　○狭西总督石茂华以剿捣失剌参多巴舍哈咯卜等番族捷闻叙将吏功次阵亡人役兵部覆行勘外又言各番实繁有徒势不能尽诛法不应穷治盖内资茶马以备招中外捍宾兔而作藩篱其古陆阿尔答一族递年所易马课甚多下沙麻之役未必举族抢杀善恶亦当有辨苟行令缚献首恶之人可免玉石俱焚之惨若执迷不悔徐行警罪未晚也奉旨是这番贼事情还着督抚兵备等官悉心处置务要停妥不得苟且了事贻害地方
　　○巡视厂库科道戴光启等题称近查过文场钱粮虽无虚冒事过作为以后凡有兴作务如意樽节仰体  圣明惜财至意工部臣言利孔所在诈欺百出耳目有限综理难周今后遇有重大工程乞添差科道官各一员会同内外委官验收物料点闸夫匠如原估过多则务从省减倘支费虚冒则指实参究从之
　　○己巳  上御文华殿讲读
　　○是日辅臣张居正等侍  上书毕从容奏昨给事中王希元＜锍-釒＞  皇上曾细览否＜锍-釒＞中所云私帖以指吏部而无指名何也居正对言人臣告君宜明白的确岂可隐约其词此事固当究竟若果有之彼自应抵法设无之亦不至枉受污蔑也凡左右言事但如此类  上宜俱令实吐即吐实律有自首之条或可亮其情而宥之稍涉支吾更须诘治上曰然朕御左右有如此一一诘问务竟其事乃矣不令欺谩也
　　○庚午  上视朝
　　○吏部尚书张瀚奏辩王希元参劾事情有外官以贪酷议调而调简处以冲烦者京堂升转惟依阿软熟迁延岁月坐补美缺者不知所指何人至汪元寿一节以近例佐贰官廉能堪用的得一体叙升乃谓有往复私启或亲见或听闻指实明白以为司铨不公之戒得旨王希元著一一从实说来不许支吾希元乃实陈其事谓如山东佥事郭良被劾而拟调广东是以广东简于山东也广西佥事霍与瑕考察不及而复除江西是以江西简于广西也吏部当该定拟考中已为未流之弊矣乃胡正恩选贵□县丞司马祚选建阳县丞朱炳选浦城县丞何当该吏部之便宜欤科臣韩楫部臣刘渤既知公论之不容考察之不免何以定太常少卿之缺处之非京官升转坐补美缺欤至汪玄寿一节县缺虽悬岂无科甲之迁谪岁荐之廉能何独及于一月以前有家人来京钻剌之玄寿乎臣以风闻言事而瀚云必亲见其书则臣虽千百其身拟迹番役何由造于吏部之火房玄寿不升火房吏书有大叹者曰果然果然人问之则曰前之房中见有副启来者云盖瑞安之例也张老爷答启亦云瑞安伊迩建阳其继也今访之即建阳县丞司马祚也其他赃私皆已盈耳乞罢臣以谢瀚罢瀚以谢朝廷则弊源绝而贤路清矣得旨王希元不明指所问事情乃牵引别情忿争求胜该部既有此事何不早行论劾直待问及方言且本中肆行辱骂岂朕优礼大臣之道本当重治姑罚俸半年张瀚亦恳求去不允
　　○户科都给事中光懋等上＜锍-釒＞言国初额设屯田所在无几今欲复屯田先清军额军数明则田数明据册一查军不可得而少地不可得而缩又专设屯田佥事及府州僚佐责其沿丘履亩一一丈量视旧额有无分别肥瘠俟有定效管屯官员举荐超迁部覆如议从之
　　○礼部尚书马自强请  上幸太学著明秋岁行
　　○礼部请行躬耕礼奉旨五年春来说
　　○御史孙成名条陈马政五事一议驹价助俵谓查驹孳系一年以上者估价变卖半给马户酬劳半贮在官充助解俵毋一概全派以累小民一议本色官俵谓本色马一匹徵银三十两买俵似有羡余应改议官买谓马十匹不过二百两耳至于外卫所解马匹每匹徵银四十两尤为过多一议折色类角□羊各折色马价州县照京边钱粮事例编佥大户照数徵完解府不得更立马头以滋科优一议酌派本折谓在直隶价轻道近利在本色山东河南价高道远利在折色宜将本色十分直隶常居六七山东河南常居三四酌量分派一议种马草料谓各州县养马贴户宜派定津贴每马一匹量给六两有司徵给马头不许马头私自追取致多需索马匹倒失马头买补不得累贴户孳驹给赏亦不许贴户侵分其利兵部覆奏买俵马匹三十两固为有余而计其草料盘费似仅足用不必再议官俵酌派本折之说近该部酌量地里远近府分大小年分搭派调停之意实寓其中再行分派恐滋烦扰余皆如御史议奉旨是
　　○革宣城伯卫国本离任闲住兵部以军政参也○虏入平虏堡副总兵曹簠驰援斩首十一颗得马四十余匹总兵李成梁邀其归路斩获首级一百九十六颗马凡三百匹山东御史刘台以捷闻  上以御史例无报捷下其事兵部部覆报捷原总督事但总督＜锍-釒＞本抚臣抚臣＜锍-釒＞据总兵今总兵李成梁追虏回营以积劳呕血口报不能具文按臣称战胜之余亟为善后之图不失及时讲求之意以后不得为例从之
　　○辛未  上御文华殿讲读
　　○时辽东大破虏百余骑然我兵死伤亦略相当  上顾辅臣张居正等虏今一大创或可数年无事第战死者多朕深念之居正对言往时损军之法太严故将领观望不敢当虏苟幸军完无损而已今辽东军杀伤至四五百人斯乃血战臣以为宜宽论损折以作战败之心而厚加恤录以酬死事之苦  上嘉纳之  上又言元夕宫中旧设鳌山向已暂罢今虽禫后朕念一鳌山乃至千数百灯加以例赐为费甚钜且风火不测尤须慎防其并烟火罢之昨  圣母亦云毋用此娱我向者我已见之矣居正因奏  上于宫中节省如此民间亦不敢侈肆所省不訾天下实受其福  上曰朕欲防不测昨所讲有备无患当是此意居正对曰诚如  圣谕尚书中说命三篇深切君德治道一语一药  上所宜加意因历诵有其善丧厥善无启宠纳侮黩于祭祀诸条一一重敷其义  上曰朕于宫中默诵所讲书多能记忆间亦有遗忘者然温习未尝废也居正等叩首退
　　○总理河道傅希挚＜锍-釒＞言邵家等三决口向因伏秋之际水势盛涨堵塞不易故议权留以资分洩今秋深水耗支流少缓业筑塞竣事其缕堤应否展筑上源应否分杀容另勘报章下工部○琉球中山王差人入贡
　　○以大同朔州守备姜河为狭西行都司佥书
　　○壬申户部尚书王国光乞终养不允
　　○总督东厂司礼监太监冯保汇奏三年缉获功次奉旨冯保提督官较缉访有功荫他弟侄一人与做锦衣卫百户还赏羊二只酒二十瓶钞三千贯张照等各照例升一级
　　○以山西行都司佥书郭邦铨为都司掌印以兴留都守协同佥书尹志萃为中都留守司掌印
　　○以湖广郧襄守备张万年为四川都司佥书以贵州坝阳守备为广东都司佥书
　　○时达贼五百余骑从平川堡进边断事李斌被射死家口掳去游击葛景岳备御杨绍勋堵剿失利把总刘进忠死之总督杨兆劾景岳绍勋罪宜提问御史刘台都给事中裴应章各＜锍-釒＞论将官失事例应重治而当事诸臣俱难免疏虞之罚会该镇以大捷报到部部覆行彼处按臣勘定功罪及阵亡被伤等以闻从之
　　○癸酉都察院奏实授御史赵允升王应乾从之
　　○兵科等科裴应章等湖广等道御史王晓等以军政纠掌后军府事英国公张溶武平伯陈大策锦衣卫佥书王之化等宜革任闲住＜锍-釒＞下兵部
　　○提督两广殷正茂奏称岭西肇庆府地名罗盘水陆延袤六七百里系两广咽喉猺贼渊薮剽掠劫杀为祸日惨条进剿事宜十事部覆从之
　　○兵部覆奏总兵李成梁大破虏于平虏堡宜于皇极门早朝宣读捷音获功人员另行论叙从之
　　○甲戌铸江西分守岭北道关防
　　○乙亥升南直隶巡抚宋仪望为右副都御史照旧巡抚地方赏银三十两纻丝二表里副使王叔杲升一级总理黄应甲升都督佥事余将吏各赏有差论是年四五月黑水洋斩获倭级功也
　　○兵科给事中赵世勋＜锍-釒＞言岁造盔甲弓箭等项向时委托非人侵欺料价给散各军直为弃物不若估定价值给军自造工部言军士贫富不等富者自置诚便贫者口腹为急既费而追反增一扰况应禁军器民间不许私造国家歛天下兵聚之武库自有深意至于侵欺之源起于所造非所角□羊莫肯尽力宜移咨各省直颁定式样选委廉能监造领角□羊归并一人起角□羊申文必书督造验看职官姓名进库之日科道详加试验有不如式将角□羊官参送监造经手一并参究庶中外一体武备日充奉旨是
　　○丙子  上御文华殿讲读
　　○狭西起送塞平等族番人羊加保等入贡赏给如例
　　○户科都给事中光懋言芦课银两南直濒江一带及湖广江西九江等处在在有之近岁江湖洪涨固多坍没田亩地去粮存致累包赔者亦有新涨田地却被豪猾势占者乞行芦课地方掌印官著实备查有开除未尽者即与除豁清查未尽者尽行查归官量行起科以禆国课工部覆允
　　○命英国公张溶著照旧供职武平伯陈大策等都革任从科道拾遗也
　　○狭西总督石茂茂奏两广贡市告成后与虏互市共官易马二千一百四匹牛羊五十八只□民易过马骡牛羊共二万二千有余章下兵部
　　○丁丑  上视朝
　　○太子少保吏部尚书张瀚再上＜锍-釒＞乞休不允
　　○升汉中守备戴寅为兴都留守司佥书大同破虏堡守备张咸为山西行都司佥书
　　○直隶御史邵陛题副使王叙杲吊取府狱强盗陈子明孟其与续获强盗俞彩对审被逃奉旨强盗不宜吊审且贼犯逃在三月至七月间若非有旨则应决人犯该道府不过将押解人役坐罪了事逃者终不可得法度何由而行王叔杲吴善言各罚俸三个月著上紧缉捕得获之日巡抚巡按御史具奏
　　○戊寅  世宗肃皇帝忌辰遣庆都伯杜继宗致祭  永陵
　　○琉球送回倭掳漂至男子郑良珍郑良班等赏银五十两写敕奖励
　　○己卯  贞惠安和景皇后忌辰遣惠安伯张元善致祭  陵寝
　　○提督两广凌云翼奏称海贼林凤流突广福总兵胡守仁追至淡水洋冲沉贼船二十余只逃往西番
　　○庚辰  上视朝
　　○辽东镇臣遣官献捷赏献捷官钞币
　　○是日以元旦节赐元辅张居正银五十两纻丝四表里次辅吕调阳张四维各银四十两纻丝二表里讲官申时行陈经邦何雒文许国王家屏沈一贯各银二十两纻丝一表表里正字官马继文何初各十两
