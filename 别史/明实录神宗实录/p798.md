<!-- { "loadSidebar": true } -->
　　○四川布政司恭进  上用扇柄以粗恶不堪样数短少各夺俸三月仍命该省抚按究原委通判李槃等赃罪以闻
　　○  上谕兵部曰朕见连日以来风霾异常日光昼晦朕心深切警惕因思辽左正当进兵之际天象若
　　$$$$-10975-&&&&
　　此边事不可无虞至于各边调发空虚夷情蠢动防御尤当加谨尔部可马上差人传与东征将士务要同心协力奋勇杀贼早收擒剿之功赏格已明朝廷决无吝惜目前风雪并作严寒未消诸将士暴露行间深可悯念着经略与抚按官于额饷外另加赏赉以鼓众心庶几灭虏安边在此一举其各边督抚等官亦行文与他着比常时十分谨备用保万全故谕
　　○辛卯升吏部员外陆卿荣为文选司郎中
　　○壬辰巡按应天监察御史田生金请释累臣刘光复不报
　　○癸巳大学士方从哲题据辽东巡抚周永春监军御史陈王庭各揭称总兵杜松于初一日自抚顺出边遇伏兵突起彼此混杀遂至溃散总兵杜松王宣赵梦麟等俱报阵亡北路总兵马林等亦溃散开原佥事潘宗颜通判董尔砺等俱各战没窃计四路之兵已败其二其李如
　　$$$$-10976-&&&&
　　柏刘綎二路尚未知胜负即今全辽主客官兵皆从诸将出边辽沈开铁之间及广宁以西在在空虚万分可虑伏望  皇上出御文华殿召九卿科道等官会议共图保辽保京师之策不报
　　○甲午升福建右布政改毕＜棥心＞良为本省左布政
　　○大学士方从哲言两路丧师覆军殒将乞速将户兵二部侍郎并赞画主事刘国缙并赐点用仍将帑银速发三五十万两充饷以鼓舞将士之心不然琼林大盈之积可为殷鉴不报
　　○是日辅臣又题适九卿科道官见臣于东阁极言东事危急京师万分可虞各具有公本欲于文华门候旨臣已谕令出午门外暂候伏望传示一旨见  皇上省览允行之意不然诸臣相约拟一二日闻伏阙恳请万一至此恐非太平盛事臣等谨据实奏闻
　　○辽东经略杨镐奏本年三月初四日据辽海东宁道副使张铨
　　$$$$-10977-&&&&
　　塘报总兵杜松同王宣赵梦麟二总兵从沈阳提兵起行二十九日午时至抚顺关劄营杜总兵违期先时出口至二道关浑河哨拨夜探遇贼生擒活夷十四名焚克二寨随即乘胜统兵追至二道关突起伏兵约三万余骑杜松奋战数余阵欲图聚占山头以高临下树林复起伏兵对垒鏖战天时昏暮彼此混杀遂致溃散塘报到臣为照征剿报过师期原以二十一日陆续发兵到边二十五日该宽奠一路出口初一日该沈阳开铁清河三路出口俱约定初至二道关合兵前进乃总兵杜松出师要占首功单马行前辄弃车营初一日申时既以活捉夷贼报功旋又以焚克二栅报功而不知其已入贼之伏也贼以备开铁之兵与备抚顺之兵合而攻之乌得不败既初二日午时开铁总兵马林行至三岔闻杜松已先出一日亦仓皇疾出比
　　$$$$-10978-&&&&
　　至二道关杜松与王宣赵梦麟兵马时已败亡又以备抚顺之兵与备开铁之兵合而攻之何能久支回至张家楼同车营入边据在阵斩首六级得获达马三十一匹臣与按臣计议且四面招集俾归原伍另加整顿又一面驰至清河宽奠两路不得深入去后又查庆云堡游击窦永澄阵伤落马而死盖州通判董尔砺中箭而死至于援兵皆大减原数仍宜发甘肃镇兵马及查得甘镇土官鲁祁等姓三家兵马亦可选调精锐一万名盖奴酋之兵据阵上共见约有十万宜以十二三万方可当之而昨之主客出口者仅七万余岂能相敌至于调援将官必且择见任者方得其力大帅如王国栋柴国柱偏禆如朱万良别镇等守备如满桂等皆可急使以救目前之困图后日之举者况王国栋柴国柱原为援辽起用更宜带蓟镇兵丁星夜出关
　　$$$$-10979-&&&&
　　杜松一人故违节制殃及众将不得议恤微臣负  皇上委任责成之意又何敢逃斧钺除已席藁恭听处分一面昼夜料理仍望亟选才望者经略或即以抚臣周永春兼之更为便当乞亟敕该部速议施行奉旨杜松贪功轻进致覆全军目今虏势益张防御倍宜加谨杨镐策励供职以观后效其选将调兵等事该部作速议覆以闻
　　○是日杨镐又奏宽奠路获捷本月初六日辰时据援辽总兵刘綎塘报二月二十九日点发领兵前进行至马家寨口忽遇伏贼斩获真夷八十五级生擒夷汉八十八名夷器二十件牛马五十八匹只三月初一日又据镇江游击乔一琦报称直抵奴寨一百二十里去所忽有夷贼精兵五百余骑直逼对山诱战连诱连退对垒打伤达贼数多马进忠单骑杀入贼队砍伤夷贼三人斩首一级行至五里外复斩
　　$$$$-10980-&&&&
　　首三级朝鲜副元帅金景瑞与金延苏斩首一级本日申时又据把总崔茂光塘报徐九思从叆阳边外出口抄合大营行至离边二百余里撞遇达贼斩首一十五级生擒夷男妇五名等情各报到臣又于本月初三日先据刘綎差夜役口称兵丁将次深河子口有达贼截路斩首二级生擒一名据此为照剿夷四路分兵沈阳不遵期约遂并开铁路同致覆败臣恐清河宽奠两路逾远难进俱以令箭驰止去后清河路李如柏遵奉回师沿边赴沈阳兼防开铁惟是宽奠刘綎今报生擒斩获共二百一名颗及牛马等物臣谨会同总督蓟辽汪可受辽东巡抚周永春奏闻章下兵部
　　○巡按监察御史陈王庭言大兵誓师日期总兵刘綎于本年二月二十五日寅时出宽奠小佃子口马林二十八日巳时出铁岭三岔口杜松等二十九日申时出
　　$$$$-10981-&&&&
　　抚顺关口李如柏三月初一日巳时出清河鸦鹘关口初四日据副使张铨呈二十八日杜总兵同王赵二总兵等从沈阳提兵起行二十九日至抚顺关杜总兵刚愎自用欲贪首功违期先时出口至二道关浑河水深马兵拥渡不前尚遗车营枪炮在后松生擒活夷十四名焚克二寨随即乘胜至二道关忽起伏兵约三万余骑与我兵对敌杜总兵率官兵奋战数十余阵欲图聚占山头以高临下树林复起伏兵对垒鏖战遂致溃散初三日据铁岭拨夜口报马总兵与开原道潘佥事被达虏围住初四日又据安乐知州张文炳禀称初三日据潘佥事家人樊天朝执印到称潘佥事在阵战亡又夜不收蒋兴称岫岩通判董尔砺庆云游击窦永澄亦俱战没协游等官麻岩丁碧郑国良左辅王捷及马总兵溃败张家楼又据总兵刘綎二十八
　　$$$$-10982-&&&&
　　日兵丁次深河子路口达贼截路获级二颗生擒一名照得行师必以纪律自誓师之后经略即谕杜松等务以持重又约三月初一出口乃先期兢进其失一刚愎自用其失二队伍错乱为贼所击其失三擒夷克寨不加傍哨致赚贼伏内被诱不知其失四将兵不习背水而战其失五轻骑深入撇弃火器车兵师无老营其失六智不能料敌谋不能驭众致二万余官军一时并遭陷溃至于开铁兵马初派繇三岔出口马林苦执繇靖安出边临期复繇三岔出口乃抚顺交锋而该镇未至比奴乘胜北驱守备不设致虏袭营兵亦败溃令道厅不保除杜松王宣等已经报亡余俱存亡未有的据经略杨镐既有督兵之责难辞失师之愆但夷氛正炽伏望酌量议处若臣监察无方谨席藁待罪惟听处分至道臣铨原无封疆之责似应宽议奉旨
　　$$$$-10983-&&&&
　　该镇兴师剿虏关系中外安危杜松贪功轻进自取败衄殊可痛恨马林应援后期且营兵溃散罪亦难逭杨镐奉专征之命身任封疆乃威令不行以致各将相继丧师岂能辞责但今虏势方张急需防御姑令策励供职极力整顿以图再举其遣将调兵添饷等事该部作速议覆一切功罪俟勘明再议以闻
　　○福建道御史杨州鹤言顷见兵部接出  圣谕云赏格已明朝廷决无吝惜  皇上明见时势穷蹙而欲以不失信于东征将士计非发帑百万无以充军实而壮军容职又思税珰高淮二十余年来剥蚀辽人不知几千百万金填委大内只此阿堵便可凑发以辽人之骨肉还以佐辽人之困危兴言及此可为痛哭乞赐俞发立望施行不报
　　○  上谕兵部曰奴酋犯顺罪在必诛昨已兴师进剿不期杜松贪功轻进以致丧师深可痛恨
　　$$$$-10984-&&&&
　　诸文武将士死有可悯尔当破格优恤马林应援失期罪亦难辞姑著待罪立功尔部便马上差人传与经略杨镐严行各路将领虏势猖獗战守事宜务要相机进止不得仍蹈前辙如有逗遛观望不遵节制者偏禆以下赐剑从事尔杨镐受兹重任当申严号令今失将损军难辞其责已有旨著策励供职勉图后效其遣将征兵转饷等事著该部作速酌议具奏故谕
　　○兵科署科事给事中赵兴邦等言辽师失利国势益危为目前计莫若发帑用人二事当此之时且有赏功之费恤死之费募军买马修补械之费诸如此类其用不訾试问太仓则若扫矣虞衡冏寺则告匮矣加派民间者又缓不及事非速发内帑二百万将何救于败亡之数乎至揆席之不可久孤左右司马之不可不下熊廷弼刘国缙之不可不允万不容缓伏乞召见阁部
　　$$$$-10985-&&&&
　　大臣相与商确兵食战守一切安攘至计谨呼吁合词以请留中
　　○夜火星逆行入翼宿十四度二十分
　　○乙未  上谕兵部曰朕览镇守山海总兵官柴国柱塘报西虏虎墩见逆酋犯顺乘机挟赏如不遂意密行犯抢山海一带地方蓟镇兵马调去辽东征剿蓟门等处空虚深为可虑尔部便马上差人行文与督抚镇道等官传示沿边将士严加防御比常十分加谨务保万全应调拨何处兵马贴守作速酌议具奏故谕　　○大学士方从哲言辽左之难方殷蓟门之报踵至今日之事断非臣一人所能担当明矣乞速简阁臣三四员立赐允用共济时艰并昨九卿科道等官公请用人发帑二事立赐允行不报
　　○升兵部郎中吴光义为狭西右参议
　　○是日辅臣又题适文书官沈应兆恭捧  圣谕到阁谕臣曰览卿所奏总兵杜松等出兵违期贪
　　$$$$-10986-&&&&
　　功不利堕其奸计殒将丧师大辱国体深切警惕朕自三月初一日以来偶感微寒头目眩疼心腹烦懑又且痰湿注足未愈见今服药调摄昨文武各官因东事紧急具奏俟朕详览发行卿可传示各官于本衙门办事静听俞旨特谕卿知钦此臣窃计之当此虏情紧急人心震动之时诸臣以用人发帑二事赴阙恳请至再至三  皇上即深居九重未有不悚然动念者讵意  圣体偶值违和正需调摄今既许以详览发行诸臣敢不静听但望于一二日间将二部侍郎及赞画主事尽赐点用并将应发帑金多少先示的数以慰中外仰望之心除遵旨即刻传示各官外臣谨回奏以闻
　　○深泽县知县许都弥封号错比对互异礼部以闻夺俸一月
　　○以大学士方从哲吏部尚书赵焕户部尚书李汝华仓场户部尚书张问达吏部右侍郎史继
　　$$$$-10987-&&&&
　　偕礼部右侍郎韩爌詹事府詹事兼掌翰林院事刘一燝少詹事张邦纪通政司右通政周希圣大理寺右寺丞韩浚为殿试读卷官
　　○以御史房壮丽刘蔚为殿试监试官
