<!-- { "loadSidebar": true } -->
　　○甲午户科给事中王绍徽言顷淮抚李三才之被论也局内局外言人人殊而要之善毁者不能没三才之功善誉者不能掩三才之守而洁白之人殊啧啧不满夫朝廷之置言官主紏劾不主保举而今岂惟保举且群起而攻言官矣一言不合动輙排挤非王沈之奸党不以坐人非李赵之翻案不以构语劈空罗织讹言繁兴岂善良安枕时耶迩者风霾旱魃白日常昏蒙蔽之极已见于天象当此时尚不开诚布公分别黑白而共入蒙蔽之门臣窃惧焉臣常私论之王元翰之坏坏于参三才之坏坏于保盖元翰自朋比左袒者而外无一人不叱名配诋故郑继芳之参＜锍-釒＞足以死李三才则台省有惜之者台省而外亦有惜之者是非自有定论而保者愈多则驳者愈悉至于动戚阉竖而亦津津效颦则其品愈下故臣谓其坏于保伏祈  皇上大张  乾断简发参救李三才诸＜锍-釒＞敕下一勘以畅人心之郁而宣天地之和仍严谕南北诸臣各捐成心共游大道有不转灾为祥甘霖立降者臣不信也
　　○补荫故左都御史吴时来男吴锡岱入监读书
　　○乙未兵部覆巡按直隶御史吴亮建议七款一修险隘以卫  陵京议宣大照昌镇规则兴工修筑边垣钱粮取于该镇额设盐课约修墙九百余丈费银四千六百余两米四万六千余石可以巩固根本永弥虏患一严界限以别华夷议设法远去守口夷人毋使习窥内地一酌入卫以禆实用议将蓟镇入卫客兵那移于别营内选择牡马随军入卫其不堪者估卖变银并草料贮库别购善马以给骑军一勤补修以省虗议边工不时验补又必十年为限方免追论庶无随筑随坏之弊一复守备以捍冲堡云州堡当四面要冲粮运嗌吭宜复设守备一员统兵防御一移路将以便弹压杀胡堡为互市冲口议移中路参将驻劄无事则调停讲折有儆则指挥策应一裁冗员以祛占冒议延庆州城守备移充云州堡新增守备员缺其云州堡操守改于此州管理前务  上从之
　　○升江西巡抚右副都御史卫承芳为南京兵部右侍郎
　　○四川巡抚右副都御乔璧星以引疾兼闻言恳赐放归不允以张神武激变事为南御史王万祚所劾也
　　○留兵部郎中徐銮仍管部事从部久任优擢请也
　　○湖广武昌府大冶县蝗为灾
　　○丙申予故南京吏部尚书裴应章祭二坛造坟安葬仍赐太子少保其妻二品夫人曾氏并祭祔葬
　　○命甘肃巡抚周盘照旧供职从部勉留请也
　　○丁酉户科给事中徐绍吉因京师久旱请发参救李三才诸疏从公勘处言李三才被论半载参者什一保者什九始而马从龙金士衡持平之说犹为中论近而刘国缙等申明台规之意更见与情柰何南中诸臣疏辩不已也岂台省原为保举之官三才竟成修洁之品宇宙清明之气可一旦晦蚀若此惩贪之法国初最严二百余年吏治民生皆赖之不意今日大臣且不讳贪台省可以明庇贪说者谓诸臣保救三才为其曾弹旧相沈一贯保护沈鲤郭正域耳夫舟师郭柁四面占风臣不敢为往事逆诈但一贯揽权纳贿沈郭清正自守当时泾渭太分遂成倾陷三才嫉一贯之奸谋而不励沈郭之清节诸臣又不操本穷源相提互证第庇贪踵出荧惑人心而  圣旨候处之说有妨  乾断故辄补牍以备修省之助疏入留中
　　○戊戌命右春坊右谕德兼翰林侍讲赵用光为正使行人贾熙绩为副使捧册封肃府铅山恭庄王缙膋庶一子绅周□阝为铅山王礼科给事中张凤彩为正使行人崔淐为副使捧册封周府京山昭宪王在铢长子肃沛为京山王汤溪恭安王在銮嫡一子肃济为汤溪王原武温穆王朝埨长子在金□皂为原武王并举人马从龙次女马氏为原武王继妃礼部添注员外吴邦相为正使行人李春茂为副使捧册封代府和川端简王鼐金□亥嫡长子鼎□□水里为和川王恩荣官郭邻次女郭氏为和川王她户科给事中韩光祜为正使行人李若圭为副使捧册封襄府兰阳王翊镐所选生员周元鼎长女周氏为妃右春坊右谕德兼翰林院侍讲何宗彦为正使行人桂绍龙为副使捧册封楚府武岗王华增所选原任河南仪封县知县梅开先嫡一女梅氏为妃工科给事中李瑾为正使行人张国祥为副使捧册封韩府建宁王郎鏔所选苑马寺武安监军余章继先第一女章氏为妃左春坊左谕德兼翰林院侍讲蒋孟育为正使行人涂万石一体给赈各省抚按等官仍多方计画便宜措处共拯民穷所有罪赎银两尽行买榖济荒不得那移他用四川福建水旱特甚亦准留三十八年春夏二季税银给赈朝廷于小民体念周至为百姓者俱当安分守已挨度凶年如有乘机抢夺聚众为非即系乱民法所不宥著各地方官禁缉惩治毋致蔓延故谕
　　○三十八年北直隶宣大等处山东河南狭西数省春夏二季税银  上谕仍留解部赈济饥民从通湾太监张烨河南带管狭西税务太监胡滨山西太监张忠请也　　○予原任都察院右都御史兼兵部右侍郎郭子章父郭元鸿照例祭葬母萧氏列名并祭
　　○湖广武昌府崇阳县风霾昼晦至夜转烈损官民屋木无筭
　　○壬寅赐西洋国故陪臣利玛窦空闲地亩埋葬
　　○升延绥镇静游击杜文焕为宁参将
　　○湖广郧阳府竹溪县骤雹为灾
　　○广西巡按吕图南以全省无一司道庆贺表文＜锍-釒＞乞如三十六年狭西布政司例首领官代赍因言备官以事备礼以人今日官联不备典礼代将虽出一时偶值揆厥所自皆以推补之难与赴任之缓也随推随下则难者易简书在念则者速何患礼不备而事不举哉礼部覆暂如议傥二司官续至仍令速赴阙以隆大礼不得借成命为解报可
　　○贵州永赤地方雷风雨异甚俄暴雪形如土砖至夜方止房屋坛庵等片瓦无存田禾悉深入泥
　　○燕河路营军家生小猪一身二头六蹄二尾有气不能食乳
　　明神宗显皇帝实录卷之四百七十终

　明神宗显皇帝实录卷之四百七十一
　　万历三十八年五月乙巳朔
　　○丙午夏至  大祭  地于  方泽遣公朱应槐侯陈应诏都御史孙玮侍郎萧云举各行礼
　　○部奏辽虏自长定堡得利垂延辽阳乘辽河旱涸易渡聚众烂蒲河等处督抚按道诸臣戒严坚璧清野适西兵三千以援辽至猝搏战虏奔然犹近屯图逞东援兵马势难遽撤督臣王象乾议将援辽官军月粮料草即于未募新兵饷内支给庶几转输不烦蓐食有及部覆得旨虏贼屡犯辽左各官能奋勇堵截劳亦可嘉准候勘到日量叙余如议
　　○礼科给事中周永春以晋地灾荒重有羊妖地震之变＜锍-釒＞请有三一曰撤搉税之使以山西土瘠多山□贩罕通欲将前四万五千额税分派担卖小民者尽报罢一曰罢无地之租以所悬坐无地租银九千二百两虽  明旨止解四千一百六十五两然一则裁扣代州崞县五台繁峙等处修边民壮工食一则分派振武卫广武小石北楼平刑各口共足前额该省应修边墙既多民壮如何可裁不若捐微利以裨边防一曰蠲应征之税山西见饷额数屯粮折色一千三十两民民运折色三十六万二千一百二十两此系军饷向无蠲免事例第灾荒已甚异将前项额饷及一应存留钱粮尽与除免一千而即出内帑如数抵发庶可散无用而收已涣之人心留中
　　○升南京刑科给事中刘时俊为福建佥事四川道御史张尔基为四川佥事户部郎中柯维蓁为四川副使贵州佥事吴中伟为福建参议
　　○升广宁备御邹储贤为戚家堡游击
　　○丁未户科给事中徐绍吉援湖广水灾故事诸准留蜀中全税以充采大木之用不报
　　○戊申蓟辽保定总督王象乾以虏杀掠长营堡参处守堡指挥佥事黄应选委官副千户聂良祖掌沈阳中卫印指挥同知周思孔中军王牧民游击王绍芳分别重轻究治其死事把总胡世魁宜荫升其后章下所司
　　○己酉先月  上谕户部赍角□羊官即会同各处抚按商议赈济所有罪赎银两尽行买榖济荒至是部覆以选委官止应赍付银两设法惠民必在专任似不如独责抚按之便其罪赎银两除照旧角□羊部济边外其余尽行买榖因开顺天抚属拟发银八千两通仓米四万石抚按差官领运保定抚属拟发银二万二千四百两通仓米十五万石山东拟发银二万五千两临清仓米四万石河南拟发银二万五千两临清仓米四万石四川拟发银四万两山西拟发银四万六千两通仓米一万石临清仓米二万石各差官解宣大抚属共发银四千两各抚按差官领运得旨各官令速前去其赈济事宜如议专责抚按官悉心料理务使分毫皆得及民方称实惠朕又念山西灾伤更甚着于近便仓米加发二万石已而  两宫内外执事并各衙门及诸  陵坟各门厂等处各捐资俸助赈银一万九千八百七两五钱  上命给该部与同前降银两分发赈济户部议裒益前派以补不足顺天抚属为根本重地加派银三千两四川前此仓粟未及应加发银一万两郧阳去岁灾近据抚臣揭请欲留荆襄两地税银以为赈济今于内加给银六千八百七两五钱以广  皇仁报可
　　○庚戌先是宣大山西总督马鸣銮言该镇西路逼近虏穴边垣三百余里在在要冲而水泉楼子营草垛山等处更甚土牖低薄建议包修其水泉常梁土墪等处土边共长八百丈楼子营小沙墪等处土边共长九百五十丈勒令本年闰三月始九月中告完又水泉乾沟楼土边长一百三十七丈草垛山驴皮窑等处土边长七百五十一丈七尺楼子营吴峪石墩等处土边长一千二百一十二丈勒令次年四月起至九月终告完匠役合力三路军夫钱粮取足库贮之余有不敷者即于今岁节省旷日银内照数抵补收支专责西路管粮官经理明立文案以便互相查考工程务取坚固钱粮不致虗糜至是部覆报可
　　○升大同右卫城守备张应乾为山东都司佥书西安前卫镇抚孙启祥为怀远堡守备河南卫指挥詹继曾为王录店守备
　　○辛亥  孝宗敬皇帝忌辰遣官祭  泰陵
　　○延绥副兵戴延春引病乞回卫调理许之
　　○升马兰路参将张凤翔为马水口参将加副总兵衔狭西总督标下右营游击赵率教为延绥中路参将宣府东路游击钟应乾为宣府葛峪堡参将山西行都司掌印陈国策为大同威远参将  调黄花镇参将薛世倚为宣府南山参将
　　○起原任参将方时春为宣府西路万全右卫城参将
　　○升镇门堡守备麻承宣为大同入卫游击宣府镇安堡守备李承郧为德州秋班游击宣府前卫千户马如锦为山西老营守备
　　○壬子吏部考功司主事王三善＜锍-釒＞乞行勘李三才以折群言其略言三才一人甚微是非之实关国是甚钜第攻三才者固曰贪即救之者亦未尝曰三才廉祗谓守虽不覊才有可用近顾宪成上书辅臣叶向高累数千言极明三才至廉至淡薄勤学力行孜孜不倦为古醇儒甚且比之孔子若然则攻者当属非圣之奸不一行勘何以服诸臣心三才家通州甚迩乞差一臣造本官庐舍办其华陋取本州册籍覆验田园多寡贪不贪立见如难其人臣请往盖臣为考功办官论才是职掌可以往勘＜锍-釒＞入留中
　　○甲寅  太祖高皇帝忌辰  奉先殿行祭礼
　　○荫故兵部尚书杨巍嫡孙生员杨去疪为中书舍人
　　○乙卯礼科给事中周永春＜锍-釒＞请令贪抚李三才解任听勘以息纷争吏科给事中梅之焕亦以淮抚义宜自裁为言俱不报
