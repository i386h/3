<!-- { "loadSidebar": true } -->
　　○甲辰  景皇帝忌辰遣临淮侯李邦镇致祭
　　○都察院署院事左副都御史许弘纲奏臣一人而占三官以暂署为久摄若复悠悠窃禄不蚤自裁则正佥二臣必无钦点之日各道御史必无布满之时请将阁部所推考选诸＜锍-釒＞慨然赐俞其会推左都御史及左佥都御史即赐简用  上答以弘纲署篆清谨中外素孚所奏考选诸＜锍-釒＞侯旨行著即出供职不准辞
　　○乙酉春分祭  大明于  朝日坛遣武定侯郭文诚行礼是日又祭  先农之神遣官行礼
　　○南赣巡抚牛应元四＜锍-釒＞乞休不允
　　○原任南京工部侍郎万象春卒象春常州府无锡县人改庶吉士授给事中久之以礼科都谏升山东参政历浙江狭西廉宪方伯晋右副都御史巡抚山东象春以谏垣出长藩臬所至有声甫开府遂称病去家居十五年乃以工部侍郎起未任卒赠右都御史
　　○丙戌吏部尚书孙丕扬上＜锍-釒＞乞骸得旨卿公清廉慎精白乃心朕以老成委用镇压疑贰＜锍-釒＞至累上情辞愈恳何忍勉留准回籍者驰驿去还著抚按官不时存问先是丕扬乞休＜锍-釒＞至二十一上荷蒙褒答称其公清谨慎耆德贤老不准辞癸未乃具＜锍-釒＞辞朝并请明罚于大明门前叩头而去奏入上勉以君臣大义且谕三朝老臣百僚表率如何径行还遵旨勉留翌日丕扬＜锍-釒＞谢且言必不可留者三一臣以八十一岁之老耳目俱废岂可复留以误国二大臣虚位言路乏才臣若一日不去官必一日不备三令甲七十引年臣之昏耄久当告老  今若得放使天下后世知  皇上用  三朝之老臣而又容  三朝之老臣君臣之义有始有终  上犹温旨期以即速任事然丕扬去辙已不可挽于是始允放
　　○大学士叶向高奏言顷吏部尚书孙丕扬挂冠出都臣在病卧中闻之瞿然叹息丕扬当出山时年已七十有八每对臣言感激  圣恩思欲图报故黾勉前来忘其老病后见朝政壅塞章＜锍-釒＞不下推迁之请庶官十不得一大僚百不一即其所平生心服之吕坤连章累牍亦终不报而会推考选二事尤极惓惓无计动天于是浩然之志始不可挽虽有感恩恋主之心亦付之无可柰何臣之所为感叹者一也年来士大夫议论异同各分门户甲乙互争邪正俱混株连蔓引无有纪极虽以至公至平之心处之未易消弭以故大臣之自好者多思引避而不欲以其身与于甘陵朔雒之祸人才且尽邦国将空臣之所为感叹者二也自来大臣告病无不得请六乡止于三＜锍-釒＞其余则一＜锍-釒＞再＜锍-釒＞随即允矣非但成就士大夫难进易退之节亦以见朝廷体恤臣子得遂其私今请告之章一概不听甚如辅臣李廷机羁栖四载欲控无门视去国如登山盻俞音如望岁丕扬度势不能得遂至径行虽凤翔麟举足为圣代完人乃国体亦少伤矣臣之所为感叹者三也当丕扬在日臣不能以此开悟  圣心少补万一今去矣尚复何言惟望  皇上深念老成不得已去国之寸里垂情政治亟发目前紧要诸务使六乡大臣稍得行其志以安其位明谕群臣戮力公家爱惜人才捐成心省议论以共成平明之治诸凡求去迫切情势难留者亦乞俯从其请使其进退以礼不至于狼狈决裂而尤先自臣始此臣今日触事惓惓之愚衷不能自默者也
　　○是日又题吏部印信拟令赵焕署掌而以孙玮改署兵部因言今各部有尚书则无侍郎有侍郎则无尚书所以一人之身左支右吾曰不暇给伏望  皇上量赐点用庶乎曹事不误而于朝廷之体面尚有可观不至荒凉寥落如此之甚也
　　○大学士李廷机＜锍-釒＞言臣候命四年所见南北小大之臣去者多人昨吏部尚书孙丕扬亦遂挂冠矣伏念臣初求去时丕扬尚未履任也今丕扬之去顾在臣先臣已久知去就之分特为君臣大义是以犹在此耳今见丕扬之去臣益怔忡终夜不寐如蒙传放俾臣奉旨而行则臣之去益善矣翌日  上遣中官赐辅臣李廷机谕曰览卿所奏情辞甚见愁苦迫切且欲比恣肆径去朕念丕扬耆德亟衰宽恕归田卿岂可效尤相继而去不以纪纲为重既为股肱大臣岂可不候明旨而任意所为纲常大义何在卿当少俟慎勿轻率有伤国体廷机＜锍-釒＞谢言君父之义臣亦素明是以伏候五年但求一放乃今伏蒙谆谆天语俨若亲承臣今何敢违轻率之戒效前人之尤自当祗候明纶叩辞凤阙而后敢就道也
　　○吏科等科都给事中等官奏冢臣径去事出异常年来丕扬求去温旨频留亦极优厚不意其径行也揆之法例殆所不许但  皇上昔起丕扬于田间者非取充位也丕扬八十之年又且无子亦非为干泽而来也吏部职在用人一切推除往往停阁又百催而百不下此丕扬之所以去乎国无仁贤老成角□羊体  皇上聪明天纵当于此矍然自反矣其丕扬之去作何处分取自  上裁掌河南道等道御史等官亦＜锍-釒＞言大臣去国时事可忧乞亟图更新以救时艰慰舆情全国体俱不报
　　○己丑祭  历代帝王遣宁阳侯陈应诏行礼　　○命刑部尚书赵焕署掌吏部仓场总督孙玮署掌兵部各印信＜锍-釒＞辞不允
　　○巡抚大同汪可受三＜锍-釒＞乞养  上以边镇有事不允辞
　　○命工科给事中归子顾巡视京营
　　○新升郧阳巡抚刘怀恕卒怀恕直隶东明人万历五年进士作令长洲召入为御史巡按淮扬山西历大理寺左右寺丞左右少卿以病家居十三年甫起郧阳抚治未任卒
　　○庚寅改山东巡抚兵部尚尚书兼都察院右副都御史黄克缵为南京兵部尚书参赞机务
　　○辛卯日讲官掌詹事府事吏部左侍郎萧云举累＜锍-釒＞乞假不允至是复以母危弟故恳恩速放奏得旨萧云举屡称母病情辞恳切准给假回籍省亲仍即前来供职著驰驿去　　○壬辰工科给事中马从龙上言  天子之居号九重禁籞严邃警备非常今自掖门内直抵乾清宫门一望荒凉诸人出入冗亵庞杂近日鼠窃狗偷之盗至挟云梯潜入内地皆防御之疏又岂容玩忽以生民心  皇上果虑民力殚竭不堪举事则请先竣三门以备垂成之规制徐建三殿以恤公私之匮乏斟酌采木缓急原储财力以待时勿令楚蜀之财竭民膏血委之无用亦仁政之大者也
　　○辛卯以川贵清疆善后平叛征苗功加王象乾太子太保诰命荫一子锦衣卫指挥佥事世袭赏银五十两大红纻丝蟒衣一袭崔景荣等三员各赏银二十两景荣给与新衔诰命李时华升俸一级毕三才于调外任加升各一级用周嘉谟等三员各赏银二十两嘉谟崔应麒各升俸一级张文燿咨吏部酌处余文武将吏各升赏有差内周世禄及有亲斩部功者查升实职张悌等从优赠恤李应祥等十四员并恤李化龙赠少师原荫锦衣卫正千户儿男加一级世袭恤典优给余俱如部拟
　　○兵部题套虏沙计恃强要挟一不遂意辄行扰边幸而我兵追剿者奋勇冲锋埋伏者从旁夹击三十七虏困于沟中束手就缚自是而沙酋叩关认罚冲边赖以敉宁此按臣所以称其擒纵之功优于斩馘所当破格升赉请将原任副使张舜命候病痊升用参将杜文焕加副总兵职衔管事俱加赏赉余各赏用有差  上是之
　　○癸巳原任巡抚江西今升南京兵部右侍郎卫承芳上＜锍-釒＞乞休兼辞简命答以温旨不允
　　明神宗显皇帝实录卷之四百九十二
明神宗显皇帝实录卷之四百九十三
　　万历四十年三月乙未朔  孝肃皇后忌辰遣伏羗伯毛国器祭  裕陵
　　○巡抚保定右佥都御史王国辞免考满升职不允
　　○御史乔允升言河南巡按论周府承奉徐进荼毒宗民罪恶盈楮已两月矣未见施行御史奉尺一之诏为  皇上锄强植弱而法不行于一承奉  皇上委御史以持斧之权欲其断猾流膏而令有不能伸法之御史岂不益长虐珰炰烋益重宗民愁叹将来控诉何门也岂以藩封体面不便行勘耶不知炀灶蔽明丰蔀见斗往往有之倘勘之而实群小弄权恶归藩国去一腹心之疾固所以为王也倘勘之而不尽实小有所惩大有所戒开一自新之路亦所以为王也因言迩来法纪陵夷税珰飞食于原野属官抗衡乎上司勋戚反噬乎按臣生儒抢杀其里宦至如中州安吉王之横逆见告于抚臣于三省之凶谋挟制于郡守而徐进又复以触藩告矣乞敕法司行勘仍谕王恪守典章勿堕国法享有令名
　　○丙申工部右侍郎刘元霖请及时建竖箭楼以壮国威言此役也目前狃于治平见谓可缓卒有非常如己巳庚戌故事而后思以图之晚矣年来畿辅罹灾流民载道先年刘六刘七之事大可寒心且臣业督司官将梁柱各料斲削成细收贮神木厂内以待兴工倘仍复因循怀已庀之料而虗掷金钱臣之所大恐也已难已之事而自撤保障抑亦举朝臣工之所共虑也时科臣马从龙亦以为请俱不报
　　○吏科都给事中曹于汴言册封宗藩及大比抡士在迩科臣应差者八人见今在科办事者仅十人耳请下考选诸臣并起复科臣张延登范济世曾六德等
　　○河南巡按曾用升奏睢阳卫经历李光显委解税银为监役奏官参随徐炳高登等勒索打点无计身死请撤回内官胡滨并将炳行提问拟如律以雪死冤慰中土
　　○丁酉提督操江南京都察院右佥都御史丁宾引年乞休不允
　　○戊戌增狭西乡试解额五名从礼臣覆巡抚崔应麒巡按毕懋康请也
　　○南京给事中晏文辉奏南都科臣止臣与高节二人节先领文赴京矣臣只得俟后补考而尚宝无官代署又委印于臣一人而管八人之事往来驰骛旷废滋多因言南北台省空虚至极言路摧颓至极意气消阻至极且如科差乏人谁为抄发谁为参驳谁为查刑赎而节滥费台差乏人谁理监临谁按吏治谁收赎锾而稽功罪凡此者科臣台臣利耶抑  皇上利耶而又因循堕废奸弊丛生害更不小请下考选诸臣
　　○己亥大学士叶向高再＜锍-釒＞乞罢言阁臣不患无人今济济贤才在  皇上一简用耳因举台省缺官册封典试按差监临之乏人皆引以为罪不报　　○庚子清明节命隆平侯张炳彭城伯张守忠等分祭  九陵及  景皇帝陵寝  哀冲庄敬二太子陵园  皇太子第八女生百官行庆贺礼
　　○辛丑以庶吉士魏广微授翰林院简讨钱龙锡授编修麻僖授给事中广微甲辰榜龙锡僖丁未榜辅臣屡＜锍-釒＞催请至是始下
　　○升户部郎中杨邦宪为狭西西安府知府
　　○升兵部郎中刘九光为辽东海盖兵备参政
