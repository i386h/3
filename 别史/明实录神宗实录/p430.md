<!-- { "loadSidebar": true } -->
　　○又谕内阁曰朕见卿廿□寺再揭奏请具见恭敬详慎之意闺范一书乃朕赐与宫中朝夕阅览因其书理与女鉴相符使以为劝言之规前者卿廿□寺再揭奏请具见恭敬详慎之意闺范一书乃朕赐与宫中朝夕阅览因其书理与女鉴相符使以为劝言之规前者卿廿□寺所奏言人主不可以治乱安危关心即今人情倾险捏造流言坏乱朝政世道可虞亟宜修举政事收拾人心诚为腹心股肱为国谋猷忠爱殊可嘉尚且樊玉衡假以建言要名沽誉原本亦不必发票及戴士衡结党造言干挠大典妄指宫禁惑世诬人上干天和中伤善类若不重处何以儆戒将来
　　○补吴岳秀工科都给事中陈维春吏科给事中夏子阳户科给事中
　　○壬寅廷试岁贡九百五十一名选贡四百四十二名
　　○  上谕内阁曰朕览卿廿□寺揭奏恭谢温谕及称处分得宜俱已悉知且朕日览万几皆附卿廿□寺票拟揭内言叠霈恩施朕因见姚绍勋之妄渎即忆入春东厂之访奏遂乃发落王守仁廿□寺辈又见瘟热流行故特将镇抚司所系囚犯着送法司详拟奏请定夺况天下安危利病朕居深宫岂得尽知所赖卿廿□寺心腹股肱辅佐赞襄共享太平之福方今国事多艰人心浇薄假公济私挟讐害人法令不振纲纪荡废朕甚惕然痛恨特谕卿廿□寺宜体悉之
　　○巡抚万世德参太监王朝戢下不严游击沈茂驭兵不肃以致彼此交哄殴死官军应行正法  上切责王朝夺沈茂俸三月
　　○升南大理寺寺丞张鸣冈为北大理寺左寺丞御史王明为大理寺右寺丞浙江按察使梅淳为广东右布政广东右参议王民顺为本省按察使河南左参议王嘉谟为本省副使
　　○以虏众内附加密云兵备陈一简副使职衔
　　○癸卯夏至祭  地于  方泽遣侯陈良弼行礼伯王学礼大学士沈一贯尚书杨俊民分献  岳渎之神
　　○以云南蛮莫奏捷加陈用宾右副都御史沐睿署都督同知各赏金币余各给赏有差
　　○升通政司左参议屈灼为右通政河南右参议章守诚为湖广副使户部郎中张汝蕴为狭西右参议浙江佥事伍袁萃为湖广左参议
　　○起原任御史丁宾为南大理寺右寺丞
　　○丁未兵科姚文蔚奏顷甘肃巡抚田乐狭西总督李汶揭称海虏大举入犯镇海都司余世威西宁参将赵希云廿□寺奋勇血战当略其轻敌之过录其敢战之功狭西巡按于永清揭则云将官尽杀军马全损挑祸启衅者余世威发纵指示者刘敏宽乃具＜锍-釒＞奏闻欲杜欺罔以保疆场乞敕该部酌议处分并谕督抚一切功罪据实奏报不必过为曲护
　　○戊申升福建副使盛万年为广东右参政山东按察使张世烈为本省右布政广东右参政洪有复为浙江按察使云南楚雄府知府杨秉钺为本省副使蓟州兵备副使赵寿祖为辽海参政
　　○升鸿胪寺左寺丞王用贤为本寺右少卿
　　○庚戌  穆宗庄皇帝忌辰遣抚宁侯朱继勋祭  昭陵
　　○调湖广佥事李应祥以原官提督狭西学政升参政吴道行为河南按察使袁年为狭西按察使
　　○升原任参政许应逵为昌平道兵备副使　　○升湖广按察使冯露为广西右布政
　　○户科给事中郝敬以饷匮民穷条议权时裒益以佐军兴十事  上曰边饷浩烦既难加派扰民正宜酌盈济虚通融处办其下户部议于是户部酌其可行者数事如各府州县民壮抽十之四巡简司弓兵巡哨堡兵防夫抽十之二官建书院坟茔祠堂看守人役一概查革各项额派工食俱解充饷各驿递自万历初年迄今裁禁冒滥节省余银贮库者悉查解接济各处缺官俸薪除解部外续有未解银两并积余存留牌坊廿□寺项备造册报量解一半充饷俱俟倭平停止从之
　　○癸丑升赣州府知府王明时为河南副使工部郎中孙徤为湖广副使南吏部主事黄师文为广东参议刑部郎中黄齐贤魏养蒙俱湖广参议降参政陈勖为广东副使　　○兵科给事中郝敬上言辽东京师之肘腋也屡挫之后称极弱矣今惟有聚众屯田且耕且守为上计臣简阅章奏去年济阳卫舍余李大用廿□寺一本称畿辅附近济阳廿□寺卫屯政额兵三十六万愿以万人自备粮饷随行征倭臣心疑之细访其故盖永乐年间靖难功成剩精兵四十八万将十二万选入十二团营余三十六万给赐屯田牧地种粒马价分置七十八卫于顺天府所属地方安插俱辖三千营听调征剿今二百余年生齿繁衍有司派以马户撑船运米廿□寺役极为繁难脱卸无计宁夏之变各余丁愿备粮随征以求免前役会宁夏平议遂寝二十五年倭奴警闻故李大用廿□寺有是请盖彼以三十六万之众止出万人是三十六人止抽一丁三十六家止赡一兵耳而得概免前役所损者小所获者大正为图便自利之计耳今东征师老可勿用此辈再往帷辽左空虚支吾无策合因群情之便为转移之方令该部同新抚臣李植急呼大用廿□寺面诘前情果无别碍即按各卫原籍每十抽一原数三十六万即除六万作耗尚可得兵三万人择廉干将领官统领前赴辽东驻劄开屯而于存留三十万人之中帮贴牛种庐舍之费亦每十贴一行令所在有司概免其前项差役开垦田成给为永业自耕自饷夫彼既无征倭险远之苦而又授田乐业愈欣欣乐从之恐后矣大约每兵一名限垦田二十五亩每亩量收子粒四五升一岁可积粟数万石以备不时之需至于画地经野之法听巡抚司道官布置考其成功此兵食两利之策也不报
　　明神宗显皇帝实录卷之三百二十二
明神宗显皇帝实录卷之三百二十三
　　万历二十六年六月甲寅朔户部尚书杨俊民以国用日增国赋日缩条上救时之计十款曰催徵钱粮见徵者通完逋负者带徵曰督解契税曰实报尽解赎锾曰查解一切税课曰查解农民纳吏免班银两曰凡地方官肯报解浮费及无碍堪动银充饷者纪录其余四款与科臣郝敬所议略同请于各省直按臣加敕一道严督所属  上是之命敕各巡按御史逐一清查依限起解以济国用回道时分别考核具奏
　　○乙卯大学士赵志皋以衰病痊可无期乞放  上慰留之
　　○丙辰谕内阁朕思阁臣  祖宗设立匡辅重任拟票丝纶实乃枢机政本之处今首辅调理三辅在告次辅位进阁办事况值中外多事之时如何不行题请卿廿□寺便详议来闻
　　○丁巳东征赞画主事丁应泰奏贪猾丧师酿乱权奸结党欺  君盖论辽东巡抚杨镐总兵麻贵副将李如梅廿□寺蔚山之败亡失无筭隐漏不以实闻而次辅张位三辅沈一贯与镐密书往来交结欺弊也大略论镐曰倭至则弃军士而潜逃兵败则议屯守以掩罪既丧师而辱国敢漏报而欺  君如梅曰凌蔑将官淫掠属国逗遛观望擅离信地贵曰忍于弃卒而仓皇驰遁巧于避罪而文致报章既已偾事乃复冒功而辅臣报镐书位有祸福利害与君共之语一贯有以后大＜锍-釒＞须先投揭而后上以便措手语且以御史汪先岸论镐拟票留中之旨密以示镐云盖先岸之＜锍-釒＞阁票称镐忠勇留中不下也又言自有东事以来辽兵阵亡已逾二万皆丧于如梅兄弟之手前后费饷六七百万又谓镐与如梅媚倭将清正与之讲和以私通清正之书进呈因论镐所当罪者二十八事可羞者十事如梅当斩者六当罪者十又追论镐之经理朝鲜以赂次辅位而得之今观位与镐书云云则人言不诬疏上有旨朕览此奏关系军国切要重务着五府大小九卿及科道看议来奏是日位与一贯奏辩请罢斥  上各温慰留之随该府部廿□寺官看议回奏大略主于行勘  上曰东征特遣经略经理等官责任甚重转饷调兵月无虚日冀收全胜以安外藩乃轻率寡谋至于丧师又朦胧欺蔽奏报不实法纪何在杨镐革任回籍着邢玠速赴王京暂兼经理军务麻贵李如梅姑着策励供职候勘明处分仍举风力科臣一员会同督抚监军及原奏主事丁应泰将兵马钱粮从公严勘分别功罪仍酌议东征之事师老财匮如何结局俱从实具奏毋得狥情扶同欺罔致干宪典其南北官兵当一体抚恤不得偏护后位与一贯以科臣赵完璧徐观澜交章参论位奏群臣交至孤忠可怜恳乞  圣明矜察处分以全国体内有臣心一毫无愧之语  上曰杨镐乃卿密揭屡荐夺情委用专任破倭今乃朋欺隐匿致偾东事辱国损威莫此为甚尚言一毫无愧忠义何在但念辅理多年积有勤劳姑准冠带闲住一贯＜锍-釒＞闻言负渐席藁待罪恳乞  圣明俯亮心迹亟赐  乾断  上以其失不过私书＜锍-釒＞中尚认罪愧惧温旨留之
　　○戊午差内监李敬同原奏李本立采珠广东先是本立因宣武门官王朝奏开采珠池可以富国助工故有是命科臣包见捷廿□寺力请罢之不纳
　　○己未督饷侍郎张养蒙条上饷务三事一曰今岁足运之计大略谓辽东之运易达耳山东天津海运太迟以守冻守风故也山东宜于乐亭抚宁及山海关芝麻湾廿□寺处就近造船济运天津宜繇蓟镇山海关水运至金盖预雇车骡接运则今岁之运可足矣二曰明岁济运之计欲发帑二万山东天津各添造淮船一百只期今岁未冻以前驾赴两处装运又欲行漕运衙门改拨粳稻十万或加修清江见船或改造限满洋船增募习海舵工径发义州交卸则明岁之运可济矣  曰将来持久之计自古用兵持久必务屯田近督臣邢玠业  □开屯矣秋成之后查报收获之数酌减内运仍广开事例有  田助饷以次拜官其犯罪人员非遇赦不宥者俱得以屯获赎不惟苏息中原亦充实辽左之一策也倭或时去时来我可常饱常逸不患于持久矣部覆报可
　　○壬戌升礼部郎中洪启睿为浙江提学佥事西安知府曹璜为湖广提学副使调湖广副使李应祥为狭西提学副使升郧阳知府苏养蒙为浙江副使湖广参政陈璧为山东按察使山东参政钟昌为云南按察使青州知府范善为狭西苑马寺少卿
　　○南京礼部尚书陶承学卒承学浙江会稽人嘉靖二十六年进士授中书舍人选南京广东道御史历徽州知府江西副使湖广参政福建按察使太仆寺卿应天府尹大理卿工部侍郎南京礼部尚书致仕奉旨月给夫廪至是卒生平清谨初终一节林居二十余年抚按荐剡十数上士论重之诏予祭二坛给全葬
　　○差兵科给事中徐观澜往朝鲜会勘东征功罪
　　○诏唐王母贞子孝天伦克敦行善萃于一门大节有关风化朕心嘉悦其差官赉敕奖励有司具彩币羊酒并给坊扁以示表异从礼部请也
　　○乙丑升郭惟贤为都察院左副都御史协理院事湖广参政薛三才为本省按察使江西副使陈一洙为湖广参政南京兵部郎中邓美政为福建佥事
　　○起姚继可为工部右侍郎
