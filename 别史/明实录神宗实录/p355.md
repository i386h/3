<!-- { "loadSidebar": true } -->
　　○刑科给事中李先芳以青徐兖豫灾条上诸事户部言借运米一款合依先芳议酌定平籴米价解部俟豊岁召商和籴至概免赃赎贫民虽幸沾恩富奸反致漏网其委系难完者准豁余照旧追徵二分买谷备赈八分解部济边允之
　　○礼部覆郑世子载育条奏七事一宗室子弟自奉国中尉以下有不愿受封者许同民俊考送泮学一宗生旧制虽有考验换授之文弟辅国中尉以上诚难更授请如近议不应举者照旧宗学作餋无得杂青衿就试督学一宗藩子弟入学者如生员永冠一奉国中尉等即以赐名应试若无名禄者从便起名不混同  玉牒中式榜录皆著国姓下书宗室封爵一镇国辅国等兼官署事之例请自  上裁一铨除考课向来宗生未闻巾式候临期奏请一宗室入学自世子郡王以至庶宗但视名以别齿  上令即行各藩大破怐挛从公用舍以称朝廷激励贤宗之意
　　○丙午命编修董其昌简讨区大相周如砥林尧俞编纂六曹章奏
　　○户部覆刑科左给事中马邦良＜锍-釒＞各商拖欠钱粮并条议八事一酌缓急各库物料偶缺候解到支用不得轻议召买听奸商领银一酌本折轻赍银两解到掣批先回免其守候本部选商办纳立限完销一酌时价甲丁等库召买物料与秋收物件因岁豊歉会估不同合以上年估定之数为准一酌用舍审存富商查革积棍一酌解户须殷实正身一酌亲纳不许歇家揽头侵骗一酌类角□羊不得零星以滋烦累一酌责成坐委验粮司官管理一年方许更替＜锍-釒＞入如拟
　　○以江西石城王府镇国中尉谋炜宜春王府辅国将军拱木□界各管理府事瑞昌王府多煡哀耄以镇国中尉多炘代
　　○给事中桂有根言河工雇额月给银一两是以供事者少傥增额广募自可计日告成至如性义岭当兖徐之交河臣舒应龙议开渠洩昭阳等湖以免金鱼各县之沦没杜运河堤岸之冲决令抚按速行勘报以数万金量增雇直则兴工随以寓赈部覆从之
　　○丁未命编修吴道南庄天合简讨王图管理诰敕
　　○兵部覆辽东抚按韩取善等效总兵杨绍勋恇怯不前回卫听勘仍催新任总兵尤继先速赴得俞旨
　　○戊申  仁圣懿安康静皇太后圣节百官朝贺命妇免朝
　　○赐三辅臣上尊珍馔
　　○大学士王锡爵等言蒙发钦定  皇长子出阁仪注辅臣每一日一员侍班此虽隆庆年间新例但今  天颜尚不得时觐而于  皇长子进见频数似涉嫌疑且在阁一面简点文书一面提调讲读宜不两妨容臣等初讲三日连侍以后间十日轮侍定以每月逢三为期庶常尊在  皇上分义既安而专职在臣等办理亦能及矣  上嘉其明别义礼令即循此行之
　　○礼部上  皇长子出讲仪注  上以  皇长子未行册立不用侍卫仪仗但命辅臣并侍班讲读等官行四拜礼内侍进案不必用礼部及鸿胪寺官余如拟
　　○以原任浙江参将王元周为四川松潘游击
　　○以五军九营参将李承勋为扬州游击
　　○己酉毛怜等卫夷人失剌卜等百员名进贡到京宴赏如例
　　明神宗显皇帝实录卷之二百六十九
明神宗显皇帝实录卷之二百七十
　　万历二十二年二月庚戌朔昌乐县地震
　　○经略宋应昌赞画刘黄裳各＜锍-釒＞款倭兵部言事机在外情形难执宜令总督顾餋谦斟酌从之
　　○兵部以提督李如松具＜锍-釒＞叙功为科臣驳论合行辽东巡按参酌中有保持血战之臣及家门盈盛当自挹损等语  上以词涉两可还俟勘定
　　○辛亥春分祭  大明于  朝日坛遣侯吴继爵行礼先是礼部以岁次甲午系  圣驾亲祀之年  上谕今次暂代
　　○  大学士王锡爵等择二月十一日御讲延照常日讲以正月上旬碍于祀事故改期
　　○以礼部左侍郎刘元震右侍郎孙继皋祭酒陆可教洗马李廷机编修吴道南简讨王图充经筵讲官编修庄天合董其昌简讨区大相周如砥林尧俞充展书官
　　○升山西副使林一材为广西右参政
　　○升狭西佥事李弘道为本省参议
　　○壬子开封道许鄢陵许州临頴归德睢州皆地震
　　○升镇番游击姜河为肃州参将
　　○癸丑  皇长子出阁讲学
　　○户部覆右都御史褚钦漕运四议核漂流粮米以革奸弊佥殷实旗军以免侵渔造坚固漕船以保军储编外水保护以革强横俞其请
　　○都给事中刘弘宝劾武当提督太监黄勋谓工部原议本山角□羊银一万两织造本宫项帐勋止角□羊四千有奇大是欺抗请照旧例会同司道收支香税发仓备赈奉旨本山量角□羊七千两工部补足三千两
　　○甲寅祭  三皇于  景惠殿遣侍郎刘元震所礼
　　○赐辅臣祭设三卓
　　○补原任湖广参政兼佥事许应逵为徐州兵备
　　○乙卯升南京总督粮储户部右侍郎杨一魁为南京都察院右都御史
　　○户部郎中华存礼请复老黄河故道并浚草湾工部侍郎沈节甫以为复者诚难轻议浚者似或可从乞命总河委官查勘兼查与原题腰铺工程利害孰多事体孰当工费孰省＜锍-釒＞内所称＜木兆＞源四坝及小河口董家沟等处浚塞是否可行又言近来河患在于河身日高高在清口则淮水不得出而为  祖陵忧故开腰铺者所以使黄让淮而安  祖陵高在镇口则闸河之水不得出而为运道忧故开韩家庄者所以洩闸河之水而保运道然皆补偏救弊臣部日求治本之策而未得乃议者纷然多不可行之事宜概覆停  上口可
　　○丙辰山西阳曲平定定襄皆地震
　　○升原任司经局洗马敖文祯为南京国子监祭酒
　　○丁巳祭  先师孔子遣礼部尚书罗万化行礼
　　○大学士王锡爵等因  皇长子出阁礼成请  皇上勿惜小劳讲筵时御俾臣等昔年列侍分直之所融蔼济跄则  皇长子日随  严父之后型范益亲而臣等每获觐光启沃可自效矣不报
　　○给南京刑部侍郎吴自新祭葬
　　○赐故辅张孚敬继妻潘氏并祭合葬仍加祭一坛
　　○予刑部尚书孙植继妻叶氏祭葬从其子太仆寺丞孙承宪请也
　　○贵州巡抚许子良系佥都御史未满考卒礼部以助平滇乱请录功准给祭一坛
　　○礼部覆奏刑部尚书王用汲正议触奸孤贞迈俗请予祭葬及谥从之
　　○戊午祭  太社  太稷遣公徐文璧代
　　○初以推升原谪州判万国钦忤旨文选司官尽罢职郎中王教因病注籍＜锍-釒＞未列名亦与焉至是大学士王锡爵等申救并请发近来留中章奏以释外间壅蔽之疑
　　○升兵部郎中盛世承为山西副使备兵井坪
　　○己未  孝贞纯皇后忌辰遣南和伯方烨祭  茂陵
　　○升福建左参政吴之望四川右参议杨信各本省副使　　○庚申进呈  玉牒旧以  太祖列  德  懿  熙  仁四祖之下而别以  成祖冠帝系世表之首今从大学士申时行议  太祖开基宜冠世系表中于总表前增纂一表载  四祖及  寿春等王以尊崇所自出书成进览  上御文华殿受之百称贺
　　○礼部尚书陈于陛再以病请以史局将开不准辞
　　○升浙江参将周于德为潮漳副总兵
　　○升福建佥事吴之鹏为分守漳南参议
　　○都察院议处告病御史得旨奉差既酌量＜宀十见＞限如更有托避者禠其职
　　○辛酉吏部尚书陈有年等援调用刑部司官止罪＜锍-釒＞内有名之旨请宥王教  上以市恩切责
　　○河南道御史黄一龙奏称倭不可与通贡因言宋应昌失利罪小欺  君辱国罪大章付所司
　　○工部以江西土瘠民贫连年灾祲请停减烧造磁器不从
　　○工部覆给事中桂有根等估修  献陵约费一万九千二百六十七两零请立簿备书修理报完月日管工官匠姓名如不久损坏查照治罪是□
　　○南京各道御史＜锍-釒＞救建言部臣孙继有谭一召安希范并请宥降革行人高攀龙御史吴弘济不报
　　○壬戌给事中黎道炤言  皇储之学在端好广度而仪刑甚迩速肖有机顷因出阁买办金宝浩费不赀且届期诸＜锍-釒＞俱不报可科臣张贞观等公＜锍-釒＞请发又蒙夺俸恐为好为度皆非所以训也  上以道炤党救同类引别事为言罚俸一年赵完璧等如之贞观降杂职调外大学士王锡爵等申救乃降贞观三级余如前旨
　　○癸亥以原任大同参将骆尚志为浙江参将
　　○兵部言御史夏之臣摘举岁祲地方保甲窝盗捕役等弊宜令抚按体察以此殿最有司报可
　　○直隶巡按綦才奏称淮安通济闸乃漕运咽喉请浚闸左旧河更开闸右新河三闸并出获利而免害乂欲加培左畔大堤部议行总河相度从之
　　○甲子祭  历代帝王遣公徐文璧行礼侯吴继爵徐文炜尚书陈有年杨俊民分献
　　○升河南道御史杨绍为山西副使李天麟为河南副使刑科给事中马邦良为福建参议山西道御史李日茂为陕西佥事
　　○先是河南大雨五谷不升给事中杨东明绘饥民图以进  上览之惊惶忧惧传谕阁臣至是从部议蠲该岁田租并发银八万两令光禄寺丞钟化民兼河南道御史前往赈济其山东江北灾伤重处分赈停徵有差
　　○隰川王府充摭豪横不法俊□充炀俊掠构争越奏俱降为庶人闲宅禁住俊杞恣肆重罚充爝俊□木□□□充燕淫荡戒惩众举管理允倓行抚按覆勘
　　○浙江道御史乔廷栋言今之驭将士者以刻核酿姑息以姑息废纪纲优将领所以优军士爱军士所以爱国家＜锍-釒＞下该部
　　○乙丑遣文书官李浚口传初十日所进日讲讲章如何与十五日进者前后互异大学士王锡爵等奏先年阁臣偶见  圣驾希出无便纳忠乃题奉钦依一面将应讲之书每日撰进以便宫中披阅一面将未讲之书留待驾出接讲此互异之故也今后或仍照原题将新旧讲章各别进呈或即将每日所撰讲章随进随讲亦无不便
　　○降补山东布政董汝汉为四川参政
　　○升河南参议杜华先为山西副使提督学政
　　○升山东按察使夏良心为河南右布政使
　　○丙寅广东雷州海康遂溪徐闲同时地震
　　○清明莭遣武定侯郭大诚隆平侯张炳阳武侯薛钲怀宁侯孙承恩襄城伯李承功东宁伯焦梦熊广宁伯刘允正武平伯陈如松成山伯王应龙分祀  诸陵  恭仁康定景皇帝陵寝遣惠安伯张元善  哀冲  庄敬二太子遣左都督李鹤各行礼
　　○丁卯调山东青州兵备陈文衡为本省按察使　　○戊辰  恭仁康定景皇帝忌辰遣抚宁朱继勋祭陵寝
　　○先是给事中赵完璧题称江南豪荡之子暗相号召包藏祸心＜锍-釒＞入不发于是大学士王锡爵等揭请  上谕之曰前朕览文书见完璧本欲与卿票旨朕意此恐风闻若擅发行必骇众听惑乱人心故少待彼处抚按报到乃实今见揭帖朕已批发且朕深居大内其外边国事民情难以周知卿等若有闻见即具揭奏来锡爵等又言此事先亦微闻未敢入告恐骇众惑人今科臣已形章奏虽欲不发而不可得然票旨只查究虗实原不失  皇上持重慎密之意俟有的确再奏
　　○吏科等都给事中许弘纲等江西等道御史陈惟芝等公＜锍-釒＞申救张贞观旨下为首者各罚俸一年余八月贞观为民
