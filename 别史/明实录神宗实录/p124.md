<!-- { "loadSidebar": true } -->
　　○乙巳赐文武大臣及日讲官鲜枇杷
　　○改总督仓场户部右侍郎沈应时为吏部右侍郎
　　○升巡抚大同都察院右副都御史郑雒为兵部右侍郎
　　○免广东借用角□羊部银一十三万六百一十三两先是总督凌云翼＜锍-釒＞奏海贼曾一本猖獗所留前银不敷今者寇乱虽平生理未复况前银在查盘之数又是地方一二百年余积又非额派额徵之比覆请除豁止将见贮该司并新宁县库共银一千七十五两三钱六分起角□羊赴部覆得旨
　　○朝鲜国陪臣李玄培以进贺  两宫圣母徽号至宴如例
　　○总理河漕都察院右都御史潘季驯条陈治理六事一曰塞决口以挽正河二曰筑堤防以杜溃决三曰复闸坝以防外河四曰创滚水坝以固堤岸五曰止浚海工程以免糜费六曰寝老黄河之议以仍利涉部覆如议有旨治河事宜既经河漕诸臣会议停当着他着实行各该经委分任人员如有玩愒推诿虚费财力者不时拏问参治
　　○丙午大学士张居正入阁办事  上与  两宫圣母赐银八宝有差○给都督王伟房价银一万五千两庄田五百顷锦衣卫千户刘应节杨臣各房价五千两庄田一百顷
　　○孝庄睿皇后忌辰遣彭城伯张熊  裕陵行礼
　　○升都察院左佥都御史王篆为本院左副都御史
　　○湖广靖州学生员贾邦奇先后私传妖道金云峰曾光等捏造大乾起运录等妖书诣永顺保靖酉阳三土司投递紏合猖乱未几为宣慰彭龟年所获曾光逃窜抚按以闻得旨贾邦奇等会官审决曾光严拏奏结彭龟年赏银十两余者吏部纪录叙用
　　○升江北运粮把总杨一经署都指挥佥事浙江都司军政佥书○丁未  上御文华殿致斋三日
　　○戊申  孝穆皇后忌辰遣宣城伯卫国本  茂陵行礼
　　○升南京都察院右都御史汪宗伊为户部尚书总督仓场
　　○升山西按察使贾应元为都察院右佥都御史巡抚大同赞理军务
　　○己酉  上召居正于文华后殿时御案有三＜锍-釒＞一为户科停买珠宝二为科道请开滹沱河留中已久  上以手授居正居正奏今  皇上既立  中宫又恭上  两宫圣母徽号诸费不赀但查京库银两原止百万外俱是太仓济边不敢动支容与部臣酌处  上又曰滹沱河非运粮之道已之居正遂言今者修治河工钱粮不敷又不敢请帑该臣议将江南漕粮通行改折一年除正粮角□羊部外其折耗轻赍及运军行粮等项俱令接济河工既不取之内帑又可以＜宀十见＞东南民力似亦可从  上允行之
　　明神宗显皇帝实录卷之七十六
明神宗显皇帝实录卷之七十七
　　万历六年七月庚戌朔  上亲享  太庙
　　○辛亥升协理京营戎政都察院右都御史张学颜为户部尚书户部右侍郎王好问为南京都察院右都御史提督军务兼巡抚福建地方都察院右佥都御史刘思问为本院左佥都御史回院管事
　　○壬子  上视朝
　　○巡抚湖广右副都御史陈瑞条上＜锍-釒＞通钱法四事一增置钱局泉货之开铸不多则流布不广若会省止开一局则钱既不多行自难遍宜于省城开局外再于荆衡二府各开一局分工鼓铸一酌地供钱该省地理险远角□羊运艰难则钱当就近分发为便省城钱局照数领钱外以后武汉黄德岳州五府属角□羊布政司承天郧襄辰常五府属角□羊荆州府永州长宝郴清五府州属角□羊衡州府庶几角□羊运易而脚价可省一定派工役荆衡二府开局工作颇多若再行召募匠役则工费日滋宜于省城钱局拨精熟匠役每处各二十名其余于州县民壮内每处拨给伶利者二名武汉等五府属赴省城荆承等六府属赴荆州衡永等六府属赴衡州各依分定局所充役一议行劝惩官司勤惰钱法流滞所关局宜定上中下三等分别具奏每年终听该道查核抚按从公奖戒庶几人心知劝而钱法无壅滞之患报可
　　○南京贵州道试御史王廷稷条陈当此东作之时宜令有司劳劝流民悉报复业游惰悉驱耕作田地荒芜者令民开垦堰塘湮塞者到处＜锍-釒＞浚其或凶年钱粮不能尽完尤要斟酌缓急毋专事催料妄连无辜赔纳其各地方建立社仓以备荒歉或劝富民量力输纳或令徒流等罪情犯稍轻愿输纳者有司申请准令输免每社择殷实公正社长司其出纳官给印簿稽察得旨
　　○雷击南京承天门左檐阁脊狮仙
　　○工部覆总河都御史潘季驯等奏河工浩大须多官分督往年一逢升迁竟自代去以致钱粮不明勤惰莫稽今后凡有升调留待工完将经手钱粮并其勤惰稽查明白方许离任至若分部司属奉有专敕而有司视之蔑如动有掣肘今后除地方守巡各有专职自行督责外凡供事河工者俱听分司责成如有忨愒不遵该上司参奏有旨河工事重必须委任责成以后该管河官暂停升调候河工完日分别赏罚委官贤否但以该管河道官为主别道不得干预
　　○甲寅  上御文华殿讲读
　　○升巡抚都察院右副都御史吴文华为户部右侍郎巡抚保定都察院右副都御史孟震为兵部右侍郎协理京营戎政
　　○以原任都察院右佥都御史耿定向以原职巡抚福建地方
　　○乙卯大学士吕调阳乞休至是十＜锍-釒＞矣  上曰卿同心协赞委用方殷乃以久疾未痊特准回籍调理宜慎加调摄以俟召用寻赐白金一百两纻丝织金斗牛衣不一调阳＜锍-釒＞谢
　　○差锦衣卫官较拏角□羊淮安府通判王弘化水利道佥事杨化降南河郎中施天麟调外任以总河潘季驯＜锍-釒＞参耽误河工故也
　　○丙辰蓟辽总督梁梦龙题上四事一蠲屯粮辽镇孤悬塞外连岁频遭虏警逃亡过半重以河西南卫一时并灾宜将全镇四万屯粮今岁暂停一年以示宽恤一请召买去岁秋成若有二万籴买则今岁荒歉犹或可支乞发太仓银四万两差官角□羊送容该镇分发待秋成籴买米豆酌量缓急本色以补今岁议蠲之数以恤官军亏折之苦一预角□羊发夫官军出死力以捍疆圉即月粮按时给领折支之数已属亏苦乃应得正饷缺欠月数情何以堪宜将下半年额饷蚤为预发仍就民运拖欠之数暂借太仓银两一并差官角□羊运以待后日补足一恤燉夜燉夜二项了操传报其险苦艰难比之别军悬殊若非加厚优给何以责其用命今将冲边燉军及远哨夜不收每名于月粮外再加一倍即于主兵本折内通融支给以示优恤得旨该镇既饥本年屯粮准蠲免一半还发银二万两乘时籴买余如拟行
　　○发太仆寺马价二万两给辽东军士买马
　　○差刑部狭西司主事黄凝道往北直隶关内王诏往关外江西司主事程正谊往江南福建司主事蒋三近往江北各审决
　　○广西汉土官兵征剿过河池咘咳北三等徭贼斩首四千八百四十级获牛马贼仗千计总督凌云翼以捷闻  上嘉其功荫云翼子世袭锦衣卫副千户赏银四十两纻丝二表里巡抚吴文华荫一子入监赏银三十两纻丝二表里兵备吴善升一级参将王瑞应袭儿男加升二级参政蔡汝贤俸一级副使徐时可陈俊等升一级仍各赏赉有差说者谓徭贼原无叛逆凌云翼喜事邀功此举杀掠甚惨殊失朝廷抚绥之意荫袭过滥至今议之
　　○丁巳升山西左布政使张任为都察院右副都御史巡抚广西地方
　　○以原任巡抚浙江都察院右佥都御史张卤以原官巡抚保定等府兼提督紫荆关
　　○升山西副使张楚城为右参政
　　○旧例蓟镇延宁大同入卫马价共三万二百四十两俱发宣镇后蓟镇收回半价而大同亦改还则所发宣镇止有蓟镇九千两延宁七千七百六十四两所以夷情日携军士日困今拟两镇照数给发外每年再支马价一万二千两及该镇见贮减哨银内岁准动支二万两相兼接济
　　○刑部覆应天抚按胡执礼等题称婺源县民程任卿藉称丝绢加派不堪要欲分派休婺祁黟绩五县鼓煽生员汪时等十五名聚党胁迫官吏逼求申豁几于作乱程任卿允宜拟斩其余或拥众抗官或乘机罔利各拟编遣行枷示如律得旨各犯聚众殴官敢行称乱程任卿汪时着监候处决余依拟发遣发落于是该抚按官会议以丝绢复归歙县则旧制不变五县之民既各输服以岁办均派六县则政体公平歙县之民亦无编累今后将徽州府人丁丝绢折价六千一百四十五两三钱复归歙县其歙县均平岁办等项算多银二千五百两仍令歙县纳五百三十两余者休婺祁黟绩五县摊之报可
　　○戊午湖广道御史唐本尧条上爱惜老成体国所系如被言之人果当不妨摈斥以厌士心而或以一眚之微致干清议以风闻之事为所诖误则必为昭雪勿令轻自分退以摇动众心至若监司以临守令守令以率僚属体统相推贤否易见今有司一被论斥辄行揭辩反噬上官或畏忌庇狥而不敢言成何纲纪今后如有此等外听抚按官内听该部处治报可
　　○豁杨奇等十四名绞罪奇等贩卖糖货为哨官郑绩夫诬执为盗杀死官兵二十七人至是得白
　　○录两浙斩获倭寇功巡抚徐民栻赏银三十两纻丝二表里佥事须用宾杨应东升俸一级仍与知府游应乾等各赏银有差其生擒苦喇肆凡诸酋会官处决
　　○以天气暄热免南京刑部罪囚论死发遣者四人免追赃者七人
　　○庚申给南京兵部尚书张时彻祭葬如例○辛酉升山西右布政使张梦鲤为本司左布政使按察使吕鸣珂为本布政司右布政使
　　○壬戌  上视朝
　　○癸亥准赵府襄邑王载土□兑以本爵终身仍夺长史赵应元俸二月以土□兑冒袭王爵不请改正故也
　　○录捕擒妖犯金云峰功赏贵州都御史何起鸣银三十两纻丝二表里先今任湖广都御史陈瑞王之垣各赏银二十两纻丝二表里土舍杨治安升一级赏银十两宣慰彭永年再赏大红狮子纻丝衣一袭彩叚二表里其副使彭富等各录赏有差仍敕各土官司守法无得藏匿奸徒事发重治不贷
　　○发太仓银一万三千一百五两给蓟镇防秋之用其布花银三千一百八十五两零即于粮草盐价银内支给
　　○甲子中元节遣定西侯蒋建元抚宁侯朱冈怀柔伯施光祖武平伯陈永禄固安伯陈景行祭  长陵献陵  景陵  裕陵  茂陵  泰陵  康陵  永陵  昭陵惠安伯张元善祭  景皇帝陵寝中官祭  恭让章皇后及废后吴氏都督佥事沉至祭  哀冲  庄敬二太子各陵园
　　○革天下诸司繁文册籍其朝觐考察文册都察院亦照例止用二本内阁及该科不必造送从吏部请也
　　○定苏松常州三府额角□羊布每疋长三丈二尺阔一尺八寸重三斤四两如法织造不得违式
　　○免淮扬徐所属十一州县本年见徵夏秋起角□羊钱粮之半赐吏部左侍郎掌詹事府事兼翰林院侍读学士王希烈祭葬如例还加祭一坛希烈曾侍讲幄两与纂修之劳也
　　○乙丑大学士马自强＜锍-釒＞乞给假数日调理许之○追赠原任光禄大夫柱国少师兼太子太师吏部尚书赠太傅杨博为特进博历官一品俸期十二年故有是命
　　○升湖广左参政秦吉士为山西按察使
　　○考试各道试御史许乐善姜璧刘致中白栋马呈图各实授外陈大立刘光裕酌量京职别用
