<!-- { "loadSidebar": true } -->
　　○命延绥巡抚王见宾角□羊任回籍总督李汶在任听勘禠总兵赵梦麟职行巡按御史严核具奏先是延绥春间捣虏盛报首功既而虏乘秋入犯杀掠极惨礼科右给事中杨天民言卜庄诸酋自进马后互市两月华夷一家乃总兵赵梦麟见边外夷帐星罗輙谓奇货可居密说督抚以邀功之念为掩取之谋暗地捣巢驾言堵截及自知名义不正耳目难欺因而大行科歛行赂以图掩饰于是虏怀必报之忿军有疾视之心迨七月大举入寇梦麟魂摇胆落歛兵婴城竟不敢以一矢相加两旬之久葭州神木一带堡塞悉被残破窨薰男妇以千计屠戮老幼以万计其少壮群驱而去者至不可以数计也如此景象闻者酸鼻而督抚诸臣公然隐匿且混扯东虏西助以为嫁祸之媒又捏报两路破敌以为掩败之计夫杀降起衅前之一大罪案也敢欺  上而报以奇功失事殃民后之一大罪案也复欺  上而掩其重罪锦衣可荫蟒玉可腰笑骂繇人峥嵘自我窃恐横亡厉气必祸其家  九庙有灵亦必轸念无辜之苍生而羞宣告之虗节肯令此辈纷纷得计哉＜锍-釒＞上未报天民复极论之吏兵二部会覆故有是命
　　○癸未荫经理朝鲜右副都御史万世德男邦孚为国子生　　○甲申兵部题发冏寺马价一万一千两犒东征回兵  旌表江西孝子余钥等节妇郭氏烈妇王氏烈女李宝哥贞女张氏等
　　○琉球中山王世子尚宁奉表进方物谢恩请封命进收
　　○湖广灾蠲华容等县存留及折徵各有差仍令有司设法赈龙沅二县
　　○乙酉大学士沈一贯上言人主于天相去甚近天心仁爱则出灾异以儆之不可不敬承也迩岁之灾甚多且大今年雷击  太庙树辽东军器火浙江邑漂福建石飞以至狭西山西山崩地涌之变尤为罕绝荒歉半天下人民流离不忍见闻守边军士嗷嗷待哺播酋肆螫勤兵四方临清民变建宁士叛皆非细故近日火星一逆禁内随火感应之速如此可畏殊甚臣记万历十三年火星入南斗占为天子下堂走此非吉语而  皇上是时特发睿心躬亲步祷应天若此遂为千古传诵之圣德岂但弭灾致祥而已哉今灾异甚多忧危不少  皇上但宽仁广义受谏亲贤恤军民之怨咨勤边腹之隐虑整理初御远大之志罢改顷岁近小之图则  社稷之庆毕臻福履之绥日集矣
　　○丁亥户部言边饷告急库藏罄悬乞发内帑以济燃眉  上责该部不先斟酌措备以致如此后来又当何如其计处速发毋得恃内帑以误大计
　　○戊子叙蓟州青山口拒堵功赉督抚邢玠李颐总兵尤继先各银币及总兵赵寿祖安国泰等各赉银有差
　　○畿辅灾流民就食京师命顺天府及五城兵马设法赈之　　○己丑  世宗肃皇帝忌辰遣惠安伯张元善祀  永陵
　　○国子监祭酒方从哲引疾乞归许之
　　○庚寅大学士沈一贯言今财用日诎边供日匮户部计穷不惮苦口号吁夫  圣主以俭德先天下以仁厚育万民惠下恤穷固帝王之美意然亦须有良法以佐之而国用可充不然而人臣但以虗言求君  人主但以严旨督臣何益之有臣愚以为户部此＜锍-釒＞切直有矣而处置尚疏也似宜出旨督其集文武大小官员共求长策以暂济经费之穷岂得坐视以阶乱虞然  皇上圣德如天仁恩似海亦宜俯加采纳少赐变通如矿税等事有屡旨不许困□扰民务令着实奉行不许利棍肆毒可更者更可止者止则  君臣交修互儆而和气自回财用自足矣　　○原任南京礼部尚书致仕王弘诲以身疾喻朝政言臣始病元气亏损因而外强中乾生意憔悴切念国家元气在民生频年以来抽税之使络绎不绝彼此交征如张密网民不勘命元气病矣臣尝病头目昡昏因而肢体颠危五官失职切念君臣为一体自  陛下深君大内以来地天不交元首虗位近且大僚多缺庶采常虗或因一事而并罪一司或因一人而并疑群辟旷官废职肢体病矣臣常患中气胀满医者以为上实下虗荣卫不贯因而思世之虚实通于上下者莫如财内府外府何者非  天子之积顾所用何如耳  陛下动称内府匮乏辄令外府那移角□羊进今外府空虚极矣  陛下不通融以应之复听群小巧立名色厚歛横征以重困赤子语曰皮之不存毛将安附籍令  天府有如山之积而海内嗷嗷思乱  陛下谁与乐此然则臣所患胀满而荣卫不贯者今之病得无似之乎臣常患上焦闭郁医者以为内热外寒关隔不通所致因而思世之通内外之情者莫如章奏今诸司章奏往往留中不下无论内外忠言嘉谟矢心入告一切如水投石即寻常用人行政之间所为抵捂而窒碍者不少也然则臣所患闭郁而关隔不通者今之病得无似之乎臣以此因臣之病而思及天下之病又念臣之病所关止一身耳无足忧也天下之病所关在  宗社矣大可忧也  陛下诚穆然深思超然远览简用会推阁部大臣以司政本录用先后建言诸臣以襄庶务亟下行取考选之令以通言路速罢掊克聚歛之臣以除民害通融内外之出入以均货贿简发先后之章＜锍-釒＞以开壅蔽转移之间而病根悉除此久安长治之术祈天永命之道也臣虽不知医而所言者皆医国医民苦口良药愿  陛下常试之
　　○壬辰山东税监陈增进追罚吴时奉等银一万二千五百两仍为吴宗尧乞贷  上命银两查收隐匿未完者严提追究吴宗尧姑禠职为民不许推用
　　○狭西巡按御史吴楷＜锍-釒＞勘榆林失事文武诸臣罪状兵部覆议命夺副总兵杜松等俸四月操守李三杰等俸三月戴烨革任回卫李茂先行巡按提问
　　○贵州黄平镇盘获杨应龙奸细郭大禄等供系浙江龙游人搜橐中有天文地理火器攻城  大明一统诸书按臣以闻兵部言应龙奸党四布此其志不小请敕内外严加访缉其从逆之家仍行原籍抚按查审有无知情  上然之
　　○癸巳山西巡按赵文炳言税监孙朝听群小拨置夺臣职掌擅行税契有违  明旨不许重徵之禁乞赐戒饬  上责朝偏听重征殊失朝廷裕国爱民德意其税契仍旧委按臣督催角□羊部
　　○户部题给京营将官餋赡及增火器选锋等如协臣王世扬议
　　○户科给事中李应策以仓场总督赵世卿辩留楚漕上＜锍-釒＞驳之言太仓一钟闾阎之三十钟也挽输杂费不知耗几千百万而代银补放军心恨无折色犹多土苴视之夫一小民脂膏借放于内与暂留于外者孰省况原议事定日仍以楚蜀地亩内派取抵补曾何损于漕焉倘备用宜急一面照灾伤省分停免例就近将临德二仓贮备米内酌量支运抵补候事平另处并乞严禁都中应给折色者勿得以本色擅拟那放＜锍-釒＞下部议
　　○乙未户部言黔省贫瘠军兴俱仰给他省已发闽粤二十万金及滇蜀助过九万二千有奇尚虞不敷近该都察院会议将凤阳应角□羊马价十万两又借支广西桂林梧州二府库贮二十万共足三十万以十万饷四川广西而以二十万饷黔乞敕该省如期督发  上命所议各处协济银两兵部便驰骑守催如数如期有支吾推诿者该部科参来重处  丙申太常寺题称岁暮行大祫礼于  太庙恭请  圣驾届期亲临  上命泰宁侯陈良弼代先期祭告命良弼及驸马侯拱宸分献两庑命怀远侯常胤绪武定侯郭大诚
　　○礼部以岁终汇报灾异  上曰今岁灾异殊常朕仰承  上天仁爱深惟不德倍加兢愓大小臣工各宜痛加修省共修职业洗心涤虑奉公保国毋但以虚文塞应
　　○丁酉以  圣母万寿节赐辅臣赵志皋沈一贯及讲官刘元震等银币有差是日以立春令节赐二辅臣上尊珍馔
　　○戊戌大学士沈一贯言恭惟立春令节天日晴明风光和照应为豊稔之象太平之徵臣不胜欣忭顾惟册立冠婚之典未行  皇长子睿龄日长在廷诸臣惓惓拭目快瞻盛典乞敕礼部择日具仪举行
　　○己亥户科都给事中李应策发河南开封府祥符县知县王兴馈遗状  上谓兴盗国剥民行巡按御史提问追赃李应策以发奸纪录
　　○辽东巡按王业弘＜锍-釒＞言顷者巡抚李植因臣参论无端哆骂大肆丑诋臣诚不屑与之深较惟是虏本少也而以为多兵本众也而以为寡发兵本迟而以为速诸将本观望也而以为对垒地方本失事也而以为无失西兵本害人也而以为无害植本欺蔽也而反移之于臣则臣请细数于  皇上之前如植报达贼十万矣臣查实数则达贼二枝共约有二万余骑也植称我兵一万五千矣臣查实数则各营兵马共三万三千二百余名也虏不犯河东而犯河西传报久矣即督臣邢玠亦有牌会先发兵锦义贴防矣植违玠节制不发于闻警之日而发于贼既入境之后迟耶否耶贼至大凌河抢掠而我兵止在松林下营相离四五十里曾无窥左足而先进者橐载已满相率引去二十六日贼至大宁堡我兵二十七日方至义州教场下营不惟未尝一战亦何尝一追植乃曰诸将击贼歼其渠魁夫渠魁谓谁何不明言姓名耶地方抢掠之状臣屡＜锍-釒＞不能悉即如盛水等山洞残矣李兴屯台圈破矣张弼堡大叶家堡等屯共三十余处今仅存四堡余二十六处尽克去矣臣所谓地方抢掠一空者殆有据而非诬也又戚家堡未克破乃西兵一过攻开堡墙将粮食牲畜抢夺无遗本堡居民俱见在可质臣所谓西兵害甚于虏者亦有据而非诬也此番边情若非推官冀述有执持有担当不为威愓不为利疚则小民被杀被虏者其冤魂苦楚谁为申诉而臣亦无繇为小民伸冤请命于  陛下矣乞敕下吏兵二部都察院会议将植速令角□羊任回籍一听新按臣或科臣查勘而植与臣皆无与为若果无失事而臣掩功为罪即罢臣以为奏事欺罔者戒果系失事而植以罪为功亦即罢植以为边臣欺蔽者戒疏上留中
　　○壬寅西塘游击原任白马关守备徐光启及守备蒋弘济俱禠职行巡关御史提问总督邢玠劾其冒破抚赏故也
大明神宗范天合道哲肃敦简光文章武安仁止孝显皇帝实录卷之三百四十三
　　万历二十八年正月丙午朔  上不御殿文武百官朝服诣午门行五拜三叩头礼各具表贺辅臣一贯诣仁德门行礼志皋在告
　　○戊申  宣宗章皇帝忌辰遣官祭  景陵
　　○辅臣题以中官不宜轻信外政不宜轻假救科臣程绍不报
　　○吏部尚书李戴上言考选久稽人心疑惑有谓追咎言者往日之戆特加摧抑者有谓近日时政有误嫌触忌讳者夫昔日戆直之人非今日候考之人岂有怒甲移乙之理况  明主举动如荆山羙玉无瑕可指犹取他山之石以攻之  陛下天纵聪明当不其然不报
　　○戴又言内使侵越职掌恳乞戒谕以一政权山西开矿内臣张忠奏调知县韩董臣窃怪之夫抚按职司察吏博采公评间有才地不相宜者奏闻下部题覆而后调矿使内臣径拟量调简僻非法也比者潘相留已升王官沈榜为通判已窃抚按荐举之权张忠径拟韩薰之调简又侵抚按参劾之权且中使原与有司何讐正据供亿之豊杀听参随之喜怒更有恶民捍网輙自窜中使名下因而媒檗有司以快其心据张忠＜锍-釒＞云李成举毫无过犯因巡按访察而抵角□羊刑系则忠之本情见矣夫中使可以明操抚按之举劾则所侵在官守奸民可以阴操县官之黜陟则所坏在纪纲渐不可长也乞严谕张忠止许督理矿物勿得干预吏治幸甚不报
