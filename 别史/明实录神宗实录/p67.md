<!-- { "loadSidebar": true } -->
　　○刑科给事中严用和因热审条上六事曰均审恤尚平反速听断重简验急相埋革奸弊部覆俱如议从之
　　○兵部尚书谭纶＜锍-釒＞言本部推举将官惟查簿内曾经保荐人数然往年奏保多止于将领而指挥千百户等官及历科中式武举概未之及是以参游之缺仅足挨补而守备把总尚苦乏人议将前项人等行令抚按但有年力精壮才略优长者一体推举报可
　　○巡抚甘肃右副都御史侯东莱题砖包肃州凉州镇番庄浪西宁五卫该银万七千九百余两乞敕该部给发又言各卫驻劄该道将领府佐如城工未完而俸资及期者即令就地叙迁俟及成功并行优陟报允
　　○土鲁番酋速坛马黑麻阿力卜把都儿新立为王差夷使赍番本马匹方物谢恩求贡甘肃巡抚侯东莱以闻
　　○以湖广副使卢仲佃为江西左参政
　　○壬戌  上御文华殿讲读
　　○先是隆庆中有追论故掌锦衣卫事都督陆炳罪者诏下法司穷治籍其家逮其子绎等系狱追赃数十万更五年赀财罄竭无可追者至是绎等具奏乞免是日讲读毕辅臣持＜锍-釒＞奏请  上裁  上问居正曰此事先生以为何如居正对言陆炳功罪自不相掩昔  世祖南幸至卫辉行宫失火侍卫仓卒不知  乘舆所在炳独身负  世祖出于大以免难此  社稷之功也  世祖因是眷任独隆赐之伯爵托以心膂而炳小人不知道凭藉宠灵擅作威福京师豪横为之歛手而所夷灭亦往往有无辜罗祸者此则炳之罪也臣等谨按律惟谋反叛逆奸党罪乃籍没家产余罪皆否且籍没者不更追赃追赃不行籍没此国法也今二法并行而家产已尽丘陇俱夷其子绎贫困蓝缕殆类乞人若更尽法惟有死耳论炳之罪未与反逆同科而翊  主保驾之功不能庇一孤子  世祖在天之灵必不安于心者矣  上瞿然曰既如此先生宜为一处居正对言事体重大臣等岂敢擅专  上曰不然国家之事孰不赖先生辅理何嫌之有居正叩头承旨出次日奉旨陆炳生前功罪及家产果否尽绝著法司从公勘议于是法司为分别炳功罪言家产已勘明尽绝诸所连累者亦为流减以请  上乃释之
　　○灵丘王府宗人俊木□盎为各子请名过期太远为礼科臣所参驳礼部尚书万士和为言宗室请名者以五岁为准请封者将军而下以十五岁为准过期主案此成例也近节奉恩诏颇从＜宀十见＞处请名过期十五年以下请封过期十年以下概题请矣然生育繁多事故不一尚有稽延限外者臣惟国家敦睦宗亲虽罪革之子孙及擅婚滥妾冒妾之子亦准赐名给与口粮而过期立案者俱系各宗嫡庶之子或因贫病孤苦坐致愆期乃使之终身无名可称无禄可餋束手待毙曾不如革爵擅婚之子揆之德意似未均沾若遽准请名不酌为定制将来援名请封又无以止其无厌之求臣以为俊木□盎诸子宜准与赐名照依宗庶事例给与餋赡不许请封著为定例以后过期各宗臣部酌量季限其年岁未远照常准请名封其过期日久者俱照今例惟来历不明乘机滥请者严查明白立案不行夫严杜过期之封溥为餋赡之给裒多益寡禄不加益而泽可均施庶几推广恩诏而于裁抑愆期之初意亦不为失  上然之命著为例
　　○巡抚湖广右佥都御史赵贤上言省城为全楚咽喉东连江省北接河南江盗山寇警报时闻原有上下二江防而辖属稍远不便调度议将分巡武昌佥事加兵备职衔自武昌以南至嘉鱼武昌以北至白湖镇及汉阳汉川二县并相连黄陂一县地方以武昌道为主上下江防二道为援其余仍以上下江防道为主武昌道为援其都司右佥书敕中亦宜增入练兵以责巡缉兵部覆允惟以都司佥书原无左右之目宜现在者依议责令操纵巡缉嗣后则以后至者为右专以练兵属之
　　○巡抚甘肃右都御史侯东莱巡抚延绥右佥都御史张守中各奏报造完所属卫所城堡及万历二年岁额旧管新收开除实在钱粮之数  临清砖厂旧烧造城砖共一百二十万至是议分派三十万于武清县烧造其应给砖价分派南北直隶河南山东地方出办各有差
　　○更定狭西潼关关内二道辖属将同华二州朝邑白水郃阳澄城韩城华阴蒲城七县俱令属潼关兵备道专辖渭南一县与耀乾等州咸长等县俱令属关内兵备道专辖换给敕书从巡抚郜光先之请也甲申  上视朝
　　○遣武靖伯赵光远等为正使修撰朱赓等为副使持节册封衡府衡王厚燆世子载圭为衡王齐东安和王载垕嫡长子翊金□阗为齐东王荆府荆王翊钜嫡第二子泰宁王常＜氵言＞为荆王又嫡第三子常泴为安城王秦府秦王敬镕嫡第一子谊涵为秦世子韩府韩王朗锜庶第一子土□景□氵门赤□为长吉王西城兵马副指挥尚王□匋女尚氏为韩世子璟＜王宏＞妃长洲定恭王融焌长孙朗鋎为长洲王东城兵马副指挥王汉女王氏为长洲王妃高淳庄懿王谟土□兹庶第一子镇国将军朗镕为高淳王夫人韩氏为高淳王妃狭西平凉卫中所军余惠邦彦女惠氏为庆阳王朗鐱妃岷府岷王定燿庶第二子干跬为南充王庆府弘农康僖王鼒嫡长子倪亻□鱼为弘农王夫人潘氏为弘农王妃晋府宁河荣庄王表楠嫡长子知弓□火为宁河王夫人李氏为宁河王妃河东端穆王新土□贵庶长子慎键为河东王夫人冯氏为河东王妃宁化康和王表樔庶长子知爧为宁化王淮府永豊安僖王厚炑庶第二孙辅国将军翊鈠为永豊王顺昌王祐枞庶长子厚火□宫为顺昌王北城兵马副指挥郭良辅女郭氏为金革王载塨妃周府上雒康裕王睦＜木盛＞嫡第三子镇国将军勤鏣为上雒王夫人景氏为上雒王妃河南汝宁府汝阳县儒学生员严登女严氏为崇府泰和王常氵□疌妃四川成都府华阳县民人杨师圣女杨氏为蜀府内江王宣堮妃南城兵马副指挥尹仕女尹氏为荣府惠安王翊金□尘妃楚府永安恭顺王英暖嫡长子华土□未为永安王夫人陈氏为永安王妃广元王府长阳恭裕王宠游嫡第一孙宪焕为长阳王万安王府万安康懿王典楯嫡长子褒火□危为万安王靖江王府靖江王邦薴嫡长子任昌为靖江王夫人支氏为靖江王妃
　　○贵州麻向太华二司漏贼阿利纠合董昂董耙等焚劫太华古阳等处巡抚都御史罗瑶动调土舍官兵七千余苗兵六百付守备刘天庆督率擒剽贼寻逃散天庆颇有所斩获罗瑶以功状闻而巡按御史杨允中极论刘天庆指挥严督激变夷民轻动大众妄杀贪功并连抚臣罗瑶道臣林澄源轻听摉山均不能无罪事下兵部覆行贵州接管按臣勘奏以闻
　　○乙酉  上御文华殿讲读
　　○丙戌  上御文华殿讲读
　　○虏酋土蛮祭旗聚兵声言挟市要抢山海直抵开原该镇以闻兵科都给事中蔡汝贤言宜行该镇多方防御又详论虏情效尤无厌边臣不得迁就再踵互市之请兵部亦言虏所以为中国患者以其去来焂忽有如风雨耳今各带家小牛马分屯久住此我设奇制胜之日也宜移文总督申饬兵备将领虏犯辽则总兵李成梁率锐师出战蓟昌亦出师以佐之虏分犯蓟镇则总兵戚继光出奇邀击宣府保定兵马不俟调遣亦发锐师以佐之虏素易我出其不意必大创  上从之
　　○裁革四川渰井盐课司官吏其课银并盐涸高井俱行忠州徵角□羊
　　○以原任狭西副使殷仁除补原职  以户部右侍郎李幼滋为本部左侍郎大理寺卿孙应鳌为户部右侍郎
　　○丁亥  上御文华殿讲读
　　○以蓟镇黄崖口守备程照为山东都司佥书
　　○己丑  上御文华殿讲读
　　○巡抚山西右佥都御史郑雒奏所属万历二年招抚流民二千三百余开垦荒田五百四十顷八百九十余亩
　　○庚寅  上御经筵  与故南京工部左侍郎赠礼部尚书程文德谥文恭文德初授翰林编修以议礼谪广东信宜县典史历知县部郎按察副使升南祭酒转礼吏二部侍郎恳辞改南忤旨革职嘉靖三十八年卒隆庆元年采录旧臣得复职赠秩与祭葬操履高洁与章懋邹守益罗洪先辈相师友舆论称焉
　　○镇守甘肃总兵官李震奏报万历二年下半年原额马步官军舍余实在逃故之数巡抚延绥右佥都御史张守中奏报万历二年下半年本镇马步官军常操轮班远年事故之数
　　○辛卯巡抚宁夏右佥都御史罗凤翔奏本镇万历二年十月起至闰十二月止各项钱粮旧管新收开除实在之数
　　○以南京光禄寺卿刘一儒为太常寺卿
　　○以户部郎中许守谦为浙江副使
　　○以浙江游击暴以平为广东练兵参将
　　○先是河南春秋两班备御宣府者免赴边三季扣价角□羊镇以备修工至是总督宣大右都御史方逢时以年限虽满而工费未竣再以三年为请兵部覆议许之
　　○壬辰  上御皇极殿行册封礼
　　○宣大山西总督右都御史方逢时三边总督石茂华各籍奏万历二年主客钱粮及京运民运屯盐事例等项分别旧管收除实在比对元年收支增减之数
　　○癸巳  上御文华殿讲读
　　○吏部＜锍-釒＞拟调大名兵备副使陶大顺于湖广大顺繇兵部职方司郎中升未逾月至是  上见其名即识之语辅臣曰是数日前方见其领敕今遽拟升转何也辅臣张居正等对曰大顺乃故讲官大临之兄大临故未几而大顺子尚宝司丞允淳又故皆未克葬大顺因大名去乡远例不得过家故以情告吏部部议量改附近以便还葬盖以原官调补非升也  上颔之○隆平侯张桐卒与祭葬如例
　　○甲午  上视朝
　　○淮徐等处大水直隶巡按御史舒鳌议以为海口淤塞横绝下流故淮扬徐邳诸处频年水害郡邑几废宜开草湾浚洋麻港口石＜石达＞诸口以备淮黄之冲又欲蠲折粮留□税请赃罚漕米以备赈济总理河道都御史传希摰谓高宝之间桃花泛涨陡齐堤岸宜急捐徐邳二州河道船税堤夫等项银四万以备修筑于是工科右给事中萧崇业等＜锍-釒＞东南咽喉重地重罹灾变宿水未消新涝增毒蠲恤修筑以苏疮痍是或一道也若开草湾浚石＜石达＞二策则未可轻议何也泇河之役国储所关必不容已若两役并兴驰骛不足顾尾失首非计也宜俟泇河告竣淮扬稍稍安集乃可徐图耳户科都给事中光懋亦言之事下户工二部覆议命河漕诸臣及勘泇河科臣博访群策议定明白以闻  裁革山西屯田盐法佥事以屯田改属兵巡道以盐法改属清军副使换给关防敕书  以大理寺左少卿王友贤为南京光禄寺卿
　　○乙未  上御文华殿讲读
　　○湖广巡按御史李栻奏万历二年各属招抚人户一千五百余名垦荒田粮一万五千九百余石
　　○南京户部右侍郎曹三旸奏各卫所监局州县仓库积贮之数
　　○丙申  上御文华殿讲读
　　○升蓟镇三屯辎重营署指挥佥事曹南溟为游击轮管蓟镇中路南兵
　　○河南按察使郑云蓥到任违限按臣为请本官原奉公委求为＜宀十见＞宥不许仍敕以后抚按官有不遵奉明旨狥情给与文牒者吏部一并查参○调江西副使陈万言为河南副使
　　○丁酉赐辅臣张居正金书黄符红符各四道金艾叶四副黄绫符二道红绫符二道吕调阳半之讲官丁士羙等六员各银书黄符一道金书红符一道金艾叶一副红绫符一道
　　○朵颜卫都督长昂遣头目阿里麻等补贺二年  万寿圣节及长至令节赐敕二道及彩叚绢疋如例
