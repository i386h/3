<!-- { "loadSidebar": true } -->
　　○丙戌户部乞罢开矿店税二事以图修省实政不报
　　○丁亥  孝穆皇后忌辰遣伯吴国乾祭  茂陵
　　○谕礼部以  三殿灾戒谕文武群臣及诏告天下其择日具仪以闻
　　○己丑工部言修省事宜请停减织造及烧造二事不报
　　○翰林院庶吉士刘纲言天灾重见谴告可虞恳乞  圣明实图修省以弭凶败并斥时禄辅臣赵志皋不报后当事以考功法镌纲秩恚死公论惜之
明神宗显皇帝实录卷之三百十一
明神宗显皇帝实录卷之三百十二
　　万历二十五年七月庚寅朔黄花镇雷火毁台垣及神火器具
　　○壬辰大学士张位廿□寺以戒谕百官请  上御文华门面发谕文旨暂免
　　○礼部上戒谕群臣及诏告天下仪注
　　○吏科给事中张正学言天变异常辅臣张位言矿店二事逢迎迁就甚为欺罔乞速停止以回  天意并容辅臣解任别置辅弼共图泰理不报　　○直隶巡按蒋汝瑚言火灾示警请亟罢沿边矿洞以杜虏衅不报癸巳敕谕群臣朕以凉德嗣守丕基夙夜兢兢克勤  天戒昨岁乾清坤宁宫灾惊悸未定乃今年六月十九日皇极廿□寺三殿复灾夫三殿乃朕奉  天绍  祖临御万方之地视寝宫犹重才踰岁所叠见咎徵变不虗生谁贻之戚盖缘朕之不德闇于火中第防乾柄之下移不念亢阳之有悔谐臣颂为明圣则不觉其入深戆士激以危亡则更滋其不信上下之交否隔愆尤之积日多罹此大灾罪其焉诿顾尔中外百职善能导朕者谁以模棱为长厚既无望其担当以讪讦为风标亦奚资于补救言清行浊至诚感发之谓何阳是阴非尽力维持之安在事多请托官靡执持安攘无策而动輙诪张行业不修而竞为浮诡贪黩虽禁苞苴之入自如侈靡相高素丝之风绝少似此难穷之陋习已廑往岁之戒书曾莫省忧重干灾变自惩自艾朕既知非分念分猷汝宁不愧兹用敕尔文武群臣其各痛涤前愆勉图后效大臣务正已率属无以礼法假人小臣务精白守官无以骄荡凌德共建持危扶颠之策各摅奉公忧国之忱忠邪自炤于朕衷赏罚常悬于朕握国岂负尔尔无负予巽命载颁咸宜遵守仍饬在外郡国边镇军民有司一体遵行庶承  皇天仁爱之心用延国家灵长之祚钦哉故谕
　　○  仁孝文皇后忌辰遣官祭  长陵
　　○是日例宜御门视事命暂于文华门行　　○直隶巡按马从聘言近日泰山崩相离一里有余实由开矿断绝地脉所致请亟停止以图消弥不报
　　○刑部主事范钫言明诏将下罪己之名虽闻罪己之实未睹即今二三辅臣洎各衙门条上事理当次第见之施行不报
　　○甲午升浙江左参政吴献台为本省按察使
　　○调补原任湖广副使张尧臣于云南
　　○升宁波知府吴安国为浙江副使兵备金衢
　　○刑部尚书萧大亨请修实政以回  天意言今一事而株连数十人一题而迟留十数月有律无比附而钦定特重者有例无明载而遣戍极边者有谏言坐斩而在廷诸臣屡请未恤者有赃由风闻而家属淹禁无追者有罪止徒流笞杖应发落而不淂释放者刑狱冤滥莫甚于此时将奉旨加罪十五名候旨未下并干连轻犯八十四名钦发追赃无证难结九名条列具陈不报
　　○乙未升山西右参政宿度为陕西按察使广东副使蔡应科为陕西右参政
　　○总督两广兵部侍郎陈大科因科臣徐成楚程绍论劾＜锍-釒＞辩乞休令供职如故
　　○予忻城伯赵泰修祭葬如例　　○予原任太子少保兵部尚书协理京营戎政傅希挚祭葬如例
　　○予原任太常寺卿徐元春祭葬已礼部言元春行贿败节不宜滥恩乞收回成命以示干进之戒
　　○延绥镇临边三道名曰三路中路则榆林西路则靖边东路则神木去秋中西二路套虏求款独东路庄秃赖桀骜不肯进马至是拥众离边一二十里结营御史于永清以闻请申饬督抚镇守诸臣相机战守部覆报可
　　○先是洋子江永生廿□寺洲为盗贼渊薮一值失事南北官兵互相推诿至是督抚议将永生洲地方添设把总一员召募官兵一千名雇觅沙舡四十只分哨巡守部覆从之
　　○吏部将升补各官查炤原题开列  上请定夺不报
