<!-- { "loadSidebar": true } -->
　　○巡抚福建右佥都御史丁继嗣＜锍-釒＞陈防海七事一择用水将副参游击等官员缺必查其曾历海上或长海滨方与填补有人地相宜者不妨就近迁转久任责成一督造战舰冬汛毕日各预先团造以备春汛之用春汛后仍再修造以备输流兑换之用道臣不时至厂一一验视果系坚固委官即与荐举纪录以酬其劳一调守要区松山系自浙入福之门户防御尤宜加严嘉隆间倭奴入犯曾拨船兵一哨于山久而舟师罕至虑有海寇乘间而起宜挑选精兵汛守此山贼不能飞渡一移防险塞三江口系闽中要地而刘澳去三江不远一厄此澳则三江之捍卫益严兴化之门庭益固一改设客兵海澄界在漳泉往来通番之地往往有岛夷巨寇窃发于此旧设团练机兵皆系土著而豪右因有挂名糜饷者宜改土易浙而浙饷故厚宜以浙之饷例给之宁减勿增饷分水陆三哨水又分为四舟募惯海者充之饷不议加而兵有实用一团造药器器械与火药虽岁岁造作然器械多以白铁抵铜火药多以沙土搭入临时取用百不当一宜专委都司一员日坐局中逐项简察道府官仍不时亲诣勘验必求精致以图实用一建复土堡泉州安溪等处居民自筑土堡营垒坚固无事可以储蓄有警可以藏避宜檄行各县晓谕军民多置土堡倘有外侮彼此相援真闽海久长之计也下部议可悉允行之
　　○升河南道御史余懋衡为大理寺右寺丞
　　○升南京国子监司业温体仁为左春坊左谕德
　　○南京兵部尚书黄克缵引疾乞致仕不允
　　○巡抚南赣右佥都御史牛应元巡抚狭西右佥都御史崔应麒俱引疾乞回籍调理许之
　　○升江西按察司副使汪国楠为布政司参政备兵辽东　　○命广西道御史徐鉴巡按福建
　　○夺兵部员外张应徵大理寺评事陈向庭俸各二月以主试四川改榜故也原中式卷为鸣字七号王应熊而该吏误填麟字七号周继昌及揭后始改正简举继昌走京师号呼不服礼科给事中周永春疏论主考部遂议罚云
　　○左都御史孙玮以＜锍-釒＞勘熊庭弼刑科给事中姜性兵科给事中吴亮嗣相继驳参谓荆养乔当处廷弼当留玮私其所同而剪其所忌不尽天下之人驱而入于门户之中不止于是玮言杀人酷法媚人辱行疑诬当白异常可骇臣叨掌中台安得不问职掌触忌宜招人言乞赐罢免以谢言官得旨总宪久缺朕知卿忠正特加简用莅任未几如何遽欲求去振肃纪纲是卿职任岂得过自疑阻大臣如此朝廷何以用人
　　○己酉祭  历代帝王遣成国公朱纯臣行礼永康候徐应坤等分献
　　○庚戌命会试增额五十名先是廷臣以人文日盛制额宜广为言礼部左侍郎翁正春乞照癸未丙戌己丑等科三百五十名例从之
　　○乙卯遣户部右侍郎李汝华祭  太仓之神
　　明神宗显皇帝实录卷之五百五
明神宗显皇帝实录卷之五百六
　　万历四十一年三月己未朔  孝肃皇后忌辰遣官祭  裕陵
　　○予后军都督府带俸都督同知陈承恩祭葬承恩  仁圣皇太后亲侄也
　　○封庆符王承鱼□勿嫡第二子宣壑为庆符王长子在金□闻为镇国将军在□金亻汶□在錣鼐金□异鼐＜釒伊＞禋濝禋查俱封为辅国将军在金□庄肃漳肃氵□脂廷堆□土廷壣为奉国将军朝□□强朝茬在门□金在□在鑡在金□须朝黚肃泷在线肃瀜在镯□木在金□卖在＜釒冓＞在銸在金□施肃濭在铴在铑朝□□彭在＜釒历＞充＜艹燋＞充鱼□虒廷土□孛鼐锋□石廷□鼐鈗鼐□廷窦鼐□鼐□充猒□黑鼐锤鼐金□床鼐髟□金鼐金□＜豦＞鼎潋廷走□弦鼐铸鼐锷干土□＜满-氵＞企□金氏口心□企厂□钦禋氵□哺企□怀□怀石□厓鼎□□芋鼎□氵□千□知煠知火□著俱为镇国中尉在金□制在金□会在金□槖朝＜比阝＞在鈋在金□敬朝坚在＜釒毛＞肃渲肃湍肃渵朝墐勤熊勤炼勤駤勤眰在金□晏勤鴈勤□□烓廷角□是廷觥鼐铌□土鼐金□研鼐幵□金充鱼□畟鼐镒廷角□多廷日□重廷日□呈廷角□广廷□□阝廷□走吉殳□廷走□资廷□土尸土□廷角□鬲廷□廷走□虫鼎□□戠鼎□□壹鼎氵□畎鼎氵□某鼎渳充□火口禾□鼐金□芋敬爽□□敬弥□金敬列□金敬□敬镯敬□敬□敬□华土□每英享□炎鼎□氵雨革□新□□里新□□里廷□鼐鈗鼐铲鼐金□莎新走□立新土□未新土□沓鼐铙俱为辅国中尉朝走□冓朝角□巾朝城朝敖□页在镔肃□□戚在铦□□朝埴朝墎朝茎朝娃朝土□佳在金□□比在□金卜□□土□朝墦在銔鼐金□笟鼐金□予鼐金□挈鼐鑃鼎□氵□尤□鼎汶鼎氵□致彝极彝□木弗虫□鼎氵□屖谊渐□女谊□谊沙□金谊或□水谊冯□虫敬鏖敬欢敬□敬金□絭敬□敬□□金敬殹□金敬□火□金敬＜朔金＞谊□谊渐□金谊舍□水敬□忄＜阝几＞金□敬□□金敬辟□金敬□金必皿□敬＜汲金＞谊尿□工谊永存槫敬□林缶□金□谊鹿□录谊合□水谊鍫存□□乇北□存木□尻慎鎙廷走□＜鍐-釒＞廷堷廷走□不廷走□商廷走□并廷走□辟廷吉□支廷土□尻鼐镕鼐刨□□鼐金□叔俱为奉国中尉
　　○庚申革辽阳副总兵郎名忠抚顺守备郭彦光董勋苏民牧等任名忠彦光仍行巡按御史逮治以按臣张五典劾其奸贪残虐故也
　　○辛酉巡视京营广西道御史史弼＜锍-釒＞陈京务事宜一清影占以实营伍一汰老弱以省冗食一建营房以聚兵众一选教师以广训练一修马政以备操乘一造战车以备冲突一均推毂以报劳臣一慎听用以储将材一严夜巡以防不虞一信赏罚以鼓士气并＜锍-釒＞论巡捕营提督凌应登克削贫军败坏营务宜亟斥奸妒别选贤能以饬营政
　　○壬戌四川马湖府沐川等长官司来朝贡马赐钞叚有差
　　○升朵颜卫头目小思更生脕来福余卫头目伯忽孛来更名火烧赤为指挥佥事仍颁给敕书令其赍捧回卫管束部落恪守职贡
　　○荫蓟镇总兵官萧如勋子仪为锦衣卫左所指挥佥事以平宁贼功也
　　○巡按山西御史毕懋康以庸劣贪婪劾延绥副总兵王学书安边参将姜弼保宁参将刘恩固原游击赵率教都司佥书朱腾擢武堡守备盛以彰双山守备李承业并命禠其职
　　○赐少保兼太子太保英国公张惟贤母齐氏祭五坛初惟贤＜锍-釒＞请恤典礼部言一品夫人祭二坛系宪典但援成国公朱希忠例相同  上特命给之
　　○丁卯赐周府海阳王朝升谥恭懿沈府定陶王胤櫏谥懿庄沁源王珵墀谥懿肃赵府寿光王由桂谥昭敬德平王载瑮谥惠定
　　○壬申  武宗毅皇帝忌辰  奉先殿行祭礼遣官祭  康陵
　　○癸酉策试天下贡士赐周延儒等三百五十名进士及第出身有差
　　○巡按狭西毕懋康＜锍-釒＞陈边事一曰裁冗员二曰开河运三曰兑钱粮四曰通盐法五曰广籴储六曰并京盘七曰修险隘八曰严哨探九曰禁冒滥十曰禁游客下所司议可悉允行之
　　○夜望月食
　　○甲戌番猓攻围邓家湾等处杀掠无算巡抚四川都御史吴用先请增兵惩创并陈剿抚事宜道将功过章下所司
　　○升归德府知府郑三俊冯劳谦阎溥倪朝宾黄体仁郭维祯乔进璠等俱为副使三俊福建体仁山东溥劳谦朝宾益四川维祯进璠并狭西
　　○升广平府等府知府南居益马人龙为按察司副使并提督学政居益山东人龙湖广
　　○丙子户部覆凤阳等处巡抚陈荐议言淮阳边海之地倭夷相望之所尤为利害所关其兵饷宁可缺乎见在官兵及战马战船各粮等银共一十五万八千六百九十余两除扬州府有抵饷银一万二千余两其十四万六千六百九十余两应派所属微角□羊以备防海官军支用俟地方无事兵马渐减查将应减数目从实题裁不得虚冒滥派以苏民力得旨允行
　　○命广东道御史董元儒巡按广西
　　○升山东副使高第为湖广右参政福建右参议吴中伟为湖广副使
　　○升兵科给事中朱一桂为湖广右参议狭西等道御史陆梦祖王孟震为河南等处参议湖广等道御史侯执蒲潘珙为山西等处佥事
　　○升山东布政使司参政李本纬为本省按察使江西副使洪佐圣为本省参政
　　○改浙江副使毕懋良为福建副使　　○丁丑铸协守甘州副总兵协守凉州副总兵各关防先是巡按御史徐养量谓甘镇辽阔逼近虏巢非各路将领联络统辖何以应援无误议将甘镇三路副将炤延蓟事例分为三协西宁副总兵为本协威镇二将属之凉州副总兵为中协镇番大靖永昌一带属之兼援阿坝大松山二营甘州副总兵为西协高台洪水一带属之兼援肃镇二营俱听督抚镇节制其庄浪一将如遇西宁阿坝有警标营一将如遇山硖镇夷有警各听调发相机应援至于每岁秋防大将于硖口水磨川甘凉等处适中之地驻扎镇防令一禆将领精兵六七百防凉州中协驻西宁西协驻高台以备东北之虏中西二协仍炤西宁副总兵先年事例铸给关防委任责成以重职守以保疆圉允之
　　○戊寅刑科给事中郭尚宾言粤东自万历二十七年至今角□羊过税银二百六十万矣此他省所无而粤民空杼轴以应者财力已竭乃求之犹不休乎抚臣张鸣冈按臣李应魁王以宁无不具＜锍-釒＞叩阍即税使李凤亦曾有＜锍-釒＞请减毋乃具悉民穷之可悯离散之可虞而为之请命乎乞  陛下慨然赐之俞纶如天之仁实沾溉于炎方矣不报
　　○巡仓御史耿鸣雷言凡漕粮进仓各仓抽掣斛面严禁执役之人不许作奸高下其乎遇有缺角惟令补足不得尽装没入庶积役需索可杜贫军困累少苏下户部覆如鸣雷议  上从之
　　○命套虏席令台吉袭指挥佥事吾善拓不能袭试百户先虏要挟闯边停革市赏数年至是悔祸乞贡补进马匹求袭原职督臣涂宗浚以闻兵部议可许之
　　○辛巳四川广西栊木头等长官司土官贡马赐钞叚有差　　○赐故靖远伯王学礼祭葬如例
　　○礼科给事中周永春申明恤典条例一查隆庆三年钦定奏格兄子孙陈乞止许直开履历静听公评今称功颂德累牍连篇以子谀父以臣欺君则奏格之谓何一查万历十二年重修会典以一法守远年事例不许妄援今割裂文义混引姓名影射朦胧那移迁就则法守之谓何一查万历二十二年议杜冒滥内开大臣谥典必由公举倘子孙陈乞者虽得请而复停今或抚按未题子孙＜锍-釒＞揭尽乞易名则冒滥之谓何章下所司
　　○癸未升河南副使葛锡璠为山东参政云南副使朱昌为狭西苑马寺卿
　　○甲申赐德府清平王常□氵大岁□谥昭裕安陵王常邦□清谥康僖追封韩敬安王世子景浤为韩王谥简璟浤妃尚氏为韩王妃追封韩温穆世孙逵杞为韩王谥庄
　　○乙酉命礼部严核庚戌科搜卷中式十八名朱墨卷仍谕曰科场大典岂容奸弊其原无私心者不必过求滋扰先是集议场弊韩敬以不谨例闲住时与议者有谓不谨之法事在考功而关节之律宁止不谨宜将敬革职听勘俟号簿至日查确并处至是科臣孙振基等台臣魏云中孙居相等南科臣张笃敬等交章论劾遂并十七人命礼部严核以闻已而原任礼部右侍郎吴道南以号簿至复误入贾继春等春时知任丘县揭辩甚明事始得白有谓搜中本系贺烺而嫁祸于春大为春不平云
