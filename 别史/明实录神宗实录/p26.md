<!-- { "loadSidebar": true } -->
　　○复太常寺卿徐墦尚宝司少卿徐琨原职二人以受投献房产问革至是复之
　　○河道侍郎万恭奏先臣工部尚书宋礼开河元勋功在万世乞照平江伯陈瑄例补给恤典章下工部覆如恭议诏予礼赠谥荫一孙入监读书
　　○壬辰升右春坊右谕德兼翰林院侍读余有丁为左春坊左庶子掌南京翰林院事○
　　恪皇后忌辰遣应城伯孙文栋祭  永陵
　　○兵部尚书谭纶引疾乞罢不允
　　○吏科都给事中雒遵＜锍-釒＞荐原任都御史海瑞吴时来二臣无愧遗直宜亟赐首录劾兵部尚书谭纶都察院左副都御史刘斯洁二臣均属不称当亟行罢斥章下吏部
　　○禁京卫武举革职闲住者不得冒支所加米石
　　○差云南等道御史余乾贞史思敬许乾清角□羊蓟镇逃军及各卫应改蓟镇者乾贞北直隶河南思敬直隶山东乾清山西狭西
　　○癸巳巡按直隶御史向程奏举遗逸太仆卿殷迈学佥都御史游震得尚宝丞金燕参政梅守德凡四人　○诏以曾子裔孙湖广攸县知县曾衮改袭翰林院五经博士世主祀事
　　○户科左给事中冯时雨条奏六事一笃孝思凡立政用人必思  祖宗贻谋垂裕之善仍命儒臣辑本朝成事仿帝鉴图说进呈便览二广延纳乞延接文武大臣俾科道官更番随入凡军国利病生民休戚与之面计剖决详酌施行傥大臣敷奏不忠敢肆欺罔者科道官即紏正之三重题覆乞敕各衙门一应章奏务平心易气虗怀观理言果是不嫌尚同言果非不嫌立异傥涉两可势难一定者亦湏公同会议商确允当然后题覆四革传奉乞敕内外各衙门一切封拜爵赏采办遣发等项悉听部院寺监从公议拟请旨定夺有私自陈乞妄希内批者许各衙门坚执具奏科道官秉正紏弹五释幽怨乞将宫掖人数逐一查阅凡未经  先帝幸御者悉令放出其衰老无依不愿归乡井者听六宥罪言贪酷官员不过贬削提问至于言官抗章上＜锍-釒＞无非为国家计一触  圣怒即加摈逐是狂戆之罪反浮于贪酷之夫乞将胡涍量行起用＜锍-釒＞入  上是其言惟放宫女起胡涍二事不行
　　○甲午吏部尚书杨博等请申明朝觐考察事宜  上谕朕临御之初方精核吏治图宁邦本便行与各抚按官所属贤否虗心秉公定注考语尔部仍细加询访有徇私报复是非夫实者参未处治来朝正官说事支漫附和者以罢软论
　　○乙未兵部尚书谭纶因科臣雒遵之论再＜锍-釒＞乞罢章下吏部
　　○礼部右侍郎管国子监祭酒事汪镗再＜锍-釒＞乞罢犹不允
　　○狭西按臣陈文焕奏起废闲尚书王用宾府尹王鹤参议李复聘副使黄九成凡四人
　　○○礼部上经筵仪注
　　○宴朝鲜国陪臣及参宁等卫夷人头目
　　○丙申  上御皇极殿视朝
　　○湖广分守荆西道右参议角□羊宋以病致仕
　　○授故德平伯李铭子李鹤都督同知令甲外戚封伯不得世袭铭  孝懿皇后父故持加授武职以示优异仍不为例
　　○丁酉辽东抚臣张学颜奏守瑞昌堡百户诸朝先被虏射死朝轻敌也因请著令本堡失陷罪坐堡官若因防堡死事全给恤典贼繇本堡地方进入不得轻出贪功但能固守本堡罪得末减凡有杀虏人畜不能拒剿者将领也不能收歛者卫官也责各有归罪难概及部覆从之
　　○狭西妖逆齐芳刘汝清伏诛余从十五人俱发配
　　○戊戌  英宗睿皇帝忌辰遣参宁侯陈良弼祭  裕陵○应天抚臣张佳胤＜锍-釒＞荐遗贤太常卿袁洪愈太仆卿殷迈佥都御史徐绅祭酒姜宝通政赵灼给事中夏时徐师会吏部主事高士布政使陈鎏按察使王世贞副使顾章志参议汪汝达佥事王樵并游震得金燕梅守德凡十六人
　　○吏部覆雒遵等＜锍-釒＞盛称谭纶才略言即误用一二将领未为大过且虗心受善益见其不敢自用本兵重地似难以此輙为更置海瑞秉忠亮之心抱骨鲠之节天下信之然夷考其政多未通方止宜坐镇雅俗不当重烦民事刘斯洁廉正不阿士论与之但揭攻属吏一事量乏涵弘词多支蔓既失激扬之体难宅风纪之司宜调南京别衙门用从之
　　○户科给事中李戴条陈催科四事一曰查侵占二曰严追偿三曰处偏累四曰禁诡寄户部如议覆行
　　○己亥兵科给事中赵思诚奏两广缙绅合称兵部侍郎吴桂芳有功地方广人立祠祀之才猷实为第一可充本部原任辽东巡抚张西铭恬退老成臣前咨访山东人物惟见西铭一人才谋渊裕器宇洪深当与御史吴从宪所举殷士儋迟凤翔并叙优用从宪人误举陈其学葛缙二臣在山西大同夫事最大而缙居乡不简尤所称虎而翼如复叙用恐为风宪地方之累又言南京礼部尚书泰呜雷止知嗜酒不顾廉节原任武选司郎中马文学纵放吏书赃声腾播乞早起桂芳西铭亟罢鸣雷文学其学缙不得再举章下吏部呜雷致仕文学回籍听勘
　　○庚子  上出视朝有男子着内使巾服直趋宫门为守者所执状奏诏下东厂究问
　　○谭纶三＜锍-釒＞乞罢犹不允
　　○升广东按察使江一麟山东按察使秦钫俱为右布政使一麟浙江钫狭西○户部题收运五事一议官攒以杜冒滥在京及各边仓场凡官攒一半满日照依狭西事例一体呈明查盘起送移咨吏部知会不惟清刷夙弊抑且＜锍-釒＞通选法一议置斛以平出纳漕运衙门查将造斛木料分给各帮头船顺赍送东官厅呈总督衙门照依钦降铁斛成造分给各仓收放免低昂之害一申旧例以重轻赍各该运官凡有起剥应支轻赍银两照例呈明就近部属及参政兵备等官查实批允给与执照方准动支一查解纳以清隐弊羡余银两例一分解淮二分给运近为把总侵费解淮者十无一二以后查委部官解送并不许各总领解一核漂流以便处补凡官旗漂流船粮即赴所在督押司道陈告当日委官亲勘具奏收粮之日照例减除免晒处补不敷方许动支二分给军羡余俱依议行
　　○辛丑朝鲜国王李昖差陪臣赍进方物马匹四川播州宣慰司应袭土舍杨应龙差献马匹贺  上登极  穆宗庄皇帝尊谥并贺两宫徽号诏赐彩叚表里绢布衣服靴袜等物
　　○狭西抚臣曹金参襄陵王府奉国将军融火□詹镇国中尉融炘等越关赴省索完欠禄殴打门官淩辱方面请分别处分惩戒将来章下都察院
　　○壬寅吏部奏巡抚保定右佥都御史宋纁患病乞休准回籍调理
　　○升山东右参政刘孝为本省按察使广西左参政胡直为广东按察使
　　○巡按直隶御史丁惟宁因旨催提勘官员＜锍-釒＞陈四款一曰势重而人知畏则无所推延发行勘劄之后三月不完参委官六月不完参该道至隔省提解人犯亦近者无过三月远者无过半年如有占恡不发等弊听彼处巡按参究如彼处巡按不参听原牒衙门访的径参仍查照宪纲互相紏劾事例兼及被处巡按一曰理明而人心正则无所避忌勘问人犯其举劾者恐其是非相形必欲求己说之胜不知我之举劾原非市恩洩怨即有异同吾方幸其不至漏网不终含冤于人可尤至于听勘之人方未有所受挠亦何必猜疑观望巧为延避一曰法严而人知避则无所阻挠提问人犯罪大恶极正欲正法洩人心之忿问有书通力属者或及委官或及宪臣繇是依违乱心威力掣肘有难于尽法臣欲责令批委诸臣但有即举臣据实拿治或参究如罢软听属不即举出臣访知通行参究一曰论定而浮言息则无所疑畏京中议论得于所闻非得于所见名为广询实为偏听且南北积刁之处败类乡官无藉豪恶往往抵书布谣讹以传讹法未及伸而转之他秩矣宜姑置勿听湏其事定时久徐为黜陟章下部院俱覆行之○吏科给事中汤聘尹条奏五事一曰坚趋向  陛下景慕古光哲王披阅鉴图颙然起敬伏望乘此明炳之机矢志不移寤寐如见凡异端夷教刑名苛察悉鄙绝弗尚二曰敦朴素  陛下初登大宝罢织造之使绝工役之兴伏望坚守初心思财用易耗加意节省凡玩好靡丽之物举无以动其中三曰慎举动  陛下恭已临民已为天下伏睹伏望燕闲之际恒若临民视瞻之间动循矩度四曰重爵禄  陛下顷于乞封伯爵者照例止授都督同知伏望谨守旧章确于不易自此以后凡额外奏扰一切格而不行五曰明职掌谏臣职司封駇唐宋中至有封还诏书者有引烛焚诏者有敕尾批却者况  陛下英明不世出伏望自今凡有内旨或违常式或紊旧制容谏臣封还执奏＜锍-釒＞入报闻
　　○鸿胪寺奏失误早朝文武官新宁伯谭国佐等一百一十九员诏夺禄俸各三月
　　○申严皇城宫殿门禁
　　○癸卯辅臣张居正言适见司礼监太监冯保奏称  圣驾出宫视朝有一男子身挟二刃直上宫门礓石□察当即拿获臣等窃详宫庭之内侍卫严谨若非平昔曾行之人则道路生疏岂能一径便到观其挟刃直上则造蓄逆谋殆非一日中门必有主使勾引之人乞敕缉事问刑衙门访究下落永绝祸本仍乞  皇上出入警跸倍宜严备冉照  祖宗旧制门禁甚严望敕司礼监官遵照律令严行申饬其该日守门内外官员俱乞量加惩治庶人知所警杜患将来  上俱从之
　　○敕谕兵部京城内外巡警事宜看兵部都察院并缉事衙门督率巡捕巡视等官严行申饬四方无籍之人潜住京师的即便驱遂尽绝地方邻佑有容隐不举的事发都拿来重治
　　○兵科右给事中张楚城论总督尚书王崇古诰命不宜用金字请夺毁改给吏部覆从之
　　○升巡抚福建都察院右副都御史殷从俭为左副都御史回院管事
　　○添设广东韶州府同知一员驻劄三华镇专一操练军马缉捕盗贼及添设翁源县县丞一员随住该镇管理税粮专听同知委用
　　○升工科左给事中王土□□为湖广右参议分守荆西道
　　○发抚夷银七千两于蓟镇
　　○甲辰命右春坊右谕德兼翰林院侍读王锡爵掌本坊印信
　　○后军都督府优给李环袭爵丰城侯
　　○升山东副使刘庠为左参政总部京粮带顺永保河四府广东副使吴一介为广西左参政河南佥事王乾章为江西左参议分守九江道
　　○乙巳两广提督殷正茂荐举贤才尚书谭大初都御史何继柯庞尚鹏光禄卿钟卿通政徐浚郎中邓洪震布政使刘子兴凡七人
　　○允户部覆狭西巡按赵官奏免通江县新增茶课银五百八十三两有奇仍行四川各州县清理茶园
　　○刑科给事中李学一奏古先圣王莫不以劝农为首务然词讼繁兴则农务多废宜令天下有司每岁发春先清狱囚其余词讼除人命贼情外毋得滥受俟东作稍毕方令听理其他劝农力本之政务加意讲求至抚按举劾有司亦以课农勤惰田野荒辟别其殿最＜锍-釒＞下户部覆行之
　　○河道侍郎万恭奏创建瓜州二闸工完免挑盘雇剥之苦因叙郎中吴自新及道府诸臣劳绩恭又先檄浚苏松常镇一带河道建三汊河东水吊桥自是吴浙之运可与江西湖广徵发相同因言瓜闸既成商舶繇坝者可去险就安应比照仪真事例一体抽分＜锍-釒＞下工部俱覆行之
　　○丙午  孝静毅皇后忌辰遣武定侯郭大诚祭康陵
　　○升礼部右侍郎兼翰林院侍读学士王希烈为吏部左侍郎仍旧兼官掌詹事府事
