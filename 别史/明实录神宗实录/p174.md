<!-- { "loadSidebar": true } -->
　　○乙酉初杭州兵变以才望简张佳胤往抚佳胤甫入境而会城有市民之变丁仕卿者上虞流民也久蓄奸谋奋行保甲借建言号召市民指恨乡官为名啸聚纳喊折更搂栅门焚劫乡官宅舍肆行摽掠佳胤驰入会城出榜安谕不听围绕巡按衙门拘留二司迫民出枪刀分投焚剽势益猖獗城中火光烛天哭声振地佳胤乃召营兵密谕曰若曹造弥天之罪欲不死当以功赎众皆感奋分布各衙门且守且擒佳胤随榜角□羊散胁从且论各兵对敌擒获方准论功胁从逃归者毋许擒拏若有杀伤仍以杀伤论陆续擒乱民一百五十余人以便宜枭斩韩谨等五十二人杖毙丁仕卿等九十五名事平佳胤文熙飞＜锍-釒＞以闻且叙知府刘伯缙原任游击徐景星知县陈良栋孙珫功而劾同知吴日强及文武巡捕之罪  上览奏嘉叹赏佳胤大红纻丝飞鱼衣一袭银三十两彩叚二表里文熙银二十两彩叚一表里刘伯缙等纪录徐景星推用吴日强夺俸三月巡捕各官抚按逮问佳胤当入境之初奋身犯难定变俄顷尽夷乱党振久弛之颓纲虽佳胤之能实假便宜之效也
　　○工科都给事中李廷仪题国家钱粮京边为重稽考亦严抚按查参于事终户部比较于朝觐故完多欠少至工部钱粮原系京运如匠价柴夫料银为内府年例胖袄叚疋折价赏赉所需麻铁砖料以备营修弓箭弦条以充军器关系匪轻特以比较稍宽故拖欠特甚自万历五年议行考成数年积逋次第报完此其明效大验也近奉  圣谕议蠲带徵则七年以前既从豁免七年以后可复逋乎兹当朝觐之期宜申明旧例严加责成行将八九两年额输本部钱粮备查某州县某项已完若干未完若干已完者有无取获批收未完者缘何不行完角□羊分别多寡立限查参及言钱粮以起运为重存留为轻部参原为起运而各省文册混造起存故有抚按免参该部参者宜申明画一章下所司
　　○丙戌  上视朝
　　○山东巡抚杨俊民题该省兖州等六府库贮各驿递节年积剩站银共一十二万一千三百余两请免编万历十一年分额徵银两以宽民力部覆从之
　　明神宗实录卷之一百二十四终
　明神宗显皇帝实录卷之一百二十五
　　万历十年六月丁亥朔日有食之
　　○升山东副使王庭诗河南副使王藻福建副使徐汝翼各左右参政庭诗浙江藻山东汝翼广东
　　○准巡按广西御史敖选养病
　　○以原任蓟镇协守李汝槚为宁夏游击河南都司雷以诚狭西都司孟孝臣各右参将以诚太原孝臣肃州
　　○黜湖广长沙府贪酷通判时瑞岳州府平江县贪知县朱嘉猷各为民
　　○戊子  上御文华殿讲读
　　○以狭西左参政暴孟奇督造黄册○蓟镇总督吴兑题该镇防春客兵夏深劳久山东河南北直隶班军定以六月撒放休息工完者先放未完者候完赎放各路主兵南兵并应留延绥宣大保定兵马仍分信地防守有警听其调发部覆从之
　　○己丑升工科给事中刘弘道为山东佥事
　　○庚寅除补浙江道御史涂杰
　　○授庶吉士冯梦祯为翰林院编修
　　○免云南巡抚赃罚银一千一百两有奇为前任巡抚饶仁侃候代日所欠巡抚刘世曾奏罢之
　　○革浙江总兵官吴国任悍卒奸民两番倡乱国未展一筹而贪残无比言者劾之故罢
　　○壬辰  上视朝
　　○降浮躁浙江监兑员外郎袁祯级调外任○兵部题  上供柴炭出办在本部审编在五城收受在惜薪司挂号纠察在巡视科道经理非不密而商人日困法之不善可知也至烦  宸哀轸念臣等议为七款一复召商良法二定预给钱粮三宽恤采办四宽假途禁五宽减秤头六设立公所七永安商人乞敕遵行以图实效制曰可
　　○礼科都给事中石应岳申明科场事宜一正文体作文阅文务与实纯正一严防范关防搜简交通传递之弊一重内帘各省俱以朱卷送内帘一定程式即刻士子朱卷一公选举卷面房数中式后始印以便通融一重廷对罢黜对策不称者部覆依拟
　　○赐原任南京刑部尚书冯岳祭葬如例岳浙江慈溪人登嘉靖丙戌进士授工部主事历知府藩臬京兆尹擢右副都御史巡抚升兵部右侍郎兼佥都总督以擒斩叛苖功升右都御史兼侍郎如故未几升刑部尚书踰岁引疾归以  上登极覃恩诏有司备羊酒彩币存问至是卒岳素负清望兼富军功在朝在乡居然型范士论重之
　　○癸巳两广总督刘尧诲题该省见在卫所官军共三万四千一百一十三名应支月俸粮米四十万一千五百五十石有奇将领水陆官兵征马共三万九千一百一十八员名匹应支饷银三十八万二千四十二两有奇角□羊部济边银二万九千九百九十二两有奇其余米四千五百八十三石零及余银二万一百九十三两零留备缓急部覆从之
　　○以胡守仁充总兵官镇守浙江
　　○叛人绰力哥伏诛力哥系汉人勾水泉堡伏虏入犯杀伤官军故诛
　　○甲午  上御文华殿讲读　○致仕少保兼太子太保礼部尚书武英殿大学士殷士儋卒辍朝赐祭葬如例士瞻山东历城人嘉靖丁未进士改庶吉士授简讨分试礼阐侍  裕邸讲读是时  世皇方精简儒臣为辅导官士儋念天下治忽所系每进讲必斋戒存诚至君德治道所关及理乱兴亡之际权奸女宠宦寺外戚之祸未常不危切言之冀有所感动洊历宫寮典顺天试  穆庙即位以讲读旧臣擢学士掌院寻升礼部右侍郎充经筵日讲改吏部充  世庙实录副总裁俄晋礼部尚书加太子太保奉特简改文渊阁大学士未几以封贡功加少保武英殿大学士荫一子中书舍人为相不甚柄用与新郑不合又以不从廷推为□论所薄不一年□乞依归归十有二年而终赠太保谥文庄○南京司钥库每年实放钞锭外尚欠钞七十三万三千一百余贯户部覆应炤例折银支放以免浥烂买扰且使官军得沾实惠报可
　　○乙未  上视朝
　　○宣辽左大捷遣恭顺侯吴继爵成国公朱应祯武清伯李伟告  郊  庙群臣称贺以收回祭设赐三辅臣
　　○元辅张居正以病乞罢有诏优答慰留
　　○丙申改江西赣州府捕盗通判专管两关商税练兵同知兼管捕盗从巡抚张焕等会请也
　　○丁酉叙辽左大捷功进元辅居正太师荫一子锦衣卫世袭指挥同知次辅四维太子太师荫一子锦衣卫世袭百户时行太子太保各兼官如故居正等＜锍-釒＞辞不允
　　○赐宁远伯李成梁苐赏银一百两大红纻丝蟒衣一袭荫一子锦衣卫世袭指挥使兵部尚书梁梦龙总督吴兑各赏银五十两大红纻丝蟒飞鱼衣一袭升兑兵部尚书兼右都御史巡抚周咏赏银三十两彩叚四表里升俸二级各荫一子锦衣卫百户王一鹗张佳胤升俸一级及诸道将各赏银币有差发太仆寺马价银一万两赏该镇军士
　　○元辅张居正再＜锍-釒＞乞休  上优诏报曰卿受  皇考顾命夙夜勤劳弼成冶理朕方虚已仰成眷倚甚切卿何忍遽欲舍朕而去览之心动其专心静摄以俟辅理
　　○以南京右军都督府佥书戚继美充总兵官镇守贵州
　　○戊戌选中书舍人王继充唐尧钦行人袁国臣陈烨孙玮田畴推官陈与郊阮子孝太常博士冯景隆为给事中与郊国臣吏科继光户科玮兵科畴刑科尧钦工科子孝南刑科景隆南工科博士雷士桢中书洪声远黄钟行人王世扬龚一清江东人杨四知涷瑫陈性学方万山推官韩应庚邓炼魏允贞毛在杨鸣凤知县张问达孙继先向日红张应诏张维诚各试御史士桢浙江道声远江西道应庚福建道世扬湖广道一清炼河南道东之山东道允贞问达山西道四知狭西道继先四川道钟广东道瑫广西道在日红云南道性学应诏贵州道鸣凤南福建道维诚南湖广道万山南河南道
　　○己亥长芦巡盐御史曹一夔条陈盐政九事一清宠地一豁重差一禁私盐一蠲积逋一课私煎一复盐引一更盐场改富国为盐场新镇为银场从商便也一减没银缴引目一官买余盐部覆惟官买一节已经题革仍行查勘奉旨巡缉私盐各军卫有司俱有专设员役若能如法稽查私贩自少不当但于一二要地详诘且食盐日用所需当从民便今后任商告指地方自行发卖不必派发派散徒滋扰民其余俱依拟
　　○铸工部管理街道关防
　　○铸换河南巡抚关防
　　○庚子遣司礼监太监魏朝诣元辅居正第视疾赐银八宝四十两食物有差仍降乎敕谕曰朕自冲龄登极赖先生启沃佐理心无不尽迄今十载海内昇平朕垂拱受成先生真足以光  先帝顾命朕方切永赖乃屡以疾辞忍离朕耶朕知先生竭力国事致此劳瘁然不妨在京调理阁务且总大纲令次辅等办理先生其专精神省思虑自然康复庶慰朕朝夕惓惓至意居正＜锍-釒＞谢报闻以恭视写  恭妃册文赐三辅臣银币有差□壬寅遣定国公徐文璧大学士张四维持奉节册封王氏为  恭妃  皇元子母也其册文曰六寝建官礼特隆于妃秩万年锡胤庆实始于闺门爰资四德之良用备三宫之制咨尔王氏惠质夙成温仪为度衾裯肃肃既承鱼贯之恩弓韣雍雍遂兆燕禖之吉眷徽猷之茂著迓景福于方来宜溥渥恩特升华序兹特遣使持节封尔为恭妃锡之册命于戏翟弗翚衣晋贰龙轩之宠画堂甲观早开麟趾之祥尚遵鸣佩之芳规永赞求衣之盛治钦哉
　　○以册封  恭妃遣驸马侯拱宸告内殿收回祭设赐三辅臣免百官朝贺
　　○荫保定巡抚右副都御史阴武卿男阴镕国子监读书○复除广西佥事王廷简降补湖广右参议梁问孟升浙江温州府知府李际寅为云南副使工部员外王豫为福建佥事
　　○工科给事中傅来鹏御史顾尔行条议银库四事一州县起角□羊银两每锭皆凿官吏银匠姓名一各处库用法马以部降为准旧者一概角□羊部销毁一太仓羡余不必取盈三万一在外司府角□羊银不许另立添锭名色以滋巧取部议亦以为然报允
　　○太原平潞三府大饥蠲年例赃罚八千两发库贮赃罚银一万两及本处仓谷相兼赈济仍于商税及无碍银两凑支务使民沾实惠
　　○是夜月食
　　○癸卯  睿宗献皇帝忌辰  奉先殿行祭礼
　　○甲辰  上御文华殿讲读　○遣司礼监太监张鲸斋手敕谕太师张先生今日闻先生病势不粥朕为深虑国家大计当为朕一言之仍赐八宝四十两食物有差居正力疾＜锍-釒＞谢因具密揭封进盖荐潘晟余有丁也
　　○总督漕运兵部尚书凌云翼以病乞休不许
　　○乙巳  上视朝辅臣取原任太子太保礼部尚书潘晟以原官兼武英殿大学士升掌詹事府事吏部左侍郎余有丁礼部尚书兼文渊阁大学士俱入阁办事
　　○乌思藏辅教王大乘法王差国王劄大旺修藏卜坚参各以铜佛珊瑚等物入贡赏叚钞有差
