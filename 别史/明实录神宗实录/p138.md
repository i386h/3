<!-- { "loadSidebar": true } -->
　　万历七年七月乙巳朔
　　上亲诣  太庙
　　○户部题查开纳事例银两先是以边费日增帑积告匮故不得已为权宜之计至是通行催查自隆庆四年始至万历七年春季止将前项开纳银两每年终尽数解部其山西四川辽东都司银两虽抵充各边年例亦如狭西备造册簿送部查扣庶收解无所容奸开纳有禆实用从之
　　○甘肃总督郜光先巡抚侯东莱奏称甘凉等卫所于万历五六年间开垦清查共地一百九十顷三十五亩有奇请将行太仆寺卿马出图擢用通判张桂升转户部覆奏依拟仍令所查田种照例起科徵粮报部
　　○以狭西道御史于应昌补福建道御史河南佥事考察不及赵思诚为湖广佥事○戊申  仁孝文皇后忌辰祭  长陵遣定国公徐文璧行礼
　　○升户部山西司郎中郭堵为狭西副使江西饶州知府黄近思为江西副使
　　○赠两淮盐运司同知黄清为狭西行太仆寺少卿以河工效劳死事也
　　○兵部题覆巡按御史安九域奏勘万历六年辽镇将领招徕降夷并回乡人口名数惟开元参将姚天与备御霍九皋守备刘崇正俱招至一分以上例应给赏参将唐朴潘忠备御胡鸾俱招仅半分以上例应量赏守镇辽东总兵官李成梁招徕数多已足二分以上例应加赏得旨赉李成梁等银两有差
　　○升怀柔城守备史金署都指挥佥事铨注大寍都司佥书○贼夷炒蛮嬖只等先因挟赏不遂鸦鹘一逞背逆日滋复两犯曹吉及部落老起太等就擒革赏之后炒蛮知无能为屡遣夷使乞哀悔祸与挨台必等率领夷众叩关伏罪歃血钻刀誓不背反又将原掳十二人献回乞将原擒老起太等一十一名赦宥生还复开各该路抚赏督抚梁梦龙题请部覆从之
　　○狭西好地平等族番人共二百四十三名备马刀盔甲等物赴京进贡给赏银币如例
　　○工部题直隶巡按御史姜璧所陈河工五事一曰一事权欲将裁革河道  明旨著为令甲而于抚臣特加敕谕兼衔管理河道一曰严责成欲将河工专属府州县掌印官督同管河官协理如有疏虞一体参治一曰议支河恐支河一开徒引海潮不惟盐水渰田民不可耕且河水随潮洩去□日以困宜即停止一曰修古堤恐范堤一凿淡水出灌盐地而盐课消薄潮水入灌民田而田租减损尤宜仍旧修筑俱依拟行是日工科给事中王道成亦以霖雨不止江水暴溢虑恐河工垂成不无冲坏请督河臣随地备查及时修筑而总理河漕潘季驯等亦奏桃源清河水患议并力＜锍-釒＞导作急捍御俾水势毋至滥觞＜锍-釒＞上报可
　　○己酉郧阳巡抚杨俊民＜锍-釒＞补户口大率谓□南小邑路夹郧狭逃户遗产尽属流民典买粮米过割差不承认土著之民赔累难堪议将有产客户行令入籍仍将银力二差土民派六新民派四以至日久一概均摊部覆谓议处已当奏上许之
　　○寿徐等十二州县水灾命勘别轻重量议停免○庚戌  上御皇极殿命有司于所在  历代帝王陵寝行礼
　　○右中允兼翰林院编修高启愚翰林院侍读罗万化应天考试
　　○总理河漕潘季驯总督漕运江一麟题称淮安一带黄淮灌入运渠高垫且闸水湍发急启闭甚难查照平江伯陈瑄所建清江福兴新庄等递互启闭以防黄水之淤又于水发之时闸外暂筑土坝遏水头以便启闭水退即去坝用闸如常议欲修复旧规并请特旨垂示各闸使势豪人员不敢任情阻挠部覆从之
　　○壬子苏州水灾抚按官请先行赈饥旋蠲免得旨以灾伤重大命抚按官作速勘处○山东莒州沂水等州县催解蓟密永昌四镇民军银未完一万九千六百有奇抚按官赵贤钱岱等以地方灾疲追徵不前奏乞每年带徵三分期以三年全解其各州县掌印管粮官免参仍将考成注销部覆许其三年完解暂销前注考成
　　○甲寅工部题本部通惠河道等差共十一员钱粮多寡不同均为紧要职事宜加考核其应考各官公廉勤慎者为称职移咨吏部优录平常无过者准复职叙用如有怠玩贪纵不职者除平时体访参究外至差完回部之日从公考核照罢软不及不谨等例分别降斥至于在内注选劄委等官虽姑议免考俱要恪守厥职不负任使如有不称者亦听临时酌行参处从之○丙辰赐元辅张居正次辅张四维申时行及日讲官何雒文等六员鲥鱼各有差
　　○命五草场各备草二十一万八千束收纳如法仍出陈易新以豫秋防及三团营马匹支用
　　○辽东巡抚周咏奏所辖将领分别贤否以黜陟部覆依拟请将姚天与金继儒郑应时革任回卫以杨五典充开原参将涂广调西平堡备御周之望照例以都指挥体统行事升锦州守备胡鸾充领兵游击郎梅升沈阳备御其郭济川陈朝升马世隆与蒋国泰各互相更调照例请敕给劄行令各官钦遵任事许之
　　○戊午  上以京师亢旱命顺天府率属虔梼是日即雨入夜大雨连三日远迩沾足辅臣张居正等上表称庆  上手谕慰答之
　　○昏刻地震二次是夜望月食不见○山东巡按御史安九域奏勘万历六年二月内达贼犯辽东懿路等处各官军失事其巡哨飞报如杨达张林者俱遣远戍惟守堡官李成祖张良臣等二十三名法应参究但查每岁三四月间贼住河套入犯甚易若加重究各官益难展布量行罚米备赈兼助客饷覆请从之
　　○己未中元节遣侯伯等官诣各
　　陵寝行礼
　　○起原任礼科左给事秦燿为刑科左给事中
　　○东南水灾抚按胡执礼林应训等奏称民穷盗起请加赈恤得旨霪雨骤涨系一时之灾奏请蠲必当有处朝廷唯恤穷民不宥乱民命抚按官多方措处严行禁约犯者依强盗劫财论斩至是礼科左给事中顾九思条陈救荒事宜有宣德意议赈法平米直严御□禁攀害五事部覆从之
　　○壬戌  成祖文皇帝忌辰祭  长陵遣隆平侯张炳行礼
　　○癸亥户科给事中李涞以江南水灾＜锍-釒＞陈四事一广积粟之令二重亲民之官三慎边储之增四崇节俭之风  上览之怒传旨云李涞屡次讪上令辅臣拟旨处治辅臣张居正等言李涞狂躁妄言诚为有罪但臣等详看今次＜锍-釒＞中所论皆为江南水灾乞行蠲恤意在推广  上德施惠穷民皆言官之所当陈者虽第四款词语妄诞似亦未敢有所触冒若因此即加重治恐未足以服其心且臣等亦素恶其为人但恐伤  皇上优容言臣之意故敢为之陈解＜锍-釒＞入  上意释
　　○总督两广刘尧诲奏所属官积谷不及数者降级罚俸各有差
　　○分守临元参将陈世忠称病乞休许之又以临元乃苖夷杂处之地云南要害之区命亟推补以云南都司佥书江浚铨注云南都司掌印管事
　　○工部奏叙开便河功次先是巡漕御史陈世宝议凿瓜州□乌通浙直运船今又议开仪真便河以通江西湖广等粮运钦命严督开挑至是总理河漕潘季驯管理粮储道陈文烛查原督扬州府知府虞德华淮安府通判况于梧仪真知县侯应徵挑完便河工程将所挑河渠勘定丈尺所支钱粮开报数目会同漕运巡抚侍郎江一麟佥谓陈世宝功当优叙如陈文烛等四员官有崇卑劳无轩轻议吏部叙录其余行漕院分别奖赏以示激劝从之
　　○甲子  上御文华殿讲读
　　○乙丑  上御文华殿讲读是日工部覆礼科左给事中顾九思工科都给事中王道成等＜锍-釒＞请罢苏松及应天织造取回京差内臣传谕内阁织造袍服未可遽罢若如部议取回内臣改属抚按有司则织造不精谁任其责且见有钱粮不必加派先生拟票来辅臣张居正等言该部为地方灾伤故如此议覆请得面奏为  皇上从容开说有顷居正等持工部＜锍-釒＞并拟票入至御前奏云近日苏松等处水灾重大百姓困苦流离有群聚劫夺者地方钱粮实难措处且自前年星变时亲奉  明旨停止织造着孙隆回京至今尚未报完是诏令不信而德泽不宣也臣等谓宜从该部所请以彰  皇上敬天恤民至意  上曰朕未尝不爱惜百姓但彼处织造不久当完远不过来春耳居正言  皇上德意臣民无不欣仰即孙隆在彼亦能仰体  圣心安静行事但地方多一事则有一事之扰宽一分则受一分之赐彼中织完十未四五物料钱粮尚未尽徵完者尚有未尽徵完者灾地疲民不堪催督愿  皇上且取回孙隆其应天被灾稍轻许坤仍旧可也  上乃许之曰近降去花样银两皆御前发出并不加派扰民候此件织造回京余悉停罢居正等顿首曰幸甚是时宫中自大婚以来应受赐者皆籍记以待又当供奉  慈寍岁币益不足尽仰东南织造  上心亦难之乃从中发银五千两畀孙隆约用尽更请一不以烦百姓外廷莫得知也故  上指此为言居正又奏云兹事尝奉  圣母慈谕今当奏闻  上曰已奏过因以部＜锍-釒＞授居正票来又顾居正等云君臣一体今有司皆不奉行百姓安得受惠居正对言诚如  圣谕臣等今日亦无非推广  皇上德意而己愿  皇上重惜民生保固邦本寔  宗社灵长之庆次日  上批部＜锍-釒＞云苏松地方灾伤重大孙隆着查近降花样御前发去银两应织袍服上紧凑织完日即便回京其以前织完的照数解进未完的都着停止物料等项准作岁造叚疋支用各抚按官还查数明白具奏许坤且着照旧
　　○户部以朝觐届期天下掌印正官例应赴京奏令先期料理催徵完数方许离任○守门内官侯钦于御路西径责守卫百户滕钦珠需索火头费用礼科上言禁地非用刑之所火头
　　○无名之需以朝廷之爪牙充门官之囊橐事干违法乞严加究治以惩恣肆
　　○辽东总督梁梦龙等条陈本镇事宜一议练兵谓该镇兵马惟正兵一营简练已成数苦不多若各营将领虽经简练率多未精欲照近例于七月中旬责令总兵官诣各营阅视年终督抚核数多寡考其勤惰一议扼险谓开原一路策援辽沈远不济事欲于铁岭适中添设游击一员并兵马三千遇警就近调援一议市夷谓开原庆云堡夷人近来入市夹带北虏悬带弓箭挟索不遂即肆抢掠骄横已极难复纵容虽夷情狡狯不可逆料而相机制驭亦当预图一议禁例谓该镇虏势日盛地方愈疲所赖边人敢战为利保全无虞伏睹军政条例虏寇近边劄营官军乘机捣穴斩获老幼妄作边功升赏与杀平民者一体论斩诚恐旧例具存人心不无疑畏未免有误边防宜宽例禁部覆如议一议补马谓辽镇御虏不时战马日耗要请再发马价四万两部覆谓太仆寺马价原非边储迩辄请增非岁例也但该镇虏患无常马匹倒损独多合行太仆寺动支马价一万二千两收贮本镇备查临阵倒伤者量给补买其无故倒死者不得一概混给后援为例奏上报可
　　明神宗显皇帝实录卷之八十九
明神宗显皇帝实录卷之九十
　　万历七年八月甲戌朔
　　上御皇极殿受朝
　　○命翰林院编修盛讷刘元震充展书官
　　○命狭西巡抚张佳胤以原职巡抚宣府
　　○升云南左布政使方良曙为应天府府尹
　　○乙亥四川都司军政佥书刘惟清进表还乘便回籍命革任仍著为令
　　○先是景泰五年事例各处边腹巡抚于八月赴京议事嗣后概多停免惟有顺天保定二处巡抚犹循旧例至是顺天巡抚张梦鲤以秋防重务奏乞暂免部覆通行停免惟重大事务紧急军情许径具奏从之
