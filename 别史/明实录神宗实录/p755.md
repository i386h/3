<!-- { "loadSidebar": true } -->
　　○套虏猛克什力复犯波罗堡总兵杜文焕破之先是高家堡损折禆将虏气益骄中东各酋群赴神水滩听吉能等假款会事意在乘机要挟而猛沙二酋自恃狡黠不赴会初犯双山防兵堵回复犯波罗冀图内讧不意降夷先洩其机彼方穿塞我兵四集杜文焕亲督战追杀二十余里斩首四十一级巡抚金忠士奏捷言各官应分别优叙  上令兵部议覆
　　○兵部叙甘延两镇捷功加授原任兵部尚书李化龙子锦衣卫指挥李不盈为左所都指挥佥事
　　○大学士方从哲引疾乞休自  储讲暂免辅臣即请假理疾已复有明春举行之旨勉辅臣以视事辅臣言抱病之身误朝廷之事词已竭而未必闻力已穷而未必亮必欲呕而未必知隳废  祖制播弃人才决裂官常弁髦法守谁司政本而令时事一至此耶此即无病亦当引退而矧旧疾增剧也  上慰留之
　　○允提督鴈门等关巡抚吴仁度回籍养病
　　○起原任广西巡抚吴中明为南京户部右侍郎总督粮储　　○虏酋银歹等率众二千余夜犯永昌分兵摽掠参将祁秉忠提兵三百拒之转战两昼夜援兵四至虏惧奔逃追斩二十余级夺回被抢人畜过半督臣刘敏宽疏秉忠以新任将提三百兵决命争首虽地方掳掠人畜不少而三次夺回强半故永昌被掳之家亦称勇颂功则本官血战拒堵之劳公论之不可泯如此旨下兵部
　　○丙午升太仆寺卿饶景晖为右佥都御史巡抚四川左布政侯执躬为光禄寺卿浙江参议薛近兖为本省按察使
　　○丁未  上谕内阁览卿等奏宣镇军饷急缺朕虽静摄宫中未尝不轸念边疆为重各边饷有常＜矢见＞抚按等官宜尽心运筹抚士安民乃为称职何故輙以请帑为口实既军饷紧要今将  圣母累年积储括银三十万两发出其余令户部会同兵部议借银八十万速解赴镇以称朕悯恤至意其经久长远之计卿传示两部议行勿借言请帑致误边事时阁臣杜门  圣谕即于私寓宣之阁臣从哲疏言此一举也可以救饥军垂人之命可以销奸人狂逞之心可以詟狡虏跳梁之志至于责抚按以绥怀失职责该部以备豫无方尤得经国筹边本务该部恭奉明纶自当悉心区画求经久长策以副  皇上计安  宗社至意也
　　○改太子太保兵部尚书协理戎政黄嘉善仍以宫衔为兵部尚书
　　○命免今岁各省直行刑
　　○辛亥升四川右布政陈大道为本省左布政山东按察使文球为山西右布政
　　○甲寅  皇太子第九女生　　○乙卯  孝诚昭皇后忌辰  奉先殿行祭礼遣官祭  永陵
　　○丙辰以  皇太子第九女三朝告  奉先殿撤酒脯颁赐二辅臣三筵
　　○户部以边饷告急议借兵部银三十万两工部银二十万两南京户部银二十万两南兵工二部银各五万两疏入得旨令刻期解发仍谕该部不得争执致误边计
　　○巡按狭西李养志查参高家堡失事诸臣言狡酋沙计素称骄悍前求监市官未许乃闯边入犯计诱都司王国安而歼之数百贼丑窃伏沙沟而我不知也游骑薄城肆行扑砍而我无备也计杀主将如绐婴儿而我无察也长驱而入长驱而出损威辱国莫此为甚本堡操守百户赵一龙所当提问正法本营领兵把总白遇恩等先行革任候勘兵备李栖凤总兵杜文焕诘戎未效筹策不周皆宜罚治从之
　　○丁巳升平虏参将马允登为宁夏副总兵沈阳游击贺世贤为义州参将浙江游击刘维清为湖广参将中都留守崔天赐为南赣参将建昌游击陈策为遵义参将延绥游击贺成为高家堡参将
　　○巡漕御史梁州彦上漕河事宜一修治黄泇自泇渠告成岁避徐沛之险而不虞黄河之近废不复修廷臣以为漕利而不知漕终以此受病也累年来一决狼矢再决三山复决塔山璧马空沉此塞彼溃今岁狼矢又见告矣以洑流涨发高与堤齐俯瞷徐城如黑卵决于南则灵睢为壑而泇虞径泻决于北则以泇为尾闾运堤宛在水中漕舟不能飞渡也为今之计宜议经久使徐城不忧建瓴泇岸不为黄据或于徐灵一带护城旧堤增卑培薄缮治坚完庶几不逢其害或于直口递北运道创筑堤岸迤曲缕河而止此堤既成有禆牵挽兼足为田庐屏障不然旋塞旋决民劳已甚且浊流岁啮泇底告淤将无泇矣一修治东省以北漕河漕艘过洪必按例具报而过此则否岂非以一入东省便可顺流北趋耶乃如汶如济如卫昨岁既苦胶浅而今岁白河更甚矣谓宜核泉湖之旧址而勿为豪右所浸＜锍-釒＞卫河之淤塞而勿为私闸所闭浚白河之壅沙而勿为浅夫所冒破夏镇以北其通行无碍乎一善漕始粮船过洪原有定限回空到迟例有查参然迟速之关实于徵兑系之近闻米不贮之廒仓仍属之粮户且有并无廒仓者矣夫徵完待兑缓急听之有司军民俱称省便船到索兑缓急听之粮户□累殊不可胜矣然欲徵兑依期无如恢复廒仓坏者增修缺者创建责成管粮官于开徵报竣遍历各州县水次亲验米色合式者贮仓听兑否则勿溷收也其交兑之日但有军民争执粮官秉公裁定无偏低昂以致激争偾事如是旗军无辞于粮户而往返不致稽迟矣一善漕后漕舟抵关催儧者至此而穷故于关通两处各额设剥舟分属两部司综其事然通剥不能敌关剥之半且远出百里外以迎数千里船安得不疲于奔命哉故欲急＜锍-釒＞重船之壅无如分事任而严责成不论地之远近例之一剥再剥但总论本年应剥漕粮若干悉准剥舟之数关通三七均分各照应剥帮次起完而止如稽迟冻阻责有所归或亦更弦易輙之一助也
　　○礼部尚书掌詹事府事刘楚先吏科右给事中韩光祐屡疏乞休不报出城候命越宿遂行时大学士吴道南历陈危悃疏十三上以谕留再三而不敢遽去御史韩浚言  皇上不自爱其纪纲故朝廷之用舍与众庶违而臣僚之去就又与功令违法度不足以整齐人心几同于瓦解矣不省
　　○巡按湖广彭宗孟上  福王瞻田之数湖广原派四千四百八十五顷除  福王自请减一千顷今册报一千二百二十六顷疏言自  福王奏减之后  明旨责抚按以抗阻怠玩  天威在上岂敢有违而极力搜括田数止此故以元祐宫之公田也而取以楚府拨补之淤田也而取以废雍败屋之余课也而取以广进等洲为废辽子孙糊口之业埿泥等湖为故相已没之产贫宗士民曾纳价于宫中也而亦取若是其琐刻也而田额必不可完诚无所逃罪不报
　　○辛酉颁赐二辅臣杨梅各一篓
　　○甲子夜烈风折正阳桥坊
　　○丁卯大学士方从哲言正阳门桥为朝廷向明之象都城之拱卫万象之观瞻系焉且此坊距  天坛止三里许为  大驾必繇之地而仲冬之月正郊禋肇举之时此地此时有此异常之变岂非警戒之极切者哉窃谓  皇上宜乘此长至之期躬举  大祀以奉明威其他如储讲暂开而旋辍王婚并举而忽更九列之职稀若辰星风宪之司閴然空署郡国乏持斧之使六垣无掌印之官逐客绝赐环之望累臣无解网之期又如转科考选候补散馆诸数年不下甚至既选之教职千有余人候凭半年而杳不可得朝政日壅人情日郁  帝天之震怒端出于此给事中余懋孳亦言后汉时大风发屋吹郑门扉数十步而落召司天监赵延乂问祈禳之术延乂对曰王者欲弭灾异莫如修德彼以闰位君臣其称述犹若是夫信诏令而明赏罚乃今日回天要务也俱不报
　　○以狭西副使尹坤提调本省学政升东昌府知府岳和声为福建提学副使
　　○准乐昌王廷堧庶一子鼎金□乎管理府事
　　○楚东安王宗室朱万年以其稚子冒粮长史江一蔚发其弊万年奋臂殴之长史谢病归按臣彭宗孟劾万年宜降粮从之
　　○各卜诸族遣曾巴等二十八名进贡
　　明神宗显皇帝实录卷之五百五十
　　
大明神宗显皇帝实录卷之五百五十一
　　万历四十四年十一月戊辰朔原任凤阳巡抚李三才有罪革职为民先是三才归自淮上筑居通湾张甚御史刘光复等劾其擅买皇木侵占仓厂一时论者哗然工科吴亮嗣等奉旨往勘以实闻  上怒下法司拟罪于是刑部右侍郎张问建都察院署院事吏部左侍郎李志大理寺右少卿王士昌会审各犯疏言国家捐数十万金钱特遣郎署之使购求木料用缮宸居而建仓通湾以为储材贮糈之所其典制重其规创久官民界限载在令甲者綦详且严而不谓三才之虎噬鸱张而无忌也阅查审之供票则擅买有凭按丈量之咨呈则侵占可据县官拮据而采之豪绅恣纵而攘之  祖宗百年而守之权官一旦而据之虽两造面质数至七百有余而众□犹呶呶未休虽深
　　$$$$-10414-&&&&
　　心虑败添入孔圣遗像而真情实昭昭难掩问谁拨置家人有应得之罪问谁主使本官难免首事之诛至于丈地还官如数追木清久逋之国课振积弛之王章则此招亦大公案矣有旨李三才既属回籍官不思省躬修行輙敢盗买皇木侵占厂基胆大欺君且数逞狂妄挠乱计典本当处以重辟念系大臣姑从轻革职为民余依拟发落
　　○予总督两广军务兵部右侍郎兼右佥都御史升南京刑部尚书张鸣冈祭葬鸣冈江西万安人繇庚辰进士为御史以劾奏权珰降广德判官历数十年督两广遏税监不得入粤为民请命章数上至是候代卒
　　○己巳夜隆德殿灾殿距宸居不远  上心惊恐终夜不宁阁臣上疏恭慰优答之复勉以入阁视事
　　○壬申礼部题人主天之子也呼吸相通精神相感得其道则万物遂而休徵应违其道则万
　　$$$$-10415-&&&&
　　物郁而休徵应故五行传曰视之不明是谓不哲则火不炎上京房易传曰君不思道厥妖火烧宫火之神曰郁攸郁不极则发亦不暴也火郁则暴作人郁则乱兴夫欲弭其灾＜锍-釒＞其郁而已欲疏其郁惟用人行政加之意而已有如官备政修利兴害祛一举笔间便还  祖宗之旧而大畅生人之郁天意不回祯祥不至者臣甘受妄言之罚不报
　　○癸酉大学士方从哲等言前以禁城离照之地而桥坊陨于暴风今以宸居严閟之区而殿宇飞为烈焰旬日之内奇变叠呈此岂可以寻常视之而苟且应之决非青衣角带之故事所能挽回亦非减膳撤乐之弥文所能消弭惟我  皇上恐惧之真心行修省之实政破因循之积习振明作之治功时事之壅滞者尽为举行群情之郁结者悉行纾畅庶几人心可得天变可回谨将目前重大切要之
　　$$$$-10416-&&&&
　　事列为数款以便简阅一点都察院堂官一点各差巡按御史一委各科署印一允候补科道张孔教等考选李若圭等散馆暴谦贞等一补坊局掌印官一补管理诰敕官一释御史刘光复之狱一起林下久废之官俱不报
　　○六科给事中余懋孳等上言时事其略曰  郊  庙大礼臣下之代摄不可为常天性至隆婚讲之明纶不宜屡易阁臣有阁臣之职而票拟潜移揭请不报则阁体变矣部臣有部臣之职而启事中格题覆稽留则部体变矣风宪何任则三堂可以全空封驳何官而六印可以全匮巡方何寄而十数差可以全悬赐环者既无返期覊旅者又同永锢而台省之体变代庖者苦左方而右圆糜禄者又十羊而九牧先代成规百不存一而庶官之体变惟下有人事之异故上有天行之灾非  皇上及时修省以答天谴恐天下
　　$$$$-10417-&&&&
　　不可为也不报
