<!-- { "loadSidebar": true } -->
　　○壬午礼科给事中孙训摘陈银库宿毙言太仓银库有监陪主事二员宜选年力精壮素有心计者委之毋序资俸一年满日廉慎者量加超擢狼狈者列之下考庶贤者有所劝而不肖者无所容矣银库银匠四季更派法非不善而骗诈犹然宜令宛大二县预籍各坊殷实无过银匠造册送库遇有满呈到日即简前册不拘次序随佥一名应役庶出其不意而夤缘兠揽之毙除矣内府供用蜡茶等料虽批称本色寔系轻赍盖产不如聚而脚价复省耳无柰棍徒包揽侵渔花费何宜令角□羊官不拘本折俱赴巡视衙门挂号折色径赴太仓交纳本色轻赍银两即责供用库商人认纳给与限票部司验有限票方准出给长单庶事权既一奸毙自清银库职司出纳旋收旋放且目不及视耳不及听诈伪无暇关防宜明示条约单日耑收双日耑放庶政体不淆防闲亦易天下贡赋尽入太仓乃从来定规近因边需甚急各取近地征徭省角□羊运便给发也若京仓收买黑豆无往来道里之费亦无领关掣批之扰而恡支于银库抵补于课司者谓何宜招殷实官商明开所买几何所费几何俱于太仓关领庶出纳有主奸毙自消银库所积制钱累千百万拥积何益宜权其新旧次苐支放凡文武百官俸给四分支银六分支钱一切招买亦如之每岁军士冬衣布花在内则钱在外则银一切赏赐亦如之庶银以为母钱以为子并行而不悖矣凡此六者皆职掌之最要者也若节其流尤有四焉锦衣带俸踰数千矣新选余舍独不可清查乎援例纳银各有等级名色把总独不可裁抑乎内外马房料银日增矣乃一时用马各监即称不敷独不可稽核乎戚畹坟圹动众营造矣乃每月数百踰年未报工完独不可限制乎亦职掌之所宜言者下所司
　　○礼科给事中武尚耕言内府甲乙等库所以贮四海任土之贡待  朝廷不时之需徵角□羊出纳关系至重其间利毙不嫌指陈各库急缺例淂题请召买权也乃射利之徒见估价倍于时值低价可以冒充钻求召买比至上纳精细真伪不复辨今后遇有急缺应召商买办者所买物料责令呈样一封发验厅试一封送巡视衙门验不如样者拣退更换仍送法司重究此奸商射利之巧所当杜也各库角□羊到钱粮久逋不完惟承运库绢疋为最皆因积棍包揽克扣及到京验退又托故告回重复科扰害愈不可言矣今后有司造办务选正身大户起角□羊择委贤慎职官简验印识以防抵换仍于批文数目下明开每疋俱有印钤员役姓名等字赴该衙门折验有司故纵炤例参究至于甲字库布疋乙字胖袄并宜炤此此揽角□羊侵抵之源所当塞也钱粮角□羊到即纳原无告回之例乃有员役偶因拣退物料輙假别故赴部告回去后高坐于私家动逾数载该部亦无从比并司官并若罔闻则以责成疏阔耳今后该部审系前情先将原角□羊送问给文家属回籍补仍另檄布政司设法即行追并有达原限及历年未到者该部即移会抚按将经管承角□羊者一并提究此告回迁延之毙所当惩也各城角□羊比追赃人犯行原籍追并者听抚按完报矣至在京揽棍或已问罪或未送问动皆十数年及数年以上积坑外角□羊花费无存乃一概责以必完即每月依期赴比亦不过频加讯责而已宜从公审勘有产业可追或可量处者严限估卖完纳如果家产尽绝又无家属可以代追量其所犯之轻重赃数之多寡查例枷号毕日各按律定罪早与归结此棍揽挨比之奸所当烛也至于腹心根本之病又在各门库之交收进纳矣在内则有铺垫在外则有门单积年书筭之诈骗脚夫库夫之勒索取者视为当然与者原无从出凡正角□羊揭债倾家积揽指一诓十其端固起于此而侵抵克削剜肉补疮物料日渐低伪价值日渐告增其源亦始于此乞行申饬下该部
　　○四川播州宣慰使杨应龙备马匹差官赵凤鸣等赴京进贡及庆贺
　　万寿圣节龙里底塞二长官司凯里酉阳石柱三宣抚司各差官赴京贡马赏彩叚钞锭如例
　　○蜀王请封婚礼二本钤缝宝俱用正面礼科给事中李戴等言此事关系名分非寻常差讹者比请罪对本用宝等官礼部覆各王府奏本其本尾背面各细书用宝及查对官职名以便责成今蜀王之奏本用宝违式左长史龚有成右长史李一阳及典宝正张启蒙各应提问已后王府务恪遵成规按季类奏有违式及一季而二三至者所奏一概立案  上曰龚有成等巡按御史提问类奏愆期多系各王府及奏事人指勒各宗若概行立案则诸宗或以无罪见格而各奸反淂益肆诓勒宜更斟酌余从所拟
　　○升南京屯田指挥佥事王勋佥书兴都留守司
　　○削云南佥事吴教傅籍为民仍追赃
　　○癸未以神机九营佐击将军马应奎充神机七营参将山西利民堡守备陈正充神枢十营宣府西城守备黄元忠充五军十营山西宁武关守备文济武充神枢四营各游击
　　○先是打喇明安一枝银定台吉部夷虏去膳房采柴官军十余名索赏抚臣以闻  上令责俺答绝其贡俺首初不知也抚镇以上诏诏之酋惧擒前夷治以夷法罚羊一千头马二百七匹驼三只进边伏关请罪送还被虏人督抚请复其市
　　上曰歹夷既已服罪姑宥之复其贡赏以后再有作恶部夷恶炤例行朝廷驭夷抚顺讨逆但欲招示恩威岂复利其所有马驼等不必进边分给与俺答等酋俺答奉命行法恭顺可嘉赏银三十两大红纻丝蟒衣一袭彩叚六表里布二十疋黄台吉等各银二十两大红狮子纻丝衣一袭彩叚二表里布十疋其余夷使通官俱量行犒赏以示奖劝
　　○调神机七营练勇参将罗四聪于河曲以五军五营佐击将军董汝梅充巡捕左参将升辽东险山参将傅廷勋协守辽阳副总兵
　　○甲申通政使司查参广西柳州等府知府王任重等九十五员名奏本违式应逮讯诏姑宥之○升南京神机京中军卞实佥书中都留守司
　　○满城县民冯喜兰张清以逋粮为知县张峣系其子乃遮峣于朝刑科给事中王道成以闻并参守卫指挥陈昌言等诏下喜兰等法司夺昌言等俸二月
　　○丙戌兵部覆阅视延宁甘固边务侍郎吴道直统论四镇功罪分别赏罚各当其言宁夏花马池一带横连套虏中卫靖虏近逼松山宜建空心砖台扼要设防委宜行该镇道速勘以闻至其清册中所磨勘各就三年中计其八事优劣积钱粮独有甘固二镇练兵马整器械固镇优矣延甘宁以次而杀开屯田散逆党甘镇为最延宁固递减矣理盐法则延宁甘相若而固不免壅矣收胡马则延宁相若而甘固向未行也八事之殿最攸分四镇之劳逸具见矣顾八事以钱粮为首宁夏钱粮开报先次阅视隆庆六年终止旧管主客兵饷修边还官杂项各银共一十四万四千四百余两各粮一十一万七千五百余石各料一十一万八千三百余石各草八十五万九千八百余束及查练兵马项下该镇额军三万缺至四千未补虽虏酋款塞或可徐图但钱粮宜益赢余而递年报部节省数目不惟粮料草束不及岁报省存而各项折银反比旧管少积七万九千五百余两此则所当覆查者延绥钱粮前后共报节省客饷银余一十七万向原主兵额饷不足尽行借支存者仅一万八千四十余两夫主客兵皆兵也主客饷皆饷也移有余以补不足苐宜明言乃尚以节省空数为名不知何谓上年户部已将主客饷银岁增五万两额饷足矣前报虗数作正支销断自今万历四年为始以后节省务要实数此则所当改正者固原钱粮前积数多然皆属之客饷其中粮料多陈朽草束多浥烂识者忧之其主兵粮草支给不敷实在数目比旧管殊欠册称出陈易新固是但未是否有商承领不如借支主兵而留主饷另行召买免仓场朽烂之虞遇急客兵且淂实用亦属长□此则所当更定者淂旨各官整理边务既效有劳绩石茂华赐敕奖励赏银四十两纻丝四表里戴才三十两二表里侯东莱升俸一级与董世彦罗凤翔宋守约各三十两二表里其余各赉有差裴尚质调用高天吉等落职回卫吴钺等下吏讯钱粮开报未明户部其详核以行○巡按浙江御史鲍希颜以修筑海盐县海塘条列六事一议久任以便责成凡任事官俱候上完方与擢用仍宜分别劳绩破格优迁庶足鼓舞一处石料以济工作海塘石料原议止于洞庭一处今所用不啻数倍湏于杭嘉湖三府属方山隐马山武康山随在采买各道宜就近委官监督动支海塘银分发采运庶克兼济一立木桩以护石塘凡沿海一带密立木桩树石塘外岸每塘一丈用大长拖稍木桩二十根上用骑木并加木□木户□□桩二道亦用拖稍木一株石塘之内土塘之上每丈用绊桩二个该三丈木二株每丈约工料银二两三钱有零通计海塘二千六百丈该银六千一百九十余两今议开河运石应用则原估石价羡余可以支给查取前银如法办造庶外桩可荡风水内塘益可久矣一修河塘以备不虞旧志有白洋河南通澉浦北通乍浦龙王宋庄皆内有里塘民淂移避今宜逐一浚筑自庙泾河起至三间寨止俾与旧里塘相接面阔五丈底阔二深一丈窄处减作面三丈底一丈五尺即以此土填筑内塘底平筑五丈面阔二丈高一丈筑成坡形即用塘内草皮里为塘肤日久草聚根结土塘益固计每开河一丈募工银六钱筑塘一丈议加募工银一钱五分通将河塘面底阔深折方筭共八千五百一十一丈零该募工银五千五百五十八两五钱零查将万历五年应徵塘夫银七千两内支用一稽钱粮以杜侵欺修筑钱粮动计一十六万余俱发嘉兴府库贮凡遇委官领银买料夫匠给领工食俱呈该道查明支给工完备呈臣等查明具奏一严考成以期坚久工完之日每号石上即凿工匠塘老及委官姓名若三年之内倾塌即责令各员役追赔重修官虽离任一体参究下所司
　　○丁亥南京太仆寺卿石星以淮扬一带连岁水灾民困已极奏免节年拖欠马价草料场租银在淮安者一十一万五千二百九十三两零在徐砀高邮兴化宝应者一万五千余两已徵者起角□羊未徵者悉蠲凤阳府属一十八州县并泰州等六州县量免十分之五应徵五分三年带完可之
　　○戊子  上亲诣  太庙行祫祭
　　明神宗显皇帝实录卷之五十七
　大明神宗范天合道哲肃敦简光文章武安仁止孝显皇帝实录卷之五十八
