<!-- { "loadSidebar": true } -->
　　○户部尚书殷正茂等言漕运事宜既经诸臣条议当详加酌定载入议单如户科给事中刘鲁谓预给月粮漕臣幸其早沾各军虑其分拨宜咨南部并漕司会议至于查给余羡点选军旗则确乎可行者如漕储参政杨一魁揭议曰复起剥以省重困石土二灞地势甚狭水涸舟胶雇夫回舡艰苦百状宜酌河水浅深以为抵灞抵湾之准万一沮浅势必剥运则轻赍内原编起剥银每石脚价六钱五分当复也曰慎委催以节军力粮舡既有总兵督押沿途又有部司催儧乃复委之佐贰苟且欲速不问汹涌波涛风雨黑夜一概催赶或致失所害岂胜言宜令分司兵备等官加意优恤不淂輙行捆打曰专责成以免疏旷把总督押各帮责任颇重乃不顾本管反委催别帮舡只以致顾彼失此合通行漕司儧运等官严谕各总止炤顾本帮中有跟帮不及者申呈本道批行附近总分带理至于黄河不许越帮则已奉旨不容再议又如本部应议事件除掌印官更番领运一节似于漕务有禆而南京兵部尚书刘光济以为不便已移咨漕司另议外一轻赍银两原为起剥交纳各项公费关系不小有司先期徵完随粮角□羊赴漕司三分验给各帮沿途支费七分差官起角□羊迟违炤例降罚或有中途被劫事变户部劄行京通二厅查将失事本帮羡余扣抵不足则责令地方官与本帮及前后帮舡三分均赔毋容偏累一就近造舡侍郎吴桂芳咨安庆造舡非便欲将九江卫浅舡仍造本处听九江道提调即当改行一严空帮凡漕舡起粮户部给单押空回南多有载货迟延弃逃盗卖者自万历四年始另刊限单通仓郎中遴选廉干运官押回程途舡只明开单内严限督赴粮储道投验迟违一月者炤依违限事例拟罪一月以外罚俸三月缺船五只以上该道查参降职一级十只以上降二级有通同盗卖等毙炤问刑条例追赃重拟并乞载入议单遵守  上曰可南京卫官更番其如前议
　　○泰宁等卫夷人升合儿等入贺  万寿圣节命宴待如例
　　○以宣府独石城守备叶秉充神机五营佐击将军降原任蓟镇中路副总兵罗端定州游击以广西永宁守备韩文启充广西昭平等处参将开原参将唐朴调正安堡管束营游击事保河民兵游击姚天与充参将分守开原地方
　　○刑部尚书王崇古题请会官审录  上命九月二十四日行
　　○甲午升河南按察使郑云蓥为河南右布政刑部山西司署员外郎邹德涵为河南佥事
　　○夺抚治郧阳右副都御史王世贞俸以荐举涉滥为吏部所纠也
　　○东厂缉弑母烧尸犯人张大金并廉其妻李氏吴氏一致夫殴母至死一坐视烧尸以闻命付诏狱○乙未调四川左参政蔡汝贤为广东右参政
　　○荫户部侍郎李幼滋男李必大入监读书
　　○原任南京户部右侍郎杨思忠卒守臣以闻赐祭葬如例思忠山西平定州人嘉靖辛丑进士筮令清苑选礼科给事中历户礼吏科左右给事洊太仆寺少卿左通政以右副都御史巡抚狭西历前职餋病至是卒剔历几三十载人以查节归之
　　○丙申升河南右参政杨枢为本省按察使
　　○巡抚福建佥都御史刘尧诲奏报把总王望高等以吕宋夷兵败贼林凤于海焚舟斩级凤溃围遁复斩多级并吕宋所赍贡文方物以进下所司
　　○升蓟镇青山口提调刘松充统领保河民兵游击○刑科都给事中严用和言矜疑罪囚谓其情可矜罪可疑耳乃五月大审情罪既确岂半年未及又可矜疑诸有词罪囚咸谓断拟未确执不输服例淂再问若事久屡问罪无可出仍作有词则前问竟成虗文后审能无更易且谓狱久痼废朦瞽残伤淂以笃疾奏释囚因有擦损其目徼图漏网者  皇上登极免刑至再上年复以初行  郊典免刑德意已深若有罪不诛虽尧舜不能治天下而王者之民亦惟曰杀之而不怨未闻以不杀为无冤朝审既毕情真罪犯乞分别行刑下法司覆如用和言许之
　　○赐阳夏王载非□土四书五经各一部
　　○戊戌升狭西副使孙坤为四川左参政○吏部尚书张瀚等考次各省直提学官以闻
　　上命传孟春内擢乔因阜褚鈇各晋一级余令益坚初志精勤职业政成一体擢用如恃考称怠玩狥私仍黜不宥郑旻调剧地蔡叔达等别用并如议
　　○辛丑朝鲜国陪臣崔盖国等还国宴待如初
　　○以湖广都司佥书傅昆掌本省行都司印
　　○以土官宣抚使奢效忠征蛮有功授正四品散官加三品服色终其身
　　○壬寅总督河道右佥都御史傅希挚奏报河决韦家楼约三里余又决沛县缕水堤二处一长一百三十一丈二尺一长九十五丈七尺又豊县决长堤二处一长五十余丈一长六十余丈曹县决长堤七十余丈约三里余下所司○癸卯巡抚山东佥都御史李世达奏勘博兴县五月内冰雹打伤禾地三千九十八顷四十亩有奇打死男妇卞守才萧氏等四十二名口树木折倒牲畜死者无数乞将夏税及临德二仓米麦尽数蠲免下户部覆议临德二仓米俱免五分德州仓麦每石减折二钱以示＜宀十见＞恤从之
　　○甲辰升山东按察使龙光为本省右布政使
　　○乙巳夜望月食  泰宁等卫夷人只儿挨等差升合儿等进马贺  万寿圣节赏给如例仍赐敕二道
　　○丙午封光泽王宪火□堇生母袁氏为恭僖王次妃
　　○丁未命实录纂修官简讨王弘诲兼充会典纂修官○大同巡抚郑雒奏万历四年八月浑源州雨雪杀禾本月十八日地震同日应州亦震报闻
　　○己酉霜降节遣武安侯郑昆安乡伯张铉成安伯郭应乾武平伯陈大策固安伯陈景行分祭  长陵  献陵  景陵  裕陵
　　泰陵  茂陵  康陵  永陵惠安伯张元善祭  景皇帝陵寝
　　○升湖广右参议郭崇嗣为狭西副使
　　○追封衡王载圭生母夫人王氏为衡庄王继妃
　　○辛亥叙平广东海寇林凤功升福建巡抚佥都御史刘尧诲为右副都御史总兵胡守仁参议乔懋敬参政陶幼学等各赏赉有差
　　○礼部议赏吕宋番夷例以闻报可　○壬子升广东左参议夏道南为本省副使
　　○以保河二府灾折徵存留秋税及马草屯粮以示＜宀十见＞恤
　　○兵部覆总督方逢年奏义顺王俺答进表文鞍马求加升赏贡市人役查始封时额员已定年来陈乞滥升至二百余员已及二倍年复一年将何纪极即宜停却但前此稍事＜宀十见＞假未常明立定规似难峻拒今后议定画一炤中国设立卫所使人有专役官有定员彼无分外之望我无阻绝之嫌  上命升赏姑如所请仍炤总督方逢年传示虏王虔守约束毋淂每岁求增以乖忠顺卫罢不设礼部所议例赏加赏数目著为令
　　○癸丑录囚
　　○宣大山西督抚方逢时等奏朔州马邑二州县及朔州平虏二卫冰雹毁稼乞请蠲折下部议存留民粮炤被灾分数豁免屯田地亩粮每石折银三钱许之
　　○户部覆南赣巡抚江一麟题叶贼没官田二十七万把查核止一十八万把内二万九千系攘夺民产当除豁其在广东龙川县界者既属辽远且动称占夺若欲尽追恐致他虞乞免原报数三分之一仍于变卖严氏产银内动支九千八百四十两为建筑新县费从之
　　○甲寅升狭西西安府同知史邦直为河南佥事管新设水利道事赐总督宣大右副都御史张松祭葬松河南雒阳县人以进士授庐州府推官历户部主事员外郎中山西平阳知府狭西副使山东山西参政山东按察使陟都察院右佥都御史巡抚保定再晋前职回籍候用至是卒兵部称其节次擒斩多功难泯故有是命
　　○兵部覆议江西抚按潘季驯等奏请京库折银角□羊官勘合上谓勘合给以起角□羊岂淂用之回还各抚按不体朝廷优恤民隐之意仍踵毙辙当并治之
　　○刑部尚书王崇古等以审录过轻重罪犯具＜锍-釒＞请  上命情真者决矜疑者遣戍边有词者缓之
　　○丙辰山西安邑及夏县地震屋宇动摇
　　○己未升都水司署郎中事员外郎陈诏为浙江水利佥事
　　明神宗显皇帝实录卷之五十四
　明神宗显皇帝实录卷之五十五
　　万历四年十月庚戌朔钦天监官进万历五年大统历
　　上御皇极殿受之分赐文武群臣颁行是日  上躬享  太庙
　　○封瑞昌王府奉国将军多炅生母王氏为淑人多燉生母钟氏为恭人
　　○辛亥  上御经筵赐辅臣及讲官等制钱
　　○壬子  穆庙安妃杨氏薨辍朝一日
　　○癸丑给蓟昌二镇太仆寺马千匹银一万八千两
　　○靖江王府奉国中尉约口□易有罪降为庶人置间宅免其禁锢
　　○勒令靖江王府杀叔罪宗邦廿□永自杀
　　○甲寅以山西右参政张梦鲤升江西按察使○升总督蓟辽保定兵部左侍郎右佥都御史杨兆为右都御史
　　○丙辰赐辅臣张居正等各罏瓶磁器皆旧都宗器也＜锍-釒＞谢曰帝宝王珍晶光溢目商彝周鼎璀璨盈庭岂徒传示子孙尚当纪垂简册报闻
　　○升山东副使葛大纪为山西右参政
　　○封庆成王慎钟继选张氏为次妃
　　○戊辰山西抚按崔镛等以防边留行太仆寺卿及忻州代州崞县官免觐许之
　　○追封瑞昌王府奉国将军多火□予生母喻氏为淑人
　　○泰宁等卫夷人升合儿等以贺  万寿圣节并长至节至赏赉如例
　　○戮罪人申柱张大金等六十九名于市
　　○复除原任南京兵部武选司郎中殷建中为工部都水司河道郎中○乙巳户部以狭西抚按石茂华等欲增募神木兵三千该饷二万七千一百六十三两开入年例仍先发三分之一计九千五十四两有奇就于狭西布政司所收四川改角□羊银内支发覆议以请从之
　　○铸给管理淮凤水利垦田佥事关防
　　○工部以山西台基二厂木乏请发库贮荆州厂所角□羊税银三万八千九百两遣司属赍往仪真瓜洲买木许之
　　○庚午上御文华殿讲读以  成祖时驺虞图示辅臣初周王得驺虞于神后山以献  成祖令绘为图先臣蹇义姚广孝及翰林坊监诸臣各赋颂歌赞以纪述之联为卷轴凡十余本藏之内库至是南京守臣以进  上命出观因以其一留内阁
　　○升江西副使李台为福建右参政
　　○罢狭西行太仆寺少卿田应弼以报升九阅月始引疾乞休为吏科所论劾也○诏预发辽东镇主兵饷银八万二千两
　　○辛未升湖广黄州府知府潘允哲为山东副使
　　○命江西道御史商为正巡按福建
　　○癸酉升江西道御史吴从宪为江西副使
　　○乙亥少保兼太子太保礼部尚书武英殿大学士吕调阳满三年考诏晋太子太傅吏部尚书予诰荫一子中书舍人调阳具＜锍-釒＞谢再辞又辞兼官俱温诏慰勉不允
　　○凤阳巡抚吴桂芳等以河决豊沛徐州睢宁四州县民居漂溺灾沴异常请发各库仓贮积银粮及留徐州商税银三千六百两有奇备赈各项起角□羊钱粮分别被灾轻重缓徵会山东巡抚李世达亦以金乡鱼台单曹等县田庐尽没请蠲漕米站银并动库积官银备赈俱下户部议可从之
　　○丙子少师兼太子太师吏部尚书中极殿大学士张居正九年考绩
