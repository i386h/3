<!-- { "loadSidebar": true } -->
　　○初河南杞县乡官刘昶李茂春以子女之故互讼事经祥符知县胡沾恩陈留知县张璇勘拟曰□永随＜锍-釒＞参茂春而诬及沾恩茂春亦参昶而诬及于璇章下科臣因称二令清白与刘李妄诬至是法司覆议请转行抚按官勘拟具奏从之
　　○丁卯铸给协理宣府副总兵关防一颗
　　○己巳大学士方从哲举目前一二切要上陈其一点各处巡抚抚臣专制一方不可一日缺人见今江西福建河南湖广宁夏与操江皆会推已久未蒙点用江西曾奉有已点用了之旨而至今未发尤非事体近闻福建倭警狎至江洋大盗横行则闽抚与操江更为吃紧此□皇上所当亟为允用者也其一委各科署印六科与六部相为表里近因署印无人以致部务停阁虽间有一二白纸抄发而其未发者尚多也即如吏科无人尽凭遂使两次大选急选与教职千有余人皆守候京师不得赴任当此隆冬苦寒之际而令此辈冻饿于都门岂人情乎即一科而各科可知此亦  皇上所当亟为委用者也其一点镇抚司官本司职专理刑凡奉旨送到人犯即当打问问过题送法司此旧制也先兵部推梁慈许浩然二臣未蒙点用以致钦犯日众鞫审无人有罪无罪一概监禁伏望  皇上将部推二臣中钦点一人以清诏狱而释无辜又今日之急务也不报
　　○壬申山东灾济上各属告籴于登莱复为飓风飘没抚臣以缓徵改折为请盖以东省视天下其灾肯同而屡岁之灾登莱所无而济东兖所独也四十四五年之夏秋两灾又济北所独也因以改折漕粮请之三郡缓徵四分请之济北以苏民困
　　○癸酉大学士方从哲以前所请点用各处巡抚六科署印官及北镇抚司官竟未奉旨复言臣阅万历二十年前如申时行王锡爵等在事之时朝无失政亦无缺官自大几务大典礼外常经月或数月无一＜锍-釒＞揭有之  皇上未有不俯从者臣造膝而谈  君虚怀而听都俞吁咈之风何其盛也臣之才品虽万万不及诸臣然其所言者皆天下国家之事亦皆  皇上之事也  皇上祗因臣之不肖遂举天下国家之事而度外置之是一人之身昔何以励而今何以少怠昔何以转圜而今何以少滞耶恐  皇上亦无以自角□羊也臣祈  皇上乘兹长至之前幡然改图一洗因循之习将臣所请简阁臣补科道及巡抚署印镇抚各官或概赐允用或渐次举行宁独  圣明有光于御极之初且使犬马微诚得蒙  主知以窃附于前人谏行言听之羙不报
　　○甲戌命武定侯郭应麟承袭祖爵
　　○乙亥吏部尚书郑继之乞休＜锍-釒＞始下得旨卿久典铨衡公清端慎且精力尚徤夙夜勤劳朕方倚任老成共图用人之政何为遽引疾乞休宜仰体朕怀即出料理部事不允辞
　　○丙子大学士方从哲言臣今早入朝时有大选及教职官数十百人禀称吏科无人尽凭不得赴任隆冬逆旅寒苦难支求臣单催本科署印官伏望  皇上简吏部原题吏科给事中先点一二员令其署印发凭庶于人情政体两便不报
　　○时三辅大灾抚按毛堪刘廷元等请勘请蠲赈户部覆议以为畿南六郡数年以来水旱蝗蝻相继为虐诸臣目击颠连所列款条不敢不就中权宜除顺天一府另覆外将保河等府所属州卫所除见年起运京边库寺本折进京给爵银两例不蠲停外被灾州县查照分数蠲免听其处补巡按赃罚原供边饷准留一半临德二仓改折空虚亦难借赈惟是真定府应免存留税银并保河等府本年税银及广大三府已徵未角□羊监税银一切留赈至于抚按请发帑金十万两诚见畿南内护宸居外捍边儌必畿辅安而后京师安是在  皇上之特恩耳
　　○丁丑以灵丘王府管府事将军鼐铁老疾准嫡子辅国将军鼎洁代行礼仪　　○戊寅吏部尚书郑继之以豪恩赐留乞补考选起补散馆诸臣不报
　　○大学士方从哲以腰痛请给假
　　○己卯  孝惠皇后忌辰遣官祭  茂陵  孝烈皇后忌辰遣官祭  永陵
　　○巡视光禄户科给事中官应震等请以景府贮仓禄米代充漕粮并命部檄速停徵角□羊景王久薨景妃亦以秋逝苏常二郡适角□羊禄米至京  上允户部请命暂贮本府听候别用时漕储若洗徵漕地方凡六而五处告灾军国之需仅支二年若以景禄充之白粲一千五百石可当漕米二千二百五十石至粮艘之来多以冬时上纳起运登舟每在本年春夏景妃虽逝而停徵部檄未下有司无所禀成故应震等以为见在支销宜酌将来徵角□羊宜停且引昔日汝府例为鉴不报　　○荫江西巡抚王佐男王士元入监读书
　　○辛巳朵颜等卫夷官差头目孩子等一百十名进献方物马匹庆贺  万寿圣节回赐表里绢疋并宴赏来贡夷
　　○壬午  上谕大学士方从哲曰朕自入冬以来不时动火见今调摄览奏知卿偶有微恙即今大节在迩卿为辅弼元臣宜慎加调摄即出表率百僚称庆以慰朕怀特谕卿知
　　○是日大学士方从哲以一阳来复乞乘时用人图治言  皇上不必远稽古帝王暨我  祖宗列圣苐思万历二十年前其信任辅臣谏行言听视今日何如其委用大僚开张言路有缺即补无推不下视今日何如昔何以有转圜之听今何以无虚受之怀昔何以有拔茅之公今何以有弃材之叹乞将尚书郑继之侍郎崔景荣张问达等请告之＜锍-釒＞先赐批发亟敕吏部会推阁员并将转科道考候补诸臣及各处抚按概行点用其他举废弃释累臣蠲租留税总在  圣心一转念而师济成风泰运可回矣不报
　　○癸未大学士方从哲以大选急选推升等事乞敕吏部尚书郑继之速出供事拟票以呈
　　○乙酉冬至大祀  天于  圜丘遣官恭代分献视牲诣  太庙请配
　　○丙戌群臣于五凤楼前行庆贺礼
　　○大学士方从哲诣仁德门叩贺遣司礼监太监李恩等管待颁赐烧割一分甜食一盒伏姜一盒
　　○颁赐辅臣上尊珍馔
　　○是日大学士方从哲复请点用科道各官且言数年间并无一旨以臣言为然亦无一旨以臣言为不然并无一旨以诸臣为当用亦无一旨以诸臣为不当用臣不敢谓臣言之必当从而知  皇上无终于弃置诸臣之理亦不敢谓诸臣之必当用而知  皇上无终于闭塞言路之时傥念  祖宗以来设立之言官不可自今日而废二百余年培养之人才不可自今日而弃则俯从部推以允补各官当不俟臣言之毕矣得旨览奏忠诚恳切劳苦为国但陆续行事皆乡请朕裁断批发何独无一旨言之乎用人之议俟目疾稍愈行之
　　○丁亥  上以东直门劫掠事命严行提督官躬亲巡视协力擒捕及严查占役卖放等毙
　　○兵科给事中赵兴邦等以巡青事竣查报岁用钱粮自四十四年十二月初一日起至四十五年十一月终止收放过各仓场及京五草场料草并牧地子粒银两数目逐一具册奏缴
　　○是日赵兴邦等复摘议巡青要务言中使当撤贫商当裁城垣仓廒倾坏当修驴头无用当变至于内马房当遵照会典与外马房一体巡视不报
　　○己丑吏部以起复散馆与考选转科分为三项各具一＜锍-釒＞上请大学士方从哲因请先允其一以便署印轮差并请简发部院题催抚按各＜锍-釒＞不报
　　○兵科给事中等官赵邦兴等以布花事竣荐金吾右卫掌印指挥贾尔权等劾兴武卫佥事指挥莫国用等章下所司
　　○辛卯调湖广副使张邦俊为郴桂兵备
　　○礼部题有一官则有一官之事礼科无人不止废礼科之事兼本部事亦废王府之名封婚丧大臣之优恤与夫一切行事悉从废阁候补诸臣鳞集阙下始以贤遴之终而禁锢之道路之口妄相猜忖以为  皇上非忌其拜官也忌其拜官之后言或激切逆耳遂排抑至此窃惟朝有直臣禆益非浅今天下贪墨成风丑虏之狂逞武官之欺蔽法纪之陵夷人情之忨愒财用之费出无经库藏之萧然若洗皆日甚一日盖因言路寥寥摘发而弹压之者无人耳以致天怒于上无地不灾无人不思乱今日修救修备挽回天意收拾人心者惟用人为第一著望  皇上即点礼科并下候补散馆考选之臣不报
　　明神宗显皇帝实录卷之五百六十三
明神宗显皇帝实录卷之五百六十四
　　万历四十五年十二月壬辰朔大学士方从哲复以宿疾渐深乞赐休致并祈简阁臣言今朝政多壅人情久郁大僚半缺言路几空国家有危乱之形世道无太平之望时事至此举朝臣子咸抱杞人之忧而  九重之上处之宴然恬不为虑任臣号呼控吁千祈万恳而一人未用一事未行哀此奄奄垂毙之夫更有何神术可以感格  君心有何伎俩可以挽回气运耶请速赐罢斥并敕吏部速推堪任数员即为点用不报
　　○癸巳颁赐辅臣鲜藕
　　○乙未  慈孝献皇后忌辰遣官祭  显陵
　　○丙申荫礼部右侍郎郭正域次男郭武封入监读书
　　○丁酉调河南副使张邦俊为湖广副使　　○壬寅大学士方从哲言臣历年所请各官缺者未推推者未点点者未批批者未发大小臣工倾心而望延颈而听不啻大旱之望雨调饥之思食也顷奉  明旨谓俟目疾稍愈即简详发行行之此其时矣谨将应补各官一一胪列上请一敕吏部会推阁员一点各部尚书侍郎并都察院堂上官一点通政大理并各衙门卿少卿府丞南北司业等官一点江西福建河南湖广宁夏各巡抚及操江都御史一点各省直巡按御史共九差一允考选科道官一允起复候补及散馆科道官一允各科序转左右及署印官一点各省布按兵备等官一允庶吉士刘钟英授简讨一允题补两房中书官一允六曹编纂章奏官不报
　　○乙巳  世宗肃皇帝忌辰遣官祭  永陵　　○礼部题申饬学＜矢见＞五款一曰惩不肖之尤劣生不止夏楚降黜提学官廉其尤甚者付严明有司究问一曰奖德行之科果德行卓异虽劣等拔前列补廪孝弟刚正可起顽懦者学臣奏请徵聘一曰重督学之权学臣执法假以便宜宽以文法俾所部诸生无敢咆哮鼓噪仍超迁以作敢为之气一曰重提调之任进退诸生必令繇提调守令开报毋畏其口语毋任吾爱憎毋狥教职之举一曰慎儒臣之选作人有效或优以部秩或间与行取庶重教士者而士益知自重奉旨是
　　○升浙江佥事王钟岱为河南右参议
　　○丙午  贞惠安和景皇后忌辰遣官祭  陵寝
　　○升河南左布政沈儆炌为光禄寺卿　　○丁未升河南右布政陈邦瞻为本省左布政
　　○戊申大学士方从哲因  上点用光禄寺卿并票巡漕御史及工科署印官复请推补光禄卿之意尽补大僚推点漕差之意尽点抚按推允署科之意尽允各科左右与考选起复散馆诸臣
　　○是日大学士方从哲请以国子监祭酒盛以弘升詹事府少詹事兼翰林院侍读学士协理府事纂修玉牒俱不报
　　○己酉宴朝鲜庆贺冬至陪臣李相吉等三十九员
　　○升给事中归子顾为尚宝司卿
　　○辛亥大学士方从哲以吏科署印无人选官候凭日久请于吏部题催各官如张孔教顾士琦张延登则复除之吏科也官应震则转右之吏科也暴谦贞则拟授之吏科也于此五人中先点一二员令署印管事不报
　　○壬子大学士方从哲请颁发湔除敕书不报
