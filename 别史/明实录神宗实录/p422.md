<!-- { "loadSidebar": true } -->
　　○时河决黄堌口有言宣塞者有言不可塞不易塞不必塞者议无画一于是议浚小浮桥沂河廿□寺口以济徐邳运道以洩砀萧弥漫砌归仁堤以护  陵寝而总漕尚书褚鈇上＜锍-釒＞极言堌口宜塞纵不能尽塞亦宜量为节制不则全河南徙害将立见请行巡盐巡漕御史亲诣一勘工科给事中杨应文言堌口旁洩害大浮桥引水利微一浚诚为永赖则口可无塞如仅为一时权宜则塞口宜急请敕令酌议的确部覆从之　　○癸卯以宣府入卫游击署都指挥佥事孙继盛为分守宣府中路葛峪堡等处左参将
　　○甲辰吏科给事中戴士衡言当今事势其不可知者有三天意不可知民心不可知气运不可知其大可虑者有五纪纲废弛可虑夷狄侵陵可虑根本动摇可虑武备疏略可虑府库匮竭可虑而吃紧宜图者有一则在人主一心＜锍-釒＞入不报
　　○乙巳巡抚陕西侍郎贾待问条上洮河防御事宜一创筑冲边谓洮河地方打尔加山等处城堡低塌宜创筑以资防御一鼓舞属番谓哈六束哈六卜倾心内附欲各加职衘以昭激劝一议改将领谓归德孤悬将轻兵寡欲改守备为游击以重事权增募兵马以壮声势一议复将衔谓洮州原设副总兵统制阶州参将及文县旧洮岷州西固四守备后改协守为参将与阶文将官颉颃威令不行欲仍改协守以资弹压部覆如议惟归德改将增兵一事自万历十九年建议已经停寝今复议改增设募宜行该镇督抚熟计长便后督抚复言改设增募事不可已从之
　　○丙午升宣府独石城守备署指挥佥事李宗为署都指挥佥事充宣府入卫游击
　　○先是留守后卫百户王守仁奏称伊祖定远侯王弼遗资寄顿楚府楚王华奎奏辩淂旨令查议至是户部覆奏守仁妄认弼为远祖所奏尽属虗妄＜锍-釒＞留中
　　○戊申  英宗睿皇帝忌辰遣官祭  裕陵
　　○户科给事中程绍奏请罢中州开采以固腹心不报
　　○己酉朝鲜国差陪臣郑期远等十三员陈奏倭情赐衣服靴袜并折叚银两
　　○工科给事中杨应文奏以大工经营业已就绪乞量＜宀十见＞楚蜀黔三省采办限期以恤民艰不报
　　○庚戌工部覆四川湖广贵州采木事宜川广各于原派木数内先采运十分之六限以六年分作三运川西道副使刘卿加御久任专督该省采运贵州地险民夷夙称空乏先采运十分之三仍限六年分作三运协济银两坐派福建广东各五万南直浙江各三万江西河南山东各二万山西一万命依拟行
　　○辛亥月犯心宿
　　○壬子命翰林院编修顾天埈刘孔当简讨刘生中李腾芳教习内书堂
　　○刑科给事中侯廷佩浙江道御史周孔教各＜锍-釒＞请速简铨臣不报
　　○癸丑命礼部右侍郎兼翰林院侍读学士协理詹事府事曾朝节掌翰林院印信并充经筵讲官
　　○大学士沈一贯以妻丧乞假请恤  上暂准给假治丧予祭葬如例加祭一坛仍令给传回籍
　　○四川抚按谭希思王明以采办役重请留本省银两协济部议暂准留新增赃罚并缺官俸银淂旨如议
　　○升太仆寺少卿万自约为太常寺少卿
　　○升陕西左布政使徐汝阳为南京光禄寺卿
　　○复除原任刑科右给事中罗栋原职
　　○复除原任山东道监察御史乔璧星原职
　　○升南京吏部主事周汝登为广东佥事专管屯田盐法水利
　　○甲寅巡抚山西魏允贞以病乞休且自言抚晋罪状虏情幸其久款未振外威罪一民生幸其有年未臻内治罪二知万象春王国廿□寺之贤而不能破格力荐使其速进罪三知张嘉绩祁光祖廿□寺之不肖而不能执法早论使其速退罪四以廉隅持身而竟至声色之过罪五以官箴饬吏而不免意气之加罪六忧谗畏讥不能尽举宪纲狃故蹈常不能尽洗弊窦罪七数年来天鼓鸣地屡震而无消弭之寔四境内子杀父弟杀兄而无感化之本罪八乞赐放归以避贤路章下所司
　　○吏部左侍郎孙继皋乞早放免不报
　　○乙卯大学士赵志皋请用吏部尚书言今吏部掌印无官四司诸务停阁昨冬十二月大选遂至罢废内外官员待补者六七十人久或至一二年行取官员未淂俞命致令旧者不升新者无缺台省差遣乏人各处司道守令悬缺未补者甚多此皆  祖宗二百年未有之事乞将吏部堂属官员亟赐署置凡内外官待次者悉令除补以光  圣治＜锍-釒＞入次日下徐汝阳等十人又次日下曹愈参等三人又次日下高镇位廿□寺二人
　　○丙辰  孝静毅皇后忌辰遣官祭  康陵
　　○朝鲜国王李昖以倭情紧急请救兵部言此奏乃去年十一月以前事是时册使未回日本以朝鲜遣使官卑礼薄不纳其使归报有仍欲索要王子等语今杨方亨奏报封事已竣止是责备朝鲜礼文已经覆议令沈惟敬调戢矣其请兵一节宜敕朝鲜自为堤备不淂专恃  天朝救援淂旨行朝鲜国王修备修睦以保疆土毋淂偷安起衅
　　○丁巳总督三边兵部尚书李汶以病乞休令在任调理　　○己未大学士赵志皋廿□寺再请点用吏部尚书不报
　　○庚申以鼎建乾清坤宁二宫兴工祭告  后土  司工之神遣都御史徐作行礼
　　○崇信伯费甲金捐禄助工不报
　　○辛酉兵科署科事刑科左给事中徐成楚＜锍-釒＞论兵部尚书石星因言辅臣赵志皋雷同欺蔽于是志皋奏言东封一事始于经略宋应昌之请尚书石星许之言官争之事几成而欲败赖  圣断查究言官而议论姑息倭使既至破封不已又值有李宗城私逃之事议论更多幸  天威震怒逮系宗城别遣杨方亨而封事成矣金日釜山之兵未撤为索朝鲜之遣使以致二使稽迟未还谢恩夷使未至然揆之事体日本既退王京又还王子陪臣则今日朝鲜亦宜遣使修睦以释旧憾乃成楚必欲兴兵动众以开祸端诚不知其何心也＜锍-釒＞入不报
　　○命五军营参将署都指挥佥事朱绍庆加副总兵职衘管分守镇边城等处参将事
　　明神宗显皇帝实录卷之三百六
明神宗显皇帝实录卷之三百七
　　万历二十五年二月壬戌朔
　　○癸亥大学士赵志皋廿□寺以日讲请因言经书俱已讲过我  祖宗嘉谟善政比隆帝王具载  实录中欲每日摘取一条进讲以备  皇上法  祖通今之助不报已淂旨诗经讲完时请旨别讲他书不淂輙撰讲章已再请钦定经书亦不报
　　○先是洮河火酋以三千余骑突犯松藩四川抚按谭希思王明奏言松藩一镇在蜀为极边从来未有虏患者以临洮足以饱溪壑吐番足以备捍蔽也今关中之兵势振矣势不淂不舍彼而趋此各番之弱者抢掠尽矣势不淂不踰番而内向蜀之堤防有不可一日弛者条议五事一移置阃帅总镇移驻松藩协守松藩副总兵改为游击移驻建武一增修墩堡一募兵买马一集饷制器一留用边需部覆报可
　　○嘉兴府地震湖州下黑雨落黄沙
　　○平凉府风霾瓦兽口内出火水灌不灭
　　○吏部左侍郎孙继皋上＜锍-釒＞乞归不报
　　○吏科给事中戴士衡乞点吏部尚书不报
　　○兵科左给事中徐成楚以科事烦重奏乞协理官员不报
　　○甲子祭  三皇于  景惠殿遣礼部侍郎余继登行礼
　　○巡按直隶龚文选奏言革除时原任礼部侍郎黄观及其妻女同时赴水死节请行赠录并于原籍贵池县建祠表墓仍查释当时并逮姻党翟翁二姓永戍章下所司议行
　　○命铸给督理四川采木关防
　　○大学士赵志皋乞点吏部尚书并下留中未发诸＜锍-釒＞应升补者次苐升补不报
　　○乙丑以视写  荣昌公主册文赐辅臣赵志皋等镪币有差
　　○刑科给事中李应策奏请速补六科员缺不报
　　○丙寅集廷臣会议倭情时朝鲜陪臣刑曹郑期远痛哭求援辽东副总兵马栋报倭将清正领兵骑舡二百余只于正月十四日到朝鲜岸至原驻机张营驻劄给事中徐成楚言海舡一只小亦不下百人今称二百余只兵当不减二万余众防御事宜亟当早图乃下廷臣会议
　　○吏部左侍郎孙继皋乞休致不报
　　○丁卯祭先师孔子遣大学士张位行礼
　　○祭  大明于  朝日坛遣公徐文璧代
　　○山阴王俊栅请建储位剪发随本进献不报
　　○戊辰祭  太社  太稷遣公徐文璧代
　　○月犯五车
　　○己巳御史周孔教黄纪贤论劾枢臣石星辅臣赵志皋扶同欺罔  上命一并会议志皋＜锍-釒＞乞罢斥以谢人言不允
　　○南京刑部右侍郎谢杰言  陛下迩来举动似稍不及前条为十规以献前此媚于  两宫同一色餋今则问寝之议久旷庆贺之礼亦疏  孝安皇太后发引之辰且并一送缺之矣是孝亲之美鲜克如初者一也前此  太庙四季之祭  圣驾无次不亲今则每祭皆代是尊  祖之美鲜克如初者二也前此  圣心研究文学扬确古今今则讲席讲官祗为虗设是好学之美鲜克如初者三也前此  驾出视朝子夜披星闻鼓颠倒趋跄今则大内深严累年不出是勤政之美鲜克如初者四也前此旱魃为灾至亲步  郊坛今则  圜丘帝享久缺斋居  宸宫告灾未深修省是畏  天之美鲜克如初者五也前此水旱不时竭内帑远赈今则信用奸徒开矿抽税中原三辅之地骚然是爱民之美鲜克如初者六也前此宫中用度有节外府积贮充盈今则大官尚食不给度支边储勿充而江右之磁江南之纻西蜀之扇关中之绒往往逾溢初额是节用之美鲜克如初者七也前此谏者多见采纳间有迁谪亦不族踵而归今则封事甫陈严纶随降但经弃外永无赐环轻或累＜锍-釒＞留中重则一勾尽逐是听言之美鲜克如初者八也前此宗室禄粮多方议处一闻贤孝动见旌褒甚有邑令误刑而  天威赫然震怒今则楚藩见诬中珰寻出以市井之奸间  亲王之尊事既乌有刑犹缓加是亲亲之美鲜克如初者九也前此官盛任使随推随补今则大僚推而不用庶官缺而不补是贤贤之美鲜克如初者十也不报
　　○庚午罢昌黎开矿太监田进回京原奏矿洞下主王虎并采以进与王虎争诘故也
　　○直隶巡按御史秦懋义参都御史衷贞吉党比官生姜士麟以已＜锍-釒＞参士麟豪恶命下都察院已久直待士麟奏辩始为具题乞改行应天抚臣审勘贞吉奏辩以明心迹河南道御史陈遇文奏改行巡抚非法仍听巡按御史勘问为正俱不报
　　○辛未  孝贞纯皇后忌辰遣官祭  茂陵
　　○发百户王守仁原籍当差以前妄奏楚府查对不实也
　　○铸给督徵天津等处店租内官关防　　○时倭势猖獗举朝皇皇上＜锍-釒＞言本兵误国罪状者日凡数四俱命已着会议候旨行
