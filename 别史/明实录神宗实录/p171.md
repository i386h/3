<!-- { "loadSidebar": true } -->
　　○庚辰  上御经筵
　　○以山西右参议李廿□向为河南右参议兼佥事备兵霸州
　　○辛巳  上视朝
　　○赐太子太保平江伯陈王谟母祭葬如例
　　○以神机四营佐击李栋为宣大右掖游击○先是河漕总督凌云翼言清江浦河堤夹邻黄河迩来水势南趋淤沙日被冲刷恐黄河决啮运道可虞欲于城南窑湾自马家嘴历龙江至杨家涧出武家墩另开新河以通运道在司道张誉等初议则从武家墩折而东仍合通济闸出口于是兵科给事中尹瑾议清浦之河其来已久河堤之外一望平田并无冈阜遮隔虽杨家涧新开河渠相距亦不过十余里必清浦之堤无虞而后淮安无虞一河两岸无虞而后杨家涧之新河无虞设清浦一决其害不止清浦而已且粮船经由淮城则夹带违禁易以稽查若径由窑湾入马家嘴则中有一河之隔又有大湖之遥脱有顽军梗悍作奸犯科失误粮运咎将谁归至武家墩出口尤为可虞盖本墩地势高亢天将设之以屏障淮河者墩内地高难为挑穵墩外湖阔难以湾泊冬春之交粮运紧急则苦浅涸伏秋之候淮水泛滥又苦奔冲且武家墩与高家堰共为一堤相去甚近开武家墩是即开高家堰则又害全河矣无已则道济闸合流之议为可从耳已而云翼请遣官往勘给事中李廷仪吴琯言今日治河之事宜开新河以避流守旧堤以固清浦武家墩不可开新坝不可筑事势昭然遣官覆勘徒滋道旁议耳部覆给事中言皆是  上令云翼计永利以闻
　　○壬午江西左参议丁惟宁以病乞休许之○添设宁夏镇城广裕库库官一员
　　○癸未升广西副使吴哲为江西右参政兼佥事备兵杭严
　　○赐  永宁长公主庄田二千五百余顷如  寿阳长公主例
　　○以宣府守备麻柏为蓟镇游击昌平游击吴海占为浙江温州参将改保定坐营游击黄明为大同入卫游击
　　○甲申  上视朝
　　○命英国勋卫张元功宁阳勋卫陈应诏各袭祖爵
　　○夺江西瑞昌王府奉国将军多火□皂镇国中尉谋堡谋堉禄米半年仪宾徐振廉提问坐诡田冒粮为抚按王宗载贾如式参论也
　　○乙酉  上遣文书官吴忠诣元辅张居正第问疾赐银八宝四十两银叶二十两食物有差居正＜锍-釒＞谢因乞再假二十日温旨允之
　　○丙戌赐辅臣果饼殽胾
　　○惠州河源博罗大水
　　○荫兵部右侍郎王凝男祉翰林院习字出身
　　○兵部覆应天巡抚孙光祜蔡梦说题苏松常镇所属各将领部下汰名色把总等官三十九员家丁百长等役七十八名减银一千五百四两有奇苏松等卫吴松等所减公费银一千六百八十九两有奇徽宁等处所属新安等卫减公费银一千二百六两有奇革建阳安庆二卫军舍岁省粮一千五百五十五石零九江卫军舍安庆等营各将领部下岁减廪给纸劄银二十二两有奇通自万历九年编派已定者炤旧徵贮官库听候别项公用十年以后悉免派徵从之
　　○进封蕲水王致＜木盛＞长子宪火□恩母封夫人李氏为妃○革辽阳副总兵姚大节任回籍
　　○以大宁都司佥书赵继光为保定游击
　　○丁亥户科左给事中万象春以镇江妖僧倡乱请严剃度之禁礼部覆在京责巡视御史在外责巡按严禁毋许容留游食僧道报可
　　明神宗实录卷之一百二十二终
　明神宗显皇帝实录卷之一百二十三
　　万历十年四月戊子朔孟夏  上亲享  太庙
　　○谕礼部令民及时农桑毋事游惰
　　○升湖广佥事马鸣鸾本省右参议
　　○铸给福建清军兼理粮饷关防是时督粮参政已裁而诸务总归右布政使故有是给
　　○辛卯赐三辅臣及日讲官宫扇有差
　　○是日午大风扬尘四塞
　　○革山东都司夏继藩任
　　○以锦义参将秦得倚为辽阳副总兵
　　○癸巳  上视朝
　　○复除江西右参政葛大纪○住河南抚按褚鈇赵楫俸先是河南丈量新册与旧册不爽升合为户科所摘户部因请覆核遂命住俸严勘以闻
　　○免原任南京操江右佥都御史张岳职闲住降胡嘉谟一级调外任先是岳上＜锍-釒＞劝居正终丧居正颔之业令自陈调外任矣至是南京都察院吕藿吏科给事中吴琯希居正意查刷操江衙门赃赎银两因劾岳违例滥费并及嘉谟故谪
　　○甲午封宣宁王充灿选续氏为继妃
　　○宁夏灵州土军马景等作乱杀参将许汝继屠其家巡抚晋应槐捕斩之
　　○裁革福建林墩驿
　　○以广西浔梧左参将朱先为浙江军门游击福建行都司佥书钱经济为浙江总捕都司
　　○乙未以辽东都指挥佥事熊朝臣为锦义参将
　　○论延绥宁夏甘肃三镇贡市功赏总督高文荐巡抚侯东莱王汝梅晋应槐捕斩之
　　○裁革福建林墩驿
　　○以广西浔梧左参将朱先为浙江军门游击福建行都司佥书钱经济为浙江总捕都司
　　○乙未以辽东都指挥佥事熊朝臣为锦义参将
　　○论延绥宁夏甘肃三镇贡市功赏总督高文荐巡抚侯东莱王汝梅晋应槐总兵雷龙张杰贾国忠及道将等银币各有差
　　○予锦衣卫管卫事指挥同知史继书父母祭一坛仍给其父史际半葬以军功故
　　○丙申辅臣张居正等请存问原任少师大学士徐阶言阶当严氏乱政之后矫枉以正澄浊为清惩贪墨以安民生定经制以核边费扶植公论奖引才贤一时称为治平皆其力也且言  先帝潜居藩邸
　　世庙一日忽有疑于  先帝命简  成祖于  仁宗故事阶从容譬角□羊以释其疑  先帝登大宝阶为翼戴首臣  皇上正位东宫常预册立大议今致仕家居年已八十应特赐优礼以昭太平盛事  上纳其言命所司议行
　　○命韩府襄陵王融焚子谟墡袭封襄陵王夫人任氏为妃
　　○荫吏部左侍郎赵贤孙得卯入监读书以贤考满故  升浙江左布政使游季勋为应天府府尹
　　○少保兼太子太保镇远侯顾寰卒无嗣以嫡侄承光袭爵
　　○升刑部员外郎夏良心为湖广佥事
　　○丁酉  上御文华殿讲读
　　○巡抚保定辛自修议边陲要害八事内惟留真保标兵以资弹压禁差使枉道及填发勘合以恤驿困部如议报可
　　○戊戌巡按江西御史陈世宝以病乞归许之
　　○予原任南京工部尚书徐栻祭葬如例栻升尚书未任以人言归部拟祭炤新衔葬依旧炤得旨准炤二品例祭葬○下巡漕御史提问苏州等卫管屯掌印指挥李天祐等坐怠惰欺罔催徵不完为巡抚所劾也
　　○户部题管粮远者六七千里近亦四五千里往河道阻塞粮运多虞荷  皇上轸念国储归并河漕督臣专责各省巡抚及添设御史通行巡察各兵备画地分修故迩年道路＜锍-釒＞通不踰春月俱达天津北至白河咫尺京师反不能依期抵坝何也一则起剥甚难一则浚河不力盖剥船仅八百每船不过百余石每剥往返须两日三百余万之粮必欲尽用剥船恐剥船已尽河涨无期转盻伏雨时行陆运既阻于泥泞入仓又难于晒扬虽捐轻赍而尽用之亦安望米色乾洁无浥烂耶宜令仓漕各衙门严行沿河承委州县官令其昼夜驻劄临河各分信地督催堤夫浅夫挑浚白河一带平河漫流浅阻务期深阔无滞如原设夫役不敷许量动官银雇募协助俟粮运完日报部议补仍将各官勤怠酌议题请以示劝惩报可
　　○四川保宁府地震如雷
　　○兵部覆广西督抚右侍郎郭应聘刘尧诲题贺县里松八峒与樊屯势江等猺獞往盘据万山中时肆流劫顷年就抚输粮愿为编户樊屯势江俱已建立土司住守迄今宁谧惟里松八峒延袤百里界联三省奸徒逋逃于中招主吓骗于外里排利其膏腴往往告兵征剿诸夷身虽向化心尚怀疑乞炤樊屯例于适中处所建立土司即以名色把总犁邦伯移家住守管束獞民三年之后果地方安靖各准以副土巡简职衔世守其土若失策误事据法处治仍于本峒界近湖广江夏等处堤口设立一堡移兵把守以资弹压  上然其言○叙大同修边功赏抚郑雒等银币有差
　　○己亥  上御经筵
　　○裁湖广新店把总散其卒而选卫所官量带军余六十名住防
　　○以原任浙江总捕都司米万春为山东都司佥书福建守备虞鼎臣为本省行都司佥书甘肃游击王国柱为西宁参将广西都土白玉为浔梧参将
　　○庚子以旱祈雨遣公朱应祯吴继爵孙世忠伯毛登王应龙祭告  天地  社稷  山川云雨风雷等坛仍命停刑禁屠群臣修省七日
　　○是日  孝懿庄皇后忌辰祀  奉先殿遣庆都伯杜继宗祭  泰陵
　　○狭西番木沙等族章哈尔节等各进贡方物给赏有差
　　○谕刑部今天气暄热两法司及锦衣卫见监囚犯笞罪无干证者释之徒流以下即减等拟审发落并开重囚情可矜疑及枷号者以闻寻以刑部开奏免枷号犯人叶丽春等十三名
　　○辛丑升湖广郧阳府知府张九歌为狭西副使
　　○四川参政赖嘉谟以病乞致仕许之
　　○刑科左给事中张养蒙题刑狱者国家之重事审录者朝廷之大典顷恤刑诸臣四出审谳业过半矣惟是狱贵初情自古记之诸臣之奉命审谳也据凡招以别矜疑允驳听之部议法司之奉旨议覆也据原奏以定允驳可否请自  上裁倘有原招未必应辩放而奏成手中未必可矜疑而任意改定则是初情不足贵而重犯可故出也乞敕法司行各恤刑官凡矜疑奏辩重囚止许掇原招详奏或事果冤抑亦不妨先叙原招后加参语不得任意具稿其详在都察院者移文吊查果无翻易方拟允覆一有改招故出情弊从重参处章下所司○壬寅狭西互市成赏都督同知卜失兔阿不害龙虎将军功尽黄台吉等二十五员银币有差赐敕奖谕
　　○以山西岢岚守备孙应魁为甘肃游击
　　○江西都司佥书戴应麟为广西都司掌印
　　○广西马平等处獞贼韦王朋等谋乱杀死抚安千总留报罢官二人及谋劫仗量县官总督刘尧诲巡抚郭应聘总兵王尚文等督兵讨平之是役也擒斩俘获以千计兵部行巡按御史覆勘以闻
　　○癸卯雨  上视朝
　　○遣文书官视元辅张居正疾赐银八宝四十两食物有差居正＜锍-釒＞谢报闻
　　○禁湖广官违例谒  显陵从巡抚陈省奏也○顺天府府尹张国彦题数月以来天道亢旱  皇上不惮侧身修行复命臣等率属虔祷今日雨泽沾足臣等不胜庆喜窃有进者畿民困累已极至干天和伏愿  陛下不以三祷三应之为喜而以匹夫匹妇之失所为忧不以帑藏充实之为多而以闾阎之疾苦为惧尽停正供外一切诛求买房典田税契可免行银货物榷之何名□人铺户酌议免佥贵势豪强连为禁约五城兵马断不许加纳军士粮赏断不许科克仍敕太医院官广施药饵遍济群生出太仓银赈助无告恤死扶孤如此则和气所召祯祥自生矣章下所司
　　○甲辰升宁国府知府郑继之为四川副使
