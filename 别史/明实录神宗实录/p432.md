<!-- { "loadSidebar": true } -->
　　○神武卫千户朱仁等奏湖口船税岁可得万余金且系旧设税厂地方有旨户部查实具奏至是部覆朱仁之谬三乞绳以法无已行彼处抚按勘议万勿烦中使之遣  上竟以内臣李道往但曰不许病□害民后又听鸿胪寺主簿田应璧之请复命鲁保掣卖两淮没官余盐科臣包见捷极陈利害祈并罢之  上不纳且有不许再渎之旨
　　○诏操江应天浙江江西湖广各巡抚如遇淮扬有倭警咨到驰援浙直有警亦如之从凤阳巡抚李志请也
　　○升山东提学副使徐学聚为本省参政
　　○予原任大理寺卿张梦鲤祭葬如例　　○丙戌总督邢玠奏免会勘东征功罪不允＜锍-釒＞略曰臣身为督臣节制抚镇抚镇有罪臣实共之  皇上不并罪臣而尚用臣使过之仁恩同天地除遵旨赴王京暂代经理外惟是会勘一节恐生嫌忌且抚臣既以革任臣亦难以独留合候新抚臣到日将臣特赐罢斥仍治臣以不效之罪别选才望大臣速来任事
　　○革福山知县韦国贤职为民以矿监陈增奏其阻挠税务故也
　　○夜二更东方有流星大如盏色青白光明照地复有二小星随之
　　○丁亥  仁孝文皇后忌辰遣武定侯郭大诚祭  长陵　　○兵部据巡抚贵州江东之揭题称土酋安疆臣以烧毁官□□角羊□劫掳家财为故土官安国贞次子安定所告疆臣使其党陈恩王嘉猷等杀定按臣参革疆臣冠带责令献出党犯听勘而疆臣不服其跋扈之状戕杀之惨稔恶怙终六师可移有不止于禠服严罚而已者近获其差遣走京之使得书鞫情谓贿职方司员外刘一澜求免革冠带贿车驾司郎中马怡求献木差回勘合填写钦赏字样臣部细加查核俱不根之言至于安国贞长子安邦查有先年宣慰使安万铨为安国亨所杀奉旨安插其孙安国贞于织金卧这地方设官坐镇事例应令安邦仍居故地坐镇官廨烧毁责令疆重修安插安定妻子于着陇私庄俾得所依王加臣等变夷归夏应收充埧阳营兵俾得实用如安疆臣仍前抗违抚按官驰奏重处  上曰土司奸诈多端用贿事情既无根据不必究余依拟
　　○升余继登吏部左侍郎朱国祚礼部右侍郎方从哲国子监祭酒赵可怀工部左侍郎
　　○升刘敏宽都察院右佥都御史巡抚甘肃等处地方赞理军务
　　○升光禄寺少卿冷时相为南京太仆寺少卿四川副使王国为南京鸿胪寺卿
　　○升兵部郎中龚云致贵阳知府刘之龙俱为湖广副使
　　○调湖广副使孙徤为登州海防副使
　　○己丑诏督饷兵部侍郎张养蒙回部管事
　　○庚寅吏部侍郎裴应章以人言求罢原任南京吏部尚书今起都察院左都御史温纯以病辞任俱不允
　　○兵科张辅之题贵州土酋安疆臣及广西徭贼逆节渐萌宜行各抚按相机制驭从之
　　○命礼部左侍郎兼翰林院侍读学士余继登右侍郎兼翰林院侍读学士朱国祚充日讲官
　　○考选庶吉士黄国鼎等二十一人送翰林院读书
　　○辛卯大学士沈一贯求罢  上以政本乏人机务烦重着鸿胪寺堂上官宣谕即出匡辅不允辞
　　○壬辰以刘敏宽巡抚甘肃寻罢之以礼科杨应文参枢臣狥私灭旨朦胧推举乞赐处分  上曰屡有旨会推官员都要秉公务求真才以济时用刘敏宽既在查勘李祯如何误举甘肃巡抚员缺另推来看以后不得狥情滥举祯回奏敏宽有两奉巡抚员缺推用之旨臣部谨记之非敢灭旨也  上怒其强辩调南京别衙门用
　　○诏李如松战殁虏地忠魂无依准照例衣冠归葬以示优异
　　○癸巳铸给查勘东征军务关防
　　○吏科给事中吴文灿条上四事曰开采当停店税当蠲买珠当罢罪臣当释大略为四方民穷已极枵腹悬磬在在如是宜加休息而可困以矿务乎则停之便畿辅民力已竭饥馑流离道路相望宜加抚循而可困以店税乎则蠲之便买珠之价动至四十万及户部执奏仅姑缓进其半而尤严续进之旨非所以明俭德也则罢之便曹学程久淹囹圄诸臣累牍哀请不啻再三而了无宽假之期非所以慎用刑也则释之便不报　　○乙未升谕德叶向高左庶子郭正域右庶子各掌本坊印信范醇敬司经局洗马掌本局印信袁宗道左中允
　　○丙申  孝安皇后忌辰遣抚宁朱继勋祭  昭陵
　　○丁酉南城兵马江榜缉获私铸伪钱钟二等有旨着该巡抚勒限拏角□羊至京即讯
　　○狭西博峪答石氊哈等族番人阿鹅等进贡方物各赏给如例
　　○戊戌中元节遣侯郭大诚等分祭  九陵及  景皇帝陵寝指挥同知许浚祥祭  哀冲  庄敬二太子陵园
　　○原任祭酒刘应秋引疾乞归许之
　　○己亥监军御史陈效言东事难欺烦言难据大略谓抚臣杨镐负气任事严急招尤功次未分怨谤渐起失意奸将与被逐流客游言丧败都市如簧而赞画主事丁应泰堕奸将高策之计复以其身证之恐烦言一布士庶交疑恩仇徒快群谗国家反成戏局乞专敕科臣公同总督熟察情形备查功罪虗实公私不辨自明矣而又极言撤兵减饷之不可总督邢珍亦言应泰以丧师酿乱奏报不实指摘抚镇除稷山青山蔚山之损失多寡与抚镇诸臣之罪状虗实已蒙遣官会勘显形可见无容臣言至谓抚镇媚清正而与讲和事亦有因盖兵不厌诈期于成功可以战胜则力用战可以间图则兼用间故古之用兵亦有以贿赂间有以亲密间有以文告间从古不以间为讳若忌和之别名而废间之实效文法一执动必掣肘况此酋最狡每遣奸细輙捏造臣等衙门假牌吴惟忠李宁累获可验而此一伪语即可信以为真乎至所云倭止四五万我兵不必加多饷不必加积节冗费息民力谈之至羙亦臣等之所至愿但两敌正在相持岛夷观望以为去留将士观望以为进退朝鲜观望以为离合减撤之说可令闻之将士洩之倭奴乎有旨着差出科臣一并勘奏
　　○罢尚宝司卿郑璧回籍听勘以狭西巡按于永清论劾故也
　　○保定巡抚李盛春以病乞归原任工部右侍郎姚继可以衰病不能赴任辞俱不允
　　○刑部覆都给事中赵完璧明嗣绪以慎封爵＜锍-釒＞  上曰宋世恩既遗有宗图开载长子光夏应袭甚明如何紊争其会同五府堂上官从公勘问具奏不得私庇
　　○庚子差御史李楠巡按浙江　　○命吏部左侍郎刘元震礼部右侍郎曾朝节教习庶吉士
　　○以编修冯有经充  皇长子讲官左庶子叶向高充  皇长子侍班官
　　○升焦承勋协守大同地方副总兵
　　○辛丑  成祖文皇帝忌辰遣武定侯郭大诚祭  长陵
　　○壬寅荫巡抚湖广右佥都御史赵可怀男士简入监读书以三年秩满故也
　　○甲辰户部覆山西巡按御史涂宗浚以简阅事竣条议三事内一款议支放以绝侵弊看得主客二兵均属正粮但主兵军有定额饷有常支客兵原以备不时缓急之用议主兵通融新旧兼放自万历二十六年为始即查镇属各路年例粮料每年应买主兵若干客兵若干各登簿籍另贮仓廒遇有支放不论主客止查入廒先后为序盖以客兵无用之积为主兵有用之支而即以主兵支余之粮为客兵预备之数及查盘之日止查实在亦不必更分主客则既无数年不支之粮又免二项重支之费  上从之
　　○升原任甘肃碾伯游击署都指挥佥事张守信分守甘肃西宁地方参将
　　○乙巳山西巡按吴楷言及时录用逐臣以弘化理内举吏部尚书孙丕扬蔡国珍刑部侍郎吕坤科臣杨恂刘道亨杨东明刘为楫台臣马经纶冯从吾俞价鹿久徵等科臣王如坚钟羽正乔□□□月□□逯中立朱爵任彦檗台臣郭实胡克俭李宗延谢廷策冀体柳佐部臣王教邹元标姜仲轼王绍先何乔远韩范黄中色江中信蔡宗明郝名宦或因建言获罪或因他人诖误其情可原其才可惜伏乞将孙丕扬等王如坚等召还原职或遇缺推补不报
　　○丙午广西田州冠带土官岑懋仁等差族目岑元等朝贡赏给如例
　　○升工部郎中贺盛瑞为湖广参议
　　○赠原任南京户部尚书陈于陛太子太保荫一子国学生
　　○以国子监司业杨道宾掌南京翰林院印信
　　○诏广西副使林廷陛推官江中南廿□寺俱戴罪剿贼指挥朱庆元巡按御史提问候事平定夺以猺贼纠党倡乱为巡抚戴燿所奏也
　　○戊申予武安侯郑惟忠祭葬
　　○内官鲁保经理淮盐李道抽税湖口俱奉有节制有司之旨户科给事中包见捷赵完璧郝敬廿□寺各＜锍-釒＞极称节制不便者数事且云使天下后世谓内臣节制外臣自  陛下始则所仰累  圣政者不细俱不报
　　○加升宁夏兵备王道增为按察使照旧管事
　　○庚戌礼部左侍郎兼翰林院侍读学士韩世能卒世能直隶长洲人隆庆二年进士改庶吉士授编修与修  世宗  穆宗实录充经筵日讲官典顺天试两充会试同考官历升侍讲祭酒礼部侍郎教习庶吉士以给事中钟羽正廿□寺劾其年齿衰頺才识卑下回籍至是卒诏与祭葬如例以日讲官加祭一坛
　　○升贵州副使张斗为云南参政
　　○南京刑部尚书赵参鲁以病辞不赴任不允
　　○壬子升陈惟芝为右佥都御史总理粮储提督军务巡抚应天等处夏良心右副都御史巡抚江西徐三畏右佥都御史巡抚应天等处夏良心右副都御史巡抚江西徐三畏右佥都御史巡抚甘肃等处
　　明神宗显皇帝实录卷之三百二十四
　明神宗显皇帝实录卷之三百二十五
　　万历二十六年八月甲寅朔升范仑为通政使许孚远为兵部左侍郎
　　○起赵焕为南京都察院右都御史
　　○升四川副使王孟煦为江西参政
　　○江西巡抚陆万垓告病许之
　　○铸给太仆寺督理库藏关防
　　○乙卯升澂江知府王禄兆为云南副使中河郎中黄承玄为济宁兵备副使
　　○丙辰直隶巡按马从聘以朝廷遣内臣掣卖两淮没官余盐奏言两淮岁课七十万五千一百八十引此系灶丁额办输官专待边商报中商守支之数但海畔萧条灶丁穷苦流离转徙逋欠难完倘有积盐早已补尽况查正引之外诸边新增引目每岁不下二十万皆无正盐听□人买补又昨岁户部以大工缺费搜索淮司远年余没老引六十余万召□认卖引价余银共徵二十万两角□羊部助工亦系买补目今两淮盐法敝坏已极不在场司之充盈而在行盐之难售盖二十三年来边防增饷户部助工两淮引价余银称一百二十余万今实渐至一百四十五万矣夫行盐地方食盐户口有限而新引日益则正引日壅以致□人纳银岁久掣盐不前资本渐亏积苦难控而奸人罟利每每金□赞求希图起掣今春京城市棍藉口淮盐献充兵饷幸赖  圣明置之不听乃复贿买田应璧驾言助工冀为必售之术以遂奸谋夤缘得行贪狼益肆凡□人纳银守支之课及期应掣之单皆得任其搀越侵夺从此边□褁足内商徙业军储国计两无所赖患将莫知所终矣不报
