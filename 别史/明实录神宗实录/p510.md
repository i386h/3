<!-- { "loadSidebar": true } -->
　　○丙子命礼部铸勘议漕河关防给御史崔邦亮　　○是夜五更月生五色小晕三重
　　○丁丑  成祖文皇帝忌辰遣官往  长陵行礼
　　○大学士沈一贯朱赓各四＜锍-釒＞辞甘肃等处叙功升荫诰命  上优诏褒嘉特允以成劳谦之羙
　　○戊寅大学士沈一贯朱赓题蒙发兵部覆张仁等奏请纳银以收旗较以助  大工本到阁票拟传旨著户部收仰揆  圣心原为该部缺乏之甚藉此以纾其急德意甚盛但臣等于此事亦尝讲求多时矣兵部执奏其说似长不敢不为  皇上言之本内欲收旗较一千四百五十名每月该给米一石布花银五钱又布二疋以上三项总计之一岁之间约费银一万三千六百三十两今此辈助  大工银五万两不须四年即费朝廷五万四年之后不可胜穷矣此本下户部亦必执奏以为难行也且今户部工部每一佥报□人皆百计求脱无一人肯承当者此门若开京师中殷实富户谁不窜匿其中□人益少中下家益困国家后来觅一□人亦不可得矣只此一事妨政亦多臣等窃计此本不敢担当仰望  皇上停止为便兹不得已两票以请惟  圣明审择
　　○太子少保礼部尚书兼东阁大学士沈鲤行取到京诏即入阁办事候补面恩
　　○己卯命大学士沈鲤同知经筵日讲提调纂修  玉牒及  东宫讲筵侍班  福王书堂看详讲章圈仿等项
　　○大学士沈鲤上＜锍-釒＞陈谢报闻　　○升太常寺少卿李应策为通政使司左通政狭西西安府知府马维驷为山东副使驻劄怀来整饬南山地方
　　○尚宝司司丞吴华以九年考满称职升尚宝司卿
　　○吏部覆文选司署郎中事员外倪斯蕙条议十八款曰明职掌不轻改议曰议推升部寺便于轮转曰酌资俸存先后之次曰酌南北别利钝之器曰均边腹使用有互效曰均劳逸以服冲僻曰拔异等为循良劝曰搜遗逸以重真淡曰议推补就近曰酌起复优改曰优终养曰行人论俸当通筭曰推知筭俸宜通融曰州县调简宜酌曰入粟太冗不妨停小例而开大例曰仓巡改选宜核曰议掣签宜分地方惬人情曰考试岁贡宜重策问身言并刻原卷诏依议行　　○朝鲜国差陪臣郑赐湖赵庭芝等各赍表笺方物谢颁册立册封诏书彩币文锦及送还该国人口折宴给赏如例
　　○予后军都督府掌府事太师兼太子太傅定国公徐文璧祭十六坛给全葬
　　○庚辰改调原任狭西右参政董元学为湖广右参政兼佥事
　　○辛巳户部尚书赵世卿言今边饷匮急内供稽延日夜焦劳束手无策计惟清查已徵之逋已角□羊之侵庶可接济万一请咨行各该抚按已经报角□羊未到者严督兼程进纳至于退涣告改及擅逃等项通押送赴部比纳或有事故拘家属监比其在京候纳未完者容臣严督各司立限查比保识朋骗有实迹者许角□羊役告发追赔一以完之迟速为法之重轻钱粮到部经承司官狥情宽假致滋拖欠者容臣酌量参处更乞  天语叮咛各抚按诸臣内外协恭共佐缓急诏嘉纳之令依拟着实行
　　○癸未礼部覆通政使沉子木议建文以  高皇帝之孙  懿文太子之子嗣位五载系明统顺易世之后祀典杳然盖繇当时诸臣徒见建文逊国之迹而未能推体  成祖文皇帝之本心也臣恒考求其故建文命将輙戒曰毋使朕负杀叔父名此一念也天地鬼神鉴之  成祖亦信之故当金川不守宫中变起之后犹丧葬之以礼矣而忍殄灭其祀乎练子宁以不屈受诛他日又曰使子宁而在朕固当用之有罪之臣尤将录用而忍不祀其无罪之主乎盖建文诸臣谋削  亲王之权以激京师之怒而在建文则恒有保全  成祖之盛心靖难诸臣欲甚建文之罪以彰南伐之功而在  成祖则未有显斥建文之明旨彼时典礼既失奏闻相沿遂成忌讳不知天下  高皇之天下也正朔  高皇之正朔也本自一家原非两敌代邸天授少帝何尤请于  懿文太子庙侧别立一庙四时致祭庶  高皇在天之灵可安而  成祖盛德益光本心益明其益于  圣孝大矣
　　○总兵童元镇以谪戍立功遇诏赦乞恩准豁巡抚戴燿代请兵部覆议不合应仍旧在伍立功俟后效有劳绩另行开释  上然之
　　○广东巡按李时华＜锍-釒＞税使借名进贡公私踪迹可疑谨将节次查核有据底数另本开坐上开伏乞  圣明显对李凤原本以验虚实以破奸欺事内言李凤起角□羊方物用六十舡当有三千擡据凤本三次揭多不过三百擡不知六十舡所盛竟归何处又四十木桶每桶银八千此外仍将银易金不知已进否且私蓄数十名姝通□□奥山□夷放白艚贩米诈职官交沐昌祚种种不法诸状不报
　　○乙酉原任礼部左侍郎朱国祚屡＜锍-釒＞乞归至是得允以日讲官令驰驿去赐路费纻丝需病痊起用
　　○淮丰城侯李承祚宁晋伯刘天锡各袭祖爵　　○丙戌左都御史温纯言年来部臣言官以及抚按力陈榷采之患又求收回极横中使李凤陈增杨荣高淮等以遏乱萌  天听犹高乃今李凤之淫纵至污妇女六十六口私运财货至三百擡六十舡势必见戮于积苦积恨之众何如威出  皇上尤不失威福操纵之权缅酋以宝井之故提兵千万窥滇界鲁登科余元俊有悬空张网进五千万之奏阎应隆张嶷有航海贸易进金十万银三十万之奏此其言真如戏剧博笑以  皇上之天聪天明亦信以为庶几可望臣等惊魂摇曳寝食靡皇恐异时兵起祸兴费  皇上之财不知几百万又不知能起而朴之否至于不能朴而其祸不止于费财矣彼缅夷昔年纳我逋逃扰我疆场未尝一日忘狡焉之计今兹蹂躏蛮莫迫逐三宣腾永业已剥床及肤而全滇亦震于其邻矣狡酋以宝井为兵端其为擅开边衅固不待臣等之辞毕也余元俊一长芦在监追赃之窃棍耳数千两赃不能完而虚掜所不知之名为进五十万之说明欲脱此诈彼以肆毒于广陵一中其计将人人危而思逃不知每年七十万课银将安所出九边百十万枵腹之卒将安所赖至于阎应隆张嶷之奏尤为悖谬不道臣等闻海澄市舶抽税高采已每岁得银三万决不遗余力而让利窃科机易山虽在海外决无金银成斛遍地任人淘取之理又料税珰恶弁参随诸奸之威能行于中国决不能行于外夷安所得金十万银三十万以报  皇上其意不过假借  明旨大弛通番之厉禁硝磺生铁军器船只犯禁愈重取利愈饶者满载扬帆任其所往从此漏洩军机勾引诸国其患宁止吓诈公私骚扰海澄一邑已哉昔年倭变正缘奸民下海私通大姓设计勒价以致倭奴怨偾称兵焚劫今以  皇上之命行之祸当更速及至兵连祸结彼张嶷诸奸不过曾一本林道乾徐明山汪直之续耳负岛列寨称王犯顺近可以规重利后不失为尉佗于诸亡命之计得矣如国势何伏望  皇上留神深思将李凤拿解陈增杨荣高淮等勒令回京鲁登科余元俊阎应隆张嶷敕锦衣卫拿送臣等法司正罪  宗社幸甚不报是时武弁及市井奸人莫不纷纷言利杜景云奏徽州监生曹应鹏进助工葺殿银六万两阎应隆奏福建海澄县机易山土产金银备船往淘每岁可献金十万两银三十万两袁顺时奏徽宁税契岁可二十万两王遇桂祖顺时故智亦言徵南直税契二十万两并将高淳马等场变价解进每场可得千余两科臣姚文蔚等道臣金忠士史学迁汤兆京温如璋朱吾弼等各随事交章极言其酿祸害民＜锍-釒＞虽留中然  上未尝不容其切直也
　　○佥事汪先岸仍带原任御史衔上＜锍-釒＞论列工部尚书姚维可擘画无称不当留凤阳巡抚李三才肩荷有余不当罢请  上大奋乾刚以别贤否得旨降一级留用
　　○升吏科右给事中田大益为吏科左给事中礼科右给事中白瑜为礼科左给事中
　　○左参政金节以前副使调简补云南按察司副使
　　○丁亥原任山东左参政管理淮安漕运张惟诚以往年被劾勘明调补四川右参政
　　○予原任两广总督陈大科祭葬二坛妻淑人凌氏祔葬
　　○戊子大学士沈鲤诣仁德门谢恩
　　明神宗显皇帝实录卷之三百七十四
明神宗显皇帝实录卷之三百七十五
　　万历三十年八月庚寅朔户部尚书赵世卿言蓟州等镇管粮郎中胥从化称本部年例后期营路兵马两月粮银未关本月十六日各军汹汹即欲鼓噪幸抚院多方安慰稍稍暂止及今如何接济尚可遏乱未萌万一延缓蠢动之众必见谓绐已而疑之前谋复起空言何施伏乞轸念肘腋重地权宜缓急速发年例援济目前报可
　　○兵部以贵州巡按毕三才给事中洪瞻祖御史杨廷筠各言川贵督抚争执遵义水西地界覆请移文贵州总督抚按衙门备查安疆臣先年所占播州地委果若干前开水烟天旺果否退出后开刀靶桃溪果否侵占后议岩孔等处果否续还沙溪有无巡司颁印有无凭据粮马有无上纳一照原议属播者归之四川不属播州者归之安奢二氏见今作何结局日后作何禁制乌江南北界址作何分属从公勘议限十一月内完报御史康丕扬＜锍-釒＞又议及请并行总督抚按严限勘议报可
　　○辛卯荫原任南京吏部右侍郎李棠男李灯送国子监读书
　　○调原任湖广右参政张桥松为广西右参政
　　○锦衣卫管卫事都督王之祯言习仪喧肆乞赐申饬诏然之
　　○癸巳予大同巡抚胡来宾四川总兵官都督同知李应祥各祭葬如例
　　○革宁夏大坝堡守备曹以忠杭嘉湖参将鲁璋回卫从各巡按劾也
　　○代王鼐匀乞免考察护卫官兵部覆各护卫仪卫司等官近科臣请仍旧例抚按考察但各官职护藩封不亲民事该府自可约束蜀王等府官既奉旨免考察代府事体实与相同但须谕王严加约束不得以私恩庇护诏览王奏准照例免各官考察
　　○甲午辽东巡抚赵楫＜锍-釒＞太监高淮请复市每年额外进银二千两名马五十匹夷人叩关讲事亲出边对话臣不胜骇愕夫广宁马市设自成化十四年义州木市设自万历二十三年嗣因土酋内讧前抚臣张思忠请概罢市以此黠夷肆悖边氓日困至二十八年请夷不忘市赏节次叩关士民亦为陈乞奉旨酌议未决值臣履任履与边道诸臣再四参伍佥谓复之便＜锍-釒＞请蒙允开复市夷帖服军民安堵何淮忽有此请欲假此为利媒耳淮自谓调停然考二市题革后淮旋入辽当时夷虏零窃大举何不调停于先诸夷求复议论未定何不担当于后不知淮所谓调停者何说近缘辽军民受党恶之害淮不能竭力调停复欲垄断马市图逞己私幸我  皇上洞烛其情止给蟒衣并不俞允马市可谓明见万里但恐其以题准为词益恣其无忌惮之为黠戎生心市事不终朝而罢矣矧夷多慧利析秋毫辽左原无官帑止凭税银以为市本今淮额外进献计淮一年所入分外税银奚啻数倍边人必取偿于市马夷人岂肯俛首听命必将决裂而不可收拾脱有意外  皇上虽欲诛准已无救于乱矣乞皇上轸念边计以马木二市二市抚赏事宜悉听臣与镇边督同料理严谕高淮不许从旁牵制出边挑祸至收市税马匹亦不得仍前苛征岂独孤塞边氓之幸实国家莫大之福
　　○丙申以  万寿圣节赐辅臣金银万寿字金篆字金银书红符及讲官有差
　　○朝鲜国王李昖遣陪臣盛以门等十八员名赍笺马匹方物进贺  皇太子千秋令节折晏赏给叚绢布疋衣服
