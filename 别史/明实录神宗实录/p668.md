<!-- { "loadSidebar": true } -->
　　○以原任南安府知府□文昭降补长芦运同　　○给事中徐绍吉＜锍-釒＞参御马监太监邢洪先是洪奏称油行来德润为该监写字勇士＜锍-釒＞求豁免既获俞旨绍吉言洪贪德润原赂以万贯为空囊以例编为讐报支吾说谎耸动  至尊且光禄自庆典日增赏卓溢滥兼值四方灾沴徵角□羊不前寺帑如洗物价未给而内官之铺垫渔猎最苦以致贫者卖妻鬻子一值编审都市之人若赴汤火间得富民如德润者又贿嘱计脱既售卖富之欺势必重佥贫之累此岂盛世所宜有耶乃臣过虑更不至此命令者朝廷善败之关内批者壅蔽旁落之渐我  祖宗朝事无大小一应批答传奉俱下阁臣酌议可否然后票拟施行  皇上静摄多年内外暌隔即大臣之危词台省之直谏尽皆寝阁今洪乃能取旨如寄夫事固有始微而成大者乞亟正洪谎干政之罪仍敕巡按御史并德润访拏究遣更望慎重内批以一政本
　　○庚戌升工部郎中刘春为湖广衡州府知府
　　○辛亥  上传谕辅臣拟用蓟辽总督大学士叶向高言本兵提衡内外其任更重吏部所推二臣才望皆极一时之选而王象乾原系正推如蒙点用总督员缺令吏部公推时辽左虏警政急云
　　○升户部郎中张应泰为江西吉安府知府
　　○兵部题覆宣府副总兵郭增辉卢居智各注后军都督府带俸
　　○壬子  英宗睿皇帝忌辰遣怀宁侯孙承荫祭  裕陵
　　○大学士李廷机再＜锍-釒＞请假
　　○吏部尚书孙丕扬奏臣以八十一岁之人百病丛集乞骸之＜锍-釒＞业十七上目今大贤如沈鲤郭正域吕坤而皆不得用名贤如邹元标顾宪成赵南星于玉立高攀龙庞时雍冯从吾刘为楫等而皆不得用至于考选科道诸臣犹在候旨查各部院十四正卿今两京止于四员部院左右该二十一员今两京止于九员不惟催请取厌  圣心而大僚多属虗位未有无官任事而可虗位以致太平者为今日计惟有放臣先去壅蔽之源为要著耳
　　○吏部左侍郎萧云举请假省亲
　　○兵部奏辽镇告警弹压无人请差巡按御史以保危塞有旨命都察院选差
　　○左副都御史许弘纲奏自温纯去而臣院之无正官八年于兹请亟点用总宪并佥宪二官
　　○癸丑都察院以台员缺乏辽差无人可遣请下考选诸臣　　○巡按湖广御史史记事以勘实地方水灾请将汉川黄梅景陵三县南粮改折余各动支银谷赈恤有差
　　○是日宣府怀来延庆二卫地震
　　○四川达思蛮番僧甲杀坚藏等四百三十八名贡献方物给赏如例
　　○甲寅大学士叶向高奏臣于岁里祗奉温纶谓员缺各＜锍-釒＞详览简发臣复连章再渎俱未得请各部章＜锍-釒＞亦多不发即发而拟上如六科迁转及一二方面官又复留中臣逐日入直无所事事  皇上见臣之求去则必谕之使出臣出则又一事不行一言不用是  皇上之所勤惓而加意者只欲愚臣之强留而臣之所自效于  皇上者只循阁中出入之故事于天下大计毫无补也如疑臣所言皆为诸臣求官故难其行则臣观自古大臣效忠报主皆以用人为第一义舍是便为娼嫉为妨贤病国忠邪贤奸只此两途夫爱其人者尚欲其耳目聪明手足强徤人主以天下为身百官群臣为耳目手足苟有爱主之心者当复何如此臣所以惓惓恳恳虽欲缄默而不能自已也
　　○乙卯光禄寺卿赵健引年乞休
　　○丙辰左副都御史许弘纲＜锍-釒＞请罢斥以免旷官言臣以一人而上兼三官下临五六御史各差之缺者不得补满者不得代候命者不得除种种皆臣罪也臣敢靦颜而处于此不报
　　○户科给事中姚宗文言各处角□羊金花银两者以万金为率则铺垫使费二百余金此二百余金者若出角□羊人赔补则破产不足完角□羊若系各省直滥设备用则何不令之充正供之额而以有限金钱委之不可问之地乎茶蜡等项或用本用折宜有一定之规今起角□羊者折色而各监局故为留难云欲本色此等物料不办于所产之地而取办都下价固三倍矣况积年牙侩内外串通能出库中旧藏以作新角□羊重价包揽延捱岁月角□羊役有困顿愁苦身死长安不得竣事者殊为可悯当斟酌各项之有无缓急颁为定式如已角□羊折色来京便当准收果须本色俟其下年再角□羊固未晚也兵事之要莫如用人国家既用科目取士则已称入彀英才可令沦落不偶乃自白衣效用者多积年奸猾方其为首领佐贰时思前途有限别窟可营甫角□羊去而即以贪墨之余润为介胄之先资万一羽书有急彼能窥左足而应乎臣谓已经文职劣处而加纳武职者断宜亟禁以清武籍至若总兵官统领地方偏禆必人地相宜方能尽职如东海与岛夷为邻春秋二汛防守最宜毖饬设使为大将军者目艅艎而体颤望海若而魂惊则偏禆以下将皆蓄缩惮事谁肯践风涛身试不测者即使岛夷扬帆海上谁则知而御之因言  世庙时海上失防郡邑残破抚臣阮鹗有捍圉功宜追叙以酬论定
　　○升户科左给事中翁宪祥为刑科都给事中刑科右给事中周曰庠礼科右给事中周永春工科右给事中张凤彩吏科右给事中张国儒俱升左给事中曰庠礼科永春兵科凤彩工科国儒刑科刑科给事中彭惟成工科给事中李瑾俱升右给事中惟成户科瑾兵科
　　○升验封司郎中刘崇文为考功司郎中
　　○升原任山东副使石昆玉为福建参政
　　○荫授原任大学士徐阶孙肇台为中书舍人　　○丁巳升南京吏部郎中堵维垣为浙江参政
　　○改河南抚民布政刘尔康补本省右布政
　　○起升原任副使蔡承植为南京太仆寺少卿添注
　　○吏部题原任通政使张餋志殒身在官以死勤事例请赠官有旨张餋志准赠都察院右都御史
　　○夜有星如盏起左摄提行东北至近浊尾迹炸散光烛地
　　○戊午大学士叶向高言臣见礼部题请  瑞王年已二十一婚媾之典久已过期如以户部钱粮未足必待此而后行则该部以帑藏空虚愈成耽误臣愚以为该部所执者  皇上与潞王之例亦自有说倘  圣意必欲从厚则令稍增二三万而不必取盈以示节省体恤之意庶大礼得以早完而  皇上慈爱之心亦可慰矣　　○命蓟辽总督王象乾仍以兵部尚书回部管事
　　○起升原任稽勋司员外丁启浚补考功司员外
　　○调曹家寨参将杨德济补神枢七营参将
　　○巡漕御史孙居相言查得议单一款隆庆四年题准每年漕粮俱限十月开仓十二月完兑开帮如十二月终有司无粮军卫无船督粮司道及府州县掌印管粮官并领运把总指挥千百户各罚俸半年过正月者各罚俸一年过二月者各降二级布政掌印官降一级三月终不过淮者督押司道等官及领运把总以下各降一级四月终不过洪者一体参究夫开兑开帮有期过淮过洪有限违期限者有参有罚议单立法若斯之严且备矣乃数年以来有荐举而无参罚有例参而无处分一官不处则众官观望今岁不处则来岁效尤是以岁复一岁迟而又迟以至此极也伏乞  严旨申明议单其自司道以及文武掌印管粮管河总运等官但有沿袭旧毙兑运违期者臣得据例参劾该部据例处分因言总漕督臣关系尤重更乞敕催陈荐速令到任务不误过淮之期得旨漕运重务屡经申饬再有违玩不遵的都著照议单参奏处治不得纵容陈荐著催他到任
　　○己未吏部覆将贵阳知府钱策改调总兵陈寅行巡按御史勘夺以贵州巡抚胡桂芳参策屑越职守肆意妄行策亦奏总兵寅藉盗婪赃俱奉旨下部至是部院会勘策径情直行致使院司难乎为上应调无疑至所论陈寅与巡抚＜锍-釒＞异宜行勘定夺从之
　　○升南京刑部郎中康应乾为镇江府知府
　　○庚申  孝靖毅皇后忌辰遣兴安伯徐汝孝祭  康陵
　　○辛酉礼部题覆孔颜曾孟四氏学请加廪增如府学例先是生员孔贞志等言本庠自  太祖洪武二年特设教授司至嘉靖十年刘都御史奏准将本学生员分廪增附例同府学但彼时阖学生员只五十名故廪以三十增以二十附全无迄今族姓不下万余入学者已三百有奇请增补十廪以全我朝优崇之典如以廪饩难办本学自有钦赐学田不靡国费有旨四氏学乃朝廷所优这廪增额数准照府学例加添
　　○工部以营造  皇贵妃坟园请暂留事例银两以济急需余遵照  明旨户七工三分用有旨尔部既说坟工匮乏准扣事例银十五万两余遵旨行
　　○壬戌旌孝子井研县民曾海节妇常氏等十九人烈妇二人沈阳卫民张诰妻刘氏通州生员妻华氏俱以死殉夫
　　○癸亥工科给事中马从龙言臣见吏兵二部＜锍-釒＞言事例之害语甚切直吏部谓议例之人第见入赀穵年公私两便亦曾念及孤寒士三十年不膺一命否又云考定之官犹不能以岁月偿之况可纳乎兵部谓听用管事则鬻见任官不几视疆场为戏侮乎可谓侃侃正论然观今日时势似不容已亟加调停则莫若去太去甚而稍以复当日之旧盖户部初以边饷不足开纳款目简而银数多后工部相继多其途以推广之减其价以招徕之户部又比而与之同如民生纳监旧日四百两之上嘉靖间为数尤多今三百九十两又有递减之数他可知矣当还其旧且免递减即少纳数人足示裁抑而银未必少也谓宜咨行吏礼兵三部再加详勘但确然有害事理不妨尽行删除待选法＜锍-釒＞通之后另议鬻见任官永不许再启幸门二部之分似当以省直为定北方饷边之便属户南方采木之便属工两京纳者以原籍区别其分数多寡则在两部权衡庶无偏重之势
　　○甲子荫原任大学士赵志皋孙世爵为国子生
　　○乙丑原任右庶子今升少詹事黄辉奏乞宽假调理不允
　　○顺天府以四十年乡试请行取河南山东教官二员前来分较从之
明神宗显皇帝实录卷之四百九十一
明神宗显皇帝实录卷之四百九十二
　　万历四十年二月丙寅朔
　　○丁卯祭  先师孔子遣礼部左侍郎翁正春行礼
　　○升大理寺右少卿吴崇礼为都察院右佥都御史整饬蓟州等处边备巡抚顺天地方
　　○吏部推南京尚宝司卿闵廷甲升通政使司右参议得旨梁见孟转左参议闵廷甲升右参议
　　○升河南按察使周传诵为湖广右布政狭西参议任彦棻为本省副使
　　○调考功司主事常澄为文选司主事
　　○戊辰祭  太社  太稷遣英国公张继贤行礼　　○工科给事中马从龙以  温肃端静纯懿皇贵妃坟工有旨扣留事例银十五万两＜锍-釒＞言臣每见朝廷有重大典礼中人群小视为金穴实用百无一二余尽耗蠹于若辈之手当事者怵于典礼之重莫能执争今略计之方中制度所须无多封土享室皆有定式百官备百物具丰俭适宜易戚兼至亦足以明孝子之志矣又言事例原非羙政不得已为边饷大工而设可厚夺之乎或以为银钱山往例可徵不宜反出彼下然今日之事当核实用以妥安晋不当计浮额以袭毙辙况  皇贵妃诞育  睿躬慎终大节宜稽古定制弘慈俭之德以昭示将来又岂银钱山事可伦疑也
　　○己巳宴海西夷人及朵颜等卫并乌思藏番人如例
