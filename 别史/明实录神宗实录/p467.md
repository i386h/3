<!-- { "loadSidebar": true } -->
　　○户部题苏松监税主事刘光裕参指挥路必迫等横肆勒索纵军鼓噪玩法凌官本当革运提问但领运在途钱粮经手不便更易乞行漕运衙门俟粮完之日并本内有名旗军严提追赃以肃漕纪本官执法锄强自请乞罢难以准从合令照常供职从之
　　○真保开矿指挥张懋忠敬陈开采事宜五款一曰遵敕旨以广  圣泽二曰并差臣以益进角□羊三曰撤原奏以清扰费四曰定更代以均劳逸五曰严考核以示激励不报
　　○朝鲜国王李昖奏获发还被掳人口称倭俟天兵撤尽大举进抢乞留水兵三千防守以镇人心以摄贼情愿办本色粮饷因极陈雕弊之形  上下部议之
　　○己酉  孝宗敬皇帝忌辰遣官祭  泰陵
　　○吏部尚书李载因科臣论及司属臣参堂官不得委罪具＜锍-釒＞引咎经旬未发杜门待谴有误部务乞赐罢免不报
　　○庚戌
　　○经理两淮盐务内臣鲁保极言商民贫困程守训假势吓诈又有张大亨等假牌捉拏诉害多赃乞究诛首恶潜消乱萌奉旨张大亨等指称矿税衙门假牌诈害淮商好生玩法已获的并有名人犯即同抚按严拿问拟勿得连累无辜以安地方程守训不法事情着陈堪勘明奏请定夺不许狥私庇护
　　○又题吴时修吴养晦因争分家财相讦奉旨吴时脩无妄遭讼有年已经多官问断彼既进献输工银九万两又代吴餋晦献五万两忠悃可嘉餋晦家财合于时伟名下分受何乃于伯叔之间越理构讼俱免追论
　　○辛亥
　　○督徵浙江税务内臣刘成题清查各省岁额会银及余积无碍银两在浙省者应属之臣庶责有专一从之
　　○浙江开采内臣刘忠请敕查采卖大木并侵欺岁改叚疋钱粮及僧道废绝山田悉从之
　　○督理山西税粮内臣孙朝参抚臣魏允贞按臣赵文炳不与同心奉旨朝廷遣官税课原为不忍加派小民裕国通商德意如何内外各官不思同心共济彼此背戾支吾职任安在其清查无碍银两着上紧会查明白一半留彼军饷赈济一半并岁课角□羊进如有抗违必罪不宥
　　○壬子  太祖高皇帝忌辰  奉先殿行祭礼
　　○兵科都给事中侯先春题贵州巡抚郭子章揭镇雄知府陇澄斩杨酋子惟栋伪提调等五十余人贼兵及万乞先赏陇兵为诸路倡命下部议之
　　○癸丑　　○吏部尚书李戴题赵寿祖投书乞怜卑鄙无耻合当重处萧大亨一品俸通理有例马大儒到京在大亨引奏之后委无欺蔽因自认罪奉旨赵寿祖被劾自宜静听投书乞怜人品可知着革职闲住萧大亨见任复衔通理非过马大儒照旧供职卿因言引咎具见畏慎宜即出供职李应策举发私书公直可嘉着与纪录
　　○甲寅
　　○夏至大祭  地于  方泽命侯陈良弼恭代  仁宗昭皇帝忌辰遣官祭  献陵
　　○直隶巡按陈煃为大奸挟旨行私结党肆骗忿恨沸起赃罪贯盈参程守训等不报
　　○丁巳
　　○刑部尚书萧大亨题犯人刘有源赵其处夤投狭西税监梁永名下同恶相继吓诈数万金杖杀数命惨及章缝县佐合依故勘平人因而致死者律各斩从之都察院左都御史温纯题问革举人朱正色祗因同袍聂文贤与序班郭文林争不避轿牵连被革原非受赃违法干碍行止恩诏许其昭雪相应准复从之
　　○工部题酌窰务以定职掌琉璃黑窰二厂乞注主事一员兼管一年考满交代从之
　　○车禄柏林七占等族番人劄节等贡方物马匹各赏绢银钞锭
　　○戊午
　　○斩伪造御宝犯人陈大韶于市
　　○己未
　　○吏部尚书李戴等参看税监孙朝讦奏抚臣魏允贞非是盖允贞禀性太刚任事太执处人太峻即与阁部大臣时有争论不能曲奉内臣可知孙朝＜锍-釒＞中欲食其肉而寝其皮在  皇上前尚骂詈如此其在彼中盛气以加抚臣可知其相争相讦彼自相加非敢抗诏旨也若谓其贪滥赃至三十余万则臣等请以百口保之谓宜严谕二臣协心体国如复忿争两下其章平其得失若抚臣之＜锍-釒＞不报内臣之＜锍-釒＞单行其于国体政体两为有损今以镇抚重臣因与中使相争而罢则何以惮压冲边激扬大吏且内外俱是王臣宫府当为一体若处分稍偏天下闻风而起内臣日以参讦抚按为事内臣之私人日以挑激拨置参讦为事恐朝廷自此纷纷矣不报
　　○以狭西右参议兼佥事刘兑调肃州兵备抚治番夷
　　○以原任福建右参政詹思虞除调山西清军驿传副使
　　○礼部题科臣杨天民言科场所当申饬者四为关节文体分房不拘卷数查参不避情面悉从之
　　○工部覆南京工部芦政郎中刘冠南题芦洲清大已完分别举刺有司举治中夏尚金等二十五人劾黄州府同知孙鉝
　　○兵科都给事中侯先春言督臣李化龙部署已定功右垂成今闻丁忧伏乞  皇上勉留以发平播之功命下部议之
　　○工科都给事中王德完极言西川困苦之状一曰大木二曰大税三曰大兵备极悲惨可为流涕＜锍-釒＞入不报
　　○偏沅巡抚江铎奏报攻破青蛇囤大捷  上报闻
　　○兵部题查选侍卫人员汰大汉将军从之
　　○南京守备邢隆进赃罚银七百余两矿银四千一百余两纳之
　　○庚申　　○兵部题先因岛夷倡乱创立海防三营募兵九千今倭氛既息撤兵事讫文武诸臣区画勤劳俱不可泯刑玠李颐俱应优犯项德祯樊东谟顾云程通行纪录从之
　　○工科都给事中王德完极言税监陈奉四罪一曰欺  君谓开掘枣阳青山伤  显陵龙脉二曰盗国请留荆襄二府领外自抽自用三曰虐士朘削缙绅四曰殃民乞撤回陈奉韦梦麒而责令有司包税不省
　　○工科左给事中张问达为帑藏已极空虚营缮宜酌缓急应先两宫三殿之门内工告成而后徐议外工且黄极凶星正坐乾房火高玄殿奠位西北正触禁忌不可营造不报
　　○以頴州卫指挥孙绳武升湖广九永守备
　　○壬戌
　　○阁臣沈一贯一品考满赐钞二千贯羊一只酒十瓶奏谢　　○吏部题沈一贯考满命复职查优厚恩典来看
　　○命简讨朱国祯兵部职方司主事吴用先往福建考试户部四川司主事杨一葵兵部武库司主事赵拱极往四川考试兵部武选司主事沈麟祥工部营缮司主事张嗣诚往广东考试刑部山东司主事施尔志中书舍人柴大履往广西考试
　　○户科都给事中李应策为营军挟饷猖狂乞将管粮郎中三年部核不得轻易迁转不报
　　○工部都水司员外孙鉝辨刘冠南诬参事下部
　　○应天巡按牛应元言南京守备内臣邢隆索借宁国府县库备赈官银假充样银索借徽州府库备赈官银假充正银进献矿实旡银得不偿费徒伤  孝陵龙脉且受奸人告讦吓诈流毒甚惨乞赐停止不报
　　○癸亥
　　○阁臣沈一贯题科臣为黔帅报捷乞优赏陇澄查澄系镇雄府土知府即安尧臣子兄宣慰使疆臣同母凤氏所出安民奉  皇上抚谕澄持枪督阵斩获播酋万余戮其爱子复诱之议抚擒送其腹心尚义等二十四人具见忠义之心今议赏澄金币臣谨票拟并详始末以闻
　　○山西巡抚魏允贞＜锍-釒＞辨内臣孙朝诬讦缕折极详不报
　　○户部题科臣侯先春言逆酋就僇可期而安疆臣之兵需饷甚急征播拮据数季方有破竹之势若复以缺饷隳功偾事之诛谁其任之  上命各抚按定限催角□羊毋得怠缓误事
　　○甲子
　　○户部题督抚按臣揭为营兵鼓噪羁留郎中管学畏因经费浩繁正额愆期奉旨穹边士卒待哺情急辽镇上半年既角□羊下半年月期太逼着及早催儧前去不得再致延误
　　○延庆长公主薨逝合用仪物命照依寿阳长公主例行
　　○吏科左给事中许子伟狭西道御史何熊祥等各＜锍-釒＞请批发部院参看魏允贞公本俱不报
　　○乙丑
　　○吏部题督臣李化龙忽遭忧制乞令从权管事奉旨军旅事大李化龙正值督兵决胜当从权移孝力图报国待荡平贼巢处置悉备方听回籍守制切勿顷刻杜门致妨机务　　○刑部题据贵州督臣参摠兵沈尚文握兵三千托疾杜门止发百人赴援及据尚文辨＜锍-釒＞称摠镇额设标兵仅止百名抱病移驻偏桥并无失事特以新摠代任愆期病臣概及可悯事在彼中乞行抚按查勘明确以便定罪从之
　　○刑科都给事中杨应文上言奉旨热审乞将镇抚司人犯并送法司归结不报
　　○丙寅
　　○阁臣沈一贯题据督臣李化龙揭言贼势穷蹙已极腹心内溃父子相疑擒在旦夕因言有功官兵所宜破格酬赏
　　○时吏部题一贯官则尚在次辅之班而职实摄行首辅之事今当考满应有特恩  上嘉其匡赞忠勤劳绩茂著加少保改吏部尚书荫一子中书舍人给与应得诰命仍赐麒麟胸背服一贯乃受麒麟服而恳舌□辛诸优典  上优诏答之不允舌□辛
　　○刑部尚书萧大亨引疾乞休不报
　　○刑科右给事中陈维春参奉旨准复举人朱正色并两京部院承行吏书事复下部院
　　○浙江巡抚刘元霖为浙盐毫旡余积妄奏大违  祖制因奸民诳奏余盐山巡盐御史积叶永盛力辨其诬敕内外官公同查议奏夺今盐臣酌定岁额一万六千两而内臣坚欲增额一万两二臣执议微有不同乞特赐裁定或从盐臣之议或以二万为额庶国计边储不致两病不报
　　○丁卯
　　○吏部题福建闽县儒学生员张懋爵奏称伊祖张经原任南京兵部尚书摠督浙直剿倭有功被陷致死奉旨准复职补荫合将懋爵送监读书从之　　○兵部题征播三报捷音正宜乘势合力会剿不可泄泄从事有误军机乞严敕各摠抚镇将刻期并进早奏荡平从之
　　○工部题奉旨见新大高玄殿该监估计物料应用银二十万两夫匠工费半之方今库藏若洗浙江袍叚工料五十余万狭西羊绒又五万余铺商上过钱粮夫匠做过工食二十余万皆无从措办应给未给何暇及此不急之费乞停止一切并力以营三门三殿又龙舟桥梁亭轩等项俱应蹔止以俟徐图奉旨大高玄殿见新以称朕供餋神明之意不必执奏
　　○工科都给事中王德完亦言各处工役犹缓而三门三殿为急三门之材取之湾厂三殿之材尚在楚蜀若以湾厂之木而修玄殿则三门无木矣以库积之银而修龙舟则三门无银矣何况殿上巨费万不可已乞停玄殿之役以塞冒破之窦不报
　　○狭西富平县知县王正志奏言税监梁永赵钦虐杀职官诈害良民误国欺  君三大罪不报
　　○戊辰  穆宗庄皇帝忌辰遣官祭  昭陵
　　○吏部题催考选之命
　　○又题请量加铨叙迁谪诸臣言极详婉俱不报
　　○宁夏巡抚杨时宁山西巡按赵文炳各＜锍-釒＞言病极求去俱不报
　　○庚午
　　○户部极言库藏空乏边饷旡措乞减珠宝之额蚤襄吉典不报
　　○刑科杨应文上言恤刑重典乞饬诸臣尽心洗冤以培国脉不报
　　○辛未
　　○阁臣沈一贯再＜锍-釒＞恳舌□辛考满忽命谓如前辅王锡爵不报满恐人以非制见绳臣非谓一舌□辛即可以免殆辱以为获舌□辛庶几尚有颜面耳  上褒其忠恳以旧典不允舌□辛
　　○宴狭西慧济扯把寺追贡番僧马作完卜等命侯陈良弼待
　　大明神宗显皇帝实录
大明神宗范天合道哲肃敦简光文章武安仁止孝显皇帝实录卷之三百四十八
