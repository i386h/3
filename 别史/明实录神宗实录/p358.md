<!-- { "loadSidebar": true } -->
　　○乙卯札谕元辅王锡爵曰朕览卿密帖卿之为君为国纯忠赤诚朕已知道且朕近来不时火症比因国事多艰北虏跳梁东倭纷纷未已正赖卿与朕分忧卿宜＜宀十见＞假调摄待病痊入阁办事以慰朕怀锡爵＜锍-釒＞谢
　　○丙辰河南抚按会题中州岁饥贫宗四千余位请发帑金赈之下部议覆
　　○丁巳赐吉府榖城王翊铉谥昭宪
　　○戊午镇夷所天鼓鸣
　　○发银五十两于药王庙建醮三日夜为辅臣王锡爵祈安锡爵不敢当又以非常恩眷不敢露章陈谢谨具密揭望自今日以后早闭道场少安愚分
　　○工部左侍郎沈莭甫三＜锍-釒＞求归不许　　○先是大同屯地抛荒失额军饷不敷屡经切责万历二十一年参政刘葵周于德佥事辛志登知府黄嘉善督课州县官关扬王取王准雷大道申其学王日新王来徵开垦一千八百七十顷有奇抚按奏闻覆实  上嘉劳之令纪录奖励有差
　　○庚申吏部左侍郎赵参鲁以顾餋谦推举最熟倭情自明其故因言封则繇前似为结局繇后方为难端不封则目前未见无虞日后终能有备敕该部知之
　　○礼部尚书罗万化奏东事不言封贡专修备御末论也弟经略已许之又有许封不许贡之旨遽为决绝倭必耻且忿而螫朝鲜则封亦一时之权变乃督臣欲以封册与勘使并出且远至大丘视其去留以决事则我以封赂倭以兵邀与城下之盟何异兹闻小西飞捧表入京宜降敕令其赍回宣谕果受约则其诚立见否则诈亦立见此于尊体伐谋庶几得之章下兵部
　　○辛酉宁夏地震  孝懿庄皇后忌辰遣安远侯柳懋勋祭  昭陵
　　○升蓟镇游击韦邦臣为镇边城参将
　　○升河南都司佥书贾应隆为蓟镇游击
　　○壬戌泉州府地震
　　○以河中王府辅国将军慎金□宾袭河中王夫人李氏进封王妃
　　○先总督顾餋谦论劾参将杨绍祖役军采木捕鱼为达虏突击致伤人马应加罚治都给事中吴文梓以罚治未足尽辜请勘问如律又以佥事杨时誉隐匿不报宜斥因论金腾道将刘天衢王一麟等疏纵其后绍祖下法司拟辟
　　○癸亥御史张蒲言钱法之壅繇王府私造官法难加古钱向来相资近复阻滞至如制钱行于民而不行于官＜锍-釒＞通无术请自宗禄官俸下至户口商税驿递工食悉准兼撘钱粮除起运外罚赎除积榖外银钱兼收援事例者撘钱十之二省直复开宝源官局铸万历制钱原使古钱地方新旧兼用严禁王府责成长史等官部覆着上下通行毋仍前弊
　　○甲子调大同游击高策统领蓟镇春班官军
　　○乙丑升广东左布政费尧年为南京太仆寺卿
　　○升刑部郎中徐师张为福建副使
　　○升刑部员外方端为贵州佥事
　　○升杨恂户科都给事中杨东明礼科包见捷兵科俱左给事中耿随龙吏科右给事中
　　○户部覆巡抚吕坤奏谓三关军士月粮每年扣银一万九千余两抵充市本公费既难强啬私情委属可矜查山西通省民壮一万六千五百名罔禆边计徒耗民财合于富庶州县堪以徵银者共减三千名每年省工食一万九千五百两即解充市本其大原等营军粮准复旧额永远遵行诏如议
　　○丁卯改南礼部右侍郎刘楚先为南吏部右侍郎
　　○以兵部右侍郎李汶协理京营戎政
　　○升通政使吕鸣珂为兵部右侍郎兼右佥都御史巡抚陕西
　　○是日以兖州灾许该抚按动支官银五千两分给宗仪酌量极贫次贫有差从鲁王颐坦请也
　　○周王肃溱暨母妃袁氏□□□银一千两原武王朝埨永宁府宗室睦＜木离＞各□□□银一百两镇平府宗室睦采□□□榖三百石散赈贫宗又安昌王在鉷及睦＜木离＞孝义著闻各分别褒励　　○戊辰大学士赵志皋张位为首辅王锡爵代恳给假回籍报闻
　　○己巳大学士王锡爵以卧病一月恐久废事复请简用阁臣
　　○升湖广副使阎芹为本省参政兼佥事荆西兵备
　　○升河南副使王任为本省参政
　　○升广东右布政游应乾为本省左布政
　　○  上以庆藩异变餋赡缺乏准王子师金□卒袭封勿为例时帅锌仅八龄且母妃服制未阕阁臣执奏庆藩兵变以后贫难不给今与全禄已恤其私其册封一莭宜如礼臣议姑俟明年从之
　　○升广西游击吴显忠为云南腾冲参将
　　○庚午灵藏赞善王差番僧锁南瓦秀等二十名进贡各赏给之　　○辛未升贵州按察使应存卓为广东右布政
　　○升广西佥事伍让为河南参议
　　○礼部请封奉新王等八王义宁王妃等七妃共十二府议遣光禄寺少卿万自约暨给事行人中书礼部司属官十六员充正副使该部先以封差乏人请遵会典兼用礼属奉旨暂遣至是止命自约等十四人往仍不及部
　　○乌思藏护教王并董卜韩胡宣慰等各进贡给赏有差
　　○金坛等县逆犯赵州平等私蓄兵器妖书巡按陈遇文擒获以报因请安人心严稽察诏令本犯勿得枉纵姑赦胁从仍饬保甲
　　○壬申升江西道御史连格为大理寺右寺丞以右寺丞荆州土为左
　　○吉王翊銮奏继母吉端王妃叶氏乞与先王祔葬部请许之
　　○命户部主事李徽猷刑部主事陆梦履典云南试刑部主事朱思明大理寺评事窦子偁典贵州试
　　○升延绥中军周国柱为固原游击
　　○升广东游击陈震为广西浔梧参将
　　○癸酉调贵州分守新镇郑国仕为本省按察使
　　○宣府督抚萧大亨王世扬会题各镇款贡市赏皆有定额惟此镇独无诸酋任意求索殊觉太费先年蒙敕阅臣查核口北道布政王象乾极力裁减虏亦勉从三年间莭省钱粮八万四千有奇使市赏有额而虏酋无哗非真正边才不能当破格大用部请纪录象乾功其裁莭银两扣留抵发年例并咨各边镇依照多方莭省  上可其言
　　○尚宝司卿赵崇善＜锍-釒＞云不主封贡当议战守朝鲜北面与辽接壤而三面距海东西皆崇山绝岛连亘阻塞惟南面釜山乃倭夷入路倭欲繇釜山入王京必经全罗庆尚二道而全庆之间如云峰大丘皆有险可据此地设防一诚当百今刘綎五千川兵尚在再加南兵三千令之训练朝鲜士卒彼国田最膏腴因粮以练兵无徵输之烦而有安攘之利盖倭酋不得朝鲜则朝鲜四南有莲化飞盖诸岛限隔非但不能陆窥辽左亦不能水犯天津若倭酋据有朝鲜则王京之汉阳江开城之临津江平壤之大同江处处可以通海直达畿辅不必渡鸭绿走辽阳也是故欲安中国必守朝鲜欲安朝鲜必守全庆奏入下所司
　　　　○调神机二营游击刘一藩为大同入卫游击
　　○甲戌补原任狭西参政蔡可贤于山东兼佥事备兵宁前
　　○以修理紫禁城垣遣尚书衷贞吉祭告  后土司工之神
　　○弋阳王府管理奉国将军多煌曾经抚按举荐煌子谋壮请恤典部议加祭一坛为贤宗劝报允
　　○科臣王嘉谟等＜锍-釒＞言御前之奏登闻鼓之设非大逆大冤不许今一上书輙行抚按恐奸徒益肆轻渎滋扰此后民奏诉请下法司详鞠果系枉抑方与行勘诏可之
　　○乙亥册封各府诸王及王妃遣驸马万炜告内殿
　　○升太常寺卿徐作为通政使
　　○升少詹事曾朝节为南京礼部右侍郎
　　○起原任太子少保礼部尚书兼翰林院学士沈鲤为南京礼部尚书　　○升两广军门中军裴以义为涠州游击
　　○丙子大学士王锡爵病中上言目前国事莫急于倭虏倭若真心向化决无绝理若分外要求决无许理羁縻驾驭惟此两端其他众论勇至欲岁縻百万之财而怯不敢通一介之使则非臣之所角□羊至东虏跳梁虽起于乘虗伺隙其实皆因将不得人兵不识将功罪倒置故阘茸致此察其敝而亟反之可保其虞即留臣经年所守只此数语  上以料理素定曲当机宜令痊可即出用纾东顾
　　○广东道御史杨一鹏以李如松家塾诸龙光叩马投首和亲之说因核如松及宋应昌石星顾餋谦刘黄裳争相欺罔乞下法司速鞫分别典刑  上以事情重大令九卿科道虗心会议不许徇私偏执
　　○丁丑改刑部左侍郎孙矿为兵部左侍郎
　　明神宗显皇帝实录卷之贰百七十二
明神宗显皇帝实录卷之二百七十三
　　万历二十二年五月戊寅朔天火降烧铁岭房屋千余家
　　○柴沟堡怀安堡同时地震
　　○李信屯堡地震
　　○楚藩庶宗盈哥犯罪江夏知县何杰据法刑之各宗拥入县庭群毁公座事闻  上从部议盈哥拘禁拥众为首者通行戒饬何杰罚俸二月
　　○赐左都御史葛守礼妻王氏祭葬以其孙尚宝卿葛昕得请也
　　○狭西术沙劄来等族番人章哈尔节等入京进贡　　○九卿科道奉旨会议倭事尚书陈有年侍郎赵参鲁科道林材甘士价等则各具＜锍-釒＞揭总之以罢款议守为主不得已而与款犹当遵明旨守部议兵部尚书石星采集以闻因言因言款事之始终以平壤缓兵而约以王京愿退而许以晋州之破而再拒以王子陪臣之还而再订然后有封而不贡之说有退而后封之说其成与否臣又何心今或降敕一道付小西飞归谕关白尽撤釜山兵以观诚伪则请如罗万化议或遣使往谕必如中国约乃许倭使具表偕来请封及守鸭绿以西宜尽责督臣则请如孙矿议或封贡并绝自修内备令朝鲜淬砺图存而我遥为声援兵饷俱难再助则请如陈有年赵参鲁议而众论之所佥同者莫不汲汲于选将练兵储器＜彳侍＞饷屯田扼险皆本计也  上以降敕事大未可轻拟还令顾餋谦谕众悉归查验表文如果皆实即奏请处分其一应防御督抚官加慎整理若将吏有款后弛边备者重处余依议
　　○兵部尚书石星＜锍-釒＞辩御史唐一鹏参论李如松等和亲事  上令不必会议苐究问诸龙光主使何人
　　○己卯复除原任湖广参政王泮于本省
　　○升工部郎中袁奎为湖广副使
　　○升广西梧州府知府周宗礼为本省副使
　　○  福王捐录三千两助赈遣官赍敕币嘉奖
　　○闭住知府王九德生员李来庭何中鲤各捐榖助赈照例分别旌表
　　○升西督抚按官议裁苑马少卿以诸监悉归正卿改设副使专理兵粮边备仍辖县卫营堡驿递仓场
　　○以宣府副总兵祁光祖调山西老营堡　　○都给事中乔胤劾奏沈惟敬阴许和亲请亟捕逮并收李如松降旨切责
　　○庚辰调辽东游击徐纯美为神机营游击
　　○辛巳升光禄寺卿范仑为太常寺卿
　　○以副总兵管宣府巡抚中军事梁秀协守宣府
　　○壬午夏至大祭  地于  方泽遣公徐文璧行礼俣吴继爵伯费甲金大学士赵志皋尚书罗万化分献
　　○癸未先是尚书石星遣指挥史世用等往日本侦探倭情世用与同安海商许豫偕往逾年豫始归报福建巡抚许孚远豫之夥商张一学张一治亦随续报互有异同孚远备述以闻因请敕谕日本诸酋长擒斩秀吉朝廷不封凶逆而封能除凶逆者又云莫妙于用间莫急于备御莫重于征剿＜锍-釒＞下兵部　　○甲申  孝宗敬皇帝忌辰遣隆平侯张炳祭  泰陵
