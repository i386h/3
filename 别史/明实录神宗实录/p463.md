<!-- { "loadSidebar": true } -->
　　○吏部以考选踰期备开迁去各科道官遗下员缺一百二十七员上请不报
　　○吏部左侍郎刘元震以二亲衰甚两子俱仕乞归养不报
　　○礼部题四川进扇粗糙不合式传旨经管官各降一级
　　○先是腾骧右卫百户李鎜奏湖广地阔人稠兼有矿洞乞特差内官开矿采铜设局铸钱已得旨允行至是工部请发宝源局见在钱样二百文令其如式铸造奉旨钱法阻滞因有私铸低假淆混又因官不收钱止责民间行使安能流通遵守造钱式额与内官陈奉务探四火黄铜依样铸造不许与京式纤毫参差凡存留钱粮及各官员师生俸廪各役工食等项事例银钱兼收其工费等项悉遵旨通融处给若有私铸的严行禁治不许因而纵奸滋弊扰害地方
　　○狭西税监梁永参逃犯赵其巡奉旨赵其巡侠骗绒银刑伤人命便着原差官较一并拿角□羊来京究问如系脱逃着抚按官严行访拿务在淂获其王印宋言许显吾等上紧追究明白奏夺不许狥私延缓
　　○己酉
　　○以副总兵王元周调管浙江分守温处参将事　　○庚戌
　　○刑部尚书萧大亨题该司礼太监田义先奉旨传与刑部尚书见监拟罪各起囚犯照原额写来定夺该部将各犯逐节开写略节缘由罪各上请不报
　　○狭西巡抚贾待问奏真宁县正月十八日卯时天阴黑暗如夜历两时分汛雷怪鸣二次西北方从天落下一火块其大如碌轴长三尺余光照四远又二时分堕地消散天光复明窃思震为天地长男万物需之以动故出则兴利入则除害今出以正月失其常度不发而震施鞭吐火变不虚生关中累年亢旱加以矿税军民嗷嗷殊足寒心＜锍-釒＞入不报
　　○两淮盐务少监鲁保为重困难支扰害日甚参税监陈增委官程守训率领虎党王文洪修之等百余人到杨州仪真假托奉旨提人纵听流棍项九川吕尚文等诳棿通俄漏税虚情斩门擒捉抄产毒刑数百余家小则破家大则绝命逞强娶妄逼人投水商灶哄然几激成乱伏乞严敕矿税盐务各有职掌民间犯罪有司官禁治毋俟矿税衙门纠察请一切禁绝越例受词严驱奸徒倚托＜锍-釒＞入不报
　　○辛亥命带俸优级成国公朱鼎臣承袭祖爵免其覆勘
　　○吏部文选司主事赵邦清为奸吏暗投银器陷害长官参本司都吏王火□宏因言本部都吏当该皆不繇验封司考选拨参私相顶替等情奉旨都吏如何輙敢将银器暗投本官好生赃污放肆王火□宏并李炤王火□宏都着法司严鞫从重拟奏考选顶替等项着吏部勘议来说
　　○升授东征报捷舍人六名为试所镇抚　　○赠李如松为少保宁远伯赐谥立祠加祭其嫡长男李世忠授锦衣卫勋卫加指挥使职俸驻南镇抚司仍荫一子本卫指挥使世袭
　　○壬子
　　○赠原任南京户部右侍郎余懋学为南京工部尚书荫一子入监读书
　　○又题据主事赵邦清称都吏王火□宏投送银笔洗事本官刚直好修据实呈堂具见守正厘奸之意臣等窃惟幸门如鼠穴常患其多而难塞吏弊如棼丝常苦其乱而难寻臣等方与司官议袪冗役裁顶首禁馈遗缉走空共图厘革而王火□宏乃敢阳借趋承阴怀窥伺必其夙多奸弊欲掩盖于前或以身为吏员有希冀于后所当严究依律重处者也  上深纳之且命从实整须以绝弊源
　　○工部尚书杨一魁题查看  景陵仅插补桃槚所需不数千数上下而内官监揭开物料数目约费二万有奇夫匿工食之费犹不与为即庾盈帑羡义且不可况工役繁兴帑藏罄竭之时乎乞从裁省以杜虚冒从之
　　○癸丑
　　○阁臣催点  皇长子讲筵侍班侍读等官不报
　　○宗人府等衙门乞速举  皇长子三礼不报
　　○山西巡抚魏允贞以矿税二使交毒官民百状难堪自劾不职以乞罢斥盖举劾之权在内则科道在外则抚按前孙朝举太原知府周诗令张忠又参夏县知县韩薰矣然举劾犹其小者而太平县典史武三杰以张忠经过知县失于迎接迁怒提责致毙建雄县丞李逢春被张忠孙朝差人索钱不遂备极凌辱而毙二官虽小无可杀之罪也至如商税不用天平而用大称压重无算土仪帐幔手帕绒花绒氊一县多则千余少有数百件此皆民膏也目击此景俯自循省抚臣重在举劾今朝与夺之则举劾失职矣重在伸冤理枉今典史县丞不得其死则伸理失职矣重在清查钱粮今乾没无算则清查失职矣既不能为  陛下执法又不能为百姓救难有臣如此将安用之乞先赐罢斥以谢二使仍将孙朝张忠下该部查究以为贪横不法之戒不报
　　○乙卯
　　○以右春坊右谕德杨道宾管理军职贴黄
　　○丙辰
　　○朝鲜国王差陪臣李好闵等十五员赍表文方物进谢前赐蟒衣白金并送回该国漂流人口各如例宴赏
　　○丁巳  武帝毅皇帝忌辰  奉先殿行祭礼遣清平伯吴国胤祭  康陵
　　○户部题开屯佐饷筹边之上策也顾尘饭涂羹徒为戏具今辽抚李植督理未及二载垦过荒田四百余顷收杂粮万石柴草称足创垦获效如此久屯倍利可知因推九边塞地强半抛荒尽可开种不独辽左乞敕通行开垦奉旨各边司道敕书原载责成屯政近来通不遵依但求仰发京帑岂同心体国之义着各用心设法招垦以佐军需勘有寔效破格优擢怠玩的参来处治
　　○礼部题山东抚按刘易从等题衡王常＜氵庶＞仁孝素著乞赐褒奖奉旨衡王孝友慈仁笃行可嘉依拟赐敕奖励
　　○兵部题大同援辽之兵原为一时济急今东事既宁岂容久假不归既该摠兵马林查议应留应撤其马匹粮料仍于辽东马价年例内扣除所遗马七百四十五匹除各存留军丁领骑余者归于何处亦要查明从之
　　○革归德堡游击长略任仍行提究以按臣参其剥军媚虏滕行迎虏也
　　○戊午
　　○阁臣沈一贯题刑部尚书萧大亨三年考满臣查旧规部院正官考满加升官僚即票引奏本内例也臣独领阁务不敢专擅故下部查例乞早发部奏令大亨复职庶刑篆有归不报
　　○户科都给事中李应策题该辽东总兵马林条议补救十策欲每兵月加银一钱臣查辽东九万五千兵额今堪战者止四万是兵减去十分之六不见所余之粮饷而但见增饷七万七千马额今堪用者二万是马减去三分之二不见所余之刍料而但见增料要见该镇如何粮饷屡加兵马愈少如何马兵愈少粮饷益增酌令民财匮乏之时非惟部伍月粮势不能加虽保寨仓场亦难轻设非惟该镇新议力不能从虽援兵旧饷亦难久给伏乞严加稽核以纾国计岂得以国之命脉民之膏血填无穷之壑哉奉旨将官才说振饬便请增粮及至粮增依旧不曾振饬一番振饬一番增粮各镇习以成风有何纪极马林条陈有无裨益边计该部看了来说
　　○己未
　　○升摠督兵部右侍郎李化龙为右都御史总督如故以三年考满也
　　○以山东右参政徐学聚升河南按察使兵备汝南
　　○南京礼部右侍郎叶向高等乞亟赐学行  皇长子嘉礼不报
　　○庚申
　　○荫工部尚书杨一魁男时辉为国子生　　○礼部尚书余继登引疾乞休不允
　　○铸造金铜等牌祭  司工等神命侍郎姚继可行礼
　　○南城清和阁修理兴工祭告  后土  司工之神命侍郎赵可怀行礼
　　○升兰州卫指辉佥事周禄为守备以都指挥体统行事管归德堡游击事
　　○湖广巡按王立贤奏宵人言利太过穷民赔补可愍恳乞俯赐减免并望停开古墓以昭万万世盛德事腾骧卫百户仇世亨奏兴国州民徐鼎掘开唐相李林甫夫人杨氏墓有金牌金童金壸金杯金炉瓶烛台及金银窖未开臣等誓天公审据徐鼎招止有金杯金碗等数事较原奏所开百不及一皆为穷民瓜分消化及查其地则大冶县而非与国州其坟则元卫国公吕文德而非唐相李林甫其夫人则程氏而非杨氏其年月则二十五年十月而非二十六年四月即此推之奏词可尽信乎乃陈奉执奉原奏必欲取盈百般毒拷闻者酸鼻臣恐寠人佣工白骨稄稄于杖下而金必无可得伏乞俯从量减停止开掘则愚民更生而朽骨沾恩矣不报
　　○辛酉
　　○礼部请及时举大礼以昭大信极言  皇长子嘉礼当于文华殿举行不当复待两宫之成不报
　　○锦衣卫指挥使郑国泰请亟举册立以正名随举冠婚以正始不报
　　○革东官所把摠刘文栋任副将常世爵参将包节等夺俸有差以文栋营政不肃隐蔽扶同而世爵等含糊妄听查报稽迟也
　　○先是户部题税务二两以下尽数收钱二两以银钱各半原为＜锍-釒＞通钱法急济边饷提督宝和二店内官张隆题本店转收条船银两系充  圣母宫用角□羊钱未便乞宣课司条船仍旧徵银从之
　　○壬戌
　　○阁臣再请批发原推  皇长子讲筵侍班讲读官且言讲筵一人兼二人之事不惟劳不能堪抑且讲不成礼俱不报
　　○兵部题贵州巡抚郭子章报称播酋督率马步兵数万于正月初五日杀破龙泉司将土官安民志吏目刘玉銮绑掳去守备杨惟中先期托言参谒守道潜避鹦鹉溪据惟中称龙泉切近播境系贼出入之路贼所必争职兵不满二千贼兵动称数万众寡难支但惟中以公出思南为角□羊而恳留不允事不避难之忠未尽又副摠兵陈良玭以急守偏桥为词而屡催不至同舟共济之义则疏今据总兵陈璘未到良玭犹属代扈难以苛责龙泉原无城郭可守而惟中坚守二年微有斩获故论其恇怯善弃信地即拟重辟非过特今元凶未扫或开使过之门犹淂戴罪自效奉旨童元镇陈良玭姑记过候事完通议杨惟中本当拏问姑革职取无罪招繇戴罪管事近来军纪不严明旨申饬不啻再三各兵将通不遵守何望克敌成功李应祥等是何缘故至今未到着各抚按严查飞奏不许狥情回护
　　○总督侍郎李化龙题报分布八路进剿形势部署官将名目并录神誓文与军誓以进  上深然之其誓神之词曰春秋之义人臣旡将汉法所诛大逆不道逆贼杨应龙本以夷种世厕汉官被我官裳守被爵土輙敢忘  天朝豢养之恩恣鬼国凶残之性初但殃及骨肉继乃祸遍蒸黎婴儿孕妇概被诛夷杀将屠城以为常事虐焰燔于五司七姓淫毒渐于九溪三已  天地不容神人共愤  皇帝痛兆人之失所杜列辟之效尤遂伐暴以安民乃兴师而问罪某等共以职守减在戎行坚除凶雪耻之图奋戮力同心之谊庶几共奖王室乃可必得罪人兹将鞫义旅以徂征敢用对明神而作誓夫惟忠可以报主惟公可以服人惟敢死不二可以狥国家之急惟积白旡欺可以树掀揭之勋凡在行间请事斯语若督抚镇道及副参游守府县衙所大小文武等官有怀奸饰诈罔上行私乾没军资枉残民命或假公事以报私仇或介小嫌而妨大计或以是为非或以非为是任一己之见而失三军之心或当进不进当援不援偷一时之生而戕万民之命或怀忠不尽退有后言或临事避难转生枝节或赏罚功罪之不明或南北汉土之异视或挟机械变诈之术以利己或造疑似影响之说以倾人有一于则即为负国明神殛之死不旋踵永绝其嗣夫神护国佑民以食其报者也神不明则士不奋贼不灭民不安不能充礼于神亦有不利焉惟明神实图利之其誓军禁约各官及条诚各兵临阵俱恳切详明闻者感动
　　○左都御史温纯为大礼届期举行难缓恳乞  圣断及春举行以昭大信礼科给事中杨天民言之江西道御史冯应凤言之俱不报
