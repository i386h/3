<!-- { "loadSidebar": true } -->
　　○任丘县民王尚仕奏原任兵部尚书田乐乐奏辩大都言杨应龙之败首尾播事宛在期年有无受贿按兵纵寇举朝皆知其余一一诬罔  上命该部院看了来说
　　○乙丑  万寿圣节辅臣叶向高率文武官暨天下华夷赍捧朝贡官员人等于五凤楼前行庆贺礼辅臣复恭诣仁德门行礼赐酒饭
　　○是日赐辅臣李廷机叶向高上尊珍馔仍赐寿面长春酒每膳九品
　　○授礼部主事徐绍吉中书舍人归子顾为给事中绍吉户科子顾工科行人姚镛潘珙刑部主事王万祚巫山县知县张惟任贵县知县容大德各试监察御史镛山东道珙四川道惟任贵州道万祚南福建道大德南山西道
　　○升山西按察使李维祯为狭西洮岷道右布政广西参政许国瓒为山东按察使湖广参政郭显忠为山西冀北道按察使山东副使韩策为山西左卫道右参政户部郎中曾守身为贵州威清道副使　　○丙寅以光禄寺丞李憭为光禄寺少卿
　　○升工部郎中叶其蕃为江西参政兵部郎中史允中为湖广参政山西参政吴钟芳为本省口北道参政
　　○丁卯修筑大同浑源西关城及贾庄等堡
　　○戊辰浙江巡盐御史韩浚言两浙盐课岁二十三万七千计自过听奸弁高时夏言加税三万七千行之十年浸以为例今大水岁祲煎熬之所化为江湖灶□并困正课且难况于新税乞速赐罢免不报
　　○己巳命太仆寺调取东西二路所属寄养马兑给三大营及巡捕通州张湾等营仍查应领马匹官军选锋毋得滥于贫寒老弱住居道远者　　○南京礼科给事中晏文辉以江西水灾漕粮改折请
　　○直隶巡按邓澄言苏松岁织毫无额编所责成者曰设处曰借支去岁水灾即金花漕折十不完一有何他项可那乞留船料关税二项以理后运不报
　　○庚午  宪宗纯皇帝忌辰遣官祭  茂陵
　　○祭  司马之神遣太仆寺官行礼
　　○吏科都给事中曹于汴条奏见行事宜言往时章＜锍-釒＞赴会极门恭进直门内官只管接入年来不知何故必令开写朱语然后收本漏洩之弊不可不谕止者一近日边道议论纷纭皆推用之初未加斟酌致费详驳昔人谓当于兵部曹官中预养边才独以今日用兵部之人非后日用边道之人两不照应遂称乏才边防之重不可不慎择者一年来有司愿就教职通融改授未为不可但或厌烦难而借便官声损而藏身异日升转之时亦当不妨稍迟岁月亦勿令一概得内巧捷之径不可不衡量者一近来吏事隳颓各官执凭赴任辄求宽限其以公事到京回任者动至逾年代庖之人聊且因循政茸民惫莫之省恤违限之罚不可不申明者一故事大臣考满及遇覃恩例得荫子其子孙或有事故准奏改补顷陈请太滥亦有原系特恩不在定例者而年岁辽远仍行乞补藉手门生故吏以幸恩泽名器之重不可不斟酌者一先年恩诏有官员人等原无赃私牵连诖误辩复之款经日已久岂其可尚呶呶尤有经弹挂察援诏渎奏冀复灰燃干进之窦不可不杜塞者一凡六款上之
　　○宣大巡按吴亮奏辩顺义停赏原非挑衅不过阴阳而操纵之素囊与卜酋非欲争王也徒欲借娘子之名攘虏王之赏耳夫无顺义王而有顺义之赏赏之无名彼若失王之赏必且利王之封是时白头表贡业已奉旨依三十六年行竟不停其赏
　　○辛未辅臣言  圣节庆典告竣群情胥畅请命  东宫讲学且言  上慈笃至不欲过劳则或两日三日一出寒暑早辍亦无不可惟钦定一日与  福王同讲不报
　　○蓟辽总督王象乾以科臣朱一桂言通夷买贡因＜锍-釒＞所以遣通使入虏者具言赖蟒二酋央西虏哑拜台吉叩关悔罪属夷打不亥屠记自蓟门叩头受赏因之遣谕拱兔兵科都给事中宋一韩复言拱兔持我肯綮愈肆要挟又知我无惯战之将绌主战之议何所畏忌遽就我款今惟有严督将士枕戈擐甲为必战之计虏来则御虏去则守即不大胜亦当如锦昌长岭之力堵以俟我大囊与卜酋非欲争王也徒欲借娘子之名攘虏王之赏耳夫无顺义王而有顺义之赏赏之无名彼若失王之赏必且利王之封是时白头表贡业已奉旨依三十六年行竟不停其赏
　　○辛未辅臣言  圣节庆典告竣群情胥畅请命  东宫讲学且言  上慈笃至不欲过劳则或两日三日一出寒暑早辍亦无不可惟钦定一日与  福王同讲不报
　　○蓟辽总督王象乾以科臣朱一桂言通夷买贡因＜锍-釒＞所以遣通使入虏者具言赖蟒二酋央西虏哑拜台吉叩关悔罪属夷打不亥屠记自蓟门叩头受赏因之遣谕拱兔兵科都给事中宋一韩复言拱兔持我肯綮愈肆要挟又知我无惯战之将绌主战之议何所畏忌遽就我款今惟有严督将士枕戈擐甲为必战之计虏来则御虏去则守即不大胜亦当如锦昌长岭之力堵以俟我大将之至新兵之集然后一大创之彼计既穷其气自夺此时定当求我如哑拜代赖蟒乞款是矣又虏欲款则当宣谕虏王使两镇部夷尽归于款如宣大两镇诸虏尽款五路抢上谷班白抢辽左一部作恶诸部不能容隐终服中国罚处之法款之所以不败此耳夫未尝不款而款常在战之后未尝不备而备常在款之先疆事己裂而犹日绌战以急款几款以图备虽复使者相望徒见轻欺款事何繇得成一韩终以杜松可处而以捣巢处之为快虏马拯可留而以任款留之为骄敌也
　　○调山西河东道袁和为阳和道参议升户部郎杨述程为大同道佥事
　　○壬申祭  夕月坛遣公张惟贤行礼
　　○直隶巡按邓澄以地方重灾奏保留应天巡抚周孔教  上下其＜锍-釒＞吏部工科给事中马从龙言巡抚何官保留二字独不虞朝绅掩口请新推巡抚简用之
　　○癸酉调宁夏副总兵吴天祖于临洮以独石参将王宣补宁夏副总兵
　　○甲戌祭  太仓之神遣户部侍郎孙玮行礼
　　○  皇太子第四女薨
　　○礼部右侍郎吴道南言灾异谴告愈迫愈甚无非貂珰之役焚林竭泽歛愁歛怨上干  天怒乞速下罪已之诏与天下更始辅臣叶向高言自古灾异之多不过曰乖气所致今闾阎竭于征税边戍困于饥寒其气已怨逐臣无赐环之期病臣无赐玦之日累臣无出狱之望其气已郁在廷之臣痛痒不关门户各立气不已舛乎王封未定于款虏兵威不震乎属夷气不已骄手最关系者惟章＜锍-釒＞一路命御前之奏牍其积如山列署之封章其沉如海此尤元气神气结轖受伤之甚者召灾致变夫岂偶然此皆爕理无状咎繇愚臣乞赐罢斥如汉人以灾异策免三公例并不报
　　○时山右宣云饥福建江西大水徐州以北畿南六郡及济青等郡蝗楚蜀河南全狭皆旱黔大烈风白气亘天岁歉
　　○升户部山西司郎中魏浚为广西提学佥事
　　○乙亥治四川都司张神武及永宁参将周敦吉专兵起衅罪先是朝廷以奢崇明袭四川宣抚其印为酋妇奢世续匿去神武奉檄入永宁追印与敦吉谋矫旨集兵千数掠其积聚子女擒世续以归酋党阎宗传起夷兵以求主毋为名永赤屠摩等处焚劫如洗久之宗传降蔺印始出  上以神武贻祸地方着革任与敦吉俱行川贵巡按官严勘具奏毋得偏护
　　○贵州巡按冯奕垣参奏书办唐蒙卖假官新添卫指挥何鼎臣下该部
　　○丙子兵科给事中朱一桂＜锍-釒＞论内监陈永寿罪恶辱言官伤国体旬日之间不见处分请革其监督而专以责之工部不报
　　○丁丑以崇工翊＜釒爵＞年踰七十遣行人李逢节赍敕赐存问
　　○  上以宝和店太监张隆言有旨积奸经纪于山包揽钱粮侵漏条税银两只宜听查追折辄敢诬陷捏告管店员役着法司提问拟罪具奏刘弼等免提照旧应役初刘弼等以隆威势挟诈山财诬以漏税山赴控刑部隆乃为弼等奏山刑科给事中杜士全言神奸夤缘曲庇巧漏使司农不敢问司寇不敢刑乞并付隆弼等于法不听
　　○贵州总兵马孔英者先以黄柏山苗岁出劫掠欲因建营调集官兵袭而灭之事洩苖攻陷我兵不以报仍将诱捉苖头石阿四捏称阵擒冒求升赏以通苖罪杀无辜军将方应明张朝相贵州巡抚胡桂芳劾罢之兵部因言孔英轻举失律兼言苗蛮出没自古已然惟应议防议抚若用兵力委有未遑  上命革孔英任其剿抚机宜抚按官计议停当来说
　　○戊寅予从祀臣故翰林院简讨陈献章谥文恭布衣胡居仁谥文敬
　　○补荫故礼部侍郎杨道宾男杨锡绾入监读书
　　○准浙江秀水县肄业举人马来远钟世芳限满会试
　　○甘肃巡抚周盘以塔儿湾功次查叙指挥传天民等宁夏巡抚黄嘉善以洪广堡功次查叙员役季官益等各升级兵部覆允
　　○南赣巡抚升户部左侍郎李汝华辞命不允
明神宗显皇帝实录卷之四百六十一
　明神宗显皇帝实录卷之四百六十二
　　万历三十七年九月己卯朔太常寺奏进三十八月祀册命礼部侍郎吴道南捧进
　　○户科给事中韩光祜言内监陈永寿所派三殿木植大工钱粮至九百三十余万比嘉靖间三门午楼之费尚增一培乞明诏天下蠲湖广川贵三省木价之半不报
　　○庚辰  上谕工部  瑞王婚礼在迩内监修理府第合用钱粮物料着上紧作速措办应用
　　○钦定散馆庶吉士上卷林欲楫等一十三人中卷梅之焕等四人辅臣以翰林官壅滞日甚难以＜锍-釒＞通合照往例隔科一选明岁暂停报可
　　○湖州民施敏坐聚众行劫杀官词连中书潘廷圭南京御史张养正覊之以闻
　　○留都天西南有声如风铎如涛者累日
　　○辛巳予故永康侯徐文炜赠太保
　　○辽东巡按熊廷弼劾奏辽东总兵王威久不赴任奉旨切责着兵部马上差人催督如再迟延定行究治
　　○壬午  孝恭章皇后忌辰遣官祭  景陵
　　○原任辽东总兵李成梁复上＜锍-釒＞自明时科臣宋一韩论辽左战款中谓建酋与成梁谊同父子教之和则和教之反则反诛成梁而建酋自不敢动又言义州参将李怀忠无故小歹青私会确有显迹怀忠成梁孙也成梁在镇四十余年廷臣争言弃地媚虏结连建州妄意朝鲜以图世守  上下成梁所辩＜锍-釒＞而勘＜锍-釒＞竟不发
　　○癸未命故兴安伯徐梦旸男徐汝孝袭爵　　○直隶巡按彭端吾言两淮盐课最烦纳级赀郎垂涎此地贤路妨塞即有诖误迁人率投牒去耻与此辈为伍且天下有六运司独两淮分司尽用赀郎不知其故乞申饬选法庶使盐官得人国课易理章下吏部
　　○乙酉南京太仆寺卿吴达可条马政六事一议举劾以彰劝惩专责成以振积弘一核牛犊以裕积贮一慎抵解以明职守兵部覆上之
