<!-- { "loadSidebar": true } -->
　　○国子监署监事右中允黄汝良呈进宋书北史上言自昔图治之君必资监古之史在全盛有道之世懿美固所必稽即叔季闰位之朝故寔亦所当考非徒以博闻见寔藉以镜兴亡者也惟宋书撰自休文起高祖迄顺帝前后可六十年而北史编自延寿包魏齐暨周隋首尾凡三百载词瞻事富荟萃芳万宝之山何物不有世变人情今古似一丘之貊触类可通间如宋元嘉魏太和周建德隋开皇善政犹历历足术如宋文帝昱周主赟齐高纬隋杨广败端犹种种堪惩综二史之始终考五姓之兴废孰有寅畏而不理畴其逆失而能长虽偏霸杂夷何足窥浑噩于往古而芳规覆辙尽堪垂法戒于将来况兹淑慝之路非若雕绘之章事事可以动忧勤在在可以益意智倘蒙万几之闲燕取备乙夜之览观睹夫麻拂葛灯碎琥珀之枕弛银钉之床而知宋祖之所以起睹天飞鋋鼓剑置发丘之即设摸金之尉而知宋季之所以亡省刘氏骨肉之衅多则思贻谋燕翼之道宜讲览元魏宫闱之祸炽则知修身齐家之训宜弘鉴周赟之侮弃谠言而悟听纳之不可不广镜齐纬之信任群小而识忠贤之不可不庸以至隋文之综理非不周而主器不定仁寿竟以悔终载观隋炀之储储非不富而邦本不宁大业繇是沦覆凡诸治同道乱同事摠之涉目而警心无论善为师恶为资期于宪羙而戒否将指掌而遗忘毕照何异握径寸之绀珠庶开卷而妍媸悉陈常若悬千秋之金鉴  圣学或禆于万一微忠亦效其涓埃矣  上纳之
　　○壬戌  英宗睿皇帝忌辰  奉先殿行礼遣成安伯郭邦相致祭  裕陵
　　○锦衣卫带俸千户许成妻睦氏乞恤典许之
　　○癸亥
　　○阁臣赵志皋请举行  皇长子典礼宥言官程绍不报　　○甲子
　　○阁臣请  皇长子择于本月二十六日开讲命于二月择吉行之
　　○是日沈一贯题谢宽处程绍乞早允行取之选因以兄故告假  上优诏答之谕以行取之选因诸沽名渎扰是以迟延卿言科务寥寥恐有废事着部院查候补起复的分别奉用
　　○乙丑
　　○福建巡抚候代金学曾为角□羊发贵州采木募兵饷银再乞  圣明俯念裁酌以保防倭重地事极言闽省濒海邻倭连被灾荒不能充部议十万之额愿减五万角□羊充黔饷不报
　　○丙寅
　　○驸马侯拱宸请举  皇长子典礼未报　　○丁卯
　　○申时西北方有星如盏大青白色有光仍往北行入云中
　　○大学士赵志皋病极乞休二十八＜锍-釒＞不报
　　○礼部请岁在庚子例应  圣驾亲祭  朝日坛命侯陈良弼恭代
　　○狭西抽税内官梁永参西安庑同知宋言串同揽头王守胤侵冒官银倡乱生员许显吾并参抚臣贾待问论劾不公及有刘源奸弊请差官校拏角□羊有源议罪  上悉从之特于抚臣无所问
　　○山西巡抚魏允贞直陈时政之缺以为候考诸臣皆进以科目试以中行推知或五六年七八年之久按抚荐之科道访之部院品苐之  皇上犹不轻与一官彼鲁坤马堂陈增高淮孙朝等试之何事举之何人而令之衔命横行生杀予夺尽出其口何其不以待宦寺者而待诸臣也科道诸臣诵法圣贤夙矜名节所言皆纲纪典制边讨民瘼一皆庋阁不省甚则严谴时行彼报矿报税原奏参随皆屡犯军徒不齿乡党其言摠是凿空说谎蠹国殃民而朝入朝批夕上夕发应之如呴何其不以听奸宄者而听言官也衙皂入乡鸡犬犹为一空彼缇骑四出雷霆震动虎豹跳号破家亡亲如吴宝秀华钰等至惨矣  皇上何不一念及也钱粮出入堂属相参后先相代其觉察至详犹有不自爱而侵欺者矿税之使手操利权动逾数万有司不敢问抚按不得闻岂旡吮民膏血以自肥者  皇上何不一察及也金取于滇不足色不止织造取于吴越秦晋不满数不止珠宝取于海南日南不穷渊薮不止至如元老听其恩景于深林小臣任其骈肩于辇下而略不皆省何以异于求金求珠宝之心也惟  皇上于穆清之际试一反现而深察之不报
　　○吏部催考选言行取原有旧章守候再经新岁臣乃为典制政体吏治人才惜旡论王言反汗官联半空使后世谓二百年之行取从今日废二百年之考选亦从今日废此为典制惜也凡此徵召之臣并奏循良之牍而使之寄官于不内不外之地寄身于不进不退之间朝廷政令亦在忽行忽止之际此为政体惜也外僚华选无如行取诸臣从来下国如望班生之舟已至都门徒索东方之米材俊灰心阘葺自甘此为吏治惜也诸士始进如花逢早春葵倾初日意气忻忻向荣而斥逐如斯其易登进如此其难从来百炼之刚化作绕指之叶此为人材惜也天下求其故而不得则谓  皇上厌前之触忤憎后之效尤此又罍受瓶耻李代桃僵臣知  皇上之英明不出此也娓娓千余言＜锍-釒＞入不报
　　○戊辰
　　○大理寺卿郑继之题禁地失火延烧屋三十余间犯人黄以德等拟罪有差其王进系钦犯监内病故该司郎中不早奏知降一级调用
　　○摠督蓟辽兵部尚书邢玠以亲衰病剧四恳  天恩放归  上温旨留之
　　○赠原任太子太保兵部尚书张学颜少保荫一子入监读书从其孙张懋忠请也
　　○己巳
　　○升右布政王守素为左通政太常寺少卿许弘纲为右通政　　○户部题每年四季额进金花银一百万两万历六年奉旨添进五万两近因省直饥荒正项俱不能敷万难那凑乞赐停免额外五万两奉旨帑藏空乏民力凋敝军国供需多缺你部处置难前朕岂不常加悯念但宫用有常亦难减省着照增定额数角□羊进果难措处但许稍宽日期不得减少待有积贮之时即当停取省直拖欠严行催儧毋得姑息致亏接济
　　○摠理河道工部右侍郎刘东星＜锍-釒＞舌□辛河工恩命不允
　　○河南开矿原奏官署都指挥佥事陈永寿奏参知事张有伦奏官钟应交盗买官砂得银数万搬运回藉  上命官较扭角□羊来京追究
　　○庚午  至康陵不抄孝靖毅皇后忌辰  奉先殿行祭礼遣忻城伯赵世新祭  康陵
　　○大学士沈一贯极陈瘝旷虚负眷知亟简贤辅以重政机臣初入阁时岛氛虽未靖而海内犹谧如也今奏渎纷纷无非愁叹焉用彼相谁生厉阶公餗将覆小犊偾辕昔司马相而中国重李纲入而朝廷成阁臣不职非独臣之忧寔  皇上之忧也因催用阁员  上优诏慰留之
　　○兵部覆贵州巡抚郭子章题黔省僻在西南为通滇一线之路地方辽长在在邻贼而兵微饷寡单弱已极自播贼煽虐以来议兵议饷累牍连章亦既虑竭思殚矣无柰调兵不能骤齐转饷不能卒至兼之将领玩愒不急趋事彼贼见孤黔之可乘纠结生苗分道突犯于许花王嶰盘据于三跳翁岩孤危之势诚岌岌矣抚按欲于原议之外再行募兵三万分屯东坡澜桥重安以固要害而通喉舌急催湖广滇粤永保之兵救偏桥思石兴黄贵阳一带以卫地方而壮声援且虞粮饷之难处必欲如数角□羊发将领之规避逗遛查参究治此其心良苦矣苐无兵则攻守之难有兵则供亿之难议行多募恐一时难集亦未必精且练也童元镇逗遛半年交代逾月鼠伏铜仁恇怯偾事若不究惩岂复知有三尺法哉今如已任事容令戴罪自效或尚观望听督臣角□羊扭赴京治罪其员缺即以听用总兵李应祥补之奉旨贵州孤危着总督与镇抚上紧应援兵马若少准再酌量调募另给粮饷与他广西云南湖广各兵俱要齐赴信地战守不许逗遛观望童元镇堪否策励及应挐应换摠督务遵屡旨从寔行不得姑息陈寅等如再不到参来重处朝廷不中制该督抚宜协心力任相机行事
　　○锦衣指挥郑国太请举行  皇长子三礼不报
　　○吏部会推偏沅添设巡抚江铎郑汝璧鲍肴颜
　　○先是天津税监马堂激变临清时复奏地方风俗狡悍市井十虎纵横山东巡按杨光训乃极论其怙终掩罪人心怨恨已极曰名为十虎者系堂私人号为槌师捧手者系堂招募昼则攘臂白夺者堂之委官夜则放火杀人者堂之厨役商贾闭门而逃者谁驱之明贴匿名者谁致之堂之所言何一非已所为真怨詈滔天神人共愤不然狡悍市虎此守土者事于税使何与而堂顾虑之乎＜锍-釒＞入不报
　　○辛未　　○阁臣赵志皋引疾求归因极陈典礼之当举阁员之当点考选之当速言至详恳未报
　　○兵部题播酋猖獗势所必诛调兵集饷急如星火不得已将庐凤淮杨万历二十七年分应角□羊马价六万七千两又将二十八年折色马价扣除三万三千两凑足十万蹔济川贵之急今淮抚李三才称候为价角□羊发必误  机先借漕库船料三万两盐课五万两并庐州府二十七年马价二万两起角□羊而以前议未角□羊马价抵补此权宜之计也从之
　　○壬申
　　○夜二更火星逆行过柳宿鬼宿度
　　○都察院左都御史温纯题云南巡按御史刘会报满请以浙江道李以唐代差因言播酋豕突于与隆黄平之间将断贵州之道为图云南之计云南内有二心之顺宁外有垂涎之播酋寔危急存亡之秋以唐此行道经贵州而察贼势之强弱入云南而建备御之长策其有裨于国不亦多乎又力请考选行取之臣俱不报
　　○癸酉
　　○大学士赵志皋引疾二十九＜锍-釒＞乞休不报
　　○直隶巡按徐元正乞蕳发部覆留宣府抚臣王象乾＜锍-釒＞入不报
　　○命侍郎宋国祚宴侍琉球进贡陪臣郑道等
　　○甲戌
　　○南京吏科给事中祝世禄上言  皇上之迟迟考选不过厌新进之聒扰也但朝无缺政谏书自希欲人勿言何如不示人以可言之隙今天下争言  皇长子典礼  陛下沛发德音而举行之天下争言补阁臣  陛下允元辅之请而点用之天下争言酌经费  陛下于珠宝第取成礼即少减损要不失为俭德何必私内帑而积之杇蠹天下争言罢榷矿  陛下苐于中使中贪残太甚者罢去之而寘其参随委官之虎翼者于法天下争言弭灾而  陛下幡然警惕修德修政修救则转灾为祥易易耳言官又何措其烦言哉如其时事日非乱徵屡见岂必言官上自执宰下迨杂流谁不可言亦谁忍不言哉愿  陛下毋以言为填厌其言而并因其人一旦下考选之命以快人臣之望幸甚不报
　　大明神宗显皇帝实录
大明神宗范天合道哲肃敦简光文章武安仁止孝显皇帝实录卷之三百四十四
　　万历二十八年二月乙亥朔以军兴就近推补四川司道等官副使马朝阳升右参政分守川北道右参议史旌贤升副使马瑚兵备狭西右参政张悌升按察使兼参议分守川东真定知府秦璘晋升副使分巡兵备川西河南副使王嘉谟升右参政分守川南凤翔知府江应泰升副使备兵松藩原任四川按察使周嘉读起补原官分巡川北其川贵湖司道有司悉听督抚举劾举  作正荐俱依总督李化龙请也
　　○以贵阳知府张文奇为贵州右参议分巡新镇道升南京工部郎中刘冠南为贵阳知府依巡按郭子章请也知府调参议为绌级以军兴急人故破例　　○以川黔用兵偏沅添设巡抚  上用江铎为都察院右佥都御史巡抚偏沅等处地方提督军务兼理粮饷
