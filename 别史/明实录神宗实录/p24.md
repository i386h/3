<!-- { "loadSidebar": true } -->
　　○浙江按臣谢廷杰荐境内人才都御史吴时来陈洪濠给事中陆凤仪御史柴祥布政使陈善按察使金立敬何镗佥事沈淮通政参议胡朝臣知府冯熊凡十人
　　○山西抚臣赵孔昭＜锍-釒＞荐遗才尚书霍冀裴守侍郎杨思忠都御史王轮李尚智按察副使张昇凡六人
　　○宣大总督王崇古＜锍-釒＞辞恩荫引疾乞身俱不允
　　○差刑科左给事中贾待问江西道御史苏士润巡视京营
　　○癸酉兵科右给事中张楚城言狭西巡抚曹金无疾请去此必有疑避不安之情金往服藩臬清谨茂称近转贰卿未闻指摘举朝公论昭然乃使之疑避求去非盛世事并言南京礼部尚书秦鸣雷贪秽不宜留吏部言金已奉旨回籍鸣雷处分后未闻别过似难轻弃从之
　　○令湖广荆州府捕盗通判刘起凤移驻龙湾市从抚臣凌云翼奏也
　　○巡按浙江御史谢廷杰请祀前礼部尚书赠太子太保章文懿公懋于金华府正学祠＜锍-釒＞下礼部
　　○沁源王恬炜长子珵场有罪发高墙禁住
　　○甲戌  上御文华殿讲读
　　○大学士张居正等奏日讲节假接上元灯假恐  圣功间断命正月初旬即开讲居正又以  先帝服制未过小祥节间请宫中勿设宴并免元霄灯火诏烟火灯架昨已谕免办困历叙宫中侍  圣母膳甚简每斋素蔬食或遇佳节小坐但增甜食果品一卓亦不用乐居正言如此不但见  陛下追思  先帝之孝且节财俭用自是人主美德愿  陛下常持此心  上嘉纳之寻谕光禄寺节问宫中酒饭卓俱免办凡省七百余金
　　○升吏部文选司郎中胡执礼为右通政提督誊黄
　　○以甘肃行太仆寺卿祁天叙兼狭西佥事总督屯田乡兵事务
　　○候选训导侯贵＜锍-釒＞言学较六事一议庙像谓孔子庙庭南都自  太祖已易木主至嘉靖初议令天下尽以主易像而至今撇存不一且孔子已称先师而未撤者犹冕服称王即乐舞八佾亦非所以妥圣灵一议从祀谓诸贤儒去爵号称某子既无朝代可寻又无爵里名字可考宜仿孔庙之制镌立二石详载其世又唐贞观二年颜子自十哲升配而补曾子总章元年曾子又升配而补子张考其学问与圣门所评及同列所尊事子张不及有若而乃置有若于庑下登子张于十哲非所以定祀典又谓今所罢绌戴圣刘向王弼贾逵何休王肃荀况何晏马融杜预杨雄吴澂诸儒虽多可议然传释经义功不可泯蔡沉注书得祀陈浩注祀亦宜准其例论语成于有子曾子之门人故二贤独以子称论语首记孔子之言次即有子曾子继之此其验也有子门人无所考曾子门人之贤者莫如公明宣乐正子春论语又有齐论鲁论古论之异至汉张禹郑玄晋何晏始合为一书今所读者三子之所定也司马迁谓孟子所如不合退而与万章公孙丑之徒著书七篇后世又有假托皆名孟子今之所读乃赵岐之所定也是数子者合祀与否所当讲明又谓文字自苍颉始制嗣以史□□榴程邈李斯蔡邕李阳冰辈乃大备实与经传相表里宜于文庙创立一祠以隆其祀并祀造纸之伦制笔之恬此皆大有益于世非诸名宦乡贤泽一方范一时者比所当以义起也一定学制谓学軗  祖宗所慎重今教官徒取充位不获实用或聚之书院倡为讲学有类该禅名为主静无异入定圣如孔子犹曰慱学于文贤如颜子犹曰博我以文今则以六经为糟粕谓不立文字直可超悟圣贤千言万语皆从心上说来中和位育之功皆自心上做出今谓心亦不用曰不思善不思恶但看本来面目曰六经注我非我注六经以佛老之似乱孔孟之真及徐观其所以则又人所深耻而不为者分门主党自谓圣学而以举业为俗学夫举业所学亦圣贤之义理也以其既资出身旋即弃之人自俗耳于学何尤又学较之政人各一法东西莫适宜取各处提学教条命礼部折衷令可永为遵守提学岁考数年不及一周科场迫近但务截考不如以其权分委之各府而总摄于提学听其参究焉又谓近来时文寝失旧制险怪钩棘破析文义冗长厌观虽时加禁革难以猝改必如殴阳修之绌刘几丘浚之黜寻悦而后可一议删定春秋汉兴以来三传并行迄今而主胡传胡传之论虽正而事实或隐三传事颇详尽而论莫折衷宜命儒臣深明是经者大加精择务求归一礼记多汉儒附会陈浩集说但解章句卷帙浩繁亦宜详加订正至于朱子纲目并尹起莘发明刘古益所作书法删繁就简列于学宫令提学务以此试士五议冠带广恩谓中式举人殿试毕即与冠带及当该援例亦与冠带听选则历满监生就教守部贡生亦当推广此例六议禁革谓举人岁贡牌坊路费俱有额数而有志者少出学之后多方干求关通胥吏或敷派里甲或科取行市名为作兴实则科歛宜严加禁止以节省民财亦所以培餋士节其＜锍-釒＞中又言薛瑄与王守仁同为一代名臣然学术不无醇疵故词多诋伪学而又以王安石三经正义比孔颖道九经正义则议论不无差谬云
　　○礼部题奏灾异言  皇上至诚事  天纯孝法  祖亲贤懋学节用爱人宜乎和气致祥休祯毕集乃自六月以来宁夏地震有声大名广平顺德三府天鼓鸣祁定二州雨雹毁豆禾广东万强二州狂风暴雨光焰火星相交海水涨涌折木颓屋压漂人民不计其数山东东昌府天鼓响十月以来客星当日而见光映异常京城远近亢阳日久雪泽不沾揆厥所自皆臣等不能仰承德意勉修职业所致乞严行各衙门遵奉明旨涤虑省愆讲求致变之繇勉尽修弭之实尤望  皇上仰稽  先朝旧章俯纳诸臣＜锍-釒＞请揽威福之柄严邪正之分慎赏赉之施防壅蔽之渐开忠谠之路崇节俭之风则上下交儆灾沴可消报闻
　　○革河州参将何其昌任回卫听勘○以原任副总兵管参将事薛邦奇充神机营练勇参将
　　○以神机二营佐击林栋充五军八营参将改兴都留守司掌印刘葵充五军五营参将升宁夏镇城中军坐营指挥使刘柏充庄浪游击  初令甘肃行太仆寺卿祁天叙兼狭西佥事总理屯田乡兵又添设临洮府带衔同知专理甘山等九卫所巩昌府同知专理凉永等六卫所并各监督通判俱听该寺委用其甘凉州判甘州右中二卫知事俱裁革从巡抚廖逢节议也
　　○乙亥  上御皇极殿顺天府官进春百官称贺
　　○狭西抚臣曹金＜锍-釒＞荐遗才尚书王应宾府尹王鹤副使王学谟张嘉孚薛腾蛟黄九成参议李复聘孟官凡八人
　　○巡视太仓银库给事中贾待问条奏厘弊八款一慎解官之选一严解鞘之防一刻程限之期一严挂欠之罚一革匠役之弊一剔兠揽之蠹一杜欺冒之奸一酌通变之法＜锍-釒＞下户部议行
　　○工科左给事中王土□□条奏巡青五事一曰正疆界二曰核孳生三曰设兽医四曰派商人五曰重事权户部覆行之
　　○革松棚路游击薛经任行巡按御史提问按臣卢明章劾其贪纵也
　　○以管领黄花镇班军署指挥佥事严勋充神枢三营佐击统领官军操练行事
　　○丙子兵部覆户科给事中陈蕖等条陈京营七事一议选任之实大小将领及号头中军等官必才技武勇堪任者方可推用充补一议储餋之实营中教习武举严加考试在外才勇亦选送营中训练一议营伍之实操兵不许雇代家丁无用懦弱一议整搠之实另选教师训练枪牌火器等技务求精熟足济缓急一议餋马之实见马之军择家道殷实者方许拨领各营将官不许擅将官马任情差拨一议缉捕之实一月内盗贼连劫三四次以上者参提左右参将其提督及正兵马年终分别举劾一议班政之实行各兵巡道及都司官公同领班都司查照该班官军原额编成队伍依期上班各卫所掌印劄付官及领班都司不得仍前卖放支调需索常例俱依行  丁丑改巡抚延绥右佥都御史郜光先巡抚狭西
　　○以播州宣慰司舍人杨应龙承替宣慰使仍不世袭
　　○户科都给事中贾三近奏国有常赋民有正输迩年以来逋负数多其弊不在于催科之拙而苦于就中朘削之多端不专于徵解之难而阻于额外需求之过甚乞敕行各抚按严督所属凡拖欠钱粮刻期催解有管粮官员索取常例扣除余价及催收人役乘机侵盗者不时缉治掌印官失于防简并首鼠侵克一体参处仍行各该地方一应京库钱粮亲自查验起解不得滥恶苟且充数应解人役佥素有身家殷实上户毋令巨猾积棍混肆包揽至于交纳廉委精力司官一员会同巡视科道逐一拣查果无滥恶方与进入如该库内外人等有仍前妄行需索鞭鞑凌轹迫苦解役致损国课听臣等据实参奏＜锍-釒＞下户部覆行
　　○以正旦节遣侯郑昆等祭各  陵园
　　○兵科左给事中蔡汝贤请祀宋儒罗从彦李侗于孔庙＜锍-釒＞下礼部  朝鲜国王李昖遣陪臣参判宋赞等进贺  穆宗皇帝册谥  二圣皇太后徽号如例赐宴赉不作乐簪花
　　○辽东抚臣张学颜建州夷首王杲遵奉宣谕约海西夷首王台送还所掳人口一百四十九名请加赏免剿准其入贡仍行河东将领加意抚处勿得更变成规致失夷心滥增赏物餋成后患兵部覆奏赏王台银币○以浙江都司佥书谢诏山东都司佥书谢天祐湖广都司佥书蒋易元铨注各都司掌印诏仍浙江天祐万全易元大宁升兴都留守司协同佥事郭应乾为署正留守掌印旗手卫署指挥使张国柱领中都留守密云城守备管逵干充神机三营佐击
　　○释前江西玉山知县李廷缵回籍廷缵之戍原属亏枉节遇恩赦尚不得免至是按臣援新诏请释之
　　○  上御皇极殿太常寺奏岁暮祫祭  太庙
　　○戊寅辅臣张居正等＜锍-釒＞言制命之词贵在间严庄重乃为得体查成弘间诰敕叙本身履历功绩不过百余字祖父母父母及妻室不过六七十字至庆典覃恩其词尤简盖以恩赉为荣不必计其履历此制体也近来俗尚干求词多浮靡又过为夸侈多至数百千言或本无实行虗为颂美或事涉幽隐极力宣扬臣谀其君犹谓之佞况以上谀下乎礼贵从先辞尚体要命令之辞乃一代典制传之四方垂之后世所关非小乞敕下成谕各撰述官复古崇实毋得狥情饰辞以坏制体敕各官撰完送阁详定进览毋仍前狥饰并不得预行传示
　　○吏部右侍郎兼翰林院侍读学士诸大绶再＜锍-釒＞请告特命驰传回籍
　　○礼部尚书陆树声以病乞休慰留不允
　　○敕谕礼部三法司湔滁两京文武官罪名如故事
