<!-- { "loadSidebar": true } -->
　　上曰然已户部请发辽东年例银两居正等因奏该镇旱甚士卒饥罢属有虏警请例外再发帑银赈之  上深纳其言诏户部于例外即发银二万两付巡抚张学颜给赈征调官军有顷上命中使捧  圣母御书一帙以示辅臣居正等稽首言臣等仰观  圣母御书体裁点画字字精工  上因言  圣母在宫中唯观书史每日写字一幅又课令侍女三十以下俱读书写字居正又稽首仰颂  圣母仪因进言曰夫  圣母母也犹孜孜勤学如此矧  皇上当英妙之年有万几之重可不锐精问闻讲究治理以副  祖宗付托之重乎  圣母盖所谓爱不忌劳端身教也伏望  皇上仰体  圣母爱育之心率循
　　圣母躬行之教及时典学无怠无荒则睿智益开聪明愈扩日览万几如烛照而数计矣臣等切不胜款款之愚  上曰先生言是也朕当勉焉
　　○时修  慈宁宫暖阁仙桥内官监奏行工部具料揭称该用板片数百木值倍之诸杂物称是  上曰一仙桥所费几何而侈用至是那命减半与之又诏自今各衙门凡有造办等项该部勿得曲狥所请致耗财用
　　○升辽东前屯城备御葛景岳为本处游击
　　○狭西总督石茂华甘肃巡抚侯东莱＜锍-釒＞言甘肃境内番虏互相盗窃已经抚处原无他衅恐传闻失实谓有所隐乞以后不系重情得径自处置不必一一渎奏兵部覆闻得旨边臣奏报纷纷不过为将来逃责之地今后著遵前旨实心经理毋但以题奏虚文了事亦不许因而隐匿边情以致偾事重治不饶朝廷重任边臣原许以便宜行事功罪赏罚公论甚明各巡按御史亦毋得苛求细事使人不得展布你部里行文与他们知道
　　○福建佥事孙裔兴以病告准回籍调理
　　○有假新选州同诓借商人银八百两者事觉吏科给事中李盛春＜锍-釒＞言棍徒结夥诓害及富□放债重贪宜行厂卫严加访缉因言开纳事例除冠带荣身无关民社者可也若有司佐幕分牧之官能为民害者宜悉行停止为贪官图选有司之禁一夫一皂皆民财力宜通行抚按衙门严禁三司首领州县佐贰官不许擅自擡轿违者据法重处州县佐贰官果有贪污不职正官不行开报州县正官果有贪污不职知府不行开报者抚按官宜仿古连坐之法参论罢黜见在有司果与地方相安可堪久任者宜照例题请加衔州县佐贰杂职贪酷害民者照例尽法追赃问遣果有材能超卓者照例不拘资格一体荐扬庶邪党息而人心知儆选法清而吏治弥肃吏部覆奏从之
　　○升刑部郎中宿度为湖广副使调山东佥事张子仁为浙江佥事
　　○己未  上御文华殿讲读
　　○授庶吉士史钶为翰林院编修
　　○升兵部员外文祚为福建佥事
　　○降原任狭西副使蔡可教为山东佥事
　　○以贵州思石守备周官为四川都司军政佥书狭西岷州守备朱宪为狭西行都司军政佥书辽东军政佥书苏承勋为辽东都司军政掌印
　　○庚申  上视朝
　　○甘肃巡抚侯东莱＜锍-釒＞发假用勘合从南京江东驿起马至该镇者奉旨假勘合踪迹显然一见可知自南京至甘肃历数千里始觉前此通无一人烛发其奸显是近来勘合冒滥不办真伪一概混行前有旨著抚按官查诘严禁却全不遵行好生怠玩这各犯经过地方通行查究
　　○申严山西五台繁峙二县奸民结聚盗采矿砂之禁从巡抚郑雒之奏也
　　○升吏科都给事中刘不息为太仆寺少卿
　　○壬戌  上召兵部尚书等官谭纶等于会极门手诏问曰前报虏贼数十万欲犯辽东前哨已到近边朕心日夜悬虑今经旬日如何又声息杳然不知前贼果否入犯该镇有无失事你部里如何通不以闻著从实说来先是辅臣居正等题昨该辽东巡抚张学颜等报称达贼二十余万谋犯辽东前哨已到大凌请兵请粮急于星火至于上廑
　　圣虑面谕臣等虏寇猖獗深以为忧此时臣等已即面奏暑月非虏骑狂逞之时料无大事请宽  圣怀今据蓟镇总兵官戚继光揭称诸酋久已解散时下正议撤兵及臣等使人于宣府密探西虏青把都动静则本酋一向在巢住收未尝东行辽东所报皆属夷诳赏之言绝无影响数日以来更不闻消息矣臣等因此反切忧虑夫兵家之要必知彼已审虚实而后可以待敌可以取胜今无端听一讹传之言遽尔仓皇失措至于上动九重之忧下骇四方之听则是彼己虚实茫然不知徒借听于传闻耳似此举措岂能应敌且近日虏情狡诈万一彼尝以虚声恐我使我惊惶疲困于奔命久之角□羊弛不备然后卒然而至措手不及是在彼反得先声后实多方以误之之策而在我顾犯不知彼己百战百败之道他日边臣失事必由于此故臣等不以虏之不来为喜而深以边臣之不知虏为虑也兵部以居中调度为职尤贵审察机宜沉谋果断乃能折冲樽俎坐而制胜今一闻奏报遂尔张皇事已之后又寂无一语徒使君父日焦劳于上以忧四方而该部以题覆公牍遂谓足以了本兵之事耳臣等谓宜特谕该部诘以虏情虚实之由使之知警且秋防在迩蓟镇之间近日既为虚声所动征调疲苦恐因而懈怠或致疏虞尤不可不一儆戒之也臣等谨拟  圣谕一道进览伏乞  圣明裁断施行  上从之故有是问
　　○吏部覆允狭西巡抚郜光先＜锍-釒＞凡山狭蓟辽宣大等边兵备等官升迁之日务候新官将该管钱粮兵马交代明白方许离任该抚按官度其新任凭限果逼给与文牒前去扣筭开豁腹里地方不以为例
　　○癸亥  穆宗庄皇帝忌辰遣固安伯陈景行致祭  昭陵
　　○甲子兵部尚书谭纶奉旨回话顷报前顷虏情先据辽东镇巡蓟辽宣大总督巡按等报皆谓东西二虏会兵入犯盖得诸俺答与独石参将所遣探卒三卫属夷辽东市夷之言各镇据以为题今据总兵戚继光雷龙巡按吴兑揭咨前来诸酋委俱解散止有长昂一枝尚留辽东窥犯耳奉旨这所报虏情前后异辞东西异状看来通无的据止是借听传闻似此彼已虚实茫然不知将来何以待敌且该镇饥荒当此数月无端为一虚声所动周章调遣先自罢劳即日秋防猝有虏至又将何以御之边事如此深可忧虑今后各总督镇巡官平居当亟图  守日夕戒备要在厚遣间谍的探虏情有警却宜特重安详示以整暇不许沿袭旧套虏未至而虚张贼势以避罪虏以退而虚称斩获以要功有这等的国法不宥你每职任本兵居中调度亦要沉谋审筭动中机宜无但依边臣奏报之言漫尔区画致乖举措取轻外夷
　　○升辽东海州备御孔思鲁为辽东军政佥书  乙丑升巡抚湖广右佥都御史赵贤为都察院左佥都御史协理院事南京大理寺卿陶承学为大理卿  丁卯裁山西太原府盂县县丞一员添设徐沟县县丞一员
　　○户科李邦佐＜锍-釒＞言编审□人每年二次恐属太数查旧例年终会同五城御史审明更替五年以上虽未消乏亦行报换以均劳逸再迟五年仍前殷富方许佥役从之
　　明神宗显皇帝实录卷之三十八
明神宗显皇帝实录卷之三十九
　　万历三年六月戊辰朔户部题先年各边银两缺乏故预发年例差官召买今各边粮草颇充亦有省积银两者以后年分查照年例额数止于上下半年解发至于一番差官道路烦费如一时本色不敷听督抚郎中等官即于本镇见在银两随宜动支召买候本部解□羊到银两照数抵补奉旨是  己巳暹罗国及剌麻番僧各进贡赐宴待如例  升湖广左布政陈瑞为都察院右副都御史巡抚湖广等处地方应天府尹汪宗伊为南京大理寺卿河南左布政吴文华为应天府尹湖广右布政徐学谟为湖广左布政
　　○庚午  上视朝
　　○兵部尚书谭纶＜锍-釒＞言秋防届期边备可虞乞饬当事臣工预严战守以图万全奉旨秋防在迩各督抚等官务遵前旨将节次申饬事理着实奉行朝廷赏罚明信决不虚言
　　○山西有改撺勘合掜造封号增添件数事觉缴至礼部部臣乞行该省提究原领勘合官张贤奉旨奸徒作弊惯熟你部里积年书吏未必不与通同今后著照前旨严加访察有稔恶不悛的即便拏送法司从重问拟无得曲狥自损名节张贤著巡抚衙门提了并前各起所犯俱一一严刑根究同谋置之重典如干碍部里书吏人等通同作弊的也著从实具招回奏不许畏狥隐匿
　　○辛未  上御文华殿讲读
　　○兵部奏建州右卫都督同知台恭孙野里掜建州左卫都督佥事撒哈答男蟒子各奏袭祖父职换给敕书管束部落许之
　　○总督宣大山西右都御史方逢时咨兵部谓酋首吉能原授都督同知吉能死子把都儿黄台吉应袭父职缘本酋西抢未回若俟回套之日再取番文诚恐失酋虏之望有乖羁縻之术审时度势宜准行该镇早令承袭兵部覆奏许之
　　○壬申狭西总督石茂华巡抚陈省题称麻山关番贼跳梁遵议设法捣剿已将番族焚烧剿杀将尽但为邻番所掩阵亡守备操守一员及参将弟男各带军舍共三十余名兵部覆奏以为番贼肆逆委宜剿治俾知惩创但事熟虑谋贵万全即使机有可乘兵宜速进亦当计其山川险阻步步为营反客为主奈何欲掩其不备遂不计虑后艰使邻番得肆其反噬歼将折军得不常失耶失事官员宜行勘处仍将助逆邻番及剿处事宜悉心计处先后迟速俱听便益不从中制但务鉴覆辙期收全功奏闻
　　上切责茂华令姑与陈省等悉心计议相机剿处以靖地方事平之日该部查明论功定罪
　　○升河南右布政鲍承荫为河南左布政湖广按察使杨柏为湖广右布政
　○甲戌  上御文华殿讲读
　　○升山西按察使周鉴为河南右布政湖广右参政胡邦奇为湖广按察使
　　○乙亥都察院左都御史葛守礼以老乞休许加太子少驰驿去仍令有司给月米人夫以示优礼
　　○丙子升山东右参政舒化为山西按察使湖广副使徐柏为湖广右参政
　　○丁丑  上御文华殿讲读
　　○兵科都给事中蔡汝贤以辽镇近报虏情虚张不实参论侍郎张学颜奉旨令学颜策励供职
　　○河南巡按孟重题五月初二日信阳等处地震  裁革扬州府驻劄仪真县理盐通判
　　○戊寅升江西副使杨世华为山东右参政○吏部题民生休戚关吏治之臧否吏治臧否在抚按之激扬抚按于地方官员贤能无论大小俱得荐扬贪酷者六品以下径得拏问权至重也今狃于因循拘于资格贪酷有司不循拏问之例而姑留以待覆命则未论之先皆百姓受害之日也中间善弥缝者以阿顺取容事营求者以结纳释怒保无漏网乎至于荐举之数多重甲科而轻举贡夫天下最亲民者无如州县正官其次无如州县佐贰正官则科贡俱十之八佐贰则岁贡居十之五以天下最亲民之官强半取足于岁贡而概以穷途无用轻弃之安得不消阻其意气自为末路囊橐之计耶今宜力祛故套大破常格贪酷显著应参奏者参奏应拏问者即径拏问至于举荐＜锍-釒＞中只当考其贤能不必更问资格不得先尽甲科遗漏举贡科道部寺等官一体行取以纳栗吏员等项果有才能超卓者亦许奏补佐贰庶惩劝明而吏治可兴矣奉旨卿等说的是朝廷设官原以为民三途并用祖宗故事今后抚按官务要精核有司但系实心爱民及贪酷坏法的不问甲科岁贡出身一体荐举论劾如有沿习旧套偏重甲科及狥私滥举植党市恩的你部并都察院查照旧例著实参奏
　　○己卯雷击建极殿鸱尾
