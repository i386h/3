<!-- { "loadSidebar": true } -->
　　○直隶松江府通判庄而安＜锍-釒＞参清平知县杜承芳青阳驲丞康天祐袍船经过违慢钦命其梁家庄驿积棍摃头李俊先等奉新驲孟四等包侵夫役聚众行凶驿丞周应麟管成名睥睨坐纵俱应严提重处得旨县驿宦都着锦衣卫扭角□羊来京问奏内有名恶棍各该抚按官严拿捉重问拟
　　○工科都给事中王德完奏新会知县钮应魁畏威附势乘变劫财伤残百姓煽祸缙绅寻甸知县蔡如川赵州知州甘学书元称循吏群情共隐伏祈  皇上将应魁创惩罔贷如川学书任用如初其于粤之乡官举人滇之士子凡属无辜悉行赦宥则奸贪破胆良善扬眉＜锍-釒＞入留中
　　○丁酉大学士赵志皋沈一贯题顷臣等＜锍-釒＞请  皇长子讲学奉旨卿等说的是但久旱天时尚在炎热且皇长子气秉清弱恐致劳烦着于九月初旬题请讲学谕卿等知臣等钦遵恭择九月初二日吉伏候谕旨照常讲学
　　○朝鲜陪臣李先觉等十九员以  万寿圣节赴京进贺宴赏如例  戊戌西北方有声如雷以播司荡平覆总督李化龙回籍守制
　　○己亥改守分汝南道右参议黄炜以原官兼佥事分巡汝南整饬兵备
　　大明神宗显皇帝实录

大明神宗范天合道哲肃敦简光文章武安仁止孝显皇帝实录卷之三百五十一
　　万历二十八年九月辛丑朔礼部进  祀册
　　○大学士赵志皋沈一贯题臣等昨拟佑圣夫人劝敬荣安二谥俱蒙点用窃惟夫人赐谥已属旷恩即用二字光荣已多若复增加不惟  国典有碍而皇恩亦自大亵非所以立训也  上以徐凡奉侍  三朝恭勤茂著令特与之后不为例
　　○户科都给事中李应策奏燕南江北水旱流离之状欲如抚臣汪应蛟李三才所请分别赈贷又奏言各边请饷恻乎若陇亩之盼膏雨而帑藏如适边阃失望士卒终岁勤动不得一暖衣饱食当事宁不寒心夫积贮天下之大命虽多方储蓄犹虑无以佐缓急奈何日取日搜致日空匮而弗少停创乞敕该部核省直各紧关钱粮不得假立无碍名色为侵渔计如真有堪动款项就便解边准抵本年秋冬京运并附近济边银两免令赴京径自解赴饷司给散庶往来免起运之劳径边免防护之累秤兑免消耗之费遣委免供应之烦出纳免稽延之忒极知非例少济燃眉俟一二年帑藏稍余仍复旧贯＜锍-釒＞入并留中  韦宁夏西路参将吴宗尧任回卫听用
　　○太仆寺少卿陈应芳奏言问奉钦依调取各郡县寄养马匹兑给京营殷寔军士分收而各该将领不以马政为重惟以贿赂为差凡在四远者恣意夤缘而后得登名入册兑马一番通贿一番加倍常例之外领收千里之遥驮载私物倒毙马匹如张问等言之真可痛恨今新马将兑宜申饬将领必迮京居住者始给其诸远州县勿与仍命驾司一员逐册清审庶端本澄源而马政非小补矣＜锍-釒＞上诏下所司
　　○工科都给事中王德完条设漳流北徙二变二患三策言河决小屯东径魏县元城抵馆陶入卫为一变其害小河决高家口厮二流于临漳之南地俱至城安县东吕彪河合流经广平肥乡永年坐曲州入淦水同流至青县口方入运河为再变其害大滏水不胜漳而今纳漳则浃小不足收朿巨浪病溢而患在民卫水昔仰漳而今舍漳则缓不能扫卷沙泥病痼而患在运塞高家河口导入小屯河费少利多为上策仍回龙镇至小滩入卫费钜害少为中策筑吕彪河口岸堤障水运道固不资利地方亦不罹害为下策中襍引汉事为证而未复力荐原任知县刘宇郎中樊兆程章下所司覆议三策总治漳之建画与利害之更端容咨漕河部院逐一从长计议务使国计民生一举有赖报可
　　○先是妖犯孟化鲸之解京也寔以元恶赵一平获于近甸虞其展办便对讯耳至是  上览部＜锍-釒＞疑焉令拟旨语之阁臣沈一贯具申以对乃寝命卫应爵龚宣城伯
　　○兵部覆四川巡按崔景荣查勘橎功不必避嫌仍会同湖贵按臣东公寔核允之  又覆辽东督抚邢玠李植备边之议分防应援措置周详而又惓惓于心志之不齐人情之玩愒合行溽励用卫封疆得旨辽镇警报着督抚官严行申饬镇道将领等官加谨堤防策应共保无虞
　　○刑科右给事中陈继春＜锍-釒＞救被逮知县杜东芳知府蔡如川知州甘学书言人君喜怒中外属夷稍失其当使人潜窥则刑罚不中而人心离涣国事随之  皇上过听珰史缇骑四出近日杜承芳等以庄而安一言逮矣向日知府蔡如川等以杨荣一言逮矣夫而安起解  龙袍六月初渡江不为不久任意遨游沿途需索惧以迟慢获罪捏词诳渎致干  圣怒不可测其欺罔孰甚焉曾从孔氏之门膺牧民之寄而病狂丧心若此良可叹矣臣谓承芳之拿解宜释而安之狂悖所当禠职重处者也如川学书无端被祸臣等请命不得今械系至都矣夫荣狼子野心抚臣陈用宾等隐忍阿媚不能结其权何有于二臣以清廉之吏遽蒙此惨烈之祸其何以令人劝乎臣谓如川等之蒙罪宜宥杨荣之暴戾所当惩者也＜锍-釒＞入留中　　○癸卯刑部＜锍-釒＞具妖犯赵一平狱词  上令公同三法司与孟化鲸等面质看明拟罪以闻
　　○通湾宣大税监张烨＜锍-釒＞参原奏书役毛凤腾擅坐肩舆假丈田地恐吓民财轻毙民命及侵盗子粒银两纷扰紧峙地方诸奸欺状  上令烨锁押出关备查三镇牧马水旱地土应徵子粒银两候对理完日从实奏请之夺不许从容延缓
　　○甲辰  孝恭章皇后忌辰遣阳武侯薛钲祭  景陵
　　○大学士沈一贯＜锍-釒＞陈播州善后事宜言总督李化龙忧归众举京营尚书王世扬往代而以贵州巡抚郭子章陪因其有功也适化龙书来宣慰安疆臣恃有前功妄冀厚赏不可无以裁之臣等固思安民与杨氏接壤世姻声势依倚扬氏发难之时天下疑安氏为助而安氏又与贵州甚近安若助杨无论杨不可诛而贵州省城亦不可保故一面使郭子章于贵州竭力鼓舞推心结纳令其建功以报朝廷而一面李化龙徵兵四方恭行天讨以示朝廷用兵不必籍土司之力盖总督裁之以法而巡抚收之以恩两相济而后安民始入掌握中也夫威之入于恩也易恩之入于威也难于章之于安氏方以恩收之岂可遽以法裁之乎不裁必恃恩以多求裁之则生怨而启事故子章之为总督势甚不便推特遣以重望大臣往则可以据理而折衷奉法而定制子章亦可因而掺纵行其控御之术此定西南之长策也仰祈  皇上用世杨总督子章照旧巡抚为便盖杨氏未灭则爱杨氏杨氏既灭则爱安氏天下之事善终不若善终臣等不敢不尽言耳  上曰览奏具见为国筹画详慎王世杨可用但协理京营亦系重任郭子章着照旧巡抚卿可传世该部另行会推忠寔才望的二员来用
　　○丙午大学士赵志皋沈一贯题请  皇长子讲学得旨于十二日举行
　　○升云南按察使钟昌为本省右布政使
　　○刑科右给事中陈维春以朝审届期奏请停刑＜锍-釒＞入留中
　　○丁未大学士沈一贯＜锍-釒＞病乞假  上谕令调理仍从出辅政以慰眷倚
　　○礼部奏铅山王继选杨氏未婚守节抚育遗孤既经按臣勘明宜封妃旌异以励宗风允之
　　○贵州宣慰使安疆臣以  万寿圣节贡马庆贺赏宴如例　　○兵部覆三边总督李复题参砖井堡失事守备盛以彰革任回卫以惩窳惰其员缺即以有功定边营中军绥德卫百户王柄量升署都指挥佥事照例以都指挥体统行事推补允之
　　○戊申升福建副使金节为广西左参政
　　○己酉以重阳节赐辅臣上尊珍馔
　　○升河南右参政邹墀为湖广按察使整饬苏松地方兵备
　　○升广东副使章邦翰为山东左参政督理粮储
　　○升福建副使马邦良为甘肃行太仆寺卿兼狭西佥事　　○庚戌吏部覆巡视京营给事中陈维春御史冯应凤及太仆寺少卿陈应芳争掎职掌＜锍-釒＞言应芳欲年终举刺而科臣以侵官驳之其持议不无柄凿乃其心寔一禀于公何嫌何忌应芳遂欲因片诘之侵为解绶之请乎宜即出供职共襄冏务  上曰部议是应芳着照旧供职
　　○又督川贵督按李化龙宋兴祖会题监军按察使杨寅秋患病＜锍-釒＞言本官拮据贵竹劳苦功高而思亲成病似非假托宜令暂归调理其平播功绩听督抚优叙痊日起用以酬其劳允之
　　○吏部尚书李戴等会覆南京刑部主事欧阳东凤论勘两广总督陈大科贪纵不职＜锍-釒＞言大科身为督臣所参诸事远在粤中难以□断若不先行按寔议处无凭重之覆盆轻之漏网令据两广按臣钱梦得顾龙桢逐款勘回如受参游之节仪取郡县之赎银侯总兵之退赃前按臣之麾都种种贪滥事属乌有第其生自世家洊登瞴仕才虽是以集事俭不足以佐廉列屋皆被绮纨每食必陈水陆穷奢极欲众所见闻若大臣如此其豪华即小臣安责其廉静大科秦巴回籍听勘矣宜令休致以彰清议章下勒大科致仕
　　○兵部覆经抚朝鲜邢玠万世德倭奴解送华人＜锍-釒＞言用间之法兵家不废下海之禁令甲甚严毛国科自称宣谕初无文凭既解至闽应听审明真伪酌议功罪仍如经臣言备讯海外情形明白其奏奸商高光国等航海年利宜从重究以惩生事允之
　　○壬子昏刻东北方有星大如卯赤色而光迳东南方行
　　○原任太子少保户部尚书褚铁卒诏赐祭葬如例铁山西榆次县人繇嘉靖乙丑进士以县令起家选御史两按狭西河南一督南直隶学政历大理丞少卿擢右佥都御史巡抚河南入拜大理卿工部侍郎寻以病归起刑部侍郎亡何晋户部尚书德督漕运巡抚凤阳兼治河道河工成加太子少保寻解任卒于家铁练达有干连所至着声绩而视学南畿抚辑两河尤为人所传诵云
　　○户部奏言各处查恭之法向来于额斌外带徵逋赋工分总计完欠以为殿最如见徵及数祗以带徵不及而罚是后官委为前官所累且带徵钱粮多非见任径手责望过重奚以慑服人心既径按臣条议合通行省直抚按等官以后查参未完分别所属地土争产见徵带徵各定分数不得混扰统论允之
　　○癸丑大学士沈一贯以朝审届期题催主笔大臣并以停刑上请　　○甲寅大学士赵志皋以襄病乞休陈舌□辛甚哀不报
　　○卯以霜降节遣隆平侯张炳镇远侯雇大礼武安侯郑惟孝忻城伯赵世龙武进伯朱天爵武平伯陈如松成安伯郭邦相永年伯王栋彭城伯张守忠分祀  诸陵  恭仁康定景皇帝陵寝遣惠安伯张元善行礼  哀冲  庄敬二太子坟所遣都指挥使郑国恭行礼
　　○工科都给事中王德完＜锍-釒＞论楚事因条列楚＜监-皿立＞之激大变二楚士之罹大苦三楚士之滋大惑七而未请亟易税监奉备监茂以苏楚民之困以洗郢士之冤重诛奸民兰荣萧翼等以正震惊  陵庙毁詈学宫伤残善类之罪严禠卫弃周之屏胡效以申擅调官军之法仍乞原宥无辜多士以安汤沐重地＜锍-釒＞入留中
