<!-- { "loadSidebar": true } -->
　　○杭州兵变初杭州东西二大营兵每名月给饷银九钱巡抚都御史吴善言奉例议减三之一各兵稍有怨言至是拥诉巡按张文熙且言春汛届期例应防海兼搭铜钱不便携带文熙好慰遣之善言遽出示曰饷减已定不愿者听其归农次日兵遂大噪三司官往谕因围绕不放行文熙传牌谕止始释而拥入督抚衙门缚善言以出痛殴之文熙率三司官吴宪等及巡盐御史孙旬工部主事王谦光先后至多方戒谕始角□羊散归善言文熙因劾善言抚驭乖方自贻感辱杭严道佥事王许之都司鲁邦游击吕应阳无驭众法各罚治至于营卒受朝廷豢餋即月饷少减自宜声诉以听议处乃敢瞑目横行且以秉钺重臣而公行戮辱法纪凌夷尚可言乎应严治首恶以定人心孙旬亦言募兵难散饷不可减卫弁统辖未便游击难于议裁会城仓库狱囚所系匪细而门禁悉付乌合恐有他虞此曹骄悍今又造此大衅各怀疑畏近日倭奴窃窥防汛尽属若辈万一从此角□羊体卒有警何以应之宜勾补军丁时加训练客兵有缺即以补之兵聚则势重散处则势轻今防汛分哨之地各有兵备汛毕即隶各道不必尽归会城且治监军道游击都司以不能钤辖之罪因言兵变之后奸宄睥睨必得才望大臣为之弹压而又重其事权假之岁月庶乱可定耳部覆以闻  上以兵部侍郎张佳胤代吴善言巡抚仍听便宜行事而勒善言归降王许之三级调用夺鲁邦吕应阳俸各  年○升蓟镇守备戚金为大水峪游击以山西副总兵李真充总兵官镇守狭西
　　○革河南府知府赵于敏职为民于敏先以侵克官银问遣因具＜锍-釒＞自辩部议借抵钱粮查明补徵在库于敏情可原乃释
　　○辛酉山西右参政范汲以病乞致仕许之
　　○崇府仪宾张敏尹怡赵乾占诬奏怀西王长子载垌擅婚冒禄诸不法事巡按覆勘无据各仪宾行按臣问拟而载垌听信群奸不遵藩度夺禄半年
　　○南京国子监祭酒高启愚请革监生号银动支馔米月粮协南京工部修饰本监号舍节年拖欠膳夫乾鱼银两该部檄有司速角□羊允之
　　○兵部覆湖广巡抚陈省言全楚驿递支应烦多除武昌无剩银宝庆彬州无驿递外荆岳永衡辰常郧襄黄靖十府州自五年至九年贮库支剩银一万三千八百八十八两有奇未完民欠银二万六千八百七十八两有奇并承德汉长四府未报积剩在库及民欠银两通行查追凑足十年之用黄州府尚欠额银一千九百四十三两有奇将各州县无碍官银抵补永州府多剩银一百七十七两有奇照旧贮库积彀一年另行议抵其余剩民欠未完银一万六千五百八十八两有奇尽行蠲免仍将本年应派正数银两及议革冗费银三千六百五十五两各免编断自十一年以后止实编银三万二千三十两永为定例报可
　　○壬戌  上御文华殿讲读  升太常寺少卿蒋遵箴为南京光禄寺卿改南京太仆寺卿陆树德为太仆寺卿
　　○准南京户部尚书王好问餋病
　　○改狭西参将张咸为神机二营练勇参将
　　○癸亥清明节遣公朱应祯侯张炳常胤绪伯陈永禄刘嗣德张元善祭  长陵等  九陵及  景皇帝陵左都督李鹤祭  哀冲  庄敬二太子坟
　　○太常寺少卿池浴德巡按狭西御史龚懋贤各以病请部覆皆许之
　　○户部覆保定巡抚辛自修题易州防秋之费原为巡抚驻防设也今抚臣免防其岁派各府公费犒赏供应自万历十年为始悉应停免除易州库有支剩犒赏民壮工食及角□羊到未用银共四千一百三十七两有奇验明贮库河大二府原派八九年供应银各三百两作速催角□羊并收该库专  防秋支用报可  甲子  上御皇极殿传制册九嫔周氏为端嫔郑氏为淑嫔王氏为安嫔邵氏为敬嫔李氏为德嫔梁氏为和嫔李氏为荣嫔张氏为顺嫔魏氏为慎嫔
　　○一册封九嫔祭告  奉先殿赐三辅臣果酒及白金币钞有差○升吏部郎中孙维清为太常寺少卿提督四夷馆南京右通政林景旸为南京太仆寺卿
　　○发户部太仓兵部马价银五万五千二百三十一两有奇于蓟昌二镇备修筑犒恤之用
　　○辽东巡抚周咏题丈出屯地八千九百三顷五十余亩屯粮一十九万九千八百四十余石科地米地二万四千一百八十八顷七十余亩科粮地米九万九百余石户部言虽未足国初原额而较节年已十增其一矣中间应行事宜如屯粮最重量为递减餋廉马军等田及额外尖粮严行裁削营田屯田各从卫所之便科粮地米仍照节年徵收其关银赔补二项惟广宁屯卫浮粮无田抵补准与开豁及纪录参政李松等分别降罚指挥文道等  上以该镇屯粮久失嘉咏允登督率清查功并李松等俱纪于录
　　○升蓟镇参将陶世臣为山西副总兵大同游击马孔英为大同右参将
　　○镇江府妖僧汪元□等潜谋不轨事露伏诛
　　○乙丑升昭妃父刘应节为指挥佥事端嫔父周清为指挥同知郑承宪王秀邵名李士亮梁顺李山张榛魏承志各授正千户锦衣卫带俸
　　○兵部题五军三大营缺额马一千五百三十匹通州营缺六十七匹旗手卫缺五匹乞于太仆寺寄餋马内调取报可
　　○升神机十营佐击郭之翰为蓟镇宁山游击蓟镇游击李秉德为狭西参将宣府阳和守备杨国臣为固原游击
　　○丙寅  上御文华殿讲读
　　○丁卯  上视朝元辅张居正再＜锍-釒＞请假阁中事务票拟题奏等项容臣私寓办理  上敕从暂假且曰卿其慎加调摄不妨兼理阁务痊可即出辅理○南京吏部尚书何宽称病乞休  上慰留之
　　○改补四川佥事丁元复于福建
　　○升太仆寺少卿乔因阜为南京右通政
　　○应天府府尹郑钦以病免
　　○户部覆蓟辽抚按吴兑敖鲲题顺永二府丈量永清县多出备边地五顷四十二亩及新给寿阳长公主地一千顷共加徵银六百一两有奇霸州文安坐落京营牧马抛荒地五百五十二顷四十六亩零原徵银五百五十二两有奇皆九河下稍节年水占人户逃亡贻累里屯应与除豁还官仍作牧马草场其原徵银即以今丈出粮银通融补足尚余银四百六十余两可资边饷武清县坐落备边地内有庆阳伯夏臣等原还官地九十七顷七十五亩零先年清查不明误以亩为顷以致钱粮无从徵角□羊应尽豁除及将参政雷以仁等纪录从之
　　○以缉盗功赏巡捕提督赵崇璧参将兰熠秦岐等有差
　　○保定巡抚辛自修咨先经革过保茂等卫金台等一十七驿站军并各余丁抽垛正军千名与密云一千营更番防操本以省冗费而均劳逸但站军数少若并其帮丁选垛一千势必至于逃避合给与原粮额布将站军作为备兵余丁免其抽垛俱发本卫编徵银差每年除六百两角□羊发一千营给军为衣鞋之费其原议增月粮布花银三千六百二十八两有奇仍存保定府收贮各年行粮草料悉免派徵兵部题宜如议报可
　　○戊辰赐锦衣卫带俸指挥使陈嘉言妻祭葬嘉言  仁圣懿安皇太后兄也
　　○改四川巴州米仓关巡简司于南江县大坝
　　○以大宁都司佥书史金为神机十营佐击
　　○夺福建漳州府知府周铎等俸有差坐强盗越狱为抚按劳堪安九域各劾奏也
　　○己巳  上御文华殿讲读
　　○升吏科都给事中秦耀为太常寺御史于鲸为太仆寺各少卿
　　○以狼山副总兵侯继高为南京后军都督府佥书
　　○庚午先是滹沱河水经流真定河间保定三府地方常多淹占在真定则有饶阳县该起运粮银三百两摊徵于二十八州县在保定则有雄县水占地共六百六十三顷九十亩零在河间则有任丘县该进宫给爵备边租银共二千五百八十一两有奇巡抚辛自修议保定新支出地一千二百九十顷零堪通融徵派而任丘进宫给爵银一千六百二十六两均摊水占地内徵办备边银尽数豁除饶阳水退堪种仍归本县毋累邻国户部覆从之
　　○修山西西中东三路所属唐家会石岩铺等紧要边墙墩堡用银七万七百八十三两有奇拟动支修边剩银及库贮胖袄变卖木价丰赡等库民壮角□羊剩等项无碍银外至动存积客饷银一万七千九百两户部言客饷原备客兵紧急若以修工倘虏警卒至何以待之且工非一年可完银非一时支给别项银两任发而客饷宜止  上亦以为然
　　○狭西番七巴冉家蛮等进贡马匹盔甲腰刀给赏有差
　　○辛未谕阁臣连岁雨泽愆期近复风霾蔽日京城内外灾疾流行人民死者甚众朕心昼夜忧思此实不德所致可传示礼部择日竭诚虔祷于有祀宫庙内外其痛加修省以回天意
　　○南京礼部尚书刘斯洁再＜锍-釒＞乞休下其章所司吏部言斯洁老成当惜留之
　　○壬申  武宗毅皇帝忌辰祀于  奉先殿遣侯郑惟忠祭  康陵
　　○户部言先是狭西巡抚萧廪题延庆平三府所属地临边境风气高寒农种岁止一季额税向不能完地塉民贫连年灾伤逃窜实系凋疲未完分数皆由小民拖欠固非收头侵费亦非各官布恩怠缓乞将三府边疲地方量破九分之利各官原住降俸级一体开复臣部覆核猥应如拟报可
　　○升职方司郎中赵云翔凤阳府知府张登云俱狭西副使
　　○癸酉  上遣司礼监太监张鲸诣元辅张居正第视疾赐银一百两蟒衣一袭及余物有差居正＜锍-釒＞谢报闻○保定浮图峪灾
　　○升福余夷目伯忽阿儿扎脱力伯忽为都指挥佥事并准朵颜卫都指挥佥事猛古歹伯彦帖忽思换敕赏其恪修职贡传报虏情也
　　○以蓟镇右营游击李贤为曹家寨游击松棚峪游击薛经为古北口参将
　　○甲戌  上视朝
　　○山西抚按辛应乾刘士忠题该省民屯田支出欺隐地五千一百余顷其潞安泽辽沁汾改派轻重粮价仍炤四年旧数派徵原代辽沁等八州县重粮应减派以苏民困至武乡榆社和顺三县被累尤甚应再减粮一千五百二十余石查汾州旧清出熟地一千顷零该徵税粮六千四百二十五石于中通融抵补各官如左布政使侯于赵等应纪录知县裴希孟分别罚治户部覆请诏纪录辛应乾刘士忠侯于赵等夺裴希孟俸半年张桥改教郭应龙下巡按御史问
　　○修宗藩要例书成先是大学士张居正等题宗藩未妥事宜＜锍-釒＞下部议礼部乃褎集  累朝事例删烦撮要分为四十一条附奏格册式于各条之后乞令史馆纂入会典颁示各藩  上览而嘉之命今名云
　　○丙子虏酋速把亥寇义州总兵李成梁击斩之俘获百余人兵部言官军奋勇名王就歼从来摧锋血战犹是击其归路未有堂堂迎敌殊死陷坚剪除祸本如此举者  上喜命宣捷祭告如常仪
　　○丁丑以祈雨遣公徐文璧朱应祯侯吴继爵孙世忠伯毛登祭告  天地  社稷  山川风云雷雨等坛赐三辅臣祭设
　　○是日  穆庙庄妃刘氏薨  上震悼辍朝一日　○升山东副使顾褒为福建参政常州府知府穆炜潞安府知府麻永吉各副使炜河南永吉山西
　　○升兵科给事中尹瑾为吏科都给事中礼科给事中王三余为兵科右给事中
　　○以宣大游击鲍崇德为大同北西路左参将仍留广东游击范朝恩于刘河
　　○戊寅赐三辅臣及府部大臣日讲官鲜藕  沈王恬烄薨抚按以闻  上震悼辍朝三日
　　○以浙江温处参将沉思学为狼山副总兵
　　○封德府纪城王常澍选高氏为妃
