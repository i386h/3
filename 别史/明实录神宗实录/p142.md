<!-- { "loadSidebar": true } -->
　　○户部议处边关银库以便收放如宣大蓟永密辽延甘等八镇银库俱以本部郎中同府县正官定期收放其出入封锁悉照太仓搜简库例不得止同库官自收自放如寍夏固原等二镇官库俱系各道委官收放移文郎中知会但司道多不亲临至通判库官侵扣诸弊难以查简宜令司道官亲临收放郎中不时巡历清查不得止取空文回报如山西镇库先在代州治内主事亲往收放近移过通判衙内与州绝不相关宜行抚按官查照旧例如昌平镇库旧在分司旁宜改昌平州治内易州库旧在州治内宜查修原库添设厅房俱以管粮官同州官收放其河西务许墅临清九江等钞关原无库设每日同委官收□税船料暂贮本厅节解库州县库收贮季终公同验解以上开款条奏悉如议  甲午升应天巡抚右都御史胡执礼为户部右侍郎
　　○吏部核各省直提学官职业论次奏闻其升级供职俱以循资擢用
　　○巡按御史张宪祥奏固原镇并咸阳等县城垣缮修既完钱粮无滥本镇督工守备蒋松有劳宜赏报可
　　○乙未广西獠猺盘据八寨肆毒几载叛服无常抚按张任顾钤等会同总督刘尧诲奏议进剿仍以贮解盐银五万七千二百余两留充兵饷报可
　　○丙申  上御文华殿讲读
　　○以昌平镇坐营官钱国用充本镇标下右骑营游击○丁酉  上御文华殿讲读
　　○升河南副使孙光祐为右佥都御史巡抚应天等府地方
　　○巡抚都御史胡执礼巡按御史田乐董光裕等上言常州镇江应天太平等四府属邑灾伤不等欲援苏松二府事例蠲免如数部覆谓苏松赋额甚重又加以灾伤异常宜从厚蠲赈应天等府赋额既轻水灾不重缓徵别赋已为不宜改折漕粮尤难轻议今据各官奏勘宜酌议应徵应免应折应停以灾之轻重为次其浙江抚按官吴善言谢师启亦以杭嘉湖三府之灾为言酌量蠲免数亦如之
　　○广西抚按官张任等＜锍-釒＞言柳州府所属五州县旱灾饥民当赈欲以贮库银一千四百五十余两留以赈荒并协济武宣粮银二百九十六两暂与停缓部覆从之○兵科左给事中李选题参狭西巡抚右副都御史傅希挚原＜锍-釒＞极言陇右矿贼猖獗又自任以督兵驱捕事寍具＜锍-釒＞既奉明旨谆切责成夫何时经半载寂无一言不知前项矿贼曾否剿除地方官员有无失事今已升户部右侍郎离任矣希挚本以庸才缪膺重寄背违  明旨旷废官常即其罔效于三秦奚取并联乎九列所当究治以惩玩怠奉旨傅希挚慢令旷职着革任闲住
　　○朵颜泰寍福余等卫夷官俱以进贡报事勤劳加赏币服有差
　　○升浙江提学佥事乔因阜为太仆寺少卿添注
　　○晋王慎鋷梦二子方孩以寍河王知□操守端谨命给敕摄国保孤但不预该府钱粮候嗣子袭封日还政
　　○女直夷人都督佥事等官八汗等各奏讨金带金顶大帽职事衣服译无违碍及覆查明白俱各给赏如例○  上以两河工成赏总督河道官潘季驯江一麟等银币有差仍差科道官勘实以闻
　　○起原任山东左参政严大纪复除山西左参政升狭西右参议刘东星为浙江提学副使
　　○庚子
　　上御文华殿讲读
　　○虏酋土蛮等频年窃犯每遭挫衄于十月内拥众五万余骑突犯前屯总兵李成梁戚继光参将杨栗等并力拒斩虏贼始遁有旨以总督梁梦龙巡抚周咏张梦鲤等督率有方赏赉文武大小官员银币各有差
　　○以浙江总兵官署都督佥事黄应甲充镇守广东总兵官
　　○先是隆庆六年恩诏蠲免海内共沾而苏州松江常州安庆等四府完解在先未蒙抵蠲今抚按官胡执礼田乐董光裕等议以万历元年起解牲口银两内扣除三分以抵隆庆六年蠲免之数报可○狭西巡抚傅希挚＜锍-釒＞总兵陈守义参将梁文等共十三员当循资擢用参将魏璋等三人当革任回卫覆奏如议
　　○兴济县有强盗籍金等二十余名聚劫旅宦县官毛充学匿不以报抚按官劾奏并及府捕同知杨廷感兵备副使赖廷桧等降级罚俸有差
　　○户部奏减额外重大粮差以苏倒悬先是襄阳卫屯地共一千六百八十顷四十七亩八分零岁纳米麦一万四千五百八十七石有零后又清出余地共六千一百七十四顷二亩九分零增米麦一万三千四百石有奇照地增粮自当尽数全徵但所加之粮既倍原数而有不急之费尤非正供经抚按官酌议将各项冗费概从节缩共减徵米麦五千六百二十六石有奇裒益公平公私两便奏上报可
　　○壬寅  上御文华殿讲读
　　明神宗显皇帝实录卷之九十二
明神宗显皇帝实录卷之九十三
　　万历七年十一月癸卯朔应天巡抚吴执礼直隶巡按田乐董光裕等题常镇府属江阴靖江金坛等州县水灾议以协济各驿递马价自万历五年以前未完者三县俱暂停徵部覆从之
　　○以原任镇守镇守贵州总兵官吴国充镇守浙江地方总兵官
　　○甲辰祭  三皇于  景惠殿
　　○以狭西行都司佥书姜珂铨注狭西都司掌印
　　○丙午  上御文华殿讲读
　　○丁未升山东盐运使赖嘉谟为四川左参政升狭西佥事桑维高为狭西右参议
　　○己酉  上御文华殿讲读○以  圣母慈圣宣文皇太后万寿圣节赐元辅张居正白金五十两彩叚四表里次辅张四维申时行各四十两三表里讲官何雒文等五员各二十两二表里仍赐万寿字金篆字金书黄符黄绫符各有差
　　○以浙江副使张希召为狭西太仆寺卿
　　○以原任河南佥事调简张应福补狭西佥事升河南左参议徐大任为狭西副使
　　○巡按广西御史顾钤题称镇守总兵官王尚文可备五府之任又举参将倪中化等劾都司韩文启等奉旨总兵官职任至重概同文武官举劾是旧例否且举荐总兵堪任五府亦非事体还会同都察院查明具奏部覆得旨着改正行
　　○庚戌  上御文华殿讲读○辛亥升光禄寺寺丞周弘祖为南京尚宝司卿以原任湖广左参议冯时雨复除河南左参议升广西右参议李一迪为浙江副使
　　○壬子  上御文华殿讲读
　　○四川抚按王廷赡等题为照建昌地方被番烧劫站军杀虏人口已经奉旨率督该道剿抚但雕剿大渡河南番河北番必然助逆而河北官兵原非该道所辖调遣不便若使暂听节制事权归一庶可慑北番之心而孤南番之势剿抚易为成功但云暂听终属携贰至用兵讨贼尤难互分彼此以后通南北各道如或番贼扰乱遇有调遣兵马策应防守追捕不分南北悉听主兵该道节制功罪同之永为定例部覆允行
　　○甲寅升工部都水司郎中徐儒为广西副使○丁巳辅臣张居正等题工科都给事中王道成等请酌减织造叚疋臣等看得岁造叚疋原有定额
　　祖宗朝计一岁所造供费有余至嘉靖年间赏赉无时间以缺乏增织非可为常例也万历三年该库已称缺乏岁造外添至九万有余时以大婚赏赐浩繁该部不得已遵旨设处各地方库藏搜括已尽经今四年方得织完而添织之旨又下计开七万三千疋所费须银四五十万索之库藏则库藏已竭加派小民则民力已疲今岁南直隶浙江一带水灾顷蒙特恩蠲赈又取回织造太监罢民稍得安生乃又重复加派非  圣慈所以爱养元元培植邦本意也该库偶因三卫夷人赏赐叚疋缺少虎豹一样服色及北虏俺答款贡赏赉岁增故请添织至于上供御用等项则近年南京太监许坤苏杭太监孙隆织进者已自足用不必又取办于岁造矣惟复俯从科臣之言一概减半织造其支费银两敕下户工二部酌处免复加派小民奉旨东南地方既有灾伤叚疋准减半织造其支费银两着户工二部措处毋得加派小民
　　○以庶任镇守寍夏总兵官张杰仍充镇守寍夏总兵官
　　○宽奠参将徐国辅革任行巡按御严提究问以贪黩起衅致夷人怀愤抢窃为督抚梁梦龙所论劾也
　　○戊午以山东都司佥书张守成协守寍夏西路广武营地方
　　○己未兵部题覆总督两广侍郎刘尧诲题剿除八寨徭贼事宜已奉  明旨惟称广西巡抚咨请加兵四营与全军所用器械火药等项俱委东省处办所费不赀今江右岁歉米贵必增籴广储方克有济容督行广东布政司及监军道量支解发调处给用今据征剿徭贼大兵克期进举并候命下行彼处巡按令风官一员随营纪验功次勿得委官虚应以致枉滥报可
　　○命清宣大等镇主客兵粮并将各省直军饷定为经制岁终奏报如边镇例
　　○癸亥以山东都司王秩充神机八营游击
　　○甲子四川杂谷安抚司都纲头目更哈监藏等赴京进贡给赏如例
　　○丙寅冬至  大祀  天于  圜丘遣公张溶恭代公徐文璧伯毛登大学士张四维申时行分献
　　○以冬至令节遣侯伯等官恭诣  各陵寝行礼
　　○是日赐元辅张居正次辅张四维申时行酒膳有差
　　○丁卯  上御皇极殿受贺赐三辅臣上尊珍馔  四川杂各安抚司差都纲头目一千二百七十四名各备珊瑚等物进贡给赏如例
　　○己巳朝鲜国王李昖差陪臣工曹参判权擘等三十六员赍捧表文方物马匹赴京庆贺冬至令节赏宴如例
　　○庚午上御文华殿讲读
　　○升福建右参议佘立为贵州按察使
　　○巡抚凤阳江一麟巡按李时成题江北地方军民杂处盗贼起伏皆由总捕各官所辖辽远稽察难周宜分任巡捕山阳盐城安东沐阳海州赣榆六县仍属管粮通判邳州宿迁桃源清河四州县分属邳州驻劄淮安府管河同知睢寍并徐州萧沛砀豊六州县分属徐州驻劄淮安府水利同知无为州并巢县仍属江防同知合肥六合舒城庐江英山霍山六州县分属管马通判各兼理其各境内卫所巡捕巡河等官悉听会督凡总捕应行事宜责成着实举行部覆从之
　　○兵科左给事中李选等题兵部大选指挥等官以文凭送科画字及推升参将等官惟题本下科看详其凭限皆定自本部该科并不与闻相沿久矣恭照会典兵科职掌一款凡兵部选过官员赴任俱先赴本科画字其文凭定限给付臣等以为今当厘正凡一应文凭俱送该科酌量地方严定期限本部照常给付永着为令又总兵官镇守一方统帅攸系到任有限查参有例然多以劄付到迟为解未见参究一人今后凡总兵官推用命下之日即便严立期限速行劄付本官依期到任缴劄回报违者听本部及该科并巡按御史参究庶责成严而法守一矣奉旨兵部知道旧制文武官奉敕行事事完及升迁等项去任原奉敕谕俱宜进缴近年通不缴敕殊非事理着该部查明来说
　　明神宗显皇皇帝实录卷之九十三
　明神宗显皇帝实录卷之九十四
　　万历七年十二月壬申朔
　　上御文华殿讲读
　　○詹事府掌府事礼部尚书汪镗以衰病累＜锍-釒＞乞休许之
　　○升云南副使刘伯爕为福建右参政
　　○巡按狭西御史赵燿以奉差回籍调外任
　　○癸酉大学士申时行以三年考满加恩升礼部尚书兼文渊阁大学士荫一子给与诰命时行＜锍-釒＞辞不允
