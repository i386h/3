<!-- { "loadSidebar": true } -->
　　万历二十八年八月辛未朔先是守备湖广少监杜茂以地方鼓噪＜锍-釒＞参直守人员  上以地方兵备府县等官不行禁戢必有主使情弊令各降一级于是吏部拟降调湖广副使万振孙广东参议承天知府王禹声福建盐运使司同知钟祥知县邹元弼广东连州判官＜锍-釒＞入  上今改拟又拟降调振孙广西参议禹声河东狭西运盐使司同知元弼贵州普安州判官  上以为湖广各官纵容生员倡乱激变坐视规避夺振孙职令为民当差禹声光弼各降三级调边方用吏部再拟降调禹声贵州贡阳府通判光弼贵州按察司照磨各添注  上怒各官党护要救禹声等俱夺职令为民当差不许朦胧推用
　　○先是  上以进到扇柄粗糙不合原式经管官员令查明各降一级于是吏部拟降调布政司理问赵嘉宾为贵州镇远府经历成都府经历郑汝清为湖广宣抚司经历得旨赵嘉宾等令各降二级极边方用布政司官验角□羊漫不经心亦各降一级调用因备查先任布政使程正谊未验角□羊之前已经升任拟降调又布政使王道增为福建参政右参议刘三才为山西佥事嘉宾为云南楚雄府经历司知事汝清为贵州安抚司吏目  上以先任布政使程正谊既系经造之官亦降一级用随又拟降正谊为广西左参政＜锍-釒＞入  上怒各官申救正谊令降三级调用
　　○原任辽东屯田把总韩应龙奏四川成都龙安等府出产盐茶税课并重庆马瑚等府沿山千里尽产名木其木大者进上小者变价岁利约可十万余两  上令原差内官丘乘云督卒原奏官韩应龙为首土商乘时蓁会同抚按等官勘寔奏请定夺  慈庆宫工成遣工部侍郎姚继可谢  后土司工之神
　　○兵部覆延绥总兵官王威革任回卫听用以科臣王士昌论其故降冒功故也
　　○壬申授庶吉士黄国鼎杨希圣李思诚周大登温体仁翰林院编林赵师圣高承祚张文光丘未寔王毓宗张邦纪盛以弘简讨梁有年洪瞻祖张凤翔俱拟授吉高中林东汉杨文莅黄升曾舜渔俱拟授御史
　　○四川矿税太监丘乘云角□羊进盐引岁银三千二百八十两有奇茶引税银四千四百两有奇并查奏库藏积余赃罚等银得旨茶盐税课既奉旨徵收税银三万两额外之课昨把总韩应龙朦胧重复具奏显欲委用图利扰害姑不究其茶盐税课照前旨徵收角□羊进该省所产名木就令丘乘云会同抚按查勘采取以济三殿大工奏内清查积余无碍银两上紧会查毋得阻挠取罪
　　○兵部覆顷者京营马政一事在提督等臣陈应芳因有临印不到拐逃隐匿许其题参一节遂申明举刺在边视科道陈继春等谓其指视太繁十羊九牧欲免举刺夫京师为四方之极而营焉居天下之重凡马之瘦损与椿银之拖欠俱仍照会典开载上自副将下至千把总照例听巡视科道举刺其提督少卿仍旧于每年印马完日将临印不到及拐逃隐匿等项亦照会典查参印点之后其倒损马数与椿银完欠开送臣部以备查考庶责成重而马政可修职掌分而议论可息  上是之
　　○癸酉工科都给事中王德免＜锍-釒＞参原任辽陈屯田把总韩应龙妄奏清查四川盐茶遗利兼采名木事属欺罔乞  皇上亟逮应龙明正典刑仍恪守先后  玉音严禁重复奏扰并将加采四川茶盐名木新命悉赐收回＜锍-釒＞入留中
　　○甲戌以顺天府乡试命右春坊右庶子兼翰林院侍读杨道宾翰林院编修顾天埈为考试官
　　○户部题宣大督抚梅国祯等题称宣镇市赏岁以二十三万七千两为额今自二十五六七三年共节省银一十五万六千九百两有奇除补额内少收班价及额外拨给抚赏等项共银五万二千六百余两见在银货共一十万四千三百余两此非驾驭有方撙节有术何以使木羊无哗糜滥顿减督抚之提衡司道之调剂其劳良廷多也前项节有银数容转行阅视按臣查核明白即于见在银货内动支四万八千两听本镇买补东征马三千匹其余五万六千三百余两户七兵三扣抵年例免发仍将督抚梅国祯王象乾重加优赉分守口北道左布政使孙维城破格擢用以为边臣任事之劝得旨梅国祯王象乾各赏银币有差户部题顷接承运库太监孙顺揭帖该季银五万两催取甚急数日前因有边饷一百四十余万乞恩内发未允是太仓殚竭之状已蒙  圣鉴孙顺岂未察耶今直隶松江徽州二府仅角□羊到银四万八千四百三十三两尽刷库银补完前月欠数若八月金花恳乞  天恩姑容角□羊到陆续补追且  先朝金花正该  百万至  皇上初年顿加买办银二十万延及于今陪进四百一十六万矣往奉旨数年后照旧如此时万分绌乏乞遵  先朝定例毋瘠外腴内以妨边计得旨金花银两准宽限陆续如数角□羊进以彰君臣一体之意边饷难缺还上紧严限催徵勿致有误
　　○调镇守宣府等处地方总兵官都督同知麻承恩为镇守延绥等处地方总兵官
　　○丙子赐二辅臣杨梅
　　○兵部奏言东师撤留之议督抚镇道缕述倭之情形与朝鲜君臣之意而科部诸臣折衷其闲形之论奏见之咨覆谓我兵断不可留我饷断不能给乞初朝鲜善后水陆官兵尽行撤还仍饬该国君臣集流移储粮饷增修武备务为自强求无负  皇上怀柔至意诏如议
　　○戊寅  孝康敬皇后忌辰遣忻城伯赵世新祭  泰陵
　　○以协守寅府副总兵梁秀充总兵官镇守宣府等处北方以巡抚标下中军副总兵王尚忠代秀山西河曲参将卢居志代尚忠从宣府抚臣王象乾请也
　　○己卯以  万寿圣节赐大学士赵志皋沈一贯及讲官刘元震等各银币有差
　　○升宁波府知府张佐治为浙江副使兼左参议分守宁绍台三府
　　○礼部以  圣节庙期请  皇上御文华殿受群臣朝贺不报
　　○庚辰  孝慈高皇后忌辰  奉先殿行祭礼
　　○辛巳升来敬循太常寺少卿以朝臣沈一贯揭催也
　　○壬午户部题三大学选锋向因倭警议增一千迨倭平渐次汰销顷岛倭报平粮饷难继题议归并战车二营照食双粮但有事故不准补缺即行开除既欲仍旧以节财又免骤减以拂众今督协戎政等衙门＜锍-釒＞言选锋必不可销意欲鼓舞军心以壮营伍欲候海波不扬事体大定徐为之图夫食以养兵则理财者当去其冗兵以捍卫则治兵者当核其寔臣等议将前项选锋一千名照旧存留准补但须督协严加选练务徤壮堪战者入选勿致孱弱滥充虚糜少使气祲荡平仍查照原议以次汰销报可
　　○癸未行人司行人吴尔成＜锍-釒＞言臣闻亶聪作后者必知  皇图帝祚根本宜端而后称天下之至明仁爱孚民者必思  圣子神孙长久当虑而后称天下之至爱我  皇上至圣至明岂不知忘忽安危之戒理欲消长之机贤奸进退之关治效虗寔之判明者不学亦即于闇阁者知学亦进于明又岂不知贤士大夫之薰陶仁义忠信之素习不见其益而日跻于高明左右近习之渐染声色嗜欲之潜移不见其损而日渐于蒙蔽则  储宫之当典学此  宸聪之所自彻矣乃待臣工烦聒而犹积久未断意者  皇上慈爱深切或为  储宫劳勚虑乎然爱之切非爱之大也爱之大者方爱以恒治久安为皇基之万＜礻冀＞爱之切者特爱以恬愉佚乐为  储宫之一身又不待百僚毕词而俞讲在俄顷矣＜锍-釒＞入留中
　　○乙酉祭夜明于夕月坛遣侯陈良弼行礼尚书旧乐分献
　　○以中秋令节赐二辅臣上尊珍馔
　　○兵部题总督蓟辽邢玠报称妖民金得时等左道惑人妄称佛祖紏聚三千余人于孤山堡虎听谷其势将已猖狂免孤山邻逼虏穴万一结虏为叛或逸入虏中为患匪细宜移文辽镇督抚按衙门严行道将等官多方招谕令其归正角□羊散务使渠魁不致漏网余党咸与维新如稔恶不悛即相捕剿处仍严加捍御防其窜入虏地酿成后患得旨左道惑众渐不可长着该总督抚按严行各官擒拿首恶正法角□羊散余党归秦若抗拒不服便行剿捕毋滋祸源
　　○丙戌大学士赵志皋沈一贯以恭遇  圣节  上传免朝贺其揭言  皇上久道化成  寿安万国臣等濯心引首思效呼嵩而俄奉纶音令传暂免  皇上固辗转  宸虑未尝顷刻忘下浚之恩惟因便殿规模难展备礼虽未奉光仪而蔼然君臣交孚之情已见乎词矣然臣等恩之紫极久虗青蒲莫对朝廷之仪不肃上下之泰未交近曰工部请先建朝门随营正殿真属急务君文华殿乃经筵日讲之常御九卿百执皆有定班今  圣体悦康  皇情豫畅时一命驾引见群臣商议政经考论道德此尤臣民万心所共仰伏惟  圣明留意
　　○户部发备边银五万两并行长芦边运司动支盐课银三万两于山海天津二处候戍鲜水陆官兵撤还补给历过未领粮饷及回镇行粮支用  上命督抚等官核寔支给毋得冒费
　　○丁亥  万寿圣节遣官分祀  诸陵  上免百官朝贺亲郡王天下文武衙门进贺表文送司礼监收进  赐二辅臣上尊珍馔又特赐一贯烧割一分山西道御史李时华议增贵州新贵县学允之
　　○庚寅追削宁夏先任监收通判郭英刘涧供为民见任同知通判王从诏王嗣箕各夺俸六月以巡抚杨时宁摘发书识姚继周等侵冒粮银各官疎纵故也
　　○辛卯工科都给事中王德完以帑藏空竭＜锍-釒＞陈节省六事一曰减织造以极民命二曰止营建以瞻边储三曰趣大工以省繁费四曰停珠宝以垂燕翼五曰审采办以济国用六曰发内帑以救燃眉＜锍-釒＞入留中
　　○壬辰  宪宗纯皇帝忌辰  奉先殿行祭礼遣丰润伯曹元成祭  茂陵
　　○癸巳总督蓟辽邢玠题请火器把摠朱腾擢加守备职衔在辽东巡抚标下尊管打造教练全镇火器事务部覆允之
　　○修理龙凤等舟并桥梁博岸亭轩船坞等项命皇城巡视科道官监察工程
　　○工部题琉璃河桥年久坍塌蒙  皇上特发帑金一万两及各处进助银两差官上紧修建但此时内工浩繁库藏空虗輙措办拟先将坍塌三空亟行修建以济时艰其余候钱粮完日以渐修理允之
　　○甲午大学士赵志皋沈一贯题  皇长子大礼久蒙  圣心乾断谕旨详明长幼之分无淆次第之举将继乃令金秋荐爽行礼正宜伏想吉期伦选素定惟望宣示中外捍诸司恪吞肃将庶于临期无所愆失
　　○复除原任云南副使杨以忠为四川副使管理清军屯田事务
　　○南京礼部尚书林士章卒赐祭葬如例章福建漳浦县人嘉靖己未进士授翰林院编修隆庆丁卯纂修  世庙寔录戊辰会试分考升国子监司业历南北祭酒升礼部右侍郎充经筵讲官  会典副总裁兵科给事中刘朝臣等招摭里人细事＜锍-釒＞论辛巳升南京礼部尚书再＜锍-釒＞乞休准致仕庚寅进阶资政大夫至是卒士章谙练朝典明习星历堪舆诸书得告后悬车高卧可二十载士林羡之
　　○乙未以三年考满加升岢岚道副使刘广业为狭西按察使各照旧管理原道事务从抚按诸臣请也
　　○丙申调山西粮屯道按察使兼右参议李景元仍以原官分巡冀宁
