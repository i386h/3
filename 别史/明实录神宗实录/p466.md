<!-- { "loadSidebar": true } -->
　　○广东巡按顾龙祯为激变流殃非常大异市舶税务内臣李凤差官陈保往新会县拘锁平民严刑逼勒以致士民数千鼓噪县堂税棍林权等率党相持自午至戌挤踏死伤于县门者五十余命窃惟新会迫在海滨民轻易动而李凤以垄断之计开告密之门旡影旡踪忽兴大狱其甲获罪则曰某乙某丙实指唆之株连所及几至竭泽类角□羊稍愆期则曰抚按所阻挠也指县官之风力者则曰而予我海澳之税余指府佐之清白者则曰而予我夷舶之常例指司道之赤心者则曰而予我裔夷之琛赂罗织善良钳制命吏招集海盗驾使大船截海商登岸劫杀在在见告惨于夷寇波水为红臣愚以为不撤李凤不尽法陈保等海隅万里将不可胜讳也＜锍-釒＞入不报
　　○丁酉
　　○兵部题先奉旨缉获有功员役升寔千户为止今东厂太监陈矩题副千户张国光游浃缉获功奉旨各升一级俱应指挥佥事于前例不合为此复请  上命各升本卫指挥佥事后不为例　　○工部主事杨为栋为旡端被诬办御史涂宗浚参邀截官米横索税银不报
　　○礼部尚书余继登题毋封重典堇择吉请  皇上御文华殿传制遣官持捧  节册前去各府行礼时正使定西侯蒋建元通政使司右参议章尚学光禄寺少卿冯渠尚宝司少卿活士藻尚宝司司丞杨应尾礼部祠祭司主事李炳礼部祠祭司主事张眷才副使翰林院编修刘孔当行人司行人任私道行人司行人尹东白行人司右司副李璠中书舍人王祼行人司行人张云翼行人司行人汪绍伊俱得旨
　　○命户部狭西司主事鲁点大理寺右评事蒋之秀往云南考试工部虞衡司员外郎黄士吉行人司行人王孟震往贵州考试
　　○戊戌　　○户部题  皇长子婚礼及册立分封诸礼其应用金宝珠玉等项因帑藏万分匮竭难措边饷处  告急购买旡计今将见在者包装进库验收其余容臣等先给饷银次第办进  上怒切责其玩视夺堂上官俸二月府县司官各一年仍着上紧办进
　　○革游击范良材都司赵梦龙守备高师韩任回卫守备高科革任仍行巡按御史提问总兵杜桐达云萧如薰孙仁王威马孔英副摠兵鲁光祖各加纪录游击姚德明仍以游击调管河州参将事都司雷安升左营游击守备吴继祖仍以守备调管右营游击事指挥佥事刘国桢起不空寺守备副千户冯印升临洮坐营百户赵景升北川守备各署指挥佥事以都指挥体统行事从摠督李沃纠举故也
　　○户部主事刘光祚为运官抗旨凌轹官民参指挥路必道高光浙派华亭漕粮共勒索米数千石银二千余两乞严究追赃不报
　　○己亥
　　○狭西巡按吴楷为松山善后事宜边堡创设通完议叙有功官员以昭劝惩时则举在事文武诸臣相应分别优叙者如副摠兵王邦佐以下总兵柴国柱以下功在冒矢枕戈知州龚应祥知县董如谟及通判侯伦等功在挽输版筑而管粮郎中蔡承植布政刘敏宽等皆叙及焉至摠萧如薰达云孙仁巡抚徐三畏贾待问杨时宁王见宾前任巡抚田乐总督李化龙梅国桢魏允贞房守士王象乾宜以荫叙而给事张辅之职方杨应聘御史唐一鹏许闻造毕三才宜以劳叙＜锍-釒＞入不报
　　○庚子
　　○云南巡抚陈用宾以亲老乞不允归
　　○辛丑
　　○户部尚书陈蕖参税监委官程守训掜旨拘持大户挟诈汪文耀等赃私数万内监陈保等时差虐民毙伤梁肇机等五十余命夫诈传  圣旨激变良民罪在大辟今诸凶咆哮驿递引类呼朋遂至于抎锁平民非刑拷讯鼓噪于县堂伏尸于县门旡忌极矣一旦激成大变此曹之肉其足食乎伏乞正程守训陈保不赦之辜严敕各差内官尽驱流棍不报
　　○湖广巡按王立贤奏为商民困极剥削难堪乞鉴群奸欺罔之弊少息征求时则有千户谢应魁诳奏恭献金银真矿百户李鎜诳奏急＜锍-釒＞钱法兼开铜矿百户王体仁诳奏分征遗漏船税皆下陈奉议行之故立贤有此＜锍-釒＞请绝之俱不报
　　○壬寅
　　○阁臣赵志皋三十七恳  天恩乞归词甚慎恻不报
　　大明神宗显皇帝实录
大明神宗范天合道哲肃敦简光文章武安仁止孝显皇帝实录卷之三百四十七
　　万历二十八年五月癸卯朔
　　○原任吏部右侍郎兼翰林院侍读学士邓以赞命赠礼部尚书荫一子入监读书为部以潜修雅望请也
　　○以原任四川副使来三聘调山东副使
　　○以原任广西左参议张壁调云南左参议
　　○吏部题降四川经管进川扇官副理问赵嘉宾经历郑汝清各降一级  上以其怠玩命降二级极边方用布政司官验角□羊慢视亦降一级调用　　○兵部参成都前卫副千户阎恺侵盗军粮合照侵盗沿边银两事例充永远军从之
　　○工部尚书杨一魁题御史涂宗浚参甎厂员外杨为栋截税济荒官米下部及为栋具揭辨明合行山东抚按从公会勘奏谋定夺从之
　　○直隶巡抚刘曰梧为奸棍假托诏旨抎置官属窃弄威福祸延京省道路喧传武英殿带衔中书程守训奉密旨访各处富□搜求天下异宝臣初不信及至则旋盖车马填塞街衢首有朱红金字钦命牌二面继有二牌一书凡告富商巨室违法致富者随此牌进一书凡告官民人等怀藏环宝者随此牌进四介胄士骑执之其他戈矛剑戟拥卫如卤簿臣为之色夺又抎立京棍仝治为中军另踞一船逻卒数百辈爪牙甚设每日放告专合四方积猾揭首匿名鬼状平空架影今日械一人曰尔富而违法明日系一人曰尔家藏珍宝又挟山东税监陈增前奏吴宗尧逸党文移忽左指一人曰某甲即某乙复右指一人曰赵某即钱某凡稍殷实者即罗而织之其初逮也不遽讯也铁索锁项三木曳身令过都历市遍使观者股栗而后就讯舟次设水牢于舟中昼夜浸之绝其食饮已乃说出之岸令舆皂厮餋竞谇而迭殴之非法刑阱备极惨毒其人求死不得无柰倾家鬻产跪献乞命多则万金少亦不下数千如仪真监生李良材南京监商王懋佶准扬高汪方全诸家立见倾荡丧身人心汹惧弃家远窜而守训方饱于仪扬又扬扬去之金陵之太平之芜湖之徽州且声言向苏杭矣宴饮游玩挥金如土赏娼优动以百金且曰我将赏汝一官私买婢妾輙曰我将进御其号于人曰我  天子门生奉有密旨部院不得考察不得纠劾闻其原藉歙县创竖一坊曰  帝心简在门首高挂黄旗曰  皇恩特建乡党有＜矢见＞之者则曰我自出都门头已不在我颈矣其虐焰薰天宁复知有三尺哉细访其人原市井无赖屠沽淮上复拐一技而逃不审陈增何故认为侄婿以致猴冠虎翼咆哮若此且旗牌非军情法不得用中军非抚镇法不得立守训何人公然用之矧陈增止督山东矿税守训作彼豢犬则所索诈亦应尽山以东而止胡自徐淮遍及南直苏杭岂守训遂为兼总千道使耶利归一人怨丛朝廷  皇上试逮而藉没即一守训可得数十万金伏惟  皇上大振乾纲将守训仝治肆诸市曹以为假诏虐民之戒仍查该县何因擅与建立坊牌及有无列名牌额重加罚治以儆阿狥民生幸甚不报
　　○全辽官生许国瑞等乞用原任辽东巡抚鲍希颜以救一镇生灵以希颜历任辽有惠政故也不报
　　○阿木等大七族番人安巴等贡方物各赏叚绢靴袜
　　○甲辰
　　○兵部题狭西巡按吴楷奏报恢复松山疆土文武将领功次乞加荫赉有差不报
　　○兵部题朝鲜戍兵留撤事宜命下九卿科道会议时则吏部尚书李戴议留兵一万五千暂助防守而饷则给之该国其各尚书陈蕖余继登萧大亨杨一魁大指相同而左都御史温纯则以留兵宜练兵大理寺卿郑继之则以留兵宜处饷议稍异焉给事许子伟姚文蔚侯先春杨应文御史周盘俱议撤而给事李应策杨天民议兵留撤听之枢督而张问达又议兵不可撤言人人殊迄无画一之论  上仍切责朝鲜及督抚镇道诸臣令竭诚博谋务求远计议行
　　○乙巳
　　○直隶巡按牛应元奏有白棍程守训假称武英殿中书到处藉旨吓诈多赃横肆无忌地方惊危乞置重典恐以土崩之祸遗之  皇上也不报
　　○督理山西税务内臣孙朝奏巡抚魏允贞抗旨阻税毁烬大木并赃税三十余万  上即下部院参看来说
　　○丙午
　　○夺狭西守备李可爱俸三日以秋防在迩赴任违限也  谕兵部曰  祖宗准古酌今设立文武官员各司职任兵戎之事在边则有督抚摠镇战伐守御在朝则有本兵该科调度参详奏报机宜赏罚可否请朕裁决此一定之制也朝鲜被倭侵凌几致沦亡朕念东国藩篱世效忠顺特命文武将吏督兵进剿不惜数百万之粮饷七年之焦劳荡平海氛全复属国布告天下继而留兵善后终始保全又已二年乃督抚邢玠等以撤留兵饷谨始虑终来奏屡旨九卿并议今廷议纷纷何时可定朕以撤兵省饷庶可休息但朝鲜颓靡不振倘狡倭乘虚复来岂惟属国之被深害亦天朝之弃前功也尔部行与经略万世德等博采远虑详议兵马撤留粮饷事宜务要万全毋图自便首鼠两端致遗后悔如有谋国不忠在彼无效者宪典具存不论在任去任追究重治　　○兵部题据川贵摠督李化龙巡抚郭子章所报乌江之败其失有六兵分八路该路止宜聚兵乌江而设疑于河渡可也乃分而为二相去辽远我分彼合众寡相悬为贼所乘失一既兵分矣幸得破关宜合兵以待大军而河渡方且攻囤乌江亦未治垒失二关在前江在后是背水阵也法宜死战而见贼輙走失三欲觅退步必须守桥庶竞可前可却乃无一夫之守奸细得而断之失四换旗合哨非仓卒事既知有奸即宜整备而悠悠忽忽遇敌先乱岳家军殆不如是失五土汉错处缓急异指一失驾驭岂得调和积妒成争自分胡越失六夫将者三军之司命也童元镇自为大帅舆尸愤事所应扭角□羊赴京从重究罪谢崇爵偷安误事望风奔逃宜赐剑处斩以肃军心张秉张澍虽失律丧师犹身在行间情略可原姑令戴罪杀贼仍行督抚申斥将领及宣谕安疆臣刘铤等各奋忠勇合力灭贼其元镇总兵缺以李应祥充补  上一一从之
　　○又题据督臣科臣各议朝鲜善后兵马或撤或留互相推诿未决屡轸  圣怀乞敕督抚诸臣与该国君臣极心详计毋复含糊自贻伊戚从之
　　○户科都给事中李应策参东宁兵备赵寿祖被论听勘违制报揭并论尚书萧大亨因石星事推诿会议革去加衔恩荫后虽蒙复实俸未及遽给恩典验封郎中马大儒明从欺蔽破格市恩不报
　　○户科都给事中姚文蔚请发参劾程守训陈保＜锍-釒＞揭因言小人难继衔勒少弛即有狂奔横逸之态愚民易惑耳目少异即有鸟惊兽骇之忧今授之魁柄是为虎传翼也使群奸效尤是教猱升木也不报
　　○山西税监孙朝参追贼军犯土永亨倚赃诈骗奉旨王永亨把持国课吓骗银两已有旨追赃发遣如何牵告罗织良民好生玩法并奏内有名党恶任忠黄新都着锦衣卫拏送镇抚司打着究问具奏
　　○丁未
　　○工部尚书杨一魁题小库之设原为内工夫匠领钱暂时寄贮不虞毛凤光乘便那移请工完之日裁革从之
　　○山西开采内臣张忠上言盐议已定盐课未完极言御史汪以时倔强阻抗乞责运司包捞包卖不报
　　○戊申阁臣沈一贯题各处本章例有揭帖到阁臣得讲究下部查例题覆然后据理拟票惟内臣并无一揭今张忠所奏盐事国计边储关系匪轻乞允臣所据下部看详不报
