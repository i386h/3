<!-- { "loadSidebar": true } -->
　　○乙丑大学士赵志皋等奏称今日该吏部接出手敕甘甘镇大获奇捷内阁辅臣殚忠运谋劳绩可嘉兹特加恩元辅志皋加少保兼太子太保户部尚书还赏银六十两彩叚四表里次辅张位加太子太保陈于陛沈一贯各加太子少保还各赏银五十两彩叚四表里尚书大学士如故还各给与应得诰命如敕奉行窃惟  皇上加意边防不恡功赏以鼓舞将吏之气因轸念辅弼之劳臣等非不仰感  圣恩但念臣等备员密勿宠渥踰涯每以不能赞襄  庙谟寝烽息燧为愧兹者大捷实我  皇上圣武布昭神威远播督抚运筹将士奋勇及本部居中调度所致臣等何劳之有况边功不叙阁臣前已奉有  明旨使今复冒受则是朝廷之明旨不信臣子之分义有乖此臣等所决不敢当者诏以甘镇奇捷乃卿等共竭运谋懋绩可嘉晋秩示酬寔遵旧典宜遵成命不允辞
　　○加京营佐击陈云鸿游击职衔与原任游击季金统押防海南兵发回原籍有不听命者以军法从事
　　○丁卯大学士赵志皋等复奏阁臣不与边功之赏旧矣先年间有受者或以安攘大绩首论运筹或以绥靖巨功先推决策若临阵斩获首级虽多虏患未除边疆常事可以辅弼之臣滥膺克敌之赏哉且临敌奋勇者将士之功相机调度者督抚之谋条条画担当者本兵之责遇有失机偾事辅臣既不同其罚又安可与其赏况功罪赏罚辅臣日代赞襄若与边臣均行论叙则将来或启扶同掩护之弊非朝廷福矣  上以成命已颁不允所辞
　　○戊辰户部尚书杨俊民请追给母诰命许之
　　○工科右给事中张同德奏外造军器既因题准本折各半乃省直州县恬不经意拖欠日多朽钝日甚至起解折色银两多低假不足数皆因平日无考成之法至奸弊相沿日甚一日宜敕工部移咨该地方毋蹈前弊以致参处工部覆请报可
　　○建州左等卫都督等官马哈＜土答＞吉等一百名赴京进贡方物宴赏伴送如例
　　明神宗显皇帝实录卷之二百九十
　明神宗显皇帝实录卷之二百九十一
　　万历二十三年十一月己巳朔初河漕诸臣欲以南直隶江南等府及浙江原免过江脚米内量复三升准银一分五厘又欲于江西湖广二省每石加二升准银一分以助河工户部酌议以江湖二省民力困敝不堪加增止以江南浙江原免脚米量复二升以覆报可
　　○时防海南兵鼓噪既已命将押回兵科给事中吴文梓等复恐首恶未必正法撤留未必宜合欲敕兵部严饬该镇将解京首恶务得真正主谋回南各兵官军加意防范俱毋苟且容纵兵部覆请报可御史马经纶复言南兵屡噪乃蓟镇痼疾然向来鼓噪止挟众要恩今则渐成逆乱若复过为姑息不行尽数驱逐贻患必深因条五事以请一裁冗将以杜科索蓟镇三协各设南兵营游击一员统南兵三千操备今兵皆发守边台宜即本协路将官领之而革其游击并中军把总等官则南兵免科索之害而国家省冗滥之费矣一荐台官以示鼓舞台烽千把总视随营官辛苦数倍乃有罪輙入刑章有功不登荐版即有勇略出群之士无由自效宜确访其谋勇特异者破格＜锍-釒＞荐一二以备擢用一选壮军以重台烽将官不得以索贿滥收而致偾事一葺台墙以严守御路将不得以缓工颓圯而弃金汤一宽参罚以明侦探守提不得以专意援取而疏虏防兵部覆请第以南兵守台北兵备操缘南兵以台为家堪资瞭望故台兵有缺仍以南兵补之如欲汰其老弱以操兵之精壮者补之恐南北相杂易以推诿仍应旧便  上如部议
　　○庚午大学士赵志皋等奏领钦赏银币辞免加升言边功不叙阁臣良有深意以为臣等备员帷幄必须身在事外乃可提功罪之衡而平赏罚之司诸边功奏捷时时有之一概叙及滥觞何极又丑虏每遭败衄必思报复使有功既预其赏有事复避其罚公议谓何此政体所关必不敢身自紊越者  上以其辞恳切从之
　　○兵部尚书石星辞免升荫再＜锍-釒＞不允
　　○西宁兵备副使刘敏宽以西宁地势孤危永酋新遭创衄势必报复条陈善后事宜一曰重将权西宁距镇城千三百余里狭西临巩隔远河外缓急无济参将达云新建大功军民倚重宜加以副将职衔总理四营事务中军柴国柱亦量加守备久留该营以为云佐一曰增募兵西宁地方既广备虏处多欲增募步兵一千名敕户部于零截盐引内量拨二万引以充月饷一曰缉土番湟中番族性不畏虏惟当鼓舞而用之平时为之筑堡赈恤有功区别重赏使番以我为依而乐为我用抚臣以闻兵部覆请  上悉报可
　　○辛未湖广按臣徐兆魁以地方灾伤具四事上请一议改折一议缓徵一议蠲免一议赈济户部酌议谓北绢数目不多且新以府佐收解遽行改折非立法意缓徵徒贻小民他日之累不若勘被灾轻重量为蠲赈诏如部议
　　○秦王谊漶请照周晋二府增给引盐  上命以本色给之
　　○时分黄流已有成议漕臣褚鈇终以为虑遂据淮安府知府马化龙分黄五难之说頴州兵备道李弘道导淮宜开高堰具＜锍-釒＞  上请大意以导淮功小易成分黄功钜难就惟渐开高家堰急辟清口沙方于  祖陵王气无碍而运道民力亦胥赖之＜锍-釒＞上科臣林熙春言积水为患淹及  祖陵者淮也流行不駃致有退缩者非淮也障水不东令无旁洩者堰也泥沙日淀致淮滞流者非堰也故导淮分黄之议不自今日而已然矣马化龙五难之说可置勿问惟是李弘道力主开高堰一节关系非小若以长淮之水尽决高堰而下之滔滔东注有不溃漕渠而坏田庐乎或者曰  祖陵运道民生三者高堰未修而无事高堰既修而多事殊不知淮犹昔日之淮而河非昔日之河先是河身未高而淮尚安流今则河身日高而淮受倒灌此导淮固以为淮分黄亦以为淮乞敕工部亟为议覆如事有缓急不妨酌量次第举行工部覆言先前议开腰铺支河以分黄流以倭警灾伤竟至停寝遂贻今日之患上廑  圣怒重谴河臣今黄家坝分黄之工再行沮格万一淮壅为害谁任其咎合备行治河诸臣殚心毕虑将导淮分黄工程亟行兴举其高家堰应决与否仍听科臣会同河诸臣从常酌议诏报可
　　○壬申升兵部武选司员外伍袁萃为浙江佥事分巡杭严道调河南右参议李弘道为狭西右参议驻劄兴安州
　　○癸酉升直隶淮安府知府马化龙为山东副使天津兵备改湖广副使王之麟为浙江副使管理清军加榆林兵备狭西右参政赵楫为按察使
　　○以狭西起解袍叚缺额巡抚吕鸣珂巡按林道楠及经管官俱罚俸有差
　　○甲戌遣侍郎刘楚先祭  三皇于  景惠殿以脯酝颁赐四辅臣
　　○吏部尚书孙丕扬称痼病废事请以右侍郎孙继皋暂理印务  上不允
　　○朝鲜国差陪官郑淑夏等十六员进贺冬至方物表文
　　○为延镇阵亡游击史见征倭阵亡游击史儒立祠致祭赐额愍忠
　　○工科给事中毛一公言南兵既撤不须更募当急练土著以代之而练土著须用廉将当重惩贪污者以振之兵部覆报可
　　○宁夏总兵解一清老病乞回卫许之
　　○乙亥礼部奏称本月二十二日冬至  大祀  天于  圜丘该十八日面奏祭祀十九日百官听受誓戒是日恭遇  慈圣皇太后圣旦该百官致词行庆贺礼仪庆贺誓戒俱系重典一日委难并行合移印务  上不允
　　○朝鲜国差陪官郑淑夏等十六员进贺冬至方物表文
　　○为延镇阵亡游击史见征倭阵亡游击史儒立祠致祭赐额愍忠
　　○工科给事中毛一公言南兵既撤不须更募当急练土著以代之而练土著须用廉将当重惩贪污者以振之兵部覆报可
　　○宁夏总兵解一清老病乞回卫许之
　　○乙亥礼部奏称本月二十二日冬至  大祀  天于  圜丘该十八日面奏祭祀十九日百官听受誓戒是日恭遇  慈圣皇太后圣旦该百官致词行庆贺礼仪庆贺誓戒俱系重典一日委难并行合移奏祭祀于十七日移听受誓戒于十八日其十九日专行庆贺礼诏从之
　　○丙子顺天府尹钱藻＜锍-釒＞所属州县凡二十有七一切□亻□壬□役三年一编兹当编审之期三年内事有告之纷纭而当酌者影射滋巧而当详者陪费负累而当恤者冗费错杂而当省者事关民患而当增者弊切边计而当议者因条为六款以请议驿递议丁力议大户议工食议城堤议革庄头户部覆奏报可
　　○丁丑工部虞衡司员外乐元声＜锍-釒＞蒋时馨既以贪斥而强思黄运泰祝世禄等相附和而曲庇之遂波及沉思江东之等于是以言官攻言官而言官之体伤以大臣攻大臣而大臣之体伤言官大臣更相攻击而朝廷之体伤今孙丕扬等既辞之不胜辞而留之不胜留不若因而皆罢之以全臣节＜锍-釒＞上不报
　　○戊寅兵部尚书石星辞少保许之
　　○江西道御史赵文炳言乐元声江东之皆暮夜叩其户劝令救丁此吕且言出沉思孝意因悟曩时蒋时馨之著贪声也东之元声相继为臣言其事者果为丁此吕报复也元声＜锍-釒＞论孙丕扬等四人当去而于思孝东之寓褒于贬其为朋比不言可知乞即罢斥以安天下不报
　　○改贵州总兵都督同知李如柏以原官挂印充镇守宁夏总兵官
　　○庚辰调河南副使詹在泮颍州兵备　　○南京礼部右侍郎陆可教以本生父丧＜锍-釒＞乞终制下所司
　　○壬午户部覆请巡仓御史赵文炳申饬漕政九事一正举劾以示劝惩一禁强兑以肃漕规一选旗甲以便责成一议交粮以杜科索一省冗委以免科歛一禁摉盐以安回军一议领粮以省赔累一禁奸旗以肃漕政一均利害以儆惰官诏报可
　　○先是西宁议增兵欲拨给零截盐引以充月粮户部覆奏各镇派盐粮皆系年额军需甘镇向未开有零截引数遽难轻议合于本镇年例军饷及岁派盐粮数内撙节调停通融处给从之敕各府收选子弟及东城兵马司等衙门续选子弟俱候择日赴诸王馆选择
　　○钦天监奏次岁三月十五日夜望月应食依大统回回二历推算其分秒时刻起复方位微有异下所司
　　○癸未以起复南京礼部尚书王弘诲为南京礼部尚书太子少保南京兵部尚书杨成以原官起掌南京都察院事升巡抚湖广右佥都御史郭惟贤为都察院左佥都御史协理院事升大理寺卿董裕为南京工部右侍郎
　　○革大毛山提调周应乾冷口关守备蓝守禄任降古北路参将丘从周关臣马文卿言其不职故也
　　○升四川松潘副总兵沈尚文为署都督佥事充镇守贵州总兵官
