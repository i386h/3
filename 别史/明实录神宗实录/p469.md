<!-- { "loadSidebar": true } -->
　　○总理河漕工部尚书刘东星称疾乞罢  上以漕务正殷不允舌□辛
　　○己丑吏部文选司主事赵邦清参进士高继垣讨选中书博士都吏张早讨选京卫经历鄜州同知吉弼讨升运判俱属钻刺乞加重处并极陈坐单坐签之弊
　　○工部尚书杨一魁以考满舌□辛加官  上以考绩加恩系彝典不允舌□辛
　　○山西巡按汪以时上言近见参官之章屡上缇骑之差屡下人皆切恨中使其寔中使见制于群小群小愚弄乎中使三五成群昼夜攒谋构成奏＜锍-釒＞但求中使用一关防诸棍即为赍奏彼中使不通文义常被欺哄又心迹暧昧常被挟吓甚至中使失于关防群小盗印空本任意填写奏援中使朦然不知及奉有  明旨只得以错就错如马堂孙朝辈远近传笑且张忠委官毛凤腾带有书房陈涵初方遇春系赵古元逆党被旗尉崔德缉获凤腾何人敢于纳叛是安可置不诘也又矿税两府差假官马化龙斩关而入富平之察院吊打马夫嚷入县堂击碎  圣谕之碑亭又何可置不诘也  皇上以利权委中使而中使寔同偶人中使以腹心委群小而群小皆是翼虎冠柄潜移于奸丑少贱若此而  皇上犹然不觉何耶言甚切直竟不报
　　○庚寅兵部题狭西三边四镇处处邻虏在在皆冲况值秋高马肥之时正丑虏承突鸣张之日兵分势弱诚属可虞则夫选将练兵缮器扼险乘时事之暇为柔土之谋修我内备枉彼狡谋皆时刻不可懈者今督臣酌地里之险易拱虏情之缓急分信地以设防既堵御之有专责严号令以策应俾粗角以壮声援且按功罪以行举刺信赏罚以昭劝惩擘画悉合机宜相应依拟从之
　　○兵部尚书田乐题辽镇左护神京曩称屹然雄镇顷以东征调发行伍空虗加之丑虏凭陵伤残更甚小酋紏众挟款于西那奴谋杀猛酋于东议抚议剿二三其说肘腋之地甚可寒心蓟门逼近几辅轸接全辽利害安危寔与辽兵安知诸虏不阳款于蓟阴犯于辽势既等于辅车念当切夫唇齿三虐款贡稍称宁谧然而豺狼何厌必须掺纵得宜令彼永就羁鞠山西北连套虏更当预备震邻延绥大创之后诸虏之忿报未已宁夏兵大之余群丑之窥伺更深松山界于甘固版筑粗完狡虏失其故巢睥睍方切固镇之策应控制甘肃之绝塞孤悬缓急需兵亟宜选练矧诸酋鼠伏于松套川海之地盖亦有年其承突于延宁甘固之区已非一日时值高秋更须堤备如城堡之当缮葺险隘之当扼守器具之当修整刍饷之当处备士马之当挑选将领之当更置侦探之当严明赏罚之当画一合应预为料理勿致临事疏虞迩者播酋负固兵连祸结兼之矿税借资不过一时权宜差委无知便□□山百计残虐所在骚然淮徐之巨寇方角□羊两浙之左道又兴此正理乱之机至如京营储养六师本为居重驭轻巡捕职目稽察防奸弭盗宜严俱宜加意遴选悉心振刷其有倚托伎术游食缁黄悉行驱散毋令混集辇毂亦弭患之一端也其言切中时事  上悉纳行之
　　○河南巡抚曾如春奏报冰雹异常同日打伤三府九州县禾麦人畜房屋昔蔡中郎＜锍-釒＞世权不在上则雹伤物此群小假旨擅虐之兆也乞委官踏勘分数分别赈济不报
　　○福建巡抚金学曾引疾乞体奉旨年余未得交代言之甚切不报
　　○直隶巡按吴达可极言长芦盐税剥商已甚势难复加罪革奸商钱似王等诳耸税监马堂张华违旨不相会同朦胧奏扰及纳级指挥袁应台委察私盐必至挟诈索骗惊散商灶不报
　　○辛卯阁臣沈一贯题久旱酷热诸谷焦枯疫疠流行乞敕府臣竭诚祈祷并令张真人醮龙行雨谨拟  圣谕一道参进伏惟裁定施行
　　○巡漕御史佴祺参临兑缺船运粮指挥吕逢兆等十一员降罚有差从之
　　○都察院题犯官马卿驯先以侵欺拟戍继以赃完改拟边方立功五年满日回卫带俸差操从之
　　○通政司右通政许弘纲言大政三事曰理财曰用人曰听言言甚激切不报
　　○壬辰阁臣沈一贯题屡接辽东总督巡抚巡按书揭皆言抚镇该道意见不合事事参差蓄疑成愤今总兵揭誓通衢此等光景不但不能戮力防边恐互相乖刺互相倾陷祸不可言伏乞  圣明留意亟为处置不报
　　○铸给管理太仓银库关防  上以天旱命顺天竭诚祈祷
　　○工部题修造琉璃河桥钦降银两应发涿州贮库以备支放本部主事胡瓒精壮勤慎堪以管理  上从之命差去内外官上紧督卒修建不许延挨冒费及科扰地方
　　○署吏科左给事中许子伟言以降级处邵光庭焦元卿而以罚处程守训轻重太失其平何以服天下之心因极言守训气之暴横法所必诛不报
　　○河南道御史周盘极言考选点用之不可缓不报
　　○户部题奸民秦永泰以献银诳马堂奸商钱似王等以加税诳张烨于是纷纷议地界议拨补各听奸谋屡渎  明旨其挨单之说则利巨商不利小商利运商不利土商其定价之既则见戕民不见便民见裕奸不见裕国狼吞虎噬流祸罔极  上犹信其额外纳银之说命征角□羊二万六千两俱委运司官而不听其添设指挥巡察
　　○郧阳巡抚郑国仕引年乞致仕因备陈采矿榷税变木抽船徵门摊开铜洞征播军饷加派丁粮民生日蹙忧劳成疾冀以悟  上不允乱
　　○丙申  王□谕内阁近因久旱不雨天时炎热朕昨偶尔中暑心胸烦葸头暗身软  庙享亲行恐晕踣不余成祀卿等传示各官务要虔洁行礼
　　○是日志皋自三十七＜锍-釒＞后复具揭求归或容舁出城外憎房纳其清凉以延旦夕不报
　　○太常寺卿刘四科上言  庙享在逼昭格宜虔恳乞  圣明改弦法  祖以绵宗祀内言朝讲阁员人寮考选边谪及矿税扰害之惨而弟一义尤在  东宫之册立不报
　　○丁酉  孝庄睿皇后忌辰遣官祭  裕陵
　　○顺天府丞徐申引疾乞休不允　　○川湖总督尃化龙闻讣乞守制奉旨守制固孝子至情但贼势垂亡兵机尤急关系西南倚托最重近该部科公＜锍-釒＞请留朕已有旨宜抑情遵命视国如家事完终丧有期慎毋哀毁妨误
　　○左副都御史郭继贤母病乞归不允
　　○户科都给事中李应策以畿辅荒疫乞垂宽恤弛额外之征不允
　　○戊戌  命简讨沈＜氵隺＞兵部主事张其廉往湖广考试户部主事江中楠行人胡国鉴往狭西考试
　　○兵部题科臣侯先春疑西兵报捷已逾回旬是后情形杳无声耗恐或有所牵制雇虑及畏忌要挟或失事机并军饷之当急措陇兵有功之当先赏皆西事之吃紧者也奉旨西师屡次报功破关齐八如何未见令捷八路进兵恐有牵制观望等情着督抚严催合剿不许怠缓以失事机兵饷着马止差人守等起角□羊毋得短少迟误陇澄先登敢战以报朝廷深可嘉尚先赏银三十两大红纻丝二表里用卞特思成而之日还与优叙仍宣示各汉土官兵俾其激励奋威歼贼
　　○又题浙江巡抚刘元霖报称哨获乌尾异船一只官役华夷一干人审得千摠毛国科蒙游击苐国器差委倭营用闲今有执政家康令倭酋觅船送归及先年被虏人口并将贼首季州等十一人绑送与科带回正罪合行福建巡抚查审归结其被虏民兵各取原籍亲邻里甲保结收管从之　　○郧阳巡抚李汝华引疾乞休不报
　　○兵科侯先春为灭贼有日伐谋贵全恐人心不一懦者逼遛贪者行私刚愎者自用而廉勇者复为贪懦者所妒宜令督臣移驻播城三犹各至境上以便调度困兽犹闻则设防不可不密枵腹难支则措饷不可不预而又出奇以夺其谋此全胜之道也不报
　　○直隶巡按朱吾弼因孙朝之行魏允贞深言重臣不可污蔑乞重惩孙朝之欺罔不报
　　○夺阶州知州蔡思和成县知县王三锡西河知县寗晋芳等俸有差以开矿内臣赵钦奏矿徒劫杀各宜正罪州县不能禁戢也
　　○己亥  孝穆皇后忌辰遣官祭  茂陵
　　○兵部题偏沅巡抚江铎塘报六月初六日各路合攻破海龙囤杨应龙势急自尽生擒伊妻子并逆堂何汉良等一鼓荡平功收底定  上报闻
　　○阁臣沈一贯题奉  御礼逆贼杨应龙已就天落此寔仰赖  天地洪庥  祖宗估助大小文武将士溽暑之时成此大功朕心嘉悦其赦宥无辜抚安地方事宜卿可传示该部议拟其奏特谕卿知且恭捧攸漏  皇上独持成断密运机筹历世跋扈之雄数月削平  皇上一闻戎捷即念人劳谓溽暑成功事非容易并加怜恻形于诏词又令臣等议拟赦宥抚安合行事宜直  天地长育父母生成远近闻之推不感注臣即传示施行
　　○兵科都给事中侯先春言江南地重赋繁俗浮民用抚按工臣一时丁忧乞速赐点用不报
　　○又题辽臣一时画易秋防在即可虞因抚臣不欲开载州广宁木马市以苟安而弛内备镇通欲开市以便耕牧息士马因此矛盾今李植已杜门候代马林张中鸣亦俱听调则市与不市明决此议者贵在按臣当察虏情之顺逆酌边势之安危而弗得持而可之舌□辛者也不报
　　○逮富平县知县王正志以矿监赵钦参其不应对子户马匹也
　　○庚子吏部尚书李戴引疾求去  上命准暂调理痊可即出不允舌□辛
　　○辛丑初昏刻未办列宿有星如盏大赤色尾迹有光起自中天往西北行入云中后有二小星随之
　　○阁臣赵志皋沈一贯题  皇长子典礼前奉  圣谕册立冠婚挨次举行今伏暑已尽爽气方临时享届期  祖宗鉴歆  万寿节近  圣心欢豫况武功告成  天意允洽乞涣伦音以成庆典不报
　　○户部题金花银两应于七月初二日角□羊进今各省直起角□羊愆期伏乞暂赐宽限容作速儧角□羊陆续补进奉旨金花银两系供内帑应用时不容缓延严行各省直作速催儧依期角□羊进
　　○礼部题请举行  皇长子典礼奉旨朕念皇长子气质清秀且典礼隆重时值盛夏溽暑诚恐不耐烦劳故少俟举行朕心自有裁定为臣子的也都要仰体朕爱重之意静俟不可又来扰阻还候旨行　　○兵部题辽东抚臣与镇通各怀异心势不能令释憾同事乞于会推中简任一人若马林张中鸿不可不调处以一事权者也奉旨辽东近多虏患总兵偏执违拗本当革调但念秋防正急易将非宜马林姑着策励供职一应战守务要巡抚协谋如再抗玩失误从重参来处治
　　大明神宗显皇帝实录
大明神宗范天合道哲肃敦简光文章武安仁止孝显皇帝实录卷之三百四十九
　　万历二十八年七月壬寅朔以孟秋时享  太庙遣侯陈良弼代侯徐文炜伯王学礼分献
　　○以应天府乡试命左春坊左谕德兼翰林院侍讲黄汝良右春坊右中允兼翰林院编修庄天合为考试官
