<!-- { "loadSidebar": true } -->
　　○延绥巡抚孙维城因派军挑沙传讹喧嚷＜锍-釒＞认罪乞黜以为一时疏防之戒兵部覆议延绥绝塞孤悬虏易窥伺城外飞沙堆积例应扒除抚臣派军似不为过乃坐营黄赐恩掌印指挥谢勋及城堡同知宋应试承委会议未经明白晓谕致穷余轻听讹传拥众告免即其喧哗之状几令法纪荡然倘以人众概置不问恐转相效尤犷悍日甚将来患有不可胜言者所据余丁中必有倡首之人法当重惩各官不能善于调停亦难逃罪且卫官开报余丁之议业已月余而另文派除边沙之语何由而起若不一为查究则謟言终易惑人奸弁得以漏网即各丁亦未必肯即挽首输情也诏是之令该抚按严拿倡首者重加惩究其余胁从姑从宽宥
　　○壬寅山东巡抚黄克缵因吏科都给事中挂有根论其致死沾化知县冯世臣上＜锍-釒＞自辩乞罢职待罪吏部覆请于彼处勘议令克缵仍旧供职  上然之
　　○补原任四川按察司佥事汪先岸为浙江佥事分巡嘉湖道　　○总理河道都察院右都御史李颐卒颐江西余干县人由进士授中书舍人选御史清戎楚粤忤江陵相意出为湖州知府苏州兵备副使浙江参政湖广按察使所至以治行称丁内艰服阕江陵既败累擢佥都御史巡抚顺天多防御功累加都御史改兵部尚书总理河道至是卒于任谈者谓其有经干学行可为近代之名臣云
　　○工部尚书姚继可以河患孔棘工费为艰请即简臣累＜锍-釒＞命九卿科道计议百万之费作何处办其间浚河筑堤建闸一十九万之数户部协济三分之一先年成例具在并乞申谕刻期举行报可
　　○癸卯礼部尚书兼东阁大学士朱赓行取到京诏即入阁办事候补面恩
　　○倭国王清正将被虏人王寅兴等八十七名授以船只资以米豆并倭书二封与通事王天祐送还中国天祐原莆田人少而被虏久住倭国娶妻生子女二人原无归国之意来书复类华字迹果否出自清正皆不可晓福建巡抚以其事闻下兵部覆议闽海首当日本之冲而奸宄时构内讧之衅自朝鲜发难挫衄而归图逞之志未尝一日忘今迹近恭顺而其情实难凭信与其过而信之宁过而防之除通事王天祐行该省抚按径自处分王寅兴等听发原籍安插及将倭书送内阁兵科备照外请移文福建巡抚衙门亟整搠丹师保固内地仍严督将士侦探不容疏懈  上然之
　　○原任总督蓟辽尚书邢玠言科臣曹于汴论臣多端前后章＜锍-釒＞  明旨俱在臣亦不必尽言然当时东事累奉  明旨必使朝鲜一倭不留方为全功今八道一倭不留举全国而授之朝鲜则东事昭如日星五尺之童能辨之查关白报亡于二十六年七月初各倭败遁于十一月二十五日若以成功归于关白之亡则十月内中路失事何以在关白已亡之后即使乘其亡而袭之诱其来而俘之亦兵家正法况献俘＜锍-釒＞内明开平秀政以下五十四人系擒之阵上者要时罗以下七人系各倭差来讲事者夫时罢等于进兵之时假以讲事故来窥探明是奸细岂可轻放至于海中斩获各倭系各岛各部之人诸将何能熟识势必凭生虏之供报或以死为生以生为死乃其常态而倭中亡命更多沈惟敬之党多次书来尚不知为何人所作中间寓何诡计科臣以为字字皆真乎夫不拘何名皆为倭将况海寇尽平即不擒正成不斩义弘亦得完局臣何必区区于二倭也即如所言为诱然朝鲜王子陪臣细米土地倭奴累年所阴谋苦求者一毫不费而能诱生倭六十一人致之阙下而又斩级数千立京观于朝鲜并釜山百年盘据之巢穴一鼓尽扫即不为功或亦不可为罪即扫荡是真倭级是真即外夷之名姓果差似亦未可为欺况差不差不可知乎至引给事中洪瞻祖论吴彦交遍边将拐总督打点银四千两而窃投跟故御史陈效于朝鲜同沈惟敬送一羙女于外国夫彼时五府九卿科道会勘不知打点何人且中彦浙人臣山东人远在外国素无交往何以轻给多银既拐臣银两不远走别方尚敢随监军御史赴朝鲜见臣乎臣挐沈惟敬于二十五年之七月陈效至朝鲜在二十六年之正月中彦同沈惟敬送羙女之事臣固未之闻也伏乞  皇上先罢臣以谢言者仍将打点一事敕下该部覆勘如毫有的据愿伏斧钺之诛诏这事情已屡经科道部院查勘极明朕所悉知何用复勘卿不必萦心苦辩
　　○甲辰  孝懿庄皇后忌辰遣官祭  昭陵
　　○乙巳礼部尚书冯琦引病乞归请速点用侍郎以理部事诏侍郎员缺令将原推写来看卿有疾宜慎加调理稍愈即出供职
　　○光禄寺少卿王纪乞回籍养病许之
　　○礼部以黄河浅涸＜锍-釒＞言据狭西总督李汶巡抚贾待问揭报本年二三月间河州莲花寨等处水深不过三尺往来人畜直渡交子冈绰逊河口黄河上流水尽乾竭等因臣等不胜骇愕今岁天变频仍火星失度日光如赭风霾黄雾种种示异未有若此河之为变者窃谓河渎之行地犹元气之周身而货财流布于天下也今天下财力可谓匮诎而血气亦已耗矣闾阎贫府库贫独矿税监使及参随土棍之家富耳神河天险源涸流徙而中更挟百川之势以冲  祖陵扼运道此脉竭财壅之象也夫民匮则愁苦愁苦则思乱直须时耳间者滇以杨荣激而火厂房矣粤以李凤激而民欲剚刃其腹矣狭西以参随逼死县令而□民汹汹不安矣两淮以激变地方打抢官舍钱粮矣辽左以高淮激而戕委官矣民变所在见告大略以调停小定其间屈情招怨不知几何恐情至不堪亦必有法度不能制之时自古大祸乱难扑灭者即小激变而失于收拾者也天心仁爱告戒勤恳不啻面命  皇上得无动心乎天人不远吸呼可通顷荧惑犯太微  圣体违和一涣德音旋即退舍可谓天象渺茫否伏望  皇上憬然深思罢矿税撤中使人心既悦天意自回将见四海安澜九河顺轨在一念转移间耳＜锍-釒＞入不报于是吏部尚书李戴等御史于永清等都给事中姚文蔚等相继有公＜锍-釒＞大略与礼部＜锍-釒＞同
　　○  上以早徵屡见有诏修省祈祷礼科给事中白瑜＜锍-釒＞陈修省之实急在采榷一事于理势利害四者皆不可不罢御史沈时来亦因早陈言条修省四议
　　○丙午赐辅臣扇及讲官有差
　　○大学士朱赓入阁陈谢  上报闻
　　○户部尚书赵世卿言福建积余盐价先该御史刘应龙议权宜给票输课济边今税监高采亦议将前银凑足一万有奇具＜锍-釒＞雨请得旨下部院臣仰体  圣意垂念边计借助  大工均不可缓苐以今时边饷似为尤急盐课傥余一分则边饷藉用一分望俯俞屡请令臣等转行该省按臣同税监协力共济将前后题共凑银一万三千余两刻期解部凑抵边饷少救军士倒悬之苦报可
　　○予怀柔伯施光祖妻陈氏祭葬如例
　　○辽东巡按御史何尔健劾棍恶宋希曾等勾引税监高淮委官杨承恩等逼诈赃私乡民无告至欲顺虏逃生请将诸恶严究正罪以弭变安边得旨令抚按同该监尽法追究问拟具奏不许连累无辜以安地方辽左冲镇内外官员各协恭任事如有偏执徇私致启衅端者并处不贷先是高淮庇护诸奸以侵欺打夺具奏徼旨著内官会同抚按勘问健前后两＜锍-釒＞辩理及得是旨人心始定云
　　○是夜月食子正初一刻亏卯初一刻复圆
　　○丁未大学士沈一贯以  上与南京守备太监邢隆徵收徽宁二府买产税契银敕书关防上＜锍-釒＞争之曰税契之制起于民间买产恐有后争  祖宗立法每十年造册之时为之官印契尾以资信守因而稍税纸钱非为利也近年户部因边饷无措每两由三厘增至三分正充济边之数已为非艺之徵今又收入内帑则户部不免束手待毙矣且原题尽天下岁入可得十万今乃云徽宁二府可得十五万何其言之太易耶彼徽宁二府土地几何虽使寸地尺土无不换主决无五百万交易之理十五万税从何而取明是奸人赚此一敕以为百计诛求之端小民何辜有不生心造谋者乎伏望深惟利害追寝前命免写此敕不然则明示邢隆循每两三分之制随其税银多寡尽数解进不必拘定原数其原奏土民吴良辅等不许预事以恣止令有司防奸缉弊毋容漏卮则人心不惊国课有出虽有妨于户部犹无损于  皇仁臣不胜沥恳不报
　　○淮庆王帅锌选高氏为妃
　　○封鲁王寿鋐并妃马氏延津王翊铮妃韩氏荆府德安王常□□暠淮王翊钜妃陈氏淮府绍兴王翊牟□金并妃王氏方城王采鋂选妃田氏益府德安王常洞妃万氏沈府陵川王珵墉妃崔氏　　○戊申准苏杭水灾地方将婚礼袍服未织三运分作六运每年二运织解从太监孙隆请也
　　○己酉封益王翊鈏庶十六子常湡为浃江王
　　○庚戌刑科给事中张凤翔贵州道御史沈正隆交章论吏部稽勋司郎中赵邦清险暴贪淫三灭伦六无耻诸状且多金挟娶选中储婚淑女杨氏为妾无人臣礼邦清＜锍-釒＞抵辩谓前任滕县乡官及今同僚唆使致然至号哭禁门叫冤云皆同僚邓光祚侯致躬及堂官李戴相通卖法受贿惟臣孤立致光祚致躬及候选科道萧淳唆使言官诬陷杀臣请抄没臣与光祚致躬淳家财以辨贪廉以彰  乾断是时右给事中田大益御史左宗郢李培俱直凤翔正隆而参李戴怯懦不能断是非给事中曹于汴颇直邦清而谓光祚致躬应同议处＜锍-釒＞俱不报　　○延绥巡抚孙维城以给事中钟兆斗论其调度乖方借资捷径上＜锍-釒＞自白求休不允
　　○辛亥凤阳巡抚李三才＜锍-釒＞微臣自劾待斥按臣坚意谬推恳乞  圣明亟赐廷议以济河漕事  上以为推托令其去别推来用三才之去也直隶巡按御史崔邦亮李思孝及给事中曹于汴御史史学迁袁九皋各＜锍-釒＞称其能请  上留用俱不报
　　○壬子礼部题臣部查国朝旧制有一官止有一印今太监邢隆守备南京给有关防即以此徵收各项银两及文移往来无不可者如以税契一事仍欲重给是有一事輙用一印印文愈多适以启奸窦而滋之扰也臣以为不必另造便其关防御前已给与矣
　　○癸丑大学士朱赓同知经筵日讲提调纂修  玉牒  东宫讲筵侍班及看详  福王讲章圈仿
　　○户部尚书赵世卿言旅顺地属辽左先年设兵饬防以捍卫山东直隶辽左三镇岁派饷银二万六千八百两全辽凋瘵已亟故议东省自办一年直隶八府共办一半乃今各该督抚诸臣交章请罢无非轸恤民碞之意然欲罢饷必须罢兵兵部称蓟辽总督万世德戍兵必不可撤既兵一日未撤则饷一日难减且兵之设也既为省直饬防则饷之派也应著省直均办奉旨数年成规久定委难擅变乞请移咨蓟辽总督及顺天保定山东各巡抚照昔年原议遵行诏从之
　　○遣官各往掌□丘王璟□□□夆□益府安仁王常漈丧葬
　　○予镇守广东总兵张元勋妻杨氏总兵都督佥事孙国臣各祭葬如例
