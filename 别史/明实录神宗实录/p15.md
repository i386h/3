<!-- { "loadSidebar": true } -->
　　○礼部奏祧  庙礼仪寻遣驸马都尉许从诚祭告  太庙○兵部覆各总兵官自陈＜锍-釒＞奉旨戚继光等十三员留用李勇革任闲住  工部言南旺三河口等处三年两挑正月兴工二月告完今如河臣万恭等议粮运既早则明春大挑之日正来年运行之时拟改九月中旬兴工十月终告完挑浚之时唯进贡冰鲜船只设法前进其余俱暂停止且言大挑莫便于秋冬莫不便于春间新运踵至停积黄河既虑风涛又稽程限不便一均徭更换奉役未集追呼号召每至愆期不便二春事方兴民无暇力迫之工役田野不安不便三青黄未接室如悬罄头会箕歛工食艰窘不便四坚冰初角□羊时尚严寒驱之泥淖之中责以＜锍-釒＞凿之力不便五如今改拟则回空已尽筑坝流绝＜锍-釒＞浚一完藉冰封闭春融冻角□羊河即有待则新运便旧夫未更按册可集正役者不劳再籍雇役者无私虑自急公家则民力便今秋豊稔民多盖藏闾阎利以供输夫役易于徵歛则工食便天霁秋清气候凉爽河鲜沮洳镢锸易施则用工便  上是之
　　○己卯  上御宣治门视事
　　○敕狭西行太仆寺卿兼佥事吴邦祯致仕从按臣褚鈇论劾也
　　○赐故德平伯李铭护坟地土六十五顷二十六亩
　　○诏有司官务实牧民不得徒事虚文
　　○赏监市效劳酋首隐布台吉等彩叚衣套有差
　　○升宣府保安旧城守备李彦勋为真定游击统领井大二道民兵河间卫正千户唐继武守备茨沟村○勒分守孤山仅副总兵高大吉等闲住花马池参将陈天福狭西都司张一正行巡按御史提问从按臣褚鈇论劾也
　　○庚辰  上御文华殿讲读
　　○张四维以病回籍  上念四维先朝讲官特令驰传
　　○巡按广东御史杨一桂奏广东之弊莫不善于招安莫善于城守琼崖之南自有寇警调兵不止一处用费已盈数千无冲锋格斗之功有破船损师之失及计无所出又仰面于剧贼李茂之手茂破我县治毒我生灵非惟不正罪且欲深纳其交岂计之得今又有议招海贼林凤于惠州者凤党不过五六百人非有大声势难以扑灭且既挟官告招又不时出没劫杀为害如此犹复招之所谓餋虎遗患夫使百姓不知有为民之安惟知有为贼之利盗贼安得不日多招安之说今所当禁止琼州文昌乐会感恩会同四县原未设有城池每遇贼至任其纵横如履无人之境又如惠之永安长宁潮之普宁澄海虽建设县治皆有名无实琼之四县已破其三他惠潮四县亦皆处盗贼盘错之中安可一日无备度八县之费不过捐内帑四五万金  陛下岂惜此小费忍置万千生灵于涂炭故城守之设今所当急议招安之说破则征剿力盗贼不敢为乱城守之议成则保障固士民得以安生兵部如一桂议覆行但修城不用帑金云
　　○勒密云右营副总兵董一元闲住督臣劾其大坏官箴也
　　○江北清军御史苏民望丁忧回籍仍以巡按御史带管清军事务
　　○辛巳加赠故太子少保礼部尚书兼文渊阁大学士高仪太子太保赐谥文端  改南京都察院右佥都御史张卤为都察院右佥都御史巡抚浙江地方○狭西三边总督右都御史兼兵部右侍郎戴才自陈乞罢不允
　　○兵部右侍郎汪道昆再＜锍-釒＞乞罢仍不允
　　○壬午  上御宣治门视事
　　○遣翰林院编修韩世能吏科左给事中陈三谟颁登极诏于朝鲜国仍敕谕国王李昖及其妃赐币帛文绮有差
　　○大理寺右少卿宋良佐以病回籍
　　○升河南左布政使陶承学为太仆寺卿浙江副使陈耀文为狭西行太仆寺卿
　　○应天巡抚都御史张佳胤郧阳巡抚都御史凌云翼江西巡抚都御史徐栻各自陈乞罢俱不允
　　○赐前右赞善陈栋祭一坛栋在  先帝讲筵又侍班  东宫其妻樊氏请恤予之盖殊典云○兵部奏南京守备怀宁侯孙世忠等遵谕自陈得旨各供职
　　○癸未  上御文华殿讲读
　　○升狭西右参议孙坤为本省副使山东兖州府知府程学博为浙江副使调贵州右参议杨文明于广西
　　○兵科右给事中蔡汝贤奏原议贡市以岁三月为期立法之中良有深意今延至八月不无可虞又辽东报土蛮王杲勾结卜言兀诸酋约日上马犯在旦夕蓟镇又报虏繇黑庄窠仙岭寺等处入声言犯宁前地方十分危急切思辽东之与蓟镇唇齿也蓟镇之与  陵京肩背也况当秋高之际适  先帝梓宫发引之期万一乘机驾言互市将欲拒阻业已许之事委非轻守宜加慎乞命京营大臣先事豫防各总督镇巡多方设补共保万全＜锍-釒＞下兵部○以神枢营右副将傅津充总兵官镇守保定等处地方
　　○勒漕运总兵保定侯梁继璠南京前军都督府掌府事南宁伯毛国器各闲住科道纠其恣肆也
　　○魏国公徐邦瑞回南京终餋  是月减释各处重囚一百一十二名  旌表湖广龙阳县故民曾义妻王氏零陵县儒生邓希周妻唐氏兴国州民刘寿妻陈氏靖州民王忠妻方氏竹溪民杨仁妻尤氏益阳生员曹导妻罗氏通山生员朱之彦妻刘氏攸县生员龙天衢妻洪氏龙阳县生员熊富继妻廉氏襄阳护卫军卢廷和妻张氏孝感县监生程稽第三妻李氏蕲州生员马廷实妻刘氏崇阳县知州冯鳌妾谷民罗钦仰未婚妻欧阳氏四川宜宾县民刘芹妻赵氏江西彭泽县生员计如玉妻谢氏南昌县举人高启弼妻钟氏又民杨用宽妻李氏浙江余姚县民杨煜妻诸氏嘉善县民沈勋妻毛氏黄岩县民朱世高妻张氏广西宣化县南宁卫舍余裔珊妻钮氏全州民蒋大诏妻唐氏福建漳浦县民林琥妻王氏河南雒阳县生员朱廷相妻魏氏直隶典州县民宋鉴妻牛氏俱贞节之门湖广故民朱北未婚妻张氏麻城贡士周弘烈妻李氏怀集所小旗潘聪妻傅氏朱北病笃女闻之不食其祖母慰之曰汝尚未婚即不讳犹可别配女怒曰我生是朱门人死是朱门鬼遂入卧内恸哭自制禭衣及北死是夜女遂自缢时年十六弘烈病笃谓其妻我死汝将何之李以死誓夫疑其谩请先死以成信遂不食三日死越七日夫亡聪调守府江病故同伍收其尸归傅氏抱哭髡死及葬志在同穴自缢柳树上亲邻走救不得死乃入寝室自缢绝俱旌其门曰贞烈  泰宁等卫夷人二百九十名赴京庆贺  万寿圣节给表里宝钞如例
　　明神宗显皇帝实录卷之四
　明神宗显皇帝实录卷之五
　　隆庆六年九月甲申朔升户部右侍郎傅颐为南京都察院右都御史掌院事太仆寺少卿董尧封为右佥都御史提督操江兼管巡江
　　○升刑部狭西司郎中华汝砺为浙江副使河南右布政使吴道直为左布政使
　　○总督蓟辽侍郎刘应节题议处抚夷买马钱粮言蓟镇主兵在今日为极疲者困于抚夷买马二事盖属夷借为耳目不可尽绝战马恃以骑操不可减少然官银有限科歛繁兴年复一年逃亡将尽以抚夷言嘉靖间督抚何楝等因属夷生齿日多抚赏不足请岁发太仓银二万五千三百一十七两后边境稍宁止发一万二千六百余两今查各路公私之费岁至三万八千余两非扣取月粮何以充之以朋马延宁等镇入卫兵马在途倒死者该镇给价在蓟镇倒死者兵部给马独本镇倒死马匹皆出自桩朋今查昌蓟二镇倒损马匹一岁约用银四万九千六百八十余两若遇警追贼复不止此数非扣取月粮安从买补但二项用银数多固不能倚办军力亦难尽仰给内帑宜于抚赏旧额外岁加发二万五千四百两其倒死应补马匹令太仆寺岁于寄餋马内兑给二千五百匹或将应俵马内照数改折每匹角□羊银二十四两半给军买马半存寺贮库其余不敷马价一千六百余匹本镇仍量行采办以佐买补户兵二部议增抚赏马价银各一万五千两
　　○复设青浦县铸县印并儒学条记各一颗
　　○升黄花参将程九思为神枢营右副将以延绥东路右参将孙国臣充左副总兵官分守本路地方  工部题南北二京内官内使人等自隆庆五年九月至六年八月除事故五十一员名实在一万二千七百二十九员名共该折色靴料银七万二千一百二十七两四钱查屯田司库贮不敷准于营缮司那一万两都水司那二千两本司动支四万一百二十七两四钱登簿送巡视厂库科道挂号帖节慎库凑数角□羊给
　　○乙酉  上御文华殿讲读
　　○降狭西苑马寺卿许宗鉴为贵州左参议原任提督四夷馆太常寺少卿刘浡为狭西右参议
　　○保定府祁州真定府定州雨雹伤田稼杀人
　　○以万全都司佥书孟杰充密云标下左游击
　　○敕蓟辽总督刘应节严边备以顺天巡抚杨兆揭称东虏与土蛮合谋也
　　○兵部覆浙江抚臣邬琏报截斩经过浙海倭贼四十一级请加赏赉赐琏及副使蒙诏总兵官朱冠银币有差余核奏
　　○丙戌祧  宣宗章皇帝神主是日免朝
　　○起升礼部右侍郎兼翰林院侍读学士马自强为左侍郎仍掌詹事府事与太常寺卿兼翰林院侍读学士日讲官丁士美同教习庶吉士
　　○更铸阴阳文信符金字牌以系隆庆年字号难以给用也
　　○升湖广按察使方良曙为河南右布政使
　　○顺义王俺答差夷使表贡马二百五十匹及鞍辔弓矢等物套酋吉能部落贡马二百匹  上嘉其诚顺诏赏大红蟒白泽狮子纻丝衣各一袭妻彩叚二十三表里其子及小头目部落各照例赏赉有差
　　○兵部覆辽东抚按条陈防御切要事宜一酌留军犯除情轻可矜年老残疾者遵赦例释放其余量拨本卫操备不准开伍一预发赏银并申严卖功之禁一安插降人建受降所分别处之责委官员领其操练监其出入庶几系顾恋之心寝飞扬之念一严剿零寇近恐杀降冒功但系零级不准纪验因此游贼渐多以后有出奇斩获验果长壮贼首有弓箭马匹者照常论功但不得遮杀降人一责成将领律守备不设原专为堡官言以后地方有警大小将领但有不肯用命防剿致失事者量情轻重比例参论游击虽无分守信地但系调遣防御去处致有疏失亦照例参究一申饬监司本镇守寺道六员凡修守整饬等项事宜皆亲自管理但有功不甚录叙则失事自难议参功罪既不相关则干理未免观望以后地方有功宜与将领酌量同叙如或怠误边事亦应查参塞将官委罪之口俱报可  宁夏修筑河东坍塌工竣赏督抚镇道等官银币有差
　　○升张家湾备御李逢时补密云标下右营游击山东领班都司任良相补曹家寨游击原任龙固关参将张斌补奇营游击原任永平守备葛绍忠管冷口提调事务  工部题在京并南京官中使长随共一万四十员名共该纻丝绫二万六千六百九十三疋每疋照例折银三两共该银八万七十九两
　　○丁亥  孝恭章皇后忌辰遣新宁伯谭国佐祭  景陵
　　○升太仆寺少卿李幼滋为大理寺右少卿山西右参议屠羲英为太仆寺少卿
　　○改南京兵部右侍郎冀炼为户部右侍郎炼随＜锍-釒＞辞不允
　　○复除提督四夷馆太常寺少卿曾同亨太常寺少卿
　　○吏部覆新升巡抚四川右佥都御史曾省吾遵例自陈不允
