<!-- { "loadSidebar": true } -->
　　上曰元辅命  皇考匡弼朕躬勋德茂著特进左柱国太傅俸如伯爵仍兼原官予诰赐宴礼部荫一子尚宝司司丞是日遣文书房官赐银五十两纻丝四表里次日复手谕敕曰先生亲受  先帝遗嘱辅朕冲年今四海昇平四夷宾服寔赖先生匡弼之功先生精忠大勋朕言不能述官不能酬惟我  祖宗列圣垂鉴阴佑先生子孙世世与国咸休也兹以九年考绩特于常典外赐银二百两坐蟒蟒衣各一袭岁加禄米百石先生其钦承勿辞又遣文书官赐敕奖励曰朕闻垂裳之代喜起交孚负扆之朝后先夹辅皆倚忠贞之助以成俊伟之勋矧惟渺躬嗣宅丕后思  祖宗艰大之业是继是承赖师保亲贤之臣予辅予翼卿道侔王佐学本儒宗以笃亮渊弘运经邦之谟略以肃恭正直端率下之表仪纯备三才忱恂九德昔以代言之良弼迪我  先皇今惟顾命之元臣保予冲子既宣劳于拥佑遂殚力以匡襄盖当多誉多惧之时独持无党无偏之体挈提政要润色彝章陈王道以沃朕心俾典于学举官职以正邦治屡省乃成法无弛而不张才有遗而必录公家细大之务知无不为  社稷安危之身委而不有迨夫更阅既久建树宏多弥敦谦让之怀不替靖共之节精诚有结于朕志而不求人知忠益每兼乎众思而不啻已出折冲边境帷幄不居其功坐论庙堂海宇咸蒙其泽惟兹茂烈亶谓纯臣登三事者九年历两朝如一日最□来上允惬朕衷爰考旧章特颁新渥仍赐敕奖励以示眷怀于戏君臣相遇古昔所难美业贵乎克终令闻期于不已朕兹持盈履泰涉渊之惧方深卿兹负重荷艰凭几之言犹在惟益虔而匪懈乃交儆以相成尚明保予迓熙平于有象其介赉尔绵休祐于无疆钦哉故谕居正三具＜锍-釒＞谢再上书辞免且谓有非常之功者斯有非常之赏太傅古之三公  本朝文臣无居此者嘉靖初杨廷和以定策元老奉命特授旋亦辞免至于伯禄部宴符丞  先朝辅臣间有因事偶加未闻一朝尽畀者伏乞允辞以安愚分  上答曰朝廷设三公之职用弘化理淂贤则授朕以卿精忠大勋功在  社稷泽在生灵特晋崇阶允孚公论安淂过执谦逊其尚勉受体朕至怀居正辞之再四  上不淂已准辞太傅伯禄以遂其劳谦焉
　　○诏赐靖江王任昌冠服○丙寅凤阳巡抚吴桂芳等以宿迁县为黄水扫啮请迁县治筑土城以避之前基去县不数百武不必移民而儒学亦稍俟豊盈另议户部覆言迁县治以避水患政急则避之之权也虽时拙未暇举赢顾无宫墙何以群弟子无闾阎何以保百姓政有大体宁惜小费则儒学当与县治并兴移民当与迁县同举查轻赍有限而抚按道府州县纸赎尚可通融并巡盐锾金即数千宜无难于取足况工作原救灾之一政淮扬一带昏垫已极藉此以聚失业之人岂徒寓赈恤之仁亦将弥饥寒之变于以兴教化恤流离胥此举矣然之
　　○加授福建总兵官胡守仁都督佥事以督闽兵过广追剿海贼有功故首叙之
　　○以巡按狭西御史刘光国劾黜宁夏贪残参将赵九思属之吏○丁卯以预造盔甲缺銕料至一百一十万六千七百斤主事韩济议将羡余并损坏盔枪甲叶等銕抵用工部覆请从之
　　○戊辰下贵州掌印都司许文守备李世芳于吏
　　○己巳以辽镇招抚夷汉功总兵李成梁而下各升赏有差
　　○庚午  上谕辅臣曰两京各省试录中有称臣者且刊文篇数擡头字样参差差错何故辅臣张居正乃言故事惟两京试录称臣以考官皆出  钦命各省考官皆彼中聘取文论皆取诸士子量刊为式多少随便二项似未为差惟是擡头岂容参差此则各官忽略不敬不能为之强角□羊伏睹各有御华红点仰见留心明典甚盛心也乞敕下礼部申明体式使知所遵守其中差错太多或文理纰缪不堪式者量行参究于是礼部将体式申明并参应天主考及各省监试诸臣诏罚试官戴洵程嗣功等俸二月此后不但试录凡章奏俱要恪遵旧式明白蕳直如草率违式及故为深文隐语欺上不知部科指实参处
　　○辛未升应天巡抚右副都御史宋仪望为南京大理寺卿
　　○壬申枭俘虏革蓝个律于市
　　○兵部尚书谭论言报功之典乃国家磨世砺钝之权在指挥同知下逮卒伍阵亡者皆以世官淂袭在副总兵总兵则以流官淂破格优恤独指挥使应袭升都指挥者拘于流官不世袭之说岂其官阶之崇而死顾不足惜也乎今后凡指挥使挺身赴敌殒阵除给本身恤典及长男承袭祖职外仍取次男一人与做冠带总旗查系生前有功死难独惨者与做试百户俱世袭如无次男即取长男下次孙承袭允之
　　○○癸酉  上御文华殿讲读先是山东抚按劾奏昌邑知县孙鸣凤赃私狼籍  上览奏怒甚遣中官持示辅臣张居正等欲逮系下吏居正对云固当尽法但旧例俱下部覆请行抚按提问至是讲毕  上语辅臣以鸣凤贪鄙恶且笑之居正对曰今  皇上励精臣等仰体德意以节俭率百僚法度亦稍振举维是有司贪风未息欲天下太平须安百姓欲安百姓须有司廉平  上复曰昨览＜锍-釒＞此人乃进士出身何无藉如此居正对曰正恃进士出身故敢放肆若举人岁贡必有所畏忌以后用人当视其功能不必问其资格  上深以为然
　　○巡按直隶御史沉涵言虏部拆墙挟赏边将惧罪媚虏宜将各官罚治仍责虏囚以纵下罪而及时修补边墙兵部言以十余万久为边患之虏一旦受我绦縼六年于此而必欲使部落毫无干犯即以华法驭华民所不能者所赖边臣事制曲防顺怀逆责严饬诸将毋为苟且之图耳宣府边垣称固阅视者墨迹未乾乃至动称拆墙修守之谓何大同旧边尽属胡马驱驰之所惟一内边节议修理而南山诸边则逼近陵寝岔东三十余里俱沙土叠成未施砖石均宜亟为经理以保无虞者也  上然之
　　○甲戌命试御史龚懋贤曾士楚李东各实授
　　○乙亥升江西掌印都司胡忠为宁夏右参将东路都司佥书张榜为刘河游击
　　○丙子升光禄寺卿王友贤为太常寺卿
　　○南京国子监祭酒余有丁以病乞归许之
　　○升四川行都司佥书顾崇文掌贵州都司印○戊寅礼部右侍郎管祭酒事孙应鳌以病乞休许之
　　○升右通政孙鑨为光禄寺卿
　　○赐南京兵部右侍郎姜廷颐祭葬如例
　　○命南京狭西道御史于应昌巡视下江
　　○命南京山西道御史丁元复巡视南京京营
　　○修  裕陵裬恩殿裬恩门及两庑
　　明神宗显皇帝实录卷之五十五
　明神宗显皇帝实录卷之五十六
　　万历四年十一月己卯朔起病痊河南道御史田乐为原官
　　○先是各边墩军每遇投降人口悉拒不纳云川卫人滕良者归自虏中其侄滕友学守墩惧而沮之因越墙归为銕山堡操守任服义扶其侄五十而逐良良乃赴按台诉御史沉涵以闻下兵部言内地人叛去复回名为归正被虏逃回名为走回当此款贡之时除捣巢赶马招降堪启衅者严为禁止至于归正走回不当概殴以坚其不返之志岁终仍类报议赏有仍前拒绝及恣行剥削以致军民叛逃均之为虏殴众也应一体参治从之○升南京浦子口守御张应科狭西固原守备刘惟清原任江西坐营曹清佥书各都司应科江西惟清四川清云南河南都司佥书朱家将为江西都司掌印
　　○庚辰升文选司员外郎胡嘉谟为右通政
　　○叙广东惠州田尾海洋等处擒斩海贼功沈英奋等三员名各升授有差
　　○辛巳命南京广东道御史刘应训巡视苏松常镇水利
　　○壬午诏免山东旧逋班军缺额名粮银
　　○癸未以  圣母慈圣皇太后圣旦先期赐辅臣张居正银五十两纻丝四表里吕调阳张四维各四十两三表里讲官申时行等六员各银二十两二表里正字官马继文等各十两一表里及万寿字金篆绫符各有差○命庆世子倪僓袭本爵
　　○甲申兵部以真定二镇修筑台墙工完议叙效劳文武以示劝酬而先严怠事者之戒诏罢游击李桐镌参将王将等十人各实职一级
　　○丙戌起原任南京国子监祭酒姚弘谟为祭酒南京礼部右侍郎殷迈以原官管南京祭酒事
　　○命河南道御史许子良巡按江西河南道御史田乐巡按山西
　　○命顺天府修候气密室及建铸钱所
　　○初司礼监太监张诚等请修
　　圜丘  朝日  夕月等坛及  太庙祭器合用木植等料并雇工油漆等匠俱行工部催办于是工部乃言祭器例系各监修造本部原不与闻物料则炤原派以三分为率准办二分召□买办亦该监径自验收料价原贮节慎库中听其支给  上以为然
　　○丁亥以黄水冲渰诏山东曹单金鱼四县徭编浅铺闸溜河夫等银及存留永豊广盈等仓米银暂与蠲免其临德二仓小麦亦令停徵有司官仍动支仓库赈恤俟水落地出招抚复业量给牛种务使均沾
　　○诏给  穆庙昭顺英妃魏氏赡坟地及坟户
　　○改铸管理交城府事关防
　　○以山西神池堡守备魏孔与佥书河南都司
　　○己丑礼部以本月二十二日冬至大祀  天于  圜丘故事十八日奏祭十九日百官受誓戒是日恭遇  慈圣皇太后圣旦文武百官宜吉服称贺庆戒一日两遇礼文服色不同请更于十七日奏祭十八日受誓戒  上命十七日奏祭十八日行庆贺礼十九日誓戒百官如故
　　○谕都察院今仕路难清贪风未氓朝觐考察官有遣人来京预图打点者五城御史缉事衙门其访擒以闻在京各官亦务禁止宴会勤修职业风示四方若沉湎纵肆不守官箴参来重治
　　○辛卯北虏王蛮速把部落入犯威远堡副总兵曹簠率兵御之督抚杨兆等以斩获及阵亡被伤数报兵部言簠力抗方张之寇虽斩馘不多而拖死扶伤委难数计战亦可谓勇矣但我军阵亡不止三倍纵称血战未可为功应并革赏前锋把总官涂广秃万春等进先退殿忠勇可嘉宜先甄录死者炤上年平虏例给阵亡官银二十两军五两优恤其家伤者人给一两  上命赏涂广等银各十五两
　　○以虏酋贡市六年叙效劳文武诸臣命加总督方逢时太子少保原荫伊男升一级世袭吴兑升兵部右侍郎兼右佥都御史郑雒升右副都御史崔镛升俸一级各巡抚如故总兵雷龙郭琥各升实职二级其余各升赏有差
　　○壬辰巡抚大同右佥都御史郑雒以所属应浑蔚朔四州大同怀仁等七县远年积逋计二万八千二百两有奇应蠲及近年未完计六万六千二百两有奇应带徵具＜锍-釒＞请户部言该镇钱粮业蒙谕＜宀十见＞恤而分别轻重又确有成数应入通省会计数内一体造册奏缴是之
　　○大同总督抚按方逢时等合言大同久婴虏患村落萧条款塞以来虽流移渐归抛荒未垦乞将万历四年见徵屯粮平虏等三卫所本色改折六分大同前等五卫堡本色改折三分每石俱折银三钱以示＜宀十见＞恤军士应支正饷即令本折兼支下户部覆言屯粮原系军需改折本难轻议但该镇目击时艰佥谋必非淂已应如议从之
　　○改原任蓟镇游击王惟藩于保定总兵标下
　　○甲午升户部浙江司郎中刘一孚为四川右参议
　　○是夜三更有四星霣于费县火光随之天鼓鸣质明有红点落于费县城西北色如朱长二里阔一二尺
　　○丙申  上御皇极门群臣以次日  慈圣皇太后圣旦致词称贺赐寿面
　　○起原任河南道御史李辅为原官
