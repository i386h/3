<!-- { "loadSidebar": true } -->
　　○直隶巡按董元儒奏蓟辽势并孤危蓟兵难议再调适接邸报见兵部会上公＜锍-釒＞内有议于蓟镇急发兵三千并领宣府未出关兵一千令总兵柴国柱统领又蓟镇已题未发兵二千名令游击朱万良加衔援辽统领先随新经略出关一款此在诸臣计辽之急或未暇审蓟之情然揆时度势今日调兵于蓟实有万万难行者夫蓟兵额虽十万然公占差调勾补之外见在实数不过九万余人以九万余人分布二千余里边烽墩堡处处设防关隘空隙在在哨守每处多者百人少则数十人迩自年来援辽两番抽调全镇精锐遂为半空且满酋挟赏未遂窥伺蓟西者五年于兹近乘东事决裂拥众要挟转眼秋高势必猖獗议者必欲夺此与彼毋乃置蓟门于度外乎乞敕下兵部覆议免调以巩京师不报
　　○辛巳以泰宁侯陈良弼总督京营戎政
　　○予原任总理河道太子少保工部尚书兼都察院右副都御史潘季驯祭四坛造坟安葬季驯浙江归安人嘉靖二十九年进士授九江推官升江西道御史历大理寺少卿右佥都御史总理河道闲住寻起原官巡抚江西升工部右侍郎加太子少保晋刑部尚书万历十二年夺职十六年复起总理河道右都御史升工尚尚书总河务如旧二十年致仕卒于家至是礼部覆称四任河漕民兔鱼鳖念年修筑国赖转输虽有身后之株连难免生前之伟代诰命已还恤典宜逮故有是命
　　明神宗显皇帝实录卷之五百八十三
　　明神宗显皇帝实录卷之五百八十四
　　万历四十七年七月壬午朔孟秋时飨  太庙遣驸马侯拱宸恭代
　　○大学士方从哲题适蒙发下辽东经略监军各本据报奴酋攻陷开原西虏结聚庆云等堡而铁岭沈阳人民逃窜几空辽阳之危只在旦夕目下调兵措饷诸事户部兵部亦既竭蹷图维不遗余力独有用人一事  皇上未见允行乞于会推阁臣速点二三员与臣同事共图安边御虏之策其他若各部卿贰各处巡抚巡按亦祈陆续点用以修举庶务弹压地方至于兵科署印与巡视五城九门御史尤万万不可少缓伏惟  圣明矜察不报　　○经略辽东杨镐奏奴陷开原得旨贼攻开原先期全无哨探临时不能堵拒以致失陷该镇道将等官防守何在着巡按御史参来处治今贼势益炽辽左垂危应援保定
　　$$$$-11126-&&&&
　　之策该部便速议具奏
　　○太子太保兵部尚书黄嘉善题二十六日申时接经略杨镐塘报称奴兵六七万十六日陷开原十九日西虏三万攻围镇西堡未退铁岭沈阳两城人民俱思逃避臣思人心一溃辽阳旦夕难保山海畿辅处处动摇所调各镇兵自五月初三起至六月初九日止陆续出关共六千余名宣府续发未报出关兵一千名延绥已过都门兵二千名新题山海兵二千名令总兵柴国柱统领蓟镇奉旨未发兵二千名令朱万良统领俱星夜出关听经略酌派应援京营速发兵三千名令江应诏统领以防山海新推经略熊廷弼蚤至辽阳便可安辑人心保全此土赐剑一节尤为紧要会推京营总督陈良弼协理黄克缵并乞允俞得旨辽患紧急议调各兵都着星夜前去应援防守不许逗遛误事蓟镇密迩京师近日屡有虏
　　$$$$-11127-&&&&
　　警若兵将调去数多内地空虚尤为可虑尔部须要悉心酌议务图万全之策毋得顾彼失此致贻近忧京营总督俟即点用其余俱已有旨
　　○锦衣卫掌卫事都指挥使骆思恭题臣衙门实与刑科职掌相关凡奉旨提人必用驾帖繇刑科佥名然后遵行昨岁该科给事中姚若水册封去后今又外转全署无官阁部催请不啻舌敝頴秃至今悬缺诸事犹可稍缓惟是逮人旨人即刻差官赍捧驾帖起程回奏须臾不敢稽留今辽事决裂请逮之＜锍-釒＞屡上万一允行臣欲候请科臣恐谓稽旨罪也欲奉命而行恐谓违例亦罪也伏乞  皇上将见在候命刑科给事曾汝召韩继思速赐允补刻期任事庶佥帖有人  明旨不稽留中
　　○户科给事中官应震题辽警燃眉请特设将材武科言年来建酋披猖所有设法摉罗即将即兵即饷一举而三利
　　$$$$-11128-&&&&
　　者计惟有特设将材武科一着武科目前两月一举逮兵将大集或半岁一举一岁一举初场马步各箭不过二枝此外枪刀剑戟拳法抟击等法并试之二场则营阵地雷火药战车等项作何试验三场不用论策令自书谋略并熟知古今何将何项兵法知何天文知何地利夷情各得随意畅言大抵三场中但有一二可取即为入彀不必全场俱通收录名数宁宽无窄其应试之人不拘何项一废闲将领二已登科未除官者三一科至三科武举四白衣襍流皆得入试进呈止用题名不必试录登榜分为三等内一等即署以偏禆之职速咨冲边如目前即往辽东二等咨次冲三等留京营练习以备不时之用夫钻夤债帅不惜辇此则所省已多而且人人竞劝何患乎将材之不如雨如林也乃将材既收而兵即于此集而饷即于此省则臣
　　$$$$-11129-&&&&
　　又有说焉令废闲将领与四方武举天下卫所指挥千百户及两京勋臣锦衣卫世职于应试时令其以官品高下身家贫富为差各遣舍人入京营练习不募之募不调之调较之募调者劲乃远过此臣所谓即将即兵也又不用安家治装但入营之后方给月廪其余官帑樽节实多此臣所谓即兵即饷也可以入卫神京可以出扫虏幕可以急捄目前可以持行经久谅兵部必不以泄泄从事矣
　　○夜二更东南方有流星大如盏青白色有光尾迹炸起自阁道星西南行入室宿
　　○癸未经略辽东杨镐题奴酋攻克开原驰赴沈阳见沿途逃兵及居民避贼者相率而走而将官有先示怯形为兵倡者驮载行李躲避民房问之则游击陈维翰家人也摉之有整锭银一百五十两应系克减所得沿途捉获奸细四名有供李永芳自开原差侦铁沈
　　$$$$-11130-&&&&　　若干兵者有供奴酋造船甚多将运载钩梯繇河路攻城者查得沈阳之东南曰浑河辽阳之东北曰代子河上流皆在奴地如繇浑河可以攻沈阳繇代子河可以攻辽阳则辽阳沈铁皆须重兵备之而计见在之兵惟以合力守城为主铁岭距夷边不远城中人民大半虚无抚臣周永春所言恢复开原亦北关与宰暖等虏市口之利所同欲者昨北关闻亦调有兵马二千行至开原五十里外闻城不守惊惶而回臣议宣谕北关坚强自守或请助新婚憨酋为助但急需近关之兵作速出援马或急买不到如抚臣＜锍-釒＞令麻承恩纳马赎罪关内州县及辽东各卫养马之家俱查出堪战者从公给价俵军骑坐何必待市于宣大二千余里之外也奉旨据报奴贼谋犯辽沈势甚急危辽兵出援及纳马查马等事着该部作速议行一面具奏
　　○巡按
　　$$$$-11131-&&&&
　　山东监察御史陈王庭题本年六月十六日酉时据开原副将于化龙报东夷一万余骑从靖安堡入至开原东门本时又据沈阳游击柏世爵报本日李总兵追袭行至蒲河大洼传令柏世爵固原游击魏国忠即回沈阳防守本日该时又据援辽总兵贺世贤报本将闻报带领兵马自李二舍寨往北策应十七日寅时又据贺世贤报至懿路闻知开原城十六日巳时被贼攻陷本日巳时又据推官郑之范报本官堵南门见贼破城从北门挤出奔西边大中寨本时又据庆云游击史凤鸣报称十六日在市抚赏辰时分探得东夷攻围开原随即宣谕在市讨赏夷酋庄南等五营夷酋亲领部夷共二千余名闻炮俱出市至亮子河西巳时闻得开原已陷今有讨赏西虏结聚亮子河情势难测本堡兵马寡少若不早发大兵救援庆云存亡未可
　　$$$$-11132-&&&&
　　知等情为照出师失利以来我兵益单奴势益逞计诱白金书约朝鲜欲攻开铁已非一日屡＜锍-釒＞请兵已几四月仅见渡关之兵千数贼窥底里遂肆猖獗先以数百连犯铁岭乃以大众突攻开原立刻陷去狡贼得志势必长驱乞念辽镇垂危将新经略熊廷弼立刻俞允并催开原道臣韩原善先带就近兵马三万余即时出关仍亟敕廷臣速议救辽之策奉旨贼攻开原先期全无侦探以致救援不及该镇屡衄之后犹怠玩若此经略镇守及道事情形着严查参奏熊廷弼韩原善催他星夜前来发兵救援该部便作速议覆
　　○兵部尚书黄嘉善题接辽东巡抚周永春揭庆云城商民逃窜西虏结聚本堡经略出关所随兵将及京营总协诸事应行催请到部为照奴酋与西虏交通已非一日向因北关与开原阻隔未得长
　　$$$$-11133-&&&&
　　驱今奴陷开原虏聚庆云东西既合猖獗益炽顷者经略被命臣等合＜锍-釒＞请调蓟兵四千并先调宣府一千随同出关今辽左人心恇怯已甚再调真保兵二千名延绥已发兵二千名宣府已题未发兵一千名今柴国柱朱万良分统出关内地单弱武备空疏会推京营总督陈良弼刘荩臣协理黄克缵杨应聘乞慨赐允行严谕诸臣刻期任事奉旨虏势益迫这议调各处援兵便着各官统领星驰出关听经略调遣京营总协都着刻期到任管事
　　○甲申  惠王出府成婚例百官具吉服行四拜礼奉旨免
　　○晋王捐禄三千两助饷
　　○予原任贵州巡抚张偲祭一坛仍给半葬准谥赠都察院右副都御史先是万历四十二年七月内该贵州巡按御史潘浚题内称四十一年因苗夷猖獗原任抚臣张偲酌议雕剿查其＜锍-釒＞稿所开平伐两起擒斩阿
　　$$$$-11134-&&&&
　　民等五百五十三级又三山剿六龙山贼共擒斩一百五级安庄卫共擒斩四十四级称偲剔历两朝始终一节吏部覆允故有是命
　　○乙酉  仁孝文皇后忌辰遣官祭  长陵　　○兵部尚书黄嘉善题奴酋攻陷开原易如拉朽有垂亡之势蓟门有剥肤之灾且满温诸酋乘间谋我东连西结日思狂逞沿边要害之一片石喜峰口潮河川等处皆通虏要地亟当设兵防守在在严备仍严令镇道等官悉心调度毋致疏虞得旨蓟门切近陵京诸虏乘虚窥伺且辽氛正炽防御尤宜万分加谨着严行文武将吏悉心调度毋得视为泛常其通虏要害诸处都要设兵防守时时戒备务保万全倘有疏虞参来重处不贷
　　○户部言辽事万分危急军需万分难支谨陈十议以备接济查得各省直钱粮除起存正额外除北直滑县有屯积银南直安庆府
　　$$$$-11135-&&&&
　　有操江银福建上杭县有河税银南赣郧阳二抚院各有积存兵饷银又如北直广平府山东登州府福建沙县亦各称有存积银两一向登报循环案簿可知推而论之各处在库想亦皆有合无咨都察院衙门通行各巡按将该府州县循环簿遍行吊查凡有如前等项在库银两俱摘出一半起解到京以备辽饷一半留地方之用仍将起解数具题其循环隐匿不送者巡按访出参处一议查先年征倭存留银一议酌文武职官优免银一议借举人进士牌坊银一议查辽东先年备赈银一议解湖广木税银一议查各省房税银一议清各卫所屯田银一议找各省寺田银一议设法鼓铸银一议画各省捐助银得旨所奏诸款有禆新饷依议作速举行各该抚按官严催起解以济急用迟者参处
　　○进士阎顾行奏表扬母王氏贞节章下礼部
　　$$$$-11136-&&&&
