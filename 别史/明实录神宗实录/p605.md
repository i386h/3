<!-- { "loadSidebar": true } -->
　　○琉球国中山王尚宁以洪永间例初赐闽人三十六姓知书者授大夫长史以为贡谢之司习海者授通事总管为指南之备今世久人湮文字音语海内更针常至违错乞依往例更选旧衘事下礼部寝之
　　○辛丑吏部左侍郎杨时乔再乞归不许初姜士昌＜锍-釒＞上严旨下部参看于是经旬矣未有以覆也而时乔以心疾请假  上怒谓时乔狥情推托支吾再促前议是日辅臣赓廷机亦合＜锍-釒＞为士昌乞原不报
　　○旧辅王锡爵上＜锍-釒＞恳辞新命不许方锡爵之初辞也  上意其且出再命云卿忠诚端亮夙孚朕心去国多年时怀明德近以世道未平人情纷扰特召还揆地一新化机用终未竟之猷慰朕惓惓至意舆情共仰慎勿固辞仍遣行人恽厥初敦趋上道而锡爵以病子穉孙衰顿狼狈为辞  上言卿德才并茂中外具瞻朕以时事多艰召还揆席抒猷辅世正在此时卿亦何惜一行不以慰朕心副民望若为子孙萦念如国家何先是于慎行叶向高＜锍-釒＞与锡爵并票至是锡爵＜锍-釒＞下而于叶二＜锍-釒＞未发  上意以是特重首揆而辅臣赓廷机恐中外疑揣明日具＜锍-釒＞催之又后日甲辰于叶疏乃发
　　○乙巳吏部左侍郎杨时乔左副都御史詹沂参看姜士昌＜锍-釒＞言臣等窃惟士昌之＜锍-釒＞指前辅臣似有追咎逆忆之意然其心惟以废弃诸臣未补之故臣思诸贤久置田野空谷白驹未敢径举者以先数年有不许朦胧狥情之旨前年既奉恩诏查访起用  天心转圜机会方新臣等每日拟迁随当补牍而士昌忽有此奏疑及辅臣追述往事臣稽本部黜陟用舍之政二十年前关白辅臣所以事权在阁得以专擅今十余年来辅臣以铨事还之本部并不关白自臣代摄凡所推举一一皆臣拟进未有副＜锍-釒＞辅臣亦不与闻外臣轻言不无疏略冀  圣德天涵免其究处或罚俸数月令策励供职以期后效＜锍-釒＞上犹以迟疑见诃而士昌得降三级调用
　　○兵部覆山西巡按康丕扬＜锍-釒＞言军籍清勾自宣德正统以来屡有勘详开豁之例缘此州县藉例相沿即勾取甚严亦不得不勘覆量豁以除无益之累其间以未绝而概云绝以暂逃而云年久以丁未尽而概变价诚在在而是但须严敕有司悉心查确于大造黄册之时不许里书妄以丁尽年远为辞有真正故绝无产可变者结勘五次方许申除若里书受贿以有作无希图变价及妄请开除者事发俱坐边遣如此则祖军无埋没之虞清勾无骚扰之苦矣仍宜依先年题准原额事例以历年发到见勾者为旧管以本年陆续发到者为新收以本年解讫免勾者为开豁以见行勾取者为实在每年终听布政司类册送巡按查核庶新旧事例并行不悖从之
　　○丁未直隶巡按何尔健议补军丁兵部又覆＜锍-釒＞曰  祖宗于禁卫之设为法密矣在职方既有管理之官复有验军一厅专司验补凡以防冒滥而垂令甲也而法久弊生日甚一日今日验军一事固卫所之根源兵食之肯綮也夫荷戈健儿取其鸷悍以一当百耳乃今卫士有历役数十年犹縻公家之粟者臣以为此后各军勇食粮四十年以上者竟行开除各项军役有老疾愿替者听其的亲候验军听给与条印候准收粮其有逃亡事故限本卫经历逐时开报则情隐毕见虽有鬼魊亦难为奸矣至若各卫所印官阘葺成质苟非考核何以激励其有管伍等官侵冒诸弊责令经历司不时觉察岁终听验军厅分别呈堂转咨以为黜陟至锦衣卫官旗花名粮食替役军勇亦必具册赴验军厅勘验方送收粮如此则法纪精详奸宄遁迹所禆非渺少矣盖按臣意在主补而枢臣意在主清因时救弊亦存乎其人而已
　　○山东抚按以地方亢旱二麦不收东兖诸州县应徵应留粮数各改折有差报闻
　　○督淮仓员外张餋正以漕粮失额劾邳州知州周世臣等罚治从之
　　○己酉调验封司郎中毛一瓒为考功司郎中
　　○庚戌云南巡按御史周懋相改差巡按苏松
　　○降江西参政姜士昌为广西佥事
　　○壬子大学士赓以三年考满病剧不赴吏部自劾请休  上命移咨吏部并议恩礼优异以闻
　　○癸丑与故宣城伯卫应爵恤典祭葬如例
　　○甲寅刑部覆上留都谳狱奏曰留都根本重地弹压职在兵枢去冬妖人刘天绪等蓄谋狂逞虽旋就扑灭而余党复布妖言惶惑远近南京兵部尚书孙矿参赞是司安危所寄其不淂不急擒捕者法也郎中刘宇诚能核真伪慎发纵约束严明则地方可靖乃使恶弁悍卒乘势咆咻勘过多命或死奸死溺死保候者鼎沸一时大骇视听上失庙堂之指下阱无辜之民刘宇不淂不任其咎矣至若坐营军番诸役奸淫诈鶣讎抢抑勒罪有轻重条律具存宜将郎中刘宇特行处分以为溺职之戒并行南刑部衙门将各官军分别究问从之
　　○湖广巡按史学迁请裁巡抚标下兵饷初楚抚标下原议练兵八百余名及汰存巡道标下并新募兵可足千数迨乙巳楚宗之变杀赵巡抚易登瀛继之议添募标兵采各州县常仓浮粮并民壮工食一万有奇以充饷额已部覆报可矣而议者以为无用至是史学迁＜锍-釒＞言楚地延袤虽称寥廓然界在内地与诸边闽广密迩倭虏者不同前者逆宗之变事起仓皇非尽无兵之过也况巡抚标下原有操兵幸而地方宁谥如此已壮军容万一多故即添募数百何益多寡之数哉且应募之始尺籍可稽过此则倩雇之事起矣富下宗室出银顶买而游手亡命倚之为奸往岁突祸缘执戟荷戈之士尽群宗之义男买子故群恶攘臂诸役袖手则招兵何益之有哉宜以额派军需留之司库以备积贮以抽扣民壮还之州县以固防守乘此未募之先蚤为停止诚不胜至便事下兵部而募兵之议息
　　○礼部右侍郎黄汝良以内艰守制归
　　○调车驾司郎中黄克谦为职方司郎中
　　○乙卯礼部左侍郎杨道宾乞归不许
　　○丁巳逮咸宁知县满朝荐至京辅臣赓廷机是日揭上申救不报
　　○戊午升江西按察使李开芳为右布政使
　　大明神宗显皇帝实录卷之四百三十八
大明神宗显皇帝实录卷之四百三十九
　　万历三十五年十月庚申朔狭西西安天鼓三鸣
　　○享祀  太庙遣英国公张惟贤行礼永康侯徐文炜泰宁侯陈良弼分献
　　○户部言运司盐课自万历三十四年夏至三十五年春两淮课额欠至一百余万长芦欠至十八万余山东欠至七万余玩延如此边饷安得不匮宜遣官守催严为责成如有怠玩揭到即行参处从之
　　○宣大总督马鸣銮以大同固镇华夷杂处新平等堡当五路进贡之秋得胜市口属万虏易马之会分巡冀北不可无人议留分巡道杨一葵加衔再任如易州兵备张崇礼故事以一葵屡推粤东未下故也
　　○辛酉  孝洁肃皇后忌辰遣官诣  永陵行礼
　　○直隶巡按黄吉士以漕船押空违限参羽林右卫指挥罗九经等罚俸有差
　　○直隶巡按邓澄以畿南灾困俵马多艰为请改折疏曰臣按属六府皆系俵马地方而寄餋则易州静海等十处耳六府州县中产几何而衣食稍供俱佥马户向犹以岁未全祲督责就前今则千里成沼禾稼荡然中贫之户栖身无资又安能堪此千余里俵角□羊之役乎夫一马三十金价非乏也乃马□之掯勒刍豆之涌腾道路之盘费以至城狐社鼠店牙兽医俱为啖马之虎每马多费常十余金而水草不调则病跋涉不习则腐鞍花鬃尾一有可摘则格一经驳回或有倒损则十家之产一日尽矣如近行唐县三十四年秋运大马三十三匹驳换一十一匹马头张发回告摊并私贴银三百七十四两入京验完而范太监处批质不发发以赔累身死家丧而公务未结则其他可知查万历十四年真顺等四府二十五年河大两府二十八年保真等六府俱以灾伤故前抚按诸臣俱为请停免改折有差方幸赖  圣主威灵北虏东倭无大瑕衅三十五年太仆现马将二万匹亦足以待征调之需而冏寺数十年之积业空于那借之余若每马以三十金改折不但省马户之苦而发之各边上下十余金可得中上之驷是用折色之半而存本色之贮冏藏不失而穷檐赤子又藉以无毙也宜将保河真顺广大六府所属州县应派者俱改折色依二十八年春秋两角□羊之例易州定兴新城雄县新安容城涞水静海青县任丘十州县寄餋者依前二十五二十八年例先为兑调以当赈恤则寄餋穷民均被宽恤之恩矣疏下兵部覆下从之
　　○癸亥以  中宫千秋节赐辅臣上尊珍馔
　　○漕运总督李三才以扬州等处天鸣和州一带地震清桃来安等处俱有盐徒屯聚强盗流剽虽渐已角□羊散而北方大水流民载道占者咸恐有兵请以扬州参将孙绳祖补狼山副总兵以防倭寇并弹压诸盐徒事下兵部
　　○吏科右给事中翁宪祥请通章疏以存清议为前禁发抄事发也
　　○升济南府知府俞维宇为东兖道副使
　　○浙江巡抚甘士价乞休不允
　　○丙寅升原任验封司郎中侯执躬为施归兵备副使原任山东按察副使沈蒸为湖东道副使调江西按察副使苏茂相为提学副使升潮州府知府金时舒为惠潮兵备副使
　　○丁卯太子少保南京兵部尚书孙矿乞休不允
　　○升巡抚山西佥都御史李景元为右副都御史吏部题称景元履任三年预蓄三关本色节省银一十万七千六百余两招抚复业人户三千九百六十余名赈恤灾伤田六百余顷屡立劳绩宜示酬嘉故有是命
　　○兵部进士谭谐疏称母符氏苦节东筦听选贡士黄湳称继母尹氏苦节柳州听选贡士俞咨龙称曾祖母董氏苦节乞旌表事各下礼部先是有东城副兵马黄恩官听选举人李弘施候选兵马王之朝徐州贡生李崇香各自陈母节俱奉旨下部
　　○延宁各酋男惹得能台吉奔把什力刀儿计及松柏台吉各准给冠带授试百户职衔凡款虏事例每镇各轮叙二名延宁诸虏初以犯顺稽叙既以效款追功则并叙之外必停隔一年方得再叙唯松柏台吉久赴钤束应与职衔于是再为申饬
　　○兵部覆辽镇失事将官已经提问照纳赎完日姜显谟杨松荫徐可大武明扬蒋懋忠官承爵薛邦魁降级罢职罚马有差从之
　　○山东巡按萧淳劾代管中右所游击赵之牧代管中后所游击吴贡卿及守堡官孔朝用陈尧勋等当宁前失事时皆隐匿情弊掩败为功宜行提问从之
　　○戊辰兵部尚书萧大亨请简枢贰报闻
　　○以河工告完纪录管河参政顾云凤罚治兖州同知许仲誉从总督曹时聘之请也
　　○直隶巡按李云鹄以灾毁敕书自表请罪命补给授之时南台员缺已多云鹄所带山东云南贵州湖广广西山西四川印凡六颗又西南北三城并差印四颗及上下江敕书二道咸置私寓楼中九月壬辰火起寓中爇其上江敕书而十印者俱已出无恙云鹄请罢斥以谢天谴  上命照旧供职并补其所爇敕书
　　○山东道监察御史叶永盛以九载考满命照例于京堂员缺推用
　　○狭西咸宁长安二县天鸣地震
　　○己巳与故太子太保左都御史温纯恤典加祭九坛造坟安葬
　　○靖江府奉国中尉任日□安等以强掠官物立毙民命事下法司会议从广西巡抚杨芳劾也
　　○刑部奏拟犯罪乡官王显节等发遣收赎从之
　　○庚午狭西道监察御史吴楷河南道监察御史王业弘俱以九载考满著照例于京堂员缺推用
