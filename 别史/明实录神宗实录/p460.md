<!-- { "loadSidebar": true } -->
　　○吏部覆贵州巡按郭子章等题分守思仁副使陈与相整饬都清兵备副使袁应文整饬威清兵备副使简继芳久未到任已经本部移文严限督促但蕳继芳由浙赴黔路远到难恐误军机拟将原任山东参议王邦俊起补而以继芳调云南副使分守安普并以原任按察使梁云龙起补湖广右布政兼佥事整饬岳州九永兵备原任副使袁弘德起补湖广副使整饬荆西兵备原任副使张天德降补湖广右参议兼佥事职方员外郎冯应京升湖广佥事整饬武昌兵备本省副使杨现调清军驿传道而以参政陆长庚升湖广按察使管荆州兵备事各刻期催赴任从之　　○夺户科都给事中李应策等俸各有差先是  上怒程绍党护韩薰各褫职阁臣沈一贯申救命绍降一级调外薰降边方杂职应策等复以为言  上怒其聒激夺应策俸六月余各五月绍薰仍削职
　　○升参政胡桂芳湖广按察使同荆西道参议兼佥事魏餋蒙俱管监军事一随抚臣赞理机务一与摠兵随营运筹时摠督李化龙欲用桂芳与湖北兵备副使王应霖西巡抚支可大欲用养蒙与守分湖北参政詹启东故部参用之
　　○户部以征播之兵大集黔省粮饷不支且道路阻塞飞挽无从应于楚蜀库藏现银那借凑用间关万里寇贼梗路数数奏请耽延岁月乞严敕川湖各省遵照接济奉旨粮饷用兵紧务难待奏报转展邻省应角□羊的着总督严行催取该抚按不许执留短少致误军机以后不敷任总督便宜徵发不必一一奏请
　　○丙子
　　○阁臣赵志皋沈一贯题每年开讲日期常于二月上旬择吉恭进讲章以后接续每日进呈  上从之择于初九日进览
　　○沈一贯复请增用阁臣先是一贯＜锍-釒＞请已宣取廷推职名数日不下复力言之
　　○部因阁推考选有候补起复分别奏用之旨上言国家额设南北科臣五十七人今止八人道臣百四十人今止五十二人故或一官而兼三差一人而署九篆病不得请满不得代甚至侍班借及于中翰行礼取盈于幕僚即今行取诸臣聚之若见多分之犹见少伏望速下俞旨使天下知前之稽迟昔因诸臣之渎激今之俞旨者因部院之恳请而臣等所以得尽其职者是遵  皇上之明旨诸臣所以得效其用者皆出  皇上之德意其于光昭  圣治非小补也不报
　　○吏部查科臣共缺五员推拟吏科都给事中桂有根礼科都给事中韩子伟吏科左给事中陈维春礼科左给事中姚文蔚刑科左给事中杨天民各升补不报
　　○吏部＜锍-釒＞请蕳发兵部左侍郎南京户部侍郎及南京工部尚书侍郎以济时艰不报
　　○调补原任副使朱南英为湖广左参议
　　○锦衣卫百户夏荣诡称宝坻苇田襟带千里地方广远一人难以兼摄请于钦差内臣外添设委官并参随人役前往沿海沽道徵收及立关防号簿以杜侵渔委诚寔以便分管给马匹以便行程奉旨宝坻设立银鱼厂原系内官管理岁进银鱼苇课以供享祀御用准着内官王虎兼管督理彼处密通京城何用多人条议以滋烦扰合行事宜都着王虎会同抚按查照旧例施行原奏官夏荣为首土民崔万钟便给与勘合前去听从王虎诿用关防不必又给
　　○兵部尚书田乐以偏桥接轸播界逆贼素所垂涎先该摠兵专驻以资弹压时设巡抚督理第官系新设事无专责乞酌议详明以便注措因上六事一议驻劄抚臣之设原为督兵理饷湖广道省尽属提辖远驻偏桥鞭长不及马腹况偏桥地僻城小既驻总兵衙署供亿力必不支宜令抚臣移镇沅州而守巡历清平偏镇以便就近策应一议分辖黔地界在楚蜀之间湖北川东犬牙相错抚臣建节偏沅则湖省与川贵附近等处悉应分辖庶画地而守不致推诿误事一议节制抚臣既已裂疆定界凡调到各处兵将俱当会同总督分布调发随宜应援其有执拗逗遛抗违不用命者悉以军法从事至于军民词讼有关军饷者俱得听理其余不必侵越一设中军巡抚标下例有亲兵一切饬整戎旅传布号令职在中军此臂指之义也偏抚新立合于所属挑选精锐才兵千余以资护卫添设中军游击一员以便承宣事宁之日并行裁革一议严期限礼君命不宿于家况播贼匪茹义当灭此而后朝食今新抚江铎见任易州参政伏望严饬就道刻期上任一议供应闽广任重体崇将较胥吏员役必多廪给纸劄犒赏等项岂容猥琐溪刻合行湖广督抚预为计处派角□羊听用无致临时缺乏奉旨俱依拟偏沅用兵原是湖广巡抚之责朝廷念其地广难遍特设经理以分其劳除征播军机系专责外其一切合用兵马钱粮取给通省着该巡抚与经理同心上紧催儹接济不许推诿误事所辖文武官吏如有抗违着不时参来重处
　　○丁丑
　　○阁臣赵皋沈一贯先题  皇长子讲筵侍班讲读等官至是奉旨择二月吉日开讲复请之不报
　　○是日志皋三十一＜锍-釒＞乞休  上温诏谕留之
　　○户科都给事中李应策因四川广东云南及龙江关等盐课奏缴稽迟湖广广西宗禄及赡养口粮不俟奏请径支又户部十三司查验勘合不确极论之奉旨钱粮大事岂容漫无稽考奏报又多潦草致使部科无凭查核岂成政体着通行各省直将每年正额及带徵等项完欠略节总数并经管官员姓名每省真造黄册一部进览仍照样开造送该科部查核永为定例如有仍前违慢的着该科参奏处治
　　○礼部言琉球世奉外藩忠顺不失  累朝遣使渡海授封俱伐水造船动经数载使者蹈波涛之险属国苦供亿之烦议于省城颁诏陪臣领封归国今中山王世子尚宁奏请袭封宜如原任巡抚许孚远题据先臣郑晓领封之议但查往例袭封必取有该国结状合行福建抚按照例取其该国王舅法司等官印结与世子奏本齐到以便具题差官颁封听陪臣面颁其谕癸前王及敕封新王皮弁冠服彩币等件一照成宪以寓宠渥不必遣官越海徒滋烦扰奉旨琉球世子尚宁请封具见恭顺但该有通国印结及世子特具表文方见敬重天朝行与他知其差官一节陪臣既来敦请着惯海廉勇武臣一员同请封使臣前往行礼不必采木造船以滋烦费亦不许多带人役骚扰彼国有失朝廷柔远至意  南道御史王藩臣等因灾异陈言请  皇长子冠婚册立及点用阁臣考选行取各官言至剀切不报
　　○戊寅
　　○午时地动起自东北艮方来往西南行连动二次
　　○阁臣赵志皋沈一贯请  皇长子于本月十二日吉开讲不报
　　○山西巡抚魏允身告终养＜锍-釒＞留中先是魏＜锍-釒＞入已传旨准去令阁拟票阁臣沈一贯以为不由部覆非制仍拟下吏部＜锍-釒＞遂不报
　　○升山西左布政使刘梦雷南京光禄寺卿
　　○直隶御史应朝卿题京师之拥卫赖九边边饷之灌输仰两淮岁计开中刍粟与角□羊京余银总之不下百万近据运司报称一十七年秋冬余银额该三十万两今止有借徵银一十四万余数无从措处夫两淮原额边引常股七分该银四十九万有奇存积三分该引二十一万有奇常股逐年开种存积留备紧急此行盐之旧制也江西湖广二全省与南阳汝宁二府陈州属县俱食淮盐此分地之旧制也近则不然以行盐言之不分常般存积年年开中人加以节年河工营田兵饷加带盐斤与河盐宁辽新增等盐及田应璧言入内使旋遣八万存积之引又将逐年超掣而行矣总之不下一百三四十万计数几倍原额以地言之江西改去南安赣州吉安广信四府湖广改去永州衡州宝庆三府南阳仅留舞阳一县徐州县改食东盐计地几减十分之二夫额地既减而额引未寔减则盐始壅引不惟不减而且增增之不已而至千倍则盐益太壅其理易明也盐壅而不售则掣不如期掣不如期而商本又滞则商因盐未掣而岁课必取盈则借徵淮盐借徵淮盐尽又借徵空引则商益大困其理亦易明也自此而新中边引势必益阻灶丁火盐势必难售窃恐内商从此而改业者日众边商从此而报中者日希灶丁因之而逃亡者日甚四十万边饷六十万余银从何取给与言及此良可寒心臣窃计之今日之亟宜罢者新行之存积也加增之辽引也亟宜复者江西三府也何也查旧例兴常股俱如例挨掣盐法之坏自河盐始以其超掣放也历年宁辽边引与新行存积八万名虽不同其实皆河盐也且存积八万不开中于边而开中于淮已坏  祖宗饷边良法况名曰存积非存积也实买补也臣故曰亟宜罢也宁引已罢辽引独不可并罢乎额外添一引则正课行一引此最易见者至于江西九府岁壅二十余万引盖因南安赣州吉安三府改食广盐广盐顺流而下其势甚便遂浸淫于袁临抚瑞诸郡明行者有限私贩者无穷故三府不复则淮盐终不能与广争不塞不流不止不行势也故田广盐价贱民乐售已久柰何则加增淮引之盐斤可也请摠计三府行盐若于引无引加盐若于斤容臣多方设处必令价之平而正彼三府之民但求盐价之无相悬已矣何问广与淮也其广者所需三府盐课角□羊部存留等银即令淮商如数代办亦可也三府在广广之增课不过一千六百余两即无之亦未必大害有三府还淮则淮之地不独稍宽也广盐不下布则江西之引全通无三府则一省俱壅而全淮俱病故曰三府宜亟复也伏乞  皇上严敕户部酌议施行幸甚  上命与经理内官鲁保酌议明白奏请定夺施行
　　○户部以山东乐陵等州县因灾改折以致边粮不敷委应拨补请命漕运衙门将今岁补足边粮八千二百余石就近于临清仓收贮备运漕粮照数补足每石仍加盘剥耗米三升给军领运其耗米即于前项改折州县照数加徵折银角□羊仓买补  上从之
　　○又题先准朝鲜国王所奏义州王京等仓支剩米豆一十余万石抵给戍鲜月粮今该国屡称凋敝之后全赖米豆以生则视米豆不啻重水升兵将呈称不愿米豆惟求折色则视米豆不啻轻查得留戍官兵一万六千真饷业奉钦依今色俱听该国自备折色  天朝量助三分之一先经本部发银十万已足量助之数即如各兵全给折色不过再发七万余止耳伏乞命下太仓银库即于清边等银内动支六万两并先题发关外银八万两刻期兑发听留戍官兵二十七八两年分粮饷支用其王宗各仓米豆十万石每石作价六钱酌量搭放义州仓米豆九万余石乞敕辽抚悉心计处或发辽左备饷或折价银协济务期实用不致狼戾  上俱允之
　　○云南巡按刘会请暂留起角□羊钱粮抵给贵州万分紧急军需不报
　　○礼科给事中杨天民等以庆典久稽群疑渐起请举  皇长子册立冠婚等礼言甚剀切不报
　　○己卯
　　○浙江道御史方元彦等请举行  皇长子三礼语极详恳时南京掌中府豊城侯李环等亦言之俱不报
　　○巡按直隶御史涂宗浚辨永平府通判罗大器素称廉谨亦不讥骂高淮乞复原职  上以其饰词党救烦激渎扰不纳先是辽东矿税内臣高淮奉旨勘已改太监王彦产业因不晓文移听人指唆中有望风捉影之语谓讥骂淮参劾大器革职故也
　　○羽林前卫副千户王承德奏太监暨禄先授敕谕止开应太监淮杨地方未曾载庐凤徽安等府州县伏乞颁敕谕奉旨庐州四府税银每年可得四万两着督税内官暨禄带管督率原奏官王承德为首土民谢溥前去会同抚按徵收角□羊进另写敕与地合行事宜都着暨禄会议奏行何用多人条议以资扰费
