<!-- { "loadSidebar": true } -->
　　○兵部覆四川巡按御史崔景荣条奏六事一重间赏以省杀戮杨贼狡黠如先年白石之役遣人诏降声言应龙已逃又言被讐执縳诱哄各军乱进无次入于伏中尽被杀害昔狄青不认衣金龙衣者为侬智高正防其诈故间不可不审也一禁骚扰以安内地各兵聚集土汉杂处土民犷悍好斗轻生切宜禁约一议应援以防伏兵播境险阻恐贼出间道势须策应一宽文法以杜欺隐法重难行人怀顾忌事鲜寔闻惟当不狃小胜不责小败务令据寔奏报一禁杀虏以散逆党临阵斩级登簿升赏若原非战斗而持级报功即系妄杀立斩以狥一议赡养以抚降人宜严禁吓诈以广招徕之路给仓榖以息争夺之风奉旨用兵深戒妄杀尤当敬慎终始不但进取之时须相犄角即克胜之后亦宜整队肃防毋徒姑息疏脱致堕狡计仍禁戢各将毋得争妒参差纵暴扰掠违者虽有功亦以罪论督臣还须定方略详申法禁使人有所遵守但不得过为掣肘令失机会威福朝廷大权自有斟酌功必不遗罪必不宥以得罪首为期苛细亦所不计
　　○河南矿务太监鲁坤参原凑官陈永寿奉旨陈永寿先以巡洞驰驿骚扰州县科敛各总甲银两参题未结今又挟仇诬奏知事张有伦及钟应交已经奉旨拏角□羊去了永寿刁恶异常着原差官较一并扭角□羊来京追究
　　○庚寅
　　○阁臣赵志皋沈一贯题  皇长子开讲日期改择于本月二十一日不报
　　○一更火星顺行鬼宿度
　　○辅臣沈一贯题陈奉入楚始而武昌一变继之汉口继之黄州继之襄阳之光化县又青山镇阳逻镇又武昌县仙桃镇又宝庆又德安又湘潭又已河镇变经十起几成大乱今奉衔命徵收地方傥一动摇激变之罪何逭且民情一变亦已可畏况于屡变既已屡变而犹穷治乱党深督有司则民益无所恃而变愈急不惟岁额因之日减抑惧大衅结而莫角□羊楚民轻剽易动楚地湖山辽阔哨聚易匿难搜况征播军兴家家增赋处处添兵而复迫之适驱使从贼耳恳惟  皇上大沛弘仁以收楚民之心不报
　　○河南巡按御史崔邦亮劾参政王任量调简僻部覆从之
　　○腾骧右卫百户李鎜上陈钱法九事一请特给关防一支放须定钱价一官员月俸师生廪饩各役工食俱兼搭钱银罪赎俱准纳钱一严禁私铸一式样务遵钦给一厂局择衙门空阔易于关防一散钱必专责方有条绪一湖广地广州县窎远乞照府分钦定廉干舍人十五名给与官带督同料理一鼓铸须惯匠提领俱照宝源局事例年终计铸钱给工食  上以其事属之税监陈奉关防不准给
　　○辛卯
　　○南京吏部尚书赵焕以疾乞休不允
　　○广东开采珠池兼理矿务少监李敬题原奏效劳省祭官叶立本鲁一中捐赀助工乞改武职把摠名色仍随开采效用从之
　　○壬辰
　　○阁臣赵志皋极言请举行  皇长子册立冠婚大礼不报
　　○山西开矿兼管河东盐课内监张忠奏进盐课银两兼办御史汪以时参原奏百户吴应麒等拥赀横肆瓜分挈回等情奉旨国用缺乏内外官当同心处置岂得各肆忿讦虚言罔上人臣之义谓何前者御史汪以时奏余盐每万引可卖价七千两朕亦疑其言之太过令从公查议奏夺今张忠奏来果无此价御史岂可偏执抗拗轻指陷人奏内余盐听其变价二万一千两立限角□羊进以后盐课准照原额中号定价徵收以昭朝廷抚恤商灶至意其黑河南岸既说涂泥淤泞捞采甚难特准停免今后仍前纷纷执奏致亏国课必罪不宥
　　○癸巳  恭仁康定景皇帝忌辰遣官祭  金山陵寝
　　○工部奏请先修旧库其余添盖接续举行庶钱粮稍易措置奉旨清河阁东旧库及膳房修补添盖系紧用处所难以停止不许糜费迟延其翔凤楼基工程少俟有次苐接续盖造监察科道皇城巡视官兼管不必另差
　　○乙未
　　○吏部题留浙江巡抚都御史刘元霖奉旨巡抚一方重寄当以尊君体国为急何得屡告养亲刘元霖着照旧供职不许再来陈奏
　　○应天府尹熊维学条议科场事精选分房应试额数置办什物等项  上俱从之
　　○丙申
　　○阁臣赵志皋病笃乞休三十四＜锍-釒＞不报
　　○兵部覆河南巡抚曾如春奏永城贼唐云峰等纠合亡命啸聚流劫饥民易动可为寒心奉旨夥贼倡乱着各巡抚严行拏捕若贼势张大便会兵合剿不许但以追逐出境塞责余党不得过为搜索以惊人心饥民着所在有司加意抚恤其赈救有方的着不时荐举重用不称的参来处治
　　○叙甘肃镇斩获功李汶邓荣祖等纪录赏银有差
　　○刑部尚书萧大亨辨给事中李应策＜锍-釒＞论给繇违例
　　○工部主事杨为栋辩巡按御史涂宗浚＜锍-釒＞论邀截官米横索税银
　　○兵部等衙门会议原留朝鲜善后兵马合用粮饷应否留撤与该国君臣从长议处俱不报
　　○丁酉
　　○清明节遣侯张炳郑惟孝蒋建元顾大礼伯赵世新朱天爵郭邦相张守忠陈如松诣  各陵行礼  遣伯张元善祭  恭仁康定景皇帝陵寝都指挥郑国泰祭  哀冲太子  庄敬太子园寝
　　○应天巡抚陈维芝以王承德诡奏庐州等四府牙税夷余未经征抽极言徽州安庆带山沿江地瘠民穷并无物产可税况包矿者此民包税者亦此民吮髓吸血民不聊生若必执奸弁之诳为竭泽之渔则宁徽州勉认六千安庆勉认五千有司徵收角□羊不必委官滋扰不报
　　○戊戌
　　○南京守备太监邢隆题称守备关防惟留都公移所用今奉命查勘芦洲田土钱粮文移往来若无印信弊端百出又经管地方敕旨开载不尽相应题请明白奉旨沿江上下新涨洲田即属南直隶地方着遵敕行不许侵越别省疆界以昭朝廷爱恤农明至意着铸钦差督管洲田内官关防与他
　　○己亥
　　○以两京各省试录台头参差御笔亲点命阁查对应天浙江江西湖广河南各量加罚治仍谕田今后不但进呈试录凡一应奏章俱要恪遵旧式明白简直乃是敷陈之体如有草率及故为深文隐语欺上不知部科指寔参奏重治不饶
　　○起补原任参议刘免为狭西右参议兼佥事专管兵粮边备事
　　○摠督仓场户部右侍郎赵世卿引疾哀恳不允
　　○起补原任广西右参政易以巽为云南右参政督理粮储带管盐法料价
　　○庚子
　　○大学士赵志皋沈一贯题请  皇长子开讲日期择三月初三日吉奉旨是  兵部覆偏沅巡抚江铎条议一坚  庙谟以一人心凡狡狯为贼所贿簧鼓煽惑疑阻军心即以通贼之罪罪之一设副将以资战守即于原议四方之内挑选精锐三千名听其统领操练遇敌策应一选锐卒以壮军威保定忠顺营原系永乐间降虏人颇骁勇须精选三百名即以该营百户卢希孔统领西发及原任易州道标下家丁快手俱勇敢可用量帝五十名即以中军指挥刘允康统领前进其安家行粮俱于该府借给  上允行之
　　○辛丑
　　○礼部尚书余继登久病乞休以注藉满三月愿截支俸粮  上温谕不允
　　○以江西佥事骆日升为广西佥事提督学政
　　○山西巡抚魏允贞以秋冬二防事竣循例荐举兵备官员副使刘廷谟刘卿赵彦等
　　大明神宗显皇帝实录大明神宗范天合道哲肃敦简光文章武安仁止孝显皇帝实录卷之三百四十五
　　万历二十八年三月甲辰朔  孝肃皇后忌辰遣彰武伯杨世阶祭  裕陵
　　○准原任兵部尚书吴兑孙吴孟登补荫送监读书
　　○户部题贵州巡按宋兴祖称免日进兵粮饷至急今福建十万尚旡影响广西十万方到沅州恐后不继致脱巾之变奉旨协助兵粮着火速严催接济有再藉口支吾的摠督抚按指名参来重处
　　○兵部题狭西巡按吴楷称靖虏卫设伏斩虏三级内为事副千户党师尉得功一级请量复试百户以责后效从之
　　○又题贵州巡抚郭子章咨摠督李化龙已于正月十五日誓师贵州亦以二月初三日誓师进兵有期而总兵李应祥副摠兵陈寅王鸣鹤俱未到今副摠兵陈良玭守偏桥二月调度有方可摄嫠州参将督兵从龙泉进原任参将杨显魁梧勇武为永顺所信服可起游击摄兴龙参将督永顺兵从王平进从之
　　○凤阳巡抚李三才奏逆党就擒乞诛渠魁以正典刑安反侧以杜乱萌盖赵古元者自以宋朝后代生有异姿久蓄不轨之念将发大难之端易名而游四方挥金而结亡命流寓岂砀潜至房村题诗见志显为不道之词伪帖总兵济以妖邪之术而孟化鲸等遂欲藉此摇惑大众称世道之将变尊古元为真人至王松感九泉之梦献女乞二官之封古元且悬示通途自称国王邂逅群小輙授将军观其书与化鲸招兵十千约以二月二日各处兵马八路齐起先扬淮次取徐州新河口阻绝粮运次取金陵燕都大事可定又称有精兵十万夹杂粮船帮内其及状甚真当矿税纷纭之秋正奸雄观望之际徐州南北咽喉古元欲扼险据要图兴大事群小附和妖言蜂起万室惊惶若非天夺其魄阴谋豫洩逆党就擒则以妖异之流言鼓易摇之众听乘人情之缺望成不逞之狂谋即黄巾赤眉之祸再见于目前变生呼吸可为寒心若化鲸等将市井狂徒失业怨望当此水旱频仍赋税繁重计不聊生皇皇思乱而古元啖以微利堕其术中为之羽翼虽兆乱之机一揆而造谋之因稍异马登儒吃文□而事魔而造推背图阵法图惑众有证骈斩何舌□辛其其余分别徒遣宥以宽政开三面之网示更新之路则反侧自安矣若古元者干不赦之条所当严缉正典以绝祸本者也
　　○乙巳
　　○户部题偏沅巡抚江铎以大兵云集恐楚中加派钱粮一时遽难完角□羊请以该省见征条鞭银两权宜借用候徵补完仍将应运黔省充饷钱粮先期督角□羊以济紧急如有迟缓听抚臣查核参处提问从之
　　○丙子
　　○兵部题麻城距光山二百四十余里供亿不便该都御史支可大议于王家楼添设一驿  上从之赐名太平
　　○都察院以留都台省尤缺乞亟准考选以振风纪不报
　　○辽东巡按王业洪举荐边方兵备张忠鸿张登云杨位　　○丁未
　　○户部议欲广设钱局通行钱法奉旨着南北宝源局加工添炉渐次增鏄仍申明法例一应税赎及官俸军粮商价等项俱银钱均搭收放其有盗铸及奸徒阻挠着两京五城厂卫访拏重治
　　○兵部覆蓟辽总督邢玠题撤回南兵扰害地方有郭文强买丁其草束相争该将茅国器孙继业各责其兵法亦两尽乃有把摠顶克信营兵方汝贵等一时误听径率众拥入衙门立毙三命殴伤将官则纵肆之极纪律荡然矣茅国器身为主将素无节制但亲提悍兵临时之风力平日之威令尚在相应重罚项克信疏玩慢令军法难贷及查强买起于郭文而郭文原来与乱行凶倡乱寔汝贵等则汝贵张明蒋洲法应枭示而余犹末减者也  上从之夺国器俸四月
　　○山西巡抚魏永贞为场课亏缩群奸坐耗参原奏吴应麒吴有成等奸贪无艺盗攘国课半充私橐查卖过盐价银二万七千五百有奇止角□羊一万三千余两使国家冒牟利之名而群奸乐富厚之实所当究追仍以盐政归之御史按额角□羊进以助大工不报
　　○戊申
　　○内阁题  皇长子讲筵缺侍班侍读等官推左庶子范醇敬编修庄天合杨继礼简讨沈淮刘生中各堪充补不报
　　○是日赵志皋三十五＜锍-釒＞求去意迫词哀不报
