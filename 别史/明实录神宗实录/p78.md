<!-- { "loadSidebar": true } -->
　　○兵部覆四川巡抚曾省吾荡平都蛮余孽擒斩一千一百七十二名口清出原占民田给主三万六千八百余亩丈出蛮田并地一十四万八千余亩拨给州县军民领种钦赏曾省吾银三十两纻丝二表里总兵刘显二十两一表里参政李江等银各十五两守备吴鲸等各八两
　　○辛巳以辽东奏捷  上御皇极门百官称贺
　　○刑科给事中杨节劾三边总督石茂华  海西女直四川归化番僧进贡著彰武伯杨炳待宴
　　○壬午  上御文华殿讲读
　　○时兵部议上赏格
　　上令辅臣拟谕录辅臣运筹功将加荫居正等控辞不受是日讲毕  上手谕曰辽东大捷诚为罕有实元辅预授秘计始能成功既不受荫恃赐银一百两蟒衣一袭彩叚四表里二辅和衷共济各银八十两蟒衣一袭彩叚二表里卿等承之勿辞以稍示眷酬居正等入谢
　　○叙辽东大捷功次荫李成梁一子锦衣卫世袭正千户赏银八十两纻丝四表里荫杨兆张学颜一子入监读书给应得诰命各赏银六十两纻丝四表里曹簠王大璋等各升级有差
　　○癸未通山王薨辍朝一日
　　○授赵允升山东道御史王应乾江西道御史
　　○泰寍夷人赴京补贺
　　万寿节
　　○朵颜夷人进贡
　　○安南进方物
　　○太常寺题
　　大祫元旦节各  陵寝遣官行礼
　　○刑部侍郎王宗沐言徒罪本轻于戍而今戍者尚得生而徒者远离乡里发驿摆站官卒凌虐往往致死奉旨议妥刑部覆议徒在京五年以上发遵化铁冶余发工部各局做工在外三年以上发本州县修城营建一年半以下发夫役迎送军灶徒犯发本处煎盐瞭哨从之
　　○乙酉兵部覆给事中赵世勋＜锍-釒＞曰重将权抚按守巡不得阻挠各将展布曰任选举闲住武举分别录用三科乡试一体甄收曰抑骄横将官被论羁留不得规避曰慎＜锍-釒＞荐＜锍-釒＞荐将领各开上冲次冲腹以凭推补曰养卫兵各边入卫军马加意抚恤奋练曰储兵威互市之隙修筑各堡要害练习阵法曰革占役革去各镇违例军伴依议行
　　○论三镇贡市功升宣大总督方逢时兵部尚书兼都察右副都御史照旧总督与宣府巡抚吴兑大同巡抚郑雒山西巡抚沈应时各赏银三十两纻丝二表里大同总兵郭琥升署都督同知照旧镇守宣府总兵雷龙山西总兵白允中各赏银二十两余文武将吏各升赏有差
　　○河南道试御史傅应祯＜锍-釒＞言三事一存敬畏以纯君德二蠲租税以苏民困三叙言官以＜锍-釒＞忠谠奉旨朕以冲昧为君朝夕竞竞惟以敬  天法  祖嘉纳谠言为务前李盛春朱东光并未有旨谴责傅应祯无端以三不足诬朕又自甘欲与余懋学同罪这厮每必然阴构党与欲以威胁朝廷摇乱国是著锦衣卫拏送镇抚司好生打著问了来说
　　○丙戌丁字库揭称库贮黄麻络麻熟銕翎毛数多恐年久积坏欲将轻赏价银折买白麻檾黄栌木等料工部议檾麻黄栌木等料原非外省所解麻銕既称积多不免置有用为无用宜咨行各地方除已徵角□羊照常送收未徵者四年以后暂照原额改徵折色角□羊部收贮以备别用从之
　　○四川起送烕州打剌儿塞差人入贡
　　○丁亥  上视朝点文武官失朝者二百五十员各罚俸有差传谕近来人心颇懈各衙门官出入禁门拥带多人托病不赴朝参公座往来宴会职业渐隳著吏部都察院严申饬有违犯的参奏处治
　　○三边总督石茂华以科臣裴应章言上＜锍-釒＞乞休下吏部
　　○降给事中徐贞明御史李祯乔严各三级以拏门傅应祯时三人随拥进卫为锦衣卫掌卫事余荫所奏故
　　○刑部尚书王崇古奏遣来春各省直审录官员奉旨是
　　○押发御史傅应祯边卫充军科臣严用和道臣刘天衢各＜锍-釒＞救报闻
　　○戊子赐辅臣讲官正字官门神吊瓶判子纸葫芦各有差
　　○以分守紫荆关参将王抚民改充分守黄花镇参将沈阳游击张志逊充左参将分守海盖辽镇坐营中军王大璋充广宁游击兴都留守掌印郭应乾充五军八营参将镇边城守备李世隆充神机四营佐击沈阳满御王国瑞充前屯游击蔚州守御秦岐充神枢九营佐击
　　○己丑升南戆巡抚江一麟俸一级赏银二十两纻丝二表里参政张士佩参将郭坚等各赏有差以剿除稔贼叶楷功也
　　○海西古城等卫女直兀堵尚哈儿等卫女直你龙哈弘化寺番僧锁南星吉等各入贡宴待如例
　　○安南都统使莫茂洽差宣抚同知等官补修四贡  上嘉其恭顺著于常例外加彩叚四表里锦二叚以示优嘉
　　○海西者剌等卫女直阿失卜等赴京朝贡赏给如例
　　○庚寅  上御皇极殿太常寺奏岁终
　　大祫祭祀
　　○辛卯  上御皇极门顺天府进春百官行庆贺礼
　　○以山东副使钱藻以原衔整饬密云兵备
　　○西寍参将张承业革任回卫甘肃巡抚侯东莱以不及论故
　　○升浙江海宁把总韩沛为都司佥书辽东懿路城备御孔东儒为都司佥书南直周家桥把总侯国治为中都留守司佥书福建都司佥书何万钟为兴都留守司掌印
　　○癸巳  上视朝
　　○议筑海盐平湖等处捍海石塘计当用银十五万三千三百余两其费议留本府银四万两杭湖二府各增派协济及搜括纸赎积余兵饷调台州府通判为嘉兴通判董其事
　　○礼部言京官三品以上及四五品中有翰林学士讲读学士詹事府少詹事都察院佥都御史国子监祭酒等官其谢恩见辞除五日内候补外其候足五日未值者五日外仍候补其在京升南京三品以上官并四五品前项官以入贺或以考满入京者或见或辞必于五日外候补庶几少慰咫尺天颜之忱奉旨卿等所奏是人臣事君之礼依拟行
　　○狭西按察副使曹当勉为山东按察副使备兵霸州等处○升云南按察使顾言为右布政
　　○申严清勾之法
　　○朵颜等卫右都督花歹遣夷人火你赤等补贺长至令节及  万寿圣节赏彩绢如例仍给与敕书一道
　　○甲午
　　上亲行  大祫礼
　　明神宗显皇帝实录卷之四十五
明神宗显皇帝实录卷之四十六
　　万历四年正月乙未朔  上御皇极殿受贺
　　○丁酉  宣宗章皇帝忌辰  奉先殿行礼遣彭城伯张熊祭  景陵
　　○庚子  上御文华殿讲读毕顾谓辅臣张居正曰昨傅应祯以三不足之说讪朕朕欲廷杖之先生不肯何也居正对曰  圣德宽厚海内共仰此无知小人何足介  圣怀且昨旨一出人心亦当儆惧无敢有妄言者矣国家政事或宽或严行仁行义惟  皇上主之  上曰前有救应祯者＜锍-釒＞称其母老朕查应祯止有父在而顾言母欺朕如是居正曰言官不暇致详何足深罪  上复顾吕调阳张四维曰昨文书房持应祯＜锍-釒＞到阁二先生何故不出一语湏同心报国不淂避怨调阳等对曰臣等敢不同心
　　○是日  上亲祭  太庙○辛丑升湖广右参政沉人种为云南按察使  以原任登州府知府升狭西行太仆寺少卿李承选改添注辽东行太仆寺少卿兼山东佥事驻莱州开浚新河
　　○以三镇贡市事竣加副使贾应元山西右参政兼佥事参议许希孟王汝梅加山西副使佥事冯子履加山西右参议兼佥事俱仍理原任事务
　　○罢漕储道山东左参政宋豫卿先是提督漕运总兵官灵璧侯汤世隆以武平等卫所申修舡料价下本道覆实豫卿叱而不纳为户科都给事中光＜棥心＞等紏论  上令回籍听勘至是吏兵二部议以原职更调不从
　　○壬寅弘化寺番僧锁南星吉等贡马驼番犬铜佛舍利酥油等方物
　　○巡抚大同都御史郑雒为总兵郭琥＜锍-釒＞求加职时方以贡市叙劳又欲以秋防示劝  上命所司覆议纪录而已
　　○癸卯总督三边右都御史石茂华以人言乞罢部议谓时值春防一应兵马钱粮调度悉总督之责若使骤易则新者有时日之淹旧者无筹边之志三边重地关系匪轻不如弘使过之仁便诏下供职如初
　　○升云南佥事田应弼为狭西行太仆寺少卿兼佥事
　　○升湖广右参政杨一魁为山东左参政
　　○驸马都尉许从诚奏乞肩舆兵科都给事中蔡汝贤言  世宗朝两京五府以至外镇凡公侯伯都督等官及外戚驸马在京四品以下文职在外抚按三司以下各官俱不许出入乘轿即兵部尚书每遇下营之日亦止乘马其余军职不许随带上马交床宜深维  祖宗不假名器之心以重治人臣妄干恩泽之罪  上嘉纳之
　　○寨平等族番人羊加保等来贡马匹盔甲腰刀等物赏赉如例命工部左侍郎何宽提督京通仓廒不妨部务
　　○甲辰升山东右参议沈启原为狭西副使
　　○复除翰林院编修黄凤翔
　　○安南都统使莫茂洽差宣抚同知黎如虎等正从七十三员名入贡  上遣官宴待赐赉如常
　　○以锦衣卫佥书署指挥使杨俊卿提督街道
　　○兵科都给事中裴应章等请行九边总督抚镇严督将领加意堤防时西北久安东虏屡挫人心玩而将士骄应章等恐互市踰期抚处无术东虏报复蓟镇戒严故有是议从之
　　○乙巳  孝恪皇后忌辰  神霄殿行礼遣庆都伯杜继宗祭  永陵
　　○升直隶镇江府知府林应雷为两浙运使
　　○升湖广道御史余希周为湖广副使山西道御史马应梦为狭西右参议
　　○升吏科给事中王希元江西道御史王应乾为按察司佥事希元云南应乾湖广○升工科给事中胡汝钦狭西道御史李颐南京浙江道御史王宣为知府汝钦怀庆颐湖州宣汉阳
　　○以原任沈阳游击徐惟忠仍充沈阳游击
　　○四川松潘地方于去年十一月初三日辰时有流星二道各长丈余起正东方向西南流去天鼓随鸣先是北虏宾兔至五王城修寺盘桓睥睨意颇垂涎而天变适应  上因敕兵部移咨蜀抚罗瑶俾料理一应练兵设险防御之策以图消弭
　　○丙午升验封司署员外郎周思稷为山东右参议
　　○升贵州副使林澄源为本省右参政
　　○总督仓场户部左侍郎毕锵言太仓旧有老库外库之名老库扃钥惟谨外库以便支放查嘉靖二十三年老库银除动支八十八万九千两外尚贮银一百一十三万六千四百八十两至隆庆三年查兑则仅贮银一百万八千七百六十九两矣夫国家财赋岁入固有定额或值灾伤不淂不减岁出亦有常数或值兵荒不淂不增惟府藏预储而后匪颁无匮今以万历三年旧贮新收合而计之共淂银七百三万四千二百八十七两六钱有奇宜将老库增银一百万两编号封贮积之数载外库渐赢老库益实此亿万年无疆之利也但外库止剩三百九十余万而各边主客兵年例修城赏赉及京官折俸商人料价官军布花等费皆取给其中乃各钞关轮年徵折本色少银十五六万两停止开纳事例又复减三十余万两湏痛加节省庶无后之咎  上是之
　　○铸给分守下川南道关防
　　○大同督抚方逢时等以修筑边墙乞留本镇入卫兵并扣徵河南班军工食以助募夫时西酋贡市颇坚诏以石塘岭一枝量留助工即将原派黄花镇宁夏一枝调补石塘岭而以昌平标兵或京营官军酌议一枝调补黄花镇其河南应戍大同班军自万历四年始至六年止概免上班尽扣班价徵角□羊
