<!-- { "loadSidebar": true } -->
　　○兵部覆操江都御史董尧封奏安庆府为留都上游官商船只往来盐徒巨寇窃发宜添复水兵二百名责令守备统领仍听该府点闸协力巡守从之
　　○兵部覆操江都御史董尧封奏留都根本重地自应天九江延袤一千一百余里寇盗出没不常本官巡历有期稽查不给将应天等府治中同知不妨原务责令专管江防其北岸无为州知州防御事宜责令徽宁兵备道查理从之  准荆府富顺王厚焜嫡第二孙辅国将军翊鍉改封为长孙以嫡长子载土□共第一子翊鏸没也
　　○己丑户部奏各边年例银两若待各督抚奏到题覆必致延缓误事合遵照经制在宣大山西辽东延宁甘固等镇照依旧数蓟衣等镇照依新数各先量发一半待督抚奏到之日查将应裁应减与上年省积钱粮酌量扣抵从之
　　○户部覆巡按江西监察御史燕儒宦劾赣州府知府黄学海入觐交盘库藏少银九千余两查系库役杨禹光等侵盗合将黄学海革任听勘其杨禹光等行巡按御史严行追究仍将该府贮库银两逐一查筭如有他币一并严追报可
　　○兵部覆巡视京营刑科给事中欧阳柏等条陈营务六事一兼习骑射京军止习步射何以当虏骑驰驱宜于进操之日先演步射六回复令马队军士演习马射三回一教演火器中国长技全在火器虏以游骑诱我一放輙尽坐取败北所贵更番迭上即相持终日先后相续庶可济实用一练集家丁家丁月支双粮岂得襍以脆弱即将各将家丁逐一挑选令居住戎政府傍听副将实心训练又查戎政厅东西有空宅二区用官银修理以为总协大臣常川居住则诸将就近禀承而总协谋议亦可佥同速发一改给戎符昔  世庙钦定戎政之印后议牧兵权遂将印收入内府易以总督京营关防夫各边镇守既挂银印京营岂可直用关防合将内库收贮之印颁赐行使令印信与营制一体光复一核实班军三都司领操至京多扶同搪塞在京则冒支行粮在卫则虚领月米合严查虚捏之弊其班军在京非系重大工作不许滥行派拨一分隶行伍四卫二营官军所以拥卫掖廷向设坐营官各四员但查嘉靖八年清查额军三万余名勇士五千四百余名自后役占众多消耗几半若仍设坐营四员诚为十羊九牧合每营止留二员如有推诿影射者听巡视京营科道参究诏皆从之按此时不核额军壮士而但裁营官京营所以日就消耗也
　　○庚寅升狭西佥事翟绣裳为山东右参议
　　○户部覆给事中颜容舒奏光禄寺积贮白粮共二十八万七千一百余石合尽数查盘中间积贮年久正耗亏折照例递减仍将盘出附余通融抵补自后放粮新陈搭配放米人众俱从大烹门出以便防范巡守仓库等役各审正身供役内官家人给牌稽考该寺通将查过数目并支过工费送部查考从之
　　○升蓟镇协守西路副总兵张臣署都督佥事照旧协守革罗文谷提调李从善任下巡按御史问从蓟镇督抚官刘应节等秋防举劾也
　　○升山西老营堡指挥王昱充山西老营堡游击
　　○辛卯  上御皇极门鸿胪寺官宣奏四川克平都蛮捷音
　　○升右布政使秦钫陈瑞董世彦方良曙俱为左布政使钫江西瑞世彦仍本省良曙云南
　　○升按察使邹光祚邹善罗元祯俱为右布政使光祚四川善广东元祯仍云南
　　○升吏部验封司郎中郭谏臣为江西右参政工科左给事中魏体明为江西副使江西道试御史苏士润为湖广副使山东道监察御史杨相为山东副使户科左给事中刘浑成为狭西副使礼科左给事中李日强为湖广右参议河南道御史杨一桂为四川布参议山东道御史董石为浙江佥事兵科给事中苏民牧为山东佥事湖广道御史梁许为佥事贵州道御史王恩民为贵州佥事
　　○调浙江副使张守中于贵州
　　○升狭西临洮府知府邢邦彦云南广西府知府戴时雍俱为都转运盐使司运使邦彦长芦时雍两淮
　　○升湖广按察使徐学谟河南按察使鲍承荫四川按察使徐行狭西按察使袁随俱为右布政使学谟承荫俱仍本省行山西随仍狭西左参政朱卿山西右参政周鉴云南右参政王应显俱为按察使卿山东鉴应显俱仍本省山东副使杨枢江西副使邵梦麟河南副使杨吉福建副使邓之屏俱为参政枢河南梦麟山东吉四川之屏广东杨州府知府贾应元延安府知府陈烨淮安府知府陈文烛云南大理府知府史诩俱为副使应元山西烨狭西文烛四川提学诩云南广西平乐府知府陈子佐为狭西行太仆寺少卿
　　○广东佥事赵可怀福建佥事乔懋敬俱为参议可怀广东懋敬贵州杨州府同知杨廷选大理寺右评事萧九成俱为佥事廷选山西九成云南原任广东佥事沈淮起补云南佥事
　　○朵颜泰宁等卫夷人头目阿里麻升合儿等朝贺宴赏如例
　　○礼科给事中朱南雍等奏陈会试事宜大要谓正文体免枷号广制额礼部覆议近因文字浮靡题准六百字上下为准乃士子过求简短务为钩棘自今阅卷一以文理通畅为主怀挟相踵创为枷号以使人畏而故犯已不齿于士矣即枷号殊不为过龙飞首科自当广额其数目候临期题请从之
　　○升蓟镇总兵官戚继光实职一级为左都督昌镇总兵官杨四畏署职一级为署都督同知各赏银币以蓟镇总督刘应节称其劳赣久著也
　　○通政司左通政倪先荐题参本司经历邵守俭十四日轮该接本送科乃因画簿付吏捧持狂风骤起逐处飘荡各致损失宜加惩治下法司提问
　　○巡按四川御史孙代奏今年奉旨免刑但四川去京师万里遵奉诏旨后于他省臣先已陈乞于本年十一月十三日照旧会官审决今恭读轮音不胜惊惧乞于万历二年奉到停刑勘合为准章下法司
　　○工部覆工科给事中吴文佳等题称茶城为黄漕交会之地其势必淤而徐邳堤近河深其势易决乞咨河道侍郎万恭将茶城并房村一带应筑应浚事宜作速从实奏报从之  癸巳  英宗睿皇帝忌辰  奉先殿行祭礼遣惠安伯张元善祭  裕陵
　　○甲午  上御皇极门引见朝觐廉能官浙江左布政使谢鹏举等二十员面加奖励仍各赏银两表里钞锭赐酒馔内云南大理府知府史诩不到逮问
　　○朝鲜国王李昖差陪臣礼曹判书李阳原三十五员名赍捧谢敕谕改正宗系表文方物马匹赴京宴赏如例
　　○录四川荡平都蛮功升巡抚右佥都御史曾省吾为右副都御史荫一子炤旧巡抚总兵官刘显为都督同知左布政使罗瑶等各升赏有差
　　○乙未录中辽河河东河西叆阳等处斩获达虏功总督刘应节巡抚张学颜总兵官李成梁等各赏银币有差
　　○丙申降补山东副使刘经纬为山西左参议
　　○升狭西副使程鸣伊为狭西行太仆寺卿兼佥事云南副使许公高为狭西苑马寺卿兼参议
　　○湖广右参政金浙以前任副使考察不及调广东副使
　　○丁酉  上御文华殿讲读
　　○四川贵州广西各宣抚安抚宣慰等司各备马匹差土舍族目等朝贡赏彩叚宝钞如例
　　○升南京右军都督府佥书张筹充神枢营右副将南京后军都督府佥书杨鲤充五军营右副将
　　○戊戌起原任江西道监察御史刘存义于本道○除原任贵州副使陆相儒为福建副使
　　○升狭西右参政李凤湖广右参政杨柏四川右参政陈善道云南右参政林烶章俱为按察使凤福建柏善俱仍本省烶章贵州山东副使王宗舜山西副使刘汉儒山东运使张谐俱为参政宗舜狭西汉儒仍山西谐云南调广西副使庄国祯于江西提调学政刑部福建司署郎中事中书舍人杜辂狭西西安府知府安嘉善狭西佥事胡维新四川重庆府知府张希召湖广武昌府知府吴一澜俱为副使辂河南嘉善山东维新山西希召一澜俱狭西山西佥事许希孟为本省右参议广东广州府同知毛为光南京刑部湖广司署郎中主事姜国华俱为佥事为光国华俱福建
　　○南京兵部尚书刘体乾乞休不允
　　○都察院左都御史葛守礼覆巡按山西监察御史贺一桂参奉国将军表木□皂表楌及典簿徐昂缘各遇恩例原免其知□廿夕犬大□知□廿人□日□既系擅婚生子之日止许请名不许朦胧请封岁给口粮炤庶人三分之一生女任其择配毋得别有希望诏可
　　○己亥  上御皇极门三法司科道官大班纠劾朝觐官员勉励遣之
　　○是日朝觐官免冠承旨参差不齐刑部尚书王之诰等劾奏众官失仪及鸿胪寺官失于传示得旨外官姑不究鸿胪寺堂上官夺俸半年引人序班降边方杂职用
　　○庚子  上御文华殿讲读
　　○升云南副使林一新江西副使黄翼俱为参政一新仍云南翼四川江西九江府知府张应治四川参议韩宰江西司署郎中事主事吴善贵州参议许天琦俱为副使应治山东宰山西善广西天琦云南狭西巩昌府知府张世胤为甘肃行太仆寺少卿兵部职方司员外郎冯子履为山西佥事
　　○工部题先年巡抚保定都御史温汝璋称真定府城惟北面包砌其三面皆系土筑岁久倾坏议动支赃罚完修后见本部有改折真定木税之议随即奏留隆庆二年以后一半修城一半解部迄今六年该府竟将修城之费全赖木税与原题赃罚逈不相炤且节年抽木税银多寡悬绝繇无专官管理奸弊易滋相应就便委易州山厂主事带管抽分变价解部各边不许擅自那借报可仍着抚按查修城工程奏闻
　　○辛丑户部题差御史三员一往蓟辽一往宣大一往延宁甘固各查盘边储得旨着巡按御史带查不必另差
　　○发太仆寺马价银五千六百两备顺天本年抚赏
　　○以原任曹家寨游击今听调任良相为奇兵营游击原任标下游击陈天福为巩华营游击桃林口提调刘德温为建昌坐营密云中卫千户冀永昌为镇虏营提调三屯营总管塘拨海门卫镇抚钱梦祥为三屯营守备南京营干总金华所正千户金福为罗文谷提调
　　○壬寅升江西参议徐用简南京吏部文选司郎中张明正俱为副使用简仍江西明正云南兵部车驾司郎中汪仲川四川佥事丘文学俱为参议仲川四川文学贵州
　　○癸卯总督蓟辽都御史刘应节巡抚都御史张学颜总兵李成梁等各以河东等处地方剿捕功各赏银币有差成梁加大红飞鱼纻丝一袭马文龙等升赏有差
　　○甲辰升礼科给事中陈廿□渠吏科右给事中李熙俱左给事中蕖户科熙工科户科给事中李戴兵科给事中刘铉俱右给事中戴兵科铉刑科
　　○补原任山西按察使金立敬于河南原任河南副使李廷龙于狭西
　　○起原任吏科给事中夏时于原职
　　○升山东佥事朱奎为广西右参议直隶广平府同知南轩为四川佥事
　　○乙巳  上御皇极门以  仁圣皇太后令旦百官致辞行庆贺礼毕驾繇会极门诣慈庆宫称寿免命妇朝贺
　　○升浙江副使沉人种为湖广右参政
明神宗显皇帝实录卷之二十一
　明神宗显皇帝实录卷之二十二
　　万历二年二月丙午朔升浙江左参政史朝为广东按察使山西副使刘世昌为辽东苑马寺卿
　　○除原任河南道御史李辅于原职
　　○以考察不及调湖广左布政施尧臣于广东山东按察使刘孝于陕西
　　○丁未升浙江右参议曹栋为本省副使
　　○戊申  上祀  太社  太稷
　　○祭  先师孔子遣大学士吕调阳行礼
　　○己酉命太子太保英国公张溶充知经筵官左春坊左中允范应期翰林院检讨高启愚充经筵讲官
