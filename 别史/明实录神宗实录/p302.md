<!-- { "loadSidebar": true } -->
　　○以广德州重囚越狱知州任春元同知陈诰各罚俸三月建平县失事县丞廖焕典史秦宗合各革职为民未获逃犯着务缉获
　　○乙酉兵部覆兵科张栋等＜锍-釒＞称虏犯辽阳论罪当以副总兵孙守廉为首玩寇殃民罪不容逭已行巡按御史究问其甘肃水泉之捷论功当以血战为上运筹次之湏勘明部下斩获功级不得没军士临阵之劳得旨西镇功次着巡按御史□明上紧具奏近题奏捷开列内阁部科委属虚文以后不许再叙其地方非实在效劳与事的不许泛及
　　○升南京户部尚书舒应龙为南京兵部尚书
　　○以福建掌印都司白斯清为广西昭平等处参将
　　○部覆贵州巡抚叶梦熊请募贵州土夷为兵湏与经略从长酌处所请轻车神炮听速置造如法演用诏可
　　○赐日讲官詹事兼侍读学士掌府事刘虞夔母边氏祭葬命驰驿归仍赐路费表里从大学士申时行等请也
　　○先是御史刘会题请罢各省京考之差仍用台臣监考礼部覆称  世庙采廷臣之言查照弘治等年旧＜矢见＞分遣京官典试外省行之二科偶复停止万历十三年又以言官建议仍差京考且经  明旨申饬今欲以冗费议罢恐非所以为名也  上曰京考差用原裁酌众议举行未久如何又说不便详议归一来说于是礼部会同院科议照旧制以阅卷属之内帘不许外帘干预以监临属之台臣情弊听行紏举且使监临而亲较阅之事较取傥有情弊谁为紏察耶今即以京差为不便总必重内帘查复旧制使甲科就教者优以行取之＜矢见＞以备主考举人署教者宽以三科之例以备分考庶教职之待聘有人而于取士设官旧制均为不失矣今岁仍差京考科臣量差数员余用翰林部寺等官着依拟行○户部覆应天抚按官疏称所属苏松二府逋粮年久难完考成事件备开款目乞分别酌处起运钱粮有被奸顽侵费或包揽拖欠将追完贮库者作速起角□羊侵欺者严限追并完报原立考成先行注销以后不许再蹈前弊有旨钱粮起角□羊追并等项俱依拟改限注销近来各处钱粮多有那移别用掜报虚数及滥委揽角□羊花费侵欺等项奸弊着严行禁革再有犯者重治不饶
　　○丙戌兵部题猛广孤悬实为三宣门户今据镇守云南黔国公沐昌祚及抚臣吴定等＜锍-釒＞称叛夷思个勾引缅贼拥众犯侵迤西其猛养土官思远节经报急先遣把总刘朝前去声援势大不敌缅贼进攻猛广等处诸夷力不能支纷纷求救永腾震动为恶匪浅宜令镇抚臣许以便宜从事移驻有警近地督率催调镇臣不得以被论退托致误边计  上令该镇守巡抚官悉心筹画相机援剿以靖地方
　　○以山东按臣胡克俭勘奏辽东失事缘由副总兵姚大节着降实职二级永不叙用余张东义等各依拟罚
　　○先是御史崔景荣巡按甘肃劾奏行太仆寺卿熊瑞年老才昏以不及降调熊瑞奏辩仍论景荣闻虏声息留总兵刘承嗣护援以致虏犯河洮整兵不及又滥取按属银两托名馈送＜锍-釒＞上内传  上欲重处景荣大学士申时行等劾奏熊瑞挟讐反噬大非法纪且前西镇有警景荣屡＜锍-釒＞参总督巡抚总兵不少假借若用总兵护送致其失事则当庇总兵岂肯参劾今景荣论瑞瑞即论景荣若隋奸计反处按臣政体从此倒置矣于是崔景荣亦上疏自辩科臣杨文举孟养浩等道臣乔璧星刘思瑜等交章论瑞部院会议以闻  上以熊瑞挟私诬讦大坏法纪着照例革职为民
　　○庆府管理府事绥德王伸域薨准亲弟镇原王伸宣□隹暂行管理以伸域子尚幼未便请封也
　　○丁亥内传  圣体未安经筵可免讲章写进以备朝夕省览日讲讲章照旧写进孟子讲完即讲易经其开讲待疾愈择日行大学士申时行等仍具题恭候
　　○是日祭  京都太仓之神遣尚书杨俊民行礼
　　○戊子贵州抚臣叶梦熊与按臣陈效＜锍-釒＞劾杨应龙逆恶已奉旨会勘而四川按臣李化龙欲宽应龙之罪复题应龙罪犯必诛其所辖五司与土同知俱背之来归愿属重庆众叛亲离何至有不测之虑且五司等既无归路将驱而归之应龙保无悉怛谋境上之惨乞特遣科臣公勘章下部覆以应龙未见抗命而不服会勘四川按臣未尝庇应龙而执不会勘查勘还属之两省科臣可无议遣也其五司等苗果否愿属重庆作何安插相应详加议处  上曰杨应龙已有旨了归附人众安插改属事宜着该抚按从长计议停当具奏毋得推诿
　　○经略尚书郑雒题称凉州副总兵陈霞与甘肃总兵张臣因争礼成衅欲具奏行勘念虏未灭议将陈霞与保宁副总兵李真互相更调部覆如议以请  上曰边镇有事文武湏同心为国如何輙以私忿小嫌凌抗争竞依拟通行戒谕
　　○江西抚按题问犯人罗曰伊因索债打乐安府奉国将军拱遮致死行相验间有瑞昌府庶宗家人喜凤等及石城府镇国中尉多圽乘机抢曰伊家财毁折房屋镇国中尉多米□炎仍掳其义女羁留在府行奸曰伊依律论斩喜凤抢夺为首照例发边卫充军多米□炎等仍候参治部覆会同法司勘议  上命革多米□炎为庶人押发高墙禁住多圽姑革禄米三分之一与拱梓等本府分别戒饬
　　○己丑升南京工部尚书张孟男为南京户部尚书
　　○庚寅升狭西总兵坐营中军陈松为固原游击
　　○长芦运使蔡斗心患病乞休许之
　　○辛卯户科题称镇远伯王学礼以弟袭兄爵镇远侯顾承光以侄袭伯爵宜照例减支禄米部覆遵依前旨以承光系顾溥裔孙顾溥已减一次宜免议王学礼原禄已满千石向未经减似当依例请减以后有以弟侄继袭者依惠安伯张瑛例减一百石以旁支继袭者依镇远侯顾溥抚宁侯朱冈阳武侯薛鋹例减二百石如减一次及不满五百石者准免有旨如议行
　　○壬辰河道都御史潘季驯因病乞休吏部题覆催请三次工部催请一次大学士申时行等先曾揭请俱不报时行等恐误河防或妨运道复具＜锍-釒＞请题
　　○先是浙江上虞县乡官原任副使金柱屡向本县蔡淑逵嘱托不从因淑逵祈雨礼拜不诚随倡生员薛于中葛烶以贪酷上告内称杖毙石辂等十九命及钱粮等款淑逵亦以金柱挟隙诬告通详招审按臣参奏到部驳覆得旨金柱着革职为民蔡淑逵姑降二级调用
　　○以副总兵任自强为蓟镇东路副总兵
　　○升南京右都御史衷贞吉为南京工部尚书○癸巳以礼科左给事中洪有复为广东副使给事中徐学聚为湖广佥事监察御史黄正色为福建副使荆州俊为山东左参议余懋中为福建佥事王道显为山东佥事南京御史施懋为云南佥事
　　○升贵州都匀府知府姜奇方为长芦运使
　　○甲午以缅贼突犯腾永危急其革任提问原任游击邓子龙先年破虏有功谙熟夷情准免勘问管事立功
　　○户部题两淮巡盐御史徐图议称开存积增引价二事难行佥宜停免其所议加带割设盐斤淮南每引带盐十斤徵银五分共十六单淮北每引带盐二十斤徵银一钱共八单暂行二年另议诏可
　　○乙未祭  大明于  朝日坛遣公国公徐文璧恭代
　　○升工部左侍郎朱天球为南京都察院右副都御史○调蓟镇参将袁日章为广东参将
　　○兵部题称甘镇以一线之路界番虏之间惟断生番不使附虏导熟番使之捍虏制虏之策莫善于此今据经略尚书郑頟招抚被虏诸番并访僧给劄责成招抚仍悬赏格购擒火真诸酋随有马其撒卜＜人＞加等七族西番告投老少二千余口安插旧喜风堡一带又有宾兔妻投递夷文将前收红帽西番杂毛扎＜人＞日□勺等共一十四圈上马男子四百有奇老少男妇八百有奇各安插住牧及各奖赏外又委赞画主事梁云龙于河州一带佥事万世德于西宁一带分给空名劄付招抚未来番族而河州各番编兵作队者二千余人梁云龙欲将陈思忠陈霞等先行纪录各番仍听照旧纳中茶马其土官杨臻加守备虚衔给劄以示鼓舞其有拒敌功级照例升赏此皆以剪虏之羽翼而壮我之藩篱也合如议施行但宾兔妻之归我红帽或恐为缓兵之计先为内间之投当密周防以图善后得旨番族渐次收复各官抚处得宜依各纪录通叙其安插防范事情着该经略督抚等官斟酌行
　　○丙申祭  历代帝王遣侯吴继爵行礼伯毛登王应龙尚书石星王一鹏分献
　　○是日未时兴化府地震
　　○总督蓟镇右侍郎蹇达及抚按官会题留副使王毓阳久任永平部覆着赴开原新任从之
　　大明神宗显皇帝实录卷之二百三十二
大明神宗显皇帝实录卷之二百三十三
　　万历十九年三月丁酉朔  孝肃皇后忌辰遣武进伯朱世雍行礼
　　○授庶吉士李启美为翰林院简讨
　　○礼部尚书于慎行再＜锍-釒＞乞休不允
　　○部覆蓟镇总督蹇达＜锍-釒＞题春秋二防将领功罪应纪录者分别奖赏外游击＜塍-土＞兖应革任回卫都司张时中等革任听降中军曹永昌等革任回卫差操千总魏嵩等革去管事提问俱依拟行
　　○部覆山西督抚萧大亨等所陈条议俱于边务有禆一择选锋议多方搜取有勇略技艺者另为甄别一勤训练月课计程优者加赏劣者重罚应加之饷着于塞田粮米及各余银支给一补额军三关一路隘口每口旧设兵一百名有逃故者或应勾补或应募补务足原额如仍以采办及长差累军者重究一更守备议得东路原设平刑北楼广武三守备后以边长冲要于盘道梁口添设操守一员与三守备分地防守同一责任而职衔独异宜将操守改为守备以重事权一申旧例往时京东有警例该北楼参将领兵入援太原参将移驻马兰口俱属鴈平道调遣策应后将太原参将改属蓟宁道将不知本营之当调遣兵不知本地之当防守宜照旧例调援分守信地一造戎车议自代而东抵平刑西连八角地势宽平堪以行车宜于东中西诸路每营各造辎重车数辆每辆用骡四头其骡取之南营又造独轮车二百辆三面用板内安火器其制造工料俱于岁积余银取给一置局料议开局庀材鸠工治器专官以董其事三年一大修岁修季修月修渐次缮治诏依议行
　　○戊戌升丁懋逊礼科李献可刑科俱左给事中孟养浩礼科杨恂刑科章尚学工科俱右给事中
　　○以延绥游击戴延春补石塘岭参将
　　○己亥贵州抚臣叶梦熊题荐将官朱鹤龄等及参指挥金符等有旨金符等提问具奏
　　○升副留守李震为蓟镇马松地方游击
　　○应天府崔一麟惯雕假印与税粮科书手张济男张文炳文炜假印关文盗领官银又有杜一鲤伪造劄付先后骗卖其同夥王章亦以诡劄付冒顶衣冠刑部审将崔一麟杜一鲤依律论斩王章拟戍张文炜亦依监守自盗库钱论斩着各依拟处决
　　○山东观城县知县乔昆广东大埔县知县杨文炳俱以贪被告抚按官奏题追赃革职为民○庚子南京鸿胪寺卿何以尚乞休准升太仆寺卿致仕
　　○广东雷廉参将胡绍忠以侵扣被按臣劾奏照例问遣边卫充军
　　○辛丑大学士申时行等题请李材系狱三年先曾发兵攻缅乞照刘天俸邓子龙事例释放立功谨将兵部覆本票拟具闻不报
　　○以山西镇坐营中军俞尚德为延绥游击
　　○癸卯吏部推升陈于陛为工部左侍郎周世选为右侍郎已经票拟未发吏部覆行催请大学士申时行等亦以为言越日得旨从之
