<!-- { "loadSidebar": true } -->
　　○己亥监察御史黄纪贤等＜锍-釒＞救吴弘济  上夺为首俸一年余七月降弘济极边杂职
　　○以辽东都司佥书署都指挥使刘秉节为辽东沈阳游击
　　○庚子给事中吴文梓等＜锍-釒＞救吴弘济  上怒其朋党夺为首俸一年余各八月而禠弘济职为民
　　○初内犯冯海何江崔天禄盗兵仗局贮库铜钱计价银一千一十八两刑部议依盗内府财物者皆斩律系杂犯准徒五年照例免徒送司礼监发充净军  上怒曰律云三十贯冯海等赃至盗千加斩何枉此必司官受贿狥私堂上官姑宥调该司官外任
　　○甲辰户部题覆辽东抚按官所奏金州卫黄骨岛等屯堡灾蠲屯料一半从之
　　○兵部题诸边阅视  上以近年专遣阅视官未见有益边防或反激变今后第照旧例敕各该巡按御史稽查具奏其有边臣饰虚弛备御史不行紏举该科并参重治
　　○升刑部云南司郎中陈所职为陕西左参议兼佥事
　　大明神宗显皇帝实录卷之二百六十七
大明神宗显皇帝实录卷之二百六十八
　　万历二十一年十二月庚戌朔御史宋兴祖言朝廷登用六卿欲其率属也傥属官丑诋堂官宁独鲜忠敬之心亦大非对君之体如户部侍郎李桢以郎中郑材＜锍-釒＞论乞休  皇上俯留欲其率属材则司属也司属有郑材桢不去不休堂官有李桢材不言不止傥念桢清节雅操堪任卿二或改材别部或计俸升转庶全大臣之体安堂属之心  上调材南京
　　○升云南右参政刘天衢为山西按察使湖广佥事徐学聚为江西左参议管粮
　　○辛亥勘问过山东东昌府临清州知州王立道追赃为民
　　○以工部营缮司郎中张后甲为四川佥事分巡上川东道　　○壬子礼部题覆乡场考官科道互相争论下九卿会议议曰臣等参酌  大明会典前后诏令窃谓法无取于纷更治贵遵乎成宪国初之制教官主考慎选老成端方之士皆自远方聘至不使本省一官得预其间行之既久法废柄移则改而署事举人矣又改而京官进士矣又改而博选廷臣矣并未有以较文归守土如近议用两司者盖事外之官必立于耳目之表而后可以专弹压事内之官必绝于嫌疑之地而后可以操权衡布按二司皆守土之吏向用为提调监试而不用为考试杜请托绝嫌疑  祖制之所当恪守者也翰林为  天子文学之臣较文本其责任然内有侍班讲筵之事次年又有会试入帘之役不宜多遣请以四员主考给事中为  天子耳目之臣以谏诤为职请以三员主考而礼科勿与焉六部司属颇称优暇但吏部系铨选流品之官请以二员主考而礼部勿与焉其户兵刑工四部每部遣司属四员或兵工二部人少不敷则取盈别部而大理寺属官亦遣一员以足考官之数以上诸臣不但取文学优长亦须访其操履端纯者临期列名上请以至同考试官旧聘教职或谓品鉴稍有未精至欲改用本省甲榜推官知州知县则又失  祖制不用守土官之意且前项有司在本省属官也入帘则考官也将仍待以属官则于取聘教职不得一体将概待以考官则于御史二司不便相临请听御史于隔省聘取甲榜府佐推官或迁谪闲散之臣大省量用三四员小者量用二三员以为领袖其余仍旧聘取教职而知州知县有地方之任者不与焉一应科场之事在外听御史紏劾在内听礼部礼科参驳毋得阿狥著为定例庶职掌画一名实不淆报曰各衙门选差京考不必拘定数候临期官闲人众者多差几员余悉如拟科场公典以得人为重今后毋以体面纷争
　　○癸丑大学士王锡爵等题今日简阁中旧籍始知  累朝皇子出阁先行冠礼以便接见讲官今  皇长子讲读之期择于明春二月初四日则冠礼应于一月半月之前举行乞预行传示
　　○以光禄寺少卿程奎为太仆寺少卿分管东路
　　○升湖广右参议陆长庚为本省副使广东肇庆府知府朱天应为广西副使
　　○甲寅改兵部职方司主事冯渠为尚宝司司丞　　○乙卯大学士王锡爵等题今日奉到手札谕内阁昨览卿等奏朕意亦虑皇长子出阁未行冠礼着何冠服以见讲官欲待明春正月中旬询于卿等奏来甚合朕意且朕查大明典礼东宫与王兖冕皮弁二服冠则皆同其服□□目□□异今欲行冠礼宜从何行朕意欲暂常服出讲待册立后再行加冠礼未迟臣等愚昧之见止据旧案谓典礼之当次第行者不敢不请而谕旨之当自  上传者不敢不重盖遵  皇长子即所以尊  皇上也兹蒙  皇上俯赐加纳因而裁示  东宫亲王冠服之异同先期加冠之难处欲暂着常服出讲  圣虑精详  圣见高远非臣等之所及谨即遵旨另拟传帖上进
　　○升陕西太仆寺卿兼佥事王任重为云南右参政　　○丙辰大学士王锡爵等题今日又蒙赐手札谕内阁朕览卿等所奏已知买办之数乃朕亲自删裁出讲在外虽则简约在内各衙门造所用器皿物件及备用等项所费不少若该部科言其过费出讲还少候二三年与册立并行庶可省费臣等伏读后当即封送该科使传谕该部一体奉行盖自古朝廷举大事者自当不惜小费而人臣将顺大羙亦自不必固争小节不知自臣等而言乃一力护  皇上之深惟恐部科诸臣之有言也盖臣昨出阁后部臣杨俊民等科臣王德完等一齐见臣等于朝房商量此事在部臣则谓两日查遍旧案并不见有出阁传买金玉之事即据  皇上册立后出阁亦无此项钱粮疑为内臣开写之误此以事言者也在科臣则谓  皇长子养正之初正宜示之以俭岂可使未亲圣贤先亲货宝未购书籍先购服玩此以理言者也此两言者臣等已经苦口折之大约谓  天子之子与庶人不同宫禁之费与外家不同即今  圣谕中所云臣等已先为  皇上言之矣夫臣等之外为  皇上担当口舌如此则安得不内为  皇上倾吐腹心以求君臣之两全公私之易处乎至于近日出阁命下朝士已有喧传  圣心原无意举行他日必将别生事端要行改悔者臣等造次闻之不觉为之血喷于口发冲于冠以为人臣疑谤  君父至此决当陏□土阿鼻拔舌之刑而今  圣谕忽出少俟后举省费之说使尧舜之明一举一动皆被人筭破此臣等之所以为  皇上不甘也伏望俯采愚忠亟先下昨拟常服出讲之旨以绝人疑其买办一节或别敕该监裁示减省之数或  明谕部臣即此就当将来册立钱粮令其从容办纳庶国计可以支吾人情不甚惊扰
　　○改盛讷吏部右侍郎兼管经筵日讲
　　○兵部题称东征大兵既撤合撤回经略专任督抚  上以大兵尽撤宋应昌李如松俱取回倭情变诈未可遽称事完督抚官遥制不便顾养谦才略素闻星夜往彼处相机料理务保成功其蓟镇虏防暂令顺天府巡抚代管宋应昌仍候顾养谦至日交代回京余依拟
　　○丁巳赏陕西他笼哈古等族贡番恼秀等一百三十六名绢银钞币如例
　　○推德阳王府辅国中尉宣亻□垒补蜀府宗副
　　○戊午兵部咨蓟辽宣大山西延宁甘固各督抚今后暂获虏级除数多者报捷外凡零星斩获虏级头畜器仗俱于秋防毕日类报如地方失事无论大小即时奏报不得借此含糊隐蔽中有一二斩获务责确实无侈虚文以图掩饰从御史宋兴祖言也
　　○己未大学士王锡爵等题今日复蒙  皇上手札谕内阁朕昨览卿等奏悉见为君忧国之诚此费乃不得已若当册立之用十难充一且册立上而尊上徽号下而仪仗器物及铺宫等项所费甚多不彀充用臣等庄诵不胜皇恐自愧闇浅知识不见天地之高寒酸伎俩止惜锱铢之费即已传谕该部科勉为将顺助成大典惟是屈指出阁之期距今止一月半而所用珍宝之类约费银三十余万两此三十余万两之银尚可措处而三十余万两之货恐少不能飞空蹜地而至也今且责部臣一面召买一面少宽其期或少减其数至于册立之费既不勾用臣等不敢强  皇上以曲从姑俟将来再处又臣等连奉  皇上手札直草无不精妙今日偶阅翰林官所撰年节赏人对联忽起贪心意欲求皇上万几之暇手书五字或七字一联训勉臣等令得奉为传家之宝亦不枉臣等一生之遭遇也
　　○降原任分守宁夏右参将崔张名为广武营游击
　　○庚申以  圣母慈圣宣文明肃皇太后万寿圣节赐元辅次辅及讲官银币有差
　　○辛酉罢长芦运学从科臣张贞观言也
　　○大学士王锡爵请增推阁臣
　　○升国子监祭酒曾朝节为詹事府少詹事
　　○壬戌升杨浚署都督佥事总兵官镇守陕西
　　○癸亥  世宗肃皇帝忌辰遣侯郭大诚  永陵行礼
　　○授起复庶吉士孙羽侯为给事中
　　○甲子  贞惠安和景皇后忌辰遣伯张元善  景陵行礼　　○升孙继皋为礼部右侍郎
　　○乙丑赐岷世子干跬谥僖靖
　　○吏部考选科道以清丰县知县周玄暐为南京云南道试御史各官谒部玄暐抗立公堂谓不宜辱以南台盛气幸容踉跄指顾旁若无人部臣至求自罢以谢之  上怒其蔑纪降玄暐三级调边方
　　○顺天府官进春
　　○以立春节赐三辅臣上尊珍馔
　　○毛怜等女直夷人伏羊古等九十九员来朝贡宴赏如例
　　○丙寅礼部覆浙江巡按彭应参言该省灾伤乞赐停减袍叚  上厌其渎请不允
　　○丁卯旌表孝子周勃勃湖广奉新县民幼失母事父至孝父年八十病疽勃口衔药洗疽且尝粪延其父六年从御史旌之
　　○旌表节妇二十五口归德卫军侯天□彳□月□□妻赵氏汜水县民穆守礼妻张氏鄢陵县生员剡古妻周氏雒阳县民姬仁妻焦氏上元县生员杨希仁妻李氏高淳县陈时羙妻萧氏上元县举人沈九思妻廖氏宣城县生员殷云卿妻吴氏毫州民怀木妻刘氏北直新城县监生王承训妻尚氏滦州民李发妻陈氏庆都县吏朱应奎妻王氏淑浦县民忧学臣未婚妻丁羙音黄岗县生员倪天瑞妻刘氏武陵县贡生史荣妻韩氏临武县民曾显爵妻陈氏江夏县民李瑀妻向氏大城县生员傅守妻张氏烈妇三口兴化所军黄惟学妻陈氏清苑县生员李进荣妻王氏大城县举人刘汝为妻马氏烈女二口泰兴县民黄瑚未婚马长女太康县民王之倚未婚刘二姐
　　○戊辰闽县知县王仰为仆王守真效真春仔所弑其子王廷试诱三贼于神前手刃之先是仰为广东新兴知县入觐效真春仔通衙役向佐二关说守真亦盗卖本官自理纸赎簿各得银妾之父觉之也仰觐回亦闻未决而待质于妾父守真等日不忘杀仰矣潜采兰毒藏之幼抚义男王继仔见而询其意曰将以自尽耳迨仰改闽县视真等过厉逆  谋益决矣抵闽不数日二鼓散衙坐厅草书真等寘毒饭中饭毕就厅侧书室寝春仔侍四鼓毒发口哑鼻窍出血黎明而绝绝而始报内衙急召医疗方知中毒本府李推官侯官周知县验系中毒掬诸仆而继仔言效真藏兰草事院道行会多官诣城隍庙焚香审□名□隹□子廷试所为即神前刃之也法司议廷试报讎情有可悯然干律例不合  上以律令不载而情可原宥廷试
