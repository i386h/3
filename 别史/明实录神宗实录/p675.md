<!-- { "loadSidebar": true } -->
　　○甲寅礼部请改正代封前是代藩为鼎渭奏名矣久之更以鼎莎请援宗藩要例简举改正辅臣李廷机时署部事三十九年十一月初旬科臣彭惟成有藩封遗议未恩＜锍-釒＞而代适以请婚行贿事觉渭与王奏辩复至辅臣廷机终执前说言裴氏未经奏选在滥妾条渭不应立张氏系奏选妾莎应立请下部查要例牒册及行抚按勘明而后会议盖因裴妾册无名为据也科臣周曰庠亦请行勘于是从礼臣言命勘明会议束说言者多谓裴故在嫡存之时张继子裴死之后裴原额数不在滥例张本内助不得称嫡王之误初在不为裴请补既在溺爱易长至诋辅臣偏拗及礼臣辑议上闻欲行王自裁处奏入不报刑部主事李春熙来斯行独主原议并祈速允阁臣之去以全国体谢言官于是言者复纷然攻击且以推诿顾忌责望礼臣礼臣乃上言臣查隆庆五年奏准钦依议各王府未经奏选在府人数系例前者合开列行次造入妾册以备他日子女名封之考故唐王硕熿于万历十四年为其滥妾杨氏徐氏认罪乞恩请补妾名于册仍请所生二子名蒙  皇上准补赐名后庶长子器墭得封为世子夫隆庆五年之例正裴氏生渭之年也彼唐王尚援为有子之妾请名于十五年之后而代王不奏补裴氏于为渭请名之时则致裴氏之妾册无名者谁也既以溺裴而攘其子于张复以弃裴而攘其子之爵于张之子当年之所简举者公耶私耶臣又查  玉牒所载以鼎渭为庶生鼎莎为嫡生夫张氏虽封次妃例止得称庶今云嫡生谬矣嫡字应行改正皆庶则渭称庶长也奚疑立庶以长则渭之当立也又奚疑乃论者曰渭知有爵不知有父翘亲过以直已冤以此渎伦之人俨然诸宗之上其谁服之宜虚悬世位以待鼎渭之子臣又查嘉靖二十八年秦府庶第一子惟燿男怀墡与惟燱争袭王爵礼臣徐阶会议皆称惟燿为庶长奉  世宗皇帝旨著怀墡承袭今日之事正与此同所应请旨定夺者也至于代王与张氏俱应免议以全父母之恩鼎莎亦姑授以本等将军仍将裴氏造入妾册以明世系俾代藩父子兄弟间各还固有是  皇上于正名定分之内示善贷曲全之恩国法人情两得之矣复不报然自是议稍息时又有谓宜立王第三子如孤竹君事者越数年鼎莎卒渭竟得袭
　　○丙辰夏至祭  地于  方泽遣英国公张继贤恭代
　　○遣官分献  岳渎之神
　　○兵部覆总督黄嘉善甄别练兵官员举甘肃总兵柴国柱加实授都督同知劾总兵刘三省等革任回卫从之
　　○南京署礼部事吏部右侍郎史继偕上言  温肃端静纯懿皇贵妃王氏于去年九月薨逝距今已逾半载稽之国家旧典发引安厝皆在百日之内举行先是部臣具＜锍-釒＞请期复经科臣再请顾犹未奉俞旨一时大小臣工无不喁喁悬望近阅邸报福王选侍王氏择于五月初九日安葬随奉俞音令所司毖事  圣慈轸念无细不周若皇贵妃为  皇太子之母典章尤重独可使窀穸愆期灵软久阁揆之大谊所未前闻
　　○丁巳左副都御史许弘纲言四十一年天下当朝觐考察之期请蚤定宪臣以襄计典
　　○给事中麻僖上言纳谏用人请举枚卜补大僚起沦弃下考选并言沈鲤郭正域当及时简用
　　○戊午南京巡仓御史王万祚奏请查南粮欠数自二十八年起至三十九年止各省直未完本色折色各多少不等皆额徵岁派上系内府上供祼将大典以及文武衙门俸粮官军衣食冏牧草料水陆兵饷所自出乃逋欠若此在官在民皆不可知乞  明旨督责抚按衙门核实徵角□羊并请促总督侍郎蚤趋任事
　　○己未  穆宗庄皇帝忌辰遣官祭  昭陵
　　○工部以坟工经营有绪请定  皇贵妃发引吉期
　　○庚申河南巡抚李思孝以府第工完请赐  福王之国吉期
　　○应天巡抚徐民式＜锍-釒＞请终养不允
　　○辛酉狭西巡按毕懋康为咸宁县百姓代奏请释系狱知县满朝荐以尉舆情并及王邦才卞孔时等
　　○壬戌革广东清远县知县孙一仁吴川知县李文渊各为民追赃因本省巡按以贪奏也
　　○南京给事中晏文辉上言阁院大臣杜门已久人政要务俞旨未闻乞赐批发以联交泰为考选等事
　　○癸亥调考功司郎中刘崇文为文选司郎中改礼部主事李待问为吏部验封司主事
　　○升户部郎中邵应祯为广东广州府知府
　　明神宗显皇帝实录卷之四百九十五
明神宗显皇帝实录卷之四百九十六
　　万历四十年六月甲子朔升刑部郎中杜应芳为河间府知府
　　○升海州参将萧如蕙为宁夏东路副总兵宁夏副总兵王宣为神枢六营副将神枢十营佐击包良轼为大宁都司真定游击杨继武为湖广兴都都司蔡旗堡守备毛有伦为洪水游击补原任游击郝一元为真定巡抚标下游击
　　○南京御史傅宗皋等上言臣等读易之泰曰上下交而志同至否曰上下不交而志不同自古及今欲同上下之志先定上下之交今日急务迺在察群下郁塞之故与诸臣求通之情而＜锍-釒＞瀹之以底于泰如部院大僚综万务之衡以取衷  宸断而晨星置之九列不郁塞甚乎省台言官摭阕遗之政以补禆庙谟而断梗视之言路不郁塞甚乎废弃诸臣多批鳞骨鲠之彦忠猷足对于主知而空谷委之民望不郁塞甚乎顷者宪臣迫于考选代差之乏人决意以去就请辅臣备陈中外困抑诸状请而并不得手足郁矣甚至＜锍-釒＞郁之人亦郁而不得遂支流塞矣甚至源头之处亦塞而不得通愿  皇上深惟否泰之谊以联上下之交
　　○都察院左副都御史许弘纲上言乡场迫矣京考诸臣纷纷被命而浙江湖广贵州尚无一监临御史京城内外盗贼公行即禁地森严尚有梯而入者撤藩毁辔令人寒心虏未受封边情孔棘  陵寝帝城仅仅一墙隔耳今阅视屇期巡关尚缺督臣抚臣＜锍-釒＞请急矣在京御史不过五员一人兼至六七员扶病奔驰劳苦万状在外各差御史动辄数年与考选诸臣三更岁月名叨行取实同禁铜情极而告假者若干人矣株守而殒命者又若干人矣旅食已窘旅衬何堪凡如此类皆至紧切而顷刻可立断者乃风雨露雷敛而不试山川草木郁而无光以熙洽休明之世为叹息愁苦之场此臣所为宁触雷霆膏鈇钺而喋喋不休也
　　○乙丑大学士叶向高请亟发考选言臣昨接副都御史许弘纲揭帖胪列台臣缺乏各差紧急之状不觉拊膺太息奈何当  圣明御世贤才布列之时而阙人废事至此他尚可言三岁之宾兴何等大典两浙之与三楚何等大藩而听其监临之无人也毋论国家典章必不可废四海之观听岂不骇乎右之大臣虽身既废退犹不忘爱君忧国之心况臣受  皇上厚恩敢以欲去未去之身遂恝然忘情于国事哉
　　○丙寅升刑部郎中罗大宝为福建建宁府知府
　　○原任狭西总督顾其志＜锍-釒＞辞延镇捷叙加恩不允
　　○丁卯给事中韩光祐参锦衣卫左都督王之祯见被军政拾遗兵部屡覆革任候旨忽于本月三日称病可见朝言为  皇贵妃发引合用官较进卫拨派即此一事所谓矫命雄行隐忧伏祸端可概见小人盘据抵死不去呼朋引类不胜不休  皇上为宗社虑宜谨持法纪速除凶人
　　○命行人程注往富平王府典丧
　　○戊辰升南京兵部郎中袁崇友为江西南昌府知府
　　○覆升山西口北道参政吴钟英加右布政辽海道参议孙敦化加参政各照旧管事
　　○升庄浪参将杨定国为宁夏副总兵石门游击颇廷相为葛峪堡参将宣府新安守备王世兴为德州游击
　　○以防海功赏浙江巡抚高举银币升俸一级总兵官杨崇业副使甯瑞鲤等有差仍增通倭海禁六条抚臣以盘获通倭船犯并擒海洋剧盗奏言防海以禁通倭为先而闽浙寔利倭人重贿遂至绳绳往来为倭输款嘉靖间王直等勾倭之余烈可镜也臣檄行文武官密为缉访亡何金齿门定海短沽普陀等处屡以擒获报至杭之惯贩日本渠魁如赵子明辈亦并捕而置之理累累多人赃真证的但往者通番律轻人多易犯乞敕法司将前项走倭者出本者造舟与为操舟者窝买装运与假冒旗引者以及邻里不举牙埠不首关津港口不盘诘而纵放者并馈献倭王人等以礼物者他如沙埕之船当换普陀之香当禁船当稽闽船之入浙者当惩酌分首从辟遣徒杖著为例部覆如议以请  上是之并谕新定条例与旧例并行永为遵守仍著抚按官刊榜晓谕有违犯的依例重处不得纵容
　　○宣府四海冶地震有声
　　○己巳大学士叶向高奏宿疾愈增恳恩准放言目下  皇贵妃发引乃国家大礼臣为辅臣当匍匐奔送然度此病势殆必不能展转思维何以安处且中外章＜锍-釒＞大政所关宜存秘密顾使病臣僵卧拟旨中使往来传宣屑越政几莫此为甚  皇上倘念及此其可一日容臣于此地哉有旨览卿屡奏目前诸务朕已知道了卿公清直亮方且倚毗义当勉出视事共济时艰何乃称痾求去还著鸿胪寺堂上官宣谕卿可遵旨即出入阁替襄慎毋再辞以副眷怀
　　○左副都御史许弘纲以宿疾增剧  皇贵妃发引不能远送罪悚弥深乞赐允放
　　○庚午升四川参政戴廷诏为江西按察使浙江参政王道显为湖广按察使河南府知府顾颐为狭西副使升山东右布政孙承荣为本省左布政江西抚州府同知聂世润为广西庆远府知府
　　○吏部以数穷时穷否极郁极俯循职掌掌请下枚卜冢宰考选起废四事不报
　　○浙江总兵官杨崇业奏侦报倭情言探得日本以三千人入琉球执中山王迁其宗器三十七八两年叠遣贡使实怀窥窃近又用取对马岛之故智以愚朝鲜而全罗庆尚四道半杂倭奴矣嘉靖之季海禁大弛遂有宋素卿徐海曾一本王直之徒为之祸始今又十倍往时宜敕海上严加训练著实举行至于稽查海外夷使责在抚道并移咨朝鲜国王严禁倭奴之入全罗庆尚者一如中国之禁从之
　　○刑部奏每岁夏月例应热审历禩以来遵行不爽惟旧岁未奉明纶遂成阙典窃意今年必如期举行以补前阙乃静听德音久未涣发臣如坐视不言是负  皇上好生之心废  祖宗钦恤之典臣将何所逃罪乞亟发热审  俞旨仍简昨冬朝审一＜锍-釒＞将矜疑等项先行发落
　　○革河南开封府通判王有春职仍行巡按御史提问具奏以抚按参其贪婪潜逃也
　　○海西卜颜弗思木等卫夷人孛罗等进贡赏给如例
　　○辛未兵部奏参锦衣卫都督王之祯被南北科道军政拾遗紏弹略无完肤本部议覆革任请旨又屡经题催  祖制森严  天威莫测宜何如恐惧悚息而不宁者乃忽自＜锍-釒＞视事又不候旨冒出恣肆跋扈无人臣礼伏乞  皇上大奋乾断亟赐罢斥并简发军政覆＜锍-釒＞将李祯国邓绍熅等俱革任庶  祖制不至决裂奸邪犹知敛戢
　　○壬申  温肃端静纯懿皇贵妃发引礼部请令  皇太子如例送殡至京城外祭毕还宫不允
　　○调稽勋司郎中李餋正补考功司郎中
　　○夺光禄寺卿赵健俸二月指挥萧邦奇三月下僧法印于理以徤携僧入东安门内为巡视科臣所紏健上＜锍-釒＞自劾乞赐禠放并有旨申严门禁不许多人混入违的守卫官一并参究
