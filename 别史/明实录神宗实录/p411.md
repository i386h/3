<!-- { "loadSidebar": true } -->
　　○赠原任少傅吏部尚书许国太保荫一子中书舍人国歙县人嘉靖乙丑进士改庶吉士授翰林院检讨历升右春坊右赞善充经筵日讲官甲戌典武试丙子典顺天试寻升司经洗马预修  两朝实录迁南京国子祭酒太常寺卿领国子祭酒事詹事府詹事兼侍读学士仍直讲帷充会典副总裁晋礼部左右侍郎癸未典会试夏晋礼部尚书兼东阁大学士入赞机务加太子太保直文渊阁加少保直武英殿一品考满加少傅兼太子太傅会典成晋吏部尚书己丑再典会试寅卯间升储之议未定国以册立请＜锍-釒＞留中秘诏辰年春举行戒群臣勿讙会有主事张有德大礼届期仪物未备之＜锍-釒＞  上不悦遣中使诘责国廿□寺奈何与郎署小臣比国不自安旬日五＜锍-釒＞乞休遂予告归给传丙申卒诏予赠荫加祭十一坛所司营葬谥文穆
　　○刑科侯廷佩吏科刘道亨各＜锍-釒＞乞允礼臣  皇长子冠婚之请不报
　　○丙申兵部覆广西总督陈大科奏岑溪善后事宜一议劄信地以重弹压将浔梧参将驻劄大峒永福守备改为浔州一分割山界以便管辖上七山专隶岑溪下七山改隶藤容二县一拓修城垣以资保障淂旨依议行
　　○陕西河靖官军擒获入犯虏酋周印恪舍林太猛恺命处决枭示
　　○戊戌兵科署科事给事中徐成楚言倭势渐逼倭舡日增请急简枢臣早图战守严敕督臣便宜决策枢贰李桢亦毋淂以代庖自诿淂旨防倭事宜该部与总督作速料理毋淂仍前推诿
　　○巡按直隶监察御史蒋汝瑚因辽帅失利言救朝鲜之兵大都取之辽蓟平日用以备虏者我之锐卒既东虏必将窥伺乘虚入犯柰何又从而挑之况永平马兰路等处纷纷开采招虏启衅尤为可虞请行督抚诸臣将近边各兵速为募补东征完日原调各兵系台者仍补台系营者仍发营并停近边开采无生虏心  上是其言下部议覆允行
　　○户部尚书署吏部杨俊民言两选悉完部事壅塞议酌处推升各项官员细查资俸＜锍-釒＞名上请不报
　　○蓟辽总督孙矿请添赞画部臣二员不报
　　○四川分巡川西道副史刘卿加右参政兼佥事专管采木
　　○己亥赠原任太子太保礼部尚书兼文渊阁大学士陈于陛少保荫一子中书舍人于陛南充人太傅以勤子隆庆戊辰进士改庶吉士授翰林院编修充  世宗  穆宗实录纂修官成升修撰充日讲官叙讲读劳加俸一廿□寺升洗马乙酉典顺天试已进侍读学士詹事府詹事掌院事礼部右侍郎掌詹事府事＜锍-釒＞请立  东宫壬辰典会试寻改吏部右侍郎复转左癸巳满三品荫子入监复请册  东宫虽未赐俞而出  元子讲学有力焉已升礼部尚书兼翰林院学士仍掌詹事府事谓  实录宝训秘在金匮会典职掌漫漶野史更秕谬失真请及时修正史信今传后诏允行甲午  上特简为东阁大学士入参机务条上六事曰接大臣用人才奖外吏清边饷储将才选边吏  上嘉纳以甘镇功进太子少保已满二品进太子太保仍录一子丙申冬  上切责言官落籍二十余人＜锍-釒＞救甚力未几  两宫灾叩  内殿请面不获引罢不许已从  南郊感寒卒  上命恤典有加遣官营葬护丧复谕  元子陈阁侍若讲读宜恤其丧  元子遣中官致金币此故事所未有也于陛世为史注心经世凡往代制典朝家令甲与名硕所规条考镜甚详故创正史之议易名时佥谓惟勤学好问博闻多能可状予谥文宪比宋金华彭安福费铅山良不忝云
　　○兵部奏报倭将清正欲移驻庆州请敕督臣亟令吴惟忠杨元各将兵前往朝鲜扼险张威相机战守仍催总兵麻贵兼程前进以决长策  上是其言令各将官作速前去前议增设经理朝鲜巡抚许久不见推用边情重大如何若此怠玩其速行
　　○命宣大副总兵姜显祚升都督佥事管理总督标下中军事
　　○湖广道御史周惟翰乞允礼臣冠婚之请不报　　○山西巡抚魏允贞奏西河王知燧欲于安邑县角□羊州绛县等处差仪宾开矿富峪卫指挥王守信欲于平定州稷山廿□寺处开矿请并归太监张忠开采为便不报
　　○庚子  皇第七子生
　　○命发太仓库银四万二千三百七十余两为固镇下马关四营新丁本年月饷从总督请也
　　○赠管河主事袁光宇太仆寺少卿以其治河积劳也
　　○山西按察使刘天衢以病乞休命加太仆寺卿致仕
　　○工部都水司郎中孙徤乞正石星假献取媚之罪仍将内监所收杨方亨所受倭物发出弃毁不报
　　○改贵州副使徐秉政提督河南学政　　○辛丑以  皇七子诞生赐元辅志皋大红云纻二疋金花一对次辅位一贯各大红云纻二疋银花一对及讲官刘元震等三员有差
　　○予原任吏部左侍郎赵用贤祭一坛以经筵久劳仍给全葬用贤常熟人隆庆辛未进士改庶吉士授翰林院简讨充纂修会典官＜锍-釒＞论首辅张居正夺情廷杖削籍癸未用荐起升右春坊右赞善时迁人皆召还意气发抒锐意更始异议者指为朋党用贤上＜锍-釒＞极言朋党之名非盛世所宜有引归不允已充经筵讲官升司经局洗马管国子监司业事右春坊右庶子掌坊事升南京国子监祭酒詹事府少詹事其在雍举高士邓元锡刘元卿修忠臣黄观庙子丑间请定储位宥言官李沂斥大珰张鲸复引归不允已升南礼部右侍郎＜锍-釒＞请早教  元子移礼部左侍郎兼翰林院学士再引归不允会有  三王并封议即上书极陈不可癸巳升吏部左侍郎兼官如故是秋有监生吴镇讦奏之事镇故御史吴之彦子初用贤与之彦约婚及用贤削籍之彦恐不利己中悔用贤察其意以书币告绝之彦大喜为淂计越十三年赵女已适人而镇突以绝婚奏先是用贤乞休＜锍-釒＞十二上曰不归无以谢忌者虽曾史夷由不点不止至是果然用贤性刚直持议岳岳意所不可虽贵显无所避当被杖时刲败肉如掌妻陈恭腊而椟之輙持眎以诫而卒孤立行一意为同乡柄人所扼不淂大用天下惜之
　　○壬寅以  皇七子诞生告  内殿遣驸马侯拱宸行礼免群臣称贺
　　○大学士张位廿□寺言吏部会推经理朝鲜都御史杨镐才兼文武精敏沉毅一时无出其右请亟赐点用不报
　　○工科给事中杨应文奏沈惟敬无籍棍徒久通倭将有识寒心望  皇上独断敕令回还  上令阁臣拟票取回张位廿□寺言惟敬怀疑惧罪持之愈急则益坚其逃命之心反为国患今但令督抚取回报效庶使不生他心不报
　　○山东巡抚张允济奏各矿地方但系上中照旧开采但系下廿□寺即行停止不报
　　○癸卯泗州大火延烧民房四千四百余间烧死男妇五人盱眙县同时火延烧民房一百六十余间事命拨漕粮二万石以赈被灾者
　　○南京浙江道御史黄华秀等乞罢斥石星赵志皋发帑金以修外御而又停矿役亟选除补守令亟行取以图内治不报
　　○管理山海关主事张时显奏倭奴缓兵之谋最狡杨方亨沈惟敬进御之物并诈乞蚤决战守机宜悉屏私买什物不报
　　○甲辰  武宗毅皇帝忌辰遣伯谭国佐祭  康陵
　　○升叙州知府胡宗洵为四川副使兼右参议
　　○陕西有茶市先是御史李楠议禁湖茶谓自湖茶行后各□利于夹带短贩淂以盛行甚至汉中保宁仅止一二十引茶户欲办本课往往私贩出边番族利私茶之贱因而不肯纳马此湖茶之有碍于汉川也又湖南多假茶食之则剌口破腹番族因此不来纳马此湖茶之不便于番族也至是御史徐侨请仍行湖茶谓汉川茶少而值高湖南茶多而值平又汉中保宁不尽产茶而西紫通已仅足小引食用湖茶之行原与汉中无妨汉茶味甘煎熬易薄湖茶味苦酥酪相宜湖茶之行于番情亦便然湖荼可行而假者不可不禁一塞假茶之源在于宝庆新化互置号单比对数目付商收买委廉能官于诸商起运时盘验一清假茶之流在于紫阳茶坊令府县官一员亲验真正方许发躧＜锍-釒＞下户部部覆折衷二议以汉茶为主湖茶佐之各商中引先给汉川完日方给湖南如汉引不足听于湖引内处补报可
　　○兵部左侍郎李桢奏经理朝鲜事宜言平壤王京釜山三处乃朝鲜要地必城池高深可恃无恐各宜修建大城其善有五声援与策应两当坚壁与清野两淂兵食两便战守两宜立屯与开镇两益淂旨建城控险联络屯聚诚为保属长策便行总督会同经理及兵道便宜行事仍行朝鲜国王速为计处并申谕该国臣民俾知朝廷悯彼陷溺代为经营务各争先劝工克期竣事以振积衰之势
　　○兵部左侍郎李桢条议倭情十五事一定兵计一速救援一侦情形一明地利一审战守一用经理抚道一重总督事权一专防御谓督臣既奉旨经略不淂坐镇蓟门救援事宜既设有专臣宜听督臣与新抚经理一预粮饷一严纪律一绝勾引欲将原册出使随从员役姓名照数招回使之立功自展毋弃以资敌一悬赏格一备战具一禁游客一广搜罗淂旨举行
　　○朝鲜国王李昖上＜锍-釒＞求援言倭贼不撤余众要遣陪臣既非  天朝原约及陪臣随册使前去又以官卑不纳盖欲借此为辞开衅动兵耳况蒙  天朝大恩诰命诞颁而驱迫册使克日渡海又不遣一倭恭谢悖慢之状此亦可见清正素慓悍今复领兵狂逞决不可以他计縻之若  天朝救援少迟则全庆忠黄被贼蹂躏鸭绿迤东遍为贼窟乞速发南兵数千为声援随调大军运粮饷水陆夹剿并乞给觔角硝黄等材以备战用部覆淂旨救援兵将立限催发迟延以逗遛论罪兵行粮从势不可缓该国备办本色预待境上应用中国再从便发粮由山东海运接济毋淂临期推诿误事
　　○户部覆保定巡抚李盛春奏防守天津事宜言倭情叵测春汛方殷议将天津营春秋两防歇班官军加给行粮留防海口既省召募之费且淂修备之用矣报可　　○浙江抚按刘元霖唐一鹏以观海卫孝封诸概八宝等处矿山遣官开采各上＜锍-釒＞言浙滨海近倭防倭必不能防矿请停以消内外隐忧不报
　　○吏部奏科道缺人乞准行取不报
　　○吏部奏会推枢臣候旨日久乞于萧大亨廿□寺六员特蕳一员不报
　　○乙巳改户部左侍郎李春光为兵部左侍郎协理京营戎政
　　○升山东右参政杨镐为都察院右佥都御史经理朝鲜军务
　　○吏科给事中戴士衡＜锍-釒＞请查核沿边吏不谙边务者部覆报可于是调登州兵备副使王学谟于兖西以曹州兵备张世烈补海防道并调山东巡抚张允济于腹地用　　○升陕西分守陇右道副使郭显忠为本省右参政兼佥事专理靖虏兵粮潼关兵备副使张维新为本省参政分守陇右
　　○除补翰林院编修刘曰宁原职充正史馆纂修官
　　○兵科左给事中徐成楚奏倭患震邻内治尤急乞查核原额兵饷勿令诡冒更调沿海各官务求称职蓟镇督臣速赴鲜辽适中处所庶便策应真定抚臣当带领标下精兵暂住天津浙直闽广等处督抚兵宪廿□寺官各宜分驻海冲以防内犯不报
　　○丙午升管河运同罗大奎为山东副使仍管曹单黄河专督理小河口工程
　　○丁未以洮岷御虏功赏参政萧应宫守备武大振廿□寺银两有差
　　○除豁朔州卫军粮四百九十余两以丈量增额累赔故也
