<!-- { "loadSidebar": true } -->
　　○户部覆狭西巡抚王琁因灾荒陈破格八事一尽除带徵钱粮以破宽恤之格议行狭西各州县卫所十四十五两年已经看报灾伤者准将十二十三两年带徵民屯未完钱粮尽行蠲豁已徵在官截教起解其未经报灾地方仍照例带徵蠲过之数免行抵补如军饷缺乏听抚臣酌量查处一查豁抛弃荒粮以破招抚之格延庆二府所属地方连值旱灾人逃地荒议行踏勘抛荒若干该粮若干准令暂免不得以见在人户代纳所豁税粮听抚按从长酌议处补其荒地召复业小民渐次开垦止纳正税免其杂差每年开过荒田若干即将所豁额粮增徵若干各府抛荒未甚者不得一概借口一预角□羊川省饷粮以破穵运之格四川每年角□羊部济边银一十万四百三十五两二钱隆庆二年改角□羊狭西布政司分拟四镇抵充年例抚臣因全狭连灾边饷不继议将四川应角□羊十六年额银及十五年未角□羊银两于今冬一并角□羊运或定为预角□羊之例查得前项银两原系挨年角□羊解若当年不完军饷委属有缺若隔年预角□羊该省恐称不便合行四川将十五年应补狭西饷银五万二十五两二钱速为角□羊发以后年分俱要当年完角□羊不许延缓一借给客饷积余以破支放之格抚臣因主饷匮乏议将见贮客饷及各年节省钱粮借支主兵准令开销夫客饷用尽倘卒有调遣何以应之合将固镇客饷照旧收贮以备缓急其各年节省粮二千八百三十三石料二千九百九十三石草一十万九千五百三束银一万九千三百五十八两如议借支准其开销不必补还一议还额税银粮以破抵免之格甘镇站银八千两先议于西安府属听抵年例商税银内照数拨补今抚臣谓该府商税岁入有限岁费繁多要将前银于甘镇新增饷银四万两内拨给相应行甘肃巡抚查议永为遵守一酌议军士布花以破严限之格狭西连遭旱荒布花银两节年催角□羊不前抚臣乞宽甚非得已合将十四年以前拖欠银两姑如议缓徵续行补给十五年以后仍遵例挨年给散一议支原发饷银以破年例之格近因虏酋丙兔等恋牧莽剌川边臣于洮州卫等处召添军马岁议加饷银四千六百余两增入年例万历十五年三月内巡抚王土□□又称丙兔等拥聚前地及抄胡儿等酋声说过河抢掠议增发年例银八千两本部覆议酌发帑银召买粮草以备有警支用若安静不扰听抵十六年以后年例今抚臣要将前银或买粮草或就给银准放官军作正开销免抵年例仍每年增发前数查与原题不合似难准从一议＜宀十见＞事例期限以破开纳之格开纳事例非为备荒而设近因狭西旱灾抚臣议将二部开纳事例俱令本省输粟备赈限十五年终停止今抚臣复议再行一年准工部咨称大工用银正急难从宽限系本部者准再行一年至十六年终停止  上从其议
　　○癸酉  诚孝昭皇后忌辰遣新建伯王承勋祭  献陵
　　○升司经局洗马管国子监司业事盛讷为右春坊右庶子补充  玉牒纂修官
　　○四川杂谷按抚司都纲番僧板伽监藏等贡方物给赏如例
　　○甲戌以视写延庆长公主金册赐辅臣申时行等银币有差
　　○乙亥大学士申时行等题国家运道全赖黄河河从东注下徐邳会淮入海则运道通河从北决徐淮之流浅阻则运道塞此咽喉命脉所关最为紧要先年河尝北决张秋决金龙口等处皆命大臣往治夫役钱粮动以数十万计然后成功嘉靖以来河之冲决多在徐沛以南自朱衡开南阳新河潘季驯塞崔镇筑高堰以后河道安流粮运无阻故近年以来惟见下流之通而不虞上流之害河南一带地方修防疏弛堤岸卑薄者间亦有之今年河流散漫自开封封丘偃师等处及直隶东明长垣地方多有冲决失今而不治明年河水再至势将北徒正流不下徐淮则运道甚可忧虑此不可不亟为之图也查得先年设有河道都御史凡河南山东南北直隶河漕经行之处皆属统辖近来裁革此官分属各巡抚管理责任既分事权不得归一今黄河冲决多河南而余流所及又在直隶若冲安平曹濮又在山东各该巡抚虽已委官相视画地修筑然或彼此不相照应万一推诿必致误事臣谓河道未至大坏不必复设都御史但差风力老成给事中一员往河南等处踏看冲决处所稽察各该管河官员就便催督兴工各处钱粮会同巡抚官随宜调发期以初春起工夏问毕事即伏秋水发河流不至北徒徐淮以下自然安流而运道可保无患矣是日传谕工部朕闻河南等处地方黄河漫流先年旧堤多被冲决即今曾否修筑未见奏报着各该抚按官督率管河官员用心经理还选差风力老成给事中一员前去各该地方踏看并催督工程如有怠玩旷职推诿误事以致妨害运道者即指名参奏拿治
　　○兵部尚书协理京营戎政傅希挚以人言屡＜锍-釒＞乞休不允
　　○光禄寺署寺事少卿谢杰题银库自进过十万两之后实在止七万七千七百七十八两零徵解后期供应日广出数浮于入数臣尝筹之不过一二年可尽万不得已愿酌未完之徵行令原派地方量灾之有无轻重以为数之多寡宜停者许其暂停宜解者责其即解必使见徵带徵相兼而入查珍羞署粳米常有余而糯米常不足见今署中粳米尚足十数年之用乞敕户部酌议于无锡县原派粳米一千一百九十七石一斗八合额中改派一百九十七石一斗八合徵作糯米解寺以足岁用三百余石之数其余一千石将万历十五年以后三年未徵者尽数改折是又一说也至如经厂高玄之好事御前取讨之额外景命祝厘浇头切面出于不时之赐者不可以已乎是在  皇上加之意而已＜锍-釒＞入报闻
　　○以游击管大同井坪城参将事张惟忠为大同中路右参将○工部覆浙江抚按题杭嘉湖三府水灾乞停织造  上以叚疋赏用不敷命该部处与钱粮陆续织造解进勿致累民工部覆本部问纳事例多款东南输纳亦必不少其六年苏松浙江事例银两准留一年以备织造之用报可
　　○丙子命翰林院侍讲冯琦修撰杨起元沈自邠撰理诰敕
　　○赐沈府稷山王恬火□甲谥康和册文
　　○兵部覆河南司署郎中事主事陈于阶奉命狭西赈济陈全狭事宜一议清勾看得按籍清勾为百世不刊之典出金召募乃一时应变之权合无应清勾者照旧清勾应召募者即以缺伍之饷募土著之人为便一练番兵据题番族恨虏日深心切报复今欲乘机孜养以备缓急先该甘肃督府屡陈操练夷兵钦依通行相应再行申饬然非我族类其心必异必统驭得人操演有法土番各有攸归庶免争端粮饷各有正额庶免脱伍斯可收以夷攻夷之效也  上从其议
　　○都察院题巡视下江苏松等处御史黄正色祖籍嘉兴守御千户所旧隶苏州卫相应回避因言南京御史总计一十三员差不过四五然巡江仓屯等差于南直隶各府官民俱有干涉今后考选比照浙江苏松人不选户部事例凡南直人不选南道以便差用  上是之
　　○都察院覆鲁王奏钜野王府镇国中尉观烟纵欲灭伦宣淫败义  上命革观烟禄米候抚按勘明具奏定夺
　　○工科都给事中常居敬陈河道事宜一开报之当时议令管河司属各官将河道有无通塞河工有无修举俱季报部科以便查考一钱粮之当稽议令河道诸臣一切岁修经费年终明开条件具＜锍-釒＞奏闻奏册青册部科备照庶因钱粮以稽河工而虚冒之弊可免一责成之当严议令管河府州县官查照典制各住分管地方不许别项差委督抚管河司道时常巡视督率修防遇有涨决一面具报一面兴修如废职怠事即据实参奏一河臣之当择议令河道员缺容本部查司属中才望相应者咨送吏部勿泥资序部覆如议
　　○丁丑命翰林院修撰余继登编纂六曹章奏
　　○是日谕内阁朕奉  圣母面谕胡良巨马二桥今被大水冲坏行人甚苦我本宫发银  皇帝可差廉翰之人同本宫管事龚代牌子马臣以董其事还命工部照先年选官一员兼管其钱粮俱不必费用该部今谕卿等可传与该部查照先年事例行
　　○太子宾客吏部左侍郎兼翰林院侍读学士今给假省亲沈一贯乞致仕侍养不允
　　○升福建盐运使李大吉为江西右参政○以灾伤诏庐凤淮阳徐滁和等处民屯钱粮徵免改折有差
　　○柏林七占等族番人进贡马匹盔甲腰刀等物
　　○戊寅吏科左给事中张养蒙言部臣改科道非  祖制也今虽题奉  明旨改选无期然待取者已多觊觎之心旁观者已起纷纭之议人言未必皆然多口亦自可畏臣谓改选之例不可不止也四川巡抚徐元太误听人谋擅征腻夷欲收掩袭之功竟堕夷术一军尽覆元太当力求贬削以谢将士柰何专委罪于三将违制与佥事郑东昇等失谋乎假令幸捷元太当以矫制论与抑以奇捷闻与始则巡抚主其成议后则巡抚避其失机捷则巡抚冒其功败则巡抚逃其罚专制之义谓何臣谓元太之罪不可不治也得旨部属不系旧例不准改选川南失事巡抚职任提督徐元太如何不行认罪姑念用兵之际著策励供职候事宁通论功罪定夺
　　○户部覆狭西道御史孙旬疏国家财用费于边镇而生民命脉困于诛求议行各该御史取各镇历年支销卷册查原额兵马若干今实在若干原额主客兵钱粮若干今增若干昔丑虏匪茹以原额之数未闻加少今边境宁谧以岁增之数犹称不足至于市卖之布帛修筑之工费家丁之双粮有无冒虚查明奏报其各被灾地方合行申饬招集流移开垦地利一切横歛冗费滥词淫刑悉行禁革使赈者无事虚文蠲者务沾实惠  上从之
　　○己卯敕工科都给事中常居敬查看河道催督工程命礼部铸给关防○庚辰起原任南京刑部右侍郎李长春为南京礼部右侍郎
　　○升右通政周采为佥都御史巡抚福建
　　○升翰林院简讨王祖嫡为国子监司业
　　○以游击管大同东路左参将事王三聘为大同井坪城参将
　　○辛巳上林苑右监丞徐琰言  祖训制书会典集礼  大明律宪纲诸书并无监官拜提督四署中官之条今韩印欲监丞及署官行拜礼臣不敢违国典以成印僣踰之罪  上以提督官奉旨差用相见自有旧规如何忿争渎扰夺琰俸二月
　　○壬午文书官刘成口传  圣旨往  天寿山去一带道路近因雨水冲坏着工部委官修垫其运料车两及人马往来俱系两边行不许作践
　　○户部题河东盐课自嘉靖三十二年岁定六十二万引办课银一十九万七千三百七十六两乃隆庆以来额课日缩夫坐结虽繇天时料理实赖人力今科臣田畴欲自十六年为始巡盐御史差满预将该司岁办盐课己未完数目具奏仍年终将经管官分别劝惩相应依拟报可
　　○琉球国中山王尚永差正议大夫郑礼等贡方物谢恩赐宴赏如例
　　○癸未升南京大理寺卿舒应龙为南京工部右侍郎
　　○户部覆大同督抚郑雒等言山西河南节年拖欠本镇军饷禄粮  上命该巡抚官照数徵解接济
　　○以灾伤诏密云昌平霸州蓟永五道所属州县民屯钱粮蠲折抵补有差○赐韩府休宁王朗镠谥端惠册文
　　○先是山西巡按陈登云言各省主试京考不便  上以科场事宜屡经言官建议该部覆请裁定才行一次岂得遽意纷更况京官主考系  先朝旧例如何说是新法陈登云不谙事体且不究科臣王三余等看详酌议仍言大省才多当加添房考下礼部覆奏报可
