<!-- { "loadSidebar": true } -->
　　○丁酉  上御皇极殿以  圜丘大祀誓戒百官
　　○户部尚书殷正茂题顷奉  圣谕尽蠲各省直隆庆二三四年角□羊京各本折钱粮及五六年未完十分之一今南京户部尚书毕锵将本部徵收各省府各年钱粮逐项查出比例请蠲而南京户科给事中王蔚亦言南户工二部额派二税料价等未完钱粮比例当蠲除系工部者咨覆外臣等查淂南京户部隆庆二三四年额徵银未完一十三万二千六百九十九两二钱三分本色米豆未完二千三百四十四石五斗四升花绒未完八千二百三十斤隆庆五六年全徵折色银未完七万三千六百九十九两九钱三分本色米豆未完三千四百三十四石二斗八升花绒未完一万一千七百五十八斤农桑丝绢未完三千六百一十七疋一丈七尺稻草未完二百二十一束徐州隆庆三年起至五年止茶叶未完二百六十二斤应天府隆庆六年课钞未完二千三十九贯五百三十九文铜钱未完二千三百三文钞折银未两一十三两七钱一分乞尽数蠲免报可
　　○工科都给事中刘铉等＜锍-釒＞议漕河语侵总漕吴桂芳大约谓草湾既开河复大涨漕臣言已不验而八月迄今一字不报为桂芳咎于是桂芳乃言河道通理南北此百余年来成规自科臣侯于赵建白而天妃闸以南属漕闸以北属河道矣今岁河决者三一为曹县缕水堤一为徐州梨林铺一为桃源崔镇各有司存恐难越俎至于草湾之开祗以去春高宝水患冲啮淮安西桥诸市且及新城＜锍-釒＞以拯之非谓即可制水之命使上游亦不复涨也今西桥新城皆为平地山阳以南诸州县水落稻布斗米银四分臣之草湾亦既效矣若以山东徐邳之涨决不报臣诚何敢报惟其决注于臣属之豊沛睢宁四州县始一面踏勘一面议请赈恤不惟臣一人言之且会按盐二臣公言之矣祈将臣早赐罢斥以为人臣愚于任事者之戒  上以漕河原分地责成诏桂芳视事如初○己亥遣定国公徐文璧  南郊视牲
　　○礼科都给事中李戴等言朝觐官员有见朝之期班次之等与夫衣服之制面引之仪大班纠劾之典一一榜示申饬下所司
　　○庚子冬至节遣英国公张溶祀  天于  圜丘公徐文璧伯杨炳大学士张居正张四维等分献  大明等四坛
　　○辛丑  上御皇极殿受百官朝贺
　　○癸卯江西抚按潘季驯张简以宁州奉新靖安武宁新昌万载六州县万山联络中多盗薮条上弥盗七事一谓大沩山横界六州县向为贼窟近移兵道于宁州而将领未设请于铜鼓石添设守备一员即以潘阳守备邓子龙加衔改注拨以千兵附近官兵悉听调度一请将弋阳县主簿丁景方调升宁州判官专管捕盗一谓新昌之黄冈万载之黎源奉新之百丈靖安之双坑武宁之黄竹诸洞俱潜通大沩山宜各立一哨哨拨营兵百名领以千百户分操践更听守备遇警调剿其黎源洞屯田七十二户听该哨管理一谓黄冈洞山深民少宜移置定江巡简司弓兵二十四名于该洞改隶新昌与哨官并力防守一谓大营并伍哨及守备哨官家兵通共一千九十名查宁州仅淂三百名拨选瑞袁二府各精兵二百名再募三百九十名其粮饷即于裁革浙江存饷内支给一谓江湖接壤此剿彼逸约两省一遇贼警即互移文夹剿推诿者参处一谓籍豪族巨姓尚义服人者为义总免本身差猺凡一方寇盗及窝隐即听统剿若宁谧至五六年给以冠带凭藉武断者治以法兵部言该省措置甚当湖广界连州县既盗贼出没而竟不设兵如日者贼逸平江非江西兵力能殄灭乎先年兴国瑞昌顽民仇杀至凡奏勘凡以无兵故也宜并行酌议报可诏抚按官务在致行不许虗文了事
　　○宁州贼首詹孔舜就擒地方宁谧  上命枭孔舜等而赏守备邓子龙仍夺参政卢仲佃俸
　　○命工部主事周思宸榷税荆州
　　○工部言黄淮交涨冲决太多请将天妃闸以北行傅希挚修决浚淤迤南行吴桂芳增补堤岸毋误明年漕挽然之
　　○工部进铸完新钱三百万金背二百万火漆一百万
　　○甲辰巡抚保定都御史孙丕扬以右辅要地台墙虽筑兵将未筹因条上六事一谓边内外二十里每村立一村长十村立一冠带总长隶于管关府官常时任其耕商临警督防信地获功同赏规避治罪二谓保定五卫茂山真神各卫班军二千八百八十名宜于大宁都司添设领班都指挥统之保茂紫荆腾骧右真定河间各卫所揉余二千六百八十八名则属之大宁巡捕都司易州涞水广昌乡夫并保定府属民壮二千三百九十五名则属之清军同知原守倒马关定州腾骧右二卫操余九百九十名则属之本关参将原守茨沟营真定神武右武功腾骧右卫操余一千七百七十名则属之本营参将各不妨原务督领防秋无警合营操练有警就近摆边各卫所及诸军官悉听辖调三谓天津洪水口松陀安柏连涧葫廿□孩口黄草安宁静安插箭岭茨沟营狼牙口十处动支修墙余银各置一仓仓各十楹取二府积谷保定七千石真定三千石贵粜贱籴有警支给乡夫口军并听借支仓毙各道稽查廒坏将官修理四谓墙外重险在铲偏坡树襍木以万历五年为始每岁主兵两防客兵一防各炤信地兴工参将计一关守把计一口各以种过铲过有无为功罪五谓计该镇敌台三百五十六座每座军五名用房十间听军移家居住共银三千五百六十两于真保存粮内支给台墙火器并付掌管坏即修补六谓易涞广乡夫原系暂借向无月粮近各给谷终非久计今查河间府岁角□羊民壮银二千两给夫备守每秋三月月各四钱王分行粮仍旧兼支应停谷石兵部言各款计虑不啻周详内乡夫数计一千三百四十五名每夫三月每人应银一两三钱五分而岁角□羊止二千仍俭八百五两有奇应于存粮银内议足但定将领兵至一卫军余分统数将似涉繁琐宜稍归并便至乡夫民壮几成一军而付之同知恐文吏知兵者少不如仍用将领同知止催督上班管理粮饷可耳上如部议
　　○工科给事中戴光启等言该部召补商人群然规避盖四司商都水最逸屯田次之虞衡又次之营缮则避之若阱矣臣以为宜定轮差之例令各商更转应役四年一周然后再审事故名缺炤常添补每年例工料按年报完其重大工程不能刻期者视  昭陵例或合举或分限而内库龙沥纸张及兵仗等局钱粮二三年方竣者亦分年均派各令炤年完纳他若朝宗桥文场之类虽系逾年报完仍责原商干办在当事者一留意耳且钱粮支费当年销筭祛侵隐之毙端便岁终之查核尤善工部覆言各商分隶各司委有不均之叹轮差一议偏累自此平矣  上从之○南京户部右侍郎汪宗伊条议八事一禁过派凡南京仓粮水兑正耗并席竹驴脚等项悉炤题准事例坐派粮里不淂过收角□羊官不淂科索一时徵角□羊夏秋收成时小民可以办纳无分南粮漕运分批起角□羊毋淂因循一定米色查照土宜定其米色明载批文粮里以此起角□羊仓司炤此验收一严稽查炤带徵见徵数目给与文簿按季填注完欠则奸顽不淂侵欺一严部运总部非府佐贰部运非县佐贰该司府不得违例转文粮长姓名粮石即填注部运批内不淂另给一议亏折每廒放尽即行监收查盘如正耗亏至二百石以上者官攒责限均陪仍送法司问罪一议罪赎凡首领县佐代府佐贰总部及巡驿河泊阴医等官代州县佐贰部运俱以违例论夏税绢麦违至五月仓粮违至九月俱以违限论每批止问一名凡计量银米添名加罚俱一切停止一专责成本部监收主事四员原有官房四所以便监督旷而不居因之损坏宜量支折席银两稍加修葺以居之仍前不住公馆者参奏户部言其有禆国政从之
　　○定京营参游佐击坐营等官凡遇  圣节冬至元旦俱于副将后随班朝贺中都山东河南三都司各领班都司随佐击后各该衙门接见悉等参游毋仍执旧规有所挫抑从总督戎政杨柄请也
　　○丙午朝鲜国陪臣吏曹参判具思孟等以谢恩表并冬至称贺至宴待如例
　　○荫礼部右侍郎陈炌男陈以训入监读书
　　○丁未兵科都给事中裴应章等言顷见虏报东西纠合控弦三万突犯前屯不利今不转犯锦义必犯河东以事势度之可虑者四冰坚可渡东西随意一也虏合拳共击我掉臂分防二也怀愤求逞不胜不休三也久战则疲士气先丧四也蓟镇秋防已撒宜令总兵戚继光亲提士马移镇湾东以为犄角下兵部
　　○巡按直隶御史邵陛言今日大政莫重漕河顷以吴桂芳督漕傅希挚总河庙堂之上既图其所重矣桂芳风飡水宿九阅月而草湾全通堤工半就臣亲履其地见入海之口势如奔马即九月间淮水陡发黄河建瓴之势适与之会河强淮弱不能争趋草湾入海之道而高宝间溢冲数口大者十余丈小仅二三丈今补筑且竣矣说者致以河涨责草湾不无阻任事之气至于徐吕垫高河势已沮不闻希挚画一策以＜锍-釒＞浚之七月以来决徐州决豊县大者二百余丈小亦四五十丈曹单决至七百余丈而崔镇之决至分正河十之二三趋诸湖下金城会草湾入海将来恐夺全海之流如云梯关故辙而顾乃诿之气数托疾高卧恐工拙以混吹无辩牛骥以并驾俱疲矣乞勉桂芳益殚任事之忠毋以忧谗畏讥隳厥绩戒希挚弗旷司空之职急以＜锍-釒＞淤塞决赎前愆庶乎新运可济工部亦以为言  上然其说命两臣加意经理亟图修筑毋误新运
　　○颁朝鲜国万历五年大统历一百本
　　○修山西岚县徐沟祁县各砖城动粮羡傍税无碍银二万四千四百十六两有奇从督臣方逢时议也
　　○发太仆寺银六千四百九十九两二钱为戎政各官冬春催募军伴之费
　　○升直隶沿河口守备曹师彬佥书大宁都司
　　明神宗显皇帝实录卷之五十六
　明神宗显皇帝实录卷之五十七
　　万历四年十二月己未朔命礼部官祈雪
　　○庚申  上御文华殿讲读举御袍示辅臣曰此袍何色居正以青对  上曰紫也服久而渝耳居正曰此色既易渝愿少制  世宗皇帝服不尚华靡苐取其宜久者而用之每御一袍非敝甚不更故其享国久长未必不由于此窃闻  先帝则不然服一御輙易矣愿  皇上惟以  皇祖为法能节一衣则民数间十人受其衣者若轻用一衣则民即有数十人受其寒者不可不念也时左右亦盛言方今民穷至有鬻妻子以应尚供者  上深然之○太仆寺请将明年应徵马匹查炤万历三年例行兵部谓寺臣言良是保定顺德广平东昌永平河间归德七府兖州府济宁滕峄等二十二州县原额马七千八百一十九匹酌派折色六分本色四分共马三千一百二十七匹其余各州县并南直隶地方尽派折色原系本色今改折色者徵银三十两原系折色者徵银二十四两其保定等府该角□羊挤乳马五十匹炤旧于备用马内派取另册起角□羊应天等府原系折色内改本色马九十七匹径角□羊南京兵部发营骑操该部即炤角□羊到马数每匹动支银一十八两年终角□羊部备用两京太仆寺备将派过所属州县本色折色各数目呈部查考可之
