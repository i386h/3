<!-- { "loadSidebar": true } -->
　　○御史甘霖紏南京大理寺左评事阮尚宾赍捧事竣枉道繇裕州地方骚扰驿递驿传佥事王胤祥遣人护之有旨着俱住俸听勘既而该省抚按谓尚宾枉道不逵胤祥失于觉察原未尝遣人护送乃调尚宾外任夺胤祥俸半年
　　○丁酉升都察院左佥都御史刘思问为左副都御史
　　○升司经局洗马兼翰林院修撰周子义为国子监祭酒○锦衣卫管卫事中军都督府都督同知冯邦宁以病乞休许之
　　○戊戌升云南右布政使陶幼学为左布政使
　　○复除广西副使贺幼殊于云南
　　○升广东南雄府知府陈颐正为云南副使
　　大明神宗显皇帝实录卷之九十八终
大明神宗显皇帝实录卷之九十九
　　万历八年闰四月己亥朔山东抚臣何起鸣疏为重营田以修实政议敕分守济南东兖海右三道专管开垦并稽查逋欺该部覆请  上以垦田劝农乃地方官本职巡抚既有专敕何必另敕分守各道不听
　　○户部以各省直积榖备荒多不及数抚按官间有不行题参亦无报册者议定为交代盘验之规蓄积画一之法责成抚按官查报  上以积榖备荒乃有司急务节经议覆已将分数递减地方官若能视国如家就中经画处置何至窒碍难行但上不核实考成下以虚文塞责甚有仓廒朽坏升合无储掜报虚数一遇灾荒乃请别项钱粮赈济抚按有司相率欺罔岂朝廷设官为民之意今姑依议通行查核有仍前毙部科务从实参处○部覆江西抚按刘斯洁所奏积榖经长事宜一议总积以定中数大约大府各贮三万石中府二万石小府一万石县亦分三等不足则追赎买补足则折价贮库一议减积以核实数上府千六百石中府千二百石下府八百石其上中下等县亦照数递减一议出陈以免耗折各有司于春夏间占其两旸时若豊稔可期将在官人役量其工食几何给以十分之三扣银在库及至秋成凡纳四差银两者准其输谷于仓即将所扣工食抵其纳数一议查盘以便接管每岁仲春委风力官员隔府须查各役承接亦于此时交盘一议专贮以禁那移收折银两另匣专贮不时稽查如遇赈济或即给银或以易谷酌量施行＜锍-釒＞入从之
　　○狭西法藏等六寺棘麻僧等三十名各备马匹方物赴京进贡赏给如例○庚子升南京都察院右佥都御史胡价为左佥都御史
　　○升广东按察使庄国祯为云南右布政使
　　○先是狭西苑马寺少卿申维岱条上马政二十四事其曰给军资者议以川坡山地通融拨给每牧军二顷一抵月粮以养身一为刍牧以养马体正课者议将养课马者每该课即加给地一顷以备骒驹刍牧之资处余驹者议以所余之驹查拨无驹牧军领养使余者得值无者得骒均牧马者议将牧地官为清丈牧军地多则养马多地少则养马少而严禁其强梁侵占之毙编比群者议编群以地联地以乡比地搭配率以群长不使离群作毙权事宜者议马匹倒死必追补本色若亏欠马驹则酌其盈缩量收折价劳劝相者议凡牧军养马者即给地一顷以养身不论儿骒即给地一顷以养马养骒马者又给一顷以养驹然后春督以搭配秋责以备草公兑俵者议道臣调军寺臣调马照期约至适中处公同对俵不许私拣赡储贮者议将该寺纸赎尽折谷积贮以备凶荒筹边饷者议将大小二池盐课抵延宁固三镇主兵年例而蠲免牧军余地积逋以苏牧军之困其余诸款皆凿凿可行者及章下三司而维岱已迁副使至是该部会议以闻  上以凡建议与行事之人其心未必皆同所见未必尽合若前后意见参差议论徒烦实效终鲜马政事宜既系维岱建白即着其实心经理久任责成不许徒滋口说乃升为苑马寺卿
　　○壬寅复除赵可怀为广东按察使○升黄州府知府杨节为四川副使提调学政
　　○癸卯升光禄寺卿傅孟春为南京都察院右佥都御史提督操江
　　○乙巳吏部以河工告成分别效劳诸臣拟加升工部郎中佘毅中等级衔得旨今后凡奉特旨以功升级及添注管事各道遇有员缺不论资俸即便推补以副朝廷核实劝功之意
　　○改太仆寺卿胡嘉谟为光禄寺卿
　　○丙午  显陵裬恩殿修理工完遣湖广巡抚王之垣太监王祯俸请  睿宗献皇帝慈孝献皇后神位于殿内奉安并祭告纯德山神及  后土司土之神  赐楚恭王英＜火佥＞庶第二子华璧封宣化王
　　○丁未以皇极门兴工命暂改文华门视事
　　○升通政司右通政朱南雍为太仆寺卿○改张纯为山东按察使整饬徐州等处兵备纯原为水利副使以河工成升二级为按察使其原管水利事务并归徐州道
　　○兵部题覆蓟镇督抚梁梦龙等条上买马事宜一议平价召买谓该镇岁补马五千匹俱系各营路委官私相贸易故侵克多端马不堪用今宜于密云镇城适中之处委廉能识马文武各一员公同收买刻日定估拣选不得虚费官银一议清耗还官谓往年蓟昌两镇买马并无羡余今自万历六年夏季至七年春季密云市上余银二千八十余以后宜将每年所余各随城卫发贮听用严禁私收以杜侵没一议徵马价该镇各营每年例该马五千匹除两镇自行补买三千匹太仆寺岁兑一千匹外果系缺少许奏请讨补但不过五百匹每匹银十二两于太仆寺马价内支给其永顺二府州县徵俵寄养俱照旧行  上可其议
　　○戊申巡按广东监察御史梅淳＜锍-釒＞为综察吏治必自下而上议责守令以察其僚属责司道以察其守令责抚按以察其司道务使名实不混朋比莫容部覆谓宜如议申饬  上以抚按有狥私避怨肆行欺罔者即着部科体访得实据法奏参则人心自儆积习可除不必申饬若部科知而不言则欺罔之罪又在部科定行一体处治
　　○己酉升山西右参政萧大亨为都察院右佥都御史巡抚宁夏
　　○庆成王府奉国将军知□以吓诈欧仪宾武维杨至毙事觉降为庶人
　　○庚戌升顺天府府丞郭廷梧为通政司右通政
　　○添山海路参将标下援辽家丁六十名马三百六十九匹骡九十头且令他路不得援以为例○发太仆寺马价银一万六千二百两角□羊送宁夏互巿支用
　　○辛亥南京吏部尚书赵锦致仕锦素负节介为科臣费尚伊所劾上＜锍-釒＞乞休允之
　　○升狭西副使王土□□为本省右参政
　　○升蓟镇振武营游击陈伯怿为陇固二关右参将
　　○壬子升江西道监察御史赵焕为顺天府府丞
　　○海贼林道乾者窃据海岛中出没为患将士不能穷追而大泥暹罗为之窟穴既而逼胁大泥侵暴暹罗有通事言彼国愿往擒自效总督两广刘尧诲议重立赏格期于必获部覆为请从之
　　○命恭顺侯吴继爵佥书前军都督府事
　　○癸丑命右春坊右中允兼翰林院编修高启愚清理军职贴黄
　　○升兵部武库司员外刘奏为山西佥事　○敖儿等族劄石禄等七十八人来贡方物赏之叚绢银钞如例
　　○甲寅刑科都给事中李选等因热审届期条列明慎之本一曰严缉访之实厂卫之设专主缉捕但尔来多假以报功希图升赏且困而复私讎伤善类者法司衙门勿得偏听以致冤滥二曰严奏辩之实伸冤理枉虽系仁育但尔来奏辩俱支吾隐饰希图报复部院衙门须严究是非以为行止一严刑禁之实兵马司官止访拏盗贼拘提人犯而当刑当禁非彼得专至简验一节尤当遵会典委宛大二县勿委坊司以忽人命  上下之所司
　　○乙卯西河王表相＜锍-釒＞称日暮穷年诸宗欺玩请赐敕与长子知燧代为管理部议表相年方六十有三尚非哀暮之景止宜许长子代行礼仪赐敕并与钤束各宗一应府事父在子摄恐致起衅不容轻议从之
　　○铸楚府宣化王华璧麒麟钮镀金银印
　　○复除许子良为河南道监察御史
　　○己未蠲免福建所属驿递累年逋赋二十九万八千余两
　　○改原任浙江温处参将李希周为振武营游击
　　○庚申  上御经筵
　　○广西十寨猺贼平先是诸贼据有八寨凶黠特甚以方有事古田始因其乞抚羁縻之继复杀逐龙蛤虫□布咳长官司占成十寨其恶愈炽督抚诸臣节奉明命调发汉土官兵剿之擒斩首从九千一百余级俘获男妇六千七百余名破其坚巢遂平
　　○辛酉裁革浙江驿传道及福建监军副使各一员
　　○吏科都给事中秦□以行太仆苑马寺官选格既轻事权不振＜锍-釒＞请申饬铨臣选择推用必以才力素优者充之抚按官假以事权俾之悉心经理若著有成绩亟为奏旌并同两京寺官不次推摧  上命升迁保荐俱与布按二司同
　　○蠲免山东驿递逋赋以苏民困
　　○壬戌以端阳令节近赐辅臣张居正张四维申时行牙扇艾虎等事及讲官何雒文等六员各有差
　　○升广东右参政刘经纬为贵州按察使
　　○裁革浙江左营游击一员
　　○癸亥升狭西苑马寺卿赵焞为山西按察使
　　○修筑永平通州蓟州豊润玉田迁安抚宁遵化怀柔等城
　　○甲子南科臣傅作舟＜锍-釒＞纠工部主事黄金色司务雷汝恒贪饕冒昧制钱抵假致钱法壅滞金色汝恒亦各＜锍-釒＞辩既而部覆谓其染指滋毙宜炤贪例禠职编氓从之
　　○升河南佥事朱东光为广东副使○蠲狭西苑马寺牧地积祖六万八百余两以宽牧军
　　○以热审届期命法司录系囚罪轻及情可矜疑者释放减拟如例
　　○乙丑以狭西副使申维岱为狭西苑马寺卿
　　○宣府总兵官马芳以病回卫命山西总兵署都督同知麻锦代之
　　○革浙江都司邓子龙任下巡按御史问奏子龙原任铜鼓石守备肆虐丛怨故为抚臣刘斯洁所劾
　　○丙寅复除陈经邦为左春坊左谕德兼翰林院侍读仍充日讲官
　　○复除原任四川副使唐炼于河南
　　○丁卯升直隶广平府知府薛钥为狭西副使
　　○戊辰  上御文华殿填祝版遣定国公徐文璧代祭  方泽至暮还宫
　　○升甘州左副总兵王国勋为都督佥事充总兵官镇守山西
　　大明神宗显皇帝实录卷之九十九终
　大明神宗显皇帝实录卷之一百
　　万历八年五月己巳朔夏至遣定国公徐文璧代祀
　　地于方泽
　　○以端阳令节赐辅臣张居正张四维申时行书符金艾叶及讲官何雒文等六员有差
　　○修理  天寿山牌坊桥路等处工成遣工部侍郎杨成祭  后土之神
　　○壬申铸给分守下荆南道关防
