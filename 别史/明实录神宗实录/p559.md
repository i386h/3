<!-- { "loadSidebar": true } -->
　　○先是大学士赓偶以感冒乞假因请宣谕首辅次辅旱出办事及将一应本章径发首辅拟票  上悉从之至是一贯言臣以被论乞休人言至今未已不当干预票拟今次恐误政几从权拟上以后乞命次辅或三辅遵奉行事  上曰卿前被诋诬已有明旨岂可推避致失政几
　　○己丑予故武安侯郑惟忠妻黄氏祭二坛开圹合葬
　　○先是五月十二日东虏二百余骑夜从高丽冲入肆掠戚家堡等处所杀掳人畜颇众右屯游击张昌胤领兵赴援虏遥见即退去被掳屯民有因而逃回者义州参将刘宗汉至不及虏或谓虏去未远请急追不听至六月十五日贼一百五十余骑从锦州大茂堡入仍至戚家堡张昌胤近在八里内闻报虏众八百畏不敢出辽东巡按御史康丕扬因＜锍-釒＞劾宗汉昌胤及中军戴位名锦州游击李继武戚家堡守堡官田尚贡代守官谢采大定堡代守官朱景隆大茂堡守堡官张志立臧家堡收歛官王一夔等且言每次虏犯据将官所报多从境外了见其实未尝见也且言擐甲以待其实不欲出也不过习卖放以充囊饰火牌以欺众耳及今不一申饬恐今日锦义各堡之外已无屯此后两城之外遂无堡矣张昌胤见在右屯实心任事臣前在锦州时大茂堡被虏本官冲锋甚力戚家堡之役亦赴援独早而于此独怯一战岂真讹传惑众毋亦耳目实有所未明耶乞将刘宗汉革任提问员缺速补张昌胤功过相半或念秋防已近一时难易两将姑令戴罪管事此后主客将领俱以临敌追剿为功小小失事悉从宽政其有仍前观望徒以虚报塘塞者查照会典例一体重拟下兵部覆议宗汉革任与戴立名田尚贡谢采朱景隆张志立王一夔各提问仍备查失事的实议处具奏昌胤华充为事官戴罪管事李继武策励供职从之
　　○庚寅  成祖文皇帝忌辰  奉先殿行礼遣定西侯蒋建元祭  长陵
　　○大学士沈鲤言昨蒙发下票本二十本内有首辅谢宣谕＜锍-釒＞臣谨一同票拟封进讫伏念首辅谢＜锍-釒＞臣当票拟其余章奏似当仍发首辅始不越次而亦可以速首辅之出也  上谓协恭票拟乃  祖宗制度岂可推避致误政机
　　○吏科都给事中侯庆远等湖广道御史李楠等各＜锍-釒＞救降处三臣庆远且言闻梦皋外转时一贯要二辅臣具揭留之夫年例岁岁举行非异事也辅臣曾揭留几外转科臣而谓无意梦皋其谁信之＜锍-釒＞入  上谓其饰词党救为首的各罚俸五个月余各二个月灿然等还都降杂职调极边方用不许朦胧推升再有烦激的还一并治罪时一贯亦具＜锍-釒＞剖白  上温语慰答之
　　○辛卯礼部言贡夷领赏回还俱有定限载在会典又廑  明旨令作速给发乃迩未以缺乏为词多不如期然迟之旬日终亦必与徒令夷人稽留光禄烦费无论驭夷大体即为国计不应如是伏乞申饬各该衙门一应赏夷叚绢银钱衣服靴袜等件本部咨文到日依限半月以里简发无再延缓得旨贡夷应得赏赐各该衙门俱宜遵照典制及奉过明旨先期办理完备事毕当即颁给以见朝廷怀远之意毋得仍前迟误
　　○先是宣大两镇土商认纳长芦盐价每引二钱嗣后宣镇运商居半每引认价三钱而土商犹故也近因宣镇运商与土商争纳告增部议土商亦照运商例加银一钱而大同地属切近一体加派于是大同土商任光裕等纷纷告苦争思徒避抚臣张悌言云镇中盐远商罕至率以土著者充之沙薄鲜收转运内地脚价赔累倍于宣镇而又多召买军饷之苦乞准照旧以二钱认纳下户部覆议从之
　　○敕刑部主事王善继往关内南居益关外黄景峨江南黄体仁江北各审决
　　○癸巳升河南都司佥书蓝汝忠为山都司掌印辽东岫岩备御高宽为辽东都司佥书大同右卫城守备曹岱为宣大总督标下游击
　　○甲午直隶提学御史周家栋言臣接邸报见  皇上所以温谕元辅沈一贯者一则曰卿竭诚体国无事不言一则曰今不问其时势何如一切责之于卿规讽其上一则曰国家多事维新政几必赖元辅岂可以人言决去自隳其未竟之功臣庄诵再四未尝不叹  皇上信任之笃而元辅得君之厚也苐反覆思维  皇上所谓维新政几者臣虽不知所先大都不过罢矿税补庶职释逮系起淹滞下章奏宽言官诸如此类皆天下所延踵跂足而欲旦暮得之于  皇上者以  皇上之明若日星非难照也断若雷霆非难行也乃曰必赖元辅者何哉夫维新既赖之元辅则酿成者果属之何人皇上欲以此明元辅之心迹挽元辅之去辙而天下之责望愈重元辅愈有所不容辞者矣且时势者君所造也非所设以难臣下且可为臣下解者也自古末造之世岂无藉口时势以欺天下万世者然或繇于宦寺之握重藩镇之跳梁丑虏之荐食屡世所积祸本甚深其机权庸有不在我者乃愿治之主尚不遗余力以挽回之未有举金瓯无缺之天下当吾世而敝之而曰时势不可为也夫元辅无论矣时势有足以难  皇上者乎矿税罢则罢矣庶职补则补矣逮系释则释矣淹滞起则起矣章奏下则下矣言官宽则宽矣举天下无一能得之于
　　皇上者  皇上无一不能得之于天下惟  皇上自设坚垒以成不可挽之时势乃又藉口时势以解不能白之元辅则所谓国家多事者  皇上自多事也谁收为  皇上多一事也臣谓皇上欲留元辅当使元辅见信于天下欲使天下信元辅当使皇上之言先信干元辅诚霈然发明诏涣德音种种政几无不见诸实事与天下更始以示维新之政则朝施行而元辅夕就位可矣不然何以谢天下而欲以塞哓哓之口为元辅解此嘲也不亦难哉＜锍-釒＞入  上谓其掇拾逞臆卖直烦激灿然等还着革了职为民家栋念见差乏人且罚俸一年一贯随复引疾乞罢  上以政本久虚命亟人赞理慎勿再有托陈　　○是日夜五更时月犯毕宿大星约离五十分余月在上
　　○乙未  慈宁宫近侍李昇遗火烧毁房屋命法司提问拟罪
　　○复除原任参议王嗣美于湖广
　　○狭西延安府肤施县知县王藩以库银被盗误拘邻居延安卫指挥杨坰觉而释之该卫指挥岳绳武陶秉忠夏有启百户魏汝贤刘源因挟催粮旧隙紏集军余百余人拥入县衙打毁公座器物殴伤婢仆藩避匿得免坰等复捏词申诉并诬讦藩赃私条款该督抚据实以闻乞行提问治罪藩酌量调用下部院覆议从之
　　○丙申大学士沈一贯等奏
　　东宫讲读日期查八月初三初九日皆吉伏乞钦定不报　　○升山东济南府同知昝云鹤四川顺庆府山西大同府同知任禄四川龙安府直隶徽州府同知凌登名广西太平府各知府
　　○先是贵州巡按毕三才题称贵州山多田少额赋甚俭虽赖川湖协济而岁出浮于岁入目今仓库空虚官军俸粮历一二年不支无从措处乞行本布政司依式鼓铸制钱以济民用裕国计户部覆言立法者贵宜民不贵强民贵因俗不贵逆俗今举黔地从来未有之物一旦责之以必行恐于民俗不无少梗又况各省铸钱通行未几盗铸群起铅锡搀杂轮廓肉好不能如式以致货物腾贵商旅不通旋即议罢今复行之黔省恐蹈前辙终成画饼合咨本省抚按转行司府州县酌夺土俗如果可以行钱依式鼓铸每铜一斤铸钱百四十文每钱百文当银一钱街市贸易俱令银钱并用仍通行府卫州县等衙门一应条折榷税援纳赎罪等项以十分为率三分纳钱七分纳银其该给官军俸粮各项工食马价亦如之敢有把持阻滞以及盗铸者听抚按官问以违例之罪倘其中民情土俗果万分掣肘不妨再议从之
　　○丁酉命户科右给事中梁有年暂署刑科印务时刑科右给事中刘道隆给事中朱一桂候命日久屡催不下偶值佥署驾帖一时无人故有是命
　　○推湖广黄梅华容二县本色南粮自三十二年为始改折十年每石照例五钱其余州县不得援以为例
　　○戊戌命延绥总兵官李如樟中军都督府佥书管事
　　○升山西宁武关守备张度为河南都司佥书
　　○户部言先年省直起解钱粮各有定制原系民解者务选殷实大户原系官解者务选府州县廉干佐贰官员仍酌量地里远近定限交纳其阴医义民武职等官一概不许滥委迩来日久法弛人心玩愒有等游手奸徒托充阴医义民等官名色专一揽解钱粮领运营私累岁经年全不投纳不才有司信其鼓簧假以时日事惟利其易与情宁忌于同眠以国家布缕之征济奸宄溪壑之欲滥觞已极三尺何存如河南灵宝县应解京库布疋绵花先后委医官焦邦才省祭官苗应魁巩县应解京库绵布委义民官张三凤等违限俱在一年之外又布疋俱稀松不堪发回改织尚未完销除焦邦才许煇照例究治苗应魁张三凤严提到日一体重处外相应严行申饬得旨钱粮重事如何差阴医等官任其迁延亏欠着严行催解仍将经管各官指名参来
　　○兵部言夷酋五路台吉先因挟赏犯边已行该镇督抚相机处置今据题称已将本酋市赏尽行停革仍谕虏王严加罚服乃本酋始犹支吾延捱后竟泥首叩关钻刀说誓送还原掳人畜愿甘罪赎议将本酋原革市赏准其开复以示羁縻至顺义虏王与忠顺夫人素囊台吉一则不为亲而讳罪一则能仗义以执言恭顺可嘉宜颁赏赉得旨五路犯顺已有旨停革市赏既虏王等为伊合词恳宥罚服乞哀姑准开复原革其旧赏准晕给与如敢再犯永行停革顺义王忠顺夫人及素囊台吉等赏俱准给与余依拟行仍着该督抚官宣谕朝廷恩威以后但有挟赏犯边的定行诛讨不贷申严军法饬励将士毋许疏怠推诿自干宪典
　　○己亥复除病痊翰林院简讨盛以弘
　　○加何南左布政使姚学闵太常寺卿镇江府知府许国诚思恩府知府罗应台俱副使职衔各致仕
　　○贵州总兵官陈璘引疾乞休下兵部覆议着照旧供职
　　○庚子宴海四渚冬河等卫进贵夷人兀速儿赤等一百十二名命泰宁侯陈良弼待
　　○予工部尚书姚继可驰驿回藉调理＜锍-釒＞至此凡四十五上矣乃有是命
　　○山东登州府各州县地震有声
　　○辛丑予后军都督府带俸武平伯陈汝松继妻沙氏祭二坛造坟安葬
　　○革云南腾冲参将王廷光蛮哈守备李天常任廷光仍行巡按御史提问以躁进失律为巡抚陈用宾所劾奏也
　　○壬寅吏部左侍郎杨时乔复引疾乞罢且言前此臣部属官有为清平之论者欲将臣等主察与被察者一概罢去乃谓之平今诸臣皆去臣尚姑留臣心日夕不安昨又闻其为书抄传邸报刻录盛行臣愧惧益甚然臣求去日久则原不为此也＜锍-釒＞留中
