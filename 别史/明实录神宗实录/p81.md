<!-- { "loadSidebar": true } -->
明神宗显皇帝实录卷之四十七
　　万历四年二月乙丑朔狭西庄浪土汉军士以马匹料草不顾本色噪遂焚道门总督右都御史石茂华以姑息＜宀十见＞纵为参将裴尚质罪而巡按御史耿鸣世又以给散踰期为兵备邹廷望罪参处互异于事兵科给事中裴应章言廷望处置无法尚质钤束不严罪当并议但料草原非月粮既有本色亦非缺给而舛□鸟骜若此法纪荡然骄军更宜惩戒且总督抚按官论列事情必是非画一乃为至公不淂彼此参差迄无定论吏科都给事中郑三谟等亦言廷望一人而是非相悬去留顿异如此岂人臣论事之体且以制人者而反受制于人欲其令行禁止信赏必罚成灭虏之功难矣不如轻处廷望重治悍军庶官常肃而边境可安俱下所司
　　○封广安王翊鎀选配程氏为王妃
　　○以修筑保定边工赏总督杨兆巡抚孙丕扬以下银币有差
　　○命太仆寺发银一万两充山西镇本年马价
　　○兵部覆御史刘台条陈沈阳开原等处台墙炤蓟镇事例增银修筑从之
　　○丙寅遣大学士张四维祭  先师孔子
　　○南京礼科给事中彭应时等福建道试御史胡宥等各＜锍-釒＞捄御史傅应祯并给事中徐贞明御史李贞乔岩俱下所司
　　○升江西右参政张士佩为山西左参政福建运使周浩为广东左参政江西右布政使柴涞为本省左布政使
　　○户科都给事中光懋言国家建都极北军国之需悉仰给东南近因漕渠多梗识者谓宜别通一路与运河并行然初议挑浚仅百里起夫约数千经费数万即可通潮信而海水自来顷勘报又谓海潮必不可通矣三徙匡家庄而都泊是主矣深挑量浚计地百有七十里矣旁引接济之水又百六十里与正河等矣夫役过四万矣时限三年矣估计工费又几百万矣前后矛盾恐糜竭无余而漕事未必有禆乞命尚书刘应节暂辍营事赴开河地方与徐栻虚心讲求实用若出百万之费未足收永赖之功不妨奏请中止下所司
　　○命礼部凡遇海西建州等夷贡还仍以本馆序班押送不淂委用指挥等官
　　○诏免南京岁造闽县二徐真君袍服
　　○辽东海西者剌等卫女直夷人都督等官阿失卜等四百一十七员名贡马赏给如例
　　○丁卯命太仆寺于寄餋马内调取八百八十七匹分给五军等三大营五百一十七匹通州营七十匹勇士营三百匹各缺马军勇领骑
　　○命延绥镇桩棚银除修边外应补给备市者依户七兵三例支给备次年市货
　　○戊辰  上亲祭  大社  大稷
　　○工科给事中戴光启言庄浪与甘肃诸镇并为河西重地乃庄浪独无兵备而以行太仆寺少卿摄之致令军士狎傲上下危疑夫兵备既可摄于寺卿则马政亦可摄于宪臬与其以仆寺而借宪司之衘不若以兵备而兼马政之职宜裁少卿设副使兼理马政便  上命狭西督抚及行太仆寺卿会议以闻
　　○己巳铸给蓟镇三路协守副总兵关防
　　○巡按狭西御史傅元顺条陈茶马事宜一抚番族以安地方谓洮西熟番古陆阿尔答等国初受敕中纳茶马与西脑生番下沙麻儿等原不同谋不淂一概大征有妨招中一留茶篦以戒不虞谓番人以茶为命每岁中马六千有奇中国恃以制番近议与西海丙兔开市即以招番余茶用易虏马将使番人仰给于虏彼此势合贻患匪细宜炤原议虏市惟易叚绢布粮等物茶篦仍留招番一定期限以信遵守谓每招番中马日期洮州茶司定以五月河州甘州二茶司定以六月西宁茶司定以七月番市告竣而后虏酋赴市庶经过中马番族可保无虞不然恐致骚扰俱于贡市有禆从之
　　○升江西按察使何子寿为本省右布政使狭西副使郝杰为江西右参政福建福州府知府陈楠为本省运使
　　○海西阿资河等卫女直都指挥同知亦把力等并弗秃等卫女直都指挥使往吉奴等入贡宴待如例
　　○追赠西河王表相先配夫人王氏为西河王妃进封继夫人王氏为继妃故事郡王不准封继但有先以长子夫人蚤世者本宗虽袭王封未偕妃耦典制似未尽善于是礼部议引沈世子近例并准奏请选继袭封之日进为继妃其有原系内助者即封次妃不淂更请选继若本以郡王妃故不淂复称内助溷封次妃诏著为令镇国将军有改封长子者亦如之○工部尚书郭朝宾等言新河之议刘应节原以通海为主今查姚家庄以南至集蟆沟计三十里自孙家口以南至高崖头玉皇庙共一百一十八里余又自高崖头至旋河嘴量浚七十六里俱系海水必由之路宜即兴工其开引水河一百四十六里应命停止惟是千闻不如一见徐栻亲见海不可通故议引泉乃欲使之舍泉就海责以必通万一无成则栻淂自诿而费过钱粮已不可追矣必湏公同应节商度至当可通则通可止则止慎于经始以图万全  上命应节暂角□羊营务会同栻并该省抚按官亲到地方虗心计议先将难处开浚试验果否可行细估具奏毋淂拘泥原议含糊两可致误大计户工二部各先发银三万两付应节支用以后工费另行议处
　　○辛未升广西左参议刘应峰为云南提学副使○巡按直隶监察御史贺一桂议清保定河间二府钱粮有岁入之额浮于岁用者以三分角□羊部济边以七分留库备赈其自本年以外积岁所余者则半以备赈半以济边下户曹
　　○日讲官翰林院编修沈一贯奏请母洪氏恤典  上从之命与祭一坛
　　○安南使臣黎如虎等朝贡还  上命鸿胪寺通事官伴送令由广西凭祥州咘村镇南关出
　　○以剿平岭东山贼蓝一清赖元爵等功指挥杨桂以下各升赏有差
　　○罢广东参将吴京下总督讯以纵贼林凤为督臣所劾也
　　○命修太学以幸学合用琴瑟钟鼓麾旛祝敔及灵芝钟磬架等器于内官御用司设等监关领白磁盘于内承运库关领其大红线罗销金云帐下营缮所修造给以该司料银
　　○复除原任河南按察使金立敬于江西云南副使归大道于狭西○补给南京礼部尚书潘晟诰敕晟以不戒于火援例请从之
　　○赐锦衣卫掌卫事署都指挥同知傅霖祭一坛仍给半葬
　　○追赠广济王生母赵氏为岷康王夫人故事亲王生母准封继妃郡王生母准封次妃皆自其子之袭封者言之其余妾媵有子止淂封为夫人广济王定＜火业＞虽亲王庶子然初封郡王与袭封亲王者不同若概引母以子贵之例则亲王妾媵凡有子者无不可妃故定＜火业＞之奏为秩宗所格云
　　○巡按云南御史郭廷梧言滇南土官每遇邻境田土輙悬高价饵之夷民争为投售以故田即庄田民即庄兵良民受侵粮差逋负宜严行各土司越境置庄或奸徒投售先将田产及价值没官仍从重典从之
　　○升南直狼山副总兵陈其可佥书前军都督府○以临淮侯李言恭武靖伯赵光远定远侯邓世禄崇信伯费甲金各佥书五军都督府言恭中府光远甲金左府世禄后府
　　○以兴安伯徐梦旸掌前军都督府印
　　○赐原任刑部尚书闵煦妻封夫人李氏葬并开夫圹
　　○癸酉户部尚书王国光乞休  上温谕留之
　　○予原任南京吏部尚书吴岳谥介肃  命永兴王惟火□□嫡苐一子怀填理本府事故事郡王府与亲王府同城事悉统于亲王无服内先请管理者  上念惟火□□先年曾以其父冒封自请改正淂保王爵终身子孙无敢冒袭则怀填当王爵方革之后本爵未受之前家政难束姑从其请
　　○以凤阳军门中军江月佥书中都留守司协永班军卞永掌狭西都司印大同右卫守备为事官王江佥书山西都司仍充为事官
　　○罢广西都司掌印魏国及兴安守备王之野以粤西巡抚论劾也
　　○两广总督凌云翼言岭西徭浪渊薮地方旷远非一参将所能备御又土兵每遇倭警冲锋陷敌不若浙江其以高肇韶广参将分为二一专守高州一专守肇庆韶广而另选游击专练兵＜锍-釒＞入  上命陈璘守高州陈典守肇庆韶广而练兵事务调松潘游击张延廪补之
　　○甲戌  孝贞纯皇后忌辰  奉先殿行礼遣怀柔伯施光祖祭  茂陵
　　○遣侍郎汪镗祭  三皇于景惠殿
　　○升四川佥事秦舜翰为广西左参议
　　○狭西河州卫弘化寺番僧占羊管管著等五名岷州卫大崇教等七寺剌麻番僧劄挂那节等三十五名各备方物进贡赏银币如例
　　○以互市不扰诏赏酋首指挥同知打儿汉台吉等各彩叚衣服仍赐敕嘉奖
　　○以秋防考劾罢宁山营游击贾永清及八达岭守备刘源深
　　○乙亥刑科左给事中李戴言顷者黄河以南盐价腾涌矿徒角利啸聚几成大变其故由河东盐花减昔山路运艰又半插泥沙味不堪食故官盐日滞私贩日兴莫若量为通变将河南一省近北者分属长芦近南者分属两淮近西者仍属河东商民两便下所司户部言该省额行盐引二十五万额课银八万有奇此减彼增宜令各巡盐御史议便否以闻从之
　　○铸给提督会同馆关防
　　○修  方泽坛遣侍郎何＜宀十见＞祭告  后土司工之神
　　○命镇守广西总兵官李锡统辖全省一应夷情兵务先是寻梧南太思恩原非所辖故有是命
　　○以浙江军门左游杨击瑄仍以原官管广东雷廉二府参将事
　　○升四川都司掌印胡恩充叙泸左参将
　　○命兵科给事中虞德烨监修  先农坛给关防敕书
　　○丙子遣官代祭  大明于  朝日坛是日暂免经筵
　　○升湖广佥事李克敬为甘肃行太仆寺少卿兼兵备佥事改驻庄浪
　　○升南京户部广西司主事王来贤为四川佥事
　　○议浚新河工部右侍郎徐栻题山东屡罹灾伤青登莱三府尤甚今大举河工必赖居民安业乞将一应拖欠钱粮自隆庆六年以前免惩万历元年二年缓惩＜锍-釒＞入命所司分别京边缓急以副恤民德意
　　○升福建总兵营把总陈道为江西都司佥书福建都司佥书夏尚忠掌广西都司印
　　○命定西侯蒋建元遂安伯陈澍管理红盔将军上直侍卫
　　○升四川宁越守备沈茂充松潘东路游击○下原任仪真卫经历焦诗于法司诗以造舡有功不当用原官改选愤争无已故有是谴
　　○刑科给事中王道成言新河一事刘应节主通海徐栻主引泉臣愚以为胶州在两海口之中土冣高厚万一坚石隐伏挑浚安施至于漕运纾长河泉脉细易盈易涸闸柜徒劳况海舡河舡决难通用而山东钱粮不满二万即南北区处百万易备使复有不足其将再请乎＜锍-釒＞入  上曰人臣任事冣难已令虚心议处不当预为难成之说以恐之命仍前议
　　○丁丑巡抚贵州佥都御史严清言贵宁安平新镇三道知有兵巡而不知有分守夫守巡并设必贤否互相斟酌机宜互相谋议一应委用官员互相呈请兵刑主于兵巡分守参之钱粮主于分守兵巡参之庶事有责成官无尸旷诏如议
　　○顺天府府尹曾同亨言宛大两县隶在辇毂除税粮马草均徭常赋外有铺行银八千八百五十两里甲儅银一千八百两及领到户部帮差银一千两今查万历三年厢民止用过五百两里甲止用过一千七百两铺行止用过五千三百六十六两通筭一年尚剩银二千二百八十余两应念里甲繁苦儅银永不徵派此外每年剩银即充各衙门额外之用淂旨所奏事体虽小亦恤民实政各衙门宜体朝廷节用爱民至意凡诸利病所当兴革寔有益于百姓者悉条奏行
