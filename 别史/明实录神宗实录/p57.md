<!-- { "loadSidebar": true } -->
　　○命镇守山海总兵戚继光昌平总兵杨四畏辽东总兵李成梁保定总兵傅津久任遇有成功破格叙赉从蓟辽总督刘应节请也
　　○壬申  上御文华殿讲读
　　○兵部覆总督石茂华议西虏照旧宁夏中卫互市
　　○兵部言甘镇边垣就绪但地方长狭台多军少番虏出没不常军士难以长住如免筑台唯轮班瞭望毋致疏虞从之
　　○以保定侯梁继璠为南京提督操江兼管巡江
　　○降襄垣府辅国中尉充裧为庶人高墙禁住以巡按御史发其淫凶不法也
　　○癸酉升山东佥事贺溱为甘肃行太仆寺少卿南京吏部稽勋司员外李学礼为狭西参议  巡按直隶御史陈文燧勘过宣镇修完边墙崖壕八万九千八百二十三丈城堡墩台瓮城等工五百二十九处工程委俱坚固钱粮亦无破冒效劳官员司道吴哲等各升赏有差从之
　　○甲戌  上御文华殿讲读
　　○狭西督抚官石茂华议修葺城堡安插墩军二部覆报可
　　○乙亥  上御文华殿讲读
　　○南京山东道御史郑准言京察届期吏部尚书张瀚宜矢公慎并言其不公不慎数事瀚＜锍-釒＞奏辩乞休优诏留之
　　○丙子  上以  圣母慈圣皇太后圣节赐辅臣张居正等银纻蟒衣有差讲官丁士美等六员及正字官徐继申等二员各赏次之
　　○
　　○蓟辽总督杨兆奏总兵李成梁攻剿建州卫酋首王杲斩获甚众即王杲死生未的然兵出不过八日之间功成迨逾十捷之外王台部落以唇亡而丧胆环辽诸酋以观衅而寝谋请叙录文武官员  上命择日宣捷  太庙
　　○以平江伯陈王谟为前军都督府佥书魏国公□邦瑞为南京中军都督府佥书
　　○丁丑  上御文华殿讲读
　　○戊寅总督狭西三边石茂华言套虏宾兔等酋分住河西大小松山因其赴清水营远故特设宁夏中卫与市视去兰靖道路不甚相悬若靖虏边外既非通衢兰州又甘肃咽喉均不便于互市合准其赴中卫互市仍行甘肃遇诸虏经过该镇地方照旧抚赏部覆报可
　　○己卯辽东荡平逆酋王杲等报捷镇抚申四训百户周世禄何全各赏衣服一套于宣捷日御前颁给
　　○庚辰  上御文华殿讲读
　　○户科给事中张孙绳言路楷与杨顺希承严嵩因沈炼劾嵩诬其诬叛处斩忠臣受祸幸将顺楷执赴诏狱拟问斩罪既而顺死于狱楷复展辩改拟充军未尽厥辜宜正典刑仍与杨顺俱尽法流其妻子以昭国法部覆依拟  上谓己奉  先帝处分路楷着照旧发边卫充军朕嗣位来两经大赦与天下更始已前过犯都不必追论大报在迩昨已设斋如何奏刑刑部堂上官夺俸三月该司半年
　　○壬午以平建州王杲遣英国公张溶告  太庙辅臣张居正言辽东功次近年所无总兵为最巡抚次之总督又次之升赏之典宜以此为准兵部居中调度亦宜升赉＜锍-釒＞中推叙臣等实为滥及决不敢当次日  上御皇极殿鸿胪寺宣捷百官致辞称贺  上手札嘉奖辅臣欲加升荫居正等恳辞准免各赐银两表里大红纻丝蟒衣
　　○准永和王新墥庶第二子慎镏封为长子暂管府事以系另城郡爵慎镏又年甫三岁未便袭封从母妃王氏请故有是命
　　○降原任四川参议张子仁为山东佥事
　　○升九营佐击张应时为五军三营参将
　　○原任总督南京粮储都御史张焕先因到任愆期言官论逮广东南海充军身故至是准复职
　　○福建参议查志立革任听勘从吏科都给事中刘不息等参也
　　○总督漕运副都御史王宗沭三年考满荫嫡次子王士琦为国子生
　　○甲申叙建州捷总兵李成梁巡抚张学颜及效劳官军各升赏有差仍大行宴赏以激劝之
　　○乙酉升湖广佥事职汝止为福建右参议
　　○提督两广军务殷正茂言抚散过新民魏朝议莫应敷黄瑺刘兴策四巢徒党原系山海遗孽各据一方今既抚散祸机永绝各从改正宜宥往愆但地方人等或以公私逋负百凡□木穴夕□求以致新民不得聊生请旨申饬仍收录总兵张元勋等工部覆依议各升赏  丙戌夜月食
　　○丁亥升狭西苑马寺少卿兼佥事马文徤为四川副使工部营缮司员外杨松为湖广佥事
　　○南京吏部右侍郎李棠以病乞休许之
　　○总督宣大侍郎方逢时言宣府镇屯田等项地粮自隆庆五年起迄今三年之内督率种辨已足一十八万四千五百三十五石之原额又开过荒地三千四百六十二顷三十一亩起徵粮三千五百七十六石零银九千八百七十八两收作主兵本折支用另有沙薄及沿边荒熟不齐难作额徵余地一千八百七十二顷零每亩量徵轻粮不等共银一千六百余两收补官吏师生月俸之用户部覆言该镇野无旷土粮几旧额屯政修复大有成效宜劄管粮郎中如数徵收督抚各官先行纪录分别优赉从之
　　○戊子河南道御史王湘条陈京察五事一详考核二绝顾避三察心术四略常额五禁奸慝吏科都给事中刘不息条陈五事一端鉴衡二集众论三辨人品四革中伤五略成数部覆俱依议行  缉获妖言惑众王志学等十余人下法司议罪伏诛
　　○己丑  圣母慈圣皇太后寿旦  上御皇极门百官致辞称贺命妇免朝
　　○升袁州府知府程文著为狭西苑马寺少卿兼佥事
　　○发潞州府镇国中尉廷坍等七名高墙禁住以屡行强劫赃证明实也
　　○庚寅补原任江西道御史麻永吉于浙江道
　　○原任南京工部尚书林云同奏辞刑部尚书不允
　　○巡抚广西副都御史郭应聘秩满荫男郭良栋为国子生
　　○壬辰两淮巡盐御史王琢玉言查过吕四等三十场灾伤十分九分被灾极贫灶丁七万六千七十三丁次贫丁六千三百三丁巳发银二万两赈济止可救秋冬之急若明春青黄不济尤为可虑议请于余盐银内借留三万两以待来春接济部覆从之
　　○兵部侍郎汪道昆秩满以子幼荫其亲弟汪道贯为国子生
　　○发太仓银四万四百五十余两于蓟镇充官军行月二粮仍于万历三年额饷银扣除
　　○议佐修崇王府第  上谓今年财匮民穷朕概停工作力行节俭务与天下休息且宗室蕃衍禄粮尚不能给亲王为国家藩屏爵高禄厚亦宜为国恤民岂可纷纷请乞崇王第修理既与五十年之例不合且先给银二万余两紧要处所俱已报完以后着自行撙节量修不许再行徵派重困小民礼部还行与各王府知道
　　○癸巳河南巡抚吴道直言大梁道所属开归二府延袤千里守巡官一向驻劄省城要将大梁分守官专于归德分巡官专于禹州各带家室常川驻劄严督州县共分职业部覆从之
　　○浙江抚按官杨鹏举等言处州安吉嘉善等府州县水灾已经会议改折减免屯粮分别赈恤其随时加派者或量减分数或暂行停徵巡按御史复请贪官赵文华侵冒边饷十余万沈永言侵欺蜡茶等银三万余两姑为缓追户部覆言有灾州县带徵钱粮姑准徵一分赵思慎沈永言等各犯变产暂令改限完奏奉旨追徵侵欠与灾伤地方何干抚按官借言蠲恤背公市恩姑不究余依拟行
　　○甲午  上御文华殿讲读  四川韩胡碉恰列寺差番僧头目□□  等各进贡方物给赏绢纱如例
　　○礼科给事中梁式言迩来邪说浸淫民习蠹坏不经之祠宇日侈异教之供事争先转相幻诱备极淫奢遂有大干条宪如近日锦衣卫访获逆犯王志学者更宜屏息奸宄条议三款一清祠字二革僣踰三禁香醮  上谓左道惑众之徒严行禁革其余亦从民俗不必清查烦扰
　　○丙申  上御皇极殿太常寺奏冬至大祀  天于  圜丘
　　○建涿州胡良河石桥成赏效劳各官有差
　　○户科给事中赵参鲁言易谨履诗防维霰如近日南京科监诸臣所劾凶官张进酗酒禁地赶辱科臣王颐是也伏睹先后明旨直谓扫除之使酗酒之徒彼监臣足治之故革管事以稍示惩创臣以为辱及言官朝廷之耳目非轻情繇挟讎小人之横肆何忌宜付法司鞫理  上谓已有旨处分如何又复逼奏并浙江道御史麻永吉南京刑科给事中杨节等奏俱着回话
　　○礼部覆总督宣大侍郎方逢时巡抚宣府副都御史吴兑题顺义王俺答率领男孙部落及河西酋妇中爱哈屯夷酋丙兔打儿汉台吉等进贡马匹一体给赏但查万历元年本部题请入贡赏赐比昔年如数太多今次比元年仍增一百四员名以后务加节制勿得递增从之
　　○庚子辰正刻冬至是日大祀  天于  圜丘命英国公张溶行礼文武百官朝贺诸王府及天下衙门各进庆贺表
　　○升贵州佥事李继芳为本省参议
明神宗显皇帝实录卷之三十一
明神宗显皇帝实录卷之三十二
　　万历二年十二月辛丑朔  上御皇极殿以长至节受百官朝贺
　　○壬寅降户科给事中赵参鲁五级调外任因参凶监张进也其刑科给事中郑岳浙江道御史麻永吉等为首的罚俸一年余各半年
　　○乙巳  上御文华殿讲读
　　○礼部覆礼科右给事中梁式题禁左道三条一曰清祠宇盖寺观庙宇俱载令甲间有创建必俟奏闻所以重祠典而端好尚也今各处大小庵观寺院不可数计矣而鼎建日繁募徒相望规制僣拟于王度淫祠煽惑于民风甚非所以尊主威伐奸萌也如蒙敕礼部下所司毁其太甚罪其擅作非但民风晓然各归本业而奸党渊巢亦彻过半矣二曰禁僣踰夫印文非官长不用所以示法守龙凤之制非皇家不用所以明等威今寺观焚修＜锍-釒＞文皆用自刻木印小民进香旗旛等物多绘龙凤是公符可以摸拟而禁物可以私造小民无知窃弄往往陷于刑辟臣愚以为禁之便又徒众广集崇奉者如市则私度之禁与夫约省之条又不可不申明也三曰禁香醮盖小民进香势之所不得禁也然揭龙旗而鸣金道路顶香马而混迹妇男不亦甚乎民间祈禳势之所不得禁也然悬榜而高筑坛场张盖而公行衢巷不亦甚乎异端粉餙声客以诳惑愚俗未有如近日之盛也乞敕下礼部申饬严禁俱从之
　　○巡抚辽东都御张学颜言管粮户部王念通同官攒侵盗边饷已经参劾仍刻布揭帖极口讪诋逐款奏辩乞罢斥得旨张学颜照旧供职王念先革职为民着原勘衙门从实核奏
