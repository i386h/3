<!-- { "loadSidebar": true } -->
　　○丁丑全狭沙碛荒芜正供多逋总督高文荐言七年带徵屯粮终难望完请炤民粮一体蠲免宁夏粮草不敷支放应于节省主客粮草数内处补部覆宜从是之
　　○戊寅  上御皇极殿
　　○升太仆寺卿陆树德为都察院右佥都御史巡抚山东
　　○升浙江副使刘东星为山东左参政
　　○己卯阅视延宁甘固边务工科左给事中萧彦言肃州虏众屡掠番人攻我民寨伤我官军岁无宁月臣目击河西危急之状有当亟议者如该镇额兵九万有奇今不及其半宜先足兵兵以射艺火器为能乃阅试不中咸以工作为辞宜先训练酌议修筑高台处应援之中古浪当孤悬之口原裁游击操守宜复先年议练乡兵题铨屯兵同知宜补石硖安远备御官军统以都司轮至更番人无斗心宜更将领易召募肃州连年多故诸番避居关厢即今虏中逃回往往投兵希养收拾人心宜施优恤之策虏时出入肃州凉庄镇永间当时拒阻即以掘墙哃喝若不渐处图防将窥我虚实熟我险易一旦渝盟悔将何及宜讲华夷之防部言该镇边备久弛是奏皆安边制虏之策宜行督抚计议以闻  上可其奏
　　○升山东莱州府知府孔惟德为本省副使调补湖广佥事刘弘道
　　○以镇虏关提调胡大受为遵化左营游击○庚辰以命  皇子名赐元辅张四维次辅申时行余有丁银币有差
　　○大学士申时行以病乞假允暂假数日即出辅理
　　○壬午冬至  大祀  天于  圜丘命成国公朱应祯恭代以侯吴继爵伯杨炳尚书梁梦龙徐学谟分献
　　大明  夜明星辰云雨风雷坛免百官行庆成庆贺礼遣侯蒋建元薛鋹伯李应臣费甲金郭应乾陈澍左都督李文全祭  长陵等  九陵及  恭仁康定景皇帝陵寝  哀冲  庄敬二太子坟○癸未以冬至令节赐三辅臣上尊珍馔
　　○宗人府灾
　　○甲申日讲官太子宾客礼部右侍郎陈经邦以病乞假
　　上允之遣中使耿清颁赐牢豕粲醴食物有差经邦＜锍-釒＞谢报闻
　　明神宗实录卷之一百三十终

　明神宗显皇帝实录卷之一百三十一
　　万历十年十二月乙酉朔  上遣医视大学士申时行疾
　　○升大理寺左少卿刘良弼为太仆寺卿
　　○起原任狭西提学副使王世懋补江西提学副使升刑部员外郎金应炤为山东佥事
　　○朝鲜国陪臣孙轼等以庆贺及进贡赐宴赏如例
　　○丙戌  上遣中使任淮赍赐大学士申时行鲜猪鲜羊米酒食物
　　○户部题漕运粮米自嘉靖隆庆间节遭河患各总卫所官军率多漂流挂欠在外官军颇有家产有司易于追处间或完报南京各卫官军原无产业自查参以来降级住俸革任追比十不完一今南京兵部尚书潘季驯查算明白应炤恩例复职免追从之○狭西总督兵部侍郎高文荐题勘议得东河桥递运所大使应裁管驿不用百户止设驿丞草凉梁山三岔安山武关青桥开山黄沙青阳柏林十驿仍用军职管理再选汉宁二卫指挥一员驻劄凤县统率军壮往来防御五年一换开山黄沙顺政青阳金牛柏林黄坝七驿隘口军壮责令宁沔褒汉州县各巡捕官兼管东河桥隘口军壮责令管驿百户与益门镇巡简分岭防御汉中守备不时查验兵部覆如议
　　○叙广西马平獞贼功赏总督刘尧诲等银币有差
　　○兵部题万历十一年分应徵马匹于保定保德广平河间永平兖州东昌归德八府原额马内仍照九年规则派本色三分折色七分凤阳府九年原派折色今量改派本色一分折色九分本色马匹拣选方壮方许起俵折色马价每匹徵银二十四两真定大名济南开封卫辉彰德六府并应天庐州等处俱尽派折色南直隶原系本色后改折色徵银三十两原系折色徵银二十四两淮扬二府徐州等州县本色减徵银二十四两折色减徵银一十八两并真定等府折色马价俱遵奉恩诏每匹蠲免三分之一其各府该角□羊挤乳马五十匹龙骧等七十二卫所本色马七十二匹俱炤旧角□羊俵报闻
　　○赐兵部左侍郎王一鹗父王世爵祭葬如例
　　○丁亥  上视朝  升顺天府府丞赵焕为大理寺左少卿
　　○狭西抚按萧廪陈荐题全狭地方频年苦旱钱粮追徵原难今岁夏秋灾沴尤甚议将延庆平三府州县除蠲免存留外量免起运邠耀二州潼关三水等五县止免存留俱于万历十年应徵夏秋粮内除豁共实免过起存本折粮银四千九百四十六两有奇恐亏国课查有节年收贮夏粮并扣门皂工食等银可以抵补其平凉固原庆阳安东环县等卫所屯粮暂改折色西安凤翔二府被灾稍轻分别赈恤部覆从之
　　○戊子户科给事中王继光参工部尚书曾省吾十罪一街道工程冒破钱粮二嘱托吏部干预选法三滥荐将材把持武选四接受贿赂阻坏盐法五耽嗜宴乐蔑弃礼法六差派买办科害铺商七荒淫偷暇旷废职业八废格诏令苦累部商九罔上行私市恩受谢十会推吏兵尚书不得怨望君上末言其貌类狐鼠心似豺狼倚势凌人薰蒸之气可畏招权纳贿溪壑之欲难填人心共坟国法难容  上勒之致仕
　　○狭西巡按吴定劾为民肃州兵备佥事李廿□向贪酷仍提问分巡陇右道佥事徐学诗不谨闲住  己丑升光禄寺少卿袁三接为顺天府府丞
　　○除补翰林院侍读徐显卿
　　○予固安伯陈景行祭葬如例并谥景行  仁圣皇太后父也
　　○庚寅升朵颜卫所镇抚土儿罕等为都指挥佥事以总督吴兑言其忠顺向化及有进马功故有是命
　　○辛卯  上御文华殿讲读
　　○升南京尚宝司卿傅作舟为光禄寺少卿
　　○山西怀仁王府奉国将军聦□氵氏口□等越关来京奏称自嘉靖四十年起至万历十年止共二十一年应得禄粮分毫未给乞将河东运司余盐或有司无碍官银转行布政司查补部覆宗室越关禁例森严应革爵降为庶人幽之闲宅  上以宗禄拖欠年久著司府官多方催处每年量给一二季以资养赡聪□氵氏口□等免发闲宅
　　○山东道御史江东之劾锦衣卫指挥同知徐爵以犯罪逃军夤缘冯保门下滥叨武职擅入禁庭为谋叵测应亟行窜逐以清宫府因并论吏部尚书梁梦龙先用银三万两托爵贿保谋补铨缺又将孙女许聘保弟为儿妇谢恩之日即往拜爵款狎留饮二鼓而归受命公朝拜恩私室清明之世岂容有此举动  上下爵诏狱严讯送刑部拟斩梦龙＜锍-釒＞辩有青令供职已而御史邓炼赵楷各有言遂令致仕
　　○壬辰以司礼监太监张鲸掌东厂是日江西道御史李植参司礼监太监冯保当诛十二罪有旨保欺君蠹国罪恶深重本当显戮念系  皇考付托效劳日久姑从宽降奉御发南京闲住伊弟侄冯佑等都革职发原籍为民张大受等降小史者发  孝陵司香仍将各犯财产抄没入官
　　○左都御史陈炌以病乞休不许
　　○户部覆两广总督陈瑞题清丈过所属官民田地山塘共三十二万九千六百顷三十亩零除补足原额二十五万九千五百五顷七十二亩零尚余七万九十四顷五十八亩零都司所属屯田地塘共七千九百六十九顷四十八亩零除补足原额六千八百五十一顷四十二亩零尚余一千一百一十八顷六亩零其节年失额停徵水冲少压等项官民田地二万四千五百四十六顷七十三亩零屯地六百八十九顷三十四亩零通融摊派炤则减徵及将左布政李江等纪录擢用知县王荣等罢斥从之
　　○顺天府府尹张国彦题加收大耗当禁滥收商税当革驿递殷实马头当除流寓银两必不当徵积谷铸钱应暂停以济荒假公营私博名害众者宜显斥六事及称所部各州县官玩忽特甚应仿古京兆意不时查参不则于涿州等处别建一府领在外州县专听抚按各道纠察户部覆惟禁大耗革商税及所部州县听该府严治如议余俱仍旧报可
　　○革刘河游击濮朝宗任回卫
　　○山东巡按马允登言辽左属夷王台病故仰逞二奴乘机构衅与虎儿罕讎杀今西虏黄台吉等阳以助虎儿罕为名阴收白虎赤等以自益其兼并之志昭然仰逞二奴尚未悔祸罢兵虎儿罕外迫强敌内虞众叛安保不委心西虏阳顺阴逆将不可测在二奴则当防其横逸以折其气在虎儿罕则当杜其外交以系其心在黄台吉则当绝其觊觎以伐其谋乞敕抚镇诸臣宣布二夷使各罢兵仍谕虎儿罕等益坚效顺勿为西虏所愚脱或二奴狂逆亦须早图善后之策建夷近虽大创然党与尚多渠魁未歼即责二奴虎儿罕缚献阿台经今月余绝无影响而阿台尚依险负固拥兵自防恐迁延日久人心懈弛并敕诸臣加意购除以绝祸本  上是其言
　　○甲午先是直隶巡按王国＜锍-釒＞论逆珰冯保专权纳贿即辅臣张居正病故保全徐爵索其家名琴七张夜明珠九颗珍珠帘五副金三万两银十万两因劾吏部左侍郎王篆送保玉带十束银二万两谋掌都察院并乞罢斥以儆官邪篆＜锍-釒＞辩乞罢有旨调南京别卫门用已而御史李廷彦复追数其贪纵不法诸事  上令冠带闲住
　　○总督漕运兵部尚书凌云翼辞免加恩不准
　　○泰宁等卫头目虎州罕等朝贺至狭西弘化寺灵藏族番僧领真俄竹等进贡至赐宴赏如例
　　○乙未  上御文华殿讲读
　　○狭西总督兵部侍郎高文荐题本镇三厂互市酋首最多止设宁夏二道饬备督饷经理难周议将灵州驻劄行太仆寺中路少卿郭汝经理清水营互市兵粮道副使刘尧卿经理平虏中卫互市各请给敕谕一道部覆从之
　　○丙申吏科给事中陈与郊论礼部左侍郎陈思育太仆寺少卿于鲸夤缘徐爵结纳冯保朋奸误国亟当罢黜以清仕路有旨陈思育留用于鲸降二级调外任已而思育抗章求辩复为礼科给事中陈烨所劾言思育以大臣被论不思阖门省过乃摭拾强辩大乖法纪因尽发其营私黩货纵欲宣淫诸不法事其最甚者乘机诈梁驸马银二千两致伊父发揭索取结纳故相张居正家人游七凭藉吹嘘制一手卷题曰楚滨欣赏捏写同院诸臣姓号诗赋连篇贺之因得玉杯古画犀带为谢典试预通关节贿卖举人查谦亨等十数名纳成国公管家为门下受馈银千两令伊子滥买武科
　　上览＜锍-釒＞令思育回籍听调
　　○戊戌  世宗肃皇帝忌辰祀
　　奉先殿遣庆都伯杜继宗祭  永陵
　　○革三屯游击陈第保定定州辽东建昌各都司何天爵杨国臣张世勋朱寿任回籍
　　○狭西道御史杨四知论故太师张居正十四罪大略言其贪滥僣奢招权树党忘亲欺君蔽主殃民有诏居正朕虚心委任宠待甚隆不思尽忠报国顾乃怙宠行私殊负恩眷念系  皇考付托侍朕冲龄有十年辅理之功今已殁姑贷不究以全始终庞清冯昨游七锦衣卫拏送镇抚司打问仍谕大小臣工其奉公守正各修职业以图自效不必追言往事
　　○己亥  贞惠安和景皇后忌辰遣遂安伯陈澍祭  陵寝
　　○庚子  上视朝
　　○以年节赐三辅臣及讲官银币有差
　　○以恩诏予巡抚湖广兵部右侍郎陈省南京户部右侍郎王廷瞻南京大理寺卿刘志伊太常寺卿舒化南京光禄寺卿蒋遵箴南京太仆寺卿林景旸应天府府尹游季勋各荫一子入监读书
　　○辛丑大学士申时行以疾辞俸不允
　　○升南京广东道御史林应训为南京尚宝司卿
