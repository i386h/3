<!-- { "loadSidebar": true } -->
　　○庚子  宣宗章皇帝忌辰遣武进伯朱世雍行礼○壬寅兵部覆兵科薛三才条议一核禁卫之赏凡锦衣卫传升乞升官员不许管事其缉获事例非系人命强盗奸细伪印等情不得辄行缉捕株连类奏功次必下部查明分别奏请定夺一严边将之罚如北路参将麻承诏身为主将职在抚夷顾乃贪淫侵夺贾怨启叛应行勘问其邓子龙以忿恚激变严惟忠以逗遛失律邓凤以观望弃师孙守廉以怯懦纵寇皆勘问逾年未报应行催结得旨麻承诏著革任回卫
　　○癸卯以腾写  累朝宝训实录事竣加赉誊录中书等官徐继申吴果等各升服俸有差仍加元辅申时行太师荫一子中书舍人加次辅许国少师王锡爵少傅王家屏太子少保各给与应得诰命于是时行等以非劳＜锍-釒＞辞  上屡谕不允＜锍-釒＞凡三上乃免加官叙荫特赐元辅时行银一百两彩叚六表里岁加禄米一百石次辅许国锡爵家屏每银八十两彩叚四表里
　　○以锦衣卫都指挥同知许茂橓掌本卫堂上印都指挥使李如桢提督街道
　　○  上命在京应袭勋爵尽数查送京营练习听巡视科道官据实荐举若隐名不送京营及寄名不赴训练并听查参从巡视科道张应登之请也
　　○以前军都督府佥书怀远侯常胤绪掌南京前军都督府印以左军都督府佥书永康侯徐文炜掌前军都督府印
　　○甲辰孟春时享  太庙遣公徐文璧代侯吴继爵伯王应龙分献
　　○乙巳蓟州马兰路地震
　　○起原任广东副使郑汝璧补山西副使
　　○以沈阳游击杨绍先充参将分守辽东宁远地方以遵化辎重营游击田维藩升神枢二营练勇参将
　　○先是狭西巡按连格题称自火真入犯之后洮河虽为有备而狂逞难再防御湏先谨陈备边三事一核功罪之实以励士气各边抚夷务查照原额一堡立为一册分给各官其抚给数目如例坚执者擢若仍前损军媚虏律以三尺一并操牧之权以便防御谓海剌乃边塞要冲今为楚藩牧地复设门官以挠操守之柄何以责其展布宜敕楚王收回门官其牧卒则操守兼领之其地课则通判徵角□羊之庶藩国之岁入不亏而疆场之事权可一也一移骑墙之墩以便专哨谓延绥一带边军逼近边墙虏易攀越议将墩台东西接处尽行截断砌以砖石仍去墩北二丈外另筑边墙一如瓮城之例则墩势空悬敌无可乘我有可据矣部部如议行○升四川军门标下练兵游击万鏊为龙安参将而以行都司佥书司懋官改补练兵游击
　　○升参将陈汝忠署都督佥事充神机营右副将
　　○会推中军都督府佥事侯之胄以原官充总兵官镇守贵州等处地方协守大同副总兵署都督佥事李东旸以原官挂印充总兵官镇守宣府地方
　　○丙午以阳城侯薛钲任前军都督府佥事以管理红盔将军平江伯陈胤兆管理乂刀围子手以南和伯方晔任中军都督府佥事以保定车营游击梁宫分守龙固二关右参将以河间领军游击姜显祚分守大同北西路左参将
　　○以南京中军都督府佥事宁阳侯陈应诏任左军都督府佥书以豊城侯李环任前军都督府佥书○以游击祁光祖调管宣府柴沟堡等处参将杨登山调管大同新平堡等处参将
　　○丁未以锦衣卫掌卫事都指挥同知许茂橓提督东司房官较办事
　　○戊申以游击张世爵管分守辽东宽奠等处参将事佟养直升平虏堡备御詹鞠养升中前所备御各以都指挥体统行事
　　○朵颜卫都督长昂等一十四名奏称进送马匹传报消息在边效劳有功求加赏升职抚臣王致祥奏今次所进马匹既已查收姑准各添三表里衣服一套为各夷效顺之劝以后酌拟定＜矢见＞颁行永杜冒滥部覆报可
　　○以考察不职将领革去浙江宁绍参将吴允忠贵州都司掌印陈洪范京营佐击时尔学北楼小石口守备李应徵老营堡守备王勋两广分守潮州参将蔡春及总兵标下坐营中军金梧各回原卫○以唐伯美补辽东沈阳游击以副总兵管宣大总督中军事倪尚忠任协守大同副总兵
　　○己酉顺天府进春百官行庆贺礼
　　○大学士申时行＜锍-釒＞辞特恩加禄米不允是日以立春令节赐四辅臣上尊珍馔
　　○大学士申时行许国等以恭进  训录蒙赏谢恩
　　○以魏国公徐继忠为南京中军都督府佥书管事
　　○庚戌兵部题推南京前军都督府佥事欧继宗堪任左军都督府佥事原任镇守保定总兵官尹秉衡堪起用右军都督府佥事武平伯陈如松堪任管理红盔将军南京右军都督府佥事王化熙堪任中军都督府佥事各从之
　　○辛亥铸给阅视蓟镇等处右通政兼河南道监察御史各关防
　　○壬子大学士申时行以加禄米具＜锍-釒＞谢
　　○狭西崇隆等六寺剌麻番僧共卜尖等三十名赴京进贡筵宴如例仍着临淮侯李言恭待
　　○癸丑兵部题推大同杀胡堡守备孙仁堪任宣府入卫游击大同保定堡守备谷遂堪任大同入卫游击大同前卫署所镇抚逯源堪任大同浑源城守备神机营大号头署指挥佥事沈国卿堪任五军十营佐击南直隶江北运粮把总饶怀鞠堪任神机九营游击原任分守蓟镇燕河营参将王通堪起用五军九营游击原任游击管蓟镇墙子岭参将事李信堪起用五军五营游击遮洋运粮把总许得盛堪任神机十营佐击各依拟用
　　○甲寅  英宗睿皇帝忌辰遣抚宁侯朱继祖行礼
　　○以大同镇城中军坐营高策为大同入卫游击
　　○乙卯以锦衣卫指挥使宋金提督本卫巡捕○丙辰以沈阳中屯卫指挥佥事冯大恩守备白石口地方京城巡捕营掌号中军王问为蓟镇建昌营坐营
　　○丁巳  荣妃王氏薨合行礼仪着礼部遵照荣惠宜妃杨氏例行
　　○裁革顺天府遵化县平谷仓副使一员永安府永豊仓大使一员江西瑞州府高安上高新昌等县各捕盗主簿一员云南武定军民府元谋县县丞一员
　　○先是达虏屡次闯边官军拒战报称生擒斩首八十一名颗俘获夷妇一名达马骆驼牛驴并夷器盔甲弓箭等件又投降真夷五十六名其抄胡儿青台吉打儿二部达虏共五千七百名俱驱出边外经略郑雒以闻  上着该抚按官勘实具奏
　　○以神枢三营参将郑维藩分守湖广黎平五靖等处参将延绥守备梁继祖为宁夏兴武营游击大同铁山堡守备梁琦为宁夏游击神枢七营练勇参将王国柱调守宣府南路等处参将定州领军游击施朝卿分守山西北楼口参将浙江掌印都司王元周任杭嘉湖地方参将延绥右营游击萧如薰为宁夏北路参将昌镇右车营游击王文元为浙江宁绍参将
　　○以京城督捕各官三千类奏获盗功次把总任大同等各赏银升职有差
　　○兵部题称将材难得求之贵广用之贵宜其京营戎政衙门凡听用将官卫官非系本部据有荐本奉有  明旨查有实职明白开送者不许收用庶杜干进之媒以广召用之路报可
　　○以五军营左副将胡大忠为南京前军都督府佥书管事
　　○戊午大学士申时行等题以二月初七日请御讲筵是日以左春坊左赞善兼翰林院编修顾绍芳充日讲官
　　○升国子监司业杨起元为司经局洗马兼翰林院修撰充  玉牒纂修官
○吏部尚书宋熏上＜锍-釒＞乞休不许
　　○经略郑雒上＜锍-釒＞曰莽掜二川地在甘肃之南今为流虏渊薮皆繇甘肃借路不行力拒臣再三申饬凡诸虏自南而北者准开一路押发出边自北而南者极力谕阻使其回巢谕之不从敢于扒墙闯边者必湏相机堵剿将吏奋勇先经俘获八十一名颗已具奏报虏亦稍行远遁惟卜失兔屡次住牧甘肃大肆抢掠仍率众西行应援火酋当被捕剿共斩获虏首九十五颗头目首级三颗夺其坐纛及原授敕书卜酋被伤奔窜所获骆驼马驼牛羊则一万八百有奇戎器达衣帐房行李则三千六百有奇是役也西镇之捷未之前闻其镇巡等官张臣余之桢等主事兵备等官梁云龙万世德等参将等官何崇德李国用等各宜分别升赏以励边臣此酋既被大创应行捣穴但念伊母太虎罕同素称恭顺且在套住牧与群酋保塞如常臣先将本酋市贡停革以示杜绝仍行各镇抚谕沿边住牧群夷使知闯边者必诛无自作歹傥卜失兔悔过认罪另行酌议章下所司
　　○以大同左卫守备刘继本为河间领军游击潮漳等处南澳副总兵角□羊节为南京后军都督府佥事
　　○己未兵部题监犯游击刘天俸造完破虏火器经试已验今西虏跳梁需战具甚急得战士甚难乞押赴经略军门立功从之
　　○大同卫指挥使郭翰勋王栾犯监守自盗律各系杂犯准徒照例发营路立功
　　○庚申内传  皇上偶患目疾右目有红瘀肉大学士申时行等具＜锍-釒＞问安
　　○南京兵部尚书杨成具＜锍-釒＞乞休不允
　　○四川右布政使邹善乞休准升太常寺卿致仕○大理寺卿卢维祯题参府军前卫左千户李鸾受银十二两以刘保等冒补逃故军名羽林前卫指挥同知夏恺擅役军人等二十名燕山右卫左千户胡志受新运军人张栾银三钱听依雇人替验李鸾依官受财枉法照例发边方立功夏恺胡志照例运灰赎罪刘保张栾等依例的决各依拟
　　○辛酉户部尚书石星覆题南京虎贲左卫等仓官攒军斗詹峰等亏欠粮米委系守支年久原耗减尽亏及正数查无虚出侵盗等情今将递年应减耗米照例抵算应免者开销应补者严行追赔着如意行
　　○郑王厚烷薨厚烷嘉靖六年九月册封二十七年因建言时政革爵送高墙四十五年十二月释还复爵卒年七十三子载堉以讣闻  上辍朝三日与祭葬如例
　　○岳池知县叶中彦因徵收取耗羡以赎谷扣工食问徒追赃回籍为民○左都御史李世达参详山东巡按胡克俭奏问千户秦得贵强奸室女事系隔年告讦难以遽坐惟奸抢谢大姐卖与张朝相为妾赃证俱真依律改拟绞罪监候审决仍照例揭黄不许承袭从之
　　○壬戌  孝静毅皇后忌辰遣宣城伯卫国本行礼
　　○先是吏部调验封司员外邹元标补文选司＜锍-釒＞留中不下给事中杨文焕御史何选连章言之各降谪有差吏部尚书宋纁再疏言之特旨切责至是南京给事中朱维藩等御史俞咨禹等合＜锍-釒＞抗言  上以烦渎党救各罚俸有差
　　○以锦衣卫署都指挥佥事李光先任本卫堂上佥书管事○癸亥升詹事府詹事兼翰林院侍读学士陈于陛为礼部右侍郎仍掌詹事府印信
　　○通州参将李应诏协守潮漳等处驻南澳副总兵官
　　○兵部覆御史何选题革云南黔国公沐昌祚服色俟其改省方准复给不允
　　○以南镇抚司佥事王继祖任锦衣卫堂上佥书
