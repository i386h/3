<!-- { "loadSidebar": true } -->
　　○总督狭西三边少傅兼太子太傅兵部尚书李汶总督宣大山西太子太保兵部尚书杨时宁总督蓟辽保定兵部尚书蹇达总督两广兵部尚书戴燿总督川湖贵州兵部左侍郎丁忧王象乾总理河道少保兵部尚书丁忧李化龙巡抚顺天兵部右侍郎刘四科巡抚保定右副都御史孙玮巡抚江西兵部右侍郎夏良心巡抚南赣汀韶兵部右侍郎李汝华巡抚湖广右副都御史梁云龙抚治郧阳右副都御史候代胡心得巡抚山东右副都御史黄克缵巡抚辽东右副都御史赵楫巡抚狭西右副都御史顾其志巡抚宁夏右副都御史黄嘉善巡抚甘肃右副都御史徐三畏巡抚广西兵部右侍郎杨芳巡抚云南右都御史兼兵部右侍郎陈用宾巡抚贵州右副都御史郭子章各以考察自陈乞罢诏时宁致仕象乾化龙在任候代心得先奉旨改南即与补用余俱供职如故
　　○原任南京工部右侍郎今起刑部右侍郎沈应文原任总督蓟辽保定右都御史兼兵部右侍郎今起南京都察院右都御史孙矿巡抚应天右佥都御史今升总理河道工部右侍郎曹时聘各以考察自陈乞罢命俱遵旨到任不允辞
　　○壬子铸换巡按京畿关防一颗
　　○癸丑辽东总兵官宁远伯李成梁以八十引年乞罢  上温旨慰留之
　　○甲寅  孝贞纯皇后忌辰  奉先殿行礼遣南和伯方＜火节＞祭  茂陵同日祭  三皇于  景惠殿命侍郎李廷机行礼
　　○巡抚大同右佥都御史张悌言先是矿使弗戢致有广昌之变矿监王虎屡＜锍-釒＞控辞亦知边民之难堪也况臣属五州县岁包矿课四千五百两铺垫火耗等项五百七十余两业有定数归并税使为便又税监张烨先报清丈牧马草场地坐派大同银九千两查本镇牧地仅一千二百余项原徵银二千二百三十余两充军饷贴站支用今改充子粒加至四千两犹有说也若养廉屯田余地一千七百九十余顷徵银一千三百九十八两系题充抚赏正数者原非牧地亦改子粒且加至五千两抚赏失额何以处之乞准豁免不报
　　○乙卯总督狭西三边少傅兼太子太傅兵部尚书李汶以七十引年乞罢  上温旨慰留之
　　○丁巳予原任兵部左侍郎许孚远原任南京兵部右侍郎王元敬各祭葬如例
　　○予戎政尚书王世扬母赵氏河道总督李化龙母吴氏各祭葬如例仍各加祭一坛
　　○戊午巡抚江西兵部右侍郎兼右佥都御史夏良心卒良心字宗尧直隶广德州人隆庆辛未进士授刑部主事告改南兵部以忧去复除刑部历湖广佥事山西参议浙江副使升参政升山东按察使河南右布政江西左布政寻以右副都御史抚其地六年满考晋今秩至是卒于官按臣徐元正以恤典请并述士民之意乞准建祠赐额诏赠兵部尚书予全葬祭有加等祠名褒德良心忠诚廉慎历官余三十年略无訾议在藩司出纳无留滞而衡量惟平入计少所馈遗余赀四百寄贮南昌府库比授钺矿税二使惮不敢逞十三郡议课十五万＜锍-釒＞请留其半以赡南州旨报可而所输之半率诸司无名钱民实不损一毛矿使拟开铜塘为绘图以上＜锍-釒＞其不可者十得报罢并罢泰和武山石膏役疾且革口授遗＜锍-釒＞惓惓以停矿税收人才为请有古人尸谏之风云
　　○己未祭  历代帝王命英国公张惟贤行礼
　　○予原任总督蓟辽保定兵部左侍郎顾养谦原任南京太常寺卿陈联芳各祭葬如例养谦仍加祭一坛
　　○庚申夜望月食
　　○辛酉户部言边镇军需例以时给过时则哗今兹大计臣之不职幸荷优容而司属尚在候旨未敢用印行事致各边年例已题者不敢陛辞未题者不敢渎请每接督抚饷司移催之文急于星火臣为此惧合无令其一面待罪一面择紧急者先行给发无误军需得旨各衙门官俱照常管事不得推托妨误
　　○癸亥  恭仁康定景皇帝忌辰命宣城伯卫应爵祭金山  陵寝　　○升右中允杨继礼为左谕德掌南京翰林院事
　　○甲子清明节命隆平侯张炳怀宁侯孙承荫保定侯梁世勋定远侯邓绍熅伏羌伯毛国器南和伯方＜火节＞武进伯朱天爵平江伯陈启嗣彭城伯张守忠分祭  诸陵惠安伯张元善祭  恭仁康定景皇帝中官祭  恭让章皇后都督同知陈承恩祭  哀冲  庄敬二太子各陵坟
　　○乾清等宫各宫眷并司礼监两宫管事牌子近侍各衙门执事内官共进到  祖陵助工银一万三百六十两有奇命工部作正支销
　　○以收完泾府所遗禄米二千石给  福王五百石  景恭王妃  汝安王继妃  宁安大长公主  瑞安长公主  荣昌公主各三百石
　　○乙丑南京吏部会同南京都察院考察南京五品以下官老疾礼部司务马千官等十人贪应天府照磨李锐等二人不谨户部郎中王道正等三十四人罢软兵马汪一麟等三人浮躁吏部主事林汝诏等十人才力不及户部郎中张凌云等十四人＜锍-釒＞留中
　　○御马监内官王顺遗火延烧廨宇四十五楹命法司提问拟罪直日巡视毕胜打四十降小火者
　　○湖广抚按官以畿辅水患奉旨和买因言楚至畿辅四五千里即飞挽而至亦须及五六月运米而无济于饥不如解银而有禆于用借动京边而平粜取偿不如揩处别项而径行给赈今于司府各库共借堪动官银一万两解部发赈则转输无阻饥民有济而京边钱粮亦不致亏损也＜锍-釒＞下所司
　　○丙寅赐周府博平王朝基谥荣和彰德王朝土□兹谥荣昭沈府沁水王珵阶谥康僖广元王府蕲水王宪火□恩谥荣顺光泽王宪□火廿中土□谥庄懿楚府通山王蕴铉谥恭宪追封周府颍川恭顺王长子勤□木□勿火□为颍川王谥怀端勤□木□勿火□夫人贾氏为颍川王妃
　　○升山东青州游击吴一元为大同威远参将宁夏巡抚中军刘宇旼为保定巡抚坐营游击山东巡抚中军蒋培祚为神枢七营参将四川宁越守备李王翰为甘肃镇海游击  昭陵卫指挥李恺为蓟镇擦崖子守备
　　○革四川漳腊游击余世威等任行巡按御史提问以贪纵激变为总督王象乾所劾奏也
　　○丁卯总理河道少保兵部尚书丁忧李化龙奏臣以过大行亏延祸臣母蒙
　　皇上悯其忧苦亟点新臣又以河漕事重命臣料理候代臣思泇河业已通漕但直河一叚沙浅韩庄台庄郗山一带尚多浅狭因行司道官督率各府佐于直河之南另挑支河三十里于王市等处建闸三座于彭家口台庄等处各加展浚至一万二千三百丈足行全运臣之料理泇河者如此又念徐邳之间黄河大溜至不通舟因行司道官督率各府佐将塘池马家浅高家滩各挑月河一道栲栳湾大加＜锍-釒＞浚牛角湾张孤山范家山等处俱大加开辟令黄水顺流南下不复旧年景象矣臣之料理黄河者如此又念南阳西堤频年为黄水壅激湖水啮蚀已多恐阳湖渐高则黄水渐北因而穿漕是又一李家口也因令各官集料鸠夫将南阳运河西岸钉桩下埽实土筑堤以遏湖波又将单县陈灿楼决口堵塞以绝来源臣之料理南阳一带漕堤者如此盖身虽不能出而心不敢不尽体虽已抱病而力犹不敢不竭今已得代故敢备述上闻少释南顾之怀报闲  
　　○戊辰准辽东广宁左卫达舍吴进忠袭授指挥使
　　○己巳大选进士侯傅邦陈用时米助等以下共三百六十二员
　　○准贵州巡按毕三才奏铸给同知等官驻镇兴隆新添清平永宁赤水毕节乌撒龙里各关防
　　○庚午予原任总理漕河工部尚书兼右都御史刘东星祭葬如例
　　○升甘肃金塔寺堡守备张君恩为红水游击内西把总孟体貌为蓟镇灰岭口守备内东把总陈大亨为大同迎恩堡守备大同左卫指挥钱化龙为山阴城守备宣府前卫镇抚郝承宣为独石城守备朔州卫指挥张光为铁山堡守备
　　○辛未修建  孝陵工完命南京工部堂上官行祭告礼　　○壬申蜀王宣圻贡扇回赐如例仍加赐银一百两大红罗常服一袭
　　○尚宝司奏补造武官宝簿以三月初三日为始每遇三六九月用实从之
　　○癸酉升山西宁武兵备佥事任应徵为怀隆兵备参议
　　○甲戌狭西巡按御史史学迁＜锍-釒＞论靖虏道副使黎芳因报升苑马寺卿托病径去无人臣礼乞赐照例议处下吏部覆议于例应革职为民或念其久劳边鄙准令冠带闲住
　　明神宗显皇帝实录卷之四百六
　明神宗显皇帝实录卷之四百七
　　万历三十三年三月乙亥朔  孝肃皇后忌辰命宁晋伯刘天锡祭  裕陵
　　○南京太仆寺卿林烃言本寺初设滁州后以其城逼窄改创丰山之麓去留都一日程耳先是庆贺表笺皆差官自赍隆庆三年御史姚光泮奏该寺职列陪京宜与南京各衙门列衔并进覆奉钦依独  孝陵之谒未有议及者查凤阳湖广抚按司道诸臣例皆谒  陵彼地之相去近者数百里远者千里靡不竭蹷从事本寺近在咫尺既得同拜表之仪独不与谒  陵之礼殊为缺典乞令本寺僚属今后到任离任一体谒辞＜锍-釒＞下礼部覆如烃议
　　○升广东广州府知府沈鸣雷为本省巡海道副使
　　○河南参政吴中明奏乞移赠父母下吏部覆议许之　　○丙子革宣府总兵官梁秀任回籍听勘先是虏犯新河口秀与参将张汲应援不前致有杀掠而反以功报总督尚书杨时宁具＜锍-釒＞参之秀与汲亦投揭长安语颇侵时宁而兵科给事中孙善继因论时宁衰庸失事时宁遂连章乞罢且极言秀欺罔状请先革其任以听按臣勘议兵部覆如时宁言不报至是抚臣马鸣銮以虏情孔棘请乞亟赐处分乃罢秀敕兵部选推谋勇堪任者代之
　　○直隶旌德县乡官原任湖广参议冠带闲住江廷寄以私事憾其知县李在公因纠众讦讼两院复要截其申文不令上达仍布散蜚语恐挟问官为抚按曹时聘曹楷所劾奏下吏部议行抚按官勘报从之
　　○丁丑改命淮扬巡按御史高攀枝儹运粮储敕御史黄吉士巡按淮扬
　　○铸给金吾右卫印一颗
　　○戊寅湖广抚按梁云龙胡心得吴楷遵旨会勘过楚宗罪状分别轻重等第以请命法司会府部九卿科道酌议具奏
　　○升提督南河工部郎中顾云凤为山东济宁道参政
　　○升肃府审理牛元吉为右长史准本王保奏也
　　○予易州道兵备右布政使韩学信致仕
　　○己卯直隶抚按言淮安府安东县地方为黄淮二渎入海之路嘉靖以来草湾冲决海套沙淤佥欲废其县治因岁额贡生无所附着止议归并里甲永折漕粮而已第查江北永折事例如泗州兴化皆折五钱今安东荒瘠尤甚且连被重灾而户部议折七钱实难完办乞照例通以五钱折解下户部覆议该县虽称疲敝较之丰沛节被河患者尚为有间姑准三十二年暂折五钱向后仍以七钱永折不得议减从之
　　○庚辰升刑部郎中严正邦为江西广信府知府
　　○辛巳吏部催考察庶官＜锍-釒＞得旨科道乏人浮躁不及的姑留用其余各致仕降黜如例
