<!-- { "loadSidebar": true } -->
　　○兵部奏东征功罪机宜臣部一一参详如稷山一战王京戴宁可谓有功矣蔚山一战贼酋奔溃宜援桴鼓之成百年之功于俄顷若之何以援至骤奔而遗弃蹈藉之惨耶麻贵老将知兵何独懵此而复慑于经理掩多为少事益难解李如梅犯失律离次之明条逞卸罪攘级之故术失南北之和解战斗之体下累抚臣上蠹国事即重诛莫赎宜亟行严勘议罪如以麻贵见当贼冲如梅新帅辽镇或可以反败为功恐前者已非后局莫结故劾功罪以昭刑赏之公者监军御史责也审机宜以定战守之画者经略总督责也督臣既专节钺难避嫌疑御史特奉简书更宜直指评事须略成心勘事在于从实乞下本部将督抚叙报原＜锍-釒＞及主事丁应泰所奏事理并行监军御史觌面秉公虚心严加查勘要见将领大小功罪某为攘夺某为埋没某为漏网某为冤诬某为真级某为假级某当叙某当不叙其死捐军马器械阵失的系若干有何凭据病故的系若干有何证验粮饷蒭料作何支放有无冒破犒赏优恤作何颁给有无乾没有功者作何升赏不以细弃有罪者作何究治不以贵遗及咨经略总督战守事宜公同从长确议屯筑是否可行兵食如何可久辽卒当还各镇从宜量撤某为冗兵当汰某为冗员当裁某为投托冗役当革应留兵马而加统练者何方应用将领而足应敌者何人贼情有何机会可乘朝鲜人民有何忠义可孚结束何归荡平何日毋胶初议毋隳后功一一据实奏闻至南北皆兵不当示以偏狥藩蓠一体不宜令其疾视辑众收功在此一举  上是之命差去科臣一并勘议来奏
　　○丁卯户部言顷户科都给事中包见捷论采办一＜锍-釒＞臣窃念海徼万里之外跋涉艰难内臣似不必遣帷责成抚按尤属长便盖因匮乏而议采办  皇上固甚以国计为急若因采办而起乱萌  皇上更当以民生为重  上曰采办劳扰朕岂不知但今大典重钜军务烦兴帑藏空虚原非得已着遵旨行
　　○戊辰兵科给事中姚文蔚以东事结局无期和议潜行未息请速决石星沈惟敬传示东师号令诸将有媚倭议和者视此有逗遛观望者视此有失机掩败者视此其前日讲封偾事漏网诸臣及杨镐廿□寺今日果复与清正讲和查看得实一并逮治至经略邢玠受命而往躬亲阅历已踰一岁宜殚厥忠赤为国远虑悉心条画惩前毖后坚守具励战气以结东事之局可也下兵部议
　　○甘肃巡抚田乐陈湟中用兵始末并乞罢免又奏五月初六日古浪城楼大钟连响十余声章下该部
　　○御史赵文炳参襄城伯李承功玩违  明旨骚扰驿递诏罚承功禄米一年随从人役下法司究问并行各省直抚按严饬禁约
　　○升孙炜为光禄寺卿
　　○直隶巡按赵之翰言臣偶阅邸报见郑承恩奏进忧危竑议一书内参戴士衡结交权奸假造伪书中伤善类以贻  祖宗隐忧赖  皇上日月之明雷霆之威将士衡发烟瘴永戍矣第谋不止于一人书不出于一手主计者位奉行者士衡与谋者徐作刘楚先刘应秋杨廷兰万建昆也之数人者为位腹心爪牙岂有此番举动不群聚佥谋合手成书者乎今处一士衡而类士衡者独宽之处其为从而为首者反纵之非所以为平也诏部院看议以闻
　　○升陈荐为都察院左佥都御史协理院事汪应蛟为都察院右佥都御史经理朝鲜军务
　　○庚午山西巡抚魏允贞以无端捏造辱害难堪乞回籍听勘以明臣节盖以戴士衡捏造忧危竑议连及允贞也  上曰洞悉奸诬屡有明旨不允辞
　　○铸换云南布政司印
　　○吏科给事中程绍奏孤臣扶病趋朝惊闻毒口阴陷乞放归听勘亦以忧危竑议波及也不允
　　○福建巡抚金学曾以病乞休不允
　　○贵州巡按御史应朝卿奏叙剿捕劫掠山苗功江东之詹起东廿□寺各赏银有差杨治安蒙诏各加服色一级
　　○铸给提督四夷馆广宁宁前通判各关防
　　○加海口管粮郎中樊兆程四品职衔专管营田从凤阳巡抚李志请也
　　○南京工部尚书叶梦熊卒梦熊惠州归善人嘉靖乙丑进士授福清知县升户部主事转饷宁夏改山西道御史以建言谪郃阳县丞历升赣州知府平黄乡积寇钦赏叙录升历云南浙江副使以台省交荐边材改永平兵备造火车神铳事闻命解进大内面试称旨着兵部行九边为式加衔参政丙戌举贤能第一历转巡抚贵州火酋告急移巡抚狭西甘肃告急移巡抚甘肃未几宁夏变起总督魏学曾师久无功以梦熊代赐剑专征用蜡书约城中内应遂擒哱拜哱承恩以献荫一子锦衣千户世袭加都御史兼兵部左侍郎寻晋兵部尚书加太子太保赐飞鱼至是卒予祭葬如例仍加祭一坛
　　○癸酉先是御史赵之翰劾原任大学士张位以徐作廿□寺五臣为腹心所当并遣下部院集议奏称右都御史徐作慈祥博大年来大工之役夙夜备极辛勤足称奉职匪懈但与张位原有枌榆之谊至生瓜李之嫌所当令其回籍听用侍郎刘楚先与张位未闻私交且署部屡有建明亦可谓忠恳任事者祭酒刘应秋虽位同乡先后词臣但本官意气慷慨耻为脂韦此二臣者似当令其照旧供职原任给事中杨廷兰有言其与位厚者有言其厚诋位者变态不可方物主事万建昆原非位私人但轻浮难于持重此二臣者当加降调以示惩创有旨既参看明白刘楚先徐作都着回籍闲住刘应秋调外任杨廷兰万建昆俱降边方杂职　　○甲戌该部院又言伏睹张养蒙廿□寺辩＜锍-釒＞屡奉  明旨谕以事情洞悉不必深辩且阁臣张位科臣戴士衡杨廷兰俱已奉旨处分今又欲波及诸臣恐非  皇上洞悉之初念也乞宽宥以存国体  上曰朕屡有旨洞悉伪书惑世诬人摇危国本乃原任大学士今冠带闲住张位倡言为首已遣永戍戴士衡樊玉衡从和俱经处分其张位昨又被论受贿美珠致偾东事朕念侍讲辅政积有年劳故存国体姑准回籍冠带闲住汝廿□寺既这廿□寺说张位着革去冠带为民当差遇赦不宥若朦胧推荐科道即指名劾奏原奏官一并重治且徐作廿□寺虽系言官风闻参究其中不无趋附还分别处治奏来定夺
　　○大学士沈一贯乞宽假调理  上曰知卿积劳多郁成疾致有此请准暂假调理政本重地痊可即出匡辅以副眷怀
　　○差行人陈治则掌行安昌王丧礼
　　○升耿定力为南京都察院右佥都御史总督操江兼管巡江
　　○升工科都给事中吴岳秀为河南参政南京兵部郎中延论为江西佥事原任右布政应存卓为河南右布政
　　○调四川参政刘卿为山西参政
　　○降河南佥事任应徵为蔚州知州
　　○丙子诏更万世德经略朝鲜汪应蛟巡抚天津以监军陈效专驻朝鲜纪察功罪另差御史一员巡按辽东
　　○巡按狭西御史于永清议狭西苑马寺七监生员向随附近州县寄学不便请于清平监适中地方建立儒学收养牧军子弟礼部奏言创建所费不赀军民冒籍难诘事多掣肘未可轻议宜仍其旧将牧监童生散居州县者凡遇考随各州县类考另标一牧监名色而籍贯直书牧监字样以免相攻庶育才之意不失兴作之费可省矣
　　○起李戴为吏部尚书曾同亨南京吏部尚书刘东星为工部左侍郎兼都察院右佥都御史总理河道提督军务兼管漕运徐申仍为通政司左通政
　　○升田乐为兵部尚书李廷机为南京吏部右侍郎
　　○己卯  孝庄睿皇后忌辰遣豊润伯曹允成祭  裕陵
　　○起周世选为南京兵部尚书许弘纲仍为太常寺少卿
　　○辛巳  孝穆皇后忌辰遣广宁伯刘允正祭  茂陵
　　○升户科给事中侯庆远为刑科都给事中降原任给事中杨廷兰为广西怀仁县典史礼部主事万建昆为广西武缘县典史
　　○兵科给事中徐观澜奏查勘东征事宜一请敕谕朝鲜君臣前经理奉职无状业已罢还从此戢众整兵禁勿侵掠王宜尝胆卧薪练主兵储客饷兴复舆图之旧一请敕戒南北诸将朝廷录功使过恩德良厚宜释嫌疑共抒忠勇慎勿彼此异视今后凡有功罪从公赏罚敢有不遵谕旨者督抚以军法从事一诸敕督抚诸臣历查阵亡将卒或设祭以掩其骸或给赏以恤其家伤者厚抚而遣之还存者少优以作其气庶六师咸奋一请敕都察院速差巡按御史一员巡按辽东陈效速赴朝鲜会勘功罪庶查核任专日后军中不敢隐弊一请敕督抚诸臣共秉公忠各输肝胆会议丝毫无隐奏报从实具闻庶足明臣子不欺之义而抒  皇上东顾之忧下该部议
　　○癸未升户部郎中杨伯珂为四川佥事南京户部郎中陈震为狭西佥事起原任副使蔡梦说为山西副使林如楚为广东副使原任参政姜士昌为江西参政升狭西副使董元学为本省参政
　　○户科给事中郝敬建议谓  祖宗筹边至计惟屯田积粟塞下自屯政废坏畿辅东南沿海以至大江以北昔皆稼穑之场而今鞠为茂草矣顷者东征十余钟而不能致一石而数千里之膏腴任其荒芜计之左也乃条上屯田十六事其要者曰设专官久任而优恤曰勘荒田立界而分则曰广召募曰营庐舍曰先倡率曰治沟壑曰轻额税曰立户籍曰禁请讨曰杜争夺曰信命令而尤详于悬赏格四方豪杰有能自备工本督率垦田最多三年外升科输米如额者以指挥千百户冠带差廿□寺而递酬之以致赀郎援例齐民买爵良家子厕名学宫武职及有司官升级一切以垦荒为招人必争赴矣繇是田野既辟生聚日繁则什伍而简阅之因农以为兵兵有余因田以为食食则饱因屯以为守守则固此最胜之事永赖之业也但行之得人久而不倦五年之后可睹成功不报
　　明神宗显皇帝实录卷之三百二十三
　明神宗显皇帝实录卷之三百二十四
　　万历二十六年七月甲申朔时享太庙遣侯陈良弼代
　　○丙戌湖广道御史毕三才言故事省中六科每科设都给事中左右给事中各一员给事中三员总之不下四十人台中十三道每道多者十员少者七八员总之不下百人今尽台省新旧人数尚未足当额设之半在省中则章奏烦冗看详不周差务纷纭任使不给在台中兼差而不得辞差满而不得代且内而中行博士官曹闲冷外而推官知县政务烦劳其人类皆争自砥砺不愧台省之擢先是俸及三年即在取列近例非四年半以上者不与今则历俸五六年者有之七八年者有之当事者升之部属则非法留之候选则无期矧今值大选前者既壅后者复滞宜急下行取考选之令吏部亦言  祖宗设立科道而付之以参驳纠弹之任即尧舜明目达騘之意今言官不补不推遂使诸臣于  皇上有不喜言之疑臣固知  皇上非不喜言也特不喜乎浮诞狂琐者耳伏乞敕下留考诸臣名数容臣会同都察院选择其忠谨老成练达国事者＜锍-釒＞名上请其浮薄喜事者必不使之滥竽清秩以伤  陛下知人之明皆不报
　　○罢南京祭酒冯梦祯两广总督陈大科回籍听勘先是南京户部主事欧阳东凤奏劾梦祯大科诸贪状是日给事中赵完璧等亦言大臣被论簠簋不饬祈赐查勘故有是命　　○升礼部郎中沈儆炌为福建提学副使
