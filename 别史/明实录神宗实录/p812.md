<!-- { "loadSidebar": true } -->
　　○巡抚宁夏右副都御史臧尔劝题准兵部咨奉钦依内开宁夏已题未发兵一千名应刻期遣发再查嘉靖庚戌以后各边题有入卫之兵后已承平宁夏甘固议寝今应各再调前兵一千八百名该臣会同巡抚狭西右副都御史李起元议照朔方孤悬天末最号冲边额设兵马不及他镇之半客岁援辽先调一千再调一千武备已忧单匮转盻秋高正长驱入犯之时银酋被创后蓄谋修怨调发空虚谁为防御惟是辽师失利中外震惊徵兵入卫防护  陵京敢不共效勤王之义谨挑选一千八百名督发戍守至于前次未发援辽一千名委难措处乞  皇上轸念边情孔棘俯从宽政章下兵部
　　○予原任都察院左佥都御史梁问孟祭一坛赠左副都御史问孟河南卫辉府新乡县人嘉靖四十四年进
　　$$$$-11149-&&&&
　　士繇县令选授刑科转兵科都给事中历升福建四川右参政山西右布政使忤故相江陵调狭西按察使仍降三级调用寻补授湖广右参议升本省按察司副使山西左参政本省按察司使狭西左布政使晋都察院右佥都御史巡抚宁夏擒斩虏首一百六十余级吏部咨升都察院左佥都御史协理院事以忧回籍卒于家其子中书房办事舍人旭徵援例陈乞章下礼部吏礼覆允故有是命
　　○户科给事李奇珍题处饷之弊宜防耗饷之孔宜塞乞下户部申饬以塞漏卮不报
　　○壬辰  桂王妃行纳徵发册礼遣侯陈良弼持节侍郎孙如游捧册各行礼
　　○癸巳大学士方从哲题适闻吏部尚书赵焕等率四司官恭进用人之＜锍-釒＞即于文华门侯旨臣不敢悚惕看得该部所请简阁员补大僚点巡抚允阅视科臣及考选散馆各官皆目前急
　　$$$$-11150-&&&&　　务万分难缓该部前约九卿科道合＜锍-釒＞恳请已踰旬日  皇上视之漠然未尝点用一二伏望传示一旨谕以允用之意奉旨览奏该部题请点用各官悉已鉴知朕近因湿热薰蒸未暇简阅俟朕稍愈详览发行今边疆多警阁务繁重卿偶尔微恙准假调理稍可即出入阁佐理以慰眷怀特谕卿知
　　○南京工部右侍郎罗朝国引年乞休不允
　　○甲午  孝安皇后忌辰遣官祭  昭陵
　　○大学士方从哲题适蒙发下宣府巡抚赵士谔一本请  皇上点用巡抚并求免代该臣看得宣府为近京冲边顷因调兵鼓噪人心汹汹兹值秋防届期虏情尤叵测赵士谔已奉旨回籍势难弹压昨吏部会推新抚张经世近在易州可以朝闻命而夕受事恳乞速将此本简发至于近推巡抚如应天云贵南赣广西皆边腹要紧地方点用俱不可缓不报
　　○兵
　　$$$$-11151-&&&&
　　部尚书黄嘉善覆经略辽东兵部右侍郎熊廷弼题急救辽阳奉旨到部该臣看得辽事日岌援兵岂容少缓惟是以彼中七万四千有奇之数券诸道臣三万三百余名之报经臣遂疑先后部＜锍-釒＞为虚援辽兵马除阵亡见在四万二千三百六十余名按臣陈王庭报部有揭又督臣汪可受咨报先调续到川兵一万五百三十二名于本年二月二十九日出关又标下千总李秉眷领兵五百名五月初三日出关王文鼎领兵九百四十七名孟应科领保定营守关兵八百一十名陆续赴辽又抚臣周永春咨报赞画粮储及分守管官募过新兵一万四千二百五十八名山海关管关主事邹之易揭报昌平真保宣府大同山西等镇共出关四千八百三名合之已足前数其先调续调已发未出关见催未发各兵不与焉其调兵一万先随经臣出关
　　$$$$-11152-&&&&
　　经臣止以宣府之一千榆林之二千为实数查臣部原调一万数内蓟镇二千名又已题未发游兵二千名宣府一千名又已题未发一千名真保二千名延绥二千名蓟镇真保之兵虽未即至较之他镇则少近矣再照议调京营选锋二千京军弱脆近有选锋可恃禁卫徤丁巳议调三千防设山海再一抽调益致空虚惟是蓟宣真保未到之兵乞  严旨申饬责成速赴庶不致虚文搪塞奉旨是经略业已出关原议随去各兵都着刻期趋赴不许延缓误事违者尔部查参重处
　　○礼科给事中张国祥言策辽五议一议城守一议援将一议策应一议赏罚一议自强不报
　　○巡按应天监察御史田生金言军纪不可不肃国法不可不伸略曰兵死事也使退而不死于法谁肯进而死于敌者今开原复陷矣经略杨镐先事不问守之坚瑕临事不　　$$$$-11153-&&&&
　　核守之真伪苐以贼陷开原报何其朦胧甚也拥兵数万未闻一矢相加镐之兵马安在哉今日之事宜行辽东按臣覆查某将领兵若干守城若干贼从何处陷城是谁失事其兵将曾否尚在有无战殁推官郑之范或云自北门出或云自西门出是否门原未筑抑亦掘门以行按其弃城者以闻命经略熊廷弼即军中斩之而后守者不敢为开原之续也此肃军纪之一端也至于杨镐之罪公议共弃宜亟逮杨镐以舒公愤此伸国法之一端也留中
　　○户科李若圭言枢臣黄嘉善误国罪大坐失事机窃禄两年计安无策调兵遣将赏功罚罪恤死扶伤着着皆差乞赐罢斥以重封疆不报　　○督饷户部侍郎李长庚奏职查会计录每岁本折所入通计一千四百六十一万入内府者六百万余入太仓者除本色外折色四百万余其内府之六百
　　$$$$-11154-&&&&
　　万如金花子粒而外余皆丝绵绢疋蜡茶颜料之用其节年所收陈积红朽何禆于用若以应解内府本色改折一年发之外库来岁仍解内库是在内库支旧节新不过通融于一岁之入而在外库改本为折亦可足用于数百万之支在  皇上一转移间也推之如狭西之羊绒江南之织造等项稍停一年何损上方之委积伏乞俞允以济急需得旨金花子粒银两系  祖宗旧例内供正额及在京武职军官俸粮之需所费不赀时不可缺如何擅欲借留着该部照旧如数解进应用其织造等项俱属急用不必稍停改折今准将各省张烨马堂胡滨丘乘云潘相所徵收分进内助  大工税银及先年税监丘乘云潘相等所奏湖口广西已徵在官未经解监贮库银两数多着各该监速差委的当官员清查与本年一年之银都严催一并暂解
　　$$$$-11155-&&&&
　　户部接济辽饷募兵之用不得仍前借口赈济
　　○乙未兵科给事中吴亮嗣题接得辽东塘报知十方寺堡已被西虏攻克走回内丁又言建夷将攻铁岭东事已不可为所请蓟兵三千分令柴朱二帅作速飞驰出关以系河西之望京营即刻分兵六千以代山海蓟镇之守即敕巡关及京营巡视且勿争执以济一时之急即出御殿以□守御之计急遣科道二三人即日于畿辅内召募燕赵骁勇子弟缓以援辽急以守蓟若再迟延修迂阔之事臣恐祸不远矣不报
　　○兵科给事中周希令言调兵之法莫如抽班更番迭出以均劳逸十中抽二上易为力安家粮厚下亦甘心其余敢战无若土兵在四川播州可得二万酉阳石柱可得一万在湖广永顺可得四万近日水西永宁相构何不使其立功自赎在水西可得三万永宁残破或得近万必
　　$$$$-11156-&&&&
　　两调以息其忿令异行以防其争合之不止十万即以本管宣抚自行押解庶统辖既严战气自倍不报
　　○兵科给事中吴亮嗣言李如柏致清河之陷李如桢缓开原之救旧辽抚李维翰玩寇催战实启兵端推官郑之范延寇脱逃城池失守揆之王法均所不容然总皆杨镐责也伏乞  陛下速逮镐等入京正罪至于抚臣周永春督臣汪可受均应分别处置以重封疆留中
　　○予原任南京太常寺少卿唐鹤徵祭一坛从礼部覆请也
　　○丙申以中元节遣官分祀  诸陵并  恭仁康定景皇帝金山陵寝  哀冲  庄敬二太子坟所各行礼
　　○以总兵柴国柱游击朱万良各领兵出援辽东从兵部屡＜锍-釒＞奏请也
　　○丁酉以例予原任后军都督府带俸定国公徐希皋祭二坛造坟安葬
　　○总督蓟辽兵部左侍郎兼右佥都御史汪可受题开原失陷
　　$$$$-11157-&&&&　　人言累及乞赐罢斥免误封疆  上曰开原再陷督臣职在封疆自当分任其责念用兵之际姑着策励供职还与经抚等协心任事亟图恢复以赎前愆
　　○刑科周之纲言时势艰危已极朝廷有三恡臣子有三过边臣有三败大僚半空点用不下是曰恡人言路不通直臣久锢是曰恡人内帑不发金花不借是曰恡财修饬故套彼此因循过在观望羞迟兢捷脱卸巧营过在＜矢见＞避线索相牵袒分左右过在矫激奸宄潜通貂参贻害始败于寡谋彼此开嫌相寻覆辙既败于不和赏罚失平倒施逆用终败于无断上下泄泄振励无机乞奋乾威以保  宗社留中
　　○戊戌以右春坊右庶子何如宠为国子监酒祭　　○起升右春坊右庶子孟时芳为南京国子监祭酒
　　○狭西大崇教七寺番僧哈咱劄石等三十五名表贡方物各赐宴赏彩币有差
　　○
　　$$$$-11158-&&&&
　　大学士方从哲言日来建议诸臣语及时事者或斥臣之无能或悯臣之独任多惓惓以增署阁员为请昨科臣杨涟复以大义责臣欲臣力为主恃不宜以安危之故委之后人付之  皇上臣不胜感服但军国重务断非臣一身所能担当时势阽危断非臣一人所能料理惟望将会惟阁臣速点二三员与臣共事臣于今遵旨入阁办事谨具题知
　　○经略辽东杨镐题本月初八日卯时据总兵李如桢报达贼一万余骑攻陷十方寺堡查得十方寺僻在山坳其中仅有额军及贴防军并台军拨夜连逃故者共一百八十四名守堡金紫诰见虏领军趋出致不能守听巡按御史查勘外目前传奴酋通虏欲肆志于辽沈铁岭之间三城仅各以数千兵马仡仡支持在河西粆花等二十营上边挟赏抚臣又取总兵李光荣带领兵马回向广宁则辽
　　$$$$-11159-&&&&
　　阳沈铁益以单薄顷见兵部议以蓟镇兵马四千分行柴国柱朱万良随经略熊廷弼出关诚为急着乞敕总督汪可受作速遣发以备战守得旨下部
　　○己亥  成祖文皇帝忌辰遣官祭长陵
　　○兵部尚书黄嘉善题为照开原城乃昔黄龙府旧地东邻奴酋西接炒花宰暖诸虏迤北则金白二酋在焉辽阳所恃以隔夷虏之路而联络北关互为声援实开原扼其会顷兹残破议者方亟图恢复今督臣议合主客之兵以城抚顺虏来则坚壁自守虏去则出师扰之勿拘常法处处防守苐阃外之事难以遥度应行经略与抚按诸臣从长计议可否所需粮饷另该户部查覆盔甲工部先于戊字库验发五万顶副转运该镇至于马匹先动户部太仆寺银于邻近驿递营路兑买冏寺抽拨及委官赴宣大市口收买见今催发并调兵边援兵俱飞檄
　　$$$$-11160-&&&&
　　促令星驰赴援既经蓟辽总督汪可受具题相应覆请命下遵奉施行奉旨援兵及盔甲马匹等项都着火速催发不许迟误
