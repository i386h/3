<!-- { "loadSidebar": true } -->
　　○山东钜野县人刘奚赴阙奏称乡贼田峨等擅称仁义王紏众数千劫掠财物妇女强夺狱犯谋杀县官诸不法状兵科给事中赵兴邦乞敕法司行该抚按勘究
　　○辛丑大学士方从哲吴道南以所拟  皇太子讲期初七已过惟初九得旨犹可行请乞批发以信  明旨次日  上乃以天气寒燠不和命明日且开讲日讲待秋爽行之　　○兵部左侍郎魏养蒙因被紏上＜锍-釒＞乞归不允
　　○大同巡抚王士琦因被紏上＜锍-釒＞乞归从之
　　○壬寅升浙江右参议蔡献臣为本省提学副使
　　○甲辰以德王常邦□清鲁王寿铉衡王常＜氵庶＞各捐禄救荒敕赐旌奖
　　○赐已故太常寺少卿薛芳祭一坛芳狭西韩城人壬辰进士授临淮知县升户部主事调吏部历考功稽勋文选诸司大常少卿丙辰卒凡四品未考满例不与祭然亦有并叙年劳一款且京官以命下日为始芳自拜官太常及易箦距满期数月耳礼臣复叙其前后廉节勤劳诸状  上命如例予之　　○丙午准湿川王府奉国将军充□鱼□款□暂管府事秦府永寿康裕王谊＜氵侃-亻＞嫡长子在桑袭封父爵继夫人袁氏进封为继妃益世子由木袭封为益王黄氏封为妃
　　○礼科给事中余懋孳以易名两局未结＜锍-釒＞请亟断以便续访内称己酉之冬初行会议所予伍文定等共二十九人业奉俞旨而两字久悬逾五年而甲寅公车交章搜举更详至丙辰冬礼臣集八年之议合通国之单会订于廷＜锍-釒＞四十四人以上而候旨经年未发其初分二单与访者二百四十余人至复访则汰为六十三人矣就中慎而又慎议予者尚五十人而当事者恐数多于昔也则以补恤未久者姑为暂留以需后举如管南祭酒事太常寺卿屠羲英原任佥都御史江东之右都御史沉思孝又按臣册开已覆勘候题者则有戴铣方弘静等七人候勘具题者有沈懋学游应乾吴自新等十一人皆宜及时续访伏乞允发前＜锍-釒＞将四十四人议字上议并前二十九人钦定二字以完盛典仍议续访以搜遗贤＜锍-釒＞留中
　　○巡抚贵州右佥都御史张鹤鸣＜锍-釒＞报湖广四川土司彭象乾冉跃龙等堵截红苗功次并请严禁土司杨光斗挑祸起衅章下所司
　　○丁未  孝懿庄皇后忌辰遣官祭  昭陵
　　○大学士方从哲吴道南以册封伊迩请改正代藩立嗣一事言鼎渭当立鼎沙不当立也不报
　　○以雨泽应祈祭谢  南郊  北郊  社稷  山川风云雷雨坛护国济民神应龙王之神  太岁之神  东岳庙收回脯□月右皿□果酒颁赐辅臣三卓
　　○戊申大学士方从哲吴道南请批发本月十五日廷试岁贡之期以礼部题＜锍-釒＞未下故也
　　○是日复请允韩爌张邦纪等升补掌印及刘楚先回籍皆不报
　　○户部请以本部郎中袁世振加升山东副使兼右参议专管两淮运使事＜锍-釒＞理盐法并请定京掣日期
　　○己酉廷试岁贡生员
　　○吏部奏南京科道晏文辉赵绞等紏拾南京户部主事谢宸李春熙郎中胡宗汉照浮躁例原任南京都水司郎中今升云南提学佥事张门□旦照不及例各降一级调外任用　　○吏部＜锍-釒＞奏循例推升管察科臣台臣吏科都给事中徐绍吉升太常寺少卿掌河南道御史韩浚升大理寺丞添注
　　○刑科给事中姜性请以锦衣卫南北二监钦犯诏狱敕下该卫速行送问发落并请点用北司理刑官＜锍-釒＞留中
　　○庚戌大学士方从哲恳乞休致时杜门日久章凡二十一上不报
　　○升南京刑部侍郎宋仕为南京都察院右都御史
　　○赐赵世孙慈■袭封王爵
　　○大理寺署寺事右少卿王士昌言寺属考选改授给事中御史载在会典今三甲除授博士中行推知俱得自致交戟之下而寺属独缺非平也宜将寺正评事遵照会典及吏部职掌一体选用不报
　　○予原任南京都察院右都御史蔡应科祭葬应科福建龙溪人隆庆戊辰进士初授瑞州府推官擢户部主事出守广西历贵州两广藩臬随抚广西晋户部右侍郎南右都御史自司理洎留台皆有声兼饶经济其巡抚时威行溪洞诸夷畏之生平清介之风雅为世重卒于官至是其子拱明具＜锍-釒＞请恤命如例予之并妻林氏合葬
　　○予原任詹事府少詹事兼翰林院侍读学士黄洪宪妻沈氏祭一坛减半造葬洪宪子承玄先任京兆继转副都历俸将满其母已授三品封至是卒承玄请恤及并祭其父  上命予之　　○予原任狭西巡抚兵部右侍郎兼都察院右佥都御史崔应麒及妻黄氏继妻霍氏并祭合葬并继妻武氏祔葬应麒北直获鹿人隆庆辛未进士历五台潍县汲县令所至俱以惠闻擢户部出守济南为卓异最累迁四川右藩播之役与有功焉复补狭西左随以副都抚之晋兵部右侍郎以养病卒虽三品未满而曾以军功加俸与特恩应半全给之例合  上如礼臣议予之
　　○
　　○壬子初苏松按差都察院推御史金汝谐旨未下汝谐已以京察例转至是复下题差原本大学士方从哲等以京察虽未奉旨不宜复点按差乃将原本封进
　　○大学士方从哲吴道南复请补编纂官周延儒等五员不报
　　○癸丑礼部侍郎何宗彦言代藩鼎渭鼎莎事具见于廷臣之公议臣部之屡请及近日按臣科臣内阁之＜锍-釒＞揭渭长当立莎少不当立详在御前我  皇上优容到今  圣恩如天代王宜感悟悔罪亟自请改无柰其溺于情而敢为抗也夫立子以嫡无嫡以长秩于天为定分贞于国有常宪谁敢干之代王不能割床第之爱明长幼之序  皇上奉三无私正天下纲常岂其以威福之公狥藩服之私前部臣条陈有鼎莎夺长事业奉  圣旨这所奏有禆无礼俱依拟行又宗人府查玉牒言及改正代事亦已奉有俞旨  皇上已明示鼎渭之当立矣今册封届期伏乞涣发纶音封鼎渭为世子鼎莎姑还本等封爵则代藩既帖然于名之得正少长不紊而代藩安天下各晓然于名之当正长幼有伦而天下亦安矣＜锍-釒＞入留中　　○甲寅赐庆王帅锌庶一子倬漼封为庆世子乐平王谟桐嫡长子朗鎏承袭父爵
　　○乙卯大学士方从哲吴道南请允兵部左侍郎魏养蒙通政使林梓回籍并催请南京科道拾遗＜锍-釒＞
　　○丙辰差御史朱阶巡按浙江姚镛巡按淮扬
　　○升南京礼部郎中黄汝亨为江西副使提督学政
　　○丁巳兵部左侍郎魏养蒙复＜锍-釒＞求罢  上允之命崔景荣署本部事
　　○戊午礼部署部事左侍郎何宗彦言今天下所欢忻而翘望者无如  皇太子  皇长孙讲读一事顷  皇太子出讲已奉  圣谕秋爽择吉臣等无容再渎惟是  皇长孙就傅茫未有期敢补牍以请自古有道之长必称三代夏有典则之贻商有风愆之训周有抗世子之法总不越早谕教与选左右而已今  皇长孙十有三龄生长深宫之中未离阿保之手古所谓出龙搂而问竖入虎闱而齿胃今备仪否古所谓师教之以事而喻诸性保慎其身以辅翼之而归诸道今备官否  皇长孙天资高朗越轶千古此正如万镒之璞略加琢磨则温润缜密清明之气少成若天性今转盻清秋金风荐爽蒙泉始出我  皇上为  宗庙  社稷计即涣发纶音命  皇长孙随  皇太子出阁讲学其一应礼仪官僚容臣等酌拟题请＜锍-釒＞留中
　　○礼部奏  瑞王出府成婚将周二年矣府第之建臣部已经＜锍-釒＞请未蒙俞发夫以  皇上自为  宗社计则万年盘石之固屏翰紧惟夹辅固不得谓朱邸养尊靳赐履之典即为瑞王计则奕叶世守之宇堂构于焉始基亦不得以膝下恋慕迟剪桐之封况开国承家事綦大矣必上卜之天下度之地中谋之人三善合而后可议兴作焉今府地未奉  明旨日复一日胜地良辰既难以旦夕叶吉聚材鸠僝又难以岁月竣工谨具＜锍-釒＞再请伏乞敕下臣部会同工部先酌拟地方上请恭候钦定估计兴工以举盛典＜锍-釒＞留中
　　○大学士方从哲吴道南以京察事竣＜锍-釒＞请点用都察院左副佥都及科道各官不报
　　○南京鸿胪寺卿等官余启元等自陈不职  上命俱照旧供职陈所蕴准致仕
　　○差行人谢文锦旌奖鲁府捐禄助赈
　　○己未巡抚河南右佥都御史梁祖龄以名挂弹章＜锍-釒＞乞休致  上允之命候代
　　○湖广人蔺光裕等盗葬  显陵近地相距里余建亭树碣已经按臣特参礼臣催请而旨未下刑科给事中姜性复以为请不报
　　○庚申通政使林梓复＜锍-釒＞乞休允之
　　○补原任山西参议马性淳原官
　　○辛酉铸造德王常邦□清第九子宁阳王由椅麒麟钮镀金银印
　　○武英殿办事大理寺副邢仕际因江南罹灾极重愿捐谷一千石赈济  上以义举从之追赠原任礼部尚书陆树声为光禄大夫
　　○推原任山东副使赵世禄为江西副使
　　○差户部郎中卢瑛田往广东催盐课　　○癸亥大学士方从哲吴道南言谥者朝廷所以褒往劝来维世风而励臣节典至钜也查得万历三十八等年该礼部累次具题应谥三十七人已经前辅臣叶向高拟定上请未蒙钦点至于臣从哲等所拟则有大学士沈一贯沈鲤吏部尚书孙丕扬及武定侯郭大诚四人候旨已久昨见大诚之子郭应麒有＜锍-釒＞催请臣等谨将一贯等四谥开写再呈御览伏望  皇上即赐点发其前次阁臣拟定诸臣之谥及去年礼部请应谥四十四人更祈并赐简发＜锍-釒＞留中
　　○予驸马杨春元母祭葬
　　○大学士方从哲吴道南请允用新推左通政林学曾右通政周希圣二臣时通政使林梓以养病去右通政章嘉祯以京察去也＜锍-釒＞入不报
　　明神宗显皇帝实录卷之五百五十六
　明神宗显皇帝实录卷之五百五十七
　　万历四十五年五月甲子朔
　　○丙寅予原任吏部尚书孙丕扬妻田氏祭一场开矿合葬丕扬列名并祭
　　○戊辰以端阳节颁赐二辅臣上尊珍馔
　　○己巳大学士方从哲吴道南言考察后吏部又有推升翰林科道之本虽黜陟有间总之与察典相关更望  皇上将词臣龚三益科臣姚永济等道臣朱万春金汝谐等部臣魏时应等查照原拟职衔并赐点用至于南京科道紏拾大僚及部覆南京紏拾庶官二＜锍-釒＞一并批发不报　　○允顺天府府丞乔允升回籍以被拾乞休故也命李与善暂署府事
　　○升吴汝珍宣府副总兵马天柱五军营副将
　　○补原任副使孙学易为四川副使
　　○庚午  孝宗敬皇帝忌辰遣官祭  泰陵
　　○大学士方从哲吴道南复请点用部推左右通政林学曾周希圣请即令学曾署事不报
　　○辛未准安远侯男柳祚昌照例优给
