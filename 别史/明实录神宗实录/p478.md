<!-- { "loadSidebar": true } -->
　　○戊午  孝惠皇后忌辰遣隆平侯张炳祭  茂陵  孝烈皇后忌辰遣抚宁侯未继勋祭  永陵
　　○己未  慈圣皇太后圣节免命妇朝贺赐辅臣上尊珍馔
　　○南京户部尚书张益另＜锍-釒＞陈衰朽乞罢  上以留都任重不允
　　○壬戌遣行人崔尔健掌行衡府平度王翊＜釒敖＞丧礼王尔康掌行淮府广信王厚煤丧礼
　　○癸亥大学士沈一贯以病乞假  上允令调理仍促出辅政
　　○甲子宁夏巡抚杨时宁＜锍-釒＞辞加秩不允
　　○丁卯大学士沈一贯题前真人张国祥二本臣拟下部院此系旧制不敢违越而三次蒙发改票臣未测  圣意所在但思天下田土除皇庄外无不出办差徭者今国祥恃恩祈免上比皇庄已非国制且其粮数二百八十石加三百五十石计田将二万余亩几罄一县之境安可尽蠲其徭而令军国费用靡所出耶臣查品官蠲免皆有定数即皇亲勋臣之家亦无全免之理  皇上既欲特广  圣恩亦宜下部斟酌不惟通融民力办理公储且以防奸衅而遏不道之源其侵葬一事已悉依原奏行抚按勘问  皇上明见万里乞俯垂睿照庶政无偏党而人咸悦服臣堇再改拟上进仰候  宸断施行
　　○锦衣卫指挥同知许浚祥奏捐赀助工且以羽檄时闻辞免钦给庄田徵银备饷  上令银两贮库庄田准辞
　　○己巳蓟辽总督邢玠＜锍-釒＞乞归养  上以边关事重不允
　　大明神宗范天合道哲肃敦简光文章武安仁止孝显皇帝实录卷之三百五十三
大明神宗范天合道哲肃敦简光文章武安仁止孝显皇帝寔录卷之三百五十四
　　万历二十八年十二月庚午朔
　　○辛未先是淮王翊钜奏祈升内使璩焕典宝正周昇典膳正李安典膳副至是部覆言其踰越阶级有违定例似难曲从  上特命许之
　　○癸酉  慈孝献皇后忌辰  奉先殿行祭礼
　　○甲戌天津税监马堂奏远夷利玛窦所贡方物暨随身行李译审已明封记题知  上令方物解进玛窦件送入京仍下部译审具奏兵部题会审闽抚所解毛国科吐称初入倭营奉经理之檄文令归本土赍倭将之书器或者进步时经理抚臣奉杨天讨先礼后兵震军声以禠倭魄不可知然所持檄文止一抄白既无印信可凭又无年月足据其言曷敢轻信惟是倭书之中诱以和平要以通商为谋甚狡除书器进纳外国科宜仍送经抚两臣备查真伪奏上定夺其沿海省直移文督抚严禁奸商阑出以防窥伺勾引并咨朝鲜国王堤备釜山一带毋令狡奴复觇隳  天朝恢复之功贻彼国沦覆之患允之
　　○乙亥大学士沈一贯题催掌詹侍郎刘元震三考加秩＜锍-釒＞言其真掺笃行胆学长才直讲多年日勤启沃九载一官有难久滞该部拟升尚书寔系常格伏望  上简发原＜锍-釒＞以昭典崇儒德意
　　○丙子宝钞局火辅臣沈一贯具＜锍-釒＞奉慰
　　○庚辰户科给事中田大益＜锍-釒＞谏矿税言歛巧必蹷各省直督矿税者穿凿劫吓务寔所报矿不必洞而税不必商凡民肌髓髑髅兵陇阡陌皆称矿砂而官及四民皆列市贩向所为军国正供尽竭于此而正供必不能输即令有司刀锯严索祇足驱民而速之乱耳名伪必败  皇上自以矿税裕国爱民名至懿也然军饷无给兵荒莫备曾不闻以向所进收者给民佐国而且日夜采榷增加不止人皆谓  皇上意欲难盈莫不反唇作色嗔心詈口而冀以智计甘言窃天下之誉可得乎贿聚必散方今内帑收贮无虚岁无虚时无虚月无虚日夫积而不渫鬼将作祟不有脱巾揭竿藉为鼓噪之资即恐英雄睥睨席为用武之地此虽家给人散以见德惠亦且蹴之覆之而不可反是天地聚散之必然也怨极必乱夫众心不可伤也今天下自周亲豪右簪缨韦布以至耕夫贩妇健儿走卒莫不茹苦茶毒扼腕侧目唏嘘而无所诉已非一日恐玉崩衅成决而莫制家为讐人为敌众心齐倡而海内因以大溃岂不大可惧乎祸迟必大国家全盛二百三十余年已属阳九加以迩来暴盩朘削种种败道而犹晏然无事东征西讨所向快意盖将前之掩  祖德后之侈  主志外之生众心而内之耗兵食二竖固而扁鹊走元神索而大命倾奈之何耳燕雀而怡堂也意迷无捄  皇上矜奋自贤沉迷不出以豪珰奸弁为心膂以矿砂税银为命脉虽有苦心药右之言听之犹如蒙耳即令巫咸治外仓公治内龙逢剖心舜禹筹策亦安其解其徽纆而救败亡哉夫此六事者稽之往古为必然验之当今而不可易察之天道行事则已极关之  宗社安危则至大臣畏死不言则误  皇上  皇上不疾行祸如发矢不可追矣愿  皇上亟罢各省直矿税以消天下祸乱＜锍-釒＞入留中
　　○故事公侯伯嗣封者咸上表面恩至是宣城伯卫应爵初拜命累遇免朝礼部援武进伯朱天爵例请于午门前行礼表文司礼官捧进允之
　　○兵部覆偏沅巡抚江铎所请征苗四臣梁云龙督饷魏养蒙张天德左右监军王应霖纪功宜如所议其荐胡桂芳及云龙自代临敌易将兵家所忌容移文抚臣合遵旨进剿俟地方乂安听其释负以全孝思允之
　　○辛巳大学士沈一贯进阁办事
　　○壬午兵部覆督臣李化龙槛送□酋杨应龙妻子族党六十九名口行法司拟罪献俘礼部择日告  庙宣捷  上御门受贺其所获器物赴内府交纳允之
　　○癸未  世宗肃皇帝忌辰  奉先殿行祭礼遣武平伯陈如松祭  永陵
　　○户部覆河南抚按会勘卫辉府属灾伤事宜其停辉嘉二县带徵改汲新六县折色应暂准一年用纾目前之困省免籴买之费以后年分仍照数带徵起解本色不得籍曰拖欠上亏国课复议改折致欠军需至宗禄一节议将卫辉应补固禄分别停徵路府官旗月米量于彰德改拨副量得宜公私两便合依拟行允之
　　○又覆湖广巡按王立贤踏勘灾伤事宜其改拆一议既称右首八州县被灾最重合俯从所请查核分数徵银解部余未到州县勘报右后辰亦被灾稍轻照旧徵解本色不必复议改折缓徵一议一特非不称便但暂宽于目前改偿于日后拖连滋扰殊非长算除舡料叚疋胖袄等银咨工部南户部机覆其当户银三百九十八两系属本部应照当徵解至蠲免赈济二议委于荒政有禆相应如拟听其着寔奉行允之
　　○工科左给事中张问达等＜锍-釒＞言臣等巡视厂库凡章奏有照均应看详伏见鸿胪寺鸣赞李伟御用监把总张润泽司礼监太监陈矩锦衣卫百户冯祥各具奏恳免商役奉旨俞允臣等何敢复有陈说但事关法纪有碍工程义难缄默臣惟国家之工作不得不取亦于铺户铺户之应充又不得不佥报乎富商今新商六人之身家何如也李元祥康葵李廷禄刘良佐冯钟锡查雍皆身拥雄赀列四连衢旧商开报人人共知可曰无生理而求脱乎若等自知富厚难免重役预以余赀营求解脱元祥则身充文思院副使子伟仍买爵鸿胪余者或占名旗尉或寄籍匠作此其奸心诡计利己倾人又人人所共知可循具欺罔而俾幸免乎据所称  会典优免一节亦不过叹嗟微役已耳今内外工作皆国家大役公卿大臣咸损俸赀助而若等乃欲幸免乎臣等查得旧商高者秩登挥使下者名隶成均俱未见除豁若等何官役而敢妄希优免乎矧两宫虽竣三殿未营土木繁兴缮脩日盛若此风一倡彼众商者攀援仿傚渎奏何日而已铺户何日而定工役何日而应伏乞  皇上敕下工部将若等严拘重究勒限投状敢蒙蔽再奏者即以违旨之罪罪之庶法纪不挠奸伪知警而国家之工役始可以协力而共济矣疏入留中已而新商纷纷效尤相继求免问达等复具疏严驳之亦留中
　　○甲申  贞惠安和景皇后忌辰遣惠安伯张元善祭  陵寝
　　○乙酉予原任太仆寺卿邓炼登葬如例　　○丙戌先是文部推升＜锍-釒＞内有何乔远逯中立名  上以其系钦降官命拟旨诘之至是尚书李戴等具疏认罪言二臣一因失佥职名而降一因论救雇宪成而降原未奉旨不许推升之旨臣等只照规序迁失于详审罪复何舌□辛伏望少宽斧钺以昭  圣度辅臣沈一贯亦奏言臣前奉传谕心寔甚骇以为吏部何敢若此今接回揭始知二臣既非触尊犯上者比又与奉有不许朦胧推升旨意者不同照常序迁亦似可原既已兢惶认罪伏望俯鉴宽容谨拟票上进惟  圣明裁定寻得旨既认罪堂上官姑且免究该司郎中降一级用其余罚俸半年何乔远等不准升今后但是奉旨钦降官都着令本奏请不许仍前朦胧市恩擅拟踰数曰戴等复奏言臣等奉旨回话席蒙待罪伏蒙  圣慈悯臣愚昧特从矜宥司官降级量示薄罚高厚之恩非顶踵所能报答并不敢循例申救但震慑之余不胜畏慎查得向来  明旨有降而在本衙门者则有降级营事字面有降而改衙门者则有降级改调字面今  明旨降一级用或本衙门或别衙门伏乞批示遵行再照臣部司官见缺五员郎中见缺二员大计火选并在一时委寔界理不前若将郎中王永光降级管事则朝廷之法既行大计之事不误臣等但喜因前得一官之用并不敢为司官惜一级之官是朝廷旷荡之恩而臣子不敢请者也得旨大臣宜体国奉公正己平属近来止知狥情庇下一遇属官有罪曲加申救这是何例览奏有敬畏之心具见不私可嘉王永光降级还着在本部管事
　　○丁亥户部覆光禄寺卿孙玮所奏本等白粮延迟不到乞从长计议查何项堪动粮米暂借供应备查各仓并无前项中白粳米堪以那借应将见到者速令上纳其未到者照近例勒限起制陆续上纳候命下移咨漕巡督按严催各运官先尽中白粳米并糯米皇驰车运以供  上用如籍口守冻延捱即将分部官严拿总部官指名题参听本部请旨重究仍申明旧例以后决不容守冻致滋奸弊允之
　　○己丑大学士赵志皋沈一贯以侍郎刘元震九载加秋未奉谕旨合＜锍-釒＞再请
　　○辛卯工部覆直隶巡按佴祺所奏三议其白塔河之复漕船回南既克风波之险又兴盐政关税无妨复之诚便泇河之开盖用黄河为漕存利有害用泇河为漕有利无害但泇河之外若繇微山吕孟周柳诸湖伏秋水发不无风波之冬春水涸未免浅阻之虞必须上下另凿漕渠连闸节水庶几通漕攸利漳河之引已经具题奉旨咨河漕督臣臣会同保定河南抚臣督率司道查议具覆相应并催务期引漳会卫以图永济允之
　　○壬辰大学士赵志皋沈一贯进自万历二十七年起所撰讲章大学衍义四本通鉴纂要四本以备省览仍乞发司礼监按续刊行
