<!-- { "loadSidebar": true } -->
　　○工部覆总河曾如春奏河工所缺三十万金银库已无可发冏藏理难再借额角□羊既奏已留事例所入有几请将南京库伫尚书马价草场工料等银动支二十万两淮扬所属州县应解马价动支十万两转角□羊应用从之
　　○工科右给事中宋一韩条议巡青四事一言牧地当以万历十年都御史吴兑所丈为原额严行州县逐一清查原佃几何新恳几何荒芜几何实徵几何就地亩清出则增亏可按徵输必裕二言内□请如先年例仓场库局宜分佥诸□足用而止责令各办应得钱粮不相兼摄三言有司类角□羊当下令申饬凡州县徵完钱粮该府不时类角□羊务在年终齐足四言京粮收放凡角□羊银万两以上者科道官亲诣该库监收放亦如之该库正陪交当责成不宜专责陪库不报
　　○刑科右给事中曹于汴以病乞休许之
　　○甲午以  景惠殿祭设赐辅臣
　　○乙未辅臣等再申巡抚试御史之请不报
　　○降工科都给事中白瑜三级令外补吏部以湖广布政司照磨除之  上命边方用
　　○丙申  孝定皇后忌辰遣官祭  昭陵　　○辅臣揭救工科都给事中白瑜不允
　　○升浙江右参议王一言为浙江副使管理杭严巡道事务
　　○丁酉  孝贞纯皇后忌辰遣官祭  茂陵
　　○祭  先师孔子命大学士朱赓行礼
　　○戊戌南京工部尚书裴应章以病乞休  上谕留之
　　○谕内阁朕昨节间恭谒  圣母面奏正月二十六日  天寿山  长陵等处兴工修建亲奉  慈恩钦发助工银五千两犒工新旧钱一百定皇后皇贵妃等皇太子与福王等进助工银三千三百两新旧钱三十定卿等传示作正支销用务使人匠军夫得沾实惠作速修建报完上慰  圣母同朕悬望之诚心　　○己亥吏部以捕获走空神棍王绍溪等并营干官刘悌请下法司治罪从之
　　○户部请如例将蓟镇三十二年抚夷银二万六千一百三十两有奇于济边银两预先兑付各道委官领回本镇专备抚夷支用从之
　　○庚子户部题本部钱粮出入之数税粮马草农桑盐钞为正课实入太仓者三百七十余万事例赎锾缺班为杂课实太仓者将一百万合此二者始足当每岁四百五十余万之出乃各省直遇事輙议题留改纳自外入者额内日求其减自内出者额外日求其增况绒叚隶在司空优恤隶之司马赈荒自有积榖军饷自有存留边储自有民运朝廷每一事设有一事之钱粮乃有司怠缓而不徵豪猾乾没而莫问乞  明旨申饬自三十一年为始凡遇地方有事即照额派本项钱粮内自行区处不得轻题留改其前此借用钱粮俱要上紧补完从之
　　○户部又题二十九年分各省直运司未完并未角□羊未到京边钱粮尚该九十二万五千四百余两乞  明旨申饬转行各省直抚按司府各官作速徵完起角□羊并二十六七八等年未完钱粮一并督催俱限今年三月以里到部以便给发从之
　　○辛丑礼部奏言朝鲜国王李昖舍长立次谓次子李珲有定乱功遽欲援此夺嫡长子见在置之何地且次子举国爱戴真否未确似难遽狥其请请不可狥则方物未可受也但该国忠顺日久一旦却献恐生疑畏进到方物马匹合无姑容进收  上报可仍令该国王议确来奏
　　○壬寅工部尚书姚继可引年乞休
　　上谕留之
　　○癸卯初制辽东镇岁额民运银一十四万七千余两徵派山东布运二司径角□羊该镇交纳给军万历七年因该省徵角□羊延缓暂改类角□羊太仓给发彼时太仓充余故资其那儧今太仓匮极势难代发户部请如旧制从之
　　○甲辰先是河南抚按以唐王硕熿有贤行为请旌异礼部覆请诏以王勤学励行德孝著闻藩辅之光宜加表异着赍敕旌奖有司致贺仍给坊扁为诸宗矜式
　　○乙巳兵部覆南京署兵部右侍郎范仑等条议事宜一简选锋临营选验逐一提石角技必年力精强射艺习熟者方准存留一复浦口城行南户兵工三部会勘要见浦口城果否可筑日后有无冲渰饷费作何处置工夫作何派拨应动民居作何抵偿务令上下两便一清占役除府厂营卫诸役额掣操军照旧听役其挂名投闲滥差替役等项应发操者发操应革黜者革黜玩法旁挠者指名参治一严巡逻兵部会同科道选验汰回老弱仍选常伍军人精强者补足额数一年巡满即于该营更换把卫总照信地依期点闸坐营官躬亲巡历一重门禁敕外守备衙门门官有缺加意遴选将杂差官勤慎者充之并参革员数门卒必由管操厅佥补验差厅发凡躲差营改空名占役者严查黜革一饬提督各都督官在任升转非候新官交代不许径自离任新补者作速赴任不得迁延规避一核班军班军私逃即时查报补角□羊该班不到或勒索卖放情弊一一送问罚班从之
　　○丁未升浙江严州府知府刘焕为本省副使原任湖广左参议伍袁萃为广东右参议知府程达为福建副使分巡漳南道知府吴思学为福建副使管理屯盐道　　○己酉遣官祭  历代帝王
　　○  日讲官礼部尚书兼翰林院学士掌詹事府事教习庶吉士曾朝节以足疾乞休
　　上谕留之
　　○宴朵颜卫夷人命侯陈良弼待
　　○南京供应机房左少监杨志＜锍-釒＞参织匠项举等预领工银刁诬侵赖有妨作工语侵巡视东城孙御史  上命南京法司究刁匠正法而不及御史
　　○庚戌遣官祭  京师太仓之神
　　○壬子礼部尚书冯琦病笃辅臣代请休致
　　○癸丑清明节遣隆平侯张炳等恭祭  长陵等  陵各行礼　　○准故南京右通政吴自峒孙吴绍志入太学
　　○赐  日讲官曾朝节米酒牲菜等物
　　○命四川梁山县举人来知德以原授翰林院待诏致仕仍如处士吴与弼例令有司月给米三石
　　○乙卯礼科都给事中张问达条上科场事宜曰  明旨所最重者大约有三曰关节曰文体曰投充之冒籍鉴别清彻惟督学之臣实加意焉衡文课文一禀于正自足以为劝惩至秋闱较士责在主考与分考须择有行谊有文名者命之典试取之分阅试卷止印注某经不许印注某几房房考阅卷止许随卷批评卷面上不许填写某房某姓阅卷完各房将正备卷会同类集一处总送主考从公裁夺毋分畛域毋较多寡下部议下礼部覆请从之
　　○御史孔贞一请五城掌印兵马俱用举贡知县贤能者准升三年考满仍照宛大二县知县例一体升迁部属下之所司
　　○江西太监李道奏进漏税罚赎等银一千四百余两又进按季船税银二万六千四百二十两  上命收之
　　○益王世子常＜氵迁＞请敕管理并请预造冠服册命部议以服内请封非礼止如例予敕书
　　○赐鲁府阳信王寿钞谥端顺
神宗显皇帝实录卷之三百八十一
大明神宗显皇帝实录卷之三百八十二
　　万历三十一年三月丁巳朔  孝肃皇后忌辰遣官祭  裕陵
　　○戊午南京工部右侍郎范仑引年乞休  上不允
　　○时天下郡守缺几十之五吏部以闻
　　○总督仓场户部尚书谢杰以火灾异常请罪在事臣工人役  上曰草烬坚硬如石因火势炽盛煆炼而成其疏防员役治之
　　○己未以顾其志为都察院右副都御史巡抚狭西
　　○初铸巡视南京五城兵马司监察御史各关防　　○驸马许从诚原赐庄田七百顷已故例减半给予户部以请从之
　　○以贵州副使路云龙为江西右参政
　　○庚申降原任湖广右参政陈鸣华为本省右参议
　　○湖广佥事周应中乞移赠其本生父母吏部覆请许之
　　○下侵冒内府钱粮犯人刘辂于镇抚司
　　○命御史方大美巡按河南
　　○狭西巩昌府三十年十二月二十四日子时西南方地震有声御史以闻
　　○壬戌吏部以本部主事仍照旧酌量调转不得始终注定一司上请
　　○癸亥大学士沈一贯沈鲤朱赓共著守成遣使权宜三论以献守成略曰  皇上嗣服比隆  祖宗英断如神刚明不惑  寿域宏开三十一载矣四方无虞国本大定天下引领以为不逮尧舜者独一矿税耳名为收自然之利实强搜于小民名为闵加派之苦实横剽于额外  皇上但见耳目之前微有所利不知眉睫之际已迫大害试思此物从何处来聚之禁中则成千成万浑闲事耳而当其收之于民乃积厘成分积分成钱积钱成两至于成十成百然后乃千万不知费几多捶挞几多枷锁鬻妻卖女几多恓惶折产破家几多惨毒而后得盈此数也汉文帝有言百金者中民十家之产妄索天下万金是伤天下十万家性命妄索天下百万金是伤天下百万家性命凭怒逞忿何所不为遣使略曰  皇上之驭中官也明饰法纪未尝少假辞色一有违犯必罪无赦虽日侍左右久赐蟒玉者莫不侧目而视重足而立简制之严有如此然天下不诵  皇上之严而言宠信太优宽假太过是徒见奉差小竖纵恣贪暴而遂掩  皇上之鸿名以流谤声甚可惜也制国之用莫大于财而本朝立法莫详于理财  高皇帝亲自讲画设簿书定体式慎差遣密查盘其入有稽而不没于吏书之乎其出有考而不没于纲角□羊之乎乡有籍户有符无朝夕二三之令限有时科有则无望空白索之殃故百姓虽出钱而力可给有司虽比钱而人无怨起角□羊存留悉有记帐虽数十年后可覆知焉虽一介遣官可坐核焉府史胥徒但供使令之役绝临民之事常饩之外一钱即赃故民不见吏吏不见民上下相安而赋事举岂有漫然无经制无稽考四出横索而百不角□羊一利归群小怨归朝廷如今日税使所为者乎臣等以为中使而操利权此古今所甚忌  祖宗所甚禁况今非徒操利权也且觊典兵如狭西辽东广东诸处皆私募徒卒公请于朝以明开跋扈之端幸  皇上屡加拒绝而若辈之请犹未已此岂可假借哉我  太祖密防内臣勿使预兵尝曰此辈当使畏法不当使有功又曰不假以兵柄自无宦寺之祸非谓外臣必贤内臣必不肖其流祸不可不早防故也权宜略曰今有百金于此而鬻  皇上之一官臣等知不许也有万金于此而鬻  皇上之一旨臣等知不许也孰知今日而  皇上之旨已潜为人鬻去而不觉乎或虚言千金之利而鬻或虚言万金之利而鬻利未入于上旨已鬻于下旨鬻于下则威福予夺随之而俱去矣每一旨下必曰权宜权宜者明知其不当为不可为而聊试为之耳非经常之制长久之谋也非  祖宗之明训子孙之世守也以此昭  上心不自安而劝天下姑勉从也以此见今岁然而明岁不然此事然而彼事不然也而今果权宜乎哉始谓之暂而暂也遂久始谓之借而借也即真非徒不返也日以浸多得无托此二字以箝天下之口乎若是则先之以不信而谁委心者诗曰天之方蹶无然泄泄臣等预有危责安能以泄泄自处而  皇上亦何可以泄泄处此也
　　○庆云备御王思道误开抚臣荐为按臣杨宏科＜锍-釒＞紏署兵部尚书萧大亨简举认罪  上以偶误谕之又山海后所舍人袭授署正千户刘瀚国本三十年十二月袭混誊入本年二月大选揭帖亦简举认罪  上不问止下武选吏张雪瀚于法司
　　○以南京兵部职方司郎中邹观光为南京光禄寺少卿
