<!-- { "loadSidebar": true } -->
　　○癸亥吏部尚书梁梦龙卒梦龙直隶真定人由进士改庶吉士授兵科给事中历吏科给事中升顺天府丞调河南副使狭西参政山西按察使河南右布政使擢都察院右佥都御史巡抚山东督行海运有功升右副都御史巡抚河南升户部右侍郎三年考满复职荫一子入监读书改兵部右侍郎暂管京营戎政丁忧回籍服阕起兵部左侍郎总督蓟辽保定军务大阅叙录升兵部尚书兼右副都御史仍旧总督辽东宽奠堡等处捷功荫一子锦衣卫百户三年考满军功叙录前荫世袭回部管事加太子太保改吏部尚书乞休准驰驿回籍
　　明神宗显皇帝实录卷之三百六十七
　明神宗显皇帝实录卷之三百六十八
　　万历三十年二月甲子朔祭  三皇子  景惠殿以收回祭设赐辅臣
　　○吏部左侍郎曾朝节＜锍-釒＞辞新命  上优诏不允
　　○荫永嘉大长公主裔孙郭梦兆重庆大长公主玄孙周居经崇德大长公主曾孙杨天佐永淳长公主嫡孙谢＜棥心＞功各送国子监读书
　　○工部覆保定巡抚汪应蛟条议二款一广兴水利臣谨按境内山川图迹质以耳目闻见易水可以溉金台滹水可以溉恒山溏水可以溉中山滏水可以溉襄国漳水来自邺下西门豹尝用之瀛海当诸河下流故号河中视江南泽国不异至于山下之泉地中之水所在而有议督委各府佐贰一员及州县正官并选南官中能识水利者周循勘议某处可筑坝建闸某处可通渠筑堤高则灌注下则车汲悉照南方开水田法量拨军民夫役以便宜处置计六郡之内可成水田者奚啻数万顷每岁收获可益榖千万石畿民从此富饶永无旱涝之患即不幸漕河有梗亦可改折于南取籴于北此国家无穷之利也一修理城垣夫四里之城大约用甎三百余万今秋成薥豆黍稷秸草视往岁倍收第每亩令出秸草一束重十二斤今秋不足以明年麦秸补完每一束计可烧甎三片大邑地万余顷一年足包一城中小邑三年无患甎不足矣甎既足然后聚灰大邑每亩令出钱二文中小邑三四文则可充灰价然后总计概邑人丁无论优免行差一体均派每一丁役不过十日而大工告完每窑约烧甎五千匠役工食约一两五六钱此当于官府设处或士民乐输于小民毫无干预运草须用省祭义民公平监收先远而后近仍刻期某日收某乡毋致久积随到随收毋令久侯用夫役先分等第其下下户之极贫者每日仍给榖二升毋致饥馁以上俱丰稔则行荒歉则止苟创造之有端不必已终其事即乐成于他日不必已有其名如此不出十余年畿以内大半多坚城深池所以保障黎元拱护神京莫先于此俱应如议报可　　○户部给事中夏子阳请补司道之员复行取之官以振吏治重抚按之权制参随之奸以肃纪纲不报
　　○乙丑大学士沈一贯请以本月二十一日恭撰讲章如常进览许之
　　○蠲杨州府属额解麻铁蒲草银两因按臣以灾请也
　　○丙寅补赐辅臣年节银纻及讲官有差
　　○擢狭西副使李徽猷为右参政仍管地方事狭西左布政使霍鹏候服阕甘肃行太仆寺卿周裔先候病痊各照原官起用叙甘肃之功也
　　○丁卯遣官祭先师孔子　　○擢山西右参政杜潜为按察使仍管地方事以朝鲜善后有功故也
　　○罢国学纳贡例从祭酒郭正域议也
　　○戊辰工部尚书杨一魁覆河南巡抚曾如春＜锍-釒＞近因蒙墙等口冲决黄河尽皆南徙势趋永宿今不亟图转盻水涨狂流非惟生民受昏垫之虞抑恐  陵园有侵啮之患修筑汴堤以障南徙诚目前保护至计第工程浩大费不下九万该省岁修止六万余应留漕折临德二仓赃罚事例等银以济急需又汴堤上自归德下至灵虹接连绵仁石堤数百余里若今河南地方已修完固而灵虹一带尚为残缺则狂澜尽复奔南前工虚实应一并修筑高厚始保万全宿迁小河口乃睢水出洩故道河渠尚未深广兼以耿车时儿滩横堤年久残废莫能障御为今之计速应＜锍-釒＞浚小河正渠仍培筑耿车等堤使黄流尽归小河口则弥漫自消而  祖陵庶无他虞第前堤概筑决口既塞傥下流不浚上源必复淤塞恐冲决之患又必不免应通行各该抚臣同心兴举毋分尔我以上工程俱限春月报完诏嘉纳之
　　○庚午大学士沈一贯言吏部苦于推补之未尽都察院苦于差遣之不敷乞  上俯允其请不报
　　○以灾荒蠲山东钜野嘉祥武城曹州济宁定陶峄县鱼台朝城观城濮州金乡滕县莘县单县粮税有差改折一年
　　○辛未  皇太子纳吉纳徵告期册封  皇太子妃命候陈良弼充正使尚书冯琦侍郎朱国祚充副使持节行礼
　　○制曰朕惟储贰天下之本婚姻王化之纲法阴阳以肇人伦礼先正始求窈窕以承内职思在进贤既得令仪爰颁显命咨尔郭氏粹姿婉娩懿德温良毓自名门娴习诗书礼乐教于师氏敬修鞶悦珩璜河洲乏声应其谐渭涘之文祥凡叶是用遣使持节册封尔为皇太子妃于戏我  祖宗家法甚饬益远迈于汉唐我  圣母壸范尤端即当今之任姒尔既孚于凤卜宜交儆乎鸡鸣弼赞元良明章妇顺佑开胤祚广衍坤生风咏于归助我国都之教雅歌好合顺于父母之心祗服训词＜棥心＞膺多福
　　○把总萧靖国训练朝鲜军兵告成兵部覆题应量补一官以酬劳绩仍申饬该国时加操演分布周防毋得恃安弛备复蹈前辙报可
　　○闲住安远侯柳＜棥心＞勋乞留南养亲许之
　　○壬申工部尚书杨一魁＜锍-釒＞言袍服数多缺匠成造不得不选然国计未纾尤不可多选以滋糜费容臣部移文内监并各该衙门备查先年所收人匠内有名存人亡及见在年老不堪应役者尽数开出本部即行五城地方如数选补庶旧额不减而月米不加国计亦少禆矣诏遵前旨照数便选取送监应役其各衙门原未题请如何輙行查滋扰姑不究
　　○癸酉  孝贞纯皇后忌辰遣官祭  茂陵
　　○甲戌福建晋江南安惠安同安莆田仙游等县灾以差蠲赈
　　○丙子  皇太子亲迎婚成
　　○
　　○三边总督李汶以平洮泯生番六忍熟番力节功＜锍-釒＞请巡抚贾待问总兵孙仁兵备副使袁弘德等及同事诸文武等官功次宜优叙　　○丁丑以皇太子婚礼赐辅臣茶饭
　　○宴朵颜等卫进贡夷人邦失等二百十七名命侯陈良弼侍
　　○戊寅大学士沈一贯以  上召太医院进宫诊脉具揭问起居
　　○兵部言阖套乞款已久宁镇迄无定议乞题催以凭覆请诏曰可
　　○己卯礼部以  皇太子婚礼成请  上升殿受贺诏免
　　○皇太子奉  命于文华门受贺群臣行四拜礼
　　○上有疾召谕辅臣罢矿税释逮系补用科道复建言诸臣职
　　○是日巳时  上急召辅臣及部院等官至仁德门独召辅臣一贯入启祥宫后殿西暖阁时  中宫翊坤宫皆养疴不侍侧  圣母南向立稍北  上具冠服席地坐稍东偏西南向  皇太子  诸王罗跪于前一贯叩头起居毕  上曰沈先生来朕恙甚虗烦享国亦永何憾佳儿佳妇今付与先生先生辅佐他做个好皇帝有事还谏正他讲学勤政矿税事朕因三殿两宫未完权宜采取今宜传谕及各处织造烧造俱停止镇抚司及刑部前项罪人都着释放还职建言的得罪诸臣俱复原职行取科道俱准补用朕见先生这一面舍先生去也一贯呼  万岁称谢言  圣寿无疆何乃过虑如此望  皇上宽心静养自底万安不觉失声  皇太后  太子  诸王皆哭  上遽起就床一贯再奏云六部尚书求去者三望  皇上谕令视事  上曰兵部尚书田乐户部尚书陈蕖俱令即出供职工部尚书杨一魁不塞黄堌口冲我  祖陵着革职为民一贯复叩头出拟旨是晚宿直于朝房
　　○礼部等衙门礼科等科会奏问安
　　○二更守官递  圣谕至辅臣所谕俱如前惟中加南京供应机房系旧制并苏杭织造内官有御用及婚礼袍服俱着仍旧已采徵在官金银等件并织完绒疋烧完磁器还着原差内官押解进用如有奸恶截阻及驿递应付迟慢者指名参处数语一贯回奏臣正对群医问  圣体所患具言决无意外不必深忧况今  明旨一下所以造福四海者无穷普天率土万口同祝天地神明阴相扶助惟  皇上耐心宁思静摄温养万安之庆端有日矣所奉  圣谕臣即传各衙门布告远近令共祈  圣寿万年原帖尊藏阁中传之信史俾知  大圣人作为逈出于寻常也
　　○庚辰  上遣文书官至内阁取回前谕大学士一贯题昨恭奉  圣谕臣与各衙门俱在朝房直宿当下悉知捷于桴响已传行矣顷刻之间四海已播欲一一回殊难为力成命既下反汗非宜惟望  皇上三思以全盛德大业以增遐寿景福臣不胜忠爱
　　○壬午户部尚书陈蕖以河南修筑汴堤径留漕折赃罚事例等银＜锍-釒＞争之曰河堤修筑事隶工部应自设处若别部钱粮必移咨商确方可开许未有径留之理漕折赃罚事例等银乃本部济边正额当此内帑极匮之秋日夕催儧犹恐后时目今年例二百余万无银可发万一军饷不继倐有意外之虞谁当其咎历稽往牒无以河务而径留边饷之例固万万难从者也诏尔部钱粮既称缺乏难借河工正值紧急待用之时工部便计处来说
　　○总督两广都御史陈大科卒大科直隶通州人由进士授推官召为给事中累迁太常寺卿右副都御史巡抚广西升兵部右侍郎总督两广加右都御史至是卒于家赐祭葬全典赠兵部尚书　　○癸未谕内阁朕前眩晕召卿面谕之事且矿税等项因两宫三殿未完帑藏空虚权宜采用见今国用不敷难以停止还着照旧行待三殿落成该部题请停止其余卿再酌量当行者拟旨来大学士沈一贯回奏今  圣体初安正宜倍加崇摄凝承天禧安得以区区外物而妨内养臣愿  皇上且勿以此事展转于怀宁心澹神保身保民幸甚容臣三思再奏其事在不疑者如推补行取科道起用建言诖误诸臣释放矿税建言诖误犯人谨拟  圣谕三道惟即允发预慰中外悬望  上报闻所拟  圣谕下行取一道其余未下以曹于汴翁宪祥萧近高宋一韩孙善继钱梦皋胡忻李成已钟兆斗为六科给事中沈时来方大镇孔贞一钱桓余＜棥心＞衡杨廷筠刘九经张攸渠乔应甲左宗郢汤兆京康丕扬沈裕王夔龙温如璋金忠士李培高攀枝史学迁沈正隆为各道御史其南京科道则储纯臣金士衡道臣则孙居相胡鹗周＜棥心＞相关扬李云鹄史弼命既下诸臣即日谢恩履任盖遵即到任管事之旨也
　　○甲申乾清坤宁宫兴工辅臣沈一贯恭视赐茶每月为常
　　○命礼部铸给河漕道关防
　　○江西税监潘相舍人王四等于饶州横恣激变致毁器厂相诬奏通判陈奇可不能捕救得旨系逮奇可＜锍-釒＞自白不报
　　○乙酉原任大学士申时行王鍚爵以册立册封上  圣母徽号各赍＜锍-釒＞陈贺  上报闻
　　○孝陵奉祀魏国公徐弘基赐第毁于火具＜锍-釒＞以闻  上悯之下所司看来说
　　○翰林院编修郭淐刑部办事进士张九德以赍诏稽迟各夺俸四月
　　○命礼部铸给龙江瓦屑二关抽分关防
