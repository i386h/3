<!-- { "loadSidebar": true } -->
　　○河南巡按姚思仁＜锍-釒＞言中州困疲乞停开采一曰矿盗啸聚召乱之可虑二曰矿头累极土崩之可虑三曰矿夫残害逃亡之可虑四曰矿兵粮缺噪呼之可虑五曰矿洞遍开浪费之可虑六曰矿砂银少逼买之可虑七曰民间开矿失业之可虑八曰奏官肆横激变之可虑不报　　○先是户部部中郑材以＜锍-釒＞论堂官调南京至是欲计南北郎中俸通理给由南考功主事吴华以被言调南者例不通理格其请材随报升云南佥事因上＜锍-釒＞乞休语侵华华具言职掌旨下吏部
　　○南京四川道御史陈煃言吏部大选掣签与会典选法背戾以致人地不宜宜查旧例以禆吏治不报
　　○河南巡抚钟化民言中州民困已极恳亟停采矿不报
　　○兵部以府军前卫副千户仲春首议开矿留守后卫百户王守仁王锦袭窘诬楚藩俱请斩不报
　　○庚寅命宣城伯卫国本编修孙慎行廿□寺为正使简讨王图行人潘国重廿□寺为副使持节册封鲁王寿鏳通安王朗金□音建宁王谟堂蒙阴王帅钾郧西王常潮福山王器塽清源王器铤汝宁王在唫荥阳王翊铬妃李氏固原王璟渭妃郭氏
　　明神宗显皇帝实录卷之三百九
　明神宗显皇帝实录卷之三百一十
　　万历二十五年五月辛卯朔命分守西宁署都督同知达云以原官挂印充总兵官镇守延绥
　　○壬辰大理寺访获强贼七名法宜决不待时  上以正当热审谕内阁停之
　　○癸巳总督邢玠言往岁救援朝鲜经略宋应昌督兵七万有奇今倭兵不下十余万而前督臣抽调各兵总计不及三万欲再行召募恐乌合之众教习为难事定之后角□羊散不易议选调川东施州卫八司酉阳石砫土司邑梅平茶二长官司湖广永顺保靖土司兵一万名不足再于叙马泸道属土司土妇奢世续下选补分为三营令参游吴文杰等三员各领一枝而以临洮大将刘綎统之以川东副使王士琦监之并用府佐吴良玺李培汪京三员随营查督然土兵必湏土官随行如无土官必不可入选行分作三截将官专管约束文官稽查虗冒更请将刑部尚书萧大亨速补本兵以便调度章下所司
　　○大学士张位沈一贯言臣等昨为本兵缺官特荐萧大亨今邢玠条陈东事亦请用大亨舆论所孚简任当亟乞将拟进票帖从中批发不报
　　○升湖广副使刘弘道浙江副使蔡逢时河南副使陈简各参政弘道浙江逢时湖广简本省陕西左参议张悌临江知府高从礼瑞州知府孟绍庆户部郎中余梦鲤杨应中各副使悌本省从礼福建绍庆云南梦鲤广东应中山西刑部郎中谢时泰兵部郎中杜允继各佥事时泰浙江允继河南浙江右布政使曾如春陕西右布政使郑国士各转本省左原任广东佥事黄仁荣补河南察降原任云南副使田琯补广西右参议从署部杨俊民请也
　　○甲午礼科右给事中罗栋乞举行  皇长子冠婚大礼
　　○吏部侍郎孙继皋乞放不报
　　○直隶巡按龚文选言民间罪应死者每恤刑审录情法可矜疑者＜锍-釒＞请改永远充军盖各犯之恶无干后代今曰永远则子若孙世家于戍正法免一身之死而遣罪流累世之祸也虽新例以著伍后所生子孙替役不许行拘原籍子孙第各军在伍生有子孙其根本必思原籍其军装必寄原籍或明关或暗逃久而必致关文清勾里排管角□羊其骚扰有不可胜言者乞敕下法司斟酌拟议不报
　　○乙未以端阳节赐三辅臣上尊珍馔
　　○南京太仆寺卿余一龙以病乞休令回籍听用　　○升河南知府张中鸿为山西副使管辽东苑马寺马政
　　○浙江巡抚刘元霖条议调兵事宜一择将言浙兵自山东天津撤回蓟镇杀戮之后人情畏怖今应调者闻讹生疑必择一素附之将领之始无他虞一恤兵令进有所用退有所归无至失所一水路由内河以进天津部覆水兵若由内河必湏计程定限毋以水浅为词致误事机余如议行
　　○丙申以京营参将陈寅千总谢用梓为蓟辽军门标下训领南兵将官从邢玠请也
　　○发太仆寺马价银二十五万七千两以备水陆各兵三月粮饷及防倭官兵犒赏
　　○升山西分守口北道按察使孙维城为右布政使驻劄宣府分管西南二路以宁北道兵备副使张国玺补口北道雁平道兵备副使赵彦调岢岚道从宣大督抚请也
　　○升浙江副使林烃为广东左参政
　　○兵部车驾司主事徐中素言  祖宗旧制有上下两利不淂不议复公私俱病而不淂不议更则召商开中以裕边酌议清勾以实伍是也按永乐中每盐一引输边粟二斗五升商人争出财力募民垦荒天顺中斗粟值银二分边储大裕成化中尚书叶淇议改折色商徙农散乐土变为莱芜后虽有仍徵米豆刍秫之令然不过十中之一二耳商人宁厚值以易粟无宁垦田以多费弊所从来久矣今诚沛下明旨渐复输粟之规不十年而旧制可举矣往土著之民见种粟之可以永为利也又争募民以种粟且商人自置墩台自联保伍突有虏犯人自为战此不惟有益于盐法而且有取于屯政不惟可以助耕而且可以御虏计无便于此者至清勾之令民之受害甚矣然使害民而有禆戎务吾犹甘之乃军户有帮贴而军户病里甲有管角□羊而里甲病有司以取盈考成而有司病一入行伍半多尪羸将安用今额军也莫若量其附近而调补之北人近边而补南者则调而北南人近腹而补北者则调而南又虑北多虏警边军不可少耗即以本殒数粮饷召募壮士补之则人人乐业免逃亡之患在在皆兵鲜冒滥之弊此不惟有便于民而且无损于军不惟有益于军而且无耗饷者也＜锍-釒＞入留中
　　○丁酉  孝宗敬皇帝忌辰遣侯薛钲祭  泰陵
　　○戊戌夏至大祭  地于  方泽遣公徐文璧代侯徐文炜伯王学礼大学士张位尚书范谦分献  五岳廿□寺神驸马侯拱宸先期代诣  太庙请配
　　○辛丑四川茂州地震有声保县同日震
　　○壬寅  仁宗昭皇帝忌辰遣官祭  献陵
　　○初淮盐运江广直隶御史牒送南京盐政道御史亲诣石灰山关掣验名曰京掣后以不便裁革至是御史杨光训言各□称自京掣革后奸商央带私贩正盐壅积议仍旧便部覆报可
　　○巡按广西林道楠以石星误国坏事乞请正法并焚杨方亨廿□寺所进夷物
　　○甲辰内阁会同翰林院官考试各处岁贡取中上卷六卷中卷三百五十五卷选贡取中上卷三卷中卷三十三卷
　　○建州廿□寺卫都督指挥奴儿哈赤廿□寺一百员名进贡方物赐宴赏如例
　　○乙巳户部言辽东所积米豆及朝鲜见报粮数止二十余万石恐经用不足请行山东发公帑三万金委官买籴运至登莱海口令淮舡运至旅顺辽舡运至朝鲜又偕临德二仓米各二万石运至登莱转运淂旨事关军机不许延误
　　○戊申郧阳巡抚马鸣鸾以采矿利薄民困难堪乞赐停止不报
　　○户部覆总漕褚鈇奏蓄粮饷以备急令淮扬二府沿海州县各借库银籴谷仍劝谕盐商当铺量力积糓遇儆乏食平价粜卖事宁之日在官者易价还库在商者听其变价营运允行
　　○己酉  上御朝宣奏延镇捷音百官致词称贺行五拜三叩头礼是日祭告  郊  庙遣公徐文璧侯徐文炜驸马许从诚各行礼先是万历二十四年三月延镇总督李汶等以套虏卜酋阳款阴逆分道出师首功四百有奇至是勘实如例宣捷
　　○庚戌升广东按察使张一坤山东按察使龚勉四川按察使沈九畴各右布政使一坤江西勉浙江九畴陕西皆以陪推用
　　○兵部覆总督邢玠调兵事宜言督臣议增调川湖土兵一万诚为淂计但查川夷叛服靡常应量选六千员名所调用文武各官及分营定限一切事宜皆请如议淂旨刘綎以原官充提督土汉官兵御倭总兵官王士琦加参政监军将官吴士杰廿□寺俱准调用同知吴良玺通判李培根长史汪京准加衘及改原官用该部差官守催不许推托稽延以误战守
　　○协理京营戎政兵部左侍郎李春光以选锋数少议增七千名以足二万部以粮饷太费量增二千名淂旨准增一千名
　　○山东道御史乔璧星以倭情□夕□鸟□骜异常＜锍-釒＞上四议临朝以鼓人心发帑以犒将士简枢臣以资调度罢矿店以弭内乱不报
　　○辛亥叙延镇文武将士功总督李汶加太子太保于原荫锦衣卫儿男加升一级世袭赏银八十两大红纻丝飞鱼一袭原任巡抚李春光右都御史荫一子锦衣卫试百户世袭赏银六十两大红纻丝四表里各给与诰命总兵麻贵加都督同知荫一子本卫正千户世袭赏银六十两大红纻丝四表里兵备道赵楫张悌萧察俱升一级边郎高拱辰升俸一级参将杜松王威师以律俱升副总兵孙朝梁寔授副总兵游击戴烨卜天兆郭有光俱升参将王国栋准复参将叙用袁登阎逢时俱加参将衘守备李震加游击衘傅栋遇缺推用冯大柱戴守礼各升实职一级自赵楫以下赏银有差以区画效劳李桢余立各升俸一级赏银四十两纻丝二表里李桢仍荫一子入监该司署印官升俸一级赏银十两余各八两原任尚书石星謟媚倭奴欺君辱国不准叙户部尚书杨俊民赏银三十两纻丝二表里署兵科给事中徐成楚陕西巡按御史于永清各赏银十五两
　　○浙江巡抚刘元霖条议靖海岛严催徵二事部覆允行
　　○壬子叙延镇功辅臣赵志皋加少傅兼太子太傅进建极殿大学士荫一子尚宝司丞张位加少保兼太子太保进武英殿大学士改吏部尚书沈一贯加太子太保进武英殿大学士改户部尚书各荫一子中书舍人仍各赏银币有差
　　○癸丑江西道御史黄纪贤请速简本兵亟图御倭之要不报
　　○先是刑部奉旨天气暄热将在监罪囚分别具题已蒙矜恤外又将御史曹学程亦祈缘例徼恩未下至是刑科都给事中侯廷佩亦以为言不报
　　○巡按山东王立贤以刀尖火起变出异常乞停罢山东开矿不报
