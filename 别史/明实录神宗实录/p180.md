<!-- { "loadSidebar": true } -->
　　○兵科左给事中韩绍条陈四事一重监司以兴吏治一精甄拔以挽士习一通吁告以达下情一慎勘议以昭国是部覆如议行○户部覆云南巡按董裕题云南地气暑湿积聚稻谷易于腐烂亏折赔累小民不便议令每府州县各建仓廒以贮谷春夏之交酌量放给各衙门在官人役扣其工食银两贮库以备赈恤是之
　　○以贵州坝阳守备周于德为四川都司
　　○辛巳霜降节遣成国公朱应祯镇远侯顾承先广宁伯刘嗣德庆都伯杜继宗武平伯陈永祚惠安伯张元善左都督李鹤祭  长陵等  九陵及  景皇帝陵寝
　　○调狭西屯田佥事杨楫驻劄凤翔府分巡关西道改补山东佥事张克家
　　○壬午  上御皇极殿
　　○更铸山东布政使司银印从抚按请也
　　○命驸马侯拱宸掌管宗人府事○癸未赐三辅臣饼果肴胾
　　○圣母发帑银二十万两太仆寺马价三十万两犒赏守边军士
　　○甲申以镇远侯顾承先管领大汉将军
　　○先是内官监等衙门以大庆覃恩为官匠陈乞五百七十余人都给事中李廷仪＜锍-釒＞言官匠月有廪粮工作乃其常职自来覃恩未有滥及此辈者夫匠役至微名器至重荣以冠带已非其据加以俸级尤非其宜且近不常裁省冗员耶一日而升俸级数百人岂其冒滥名器抑旦虚糜廪粮矧额员之所裁殊少而额外之所增殊多有限之财安能供无穷之费乎章下所司及部覆不能执争后遂援为例云
　　明神宗实录卷之一百二十八终
　明神宗显皇帝实录卷之一百二十九
　　万历十年十月乙酉朔  上亲享  太庙
　　○颁万历十一年大统历
　　○以恩诏荫吏部左侍郎兼侍读学士掌詹事府事许国男立功总督仓场户部左侍郎刘思问男承遇礼部左侍郎兼侍读学士陈经邦孙钟岱刑部右侍郎胡价男可化巡抚大同右副都御史贾应元男维铉大理寺卿辛自修男启元太常寺卿李辅男大纲顺天府府尹张国彦男我繗光禄寺卿臧惟一男尔用太仆寺卿陆树德男彦祯为国子生
　　○以覃恩发银二十万犒京边军士○丙戌  孝洁肃皇后忌辰祀于  奉先殿遣成山伯王应龙祭  永陵
　　○以宝城工完遣工部尚书曾省吾祭  永陵  昭陵并谢  后土司工之神
　　○戊子  中宫千秋节免命妇朝贺赐三辅臣上尊珍馔
　　○升兵部郎中王承休为狭西左参议
　　○己丑  上御文华殿讲读
　　○以  皇子诞生恭视写诏赐三辅臣银币有差
　　○铸福建福宁漳南建南各守道关防
　　○叙  永陵  昭陵宝城工赐辅臣张四维申时行余有丁各银五十两纻丝四表里工部尚书曾省吾侍郎陈道基各四十两二表里省吾仍加太子太保其余升赏有差仍荫太监张桢侄张绍恩锦衣卫百户冯保赏视辅臣张鲸等递杀之是役也工部叙内臣功甚侈焉○辛卯  上御文华殿讲读
　　○夺喜峰路参将王轸镇虏营游击王维藩曹家路游击李秉德职回卫
　　○壬辰予原任狭西巡抚右佥都御史张祉祭一坛
　　○癸巳以冷口关提调彭友德为密云奇兵游击江西都司杨森为狭西参将遵化参将王继□为墙子岭参将
　　○予南京工部尚书吕光洵祭葬如例
　　○御马监太监刘阳以覃恩为太医院使钱增等乞升右通政等官礼科都给事中石应岳持不可礼部覆寝之
　　○甲午以  尊上  两宫圣母徽号礼成赐三辅臣及中书官各银币有差
　　○追封荣昌昭靖王翊镜为淮王谥曰昭镜淮王嫡子也未袭封而卒无嗣其叔嗣淮王载坚以请礼部覆许之
　　○申增进学额数通三年内大府务足六十大州县四十五以地方为差科第多者仍量增
　　○乙未赐属夷故都督王台敕及办祭彩叚四表里如例
　　○丙申以水灾蠲赈苏松等府有差总计冲毁庐舍十万区漂流田禾十万顷淹死人口至二万财赋奥区遭此昏垫故有此赈
　　○丁酉  上视朝
　　○云南道御史杨寅秋纠吏部尚书王国光六罪擅支工部银一万两修理火房罪一取抄没仇鸾家石狮充玩好罪二宴客宣武门楼罪三纳沧州知州张与行所献羙女二人罪四勒司务胡诰引疾而以内姻江学诗补之罪五覆用贪副使韩应元不谨知府薛纶受其厚贿罪六  上览＜锍-釒＞大怒诏王国光欺君蔑法念系大臣姑落职冠带闲住复胡诰职黜江学诗为民
　　○申饬巡按及守巡官申冤理枉巡行放告毋许州县官阻抑从科臣韩绍条议也
　　○己亥御史曹一夔论王国光并元辅张四维＜锍-釒＞入留中而遣文书官孙斌诣四维第谕之曰王国光欺肆卿亦未知朕亦不信宜安心佐理不必介意四维因具＜锍-釒＞谢并乞罢免复优诏留之是时  上励精图治去留皆出独断云
　　○庚子发太仆寺马价银九千六百两于京营买马
　　○辛丑  上御文华殿讲读
　　○大学士张四维再＜锍-釒＞请角□羊机务复慰留不允
　　○予德府嘉祥王常泩民较例也
　　○壬寅  诚孝昭皇后忌辰祀
　　奉先殿遣宁晋伯刘应元祭  献陵
　　○复除河南道御史贺一毋论款与不款而我有常胜之具矣因举总督郑雒等劾参将陈琦等部覆其言皆是  上亦以为然令督抚悉心计处毋事虗文郑雒等各荫赏有差○阅视蓟辽保定边务都给事中周邦杰题查劾各边八事俱修举总督吴兑梁梦龙巡抚周咏阴武卿辛自修张梦鲤总兵李成梁戚继光杨四畏田福等劾副总兵史震等部覆淂旨加吴兑太子少保梁梦龙太子太保李成梁岁加禄米五十石阴武卿等戚继光等各荫赏有差史震等逮问降罚有差
　　○甲辰改太子太保兵部尚书梁梦龙为吏部尚书梦龙＜锍-釒＞辞不允
　　○延绥巡抚王汝梅题清丈过榆林绥德延安三卫原额屯地三万九千七百五十三顷四十三亩原额屯粮六万七千七百三十三石有奇节年失额并沙滩水压甚多今次清丈除补足原额外尚多抛荒屯地三十顷四十三亩徵粮七十一石有奇以备正额召垦不尽之数地多粮少地肥粮轻与有地无粮者悉厘正有粮无地粮重地轻者悉开除及将副使文作等纪录指挥纪纲等分别降问户部覆请诏曰可
　　○乙巳山西道御史张问达＜锍-釒＞论元辅张四维请罢之
　　上怒手批其妄言渎扰谪福建运司知事四维＜锍-釒＞捄因力求辞职  上慰留四维而炤前旨降问达
　　○浙江巡盐御史孙旬条陈九事曰平徭役清追并复民壮苏灶困＜宀十见＞盐禁恤运军佥旗甲收人才定疑贰多可采者部覆从之
　　○以山东都司任自强为大同左参将延绥坐营中军傅枢为本镇游击
　　○丙午
　　上御文华殿讲读
　　○南赣巡抚张焕题臣镇分辖江西赣州卫并信豊会昌南安三守御所官吏旗军俸月粮系额徵屯余粮银内支给赣镇三营兵马粮饷悉旧额饷银给发俱无糜费江桂湖广道御史汪言臣
　　○命蓟昌骑营将兼统车营改车营将为都司从督臣吴兑议也
　　○癸卯  上视朝
　　○大学士张四维三＜锍-釒＞乞休情词益切报曰卿辅政忠勤朕所倚任前耳有旨慰留岂可固求休致宜遵朕命即出赞理毋淂又有所陈
　　○狭西利族等族番人枪卜萧等入贡给赏如例
　　○阅视宣大山西边务给事中田大年题臣毕历三镇备询八事如兵马非不备也工作之役未罢则羸弱犹存买补之令未除则月饷尽费差递无停勤动万状乘此歇役之候宜广安集时简阅以固结士心钱粮非不富也屯官旧苦降调则扣除多无地之军召买不能尽停则守支受赔累之苦其或本折兼放稍豁升斗则又剥贫卒之脂膏以益仓库之虗耗乘此查销之际宜酌储积严扣兑以剂量出纳修险隘者补形势耳顾当事者急于图报而表见者恐其后时故岁岁未有息肩今后□十年所修者通为旧管即以旧工补葺者开为新收而于不急之役一切报罢整器械者恐钝朽耳然旧置者未经试用而新造者又复陈朽今后以十年所造通行整搠即以今所整备者开为新收而议处多余缺蚀之数仍令军士分习一艺时常操演务俾熟闲边屯原广惟当查复旧额各镇新开即以补每年屯粮不足之数不必别起徵科边屯盐引当恤土商每岁盐引无论主客尽付总督衙门通派土著之民任其从便上纳收胡马者本以备骑操今虏悉出下驷责领徒累贫军自今市马不堪者即行估计变卖收佐市本操马不足明请马价另行买给散逆党者第恐亡命之诱虏各镇抚道密定筹画相机待时角□羊散板升仍严通夷之禁不许阑出至于史车二酋曲为堤防议处无使为心腹之患则西巡抚王宗载题南昌十一府属军饷钱粮俱民屯二项徵派并无盐课等项支用民兵银二万一千七百四十余两军卫公费银五百六十三两俱已裁减其昔缘流寇题设驻防兵将裁革已久见在守备把总一应官兵俱属紧要殊难再减报闻
　　○升黄花路参将李如柏为蓟镇东路协守副总兵该参以黄花镇守备周之士升补原任广东雷廉参将陈濠为蓟镇游击辽东叆阳守备王有翼为正安堡车营游击辽东都指挥同知李成材为横岭口参将大宁都司王科为龙固二关参将延绥游击姜显宗为蓟镇燕河营参将
　　○戊申  上御文华殿讲读
　　○庚戌  上视朝
　　○敕后府吏户礼兵四部朕弟潞王年已长成其岁支禄米一万石今在京岁且支三千石钞一万贯待之国复全支仍慎简学行端方者除王府官仪卫司及群牧所官亦选诚实的当者拨堪用旗尉六百名精壮军一千名充王府随侍及群牧所用其余合行事宜悉依益王例宀辛亥赐沈王恬烄谥曰宣赵府江宁王载墣谥庄惠南乐王厚火□留谥康顺衡府汉阳王厚□谥温文
　　○壬子以保定坐营中军杨元年为辽东游击
　　○总督狭西左侍郎高文荐绘进延宁甘固四镇事宜图说因言在固家镇裴家川一带沿河筑墩置卒以谨侦暸分兵戍守以成犄角洮河刍粮告匮改贮粮银训练土著密置墩塘添募家丁抚绥西番等族分道约束在甘镇各城堡额兵消耗勾补招徕务足原额各道钱粮本折不一细加会计酌量请讨仍切责屯田＜锍-釒＞通盐引镇羗宁远等堡增拨官兵防守标下游击移驻高台应援高阜处筑墩盖房通贼道路多穵坑堑结好瓦剌番夷使为我用在宁镇平虏黄硖广武等处修复边墙关隘斩削沟岔山坡横城马头一带高阜应筑短墙低洼采造排栅仍五里筑墩昼夜瞭望中卫胜金关地方每处置房百间拨委官军戍守并修复关东旧威济堡开浚贺阑山下古渠灵州参将移驻横城副总兵统军二千移驻玉泉与广武游击首尾相联将玉泉营守备裁革庆阳官军掣回花马西安军士仍附游兵额军逃亡按籍勾补在延镇各城堡去边辽远宜将向水移之文家岔清平移之鹰窎山龙州移之化窑寺北高梁至于把都新兴石涝饶阳四堡之泉一并于柳树涧仍割还永兴堡属神木以便责成并修守旧边添筑寨堡查拨军余就便种牧波罗大河镇羗□□只山柏林宁寨等处沙岸崩颓建巨石长桥以便防守入卫蓟镇之兵消耗过半酌量减罢各处角□羊边钱粮取其附近地方俱改本色收贮备用兵部覆  上虑该地方荒歉恐道将偏见率易更建或致他虞仍令文荐会同各抚镇虗心计永利以闻
