<!-- { "loadSidebar": true } -->
　　○兵科给事中薛三才＜锍-釒＞言昨见三边总督梅友松狭西巡抚赵可怀各具奏虏众越境抢番谓丑虏本意抢番因而掠汉原非欲攻城杀将其议处叛酋欲致书虏王责令瓦火二酋献逆伏辜臣窃惑焉自火酋拥众渡河住牧归德复谋建寺捏工川以内固其窟穴又日夜教虏王西行以外树其党与于此邀赏于彼肆掠虽命为抢番实为掠汉可谓意原不在汉乎如以即日遁去为角□羊彼已得志于我夫复何待而久驻既戕杀主将能无虞大军之蹑其后哉设令二酋献逆伏辜臣窃料其必来听命略示恭顺缚献一二驽虏以谢前过既罚服势不得不复与市赏各酋观望益启戎心诸羌破已尽为虏穴是虏以虚名受罚而邀实利我以虚名服虏而遣实害也方今草盛马肥诸酋蚁屯塞外悉兵远去诚非完计但当饬厉兵马以预战备联络番族以接声援□日出大米□扬二酋罪恶榜之边外永绝其市赏另议征剿其有能缚二酋以献或得其首级者不拘番虏人等即以其抚赏赏之傥二酋畏罪窜伏海上则按兵息民而徐观其衅如复要挟市赏侵轶疆圉即集兵一大创之诏下部议
　　○兵科给事中薛三才＜锍-釒＞论辽东甘肃事言近日辽东之捷督臣上功按臣验级岂不甚详顾道路传闻有谓卤掠甚惨俘众不足补亡者有谓搜捕他虏以邀赏而首功未必尽实者间御史朱应谷且抗＜锍-釒＞言之矣未奉  明旨处分亡论边臣危疑难于展布而朝廷赏罚亦何以服天下乞敕该部转行彼处巡按御史详加覆勘至甘肃事体更有可虑比闻虏酋严立罚格徵发东西部落必欲得志于瓦喇顷者兵部发马价银十万两以佐该镇之急官军稍稍矜奋能与虏角但称借支旋复议补虽济燃眉终无救于枵腹请敕该部转行彼处督抚诸臣悉心计议一一兵食之费条议上请该部酌量缓急题覆将前项银两若干径作正支若干仍作借支俟虏既回巢边警稍息另行区处庶边备渐实而贡市可久矣
　　明神宗显皇帝实录卷之二百二十五
明神宗显皇帝实录卷之二百二十六
　　万历十八年八月庚午朔升佥事史旌贤为贵州右参议
　　○以神机营参将许从谦充神枢营右副将
　　○巡按云南御史杨绍程参黔国公沐昌祚贪纵不法诸状部议请  上裁夺令罚禄米半年原参人犯巡按官提问
　　○狭西督抚奏言顺义王乞庆哈自伊祖款贡传之三世已二十年朝廷封赏未为不厚今本王西来坐视部夷抢掠继乃纵令火酋过河生事矣洮州之变说者谓其有部落在焉今乃提兵亲自渡河矣谕之不听阻之不可桀骜如是尚可谓之款贡乎然本王自仰华寺以至绰逊口渡河直趋掜工川皆在番域非我兵可到臣等亦难苛责如有内犯情形容臣等相机拒堵必无束手待敌之理  上以虏酋合谋抢掠非一日所酿如何不早奏闻犹以未犯内地为辞令督抚官相机战守务保无虞
　　○河南道御史董子行奏言西镇多事起于莽棿二川听虏酋之住牧今无论战守皆当驱之使去又言经略洮河必自甘肃始甘肃振庶门庭固门庭固庶界限明其原借之路彼既自甘不韪我实报之有名宜坚持谢绝报可
　　○辛未礼部尚书于慎行再＜锍-釒＞乞休不允
　　○兵科给事中张贞观＜锍-釒＞言市赏必不可不罢战守必不可不决言虏啖汉物已二十年我一旦罢市赏则虏惟恃抢掠抢掠之利多归部落市赏之利多归酋长市赏之利逸而倍抢掠之利劳而半故非但中国虑失虏之欢即虏亦虑失中国之欢夫诚有所利之也为今日计宜毅然罢其市赏加意战守或乘虏未归以东套所遗驱获数帐质之塞内计虏慑威贪利必且扣关请罪我因与之更始宁虏狥我无我狥虏又言中国款虏岁以百万计和款二十年则已饱虏二千万矣虏有二千万之增则中国有二千万之损即虏不渝盟中国亦且坐困恐异日忧方大耳＜锍-釒＞下所司
　　○癸酉兵部以火落赤犯洮河乞饬边臣速议兵食共图战守并敕宣大督抚扯酋市赏暂行停止俟其悔悟方奏请报可
　　○命兵部武库司主事梁云龙辽东兵备佥事万世德随经略大臣行边仍于宣大二镇各选家丁三百名随行并发太仆寺马价银二万两军前支用
　　○户部以山东旱灾奏请蠲折民屯钱粮以苏民困从之
　　○南京户部尚书张西铭以老疾乞休令给与应得勋阶致仕
　　○升福建佥事俞道生为广东左参议
　　○乙亥谕大学士王锡爵近日西镇屡报虏情卿辅弼重臣岂可引疾求去兹闻卿疾已愈宜即出辅理副朕眷倚至怀锡爵具＜锍-釒＞谢  上温答之
　　○以修理京师城垣命侍郎朱天球陈于陛分管都给事中邵庶监视
　　○丙子命吏部左侍郎兼翰林院侍读学士赵志皋礼部右侍郎兼翰林院侍读学士韩世能左春坊左谕德兼翰林院侍读曾朝节左春坊左赞善兼翰林院编修顾绍芳翰林院修撰王庭撰充经筵讲官翰林院编修周应宾李道统充展书官
　　○升左给事中李廷谟河南副使御史屠叔方山东副使陈忭福建熊元湖广给事中王梦煦河南御史王制广东各佥事
　　○开设罗平州学从云南抚按请也
　　○丁丑  孝康敬皇后忌辰祭  泰陵遣安乡伯张世恩行礼
　　○吏部尚书宋纁祭  至圣先师孔子
　　○戊寅祭  太社  太稷遣公徐文璧代
　　○以  万寿圣节赐大学士申时行等及讲官李长春等金银寿篆字金银书红黄符有差
　　○己卯又赐大学士申时行等及讲官李长春等各银币有差
　　○先是属夷史二官儿等携男妇二千余众出边兵部以边将失于抚驭各拟降罚  上以督抚官统率制驭岂得无罪令萧大享等各夺俸而参将麻承诏降级守备马一龙等提问俱如拟
　　○兵部议处边防事宜言迩来稽核边备虽每年事竣有叙三年阅视有行然弥缝于事后不若责成于事先乞敕各镇甄别将领简练兵马每于春秋二防分布之先预为部署一切战守诸具详款开报又言蓟镇累年修防台墙险隘足恃以守而于战宜加之意辽东数年召练家丁降夷可用以战惟于守当加之意宣大山西之间城堡足恃而兵马未试于战然必得军之心乃可鼓军之气延绥之兵马素劲可以言战然因抚虏之难及积荒之后兵饷交匮宜为区处宁夏有河山为险可以言守而军困积弱尚难言战甘肃之兵力素弱粮饷缺乏既难以战又难以守狭西之兵止为防番未为备虏近遭诸虏之荼毒将失番族之藩篱应俟经略大臣临镇一应事宜与督抚官会议奏闻至于腹里入卫戍守诸兵亦宜及时整顿以备缓急调遣俱如议仍令各总督镇巡官用心整理不许疏玩
　　○庚辰大学士申时行等请  上御经筵日讲  上以圣体未安暂免
　　○安南都统使莫茂洽差宣抚副使赖敏等进贡宴赏如例
　　○升四川左参议丁此吕为狭西副使庄浪兵备
　　○命总督蓟辽兵部尚书兼左副都御史张国彦协理京营戎政以兵部左侍郎蹇达代
　　○壬午升给事中侯先春吏科吴之佳户科洪有复礼科钟羽正工科俱左给事中丁茂逊户科右给事中
　　○以宁夏都司守备赵备改大坝堡守备徐应祯改清水营堡守备
　　○南京给事中徐常吉请复设常镇兵备  上以官多民扰裁革已久已之
　　○以洮州失事论罪并恤录死事诸臣李联芳赠都督同知刘承嗣等带罪管事高崇谦等提问
　　○甲申以中秋节赐辅臣上尊珍馔是日大学士王锡爵入阁办事
　　○丙戌  万寿圣节遣官分祀  诸陵免百官朝贺赐辅臣上尊珍馔
　　○己丑遣户部尚书杨俊民祭  太仓之神
　　○泰宁等卫夷人头目孩子等一百二十四员名赴京进贺宴赏如例
　　○工部以各省直岁造军器多不堪用请半议改折以裕经费从之
　　○辛卯  宪宗纯皇后忌辰祭  茂陵遣怀远侯常胤绪行礼
　　○刑部右侍郎詹仰庇以疾乞休准回藉调理
　　○壬辰祭  夜明于  夕月坛遣侯吴继爵行礼尚书石星分献
　　○谕兵部洮河虏贼曾否出境近日失事后作何整理防御兵部便马上差人传与督抚官着三日一报来不许违误
　　○癸巳山东道御史任应徵＜锍-釒＞参兵部尚书王一鹗身任枢筦视边事若罔闻虏方猖獗洮河宜一大创而顾泄泄焉宣大是图说者谓宣大之役用抚居多一鹗实主之及我师再败按臣入奏越二日始以闻何其闇而欺也因荐原任兵部尚书王遴精诚体国宜膺秉枢之寄于是一鹗奏乞罢斥以谢言者＜锍-釒＞俱留中是日传谕阁臣前者因西边虏情出朝召对□量处置事宜如今科道官都有本荐举将材兵部倒没有本王一鹗却又告病这是何故于是大学士申时行等回奏言臣等前蒙  皇上特赐召对亲涣  玉音庙筭周详神威宣鬯以故洮河之战我兵与虏虽互有胜负然虏终不敢深入今已出境遁去此固  皇上圣武有以慑之然亦本兵居中调度之力也至于推举将材各衙门咨访该部类覆分别可用与否乃系旧例非本兵独无本也又言王一鹗钦遣分献偶闻人言理当待罪不得不以病请并乞  皇上将御史参本早发令一鹗即出视事＜锍-釒＞再入  上简前＜锍-釒＞以边方有事如何擅拟易置本兵任应徵等姑不究令一鹗供职如故
　　○甲午改南京工部尚书舒应龙为南京户部尚书
　　○朝鲜国陪臣刑曹参判李山甫进贺赴京宴赏如例
　　○四川达思蛮长官司都纲头目番僧加蓝藏等四名赴京进贡宴赏如例
　　○户部奏言沿江一带卢洲田不止万有余亩宜设法清理应追复者追复应起科者起科应开垦者开垦报可
　　○户部以河南应纳临德二仓米改折一年以济边用
　　○兵部会荐将材给事中张希皋等荐总兵杨绍等十八员御史李本固等荐总兵麻承恩等二十员吏部尚书宋纁等荐副总兵尤继先等十九员○乙未祭  历代帝王遣侯李言恭行礼伯毛登王应龙尚书于慎行王一鹗分献
　　○升南京户科给事中徐常吉为浙江佥事
　　○礼部右侍郎兼翰林院侍读学士黄凤翔言方今诸司四夷鳞集阙下复值此虏酋内讧羽檄交驰之会而  陛下频免朝讲徒令凝眸倾耳者谓  明明天子犹然耽溺宴安臣窃耻之愿  陛下深唯酖毒之儆缉熙忧勤之念屏游宴御朝讲与大寮庶采共图修攘又云今天下大计惟用人理财二端宋臣有言平居有极言敢谏之臣则临难有敌忾敢死之士吏部员外邹元标直声劲节业已受知  陛下顷铨司特拟召用而  圣意顿改于前建言谪外诸臣如潘士藻孙如法台省交章荐举铨司为请量移而章＜锍-釒＞概从中寝彼获谴独重窜伏草茅如卢洪春李沂者又奚望也窃恐士气日摧人心不奋平居有靡爵禄临难有全躯保妻子耳臣愚以为建言得罪诸臣愿  陛下亟赐召用又言宋艺祖欲积缣帛二万疋易胡人首宋太宗移内藏上供物为用兵振给之资史册载之以为羙谈今户部二十万之岁进既非旧额积为常供屡经执奏未蒙俞允窃睹都城内外祠庙寺观金碧荧煌堂宇壮丽询诸道路皆曰内帑所捐金也而远方梵杀之供奉岁时斋醮之祷祀亦复频仍臣愚谓与其捐兹厚费于冥冥孰若宽此一分于民命臣愚又以谓岁进无名诸费愿  陛下慨然停止＜锍-釒＞入报闻
　　○以都察院左副都御史邵陛为刑部右侍郎
