<!-- { "loadSidebar": true } -->
　　○命工部发银十万两接济辽饷　　○大学士方从哲题臣昨日在阁办事午后忽见狂风大作黄尘四起赤气横空时方申酉之交而天色晦冥有如深夜雨土蒙蒙咫尺不辨至起鼓以后风势转加自非天心甚怒何以有是顷接辽东经略与督抚揭帖言诸将于本月十一日誓师二十一日出边剿虏克敌制胜正惟其时兹忽有异常风变骇人心目  皇上当此诚欲感格  天心作兴士气宁有异术亦不过于用人之间加之意而已今早蒙发督饷侍郎李长庚本乃目前第一急务若再将赞画主事刘国缙及臣近日所请户兵二部侍郎各处按差与考选散馆诸臣相继允用则朝廷之举动一旦更新将四海之人心争相鼓舞尚何  天怒之不回哉其经略杨镐恭报师期之＜锍-釒＞仍乞发臣票拟以彰  天讨不报
　　○经略辽东杨镐奏恭报师期大彰  天讨会同蓟辽总督汪可受巡抚周永春巡按陈玉庭集议既定约令镇道各官于二月十一日俱至辽阳之演武场酌量兵马分为四路北以开铁为一路从靖安堡出边以原任总兵马林为主将以开原管副总兵事游击麻岩管铁岭游击事都司郑国良管海州参将事游击丁碧原任游击葛世凤管新兵右营原任游击赵启祯管新兵中营原任参将李应选原任守备江万春等隶之以开原兵备道佥事潘宗颜监督岫岩通判董尔砺赞理而北关兵马分路并进又监之以庆云管游击事都司窦永澄此可以攻奴酋之北面从此而南则沈阳为一路从抚顺关出边以山海总兵官杜松为主将以保定总兵王宣原任总兵赵梦麟左右之又以职标下右翼营管游击事都司刘遇节原任参将袭念遂原任参将柴国栋原任游击王浩张大纪杨钦桂海龙管抚顺游击事备御杨汝达等隶之以分巡兵备副使张铨监督以按察司经历左之似赞理此可以攻奴酋之西面从此而东以清河为一路从鸭骨关出边以辽东总兵李如柏为主将以管辽阳副总兵事参将贺世贤职标下左一营管游击事都司张应昌管义川参将事副总兵李怀忠总镇坐营游击戴光裕总镇右翼营管游击事都司冯应魁武靖营游击尤世功西平备御徐成名加衔都司李克泰原任游击吴贡卿于守志张昌胤等隶之以分守兵备参议阎鸣泰监督以推官郑之范赞理此可以攻奴酋之南面从此而东南以宽奠为一路从凉马佃出边以总兵刘綎为主将管宽奠游击事都司祖天定南京陆营都司姚国辅山东管都司事周文原任副总兵江万化叆阳守备徐九思浙兵管备御周翼明等隶之以海盖兵备副使康应乾监督以同知黄宗周赞理而朝鲜兵马分路并进又兼之以管镇江游击事都司乔一琦此可以攻奴贼之东面若清河之东叆阳之西尚有一路亦可通贼但山险路狭林木蔽亏止可轻兵出奇张疑设伏听临时相机调度乃兵马虽分四路出边之时须合探合哨声息相闻脉络相通各道名为监军而催儧粮草纪籍功罪招收降人皆其职掌又辽阳广宁系根本重地则以原任总兵前府佥书官秉忠与辽东都司张承基驻辽阳以新添总兵李光荣驻广宁各领兵马以备不虞又以管屯都司王绍勋总管运各路粮草分派既定复誓诸神至若悬赏规格题奉钦依已经榜示昭然中外耳目且传播夷地矣复将罚约备款已经榜示者又行明白宣告使共听闻一各路信地距奴地城寨计道途远近定出兵日期如违日期者明系逗遛主将以下领兵官皆斩一本路虽杀贼收兵见别路为贼所乘不即救免者明系观望主将以下领兵官皆斩一主将与将领千把总及军士或有私讐于阵中乘机陷害者审实处斩一官军临阵退缩不前者登时立斩一马步兵前对以冲锋陷阵破敌为功不许割级俟贼败走之后方许后队割级验功之时前后三七分赏如贼未败而争先割级来抢级者皆斩一临阵私逃及诈称病规免者斩一营中畜藏妇女者斩一营中不加谨严致失火延烧火药粮草者斩一杀中国被掳人民报功者斩一滥杀投降夷人及老幼妇女充功者斩一争夺高丽及北关所获首级者斩一攻克贼寨争抢财物致有失机者斩仍罪及本路将领一俘获贼属子女及被掳汉人妇女隐匿不报者斩一督运及护粮草官违误军兴者斩以上一十四款不惮三令五申各宜朝乾夕惕尚方具在军法无私因取抚顺在阵先逃已经题明正法之指挥白云龙者当场枭首示众以为法在必行之例随密谕各总兵起自二月二十一日各依期限先后出边务期尽贼而返谨具奏闻
　　○丙子敕户部右侍郎兼都察院右佥都御史李长庚专督辽饷
　　○升四川副使杜应芳为福建参政山西副使周泰峙为河南参政汝宁府知府岳骏声为河南副使刑部郎中谢渭为湖广副使广平府知府焦源清为山西副使
　　○丁丑以清明节遣官分祀  诸陵并  恭仁康定景皇金山  陵寝  哀冲  庄敬二太子坟所各行礼
　　○南京刑部尚书卫一凤引年乞休不允
　　○户部奏条列仓务  上以有禆漕政从之
　　○戊寅广会试额数三百五十名先是会额止三百名至是特增五十名命礼部著为令
　　○以右春坊右谕德郑以伟钱象坤左春坊左中允汪辉管撰诰敕　　○升广东佥事杨瞿崃为九江道参议广西佥事姜志礼为湖广道参议湖西佥事黄汝亨为本省参议
　　○予原任总督京营戎政宁阳候陈应诏祭五坛遣官营葬如例应诏拮据京营以积劳卒于官妻夫人许氏援例陈乞礼部覆允故有是命
　　○己卯夜四更火星逆行入翼宿十六度三十分
　　○庚辰左都御史李鋕以人言引疾乞休＜锍-釒＞凡三上俱优□慰留之
　　○辛巳  上谕工部曰殿门工程已奉旨知会开工如何擅自停止该司官姑且不究速令清理地基接绪鼎建不得借言挠阻有违造作
　　○铸换湖广等处承宣布政使司之印
　　○壬午蜀王贡扇诏赐银一百两大红罗常服一袭写书与王　　○云南丽江军民府土官知府木增输银□万两助充辽饷
　　○朵颜等卫夷人哈哈赤等二百四十一名贡马及方物赐晏赏银币等物有差
　　○癸未南京吏部尚书沈应文引疾乞休不允
　　明神宗显皇帝实录卷之五百七十九
　　明神宗显皇帝实录卷之五百八十
　　万历四十七年三月甲申朔  孝肃皇后忌辰遣官祭  裕陵
　　○大学士方从哲题顷接经略杨镐手书原拟二十一日大兵出边剿贼适十六日天降大雪跋涉不前复改于二十五日当此进兵之时胜败安危决于一举而前日之风变若彼连日之阴霾又若此  天心示儆极其昭著臣愚欲乞  皇上降敕一道令兵部传谕东征将士用示鼓舞臣谨僣拟谕帖一纸恭进御览伏惟裁改酌行
　　○礼科给事中亓诗教言  皇上御极之初日讲不辍经筵时御何为因循至于今日竟视  东宫如漫不相关之人视  东宫讲学如漠不切已之事且不惟  东宫也  皇长孙十有五岁矣亦竟不使授一书识一字我  祖宗朝有此家法否乃迩年以来不务令德惟贿是闻臣恐作述无
　　$$$$-10970-&&&&
　　闻何自赓重光之烈丰亨难恃惧终流悖出之殃不报
　　○旌表湖广黄州府罗田县教谕周□□由伯母鲁氏叔母郭氏贞节
　　○总兵杜松等师出抚顺关陷没先是奴儿哈赤寇边经略刘镐议四路出兵讨之以松为一路军沈阳从抚顺关出边约三月初二日兵次二道关合营前进松于初一自抚顺提兵直渡浑河生擒活夷十四名焚克二栅随乘胜追剿至二道关伏夷突起约三万余骑与我兵对敌松率官兵奋战数十余阵欲图聚占山头以高临下不意树林复起伏兵对垒鏖战天时昏暮彼此混杀而车营枪炮以浑河水势深急拥渡不前松与保定总兵王宣原任总兵赵梦麟皆狭西榆林人俱以将略世其家松骁勇过人久历封疆屡获奇捷至是以援辽起升山海总兵经略镐命从抚顺出边攻奴西面以宣与梦麟左右之松奋勇喜功
　　$$$$-10971-&&&&
　　介马疾驰而奴亦素惮松因厚集伏兵以诱之入遂为所中说者谓其刚愎寡谋所不免焉经臣称违律丧师抚臣周永春按臣陈王庭亦以为言不知师期已洩奴备我矣先期与如期皆败道也
　　○乙酉开铁路总兵马林失利监军兵备道佥事潘宗颜死之初林领开铁兵从三岔口出边营于稗子峪夜间奴陷杜松军军中遂哗及旦敌至林甚恐遂提部下兵避其锋以去宗颜独留殿后奋呼杀贼胆气益厉与游击窦永澄守备江万春通判董尔励等及所部健丁冲突鏖战贼死者枕籍自辰至午力竭不支遂同时遇害宗颜字士潜万全都司保安卫人能诗赋善古文辞至天文兵法亦时时玩习为诸生便究心时事有筹边赋及韬略十二对癸丑成进士授户部主事则奴酋猖獗条具辽事芹议时论韪之遂挺身往督辽饷会开原道缺特
　　$$$$-10972-&&&&
　　用咨补申明军令严为巡缉取剽掠奸淫者立正以法四境肃然阴知马林不可共事未出师前遗书经略杨镐曰林庸懦不堪一面之寄乞易别帅当此重任而以林遥作后应庶其有济不然不惟误事且恐此身实不自保至是果如其料战没之日骨糜肢裂惨不忍闻年三十六讣至  上遣官谕祭赐葬立祠赠光禄卿荫子兆环为锦衣卫世袭百户谥曰节愍
　　○夜东南方有星如碗大赤黄色尾迹有光起自大角星东北方行至近浊
　　○丙戌兵部尚书黄嘉善覆兵科给事中吴亮嗣条上京营五事内除清军实以裕国储一款听户部议覆外其一练选锋以习长技议以六万火器手严汰老弱教演枪炮于内选最精者三千人优以双粮其粮即以汰老弱并见缺额之粮补之若将领训练不精者年终即以此为殿最一查马价以实戎伍以
　　$$$$-10973-&&&&
　　后粮料按月给发先赴科道挂号逐名亲给至于倒死专兑收粮住支申报各衙门互相给查一除积弊以饬营规议将坐营量加以都指挥体统行事职衔以便统辖一饬班务以核虚冒以后班军到京之日先行查点始入营操如有重大工程兵工二部移会□拨一应钱粮俟解官挂号投部听管班司官随到随放接济工操至于行盐二粮亦应赴挂号方许关支从之
　　○巡按直隶御史潘汝祯条上昌保事宜十款一营兵防守宜增一宣昌会哨宜行一考核移将宜定一山陵台军宜核一堡城河岸宜筑一各口营建宜审一官常因革宜酌一修墙设城宜急一修器修船宜预一各营事例宜平兵部覆议称便从之
　　○夜火星逆行入冀宿十五度一十分
　　○丁亥援边总兵麻承恩论斩初承恩戴罪援辽移沈阳驻劄遇警应援于万历四十六
　　$$$$-10974-&&&&
　　年四月间奴酋诱陷抚顺承恩借防清河脱身以去及本年七月十二日清河被陷承恩复按兵不动与参将祖天定坐视逗遛不赴策应照律问拟应得罪名承恩拟斩天定拟戍仍将承恩逮赴京师下兵部治之从巡按山东御史陈王庭奏请也
　　○戊子升户部郎中张凤冀为狭西右参议
　　○己丑升刑部郎中刘文琦知狭西巩昌府工部郎中娄一堂知江西瑞州府户部郎中张大猷知直隶广平府
　　○以御史倪应眷为长芦巡盐
　　○庚寅谕内阁曰  皇太子讲学天气寒燠不调俟和暖举行以辅臣择是日开讲故有是命
