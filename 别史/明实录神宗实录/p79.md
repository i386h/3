<!-- { "loadSidebar": true } -->
　　○巡抚应天都御史宋仪望言三吴海防南界两浙北抵淮扬相去千余里中惟吴淞至金山三百里为倭奴入犯必由之路而宝镇一堡更为要冲但置山不据而筑堡山外十里岁仅拨兵三百戍焉形势既失兵力又单贼若据山建瓴而下堡非我有矣今欲移堡依山戍以协守计费六千余两出抚按赃赎佐之可一年报竣或移大兵驻防以控要害或出海洋搜剿以立奇功均便从之
　　○罢松潘副总兵沈鲸行御史提问鲸贪横有声为蜀抚所劾故也
　　○诏给德州宁山通津天津沈阳领班游击尹湘等七员及锱重营游击陈伯怿等三员各旗牌三面副仍查辎重营原拟责任加给不坐名敕书一道如有升迁事故径自交代
　　○丁未吏部以明年属天下朝觐考察之期＜锍-釒＞请天语叮咛抚按等官凡所属考语据事直书不许拘泥对偶组织浮词以应故事淂旨近来各抚按官不精核所属考语率为浮词又妄托耳目采听非真中多枉纵但甄别人才提纲挈要全在部院先年抚按有举劾不公诬枉冒滥者部院该科即行纠奏请旨降黜近来通不举行上下务为委狥却求天语叮咛是使朝廷日事焦劳治理终无由致今后宜查炤旧例及近日戒谕一体遵守
　　○以三年内缉获过盗贼赏提督巡捕署都指挥佥事王世科及参将以下银两有差
　　○巡按辽东御史刘台条上三事一曰更援兵以苏疲镇辽东入卫兵三千一千出军门标兵二千出二十五卫抽选每缺一军合姓勾补每缺一马合户朋赔褁粮负甲越二千里抵蓟精徤顿成尪羸膘壮止存毛骨明春期届抽补如前是一校兵马入关而全辽财力已尽查广宁游击徐国辅领兵二千数额既同而用逸代劳事体甚便且宁前旧设右营游击额兵不过千余今将入卫二千留一千五百并入右营在广宁调度非遥在蓟镇应援亦便其余五百原系开原抽补宜仍回本镇属马市官领之添设备御一员驻庆云堡一以镇蔽西虏一以弹压王台如此则蓟镇之额兵不减而辽镇之疲困亦苏矣二曰慎互市以代虏谋辽东一镇自宁前抵喜峰口曰朵颜自锦义历广宁至辽河曰泰宁由黄泥洼逾沈阳銕岭至开原迤西曰福余开原迤北曰山寨曰江夷迤东曰海西曰毛怜曰建州  祖宗以来嘉其慕义许以互市广宁设一关一市以待朵颜泰宁等夷开原设三关三市以待福余西北等夷开原迤东至抚顺设一关市待建州等夷事属羁縻势成藩屏数十年来积套成毙先年进循其期今则紏同各部传箭频至先年酋首犒赏盐布余止酒肉今则通索盐布增至引疋先年酋首间讨衣叚锅牛视为异赏今则指称常例互为告讨先年自称藩篱今则假借大虏倚托声势绐我厚赂先年马驼运载利归中国抽分抚赏积有余羡今则故用敝物强求厚值甚者徒手讨赏至不可继比比皆然惟广宁关市附近抚镇重兵坐制稍听约束抚顺一关王杲就擒各种衰弱事属王台暂无足虑开原三面邻夷势极孤悬最为寒心查该镇三关三市王台由广顺关入市东果园离镇城十五里逞家奴等由镇北关入马市堡离镇城二十里福余等夷由新安关入市庆云堡离镇城四十里近年王台逞家奴等皆淂径至开原南城墙混列杂处安肆贸易略无界限西北一带住收夷人互市在庆云堡内一遇传箭突赴市场弯弓垂橐务满所欲所欲既淂捧乳进酪强饮各官以示婴侮稍不如意或鼓噪而起或跃马而射或顺抢而出大小将官痛若被围推原本末盖由广宁边有墙墙有关关内有堡堡内有兵由关而入由关而出体统稍正衅端犹少若开原则边关既荡然无守兵势又单弱不振以故有求即与莫敢谁何诚能添设兵马增补御备驻劄庆云堡内联络该镇参将兵马约誓沿边备御官员申以不易之期示以一定之额如期而至查额而赏序名而领其听我约束则循例敷恩如动辙要求则闭关谢绝更令抚镇衙门详细开载某市月开几期某市月用几数某市大赏小赏几何某市季羡岁羡几何虽截长补短不能一律然裒多益寡未必无补在各官淂有词以却彼无厌之欲在诸酋亦安心以寝意外之望矣三曰多设墩台以资保障边墙旷远难以语守始注意于屯堡屯堡浩费财力不足始因险就形修筑墩台虽一时却步瓦全原非淂已要之坚壁清野计无出此考辽东虽有墩台然多道里经行耳目可及人力辐辏工筑易成之处至于孤悬要害如沈阳开原等边每每台不盈丈墙不及肩频年被虏边民日削宜破格增银添设墩台旧者增高新者展造使烽火联络柝炮相闻然后补筑边墙深浚壕堑庶虏知畏避民得安居其宁前近日墙工宜少从休息但多为间谍以备虏虞俟兵力稍强然后刻期成功亦未为晚＜锍-釒＞上诏该镇督抚官悉心计处以报
　　○戊申复除原任狭西副使杨起元于贵州
　　○原任太常寺少卿陈行徤以病乞身不允○诏甘肃道副使钱进学以原职调用先是巡按狭西御史耿鸣世劾进学贪状下吏部勘卒如御史议以不谨闲住  上谓进学赃私通无下落抚按官或据风闻既奉旨查勘今后务虗心问拟具奏不许偏执成说及以出身资格任意低昂致枉公论
　　○翰林院侍读罗万化以病乞归许之
　　○巡按直隶御史陈文衡言宣府南路□氵□天□井堡系山狭兵马必由之路新设仓场宜用仓官给以条记从之  改广西雒容县治于灵塘以旧城为堡留兵百名守之移庆远守备驻河池徵东兰南丹那地三州兵各五百名戍柳州从广西巡抚郭应聘议也
　　○罢延绥游击冯时泰等行御史提问以秋防被劾也
　　○延宁二镇及河套松山虏酋款塞贡市告完赏总督右都御史石茂华巡抚罗凤翱银币有差赠巡抚张守中兵部左侍郎赏总兵程九思以下各有差
　　○己酉河州卫弘化寺番僧锁南星吉等五名来贡马驼犬只方物赏给如例
　　○大崇教等七寺剌麻番僧劄挂那节等贡马匹尽佛酥油杵立麻
　　○总兵戚继光言蓟镇兵马原分一十二路势难合练向增协守二员在蓟州东者分练松棚太平燕河台头石门山海等处蓟州西者分练喜峰马兰墙子曹家古北石塘等处总兵居中调度颇称节制但该镇边长二千余里山势萦回遇警驰援不及宜于中路改添协守一员即以加衘副总兵罗端充之割东之松棚太平西之喜峰马兰与之耑管驻劄三屯城内西协原少骑兵当以所统石匣车营步军与密云参将陶世臣马兵互易仍请敕书三道关防三颗赍付各协遵守下本兵议从之○兵科都给事中裴应章等言曩壬申之岁特命大臣三员阅边本为边政废弛修举无实而设乃各边力疲于迎送财费于供张若有名为视成而寔则滋扰者议寝司属随行下部议
　　○高邮州清水潭堤口冲决时督漕侍郎张翀以修复老堤工力浩大数年始可成功恐新运已临决口未就且令粮舡暂由圈田里行而御史陈功则称圈田浅涩不便牵挽外湖水面阔四十余里风有不顺必至稽阻工科给事中侯于赵亦以两臣持论未决恐致过淮后期乞敕所司速议并欲以淮南运道耑责漕臣而以淮北运道命河臣傅希挚一意经理务时加挑浚以图万全从之
　　○督漕侍郎张翀以修筑宝应堤工议于江南各府州并浙江江西湖广每粮一石加派一斗折银五分先于余盐银内借用候次年徵完角□羊补弗许诏以漕粮脚米六升每岁计银三万三千三百余两及蠲免七升内量复一升每岁计银一万两为修筑之费又命于河道衙门转发修河银五万两如不敷或留漕米或借工本盐银或山东河南香钱例银及德州仓银并准凑用
　　○庚戌抚治郧阳都御史王世贞请以荆州两卫班军之戍广西及靖桂者各撤其半卫本府弗许
　　○升蓟镇总兵营中军崔经为游击
　　○辛亥  英宗睿皇帝忌辰  奉先殿行礼遣抚宁侯朱冈祭  裕陵
　　○壬子改分收浙江台金严参将吴良知于广东琼崖地方
　　○癸丑命经筵展书官翰林院修撰张位充  经筵日讲官
　　○广西抚按官郭应聘李采菲言宣化县系左江属邑岁派粮银一千五百余两输右江向武奉议都康等州系右江属州岁派粮银亦一千五百余两输左江以致两皆逋负乞将宣化还之南宁向武等州还之柳州各徵所属粮银而南宁存米良多宣化粮银宜角□羊藩司充宗禄兵饷之费从之
　　○开浚新河工部右侍郎兼右佥都御史徐栻等议新河二百五十八里中间凿山引水筑堤建闸工必不可议省漕河旧规每方广一丈深一尺为一方每方二工计工给银四分共该银九十万八千七百六十一两八钱费必不可不储淂旨胶河在嘉靖间该道官自行开浚工已十之六七当时未闻请给钱粮多用夫役今特竟其未成之绪纵工费艰钜何至动称百万据所委勘各司道官多推艰避事其中工程道里丈尺大率虗估未见详确显是故设难词欲以沮坏成事且就近有司官员岂无堪用者乃委及王府长史长史以辅导为职岂宜侵有司事徐栻始议云何今观其所措画殊无勤诚任事之忠户工二部其会同原建议刘应节并工科勘议以闻○海西哈儿等卫女直夷人都指挥等官亻□＜人＞龙哈等二百八十二员贡马赏赉如例仍给本色马价
　　○以岭西双鱼儒峒甲子电白赤墈等捷赏总兵坐营官杨桂杨继武以下银两有差
　　○开浚新河工部右侍郎右佥都御史徐栻言前题匡家庄地委高峻难于施工改扦黄阜岭道里稍近而高处亦不减泉水仍不可通惟沿都泊由舡路沟一带原系便路相传为都泊为水所汇舡路沟为行舟处似有待于今日者在黄阜岭迤北既远其高峻在分水岭迤南又避其淤沙地形平远水势漫漫且旁有可济之河水可引之泉源其上流为沽胶等河浚之以为血脉其下流为张奴等河浚之以为经络多建闸座以通其咽喉广开水柜以滋其荣卫立堤塍以障其流沙开月河以洩其横溢或遇大旱水浅仍炤会通河事例预造剥舡以备剥浅每年春初大挑小挑务期通利其海仓口等处俱有旧设仓廒仍查复置造以备积贮是可以备海运之长策称转输之便途矣报可
　　○甲寅以编修沉渊黄凤翔充起居注馆编纂章奏官凤翔兼充  实录纂修官
　　○升总督宣大山西右都御史兼兵部右侍郎方逢时为兵部尚书兼右副都御史逢时具＜锍-釒＞辞不允
　　○以左军都督府佥书武定侯郭大诚掌南京左府事
　　○以狭西都司佥书臧士劝充延绥游击
　　○以左军都督府佥书泰宁侯陈良弼掌南京右府事
　　○乙卯狭西大崇教等七寺剌麻番僧劄挂那节等三十五名以马匹方物进贡赏绢钞银两如例
　　○琉球国中山王世子尚永差正议大夫蔡朝器等赍表文方物入贡赏彩叚绢布等物仍于常例外每五日另给鸡鹅米面酒果以示优异朝鲜暹罗使臣亦如之
　　○以浙方总捕都司佥书张澡充游击管金台严参将事
　　○以辽东大捷遣官赐督抚镇敕奖慰之并赏文武大小员役银币有差
　　○丙辰授总督仓场户部左侍郎毕锵为正议大夫资治尹
　　○改原任太常寺少卿陈行徤为南京太仆寺少卿
　　○蓟州大安口草场火延毁草束以万计夺郎中高世两俸三月
