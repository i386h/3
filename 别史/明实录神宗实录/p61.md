<!-- { "loadSidebar": true } -->
　　奉先殿  享祀  列圣神位武英殿奉安  太祖  成祖御容大庖厨为进供日膳之所及诸紧要库藏所宜及时修葺于是南京工部尚书刘应节上言南京为  祖宗创业根本重地自成祖定鼎鼎幽燕南中大内遂为虚设禁令勿修听其自壤
　　先朝深意未易窥测然臣等之愚谓有不必修者有必不可不修者似未可漫无分别一概停止也如系内外出入之防者必修外圉皇城内围禁城是也系享祀供膳之所者必修
　　奉先殿武英殿大庖厨是也系钱粮积贮之所者必修承运等库是也修官员驻劄官军宿卫之处必修光禄寺尚宝司六科  局及宿卫等房是也修臣民观瞻之重必修东安东华等门  也今各衙门公署已经题修二殿大庖各库见有今议而独东安东华等门及宿卫处所议者未及恐倾颓日甚一望丘墟非所以肃观瞻重根本也但钱粮诎乏工料难办或将别项倒塌量行折卸移取无用以修有用庶为两得耳＜锍-釒＞下工部
　　○工部左侍郎杜拯以疾致仕
　　○庚申升四川按察使林一新为云南右布政使狭西右议刘伯爕为狭西按察司副使
　　○以詹事府掌府事吏部左侍郎兼翰林院学士张四维礼部右侍郎兼翰林院侍读学士林士章光经筵讲官
　　○户部覆奏蓟辽总督侍郎杨兆条陈筑宽奠子等六堡未尽事宜二事一谓军夫修作塞外远赴良苦议重加口粮盐酱一言各堡山林丛密土地膏腴堡成之日先尽移住军士每军给地五十亩听其开垦耕种永不起科将官堡官养廉菜地量行拨给不许多占有剩余地方许军丁及附近居人给帖领种三年之外照屯田纳粮事例起科以备军士月粮支用通造总册送部以备稽查从之
　　○户部尚书王国光因边储岁亏＜锍-釒＞言输粟实边下场给盐足饷良法亦必随时酌处上下两利为通融先年盐法＜锍-釒＞通边储甚赖自嘉靖三十二年增派工本盐引四十年尽掣堆盐盐利浸微勘合日积于是都御史庞尚鹏有酌量时估稍加宽减之议使□人乐从非谓不计盈缩贵贱概狥市人之情也嗣后各□踵习百计钻求贵则告减贱则不增郎中兵备等官受人情托延已声誉不论豊歉辄从宽减如蓟辽连岁豊稔斗米直三四分而每引五钱只得米三斗若宣府等处亦然臣谨查岁派各边盐引银约计五十万余两计其实纳所直不过二十五六万耳至于发银召买即古和籴意亦应访查时估而奸□夤缘价贱之时领银入手延挨展转比至腾贵然后增价上纳管粮各官因袭常套公家之积任意花销豪猾之徒坐邀厚利当事诸臣如此真以沧海实漏卮终归澌尽而已谓宜严敕管粮等官以后召中一应粮料草束务及秋成察访时估定拟价直系盐粮者酌量从宽使上下不病然后出榜召□亲拨仓口俟有粮草即与收纳填给勘合使势豪之家毋得窝卖以侵□利一切分外需索掯勒守候之苦严加禁绝系召买者趁时籴买立限完销不得过期以致高价又或仿先臣刘大夏故法选委廉干亲诣仓场草百束粮十石以上听民间自行交纳量加价直当面领给号召之间谁不乐从如是而往时奸□包占之大弊官吏苟狥之私情可以永杜矣然后每岁终令各镇巡抚将该镇召中过盐引召买过粮草发给过价银并经管官员造册送部以凭查考其经管官亦各送有部册以凭查对分别优劣要在边臣赤心体国锐意举行不出年期军需可足也  上深然之
　　○先是户部驳查狭西三边兵饷文册总督三边右都御史石茂华称因会计急逼以致少报节年管军万人马骡五百余匹将领文职官吏杂役四百五十员名因言民屯拖欠盐引亏损那移未补军马新增乞补发万历二年所欠银一十二万一千四百余两户部参驳以为各镇虚开军马冀添钱粮为弊已久岂肯报少民屯拖欠宜善设法徵催盐引亏损宜照时估中纳若一岁骤增至十二万余各镇口实虽尽内帑其何以支无以该镇燃眉则量拨四万另行酌议以图画一可也  上是户部言命巡按御史著实查勘具奏仍许发银四万接济该镇
　　○工科左给事中李熙等上言御虏长技火器为先而今营中绝少宜将浙江岁造军器内一半改造鸟铳福建广东一半改造熟铁佛郎机百子铳造作不精不如式者驳回管造官参究工部覆得旨惟广东用兵之际免改造
　　○宣府总督右都御史方达时奏称宣府修完北路外十三家边垣工竣乞叙录效劳人员兵部覆奏命该镇巡抚御史躬阅具闻以凭论叙
　　○辛酉
　　上御文华殿讲读
　　○原任翰林院编修戴洵服阕复除原职
　　○三宫地土子粒原银三万六千八百九十四两零后因改拨抛荒除豁外虽有补抵未及原额尚少银三千九百三十七两零户部题以  宫闱岁用委不可缺议将原地先因初垦今种久成者量行增收向如数徵纳今又轻减者仍应照旧不足之数别查备边地土凑补务足原额水退之日抛荒起科抵补备边奉旨是
　　○钦赏蓟辽总督侍郎杨兆巡抚都御史杨一鹗都督戚继光总兵官杨四畏兵备宋守约等副总兵陈勋都司刘德温等银币各有差叙增建蓟昌敌台功也以误事论罚者定州游击丁天福天津都司褚东山俱革任德州都司边泰尹湘及指挥田彪等共三十员各降一级
　　○壬戌  上御文华殿讲读
　　○升山东左参政刘庠为四川按察使
　　○驸马都尉许从诚乞乘肩舆为都给事中蔡汝贤所纠礼部因为条奏上之武职勋戚等官俱不得僣用四人惟轿军职不得交床上马朝参侍直官员不得托病不行各衙门冠梁服色不得僣用混淆宴会器用不得奢糜出入不得肩舆吏胥不得张戏饮会旗尉诸役不得盛驺怒马庶民不得僣金巾镶履伞盖暖耳等物违者在内纠劾在外缉拏  上因传谕法行自近士大夫是百姓表率大臣是庶官表率若在上不能信法守令徒以空言禁谕民岂能从今后俱宜恪遵典制力行节俭率属先民以称朕敦本尚实之意属官有不守礼法即便参奏毋得容隐
　　○癸亥  上视朝
　　○添设梧州盐运司副使提举
　　○顺天府府尹施笃臣卒与祭一坛减半造葬以笃臣三品未考满故也
　　○原任宁夏总兵牛秉忠以实职都指挥佥事降三级以贪残被论劾故
　　○甘州石硖口备御都司王朝被番射死防守古城堡永昌卫指挥佥事刘尽忠防守水泉儿堡永昌卫指挥同知吴山俱以守备不严论戍
　　○总督仓场侍郎毕锵议修西南中三仓晒场计当用甎五百六十三万余移咨工部工部议以为通仓晒场从来并无甎砌而本部见有  昭陵  天坛  康陵重城三役并兴料费有限查各衙门有自行修理之例即云同心相成亦须均平费办  上曰晒场亦军国急务二部还会同计处  原任工部尚书胡松卒于家给全葬遣官督理
　　○甲子  上御文华殿讲读上欲奉安  孝烈皇后  孝恪皇太后神位于  奉先殿命辅臣张居正等入视于是居正等＜锍-釒＞言臣等恭诣  奉先殿仰见列圣祖妣凡推尊为后者俱得祔享  内殿比之  太庙惟一帝一  后者不同今    孝烈皇后及孝恪皇后神位亦宜奉安于  奉先殿祔享其  神主查嘉靖年旧例俱奉迁于  本陵请谕礼部遵行从之是日  上谕礼部朕思  弘孝  神霄二殿  皇祖妣孝烈皇后及  孝恪皇太后神位宜奉安于
　　奉先殿祔享其  神主当奉迁何处查议来行
　　○富顺王火□厚焜长子载土□共嫡第一子翊鏸病故乞将嫡二子辅国将军翊鍉改封长孙许之
　　○添设山西行太仆寺少卿兼按察司佥事专管宣大二镇屯田牧场事务
　　○升山西副使张天驭为山东左参政
　　○原任宁夏参将榆林卫都指挥同知孙朝栋以赃论发边立功
　　○乙丑查核各省抚按官员名下未完事件抚按诸臣五十四人未完共二百七十三事凤阳巡抚王宗沐巡按张更化广东巡抚张守约浙江巡按萧廪俱以未完数多镌俸三月
　　○工科给事胡汝钦建议修仓四事二定规制凡修理廒座必以廒样为式委官匠作姓名刻扁悬挂十年内颓坏者责令赔修一革折收窑户烧造砖瓦如式方许验收其缺破不堪不得折收以滋冒费一革包工各仓工程司官亲莅督率务求坚致不得包工以滋苟简一收旧料查勘通仓废廒梁柱等项尽行拆卸拣选以备新修不堪者方行召买奉旨如议
　　○前军都督府优给宁晋伯刘应芳承袭祖爵
　　○兵科给事中劾奏都察院右佥都御史陈省僣乘围轿传呼及诸通贿状省亦＜锍-釒＞办且谓原来僣乘而科臣误认事下吏部
　　○丙寅  上视朝
　　○吏部尚书张瀚以考察自陈乞休不允
　　○以安庆兵变论将领罪安庆卫指挥佥事马负图遣戍守备杨遇春革任○丁卯  上御文华殿讲读
　　○工部题补造兵伏局神器将应造者分为三年在本年者限十二月造完转发京营试验违限式者论究奉旨是
　　○吏部左侍郎杨巍右侍郎兼翰林院侍读学士丁士羙都察院左副都御史何维柏俱以考察自陈乞罢不允
　　○戊辰诏修南京武英  奉先二殿大庖厨及各库余系应修者俱节次酌修从工部尚书刘应节议也
　　○升副总兵分守宣府东路右参将白允中为署都督佥事充神机左营副将
　　○添设福建运司判官一员
　　○己巳  仁圣皇太后圣诞  上御皇极门受贺
　　○  是日赐辅臣张居正等酒馔
　　○狭西利族等族番人仓卜萧等三十九名备方物进贡各赐叚疋银钞○先是广西怀远县土猺作梗占据地方驱逐邑吏大征古田之后猺颇悔祸知县马希武亲诣招抚各猺俱喜愿比编民希武因建议筑城督役过峻作者怨望近城猺入贸易者匠役哃喝之俟筑城毕剿若曹耳遂复纠聚为乱希武及典史徐冕等俱遇祸按臣李采菲言希武及冕等死事宜加赠恤而论防守百户任邦祚镇抚朱万世俱革冠带戴罪立功  上以希武激夷取祸岂可与死事者同不许赠恤其余依拟
　　○总督狭西三边军务右都御史石茂华上言套虏盘聚西海嘉峪关等处声势甚重纳马番族与之并处强弱不敌万一为所胁构去我藩篱贻害匪细乞将番族收抚得所以维系其心仍照国初授以官职敕印之旧准其世袭授田置庐藉为羽翼从之
　　○少师兼太子太师吏部尚书中极殿大学士张居正以考察自陈乞罢优诏不允
明神宗显皇帝实录卷之三十四
　明神宗显皇帝实录卷之三十五
　　万历三年二月庚午朔
　　上御皇极殿
　　○先是听选岁贡生员许汝愚奏称镇江府练湖焦干杜墅三湖修之堪以济运京口丹徒吕城奔牛四闸因而可废事下地方踏勘至总理河道傅希挚言练湖先已＜锍-釒＞筑无容别议焦干杜墅二湖地洼源少无益运道四闸若废有妨蓄洩其事遂寝
