<!-- { "loadSidebar": true } -->
　　○原任都督佥事黄应甲奏称御夷多用火器火器惟大将军炮为最毒而重数百斤举用甚难佛郎机虽能巧中仅可毙一骑而官造给发价重请以木代之其法用木一叚凿空其中束以麻索实以药弹轻可举移费亦不多并有心制火龙火炮火柜等件最为破敌长技又闻古者行兵皆以车战为务今乃以狡虏善破车战束草上风焚之遂惩而不用当反因其计以收功先将车轴凿空暗藏火药铅弹大小共二十余铳而以机括安置火母药线仍以衣粮杂战具交锋之际佯北弃车令虏抢掠其机一发火弹齐举虏必大创则永不敢破车然后修吾车阵之法务令牢不可破此又一技也今各边山口虏出入之处甚多若以前木铳多方埋伏虏马一踏机括自动毙杀必众至于城堡阵营亦用此铳明暗摆列胜于挑濠挖堑远矣  上令画图来看黄应甲复将奏内火器绘图系说进呈  上着营官试验
　　○甲子工科杨其休奏题请停减烧造磁器不允工部复＜锍-釒＞称午楼磁器见贝□亭甚多供用未乏烧造即不准停亦当量减大学士申时行亦以为言不报
　　○升广东按察使徐用简为四川右布政使
　　○乙丑以教习庶吉士礼部左侍郎兼翰林院侍读学士田一俊掌翰林院印信
　　○周王潚奏称镇国中尉睦木□弱以岁歉计诎愿捐禄米四百石以助国用诏抚按备礼旌奖仍敕褒嘉以示优劝
　　○以浙江杭嘉湖三府霪雨连绵其漕粮过淮日期准宽限至三月中从抚按之请也
　　○工部题称乙字库胖袄差官□米女页□角□羊于用无禆比照福建两广事例每副折银一两五钱角□羊部委官督造如式送乙字库收贮与在库胖袄新旧兼搭给军庶徵角□羊不烦军民两利不允
　　○调山东副使王毓阳补整饬开原等处兵备
　　○山西老营堡所儒学优等生员准照偏宁二所例考取应贡从抚按之请也
　　○丙寅  仁圣皇太后圣节进贺表文
　　○以锦衣卫指挥佥事余茂发掌本卫南镇抚司印
　　○丁卯升原任翰林院编修邓以赞为右春坊右中允管国子监司业事
　　○调山东副使白希绣整饬永平兵备
大明神宗显皇帝实录卷之二百三十一终
大明神宗显皇帝实录卷之二百三十二
　　万历十九年二月戊辰朔升湖广掌印都司黎国耀为广东琼崖等路海防参将云南迤东等处守备张先声为贵州都司军政佥书湖广都司佥书柴时泰为兴都留守司军政掌印
　　○升凉州右副总兵陈霞署都督佥事充五军营左副将
　　○以原任镇守四川总兵官李应祥为南京右军都督府佥书科臣薛三才＜锍-釒＞论李应祥向任四川总兵虚营冒粮已乃以千金行贿求脱为按臣傅霈论罢显黜未久不应复膺留都重寄乞赐罢斥部覆得旨李应祥着回卫听用将官既不堪起用如何交章举荐今科道抚按官会荐都要详慎你部里务斟酌行○威茂诸番紏合攻破新桥乘势围普安等堡四川抚臣李尚思随檄诸路兵追剿过河普安诸堡幸以保全兵科张栋因言河西列镇正为隔限番虏自俺酋留种依海为巢火真渡河蟠踞二川遂与并巢而处今杨柳等寨诸番无故犯顺恐势与虏合蔓延未已也按臣李化龙亦言松潘为蜀藩屏叠茂为松潘咽喉番夷作梗则松潘不支是宜移四川总兵于松潘以为防御先是奉旨番夷猖獗着抚总等官整搠兵马相机剿处于是节报参将朱文达边之垣追剿陆续皆有斩获番众降者亦斩其酋首黑卜白什儿子等献功赎罪部覆请酌将吏功罪各番分别顺逆多方制驭至于防虏要害尤当戒严其各官有激番生衅者亟为究处报可
　　○兵部乞清查本部发过太仆寺马价银两行各该阅视诸臣会同督抚按臣自十五年至十八年终分别款数造册奏缴清册送部查考得旨是
　　○升宣府龙门守备霍玠为蓟州大水峪游击
　　○己巳大学士申时行题照  圣谕以大学衍义进讲或蒙钦定另讲别书候裁遵行
　　○总理河道都御史潘季驯再＜锍-釒＞乞休两经票拟俱不批发大学士申时行等以漕运将行河防甚急本官既已告病恐因循误事为患匪轻具题请旨
　　○是日命礼部右侍郎兼翰林院侍读学士韩世能充日讲官
　　○升黄花镇参将陈汝忠充神机营右副将山东都司军政佥书张崇德为万全都司军政掌印
　　○以湖广四川贵州三省采运大木事完加恩效劳各官其抚臣舒应龙给与应得诰命李江孙坤徐元泰各赏银二十两纻丝二表里按臣徐养心等各十两一表里余官各赏银升服俸有差○庚午礼部尚书于慎行以疾乞休不允
　　○礼部覆国子监祭酒刘元震条陈国学空虚人才稀少乞常贡额外六年间行选贡之法尽数送南北二监肄业以充太学仍于监中置立彰善纪过二簿以昭劝惩并申明经学以端士习诏如议行
　　○以原任参将李沛充游击管保定巡抚标下中军
　　○以游击姜直为延绥中路参将
　　○右军都督府掌府事成山伯王应龙革任回卫
　　○兵部覆议南京科道拾遗总兵李栋等依议革任李如松着策励供职
　　○以按臣胡克俭勘明万历十七年虏贼入犯开原等处各官军获功失事缘由赏总兵王惟贞等各银十五两游击杨绍祖等各银十两指挥同知吴一臣等各照陈言边务事例罚米备赈助饷○辛未升云南左参政贾应璧为广东按察使湖广副使曾如春为狭西参政
　　○兵部覆甘肃抚臣余之祯条议鼓舞乡兵一款着如议行
　　○壬申以靖远伯王学礼掌左军都督府管事
　　○户部主事王阶请停阅视之差惟严责按臣从实查核部覆以闻  上曰差官阅视原为振饬边防先年虚文积弊已该各官条陈厘革岂得又议停止着遵前旨行
　　○经略狭西宣大山西等处边务尚书郑雒请辞免总督三边军务以便专力经略从之
　　○定州中所副千户朱朝阳侵费所收秋青马草等银二百余两依监守自盗律发遣
　　○癸酉内传  圣体未安暂辍初七日讲之期大学士申时行等题称经筵以十二日开讲恭候驾临并请钦定吉辰另开日讲
　　○升广东副使黄时雨为云南右参政○升狼山等处副总兵朱光充总兵官镇守广东地方
　　○升河南都司军政佥书朱九经为湖广都司掌印真定守备张效祖为山东都司军政佥书
　　○以重囚越狱诏安县知县蔡宗尧拏获申报未明着降一级调用闽县知县陈惇临捕获已尽免究
　　○以牛房草场灾管理主事李甲罚俸一月
　　○甲戌祭  三皇于  景惠殿遣侍郎李长春行礼院使朱儒院判陆得元分献颁赐四辅臣祭品
　　○南京礼科给事中朱维藩请端政本言近  圣体以偶违和屡闻静摄乞自今常朝如期临御经筵日讲随时修举暇仍召见大臣□确用人行政其边情民瘼尤宜加意咨诹部覆以闻不报
　　○升山东按察使赵钦汤为湖广左布政○乙亥总督漕运巡抚凤阳等处右佥都御史周采以母病乞回籍调理不允
　　○经略狭西宣大山西等处边务尚书郑雒以考满加少保
　　○以彰武伯杨世阶为右军都督府佥书以甘肃守备李希松为延绥领军游击宣府守备方时春为真定车营游击
　　○以国子监祭酒盛讷司经局洗马兼翰林院修撰杨起元充经筵讲官
　　○丙子以戎政兵部尚书张国彦侍经筵班
　　○荫佥都御史郝杰男郝雒图入监读书
　　○命原任巡抚大同右佥都御史邓乔林总督狭西三边军务着与经略协心戮力共图安攘
　　○以广西按臣饶位题参柳庆参将熊文济功罪相准革回原籍为民
　　○以河南都司佥书李皆春为蓟镇游击
　　○丁丑祭  先师孔子遣大学士王家屏行礼○  孝贞纯皇后忌辰遣永康侯徐文炜行礼
　　○以江西都司掌印张宏为云南临元等处参将以参将张榜提督狼山等处副总兵是日亥时甘肃凉州见有白气傍月穿心移时方散
　　○戊寅祭  太社  太稷遣定国公徐文璧恭代
　　○以参将蒋助为京城巡捕右参将
　　○以东兰州土目陈蒙等囚主夺印拥兵拒捕黄琳据寨助恶着即处决与已故陈星同枭示众韦琏乘危离心虽称胁从而同谋共获着监候处决
　　○以锦衣卫指挥李先珍张叔琦吴有孚为镇抚司佥书管事
　　○以延绥游击庞勃为宁夏灵州右参将
　　○以兵科等科摘参抚按官未完事件分别繁简多寡罚屠叔芳等各俸有差○己卯广西巡按饶位与抚臣遵议会荐将材见任总兵官张澡宜久任以戢地方副总兵童元镇参将刘綎各智勇兼资堪任将帅事下部覆纪籍酌用得旨
　　○以宁镇城坐营中军赵宠为延绥领军游击
　　○辽东抚臣郝杰条上备边五事一议分别查参以责成将领一议酌量冲缓以缮修城堡一议抽垛以补选锋一议降罚以查营马一议照蓟镇事例以选用中军章下所司
　　○庚辰升云南副使刘朝噩为贵州右参政分守新镇道事务
　　○南京兵部尚书杨成以病累＜锍-釒＞乞休着加太子少保致仕
　　○南京通政使徐元气自陈不职乞罢不允
　　○以神机五营佐击王维藩为神机八营参将
　　○以狭西按臣张天德劾参将孙朝梁守备白泽着革职回卫
　　○升中都留守司佥书朱冠充江西都司掌印○升凉州副总兵陈霞都督佥事充五军营左副将
　　○楚府武冈王显槐病故以前奉  旨革禄米三分之一除谥号候覆勘其所有祭葬表仪依例给半仍差行人掌礼
　　○广西参将韦国祯以患病准回卫调理
　　○辛巳户部议给藩禄除亲郡王禄米照旧以遣官册封到日为始支给其题给宗仪各项禄米养赡口粮俱以命下之日查照地方远近酌为定则明文到日开支着如议行
　　○户部尚书石星覆题延绥抚臣贾仁元同经略尚书郑雒及按臣连格条议五事一核军丁谓官军家丁缺额者宜补未补者扣粮报部一汰驽马谓延绥实在马骡溢额者宜汰第足经制旧数不得私增以縻料草一增引价谓本镇盐引岁额派有定价今每引欲加一钱但浙盐池盐利薄逋多似难加增淮芦议尚未定该年盐引俱照上年引价不必议增以滋纷扰一查虚冒谓各镇如遇军逃马倒应支料粮截日住支申报知会按季报部如有虚冒侵克者从重参治一停工作谓沿边城堡三十八处酌量缓冲随时兴修于城守步军抽十分之三专备修工更番休息至于客饷出陈易新按季造入边储簿以便稽查着依议行
　　○壬午升福建左参议徐秉正为云南副使整饬云南武定二府兵备
　　○癸未南京礼部王弘诲题称南京各监揭开乾清宫传奉  圣旨加添各项鱼菜等物夫上供方物查据职掌岁有定额供应果系缺乏自当敕下该部移咨加办岂有传奉揭帖而可以通行天下者有如兵马钱粮军国重务亦听其径传而擅发乎且历考岁额未闻迭有加增今十四年已加添一次今所增又倍之无论采捕之劳输纳之苦而管角□羊员役夤缘骚扰害可胜言哉乞收回成命照旧角□羊进不允○定国公徐文璧等奏称世爵承袭间有继绝者虽云旁支弟侄自始祖视之皆其子孙朝廷以爵禄报始祖之功非为绝嗣者设也禄米乞准照铁券数目免行减半  上令旁支承袭减过一次者准免递减原禄不及五百石者不必议减以称优礼功臣之意
　　○甲申升山东右参议张维新为清军副使带管驿传
　　○升福建佥事朱熙洽为左参议
