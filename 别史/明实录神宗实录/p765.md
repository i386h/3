<!-- { "loadSidebar": true } -->
　　○兵部左侍郎崔景荣言辽镇以二千里长边无一墙捍隔驱八九万馁卒御十数种悍夷奴酋耽视北关日图搏噬戕我樵采时露爪牙近复缔姻西虏出入内地庆云威远屡被侵残向为蕴火今更益薪开铁之间渐见多事矣虎墩兔憨名号虏王雄长三卫蟒会昂超连合助虐左窥右突锦义宁前惨受攻剠自大定八塔之战戎心稍警勉就覊勒第可谓旦暮无事耳彼其桀骜故态能遽驯乎蓟镇三协环卫  陵京令甲以匹马不入为功尔者满旦以酋妇横肆豕突骆驼以百骑恣行鸱张兀鲁以裔夷潜为鼠窃三协盖无地无日不戒严矣虽孤山斩获差强人意而贼夷狡诈或密阴平之缒或溷白衣之橹时时见告防之胡容不亟也宣大山西顺义诸大部联络住牧自虏王嗣封受我戎索边鄙不耸颇称宁谥第闻卜石兔素囊俱以免荒怠于部署而互争家事西哨茕茕老寡妇皈心竺乾统驭旁落明暗土慢得儿摆腰永邵卜诸部落互相攻杀吞噬不已虽夷狄相讐为中国之利而虏王失驭实中国之忧也倘乘套虏构衅二心于我既乞款滋贪又党逆射利疆事又何藉焉延镇宿称劲兵处也自卧虎山之役虏我副帅没我全师士气遂凌夷不振嗣后我兵数出捣剿未足相当而高家墩路将又陷伏被杀虽吉能诸酋旋叩关寻盟匄复市赏然尤要挟压穴尝试贪谋脱或狥之是虏视明安铁雷不殊麟凤我视偏禆将领等于蠛蠓忘报复而长寇讐未可令四夷闻也近纵零窃以瞰内防扑墩路以挑衅蘖为谋益狡会须严加讲折毋狥夷情有伤国体此延绥一镇更当谨而熟计者也宁夏著宰诸酋续守款约火落赤丑气威正等观望延镇不即赴厂银定近紏流虏窥视新疆总属可虑甘固海酋结亲瓦剌拥聚海上银歹数犯河西镇番之役轻骑驰袭稍禠狂魄而讐构日深备御宜力总之用款者戒处堂之安周彻桑之备毋以度支刍饷为啖虏金缯则守御严而虏不敢骄用战者惟以直前为功不以小蹶为罪令将士退而死法方不难进而死敌则威武振而虏不敢纵此战款之大凡而恃款忘战尤今昔之炯戒也得旨秋防伊迩备御宜周便著各总督抚镇严督将吏实心经理相机战守以保万全将帅身任边疆尤宜再加申警
　　○升湖广大围山把总曾羙中为中都都司佥书大同威虏堡守备周义为山东都司佥书蓟镇大毛山提调苏从训为山东都司佥书广西巡抚标下中军赵元祯为江西都司佥书蓟镇墙子岭提调陈尚智为山西都司佥书两广军门标下坐营李可久为广西掌印都司福建都司佥书陈承祚为本省掌印都司蓟镇都司佥书管德州秋班游击事詹继曾为大宁掌印都司山西总兵标下守备吴重阳为万全都司佥书浙江昌国把总王施仁为河南都司佥书甘肃水泉堡守备守国臣为狭西都司贵州毕节等处守备薛绍瑄为四川行都司
　　○丙辰南京刑部右侍郎宋仕应天巡抚王应麟原任大同巡抚汪可受俱＜锍-釒＞辞任  上令俱遵旨供职不允辞
　　○丁巳颁赐二辅臣鲜藕
　　○赠原任礼部尚书陈经邦太子少保荫一子入监读书
　　○大学士方从哲吴道南言自题留之法行而行取废然其始随留随考随考随下于政体固无妨也今则不然既已留矣需之岁月而后考既已考矣迟之数年而始下庚戌一咨尚在三年之内而癸丑一咨已逾五年之外岁复一岁茫无授职之期今六科十三道才数人耳现任者人领数差苦分身之无术待命者经年坐守嗟效用之无繇  皇上纵不为诸臣惜独不为朝廷体统惜为  祖宗二百五十年培餋之人才惜乎说者咸谓向来诸臣一经考选争先建白交章累牍每至厌闻以故  皇上虑其多言过为裁抑臣等窃谓  圣明在御虚怀纳谏万万无此况进言在臣听言在  君言之善者用之其不善者置之又何虑其多言哉不报
　　○大学士吴道南复＜锍-釒＞乞归
　　○刑科给事中姜性以言路困顿已极请亟下候补考选诸臣不报
　　○刑科给事中姚若水言时雨应祷  圣衷悦豫精神振刷当有一番新政于以广德意而承天眷其简卿贰擢总宪令大僚充实乎其补科道下考选令言路＜锍-釒＞通乎其起昔年之废逐还近年之迁摘俾朝有考成野无遗贤乎其释累臣之系允热审之请俾忠直生还诖误立释乎迺旬时以来天时虽调朝政愈壅因循惰窳日甚一日馨香无闻感格何术恐降祥者且转而降殃矣＜锍-釒＞留中
　　○戊午时孟秋  庙享止隔四日太常寺缺官具题吏部所推少卿徐绍吉屡经＜锍-釒＞催尚未得旨点用大学士方从哲以为请言重一官而轻  九庙之祀反之仁孝之本心必有惕然不安者不报
　　○己未  孝庄睿皇后忌辰遣官祭  裕陵
　　○以徐绍吉为太常少卿署理印务
　　○庚申大学士吴道南因前＜锍-釒＞有母以目疾为辞之旨因具＜锍-釒＞明其不欺请速赐允放不报
　　○原任狭西参政余自强补山西参政原任狭西副使李思恭补贵州副使
　　○辛酉孝穆皇后忌辰遣官祭  茂陵
　　○大学士方从哲吴道南言部推工部尚书户部兵部侍郎及总督巡抚等官两月未蒙点用工部职司营建钱粮浩大事务殷繁即今门殿鼎新经营伊始匪得尚书提衡于上何以率属勤事收子来不日之功户部职司钱粮烦剧倍于他曹而仓场左右一时并缺兼其任者李汝华一人而已兵部职掌兵戎关系尤为重大而本兵协理俱未履任摄其事者崔景荣一人而已三边经略全狭数千里封疆咸资保障而漕河事关陵运国家根本命脉举属于斯至若四处巡抚所辖皆腹心重地边海要区弹压无人候代日久地方安危似未可以度外置之也不报
　　○壬戌大学士吴道南复＜锍-釒＞乞休时已二十七上矣不报
　　明神宗显皇帝实录卷之五百五十八
明神宗显皇帝实录卷之五百五十九
　　万历四十五年七月癸亥朔日食
　　○孟秋时享  太庙遣驸马侯拱宸恭代伯杨世阶陈伟分献
　　○大学士吴道南二十八＜锍-釒＞乞归
　　○大学士方从哲复因病乞休且言朝政塞而不通人心郁而不畅大僚半缺言路全空请亟补阁员共图治理不报
　　○是日大学士方从哲复以同官吴道南乞罢未允拟欲登舟候命乃请简发道南诸＜锍-釒＞严为戒谕令其无蹈径行之故辙如念道南归志甚决终难强留亦祈速发温纶令暂归调理以需召用存阁体恤人情不报
　　○颁赐二辅臣鲜鲥鱼　　○乙丑大学士吴道南继母邓氏卒讣至因具＜锍-釒＞以闻
　　○兵科给事中吴亮嗣题为累臣堪怜乞释御史刘光复言其家有老母远在万里而又酷暑恒晹政宜缓刑释狱不报
　　○丙寅  仁孝文皇后忌辰遣官祭  长陵
　　○大学士吴道南上＜锍-釒＞乞继母恤典并以父一龙母李氏并祭为请  上命所司查优例以闻
　　○丁卯大学士吴道南守制回
　　○戊辰以祈祷雨泽沾足致谢  南郊  北郊社稷  山川风云雷雨坛  护国济民神应龙王之神  太岁之神  东岳庙收回脯醯果酒颁赐辅臣三卓　　○是夜云阴雷电雨雹大如栗自西南来狂风骤起屋瓦俱震吹折  社稷坛门及东中等门门檈打死守门军人复吹落五凤楼东华等门楼吻兽刮倒午门前  圣旨牌及东河边大树数株
　　○升顺德府同知侯文才为云南楚雄府知府
　　○己巳大学士方从哲因风雹之变上言时事以补大僚补科道举热审释累臣诸要务为请
　　○庚午大学士方从哲复因病乞休请亟行枚卜或出  圣衷特简或敕铨部会推为国事计为臣身计两得之矣不报
　　○兵科给事中吴亮嗣等亦因风变上言郁塞诸状自端揆九列以及百司无一人能达其情于上自礼乐兵刑钱榖无一事不壅滞且掖廷内侍刑戮太过内帑泉货沉积太多幽咽之气皆能结为愁云迅雷以妨和气＜锍-釒＞留中
　　○辛未以周府宗正勤蓔文行卓异赐敕表扬
　　○壬申景恭王妃王氏薨合行事宜照汝安王继妃李氏例行
　　○甲戌礼部左侍郎何宗彦因病请假＜锍-釒＞凡四上欲将印务委右侍郎孙如游署掌大学士方从哲为请如游原＜锍-釒＞令其速出供职及刑部左侍郎张问达给假归葬之＜锍-釒＞并赐简发庶邦礼邦禁不至缺人废事不报
　　○大学士吴道南守制辞＜锍-釒＞始下得旨卿向以目疾恳辞朕眷留方切乃以继母之变遽尔径行甚失朕倚毗之意念卿方在哀恸姑准驰驿回籍还赐路费银五十两彩叚四表里差行人一员护送以示优礼
　　○复除广西按察使戴王言原官　　○降补贵州按察使盛万年为广西参政
　　○乙亥  孝安皇后忌辰遣官祭  昭陵
　　○大学士方从哲言臣自抱病乞休几五旬矣虽偃卧床褥而此心无日不系于朝廷诸时政要务如举热审用刑官释累臣补科道点尚书侍郎督抚等官时时恳请而无柰  天听之日高也日者烈风迅雷不于他时而即于谢雨之日不在他处而偏在禁城之内建议诸臣皆谓朝政壅淤人情郁塞以故大内诸门檈锁一时俱毁天若显示以＜锍-釒＞通洞达之象乎不报
　　○丁丑中元节遣官分祭  九陵  景皇帝陵寝  哀冲  庄敬二太子坟
　　○以太子少保吏部尚书郑继之六年考满加太子太保
　　○升巡抚宁夏右副都御史杨应聘为兵部左侍郎兼都察院右佥都御史总督狭西三边军务巡抚江西地方右副都御史王佐为工部左侍郎兼都察院右佥都御史总理河道巡抚保定右副都御史王纪为户部左侍郎兼都察院右佥都御史总督漕运巡抚凤阳等处地方
　　○升光禄寺少卿徐必达为太仆寺少卿
　　○升高州知府曹志遇为广东副使
　　○拟授部寺等官史垂则等五十员
