<!-- { "loadSidebar": true } -->
　　○是日又因奉旨令逮治周嘉庆妻妾子女遂奏言嘉庆罪状未明系在廷二品官而逮及妻挐大骇观听殊伤国体且嘉庆若为此事必与心腹男子□量何至谋反内人古者罪人不挐臣等敢为诸妇女请命谅非漏网
　　○壬寅有旨令票发锦衣卫问过犯人沈令誉会同该科及原题御史再行研审辅臣因言有该科都给事中杨应文给事中钱梦皋御史康丕扬称说沈令誉等犯人干系侍郎郭正域乃彼三人所参发今预此狱宽之必疑为纵奸急之必疑为修怨不若付于事外之人始为虚心详慎臣等颇然其言具两票上请一照初九日  圣谕竟送厂审一拟发刑部令其研审得情送厂再审以后皆待府部九卿科道等官会审伏祈  圣裁
　　○甲辰升刘曰宁为右谕德掌南京翰林院印
　　○以掌司经局事左谕德全天叙为左庶子兼侍读掌左春坊印右中允王图为右庶子兼侍读掌右春坊印左中允吴道南为左谕德兼侍讲掌司经局印升右中允冯有经周如砥翁正春为右谕德俱兼侍讲左赞善陈懿典为右中允兼编修其王图吴道南冯有经  东宫讲读俱如故
　　○巡抚南赣右佥都御史李如华巡抚江西右副都御史夏良心俱以病乞休俱不允
　　○辅臣以年终将讲过经书讲章类写进呈备览　　○乙巳刑部尚书萧大亨辞兼摄兵部事务并请简用中枢及左右侍郎  上曰朕以卿才力有余特以兵刑兼托既屡辞具见退让之美兵部员缺着吏部将原推通写来看
　　○以  万寿圣节颁赐辅臣一贯等银币及讲官曾朝节有差
　　○礼部以万历三十二年元旦令节请  皇上御文华殿受朝贺诏曰节届履端临朝受贺朕欲亲行但文华殿庭窄小行礼不便观瞻朕自奸书发觉以来焦思动火正静摄之时御殿暂免是日礼科都给事中张问达亦以元旦御殿受贺请  上是之但谕以遵前旨行
　　○工科都给事中侯庆远因河臣李化龙议开泇河属之直河以避河险而□费颇啬期功太速遂上＜锍-釒＞曰泇之不可不开也明甚舒应龙刘东星业已再试之而利矣然开泇之工虽不得比绩安平其视南阳之役则不啻等而过焉安平费至钜万南阳改浚百四十里为费四十万有奇泇河上下二百六十里殆又倍之费止二十三万何其啬也夫底阔三丈舟不得转又不得方不太狭乎期以四月告成不太迫乎往以百万开王家口而尽委之泥沙今尺寸见功而靳于二十万不太失权衡乎则增其深阔缓其事期倍其佑数督河悉虑深计计部水部协力助输  陛下主其断专任而责成之令得展布四体力图永逸如所谓开嵎头经落马北岸直指宿迁水谢河伯之梗勿徒托之空言也又其地多冈麓水行易迅必岸深底平流缓而后水可停蓄蓄极始为溜以宣之而仍栏以闸水庶其不匮也每闸必阔为月河令可容百艘庶其可避水涨败舟也冈水易浅必相其可以潴水之处令容纳细流以备接济庶其不一泻而尽也往议取道于湖今避浅遵陆宜多其入漕之口仍遮以堤坝今逶迤乃下庶免暴涨之虞也泇河成而治河之工可以徐图但不病漕与  陵则任其所之稍防＜锍-釒＞焉而不必力与之斗然河不可纵之入淮利则洪泽水减而  陵自安矣至所在堤防支口与其张皇于临期何若豫谨于平日府臣宜岁六巡其信地视其当筑导者而蚤报之道臣督臣道臣岁四巡酌而蚤报之督臣督臣岁二巡期以春秋之秒以定一岁大计而岁一闻于  陛下以听处分而释南顾如漕规岁一会议例著为令可乎  上下部知之
　　○命革楚宗抗旨投揭蕴锛等为庶人仍伴送彼处抚按与华越等一并勘问议处
　　○南京兵部侍郎王元敬卒元敬浙江山阴人嘉靖三十八年进士授许州知州升刑部主事历员外郎中荆州知府副使参政按察布政使应天府尹升右副都御史巡抚应天寻升南兵部侍郎告病后以江西副使房寰被论波及禠职闲住寻奏辩复职未几卒于家
　　○南京工部奏进芦田佃粒课银八千余两  上命送内守备转进
　　○内官监进煤税银五千一百四十两  上命收进
　　○丁未大学士沈鲤四疏乞休且言老病无益  上不允曰政本重地倚眷方隆卿之出处正关士风淳漓何谓无益且讨逆一事尚劳朕心既谓主忧臣辱安得恝然求归尚勉体朕心数日内即出赞理
　　○礼部以  福王嘉礼并贡举缺官催请简用尚书右侍郎
　　○庚戌以告祭  太庙  祧庙脯醢果酒赐辅臣　　
○兵部请以平播功择日祭告  郊  庙并宣捷音报可
　　○兵部覆蓟辽总督蹇达条议一议专将以重防援谓标下奇兵营改设游击一员专领蕳练一实营伍以禆修守将保定营兵一千归右匣营设防无使投闲规避一严收录以备实用谓标下听用各官照原额年劳循序递转无得搀越一重南兵以资乘守谓蓟门主守而南兵善于守御故三协各设一营不得以南兵之空粮养收降之夷丁  上俱允行之
　　○厂卫府部九卿科道会审皦生光据生光招出先年屡诈包家得银七百两后言擅用黄封假托中官声言  皇上要籍没包家郑皇亲与包儿女至亲知得  皇上原无此事吓诈不行以致田大有出首学院批顺天府理刑厅夹拶追赃打问革禠角□羊回大同原籍为民如此讐恨原是不小近日逃回京师欲倾害皇亲非摇惑国本初刊妖诗再刊岸游槁续造国本攸关一书密雇徐承惠刊刻令子皦其篇黑夜抛掷驸马戚畹六部大臣门首中郑皇亲以不测之祸不意臣等访获妖书奏知见今挐获供出前情是实愿明正皦生光大逆不道之罪以昭国法以纾公愤
　　○东阁大学士王家屏卒家屏字忠伯山西大同山阴人隆庆戊辰进士改庶吉士授编修与修  穆宗实录升修撰充经筵日讲官时  上冲龄向学日御讲殿家屏从诸耆儒后音吐朗鬯开发恳款  上常歛容受之退谓左右王讲官端士也居一岁谒告归越三年复以日讲召至累迁至礼部右侍郎改吏部又踰一月诏兼东阁大学士入内阁去为史官甫二年耳  上既特知家屏倚眷甚笃数召对暖阁偕同官议处章奏多所赞决乙酉从视  寿宫协定吉壤赐一品飞鱼服寻以母忧归禅除诏进礼部尚书趣还入阁时御朝渐稀屏入都数月犹未面见乃上揭请以  圣节出御毕发章奏以慰海内望  上览＜锍-釒＞感动遣中官俞旨曰王阁老忠爱之心朕已悉喻翌日为出御门延之进见焉会廷臣请建储未得允人情大哗庚寅元日  上御寝宫召辅臣入对因出  元子见之四臣面请谕教退复以册立请再上未报先乃以起用踰年无能有所补救上＜锍-釒＞自劾奉旨慰留又＜锍-釒＞言今  元子冲睿中外系心而大礼未行群情疑虑且禁廷＜执曰＞御之间喜怒过当诃责太严可忧可惧非止一端而臣才力不能匡赞精诚无由感通其辞弥恳  上虽未允然温旨敦趣再三乃出视事其年十月四日复请册立礼官合九卿亦三请奉诏谯让廷臣夺礼官秩于是三辅臣各归第引疾谢而屏居中调之  上意稍角□羊诏趣三臣出旋遣中官李浚谕屏册储之礼于明年传示廷臣毋复奏扰屏见  圣示有期乃先录口诏驰报礼臣即具＜锍-釒＞以覆时礼部进＜锍-釒＞会科＜锍-釒＞亦上并得谯责  上虽不怿而建储因有成言皆屏调护之力也已而三辅臣奉诏出屏乃杜门请罢累旨趣出明年八月工部郎张有德复请造办时惟屏及许国直阁恐有德言入或至激误欲因而就之乃亦引谕旨以请上既怒有德因责辅臣不当附和又为更期三年于是许国策罢屏疏入不报又明年科臣李献可等以蚤教谕请严旨谪罚屏輙封还御批力请宽宥＜锍-釒＞入不报屏因称疾求罢＜锍-釒＞至三上辞益痛切  上终不允因坚卧不出乃听去三年  元子出阁又数年青宫遂建屏斋沐表贺  上亦遣行人赍羊酒银币问于家至是卒赐祭葬一品礼特赠少保谥文端屏在政府如趣太仓入侍治卫官遮辱大臣于禁地不为江陵请祷＜矢见＞切同里柄臣落落大节皆人所难而独册储一事朝夕乾惕始终不渝屏常言曰大臣不爱爵禄小臣不畏诛罚事宜有济世以为名言
　　○原额漕粮四百万石内永折三十四万四千三百四十七石有奇河工留用八千一百九十六石有奇该进京通边仓粮三百六十四万七千四百五十五石五斗零其漂毁数俱免晒免尖处补完足过二万一千五百二十九石零是年正额无亏
明神宗显皇帝实录卷之三百九十一
　　明神宗显皇帝实录卷之三百九十二
　　万历三十二年正月壬子朔  上不御殿  武百官俱于午门外行五拜三叩头礼三辅臣随诣宫门再行叩头礼赐酒饭及上尊珍馔
　　○甲寅  宣宗章皇帝忌辰遣官祭  景陵
　　○丁巳以孟春时享  太庙遣官恭代
　　○戊午以立春令节赐三辅臣上尊珍馔
　　○己未琉球国中山王世子尚宁差王舅毛继祖等赍表文方物进贺册立  东宫并谢赐还本国漂流人口各赐衣服帽带靴袜
　　○辛酉大学士沈一贯等言伏蒙  皇上手札时逢阳长适遇  圣母万寿节卿等条具祈  天永命保国安民事宜详择施行臣等奉命不胜踊跃臣闻治天下之道第有经常本无奇策诗曰不愆不忘率繇旧章书曰监于先王成宪其永无愆今时政诡于旧章成宪者多矣而莫甚于矿税万民苦之百僚争之即  皇上亦自知其不便何不旷然发一德音尽罢止之出民水火之中措之衽席之上乎其他拯灾民窒盗源＜锍-釒＞法网释久系罢宣索宽□困缓工作急河役凡在诸臣屡有补牍不必臣等一一多喋即臣等指事救失日亦不足窃谓惟得贤人而布列有位则兴道致治扶危定倾咸有赖藉今礼部尚书久缺吏部又缺六部侍郎止四五人南京部院尤缺巡抚特遣重任也而河南久缺科道官向无满三考者今逾九载而不迁起补选补考补多未下即曹日壅方面半虚官不得人或阖署皆空人滞于官或十年不调至于批鳞齿马放逐逮系之臣概从沦弃怒毕世而未角□羊恩屡布而未沾必世后仁之日何可令有向隅独泣之夫也我  圣祖立国置文武官若干员与天下贤才共之  圣祖岂轻与人官者哉以为广顺人情而后可总集吾事也唐臣陆贽有言太慎废官太精失士望得弥失务精益粗此实当今药石愿  皇上书之座隅大凡图治之要不越理财用人  皇上视财太重视人太轻取财太详任人太略国势渐隳弊皆坐此而其原则起于弁髦旧章诚宜开张  圣听凡事于旧章加意急罢矿税急补废官则所以凝  上天之景命奉  祖宗之宝历承  圣母之欢心锡子孙之鸿休者咸在是矣拟谕旨四道三谕吏户兵三部一谕朝觐官员留中
　　○壬戌  孝恪皇后忌辰遣官祭  永陵
　　○癸亥原任总督蓟辽兵部右侍郎兼右都御史顾养谦卒养谦南直通州人历官中外部覆其任藩臬屡成荡寇之功镇边疆茂著攘夷之绩旧劳宜恤得旨与祭葬如例
　　○经筵日讲官詹事府掌府事礼部尚书兼翰林院学士曾朝节卒朝节湖广临武人丁丑及第第三人历官词苑夙著温恭再典礼闱颇称毖慎人以长者推之所著有紫园集易测臆言古本大学角□羊若干卷赠太子太保赐祭葬如例
