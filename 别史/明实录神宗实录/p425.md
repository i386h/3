<!-- { "loadSidebar": true } -->
　　○吏科给事中戴士衡＜锍-釒＞请查核沿边吏不谙边务者部覆报可于是调登州兵备副使王学谟于兖西以曹州兵备张世烈补海防道并调山东巡抚张允济于腹地用
　　○升陕西分守陇右道副使郭显忠为本省右参政兼佥事专理靖虏兵粮潼关兵备副使张维新为本省参政分守陇右
　　○除补翰林院编修刘曰宁原职充正史馆纂修官
　　○兵科左给事中徐成楚奏倭患震邻内治尤急乞查核原额兵饷勿令诡冒更调沿海各官务求称职蓟镇督臣速赴鲜辽适中处所庶便策应真定抚臣当带领标下精兵暂住天津浙直闽广等处督抚兵宪廿□寺官各宜分驻海冲以防内犯不报
　　○丙午升管河运同罗大奎为山东副使仍管曹单黄河专督理小河口工程
　　○丁未以洮岷御虏功赏参政萧应宫守备武大振廿□寺银两有差
　　○除豁朔州卫军粮四百九十余两以丈量增额累赔故也
　　○留云南查盘过三年钱粮充本省边储
　　○戊申以原任陕西副使张登云降补河南右参议分守辽海原任户部郎中艾维新升山东右参议兼佥事备兵开原从蓟辽总督请也已而维新以病告许之而用河南佥事邢云路
　　○朝鲜国差陪臣权怏等十三员陈奏倭情并请硝黄觔角准支太仆寺银二千两自买运回折宴赏如例
　　○己酉补原任四川佥事王志为福建分巡兴泉道兼管兵备事
　　○册封日本正使杨方亨回京上＜锍-釒＞直言封事颠末正欺罔以绝祸源臣于万历二十三年十二月蒙充副使自出都门至王京一应事机俱听正使行止臣住居昌随沈惟敬屡差中军请臣前进云一入釜山倭即撤还臣遂发密阳入釜山未几而正使李宗城亦入比时倭情帖然去年正月惟敬忽有预行教礼之说同行长渡海嗣闻惟敬住南戈崖行长往见关白相间二三月音信杳然宗城又被谢隆之惑蓦然潜出臣即揭报兵部备言倭情狡诈请遣台省或边道前来查勘可封即封可罢即罢当事者以文臣破败封事故不请遣乃改臣正使惟敬副之初议釜山一倭不留然后往封已奉兵部劄釜山倭户务安插淂所又致书行长令臣或住对马岛或住南戈崖候钦补物件臣因于六月十五日渡海沿途馆舍委有新创供亿亦为豊足八月初四日至和泉州秀吉差倭将迎慰送礼闰八月十五日钦补诸物甫至行长驰奏秀吉即择九月初二日于大坂受封惟敬先去教礼封时委行五拜三叩头礼呼万岁次日至臣寓称说感戴天恩及言谢恩礼物俱被地震损伤臣于初四日拜秀吉秀吉云冬月西北风多渡海不便不敢久留天使及臣将行秀吉差倭僧向惟敬责备朝鲜礼文倭奴狡诈百端志在蚕食于此可见当事者尚以小酋行长为可恃欲苟完目前复责臣以谢表完事然受封之后倭众果退即谢表迟迟亦不为过今使节尚未还朝倭众仍旧集地即有表文亦何益也其表文臣见字迹欠恭书丙申纪年而不奉正朔乃兵部贻臣书云日本原未颁历与琉球朝鲜不同又贻书臣谓  皇上喜金珠天鹅绒惟敬因买猩猩毡天鹅绒以进诡称秀吉所送其名猩猩氊者出自南番秀吉铺地皆此物不过巧立名色耳天鹅绒即广东剪绒小事欺罔如此大事可知因以本兵密书十三纸封进书中大指欲苟完封事无令督抚破坏而已李宗城亦上＜锍-釒＞白心迹言去迫本兵踵聘来凭本兵致书于是本兵＜锍-釒＞论方亨反覆附会以向来书揭十五纸进呈语多涉督臣阴事＜锍-釒＞入  上令九卿科道看问明白以闻及会问而揭中所称清正与督臣通书受其彩币方亨不肯承亦并无哄诱宗城出营请节奏闻  上命将密揭公同验对果否方亨手笔并将李宗城慎＜棥心＞龙面究具奏不许含糊欺隐已复会问奏闻得旨尔等既言石星欲息兵省饷但轻听误国情有可原姑革职候旨定夺又言清正复来非因孙矿所致今杜门逊避恐失事机亦革职听勘总督员缺即便会推杨方亨反覆小人本当重处念其远使辛劳姑令革任永不叙用
　　○庚戌赐元辅银彩扇六把银钉铰扇十把车磲钉铰扇二十把次辅并讲官有差
　　○兵部左侍郎李祯奏倭报紧急阃外之事全在总督料理几遣将调兵扼要退倭望  天语丁宁务获万全宜敕朝鲜急令该国将士奋勇雪恨淂旨览奏具见筹倭至计便行与总督殚心竭力及时料理仍谕朝鲜共图淬励保国拒敌
　　○吏部言急选多官候旨日久恳赐批发吏科署科事给事中刘道亨亦以为言俱不报
　　○户科给事中程绍劾两广总督陈大科贪纵乞赐显斥不报
　　○赐韩府通渭王谟土□尚谥惠穆楚府江夏王英土□异谥恭懿
　　○辛亥大学士赵志皋等请以性理大全接续进讲不报
　　○大学士赵志皋三恳引疾求归不允　　○浙江巡按王业弘言开矿于浙不便者六五洞皆水未易乾涸一也泽国霪雨露处生疾二也民畏开采各有离心三也矿利喧传奸徒四起四也采取无获攻劫屠戮五也守御久弛烦兵费粮六也乞亟停不报
　　○都察院＜锍-釒＞催速发吏部行取诸臣之议以重风宪不报
　　○壬子升岳州知府李苏为两淮都转盐运使司运使
　　○吏科给事中戴士衡条上御备事宜一严防守一广召募一简守臣一处粮饷一搜异才一诘奸细一密军机一更侦役部覆淂旨依议行其事干军机章＜锍-釒＞无令私抄传播若有违犯及奸徒假以献策为名聚集溷扰者厂卫五城严拏重治
　　○癸丑加苏松兵备曹时聘为湖广右布政使兼副使照旧管理
　　○兵科署科事左给事中廿□寺官徐成楚廿□寺言枢臣讦奏杨方亨一十五纸已经九卿科道看问具奏星因清正一封方亨不认又出私揭四纸以求印证臣廿□寺密察其意不至甘心于督臣不已夫督臣何德于清正何仇于枢臣枢臣挟数万之贿不能使行长去督臣以四币之力何能使清正来试问石星倭而入寇督臣与之战耶枢臣与之战耶战如失利罪坐枢臣耶罪坐督臣耶盖督臣职专节钺身在利害之中枢臣责止运筹身在利害之外人情熟不趋利而避害彼坐观者贿倭使去乃当事者复诱使来矿虽至愚必不其然况清正主战行长主款阳若相左阴实相通以玩弄我股掌之上乃星不自悔为行长所卖而反诬总督与清正私通是愈堕其术中耳乞亟遣星归俟东事结局另议区处责成该部及督抚廿□寺官悉心料理务保全胜毋淂以浮言堕阻庶才间不行狡夷自屈不报
　　○吏科给事中刘道亨奏乞俯允部院之请亟下行取之令不报
　　○甲寅河南道御史陈遇文廿□寺奏石星担当封事孙矿果有四币遗清正以坏封事星于此时何不即举以奏闻直待今日而后发觉乞遣星回籍敕该部及督抚严行堤备不报
　　○乙卯升归德知府丘度为陕西副使
　　○陕西督抚李汶以番族归降上分处事宜言河西属番  祖宗朝领敕纳马不侵不畔实为外臣东起金城西抵哈密南番北虏隔绝不通犹然汉武断勾奴右臂之故事也正德初年套虏亦不剌获罪于主降附中国栖迟于甘凉问引领望救当时地方官畏虏如虎不捄不纳虏见我之歉志于招纳又窥我有归还悉怛谋之意且深知我无如彼何遂穵我边垣经我内地占处青海残破五卫实由处置失策以致虏之右臂复联尽河湟两川混为虏巢驱两河诸番靡所寄命甘心为虏之耳目响导以戕虐于我顷者  皇威大震挞虏远徙各番有意内响又自以从虏之久趦趄观望而不敢入一淂招番白旗消其疑畏之意西宁甘州陆续降附者万余人今当厚抚番之既归者以动其未归之心鼓舞番之向我者以制其夙仇之虏布恩令而俾之安居严约束而禁其通虏所以断匈奴既联之臂复  祖宗豫附之羗夷者端不外此部覆报可
　　○  敬妃李氏薨逝传旨封为  皇贵妃礼仪照  世庙皇贵妃沈氏例行营葬吉地礼部请遣官于  天寿山悼灵左右相择  上命礼部尚书范谦钦天监监正张应侯往
　　○丙辰升太原知府赵彦为山西副使　　○戊午大学士张住廿□寺言东方兵寄无踰邢玠乞用为总督萧大亨堪任本兵乞改兵部尚书杨镐适值亲丧宜夺情起复复再＜锍-釒＞保举大亨俱不报
　　○吏部左侍郎孙继皋乞归不报
　　○己未赐三辅臣鲜藕
　　○升兵部左侍郎邢玠为兵部尚书兼都察院右副都御史总督蓟辽保定军务兼理粮饷经略御倭
　　○自河决南徙徐邳复见清泗议者谓全河水微不利运道决口不塞贻害地方且恐下啮归仁为  二陵患独总河尚书杨一魁谓堌口深阔难塞议浚小浮桥沂河口小河口至是工程报竣运道通利奏言河徙无妨运道今日已有明验惟是议者尚以  祖陵为虑请徵往事洪武二十四年河决原武黑阳山经开城北又东南经项城太和頴州頴上至寿州镇阳卫入淮行之二十余年至永乐九年河稍北入鱼台塌场廿□寺口未几复南决由涡河经怀远县入淮时两河合流经凤阳历泗州以出清口若患及  陵寝  祖宗当何如为虑者而卒未闻计及也嗣后又行之四十余年至正统十三年河复北决冲张秋至景泰初先臣徐有贞塞之河乃复涡河东南入淮亦不闻病及  祖陵也嗣后又行之三十余年至弘治二年河复北决冲张秋先臣白昂刘大夏相继塞之复导河南流一由中牟至頴寿一由亳州涡河入淮一由宿迁小河口会泗时则全河大势纵横于頴毫凤泗之郊而下且愆溢于符离睢宿之境矣然卒不闻虞及  祖陵亦不闻堤及归仁也惟是正德三年以后河渐北徙或由小浮桥入漕或由飞云桥入漕或由榖亭入漕全河大势始尽趋徐邳出二洪运道虽稍资其接济之利而亦受其泛溢之害矣至嘉靖十一年而河臣建议分导者始有涡河一支中经凤阳  祖陵未敢轻举之说夫当全河南徙之时不闻为  祖陵患及全河徙之后仅议导一支乃反足为患乎然当时间有浚祥符之董盆口宁陵之五里铺荣泽之孙家渡兰阳之赵皮寨又或决睢州之地丘店界牌口野鸡冈宁陵之杨村铺俱入旧河从亳州凤阳廿□寺处入淮南流尚未绝也亦何尝闻  祖陵之被惠乎至嘉靖二十五年以后南流故道始尽塞或由秦沟入漕或由浊河入漕五十年来全河尽出徐邳夺泗入淮而当事者方认客作主日筑垣而居之以致河流日壅淮不敌黄退而内潴遂贻今日  祖陵之患此寔由于内水之停壅不由于外水之冲射也万历七年先臣潘季驯始虑黄流倒灌小河白洋廿□寺口挟诸河水之冲射  祖陵乃作归仁堤为保障计而复张大其说以为  祖陵命脉全赖此堤无怪乎议者习闻其说而遂疑黄堌之决或下啮归仁也不知自黄坝一决下流易洩必无上灌之虞况今小河不日工完引河归复故道去归仁益远何烦过计哉部覆报可
