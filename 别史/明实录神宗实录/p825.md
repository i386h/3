<!-- { "loadSidebar": true } -->
　　$$$$-11316-&&&&
　　天恩乃中外效劳各官如科臣祝耀祖御史俞诲刑部员外冯时行工部主事孙际可虞衡司郎中戴士杰盔甲厂主事何玉成验试厅主事刘之柱节慎库主事华颜以及永平道臣袁应泰相应敕部纪录以为勤事者之劝又言奴贼战法死兵在前锐兵在后死兵披重甲骑双马冲前前虽死而后乃复前莫敢退退则锐兵从后杀之待其冲动我阵而后锐兵始乘其胜一一效阿骨打兀术等行事与西北虏精锐居前老弱居后者不同此必非我之弓矢决骤所能抵敌也惟火器战车一法可以御之顷臣发兵将砍取木植局造双轮战车约以三四千辆为率每车议载大炮二位翼以步军十人各持火枪轮打夹运行则冲阵止以立营方为稳便及查见发大炮不及十之二三而又留为城守不得尽发军中充用欲行打造又无铁钉无匠役
　　$$$$-11317-&&&&
　　而时又不待伏乞亟敕该部会同巡视科道将各厂局戎政府存贮大炮查发三千位并敕蓟辽总督查发蓟昌保三镇四关各府一千五百位如数解运立等安置战车以备冲突  上以虏患方殷京师不可无备这所请大炮等炮著各衙门酌量发与
　　○癸卯经略熊廷弼＜锍-釒＞言赞画刘国缙所募新兵共一万七千四百余名分发镇江宽奠叆阳清河诸处防守忽报清河新兵于昨冬十二月二十二二十三等日陆续尽逃讫据赶回逃军供称俱是各给免票暂借一时今闻家中差役繁苦赶回复去镇江宽奠叆阳亦有尽队而逃者存留辽城之兵合杨于渭卞为鹏所统领原兵五千余名除沙汰及逃回外止存一千余名此外尚有杨武烈所领一千五百余名曲韶所领一千七百余名旋移檄赞画往召逃兵正身皆匿不出但家属口称愿朋
　　$$$$-11318-&&&&
　　偿安家银两及欲另佥精壮补伍皆怨詈不绝口议将南卫兵逃者责成海盖道康应乾设法调停河西兵逃者责成分巡道张凤翼多方挐解以赞画之法难行于乡里而两道之法可行于地方也至臣驭军无律之罪乞行罢斥又言惮徵调者倡以辽守辽之说以为远徵不如近募图存不必远求贵精而不贵多今其说屡试不验矣独贵精之说尚牢固不破辽阳沈阳抚顺清河叆阳宽奠镇江皆当贼一面来路不置兵无以阻其门□车入不多置兵无以无以当其聚攻而主贵精之说势自不能分散布置必屯聚辽城一处然后可以应沈阳则百二十里应抚顺清河则二百余里应宽奠叆阳则三百余里应镇江则四百余里鞭长不及马腹如何能济况海州三岔河金复等处尚议添设以护海运以防门户则贵精不贵多之说作何铺摆如此
　　$$$$-11319-&&&&
　　议论不误尽国家大事不止惟  皇上自为  宗社独断独行  上曰召募新兵原为分防之用乃全伍脱逃赞画所司何事著会同该道设法处置严挐著伍有抗匿的解送经略正法逃回河西的都著尽数捕解熊廷弼宜安心料理兵事以副委任
　　○总督漕运兼巡抚凤阳等处都御史王纪＜锍-釒＞议泰州分司东台场创建城垣计城高一丈七尺二寸连箭垛高二丈二尺二寸共该银一万六千七百七十余两应用委官东台等场官陈大成等五员堪以分委其总委一官稽核出入钱粮有运同何廷相堪任部覆请悉如所议从之
　　○巡按山东陈王庭上言今之策辽者动曰辽尚有兵辽兵尚可用内地精锐可以不遣岂知就辽之新兵如熊锦杨于渭卞为鹏领赞画新兵七千二百余名皆籍于南卫者李如柏遗下内丁一千一百余名右翼营
　　$$$$-11320-&&&&
　　赵率教部兵三千一百余名皆籍于广宁者俱辽兵也无几而皆报逃矣逃而至于众多将置之不问则无以肃军心抑尽寘之法恐有以酿他变皆缘将领先事无教练之方临时无联束之术如统兵官熊锦等当令戴罪招抚不效者俱从重论此将领之当议也赞画任招抚之役不踰数十日号召近二万人而乌合之众兼以将领不能抚驭不待对垒而先自溃反重为辽累矣将以招逃之事仍责之赞画则乡绅之权未重将责之卫官阘冗者多明作者少莫如责之海盖道申以大义督以严令原将号召于上该卫催促于下不费刑罚旧伍可还此责成之当慎也近议海盖岫岩三岔河一带议欲添设兵卒而穷于徵调何如即将新兵招来者就彼择将团练以为在山之虎豹减其一两五钱之饷每月所省亦自不赀既可资之护粮亦可驱
　　$$$$-11321-&&&&
　　之转饷彼且守其田亩乐其妻孥而逃之念可永杜矣此更调之当讲也至于广宁逃卒尚且无多责成分巡道严限挐解通将新募兵数责成海盖分巡等道按其名籍造册报部彼再逃者知有可去之身而无可削之籍孰敢复以逃而试三尺耶载观目前则辽人之不足恃与新兵之不足凭可概见矣急宜早发关西援兵星夜渡辽庶破逆奴之狡谋而壮藩篱之大势  上曰各兵逃散数多将领岂能辞责所议处置新兵及新发援兵著该部作速议覆
　　○甲辰  孝静毅皇后忌辰遣新宁伯谭懋勋祭  康陵
　　○升尚宝司少卿李腾芳为太常寺少卿管国子监司业事
　　○加升湖广永顺土司都指挥使彭元锦为都督佥事保靖土司宣慰彭象乾为指挥使各统兵援辽
　　○乙巳署刑部事总督仓场户部尚书张问达辞免都察院署印不允
　　○
　　$$$$-11322-&&&&
　　兵部尚书黄嘉善以辽阳危急各省镇调募援兵乞敕专官选发俱限二月内出关抵辽不许延迁误事  上曰调募各兵著督抚道镇官加意精选勒令依限赴辽有迟误的尔部指名参处
　　○升贵州按察使杨松年为广东右布政四川夔州知府朱邦桢为广东副使
　　○丁未以补造金牌遣尚书周嘉谟行祭告礼
　　○命神枢六营右副将江应诏以原官挂印充总兵官镇守宣府处地方神机一营左副将杨肇基以原官挂印充总兵官镇守大同等处地方
　　○升原任大同云石堡守备王时真为大同东路参将入卫游击吴重阳为宣府标下左掖营游击
　　○戊申辽东巡抚周永春＜锍-釒＞请裁减辽东巡抚并求移驻宁前近关处所以便延医调病先是计部疑广宁留用新饷糜费太多上＜锍-釒＞令查明报部仍将各城堡兵饷实数俱听经略核实付饷司
　　$$$$-11323-&&&&
　　报部不关巡抚且议各省调兵出关赴辽阳者听永平饷司算给行粮至广宁免给至是永春以兵马钱粮不属其职掌故有是请  上曰巡抚统辖一方兵马钱粮乃其专责辽左军兴诸务繁冗全赖抚臣经营岂有议裁之理周永春著照旧供职毋得称病杜门致误边事
　　○朵颜等卫夷人差头目哈哈赤等来朝进贡宴赏如例
　　○户部覆湖广巡抚徐兆魁＜锍-釒＞言湖广连年荒旱如四卫五寨黎靖一带所藉以御诸苗卫全楚者尤宜体恤议将该府州县义社等仓积谷一半粜卖济饷其存剩一半及藩司有可那动银两听抚臣便宜酌处以分赈饥民从之
　　明神宗显皇帝实录卷之五百九十
大明神宗显皇帝实录卷之五百九十一
　　万历四十八年二月己酉朔大学士方从哲奏请  皇太子讲学去岁八月间奉有  明旨著明春择吉行今择得二月十一日十七日两日皆吉伏望  皇上钦定一日命出阁讲学其应补讲读等官谨另疏列名上请不报
　　○兵部疏奏已题未发援辽将兵蓟镇一千六百余名保定六百名宁夏一千名祁鲁二家各一千名起升见任及废将焦垣韩完卜达奇策李愈茂鲁应熊各招家丁五百名俱经奉旨移文催发蓟保宣大限二月宁甘二镇限三月依期出关祁鲁二家督抚应给钱粮即于新饷内动支责令各家招选惯战家丁千名星弛赴辽到京验实即从优议加职衔以励忠勇有功破格升叙  上命各镇未发兵将都著严催依限出关毋得争执取罪祁鲁二家兵也著精选速发余依议
　　○兵部又奏辽势日危蓟镇之精锐强半东发臣部调西镇入卫官兵分防蓟密要害兹经臣以镇江宽奠诸堡缺兵督责甚急抚臣以广宁一带缺兵屡疏恳请惟宁夏甘固三镇入卫官兵共五千四百员名可暂调出关月饷安家俱从优厚其宁固二镇官兵赴经略处甘镇官兵赴抚臣处各听分拨俟六月换班之期各省镇接班兵到随发出关更代发回本镇不致淹留在辽左暂应一时之急在班军止戍入卫之期似为两便至于见到毛兵并后调募南北土汉各兵经过蓟密责成督臣勒限速发出关点验实数报部查考如领兵各官有逗遛时刻致误辽事者容臣部拏问重究从之
　　○升山西参政梁应泽为云南按察使贵州副使朱芹为本省参政
　　○庚戌兵部覆经略熊廷弼奏先是臣部与经略有添兵镇江夹鸭绿而守之议兹者贼谋逾偪非屯重兵于宽奠镇江必不可朝鲜自义州以上咸镜六镇犹足自卫而我自清叆以达岫岩迤逦而南四卫则辽阳屏蔽在焉贼窥朝鲜取道牛毛东葛等岭趋宽奠径度昌城则一江隔阻声援不及而朝鲜危不然而由宽境直入鸦鹘关逾凤凰城蹂躏金盖以西则辽之局背与胸腹俱寒而辽阳亦危又不然由清叆两路奔岫岩南犯绕凤凰城而攻镇江则辽之八站与江东城俱为孤注而辽阳朝鲜又两危由斯以谈镇江横据东南之势重而扼门户以牵制其左右之冲突则宽奠尤重添设宽镇兵将已不烦再计矣而经臣苦言无兵今见报出关山西边兵一千九百余名湖广已到关土司兵二千五百余名河南见在昌津毛兵二千八百六十余名西镇入卫蓟兵除甘肃一千八百名留驻广宁仍有三千六百名共一万八百余名俱刻期可到堪分防宽镇二处又淮扬水兵一千名已报十一月由海过辽及蓟镇已题未发兵一千六百名保定已题未发兵六百名俱差官守催尽赴辽东听经略调拨领兵驻防将官听经略于见在援辽各官内选委  上以宽奠镇江添设兵将乃防援要著依议将各兵速催赴辽听经略调拨
　　○巡抚保定等处右佥都御史韩浚以病乞休不允
　　○巡抚山西右副都御史陈所学连＜锍-釒＞乞休辞免总督粮储新命仍乞点用部推抚臣以便交代  上谕新推抚臣俟即点用陈所学俟交代后速赴新任不准辞□湖广沔阳等州京山等县地震
　　○辛亥改授考选进士倪启祚丁进施兆昂姚明恭侯恪张翀吴士元杨梦衮鲁时昇杨世芳顾锡畴刘宇亮金秉乾未继祚何吾驺姚希孟许可徵姜曰广杨维新陈万言丁乾学雷跃龙胡尚英为庶吉士与同一甲进士孔贞运等送翰林院进学
　　○工部题辽镇急需大炮合行各厂局及戎政府凑发二千位至驮运脚价则本部无此项银两  上曰大炮准给发脚价著作速区处毋得迟缓误事
　　○升贵州新添参将龙万化为副总兵管湖广黎平参将事南赣参将崔天赐为广东惠州陆路参将福建游击吴江龙为广西浔梧参将
