<!-- { "loadSidebar": true } -->
　　○戊寅  孝烈皇后  孝惠皇后忌辰遣遂安伯陈澍祭  永陵彭城伯张守忠祭  茂陵
　　○朝鲜国王李昖差刑曹参判柳希霖等正从三十四员进冬至令节表文礼物宴赉如例仍给十年大统历一百本
　　○己卯  慈圣宣文皇太后万寿节  上御皇极门百官致词称贺毕三辅臣随诣隆宗门行叩头礼赐寿面酒膳有差
　　○辛巳少师兼太子太师吏部尚书中极殿大学士张居正正一品十二年考满  上遣文书官吴忠赐银一百两纻丝四表里内大红坐蟒一表里蟒衣一表里钞一万贯及茶饭羊酒又特遣司礼监太监张诚赍手敕谕曰卿亲受  先帝遗嘱辅朕十年四海昇平外夷宾服实赖卿匡弼之功精忠大勋朕言不能述官不能酬兹历十五年考绩特于常典外赐银一百两坐蟒蟒衣各一袭岁加禄米二百石薄示褒眷先生其钦承之勿辞于是居正＜锍-釒＞谢有吏职有一之未修皆臣表率之无状民生有一之未遂皆臣调爕之多乖语  上优诏答之是日司礼监太监冯保传旨谕吏礼两部曰元辅居正受  先帝顾命夙夜在公任劳任怨虽称十二年考满实在阁办事十有五年忠勋与常不同恩荫例当从厚其酌议来看
　　○以广西道御史朱琏提调北直学校
　　○壬午起用户部尚书殷正茂为南京刑部尚书
　　○以考察不及调福建左布政沉人种为贵州左布政
　　○癸未  上视朝
　　○吏部上大学士恩数曰元辅居正托孤受遗正群情窥伺之始而乃竭忠殚赤振百年因循之弊人所不能为者为之所不敢为者亦为之恩怨莫问国尔忘家今实历经十有五年隆恩异数当不得拘杨廷和徐阶旧例  上然之命支伯爵禄加上柱国太傅给与应得诰命写敕奖谕仍赐宴礼部荫一子尚宝司丞随命司礼监造文字号太傅牙牌一面给之
　　○甲申大学士张居正辞免恩命曰人道所最忌者非望之福  明主所深惜者无功之赏臣待罪十年虽幸四海乂安百蛮宾服然皆  皇上神威广运所致臣安敢妄贪天功滥冒非分以累日月之明除诰命藉荣先世敕奖风励臣工谨已祗领其余非分所安者万乞俯鉴下诚收回成命  上不许
　　○狭西巡按龚懋贤＜锍-釒＞言关南自凤翔宝鸡以达汉中宁羗等处万山连云林谷深茂奸徒窃白画劫人行旅渐梗宜略仿边庭事例择要害处所设墩堡佥丁壮仍移置将领于凤县适中镇之或将汉中守备兼住凤县汉中往来调度其驿站旧用武职酌改流官驿丞部覆允行
　　○革南京五城有役弓兵先后八十四名白役弓兵三百四十一名除白役原无工食外其有役弓兵工食尽行裁革俱于苏松等府疲惫县分酌量免编及嘉靖元年至隆庆六年果系小民拖欠者悉蠲之万历元年至九年每年带徵三分角□羊部从南京兵部尚书潘季驯议也
　　○蓟辽总督吴兑题本年十月初九日东虏土蛮紏众十余万从镇安镇静二堡入边分攻广宁义州十三山等处总兵李成梁率军丁奋勇敌战至十四日前虏从大清大静路退还各营斩首十八颗内名酋二颗获马驼夷器等物又十三日虏三千骑从宁远长岭山人围连山驿我兵复击走之各官俱应叙录乞速勘以便行赏部覆从之
　　○减湖广巡抚衙门岁角□羊赃赎银五千两如江西抚治例岁分二次角□羊部济边其万历八年以前未角□羊银数各官既皆去任俱免补角□羊
　　○丙戌以山东都司佥书朱心学为统领蓟镇春班游击
　　○以直隶真定顺德广平三府风灾从巡按御史范鸣谦奏分别蠲赈夏税全徵者秋粮内抵免之
　　○丁亥大学士张居正复上辞＜锍-釒＞准辞免伯禄上柱国部宴○增云南岁进九成金一千两云南旧不贡金自嘉靖元年派进一千两十三年后加成色金一千两寻奉停止至是奉  旨再加二千两该部备陈采办之苦输贡之艰且言事必系国家典章生民休戚一时议定世守不刊始谓之例今取金非惟正之供加派非惠民之政著以为例后世何观节年内府供用渐踰旧制不可胜纪今又增买前金以为年例臣等若阿顺不言亏  皇上节用爱人之德是上负国恩不忠之甚者臣等实所不敢亦所不忍  上是之然终以宫中岁用不敷命且着加九成金一千两
　　○戊子酌免福建汀邵延建兴漳泉七府驿站银免编一年以历年节省积剩贮库银足抵一年故也
　　○裁徽州府营兵一百名及各县侦卒三百名岁省银五千五百一十二两池州池阳营额兵五百减二百名岁省银一千七百二十六两
　　○己丑遣刑部司属施梦龙往北直程正谊往山东王道纯往山西阎漳往河南吴同春往狭西王任往湖广蒋三近往江南张一坤往江北霍震东往浙江冯孜往江西李良柱往福建王桥往广东孙从龙往广西大理寺寺正陈明经往云贵各恤刑
　　○庚寅建州卫女直夷人都督松塔寺一百员名赴京进贡宴赏如例
　　明神宗显皇帝实录卷之一百一十八
大明神宗显皇帝实录卷之一百一十九
　　万历九年十二月辛卯朔以原任贵州总兵郭成为镇守四川总兵官
　　○壬辰  上御文华殿讲读
　　○兵部奏裁过大小文武京职一百六十五员应减柴薪直堂五百八十九名岁省银六千九百七十四两行直隶山东山西河南四省直照例免派从之
　　○癸巳  上视朝
　　○给大学士张居正太傅诰命
　　○金星与土星合犯顺行入危宿度
　　○甲午  慈孝献皇后忌辰  奉先殿行祭礼
　　○  皇第一女生○原任南京礼部尚书林廷机卒廷机福建闽县人由庶吉士历今官简重著声讣闻赐祭葬如例
　　○原任贵州巡抚右副都御史蔡文卒文福建龙溪人由庶吉士改兵部历官三品未考满与祭一坛葬减半
　　○原任左军都督府掌府事少保兼太子太保镇远侯顾寰卒寰历事三朝忠勤颇著命照例给祭葬赠太保还与他谥
　　○泰宁等卫夷人头目升合儿等赴京贺冬至节宴赏如例
　　○乙未以清丈田亩怠缓松江知府阎邦宁池州知府郭四维安庆知府叶梦熊徽州掌印同知李好问各住俸戴罪管事
　　○丁酉以  皇女诞生  上具吉服告  奉先殿仍御皇极门百官致词称贺赐三辅臣及讲官陈思育等花币有差○命太仓光禄寺各进银十万两备宫中喜事赏赐巡视太仓兵科给事中万象春等奏言国家内外帑藏供用自有定规如金花子粒贮之内库专供御前之用京边钱粮贮之太仓专备军国之需前者  圣母诞辰恭祝万寿  皇妹婚礼制办妆奁犹谓太仓不可借支旋从停止今柰何取之充  皇女赏赉之用乎且太仓虽有嬴余不过仅支本年应用若不及时节省备三年九年之蓄脱有水旱盗贼何以应之会光禄寺少卿袁三接巡视光禄给事中高尚忠亦交章争之未从
　　○南京吏科给事中吴琯论大理寺卿张梦鲤广交延誉依阿承奉南大理卿刘志伊立身无节御下无纪俱不可充廷尉称平之选上命都着策励供职
　　○定四川巡按衙门角□羊部赃罚银额岁八千两狭西巡茶御史岁六百两
　　○己亥丈江西六十六州县官民塘池原额外丈出地六万一千四百五十九顷五十四亩免另行升科即将抵补该省节年小民包赔虚粮又查出南豊县召佃租田四万七千三百石武宁县未卖没官田三百七十一亩通行认价得银三万六千四百九十两角□羊部济边其清丈官抚按王宗载陈世宝及参政乔懋敬等六十二员纪录有差
　　○先是江西南昌屯地坐落直隶东流县抚州饶州二所屯地坐落建德县隔省不便稽查往往为奸豪占夺及清大命下建德县豪民徐宗式等阻挠大量徽宁兵备道程拱宸复为部民党护  上命拱宸住俸督大尽将徐宗式等九年拖欠追夺还官建德东流二县许江西抚按遥制完欠一体查究
　　○以大宁都司佥书黑晓为宣府游击宣府西路参将李栋为分守南路参将
　　○宁阳侯陈应诏袭爵
　　○庚子  上御文华殿讲读
　　○以  皇女诞生复赐辅臣及讲官银币
　　○甘肃巡抚栗永禄致仕以山西右参政王土□□为都察院右佥都御史巡抚甘肃地方
　　○除原任广东副使徐汝阳为浙江副使
　　○减徵蓟镇均徭银三千一十三两昌镇五百三十一两
　　○筑太平府甎城从抚按孙光祐陈荐奏以该郡留都上游最为要害故也○查明建州卫指挥咬郎等十员名失落敕书补赏如例
　　○辛丑山西太原潞安二府并辽沁泽三州灾巡抚辛应乾后期乃闻户科给事中姚学闵奏言地方水旱灾伤抚臣即时奏闻不俟再查按臣勘明即题不俟部覆所以急民隐宣主德也今灾已数月而辛应乾候勘乃奏迟留小民之疾苦壅闭朝廷之德意荒政何禆宜通为勒限夏灾定以五月秋灾定以七月敢有耽延过期不报者罪之又西北一带边方气候不同腹里八九月间在腹里为盖藏之期在边方为登获之候霜雹下零子粒凋枯灾伤此时为甚若拘定报期地方官恐罹后至之罚反匿边屯之苦不以上闻今后惟腹里各州县严督如例边庭不妨宽之  上以为然辛应乾姑免究
　　○以原任河间游击江昌国分守宣府西路参将
　　○壬寅  上御文华殿讲读
　　○礼部类奏年终灾异报闻
　　○减保定总兵参游等官公费八百九十一两保定左等二十五卫所均徭银八千五百一十三两无银力差人役原额二万一千五百一十七名止存一万九千六百七十五名各关营将官差占人役二千二百七十八名止存一千一百三十四名永免佥派
　　○清丈南京芦洲其芦课完欠有司官许管芦主事年终照马船料价事例酌量完欠甄别以闻
　　○癸卯  上视朝
　　○以原任神机七营参将马应奎为河间领军游击○甲辰  世宗肃皇帝忌辰  奉先殿行祭礼遣靖远伯王学礼祭  永陵
　　○乙巳以年节赐辅臣及讲官银币有差
　　○  景皇后忌辰遣都指挥佥事李文全祭  陵寝
　　○巡仓御史顾尔行奏内府诸库上纳最艰小民视如天上故歇家惶惑之说易行而赔累至不可筭臣等裁定规则刊榜晓谕每白米百石除铺垫三两其余琐费诸款各库俱有的额向来积弊一时具厘纳户便之人白粮旧例住泊丁字沽复雇剥船至通州石坝囤房堆寄俟漕粮过尽方行尽纳起剥赁积之需居房火烛之患不可胜言宜令原船直抵河西务住泊照漕粮事例请官船起剥载入议单永为定规  上从之仍令有指称抑勒等弊指实参奏○丙午补山西左参政胡来贡为原官
　　○丁未  上御文华殿讲读
　　○戊申除原任湖广左参议栗在庭为山西左参议
　　○直隶巡按刘光国等奏保勘过节妇宋氏等一十四人烈妇何氏等十五人烈女刘氏等三人照例旌表以励风俗得旨允行
　　○庚戌辅臣张居正等奏今年两论讲完明春应讲孟子已经面奏惟通鉴讲至宋徽宗年间虽未全完然自此以后皆徽钦北狩宋室南迁之事无可进讲者查得隆庆五年  先帝时讲通鉴亦只至宋徽宗止以后即以贞观政要接讲臣等看得贞观政要一书于君德治道实为切要拟于明春即以此书进讲  上然之
　　○勋卫张元功袭爵英国公
