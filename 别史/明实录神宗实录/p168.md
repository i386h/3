<!-- { "loadSidebar": true } -->
　　○庚辰升狭西副使暴孟奇为本省左参政山东副使赖廷桧为四川右参政
　　○调补湖广右参政项思教
　　○户部覆狭西总督高文荐条陈边饷事宜十二款四核丈勘广招徕给牛种蠲旧逋酌起科处新饷查隐占筑墩院专委任昭劝惩禁科歛宽期限其指画屯田甚悉得旨依拟行
　　○辛巳  上御文华殿讲读
　　○南京户部尚书王好问再＜锍-釒＞乞休不允○先是阳城王薨长子载土□常当封以罪废为庶人次子镇国将军载坒请袭部议阳城王已没载坒无改封长子之理且载土□常原系应袭王爵被废与以罪削夺王爵不许承袭例近然载土□常故未封  予夺唯命诏载坒以本职管理府事
　　○壬午升湖广副使叶朝阳为广西右参政湖广左参议刘鲁为山东副使狭西固原兵备副使角□羊学礼为本省右参政
　　○予原任南京礼部右侍郎殷迈祭葬如例
　　○予原任巡抚贵州都察院右副都御史陈洪蒙祭葬如例
　　○户部覆凤阳巡抚凌云翼题淮安府属安东县原额六十一里徐州属萧县四十六里沛县三十八里迩因黄河变迁地失人逃议并安东县为四十里萧县三十七里沛县三十里仍严督各县官查明见存人户照军民匠灶原籍归附里甲当差填注赋役册内永为遵守报可
　　○两广总督刘尧诲题清查遇广东通省总副参游守把都司卫所营路等官一应常饷军需共裁减银四万二千三百一十一两有奇革去食粮余丁本折米七百六十三石清出占用旗军三百四十三名舍余四百五十三名报闻  复定大理寺左寺官六员以浙江福建山东四川广东贵州六司道狱词属之右寺官七员以江西湖广河南山西狭西云南广西七司道狱词属之从刑科左给事中张餋蒙奏也
　　○癸未  上御文华殿讲读
　　○准皇亲沉至男承宪袭锦衣卫带俸指挥佥事
　　○甲申  孝靖毅皇后忌辰祀  奉先殿遣伯赵泰修祭  康陵○文书官宋坤传谕内阁册封九嫔奉  慈圣皇太后慈谕礼部其择日具仪以闻盖比照  世宗皇帝奉  章圣皇太后慈训例也辅臣张居正等言臣等细详今日事体与嘉靖年间不同比时  世宗皇帝虽并奉  两宫皇太后而  昭圣乃  世庙伯母故一切典礼独奉  章圣慈训以行今日  仁圣  慈圣皆  皇上之母伯侄之与子母情分自殊故前  皇上大婚等项典礼皆奉  两宫圣母慈谕行臣等窃以册嫔之礼仍宜并奉  两宫圣母慈谕为当  上从之
　　○礼科给事中聂良杞题乡贤名宦关系礼典今多滥冒及司府州县等官建立生祠徒长奔竞宜核礼部覆给事中言是  上诏各抚按提学官严默冒滥仍报部以凭稽考以后应入祀者务严禁之○升湖广右参议侯尧封为本省副使
　　○革河南参议周有光职为民仍下狭西巡按御史问坐先任宁夏兵粮道贪恣不简为三边总督高文荐所劾奏云
　　○豁先年山西修边隔占应州民地一百八十六顷有奇边墙壕窖占用民地一百二十六顷有奇税粮及山西军民杨春等边里开种地一百一顷余并荒闲地九顷十五亩令应州民承种粮入该州额税主石北楼口边界从户部覆总督郑雒大同巡抚贾应元山西巡抚辛应乾直隶巡按茹宗舜各题请也
　　○狭西总督高文荐题报河套诸虏假道西行虽称讎杀瓦剌寻抢生番虏情叵测当严防范部言地方官宜多方侦探相机应变固不可失彼款顺之心亦不可堕彼变诈之计  上是其言○乙酉  上视朝谕内阁朕近来每视朝见百官服色束带都不按品级行礼之际咳嗽吐痰殊为不敬先生说与鸿胪寺传示百官辅臣张居正等言礼莫大于君臣之交分莫严于上下之辨况朝参之际  天颜咫尺尤当致敬而不可忽者孔子曰事君尽礼近日朝参之礼委觉少懈今蒙  天语申严众心知儆嗣后有犯者令鸿胪寺及侍班御史指名参奏必罪不宥遂命礼部定朝仪服式文武官一品至九品锦绣不许用明绿色束带不许用象牙银王□毋
　　○狭西监苑官职专蕃牧关系边方马政而围长秩卑不能控驭巡按赫瀛奏将长乐灵武二监监正开城广宁黑水安定清平万安武安七苑圉长俱裁革而改七苑为七监每监设监正一员俸秩与县官等礼部铸给七监印信以便行事且言该寺所餋马有孳生赔补茶马私马等项其孳生赔补私马在苑牧餋者弊在该苑至于茶马其弊不专在该苑也西宁河州洮州等处每岁以茶易马各监督兵备道多视为鄙事概委通判经历等官听具狥私交易□市番马多不堪用即用一二齿壮膘满者漫无考稽及各道印烙分派贫军押角□羊平凉千有余里兼之草料乾没比至二寺挂号交割倒死瘦损居半该寺官畏角□羊军刁难隐忍牧受又不分别搭配即时散给以致黠卒富者贿通监圉得给膘壮而羸马尽属贫军孳息有限亏耗数多所以牧军若赔逋逃法废弊滋莫此为甚合严行各兵备道如法验收各该按臣仍照数点验以防抵换虚捏等弊收苑之后该寺官即时搭配给发督率军役用心牧餋庶马政可修而边方有赖该部覆其言是  上可之
　　○狭西右参政霍维荩坐党护都司汪大雄为总督高文荐所劾调简僻
　　○予原任大理寺卿刘望之祭葬如例望之四川人虽历三品未期而自京尹移廷尉已经两任言者虽论其衰老然自陈乞休在未论之前进退既无可议清操更自皦然故部覆予之
　　○论九年辽阳等处失事罪降辽东副总兵曹簠都指挥吴胤祖备御崔吉等级并升赏徐日增等各有差
　　○丙戌  上御文华殿讲读○南京吏部尚书何宽乞罢不允先是南京江西道御史李士达参论原任刑部郎中邵城等受贿鬻法词连宽宽＜锍-釒＞辩因请罢部覆宽剔历中外素有声称且邵城经宽察处则心迹自明  上令供职如故
　　○大理寺卿张梦鲤以病乞休许之
　　○升户部郎中王学书为山西右参议四川佥事田乐义为湖广左参议云南佥事罗良祯为湖广右参议
　　○丁亥大学士张居正等奏二月十二日经筵开讲除孟子照常进讲外其书经去年讲完今岁应讲诗经此书本人情该物理近之可以修身齐家远之可以治国平天下于君德治道禆益不浅  上允之
　　○戊子  仁圣皇太后万寿圣节  上御皇极门百官称贺免百官宴赐三辅臣上尊珍馔　○予益王府嫡第三至第九子黎丘王常溱浦阳王常浆淳河王常汭华阳王常汛筠溪王常沐罗川王常湑各民较二十四名每名每年于均徭内带徵银一十二两角□羊布政司转发该府雇役报可
　　○升河南副使张昇为本省左参政广西左参议陈尚伊为云南副使
　　○以神机二营练勇参将侯之胄为神枢营右副将
　　○己丑发太仆寺马价银一万二千六百两于蓟镇备明年抚赏从兵部题总督吴兑循例咨请也
　　明神宗显皇帝实录卷之一百二十
　明神宗显皇帝实录卷之一百二十一
　　万历十年二月庚寅朔  上御皇极殿
　　○升云南按察使魏体明为本省右布政使山东副使贾仁元为狭西右参政山东佥事李□为广西右参议  裁革山东德州左卫莱州卫各知事一员
　　○辛卯升贵州按察使刘经纬为四川右布政
　　○狭西巡按赫瀛劾行太仆寺卿史嗣元回任违限令闲住
　　○巡抚四川右副都御史张士佩乞罢不允先是兵科给事中刘朝噩论士佩庇护同乡贪知县秦可贞士佩＜锍-釒＞辩历叙生平夸张琐屑再为吏科给事中顾问所劾  上姑寘不问
　　○南京礼部尚书刘斯洁乞罢不许○革大宁风疾都司曹师彬回卫
　　○提问狭西都司佥书汪大雄以总督高文荐劾其开边衅也调江西湖西道副使胡同文于简僻同文萎薾缉贼不前故调
　　○壬辰  上视朝
　　○升保定巡抚右佥都御史辛自修为大理寺卿河南右参政徐元气为云南按察使
　　○吏部等衙门循例请行取考选得旨如例行
　　○江西巡抚王宗载题清丈过南昌等十卫所屯田共增新额三百九顷及尽豁节年失额沙塞正余米一千四百四十余石部覆从之
　　○广西巡抚郭应聘题裁减该省总兵参将都司守备卫所各衙门公费银一百三十两有奇人役七十四名其余额设马步军杂操等项及岁支本色米各照旧报闻
　　○癸巳升福建左参政郭孝为贵州按察使狭西行太仆寺少卿马时泰为本寺卿兼佥事
　　○起致仕户部尚书殷正茂为南京刑部尚书正茂＜锍-釒＞辞不允
　　○宁夏巡抚晋应槐条陈四事曰清库藏曰重堡官曰苏积困曰议召买部覆诸议有禆边计报可
　　○北虏顺义王俺答卒边臣以闻  上嘉其恭顺特命赐登七坛彩叚十二表里布一百疋以示优恤
　　○而其妻哈屯率其子黄台吉等进马表谢复赏彩叚布疋有差
　　○巡抚凤阳都御史凌云翼议裁减所属军卫公费银六千六十三两有奇人役一千六百三十六名部覆从之
　　○诏决囚徐良材于闽胡濂等九名于楚良材侵官银一千四百余两止完五百余胡濂等俱欠四百两之上故从抚按请决也○甲午  上谕内阁去岁秋冬竟无雨雪今春农务何赖朕甚忧之先生等传示礼部竭诚祈祷是夜  大雨
　　○遣礼部右侍郎陈思育祭  三皇于  景惠殿以祭设赐三辅臣
　　○例升礼科都给事中帅兰为江西左参政吏部稽勋司郎中赵国璧为河南右参政云南道御史茹宗舜为山东右参政河南道御史陈用宾为四川右参议户科右给事中高尚忠为狭西右参议吏科给事中张世则兵科给事中刘朝噩河南道御史吴之彦广西道御史刘餋充各佥事世则河南朝噩福建之彦山东餋充狭西
　　○仍以唐府镇国将军宙桢为宗正以贤声久著不允辞职
　　○补锦衣卫南镇抚司右都督冯邦柱指挥同知继书本卫堂上佥书
　　○以南京坐营署指挥佥事李栋为刘河游击
　　○乙未册  永宁长公主以梁邦瑞为驸马都尉
　　○升江西佥事郭汝为狭西行太仆寺少卿兼佥事吉安知府杨惟乔为江西副使
　　○原任吏科给事中张世则讦奏吏部尚书王国光鬻官黩货赃私狼藉乞行罢斥国光＜锍-釒＞辩谓世则以外转故挟私论臣且所指通贿贾名儒等见在可质  上谕留国光而怒世则挟诬以原职降一级调外任仍敕科道官照前旨内外一体升转年创毋例之说使人得规避逞臆
　　○太子太保吏部尚书王国光再＜锍-釒＞乞罢复慰留之
　　○降行取知县陈诗级调闲散治其不候开俸擅离任之罪
　　○丙申论九年倭犯浙江功纪录镇巡等官吴善言吴国唐本尧等仍命斩倭贼顺三孛郎并枭善南门等十八名首级沿海悬示
