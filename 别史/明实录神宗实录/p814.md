<!-- { "loadSidebar": true } -->
　　○丁未工科给事中祝耀祖言词臣志切担当铨部推用宜审左赞善徐光启愿出使朝鲜不辞险阻应援内地厚诘兵戎胆量识力自其壮志但今之可虑者不在朝鲜而在辽阳未有舍近而图远兵之可练者不在遐方而在中国未有去实而课虚也莫若用之近地布威宣信仗义鼓勇或加以御史职衔如翰林徐有贞赵贞吉故事庶训练有人观听自改
　　○吏部等衙门尚书等官赵焕等题奴自攻没开原以来筑城住牧休其兵力而胁朝鲜紏西虏使之乘
　　$$$$-11173-&&&&
　　隙扰边十方堡克矣鲍家冈陷矣仍自打造战船谋截运粮广布奸细谋作内应此等著数意在迫京师危  社稷大非往年也先俺答之比  皇上勿轻奴无能为且谓经臣既出便可御敌也臣等忧心皇皇谨合大小各衙门官员公同会议举救时要务直捷开款具陈以便御览一阁臣赞理万机九卿分理庶政巡抚屏翰一方科道紏察巡视所当亟补一乞差左春坊左赞徐光启兼监察御史如议量募兵训练带往朝鲜监护该国就便练兵以杜外势照出使外国例赐一品服色一乞差原升吏科右给事中姚宗文阅视辽东兵马钱粮宣谕军民及北关诸虏以联犄角一兵部遣将调兵事最紧急若候旨下恐耽延迟误容令一面题知奉旨内阁九卿科道巡抚官已有旨候即点用徐光启昨该科臣祝耀祖说不宜远差着在京用且辽东
　　$$$$-11174-&&&&
　　有经略今着姚宗文去恐十羊九牧可查往查阅调过援辽各边镇见在兵马器械钱粮严行防御诸虏尔部还详议来说兵部题知事皆已悉知
　　○敕胡应台巡抚应天地方总理粮储提督军务
　　○敕周应秋巡抚南赣汀韶等处地方总理军务
　　○敕李橒巡抚贵州兼督理湖北湖南川东等处地方军务俱都察院右佥都御史
　　○敕沈儆玠巡抚云南兼建昌毕节川东等处地方赞理军务兼督川贵兵饷都察院右副都御史
　　○升姚思仁为通政司通政使
　　○升于仕廉为南京太仆寺卿
　　○升广州府知府林绍明为广东副使
　　○升山东右布政冯盛明为河南左布政
　　○升刑科给事中姚若水为广东提学副使监察御史熊化为浙江副使吴允中为江西副使
　　○京营巡视工科等科给事中等官范济世等奏条陈京营五事一曰习火器以卫神
　　$$$$-11175-&&&&
　　京二曰用勋卫以固城守三曰预屯兵以资犄角四曰取炮手以御强虏五曰加月粮以励军士不报
　　○狭西亦辖族番人木竹等苟坪等族番人七巴等五十六名来朝表贡方物各赐宴赏彩币有差
　　○戊申大学士方从哲屡＜锍-釒＞请点阁员奉旨览卿屡奏请点阁臣朕已悉知政本乏人岂不体念见今简查吏部题推原＜锍-釒＞即点发行不必候旨卿宜入阁赞襄佐理以慰眷怀
　　○己酉大学士方从哲题适捧  圣谕云昨览卿等所奏请点阁臣大僚科道等揭＜锍-釒＞朕已悉知各处缺官陆续点用简发岂有不补之理见在简阅原＜锍-釒＞即点发行卿宜安心供职不必疑虑以副朕眷倚之意特谕卿知钦此臣捧读再三纶音显著如此宁有食言但将阁臣原＜锍-釒＞多点三四员即刻发臣票拟则臣愿可遂臣敬因回奏附有所请谨题
　　○庚戌赐吉王翊銮谥曰
　　$$$$-11176-&&&&
　　宣
　　○原任辽东乐安州知州张文炳妻滕氏奏孤臣独持大节称夫死开原之难乞请恤典章下该部
　　○大学士方从哲题昨臣于文华门候旨见户部尚书李汝华接出  圣谕这金花子粒银两原系内供正额屡已有旨明白该部不候明旨擅自借留是何纪纲今又久稽在部不行速进况今在内缺乏支用无从措处屡旨催促漫不经心堂上官职掌何在该司官背违明旨互相推诿好生可恶堂上官罚俸二月该司官降一级调外任用不许朦胧推升银两作速解进以济急用如仍前怠玩不遵该司官都重治不饶该部知道钦此夫以内廷供用之银该部未奉  明旨径自借留似不能无罪但其留也果以充无益之费乎抑以济紧急之需乎顷接辽抚周永春辽饷将绝一＜锍-釒＞在廷之臣相顾失色恐该镇之祸不在外侮而在内忧且向来
　　$$$$-11177-&&&&
　　建议之臣无不以留金花留额税为计臣望者当此窘迫危急之际适有三省解到之银不后不先正当其会该部若犹守拘挛之见或照例解进或请旨借留辗转稽迟久而不发岂不失边臣之望伤军士之心而坐误国家之大事哉故此一借在平时不可而在今日似无不可在平时无罪而在今日似不宜深罪也况金花银两在  祖宗朝或解南京或贮太仓银库除武臣俸禄外悉备各边缓急之用见于科臣官应震之＜锍-釒＞历历可据是  圣谕所谓内供正额者且不尽然而乃以数万之微细一时之权宜执以为部臣罪无乃非  帝王散财得民之意乎今闻该部已将见在银六万余两遵旨完解其已发去辽东银五万两尚在从容凑补是堂属诸臣在前日固为急公之议在今日尤为奉命之恭且闻山东司官虽管辽饷于金花一事绝
　　$$$$-11178-&&&&
　　不相干  皇上似宜并免其降调量加罚治仍令照旧供职以责后效者也不报
　　○礼科给事中亓诗教题先是四十三年五月间  皇上宣召阁部大臣及科道等官传谕  圣母遗嘱欲册立  皇太孙臣等庄诵玉音在耳耿耿无忘咸谓  皇上念兹在兹必且旦夕举行册立惟有静听已耳乃今焂忽且越四年矣  皇长孙年十有五睿质益充已过请封之期我  皇上凤历四十有七遐龄弥久更属嘉礼之会圣子神孙之迭见吉祥善事之毕集诚哉千载一时乎伏乞敕下所司遵照  成祖文皇帝永乐九年册立宣庙为  皇太孙盛典即于  圣寿之前数日具仪择吉先行册立其选婚以次举行则  圣母在天之灵克慰而万历无疆之祚永延矣留中
　　明神宗显皇帝实录卷之五百八十四
明神宗显皇帝实录卷之五百八十五
　　万历四十七年八月辛亥朔原任开原兵备道潘宗颜弟宗舜奏文臣力捍危边身先血战乞请宗颜恤典章下该部
　　○巡抚辽东周永春奏屡被人言义难就列奉旨虏谋叵测边患益深抚臣身任安危岂可轻易言去着遵前旨与总督经略镇道等官协心任事整搠兵马固守城垣渐图恢复毋得彼此推委再致疏虞事平功罪一体并论
　　○大学士方从哲题顷臣以点用阁臣事恭候俞旨该文书官口传  圣谕览卿所奏简用阁臣今早已有旨明白朕必详览发行何乃急迫如此复行陈奏卿可入阁办事即有旨下特谕卿知钦此臣不胜欣忭知  圣意已决点用只在顷刻间矣谨遵旨回阁办事先具回奏以闻
　　○吏科等科给事中张延登官应震亓诗教李奇珍等交章言自有辽事乞今一年有奇而角□羊发该镇者已四百余万各边腹徵调所用过安家行粮衣甲器械马匹等费又不啻百余万加派搜括既已不敷义助劝输所积有几先是中府会议之日咸谓暂借金花银两此举朝之公议也户部尚书李汝华因饷臣李长庚条议及此遂据揭题覆未蒙俯允而辽抚辽饷将绝一＜锍-釒＞若须臾不能少待汝华计无所出适广东等司角□羊到金花银十一万两仓皇那角□羊迹虽似擅心实可原也始荷优容免究今又罚俸两月大臣谊在祗承何所不受若司官鹿善继等夺俸一年已足示罚复奉  严旨该司官降一级调外任用不许朦胧推升窃详  皇上之意不过以借留银两久稽在部不行速角□羊耳今见在者业已恭进续到者又将续进是未尝背违  明旨也况此项原备边需非专  上供伏乞将司官姑且罚俸一年免其降调使天下晓然知  皇上励精挞伐即应进金花银两不难听部臣便宜从事先声所至可以激将士之心而夺奴酋之气矣十三道御史卢谦等亦以为言俱不报
　　○壬子大学士方从哲题适接得辽东巡抚周永春塘报及巡按陈王庭揭帖皆称七月二十五日奴贼约五六万于寅时从三岔儿堡进入辰时将铁岭城攻开总兵李如桢贺世贤领兵救援未到等情又接得巡关御史董元儒揭帖内称八月初一日寅时达贼万余从石塘路各口冲入先攻白马关又攻高家堡又攻冯家堡游击朱万良驰救被围势甚危急等情臣一见不胜惊惧窃意铁岭既陷沈阳辽阳万分难保山海之危万分可虑若石塘路则又切近京师相去才两日耳虏患切肤如此伏望出御文华殿召见文武群臣谕令亟图战守长策其吏部开上内阁大僚科道职名即日点用以备称使得旨夷虏交犯势甚危急令该部速行酌议具奏所请朕因中暑湿之伤见今日事药饵稍愈即有旨下
　　○升吕兆熊为太仆寺少卿仍管光禄寺少卿事
　　○都察院左都御史李鋕连章乞休词甚迫切奉旨卿总宪重臣老成端谨朕方切倚任览奏情词恳切难以强留准致仕着驰驿去
　　○癸丑吏部尚书赵焕奏昨户部以擅借金花银久稽在部不行速进致烦钦谴堂上官罚俸二个月该司官降一级调外任用除银两系户部职司该部自合作速角□羊进以济内供若降调官员则臣部职掌也伏乞念司官苦心非背违  明旨乞将郎中张国锐主事鹿善继姑依前旨罚俸以弘使过之仁不报　　○上谕兵部曰昨自奴酋攻陷开原辽左阽危各处兵马单弱以致贼势披猖屡经各官条议调取各省直兵马及召募新兵日久未见报到今贼夷攻陷铁岭西虏满旦侵犯蓟镇势甚危急传谕各督抚镇道各路将领等官悉心堵拒图保万全所有各镇援兵在途逗遛耽延时日尔部便马上差人催促勒限星夜出关赴彼应援如有观望不前者着该部科参来重治还传与经略熊廷弼催他上紧前去料理各处城堡严加防御各保无虞所有应该调取兵马再行酌议具奏卿为本兵一应机宜悉心居中调度不得借言推诿免致临期偾事左右侍郎点用已久尚不赴任着催他星夜前来协理部务故谕
　　○予原任协守蓟镇中路副总兵后军都督府署都督佥事今赠署都督同知高策祭一坛策山西天城卫指挥繇武进士累升今官扬历封疆身经百战前后斩倭虏首共千余级以劳瘁卒于官其子维岳＜锍-釒＞请恤典礼部覆允故有是命
　　○起升原任江西副使骆日升为四川副使
　　○甲寅大学士方从哲题照得  皇太子开讲先该臣于正二三等月累次具题再奉  明旨待天气和暖举行后因边报踵至时事倥□□匆臣遂不敢烦渎念储学难以久停良时岂容再失即今清秋荐爽寒暑适均  皇太子正宜乘时温习简编愈懋进修之益臣谨择得八月初九日二十一日两日皆吉伏望钦定一日以便出讲  上曰览奏皇太子讲学今朕寿节在迩礼仪繁多昨皇太子偶感时疾调理稍愈尚在静摄讲学暂辍着明春择吉行
