<!-- { "loadSidebar": true } -->
　　○内阁拟殿试策题上请  皇帝制曰朕惟文武并用长久之术每慎操二柄以驭寰宇庶几内顺外威臻至治焉然观昔之开基英主以投戈讲蓺选士弘文为羙谭而周公训克诰召公诫张皇顾谆切于成康郅隆之际岂世乱则宁济以文世平则戒备以武道又各有攸重欤洪惟我  太祖高皇帝混一函夏成祖文皇帝驱荡胡氛于铄哉既以神武之略为万民请命迺礼贤置馆即当缔造之功延儒直阁亦在御临之始以武戡定用文持之盖规摹宏远矣  列圣祗绍谟烈显承迨于朕躬嗣膺丕绪光抚太平之业且二百三十禩余威憺于四裔方内安于覆盂而谭者乃谓今文具太盛武备寖弛试举其概如京师禁旅春秋教练严矣而冒蠹犹未清何以壮居重之势诸边戍卒主客供亿烦矣而行伍犹未实何以张挞伐之威至于中外府卫纲维秋然绾符袭组材官非乏也而阃钺偶虚动称无将列屯坐食尺籍具存也而□□佳苻窃发輙苦无兵其弊安在意者人情狃于宴安而法制隳于积习非大为振饬不可欤考之前史有上言兵之要四中国之长技五者有因府兵之坏作原十六卫者有请与大臣论武于朝举忠谋之士委之边任者有以选勇果习战斗为治兵之实者此皆承熙洽之后鳃鳃于经武保邦筹虑甚远又或谓安边捍盗必先治内谓无兵无将由朝廷三弊者岂根极之务更有在欤抑谋之廊庙修之纪纲自可以精神折冲而无烦师旅欤今天下虽称泰宁而方隅多警斯亦居安虑危之时也朕既未能舞干而来櫜弓而理将欲经文纬武图修攘之实政以为长治久安计则何施而可尔诸士其悉忠摅画明著于篇毋有所隐朕且采择而行焉
　　○工科都给事中吴应明御史甘士价以陪推特蒙钦点各具＜锍-釒＞辞不允
　　○户部尚书杨俊民题覆阁臣陈于陛条议清查边饷一款内称饷臣须重事权盖清理军马稽核粮料乃饷臣第一义若不畀以举剌纵兼宪秩亦难济事乞慎择公廉宪臣将所辖寨路口堡管饷府州县佐贰及参游守备等官查有筹边节省及纵恣冒克者岁终＜锍-釒＞名举劾吏部即以著有成绩者超京职不则重加参处以示劝惩其举剌事权亦应添载敕内以便责成从之
　　○三边总督叶梦熊揭称永瓦二酋求款未遂结连火酋谋欲大犯今查河洮一带主兵不满四千必须调发固原正游东西各枝兵马恐套虏又在窥伺顾此瞻彼殆难为计若临时集众徵兵犹易厝饷实难乞照先年备虏故事慨发帑金延宁甘固每镇十万两以备粮刍等用户部覆议狭西四镇自平叛后兵饷已增至一十九万有余况今帑藏匮乏似难轻议督臣既称虏谋叵测合无将四镇年例银一并运发听其通融接济至冒破应裁老弱当汰听督臣一意清查以臻实效奏入  上从部议
　　○兵部尚书石星题蓟镇地当  陵寝密迩  宸居虏隔一墙干系甚重故蓟镇以守为战匹马不入为功顷昂酋革赏拥众千余突犯石门路木马谷地方幸不失事今复令小郎儿等潜入喜峰口射杀哨夜该路官兵愤驰生禽七夷而小郎儿乃昂酋心腹一旦就缚足寒虏心宜加叙录以激劝士气  上诏虏酋入犯各官擒堵有功总兵王保副总兵张守愚陈霞兵备詹思谦项德桢及游击管一方等各升级有差
　　○丁亥兵部覆大学士陈于陛议储餋将材一款武举之外不以一技为限行边镇省直御史会同督抚博访数人各给路费同乡试中式武生一体赴京听总协科道仿会举事例公同较阅果堪实用者系世袭即为推用系白衣咨送各督抚俟其有功荐用而长材异能又不拘资格起用庶异品登庸有阶矣诏从之
　　○戊子礼部题会试下第举人七百余名乞恩就教然恐举人署职之多有妨贡途合将三年内乞恩副榜酌定三百名与贡士各拟分数相次待选庶科贡并收起贤书者进取有阶而资禄餋者亦不至久淹黉序从之
　　○兵部题辽镇逼邻虏穴狡酋纠众大犯环攻右屯五昼夜孙守廉以孤军死拒幸保无虞乃扼险设防万不容缓既经督抚孙矿等会题相应请旨将广宁左营游击改移右屯卫备御改移大淩河广宁添设车营游击一员孙守廉准以副总兵管右屯游击事而方时春赵梦麟祖承教等俱令分地调防至募兵给马及粮料□□角羊□舍等项亦乞预为议处报可
　　○兵部尚书石星题  先朝太傅于谦当  英庙之北巡值迁都之鼎沸抗志以死  社稷独力而拒强胡少保胡宗宪愤岛夷之蹂躝歼出奇弄鲸鲵于股掌绸缪善后即疏大节宁掩大功迄今公论大明优崇尚廑乞于二臣之荫典赠谥从优另拟将于谦原荫杭州前卫指挥同知与做指挥使改注锦衣卫世袭胡宗宪原荫锦衣卫副千户与做指挥佥事世袭仍移咨礼部予宗宪谥号以表忠勋诏从之
　　○巡抚宁夏周光镐题松套诸虏近千横城入犯参守等官李鲲姚钦等高坐堡城漫不清野堤备遂使设防军丁被虏突杀损亡数多法应参究先行革任提问至河东道荆州俊地方失事罪亦难辞诏下兵部议
　　○兵部覆御史李楠阅视宁镇所条八议内一移副将以守玉泉盖玉泉乃宁镇迤西极冲先虽改设游击而军马无多议将镇城副将移驻增募兵马二千以备防守应援一创上边以防山口向虏入赖有边墙拦阻今弗加修筑矣据议宜于广武枣园石空等处分别冲缓估计兴修一定桩朋以厘偏重马匹倒死按年追桩朋银两往往至十五年余人不堪命应照京营例分别领马定以三年其马不堪即为变卖无致偏累一浚重渠以增重险平羌堡西抵胜金关地势平衍不足为恃旧有渠漕湮遏弗修今议穿凿成渠外遏强胡内灌田畴但渠口碎石作何开凿应用公费作何措办如其无益不妨度量停止诏从部议
　　○直隶御史吴崇礼题凤泗  陵寝重地淮扬漕运咽喉边长兵少诚不敷用查旧饷十万供旧兵七千近增新兵一万四千有奇战马一千三百余疋租雇沙船并修战船火器犒赏等项每年饷增一十九万即准留盐课马价关税等银共十三万尚不给用臣思岁漕四百万必经淮扬使留十万石分贮淮扬各仓遇豊则收米遇灾则折银俱可给兵抵饷五万再乞留马价一万两以补天津发回船兵之饷诏下部议
　　○巡抚辽东李化龙题东镇三面邻虏窥伺内侵岁无虚月近官军奋勇斩获首级一百八十四颗生擒真夷六名所得达马牛驴夷器验确乞敕下兵部转行御史查勘酌议升赏从之　　○癸巳原任南京兵部尚书今起南京工部尚书吴文华力恳乞休吏部覆奏谓其辞情迫切请俯容休致优以月米岁夫以成其志  上允之
　　○甲午山西巡抚魏允贞题为山西一省分属州县独平阳居多岁派钱粮亦平阳为最每年额徵站银七万六千三百七十余两纤毫不容拖欠小民脂膏已竭臣自受事以来严禁驿传冒滥得撙节支剩站银八万六千余两若将前项站银免编并臣去岁议裁冗役岁可省银十万山西之民或可少苏  上下所司如议
　　○吏部题在外推知王业弘李宗延等官在京中行评博及国博等官历俸四年八个月以上通行考选诏从之
　　○兵部覆延绥总督叶梦熊所议安边四事一清兵额延镇官军已减原额二万六千一百有奇今欲补额饷无从处第有禁占冒核逃故严加查阅汰老弱而易以精壮至留卫兵增年例则未敢轻议一严简练兵以练精旧例更番操演置簿以稽勤惰分等以行赏罚而抚道臣岁月查核焉其有道将视若具文听督抚与臣部兵科参处一议功罪将领功罪议于岁终分别举剌勿使赏罚失当至于镇道亦一体著督抚举行庶整饬严而边务日新一重将权将者三军之司命权弗重偏禆得凌侮又近如总兵麻贵宿将也诸凡充操赏犒亲丁皆宜优厚而副参以下有显过可指临阵退缩者悉听参治庶有以责其成功从之
　　○兵部题议淮扬按臣吴崇礼＜锍-釒＞称训练民壮既成行伍务时加训练不得始勤终怠至所议留马价一万两见今冏库罄竭何敢强从徐州等七卫所班军仍照原题抚按官于内挑选一千名暂留防海余俱赴京入卫从之
　　○乙未升耿随龙户科陈世恩工科俱都给事中张企程礼科左给事中孙羽侯刑科右给事中
　　○调狭西佥事张文华整饬海羌兵备升浙江台州府知府阎邦任广东副使
　　○原任礼科给事中王佐病痊到部仍补原官
　　○兵部尚书石星题镇武堡功次既经御史宋兴祖勘明相应请旨将尤彪廿□寺照开款升赏追赠其官军斩级愿领赏银两者行太仆寺动支马价给发报可
　　○廷试天下贡士三百四名赐朱之蕃孙慎行汤宾尹廿□寺及第出身有差
　　○丙申光禄寺寺丞兼河南道御史钟化民劾河南郏县知县叶时荣侵克赈饥银两及劝借科罚廿□寺项  上怒逮系诏狱时荣展辩诏将印信揭单发回抚按官逐一勘问具奏令毋轻纵
　　○工部议覆□安府管河同知唐民敏因勘徐州管河州判彭鹤侵克河工岁修银一百八十两以至牛市口溃决先经总河潘季驯题参民敏不即承问致彭鹤亡去遂并劾民敏革职盖民敏与彭鹤先同官徐州季驯疑其有庇也乃勘科张贞观极称民敏清吏才吏止争磨脐河总河主塞民敏主留遂衘民敏借彭鹤事以发之除彭鹤追赃发遣民敏相应怜惜遇缺推补从之
　　○丁酉户部尚书杨俊民题奉旨长公主婚礼成合用金两珠石敕户部照数买进臣廿□寺念灾沴频仍边饷倍缺帑金既竭珠宝难市查瑞安公主婚配时蒙  皇上俯念本部钱粮缺乏准减三分之一乞照例减免户科右给事中李先芳亦以为言  上从部＜锍-釒＞减三分之一
　　○戊戌考察调简陕西按察使吴中传补云南按察使原任山东右参政今奏荐到部余寅补福建左参政原任广西副使林泾补浙江副使
　　○升梦雷为福建右布政麻溶为山西按察使黄廷宝为四川副使
　　○总督川广邢玠题臣依限入川传闻土酋杨应龙借口官兵仇害不肯听勘臣一面宣谕朝廷恩威一面牌催两省刻期整饬兵粮如其负固自当议剿仍俟臣廿□寺细察情形临时具奏
　　○庚子推山西右参政白希绣为山东按察使管理漕运
　　○礼部题已故南京户部尚书张西铭恤典  上与祭葬其谥荫以俟论定
　　○孟夏时享  太庙礼部先期题请行礼  上命公徐文璧代
　　○礼部题会试下第举人翟文卿廿□寺愿就教职照例廷试分别次第咨送吏部除授  上诏题准三百名外加一倍选用
　　○四川韩胡碉哈列寺都纲僧目多惹等四名来贡照例赐宴命伯费甲金待
　　○先是辽镇锦义十三山站大小凌河等处狡虏入犯  上怒诸将吏退缩特罢抚臣韩取善逮道臣冯时泰提问镇臣杨绍勋至是兵部奏言绍勋身挂弹章犹未离任坐视纵虏游击郎国忠隐情匿报遣戍非枉其他游守应罢应降查勘悉明惟抚臣取善履任方新虏出不意犹亲冒矢石道臣当虏攻围急督战守城堡尚赖保全今遽加罢遣淂无过重＜锍-釒＞入诏杨绍勋与郎国忠俱戍边卫韩取善在籍听用冯时泰姑从近戍　　○工部覆蓟辽总督孙矿抚按李化龙宋兴祖所请戊字库旧贮盔甲弓箭撒袋及京库旧贮三眼枪快枪合行量给以济军兴他边镇不淂援以为例从之
　　○壬寅礼部覆  益王翊鈏庶第十二子常洞年已十岁例封为郡王候册封遣使从之
