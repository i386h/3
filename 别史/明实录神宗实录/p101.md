<!-- { "loadSidebar": true } -->
　　敕脩  万历五年正月己丑朔  上御皇极殿群臣朝贺  甲午  上亲享  太庙  乙未礼部请于仲春诹吉  圣驾祭先农之神行躬耕籍田礼  命候七年春行  丙申  上御皇极殿顺天府进春群臣称贺  论狭西防秋将领罪下延绥副摠兵高天吉守备潘维浙子抚提问宁夏付摠兵陈力降二级都司孟学孔革任回卫  戊戌以天寿山守备葛绍忠充延绥游击广宁游击徐国转充分守辽东＜宀十见＞奠参将  狭西环庆守备辛守臣升佥书本省都司事  以神枢营游击将军袁漳充神机营练兵参将  升甘肃碾伯操守谢鋐充庄凉游吉  以原任蓟镇游吉张斌充延绥孤山参将  升宣府岔道城守备陈永寿充神机佐击将军  己亥吏部都察院考察布政使邹光祚等八十三人得  旨罢斥降调致仕俱如例内行太仆寺少卿黄襄原议不及  命其闲住  吏部请  上御门面奖廉能计吏  上命罢奖赏廉能者纪录擢用贪酷者行按臣提问追赃具奏  大同督捕方逢时奏脩该镇墙台效劳摠兵郭号等勘明叙劝其怠事行私守备陈栋等革任听勘部覆从之  升山西北楼口守备潘云程充五军营佐击将军  兵科都给事中裴应章条饬边务凡六事防三卫属夷之窥蓟调南北军士之诟争原抚辽卒之疲困严禁边吏之啖虏台工坚久无慱节省之名恤士降招无阻来归之志部覆允行  庚子  仁圣皇太后  慈圣皇太后谕礼部选婚  是日  上御文华殿讲读辅臣张居正言古者八岁入小学十五入大学此亦概论耳  皇上十岁登大宝为天下主岂必十五岁而后从事于大学况今已及期尤宜留意今文华殿东堂所祀宓羲以下数圣人正  皇上所当学者也学数圣人惟在省章奏历政事日览一二＜锍-釒＞将国家事讲究明白即他年躬揽万几无难矣  上嘉纳之  命蓟镇参将聂大经充副摠兵协守延绥宣府参将李如槚充副摠兵协守宁夏  辛丑升山西按察使孙应元为都察院右佥都御史提督雁门等关巡抚山西  先是湖广巡按何程论劾原任巴陵知县王延应调简僻延上＜锍釒＞言分巡佥事蒋梦尨岳州知府刘自化赃私仇害及向程紏劾不公状及考察吏部拟延调简自化不及梦尨有八□田乃人言啧啧仍移湖广抚按勘明定夺从之  浙江巡抚徐栻条议海塘未尽事宜一议久任以便责成一处石料以济工作一立木桩以护石塘一修河塘以备不虞谓旧时白洋河尨王宋庄塘等处皆内有里塘以分杀潮势今皆污废宜逐一浚筑一稽钱粮以杜侵欺一严考成以期坚久部覆允行  癸卯升福建按察使徐中行山东按察使高文荐广西按察使吴椿四川按察使刘庠俱右布政使中行江西文荐山西椿广西庠四川南昌知府周良臣御史向程芦州知府吴道明衡州知府艾可久御史张更化真定知府武尚贤御史唐炼俱副使良臣浙江程江西道明可久俱山东更化尚上□天俱狭西炼四川给事中孙训刘暮御史刘应元刘倬俱按佥事鲁江西训应元山东倬广东升狭西右布政使阴武卿云南右布政使顾言俱左布政使武卿本省言贵州  甲辰吏部覆拾遗方面有司潘允端罗应兆等降用陈洙程学慱卜相冯子履等调简王见宾姑留用得  旨学慱相子履降一级调用应兆调简僻余如拟  以原任贵州佥事杨应东调补浙江  以降调原任太常寺少卿章甫端补山西参议  升福建参议徐时可狭西参议姚继可各副使时可广东继可本省河南佥事王锡  命山东佥事苏民牧云南佥事毕天能各右参议锡  命江西民牧四川天能贵州  丙子谕万历四年古北口官军失事阵亡功罪参将丁茂高廷相革回卫薛虎臣等戍边苑宗儒等袭升有差  丁未升广西副使徐作为云南右参政绍兴知府彭富为贵州副使工部主事陈希文为湖南佥事  以原任河南左参议罪廷璧补福建右参议  以四川右参政陈大杜改补山东右参政  复除原任山东佥事粟在庭于山东  湖广佥事邓林乔于山西  以分守通州参将陈文治充蓟州燕河营参将游击李如梗充分守宣府北路参将升宣府守备侯继祖充神柩营游击辽东都司参书孔东儒充广宁游击升蓟镇罗文谷关提调胡天定为本镇游击升蓟辽副摠兵董一元管军门标下游击将军事升广东惠潮守备祖万松佥书本省都司事以神机营佐击将李世隆改充延绥游击领军入卫  命蓟辽副摠兵蔡勋管分守通州参将事  戊申升狭西按察使王宫用为本省右布政使贵州按察使林廷章为云南右布政使四川右参政秦涂狭西右参政吕鸣珂广西左参政宋奎沉子木四川右参政李江各按察使涂湖广鸣珂山西奎子木江俱本省狭西右参议萧大亨为山西付使  乙酉巡抚直□监察御史邵陛言凤淮土广人稀加以水灾民半逃亡二千里皆成灌莽当急为劳来安定之计一处财用欲于淮北淮南岁掣盐九十万引每引带盐十斤约银五分增淮安杨州正阳三关及白塔河东坝塔单处所榷税量扣皂快工食及解京钱粮水脚条鞭银每两加派一分并募民输纳以共足五万之数一防欺隐谓开垦一行弊孔百出在官预图卸责有捏未荒为久荒未逃为久逃者在民巧为干泽有抛熟以为荒暂避以为逃者甚或以民地为官以甲产为乙一失详定讼牒猬兴必先逐里逐户彼此交质将空闲空地久荒近荒民地见在人户久逃近逃人户分为六则俟流民之来归者按籍授田既佃之后原主不得告讦则奸弊无所容矣一广招来谓凡因水旱逼迫而逃者一切许其归附原籍给以居室地土而官府之逋欠粮里之包赔债主之责偿讎家之诘告概置不问一开沟洫谓凤淮之民慵惰成习耕犁欹斜无复畛界撒种其中不幸水旱有束手枵腹而已须相度地形孰为水势入河之所而＜锍-釒＞之以使其不积孰为众水趋汇之区而潴之以受其下流大都百亩之地割为一区周遭为渠内开小沟而皆通于泽以入于河潦则委百亩之水于众沟旱则运众沟之水于百亩所谓天时不能使之害者此也一给牛种一夫授田五十亩两家给一犍牛一家给一＜牜孛＞牛若＜牜孛＞有生息责令报官以给后之招来者种子每田一亩粟给一斗麦半之一备接济凡来归者皆令输力于官官予之食并量给其妻子至麦熟住支一缓征役凡招徕之民一年稔止取原种再稔乃还济粮四稔乃徵税额五稔乃富户徭而又定为新集之制另立招复一籍科派俱各从轻词讼量议宽贷俟其生理渐兴而后乡社礼法次第可举也一励司牧凡招垦有司岁终举劾六年被荐多者破格超迁三年内经荐剡者非赃罪不革职功成一体升推一均责成佥事驻劄两郡之中不特巡行将招垦事迹逐日登记年终缴查而又择乡民之有心计者为农师以分理其事得旨抚按官督率营田佥事着实举行务要假以事权令得便宜行事三年之后遣官阅实以行赏罚
　　○庚戌以甘镇河东防守班军脱班数多下指挥张继武于御史问
　　○复除山西佥事曹大野于湖广
　　○升浙江副使王续之为云南右参政广西副使顾章志为贵州右参政严州知府陈文焕湖广右参议王土□□工部郎中贺幼殊山西左参议查铎承天知府覃应元各副使文涣浙江土□□山东幼殊铎俱广西应元四川工部署郎中唐文灿为云南佥事
　　○辛亥下上蔡知县庄鹏举于锦衣狱问以大班纠劾不免冠也○谕礼部  潞王当行冠礼具仪择日以闻
　　○户部都给事中光懋言国初赋税之法以赋租属之田产以差役属之身家凡夏税秋粮因其地宜列为等则以应输之数分定仓口仓口自重而轻人户自上而下有三壤咸则之宜寓用一缓二之意至差有银差有力差银差则雇役之遗也力差则力役之道也论门户高下定丁力壮弱而籍之谓之均徭稽籍定役无与于田所以少宽民力驱游惰而归本力也至嘉靖末年创立条鞭不分人户贫富一例摊派不论仓口轻重一并夥收甚将银力二差与户口盐钞并之于地而丁力反不与焉商贾享逐末之利农民丧乐生之心然其法在江南犹有称其便者而最不便于江北如近日东阿知县白栋行之山东人心惊惶欲弃地产以避之请敕有司赋仍三等差繇户丁并将白栋纪过劣处部覆条鞭之法革收头粮长而用经催革里甲均徭而用铺户革身家殷实之库子而用吏农皆公私之大不便者请今后江北赋役各炤旧例在江南者听抚按酌议得旨法贵宜民何分南北各抚按悉心计议因地所宜听从民便不许一例强行白栋炤旧策励供职
　　○总督漕运兵部左侍郎吴桂芳奏铸钱开局惟淮安当南北之中为最便而人匠即取之属县之素惯私铸者令自首赎罪期岁成制钱以充地方之用旨下户部
　　○升福建右布政使刘继文为江西左布政使
　　○以原任云南副使李汶补狭西右参议兼理副使事
　　○升云南按察使沉人种为广东右布政使浙江右参政张国彦湖广左参政刘炌俱按察使国彦狭西炌贵州云南副使罗汝芳江西副使庄国祯凤阳知府吴善言河南副使田汝頴俱参政汝芳本省国祯广西善言狭西汝颖四川福建佥事毛为光四川佥事罗向辰福建佥事漆彬俱参议为光广西向辰云南彬广东
　　○壬子  上讲读毕谕昨视朝部院科道等官不待招呼先上御路又承旨先后参错纠仪官如何不言各令回奏于是御史王民顺帅祥序班罗应升等各夺俸二月各官皆震恐服  上英断云
　　○工科都给事中刘铉等言季终考成计延阁者一百十三事淮扬巡按御史邵陛二十事浙江巡按御史鲍希颜十八事漕运总督侍郎吴桂芳十三事余各有差命夺陛希颜桂芳俸二月
　　○以昌镇参将贾斌改充分守蓟镇墙子岭等处参将
　　○以分守石塘路副总兵徐枝管总督蓟辽军门下中军事
　　○升大同天城守备刘东为神机营佐击将军
　　○升辽东开原备御高良弼佥书本镇都司事○谕法司近来各处岁报重囚一省有至千余人者所处决止三四人余仍淹禁死于棰楚此皆各巡按御史故建明旨坚蹈宿弊其查参以闻于是刑部尚书王崇古奏各御史有岁决数多如刘光国原囚九十四名决过四十三名陆万钟原囚四十九名决过一十五名而决不待时者不与马余皆不及格  上以光国万钟奉法甚谨纪录叙用余降罚有差
　　○癸丑升河南道御史孙錝澂江知府徐可久俱副使錝河南可久云南狭西佥事解学礼为本省左参议大理寺副桑维高为四川佥事
　　○复除原任狭西右参议梅友松为山西左参议
　　○升南京吏部郎中江以东为江西提学副使
　　○以文安县司丘等里水灾命见在寄养马三百余匹先行调兑其站银暂免派徵一年○甲寅升蓟镇潮河川提调李添爵为白羊口游击
　　○改居庸参将沉思学充分守石塘岭参将
　　○命发太仆寺马价银五千六百两给蓟镇本年抚赏从总督杨兆请也
　　○补荫原任总督三边兵部右侍郎曾铣孙之省都御史宋景孙国谱为国子生
　　○升四川副使秦可大狭西副使张庸俱行太仆寺卿可大山西庸狭西狭西副使赵焞为本省苑马寺卿建宁知府许天赠为两浙盐运使山东佥事蔡可教四川佥事甄敬邵武知府王泽俱行太仆寺少卿可教山西敬狭西泽甘肃
