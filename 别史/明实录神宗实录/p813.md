<!-- { "loadSidebar": true } -->
　　○巡按山东监察御史陈王庭题七月初三日据镇守李如桢塘报西虏达贼从石家堡入犯攻围鲍家冈墩台本镇闻报即提兵驰援至泛河城报达贼巳时将鲍家冈墩台攻破当即出境本月初七日据清河游击卜向续报回乡崔志伏等称奴酋兵马攻陷开原今回巢传各部落达子运送乾粮老营俱在新城子住牧本日又据镇安游击王牧民报称巴领营头儿十个头脑带领精兵二三万并盔甲钩梯已到地名屯兔驻札会合粆花挟赏同日又据锦州游击祝世昌报哈剌庆营聚达贼二万已到大红螺山俱不知犯抢何地到臣为照开原失陷以后铁沈震荡辽阳阽危臣先＜锍-釒＞请发近兵三万固守辽城乃旬日来
　　$$$$-11161-&&&&
　　新经略幸荷俞旨而兵饷尚无定数今东西夷虏狺然兢起且经略渡关诸夷观望断非三万兵马刻日驰援不可至经臣建牙以后必亟议恢复开原联合金白沿边要害必屯以重兵相机战守非再得兵马数万西东一带单弱难支是在枢臣加意徵调就近召募至师行粮从必本折相参督饷业有专命转行登莱及截漕其折色除抚臣条议地亩加派二百余万大司农宜多方设处乞速下兵户二部覆议施行奉旨所请兵饷着该部作速议处
　　○吏科署科事给事中张延登题铨司久任之＜矢见＞以专责成职考掌故先朝吏部司官贤而久者莫如浙中黄文毅公孔昭持选法最平在选司十有五年始终一节不少变此久任之明效也后不知何年变为一年一迁之法然以臣所睹记先年为吏部者如徐一槚刘四科等资皆十五六年即实俸　　$$$$-11162-&&&&
　　亦不下九年今之为吏部者资不过六年俸二年余即出部矣甚至朝更夕改或数日一转或月余一转突未黔而席未暖也夫吏部掌群臣之版登数辩位掌选者夙称典剧兼以近来事例冗杂吏道多端而吏胥之冗窟其中者皆长子孙亲戚相传云仍世守即精明强敏之人假之岁月犹恐未能理其绪而角□羊其纷今乃以席不暖突不黔之官御子孙相传世守之吏吏常为主官常为客入暗而呼烛面墙以求孔安得不受侮于吏哉夫各部论俸吏部独论资臣记该部相传铨格司官定资俸六年内外者始补其迁转出部大约十年为率今日一选两选旋即出司于铨政何赖焉臣欲为救弊之法莫若于各省司官酌量新旧之间尽补四司掌印余司三年鴈行而后至选司选司一年鱼贯而得升太常欲休沐即不得升正郎已掌印即不得
　　$$$$-11163-&&&&
　　复告假使新旧常得相接去来各有定时中间倘偶有事故不妨别为闰法以通融之吏知官之久则惮其官官视职之常则殚其能如此而奸伪不革流品不叙臣不信也不报
　　○敕张经世升都察院右佥都御史巡抚宣府地方赞理军务
　　○敕陈邦瞻升都察院右副都御史巡抚广西地方
　　○庚子兵部尚书黄嘉善题援辽之兵除四省差官召募外宣大山西延宁固昌等镇生长与虏为邻胆气多壮训练易精今议于大同延绥各募兵五千宣府山西宁夏固原昌平各募二千以上共募兵二万每一名安家马匹盔甲器械衣装等项各从宽议给万二十五两计兵二万该银五十万两先于户部凑发臣部查照募兵数目总兵官给散钱粮责成巡抚器械衣装给银本兵自办募到之日选委谋勇将官立营团练中途逃脱者移文巡抚究罪经
　　$$$$-11164-&&&&
　　略驳回太多者参究总兵官各追原领银两另为募补乞赐允行奉旨依议作速招募务禆实用
　　○辛丑大学士方从哲再＜锍-釒＞请催馆选以光大典章下该部
　　○升兵部员外角□羊经傅为职方司郎中
　　○山西道御史冯嘉会言开原失陷皆繇奸细开门内应都城内外保无奸细潜伏乞亟谕巡城守门御史专司缉补以伐奸谋不报
　　○壬寅大学士方从哲题臣今早入阁见举朝大小官员约于思善门同上公＜锍-釒＞伏阙候旨盖因辽东虏势纵横边疆破坏京师之危只在朝夕乃政本之地止臣一人部院堂官止八九人科道止十数人各处巡抚巡按久缺不补考选散馆科道累年不下平时不充任使有事孰与劻勷此皆用人之最急者此外若遣徐光启监护朝鲜以壮声援遣姚宗文阅视辽东并宣慰北关以携虏势至于兵部凡有奏请关系边事
　　$$$$-11165-&&&&
　　者俱宜朝上夕下无误军机臣谨扶病随诸臣后恭诣宫门叩请立候  明旨不报
　　○癸卯以南京户部尚书周嘉谟为工部尚书
　　○升贵州参政谢存仁为湖广按察使莱州知府娄九德为湖广副使
　　○户科给事中官应震题臣接督饷侍郎李长庚请留金花请行改拆请借税银奉旨允借一年独于金花子粒则曰  祖宗内供正项及武职俸银所费不赀于库改折则曰俱属急用不必稍停中外臣子敢不祗遵乃  皇上言  祖制言之查会典于内府库则云金花银国初具解南京供武臣俸禄各边或有缓急间亦取给其中正统元年始自南京改解内库嗣后除折放武俸之外皆为御用繇斯以言是金花银在国初  列祖常以济边而正统后方为御用也非  列祖意也会典于太仓库则云嘉靖二十二年题准各处京运钱粮不拘金
　　$$$$-11166-&&&&
　　花子粒应解内府者一并解贮该库悉备各边应用不许分毫那借繇斯以言是  世宗朝金花全充兵饷不知  皇上初年乃何故而歛之内也非  世宗意也今  皇上不查各边取给之例不查悉备各边应用之例而反云旧例内供正额何相左若是至武俸每岁三六九月支放每次不过四万余金合之总十万余金耳夫金花总数一百二十万其给武俸者仅仅若此而乃云武俸所费不赀哉总之  祖宗朝贮外库以充边糈之用而万历朝贮内库以充尚方之用且原数一百万而自  皇上之歛而内也多增二十万年深日久始末都忘非  皇上之有意□忄□皿□留乃有所不知耳以臣愚计之毋论今年当借即嗣后年年济边可也毋论未来者当济边即见在内帑者尽还太仓故物可也至于物料改折查  庄皇帝元年科臣王浩题准清
　　$$$$-11167-&&&&
　　查内库折徵银两解部济边先朝富庶且然今日可知六年  庄皇帝用南科臣岑用宾议将南京各该监局钱粮尽折解济边夫南京且然则大内充牣如今日又可知夫无饷即无边无边即无京师未审  皇上当何如为计也不报
　　○甲辰兵部尚书黄嘉善题万历四十六年六月原调湖广永顺保靖土司兵四千兵据该省巡抚咨称彭元锦发兵三千名委土知州田万年都司刘庭藩统领正月二十六日起程半载未见抵关顷见王御史＜锍-釒＞内六月二十九日土兵到关止七百六名到部为照领兵官田万年刘庭藩中情怯懦到处留连乞敕下臣部行总督及经略按法究处奉旨土兵逗遛不进逃散甚多领兵官约束何在田万年刘庭藩依议从重究处
　　○礼部署部事左侍郎兼翰林院侍读学士何宗彦题使节所临  天威在焉故进止
　　$$$$-11168-&&&&
　　不踰其则迎送不愆其期所以明有礼也弃礼即玩如通政司左参议张泮所紏淮府官属无乃非臣子之节国家典制不几顿平夫使臣自陛辞之日该地方岂不计日计程且驿递之侦探又非乏也何直至城外宗藩及文武各官无一人祗迎致令使节久淹萧寺直待至公所始苟简成礼则屑越甚矣顾惩往毖来戒一警百有不得不为议处者淮王不候迎于五丈之地乘轿径入独不念俨然在上者有御节乎且不发龙亭致各官无凭进止坐视迟误则王实为罪首彼其伤化败伦饶有积秽宁复知法纪为何物也姑宜罚禄半年用示惩创至辅导不职查长史缺官外当日左右近习应并行抚按责治示惩郡王如上饶王已到免议若永豊王常＜氵剽＞南康王载走□崇德兴王载土□保顺昌王载主高安王翊铗吉安王载堁金华王翊销应各罚禄三
　　$$$$-11169-&&&&　　月内顺昌王载主曾不思使节为封彼妃而往亦若罔闻其罚禄应倍于诸王道臣项维聪知府吴瑞徵既有地方之责难免迟误之惩亦应罚俸两月为典礼重者也再照迎节者诚不当恣意踰闲持节者亦宁可任情自便卷查昨岁节使凡九除泰宁候陈良弼通政司参议张泮亲缴及礼科给事中杨道寅抚按代缴外余皆令家人缴矣得无亵乎其间迫于至情势不得已者虽不无而借以图便者恐亦不乏因计此六府岂其无怠缓如淮府者顾缴节者且无其便又安望其紏参也伏乞敕下将淮王等一一分别罚治仍乞严谕以后奉使诸臣苟非有不得已至情无得一概令家人代缴未必非存羊之遗意也奉旨册封大礼该藩及官员迎节迟慢殊乏敬慎淮王等依议分别罚治以后持节诸臣无得一概令人代缴　　○  上谕户兵二部
　　$$$$-11170-&&&&
　　曰朕以奴酋犯顺陷我城堡杀我官民朕深切痛恨东征将士荷戈卧甲劳苦无状每念粮饷不继时轸朕衷每岁金花银两系内供正额见今内库缺乏册封各项典礼成造钱粮并各宫赏赉武官俸粮等项尚不敷应用尔部累年进金花银两拖欠至一百余万仍将各处进到税银接济凑用昨已发过内帑五十万两辽饷是尔部职掌悉心料理筹画给发去岁发过银三百余万自师丧之后该镇兵存几何饷归何项尔部不一清查动辄以请帑为饰希图塞责今又将进到金花银两未经题请明白擅行借用是何礼制内宫何赖先年有此纪纲否近来各官不遵国宪肆意要挟好生欺玩堂上官姑且不究该司官且罚俸一年各处解到金花银两着作速进内库以济急用以后如再仍前违玩不遵者查治不宥故谕
　　○  上谕兵部曰昨览
　　$$$$-11171-&&&&
　　巡按直隶御史董元儒＜锍-釒＞奏洪水大发冲陷城堡亟控危边议留游击朱万良以济燃眉今秋高之时满酋挟赏该部速催廉勇智谋将官一员往代责令万良前赴辽以备战守故谕
　　○起升原任副使胡廷宴为广西副使
　　○经略杨镐奏开原失陷起于署道推官郑之范贪婪异常致失军心据该城官生军民告揭赃私巨万天日为昏弃城脱逃法应逮问从之
　　○乙巳升杨述中为太仆寺少卿
　　○丙午大学士方从哲题顷蒙  皇上将公本发臣票拟一时群情欣忭以为转圜之速若边事尚可为也适奉  圣旨于内阁九卿等官俟即点用于姚宗文准差查阅而四处巡抚两次俱蒙钦点是  皇上于诸臣之请业已慨然允行所未即点者独内阁九卿科道耳兹吏部尚书赵焕等复将各官职名开列上请伏望即刻钦点伫俟俞音得旨览奏
　　$$$$-11172-&&&&
　　请点阁臣大僚等官朕已悉知俟即简查原＜锍-釒＞发行
　　○户部进缴敕谕得旨金花子粒银两俱已屡旨明白如何擅行那借是何国体既认罪姑且免究见今内库缺乏如有各省直解到各项银两即如数解进补还不得仍前抗执其尔部奏允准借  大工税银可行文严限督催解发应行
