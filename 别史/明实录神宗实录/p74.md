<!-- { "loadSidebar": true } -->
　　○四川抚按官曾省吾等奏改板桥巡简司移两河口地方另选把总一员领兵二百名协同防范部覆如议行
　　明神宗显皇帝实录卷之四十二
明神宗显皇帝实录卷之四十三
　　万历三年十月乙丑朔
　　上御皇极殿颁万历四年大统历是日亲享  太庙
　　○工部修造  郊坛执事人员祭服付太常收贮至期颁领以  大祀在迩故
　　○丙寅经筵免
　　○吏部覆题广东宜以副使一员巡视海道驻劄东筦南头城平时则操练稽察有事督兵出海剿捕即以本省副使刘经纬调补从之
　　○升江西按察使阴武卿为狭西右布政
　　○礼科左给事中陈耀劾新推顺天府尹陈绛庸老状＜锍-釒＞下吏部覆允致仕○蓟辽总督杨兆顺天巡抚王一鹗题蓟昌二镇预计万历三年秋季起至万历四年夏季止应补倒死马匹乞照上年事规给发等马价银兵部覆允命太仆寺于寄养马内调取一千匹委官兑给再于库贮马价银内动支一万八千两差官角□羊送本镇预赴宣镇收买膘壮以备给补
　　○命太仆寺于库贮马价银内动支一万八千两角□羊送宣镇补该镇那借别项之数酌从总督方逢时请也
　　○丁卯京师地震诏百官修省三日
　　○戊辰  上御文华殿讲读
　　○赐辅臣及日讲官三品以上官鲜藕
　　○初云南临安地方侬寇猖獗巡抚邹应龙两遭败衄其后复以致仕径离地方侬贼乘之益肆冲劫兵科臣裴应章论应龙误国状章下令云南按臣勘报彼中回奏为应龙末减部覆再勘  上切责你每既说邹应龙两次偾事损伤威重该科及巡按御史又劾他擅离信地前后所奏应龙情罪已明如何曲为回护再行查勘著革去原任为民又近来云贵各土夷地方屡因小衅辄起兵端皆由各有司官贪污朘索骚动夷情抚镇官抚驭失宜要功生事以致祸结兵连反费朝廷处置今后再有这等的你部里并该科参来处治
　　○巡抚延绥右副都御史张守中称疾乞致仕部覆谓守中非真疾此非因避劳目爱即以资格自尽宜勿许  上从之
　　○以江西右参政何子寿为按察使以常州府知府施观民为广东副使
　　○
　　上以今岁初行  郊礼暂兑行刑两京各省罪犯一体停决
　　○己巳  上御文华殿读讲
　　○升吏部右侍郎何维柏为本部左侍郎改刑部右侍郎陈炌为吏部右侍郎升总督漕运巡抚凤阳地方兵部右侍郎王宗沐为刑部左侍郎
　　○升福建副使陶幼学为江西右参政
　　○以浙江运粮把总指挥佥事高忱为云南都司佥书以上江运粮把总指挥使程克清为贵州都司佥书
　　○庚午  穆庙英妃魏氏以是下葬免朝
　　○辽东以虏警闻上用兵部言命蓟辽总督杨兆巡抚张学颜王一鹗总兵李成梁戚继光等督率将吏用心防守在蓟镇专以固守为主辽东则先坚壁清野而后言战无得观望退缩致有疏虞
　　○吏部右侍郎何维柏＜锍-釒＞言近来开纳途广干进门多不论行简止较钱币清时举动溷若市肆公家凭檄眇如质券使奚往傍通正途淹窒白手攘先积劳踬后且此曹始之所输终之所得大略相当至其倚法虐下所入何啻十倍朝廷负鬻贷之名下民罹克剥之苦经国若此非计之得也即云岁需为急未能遽议罢亦宜姑就今例再行酌议加以遥授益以添注畀以散秩不授以亲民之职且□国不在歛财而在节用乞敕所司通核天下周年岁需度支实数通融会计以定经制章下户部谓岁费不支全赖开纳接济未易经议  上竟是户部言
　　○南京织染局事右监丞刘佐等行南京法司提问以织造不如法故
　　○以翰林院编修沈一贯充经筵日讲官
　　○辛未  上御文华殿讲读是日御书一德衷和四字赐大学士张四维
　　○改南京太仆寺卿王之垣为太仆寺卿以听调原任巡抚甘肃右佥都御史廖逢节为南京太仆寺少卿
　　○壬申  上御文华殿讲读
　　○兵部覆狭西总督石茂华条陈该镇虏市事宜谓以甘镇河西之虏责之远赴宁夏诚不胜奔命之苦宜即于甘镇边外择离内地远处置立夷厂令西海丙兔部落每年赴彼互市一次松山宾兔一枝亦许岁庄浪小市一次凡开市期务要与延宁同时并开以杜影射仍传谕丙兔各酋务要严速部落恪守法度开市之日该镇督抚严督将领多方防范费用有经勿堕狡计奉旨依议行
　　○顺义王俺答遣使进鞍马弓矢等物
　　○河间沧州所属天津等处大雨水灾户部覆允抚臣所请于存留粮内分别蠲豁其起运之数不许混免
　　○山西巡抚沈应时题山西屯田佥事既已裁革屯政事务著落守巡兵备各道分催然提纲挈领尚缺总会之官布政司粮储道事务颇简乞行责成带管总理一切会计完欠查参造册悉以委之户部覆报可
　　○升山东布政司右参政管理永平兵备宋可约巡抚延绥等处地方赞理军务
　　○升提督操江南京右副都御史何宽为工部右侍郎
　　○升江西布政司右参议沈淮为福建按察司副使
　　○应天抚臣宋仪望题荐原任太常寺卿袁洪愈原任南京国子监祭酒姜宝宜及时录用吏部以洪愈已覆允候用而宝罢官之后未经昭雪遽尔推用无以厌服人心宜再行勘奏以凭覆议奉旨是
　　○定西侯蒋祐病故与余葬如例
　　○癸酉  上视朝
　　○兵部奏言岁节将临人情易纵宜敕各边镇守总兵等官不恣肆宴乐怠弛守备及轻出围猎堕贼奸计奉旨是
　　○工部屯田司以修理  康陵告竣本内开有文册一本奉旨这本说工完造册奏缴如何又不见文册著回话来于是工科都给事中侯于赵等上言凡一应兴作告完大者请旨盘查小者造册送科备照此旧套也我  皇上天性恭俭留神财用不欲止袭旧套臣等不胜欣跃因反覆思惟京都修营岁无虚日一岁费用何啻数十万计臣下用财而  主上不知不但假公营私者何惮不为即皇上或惩前鉴后欲省费而中止如汉文之惜露台者道亦无由也今后一工告完用过数目造册送科备照外另具简明揭帖进呈御览奉旨是
　　○以大理寺右少卿何起鸣为南京太仆寺卿  甲戌升镇守宣府总兵官左军都督府都督同知雷龙为右都督仍旧镇守  上以雷龙九年边镇屡效劳绩仍赏大红纻丝蟒衣一袭
　　○升授顺义王俺答进马效劳诸夷目指挥千百户等职有差
　　○工部回话大约如科臣具册送科备照之言谓于计开文册之下少书送科二字以致  明旨诘问惶恐请罪奉旨昨奏原未开具用过物料银两数目亦无计开送科文册事体这本通属支吾堂上官姑不究该司官罚俸三个月今后一应修理工完随具揭帖进览工程重大的著照前旨题请差官盘查不许沿沿袭旧套朦胧冒费  升广西左布政程嗣功为应天府尹
　　○以刑部郎中王好问为江西右参议河南副使陈万言为山东副使整饬永平兵备
　　○应天府丞雷稽古乞养病回籍许之
　　○乙亥升通政司通政王篆为南京右佥都御史提督操江升大理寺左寺丞石星为本寺右少卿
　　○丙子  上御文华殿讲读
　　○太常寺奏  孝肃皇后神主奉迁  陵殿之后每遇忌辰免奏祭祀今  孝烈皇后  孝恪皇后事体实与相同奉旨免奏祭祀
　　○顺义王俺答遣夷使乞佛像经文蟒叚等物所盖城寺乞赐城名镇臣以闻部覆谓俺答恪守盟约禁戢部落迄今五载劳委可嘉所请勿拒也  上然之赐城名归化佛经佛像许该镇量写铸给与仍加赏俺答银三十两大红纻丝蟒衣一袭彩叚八表里以后若能约束部落益坚诚顺每五年加赏一次
　　○山西汾州守备王应爵为都司佥书
　　○升广西右布政高察为左布政
　　○以尚宝司卿陆树德为应天府丞
　　○以狭西右参议姜继曾为河南副使驻劄大名
　　○丁丑  上视朝
　　○以翰林院修撰赵志皋田一俊充编纂章奏官日讲官沈一贯与同申时行等记注起居
　　○升大理寺右寺丞王时举为本寺左寺丞  以提督四夷馆太常寺少卿孙鑨为通政司右通政
　　○戊寅  上御文华殿讲读
　　○初兵部郎中熊秉元所陈四事一足兵食以保孤悬一均道属以便控制一并将领以全兵制一处班军以济实用行狭西总督石茂华勘奏议上兵部覆奏惟班军一议谓西安班军宜选为两班成守潼关蒲州二卫离边不远亦应照旧上班以助工役南阳等卫军夫脆弱且不依期赴边宜徵银角□羊银以资修守如郎中议其均道属及并将领二议督抚称不便宜仍旧其足兵食一议部覆亦与镇议今额兵八万有奇马兵四万有奇募补不失原额而已  上从部议
　　○论万历二年贼入惠潮清澜所失事罪千户丁其运监候处决
　　○以尚宝司少卿王樵为尚宝司卿福建按察使李凤为广西右布政四川佥事张思忠为狭西右参议
　　○己卯修理  郊坛事竣内外官员有劳者各赏银币有差
　　○两广提督殷正茂论参将梁守愚泄漏军机受财卖贼状奉旨梁守愚革任提问
　　○岷州卫地震
　　○庚辰  上视朝
　　○升光禄寺丞岳相为光禄寺少卿
　　○调原任山东佥事□□土□□敬为四川佥事
　　○户科都给事中光懋吏科给事中李盛春俱＜锍-釒＞论原任南京国子监祭酒姜宝受贿有状抚臣不当妄荐＜锍-釒＞下吏部
　　○以尚宝司丞张孟男为尚宝司卿
　　○升福建右参政徐中行为福建按察使
　　○辛巳  上御文华殿讲读
　　○是日命中官持论语讲章指其中所引南容三复白圭一语出问辅臣白圭何诗也辅臣张居正具以诗旨对中官领以复  上之究心文学如此赐辅臣张居正貂皮六张吕调阳张四维各四张讲官申时行等各三张
　　○礼部题本年十一月十一日  圣驾亲祀  圜丘及冬至称贺  大祀庆成及次日钦宴勋戚文武百官及外国夷使一应合行礼仪
　　○狭西起送崔工迷力二族番人四川起送金川寺演化禅师俱差人入贡赐钞绢如例
　　○以浙江军门右营游击陈典为广东分守参将
　　○壬午  诚孝昭皇后忌辰遣襄城伯李应辰致祭  献陵
　　○总理河道傅希势议上江南河道及山东泉源二事要将江南运河归并水利御史就近统管兖州泉务归并该府管河同知仍将清军同知除去管泉字样部覆从之
　　○以贵州按察司副使方邦庆为福建布政司右参政
　　○癸未  上视朝
　　○是日补赐旧讲官礼部尚书兼翰林院学士马自强正已率属大书一幅责难陈善大书一幅讲官王家屏沈一贯责难陈善大书各一幅正字官何初敬畏大书一幅
　　○直隶巡按御史暴孟奇张宪翔等各一本奏报审决重囚事乃万历二年十一月奏进者  上览而怪之曰今此直隶巡按非孟奇宪翔矣何奏本仍是二臣名又中间月日差谬何也命文书官持＜锍-釒＞到内阁问其所以少顷辅臣张居正等入侍奉事
