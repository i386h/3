<!-- { "loadSidebar": true } -->
　　○丁未礼部侍郎吴道南＜锍-釒＞申饬科场事宜一严限字之制一重主考之任一慎择分房之选一责成四所之官  上曰科场文体屡经禁约通不遵行士风薄恶法纪凌迟一至于此深可痛恨今后取中文字但有冒犯原禁及字数过限者该部科参来将考官重处其士子不分轻重尽行黜革如容隐不举罪坐部科其余俱依拟行
　　○是日午西北风大有声扬黄土沙四方昏浊
　　○戊申中使以工部＜锍-釒＞至阁传谕票拟时内监以神器急缺速行补造工部＜锍-釒＞执争之辅臣叶向高谓据＜锍-釒＞所费钱粮至二十万此时该部万分匮乏况此项火器该戎政官谓其体质重大不便运转见存已属无用补造将以何为封还原＜锍-釒＞上之
　　○己酉辅臣叶向高上言比者进言诸臣意见横分操戈佐斗  皇上一切涵容无所可否聚之使争养之使哄诚尽简诸臣之＜锍-釒＞敕下部院评其曲直其中有颠倒谬戾之甚者量处一二以警将来则议论分明人心震肃至于诸臣自处亦宜平心和气勿以国家公事而狥交游勿以儿女争言而渎  君父不报
　　○大胜堡没报闻兵部尚书李化龙言虏自二月以来一犯锦昌堡再犯锦州各戕我兵数十人犹曰官兵出墙拒堵也大胜之没主将不知镇臣杜松徒以血气之勇愤骄自贰今日失事大谁贻之乞令杜松戴罪御虏再或专偾决难轻贷游击于守志充为事官立功自赎该督抚官作速议战守应援之策一切驭夷方略悉听以便宜从事
　　○是时哈流兔捣巢言者谓松仅至锦州边十里将卧佛寺看边属夷曹善友等尽行杀戮松复愤抚按扶同马拯杀降之说欲害其奇功自提兵繇大胜堡出边得五级人马多陷大凌河者松故骁勇是役也御史张尔基劾松骄横残暴焉
　　○两广总督戴燿以夷贼犯顺安南都统使黎维新献贼首扶安企杨等三名奏闻下兵部
　　○先是山西巡抚李景元参奏假官郭登庸及刘贞元傅凤竹等行巡按提问山西巡按乔允升因言武职冒滥已极多有疏远同姓及隔别籍贯杳不相干之人輙假捏祖父旗役又足不履行阵輙称于某阵斩获功级一冒职官便求委用以后应如袭替之例从原卫所起给申覆明允方许赴部题授章下兵部
　　○四川巡抚乔璧星引病乞休不允
　　○原任南京刑部尚书赵参鲁卒参鲁浙江鄞县人隆庆五年进士庶吉士改户科给事中建言摘高安典史稍迁饶州府推官两为福建提学仍以副都御史抚福建历卿贰升南京刑部尚书致仕累加太子太保参鲁言事风裁□□禀然忠谠自其在闽咸有威惠会冢宰缺人情皆归参鲁相臣沈一贯以同里引嫌不用参鲁亦不以为望世愈重之至居乡清肃一时月旦奉为指南云与祭九坛造葬谥端简
　　○庚戌户科给事中刘文炳疏乞撤回凶珰李秉朝治罪秉朝以  潞王课岁加派业甲非刑拷禁加以绝食武昌知府张一谦质其军伴秉朝率人凌谇之刑科给事中杜士全亦言恶珰酷刑相袭如秦之永辽之淮淫用非法至有活钉棺中辶□翟死套死折胫断脰之刑  陛下犹不即诛戮前无所惩后何以戒并不报
　　○增故南京兵部左侍郎臧惟一南京工部尚书
　　○荫原任兵部尚书王最孙王起宗入监读书
　　○获绍兴人唐信聚陈应明以假印伪敕妖书诱蒋良才共诈人财物刑部移南京法司究拟
　　○辛亥以临洮总兵孙仁挂印镇守延绥大安口守备王家柱以都司佥书为蓟镇西路游击
　　○准给借京粮厅银七万两解赴辽东
　　明神宗显皇帝实录卷之四百五十六
明神宗显皇帝实录卷之四百五十七
　　万历三十七年四月壬子朔亨  太庙遣英国公张惟贤恭代
　　○是日  上谕辅朕自入春以来屡次动火昨又偶感风寒相激头目眩晕见服药饵调摄未愈身软步履不便  庙享恐弗成礼著遣官陪祀各执事务秉精虔行礼称朕躬竭诚至意
　　○行甘肃巡按御史勘叙临洮总兵孙仁等剿杀火酋众并红水等营斩获首虏功火酋本系东虏以先年迎佛留住川海肆螫河洮比年潜遁河北然犹架桥河上号召永真诸酋伺我内地我兵焚毁之各酋紏众追杀遂斩六十余颗前后得一百一颗也
　　○予故宣大总督兵部右侍郎郑汝璧祭葬　　○癸丑大学士王锡爵九＜锍-釒＞乞放辅臣叶向高因言锡爵子死身病其情甚苦李廷机杜门已及一年帷幄大臣进退狼狈一至于此在廷机所当体恤至锡爵特简元辅其准放与否  皇上宜有独断不报
　　○吏科给事中陈治则拜＜锍-釒＞去
　　○乙卯除原拟刑科给事中朱一桂于兵科以丁忧服关故
　　○升宁前道副使马拯为大同左卫道布政
　　○福余卫夷人莽古大乞加赏随贡三表里衣服一套许之
　　○丁巳予故南京户部尚书王基祭葬
　　○戊午兵科都给事中宋一韩言顷者大胜堡之陷与去年庆云堡同惨庆云之祸实备御于守志激成之旧抚镇乃酬以锦游击今日之役天之所以报守志者奇矣顾其事实有根因河流失守非尽赖蟒所为兵部＜锍-釒＞称斩首一级系东虏插汉把都是验也哈流兔之捷当时莫不谓松能为蓟门雪耻该道马拯忽有杀降之说致激松怒师克在和未有文武胡越而能成功者此大胜堡失事之根因也松固有罪也拯不能无议焉至于哈流兔之役台臣张尔基云松所杀并非河流之贼且出边地里日期俱与原报参差的须查勘以定松拯之情罪者也
　　○己未兵部尚书李化龙上救辽患保疆土三事一急收人心辽自高淮肆虐十室九空痛心饮血人税珰虽撤税额仍在三万六千两之入宁有几何孰若一发德音亟为停止以收将畔之人心一急助兵食近者蓟门事急臣部请发冏金五万以资衣械不足又请发冏金二十万奉  明旨仅给其半今急莫急于辽矣辽以捄蓟之故为蓟受兵而蓟饷之给独不及辽枵腹之士心实不平乞以前＜锍-釒＞所请太仆寺未尽发十万之数请给于蓟者移给于辽户部亦照前例仍发十万并解即以今岁漕折银抵还冏库皆例饷也特迟早之不同耳一急议战守辽故无塞面面皆虏河西插汉最强自哈流兔被创之后挈帐远徒乍出乍没使我军疲于奔命其法当以守而待战河东宰赛最强去秋庆云堡之入驱掠甚惨闻其悔祸乞复市赏然实视我强弱以为向背其法当以战而待款辽阳奴酋最强自叩关补贡之后愤骄日甚然汉过不先彼犹未敢轻动其法当以款而习战朝议于河西则养威蓄锐不欲暴师出塞于宰酋则令归我掠人复彼市赏于奴酋则欲令畏威怀德自还侵地是皆规画之善至于所以战所以守是在镇抚诸臣各任其责  上曰辽左孤悬三面防虏民困军疲朕甚轸念税银准留充本镇饷用以昭朝廷加惠穷边体恤元元至意军饷匮乏著照蓟镇例发马价银十万两户部凑处十万两作速解赴该镇充饷备用马价银仍著户部补还其战守事宜督抚镇守官务要相机进止不得躁动生事亦不得怯战示弱其余修边制虏务要还著条议详细来看
　　○予故工部尚书姚继可祭葬
　　○准庶吉士魏广微母赵氏与父兵部侍郎魏允贞合葬
　　○成山伯王允忠卒
　　○庚申诚意伯刘世延有罪□□臾死柳懋勋以五年圄禁如八议条宥之　　○营缮所正宋凤丙子库大使赵应魁节慎库大使宋清并侵牟□匠得实  上以各犯侵克钱粮数至万千乃犹以常例为言是何法纪著从重问拟赃银严追济工
　　○盗反安陆县狱知县萧启贤住俸典史千百户等官罚治有差
　　○南京神乐观道士汤自明等以私揭本管太常寺典簿滕万里移如律治之
　　○辛酉礼部侍郎吴道南言每年王府册封例于四月举行近每愆期至五月未备册印则几于不信矣被命诸臣每当廷遣或有不到竟至本部领节者及持节至封内则惟宗室郊迎而抚按司道府州县卫所等官皆不出毕事之日该使臣便道宁家托疾高卧至有遣家僮挟节进缴者而  君命遂委于草莽矣以后合通行申饬  上命依议著实行　　○御史康丕扬先以督理两淮盐政被论不行举劾当得罪副都御史詹沂为言丕扬郁抑成疾自举乞休与故违者有间乞姑准回籍许之
　　○户科给事中刘文炳特＜锍-釒＞起刑部郎中邹元标其言谓元标时斥时召  皇上何尝不知其忠而有意锢之辅臣王锡爵朱赓等祖张居正之意假  皇上之威吏部用一万国钦文选司皆为民遂显然禁锢天下之名士二十年来元标始不复登仕版矣不报
　　○原任兵部尚书王遴卒遴顺天霸州人嘉靖二十六年进士繇司理擢兵曹备兵永平抚延绥修边墙及小芹河平胡等墩堡筑逻城有两斩获功被言去再起抚宣府协理戎政晋中枢致仕两赐存问当遴为曹郎杨继盛之狱遴数省视许以儿女相托继盛死西市解官护其丧归士论多之予祭葬赠少保谥恭肃
　　○甲子处分诸臣擅去者  上曰人臣进退自当候旨这被论各官不遵君上纷纷径去是何法纪孙善继擅自狂肆于文华门进本首先倡率著革职为民刘道隆顾天埈李腾芳王元翰相继效尤姑从宽降三级用陈治则久离职守也降三级用余的少待简发
　　○兵部言厂卫各官三年类叙内锦衣卫左都督王之祯奉旨加与少保查之祯屡经弹射百户彭柱逮官索贿何敢言功所有新命并应议寝至有功人员旗较吕永寿等宜令刑部将访获过轻重罪犯备查奏请  上以王之祯官职已高今次加升准其辞免其余旗较升授遵照节年事例行
　　○勒杜松解任回籍大胜堡之没兵部议以松戴罪御虏松自闻劾后益愤懑欲死尽焚其铠甲器仗一切兵事弗问兵部复言松志意已乱留一日则为辽左一日之患于是  上命回籍员缺即推堪用的来看
　　○诏寿宁公主五日一次来朝恭遇令节不拘日期
　　○乙丑左副都御史詹沂乞罢
　　○定番金筑间仲贼首恶阿包阿牙等就擒巡抚郭子章以总兵马孔英功闻
　　○丙寅廷试天下岁贡生员
　　○议复乌思藏等八番入贡先是四川巡按御史以番人混冒方物滥恶所奉敕书洗补可疑而通使岁诱为奸于是尽革乌思藏大乘大宝长河西护教董卜等八番而止存阐教辅教二番抚按乔璧星等复言各藏主皆以不得贡为辱呶呶苦辨实滋疑畏但令贡有定期人有定数物有定品印信有定据毋失  祖宗覊縻之意而十番不至于阻化礼部覆上之
　　○丁卯命吏部尚书孙丕扬到任管事
　　○初滇南之役百户赵存仁奉檄撤兵乘机掠杀鲁南三村乡导李志举等以广南侬兵弗谙内地村寨指引滥杀果东诸村枉死者九十六  兵部以存仁志举当为首正法土同知侬应祖治兵无律指挥杨世恩李大谏驭夷乖方俱合行巡按御史分别奏夺从之
　　○巡抚保定右佥都御史赵燿卒燿山东掖县人隆庆辛未进士庶吉士改授御史按狭西江西以言事忤江陵降谪起卫辉府推官迁兵部即视学河南抚辽东有边功为本兵石星所忌乞归再起抚保定卒燿屡以蹇直忤时两建节皆不尽其用以尽瘁陨身得特恩予一祭
