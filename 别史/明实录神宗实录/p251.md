<!-- { "loadSidebar": true } -->
　　○狭西巡抚王土□□言全狭救荒无策议借漕粮运贮孟津县繇陆至狭州繇舟至关中接济或岁贮数万于孟津以备山狭河南三省缓急  上命狭西抚按将收贮籴本银内酌发数百万于孟津等处籴买米粟自孟津从陆运至狭州每石酌费银几何自狭州从舟运至关中每石约费银几何其孟津以西砥柱以东中间水路约三百里可否舟行仍会同河东巡盐御史一并议奏
　　○癸丑以嘉兴知府龚勉为浙江右参政广西副使韩绍为江西左参政管粮带催料价南京礼部郎中方端为贵州佥事分巡思仁道调湖广副使刘思中分巡下荆南道驻襄阳
　　○以擒获岑贼黄清等功升南赣巡抚秦耀俸一级与江西巡抚陈有年各赏银二十两纻丝二表里参政史继辰等准各纪录各赏银十两知府叶明元等各五两
　　○甲寅大学士申时行等题今日该文书官刘成将下镇抚司问过王缄本口传  圣旨本内招称先年开原地方贪功生事多杀无辜还将任天祚宿振武等拏来与王缄质对窃惟先年开原地方属夷王杲为患赖有海西王台擒获王果献俘阙下边境始安及王台既死王杲之子结连仰逞二奴为父报讐于是李成梁提兵出塞擒杀王杲之子后仰逞二奴见王台二子微弱欲行虐害于是李成梁又拟杀仰逞二奴其事情始末兵部具有功次卷案臣等之所知也然则海西诸夷顺即当抚叛即当剿其理甚明据王缄招内亦云屡抚不听欲杀其有罪达子则缄亦已知二奴之不当抚矣而又不敢言剿其言以持两端此所以致巡抚之参也若王缄欲脱其主抚之失而反咎主剿之非以驱除凶孽为贪功以斩馘夷众为妄杀则朝廷赏罚边境安危所系臣等窃以为不可也且王缄自以兵备不与调遣则任天祚亦兵备耳即使拏到面质一以为有一以为无岂肯输服必行彼处巡按将前项功次勘明然后真伪始白则功罪始定臣等犹有说焉今九边事情独辽东为难九边将官忠勇独李成梁为最数年以来无岁不战无日不防可谓竭尽心力矣至于用兵之际遇有夷虏岂能一一审问而后诛杀至谓种田百姓则边外之田原非我有属夷所在原无民居万无杀及良民之理今以其血战之功为妄以其报国之忠为欺则将官隳心解体任夷虏之纵横而不敢言剿边臣亦钳口结舌任边事之废坏而不敢参论其为害岂浅浅哉今任天祚已考察降官宿振武已革任二人亦何足惜但剿夷出塞原系李成梁之事而以一人之偏辞多生支节尽没李成梁之功此则臣等之所深惜也伏望  皇上特赐体察
　　○泰宁等卫夷人阿都赤等进马匹朝贺冬至给赏如例
　　○差通事官伴送南京国子监读书琉球国官生郑周等三名回国任用○复大庾县儒学设官铸给学给
　　大明神宗显皇帝实录卷之一百九十二
　明神宗显皇帝实录卷之一百九十三
　　万历十五年乙卯朔御史马朝阳复除浙江道修撰朱国祚复除原职
　　○升浙江金华府知府曾如春为湖广副使
　　○原任南京吏部尚书何宽卒赐祭葬如例
　　○河南抚按衷贞吉等参永城知县赵廷璧重徵里甲诏追赃为民
　　○浙江抚按滕伯输等题金秋异常风潮将海盐石塘冲决全坍三百七丈一尺议从新起筑半坍一百八十九丈二尺五寸稍坍六百六十八丈五尺九寸议行筑砌方今冬月潮退即议兴工以防来岁秋潮下工部覆奏报可
　　○丙辰升兵科都给事中顾九思为太仆寺少卿专管京营○升少詹事赵志皋为南京吏部右侍郎
　　○升大理寺左少卿张槚为应天府府尹
　　○诏辽镇灾伤重大屯站钱粮徵折蠲免有差
　　○革原任兵部侍郎李松为民生欧辱县官徐东渐为顺天抚按所劾也
　　○诏以管修筑黄河堤岸府佐官如有升迁行取不许离任期来年三月通完奏报
　　○丁酉直隶提学御史詹事讲＜锍-釒＞论吴县乡官原任兵部尚书凌云翼家人韩文欧死生员章士伟诱辱道学生员张元辅等  上命抚按严究具奏凌云翼候问明定夺南京给事中徐植等御史陈奇谋等连＜锍-釒＞劾之
　　○江西道御史郭万里＜锍-釒＞言知县王阶贵乐舞生该部鞫实具奏犹弗当  圣心广东石匠越奏工食命行抚按查理二事似过用其法臣虑失之滥李松护婿纵家人欧辱县官郧阳鼓噪军人免死二事似缓用其法臣虑失之纵
　　○戊午赐三辅臣及讲官鲜藕
　　○己未升大理寺右少卿李尚思为左少卿左寺丞许子良为右少卿
　　○礼部覆南京礼部尚书姜宝奏科场八事一教官徵聘宜停一主考裁定宜专一孤经命题宜正大一后场较阅宜更互一援例生宜号舍隔别一附选生宜原籍考送一誊对宜添人而勤督理一积棍宜严拏而尽行驱遂  上从其议
　　○庚申先是  上念京师饥民甚众遣文书官问阁臣今五城见在煮粥赈饥否如犹未也则拟旨行之阁臣对前已题奉钦依于各寺观煮粥第未知所发谷米之数及煮粥处所当令户部开报是日开报各寺观所领米石及日赈饥民之数  上复令文书官传旨五城赈济贫民难以限定人数今后不拘多寡但有就食者便与户部奏银米不敷于银库太仓补发再于各煮粥处所赁邻近空房两月安插就食之人将各草场放剩陈草每名给十五斤铺垫报可
　　○以山东荒歉暂减万历十五年应解赃罚银二千两
　　○户部覆南京户部尚书王友贤题将湖州府万历十五年本色水兑米一万七千八百八十四石八斗零白熟粳米一千五百九石三斗零照数徵派其折色米银五千九百零九两三钱八分零定场草银一千五百二十五两五分暂与停徵以苏民困从之
　　○直隶应天等府自五月以来霪雨连绵江湖泛溢平地水深丈余田庐没为巨浸七月终旬飓风大作张浸滋甚环数百里之地一望成湖太平地势最低被祸更烈诏被灾地方钱粮停免有差
　　○辛酉升大理寺右寺丞李栋为左寺丞直隶提学御史吴定为右寺丞
　　○贵州新归化上下二牌苗头阿保等六名差头目袁文进贡马六匹给赏如例
　　○壬戌命太子宾客礼部左侍郎兼翰林院侍读学士王弘诲掌詹事府印
　　○南京吏部尚书袁洪愈引疾乞休  上以洪愈清望允孚加太子少保致仕
　　○升广东左参议吴显为本省副使专管屯田盐法水利
　　○癸亥巡抚云南刘世曾乞休不允
　　○以湖广右参政兼佥事詹贞吉调补本司右参政提督  大岳太和山兼管抚民及分守下荆南道以郧阳军变新升参政王俸病未到任故也
　　○甲子升南京浙江道御史李一阳为广东左参议分守岭东道
　　○朵颜等卫夷人小思苫等二起共一百八十二员名朝贺长至令节并补贺  万寿圣节赐宴赏如例
　　○以定州领军游击阎金皋为神枢二营练勇参将
　　○刑科给事中许弘纲言数月以来四方民本接踵一月之中至数十如陈强陈其陈天周等且一事三本矣赃吏之遣戍军将之银钱又纷纷渎扰矣窃恐民伪日长  圣听日烦乞严禁以尊朝廷以正邦国  上以民本间有准行本欲通下情伸冤抑事之虚实仍听各抚按从公问断原无偏主今后奸徒挟私诬捏及琐细渎扰者法司审实重责以警刁顽
　　○南京工部署部事户部右侍郎方弘静言准工部题奉钦依于南京工部库贮银两动支协济  寿宫查得本部钱粮除节年各项正支外止有堪动银九万二千三百二十一两八钱一分零及漆铁皮张料价银一十八万八千七百二十二两六钱五分零共银二十八万一千四十四两四钱六分尽数解济工部覆再将苇课银内动支一万八千九百五十两有余凑足钦定三十万之数解部济工从之
　　○乙丑升湖广副使田乐为山西右参政
　　○升昌镇右骑营游击禇东山为大同井坪城参将
　　○丙寅升广东副使王泮为湖广右参政兼佥事整饬岳州九永等处兵备
　　○命狭西道御史杨四知提督北直隶学政
　　○诏免狭西苑马寺七监应徵十五年收租银二千一百七十一两五钱七分五厘准于茶课内如数动支解补
　　○巡视京营兵科给事中苗朝阳等言京营条陈款目烦多十五年来不啻百余关系紧要不越数端第前者偶一得而议更后者惮剿说而稍变朝更夕改多事增扰臣以为果有利可兴弊可革者许不时条奏至于年终无拘条陈旧例以滋纷扰庶议论可省而营务有裨矣  上是其言仍谕近来条议纷纷轻变数易有乖政体不独京营为然今后各衙门务厘省虚谈共修实政部院亦毋得狥情题覆致有纷更
　　○丁卯以  皇第四子命名赐辅臣申时行许国王锡爵及中书徐继申等银币有差
　　○延庆长公主婚礼成命驸马王昺于后军都督府带俸
　　○升兵科左给事中苗朝阳为礼科户科左给事中张希皋为兵科俱都给事中刑科右给事中陈烨为本科左给事中
　　○升工部都水司郎中顾其志为湖广兵备副使
　　○刑科给事中唐尧钦言惩贪宜严劾勘宜详抚按官不得藉口长厚曲庇养奸  上以惩贪已有新例及谕旨严饬不啻数四未见贪风尽息止因抚按官咨访不确论劾未当今后务遵屡旨着实举行不许苟且塞责避怨市恩科道官务用心体访从公紏劾
　　○给甘肃巡按兼提学敕
　　○工部题泉河闸坝事宜将卫水先尽漕运勿以灌溉相妨茶城口务保万全勿以苟且塞责坎河口作何捍御使蓄洩可恃管泉官作何责成使职守不隳至闸河禁例奉有累旨一应官民船只待积水而行有违抗争先者毋问官豪势要径呈本部以凭参治从之
　　○戊辰  世宗肃皇帝忌辰遣阳武侯薛钲祭  永陵
　　○以广东惠州府知府黄时雨为本省高肇兵备副使
　　○己巳  贞惠安和景皇后忌辰遣南和伯方烨祭  陵寝
　　○起原任南京礼部尚书杨成为南京吏部尚书
　　○以礼部右侍郎于慎行为左侍郎詹事徐显卿为右侍郎○调补原任浙江副使刘光国为狭西凤翔水利副使
　　○庚午命太子宾客吏部左侍郎兼侍读学士朱赓不妨教习兼掌翰林院印
　　○承天府卿云宫兴工遣抚臣行礼
　　○辛未以左通政赵参鲁为南京太常寺卿
　　○壬申以云南按察使程拱宸为广东右布政
　　○辽东总兵李成梁以王缄揭辩指及请罢斥待勘  上以二奴系奉旨剿处该巡按御史核勘原非贪功李成梁不准辞
　　○癸酉以太常寺少卿黄克念为右通政右通政赵世卿为左通政
　　○调云南临安兵备按察使边维垣为本司按察使
　　○甲戌敕谕礼部朕第四子已恭请命于  皇祖名曰常治可登识于所司
　　○旌表四川节妇杨氏等十二口烈妇王氏等二十二口孝女解氏一口　○差南京福建道御史彭而珩巡视下江
　　○乙亥以神机营右副将欧继宗为南京前军都督府佥书
　　○调漕运总督杨一魁南京别衙门以御史祝大舟劾其怠缓迂漫也
　　○以江西建昌府知府季膺为云南临安道兵备副使
　　○左都御史吴时来言前户部尚书毕锵告老蒙给驿而未进级今袁洪愈蒙进级而月米岁夫敕谕存问犹然未举乞查  祖宗旧典一体颁给  上以朝廷优礼大臣以示激劝当有斟酌吏部查议分别来看
