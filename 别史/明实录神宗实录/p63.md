<!-- { "loadSidebar": true } -->
　　○辛巳  上御经筵○吏部以工部缺右侍郎拟通政使王好问升补  上喜其奏事周旋有仪批下部＜锍-釒＞王好问升工部右侍郎仍掌通政使司事工部员缺另拟
　　○以南京吏部右侍郎翁大立改刑部左侍郎  上因谕吏部南京职务清简官不必备  先朝有一人兼掌六部者以后员缺不系紧要下必一一推补
　　○应朔大同山马怀仁六州县大同阳和等十七卫所去年旱涝军民饥馑入春以来米价益贵上允户部覆总督抚按官言遇灾州县去岁应徵起运夏秋粮草未完者及夏秋二季王粮俱许停徵动客饷二万余以抚按赃罚凑足银三万赈济宗室军民人等行河东运司太原等府催补节欠代府宗禄
　　○兵部覆总督京营戎政彰武伯杨炳议置造战车一千四百四十辆车中合火器兵仗库内有者照数给废无者估造以备操练以后府佥书俞大猷领之奉旨是
　　○壬午巡抚辽东兵部右侍郎兼右佥都御史张学颜总督蓟辽保定兵部左侍郎兼右佥都御史杨兆总督宣大山西右都御史兼兵部右侍郎方逢时俱考查自陈乞罢不允
　　○调原任浙江佥事戴延客为山东佥事
　　○吏科都给事中刘不息等掌道事御史周咏等纠拾兵部左侍郎汪道昆原任吏部左侍郎魏学曾原任延绥巡抚右副都御史冯舜渔原任郧阳巡抚右副都御史汤宾南京户部尚书傅颐礼部左侍郎汪镗原任大理寺少卿孙光祐原任太常寺少卿章甫端应天府府丞汤标各溺职状奉旨傅颐汪镗汪道昆留用魏学曾听调冯舜渔扬宾著致仕孙光祐章甫端杨标降一级调外任
　　○诏查隆庆元年起至万历二年止省直赃罢己未解完数目及各抚按官职名○庐州府合肥县盗劫南京委官解赴广东银两时府卫县掌印官俱赴参谒事闻  上命南京法司提问委官抚按提问各掌印官下旨切责前屡禁有司官不许远事参谒上司官不许听其奔趋近来通不遵守以致越狱失盗所在见告再有失事并抚按官一体查究
　　○癸未升湖州府知府栗初为山西副使开封府知府曹当勉为狭西副使
　　○先是保定巡抚都御史孙丕扬请以易镇积余草料置补营马后更以区处草粮为请户部议许于民运酌量支用因议嘉靖以来边方多事调遣日繁额饷称乏乃增客饷即今少有赢余亦宜如法积贮以待不虞各边抚臣毋得辄生事端支用以致匮诎  上然之
　　○辽东谍报虏酋土蛮入犯分为二枝东住雕背山西住广平山兵部题行蓟辽二镇严加防御蓟西兵马渐移而东相机应援
　　○遣御用监太监王名送  真武圣像于太岳太和安供拨与黄船一只
　　○甲申升验封司署郎中主事秦吉士为湖广左参政工科都给事中吴文佳为河南右参政浙江道御史燕儒宦为山西副使祠祭司署员外郎主事王世懋为尚宝司丞  升工部右侍郎陈一松为左侍郎南京兵部右侍郎凌云翼为工部右侍郎户科都给事中贾三近为太常寺少卿
　　○乙酉兵部左侍郎汪道昆礼部左侍郎兼翰林院侍读学士汪镗以言官纠拾再＜锍-釒＞乞休俱不允
　　○工部覆议修砌通仓晒场应给砖灰匠价于节慎库解到班匠价银内那给得旨如议
　　○丙戌清明节遣定国公徐文璧武安侯郑昆平江伯陈王谟彭城伯张熊分祭  九陵惠安伯张元善祭  恭仁康定景皇帝陵寝内官祭
　　恭让章皇后陵寝都指挥佥事蒋克谦祭  庄敬太子  哀冲太子坟所内官祭越王等王皇子公主妃嫔等坟所
　　○巡抚宣府都察院右副都御史升大理卿孙应鳌俱以考察自陈不允
　　○丁亥巡抚河南都察院右副都御史升兵部左侍郎吴道直都察院右佥都御史陈省总督漕运巡抚凤阳等处都察院右副都御史王宗沐俱以考查自陈不允
　　○升广东按察司佥事何子明为广东布政司左参议
　　○戊子巡按云南御史郭廷梧勘报元年剿平铁索箐夷贼罗平功罪首叙巡抚侍郎邹应龙总兵官沐昌祚及澜沧兵备副使汤仰金沧佥事田应弼屠宽姚安府通判孙光祖推官刘朴等四十四员土舍高应骐等二十员功各有差论原任副使许公高妄报千户张术私逃罪得旨沐昌祚邹应龙各赏银三十两纻丝二表里汤仰赏银二十两田应弼等各十两刘朴等各五两许公高罚俸三月张术行巡按提问
　　○吏科给事中郝维乔等查盘顺天钱粮条陈驿政五事一议挂号以一事体谓顺天府属驿递额设各处协济旧俱解府贮库转发各驿有往还守候之苦宜令往角□羊本府挂号不必贮库一定章程以厘宿弊谓向系骡为夫役亲当滋弊协济银两给发无节宜议定工食择殷实应当其本处站银解到协济及南马银两接月支给不得尽数预支以滋乾没二严催徵以恤疲困谓各驿协济及南马银两拖欠数多宜立法查催每季终许各驿官吏将拖欠数目开报年终照例查参一专稽查以便责成过往官员真正勘合方许应付各衙门牌票准申报裁革应付过数目填入循环按季查核查核不明驿递州县官坐赃拟罪该道以才力不及论一省无益以节财用坐马护送尽行禁革探马止存二匹多不过四匹兵部覆议从之
　　○己丑  上御文华殿讲读
　　○中官传谕奉  圣母慈圣皇太后发宫中银共一万二百三十五两付工部修理朝宗桥
　　○原任吏科都给事中光懋复除户科都给事中原任礼科左给事中宋应昌复除原职
　　○升南京山东道御史郑准为广东按察司佥事
　　○属夷长昂纠众入扰我兵逐之获其叔长秃其亲属部落相率哀乞永坚效顺蓟镇督抚杨兆以闻兵部谓逆则威之顺则怀之驭夷之经也然必长昂诚心悔祸归我掳掠永身诣关补进贡物而后可许耳如犹不悛则牢系长秃兴师剿殄可也上然之仍行巡按御史勘查具奏  庚寅毛怜等卫女直都督失利卜等建州左卫女直都督胜革力等各赴京朝贡宴待如例○辛卯  上御经筵
　　○升兵科左给事中侯于赵为工科都给事中兵科右给事中李戴为刑科左给事中刑科右给事中刘炫为工科左给事中礼科给事中林景旸为户科右给事中礼科给事中石应岳为礼科右给事中兵科给事中萧崇业为工科右给事中
　　○升南京大理寺丞留稽古为应天府丞
　　○先是靖江一藩擅婚子女  穆宗皇帝裁其禄三之二以示惩其后各宗贫困抚按官为言靖江远在天末且其父祖相沿之失非其身自犯之也于是皆给全禄乃禁各藩不得援例
　　○三边总督石茂华以宁镇边墙告竣议叙效劳官吏命俟阅视大臣至日查勘施行
　　○壬辰  上视朝
　　○巡抚四川都察院右副都御史曾省吾以考查自陈不允
　　○命赈济保德代崞等七州县以壤则为定放给借给各有差　○癸巳  上御文华殿讲读
　　○升山西右参议王之弼为山东副使
　　○广东副使李材乞致仕许之
　　○宣抚西顺圣川及怀安保安右卫等处灾总督方逢时等乞动主饷一万五千两以备赈济屯团地亩未完者停徵节经查盘问罪人亡产尽株累亲邻者免之又议令该镇军士多支本色以平米价章下户部
　　○总兵李成梁袭虏酋土蛮营破之虏引兵部总督杨兆巡抚张学颜以闻因刊副总兵杨腾不任状下巡按御史勘问杨腾革任回卫
　　○广东总兵张元勋大破倭于儒峒擒斩八百余级提督军务右都御史殷正懋以功状闻  上喜赏正懋银三十两纻丝二表里荫一子入监实授张元勋都督同知赏银二十两纻丝二表里文武吏士兵备佥事石磐等各升赏有差刑科都给事中严用和言南京刑部遇有勘问催督宜俱依抚按衙门定限完销从之命各御史交代呈报到日违限者参奏
　　○以工部左侍郎陈一松督理修盖京通仓廒盖以提督  昭陵兼领云
　　○南京工部尚书刘应节议修扬王坟殿工部覆奏许之
　　○甲午  上御文华殿讲读
　　○乙未顺义王俺答奏讨喇麻番僧遣通事官一员送原差番僧坚参札巴等四名以往  升翰林院编修戴洵为国子监司业
　　○丙申  上御文华殿讲读
　　○先是翰林院编修张位＜锍-釒＞饬史职以光新政礼部覆议裁定史职系阁臣题请于是大学士张居正议国初设起居注官日侍左右纪录言动实古者左史记事右史记言之制迨后定官制乃设翰林院修撰编修简讨等官盖以记载事重故设官加详原非有所罢废但自职名更定之后遂失朝夕记注之规以致  累朝以来史文阙略昔
