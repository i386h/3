<!-- { "loadSidebar": true } -->
　　○给事中胡忻言总河李颐病笃情真宜即允放敕该部就近推用责令刻期任事诏从之
　　○戊寅以  圣躬万安赉问安诸臣各彩叚表里有差
　　○己卯  上以起居复常于  奉先殿行告谢礼  圣母前行谢恩礼因谕知辅臣赐酒饭烧割
　　○礼部请御殿受朝以答天眷以慰人心不报
　　○总督宣大右都御史杨时宁再＜锍-釒＞辞宁夏叙功不允
　　○庚辰大学士沈一贯诣仁德门行庆谢礼赐银一百两纻丝六表里及讲官朱国祚敖文桢各银三十两纻丝二表里正字官马继文包渐林各银十两红叚一疋是日又赐一贯酒饭烧割甜食
　　○荫抚治郧阳右副都御史胡心得孙胡自献入国子监读书以恩诏故也　　○辛巳  上以福王年长宜婚谕内闾传示礼部举行
　　○吏科都给事中桂有根以会推总河员名内有山东巡抚黄克缵上＜锍-釒＞诋其资浅品劣且谓沾化部民李元肃凌压县官冯世臣气死乃缵私其年家子使然云诏下所司
　　○吏部尚书李戴覆巡按御史吴崇礼议国家大务无过漕河往年并设总漕总河二大官不惟繁剧各有攸司抑且艰大期于共济顷因导黄分淮之议所见不同防海备倭之虞为患孔亟遂以诘戎专责之巡抚而以漕运归并之河臣亦一时权宜之计未可以垂久远况昔之漕运河道其要在淮扬故可以一人兼今漕运于东南而可决于西欲以一人之身而东督储西治河虽有知巧亦苦于力之不足矣请覆旧制将总河道衙门专管河务仍驻劄济宁往来督理其总督漕运衙仍兼管凤阳巡抚防海军务驻劄淮安咨行各该部换给敕书以便行事诏曰可
　　○狭西河州黄河水涨将河桥边墩院房屋冲去盖河水自闰二月二十五日流绝见底至是日突涨也
　　○壬午赠原任中极殿大学士高拱为太师荫一子尚宝司丞  
　　○是时珰使与地方为难礼科给事中萧近高＜锍-釒＞全大信云南道御史李培＜锍-釒＞请隆孝思皆以停税释系起废为言其劾狭西税监梁永参随杭大贤逼死县官徐斗牛则有狭西巡抚贾待问科臣杨应文道臣刘九经其参广东税监李凤乾没倍于上供及勾夷起衅等事则有南道臣朱吾弼皆于是月前后交章概不报
　　○甲申卯时日出赤黄照地　　○升户部总督仓场右侍郎赵世卿为户部尚书河南巡抚曾如春为工部右侍郎兼都察院右佥都御史总理河道提督军务四川按察使张恺为都察院右佥都御史巡抚大同地方赞理军务通政司左通政许弘纲为顺天府府尹狭西道监察御史周盘为顺天府府丞
　　○补原任云南按察司佥事伍可受为山东佥事巡察海道
　　○云南腾越州税监委官张安民播虐官民地方激变烧毁厂房安民焚死抚按以闻诏前屡有旨各差人员安静行事张安民既激变致死有何足惜但倡乱之徒宜正法典姑念人众令该抚按同税监访拏真正首恶依律处治其余胁从都免追究
　　○吏部以广东缺副使推武昌知府徐应簧  上曰徐应簧在武昌不能安定乱民无才可知不准用
　　○吏科给事中曹于汴言总督侍郎李颐夙负才名既任风狂无措枢臣田乐罪等陈蕖被弹不宜强辩南京兵部尚书邢玠前在播州苟且卒事纵酋启祸后在朝鲜掩败支吾虚报斩俘巡抚云南陈用宾陷猛廷瑞于刑而括冤积以饱虏死李先著于狱而昌荫嗣以荣身乞并加瘅斥不报
　　○南京吏部等衙门尚书张孟男等上言传谕罢矿税东南士女举手加额不谓  圣心旋以为悔遂致貂珰愈横螘附益恣民心疑贰将必有理之所不能禁莫可谁何者吏科给事中祝世禄御史萧如松等亦各有＜锍-釒＞俱不报
　　○丙戌总督三边尚书李汶＜锍-釒＞辞宁夏叙功录荫不允　　○工科给事中钟兆斗＜锍-釒＞延绥巡抚孙维城搬沙一事令下众哗众哗令止仓皇既定不能暂乱首以申军法恇怯遮饰养成卒悍兵骄之习蓟辽总督万世德请兵一事宜密请朝议以折逆萌乃今日发属国请使之书明日发虏王请兵之扎支吾骇众自匿其隐伏期蔽之私欲全延绥蓟辽将二臣或移腹地或释兵权更饬边臣勿踵故智疆圉幸甚
　　○丁亥升吏部都给事中桂有根为太寺少卿江西道监察御史姚思仁为通政使司右参议礼部仪制清吏司郎中王纪为光禄寺少卿
　　○戊子升左谕德黄汝良为左庶子兼翰林院侍读掌左春坊印信右谕德萧云举为右庶子兼翰林院侍读掌右春坊印信右谕德黄辉为右庶子兼翰林院侍读掌司经局印信左中允陶望龄为左谕德右中允庄天合为右谕德俱兼翰林院讲读翰林院侍读史继偕为左中允侍讲顾天埈为右中允俱兼翰林院编修编修杨继礼为左赞善陈懿典为右赞善俱兼翰林院简讨黄汝良等  东宫讲读俱如旧
　　○升直隶宁国府知府张明德为广东副使整饬南韶兵巡山东济南府知府沈烝为副使浙衢州府知府张尧文为山东副使
　　○己丑蓟辽总督万世德以给事中钟兆斗论其逗师辽左攘积釜山妄通虏王请兵之＜锍-釒＞以骇众听均属不职上＜锍-釒＞辩之曰臣边人也记往年虏王夫妇诸凡请祈事体但有干系俱抄达阁部兵科知会以见虏情日者顺义王与擦汉儿部虏讐杀因有借兵之书且引天兵救援朝鲜例臣循往套亦抄达阁部兵科使知虏中有此衅变而边臣作用后来有所证据云耳原非孔亟虏情可以奏报上闻者况虏王驻牧原在宣大就中机宜操纵宣大总督主之臣虽有书不过听宣大当事处分一言足矣就中有何欺隐而藉口支吾乎往臣经理朝鲜度辽之时值虏内讧臣自前屯即披甲乘马杂于行间与虏相望而驰至杏山虏复内犯臣督官兵挫前锋辽兵望风奔溃兹一战也辽人至今称之谓臣逗师辽左无论不足以服臣且不足以服辽人矣大都臣孙踪远裔年来谬从戎马之场以  皇上宠灵所至荡灭何敢贪天为功唯是承乏塞上久逾涯分伏乞赐罢  上报闻令仍供职
　　○庚寅原任大学士申时行王锡爵王家屏因  上以册立  皇太子册封  诸王上  圣母徽号遣官存问各遣子孙赍＜锍-釒＞陈谢  上各优诏报闻与家屏子王湛初为中书舍人时行孙申承芳锡爵孙王鸣虞为试中书舍人
　　○礼部礼科各储教宜亟择日命讲请  上曰知之矣候旨行
　　○兵部尚书田乐＜锍-釒＞言日者巡视中城御史张似渠捉获麻承训家人遂以移祸于臣臣不知其事之始未止据理陈奏并乞罢斥未蒙俞允复闻镇抚打问各犯麻承勋张国将俱革后无荐部中从来无起用之例麻承宗守备仅一年黄中顺游击仅二年部中从来无超升之例所不可为贿者臣无所事辩惟是审供内有云脱逃王鸣凤对脱逃冯荣说前缺已被承恩谋去等语总兵缺出惟臣□之阁臣该司郎中□之科臣数日即推榆林至京师二千余里彼安能预知而预谋之承训咫尺京师携重资差多仆尚不能谋而承恩于隔远谋之诚不知其解矣此之冷语盖欲起  皇上疑窦为陷臣地耳仰祈  皇上哀悯久病无用之躯放归田里以平言者之气仍敕镇抚司虚心研审庶麻承恩之有无钻谋臣部可以立见不然以此暗昧难明之人脱逃无据之言加臣臣即死九泉亦蒙不白之冤矣得旨麻承训等钻求事情已经打问明白与卿无累何得以冷语过为介意卿既不甘诬辱愤激苦切求去便依所奏准驰驿致仕回籍以待召用麻承恩已有旨留用矣
　　○辛卯命辅臣撰述琉璃河桥碑文
　　明神宗显皇帝实录卷之三百七十

明神宗显皇帝实录卷之三百七十一
　　万历三十年四月壬辰朔孟夏时享  太庙遣官恭代
　　○  上命  东宫于初九日如常讲学
　　○癸巳大学士沈一贯言广东税额委实太重不可以经久行税使李凤委实太虐不可以一朝居如蒙  皇上允按臣之请减其额数德意甚盛若不然则止将李凤取回面命李敬代之亦是羙事李敬为人忠实必能仰体足国裕财之心安邦弭乱之意既收徵采之益且释南顾之忧此两利之策也惟  上断而行之
　　○戎政尚书王世扬因科臣宋一韩论其跛蹩不堪上＜锍-釒＞乞归不允
　　○甲午总督三边尚书李汶因言官论其冒宁夏功赏上＜锍-釒＞自白乞骸诏以其发踪功多不允辞
　　○丙申云南巡抚陈用宾＜锍-釒＞辞十三寨叙功俸荫不允
　　○御史高攀枝言户部为边饷不敷请太仆寺马价业蒙  圣谕本寺少卿连标正宜仰体  圣心为协恭之雅乃逞臆肆吻攻击世卿  皇上予之而标故靳之  皇上以款款之旨开谕之而标以幸幸之气要挟之何其敢于倨傲无人臣礼也且齿长宜罢诏连标忿争求胜不察机宜但事本因公情有可谅姑与仍旧供职马价务遵前旨行不行再行延滞以妨军国大事
　　○丁酉大学士沈一贯以续讲新书未得俞允讲官敖文祯愿将通鉴讲章与朱国祚轮日分撰具＜锍-釒＞题知
　　○吏部尚书李戴以病请假调理乞点用本部侍郎诏许其假侍郎员缺候旨行
　　○以太常寺卿孙玮为都察院右副都御史巡抚保定等府提督紫荆等关
　　○升山东东昌府知府李士登为按察司副使整饬沂州兵备
　　○原任荆州府知府陆梦履以寄库钱粮疏怠失查致吏侵欺巡按御史勘议应降一级调用吏部题覆报可
　　○发内库银五千一百一十五两于甘肃为给赏获功员役之用
　　○戊辰荫  穆庙大长公主曾孙游中道入国子监读书
　　○太仆寺署印少卿连标以高攀枝之言且＜锍-釒＞奏辩且求引退不允
　　○己亥以周府宗正安□□亻□□□已故升左宗副勤羙代之
　　○赠原任工部左侍郎沈节甫为都察院右都御史
　　○庚子宴海西忽鲁等卫贡夷羊孛罗等九十九名命侯陈良弼待
　　○辛丑升山西按察使李景元为右布政使广东韶州府知府王以通为湖广副使整饬武昌兵备
　　○户部尚书赵世卿言各省直正供钱粮军国额用果得如期尽至尽可接济请通行省直今后有司徵解不及分数者抚按依期查参抚按过期不参者部科指名查参庶事有责成法归画一完一分则宽一分之虞早一日则济一日之用诏嘉纳之
　　○蠲赈顺天永平二府被灾州县卫所有差
　　○兵部覆云南巡抚陈用宾＜锍-釒＞言缅酋雍罕纠结夷兵十万讎蛮莫土官思正势甚猖獗思正若败必内奔  天朝若闭关不纳则思正为虏恐失蛮莫而撤我藩篱出兵往援则贼众我寡恐酿祸衅而罢内地当兹顾此失彼之时画为因势利导之计条南三策一遴选胆勇间谍之人晓谕缅酋以顺逆祸福令撤兵回巢各保疆土静听处分如其抗违则当大彰天讨一责思正以死战果败而逃则声其罪而执之另择素有夷望土舍住管其地俟缅兵解后将思正归请于朝生杀放流唯命一缅情最狡倘或虏思正而据蛮莫则当置陇蜀于度外急图内治分营列戍战守耕屯相兼用贼入则遏其来冲贼出则袭其归路使彼进无所掠退有所惧旷日持久不死即逃矣仍严禁大小将领不许贪功轻举如果计退缅贼保安地方即与首虏同功从优录叙惟是缅孽拥众十万情甚叵测其情形忽有出于三策之外似又不可以执一为者况滇南万里而遥奏报一时难到一切剿处机宜并动支各项粮饷应听从长计议但期成功不为中制诏从之
