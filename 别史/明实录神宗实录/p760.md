<!-- { "loadSidebar": true } -->
　　○戊寅吏科等署科事左给事中徐绍吉等拾遗紏劾原任兵部尚书王象乾兵部尚书管都察院左都御史孙玮吏部左侍郎兼翰林院侍读学士翁正春顺天府府尹乔允升总督漕运巡抚凤阳户部尚书兼都察院右副都御史陈荐原任吏部右侍郎兼翰林院侍读学士王图兵部左侍郎魏养蒙总督狭西三边兵部左侍郎兼右佥都御史刘敏宽原任国子监祭酒朱国祯南京太仆寺卿刘汝康原任太仆寺卿管少卿事李时华原任吏部稽勋司管员外郎事主事范凤翼原任礼部主客司主事今侯补陈以闻户部山西司主事马之骏刑部河南司主事王之采历指诸臣莅官苦乡不法事请旨处分
　　○己卯  武宗毅皇帝忌辰遣官祭  康陵
　　○户部尚书李汝华覆长芦巡盐御史牟志夔题称万历二十九年起至三十四年止各灶拖欠商税一十八万二千七百三十二引八分九毫四十二年四月遇蒙慈诏蠲免请乞准商行盐一万八千二百七十三引二分八厘零以余没抵补欠课仍每引纳银三钱及带盐二分角□羊部从之　　○庚辰大学士吴道复乞归时章已十九上矣情词迫切且云欲登舟待命  上曰今时事多艰政本之地须人共济宜遵旨即出入阁佐理所辞不允
　　○辛巳大学士方从哲吴道南以言路缺人之多各官候命之久请允补考选起复散馆诸臣不报
　　○壬午复请允韩爌张邦纪黄国鼎郑以伟等升改礼部右侍郎等职及掌詹事府等衙门印信并允刘楚先回籍不报
　　○百官升总督两广都察院右副都御史兵部右侍郎周嘉谟为南京兵部尚书＜锍-釒＞辞不允
　　○户部奏边饷急缺淮课愆期乞差官守催大约谓今日盐法适当穷变变通之时乃臣部所为通变者不过复  祖宗旧制耳盖  祖宗行盐止有三商边商中引者也内商支掣者也水商运买者也此三商通则俱通塞则俱塞自淮上于三商外别添一囤户不愿三商之安乃尽资其膏髓以自为盈丰而盐法始坏今臣部虽奉钦依为两淮＜锍-釒＞理三商皆手额称庆而独囤户不满其欲假充三商百计挠阻如是则正课每年七十万五千一百八十引恐不能序销也所预徵内商余盐银数百万恐不能序偿也两淮所欠国课停压三年至亏边饷二百一十余万者恐不能序补也委应委官晓谕守催＜锍-釒＞理严防奸囤阻挠行新引以通边商＜锍-釒＞积引以通内商尽角□羊套搭太平场价痛绝私贩尽销官盐务使年销一年则七十万之正诛不至再压岁＜锍-釒＞一岁则二百十万之压课可以渐补依期徵角□羊毋缓时刻庶课不后期军需有赖矣　　○癸未大学士方从哲吴道南复请批发  皇太子讲读日期时所择十七日已过惟二十日得旨犹可举行故亟请之不报
　　○铸造福王庶第一子德昌王由崧麒麟钮镀金印
　　○封德王常邦□清庶第九子由椅为宁阳王
　　○两淮盐法道吴木□为谦条陈大平第一策其意欲借垦田之名行井田之法假田工之力严沟洫之制更树榆柳梨枣等木于经界之上一则资以为利一则资以为守户部如议具覆
　　○乙酉以祈祷雨泽祭告  南郊  北郊  社稷  山川风云雷雨坛  护国济民神应龙王之神  太岁之神  东岳庙收回脯□月右皿□果酒颁赐二辅臣三卓
　　○追赠原任太子少保礼部尚书兼东阁大学士赠太子太保于慎行为光禄大夫以其子中书舍人纬考满进阶也
　　○以原任都察院左副都御史许弘纲为都察院右都御史兼兵部右侍郎总督两广军务巡抚广东地方原任兵部右侍郎汪可受为兵部左侍郎兼都察院右佥都御史总督蓟辽保定等处军务
　　○丙戌大学士方从哲吴道南以前题补编纂官周延儒等未得俞旨复以为请不报
　　○户科给事中商周祚＜锍-釒＞请亟允部＜锍-釒＞蠲顺天永平二府过路落地二税留中
　　○丁亥礼科给事中余懋孳奏代王以溺爱之私听细人之谋舍长子鼎渭立少子鼎莎屡经廷臣会议紏驳渭母裴氏之非滥也莎母张氏之非嫡也则伦序当正而鼎莎不得终立也明矣前部＜锍-釒＞条议典制中有鼎莎蚤须改正一叚得旨俱依拟行是明以改正谕之矣经今五年执迷愈甚按臣周师旦多方劝导而坚拒如故岂特蔑视  君命抑何不自爱若此乞奋  乾刚立决数年未决之案并究群奸以绝乱本＜锍-釒＞入不省
　　○户科给事中官应震条上筹边济时暂计一议归并事例另悬助边一格听户部会同吏部查照从前款目稍为增额实授摇授各随其愿更不须与工部琐琐执争一议折色将河南山东漕粮粟米并十库物料暂准改折角□羊部济边二项行一二年仍复旧制
　　○戊子大学士方从哲吴道南复以蠲畿辅二税为请不报
　　○辛卯又请简发科道拾遗诸＜锍-釒＞时京官考察已于本月初八日举行部院三＜锍-釒＞与覆四品京堂及在外巡抚自陈之＜锍-釒＞俱已批发独拾遗者未下故辅臣言之不报
　　○礼部覆朝鲜国王李辉为其生母金氏请给冠服至再至三其情哀矣臣部当时不请给予者盖查宗藩要例亲郡王庶子袭封而嫡母不存者生母许封次妃俱止请敕知会不给诰命冠服夫内外一体固不忍以该国外藩不待以内藩之礼且嫡庶有经亦不得以尹氏侧室混同于嫡妃之列耳今据其屡请不休援  宪庙准给彼国康靖王升封副室尹氏诰命冠服为例又援崇王得封生母为妃并赐册命冠服为例夫  宪庙事出远年或者当时之特恩而要例定于万历十年炳如日星则内外臣工所凛凛恪守者即崇王生母有赐亦崇王愿移其妃之冠服于母因而徼异数之宠第奉有  明旨不为例则非臣子可概援以屡徼明矣今日该国之请臣部惟知有近行要例该国顺而安之若曰外国与内藩不同必欲徼特恩以遂显扬之情此俟  圣明乾断非臣部所敢知也得旨王既屡次恳请姑准给与
　　明神宗显皇帝实录卷之五百五十五
　明神宗显皇帝实录卷之五百五十六
　　万历四十五年四月乙未朔孟夏时享  太庙遣驸马万炜恭代
　　○大学士方从哲吴道南以  皇太子讲学日期奉有四月内改择之旨因择四月初七初九两日以进
　　○丁酉大学士方从哲吴道南请允补科道官言我朝二百余年有见在科臣只八九员台臣只六七员如今日者乎有各科无都无左右并无署印之官如今日者乎有按差缺人满者不得代题者不得下如今日者乎有起复假满考选散馆之官守候都门多者五六年少者二三年如今日者乎臣等非为诸臣惜盖为  祖制惜为  皇上之法祖惜也留中
　　○是日大学士吴道南复＜锍-釒＞乞休次日从哲亦为具＜锍-釒＞言之不报
　　○升山西参政朱思明为广西按察使湖广参政刘不盈为狭西按察使河南副使翟师雍为山东参政
　　○武清侯李诚铭承袭祖爵
　　○戊戌礼科给事中余懋孳因雨泽应祷＜锍-釒＞请速允阁臣所拟讲学之期留中
　　○乌思藏阐化王差国师锁南坚参等一千名进献珊瑚氆氇等物给赴京并在边番僧各贡赏绢钞
　　○己亥故左都督郑国泰妻李氏为男养性乞袭父职  上以国泰护送  圣母梓宫故允养性即袭左都督兵科给事中赵兴邦言兵部见行事例武职不繇军功升授子孙不许承袭皇亲子弟有世袭字样者许袭一辈无者止荣本身又都指挥佥事以上系流官不准袭明例昭然及历查养性祖郑承宪于万历十年  皇上所予不过正千户耳逾年而升指挥使又逾年而升都指挥使又再逾年而升都督同知承宪之都督同知非初授也承宪故而妻马氏为其子国泰请袭父官奉旨命兵部查例兵部查无承袭例覆候  圣裁乃蒙特恩准与做都指挥使一辈国泰之左都督亦非初授也且  明旨与一辈是一辈之后养性即都指挥使例不得做而况左都督乎往例俱存旧章难紊毋使天下后世谓  皇上庆赏不衷也＜锍-釒＞留中　　○贵州巡按杨鹤奏官兵南北两路擒斩贼二千九百六十余级需饷万分紧急乞发川湖二省借角□羊额饷以济燃眉
　　○礼部题  皇太子自去年八月出讲一开即辍群臣＜锍-釒＞请者不啻充栋矣顷阁臣择期揭请始奉  明旨定于四月举行群臣欢然举手加额曰  皇上慈爱  皇太子无所不至保其躬即春寒恐弗胜也崇其等威即色服恐以雩祷弗便也今四月虽夏正是清和之候三农获两非复贬损之时阁臣以初七初九入学吉期请竟俞旨杳然举朝臣工莫知其角□羊今去初七初九期已迫矣若复耽延则朱夏用事又将以炎热为辞将何时而后可学耶自古帝王至我  列祖何时不学岂皆不寒不燠之日时晹时雨之候耶人皆谓  皇上深爱  皇太子但不欲令其与外廷相接恐浮华交会之徒开导引离构之渐不知外廷诸臣诵法孔子者也进讲经史皆教以事  君父之孝抚四海之仁计安  社稷之略忧盛危明之谟闻于耳惕于心逊于志利于行与宦官宫妾损益万万相悬也  皇上又何过计焉乞速俞阁揭旦夕举行
　　○差行人侯恂往德王府行丧礼
　　○巡按贵州御史杨鹤言乌撒道里本在黔中去川南叙州府一千一百五十里而遥所设同知一员既无一事管理亦无官舍可栖土官更无一人为之弹压自土知府安云龙物故后安咀旧与安效良争官夺印日相讐杀者二十年夷人无主盗贼蠭起者二十年绑掳军丁烧毁屯堡者二十年劫掠行商西路道梗者二十年是争官夺印者蜀之土夷也而蹂躏糜烂者黔之地方黔之赤子也蜀既久不能定黔亦忍不敢言若改隶黔中则黔中之地黔中便于控制一便也黔中之官有军节道有府厅有递西守备有卫有所弹压不患无人二便也黔中驿递黔中自任调停三便也钱粮马馆责之安效良不敢不如期办纳四便也禁讐杀则讐杀可禁禁盗贼则盗贼可禁军屯免于涂炭道路可使廓清无所不便也又天桥哨两山之间间产银气汉人不得采而夷反窃之失策甚矣曷若取充兵饷不费帑金而坐收天地自然之利此天以之赐黔也又言乌撒者滇蜀之咽喉要地也臣繇普安入滇境七日始达乌撒见安效良之父安绍庆据沾益中当曲靖之门户效良据乌撒又扼滇蜀之咽喉两雄并立父子各据一方且壤地相接无他郡县土司以隔绝之将来尾大不掉实可寒心嘉靖间乌撒夷妇奢勾谋叛纵夷人四出劫掠擅折六驿四司官仓改立私宅夺占军屯掘穵濠堑插夷字牌面反形渐著幸赖抚臣徐问先觉调集三省汉土官兵防御截杀逆谋乃寝非殷鉴乎犬羊叛服不常蜀中有遥制之名而无其实黔中有可制之势而无其权臣以为不如改隶黔中便  上命所司速议之
　　○庚子准蜀府南川王奉铢嫡一子至湘承袭王爵
　　○吏科等科左给事中徐绍吉等奏紏拾京堂官员奉旨令魏养蒙留用朱国祯照旧调理刘汝康调外任陈荐刘敏宽致仕王图李时华冠带闲住　　○河南等道御史韩浚等奏紏拾大僚奉旨令朱之蕃留用孙慎行照旧调理王士琦调南京别衙门用丁启浚调南京用
　　○大学士方从哲因给事中赵兴邦以郑养性准袭左都督一事归阁臣票拟之过因备陈票拟始末言不敢与成例有违亦不敢与  明命相左并乞以后恩赉宜惜名器以服人心
