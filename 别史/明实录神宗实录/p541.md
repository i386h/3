<!-- { "loadSidebar": true } -->
　　○兵部覆福建总兵朱文达等擒斩倭贼功次沉夺倭船二十五只擒斩一百三十二名颗夺回男妇一百七十五名口器仗一千二百九十三件诏实授朱文达都督佥事佥事王在晋徐应奎等各升职一级副总兵官施德政同知陶拱圣等各赏银有差
　　○调甘肃游击卢养正为延绥参将
　　○癸酉  长陵明楼雷火灾
　　○升临洮中军冯印为延绥游击将军
　　○甲戌宴建州等卫进贡夷人三百九十九名泰宁侯陈良弼待
　　○乙亥夏至祭  地于  方泽遣官恭代
　　○大学士沈一贯言该文书官冉登捧出  圣谕朕览文书见  天寿山守备内官李浚等具奏本月二十三日夜雨雷火烧毁  祖陵明楼朕心惊惧弗已其恭行奉慰修理及修省礼仪卿等便拟出旨来谕卿等知钦此臣等昨日出阁已闻传言耳不忍听心不忍信今奉明谕战栗忧惧  天威屡严而孔赫  祖灵甚愠而靡宁愈昭愈大愈迫愈近在  皇上诚宜哀痛贡躬侧身修行以为臣下率先在臣等举宜洗心涤虑犯颜苦口以图仰禆万一谨钦遵拟票上进外敢以紧要一言陈之盖近来章奏不通德意不宣人心郁愤已极  天地  祖宗日陟降于上下幽明之事于何不知偪反蕴隆无所发怒故特于此再昭儆戒耳  皇上欲修实政必自通章奏始欲通章奏必自撤疑情始君臣上下之间涣然不疑有疑即询有谋即用有事即断有断即行则奸毙何所容隐衅孽何所藏蓄群策自然毕举群情自然舒畅宵旰何劳独忧所以仰答  天地  祖宗而昭国家千万年之祐者端在于此若但有畏  天敬  祖之言而无其实事则人尚难欺  天岂容伪臣等陈言至此毛骨皆悚  皇上但＜锍-釒＞通章奏俯采群言申冤理滞进贤达能则人心悦而天意得转灾为祥化忧为欢皆不难矣
　　○吏部右侍郎杨时乔覆冒滥京堂＜锍-釒＞  上曰科道紏劾冒滥京堂系是旧规公论难废尔部其将前覆本再备写来
　　○升文选司郎中景明为太常寺少卿提督四夷馆
　　○升南京大理寺卿游应乾为户部右侍郎总督仓场
　　○起升原任郧阳巡抚马鸣鸾为右佥都御史巡抚宣府赞理军务
　　○丙子大学士沈一贯等言臣惟治天下当先防其患而防患之术当先图于早今年大察之后天下官员多缺从来官府之空未有如此之甚者司道有缺各道带管而带管者或遥制千里或兼摄数道知府有缺佐贰官署印而佐贰官率多举贡监生出身日暮途穷既无为民之念又乏治民之才抚理乖方贪秽不治民生日蹙盗贼多起故今年福建有白莲社之盗广东有珠池之盗云南有嶍峨之盗皆繇地方无官所致也又南来者言河南归德一带岁荒民饥死者枕藉人尚未死率脔而食之本省巡抚久缺巡按又病谁为抚治江北四道四府而缺官者五关系  祖陵运道又遭水灾荒歉盗贼乐于无官而良民苦于无主即此一处他道可知臣等闻之为之骨寒毛悚哀痛而不能安也伏望  皇上将吏部推补本章不时允发幸甚留中
　　○丁丑  穆宗庄皇帝忌辰  奉先殿行祭礼遣官祭  昭陵
　　○南京守备太监邢隆＜锍-釒＞奉旨查征产税银两  上以税契银两原系大造年分积累所贮今已尽角□羊须待十年后民居另有推收可复徵既内外官员会同如拟行　　○戊寅大学士沈一贯等言顷来御前本章祭票者既少及至拟票批行者又少所行不过令部院知道者耳部院之题覆不下则与不令知道者何异若其是也当亟从之如其非也当令再议不宜久留而不断也窃见  长陵之变异极大臣等固知  圣心之警惕甚深顾警惕而以政事行之方是真警惕若尚迟滞则  上天  祖灵必将更加厌斁臣民夷虏盗贼将乘  天地  祖宗之厌斁而生他心至是则虽有二三老臣无益于毫厘轻重矣臣等连日上揭望  皇上省发章奏今日虽发一二如皮林之功虽叙而播州之功尚阻武官之推有点而文官之推尚格窃如此大变决非一二小事可以塞责必当以实心实政应之伏乞将御前文书通行发票此乃收人心回  天变第一实事不报
　　○兵部覆福建布政使徐学聚言吴建兄弟以白莲道教妖术惑人遂谋不轨不三五日聚众数千布讥扬旗结营派哨扑灭不早必致蔓延幸道臣刘毅等同心戮力三日之内尽行擒获地方安堵如故但地方之事稽核巡历其责则在按臣绥辑消弭其责全属巡抚今该省缺抚乞一年余闽地何地此时何时可令缺官如此得旨功次行巡按御史勘报巡抚作速推来
　　○刑部尚书萧大亨上＜锍-釒＞请假辞署兵部印并催点尚书侍郎等官  上令暂假数日仍候点发
　　○升蓟镇游击杨弘吉为分守温处地方参将
　　明神宗显皇帝实录卷之三百九十六
　明神宗显皇帝实录卷之三百九十七
　　万历三十二年六月庚辰朔礼部题为明楼烧毁乞先行奉慰以申对越事  上命于十三日遣英国公张惟贤致祭奉慰  长陵成国公朱应槐等并祭  各陵及  天寿山之神
　　○以皮林剿苖功加元辅沈一贯少师兼太子太傅荫一子中书舍人次辅沈鲤太子太保朱赓太子少保各荫一子入监读书赏银币有差一贯等＜锍-釒＞辞不允
　　○兵部等衙门覆总督王象乾巡按李时华水播分界事两＜锍-釒＞在象乾谓水播分疆以渭河中心为界其原属播地水西侵占者必宜尽还设置流官照遵义起徵徵利自公费外悉充黔饷在时华则谓征播之役水西不惟假道且又助兵矧失之土司得之土司原非分我内地播固输粮水亦纳赋未必尽属空虚假令以土地之故伤字小之仁恐我疮痍初起之民从此多事不可不为之深虑臣等窃谓据法而论无论盗卖之地当复凡播州故土畴不当尽数退还以明朝廷之威平心而论无论渭河之地在所当予即千工堰至乌雅尾诸处查系嘉隆以前侵占亦应稍加曲处以示朝廷之宽仁宜再行巡按酌覆  上曰遵义水西地界如何尚未处定国家以安边静民为重岂得畏避嫌疑因循持久着行与该督抚巡按遵照议处来还立限与他钱粮加派悬编原非久计革屯裁官等事一并酌议以闻
　　○兵部覆皮林剿苖功次  上曰皮林恶苖肆乱将士宣威剿除楚黔既宁合宜班赏戴燿升俸一级杨芳升兵部右侍郎兼佥都照旧巡抚各赏银币荫一子入监读书其余文武将士各升赏赠恤有差
　　○礼部署部事李廷机为奉旨着议事窃惟楚藩一事古今未有亦天下之共视为观听者也故情罪当则天下自肃情罪不当则奸人益肆臣见湖广抚臣赵可怀看议楚事一＜锍-釒＞意尚含糊律多傍引知畏宗室不知畏朝廷违悖者有二不可角□羊者有五幸  皇上一明听为  高皇帝祖训万世世守者也当时垂训云亲王有大故风闻无实辄敢上闻者斩今楚藩之事勘议屡矣曾有实迹可据乎凭一华越与袁焕等遽欲没其家潴其国此其处心积虑又不止风闻而已使遇  高皇帝不知当加何典而今却寻别律拟之恐与  祖训有违矣当廷议之初上也众言淆乱  皇上独执  祖训断决谓谋害亲王条款载在  祖训甚严着抚按官严加查勘夫查勘既用  祖法则谋害自用  祖训若同谋者先坐以诱人则被诱者应减以作罪原情何在而今忽拟以此恐于  明旨又悖矣然此犹谓据事请裁臣下或难擅定耳至称律云越关奏扰同行拨置之人遣戍此为王府害百姓者言非为群奸谋亲王者言也若以谋害为拨置则是以藩王同庶民轻重尊卑之间能一乎此不可角□羊者一蕴钫旧即能文固楚先王子孙也讦草称出手创不忆楚恭王王太妃何人乎今＜锍-釒＞语俱在读者尚污人齿颊作者当何以为心固知草檄之日已与楚先王之义绝矣曾有与国义绝之人而谓反减于英嫶五人乎此不可角□羊者二楚藩未经勘明依然天潢屏翰也白沙洲故地蕴金□畾安得而占之高观山树株蕴钫何得而砍之楚先王有知视百年所树者一旦为强宗掠取不知如何余恨乃云树价值银三两追还楚府此不可角□羊者三林槐一富棍而放禄米雍如春一脱盗而入王府尚谓小人狥利耳至于袁焕等谋起不轨则匹夫而犯王家庶人而凌帝胃此时尚幸槐侄女林氏之未进耳若楚王不察而误纳之则假王闻见之诬宁在越妻后耶招称诸宗误信既拟为渠魁矣何得仍拟以受财枉法例也此不可角□羊者四倪守宽等五人本非善类目楚王为奇货甘心一举而啖之其所望者大矣若云止诓骗而已则十两财物五人所得几何而为人作等事耶今止坐以局骗人财此不可角□羊者五楚藩自被讦以来藩王之体遂轻则诸宗之势日肆论理既不可同城以居论势必卒难别地而处则舍明白正法之外又孰可以处分之哉臣尝反覆楚招参以今日之法群宗当宥而宥恶必不可不诛卑贱当宽而主谋必不可少减盖华越九人自  高皇帝视之皆逆子也不正之何以慰  九庙之灵群属诸宗自  皇上视之皆宗属也不宽之何以笃同宗之义朱添爵等三人情之不得自擅者也不减之无以预杜乎宽滥袁焕等五人法之必不可赦者也不诛之无以垂戒于将来若主谋与随从同科而主谋反得曲全豺狼与狐狸并惩而豺狼顾获轻遣则日后再悍宗人人尽望风畏从矣故华越袁焕等均宜以谋害正条究罪而不必旁引曲庇以开幸脱之路长乱逆之萌者也奉旨三法司并看了来说
　　○辛巳大学士沈一贯等言臣等因  祖陵灾变甚大日夜忧惧不宁连上三揭请亟下章奏补缺官然不过  皇上之指掌间耳而候命数日未睹施行适文书官王体乾捧出  圣谕朕览卿等昨奏揭省发积下奏章乃今日收人心回  天变第一实事具见忠爱恳至但朕偶闻  祖陵变异惊惧战栗以致头目眩晕身体虚软连日调摄心神尚未定静已知道了谕卿等知钦此臣等诵绎再三伏惟  祖陵之变真出万分异常  圣心之惕实出一气所感于此见喘息呼吸之相通而敬畏修图之宜急矣屡次所请惟乞见之行事煌煌  上天非可矫诬灾害并至虽有善者亦莫如之何也留中
　　○壬午大学士沈一贯等又言顷蒙  皇上行皮林之赏推念阁臣臣等既已合＜锍-釒＞恳辞未蒙谅允但阁臣不预军赏臣安敢不谨守此约  皇上纵十命臣必十辞惟及蚤收回成命免臣聒渎幸甚幸甚且臣于此又有不容不渎者夫皮林之功与播州之功虽云异地而其时其人则彼此相因不可分而为二故兵部以两本同叙臣之拟票亦通融于两本之间皮林本中柄其事而功最大者巡抚江铎与总兵陈璘也二人之功于播尤著故并叙于播而于此本中但叙其次若载燿李如樟等今皮林之叙下而播叙犹未下见者不察必疑以为遗铎而叙燿遗璘而叙樟舛错不伦臣岂能须臾苟安哉论功则皮林小而播州大论时则皮林后而播州先两功之成三年而始叙之然犹一行一留何以慰忠劳之心为后来之劝伏望将兵部叙播功本即赐简发臣一辞一请皆出恳迫冀垂矜允  上曰皮林之捷卿实居中运筹加恩非过既恳恳固辞特允所请以成卿劳谦之美播州叙功＜锍-釒＞朕因细览尚留旦夕即当简发并谕卿知
　　○癸未大学士沈鲤朱赓各上＜锍-釒＞辞免恩典许之
　　○甲申大学士沈一贯等以  圣谕连日调摄请赐面对诣仁德门起居
　　○乙酉太白昼见在未位
