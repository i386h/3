<!-- { "loadSidebar": true } -->
　　○原任吏部左侍郎升右都御史总督仓场张士佩疏辞新命吏部覆称士佩轩爽有才刚执任怨御史顾际明论其猎升少宰奔走于张居正作福弄权之时考士佩以四川巡抚升吏部侍郎在张居正已故后昔虽似骤今一废十年才甚可惜但方蒙召用辄有弹章大臣出处之义决无来理  上命士佩在籍听用  兵部题关白平秀吉倡乱元凶妖僧亥苏实为谋主有能擒斩二贼来献者照前议通候重赏外平秀次既承秀吉有能擒斩者与斩秀吉同赏其斩平秀如平秀忠平行长平义智平镇信宗逸者赏银五千世袭指挥使若海外各岛头目有能擒斩各贼来献许即封为日本国王仍加厚赉奉  旨赏格部议已定着经略并各镇及朝鲜等处宣示军中仍行各省直通谕海外诸国遵照共图剿灭凶残各安境土成中外荡平宁辑之治  辛丑  贞惠安和景皇后忌辰遣伯卫国本祭  陵寝  先是御史高举言新升工部侍郎沈节甫家食再请月旦称贤然卿二尊官一岁三迁不应神速至是四川巡抚艾穆当年抗疏素推骨鲠然床褥呻吟兵马钱粮谁与料理为二臣计似与休沐为便也部覆艾穆先奉  钦依回籍节甫清望素著资深叙迁原不为骤上命节甫速赴供职  改礼部左侍郎黄凤翔为吏部左侍郎  原任兵部右侍郎贾三近卒三近山东峄县人繇隆庆戊辰进士改庶吉士历谏垣京卿升右佥都御史巡抚保定予告回籍叙功起兵部右侍郎以亲年逾迈辞卒于家部称其声翔谏省绩著抚畿辞荣归侍凋沦堪惜  命照例与祭一坛减半造葬  礼部覆河南抚按勘报周王肃溱母妃袁氏事姑滫＜灒-贝鬲＞氵□随必亲痛夫追慕不已缟衣粝饭赈孤恤贫勉子训孙惓惓势国周王肃溱谦冲俭约乐善敬修友于兄弟宜其民人宜遣官赍敕旌奖以昭崇重亲贤至意从之  以四川行都司军政佥书徐中武充狭西行都司掌印官  兵部题辽东征倭边腹大兵渐集播州宣慰司杨应龙家丁五千不必调遣报可  壬寅  遣山东按察使王藻为河南右布政司河南提学副使王士性为山东督粮左参政  起原任总督漕运户部右侍郎杨一魁为南京太常寺卿  癸卯  改太仆寺少卿周思敬为太常寺少卿提督四夷馆  铸河南济军道及协守保镇天津gd改ga海防副总兵各关防  原任总督南京粮储右副都御史曾于拱卒与祭葬如例于拱江西泰和人繇进士历部郎籓臬迁太仆寺卿养病起原官升前职为科臣王治论列闲住寻奉  恩诏致仕抚按部科前后交荐二十余次卒于家部称其居官洁已爱民归田读书谈道公论已明人品无玷请照例与祭一坛减半造葬从之甲辰升礼部右侍郎范谦为左侍郎改南京吏部右侍郎刘元震为礼部左侍郎兼翰林院侍读学士  四川右参议许守恩以原官调补山东整饬霸州兵备  乙巳以年节赐辅臣赵志皋张位讲官陈于陛等各银币有差  丙午升河南左参政李化龙为太仆寺少卿添注光禄寺少卿程奎填注实职  升江西左参政李盛春为太仆寺少卿狭西副使荆州俊以原官管理河东兵粮道  礼部类奏本年灾异甘肃诸镇浙粤诸省地震不止一隅荣河等邑蒲解等州天鸣适当同日雹飞石陨再见闽中水涌山崩复闻狭右火光流而坼土白气亘而冲霄霪雨飓风禾苗立毙漂胔积骸人畜胥残定非气数自然实是昇平炯戒  上曰今岁灾异叠见朕用惕心大小官员各宜省愆尽职毋得欺公坏法致干和气  遣太常博士吴楷致祭庆宪王妃方氏于应得祭四坛外加祭五坛工部差官行葬礼并给银两有建立坊  钦赐祠名褒节坊名宗烈本府择内官司香火岁遣守巡官春秋二祭  丁未以两浙荐饥命民屯等粮再免年徵外止带徵旧欠一年仍行各省直著为例从户部覆狭西边御史宋兴祖疏也  戊申  大学士赵志皋等题章奏所以宣上德达下情  皇上临御以来未有留中不下者近始有之间或再请不发窒碍多矣即如科臣刘道亨疏论侍郎李尚思至今未发欲出不可欲去不能吏部拟升邹元标为应天府府丞亦至今不发既不敢以他官填补又不敢虚屈久待又科臣林材疏论辅臣王锡爵素性刚方奉母趋朝被言必生疑阻伏愿特加慰谕所论臣等辅理无状即赐处分并将留中前后廷疏下部覆请臣等幸甚  改南京礼部右侍郎邓以赞为南京吏部右侍郎  升广副使徐秋鹤为浙江左参政山西佥事杜华光为河南左参议  以游击管狭西参将事王鸣鹤充镇守贵州清浪参将  己酉  大学士赵志皋等以岁终将讲过经书讲章通鉴纂修要类缮写进呈  辛亥  以正旦令节赐二辅臣吊屏门神判子福禄狮子葫芦等物及讲官陈于陛等六员各有差  以山西副使王国为河南提学副使  初御史姚思仁劾奏总督宣大萧大亨言扯力克奉  旨革赏责令擒献火落赤而大亨改令擒献史二赎罪两年市赏遂全给之且仅拘史二于东岳庙中其子吉妹等拥众求进辄令巡扬[抚]王世扬弗拒而二百七十骑复入盘踞如故也大亨具疏剖辨并求罢斥  上曰萧大亨总督西陲抚绥强虏边疆赖之岂可因言求去不允辞至处置降夷着督抚镇官从长计议毋贻后患  升广东左参议马千乘为雷廉兵备副使河间府同知周有光为狭西汉羗兵备副使  升分守紫荆关参将韩光为神枢营右副将  狭西都司王梦书为分守狭西参将  壬子工部尚书曾同亨乞归许之以年来各工效劳独多赐驰驿归仍赏银三十两纻丝二表里吏部右侍郎李尚思以被论乞休应天巡抚刘应麒乞回籍养亲吏部覆请许之  甲寅以岁暮告  太庙  祧庙
大明神宗显皇帝实录卷之二百五十六
　　万历二十一年正月丙辰朔元旦免百官朝贺
　　○赐二辅臣上尊珍馔
　　○吏部尚书孙鑨等题今距京察非远论劾益多恐拾遗不足以致摉抉太过流为刻核令科道毋复有所论劾其抄到者一切不覆俱候考察自陈取自  上裁以后凡遇京察年分自十二月初一日为始即不许有所论劾  上从之著为例
　　○兵部尚书石星题宁夏捷功节经题奉钦依行勘因俘因解至特为先请宣告而行勘未来故未敢议赏  上令依限奏报以役直勘各边功次俱严限不得踰一月之外
　　○升浙江参政夏良心为山东按察使广西副使李鋕为广东参政工部都水司郎中陈九畴为山西副使分巡河东直隶顺德府同知周应中为山西佥事潞安兵备
　　○戊午礼部尚书罗万化奏正旦令节亲郡王及天下文武衙门赍捧贺表一千九十通  太后  中宫表笺如之
　　○命妇朝贺并免
　　○庚申立春节赐二辅臣上尊珍馔
　　○辛酉以孟春时享  太庙遣公徐文璧恭代祭  太岁月将之神遣太常寺卿行礼
　　○总督两广都御史萧彦奏暹罗居极西去日本万余里近有贡使请于兵部愿效勤王兵部覆令发兵直捣日本又念海道旷远夷心叵测要行停请兵部议关白以贼厮篡夺淫虐奸狡凭陵诸国今复占据朝鲜潜图内犯致廑王师乃暹罗贡使愤兹不道既效勤王之忠亦笃恤邻之义臣等特为请遣一以风厉远邦一以牵制倭众盖兵家固有多方以误之者初非以堂堂中国恃兹岛夷之力为也  明旨既嘉其忠义又重其事机必待督臣酌议取彼回文方可颁敕深识远见隐然具在今督臣坐镇炎荒海邦机宜悉如指掌合令查照题议事理将本部差去号召官员悉听酌量行止如已达彼国即便责差忠勇通官传檄宣谕暹罗国王遵照  明旨整饬舟师回文奏报另听敕书至日遵行从之
　　○壬戌命协守蓟镇副总兵署都督佥事陈璘充统领蓟辽保定山东等处防海御倭副总兵分守山西左参将赵勋为五军三营参将蓟镇车后营游击朱绍庆为五军八营参将降分守延绥孤山参将孙朝梁为延绥入卫游击
　　○甲子命提督操江南京都察院右佥都御史朱鸿谟为都察院右副都御史巡抚应天南京刑部尚书辛自修为工部尚书都察院左副都御史蔡国珍为吏部右侍郎
　　○升南京礼部精膳司署郎中事主事甘两为广西提学佥事狭西行太仆寺少卿兼佥事张世则为狭西苑马寺卿兼佥事
　　○调分守徐州参将解元分守山西
　　○丁卯命协理京营戎政都察院右都御史兼兵部右侍郎徐元泰为南京刑部尚书都察院左佥都御史李祯为左副都御史大理寺左少卿张养蒙为南京都察院右佥都御史提督操江
　　○以浙江副使余良枢为狭西行太仆寺少卿兼佥事　　○戊辰礼部尚书罗万化题顺义王并忠顺夫人请讨番僧传习经典无非戒杀之意督臣代为咨取今将前项番僧领占班麻等四名令其随带番经刻限起程仍咨总督衙门差人转发虏庭听其事完日送回该镇从之
　　○升五军五营佐击卢继忠为分守徐州参将福建都司佥书黄冈管兴都留守事
　　○己巳以贵州副使陈性学为湖广右参政
　　○调山西副使王国提督河南学政
　　○庚午以光禄寺卿王汝训为都察院左佥都御史
　　○辛未大学士王锡爵见朝谢恩＜锍-釒＞言从来大臣有日侍左右以晋接承恩者矣未有在远而弥亲求退而反进者也有当事在先以老成起废者矣未有班在第三秩不满再考而一旦骤躐首揆者也亦有持禄养交以脂韦遇合者矣未有硁硁负俗之行而顾以此受鉴赏者也又有名高望重以众论推毂者矣未有志行不孚毁言时至未信于友而先获乎上者也臣么＜麻骨＞一介兼而有之真恩并于高天厚地而荣逾于三聘九迁  皇上傥始终爱臣而欲全之更望多简时贤共参密务不必以聪明专寄之臣则臣□乎可以寡过耳  上悦特赐银一百两纻丝四表里麒麟胸背一袭
　　○壬申  英宗睿皇帝忌辰遣侯薛钲  裕陵行礼
　　○癸酉御史徐兆魁奏本月十四日长昂犯抢大毛山堡请治参将樊崇礼把总张尚武提调王勇等罪有差
　　○甲戌以总督蓟辽保定兵部右侍郎郝杰协理京营戎政
　　○升湖广右布政陈用宾为佥都御史巡抚云南　　○给事中韩学信言戎务方急协理升迁太骤徐元泰长于才而短于品不宜以所短弃所长未可轻易元泰因上＜锍-釒＞辞不允
　　○户部覆总督三边都御史叶梦熊条陈四事一酌盐引减原欠盐粮每银一钱纳粮一斗每银一分纳草一束其新增一十万引通行均派各□勒完俱填入二十一年勘合二修水利修葺旧渠灌溉屯田役军每日给银一分五厘借支军饷三造器械谓应用料银四千八百余两工匠计日共银几三千两四计兵饷宁镇荡平见粮俱尽议催南京户部银二十万两并二十一年年例市本马价预支等项从之
　　○户部覆甘肃巡抚田乐＜锍-釒＞甘肃地方孤悬千里恃强兵足食全在广储一清屯粮严豪猾之积逋二浚水利设专官以责成三垦荒土免田壤之永科禁官豪之占夺至请复本色向因本镇环隶河外为挽输不易始改徵折色止缘浃岁以来叠罹灾荒以致拖欠之数多至四十八万有余臣等先曾题奉钦依令陕西抚臣加意督催无分秦越若使以民运之负欠发帑金以给补非特内财有限亦恐外输益拖请命本部移咨陕西甘肃各巡抚将沙井庄浪一带附近临巩州县地方者改运本色依限尽完不许欠缺以后年分悉照此行从之
　　○以云南参议卢一麟为贵州副使整饬毕节兵备
