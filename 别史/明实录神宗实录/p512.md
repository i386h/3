<!-- { "loadSidebar": true } -->
　　○工部尚书姚继可因御史刘九经论通政使沉子木匿汪先岸参继可＜锍-釒＞不以闻又转送副封谓吏部侍郎一推竟出于继可报其所厚上＜锍-釒＞自辩云臣推举子木在先岸未上＜锍-釒＞二十四日之前臣何由能知先岸参臣而预推子木以为报德地自臣会推子木之后先岸参臣之前并无别＜锍-釒＞投通政司子木何从匿不以闻又安有副封转送于臣此该司僚友所共见闻岂能掩众人之耳目乎祗缘臣人微望轻甫任六月人言三至则臣之不识可见况目疾未愈昏眊日加司空之任实不能堪伏望  皇上垂悯早放以息众论诏汪先岸妄劾大臣已加薄处刘九经如何又摧折老成横及多官朝廷将何倚用令降三级调外用卿推举无私宜安心供职不准辞董裕沉子木范醇敬俱令仍旧供职
　　○通政使沉子木上辩白＜锍-釒＞乞休报已有旨
　　○礼科都给事中张问达言浙江学臣不可久缺请  上点用吏部亦以为言俱不报
　　○发太仆寺马价二万六千二百有奇于蓟昌二镇连前议留永平府马价等银共足三十年秋季至三十一年夏季额
　　○是日戌时一星起自东南色血红大如椀忽化为五攒聚各大如前中一星最明俄为云掩至子会为一丑复分为五久之又会为一大如簏顷复如初出渐没
　　○庚申贵州左参政伍让告病乞致仕许之
　　○辛酉升山西副使刘廷谟为右参政兼佥事分巡冀宁道浙江绍兴府知府刘文徵为副使兼右参议
　　○壬戌  孝恭章皇后忌辰遣官诣  景陵
　　○升吏科左给事中田大益为兵科都给事中户科左给事中白瑜为工科都给事中
　　○工部尚书姚继可通政使沉子木各＜锍-釒＞乞免御史刘九经降调放臣归里俱报遵前旨不允
　　○甘肃巡抚徐三畏＜锍-釒＞赐叙功赉荫不允
　　○与镇守四川总兵李应祥母蒋氏祭葬　　○革刘宗汉神池守备听调以太原前卫指挥黄正补之
　　○吏科等科田大益等救御史刘九经降调＜锍-釒＞云  皇上挫九经以安四臣也四臣挫而  皇上不忍九经挫而四臣不安诚怜卿贰之横摧而偶忘台从之销耎重加台从之诃谴而反遗卿贰之局踳恐亦非  皇上意愿容九经安四臣而垂两惜之仁御史袁九皋等亦有＜锍-釒＞救并不报
　　○甲子户部尚书赵世卿覆江西抚按乞蠲折灾伤地方粮＜锍-釒＞请量将浮梁等县本年存留钱粮各被灾轻重分别蠲兑所兑银两准将带徵银两二十一年至二十五年拖欠通共一万五千两留抵蠲免之数所遗税契赃罚关税银两仍旧照数解部接济边饷助工支用其各县额派漕粮俱徵本色与无灾州县并解运其原无漕粮止有南粮县分本折仍照南部原定则例徵纳不必更改以滋纷扰至于带徵钱粮原系济边正额已奉  严旨本年以里完解所称被灾一十六县姑再准将二十七年以前银两暂免十分之二改限三十一年六月补徵解完报可
　　○两淮盐法太监鲁保＜锍-釒＞参指挥鲁登科余元俊刘显忠等捐献银两尽虚不容轻宥乞收成命速下法司依律治罪脱逃各犯勒限严行提结正法庶奸宄潜消祸萌永绝两淮万□苏命从之
　　○乙丑遣官存问原任户部尚书毕锵
　　○云南巡抚陈用宾因御史康丕扬论劾上＜锍-釒＞辩白乞休不允
　　○丙寅霜降遣官诣  昭陵行礼
　　○赠定国公徐文璧特进光禄大夫柱国太师兼太子太傅
　　○升四川副使庄懋华为右参政兼佥事分巡下川南道
　　○革总兵麻承恩回卫先是承恩以违禁馈遗被科道交章论劾候旨处分上＜锍-釒＞陈渎故有是命
　　○河道总督曾如春言河漕事属一体李三才有功于河漕乞留用共济不报
　　○丁卯大学士沈鲤＜锍-釒＞言臣原籍河南当中原辐辏之冲四方民隐无不与闻而顷者奉召北来所至皆观风考俗悉其情状乃知当今时政最称不便者无如矿税二事盖采榷之始  皇上本以权宜济之不欲重征其分遣内臣亦似区画下情便于上达乃内臣不能仰承德意滥用群小布满川闾穷搜远猎而群小之中又各有牙爪羽翼虎噬狼贪无端告讦非刑拷讯遂激为临清武昌苏州之变而近日广东辽东狭西云南尤纷纷未已臣窃观天下之势如沸鼎同煎无一片安乐之地贫富尽倾农□交困流离转徙卖子抛妻哭泣道途萧条巷陌虽使至愚之人亦知必乱乃今市井奸民犹复肆为欺罔  皇上祗见其目前所入如此豊盈宁知其私取充囊十得八九惟彼假公图利一旦生事地方直甘豢豕自屠独使朝廷当百姓之怨耳  皇上岂将谓东征西讨宣捷献俘神武赫赫无复可虑乎以臣愚计则乱生不同有逆而乱者有愤而乱者逆而乱者如宁夏播州彼先据不祥之名而我为仗义之伐故人心用奋天戈所措当即芟灭若偾而乱者则所谓土裂瓦解者也以四海之众而嚣然皆怒皆怨一唱万和朝廷之号令必不可行官司之法度必不能制兵于何出饷于何资盖国家连岁兴师行赍居送按丁增调履亩加租疮痍未瘳呻吟未息更有徵发岂不速乱臣不胜杞忧以为方今欲弭大乱莫先收拾人心收拾人心莫先停止采榷撤还中使系治棍徒旷然与天下更新上也即不然而改畀抚按代与征输则赋额既可无亏穷人亦得苏息目前救毙亦其次之在  皇上一转移间耳大学士朱赓＜锍-釒＞请言目前第一吃紧事  皇上试垂听焉  皇上以今之矿尚采之山与今之税尚榷之□与自开采不止地无余骨而处处包矿则苍黎之骨髓也自征榷不止□无余资而处处包税则菜佣之资本也臣所经过地方父老子弟咸遮道而愬曰上供易下供难鬻产业易鬻妻子难逃乡土易逃生死难  圣天子深居九重应不知小民疾苦如是愿入言之以活旦夕之命盖疾首蹙额嚣然丧其乐生之心夫既不乐生宁复畏死既不畏死宁复畏法试恐一呼百应四方云起比时官僚多阙府库悉空无将无吏无兵无食而焂止焂行之令又无信可恃  皇上即发停止之诏无及于噬脐即捐内帑之藏无救于远火天下事尚忍言哉  皇上幸母以刘哱倭奴府江播州甘肃等处相继受俘而谓治可长保也亦幸母以天津临清武昌承天广东辽阳苏州淮徐之变旋即解散而谓乱可无虑也天下之患固有酿之久蓄之深焂然而来不及措手者唐玄宗方宴凝碧而渔阳之鼓鼙已阗于户宋徽宗方游艮岳而金人之累绁已及其身此皆不移晷立见倾危岂有次第先后哉今但见琼林大盈可以充居积奇珍异玩可以娱目前而不知辇下之有羌戎舟中之有敌国噫可惧已  皇上聪明天纵岂不辨此良由小人妄窥  圣意巧为说辞矿之计穷则宝井海山之说进而索之舆图之外矣税之计穷则绝粮契税盐利库余之说进而求之影响之间矣听之若有据行之若无伤故此辈一言而即入在廷百言而不省传曰长国家而务财用者必自小人矣彼为善之小人之使为国家菑害并至虽有善者亦无如之何矣岂为今日而发乎伏望  皇上推不忍加派之心徵还内臣悉罢矿税推逮治鲁登科之心严查一切欺罔悉寘诸法而又推宥张时弼之心并释逮系诸人悉复其官则一俄顷间而  圣心之仁流于四海名与尧舜俱永而臣一念狗马之诚亦庶免不负所学不虚此出矣俱不报
　　○是日重阳节赐辅臣上尊珍馔
　　○吏部以两司方面共缺六十四员将推过应补藩臬诸臣汇＜锍-釒＞列名上请点用不报
　　○戊辰礼部覆议译字官之差以后将原表赍送四夷馆驿传仍赍回同贡马转进既可完公家之事复可省驿递之费报可
　　○南京工科给事中金士衡劾督臣王象乾贪功启衅横索安疆臣侵地非策乞  皇上早为议处以保疆圉兵部覆请并以前洪瞻祖毕三才杨廷筠康丕扬论列诸＜锍-釒＞行总督抚按严限勘议完报毋得互相推诿益滋烦议报可
　　○己巳祭酒杨道宾进刊定三国志五代史  上留览
　　○宴海西者剌等进贡夷人呵都等九十八名命侯陈良弼待
　　○庚午怀仁王府管理将军充火□于为子廷塇请敕钤束礼部议充火□于以年老请乞子廷塇代行礼仪府内诸务仍听家长管理廷塇不得与也若借以希敕命是代理府事而非代行礼仪例不可行充火□于如果老病势难管理应行抚按另选  上然之
　　○准蒙阴王帅钾选王氏为妃
　　○总督蓟辽兵部右侍郎万世德以三年考满升都察院右都御史兼兵部右侍郎仍旧总督
　　○南京户部尚书张孟男言南中大僚益空吏礼二部总督侍郎俱臣署掌事体日增臣今衰病日甚伏望  圣慈速下吏部推二三贤才前来供职俾臣得遂首丘  上不允
　　○巡抚狭西兵部尚书贾待问以三年考满加太子少保给与应得诰命
　　○原任南京吏部右侍郎李廷机家居三＜锍-釒＞引疾辞职不允
　　○辛未旌孝子四人冠县民申一琴申一攀各幼孤思亲庐墓三载家贫觅食餋母卧道傍神赐以钱舞阳县生员杨愈光事继母孝岳阳县民王应科母病断食请以身代各扁其门曰孝行节妇十八人凤阳县民杨庆妻邵氏天长县民陈坤妻贡氏宝应县生员范棹妻鲁氏武进县民钱有望妻顾氏长洲县民钱应檐妻沈氏江阴县民杨仁安妻戴氏华亭县民陈鸣韶妻尹氏吴江县生员周甸妻沈氏黄冈县儒士章体亨妻周氏麻城县生员刘＜釒敖＞妻蔡氏博平县民丘徽胤妻方氏濮州生员苏浣妻刘氏临淄县民高耀妻李氏舞阳县民李儒继妻朱氏安宁州故主事陈孟章妻田氏皆夫早亡守节贞女三名招远县民王之滨妻刘氏孝感县儒士郑一德妻姚氏各未婚苦节孝餋姑嫜澂江府生员李伏春妻陈氏未婚守节终身扁其门曰贞节烈妇十二人徐州生员陈王道妻张氏合淝县民吴一朝妻赵氏淄川县民刘光宇妻苖氏曹州民郭拱妻杨氏栖霞县生员李弘宗妻侯氏襄陵县民关惟南妻陈氏襄垣县民郄自修妻郝氏项城县生员戚溥妻冯氏夏县儒士陆重光妻王氏渑池县生员张邦才妻左氏信阳州生员蔡人俊妻辛氏嵩县故主事傅□弼妻崔氏皆早岁夫亡自缢以殉烈女三人灵丘县民曲大保女秋叶儿不受居停之污自缢明节孝感县民沈时鳌妻易氏郧县民熊餋性妻曾氏各未婚夫死自缢各扁其门曰贞烈
　　○壬申大学士沈一贯等请申明去年恩诏各省直概停刑一年刑科都给事中杨应文亦有＜锍-釒＞请
　　○癸酉礼部题蜀府庆符王让檥于二十九年九月二十八日鲁府东原王颐埨于二十九年二月初八日邹平王颐在于正月二十二日岷府广济王定＜火业＞于十七年十二月初四日各薨逝遣官各往掌丧礼
　　○甲戌大学士沈一贯上＜锍-釒＞乞骸  上优诏慰留之命御医视病于寓
　　○户部覆狭西总督李汶议大小二池盐课各官加意捞办穷终岁之力获采逾额请将带管靖边兵备分巡河西道副使严思恭接管该道兵备副使刘任署宁夏中路盐法通判事后卫经历王培纪录从之
　　○己亥总督蓟辽右都御史万世德卒世德山西偏头所人由进士授知县历兵部主事员外狭西兵备佥事听勘降知州升辽东兵备佥事经略狭西七镇累升右佥都御史海防巡抚经理朝鲜加右副都御史回院管事升兵部右侍郎总督蓟辽加右都御史至是卒于任
