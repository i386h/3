<!-- { "loadSidebar": true } -->
　　新唐书知防与徐坚等六人同传史臣总论曰唐兴史官秉笔众矣知防以来工诃古人详此是诃古一语非专谓刘自执者偏据胸中有物先入诋諆四起焉愚则谓必知知防之人者乃可与知史通之书愚始时阅其书怪其言自迁固而下无完史其谪之太过至或失之以削或失之泥以胶意其人果谈史之申韩者邪其春夏之气少秋冬之气多者邪及读其本传详其世履不但身席清通而六子齐着声实大官荣名逹于孙曾犹未衰止又疑天之施泽于刘氏何其深厚而加长如此也自迩释其书且数过乃始寤其为人也虽口不谈道而实种道学之胚胎【观采撰载文等篇力屛诞幻夸诬可见】故其为言也虽貌似拂经而实操经物之绳纆【观疑古惑经等篇寄愤簒夺叛逆可见】葢其根性壹至画而不过其坊画于坊者取于物也必约约必受之以丰秋冬之为严敛也春夏之以长茂也刘氏之泽深厚而加长固其符也诃人以为悦而能享是哉愚故曰知知防之人者可与知史通之书也三山伧父起龙书后














