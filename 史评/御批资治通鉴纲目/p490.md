<!-- { "loadSidebar": true } -->
　　【帝好禨祥小数劭前后上表言上授命符瑞甚众又探歌謡防纬捃摭佛书曲加诬饰撰皇隋灵感志三十卷奏之上令宣示天下劭集诸州朝集使盥手焚香闭目而读之曲折其声有如歌咏渉旬而罢帝益喜赏赐优洽】集览【禨祥史记厯书禨祥废而不统如淳曰吕氏春秋云荆人鬼而越人禨今之巫祝祷祠滛祀之流也晋灼曰禨音珠玑之玑顾野王曰禨祥吉凶之先见也服防曰求福也探歌謡防纬探采取之也尔雅謡途歌也韩诗曰有章曲曰歌无章曲曰謡防纬注见齐武帝永眀三年捃摭注见五代汉隠帝干祐三年】质实【朝集使注见陈宣帝太建十三年】
　　书法【世祖宣布图防则书讥之于是上令宣示天下则不书何也纲目责备贤者隋文不学何足深讥独王劭献佞无耻纲目所甚恶也不书宣示所以专罪劭也】
　　发明【去年之春方禁防纬今乃宣示符瑞于天下是何先后矛盾如此盖隋之得国初无功徳及民徒以相表竒异而已既得天下欲私之以为已有而犹虑人心之不服也故前日之禁防纬正恐天下之人知我国祚之修短而今日之宣符瑞则欲使天下之人知已之当为天子有非人力所能致者所为虽殊而所以私天下之意则一其实皆欲杜絶当时非望之心为吾子孙千万世不失之计耳君子推见至隠故于前书其禁防纬于后书其志灵感然后隋文之心术举不逃于直笔之间矣呜呼隋文之聋瞽斯世者如此孰谓不再传而遂灭乎】
　　【乙卯】十五年春正月帝东廵祀天于泰山质实【防山注见秦始皇二十八年】
　　【以岁旱谢愆咎也礼如南郊】
　　书法【未有书祀天者书祀天非郊也歳旱谢咎故特书之】
　　二月收天下兵器
　　发明【秦晋隋平一天下之后或销兵器或撤武备然皆不再传而灭汉唐两朝未尝行此反乃载祀数百然则虑患贻谋之道殆不在此纲目前书诏除毁兵仗此书收天下兵器亦足以知隋氏之弱其民矣他日猬盗羣起又岂兵器不收之咎乎】
　　○三月还宫○仁夀宫成以封徳彛为内史舎人【仁夀宫成幸之时天暑役夫死者相次于道杨素悉焚除之帝不悦及至见制度壮丽大怒曰杨素为我结怨天下素闻之虑获谴封徳彛曰公勿忧俟皇后至必有恩诏眀日帝果召素入对后劳之曰公知吾夫妇老无以自娱盛饰此宫岂非忠孝赐赉甚厚素负贵恃才多所凌侮唯赏重徳彛引与论议屡荐于帝擢为内史舎人】集览【幸之蔡邕曰天子车驾所至臣民皆以为侥幸故曰幸盖幸其恩沛之及也】质实【仁夀宫注见开皇十三年】
　　书法【凡上书事下书官官其事也于是杨素荐才不书书宫成诛意也素之荐帝之擢以宫成而已矣是故上书仁夀宫成下书以封徳彛为内史舎人则知其为赏宫成之功是年上书广运潭成下书加韦坚左防骑常侍则知其为赏潭成之功唐宗天宝元年】
　　发明【徳彛之为小人盖不待于其晚节而于此已见之矣上书仁夀宫成下书以徳彛为内史舍人则此宫虽非徳彛所造而所以成此宫者徳彛也是以书法如此故曰徳彛之为小人不待于其晚节而于此已见之矣】
　　夏六月凿底柱质实【底柱山名注见汉成帝绥和二年】○焚相州所贡绫文布于朝堂质实【相州注见汉元帝建昭二年魏郡】
　　书法【纲目书禁罢贡献十四详汉文帝三年书献而却者四莫勇于焚之之举矣】
　　○秋七月纳言苏威免寻复其位质实【纳言官名注见汉灵帝光和元年寻夏曰不久也】
　　【威坐从祠不敬免俄而复位帝谓羣臣曰世人言苏威诈清家累金玉此妄言也然其性狠戾不切世要求名太甚从已则説违之必怒此其大病耳】
　　冬十月以韦世康为荆州总管
　　【世康和静谦恕为吏部尚书十余年时称防平常有止足之志谓子弟曰禄岂须多防满则退年不待暮有疾便辞因恳乞骸骨不许使镇荆州时天下唯有四总管并益荆以晋秦蜀三王及世康为之】质实【韦世康杜陵人晋秦蜀三王谓晋王广秦王俊蜀王秀】
　　十二月敕盗边粮升以上皆斩
　　书法【书讥峻法也先是法盗一钱以上皆弃市不书遄罢也书此则边粮之法竟行矣隋法之严如此及五季唐书诏盗不计赃并行极法汉书制盗贼毋问多少皆死尚何怪哉】发明【杀人者死伤人及盗抵罪盗固非一端其间轻重髙下随其所犯则有之矣未闻以升粮而斩人者也周武帝以盗疋帛隠顷地以上皆死君子犹深讥之况又不及此者乎帝王好生之徳似不如此纲目大书于册则隋氏之严刑酷法不减于亡秦矣宜其皆一传而灭也】
　　诏文武官以四考受代○赐汴州刺史令狐熈帛三百匹质实【汴州注见周显王二十九年大梁】
　　【熈考绩为天下之最赐帛颁告天下】
　　【丙辰】十六年夏六月初制工商不得仕进○秋八月诏死罪三奏然后行刑
　　发明【书诏死罪三奏然后行刑可谓不轻于用法矣然一怒之顷杀人于殿庭如恐不及则奏亦何待至三观者自可察矣】
　　以光化公主妻吐谷浑质实【光化县名注见汉髙帝六年酂】
　　书法【自冯防始以女妻柔然者屡矣不书畧之也惟魏以公主嫁突厥小夷则书之此其书何讥也堂堂中国为天下君而以公主妻非类以是为辱也故自是至唐公主外嫁悉书之】
　　【丁巳】十七年春二月遣太平公史万歳讨南宁羗平之考异【讨当作击】
　　【初梁睿之克王谦也夷獠皆附唯南宁州酋帅防震不服睿上防乞因平蜀之众畧定之帝未之许至是乃以史万歳为行军总管帅众击之入自蜻蛉川过诸葛亮纪功碑度西洱河入渠滥川行千余里破其三十余部虏获男女二万余口诸夷大惧遣使请降献明珠径寸于是勒石颂隋徳万歳请将其酋长防翫入朝翫赂万歳万歳舍之】集览【防华阳国志曰昌宁大姓也南蛮有两防一曰东防乌蛮二曰西防白蛮西防之先为晋南宁郡守因中国乱遂王蛮中故曰南宁西防西洱河括地志云在南诏国中按大宋重修广韵洱音耳水出罢谷山】质实【太平县名注见汉光武建武六年一统志云南宁州本汉益州郡地晋置南宁州梁因之唐改西宁州贞观中改棃州唐末为些麽徒蛮所防号歩雄部后属防蛮改宁部元初置宁部万戸后改宁海府至元中改宁州属临安路本朝因之临安府蜻蛉川未详处所诸葛亮记功碑在云南府宜良县南小石岭唐广徳初凤伽异筑拓东城故有诸葛亮石刻文曰碑即仆蛮为汉奴夷畏誓常以石搘梧今废西洱河在大理府城东即古之叶榆河也一名弥海又名西洱海源自邓川合防苍山之十八川而汇于此形如人耳周三百余里中有罗筌浓禾赤崖三岛及四洲九曲之胜下流合备江浓禾岛形如几案故又名玉案山渠滥川在云南府昆阳州东南五里东北流入滇池】
　　桂州乱遣军讨平之以令狐熈为总管
　　【桂州俚帅李光仕作乱遣周法尚讨斩之上以夷越数反以令狐熈为桂州总管许以便冝从事承制补授熈至部大恩信其溪洞渠帅更相谓曰前时总管皆以兵威相脇今者乃以手教相谕我辈其可违乎于是相帅归附先是州县生梗长吏多寄治于总管府熈悉遣之为建城邑开学校华夷感化焉】集览【令狐注见唐昭宗天复元年州县生梗梗谓榛梗犹言荆棘也谓州与县先皆荒芜】正误【州县生梗今按生谓不驯熟梗谓梗塞不通犹梗化之梗】质实【桂州注见秦始皇三十三年桂林】
　　三月诏诸司论属官罪聴律外决杖
　　【帝以所在属官不敬惮其上事难克举故有是诏于是上下相驱迭行捶楚以残暴为干能守法为懦弱又以盗贼繁多命盗一钱以上皆弃市或三人共盗一事发即死于是行旅皆晏起早宿天下懔懔有数人刼执事而谓之曰吾岂求财者邪但为枉人来耳而为我奏至尊自古立法未有盗一钱而死也而不以闻吾更来而属无类矣帝闻乃为停之又尝乗怒欲以六月杖杀人大理少卿赵绰固争帝曰六月虽曰生长此时必有雷霆我则天而行有何不可遂杀之掌固来旷告绰滥免徒囚推验无实帝怒命斩之绰又固争帝拂衣入閤绰托奏他事复入再拜曰臣有死罪三不能制驭掌固使触天刑一也囚不合死不能死争二也本无他事妄言求入三也帝意觧防独孤后在坐命赐绰酒及二金杯旷因免死萧摩诃子世畧在江南作乱摩诃当从坐绰固谏上命绰退绰曰臣奏狱未决不敢退帝乃释之刑部侍郎辛亶尝衣绯裈帝以为厌蛊斩之绰曰法不当死臣不敢奉诏帝怒甚命引绰斩之绰曰宁杀臣不可杀亶至朝堂觧衣就刑上复使人问之对曰执法一心不敢惜死帝乃释之帝以绰诚实前后赏赐万计与大理卿薛胄俱名平恕然胄原情而绰守法帝晚节用法益峻元防衣劒有不齐者御史不劾杀之諌议大夫毛思祖諌又杀之帝既喜怒不恒不复依准科律信任杨素素复任情不平与鸿胪少卿陈延有隙尝经蕃客舘庭中有马屎又众仆于氊上摴蒱以白帝帝大怒主客令及摴蒲者皆杖杀之捶延防死帝遣亲衞大都督屈突通徃陇西检覆羣牧得隠匿马二万余疋帝大怒将斩太仆卿以下千五百人通諌曰人命至重陛下奈何以畜产之故杀千余人臣敢以死请帝瞠目叱之通又顿首曰臣一身分死就陛下匄千余人命帝感悟皆减死论擢通为右武将军】集览【刼执事刼持也谓威驱势刼也执事谓主执其事者而为我而犹言尔汝也下而不而属并同掌固官名大理寺属官厌蛊注见陈宣帝太建四年元防谓元旦日朝防时鸿胪注见汉武帝太初元年摴蒲愽局戏名愽物志云摴蒱戏老子入胡作今人掷之为戏又注见晋明帝太宁三年蒱愽之具屈突代北复姓也屈九勿反分死分扶问反自分以死也】质实【弃市注见秦始皇三十四年懔懔危惧貎赵绰河东人屈突通长安人】
　　书法【书律外讥也唐世簿尉不免棰楚则自此始矣】
　　发明【昔郑昌上防宣帝有曰律令一定愚民知所避奸吏无所防故法有画一律戒贰端古人所以垂之象魏布之邦国者皆是物也民且若此况属官乎夫所谓属官者乃周书之所谓慎简乃僚而六典之大事则从其长者也品秩虽有崇卑要为比肩事主杖之已为不可矧又律外决之乎且所谓律外者抑不知为杖凡防何哉若律止三十则出于律外者増之至百可也又増之于千亦可也盖律有明文正所以为之限制今既聼于律外则任情而行不复以律为拘矣隋文此意惟恐法之不严故明示其防使之自为严酷以称吾驭下之急耳先王忠厚之意殆不若是是岂官有常刑国有常宪之理哉纲目书此其曰论属官罪聴律外决杖则隋文操切之恶固自不言可知而当时之为属官尚可不知愧耻而安于其位乎】
　　上柱国刘昶子居士有罪防诛
　　【昶与帝有旧帝甚亲之其子居士任侠不遵法度数有罪帝每原之居士转骄恣取公卿子弟雄健者以车轮括其颈而棒之能不屈者为壮士释而与交党与三百人多所侵夺或告居士谋为不轨帝怒斩之】集览【任侠注见汉武帝元朔二年】质实【不轨注见汉灵帝光和五年】
　　书法【罪未有书某子者书昶子何罪失教也特笔书之垂戒之意深矣】
　　发明【不直曰刘居士有罪伏诛而必曰柱国刘昶子者父过爱而纵其子子为恶而累其父是以交贬之也】
　　夏四月颁新厯
