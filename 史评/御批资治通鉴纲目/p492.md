<!-- { "loadSidebar": true } -->
　　【独孤后姓妬忌后宫莫敢进御尉迟迥女孙没宫中得幸后隂杀之帝大怒单骑入山谷间二十余里髙颎杨素等追及扣马苦谏帝告之故颎曰陛下岂以一妇人而轻天下帝意觧还宫后流涕拜谢颎素等和觧之因置酒极欢先是后以颎父客甚亲礼之至是闻颎谓已为一妇人遂衔之时太子勇失爱帝潜有废立之志从容谓颎曰有神告晋王妃言王必有天下若之何颎曰长防有序其可废乎后知颎不可夺隂欲去之防帝令选东宫卫士入上台颎奏曰若尽取彊者恐东宫宿衞太劣帝作色曰太子左右何须壮士我熟见前代公不须仍踵旧风颎子表仁娶太子女故帝以此言防之颎夫人卒后请为之娶帝告之颎流涕谢曰臣今已老退朝唯斋居读佛经而已纳室非所愿也帝乃止既而爱妾生男帝闻之喜后不説曰陛下尚复信髙颎邪始陛下欲为颎妻而颎面欺今其诈已见矣帝由是踈颎伐辽之役颎固諌不从及师无功后言于帝曰颎初不欲行陛下强遣之妾固知其无功矣又帝以汉王谅年少专委军事于颎谅所言多不用甚衔之及还泣言于后曰儿幸免为髙颎所杀帝闻之弥不平及击突厥进图入碛遣使请兵近臣缘此言颎欲反帝未之荅颎已破突厥而还矣及王世积诛推覈之际有宫禁中事云于颎得之大惊有司又奏颎与世积交通贺若弼宇文防薛胄斛律孝卿栁述等明颎无罪上愈怒皆以属吏自是朝臣莫敢言颎遂坐免以齐公就第帝谓侍臣曰我于髙颎胜于儿子自其觧落暝然忘之臣不可以身要君也顷之颎国令言颎子表仁谓颎曰司马仲逹托疾不朝遂有天下公今遇此焉知非福于是帝大怒囚颎鞫之有司请斩之帝曰去年杀虞庆则今兹斩王世积如更诛颎天下其谓我何于是除名为民颎初为仆射其母诫之曰汝富贵已极但有一斫头耳尔其慎之颎由是常恐祸变至是欢然无恨色先是国子祭酒元善言于帝曰杨素麄踈苏威懦怯可付社稷唯髙颎耳帝初然之及颎得罪帝深责之善忧惧而卒】集览【以颎父客颎乃后父独孤信之客解落解除其官黜落其朝注之籍要君要音一遥反挟也国令齐国之令也时颎封齐公故置国令司马仲逹三国时魏丞相司马懿】质实【碛注见唐宗开元三年齐郡名注见汉景帝三年济南司马仲逹托疾不朝遂有天下司马懿字仲逹河内人少有竒节博学洽闻汉末兵乱慨然有忧天下之心后受曺操顾命辅政传至孙炎是为晋武帝追尊懿为宣帝事在汉后主延熈十二年元善洛阳人麄踈注见汉献帝建安五年社稷注见新莽天鳯元年】
　　九月以牛为吏部尚书
　　【选举先徳行而后文才务在审慎虽致停缓而所进用多称职侍郎髙孝基鉴赏机悟清慎絶伦然爽俊有余迹似轻薄时宰多以此疑之独推心任委得人为多】
　　书法【书牛何善其职也隋世书以为吏部尚书一人而已矣】
　　冬十月以突厥突利为啓民可汗妻以义成公主处之朔州
　　【突厥归啓民者男女万余帝命长孙晟于朔州筑大利城以处之时安义公主已卒复以宗女义成公主妻之晟奏请徙五原以河为固于夏胜之间东西至河南北四百里掘为横堑令处其内使得畜牧帝从之又令赵仲卿屯兵二万为启民防达头】集览【夏胜之间夏本汉朔方郡今朔州是在胜州南胜即今东胜州在云内州南今俱属大同路】质实【一统志云大利县名本秦之云中县地汉置沙南县属云中郡后魏时废隋初为云州地大业初置大利县属定防郡唐属云州辽始析云中县地置怀仁县因阿保机与晋王李克用面防东城取懐想仁人之义故名金陞为云州元复为懐仁县属大同路本朝因之属大同府五原郡名注见汉光武建武五年夏胜二州名夏注见汉武帝元朔元年朔方胜隋初所置治榆林县后改为榆林郡唐改东胜州或为榆林郡辽废后复置本朝省之故域在大同府城西五百里】
　　书法【前书光化公主嫁吐谷浑矣又书安义公主嫁突厥矣于此复书义成公主嫁啓民五年三书中国之辱未有甚于隋世者也】
　　十二月突厥弑其都蓝可汗雍虞闾
　　【帝遣杨素韩僧夀史万歳姚辩分道击都蓝未出塞都蓝为部下所杀逹头自立为歩迦可汗其国大乱长孙晟曰今官军临境虏主被弑乗此招抚可以尽降请遣染干部下分道招慰帝从之降者甚众】书法【突厥未有书弑者此其书弑何进都蓝也曷为进之初都蓝父沙鉢畧病以子弱遗令立处罗既死都蓝迎处罗处罗辞都蓝曰叔可反屈于卑防乎父命不可废也五六反卒立之处罗又死都蓝乃立若此不可以异类鄙之矣故于其见杀也特书弑此纲目之变例也】















　　御批资治通鉴纲目卷三十六上
　　钦定四库全书
　　御批资治通鉴纲目卷三十六下
　　【庚申】二十年春二月贺若弼坐事下狱赦出之
　　【弼复坐事下狱帝数之曰公有三太猛嫉妬心太猛自是非人心太猛无上心太猛既而释之他日帝谓侍臣曰弼将伐陈谓髙颎曰不作髙鸟尽良弓藏邪后又语颎曰皇太子于已无所不尽公终久何必不得弼力何脉脉邪意圗镇广陵又圗荆州皆作乱之地也】集览【数之数责也计其次第一一责之也左传乃执子商而数之公终久何必不得弼力何脉脉邪公谓髙颎也必逆料之义谓公如何必度得终久不得我之力何故脉脉然不为我着一语邪文选脉脉不得语】正误【何脉脉邪今按古诗脉脉不得语脉本作眽説文徐氏注目畧视之也盖犹今人语冷眼相看不相亲之意】质实【髙乌尽良弓藏左传越既灭吴范蠡去之遗大夫种书曰蜚鸟尽良弓藏狡死走狗烹越王为人长颈乌喙可与共患难不可与共安乐子何不去邪】
　　书法【书赦出之何讥失有罪也纲目书赦出之五相国何周纡虞诩杨彪上书下某狱皆释无罪之辞也惟贺若弼上书某坐事下狱为讥】
　　夏四月突厥逹头可汗犯塞诏晋王广等击却之【突厥逹头可汗犯塞诏晋王广及杨素汉王谅及史万歳分道击之长孙晟毒水上流突厥人畜多死大惊夜遁晟追之斩首千余级万歳出塞与虏遇逹头遣使问隋将谁骑报史万歳也逹头惧而引去万】
　　【歳驰追百余里纵击大破之逐北入碛数百里而还】集览【毒水上流置毒药于水之上流也左传防十四年晋伐秦济泾而次秦人毒泾上流师人多死即此】质实【逐北注见周赧王三十一年】
　　六月秦王俊卒国除
　　【俊久疾未能起遣使奉表陈谢帝谓其使者曰我戮力创业作训垂范汝为吾子而欲败之不知何以责汝俊惭怖疾遂笃六月卒上哭之数声而已俊所为侈丽之物悉命焚之僚佐请立碑上曰欲求名一卷史书足矣何用碑为若子孙不能保家徒与人作镇石耳俊子浩崔妃所生庶子曰湛羣臣希防奏二子母皆有罪不合承嗣帝从之以秦国官为丧主】
　　书法【国除未有不书故者据燕王建长沙王苪睢阳张昌等不书故无故也秦王好内崔妃毒之致疾信有过矣遣使陈谢帝峻责之遂使慙怖而卒崔妃之子固以母罪废之俊有庻子亦废不立帝之寡防甚矣直书国除甚帝也】
　　冬十月废太子勇为庶人
