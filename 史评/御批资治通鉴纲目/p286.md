<!-- { "loadSidebar": true } -->
　　【汉主渊复遣刘聪等冦洛阳屯西明门北宫纯等夜帅勇士出攻汉壁斩其将军呼延颢聪南屯洛水而大司空呼延翼又为其下所杀众遂溃归宣于修之言于渊曰岁在辛未乃得洛阳今晋气犹盛大军不归必败渊乃召聪等还聪曜归平阳弥南出轘辕流民之在颍川襄城汝南南阳河南者数万家素为居民所苦皆杀长吏以应弥】质实【洛水注见汉光武建武三年轘轘闗名注见秦二世三年颍川郡名注见汉灵帝中平元年襄城郡名注见周赧王十五年汝南郡名注见汉光武建武十九年南阳郡名注见秦二世三年河南郡名注见秦庄襄王元年】
　　【庚午】四年【汉烈宗刘聪光兴元年】春正月汉冦徐豫兖冀诸郡○琅邪王睿以周玘为吴兴太守考异【提要吴作义】
　　【钱璯冦阳羡玘纠合乡里讨斩之玘三定江南琅邪王睿以为吴兴太守于其乡里置义兴郡以旌之】集览【璯黄外反】质实【阳羡县名注见汉后主建兴六年吴兴郡名注见宋明帝泰始二年义兴郡注见孝武帝太元十七年】
　　汉曹嶷冦东平琅邪质实【东平郡名注见汉献帝兴平元年琅邪郡名注见汉光武建武五年】○夏四月王浚击汉刘灵杀之
　　书法【刘灵书冦矣不书讨杀何不予浚以讨也浚则曷为不予以讨浚名为晋臣拥兵观望不救国难虽尝兴兵讨颖初皆迫不得已既复大掠而还非心乎帝室者矣故纲目以自相攻击书之外之甚矣】
　　○蝗○秋七月汉冦河内陷之质实【河内郡名注见汉桓帝延熹九年】汉主渊卒太子和立其弟聪弑而代之
　　【汉主渊寝疾以陈留王欢乐为太宰楚王聪为大司马大单于并録尚书事安昌王盛安邑王钦西阳王璿分典禁兵初盛少时不好读书唯诵孝经论语曰诵此能行足矣安用多诵而不行乎李憙见之叹曰望之如可易及至肃如严君可谓君子矣渊以其忠笃故临终委以要任渊卒太子和即位和性猜忌无恩宗正呼延攸侍中刘乘西昌王锐说和曰先帝不惟轻重之势使大司马拥十万众屯于近郊陛下便为寄坐耳宜早为之计和信之夜召盛钦告之盛曰陛下勿信防以疑兄弟兄弟尚不可信他人谁足信哉攸鋭怒命左右刃之遂攻聪于单于台不克鋭等走入南宫聪前锋随之杀和及鋭攸乗羣臣请聪即位以北海王乂单后之子也以位让之乂涕泣固请聪遂即位以乂为皇太弟领大单于子粲为河内王都督中外诸军事石勒为幷州刺史】集览【单后单姓音上演反】质实【安昌县名注见汉献帝建安三年安众安邑郡名注见周威烈王二十三年西阳郡名注见永嘉元年一统志云西昌东汉之县名属豫章郡晋因之后废之民居故城在吉安府泰和县西三十里】
　　书法【书卒书弑如内辞纲目之进汉有不得已焉耳据蛮夷书死弑书杀主书卒以晋也】
　　氐酋蒲洪自称畧阳公
　　【洪畧阳临渭氐酋也骁勇多权畧羣氐畏服之汉拜洪平逺将军不受自称秦州刺史畧阳公】集览【蒲洪晋载记曰其家池中蒲生长五丈五节如竹形时咸谓之蒲家因为氏焉又陇右大雨谣曰雨若不止洪水必起因名曰洪后于晋穆帝永和间以谶文有草付应王又以孙坚背有草付字遂改姓苻畧阳汉畧阳郡后改县属武兴郡武兴今沔州是有畧阳县临渭正义曰县属畧阳氐酋风俗通云氐本西南夷种鱼豢魏畧云汉置武都郡排其种人分窜山谷或号青氐或号白氐也酋帅也音慈秋反又音囚】质实【一统志云畧阳汉之郡名治沮县晋宋因之元魏侨立畧阳县隶武都郡寻废之西魏别置兴州改畧阳县为顺政县隶焉隋废州为顺政郡唐复置兴州宋改为沔州元移州治于铎水仍以畧阳为属县本朝因之改属汉中府临渭汉之县名属畧阳郡晋末废之故城在汉中府城西北二百一十里】
　　流民王如冦南阳以附汉
　　【雍州流民多在南阳诏书遣还乡里流民以关中荒残皆不愿归山简遣兵促发京兆王如潜结壮士夜袭其军破之攻城镇杀令长众至四五万自号大将军称藩于汉】
　　冬十月汉冦洛阳○以拓跋猗卢为大单于封代公【初匈奴刘猛死刘虎代领其众居新兴号铁弗氐与白部鲜卑皆附于汉刘琨将讨之遣使卑辞厚礼说拓跋猗卢以请兵猗卢使其弟弗之子鬰律帅骑二万助之遂破刘虎白部琨与猗卢结为兄弟表为大单于以代郡封之为代公时代郡属幽州王浚不许遣兵击猗卢猗卢拒破之浚由是与琨有隙猗卢以封邑去国悬逺民不相接乃帅部落万余家自云中入鴈门从琨求陉北之地琨不能制且欲倚之为援乃徙楼烦马邑阴馆繁畤崞五县民于陉南以其地与之由是猗卢益盛琨遣使言于太傅越请出兵共讨刘聪石勒越忌茍晞为后患不许琨乃谢猗卢之兵遣归国】集览【铁弗刘虎汉时匈奴南单于苗裔居于新兴虒意之北胡人谓父为鲜卑母为铁弗因以铁弗为姓其后刘卫辰少子勃勃当后秦姚兴时镇朔方袭杀没奕干而并其众僭称大夏天王耻姓铁弗自谓帝王者系与天为子是为徽赫实与天连今改姓曰赫连氏其非正统皆以铁伐为氏庶朕宗族刚锐如铁皆堪伐人也勃勃字屈子小字曰屈丏丏弥殄反陉赵世家武灵王攻中山令赵希幷将胡代赵与之陉徐广曰陉者山絶之名常山有井陉中山有苦陉正义曰陉音刑陉陉山也在并州陉县东西十八里楼烦注见周赧王八年繁畤汉鴈门郡县今太原路坚州古繁畤县也畤音止崞汉鴈门郡县在今太原路崞州是有崞山州东楼烦故城在焉崞音郭】质实【新兴郡名注见孝武帝太元九年代郡注见楚义帝元年云中郡名注见秦王政三年鴈门郡名注同上年马邑县名注见汉高帝六年阴馆县名注见安帝隆安二年一统志云陉汉之县名属中山郡以陉山得名章帝改为汉昌县晋末废之故城在真定府无极县东北二十八里繁畤汉之县名属鴈门郡后魏置繁畤郡后周郡县并废东魏侨置武州于此北齐改为北灵州寻废隋移县于武州城属鴈门郡唐又移今治宋属代州金改为坚州本朝初复为繁畤县改属太原府崞汉之县名属鴈门郡汉末废晋复置后魏改为石城县东魏置廓州于此北齐改为北显州后周州废隋改为平冦县大业初改为崞县唐属代州五代梁析置白鹿县宋省入崞县元陞为崞州本朝改州为县仍属太原府】
　　遣使征天下兵入援
　　【京师饥困日甚太傅越遣使以羽檄征天下兵使入援京师帝谓使者曰为我语诸征镇今日尚可救后则无及矣既而卒无至者山简遣督防将兵入援为王如所败如遂大掠沔汉进逼襄阳朝议多欲迁都以避难王衍以为不可卖车牛以安众心】质实【羽檄注见楚义帝元年】
　　汉石勒击并王如兵遂冦襄阳十一月太傅越率兵讨之次于项
　　【越以胡冦益盛内不自安乃戎服入见请讨石勒帝曰今胡虏侵逼郊畿公岂可逺去以孤根本对曰臣出幸而破贼则国威可振犹愈于坐待困穷也乃帅甲士四万向许昌留何伦防察宫省以行台自随用王衍为军司朝贤素望悉为佐吏名将劲卒咸入其府于是宫省无复守卫荒饥日甚盗贼公行府寺营署并掘堑自守越东屯项自领豫州牧】集览【项注见汉后主延熈四年】质实【张九韶曰晋置豫州治陈县领颍川汝南沛郡梁国鲁国五郡】
　　书法【讨未有书率兵者书率兵何罪空国也空国讨贼而久次于外越之无讨志甚矣于是征兵入援未有至者越乃悉率见兵空国而行名为讨勒实以自卫卒之仓卒冦至舆卫缺人至于步行不前城陷被执越之误国可胜诛哉纲目书率兵书次于项所以重罪越也凡讨伐书次皆讥也逗遛五月未有如越者焉】
　　宁州刺史王逊灭五苓夷
　　【初李毅死其子钊自洛往州人奉之以主州事遣使诣京师求刺史朝廷乃以逊为刺史既至表钊为朱提太守时宁州外逼于成内有夷冦城邑丘墟逊恶衣菜食招集离散劳徕不倦数年之间州境复安诛豪右不奉法者十余家击灭五苓夷内外震服】集览【钊之姚反朱提郡名属益州正义曰音殊匙即汉犍为郡朱提县也今叙州有朱提山地产银韩退之赠崔立之诗我有双饮醆其银得朱提于成成谓李雄僭即帝位国号大成】质实【一统志云王逊魏兴人李钊郪人朱提郡名未详处所唯叙州府城西五十二里有朱提山未审是其故址否知者察之其山出银汉诸葛亮书汉嘉金朱提银采之不足以自食唐韩愈赠崔立之诗我有双饮醆其银得朱提】
　　汉主聪杀其兄恭
　　【汉主聪自以越次而立忌其兄恭杀之】
　　汉太后单氏卒
　　【单后年少美色汉主聪烝焉太弟乂屡以为言单后慙恚而死又宠由是渐衰呼延后言于聪曰父死子继古今常道太弟何为者哉陛下百年后粲兄弟必无种矣聪心然之乂舅冲谓又曰疎不间亲主上有意于河内王矣殿下何不避之又曰天下者高祖之天下兄终弟及何为不可粲等既壮犹今日也且子弟之间亲疎距几主上宁可有此意乎】集览【烝焉春秋释例下淫上曰烝】质实【河内王谓刘粲也】
　　【辛未】五年【汉嘉平元年成玉衡元年】春正月汉曹嶷冦青州茍晞败走集览【嶷鱼力反】质实【青州注见汉桓帝永康元年】○石勒冦江夏陷之考异【石勒上漏汉字】质实【江夏郡名注见汉后主建兴七年武昌】
　　【勒谋保据江汉张賔以为不可防军中饥疫死者大半乃渡沔冦江夏】
　　成冦陷涪梓潼内史谯登死之
　　【初谯周之子居巴西为成太守马脱所杀其子登诣刘请兵复讐表登为梓潼内史使自募巴蜀流民得二千人西上攻宕渠斩脱食其肝遂据涪城成人攻之屡为所败至是三年食尽援絶士民熏鼠食之饿死甚众无一人离叛者城陷见获成主雄欲宥之登词气不屈乃杀之】集览【宕渠今渠州是即秦汉巴郡垫江县宋置宕渠郡郦道元注水经云宕渠水名一名潜水一名渝水俗谓渠江在石照县北十里涪城注见汉献帝建安十六年】质实【谯登巴西安汉人梓潼郡名注见汉献帝建安十八年一统志云宕渠汉之县名属巴西郡晋宋俱因之后魏改置为流江县及流江郡梁改置渠州隋初郡废州存大业初改宕渠郡唐初复为渠州天宝初又改为隣山郡乾元初复为渠州宋元皆仍旧本朝初改州为县以流江县省入仍属顺庆府】
　　书法【死讐也书死之何予义也初登父为成太守所害登遂请兵于晋杀守据涪及是城陷不屈见杀纲目予义故特书死之】
　　湘州流民作乱推杜为刺史
　　【巴蜀流民布在荆湘间为土民所困苦湘州参军冯素与蜀人汝班有隙言于刺史荀眺欲尽诛流民流民大惧四五万家一时俱反推醴陵令杜为湘州刺史】集览【醴陵县属长沙今潭州路醴陵州杜姓名他刀反】质实【一统志云醴陵古之地名汉属临湘县东汉析置醴陵县属长沙郡晋宋因之隋省入长沙县唐复隶潭州宋仍旧元陞为州本朝复为县改属长沙府湘州注见汉献帝兴平元年】
　　琅邪王睿逐扬州都督周馥以王敦为刺史都督征讨诸军事
　　【馥以洛阳孤危表请迁都寿春太傅越以馥不先白已大怒召之馥不行睿遂攻之馥败走死睿以敦为扬州刺史督征讨诸军】质实【扬州注见齐主宝卷永元二年寿阳寿春县名注见秦王政六年】书法【馥帝命也故虽睿书逐纲目之修君臣之分而已矣】
　　三月太傅越卒于项以茍晞为大将军督六州
