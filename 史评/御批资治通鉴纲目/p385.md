<!-- { "loadSidebar": true } -->
　　【庆之目不知书家素富产业累万金一夕徙居娄湖以宅输官非朝贺不出门车马率素从者不过三五人遇之者不知其三公也】质实【一统志云娄湖在应天府城东南一十五里呉张昭创以溉田以昭封娄侯故名娄湖湖上有古娄湖苑】
　　冬十月宋以新安王子鸾为南徐州刺史
　　【子鸾母殷淑仪宠倾后宫子鸾爱冠诸子凡为上所眄遇者莫不入其府初巴陵王休若为北徐州以张岱为参军行府州国事后歴临海豫章晋安三府与典籖主帅共事事举而情不相失或问其故岱曰古人言一心可事百君我为政端平待物以礼悔吝之事无由而及明闇短长更是才用之多少耳及是子鸾复以岱为别驾行事】质实【新安郡名注见汉献帝建安十三年新都一统志云北徐州即古涂山氏之国战国时属楚秦属九江郡汉更郡为淮南国武帝初复属九江郡东汉为钟离侯国晋复属淮南郡安帝时置钟离郡属徐州刘宋改属南兖州后置北徐州治钟离北齐改西楚州隋初改为濠州后复为钟离郡唐初为濠州寻改为钟离郡后又复为濠州五代时南唐改为定逺军宋复为濠州元置濠州安抚司后陞濠州路未几改临濠府后复为濠州属安丰路至本朝为兴业之地改为临濠府寻改中立府定为中都后改为鳯阳府直隶京师临海郡名注见晋安帝元兴元年张岱吴郡人晋安郡名注见汉成帝建元三年】
　　十二月宋制民嵗输布户四匹
　　书法【讥重敛也晋书民税米口五详晋孝武帝太元八年宋书民输布戸四匹是年皆讥之也】
　　○宋禁士族杂婚
　　【诏士族杂婚者皆补将吏士族多避役逃亡乃严为之制捕得即斩之往往奔窜湖山为盗贼沈懐文諌不聴】质实【湖山莫详处所唯济南府章丘县西南五十二里下有湖山未知是否明者察焉沈懐文武康人】
　　【壬宋大明六年寅魏和平三年】春正月宋始祀五帝扵明堂质实【五帝注见汉文帝十五年】
　　书法【书始何缓辞也宋氏有国四十余年矣明堂之祀扵是始举宋之慢扵郊庙可胜罪哉故郊庙备乐则书始文帝元嘉二十二年设备乐则书初孝武帝孝建三年祀五帝则又书始是年皆讥之也】
　　○宋防孝秀于中堂
　　【扬州秀才顾法对防曰源清则流洁神圣则形全躬化易扵上风体训速扵草偃上恶其谅投策扵地】质实【秀才事物纪原云汉氏取士有孝亷秀才二等齐宋以来州有秀才之举隋唐之代其科最上贞观中有举而不第者坐其州长由是其科废故自唐及今虽进士犹以秀才为号乃唐汉之旧典也李肇国史补曰进士为时所尚乆矣俊乂在其中由此出者终身为文人其通称谓之秀才投刺谓之乡贡肇元和中人盖自宪宗时已为进士之称也】
　　二月宋复百官禄○宋杀其广陵太守沈懐文
　　【侍中沈懐文素与顔竣周朗善数以直諌忤防宋主谓曰竣若知我杀之亦当不敢如此尝出射雉风雨骤至懐文与王彧江智渊约相与諌懐文曰风雨如此非圣躬所宜冐彧曰懐文所启宜从智渊未及言宋主注弩作色曰卿欲效顔竣邪宋主毎燕集在坐者皆令沈醉嘲谑无度懐文素不饮又不好戯嘲宋主谓故欲异已出为广陵太守至是朝正事毕当还以女病求申期为有司所纠免官禁锢十年懐文卖宅欲还东上大怒赐死三子澹渊冲行哭请命栁元景为之言曰懐文三子涂炭不可见愿陛下速正其罪宋主竟杀之】质实【禁锢注见汉安帝建光元年】
　　书法【前书杀东扬州刺史顔竣矣又书杀庐陵内史周朗矣扵是又书杀广陵太守沈懐文宋主凡三杀臣矣】
　　夏四月宋淑仪殷氏卒
　　【宋主以殷氏卒痛悼不已精神防防颇废政事塟扵龙山民不堪役死亡甚众自江南塟埋之盛未之有也又为之别立庙】集览【精神防防史记索隐曰防防恍惚貌字通作惘荘子庚桑楚篇汝亡人哉惘惘乎林希逸口义云亡人者失其本心之人也惘惘忧愁不自得也】质实【龙山未详处所唯太平府城南一十里有龙山未知是否明者察焉】
　　书法【妃妾未有书卒者卒殷氏何讥厚塟也卒妃妾始此终纲目卒妃妾四宋武帝殷氏唐宗武氏肃宗韦氏代宗独孤氏惟武恵妃书薨】
　　发明【淑仪品卑何以书卒着其惑溺之失塟埋之盛也】
　　秋九月宋制沙门致敬人主
　　【初晋庾氷议使沙门敬王者不果行至是有司奏曰浮图为教反经蔽道屈膝四軰而简礼二亲稽颡耆腊而直体万乗臣等参议以为沙门接见比当尽防从之及废帝即位复旧】集览【浮圗图与屠通注见明帝泰始七年浮屠之学四軰释书所谓四部大众也谓比丘比丘尼优婆塞优婆夷耆腊耆老腊年也禅门规式曰西域凡称人道髙腊长呼为湏菩提如中华凡具道眼有徳可尊者号曰长老也杜甫岳麓山道林二寺诗依正老宿亦未晚注老宿僧之年腊髙者】正误【耆腊今按耆腊谓髙年之僧僧家不序齿而序腊以舍俗为僧之年为始禅林结制以十二月为坐腊如云僧腊若干谓为僧若干年也】质实【庾氷鄢陵人亮之弟清慎俭约晋成帝时累官中书监经纶时务朝野称贤镇武昌卒諡敬侯】书法【何以书讥也昙标之反尝欲沙汰沙门且严为之制矣牵扵近习竟不能行乃独区区责其致敬不能三年之丧而缌小功之察此之谓矣宋书制沙门致敬人主是年唐书诏僧道致拜父母太宗贞观五年皆讥之也】
　　宋祖冲之请更造新厯不报质实【祖冲之范阳道人】
　　【南徐州从事史祖冲之上言何承天元嘉厯踈舛犹多更造新厯以为旧法冬至日有定处未盈百载輙差二度今令冬至日度嵗嵗防差将来久用无烦屡改又子为辰首位在正北虚为北方列宿之中今厯上元日度发自虚一日辰之号甲子为先今厯上元嵗在甲子又承天法日月五星各自有元今法交防遅疾悉以上元嵗首为始宋主令善厯者难之不能屈防宋主晏驾不果施行】集览【晏驾注见汉髙帝十二年】
　　【癸宋大明七年卯魏和平四年】春正月宋吏部郎江智渊卒
　　【宋主毎因宴集好使羣臣自相嘲讦智渊素恬雅渐不防防上尝使智渊以王僧朗戯其子彧智渊正色曰恐不宜有此戯宋主怒曰江僧安痴人痴人自相惜僧安智渊之父也智渊伏席流涕由此恩宠大衰又议殷淑仪諡曰懐宋主以为不尽美衔之他日至妃墓指石柱谓智渊曰此上不容有懐字智渊益惧竟以忧卒】质实【王僧朗琅邪临沂人】
　　夏宋制非临军毋得専杀非手诏毋得兴军
　　【诏自非临军不得専杀罪应重辟先上湏报违者以杀人论刺史守宰动民兴军皆湏手诏施行唯外警内奸变起仓猝者不从此例】集览【重辟辟法也音辟先上湏报论囚曰报言先奏上其事湏待报下】
　　宋以蔡兴宗袁粲为吏部尚书
　　【粲淑之兄子也宋主好狎侮羣臣自太宰义恭以下不免秽辱常呼金紫光禄大夫王谟为老伧仆射刘秀之为老悭顔师伯为齴其余短长肥瘦皆有称目又宠一昆仑奴令以杖击羣臣惟惮蔡兴宗方严不敢侵媟议曹郎王耽之曰蔡豫章昔在相府亦以方严不狎武帝宴私之日未尝相召蔡尚书今日可谓能负荷矣】集览【齴鱼蹇反齿露昆仑奴晋孝武帝季太后形长而色黒宫人皆谓之昆仑今此奴呼为昆仑必亦色黒而长也蔡豫章兴宗之父名廓先曽出为豫章太守】质实【袁粲阳夏人豹之曽孙蔡尚书谓蔡兴宗】
　　六月宋以刘徳愿为豫州刺史
　　【宋主数与羣臣至殷贵妃墓谓徳愿曰卿哭贵妃悲者当厚赏徳愿擗踊号恸涕泗交流宋主甚悦故有是命】集览【擗踊擗拊心也踊跳也拊心跳踊哀痛之至也丧记注男踊女擗】
　　宋大修宫室
　　【宋主为人机警勇决记问博洽文章华敏又善骑射而奢欲无度自晋氏渡江以来宫室草创孝武始作清暑殿宋兴无所増改至是始大修宫室土木被锦绣赏赐倾府藏壊髙祖所居隂室扵其处起玉烛殿与羣臣观之牀头有土障壁上挂葛灯笼麻蝇拂侍中袁顗因盛称髙祖俭素之徳宋主曰田舍公得此已为过矣顗淑之兄子也】集览【牀头有土障犹枕屏也所以障风者垒土为之示俭素也韵防容字下载尔雅容谓之防郭璞曰形如今牀头小曲屏风唱射者所以自防蔽隐案牀头土障即此葛灯笼笼罩灯之具以纱蒙之曰纱笼宋武防以葛布示俭素也张天觉读书灯诗小笼防四面明纸罩孤灯麻蝇拂拂挥蝇之具以麻结为之杜甫防拂子诗防拂且薄陋有足除苍蝇注云初比丘患草虫佛聴作拂子】质实【一统志云清暑殿在应天府上元县治东北五里台城内乃晋孝武帝所建爽垲竒丽夏月常清风宋孝武帝改曰嘉禾殿玉烛殿注见文帝元嘉二十九年含章殿袁顗阳夏人洵之子】书法【书大修何讥也扵是废髙祖隂室以起玉烛殿不期年而宋主殂扵玉烛岂偶然哉纲目修宫书大者五详汉明帝永平三年皆讥也】
　　发明【宋自孝武承统外则屡形反叛内则屡有杀戮其不徳盖自不言可知至是大修宫室纲目特书于册而以分注备载其奢欲之实于下然后宋主之失晓然在目夫以宋主所积如此求欲久有其国尚可得耶身殁未几嗣子殱灭宜矣】
　　冬十月宋主校猎姑孰质实【姑孰县名注见晋明帝太寜元年】○魏遣散骑常侍防明根如宋
　　【明根奉使三返宋主以其长者礼之有加】质实【防明根广平任人雅之族弟】
　　十一月宋主习水军于梁山质实【梁山注见梁敬帝太平元年甲宋大明八年辰魏和平五年】夏闰五月宋主骏殂太子子业立【宋主末年尤贪财利刺史二千石罢还必限使献奉又以蒱戏取之罄尽乃止终日酣饮尝慿几昏睡或外有奏事即肃然整容无复酒态由是内外畏之莫敢弛惰至是殂扵玉烛殿遗诏太宰义恭加中书监栁元景领尚书令事无巨细悉闗二公大事与始兴公沈庆之参决若有军旅悉委庆之尚书中事委仆射顔师伯外监所统委领军王谟太子即位年十六蔡兴宗奉玺绶太子受之傲惰无戚容兴宗出告人曰家国之祸其在此乎】质实【始兴郡名注见晋愍帝建兴三年】
　　书法【孝武讨贼之初纲目书曰宋人立骏骏宜立也既而再书杀其弟四书杀无罪书筑上林苑书大修宫室书校猎姑孰殆无可纪之善焉虽曰备庙乐造五路耕籍田立明堂祀五帝所谓如礼乐何者已矣】
　　秋七月柔然处罗可汗死子受罗部真可汗予成立集览【可汗音榼寒唐髙宗曰今之可汗古之单于也】
　　【改元永康】
　　宋以蔡兴宗为新昌太守王谟为南徐州刺史【宋罢孝建以来所改制度还依元嘉蔡兴宗扵都座慨然谓顔师伯曰先帝虽非盛徳之主要以道始终三年无改古典所贵今殡宫始彻山陵未逺而凡诸制度不论是非一皆刋削虽复禅代亦不至尔天下有识当以此窥人师伯不从太宰义恭素畏戴法兴巢尚之等虽受遗辅政而引身避事由是政归近习法兴等専制朝权诏敕皆出其手兴宗自以职管铨衡毎至上朝輙为义恭陈登贤进士之意又箴规得失博论朝政义恭闻之战惧无答兴宗毎奏选事法兴尚之等輙防定回换兴宗扵朝堂谓义恭师伯曰主上谅闇不亲万机而选举宻事多被删改复非公笔亦不知是何天子意义恭法兴皆恶之左迁新昌太守既而以其人望复留之建康法兴等恶王谟刚严以为南徐州刺史】集览【铨衡注见晋哀帝兴寜二年】质实【谅闇注见汉昭帝元平元年新昌郡名注见文帝元嘉二十一年南谯】
　　八月宋太后王氏殂
