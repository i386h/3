<!-- { "loadSidebar": true } -->
　　【诏曰今当扫除鲸鲵奉迎梓宫令幽并两州勒卒三十万直造平阳右丞相宜帅秦凉梁雍之师径诣长安左丞相帅所领精兵造洛阳同赴大期克成元勲又诏睿以时进军与乘舆会除中原睿辞以方平定江东未暇北伐以刁协为丞相左长史刘隗为司直隗雅习文史善伺候睿意故特亲爱之主簿熊逺上书以为军兴以来处事不用律令主者不敢任法毎辄关谘非为政之体也愚谓凡为驳议者皆当引律令经不得直以情言无所依准以亏旧典若开塞随宜权道制物此人君之所得行非臣子所宜用也睿不能从】集览【扫除鲸鲵左传宣十二年古者明王伐不敬取其鲸鲵而封之以为大戮注鲸鲵大鱼名吞食小鱼以喻不羲之人吞并小国杀之而以土封其尸是之为京观梓宫顔师古曰天子之丧以梓木为之亲身之棺也风俗通曰宫者存时所居縁生事死因以为名】质实【刘隗彭城人讷之侄熊逺豫章南昌人陜县名注见周显王四十五年】
　　左丞相睿以祖逖为豫州刺史
　　【逖范阳人少有大志与刘琨俱为司州主簿同寝中夜闻鸡鸣蹴琨觉曰此非恶声也因起舞及渡江左丞相睿以为军谘祭酒逖居京口纠合骁健言于睿曰晋室之乱非上无道而下怨叛也由宗室争权自相鱼肉遂使戎狄乘隙毒流中土今遗民思奋大王诚能命将出师使如逖者统之以复中原郡国豪杰必有望风响应者矣睿素无北伐之志以逖为豫州刺史给千人廪布三千匹不给铠仗使自召募逖将其部曲百余家渡江中流击楫而誓曰祖逖不能清中原而复济者有如大江遂屯淮阴起冶铸兵募得二千余人而后进】质实【范阳郡名注见汉帝更始二年涿郡司州注见秦庄襄王元年三川郡京口郡名注见成帝咸和三年豫州注见秦庄襄王元年三川郡淮阴县名注见汉献帝兴平二年】
　　陶侃破走杜王敦表侃为荆州刺史
　　【周顗屯浔水城为杜所困陶侃使将军朱伺救之退保泠口侃使伺逆击大破之遁归长沙敦乃表侃刺荆州屯沔江左丞相睿召顗复为军谘祭酒】集览【浔水城浔本作寻江州图经云古寻阳县治江北寻水之阳按即兰城是晋置寻阳郡刺史温峤徙治江南江北自置蕲州蕲春郡则寻已为蕲之望水泠口在零陵郡冷水出九疑山北至冷道县入江泠音聆】质实【一统志云浔水城在九江府城西一十五里本汉寻阳县其城晋孟怀玉所筑隋因水患移入城为附郭今名故州曰彭蠡曰湓城即其地也朱伺安陆人沔江注见汉献帝建安十二年汉沔】
　　发明【王处仲表陶侃刺荆州书之初无贬词然亦足见其专辄之渐可为履霜之戒】
　　冬十月氐杨难敌冦陷梁州刺史张光卒
　　【初氐王杨茂搜之子难敌遣养子贩易于梁州刺史张光杀之及光与王如余党杨虎相攻求救于茂搜茂搜遣难敌救光虎厚赂难敌与夹击光大破之光婴城自守愤激成疾僚属劝光退据魏兴光按剑曰吾受国重任不能讨贼今得死如登僊何谓退也声絶而卒难敌竟攻拔之】质实【梁州注见周赧王四年汉中魏兴郡名注见汉后主建兴八年】
　　书法【于是光卒而后城陷先书冦陷何以失守之罪罪光也曷为罪之光杀难敌之子而求援于茂搜则难敌之来宜有以备之矣不备不虞不可以师城之陷光为之也不先书陷则光得以逃其责矣】
　　陶侃复击杜大破之○汉刘曜防长安十一月麴允破走之
　　【曜使赵染帅精骑袭长安夜入外城帝奔射鴈楼染焚龙尾及诸营退屯逍遥园将军麴鉴帅众救长安与曜遇于零武鉴兵大败曜恃胜不设备麴允引兵袭之汉兵大败杀其将军乔智明曜引归平阳】质实【长安县名注见汉惠帝五年一统志云龙尾坡名在凤翔府岐山县东二十里唐武徳中移县治于龙尾城郑畋尝破黄巢兵于此零武地名未详处所】
　　十二月石勒遣使奉表于王浚考异【据建武元年书汉石虎则此石勒上疑漏汉字】
　　【浚谋称尊号刘亮高柔切谏皆杀之燕国霍原志节清高屡辞征辟浚以尊号事问之原不答浚诬以罪杀而枭其首于是士民骇怨而浚矜豪日甚不亲政事所任皆苛刻小人枣嵩朱硕贪横尤甚北州谣曰府中赫赫朱丘伯十囊五囊入枣郎石勒欲袭之未知虚实将遣使觇之参佐请用羊祜陆抗故事致书于浚勒以问张賔賔曰浚名为晋臣实欲废晋自立但患四海英雄莫之从耳将军威振天下今折节事之犹惧不信况为羊陆之亢敌乎夫谋人而使人觉其情难以得志矣勒曰善遣舍人王子春奉表于浚曰勒本小胡遭世饥乱流离屯厄窜命冀州窃相保聚以救性命今晋祚沦夷中原无主为帝王者非公复谁愿殿下应天顺人早登皇祚勒奉戴殿下如天地父母殿下察勒微心亦当视之如子也浚甚喜谓子春曰石公可信乎子春曰殿下中州贵望威行夷夏自古胡人为辅佐名臣则冇矣未有为帝王者也石将军非恶帝王不为而让于殿下顾以帝王自有厯数非智力之所取故也又何怪乎浚大悦遣使报聘游纶兄统为浚镇范阳遣使私附于勒勒斩其使以送浚浚虽不罪统益信勒为忠诚无复疑矣】集览【羊祜陆抗故事祜晋将抗吴将二将对境务修徳信皆不为掩袭之计事在晋武帝泰始七年】质实【燕国注见唐高祖武徳四年幽州霍原广阳人范阳郡名注见汉帝更始二年涿郡丘伯谓朱硕枣郎谓枣嵩】
　　左丞相睿遣世子绍镇广陵
　　【以丞相掾蔡谟为参军】质实【蔡谟陈留人广陵郡名注见汉后主建兴二年】
　　代城盛乐及平城
　　【代公猗卢城盛乐以为北都治故平城为南都又作新平城于灅水之阳使右贤王六脩居之统领南部】集览【盛乐注见汉后主景曜四年灅水灅音力轨反水出鴈门郡淩□县】质实【一统志云灅水源出大同府马邑县西北一十里洪涛山下即桑干水之源也汉书谓之治水水经谓之溹涫水】
　　【甲戌】二年【汉嘉平四年】春正月有如日陨于地又有三日相承东行
　　书法【如日何非日也有三日何亦非日也非日也故曰有有也者世所无有者也汉成之篇书有两月相承晨见东方建始元年亦所无有之辞也愍帝之世变莫大于此者至太兴元年又书日夜出高三丈晋之中叶何其多变哉终纲目千三百六十二年三日相承夜出三丈各一书而已矣】
　　○有流星陨于平阳北化为肉
　　【流星出牵牛入紫微光烛地陨平阳北化为肉长三十步广二十七步汉主聪恶之以问公卿陈元达以为女宠太盛亡国之征聪曰此阴阳之理何关人事】集览【牵牛天官书牵牛为牺牲其北河鼓也注正义曰牵牛主关梁尔雅河鼓谓之牵牛郭璞注今荆楚人呼牵牛为担鼓按担荷也】质实【平阳县名注见秦王政十四年】
　　书法【书星陨多矣未有书所化者于是肉长三十步广二十七步宇宙以来所未有之大异也平阳汉地纲目不书汉为天下异之也】
　　发明【是时刘聪窃据中土淫虐不已故星陨于其所都之地以警之然聪则不知戒也书之于册亦姑以见上天示变之意云尔】
　　汉石勒复遣使奉表于王浚
　　【浚使者至襄国勒匿其劲卒精甲羸师虚府以示之北面拜使者而受书浚遗勒麈尾勒阳不敢执悬之于壁朝夕拜之曰我不得见王公见其所赐如见公也复遣董肇奉表于浚期以三月中旬亲诣幽州奉上尊号亦修牋于枣嵩求并州牧勒问浚于王子春子春曰幽州去嵗大水人不粒食浚积粟百万不能赈赡刑政苛酷赋役殷烦忠贤内离夷狄外叛人皆知其将亡而浚意气自若曽无惧心方更置立台阁布列百官自谓汉高魏武不足比也勒抚几笑曰王彭祖真可擒也浚使者还蓟具言石勒形势寡弱欵诚无二浚益骄怠不复设备】集览【麈尾注见齐武帝永明十一年】质实【襄国注见楚义帝元年幽州注见唐高祖武徳四年蓟县名注见汉帝更始二年】
　　发明【奉表乃人臣事上之礼也浚为臣子受之可乎纲目前已书勒奉表于浚今又复书于此何哉一以见勒之诈一以见浚之愚也然勒羯贼耳诈乃其所素有浚身为晋臣乃坐视朝廷倾覆而不救方且甘受其诈侥幸非望其罪有加于勒多矣故他日见杀于勒尽削其官也】
　　梁州人张咸逐杨难敌以州降成
　　【于是汉嘉涪陵汉中之地皆为成有成主雄虚已好贤随才授任命太傅骧养民于内李凤等招怀于外刑政寛简狱无滞囚兴学校置史官其赋民男丁嵗谷三斛女丁半之疾病又半之戸调绢不过数丈绵数两事少役希民多富实新附者给复除是时天下大乱而蜀独无事年谷屡熟乃至闾门不闭路不拾遗然朝无仪品爵位滥溢吏无禄秩取给于民军无部伍号令不肃此其所短也】集览【复除复芳目反亦除也除免其繇赋也】质实【梁州注见周赧王四年汉中汉嘉县名注见汉后主建兴十三年涪陵县名注见惠帝太安二年汉中郡名注见周赧王四年】
　　二月以张轨为太尉凉州牧刘琨为大将军质实【凉州注见唐中宗景龙二年】○三月汉石勒袭蓟陷之杀王浚师还蓟降于段匹防
　　【勒纂严将袭王浚而未发张賔曰岂非畏刘琨及鲜卑乌桓为吾后患乎勒曰然賔曰彼三方智勇无及将军者将军虽逺出彼必不敢动且彼未谓将军使能悬军千里取幽州也轻军往返不出二旬籍使彼有心比其谋议出师吾已还矣刘琨王浚虽同名晋臣实为仇敌若修牋于琨送质请和琨必喜我之服而快浚之亡终不救浚而袭我也用兵贵神速勿后时也勒曰吾所未了右侯已了之遂以火宵行遣使奉牋于琨自陈罪恶请讨浚自効琨大喜移檄州郡言勒已降当袭平阳除僭逆三日勒军达易水浚督防孙纬驰遣白浚将勒兵拒之游统禁之浚将佐皆曰胡贪而无信必有诡计请击之浚怒曰石公来正欲奉戴我耳敢言击者斩设飨以待之勒晨至蓟叱门者开门犹疑冇伏兵先驱牛羊数千头声言上礼实欲寨诸街巷浚始惧勒升其听事执浚于前浚骂曰胡奴调乃公何防逆如此勒曰公位冠元台手握彊兵坐视本朝倾覆曾不救援乃欲自尊为天子非凶逆乎即送襄国斩之浚将佐等诣军门谢罪前尚书裴宪从事中郎荀绰独不至勒召而让之对曰宪等世事晋朝荷其荣禄浚虽凶麤犹是晋之藩臣故从之不敢有贰明公茍不脩徳义専事威刑则宪等死自其分请就死不拜而出勒谢之待以客礼勒数朱硕枣嵩等以纳财乱政责游统以不忠所事皆斩之籍浚将佐亲戚家赀皆巨万惟宪绰止有书百余袠盐米各十余斛而已勒曰吾不喜得幽州喜得二子以宪为从事中郎绰为参军分遣流民各还乡里勒停蓟二日焚浚宫殿以故尚书刘翰行幽州刺史戍蓟置守宰而还孙纬遮击之勒仅而得免勒遣使奉浚首献捷于汉汉以勒为东单于刘琨请兵于拓跋猗卢以击汉会猗卢所部杂胡谋应勒猗卢悉诛之不果赴约琨知勒无降意大惧刘翰不欲从勒乃归段匹防匹防遂据蓟城】集览【纂严索隠曰谓纂集兵严也未了了晓也下同易水注见秦王政二十年听事顔师古曰古者治官处谓之听事后语省直曰聴故加广礼记南面听天下注聴体宁反调乃公调去声戏弄也乃公犹言汝翁也】正误【未了今按了犹决也】
　　左丞相睿以邵续为平原太守
