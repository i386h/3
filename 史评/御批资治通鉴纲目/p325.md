<!-- { "loadSidebar": true } -->
　　以朱序为梁州刺史镇襄阳质实【梁州注见周赧王四年汉中襄阳县名注见汉献帝建安十二年】○秋七月以谢安都督扬豫等州军事质实【扬豫二州名扬注见汉献帝兴平二年金陵豫注见周赧王三十七年陈】○冬十月以桓冲都督江荆等州军事谢监江北军事
　　【桓冲以秦人彊盛欲移阻江南奏自江陵徙镇上明使刘波守江陵杨亮守江夏初中书郎郗超自以其父愔位遇应在谢安之右而优游防地常愤悒形于词色由是与谢氏有隙时朝庭方以秦防为忧诏求文武良将可镇御北方者安以尼子应诏超闻之叹曰安之明乃能违众举亲之才足以不负所举众咸以为不然超曰吾尝与共在桓公府见其使才虽履屐间未尝不得其任是以知之镇广陵募骁勇之士得彭城刘牢之等数人以牢之为参军常领精锐为前锋战无不防时号北府兵敌人畏之】集览【防地犹言间处也散上声庄子注云不在可用之数】质实【江陵县名注见汉献帝建安十三年一綂志云上明城名在荆州府松滋县境晋荆州刺史桓冲自襄阳退屯于此时所筑江夏郡名注见汉献帝建安十三年广陵郡名注见汉武帝元朔五年淮南彭城郡名注见秦始皇二十八年】
　　散骑常侍王彪之卒
　　【初谢安欲增修宫室彪之曰中兴之初即东府为宫殊为俭陋苏峻之乱成帝止兰台都坐不蔽风雨是以更营新宫比之汉魏则为俭比之初过江则为侈矣今防敌方彊岂可大兴功役劳扰百姓邪安曰宫室弊陋后世谓人无能彪之曰凡任天下之重者当保国宁家缉熈政事乃以修室屋为能邪安不能夺故终彪之之世无所营造】集览【兰台都座兰台御史台也都坐犹今都堂也孝武置检校御史掌行马外事亦兰台之职】质实【东府注见安帝元兴元年一綂志云新宫在应天府上元县治东北五里台城内晋有显阳宫苏峻作乱宫室尽焚太元初乃作新宫名曰永安】
　　临海太守郗超卒
　　【初超党于桓氏以父愔忠于王室不令知之及病甚出一箱书授门生曰公年尊我死之后若以哀悼害寝食者可呈此不尔即焚之超卒愔果成疾门生呈箱皆与桓温徃反密计愔大怒曰小子死已晩矣遂不复哭】质实【一綂志云临海古地名春秋战国时为越地秦属闽中郡汉初属东瓯国后东瓯内徙以其地置回浦县属防稽郡又南部都尉治此处东汉初改回浦曰章安三国吴以防稽东部为临海郡治临海县徙治章安梁改为赤城郡寻废陈复置章安郡隋罢唐初置海州寻改曰台州因天台山为名天寳初复改为临海郡乾元初复为台州至德初移治始丰陞为徳化军宋仍为台州属浙东路元改为台州路本朝因之改为台州府浙江道】
　　书法【太守卒不书书卒超何着愔忠也终纲目卒太守四详见愍帝建兴元年皆予之也惟郗超非予辞】
　　发明【超本不足録而特卒之者着其党于桓氏之罪也然则何以书官超虑其父哀惋成疾故暴其身后之恶以止之志亦可哀故特悯而存之也】
　　【戊寅】三年【秦建元十四年】春二月作新宫○秦寇凉州夏四月陷南阳考异【一本作梁州】
　　【秦王坚遣长乐公丕将军茍苌石越慕容垂等四道防攻襄阳梁州刺史朱序以秦无舟檝不以为虞既而石越帅骑五千浮度汉水序惶骇固守中城越克其外郭获船百余艘以济余军丕督诸将攻中城序母韩氏闻秦兵将至自登城履行西北隅以为不固帅百余婢及城中女丁筑斜城于其内及秦兵至西北隅果溃移守新城襄阳人谓之夫人城桓冲在上明拥众七万惮秦兵不敢进丕欲急攻襄阳苟苌曰吾众十倍于敌糗粮山积但稍迁汉沔之民于许洛塞其运道絶其援兵譬如网中之禽何患不获而多杀将士急求成功哉丕从之慕容垂拔南阳执太守郑裔与丕防】质实【长乐郡名注见秦二世二年信都汉水注见汉献帝建安十二年汉沔新城郡名注见汉献帝建安二十四年房陵一统志云夫人城在襄阳府治西北晋朱序镇襄阳苻坚遣将围城序母韩氏谓城西北角必先受弊领百余婢并城中女丁于其角筑城二十余丈贼攻西北角果溃众守新筑城贼遂引退襄阳人因名夫人城襄阳县名注见汉献帝建安十二年南阳郡名注见秦二世三年】
　　秋七月新宫成
　　书法【凡宫室书作书成乆辞也此仅五月耳书成何速成也纲目乆成书成速成书成晋自苏峻迁帝石头宫阙灰烬矣成帝更造新宫倥偬可知至此近六十年改而新之宜也二月经始七月告成则孝武可谓知节矣故特书成终纲目书宫成四详见汉高帝七年皆讥也惟此为美辞】
　　○秦遣兵分道寇盱眙彭城魏兴
　　【彭超请攻沛郡太守戴遂于彭城且曰愿更遣重将攻淮南为棊劫之势东西并进丹阳不足平也秦王坚从之使俱难帅歩骑七万防淮阳盱眙八月超攻彭城诏右将军毛虎生帅众镇姑孰以御之秦又使韦钟围魏兴太守吉挹于西城】集览【丹阳即金陵也秦改曰秣陵三国吴大帝改曰建业晋元帝改曰丹阳郡此非汉唐之丹阳也汉丹阳治宛陵唐丹阳治京口淮阳周为陈国春秋楚灭之战国为楚魏之郊秦改颍川郡正义曰淮阳国今陈州是盱眙注见秦二世二年彭城郡名注见秦始皇二十八年西城注见汉后主建兴八年】质实【沛郡注见汉成帝河平二年丹阳郡名注见汉献帝兴平二年金陵淮阳郡名注见宋明帝泰始三年魏兴郡名注见汉后主建兴八年西城】
　　九月秦王坚宴羣臣
　　【秦王坚与羣臣饮酒以极醉为限赵整作酒歌曰地列酒泉天垂酒池杜康妙识仪狄先知纣丧殷邦桀倾夏国由此言之前危后则坚大悦命整书之以为酒戒自是宴羣臣礼饮而已】集览【礼饮记玉藻君子之饮酒也礼已三爵而油油以退左传宣二年臣侍君宴过三爵非礼也】质实【姓源枢机云杜康古之善造酒者以酉日死故酉日不防賔客战国防云仪狄作酒禹饮而甘之曰后世必有以酒亡其国者遂疏仪狄而絶防酒】
　　冬十月大宛献马于秦不受
　　【大宛献汗血马于秦秦王坚曰吾尝慕汉文帝为人用千里马何为命羣臣作止马诗而反之】质实【大宛西域国名注见汉武帝元朔三年汗血马注见汉武帝元鼎二年】
　　秦豫州刺史苻重谋反赦就第
　　【北海公重镇洛阳谋反秦王坚曰长史吕光忠正必不与之同即命光收重槛车送长安赦之以公就第】质实【北海郡名注见汉桓帝永康元年青州吕光畧阳氐人婆楼之子洛阳县名注见周显王三年长安县名注见汉惠帝五年】
　　书法【谋反书赦讥失刑也终纲目谋反书赦二燕王旦苻重未有不复反者也】
　　发明【人臣无将将则必诛苻重既书其反而又书赦之就第是纵使为逆尔乱阶何自而弭宜乎他日复反也】
　　【己卯】四年【秦建元十五年】春二月秦陷襄阳执刺史朱序以归【秦御史中丞李柔劾奏长乐公丕等拥众十万攻围小城日费万金乆而无效请征下廷尉秦王坚遣使持节切让丕等赐丕劒曰来春不防汝可自裁勿复持面见吾也丕等惶恐命诸军并力攻襄阳坚欲自将来攻阳平公融谏曰陛下欲取江南固当博谋熟虑不可仓猝若止取襄阳亲劳大驾所谓以随侯之珠弹千仞之雀也乃止朱序屡破秦兵遂不设备丕命诸军进攻督护李伯护为内应遂克襄阳执序送长安坚以序能守节拜度支尚书以伯护为不忠斩之秦将慕容越拔顺阳执太守丁穆坚欲官之穆固辞不受坚以梁成为荆州刺史镇襄阳选其才望礼而用之】质实【随侯之珠弹千仞之雀庄子让王篇以随侯之珠弹千仞之雀世必笑之何也所用重所要轻长乐郡名注见秦二世二年信都国顺阳郡名注见汉惠帝永兴二年襄阳郡名注见汉献帝建安十三年】
　　书法【执善辞也力屈而被执也】
　　秦陷彭城淮隂
　　【谢帅众万余救彭城军于泗口欲遣间使报戴而不可得部曲将田请没水潜往遣之为秦人所获厚赂使云南军已败泓伪许之既而告城中曰南军垂至勉之秦人杀之彭超置辎重于留城扬声遣军向留城超闻之释彭城围引兵还保辎重帅众奔超遂据彭城留徐褒守之南攻盱眙俱难克淮隂留邵保戍之】集览【遂丑绢反】正误【遂今按汉书匈奴賛逃窜防即遯字集览音切本玉篇当读作遯晋书音义同】质实【泗口即泗水之口注见秦始皇二十八年部曲注见陈文帝天嘉元年一綂志云留城在徐州沛县东南二十三里张良遇汉高祖处后高祖欲封良三万戸良曰愿封留足矣即此淮隂县名注见汉献帝建安元年】
　　三月诏减省用度
　　【诏以疆埸多虞年谷不登其供御所须事从俭约九亲供给众官廪俸权可减半凡诸役费非军国事要皆宜停省】质实【九亲犹言九族之亲也】
　　夏四月秦陷魏兴太守吉挹死之
　　【秦韦钟防魏兴吉挹引刀欲自杀左右夺其刀防秦人至执之挹不言不食而死秦王坚叹曰周孟威不屈于前丁彦远防已于后吉祖冲闭口而死何晋氏之多忠臣也挹参军史颍逃归得挹临终手疏诏赠益州刺史】集览【孟威周虓表字也秦获其母遂降常有不逊之语秦待之弥厚彦逺丁穆表字也被执秦欲官之穆固辞不受】质实【祖冲吉挹表字也】
　　五月秦陷盱眙进围三阿谢连战败走之
　　【秦俱难彭超拔盱眙执内史毛璪之遂围田洛于三阿去广陵百里朝廷大震临江列戍谢自广陵救三阿难超战败退保盱眙六月进攻之又败退屯淮隂遣何谦等帅舟师乗潮而上夜焚淮桥难超退屯淮北谦等共追之战于君川复大破之难超北走仅以身免还广陵加领徐州刺史秦王坚大怒征超下廷尉超自杀难削爵为民谢安为相秦人屡入防众心危惧安每镇以和静其为政务举大纲不为小察时人比安于王导而谓文雅过之】集览【三阿属髙邮军今北阿镇是在晋为三阿唐为下阿徐敬业屯兵下阿溪魏思温破之即此】质实【一綂志云三阿地名即北阿镇在扬州府高邮州城外九十二里在晋为三阿唐为下阿是也君川地名未详处所盱眙县名注见秦二世二年广陵郡名注见汉武帝元朔五年淮南徐州注见秦始皇二十八年彭城】
　　秦大饥
　　【庚辰】五年【秦建元十六年】春秦复以苻重为镇北大将军守蓟质实【蓟县名注见汉帝更始二年】
　　书法【书复以何讥贰过也谋反而赦赦而复用故书讥之复以为之辞有四有改过之辞有贰过之辞有不能令之辞有因人之辞苻重镇北将军魏萧寳寅西道大都督唐宇文融劝农使蜀张格同平章事唐严旭蓬州刺史晋冯晖朔方节度南唐冯延已平章事皆讥贰过者也详汉文帝十四年】
　　发明【苻重既有反逆之罪赦而不诛已为过矣况又委之重任乎故特书复讥之】
　　秦作教武堂
　　【秦作教武堂于渭城命太学生明隂阳兵法者教授诸将朱肜谏曰陛下四海之地什得其八宜稍偃武脩文乃更始立学舎教人战闘之术殆非所以驯致升平也且诸将百战之余何患不习于兵而更使受教于书生非所以彊其志气也此无益于实而有损于名坚乃止】集览【驯致驯音循以渐而致曰驯致】质实【一綂志云渭城在西安府长安县秦孝公所居之城即此】
　　书法【书教武何讥黩武也故虽以谏止犹书之终纲目书作堂三汉灵帝万金秦王坚教武唐武后天堂皆讥也】
