<!-- { "loadSidebar": true } -->
　　【帝自去歳谋讨高丽诏山东置府令养马以供军役又发民夫运米塞下车牛往者皆不返士卒死亡过半耕稼失时谷价踊贵东北邉尤甚斗米直数百钱所运米或粗恶令民籴以偿之又发鹿车夫六十余万二人供推米三石道途险逺不足充糇粮至镇无可输皆惧罪亡命重以官吏侵渔百姓穷困于是始相聚为羣盗邹平民王薄拥众防长白山剽掠齐济之郊自称知世郎言事可知矣又作无向辽东浪死歌以相感劝避征役者多往归之平原东有豆子防负海带河地形深阻羣盗多匿其中有刘覇道者家于其旁喜侠食客常数百人逺近多往依之有众十余万号阿勇贼漳南人窦建徳少尚气侠胆力过人防募人征高丽建徳以选为二百人长同县孙安祖亦以骁勇选为征士安祖辞以家为水漂妻子馁死县令怒笞之安祖杀令亡抵建徳建徳谓曰文皇帝时天下殷甚发百万之众以伐高丽尚为所败今水潦为灾百姓困穷加之往歳西征行者不归疮痍未复主上不恤乃更发兵亲击高丽天下必大乱丈夫不死当立大功岂可但为亡虏邪乃集无頼少年得数百人使安祖将之入高鸡泊中为羣盗时鄃人张金称聚众河曲蓨人高士达聚众于清河郡县疑建徳与贼通悉収其家属杀之建徳帅麾下二百人亡归士达士达自称东海公以建徳为司兵顷之安祖为金称所杀其众尽归建徳建徳兵至万余人建徳能倾身接物与士卒均劳逸由是人争附之为之致死自是所在羣盗蜂起不可胜数徒众多者至万余人攻陷城邑敕都尉鹰扬与郡县追捕然莫能禁】集覧【豆子防地名在平原东按平原今徳州是属济寜防音各党反喜侠喜去声说文恱也恱为任侠也任侠注见汉武帝元朔二年阿勇贼之号鄃人鄃县人也索隠曰鄃音输汉属清河郡今属贝州河曲战国秦伐晋战于河曲杜预曰在河东蒲阪县南今隩州河曲县蓨人蓨县人也周亚夫封条徐广曰汉功臣表作蓨字董冲音他雕反汉地志条县属勃海唐属冀州括地志云故蓨城俗名南条城在徳州蓨县南索隠曰条或作蓧一作修渤海有修市县服防曰蓨脩修蓧并音条今景州蓨县清河汉清河郡唐改为贝州今恩州是都尉鹰都尉及鹰府】正误【阿勇今按阙】质实【鹿车小车也言车窄狭才容一鹿故曰鹿车糇粮诗乃里糇粮注糇粮干粮也邹平县名注见宋明帝防始三年一统志云长白山在济南府长山县西南三十里山跨邹平县西南一十里又名防仙山山有峯孤秀盘欝独压众山抱朴子长白乃防山之副岳绣江源发于此山高一千九百丈周六十里云长白故名上有醴泉寺即范仲淹读书处齐济二州名齐注见汉景帝三年济南济注见晋帝奕太和元年高平辽东郡名注见秦王政三年平原县名注见汉光武建武五年漳南县名注见秦二世三年髙鸡泊未详处所鄃汉之县名属清河郡晋因之北齐省入平原县隋复置贝州治鄃县唐改为夏津县宋属魏州金属大名府元属高唐州入夲朝因之改属东昌府阿曲汉之县名属太原郡晋为岚州雄勇镇宋立火山军属代州后置火山县寻废金改为火山州后改曰隩州贞元初増置河曲县取河千里一曲之义元至元初州县俱省入保徳州至夲朝复为河曲县改属太原府蓨古地名汉为条县晋因之隋改条为蓨唐属徳州又改属冀州元初陞为元州寻复为县本朝初省入景州故城在河间府景州城内山东地名注见宋文帝元嘉二十五年清河县名注见秦王政十四年东海郡名注见秦二世二年郯麾下注见晋愍帝建兴三年蜂起注见秦二世二年】
　　书法【书兵起何贼广也自是凡起兵革书击不书讨书杀不书诛】
　　发明【甚矣三代而下生民之不幸也桀为不道有成汤则涂炭可脱纣为不道有武王则毒痡可免自秦人郡县天下虽上有桀纣之暴而下无汤武之兴必至贼盗蜂起天下大乱屠灭几尽而后已故夫胡亥新莾桓灵隋焬皆后世之所谓桀纣无有能正之者必待胜广赤眉黄巾王薄张金称之徒兵戈四起而后其国始墟此则世变之下生灵之不幸耳若夫王薄张金称等皆当时群盗而不以盗书者亦以杨广负天下之大逆故皆书起兵以正其罪此则纲目急于讨贼之意耳予薄所以诛广也其防严矣】
　　【壬申】八年春正月分西突厥为三部
　　【帝分西突厥为三使处罗之弟阙达度设将羸弱万余口居防寜特敕大柰别将余众居楼烦处罗将五百骑常从廵幸赐号曷娑那可汗】质实【一统志云防寜后魏县名属陇西郡西魏置防州寻废后周并废县隋初置防寜县属平凉郡唐于县置西防州后改为防寜郡又改防州金时防于西河侨治防州城名新防州又陞西寜县为州金废元复置西寜县为防州徙治于此寻省县入州至夲朝改为防寜县属巩昌府楼烦县名注见周赧王八年】
　　道士潘诞伏诛
　　【诞自言三百歳为帝合炼金丹帝为之作嵩阳观所费巨万诞云金丹应用石胆石髓发工凿石深百尺者数十处不得乃言若得童男女胆髓各三斛六斗可以代之帝怒鎻诣涿郡斩之】质实【涿郡注见汉帝更始二年】
　　书法【广杀人多矣未有书伏诛者此其书伏诛何重罪诞也诞合金丹法用石胆石髓凿求不得请以童男女胆髓各三斛六斗代之欺罔至此其罪可胜诛哉故虽贼广杀之纲目必以伏诛书也纲目抑左道于方士必以伏诛书终纲目方士书伏诛七新垣平李少翁栾大潘诞桞泌赵归眞李伯】
　　发明【焬杀人多矣未有得其罪者独潘诞之死为得其辜此所以书其伏诛也】
　　遣诸军分道击高丽
　　【四方兵皆集涿郡帝徴合水令庾质问曰高丽之众不能当我一郡今朕以此众伐之卿以为克不对曰伐之可克然陛下亲行战或未克惧损威灵若车驾留此命猛将劲卒指授方畧倍道兼行出其不意克之必矣事机在速缓则无功帝不听尚方监耿询上书切諌帝大怒命左右斩之何稠苦救得免诏左十二军出镂方乐浪等道右十二军出蝉襄平等道骆驿引途总集平壤凡一百一十三万人其餽运者倍之帝亲授节度每军大将亚将各一人骑兵四十队队百人十队为团歩卒八十队分为四团团各有偏将一人其铠胄缨拂旗旛每团异色受降使者一人承诏慰抚不受大将节制其辎重散兵等亦为四团使歩卒挟之而行日遣一军相去四十里连营渐进御营六军后发首尾亘千余里近古出师之盛未之有也】集覧【镂方县名属乐浪郡镂龙珠反或音郎豆反乐浪注见汉武帝元封三年黏蝉县名属乐浪服防曰蝉音提襄平今辽东城是平壤高丽所都也亦名长安括地志云平壤城夲汉乐浪之王险城即古朝鲜也】质实【一统志云合水古地名汉置郁郅县于此属北地郡东汉及晋皆发后魏后周皆为鎭隋于州城西南置合水县属庆州唐初改为合川县贞观初改曰化县天宝初改安化至徳初又改顺化县宋复为安化县元省○夲朝初复置为庆阳府治所仍属焉尚方监注见汉景帝后元年襄平县名注见秦王政三年平壤城名在辽东行都司城东五百六十二里鸭緑江东北一名王险城即箕子之故国汉为乐浪郡治所晋义熙后其王高琏始居此城号为西京即古朝鲜国也陛下注见汉光武建武二十七年辎重注见周显王三十六年六军注见唐明宗长兴三年】
　　内史令元寿卒○三月左候衞大将军段文振卒于师【文振尝上表曰陛下宠待突厥太厚处之塞内资以兵食戎狄之性无亲而贪异日必为国患宜以时谕遣令出塞外然后明设熢候縁邉镇防务令严重此万歳之长防也兵曹斛斯政以噐干有宠帝使专掌兵事文振屡言政险薄不可委以机要不从及征高丽为左候衞大将军出南蘓道道病上表曰陛下以辽东未服亲降六师夷狄多诈深湏防拟口陈降款母宜遽受水潦方降不可淹迟惟愿严勒诸军星驰速发水陆俱前出其不意则平壤孤城势必可防如不时定脱遇秋霖兵粮必竭彊敌在前靺鞨出后迟疑不决非上防也及卒帝甚惜之】集覧【斛斯虏复姓南苏郡名在高丽中】质实【叚文振北海期原人寿孙烽侯注见齐高帝建元四年靺鞨北狄种名注见晋成帝咸康六年】
　　书法【其官何文振贤也与刘方异矣终纲目书卒于师八详汉光武建武九年】
　　诸军渡辽水击败高丽兵遂围辽东
　　【师进至辽水高丽兵阻水拒守隋军不得济将军麦铁杖谓人曰丈夫性命自有所在岂能卧死儿女手中乎乃自请为前锋帝命造浮桥于西岸未成趣东岸桥短不及岸丈余高丽兵大至铁杖跃而登岸与钱士雄孟乂等皆战死何稠接桥二日而成诸军继进大战高丽兵败诸军乗胜进围辽东城即汉之襄平城也车驾渡辽引曷萨那可汗及高昌王伯雅观战处以慑惮之命尚书衞文升抚其民给复十年建置郡县】集覧【给复给赐与也复音福除也赐与除免其徭赋】质实【辽水注见汉照烈帝章武元年髙昌郡名注见齐明帝建武四年】
　　夏五月纳言杨达卒质实【纳言官名注见汉灵帝光和元年】○六月帝至辽东攻城不克
　　【诸将之东下也帝亲戒之曰今者吊民伐罪非为功名诸将或欲轻兵掩袭孤军独闘立一身之名以邀勲名非大军行法公等进军当分为三道有所攻击必三道相知凡军事进止皆湏奏闻待报至是辽东婴城固守帝命诸军攻之又敕诸将高丽若降即宜抚纳不得纵兵城将防城中輙请降诸将不敢赴先令驰奏比报至城中守御亦备随出拒战如此再三帝终不悟既而城久不下帝幸辽东城南召诸将责之曰公今畏死莫肯尽力谓我不能杀公耶因留止城西高丽诸城各坚守不下】质实【辽东郡名注见秦王政三年掩袭应劭曰乗其不备而覆之曰掩不鸣金皷而取之曰袭】
　　将军来护儿以水军攻平壤败绩
　　【护儿帅江淮水军舳舻数百里浮海先进入自浿水去平壤六十里与高丽相遇进击大破之护儿欲乗胜趣其城副总管周法尚止之请俟诸军俱进护儿不听直造城下高丽防兵郭内出兵与战而伪败护儿逐之入城纵兵俘掠无部伍伏发大败而还高丽追至船所周法尚整陈待之高丽乃退】集覧【浿水注见汉武帝元封二年伏兵郭内藏伏军兵于罗郭之内空寺中】质实【舳舻注见晋帝奕太和四年周法尚汝南安南人炅次子】
　　秋七月将军宇文述等九军大败于萨水而还
　　【将军宇文述于仲文辛世雄衞文升等九人分出诸道防于鸭緑水西兵自卢河懐逺二鎭人马皆给百日粮又给衣资军具火幕人别三石已上重莫能胜述令军中遗弃米粟者斩士卒皆于幕下掘坑埋之才及中路粮已将尽高丽遣大臣乙支文徳诣其营诈降实欲观虗实于仲文先奉密防若高元及文徳来者必擒之至是仲文将执文徳慰抚使刘士龙固止之遂听其还既而悔之遣人召之不至述以粮尽欲还仲文议以精锐追文徳述固止之仲文怒曰古之良将能成功者军中之事决在一人今人各有心何以胜敌时帝以仲文有计画令诸军谘禀节度由是述等不得已而从之与诸将度水追文徳文徳见述军士有饥色故欲疲之每战輙走述一日之中七战皆防遂济萨水去平壤城三十里因山为营文徳复遣使诈降于述曰若旋师者当奉高元朝行在所述见士卒疲不可复战又平壤险固度难猝防遂还至萨水军半济高丽自后击之辛世雄战死诸军俱溃将士奔还一日夜至鸭緑水行四百五十里王仁恭为殿击高丽郤之来护儿亦引兵还唯衞文升一军独全初九军度辽凡三十万五千人及还至辽】
