<!-- { "loadSidebar": true } -->
　　【程知节引军至鹰婆州遇西突厥前军总管苏定方帅五百骑驰击败之副总管王文度害其功矫称别得防以知节恃勇轻敌委文度节制遂收军不许深入定方言于知节曰上以公为大将必不更遣军副专以号令请囚文度飞表以闻知节不从至恒笃城有羣胡归附文度欲杀之而取其资定方曰如此乃自为贼耳何名伐叛文度竟杀之分其财独定方不受师旋文度坐矫诏减死除名知节亦坐逗遛免官】集览【逗遛注见汉宣帝本始三年】
　　【丁巳】二年春正月遣苏定方等复击沙鉢罗
　　书法【前再书讨矣此书击何讥黩武也二年不克又复用师故讥之书复击】
　　○三月以禇遂良为桂州都督李义府兼中书令质实【桂州注见秦始皇三十三年桂林】○夏五月帝始隔日视事
　　【上自即位每日视事宰相奏天下无虞请隔日视事许之】
　　书法【宣帝五日一聼事不书此其书何女宠盛也故书讥之是故魏主未尝月一视朝则书始以为羙梁戊戌年诩唐世未尝隔日视事则书始以为讥是年】
　　发明【宣王睌朝姜氏请愆唐髙溺爱袵席荒怠已甚是时李义府当国承望孽后之意请隔日视事葢欲使之得以专意房帷之乐也髙宗失徳固不足责直笔书之姑以着内荒之迹耳】
　　遣天竺方士归国
　　【天竺方士娑婆寐自言有长生之术太宗颇信之发使诣婆罗门诸国采药药竟不就乃放还上即位复诣长安上复遣归谓宰相曰自古安有神仙秦始皇汉武帝求之卒无所成果有不死之人今皆安在李勣对曰此人再来容髪衰白已改于前何能长生竟未及行而死】集览【婆罗门注见太宗贞观十三年】质实【天竺西域国名注见汉武帝元狩元年】
　　书法【太宗尝遣之矣不书书髙宗何讥也方士以长生为术帝方极意女宠方士之方必多禁碍其不相入宜矣纲目上书隔日视事下书遣方士归非羙之也】
　　发明【髙宗专意房帷正欲得长生之乐何为锐于罢遣方士若是之明决哉武氏意在恣肆固非欲其君久于享国观之晚年帝苦头重之时武氏怒絶医者之语则可见矣然则斥遣方士髙宗葢得之中防也事虽若羙而意则非是此纲目所以书于隔日视事之下以见意也】
　　秋八月贬韩瑗来济禇遂良皆为逺州刺史
　　【许敬宗李义府诬奏韩瑗来济与禇遂良潜谋不轨以桂州用武之地授遂良欲为外援遂皆坐贬瑗振州济台州遂良爱州栁奭象州○刘洎之子讼其父寃言为遂良所譛而死李义府助之给事中乐彦玮曰刘洎自比伊霍不为无罪今雪洎罪则先帝为用刑不当矣上然其言事遂寝胡氏曰父有失徳子不可扬而导之隠讳可也国家政刑治乱所系茍不当理而拂人心安得避嫌而不改改之所以掩之也避嫌而不改则其失常在天下非之万世议之是岂所以为孝乎刘洎之子欲雪父寃以禇令罪逐故假以为名庶其必行彦玮之言虽为先帝盖用刑之失亦恐遂良由此重获罪耳其意则是其言则非不可不察也】质实【不轨注见汉灵帝光和五年振州注见髙祖武徳五年台州注见晋孝武帝太元二年临海爱州注见梁武帝太清二年一统志云象州本秦桂林郡地汉为郁林郡中溜潭中二县地陈置象郡隋罢郡置象州治马平大业中废州别置象县属始安郡唐复置象州治阳夀县天宝初改为象郡乾元初复为象州元改置象州路后复为州本朝以阳夀县省入桞州府伊霍注见晋元帝太兴元年】书法【于是栁奭不书畧之也至杀之则不可不书矣】
　　诏废六天之祀合方丘神州为一祭集览【废六天之祀自郑以为昊天上帝者天皇大帝北辰耀魄寳也及太微五帝由是有六天之说葢出于春秋纬文曜钩等书唐显庆礼犹着六天之说故礼部尚书许敬宗与礼官议黜之方丘注见汉后主建兴十五年神州注见晋怀帝永嘉五年】○以许敬宗为侍中杜正伦为中书令○冬十月苏定方击沙鉢罗获之分立兴昔亡继徃絶二可汗【苏定方至曵咥河西沙鉢罗帅兵十万拒战定方击败之斩获数万会大雪平地二尺军中咸请俟晴而行定方曰虏恃雪深谓我不能进必且休息亟追之可及也乃兼行至其牙帐縦兵击之斩获又数万沙鉢罗脱走趣石国定方于是息兵诸部各归所居通道路置邮驿掩骸骨问疾苦画疆埸复生业凡为沙鉢罗所掠者悉给还之十姓安堵如故乃命萧嗣业将兵追沙鉢罗获之分西突厥地置昆陵蒙池二都防府以弥射为兴昔亡可汗押五咄陆部落步真为继徃絶可汗押五弩失毕部落】集览【曵咥河西戎有河名曰曵咥曵羊列反咥音迭牙帐注见宗开元八年石国在西域其先本康居国其攴庶分王之十姓初西突厥分其国为十部每部酋长各赐一箭谓之十箭又分左右厢通谓之十姓见太宗贞观十二年五咄陆见同上五弩失毕见同上】质实【安堵注见晋怀帝永嘉二年】
　　以洛阳宫为东都质实【东都注见秦荘防王元年三川】
　　发明【此武氏志也武氏忌王萧之死不居京师故髙宗崇饰别都以处之此固纲目书法之意也】
　　○诏禁僧尼受文母及尊者拜○以刘祥道为黄门侍郎知选事
　　【祥道以取士伤滥每年入流之数二千四百有余内外文武官万三千四百六十五员约凖三十年则万三千余人畧尽矣若年别入流者五百人足充所湏之数望有厘革而大臣惮于改作事遂寝】集览【入流注见宗开元十七年流外】质实【刘祥道魏州人林甫之子】
　　书法【书知选事始此终纲目书知选事三刘祥道李峤宋昱】
　　【戊午】三年春正月诏行新礼
　　【先是议者谓贞观礼节文未备故命长孙无忌等修之时许敬宗李义府用事所损益多希防学者非之博士萧楚材等以为凶事非臣子所宜言敬宗义府深然之焚国恤篇凶礼遂阙】
　　发明【礼之所重者父子君臣之分夫妇男女之别闺门内外之防而已髙宗妻父之妾武氏淫秽宫闱三纲已紊而乃诏行新礼又以许李损益其间谬可知矣直笔书之盖讥之也】
　　夏五月徙安西都防府于龟兹
　　【初龟兹王布失毕妻与其相那利私通由是君臣猜阻互来告难上两召之囚那利遣左领军郎将雷文成送布失毕归国龟兹大将羯猎颠发众拒之诏屯衞大将军杨胄发兵讨之擒羯猎颠诛之乃徙其安西都防府于龟兹髙昌但为西州都督府】质实【安西都防注见永淳元年髙昌西域国名注见齐明帝建武四年西州注同上年髙昌】
　　冬十一月贬杜正伦为横州刺史李义府为普州刺史质实　【统志云横州本秦桂林郡地汉为合浦郡髙梁县地孙呉分置合浦北部晋属寜浦郡梁又分立简阳郡隋废郡置简州治宁浦县又改縁州大业初州废以县隶郁林郡唐复置简州寻改南简州又改横州天宝初改宁浦郡乾元初复为横州宋因之元初改置横州路寻复为州本朝初改隶浔州府寻改为横县后复为州改隷南宁府普州本汉资中牛鞞垫江徳阳四县地梁立普慈郡后周置普州治安岳及置多业县隋改为普慈县唐复置普州寻增置乐至崇龛二县改州为安岳郡后复为普州宋因之废崇龛普慈二县宝祐以后州县俱废元复置安岳县并安居乐至入焉本朝初复置普州领安岳县后又并州入县改属潼川州李义府有宠于上诸子孩抱者并列清贯而义府贪冒无厌卖官鬻狱其门如市中书令杜正伦每以先进自处由是有隙讼于上前上两责之】集览【并列清贯贯籍也皆布清要之宦籍也贪冒注见晋惠帝永康元年】
　　发明【李义府以贪冒见黜胡不书以罪贬葢宠而用之者髙宗之私也杜正伦无罪亦例书贬何哉正伦前朝旧徳不耻与小人同列又以私意忿争不能斥言其奸是亦义府之流耳混而书之夫岂过哉】
　　以许敬宗为中书令辛茂将为侍中○鄂公尉迟敬徳卒质实【鄂州名注见汉后主建兴七年武昌】
　　【敬徳晚年闲居学延年术不交通賔客凡十六年卒諡忠武】
　　书法【书鄂公卒幸之也于是功臣之善终者鲜矣】
　　爱州刺史禇遂良卒
　　书法【书幸之也其不与于四年七月之诏为大幸矣】
　　【己未】四年夏四月以于志宁同三品许圉师参知政事质实【许圉师安州安陆人绍之子】○削太尉赵公长孙无忌官封黔州安置
　　【武后以长孙无忌受重赐而不助已深怨之以于志寕中立不言亦不恱令许敬宗伺其隙而陷之会人告太子洗马韦季方罪敕敬宗与辛茂将鞫之季方自刺不死敬宗因诬奏季方欲与无忌谋反上惊曰舅为小人所间小生疑阻则有之何至于反敬宗曰反状已具愿陛下勿疑上泣曰我家不幸徃年髙阳公主与房遗爱谋反今元舅复然将若之何对曰遗爱乳臭儿与一女子谋反势何所成无忌与先帝谋取天下天下服其智为宰相三十年百姓畏其威若一旦窃发内外响应陛下遣谁当之乎上曰朕决不忍加刑于无忌敬宗对曰汉文帝汉之贤主也其舅薄昭止坐杀人帝使公卿哭而杀之后世不以为非今无忌谋移社稷其罪与昭不可同年而语陛下少更迁延臣恐变生肘腋悔无及矣上以为然竟不引问诏削无忌官封黔州安置敬宗又奏无忌谋逆由禇遂良桞奭韩瑗搆扇而成于志寕亦其党也于是诏追削遂良官爵除奭瑗名免志寕官凉州刺史赵持满多力善射其舅长孙铨无忌之族弟也铨坐无忌流巂州敬宗恐持满作难诬以同反召至下狱讯掠备至终无异辞曰身可杀也辞不可更吏乃代为狱辞结奏诛之尸于城西亲戚莫敢视友人王方翼收而之上闻之不罪也铨至流所县令希防杖杀之】集览【乳臭儿言其穉孺犹余乳哺臭气也汉书是口尚乳臭顔师古曰谓其防小也】质实【洗马官名注见晋武帝泰始三年薄昭杀人帝使公卿哭而杀之事在汉文帝十年社稷注见新莽天鳯元年黔州注见髙祖武徳三年凉州注见中宗景龙二年嶲州注见汉武帝元鼎六年越嶲王方翼本州】人
　　六月改氏族志为姓氏録
　　【初太宗脩氏族志升降去取时称允当至是许敬宗等以其书不叙武氏本望奏请改之以后族为第一等其余悉以仕唐官品髙下为凖于是士卒以军功至位五品者豫士流时人谓之勲格○初太宗族山东士人自矜门地既脩氏族志例降一等王妃主婿皆取勲臣家而魏徴房龄李勣家皆盛与为婚常左右之由是旧望不减李义府为其子求婚不获恨之故以先帝之防劝上矫其诏山东六族不得自为婚姻然终不能禁其衰宗落谱徃徃反自称禁昏家益増厚价】
　　以许圉师为侍中○辛茂将卒○诏许敬宗议封禅仪【敬宗请以髙祖太宗俱配上帝太穆文徳二后并配地祗从之】
　　书法【书议封禅仪有之矣皆公议也未有书诏某人者书诏许敬宗讥偏聴也于是而父子姑妇并配果礼矣乎】
　　秋七月杀长孙无忌栁奭韩瑗
　　【七月诏御史追栁奭韩瑗枷鎻诣京师敬宗又遣袁公瑜诣黔州再鞫长孙无忌逼令自缢诏斩瑗奭瑗已死发验而还籍没三家近亲皆流岭南为奴婢】集览【发验发其尸而验其真伪】质实【岭南注见秦始皇三十三年南海】
　　书法【于是瑗已先卒书杀何诛心也茍有诛意于其臣虽先卒必书杀所以病髙宗也奭前与瑗同贬不书此何以书重杀也无忌三人不书官无官也】
　　发明【此三人者不以故官书之亦贬之乎曰非也正以着髙宗不道既已尽削其官又从而杀之耳书法如此甚其恶也】
