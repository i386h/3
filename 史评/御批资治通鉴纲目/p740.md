<!-- { "loadSidebar": true } -->
　　【晋王劳军于魏县因帅百余骑循河而上觇刘鄩营防天隂晦鄩伏兵五千于河曲鼔噪而出围王数重王跃马大呼所向披靡裨将夏鲁竒等操短兵力战自午至申乃得出亡其七骑防李存审救兵至乃得免赐鲁竒姓名曰李绍竒】集览【河曲注见隋炀帝大业七年】质实【鼓噪注见宋文帝元嘉二十六年披靡注见唐肃宗寳应元年】
　　梁刘鄩引兵袭晋阳不至还守莘城
　　【刘鄩以晋兵尽在魏州晋阳必虚欲袭取之乃潜引兵自黄泽西去晋人恠鄩军数日不出遣骑觇之时见旗帜循堞徃来晋王曰吾闻刘鄩用兵一歩百计此必诈也更使觇之乃缚刍为人执旗乗驴在城上尔晋王曰鄩长于袭人短于决战计彼行才及山下亟发骑兵追之防隂雨积旬道险泥深士卒腹疾足肿坠崖谷死者什二三晋将李嗣恩倍道先入晋阳城中知之勒兵为备鄩粮尽又闻晋有备追兵在后众惧将溃鄩谕之曰今深入敌境腹背有兵山谷髙深去将何之惟力战庶防可免不则以死报君亲尔众泣而止周徳威闻鄩西上自幽州引千骑救晋阳至土门鄩已整众下山屯于宗城马死殆半知临清有蓄积欲据之以絶晋粮道徳威急追至南宫擒其斥者防腕而纵之使言曰周侍中已据临清矣诘朝畧鄩营而过入临清鄩引军趋贝州军堂邑徳威攻之不克翌日军于莘县堑而守之晋王营莘西三十里一日数战晋王爱元行钦骁健従李嗣源求之赐姓名曰李绍荣王复欲求髙行周重于发言宻使人以官禄防之行周辞曰代州养壮士亦为大王尔行周事代州亦犹事大王也代州脱行周兄弟于死行周不忍负之乃止】集览【循堞循环绕也堞城上女垣土门闗名古井陉闗也在常山郡获鹿县常山之西又土门路注见后晋髙祖天福元年临清县名属濮州今濮州东昌南宫注见汉帝更始二年贝州冀州清河郡汉桓帝时改甘陵唐改贝州今恩州是堂邑汉临淮郡有堂邑括地志云今愽州县按愽州今东昌府是莘县注见唐中宗嗣圣五年】质实【黄泽未详处所土门闗名按一统志在真定府获鹿县西一十里唐初所置一名井陉闗宗城县名注见唐中宗嗣圣十三年堂邑本汉发干清县地名属东郡隋始于此置堂邑县属毛州取县西北堂邑故城为名大业初改属武阳郡唐初属毛州贞观初属博州五代晋改为河清郡寻复旧宋因之金元俱仍旧国朝因之改属东昌府斥注见汉武帝元封元年诘朝注见梁武帝大同二年翌日眀旦也代州谓髙行珪】
　　八月梁复取澶州○晋遣李存审围贝州○梁刘鄩攻镇定营晋师击败之
　　【刘鄩馈运不给晋人数挑战鄩不出晋人乃攻絶其甬道梁主以诏譲鄩鄩奏晋兵甚多便习骑射诚为勍敌未易轻也茍有隙可乗臣岂敢偷安养防梁主怒遣中使徃督战鄩集诸将问曰主上深居禁中不知军旅徒与少年新进辈谋之夫兵在临机制变不可预度今敌尚强与战必不利奈何诸将皆曰胜负湏一决旷日何待鄩黙然不恱退谓所亲日主暗臣谀将骄卒惰吾不知死所矣后数日将万余人薄镇定营营中惊扰晋李存审以骑兵三千横击之鄩大败奔还晋人逐之俘斩千计】质实【中使注见唐宗开元十五年禁中注见宋孝武大眀六年】
　　吴徐温出镇润州留子知训江都辅政
　　【吴以徐温为诸军都指挥使镇润州军国庶务参决如故防子知训居广陵秉政】质实【润州注见晋成帝咸和三年京口江都县名注见汉献帝兴平元年】
　　书法【晋书太傅越出镇许昌讥専也于是复见防子辅政此髙欢遣澄入邺之故智也温之専亦甚矣故马谦得书诛】
　　冬十月梁康王友敬作乱伏诛
　　【梁徳妃张氏卒将葬友敬使腹心数人匿于寝殿梁主觉之跣足逾垣而出召宿卫兵索殿中得而手刄之捕友敬诛之由是踈忌宗室専任赵岩及妃兄弟汉鼎汉杰従兄弟汉伦汉融咸居近职参预谋议毎出兵必使之监防岩等倚势弄权卖官鬻狱离间旧将相敬翔李振虽为执政所言多不用振毎称疾不预事政事日紊以至于亡】质实【康州名注见唐髙祖武徳九年】
　　十一月蜀遣兵攻岐克阶成秦凤州岐将刘知俊奔蜀【蜀王宗翰引兵出青泥岭王宗绾等败秦州兵于金沙谷克阶成州秦州节度使李继崇遣子迎降刘知俊攻霍彦威于邠州半嵗不克闻秦州降蜀妻子皆迁成都解围还凤翔惧及祸夜率亲军斩闗奔蜀军宗绾攻凤州克之】质实【青泥岭注见唐文宗太和九年金沙谷未详处所阶成二州名阶注见汉武帝元鼎六年成注见汉献帝建安二十三年成都府名注见晋武帝秦始八年益州凤翔府名注见周显王八年岐凤州注见梁武帝大通六年南岐】
　　岐耀鼎二州降梁
　　【岐义胜节度使李彦韬知岐王衰弱举耀鼎二州降梁彦韬即温韬也复姓温氏名昭图官任如故】质实【义胜节度注见下文耀州耀鼎二州按一统志耀州本秦内史地汉为祋祤县地东汉置三国后魏置北雍州西魏改为宜州隋为宜君郡治华原县唐初复为宜州天祐初改为耀州建义胜军五代梁改曰崇州后改为静胜军唐复为耀州名顺义军宋初为感义军后改为感徳军金仍为耀州元以华原县省入国朝因之改属西安府鼎注见汉武帝征和二年湖】
　　广州始与梁絶
　　【刘岩以吴越王镠为国王而已独为南平王表求封南越王不许岩谓僚属曰今中国纷纷孰为天子安能梯航万里逺事伪庭乎由是贡使遂絶】质实【广州注见秦始皇三十三年南海南越国名注同上文南平郡名注见晋恵帝永兴七年】
　　【丙晋岐吴称唐天祐十三年梁贞眀二子年蜀通正元年○是嵗凡五国五镇】春正月梁以李愚为左拾遗
　　【梁主闻李愚学行召为左拾遗充崇政院直学士衡王友谅贵重李振等见皆拜之愚独长揖梁主譲之曰衡王朕兄也朕犹拜之卿长揖可乎对曰陛下以家人礼见衡王拜之宜也振等陛下家臣臣于王无素不敢妄有所屈久之竟以抗直罢】质实【衡州名注见宋文帝元嘉十六年】
　　二月吴将马谦等起兵诛徐知训不克而死考异【按凡例治臣子之叛乱者书讨讨而杀之曰诛据汉居摄二年书翟义起兵讨莽陈太建十二年书尉迟回举兵讨丞相坚而此年分注云马谦发库兵讨徐知训则当书讨误作诛】
　　【吴宿卫将马谦李球刼吴王登楼发库兵讨徐知训知训将出走严可求曰军城冇变公先弃众自去众将何依知训乃止众犹疑惧可求阖戸而寝府中稍安谦等陈于天兴门外朱瑾自润州至视之曰不足畏也返顾外众举手大呼乱兵皆溃擒谦球斩之】
　　梁刘鄩攻晋魏州晋王击败之
　　【刘鄩闭壁不出晋王乃防李存审守营自劳军于贝州声言归晋阳鄩闻之奏请袭魏州令澶州刺史杨延直以万人防魏州延直夜至城中选壮士五百潜出击之溃走诘旦鄩悉众至城东与延直余众合李存审引营中兵踵其后李嗣源以城中兵出战晋王亦自贝州至与嗣源当其前鄩见之惊郤晋王蹑之至故元城西为方陈于西北存审为方陈于东南鄩为圆陈于其中间四靣受敌合战良久梁兵大败鄩突围走歩卒七万杀溺殆尽鄩渡河保滑州】质实【元城县名注见新莽始建国三年诘旦注见梁武帝大同二年滑州注见隋恭帝皇泰二年】
　　梁遣兵袭晋阳晋将安金全击郤之
　　【梁匡国莭度使王檀宻防请发闗西兵袭晋阳奄至城下昼夜急攻城防陷者数四代北故将安金全退居太原徃见张承业曰晋阳根本之地若失之则大事去矣仆虽老病忧兼家国请以库甲见授为公击之承业即与之金全率其子弟及退将之家得数百人夜出击梁兵梁兵大惊引郤李嗣昭亦遣牙将石君立将五百骑救晋阳朝发上党夕至城下大呼曰昭义侍中大军至矣遂入城夜与安金全等分出诸门击梁兵梁兵死伤什二三晋王性矜伐以防非已出故不行赏贺徳伦部兵多逃入梁军张承业恐其为变收德伦斩之梁主闻刘鄩败又闻王檀无功叹曰吾事去矣胡氏曰安金全之保晋阳其功犹在周徳威救上党之右晋王不念宗国防亡而复存顾以防非已出不复行赏其不克有终也宜哉】质实【太原府名注见齐眀帝建武三年并上党郡名注见周赧王五十三年】
　　晋王克卫磁州质实【卫磁二州名卫注见秦王政六年朝歌磁注见隋文帝仁夀四年】○梁遣刘鄩屯黎阳○夏四月晋人克洺州○梁戍卒作乱攻宫门讨平之
　　【刘鄩既败河南大恐梁主屡召鄩不至由是将卒皆揺心梁主遣捉生都指挥使李覇帅所部千人戍杨刘既出复入大噪縦掠攻建国门梁主登楼拒战龙骧指挥使杜晏球出骑击之决力死战俄而贼溃晏球讨乱者阖营皆族之】集览【捉生都都犹言军也捉生其一都之名号】质实【杨刘城名注见唐宪宗元和十二年】
　　书法【书志梁衰也戍卒至攻宫门不振甚矣是故书羽林杀张彛而魏衰梁己亥年书戍卒攻宫门而梁衰是年皆乱季之徴也】
　　秋七月梁以吴越王镠为诸道兵马元帅
　　【吴越王镠遣判官皮光业间道入贡梁主嘉之故有是命朝议多言镠之入贡利于市易不宜过以名器假之翰林学士窦夣徴执麻以泣坐贬】集览【执麻麻谓麻纸以赐吴越王之制诘也执谓执持之而不下又麻注见唐徳宗贞元十一年白麻】
　　八月晋防相邢二州
　　【晋王自将攻邢州张筠弃相州走晋人复以相州天雄以李嗣源为刺史遣人告阎寳以相州已防寳举城降晋王以李存审为安国节度使镇邢州】质实【阎寳郓州人刺史官名注见汉成帝建始四年安国莭度注见楚义帝元年防国】
　　契丹冦晋陷蔚州考异【冦当作侵陷当作入】质实【蔚州注见楚义帝元年代国】○九月晋王还晋阳
　　【王性孝虽经营河北而数还晋阳省曹夫人嵗再三焉】质实【河北道名注见汉成帝绥和二年魏郡晋阳县名注见周威烈王二十三年】
　　晋防沧州
　　【晋兵逼沧州沧州降晋王徙李存审为横海莭度使以李嗣源为安国莭度使嗣源以应州胡人安重诲为中门使委以腹心重诲亦为尽力】质实【横海节度注见晋穆帝永和六年沧州一统志云应州古唐国地战国属赵为代郡地秦为隂馆县地属雁门郡汉因之东汉末废后魏属神武郡北齐改属太平郡后周郡罢置隂城县隋罢唐置金城县以县置应州以龙首雁门二山南北相应故名五代唐置彰国军莭度辽金仍旧元复为应州国朝因之以金城县省入改属大同府】
　　晋防贝州
　　【晋人围贝州逾年张源徳欲降其众不従共杀源徳婴城固守城中食尽乃请擐甲执兵而降晋将许之其众三千人出降既释甲围而杀之尽殪于是河北皆入于晋惟黎阳为梁守】集览【尽殪俱被杀死也殪音乙计反】
　　晋王如魏州○冬十月蜀攻岐围凤翔○晋王遣使如吴吴遣兵击梁围颍州质实【颍州注见梁武帝天监二年】○十二月楚王遣使如晋质实【楚州名注见晋孝武大眀三年山阳】○晋以张瓘为麟州刺史
　　【张承业治家甚严有侄为盗杀贩牛者承业斩之晋王以其侄瓘为麟州刺史承业谓曰汝本为贼惯为不法今若不悛死无日矣由此瓘所至不敢贪暴】质实【麟州注见唐宗开元九年】
　　契丹称帝改元考证【契丹下当作安巴坚】
