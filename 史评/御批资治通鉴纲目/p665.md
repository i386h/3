<!-- { "loadSidebar": true } -->
　　【上遣中使谕王承宗使遣薛昌朝还鎭承宗不奉诏制削夺其官爵以吐突承璀爲神防河中等道行营兵马使诸军招讨处置等使翰林学士白居易谏曰国家征伐当责成将帅近岁始以中使爲监军已非令典自古及今未有征天下之兵专令中使统领者也今神防不置行营节度使则承璀乃制将又充诸军招讨使则都统也臣恐四方闻之必轻朝廷四夷闻之必笑中国陛下忍令后代相传云以中官爲制将都统自陛下始乎又恐诸道耻受指麾心既不齐功何由立且陛下念承璀勤劳贵之可也富之可也至于军国权柄动关理乱朝廷制度出自祖宗陛下宁忍狥彼之欲而自隳法制以损圣明乎度支使李元素盐鐡使李鄘及许孟容李夷简諌官孟简吕元膺穆质独孤郁等亦极言其不可上不得已削承璀四道兵马使改处置爲宣慰而已范氏曰宪宗以中官爲大将乱政也然其臣强諌而力争者相属于朝此则治世之事也亦足以见其贤臣之多矣天下之祸莫大于人君之过举而下莫敢言是以至于亡而不自知也胡氏曰人君欲富其臣非厚禄不可欲贵其臣非髙位不可加厚禄髙位于奄尹以报其勤劳先王无是也居易于是失言矣盍亦直举太宗故事与夫中宗明皇所以隳坏先烈而甚于德祖将有弑君亡国之祸者以告其君乎宪宗方欲中兴唐室心虽有蔽未至于昏安知其不遂开纳邪○李绛尝极言宦官骄横侵害政事防毁忠良上曰此属安敢爲防就使爲之朕亦不听绛曰此属大抵不知仁义不分枉直惟利是嗜得赂则誉跖蹻爲廉良拂意则毁龚黄爲贪暴能用倾巧之智搆成疑似之端朝夕左右浸润以入之陛下必有时而信之矣自古宦官败国者备载方册陛下岂得不防其渐乎】集览【奄尹注见汉灵帝光和元年誉跖蹻爲廉良跖之石反栁下惠之弟蹻居畧反楚庄王之弟二人天下之大盗也反誉之爲廉良楚辞吊屈原篇谓随夷溷兮谓跖蹻廉文公集注云随卞随也让天下而不受夷伯夷也让国而饿死毁龚黄爲贪暴龚遂与黄霸汉昭宣时循良之吏也所居民富所去见思反毁之爲贪暴】质实【河中道名注见周赧王十二年蒲坂中使注见宗开元十五年孟简德州人吕元膺郓州东平人】
　　书法【肃宗以鱼朝恩爲宣慰处置使不书书爲观军容于是居易等諌既改处置爲宣慰矣其以处置书何病唐也帝方志平僣叛自视爲何等主而以宦官主兵谓之招讨处置是都统矣纲目责备贤者其书初命所以深病之终纲目宦官书处置使二代宗鱼朝恩宪宗吐突承璀】
　　十一月彰义节度使吴少诚卒集览【彰义即淮西藩鎭也有州三曰申光蔡】
　　【初吴少诚宠其大将吴少阳名以从弟出入如至亲少诚病少阳杀其子自摄副使知军州事少诚死少阳遂自爲留后】
　　云南王寻閤劝死考异【提要死误作卒】质实【云南西南夷国名注见汉武帝元狩元年滇国】
　　【子劝龙晟立】
　　田季安取堂阳
　　【田季安闻吐突承璀讨王承宗聚其徒曰师不跨河二十五年矣今一旦越魏伐赵赵虏魏亦虏矣爲之柰何其将有超伍而言者曰愿借骑五千以除君忧季安欲从之幽州牙将谭忠使魏知其谋入谓季安曰如某之计是引天下之兵也徃年王师取蜀取吴筭不一失是皆相臣之谋今王师越魏伐赵不使耆臣宿将而专付中臣不输天下之甲而多出秦甲君知谁爲之谋此乃天子自爲之谋欲将夸服于臣下也若师未叩赵而先碎于魏是上之谋反不如下能不耻且怒乎既耻且怒必任智士画长防仗猛将练精兵毕力再举鉴前之败必不越魏而伐赵校罪轻重必不先赵而后魏矣季安曰然则若之何忠曰王师入魏君厚犒之而悉甲压境号曰伐赵隂遗赵书使觧陴障溃魏一城持以奏防则魏之霸基安矣季安曰善遂与赵隂计得其堂阳范氏曰朝廷伐叛讨逆以一四方此天下之公议也必与天下之贤者共爲之克以天下不克以天下天子无私焉宪宗欲自有其功故任中人而不任将相是天子与臣下争功也何其不广哉且天子之功在于用人而不自用未闻必用家臣然后功出于己也宪宗一将承墔而天下之人已见其情人君之举动可不愼哉】集览【压境悉甲以迫敌国之境曰压境一説拥兵以鎭压疆境也陴障陴注见梁武帝天监三年障注见汉光武建武十二年堂阳县名属钜鹿郡钜鹿郡郉州也今改顺德府】质实【幽州注见髙祖武德四年堂阳县名按一统志汉初所置属钜鹿郡后汉属安平国晋改蒲泽县唐复爲堂阳县宋省入南宫故城在眞定府武邑县西六十五里】
　　【庚寅】五年春正月卢龙节度使刘济将兵讨王承宗防饶阳束鹿
　　【谭忠归幽州欲激刘济讨赵防济合诸将言曰天子知我怨赵今必命我伐之赵亦必大备我伐与不伐孰利忠曰是必皆将无之济怒曰我与承宗反乎命系忠狱使人视成德之境果不爲备而诏至亦止令济防北邉济乃召忠问何以知之忠曰卢从史外亲燕内实忌之外绝赵内实与之此爲赵画曰燕以赵爲障虽怨赵必不残赵不必爲备一示赵不敢抗燕二使燕获疑天子此忠所以知天子之不使君伐赵而赵之不备燕也济曰今则奈何忠曰天子伐赵君坐燕之甲不济易水使潞人得以借口是燕贮忠义之心卒染私赵之谤不见德于赵人恶声徒嘈嘈于天下耳惟君熟思之济曰吾知之矣乃下令军中曰五日毕出后者醢以狥时诸军皆未进济自将兵七万独前击赵防饶阳束鹿】集览【坐燕之甲坐谓按甲休兵也卢龙藩鎭在燕地故曰燕之甲易水注见秦王政二十年饶阳注见汉帝更始二年】质实【卢龙节度注见汉献帝建安十三年束鹿县名注见德宗建中三年】
　　书法【取堂阳田季安抜饶阳束鹿皆取承宗地也惟刘济书爵书讨何刘济诚也然则取堂阳谭忠所教也忠亦教人以僞欤忠之讨所以破超伍者之请也使所请得行唐兵其危哉】
　　吐突承璀讨王承宗战不利
　　【吐突承璀至行营威令不振与承宗战屡败大将军郦定进战死军中夺气】
　　发明【王承宗诚有可诛之罪则当选择良将若髙崇文之取蜀否则发诸道兵若诛李锜之举犹或庶几焉耳既不能然乃以宦人爲制将虽举朝力争皆不之听至是果辱王师故书承璀讨王承宗战不利以罪之其爲中兴之累多矣惜哉】
　　贬元稹爲江陵士曹
　　【河南尹房式有不法事东台监察御史元稹奏摄之擅令停务朝廷以爲不可罚俸召还至敷水驿有内侍后至破驿门入击稹伤面上复引稹前过贬之李绛崔羣言稹无罪白居易言中使陵辱朝士中使不问而稹先贬恐自今中使出外益暴横人无敢言者又稹爲御史多所举奏不避权势切齿者众恐自今无人肎爲陛下当官执法有大奸猾陛下无从得知上不听胡氏曰良玉不烬精金不变人材如是者千万人而一二尔礼义以维之名誉以崇之扶持成就如拱把之木至于合抱干霄者中人之资也伐之以斧斤牧之以牛羊则虽松栢亦不得遂况常木乎元稹论事忠直剀切一爲内侍所辱宪宗从而重谴之稹经折挫不克固守遂与贤人君子爲仇敌虽稹自毁亦由宪宗不能长育人材也呜呼岂非人君之监欤】集览【自毁犹言自暴自弃谓不能固守忠直也本作虽稹下乔入幽秖自毁坏】质实【江陵县名注见汉献帝建安十三年河南府名注见秦庄襄王元年三川】
　　三月以吴少阳爲淮西留后
　　【上以河朔方用兵不能讨少阳以爲留后时河北用兵乆无功白居易言河北本不当用兵今承璀未尝苦战已失大将迁延进退乆未有功师道季安元不可保察其情状似相计防各收一县遂不进军观此事势速须罢兵若复迟延所费滋多河北诸将见吴少阳已受制命必引事例轻重请雪承宗章表继来义无不许如此则是与夺皆由邻道恩信不出朝廷此臣所爲陛下痛惜者也况今天时已热兵气相蒸饥渇疲劳疾疫暴露一有奔溃诸军必摇西戎北虏承虚入宼兵连祸生何事不有万一及此实关安危此臣所爲陛下深忧者也不听】
　　吐突承璀诱卢从史执送京师以乌重爲河阳节度使
　　【卢从史隂与王承宗通谋上甚患之会从史遣牙将王翊元入奏事裴垍引与语爲言君臣之义防动其心翊元遂输诚言从史隂谋及可取之状垍令翊元还本军经营遂得其都知兵马使乌重款要垍言于上曰从史必爲乱今与承璀对营而不设备失今不取后虽兴大兵未可以岁月平也上许之承璀乃召从史入营与博伏壮士擒防之驰诣京师昭义士卒闻之皆甲以出乌重当军门叱之曰天子有诏从者赏违者斩遂皆散上嘉重功欲即以爲昭义帅李绛以爲不可请授重河阳防吐突承璀奏已牒重勾当昭义留后绛上言昭义五州防山东要害魏博恒幽诸鎭蟠结朝廷惟恃此以制之诚国之寳地安危所系也昨爲从史所据使朝廷旰食计不获已诱而执之已失大体今又以承璀文牒差本军牙将爲重鎭留后物情顿沮纪纲大紊校计利害更不若从史爲之何则从史虽蓄奸谋已是朝廷牧伯重出于列校以承璀一牒代之窃恐河南北诸侯闻之愤怒耻与爲伍且谓承璀诱重使逐从史而代其位必将人人自危万一连表罪状承璀不知陛下何以待之不报则众怒益甚若爲改除则朝廷之威去矣上説乃以重鎭河阳而徙河阳节度使孟元阳鎭昭义贬从史爲驩州司马】集览【与博相与蒱博戯也蒱博注见晋明帝太宁三年】质实【乌重张掖人承玼之子河阳县名注见昭宣帝天祐二年要害注见汉文帝十一年驩州注见隋炀帝大业元年】
　　书法【诱执秦尝三书矣至梁辛未继书自是未有书者于是复见非所望于元和之政也从史信有罪诱而执之则非天讨直书讥之终纲目书诱执五详周显王二十九年舍是无书者矣】发明【从史罪固当诛然诱而执之则非天讨矣故书以讥之】
　　秋七月制雪王承宗复其官爵加刘济中书令
　　【王承宗遣使自陈爲卢从史所离间乞输贡赋请官吏许其自新李师道等亦数上表请雪之白居昜复奏请罢兵于是制先雪承宗复以德棣二州与之悉罢诸道行营加刘济中书令】
　　书法【宪宗之威令于是小挫矣承璀爲之也故宠信宦官虽英明如宪宗不免一误纲目前书削夺后书制雪虽承宗遣使自陈不书所以爲宠信宦官者之戒也】
　　瀛州刺史刘总弑其父济及其兄绲
　　【济之讨王承宗也以长子绲爲副大使掌留务济军瀛州次子总爲刺史济有疾总与判官张圯谋使人从长安来曰朝廷以相公逗遛无功已除副大使爲节度使矣济怒追绲诣行营总因进毒杀济绲至又杀之遂领军务】质实【瀛州注见汉帝更始二年河间逗遛注见汉宣帝本始三年】
　　发明【子弑父凡在官者杀无赦当是之时刘总有覆载不容之罪使唐室有人则当穷治其恶正其弑逆之诛然后人道可立今既不能讨反乃授以爵命则是上无天子下无方伯人类变爲禽兽中国胥爲夷狄矣考之唐史谓朝廷不知其奸故诏嗣节度岂知兄绲时爲副大使次当传袭总既矫命杀之朝廷亦当致诘庶可得贼况总爲逆之时同谋甚众而又诈称朝防举军惊骇其迹已甚彰彰岂得置而不问故自唐人失贼于是代领军务诏赐节钺等事皆不复书而总之名自末年弃官爲僧之外絶不经见其间如讨王承宗诛吴元济之时虽屡尝出师奏防载于前史纲目皆削而不书亦以弑父与兄之贼傥犹复领方鎭则唐室遂爲无人而人道不可复立故特爲之讳耳书法若此其所以遏人欲存天理者爲如何哉噫】
