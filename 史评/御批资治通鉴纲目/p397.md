<!-- { "loadSidebar": true } -->
　　【齐主命羣臣各言得失淮南宣城太守刘善明请除宋氏大明泰始以来苛政以崇简易交州险逺宋末政苛遂至怨叛今宜懐以防徳且彼土所出唯有珠寳实非圣朝所湏之急讨伐之事谓宜且停给事黄门郎崔祖思言人不学则不知道此悖逆祸乱所由生也今无员之官空受禄力宜开文武二学令限外官各从所乐依方习业废惰者遣还故郡优殊者待以不次又今陛下虽躬履节俭而羣下犹习侈靡宜褒进朝士之约素清脩者贬退其骄奢荒淫者则风俗可移矣宋元嘉之世事皆责成郡县世祖徴求急速始遣台使督之自是使者旁午公私劳扰闻喜公子良极陈其以为台有求湏但明下诏敕为之期防则人思自竭若有稽违自依紏坐之科今虽台使盈凑防取正属所办徒相疑愤反更淹懈宜悉停之员外散骑刘思效言宋自大明以来征赋有加而天府尤贫小民殆无生意而贵族富室以侈丽相髙乃至山泽之民不敢采食其水草今宜一新王度革正其失齐主皆加褒赏或付有司详择所宜奏行之寻诏二宫诸王悉不得营立屯邸封畧山湖】集览【禄力犹言禄秩也记曲礼有宰食力注宰邑宰也食力谓民之赋税也闻喜子良之封邑注见晋孝武帝太元十年】正误【禄力今按力犹陶潜为令送一力给其子之力谓庶人以力役扵官如今之皂也集览宋文帝元嘉元年台官众力下注力谓仆从也】质实【宣城郡名注见汉明帝永平十三年丹阳大明泰始大明孝武帝年号泰始明帝年号交州注见晋武帝太康元年交广崔祖思东武城人琰七世孙元嘉文帝年号旁午注见晋穆帝升平二年】
　　魏罢候官
　　【魏诏候官千数重罪受赇不列轻罪吹毛发举宜悉罢之更置谨直者数百人使防逻街术执喧闘者而已自是吏民始安其业】集览【街术説文街四通道术邑中道】质实【吹毛发举应劭云求索多端曰吹毛求疵注深求隐僻吹开毛缝以求瑕疵】
　　齐褚渊王俭等进爵有差
　　【处士何防戏谓人曰我作齐书已竟其賛曰渊既世族俭亦国华不頼舅氏遑恤国家防尚之之孙也渊俭母皆宋公主故防云然】质实【处士注见周赧王元年何防潜人】
　　发明【呜呼春秋扵簒逆之臣必诛絶其党与所以孤乱贼之党而絶其依附之心以垂世戒也褚渊王俭皆以公主子为宋大臣主弱国危不能扶持继之以死可也顾以世臣之华冑王室之防亲受权奸一时妪乳之防忍将外王父之家国输之崛起之人平日素所比肩者百拜稽首甘心以为之臣仆曽无愧耻之心呜呼斯人也曽狗彘之不若哉】
　　五月齐主道成弑汝隂王灭其族
　　【或走马过汝隂王之门衞士恐有为乱者犇入杀王以疾闻齐主赏之遂杀宋宗室无少长皆死刘澄之与褚渊善渊为之固请故遵考之族独得免】集览【遵考之族刘遵考琨之之父乃澄之之祖父宋孝武帝时为豫章刺史】正误【遵考之父今按遵考澄之之父也】
　　书法【宋主裕弑零陵斥书刘齐主道成弑汝隂则曷为不书萧非创也故畧之继书灭其族何重罪齐也废兴之际魏晋以来书之矣山阳陈留未书弑也至宋而零陵书弑焉未书灭其族也至齐而书灭其族焉宋罪首也齐则又甚矣终纲目书灭先代之族六齐启之也是年齐防刘氏己卯年齐防元氏丁酉年周灭髙氏辛丑年隋灭宇文氏丙戊年唐灭王衍族丙辰年南唐灭杨氏】发明【宋明剪除枝叶以安其子自以为社稷至计然肉未及寒嗣子殒殕宗族夷灭不善之积果可掩哉然则道成无贬乎夺人之国而殄其祀其恶尚何待扵贬絶而后见耶书弑汝隂王灭其族方之晋宋则愈防矣簒弑相寻世变日薄可哀也哉○呜呼为帝为王者皆起自匹夫一旦而居九重之尊享四海之富孰不欲之千万世而无穷哉然而积徳不宏贻谋不逺遂因而灭其先世自受姓以来千万世之宗祀者亦有之矣方汉之衰也魏得之魏之衰也晋得之晋衰而宋得宋衰而齐得汉之山阳魏之陈留犹得终其天年宋扵零陵直杀之而已然犹有遗种焉至于齐乃掩汝隂之族类而灭之呜呼汉得天下以善而人亦报之以善故献帝虽废犹得善终晋则弑君矣故其后也人亦弑之然彼犹善待其所禅之人也至扵宋则既受其禅又弑其人此其所以得族防之报也欤】
　　齐以垣崇祖为豫州刺史
　　【齐主谓崇祖曰吾新得天下索虏必以纳刘昶为辞侵犯邉鄙夀阳当虏冲非卿无以制故有是命】质实【夀阳县名注见齐主寳卷永元二年】
　　魏葭芦镇主杨广香降齐○齐立世子赜为太子诸子皆封王考异【提要作齐主立其世子】
　　发明【道成簒人之国而赤其族扵其诸子则皆封之胡不推己之心以及人乎然未防西昌勦絶道成之种亦无复孑遗者是岂果无天道耶纲目扵此若无贬词然上书灭汝隂王之族下书诸子皆封王则其杀人利己自可观矣】
　　○秋九月魏陇西王源贺卒质实【陇西郡名注见秦王政三年谥曰宣】
　　冬十月齐以王邈为梁州刺史
　　【初晋夀民李乌奴与白水氐冦梁州刺史范柏年説降之及朝廷遣王邈代柏年诏与乌奴俱下乌奴劝柏年不受代柏年计未决左衞帅胡谐之尝就柏年求马不得譛扵齐主曰柏年欲据梁州齐主使南郡王长懋诱柏年杀之乌奴叛引氐兵为冦邈诱击破之初邈为青州刺史齐主在淮隂为宋太宗所疑欲北附魏遣书结邈邈长史房叔安曰将军居方州之重无故举忠孝而弃之三齐之士寜蹈东海而死耳不敢随将军也邈乃不答书及罢州还至淮隂严军直过至建康启太宗称道成有异志及齐主为骠骑引为司马邈甚惧齐主待之如初赏叔安忠正欲用为梁州防病卒】集览【寜蹈东海而死战国赵策齐人鲁仲连逰扵赵闻魏使新垣衍劝赵尊秦为帝扵是连见衍曰彼秦者弃礼义而上首功之国也彼卽肆然爲帝则连有赴东海而死耳】质实【晋夀县名注见晋穆帝升平二年白水氐注见文帝元嘉十九年胡谐之豫章人三齐之士张九韶曰东齐济北胶东是谓之三齐一説临菑博阳即墨亦谓之三齐】
　　魏遣梁郡王嘉奉丹阳王刘昶以伐齐
　　【魏遣将奉昶伐齐许昶以克复旧业世胙江南称藩于魏】质实【梁郡未详处所唯大同府朔州二十里有梁郡城乃后魏尔朱荣所筑未知是否】
　　书法【魏师南向未有书伐者此其书伐何恶齐也齐灭刘氏而簒其位昶刘宗也纲目书曰奉丹阳王刘昶其予魏以义举矣】
　　魏使髙允议定律令
　　【是嵗魏诏中书监髙允议定律令允虽笃老志识不衰诏以允家贫养薄令乐部十人五日一诣允以娱其志朝晡给膳朔望致牛酒月给衣服绵绢入见备几杖问以政治】
　　契丹入附于魏集览【契丹北狄种名注见晋安帝义熈二年】
　　【契丹莫贺弗勿干帅部落万余口入附于魏居白狼水东】质实【白狼水注见汉献帝建安十二年】书法【契丹始见纲目】
　　【庚齐建元二年申魏太和四年】春二月魏师攻齐夀阳不克而还【魏梁郡王嘉与刘昶攻夀阳将战昶四向拜将士流涕纵横曰愿同戮力以雪讐耻魏歩骑号二十万豫州刺史垣崇祖欲治外城堰肥水以自固文武皆曰昔佛貍入冦城中士卒数倍犹以郭大难守退保内城且自有肥水未尝堰也恐劳而无益崇祖曰若弃外城虏必据之外修楼橹内筑长围则坐成擒矣守郭筑堰是吾不諌之防也乃扵城西北堰肥水堰北筑小城周为深堑使数千人守之曰虏见城小以为一举可取必悉力攻之以谋破堰吾纵水冲之皆为流尸矣魏人果攻小城崇祖着白纱防肩舆上城决堰下水魏人马溺死以千数魏师退走】集览【佛貍魏太武帝小字】质实【肥水注见齐主宝卷永元二年】
　　齐检定民籍
　　【宋自孝建以来政纲弛紊簿籍讹谬至是诏黄门郎虞玩之等更加检定玩之上表以为元嘉中故光禄大夫傅隆年出七十犹手自书籍躬加隐校今欲求治取正必在勤明令长愚谓宜以元嘉二十七年籍为正更立名科一聴首悔迷而不返依制必戮若有虚昩州县同科从之】集览【隐校隐扵靳反校居效反説文隐审也校检括也】
　　齐置巴州质实【巴州注见汉献帝建安十九年巴东】
　　【齐以羣蛮数为叛乱分荆益置巴州以镇之是时齐境有州二十三郡三百九十县千四百八十五】
　　齐以萧鸾为郢州刺史
　　【西昌侯鸾齐主兄道生之子也早孤齐主养之防过诸子】质实【郢州注见汉后主建兴七年武昌西昌县名注见梁武帝天监四年】
　　夏五月齐立建康都墙
　　【自晋以来建康外城唯设竹篱而有六门至是改立都墙齐主又以建康居民舛杂多奸盗欲立符伍以相检括王俭諌曰京师之地四方辐凑若必持符则事烦而理不旷谢安所谓不尔何以为京师也乃止】集览【符伍符信也出入国门及往来扵闗以取信焉伍谓五五相保也】质实【建康郡名注见汉献帝兴平二年金陵京师注见周显王二十五年】
　　秋齐甬城汝南降魏质实【甬城未详处所汝南郡名注见汉光武建武十九年】书法【不书叛何齐簒魏道也是故甬城汝南不书叛南阳不书叛纲目之恶齐甚矣】
　　○九月朔日食○柔然遣使如齐质实【柔然北狄国名注见晋孝武帝太元十二年】○魏攻朐山齐人击败之
　　【魏梁郡王嘉围朐山戌主元度婴城固守大破魏师台遣崔灵建等将万余人自准入海夜至各举两炬魏师望见遁去】集览【婴城髙诱曰婴犹萦也谓还兵以坚守也】质实【朐山县名注见秦二世二年朐】
　　冬十月齐以何戢为吏部尚书
　　【齐主以戢资重欲加常侍禇渊曰圣防毎以蝉冕不宜过多臣与俭己左珥若复加戢则八座遂有三貂帖以骁游足矣乃加戢骁骑将军】集览【蝉冕不宜过多臣与俭己左珥俭谓王俭也珥音饵揷也树扵后曰珥胡广曰赵武灵王改胡服以金珰饰冠前揺貂尾为贵职后代效之其冠文细如蝉翼名曰恵文汉曰武弁一名大冠诸武官冠之侍中中常侍加黄金珰附蝉为文貂尾为饰侍中挿左中常侍挿右其貂用赤黒色者骁游游犹流也谓流軰也游或作斿误】正误【骁游今按沈约云骁骑将军游击将军晋以领防左右骁游为六军】质实【八座注见晋武帝太康四年三貂注见汉宣帝神爵元年】
　　魏徐兖州民作乱遣兵讨之
　　【淮北四州民不乐属魏常思归江南齐主多遣间谍诱之扵是徐兖之民所在蠭起聚保五固推司马朗之为主魏遣尉元薛虎子等讨之】集览【五固地名】质实【间谍注见陈后主祯明元年陈谍徐兖二州名徐注见秦始皇二十八年彭城兖注见汉献帝兴平二年薛虎子代人】
　　书法【扵是淮北四州不乐属魏思归江南则反正也以作乱书何恶齐也故魏得书讨】
　　十一月齐制病囚诊治之法
　　【丹阳尹王僧虔上言郡县狱相承有上汤杀囚名为救疾实行寃暴愚谓囚病必先刺郡求职司与医对诊逺县家人省视然后处治从之】集览【刺郡刺犹移文也闗也】质实【丹阳郡名注见汉献帝兴平二年金陵】
　　书法【汉宣之篇书诏上系囚掠笞瘐死者矣地节四年扵是复书齐制病囚诊治之法亦可谓能慎狱矣纲目虽恶齐小善必録焉】
　　齐以杨后起为武都王质实【武都郡名注见汉武帝元鼎六年】
　　【后起难当之孙也】
　　十二月齐以褚渊为司徒
