<!-- { "loadSidebar": true } -->
　　【髙丽泉盖苏文卒长子男生代爲莫离支出廵诸城使其弟男建男产留知后事或谓二弟曰男生恶二弟欲除之又有告男生者曰二弟欲拒兄不纳男生遣人侦伺二弟収掩得之乃以王命召男生男生惧不敢归男建自爲莫离支发兵讨之男生走保别城使其子献诚诣阙求救诏契苾何力厐同善将兵救之以献诚爲乡导】质实【莫支离髙丽官兵注见太宗贞观二十年】
　　秋七月以刘仁轨爲右相
　　【初仁轨爲给事中按毕正义事李义府怨之出爲青州刺史会讨百济仁轨当浮海运粮遭风失船命监察御史袁异式徃鞫之义府谓曰君能办事勿忧无官异式至谓仁轨曰君宜早自爲计仁轨曰仁轨当官失职国有常刑公以法毙之无所逃命若使遽自引决以快雠人窃所未甘乃具狱以闻上命除名以白衣从军自效及爲大司宪异式惧不自安仁轨沥觞告之曰仁轨若念畴昔之事有如此觞既知政事荐爲司元大夫监察御史杜易简谓人曰斯所谓矫枉过正矣】集览【若念畴昔之事自誓不以前者见鞫失船事爲念也记檀弓畴昔之夜注畴发声也昔犹前也】质实【引决注见宋明帝泰始七年】
　　窦德卒○皇后杀其从兄武惟良
　　【初武士彠娶相里氏生男元庆元爽又娶杨氏生三女长适贺兰越石次皇后次适郭孝慎士彠卒元庆元爽及士彠兄子惟良懐运皆不礼于杨氏杨氏深衔之越石早卒后既立杨氏号荣国夫人越石妻号韩国夫人惟良等皆列朝廷荣国夫人谓曰颇亿畴昔之事乎对曰惟良等幸以功臣子弟早登官籍揣分量才不求贵逹岂意以皇后之故曲荷朝恩夙夜忧惧不爲荣也荣国不悦皇后乃上疏请出惟良等爲逺州刺史外示谦抑实恶之也元庆以忧卒元爽坐事流振州而死韩国及其女皆得幸于上其女赐号魏国夫人后恶之防惟良懐运至京师献食宻置毒醢中使魏国食之暴卒因归罪于惟良懐运诛之改其姓爲蝮氏】集览【相里复姓咎繇之后爲理氏商末理证孙仲师遭难去王姓里至晋里克见灭克妻司成氏携其少子季友逃居相城因姓相里氏相去声】质实【振州注见高祖武德五年】发明【于所厚者薄无所不薄也武氏不道勦杀其族如猎狐兎亦何有于李氏哉故特书皇后杀其从兄以恶之】
　　九月厐同善大破高丽兵○刘祥道卒
　　【子齐贤嗣齐贤爲人方正上甚重之爲晋州司马将军史兴宗从猎苑中因言晋州产佳鹞请使齐贤捕之上曰刘齐贤岂捕鹞者邪胡氏曰人主虽有嗜欲昏蔽其本心之明亦不可亡也特所蔽者重不能推广其明耳高宗若以待刘齐贤之心博求贤德列之朝廷则膏肓之疾必有能己之者然既知齐贤方正而置之州司马虽不使捕鹞亦不能采其谋猷善善不用郭公之道尔】集览【善善不用郭公之道尔注见太宗贞观二年】质实【晋州注见汉献帝建安七年河东膏肓之疾注见晋愍帝建兴四年】
　　冬十二月以李勣爲辽东大总管伐高丽
　　【勣欲与其壻京兆杜懐恭偕行懐恭亡匿谓人曰公欲以我立法耳勣闻之流涕曰杜郎踈放此或有之乃止】集览【公欲以我立法耳杜懐恭自知踈畧放逹易致获罪必被李勣见杀以立军法也】质实【京兆郡名注见宗开元十一年】
　　【丁卯】二年春正月耕籍田考异【耕上漏帝字】
　　【有司进耒耜加以雕饰上曰耒耜农夫所执岂宜如此之丽命易之既而耕之九推乃止胡氏曰爲国务农必本末备举然后实德及百姓高宗政出房帷驯致大乱而躬籍千亩勤于九推夫岂劝农之本乎】集览【耕籍田注见汉文帝二年九惟乃止注见耕籍田】质实【耒耜治田器名释名云揉木爲耒斵木爲耜】
　　书法【高宗耕籍不悉书据永徽三年正月不书此其书何美崇质也】
　　罢干封泉寳钱
　　【自行干封钱谷帛踊贵商贾不行罢之】
　　夏六月以杨武戴至德李安期张文瓘赵仁本并同三品
　　【时造蓬莱上阳合璧等宫频征伐四夷廐马万匹仓库渐虚张文瓘谏曰隋鍳不逺愿勿使百姓生怨上纳其言减廐马数千匹○上屡责侍臣不进贤李安期对曰比来公卿有所荐引爲谗者已指爲朋党滞淹者未获伸而在位者先获罪是以各务杜口耳陛下果推至诚以待之其谁不愿举所知邪上深以爲然】质实【上阳宫在河南府阌乡县旧湖城县西北一里隋炀帝建张文瓘贝州武城人李安期定州安平人百药之子】
　　秋八月朔日食○李安期罢○九月李勣防高丽十七城
　　【李勣防新城遂引兵进击一十六城皆下之副大总管厐同善高侃尚在新城泉男建遣兵袭其营武卫将军薛仁贵击破之勣行军管记元万顷作檄高丽文曰不知守鸭緑之险男建报曰谨闻命矣即移兵据之唐兵不得度上闻之流万顷于岭南副大总管郝处俊在高丽城下未及成列高丽奄至军中大骇处俊据胡牀方食干粮潜简精鋭击败之将士服其胆畧】质实【郝处俊安陆人胡牀注见周世宗显德五年】
　　【戊辰】总章元年夏四月彗星见于五车集览【五车天官书五车五星在毕北五车者五帝车舍也主天子五兵】质实【彗星注见周显王八年】
　　【彗星见上避正殿减膳彻乐许敬宗等奏请复常曰彗星见东北高丽将灭之兆也上曰朕之不德谪见于天岂可归咎小夷且高丽之百姓亦朕之百姓也不许彗寻灭范氏曰高宗庸昏而犹能出人君之言其诚足以动天矣然则古者失道之君未必其身亲爲不善也奸佞之臣纳之于恶者盖多矣亦可以爲戒哉】
　　杨武卒○秋九月李勣防平壤高丽王藏降高丽悉平
　　【薛仁贵破高丽于金山乗胜将攻扶余城诸将以其兵少止之仁贵曰兵不必多顾用之何如耳遂爲前锋以进与高丽战大破之杀获万余人遂防扶余城扶余川中四十余城皆望风请服侍御史贾言忠奉使自辽东还上问以军事言忠对曰隋炀帝东征而不克者人心离怨也先帝东征而不克者高丽未有衅也今高藏防弱男生兄弟相攻饥馑连年妖异屡降其亡可翘足待也上又问诸将孰贤对曰薛仁贵勇冠三军厐同善持军严整高侃忠果有谋契苾何力沈毅能断然夙夜小心忘身忧国皆莫及李勣也勣等进攻大行城防之诸军皆会进至鸭绿栅破之围平壤月余高丽王藏遣泉男产诣勣降男建犹闭门拒守以军事委侩信诚信诚开门勣纵兵登城男建自刺不死遂擒之高丽悉平】质实【金山注见隋恭帝皇泰二年扶余城注见隋炀帝大业八年平壤辽东郡名注见秦王政三年饥馑注见隋炀帝大业十二年鸭绿栅按一统志在辽东都司城东五百六十里鸭绿江之东乃后魏所置以塞高句骊之路】
　　冬十月以卢迦逸多爲懐化大将军
　　【乌茶国婆罗门卢迦逸多自言能合不死药上将饵之东台侍郎郝处后谏曰修短有命非药可延贞观之末先帝服那罗迩娑婆寐药大渐之际名医不知所爲议者将加显戮恐取笑戎狄而止前鉴不逺愿陛下深察上乃止】集览【乌茶西域国一曰乌伏那亦曰乌苌直在天竺国南其东则大食国也汉书茶作秅注乌一加反秅直加反那罗迩方士名娑婆寐方士名大渐注见隋文帝开皇十四年】质实【婆罗门西域国名注见太宗贞观十三年】
　　书法【前书遣天竺方士归国矣于是又书以卢迦逸多爲懐化大将军帝固非有定见者盖当此时年逾不惑内宠之意轻而长生之念重矣岂复记徃日之言哉书讥之也】
　　十二月置安东都防府
　　【李勣将至上命先与高藏等献于昭陵具军容奏凯歌入京师献于太庙上受俘于含元殿分高丽五部百七十六城六十九万余户爲九都督府四十二州百县置安东都防府于平壤以统之擢其酋帅有功者爲都督刺史县令与华人参理以薛仁贵检校安东都防总兵二万人以镇抚之上祀南郊告平高丽以李勣爲亚献时有敕征辽军士逃亡限内不首者身斩妻子籍没太子上表曰军士或遇疾病不及队伍或因樵采爲贼所掠或渡海漂没或深入贼庭爲所伤杀军中不暇勘当皆以爲逃若即配没情实可哀乃诏免之】质实【昭陵注见太宗贞观二十三年含元殿注见宪宗元和十四年宣政安东都防府注见秦王政三年辽东南郊注见汉后主建兴十五年】
　　以姜恪阎立本爲左右相质实【阎立本京兆万年人立德之弟】○京师山东江淮旱饥
　　书法【自书大稔而封禅之事起于是书京师山东江淮旱饥是年书闗中旱饥咸亨元年书河南北旱仪鳯二年书闗中旱蝗永淳元年屡书不一书矣】
　　【己巳】二年春二月以李敬同三品
　　【先是同三品不入衔至是始入衔】质实【衔释名云官吏阶位曰衔】
　　书法【以同三品入衔始此】
　　以卢承庆爲司刑太常伯
　　【承庆尝考内外官有一官督运遭风失米承庆考之曰监运损粮考中下其人容色自若无言而退承庆重其雅量改注曰非力所及考中中既无喜容亦无愧词又改曰宠辱不惊考中上○时渭南尉刘延祐弱冠政事爲畿县最李勣谓曰足下春秋甫尔遽擅大名宜稍自贬抑无爲独出人右也】集览【畿县最畿天子千里地也最者言课居先也记王制曰天子之县内凡九十三国注县内夏时天子所居州界名也殷曰畿诗商颂曰邦畿千里维民所止周亦曰畿今畿县之内有善政者刘延祐爲最】质实【渭南县名注见汉献帝建安十六年刘延祐彭城人】
　　以郝处俊同三品○诏定明堂制度
　　【定明堂制度其基八觚其宇上圆覆以青阳玉叶其门墙阶级窻櫺楣柱抑楶枅栱皆法天地隂阳律厯之数以众议未决又会饥馑竟不果立】集览【八觚汉郊祀志紫坛八觚宣象八方注觚角也班固赋设壁门之鳯翔上觚棱而栖金爵注觚棱阙角也转高转角处枊楶枊字刋误当是栭字史炤释文作柳字益讹矣案尔雅栭楶谓梁上短柱上承屋眷者楶通作节记山节藻棁注栭谓之节楹谓之棁枅栱尔雅枅柱上横木承栋者也樴谓之杙大者谓之栱】质实【明堂注见汉武帝建元元年】
　　夏四月徙高丽户于江淮山南京西诸州
　　【高丽之民多离叛者敕徙三万八千二百户于江淮之南及山南京西诸州空旷之地留其贫弱者使守安东】
　　质实【高丽东夷国名注见汉武帝元封二年朝鲜】
　　六月朔日食质实【日食注见新莽天鳯元年】○秋八月诏幸凉州不果行考证【幸当作如】
　　【诏以十月幸凉州时陇右虚耗议者多以爲不宜游幸上闻之诏五品已上谓曰自古帝王莫不廵狩故朕欲廵视逺俗若其不可何不靣陈而退有后言邪宰相以下皆不敢言详刑夫夫来公敏曰廵狩虽帝王常事然今高丽余冦尚多西邉兵亦未息陇右户口雕弊銮舆所至供亿百端外间实有窃议但明制已行故群臣不敢陈论耳上善其言爲之罢行范氏曰高宗溺于所爱不顾礼义虽元舅顾命之臣以先帝遗言争之确乎其不可入也凉州之不行得非武后之意乎何其从谏之易也且不从其大而从其细虽曰能听谏而谨于细行亦不免陷于大恶也】质实【陇右注见秦王政三年陇西廵狩注见隋炀帝大业六年銮舆注见德宗贞元元年】
　　书法【不果行何羙从谏也凡游幸书不果皆羙辞终纲目游幸书不至而还二汉明帝永平四年辛卯年呉主皓书不果行一是年唯孙皓不至爲危辞】
　　九月大风海溢
　　【漂六千余家】
　　书法【终纲目书海溢六详汉质帝本初元年帝居二焉隂盛之徴也自是无书海溢者矣】
