<!-- { "loadSidebar": true } -->
　　【王浚所署乐陵太守邵续附勒勒以其子又为督防渤海太守刘弃郡依续谓曰君晋之忠臣奈何从贼以自汚乎会段匹防以书邀续同归江东续从之其人曰其如又何续泣曰我岂得顾子而为叛臣乎杀异议者数人勒闻之杀又续遣使江东睿以为参军续为平原太守石勒围续匹防救之勒引去】质实【乐陵郡名注见宋明帝泰始三年渤海国名注见隋恭帝义宁二年景城郡刘掖县人邵续安阳人平原郡名注见汉光武建武五年】
　　襄国大饥质实【襄国注见楚义帝元年】
　　【时谷二升值银一斤】
　　夏五月太尉凉州牧西平公张轨卒子寔嗣
　　【轨寝疾遗令文武将佐务安百姓上思报国下以寜家轨卒长史张玺等表世子寔摄父位诏寔为都督刺史西平公諡轨曰武穆】质实【西平郡名注见怀帝永嘉二年】
　　书法【书卒何予忠也自书为凉州刺史惠帝永寜元年继书遣北宫纯入卫怀帝永嘉二年又书遣兵诣长安怀帝永嘉六年又书以为太尉凉州牧至是具官爵姓书卒皆所以重予之也】发明【纲目于晋世割据诸人皆书死独于西凉张氏及前燕慕容氏父子独书其爵及以卒书者何予其有匡辅晋室之功也夫晋之南渡犹周之东迁也东迁之后诸侯不复宗周独齐桓晋文拳拳以尊王室为事故春秋予之当五胡乱华之时干戈纷纷世不复知有晋矣而张氏据凉慕容氏据燕独能不忘本朝此其所以予之也】
　　六月汉冦长安索綝大破之
　　【汉大司马中山王曜赵染冦长安索綝出拒之染有轻綝之色长史鲁徽曰晋之君臣自知彊弱不敌将致死于我不可轻也染曰以司马模之彊吾取之如拉朽索綝小竖岂能汚吾马蹄刀刃邪晨帅轻骑数百逆之曰要当获綝而后食綝与战于城西染兵败而归悔曰吾不用徽言至此何面目见之先命斩徽徽曰将军愚愎以取败乃复忌前害胜犹有天地其得死于枕席乎染攻北地中弩而死】质实【长安县名注见汉惠帝五年北地郡名注见秦王政三年】
　　汉石勒命州郡阅实户口
　　【戸出帛二匹谷二斛】
　　冬汉主聪以子粲为相国考异【子上漏其字】
　　【汉晋王粲少有儁才自为相骄奢专恣逺贤亲佞严刻愎谏国人始恶之】
　　【乙亥】三年【汉建元元年】春正月左丞相睿以周札为吴兴太守【周勰以其父遗言因吴人之怨谋作乱使吴兴功曹徐馥矫称叔父札之命收合徒众以讨王导刁协豪杰翕然附之是月馥杀吴兴太守袁琇欲奉札为主札闻之大惊以告义兴太守孔侃勰知札意不同不敢发馥党惧攻馥杀之札子续亦聚众应馥左丞相睿议发兵讨之王导曰今少发兵则不足以平冦多发兵则根本空虚续族弟黄门侍郎筵忠果冇谋请独使筵往足以诛续睿从之筵兼行至郡将入遇续于门逼与俱诣侃坐定筵谓侃曰府君何以置贼在坐续即出衣中刀逼筵筵叱郡教格杀之因欲诛勰札不聴委罪于从兄邵而诛之筵不归家省母遂长驱而去睿以札为吴兴太守筵为太子右卫率以周氏吴之豪望故不穷治抚勰如旧】集览【其父遗言前年玘将死曰杀我者诸伧子也能复之乃吾子也教格杀之郡之传教令者姓吴名曽格者相抱而杀之】质实【吴兴郡名注见宋明帝泰始二年刁协渤海饶安人义兴郡名注见武帝太元十七年】
　　二月以左丞相睿为丞相都督中外诸军事南阳王保为相国刘琨为司空质实【南阳郡名注见秦二世三年】○进代公猗卢爵为王
　　【诏进猗卢爵为代王置官属食代常山二郡猗卢请幷州从事莫于刘琨不欲行琨曰以并州单弱吾之不材而能自存于胡羯之间者代王之力也吾倾身竭赀以长子为质而奉之者庶几为朝廷雪大耻也卿欲为忠臣奈何惜共事之小诚而忘徇国之大节乎往事代王为之腹心乃一州之所赖也遂行猗卢甚重之常与参大计猗卢用法严国人犯法者或举部就诛老幼相携而行人问何之曰往就死无一人敢逃匿者】集览【莫姓名与含同】
　　书法【书进某爵何命自上出也与书魏公操进爵为王者异矣汉献帝建安二十一年终纲日书进某爵为王七猗卢朱全忠再书李克用钱镠王建罗绍威诏某进爵为王三周齐公宪李晟朱全忠】
　　三月杜将张彦陷豫章寻阳太守周访击斩之【王敦遣陶侃等讨杜前后数十战将士多死乃请降丞相睿以为巴东监军既受命诸将犹攻之不已不胜愤怒复反遣其将张彦陷豫章周访击斩之】质实【巴东郡名注见汉献帝建安十九年周访汝南人寻阳郡名注见明帝太宁二年】
　　汉太子太傅崔玮少保许遐伏诛
　　【雨血于汉东宫延明殿太弟乂恶之崔玮许遐说又曰今相国威重逾于东宫殿下非徒不得立也朝夕且有不测之危不如早为之计又弗从舍人告之汉主聪杀玮遐使将军卜抽将兵监守东宫又上表乞为庶人且请以粲为嗣抽弗为通】集览【相国刘聪之子名粲】
　　汉曹嶷据临淄
　　【汉青州刺史曹嶷尽得齐鲁问郡县自镇临淄有众十余万临河置戍石勒表称嶷有専据东方之志请讨之汉主聪恐勒灭嶷不可复制弗许】集览【曹嶷姓名嶷吾已反】质实【青州注见汉桓帝永康元年临淄县名注见周赧王三十一年】
　　汉立三后
　　【汉主聪纳中防军靳准二女月光月华立月光为上皇后刘贵妃与月华为左右皇后陈元达极谏以为并立三后非礼也聪不悦元达又奏月光有秽行聪不得已废之月光慙恚自杀聪以是恨元达】书法【书讥也自汉立三后其后也周立四后立五后益无谓矣】
　　夏六月盗发汉霸杜二陵
　　【盗发二陵及薄太后陵得金帛甚多朝廷以用度不足诏收其余以实内府】质实【霸陵注见汉文帝二年杜陵注见汉元帝初元元年】
　　书法【纲目书盗发二陵分注载得金帛甚多此亦可为厚葬者之戒】
　　陶侃击杜破之走死湘州平丞相睿加王敦都督江扬等州军事
　　【陶侃与杜相攻使王贡出挑战侃遥谓之曰为益州小吏盗用库钱父死不犇丧卿本佳人何为随之天下宁有白头贼邪贡遂降众溃遁走道死侃进克长沙湘州悉平丞相睿进王敦镇东大将军都督江荆湘交广六州诸军事江州刺史敦始自选置刺史以下寖益骄横初王如之降也敦从弟棱爱如骁勇请敦配已麾下甚加宠遇如数与敦诸将角射争鬬棱杖之如深以为耻及敦潜蓄异志棱每諌之敦怒密使人激如杀棱敦闻之阳惊亦捕如诛之】集览【配已麾下请以王如隶我指麾之下】质实【长沙郡名注见汉献帝兴平元年湘州注同上年】
　　王敦徙陶侃为广州刺史考异【提要王字上有荆州吏杜曾举兵拒陶侃十字徙下无陶字】
　　【初朝廷以第五猗为荆州刺史杜曾迎猗于襄阳聚兵万人与猗分据汉沔侃既破杜乘胜进击曾有轻曾之志反为所败死者数百人时荀崧都督荆州屯宛曽引兵围之崧兵少食尽欲求援于故吏襄城太守石览崧小女灌年十三帅勇士数十人逾城突围夜出且战且前遂达览所又为崧书求救于周访访遣子抚帅兵与览共救崧曾乃遁去曾复致牋于崧求自效崧许之侃遗崧书曰杜曽凶狡所谓防枭食母之物此人不死州土未宁足下当识吾言崧以兵少借为外援不从曾复帅流亡二千余人围襄阳不克而还王敦嬖人钱凤疾侃之功屡毁之侃诣敦自陈敦留不遣左转广州刺史以其从弟廙刺荆州将吏郑攀等诣敦留侃不许众情愤惋遂迎杜曾第五猗以拒廙敦意攀等承侃风防被甲持矛将杀侃出而复还者数四侃正色曰使君雄断当裁天下何此不决乎因起如厠参军梅陶言于敦曰周访与侃亲姻如左右手安有防人左手而右手不应者乎敦意解乃设盛馔以饯之侃便夜发时王机盗据广州侃至始兴州人皆言宜观察形势侃不聴直至广州遣督防讨机走之广州遂平侃在州无事辄朝运百甓于斋外暮运于斋内人问其故答曰吾方致力中原过尔优逸恐不堪事故习劳耳】集览【第五猗第五复姓猗其名也第五注见汉光武建武中元元年左转犹言左迁也廙羊吏反风防风读曰讽微加晓告也始兴汉武定南粤置曲江县隶桂阳郡后汉置始兴都尉宋改广兴齐复置始兴隋改曰韶州百甓甓蒲歴反韵防瓴甋谓之甓诗中唐冇甓注郑曰防甎也】正误【风防今按风如字】质实【襄阳郡名注见齐和帝中兴元年襄州汉沔二水名注见汉献帝建安十二年宛县名注见周赧王十七年襄城郡名注见周赧王十五年广州注见武帝太康元年交广一统志云始兴三国吴之郡名治曲江县刘宋改为广兴郡齐复改为始兴郡隋卑陈郡废以其地属广州唐置畨州治曲江县寻改为东衡州贞观初改为韶州属岭南道天寳初复改始兴郡后又改为韶州五代时属南汉宋仍置韶州属广南东路元改置韶州路本朝初改为韶州府隶广东道】
　　书法【直书敦徙恶専也据前为荆州书敦表】
　　冬十月汉冦冯翊陷之
　　【刘曜冦北地进拔冯翊麴允军于灵武以兵弱不敢进帝屡征兵于相国保保左右皆曰蝮蛇螫手壮士断腕今胡冦方盛且宜断陇道以观其变从事中郎裴诜曰今蛇已螫头头可断乎保乃以胡崧行前锋都督须诸军集乃发允欲奉帝往就保索綝曰保得天子必逞其私志乃止于是自长安以西不复贡奉百官饥乏采稆以自食】集览【北地注见汉哀帝建平元年灵武注见唐宗天宝十五载冯翊注见汉武帝太初元年蝮蛇螫手蝮音福毒蛇也螫音释行毒也蝮螫手则手断楚辞招魂曰蝮蛇蓁蓁注蝮大蛇也山海经曰蝮蛇色如绶文大者百余斤一名反鼻蛇采稆稆本作橹通作旅汉光武本纪嘉谷旅生注旅寄也不因种而生】质实【长安县名注见汉惠帝五年】
　　张寔得玺献之考异【献之当作来献】
　　【凉州军士得玺文曰皇帝行玺献于张寔僚属皆贺寔曰是非人臣所得留归之长安】质实【凉州注见唐中宗景龙二年】
