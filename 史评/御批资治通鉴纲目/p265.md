<!-- { "loadSidebar": true } -->
　　【邓艾在成都颇自矜伐以书言于晋公昭曰兵有先声而后实者今因平蜀之势以乘呉呉必震恐席卷之时也然大举之后将士疲劳不可便用宜留陇右及蜀兵煮盐兴冶竝作舟船豫为顺流之事且王刘禅以显归命之宠如此则呉人畏威懐徳望风而从矣昭使卫瓘喻艾事当须报不宜輙行艾曰元恶既服承制拜假以安初附谓合权宜苦待命徃复延引日月春秋之义大夫出疆有可以安社稷利国家者专之可也今呉人未賔势与蜀连不可拘常以失事机兵法进不求名退不避罪艾虽无古人之节终不自嫌以损国家计也钟会有异志姜维知之欲构成扰乱乃说防曰君自淮南已来筭无遗防今复定蜀威徳振世欲以此安归乎何不法陶朱公泛舟絶迹全功保身邪会曰君言逺矣我不能行维曰其他则君智力之所能无烦于老夫矣由是情好懽甚因艾承制专事乃与瓘密白艾有反状会善效人书于劒阁要艾章表皆易其言令悖傲至是诏以槛车徴艾昭恐艾不从命敕会进军成都又遣贾充将兵入斜谷昭自将大军从魏主幸长安令山涛为行军司马镇邺初会以才能见任昭夫人王氏言于昭曰会见利忘义好为事端宠过必乱不可大任及将伐汉西曹属邵悌曰会单身无任不若使余人行也昭笑曰我宁不知此邪蜀数为邉寇师老民疲我今伐之如指掌耳而众言蜀不可伐夫人心预怯则智勇竝竭强使之适所以为敌禽耳惟会意与人同今遣伐蜀蜀必可灭灭蜀之后就如卿虑蜀已破亡遗民震恐不足与图事中国将士各自思归会若作恶秪自灭族耳不须忧也及昭将之长安悌复曰会所统兵五六倍于艾但可敕会取艾不须自行昭曰卿忘前言邪虽然所言不可宣也我要自当以信意待人但人不当负我耳近日贾防军问我颇疑钟会不我答言如遣卿行宁可复疑卿邪我到长安则自了矣会遣瓘先至成都收艾会以瓘兵少欲令艾杀瓘因以为艾罪瓘知其意然不可得距乃夜至成都檄艾所綂诸将称奉诏收艾其余一无所问若来赴官军爵赏如先敢有不出者诛及三族比至鸡鸣悉来赴瓘唯艾帐内在焉平旦开门瓘乘使者车径入艾卧未起遂执艾父子置之于槛车诸将图欲劫艾整仗趣瓘营瓘轻出迎之伪出表章将申明艾事诸将信之而止会至成都送艾赴京师会所惮惟艾艾既就擒遂决意谋反欲使姜维为前驱自将随其后既至长安令骑士从陆道歩兵从水道浮渭入河五日可到孟津与骑兵会洛阳一旦天下可定也会得昭书云恐艾或不就徴吾自将屯长安相见在近会惊曰但取艾相国知我独办之今来大重必觉我异矣便当速发事成可得天下不成退保蜀汉不失作刘备也会郭太后卒会乃悉召诸将为太后发哀称遗诏使起兵废司马昭更使所亲信代领诸军所请羣官悉闭诸曹屋中瓘诈称疾笃出就外廨会信之无所复惮维欲使会尽杀北来诸将已因杀会复立故汉帝密书与帝曰愿陛下忍数日之辱臣欲使社稷危而复安日月幽而复明会欲从维言诛诸将犹豫未决会帐下督邱建本属胡烈会信爱之建愍烈独坐启会使听内一亲兵出取饮食烈绐语亲兵及疏与其子渊曰会已作大坑白棓数千欲悉呼外兵棓杀内坑中一夜转相告皆徧渊遂率其父兵出门诸军鼓噪争先赴城所闭诸人各縁屋出与其军士相得斩会及维死防狼籍瓘分部诸将数日乃定艾本营将士追出艾于槛车迎还瓘自以与会共陷艾恐其为变乃遣防军田续袭艾父子于绵竹西斩之艾之入江油也续不进艾欲斩续既而舍之及是瓘谓曰可以报江油之辱矣镇西长史杜预言于众曰伯玉其不免乎身为名士位望已高既无徳音又不御下以正将何以堪其青乎瓘闻之不驾而谢预艾余子在洛阳者悉被诛防功曹向雄收塟会尸昭召而责之曰徃者王经之死卿哭于东市而我不问会今为叛逆又輙收葬若复相容其如王法何雄曰昔先王掩骼埋胔仁流朽骨当时岂卜其功罪而后收葬哉今王诛既加于法已备雄感义收葬教亦无阙法立于上教于下以此训物不亦可乎昭恱与宴谈而遣之会之伐汉也辛宪英谓其夫之从子羊祜曰会在事纵恣非持久处下之道吾畏其有他志也会请其子琇为参军宪英忧曰他日吾为国忧今日难至吾家矣琇固辞不听宪英谓曰行矣戒之军旅之间可以济者其惟仁恕乎琇竞以全归诏以琇尝谏防反赐爵关内侯】集览【拜假服防曰除官曰拜仲冯曰假者权摄之义谓弗常置也陶朱公泛舟絶迹春秋越大夫范蠡以越欲伐呉蠡谏不听后越竟灭呉蠡惧诛乃乘扁舟浮于江湖变姓名适齐为鸱夷子皮后之陶号为朱公徐广曰陶邑名也济隂定陶县是今东平府平隂县东三十五里有陶山陶山南五里朱公冡存焉要艾章表于中路要遮邓艾所奏章表无任谓无质任也启会使听内一亲兵内读曰纳启白钟会使听从胡烈内入亲兵一人使出入取饮食绐语绐诳诈也语去声说示之也防与防犹书记也掩骼埋胔注见汉元帝建昭四年】质实【杜预杜陵人畿之孙伯玉卫瓘表字羊祜泰山平阳人续之孙辛宪英颖川阳翟人昆之女羊耽之妻】书法【书袭艾杀之何艾无罪也故将士追艾迎还不书后以邓艾孙朗为郎中则书】发明【春秋灭国虽不一然皆未尝予之齐帅灭谭谭子奔莒书灭谭以恶齐人强不义之罪书奔莒以责谭子不死于位之失至于齐人灭遂楚人灭黄灭江之类皆止书灭国者之罪而不书见灭者之由先儒谓灭者亡国之善词上下之同力者也夫恃强凌弱夺人土地使不得有其臣民毁人宗庙使不得奉其祭祀非至不仁者莫之忍为刘禅庸愚不能死国贪生茍免固可深责钟邓臣事弑逆之人吞灭蜀汉以成晋簒有功于昭大矣其如汉祀何哉思昔昭烈君臣间关陇蜀仗义讨贼不幸天不祚汉逆贼逋诛其子承袭一方少延赤帝子之祀钟邓设谋动众戕民锋镝之下自谓不世之功未及受赏皆赤其族纲目据事直书而理自见会以反诛固无可言艾本无罪而亦不免然后知天道昭昭特假手诛夷以偿灭汉之罪尔语曰兴灭国继絶世天下之民归心焉后之谋欲灭人家国者可以观矣】
　　三月魏晋公昭进爵为王考异【当加自字于进爵之上】
　　【魏诏晋公昭进爵为王追命其父懿为宣王兄师为景王太尉王祥司徒何曽司空荀顗共诣晋王顗谓祥曰相王尊重何侯与朝臣皆已尽敬今日便当相率而拜无疑也祥曰王公相去一阶而已安有天子三公可輙拜人者君子爱人以礼我不为也及入顗拜而祥独长揖昭谓祥曰今日然后知君见顾之重也】
　　书法【进爵为王何自进也魏公操尝书之矣于是书晋公昭司马氏之簒曹氏教之也反复之理可畏哉纲目于曹马书辞多同所以万世戒也】
　　发明【此何不书昭自进爵为王昭躬行弑逆凡在官者杀无赦人得而诛之魏朝诸臣如王祥何曽軰拱手事贼又从而加以王爵恬不知耻故书法如此以见昭弑逆之后雍容爵位虽簒势已成亦如平居无事褒进大臣然者所以着魏朝臣子党贼之罪尔不然纲目岂予之哉】
　　魏封故汉帝禅为安乐公考异【封当作废○谨案凡例封其故君则曰废后仿此】
　　【禅举家迁洛阳大臣无从行者惟秘书令郤正及殿中督张通舍妻子单身从行正相导宜适举动无阙禅乃慨然叹息恨知正之晚汉建宁太守霍弋闻成都不守素服大临三日诸将劝弋速降弋曰道路隔塞未详主之安危去就大故不可茍也若魏以礼遇主上则保境而降不晚也万一危辱吾将以死拒之何论迟速也及得禅东迁之问始率六郡将守上表曰臣闻人生于三事之如一惟难所在则致其命今臣国败王附守死无所是以委质不敢有贰晋王昭善之委以本任封禅为安乐公他日与宴为之作蜀技旁人皆感怆而禅喜笑自若昭谓贾充曰人之无情乃至于是虽使诸葛亮在不能辅之久全况姜维邪他日问禅曰颇思蜀否禅曰此间乐不思蜀也正闻之谓曰若王复问宜泣而答曰先人坟墓逺在岷蜀乃心西悲无日不思因闭其目会昭复问禅对如前昭曰何乃似郤正语邪禅惊视曰诚如尊命左右皆笑之】集览【人生于三谓君亲师也】质实【建宁郡名注见汉武帝元狩元年滇国岷山名注见唐徳宗兴元元年蜀郡名注见汉后主建兴三年】
　　夏五月魏复五等爵
　　【晋王昭奏复五等爵封骑督以上六百余人】
　　秋七月魏以罗宪为陵江将军
　　【初汉使罗宪守永安及汉败宪得其主手敕乃帅所统临于都亭三日呉闻蜀败起兵西上外托救援内欲袭宪宪曰呉不恤我难而背盟徼利不义甚矣乃缮甲誓众厉以节义遣使告急于魏呉人来攻与战大破之呉主怒复遣陆抗等帅众三万増其围宪被攻凡六月救援不到或说宪弃城走宪曰吾为城主百姓所仰危不能安急而弃之君子不为也毕命于此矣魏遣荆州刺史胡烈攻西陵以救之呉师遂退晋王昭使仍旧任加号将军封亭侯】质实【罗宪襄阳人陆抗呉郡人逊之子西陵县名注见周赧王三十六年】
　　魏使荀顗定礼仪贾充正法律裴秀议官制质实【裴秀闻喜人潜之子】
　　【从晋王昭之请也】
　　发明【充自弑逆之贼而使之正法律三千之罪果有大于此者乎】
　　吴主休殂乌程侯皓立
　　【呉主寝疾口不能言手书呼濮阳兴入令子出拜把兴臂指托之而卒諡曰景帝呉人以蜀初亡恐惧欲得长君左典军万彧尝为乌程令与乌程侯皓相善称皓才识明断长沙桓王之俦也加之好学奉遵法度屡言于兴及左将军张布兴布说朱大后欲立皓后曰我寡妇人安知社稷之虑茍呉国无陨宗庙有頼可矣遂迎立之呉主贬朱太后为景皇后追諡父和曰文皇帝尊母何氏为太后】质实【乌程县名注见晋安帝隆安三年】
　　书法【前书呉主权卒尊汉也于是汉亡矣故休得书殂】
　　八月魏晋王昭以其子中抚军炎为副相国冬十月立为晋世子
　　【初晋王昭娶王肃之女生炎及攸以攸继景王后攸性孝友多材艺清和平允名过于炎昭爱之常曰天下者景王之天下也吾百年后大业宜归攸炎立髪委地手过膝羊琇又教以宜察时政所宜损益豫记以备访问昭欲以攸为世子山涛曰废长立少违礼不祥贾充何曽□秀曰中抚军聪明神武有超世之才人望既茂天表如此固非人臣之相也乃立炎为世子】质实【羊琇景献皇后从父弟也】书法【操书以其子丕为丞相副此书以其子炎副相国书辞若一其示人反复之理深切矣】
　　十一月吴杀其丞相濮阳兴左将军张布
　　【呉主初立发优诏恤士民开仓廪赈贫乏料出宫女以配无妻者苑中禽兽皆放之当时翕然称为明主及既得志麤暴骄盈多忌讳好酒色大小失望濮阳兴张布窃悔之或譛诸呉主十一月朔兴布入朝执之徙于广州道杀之夷三族】质实【广州注见晋武帝太康元年交广】
　　书法【兴布小人也书爵书杀何杀不以其罪也纲目之法虽有罪而杀之不以其罪一以杀书之惩枉滥正刑罚也】
　　魏罢屯田官
　　【乙魏咸熙二年晋世祖武皇帝司马炎泰始元酉年呉甘露元年○是歳魏亡晋代凡二国】夏五月魏晋王昭号其妃曰后世子曰太子
　　书法【其者何其所谓妃也晋王之有妃宜矣曷为书曰其妃王所自封则其妃亦其所自谓之云尔已矣故号之曰后亦书晋王昭号】
　　○秋七月吴主杀景后及其二子○八月魏晋王昭卒太子炎嗣
　　【諡昭为文王葬崇阳陵】质实【一统志云崇阳陵在河南府洛阳县东南】
　　冬吴迁都武昌
