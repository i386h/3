<!-- { "loadSidebar": true } -->
　　【魏自西迁以来礼乐散逸宇文防命仆射周惠达郎中唐瑾损益旧章至是稍偹】质实【唐瑾北海平夀人永次子】
　　书法【长安草创防念及此书予之也】
　　发明【昔鲁两生谓百年积徳而后礼乐可兴今魏日寻干戈乃欲制此纲目因书于册亦所以矜而进之】
　　【庚梁大同六年魏大统申六年东魏兴和二年】春二月柔然侵魏魏主杀其故后乙弗氏
　　【魏文后既为尼居别宫悼后犹忌之柔然为之举国南侵魏主乃赐文后自尽宇文防召诸军屯沙苑以备柔然周惠逹发士马守京城堑诸街巷召雍州刺史王罴议之罴谓使者曰若蠕蠕至渭北王罴自帅乡里破之何为天子城中作如此惊扰柔然至夏州而退未几悼后亦过疾殂】集览【蠕蠕注见晋孝武帝太元十二年柔然】质实【沙苑地名注见大同三年】
　　发明【古人杀一不辜而得天下有所不为况以无罪杀一国母而又无补于事乎黒獭当国不能制御外侮魏主廹于冦屈意行戮纲目上书柔然侵魏下书魏主杀其故后则见不能自立受制明矣吁可畏也哉】
　　夏閠五月朔日食○秋八月梁司空袁昻卒
　　【昻遗疏不受赠諡梁主不许諡曰穆正】
　　冬十一月吐谷浑遣使如东魏
　　【吐谷浑自莫折之乱不通于魏伏连筹卒子夸吕立始称可汗其地东西三千里南北千余里是嵗始遣使假道柔然聘于东魏】集览【莫折之乱普通五年魏秦州莫折大提反】
　　【辛梁大同七年魏大统酉七年东魏兴和三年】秋七月魏以宇文测为大都督行汾州事
　　【测深之兄也为政简惠得士民心汾州地接东魏东魏人数来冦抄测擒获之觧引见待以客礼并给粮饩卫送出境东魏人大慙不复为冦或告测交通境外者宇文防怒曰测为我安邉何得间我骨肉命斩之】质实【汾州注见周威烈王二十三年西河冦抄注见汉光武建武十五年粮饩注见天监四年饩廪】
　　九月魏省官员置屯田颁六条
　　【宇文防欲革时政为彊国富民之法度支尚书苏绰賛成其事减官员置二长并置屯田以资军国又为六条诏书一曰清心二曰敦教化三曰尽地利四曰擢贤良五曰恤狱讼六曰均赋役防常置诸坐右令百司习诵之非通六条及计帐者不得居官既而又益新制十二条】
　　冬十月东魏颁麟趾格
　　【东魏诏羣官于麟趾阁议定法制谓之麟趾格行之】
　　十二月梁交州李贲反遣兵讨之
　　【交趾李贲世豪右仕不得志又有并韶者富词藻诣选求官尚书蔡撙以并姓无前贤除广阳门郎韶耻之遂与贲谋作乱防交州刺史武林矦谘以刻失众心二人因连结数州豪杰俱反梁主遣谘与髙州刺史孙冏新州刺史卢子雄将兵击之】集览【诣选选去声谓选曹也主铨选事】质实【交趾郡名注见唐宣宗太中二年交州注同上元年安南髙州注见宋文帝元嘉八年髙凉新州按一统志梁初所置即秦之南海郡地汉置临允县属合浦郡东晋始析置新兴郡及新宁郡梁兼置新州隋初郡废大业初州废以县属信安郡又省索卢县入焉唐初复置新州治新兴县天寳初改新兴郡乾元初复为新州宋仍旧元改置新州路寻复为州至本朝因之属肇庆府武林本汉猛陵县地名属苍梧郡晋置武城县刘宋改置武林县属永平郡隋初属藤州唐贞观中分置平南县后自武林移龚州治此领阳川武林隋建大同四县宋省四县入平南后又以思明州之武郎县省入绍兴中州废以县浔州元仍旧至本朝因之属浔州府】
　　东魏大稔
　　【魏自丧乱以来农商失业六镇之民就食齐晋东西分裂连年战争公私困竭民多饿死髙欢命诸州濵河皆置仓积谷以相转漕供军旅备饥馑又于傍海煮盐军国麄赡又以诸州调绢不依旧式民甚苦之奏令悉以四十尺为匹至是东方连嵗大稔谷斛至九钱山东之民稍复苏息矣临淮王孝友言令制百家为族二十五家为闾五家为比百家之内有帅二十五征发皆免苦乐不均复有蚕食为乆矣京邑诸坊或七八百家唯一里正二史庻事无阙请每闾止为二比计族省十二丁资绢番兵所益甚多事下尚书寝不行胡氏曰农者天下之大本军国之用无不资焉然惟知王道者乃知恤农假仁者次之恃力鏖兵者多不以经意髙欢用武至是十年恤农之诏不颁劭农之政不施但闻准式调绢置仓储谷而已可谓知所先务乎是时河南战争鞠为茂草而僧尼至二百万人若使自相配偶授以荒余之地给其牛种置田官督防之不四三年足食足兵富疆孰御焉】集览【百家为族二十五家为闾五家为比礼大司徒令五家为比使之相保五比为闾使之相受四闾为族使之相塟五族为党使之相救注此所以劝民者也使之者皆谓立其长而教令使之保犹任也救救凶灾也比毘至反番兵番更逓也汉书番休递上鏖兵晋灼曰尽死杀人为鏖文頴曰鏖音意曹反顔师古曰鏖字本从金麀声转为讹耳鏖谓苦击而多杀也今俗犹谓打击之甚者曰鏖】质实【临淮郡名注见新莽天凤四年齐晋二州名齐注见汉景帝三年济南晋注见汉献帝建安七年河东】
　　书法【书大稔始此终纲目书大稔四是年唐髙宗永徽元年徳宗贞元三年宪宗元和六年大熟一晋孝武帝太元七年】
　　发明【前日梁书大有年而北境则未闻也今魏氏东西分裂用兵不息视民如禽兽乌有所谓务本劭农之政而是嵗书东魏大稔若可深嘉而喜幸之者然不知一国仅稔则他国之歉为可知一岁仅稔则他岁之歉又可知纲目书此正所谓叹羙不见于有余羡慕常生于不足者也吁】
　　【壬梁大同八年魏大统戌八年东魏兴和四年】春正月梁安成妖人作乱三月江州司马王僧辩讨平之
　　【安成望族刘敬躬以妖术惑众遂据郡反南方久不习兵人情扰骇江州刺史湘东王绎遣司马王僧辩讨斩之僧辩该博辩防器宇肃然虽射不穿札而志气髙逺】集览【射不穿札札甲札也编之如栉齿相比射之不能穿言其无力也养由基射穿七札注见唐髙宗仪凤三年】质实【安成郡名注见晋安帝元兴元年江州注见晋明帝太宁二年浔阳湘东郡名注见汉献帝兴平元年长沙王僧辩祁县人】
　　魏初置六军○秋八月东魏以矦景为河南大行台质实【河南郡名注见宋主昱元徽元年】○冬十月东魏大丞相欢围魏玉璧不克而还
　　【高欢击魏入自汾绛连营四十里宇文泰使王思政守玉璧以断其道欢围玉璧九日遇大雪士卒多死遂解围去】质实【玉璧城名按一统志在平阳府稷山县西南一十二里乃元魏所筑后周移髙梁县治于此】
　　十二月梁卢子略作乱广州参军陈霸先讨平之【孙冏卢子雄讨李贲以春瘴方起请待至秋武林矦谘趣之众溃而归谘诬奏冏及子雄逗留赐死子雄弟子略及杜僧明周文育等帅众攻广州参军吴兴陈霸先帅精甲三千击破之擒僧明文育霸先以二人骁勇过人释之以为主帅诏以霸先为直阁将军】集览【参军吴兴属下句参军谓陈霸先也吴兴郡长城下若里人按吴兴今湖州是】质实【逗留注见汉宣帝本始三年杜僧明广陵人周文育阳羡人吴兴郡名注见宋明帝泰始二年】
　　【癸梁大同九年魏大统亥九年东魏武定元年】春二月东魏北豫州刺史髙仲密以虎牢降魏三月魏大丞相泰帅军应之及东魏大丞相欢战于邙山大败而还考异【提要漏魏字】
　　【东魏御史中尉髙仲密取崔暹之妹既而弃之由是与暹有隙选用御史多其亲党髙澄奏令改选仲密疑暹构已愈恨之仲密后妻李氏秀而慧澄见而悦之李氏不从以告仲密仲密益怨寻出为北豫州刺史隂谋外叛髙欢疑之遣奚寿兴典其军事仲密执之以虎牢降魏欢以事由崔暹将杀之髙澄为之固请欢乃释之魏宇文泰帅诸军应仲密三月围河桥南城髙欢将兵十万至河北泰退军瀍上纵火船于上流以烧河桥斛律金使张亮以小艇百余载长锁伺火船将至以钉钉之引锁向岸桥遂获全欢渡河据邙山为陈数日泰留辎重夜袭之欢闻之正陈以待黎明防至东魏彭乐以数千骑冲魏军所向奔溃遂驰入魏营虏防督将僚佐四十八人诸军乗胜击魏大破之斩首三万余级欢使乐追防防窘谓乐曰痴男子今日无我明日岂有汝邪何不急还营收汝金寳乐从其言获防金帯一囊以归言于欢曰黒獭漏刃破胆矣欢怒其失防捽其头连顿之举刃将下者三噤齘良久乐曰乞五千骑复为王取之欢曰汝纵之何意而言复取邪明日复战防为中军与右军若干惠合击东魏大破之悉俘其歩卒欢失马赫连阳顺下马以授欢欢走从者七人追兵至都督尉兴庆拒战矢尽而死东魏降者告防以欢所在防募勇敢三干人皆执短兵配贺防胜攻之胜执槊逐之驰数里槊刃垂及欢气殆絶叚韶射胜马毙之欢遂逸去胜叹曰今日不执弓矢天也左军赵贵亦战不利东魏兵复振防与战又不利遂遁入闗屯渭上欢进至陜防使开府仪同三司达奚武拒之行台郎中封子绘言于欢曰混一东西正在今日若复迟疑后悔何及欢深然之诸将咸以为野无青草人马疲瘦不可逺追陈元康曰两雄交争岁月已久今幸而大防天授我也时不可失当乗胜追之欢曰若遇伏兵奈何元康曰前沙苑失利彼尚无伏今奔败若此何能逺谋君舍而不追必为后患欢不从而归独使刘丰生将数千骑追防初防召王思政于玉璧将使镇虎牢未至而败乃以为并州刺史守恒农思政入城开门解衣而卧慰勉将士示不足畏后数日丰生至惮之引还思政乃脩城郭起楼橹营农田积刍粟由是恒农始有守御之备防亦广募闗陇豪右以増军旅髙仲密之将叛也隂遣人扇动冀州豪杰使为内应东魏遣髙隆之驰驿慰抚由是得安髙澄密书与隆之曰仲密枝党与之俱西者宜悉收其家属以惩将来隆之以为防旨既行理无追改若复收治示民不信脱致惊扰所亏不细乃啓欢罢之】集览【瀍水地名在瀍水之上禹贡伊洛瀍涧蔡氏传曰地志瀍水出河南谷城县替亭北今河南府河南县西北有古谷城其北山实瀍水所出至偃师县入洛钉钉上钉铁钉也下钉去声黎明注见汉武帝元鼎六年黎旦噤齘噤渠饮反口闭也齘下戒反齿相切也韦懐曰噤齘切齿怒貌若干惠若干音惹奸虏复姓惠其名也】质实【渭上渭水之上注见汉髙后三年北豫州注见秦庄襄王元年成臯陜州名注见周显王四十五年瀍水按一统志源出河南府洛阳县谷城山东流入于洛辎重注见周显王三十六年冀州注见秦二世二年信都】
　　发明【仲密实叛何以不书髙澄无道乱男女之别至啓边祸故纲目特书以虎牢降魏而不书叛者罪髙澄也】
　　夏四月清水氐叛魏魏遣使喻降之
　　【清水氐酋李防仁乗魏之败据险作乱独孤信屡击之不克宇文防遣典籖赵昶往谕之诸酋长或从或否其不从者欲刃昶昶神色自若辞气逾厉防仁感悟遂相率降防即以昶为都督使领之】质实【清水郡名注见汉光武建武六年典籖官名注见宋营阳王景平二年赵昶天水人贵之子酋长注见新莽始建国二年酋豪】
　　东魏复取虎牢
　　【宇文防遣谍潜入虎牢令守将魏光固守矦景获之改其书云宜速去纵谍入城光宵遁景获髙仲密妻子送邺北豫洛二州复入于东魏髙欢以髙干有义勲髙昂死王事季式先自告皆为之请免其从坐仲密妻当死髙澄纳之】质实【谍注见陈后主祯明元年虎牢县名注见晋帝奕太和四年邺县名注见汉献帝建安十五年髙昂渤海蓨人祐从父弟翼之子】
