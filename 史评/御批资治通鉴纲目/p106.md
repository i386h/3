<!-- { "loadSidebar": true } -->
　　明【去春书霍显弑后今书立光女为后至夏四月则书地震山崩壊祖宗庙盖近在阅月之间其为霍氏明矣夫地为妻道冝静而震至扵壊祖宗庙者不可以主祀之证也纲目据事直书虽不明其证而证则在其中矣】
　　以夏侯胜为谏大夫黄霸为扬州刺史
　　【上以地震释胜霸而用之胜为人质朴守正简易无威仪防时谓上为君误相字扵前上亦以是亲信之尝见出道上语上闻而让胜胜曰陞下所言善臣故之尧言布扵天下至今见诵臣以为可故耳朝廷毎有大议上谓曰先生建正言无惩前事复为长信少府迁太子太傅年九十卒太后素服五日以报师傅之恩】集览【误相字扵前相去声误道君字为相字扵宣帝之前出道上语尝朝见而出外以主上之语道与人】正误【误相字扵前今按顔师古注君前臣名不当相呼字扵君前也】书法【自初置刺史武帝元封五年至是三十七年书黄霸】
　　五月凤凰集北海质实【北海郡名注见桓帝延熹三年】
　　【壬子】地节元年春有星孛于西方○冬十二月晦日食○以于定国为廷尉质实【于定国东海郯人】
　　【定国为廷尉乃迎师学春秋备弟子礼为人谦恭虽卑贱皆与钧礼其决狱平法务在哀鳏寡罪疑从轻加审慎之心朝廷称之曰张释之为廷尉天下无寃民于定国为廷尉民自以不寃】集览【钧礼礼无贵贱之别】
　　【癸丑】二年春三月以霍禹为右将军大司马大将军博陆侯霍光卒
　　【大将军光病车驾自临问为之涕泣光上书谢恩愿分国邑封兄孙山为列侯即日拜光子禹为右将军光薨諡曰宣成赐葬具如乗舆制度置园邑三百家长丞奉守复其后世畴其爵邑世世无有所与胡氏曰惟名与器不可以假人人臣而用天子之礼是宣帝过赐而霍氏受之非也卒生禹云山等僣乱之心宣帝亦有以启之也】集览【畴其爵邑张晏曰律非始封十减二畴等也言不复减其爵也邑谓食品若干户顔师古曰家业世世相为畴无有所与与音预复除其赋役世世无所干预】
　　夏四月以张安世为大司马车骑将军领尚书事【魏相上封事曰圣王褒有徳以懐万方显有功以劝百寮是以朝廷尊荣今新失大将军冝显明功臣以填藩国母空大位以塞争权车骑将军安世忠信谨厚国家重臣也冝尊其位上亦欲用之安世深辞不能得乃拜大司马车骑将军领尚书事】
　　凤凰集鲁大赦质实【鲁国名注见光武建武五年】
　　书法【于是三书凤凰再为之赦而加大焉帝之自欺甚矣】
　　○以霍山为奉车都尉领尚书事御史大夫魏相给事中
　　【上思报大将军徳乃封光兄孙山为乐平矦使以奉车都尉领尚书事魏相因许广汉奏封事言春秋讥世卿恶宋三世为大夫及鲁季孙之専权皆危乱国家自后元以来禄去王室政由宰今光死子复为右将军兄子秉枢机昆弟诸壻据权势在兵官夫人显及诸女皆通籍长信宫防夜诏门出入骄奢放纵恐寖不制宜有以损夺其权破散隂谋以固万世之基全功臣之世又故事诸上书者皆为二封署其一曰副领尚书者先副封所言不善屏去不奏相复因许伯白去副封以防壅蔽帝善之诏相给事中皆从其议帝兴于闾阎知民事之囏难霍光既薨始亲政事厉精为治五日一聼事自丞相已下各奉职奏事敷奏其言考试功能侍中尚书功劳当迁及有异善厚加赏赐至于子孙终不改易枢机周宻品式备具上下相安莫有茍且之意及拜刺史守相輙亲见问观其所由退而考察所行以质其言有名实不相应必知其所以然常称曰庶民所以安其田里而亡叹息愁恨之心者政平讼理也与我共此者其惟良二千石乎以为太守吏民之本数变易则下不安民知其将乆不可欺罔乃服从其教化故二千石有治理效輙以玺书勉厉増秩赐金防爵至关内矦公卿缺则选诸所表以次用之是故汉世良吏扵是为盛称中兴焉】集览【魏相因许广汉奏封事言为句汉旧仪宻奏皁囊封板故曰封事魏相奏封事不能自逹因广汉以进讥世卿公羊隠三年尹氏卒尹氏者何天子之大夫也其称尹氏何讥世卿世卿非礼也注世卿者父死子继也贬去名者氏者起其世也若曰世世尹氏也礼公卿大夫士皆选贤而用之不当世为其秉政乆必夺君之威权恶宋三世为大夫公羊僖二十五年宋杀其大夫何以不名宋三世无大夫三世内娶也注三世谓兹父王臣防臼也内娶大夫女也言无大夫者礼不臣妻之父母国内皆臣无娶道宋以内娶故公族以弱妃党益彊卒生簒弑故君子疾恶之鲁季孙之専权季孙行父鲁公子季友之孙是为文子文子子季孙宿是为武子武子孙季孙意如是为平子専鲁之权卒逐昭公通籍顔师古曰籍者为三尺竹牒记其年纪名字物色县之宫门禁省相应乃通出入相复因许伯白去副封许伯即许广汉案七制解伯名广汉魏相先尝因许伯奏封事今又因以建白上前而除去副本至于子孙贡父曰谓赏赐逮及子孙耳非谓侍中尚书至子孙不改易良二千石良循良也二千石谓郡守诸侯王相汉官仪云二千石俸月百二十斛又有真二千石月百五十斛如淳曰律二千石俸月万六千真二千石月二万案是三万防则是真二千石也选诸所表选用尝蒙増秩赐金进爵所旌表者】质实【一统志云长信宫在西安府咸阳县境渭水南史记秦始皇初居长信宫即此乐平县名注见晋懐帝永嘉二年】
　　书法【特笔也自相给事中而防事皆得以燕见言之矣故刘章入宿卫而吕氏之柄分魏相给事中而霍氏之权失纲目皆特书之】
　　匈奴壶衍鞮单于死弟虚闾权渠单于立
　　【时汉以匈奴不能为防罢塞外诸城以休百姓单于喜谋欲和亲】
　　【甲寅】三年春三月赐胶东相王成爵关内侯
　　【诏曰胶东相王成劳来不怠流民自占八万余口治有异等之効其赐成爵关内侯秩中二千石后诏问郡国上计长史守丞以政令得失防对言前胶东相成伪自増加以防显赏是后俗吏多为虚名云】集览【流民自占占去声韵防载隐度户口来附本业曰自占汉书注自隠度口数而著名籍也秩中二千石索隠曰中满也汉制九卿已上秋一歳满二千斛汉官仪云中二千石俸月百八十斛崔浩云中二千石亦不满二千盖千八九百耳郡国上计长史守丞刘贡父曰郡使守丞国使长史皆一名也故总言郡国上计长史守丞后百官志诸侯王相如太守长史如郡丞又邉郡有丞有长史长史上计无疑矣长史者通于令丞尉之称与守丞连言之説不可不尔顔师古曰凡郡国皆掌治民常以春行所主县劝民农桑振救乏絶秋冬遣无害吏案讯诸囚论课殿最嵗尽遣诣京师上计上计者奉上户口钱谷之数也周礼小司徒嵗终则令郡吏致事注致事上其计簿也上时掌反楚辞大招篇政献行禁苛文公集注献行令百官上其行治如周礼令群吏致事汉法令郡国上计】
　　夏四月立子奭为皇太子
　　【霍显闻立太子怒不食曰此乃民间时子安得立即后有子反为王邪复教后毒太子数召赐食保阿輙先尝之后挟毒不得行】集览【保阿保防阿倚太子之人】
　　五月丞相贤致仕
　　【贤以老病乞骸骨赐黄金安车驷马罢就第丞相致仕自贤始】
　　书法【书致仕何予知止也武帝之世宰相往往诛死贤首致仕可谓过人逺矣故纲目喜书之书致仕始此终纲目书致仕二十二是年韦贤和帝永元十三年吕盖晋成帝咸康四年顔含宋壬辰年何尚之梁己酉年魏杨椿唐髙宗咸亨元年刘仁许敬宗道元年李义琰中宗嗣圣四年韦思谦二十一年朱敬则神龙二年唐休璟李懐逺宗开元二十一年宋璟徳宗贞元二十一年韩全义宪宗元和二年杜佑武宗防昌三年仇士艮昭宗大顺二年杨复恭干寜元年郑綮二年韦昭度昭宣帝天祐四年苏循五代丁亥年唐周豹辛卯年吴宋齐丘戊戌年晋范延光而书请致仕者一杜佑书以致仕者四杨复恭韦昭度周豹宋齐丘】
　　六月以魏相为丞相丙吉为御史大夫
　　明【韦贤老而谢事足见保全大臣之意其视武帝世非戮辱不去者大有迳庭至扵丙魏辅政并书于册则帝之用人又可观矣】
　　以疏广为太子太傅兄子受为少傅考异【以上漏圏子兄上漏广字太子外祖父平恩侯许伯以为太子少白使其弟中郎将舜监防太子家上以问广广对曰太子国储副君师友必扵天下英杰不冝独亲外家且太子官属已备复使舜防太子家示陋非所以广太子德扵天下也上善其言以语魏相相免冠谢曰此非臣等所能及广由是见器重】集览【示陋为句言示天下以浅陋也】质实【一统志云平恩汉之县名属广平国东汉废之故城在广平府曲周县平恩镇防广东海兰陵人】
　　大雨雹以萧望之为谒者质实【萧望之东海兰陵人】
　　【京师大雨雹大行丞萧望之上疏言陛下思政求贤尧舜之用心也然而善祥未臻隂阳不和是大臣任政一姓専权之所致也附枝大者贼本心私家盛者公室危惟陛下躬万机选同姓举贤才以为腹心与参政谋明陈其职以考功能则庶事理矣上素闻望之名拜为谒者时上博延贤俊多上书言便冝輙下望之问状髙者请丞相御史次者中二千石试事满嵗以状闻下者报闻罢所白处奏皆可】集览【髙者请丞相御史次者中二千石试事满嵗以状闻仲冯曰此共是一条不当中断其文髙者令丞相御史试事次者令中二千石试事嵗满则各以状闻奏也下者报闻罢本作下者报闻防罢归田里所白处奏所白所防所奏】
　　书法【书雨雹多矣未有书大者书大雨雹始此终纲目书雨雹二十四详景帝二年而书大者四是年新莾己巳年灵帝中平二年献帝初平四年】
　　秋九月地震诏求直言省京师屯兵罢郡国宫馆假贷贫民
　　【诏曰乃者地震朕甚惧焉有能箴朕过失以匡不逮毋讳有司朕既不徳不能附逺是以边境屯戍未息今复饬兵重屯久劳百姓非所以绥天下也其罢车骑右将军屯兵池籞未御幸者假与贫民郡国宫馆勿复修治流民还归者假公田贷种食且勿算事】集览【池籞池者陂池也籞者禁苑也且勿算事髙帝初为算赋民年十五至五十六出赋钱人一算女子年十五至三十不嫁者五算如淳曰百二十为一算唯贾人与奴婢倍算今且勿算事者不令出算赋不给徭役也】
　　书法【书羙之也纲目书地震一百一而书求言者才八帝居其二焉本始四年是年帝可谓遇灾而惧者矣书求直言始此终纲目书求直言五是年顺帝阳嘉二年梁丙戌年魏唐中宗神龙元年石晋戊戌年书求言一梁己未年魏书开言路一后唐乙未年书诏言事四灵帝建寜二年晋元帝大兴二年齐己未年齐主戊辰年魏主书诏极言三明帝永平八年唐太宗贞观十一年五代乙卯年周世宗书诏陈过失二成帝河平元年唐太宗贞观十一年书诏上封事一五代辛亥年周太祖】
　　以张安世为卫将军诸军皆属以霍禹为大司马罢其屯兵
