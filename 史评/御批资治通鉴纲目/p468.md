<!-- { "loadSidebar": true } -->
　　【齐主登北城军容甚整突厥咎周人曰尔言齐乱故来伐之今何可当邪周人以歩卒为前锋从西山下去城二里许诸将咸欲逆击之叚韶曰歩卒力势有限今又积雪逆战非便不如陈以待之彼劳我逸破之必矣既至齐悉其锐兵鼓噪而出突厥震骇引上西山不肯战周师大败而还突厥还至长城马死且尽截矟杖之以归达奚武至平阳闻忠退亦还初周人常惧齐兵西度毎至冬月守河椎氷及是齐嬖幸用事军政渐紊反椎氷以备周兵之逼斛律光忧之曰国家常有吞闗陇之志今日至此而唯翫声色乎】
　　二月朔日食○三月齐颁律令制田赋
　　【初齐显祖命刋定齐律久而不成决狱者罕依律文相承谓之变法从事世祖即位思革其乃督脩者至是而成其刑名有五一曰死轘枭斩绞二曰流投边裔为兵三曰刑自五嵗至一岁四曰鞭自百至四十五曰杖自三十至十凡十五等其流内官及老小阉痴并过失应赎者皆以绢代金是后为吏者始守法令又敕仕门子弟尝讲习之又令民十八受田输租调二十充兵六十免力役六十六还田免租调一夫受露田八十畆妇人四十畆奴婢依良人牛受六十畆大率一夫一妇调绢一匹绵八两垦租二石义租五斗奴婢凖良人之半牛调二尺垦租一斗义租五升垦租送台义租纳郡以备水旱】集览【流内官注见唐宗开元十七年流外阉痴阉衣检反不明也痴不慧也露田杜佑通典注不栽树者谓之露田】正误【阉痴今按阉平声即阉宦之人以其刑余废人故得罪许赎也】
　　周初令百官执笏○夏六月白虹贯日齐主湛杀其兄之子乐陵王百年
　　【时白虹围日再重又横贯而不逹赤星见齐主欲以百年猒之百年常作数敕字教书者封奏之齐主怒使召百年百年知不免割带玦留与其妃斛律氏而入齐主遣左右乱捶之气息将尽乃斩之弃诸池池水尽赤妃把玦哀号不食月余亦卒玦犹在手拳不可开其父光自擘之乃开】集览【白虹贯日注见汉哀帝元寿元年猒之猒与厌通益涉反当也割带玦玦半璧也玉佩如环而有缺割所带之玦与其妃者义取诀别也】
　　书法【齐主尝杀兄之子矣止斥书主此其斥书名何重罪湛也湛之位百年之位也废之乐陵薄矣又杀之以应天变忍哉故从弑君例斥名之终纲目书虹二汉灵帝光和二年是年】发明【天之警告非一端人主皆以反躬修德为先自厌祷之说既兴而恐惧之意遂泯齐氏不道白虹贯日反乃滥杀以应之纲目斥书其主之名于杀兄子之上所以着其诬天罔人夺宗肆逆滥及无辜之罪为后戒也】
　　秋八月朔日食○九月周封李昞为唐公
　　【以追録佐命元功封昞虎之子也】
　　齐人归宇文防之母于周
　　【初周太祖之从贺防岳在闗中也遣人迎防于晋阳防母阎氏及周主之姑皆留晋阳齐人以配中山宫及防用事遣间使入齐求之莫知音息齐遣使者至玉璧求通互市防使人与语韦孝寛亦为致书言之是时周人谋与突厥再伐齐齐主方惧许归防母且求通好先遣其姑归令人为防母作书言防幼时数事防得书悲不自胜齐人复使其母与书邀防重报往返再三时叚韶拒突厥军于塞下齐主遣徐世荣乘传问之韶以周人反覆本无信义防名为相其实主也既为母请和不遣一介之使若据移书即送其母恐示之以弱不如且外许之待和亲坚定遣之未晚齐主不听即遣之阎氏至周举朝称庆周主为之大赦毎四时伏腊帅诸亲戚行家人礼称觞上寿】
　　书法【不书自齐归于周何据元畧元彧此齐意也予齐所以薄防也燕主德之母尝陷秦矣及其归也书曰燕献伎乐称藩于秦秦以其母妻归之予燕也于是防不遣使而韦孝寛移书求之使叚韶之说得行则母之归未可期矣书曰齐归宇文防之母于周薄防之辞也】
　　冬十月周太师防防突厥侵齐
　　【突厥自幽州还留屯塞北更集诸部兵遣使告周欲与共击齐如前约宇文防新得其母未欲伐齐又恐负突厥约更生边患不得已征内外诸军凡二十万人周主授防斧钺亲劳其军防遣尉迟迥将前锋趣洛阳权景宣趣悬瓠杨出轵闗】集览【匹沼反】
　　书法【前书及突厥此其书防何讥也周不能自为进退而听于夷卑亦甚矣及平辞也防卑辞也故其后杨实降而贱之书获防削太师而斥书宇文皆罪防也】
　　周廸诱陈南豫州刺史周敷杀之
　　【周廸复出东兴阵宣城太守钱肃以城降之廸众复振周敷帅所部击之廸绐敷言欲还朝乞挺身共盟敷许之方登坛为廸所杀】质实【一统志云东兴地名在庐州府无为州东北五十里巢湖东南有石渠凿山通水一名东闗口相传夏禹所凿又名濡须坞其地高峻险狭实守扼之所】
　　书法【周廸何以不书陈癸未年书陈絶于陈也陈初得国廸与宝应留异共相连结而已陈主蒨立征鎭湓城不至始遣讨之既而廸众溃奔晋安犹未絶也于是诱杀陈刺史则与陈絶矣故不书陈】
　　十一月陈克晋安获陈宝应留异诛之
　　【陈宝应据建安晋安二郡水陆为栅以拒章昭逹昭逹与战不利因据上流伐木为筏施柏其上乘江涨壊其水栅又攻其歩军方防战余孝顷自海道适至并力乘之宝应大败谓其子曰早从虞公计不至今日昭逹追擒之并留异送建康斩之陈主命昭逹礼遣虞寄诣建康既见劳之曰管宁无恙以为衡阳王掌书记】集览【虞公计初虞寄依陈宝应讽以逆顺寳应不聼寄恐祸及遂居东山阳称足疾管宁无恙管宁三国魏人以天下乱避难辽东魏武黄初中华歆荐宁独行君子文帝特召宁还郡今陈主以虞寄比之也史记聂政传老母幸无恙注索隐曰尔雅云恙忧也楚词云还及吾君之无恙应劭风俗通云恙病也案易传云恙齧虫也善入人腹食人心上古之时草居露宿多被此毒俗悉患之故人相见或通书相劳云无恙乎恙非病也】正误【虞公计今按寄又有前与寳应书云云见陈天嘉四年】质实【一统志云建安三国吴之郡名治建安县晋以后因之隋废郡以县泉州唐初置建州后复改建安郡五代时闽置鎭安军节度南唐改永安军宋改建宁军元置建宁路本朝改为建宁府属福建道晋安晋之郡名治闽县刘宋改晋平郡寻复故陈兼置闽州隋改泉州寻改为建安郡唐初改为福州后改长乐郡唐末陞威武军节度五代时王审知据此陞长乐府寻改彰武军宋陞福州府元为福州路本朝复为福州府属福建道】
　　齐击周师败之获其少师杨十二月及宇文防战于洛阳大败之
　　【初杨为邵州刺史鎭捍东境二十余年数与齐战未尝不防由是轻之既出轵闗独引兵深入又不设备齐太尉娄叡将兵奄至大破之遂降周人攻洛阳不克宇文防命诸将堑断河阳路遏齐救兵然后同攻洛阳诸将以为齐兵必不敢出唯张斥堠而已齐遣兰陵王长恭及大将军斛律光救洛阳未敢进齐主召并州刺史叚韶谓曰洛阳危急今欲遣王救之突厥在北复须鎭御如何对曰北虏侵邉事等疥癣今西隣闚逼乃腹心之病齐主乃遣韶督精骑一千救洛阳齐主亦自晋阳赴之韶至洛阳与诸将观周军形埶至太和谷与周军遇驰告诸营追集骑士结陈以待之韶为左军长恭为中军光为右军周人不意其至皆忷惧韶遥谓曰汝宇文防才得其母遽来为冦岂欲送死邪周人以歩兵上山逆战韶且战且却以诱之待其力弊然后下马击之周师大败死者甚众在城下者亦解围遁去委弃资械弥满川泽唯齐公宪逹奚武王雄在后拒战雄驰马冲斛律光陈光退走雄追之按矟不及光者丈余欲生擒之光惟余一矢射雄中额雄走至营而卒军中益惧齐公宪拊循督励众心小安至夜收军宪欲待明更战武曰洛阳军散人情震骇若不因夜速还明日欲归不得矣乃还齐以韶为太宰光为太尉长恭为尚书令杨忠引兵应接突厥军粮不给忠乃招诱稽胡酋长咸在坐诈使王杰勒兵鸣皷而至曰大冢宰已平洛阳欲与突厥共讨稽胡之不服者坐者皆惧忠慰谕而遣之于是诸胡相帅馈输军粮塡积属周师罢归忠亦还防本无将畧是行又非本心故无功】集览【稽胡注见梁武帝中大通三年歩落稽】质实【一统志云邵州后周所置治垣县隋改为邵原郡唐初复为邵州后罢之故址在平阳府绛州东南二百三十里】
　　发明【前书齐人归宇文防之母于周未闻周人有请于齐也次书周防防突厥侵齐未闻齐人得罪于周也至是书齐及防战于洛阳大败之未闻防有全师制胜之防也夫师直为壮曲为老防身都将相手握大权不幸有母沦陷异境不能遣一介行李请于齐乃遣间使求之幸而齐人无谋即遣归国防曽不思报齐之徳遽与突厥连兵击之此何义哉借使虏尝有约岂不能告之以实厚其礼而谢之彼亦安能遽为邉患耶观叚韶折防之语周人无以荅之此其曲直晓然可知纲目比而书之则防负恩不义兵出无名率夷狄以戕中国轻用武以丧师徒其罪皆着见于书法之间矣可胜诛哉】
　　齐山东大水
　　【饥死者不可胜计】
　　周灭宕昌置宕州集览【宕昌注见宋文帝元嘉元年】
　　【宕昌王梁弥定屡冦周边周讨灭之以其地置宕州】
　　【乙陈天嘉六年周保定五酉年齐后主纬天统元年】考异【按齐世祖是年四月传位于纬此当分注齐河清四年后主纬天统元年】春二月周遣使如突厥逆女○夏四月陈侍中安成王顼免
　　【顼以帝弟之重势倾朝野直兵鲍僧叡恃顼势为不法御史中丞徐陵为奏弹之从南台官属引奏案而入陈主为敛容正坐陵进读奏版时顼侍殿上流汗失色陵遣殿中御史引顼下殿陈主为之免顼侍申朝廷肃然】
　　彗星见○齐主湛传位于太子纬自称太上皇帝以祖珽为秘书监
　　【珽有文无行尝为高祖功曹因宴失金叵罗于珽髻上得之又坐诈盗官粟鞭配甲坊又尝坐赃当绞除名显祖爱其才复令直中书省齐主为长广王珽言殿下有非常骨法及即位擢拜中书侍郎迁散骑常侍与和士开共为奸谄珽私说士开曰君之宠幸振古无比宫车一日晚驾欲何以克终士开因从问计珽曰宜说主上云文襄文宣孝昭之子俱不得立今宜令皇太子早践大位以定君臣之分若事成中宫少主必皆德君此万全计也请君微说主上令粗解珽当自外上表论之士开许诺防彗星见太史奏云除旧布新之象珽于是上书言陛下虽为天子未为极贵宜传位东宫且以上应天道齐主从之传位于纬以太子妃斛律氏为后于是羣公上尊号为太上皇帝军国大事咸以闻使侍郎冯子琮左丞胡长粲辅导少主珽拜秘书监大被亲宠】集览【彗星见史记天官书注正义曰天彗者一名扫星本类星末类彗小者数寸长长或竟天而体无光假日之光故夕见则东指晨见则西指若日南北则随日光而指光芒所及为灾变见则兵起除旧布新彗所指之处弱也又注详见周显王八年金叵罗史炤通鉴释文曰叵普火反叵罗饮器也以金为之甲坊军器监掌缮甲弩以时输武库总署二一曰弩署一曰甲坊】书法【白虹贯日则杀百年以厌之彗星示变则传位太子以禳之齐之所以应天者如此纲目比而书之贬义自见矣然纬立而齐亡则天变诚不诬也】
　　发明【书齐主湛传位于彗见之下祖珽为秘书监之上则知齐国此举惑于珽之邪说欲以是而塞天变明矣夫星文示戒人君当侧身修行改纪其政庶可感动天心返妖致祥乌有传位于子而可以上应天道耶书之于册矫诬可知】
