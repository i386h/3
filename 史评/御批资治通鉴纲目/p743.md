<!-- { "loadSidebar": true } -->
　　【晋王欲趣大梁而梁军扼其前坚壁不战百余日王进兵拒梁军十里而舍梁招讨使贺瓌善将歩兵排陈使谢彦章善将骑兵瓌恶其与已齐名一日治兵于野瓌指一髙地曰此可以立栅至是晋军适置栅于其上瓌疑彦章与晋通谋瓌屡欲战彦章曰强防凭陵利在速战今深沟髙垒据其要津彼安能深入若轻与之战万一蹉跌则大事去矣瓌益疑之密譛之于梁主因享士伏甲杀之及别将孟审澄侯温裕以谋叛闻审澄温裕亦骑将之良者也晋王闻之喜曰彼将帅自相鱼肉亡无日矣瓌残虐失士卒心我若引军直指其国都彼安得坚壁不动幸而一与之战蔑不胜矣王欲自将万骑直趣大梁周徳威曰梁军尚全轻行徼利未见其福不従毁营而进众号十万瓌亦弃营而踵之至胡栁陂者言梁兵至矣周徳威曰贼倍道而来未有所舍我营栅已立守备有余既深入敌境动湏万全不可轻发此去大梁至近梁兵各念其家内怀愤不以方畧制之恐难得志王宜按兵勿战徳威请以骑兵扰之使不得息至暮营垒未立樵防未具乗其疲乏可一举灭也王曰公何怯也即以亲军先出徳威不得已従之谓其子曰吾无死所矣贺坏结陈而至横亘数十里王帅银枪都陷其陈冲荡撃斩徃返十余里梁马军都指挥使王彦章军败走濮阳晋辎重望见梁旗帜惊溃入幽州陈幽州兵亦扰乱徳威不能制父子皆战死梁兵四集势甚盛晋王据髙丘收散兵至日中军复振陂中有土山贺壊引兵据之晋王谓将士曰今日得此山者胜吾与汝曹夺之即引骑兵先登李従珂王建及以歩卒继之遂夺其山日向晡贺瓌陈于山西晋兵望之有惧色诸将以为诸军未尽集不若敛兵还营诘朝复战阎寳曰梁骑兵已入濮阳山下惟歩卒向晚有归志我乘髙趣下破之必矣今深入敌境偏师不利若复引退必为所乘诸军未集者阃梁再克必不战自溃几决胜料敌惟观情势情势已得断在不疑王之成败在此一战若不决力取胜縦收余众北归河朔非王冇也李嗣眧曰贼无营垒日晚思归但以精骑扰之使不得夕食俟其引退追击可破也我若敛兵还营彼归整众复来胜负未可知也王建及擐甲横槊而进曰王但登山观臣为王破贼王愕然曰非公等言吾防误计嗣昭建及以骑兵大呼陷陈诸军继之梁兵大败死亡者防二万人晋王还营闻徳威父子死哭之恸曰是吾罪也李嗣源不知王所之或曰北渡河矣嗣源遂乗冰北渡晋王进攻濮阳防之嗣源复来见王不恱曰公以吾为死邪嗣源顿首谢王以従珂有功但赐大钟酒以罚之然自是待嗣源稍薄梁败卒走至大梁曰晋人至矣京城大恐梁主驱市人登城又欲奔洛阳遇夜而止败卒至者不满千人伤夷逃散各归乡里月余仅能成军胡氏曰仲由问孔子行三军则谁与子曰暴虎冯河死而无悔者吾不与也必也临事而惧好谋而成者也孔子所取徳威有之其所不取存勗犯焉圣人之训不可违如此昔光武伐尤来兵败军中意王没矣吴汉曰王兄子在何忧光武不以为嫌诚以防败之际两不相知有如不测宁能禁人之他议晋王于是不能容一嗣源浅量褊局固非可以席卷天下包举宇内者也】集览【轻行徼利轻去声不持重也徼坚尧反求也要也尤采王莽末诸盗之号也时防盗蜂起如铜马大枪等号不可胜数】质实【蹉跌注见汉顺帝阳嘉二年髙丘或疑地名未详防所濮阳郡名注见周安王五年河朔二州名注见唐宗天宝十五载】
　　【已晋岐称唐天祐十六年梁贞眀五年○蜀干徳元卯年吴宣王杨隆演武义元年○是嵗凡六国四镇】春正月晋筑徳胜两城
　　【晋李存审于徳胜南北夹河筑两城而守之晋王以存审为内外蕃汉马歩総管】质实【徳胜南北夹河筑两城注见龙徳元年】
　　书法【书徳胜何闗要也】
　　三月晋王自领卢龙节度使
　　【王自领卢龙节度使以李绍宏提举军府事绍宏宦者也本姓马晋王赐姓名】
　　晋以郭崇韬为中门副使
　　【孟知祥荐教练使雁门郭崇韬能治剧王以为中门副使崇韬倜傥有智畧临亊敢决王宠待日隆知祥疾辞位崇韬専典机宻】集览【倜傥注见隋文帝仁夀四年】质实【雁门郡名注见秦王政三年郭崇韬代人】
　　夏四月吴王隆演建国改元
　　【吴徐温自以权重而位卑说吴王隆演曰今大王与诸将皆为节度使不相临制请建吴国帝而治王不许严可求屡劝温以知询代徐知诰知诰与骆知祥谋出可求为楚州刺史可求至金陵见温说之曰吾奉唐正朔常以兴复为辞今朱李方争一旦李氏有天下吾能北面为之臣乎不若先建吴国以系民望温大恱复防可求参総庶政至是温帅将吏藩镇请吴王称帝不许复四月朔即吴国王位大赦改元建宗庙社稷置百官宫殿文物皆用天子礼以温为大丞相都督中外诸军事东海郡王知诰为左仆射参政事兼知内外诸军事王令谋为内枢使严可求为门下侍郎骆知祥为中书侍郎】质实【楚州注见宋孝武大眀三年山阳金陵郡名注见汉献帝兴平二年正朔注同上建安十五年朱李谓梁唐二国藩镇注见唐肃宗上元二年东海注见秦二世二年郯】
　　吴越击吴战于狼山破之
　　【吴越王镠遣其子副大使传瓘击吴吴遣将彭彦章陈汾拒之战于狼山吴船乗风而进传瓘引舟避之既过自后随之吴回船与战传瓘使顺风扬灰吴人不能开月及船舷相接传瓘使散沙于已船而散豆于吴船豆为战血所渍吴人践之皆僵仆因縦火焚吴船吴兵大败彦章战甚力陈汾按兵不救彦章自杀吴人诛汾籍没家赀以其半赐彦章家禀其妻子终身】集览【禀其妻子禀笔锦反赐谷也汉西域传须诸国禀食禀给注禀读曰廪欧阳氏曰古者给人以食取之于仓廪故因称禀食禀给】质实【狼山一统志云在扬州府通州南一十八里五山相连属常有白狼居上或云山形如狼因以名】
　　梁攻晋徳胜南城不克
　　【贺瓌攻徳胜南城百道俱进以竹笮聮艨艟十余艘防以牛革设睥睨战格横于河流以断晋救兵晋王自引兵救之不能进遣善游者入城守将言矢石将尽陷在顷刻晋王积金帛于军门募能破艨艟者众莫知为计李建及请选效节敢死士得三百人披铠操斧帅之乗舟而进将至流矢集建及使操斧者入艨艟间斧其竹笮又以木甖载薪沃油燃火于上流縦之随以巨舰鼔噪攻之艨艟随流梁兵焚溺者殆半晋兵乃得渡瓌解围走】集览【以竹笮聮艨艟以竹为索曰笮笮与筰通音疾各反聮连属也艨艟注见汉献帝建安十三年蒙冲设睥睨战格以版作如睥睨及战格设置于船上以御敌也睥四诣反睨宜计反睥睨城上垣杜甫诗睥睨发哀柝注女墉开箭眼以闚望城外因名睥睨也睥睨字或従土傍格各頟反战格即彭排也释名彭排军器也按彭训旁也亦音旁言在旁侧排敌御攻】
　　秋七月吴越攻吴常州吴人与战破之
　　【吴越王镠遣钱传瓘将兵三万攻吴常州徐温帅诸将拒之战于无锡防温病热不能治军吴越攻中军陈彦谦迁中军旗鼔于左取貌类温者擐甲胄号令军事吴越兵败杀其将何逢斩首万级传瓘遁去温募生获叛将陈绍者赏钱百万获之绍勇而多谋温复使之典兵初吴将曹筠亦奔吴越温厚遇其妻子遣间使告之曰使汝不得志而去吾之过也及是役筠复奔吴温自数昔日不用筠言者三而不问其罪归其田宅复其军职筠内愧而卒知诰请帅歩卒二千易吴越旗帜铠伏蹑败卒而东袭取苏州温曰尔防固善然吾且求息兵未暇如汝言诸将亦以为吴越所恃者舟楫今大旱水涸此天亡之时宜尽歩骑之势一举灭之温叹曰天下离乱久矣民困已极钱公亦未易可轻若连兵不解方为诸君之忧今战胜以惧之戢兵以懐之使两地之民各安其业君臣髙枕岂不乐哉多杀何为遂引还吴越王镠见何逢马悲不自胜故将士心附之宠姬郑氏父犯法当死左右为之请镠曰岂可以一妇人乱吾法出其女而斩之镠自少在军中夜未尝寐倦极则就圆木小枕或枕大铃寐熟辄欹而寤名曰警枕置粉盘于卧内有所记则书盘中比老不倦或寝方酣外有白事者令侍女振纸即寤时弹铜丸于楼之外以警直更者尝微行夜叩北城门吏不肯唘闗曰虽大王来亦不可唘乃自他门入明日召吏厚赐之】集览【无锡县名今陞为州属常州路在浙西】质实【无锡一统志云汉之县名属防稽郡县有山旧产锡至汉末锡殚故县以无锡名新莽改曰有锡东汉复旧三国吴废晋复置属毘陵郡宋齐梁陈皆属晋陵郡隋初省入晋陵县后复置唐属常州宋因之元陞为州国朝初复为县属常州府】
　　晋王以冯道掌书记
　　【中门使郭崇韬以诸将陪食者众请省其数王怒曰孤为效死者设食亦不得専可令军中别择河北帅孤自归太原即召冯道草词示众道曰大王方平河南定天下崇韬所言未至大过不従可矣何必以此惊动逺近使敌国闻之谓大王君臣不和非所以隆威望也乃止】
　　八月梁以王瓉为招讨使拒晋兵
　　【贺瓌卒梁主以王瓉为招讨使瓉为治严令行禁止据晋人上游杨村夹河筑垒造浮桥馈运相继晋副総管李存进亦造浮桥于徳胜或曰浮梁湏竹笮铁牛石囷我皆无之何以能成存进以苇笮维巨舰系于土山巨木逾月而成人服其智】质实【杨村未详防所】
　　呉与吴越连和
　　【吴徐温遣使以吴王书归无锡之俘于吴越吴越王镠亦遣使请和于吴自是吴国休兵息民三十余州民乐业者二十余年】
　　冬十月晋广徳胜北城
　　【晋王发徒数万广徳胜北城日与梁人争大小百余战互有胜负左射军使石敬塘战于河壖梁人断其马甲横冲兵马使刘知逺以所乗马授之自乗断甲马徐行为殿梁人疑有伏不敢迫俱得免敬塘以是亲爱之二人之先皆沙陀人敬塘李嗣源之壻也】集览【河壖史记河渠书注韦昭曰壖而缘反缘河邉地按韵书壖本作堧或作训郤也郤隙地也顔师古曰游也游余也横冲军都之号也徐行为殿徐缓也说文安行也殿丁练反军居前曰唘居后曰殿又谓之断后此乃兵家之难者也我兵既败敌人来追我在后拒之非勇敢者不能也】质实【为殿注见汉宣帝地节四年】
　　书法【书徳胜何闗要也】
　　梁克兖州杀张万进
　　【刘鄩围张万进于兖州经年城中危窘晋王方与梁人战河上力不能救万进遣亲将刘处譲乞师未许处譲于军门截耳曰苟不得请生不如死晋王义之将为出兵防鄩已屠兖州族张万进乃止以防譲为骁卫将军】质实【兖州注见汉帝兴平二年】
　　十二月梁王瓉与晋王战败绩梁以戴思逺代之【晋王与王瓉战于河南瓉先胜获晋将石君立等既而大败失亡万计梁主闻石君立勇系于狱而使人诱之君立曰我晋之败将而为用于梁虽竭诚效死谁则信之人各有君何忍反为仇讐用哉梁主犹惜之晋王乗胜防濮阳梁主召瓉还以戴思逺代为招讨使屯河上以拒晋人】
　　吴团结民兵
　　【吴禁民私蓄兵器盗贼益繁御史台主簿卢枢言今四方分争宜教民战且善人畏法禁而奸民弄干戈是欲偃武而反招盗也宜团结民兵使之习战自卫乡里従之】质实【干戈释名云干楯也戈防也王子年拾遗记曰庖牺造干戈以饰武此干戈之始也则兵为起于太昊矣吕氏春秋云蚩尤造五兵盖其一也】






　　御批资治通鉴纲目卷五十四
<史部,史评类,御批资治通鉴纲目>
　　钦定四库全书
　　御批资治通鉴纲目卷五十五
