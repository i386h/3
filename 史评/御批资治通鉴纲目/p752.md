<!-- { "loadSidebar": true } -->
　　【初唐主得魏州银枪效节都近八千人以爲亲军夹河之战屡立殊功常许以防梁之日大加赏赉旣而河南平虽赏赉非一而士卒恃功骄恣无厌更成怨望是岁大饥民多流亡租赋不充仓廪空竭孔谦日于上东门外望诸州漕运至者随以给之军士乏食有雇妻鬻子者老弱馁死流言怨嗟而唐主游畋不息猎于白沙后宫毕从六日而还时大雪吏卒有僵仆者伊汝间饥尤甚卫兵所过责其供饷不得则坏其什器撤其室庐甚于冦盗】集览【伊汝伊水在今河南域中禹贡蔡氏传曰按山海经熊耳之山伊水出焉东北至洛阳县西北入于洛也汝水注见汉成帝绥和二年汝颍什器注见汉后主建兴六年什物】质实【流言注见中宗嗣圣九年伊汝二水名伊注见汉高后三年汝注见梁武帝普通六年河南道名注见宋主昱元徽元年白沙疑是地名未详处所】
　　书法【唐主于是三书猎矣终纲目书猎者九汉桓帝居其三唐太宗居其三庄宗居其三自太宗外皆讥也舎是无书猎者矣】
　　汉白龙见
　　【汉主改名防】集览【改名防一本防作龚刋误也按南汉主初名岩更名渉又因白龙见更名龚至晋高祖天褔六年以龚名不利乃自造防字而名之读若俨音】
　　书法【终纲目书龙见十有三详汉惠帝二年舎是无书龙见者矣】
　　长和求昬于汉
　　【长和骠信郑旻求昬于汉汉主以其増城公主妻之长和卽唐之南诏也】集览【骠信注见前唐懿宗咸通七年】质实【长和南夷国名注见宗开元二十六年一綂志云増城本秦番禺县地名汉未析置此县属南海郡晋于县置东官郡隋初废郡以县属广州唐宋元俱仍旧国朝因之改属广州府】
　　闰月唐诏罢折纳纽配法
　　【唐主以军储不足谋于羣臣吏部尚书李琪上疏曰古者量入以爲出计农而发兵故虽有水旱之灾而无空乏之忧近代税农以养兵未有农富给而兵不足农捐瘠而兵丰饱者也今纵未能蠲省租税茍除折纳纽配之法农亦可以小休矣唐主卽敕有司从之然竟不能行唐主又欲如汴州諌官上言不如节俭以足用自古无就食天子今杨氏未防不冝示以虚实乃止】
　　发明【黄放白催之弊其来久矣此书诏罢折纳纽配法其文甚羙然竟不能有所施行故于分注备载其实而于纲目大书以着其虚文也】
　　唐遣宦者马彦珪使蜀军
　　【郭崇韬素疾宦者尝密谓魏王继岌曰大王他日得天下騬马亦不可乘况任宦官宜尽去之专用士人吕知柔窃聼闻之由是宦官皆切齿时蜀中盗贼羣起崇韬恐大军旣去更爲后患命任圜张筠分道招讨以是淹畱未还帝遣宦者向延嗣促之崇韬不出迎延嗣怒李从袭曰郭公专权如是廷诲日与军中骁将蜀土豪杰狎饮指天画地近闻白其父请表已爲蜀帅诸将皆郭氏之党王寄身于虎狼之口一朝有变吾属不知委骨何地矣因相向垂涕延嗣归具以语刘后后泣诉于唐主请早救继岌前此唐主闻蜀人请崇韬爲师已不平至是不能无疑阅蜀府库之籍曰人言蜀中珍货无筭何如是之防也延嗣曰蜀珍货皆入崇韬父子故县官所得不多耳唐主遂怒及孟知祥行语之曰闻崇韬有异志卿到爲朕诛之知祥曰崇韬国之勲旧不宜有此俟臣至蜀察之茍无他志则遣还唐主许之寻复遣宦官马彦珪驰诣成都曰崇韬奉诏班师则已若有迁延防扈之状则与继岌圗之彦珪见刘后説之曰蜀中事势忧在朝夕安能缓急禀命于三千里外乎后复言之唐主曰传闻之言未知虚实岂可遽尔后不得请退自爲教与继岌令杀崇韬】集览【騬马騬慈陵反犗马也犗居拜反今俗呼爲骟马防扈注见汉质帝本初元年】质实【成都府名注见晋武帝防始八年益州班师注见陈后主祯明元年】
　　书法【自使其军多矣虽藩鎭不书此其书何病唐也崇韬伐蜀有功无过徒以宦官延嗣之譛遽遣彦珪圗之崇韬之死蜀土之乱于是始矣故谨书之书曰宦者马彦珪病唐主之信伶宦也】发明【一宦者至防遣之入蜀特穪使以书之殆若将隆指御专命然者所以着其杀招讨防冡嗣乱蜀军亡唐室之端也】
　　楚铸鈆铁钱
　　【楚王殷不征商旅由是四方商旅辐凑湖南地多鈆铁殷用高郁防铸鈆铁钱商旅出境无所用之皆易他货而去故能以境内所余之物易天下百货国以冨饶湖南民不事桑蚕郁命民输税者皆以帛代钱未几民间机杼大盛】质实【辐凑注见汉文帝六年湖南道名注见宋文帝元嘉十六年】书法【梁书铸铁钱矣癸卯年于是再见是年终纲目书铸铁钱二而已】
　　【丙后唐同光四年四月明宗李嗣源天成元年吴戍越寳正元年○是歳蜀亾闽建国凡四国三鎭】春正月唐防国军节度使李继麟入朝
　　【继麟自恃与唐主故旧有功苦诸伶宦求丐无厌遂拒不与大军之征蜀也继麟阅兵遣其子令德将之以从景进与宦官譛之曰继麟闻大军起以爲讨已故阅兵自卫又曰崇韬与河中隂谋内外相应继麟闻之惧欲入朝以自明其所亲止之继麟曰郭侍中功高于我今事势将危吾得见主上面陈至诚则防人获罪矣乃入朝】质实【防国节度注见周赧王十二年蒲坂】
　　唐魏王继岌杀郭崇韬
　　【魏王继岌将发成都部署已定马彦珪至以皇后教示继岌继岌曰彼无舋端安可爲此且主上无敕独以皇后教杀招讨使可乎李从袭等泣相与巧陈利害继岌从之召崇韬计事从者李环挝碎其首并杀其子廷诲廷信推官李崧谓继岌曰今行军三千里外初无敕防擅杀大将大王奈何行此危事邪继岌曰公言是也悔之无及崧乃召书吏数人登楼去梯矫爲敕书用蜡印宣之军中粗定崇韬左右皆窜匿独掌书记张砺诣魏王府恸哭久之继岌命任圜代总军政】
　　书法【杀崇韬者刘后教也书继岌何将在军君命有所不受况皇后教乎继岌知其无舋而复爲从袭等所揺则固不得不任其咎矣崇韬不书爵何罪崇韬也曷爲罪之崇韬之罪莫大于请立刘后唐主之不克终刘后之贪吝实爲之故前书立刘夫人爲后以着崇韬之罪至其死也则削其爵】
　　发明【崇韬之死传教者彦珪谋杀者从袭奋挝者李环而归恶继岌何哉继岌身爲都帅初无朝命曲狥宦人之説轻杀大将畧无迟难之意其专輙擅杀之罪尚谁咎哉至于崇韬以将相大臣尽削其官者则以其没于货寳轻犯近习自贻祸败不足以胜大臣之任耳书法如此盖亦交贬之也】
　　唐复以故蜀乐工严旭爲蓬州刺史
　　【魏王献蜀乐工唐主问严旭曰汝何以得刺史对曰以歌使之歌而善之许复故任】质实【蓬州注见肃宗上元二年】
　　书法【前书以伶人陈俊等爲刺史不书梁此其书蜀何讥也庄宗亲见蜀以此亡旣防蜀矣改其政可也而复以其故乐工爲刺史书故蜀乐工书复以无改于旧之辞也功业之不终兆矣】发明【王衍以荒纵亡国凡其嬖幸之流皆当戮于境上以谢蜀人而唐主反袭其覆辙自古以乱继乱未有若是之甚者故虽方许蓬州之请而纲目已书其爲刺史以恶之也夫以乐工领郡非乱世则无此举况又出于亡蜀之伎乎】
　　唐杀其睦王存乂及李继麟
　　【马彦珪还洛阳唐主乃下诏暴郭崇韬之罪并杀其诸子朝野骇惋保大节度使睦王存乂崇韬之壻也宦官言存乂攘臂穪寃言辞怨望唐主杀之景进言李继麟与存又连谋宦者因共劝速除之唐主乃使朱守殷杀之复其姓名诏继岌诛令德又诏李绍竒诛其家人于河中时诸军饥窘妄爲謡言伶官采之以闻故崇韬友谦皆及于祸李嗣源入朝亦爲謡言所属唐主遣朱守殷察之守殷私谓嗣源曰令公勲业振主宜自圗归藩以远祸嗣源曰吾心不负天地祸褔之来无可避皆委之于命耳时伶宦用事勲旧人不自保嗣源危殆者数四李绍宏左右营防以是得全】质实【保大节度注见汉献帝建安十七年睦州名注见宪宗元和二年河中府名注见周赧王十二年蒲坂】
　　唐魏王继岌发成都
　　【继岌畱李仁罕潘仁嗣赵廷隠张业武璋李延厚戍成都而还命李绍琛帅万二千人爲后军行止常差中军一舎】
　　二月唐以李绍宏爲枢密使○唐邺都乱遣李绍荣招谕之
　　【唐魏博指挥使杨仁晸将兵戍瓦桥逾年代归唐以邺都空虚恐兵至爲变敕畱屯贝州时天下莫知郭崇韬之罪民间讹言皇后弑帝人情愈骇仁晸部兵皇甫晖与其徒夜博不胜因人情不安遂作乱刼仁晸曰主上所以有天下者吾魏军力也今天下已定天子不念旧劳更加猜忌去家咫尺不使相见今闻皇后弑逆京师已乱愿与公俱归若天子万褔兴兵致讨以吾兵力足以拒之安知不更爲冨贵之资乎仁晸不从晖杀之乂刼小校不从又杀之効节指挥使赵在礼闻乱而走晖追及示以二首在礼惧而从之乱兵遂奉以爲帅焚掠贝州南趣临清有来告者都廵检使赵铎等亟诣史彦琼请授甲乘城爲备彦琼曰贼至临清计程须六日方至爲备未晚铎曰贼旣作乱必乘吾未备昼夜倍道安肯计程而行请仆射帅众乘城铎募劲兵千人伏于王莾河逆击之贼旣势挫必当离散然后可扑讨也必俟其至城下万一有奸人爲内应则事危矣是夜贼前锋攻北门彦琼兵溃单骑奔洛阳贼入邺都在礼据宫城署皇甫晖赵进爲指挥使纵兵大掠王正言方据按召吏草奏无至者正言怒其家人曰贼已入城杀掠吏皆逃散公尚谁呼正言惊曰吾初不知也乃出府门谒在礼再拜请罪在礼谕遣之众拥在礼爲畱后张宪家在邺都在礼厚抚之遣使以书诱宪宪斩其使唐主乃命归德节度使李绍荣诣邺都招抚】集览【夜博博谓博塞戯也注见晋明帝太寜三年蒱博之其据按据依凭也按通作案几属也】质实【瓦桥关名注见梁太祖乹化二年京师注见周显王二十五年临清县名注见梁主瑱贞明五年贝州注见汉帝更始二年清河一綂志云王莾河在大名府元城县有屯氏大河故渎俗云王莾河一名毛河唐代宗时朱滔攻魏州实濒王莾河壁卽此处万一注见高祖武德九年归德节度注见汉后主延熈十八年宋】
　　唐李绍琛反于蜀魏王继岌使工部尚书任圜讨之【郭崇韬之死也李绍琛谓董璋曰公复欲呫嗫谁门邪璋惧谢罪魏王继岌至武连遇敕使谕以令董璋将兵诛李令德绍琛以不见委大惊俄而璋过不谒绍琛怒谓诸将曰国家南取大梁西定巴蜀皆郭公之谋而吾之功也至于去逆效顺与国家犄角以破梁则朱公也今朱郭皆无罪族防归朝之后行及我矣寃哉天乎奈何绍琛所将多河中兵河中将焦武等号哭于军门曰西平王何罪阖门屠脍我軰归则同诛决不复东矣绍琛自劒州拥兵西还自穪西川节度使移檄成都招谕蜀人众至五万继岌闻之以任圜爲副招讨使追讨之】集览【掎角注见汉昭烈帝章武二年】质实【武连疑是地名未详处所巴蜀二州名注见楚义帝元年郭公谓郭崇韬朱公谓朱友谦大梁郡名注见周显王二十九年西平王郭崇韬追諡西平王劒州注见宗天寳十五载普安】
　　发明【康延孝爲梁将逃奔于唐不书其叛者梁爲簒弑之国故延孝得以末减其罪耳至于委身事唐改赐姓名受其宠爵万一事变之来固当守死无贰庻几少雪前耻今乃随事择利轻于向背则是反覆不义之人矣直书曰反正其罪也】
　　唐李绍荣攻邺都不克
