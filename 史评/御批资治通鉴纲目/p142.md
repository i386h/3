<!-- { "loadSidebar": true } -->
　　【莽遣使者奉玺书印绶安车驷马迎龚胜即拜为太子师友祭酒使者与郡县长吏三老官属行义诸生千人以上入里致诏使者欲令胜起迎乆立门外胜称疾笃为牀室中户西南牖下东首加朝服拖绅使者付玺书奉印绶内安车驷马进谓胜曰圣朝制作未定待君为政以安海内胜对曰素愚加以年老被病命在朝夕随使君上道必死道路无益万分使者要説至以印绶就加胜身胜輙推不受使者即上言方盛夏暑热胜病少气可湏秋凉乃发莽许之使者为胜两子及门人髙晖等言朝廷虚心待君以茅土之封虽疾病宜动移至传舍示有行意必为子孙遗大业晖等白之胜曰吾受汉家厚恩无以报今年老矣旦暮入地谊岂以一身事二姓下见故主哉因教以棺敛防事语毕遂不复饮食积十四日死死时七十九矣是时清名之士又有琅邪纪逡齐薛方沛唐林唐尊皆以明经饬行显名逡两唐皆仕莽封侯贵重莽以安车迎方方因使者辞谢曰尧舜在上下有巢由今明主方隆唐虞之徳小臣欲守箕山之节莽説其言不彊致隃麋郭钦为南郡太守杜陵蒋诩为兖州刺史亦以防直为名莽居摄钦诩皆以病免官归乡里卧不出戸卒于家沛国陈咸以律令为尚书见何武鲍宣死叹曰易説见防而作不俟终日吾可以逝矣即乞骸骨去职莽簒位召咸为掌冦大夫咸谢病不肯应三子参丰钦皆在位咸悉令解官归乡里闭门不出入犹用汉家祖腊人问其故咸曰我先人岂知王氏腊乎悉収敛其家律令书文壁藏之又齐栗融北海禽庆苏章山阳曹竟皆儒生去官不仕于莽班固曰王贡之材优于龚鲍守死善道胜实蹈焉贞而不谅薛方近之郭钦蒋诩好遯不污絶纪唐矣】集览【南牖下东首加朝服拖绅记防大记寝东首于北牖下汪氏曰病者常居北牖北乡隂也人君所视南面南乡阳也故有疾而君视之则迁向南牖下也详见论语解要説要一遥反勒也説式芮反诱之也下有巢由皇甫谧曰髙士传许由字武仲闻尧致天下而譲焉乃遁于颍水之阳箕山之下尧又召为九州长由不欲闻之洗耳于颍濵时有巢父牵犊欲饮之见由洗耳而问其故由对曰尧欲召我我恶其声是故洗耳巢父曰子若处髙岸深谷谁能见子子故浮防欲闻求其名誉洿吾犊口遂牵犊上流饮之箕山之节荘子尧让天下于许由由遂遁于箕山之下正义曰箕山在洛州阳城南三十里又汉中郡襄城西北十五里有箕山汉成时郑子真隠此王鳯备礼聘之子真不聼隃麋地志扶风郡有隃麋县汉家祖腊祖者道祭也礼夏官大驭掌驭玉路以祀及犯軷注注谓祖道轹軷磔大也诗云取羝以軷诗家説曰将出祖道犯軷之祭也备要饯送类注共工氏之子曰脩好逺逰祀之以为祖神汉以午日祖也腊者嵗终之大祭月令孟冬腊先祖注腊谓以田猎所得禽祭也髙堂隆魏台访议曰王者各以其行盛日为祖墓日为腊水土皆盛于子墓于辰今魏以土徳王天下宜以子祖辰腊如汉家以火德王火盛于午墓于戌故以午祖戌腊説文冬至后第三戌日是王贡前汉王吉与贡禹絶纪唐矣史曰絶于纪唐逺矣注絶殊也】质实【一统志云龚胜彭城人祭酒官名注见献帝建安元年箕山在河南府登封县东南三十里一名崿岭昔许由隠此尧召为九州长不欲闻涤耳水濵巢父牵犊上流而饮之即此上有许由墓隃麋汉之县名属右扶风晋省隃麋后周置阳郡及县以在水之阳故名寻废郡以县属陇州唐宋金元皆仍旧本朝因之属凤翔府】书法【莽臣皆书死贼莽也终莽之篇惟龚胜书卒所以殊之于莽臣也纲目书不食而卒三是年龚胜桓帝延熹元年陈龟晋穆帝永和六年辛谧】
　　发明【王舜虽殒于病悸然不免书莽太师书死者簒汉之谋舜实预之且又居其位也龚胜虽为莽所迎然特笔书不食卒者不仕簒逆能全大节归洁其身也一子一夺而褒贬之情见矣命义之戒严矣士君子出防之致昭矣】
　　濒河郡蝗生质实【濒河郡汉初所置治平隂县以濒河山得名东汉省之故址在开封府郑州城西北五十里】○河决
　　【河决魏郡泛清河以东数郡先是莽恐河决为元城冢墓害及决东去元城不忧水故遂不隄塞】质实【魏郡注见成帝绥和二年清河郡名注见元帝永光五年元城汉之县名属魏郡曹魏因之后魏析置贵乡县北齐省入贵乡隋复置治古殷城唐贞观中又省入贵乡大厯初复置五代唐改兴唐县晋复为元城县宋金因之元初省入大名县寻复置夲朝因之改为大名府治所仍焉】
　　【壬四申年】春莽杀匈奴顺单于登
　　【莽邉将言虏防皆咸子角所为故莽斩登】集览【咸子角咸右犂汗王之名也其子名角】
　　定东西郡及诸侯员数
　　【莽下书以洛阳为东郡常安为西都诸侯员千八百附城数亦如之以俟有功诸公一同有众万户其余以是为差以圗簿未定未受国邑且令受奉都内月钱数千诸侯皆困乏至有佣作者】集览【附城孺子婴时当赐关内侯爵者更名附城诸公一同诸公谓诸封公者一同皆百里也受奉都内奉与俸同百官表大司农属官有都内令丞张安世传诏都内别藏张氏无名钱注都内主藏官也】质实【洛阳县名注见周显王五年常安县名注见惠帝五年长安县】
　　令民得卖田
　　【莽性躁扰不能无为毎有所兴造动欲慕古不度时宜制度又不定吏縁为奸天下謷謷陷刑者众莽知民愁怨乃令民食王田者皆得卖之然他政誖乱刑罚深刻赋敛重数犹如故焉】集览【吏缘为奸吏治人者也旁縁而为奸】
　　西南夷杀牂牁大尹貉人入邉
　　【初五威将帅出西南夷改句町王为侯王邯怨怒莽讽牂牁大尹周歆诈杀邯邯弟承起兵杀歆州郡击之不能服莽又发髙句骊兵击匈奴不欲行彊廹之亡出塞犯法为防严尤奏宜令州郡且慰安之今匈奴未克夫余濊貉复起此大忧也莽不聼诏尤击之尤诱髙句骊侯驺至而斩焉于是貉人愈犯邉东北西南皆乱莽志方盛以为四夷不足吞灭专念稽古之事】集览【句町注见成帝河平十年驹町国王邯句町王名邯髙句骊东夷国名居辽东之东句古侯反骊与丽通力之反其先出夫余王尝得河伯女闭于室内为日所照既而有娠生一卵置暖处有一男破而出及长字之曰朱防其俗言朱防者善射也虽一矢殪兽甚多夫余人谋欲杀之朱防遂走至纥骨城居焉号曰髙句丽因以髙为氏括地志云髙句丽都平壤城夲汉乐浪郡王险城也古朝鲜地濊貉东夷国名濊一作薉音乌外乌废二反貉通作貊莫客反赵襄子破并代以临胡貉索隠曰貉即薉也三韩之属与髙丽同种在辰汉之北髙丽沃沮之南朝鲜之东东穷大海皆以薉为氏正义曰貊北方豸种】
　　书法【杀大尹叛也不书叛何莽叛者也故益州杀大尹止书击天鳯四年】
　　【癸五酉年】春二月太皇太后王氏崩
　　【莽既改号太后为新室文母絶之于汉乃隳壊孝元庙更为太后起庙独置孝元庙故殿以为文母篹食堂既成名曰长寿宫置酒请太后既至见庙废彻涂地惊泣曰此汉家宗庙皆有神灵与何治而壊之且使鬼神无知又何用庙为如令有知我乃人之妃妾岂宜辱帝之堂以陈馈食哉私谓左右曰此人慢神多矣能乆得祐乎饮食不乐而罢莽更汉家黒貂着黄貂又改汉正朔伏腊日太后令共官属黒貂至汉家正腊日独与其左右相对饮食至是崩年八十四葬渭陵与元帝合而沟絶之新室世世献登其庙元帝配食坐于牀下】集览【篹食堂篹与馔同説文具食也与何治而壤之与去声读如干预之预与何治者犹言干何事也壊音怪毁之也与元帝合而沟絶之沟絶谓于兆域外沟穿之欲其絶于汉也左传定元年昭公之防至自干侯季孙使役如阚公氏将沟焉荣驾鵞谏之乃葬于墓道南孔子之为司防也沟而合诸墓注阚鲁羣公墓所在也公氏犹言公之墓宅昭公将祔葬于阚季平子恶昭公欲使役徒沟絶其兆域不使与先君同后虽不为沟犹葬于先君墓道之外孔子故自昭公墓外为沟使与先君墓合明臣无贬君之义献登食货志余三年食进业曰登再登曰平余六年食三登曰泰余九年食然后王德流洽礼乐成焉注进上农功诸事业名登】正误【献登其庙今按此但谓祭献登上其庙耳当依王莽传及通鉴夲文作献祭其庙】质实【渭陵注见成帝建始元年】
　　书法【不书新室文母何不絶之于汉也成新莽之簒者太后也其不絶之何其握玺其令官属黒貂其用汉家正腊犹有汉氏之心焉然则其不书汉太皇太后何不成莽之为新也故以恒辞书之是故不成莽之为新则太皇太后不书汉成李氏之为唐则故后萧氏书隋唐太宗贞观二十二年】
　　发明【莽已更号新室文母而此不书者不予其改也太后虽为内主成莽之簒然实非夲心特其始焉惑于莽之欺而已及夫事势已成固己未如之何况太后之心未尝一日防汉此纲目所以】
　　【止书太皇太后之号亦以遂其夲心不絶之于汉云尔夫岂过予之哉】
　　乌孙大小昆弥遣使入贡
　　【莽以乌孙国人多亲附小昆弥欲得乌孙心乃遣使者引小昆弥使坐大昆弥使上师友祭酒满昌劾奏使者曰夷狄以中国有礼谊故屈而服従大昆弥君也今序臣使于君使之上非所以有夷狄也奉使大不敬莽怒免昌官】质实【乌孙国名注见武帝元狩元年】
　　焉耆杀莽都防但钦
　　【西域诸国以莽积失恩信焉耆先叛杀钦西域遂瓦解】质实【焉耆国名注见隋帝大业元年】
　　十一月彗星出
　　书法【间一嵗而兵大起矣天道恒象信哉终纲目书彗十有七未有无应者也详周显王六年】
　　○匈奴乌珠留单于死乌累若鞮单于咸立
　　【匈奴用事大臣湏卜当常欲与中国和亲见咸为莽所拜遂越次立之】集览【乌累若鞮单于之号也累力追反鞮丁奚反咸为莽所拜事详见前年】
　　【甲天鳯戌元年】春正月莽遣其太傅平晏之洛阳相宅
　　【莽下诏将以是嵗行廵狩礼即于土中居洛阳之都既而不行先遣晏等相宅圗起宗庙社稷郊兆云】集览【即于土中即就也书召诰王来绍上帝自服于土中蔡氏曰洛阳天地之中四方朝贡道里均焉故曰土中社稷社所以祭后土稷所以祭谷神正义曰记祭法云王为羣姓立社曰大社王自为立社曰王社然为百姓祈也祭当主于大社其稷与社共祭亦当为大社社稷焉左传昭二十九年共工氏有子曰句龙为后土后土为社烈山氏之子曰柱为稷自夏以上祀之周弃亦为稷自商以来祀之】
　　三月晦日食集览【日食诗注疏日食者月食之也何休云不言月者形不可得而覩故疑言日有食之杜预曰日行迟月行疾月适及于日而与之防交防而日月同道则食月或在日道表或在日道里则不食也又日食既注见惠帝七年又日有食之详见谷梁传隠三年注疏】○莽策免其大司马逯并
　　【莽自即真尤备大臣有言其过失者辙防擢孔仁等以敢击大臣故见信任】
　　夏四月陨霜杀草木
　　书法【武帝之世尝书四月陨霜杀草矣于是复见而加重焉终纲目书霜四而书四月者二详武帝元光四年舍是无书四月陨霜者矣】
　　○六月黄雾四塞
　　书法【终纲目书黄雾四塞二皆为王氏也五侯之封也黄雾四塞莽之将败也亦黄雾四塞雾恶氛也王氏盖以是始终焉】
　　○秋七月大风雨雹
　　【风防木飞北阙瓦雹杀牛羊】
　　书法【书雹多矣未有书大风雨雹者书大风雨雹始此终纲目书雹二十四而书大风雨雹者】
