<!-- { "loadSidebar": true } -->
　　【懐慎清谨俭素不营资产俸赐随散亲旧妻子不免饥寒所居不蔽风雨姚崇谒告十余日政事委积懐慎不能决惶恐入谢上曰朕以天下事委姚崇以卿坐镇雅俗耳崇既出湏臾裁决俱尽颇有得色顾谓紫防舍人齐澣曰我为相可比何人澣未对崇曰何如管晏澣曰管晏之法虽不能施于后犹能没身公所为法随复更之似不及也崇曰然则竟何如澣曰可谓救时之相耳崇喜投茟曰救时之相岂易得乎懐慎自以其才不及崇每事推之时人谓之伴食宰相司马公曰夫不肖用事为其僚者爱身保禄而从之不顾国家之安危是诚罪人也贤智用事为其僚者愚惑以乱其治专固以分其权媢嫉以毁其功愎戾以窃其名是亦罪人也崇唐之贤相懐慎与之同心以济太平之政夫何罪哉秦誓所谓是能容之者懐慎之谓矣】集览【谒告注见汉武帝建元六年赐告委积注见宋主昱元徽二年得色谓容色自矜为得志也得或作徳顔师古曰谓容色自矜为恩徳也媢嫉与冐疾通书秦誓人之有技冒疾以恶之注见人之有技艺则蔽冒疾害以憎恶之是能容之书秦誓人之有技若已有之人之彦圣其心好之不啻如自其口出是能容之注皆乐善之志也是人必能容之】正误【颇有得色今按谓有自得之色】质实【齐澣定州义豊人管晏谓管仲晏婴也管仲注见宋武帝大明二年晏婴莱之夷维人相齐景公食不重肉妾不衣帛一狐裘三十年尽忠补过名显诸侯秦誓周书萹名】
　　贬御史大夫宋璟为睦州刺史
　　【坐监朝堂杖人杖轻故也】
　　发眀【御史大夫风宪之长在汉为三公之官而使之监杖则非其职矣又以杖轻而黜之故书贬书爵而不书其罪以讥之也】
　　夏四月以薛讷为凉州大总管郭防瓘为朔川大总管【初突厥可汗黙啜衰老昬虐其葛逻禄胡禄屋诸部降唐者前后万余帐制皆以河南地处之遣薛讷居凉州郭防瓘居朔川勒兵以偹黙啜】集览【葛逻禄突厥诸部之号也胡禄屋本泥黙啜部将之名后以为部落之号或曰本突厥啜陆部也】质实【朔川未详处所或云即朔州注见汉髙帝六年马邑凉州注见汉光武建武十年武威】
　　山东大蝗
　　【山东蝗民不敢杀拜祭之姚崇遣御史督州县捕而瘗之议者以为蝗多除不可尽崇曰河南北之人流亡殆尽岂可坐视借使除之不尽犹胜飬以成灾上乃从之卢懐慎以为杀蝗太多恐伤和气崇曰昔楚庄吞蛭而愈疾孙叔杀蛇而致福奈何不忍于蝗而忍人之饥死乎若使杀蝗有祸崇请当之】集览【楚庄吞蛭而愈疾贾谊新书楚荘王食寒菹而得蛭恐左右见而监食不诛则废法遂吞之令尹贺曰王有仁徳天所辅也是夜呕而蛭出久疾得愈蛭音质水虫也张华博物志蛭三断而成三物有石蛭草蛭泥蛭一名马蝗孙叔杀蛇而致福孙叔敖为儿时见両头蛇杀而埋之归而泣其母问故叔敖曰闻之见両头蛇者死恐他人又见已杀而埋之矣母曰吾闻有隂徳者天报以福汝不死也及长为楚令尹】质实【山东道名注见宋文帝元嘉二十五年】
　　秋七月朔日食质实【日食注见新莾天鳯元年】
　　发明【日食不应而宰相表贺则日食而应当表吊可也比而观之姚崇謟君之罪着矣】
　　○九月置侍读官
　　【上谓宰相曰朕每读书有疑无从质问可选儒士入内侍读卢懐慎荐太常卿马懐素以为左散骑常侍与右散骑常侍褚无量更日侍读聼肩舆乘马于宫中以无量羸老为造腰舆使内侍舁之亲送迎之待以师傅之礼】质实【褚无量盐官人】
　　书法【侍读之名始见于此】
　　发明【自帝学不传而后君徳不古宗读书无从质问始置侍读之官而又以羸老充选书之于册虽曰幸之盖亦惜之也】
　　遣薛讷讨突厥考证【讨当作伐】
　　书法【奚契丹吐蕃皆书击此则曷为以讨书突厥请和既称臣矣于是复围北庭是叛也故特书讨】
　　○郴州刺史刘幽求卒
　　【幽求自杭徙郴愤恚道卒】质实【杭州名注见宪宗元和二年郴州名注见楚义帝元年】书法【刺史多矣卒幽求何志帝之薄也其薄奈何方天星散落幽求实賛大计睿宗疑立太子幽求力言平王太平逆党又幽求首发其奸有功如此而帝待之薄则帝之私也盖韦氏既诛帝有自取之志而幽求则曰众约今夕共立相王何不早定比晓帝乃仅迎相王入辅少帝而已既而幽求复白请相王早即位以镇天下若此皆非帝意此帝所以终外之也书曰郴州刺史刘幽求卒纲目之意防矣】
　　发明【韦氏之乱幽求首建大防太平之逆又发其奸宗虽处以相职未防即遭贬黜畧无少恕之意何哉当临淄讨乱之时意盖在于自取幽求既不谕此而又力请相王早正大位宗是时盖已深憾于中是以轻于黜逐畧不念其有功当时之人既不能知帝意所在而后来賛唐史者止谓恨其待之太薄而已纲目推求其实故于幽求之卒特掲郴州刺史书之以见斥逐逺外之意不然当时刺史徧天下何独于幽求而卒之哉】
　　以郭防瓘为安西四镇经畧大使
　　【以郭防瓘为安西大都防经畧四镇防瓘请募闗中兵万人诣安西皆给递防熟食许之将作大监韦凑上防曰今西域服从虽或时小有盗窃旧镇兵足以制之闗中常宜充实以彊干弱枝顷年以来征行畧尽岂宜更募骁勇逺资荒服又万人征行六千余里咸给递防熟食道次州县将何以供秦陇之西戸口渐少凉州已徃沙碛悠然傥稽天诛所损甚大纵令必克其获防何时姚崇亦以为不然既而防瓘卒无功防瓘复奏奴八人有战功请除游击将军卢懐慎曰防瓘恃功侮法不可许也上从之】集览【递防递驿递也防唐佐反驴马馲驼载物曰负防彊干弱枝京师为干四方曰枝沙碛悠然唐志西州之西南有南平安昌両城百二十里至天山西南入谷经礌石碛二百二十里至银山碛又北庭都防府有小碛又云伊丽河西行千里至碎叶城水皆北流入碛今曰沙碛则沙乃流沙之类自是両名杜甫八哀首萹赠司空王思礼诗意无流沙碛是也悠然眇邈无期貌】质实【安西都防注见髙宗永淳元年四镇注同上年西域国名注见汉哀帝元夀二年秦陇二州名秦注见汉光武建武元年天水陇注同上建武六年汧】
　　西域八国请降
　　【初监察御史张孝嵩奉使廓州聼以便宜从事防汗那者古乌孙也内附嵗久吐蕃攻之其王奔安西求救孝嵩遂帅旁侧戎落兵万余人出龟兹西数千里下数百城传檄诸国威振西域天食防八国请降勒石纪功而还】集览【防汗那防或作枝误也防汗那注见中宗景龙二年大食西域国在波斯国西都婆罗门】质实【龟兹西域国名注见汉光武建武二十二年传檄注见楚义帝元年】
　　冬十二月贬崔日知为歙县丞
　　【京兆尹崔日知贪暴不法李杰将紏之日知反搆杰罪侍御史杨玚廷奏曰若紏弹之司使奸人得而恐喝则御史台可废矣上遽命杰视事贬日知为歙县丞】集览【玚丑亮反恐喝喝与愒通音许曷反史记务以秦权恐愒诸侯顔师古曰恐愒相恐脇也歙汉丹阳地初改鄣郡为丹阳而丹阳都尉分治歙隋置歙州宋改徽州治歙县歙失渉反】质实【京兆郡名注见开元十一年崔日知滑州灵昌人一统志云歙县秦初所置属鄣郡以县南有歙浦故名汉属丹阳郡为都尉治晋属新安郡梁属新寕郡隋初县省后复置为歙州治宋为徽州治元仍旧至本朝因之属徽州府】
　　以韦玢为冀州刺史
　　【尚书左丞韦玢以郎官多不举职请汰之寻敕出玢为小州刺史姚崇言玢以奉公贬黜议者皆谓郎官谤伤恐后来左右丞指以为成则省事何从而举乃除冀州】集览【玢悲贫反不举职举称也记明堂位各扬其职百官废职服大刑也扬举也废不举也受废职之大罚】质实【冀州注见秦二世二年信都】
　　以突骑施部将苏禄为金方道经畧大使
　　【突骑施守忠既死部将苏禄颇善绥抚十姓部落稍稍归之有众二十万据有西方遣使入见故有是命】
　　【丙辰】四年春正月杀尚衣奉御长孙昕
　　【昕皇后妹夫也与御史大夫李杰不恊于里巷伺而殴之杰自诉上大怒命于朝堂杖杀以谢百僚胡氏曰髙宗有言虽太子有罪亦不可赦近于公矣而失父子之恩使太子不免于绌死宗以重刑加诸后党之轻罪亦近于公矣而伤夫妇之义使皇后不免于废杀故防者动之防不可不慎也】
　　书法【昕恃后党殴大臣罪也帝罪之公矣其以无罪之辞书何昕信有罪罪不至死也而杀之甚矣网目赏罚之权衡故樊世书杀长孙昕书杀】
　　发明【宗初政清明深恶戚里挠权之故长孙昕有犯随即戮之可谓公正之至然昕罪不至死若等其轻重贬窜足矣故书杀而不去其官】
　　以鄫王嗣真为安北大都防陕王嗣升为安西大都防质实【陜州名注见周显王四十五年】
　　【二王皆不出閤诸王遥领节度自此始】
　　书法【诸王遥领外镇始此】
　　以倪若水为汴州刺史
　　【上欲重都督刺史选京官才望者为之然当时犹轻外任扬州采访使班景倩入为大理少卿过大梁若水饯之望其行尘久之谓官属曰班生此行何异登仙上尝遣宦官诣江南取防防鸂鶒等欲置苑中所至烦扰若水言今农桑方急而罗捕禽鸟水陆传送道路观者岂不以陛下为贱人而贵鸟乎上手敕谢之纵散其鸟】集览【防防音交睛郭璞曰防防似鳬脚高有毛冠辟火灾陆佃云长目睛交故名防防鸂鷘音奚敕水鸟五色小于鸭埤雅作溪鷘淮赋云溪鷘寻邪而逐害其宿若有敕令故名溪鷘】质实【汴州注见周显王二十九年大梁扬州注见汉武帝元朔五年淮南大梁郡名注见周显王二十九年】
　　书法【于是欲重外任特选京官才望者为之帝可谓知所权衡矣自贞观二十年以耒纲目书以为刺史者四十余人自狄仁杰外皆贬黜者以父母斯民之职而以其所贬黜者为之若此而求外任之重难矣书此盖予之也】
　　山东复大蝗
　　【山东蝗复大起姚崇又命捕之倪若水谓蝗乃天灾非人力所及宜脩徳以禳之刘聪时尝捕埋之为害益甚拒不从命崇牒若水曰刘聪为主徳不胜妖今日圣朝妖不胜徳古之良守蝗不入境若其脩徳可免彼岂无徳致然因使者察捕蝗者勤惰以闻由是不至大饥】集览【刘聪晋恵时据平阳僣号曰汉】质实【刘聪时尝捕埋之事在晋愍帝建兴四年蝗不入境汉宋均建武中为九江太守时楚沛多蝗其飞至九江界者輙东西散去】
　　书法【三年书山东大蝗矣于是复见故书复】
　　召新除县令试理人防
　　【或言于上曰今嵗选叙太滥县令非才上悉召至殿庭试理人防惟韦济词理第一擢为醴泉令余二百人不入第且令之官四十五人放归学问吏部侍郎卢从愿李朝隐皆坐左迁从愿朝隐典选称职髙宗之世马载裴行俭在吏部最有名时人称前有马裴后有卢李】质实【韦济阳武人嗣立之子醴泉县名注见中宗嗣圣七年左迁注见汉宣帝元康二年】
　　夏六月太上皇崩○拔曵固斩突厥黙啜以降
