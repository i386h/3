<!-- { "loadSidebar": true } -->
　　【有司议卽位礼李绍眞孔循以爲唐运已尽宜自建国号监国问左右何谓国号对曰先帝赐姓于唐爲唐复雠故穪唐今梁朝之人不欲殿下穪唐耳监国曰吾年十三事献祖献祖以吾宗属视吾犹子又事武皇先帝垂五十年经纶攻战未尝不预武皇之基业则吾之基业也先帝之天下则吾之天下也安有同家而异国乎李琪曰若改国号则先帝遂爲路人梓宫安所托乎不惟殿下不防二世旧君吾曹爲人臣者能自安乎前代以旁支入继多矣宜用嗣子柩前卽位之礼众从之监国服斩衰于柩前卽位百官缟素旣而御衮冕受册百官吉服穪贺胡氏曰李琪之言似也然国亡君弑子不得立而他人是保人臣心不自安尚有大于此者乎】集览【缟素注见秦庄襄王三年】质实【献祖谓李国昌武皇谓李克用梓宫注见汉安帝延光四年衮冕注见汉平帝元始五年】
　　书法【书郭从谦弑其主然后书嗣源入洛阳书魏王继岌自杀然后书嗣源立皆顺辞也纲目于嗣源多恕辞则亦亮其无利之之心耳】
　　发明【纲目于非正綂之君其子嗣位书立嗣源立非唐主意而以唐主立书之岂非以嗣源于五代主中之彼善于此故恕之欤五代史于此不书其立而以穪帝书以明其不得以嗣庄宗之位也况前旣书其反乎何则五常之中君臣独谓之义臣之事君独谓之忠义者断制之宜忠者心无不尽之谓也嗣源本夷种李克用养以爲子赐以姓名附之属籍庄宗嗣位委以重任付以兵权君臣之分素定一旦爲乱兵所脇不得已而入乱城幸而以计得出单骑归朝明其本心可也却乃囘翔不进及夫车驾东出又不卽赴行在趋拜道左公然拥兵亟趋汴州以争先夺利车驾之还又不扈送且以兵踵之所谓断制之义尽心之忠安在哉假使嗣源之心实出避祸一闻庄宗被弑当卽日扬旗西指以讨罪人传檄四方遣使西迎魏王奉请刘后临朝以俟嗣君之至顾乃遽然居太子监国之位布置私人以掌枢机杀害国母以及亲王魏王闻之安得而不自杀虽曰自杀其与嗣源杀之也无异此五代史所以书其反又书其称帝以明明宗实非沙陁之种类而于庄宗之义则已绝矣或曰五代史亦有所据欤曰观明宗欲杀元行钦责之曰我儿何负于尔行钦瞠目直视之曰先帝何负于尔欧阳子谓行钦诚节有足嘉者则明宗逆节有足恶者不言可知矣不特此也纲目引胡氏论李琪諌改国号臣心不安之言亦谓国亡君弑子不得立而他人是保是亦不满于明宗之立也史虽委曲爲之开説若明宗有若不得已焉者呜呼史岂皆实哉按庄宗实録明宗时宰相赵鳯修明宗实录潞王时宰相姚顗修至宋薛居正等采以爲正史司马公又防正史以爲通鉴其所书者果得其实否乎虽然其明白昭著者亦自有不容掩焉者欧阳氏作史时去五代未远其必有所据矣夫】
　　唐杀其太原尹张宪
　　【有司劾宪委城之罪也胡氏曰张宪不附伶官以致踈外进不预朝廷之谋退不预邺都之乱及嗣源入洛又不雷同劝进怀忠狥义盖贤者也明宗卽位考愼相臣无以逾宪者矣乃狥有司迎合之奏而杀之无乃重诲所欲乎】
　　唐大赦考证【下当书境内】
　　【唐主大赦量畱后宫百人宦官三十人教坊百人鹰坊二十人御厨五十人中外毋得献鹰犬竒玩诸司使务有名无实者皆废之分遣诸军就食近畿以省馈运除夏秋税省耗诸侯四节贡奉母得敛百姓刺史以下不得贡奉胡氏曰此数条者圣王常事也而英雄明逹如汉武帝唐太宗犹有不能焉明宗夷狄之人从容行之岂不爲贤哉且非矫勉于初政而怠忽于末路者其贤益可尚矣是故表而出之】集览【近畿注见昭宗天祐元年畿甸四节贡奉四节谓元旦冬至端午降诞】
　　唐以郑珏任圜同平章事
　　【圜忧公如家简防贤俊杜绝侥幸期年之问军民皆足朝纲粗立圜毎以天下爲己任由是安重诲忌之】质实【侥幸注见宋孝武帝大明二年】
　　唐李绍眞等复姓名
　　【李绍眞李绍琼李绍英李绍防李绍竒李绍能各复旧姓名爲霍彦□苌从简房知温王晏球夏鲁竒米君立晏球本王氏子畜于杜氏故请复姓王】
　　书法【初赐姓名不书畧之也复姓名则何以书予其复也唐末不书其姓名书削惟李茂贞五代不书赐姓名书复唯绍眞等】
　　发明【自克用好养假子而后赐姓名者接踵其混乱族类多矣正而复之亦其宜也故书】
　　唐初令百官转对
　　【初令百官正衙常朝外五日一赴内殿起居转对奏事】
　　书法【五日一转对令典也书初美之】
　　发明【百官转对亦清朝令典而实始于此然则唐主岂可以目不知书忽之哉特书曰初盖予之也】
　　唐以安金全爲振武节度使质实【振武节度注见宪宗元和八年追赏晋阳之功也】
　　唐以赵在礼爲义成节度使质实【义成节度注见隋恭帝皇防二年滑州在礼以军情未聼不赴】
　　唐以冯道赵鳯爲端明殿学士
　　【唐主目不知书四方奏事皆令安重诲读之重诲亦不能尽通乃奏请选文学之臣与之共事以备应对乃置端明殿学士以道鳯爲之胡氏曰天子宰相义礼所出天下取正焉者也气数淆薄乃至目不知书者爲之夫安能考前言学古训以治天下也然明宗所行有太宗所不及则其质之羙也使辅以学则爲圣贤必矣而道鳯腐儒不能有以开导禆益使天成之政加美于前也不亦可惜矣哉】集览【腐儒腐者烂败貎言儒者但能守陈腐之见不逹时宜】
　　唐聼郭崇韬归塟复朱友谦官爵
　　书法【书聼归塟何予存厚也葢纲目予存厚故诏许邓隲还塟书汉安帝建光元年聼郭崇韬归塟书是年】
　　○六月唐汴州军乱指挥使李彦饶讨平之
　　【诏发汴州军戍瓦桥已出城指挥使张諌复还作乱杀知州髙逖逼指挥使李彦饶爲帅彦饶禁止焚掠伏甲执諌等斩之贼党大噪彦饶撃之尽殪卽日牒推官韦俨权知军州事彦饶彦超之弟也】质实【汴州注见周显王二十九年大梁】
　　秋七月唐安重诲杀殿直马延
　　【安重诲恃恩骄横殿直马延误冲前导斩之于马前御史大夫李琪以闻重诲白帝下诏穪延陵突重臣戒谕中外】
　　发明【安重诲之不终盖已见之于此矣故书之以正其专杀无君之罪】
　　契丹攻渤海防夫余城
　　【契丹主安巴坚攻渤海防其夫余城更命曰东丹国命其长子托云鎭之号人皇王次子德光守西楼号元帅太子】集览【渤海注见隋文帝开皇十八年靺鞨夫余注见新莾始建国元年】质实【契丹北狄种名注见晋安帝义熈二年】
　　唐遣供奉官姚坤如契丹
　　【唐遣姚坤告哀于契丹契丹主安巴坚闻庄宗遇害恸哭曰我楚徳儿也楚徳犹华言朋友也谓坤曰今天子闻洛阳有急何不救对曰地远不能及曰何故自立坤爲言其由契丹主曰汉儿喜饰説毋多谈又曰闻吾儿专好声色游畋不恤军民宜其及此我自闻之举家不饮酒散遣伶人解纵鹰犬若亦效吾儿所爲行自亡矣又曰我于今天子无怨足以修好若与我大河之北吾不复南侵矣坤曰此非使臣之所得专也契丹主怒囚之旬余复召之曰河北恐难得得鎭定幽州亦可也给纸笔趣令爲状坤不可欲杀之韩延徽谏乃复囚之】质实【河北道名注见汉成帝绥和二年魏郡】
　　唐豆卢革韦説罢
　　【革説奏事唐主前礼貌不尽恭百官俸钱皆折估而革父子独受实钱説以孙爲子奏官受选人赂除近官中防以萧希甫爲諌议大夫革説覆奏希甫恨之上防言革説不忠前朝并诬革他罪制罢革説擢希甫爲散骑常侍】
　　契丹安巴坚死
　　【安巴坚卒于夫余城舒噜后召诸酋长妻谓曰我今寡居汝不可不效我又集其夫立问曰汝思先帝乎对曰受先帝防岂得不思曰果思之宜徃见之遂杀之】集览【立问曰立之于其前而问云】正误【立问今按通鉴本文及今本纲目皆作泣问爲是】
　　发明【夷狄之酋卒则书死安巴坚前已穪帝改元至此亦书死者正其夷狄之名不得齿于中国公侯之列自是而后例皆仿此】
　　八月朔日食质实【日食注见新莾天鳯元年】
　　唐孟知祥増置营兵
　　【知祥隂有据蜀之志増置诸营兵七万余人】
　　唐平卢军乱讨平之
　　【平卢军校王公俨作乱讨斩之其党支使韩叔嗣预焉其子熈载将奔吴密告其友李谷曰吴若用吾爲相当长驱以定中原谷笑曰中原若用吾爲相取吴如囊中物耳】集览【其党支使使去声支使卽支度使也乃王公俨之党軰】正误【支使今按此谓平卢节度府之支使非三司使之度入声支使也唐采访节度观察等使幕属有判官有支使等】质实【平卢军注见汉桓帝永康元年青州韩叔嗣维州北海人中原注见宗天寳十五载】
　　九月契丹德光立
　　【契丹舒噜后爱中子德光欲立之至西楼命与托云俱乘马立帐前谓诸酋长曰二子吾皆爱之莫知所立汝曹择可立者执其辔酋长知其意争执德光辔后曰众之所欲吾安敢违遂立之爲天皇王托云愠欲奔唐后遣归东丹德光尊后爲太后国事皆决焉太后复纳其侄爲后德光性孝谨母病不食亦不食以韩延徽爲政事令聼姚坤归唐葬安巴坚于木叶山太后左右有桀黠者后輙谓曰爲我逹语于先帝至墓所则杀之前后所杀以百数最后平州人赵思温当徃不肯行后曰汝事先帝尝亲近何爲不行对曰亲近莫如后后行臣则继之后曰吾非不欲从先帝于地下也顾嗣子防弱国家无主不得徃耳乃断一腕令置墓中思温亦得免】集览【托云安巴坚之长子名东丹卽夫余城也桀黠黠下八反按韵防桀字下引説文桀磔也徐氏曰周礼谓磔爲疈辜古人谓桀黠者谓防暴若磔也】质实【酋长注见汉帝更始二年一綂志云木叶山在辽东广寜中屯卫东三十里上建契丹始祖庙二竒善汗在南庙哈屯在北庙绘塑二像并八子像相传有神人乘白马自马孟山浮土河而东有天女驾青牛车由平地松林泛潢河而下至木叶山二水合流相遇爲配偶生八子其后族属渐盛分八部毎行军及时祭必青牛白马云平州注见秦王政三年右北平】
　　冬十月唐初赐百官春冬衣○王延翰自穪闽王质实【闽国名注见汉武帝建元三年闽中】
　　【延翰骄淫残暴自穪大闽国王宫殿百官皆放天子之制】
　　契丹卢龙节度使卢文进奔唐
　　【文进爲契丹守平州唐主遣人説之以易代之后无复嫌怨文进所部皆华人思归乃帅其众十万归唐】质实【卢龙节度注见汉武帝元朔二年肥如】
　　书法【文进尝书亡奔契丹矣罪卽夷也于是而归中国则其不书归何诛心也文进旣受虏官未有归意唐虽説之非迫于所部则亦未必归矣故上书虏官下书奔深贱之】
　　发明【文进何以不书叛背夷向华理之正也况文进本中国之人又与夷狄种落不同故其书法如此夫】
