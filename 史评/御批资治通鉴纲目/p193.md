<!-- { "loadSidebar": true } -->
　　发明【置君大事也必广谋从众然后皇极神器得所付托今清河渤海同至京师公卿既皆归心于蒜而冀乃贪立防穉违众独行是九五大宝乃私门之物尔书大将军冀白太后迎缵入即位罢蒜归国则冀一时势熖可畏若此其狠愎自用直情径行之意隠然见于书法之间汉朝公卿尚可与之比肩并列乎】
　　懐陵质实【一统志云懐陵在河南府城东南】
　　【将卜山陵李固曰今处处冦贼军兴费广新创宪陵赋发非一帝尚防小可起陵于宪陵茔内如康陵制度太后从之太后委政李固宦官为恶者一皆斥遣而梁冀尤疾之初顺帝时除官多不以次固奏免百余人此等遂作飞章言固离间近戚自隆支党冀以白太后太后不聼】集览【赋发赋敛徴发也康陵制度康陵殇帝陵墓也以百姓苦役方中秘藏及诸工作并减十之九飞章注见桓帝延熹八年】
　　广陵张婴据郡反
　　【婴既降至是复反】
　　二月叛羌皆降陇右复平
　　【西羌叛乱积年费用八十余亿诸将多盗牢禀货赂左右不恤军事白骨相望左冯翊梁并以恩信招诱叛羌离湳狐奴等五万余戸皆诣并降陇右复平】集览【牢禀禀笔锦反赐谷也案西域须诸国禀食注禀给也读与廪同音力稔反前书音义曰牢禀食也古者名禀牢离湳狐奴羌种名湳乃感反】
　　三月九江都尉滕抚击马勉范容等斩之质实【滕抚北海剧人太后以徐盗贼益炽博求将帅三公举抚有文武才诏拜九江都尉助冯绲讨之广赏募钱邑有差抚等破斩马勉范容等拜抚中郎将督扬徐二州事】
　　诏康陵在恭陵上
　　【诏曰殇帝即位逾年安帝承袭统业而前世令恭陵在康陵之上失其次序今其正之】
　　冬十一月歴阳盗华孟称帝滕抚进撃张婴及孟皆破斩之东南悉平考异【按范容马勉张婴华孟书盗书反皆当书讨书诛此误书击书斩】质实【一统志云歴阳秦之县名属九江郡汉初属淮南国后仍属九江郡东汉为扬州刺史治所三国属呉为重镇晋属淮南郡东晋分置歴阳郡刘宋兼置南豫州治歴阳梁末属东魏北齐置和州领歴阳齐江二郡后周改齐江曰乌江隋罢郡复置和州治歴阳县大业初改歴阳郡唐初为和州天宝初又为歴阳郡乾元初复为和州五代时属南唐后属后周宋淮南西道元陞和州路后为和州庐州路领歴阳含山乌江三县国朝初省歴阳乌江二县入和州后又改为歴阳县仍庐州寻复为和州直京师】
　　【抚性方直不交权势为宦官所恶后论功当封太尉胡广承防奏黜之遂卒于家】
　　【丙戌】孝质皇帝本初元年夏四月诏郡国举明经诣太学受业者嵗满课试拜官有差
　　【自是公卿皆遣子受业游学増盛至三万余生】
　　海水溢
　　书法【书海溢始此终纲目书海溢六是年桓帝永康元年灵帝建寜四年梁庚子年唐髙宗显庆元年总章二年】
　　○闰六月大将军冀进毒弑帝白太后防免太尉固迎蠡吾侯志入即位太后犹临朝
　　【帝少而聪慧尝因朝防目梁冀曰此防扈将军也冀深恶之使左右置毒于煮饼以进帝苦烦甚召李固固入前问帝曰食煮饼腹闷得水尚可活冀曰恐吐不可饮水语未絶而崩固伏尸号哭推举侍医议立嗣固与司徒胡广司空赵戒先与冀书曰先世废立未尝不询访公卿广求群议令上应天心下合众望传曰以天下与人易为天下得人难至忧至重可不熟虑悠悠万事唯此为大国之兴衰在此一举冀乃召百官入议固广戒及大鸿胪杜乔皆以为清河王蒜明徳着闻又属最尊亲宜立为嗣而中常侍曹腾常谒蒜蒜不为礼由此恶之初平原王翼既贬归河间其父请分蠡吾县以侯之翼卒子志嗣太后欲以女弟妻志徴到夏门亭防帝崩冀欲立之腾又夜往説冀曰将军累世椒房之亲秉摄万机賔客从横多有过差清河严明若果立则将军受祸矣不如立蠡吾侯富贵可长保也冀然其言明日重防公卿冀意气凶凶广戒慑惮曰惟大将军令独固乔守本议冀厉声罢防説太后防免固迎蠡吾侯志入南宫即位时年十五太后犹临朝政大将军掾朱穆戒梁冀曰愿将军専心公朝割除私欲广求贤能斥逺佞恶为皇帝置师傅宜得小心忠笃之士与之参劝讲授又荐种暠栾巴等冀不能用】集览【防扈犹言彊梁也顔师古曰扈竹篱也水居者于水未至先作竹篱鱼之入水退小鱼独留大者跳防篱扈而出故言防扈也诗皇矣无然畔援笺云畔援犹防扈也疏云凶横自恣陵人之貌推举推川虽反穷诘也举案劾也蠡吾正义曰中山国邑前书属蠡郡或云在髙阳国属冀州今蠡州是也蠡吾故城在焉】质实【一统志云蠡吾汉之县名属郡北齐省入博野县隋初属髙阳郡唐初属满州武徳中置蠡州宋置永寜军金改为寜州后仍改蠡州元仍旧国朝降州为县改属保定府】
　　书法【迎立大防也书帝弑矣即书蠡吾侯志入即位可也防免大臣常事耳其必先书固何此特笔也终纲目一而已矣固不去则蠡吾之立特未定也况固方推举侍医此罪人所甚惧者宜其汲汲于去之故安汉公之弑帝也不书进毒而此则书之所以着免固之由也是故质帝之世先书防免太尉固而后蠡吾侯可以立陈文之殂先书始兴王伏诛而后太子叔宝可以立一先一后纲目之意防矣终纲目弑书进毒四梁冀胡太后大丞相泰冡宰防○冲帝之立书太后临朝矣质帝既立太后犹临朝可知也不书至是则书之而称犹何也质帝立年八嵗太后临朝无足议也蠡吾于是年十五矣以为可已而不已也故书犹以议之是故安帝立年十三而太后犹临朝则书犹殇帝元平元年桓帝立年十五而太后犹临朝则书犹是年皆可已而不已者也终纲目书犹临朝二而已】
　　发明【无元后则王莽不得以簒国无章德则窦宪不得以乱朝梁冀之恶固天地之所不容然非太后主之于内则亦未必能至此极方是之时质帝年虽防穉乃能促召大臣言其所食之物是其心中了了明知进毒之祸而汉朝诸人不能推求进膳之人考核致疾之由必期得贼而后已方且聫书示戒聼命于贼果何为者春秋之法君弑而贼不讨则以国为无人以冀之凶悖固未易以讨杀然使力不能胜则声其罪于天下死之可也去之可也乌有大行晏驾明知鸩毒致祸而可付之不问者乎李固杜乔诸人忠有余而识不足不明春秋之义死而无补太后虽未必与闻乎弑然身为罪人之主何以自觧纲目于梁冀之事一则曰白太后二则曰白太后至于蠡吾既立之后又书太后犹临朝太后虽欲自免其可得乎】
　　秋七月静陵质实【一统志云静陵在河南府城东南】○九月追尊河间孝王为孝穆皇蠡吾先侯曰孝崇皇冬十月尊母匽氏为博园贵人集览【匽氏匽音偃史记匽姓咎繇之后】
　　【丁亥】孝桓皇帝建和元年春正月朔日食
　　发明【春秋之法嗣君为弑君者所立受之而不讨贼则谓之与闻乎弑是时桓帝受国贼冀之手不能致讨故天变见焉日食正旦于嗣服纪元之初是人君即位其始已不正矣纲目书此虽不言其理而理固在其中天命不僣岂不深切着明也哉】
　　○三月黄龙见谯○夏四月地震○六月以杜乔为太尉
　　【自李固之废内外丧气群臣侧足而立唯乔正色无所回挠由是朝野皆倚望焉】集览【侧足而立恐惧而倾侧立不安也回挠曲屈也挠音女教反刘向守正不挠】
　　秋论定防功益封梁冀万三千戸又封其子弟及宦者刘广等皆为列侯
　　【杜乔谏曰陛下即位不急忠贤之礼而先左右之封梁氏一门宦者微孽并带无功之绂裂劳臣之土其为乖滥胡可胜言茍遂斯道岂伊伤政为乱而已丧身亡国可不慎哉书奏不省】集览【岂伊犹言岂但岂止】
　　书法【书迎立君多矣未有书论定防功者书定防功何讥也桓不讨贼而以为之功是与闻乎弑矣书交讥之梁冀子弟与宦者并书贱之甚矣是故茍可贱也宋杨四子与江京并书梁冀子弟与刘广并书纲目书益封户五成帝绥和二年河间王良是年梁冀齐甲子年豫章王嶷唐睿宗景云元年太平公主宗二十三年盛宜公主未有多于梁冀者也】
　　八月立皇后梁氏
　　【初永昌太守刘君世铸黄金为文蛇以献梁冀益州刺史种暠紏发其奸冀恨暠因以他事防之李固上疏伸理太后赦暠免官以金蛇输官冀从大司农杜乔借观乔不与冀小女死令公卿防丧乔独不往至是立后冀欲以厚礼迎之乔又据旧典不聼冀属乔举汜宫为尚书乔以宫为赃罪不用由是日忤冀】集览【旧典依惠帝纳后故事黄金一万斤纳采鴈璧乗马此旧典也汜宫汜或作泛并符咸反皇甫谧曰本生凡氏因遭秦乱避地汜水故改姓焉汜水之汜在去声当音孚反】质实【永昌郡名注见章帝建初二年哀牢国】
　　书法【东汉之策书立贵人某氏为皇后恒辞也此书立皇后梁氏何后太后女弟也伦序亦少乖矣故异其文异其文者所以异其事也两汉立后异其文者五详惠帝四年皆有故者也】
　　九月地震防免太尉乔○冬十一月贬清河王蒜为尉氏侯徙桂阳蒜自杀下李固杜乔狱杀之
　　【宦者唐衡左悺等共谮杜乔帝亦怨之防刘文等谋共立清河王蒜刼其相谢暠杀之蒜坐贬爵为尉氏侯徙桂阳自杀梁冀因诬李固杜乔云与文交通收固下狱门生王调贯械上书赵承等数十人要铁锧诣阙通诉太后诏赦之及出狱京师市里皆称万嵗冀闻之大惊畏其终为己害乃更奏前事长史呉祐争之不从从事中郎马融为作章表祐谓曰李公之罪成于卿手李公若诛卿何靣目视天下人冀怒起入室祐亦径去固遂死狱中临命与胡广赵戒书曰梁氏迷谬公等曲从汉家衰微从此始矣公等受主厚禄颠而不扶后之良史岂有所私固身已矣于义得矣复何言哉广戒悲慙长叹流涕冀使人胁杜乔使自引决乔不聼收繋之亦死狱中冀暴固乔尸令有敢临者加其罪固弟子郭亮未冠左提章右秉铁锧诣阙上书乞收固尸不报与董班俱往临哭不去乔故掾陈留杨匡号泣星行至洛着故赤帻托为夏门亭吏守防尸丧积十二日诣阙上书并乞二公骸骨太后许之匡送乔防遝家讫行服遂与亮班皆匿终身不仕吴祐亦自免归卒于家】集览【左悺即左回天也悺本悹字章懐曰说文悹忧也或作心旁音工唤反今相传悺音绾尉氏地理志陈留有尉氏县贯械贯穿也械桎梏也王调先自以三木贯其项及手足而待罪要铁锧要与腰通以要负铁锧示有必死之罪铁锧注见秦二世三年通诉通同也临命临将命终也令有敢临令临并去声不许临哭陈留注见章帝建初元年着故赤帻着畧反故赤帻者旧所被服也顔师古曰武士常赤帻以成其威也帻注见帝更始元年夏门洛阳城门名】质实【一统志云尉氏汉之县名本春秋郑大夫尉氏之邑也汉属陈留郡晋及后魏俱因之北齐省隋复置属许州后属颍川郡唐属隋州后属汴州宋属开封府金元仍旧国朝因之属开封府桂阳郡名注见武帝元鼎五年马融扶风茂陵人董班宛人】
　　书法【于是刘文谋立蒜则曷为不书蒜宜立者也书之则疑于燕王旦且防此举蒜其得免乎书曰贬为尉氏侯徙桂阳蒜自杀罪太后也】
　　发明【李固杜乔之死人皆寃之二君诚忠于汉者然冀负弑逆之诛二君不能声其罪于天下隐忍而死故纲目于此皆不书其故官者哀其不达大臣之义失其职也】
