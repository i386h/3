<!-- { "loadSidebar": true } -->
　　突厥立杨政道为隋主
　　【居定襄】质实【定防郡名注见晋懐帝永嘉六年】
　　二月唐改官名
　　【纳言为侍中内史令为中书令】
　　唐以封徳彛为中书令
　　书法【始正官名而百僚之长首用若人唐之官不足贵矣纲目比而书之深讥之也】发明【唐改官名内史令为中书令是矣然始居是职者乃奸邪误国从贼诟君之人耳唐不能取而尸诸市反从而宠秩之况中书令师长百僚乃以斯人为之其为是职之累多矣直书于册其失自见】
　　夏四月唐秦王世民击宋金刚破之定杨可汗武周及金刚皆走死
　　【宋金刚战屡败食尽北走秦王世民追及寻相于吕州大破之乗胜逐北一昼夜行二百余里战数十合总管刘基谏曰大王逐北深入不已不爱身乎且士卒饥疲宜留壁于此俟兵粮毕集复进未晚也世民曰金刚计穷而走众心离沮功难成而易败机难得而易失必乗此势取之若更淹留使之立备成不不可复攻矣吾竭忠狥国岂顾身乎遂防马而进将士不敢复言饥追及金刚于雀防谷一日八战皆破之俘斩数万人世民不食二日不觧甲三日矣军中止有一羊与将士分食之引兵趣介休金刚以众二万出西门背城布陈南北七里李世勣与战小却世民帅精骑击之出其陈后金刚大败敬徳寻相举介休及永安降世民得敬徳甚喜使将其旧众八千与诸营相参屈突通虑其为变骤以为言世民不聼刘武周闻金刚败大惧弃并州走突厥金刚欲复战众莫肯从亦走突厥世民入并州武周所得州县皆入于唐唐以唐俭为并州道安抚大使李仲文为总管未几金刚谋走上谷突厥追获腰斩之武周之南防也其党苑君璋谏曰唐主举一州之众直取长安所向无敌此乃天授非人力也不如北连突厥南结唐朝南面称孤足为长防武徳不聼及败泣谓君璋曰不用公言以至于此久之谋亡归马邑事泄突厥杀之而使君璋统其余众】质实【一统志云吕州隋初所置即后魏之永安郡后废之故城在平阳府霍州西三里又注见隋炀帝大业十三年霍邑雀防谷注同上十一年并州注见齐明帝建武三年上谷郡名注见秦王政三年马邑郡名注见汉高帝六年】
　　五月夏人侵唐幽州不克
　　【窦建徳遣兵击幽州李艺再击破之建徳大将王伏宝勇畧冠军中诸将疾之言其谋反建徳杀之伏宝曰大王奈何聼防自斩左右手乎】
　　唐立老子庙
　　【晋州人吉善行自言于羊角山见白衣老父曰为吾语唐天子吾为老君吾而祖也诏于其地立庙范氏曰唐祖老子由妖人之言而謟谀者附防之高祖啓其原高宗明皇扇其风遂用方士之言而跻之于上帝卑天诬祖悖道甚矣】质实【一统志云羊角山在平阳府浮山县东南三十五里两峰对峙东南峰有华池今更名龙角山老子庙在龙角山上唐武徳中神见此山遂立有御制碑存焉】
　　书法【书老子庙何讥诬也故通鉴不书纲目特书之】
　　发明【唐信妖人之言而祖老子纲目止以立老子庙书之者不予其祖之也】
　　六月显州人杀唐行台杨士林以降于郑质实【显州注见齐武帝永明五年】○秋七月唐遣秦王世民督诸军伐郑
　　【初王世充所部降唐者相继世充令一人亡叛举家就戮父子兄弟夫妇许相告而免之举家亡者四邻皆坐诛而亡者益甚又以宫城为大狱意所忌者并系其家属系者不下万口馁死者日有数十至是唐主议击之世充闻之选诸州鎭骁勇皆集洛阳七月唐诏秦王世民督诸军击世充屈突通二子在洛阳唐主谓通曰今欲使卿东征如卿二儿何通曰臣昔为俘囚分当就死陛下释防加以防礼当是时臣心口相誓期以更生余年为陛下尽节但恐不获死所耳今得备先驱二儿何足顾乎唐主叹曰狥义之士一至此乎秦王世民遣行军总管史万宝自宜阳南据龙门刘徳威自太行东围河南王君廓自洛口断其饷道黄君汉攻回洛城大军屯于北邙连营以逼之世充陈于青城宫世民亦置陈当之世充隔水谓世民曰唐帝关中郑帝河南世充未尝西侵王忽举兵东来何也世民使应之曰四海咸仰皇风唯公独阻声教为此而来世充曰相与息兵讲好不亦善乎又应之曰奉诏取东都不令讲好也至暮各引兵还胡氏曰唐帝长安郑帝洛阳迹其所以取之未有大相过者故王世充有隔水之问而秦王所以荅之者语虽大而理不畅也使唐初举事若汤伐桀武伐纣沛公诛无道秦则其文告之辞岂止如是而已乎】集覧【文告之辞谓以大义作为文辞以告晓其众庻如汤伐桀作汤誓武王伐纣作秦誓之类也左传昭十三年告之以文辞董之以武师】质实【洛阳县名注见周显王三年太行山名注见周安王十六年河内郡名注见宋顺帝升明元年洛口地名注见隋炀帝大业十三年北邙山名注见汉灵帝中平六年一统志云青城宫在河南府洛阳县治北隋大业初所建东都注见秦庄襄王元年三川】
　　九月郑显州总管田瓒以二十五州降唐
　　【自是襄阳声问与世充絶】质实【防阳郡名注见汉献帝建安十二年】
　　唐攻郑轘辕防之
　　【秦王世民遣王君廓攻轘辕防之遂东狥地至管城而还先是世充将郭士衡等掠唐境君廓以防击却之诏劳之曰卿以十三人破贼一万自古以少制众未之有也于是河南州县相继降唐刘武周降将寻相等多叛去诸将疑尉迟敬徳囚之屈突通殷开山言于世民曰敬徳骁勇絶伦留之恐为后患不如杀之世民曰敬徳若叛岂在寻相之后邪遽命释之引入卧内赐之金曰丈夫意气相期勿以小嫌介意吾终不信防言以害忠良公宜体之必欲去者以此金相资表一时共事之情也世民以五百骑行战地世充帅歩骑万余猝至围之单雄信引槊直趣世民敬徳跃马大呼横刺雄信坠马翼世民出围更帅骑兵还战屈突通引大兵继至世充大败仅以身免世民谓敬徳曰公何相报之速也自是宠遇日隆】集覧【轘辕注见秦二世三年】质实【管城县名注见梁武帝普通六年】
　　郑濮州降唐
　　【初王世充以邴元眞为滑州行台仆射李宻故将杜才干守濮州恨元眞叛宻诈以其众降之元眞自往招慰才干迎入就坐执而数之曰汝夲庸才魏公置汝元僚不建毫髪之功乃构滔天之祸今来送死是汝之分遂斩之遣人赍其首至黎阳祭宻墓以濮州降唐】质实【濮州注见周安王五年濮阳一统志云李宻墓在大名府濬县东三里大伾山之西】
　　冬十月夏王建徳围幽州高开道遣使降唐
　　【窦建徳之围幽州也李艺告急于高开道开道帅二千骑救之建徳引兵去开道因艺遣使降唐唐以为蔚州总管赐姓李氏封北平郡王建徳帅众二十万复攻幽州兵已攀堞薛万均万彻帅敢死百人从地道出其背击走之】质实【蔚州注见楚义帝元年代北平郡注见秦王政三年】
　　郑管荣汴州降唐
　　【李宻之败也杨庆归洛阳王世充以为管州总管秦王世民逼洛阳庆潜遣人请降世民遣总管李世勣将兵往据其城时世充太子应镇虎牢军于荥汴之间闻之引兵趣管城李世勣击却之荥州刺史魏陆阳城令王雄汴州刺史王要汉皆来降应闻诸州皆叛大惧奔还洛阳】质实【管州注见梁武帝普通六年虎牢关名注见晋帝奕太和四年荥汴二州名荥注见梁武帝普通六年郑城汴注见周显王二十九年大梁阳城县名注见隋炀帝大业十三年】
　　突厥处罗可汗死弟颉利可汗咄苾立
　　【初梁师都说突厥处罗可汗曰比者中原防乱分为数国势均力弱故皆北靣归附突厥今定杨既亡天下将悉为唐有师都不辞灰灭亦恐次及可汗不若及其未定南取中原师都请为郷导处罗从之谋大举入宼而卒立其弟莫贺咄设咄苾号颉利可汗】集覧【定杨突厥立刘武周为定杨可汗莫贺咄设咄苾咄当没反苾蒲结反突厥别部典兵者曰设莫贺咄其设之号咄苾其名也先为莫贺咄设今立为可汗】质实【中原注见唐元宗天宝十五载】
　　郑遣使如夏乞师
　　【初王世充侵黎阳窦建徳袭破其殷州以报之自是二国交恶信使不通及唐兵逼洛阳世充遣使求救于建徳夏中书侍郎刘彬曰天下大乱唐得关西郑得河南夏得河北共成鼎足之势今郑举兵临郑郑地日蹙唐彊郑弱势必不支郑亡则夏不能独立矣不如觧仇除忿发兵救之夏击其外郑攻其内破唐必矣唐师既退徐观其变若郑可取则取之并二国之兵乗唐师之老天下可取也建徳从之】质实【殷州注见隋恭帝皇防二年】
　　十二月郑许亳等十一州降唐质实【许州注见汉后主建兴十年许昌亳州注见汉献帝建安十五年谯邑】○唐峡州兵伐梁防荆门鎭
　　【梁主萧铣性褊狭多猜忌诸将恃功恣横好专诛杀铣患之乃宣言罢兵营农实欲夺诸将之权大司马董景珍弟为将军怨望谋作乱事泄伏诛景珍时鎭长沙据郡降唐唐遣峡州刺史许绍出兵应之绍即攻梁防荆门鎭铣遣其将张绣攻长沙景珍谓曰前年醢彭越往年杀韩信卿不见之乎何为相攻绣不应景珍欲走为麾下所杀铣以绣为尚书令绣恃功骄横铣又杀之由是功臣诸将皆有离心兵势益弱绍所部与梁郑邻接二境得绍士卒皆杀之绍得二境士卒皆资给遣之敌人愧感不复侵掠境内以安】集覧【荆门镇今荆门军属江陵府又南郡夷陵县江南岸有荆门山其山上合下开有门象焉故曰荆门与江北虎牙山相对前年醢彭越徃年杀韩信意谓我軰皆不能免也汉高十一年黥布谋反上召薛公问之对曰徃年杀彭越前年杀韩信此二人者同功一体之人也自疑祸及身故反耳顔师古注往年与前年同文相避耳】质实【长沙郡名注见汉献帝兴平元年峡州注见周赧王三十七年夷陵荆门镇注见晋武帝太康元年】
　　吴主子通败梁兵取京口杜伏威击之子通败走袭梁梁王法兴走死
　　【李子通度江攻沈法兴取京口法兴败走吴郡于是丹阳毘陵等郡皆降于子通杜伏威遣辅公祏攻之子通大败弃江都保京口江西之地尽入于伏威伏威徙居丹阳子通复东走太湖収合亡散得二万人袭沈法兴于吴郡大破之法兴赴江溺死子通军势复振帅其群臣徙都余杭尽取法兴之地北自太湖南至岭东包防稽西距宣城皆有之】质实【京口郡名注见晋成帝咸和三年丹阳注见汉献帝建安三年丹阳郡名注见汉献帝兴平二年毘陵郡名注见隋焬帝大业十二年江都县名注见汉献帝兴平元年一统志云太湖在蘓州府城西南五十里禹贡谓之震泽周公尔雅谓之具区史记国语谓之五湖图经以贡湖游湖胥湖梅梁湖金鼎湖为五魏韦昭以胥湖蠡湖洮湖滆湖与太湖为五吴虞翻云水通五道谓之五湖其地跨苏常嘉湖四府界余杭县名注见隋焬帝大业六年防稽郡名注见汉和帝永元元年宣城郡名注见汉明帝永平十二年】
　　【辛唐武徳四年○是歳夏郑梁已铣吴亡并楚梁师都凡三国】春正月唐黔州兵攻梁防其五州四鎭质实【一统志云黔州夲汉武陵郡之酉阳县地自孙吴至梁并为黔阳县地隋置彭水县为黔州治所宋以杜洪洋水信寜都濡四县省入绍定初陞州为绍庆府元为绍庆路县仍旧夲朝省路改属重庆府】○唐秦王世民击郑郑主世充与战败走【秦王世民选精锐千骑皆皂衣甲分为左右使秦叔宝程知节尉遅敬徳翟长孙将之毎战自被甲帅之以为前锋所向摧破敌人畏之屈突通将兵行屯猝遇王世充战不利世民帅甲赴之世充败走】集覧【行屯行下孟反廵视诸屯也】
