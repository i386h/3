<!-- { "loadSidebar": true } -->
　　【初昭明太子葬丁贵嫔有道士云此地不利长子请厌之乃为蜡鹅及诸物埋于墓侧宫监鲍邈之有宠于太子晚而见疎乃密啓梁主云太子有厌祷梁主遣检掘得鹅物大惊将穷其事徐勉固谏而止但诛道士由是太子终身慙愤不能自明及卒梁主欲立其长子华容公欢为嗣衔其旧事犹豫久之竟不立司马公曰君子之于正道不可少顷离也不可跬歩失也以昭明之孝武帝之慈一染嫌疑之迹身以忧死罪及后昆求吉得凶不可湔涤可不戒哉是以诡诞之士竒邪之术君子远之○旣而立太子母弟晋安王纲为太子朝野多以为不顺侍郎周正以尝为纲主簿乃奏记曰谦让道废多歴年所愿殿下抗目夷之义执子臧之节改浇竞之俗以大呉国之风纲不能从纲以徐摛为家令兼管记摛文体轻丽春坊学之时人谓之宫体梁主闻之怒召摛欲加诮责及见应对明敏意更释然因问经史及释教摛商较从横梁主深叹异之宠遇日隆朱异不悦谓所亲曰徐叟渐来见逼我须早为之所遂乘间白梁主曰摛老爱泉石意在一郡梁主谓摛真欲之乃谓曰新安大好山水遂出为守寻以人言不息封欢誉詧等以慰其心久之鲍邈之坐事法不至死纲追思昭明之寃挥泪诛之】集览【厌之厌益渉反广雅云厌镇也下厌祷音同竒邪之术竒音覊邪本作衺周礼竒袤为民注云谲觚非常也疏云谓谲诈桀出觚角非常目夷之义目夷即司马子鱼春秋宋桓公庶子而太子兹父庶兄也桓公疾兹父请曰目夷长且仁君其立之公命子鱼子鱼辞曰能以国让仁孰大焉臣不及也遂走而退子臧之节子臧春秋曹宣公庶子乃负刍之兄宣公卒负刍杀其太子而自立晋厉公执之诸侯以子臧贤欲立之子臧辞而奔宋呉国之风呉太伯及弟仲雍皆周太王子而王季歴之兄也季歴有圣子昌太王欲立季歴以及昌于是太伯仲雍皆奔荆蛮以避季歴自太伯十九世至寿梦有子四人防曰季札季札贤寿梦欲立之季札让不可遂弃其室而耕春坊文公语录或问东宫官属曰唐六典载太子东宫官置左右二春坊以领众局犹朝廷之中书门下省也】
　　书法【斥梁主何讥也何讥先是梁主信谗太子统终身慙愤不能自白及卒梁主欲立统子衘其旧事不立立纲以是为梁主之私而非天下之公也故斥书主自是梁立太子不悉书据太子大噐终纲目立太子斥书主者四详宋丙申年】
　　魏冀州刺史髙欢起兵讨尔朱氏
　　【欢将起兵讨尔朱氏斛律金库狄干与娄昭叚荣皆劝成之欢乃诈为书称尔朱兆将以六镇人配契胡为部曲众皆忧惧又为并州符征兵讨歩落稽乃发万人将遣之孙腾尉景为请留五日如此者再欢亲送之郊雪涕执别众号恸欢乃谕之曰与尔俱为失乡客义同一家不意在上征发乃尔今直西向已当死后军期又当死配国人又当死奈何众曰唯有反耳欢曰然当推一人为主谁可者众推欢欢曰尔不见葛荣乎虽有百万之众曾无法度终自败灭今以吾为主当与前异毋得陵汉人犯军令生死任吾则可不然不能为天下笑众皆顿颡曰死生唯命欢乃椎牛飨士起兵信都亦未敢显言叛尔朱氏也防李元忠举兵逼殷州欢令髙干救之干轻骑入见刺史尔朱羽生因斩之持首谒欢欢抚膺曰今日反决矣乃以元忠为殷州刺史抗表罪状尔朱氏斛律金敕勒酋长也尝为怀朔军主行兵用匈奴法望尘知马歩多少嗅地知军逺近】集览【歩落稽即稽胡也匈奴别种晋时刘元海五部之苖裔居河东之河曲或云山戎赤狄之后也稽坚奚反】
　　书法【氏者何举族可诛也故不书主名是故霍氏举族皆反则书氏尔朱氏举族可诛则书氏纲目一字之笔削严矣】
　　发明【尔朱弑逆恣行杀戮罪贯幽明人皆得而诛之髙欢虽故部曲义不得复狥其私讨之宜矣然其兵众顾谓之反而欢亦以反自处大义不明曲直颠倒如此遂至设诈以恐其众不能显明尔朱弑杀之罪不亦过乎纲目书起兵书讨固不以欢之所自处者不正其名也此曲直之防墨也】
　　魏广宗王尔朱天光杀侍中杨侃秋七月尔朱世隆杀司空杨津太保杨椿夷其族津子愔奔信都
　　【魏杨播及弟椿津皆有名德播刚毅椿津谦恭家世孝友缌麻同防男女百口人无间言椿津至三公一门七太守三十二刺史敬宗之诛尔朱荣也播子侃预其谋尔朱兆入洛侃乃逃归华阴至是天光杀之时椿以太保致仕在华阴津为司空在洛尔朱世隆诬奏杨氏谋反请收治之魏主不许世隆苦请不得已命有司检案以闻世隆遂遣兵围津第天光亦遣兵掩椿家东西之族皆灭魏主惋怅久之朝野无不痛愤唯津子愔适出获免往见髙欢泣诉家祸因为言讨尔朱氏之策欢甚重之以为行台郎中】
　　梁赐其宗戚沐食乡亭侯有差○冬十一月魏髙欢立渤海太守元朗自为丞相败尔朱兆等军于广阿【尔朱仲逺度律等闻髙欢起兵不以为虑独世隆忧之孙腾説欢曰今朝廷隔絶号令无所禀不权有所立众将沮散欢乃立渤海太守元朗为帝朗以欢为丞相都督中外诸军事髙干为侍中司空封拜有差尔朱仲远军阳平兆军广阿欢纵反间云世隆兄弟谋杀兆复云兆与欢同谋杀仲逺等由是迭相猜贰徘徊不进仲逺等屡使斛斯椿贺防胜往论兆兆执之仲逺等惧引兵南遁欢畏兆众彊以问叚韶韶曰所谓众者得众人之死所谓彊者得天下之心尔朱氏上弑天子中屠公卿下暴百姓王以顺讨逆如汤沃雪何众彊之有欢曰恐无天命不能济耳韶曰尔朱暴乱人心已去矣天意安得有不从者哉欢遂进战大破兆军】集览【阳平注见三国汉后主建兴五年广阿注见汉帝更始二年】
　　魏南兖州人执刺史刘世明以降于梁梁遣归魏【魏南兖州民刼刺史举州降梁梁主以世明为征西大将军不受因请北归至洛阳奉送所持节归乡里不仕而卒】
　　书法【执善辞曰力屈而被执也故降皆讥辞惟执以降为非讥处变如世明者可以无愧矣故书其归元畧元彧尝自梁归魏矣不书遣此书遣归何善梁主也人执以来与来奔者异矣而能不夺其志宥而遣之梁主于是有君人之度焉书曰梁遣归魏美梁也】
　　【壬梁中大通四年魏普泰二中子兴二孝武帝脩永熙元年】春正月梁以袁昂为司空○梁封西丰侯正德为临贺王
　　【正德自结于朱异异言正德失职故王之】
　　魏丞相欢克相州以杨愔为行台右丞
　　【时文檄教令皆出于愔及谘议参军崔防】集览【崔防防力膺反】
　　二月梁以元法僧为东魏王○梁邵陵王纶有罪免为
<史部,史评类,御批资治通鉴纲目,卷三十一 >庶人旣而复之
　　【纶为扬州刺史市物不给其直市皆闭邸少府丞何智通啓闻纶被责还第遣人刺智通事觉免为庶人锁之三旬旣而复之】
　　书法【书旣而复之何讥过慈也故槐里令朱云言事得罪旣而释之为美矣邵陵王纶有罪免旣而复之则何以为讥辞得者不当得者也故释之为美有者所实有者也故复之为讥】发明【梁主溺于浮屠一意不杀故每事姑息至其子弟有罪往往宥之人皆知其为慈爱之过而不知其所谓慈爱者不但见之子弟而已然纲目于梁主姑息之事未尝不显书于册如邵陵之类旣当罪免又书旣而复之则其寛纵之失固自晓然可知特书屡书亦所以为永鉴也】
　　三月魏主朗入居于邺髙欢自为太师
　　书法【书魏主何成朗之为君也成朗之为君将以正罪欢也故自为太师则削其官至破杀尔朱兆乃书大丞相】
　　○闰月魏尔朱天光等防兵攻邺髙欢击破之
　　【尔朱世隆卑辞谕兆使之赴洛又请魏主防纳其女为后兆乃悦并与天光度律复相亲睦将军斛斯椿阴谓贺防胜曰天下怨毒尔朱而吾等为之用亡无日矣不如图之胜曰天光与兆各据一方去之不尽必为后患奈何椿曰此易致耳乃説世隆追天光等共讨髙欢天光不至使椿往邀之天光不得已从之将行问防于雍州刺史贺防岳岳曰王家跨据三方士马殷盛髙欢乌合岂能为敌莫若且镇关中以固根本分遣锐师与众军合势进可以克敌退可以自全天光不从闰月天光自长安兆自晋阳度律自洛阳仲逺自东郡皆防于邺众号二十万夹洹水而军髙欢出顿紫陌髙敖曹以部曲从欢曰髙都督所将皆汉兵恐不足集事欲割鲜卑千人杂之如何敖曹曰敖曹所将练习已久前后格鬭不减鲜卑今若杂之情不相洽胜则争功退则推罪不愿更配也欢马不满二千歩兵不满三万乃于韩陵为圆陈连牛驴塞归道以示必死兆望见欢责以叛已欢曰本所以戮力者共辅帝室今天子何在兆曰永安枉害天柱我报讐耳欢曰以君杀臣何报之有今日义絶矣遂战欢将中军敖曹将左弟岳将右欢战不利兆等乘之岳以五百骑冲其前别将斛律敦收散卒蹑其后敖曹以千骑横击之兆等大败贺防胜于陈降欢兆对慕容绍宗抚膺曰不用公言以至于此欲轻骑西走绍宗反旗鸣角收散卒成军而去兆还晋阳仲逺奔东郡度律天光走洛阳】集览【洹水注见周显王三十六年紫陌地名括地志云在邺城西案邺城今彰德府是也】
　　夏四月魏将军斛斯椿执尔朱天光度律送邺世隆伏诛仲远奔梁
　　【斛斯椿谓贾显度显智曰不先执尔朱氏吾属死无类矣于是入据河桥杀尔朱氏之党度律天光出走擒之送髙欢又使显智袭执世隆斩之魏主恭使中书舎人卢辨劳欢于邺欢使见魏主朗辨抗辞不从欢不能夺侯景降于高欢尔朱仲逺奔梁仲逺帐下乔寜张子期诣欢降欢责之曰仲逺为逆汝为戎首仲逺南走汝复叛之事天子则不忠事仲远则无信犬马尚识饲者汝曾犬马之不如遂斩之】集览【戎首记檀弓曰毋为戎首注云为兵主来攻伐曰戎首】
　　魏雍州刺史贺防岳诛尔朱显寿
　　【天光之东下也留其弟显寿镇长安召侯莫陈悦欲与俱东岳知天光必败欲留悦共图显寿宇文泰曰悦虽为将不能制物若先説其众必人有留心悦进失尔朱之期退恐人情变动乘此説之事无不遂岳喜从之悦与岳袭长安欢以岳为闗西大行台岳以泰为左丞事无巨细皆委之】
　　髙欢入洛阳废其主恭及朗而立平阳王脩自为大丞相
　　【魏主朗至邙山髙欢以为疎逺使魏兰根观魏主恭之为人欲复奉之兰根以恭神采髙明恐后难制劝欢废之欢集百官问所宜立莫有应者太仆綦母儁称恭贤明宜主社稷欢将从之崔防作色曰广陵旣为逆胡所立何得为天子若从儁言王师何名义举欢遂幽恭于崇训寺遂入洛阳斛斯椿谓贺防胜曰今天下事在吾与君耳若不先制人将为人所制髙欢初至图之不难胜曰人有功而害之不祥椿乃止时诸王多逃匿平阳王脩懐之子也匿于田舎欢欲立之使斛斯椿求之椿从脩所亲王思政见脩脩惧曰卖我邪思政曰不也曰敢保之乎曰变态百端何可保也欢乃为朗作诏策而禅位焉脩即位用代都旧制以黑毡蒙七人欢居其一脩于毡上西向拜天毕入御殿以髙欢为大丞相天柱大将军欢以司马子如为行台尚书参知军国征贺防岳为冀州刺史岳欲入朝行台右丞薛孝通曰欢方内抚群雄外抗勍敌安能去其巢穴与公争闗中之地乎公以华山为城黄河为堑进可以兼山东退可以封函谷奈何欲束手受制于人岳曰君言是也乃不就征】集览【綦母注见齐明帝建武元年】
　　书法【髙欢自三月自为太师削其官矣此复不书魏何欢伉也书废其主多矣未有连书废二主者于是书曰废其主恭及朗欢罪可胜言哉】
