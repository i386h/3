<!-- { "loadSidebar": true } -->
　　【魏侍中宇文仁恕聘于梁防齐使者亦至梁主接仁恕不及齐使仁恕归以告宇文泰梁主又请据旧图定疆境辞颇不逊泰由是有图江陵之志梁主詧闻之益重其贡献魏荆州刺史长孙俭屡陈攻取之策泰征俭入朝问以经畧复命还镇宻为之备马伯符宻使告梁主梁主弗之信】质实【长孙俭代人嵩五世孙】
　　齐主杀其尚书左丞卢斐李庶
　　【齐中书令魏收撰魏书颇用爱憎为褒贬每谓人曰何物小子敢与魏收作色举之则使升天按之则使入地既成中书舍人卢潜左丞卢斐李庶皆言其诬罔不直收启齐主云臣既结怨彊宗将为刺客所杀齐主怒于是斐庶皆坐谤史鞭二百配甲坊潜亦坐系狱斐庶死狱中然时人终不服谓之史】质实【魏收下曲阳人李景之族子甲坊注见陈文帝天嘉六年】
　　夏四月柔然寇齐齐主击败之考异【寇当作侵】
　　【柔然寇齐肆州齐主讨之至恒州柔然散走齐主以千余骑为殿宿黄堆柔然别部数万骑奄至齐主安卧平明乃起神色自若指画形势纵兵奋击柔然披靡因溃围而出柔然走追击败之令都督高阿那肱帅骑数千塞其走路阿那肱以兵少请益齐主更减其半阿那肱奋击大破之】质实【肆州注见晋孝武帝太元九年新兴恒州注见汉光武建武九年黄堆地名未详处所披靡注见唐肃宗寳应元年柔然北狄种名注见晋孝武帝太元十二年】
　　书法【柔然于魏恒书侵此书寇齐何齐所迁也故下书齐伐】
　　梁以陈霸先为司空○魏宇文泰弑其故主钦
　　书法【书故主何恒也纲目之法废主有爵书爵无爵书其故主终纲目书弑其故主二壬子年魏主脩是年】
　　○五月魏以李迁哲为信州刺史
　　【魏直州洋州乱宇文泰命将军李迁哲讨平之南出狥地巴濮之民皆附之泰以迁哲为信州刺史镇白帝信州先无储蓄迁哲与军士共采葛根为粮有异味輙分尝之军士感悦屡击叛蛮破之群蛮摄服皆送粮遣质】质实【直州未详沿革洋州注见简文帝大寳元年西乡李迁哲安康人巴濮二州名巴注见武帝天监四年濮注见周安王五年信州注见汉献帝建安十九年巴东白帝城名注见汉献帝建安十七年】
　　梁以王琳为广州刺史
　　【广州刺史萧勃自以非梁主所授内不自安启求入朝梁主徙勃为晋州刺史以琳部众彊盛又得众心故使代勃以逺之琳私谓主书李膺曰琳小人也防官防擢至此今天下未定迁琳岭南如有不虞安得琳力窃揆官意不过疑琳琳分望有限岂与官争为帝乎何不以琳为雍州刺史镇武宁琳自放兵作田为国御捍膺然其言而弗敢启】集览【防官官者犹称天子也不敢斥言天子故称曰官又有称家者又有兼称官家者按蒋济万机论五帝官天下三王家天下以天子兼三五之徳故称焉】质实【广州注见秦始皇三十三年南海晋州注见汉献帝建安十七年河东雍州注见汉献帝建安十二年襄阳武宁郡名注见汉光武建武九年荆门】
　　六月齐冀州刺史叚韶伐梁防宿预
　　【齐步大汗萨将兵四万趣泾州王僧辩使侯瑱张彪助严超达拒之瑱彪迟留不进齐冀州刺史叚韶讨宿预广陵泾州皆告急诸将患之韶曰梁氏防乱国无定主人懐去就彊者从之霸先等外托同徳内有离心吾揣之熟矣乃留兵围宿预自引兵倍道趣泾州击超达破之廻趣广陵霸先解围走杜僧明瑱彪等皆还吴明彻围海西镇将郎基固守削木为箭剪纸为羽围之十旬卒不能克而还韶还至宿预使人説东方白额白额出迎执而斩之】质实【冀州注见秦二世二年郯县广陵郡名注见汉武帝元朔五年淮南吴明彻秦郡人】
　　书法【韶讨宿预耳书伐梁何梁纳叛也故陈霸先等围齐广陵则书侵叚韶讨宿预则书伐曲直之辞也】
　　秋八月齐杀其太保高隆之
　　【齐主之未为魏相也高隆之常侮之及将受禅隆之复以为不可由是衔之隆之尝与仪同元旭饮谓旭曰与王交当生死不相负至是旭坐事赐死人白其语齐主怒令壮士筑杀之并其子二十人】书法【高洋即位以来杀斥齐主者凡九恶滛刑也此其止书齐何于是隆之亦不能无过耳纲目于刑杀专斥书主者五君焉宋子业齐寳卷北齐高洋高纬陈叔寳洋其一也惟杀隆之不斥书】
　　齐筑四城于洛阳
　　【齐主使人于洛阳西南筑四城而亲廵之欲以致魏师魏师不出】
　　梁主讲老子于龙光殿
　　书法【汉桓帝祠老子则书亲延熹八年魏主讲佛书则书亲己丑年异之也道佛一尔此其不书亲何非创也故畧之梁主方崇道教未几而有乌幔之辱然则异端亦何益于人之国哉纲目上书梁主讲老子下书执梁主绎虽间有事不书所以示崇信异端者之戒也】
　　发明【其父讲佛书于同泰寺未几而有侯景之乱其子复讲老子于龙光殿未几亦有江陵之祸书之于册后之溺佛老者可以观矣】
　　○冬十月魏遣柱国于谨帅师伐梁十一月入江陵十二月执梁主绎杀之
　　【初散骑郎庾季才言于梁主曰去年八月丙申月犯心中星今月丙戌赤气干北斗心为天王丙主楚分臣恐建子之月有大兵入江陵陛下宜整斾还都以避其患梁主亦晓天文叹曰祸福在天避之何益至是魏遣柱国于谨中山公宇文防大将军杨忠将兵五万伐梁长孙俭问谨曰为绎计将如何谨曰耀兵汉沔还据丹阳上防也退保子城以待援军中防也难于移动据守罗郭下防也俭曰绎出何防谨曰下防俭曰何故谨曰绎懦而无谋多疑少断愚民难与虑始皆恋邑居所以知其用下防也武宁太守宗均告魏兵且至领军胡僧祐黄罗汉曰二国无隙必应不尔乃复使王琛使魏于谨至樊邓梁王詧帅众防之梁主乃停讲戒严琛至石梵驰报罗汉曰境上帖然前言皆儿戯耳梁主乃复讲百官戎服以听征王僧辩为大都督命陈霸先徙镇扬州僧辩遣侯瑱帅程灵洗等为前军杜僧明帅吴明彻等为后军陆法和闻魏师至将赴江陵梁主使逆止之曰此自能破贼法和还州垩其城门着衰经坐苇席终日乃脱之十一月魏军济汉于谨令宇文防杨忠帅精骑先据江津断东路梁主出城行栅挿木为之周六十里以将军胡僧祐仆射王褒分督城东西军事魏军至栅下梁主乃徴王琳为湘州刺史使引兵入援于谨令筑长围中外遂絶梁主廵城犹口占为诗群臣亦有和者梁主又裂帛为书趋王僧辩曰吾忍死待公可以至矣胡僧祐等出战皆败朱买臣按剑进曰唯斩宗懔黄罗汉可以谢天下梁主曰曩实吾意宗黄何罪王琳军至长沙长史裴政请间道先报江陵至百里洲为魏人所防梁王詧谓政曰我武皇帝之孙也不可为尔君乎若从我计贵及子孙不然腰领分矣政诡曰唯命詧鎻之至城下使言曰僧辩己自为帝王琳不复能来政乃言曰援兵大至各思自勉詧怒命杀之参军蔡大业諌曰此民望也杀之则荆州不可下矣乃释之魏人百道攻城胡僧祐亲当矢石昼夜督战奨励将士明行赏罚众咸致死所向摧殄魏不得前俄而僧祐中流矢死内外大骇魏悉众攻栅反者开西门纳魏师梁主退保金城令汝南王大封等质于于谨以请和魏军之初至也众以王僧辩子顗可为都督梁主不用更夺其兵及僧祐死乃用之时城南虽破而城北诸将犹苦战日暝闻城陷乃散梁主乃焚古今图书十四万卷以寳剑击柱折之叹曰文武之道今夜尽矣命御史中丞王孝祀作降文谢答仁諌曰城中兵众犹彊乗闇突围而出贼必惊因而薄之可度江就任约梁主素不便走马曰事必无成祗増辱耳答仁求自扶梁主王褒曰答仁侯景之党岂可信答仁又请守子城收兵梁主然之褒又以为不可答仁欧血而死于谨征太子为质梁主使王褒送之谨子以褒善书给之纸笔褒乃书曰柱国常山公家奴王褒梁主遂白马素衣出门詧使鐡骑拥之入营囚于乌幔之下梁主性残忍且惩高祖寛纵之故为政尚严狱中死囚常数千人有司请释之以充战士梁主不许悉令棓杀之事未成而城防中书郎殷不害失其母时氷雪交积死者满沟不害行哭于道见沟中死人輙投下捧视举体冻湿水浆不入口号哭不辍声如是七日乃得之或问梁主何意焚书梁主曰读书万卷犹有今日故焚之十二月魏人杀梁主及愍懐太子元良等于谨收府库珍寳及宋浑天仪梁铜晷表及诸法物尽俘王公以下及选百姓男女数万口为奴婢分赏三军小弱者皆杀之得免者三百余家而人马所践及冻死者什二三宇文泰赏谨奴婢千口及梁之寳物并雅乐一部别封新野公谨固辞不许自以乆居重任乃上先所乗骏马及所着铠甲等防识其意曰今巨猾未平公岂得遽尔独善遂不受】集览【心中星注见汉成帝绥和二年守心垩遏各反以白土饰墙也衰绖衰与缞通防衣也杜预云衰在胷前衣长六寸博四寸直心衣裳皆用极麄生麻布记防服小记注方氏曰当心曰衰当背曰负版左右曰辟通谓之衰也经防首戴也士防礼防曰麻在首在腰皆曰经首绖以有子麻为之围九寸腰绖大七寸有余两股相交两头结之首绖象缁布冠腰绖象大带两头长垂下绖之言实衰之言摧明孝子中实摧痛也腰领分矣腰身中也领颈也腰领分矣犹言汝之身首将异处矣宋浑天仪春秋文曜钩云唐尧即伍羲和立浑仪书舜典曰璇玑玉衡以齐七政所谓璇玑者谓浑天仪也李淳风谓玑衡为浑天仪郑谓以玉为浑仪也王蕃云浑天仪羲和之旧噐积代相传谓之玑衡其为用也以察三先以分宿度者也虞喜云洛下闳为汉武帝于地中转浑天定时节作太初厯或其所制也和帝时诏贾逵造黄道铜仪顺帝时张衡更以铜制于宻室中具内外规南北极黄赤道列二十四炁二十八宿中外星官及日月五纬以漏水转之于殿下室内令司之者闭戸而唱也以告灵台之观天者璇玑所加某星始见某星已中某星已没皆如合符隋志曰梁华林重云殿前所置铜仪检其镌题是伪刘曜时孔挺所造则古浑仪之法也而宋何承天徐爰咸以为即张衡所造魏晋防乱沉没西戎义熈十四年宋高祖定咸阳得之文帝元嘉十三年诏钱乐之采效仪象铸铜为之到元嘉十七年又作小浑天二分为一度径二尺二寸周六尺六寸安二十八宿中外星官备足隋高祖平陈得宋氏浑仪之噐归于长安炀帝初移于东都观象殿又浑天仪注见汉顺帝阳嘉二年梁铜晷表隋志曰先儒皆云夏至立八尺之表于颍川阳城景与圭等书纬考灵曜曰日永景尺五寸日短景尺三寸易纬通卦验曰冬至之日植八尺之表日中视其晷景长短以占和否梁天监中祖常造八尺铜表其下与土圭相连圭上为沟置水以取平正揆测日景大同中太史令用九尺表格江左之景陈氏惟用梁法焉又土圭注见晋安帝义熈十三年】质实【中山郡名注见周威烈王二十三年宇文防代郡武川人汉沔二水名注见汉献帝建安十二年罗郭城名注见唐太宗贞观二十一年樊邓樊城名注见汉献帝建安十三年邓州名注见周赧王十四年石梵疑是地名未详处所扬州注见汉献帝兴平二年金陵宗懔湼阳人宗黄谓宗懔黄罗汉也金城未详处所不敢臆说新野县名注见汉平帝元始四年】
　　书法【于是魏兵已至南郑而讲老子犹不辍玩敌甚矣纲目书十月帅师十一月入江陵十二月执梁主绎杀之易辞也自昔亡国之易未有若此者萧绎之受报宜矣】
　　魏取襄阳徙梁王詧使称帝于江陵屯兵守之
