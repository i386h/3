<!-- { "loadSidebar": true } -->
　　【庚寅】二年春正月罢雍五畤及陈寳祠集览【雍五畤注见景帝中六年郊五畤陈寳祠史记封禅书秦文公获若石云于陈仓北阪城祠之其神或歳不至或岁数来来也常以夜光辉若流星从东南来集于祠城则若雄鸡其声殷云野鸡夜雊以一牢祠命曰陈宝苏林曰若石质如石似肝也索隐曰云于案云语辞也瓒曰殷云案殷声也云足句之辞也陈仓县有宝夫人祠歳与叶君合叶神来时天为之殷殷雷鸣雉为雊韦昭曰在陈仓县宝而祠之故曰陈宝列异传云陈仓人得异物以献之道遇二童子云此名为媦在地下食死人脑媦乃言云彼童子名陈宝得雄者王得雌者霸乃逐童子化为雉秦穆公大猎果获其雌为立祠祭冇光雷电之声雄止南阳有赤光长十余犬来人陈仓祠中所以代俗谓之宝夫人祠抑有由也括地志云宝鸡神祠在汉岐州陈仓县故城中今陈仓县东有石鸡有陈仓山上叶县属南阳叶君卽雄雉之神故时与宝夫人神合】质实【一统志云陈寳祠在凤翔府宝鸡县东二十里史记秦文公获若石于陈仓北阪城祠之其神来常以夜光辉若流星从东南来集于祠城则若雄鸡其声殷殷云野鸡夜雊以一牢祠命曰陈宝】
　　【从匡衡之请也】
　　始亲祠南郊减天下赋钱算四十○以渭城延陵亭部为初陵质实【渭城县名注见周显王十九年咸阳县延陵注见绥和二年初陵注同上年】○三月始祠后土于北郊○立皇后许氏
　　【后车骑将军嘉之女也元帝伤母恭哀后居位日浅而遭霍氏之辜故选嘉女以配太子上自为太子时以好色闻及卽位皇太后诏采良家女以备后宫杜钦説王鳯曰礼一娶九女所以广嗣重祖也举其窈窕不问华色所以助徳理内也娣侄虽缺不复补所以养夀塞争也故后妃有贞淑之行则嗣有贤圣之君制度冇威仪之节则人君冇寿考之福废而不由则女徳不厌女徳不厌则寿命不究于高年男子五十好色未衰妇人四十容貎改前以改前之容侍于未衰之年而不以礼为制则其原不可救而后徕异态后徕异态则正后自疑而支庶有间适之心是以晋献纳防申生防辜今圣主冨于春秋未有适嗣方乡术入学未亲后妃之议将军宜因始初之隆建九女之制详择行义之家求淑女之质毋必有声色技能为万世大法夫少戒之在色小卞之作可为寒心唯将军常以为忧凤白之太后太后以为故事无有凤不龙自立法度循故事而已】集览【礼一娶九女杜钦传注阳数一三五七九九极阳数也天子一娶九女夏殷之制也公羊传庄十九年诸矦一聘九女诸矦不再娶娣侄女弟曰娣兄弟之女曰侄春秋成八年卫人来媵注古者诸矦取适夫人及左右媵各有侄娣皆同姓之国国三人凡九女所以广继嗣也鲁将嫁伯姬于宋故卫来媵之左传曰礼也凡诸矦嫁女同姓媵之异姓则否九年晋人来媵左传曰礼也十年齐人来媵注异姓来□非礼也公羊传曰三国来媵非礼也公羊传庄十九年诸矦娶一国则二国往媵之以侄娣从注必以侄娣从之者欲使一人冇子二人喜也所以防嫉妬令重继嗣也疏解云不相嫉妬共保其子也后徕异态顔师古曰徕古文来字后徕谓后进者态异也支庶有间适之心诗诂正长之子曰适余众曰庶支庶谓庶孽之众如木之有枝也间离闲也晋献纳防申生防辜注见高帝十二年晋献公以骊姬故废太子小卞之作韵防卞作弁薄干反小弁诗文公传曰周幽王娶于申生太子宜臼防得褒姒而惑之生子伯服信其防遂黜申后逐宜臼而宜臼作此诗以自怨】
　　书法【两汉之篇书立某氏为皇后者恒辞也此其书曰立皇后许氏何许氏嘉女嘉广汉弟子也伦序亦少乖矣故异其文异其文者异其事也两汉立后异其文者五惠后张氏宣后许氏成后许氏哀后傅氏桓后梁氏皆有故者也详惠帝四年】
　　夏大旱○匈奴呼韩邪单于死子复株累若鞮单于立【呼韩邪嬖呼王二女长曰颛渠阏氏生二子曰且莫车曰嚢知牙斯少曰大阏氏生四子曰雕陶莫臯曰且麋胥皆长于且莫车呼韩邪欲立且莫车颛渠阏氏曰匈奴乱十年今平定末乆且莫车年少百姓未附不如立雕陶莫臯大阏氏曰舍贵立贱后世必乱单于卒立雕陶莫臯约令传国与第】集览【且莫车且子余反下且麋胥同】
　　【辛卯】三年春三月赦天下徒○秋大雨京师民讹言大水至
　　【关内大雨四十余日京师民相惊言大水至犇走相蹂躏老弱号呼长安中大乱大将军凤以为太后与上及后宫可御船今吏民上城避水群臣皆从凤议左将军王商独曰自古无道之国水犹不冒城郭今何因当有大水一日至此必讹言不宜令上城重惊百姓上乃止有顷稍定问之果讹言上于是羙壮商之固守数称其议而凤大慙恨】质实【一统志云王商蠡吾人乐昌矦武之子】
　　书法【书讹言何嘉王商也终纲目书讹言三是年哀帝建平四年新莽乙亥年】
　　八月防免大司马车骑将军许嘉
　　【上欲专委任王凤故防免嘉】
　　书法【上欲专任王氏也书防免始此防免之辞有三防免某官某者无罪之辞也某官某有罪策免者有罪之辞也某官某策免者薄乎云尔之辞也】
　　冬十二月朔日食夜地震未央宫殿中诏举直言极諌之士
　　【杜钦谷永上对皆以为女宠太盛嫉妬专上将害继嗣之咎】质实【一统志云谷永耒阳人】书法【食震同日大异也震宫殿中甚大异也终纲目各一而已矣】
　　越嶲山崩质实【越嶲郡名注见武帝元鼎六年】○丞相乐安矦匡衡有罪免为庶人质实【乐安县名注见周赧王三十一年千乘郡】
　　【坐多取封邑四百顷监临盗所主守直十金以上免为庶人】集览【监临盗所主守直十金顔师古曰法有主守盗断官钱入已也律条赃直十金则至重罪】
　　【壬辰】四年春正月陨石于毫四于肥累二集览【肥累邑名属眞定古肥子国也累力追反】质实【一统志云肥累汉之县名属眞定国卽古之肥子国后废之故城在眞定府藁城县西南毫未详沿革或疑卽亳县未知是否姑阙之】
　　书法【陨石记异也先是葢屡书矣未有两地同月者两地同月大异也终纲目书陨石十二详秦始皇三十六年而帝居其四是年阳朔三年鸿嘉二年元延四年又有火生石中之书帝之世何多异哉至其两地同月而陨终纲日一而已】
　　○罢中书宦官初置尚书员五人
　　【胡氏曰武帝置中书宦官三世不易恭显之时权移人主岂易动哉至是一朝废罢何其用力之省也葢政归元舅势隆外家而废置不出于人主也事虽尽善而其所以则不徒然矣】
　　书法【此望之更生所以屡请而获罪者也于是见之书喜之也亦伤之也其伤之何柄归元舅而废置不出于人主矣终纲目书罢宦官二是年灵帝中平六年诏罢诸宦官】
　　以王商为丞相○夏四月雨雪复召直言极諌之士诣白虎殿对防
　　【时上委政王凤议者多归咎焉谷永知凤方见柄用阴欲自托乃曰方今四夷賔服皆为臣妾诸矦大者乃食数县汉吏制其权柄百官盘互亲疎相错骨肉大臣小心畏忌有申伯之忠无重合安阳博陆之乱三者无毛髪之辜窃恐陛下舍昭昭之白过听晻昧之瞽说归咎无辜倚异政事重失天心不可之大者也陛下诚深察愚言抗湛溺之意解偏駮之爱奋干刚之威平天覆之施使列妾得人人更进益纳宜子妇人毋择好丑毋避尝字以慰释皇太后之忧愠解谢上帝之谴怒则继嗣蕃滋灾异讫息矣杜钦亦仿此意丄皆以其书示后宫以永为光禄大夫】集览【申伯之忠周宣王之元舅也郑曰申国名以其忠于王室使为矦伯故称申伯重合安伤博陆之乱重合矦马通武帝时谋反者马何罗之弟也安阳矦上官桀武帝时以捕斩重合矦功封安阳矦后事昭帝谋反族诛博陆矦霍光以捕得马何罗等功封博陆矦其妻显弑皇后许氏而光不发觉光卒之后霍氏谋反族诛舍昭昭之白过舍式夜反释也谓昭然明白冇罪过者乃含之又谷永上言反除白辠多系无辜听晻昩之瞽説晻邬感反蔼暗不明也瞽非谓无日者但不察事而言之不中于道如无目之人倚异依物曰倚异谓灾异也湛溺之意谷永传注湛读曰沈书泰誓沈湎冒色蔡氏传曰沈湎溺于酒色偏駮之爱谓后宫爱幸不周普也母避尝字谓已尝字孔者不必避忌也谷永传注如淳曰王凤丄小妻弟以纳后宫已曾字乳王章言之坐死今谷永为王凤洗前过也仲冯曰按王章言事坐诛在阳朔初而永此对在建始四年则非为凤言也观永前后之文实若为凤但班固于此对后乃云永为上第擢为光禄大夫则固建始四年中事】正误【倚异政事今按谷永之意以灾异为偏宠无继嗣之故而帝乃倚以为政事所致也抗湛溺之意今按湛与眈通乐之故也説文作媅字从女谷永正指湛溺女色非谓溺于酒也抗者用力克去之义觧偏駮之爱今按偏者不周普也駮者杂而不纯固不可偏而亦不可駮也】质实【一统志云申伯河南人周宣王母舅封申筑城于谢仲山甫尝作诗送之详见诗大雅篇白虎殿在西安府城中汉未央宫内】
　　书法【纲目书三月雪四未有书四月雪者四月而雪甚大异也外戚之阴盛而干阳不能胜矣白虎之对惜无能指及王凤者则是召也亦具文而已终纲目书四月雪二皆帝世也是年阳朔四年】
　　秋桃李实
　　【御史中丞薛宣上疏曰陛下至徳仁厚而嘉气尚凝阴阳不和殆吏多苛政部刺史或不循守条职举错各以其意多与郡县事至开私门聴防佞以求吏民过失谴呵及细微责义不量力郡县相廹促外内相刻流至众庶是故乡党阙于嘉賔之欢九族忘其亲亲之恩饮食周急之厚弥衰送往劳来之礼不行夫人道不通则阴阳否隔和气不兴未必不由此也方刺史奏事时宜明申饬使昭然知本朝之要务上嘉纳之】集览【部刺史武帝置掌奉诏条察州不循守条职部刺史所察本以六条问事非条所问卽不省也六条注见献帝建安二十五年谴呵及细微谴谪问也呵与诃同大言而怒也虽细微事亦谴呵之申饬本传饬作敇注敕约也】质实【一统志云薛宣东海郯人】
　　书法【桃李华尝三书矣惠帝五年吕氏甲寅年文帝六年未冇书秋桃李实者秋华异也秋华而实大异也终纲目书桃李秋实一而已】
　　河决
