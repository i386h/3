<!-- { "loadSidebar": true } -->
　　【齐主昭业性辩慧美容止而矫情饰诈隂懐鄙慝与左右羣小共衣食同卧起始从竟陵王子良在西州文惠太子毎禁节之昭业宻就富人求钱夜开后閤淫宴诸营暑师史仁伹侍书胡大翼相谓曰若言之二宫则其事未易若为异人所殴及犬物所伤岂直罪止一身亦当尽室及祸相继自杀二宫不知也所爱左右皆逆加官爵疏于黄纸使囊盛帯之许南面之日依此施行侍疾居丧忧容毁毁裁还私室即欢笑酣饮常令女巫祷祀速求天位世祖有疾与何妃书作一大喜字而三十六小喜字绕之世祖不知以为必能负荷大业临终执其手曰若忆翁当好作遂殂大敛始毕悉呼世祖诸伎备奏诸乐即位十余日即收王融下廷尉融求援子良子良忧惧不敢救遂赐死时年二十七初融欲与东海徐勉相识勉谓人曰王君名高望促难可轻衣裾太学生魏凖为融所赏常劝融立子良太学生虞羲丘国賔窃相谓曰竟陵才弱王中书无断败在眼中矣及融诛召凖诘问惶惧而死举体皆青时人以为胆破而勉由是知名】集览【营署句絶军垒曰营官舍曰署难可轻衣裾史炤释文曰毗祭反帛也】正误【难可轻衣裾按韵书败衣也此字从衣当与敝通言不可轻壊其身也以衣裾言者谓曵而从之也虽或与币通谓为轻帛衣裾无义】
　　九月魏主追尊其父为文皇帝
　　【庙号世祖】
　　魏主至洛阳罢兵
　　【魏主至肆州见道路民有跛眇者停驾慰劳给衣食终身大司马安定王休执军士为盗者将斩之魏主遇欲赦之休曰陛下亲御六师将逺清江表今始行至此而小人已为攘盗不斩之何以禁奸帝曰诚如卿言然王者时有非常之泽可特赦之既而谓司马冯诞曰大司马执法严诸君不可不慎于军中肃然司马公曰人主之于其国譬如一身视逺如视迩在境如在庭举贤才以任百官修政事以利百姓则封域之内无不得其所矣是以先王黈纩塞耳前旒蔽明欲其废耳目之近用推聪明于四逺也彼废疾者宜养当命有司均之境内今独免于所遇则所遗者多矣况赦罪人以挠有司之法尤非人君之体也惜哉孝文魏之贤君而犹有是乎○至并州刺史王袭治有声迹魏主嘉之袭教民多立铭道侧虚称其美魏主怒降袭号二等九月至洛阳诣故太学观石经霖雨不止诏诸军前发魏主戎服执鞭乗马而出羣臣稽颡于马前曰今者之举天下所不愿臣不知陛下独行何之臣等敢以死请魏主大怒曰吾方经营天下期于混壹而卿等屡疑大计斧钺有常卿勿复言防马将出于是安定王休等并慇勤泣諌魏主乃谕羣臣曰今者兴发不小动而无成何以示后茍不南当迁都于此王公以为何如欲迁者左不欲者右安定王等等相帅如右南安王桢进曰成大功者不谋于众今陛下茍辍南伐之谋迁都洛邑此臣等之愿苍生之幸也羣臣皆呼万歳时旧人虽不愿内徙而惮于南伐无敢言者遂定迁都之计李冲曰愿陛下暂还代都俟经营毕功然后临之魏主曰朕将廵省州郡至邺小停春首即还未宜归北乃遣任城王澄还平城谕留司百官曰此真所谓革矣王其勉之又使将军单于烈镇平城】集览【黈纩塞耳黈他口反黄色也纩新绵也以黄绵为九用组垂之于冕当两耳旁古者黈纩充耳所以塞聪示不外听也前旒蔽明旒垂玉也陆佃云王五冕旒皆十二不如是不为蔽明其诸臣之旒数虽不同然垂皆过目此真所谓革初魏主将迁都命王谌筮之遇革卦今故云然】
　　书法【前书大举伐齐此书至洛阳罢兵因而録之所以着谲也古之迁都不若是之欺矣】
　　魏关中乱讨平之
　　【北地民支酉聚众数千起安于长安北遣使告齐梁州刺史隂智伯智伯遣兵数千应之秦雍七州民皆响震众至十万各守堡壁以待齐救魏河南王干及穆亮与战皆不利酉等进向长安卢渊薛等拒击大破之降者数万渊唯诛首恶余悉不问获酉斩之】
　　冬十月魏营洛都
　　【魏主徴穆亮使与尚书李冲将作大匠董尔经营洛都设坛于滑台城东以告行庙任城王澄至平城众始闻迁都莫不惊骇澄援引古今徐以晓之众乃开伏澄还报魏主喜曰向非任城事不成矣】
　　魏以王肃为辅国将军
　　【王肃见魏主于邺陈伐齐之防魏主与之言不觉促席移晷自是器遇日隆人莫能间或屏左右语至夜分自谓相得之晚时魏主方议兴礼乐变华风凡威仪文物皆肃所定】
　　齐益州刺史刘悛坐赃禁锢
　　【初悛罢广司二州倾赀以献世祖家无留储任益州作金浴盆余物称是及齐主即位以悛所献减少怒欲杀之西昌侯鸾救之得免犹禁锢终身】集览【禁锢禁止锢塞其仕进之路而不得叙用也】书法【悛以进奉减少获罪书坐赃何追罪悛也上供有常数而悛刺三州皆倾赀以媚世祖及是不继嗣主怒之纲目书曰坐赃所以为剥下奉上之戒也其防深矣】
　　【甲齐主昭业隆昌元昭文延兴元高宗戍明帝鸾建武元魏太和十八年年】春正月齐以随王子隆为抚军将军
　　【西昌侯鸾将谋废立引萧衍与同谋荆州刺史随王子隆性温和有文才鸾欲徴之恐其不从衍曰随王虽有美名其实庸劣既无智谋之士爪牙唯仗司马垣歴生武陵太守卞白龙耳二人唯利是从若防以显职无有不来随王止须折简耳鸾从之徴二人并至续召子隆为抚军将军豫州刺史崔慧景高武旧将鸾疑之以衍为宁朔将军戍夀阳慧景惧白服出迎衍抚安之】
　　魏主南廵祭比干墓质实【一统志云比干墓在卫辉府城北一十里即武王所封者有石题曰殷太师比干之墓后魏孝文帝南廵亲幸吊祭刻文墓上】
　　【魏主过比干墓祭以太牢自为文曰呜呼介上胡不我臣】
　　书法【书嘉魏也纲目书祭臣六未有祭往世之贤者比干墓书祭一书封一皆予之也贞观十
　　九年】
　　齐萧鸾杀直閤将军周奉叔
　　【齐主昭业宠幸中书舍人綦母珍之朱隆之直閤将军曹道刚周奉叔宦者徐龙驹等有司相语曰宁拒至尊勅不可违舍人命龙驹常居舍章殿南面书勑左右侍直与齐主不异齐主自山陵之后即与左右防服游走市里掷涂赌跳作诸鄙戏世祖聚钱及金帛不可胜纪未朞歳用垂尽西昌侯鸾数諌不从心忌鸾欲除之以卫尉萧谌征南谘议萧坦之皆祖父旧人甚亲信之何后亦淫佚与左右杨珉通齐主恣之斋閤夜开无复分别鸾遣坦之入奏诛珉何后流涕救之坦之固请齐主不得已而许之鸾又启诛徐龙驹齐主亦不能违而心忌鸾益甚谌坦之见齐主狂纵日甚恐祸及己乃更劝鸾废立隂为耳目齐主不之觉也周奉叔恃勇挟势陵轹公卿鸾忌之使二人説齐主出奉叔为外援以为青州刺史将之镇称敕召入殴杀之齐主为南郡王时杜文谦为侍读至是常说綦母珍之曰天下事可知不早为计吾徒无类矣珍之曰计将安出文谦曰先帝旧人多见摈斥召而使之谁不慷慨若宻报奉叔使杀萧谌则宫内之兵皆为我用勒兵入尚书斩萧令两都伯力耳珍之不能用及鸾杀奉叔并收杀之】集览【綦毋复姓綦渠之反毋音无都伯犹汉都侯也汉左右都侯各一人主劔防士及天子有所收考】
　　魏以韩显宗为中书侍郎
　　【显宗上书曰窃闻舆驾今夏不廵三齐当幸中山蚕麦方急何以堪命愿早还北京以省诸州供张之苦洛阳宫殿故基皆魏明帝所造前世已讥其奢宜加裁损北都富室竞以第舍相尚宜加迁徙为之制度端广衢路通利沟渠陛下还洛阳轻将从骑王者于闱闼之内犹施警跸况渉履山河而不加三思乎至于景昃而食夜分而寝又非所以啬神养性保无疆之祚也伏愿陛下垂拱司契而天下治矣魏主颇纳之显宗麒麟之子也显宗又言州郡贡察有秀孝之名而无其实朝廷但检其门望不复弹坐如此则可令别贡门望何假冒秀孝之名哉夫门望者乃其父祖之遗烈何益于时益于时者贤才而已茍有其才虽屠钓奴虏圣主不耻以为臣茍非其才虽三后之坠于皁矣议者或云世无竒才不若取以门望此亦失矣岂可以世无周召遂废宰相耶但当较其寸长铢重者先叙之则贤才无遗矣人刑罚之要在于明当不在于重今内外之官欲邀当时之名争以深酷为无私迭相敦厉遂成风俗陛下居九重之内视人如赤子百司分万务之任遇下如仇雠是则尧舜止一人而桀纣以千百和气不至葢由于此又昔周公洛邑犹存宗周汉迁东都京兆置尹春秋之义邑有宗庙曰都况代京陵庙所托王业所基而可同之郡国乎谓宜建畿置尹一如故事古者四民异居欲其业专志定也太祖创基日不暇给然犹分别士庻不令杂居工伎屠沽各有攸处但不设科禁久而混殽今闻洛邑居民之制专以官位相从不分族类夫官位无常朝荣夕悴则是衣冠皁不日同处矣借使一里之内或习歌舞或讲诗书纵羣儿随其所之则必不弃歌舞而从诗书矣故使工伎之家习士人风礼百年难成士人之子效工伎容态一朝而就此乃风俗之原不可不察况今迁徙之初皆是公地分别工伎在于一言有何可疑而阙盛美又南人昔有淮北侨置郡县仍而不改名实难辨宜皆厘革小者幷合大者分置君人者以天下为家不可有所私比来颁赉动以千计若分以赐鳏寡孤独所济实多今直以与亲近之臣殆非周急不继富之谓也魏主善之】集览【景昃而食景日光也昃日西也书无逸篇自朝至于日中昃不遑暇食用思虑政事也垂拱垂衣拱手无为而天下治记玉藻篇疏云垂拱沓手也身俯手杳下垂也司契老子和太怨章圣人执左契而不责于人有徳司契无徳司彻林希逸云左契如今之合同文字一人得左一人得右有德者则司主此契而无求索之心三后之坠于皁皁卑贱人也左传昭三十二年三后之姓于今为庻是也周居洛邑犹存宗周宗周镐京也镐京有先周之宗社故曰宗周周之初武王居镐成王始营洛邑后犬戎攻宗周杀幽王平王东迁洛邑而犹不废宗周】
　　三月魏主还平城
　　【魏主至平城使羣臣更谕迁都利害燕州刺史穆罴曰今四方未定未宜迁都且征伐无马将何以克魏主曰廐牧在代何患无马尚书于果曰先帝以来久居于此一旦南迁众情不乐平阳公丕曰迁都大事当讯之卜筮魏主曰昔周召圣贤乃能卜宅今无其人卜之何益且卜以决疑不疑何卜黄帝卜而焦天老曰吉黄帝从之然则至人之知未然审于矣王者以四海为家或南或北何常之有朕之逺祖世居北荒平文始都东木根山昭成更营盛乐道武迁平城朕幸属胜残之运何为独不得迁乎羣臣乃不敢言】
　　夏四月魏罢西郊祭天
　　书法【祭天南郊古也魏世用西至有蹋坛绕天之称不经甚矣辛未虽正祀典西郊自若也及是罢之故书】
　　○竟陵王子良以忧卒考异【提要竟上有齐字良下无以忧二字按无统事冠以国当加齐字】
　　【司马公曰王融乗危徼幸谋易嗣君故以子良之贤王素守忠慎而不免忧死其所以然由融速求富贵而已轻躁之士乌可近哉】
　　书法【竟上缺齐字】
　　五月朔日食○魏遣使如齐
　　【魏遣散骑常侍王清石聘于齐清石世仕江南魏主谓曰卿勿以南人自嫌彼有知识欲见则见欲言则言凡使人以和为贵勿迭相矜夸见于辞色失将命之体也】
　　秋七月魏以宋王刘昶都督吴越楚诸军事镇彭城【魏以宋王刘昶为大将军镇彭城以王肃为府长史昶不能抚接义故卒无成功】
　　魏安定王休卒
　　【自卒至殡魏主三临其第葬日送之出郊乃恸哭而返】
