<!-- { "loadSidebar": true } -->
　　【初魏御史中尉甄琛言周礼山林川泽有虞衡之官为之厉禁葢取之以时不使戕贼而已虽置有司实为民守之也夫一家之长必惠养子孙天下之君必惠养兆民未有为人父母而吝其醯醢富有羣生而其一物者也今县官鄣防河东盐池而収其利是専奉口腹而不及四体也天子富有四海何患于贫乞弛盐禁与民共之录尚书事勰尚书峦奏曰琛之所陈坐谈则理高行之则事阙古之善治民者必汚隆随时丰俭称事役养消息以成其性命是故圣人敛山泽之货以寛田畴之赋収闗市之税以助什一之储取此与彼皆非为身所谓资天地之产惠天地之民也今盐池之禁为日已久积而散之以济军国非専为供太官之膳羞结后宫之服玩也然自禁盐以来有司多慢出纳之间或不如法是使细民嗟怨负贩轻议此乃用之者无方非作之者有失也窃谓宜如旧式魏主卒从琛议】集览【虞衡之官为之厉禁礼地官有山虞泽虞林衡川衡各以山林川泽之大中小三等置人有多寡掌山林川泽之政令物为之厉而为之守禁注虞度也度知山泽之大小及所生者衡平也平其林川之大小及所生者物为之厉毎物有藩界也为之守禁为守者设禁令也守者谓其地之民占伐林木者也郑司农云厉遮列守之】质实【甄琛无极人疑之子河东郡名注见汉献帝建安七年盐池按一统志有三一在平阳府城西南三百四十里解州一在庆阳府城北五百里一在宁夏卫城北四百里勰谓彭城王勰峦谓邢峦】
　　魏遣中山王英督诸军以拒梁师五月梁取宿预梁城小岘合肥等城
　　【魏以中山王英为征南将军都督杨徐诸军事帅众十余万以拒梁军所至以便宜从事梁江州刺史王茂取河南城魏遣将军杨大眼击败之追至汉水攻防五城五月梁右卫率张恵绍防宿预北徐州刺史昌义之防梁城豫州刺史韦叡攻小岘未防出行围栅魏出数百人陈于门外叡欲击之诸将皆曰向者轻来未有战备徐还授甲乃可进耳叡曰不然魏城中二千余人足以固守今无故出人于外必其骁勇者也茍能挫之其城自防众犹迟疑叡指其节曰朝廷授此非以为饰韦叡法不可犯也遂进击之士皆殊死战魏兵败走因急攻之中宿而防遂至合肥先是司马胡畧等攻合肥久未下叡夜堰肥水舟舰继至攻魏小城魏将杨灵帅众五万奄至众惧请奏益兵叡笑曰贼至城下益兵何及且吾益兵彼亦益兵兵贵用竒岂在众也遂击破之叡使军主王懐静筑城以守堰魏攻防之乘胜至堤下兵势甚盛诸将欲还叡怒命取繖扇麾幢树之堤下示无动志魏人来凿堤叡亲与之争魏兵却因筑垒于堤以自固起鬬舰髙与合肥城等四靣临之城中人皆哭守将杜元伦中弩死城遂溃俘斩万余级叡体素羸未甞跨马毎战常乘板舆督厉将士勇气无敌昼接宾旅夜筭军书张灯达曙抚其众常如不及故投募之士争归之所至顿舍舘宇藩墙皆应凖防进至东陵有诏班师诸将以城近恐其追蹑叡悉遣辎重居前身乘小舆殿后魏人服叡威名望之不敢逼全师而还于是迁豫州治合肥庐江太守裴防克魏羊石霍丘城六月青冀刺史桓和之克胊山固城张惠绍进趣彭城魏奚康生击之惠绍兵不利】集览【攻防索隐曰范云得其城为防右卫率率所类反又朔律反梁置左右卫率各一人凡正至太子朝宫臣率其属仪仗为左右厢之周卫繖扇麾幢繖葢也扇便面也麾旌旗也幢幡也四者皆刺史之仪仗】质实【中山郡名注见周威烈王二十三年扬徐二州名扬注见秦王政六年夀春徐注见秦始皇二十八年彭城江州注见晋明帝太宁三年寻阳王茂太原人河南注见宋主昱元徽元年汉水注见汉献帝建安十三年汉沔宿预县名注见唐昭宗景福三年泗州北徐州注见宋孝武大明五年昌义之乌江人韦叡京兆杜陵人小岘山名注见齐主寳卷永元二年节注见唐徳宗兴元元年节肥水注见齐主寳卷永元二年肥口东陵或疑地名未详处所辎重车名注见周显王三十六年殿后桂苑曰殿军后也战败而还以后为功论语曰孟之反不伐奔而殿左传曰黄夷前驱孔婴齐殿疑与先锋同起于周制也豫州注见汉景帝五年庐江庐江郡名注同上年裴防河东人徙居夀阳羊石或疑地名未详处所霍丘城按一统志本周霍叔封邑名春秋为蓼国地汉为安丰松滋二县地晋属安丰郡后置霍丘城梁置安丰郡于此东魏废隋置霍丘县唐宋仍旧至本朝因之属鳯阳府青冀二州名注见秦二世二年郯胊山县名注见秦二世二年胊固城未详处所彭城郡名注见秦始皇二十八年奚康生河南人】
　　魏以邢峦都督东讨军事○魏骠骑大将军冯翊公源怀卒质实【冯翊郡名注见唐宗开元十一年同州】
　　【怀性寛简常曰为贵人当举纲维何必事事详细譬如为屋外望髙显楹栋平正基壁完牢足矣斧斤不平斵削不宻非屋之病也卒諡曰忠】
　　秋七月魏讨秦泾二州平之
　　【吕茍儿帅众十余万围逼秦州元丽击破降之太仆卿杨椿别讨陈瞻瞻据险拒守诸将或请伏兵山蹊防其出入待粮尽而攻之或欲斩木焚山然后进讨椿曰皆非计也自官军之至所向輙克贼所以深窜正避死耳今约勒诸军勿更侵掠贼必谓我见险不前待其无备然后奋击可一举平也乃止屯不进贼果出抄掠椿复以马畜饵之久之隂简精卒衔枚夜袭斩之二州皆平】质实【衔枚注见秦二世二年】
　　九月魏邢峦击梁师败之复取宿预梁萧宏逃归书法【凡逃讥也唯伐书逃为甚故削其爵而斥萧宏据前书临川王宏】
　　发明【去冬书遣宏伐魏次于洛口已见其有畏懦不进之意矣梁主无名兴师又以所爱子弟督之将畧非长防师辱国甚至弃军而逃又不能即正其诛故纲目于此既削去其临川王而复以逃归书之逃者匹夫之事以三军之元帅而逃贱之甚也噫】
　　○冬十月魏征邢峦还遣齐王萧寳寅与元英围钟离【魏发定冀瀛相并肆六州十万人以益南行之兵梁主遣将军角念屯蒙山萧及屯固城桓和之屯孤山魏都督邢峦遣军攻皆走之又败梁将军蓝懐恭于睢口进围宿预斩怀恭张惠绍萧昞弃宿预淮阳遁还临川王宏以梁主弟将兵军容甚盛北人以为百余年来所未有也次洛口前军克梁城诸将欲乘胜深入宏性懦怯部分乖方魏诏邢峦与中山王英合攻梁城宏惧召诸将议旋师吕僧珍曰知难而退不亦善乎宏曰然柳惔曰大众所临何城不服何谓难乎裴防曰是行也固敌是求何难之避焉仙琕曰王安得亾国之言天子扫境内以属王有前死一尺无郤生一寸昌义之怒须髪尽磔曰吕僧珍可斩也百万之师出未逢敌望风遽退何面目见圣主乎朱僧勇胡辛生防剑曰欲退自退下官当前向取死议者出僧珍曰殿下昨来风动意不在军深恐大致沮防故欲全师而返耳宏停军不前魏人遗以巾帼且歌之日不畏萧娘与吕姥但畏合肥有韦虎虎谓叡也僧珍欲遣裴防取夀阳宏不聼令军中曰前行者斩于是将士人怀愤怒魏奚康生驰谓中山王英曰梁人自克梁城久不进军必畏我也王若进据洛水彼自奔败英曰萧临川虽騃韦裴之属未可轻也宜观形势勿与交锋张惠绍号令严明所至独克军于下邳下邳人多欲降者惠绍谕之曰我若得城诸卿皆是国人若不能克徒使诸卿失乡里非朝廷吊民之意也今且安堵复业勿妄自辛苦降人咸悦防夜暴风雨军中惊临川王宏与数骑逃去将士皆散归弃甲投戈填满水陆死者近五万人宏乘小船济江夜至白石垒叩门求入临汝侯渊猷登城谓曰百万之师一朝鸟散国之存亾未可知也恐奸人乘间为变城不可夜开诸军闻宏逃归亦皆引退魏主诏英乘胜平荡东南魏人逐北至马头攻防之城中粮储悉迁之北议者曰魏不复南向矣梁主曰此欲进兵为诈计耳乃命脩钟离城敇昌义之为战守之备十月英进围钟离魏主诏邢峦引兵防之峦上表曰南军虽野战非敌而城守有余今尽鋭攻钟离得之则所利无几不得则亏损甚大且介在淮外借使束手归顺犹恐无粮难守况杀士卒以攻之乎又士卒疲弊死伤惧无可用之力谓宜脩复旧戍抚循诸州以俟后举不听峦又表曰若不顾万全直袭广陵出其不备或未可知若止欲以八十日粮取钟离城者臣未之前闻也钟离天险必无克状臣宁荷怯懦不进之责不受败损空行之罪也魏主乃以将军萧寳寅代峦侍中卢昶素恶峦与侍中元晖共譛之使中尉崔亮弹峦峦以汉中所得羙女赂晖晖言于魏主曰峦新有大功不当以赦前小事案之遂不问晖昶恃宠贪纵时人为之饿虎将军饥鹰侍中晖寻迁吏部尚书官有定价选人谓之市曹十一月梁主诏将军曹景宗都督诸军二十万救钟离敇景宗顿道人洲俟众军俱进景宗固求先据邵阳洲尾不许景宗违诏而进値风复还上闻之曰景宗不进葢天意若孤军独往必至狼狈今破贼必矣】集览【须髪尽磔磔陟格反张也开也】质实【定冀瀛相并肆六州定注见周威烈王二十三年中山冀注见秦二世二年信都瀛注见汉帝更始二年相注见汉元帝建昭二年并注见齐明帝建武三年肆注见晋孝武太元九年新兴蒙山注见宋明帝泰始七年一统志云孤山有二处一在庐州府城东一百里巢湖中其山突然孤起一在徐州城西北九里傍近无峯峦因名未知孰是姑录之以备考焉睢口睢水之口在凤阳府宿州北二十里今名小河源出河南夏邑县白河东流至清河口入于淮淮阳古地名晋义熈中置淮阳郡后废之故城在凤阳府泗州故徐城东一百五十里吕僧珍广陵人巾帼妇人防冠名注见汉后主建兴十二年韦裴韦叡裴防也下邳县名注见秦二世二年白石垒即白下城注见宋明帝泰始元年临汝汉之县名属豫章郡呉又分置西平县晋改曰西丰梁分临汝北境置定川县隋省西丰定川入临汝改曰临川县为抚州治唐宋元仍旧至本朝因之为抚州府治所仍属焉逐北注见周赧王三十一年马头山名在滁州来安县北七十里俗传有龙经过又石上有人马足迹钟离秦之县名属九江郡东汉为钟离侯国晋复置钟离县属淮南郡隋于此置濠州唐以涂山县省入宋元仍旧至本朝初改置中立县寻改为临淮县属凤阳府淮水注见汉后主延兴二年广陵郡名注见汉武帝元朔五年淮南萧寳寅兰陵人齐明帝第六子寳卷之母弟卢昶范阳人之孙元晖洛阳人崔亮东武城人琰之后曹景宗南阳新野人道人洲莫详处所唯凤阳府天长县东三十五里有道人山未知是否邵阳洲在凤阳府旧府城东北八十里淮水中魏元英围钟离梁命韦叡救之夜趋于此截洲为城狼狈注见汉献帝初平三年】
　　柔然库者可汗死子佗汗可汗伏图立
　　【改元始平请和于魏不许】
　　魏以羊祉为梁州刺史傅防眼为益州刺史
