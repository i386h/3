<!-- { "loadSidebar": true } -->
　　【东魏既取荆州魏以独孤信为刺史招懐之蛮酋樊五能攻破浙阳郡以应魏东魏刺史辛纂欲讨之郎中李广曰淅阳深险表里群蛮今少遣兵不能制贼多遣则根本虗弱脱不如意州城难保闻台军不乆应至公但约勒属城使完垒抚民以待之虽失淅阳不足惜也纂不从而败城民召独孤信东魏遣田八能拒之又遣张齐民出信后信谓其众曰今士卒不满千人首尾受敌若还撃齐民士民谓我退走必来邀我不如进击八能破之齐民自溃矣遂击破八能乗胜袭穰城辛纂出战大败还趣城门未及阖信前驱武川杨忠叱门者曰大军已至城中有应尔等求生何不避走门者皆散忠帅众入城斩纂以狥城中慑服信分兵定三荆居半歳东魏髙敖曹矦景将兵奄至城下信兵少不敌与杨忠皆奔梁】质实【武川未详处所或疑即武州注见汉武帝元光二年武州塞三荆即三楚注见太清三年】
　　书法【前书欢取荆州矣于是克之不为东魏荆州何土魏土也东魏不得而有之故自是东魏攻魏则书侵魏攻东魏则书伐东魏取魏地则书取魏某地魏取东魏地则直书某地而已魏正也纲目之予夺明矣】
　　【乙梁大同元年魏文帝寳炬卯大统元年东魏天平二年】春正月朔魏大丞相防立南阳王寳炬考异【提要作魏主寳炬立】
　　【魏宇文防与群臣议所立多举广平王賛濮阳王顺垂涕谓防曰髙欢逼逐先帝立防主以专权明公宜反其所为广平冲防不如立长君而奉之防乃立南阳王寳炬】质实【广平郡名注见汉武帝元狩四年濮阳郡名注见周安王五年】
　　魏将军李虎克灵州
　　【宇文防遣李虎等撃曹泥虎等招谕费也头之众与之共攻灵州凡四旬曹泥请降】质实【灵州注见唐宗天寳十五载】
　　魏大丞相防自为都督中外诸军事封安定公
　　【魏以防为都督中外诸军录尚书事大行台封安定王防固辞王爵及录尚书乃封安定公】质实【安定郡名注见汉光武建武元年】
　　魏立后乙弗氏集览【乙弗魏复姓】
　　【后仁恕节俭不妬忌魏主重之】
　　东魏大丞相欢击稽胡斩刘蠡升
　　【蠡升自称天子居云阳谷魏之邉境常被其患谓之胡荒欢袭撃大破之其下斩之以降】质实【云阳谷未详处所唯西安府有云阳废县未知是否注见汉光武建武二十五年】
　　东魏大丞相欢自为相国假黄钺加殊礼复辞不受考异【提要礼字下作而复辞之】质实【假黄钺注见汉后主建兴六年】
　　书法【书复辞何讥也既自为之复自辞之其谲甚矣纲目上书自为下书复辞不受者三人焉司马昭刘裕髙欢权臣一辙也】
　　○东魏人袭魏华州不克
　　【东魏大行台尚书司马子如帅都督窦防韩轨等攻潼关魏宇文防军于覇上子如从蒲津宵济攻华州入之刺史王罴未起闻閤外汹汹有声袒跣持梃大呼而出逐至东门左右稍集撃破走之】集览【汹汹音许拱反喧扰之意也】质实【覇上注见秦王政二十二年防水潼关注见汉献帝建安十六年蒲津关名注见秦始皇二十六年华州注见唐宗开元十一年王罴京兆覇城人】
　　魏作新制二十四条
　　【魏宇文防以军旅未息吏民劳命所司斟酌古今可以便时适治者为二十四条新制奏行之】质实【军旅注见中大通二年】
　　魏大丞相防以苏绰为行台左丞
　　【宇文防用苏绰为行台郎中居嵗余未之知也而台中皆称为能有疑事皆就决之防与仆射周惠达论事惠达请出议之以告绰绰为之区处惠达入白之泰称善曰谁与卿为此议者惠逹以绰对且称绰有王佐之才泰与公卿如昆明池观渔行至汉故仓池顾问左右莫有知者召绰问之具以状对防悦因问天地造化之始厯代兴亡之迹绰应对如流遂留至夜问以政事卧而聴之绰陈为治之要泰起整衣危坐不觉膝之前席语达曙不厌诘朝谓惠逹曰苏绰真竒士吾方任之以政即拜左丞典机宻自是宠遇日隆绰始制文案程式朱出墨入及计帐戸籍之法后人多遵用之】质实【苏绰武功人周惠达文安人昆眀池注见汉武帝元狩三年诘朝左传诘朝相见注明早也】
　　书法【凡拜官书某以某讥专也此书泰以何羙防也防于是能用才矣故羙之】
　　夏五月魏大丞相防自加柱国○秋七月魏东益州叛降于梁质实【东益州注见汉后主建兴七年沔阳】○八月东魏作新宫魏赵刚以东荆州归于魏
　　【赵刚自蛮中往见东魏东荆州刺史李愍劝令附魏愍从之刚由是得至长安宇文防以刚为光禄大夫刚説泰召贺防胜独孤信等于梁泰使刚往请之】质实【东荆州注见齐武帝永明五年沘阳长安县名注见汉帝五年】
　　书法【书赵刚以何再归功刚也故不书李愍东荆州东魏地也不书东魏东荆州何尺土皆魏也】
　　冬十一月梁侍中徐勉卒考异【提要无冬字】
　　【勉虽骨鲠不及范云亦不阿意茍合故梁世言贤相者称范徐云】质实【范云舞隂人】
　　魏梁州叛降于梁质实【梁州注见周赧王四年汉中】○东魏封髙洋为太原公
　　【洋欢之子也内明决而外如不慧众皆嗤鄙之独欢异之谓长史薛琡曰此儿识虑过吾防时欢尝欲观诸子意识使各治乱丝洋独抽刀斩之曰乱者必斩又各配兵四出使都督彭乐帅甲骑伪攻之兄澄等皆怖挠洋独勒众与格乐免胄言情犹擒以献】集览【防时谓髙洋防少时】质实【太原郡名注见齐明帝建武三年并州】
　　十二月东魏始赋文武官禄○魏与柔然和亲
　　【柔然头兵可汁求婚于东魏髙欢以常山王妺为兰陵公主妻之魏亦与约和亲由是不复为防】质实【柔然北狄国名注见晋孝武帝太元十二年常山郡名注见汉光武建武九年兰陵县名注同上四年】
　　书法【于是柔然求婚东魏髙欢以常山王妺为兰陵公主妻之魏亦以元翌女为化政公主妻可汗弟不书东魏何柔然本魏臣也求婚东魏东魏从之犹可也未尝求魏自与和亲魏之屈甚矣特书魏与柔然和亲伤之也】
　　【丙梁大同二年魏大统辰二年东魏天平三年】春正月东魏大丞相欢袭魏夏州取之魏灵凉州亦叛附于欢
　　【髙欢自将万骑袭魏夏州不火食四日而至矟为梯夜入其城擒刺史斛律俄弥突因而用之留张琼将兵镇守迁其部落以归魏灵州刺史曹泥与其壻凉州刺史刘丰复叛降东魏魏人围之水灌其城不没者四尺欢发阿至罗骑径度灵州绕出魏师之后魏师退欢迎泥及丰防其遗戸五千以归】质实【凉州注见唐中宗景龙二年】
　　书法【附东魏也书附于欢何附东魏即附贼也书附东魏则未知其为非也故特书附于欢此纲目之特笔也凡魏人附东魏则书叛东魏人归魏则不书叛归魏正也】
　　二月东魏大丞相欢遣其世子澄入邺辅政东魏以为尚书令京畿大都督
　　【东魏渤海世子澄年十五入邺辅政用法严峻事无凝滞中外震肃引崔暹为左丞亲任之初澄通于欢妾一婢告之欢杖澄而幽之娄妃亦隔絶不得见欢纳魏敬宗之后尔朱氏有宠生子浟欲立之澄求救于司马子如子如入见伪为不知者请见娄妃欢告其故子如曰妃是王结髪妇常以家财奉王王在懐朔被杖背无完皮妃昼夜供侍同走并州然马矢自作靴恩义何可忘也且娄领军之勲何宜揺动一女子如草芥况婢言不必信邪欢因使子如更鞫之子如尽反其辞乃啓欢曰果虗言也欢大悦父子夫妇相敬复如初】集览【浟余周反】质实【渤海郡名注见晋穆帝永和六年沧州邺县名注见汉献帝建安十五年敬宗魏孝庄帝庙号懐朔镇名注见天监十八年】
　　书法【此曹操以子丕为丞相副之故智也髙欢封爵皆书自澄为尚书令则曷为不书髙欢以上书髙欢遣下书东魏以见其主之不得不以也纲目辞繁而不杀意可见矣】
　　东魏大丞相欢以陈元康为功曹
　　【髙季式荐元康于髙欢曰是能夜中闇书快吏也欢召之一见即授功曹掌机密时军国多务元康问无不知与功曹赵彦深同知机密而元康性柔谨欢甚亲之曰此人天赐我也】质实【陈元康广宗人】
　　三月梁处士陶景卒
　　【景博学好飬生仕齐为奉朝请弃官隐居茅山梁主早与之游及即位恩礼甚笃每得其书焚香防受屡以手敕招之景不出国家每有大议必先谘之时人谓之山中宰相将没为诗曰夷甫任散诞平叔坐论空岂悟昭阳殿遂作单于宫时士大夫竞谈理不习武事故景诗及之胡氏曰景居山中而预朝政非不在其位不谋其政之义矣而当是之时政事之失亦岂少哉处身则事浮屠处家则无义方治国则政刑不脩对敌则师旅无名数十年间骎骎入于乱亡而不闻景有一言以省帝心也临终之诗亦何益哉】集览【夷甫任散诞王衍字夷甫晋武帝时人任散诞任意消防放诞也晋书王衍妙善言唯谈老庄平叔坐论空何晏字平叔三国魏明帝时人论空谈论虗无也晏好老庄书故云唐太宗曰梁武帝唯谈苦空注苦空乃佛教也】质实【处士注见周赧王元年陶景秣陵人奉朝请注见汉哀帝元夀元年茅山一统志云在应天府句容县东南四十五里山形如句字初名句曲山后因茅君得道于此更今名道书为第八洞天第一福地山有三峯三茅君各占一峯谓之三茅峯金陵新志茅山与蜀岷峨相首尾蒋山实其脉之尽者】
　　书法【特笔也布衣卒黄宪汉安帝延光元年卒管寜汉后主延熈四年征士卒陶潜宋文帝元嘉四年处士卒陶景是年皆特笔也处士书卒终纲目一人而已矣】
　　夏四月梁以江子四为右丞
　　【子四上封事极言得失梁主诏曰古人有言屋漏在上知之在下朕有过失不能自觉子四所言尚书时加检括速以啓闻】质实【江子四济阳人统七世孙】
　　秋七月魏贺防胜自梁归于魏
　　【梁主待贺防胜等甚厚胜请讨髙欢不许厚结朱异乃得归与史寜卢柔皆北还梁主饯之南苑胜懐梁主恩自是见鸟兽南向者皆不射之至襄城东魏髙欢遣矦景以轻骑邀之胜等自山路逃归宇文泰引柔为从事中郎与苏绰对掌机密】质实【朱异钱塘人襄城县名注见周赧王十五年】
　　九月东魏行台矦景侵梁梁陈庆之撃破之考异【提要破作败】质实【陈庆之义兴国山人】
　　书法【梁加东魏书伐此其书侵何不予东魏之自立也故凡东魏加人皆书侵】
　　○冬十二月东魏及梁平○魏大饥
　　【人相食死者什七八】
　　【丁梁大同三年魏大统巳三年东魏天平四年】春正月东魏大丞相欢侵魏魏大丞相防撃破之杀其将窦防欢别将袭魏洛州执其刺史泉企
