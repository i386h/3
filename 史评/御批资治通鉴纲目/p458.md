<!-- { "loadSidebar": true } -->
　　【纪颇有武畧在蜀十七年南开宁州越嶲西通资陵吐谷浑内修耕桑盐鐡之政外通商贾逺方之利故能殖其财用噐甲殷积有马八千匹闻侯景防台城湘东王绎将讨之谓僚佐曰七官文士岂能匡济长史刘孝胜等劝纪称帝纪虽未许而大造乗舆车服防内寝殿柱绕节生花纪以为已瑞遂即帝位立子圆照为太子司马王僧畧参军徐怦固諌不从僧畧僧辩之弟怦勉之从子也初台城之围怦劝纪速入援纪意不欲行内衘之防人告怦反纪谓曰以卿旧情当使诸子无恙对曰生儿悉如殿下留之何益纪乃尽诛之亦杀僧畧永丰侯防叹曰王事不成矣善人国之基也今先杀之不亡何待纪征刘璠为中书侍郎使者八反乃至又苦求还中记室韦登私谓璠曰殿下忍而畜憾足下不留将致大祸璠正色曰卿欲缓颊于我邪我与府侯分义已定岂以夷险易其心乎殿下方布大义于天下终不逞志于一夫纪知必不为己用乃厚礼遣之】集览【越嶲注见汉武帝元鼎六年资陵西域国吐谷浑注见晋元帝建武元年七官官犹称官人湘东王绎于兄弟行第七故云平坡耕反防吁为反】质实【宁州注见汉武帝元狩元年永丰县名注见宋文帝元嘉十二年】
　　书法【自景之反纪之事止再书一书次于白帝一书称帝于成都属辞比事纪之罪不可掩矣武帝无义方之素当其在御诸子叛父兄弟心争及至临难莫顾其君而竞相吞噬其间可书者唯永安侯一人其次则南康武林二王而已湘东初未有功而飬冦贼以覆邦殄宗族以专利其心有大可诛者如纪如誉如詧如坚皆坐视社稷之亡而不救可胜叹哉】
　　发明【萧纪称帝纲目何以无贬词绎固纪之徒也绎不能救父兄之难与纪无异纪帝于蜀绎帝于江陵纪败而绎立若有少异然均非正嫡均为不义纲目虽欲抑扬而去取之不可得矣宜乎书法如此也欤】
　　侯景伏诛
　　【谢答仁闻侯景败欲北出之其党赵伯超据钱塘拒之侯瑱追及景于松江进击败之擒彭防等斩之景与腹心数十人单舸走将入海羊侃之子鹍为景都督杀之送尸建康传首江陵截其手送于齐暴景尸于市士民争取食之并骨皆尽溧阳公主亦预食焉景五子在北齐皆杀之赵伯超谢答仁皆降王僧辩并王伟等送于江陵始塟简文帝号其庙曰太宗】质实【一统志云松江在松江府城北七十里一名吴淞江源出太湖口东注于海书曰三江既入震泽底定此其一也】
　　盗窃梁传国玺归之于齐
　　【侯景之败也以传国玺自随使其侍中赵思贤掌之曰若我死宜沈于江思贤济江遇盗从者弃之草间至广陵以告郭元建元建取之送邺】质实【广陵郡名注见汉武帝元朔五年】
　　书法【张实谢尚得玺献之则书献此其书归何献者自下奉上之辞也归者自此纳彼之辞也一字之权衡审矣】
　　齐以杨愔为仆射尚太原公主质实【太原县名注见齐明帝建武三年公主即魏孝静帝之后也】
　　书法【大原公主何魏孝静后也纲目故后改号公主者三莽黄皇隋乐平皆以改号书此其不书何太原失节矣故不书改号○邱濬曰杨愔亦尝仕于东魏一旦国亡君弑而妻其母后禽兽之为也书之于册遗秽万年】
　　发明【按分注公主即魏孝静帝之后也然则何不以故魏后书之彼既失身于人安得复书故后哉王莽之女为平帝后莽簒汉之后欲夺而嫁之誓而弗许洎汉兵诛莽纲目特以孝平皇后自焚崩书之所以褒其全节虽莽彊易其号曰黄皇室主而纲目亦不之予也知乎此则太原公主之义断可识矣杨愔为人臣子乃妻故帝后书之于册岂得无罪宜乎他日亦不免也】
　　梁遣兵救南郑魏人败之质实【南郑县名注见周安王十五年】
　　【杨干运至剑北魏逹奚武逆击破之刘璠还至白马西为武所获送长安宇文泰素闻其名待之如旧交时南郑乆不下武请屠之泰将许之璠请之不许泣请不已泰曰事人当如是乃从其请】集览【剑北剑阁之北也剑阁注见三国汉后主炎兴元年白马西南夷地在广汉郡汉武置武都郡有白马山在绵州魏城县西】
　　梁以王僧辩为司徒陈霸先为征虏将军开府仪同三司○王伟等伏诛考异【王伟上误以圈隔】
　　【湘东王诛王伟吕季畧周石珍严亶于市赵伯超伏知命饿死于狱以谢答仁不失礼于太宗特宥之初伟于狱中上诗王爱其才欲宥之有言于王者曰伟作檄文甚佳王求得之见其有湘东一目之语乃怒诛之胡氏曰侯景叛乱为之画谋赞决者皆王伟也春秋治乱臣贼子尤严于其党若使人知乱贼之不可与则不能自立而乱少弭矣若王伟者幸生获之数其恶逆戮诸市朝犹未足以雪人神之愤洗灭亡之耻乃以吟咏篇章欲脱其死及其诛也又以一言靳己之故是萧绎喜怒生杀皆为己私而不念君父也岂不悖哉】集览【伏知命伏姓也本伏羲后靳己左传注戯而相愧曰靳服防曰耻而恶之】
　　梁以鲁悉达为北江州刺史
　　【扶风民鲁悉达纠合乡人以保新蔡力田蓄谷时江东饥乱饿死者什八九遗民携老防归之悉达分给粮廪全济甚众招集晋熙等五郡尽有其地使其弟广达将兵从王僧辩讨侯景故因而命之】质实【北江州注见武帝太清二年扶风郡名注见周显王八年新蔡县名注见汉宣帝甘露二年晋熈郡名注见简文帝大寳元年】
　　齐人侵梁围秦郡陈霸先击败之
　　【齐主使潘乐郭元建将兵围秦郡行台辛术諌曰朝廷与湘东王信使不絶阳平侯景之土取之可也今王僧辩已遣严超达守秦郡何得争之且水潦方降不如班师弗从陈霸先命徐度引兵助守齐众七万攻之甚急僧辩使杜崱救之霸先亦自欧阳来防与战破之斩首万余级】质实【秦郡注见陈宣帝大建五年阳平本汉平安县地名属广陵郡东汉改为安宜县梁置阳平郡隋初废郡以县属江都郡唐初于县置仓州寻处州以县属楚州上元中以获定国寳更为寳应县宋初因之寳庆中陞为州后又陞为军元初为寳应军路改安宜府后罢为寳应县属髙邮府本朝因之改属扬州府】
　　齐以辛术为吏部尚书
　　【自魏迁邺以来大选之职知名者数人互有得失高澄少年高朗所蔽者疎袁淑徳沈宻谨厚所伤者细杨愔风流辩给取士失于浮华唯术性尚贞明取士必以才噐循名责实新旧参举管库必擢门阀不遗考之前后最为折】集览【大选之职东魏静帝改停年格铨擢贤能又沙汰尚书郎妙选人地以充之管库必擢记檀弓所举于晋国管库之士七十有余家注管库之士府史以下官长所置也举之于君以为大夫士也管键也库物所蔵左传晋文子举管库士盖以其贤不以其位之卑门阀不遗门家世也阀积功也杜甫诗文人借才地门阀冠云霄注引汉朱傅传赍伐阅诣府顔师古曰伐功劳也阅所经歴也车千秋传无阀阅功劳注阀积功也阅经厯也唐六典以上通用乌头大门又曰表掲又曰阀阅云表掲阀阅是也俗呼櫺星门最为折陟冲反折平也言辛术取士极得其当】
　　书法【书辛术何善其职也高齐之世书以为吏部尚书者辛术一人而已】
　　梁秦梁刺史萧循以州降魏
　　【魏逹奚武遣左丞栁带韦入南郑説萧循曰足下所固者险所恃者援所保者民今险不足固援不可恃民不可保而宗国防乱社稷无主欲谁为为忠乎循乃请降魏开府仪同三司贺兰徳愿请攻之大都督赫连达曰不战而获城防之上者岂可利其子女贪其货财而不爱民命乎且观其士马犹彊城池尚固攻之纵克必彼此俱伤如困兽犹鬬则成败未可知也武曰公言是也乃受循降获男女二万口而还于是剑北皆入于魏】质实【秦梁二州名秦注见汉光武建武元年天水梁注见周赧王四年汉中】书法【以州降矣不书叛何薄循罪也曷为薄之先是湘东求援于魏命循与魏南郑循不可魏攻之及是援絶遂降然则循之降魏绎为之也故降不书叛而书其归】
　　秋七月梁陈霸先围广陵不克引还
　　【齐政烦赋重江北之民不乐属齐其豪杰数请兵于王僧辩僧辩以与齐通好不许七月广陵侨人朱盛等潜聚党谋袭杀齐刺史温仲邕遣使求援谋泄霸先因进军围广陵齐主使告王僧辩及霸先曰请释广陵之围必归广陵歴阳两城霸先引兵还京口江北之民从霸先济江者万余口】质实【厯阳郡名注见汉冲帝永嘉元年】
　　梁萧循自魏归于江陵
　　【萧循之降魏也宇文泰许其南还乆而未遣从容问刘璠曰我于古谁比对曰璠常以公为汤武今日所见曾桓文之不如泰曰何也对曰齐桓存三亡国晋文不失信于伐原语未竟泰抚掌曰我解尔意乃厚礼循遣还江陵循以文武千家自随湘东王疑之遣使觇察命刼窃其财循啓输马仗王乃安之】集览【齐桓存三亡国左传僖十九年齐桓公存三亡国以属诸侯注三亡国鲁卫邢闵元年省鲁难僖元年城邢二年封卫晋文不失信于伐原左传僖二十五年晋侯围原命三日之粮原不降命去之谍出曰原将降矣军吏曰请待之公曰信国之寳也民之所庇也得原失信何以庇之退一舍而原降】
　　冬十月齐筑长城
　　【自黄栌岭起长城北至社平戌四百余里置三十六戌】质实【黄栌岭未详处所】
　　梁湘州刺史王琳下狱其长史陆纳入于湘州以叛【琳本防稽兵家其姊妹皆入湘东王宫故琳少在王左右琳好勇倾身下士所得赏赐不以入家麾下万人多江淮群盗从王僧辩平侯景与杜龛功居第一在建康恃宠纵暴僧辩不能禁乃宻啓王请诛琳王以琳为湘州琳自疑及祸使长史陆纳帅部曲赴州身诣江陵谓纳等曰吾若不返子将安之咸曰请死之相泣而别至江陵王下琳吏以子方畧代琳以黄罗汉为长史使与太舟卿张载至巴陵据琳军载有宠于王御下峻刻荆人疾之如讐至军陆纳及士卒并哭不受命杀载以罗汉清谨而免之与诸将引兵袭据湘州】质实【防稽郡名注见汉和帝永元元年麾下注见汉献帝建安十四年巴陵郡名注见宋文帝元嘉三年湘州注见汉献帝兴平元年长沙】
　　十一月梁主绎立
　　【梁公卿藩镇数劝进于湘东王王遂即位于江陵是日不升正殿公卿陪列而已侯景之乱州郡大半入魏自巴陵以下至建康以长江为限荆州界北尽武宁西拒硖石岭南复为萧勃所据诏令所行千里而近民戸着籍不盈三万】质实【武宁郡名注见汉光武建武九年荆门硖口注见汉献帝建安二十四年岭南道名注见秦始皇三十三年】
　　梁以萧循为湘州刺史陆纳袭巴陵循击败之
　　【陆纳袭击衡州刺史丁道贵于渌口破之降其众梁主闻之征王僧辩等与萧循共讨纳循军巴陵以待之顷之纳请降求送妻子循曰此诈也必将袭我乃宻为之备纳果夜以轻兵继至鼔噪军中皆惊循坐胡床于垒门望之畧无惧色徐部分将士击之获其一舰纳退保长沙】集览【渌口地名渌水之口也在湘东郡】质实【衡州注见宋文帝元嘉十六年湘东一统志云渌水在长沙府醴陵县学前其水涌自地脉如丝如雾用白噐入水酌而澄之其色深緑可以书字每出则其嵗科举中者必多】
　　【癸梁承圣二年魏主钦酉二年齐天保四年】春正月魏太师泰自加都督中外诸军事○二月突厥伊利可污死弟木杅可污俟斤立
　　【伊利死子科罗立号乙息记可污寻卒舍其子摄图而立其弟俟斤号木杅可汗木杅刚勇多智畧善用兵隣国畏之】集览【木杅可汗号也杅于胡反或音古按反俟斤可汗名也俟渠之反】
