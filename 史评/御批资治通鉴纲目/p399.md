<!-- { "loadSidebar": true } -->
　　○魏秦州刺史于洛矦有罪伏诛
　　【洛矦性残酷刑人或断腕防舌分悬四体州民皆反有司劾之魏主遣使至州宣告吏民然后斩之济州刺史韩麒麟为政尚寛从事刘普庆説曰公杖节方夏而无所诛斩何以示威麒麟曰刑罚所以止恶仁者不得已而用之今民不犯法又何诛乎若必断斩然后可以立威当以卿应之普庆慙惧而退】质实【秦州注见周赧王十二年蒲坂济州注见汉景帝三年济南】







　　御批资治通鉴纲目卷二十七
<史部,史评类,御批资治通鉴纲目>
　　钦定四库全书
　　御批资治通鉴纲目卷二十八
　　【起甲子齐武帝永明二年魏孝文帝太和八年○尽丙子齐明帝建武三年魏孝文帝太和二十年】考异【提要分注齐明帝作齐高宗魏孝文作魏高祖】凡十三年
　　【甲齐永明二年子魏太和八年】春正月齐以竟陵王子良为司徒【子良齐主之子也少有清尚倾意賔客开西邸多聚古人器服以充之范云萧琛任昉王融萧衍谢眺沈约陆倕并以文学见亲号曰八友栁恽王僧儒江革范缜孔休源亦预焉子良笃好释氏招致名僧讲论或亲为赋食行水世颇以为失宰相体范缜盛称无佛子良曰君不信因果何得有富贵贫贱缜曰人生如树花同发随风而散或拂帘幌坠茵席之上或闗篱墙落粪溷之中坠茵席者殿下是也落粪溷者下官是也贵贱虽殊因果何在子良无以难缜又着神灭论以为形者神之质神者形之用也神之于形犹利之于刀未闻刀没而利存岂容形亡而神在哉子良使王融谓之曰卿才美何患不至中书郎而故乖刺为此甚可惜也宜急毁之缜大笑曰使缜卖论取官已至令仆矣萧衍好筹畧冇文武才干王俭深器之曰萧郎出三十贵不可言后子良启以范云为郡齐主曰闻其恒相卖弄朕不复穷法当宥之以逺子良曰不然云动相规诲谏书具存遂取以奏凡百余纸辞皆切直齐主叹息谓子良曰不谓云能尔方使弼汝何宜出守文惠太子尝出东田观获顾谓众賔曰刈此亦殊可观众皆唯唯云独曰三时之务实为长勤伏愿殿下知稼穑之艰难无狥一朝之宴逸】
　　夏六月齐以茹法亮为中书舍人
　　【时中书舍人四人各住一省谓之四户以法亮及吕文显等为之权倾朝廷饷遗歳数百万法亮语人曰何须求外禄此一户中年办百万葢约言之也后因天文有变王俭极言文显等专权狥私所致齐主不能改】
　　秋魏始班禄
　　【魏旧制户调帛二疋絮二斤丝一斤谷二十斛又入帛一疋二丈委之州库以供调外之费所调各随上所出至是始班俸禄而户増调帛三疋谷二斛九斗以给之调外亦増二疋禄行之后赃满一疋者死旧律枉法十疋义赃二十疋罪死至是义赃一疋枉法无多少皆死秦益刺史李洪之以外戚贵显首以赃败赐死余守宰死者四十余人受禄者无不局赇赂殆絶然吏民犯他罪者魏主率寛之疑罪奏谳多减死徙边都下决大辟歳不过五六人州镇亦简久之淮南王佗奏请依旧断禄太后召羣臣议之中书监高闾以为饥寒切身慈母不能保其子今给禄则廉者足以无滥贪者足以劝慕不给则贪者得肆其奸廉者不能自保诏从闾议○闾又表以为北狄所长者野战所短者攻城若以狄之所短夺其所长则虽众不能成患虽来不能深入又狄散居野泽随逐水草战则与家业并至犇则与畜牧俱逃不赍资粮而饮食自足是以歴代能为边患六镇势分倍众不鬭互相围逼难以制之请依秦汉故事于六镇之北筑长城择要害地开门造城置兵捍守狄既不攻城野掠无获草尽则走终必惩艾计六镇东西不过千里一夫一月之功可城三歩之地彊弱相兼不过用十万人一月可就虽有暂劳可以永逸凡长城有五利罢游防之苦一也北部放牧无抄掠之患二也登城观敌以逸待劳三也息无时之备四也歳常游运永得不匮五也魏主优诏答之】
　　冬十月齐以长沙王晃为中书监
　　【初太祖临终以晃属齐主使处辇下近藩勿令逺出且曰宋氏若非骨肉相残他族岂得乗其弊汝深诫之旧制诸王在都唯得置捉刀四十人至是晃自南徐刺史罢还私载数百人仗齐主闻之大怒将纠以法豫章王嶷叩头流涕曰晃罪诚不足宥陛下当忆先朝齐主垂泣而罢然终不被亲宠武陵王多才艺而踈悻亦无宠尝侍宴醉伏地貂抄肉柈帝笑曰肉污貂对曰陛下爱羽毛而疎骨肉帝不悦】集览【辇下近藩辇毂之下谓京师也藩谓藩屏也捉刀捉执刀防为仪仗之人貂抄肉拌侍中中常侍之冠以貂尾为饰抄平声畧拂过也柈与槃通】
　　高丽王琏入贡于魏亦入贡于齐
　　【时高丽方彊魏置诸国使邸齐第一高丽次之】
　　十一月齐以始兴王鉴为益州刺史
　　【益州自晋以来皆以名将为刺史至是大度獠恃险骄恣刺史陈显达遣使责其租赕獠杀其使显达分部将吏声言出猎夜袭斩之男女无少长皆死而刼帅韩武方亦聚党为暴郡县不能禁乃以鉴为刺史鉴至上明武方出降长史请杀之鉴曰杀之失信无以劝善乃启宥之于是蛮夷为冦者皆望风降附道路或云陈显达不肯就徴而显达使至咸劝鉴执之鉴曰显达立节本朝必自无此居二日闻显达已迁家出城矣鉴时年十四喜文学器服如素士蜀人悦之】集览【大度獠獠行绞反又音老西南夷谓之獠租赕租田赋也赕吐滥反夷人以财赎罪】
　　齐増封豫章王嶷四千户
　　【宋元嘉之世诸王入斋阁得白服帬帽唯出太极四庙乃备朝服自后此制遂絶齐主于嶷友爱听依元嘉故事嶷固辞唯车驾至其第乃白服乌帽侍宴至于器服制度动皆陈启务从减省又尝求解扬州以授竟陵王子良齐主曰毕汝一世无所多言嶷长七尺八寸善修容范出入殿省见者肃然太祖尝欲以为太子而嶷事齐主愈谨故友爱不衰】集览【帬帽皆燕居所服帬古裙字】
　　【乙齐永明三年丑魏太和九年】春正月魏禁防纬巫卜
　　【诏曰图防之兴出于三季既非经国之典徒为妖邪所凭今皆焚之留者以大辟论又严禁诸巫觋及委巷卜筮非经典所载者】集览【防纬徐广曰凡防纬皆言将来之验也防纎也言其义纎微也纬有七纬易纬书纬诗纬礼纬乐纬孝经纬春秋纬葢汉末夏贺良之徒为之以为有经必有纬也后汉张衡以为防书出于哀平之世虚伪之徒要世取资者所为梁武时许懋曰纬书曲説非正经之通谊委巷记檀弓注委巷犹街里委曲所为也】
　　书法【自晋武书禁星气防纬至苻秦而书禁老庄图防于是复书魏禁防纬巫卜皆纲目所予也终纲目书禁图防五详晋丁亥年】
　　齐复立国学
　　【释奠先师用上公礼】
　　书法【复立何尝罢也于是丧三年矣纲目国学书复二唐代宗大歴元年】
　　三月魏主封诸弟皆为王考异【诸上漏其字】
　　【太后置学舘选师傅以教诸王始平王勰于兄弟最贤敏而好学善属文魏主尤竒爱之后徙封为彭城王】
　　书法【书着友爱也与书封诸舅皆为列侯者异矣故书主】
　　夏五月齐以王俭领国子祭酒
　　【自宋世祖好文章士大夫无专经者俭少好礼学及春秋言论造次必于儒者由是衣冠翕然更尚儒术俭撰次朝仪国典晋宋故事无不谙忆当朝理事断决如流博议引证无能异者令史咨事常数十人賔客满席应接无滞十日一还学监试诸生中卷在庭劒卫令史仪容甚盛作解散髻斜揷簮朝野多慕效之俭尝谓人曰江左风流宰相唯有谢安意以自比也上深委仗之士流选用奏无不可】
　　秋七月魏以梁弥承为宕昌王
　　【初宕昌王梁弥机死子弥博立为吐谷浑所逼犇仇池魏仇池将将穆亮以弥承为众所附击走吐谷浑立之而还】
　　冬十月魏诏均田
　　【魏初民多防附防附者皆无官役而豪彊防敛于于公赋给事中李安世上言歳饥民流田业多为豪右所占夺虽桑井难复宜更均量使力业相称又所争之田宜限年断事久难明悉归今主以絶诈妄魏主善之由是始议均田十月诏诸男夫十五以上受露田四十亩妇人二十亩奴婢依良丁牛一头受田三十亩限止四牛所授之田率倍之三易之田再倍之以供耕作及还受之盈缩人年及课则受田老免及身没则还田奴婢牛随有无以还受初受田者男夫给二十亩课种桑五十株受田皆为世业终身不还恒计见口有盈者无受无还不足者受种如法盈者得卖其盈诸宰民之官各随近给公田有差更代相付卖者坐如律】集览【圴田均平也本作均给天下人田露田杜佑通典注不栽树者谓之露田三易之田礼地官不易之地家百畮一易之地家二百畮再易之地家三百畮注不易之地歳歳可种是为上田一易之地两歳一种是为中田再易之地三歳一种是为下田】
　　书法【王莽诏民男口不盈八而田过一井者分予族里纲目不书书不得卖买而已于是魏诏均田则书之予魏也书均田始此纲目书均田三是年隋开皇十二年大业五年】
　　魏以任城王澄为都督梁益荆州军事考异【为字羡柔然犯魏塞魏任城王澄率众拒之柔然遁去氐羌反诏以澄为梁州刺史澄至州讨叛柔服氐羌皆平】
　　唐富阳民唐防之作乱
　　【初太祖命虞玩之等检定黄籍齐主即位别立校籍官置令史限日得数巧外监吕文度启上籍被却者谪戍縁淮十年民多逃亡避罪富阳民唐防之因以邪术惑众三吴却籍者犇之众至三万文度与茹法亮吕文显皆以奸谄有宠文度专制兵权领军守虚位而已法亮权势尤盛王俭常曰我虽有大位权寄岂及茹公耶】集览【黄籍籍簿书也编户之文以黄表之故曰黄籍犹今之青册巧外监官名也】正误【限日得数巧外监吕文度启今按巧字属上文为句通鉴本文云限人一日得数巧巧谓奸伪言毎人一日限其校得奸伪数事也外监官名属中领军而亲任过之纲目宋孝武帝大明八年外监所统委领军王谟亦其证也】
　　柔然部真可汗死子伏名敦可汗豆崘立
　　【丙齐永明四年寅魏太和十年】春正月朔魏主朝防始服衮冕
　　书法【魏世礼乐之事纲目于其始毎详书之予之也】
　　○齐讨唐防之平之
　　【唐防之攻陷钱塘东阳杀太守齐发禁兵击斩之乗胜纵掠军还军主陈天福坐弃市天福齐主宠将也既伏诛内外震肃遣使慰劳遭贼郡县百姓被驱逼者悉无所问】
　　武都王杨后起卒种人集始立考异【立当作嗣】考证【当去杨姓立当作代之】○魏置三长定民户籍
　　【魏无邻党之法唯立宗主督防民多隠防三五十家始为一户内秘书令李冲上言宜凖古法五家立邻长五邻立里长五里立党长取乡人彊谨者为之邻长复一夫里长二夫党长三夫三载无过则升一等其民调一夫一妇帛一匹粟二石大率十疋为公调二疋为调外费三疋为百官俸此外复有杂调八十一子不从役孤老贫病不能自存者三长内迭养食之诏百官议中书令郑羲等皆以为不可太尉丕曰此法若行公私有益但方秋校比民必劳怨请至冬遣使于事为宜冲曰民可使由之不可使知之若不因调时民徒知立长校户之勤未见均徭省赋之益心必生怨及今行之令得其利则差易矣太后从之民始皆愁苦豪彊者尤不愿既而课调省十余倍上下安之】集览【复一夫复芳目反除也除免其一夫徭役若不因调为句调去声谓宜因校户而定其课调时民属下句谓当时之民也】正误【若不因调时今按时字当属上文为句谓秋成徴收课调之时也】
