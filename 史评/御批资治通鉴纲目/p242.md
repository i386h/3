<!-- { "loadSidebar": true } -->
　　冬十月魏作寿陵集览【魏作夀陵纲目书之讥非礼也家语曰孔子在宋见桓魋自为石椁冉子曰礼凶事不豫此何谓也孔子曰既死而议諡諡定而卜葬既葬而立庙皆臣子之事非所豫属也况自为之】
　　【魏主丕表首阳山东为夀陵作终制务从俭薄不蔵金玉一用瓦器】质实【首阳山注见武帝元鼎五年】
　　吴王权改元拒魏十一月魏主丕自将击之
　　【吴王权以扬越蛮夷未平卑辞上书魏主丕求自改厉若必不见置当奉还土地民人寄命交州以终余年丕报曰朕之与君大义已定若登朝到夕召兵还耳于是权改元黄武临江拒守丕自许昌南伐之】集览【若登朝到登吴太子名】质实【越二州名掦注见武帝元朔五年淮南越注见和帝永元元年防稽】
　　书法【权尝书降魏矣此其不书叛书拒何恶魏也故虽书魏封权为吴王而尝斥名孙权不予其受魏封也于是改元拒魏然后书吴王权而国自是得称吴纲目之恶魏深矣然则其书改元也许之乎书改元所以着其拒魏之寔非予之也】
　　是月晦日食○吴人来聘遣大中大夫宗玮报之【癸卯】后主建兴元年【魏黄初四年吴黄武二年】考异【提要及紫阳书院刋本并大书三年后主建兴元年按名号例曰凡正綂之君秦汉以下曰帝凡无统之君汉以后称帝者曰某主则此当依晋帝奕例书曰帝禅今刋本纲目及提要仍书后主与齐髙纬陈叔寳同称则为无统之君而非正统之帝矣然陈志昭烈称先主纲目革其号大书昭烈皇帝而后主未革旧史盖当时録者因史旧文而朱子偶未及改也又按改元例曰凡中歳而改元关义理得失者以前为正而注所改于下注曰章武三年五月后主即位改元建兴通鉴于目録举要自是年之首即称建兴凡若此类非惟失其事实而于君臣父子之教所害尤大故今正之已上并凡例注今纲目刋本于歳首即书建兴元年而不着章武三年然唐中宗景龙四年六月睿宗即位睿宗太极元年八月宗即位纲目皆分注嗣君改元于先帝之末年至次年始大书睿宗皇帝景云二年宗皇帝开元元年则此建兴元年大书亦门人书生钞録旧史之误当从提要及紫阳书院刋本大书三年分注帝禅建兴元年而明年大书帝禅建兴二年】考证【当去此六字补书三年分注帝禅建兴元年】
　　书法【始不逾年改元也】
　　春魏师攻濡湏别将围江陵皆不克引还考异【提要无引还二字按濡须上当有吴字】
　　【曹仁以歩骑数万向濡湏朱桓兵才五千人诸将皆惧桓曰胜负在将不在众寡兵法称客倍而主人半者谓俱在平原而士卒勇怯等耳今仁非智勇士卒甚怯千里歩涉人马罢困桓与诸君共据髙城临江背山以逸待劳以主制客此百战百胜之势虽曹丕自来尚不足忧况仁等邪乃偃旗鼔示弱以诱之仁遣其子泰攻濡湏城分遣常雕王双等袭中洲中洲者桓部曲妻子所在也桓遣别将击雕等而身自拒泰泰烧营退桓遂斩雕虏双初吕蒙病笃吴王权问曰卿如不起谁可代者防曰朱然胆守有余可任也防卒权使然镇江陵及曹眞等围之中外断絶城中兵多肿病堪战栽五千人眞等起土山凿地道弓矢雨注将士皆失色然无恐意方厉兵伺隙攻破魏两屯时江水浅陿夏侯尚欲乗船将歩骑入渚中安屯作浮桥南北徃来议者多以为城必可防董昭上防曰今屯渚中至深也浮桥而济至危也一道而行至陿也三者兵家所忌而今行之恐渚中精鋭将转而为吴矣加江水向长一旦暴増何以防御魏主丕即诏尚等促出吴人两头并前魏兵一道引去仅而获济吴已作荻筏欲烧桥尚退而止后旬日江水大涨丕谓昭曰君论此事何其审也防大疫丕悉召诸军还洛阳初丕问贾诩曰吾欲伐不从命以一天下吴蜀何先对曰刘备有雄才诸葛亮善治国孙权识虚实陆逊见兵势据险守要泛舟江湖皆难卒谋也用兵之道先胜后战量敌论将故举无遣防今羣臣无备权对虽以天威临之未见万全之势也丕不纳军竟无功】质实【一统志云濡须城名在庐州府无为州东北五十五里中洲有二处一在长沙府浏阳县学前谚云中洲过学前浏阳出状元一在郴州城东郴江中废太平寺前上有尧舜禹汤庙水涨则洲浮防云沙洲生到太平前郴州出状元按此二处未知孰是姑录以备考焉】
　　夏四月帝崩于永安丞相亮受遗诏辅政五月太子禅即位尊皇后曰皇太后封亮为武乡侯领益州牧考异【提要即位下有改元二字】考证【五月下当补书奉防还成都五字】
　　【诸葛亮至永安帝病笃命亮辅太子禅以尚书令李严为副帝谓亮曰君才十倍曹丕必能安国终定大事嗣子可辅辅之如其不可君可自取亮涕泣曰臣敢不竭股肱之力效忠贞之节继之以死帝又诏勅禅曰勿以恶小而为之勿以善小而不为惟贤惟徳可以服人汝父徳薄不足效也汝与丞相从事事之如父亮奉防还成都以严为中都护留镇永安禅即位时年十七大赦改元封亮为武乡侯领益州牧政事咸取决焉亮乃约官职修法制发教与羣下曰夫参署者集众思广忠益也若逺小嫌难相违覆旷阙损矣违覆而得中犹弃敝蹻而获珠玉然人心苦不能尽惟徐元直处兹不惑又董防宰参署七年事有不至至于十反来相启告茍能慕元直之十一防宰之勤渠有忠于国则亮可少过矣又曰昔初交州平屡闻得失后交元直勤见启诲防宰每言则尽伟度数有諌正虽资性鄙暗不能悉纳然与此四子终始好合亦足以明其不疑于直言也伟度者亮主簿胡济也亮尝自挍簿书主簿杨颙谏曰为治有体上下不可相侵请为明公以作家譬之今有人使奴执耕婢典防鸡司晨犬吠盗牛负重马涉逺私业无旷所求皆足雍容髙枕饮食而已忽一旦尽欲以身亲其役形疲神团终无一成岂其智之不如奴婢鸡狗哉失为家主之法也是故古人称坐而论道谓之三公作而行之谓之士大夫丙吉不问死人陈平不知钱谷彼诚逹于分位之体也今公躬校簿书流汗终日不亦劳乎亮谢之及颙卒亮垂泣三日】集览【若逺小嫌难相违覆旷阙损矣违犹终日不违之违有所恠问也覆谓反覆来相启告也凡事不欲阿防茍从若逺避嫌疑不相违覆则职业旷废政教阙失我无益矣敝蹻史记虞卿蹑蹻注徐广曰蹻草履也索隠曰音脚元直徐庻字防宰董和字州平名也姓崔】质实【李严南阳人杨颙防阳人徐庻长社人丙吉不问死人丙吉鲁国人汉宣帝时为廷尉监宣帝生数月坐卫太子事繋狱吉择谨厚女徒保飬之及帝即位吉不伐功后知之封愽阳侯神爵中拜相卒諡定图形麟阁事见宣帝神爵三年陈平不知钱谷陈平注见昭烈帝章武三年钱谷事在文帝元年】
　　书法【贺善賛曰徳未西纲目多恕辞领徐州不书自归操书归许操以为豫州书诏以为至书见诸葛于隆中则纲目以来一书而已然其得涪城也书据牧益州也书自王汉中也书自立存献帝也献帝既废于是特书即皇帝位如髙光又掲其纪元而大书之后太子书皇存书帝没书崩纲目于徳非私也唯其正而已矣○自宣帝之末书受遗诏是后无闻焉于是复书亮其人也终纲目书受遗诏六详武帝后元二年司马懿书受遗不书诏不与焉】
　　六月魏大水○益州郡耆帅雍闿等以四郡叛
　　【初益州郡耆帅雍闿杀太守求附于吴又使郡人孟获诱扇诸夷牂牁越嶲皆叛应闿丞相亮以新遭大防抚而不讨务农殖谷闭门防民民安食足而后用之】集览【雍闿姓名也闿与开同牂牁注见武帝元光五年越嶲注见武帝元鼎六年】质实【益州郡注见武帝元狩元年滇】
　　秋八月魏以钟繇为太尉考证【秋八月下当补书葬惠陵三字○谨按凡例曰正统之君葬皆随事书之绍复正统此盖漏耳】质实【一綂志云惠陵在成都府城西南八十里时三公无事希与朝政廷尉髙柔上防曰公辅国之栋梁而不使知政遂各偃息飬髙鲜有进纳诚非朝廷崇用大臣大臣献可替否之义也古者刑政有疑輙议于槐棘之下自今有疑议大事宜访三公三公朝朔望日可特延论博尽事情庻有补益魏主丕嘉纳之】集览【议于槐棘之下礼秋官朝士掌外朝之法左九棘孤卿大夫位焉羣士在其后右九棘公侯伯子男位焉群吏在其后面三槐三公位焉州长众庻在其后注树棘以为位者取其赤心而外刺象以赤心三刺也槐之言懐也怀来人于此欲与之谋一説槐者取其黄中之美畅于四支棘取能制御于外】
　　遣尚书邓芝使吴
　　【芝言于丞相亮曰上初即位宜申吴好亮曰吾思之乆矣未得其人今日始得之耳芝问谓谁亮曰即使君也乃遣芝脩好于吴时吴王犹未与魏絶不时见芝芝请见曰臣今来亦欲为吴非但为蜀也吴王权见之曰孤诚愿与蜀和亲然恐蜀主防国小为魏所乗不自全耳芝曰大王命世之英诸葛亮一时之桀蜀有重险吴有三江共为唇齿进可兼并天下退可鼎足而立今若委质于魏魏必望大王入朝求太子内侍若不从命则奉辞伐叛蜀亦顺流见可而进如此则江南之地非复大王有也权黙然良乆曰君言是也遂絶魏专与汉连和】
　　立皇后张氏
　　【后飞之女也】
　　书法【两汉之篇必书立某氏为皇后其书立皇后某氏者异其文也异其文者异其事也自是迄于东晋未闻有贤后者纲目例书曰立皇后某氏焉盖亦不以是为异矣宋以后立后皆不书至隋唐而后书唐自徳宗以下无复书者徳宗之世一书皇后崩而不书氏惟昭宗一书僣国之后自刘渊以后非有故不书也】
　　【甲辰】二年【魏黄初五年吴黄武三年】考证【当补书帝禅建兴于二年之上】夏四月魏立太学
　　【初平以来学道废坠至是初立太学置博士依汉制设五经课试之法】
　　吴人来聘复遣邓芝报之
　　【吴使张温来聘自是信使不絶时事所宜吴王权常令陆逊语诸葛亮又刻印置逊所每与帝及亮书必以示逊有不安辄改而封之邓芝至吴权谓曰若天下太平二主分治不亦乐乎芝对曰天无二日土无二主如并魏之后大王未识天命君名茂其徳臣各茂其忠则战争方始耳权大笑曰君之诚欵乃当尔邪】质实【张温吴人】
