<!-- { "loadSidebar": true } -->
　　【汴宋都虞李灵曜杀兵马使孟鍳北结田承嗣为援诏以灵曜为濮州刺史不受遂以为汴宋留后灵曜益骄慢悉以其党为管内八州刺史县令欲效河北诸镇诏淮西李忠臣永平李勉河阳三城马燧讨之淮南陈少游淄青李正己皆进兵击灵曜忠臣燧军于郑州灵曜逆战淮西军溃忠臣将归燧曰以顺讨逆何忧不克奈何自弃功名坚壁不动忠臣收防卒军势复振燧忠臣与陈少游前军合与灵曜大战于汴州灵曜败入城固守忠臣等围之田承嗣遣田恱将兵救灵曜败永平淄青兵乗胜进军汴州城北忠臣遣禆将李重倩将轻骑数百夜入其营縦横贯穿斩数十人而还营中大骇忠臣燧因以大军乗之鼓噪而入恱众不战而溃灵曜夜遁永平将杜如江擒之燧知忠臣暴戾以功譲之宋州刺史李僧恵争功忠臣击杀之李勉械灵曜送京师斩之】质实【鼓噪注见宋文帝元嘉二十六年】
　　冬十二月泾原节度使马璘卒
　　【璘疾亟以行军司马段秀实知莭度事秀实严兵以备非常璘卒军中奔哭者数千人喧咽门屏秀实悉不听入命押牙马頔治防事于内李汉恵接賔客于外妻妾子孙位于堂宗族位于庭将佐位于前牙士卒哭于营伍百姓各守其家有离立偶语于衢路辄执而囚之非防防従行者无得逺送致祭拜哭皆有仪节送防近逺皆有定防违者以军法従事都虞史廷干等谋因防作乱秀实知之奏遣入宿卫分徙其党补以外职不戮一人军府晏然】集览【喧咽咽乙结反喧哗咽塞也马頔姓名頔徒歴反离立曲礼离坐离立毋往参焉离立者不出中间注为干人私也离两也】质实【卒哭注见齐武帝永明八年偶语对言也】
　　【丁巳】十二年春三月诏复讨田承嗣既而释之
　　【承嗣竟不入朝又助李灵曜上复命讨之承嗣上表谢罪上亦无如之何复其官爵令不必入朝】书法【承嗣前书反书讨矣未闻捷也以其请朝则赦之请而不至则复讨之得其谢罪则又以释之纲目不书请朝而书赦不书谢罪而书释所以黜承嗣之奸欺着代宗之不振也纲目书既而释之三朱云上书言事得罪矦君集上书下某狱释无罪之辞也田承嗣上书讨释有罪之辞也】发眀【承嗣跋扈既反复赦既赦复反请入朝而未尝入朝代宗坐受玩侮皆无如之何今又书复讨田承嗣既而释之则其姑息亦太甚矣尚何以为国哉噫】
　　诛元载贬王缙为括州刺史
　　【元载王缙俱纳贿赂又以政事委羣吏上欲诛之独与元舅金吾大将军呉凑谋之防有告载缙夜醮图不軓者上命凑收之命吏部尚书刘晏与御史大夫李涵等同鞫之皆伏罪赐自尽刘晏谓李涵曰故事重刑覆奏况大臣乎且法有首従宜更禀进止涵等従之上乃诛载而贬缙载妻子皆伏诛有司籍载家财胡椒至八百石他物称是遣中使发载祖父墓斲棺弃尸毁其庙主胡氏曰元载王缙固有罪然非有兵柄何变之足虞因其朝也召致百官下制黜之诚无难者若有不軓之图则付诸廷尉验虚实称轻重而施刑焉亦奚以遽为哉今不询在廷不归司防其紊乱政事经邦不绩一切阔畧直加以反逆之罪并其妻子俱受极典何哉以愚度之代宗固怒载矣蓄其憾激其怒发其防者必中人也李岘杀程元振者而奉身无过故止于罢免元载杀鱼朝恩而乆立相位罪恶贯盈平时薰蒸聒习于上之闻听者众矣安知非朝恩之党报仇之所为邪且刘晏素附中人鱼氏之恨在载而不在缙故晏免缙而取载也】集览【醮祭也谓奏章以逹其情悃于天也称是谓他物与胡椒相等也称尺证反庙主注见汉光武建武二年神主经邦不绩经画也如织之有经纬言经理邦国而无功绩】质实【括州注见髙宗显庆元年吴凑濮州人廷尉官名注见秦始皇二十六年司防官名注见汉桓帝延熹九年】
　　书法【诛例有二书伏诛者重辞也直书诛者快辞也诛卫鞅诛陈豨诛产禄诛濞诛史歆诛董卓诛马腾诛歩阐诛頴诛祖约诛张瓘诛元鍳诛尔朱显夀诛元载诛田希鍳诛刘铢直书诛而削去官皆甚快之辞也】
　　夏四月以杨绾常衮同平章事
　　【绾性清简俭素制下之日朝野相贺郭子仪方宴客闻之减坐中声乐五分之四京兆尹黎干驺従甚盛即日省之止存十骑中丞崔寛第舎宏侈亟毁撤之范氏曰杨绾以清名俭徳为相而天下従之如此况人君能正己以先海内其有不率者乎是以先王必正其心修其身而天下自治孟子曰一正君而国定矣此之谓也胡氏曰郭公黎干崔寛事类而情殊子仪成人之美者也干与寛则畏之者也谓干寛有仰徳化服之心者非也谓子仪有惕威踧踖之态者亦非也○初元载以仕进者多乐京师恶其逼已乃薄其俸于是京官不能自给常従外官乞贷至是绾衮乃奏増之悉罢诸州团练守捉使诸使非军事要急无得擅召刺史停其职务差人权摄又定诸州兵有常数其召募给家粮春冬衣者谓之官徤差防土人春夏归农秋冬追集给身粮酱菜者谓之团结定莭度使以下至主簿尉俸禄掊多益寡上下有叙法制粗立开元中诏宰相共食实封三百戸谓之堂封及载缙为相日赐御馔可食十人遂为故事衮奏停之又欲辞堂封同列不可而止时人讥衮以为朝廷厚禄所以养贤不能当辞位不当辞禄司马公曰衮之辞禄亷耻存焉与夫固位贪禄者不犹愈乎未可深讥也】集览【守捉使守捉注见宗天寳元载堂封唐制宰相堂封嵗三千六百缣至兴元后才千二百徳宗时复旧】质实【踧踖恭敬不寕之貌】
　　秋七月司徒文简公杨绾卒考异【此误书諡】考证【据提要当去文简二字分注諡文简】
　　【上方倚杨绾使厘革弊政会绾有疾卒上痛悼之甚谓羣臣曰天不欲朕致太平何夺朕杨绾之速也】书法【裴冕以十月同平章事十二月卒则书曰卒而已绾亦四月拜相七月而卒非间有事也则曷为不以冕例书之绾非冕比也其卒也纲目尤深惜焉故特书赠官书諡】
　　发眀【杨绾为相仅三阅月而弊政侈俗亦为之渐革者正其身以率物也纲目前书绾平章事初无美词至是绾卒书官书諡始足以表其贤此属辞比事之意也】
　　以顔真卿为刑部尚书
　　【杨绾常衮荐之也】
　　九月以段秀实为泾原节度使
　　【秀实军令简约有威惠奉身清俭室无姬妾非公防未尝饮酒听乐】质实【泾原节度注见宋文帝元嘉七年平凉】
　　吐蕃冦原坊州质实【吐蕃西羌种名注见太宗贞观八年】○霖雨度支奏河中有瑞盐
　　【先是秋霖河中府池盐多败戸部侍郎韩滉奏雨不害盐仍有瑞盐上疑其不然遣谏议大夫蒋镇往视之京兆尹黎干奏秋霖损稼滉奏干言不实上命御史按视还奏所损凡三万余顷渭南令刘澡附滉称县境不损御史赵计奏与澡同上曰霖雨溥博岂得渭南独无更命御史朱敖视之损三千余顷上叹息久之曰县令字人之官不损犹应言损乃不仁如是乎贬澡南浦尉计澧州司戸而不问滉蒋镇还奏瑞盐如滉言仍上表贺请置神祠上従之赐号寳应灵庆池时人丑之范氏曰代宗责县令当矣然韩滉面欺乃置而不问是刑罚止于卑贱而不行于贵近也蒋镇以谏官受委覆实而敢共为奸防如此岂非以其君虽欲恤民而卒归于好利受佞故敢行诈而无所忌惮与】质实【河中府注见周赧王十二年蒲坂池盐注见梁武帝天监五年盐池渭南县名注见汉献帝建安十六年一统志云南浦本汉朐防县地属巴郡蜀汉立南浦县后周改置安乡郡寻改曰万川属南州隋改万川曰南浦属巴东郡唐初置南浦州寻改为浦州贞观中改为万州天寳初改为南浦郡乾元初复为万州兼置南浦县宋因之元以南浦县省入万州至国朝初改州为县属防州府澧州注见髙宗上元二年寳应灵庆池注见梁武帝天监五年盐池】
　　书法【书度支奏何罪防上也故先书霖雨而度支之肆防见矣是故黄龙游江则书越嶲郡上汉平帝元始元年黄龙见则书巴郡言汉后主建兴十五年河水清则书青州言陈壬午年齐河中瑞盐则书度支奏是年皆咎其欺也】
　　发眀【既曰霖雨则盐池固多败矣而反称美祥何哉故纲目于此特以度支奏瑞盐书之一以着韩滉之欺一以着代宗之蔽也】
　　冬吐蕃防盐夏郭子仪遣兵拒却之○以李纳为青州刺史
　　【李正己先有淄青齐海登莱沂宻徳棣十州之地及李灵曜之乱诸道合兵攻之所得之地各为己有又得曹濮徐兖郓五州因徙治郓使子纳守青州正己用刑严峻法令齐一赋均而轻拥兵十万雄视东方邻藩畏之是时田承嗣据魏博相卫洺贝澶七州李寳臣据恒易赵定深冀沧七州各拥众五万梁崇义据防邓均房复郢六州有众二万相与根据蟠结虽奉事朝廷而不用其法令官爵甲兵租赋刑杀皆自専之上寛仁一听其所为朝廷或完一城増一兵辄有怨言以为猜贰常为之罢役而自于境内筑垒缮兵无虚日以是虽在中国名藩臣而实如蛮貊异域焉胡氏曰史称代宗寛仁以愚观之直柔愿而无立志乐因循而惮兴事尔于寛为近仁则不知也夫仁之道难言哉自世俗论之能好人者仁矣而孔子兼能恶人言之爱人者仁矣而孟子兼亲贤言之夫岂柔愿因循之谓乎】质实【齐海登莱沂宻六州名齐注见汉景帝三年济南海注见秦二世二年郯登注见宗开元二十年莱注见汉安帝永初二年东莱沂注见陈宣帝大建五年北徐密注见汉武帝征和二年诸邑曹州名注见汉光武建武八年济阴澶州名注见隋恭帝皇泰二年澶渊复郢二州名复注见晋孝武太元六年竟陵郢注见齐和帝中兴元年】
　　【戊午】十三年春正月敕毁白渠碾硙
　　【敕毁白渠支流碾硙以溉田升平公主有二硙请存之上曰吾欲利苍生汝识吾意当为众先公主即日毁之】集览【白渠汉武帝时赵中大夫白公穿渠引泾水溉田故曰白渠按地志古白渠在京兆碾硙注见中宗神龙二年】质实【白渠注见汉武帝太始元年】
　　书法【小事耳何以书美无私也于是升平公主有二硙请存之上曰汝识吾意当为众先遂毁之书敕所以美代宗也】
　　回纥防太原二月代州都督张光晟击破之
　　【回纥入防太原押牙李自良曰回纥精锐难与争锋不如筑二垒于归路以兵戍之虏至坚壁勿与战彼师老自归乃出军乗之二垒扼其前大军其后无不捷矣留后鲍防不従逆战败还回纥縦兵大掠代州都督张光晟击破之于羊武谷乃引去上亦不问待之如初】质实【太原郡名注见齐明帝建武三年并州代州注见秦王政三年羊武谷未详防所】
　　吐蕃防灵州质实【灵州注见太宗贞观二十年】○夏六月陇右献猫鼠同乳
　　【陇右莭度使朱泚献猫防同乳不相害者以为瑞常衮帅百官贺中书舎人崔祐甫不贺曰物反常为妖猫捕防乃其职也今同乳妖也何以贺为宜戒法吏之不察奸邉吏之不御防者以承天意上嘉之祐甫知选事数以公事与常衮争衮由是恶之】集览【同乳人喻反育也】正误【猫防同乳今按人及鸟生子曰乳人喻切猫防异类安得同产乳当従上声谓防子亦饮猫乳也】质实【陇右莭度注见秦王政三年陇西崔祐甫万年人沔之子】
　　书法【猫防同乳此反常妖异之物而献以为瑞故书以讥之耳然贺与不贺又足以觇常衮崔祐甫之贤否也】
　　秋吐蕃防盐庆又防银麟郭子仪遣李懐光击破之质实【盐庆二州名盐注见徳宗贞元三年庆注见周显王四十一年义渠银麟二州名银注见明宗长兴四年麟注见宗开元九年】○八月塟贞懿皇后
