<!-- { "loadSidebar": true } -->
　　发明【前日王恭书反故牢之无嫌于执之以降今日桓书反是亦前日之王恭也牢之不惟不能讨而诛之乃为其所怵反附于故纲目书叛以正其诛夫小人反覆本不足道也特书法之间不可以不严尔○桓隆安二年已与王恭同反防江州时尚未冇所统朝廷既不能讨乃就用为刺史未几又加都督四郡反欲仗以制殷杨二人既戮遂都督荆江八州非复前日之矣孙防连年入冦幸晋朝顚覆以为已利又表桓伟镇夏口刁畅镇襄阳凶威既炽朝廷方谋讨之遂举兵肆逆诱牢之破官军杀元显自总百揆于是簒势竞成不可复止然本斗筲之才初非其父温之比遭值晋室衰微得逞其欲追继乃父凶徳以成厥志纲目削去其官书反书讨书入不以乱故不正其名然而是时元显任征讨之责不战而溃遂无一人抗拒其与王苏之乱死节赴难者史不絶书大不侔矣君子观此又可以知晋氏之盛衰云】
　　孙恩冦临海郡兵击破之恩赴海死以恩党卢循为永嘉太守考异【击当作讨】
　　【孙恩冦临海太守辛景击破之恩所虏三呉男女死亡殆尽恐为官军所获乃赴海死其党从死者以百数谓之水僊余众数千人复推恩妹夫卢循为主循谌之曽孙也神采清秀雅有才艺少时沙门恵逺尝谓之曰君虽体渉风素而志存不轨如何桓欲抚安东土乃以循为永嘉守循虽受命而冦暴不已】集览【三呉苏子曕指掌图序三蜀三呉之已殊注云三呉今苏润湖三州是也临海本汉时治县地呉分为东部都尉在临海后置临海郡唐改为台州永嘉晋明帝立永嘉郡唐改温州宋升瑞安府】质实【临海郡名注见孝武帝太元二年不轨注见汉灵帝和光五年永嘉郡名注见汉惠帝三年东瓯】书法【书以何着再乱之由也】
　　南凉王利鹿孤卒弟傉檀立考异【立当作嗣】
　　【始称凉王徙乐都】质实【乐都郡名注见汉宣帝元康四年湟中】
　　夏四月出屯姑孰
　　【辞録尚书事出屯姑孰大政皆就谘焉小事则决于尚书令桓谦及卞范之自隆安以来人厌祸乱初至黜奸佞擢儁贤京师欣然冀得少安既而奢豪纵逸陵侮朝廷裁损乘舆供奉帝几不免饥寒众由是失望】质实【姑孰县名注见明帝太宁元年乘舆注见汉安帝延光四年】
　　三呉大饥
　　【三呉大饥户口减半临海永嘉殆尽富室皆衣罗纨怀金玉闭门饿死】
　　五月卢循冦东阳刘裕击走之考异【按上文书冦此击字当作讨】质实【东阳郡名注见哀帝兴宁三年】○秦王兴攻魏败绩其将姚平死之【秦王兴大发诸军遣义阳公平等将以伐魏兴自将大军继之平攻魏干壁防之魏主珪遣长孙肥为前锋自将大军继后以御之平遣骁将帅精骑二百觇魏军肥逆击尽擒之平退走珪追及于柴壁平婴城固守魏军围之兴将兵四万救之将据天渡运粮以餽平魏博士李先曰兵法髙者为敌所栖深者为敌所囚今秦皆犯之宜遣竒兵先据天渡柴壁可不战而取也珪命増筑重围内防平出外拒兴入将军安同曰汾东冇防阬东西三百余里蹊径不通兴来必従汾西直临柴壁如此虏声势相接重围虽固不能制也不如为浮梁渡汾西筑围以拒之虏至无所施其智力矣珪从之帅歩骑三万逆击兴于防阬之南兴退走四十余里平亦不敢出兴屯汾西束柏林従汾上流縦之欲以毁浮梁魏人皆钩取为薪平粮竭矢尽夜悉众突围不得出乃帅麾下赴水死余众二万余人皆敛手就擒兴力不能救举军恸哭数遣使求和于魏珪不许乘胜进攻蒲坂防柔然谋伐魏乃引兵还】集览【汾东有蒙阬防阨在汾水之东晋州之南】质实【义阳郡名注见梁武帝太清二年汾东汾水之东注见周威烈王二十三年汾西汾水之西注同上年浮梁注见周世宗显徳二年麾下注见汉献帝建安十四年蒲坂县名注见周赧王十二年】
　　将军司马休之刘敬宣髙雅之奔南燕
　　【杀呉兴守髙素将军竺谦之及刘袭等皆牢之北府旧将也袭兄轨邀司马休之刘敬宣髙雅之等共据山阳欲起兵攻不克而走将军袁防之刘寿等皆往从之将奔魏至陈留南分为二軰轨休之敬宣奔南燕防之寿等奔秦魏主初闻休之等当来大喜后怪其不至令兖州求访获其従者问之皆曰闻崔逞被杀故奔二国魏主深悔之自是士人冇过颇见优容】集览【崔逞被杀事在隆安三年】质实【呉兴郡名注见宋明帝泰始六年山阳郡名注见帝奕太和四年陈留郡名注见周显王二十九年】
　　燕王熈杀其太后丁氏考异【一本作燕主误按杀字当作弑据太元二十一年书燕主寳弑其太后段氏不书杀】
　　【燕王熈纳苻谟二女冇宠丁太后怨恚与兄子尚书信谋废熈立章武公渊事觉熈逼丁太后令自杀并杀渊及信】质实【章武郡名注见穆帝升平四年】
　　书法【成杀故主班母罗氏非母后也故书杀丁氏书太后矣则其不书弑何罪丁氏也初熈得幸丁氏丁氏废太子定而立之既而争宠又欲废熈熈遂逼之自杀若此不足以母一国矣故特书杀太后弑书杀终纲目一而已矣】
　　发明【此何以不书弑丁既失身于熈故不得为其君母然犹书太后者所以着熈墙茨之丑也】
　　杀防稽王道子
　　【使御史杜林防卫道子至安成林承旨酖杀之】质实【防稽郡名注见汉和帝永元元年】
　　北凉梁中庸奔西凉
　　【北凉西郡太守梁中庸叛奔西凉西凉公暠问曰我何如索嗣中庸曰未可量也暠曰嗣才度若敌我者我何能于千里之外以长绳绞其颈邪中庸曰智冇短长命冇成败若以身死为负计行为胜则公孙瓒岂贤于刘虞邪暠黙然】集览【我何如索嗣前年李暠击索嗣嗣败走还公孙瓒岂贤于刘虞汉献帝诏瓒讨乌桓令受虞节度瓒性贪残虞性仁爱二人不相平虞遂为瓒所斩事在初平四年】
　　秦遣使授南凉北凉西凉官爵
　　【癸卯】二年【燕光始三秦始五魏天兴六年○是嵗凉亡大三小四凡七僣国】春卢循使其党徐道覆冦东阳建武将军刘裕击破之考异【击当作讨道覆循之姊夫也】
　　桓自为大将军
　　【上表请帅诸军平闗洛而讽朝延不许乃云奉诏故止初欲饬装先命作轻舸载服玩书画或问其故对曰兵凶战危脱其意外当使轻而易运众皆笑之】质实【闗洛即闗中洛阳也闗中注见唐宗开元十一年京兆洛阳注见周显王三年】
　　夏四月朔日食○南燕遣使隐覈防户
　　【南燕王备徳优迁徙之民使之长复不役民緑此迭相防冒或百室合户或千丁共籍以避课役尚书韩请加隐覈备徳从之使廵行郡县得防戸五万八千】集览【长复复音福除也长复永久除免徭赋也竹角反】
　　五月燕作龙腾苑
　　【燕王熈作龙腾苑方十余里役徒二万人筑景云山于苑内基广五百步峯髙十七丈】质实【龙腾苑未详处所】
　　秋七月魏杀其平原太守和防
　　【防奢豪喜名魏主珪恶而杀之使其弟毗等就与诀防曰灅北土瘠可迁水南勉为生计毗等谕其意逃入秦魏主怒灭其家将军邓渊从弟晖与防善或譛之曰毗之出亡晖实送之魏主疑渊知其谋赐渊死】集览【灅注见愍帝建兴元年】
　　秦征吕隆为散骑常侍以王尚为凉州刺史
　　【南北凉互出兵攻吕隆秦之谋臣言于秦主兴曰隆今饥窘尚能自支若将来丰赡终不为吾有不如因其危而取之兴乃征吕超入侍遣齐难帅兵迎之隆素车白马迎于道旁难以司马王尚行凉州刺史镇姑臧徙隆宗族及民万户于长安兴以隆为散骑常侍超为安定守郭黁奔晋秦人追杀之】集览【郭黁姓名黁奴昆反】质实【凉州注见唐中宗景龙二年长安县名注见汉恵帝五年姑臧县名注见汉光武建武十二年安定郡名注同上元年】
　　刘裕追卢循至晋安破之
　　【何无忌潜诣裕劝于山隂起兵讨桓裕谋于土豪孔靖靖曰山隂去都道逺举事难成不如待簒位于京口图之裕从之】质实【晋安郡名注见汉武帝建元三年闽中何无忌东海郯人一统志云山隂秦之县名属防稽郡以邑在山之隂故名汉为郡都尉治东汉徙防稽郡治此隋初废入防稽县唐初复置宋元俱仍旧本朝因之为绍兴府治所仍属焉】
　　九月自为相国封楚王加九锡
　　【殷仲文卞范之劝早受禅朝廷册命为相国总百揆封楚王加九锡楚国置丞相以下官桓谦私问彭城内史刘裕曰楚王勲徳隆重朝廷之情咸谓宜有揖让卿以为何如刘裕曰楚王勲徳盖世晋室民望久移乘运禅代有何不可谦即喜曰卿谓之可即可耳】质实【九锡注见汉平帝元始五年桓谦谯国人】
　　南燕讲武城西
　　【髙雅之表南燕主备徳请伐曰縦未能廓清呉防亦可收江北之地韩范亦上疏曰晋室衰乱戎马单重以桓悖逆上下离心拓地定功正在今日失不取彼之豪杰诛灭桓更修徳政则无望矣备】
　　【徳因讲武城西步卒三十七万人骑五万三千匹车万七千乘公卿皆以新得志未可图乃止】质实【呉防郡名注见汉献帝建安十二年】
　　冬十一月楚王称皇帝废帝为平固王迁于寻阳【表请归藩使帝作手诏固留之诈言钱塘临平湖开江州甘露降使百僚集贺为已受命之符又以前世皆有隐士耻独无之求得皇甫希之给其资用使居山林征为著作郎又使固辞然后下诏旌礼号曰髙士时人谓之充隐又欲废钱用谷帛及复肉刑制作无定卒无所施性复贪鄙人士有法书好画及佳园宅必假蒱博而取之尤爱珠玉未尝离手至是卞范之为禅诏逼帝书之遣司徒王谧禅位于楚出居永安宫百官诣姑孰劝进筑坛于九井山北即帝位改元永始封帝为平固王迁于寻阳入建康宫登御座而床忽防羣下失色殷仲文曰将由圣徳深厚地不能载大恱临聴讼观阅囚徒罪无轻重多得原放有干舆乞者时或防之以其祖彞以上名位不显不复追尊独纳桓温神主于太庙卞承之曰宗庙之祭上不及祖冇以知楚徳之不长矣性苛细好自矜伐主者奏事或一字片辞之谬必加紏擿以示聪明或手注直官或自用令史诏令纷纭有司奉答不暇而纪纲不治奏案停积不能知也又性好游畋更缮宫室朝野骚然思乱者众】集览【钱塘临平湖开钱塘今杭州是州北有大湖上有临平镇即其地也三国呉人言于呉主孙晧曰临平湖自汉末薉塞长老言湖塞天下乱湖开天下平今无故忽开天下当太平青盖入洛之祥也皓自以为已瑞时晋武帝咸宁二年也后四年皓降晋平固县名属南康郡此南康今赣州是有干舆乞者时或卹之全本云其好行小惠如此】质实【钱塘县名注见汉献帝兴平元年一统志云临平湖在杭州府城东北六十里旧名鼎湖自汉末壅塞晋咸宁中复开父老相云此湖开天下太平故名临平著作郎官名事物纪原云汉之东京使名儒硕学入直东观譔述国史谓之著作以他官领之未以为官也魏太和中始置著作郎晋元兴初又谓之大着此其始也肉刑注见汉文帝十三年蒱博即摴蒱博奕也注见隋文帝开皇十七年九井山在太平府城南一十里山有九井世晋桓温所凿元和志殷仲文九月九日尝从温登九井赋诗即此劝进注见元帝建武元年姑孰县名注见明帝太宁元年纪纲注见宋文帝元嘉元年教纲纪】
