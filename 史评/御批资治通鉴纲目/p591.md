<!-- { "loadSidebar": true } -->
　　【制以所得客戸税钱均充所在常平仓本又委使司与州县议作劝农社使贫富相恤耕耘以时】
　　更命长从宿卫为彍骑
　　【总十二万人分十二卫六畨】集览【彍骑彍苦郭反满张弩也彍骑一曰射骑其法十人为火五火为团皆有酋长又择材勇者为畨头习弩射十二卫六畨唐百官志八卫各有左右曰左右卫曰骁卫曰武卫曰威卫曰领军曰金吾曰监门曰千牛共十六卫自左右卫至领军并掌宫禁宿卫金吾掌宫中京城警监门掌诸门禁卫千牛掌侍卫凡五府外府之畨上者十二卫受其名簿而配以职除监门千牛凡左右四卫不湏故但十二卫每卫万人分为六畨番者更代宿卫也】
　　选诸司长官为诸州刺史
　　【上自选诸司长官有声望者十一人为刺史命宰相百官饯于洛濵供张甚盛自书十韵诗赐之左丞杨承令在行中意怏怏上怒贬睦州别驾】质实【洛濵洛水之濵注见汉髙后三年怏怏注见汉光武建武二年睦州注见宪宗元和二年】
　　三月禁锢酷吏来俊臣等子孙质实【禁锢注见汉章帝元和二年】夏四月更集仙殿为集贤殿
　　【上与中书门下及礼官学士宴于集仙殿上曰仙者凭虚之论朕所不取贤者济理之具今与卿曹合宴冝更名曰集贤其书院官五品以上为学士六品以下为直学士以张説知院事右散骑常侍徐坚副之】书法【魏明更崇华殿为九龙不书书崇华此其书更名何嘉与贤也至书名其宫华清则大非今日之宗矣】
　　遣使如突厥
　　【张説以大驾东廵恐突厥乗间入冦议加兵守邉召兵部侍郎裴光庭谋之光庭曰封禅者吿成功也今将升中于天而戎狄是惧非所以昭盛徳也突厥屡求和亲未许今遣一使徴其大臣从封泰山彼必欣然承命突厥来则戎狄君长无不偕来可以偃旗卧鼔矣説即奏行之上遣中书直省袁振谕旨于突厥小杀与阙特勒暾欲谷环坐帐中置酒谓振曰吐蕃狗种奚契丹本突厥奴也皆得尚主突厥求昏独不许何也且吾亦知入蕃公主皆非天子女今岂问真伪但屡请不获愧见诸蕃耳振许为之奏请小杀乃遣其大臣阿史徳颉利发入贡因扈从东廵其后颉利发辞归厚赐而遣之竟不与婚】集览【升中于天记礼器曰升中于天而鳯凰降龟龙假注云升上也中犹成也谓廵守至于方岳燔柴祭天吿以诸侯之成功也小杀突厥君长名阿史徳颉利发阿史徳虏三字姓也突厥大臣之官称凡一十有八等颉利发其一也】质实【裴光庭闻喜人行俭之子泰山注见秦始皇二十八年扈从注见昭宗干宁四年】
　　秋九月禁奏祥瑞
　　【上谓宰臣曰春秋不书祥瑞惟记有年敕自今州县毋得更奏祥瑞】
　　发明【是时宗政事犹为精明故一时所书如选名臣为刺史禁酷吏子孙更集仙殿为集贤及禁奏祥瑞之类班班见于直笔者皆有足取使其始终若此岂不为盛徳之君哉】
　　冬十月作水运浑天成质实【水运浑天注见汉顺帝阳嘉二年】
　　【水运浑天上其列宿注水激轮令其自转昼夜一周别置二轮络在天外缀以日月逆天而行淹速合度置木匮为地平令仪半在地下又立二木人每刻击皷毎辰击钟机械皆蔵匮中】
　　十一月封泰山
　　【车驾发东都百官四夷从行有司辇载供具数百里不絶上备法驾至山足御马登山与宰相及祠官俱登问礼部侍郎贺知章曰前代玉牒之文何故秘之对曰或宻求神仙故不欲人见上曰吾为苍生祈福耳乃出玉牒宣示羣臣于是亲祀昊天上帝于山上羣臣祀五帝百神于山下明日祭皇地祗于社首又明日御帐殿受朝觐赦天下封秦山神为天齐王张説多引両省吏及所亲摄事礼毕推恩徃徃超入五品而不及百官中书舍人张九龄諌不聼又扈从士卒但加勲而无赐物由是中外怨之胡氏曰宗于是侈心未彰方降诏旨不奏祥瑞其意亦可尚矣张説无故建议东封以启骄怠之原忠贤爱君果如是乎而明皇自谓吾为苍生祈福者则亦惑之甚矣夫福非可求而取之之物也百姓之所谓福曰夀富康宁而已上好俭而民财丰节力役而民力裕飬生送死无憾则四海皆跻乎仁夀之域此在人君行与不行之间耳茍能行之则苍生之福朝祈而夕至又何必千乗万骑泥金检玉而谒之于天乎】集览【玉牒注见汉武帝元封元年社首山名注见高宗麟徳二年泥金检玉注见汉光武建武中元元年】质实【法驾注见汉高后八年贺知章越州永兴人昊天上帝注见隋恭帝义宁二年五帝注见汉文帝十五年皇地祗注见汉后主建兴十五年朝觐注见陈宣帝大建九年】
　　发明【前书羣臣请封禅盖专罪羣臣之防耳此书封泰山文无贬辞亦足见出于宗之本心安而行之者也是时张説首倡谀议使宋璟当国必无是举故君子以其时及其事观之又可以知宰相之贤否矣】
　　以王毛仲为开府仪同三司
　　【初隋末国马皆为盗贼戎狄所掠唐初才得牝牡三千匹于赤岸泽徙之陇右命太仆张万嵗掌之万嵗善于其职自贞观至麟徳马蕃息及七十万匹垂拱以后潜耗大半上初即位牧马有二十四万匹以王毛仲为闲廐使张景顺副之至是有马四十三万上之东封以数万匹从色别为羣望之如云锦加毛仲开府仪同三司】质实【牝牡释名云雌曰牝雄曰牡】
　　车驾还幸孔子宅质实【孔子宅注见汉章帝元和二年阙里】
　　书法【汉明帝幸孔子宅书诣唐髙祖太宗幸国子监亦皆书诣此其书幸何误也或曰诚不足也故从其恒辞】
　　发明【汉肃宗时书诣孔子宅今此乃书幸何耶意者宗尊师重道之诚不及肃宗故变文书幸以见其过自尊大之意耳不然何书法之异也】
　　至宋州
　　【宴从官于宋州上谓张説曰懐州刺史王丘饩牵之外一无他献魏州崔沔供帐无锦绣示我以俭济州裴耀卿表数百言莫非规諌且曰人或重扰则不足以告成朕常寘之座隅如三人者不劳人以市恩眞良吏矣顾谓刺史冦泚曰比亦屡有以酒馔不丰诉于朕者知卿不借誉于左右也自举酒赐之由是以丘为尚书左丞沔为散骑侍郎耀卿为定州刺史】集览【饩牵诗笺云牛羊豕为牲熟曰饔腥曰饩生曰牵防云牲可牵行饩是已杀告成以成功告天曰告成】质实【宋州注见汉后主延熈十八年睢阳懐州注见宋顺帝升明元年魏州注见汉成帝绥和二年济州注见晋帝奕太和元年髙平定州注见周威烈王二十三年中山】
　　十二月帝还东都○分吏部为十铨亲决试判
　　【上疑吏部选试不公御史中丞宇文融宻奏请分为十铨以礼部尚书苏颋等十人掌之试判将毕遽召入禁中决定尚书侍郎皆不得预左庶子吴兢表言陛下曲受防言不信有司非居上临人推诚感物之道昔汉之贤相尚不对钱谷之数不问闘死之人况万乗之君岂得下行铨选之事乎上虽不即从明年复故】集览【不对钱谷汉文问丞相陈平钱谷之数平曰陛下问钱谷责治粟内史不问闘死汉宣时丞相丙吉出见闘死者横道不问而去】质实【禁中注见宋孝武大明六年】
　　书法【亲决何讥也决试判有司事也而亲之下行甚矣故书亲亲者不冝亲者也】发明【人主之职论一相乃下侵铨选之事何哉故特书亲决试判以讥之】
　　大有年集览【大有年注见太宗贞观四年】
　　【东都斗米十五钱青齐五钱粟三钱】质实【青齐二州名青注见汉桓帝永康元年齐注见汉景帝三年】
　　书法【纲目书大有年四汉明帝永平九年梁武帝乙酉年太宗贞观四年是年皆盛时也舍是无书大有年者矣】
　　发明【自太宗贞观四年书大有之后高宗朝尝书大稔矣祖孙相望至是又书大有于时宗留意政事侈心未动故其治效如此通鉴是年止述米斗贱籴之敷纲目特笔以着其羙夫以宗尚能致是人主观之可不自强于善也哉】
　　【丙寅】十四年春正月命张説脩五礼
　　【张説奏今之五礼贞观显庆两书不同或未折衷望与学士讨论删改从之】集览【两书不同太宗贞观间诏房龄防修纂吉礼六十一篇賔礼四篇军礼二十篇嘉礼四十二篇凶礼十一篇高宗显庆间诏长孙无忌等増为二百三十卷故曰两书不同】质实【五礼注见陈后主至徳三年】
　　夏四月以李元纮同平章事
　　【元纮以清俭着故用为相】质实【李元纮万年人道广之子】
　　张説罢
　　【上召河南尹崔隐甫欲用之张説薄其无文奏拟金吾大将军説有才智而好贿百官白事有不合者好靣折之恶宇文融之为人且患其权重融所建白多抑之于是隐甫融及御史中丞李林甫共奏説引术士占星狥私纳赂敕源乾曜等于御史台鞫之事颇有状上使高力士视説还奏説蓬首垢靣席藁待罪上意怜之力士因言説有功于国上以为然但罢中书令】集览【蓬首垢靣髪如蓬乱而不理面有尘垢而忘洗言惧之甚也诗首如飞蓬席藁注见梁武帝普通六年】质实【崔隐甫武城人金吾官名注见汉武帝太初元年执金吾】
　　岐王范卒赠諡恵文太子
　　【范氏曰太子君之贰将以畀宗庙社稷之重非官爵也而以为赠何哉不正之礼不足为法也】书法【书赠太子何讥也自太子薨而皇帝为赠官矣自岐王范卒而太子为赠官矣至武惠妃薨而皇后亦为赠官矣纲目悉书之所以讥也】
　　发明【太子不当赠諡先儒亦既论之矣然范乃宗之弟而又是时官为太子太傅顾以太子諡之其顚错不伦一至于此书之于册尤可笑也】
　　五月戸部奏今嵗戸口之数
　　【戸七百六万九千五百六十五口四千一百四十一万九千七百一十二】
　　秋七月河南北大水○八月魏州河溢○以杜暹同平章事○冬十月黒水靺鞨遣使入见
　　【黒水靺鞨遣使入见上以其国为州置长史渤海王武艺闻之曰黒水不我告而请吏于唐是必与唐谋攻我也遣其弟门艺将兵击之门艺曰黒水请吏于唐而我击之此亡国之势也武艺强遣之门艺弃众来奔武艺表请杀之上宻遣门艺诣安西报云已流岭南武艺知之上表曰大国当示人以信岂得为此欺诳上以鸿胪少卿李道邃等漏泄皆坐左迁暂遣门艺诣岭南以报之司马公曰王者所以服四夷威信而已门艺以忠获罪而自归天子当察其枉直而赏罚之为政之体也若不能讨犹当正以门艺之无罪告之今威不能服武艺恩不能庇门艺顾为欺诳以取困于小国乃罪鸿胪之漏泄不亦可羞哉】集览【黒水靺鞨北狄别种沈括曰黒山在大幕之北有城在其西南名庆州予奉使尝帐宿其下土石皆紫黒有水出其西所谓黒水也靺鞨居黒水之北又靺鞨注见隋文帝开皇十八年】质实【渤海国名注见太宗贞观十九年沙卑鸿胪官名注见汉武帝太初元年】
　　【丁卯】十五年春正月吐蕃入防王君防追击至青海西破之
