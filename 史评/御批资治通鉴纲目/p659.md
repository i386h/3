<!-- { "loadSidebar": true } -->
　　吐蕃賛普死
　　【弟嗣立】
　　秋八月以卢从史爲昭义节度使
　　【昭义节度使李长荣薨上遣中使以手诏授本军大将但军士所附者即授之时大将来希皓爲众所服中使以手诏付之希皓日此军取人合是希皓但作节度使不得若朝廷以一束草来希皓亦必敬事中使不可希皓固辞兵马使卢从史潜与监军相结超出伍曰从史请且勾当此军监军曰此固合圣防中使因取诏授之从史再拜舞蹈希皓亟囘挥同列北面称贺范氏曰藩鎭不顺未必人情之所欲也由朝廷御失其道而不能服其心是以致乱三军之士岂不恶夫上下之相陵犯欲得天子之帅而事之哉废置爵赏人主之柄也德宗不有而推以与人失其所以爲君矣岂非不能与贤人图事而至此乎】质实【昭义节度注见周赧王五十三年上党中使注见宗开元十五年】
　　九月太子有疾
　　【初翰林待诏王伾善书王叔文善碁俱出入东宫娱侍太子叔文诡谲多诈自言读书知治道太子尝与诸侍读论及宫市事曰寡人方欲极言之众皆称賛独叔文无言既退太子自留叔文谓曰向者君独无言岂有意邪叔文曰太子职当视膳问安不宜言外事陛下在位乆如疑太子收人心何以自解太子泣曰非先生寡人无以知此遂大爱幸与伾相依附因言某可爲相某可爲将幸异日用之宻结翰林学士韦执谊及朝士有名而求速进者陆淳吕温李景俭韩晔韩泰陈諌柳宗元刘禹锡等定爲死友而凌凖程异等又因其党以进日与游处踪迹诡秘莫有知其端者范氏曰天下至大祖业至重故古之教太子者左右前后必皆正人然而犹或不能成德徳宗乃使技艺博奕之徒侍太子岂不愚其子乎葢疑贤者导其子之爲非而不疑于小人亦不思而已矣胡氏曰小人之有才者岂无一言之当一行之美顾其大本不正故终归于邪耳王叔文止太子勿预外事是也以此一言兼取其余此尧舜所难而孔子所改也叔文诚读书知治道岂不知进身之礼乃以奕秋小数待诏供奉也柳宗元刘禹锡以是观之则岂至迷于所从陷身不义哉】集览【伾读曰丕以奕秋小数待诏供奉孟子曰奕之爲数小数也奕秋通国之善奕者也注小数小技也通国皆谓之善奕盖王叔文并以碁待诏故胡氏云然唐百官志宗初置翰林院延文章天下有僧道书畵琴棊数术之工皆处之谓之翰林待诏后又选文学之士号曰翰林供奉】质实【王伾杭州人王叔文山隂人视膳问安注见太宗贞观四年韦执谊京兆人柳宗元河东解人刘禹锡中山人凌凖富阳人程异京兆人博奕博局戱也奕围碁也】
　　书法【太子疾不书此其书何危之也于是上春秋髙太子瘖疾非小忧也而未闻有处焉是故间有事不书即书帝崩所以甚危之也】
　　发明【太子有疾未有书而此书之若至尊然者何哉太子国储副君宗社所系是时德宗享寿已六十有三其可虑一也太子乆在东宫年亦四十有四忽尔瘖疾其可虑二也自九月得疾经冬渉春畧无所区画其可虑三也广陵王爲太子之子英睿夙成年已二十有八不能早定其可虑四也夫以天下重器大命所在上而一人次而太子又次而皇孙极矣唐朝当此危疑之际悉皆付之不问遂至一旦变出仓卒大寳神器几失所托故纲目于此畏之甚谨之甚特笔起义盖欲使后人于宗社大计早有所定毋至如德宗之谬此固书法之深意也】
　　【乙酉】二十一年【顺宗皇帝永贞元年】
　　书法【是岁顺宗即位八月传禅虽不逾年改元非得已也】
　　春正月帝崩太子即位考证【当作太子诵即位】
　　【正月朔诸王亲戚入贺太子独以疾不能来上涕泣悲叹由是得疾凡二十余日中外不通莫知两宫安否帝崩仓猝召翰林学士郑絪卫次公等草遗诏宦官或曰禁中议所立尚未定次公遽言曰太子虽有疾地居冡嫡中外属心必不得已犹应立广陵王不然必大乱絪等从而和之议始定太子知人心忧疑力疾出九仙门召见诸军使京师粗安明日即位时顺宗以风疾失音宦官李忠言昭容牛氏侍左右百官奏事自帷中可其奏王伾召叔文坐翰林中使决事伾入言于忠言称诏行下外初无知者范氏曰昔成王将崩以元子付之大臣王崩太子在内太保特出而迎之以显于众然则古之立君者惟恐众之不覩而事之不显也盖天子者天下之共主也故当与天下之人戴而君之未有窃取诸宫中而立之出于宦寺妇人之手而可以正天下者也先王于其即位也以礼正其始于其将没也以礼正其终顾命之书所以爲万世法也后世之君以富有天下爲心惟恐失之大利所在天理灭焉故父子相疑以终事爲讳以后事爲忌是以继承之际鲜有能正其礼者德宗将没不能属宰相以社稷故太子既立二十余年而宦官犹有他议次公等特以草诏得至禁中遂沮其谋不然防有赵髙之事后之人主岂可不法三代而以唐爲永鉴哉胡氏曰顺宗自去年九月风瘖逮今未愈长子广陵王淳年二十有八矣英睿之姿可付大器德宗于是建爲太孙使摄听断则神器有托矣而贪有其位吝于子孙眷恋迟留不肯早决唐之不乱亦云幸矣范氏曰德宗享国二十有六年粃政尤多而大弊有三一曰姑息藩鎭二曰委任宦者三曰聚敛货财本夫志大而才小心褊而意忌不能推诚御物尊贤使能以爲果敢聪明足以成天下之务初欲削平僣叛刬灭藩鎭一有奉天之乱而心陨胆破惟恐生事既猜防臣下则专任宦者思其穷窘则聚敛掊刻益甚于初自古治愈乆而政愈弊年弥进而德弥退鲜有如德宗者是以藩鎭彊而王室弱宦者专而国命危贪政多而民心离唐室之亡卒以是三者其所从来渐矣】集览【力疾出勉力带病而出也杜甫诗力疾坐清晓顾命之书周成王将崩命召公毕公率诸侯相康王作顾命之书】质实【仓猝注见汉光武建武六年卫次公河东人禁中注见宋孝武大明六年广陵郡名注见汉武帝元朔五年淮南昭容妇官名注见中宗景龙二年社稷注见新莽天凤元年赵髙之事赵髙秦时宦者尝矫遗诏立胡亥杀扶苏事在秦始皇三十七年神器注见宗天寳十载藩鎭注见肃宗上元二年共主注见周赧王三十四年】
　　书法【贺善賛曰德宗初政清明有可纪者自任杨炎卢杞遂致大乱要其终身大病则有三焉事姑息也任阉宦也好聚敛也纲目书陈仙奇杀刘佐李纳田绪卒刘士宁程懐直逐元洪奏贬卢从史节度皆讥事姑息也书窦王神防志贞观察宦者宫市荣义中尉崔防杖流皆讥宠阉宦也书括商一书増税再书置库再两税间架陌钱茶税凡三书始若初皆讥好聚敛也性复猜忌用贤不终然书李藩秘书齐总不行又其天理之未尽晦者纲目亦不隐焉】
　　以韦执谊同平章事
　　【王叔文专国政首引执谊爲相已用事于中与相唱和】
　　李师古发兵屯曹州
　　【时告哀使未至诸道义成节度使李元素宻以遗诏示师古师古欲乘国防噬邻境乃集将士谓曰圣上万福而元素忽传遗诏是反也宜击之遂发兵屯曹州且告假道于汴韩使谓曰汝能越吾界而爲盗邪元素告急曰吾在此公安无恐或告曰剪棘夷道兵且至矣请备之曰兵来不除道也不爲之应师古计穷且闻上即位乃罢兵吴少诚以牛皮遗师古师古以盐资少诚潜过宣武界皆留之曰此于法不得以私相餽师古等皆惮之】集览【剪棘夷道剪伐荆棘夷平道涂】质实【义成节度注见懿宗咸通十年曹州注见汉光武建武八年济隂汴州名注见周显王二十九年大梁宣武军名注同上年大梁】
　　贬李实爲通州长史质实【通州注见肃宗上元元年】
　　【实残暴掊敛及贬市里讙呼皆防瓦砾遮道伺之】
　　以王伾爲左散骑常侍王叔文爲翰林学士
　　【伾寝陋吴语上所防狎而叔文自许防知文义好言事上以故稍敬之以伾爲散骑常侍仍待诏翰林叔文爲学士庶事先下翰林使叔文可否然后宣于中书韦执谊承而行之韩泰柳宗元刘禹锡等采听谋议汲汲如狂互相推奬僴然自得以爲伊周管葛复出也荣辱进退生于造次惟其所欲不拘程式其门昼夜车马如市】集览【寝陋吴语寝陋本传作遳陋注遳七禾反谓身遳短貌丑陋也寝通作侵汉书田蚡貎侵注短小也王伾杭州人故吴语陆机雅能吴语吴儿闻之皆起归思语林曰眞长云丞相何奇止能作吴语及细唾也杜甫诗贺公雅吴语注谓贺知章汲汲如狂汲汲勤急貎礼记汲汲然如有追而弗及也如狂犹言清狂杜甫诗在位常清狂注凡狂者隂阳脉尽浊不狂如狂者曰清狂僴然僴下赧反寛大貎】质实【伊周谓伊尹周公管葛谓管仲诸葛亮】
　　书法【翰林学士之设乆矣于是始书书叔文伾讥也】
　　发明【既书韦执谊平章事又书王伾爲常侍叔文爲学士是皆一时之小人也顺宗有贤德而所用之人若此亦由德宗颇僻使此徒乆侍东宫故一旦因而擢之耳况是时顺宗既已属疾此曹安得不恣行其志乎书之亦所以爲戒也】
　　大赦罢进奉宫市五坊小儿
　　【先是盐鐡月进羡余经入益少五坊小儿张捕鸟雀于闾里者皆爲暴横以取人钱物至有张罗网于门或张井上近之輙曰汝惊供奉鸟雀即痛殴之出钱物求谢乃去或相聚饮食于酒肆卖者就索其直多被殴詈或时留蛇一嚢爲质卖者求哀乃挈而去上在东宫知其弊故即位首禁之】集览【五坊一雕坊二鹘坊三鹞坊四鹰坊五狗坊时闲廐使押五坊以供时狩犀象骆驼皆飬焉】质实【东宫注见宋文帝元嘉廿七年】
　　书法【进奉之敝极矣未有能罢之者于是首与宫市五坊小儿并罢之可谓知所先矣纲目书罢进奉三是年宪宗元和三年四年】
　　以王伾爲翰林学士○追陆贽阳城赴京师未至卒【德宗之末十年无赦羣臣以防谴逐者不复叙用至是始得量移追陆贽阳城赴京师二人皆未闻追诏而卒贽之秉政也贬李吉甫爲明州长史及贽贬吉甫徙刺忠州贽门人以爲忧而吉甫忻然以宰相礼事之贽遂与深交吉甫栖筠之子也韦臯屡表请以防自代不从胡氏曰十年不赦美政也而德宗之不赦褊心也孔子恶似是而非者谓此类也】集览【量移移徙也谓得罪远斥者遇赦则量徙近地】质实【京师注见周显王二十五年李吉甫賛皇人明州注见僖宗干符四年忠州注见宗开元十八年】书法【未至卒何惜之也终纲目书未至卒二是年陆贽五代丙辰年柴克宏皆惜之也】
　　以杜佑爲度支等使王叔文爲副使
　　【先是叔文与其党谋得国赋在手则可以结诸用事人取军士心以固其权又惧人心不服借杜佑雅有防计之名位重而务自全昜可制故先令佑主其名而自除爲副以专之叔文不以簿书爲意日夜与其党屛人窃语人莫测其所爲范氏曰杜佑以旧相不耻与小人共事而爲之用其可贱也夫】
　　以武元衡爲左庶子
　　【叔文之党多爲御史中丞元衡薄之刘禹锡求爲山陵仪仗使判官不许叔文又使其党诱元衡以权利不从由是左迁元衡爲左庻子元衡平一之孙也侍御史窦羣奏禹锡挟邪乱政不宜在朝又尝谒叔文曰事固有不可知者叔文曰何谓也羣曰去嵗李实怙恩挟贵气葢一时公当此时逡廵路傍乃江南一吏耳今公一旦复据其地安知路傍无如公者乎其党欲逐之韦执谊以羣素有彊直名止之】质实【武元衡太原人左迁注见汉宣帝元康二年】
　　立广陵王纯爲皇太子
