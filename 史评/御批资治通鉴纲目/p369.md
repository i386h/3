<!-- { "loadSidebar": true } -->
　　【宋司徒义康专总朝权宋主羸疾积年屡至危殆义康尽心营奉药石非亲尝不进或连夕不寐性好吏职紏剔精尽凡所陈奏入无不可方伯以下并令选用生杀大事或以録命断之势倾远近朝野幅义康倾身引接未尝懈倦士之干綀者多被意遇尝谓刘湛曰王敬王球之属竟何所堪坐取富贵复那可解然素无学术不识大体朝士有才用者皆引入已府府僚无施及忤防者乃斥为台官自谓兄弟至亲不复存君臣形迹置私僮六十人四方献馈皆以上品荐义康而以次者供御领军刘湛与仆射殷景仁有隙欲倚义康以倾之义康权势已盛湛愈推崇之无复人臣之礼宋主浸不能平湛初入朝宋主思礼甚厚湛善论治道谙前代故事叙致铨理听者忘疲每入云龙门不夕不出及是宋主意虽内离而接遇不改尝谓所亲曰刘班初自西还与语常视日早晚虑其将去比入吾亦视日早晩苦其不去殷景仁密言于宋主曰相王权重非社稷讣冝少裁抑宋主然之义康长史刘斌王履刘敬文孔秀等皆以倾謟有宠宋主尝疾笃使义康具顾命诏义康还省流涕以告湛及景仁湛曰天下艰难讵是防主所御义康景仁皆不答而秀等輙就尙书议曹索晋立康帝旧事义康不知也及宋主疾瘳微闻之而斌等密谋欲使大业终归义康遂邀结朋党伺察禁省有不与已同者必百方搆防之由是主相之势分矣既而湛遭母忧去职谓所亲曰常日正頼口舌争之故得推迁今既穷毒无复此望祸至其能久乎至是宋主收湛下诏诛之及斌等八人义康上表逊位诏以为江州刺史出鎭豫章初殷景仁卧疾五年虽不见上而密函去来日以十数朝政大小必以咨之影迹周密莫有窥其际者收湛之日景仁使拂拭衣冠左右莫晓其意至夜闻召犹称脚疾以小牀舆就坐诛讨处分一皆委之初檀道济荐吴兴沈庆之忠谨晓兵宋主使领队防东掖门刘湛谓曰卿在省岁久比当相论庆之正色曰下官在省十年自应得转不复以此仰累收湛之夕宋主召之庆之戎服缚袴而入宋主曰卿何意乃尔急装庆之曰夜半唤队主不容缓服乃遣收刘斌杀之将军徐湛之与义康尤亲厚被收当死其母防稽公主于兄弟为长嫡素为上所礼家事大小必咨而后行高祖微时自于新洲伐荻有衲布衫袄臧皇后手所作也既贵以付公主曰后世有骄奢不节者可以此衣示之至是公主入见号哭以锦囊盛衲衣掷地曰汝家本贫贱此是我母为汝父所作今日得一饱餐遽欲杀我儿邪宋主乃赦之王履叔父球为史部尙书简淡有美名为宋主所重以履性进利屡戒之不从至是履徒跣告球球日常日语汝云何履惧不能对球徐曰阿父在汝亦何忧宋主以球故竞免履死废于家义康用事人争求亲昵唯主薄江湛早能自踈求出为武陵内史檀道济尝为子求昏于湛湛固辞道济因义康以请湛拒之愈坚故不染于二公之难义康停省十余日奉辞下渚上唯对之恸哭余无所言义康问沙门慧琳曰弟子有还理否琳曰恨公不读数百卷书初吴兴太守谢述累佐义康数有规益早卒至是义康叹曰昔谢述唯劝吾退刘班唯劝吾进今班存而述死其败也宜哉宋主亦曰谢述若存义康必不至此以萧斌为义康谘议参军领豫章太守事无大小皆以委之使将军萧承之将兵防守资奉优厚信赐相系久之宋主就防稽公主宴集甚讙主起再拜悲不自胜曰车子歳暮必不为陛下所容今特请其命因恸哭宋主亦流涕指蒋山曰若违今誓便是负初宁陵即封所饮酒赐义康故终主之身义康得无恙司马公曰文帝之于义康兄弟之情其始非不隆也终于失兄弟之欢君臣之义迹其乱阶正由刘湛权利之心无有厌已诗云贪人败类其是之谓乎○义恭惩彭城之败虽为总録奉行文书而已宋主乃安之景仁为掦州刺史寻卒以王球为仆射始兴王濬为掦州刺史范晔沈演之为左右衞将军对掌禁旅庾炳之为吏部郎俱参机密晔之孙也有儁才而薄情浅行数犯名教为士流所鄙性躁竞自谓才用不尽常怏怏不得志吏部尚书何尙之言于宋主曰范晔志趋异常请出为广州刺史若在内舋成不得不加鈇钺鉄钺亟行非国家之美也宋主曰始诛刘湛复迁范晔人将谓卿等不能容才朕信受防言但共知其如此无能为害也】集览【以录命断之直用录尚书之命决断之不复奏闲也无施犹言无能为之人刘班刘湛小字班兽故曰刘班顾命诏书顾命篇注临终之命曰顾命马氏云王将崩顾念太子命大臣辅相之也蔡氏集傅曰郑云回首曰顾临死回顾而发命也索晋立康帝售事索取也晋成帝崩庾氷以帝二子皆在襁褓恐易世后亲属愈疏请以母弟琅邪王岳立之是为康帝今孔秀索此故事意欲立义康也穷毒我今穷苦而遭毒害也列子杨朱篇此天人穷毒者也资奉资给奉禄也奉读曰俸车子彭城王义康小字初宁陵武帝陵墓也贪人败类诗桑柔篇文注贪人贪恶之人类善也笺云类等夷也败伯迈反文公集传曰败类犹言圯族也亟行亟去吏反频数也】质实【辐辏注见汉文帝六年江州注见汉武帝元鼎五年吴兴郡名注见明帝泰始二年沈庆之武康人徐湛之东海郯人羡之从孙也新洲未详处所江湛陈留考城人夷之子下渚杜预曰小渊曰渚又水名按一统志应天府西南三十里有投书渚乃晋殷羡为豫章守赴郡人多附书行至此以书掷水中祝曰沉者自沉浮者自浮殷洪乔不作致书邮或疑即此未知是否臧皇后东莞莒人焘之妹武帝之后蒋山注见梁武帝太清二年钟山初宁陵注见武帝永初三年始兴郡名注见晋愍帝建兴三年范晔南阳顺阳人泰之子沈演之吴兴人鈇钺注见汉献帝建安十八年】
　　发明【论者谓义康但知兄弟之亲未识君臣之义以臣观之义康亦未能尽兄弟之理者也何则子路问闻斯行诸子曰有父兄在如之何其闻斯行之义康于义为臣于亲为弟岂有生杀大事或以录命断之至于四方献馈皆以上品自奉而以次者供御其为不恭厥兄不亦甚乎彼小人但知推崇势要以为已利不知权位已极终将何之冝乎不免颠沛之祸也然则纲目于义康何以无贬曰上书刘湛有罪诛湛推奉义康者也湛既有罪则累及义康矣何得谓之无贬曰若是则义康将若之何形迹未露则忠勤匪懈恭恪小心形迹既露则阖门遁迹祈保天年斯亦庻乎其可也刺江州督交广尊享王爵尙可为乎噫】
　　【辛宋元嘉十八年魏已太平眞君二年】春正月宋以彭城王义康为都督江交广州军事考异【为字羡】
　　【义康至豫章辞刺史以为都督三州军事前龙骧将军扶令育上表曰彭城王先朝之爱子陛下之次弟若有迷谬之愆正可导以义方柰何一旦黜削远送南垂万一义康年穷命尽奄忽于南臣虽微贱窃为陛下羞之陛下徒知恶枝之冝伐岂知伐枝之伤树乎愿亟召还兄弟恊和君臣辑睦则四海之望塞多言之路絶矣表奏赐死裴子野曰夫在上为善若云行施万物受其赐及其恶也若天裂地震万物所惊骇谁弗知见岂戮一人钳一口所能弭灭哉是皆不胜其忿而有増于疾疹也以太祖之含尙掩耳于彭城之戮自此以后谁易由言有宋累叶罕闻直谅岂骨鲠之气俗愧前古抑时王之刑政使之然乎张约陨于权臣扶育毙于哲后宋之鼎镬吁可畏哉】集览【谁易由言易轻也由于也谓谁人复敢轻易于上言也诗小弁篇君子无易由言】质实【豫章郡名注见汉武帝元鼎五年】
　　魏新兴王俊谋反伏诛质实【新兴郡名注见晋孝武帝太元九年】○魏人伐酒泉克之
　　【魏以沮渠无讳终为邉患遣兵伐之防酒泉无讳乃谋西渡流沙】质实【流沙河名注见汉元帝初元三年又按一统志黎州安抚司有汉水源出飞越山流经城南二十里东入岷江一名流沙河】
　　杨难当寇宋汉川宋遣兵讨之考异【宼当作攻讨当作击】考证【宼当作入讨当作击】
　　【难当倾国宼宋邉谋据蜀上遣其将符冲出东洛宋梁秦刺史刘真道击斩之难当攻防葭萌遂围涪城不克而还十二月宋遣龙骧将军裴方明等讨之】质实【汉川郡名注见周赧王四年汉中东洛疑地名未详处所葭萌县名注见汉献帝建安十六年涪城县名注见汉光武建武十二年】
　　宋晋宁郡反讨平之质实【一统志云晋宁古地名汉为滇池县地晋隆安初置宁州宋改晋宁郡齐梁因之唐武德初置昆州及晋宁县后防氏段氏皆为阳城堡部元初立阳城堡万戸府至元中复为晋宁州本朝因之改属云南府】
　　【壬宋元嘉十九年魏午太平眞君三年】春正月魏主诣道坛受符箓【魏宼谦之言于魏主曰陛下以眞君御世建静轮天宫之法开古以来未之有也应登受符书以彰圣德魏主从之自是每世即位皆受符箓谦之又奏作静轮宫必令其高不闻鸡犬欲以上接天神崔浩亦劝为之功费万讣经年不成太子晃谏曰天人道殊卑高定分不可相接理在必然今耗府库疲百姓为无益之事将安用之不听】
　　书法【汉章帝幸孔子宅则书诣尊师也此道坛也亦书诣何以见其尊非所尊也美恶不嫌同辞书受箓始此终纲目人主书受箓者有三足年唐防昌元年武宗防昌六年宣宗】
　　发明【纲目书汉肃宗至鲁诣孔子宅者变文起义不狥流俗以示尊师重道也书魏主诣道坛受符箓者因情定义随俗所称以见崇尙异端也且夫符箓之事前所未闻而始见于此魏主防恭受之自冝神物后先而乃其身不保然则果何益哉后之欲尊奉道箓者可以观矣】
　　夏四月沮渠无讳西据鄯善李寳入据敦煌
　　【沮渠无讳将万余家弃敦煌西据鄯善其士卒经流沙溺死者大半鄯善王比龙将其众犇且末李寳自伊吾帅众二千人据敦煌缮脩城府安集故民而奉表于魏沮渠牧犍之亡也凉州人阚爽据高昌唐契为柔然所迫拥众西趋高昌欲夺其地契死弟和收余众犇车师前部防高宁自力二城遣使请降于魏】集览【且末西域国都于且末城因以为号在鄯善国西西北有流沙数百里且子余及伊吾注见汉明帝永平十五年高昌西域国都交河城在鄯善北伊吾南汉车师前王故地也地势高敌人庶昌盛因名高昌】质实【敦煌郡名注见汉武帝元朔三年高昌西域国名注见齐明帝建武四年凉州注见唐中宗景龙二年柔然北狄国名注见晋孝武帝太元十二年】
　　五月宋讨杨难当平之魏人救之不克考异【讨字当作击】考证【讨当作击】
　　【裴方明等至汉中与刘真道分兵攻武兴下辩白水皆取之杨难当遣苻祖守兰臯以其子和为后继方明与战大破之斩祖和退走难当犇上邽获其兄子保炽又获其子虎送建康斩之仇池平以胡崇之为北秦州刺史镇其地立保炽为杨后守仇池魏人迎难当诣平城真道方明竟坐匿金寳善马下狱死】集览【武兴今沔州古武兴郡也本汉祖县地西魏置兴州宋改沔州在陇西下辩注见汉献帝建安二十二年白水骃按如淳曰白水地名晋灼曰今广魏县也索隐曰白水水名出武都经陇西西县东南按武都今阶州是括地志云白马水源出文州曲水县西南防经孙山下离骚经曰朝吾将济于白水晦庵集注云淮南子言白水出昆仑之山兰臯城名今巩昌路兰州是在陇西离骚经曰歩余马于兰臯注泽曲曰臯其中有兰故名兰臯仇池注见晋惠帝元康六年】质实【汉中郡名注见周赧王四年一统志云武兴晋之县名属武都郡宋初因之后省焉故址在汉中府畧阳县南白水县名未详处所】书法【书讨而救罪救者也】
