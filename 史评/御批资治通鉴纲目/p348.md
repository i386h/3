<!-- { "loadSidebar": true } -->
　　○二月魏冦盗羣起魏主嗣赦其罪遣兵讨余冦平之【魏主嗣以郡县豪右多为民患优诏征之民恋土不乐内徙长吏逼遣之于是冦盗羣起嗣引八公议之曰朕欲为民除蠧而守宰不能绥抚使之纷乱今犯者既众不可尽诛吾欲大赦以安之何如元城侯屈曰民逃亡为盗不罪而赦之是为上者反求于下也不如诛其首恶赦其余党崔宏曰圣王御民务在安之而已不与较胜负也夫赦虽非正可以行权屈欲先诛后赦要为两不能去曷若一赦而遂定乎赦而不从诛未晚也嗣从之既而遣于栗防讨不从命者所向皆平】质实【元城县名注见新莽始建国四年】
　　书法【书赦其罪何善之也建武之篇书诏许相斩除罪于是书赦其罪皆处盗之良法也】
　　刘裕防广固执南燕主超送建康斩之
　　【南燕城久闭男女病脚弱者大半出降者相继尚书恱寿曰今战士雕瘁絶望外援岂可不思变通之计超叹曰废兴命也吾宁奋剑而死不能衔璧而生刘裕悉众攻城或曰今日徃亡不利行师裕曰我往彼亡何为不利四面急攻之寿开门纳晋师超突围出走追获之裕数以不降之罪超神色自若一无所言惟以母托刘敬宣而已裕忿广固久不下欲尽阬之以妻女赏将士韩范諌曰晋室南迁中原鼎沸士民无援强则附之既为君臣必须为之尽力彼皆衣冠旧族先帝遗民今王师吊伐而尽阬之窃恐西北之人无复来苏之望矣裕改容谢之然犹斩王公以下三千人没入家口万余夷其城隍送超诣建康斩之司马公曰晋自济江以来威灵不竞戎狄横骛虎噬中原刘裕始以王师剪平东夏不于此际旌礼贤俊慰抚疲民使羣士向风遗黎企踵而更恣行屠戮以快忿心迹其施设曽苻姚之不如宜其不能荡壹四海成美大之业也岂非有智勇而无仁义使之然哉】集览【徃亡立春后七日惊蛰后十四日清明后二十一日立夏后八日芒种后十六日小暑后二十四日立秋后九日白露后十八日寒露后二十七日立冬后十日大雪后二十日小寒后三十日其日是谓徃亡日来苏之望商书仲虺之诰徯予后后来其苏蔡氏传曰苏复生也谓后来我其复生乎夷其城隍夷平之也隍城外堑也有水曰池无水曰隍】质实【衔璧注见武帝咸宁二年符姚谓苻坚姚苌也】
　　发明【祸莫大于灭人之国然而亦有不可以一槩论者若昔帝王之世列国公侯或先代神明之胄或勤劳功徳之臣其后子孙世守其国乃从而灭之诚可谓不仁之甚者至于奭狄乱华盗窃土宇有能规恢扫除又岂可例以灭国待之哉自金行失驭防县分裂刘石苻姚皆裔夷丑类涂炭中原遂使忠臣义士北望慨想徒叹神州之陆沉诸陵之覆没未有能荡平河洛克复旧物者刘裕起自单微兴复晋室今焉出师北伐一举而平南燕亦可少伸志士愤鬰之气彼慕容超者虽凶暴不若刘石然亦鲜卑之余耳取而戮之良不为过然犹恨刘裕未能广吊伐之意使义声昭布于天下举四海而平壹之尚可以灭国之事责之哉此纲目于南燕之克书之初无贬词也况超既不降则斩之建康宜矣若夫他日姚既受其降而又戮之此则裕之过欤】
　　卢循冦长沙南康庐陵豫章防之刘裕引军还
　　【初徐道覆闻刘裕北伐劝卢循袭建康不从自至番禺说之曰本住岭外岂将以此之子孙邪正以刘裕难与为敌也今裕顿兵坚城之下未有还期我以此思归死士掩击何刘之徒如反掌耳不乘此机而茍求一日之安裕平齐后以玺书徴君自将屯豫章遣诸将帅锐师过岭恐将军不能当也若先克建康倾其根蔕裕虽南还无能为矣循乃従之初道覆使人伐船材于南康山至始兴贱卖之居人争市之至是悉取以装舰旬日而办循自始兴冦长沙道覆冦南康庐陵豫章皆防之道覆顺流而下舟楫甚盛朝廷急征裕裕方议留鎭下邳经营司雍防得诏乃以韩范为都督八郡军事封融为渤海太守引兵还久之刘穆之称范融谋反皆杀之】集览【南康非谓江束道南康军此南康本汉之赣县晋立南康郡东晋置郡城于章贡二水之间今城是也隋为防州以防化水为名宋改赣州始兴注见愍帝建兴三年】质实【南康郡名注见梁简文帝大寳元年长沙郡名注见汉献帝兴平元年庐陵郡名注见元帝元兴元年安成豫章郡名注见汉武帝元鼎五年司雍二州名司注见秦庄襄王元年三州雍注见唐宗开元十一年京兆渤海郡名注见汉献帝建安八年南皮】
　　三月江荆都督何无忌讨徐道覆战败死之考异【提要战下作于豫章败绩死之】
　　【无忌自寻阳引兵拒卢循长史邓潜之谏曰循兵舰盛势居上流宜决南塘守二城以待之彼必不敢舍我逺下蓄力养锐俟其疲老然后击之此万全之防也今决成败于一战万一失利悔将无及叅军殷阐曰循所将皆三呉旧贼百战余勇始兴溪子拳捷善鬭宜留屯豫章征兵属城兵至合战未为晩也无忌不聴与徐道覆遇于豫章贼令彊弩数百登山邀射乘风暴急以大舰逼之众遂奔溃无忌厉声曰取我苏武节来节至执以督战贼众云集遂握节而死中外震骇諡曰忠肃】质实【南塘莫详处所寻阳郡名注见明帝太宁二年三呉注见安帝元兴元年苏武节汉苏武在匈奴不屈起卧皆仗节故后人义之因名焉节注见唐徳宗兴元元年】
　　发明【起义诸人往往见戕于刘裕之手无忌虽败于道覆然能握节而死不失为忠义之士书之于册犹为荣也】
　　南凉击北凉败绩遂迁于乐都
　　【傉檀自将五万骑伐防逊战于穷泉傉檀大败防逊乘胜进围姑臧夷夏万余户降于防逊傉檀惧纳质请和防逊徙其众八千余户而去傉檀畏逼迁于乐都姑臧人推焦朗为主降于防逊】质实【乐都郡名注见汉宣帝元康四年湟中穷泉地名未详处所姑臧县名注见元帝建武元年】
　　夏四月刘裕至建康
　　【刘裕至下邳以船载辎重自帅精锐步归闻何无忌败死卷甲兼行将济江风急众咸难之裕曰若天命助国风当自息不然覆溺何害即命登舟舟移而风止四月至建康青州刺史诸葛长民兖州刺史刘藩并州刺史刘道怜各将兵入衞藩毅之従弟也】质实【建康郡名注见汉献帝兴平二年辎重注见周显王三十六年青州注见汉桓帝永康元年下邳县名注见汉髙帝六年刘藩掖人兖州注见周安王五年濮阳并川注见齐明帝建武三年】
　　五月豫州都督刘毅及卢循战于桑落洲败绩循进逼建康
　　【刘毅自拒卢循裕与书曰贼新获利其锋不可轻今脩船垂毕当与弟同举又遣刘藩谕止之毅怒谓藩曰往以一时之功相推耳汝谓我真不及刘裕邪投书于地帅舟师二万发姑孰五月与循战于桑落洲毅兵大败弃船歩走其众皆为循所虏循闻裕已还与其党相视失色欲退还寻阳取江陵据二州以抗朝廷徐道覆谓宜乘胜径进固争累日循乃従之裕募人为兵赏之同京口赴义之科发民治石头城议者谓宜分兵守津要裕曰贼众我寡若分兵屯守则测人虚实且一处失利则沮三军之心今聚众石头随宜应赴既令彼无以测又于众力不分若徒旅转集徐更论耳朝廷闻刘毅败人情恟惧时北师始还将士多创病建康战士不盈数千循既克二镇战士十余万舟车百里偻船髙十二丈孟昶诸葛长民欲奉乘舆过江裕不聴叅军王仲徳言于裕曰明公新建大功威镇六合妖贼既闻凯还自当奔溃若先自遁逃则势同匹夫匹夫号令何以威物裕甚恱昶固请不已裕曰今重镇外倾彊冦内逼人情危骇莫有固志若一旦迁动便自土崩瓦解江北亦岂可得至设令得至不过延日月耳今兵士虽少自足一战若其克济则臣主同休茍厄运必至我当横尸庙门遂其由来以身许国之志不能草间求活也昶恚甚请死裕怒曰卿且一战死复何晚昶乃抗表曰臣赞北伐之计使狂贼乘间至此谨引咎以谢天下乃仰药而死循至淮口中外戒严琅邪王徳文都督宫城裕屯石头谓将佐曰贼于新亭直进其锋不可当宜且避之若回泊西岸此成禽耳道覆请于新亭至白石焚舟而上数道进攻循曰大军未至孟昶望风而裁以大势言之当计日溃乱今决胜负于一朝既非必克之道且多杀伤士卒不如案兵待之道覆叹曰我终为卢公所误事必无成使我得为英雄驱驰天下不足定也裕登城见循军引向新亭顾左右失色既而回泊蔡洲乃恱遂栅石头淮口脩治越城筑查浦药园廷尉三垒皆以兵守之明日循伏兵南岸使老弱乘舟向白石声言悉众自白石步上裕留沈林子徐赤特戌南岸断查浦戒令坚守勿动裕北出拒之林子曰妖贼此言未必有实宜深为之防裕曰石头城险淮栅甚固留卿在后足以守之矣又明日循焚查浦赤特将击之林子曰众寡不敌不如守险以待大军赤特不从出战大败林子据栅力战贼乃退复引兵大上至丹阳郡裕帅诸军驰还石头斩赤特出陈于南塘】集览【创病创初庄反刀箭所伤也仰药汉书注顔师古曰仰首而饮药也按司马君实明妃曲白头萧太傅被防仰药更无疑注仰去声仰药自杀也】质实【姑孰县名注见明帝太宁元年桑落洲注见元兴三年江陵县名注见汉献帝建安十三年石头城名注见汉献帝建安十七年京口郡名注见成帝咸和二年六合注见唐僖宗广明元年琅邪郡名注见汉光武建武九年淮口淮水之口注见汉后主延兴二年新亭注见元兴元年白石即白下垒名注见宋明帝泰始元年蔡洲注见梁武帝太清二年越城注见明帝太宁二年查浦垒名未详处所药园垒名未详处所廷尉垒名未详处所】
　　柔然围魏师于牛川魏主嗣救之可汗社崘走死弟斛律立质实【柔然北狄国名注见孝武帝太元十二年牛川疑是地名未详处所】○六月刘裕自为太尉中书监加黄钺复辞官而受黄钺质实【黄注见汉后主建兴六年】
　　书法【上书自为下书复辞后书始受辞繁不杀裕之谲见矣】
　　发明【呜呼乘时而邀利者市井小人之志也是时寇贼滔天国祚危若缀旒裕亦何忍自进其爵位而又作伪以辞之哉况左仗黄钺乃武王伐纣之事自司马昭谋簒魏始假此为威制中外之具裕又率而行之如出一辙然前史书此则若出于朝廷之命者岂知黄钺之加非清朝令典裕茍无风旨晋朝讵敢行此纲目书之如见其肺肝然天下果可以文欺也哉】
　　○宗室司马国璠自弋阳奔秦
　　【桓之乱河间王昙之子国璠叔璠奔南燕还冦防弋阳至是奔秦秦王兴曰刘裕方诛桓辅晋室卿何为来对曰裕削弱王室臣宗族有自修立者裕輙除之方为国患甚于桓耳】质实【河间郡名注见汉帝更始二年弋阳郡名注见武帝泰始二年】
　　书法【宗室自刘縯外未有书者此其书宗室何恶裕也裕志移晋鼎先除枝叶于是国璠远祸出奔纲目书曰宗室司马国璠奔秦又书曰宗室司马楚之据长社皆罪裕之辞也国璠书自弋阳奔秦言逺避也】
　　秋七月卢循退还寻阳刘裕遣兵追之
　　【卢循冦掠诸县无所得谓徐道覆曰师老矣不如还寻阳幷力取荆州据天下三分之二徐更与建康争衡耳遂还裕遣将军王仲徳等帅众追之】质实【寻阳县名注见汉献帝建安十五年荆州注见汉献帝建安十二年建康郡名注见汉献帝兴平二年】
　　刘裕遣将军孙处等率兵袭番禺
　　【刘裕还东府大治水军遣将军孙处沈田子自海道袭番禺众以为海道艰逺必至为难且分撤见力非目前之急裕不从敕处曰大军十二月之交必破妖虏卿至时先倾其巢窟使彼走无所归也】质实【东府城名注见元兴元年番禺县名注见汉武帝元鼎六年】
