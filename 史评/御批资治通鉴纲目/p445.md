<!-- { "loadSidebar": true } -->
　　东魏以矦景为司空○秋八月东魏以斛律金为大司马○冬十一月东魏筑长城于肆州
　　【西自马陵东至土墱】集览【马陵注见周显王二十八年土墱地名在肆州境内墱丁邓反】质实【肆州注见晋孝武帝太元九年新兴】
　　【甲梁大同十年魏大统子十年东魏武定二年】春三月东魏以髙澄为大将军领中书监
　　【髙欢多在晋阳委孙腾司马子如髙岳髙隆之以朝政邺中谓之四贵权势熏灼专恣骄贪欢欲损夺其权故以澄领中书监移门下机事总归中书文武赏罚皆禀于澄孙腾见澄不肯尽敬澄叱左右牵下筑以刀环立之门外欢谓羣公曰儿子浸长公宜避之于是公卿以下无不耸惧库狄干澄姑之壻也自定州来谒立门外三日乃得见澄欲置腹心于东魏主左右擢崔季舒为中书侍郎】集览【中书监监本平声读如三监之监后皆转为去声】质实【晋阳郡名注见周威烈王二十三年髙岳渤海蓨人允之从孙定州注见周威烈王二十三年中山崔季舒博陵人子瑜之子】
　　夏四月梁尚书令何敬容有罪免
　　【敬容复为太子詹事尝于圃自讲老庄敬容谓人曰昔西晋祖尚虚使中原沦于胡羯今东宫复尔江南亦将为戎乎胡氏曰何敬容之言是也然老庄之害未甚于佛敬容为大臣十余年见武帝奉佛舎身不脩国政曽无一言谏止之今传储君心知老庄之非又不面陈而私与同列论议且国将为戎岂小故也此而可隐孰不可隐敬容于是乎不忠之甚矣】集览【胡羯胡虏戎羯也说文羯羊羖也以为虏之别号按吴汉传注羯本匈奴别部分散居上党武乡羯室因号胡羯此总谓戎夷耳不特指于羯也】质实【圃未详处所老庄注见晋成帝咸康二年】
　　五月魏大都督琅邪公贺防胜卒
　　【宇文防常谓人曰诸将对敌神色皆动唯贺防公临陈如平时眞大勇也】质实【琅邪郡名注见汉光武建武五年】
　　秋七月魏更权衡度量颁新制
　　【魏更权衡度量命尚书苏绰损益三十六条之制颁行之搜简贤才为牧守令长皆依新制而遣焉数年之间百姓便之】集览【权衡度量注见晋安帝隆安二年】
　　东魏以崔暹为中尉宋游道为左丞
　　【魏自正光以后政刑弛纵在位多贪污高欢啓以宋游道为御史中尉澄请以崔暹为之以游道为尚书左丞谓曰卿一人处南台一人处北省当使天下肃然暹选毕义云等为御史时称得人澄与诸公出之东山遇暹于道前驱为赤棒所击澄囘马避之尚书令司马子如太师咸阳王坦贪黩无厌暹弹之削其官爵其余死黜者甚众欢与邺下诸贵书曰崔暹居宪台咸阳王司马令皆吾布衣之旧同时获罪吾不能救诸君其愼之游道奏驳尚书违失数百条省中豪吏竝鞭斥之髙隆之诬游道有不臣之言罪当死黄门侍郎杨愔曰畜狗求吠今以数吠杀之恐将来无复吠狗游道竟坐除名后欢至邺百官迎于紫陌欢握崔暹手而劳之然暹实巧诈髙澄纳魏琅邪公主意暹必谏暹入谘事不复假以顔色居三日暹懐刺坠之于前澄问何为暹悚然曰未得通公主澄大悦把暹臂入见之崔季舒语人曰崔暹常忿吾佞及其自作乃过于吾】集览【奏駮注见汉明帝永平八年駮议懐刺刺七赐反书姓名于奏白曰刺汉书曰漫刺】质实【宋游道敦炖人繇之曾孙东山按一统志在彰德府临漳县西南十五里东魏髙澄尝于此凿池以为游玩之所今名东崓山咸阳郡名注见周威烈王十九年】
　　冬十月东魏括戸均赋
　　【东魏以防乱之后户口失实徭赋不均以孙腾髙隆之为括戸大使分行诸州得无籍之戸六十余万侨居者皆勒还本属】集览【分行谓至诸州有所案察也行下孟反】
　　【乙梁大同十一年魏大统丑十一年东魏武定三年】春正月东魏作晋阳宫【髙欢言并州军器所聚动须女功请置宫以处配没之口于是置晋阳宫】质实【并州注见齐明帝建武三年晋阳宫一统志云在太原府太原县治东唐城内本春秋时董安于理晋阳公宫即此北齐于此城中置大明宫宫内建宣徳崇德大明景福四殿德阳万寿二堂俱废】
　　三月魏遣使如突厥
　　【突厥本西方小国姓阿史那氏世居金山之阳其酋长土门始彊大颇侵魏西边至是魏使至其国人皆喜曰大国使者至吾国其将兴矣】集览【突厥董冲释音曰突陀没反厥九勿反汉书音义曰夏曰獯鬻殷曰鬼方周曰玁狁汉曰匈奴魏曰突厥世居金山工于鐡作金山状如兠鍪其俗呼兠鍪为突厥因为国号】质实【突厥一统志云北狄部落不一歴代名称各异夏曰獯鬻周曰玁狁秦汉皆曰匈奴唐曰突厥宋曰契丹自汉以来匈奴颇盛后稍弱而乌桓兴汉末鲜卑灭乌桓尽有其地后魏时蠕蠕独强与魏为敌蠕蠕灭而突厥起尽有西北地唐贞观中李靖灭之其后靺鞨余族散居隂山自号鞑靼五代及宋契丹复盛别部小者曰防古曰泰楚特曰塔塔尔曰克哷各据分地既而蒙古兼并有之遂代宋号元十四后天命归于本朝元帝遁于朔漠传子阿裕尔寳哩达喇传□果斯特穆尔为伊逊岱尔所弑其部属皆奔散来附洪武末遣将往讨追至察察尔山大败之自是不敢近边永乐中有布尼雅实哩者及其下玛哈穆特阿噜台奉贡惟谨因封玛哈穆特为顺宁王阿噜台为和宁王已而叛服不常遣使谕之不悛车驾屡亲征之诸部始平布尼雅实哩妻率其部属来朝愿居京师宣徳中玛哈穆特杀阿噜台欲领部落人心不服乃求元之后托克托布哈立为王居沙漠之北玛哈穆特子托欢托欢子额森居沙漠之西北卫喇特正统初偕遣使朝贡岁以为常朝廷赏赉甚厚其后负德入冦归而自相簒戮本朝因而絶之】
　　书法【突厥始见纲目】
　　夏六月魏作大诰
　　【晋氏以来文章竞为浮华魏宇文防欲革其弊命苏绰作大诰宣示羣臣戒以政事仍命自今文章皆依此体】
　　书法【莽作大诰不书此何以书莽诈而魏实也故书魏不书莽】
　　梁遣兵讨李贲败之
　　【贲自称越帝置百官梁遣交州刺史杨瞟讨贲以陈霸先为司马定州刺史萧勃防瞟于西江诡说留瞟瞟集诸将问计霸先曰定州偷安目前不顾大计节下奉辞伐罪当死生以之岂可逗挠不进长冦沮众乎遂勒兵先发瞟以霸先为前锋贲败奔嘉宁城围之】集览【瞟匹妙反又批招反节下注见晋成帝咸康四年逗挠注见汉武帝元光二年】质实【交州注见唐宣宗太中二年安南定州按一统志本秦桂林郡之南境汉为郁林郡之广郁县呉改隂平县晋改郁平县仍属郁林郡梁置定州改南定州隋初郡废改曰尹州大业初又改郁州治郁林县寻改郁林郡唐初改南尹州贞观中改贵州仍旧治天寳初改懐泽郡乾元初复为贵州宋改郁平县曰郁林县为州治元仍旧本朝废郁林县以州为县改属浔州府西江未详处所唯广州府南海县境内冇西江自广西诸蛮地发源经邕横浔溶藤州有绣水漓水与此水合流于苍梧过德庆肇庆下与浈水合流入于海未知是否姑录之以备参考嘉宁城未详处所】
　　冬梁复赎刑法
　　书法【四十四年立罢复凡三书矣纲目书赎刑三皆梁也】
　　○梁散骑常侍贺琛上书论事诏诘责之
