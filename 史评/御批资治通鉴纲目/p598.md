<!-- { "loadSidebar": true } -->
　　书法【书羙之也自是以至天宝末年帝无可书之政矣其所书者非惑鬼神则务聚敛也宠邉将也其所诛赏非为林甫则国忠也贵妃也书得元皇帝像羣臣请加尊号享元皇帝于新庙以田罔秀为朝散大夫追尊周上御大夫为先天太皇臯繇为徳明皇帝始祀九宫贵神帝间空中神语改防曷县为昭应加圣祖及诸帝后号諡得妙宝眞苻复加圣祖及诸帝后号皆惑鬼神也书以韦坚为江准租庸转运使广运潭成加韦坚左散骑常侍以杨慎矜为御史中丞以杨慎矜为租庸转运使以王鉷为京畿采访使以杨钊判度支事帅羣臣观左蔵赐杨钊金紫皆务聚敛也书以安禄山为营州都督以安禄山为平卢莭度使安禄山入朝以安禄山兼范阳节度使安禄山讨奚契丹败之安禄山奏立李靖李勣庙以安禄山兼御史大夫赐安禄山铁劵赐安禄山爵东平郡王以安禄山兼河北采访处置使安禄山入朝为安禄山起第于亲仁坊以安禄山兼河东节度使安禄山击契丹以安思顺为朔方节度使哥舒翰安禄山安思顺入朝安禄山入朝加安禄山左仆射以安禄山为闲廐使安禄山归范阳安禄山请以蕃将代汉将从之安禄山表献马遣中使谕止之十一月安禄山反自开元二十九年至于书反不书安禄山者天宝五载八载与十二载三年尔皆宠邉将也书以卢绚严挺之为员外詹事以杨慎矜为御史中丞贬裴寛为睢阳太守以韦坚为刑部尚书杨慎矜为相庸转运使贬韦坚为缙云太守皇甫惟明为播州太守李适之罢以陈希烈同平章事杀骁骑兵曹栁勣赞善大夫杜有隣杀北海太守李邕及皇甫惟明韦坚等王琚李适之自杀杀户部侍郎杨慎矜以天下嵗贡赐李林甫杀咸宁太守赵奉璋皆为林甫也书流宋浑于潮阳制追复张易之官爵赐杨钊名国忠免驸马程昌裔官以杨国忠领剑南节度使以库钱易恶钱以杨国忠为御史大夫京畿采访使上复幸左蔵以杨国忠为右相兼文部尚书以吉温为御史中丞杨国忠注选人于都堂追削李林甫官爵复以魏周隋后为三恪以杨国忠为司空陈希烈罢以韦见素同平章事贬韦陟为桂岭尉吉温为澧州长史皆为国忠也书册寿王妃韦氏以杨太眞为贵妃加岭南经略使张九章三品以王翼为户部侍郎以杨钊判度支事以贵妃姊为国夫人皆为贵妃也此外亦无几事耳夫君心惑溺于上奸邪专恣于下欲不乱可得乎纲目详书之所以为万世戒也】
　　夏闰四月得元皇帝像
　　【上梦元皇帝云吾像在京城西南百余里遣使求得之于盩厔迎置兴庆宫范氏曰人之有梦盖其心之动也昔髙宗防黙思道诚心求贤故梦帝赉之良弼明皇怠于庶政志求神仙惑方士之言自以老子其祖也感而见于梦亦其诚之形也自是迂怪日闻謟谀成俗奸宄得志而天下之理乱矣人君心术可不慎哉】集览【盩厔注见隋炀帝大业十三年】质实【髙宗恭黙思道诚心求贤故梦帝赉之良弼商书说命上萹恭黙思道梦帝赉予良弼】
　　书法【于是帝以梦求得之也曷为梦之信惑之深发而为此也然则其得之何防意所在不得不可矣书曰得宜得也】
　　发明【国将兴听于人将亡听于神自古清明之世未闻有神异之事惟衰乱之世则有之亦犹大明丽画则百怪咸伏暮夜晦冥则羣慝交作耳宗诞谩荒忽既梦老君之像遣使求之正使无有则使者亦必附防来上此固无可疑者纲目书得而不言其所以得讥之明矣妖由人兴未几遂有田同秀宝符之事纷纷见于史册夫岂无自而然哉】
　　吐蕃入防
　　【吐蕃四十万入冦至安仁军骑将臧希液帅众五千击破之】
　　秋七月突厥杀其登利可汗考异【杀当作弑】
　　【初登利从叔二人分典兵马号左右杀登利恶其专诱右杀斩之自将其众左杀判阙特勒攻登利杀之骨咄叶防自立为可汗上以突厥内乱命羽林将军孙老奴招谕回纥葛逻禄防悉宻等部落】集览【判阙特勒左杀名骨咄叶防咄当没反骨咄名也叶防注见陈后主祯明元年】
　　洛水溢质实【洛水注见汉髙后三年】
　　【溺死者千余人】
　　八月以安禄山为营州都督
　　【禄山倾巧善事人人多誉之上左右至平卢者禄山皆厚赂之由是上益以为贤又赂采访使张利贞利贞盛称之上乃以为营州都督充平卢军使胡氏曰以利合者小人之事也夫惟君子不可以货取故人主必昭俭徳以照临百官清心寡欲不殖货利而用君子立乎朝廷则宠赂之门自塞矣明皇自入宇文融之説殚天下以自奉故使禄山专以货宝交结左右豢养奸慝所以治国者不以利为利为其生患之若此也孟子对梁王以何必曰利为其末流至于弑君簒国而犹不止也】集览【倾巧倾侧机巧也】质实【营州注见晋武帝太康二年昌黎】
　　书法【自是禄山每事必书详乱本也】
　　冬十一月太尉宁王宪薨追諡曰让皇帝考异【薨当作卒宪薨上哀惋特甚曰天下兄之天下也固譲于我为唐太伯常名不足以处之乃諡曰让皇帝其子汝阳王璡表述先志固让不许】集览【为唐太伯周太王长子曰太伯少曰季歴生子名昌昌有圣瑞太伯知太王意欲立季歴以传昌乃亡如荆蛮以让季歴今宁王以让宗此可谓唐之太伯也】质实【汝阳县名注见汉后主延熈十八年】
　　书法【以皇帝赠諡自太子始矣于是三见书官书爵子宪也纲目諡为帝书薨】
　　十二月吐蕃防石堡城
　　【壬午】天宝元年春正月以安禄山为平卢节度使
　　【是时天下声教所被之州三百三十一覊縻之州八百置十节度经畧使以备邉安西节度抚宁西域治龟兹城北庭节度防制突骑施坚昆治北庭都防府河西节度断隔吐蕃突厥治凉州朔方节度捍御突厥治灵州河东节度与朔方犄角以御突厥治太原府范阳节度临制奚契丹治幽州平卢节度镇抚室韦靺鞨治营州陇右节度备御吐蕃治鄯州劒南节度西抗吐蕃南抚蛮獠治益州岭南五府经畧绥静夷獠治广州此外又有长乐经畧福州领之东莱收捉莱州领之东牟守捉登州领之凡镇兵四十九万人马八万余匹开元之前毎嵗供邉兵衣粮费不过二百万天宝之后益兵浸多毎嵗用衣千二十万匹粮百九十万斛公私劳费民始困苦矣范氏曰海内之地非不广也财非不多也人君不能清静恭俭以待太平于其安也而劳之于其富也而刻之是以天下之祸常基于安富之时乱已成而犹不悟也岂非好大多欲任失其人之咎欤】集览【声教书禹贡朔南暨声教蔡氏传曰声谓风声教谓教化林氏曰振举于此而逺者闻焉故谓之声軓范于此而逺者效焉故谓之教覊縻之州自太宗平突厥西北诸蕃及蛮夷稍稍内属即其部落列置州县大者为都督府其贡赋版籍多不上戸部号曰覊縻凡府州八百五十六龟兹城即汉龟兹县也注见汉桓帝永夀元年坚昆注见汉宣帝黄龙元年室韦注见隋恭帝义宁二年长乐郡名今福州长乐县是也州南六里有长乐山闽中记云地名长乐居者安之东莱収捉収字误当是守字与下东牟守捉同按守捉即团结营也唐制兵之戍邉者大曰军小曰守捉曰城曰鎭而总之者曰道】质实【灵州注见太宗贞观二十年河东郡名注见汉献帝建安七年犄角注见汉昭烈章武二年范阳郡名注见汉帝更始二年涿郡益州注见晋武帝泰始八年长乐郡名注见汉光武建武三年闽中郡福州注同上文东莱郡名注见汉安帝永初二年莱州注同上文东牟郡名注见开元二十年登州】
　　穿三门运渠质实【三门山名注见汉成帝绥和二年砥柱】○羣臣请加尊号
　　【陈王府参军田同秀言元皇帝告以藏灵符在尹喜故宅上遣使求得之羣臣上表以宝符潜应年号请于尊号加天宝字从之】集览【元皇帝髙宗干封元年至亳州谒老君庙尊为太上元皇帝藏灵符在尹喜故宅崔浩曰尹喜昔为散闗令案散闗在鳯翔府宝鸡县西列仙传曰闗令尹喜者周大夫也善学星宿服精华隐徳行仁时人莫知老子西游喜光见其气知真人当过物色而迹之果得老子老子亦知其竒为著书言道徳之意五千余言喜亦著书九篇名闗尹子与老子服巨胜实俱之流沙之西莫知其所终今田同秀故托言老子藏灵符在尹喜故宅耳按列子注尹喜字公度】质实【陈州名注见周赧王三十六年尹喜天水人周康王时为函谷闗令东见紫气乃占风知有神人过老子果至授喜錬气吐纳之术三宫正一之法复求著书于是为道徳经以授之后仙成复与老子相防于蜀赐号文始先生】
　　二月享元皇帝于新庙越三日享太庙越二日合祀天地于南郊质实【南郊注见汉后主建兴十五年】
　　书法【合祀非古也自是终唐世为永制矣传曰皇皇后帝皇祖后稷君子曰礼谓其祖亲而先帝也唐于是重失之书曰越二日讥也】
　　改官名
　　【侍中中书令为左右相丞相改为仆射东北都皆为京州为郡刺史为太守】
　　以田同秀为朝散大夫
　　【时人皆疑宝符同秀所为也间一嵗清河人崔以清复言见元皇帝云藏符在武城紫防山敕使徃掘亦得之东京留守王倕知其诈按问果首服奏之上亦不深罪也范氏曰明皇崇老喜仙故其大臣防小臣欺盖度其可为而为之也不惟信而惑之又赏以劝之则小人孰不欲为奸罔哉昔汉文一为新垣平所诈而终身不复言神仙之事可谓能补过也】集览【为新垣平所诈汉文帝时赵人新垣平诈令人献玉杯】质实【清河县名注见汉帝更始二年武城县名注见秦王政十四年】
　　三月以韦坚为江淮租庸转运使
　　【初宇文融既败言利者稍息及杨慎矜得幸于是韦坚王鉷之徒竞以利进百司有事权者稍稍别置使以领之旧官充位而已坚太子之妃兄也督江淮租运嵗増巨万上以为能故擢任之王鉷亦以善治租赋为戸部员外郎】集览【事权史作争权】
　　以卢绚严挺之为员外詹事
　　【李林甫为相凡才望功业出己右者必百计去之尤忌文学之士或阳与之善而隂防之世谓林甫口有蜜腹有劒上尝陈乐于勤政楼下垂帘观之兵部侍郎卢绚谓上已起垂鞭按辔横过楼下绚风标清粹上目送之林甫知之乃召绚子弟谓曰交广借才上欲以尊君为之若惮逺行则当左迁姑以賔詹分务东洛何如绚惧请之乃除华州刺史未几诬其有疾除员外詹事上又尝问林甫挺之可用今安在挺之时为绛州刺史林甫退召挺之弟谕以上意甚厚盍称疾求还可以见上挺之从之林甫以其奏白上云挺之老疾冝且授以散秩以便医药上叹咤久之亦以为员外詹事】集览【交广借才交广二州在广东春秋百粤之地秦置南海郡汉武既定粤地置交州孙权以歩隲为交州刺史迁州于番禺孙休以交州土壤太逺徙交州理龙编分交州置广州理番禺隋改番州唐置广州借慈夜反谓交广邉逺须借有才之人賔詹谓太子賔客及詹事官】质实【勤政楼注见开元二年绛州注见宋文帝元嘉二十三年东雍州】
　　书法【员外詹事何以书病宗也二臣帝所眷者林甫以计去之而帝殊不之恠甚矣其蔽也故特书病之】
　　发明【古人辟四门明四目逹四聪非好为是多事也所以通上下之情絶壅蔽之患耳卢绚严挺之近在目前无疾而谓之有疾由林甫蔽其聪明也故夫员外詹事不必书而特书之者所以着林甫之欺为后世偏听生奸独任成乱之戒尔居人上者可不鉴诸】
　　秋七月朔日食○牛仙客卒以李适之为左相○突厥阿布思来降
