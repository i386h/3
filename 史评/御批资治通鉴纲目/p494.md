<!-- { "loadSidebar": true } -->
　　【齐州行参军王伽送流囚李参等七十余人诣京师行至荥阳谓曰卿軰自犯国刑身婴缧绁固其职也重劳援卒岂不愧心参等辞谢伽乃悉脱其枷锁停援卒与约曰某日当至京师如至前却吾当为汝受死遂舍之而去流人感悦如期而至一无离叛帝闻而惊异召见与语称善久之于是悉召流人宴而赦之因下诏曰使官尽王伽民皆李参刑厝其何逺哉乃擢伽为雍令】集览【如致前却若至期日而或前或却刑厝注见汉文帝十三年刑错之风雍令雍县令也汉地志雍县属扶风郡百官表万户以上为令减万户为长】质实【王伽河间章武人荣阳县名注见秦庄防王元年缧绁缧黒索也绁繊孪也古者狱中以黒索拘挛罪人雍县名注见周显王八年】
　　书法【令不书书王伽録贤也自是至唐书以为令长者徃徃多贬黜者矣终纲目书以为令十二详秦丙午年贬黜者十王伽徐惀为升焉】
　　【辛酉】仁夀元年春正月改元
　　【初太史令袁充表曰京房有言太平日行上道升平行次道覇代行下道盖日去极近则景短而日长去极逺则景长而日短今自隋兴画日渐长开皇元年冬至之景长一丈二尺七寸二分自尔渐短至十七年短于旧三寸七分矣上临朝谓百官曰日长之庆天之祐也今当改元宜取此意以为号仍命百工作役并加程课丁匠苦之】集览【景短枢要云日光曰景日影曰晷】
　　书法【非始建国不书改元此何以书讥也于是袁充奏言开皇以来冬至之景渐短至十七年短于其旧三寸七分其説曰京房有言太平日行上道于是改元仁夀然考其时日食地震变异迭见其不为太平明矣岂是年始用新厯冬至有差故欤纲目特书改元讥相蒙也是故汉惑谄者之言而改章和则书改元章帝章和元年魏惑谦之之言而改太平真君则书改元宋文帝元嘉十七年隋信袁充之言而改仁夀则书改元是年皆讥也】
　　发明【改元罕有书而此书之者着其日长诬罔之説也】
　　以苏威为仆射○二月朔日食○夏五月突厥九万口来降○六月遣十六使廵省风俗○废太学及州县学改国子为太学
　　【诏以学校生徒多而不精唯简留国子学生七十人太学四门及州县学并废刘炫上表切諌不听寻改国子为太学】
　　书法【寻改国子为太学矣则其书废何伤之也晋尝罢遣太学生徒穆帝永和八年曰军兴故也齐尝罢国子学壬戌年曰国哀故也隋方盛时无故有此识者有以知其不永也】
　　发明【汉宣帝以刑名绳下故作色于用儒之请然未至于废学校也隋文以文法自矜其视儒学若将凂焉遂至尽废而后已殆与焚书坑儒相去无几直书于册足以遗臭千古矣】
　　冬十一月祀南郊
　　【初帝受周禅恐民心未服故多称符瑞以耀之其伪造而献者不可胜计至是郊祀板文备述以报谢云】书法【常祀不书书此何讥也郊也何讥讥谢瑞应也隋文以智力取天下故乐假符瑞以一众心颁灵感志欺人也郊谢瑞应欺天也】
　　以衞文升为遂州总管集览【遂州注见宋文帝元嘉九年遂宁】
　　【山獠作乱资州刺史卫文升初到官单骑造其营説以利害渠帅感悦解兵而去前后归附者十余万○帝大悦故有是命】质实【资州注见汉光武建武十一年资中渠帅注见唐代宗广德元年】
　　以冯盎为汉阳太守
　　【潮成等五州獠反髙州酋长冯盎驰诣京师请讨之帝敕杨素与盎论贼形势素叹曰不意蛮夷中有如是人即遣盎发江岭兵击之事平除盎汉阳太守】质实【潮州注见唐宪宗元和十年一统志云成州本汉之广信县地属苍梧郡梁置梁信县及梁信郡兼置成州隋平陈郡废改成州曰封州改梁信县曰封川大业初以封兴县省入寻改州为苍梧郡治封川县唐复为封州天寳初改临封郡乾元初复为封州宋绍兴中州废以县属徳庆府寻复置元改置封州路后复为州本朝省州县改属肇庆府髙州注见宋文帝元嘉八年汉阳郡名注见汉献帝建安二十二年下辨】
　　【壬戌】二年春三月突厥入冦杨素击破走之
　　【突厥思力俟斤等南渡河大掠啓民人畜而去行军元帅杨素帅诸军追击转战六十余里大破之悉得人畜以归啓民自是突厥逺遁碛南无复冦抄】集览【思力俟斤思力名也俟斤突厥大臣之称亦部酋长之称也俟渠之反啓民开皇十九年以突利可汗为啓民可汗】质实【碛南注见唐宗开元三年冦抄注见汉光武建武十五年】
　　书法【于是突厥渡河掠啓民人畜而去其书入冦河内啓民也啓民终身北藩斯可以内之矣】
　　秋七月以韦云起为通事舍人
　　【兵部尚书栁述尚兰陵公主怙宠使气自杨素之属皆下之帝问符玺直长韦云起以外问不便事述时侍侧云起曰桞述骄豪未尝经事兵机要重非其所堪臣恐物议以为陛下官不择贤专私所爱斯亦不便之大者帝甚然之顾谓述曰云起之言汝药石也可师友之防诏内外官各举所知述举云起除通事舍人】质实【兰陵县名注见汉光武建武四年】
　　征蜀王秀还京师
　　【益州总管蜀王秀容貎伟有胆气好武艺帝毎谓独孤后曰秀必以恶终我在当无虑至兄弟必反矣大将军刘哙之讨西防也帝令杨武通将兵继进秀以嬖人万智光为武通行军司马帝谴责之因谓羣臣曰壊我法者子孙也譬如猛虎物不能害反为毛间虫所损食耳自长史元岩卒秀渐奢僣车马被服拟于乗舆及晋王广为太子秀意甚不平太子恐其为患隂令杨素求其罪而譛之帝遂征秀秀犹豫欲谢病不行司马源师諌秀作色曰此自我家事何预卿也师垂涕对曰师忝府幕敢不尽心敕追已淹时月王乃迁延未去圣上发雷霆之诏降一介之使王何以自明愿熟计之朝廷恐秀生变以独孤楷为益州总管驰传代之楷至讽谕久之乃就路楷察秀有悔色因勒兵为备秀行四十余里将还袭楷觇知有备乃止】质实【杨武通华隂人乗舆注见汉安帝延光四年府幕注见秦王政三年】
　　八月皇后独孤氏崩
　　【后崩太子对帝及宫人哀恸絶气若不胜丧者其处私室饮食言笑如平常又毎朝令进二溢米而私取肥肉脯鲊置竹筩中以蜡闭口衣襆褁而纳之】集览【二溢米谓朝一溢米莫一溢米也注见陈宣帝太建六年】
　　书法【自宋以来后崩不悉书非皇后畧之也于是而后复书至唐徳宗一书皇后崩而不书氏不书自是无书皇后崩者矣】
　　冬十月以杨逹为纳言闰月诏修定五礼
　　【诏杨素苏威与牛等修之】
　　献皇后考证【温公书仪隋炀帝为太子居文献皇后丧防此献上当有文字疑漏帝令上仪同三司萧吉为皇后择地得吉处云卜年三千卜世二百帝曰吉凶由人不在于地然竟从吉言吉退告人曰皇太子遣宇文左率深谢余云公前称我当为太子竟有其验今卜山陵令我早立当以富贵相报吾语之曰后四载太子御天下然太子得政隋必亡矣吾前绐云三千者三十也二百者二传也汝其识之】
　　十二月废蜀王秀为庻人除治书侍御史栁彧名配懐逺镇
　　【蜀王秀至长安帝不与语使使切譲之秀谢罪太子诸王流涕庭谢帝曰顷者秦王麋费财物我以父道训之今秀蠧害生民当以君道绳之于是付执法者开府庆整諌曰庶人勇既废秦王已薨陛下见子无多何至如是蜀王性甚耿介今被重责恐不自全帝大怒欲断其舌因谓羣臣曰当斩秀于市以谢百姓乃令杨素等推治之太子隂作偶人缚手钉心枷锁杻械书帝及汉王姓名宻埋之华山下杨素发之又云秀妄述图防并作檄文置秀集中以闻帝曰天下寕有是邪乃废秀为庻人幽之内侍省素尝以少谴敕送南防命治书侍御史栁彧治之彧防案坐立素于庭辨诘事状素由是衔之秀尝从彧求李文博所撰治道集彧与之秀遗彧奴婢十口及秀得罪素奏彧以内臣交通诸侯除名为民配戌懐逺镇久之贝州长史裴肃遣使上书曰髙颎以天挺良才元勲佐命为众所疾以至废弃愿陛下录其大功忘其小过又二庻人得罪已久寕无革心愿陛下君父之慈顾天性之义各封小国观其所为若能迁善渐更増益如或不悛贬削非晚书奏帝谓杨素曰裴肃忧我家事此亦至诚也于是征肃入朝太子闻之谓左庻子张衡曰使勇自新欲何为也衡曰观肃之意欲令如吴太伯汉东海王耳肃至帝面谕而罢之】集览【偶人史记殷本纪帝武乙无道为偶人谓之天神正义曰偶五茍反对也以土木为人对象于人形也吴太伯注见汉后主延熈十五年太伯顺父之志汉东海王汉光武郭后所生子注见唐髙祖武徳五年】质实【耿介注见陈武帝永定二年华山注见周安王十五年图防注见汉光武建武中元元年檄文注见楚义帝元年懐逺镇注见汉武帝元朔元年朔方贝州注见汉帝更始二年清河裴肃河东人】
　　书法【秀奢僣有罪矣其以无罪书何废不以其罪也于是广素诬秀上信废之故彧亦以无罪例书之矣】
　　诏杨素三五日一入省论大事
　　【素兄弟诸父并为尚书列卿诸子位至柱国刺史广营资产家僮数千妓妾亦千数第宅华侈制拟宫禁既废太子及蜀王威权愈甚违忤者诛夷附防者进擢朝廷靡然莫不畏附敢与抗者独栁彧及尚书右丞李纲大理卿梁毗而已始毗为西宁州刺史十一年蛮夷酋长皆以金多者为豪隽逓相攻夺畧无宁歳毗患之后因诸酋长相帅以金遗毘毘置金座侧对之恸哭而谓之曰此物饥不可食寒不可衣汝等以此相灭不可胜数今将此来欲杀我耶一无所纳于是蛮夷惑悟遂不相攻击帝闻而善之征为大理卿处法平允毘见素专权恐为国患乃上封事曰臣闻臣无有作威作福其害于而家凶于而国今杨素幸遇愈重权势日隆所私皆非忠谠所进咸是亲戚子弟布列兼州连县天下无事容息异图四海有虞必为祸始陛下若以素为阿衡臣恐其心未必伊尹也伏愿揆鉴古今量为处置俾鸿基永固率土幸甚书奏帝大怒收毘系狱亲诘之毘极言素擅宠弄权杀戮无道又太子及蜀王罪废之日百僚无不震悚惟素扬眉肘喜见容色利国家有事以为身幸帝乃释之其后帝亦寝踈忌素乃下敕曰仆射国之宰辅不可躬亲细务三五日一向省评论大事外示优崇实夺之权也素由是不复通判省事出杨约为伊州刺史于是吏部尚书栁述益用事掌机宻素深恶之太子尝问于贺若弼曰杨素韩擒虎史万歳皆称良将其优劣何如弼曰杨素猛将非谋将韩擒虎闘将非领将史万歳骑将非大将太子曰然则大将谁也弼拜曰唯殿下所择弼意自许也】质实【梁毘安定乌氏人越之孙西寕州注见唐肃宗上元元年阿衡注见汉宣帝地节四年伊州注见汉明帝永平十五年】
　　交州俚帅作乱遣总管刘方讨降之
　　【交州俚帅李佛子作乱杨素荐州刺史刘方有将帅之畧诏以为交州道行军总管统二十七营而进方军令严肃有犯必斩然仁爱士卒有疾病者亲临抚飬士卒亦以此懐之逾岭遇贼击破之进军临营论以祸福佛子惧请降】质实【交州注见唐宣帝大中二年安南刘方京兆人州注见汉武帝元朔三年炖煌】
　　【癸亥】三年秋八月幽州总管燕荣有罪诛
