<!-- { "loadSidebar": true } -->
　　【梁主长子郴王友裕早卒次假子博王友文梁主特爱之常留守东都次郢王友珪其母亳州营娼也为控鹤指挥使无宠次均王友贞为东都指挥使初张后严整多智梁主敬惮之后殂梁主恣意声色诸子虽在外常徴其妇入侍友文妇王氏色羙尤宠之欲以友文为太子友珪心不平梁主疾甚命王氏召友文欲付以后事友珪妇张氏知之宻告友珪曰大家以传国寳付王氏懐徃东都吾属死无日矣夫妇相泣左右或说之曰事急讣生何不改图六月朔梁主命敬翔出友珪为莱州刺史友珪恐易服微行入左龙虎军见统军韩勍以情告之勍亦见功臣多被诛惧不自保遂相与合谋以牙兵従友珪杂控鹤士中夜斩闗入至寝殿梁主惊起曰我固疑此贼恨不早杀之汝悖逆如此天地岂容汝乎友珪曰老贼万友珪仆夫冯廷谔刺梁主腹刃出于背以败氊裹之瘗于寝殿遣供奉官丁昭溥驰诣东都命友贞杀友文矫诏称友文谋逆赖友珪忠孝将兵诛之宜令友珪权主军国之务韩勍为友珪谋多出金帛赐诸军及百官以取恱乃发丧即位胡氏曰朱温虽簒逆无道若其用兵则雄长一时矣及晚节末路平日狡桀畧不复施何也温本羣盗岂尝有天下之志一旦据非所据意满气得丰殖乎货财沉溺乎子女精锐之势自销耎皎厉之智浸以昏昧何足怪哉】集览【老贼万叚唐段秀实骂朱泚曰吾恨不斩汝万叚即此】质实【郴州名注见楚义帝元年郢州名注见齐和帝中兴元年亳州注见汉献帝建安十五年谯邑均州名注见齐元帝建武元年武当大家注见陈宣帝太建三年莱州注见汉安帝永初十二年刺史官名注见汉成帝建始四年部刺史东都注见秦荘襄王元年三川郡】
　　发眀【朱温簒唐其凶暴悖逆世所未有至其末年祸亦不小且温既能以臣弑君故友珪亦能以子弑父其屠戮之惨殆与禄山无异此皆天理昭昭之报也况其淫污杂揉又禄山之所无者乎据事书之理自见矣】
　　梁忠武军乱杀节度使韩建
　　书法【唐亡节度书弑矣此其曷为书杀梁镇也故不従淮南赵例】
　　○秋七月梁以杨师厚为天雄节度使
　　【天雄节度使罗周翰幼弱杨师厚军于魏州久欲图之惮梁主威严不敢发至是引兵入牙城据位视事梁以师厚为天雄节度使徙周翰镇宣义】质实【宣义军名注见隋恭帝皇泰二年】
　　梁加吴越王镠尚父质实【尚父注见唐肃宗寳应元年】○梁遣兵击河中节度使朱友谦降晋
　　【友珪既簒立诸宿将多愤怒虽曲加恩礼终不恱防国节度使冀王友谦泣曰先帝数十年开创基业前日变起宫掖声闻甚恶吾备位藩镇心窃耻之友珪加友谦侍中且徴之友谦谓使者曰先帝晏驾不以理吾且至洛阳问罪何以徴为友珪遣韩勍讨之友谦以河中附于晋以求救】质实【防国节度注见周赧王十二年蒲阪晏驾注见汉髙帝十二年】
　　书法【书爵何予友谦也曷为予之友珪弑□友谦欲讨而力不逮虽降晋可也几梁臣降晋不书叛降晋则曷为不书叛梁氏簒国晋仍唐防则犹唐也挈唐土归唐人何叛之有】
　　梁以敬翔同平章事
　　【友珪以敬翔太祖腹心恐其不利于己欲解其内职恐失人望遂以为相以李振充崇政院使翔多称疾不预政事】
　　吴以徐温领镇海节度使
　　【吴刘威为帅府所忌徐温将讨之威幕客黄讷说威曰公受谤虽深反本无状若轻舟入觐则嫌疑皆亡矣威従之陶雅亦惧与威偕诣广陵温待之甚恭如事武忠王之礼皆遣还镇由是人皆重温】质实【镇海节度注见晋成帝咸和三年京口】
　　冬十月晋王救河中梁兵败走
　　【朱友谦告急于晋晋王自将而西遇梁将康懐贞大破之梁兵解围退保陕州友谦至猗氏诣晋王帐拜之为舅晋王夜置酒张乐友谦大醉晋王留宿帐中友谦安寝鼾息自如眀旦复置酒而罢】集览【猗氏猗于宜反汉书注河东府猗氏县古猗顿城也今河中府鼾息鼾音侯旰反鼾睡也息鼻息出入者也】质实【陕州注见周显王四十五年猗氏一统志云古郇国地周文王子所封后为晋令狐地汉置猗氏县属河东郡因猗顿居为名西魏改曰桑泉后周复曰猗氏属汾隂郡隋属蒲州自故城徙今治唐属河中府宋金元仍旧国朝因之改属平阳府】
　　梁杨师厚入朝
　　【杨师厚既得魏博又兼都招讨使宿卫劲兵多在麾下诸镇兵皆得调发威势甚重心轻友珪専行不顾友珪患之发诏召之师厚将行其腹心曰往必不测师厚曰吾知其为人矣乃帅精兵万人度河友珪大惧至都门留兵于外与十余人入见友珪喜逊词恱之厚赐遣还】质实【麾下注见汉王邦三年】书法【凡书入朝必予辞也师厚闻召而行其予之欤罪师厚也曷为罪之友珪弑逆师厚所部皆号劲兵诸镇又得调用既以精兵万人至洛问罪讨贼无难矣乃立其讐耻朝觐如仪受赐而归其罪大矣故书之而削其官】
　　发眀【友珪弑逆已五阅月师厚据大镇拥彊兵不能伏义致讨乃反委身朝贼故特笔书之以着其党恶之罪也】
　　梁隰州降晋质实【隰州注见晋懐帝永嘉二年蒲阪】
　　【癸晋岐呉称唐天祐十年梁主瑱酉干化三年○是嵗凡五国五镇】春正月晋防燕顺蓟州安逺卢台军质实【顺蓟二州名顺注见唐髙祖武徳九年燕州蓟注见秦王政三年渔阳安逺卢台二军名安逺未详沿革卢台唐初所置属幽州五代时陷入契丹故城在河间府青县卫河西南岸周围三十二里】○二月梁均王友贞起兵讨贼友珪伏诛友贞立于大梁更名瑱友谦复归梁
　　【友珪遽为荒淫内外愤怒驸马都尉赵岩犨之子太祖之壻也龙虎统军袁象先太祖之甥也岩奉使至大梁均王友贞宻与之谋诛友珪岩曰此事成败在杨令公得其一言谕禁军吾事立办均王乃遣腹心说师厚曰郢王簒弑人望属在大梁公若因而成之此不世之功也且许事成之日赐犒军钱五十万缗师厚与将佐谋之曰方郢王弑逆吾不能即讨今君臣之分已定无故改图可乎或曰郢王亲弑君父贼也均王举兵复讐义也奉义讨贼何君臣之有彼若一朝破贼公将何以自防乎师厚惊曰吾防误讣乃遣其将王舜贤至洛阳隂与袁象先谋岩归洛阳亦与象先定计先是龙骧军戍懐州者溃乱友珪搜捕其党获者族之经年不已有戍大梁者友珪徴之均王因使人激怒其众曰天子追汝辈欲尽阬之其众皆惧见均王泣请可生之路王曰先帝与汝辈三十余年征战经营王业今先帝尚为人所弑汝辈安所逃死乎因出太祖画像示之而泣曰汝能自趣洛阳雪讐耻则转祸为福矣众皆踊跃呼万嵗象先等率禁兵数千人突入宫中友珪令冯廷谔先杀妻次杀已廷谔亦自刭象先岩赍传国寳诣大梁迎均王王曰大梁国家创业之地何必洛阳乃即位于大梁追废友珪为庶人复博王友文官爵梁主更名锽久又更名瑱加杨师厚兼中书令赐爵邺王遣使招抚朱友谦友谦复称藩】集览【犨蚩周反锽胡肓反瑱他见反】质实【赵岩青州人杨令公谓杨师厚懐州注见宋顺帝升眀元年】
　　书法【君弑书讨多矣未有书讨贼者书讨贼予义也立于大梁何不以自立累友贞也然则魏齐王嗣西秦炽磐皆讨贼而立者也何以书自立嫡子故无嫌也非嫡也而书自则疑于夺矣友谦书复归善之也不敌而降晋贼讨而复归可谓善防矣】
　　发眀【歴代讨贼者多矣未有书法如此眀者盖以均王正名伏义词防暴白故特茟予之岂以朱温之故而废讨贼之法哉】
　　二月晋师徇山后八军及武州皆下之
　　【刘守光命元行钦募山北兵以应契丹又以骑将髙行珪为武州刺史晋李嗣源分兵徇山后八军皆下之进攻武州行珪以城降行钦引兵攻行珪行珪使其弟行周质晋军以求救嗣源救之行钦力屈亦降嗣源爱其骁勇养以为子攻儒州防之以行珪为代州刺史行周留事嗣源常与嗣源假子従珂分将牙兵以従従珂本王氏子母魏氏为嗣源妾故嗣源以従珂为子及长以勇健善战知名嗣源爱之】质实【武州一统志云禹贡冀州之域战国属燕秦为上谷郡地汉为下落县地属幽州东汉魏因之晋末为冯防所据后魏于此置文徳县厯后周不改唐陞为武州仍置县乾元中改为毅州五代时唐复为武州晋以赂辽辽改为归化州后为徳州金天眷初改为宣徳州属大同府大定中又改宣化州寻复为宣徳州元初改为宣宁州寻改为山东路総管府中统初改为宣徳府属上都路至元中改为顺宁府领宣徳宣平顺圣三县国朝初尽徙其民于闗内府县俱废后置万全都指挥使司直京师契丹北狄种名注见晋安帝义熈二年儒州注见晋懐帝永嘉五年广寗】
　　夏四月晋师逼幽州防平营州
　　【晋周徳威进军逼幽州南门刘守光遣使致书请和语甚悲哀徳威曰大燕皇帝尚未郊天何雌伏如是邪予受命讨有罪者结盟继好非所闻也不答其书别将刘光濬防平州营州降】质实【平州注见秦王政三年右北平营州注见晋武帝太康二年昌黎】
　　梁击赵以救燕晋分兵拒之
　　【杨师厚与刘守竒将兵十万大掠赵境至镇州燔其闗城周徳威遣骑将李绍衡防赵将王徳眀同拒梁军】质实【镇州注见汉光武建武九年常山】
　　六月蜀以道士杜光庭为諌议大夫
　　【光庭博学善属文蜀主重之颇与议政事】
　　书法【尝书道士加三品阶矣又书以道士为崇馆学士矣未有为諌议者书道士为諌议大夫讥非人也终纲目书谏议大夫十六详汉光武建武五年惟吴通韦渠牟杜光庭为讥焉】发眀【既曰道士而乃任以諌议则亦名实自相戾矣蜀之用人如此于光庭乎何诛】
　　蜀主杀其太子元膺
　　【元膺猳喙龅齿目视不正而警敏知书善骑射性狷急猜忍蜀主命杜光庭选纯静有徳者侍东宫光庭荐儒者许寂徐简夫太子未尝与之交言日与乐工羣小嬉戯无度僚属莫敢諌至是召诸王大臣宴饮集王宗翰内枢宻使潘峭翰林承防毛文锡不至太子怒曰集王不来必峭与文锡离间也白蜀主贬之少保唐道蜀主嬖臣也太子素恶之屡相譛毁至是言于蜀主曰太子谋作乱欲召诸将诸王以兵锢之然后举事尔蜀主疑焉道请召兵入卫内外戒严太子初不为备闻道召兵乃以天武甲士自卫捕峭文锡囚之军使徐瑶常谦各帅所部奉太子攻道斩之内枢宻使潘炕言于蜀主曰太子与道争权尔无他志也陛下宜靣谕大臣以安社稷蜀主乃召王宗侃等使发兵讨瑶杀之谦与太子亡匿舰中舟人以告蜀主遣宗翰徃慰抚之比至已为卫士所杀蜀主疑宗翰杀之大恸不已防张格呈慰谕军民榜读至不行斧钺之诛将误社稷之计蜀主收涕曰朕何敢以私害公于是下诏废元膺为庶人】集览【畨炕姓名也炕音口浪反】质实【猳喙猳古瑕反牡豕也喙诩秽反口喙也左传深目而猳喙龅齿龅歩交反露齿也东宫注见宋文帝元嘉二十七年集州名一统志云唐初所置治难江县五代因之宋省州以难江县属巴州元废之故城在保寜府巴县境内社稷注见新莽天凤元年】
　　书法【杀元膺者天武卫士也罪蜀主何元膺之困道之譛也春秋之法前有防而不见后有贼而不知则罪其君蜀主于是不得辞其责矣终纲目书杀其太子三赵太子邃魏太子恂蜀太子元膺】
　　晋克瀛莫州○梁赐髙季昌爵渤海王
　　【季昌造战舰五百艘治城堑缮器械为攻守之具招聚亡命交通吴蜀朝廷浸不能制】质实【渤海郡名注见晋穆帝永和六年】
