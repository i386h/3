<!-- { "loadSidebar": true } -->
　　御题宋版朱子资治通鉴纲目
　　涑水创为开义例紫阳述订益精微直一贯天人学兼揭千秋兴废机敬胜治兮怠胜乱念兹是耳释兹非三编惟此遵纲纪【尝命词臣纂辑明史事为通鉴纲目三编体例一凖朱子朕亲为裁定序而行之】辑览曾无越范围【通鉴辑览一书亦近年所纂上自唐虞下迄明末凡有闗政治得失者钜细咸载其中书法大防亦仿朱子纲目之例并摘要著论】锓出新安留而目异增天禄有光辉外王内圣斯诚备勿失服膺永勑防御制读通鉴纲目
　　三五以前迹杳茫三五以后滋益详编年事例自涑水正纪褒贬推紫阳列眉指掌示法戒四千余年治乱彰武帐几余一繙阅岂因巡狩懈就将但经触目心輙警不为博览供词章
　　御制读资治通鉴纲目
　　低押湘帘緑影斑时披青简度几闲千秋不尽兴亡故一念惟争敬肆间功继麟经谁复竝文如迁史尚须删独予鉴古心恒惕俗虑尘縁未许攀
　　钦定四库全书　　　　　史部十五
　　御批资治通鉴纲目　　　　　史评类
　　提要
　　【臣】等谨案
　　御批资治通鉴纲目五十九卷宋朱子撰因司马光资治通鉴胡安国通鉴举要补遗而折衷之大书为纲分注为目其义例详于自序又有凡例一卷以阐明褒贬进退之防然分注之目实属天台赵师渊成之其间商防论定见于手书不一而足详慎精宻可谓至矣自后宋遂昌尹起莘有发明永新刘友益有书法元祁门汪克寛有考异望江王幼学有集览上虞徐昭文有考证明武进陈济纠幼学之失有集览正误建安冯智舒有质实或以揆笔削之防或以详援引之实皆为有功于朱子之书者治中莆阳黄仲昭遍取诸家之
　　言附载本条之下以备稽考陈仁锡因之并为评刻而未能有所论断我
　　圣祖仁皇帝黙春秋谨严之防于事之可法可戒
　　或傅防失实不衷于理者详加
　　批论凡百有余条所以考古鉴今析疑徴信用垂奕禩者洵非往代儒生拘文牵义蠡测管窥之流所能拟议矣乾隆四十六年十一月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀






　　钦定四库全书
　　御批资治通鉴纲目卷首上
　　朱子序例
　　先正温国司马文正公受诏编集资治通鉴既成又撮其精要之语别为目录三十卷并上之晚病本书太详目录太简更着举要歴八十卷以适厥中而未成也绍兴初故侍读南阳胡文定公始复因公遗稾修成举要补遗若干卷则其文愈约而事愈备矣然往者得于其家而伏读之犹窃自病记识之弗彊不能有以领其要而及其详也故尝过不自料辄与同志因两公四书别为义例增损櫽括以就此编盖表歳以首年【逐年之上行外书某甲子遇甲字子字则朱书以别之虽无事依举要亦备歳年】而因年以着统【凡正统之年歳下大书非正统者两行分注】大书以提要【凡大书有正例有变例正例如始终兴废灾祥革及号令征伐杀生除拜之大者变例如不在此例而善可为法恶可为戒者皆特书之也】而分注以备言【凡分注有追原其始者有遂言其终者有详陈其事者有备载其言者有因始终而见者有因拜罢而见者有因事类而见者有因家世而见】
　　【者有温公所立之言所取之论有胡氏所收之说所着之评而两公所遗与夫近世大儒先生折衷之语今亦颇采以附于其间云】使夫歳年之久近国统之离合事辞之详略议论之同异通贯晓析如指诸掌名曰资治通鉴纲目凡若干卷蔵之巾笥姑以私便检阅自备遗忘而已若两公述作之本意则有非区区所敢及者虽然歳周于上而天道明矣统正于下而人道定矣大纲槩举而监戒昭矣众目毕张而防微着矣是则凡为致知格物之学者亦将慨然有感于斯而两公之志或庶乎其可以黙识矣因述其指意条例如此列于篇端以俟后之君子云乾道壬辰夏四月甲子新安朱熹谨书





　　总目录
　　第一卷　　　　　　　凡百四十八年
　　起戊寅周威烈王二十三年尽乙
　　巳周赧王五十九年
　　第二卷　　　　　　　凡五十三年
　　起丙午尽戊戌西楚霸王四年汉
　　王四年
　　第三卷　　　　　　　凡四十六年
　　起己亥汉髙帝五年尽甲申汉文
　　帝后七年
　　第四卷　　　　　　　凡四十六年
　　起乙酉汉景帝元年尽庚午汉武
　　帝元鼎六年
　　第五卷　　　　　　　凡四十九年
　　起辛未汉武帝元封元年尽己未
　　汉宣帝元康四年
　　第六卷　　　　　　　凡四十一年
　　起庚申汉宣帝神爵元年尽庚子
　　汉成帝阳朔四年
　　第七卷　　　　　　　凡二十二年
　　起辛丑汉成帝鸿嘉元年尽壬戌
　　汉平帝元始二年
　　第八卷　　　　　　　凡二十四年
　　起癸亥汉平帝元始三年尽丙戌
　　汉光武帝建武二年
　　第九卷　　　　　　　凡四十九年
　　起丁亥汉光武帝建武三年尽乙
　　亥汉明帝永平十八年
　　第十卷　　　　　　　凡五十年
　　起丙子汉章帝建初元年尽乙丑
　　汉安帝延光四年
　　第十一卷　　　　　　凡四十一年
　　起丙寅汉顺帝永建元年尽丙午
　　汉桓帝延熹九年
　　第十二卷　　　　　　凡二十七年
　　起丁未汉桓帝永康元年尽癸酉
　　汉献帝初平四年
　　第十三卷　　　　　　凡十五年
　　起甲戌汉献帝兴平元年尽戊子
　　汉献帝建安十三年
　　第十四卷　　　　　　凡十九年
　　起己丑汉献帝建安十四年尽丁
　　未汉后主建兴五年
　　第十五卷　　　　　　凡二十五年
　　起戊申汉后主建兴六年尽壬申
　　汉后主延熙十五年
　　第十六卷　　　　　　凡二十七年
　　起癸酉汉后主延熙十六年尽己
　　亥晋武帝咸宁五年
　　第十七卷　　　　　　凡二十五年
　　起庚子晋武帝太康元年尽甲子
　　晋恵帝永兴元年
　　第十八卷　　　　　　凡十四年
　　起乙丑晋恵帝永兴二年尽戊寅
　　晋元帝太兴元年
　　第十九卷　　　　　　凡十九年
　　起己卯晋元帝太兴二年尽丁酉
　　晋成帝咸康三年
　　第二十卷　　　　　　凡二十二年
　　起戊戌晋成帝咸康四年尽己未
　　晋穆帝升平三年
　　第二十一卷　　　　　凡二十五年
　　起庚申晋穆帝升平四年尽甲申
　　晋孝武帝太元九年
　　第二十二卷　　　　　凡十四年
　　起乙酉晋孝武帝太元十年尽戊
　　戌晋安帝隆安二年
　　第二十三卷　　　　　凡十二年
　　起己亥晋安帝隆安三年尽庚戌
　　晋安帝义熙六年
　　第二十四卷　　　　　凡十七年
　　起辛亥晋安帝义熙七年尽丁卯
　　宋文帝元嘉四年魏太武帝始光
　　四年
　　第二十五卷　　　　　凡二十三年
　　起戊辰宋文帝元嘉五年魏太武
　　帝神防元年尽庚寅宋文帝元嘉
　　二十七年魏太武帝太平真君十
　　一年
　　第二十六卷　　　　　凡十五年
　　起辛卯宋文帝元嘉二十八年魏
　　太武帝太平真君十二年尽乙巳
　　宋明帝泰始元年魏文成帝和平
　　六年
　　第二十七卷　　　　　凡十八年
　　起丙午宋明帝泰始二年魏献文
　　帝天安元年尽癸亥齐武帝永明
　　元年魏孝文帝太和七年
　　第二十八卷　　　　　凡十三年
　　起甲子齐武帝永明二年魏孝文
　　帝太和八年尽丙子齐明帝建武
　　三年魏孝文帝太和二十年
　　第二十九卷　　　　　凡八年
　　起丁丑齐明帝建武四年魏孝文
　　帝太和二十一年尽甲申梁武帝
　　天监三年魏宣武帝正始元年
　　第三十卷　　　　　　凡二十一年
　　起乙酉梁武帝天监四年魏宣武
　　帝正始二年尽乙巳梁武帝普通
　　六年魏孝明帝孝昌元年
　　第三十一卷　　　　　凡七年
　　起丙午梁武帝普通七年魏孝明
　　帝孝昌二年尽壬子梁武帝中大
　　通四年魏孝武帝永熙元年
　　第三十二卷　　　　　凡十五年
　　起癸丑尽丁卯
　　第三十三卷　　　　　凡七年
　　起戊辰尽甲戌
　　第三十四卷　　　　　凡十七年
　　起乙亥尽辛卯
　　第三十五卷　　　　　凡十二年
　　起壬辰尽癸卯
　　第三十六卷　　　　　凡二十四年
　　起甲辰尽丁卯隋炀帝大业三年
　　第三十七卷　　　　　凡十年有竒
　　起戊辰隋炀帝大业四年尽戊寅
　　七月
　　第三十八卷　　　　　凡六年有竒
　　起戊寅隋恭帝皇泰元年八月唐
　　髙祖武徳元年八月尽甲申唐髙
　　祖武徳七年
　　第三十九卷　　　　　凡十六年
　　起乙酉唐髙祖武徳八年尽庚子
　　唐太宗贞观十四年
　　第四十卷　　　　　　凡二十一年
　　起辛丑唐太宗贞观十五年尽辛
　　酉唐髙宗龙朔元年
　　第四十一卷　　　　　凡三十五年
　　起壬戌唐髙宗龙朔二年尽丙申
　　唐中宗嗣圣十三年
　　第四十二卷　　　　　凡十七年
　　起丁酉唐中宗嗣圣十四年尽癸
　　丑唐宗开元元年
　　第四十三卷　　　　　凡三十四年
　　起甲寅唐宗开元二年尽丁亥
　　唐宗天寳六载
　　第四十四卷　　　　　凡十一年
　　起戊子唐宗天寳七载尽戊戌
　　唐肃宗乾元元年
　　第四十五卷　　　　　凡二十年
　　起己亥唐肃宗乾元二年尽戊午
　　唐代宗大厯十三年
　　第四十六卷　　　　　凡五年有竒
　　起己未唐代宗大厯十四年尽甲
　　子唐徳宗兴元元年四月
　　第四十七卷　　　　　凡十六年有竒
　　起甲子唐徳宗兴元元年五月尽
　　庚辰唐徳宗贞元十六年
　　第四十八卷　　　　　凡十八年
　　起辛巳唐徳宗贞元十七年尽戊
　　戌唐宪宗元和十三年
　　第四十九卷　　　　　凡十九年
　　起己亥唐宪宗元和十四年尽丁
　　巳唐文宗开成二年
　　第五十卷　　　　　　凡三十年
　　起戊午唐文宗开成三年尽丁亥
　　唐懿宗咸通八年
　　第五十一卷　　　　　凡十六年有竒
　　起戊子唐懿宗咸通九年尽甲辰
　　唐僖宗中和四年五月
　　第五十二卷　　　　　凡十二年有竒
　　起甲辰唐僖宗中和四年六月尽
　　丙辰唐昭宗干宁三年
　　第五十三卷　　　　　凡十年
　　起丁巳唐昭宗干宁四年尽丙寅
　　唐昭宣帝天祐三年
　　第五十四卷　　　　　凡十三年
　　起丁卯尽己卯
　　第五十五卷　　　　　凡七年
　　起庚辰尽丙戌
　　第五十六卷　　　　　凡十年
　　起丁亥尽丙申
　　第五十七卷　　　　　凡十年
　　起丁酉尽丙午
　　第五十八卷　　　　　凡五年
　　起丁未尽辛亥
　　第五十九卷　　　　　凡八年
　　起壬子尽己未














　　倪士毅凡例序
