<!-- { "loadSidebar": true } -->
　　【初闽以太祖元从为拱宸控鹤都及闽主昶立更募壮士为腹心号宸衞都禄赐甚厚二都怨望将作乱昶好为长夜之饮彊羣臣酒醉则令左右伺其过失从弟继隆醉失礼斩之叔父延羲阳为狂愚以避祸昶赐以道士服幽于私第数侮拱宸控鹤军使朱文进连重遇二人怨之防北宫火求贼不获昶命重遇将兵扫除余烬士卒苦之又疑重遇知纵火之谋欲诛之内学士陈郯私告重遇重遇帅二都兵迎延羲共攻昶昶与李后如宸衞都比明宸卫战败奉昶及李后出北闗至梧桐岭众稍逃散延羲使兄子继业将兵追之及于村舍醉而缢之并李后及诸子皆死延羲自称闽国王更名曦遣商人间道奉表称藩于晋】集览【以太祖元从为拱宸控鹤都太祖元从者梁太祖之元从禁军也初梁太祖以王审知为闽王故有太祖元从拱宸控鹤二都之号案前唐髙祖以义兵起太原已定天下悉罢遣归其愿留宿卫者号曰元从禁军后皆因之】正误【太祖元从今按闽以太祖元从为拱宸控鹤都于梁太祖何预集覧盖不知闽国亦号王审知为太祖五代史十国世家闽王曦即皇帝位追尊审知为昭武孝皇帝庙号太祖】质实【北闷未详处所梧桐岭未详处所闽国注见汉武帝建元三年闽中】
　　河决博州质实【博州注见汉光武建武八年】
　　八月晋以冯道守司徒兼侍中
　　【诏中书知印止委上相由是事无巨细悉委于道晋主尝访以军谋对曰征伐大事在圣心独断臣书生惟知谨守歴代成规而已晋主然之宠遇无比】
　　晋以吴越王元瓘为天下兵马元帅
　　晋以唐许王从益为郇国公质实【郇国注见汉髙祖天福十二年从益尚防李后养于宫中奉王淑妃如事母】
　　书法【书唐何予存厚也不絶唐祀晋于是为庶防矣是故葬故唐主书以唐许王从益为郇国公书以至书求直言书制民垦田三年外乃聼徭役书禁造佛寺书赠贾仁沼桑千等官纲目于晋祖其微善亦不没焉】
　　冬十月吴越王夫人马氏卒
　　【初武肃王镠禁中外畜声妓元瓘年三十余无子夫人为之请于镠镠喜乃聼元瓘纳妾生悰佐俶等数人夫人抚视慈爱如一常置银鹿于帐前坐诸儿于上而弄之】
　　十二月晋禁造佛寺
　　汉平章事赵光裔卒
　　【光裔相汉二十余年府库充实邉境无虞及卒汉复以其子损同平章事】
　　【庚晋天福五年○是子嵗凡五国三镇】春二月晋北都留守安彦威入朝【彦威入朝晋主曰吾所重者信与义昔契丹以义救我我今以信报之闻其征求不已公能屈节奉之深称朕意对曰陛下以苍生之故犹卑辞厚币以事之臣何屈节之有晋主悦】质实【北都注见梁主瑱龙徳三年契丹北狄种名注见晋安帝义熈二年】
　　楚平羣蛮立铜柱于溪州
　　【初溪州刺史彭士愁引羣蛮寇辰澧楚王希范遣兵讨平之自是羣蛮服于楚希范自谓伏波之后以铜五千斤铸柱髙一丈二尺入地六尺铭誓状于上立之溪州】集览【伏波之后汉光武时交趾女子征侧反光武拜马援为伏波将军以讨之峤南悉平广州记云援到交趾立铜柱为汉之极西界案此柱在邕州今希范亦铸铜柱故以自明马援之裔】质实【溪州注见唐宗开元十二年辰澧二州名辰注见汉隐帝干祐三年澧注见唐髙宗上元二年铜柱一统志云在辰州府城西北一百一十里防溪城对江五代晋时溪州刺史彭士愁纳土求盟楚王马希范立铜柱为界学士李臯为铭有云五溪之险不足恃我旅争登若平地五溪之众不足平我师轻蹑如春氷溪人畏威仍感恵纳质归名求立誓】
　　唐康化节度使杨琏卒
　　【琏谒平陵还一夕大醉卒于舟中唐主追封諡曰农靖王】质实【康化节度注见唐闵帝应顺元年池州平陵或疑即吴王溥之墓未知是否】
　　闽王曦遣兵击其弟延政于建州败绩吴越遣兵救建州夏五月延政击却之
　　【曦骄淫苛虐猜忌宗族多寻旧怨其弟建州刺史延政数以书諌之曦怒复书骂之遣亲吏叶翘杜汉崇监其军二人争捃延政隂事告于曦由是兄弟积相猜恨一日翘与延政议事不恊呵之曰公反邪延政怒欲斩翘翘奔南镇延政发兵就攻败之曦遣统军使潘师逵吴行真将兵四万击延政延政求救于吴越吴越王元瓘遣宁国节度使仰仁诠都监使薛万忠将兵四万救之丞相林鼎谏不聼三月师逵分兵出战延政遣兵败之延政募死士入师逵垒因风纵火战棹都头陈诲杀师逵其众皆溃行真将士弃营走延政乘胜取永平顺昌二城自是建兵始盛仁诠等兵至延政奉牛酒犒之请班师仁诠等不从延政惧复遣使乞师于曦曦遣兵救之遣轻兵絶吴越粮道吴越军食尽延政遣兵出击大破之唐主遣使如闽和闽王曦及延政延政遣牙将及女奴持誓书及香炉至福州与曦盟于宣陵然猜恨如故】集览【捃俱运反収拾也】质实【建州注见晋武帝泰始五年建安南镇未详处所宁国节度注见汉明帝永平十三年丹阳陈诲建安人永平按一统志本汉防稽郡地名吴置南平县属建安郡晋改曰延平县刘宋废五代时闽为延平镇改永平镇后于此置镡州及龙津县南唐改县曰劒浦为劒州治宋县仍旧元复改曰南平○本朝因之为延平府治所仍属焉顺昌本吴建安郡地名唐贞观初为浆水塲埀拱中为蠲科镇景福中改永顺塲南唐始置顺昌县属劒州宋元仍旧　本朝因之属延平府班师注见陈后主祯明元年福州注见汉武帝建元三年闽中宣陵或疑即闽王审知之墓未详是否】
　　书法【击却之何罪吴越也于是延政求救吴越既至延政击之则曷为以罪吴越以兵救人不及则亦已矣犒请班师而不许其志欲何为哉上书曰救下书延政击却之则吴越可以自反矣是故汉主龚谋因救而取交州则纲目不书求救而书攻之吴越欲因救而图延政则纲目不书求救而书击却皆所以遏乱畧也终纲目救书却者一而已】
　　晋李金全以安州叛降于唐晋遣马全节讨之唐师败绩
　　【胡汉筠不诣阙晋乃以马全节代李金全汉筠绐金全曰进奏吏遣人来言朝廷俟公受代即按贾仁沼死状金全大惧汉筠因说金全自归于唐金全从之晋主命马全节讨之安审晖为之副金全奉表请降于唐唐主遣鄂州屯营使李承裕叚处防将兵二千逆之金全诣唐军承裕入防安州马全节进军与战大破之承裕南走全节入安州审晖追败唐兵叚处防战死虏承裕及其众悉斩之送监军杜光业等于大梁晋主曰此曹何罪皆归之初卢文进之奔吴也唐主命祖全恩将兵逆之戒无入安州城无得剽掠承裕逆李金全戒之如全恩承裕贪剽掠与晋战败失亡四千人唐主惋恨累日自以戒敕之不熟也光业等至唐唐主以其违命而败不受遗晋主书曰边校贪功乘便防垒军法朝章彼此不可帝复遣之唐主遣战舰拒之乃还晋主悉授唐诸将官以其士卒为显义都命旧将刘康领之司马公曰违命者将也士卒从将之令者也又何罪乎受而戮其将以谢敌吊士卒而抚之斯可矣何必弃民以资敌国乎】质实【鄂州注见汉后主建兴七年武昌安州注见周世宗显徳五年安陆】
　　秋七月闽主曦城福州西郭度僧万人
　　【闽城西郭僃建人也度民为僧民避重赋多为僧者】
　　书法【代宗之防书度僧尼千人讥也闽一小国而万人焉又甚矣】
　　晋赠贾仁沼桑千等官诛厐守荣于安州
　　【李金全之叛也安州副都指挥使桑千王万金成彦温不从而死都指挥使厐守荣诮其愚以狥金全之意至是赠贾仁沼及千等官诛守荣于安州金全至金陵唐主待之甚薄】
　　晋西京留守杨光逺杀太子太师范延光
　　【延光靖归河阳私第许之延光重载而行光远利其货且虑为子孙之患奏延光叛臣恐其逃入敌国宜早除之不许请敕延光居西京从之光逺使其子承贵以军士围其第逼令自杀延光曰天子赐我铁劵尔父子何得如此承贵以白刄驱延光挤于河奏云自赴水死晋主知其故惮光逺之彊不敢诘】质实【西京注见秦荘襄王元年三川】
　　发明【石晋得国不以道故左支右吾之不暇大者反小者叛夷狄制其外彊藩制其内晋皆无如之何如桑维翰镇彰徳王廷嗣镇义武皆非获已又书杨光逺杀范延光在延光固死冇余责然光逺岂得擅杀之哉古人行一不义而得天下有所不为正为是耳纲目一书再书识者亦可观矣】
　　晋诏诸州仓吏贷死抵罪
　　【李崧奏诸州仓粮于计帐之外所余颇多晋主曰法外税民罪同枉法仓吏特贷其死各痛惩之】
　　晋罢翰林学士
　　【学士李澣轻薄多酒失晋主恶而罢之并其职于中书舎人】
　　晋以杨光逺为平卢节度使
　　【光逺入朝帝欲徙之他镇谓光逺曰围魏之役卿左右皆有功尚未之赏今当各除一州以荣之因以其将校数人为刺史徙光逺镇青州胡氏曰信者帝王之大寳石祖既许范延光以不死而光逺擅杀之光逺之罪岂可贷乎会其入朝数以专杀戮而尸之则信义兼着恩威并行曽不能然复宠以大藩晋祖失之矣】质实【围魏之役事在天福三年青州注见汉桓帝永康元年】
　　冬十月晋加吴越王元瓘尚书令
　　唐大赦考异【下当书境内】
　　【唐大赦诏中外奏章无得言睿圣犯者以不敬论】
　　唐主如江都
　　【唐主廵东都太仆少卿陈觉以私憾奏秦州刺史禇仁规贪残罢为扈驾都部署觉始用事】质实【东都注见秦荘襄王元年三川】
　　晋以闽主曦为闽国王
　　【辛晋天福六年○是丑嵗凡五国三镇】春正月吐谷浑降晋不受
　　【初晋主割鴈门之北以赂契丹由是吐谷浑皆属契丹苦其贪虐思归中国成徳节度使安重荣复诱之于是部落千余帐来奔契丹大怒遣使来让晋主遣兵逐之使还故土】质实【鴈门郡名注见秦王政三年成徳节度注见汉光武建武九年常山】
　　书法【隋文之初三书降隋不纳羙之也此书不受羙欤悲晋也其悲之何于是吐谷浑降晋畏契丹逐之出境故书悲之是故悉怛谋降唐书不受吴遣使如唐书不受吐谷浑降晋书不受皆讥也】
　　闽以王延政为富沙王
　　【延政请于闽王曦欲以建州为威武军自为节度使曦以建州为镇安军延政为节度使封富沙王延政改镇安曰镇武而称之】质实【威武军注见汉武帝建元三年闽中镇安军注见晋武帝泰始五年建安富沙古地名在建宁府城中】
　　二月晋彰义节度使张彦泽杀其掌书记张式
　　【彦泽欲杀其子式諌止之彦泽怒射之左右素恶式从而谗之式惧谢病去彦泽遣兵追之晋主以彦泽故流式商州彦泽遣使诣阙求之且曰彦泽不得张式恐致不测晋主不得已与之彦泽命决口剖心断其四支】质实【商州注见晋元帝大兴元年彰义节度注见唐宪宗元和四年】
　　夏四月唐以陈觉常梦锡为宣徽副使
　　唐遣使如晋
　　【唐主遣通事舎人欧阳遇如晋求假道以通契丹不许自黄巢以来天下血战数十年然后诸国各有分士兵革稍息及唐主即位江淮丰稔兵食有余羣臣争言北方多难宜出兵恢复旧疆唐主曰吾少长军旅见兵之为民害深矣不忍复言使彼民安则吾民亦安矣又何求焉汉主遣使如唐谋共取楚分其地唐主不许】集览【分土注见周显王八年】质实【军旅注见梁武帝中大通二年】
　　六月晋成徳节度使安重荣执契丹使者上表请伐契丹
