<!-- { "loadSidebar": true } -->
　　发明【义府弄权罔上何以不书有罪髙宗崇信奸囘使之怙宠至是其责亦有所分矣是以书法如此夫】
　　蓬莱宫成
　　【初隋文帝迁长安城立宫于西北隅至是营蓬莱宫于其东北制度宏壮于旧门曰丹鳯殿曰含元移仗居之命故宫曰西内新宫曰东内亦曰大明宫云】集览【移仗仗注见永徽五年】质实【长安城注见隋炀帝大业十三年蓬莱宫注见太宗贞观六年庆善宫含元殿名注见宪宗元和十四年宣政】书法【蓬莱宫何大明宫也贞观八年书营大明宫未成而上皇寝疾徃年四月乃作蓬莱纲目不书作蓬莱已书其始也至是宫成制度宏壮则是宫之劳费可知矣故特书成凡宫室书成久辞也是故汉长乐书治书成隋仁寿书作书成唐蓬莱书营书成皆久而后成也终纲目宫室书成四详汉髙帝十二年惟晋新宫无讥焉】
　　五月诏郑仁泰等分屯凉鄯以备吐蕃
　　【吐蕃吐谷浑互相攻各上表论曲直求援上不许吐蕃击吐谷浑大破之吐谷浑可汗曷鉢与化公主帅数千帐弃国走凉州上以郑仁泰等分屯凉鄯备吐蕃又以苏定方节度诸军援吐谷浑吐蕃表吐谷浑之罪且请和诏责让之】质实【吐谷浑西羌种名注见晋元帝建武元年化公主注见隋炀帝大业八年凉鄯二州名凉注见中宗景龙二年鄯注见汉宣帝元康四年湼中】
　　书法【吐蕃始益强也唐之西患苏海政为之】
　　秋九月熊津总管孙仁师攻百济防之
　　【初刘仁愿刘仁轨既克真岘城诏孙仁师将兵浮海助之军势大振诸将以加林城水陆之冲欲先攻之仁轨曰周留城虏之巢穴若克周留诸城自下于是水陆并进遇倭兵于白江口四战皆防百济王丰奔高丽子忠胜等帅众降百济尽平唯任存城不下百济人黒齿常之沙咤相如各帅众降仁轨使各将其众取任存城仁师曰此属兽心何可信也仁轨曰吾观二人皆忠勇有谋敦信重义是其感激立效之时不用疑也遂给粮仗分兵随之防任存城诏留仁轨镇百济召仁师仁愿还仁轨瘗骸骨籍戸口理村聚署官长通桥道补隄塘课耕桑赈贫老立唐社稷颁正朔及庙讳百济大悦然后修屯田储糗粮训士卒以图高丽仁愿至京师上问之曰卿所奏事皆合机宜卿本武人何能如是仁愿曰皆仁轨所为也上悦加仁轨六阶遣使劳勉之西台侍郎上官仪曰仁轨遭黜削而能尽忠仁愿秉节制而能推贤皆可谓君子矣】集览【黒齿虏复姓百济国人沙咤卢复姓亦百济人咤知加反屯田屯守而营田】质实【黒齿常之百济西部人京师注见周显王二十五年】
　　【甲子】麟徳元年春正月以殷王旭轮为单于大都防【初李靖破突厥迁三百帐于云中城阿史徳氏为其长至是部落渐众请立可汗以统之上曰今之可汗古之单于也故更为单于都防府而使皇子殷王遥领之】质实【按一统志云中城在大同府城北郭外后魏建此为西京其门东曰迎春南曰朝阳西曰定西北曰拱极其宫垣占城之北唐为云中郡殷州名注见隋恭帝皇泰二年获嘉】
　　郇公孝协坐赃赐死
　　【孝协为魏州刺史坐赃赐死有司奏孝协父叔良死王事不可絶其嗣上曰画一之法不以亲疎异制茍害百姓虽太子亦不赦也孝协竟自尽于第胡氏曰髙宗昏懦肆恣弃太宗之法如扫尘烁冻然而于孝协之赃谨守画一如此何哉且必以治庶人者治皇族而其言及于太子他日东宫连见废杀则画一不赦之教也】集览【画一之法注见汉惠帝二年】质实【郇县名注见汉髙祖天福十二年魏州注见汉成帝绥和二年东宫注见宋文帝元嘉二十七年】
　　秋七月诏以三年正月封禅质实【封禅注见秦始皇二十八年】○八月以刘祥道窦徳为左右相○冬十月遣兵代戌熊津
　　【熊津都督刘仁轨上言戊兵疲羸者多衣服贫弊唯思西归无心展效臣问以徃时百姓应募或请自办衣粮何为今日士卒如此咸言今日官府与曩时不同曩时没王事者敕使吊祭追赠官爵囘授子弟凡度辽者皆赐勲一转自显庆五年以来度海者官不记録死者无人谁何州县发兵壮而富者行钱得免弱而贫者被发即行海东苦战之时许以勲赏及达西岸唯闻推禁夺赐破勲州县追呼无以自存是以被发之日已有逃亡自残者其有勲级亦不免挽引之劳无异白丁又初发时惟令备一年资装今已二年未有还期自非有所更张厚加慰劳明赏重罚以起士心恐师众疲劳立效无日上深纳其言遣刘仁愿将兵度海以代旧镇之兵敕仁軓俱还仁軓曰旧兵当令収获办具遣还军将宜留镇抚未可归也仁愿曰吾前还海西大遭谗谤云吾谋据海东几不免祸今日惟知凖敕岂敢擅有所为邪仁轨曰茍利于国岂恤其私乃上表陈便宜自请留镇从之以扶余隆为熊津都尉使招集其余众】集览【没王事为王事而亡没者勲级勲官之资级扶余隆扶余本东夷国名因以为氏隆名也】
　　十二月杀同三品上官仪刘祥道罢梁王忠赐死【初武后屈身忍辱奉顺上意故上排群议而立之及得志专作威福上动爲所制不胜其忿会宦者王伏胜发其使道士郭行真出入禁中爲厌祷事上宻召上官仪议之仪因言后专恣请废之上即命草诏左右奔告于后后遽诣上自诉上羞缩不忍乃曰我初无此心皆上官仪教我仪先与伏胜俱事故太子忠后于是使许敬宗诬奏仪伏胜与忠谋大逆仪下狱及伏胜皆死妻子籍没赐忠死于流所右相刘祥道坐与仪善罢朝士流贬者甚众自是上每视事则后垂帘于后政无大小皆预闻之天下大权悉归中宫天子拱手而已中外谓之二圣】集览【厌祷厌益涉反镇也祷告事求福也】质实【梁州名注见周赧王四年】
　　书法【梁王忠废爲庶人矣书梁王何不予其废之也赐死之例有四着所坐赐死魏周防郇公孝协太平公主王毛仲宜死者也书贬某赐死窦参杨収韦保衡孟汉卿书赐某死呉通路岩苏检皆可罪而未宜死者也直书某赐死梁王忠不宜死者也无所坐者也】
　　发明【哀哉上官仪之死也彼昏不知乌可与之有言哉京房谆谆开悟元帝言非不明听非不谕然奸贼未去身已不保昏懦之君大抵如此纲目书杀书爵盖亦哀之而已夫岂乐予之哉】
　　以乐彦玮孙处约同三品考异【提要无此十字】
　　【乙丑】二年春三月以姜恪同三品○夏四月以陆敦信爲右相乐彦玮孙处约罢质实【陆敦信嘉兴人】○五月行麟德厯【李淳风以戊寅厯推歩浸疎乃增损刘焯皇极厯更撰麟德厯行之】集览【推歩推测也歩考也汉冯绲传善推歩注云谓究日月五星之度昏旦节气之差刘焯隋太学博士着厯书十卷焯音灼】
　　冬十月车驾发东都十二月至泰山
　　【皇后表称封禅祭皇地祗太后昭配而令公卿行事礼有未安请帅内外命妇奠献诏禅社首以皇后爲亚献越国太妃燕氏爲终献废藁秸陶匏用茵褥罍爵文舞用功成庆善之乐武舞用神功破陈之乐上发东都华戎卫从数百里不絶时比岁丰稔米斗至五钱麦豆不列于市上至濮阳左相窦德骑从上问濮阳谓之帝邱何也德不能对许敬宗自后跃马而前曰昔颛顼居此故谓之帝邱上称善敬宗退谓人曰大臣不可以无学德曰人各有能有不能吾不强对以所不知此吾所能也李勣曰敬宗多闻信羙矣德之言亦善也张公艺九世同居北齐隋唐皆旌表其门上幸其宅问所以能之故公艺书忍字百余以进上善之赐以缣帛胡氏曰新城三老啓汉髙以君臣之大义壶闗三老悟孝武以父子之至情湖三老犹能辩王尊被劾之非辜正朝廷刑罚之失当皆因事有补不茍然也髙宗非不能忍之患乃过于忍之失公艺又以忍劝之其朴茂有余而智术短矣爲公艺者宜曰臣家所以同居之久由家长专治权在男子妇人不预外事也如此万一其有警焉耳】集览【内外命妇注见太宗贞观元年社首山在兖州应劭曰在博县晋灼曰在钜平南十三里藁秸陶匏周礼次扆筵凡图王氏神席议曰礼器莞簟之安而藁鞂之设正义谓藁鞂除穗粒取秆藁爲席郊祭不用莞簟之可安而设藁鞂之麄席亦脩古也记郊特牲器用陶匏以象天地之性也莞簟之安而蒲越藁鞂之尚明之也注陶谓陶瓦爲酒尊匏瓠也谓破匏爲爵皆太古之礼器观天下之物无可以称其德也蒲越藁鞂皆借神席也正义谓今礼以藁鞂爲祭天席蒲越爲配帝席鞂与秸通音戛莞音官越音活茵褥罍爵説文茵车重席也褥借也罍目酒尊似壶容一斛水作云雷象爵饮器刻爲爵形受一升漆赤中画云气功成庆善乐注见太宗贞观六年神功破陈乐注同上贞观元年新城三老啓汉高以君臣之大义事见汉王刘邦二年壶闗三老悟孝武以父子之至情事见汉武帝征和二年湖三老犹能辩王尊被劾之非辜事见汉成帝河平二年】质实【泰山注见秦始皇二十八年社首坛名按一统志在济南府泰安州西南五里亭禅山上宋真宗封泰山禅此中有蒿里祠在焉濮阳郡名注见周安王五年帝邱地名在东昌府城西南二百里按一统志古颛顼之墟曰帝邱夏爲昆吾氏所居春秋卫成公迁都于此颛顼五帝之一即髙阳氏也详见通鉴前编张公艺寿张人】
　　【丙寅】干封元年春正月封泰山禅社首
　　【正月朔祀昊天上帝于泰山南明日登泰山封玉牒藏之石防又明日降禅于社首祭皇地祗上初献毕执事者皆趋下宦者执帷皇后升坛亚献帷帟皆以锦绣爲之赦天下改元文武官赐爵加阶有差先是阶无泛加皆以劳考叙进至五品三品仍奏取进止至是始有泛阶比及末年服绯者满朝矣】集览【玉牒注见汉武帝元封元年石防防音感石箧也以方石再累皆方五尺厚一尺刻其中以容玉匮防傍施石检十枚以检石防南方北方皆三东方西方皆二去防隅皆一尺防纒以金绳五周封以石泥或曰以水银和金爲泥而封之】质实【昊天上帝注见隋恭帝义寕二年皇地祗注见汉后主建兴十五年】
　　车驾还过曲阜祠孔子
　　【赠太师祭以少牢】质实【曲阜县名注见周太祖广顺二年少牢牲名注见太宗贞观十九年】书法【于是孔子赠太师则曷爲不书讳之也孔子赠太师而尊老君爲皇帝亦大不伦矣讳之者讥之也终纲目书祠孔子五详汉髙帝十二年】
　　至亳州尊老君爲太上元皇帝
　　【至亳州谒老君庙上尊号】质实【亳州注见汉献帝建安十五年谯邑老君庙按一统志在鳯阳府亳县老子所生之地后人爲立庙汉桓帝尝命邉韶爲文以记之】
　　发明【上书过曲阜祠孔子庶足见尊师重道之意然赠以三公之官则是臣之也礼安在哉况下书尊老君爲太上元皇帝其轻重不伦如此故纲目于赠太师则削而不书盖爲先圣讳之尔事有若美而实不美者此类是也虽然吾先圣岂以是爲轻重哉】
　　李义府卒
　　【时大赦惟长流人不听还李义府忧愤发病而卒自义府之贬朝士日忧其复入至是众心乃安】书法【于是义府除名矣不卒可也而卒之何幸唐人也义府虽贬朝野忧其复入至是众心乃安故幸之】
　　夏四月车驾还京师○陆敦信罢○五月铸干封泉寳钱
　　【钱一当十俟期年尽废旧钱】
　　六月遣金吾卫将军厐同善将兵伐髙丽
