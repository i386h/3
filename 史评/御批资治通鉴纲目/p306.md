<!-- { "loadSidebar": true } -->
　　【皝将讨仁司马髙诩曰仁叛弃君亲民神共怒前此海未尝冻自仁反以来冻者三矣天其或者欲使吾乗氷以袭之也皝从之自昌黎东践氷而进凡三百余里至厯林口舍辎重轻兵趣平郭去城七里候骑以告仁仁狼狈出战皝纵兵擒之先为斩其帐下之叛者然后赐仁死】质实【昌黎县名注见武帝太康元年平郭城名注见元帝太兴四年狼狈注见汉献帝初平三年】
　　二月立皇后杜氏
　　【帝临轩遣使备六礼逆之羣臣毕贺后预孙女也】集览【临轩轩庭际也尔雅檐宇之末曰轩临轩谓御座临近轩陛也备六礼逆之逆迎也谓迎女也士昏礼下逹之后有纳采问名纳吉纳征请期亲迎六礼】
　　前廷尉孔坦卒
　　【坦疾笃庾氷省之流涕坦慨然曰大丈夫将终不问以济国安民之术乃为儿女子相泣邪氷深谢之】书法【卒前官录贤也终纲目卒前官六而已详安帝元初二年】
　　赵作太武殿东西宫
　　【赵作太武殿于襄国作东西宫于邺皆甃以文石以漆灌瓦金珰银楹珠帘玉壁穷极工巧选士民之女以实之服珠玉被绮縠者万余人教宫人占星气马歩射以女骑千人为卤簿皆着紫纶巾熟锦袴执羽仪鸣鼔吹游宴以自随于是境内大旱金一斤直粟二斗百姓嗷然而虎用兵不息百役并兴徙洛阳钟虡九龙翁仲铜驼飞亷于邺又于邺南投石于河以作飞桥功费数千万亿竟不成】集览【甃以文石易井甃无咎注甃侧旧反韵防注甃结砌也金珰珰琅珰铎也説文屋角金铃也以惊鸟雀杜甫大云寺诗风动金琅珰银楹説文楹柱也楹之言盈盈然对立之状卤簿蔡邕独断曰天子车驾次第谓之卤簿每车驾将出太仆奉驾上卤簿于尚书炙毂子杂录云车驾行幸羽仪防导曰卤簿自秦汉始有其名后胡广作天子出行卤簿案字书卤大楯也以甲为之所以捍敌者甲楯部伍之次皆着之簿籍凡仪卫皆具五兵而独以甲楯为名者盖行道之时甲楯居外余兵在内故但言卤簿也其事见马鉴所纂续事始又五礼精义曰簿领也以大楯领一部之人故名卤簿又苏鹗演义曰卤鼓也簿部也谓鼓驾成于部伍也此二説未善今并录之以记异耳百姓嗷然説文嗷然众口愁声嗷通作敖荀子天下敖敖然若烧若焦钟虡秦始皇所铸虡通作鐻注见始皇二十六年九龙殿名三国魏明帝青龙三年复立崇华殿时有九龙见故更名殿曰九龙通引谷水过殿前为玉井绮栏蟾蜍含受神龙吐出之翁仲三国魏明帝景初元年欲徙长安铜人于洛阳重不可致乃大发铜铸铜人二号曰翁仲列坐司马门外又铜人注见汉后主建兴十五年铜驼秦始皇所铸铜槖驼也注见恵帝太安元年飞亷飞通作蜚注见汉武帝元封二年】质实【襄国郡名注见楚义帝元年邺县名注见汉献帝建安十五年】
　　【丁酉】三年【赵建武三年】春正月赵王虎称赵天王
　　【初左校令成公叚作庭燎于杠末髙十余丈上盘置燎下盘置人虎试而悦之至是文武五百余人入上尊号庭燎油灌下盘死者二千余人虎恶之腰斩成公段】集览【庭燎小雅诗夜未央庭燎之光注庭燎大烛也于庭设大烛使诸侯早来朝也记郊特牲曰庭燎之百由齐桓公始也注僣天子也庭燎之差公盖五十侯伯子男皆三十天子百古制未得以闻韵防注云要以物百枚并而纒束之今则用松苇竹灌以脂膏周礼天官阍人大祭祀防纪之事设门燎注云地烛也疏云天子百根苇以布纒之以蜜之正若今之蜡烛秋官司烜氏凡邦之大事共坟烛庭燎郑司农云坟烛麻烛也郑元谓坟大也树于门外曰大烛于门内曰庭燎皆所以照众为明今俗所谓籸盆亦此义也嵗时杂记云除夕作蕡烛以麻籸浓油如庭燎然案律有元日油籶之文籶音莘麻之滓也杠末杠音江尔雅杠竿也竿之杪曰末广韵天子杠髙九仞诸侯七仞大夫三仞】
　　立太学
　　【国子祭酒袁坏太常冯怀以江左寖安请兴学校帝从之立太学征集生徒而士大夫习尚老庄儒术终不振】集览【习尚老庄习者服行所传之业熟复不已也尚谓崇尚也老庄老子庄子也皆虚无之学老子姓李名耳字伯阳一名重耳外字耼或云谥曰耼楚国苦县厉郷曲仁里人也苦音怙系上声厉音頼字一作瀬案妙内篇云周时人李母怀胎八十一载逍遥李树下乃剖左腋而生生即皓然故号曰老子后为周守藏室之史见周之衰去周西度闗闗令尹喜见之曰子将隐矣彊为我著书老子于是着道徳二篇上下经五千余言而去竟莫知其所终庄子姓庄名周字子休生宋国睢阳防县号曰南华仙人尝为防漆园吏与梁恵王齐宣王同时其学无所不闚然其要本归于老子之言著书十余万言其言洸洋自恣以适已史记太史公曰老子所贵道虚无因应变化于无为故著书辞称微妙难识庄子散道徳放论要亦归之自然】质实【袁瓌阳夏人】
　　秋七月赵王虎杀其太子邃更立子宣为太子考异【更字羡】
　　【防素骁勇虎爱之常谓羣臣曰司马氏父子兄弟自相残灭故使朕得至此如朕有杀阿铁理否既而防骄淫残忍好妆饰美姬斩其首与賔客观又烹其肉共食之虎荒躭酒色喜怒无常使邃省可尚书事诮责笞捶月至再三防私谓中庶子李顔等曰官家难称吾欲行冐顿之事卿从我乎顔等伏不敢对防遂称疾不视事佛图澄谓虎曰陛下不宜数往东宫虎将视邃疾思澄言而还命所亲信女尚书往察之防抽劒击之虎怒收顔等诘问顔具言状杀顔等三十余人废防杀之并男女二十六人同埋一棺而立宣为太子】集览【阿铁太子防小字冐顿之事汉髙帝时匈奴头曼单于有太子名曰冐顿后头曼有爱阏氏生少子遂欲废太子而立少子冐顿乃作鸣镝习勒其射骑而令之曰呜镝所射而不悉射者斩后因从父猎以呜镝射杀其父遂自立为单于也冒顿音墨特或如字读】质实【官家注见梁元帝承圣三年】
　　书法【邃谋弑逆大罪也不书伏诛何咎虎也初虎使太子省可尚书事太子朝夕视君膳者也而使与政非矣其有不合则乂诮责笞捶月至再三虽防性残虐然防之恶者虎也纲目澄源正本故特书杀终纲目太子书杀三赵防魏恂蜀元膺书废杀三晋适唐太子贤太子瑛清河王覃梁太子大器唐陈王成美他人杀之不与焉】
　　慕容皝自称燕王
　　【镇军长史封奕等劝皝称王皝从之因以奕为国相】
　　燕称藩于赵
　　【燕王皝欲伐段氏以其数侵赵邉乃遣使称藩于赵乞师讨辽而请悉众以防之赵王虎大悦厚加慰荅期以明年】
　　赵纳代王翳槐于代纥那奔燕质实【代国名注见楚义帝元年】○杨初杀杨毅自称仇池公附于赵集览【仇池注见恵帝元康六年】





　　御批资治通鉴纲目卷十九
<史部,史评类,御批资治通鉴纲目>
　　钦定四库全书
　　御批资治通鉴纲目卷二十
　　【起戊戌晋成帝咸康四年尽己未晋穆帝升平三年】凡二十二年
　　【戊戌】四年【赵建武四年○成改号汉中宗李夀汉兴元年○代髙祖什翼犍建国元年○旧大国一汉凉小国二新小国一凡四僣国】春赵王虎燕王皝合兵攻氏破之虎拔令支悉取其地
　　【赵王虎击段辽使桃豹等将舟师十万出漂渝津支雄等帅步骑七万为前燕王皝引兵攻掠令支以北叚辽将追之慕容翰曰今赵兵在南当并力御之而更共燕闘万一失利何以御南敌乎叚辽怒曰吾前为卿所误以成今日之患今不复堕卿计中矣乃悉众追之皝设伏邀击大破之掠五千户而归虎进屯金台支雄长驱入蓟辽所署渔阳上谷代郡守相皆降取四十余城北平相阳裕帅数千家登燕山以自固诸将恐其为后患欲攻之虎曰裕儒生矜惜名节耻于迎降耳无能为也遂过之至徐无辽不敢复战弃令支奔密云山慕容翰奔宇文氏虎入令支宫徙二万余户于司雍兖豫四州士大夫之有才行者皆擢叙之阳裕诣军门降】集览【令支县名属辽西郡顔师古曰令去声支音秪徐无注见汉献帝初平四年】质实【漂渝津未详处所一统志云令支汉之县名属辽西郡北齐属北平郡又析置新昌县隋开皇中省肥如入新昌后为卢龙郡治唐武徳初移平州治此改为卢龙县辽金元俱仍旧本朝因之改属永平府金台即黄金台在顺天府东南一十六里又一曰小金台在府东南一十五里按燕昭王】
　　【于易水东南筑黄金台延天下士后人慕其好贤之名亦筑台于此为京师八景之一名曰金台夕照蓟县名注见汉帝更始二年燕山在顺天府玉田县西北二十五里自西山一带迤袤东西延袤数百里抵海岸密云山在顺天府密云县南一十五里亦名横山昔燕赵伏兵于此大获辽众】
　　夏四月成李夀弑其主期而自立改国号汉
　　【成主期骄虐日甚多所诛杀大臣多不自安尤忌汉王夀威名使出屯涪夀惧不免毎当入朝常诈为邉书辞以警急初巴西处士龚壮父叔皆为李特所杀壮欲报仇积年不除防夀数以礼辟之壮不应而往见夀夀问自安之策壮曰蜀民本皆晋臣节下若能发兵西取成都称藩于晋则福流子孙名垂不朽岂徒脱今日之祸而已夀然之遂袭成都夀世子势为翊军校尉开门纳之遂克成都屯兵宫门奏杀大臣数人纵兵大掠数日乃定矫太后任氏令废期为县公幽之期缢而卒罗恒解思明等劝夀如壮策夀用任调等言遂自称帝改国号曰汉尊父骧帝号更以旧庙为大成庙后竟尽杀成主雄诸子以安车束帛征龚壮为太师壮誓不仕赠遗一无所受】集览【节下犹言阁下足下也大将军持节以専杀欲与言者不敢指斥须呼其在节下侍者执事者先与之言因卑逹尊之意】质实【涪县名注见汉献帝建安十六年巴西郡名注同上建安十九年】
　　五月赵王虎击燕不克燕慕容恪追撃大败之
　　【赵王虎以燕不防攻叚辽而自専其利伐之又遣使出招诱民夷得三十六城遂进逼棘城皝欲出亡帐下将慕舆根諌曰赵彊我弱大王一举足则赵之气势遂成不可复敌矣今固守坚城其势百倍事之不济不失于走奈何望风委去为必亡之理乎皝乃止然犹惧形于色莬太守刘佩曰事之安危繋于一人大王当自彊以厉将士不宜示弱事急矣臣请出击之纵无大防足以安众乃将敢死数百骑出冲赵兵所向披靡斩获而还于是士气自倍皝意乃安根等昼夜力战凡十余日赵兵不能克而退皝遣其子恪帅二千骑追击之赵兵大败斩获三万余级诸军皆溃惟游撃将军石闵一军独全闵本姓冉虎养以为子骁勇善战多策畧虎爱之比诸孙虎还邺蒲洪以功拜都督六夷诸军事闵言于虎曰洪雄防得将士死力诸子皆有非常之才且握彊兵据近畿宜密除之以安社稷虎曰吾方倚其父子以取呉蜀奈何杀之待之愈厚皝分兵讨诸叛城皆下之诛灭甚众虎遣曹伏将青州之众戍海岛运粮三百万斛以给之又以船三百艘运谷诣髙句丽使王典帅众万余屯田海濵又令青州造船千艘谋复击燕】集览【海岛韦昭曰海中山有依止曰岛今海州东海县有岛山去岸八十里】质实【莬郡名注见汉武帝元封二年披靡注见宋顺帝升明三年一统志云海岛即髙公岛也在淮安府海州城东八十里旧传有髙公尝渔于此故名】
　　赵冀州大蝗
