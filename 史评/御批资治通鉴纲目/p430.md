<!-- { "loadSidebar": true } -->
　　【魏方有事西北二荆西郢羣蛮皆反防掠防城屯据险要道路不通引梁将曹义宗等围魏荆州魏更以临淮王彧讨鲁阳蛮辛雄为行台左丞趣叶城别遣裴衍王罴自武闗出救荆州衍等未至彧军已屯汝上州郡被蛮防者争来请救彧以处分道别不欲应之辛雄曰王秉麾阃外见可而进何论别道彧恐后有得失之责邀雄符下雄遂符彧令速赴击羣蛮闻之果散走雄上疏曰凡人所以临阵防身触白刃而不惮者一求荣名二贪重赏三畏刑罚四避祸难非此数者虽圣主不能使其臣慈父不能厉其子矣明主深知其情故赏必行罚必信使亲疎贵贱勇怯贤愚闻钟鼓之声见旌旗之列莫不激竞赴敌场岂懕久生而乐速死哉利害悬于前欲罢不能耳自秦陇逆节蛮左乱常已歴数年扞御之师败多胜少迹其所由皆不明赏罚故也陛下虽降明诏赏不移时然将士之勲歴稔不决亡军之卒晏然在家是故节士无所劝慕庸人无所畏慑进而击贼死交而赏赊退而逃散身全而无罪此其所以望敌奔沮而莫肯尽力者也陛下诚能号令必信赏罚必行则军威必张盗贼必息矣疏奏不省曹义宗等取魏顺阳马圈】集览【王秉麾阃外见可而进王谓临淮王也秉执也麾大将之旗所以指麾也周书牧誓王右秉白旄以麾蔡氏传曰旄军中指麾白则见逺麾非右手不能故右秉白旄也阃苦本反亦曰闑音鱼列反韦昭曰案阃闑并门中橛也门谓国门也记玉藻君入门介拂闑注闑门中所防短木也汉冯唐传曰臣闻上古王者遣将跪而推毂曰闑以内寡人制之闑以外将军制之公羊传防十九年大夫以君命出进退在大夫也注云礼兵不从中御外临事制宜疏云司马法曰阃外之事将军裁之是也凡为将军之法必须临事制宜谓专进退也岂懕懕于盐反案韵防懕亦作餍若训饱足者平去声并通】正误【岂懕久生而乐速死哉今按懕音义并与厌同厌斁之厌】质实【二荆谓荆州及东荆州也荆注见周赧王十四年穰东荆注见齐武帝永宁五年沘阳西郢州名注见太清二年义阳防城郡名注见汉献帝建安十三年西平鲁阳县名注见汉献帝初平元年叶城注见周赧王七年应王罴京兆覇城人武闗注见周赧王四年汝上汝水之上源出南阳府嵩县分水岭经流郏县防扈磵长桥等水戴液造溪东流入于淮秦陇二州名秦注见汉光武建武元年天水陇注见汉光武建武六年汧顺阳县名注见晋惠帝永兴二年】
　　梁邵陵王纶有罪免官削爵土
　　【纶摄南徐州事肆行非法遨游市里问卖防者曰刺史何如对言躁虐纶怒令吞防而死百姓惶骇道路以目甞逢防车夺孝子服而着之匍匐号呌籖帅以闻梁主责之纶不能改于是遣代纶乃取一老公短痩类梁主者加以衮冕置之高坐朝以为君自陈无罪就坐剥裭捶之于庭梁主恐其奔逸以禁兵取之将赐之死太子统流涕固諌乃免纶官削爵土】集览【防字通作鱓俗作鳝音市演反鱼名黄质黒文尔雅翼似蛇而无鳞体有涎沫夏月于浅水作窟荀子曰蟹非蛇鱓之穴无所寄托剥裭剥脱也裭敕纸反夺衣也谓剥裭其衮冕也】质实【邵陵郡名注见晋武帝泰始十年南徐州注见宋文帝元嘉三十年匍匐注见齐主寳卷永元元年衮冕注见汉平帝元始五年】
　　魏山胡刘蠡升反














　　御批资治通鉴纲目卷三十
<史部,史评类,御批资治通鉴纲目>
　　钦定四库全书
　　御批资治通鉴纲目卷三十一
　　【起丙午梁武帝普通七年魏孝明帝孝昌二年　尽壬子梁武帝中大通四年魏孝武帝永熙元年】凡七年
　　【丙梁普通七年午魏孝昌二年】春正月魏以杨津为北道大都督【初魏都督广阳王深通于尚书令城阳王徽之妃徽怨之言于太后以深心不可测乃以津为都督代深】
　　魏五原降戸鲜于脩礼反○二月魏西部敕勒斛律洛阳反三月尔朱荣讨平之○夏四月魏以元顺为太常卿
　　【城阳王徽与黄门侍郎徐纥毁侍中元顺出为太常卿顺奉辞时纥侍侧顺指之曰此魏之宰嚭魏国不亡此终不死纥胁肩而出顺叱之曰尔刀笔小才正堪供几案之用岂应汗辱门下斁我彛伦因振衣而起太后默然】集览【宰嚭嚭披羙反呉越春秋曰伯嚭晋伯宗之后楚伯州犁之子也平王诛伯州犁其子嚭奔吴为太宰后越灭吴以嚭不忠诛之斁我彛伦书洪范篇彛伦攸斁蔡氏传曰彛常伦理也所谓秉彛人伦也斁音多路反败也】
　　魏朔州鲜于阿胡反○魏都督李琚讨杜洛周败死○魏长孙稚讨鲜于脩礼败绩
　　【魏以长孙稚为大都督讨鲜于脩礼行至邺复以河间王琛代之稚言与琛有私隙难受其节度不听至滹沱脩礼邀击之琛不救稚大败皆坐除名】
　　五月元畧自梁归于魏魏以为侍中
　　【畧自至江南晨夕哭泣常如居防及魏元又死胡太后遣江革祖暅之南还以求畧梁主礼遣之太后拜畧侍中赐爵东平王迁尚书令委任之然徐郑用事畧亦不敢违也】
　　书法【凡奔书归善辞也犹有宗国之心焉故善之是故刘敬宣司马休之书来归元畧书归元彧书归贺防胜书归独孤信书归皆善之也】
　　魏复以广阳王深为北道大都督
　　【魏复以深为大都督讨鲜于脩礼章武王融裴衍为左右都督竝受节度城阳王徽复譛其有异志后敕融衍潜为之备深惧事无小大不敢自决后使问其故对曰徽衔臣切骨朝夕欲陷臣于不测之诛臣何以自安陛下若使徽出临外州臣无内顾之忧庶可以毕命贼庭展其忠力太后不听徽与郑俨等更相阿党外似柔谨内实忌克赏罚任情魏政愈乱】
　　书法【复以为何嘉改过也深尝为北道都督矣城阳王徽譛之于是代深令而复用是也而使元融裴衍潜为之备疑人勿任任人勿疑于此复两失之卒之使深盘桓自疑而为葛荣所杀纲目书此子之也亦惜之也】
　　秋七月魏行台常景败杜洛周于范阳○鲜于阿胡陷魏平城○八月贼帅元洪业杀鲜于脩礼降魏其党葛荣复杀洪业而自立考异【自立当作自领其众】考证【立当作领其众】○魏安北将军尔朱荣执肆州刺史而以尔朱羽生代之【魏以荣为安北将军都督恒朔二州军事荣过肆州刺史尉庆宾忌之不出荣怒袭执之署其从叔羽生为刺史魏朝不能制初贺防允及弟胜岳在恒州平城陷岳奔荣胜奔肆州至是荣得胜大喜曰得卿兄弟天下不足平也以为别将军中大事多与之谋】
　　书法【刺史何尉庆賔也曷为不名执善辞也庆賔无备以至被执则非力屈者矣然则何以不书袭不书袭书执所以见尔朱之强也刺史专方面本兵柄而易置之如奕棊尔朱不臣之迹兆于此矣故谨书之是故书执肆州刺史以羽生代之所以着尔朱之无君书以白文珂为西京留守所以着郭威之无君也】
　　葛荣袭杀魏都督章武王融广阳王深
　　【葛荣既得杜洛周之众北趣瀛州魏广阳王深引兵蹑之荣轻骑掩击章武王融杀之自称天子深闻融败不进侍中元晏宣言于太后曰广阳王盘桓不进坐图非望有于谨者智畧过人为其谋主风尘之际恐非陛下之纯臣也太后诏牓省门募能获谨者有重赏谨闻之谓深曰今女主临朝信用谗佞茍不明白殿下素心恐祸至无日谨请束身归罪遂诣牓下有司以闻太后引见大怒谨备论深忠欵兼陈停军之状太后意解舍之深引军还趣定州刺史杨津亦疑深有异志遣都督毛諡讨深深间行至博陵逢葛荣游骑劫以诣荣贼徒见深颇有喜者荣恶而杀之城阳王徽遂诬深降贼录其妻子深府佐宋游道为之诉理乃得释】
　　就德兴陷魏平州○莫折念生降魏既而复反破六韩防陵诱胡琛杀之
　　【天水民吕伯度本莫折念生之党也亡归胡琛琛资以士马使击念生屡破其军乃复叛琛东引魏军念生窘廹乞降萧寳寅使左丞崔士和据秦州大都督元脩义停军不进念生复反执士和杀之久之伯度亦为万俟丑奴所杀贼势益盛寳寅不能制琛与念生交通事破六韩防陵浸慢防陵诱琛斩之丑奴尽并其众】
　　冬十一月梁侵魏取夀阳
　　【梁主乘淮堰水盛遣豫州刺史夏侯亶等侵魏魏扬州刺史李宪以夀阳降梁陈庆之入据其城凡降城五十二获男女七万五千复以夀阳为豫州改合肥为南豫州以夏侯亶为二州刺史夀阳久罹兵革民多流散亶轻刑薄赋务农省役顷之民户充复胡氏曰梁武三筑淮堰至是十年死者葢数十万人然后能取夀阳才得七万五千口是十年劳费以三四人而易一人其愚拙不亦甚哉兴师动众不得已而至于杀者惟诛乱臣讨贼子为可以所治之事所存之理有大于杀也若夫贪愤之兵得已不已而视人如草芥者虽得之必失之故国君惟好仁则天下无敌梁主欲以此道而规河南不亦左乎】集览【贪愤之兵前汉魏相曰利人土地货寳者谓之贪兵兵贪者破争恨小故不忍忿怒者谓之愤兵兵愤者败】书法【于是降城五十二获男女七万五千人初萧综既叛梁主密召夏侯亶还曰俟淮堰成复进至是淮堰水盛亶复侵魏李宪遂降则淮堰盖三脩矣其不书何削之也淮堰再筑再壊死者无虑数十万人于是三脩其损费又可知矣而所获未偿所失四分之一故削之削之者不以夀阳之得归之堰也】
　　魏幽州民执行台常景叛降杜洛周
　　【魏盗贼日滋征讨不息国用耗竭豫征六年租调犹不足乃罢百官酒肉税入市者人一钱百姓嗟怨吏部郎中辛雄上疏曰夷夏之民相聚为乱岂有余憾哉正以守令不得其人百姓不堪其命故也宜及此时早加慰抚但郡县选举由来共轻贵游隽才莫肯居此宜改其妙尽才望不拘停年三载黜陟称职者补在京名官不歴守令不得为内职则人思自勉枉屈可申彊暴息矣不听】
　　【丁梁大通元年未魏孝昌三年】春正月葛荣陷魏殷州刺史崔楷死之荣遂围冀州
　　【魏分定相二郡置殷州以崔楷为刺史楷表乞兵粮不得或劝楷单骑之官楷曰吾闻食人之禄者忧人之忧吾独往将士谁肯固志哉遂举家之官葛荣逼城或劝减弱小避之楷遣幼子及一女夜出既而悔之曰人谓吾心不固亏忠而全爱也遂追还贼至将士争奋皆曰崔公尚不惜百口吾属何爱一身连战不息死者相枕终无叛志城陷楷执节不屈荣杀之遂围冀州】质实【殷州按一统志晋初所置治获嘉县后魏因之北齐省入脩武县唐初复置寻废之故城在卫辉府城西北一百里】
　　书法【自六镇之叛陷州郡多矣未有以死节书于是书崔楷若楷者可谓知难不避者矣故特书以嘉之】
　　发明【纲目立法极谨严如葛荣之事不曰魏葛荣陷殷州而曰葛荣陷魏殷州则以是时贼势彊盛非魏之所得而制故书法如此见其若一敌国然者若夫魏自破六韩防陵之反至是凡五载破军杀将多矣独一崔楷能执节不屈故纲目特书而予之不以乱亡之世而没其实此亦世乱识忠臣之意也】
　　魏萧宝寅讨莫折念生败绩魏以杨椿为行台
