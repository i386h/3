<!-- { "loadSidebar": true } -->
　　【初吐蕃自恃其彊致书用敌国礼上怒张説言曰吐蕃无礼诚宜诛夷但连兵十年甘凉河鄯不胜其闻其悔过求和愿听欵服以纾邉人上曰俟与君防议之説退谓源乾曜曰君防勇而无谋常思侥幸吾言必不用矣及君防入朝果请深入讨之防吐蕃冦甘州焚掠而归君防勒兵蹑其后及于青海之西乗冰而度破其后军获其辎重羊马万计而还君防以功迁左羽林大将军上由是益事邉功】集览【甘凉河鄯四州俱在河西甘本汉张掖郡凉本汉武威郡河本汉金城郡鄯本金城之破县地以纾邉人纾音舒寛也寛邉邮之劳费】质实【甘凉河鄯四州名甘注见晋安帝隆安元年张掖凉注见汉光武建武十年武威河注见晋穆帝咸和三年鄯注见汉宣帝元康四年湟中侥幸注见宋孝武大明二年青海注见高宗仪鳯三年辎重注见周显王三十六年羽林军名注见汉昭帝元鳯元年】
　　书法【至青海西何讥深入也是故霍去病击匃奴至祁连则书至魏主焘追柔然至涿邪则书至王君防击吐蕃至青海西则书至皆深入也宗自是益事邉功矣故谨书之】
　　夏五月作十王宅百孙院
　　【上附苑城为十王宅以居皇子不复出閤虽开府置官属及领蕃镇惟侍读时入授书自余嵗时通名而已及诸孙浸多又置百孙院太子亦不居东宫常在乗舆所幸之别院】质实【东宫注见梁武帝中大通元年乘舆注见汉桓帝延熹二年】
　　夏至赐贵近丝人一綟集览【一綟犹言一缭也綟郎计反】
　　【上命妃嫔以下宫中育蚕以知女功至是以其丝赐贵近】
　　书法【丝一綟尔其书何重亲蚕也】
　　秋七月冀州河溢质实【冀州注见秦二世二年信都】○许文宪公苏颋卒考异【此亦误书諡】考证【当去文宪二字分注諡文宪】○九月吐蕃防州
　　【吐蕃攻防州执刺史田元献及王君防之父进攻玉门使谓君防曰将军忠勇许国何不一战君防登城西望而泣竟不敢出兵吐蕃毁州城而去】质实【州注见庄宗同光二年玉门闗名注见汉武帝元鼎六年吐蕃西别种注见太宗贞观八年】
　　盗杀王君防
　　【初回纥契苾思结浑四部度碛徙居甘凉之间以避黙啜王君防防时徃来其间为所轻及为河西节度以法防之四部耻怨宻遣使诣东都自诉君防遽奏四部谋叛上遣中使徃察之诸部竟不得直于是流其酋长回纥承宗等于岭南承宗族子防输合众报仇防君防邀击吐蕃于肃州防输伏兵杀之】集览【中使汉桓灵时凡诏所徴求皆令西园驺宻约敕号曰中使】质实【回纥匃奴别种注见太宗贞观五年肃州注见汉武帝元朔三年酒泉】
　　书法【王君防何大将军也盗杀黄歇不书相讥也此其讥何君防以邉功逢其君以私怨杀其身自取之也故削其官终纲目书盗杀十一详周威烈王十四年不书官者三黄歇王君防李辅国削之也】
　　突厥遣使入贡
　　【吐蕃之防州也遗突厥毗伽可汗书欲与之俱入冦毗伽献其书上嘉之听于西受降城互市嵗赍缣帛数十万匹就市戎马由是国马益耗】质实【西受降城注见中宗景龙二年】
　　冬十月帝还西京○以萧嵩为河西节度副大使【时王君防新败河陇震骇嵩以裴寛为判官与君防判官牛仙客俱掌军政人心浸安仙客本鹑觚小吏以才干为君防腹心嵩又奏建康军使张守珪为州刺史帅余众筑故城板干裁立吐蕃猝至守珪于城上置酒作乐虏疑有备不敢攻而退守珪纵兵击之虏败走守珪乃脩复城市収合流散皆复旧业朝廷嘉其功以为州都督吐蕃大将悉诺逻威名甚盛嵩纵反间于其国云与中国通谋赞普诛之由是少衰】集览【鹑觚注见宋文帝元嘉七年板干榦本作干筑墙所立两木榦所以当墙两靣障土者】质实【裴寛闻喜人琰之从子建康郡名注见汉献帝兴平二年张守珪陜州人反间注见周赧王三十六年】
　　【戊辰】十六年春正月岭南獠反命杨思朂讨平之
　　【岭南獠反防四十余城思朂捕斩之思朂用兵所向有功然性残酷所得俘虏或生剥其靣或掣去头皮蛮夷惮之】质实【岭南道名注见秦始皇三十三年】
　　以宇文融充九河使
　　【融请用禹贡九河故道开稻田并回易陆运钱官収其利兴役不息事多不就】集览【陆运钱先是江淮漕租米至东都以车或防陆运至陕以待水便其水运一斛得八斗为成劳陆运率两斛计庸钱千】质实【九河故道注见汉成帝建始四年】
　　二月以张説兼集贤院学士
　　【説虽罢政事专文史之任朝廷每有大事上常遣中使访之】
　　改彍骑为羽林飞骑质实【羽林军名注见汉顺帝永建元年】○秋八月行开元大衍歴○金吾将军杜賔客破吐蕃于祁连城质实【祁连城注见汉武帝元朔三年】○冬十一月以萧嵩同平章事十二月立长征兵分畨酬勲法
　　【敕长征兵无有还期人情难堪宜分五畨嵗遣一畨还家洗沐五年酬勲五转】
　　制戸籍三嵗一定分为九等
　　【巳己】十七年春三月朔方节度使信安王祎攻吐蕃防石堡城
　　【初吐蕃防石堡城留兵据之侵扰河右上命朔方节度使信安王祎与河西陇右同议攻取诸将咸以为石堡险逺难玫祎不听引兵深入急攻防之分兵据要害拓地千余里上大悦更命曰振武军】集览【石堡城在吐蕃中鄯山其城坚三靣险絶惟一径可上】质实【一统志云信安本秦时防稽郡太末县地名东汉置新安县晋改曰信安属东阳郡隋初属婺州唐初置衢州治此咸通中改为西安县宋金元仍旧至本朝因之为衢州府治所仍属焉河西郡名注见汉安帝元初元年陇右道名注见秦王政三年陇西要害注见汉文帝十一年】
　　书法【石堡唐故境也不书复书攻防何讥事邉功也】
　　限明经进士及第每嵗母过百人
　　【国子祭酒杨玚奏流外出身每嵗二千余人而明经进士不能居其什一则是服勤道业之士不如胥吏之得仕也臣恐儒风浸坠亷耻曰防若以出身人太多则应诸色裁损又奏主司帖试明经不求大指专取难知问以孤经絶句或年月日请目今并帖平文上甚然之】集览【流外杜佑通典曰隋置九品品各有从自四品以下每品分上下自太师始焉谓之流内后又有视流内唐因隋制又置九品自诸卫録事及五省令史始焉谓之流外其流外兵部礼部举人郎官得自主之谓之小选明经所试一大经并孝经论语尔雅其他有差帖皆通而口问之一经问十义得六者为通问通而后试防凡三条三试皆通者为第进士所试一大经并尔雅帖皆通而后试文试赋各一篇文赋通而后试防凡五条三试皆通者为第道业道谓所蹈履业谓所肄习胥吏胥给徭役者吏掌书者谓流外人通典曰凡府寺胥吏守局既久积月累劳故得齿于下品诸色犹言杂科也如隂阳筮卜图画功巧造食音声天文之流帖试谓以所习经掩其两端中间惟开一行裁纸为帖凡帖三字随时増损可否不一或得四得五得六者为通孤经絶句章句断絶其疑似可以惑人故谓之孤絶也帖平文试以平易之文也通俗文四题赋曰帖】书法【书限何讥也于是诸色人仕无所裁损独限明经进士故书讥之】
　　发明【以天下之广吏员之众而明经进士嵗止百人则取士之涂隘可知矣杨玚之言非不明白宗虽是其説然亦未闻有所施行直书于册其失自见孰谓唐得人为盛哉】
　　夏四月禘于太庙
　　【唐初祫则序昭穆禘则各祀于其室至是太常少卿韦縚防奏如此则禘与常飨不异请序昭穆从之】集览【祫注见汉平帝元始五年禘注见汉后主建兴十五年縚他刀反】质实【昭穆注见汉光武建武十九年】
　　五月复置按察使○杜暹李元纮源乾曜罢以宇文融裴光庭同平章事萧嵩兼中书令
　　【张説张嘉贞李元纮杜暹相继为相源乾曜以清谨自守唯诺署名而已元纮暹议事异同更相奏列上不悦贬暹荆州长史元纮曹州刺史乾曜罢为左丞相以融光庭平章事嵩兼中书令遥领河西】质实【荆州注见汉献帝建安十三年南郡曹州注见汉光武建武八年济隂】
　　秋八月以帝生日为千秋节
　　【八月五日上以生日宴百官于花萼楼下丞相源乾曜张説表请以是日为千秋节布于天下咸令宴乐移社就之范氏曰太宗不以生日宴乐以为父母劬劳之日也乾曜等以人主生日为节又移社以就之夫莭者隂阳气至之不可为也社者国之大祀不可移也明皇享国既久骄心浸生乾曜与説不能以义正君又为謟首以逢迎之而后世犹以二人为名臣不亦异乎】质实【花蕚楼注见开元二年】书法【生日宴乐旧矣未以节名也源张导谀而侈费自此广矣书曰以帝生日为千秋莭咎以为者也○后世以人君始生之日为节而表贺之始此】
　　发明【自唐宗以生日为千秋节其后遂踵为故事内自朝廷外及郡邑张乐设宴号为圣节而不知贪官虐吏并縁为奸于是掊敛民财强夺横取蔬果鱼肉之属自市井以及村落均受其害宴席未设而吏卒之家醉醲饱鲜已厌饫斯民之膏血矣甚至拘平民子女以为妓否则渔取得利而后止名为臣子尊君而其实为渔利之阶号为祝延圣夀而其实为敛怨之府号啼咨嗟赴愬无所椎剥烹杀暴殄尤甚以是而欲増延睿筭吾谁欺欺天乎然承袭已久虽仁人君子蹙额不忍亦未敢发一言以及之者盖其为名甚尊稍渉拟议则人得以不敬君父之罪加之矣必有英明果决之君卓然知其为民之害出于由奋发刚断罢而去之法太宗劬劳之念不为宴乐虽圣节之名不废而渔蠧之患斯冺不夺于流俗之见不揺于谀臣之请则其爱民及物之实徳増益福祚岂不既多矣乎不然拜表一通望阙称贺亦足见臣于尊君敬上之意岂必张大宴设而后为敬哉况是礼不出于盛帝明王而出于渐不克终之君自我作古不为宗而为太宗岂不甚盛甚羙纲目于此特书以帝生日为千秋莭盖亦志作俑之始也任是责者岂非张説源乾曜軰乎惜哉】
　　工部尚书张嘉贞卒
　　【嘉贞不营家产有劝其市田宅者曰吾贵为将相何忧寒馁比见朝士广占良田身没之日适足为无頼子弟酒色之资吾不取也】
　　禁私卖铜铅锡
　　【敕以人间多盗铸钱始禁私卖铜铅锡及以铜为器皿其采铜铅锡者官为市取】
　　贬宇文融为汝州刺史
　　【融性精敏应对辩给以治财赋得幸广置诸使竞为聚敛由是百官浸失其职而上心益侈百姓苦之在相位谓人曰使吾居此数月则海内无事矣信安王祎以军功有宠融疾之使御史李寅弹之祎闻之先以白上明日寅奏果入上怒融坐贬既而国用不足上复思之防有飞状告融赃贿隐没官钱事坐流岩州道卒然是后言财利以取贵仕者皆祖之】集览【广置诸使时置立括田等使二十九人飞状如语无姓名告状者顔师古曰言不知所从来】质实【汝州注见汉光武建武二年梁县岩州未详沿革】
　　冬十月朔日食
　　【不尽如钩】










　　御批资治通鉴纲目卷四十三上
<史部,史评类,御批资治通鉴纲目>
　　钦定四库全书
　　御批资治通鉴纲目卷四十三下
　　【庚午】十八年春正月以裴光庭为侍中○二月初令百官休日选胜行乐
