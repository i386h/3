<!-- { "loadSidebar": true } -->
　　书法【书予之也当是时内则宦官专恣外则藩镇防扈强弱皆祸也郑綮于是可谓自知审矣】发明【歇后郑五作宰相世俗指为口实意谓唐朝倾败之祸綮实为之今观綮自二月命相累辞不获至七月遂致仕则其为相仅及半载然且自知甚审力辞而去则亦未可厚非者若当时误国之人则孔纬崔昌遐崔昭纬韦贻范裴枢栁璨之徒是已求其如綮之自量殆亦未易多得且世固有如綮之类甚众一旦柄用则悻悻然自以为人莫己若不至于败乃公事而不止又何綮之敢望哉此纲目所以方书以綮平章事于前即书綮致仕于后以见用綮者昭宗之过而审于量已者郑綮之明也噫】
　　徐彦若同平章事考异【徐上漏以字】
　　八月杨复恭等伏诛
　　【李茂贞既防阆州杨复恭帅其党出走韩建获之献于阙下斩于独栁茂贞献复恭与守亮书诉致仕之由云承天门乃隋家旧业大侄但积粟训兵勿贡献吾于荆榛中立寿王才得尊位废定防国老有如此负心门生天子范氏曰小人无功犹不可长况其有功何以堪之故小人而有非常之功者国之不幸也复恭奸臣至与天子为敌昭宗亲战用大师而后克之其言不臣如此由其恃援立之功故也岂不足永为戒哉胡氏曰中臣慿恃近君又有兵柄是以恣横谓人无如己何然未有不自屠者曷若忠顺不失以事其上之为美欤此可以为中人之永监矣】集览【独栁地名其地独有栁一株因名焉】
　　冬十一月杨行宻取泗州
　　【朱全忠遣使至泗州陵慢刺史张谏谏举州降行宻行宻遣押牙唐令回持茶万余斤如汴宋贸易全忠执令回尽取其茶杨汴始有隙】质实【杨汴谓杨行宻朱全忠】
　　十二月李克用攻幽州克之李匡筹走死
　　【刘仁恭数因盖寓献防于克用愿得兵万人取幽州克用方攻邢州分兵数千纳仁恭不克匡筹益骄数侵河东之境克用怒大举兵攻匡筹防武州进围新州匡筹遣将救之李克用逆战破之新州降匡筹复发兵出居庸闗克用使精兵夹击之幽兵大败匡筹奔沧州义昌节度使卢彦威遣兵攻杀之克用进军幽州其大将请降】质实【武州注见梁太祖干化三年新州注见秦王政三年上谷居庸闗注见武宗会昌元年沧州注见晋穆帝永和六年义昌节度注同上文】
　　黄连洞蛮围汀州王潮遣兵击破之质实【黄连洞一统志云在汀州府宁化县东五里县旧以此得名】
　　【闽地畧定潮遣僚佐廵州县劝农桑定租税交好邻道保境息民闽人安之】
　　以刘隐为封州刺史
　　【封州刺史刘谦卒其子隐居防贺江士民百余人谋乱隐一夕尽诛之岭南节度使刘崇龟召补押牙表刺封州】质实【刘隐上蔡人封州注见隋文帝仁寿元年成州贺江或疑县名未详沿革岭南节度注见秦始皇三十三年南海】
　　【乙卯】二年春正月李克用入幽州
　　【幽州军民数万以麾盖歌鼓迎李克用入府舍克用命符存审刘仁恭将兵畧定廵属】
　　以陆希声同平章事质实【陆希声蘓州吴人景融四世孙】　护国节度使王重盈卒
　　【王重盈薨军中请以重荣子珂知留后重盈之子保义节度使琪晋州刺史瑶举兵击珂表言珂非王氏子珂上表自陈且求援于李克用上遣中使谕解之】质实【王重盈太原人保义节度注见楚义帝元年襄国】
　　二月董昌僣号于越州
　　【昌为政苛虐加敛数倍以充贡献由是宠命相继求为越王未许昌不悦曰朝廷欲负我矣有謟之者曰与为越王曷若为越帝于是民间讹言相率填门请昌为帝昌大喜集将佐议之副使黄碣曰今唐室虽防天人未厌大王兴于畆受朝廷厚恩位至将相富贵极矣奈何一旦忽为族灭之计昌族诛之又问防稽令吴镣镣曰大王不为真诸侯以传子孙欲为假天子以取灭亡邪昌亦族诛之山隂令张遂曰浙东虽领六州王若称帝彼必不从徒守孤城为天下笑耳昌又杀之遂称皇帝钱镠遗昌书曰与其闭门作天子与九族百姓俱陷涂炭岂若开门作节度使终身富贵邪及今悛悔尚可及也昌不聼镠以状闻】质实【越州注见汉和帝永元元年防稽黄碣闽人防稽县名注见隋文帝开皇九年山隂县名注见晋安帝元兴二年九族注见梁武帝天监十年】
　　复以李谿同平章事三月罢
　　【上重谿文学复以为相崔昭纬与邠岐相结得天子过失朝廷机事悉以告之谿再入相昭纬使告行瑜曰向者尚书令之命已行矣而韦昭度沮之今又引李谿为同列相与荧惑圣聼恐复有杜太尉之事行瑜乃与茂贞表谿奸邪昭度无相业宜罢居散秩上报曰军旅之事朕则与藩镇图之至于命相当出朕怀行瑜等论列不已谿复罢】集览【邠岐二州名邠指王行瑜岐指李茂贞邠注见汉桓帝延熹四年岐注见周显王八年】质实【杜太尉谓杜让能军旅注见梁武帝大通二年】
　　书法【前书同平章事寻罢之矣于是二月复相而继书三月罢何用人之不坚哉盖是时藩镇益强虽宰相用舍亦由其意矣是故行瑜于李谿克用于张濬全忠于崔茂贞于苏检皆纲目所深悲也】
　　以刘仁恭为卢龙节度使
　　【从李克用之请也】
　　崔罢以王搏同平章事○以王珂为护国留后【珂李克用之壻也克用表重荣有功于国请赐珂节钺王珙厚结王行瑜李茂贞韩建更上表称珂非王氏子请以珂为陜州珙为河中上报曰先已允克用之奏矣】质实【陜州注见周显王四十五年】
　　杨行宻取濠州
　　【行宻攻濠州防之掠得徐州人李氏子生八年矣养以为子其长子渥憎之行宻谓徐温曰此儿质状性识颇异于人吾度渥必不能容今赐汝为子温名之曰知诰知诰勤孝过诸子温爱之使掌家事家人无违言及长喜书善射识度英伟行宻谓温曰知诰俊杰诸将子皆不及也】
　　夏四月罢诸王将兵
　　【上以郊畿多盗至有逾垣入宫侵犯陵寝者欲令宗室诸王将兵廵警又欲使之四方抚慰藩镇南北司用事之臣恐其不利于已交章论谏上不得已罢之胡氏曰昭宗欲使诸王将兵虽非上防然亦足以外慑藩镇内制中官矣北司不便可也而南牙亦请罢之此必崔昭纬与邠岐为腹心耳小人奸邪视人主昬明刚柔而作止者也李克用有劳则伐之杜让能忠计则杀之李顺节出死力去叛奄则戮之然则人臣何所恃于君父哉昭纬崔孔纬张濬各倚藩镇以为外援盖惧此也诸臣之罪固大矣致其如此者谁欤故君不君则臣不臣春秋之义所以端本而清源也】集览【南牙即南司注见文宗开成元年北司去叛奄去上声除去之也叛奄谓杨复恭等事在大顺二年奄与阉同注见汉灵帝光和元年阉尹】
　　陆希声罢○杨行宻取寿州及涟水
　　【行宻围寿州不克将还其将朱延寿请试往更攻一鼓防之以延寿权知寿州未几汴兵数万攻之延寿制军中每旗二十五骑命黒云队长李厚将十旗击汴兵不胜将斩之厚称众寡不敌乃益以五旗厚殊死战延寿悉众乗之汴兵败走】集览【黒云队景福元年杨行宻选勇健者以皂衣防甲号曰黒云都】质实【涟水一统志云古地名后魏为襄贲县置东海郡东魏改曰海安隋初郡废改为涟水县唐置涟州贞观初州废以县属泗州宋置涟水军防改为县属楚州元祐初复为军绍兴中废为县没于金归宋属寳应州端平初复为涟水军景定初改安东州治涟水县元省县以州属淮安路本朝改为县属淮安府朱延寿舒城人】
　　以韦昭度为太保致仕○以刘建锋为武安节度使【建锋以马殷为内外马歩军都指挥使】质实【武安节度注见汉献帝兴平二年长沙】
　　五月制削夺董昌官爵委钱镠讨之○王行瑜李茂贞韩建举兵犯阙杀韦昭度李谿
　　【行瑜以不得尚书令怨朝廷畿内有八镇兵左右军郃阳镇近华州韩建求之良原镇近邠州王行瑜求之宦官曰此天子禁军何可得也王珂王珙争河中行瑜建及茂贞皆为珙请不能得耻之珙使人语三帅曰珂与河东昬姻必为诸公不利请讨之行瑜使其弟同州刺史行约攻河中而自与茂贞建各将精骑兵数千人入朝市人窜匿上御安福门以待之三帅盛陈甲兵拜伏舞蹈上诘之曰卿辈不奏请俟报輙称兵入京城其志欲何为乎若不能事朕今日请避贤路行瑜茂贞流汗不能言独韩建粗述入朝之由上与之宴三帅奏称南北司互有朋党隳紊朝政韦昭度讨西川失防李谿作相不合众心请诛之上未之许行瑜等輙杀之及枢宻使康尚弼等数人请除王珙河中徙王行约于陜王珂于同州上皆许之李克用闻三镇犯阙即日遣使发北部兵期以来月度河入闗始三帅谋废上立吉王保及闻克用起兵行瑜茂贞各留兵三千人宿卫京师与建皆还本镇】集览【郃阳注见隋炀帝大业十三年】质实【良原镇一统志云本隋之良原县属安定郡唐宋俱属泾州元省为镇故址在平凉府灵台县西北九十里】
　　六月钱镠遣其将顾全武讨董昌
　　以孔纬同平章事张濬为诸道租庸使
　　【上以崔昭纬等外交藩镇朋党相倾思得骨鲠之士故骤用纬濬既而朱全忠荐濬上欲复相之李克用表请发兵击全忠且言濬朝为相臣夕至阙诏和解之】集览【骨鲠之士注见晋武帝咸宁四年】发明【纬濬浅谋误国侥幸逃死今三镇犯阙克用方举兵讨之而朝廷乃复用濬纬何耶且使二人才智可取则无前日之败矣即纲目之所书比而观之则昭宗用人之失不言可知其何以成扶颠持危之功乎】
　　李克用举兵讨三镇秋七月王行约李继鹏作乱上如石门镇考异【上当作帝】
　　【李克用大举蕃汉兵南下上表称王行瑜李茂贞韩建称兵犯阙贼害大臣请讨之又移檄三镇数其罪行瑜等大惧克用军至绛州攻防之斩刺史王瑶至河中王珂迎谒于路王行约弃同州走弟行实时为左军指挥使奏请幸邠州枢宻使骆金瓘请幸凤翔上曰克用已驻军河中就使至此朕自有以枝梧卿等但各抚本军勿令揺动右军指挥使李继鹏茂贞假子也谋刼上幸凤翔中尉刘景宣与王行实知之欲刼上幸邠州孔纬靣折景宣以为不可轻离宫阙向晚王行约引左军攻右军鼓噪震地上闻乱登承天楼欲谕止之捧日都头李筠将本军于楼前侍卫李继鹏以凤翔兵攻筠矢拂御衣左右扶上下楼继鹏复纵火焚宫门烟焰蔽天时有盐州六都兵屯京师素为两军所惮上急召令入卫既至两军退走上幸李筠营护跸都头李居实帅众继至或传行瑜茂贞欲自来迎车驾上惧为所廹以筠居实两都兵自卫幸石门镇克用遣判官王环奉表问起居遣兵攻华州韩建登城呼曰仆于李公未尝失礼何为见攻克用使谓之曰公为人臣逼逐天子公为有礼孰为无礼者乎防闻邠岐欲迎车驾乃移兵营渭桥遣其将李存贞为前锋又遣史俨将三千骑诣石门侍卫遣李存信存审防保大节度使李思孝攻王行瑜梨园寨擒其将王令陶等献于行在李茂贞惧斩李继鹏传首行在上表请罪且遣使求和于克用上复遣延王戒丕谕克用令且赦茂贞并力讨行瑜】集览【枝梧史记项羽本纪莫敢枝梧如淳曰梧音悟枝梧犹言枝捍也瓒曰小柱为枝邪柱为梧今屋梧邪柱是】质实【三镇谓邠宁岐同华三藩镇鼔噪注见宋文帝元嘉二十六年盐州注见德宗贞元三年石门镇未详处所唯西安府淳化县北六十里有石门山山有石如门故名又平凉府静宁州南一百五十里有石门峡山石如门其路斩截即陇山北垂此二处未知孰是姑録之以备考焉梨园寨或疑即梨园注见宪宗元和二年】
