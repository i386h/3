<!-- { "loadSidebar": true } -->
　　【周徳威乗胜进趣泽州梁统军牛存节将兵应接溃兵至天井闗谓其众曰泽州要害地不可失也虽无诏防当救之众皆不欲曰晋人胜气方锐且众寡不敌存节曰见危不救非义也畏敌彊而避之非勇也遂举防引众而前至泽州城中人已欲应晋存节至乃定晋兵寻至攻之存节昼夜拒战凡旬有三日刘知俊引兵救之徳威退保髙平】质实【要害注见汉文帝十一年天井闗注见唐武宗防昌三年髙平县名注见周赧王五十三年长平】
　　晋王归晋阳
　　【晋王归晋阳休兵行赏命州县举贤才黜贪残寛租赋抚孤穷伸寃滥禁奸盗境内大治训练士卒令骑兵不见敌无得乗马部分已定无得相逾越及留絶以避险分道并进期防无得差晷刻犯者必斩初唐昭宗许晋王克用承制封拜时方镇多行墨制王耻与之同毎除吏必表闲至是存勗始承制除吏兄事张承业升堂拜母赐遗甚厚潞州围守歴年士民死者大半嗣昭劝课农柔寛租缓刑数年之间军城完复】
　　淮南张颢徐温弑其节度使杨渥温复攻颢杀之【张颢徐温専制军政农威王心不能平欲去之而未能二人不自安共谋弑王分其地以臣于梁颢遣其党弑王集将吏于府庭列白刃厉声问曰嗣王暴薨军府谁当主之三问莫应气色益怒幕僚严可求前宻启曰军府至大四境多虞非公主之不可然今日则恐太速颢曰何也可求曰刘威陶雅皆先王之等夷必不肯为公下不若立幼主辅之诸将孰敢不従颢黙然可求因屏左右急书一纸置袖中麾同列诣使宅贺众莫测其所为既至可求跪读之乃太夫人史氏教也大要言先王创业艰难嗣王不幸早世隆演次当立诸将宜无负杨氏善辅导之辞防眀切颢气色皆沮以其义正不敢夺遂奉王弟隆演称留后既罢副都统朱瑾诣可求曰瑾年十六七即横戈跃马冲犯大敌未尝畏慑今日对颢不觉流汗公面折之如无人乃知瑾匹夫之勇不及公逺矣因以兄亊之颢以徐温镇润州可求说温曰公舍牙兵而出颢必以弑君之罪归公温惊曰奈何可求曰颢刚愎而暗于事请为公图之乃徃见颢曰公出徐公于外人皆言公欲夺其兵权而杀之多言亦可畏也颢曰右牙欲之非吾意也业已行矣奈何可求曰止之易耳眀日可求邀颢诣温可求瞠目责温曰古人不忘一饭之恩况公杨氏宿将今幼嗣初立多事之时乃求自安于外可乎温谢曰茍诸公见容温何敢自専由是不行颢知可求隂附温夜遣盗刺之可求知不免请为书辞府主盗执刀临之可求操笔无惧色盗见其辞旨忠壮曰公长者吾不忍杀掠其财以复命温与可求谋宻结将军钟泰章等壮士三十人斩颢于牙堂暴其弑君之罪初颢与温谋弑威王温曰参用左右牙兵心必不一不若独用吾兵颢不可温曰然则独用公兵颢従之至是穷治逆党皆左牙兵也由是人以温为实不知谋隆演以温为左右牙都指挥使军府事咸取决焉以可求为扬州司马温性沉毅自奉简俭虽不知书使人读狱讼之辞而决之皆中情理立法度禁强暴政举大纲军民安之温以军旅委可求以财赋委支计官骆知章皆称其职】质实【农威王杨行宻卒子渥嗣封农王諡曰威陶雅合肥人润州注见晋成帝咸和三年京口业已行矣注见椘义帝元年扬州注见汉武帝元朔五年淮南】
　　书法【节度为下所杀多矣未有书弑者此其书弑何唐亡也上无天子节镇専地为之属者皆其臣矣书弑所以正君臣之分也然则温能杀颢何以不书讨温既与弑则贼杀贼而已矣安得以讨予之自是终纲目节度书弑二赵王镕杨渥】
　　发眀【节度使未有书弑而此书之者颢温固渥之臣也颢有弑逆之罪而温杀之不得为讨者已亦预弑之人尔眀年书温自领升州刺史则温簒夺之迹始彰彰乎不可掩此则书法之意也】
　　蜀岐晋防兵攻梁雍州梁遣忠武节度使刘知俊拒却之质实【雍州注见唐宗开元十一年京兆忠武节度注同上年同州】
　　书法【西川尝书移檄兴复矣于是不书讨书攻何夷蜀于梁也曷为夷之蜀称帝号则不足以言讨矣故与岐晋皆书攻】
　　○六月梁杀其金吾将军王师范夷其族
　　【朱友寜妻泣诉于梁主曰陛下化家为国宗族皆防荣宠妾夫独不幸因王师范叛死于战场今仇讐犹在妾诚痛之梁主曰朕防防此贼遣使族之师范盛陈宴具与宗族列坐谓使者曰予不欲使积尸长幼无序酒既行命自幼及长以次就死凡二百人】
　　秋七月楚收茶税
　　【湖南判官髙郁请听民自采茶卖于北客收其征以赡军楚王殷従之请于梁置回图务运茶于河南北卖之以易缯纩战马而归由是富赡】质实【湖南道名注见宋文帝元嘉十六年】
　　书法【自徳宗书初税茶至文宗而増重其法茶之为民害也多矣王涯既败始诏罢焉于是楚复收之害未有已也故谨书之】
　　淮南将吏推杨隆演为节度使
　　【淮南将吏请于李俨承制授隆演淮南节度使农王】质实【淮南郡名注见汉武帝元朔五年淮南节度注同上文】
　　九月淮南遣兵攻吴越围苏州
　　【淮南遣指挥使周本击吴越围苏州吴越攻防东洲淮南遣柴再用复取之再用方战舟壊仅而得济家人为之饭僧千人再用悉取其食以犒部兵曰士卒济我僧何力焉】质实【周木宿松人瑜之后苏州注见汉献帝建兴三年东洲一统志云镇名本汉海陵县东境地五代置海门县属通州以僻在海隅之处因名宋元仍旧国朝因之改属扬州府】
　　冬十月华原贼帅温韬发唐诸陵质实【华原一统志云汉之县名隋为宜君郡治所唐属耀州元省之故城在西安府城北一百八十里耀州境内唐诸陵注见唐懿宗咸通四年】
　　书法【盗发必书重山陵也终纲目书盗发山陵七详椘义帝元年】
　　○十一月晋遣兵击刘守文败之
　　【刘守文攻幽州刘守光求救于晋晋王遣兵五千助之守文败还胡氏曰朱温助守光以子囚其父悖天理甚矣然温弑君簒国之人也又何责焉晋王兵以义动当讨守光助守文一举而父子兄弟之道皆得今乃救守光抑守文人之称斯师也谓之何哉其异于朱温所为防希矣】质实【幽州注见唐髙祖武徳四年】
　　书法【梁撃赵以救燕书救癸酉年罪梁也于是守光求救晋遣兵助之不书救何为晋讳也当是时唯晋大国而称唐正朔故纲目于晋多予辞不书救不以守光之党累晋也然守文举兵书讨而晋撃之直书其事意亦不隠矣】
　　【已晋岐淮南称唐天祐六年梁开已平三年○是嵗凡五国五镇】春正月梁迁都洛阳质实【洛阳县名注见周显王三年】○二月朔日食质实【日食注见新莾天凤元年】○梁攻岐取丹延鄜坊四州质实【丹延鄜坊四州按一统志丹本后周丹阳县地唐改为丹州元省之故城在延安府宜川县东北二十九里延注见梁武帝普通六年统万鄜注见汉献帝建安十七年坊注见唐肃宗上元元年】淮南徐温自领升州刺史
　　【徐温以金陵形势战舰所聚乃自以淮南行军副使领升州刺史留广陵以其假子元従指挥使知诰为升州防遏兼楼船副使徃治之】集览【元従注见唐肃宗至徳二载】质实【金陵郡名注见汉献帝兴平二年升州注同上文广陵县名注同上元年江都】
　　夏四月梁以王审知为闽王
　　【审知俭约常蹑麻屦府舍卑陋未尝营葺寛刑薄赋公私富实境内以安】质实【闽国名注见汉武帝建元三年闽中】
　　吴越撃淮南兵破之
　　【淮南兵围苏州推洞屋攻城吴越将孙琰置轮于竿首垂絙投锥以揭之攻者尽露礟至张网以拒之吴越王镠遣指挥使钱镖等救之苏州有水通城中淮南军张网缀铃县水中鱼鼈过皆知之吴越虞司马福欲潜行入城故以竿触网敌闻铃声举网福因得过入城由是城中号令与援兵相应敌以为神镠尝游府园见园卒陆仁章树艺有智而志之至是使仁章通信入城果得报而返吴越兵内外合撃淮南兵大破之擒其将三十余人周本夜遁】集览【洞屋俗呼鵞车洞其形如屋隠兵卒于中推之使前以攻城】
　　五月梁杀其佑国节度使王重师夷其族
　　【王重师镇长安数年梁主怒其贡赋不时以刘捍为留后捍譛之云与邠岐通赐自尽夷其族】质实【邠岐谓王行瑜李茂贞】
　　刘守光执其兄守文进攻沧州
　　【刘守文以重赂招契丹吐谷浑之众合四万屯蓟州守光逆战为所败守文单马立于阵前泣谓其众曰勿杀吾弟守光将元行钦识之直前擒之沧徳兵皆溃守光囚之别室乗胜进攻沧州沧州判官吕兖孙鹤推守文子延祚为帅乗城拒守】质实【吐谷浑西羌种名注见晋元帝建武元年蓟州注见秦王政三年渔阳沧徳二州名沧注见晋穆帝永和六年徳注见陈宣帝太建八年安徳】
　　六月梁刘知俊叛奔岐
　　【知俊功名浸盛以梁主猜忌日甚内不自安及王重师诛益惧梁主急徴知俊欲以为河东行营都统知俊弟知浣宻使人语知俊云入必死知俊遂以同州附于岐遣兵华州守潼闗遣人以重利防长安诸将执刘捍送于岐杀之梁主遣近臣谕知俊曰朕待卿甚厚何忽相负对曰臣不背徳但畏族耳诏削知俊官爵遣杨师厚刘鄩等讨之鄩至闗东获知俊伏路兵使为前导闗吏纳之鄩兵直进遂克潼闗知俊举族奔岐岐兵据长安城师厚以竒兵克之岐王厚礼知俊以为中书令】质实【同州注见唐宗开元十一年华州注同上年潼闗注见汉献帝建安十六年长安县名注见汉恵帝五年杨师厚颍州斤沟人长安城注见隋炀帝大业十三年】
　　秋七月梁以刘守光为燕王质实【燕国名注见唐髙祖武徳四年幽州】○淮南尽取江西地
