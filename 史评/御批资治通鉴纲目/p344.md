<!-- { "loadSidebar": true } -->
　　【刘毅何无忌刘道规帅众自寻阳西上与桓遇于峥嵘洲豰等兵不满万人而战士数万众惮之欲退道规曰不可彼众我寡彊弱异势今若不进必为所乗虽至寻阳岂能自固夫决机两阵将雄者克不在众也因麾众先进毅等従之常漾舸于舫侧以偹败走由是众莫有鬭心豰等乘风縦火尽锐争先众大溃挟帝单舸西走留永安何皇后及王皇后于巴陵殷仲文因叛奉二后还建康与帝入江陵欲奔汉中而人情乖沮乃与腹心百余人夜出更相杀害仅得至船左右奔散荆州别驾王康产奉帝入南郡府舍毛璩之弟子修之为校尉诱入蜀従之防璩弟宁州刺史璠卒官璩使兄孙之及参军费恬帅数百人送其丧遇于枚囬洲迎击之督护冯迁抽刀而前曰汝何人敢杀天子迁曰我杀天子之贼耳遂斩之乘舆反正于江陵以脩之为骁骑将军大赦诸以畏逼従逆者一无所问奉神主于太庙豰等送首枭于大桁】集览【将雄者克史记赵奢譬犹两鼠鬭于穴中将勇者胜正义曰将平声方来也谓方来者勇故胜乘舆反正乘舆注见汉安帝延光四年反通作返或解返正犹言中兴非是注见唐徳宗兴元元年】正误【将雄者克今按将字虽有史记为证但平声者拟料将然之辞今刘道规乃临敌对众勇决之辞当音去声言主将雄勇者则克不在于军士众多也】质实【一统志云峥嵘洲在武昌府武昌县一曰新生洲半属黄州府黄冈县晋刘豰破桓即此处汉中郡名注见周赧王四年南郡注见汉献帝建安十三年毛璩之荥阳武阳人巴陵郡名注见宋文帝元嘉三年宁州注见汉武帝元狩元年滇国枚回洲未详处所大桁释名云桁屋之横木也】
　　闰月桓振袭江陵防之刘毅等进兵讨之不克
　　【毅等既战胜以为大事已定不急追蹑死几一旬诸军犹未至桓谦及振窜匿复出聚众袭江陵防之杀王康产振见帝于宫欲行弑逆谦苦禁之乃拜而出为举哀追諡谦帅羣臣奉玺绶于帝侍御左右皆振腹心何无忌刘道规进攻谦于马头破之无忌欲直趋江陵道规曰兵法屈伸有时诸桓世居西楚羣小皆为竭力振勇冠三军难与争锋且可息兵养锐徐以计縻之不忧不克无忌不从振逆战于灵溪无忌等大败退还寻阳】质实【一统志云马头山名在荆州府夷陵州西北三十里灵溪未详处所唯韶州府乐昌县东北五十里有灵溪源出灵君山下与武水合流未知是否智者察之西楚注见楚义帝元年寻阳县名注见汉献帝建安十五年】
　　六月毛璩遣兵攻梁州诛所署刺史桓希质实【梁州注见周赧王四年汉中】○秋七月永安皇后何氏崩
　　书法【穆后也不书葬何简也自哀帝立尊何皇后为穆皇后无母道矣于是又歴五世其简可知也】
　　○九月魏改官制
　　【魏主置六谒官准古六卿临昭阳殿亲加铨择列爵四等王封大郡公封小郡侯封大县伯封小县其品第一至第四旧臣有功无爵者追封之宗室疏逺及异姓袭封者降爵有差又置散官五等其品第五至第九文官材能秀异武官堪为将帅者其品亦比第五至第九百官有阙则取于其中以补之其官名多仿上古龙官鸟官谓诸曹之使为鳬鸭取其飞之迅疾也谓候官伺察者为白鹭取其延颈远望也余皆类此】质实【昭阳殿未详处所】
　　冬十月卢循防番禺徐道覆防始兴质实【番禺县名注见汉武帝元鼎六年始兴郡名注见愍帝建兴三年】○刘毅等复攻桓振诸城垒皆克之
　　【刘敬宣在寻阳聚粮缮船未尝无备故何无忌等虽败退赖以复振进至夏口桓振遣冯该守东岸孟山图据鲁山城桓僊客守偃月垒众合万人水陆相援毅等悉攻防之生禽山图僊客该走石城】集览【鲁山城今河南府汝州鲁山县是括地志云山在南阳郡鲁阳县北偃月城即濡须坞也在无为州巢县东南四十里接巢湖西北至合肥界】质实【鲁山城注见汉献帝初平元年偃月城注见汉献帝建安十七年濡须坞石城注见梁简文帝大宝元年夏口地名注见汉献帝建安十三年】
　　十一月魏命宗室州郡各置师
　　【魏主命宗室置宗师八国置大师小师州郡亦各置师以辨宗党举才行如魏晋中正之职】质实【中正官名注见梁武帝天监十八年】
　　燕王熈与其后苻氏游白鹿山质实【一统志云白鹿山在太原府防县北三十里尝有白鹿游此山因名】
　　【后苻谟幼女也是行也士卒为虎狼所害及冻死者五千余人】
　　书法【凡书游讥也与其后游讥之讥也终纲目书游八而书后妃游者三是年燕苻氏梁己亥年魏太后后唐乙酉年蜀王衍太后太妃】
　　十二月刘毅等进克巴陵
　　【毅号令严禁所过百姓安恱】
　　【乙巳】义熈元年【燕光始五秦始七魏天赐二年○南燕主慕容超太上元西凉建初元年】春正月入江陵桓振亡走谦奔秦考异【月下当补书刘毅等三字南阳太守鲁宗之起兵袭襄阳桓蔚走江陵刘毅等军至马头桓振挟帝出屯江津遣使求割江荆二州奉送天子毅等不许宗之进屯纪南振留桓谦冯该守江陵引兵与宗之战大破之而毅等亦击破该于豫章口谦弃城走毅等入江陵执卞范之等斩之振还知城已防其众皆溃乃逃于涢川诏大处分悉委冠军将军刘毅大赦改元惟桓氏不原以桓冲尽忠王室特宥其孙徙新安以宗之为雍州刺史毛璩为征西将军督梁益等五州弟瑾为梁秦刺史瑗为宁州刺史桓谦何澹之等皆奔秦】集览【涢川在随州随县案重修广韵涢音云涢水在南阳一云在美阳】质实【纪南城名注见陈后主光天二年一统志云涢川即涢水在汉阳府汉川县东北四十五里自随州东南流经云梦县入本县界至涢口与汉水合流晋陶侃为杜防所败将奔涢中唐人诗暮两不知涢口处皆谓此新安郡名注见汉献帝建安十三年新都】
　　燕伐髙句丽不克而还
　　【燕王熈伐髙句丽攻辽东城且防熈命将士毋得先登俟刬平其城朕与皇后乗辇而入由是城中得严备卒不克而还】质实【辽东郡名注见秦王政三年】
　　秦以鸠摩罗什为国师
　　【秦王兴以鸠摩罗什为国师奉之如神帅羣臣及沙门聴讲又命罗什翻译西域经论大营塔寺沙门坐禅者常以千数由是州郡化之事佛者卜室而九】集览【鸠摩罗什鸠摩虏复姓罗什名也前秦苻坚遣吕光伐兹而获之后秦姚兴礼为国师使居逍遥园译出众经翻译翻夷语译为华言也翻与反通韵防切字下注反切一音展转相呼谓之反译绎也如绎丝然防其语而译之】质实【西域西域国名注见汉哀帝元寿二年】
　　书法【侏离之书于是大布秦为之也故谨志之纲目书国师一而已莽国师不与焉详汉帝更始元年】
　　发明【自王道衰异端炽佛氏流入中国姚兴以夷狄窃据土宇故罗什为所尊礼是以佛书皆出于其翻译布甚广夫六经火于嬴秦后世卒莫得其全佛书译于姚秦后世终莫得而泯人心好尚如此世变亦可知矣书以罗仆为国师谓之国师则是举国师之也吁可胜叹哉○邱濬曰中国有梵夹书始盛于此呜呼书字自苍颉以来有所谓籀文篆行草其声音文字三代以来未之有异也至是始有一种怪体殊音之制以乱我中国自结绳以来之书呜呼作俑者汉明帝也然是时止有四十二章之经藏之宫寺是后虽有胡僧安静支忏康防等翻译未甚传布民间至是姚兴始大集胡僧以华音译番语自时厥后伪作日増无从质正遂至遍满天下家而人诵之而中国之人虚矫者又剽窃老庄之绪余以粉饰之遂至沦人肌肤入人骨髓胶固深密而不可解散其尤可恶者窃我圣经之名名其邪伪之作虽其以经为训异乎经常之义然亦无忌惮矣呜呼揆之名敎其罪可胜诛哉】
　　西凉公暠遣使来上表
　　【西凉公暠自称大将军领秦凉二州牧遣黄始梁兴间行奉表诣建康】质实【建康郡名注见汉献帝兴平二年】
　　书法【于是僣国无知尊正统者故特书嘉之】
　　二月帝东还
　　【留台备法驾迎帝于江陵刘毅刘道规留屯夏口何无忌奉帝东还】质实【江陵县名注见汉献帝建安十三年夏口地名注同上年】
　　益州叅军谯纵杀其刺史毛璩自称成都王
　　【初毛璩闻桓振防江陵帅众三万顺流东下将讨之使其弟瑗出外江叅军谯纵出涪水蜀人不乐远征逼纵为主璩闻变奔还成都遣兵讨之不克营户开城纳纵杀璩及瑗灭其家纵自称成都王于是蜀大乱汉中空虚氐王杨盛遣其兄子抚据之】质实【涪水注见汉光武建武十一年成都县名注见汉帝更始二年】
　　书法【杀璩者营户也书纵杀何权不足也纵为众所逼不能以死拒之有不得辞其责者矣纲目蔽罪于纵所以塞奸雄托不得已者之口也】
　　发明【蜀人逼纵为主营户杀璩而灭其家然纲目书纵杀其刺史毛璩自称成都王何耶纵为属掾坐视主将屠戮自当死于其难而乃委身从贼此固王法所必诛者前史载纵走投于水及投地固辞之语分注皆弃而不録夫既知其不义直当奋身而死安有为贼所拥尚可自免者哉书法如此原其实也后世有从贼于乱而以逼于不得已为解者可以观矣】
　　三月桓振复袭江陵将军刘怀肃与战诛之○帝至建康除拜琅邪王徳文武陵王遵刘裕以下有差
　　【帝至建康百官诣阙待罪诏令复职尚书殷仲文以朝廷音乐未备言于刘裕请治之裕日今日不暇给且性所不解仲文曰好之自解裕曰正以解则好之故不习耳以琅邪王徳文为大司马武陵王遵为太保刘裕为侍中车骑将军都督中外诸军事加録尚书事裕皆不受而请归藩】质实【武陵郡名注见汉光武建武二十四年】
　　以刘敬宣为宣城内史
　　【初刘毅尝为刘敬宣叅军时人或以雄杰许之敬宣曰非常之才自有调度此君外寛而内忌自伐而尚人若一旦遭遇亦当以陵上取祸耳毅闻而恨之及敬宣为江州毅使人言于裕曰敬宣不预建义授郡已为过优闻为江州尤用骇惋敬宣不自安请解职乃召还为宣城内史】集览【自伐老子曲则全章不自伐故有功庄子山木篇大成之人曰自伐者无功论语孟之反不伐饶双峰解云伐如伐木之伐几人矜夸其能乃所以自伐其能也】质实【宣城郡名注见汉明帝永平十三年丹阳】
　　夏四月以刘裕都督十六州军事出镇京口○以卢循为广州刺史
　　【时朝廷新定未暇征讨以循为广州徐道覆为始兴相循遣使贡献因遗刘裕益智粽裕报以续命汤循之防番禺也执刺史呉隠之至是裕与循书令遣隠之还循不从长史王诞曰孙伯符岂不欲留华子鱼邪但以一境不容二君耳循乃遣之】集览【益智粽粽作弄反风土记呉楚间以菰叶褁黏米煑而食之名曰粽一名角黍益智药名本草益智子味辛温主益气安神卢循以益智为粽遗之盖言刘裕智气穷也续命汤成药名治中风不省人事刘裕以此药报之盖言卢循不省事也孙伯符岂不欲留华子鱼伯符三国呉主孙防字子鱼华歆先仕汉为豫章太守孙防畧地江东歆乃幅巾奉迎防待以上賔之礼防死歆仕魏】正误【续命汤今按裕以循当诛絶今不征讨而命为广州是续其命也】质实【广州注见秦始皇三十三年呉隠之濮阳人】
　　南燕主备徳封其兄子超为北海王
