<!-- { "loadSidebar": true } -->
　　【杨素牛等复荐张胄厯术帝令素与术数人立议六十一事皆旧法久难通者令刘晖与胄辨析之晖一无所荅胄通者五十四拜太史令令参定新术至是厯成颁之晖等除名】
　　秋七月桂州乱遣将军虞庆则讨平之
　　【桂州人李世贤反上议讨之诸将数人请行帝顾庆则曰位居宰相爵乃上公国家有贼遂无行意何也庆则恐惧请行卒讨平之】
　　并州总管秦王俊有罪免
　　【俊防仁恕喜佛教及为并州总管奢侈好内其妃进毒得疾征还免官废妃赐死杨素谏曰秦王之过不至此愿陛下详之帝曰若如公意何不别制天子儿律周公尚诛管蔡况我不及周公安敢法乎卒不许】质实【并州注见齐明帝建武三年周公尚诛管蔡注见汉后主建兴九年】
　　发明【俊既书有罪免固无可言者隋主妄援周公诛管蔡之事为比夫周公制礼作乐治致太平至使周家之徳仁及草木泽被昆虫刑措不用者帝皆不以为法而独取其不得已之一节以为口实可乎且春生秋杀造化不能偏废然生意常存而不息今不体其生而惟体其杀又从而告诸人曰此天意也是天惟以杀为事耳隋文立论不幸类是臣故因而及之以告后之君子】
　　以安义公主妻突厥突利可汗考异【提要作义安公主】
　　【突厥突利可汗来逆女帝舍之太常教习六礼妻以宗女安义公主帝欲离间都蓝故特厚其礼令长孙晟説之使帅众南徙居度斤旧镇锡赉优厚都蓝怒曰我大可汗也反不如染千乎于是朝贡遂絶亟掠邉鄙突利知动静輙遣奏闻由是邉鄙每先有备】集览【来逆女逆迎也糓梁传隠二年逆女亲者也注亲者自来逆之也庄二十四年公如齐逆女亲迎恒事也舍之太常舍舘之于太常寺六礼注见晋成帝咸康二年都蓝可汗之号也名雍虞闾染干突利可汗名亟掠亟去吏反频数也掠因亮注见唐髙祖武徳二年抄掠】质实【可汗注见汉后主景耀四年】
　　书法【宗女也书公主何据汉武帝元封六年以宗室女为公主隋无耻也隋世以女嫁蛮夷为故常纲目以是为不足为之讳也故因其所称而称焉安义以宗女书公主义成以宗女书公主】
　　冬钦州刺史甯长眞来朝
　　【初防骑侍郎何稠使岭南及还钦州刺史寗猛力请随入朝稠以其疾笃遣还而卒帝不怿稠曰猛力与臣约假令身死当遣子入侍矣猛力临终果诫其子长真毕登路至是长真嗣为刺史如言入朝帝大悦曰何稠着信蛮夷乃至于此】质实【一统志云钦州本秦象郡地汉为合浦县地刘宋置宋夀郡梁兼置安州隋罢郡改安州曰钦州治钦江县大业初又改州为宁越郡唐复为钦州宋属广西路元置钦州路治安逺县本朝改为州以安逺县省入属廉州府】
　　书法【寗长真何蛮酋也于是何稠信着蛮夷故书志之终隋世书来朝者六自蔡王智积之外皆蛮夷也隋世之盛极矣寗长真蔡王智积啓民再书诸蕃处罗可汗】
　　十二月杀鲁公虞庆则
　　【庆则之讨桂州也以妇弟赵什住为长史什住通于庆则爱妾恐事泄乃宣言庆则不欲行帝闻之礼赐甚薄庆则还至临桂岭曰此诚险固加以足粮若守得其人攻不可防什住入奏事因告庆则谋反按验坐死拜什住为柱国】质实【鲁县名注见周太祖广顺二年临桂岭注见晋成帝咸和四年】书法【于是人告庆则反不书书杀纲目有以断斯狱矣】
　　发明【上书庆则讨平桂州未闻举赏功之典而乃随即杀之何哉若以按验坐死言之则当书罪诛今而曰杀盖不过因人诬告耳夫大臣受枉若此则细民从可知矣有功者坐罪若此则过误者又可知矣书杀书爵所以讥之亦所以恶之也】
　　髙丽王汤卒
　　【汤闻陈亡大惧治兵积糓为拒守之防是歳帝赐汤玺书责之防病卒子元嗣帝使使拜元为辽东王】质实【玺书注见汉光武建武三年辽东郡名注见秦王政三年】
　　吐谷浑弑其可汗世伏
　　【吐谷浑大乱国人杀世伏立其弟伏允为主遣使陈谢且请依俗尚主从之自是朝贡歳至】书法【蛮夷书杀吐谷浑书弑何非纯夷也纲目夷狄书弑六详齐丁丑年皆变例也】
　　【戊午】十八年春二月髙丽冦辽西遣汉王谅将兵讨之考异【讨当作击】考证【讨当作伐　谨按唐太宗与侍臣言帝王之业守成难于草创岂不信然隋文帝平陈并天下南北七代之运分裂而始合三光五岳之气否塞而始通可谓建非常之功成非常之业矣曾未十年复事髙丽之役且髙丽僻在辽海之外不可以中国治治之隋人用兵不利盖始于此人心自是而失天下自是而乱守成之难于此尤可验也凡例曰用兵于夷狄曰伐故当于髙丽曰伐之】
　　【髙丽王元帅靺鞨万余人防辽西营州总管韦冲击走之帝大怒以汉王谅王世积将水陆三十万伐髙丽以髙颎为谅长史】集览【靺鞨音末曷北狄国本号粟末靺鞨姓大氏其先有舍利乞乞仲象者度辽水附髙丽仲象死子祚荣立唐宗拜为渤海王自是去靺鞨号而专称渤海祚荣死子武艺立号渤海靺鞨括地志云靺鞨古肃慎地去京兆东北万里东北各抵大海】质实【辽西郡名注见汉宣帝本始三年营州注见晋武帝太康二年】
　　书法【隋伐髙丽始此】
　　夏五月禁畜猫鬼蛊毒厌魅野道者
　　【独孤后之弟延州刺史陁有婢事猫鬼能使之杀人防后与杨素妻郑氏俱有疾医皆曰猫鬼疾也上意陁所为令髙颎等杂治之具得其实诏夫妇皆赐死后为之请曰陁若蠧政害民者妾不敢言今为妾身敢请其命陁弟整亦诣阙求哀于是免陁死诏自今有犯者投四裔】集览【猫鬼通鉴释文曰猫鬼妖邪之鬼也】质实【延州注见梁武帝普通六年四裔注见新莽始建国元年】
　　发明【自诬蛊起于汉而后左道之説行于世至于猫鬼野道又其下者耳隋文禁之禁之诚是也然使王道昭明风俗淳一则虽不待禁而自止矣直书于册其义自见】
　　秋九月罢汉王谅兵
　　【谅军出临渝关值水潦餽运不继军中饥疫总管周罗防自东莱泛海趣平壌城亦遭风船多飘没九月还师死者什八九髙丽王元亦遣使谢罪于是罢兵】质实【一统志云临渝关在永平府抚宁县东二十里随开皇间汉王谅将伐髙丽出临渝关即此一名临榆关东莱郡名注见汉安帝永初二年平壌城注见炀帝大业八年】
　　冬十二月置行宫十二所
　　【自京师至仁夀宫之道也】质实【京师注见周显王二十五年】
　　书法【书行宫始此终纲目书置行宫二是年唐宗开元二十六年皆奢欲之主也】
　　南宁夷防翫反太平公史万歳以罪除名
　　【防翫复反蜀王秀奏史万歳受赂纵贼致生邉患帝怒命斩之髙颎及元旻等皆諌曰万歳雄畧过人将士乐为致力虽古名将未能过也上意少觧于是除名】
　　【己未】十九年春二月遣杨素等分道伐突厥都蓝可汗未至都蓝击突利可汗败之夏四月突利来奔诸军遂破都蓝及逹头部
　　【突厥突利可汗奏都蓝可汗欲攻大同城诏以汉王谅为元帅髙颎出朔州道杨素出灵州道燕荣出幽州道以击都蓝皆取谅节度然谅竟不行都蓝闻之与逹头可汗结盟合兵掩袭突利大败之遂入蔚州突利部落防亡夜与长孙晟以五骑南走比旦收得数百骑与其下谋奔玷厥晟知之宻遣使者入伏逺镇令速举烽突利见四烽俱发以问晟绐之曰隋法贼少举二烽来多举三烽大逼举四烽彼见贼多而近耳突利大惧投城晟留其逹官执室领其众自将突利驰驿入朝四月至长安帝大喜厚待之以晟为左勲衞骠骑将军持节防突厥髙颎使柱国赵仲卿将兵三千为前锋与突厥战大破之突厥复大举而至仲卿为方陈四面拒战五日防髙颎大兵至合击之突厥败走追奔七百余里而还杨素军与逹头遇先是诸将与突厥战虑其骑兵奔突皆以戎车歩骑相参设鹿角为方陈骑在其内素曰此自固之道未足以取胜也于是更为骑陈逹头喜曰天赐我也下马仰天而拜帅骑兵十万直前周罗防曰贼陈未整请击之先帅精骑逆战素以大兵继之突厥大败杀伤不可胜计】集览【逹头可汗之号名玷厥举烽注见汉光武建武元年烽燧逹官执室逹官突厥大臣之称也执室其名鹿角通鉴释文曰鹿角阵名犹春秋鱼丽阵耳】质实【大同城注见秦王政三年云中朔州注见汉髙帝六年马邑灵州注见唐宗天寳十五载灵武燕荣农人幽州注见唐髙祖武徳四年蔚州注见唐宗开元九年长安县名注见汉惠帝五年赵仲卿天水人】
　　六月杀宜阳公王世积质实【宜阳县名注见周安王十一年】
　　【世积为凉州总管其亲信皇甫孝谐有罪吏捕之亡投世积不纳孝谐因上变告世积尝令道人相其貎有恶言世积坐诛以孝谐为上大将军】集览【凉州注见汉光武建武十年武威上变告注见汉髙帝九年】
　　书法【于是或告世积令道人相其貌有恶言则罪也不书而以无罪书杀何隋文忌酷功臣之不杀者鲜矣虽微告者其庸免乎故从梁士彦元谐虞庆则例书杀】
　　秋八月除左仆射髙颎名
