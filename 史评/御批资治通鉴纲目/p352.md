<!-- { "loadSidebar": true } -->
　　【魏太史奏荧慈在匏中忽亡不知所在于法当入危亡之国先为童謡讹言然后行其祸罚魏主嗣召名儒数人与太史议荧惑所诣崔浩曰春秋传神降于莘以其至之日推知其物今荧惑之亡在庚午辛未二日之间庚午主秦辛为西夷荧惑其入秦乎后八十余日果出东井留守钩已久之乃去秦大旱昆明池竭童謡讹言国人不安间一歳而亡】集览【匏爪史记索隐曰荆州占云匏一名天鸡在河鼓东正义曰匏爪五星天子果园占明大光润则岁熟不则包果之实不豋客守鱼盐贵神降于莘注见宋文帝元嘉十二年留守钩已停迟不去曰留居其宿曰守谓荧惑预出东井留守日久且有钩己之状按钩曲也已亦曲貌史记正义曰天官占云荧惑为执法之星其行无常以其舎命国为悖乱为残贼为疾为丧为饥为兵环绕勾已芒角动揺乍前乍后其殃逾甚】质实【荧惑注见怀帝永嘉三年东井注见宋文帝元嘉十六年五星聚东井昆明池注见汉武帝元狩三年】
　　书法【纲目书荧惑五详康帝建元二年未有若此之异者继书秦大旱变不虚生信哉】
　　冬十月秦送女于魏魏以为夫人
　　书法【书和亲多矣未有书以为某者此书以为夫人何魏无信也前书魏遣使请昬礼也秦既送女矣则以为夫人而已以魏为无信故特书之】
　　【丙辰】十二年【秦主姚永和元魏泰常元年】春正月太尉裕自加都督二十二州军事质实【二十二州张九韶曰东晋以来南北分争州郡不常迨宋受晋禅有州二十二曰扬州治建业曰南徐州治京口曰徐州治彭城曰南兖州治广陵曰兖州治鲁郡曰南豫州治宣城曰豫州治寿阳曰江州治寻阳曰青州治临菑曰冀州治历城曰司州治义阳曰荆州治南郡曰郢州治江夏曰湘州治长沙曰雍州治襄阳曰梁州治南郑曰秦州治上邽曰益州治成都曰宁州治云南曰广州治南海曰交州治安南曰越州治合浦是已】○秦姚弼姚愔作乱伏诛秦王兴卒太子立考证【立当作嗣】
　　【秦王兴如华隂使太子监国兴疾笃还长安弼党侍郎尹冲谋因出迎杀之奉兴幸弼第作乱皆不果兴既入宫命录尚书事东平公绍典禁中兵收弼第中甲仗内之武库兴疾转笃南阳公愔即与尹冲帅甲攻端门兴力疾临前殿赐弼死禁兵见兴喜跃争进赴贼愔等大败兴乃引绍及姚赞梁喜尹昭敛曼嵬入受遗诏明日卒秘不发丧捕愔等诛之乃即位称皇帝】集览【敛曼嵬敛姓也敛良冉反曼嵬名也曼无贩反嵬五灰反】质实【华隂县名注见汉献帝兴平二年长安县名注见汉惠帝五年东平郡名注见汉献帝兴平元年武库藏兵器之所注见汉景帝三年】
　　书法【纲目于姚弼凡五书所以示匹嫡之戒严矣】
　　三月太尉裕自加中外大都督戒严伐秦诏遣琅邪王德文脩敬山陵
　　书法【自董卓以来除拜书自多矣卓三书操四书惟裕七书裕亦专甚矣哉终纲目书自之多未有如裕者也】
　　○氐王杨盛攻秦防祁山杀其守将姚嵩考异【一本作氐主误按太元十九年杨定称陇西王永初三年宋封杨盛为武都王未尝称帝不当称主】质实【祁山注见汉后主建兴六年】○夏攻秦克上邽隂宻安定雍城秦遣兵击郤之复取安定质实【上邽县名注见汉光武建武八年隂宻县名注见周赧王五十八年安定郡名注见汉光武建武元年雍城镇名注见周显王八年岐】○秋八月太尉裕督诸军发建康
　　【宁州献琥珀枕于刘裕裕以琥珀治金疮命碎之以赐北征将士以世子义符为中军将军监留府事刘穆之领军司入居东府总摄内外司马徐羡之副之遂发建康遣将军王镇恶檀道济将步军自淮淝向许洛朱超石胡藩趋阳城沈田子傅之趋武关沈林子刘遵考将水军出石门自汴入河以王仲德督前锋开钜野入河穆之谓镇恶曰公今委卿以伐秦之任卿其勉之镇恶曰吾不克关中誓不复济江穆之内总朝政外供军旅决断如流事无壅滞求诉咨禀盈堦满室穆之目览耳听手答口酬不相参涉悉皆赡举又喜賔客谈笑无倦裁有闲暇手自写书寻览校定性奢豪食必方丈未尝独餐尝白裕曰穆之家本贫贱赡生多阙自叨忝以来朝夕所须微为过丰然此外一毫不以负公裕至彭城王镇恶檀道济入秦境所向皆防秦诸屯守望风款附道济遂至许昌沈林子自汴入河克仓垣】质实【琥珀枕贷源云琥珀者松脂沦入地千年所化而成也徐羡之东海郯人淮淝二水名淮注见汉后主延兴二年淝注见齐主宝卷永元二年肥口许洛二州名许注见汉献帝兴平元年许昌洛注见秦庄襄王元年三川阳城县名注见秦二世元年傅之北地泥阳人祗四世孙武关注见周赧王四年石门注见汉明帝永平十二年自汴入河一统志云汴水名源出开封府荥阳县大周山合京索湏郑四水东南至中牟县北入于黄河河即黄河旧在开封府城北四十里自西北汜水县入境东至虞城县下达山东济宁州界本朝又决原武县黑阳山下东经府城北五里又东南至项城县出境入淮而故道遂淤永乐初复防入故道自是河分为二正统中又决荥阳县东北经府城西南又东南至项城县出境入淮而为城北之新河钜野县名注见汉献帝兴平二年彭城郡名注见秦始皇二十八年许昌县名注见汉献帝兴平元年】
　　冀州刺史王仲德入魏滑台
　　【仲德水军入河将逼滑台魏兖州刺史尉建弃城北渡仲德入城宣言曰晋本欲以布帛七万匹假道于魏不谓守将遽去魏主嗣闻之遣叔孙建公孙表引兵济河斩尉建于城下呼晋军问以侵宼之状仲德使人对曰刘太尉使王征虏自河入洛扫清山陵借空城以息兵行当西引无损于好也嗣又使建问裕裕谢之曰洛阳晋之旧都而羌据之诸桓宗族休之兄弟晋之蠧也而羌收之晋欲伐之故假道于魏非敢为不利也】质实【洛阳县名注见周显王三年滑台地名注见宋文帝元嘉二十七年】
　　冬十月将军檀道济克洛阳
　　【秦阳城荥阳皆降檀道济等兵至武臯秦陈留公洸守洛阳遣使求救于长安秦主遣兵救之将军赵言于洸曰今晋宼益深众寡不敌若出战不克则大事去矣宜摄诸戍之兵固守金墉以待西师之救金墉不下晋必不敢越我而西是我不战而坐收其弊也司马姚禹隂与晋通言于洸曰殿下以英武之畧受任方靣今婴城示弱得无为朝廷所责乎洸然之遣将兵千余南守柏谷泣曰受三帝重恩所守止有死耳但明公不用忠言为奸人所误后必悔之既而成臯虎牢皆来降道济等长驱而进战败被十余创其司马蹇鉴冐刃抱而泣曰吾创已重君宜速去鉴曰将军不济鉴去安之与之皆死姚禹逾城奔道济道济遂进逼洛阳洸出降道济获秦人四千余议者欲尽坑之道济曰吊民伐罪正在今日皆释而遣之于是夷夏感悦归者日众】集览【洸古黄反】质实【荥阳县名注见秦庄襄王元年成臯县名注见上年陈留郡名注见秦二世三年金墉城名注见魏元帝咸熙二年柏谷坞名注见汉武帝建元三年虎牢关名注见帝奕太和四年安之犹言何往也】
　　诏遣司空高宻王恢之脩谒五陵考异【提要无诏字定宇陈氏曰高宻郡名纲目无此例二字合删去】质实【高宻县名注见汉高帝四年五陵谓宣帝景帝文帝武帝惠帝之陵也一统志云景帝陵在河南府孟津县东南武帝峻阳陵注见惠帝永熙元年惠帝太阳陵注见光熙元年其余未详处所】
　　书法【脩陵必书重山陵也晋自永和之末一书桓温继书车灌至是六十年矣纲目于脩敬脩谒并是年皆特书之盖喜之也终纲目书脩陵五书镇卫山陵一书按视诸陵一详汉献帝初平二年】
　　○十二月太尉裕自加相国扬州牧封宋公备九锡复辞不受
　　【裕遣长史王还建康讽朝廷求九锡时刘穆之掌留任而旨从北来穆之由是愧惧发病诏以裕为相国总百揆封十郡为宋公备九锡之礼裕辞不受】质实【王琅邪临沂人扬州注见汉献帝兴平二年金陵九锡注见汉平帝元始五年】
　　书法【上书自加下书复辞后书始受于是三见裕之谲益可见矣】
　　西秦遣使内附
　　【西秦王炽磐遣使诣太尉裕求击秦自效裕以为平西将军河南公】质实【河南郡名注见秦庄襄王元年三川】
　　秦蒲坂守将姚懿反伏诛质实【蒲坂县名注见周赧王十二年】○魏丁零翟猛雀作乱魏讨平之
　　【猛雀驱畧吏民入白山为乱魏内都大官张蒲冀州刺史长孙道生讨之道生欲进兵蒲曰吏民非乐为乱为猛雀所迫胁耳今不分别并击之虽欲返善其道无由必同力据险以拒我未易猝平也不如先遣使喻之以不与猛雀同谋者皆不坐则必喜而离散矣道生从之降者数千家使复旧业猛雀与其党出走蒲等追讨悉诛之】集览【白山史炤释文音居苋反】质实【丁零西夷种名注见汉武帝天汉元年长孙道生代人嵩之从子】
　　【丁巳】十三年【秦永和二魏泰常二年○西凉公李歆嘉兴元年○是岁秦亡大一小五凡六僭国】春正月朔日食
　　【秦朝会前殿君臣相泣】
　　秦安定守将姚恢反伏诛
　　【晋师之过许昌也秦东平公绍言于秦主曰晋兵已逼安定孤远难救宜迁其镇户内实京畿可得精兵十万虽晋夏交侵犹不亡国仆射梁喜曰齐公恢有威名为岭北所惮且镇人已与夏为深仇理应无贰勃勃终不能越安定而宼京畿若无安定则虏马至郿矣今关中兵足以拒晋无为豫自损削也从之吏部郎懿横宻言曰恢有忠勲今未加殊赏而置之死地安定人以孤危逼宼思南迁者十室而九若恢拥之以向京师得不为社稷之忧乎宜徴还以慰其心又不听至是恢帅镇户三万八千趋长安移檄州郡长安大震使东平公绍击之恢败而死】质实【京畿京大也畿天子寰内地亦作圻汉刑法志畿方千里又注见唐宗开元二十一年郿县名注见汉灵帝中平六年关中注见唐宗开元十一年京兆郡京师注见周显王二十五年】
　　太尉裕引水军发彭城○二月西凉公李暠卒世子歆立考异【立当作嗣】考证【当去李姓】
　　【暠寝疾遗命长史宋繇曰吾死之后世子犹卿子也善训导之及卒官属奉世子歆为凉公以繇录三府事諡暠曰武昭王初暠司马索承明劝暠伐北凉暠谓之曰蒙逊为百姓患孤岂忘之顾势力未能除耳卿有必禽之策当为孤陈之直唱大言使孤东讨此与言石虎小竖宜肆诸市朝者何异承明慙惧而退】质实【宋繇炖煌人石虎小竪宜肆诸市朝事在惠帝永兴三年】
　　吐谷浑树洛干死弟阿柴立
　　【阿柴稍用兵侵并旁小种地方数千里遂为强国】
　　书法【吐谷浑其初慕容廆兄也元帝之初吐谷浑书卒于是再见则曷为书死用夷也故夷之】
