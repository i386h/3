<!-- { "loadSidebar": true } -->
　　【初上诏山陵制度务从优厚刑部员外郎令狐峘上疏曰遗诏务从俭薄而令故优厚岂顾命之意邪上优诏答之及将发引上见輼辌车不当驰道问其故有司对曰陛下本命在午不敢卫也上哭曰安有枉灵驾而谋身利乎命改辕直午而行肃宗代宗皆喜隂阳鬼神事无大小必谋之卜祝故王璵黎干以左道得进上雅不之信山陵但取七月之期事集而发不复择日胡氏曰古者大事必用卜德宗不信隂阳家善矣山陵取七月当矣事集而发不复择日则失之野曷若于其月卜日之为庶于礼也】质实【峘戸官反将发引后汉礼仪志吊于防者皆执绋注庙中曰绋在途曰引释名云绋发也发车使行也周礼地官大司徒之职大防帅六卿之众庶属其六引注引谓引防车索也疏云在棺日绋见绳体行道曰引见用力卜祝周礼春官太卜掌三兆之法太祝掌六祝之辞隂阳家李奇曰月令星官是其枝叶也前汉艺文云隂阳家者流盖出羲和之官钦若昊天敬授人时及拘者为之则牵于禁忌泥于小数舎人事而任鬼神山陵取七月当矣胡氏管见曰以葬礼论之天子七月诸侯五月大夫三月士逾月不及为不怀过之为不敬失之野郑元曰野谓少礼节也】质实【元陵按一统志在西安府富平县西北二十五里檀山令狐峘宜州人德棻五世孙輼辌车注见秦始皇三十七年驰道注见秦始皇二十七年左道注见汉成帝永始三年】
　　十一月乔琳罢
　　【琳以衰老耳聋论议疎阔罢政事上由是疎张渉】
　　以崔宁为朔方节度使
　　【杨炎崔宁交恶炎以宁为朔方节度使镇坊州又以杜希全张光晟李建徽分知灵盐绥银鄜坊留后时寕既出镇不当更置留后炎欲夺寕权且窥其所为令三人皆得自奏事仍讽之使伺寕过失】质实【朔方郡名注见汉武帝元朔元年杜希全京兆人灵盐绥银鄜坊六州名灵注见太宗贞观二十年盐注见德宗贞元三年夏盐绥注见周显王三十五年雕隂银注见宗开元九年麟州鄜注见汉献帝建安十七年坊注见肃宗上元元年】
　　十二月立宣王诵为皇太子质实【宣州名注见汉明帝永平十三年丹阳郡】○诏财赋皆归左藏
　　【旧制天下金帛皆贮于左藏太府四时上其数比部覆其出入及第五琦为度支使奏尽贮于大盈内库使宦官掌之天子亦以取给为便山是以天下公赋为人君私藏有司不复得窥其多少殆二十年宦官蚕食其中盘结根据牢不可动杨炎顿首于上前曰财赋者国之大本生民之命重轻安危靡不由之是以前世皆使重臣掌其事犹或耗乱不集今独使中人出入盈虚大臣皆不得知政之蠧弊莫甚于此请出之以归有司度宫中岁用量数奉入如此然后可以为政上即日下诏从之炎以片言移人主意议者称之】集览【左藏左藏库盖起于周职内主赋入职岁主赋出而邦布之入出则外府又主之皆其职也】质实【蚕食苏秦传秦人蚕食山东注言如蚕食桑叶然中人注见汉元帝初元二年】发明【人主无私藏书诏财赋皆归左藏归之诚是也书以美之宜矣】
　　晦日食考异【晦上漏是月二字】质实【日食注见新莽天凤元年】○遣闗播招抚湖南盗贼
　　【湖南贼帅王国良阻山为盗遣都官员外郎闗播招抚之播辞行上问以为政之要对曰为政之本必求有道贤人与之为理上曰朕比已下诏求贤又遣使搜访矣对曰此唯得文词干进之士耳安有有道贤人肯随牒举选乎上悦胡氏曰闗播为杨绾所荐宜亦君子人矣对德宗为政之问言亦大矣向使德宗问以孰为有道贤人若何而可致播岂黙然而已哉然播附卢而荐李元平则恐播徒能言之未必知冇道贤人之为谁也其言虽大其事难称不以人废言德宗勉焉可也然古之时乡举里选故士从防而贵已后世设科取士士有为养行志者安得不由之以进乎不由之者上也由之而反身独造者次也及其成功一也】集览【阻山阻恃也恃山险以自固为养行志因为养亲而仕者】正误【士有为养行志者今案为养行志当是二事行志谓欲行其志者】质实【关播汲人】
　　【庚申】德宗皇帝建中元年春正月始作两税法
　　【唐初赋敛之法曰租庸调有田则有租有身则有庸有戸则有调宗之末版籍浸壊至徳兵起所在赋敛迫趣取辨无复常凖下户旬轮月送不胜困弊率皆逃徒其士著者百无四五至是杨炎建议作两税法先计州县毎岁所用及上供之数而赋于人量出以制入戸无主客以见居为簿人无丁中以贫富为差为行商者在所州县税三十之一居人之税秋夏两徴之其租庸调杂徭悉省皆总于度支上用其言仍诏两税外輙率一钱者以枉法论胡氏曰德宗之政名廉而实贪故其令始戒而终废盖禁暴之法虽具而诛求之意常出于法外天下之吏奉意而不奉法逆意有罪奉法无功是以法虽存而常为无用之文也】集览【土著犹言地着也着直畧反谓着土地而有常居不迁徙也丁中注见高祖武德七年】质实【租庸调注见梁简文帝大寳元年两税法谓夏输无过六月秋输无过十一月置两税使以总之】
　　书法【于是租庸调法尽废矣故书始凡贡赋书始若初皆重其始为民害也是故汉高帝算赋则书初戊戌年武帝榷酤则书初天汉三年桓帝敛田亩税钱则书初延熹八年晋孝武増民税米则书初太初八年唐高祖定租庸调则书初武德七年德宗作两税则书始是年行间架陌钱则书初建中四年税茶则书初贞元九年】
　　罢转运租庸盐铁等使贬刘晏为忠州刺史
　　【初刘晏为吏部尚书杨炎为侍郎不相悦元载之死晏有力焉及上即位晏乆典利权众颇疾之风言晏常密表劝代宗立独孤妃为后杨炎因言晏与黎干同谋崔祐甫言兹事暧昧况已更大赦不当复究炎乃建言尚书省国政之本比置诸使分夺其权今宜复旧上从之诏天下钱谷皆归金部仓部罢晏转运等使寻贬忠州刺史】集览【风言犹风传也忠州注见宗开元十八年】
　　二月命黜陟使十一人分廵天下
　　【先是魏博节度使田悦事朝廷犹恭顺河北黜陟使洪经纶不晓时务闻悦军七万人符下罢其四万令还农悦阳顺命罢之而集应罢者谓曰汝曹乆在军中有父母妻子今一旦为黜陟使所罢将何以自衣食乎众大哭悦乃出家财以赐之使各还部伍于是军士皆德悦而怨朝廷】
　　以段秀实为司农卿
　　【崔祐甫有疾多不视事杨炎独任大政专以复恩雠为事奏用元载遗防城原州炎欲发两京闗内丁夫浚丰州陵阳渠以兴屯田上遣中使访之泾原节度使段秀实秀实以为邉备尚虚未宜兴事以召防炎怒以为沮已徴秀实为司农卿使李懐光兼泾原京兆尹严郢奏按朔方五城旧屯沃饶之地自防乱以来人功不及因致荒废若力可垦辟不俟浚渠今发人浚渠得不补费是虚畿甸而无益军储也疏奏不报既而渠竟不成】质实【原州注见汉光武建武六年高平丰州注见汉宣帝甘露二年五原塞屯田注见高宗龙朔三年泾原节度注见宋文帝元嘉七年平凉京兆府名注见宗开元十一年严郢华隂人正诲之子】
　　以朱泚为泾原节度使
　　【杨炎欲城原州命李懐光居前督作朱泚崔宁各将万人翼其后诏下泾州为城其将士怒曰吾属始居邠州甫营耕桑有地着之安徙屯泾州披荆榛立军府坐席未暖又投之塞外吾属何罪而至此乎又以懐光严刻皆惧别驾刘文喜因众心不安据泾州不受诏复求段秀实或朱泚为帅诏以泚代懐光】质实【泾州注见汉光武建武元年安定别驾官名注见宋文帝元嘉二十八年】
　　书法【于是杨炎怨秀实徴置散地用泚代之私也以秀实忠干使在泾原则他日无泾卒之变矣纲目谨书之着乱始也】
　　三月张渉坐赃放归田里○以韩洄判度支杜佑权江淮转运使质实【韩洄长安人休之子杜佑万年人希望之子】
　　【杨炎罢度支转运使既而省职乆废莫能振举天下钱谷无所总领乃复旧制】
　　夏四月刘文喜据泾州作乱诏朱泚李懐光讨之○上生日不受献考异【上当作帝】
　　【代宗之世每元日冬至端午生日州府于常赋之外为贡献上生日四方贡献皆不受李正己田悦各献缣三万匹上悉归之度支以代租赋】
　　书法【大厯之元书上生日矣继书曰诸道节度使上夀讥贿也徳宗即位首不受献书深美之终纲目书生日四详太宗贞观二十年舎是无书生日者矣】
　　发明【自宗生日为千秋节代宗因之广受四方贡献不知常赋之外非取诸民则何自而得其为椎肌剥髓无可疑者德宗能革其失故纲目亦书而予之今日之不受是则前目之受非矣】
　　吐蕃遣使入贡五月复遣韦伦使吐蕃
　　【所归吐蕃俘入其境称新天子出宫人放禽兽威德洽于中国吐蕃大悦除道迎韦伦发使入贡且致赙赠既而蜀将上言吐蕃豺狼所获俘不可归上曰戎狄犯塞则击之服则归之击以示威归以示信威信不立何以懐远悉命归之复遣伦使吐蕃伦请上自为载书杨炎以为非敌请与郭子仪軰为载书以闻令上画可而已从之】集览【除道除治道路令其平易载书盟辞也周礼春官诅祝作盟诅之载辞郑元注载辞为辞而载之于防坎用牲加书于其上也郑司农云载辞者以春秋传曰使祝为载书也左传襄十一年诸侯围郑郑人惧乃盟载书曰凡我同盟毋蕰年毋壅利毋保奸毋留慝救灾患同好恶或间兹命明神殛之俾失其民踣其国家此是其辞也后之为载书者大率仿此礼记涖牲曰盟疏云凡盟者既诅而割牲左耳以珠盘玉敦盛血为载书书成诸侯共防血读书主盟者执牛耳然后掘坎埋牲加载书而堙之言使背盟者如此牛也】质实【吐蕃西羌种名注见太宗贞观八年豺狼二兽名说文豺亦狼属形似犬狼亦似犬鋭头白烦】
　　泾州诸将杀刘文喜以降
　　【朱泚等围文喜于泾州乆不拔徴发餽运内外骚然朝臣上书请赦文喜者不可胜纪上曰微孽不除何以令天下文喜使其将刘海賔入奏海賔言于上曰臣必为陛下枭其首以献但文喜今所求者节而已愿陛下姑与之文喜必怠则臣计得施矣上曰名器不可假人尔能立效固善我节不可得也使归以告而攻之如初减御膳以给军士城中将士赐予如故城中势穷海賔与诸将共杀文喜传首而原州竟不果城李正己内不自安遣参佐入奏事上使观文喜之首而归正己益惧】质实【枭其首注见汉灵帝建宁元年节器名注见兴元元年】
　　六月门下侍郎同平章事崔祐甫卒
　　书法【宰相卒书具官贤之也终唐之世崔祐甫李泌韦处厚三人而已】
　　发明【歴肃代德顺四朝宰臣之卒得书爵者仅三人杨绾崔祐甫李泌是也自余书爵者非节镇则勲臣耳祐甫在当时诚为贤相独有荐杨炎与议丧礼之失君子不以小瑕掩大德故其书法如此】
　　○筑奉天城
　　【术士桑道茂上言陛下不出数年暂有离宫之厄臣望奉天有天子气宜高大其城以备非常上命京兆发丁夫数千杂六军之士筑奉天城】质实【奉天县名按一綂志本秦之内史地汉为左冯翊之池阳县地晋时属扶风郡后魏为咸阳郡宁县地隋改宁为醴泉属京兆郡唐析醴泉等五县地置奉天县又置干州以郡在长安之干隅故名五代梁为威胜军唐复为干州属鳯翔府宋罢政和中复置改为醴州金元仍为干州本朝因之以奉天县省入西安府奉天城在西安府干州唐德宗从衒士桑道茂之言广奉天城及朱泚作乱果幸焉】
