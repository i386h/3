<!-- { "loadSidebar": true } -->
　　【董卓以其弟晏为左将军兄子璜为中军校尉皆典兵事宗族内外并列朝廷侍妾怀抱中子皆封侯防以金紫车服僣拟召呼三台尚书以下诣府啓事筑坞于郿髙厚皆七丈积谷三十年储自云事成雄据天下不成守此足以毕老卓忍于诛杀诸将言语有蹉跌便戮于前人不聊生司徒王允与司校尉黄琬仆射士孙瑞密谋诛卓中郎将吕布便弓马膂力过人卓爱信之誓为父子然卓性刚褊尝小失卓意卓防手防掷布布拳防避之卓意亦解允素善待布布见允言状允因以诛卓之谋告之使为内应布曰如父子何曰君自姓吕本非骨肉掷防之时岂有父子情邪布遂许之四月帝有疾新愈大防未央殿卓朝服乘车而入陈兵夹道屯衞周匝令吕布等捍衞前后王允使士孙瑞自书诏以授布布令勇士十余人伪着衞士服守北掖门卓入以防刺之卓甲不入伤臂堕车顾大呼曰吕布何在布曰有诏讨贼臣应声持矛刺卓趣兵斩之即出懐中诏版以令吏士曰诏讨卓耳余皆不问吏士皆称万嵗百姓歌舞于道士女卖衣装市酒肉相庆宗族在郿皆为其羣下所杀卓尸于市卓素充肥守吏为大炷置脐中然之光明达曙如是积日坞中有金二三万斤银八九万斤锦绮竒玩积如丘山以王允录尚书事吕布为奋威将军假节仪比三司封温侯共秉朝政卓之死也蔡邕在王允坐闻之惊叹允勃然叱之曰董卓国之大贼几亡汉室君为王臣所宜同疾而懐其私遇反相伤痛岂不共为逆哉即收付廷尉邕谢曰身虽不忠愿黥首刖足继成汉史太尉马日防谓允曰伯喈旷世逸才多识汉事当续成后史为一代大典而所坐至徴诛之无乃失人望乎允曰昔武帝不杀司马迁使作谤书流于后世方今国祚中衰戎马在郊不可令佞臣执笔在幼主左右既无益圣徳复使吾党防其讪议日防退而告人曰王公其无后乎善人国之纪也制作国之典也灭纪废典其能乆乎邕遂死狱中初黄门侍郎荀攸尚书郑泰侍中种辑等谋曰董卓骄忍无亲虽资彊兵实一匹夫耳可直刺杀也事垂就而觉收系狱防卓死得免】集览【防以金紫防戏金章紫绶也谓懐抱中小儿皆封侯故云防士孙瑞姓士名孙瑞拳防拳壮勇也防便疾也诗无拳无勇注拳力也甲懐也贯甲于衣之内也春秋传曰子木甲以祸人诏版注见灵帝建宁元年假节假去声奋威将军本无节今以节假之者欲以重其威也节注见灵帝熹平六年温侯温注见周赧王二十九年】正误【士孙瑞今按后汉书王允传士孙瑞字君防下文凡两见皆止书瑞然则士孙葢复姓也魏有乐陵太守士孙徳祖】质实【筑坞于郿説文坞垒壁也一曰庳城服防曰营居曰坞亦作隖郿县名注见灵帝中平六年一统志云郿坞在鳯翔府郿县东北一十里汉末董卓封郿侯据此筑坞积谷徙金银杂物于其内吕布九原人】
　　书法【书使何归功允也是故吕布之诛董卓书王允使田神功之败朝义书光弼使皆归功其上者也诛例有二书伏诛者重辞也直书诛者快辞也纲目书废君而弑之者二十贼讨者四书弑君者七十三弑书杀者八贼讨者二十六盖什得其二三焉乱岂有极哉详周赧王五年】发眀【卓身负大逆荡覆帝室罪不容诛然当时诸臣环视四顾无有能讨之者惟王允潜布腹心克殄元恶故纲目书允使吕布诛董卓其归功于允彰彰明矣岂以其不终之故而遂泯其实乎】
　　黄巾寇兖州杀刺史刘岱曹操入据之自称刺史【青州黄巾寇兖州刘岱欲击之济北相鲍信諌曰今贼众百万百姓皆震恐士卒无闘志不可敌也然贼军无辎重唯以钞畧为资今不苦畜士众之力先为固守彼欲战不得攻又不能其势必离散然后选精鋭据要害击之可破也岱不从遂与战果为所杀曹操部将陈宫谓操曰州今无主而王命断絶宫请説州中纲纪明府寻往牧之资之以收天下此霸王之业也宫因往説别驾治中迎操领兖州刺史贼众精悍操兵寡弱操抚循激励明设赏罚乘闲设竒昼夜防战战輙禽获贼遂退走鲍信战死操追至济北悉降之得卒三十余万收其精鋭号青州兵诏以金尚为兖州刺史将之部操逆击之尚犇袁术】集览【纲纪注见宋文帝元嘉元年】质实【济北国名注见楚义帝元年】
　　书法【于是诏以金尚为兖州刺史操逆击之尚奔袁术书据书自称纲目之于操可见矣】
　　李傕郭汜等举兵犯阙杀司徒王允吕布走出关【初吕布劝王允尽杀董卓部曲允曰此軰无罪不可布欲以卓财物班赐公卿将校允又不从允素以劒客遇布布负其功劳多自夸伐既失意望渐不相平允性刚棱疾恶初惧董卓故折节下之卓既殱灭自谓无复患难颇自骄傲以是羣下不甚附之允始与士孙瑞议特下诏赦卓部曲既而疑曰部曲从其主耳今若名之恶逆而赦之恐适使深自疑非所以安之也乃止又议悉罢其军或説允曰凉州人素惮袁氏而畏闗东今若一旦觧兵开关必人人自危可以皇甫义真为将军就领其众因使留陜以安抚之允曰不然关东举义兵者皆吾徒也今若距险屯陜虽安凉州而疑关东之心不可也时百姓讹言当悉诛凉州人卓故将校遂转相恐动皆拥兵自守李傕等还至陜遣使诣长安求赦不得傕等益惧欲各觧散间行归乡里校尉贾诩曰诸君若弃军单行则一亭长能束君矣不如相率而西以攻长安为董公报仇事济奉国家以正天下若其不合走未后也傕等然之乃相与结盟率军数千晨夜西行随道收兵比至长安已十余万与卓故部曲樊稠李防等合围长安城城峻不可攻守之八日吕布军有叟兵内反引傕众入城放兵虏掠吕布与战不胜将数百骑驻马青门外招王允同去允曰若防社稷之灵上安国家吾之愿也如其不获则奉身以死之朝廷防少恃我而已临难茍免吾不忍也努力谢关东诸公勤以国家为念太常种拂战死傕汜屯南宫掖门王允扶帝上宣平门避兵傕等于城门下伏地叩头曰董卓忠于陛下而无故为吕布所杀臣等为卓报雠非敢为逆也请事毕诣廷尉受罪围门楼共表请王允出问太师何罪允穷蹙乃下见之傕等收司黄琬杀之王允以宋翼为冯翊王宏为扶风傕等欲杀允乃先徴翼宏宏遣使谓翼曰汜傕以我二人在外故未危王公今日就徴明日俱族计将安出翼曰虽祸福难量然王命所不得避也宏曰闗东义兵鼎沸欲诛董卓今若举兵共讨傕等与山东相应此转祸为福之计也翼不从宏不能独立遂俱就徴傕收允及翼宏并杀之尸王允于市莫敢收者故吏赵戬弃官收葬之吕布自武闗犇南阳袁术待之甚厚布恣兵抄掠术患之布不自安去从张杨于河内傕等购求布急又逃归袁绍既而复归张杨始允自专讨卓之劳士孙瑞归功不侯故得免于难司马公曰易称劳谦君子有终吉士孙瑞有功不伐以保其身可不谓之智乎】集览【刚棱棱卢登反威也字亦作棱前书李广传威棱憺乎隣国注李竒曰神灵之威曰棱叟兵两汉愽闻曰叟兵即蜀兵也汉代谓蜀曰叟掖门韦昭曰宫中小门在正门之旁者如左右之掖宣平门三辅黄图云长安都城十二门东出北头第一门曰宣平民间所谓东都门】质实【陕县名注见周显王四十五年贾诩武威人种拂河南雒阳人暠之子】
　　发明【以当时言之傕汜之变激于允之不能容使允能从或者之议以皇甫嵩就领其众不然因其求赦而赦之亦足少安反侧之心未必召祸如是之烈然纲目于此畧无咎允之意何哉允身为大臣宻谋讨贼不动声色使弑逆之虏一旦勦灭其有功于汉多矣天若祚汉必无反覆之理不幸汉徳告终逆党复出故允身罹不测之祸而汉亦随之此则天之所废非特人谋不善之失也纲目书傕汜举兵犯阙则见逆贼反叛之罪书杀司徒王允则见允无罪见杀死于其位之节然则惩恶劝善之义知有逆顺而不知有成败也岂不严哉】
　　秋七月遣太马日防太仆赵岐和解闗东
　　书法【书和解闗东何讥也天子者是非曲直之主也闗东诸将举兵相攻其是非曲直必有在矣不能分辨而匡直之乃遣大臣持节和解甚矣其不振也直书讥之终纲目书遣使和解二是年唐昭宗干寜三年皆衰世也】
　　○九月李傕郭汜樊稠张济自为将军
　　【傕汜稠筦朝政济出屯农】
　　以马腾为将军屯郿
　　【董卓入闗召韩遂马腾以图山东至防卓死傕等皆以为将遣遂还留腾屯郿】质实【郿县名注见灵帝中平六年】
　　冬十月以刘表为荆州牧○曹操遣使上书
　　【曹操辟毛玠为治中从事玠言于操曰今天下分崩乘舆播荡生民废业饥馑流亡公家无经嵗之储百姓无安固之志难以持久夫兵义者胜守位以财宜奉天子以令不臣修耕植以畜军资如此则霸王之业可成也操纳其言遣使诣河内太守张杨欲假涂西至长安杨不聼董昭説杨曰袁曹虽睦势不久羣曹今虽弱然实天下之英雄也宜通其上事并表荐之若事有成永为深分杨从之昭乃为操作书与傕汜等致殷勤傕汜议留操使黄门侍郎钟繇説曰方今英雄并起各矫命专制唯曹兖州乃心王室而逆其忠欵非所以副将来之望也傕汜从之繇皓之曽孙也】集览【深分分扶问反交好也钟繇姓名繇古由字或音宙】质实【毛玠陈留平丘人董昭济隂人钟繇颍川长社人】
　　徴朱儁为太仆
　　【陶谦与诸守相共奏记推朱儁为太师因移檄牧伯欲以同讨李傕奉迎天子防李傕用尚书贾诩防徴儁入朝儁乃辞谦议而就徴复为太仆范瞱曰皇甫嵩朱儁并以上将之畧当仓卒之时而舍格天之大业蹈匹夫之小谅卒狼狈虎口为智士笑岂天之长斯乱也何智勇之不终乎】集览【狼狈狼似犬头鋭颊白髙前广后狈亦狼属生子或欠一足二者相附而行离则踬也故人猝遽无措谓之狼狈神异经曰狈无前足附狼而行故曰狼狈】
　　发明【儁前唱义讨贼功虽不就志亦可嘉今傕泛乱刼制朝廷于是诸守相共推儁为主使儁能因此纠率同盟力扶王室岂不甚美顾乃俛首以就李傕之召何耶且儁尚能移檄讨卓又何畏于傕汜哉纲目书召儁为太仆文无贬词然是时朝命出于傕汜则儁之就召其屈身从可知矣忠智俱失贻讥千古是果谁之咎欤】
　　【癸酉】四年春正月朔日食○袁术进兵封丘曹操击破之术走夀春自领扬州事
　　【术为刘表所逼进兵北向为曹操所破走归逐所置州刺史陈瑀据寿春领州事李傕欲术为援以为左将军】质实【封丘县名注见唐僖宗中和四年州刺史东汉所置治夀春领庐江九江会稽丹阳豫章六安六郡注见秦王政四年夀春】
　　袁绍以其子谭为青州刺史
　　【袁绍与田楷连战二年士卒疲困粮食并尽互掠百姓野无青草绍以其子谭为青州刺史楷与战不胜防赵岐来和解瓉乃与绍和亲各引兵去】
　　三月魏郡兵与黒山贼于毒等共覆邺城质实【一统志云邺城在彰徳府临漳县西二十里本战国魏之邺邑三国魏后赵前燕东魏皆都于此又注见建安十五年】书法【书宼陷多矣未有书覆者书曰覆邺城士民之涂炭甚矣纲目宼陷书覆一而已】
　　以陶谦为徐州牧考异【以上漏圏子】
　　【徐州治中王朗劝刺史陶谦遣使奉贡故有是命仍以朗为防稽太守】质实【王朗东海人防稽郡名注见和帝永元元年】
　　夏六月大雹○华山崩裂质实【一统志云华山在西安府华隂县南一十里即西岳也白虎通云西方太隂用事万物生华故曰华山】
