<!-- { "loadSidebar": true } -->
　　【依政进士梁震唐末登第归蜀过江陵髙季昌爱其才识留之欲奏为判官震耻之欲去恐及祸乃曰震素不慕荣宦眀公不以为愚必欲使参谋议但以白衣侍樽爼可也季昌许之震终身止称前进士不受髙氏辟署季昌甚重之以为谋主呼曰先辈】集览【依政卭州依政县在成都路】质实【依政一统志云西魏县名属卭州隋属雅州唐为卭州治所宋金因之元省入卭县故城在嘉定州卭县东南五十五里进士注见宗开元十七年梁震卭州依政人江陵郡名注见汉献帝建安十三年南郡髙季昌陕州人荆南节度注见汉献帝建安十三年南郡】
　　梁主封其兄全昱为广王
　　【全昱不乐在京师常居砀山故里二子皆封王胡氏曰人而盗窃四心尽亡犹知畏人则有不可亡者但不能充其类而已朱温为盗二十年卒窃唐室全昱初无諌止预其利也及见温披衮称帝则惕然惊骇发于言色所谓不亡之良心也全昱于此诚能审度大小修短之数无宁坚守所志归耕砀山则温之族固灭而朱之宗必全矣见其不可而不胜其利欲蓄疑行险既居王爵又封二子于是举家为贼而参夷之罪势必相及虽居砀山安能免乎】集览【四心尽亡尽亡谓俱亡也孟子曰无恻隠之心非人也无羞恶之心非人也无辞譲之心非人也无是非之心非人也注言无此四者当若禽兽非人心也为人则有之矣凡人但不能演用为仁尔充其类注见宗开元二年参夷之罪夷灭三族也参音仓含反】质实【广州名注见秦始皇三十三年南海京师注见周显王二十五年】
　　梁礼部尚书苏循等致仕
　　【循及其子楷自谓有功于梁朝夕望为相梁主薄其为人敬翔李振亦鄙之言于梁主曰苏循唐之鸱枭卖国求利不可以立于维新之朝诏循等十五人并勒致仕楷斥归田里循父子乃之河中依朱友谦胡氏曰人莫难于自见苏循求相与梁之簒国何异朱温敬翔舍己鸱枭而谓人防枭循肯服邪】质实【防枭恶声之鸟名枭与鸮同致仕注见宪宗元和九年河中府名注见周赧王十二年蒲阪】书法【勒致仕也其书之何书所以为卖国求利者之戒也书之则何以为戒循等卖国志求相位而官称止此书曰梁礼部尚书苏循等致仕以见卒无其利而徒为是鸱枭也然则曷为不书诏梁有慊也梁人知卖国之不忠而不知簒国之为大恶书诏是予梁矣】
　　发眀【循故唐臣也而以梁书何哉卖国求利甘臣逆贼是固逆贼之臣也以梁书之其罪自见而不免勒令致仕者则亦使后之臣子安于义命毋非觊以徼利尔然则鸱枭小人徒负不义之名者果何益之有哉】
　　六月淮南遣兵击楚楚大破之遂取岳州
　　【杨渥遣其将刘存许应将水军击楚楚王殷惧军使杨定真贺曰我军胜矣殷问其故定真曰夫战惧则胜骄则败今淮南兵骄而王有惧色吾是以知其必胜也殷命指挥使秦彦晖黄璠帅战舰撃之存等遇引兵还彦晖追之存数战不利遗殷书诈降彦晖使谓殷曰此必诈也勿受鼔噪而进存等走黄璠引兵合击大破之执存防岳州应渥之腹心也张颢徐温因其败收斩之】质实【鼔噪注见宋文帝元嘉二十六年岳州注同上三年巴陵】
　　梁侵晋围潞州晋遣周徳威等救之
　　【梁遣康怀贞攻潞州晋李嗣昭闭城拒守懐贞昼夜攻之半月不克乃筑垒穿蚰蜒堑而守之内外防絶晋王以周徳威为行营都指挥使救之】质实【潞州注见周赧王五十三年上党蚰蜒堑未详处所姑俟知者周徳威马邑人】
　　秋七月梁以刘守光为卢龙节度使
　　八月晋败梁兵于潞州梁筑夹寨守之
　　【晋周徳威壁于髙河康懐贞遣亲骑撃之不克梁主遣李思安代之将兵西上至潞州城下更筑重城内以防奔突外以拒援兵谓之夹寨调山东民馈军粮徳威日以防骑抄之思安乃自东南山口筑甬道属于夹寨徳威与诸将互徃攻之一昼夜数十发梁兵疲于奔命闭壁不出】质实【山东道名注见宋文帝元嘉二十五年甬道注见汉王邦二年】
　　九月蜀王王建称帝
　　【蜀王建议称帝将佐皆以为然冯防独献议请以蜀王称制曰朝兴则未爽称臣贼在则不同为恶不従防杜门不出建用副使掌书记韦荘之谋即帝位以王宗佶韦荘为宰相唐道袭为内枢宻使是时唐衣冠之族多避乱在蜀蜀主礼而用之使修举故事故其典章文物有唐之遗风】质实【朝兴则未爽称臣爽失也言唐朝若能中兴我固不失臣节也】
　　发眀【前书淮南西川移檄兴复唐室其名甚正然继书淮南撃楚而不闻有讨贼之举又书王建称帝而不闻有兴复之谋则吴蜀窃义之名晓然自见特比之甘心臣贼者差胜尔要未得为义举也】
　　十一月义昌节度使刘守文举兵讨其弟守光考异【十字上漏冬字】
　　【守文闻其弟守光幽其父集将吏大哭曰不意吾家生此枭獍吾生不如死誓与诸将讨之乃发兵撃守光互有胜负守文恐梁乗虚其后遣使请降】集览【枭獍注见晋元帝太始元年】质实【义昌节度注见晋穆帝永和六年沧州】
　　梁赦军士逃亡为盗者
　　【初梁主在藩镇用法严将校有战没者所部兵悉斩之谓之防队斩士卒多亡乃命军士皆文其面以记军号逃辄执之无不死者由是亡者皆聚山泽为盗至是赦其罪听还乡里盗减什七八胡氏曰文面始于有苖至刘仁恭朱全忠而加甚籍民为兵无罪而黥之使终身不能去非至不仁者莫忍为也其可以为故常而无改易邪】集览【文面始于有苗书伊训篇臣下不匡其刑墨孔氏曰凿其额湼以墨也吕刑篇苖民爰始淫为劓刵椓黥孔氏曰三苖之主顽凶苦民始大为截人耳鼻防隂黥面胡致堂曰然则文面之法起于有苖也湼其颡者五刑之正黥其面者乃五虐之法也颡受墨湼若肤疾然虽刑而不害以字文面则弃人矣】质实【藩镇注见肃宗上元二年】
　　【戊晋岐淮南称唐天祐五年梁开平二年○蜀髙祖辰王建武成元年○是嵗西川称蜀凡五国五镇】考异【按嵗年例曰建国号国之大者朱注国名諡号姓名年号小者朱注国名此年以后梁后唐晋汉周为大国国名諡号姓名年号当白字岐淮南西川蜀北汉南唐楚闽吴吴越荆南诸小国名亦当用白字】春正月晋王李克用卒子存朂立考异【立当作嗣】考证【当去李姓立当作嗣晋王病笃周徳威等退屯乱栁晋王命其弟克宁监军张承业大将李存璋吴珙掌书记卢质立其子晋州刺史存朂为嗣曰此子志气逺大必能成吾事尔曹善教导之谓存朂曰嗣昭厄于重围吾不及见矣俟葬毕汝与徳威辈速竭力救之又谓克宁等曰以亚子累汝亚子存勗小名也言终而卒克宁久総兵柄有次立之势军中多窃议者存勗惧以位譲之克宁曰汝冡嗣也且有先王之命谁敢违之将吏欲谒见存勗存勗方哀哭久未出张承业入曰大孝在不坠基业多哭何为因扶存勗出位为河东节度使晋王克宁首帅诸将拜贺王悉以军府事委之】质实【乱栁或疑地名未详处所晋州注见汉献帝建安七年河东河东节度注同上年河东】
　　二月蜀以张格同平章事
　　【蜀主登楼有僧抉一目以献蜀主命饭僧万人以报之翰林学士张格曰小人无故自残赦其罪已幸矣不宜复崇奨以败风俗蜀主乃止至是为相多迎合主意有胜已者必以计排去之】
　　晋兵马使李克宁谋作乱晋王杀之
　　【初晋王克用多养军中壮士为子宠遇如眞子及存勗立诸假子皆年长握兵心怏怏不服存颢隂说克宁曰兄终弟及自古有之以叔拜侄于理安乎克宁曰吾家世以慈孝闻天下先王之业茍有所归吾复何求汝勿妄言我且斩汝克宁妻孟氏素刚悍诸假子各遣其妻入说之使迫克宁克宁心动存颢等谋奉克宁为节度使举河东附梁执晋王及太夫人曹氏送大梁帐下亲信史敬镕知之以告太夫人大骇召张承业指晋王谓之曰先王把此儿臂授公等如闻外间谋欲负之但置吾母子有地勿送大梁自他不以累公承业惶恐曰老奴以死奉先王之命此何言也晋王以克宁之谋告且曰至亲不可自相鱼肉吾茍避位则乱不作也承业乃召李存璋等隂为之备置酒府舍伏甲执克宁存颢于座晋王流涕数之曰儿向以军府譲叔父叔父不取今事已定奈何复为此谋忍以吾母子遗仇讐乎遂杀之】质实【怏怏注见汉光武二年大梁郡名注见周显王二十九年】
　　书法【书谋乱矣不书讨杀何克宁叔也亦既执之待以不死而诛其党可也杀之过矣】发眀【言杀不言诛者存叔侄之分也而曰谋作乱则克宁之罪自着矣】
　　梁主晃弑济隂王
　　【追諡曰唐哀皇帝】
　　夏五月晋王攻梁夹寨破之潞州围解
　　【李思安等攻潞州久不下亡将校四十余人士卒以万计梁主疑晋王克用诈死欲召兵还恐晋人蹑之乃议自至泽州应接归师乃召匡国节度使刘知俊为招讨使削思安官爵斩监押杨敏贞晋李嗣昭固守逾年城中资用将竭梁主数遣使谕降之嗣昭焚诏书斩使者梁主欲召兵还诸将以为李克用死晋兵且退上党孤城无援请更留旬月以俟之梁主従之初晋周徳威握重兵在外国人疑之晋王召徳威还四月徳威至晋阳留兵城外徒歩而入伏哭极哀退谒嗣王甚恭众心由是释然梁夹寨奏晋兵已去梁主以为援兵不能复来还大梁夹寨亦不复设备晋王与诸将谋曰上党河东之藩蔽无上党是无河东也且朱温所惮者独先王尔闻吾新立以为童子未闲军旅必有骄怠之心若简精兵倍道趣之出其不意破之必矣取威定覇在此一举不可失也张承业亦劝之行乃大阅士卒以丁防为都招讨使帅周徳威等发晋阳五月朔晋王伏兵三垂冈下诘旦大雾进兵直抵夹寨梁军无斥将士尚未起晋王命周徳威李嗣源分兵为二道填坑烧寨鼔噪而入梁兵大溃南走招讨使符道昭马倒被杀失亡将士万计委弃资械山积徳威至城下呼嗣昭曰先王已薨今王自来破贼贼已去矣可开门嗣昭不信曰此必为贼所得来诳我尔王自徃呼之嗣昭见王白服大恸防絶城中皆哭遂开门初徳威与嗣昭有隙晋王克用临终谓存勗曰进通忠孝吾爱之深今不出重围岂徳威不忘旧怨邪汝为吾以此意谕之若潞围不解吾死不瞑目进通嗣昭小名也存勗以告徳威徳威感泣由是战甚力既相见欢好如初梁主闻夹寨不守大惊既而叹曰生子当如李亚子克用为不亡矣至如吾儿豚犬尔胡氏曰防不二事故春秋于背防而即戎者皆深讥之惟其门庭之防存亡繋焉然后従权制而无避此费誓所以得列于典谟命诰之后也若李存勗夹寨之战君子深有取者与是类尔梁置夹寨距晋阳不百里可谓危急之势矣使存勗于是焉执哀戚之常情忽国家之大计上党沦陷则晋阳不存又岂所以为孝是以审缓急量轾重出竒制胜以走梁师然后霸基复安君子美之垂训大矣】集览【费誓所以得列于典谟命诰之后记曾子问篇三年之丧卒哭金革之事无辟也者非与孔子曰昔者鲁公伯禽有为为之也鲁有徐夷为冦鲁公带绖征之于费地誓众故以费誓名篇孔子序书以鲁有治戎征讨之备故以系帝王书之后】质实【泽州注见梁武帝中大通六年建州匡国节度注见唐宗开元十一年同州上党郡名注见周赧王五十三年晋阳县名注见周威烈王二十三年军旅注见梁武帝中大通二年三垂冈莫详处所惟潞州潞城县西二十里有三垂山或疑即此未知是否诘旦注见梁武帝大同二年斥注见汉武帝元封元年】
　　晋师攻梁泽州不克
