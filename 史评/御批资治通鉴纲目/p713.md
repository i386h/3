<!-- { "loadSidebar": true } -->
　　王绪前锋将擒绪奉王潮为将军
　　【王绪至漳州以道险粮少令军中无得以老弱自随犯者斩唯王潮兄弟扶其母以从绪责之曰军皆有法未有无法之军汝违吾令而不诛是无法也潮等曰人皆有母未有无母之人将军奈何使人弃其母乎绪怒命斩其母潮等曰潮等事母如事将军既杀其母安用其子请先母死将士皆为之请乃舍之有望气者谓绪曰军中有王者气于是绪见将卒有勇畧及气质魁岸者皆杀之众皆自危行至南安潮説其前锋将伏壮士篁竹中擒绪反防以狥遂奉潮为将军引兵将还光州约其属所过秋毫无犯行及沙县泉州人张延鲁等以刺史廖彦若贪暴帅老奉牛酒请潮为州将潮乃引兵围泉州】集览【魁岸注见中宗嗣圣十六年】质实【王潮光州固始人南安县名注见中宗嗣圣七年沙县一统志云本晋延平县地刘宋析置沙村县隋改为沙县防废唐初复置属建州后省入建安永徽中复置后属汀州南唐属劒州宋元仍旧本朝改属延平府泉州禹贡扬州之域周职方为七闽地秦属闽中郡汉初属闽越国武帝时以其地属防稽郡三国吴属建安郡晋属晋安郡梁置南安郡治晋安县隋废郡以其地属闽州唐初以南安县置丰州贞观初州废圣厯初置武荣州治晋江县景云初改置泉州天寳初改清源郡乾元初复为泉州五代时南唐置清源军节度宋改平海军元为泉州路本朝初改为泉州府福建道】
　　冬十月田令孜遣朱玫李昌符攻河中李克用救之十二月进逼京城上奔凤翔考异【上当作帝】考证【上当作帝十月王重荣求救于李克用克用方怨朝廷不罪朱全忠选兵市马聚结诸胡议攻汴州报曰待吾先灭全忠还扫防辈如秋叶耳重荣曰待公自关东还吾为虏矣不若先除君侧之恶退擒全忠易矣时朱玫李昌符亦隂附于全忠克用乃上言玫昌符与全忠相表里欲共灭臣臣不得不自救已集蕃汉兵十五万决以来年济河北讨二镇不近京城保无惊扰还灭全忠以雪讐耻上遣使者谕释冠盖相望朱玫欲朝廷讨克用数遣人潜入京城烧积聚杀近侍声云克用所为于是京师震恐令孜遣玫昌符将本军及神防等军合三万人屯沙苑以讨王重荣重荣发兵拒之告急于克用克用引兵赴之十二月与重荣俱壁沙苑表请诛令孜及玫昌符诏和解之克用不聼十二月合战玫昌符大败克用进逼京城令孜奉天子幸凤翔长安宫室复为乱兵焚掠无孑遗矣】质实【汴州注见周显王二十九年大梁除君侧之恶注见汉桓帝延熹八年沙苑地名一统志云在西安府朝邑县南七十里唐置监养陇右诸牧牛羊以供祭祀燕防及尚食所用今有故城在焉孑遗注见齐主昭业隆昌元年】
　　书法【史书讨河中此其书攻何令孜专也故书令孜遣而二帅不书官播迁之祸令孜为之也】发明【征伐自天子出使河中果有其罪宦者岂得攻之故书令孜遣朱玫李昌符攻河中以见其专輙无君而二人为令孜所使则皆有罪矣然则克用独无贬乎曰投防忌器克用乌得无罪然书克用救河中则见曲在令孜至书进逼京城上奔凤翔则克用之罪始不可逭而推原祸始在令孜尤可诛矣此固书法之深意所以为曲直之绳墨也】
　　【丙午】二年春正月田令孜刼上如寳鸡考异【上当作帝】考证【上当作帝】
　　【李克用还军河中与王重荣同表请上还宫因罪状田令孜请诛之令孜引兵入宫刼上幸寳鸡从者才数百人宰相朝臣皆不知翰林承防杜让能独追及之明日乃有太子少保孔纬等数人继至太庙神主皆失之上以纬为御史大夫使还召百官时田令孜弄权再致播迁天下共忿疾之朱玫李昌符亦耻为之用且惮蒲晋之彊更与之合萧遘召玫亟迎车驾玫引歩骑五千至凤翔孔纬诣宰相宣召萧遘裴澈以令孜在上侧辞疾不见纬令台史趣百官赴行在皆辞以无袍笏纬召三院御史泣谓曰布衣亲旧有急犹当赴之岂有天子防尘而臣子累召不往邪御史请办装数日而行纬拂衣起曰吾妻病垂死且不顾诸君善自为谋请从此辞遂复走行在】集览【寳鸡凤翔府寳鸡县又寳鸡山在凤翔陈仓县东三秦记云太白山西有陈仓山山有石鸡与山鸡不别因名寳鸡山蒲晋蒲谓河中王重荣晋谓晋阳李克用】质实【寳鸡县名注见汉安帝元初四年陈仓杜让能京兆杜陵人审权之子孔纬冀州人戣之孙萧遘兰陵人寘之子蒙尘注见汉献帝初平二年】
　　书法【纲目如书刼二是年寳鸡昭宗凤翔】
　　发明【僖宗荒淫不道与宦者为一至于大权在其掌握虽欲悔悟亦已无及纲目书田令孜刼上如寳鸡令孜之罪固不可胜诛而所以使之至此者谁实尸之其为后王鉴岂不深切着明也哉】
　　朱玫李昌符追逼车驾上复走入大散关考异【上当作帝】考证【上当作帝】
　　【邠岐兵追逼乗舆钲鼓之声闻于行宫田令孜奉上发寳鸡神策军使王建以长劒五百前驱奋击乗舆乃得前上以传国寳授建使负之以从登大散岭李昌符焚阁道丈余将摧折矣王建掖上自烟熖中跃过夜宿板下玫玫散关不克嗣襄王煴肃宗之孙也为玫所得与之俱还凤翔克用还太原重荣舆玫昌符表请诛田令孜】集览【钲鼔钲音征铙也似铃柄中上下通周礼以金铙止鼔注铙小钲也如铃无舌有秉大散关即散关也注见汉光武建武二年阁道大散岭路险不容行架木为栅而度曰阁道嗣襄王煴襄王名煴煴音于云于问二反唐制爵有九等一曰王二曰嗣王其皇兄弟皇子皆封国为亲王亲王之子承嫡者为嗣王】质实【邠岐邠谓邠宁朱玫岐谓凤翔李昌符大散岭在凤翔府寳鸡县南五十二里岭下有关通褒斜大路太原府名注见齐明帝建武三年并州】
　　发明【前书田令孜朱玫李昌符攻河中则是二人为令孜所使明矣今又书二人追逼乗舆则是二人之乱令孜召之也夫僖宗不君奔窜失国走兴元幸成都仅乃克复又以令孜贻祸奔凤翔如寳鸡至是复走入大散关言复则见其奔走不一之意为君至此则四海虽广几无容足之地矣夫以尊无二上臣妾万国一旦御失其道奔迸四出窜身茍免其可贱可耻莫此为甚人主观之其亦亲君子逺小人宵衣旰食彊于政治毋至自胎伊慼可也诗曰殷鉴不远在夏后之世】
　　二月至兴元
　　【朱玫李昌符使山南西道节度使石君涉栅险要烧邮驿上由他道以进山谷﨑岖邠军廹其后危殆者数四仅得达山南君渉弃镇走凤翔百官萧遘等罪状田令孜及其党韦昭度请诛之诏加王重荣应接粮料使调其谷十五万斛以继国用重荣表称令孜未诛不奉诏诏遣王建帅部兵戍三泉遥领壁州刺史将帅遥领州镇自此始】集览【三泉唐初析利州绵谷置三泉县宋平蜀先下三泉置大安军军东门外濒江苍石上洼然为泉者三如小车轮古盘盂品列鼎峙】质实【山南西道节度注见周赧王四年汉中璧州注见髙宗永徽六年】
　　书法【僖宗于是再走兴元矣前书车驾至兴元此其不书车驾何散关之走掖过烟中夜宿板下其至兴元别经山道盖仗卫有不能从者矣故上书走下不书车驾】
　　三月以孔纬杜让能同平章事○陈敬瑄杀东川节度使髙仁厚
　　夏四月朱玫奉襄王煴权监军国事还京师以郑昌图同平章事
　　【朱玫以田令孜在天子左右终不可去言于萧遘曰主上播迁六年将士冒矢石百姓供馈饷战死饿死什减七八仅能复京师主上更以勤王之功为敕使之荣委以大权使堕纲纪骚扰藩镇召乱生祸玫昨奉尊命来迎大驾不防信察反类胁君吾辈报国之心极矣战贼之力弹矣安能垂头弭耳受制于阍寺之手哉李氏子孙尚多相公盍改图以利社稷乎遘曰主上无大过恶正以令孜专权肘腋致坐不安席近日初无行意令孜陈兵帐前廹胁以行足下尽心王室止有引兵还镇拜表迎銮废立重事遘不敢闻命玫出宣言曰我立李氏一王敢异议者斩遂逼凤翔百官奉襄王煴权监军国事承制封拜帅百官奉煴还京师使遘为册文遘不从乃使兵部侍郎郑昌图为之以昌图同平章事】质实【勤王注见汉献帝建安元年纲纪注见宋文帝元嘉元年足下注见秦二世三年】
　　田令孜自为西川监军
　　【田令孜自知不为天下所容乃荐杨复恭为中尉自除西川监军往依陈敬瑄复恭斥令孜之党出王建为利州刺史】质实【西川道名注见晋武帝泰始八年益州利州注见汉献帝建安十八年葭萌】
　　五月朱玫以萧遘为太子太保
　　【遘遂辞归永乐胡氏曰天子蒙尘虽外诸侯犹当奔问官守况辅弼大臣乎田令孜有宠用事乆矣萧遘未尝为上极言令孜败国致冦之罪亦安可望帝自寤而悻悻不从乎虽不预废立辞撰册文而亦受其宫保之命矣处君臣之际如此乃欲以辞疾自全难乎其免矣】质实【永乐县名注见代宗大歴九年悻悻音胡耿反释名云怒也】
　　书法【朱玫以何罪萧遘也昌图遘澈皆当时大臣也天子在难不奔走扈从而为朱玫所以其罪大矣】
　　朱玫自加侍中以裴澈判度支髙骈兼中书令吕用之为岭南东道节度使
　　【朱玫承制大行封拜以悦藩镇受其命者什六七髙骈仍奉牋劝进吕用之建牙开幕一与骈同凡骈之腹心及将校能任事者皆逼以从已不复咨禀骈颇疑之欲夺其权而无如之何用之亦惧访于其党郑杞杞曰宁我负人无人负我】质实【劝进注见晋元帝建武元年】
　　六月诏扈跸都将杨守亮与王重荣李克用共讨朱玫【初李昌符与朱玫谋立襄王既而玫自为宰相昌符怒更通表兴元玫遣王行瑜将兵五万追乗舆屯凤州是时诸道贡赋多之长安兴元从官卫士皆乏食上涕泣不知为计杜让能曰杨复光与王重荣同破黄巢相亲善若遣重臣往谕以大义且致复恭之意宜有回虑上从之重荣即聼命表献绢十万匹且请讨朱玫以自赎襄王煴遣使者至晋阳赐李克用诏言上已晏驾吾为藩镇所推今已受册克用大怒其大将葢寓因説曰銮舆播迁天下皆归咎于我今不诛朱玫黜李煴无以自湔洗克用从之燔诏书囚使者遣使上表移檄进讨诏复恭假子扈跸都将杨守亮将兵二万出金州与重荣克用共讨朱玫先是山南之人皆言克用与朱玫合人情恟惧表至上出示从官并谕山南诸镇由是帖然然克用表犹以朱全忠为言上使杨复恭以书谕之云俟三辅事宁别有进止】质实【凤州注见梁武帝大通六年南岐晏驾注见汉髙帝十二年銮舆注见宋明帝泰始六年侈檄注见楚义帝元年金州注见汉后主建兴八年西城三辅注见汉武帝太始四年】
　　秋七月秦宗权陷许州杀鹿晏
　　朱玫遣王行瑜防兴州诏神策都将李茂贞拒之考异【提要贞下有等字】
　　【茂贞博野人宋文通也以功赐姓名】质实【兴州注见晋懐帝永嘉四年博野县名注见唐穆宗长庆二年】
　　以周岳为武安军节度使
　　【衡州刺史周岳发兵攻潭州闵朂招淮西将黄皓入城共守皓遂杀朂岳攻防州城擒皓杀之诏更其军号以岳为节度使】质实【衡州注见宋文帝元嘉十六年衡阳潭州注见汉献帝兴平二年长沙武安军节度注同上文】
　　八月卢龙节度使李全忠卒以其子匡威为留后王潮陷泉州
　　【潮防泉州杀廖彦若闻观察使陈岩威名不敢犯福州境遣使降之岩表潮为泉州刺史潮沈勇有智略招怀离散均赋缮兵吏民悦服王绪自杀】质实【福州注见汉武帝建元三年闽中】
　　冬十月朱玫立襄王煴称帝改元
