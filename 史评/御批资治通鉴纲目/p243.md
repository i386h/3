<!-- { "loadSidebar": true } -->
　　秋八月魏主丕以舟师击吴临江而还考异【提异击当作伐魏主丕欲大兴军伐吴辛毗諌曰天下新定土广民稀而欲用之未见其利今日之事莫若飬民屯田十年然后用之则役不再举矣丕不从留尚书仆射司马懿镇许昌亲御龙舟循蔡頴浮淮如寿春至广陵吴将军徐盛列舟舰于江而植木衣苇为疑城假楼自石头至于江乗聮绵数百里一夕而就时江水盛长丕临望叹曰魏虽有武骑干羣无所用之未可图也防暴风至龙舟几覆丕问羣臣权当自来否刘曰彼谓陛下欲以万乗之重牵已而超越江湖者在于别将必勒兵待事未有进退也既而吴王权果不至于是旋师】集览【蔡頴蔡即汉九江郡下蔡县亦古州来国其地在淮颍之防颍水出颍川阳城县东至下蔡入淮左传楚灵王狩于州来次于颍尾是也颍又注见成帝绥和二年汝颍广陵禹贡扬州也汉为荆王国吴王国景帝更江都国武帝更广陵郡唐为扬州石头金陵览古曰石头城六朝必争之地在郡西二里今清凉寺即李主殿也是石头之旧趾汉献时张纮以秣陵山川形胜劝孙权以为治所权于是作石头城徙治秣陵改号建业晋改业曰邺又改建康江乗地理志丹阳郡江乗县正义曰案江乗故县在润州句容县北也】质实【蔡颍谓上蔡县及颍川郡也上蔡注见秦二世二年颍川注见周安王二年阳翟一綂志云淮水名发源自南阳府桐柏山入颍上界至寿州西北合肥水至懐逺县合涡水东流歴鳯阳府北境又东北入泗州至清河口防泗水东入于海夀春县名注见秦王政六年广陵郡名注见武帝元朔五年石头城名在应天府西二里吴孙权据石头为城即此江乗秦之县名属鄣郡汉改属丹阳郡三国吴废之故城在应天府句容县北三十里】
　　吴尚书暨艳郎徐彪有罪自杀
　　【吴张温少以俊才有盛名顾雍以为当今无軰温荐同郡暨艳为选部尚书艳好为清议弹射百僚覈奏三署贬髙就下十不存一其居位贪鄙志节汚卑者皆以为军吏置营府处之多扬人暗昧之失以显其谲陆逊弟瑁与书曰圣人嘉善矜愚防过记功以成美化今王业始建乃汉髙弃瑕録用之时汝颍月旦之评恐未易行也朱据谓艳曰举清厉浊足以沮劝若一时贬黜惧有后咎艳皆不听于是怨愤盈路言艳及选曹郎徐彪用情憎爱皆坐自杀温斥还本郡以卒始温方盛用事虞俊叹曰张惠恕才多智少华而不寔怨之所聚有覆家之祸吾见其兆矣未几果败】集览【暨艳姓名也暨居乙反选部选去声文武各有铨选案选部郎选曹主铨选事犹今之兵部吏部弹射纠劾也射食亦反三署注见灵帝中平六年汝颍月旦之评汉灵时汝南郡许劭与从兄靖俱有髙名常到颍川好共覈论乡党人物每月辄更其品题故汝南俗有月旦评焉见许劭本惠恕张温字】质实【暨艳吴人】
　　冬十一月晦日食
　　【乙巳】三年【魏黄初六年吴黄武四年】春三月丞相亮南征
　　【亮率众讨雍闿等问计于参军马谡谡曰南中恃其险逺不服乆矣今日破之明日复反况公方北事强贼彼知内虚其反必速若殄尽遗类以除后患又非仁者之情也用兵之道攻心为上攻城为下心战为上兵战为下愿公服其心而已亮纳之谡良之弟也】集览【谡所六反】
　　夏五月魏主丕以舟师伐吴
　　【魏主丕复以舟师伐吴羣臣大议鲍勋諌以徃年龙舟飘荡宗庙几覆今又劳兵袭逺虚耗中国窃以为不可丕怒左迁之勋信之子也】质实【鲍勋泰山平阳人】
　　六月吴以顾雍为丞相
　　【初吴当置相众议归张昭吴王权曰方今多事职大者责重非所以优之也乃以孙劭为丞相至是卒百僚复举昭权曰孤岂于子布有爱乎顾丞相事烦而此公性刚所言不从怨咎将兴非所以益之也乃以雍为相雍为人寡言举动时当权尝叹曰顾公不言言必有中至宴乐之际左右恐有酒失而雍必见之是以不敢肆情权亦曰顾公在坐使人不乐其见惮如此初领尚书令封侯还而家人不知及为相所用文武吏各随其能心无适莫时访逮民间及政职所宜辄宻以闻用则归之于上不用终不宣泄权以此重之其于公朝有所陈及辞色虽顺而所执者正军国得失非面见不言权常令中书郎诣雍有所咨询若事可施行即与反覆究论为设酒食如不合意正色不言权曰顾公欢悦是事合宜其不言者孤当重思之江边诸将各欲立功自效多陈便宜有所掩袭雍曰兵法戒小利此等欲邀功名而为其身非为国也不宜听权从之】集览【心无适莫适丁歴反语无适也无莫也文公集注曰适专主也春秋传吾谁适从是也莫不肯也谢氏曰适可也莫不可也无适莫者无可无不可也】
　　秋七月丞相亮讨雍闿斩之遂平四郡考异【斩当作诛】考证【斩当作诛】
　　【亮至南中所在战防由越嶲入斩雍闿等孟获素为夷汉所服収余众拒亮亮募生致之既得使观于营陈间获曰向者不知虚寔故败今祗如此即易胜耳乃纵使更战七纵七禽而亮犹遣获获止不去曰公天威也南人不复反矣遂入滇池益州永昌牂牁越嶲四郡皆平亮即其渠率而用之或以諌亮亮曰留外人则当留兵兵留则无所食一不易也夷新伤破父兄死防留外人而无兵必成祸患二不易也又夷累有废杀之罪自嫌衅重留外人终不相信三不易也今吾欲使不留兵不运粮而纲纪粗定夷汉粗安故耳于是悉收其俊杰孟获等以为官属出其金银丹漆耕牛战马以给军国之用终亮之世夷不复反】集览【滇池注见武帝元狩三年益州郡国注云古蜀国也汉武改古梁州曰益州晋武改成都国宋齐并为益州隋改为蜀郡唐宗改成都府风俗记云疆壌益广故号益州即其渠率即就也率与帅同夏书殱厥渠魁注渠大魁帅也】质实【越嶲郡名注见武帝元鼎六年益州郡名注见武帝元狩元年蜀永昌郡名注见章帝建初二年哀牢牂牁郡名注见武帝元光五年】
　　冬十月魏师临江而还
　　【八月魏主丕以舟师自谯循涡入淮蒋济言水道难通不从十月于广陵故城临江观兵戍卒十余万旌旗数百里有渡江之志吴人严兵固守时大寒氷舟不得入江丕见波涛汹涌叹曰嗟乎固天所以限南北也遂归吴孙韶等率敢死士于径路夜要丕获副车羽盖于是战船数干皆滞不得行谋者欲留兵屯田蒋济以为东近湖北临淮若水盛时贼易为冦不可安屯丕从之即还留船付济济凿地为四五道蹴船令聚豫作土豚遏断湖水引后船一时开遏入淮中乃得还】集览【谯注见献帝建安十四年涡水名音古禾反或音案前书志涡受淮阳所扶沟县浪荡渠水东入淮在沛国谯县淮注见景帝三年观兵注见灵帝中平五年土豚徒防反字通作墩加土为堆也】质实【一统志云涡水名自黄河东流经凤阳府防斌县沿怀逺县东北与淮水合流至临淮县蚌阜东入于海唐李吉甫云濠有涡口之险即此五代时为控扼之地广陵故城在扬州府城西南百四十五里魏丈帝如广陵故城临江见兵有渡江之志吴人固守即此】
　　十二月吴番阳贼彭绮反质实【番阳郡名注见秦二世二年】
　　【丙午】四年【魏黄初七年吴黄武五年】春正月中都护李严移屯江州【丞相亮欲出军汉中李严当知后事移屯江州留防军陈到驻永妄而统属于严】质实【汉中郡名注见周报王四年江州县名注见光武建武十一年巴县永安县名注见昭烈帝章武二年】
　　吴令诸将屯田
　　【陆逊以所在少谷表请诸将増广农畆吴王权报曰甚善孤父子亲受田车中八牛以为四耦虽未及古人亦缺与贬均劳也】集览【亲受田亲耕籍田匹四耦二耜为耦耕田器也或曰耒广五寸为伐二伐为耦】
　　魏杀其执法鲍勋免将军曹洪官
　　【魏主丕之为太子也郭夫人弟有罪魏郡都尉鲍勋治之请不能得及即位勋数直諌丕益忿之及伐吴还屯陈留界勋为治书执法太守孙邕过勋时营垒未成但立标埒邕行不从正道营令史欲推之勋觧上不举丕闻之诏曰勋指鹿作马收付廷尉法议正刑五歳三官駮依律罸金丕大怒曰勋无活分而汝等欲纵之收三官已下付刺奸当令十防同穴钟繇华歆陈羣辛毗髙柔等并奏勋父信有功于太祖求免勋罪帝不许柔固执不奉诏丕怒甚召柔诣遣使诛勋然后遣柔还寺票骑将军曹洪富而吝丕在东宫尝从贷绢不称意至是以舍客犯法下狱当死羣臣救莫能得卞太后责帝曰梁沛之间非子亷无今日又谓郭后曰洪今日死吾明日敕帝废汝于是郭后泣请乃得免官削土爵】集览【标埒标本作摽卑遥反封土为识也埒龙辍反説文埒庳垣也亦堤也三官駮駮谓駮议也执意不回也记王制篇大乐正大司冦市三官注大乐正于周宗伯之属市同市也于周司徒之属刺奸注见宋孝武帝孝建元年还寺还读曰旋寺官舍也风俗通曰寺嗣也理事之吏嗣续其中也】正误【刺奸今按刺奸官名以刺举奸恶为意汉书王莾置执法左右刺奸光武中兴亦置刺奸将军又公府有刺奸掾十防同穴今按魏主指谓鲍勋及三官已下诸人皆杀之令作一处死如十防同穴也刘崇怒陈元逹諌起殿言曰不杀此防子朕殿不成命并其妻子同枭首东市使羣防共穴即此意】质实【陈留郡名注见秦二世二年子亷曹洪字】
　　夏五月魏主丕卒考证【下当补书子叡立三字○谨按凡例曰凡僣国称帝者继世曰太子某立】
　　【初郭后无子魏主丕使母飬平原王叡叡母被诛故未建为嗣叡事后甚谨后亦爱之丕与叡猎见子母鹿既射其母命叡射其子叡泣曰陛下已杀其母臣不忍复杀其子丕释弓矢为之恻然及是疾笃立为太子召中军大将军曹真镇军陈羣抚军司马懿并受遗诏辅政而卒太子叡即位尊皇太后曰太皇太后皇后曰皇太后追諡甄夫人曰文昭皇后葬文帝于首阳陵庙号世祖陈夀曰文帝下笔成章博闻彊识若加旷大之度励公平之诚迈志存道克广徳心则古之贤王何逺之有○初太子在东宫不交朝臣不问政事惟潜思书籍即位后羣臣想闻风采居数日独见侍中刘语尽日出或问何如曰秦皇汉武之俦才具防不及耳涖政之始陈羣首上疏曰臣下雷同是非相蔽固国之大患然若不和睦则有讐党而毁誉失寔二者不可不深察也】集览【博闻强识记曲礼篇博学彊识而譲谓之君子注识如字又式异反】质实【一统志云首阳陵在河南府渑池县首阳山南】
　　书法【主书卒何尊汉也至汉亡而后始书吴主殂贺善賛曰魏文嗣立逾月而书遣其弟等皆就国而兄弟之恩薄逾时而书大飨军士父老而父子之天灭是冬而书称帝废帝而君臣之纲絶明年而书杀夫人甄氏而夫妇之义亏而又书营宫室筑凌云求珍物杀鲍勋七年之中失徳相望是以当时书大蝗饥书大水独魏见之虽能封宗圣立太学瑜不掩瑕矣】
　　秋八月吴王权围魏江夏不克
　　【吴王权闻魏防自将攻江夏太守文聘坚守魏朝议欲发兵救之魏主叡曰权习水战今敢陆攻者冀掩不备也已与聘相拒攻守势倍终不敢乆未几果退】质实【江夏郡名注见献帝建安十三年】
　　吴攻襄阳魏抚军司马懿击破之○冬吴王权令陆逊诸葛瑾损益科条
　　【吴陆逊陈便宜劝吴王权以施徳缓刑寛赋息调于是权令有司尽写科条使郎中楮逢赍以就逊及诸葛瑾意所不安令损益之】
　　魏徴处士管宁不至
