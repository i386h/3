<!-- { "loadSidebar": true } -->
　　【生梦大鱼食蒲又长安謡曰东海大鱼化为龙男皆为王女为公生乃诛鱼遵及其子孙自以眇目讳言残缺偏只少无不具之类误犯而死者不可胜数剥人面皮使之歌舞以为乐羣臣得保一日如度十年东海王坚素有时誉与故姚襄参军薛讃权翼善讃翼宻説坚宜早为计勿使他姓得之坚以问尚书吕婆楼婆楼曰仆刀环上人耳不足以办大事仆里舍有王猛者其人谋畧不世出宜请而咨之坚因婆楼以招猛一见如旧友语及时事坚大悦自谓如德之遇孔明也防太史令康权言于生曰昨夜三月并出孛星入太微连东井自去月上旬沉隂不雨以至于今将有下人谋上之祸生怒以为妖言扑杀之夜对侍婢言曰阿法兄弟亦不可信明当除之婢以告坚及坚兄清河王法法与梁平老帅壮士潜入云龙门坚与吕婆楼帅麾下继进宿卫将士皆舍仗归坚生犹醉寐坚兵杀之坚以位让法法曰汝嫡嗣且贤宜立坚乃去帝号称大秦天王诛生幸臣董荣赵韶等三十余人大赦改元立子宏为太子法为丞相弟融为阳平公子丕为长乐公李威为左仆射吕婆楼为司校尉王猛为中书侍郎又以权翼为黄门侍郎薛讃为中书侍郎与猛并掌机宻融好文学明辩过人耳闻则诵目过不忘力敌百夫善骑射击刺少有令誉坚爱重之常与共议国事融经综内外刑政脩明荐才掦滞补益多丕亦有文武才干治民断狱皆亚于融威茍太后之姑子也生屡欲杀坚頼威营救得免威知王猛之贤常劝坚以国事任之坚谓猛曰李公知君犹鲍叔牙之知管仲也猛以兄事之】集览【孛星入太防春秋文十四年有星孛入于北斗注孛音佩嵇康音勃海字韵防注孛或作弗谷梁传曰孛之为言犹苐也范寗觧云刘何曰茀星乱臣之类言邪乱之臣将并弑其君也又有星孛于注见汉武帝元封元年太微注见汉景帝后三年扑杀投掷而击杀之也扑弼角反】质实【阳平郡名注见孝武帝太元九年长乐郡名注见秦二世二年信都李公谓李威也】
　　发明【以生之狂悖不道犹以弑书何哉商辛虐微子比干皆其庶兄非无贤德然而宁忍于絶祀竟不敢取而代之者守君臣之定分安义命之常理也苻坚夷狄固不足以责此然纲常所在未始以夷狄而遂泯纲目正名定罪归狱于坚所以杜弑杀之祸严万世之防也其虑深矣】
　　秋七月秦冀州牧张平降
　　【平故赵将据新兴鴈门西河太原上党上郡之地壁垒三百余夷夏十余万戸初降燕又降秦至是来降欲以中立自固】质实【新兴郡名注见孝武帝太元九年鴈门郡名注见秦王政三年西河郡名注见周威烈王二十三年太原郡名注见齐明帝建武三年上党郡名注见周赧王五十三年上郡注见秦王政三年】
　　八月立皇后何氏
　　【故散骑侍郎凖之女也礼如咸康而不贺】集览【礼如咸康成帝咸康二年立皇后杜氏帝临轩遣使备六礼逆之】质实【何凖潜人元之弟】
　　冬十一月燕徙都邺
　　【燕主儁梦赵主虎囓其臂乃发虎墓求尸不获购以百金得于东明观下僵而不腐儁数其残暴之罪而鞭之投于漳水】
　　秦王坚杀其兄东海公法
　　【秦太后茍氏游宣明台见东海公法之第门车马辐凑恐终不利于秦王坚乃与李威谋赐法死坚与法诀于东堂恸哭呕血封其子阳为东海公敷为清河公】质实【辐凑注见汉文帝五年清河县名注见汉安帝建元元年甘陵】
　　书法【杀法者茍太后李威也坚乃恸哭与诀于其首书坚何诛心也不书坚杀则挟诈者得以欺世矣】
　　发明【当坚行弑之时固尝以位逊法法辞而不取今乃恐其不利于己而杀之何哉且法既能辞其可取于位号未定之初岂复垂涎位号于己辞既定之后此则理之晓然者然法之死本出于太后茍氏之意今但归恶于坚何邪坚为一国之主大权在手茍知法不当死岂不能保而全之乃使之无辜受戮则是坚知而杀之也尙谁咎哉坚在五胡诚为白眉然弑君杀兄首书于册其本已不正矣他时虽欲克终尚可得乎】
　　秦以王猛为尚书左丞
　　【秦王坚行至尚书以文案不治免左丞程卓官以王猛代之举异才修废职课农桑恤困穷礼百神立学校旌节义继絶世秦民大悦】
　　燕作铜雀台质实【铜雀台注见懐帝永嘉六年】○以王彪之为左仆射
　　【戊午】二年【秦永兴二燕光寿二年】春正月秦王坚撃张平降之【秦王坚自将击平以邓羌为前锋军于汾上平使养子蚝御之蚝多力趫防能曵牛却走超越高城坚募人生致之邓羌禽之以献平众大溃乃降拜右将军以蚝为虎贲中郎将常置左右秦王称羌蚝皆万人敌】集览【蚝七吏反趫防趫丘妖反説文善縁木走之才谓防疾也广韵注善走也】质实【汾上注见汉献帝建安七年汾水】
　　秋七月以谢万监司豫等州军事
　　【防稽王昱欲以桓温弟云为豫州刺史仆射王彪之曰温居上流已割天下之半其弟复处西藩兵权萃于一门非深根固之宜也昱乃更以谢万代之王羲之与温牋曰谢万才流经通使主廊庙固是后来之秀今以之俯顺荒余则违才易务矣又遗万书曰以君迈徃不屑之韵而俯同羣辟诚难为意也然所谓通识正当随事行藏耳愿君每与士卒之下者同甘共苦则尽善矣万不能用】集览【羣辟羣僚百辟也书周官六服羣辟注辟必亦反】质实【谢万阳夏人安之弟】
　　秦大旱
　　【秦王坚减膳彻乐命后妃以下悉去罗纨开山泽之利息兵养民旱不为灾】
　　秦杀其特进樊世
　　【王猛日亲幸用事勲旧多疾之樊世本氐豪佐秦主健定闗中谓猛曰吾辈耕之君食之邪猛曰非徒使君耕之又将使君炊之世大怒曰要当悬汝头扵长安城门不然吾不处世猛以白坚坚曰必杀此老氐然后百寮可肃防世入言事与猛争论于坚前世欲起击猛坚怒斩之于是羣臣见猛皆屏息】集览【屏息屏必郢反蔽也息者气息从鼻出者也顔师古曰屏藏其气息言惧甚也】
　　书法【书杀何甚秦也樊世之死世称任贤不者或取焉纲目以杀书之所以存勲旧也】
　　燕击张平平复降燕○冬燕陷河南
　　【泰山太守诸葛攸攻燕东郡入武阳燕王儁遣大司马恪击之攸败走还泰山恪遂渡河畧地分置守宰儁欲遂经营秦晋令州郡校实见丁户留一丁余悉发为兵欲使歩卒满一百五十万期来春大集洛阳刘贵上书极陈百姓凋弊发兵非法必致土崩之变儁善之乃更令三五发兵以来冬集邺时燕调发繁数官司各遣使者道路旁午郡县苦之太尉封奕奏请非军期严急不得遣使自余赋发皆责成州郡从之】集览【见丁谓见在民丁也所谓丁者人寿百年为期一干十年则丁当四十彊壮之时故曰丁也又注见孝武帝太元十四年全丁半丁使者道路旁午索隐曰言使者之多也郑曰一纵一横谓之旁午汉霍光传使者旁午顔师古曰旁午分布也】质实【泰山郡名注见秦始皇二十八年东郡注见汉光武建武八年武阳县名注见汉献帝初平二年】
　　荀羡伐燕不克而还以郗昙督徐兖军事考异【军上漏州宇燕泰山太守贾坚屯山茌羡引兵击之坚所将才七百余人羡兵十倍坚叹曰吾自结髪志立功名而毎值穷阨岂非命邪与其屈辱而生不若守节而死乃开门直出羡兵四集禽之遂防山茌羡谓坚曰君父祖世为晋臣奈何背本不降坚曰晋自弃中华非吾叛也民既无主彊则托命既已事人安可改节吾束脩自立涉赵歴燕未尝易志君何悤悤相谓降乎羡怒执置雨中数日愤惋而卒燕青州刺史慕容尘遣司马悦明救泰山羡兵大败燕复取山茌燕主以坚子活为任城太守羡疾笃征还以郗昙督徐兖军镇下邳】集览【山茌县名即今东昌府茌平县茌山在县东北茌士之反字或作茬汉地理志泰山郡有茬县顔师古曰茬仕疑反或作淄东海为茬侯国束脩自立谓自检束脩饰而立身也汉延笃传吾自束脩以来注束脩谓束帯脩饰郑言论语曰谓年十五以上也又伏湛自行束脩讫无毁玷郗昙姓名也案史炤通鉴释文于汉献帝时郗虑注郗绮防反于晋元帝时郗鉴注郗丑之反有此差异未详唯大宋重脩广韵六脂内收此字注郗姓出高平此为可据】质实【一统志云山茌秦之县名属东郡汉改为茌平县治茌山之平地曰茌故以名县东汉属济北国三国魏属平原郡晋徙治聊城县界兴利镇北齐废入聊城唐复置寻省之金时刘豫复置元仍旧本朝因之属东昌府任城郡名注见汉明帝永平十三年】
　　燕使慕容垂守辽东
　　【燕吴王垂娶叚末柸女生子令寳叚氏才高性烈自以贵姓不尊事可足浑后后衘之中常侍湼浩希旨告叚氏为巫蛊欲以连汚垂收下廷尉考验终无挠辞故垂得免祸而叚氏竟死狱中出垂为平州刺史镇辽东垂以叚氏女弟为继室可足浑后黜之以其妹妻垂垂不悦由是益恶之】集览【可足浑代北三字姓前燕后燕之望姓也可音榼浑胡昆反】质实【平州注见秦王政三年右北平辽东郡名注同上年】
　　【己未】三年【秦甘露元燕光寿三年】春二月燕主宴羣臣于蒲池【初燕太子早死立其弟暐至是燕主儁宴羣臣语及周太子晋澘然流涕曰才子难得自景先之亡吾须髪中白卿等谓景先何如司徒长史李绩对曰献懐太子至孝聪敏沈毅疾防好学多艺谦恭好施儁曰卿誉之虽过然此儿在吾死无忧矣景茂何如时太子暐侍侧绩曰皇太子天资岐嶷然好游畋而乐丝竹此其所以为损也儁顾谓暐曰伯阳之言药石之惠也汝宜诫之暐甚不平】集览【周太子晋周灵王太子名晋字子乔故曰王子晋或曰王子乔道士浮丘公接而上嵩高山遂乗白鹤得仙而去澘然流涕诗大东篇澘然出涕注澘涕下貌音所奸反説文云澘涕流貌音山晏反涕音体景先太子之字岐嶷诗生民篇克岐克嶷注岐知意也嶷识也笺云岐岐然意有所知也其貌嶷嶷然有所识别也岐其宜反嶷鱼极反文公集曰岐嶷峻茂之状】质实【蒲池未详处所景茂太子暐表字伯阳李绩表字】
　　凉宋混诛张瓘
　　【张瓘猜忌苛虐专以爱憎为赏罚郎中殷郇谏之瓘曰虎生三日自能食肉不湏人教也由是人情不附宋混性忠鲠瓘惮之欲杀混因废凉王靓而代之混帅壮士奄入南城宣告诸营曰张瓘谋逆被太后令诛之瓘出战不胜与弟琚皆自杀混辅政请靓去王号复称凉州牧】
　　秦以王猛为京兆尹
　　【秦王坚以邓羌为御史中丞王猛领京兆尹彊太后弟德酗酒豪横掠人财货子女猛下车收德奏未及报已陈尸于市坚驰使赦之不及与羌同志疾恶纠案无所顾忌数旬之间权豪贵戚杀戮刑免者二十余人朝廷震栗奸猾屏气路不拾遗坚叹曰吾今始知天下之有法也】质实【京兆郡名注见汉武帝太初元年】
　　泰山太守诸葛攸伐燕败绩冬十月谢万郗昙复伐之昙病引还万众溃免为庶人
