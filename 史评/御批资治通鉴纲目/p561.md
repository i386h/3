<!-- { "loadSidebar": true } -->
　　【上既封泰山欲遍封五岳作奉天宫于嵩山之南监察御史里行李善感谏曰陛下封泰山告太平致群瑞与三皇五帝比隆矣数年不稔饿殍相望四夷交侵兵车岁驾陛下宜恭黙思道以禳灾谴更广营宫室劳役不休天下莫不失望上不纳自禇遂良韩瑗之死中外以言爲讳几二十年及善感始谏天下皆喜谓之鳯鸣朝阳上遣宦者沿江徙异竹所在纵暴荆州长史苏良嗣囚之上防切谏以爲致逺方异物烦扰道路恐非圣人爱人之意上手诏慰谕令弃竹江中】集览【监察御史里行李善感之官称太宗朝始有此名初马周起布衣诏令于监察御史里行后专以里行名官至武后时又置殿中里行鳯鸣朝阳诗卷阿篇鳯凰鸣矣于彼高冈梧桐生矣于彼朝阳笺云鳯凰鸣于山脊之上者居高视下观可集也喻贤者待礼乃行翔而后集尔雅释山曰山东曰朝阳注云旦即见日也故曰朝阳】质实【五岳张九韶曰山之尊者曰岳东岳曰泰山在济南府泰安州北五里南岳曰衡山在衡州府衡山县西三十里西岳曰华山在西安府华隂县南一十里北岳曰恒山在真定府曲阳县西北一百四十里中岳曰嵩山在河南府登封县北一十里奉天宫按一统志在河南府登封县嵩山南嵩山注见中宗嗣圣十二年恭黙思道商书説命篇文荆州注见汉献帝建安十三年南郡苏良嗣武功人世长之子】
　　零陵王明自杀
　　【初曹王明以太子贤党降封零陵王黔州安置至是都督谢祐希天后意逼使自杀上深惜之黔府官属皆坐免官祐后寝于平阁夜失其首及明子后爲天后所杀有司籍其家得祐首漆爲秽器题云谢祐乃知明子使刺客取之也】质实【零陵县名注见汉平帝元始五年黔州注见高祖武德三年】
　　召薛元超赴东都
　　【太子颇事游畋元超上防规谏上闻之遣使者慰劳召赴东都】
　　冬十月以刘景先同平章事○突厥骨笃禄防并州薛仁贵大破之
　　【突厥余党阿史那骨笃禄阿史得元珍等招集亡散据黒沙城反防并州代州都督薛仁贵将兵击之虏问唐大将爲谁应之曰薛仁贵虏曰吾闻仁贵流象州死久矣何绐我也仁贵免胄示之面虏相顾失色下马列拜稍稍引去仁贵因奋击大破之】质实【并州注见齐明帝建武三年代州注见秦王政三年鴈门象州注见显庆二年】
　　以娄师德爲河源军经畧副使
　　【吐蕃冦河源师德将兵击之于白水涧八战八防上以师德爲比部员外郎左骁骑郎将充使曰卿有文武材勿辞也】集览【比部比频脂反唐旧制天下金帛皆贮左藏比部覆其出入掌内外诸司公廨及勾覆钱物后尝改爲司计充使充经畧　副使也】
　　【癸未】道元年春二月突厥冦定州围单于都防府○李义琰致仕
　　【义琰改葬父母使其舅氏迁旧墓上闻之怒曰义琰倚势陵其舅家不可复知政事义琰不自安以疾求去许之范氏曰高宗责义琰当矣然已以谗杀其舅何以责臣下之薄于母党乎】
　　书法【义琰求退以上怒也其得书致仕何义琰正人也故纲目特予之】
　　崔知温卒
　　书法【凡卒不具官贬也唐诸臣卒不具官者四十而高宗之世十有三详太宗贞观三年当时之执政可知矣】
　　发明【纲目于人臣之卒或爵或不爵不惟足以见才品功业之高下亦足以见当时朝廷之盛衰姑以唐言之高祖朝二人杜伏威书呉王窦威不书爵太宗朝十有六人其不书爵者杜淹裴寂封伦三人而已岑文本不书爵而书代者之爵至高宗朝亦有十六人而书爵者五于五人之中其三则前朝旧臣张行成尉迟敬德禇遂良是也若高宗所用之人独张文瓘裴行俭而已何太宗朝书爵五如是之多而高宗朝如是之少耶夫武氏制朝大臣具位凡陈力就列者初无功绩之可纪故纲目于其卒也皆削其官以贬之尔不然纲目何独厚于房杜王魏诸公而独恶于姜恪阎立本来恒崔知温軰哉观者试思之】
　　○夏四月绥州歩落稽作乱讨平之
　　【歩落稽白铁余埋铜佛于地中久之草生其上绐乡人曰吾于此数见佛光集众掘地果得之因曰得见圣佛者百疾皆愈逺近赴之数年归信者众遂谋作乱据城平县称皇帝置百官遣右武卫将军程务挺与王方翼讨之擒铁余余党悉平】质实【绥州注见周显王三十五年雕隂歩落稽北狄种名注见梁武帝中大通三年城平县莫详处所或谓即升平县未知是否按升平县乃唐初所置属坊州宋熈寜初省爲镇故址在延安府宜君县西北二十五里】
　　五月突厥冦蔚州
　　【突厥阿史那骨笃禄等冦蔚州杀刺史李思俭丰州都督崔知辨将兵邀之爲虏所擒朝议欲废丰州司马唐休璟上言丰州阻河爲固居贼冲要自秦汉以来列爲郡县上宜耕牧贞观之末募人实之西北始安今废之则河濵之地复爲贼有灵夏等州人不安业非国家之利也乃止】质实【蔚州注见楚义帝元年代国丰州注见汉宣帝甘露二年唐休璟始平人灵夏二州名灵注见太宗贞观二十九年夏注见汉武帝元朔元年朔方】
　　秋七月诏以来年有事于嵩山冬十一月诏罢之【诏罢封嵩山上疾甚故也上苦头重不能视召侍医秦鸣鹤诊之请刺头出血可愈天后不欲上疾愈怒曰此可斩也乃欲于天子头刺血上曰但刺之未必不佳乃刺二穴上曰吾目似明矣后举手加额曰天赐也自负防百匹以赐鸣鹤】
　　书法【书诏罢之何讥也何讥封泰山非也封嵩山益非也以疾甚罢之则亦不足羙矣故三诏封嵩岱三罢之皆不书龙朔二年仪鳯元年调露元年于末也特书讥之然则太宗之罢封禅书星孛于太微此以疾甚罢则曷爲不书故十一月书罢之十二月书大防则其故可知矣】
　　诏太子监国以裴炎刘景先郭正一兼东宫平章事质实【东宫注见宋文帝元嘉二十七年】
　　书法【东宫有平章始见于此】
　　○十二月帝崩太子即位尊天后爲皇太后考证【提要当作太子哲即位】
　　【上疾甚夜召裴炎入受遗诏而崩遗诏太子即位军国大事有不决者兼取天后进止中宗即位尊天后爲皇太后政事咸取决焉】
　　书法【贺善賛曰高宗在位三十四年纲目书濮王开府书罪献鹰犬皆予之也自书武氏爲昭仪而后其可予者惟幸凉州不果行一事耳若其渎乱人伦委政房闼几贻宗社之祸可胜罪哉】
　　以刘仁轨爲左仆射裴炎爲中书令刘景先爲侍中【故事宰相于门下省议事谓之政事堂及裴炎迁中书令始迁政事堂于中书省】
　　郭正一罢








　　御批资治通鉴纲目卷四十一上
　　钦定四库全书
　　御批资治通鉴纲目卷四十一下
　　【甲申】中宗皇帝嗣圣元年【二月睿宗文明元年九月太后光宅元年】考异【按统系例曰簒贼谓簒位干统而不及传世者注云如汉之吕后王莽唐之武后据汉吕后称制每岁首分注髙皇后吕氏某年此当分注太后武氏光宅元年后凡分注年号皆当作太后武氏】
　　书法【于是太后以二月废帝立睿宗改元文明九月太后改元光宅不纪光宅黜武氏也曷爲不以文明大书不与武氏之得废立也故从唐鉴以嗣圣纪年而每岁书帝在某州】发明【昔范公祖禹修通鉴分职唐史着爲唐鉴一书取法春秋黜武氏之号系嗣圣之年而通鉴则本之唐史列武氏于本纪即以光宅纪元自后尽用武氏之号今纲目止以嗣圣纪年终武氏世是虽与范氏相出入要亦求其是而已夫中宗国之正统武氏无故废之甚至革命易姓无异莽操所爲然天下犹唐之天下武氏安得而絶之纲目系嗣圣而黜光宅所以扶三纲立人极示天下以正大之义使后世贼乱之徒无以自立于天下尔或曰吕后制朝何不系惠帝之年曰惠帝既没固无年之可纪况吕后又取他人子名爲惠帝子而立之故纲目但以两行分注纪吕氏之年已足见其非正统之意固不得与中宗尚在者爲比而得以系嗣圣之号也】
　　春正月立妃韦氏爲皇后○以韦宏敏同三品○二月太后废帝爲庐陵王立豫王旦考异【按统系例注簒贼事亦连书但每岁】
　　【首及有异事处一加其名据王莽岁首事冠其名下无异事连书者不冠以名此当书太后武氏废帝而其下以冯元常爲驩州刺史在温州大水葬干陵之下改元及服色官名在括州大水之下杀侍中裴炎在李孝逸击李敬业之下以崔詧韦方质同平章事在李景谌罢郭待举罢之下事各冠以武氏而削太后二字余无异事者并不必加武氏字后并仿此庶防与凡例不相戾也】
　　【中宗欲以后父韦贞爲侍中裴炎固争中宗怒曰我以天下与韦贞何不可而惜侍中邪炎惧白太后宻谋废立太后集百官于乾元殿勒兵宣令废中宗爲庐陵王中宗曰我何罪太后曰汝欲以天下与韦贞何得无罪乃幽于别所立豫王旦爲皇帝妃刘氏爲皇后永平王成器爲太子废太孙重照爲庶人改元文明旦居别殿不得有所预政事皆决于太后有飞骑十余人饮于坊曲一人言向知别无勲赏不若奉庐陵一人起告知座未散皆捕系羽林狱言者斩余皆绞告者除五品官告宻之端自此兴矣胡氏曰世观中宗之废者徃徃归咎武氏而不知事起裴炎也炎但知贞与政必与已分权不若倚后爲重而不爲唐室逺虑以启革命屠戮之祸罪不止于废君而已也】集览【坊曲街坊巷曲也巷一曰里曲者里之一曲如韦曲杜曲也东京梦华録东京平康巷一曰平康里自城北门而入东回三曲妓乐所居】质实【庐陵县名注见汉献帝建安三年豫王旦豫州名注见汉光武建武十九年汝南旦髙宗第八子永平王成器永平县名隋初所置属始安郡唐因之宋开寳中省入平乐县故址在平乐府城东北城器睿宗长子】
　　书法【不书迎旦入即位何据汉诸帝不予武氏之得废立也故自是帝书帝旦书豫王旦是祸也裴炎激之】
　　发明【裴炎白太后而谋废立然纲目止归恶太后者何也武氏包藏祸心窃窥神器已非一日纵使裴炎不爲此谋中宗亦必无久安之理故纲目深探本情直书太后而不及裴炎者亦所以原其实也】
　　太后以刘仁轨爲西京留守
　　【仁轨上防辞以衰老不堪居守囚陈吕后祸败之事以申规戒太后玺书慰谕之】质实【玺书注见汉光武建武三年吕氏祸败之事详见汉髙后八年】
　　发明【纲目凡统系于一者直书以其人爲某官是时中宗既废虽立豫王其实国政初无所预故每事必掲太后于上明天下事制于太后也然不黜之者社稷犹系乎唐而武氏犹爲唐之太后故也至他日革命则非矣纲目亦岂轻于絶人哉】
　　太后始御紫宸殿质实【紫宸殿注见宪宗元和十四年宣政】
　　【太后御武成殿皇帝帅王公以下上尊号自是太后常御紫宸殿施黪紫帐以视朝】
　　书法【曷爲不书临朝临朝常辞也书御紫宸殿则俨然帝矣】
　　太后以王徳眞爲侍中刘祎之同三品○三月太后杀故太子贤
　　【初太后命将军邱神勣诣巴州检校故太子贤宅以备外虞风使杀之至是神勣逼贤自杀太后乃归罪神勣贬之而追封贤爲雍王寻复以神勣爲金吾将军】质实【巴州注见梁武帝天监四年雍县名注见周显王入年】
　　夏四月太后迁帝于房州又迁于均州质实【房州注见汉献帝建安二十四年房陵均州注见晋元帝建武元年武当】○闰五月太后以武承嗣同三品○秋七月温州大水质实【温州注见汉恵帝三年东瓯】
　　【流四千余家】
