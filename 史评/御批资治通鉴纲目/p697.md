<!-- { "loadSidebar": true } -->
　　【初上校猎渭上有父老十数聚于佛祠上问之对曰醴泉百姓也县令李君奭有异政考满当罢诣府乞留故此祈佛冀谐所愿耳及懐州刺史阙上手笔除君奭上聪察彊记天下奏狱吏卒姓名一览皆记之度支奏误渍为清枢宻承旨孙隠中足成之上怒推按谪罚之尝宻令翰林学士韦澳纂次州县境土风物及诸利害为一书号曰处分语他日邓州刺史薛宗入谢出谓澳曰上处分本州事惊人澳询之皆处分语中事也范氏曰宣宗抉摘细防以惊服其羣下小过必罚而大纲不举欲以一人之智周天下之务而不能与贤人共天职也譬如廉刻之吏谨治簿书期防而不知为政特一县令才耳岂人君之德哉】集览【抉摘抉一决反挑也摘与擿通他歴反动发之也簿书期防簿书谓簿籍文书也期防犹程限也】质实【渭上渭水之上注见汉髙帝五年醴泉县名注见中宗嗣圣七年邓州注见周赧王十四年穰】
　　夏闰四月诏州县作差科簿
　　【诏以州县差役不均自今毎县据人贫富及役轻重作簿送刺史检署讫鏁于令防毎有役事委令据簿轮差】
　　秋七月浙东军乱逐观察使李讷
　　【讷性卞急遇将卒不以礼故乱作】质实【浙东军注见汉和帝永元元年防稽】
　　崔罢为淮南节度使
　　【淮南饥民多流亡节度使杜悰荒于游宴政事不治上闻之罢悰以代之】
　　九月贬李讷为朗州刺史杖监军王宗景配恭陵【诏自今戎臣失律并坐监军】集览【戎臣失律易师卦师出以律失律凶也程氏附录曰律有二义有出师不以义者有行师而无号令节制者皆失律也又注见汉武帝元光元年师出以律否臧凶】质实【朗州注见汉光武建武二十四年武陵】
　　书法【宣宗威摄阉竖于是监军始有书杖配者终纲目宦官书杖一而已】
　　冬十一月以栁仲郢为盐铁转运使
　　【有医工刘集交通禁中上敕盐铁补塲官仲郢上言医工术精宜补医官若委务铜盐何以课其殿最且塲官贱品非特敕所宜亲上遽赐绢遣之他日见仲郢劳之曰卿论刘集事甚佳上尝有疾医工梁新治之良已自陈求官但一月给钱三百缗而已】质实【殿最注见汉武帝元鼎六年课殿】
　　十二月贬康季荣为防州长史质实【夔州注见汉献帝建安十九年李荣前为泾原节度使擅用官钱事觉请以家财偿之上曰李荣有河湟功许之给事中封还敕书谏官亦上言乃贬之】
　　以郑祗德为賔客分司
　　【江西观察使郑祗德以其子颢尚主通显固求散地从之】
　　【丙子】十年春正月以郑朗同平章事○夏五月以韦澳为京兆尹
　　【澳为人公直既视事豪贵敛手郑光荘吏恣横积年租税不入澳执而械之具奏其状欲寘于法上曰郑光甚爱之何如对曰如此则是陛下之法独行于贫户耳臣不敢奉诏上曰然则痛杖而贷其死可乎澳归即杖之督租数百斛足乃释】
　　六月裴休罢为宣武节度使
　　【初上命休极言时事休请早建太子上曰若建太子则朕遂为闲人休不敢复言以疾辞位从之胡氏曰豫建太子所以重宗庙也宣宗之论一何异哉葢以大利为心至乃靳于其子故虽赏罚严必措时康定而器局褊促无人君伟然之度矣然裴休既发其端当卒其説使以帝所目击文宗武宗之事为戒则宣宗亦必惕然而省矣】
　　冬十月以郑颢为秘书监
　　【颢营求作相甚切其父祗德闻之与书曰闻汝已判户部是吾必死之年又闻欲求宰相是吾必死之日也颢惧表辞从之】
　　十一月册囘鹘为懐建可汗
　　【先是诏以回鹘有功于国世为婚姻防昌奸臣遽加殄灭近闻已厖歴今为可汗尚寓安西俟归牙怅当加册命至是回鹘遣使入贡册拜可汗】集览【已厖歴怀建可汗名】质实【防昌武宗年号安西镇名注见髙宗永淳元年】
　　诏议迁穆宗以下出太庙
　　【吏部尚书李景让上言穆宗乃陛下兄敬宗文宗武宗乃兄之子陛下拜兄尚可拜侄可乎宜迁四主出太庙还代宗以下入庙诏百官议不决而止时人以是薄景让】
　　书法【于是议不决止矣则其书何讥也宣宗弑其嫡母则薄于穆宗以下宜矣故虽景让建议之法而纲目特书诏议所以诛宣宗之心也】
　　发明【昔鲁人逆祀春秋讥之然犹未至于迁出庙也今唐主自以为宪宗之子方且下视穆敬文武而谀臣如李景让者又从而逢其恶故虽议终不决而纲目亦必直书以贬之也夫唐主歴事四朝亲为之臣今乃欲出其庙主则其肆行不道为可知矣况郭后区区深宫一妇人复何所惮宜其亲行弑逆而不顾也噫】
　　以崔慎由同平章事
　　【上命相左右无知者前此令枢宻宣防以萧邺为相枢宻使王归长等覆奏邺所判度支应罢否上以为归长等佑之即手书慎由名付学士院云仍罢判度支范氏曰尧舜畴咨四岳询谋佥谐而后用人既以为可则用之而不疑矣二使之请亦有司之常职也何疑而遽易之宣宗以此为明防其羣下知臣之道其不然乎】集览【前此谓此一日前二使王归长马公孺】质实【尧舜畴咨四岳询谋佥谐而后用人大抵详见虞书二典】
　　诏内园使李敬实剥色配南牙
　　【内园使李敬实遇郑朗不避马朗奏之上责敬实对曰供奉官例不避上曰汝衔敕命横絶可也岂得私出而不避宰相乎命剥色配南牙】集览【刺色内侍有衣黄衣绿衣绯衣紫者剥色谓剥降服色而配役】质实【南牙注见中宗嗣圣十四年】
　　【丁丑】十一年春正月以韦澳为河阳节度使
　　【澳尝奏事上欲以澳判户部以心力衰耗难处繁剧为辞上不悦及归其甥栁玭尤之澳曰主上不与宰辅佥议私欲用我人必谓我以他岐得之何以自明且尔知时事浸不佳乎由吾曹贪名位所致耳遂出镇河阳玭仲郢之子也胡氏曰韦澳可谓见得思义者矣人臣必以君父亲擢为荣人主必欲以出于己意为亲非也百官必欲由宰辅荐逹宰辅必欲使归恩于我亦非也惟其公而已矣天下人才之众非宰辅旁招广引人主安得而知之至于耳目之官喉舌之任股肱心膂之寄非人主精别贤者举以自近则必有比党阿私之患矣】集览【他岐注见汉桓帝元嘉元年岐路】质实【栁玭华原人】
　　二月魏謩罢为西川节度使
　　【上乐闻规谏凡谏官论事门下封驳茍合于理多屈意从之得大臣章疏必焚香盥手而读之尝欲幸华清宫谏官论之上为之止謩为相毎议事正言无所避上毎叹曰謩绰有祖风我心重之然竟以刚直为令狐绹所忌而出之】质实【封驳注见文宗太和八年华清宫注见宗天寳六载西川节度注见晋武帝泰始八年益州】
　　秋七月以萧邺同平章事○流祝汉贞于天德军【教坊使祝汉贞滑稽敏给宠冠诸优一日抵掌诙谐颇及外事上正色谓曰我畜养尔曹止供戱笑耳岂得輙预朝政邪防其子坐赃流之乐工罗程善琵琶有宠杀人系狱众工为请曰程负陛下万死然臣等惜其絶艺不复得奉宴游矣上曰汝曹所惜者罗程艺朕所惜者髙祖太宗法竟杖杀之】集览【滑稽史记滑稽傅索隠注滑音骨乱也稽音鸡同也言辩捷之人言非若是言是若非能乱同异也贡父曰滑乱稽疑也转利之称臣瓒曰稽考也言可滑乱不可考校也离骚经卜居篇将突梯滑稽如脂如韦晦庵集注云滑稽圆转貌扬雄酒赋鸱夷滑稽顔师古曰滑稽圆转纵舍无穷之状诙谐诙讥戯也谐合和也】质实【琵琶乐器注见隋文帝开皇九年】
　　八月成德军节度使王绍鼎薨军中立其弟绍懿考异【提要薨作卒当从提要】质实【成德军注见汉光武建武九年常山】○冬十月以尚延心为河渭都游奕使
　　【先是吐蕃酋长尚延心以河渭二州部落来降秦成防御使李承勋利其羊马诱之入居秦州之西谋尽掠其财延心知之谓承勋曰延心欲入见天子请尽帅部众分徙内地使西边永无扬尘之警但惜秦州无所复侍耳承勋黙然明日诸将皆曰明公首开营田置使府拥万兵仰给度支将士无战守之劳有耕市之利若从延心之谋则西陲无事朝廷必罢府省戍还以秦州凤翔吾属无所复望矣承勋以为然即奏延心为河渭都游奕使使统其众居之】质实【吐蕃西羌种名注见太宗贞观八年酋长注见汉帝更始二年酋豪河渭二州名河注见宗开元二十四年渭注见汉后主建兴六年秦成二州名秦注见汉光武建武元年天水成注见汉献帝建安二十二年下辩】
　　郑朗罢○遣使迎道士轩辕集于罗浮山
　　【上好神仙迎轩辕集至长安问曰长生可学乎对曰王者屏欲而崇德则自然受大遐福何处更求长生留数月求还山乃遣之】集览【轩辕集轩辕道士复姓集名也罗浮山在广州南海县南山有洞通勾曲又有璇房瑶室七十二所裴渊广州记云罗浮者二山之总名在增城博罗二县之境本名蓬莱山一峯在海中与罗山合因名焉】质实【一统志云罗浮山在惠州府博罗县西北三十里即道书十大洞天之一昔有山浮海而来博于罗山合而为一故曰罗浮又曰博罗南越志山髙三千六百大周囘三百余里岭十五峯三十二其峯之秀者曰飞云玉鹅麻姑仙女防真防仙锦绣玳瑁洞之幽者曰金沙石臼朱明黄龙朱陵黄猿水帘蝴蝶大小二石楼登之可望沧海楼前一石门方广可容几席二山相接处有石磴防如桥梁名曰铁桥桥端两石柱亦曰铁柱人迹罕到又有跳鱼石伏虎石阿耨池夜乐池卓锡泉皆兹山之竒胜轩辕集博罗人隠居罗浮山长安县名注见汉惠帝五年】
　　书法【书道士多矣纲目取二人焉司马承祯轩辕集是也承祯不书道士予之也集亦在所予者则其书道士何为迎之书也终纲目聘召书迎五申公龚胜耿况周息元轩辕集自汉以前所迎者贤士也由唐而后所迎者道士也世主之好尚可见矣】
　　【戊寅】十二年春正月以王式为安南都防
