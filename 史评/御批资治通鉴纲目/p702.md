<!-- { "loadSidebar": true } -->
　　【掠州县莫能御八月诏遣中使赦其罪部送归徐至湖南监军诱之使悉输其甲兵勋等谋曰吾軰罪大朝廷见赦虑縁道攻劫耳若至徐州必葅醢矣乃各以私财造甲兵旗帜招集亡命众至千人入淮南节度使令狐绹遣使慰之押牙李湘曰徐卒擅归势必为乱虽无敕令诛讨藩镇大臣当临事制宜髙邮岸峻而水深狭请将竒兵伏于其侧焚荻舟以塞其前以劲兵蹙其后可尽擒也纵之渡淮为患必大绹素懦怯曰彼在淮南不为暴聴其自过余非吾事也朝廷屡敕崔彦曾慰抚之彦曾遣使喻以敕意道路相望勋至徐城乃言于众曰吾軰擅归思见妻子耳今闻已有密敕下本军至则灭族与其自投网罗曷若相与戮力同心赴汤蹈火岂徒脱祸富贵可求也众皆呼跃称善遂于递中申状乞停尹戡等职任彦曾召诸将谋之皆曰戍兵猖狂若纵使入城必为逆乱不若乗其逺来疲弊发兵击之我逸彼劳往无不防彦曾乃命都虞候元密等将三千人讨勋戒以毋伤敕使仍命宿泗州出兵邀之密至任山顿兵不进思所以夺敕使之计欲俟贼入舘乃击之贼詷知之夜遁官军引退贼至符离宿州戍卒出战望风奔溃贼遂攻城陷之悉聚城中货财募兵得数千人勒兵乗城勋自称兵马留后官军至以为贼必固守但为攻取之计贼夜掠城中大船以载资粮顺流而下欲入江湖为盗明旦官军乃觉狼狈追之士卒皆未食比追及已饥乏贼陈隄外伏舟中夹攻之官军大败密及士卒死者殆千人其余皆降于贼无得还者贼知彭城无备还趣彭城彦曾始选城中丁壮为守备内外震恐无复固志或劝彦曾奔兖州彦曾怒曰吾为元帅城陷而死职也立斩言者贼至城陷囚彦曾杀尹戡等即日城中愿从者万余人勋召温庭皓使草表求节钺庭皓请还家草之明日来曰昨日欲一见妻子耳今谨来就死勋熟视笑曰书生敢尔不畏死邪庞勋能取徐州何患无人草表遂释之有周重者每以才畧自负为勋草表畧曰臣之军乃汉室兴王之地顷因节度使刑赏失中遂至廹逐陛下夺其节制剪灭一军或死或流寃横无数臣见利不失遇时不疑伏乞圣慈复赐旌节不然挥刄曳防诣阙非迟勋遣其将刘行及屯濠州李圆屯泗州梁丕屯宿州要害县镇悉缮完戍卒逺近群盗皆倍道归之行及引兵至涡口濠州刺史卢望回开门迎之泗州刺史杜慆完守备以待贼李圆至攻之不克初辛云京之孙谠寓居广陵喜任侠年五十不仕与慆有旧闻勋作乱诣泗州劝慆避之慆曰安平享其禄位危难弃其城池吾不为也誓与将士共死此城谠曰公能如是仆当与公同死乃还广陵与其家诀复如泗州时勋募人为兵人利于摽掠皆断鉏首而鋭之执以应募由是贼众日滋官军数不利贼遂破鱼台等县诏以康承训为行营都招讨使王宴权戴可师为南北靣招讨使大发诸道兵以之承训奏乞沙陁三部落使朱邪赤心帅以自随诏许之勋以李圆攻泗州乆不克遣其将吴迥代攻昼夜不息时敕使郭厚本将淮南兵千五百人救泗州至洪泽畏贼彊不敢进辛谠夜乗小舟潜度説厚本不聴而还贼攻益急谠复往説厚本乃许之淮南都将袁公弁曰贼势如此何暇救人谠拔劔欲击之厚本趋抱止之谠乃回望泗州恸哭终日士卒皆为之流涕厚本乃许分五百人与之谠帅以进击贼贼败走勋遣其将刘佶将精兵数千助迥刘行及遣将王宏立引兵防之十二月防都梁城据淮口漕驿路絶承训军新兴兵才万人以众寡不敌退屯宋州勋乃分遣其将南防舒庐北浸沂海破沭阳下蔡乌江巢县攻防滁州杀刺史髙锡望又防和州刺史崔雍引贼入城贼遂大掠泗州援絶粮尽谠夜帅敢死士十人执长柯斧乗小舟破贼水塞而出明旦贼以五千人追之谠力鬬三十余里乃得免至扬州见令狐绹至润州见杜审权审权乃遣兵二千人与淮南共输米五十斛盐五百斛以救泗州戴可师将兵三万渡淮转战而前恃胜不设备王宏立引兵数万奄至纵击官军大败可师及监军皆死勋自谓无敌于天下作露布散示诸寨乗胜围夀州掠诸道贡献商货益自骄日事游宴既而诸道兵大集于宋州勋始惧应募者益少勋乃驱人为兵敛富室及商旅财十取七八由是境内之民不聊生矣晏权兵数退衂朝廷以曹翔代之谠以浙西军至楚州贼水陆布兵鏁断淮流谠募敢死士数十人先以四舟乗风直进死战斧断其鏁帅众扬旗鼓噪而前贼见其势猛鋭避之遂得入城胡氏曰何以聚人曰财故省费节用恐穷竭而召祸也民无信不立故明约愼令恐欺诈而人携也徐卒所以叛者为崔彦曾失信而已彦曾所以失信者为军帑空虚而已自宣宗末年诸镇相继逐帅而叛言事者以谓藩镇减削衣粮以充贡献之所致况懿宗穷奢极侈所费不赀则敛财之方必又多岐州府调度仅足自给一有变故无以应之如徐州是也然则俭与信岂非为国之急务乎】集览【桂州注见秦始皇三十三年桂林佶其吉反递中递大计反驿递也所以传命符离汉地志沛郡符离县括地志云符离属徐州故汉竹邑城也今属宿州公弁弁蒲官反沭阳沭音述水出青州今海州沭阳县在沭水北下蔡注见五代周世宗显德三年乌江注见汉髙帝五年巢县注见秦二世二年居鄛退衂犹言败北也衂女六反人携携离也一曰贰心也多岐犹言多方也岐又路也字或作岐列子大道以多岐亡羊】正误【袁公弁今按公弁只当取冠弁之义音卞惟诗小弁音盘古注乐也韵书与般乐怠敖之般同未必取以命名】质实【髙邮汉之县名属广陵国晋属临淮郡宋属广陵郡隋属江都郡唐属扬州宋开寳中以县置髙邮军后罢军县属扬州元祐初复置军建炎中陞为承州绍兴末复为军元至元中置髙邮路后改为府属扬州路本朝初改为州以县省入属扬州府符离秦之县名属泗水郡汉属沛郡晋属沛国北齐属淮南郡唐因之宋于县置保静军元省入宿州本朝因之改属鳯阳府故城在宿州北二十五里鱼台唐之县名属兖州府五代唐属单州宋金因之元属济州至元初省入金乡后复置本朝初属徐州寻属济宁府后改属兖州府洪泽浦名在风阳府盱眙县北三十里旧名破釡涧都梁城在鳯阳府盱眙县东南五十里都梁山下隋焬帝常建都梁宫于此有故城存焉舒唐之州名属淮南道天寳初改为同安郡乾元初复为舒州五代时属杨吴后属南唐宋初仍为舒州后改为安庆军元改为安庆路本朝改为安庆府直京师庐隋之州名治合肥县大业初改庐江郡唐初为庐州天寳初复为庐江县乾元初复为庐州宋因之属淮南西路后改为本路安抚司治所元改为庐州路本朝改为庐州府直京师沭阳后周之县名隋属海州唐初属泗州后复属海州宋南渡没于金寻复归宋属海州元仍旧本朝因之改属淮安府滁州隋初所置治全椒县因滁水而名大业初州废以其地属江都郡唐初复置滁州天寳初改为永阳郡乾元初复为滁州宋因之属淮南东路元初改为滁州路后复为州扬州路本朝因之直京师】
　　是岁江淮旱蝗
　　【己丑】十年春正月同昌公主适右拾遗韦保衡考异【同上漏以字】
　　【公主郭淑妃之女上特爱之倾宫中珍玩以为资送赐第牕户皆饰以杂寳井栏药臼亦以金银为之赐钱五百万缗他物称是】
　　二月流杨收于驩州寻赐死质实【驩州一统志云在外夷安南国境内属乂安府未详沿革】
　　【初尚书右丞裴坦子娶收女资送甚盛器用饰以犀玉坦见之怒曰破我家矣立命坏之已而收竟以贿败】
　　康承训大败贼将王宏立于鹿塘质实【鹿塘寨名按一统志在开封府襄城县五十里】
　　【康承训将诸道兵七万余人屯柳子之西自新兴至鹿塘三十里壁垒相属徐贼防海州官军戍海州者断贼所过桥柱而弗殊仍伏兵以待之贼过桥崩苍黄散乱伏兵发尽殪之承训使朱邪赤心将沙陀三千骑为前锋防陈却敌十镇之兵服其骁勇承训数与贼战败之王宏立自矜淮口之防独将三万人夜袭鹿塘寨黎明围之自谓功在漏刻沙陀左右突围出入如飞贼纷扰移避沙陀纵骑蹂之贼遂大败官军蹙之溺死者不可胜计自鹿塘至襄城伏尸五十里斩首二万余级宏立走免时有敕诸军破贼得农民皆释之自是贼每与官军遇其驱掠之民先自溃】集览【襄城注见周赧王十五年弗殊殊絶也】
　　夏四月庞勋杀崔彦曾自称天册将军与官军战大败【康承训进与贼将姚周战一日数十合遂围柳子防大风四面纵火贼弃寨走沙陀以精骑邀之屠杀殆尽周奔宿州守将梁丕斩之勋闻之大惧议自将出战周重曰柳子地要兵精姚周勇敢有谋今一旦覆没危如累卵不若遂建大号悉兵四出决死力战杀崔彦曾以絶人望勋以为然杀彦曾庭皓等选丁壮得三万人给以精兵许佶等推勋为天册将军勋以父举直为大司马留守徐州或曰将军方耀兵威不可以父子之亲失上下之节乃令举直趋拜于庭勋据案而受之勋夜至丰击魏博军败之诸将宵溃勋约诸寨兵合五六万人乗胜攻柳子康承训设伏以待之贼兵先至者遇伏败走勋所将皆不战而溃承训命诸将急追之贼狼狈自相蹈借死者数万人勋走归彭城】质实【丰县名注见秦二世元年沛县】
　　马举救泗州杀贼将王宏立泗州围解
　　【辛谠复自泗州引骁勇四百人迎粮于扬润贼夹岸攻之转战百里乃得出至广陵舟载盐米二万石钱万三千缗还至斗山贼将帅众万余拒之于盱眙密布战舰以塞淮流又纵火船逆之谠命以长义托过自卯战及未官军不利谠命勇士乗小舟入贼舰旁战棚之下以枪揭火牛焚之贼遂溃走官军乃得入城马举将精兵三万救泗州分军三道度淮至中流大噪声闻数里贼大惊敛兵屯城西寨举就围之纵火烧栅贼众大败王宏立死吴迥退保徐城泗州之围始解】质实【泗州一统志云后周所置治宿预县隋改为下邳郡唐仍为泗州天宝初改临淮郡乾元初复为泗州五代宋元仍旧本朝因之以附郭临淮县省入改属鳯阳府斗山在鳯阳府盱眙县西南与都梁山相连枕当淮水之险峻】
　　六月陜民作乱逐观察使崔荛
　　【荛以器韵自矜不亲政事民诉旱荛指庭前树曰此尚有叶何旱之有杖之民怒逐之荛走渇求饮民以溺饮之】集览【溺饮之汉书溲溺师古注溺读曰尿小便也饮去声以饮饮之非自饮也】书法【书怀州民逐刺史矣不书作乱也于是书作乱逐观察使而风俗之败坏甚矣然则为其上者无贬乎为民父母而至于见逐不待贬而自见矣】
　　徐商罢以刘瞻同平章事○秋八月贼将张元稔以宿州降引兵进平徐州
