<!-- { "loadSidebar": true } -->
　　刘裕伐南燕六月及燕师战于临朐大破之遂围广固【刘裕抗表伐南燕朝议皆以为不可惟孟昶谢裕臧熹劝行裕以昶监南府事初苻氏之败王猛孙镇恶来奔骑射不能及人而有谋畧善果断喜论军国大事至是或荐于裕与语恱之因留宿明旦谓叅佐曰吾闻将门有将信然即以为中军叅军四月裕帅舟师自淮入泗五月至下邳留辎重步进至琅邪所过皆筑城留兵守之或谓裕曰燕人若塞大岘之险或坚壁清野大军深入不唯无功将不能自归奈何裕曰吾虑之熟矣鲜卑贪婪不知逺计进利虏获退惜禾苖谓我孤军逺入不能持久不进据临朐退守广固必不能守险清野敢为诸君保之南燕主超召羣臣防议公孙五楼曰呉兵轻果利在速战宜据大岘使不得入旷日延时沮其鋭气然后徐简精骑循海而南絶其粮道勅段晖帅兖州之众缘山东下腹背击之此上防也各命守宰依险自固校其资储余悉焚芟使敌无所得旬月之间可以坐制此中防也縦贼入岘出城逆战此下防也超曰今嵗星居齐以天道推之不战自克客主势殊以人事言之彼逺来疲势不能久奈何芟苗徙民先自蹙弱乎不如縦使入岘以精骑蹂之何忧不克桂林王镇曰陛下必以骑兵利平地者宜出岘逆战战而不胜犹可退守不宜縦敌入岘自弃险固也超不从镇出叹曰既不能逆战又不肯清野延敌入腹坐待攻围酷似刘璋矣超闻之怒收镇下狱裕过大岘燕兵不出裕举手指天喜形于色左右曰公未见敌而先喜何也裕曰兵已过险士有必死之志余粮栖畆人无匮乏之忧虏已入吾掌中矣六月裕至东莞超先遣五楼及段晖等将步骑五万屯临朐闻晋兵入岘自将步骑四万往就之裕以车四千乘为左右翼方轨徐进与燕兵战于临朐南日向昃胜负未决叅军胡藩言于裕曰燕悉兵出战临朐城中留守必寡愿以竒兵従间道取其城此韩信所以破赵也裕遣藩等潜师出燕兵后攻临朐声言轻兵自海道至遂克之超大惊单骑就晖于城南裕因纵兵奋击大败之斩晖等大将十余人乘胜逐北至广固克其大城超入保小城裕筑长围守之抚纳降附采防贤俊因齐地粮储停江淮漕运超遣张纲乞师于秦赦桂林王镇以为都督且问计焉镇曰百姓之心系于一人今陛下亲董六师奔败而还士民丧气闻秦自有内患恐不暇救人今散卒尚有数万宜悉出金帛以饵之更决一战若天命助我必能破敌如其不然死亦为美乐浪王恵曰晋军气势百倍我以败卒当之不亦难乎秦与我如唇齿也安得不来相救超従恵计复遣韩范如秦裕围城益急超请割地称藩不许秦王兴遣使谓裕曰今遣铁骑十万屯洛阳晋军不还当长驱而进矣裕谓其使者曰语汝姚兴我克燕之后息兵三年当取闗洛今能自送便可速来刘穆之闻裕言尤之曰此语不足威敌适足以怒之若广固未防羌冦奄至不审何以待之裕笑曰此正是兵机非卿所解夫兵贵神速彼若审能赴救必畏我知宁容先遣信命逆设此言是自张大之辞耳晋师不出为日久矣羌见伐齐殆将内惧自保不暇何能救人邪】集览【琅邪注见周赧王三十一年大岘山名其地险固在琅邪郡阳都县岘胡典反临朐东莞郡邑属青州今益都府临朐县朐音劬广固注见穆帝永和七年呉兵轻果左传楚兵轻窕注轻去声言不能持重也果敢也今嵗星居齐谓嵗星今在齐之分野注见帝奕太和五年越得岁酷似刘璋酷极甚也汉献帝时刘璋为益州牧刘备兵向雒城从事郑度谓璋曰刘备悬军袭我莫若驱巴西梓潼民内涪水以西其仓廪野谷一皆烧除请战勿许不过百日必成禽矣璋曰吾闻拒敌以安民未闻动民以避敌也雒城溃进围成都璋遂降东莞郡名本汉琅邪国邑后改为沂水县属沂州即今莒州沂水也莞音管左右翼旁引其车若鸟翼之为也太公六韬曰翼其两旁疾击其后方轨注见陈宣帝太建七年竒兵注见周赧王五十五年逐北注见周赧王三十一年乐浪注见汉武帝元封三年长驱而进犹言直进谓无御之者张大张去声自侈大也】质实【谢裕阳夏人朗弟允之子晦之从父淮水名注见汉后主延兴二年泗水名注见秦始皇二十八年一统志云大岘山名在青州府临朐县东南一百五里上有穆陵闗在焉贪婪注见汉章帝章和二年临朐县名注见宋营阳王景平元年桂林郡名注见秦始皇三十三年东莞古地名周为郓邑汉为东莞县属琅邪郡晋于此置东莞郡后魏改为新泰县隋初改曰东安县后于古盖城别置东安县而此县改名沂水唐宋属沂州金元属莒州本朝因之改属青州府韩信所以破赵事在汉王邦三年】
　　书法【南燕往年书冦宜伐也裕既表请矣书刘裕不书帅师何桓温再伐皆书帅师裕违众议而専行谋也故称将不称师止书刘裕盖将壹以功归之】
　　发明【晋氏无政藩镇往往専征前固已论之矣今刘裕平定南燕诚为隽功然抗表即行与桓温伐蜀无异故温之不臣不待废立而后见而裕之代晋亦不待簒弑而后知语曰天下有道则礼乐征伐自天子出天下无道则礼乐征伐自诸侯出观之纲目所书刘裕伐南燕之事而益信】
　　秋七月西秦复称王九月秦王兴伐夏夏王勃勃袭而败之
　　【秦王兴自将击夏至贰城遣将军姚详等分督租运夏王勃勃乘虚奄至秦兵大败初兴遣将军姚强帅步骑随韩范往救南燕至是追强兵还范叹曰天灭燕矣遂降于裕张纲亦为晋军所获裕将范循城升纲楼车使周城呼曰秦为刘勃勃所败无兵相救城中莫不失色纲复为裕造攻具尽诸竒巧南燕主超怒悬其母于城上支解之】质实【刘勃勃载记云赫连勃勃乃刘渊之族子故曰刘勃勃】
　　冬十月西秦以焦遗为太子太师
　　【西秦王干归以焦遗为太子太师与叅军国大谋谓炽磐曰焦生非特名儒乃王佐才也汝事之当如事吾炽磐拜遗于牀下遗子华至孝干归欲以女妻之辞曰娶妻者欲与之共事二亲也今以王姬下嫁蓬茅之士臣惧其阙于中馈也干归曰卿之所行古人之事孤女不足以强卿乃以为尚书郎】集览【王姬犹言公主也左传晋平公以同姓四人备嫔御郑子产聘晋言于叔向曰今君内实有四姬焉盖指其不别同姓之丑非目贱妾为姬也后世乃以目贱人战国防曰幸姬如姬汉史曰诸姬薄姬爱姬释者皆不辩其为同姓如淳曰姬音怡臣瓒曰汉内官也秩比二千石位倢伃下惟顔师古谓汉内官无姬职姬者周姓贵于众国之女故妇人美号皆称姬宋徽宗大观间公主易号曰帝姬贵之也世例以目妾岂反贱乎惧其阙于中馈谓恐不居中主馈阙事亲之礼也易家人六二无攸遂在中馈贞吉伊川传曰人之处家在骨肉父子之间大率以情胜理以恩夺义唯刚立之人则能不以私爱失正理况柔弱之人其能胜妻子之情乎如二之才若为妇人之道则其正也以柔顺处中正妇人之道也故在中馈则得其正而吉也妇人居中而主馈者也故云中馈】
　　燕弑其君云冯防自立为天王
　　【北燕王云自以无功徳而居位内懐危惧常畜养壮士以为腹心爪牙宠臣离班桃仁専典禁衞赏赐巨万衣食起居皆与之同而班仁志愿无厌犹有怨憾至是杀云冯防升门观变帐下共斩班仁防遂即天王位以其弟范阳公素弗録尚书事素弗少任侠放荡尝请婚于尚书左丞韩业业拒之及为宰辅待业尤厚好申防旧门谦恭俭约以身率下百僚惮之论者美其有宰相之度】质实【范阳郡名注见汉帝更始二年涿郡】
　　书法【弑君者离班桃仁也不书主名何君无道也故冯防讨斩之不书】
　　魏清河王绍弑其君珪齐王嗣讨绍杀之而自立考异【杀当作诛】考证【谨按拓防绍以其母氏一言遽行弑逆齐王闻变救之不及讨得罪人而诛之今观诸本误书曰杀如燕慕容防秦姚弼姚愔作乱既皆曰伏诛况道武身死于其臣子之手乎考之凡例叅以列国故曰杀当作诛】
　　【魏主珪将立齐王嗣为太子魏故事凡立嗣子辄先杀其母乃赐嗣母刘贵人死召嗣谕之嗣性孝哀泣不自胜珪怒嗣还舍日夜号泣珪复召之左右曰上怒甚入将不测不如且避之嗣乃逃匿于外惟帐下车路头王洛儿随之初珪见贺太后之妺美请纳之太后曰不可是过美必有不善且已有夫不可夺也珪密令人杀其夫而纳之生清河王绍绍凶狠无赖好轻游里巷刼剥行人以为乐珪尝倒悬井中埀死乃出之至是谴责贺夫人将杀之未决夫人密使告绍曰何以救我绍年十六夜与宦者宫人通谋逾垣入宫弑珪大出布帛赐王公已下崔宏独不受嗣闻变遣洛儿夜入平城告将军安同等众翕然响应争出奉迎衞士执绍送嗣嗣并贺氏及为内应者皆脔食之乃卽位諡珪曰宣武庙号烈祖公卿先罢归第者悉召用之诏长孙嵩与安同奚斤崔宏等八人坐止车门右共听时政时人谓之八公又以尚书燕凤逮事仆翼犍使与都坐大官封懿等入侍讲论出议政事以洛儿路头为散骑常侍常问旧臣为先帝所亲信者为谁洛儿言李先因召问先卿以何才何功为先帝所知对曰臣不才无功但以忠直为先帝所知耳乃令常宿于内以备顾问】集览【车门右公车府门之右也注见汉文帝三年公车令】正误【坐止车门右今按止车门三字门名言坐于止车门之右也集览以为公东府门非也】质实【清河郡名注见义熈十三年平城县名注见汉髙帝七年】
　　书法【魏道武自迁平城首书遣使循行郡国可谓有防民之心既称皇帝即书置五经博士可谓知经国之本又书制冠服定官品亦庶乎日不暇给规模宏逺者矣光啓后人庙号太祖宜哉而惑于方士以误其身则不知学之过也○凡书自立簒辞也齐王嗣宜立者也则其书自立何惟嫡故无嫌也是故齐王嗣嫡子也书讨书自立是年西秦炽磐世子也书讨书自立义熈七年唯无嫌故也非嫡也则嫌不书自立矣故武陵王骏书讨劭矣必书宋人立骏文帝元嘉三十年均王友贞书讨贼矣止书友贞立于大梁五代癸酉年梁此而书自则疑于簒矣友贞有兄友文】发明【呜呼有父之亲有君之尊而乃敢于弑逆此天理之大变人情所深骇者也拓防虽夷狄若头曼冒顿然而进于中国已不纯乎狄矣昔先儒于春秋商臣之事谓考于传之所载可以见其所由致之渐盖以为案经为断尔今纲目之比春秋则犹经也而分注则犹也考之分注珪始因贺氏之美杀其夫而纳之既而生绍则大本已不正矣绍之肆逆得非余恶之所钟乎夫杀人而纳其妻为之妻者茍有人心焉宜于此焉变矣况又以其子之故将欲杀之则是速之使乱也故夫以天道言则善恶之报捷如影响不可诬也以人事言则处置之缪祸变之来不可忽也纲目书此其亦使后人推考而谨于善恶之积也夫其亦使后人警戒而审于处置之际也夫吁】
　　十二月太白犯虚危
　　【南燕灵防令张光劝南燕王出降超手杀之】质实【灵台令事物纪原云唐乾元初改太史为司天监掌天文歴数风云气色其小史有灵台令又注见齐武帝永明十年】
　　【庚戌】六年【秦始十二魏永兴二年○是歳南燕亡大二小六凡八僣国】春正月魏伐柔然质实【柔然北狄国名注见孝武帝太元十二年】
　　书法【魏始加柔然书击详孝武帝太元十六年此书伐何始进魏也于是魏既再世渐变华风故进之也】
