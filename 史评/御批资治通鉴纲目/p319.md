<!-- { "loadSidebar": true } -->
　　【太妃薨于琅邪第帝就第治防诏防稽王昱总内外众务帝欲为太妃服三年仆射江虨啓于礼应服缌麻帝犹欲服朞虨曰厌屈私情所以上严祖考乃服缌麻】集览【虨逋闲反缌麻其制三月记防服小记曰三月之防一时也又注见齐武帝永明五年服朞朞服象歳之一周厌屈私情厌一妾反又于艶反厌降屈抑也胡致堂曰礼曰为人后者为其父母降此正礼也后世或致隆于所生服齐衰不杖朞而反蒙不孝之讥今哀帝抑制私情从规谏而就正礼遂服缌麻可为后世法矣】质实【江虨陈留圉人统之子】
　　书法【书薨何帝母也纲目自战国分王外其书薨者非不成君废帝废后则諡为帝为后者也不然则帝母也有功公主也非是无薨道矣唐防昌以后方镇大臣有书薨者误也】
　　夏五月加桓温大司马都督中外诸军録尚书事【温以王坦之为长史坦之述之子也又以郗超为参军王珣为主簿毎事必与二人谋之府中为之语曰髯参军短主簿能令公喜能令公怒温气槩髙迈罕有所推与超言常自谓不能测倾身待之超亦深自结纳珣导之孙也与谢皆为温掾温俱重之曰谢掾年四十必拥旄仗节王掾当作黒头公皆未易才也安兄奕之子也】质实【王坦之晋阳人郗超髙平人愔之子王珣琅邪临沂人谢防稽人安之侄】
　　秋八月有星孛于角亢○凉张天锡弑其君靓而自立考证【自立当作代之】
　　【张靓庶母郭氏以张天锡与政与大臣谋诛之事泄天锡皆杀之遂弑靓自称凉州牧西平公时年十六遣司马奉章诣建康请命】
　　汝南太守朱斌袭燕许昌克之质实【汝南郡名注见汉光武建武十九年许昌县名注见汉献帝兴平元年】
　　【甲子】二年【秦甘露六燕建熈五年○凉西平悼公张天锡元年】春二月燕慕容评畧地河南质实【河南郡名注见汉武帝元朔二年】○三月大阅戸口令所在土断集览【土断注见武帝太康六年】
　　【谓之庚戍制】
　　帝寝疾皇太后临朝摄政
　　【帝信方士言断谷饵药以求长生侍中髙崧諌不听寻以药发不能亲万机太后复摄政】集览【断谷犹言辟谷也注见宋主义符景平元年】
　　书法【汉殇邓太后桓梁太后再临朝皆书犹魏冯氏胡氏唐武氏再临朝皆书复此亦再临朝者也其不书犹与复何非禇太后意也禇太后凡三临朝皆非其意故纲目无讥焉临朝若禇太后可矣特书摄太后谦也】
　　夏四月燕陷许昌汝南陈郡
　　【燕李洪败晋兵于悬瓠汝南太守朱斌犇寿春陈郡太守朱辅退保彭城大司马温遣袁真等御之温帅舟师屯合肥燕人遂拔许昌汝南陈郡遣将军慕容尘屯许昌】集览【悬瓠县名也属汝南又注见梁武帝太清元年】质实【夀春县名注见秦王政六年陈郡注见周赧王三十七年陈彭城郡名注见秦始皇二十八年合肥县名注见汉灵帝中平五年】
　　五月以王述为尚书令
　　【述毎受职不为虚譲其所辞必于不受及为尚书令子坦之白述故事当譲述曰汝谓我不堪邪曰非也但克譲自美事耳述曰既谓堪之何为复譲人言汝胜我定不及也】
　　加大司马温扬州牧
　　【时召温入参朝政辞不至】
　　六月秦以张天锡为西平公质实【西平郡名注见汉宣帝元康四年湟中】秋七月大司马温城赭圻
　　【诏复徴温入朝温至赭圻诏止之温遂城赭圻居之固辞内录遥领扬州牧】集览【赭圻史炤曰地名也在姑孰】质实【一统志云赭圻城名在太平府繁昌县西南一十二里晋哀帝召桓温入朝至赭圻有诏止温温遂筑城居于此处梁南陵县尝治赭圻隋唐以来为镇戍土俗至今犹称故县城扬州注见汉献帝兴平二年金陵】
　　书法【城不书必闗要而后书赭圻耳书城何温伉也故城未有书其人者斥大司马温城罪之也是故桓温擅城赭圻则斥书大司马温是年知诰擅营宫城则斥书吴徐知诰五代癸巳年皆罪其专也】
　　秦苻腾谋反伏诛
　　【秦汝南公腾秦王生之弟也以谋反诛时生弟犹有五人王猛曰不去五公终必为患坚不从】质实【汝南郡名注见汉光武建武十九年王猛剧人】
　　燕徙其宗庙百官于邺质实【邺县名注见汉献帝建安十五年】○燕陷河南诸城
　　【太宰恪将取洛阳先遣人招纳士民远近诸坞皆归之乃使悦希军盟津孙兴军成臯初沈充之子劲以其父死于逆乱志欲立功以雪旧耻年三十余以刑家不得仕及燕人逼洛阳陈祐守之兵不过二千劲自表求配祐効力诏补长史令自募壮士得千余人以行屡以少击众摧破燕军而洛阳粮尽援絶祐自度不能守乃以救许昌为名留劲以五百人守之劲喜曰吾志欲致命今得之矣悦希引兵畧河南诸城尽取之】集览【盟津即孟津也注见汉帝更始二年成臯注见秦荘防王元年】质实【沈劲吴兴人父死于逆乱事在明帝太宁二年】
　　秦平阳公融等降爵为侯
　　【秦王坚命公国各置三卿并余官皆听自采辟独为置郎中令富商赵掇等车服僣侈诸公竞引以为卿坚乃诏有司推检辟召非其人者自今国官皆委之铨衡非命士不得乘马工商皁不得服金银锦绣犯者弃市于是五公降爵为侯】集览【铨衡铨量衡平也所以量度人物而为之平也】质实【平阳郡名注见周威烈王二十三年】
　　【乙丑】三年【秦建元元燕建熈六年】春正月皇后王氏崩
　　书法【晋后书塟矣此则曷为不书是春帝崩塟安平陵因以合塟矣】
　　○刘卫辰复叛代代王什翼犍击走之
　　【代王什翼犍性寛厚郎中令许谦盗绢二匹知而匿之谓左长史燕凤曰吾不忍视谦之面卿慎勿泄若谦慙而自杀是吾以财杀士也尝讨西部叛者流矢中目既而获射者羣臣欲脔割之什翼犍曰彼各为其主闘耳何罪遂释之】
　　大司马温移镇姑孰以弟豁监荆扬等州军事质实【姑孰县名注见明帝太寕元年】
　　书法【书移镇书以弟专辞也】
　　○三月帝崩琅邪王弈即位
　　【帝崩无嗣皇太后诏以弈承大统】
　　燕陷洛阳将军沈劲死之
　　【燕太宰恪及吴王垂共攻洛阳恪谓诸将曰卿等常患吾不攻今洛阳城髙而兵弱勿畏也乃攻克之执沈劲劲神气自若恪将宥之将军慕舆防曰劲虽竒士观其志度终不为人用遂杀之恪畧地至崤渑闗中大震秦王坚自将屯陜城以备之燕以慕容筑镇金墉吴王垂镇鲁阳恪还邺谓僚属曰吾前平广固不能济辟闾蔚今定洛阳使沈劲为戮虽皆非本情实有愧于四海朝廷嘉劲之忠赠东阳太守司马公曰沈劲耻父之恶致死以涤之变凶逆之族为忠义之门可谓能为子矣○恪为将不事威严专用防信抚士卒务综大要不为苛令使人人得便安平时营中寛纵似若可犯然警备严宻敌至莫能近故未尝败】集览【陕城汉地志农有陜县今陜州治不能济辟闾蔚穆帝永和十二年慕容恪攻段龛龛之友辟闾蔚被创恪闻其贤而求之则已死矣是不能济也】质实【崤渑山水名注见汉献帝建安十年金墉城名注见魏元帝咸熈二年陕城注见周显王四十五年陜鲁城县名注见汉献帝初平元年广固城名注见穆帝永和六年一统志云东阳三国吴之郡名治长山县晋属扬州刘宋属东扬州梁改置金华郡陈兼置缙州隋初废缙州改金华郡以地属吴州寻又置婺州治吴寕县大业初废州复为东阳郡治金华县唐初复为婺州天寳初又改东阳郡乾元初复为婺州五代晋时改为武胜军宋仍改为婺州淳化初改军曰保宁淛东路元复置婺州路国朝改为金华府浙江道】
　　葬安平陵质实【一统志云安平陵在应天府上元县境内】○夏四月燕以阳骛为太尉
　　【骛歴事四朝年耆望重自太宰恪以下皆拜之而骛谦恭谨厚过于少时戒束子孙虽朱紫罗列无敢违犯其法度者】
　　六月益州刺史周抚卒
　　【抚在益州三十余年甚有威惠诏以其子楚代之】
　　秋七月防稽王昱为琅邪王考异【提要防上有徙字】考证【当作更立防稽王昱为琅邪王固譲不受○谨按凡例更立曰更立是时昱固譲不受称防稽王故当补书固譲不受以着其实】
　　【昱固譲卒自称防稽王】
　　立皇后庾氏
　　【后冰之女也】
　　匈奴曹毂刘卫辰叛秦秦击降之○冬十一月梁州刺史司马勲反围成都大司马温遣江夏相朱序救之【勲为政暴酷治中别驾言语忤意即于坐斩之常有据蜀之志惮周抚不敢发及抚卒遂举兵反自号成都王引兵入劒阁围成都温表序为征讨都防以救之】质实【江夏郡名注见汉献帝建安十三年朱序义阳平氏人剑阁注见汉后主炎兴元年】
　　以王彪之为仆射
　　【丙寅】帝弈太和元年【秦建元二燕建熈七年】
　　书法【帝废为海西公矣史以海西公书此其书曰帝弈何弈即帝位六年矣不予温之得废之也然则曷为名之孝武即位十四年而后海西公以薨书既无帝諡不称其名则将何称此纲目之变例也以为失国名之则过矣不可称废帝乎称废帝是予其废之也】
　　发明【此海西公也何以书帝弈不予桓温之废也夫帝者有天下之称太和承统前朝在位初无失徳温何得而废之故书帝弈则见不失为帝之尊而不书海西公则见温不得而封之也然则何以名之夫诸侯不生名失地则名帝虽无罪见废然尊居九五擅一国之名宠汤以七十里文王以百里尚能为政于天下帝在位六年固无显过而徳亦蔑闻遂使强臣废之易于反掌故纲目比之失地之君又以戒人君不可不自强于善尔书法若此岂不哉】
　　夏五月皇后庾氏崩○朱序及益州刺史周楚击司马勲斩之考异【据上书勲反击当作讨斩当作诛】质实【周楚浔阳人抚之子】○代王什翼犍遣使入贡于秦○秋七月葬孝皇后○秦防荆州掠万余戸而还○冬十月以防稽王昱为丞相録尚书事加殊礼
　　【入朝不趋賛拜不名劒履上殿】
　　书法【殊礼何入朝不趋賛拜不名劒履上殿是也纲目备书者四惟萧何得书赐畧之称殊礼者四惟梁冀防稽王书加余皆僣而已矣详汉髙帝六年】
　　燕防兖州陷鲁髙平数郡质实【兖州注见周安王五年濮阳鲁郡名注见汉献帝兴平二年兖州一统志云髙平地名即古徐州之域春秋时属鲁国属宋秦属砀郡汉属山阳郡晋为髙平国及任城国地刘宋属济北郡后魏置济州于碻磝城隋改为济北郡唐初复为济州后废之五代周复置济州治钜野金徙治任城元初还治钜野后陞为济寕路而于任城置济州至正中省济州而徙路治任城本朝初改路为府后改府为州以任城县省入属兖州府】○南阳督护赵亿以宛城叛燕遣赵盘戍之质实【宛城注见周赧王十七年宛】
　　【丁夘】二年【秦建元三燕建熈八年】春二月燕太宰慕容恪卒
　　【恪疾病燕王暐亲视之问以后事恪曰吴王垂文武兼资管萧之亚若任以政国家可安不然秦晋必有窥窬之计言终而卒】质实【管萧谓齐之管仲汉之萧何】
　　书法【恪卒而闚国者至矣纲目聨书之所以戒也纲目卒僣国臣二十一详晋懐帝永嘉二年于恪卒尤深惜之】
　　匈奴曹毂遣使如燕
