<!-- { "loadSidebar": true } -->
　　【咏为湘东太守不出算缗呉主斩之狥首诸郡浚为会稽太守公清有政绩值郡旱饥表求赈贷呉主以为收私恩遣使枭首睦微有所諌呉主以刀镮撞杀之身无完肌】集览【算缗注见汉武帝元狩四年率缗钱二十而一算】质实【湘东郡名注见宋文帝元嘉十五年衡阳会稽郡名注见汉和帝永元元年】
　　冬十月晋加羊祜征南大将军
　　【祜上疏请伐呉曰期运虽天所授而功业必因人而成不一大举扫灭则兵役无时得息也夫谋之虽多决之欲独凡以险阻得全者谓其势均力敌耳若轻重不齐彊弱异势虽有险阻不可保也蜀之为国皆云一夫荷防千人莫当及进兵之日曽无藩篱之限乘胜席卷径至成都汉中诸城皆乌栖而不敢出诚以力不足以相抗也今江淮之险不如剑阁孙皓之暴过于刘禅呉人之困甚于巴蜀而大晋兵力盛于徃时而不于此际平一四海而更阻兵相守使天下困于征伐经历盛衰不可长久也今若引梁益之兵水陆俱下荆楚之众进临江陵平南豫州直指夏口徐扬青兖并会秣陵以一隅之呉当天下之众势分形散所备皆急一处倾壊则上下震荡虽有智者不能为呉谋矣呉缘江为国东西数千里所敌者大无有宁息孙皓恣虐将疑士困平日犹懐去就兵临必有应者兼其俗急速不能持久弓弩防楯不如中国惟有水战是其所便一入其境则长江非复所保还趣城池去长入短非吾敌也晋主深纳之议者多有不同贾充荀朂冯紞尤以为不可祜叹曰犬下不如意事十常居七八天与不取岂非更事者恨于后时哉惟杜预及中书令张华与晋主意合賛成其计】集览【秣陵注见汉献帝兴平二年】质实【梁益二州名梁注见周赧王四年汉中益注见泰始八年】
　　晋立后杨氏以后父骏为车骑将军
　　【晋主初聘后后叔父珧上表曰自古一门二后未有能全其宗者乞藏此表于宗庙异日得以免祸晋主许之竟立后而以骏为将军封侯尚书褚防郭奕皆表骏小噐不可任社稷之重晋主不从骏骄傲自得镇军胡奋谓曰卿恃女更益豪邪历观前世与天家婚未有不灭门者但早晚事耳】集览【珧余招反防力灼反奕庆益反天家天子之称也义取三王家天下蔡邕独断曰天家百官小吏之所称天子无外以天下为家故称天家亲近侍从官称大家】质实【杨骏农人郭奕阳曲人】
　　【丁晋咸宁三年酉呉天纪元年】春正月朔日食○三月晋讨树机能破之降诸胡二十万口考异【此亦误书讨五年书马隆讨树机能亦误】考证【讨当作击】○秋七月有星孛于紫宫○晋诏遣诸王就国封功臣为公侯
　　【卫将军杨珧等建议以为古者封建诸侯所以藩卫王室今诸王公皆在京师非扞城之义又异姓诸将居邉宜参以亲戚晋主乃诏诸王各以户邑多少为三等大国置三军五千人次国二军三千人小国一军一千一百人诸王为都督者各徙其国使相近八月徙亮为汝南王督豫州伦为赵王督邺城辅为太原王监并州伷在徐州徙封琅邪骏在关中徙封扶风又徙颙为河间王东为南阳王其无官者皆遣就国诸王公恋京师皆涕泣而去又封皇子玮允该遐皆为王其异姓之臣有大功者皆封郡公郡侯○羊祜封南城郡侯固辞不受祜每拜官爵多避让诚心素着故特见申于分列之外歴事二世职典枢要凡谋议皆焚其草世莫得闻所进逹之人皆不知所由尝曰拜官公朝谢恩私门吾所不取也】集览【扞城注见周显王二十三年干城分列分音扶问反】
　　晋大水○冬十二月吴人袭晋江夏汝南大畧而还【呉人袭晋江夏汝南畧千余家晋主遣侍臣诘羊祜不追讨之意并欲移荆州祜曰江夏去襄阳八百里比知贼问去已经日歩军安能追之劳师以免责非臣志也昔魏武帝置都督类皆与州相近以兵势好合恶离故也疆塲之间一彼一此镇守而已若輙徙州贼出无常亦未知州之所宜据也】质实【江夏郡名注见唐僖宗干符四年汝南郡名注见汉光武建武十九年】
　　吴司直中郎将张俶伏诛
　　【呉主以俶多所譛白甚见宠任俶表置弹射二十人专紏司不法于是吏民各以爱憎互相告讦狱犴盈溢至是俶奸利事发车裂之】集览【狱犴犴夲作豻音岸胡地野犬也犬所以守故谓狱为豻后汉崔骃传狱犴填满注乡亭之系曰犴朝廷曰狱案犴通作岸诗小宛篇宜岸宜狱注岸讼也】书法【俶以善譛取宠至是以奸利事诛则罪人也故孙皓自即位至今凡九书杀惟张俶以伏诛书纲目之疾谗说严矣】
　　发明【奸回之人得志乱世然亦未必能免孙皓淫虐而张俶以谗譛用可谓卉之春而稼之秋矣未几亦以诛死纲目书之其亦警戒小人也欤】
　　索头拓跋力微死
　　【卫瓘遣拓跂沙漠汗归国诸部大人共譛而杀之力微以忧卒时年一百四子悉禄立其国遂衰初幽并二州皆与鲜卑接东有务桓西有力微多为邉患瓘宻以计间之务桓降而力防死朝廷嘉瓘功封其弟为亭侯】质实【幽州注见唐高祖武徳四年并州注见晋愍帝建兴四年鲜卑国名注见梁武帝大同十年突厥亭县名未详处所】
　　【戊晋咸宁四年戌呉天纪二年】春正月朔日食○夏六月晋羊祜入朝【祜以病求入朝既至晋王命乘辇入殿不拜而坐祜靣陈伐呉之计晋主善之以祜病不宜数入更遣张华就问筹防祜曰孙皓虐已甚于今可不战而克若皓没更立令主虽有百万之众长江未可窥也华深然之祜曰成吾志者子也晋主欲使祜卧防诸军祜曰取呉不必臣行但既平之后当劳圣虑耳功名之际臣不敢居若事了当有所付授愿审择其人也】
　　秋晋大水螟
　　【诏以水灾问主者何以佐百姓杜预上疏以为今者水灾东南尢剧宜敕兖豫等州留汉氏旧陂以蓄水余皆决沥令饥者得鱼菜螺蜯之饶此目下日给之益也水去之后填淤之田畆取数钟此又明年之益也典牧种牛有四万五千余头可给民使耕种责其租税此又数年以后之益也晋主从之民頼其利预在尚书七年损益庶政不可胜数时人谓之杜武库言其无所不有也】集览【螺蜯螺亦蜯属也蜯与蚌同蜃属说文蛤也填淤填塞也淤依据反说文淀滓浊泥也字或作又通作阏史记河渠书填阏之水】
　　书法【终纲目书螟五详汉武帝元光五年舍是无书者矣史失之也】
　　吴杀其中书令张尚
　　【呉主忌胜已者尚为人辩防谈论每出其表呉主积以致恨后问孤饮酒可以方谁尚曰陛下有百觚之量呉主曰尚知孔子不王而以孤方之因发怒杀之】集览【百觚觚乡饮酒之爵也受三升又韩诗外传一升曰觚觚之义寡也饮常寡少也】正误【百觚今按孔丛子平原君强子高酒曰尧舜千钟孔子百觚子路嗑嗑尚饮百榼子何辞焉呉主以孔子能饮百觚故曰张尚知孔丘不王而以我比之也】书法【自甲申至是纲目几十一书杀皆杀无罪也而孙皓居其十皓之淫虐如此不亡得乎】
　　冬晋以卫瓘为尚书令
　　【是时朝野咸知太子昏愚不堪为嗣瓘欲启而不敢会侍宴凌云台瓘阳醉跪晋王前欲言而止者三因以手抚牀曰此座可惜晋主意悟因谬曰公真大醉邪遂悉召东宫官宴而宻封尚书疑事令太子决之贾妃大惧倩外人代对多引古义给使张曰太子不学陛下所知不如直以意对妃喜谓曰便与我好答富贵与汝共之即具草令太子自写晋主省之甚恱先以示瓘瓘大踧踖众人乃知瓘尝有是言贾充宻遣人语妃云卫瓘老奴几破汝家】质实【一统志云凌云台在河南府洛阳县旧宁阳门外冰井北魏文帝所筑高二十三丈登之可见孟津台上楼观精巧谢举王裒俱有凌云台曲】
　　吴人大佃皖城晋人攻破之
　　【呉人大佃皖城谋冦晋邉晋都督扬州军事王浑遣兵攻破之斩首五千级焚其积谷百八十余万斛践稻苗四千余顷毁船六百余艘】集览【大佃皖城佃音甸案广韵注营田也大广营田于皖城也皖城注见汉献帝建安四年】质实【王浑晋阳人防之子】
　　十一月晋诏毋得献竒技异服
　　【晋太医司马程据献雉头裘晋主焚之于殿前因有是诏】集览【雉头裘以雉头毛织为裘】
　　晋以杜预为镇南大将军都督荆州诸军事钜平侯羊祜卒
　　【祜疾笃举预自代而卒晋主哭之甚哀祜遗令不得以南城侯印入柩晋主曰祜固辞历年身没让存今听复本封以彰高羙諡曰成南州民闻祜卒罢市巷哭呉守邉将士亦为之泣祜好游岘山襄阳人建碑立庙于其地歳时祭祀望其碑者无不流涕因谓之堕涙碑预至镇简精锐袭呉西陵督张政大破之政呉之名将也耻败不以实告呉主预欲间之乃表还其所获呉主果召政还遣留宪代之】集览【岘山岘胡典反山在襄阳城南十里欧阳脩岘山亭记岘山临汉上望之隐然襄阳郡志岘山亘其南檀溪带其西】质实【一统志云钜平汉之县名属奉山郡三国魏以后仍旧晋末省之故城在兖州府宁阳县境内岘山在襄阳府城南七里晋羊祜每登此山置酒尝谓从事邹湛曰自有宇宙便有此山由来贤哲登此者多矣皆湮灭无闻湛对曰公徳冠四海闻望当与此山俱传祜殁襄人感其徳立祠刻碑其上见者莫不流涕堕泪碑在襄阳府治东九里晋羊祜镇襄阳有功徳于人百姓于岘山建碑立庙望其碑者莫不流涕杜预因名堕泪碑】
　　晋司空何曽卒
　　【曽厚自奉飬过于人主司刘毅数劾之晋主不问及卒博士秦秀议曰曽骄侈过度名被九域若生极其情死又无贬王公贵人复何畏哉谨按諡法名与实爽曰缪怙乱肆行曰丑宜諡缪丑公晋主防谥曰孝】集览【諡法注见秦始皇二十六年】质实【刘毅掖人】
　　晋清泉侯傅卒
　　【性峻急为司每有奏劾或值日暮捧白简整簪带竦踊不寐坐而待旦由是贵游震摄台阁生风卒諡曰刚与尚书左丞崔洪善洪亦清厉骨鲠好靣折人过而退无后言人以是重之】集览【骨鲠鲠通作骾音古杏反韵会举要注徐氏曰古有骨鲠之臣遇事敢刺骾不从俗也一说骨鲠蹇谔之臣谓直言难受如骨之咈咽也欧阳氏曰骨骾二字或作骨鲠说者多误以骨刺喉为说宋景文以骨强四支冠其上以骨书之盖欲正世人之失又于本賛尾后出鲠正一语盖欲互见二字可通用二字训坚强正直之义骨鲠犹言骨立之类】质实【清泉县名未详处所】
　　【已晋咸宁五年亥呉天纪三年】春正月树机能陷晋凉州晋遣将军马隆讨之考证【陷当作入讨当作击○谨按凡例曰凡非正统而相攻先发者不曰寇陷后应者不曰征讨其他悉从本文后仿此】
　　【初树机能久为邉患仆射李憙请发兵讨之朝议皆以为出兵重事虏不足忧至是陷凉州晋主临朝而叹曰谁能为我讨此虏者司马督马隆进曰陛下能任臣臣能平之晋主曰必能平贼何为不任顾方畧何如耳隆曰臣愿募勇士三千人无问所从来帅之以西虏不足平也晋主许之以为讨虏将军武威太守隆募能引弓四钧挽弩九石者取之立标简试自旦至日中得三千五百人隆曰足矣又请自至武库选仗御史劾之晋主命惟隆所取仍给三年军资而遣之】集览【四钧三十斤为钧九石四钧为一石】质实【马隆东平人】
　　晋以匈奴刘渊为左部帅
