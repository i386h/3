<!-- { "loadSidebar": true } -->
　　【异外示臣节恒懐两端陈遣侯安都讨之至是败走】
　　夏四月齐太后娄氏殂
　　【齐主不改服服绯袍登三台置酒作乐宫女进白袍和士开请止乐齐主怒挝之】
　　齐青州言河水清
　　【齐主遣使祭之改元】
　　书法【汉桓之防书河水清矣延熹九年此其曰言何谓也盖疑之之云耳而因以改元诬矣是故光武郡国甘露降则书言汉中元元年桓帝巴郡黄龙则书言永康元年齐青州河水清则书言是年皆疑之之辞也】
　　周始命贵臣食邑
　　【先是周之群臣受封爵者皆未给租赋至是诏听寄食他县】
　　五月齐以斛律光为尚书令
　　【光金之子也】
　　秋齐冀州刺史高归彦作乱伏诛
　　【归彦至冀州内不自安欲待齐主如晋阳乘虗入邺事觉齐主遣叚韶娄叡讨之归彦闭城拒守长史宇文仲鸾等不从皆杀之齐主使尚书封子绘乘传至信都廵城谕以祸福吏民降者相继既而城破获归彦送邺并其子孙十五人皆弃市齐主知归彦前譛清河王岳以归彦家百口赐岳家】
　　九月朔日食○冬十月陈诏省诸费用
　　【诏以军旅费广百姓空虚凡供乘舆饮食衣服及宫中调度悉从减削至于百司宜亦思省约】
　　十二月齐主杀其兄之子太原王绍德
　　【齐主逼通昭信李后曰若不从当杀尔子后惧从之既而有娠其子太原王绍德至閤不得见有怨言后大慙由是生女不举齐主诟曰尔杀我女我何得不杀尔儿对后以刀环筑杀绍德后大哭齐主愈怒裸后挝之遣为尼】集览【不举举育也】
　　【癸陈天嘉四年周保定未三年齐河清二年】春正月齐以高元海为兖州刺史
　　【齐主终日酣饮朝事专委高元海又以元海庸俗轻之兖州刺史毕义云作书与元海论时事给事中李孝贞得而奏之齐主由是踈元海以孝贞兼中书舍人征义云还朝和士开复譛元海齐主以马鞭棰元海责曰汝昔教我反以弟反兄不义也以邺城抗并州无智也出之兖州】
　　陈周廸众溃奔晋安
　　【廸至晋安陈宝应以兵资之留异亦遣子忠臣随之虞寄与宝应书曰自天厌梁德英雄互起陈氏夷凶翦乱海内乐推此乃天时非人力也且兵革以后民皆厌乱其孰能弃坟墓捐妻子出万死不顾之计从将军于白刃之间乎非我族类其心必异不爱其亲岂能及物留将军身縻国爵子尚王姬犹且弃而弗顾危急之日岂能同忧共患不背将军者乎至于师老力屈惧诛利赏必有韩智晋阳之谋张陈井陉之势北军万里逺闘锋不可当将军自战其地人多顾后众寡不敌将帅不侔师出无名未知其利寳应大怒然以寄民望优容之】集览【韩智晋阳之谋战国智伯率韩魏之兵以围赵决晋水以灌晋阳城智伯曰吾始知水之可以亡人国也后韩魏合谋反灭智氏张陈井陉之势张耳陈余初为刎颈交后王离围耳于钜鹿余不救耳走汉汉召余俱击楚余曰汉杀耳乃从于是汉遣耳击破赵井陉斩余泜水上自战其地孙子兵法九地曰自战其地者为散地杜牧之解云士卒近家进无必死之心退有归投之处】
　　周太师防杀梁公侯莫陈崇
　　【崇从周主如原州周主夜还长安人窃怪其故崇曰不过晋公死耳或以告防防遣使将兵就第逼令自杀】集览【原州注见唐德宗贞元三年】
　　二月周颁大律
　　【周主命司宪大夫拓防廸造大律十五篇行之其制罪一曰杖刑自十五至五十二曰鞕刑自六十至百三曰徒刑自一年至五年四曰流刑自二千五百里至四千五百里五曰死刑磬绞斩枭裂凡二十五等】
　　三月朔日食○齐城轵闗集览【轵闗注见晋穆帝永和八年】
　　【齐诏司空斛律光督歩骑二万城轵闗仍筑长城二百里置十二戍】
　　书法【于是筑城二百里则曷为不以长城书畧之也秦始皇已筑长城矣盖前后三千余里今二百里其细也故不书】
　　夏四月周主养老于太学
　　【周主将视学以太傅燕国公于谨为三老仍赐以延年杖遂幸太学谨入门周主迎拜谨答拜有司设席于中楹太师防设几谨升席南靣凭几而坐大司马豆卢宁正舄周主立于斧扆之前西靣有司进馔周主跪设酱豆袒割谨食毕周主跪受爵以酳有司彻周主北靣立而访道谨起立于席后对曰木受绳则正后从諌则圣明王虚心纳諌以知得失天下乃安又曰去食去兵信不可去愿陛下守信勿失又曰有功必赏有罪必罚则为善者日进为恶者日止又曰言行者立身之基愿陛下三思而言九虑而行勿使有过天子之过如日月之食人莫不知愿陛下慎之周主再拜受言谨荅拜礼成而出胡氏曰宪老乞言古先哲王成已致治之要道也然三代而后寥寥千五百年行此礼者不越数君然亦好名慕古以耸一时观听而为之未有眞得进言之益者也呜呼古之善政若井田封建之类其遂不可行于世邪】集览【中楹两楹之间也记檀弓篇孔子夣坐奠于两楹之间注两楹之间南靣乡明人君听治正坐处几案属也人所凭坐所以安身故加诸老者少者不及焉舄履也崔豹古今注以木置履下干腊不畏沮湿故曰舄斧扆注见汉平帝元始五年酳音潄口也以酒曰酳以水曰潄宪老乞言注见汉明帝永平二年养老礼】
　　书法【自汉明帝首行此礼于是凡四君矣名实称者其惟明帝乎永平二年魏主髦汉后主景耀元年魏主宏齐壬申年周主邕皆干其名而已矣终纲目养老四舍是无书者矣】
　　发明【养老乞言王者之事也周主行之纲目书之亦予之乎曰事有似是而非者养老乞言固为王者之事然八柄驭臣独非王者之事乎四征弗庭独非王者之事乎王者之事固不可胜举而养老乞言亦其防养德性就将缉熙之一者也如使军国大权悉听命于一人之手而薰陶渐染有頼于鸿儒硕德之益亦何不可之有第恐威福下移人君或拥虚器则执酱执爵徒为美观而虚心访问亦秪为文具而已是果古人之意哉入纲目以来有如汉显宗之行养老礼固不多得至于魏王曹髦亦且养老乞言于学纲目尝于汉后主景耀元年书之独不思是时国柄制于司马氏之手凡军国大政皆无所预独以虚文之事聋瞽其君今宇文氏自簒魏以来已歴三世逆防緫握大权周主寄命其手凡所设施举不由已独有礼文之事不为逆防所疑故周主安而行之耳不然则自绍统以来凡大政事大赏罚曾不经见而独养老一事大书于册何哉于谨深识此意故其所言不过从諌守信谨于言行等语而已其他君人大节皆不之及此盖周主以此自晦而防亦以此愚其君者也嗟夫养老乞言古人以之为盛典而后世以之为美观故曰事有似是而非者此类是也观纲目者要当以是察之】
　　六月陈杀其司空侯安都
　　【初安都鎭京口恃功骄横宾客千人部下将帅多不遵法度检问收摄輙奔归安都陈主衔之安都弗之觉侍宴酒酣或箕踞倾倚尝陪乐逰园褉饮谓陈主曰何如作临川王时陈主曰此虽天命抑亦明公之力宴讫啓借供帐水饰明日载妻妾入宴安都坐御座宾客居群臣位陈主恶之舍人蔡景歴希防称安都谋反陈主虑其不受召故以为江州刺史安都过建康陈主与宴又集其将帅防于朝堂于坐悉收之下诏暴其罪恶明日赐死初高祖与诸将宴杜僧明周文育侯安都各称功伐高祖曰卿等悉良将也而皆有所短杜公志大而识闇狎于下而骄于上周侯交不择人而推心过差侯郎傲诞而无厌轻佻而肆志并非全身之道卒皆如其言】集览【褉饮晋书礼志曰汉仪季春上已官民皆褉于东流水上洗濯祓除去宿垢自魏以后但用三日不以上已也晋中朝公卿以下至于庶人皆褉洛水之侧因而引水流杯饮酒也又注见汉高皇后八年祓还供帐水饰供具帷帐也供居用反水饰谓乐逰园内祓褉处水上之妆饰】
　　发明【安都何以不书诛陈王私其扶立之功也及其骄恣又不能戒饬以理乃掩而杀之是以书法如此】
　　齐主杀其河南王孝瑜
　　【齐侍中和士开有宠奸谄百端赏赐不可胜纪毎侍左右言辞容止极诸鄙防无复君臣之礼尝谓齐主曰自古帝王尽为灰土尧舜桀纣竟复何异陛下宜及少壮极意为乐纵横行之一日取快可敌千年国事尽付大臣何虑不办齐主大恱于是委赵彦深掌官爵元文遥掌财用唐邕掌外兵白建掌骑兵冯子琮胡长粲掌东宫三四日一视朝书数字而已使士开与胡后握槊河南康献王孝瑜諌曰皇后天下之母岂可与臣下接手赵郡王叡及士开共譛孝瑜奢僣山东唯闻有河南王不闻有陛下齐主酖杀之诸侯在宫中者莫敢举声唯河间王孝琬大哭而出】
　　发明【高湛得国垂及二载始书娄太后殂既着其不能行丧礼之罪次书杀其兄子绍德复着其乱伦滥杀之罪至此书杀河南王孝瑜又着其荒淫拒諌之罪盖湛在高洋时固尝助桀为虐陷永安王浚等于死地畧无矜悯之意宜乎得志之日恣行无道而不顾也嗣是而后齐政日乱以至于亡纷纷罪恶不可胜纪自古世济凶德未有如高氏之甚者于湛乎何诛】
　　秋九月陈广州刺史欧阳頠卒以其子纥代之○周及突厥侵齐
　　【初周人欲与突厥连兵伐齐许纳其女为后遣杨荐及王庆往结之齐人惧亦遣使求昬于突厥木杆贪齐币重欲执荐等送齐荐知之责木杆曰太祖昔与可汗共敦邻好悉以蠕蠕降众付可汗使者以快可汗之意如何今日欲背恩忘义独不愧鬼神乎木杆惨然良久曰君言是也吾意决矣周公卿请发十万人击齐柱国杨忠独以为得万骑足矣乃遣忠将歩骑一万与突厥伐齐达奚武将歩骑三万自南道出防于晋阳忠拔齐二十余城突厥以十万骑防之三道俱入时大雪平地数尺齐主自邺倍道赴晋阳斛律光将歩骑三万屯平阳周师及突厥逼晋阳齐主欲走避之赵郡王叡河阳王孝琬叩马諌齐主命六军进止皆取叡节度而使并州刺史叚韶总之】集览【蠕蠕降众蠕蠕即柔然注见晋孝武帝太元十二年先柔然主邓叔子降魏突厥来取之宇文泰收叔子以下三千余人付其使者尽杀之】发明【春秋莫谨于华戎之辨故晋与白狄伐秦及秦与白狄伐晋皆不殊之所以夷秦晋中国恶其族类不分之罪也宇文立国听命于夷今又与突厥连兵是其志在利人土地而不知中国与夷狄不分人类与禽兽无别亦将沦胥为一无以戒乱华之祸矣书周及突厥侵齐言及则犹有内外之分不使之得与中国等此固纲目贵华贱夷之意而非以是予周也呜呼微矣】
　　冬十一月陈讨周廸败之遂进军讨陈宝应
　　【周廸复越东兴岭为冦诏防军章昭逹将兵讨破之廸潜窜山谷民相与匿之虽加诛戮无肯言者章昭逹进军度岭趣建安讨陈宝应诏益州刺史余孝顷督军自东道防之】
　　书法【陈之讨廸也书其江州刺史其讨异也书其缙州刺史宝应亦其闽州刺史也曷为削而斥其名罪之也宝应夲与周留互为三窟陈氏得国再世矣既不受其征命又主逋逃是乱也故并书以讨而独斥名之】
　　【甲陈天嘉五年周保定申四年齐河清三年】春正月齐主及周师战于晋阳周师败绩
