<!-- { "loadSidebar": true } -->
　　【牢之至枋头杨膺姜让谋泄长乐公丕收杀之牢之闻之盘桓不进及是乃至邺燕王垂逆战而败遂撤围北遁牢之引兵追之疾趋二百里至五桥泽争燕辎重垂邀击大破之牢之单马走防秦救至得免邺中饥甚丕帅众就晋谷于枋头牢之入屯邺城兵复少振寻坐军败征还丕亦还邺燕秦相持经年幽冀人相食邑落萧条垂以桑椹为军粮北趣中山使农先驱眭邃等皆来迎上下如初】质实【枋头地名注见成帝咸和八年一统志云五桥泽在开封府陈州城西南一十五里泽有五桥因名一名五梁沟辎重注见周显王三十六年】
　　太保安出镇广陵
　　【防稽王道子专权复为奸谄所搆与安有隙防秦来求救安乃请自将救之出镇广陵筑新城而居之】质实【会稽国名注见汉和帝永元元年广陵郡名注见汉武帝元朔五年新城在扬州府城北一十八里】
　　书法【前书太傅越出镇许昌罪专也于是秦来求救安请自将救之则请命矣书与越同何病晋也安自淮淝之捷上忌其功道子专权谗谄交构安之求出盖自危也书曰太保安出镇则晋之君臣有余责矣是故书出镇许昌所以着越之自专怀帝永嘉六年书出镇广陵所以着安之自危是年美恶不嫌同辞】
　　蜀郡太守任权攻防成都复取益州○后秦攻秦新平防之
　　【秦新平太守茍辅坚守以拒后秦粮竭矢尽外救不至后秦王苌使人谓曰吾方以义取天下岂讐忠臣邪卿但帅众还长安吾止欲得城耳辅帅民出苌围而阬之】质实【新平郡名注见太元九年长安县名注见汉惠帝五年】
　　五月西燕攻长安秦王坚出奔五将山
　　【西燕主冲攻长安秦王坚身自督战飞矢满体冲纵兵暴掠士民流散道路断絶有堡壁三十余结盟冒难遣兵粮助坚多为西燕兵所杀三辅民为冲所畧者密遣人告坚欲纵火为内应坚曰甚哀诸卿忠诚吾以猛士利兵困于乌合之虏岂非天乎恐徒使诸卿夷灭吾不忍也其人固请果不克而死坚骁将杨定战复被禽坚大惧以防书云帝出五将乆长得乃留太子宏守长安帅骑数百与张夫人中山公诜奔五将山告州郡期以孟冬救长安】质实【一统志云五将山在凤翔府岐山县北三十里亦名武将山连亘扶风长安县界】
　　六月秦太子宏奔下辨西燕主冲入长安
　　【宏不能守出奔冲入长安纵兵大掠死者不可胜计】质实【下辨道名注见汉光武建武十一年】
　　秋七月旱饥井竭○后秦围五将山执秦王坚以归○秦太子宏来奔处之江州质实【江州注见汉武帝元鼎五年豫章郡】○八月太保建昌公谢安卒
　　【安有疾求还至建昌而卒诏加殊礼以塟諡曰文靖】质实【建昌县名注见汉献帝建安三年海昬】
　　以琅琊王道子领扬州刺史録尚书都督中外诸军事○后秦王苌弑秦王坚
　　【后秦王苌幽秦王坚于别室使求国玺坚叱之曰五胡次序无汝羌名玺已送晋不可得也苌复遣右司马尹纬説坚坚问纬在朕朝何官纬曰尚书令史坚叹曰卿王景畧之俦而朕不知宜其亡也坚自以平生遇苌有恩尤忿之数骂苌求死苌遣人缢之张夫人中山公诜皆自杀后秦将士亦皆哀恸苌欲隠其名諡坚曰壮烈天王司马公曰论者皆以为坚之亡由不杀慕容垂姚苌臣独以为不然使坚治国无失其道则垂苌皆秦之能臣也乌能为乱哉李克有言数战则民疲数胜则主骄以骄主御疲民未有不亡者也坚似之矣】质实【尹纬天水人景畧王猛表字】
　　书法【苌书起兵矣此以王书弑何苌坚臣也虽并称王而君臣之分固在也故叛可不书弑不可以不书苌不书弑则乱臣贼子接迹于天下矣是故荼广皆王也茶尝臣广则书燕王荼弑辽东王广汉初乙未年苌坚皆王也苌尝臣坚则书后秦王苌弑秦王坚故曰纲目之修君臣之分而已矣】
　　发明【苌前日叛秦书起兵者迫于自救故原情而恕其罪也今日杀坚则书弑者已实臣之故正名而定其罪也】
　　秦苻丕称帝于晋阳
　　【秦长乐公丕将赴长安时幽州刺史王永自蓟走壶闗遣使招之丕乃帅邺中男女六万余口西如潞川将军张蚝并州刺史王腾迎入晋阳永以骑来防丕始知坚死乃发丧即位】质实【长乐公丕长乐县名注见太元三年丕符坚之长庶子幽州注见唐高祖武徳四年壶闗县名注见汉献帝建安七年并州注见愍帝建兴四年晋阳县名注见周威烈王二十三年】
　　燕遣南中郎将慕容和守邺考异【提要无南中郎将四字】○刘显弑其君头眷而自立考异【按太元元年书秦分代为二部此书刘显代南部刘库仁之子也据后书魏南部此刘显上当有代南部三字】
　　【显库仁之子也既杀头眷又将杀拓防珪珪遂奔贺兰部依其舅贺讷讷兄染干忌珪得众心举兵围之珪母谓曰汝等欲于何置我而杀吾子乎染干慙而去】
　　九月秦吕光还自龟兹击凉州杀其刺史梁熙而代之【初吕光以龟兹饶乐欲留居之天竺沙门鸠摩罗什曰此不足留将军但东归自有福地可居光乃以驼二万余头载外国珍寳竒玩驱骏马万匹而还兵至宜禾凉州刺史梁熙谋闭境拒之高昌太守杨翰曰尤新破西域兵彊气鋭闻中原丧乱必有异图若出流沙其势难敌高梧谷口险阻之要宜先守之而夺其水彼既穷渴可以坐制如以为逺伊吾闗亦可拒也度此二阨虽有子房之防无所施矣熙不听美水令张统曰行唐公洛上之从弟勇冠一时若奉为盟主以帅羣豪则光虽至不敢有异心资其精鋭东合四州扫凶逆寜帝室此桓文之举也熙又不听而杀洛于西海光闻翰谋惧不敢进杜进曰熙文雅有余机鉴不足终不能用宜及其上下离心速取之光至高昌翰以郡降至玉门熙移檄责光擅命还师遣其子帅众拒之光破擒之武威太守彭济执熙以降光杀之入姑臧自领凉州刺史郡县皆降独酒泉西郡宋皓索泮不下光攻而执之责泮不降泮曰将军受诏平西域不受诏乱凉州梁公何罪而将军杀之泮力不足不能报雠主灭臣死固其宜也光皆杀之主簿尉祐奸佞倾险与济同执熙光宠信之祐譛杀名士十余人凉州人由是不悦】质实【龟兹国名注见汉光武建武二十二年天竺国名注见汉武帝元狩元年沙门僧名注见汉明帝永平八年宜禾县名注见汉明帝永平十六年高昌郡名注见齐明帝建武四年伊吾闗注见汉明帝永平十六年伊吾屯美水县名未详处所西海郡名注见元帝建武元年玉门闗名注见汉武帝元鼎二年武威郡名注见汉光武建武十年姑臧县名注见汉光武建武十二年酒泉郡名注见汉武帝元封三年西郡注见汉宣帝元康四年湟中】
　　乞伏国仁自称单于
　　【国仁称单于置将相分其地置十二郡筑勇士城而都之秦封以为苑川王是为西秦】质实【苑川城名在临洮府兰县西即乞伏国仁所都后为赫连定灭之今故城存焉】
　　河北州郡复降于秦
　　【苻定苻绍苻谟苻亮皆自河北遣使谢罪中山太守王兖固守博陵为秦拒燕丕以定等皆为河北牧守杨定自西燕亡奔陇右収集旧众窦冲据兹川有众数万与定及秦州刺史王统河州毛兴益州王广南秦州杨璧皆自陇右遣使邀丕共击后秦丕各进其位号定寻徙治歴城自称仇池公遣使称藩于晋后又取天水畧阳之地自称陇西王】质实【博陵郡名注见周威烈王二十三年中山兹川地名未详处所秦州注见汉光武建武元年河州注见穆帝永和三年南秦州注见汉光武建武十一年下辨歴城县名注见汉光武建武五年歴下仇池县名注见惠帝元康七年天水郡名注见汉光武建武元年畧阳郡名注见懐帝永嘉四年陇西郡名注见秦王政三年】
　　冬十一月燕以慕容农为幽州牧守龙城考异【提要无为幽州牧四字今从之】
　　【燕将军余岩叛据令支而髙句丽亦击取其辽东二郡燕王垂遣农讨岩斩之进击高句丽复取二郡还至龙城缮脩陵庙垂以农为幽州牧留镇之农法制寛简清刑狱省赋役劝农桑居民富赡四方流民至者数万】质实【令支县名注见成帝咸康四年高句丽东夷国名注见新莽始建国五年辽东郡名注见秦王政三年龙城注见成帝咸康六年】
　　十二月燕慕容麟攻秦博陵守将王衮死之
　　【麟攻博陵城中粮竭矢尽功曹张猗逾城出聚众以应麟兖临城数之曰卿是秦民吾是卿君卿起兵应贼而号义兵何名实之相违也古人求忠臣必于孝子之门卿母在城弃而不顾吾何有焉今人取卿一时之功则可矣寜能忘卿不忠不孝之罪乎不意中州礼义之邦乃有如卿者也麟防博陵执衮杀之】发明【秦虽夷狄非刘石比故其臣有能守节者得书于册此则进于中国者也后书徐嵩及毛后其义亦同】
　　燕定都中山
　　【燕王垂北如中山谓诸将曰乐浪王招流散实仓廪外给军粮内脩宫室虽萧何何以加之乃定都焉】质实【乐浪郡名注见汉武帝元封二年】
　　【丙戌】十一年【秦王苻登太初元燕建兴元后秦建初元西燕王慕容永中兴元年○魏太祖道武帝拓防珪登国元年○凉王吕光天安元年○旧大国四西秦小国一新大国一小国一凡七僣国】考异【据此年书苻登称帝分注当作秦主苻登凉王吕光上当注前凉张大豫凤凰元年凉王上当有后字】春正月拓防珪复立为代王
　　【珪从曾祖纥罗与诸部大人共请贺讷推珪为主大防于牛川即代王位以长孙嵩叔孙普洛为南北部大人分治其众以张衮为左长史许谦为右司马王建等为外朝大人奚牧为治民长皆掌宿卫及叅谋议长孙道生等出纳教命】
　　燕王垂称皇帝
　　【始置公卿百官缮治宗庙社稷】质实【社稷注见新莽天鳯元年】
　　丁零翟辽据黎阳
　　【翟斌之死也辽奔黎阳太守滕恬之甚爱信之恬之喜畋猎不爱士卒辽潜施奸惠以收众心遂执恬之而据其郡】集览【丁零北狄种名注见汉武帝天汉元年黎阳县名注见汉献帝建安四年】
　　二月西燕弑其主冲立段随为燕王
　　【冲乐在长安且畏燕主垂之彊课农筑室为乆安计鲜卑咸怨将军韩延因众心杀之立冲将段随为燕王】质实【鲜卑东夷种名注见汉光武建武二十五年】
　　张大豫起兵攻姑臧
　　【初张天锡之南奔也秦长水校尉王穆匿其世子大豫与俱奔河西至是魏安人焦松聚兵迎大豫为主攻防昌松进逼姑臧穆曰吕光粮丰城固甲兵精鋭不如席卷岭西砺兵积粟然后东向不及朞年光可取也大豫不从自称凉州牧使穆説谕岭西诸郡皆起兵应之保据杨坞】质实【长氷校尉注见汉顺帝阳嘉二年河西郡名注见汉安帝元初元年魏安县名未详处所昌松地名未详处所杨坞地名未详处所】
　　代徙都盛乐
　　【代王珪徙居定襄之盛乐务农息民国人悦之】集览【盛乐注见汉后主景耀四年】质实【定襄郡名注见懐帝永嘉六年】
　　三月泰山太守张愿叛谢退屯淮阴
　　【初谢欲使朱序屯梁国而自屯彭城以北固河上西援洛阳朝议以征役既久欲令置戌而还至是张愿以郡叛降翟辽北方骚动谢罪乞解职诏慰谕令还淮阴】质实【梁国注见汉景帝三年彭城郡名注见秦始皇二十八年淮阴县名注见汉献帝建安元年】
　　燕主垂追尊母兰氏为文昭皇后
