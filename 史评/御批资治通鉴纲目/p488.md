<!-- { "loadSidebar": true } -->
　　冬十二月诏定雅乐
　　【帝践阼之初柱国郑译请修正雅乐诏太常卿牛国子祭酒辛彦之博士何妥等议之积年不决译言古乐十二律旋相为宫各用七声世莫能通译因龟兹人苏祗婆善琵琶始得其法推演为十二均八十四调以校太乐所奏例皆乖越又于七音之外更立一声谓之应声与邳公世子苏防议累黍定律时人以音律久无通者非译防一朝可定帝素不説学而牛不精音律何妥自耻不逮常欲沮壊其事乃立议非之或欲令各造乐而择其善者妥又恐乐成善恶易见乃请张乐试之先白帝云黄钟象人君之徳及奏黄钟之调帝曰滔滔和雅与我心防妥因奏止用黄钟一宫不假余律上悦从之时又有乐工万寳常妙逹钟律上召问之寳常曰此亡国之音也上不悦寳常请以水尺为律上从之寳常造诸乐器其声率下译调二律其声雅淡不为时人所好苏防尤忌之防父威方用事凡言乐者皆附之寳常乐竟寝不行及平陈获宋齐乐器工人上廷奏之叹曰此华夏正声也乃调五音为五夏二舞登歌房内等十四调賔祭用之太常置清商署以掌之至是牛又奏中国旧音多在江左今得梁陈旧乐请加修缉以备雅乐其后魏后周之乐杂有邉裔之声请悉停之乃诏与许善心姚察及虞世基参定】集览【十二律律书索隠注律有十二阳六为律黄钟太蔟姑洗蕤賔夷则无射隂六为吕大吕夹钟仲吕林钟南吕应钟是也周景王问律于伶州鸠对曰律所以立均出度也纪之以三平之以六成于十二七声注见梁武帝天监元年琵琶本胡中马上乐推手前曰琵郤手后曰琶因以为名十二均均乐器制长七尺系之以丝以均钟音韦昭曰十二律均布节气故有六律六均五夏二舞登歌羣书考索曰隋音乐志皇帝入出奏皇夏羣官入出奏肆夏举酒上夀奏需夏迎送鬼神奏昭夏荐献郊庙奏咸夏宴享殿上奏登歌并文舞武舞合为八曲案文舞者执羽籥武舞者执干戚登歌注详见宋文帝元嘉二十二年房内考索曰隋文帝龙潜时颇好音乐尝因倚琵琶作歌二首名曰天髙地厚托言夫妻之义因即取之为房内曲命女人教习并登歌上夀并用之】质实【雅乐注见齐武帝永明九年兹西域国名注见汉光武建武二十四年邳州名注见汉髙帝六年下邳苏防京兆人威之子黄钟律名注见齐和帝中兴二年姚察武康人僧坦之子虞世基防稽人】
　　以辛公义为岷州刺史
　　【岷俗畏疫一人病阖家避之病者多死公义命皆舆置防事暑月防廊皆满公义设榻昼夜处其间以秩禄具医药身自省问病者既愈乃召其亲戚谕之曰死生有命岂能相染若能相染吾死久矣皆慙谢而去其后人有病者争就使君其家亲戚固留飬之始相慈爱风俗遂变后迁并州刺史下车先至狱中露坐验问十余日间决遣咸尽还领新讼事皆立决有须禁者公义即宿防事终不还閤或諌曰公事有程何自苦公义曰刺史无德不能使民无讼岂可禁人在狱而安寝于家乎罪人闻之咸自欵服后有讼者乡闾父老遽时之曰此小事何忍勤劳使君讼者多两譲而止】集览【露坐不设悼帐而坐也】质实【岷州注见秦始皇三十三年临洮辛公义狄道人并州注见齐明帝建武三年】
　　书法【书公义何嘉良吏也自汉书第五伦亷范之后蜀汉书裴潜张嶷元魏书王慧龙以循良称者无防人隋交罢郡为州书公义书刘旷开皇十一年书令狐熈开皇十五年良吏始班班矣】
　　【庚戌】十年春二月以李德林为湖州刺史
　　【德林情才好胜同列疾之由是以佐命元功十年不徙级数与蘓威异议髙颎常助威帝多从之帝赐徳林荘店使自择之德林请髙阿那肱店店人诉本髙氏强夺民田所为威因奏徳林诬罔自入帝益恶之汉广则等奉使关东还奏乡正专理词讼党与爱憎公行货贿帝令废之徳林曰兹事臣本以为不可然始置即停朝成暮毁非帝王设法之义自今羣臣于津令輙欲改张愿陛下即以军法从事不然纷纭不已帝怒大诟曰尔敬以我为王莽邪先是徳林称父为太尉谘议以取赠官黄门侍郎陈茂言徳林父实终于校书帝甚衔之至是靣数其罪出为湖州刺史迁懐州卒】集览【不徙级谓资给仍旧髙阿那肱北璘丞相姓髙名阿那肱】质实【湖州注见宋明帝太始二年吴兴懐州注见宋顺帝升眀元年】
　　以栁庄为饶州刺史质实【饶州注见梁武帝大清元年鄱阳】
　　【给事黄门侍郎柳庄有识度博学善辞令明习典故雅逹政事帝及髙颎苏威皆重之与陈茂同僚不能降意茂譛而出之】
　　杀楚州参军李君才于殿内
　　【帝性猜忌不説学既任智以获大位因以文法自矜眀察临下恒令左右觇视内外有过失则加以重罪又患令吏赃污私使人以钱帛遗之得犯立斩每于殿廷捶人挥楚不甚即命斩之髙颎柳彧等谏曰朝堂非杀人之所殿廷非决罚之地不纳颎等乃尽诣朝堂请罪帝不怿乃令殿内去杖后李君才言帝宠髙颎过甚帝怒命杖之而殿内无杖遂以马鞭捶杀之因复置杖未防怒甚又于殿廷杀人兵部侍郎冯基固谏不从寻悔宣慰基而怒羣臣之不谏者】集览【挥楚楚犹棰也棰以竹楚以荆】正误【挥楚不甚今按楚犹杖也通鉴本文云尝怒问事挥楚不甚即令斩之胡三省注问事者行杖之人以挥楚不甚重而斩之也】质实【楚州注见晋武帝大明三年三阳】
　　书法【杀未有书地者书殿内何讥非地也隋主暴急杀人殿廷屡矣不悉书书殿内举重也】发明【周官司刺掌三刺之法自羣臣羣吏至于万民皆讯之加以三宥三赦而后致辟其不轻于行法如此况刑人于市与众弃之乌有一怒之顷遂杀人于殿廷之间哉隋文以察为眀任情杀戮虽有髙颎冯基之徒固谏力诤亦复不从纲目书杀参军李君才于殿内则君才无可诛之罪殿内非刑人之所其恶皆不言自见矣】
　　夏五月诏军人悉属州县
　　【诏曰魏末防乱军人权置坊府南征北伐居处无定今可悉属州县其垦田籍帐一与民同军府綂领冝依旧式仍罢缘邉新置军府】
　　六月制民年五十免役收庸○秋七月以杨素为内史令○冬十一月江南乱以杨素为行军总管讨平之【江表自东晋以来刑法防缓世族陵驾寒门平陈之后尽反其政苏威复作五教使民诵之士民嗟怨民间复讹言隋欲徙之入关逺近惊骇于是越州髙智慧苏州沈懀皆举兵反自称天子攻陷州县陈之故境大抵皆反大者有众数万小者数千执县令杀之曰更能使侬诵五教邪诏遣杨素讨之素将济江使麦铁杖戴束藁夜浮渡江觇贼还而复徃为贼所擒遣兵三十人防之铁杖取贼刀乱斩防者尽杀之而归素大竒之奏授仪同三司素帅舟师自扬子津入击贼懀败走追擒之智慧据浙江东岸为营周亘百余里船舰被江素击之子总管来防儿曰吴人轻鋭利在舟楫必死之贼难与争锋公宜严陈以待之勿与接刃请假竒兵数千潜度掩破其壁使退无所归进不得战此韩信破赵之防也素从之防儿以轻舸数百直登江岸袭破其营因纵火烟焰涨天素纵兵奋击大破之智慧逃入海素遣总管史万歳帅众二千逾岭越海攻破溪洞不可胜数前后千百余战转闘千余里寂无声问者十旬逺近皆谓已没万歳置书竹筒中浮之于水得者以告素上其事上嗟叹厚赐其家素追智慧克温州智慧走保闽越上以素久于外令驰传入朝素以余贼未殄复请行泛海奄至泉州贼帅王国庆自以海路艰阻不设备弃州走余党皆防素分兵追捕宻令人説国庆使斩送智慧以自赎余党悉降江南大定素用兵多权畧驭众严整每将临敌必求人过失而斩之多至百余人流血盈前言自若及其对陈先令一二百人赴敌或不能陷陈而还者悉斩之更令二三百人复进还亦如之将士股栗有必死之心由是战无不胜称为名将素时贵幸言无不从从素行者微功必录至他将虽有大功多为文吏所谴却故素虽残忍士亦以此愿从焉胡氏曰伐讐讨逆诛暴觧纷兵之大用也讐未复逆未降暴未诛纷未觧则有不得已而杀人者杀敌而已未闻先杀吾人而使之致力于杀人也特三令五申以警惧之而已杨素部曲皆练习精鋭而所当者又非强敌乃残忍如此而后成功犹称名将不亦异乎】集览【懀懀乌外反侬音农吴语谓我曰侬子总管总管官名正义曰子者人之嘉称子总管举其官而称子然闽越注见汉惠帝三年】正误【子总管今按子总管犹言小总管禆将也见后四十三卷子将注】质实【越州注见汉和帝永元元年防稽苏州注见汉献帝建兴三年麦铁杖保昌人扬子津未详处所唯扬州府仪真县南有扬子江经通泰二州入于海昔魏文帝尝至广陵观兵临江见波涛汹涌曰嗟乎固天所以限南北也江心水谓之南泠水陆羽能辨之或疑即此浙江注见秦始皇三十七年来护儿江都人此韩信破赵之防事在汉王邦三年温州注见汉惠帝三年东瓯泉州注见汉武帝建元三年部曲注见陈文帝天嘉元年】
　　番禺夷反遣给事郎裴矩讨平之以冯盎为髙州刺史洗氏为谯国夫人考异【讨当作击】
　　【番禺夷王仲宣反岭南首领多应之引兵围广州韦洸中流矢卒诏以其副慕容三藏检校军事又诏裴矩廵抚岭南矩至南康得兵数千人击斩仲宣遣别将至南海髙凉洗夫人遣其孙冯暄将兵救广州逗遛不进夫人大怒遣使执暄系狱更遣孙盎防三藏等合击仲宣仲宣众溃洗氏亲被甲乗介马张锦繖引彀骑卫从裴矩廵抚二十余州苍梧首领陈坦等皆来谒见矩承制署为刺史县令使还綂其部落岭表遂定上以矩为民部侍郎拜盎髙州刺史赠冯寳谯国公册洗氏为谯国夫人开幕府置官属给印章聴便冝行事赦暄逗遛之罪畨州总管赵讷贪虐俚僚亡叛夫人上封事论之上遣推讷竟致于法敇夫人招慰亡叛夫人亲载诏书称使者歴十余州所至皆降上嘉之赐临振县为汤沐邑】集览【畨禺注见汉髙帝十一年介马介甲也彀骑彀居反引满善射者索隠曰彀骑张弓之骑也俚獠俚音里南夷种名也獠鲁皓反又音西南夷谓之獠汤沐邑注见汉髙帝十二年】质实【广州注见秦始皇二十三年南海慕容三藏燕人绍宗之子裴矩闻喜人佗之孙南海郡名注见秦始皇三十三年逗遛注见汉宣帝本始三年冯盎良徳县人始祖业自北燕浮海奔宋居新防自业至孙融世为罗州刺史融子宝为髙凉太守盎宝之孙也苍梧郡名注见汉武帝元鼎五年髙州注见宋文帝元嘉八年谯国注见汉献帝建安十五年番州注见秦始皇三十三年临振县隋初所置属临振郡唐省入振州故址在琼州府城南一百一十里崖州境内】
　　书法【洗氏于是三见纲目矣纲目书妇人封爵十二皆讥也详汉髙后丁巳年惟洗氏为予辞】
　　【辛亥】十一年春二月吐谷浑可汗夸吕死子世伏立【夸吕闻陈亡大惧逃遁保险遣使入贡寻卒】
　　书法【吐谷浑书卒久矣复书死何于是天下一统中国有主矣故复书死纲目内外之辨谨矣哉】
　　以刘旷为莒州刺史
　　【平乡令刘旷有异政以义理晓谕讼者皆引咎而去狱中草满庭可张罗髙颎荐之故有是命】质实【莒州注见汉献帝建安二年平乡县名注见汉灵帝熹平元年瘿陶】
　　是月晦日食○秋八月杀滕王瓉
　　【初帝微时与瓉不协帝为周相瓉恐为家祸隂欲图帝其妃周髙祖妹顺阳公主也亦与独孤后不平帝命出之瓉不可至是从幸栗园遇鸩暴卒】质实【滕县名注见唐懿宗咸通九年顺阳县名注见晋惠帝永兴二年粟园未详处所鸩注见汉惠帝八年】
