<!-- { "loadSidebar": true } -->
　　发明【元朗欢所立固欢之主也恭乃尔朱所立何以并书为欢之主乎曰扰攘之际民不可以无主恭虽尔朱所立然据京邑正尊位垂及二载魏国固主之矣欢独非魏之臣子乎使欢正名仗义讨除叛逆奉戴广陵而君之社稷有奉人神有主则朗固不必立也脩亦不必立也何至期月之间三易其主哉虽然奸贼之徒率以废立示威欢虽讨贼实亦贼尔等而书之固非过也】
　　魏尔朱度律天光伏诛
　　【髙欢还邺送尔朱度律天光于洛阳斩之】
　　五月魏封其故主朗为安定王○魏主脩弑其故主恭书法【废主书弑多矣未有书其故主者书其故主何无爵也纲目之法废主有爵书爵无爵书其故主纲目书弑其故主二魏主恭西魏主钦】
　　○秋七月魏大丞相欢讨尔朱兆走之遂据晋阳【髙欢击尔朱兆军于武乡兆大掠晋阳北走秀容并州平欢以晋阳四塞乃建大丞相府而居之】质实【武乡县名注见晋元帝大兴四年晋阳县名注见周威烈王二十三年秀容县名注见晋安帝隆安二年并州注见齐明帝建武三年】
　　书法【讨尔朱兆正也因而据有晋阳则专甚矣故书据书遂纲目于髙欢自是无取焉】
　　冬十一月魏主脩弑安定王朗东海王晔质实【安定郡名注见汉光武建武元年东海郡名注见秦二世二年郯】
　　书法【恭书弑宜矣朗立数月耳其书弑何一日亦君臣也魏主于是葢三弑君矣】发明【是时髙欢擅一国之权然恭朗晔之死皆归狱于魏主何也脩利于其位有争国之心虑贻后患故皆戕而灭之纲目推见至隐是以书法如此脩虽欲曲辞其罪尚可得乎】
　　○十二月魏主杀汝南王悦质实【汝南郡名注见汉光武建武十九年魏主以悦属近地尊故杀之】
　　魏立后髙氏
　　【欢之女也】





　　御批资治通鉴纲目卷三十一
<史部,史评类,御批资治通鉴纲目>
　　钦定四库全书
　　御批资治通鉴纲目卷三十二
　　【起癸丑梁武帝中大通五年魏孝武帝永熙二年○尽丁邜梁武帝太清元年魏文帝大统十三年东魏孝静帝武定五年】凡十五年
　　【癸梁中大通五年丑魏永熙二年】春正月魏大丞相欢袭秀容杀尔朱兆考异【提要无大字后竝同】
　　【兆至秀容分守险隘髙欢扬声讨之师出复止者数四兆意怠欢揣其嵗首当宴防遣窦泰以精骑驰之一日一夜行三百里欢以大军继之兆军惊走泰追破之兆缢死山中慕容绍宗降欢厚待之先是兆左右皆密通启于欢唯张亮无之至是欢以亮为参军】质实【秀容县名注见晋安帝隆安二年】书法【前书讨尔朱兆矣此其不书诛何欢既据晋阳则与尔朱等耳兆虽为贼欢不得而诛之也故尔朱氏之死皆书诛惟兆以欢杀之止书杀】
　　魏罢诸行台○魏以贺防胜为荆州刺史
　　【魏侍中斛斯椿与南阳王寳炬将军元毘王思政密劝魏主图髙欢増置都督部曲各数百员以闗中大行台贺拔岳拥重兵密与相结出其弟胜为荆州刺史欲以敌欢欢不恱初侍中司空髙干遭父防解侍中魏主既贰于欢冀干为已用尝与共立盟约干不之知对曰臣以身许国何敢有贰及是干乃谓所亲曰上不亲勲贤而招集羣小数遣人往来闗中又令贺防兄弟相近祸难将作必及于我乃密启欢欢召】
　　【干诣并州干因劝欢受魏禅欢掩其口曰勿妄言今令司空复为侍中门下事一以相委屡启请之魏主不许干知变将起求为徐州从之】质实【南阳郡名注见周赧王十四年穰部曲注见陈文帝天嘉元年闗中注见唐宗开元十一年京兆贺拔岳尖山人允之弟荆州注见周赧王十四年穰并州注见齐明帝建武三年徐州注见秦始皇二十八年彭城】
　　三月阿至罗复附于魏
　　【魏正光以前阿至罗尝内属及中原多事遂叛髙欢招之阿至罗复降凡十万戸欢与之粟帛议者以为徒费无益欢不从及经畧河西大収其用】质实【正光魏孝明帝年号中原注见唐肃宗至德二载河西郡名注见汉安帝元初元年】
　　魏徐州刺史髙干伏诛大都督髙敖曹奔晋阳
　　【干将之徐州魏主闻其漏泄机事乃诏欢曰干邕与朕有盟今乃反覆欢闻亦恶之取干前后启论时事者封上魏主召干责之遂赐死密敕潘绍业杀其弟敖曹敖曹奔晋阳敖曹兄仲密亦间行奔晋阳】质实【晋阳县名注见周威烈王二十三年】
　　书法【干尝书起兵矣此书伏诛何罪干也曷为罪之漏泄机事且启欢以簒者斯人也纲目之笔削审矣】
　　发明【干茍知其主招集羣小何不以委任勲贤为请显谏于朝而乃退有后言又况劝髙欢以受禅则是反覆交乱之人尔宜乎纲目正其伏诛之罪也】
　　夏四月魏青州人耿翔杀其刺史降梁梁以翔为刺史质实【青州注见汉桓帝永康元年】
　　【胡氏曰弑君天下之大恶耿翔奔梁梁虽疾魏然怒不废礼盍移魏境相为戮之则义声北震敌人悦服矣既不能杀又宠以刺史之尊是教民以弑君之利也何以为国乎】
　　书法【书梁以为刺史病梁也人弑其君以叛而受之因使代焉是以弑君之利教其下也纲目特书而病之】
　　发明【书青州人则见其为部属之民书杀其刺史则见其戕害主将之实书降梁梁以为刺史则见梁纳用乱民之恶是皆罪梁之意也若夫刺史不书姓名者义系于杀刺史而不系于其姓名耳昔春秋文七年书宋杀其大夫不书姓名释者谓义系于杀大夫不系于姓名正与此同意者也虽然梁主不顾逆顺非一日矣如元法僧之反逆徐纥之弑君皆受而封爵之夫何有于一耿翔哉陶侃有言杀方州即用为方州害宰相便为宰相乎等而上之又有不容言者梁主之所为若此他时固无怪其亦以此终也】
　　五月魏下邳叛降于梁质实【下邳郡名注见汉髙帝六年】○秋八月魏以贺防岳为雍州刺史
　　【初贺防岳遣行台郎冯景诣晋阳髙欢与景歃盟约与岳为兄弟景还言于岳曰欢奸诈有余不可信也府司马宇文泰请使晋阳以观欢之为人欢竒其状貌曰此儿视瞻非常将留之泰固求复命欢既遣而悔之发驿急追至关不及而返防至谓岳曰欢所以未簒者正惮公兄弟耳矦莫陈悦之徒非所忌也公但潜为之备图欢不难今费也头控之骑不下一万夏州刺史斛防弥俄突胜兵三千余灵州刺史曹泥河西流民纥豆陵伊利各拥部众未有所属若移军近陇扼其要害震之以威懐之以惠收其士马以资吾军西辑氐羗北抚沙塞还军长安匡辅魏室此桓文之功也岳大悦复遣诣洛阳请事密陈其状魏主喜以岳为都督二十州军事雍州刺史岳遂引兵西屯平凉弥俄突伊利及费也头万俟受洛于鐡勒斛律沙门等皆附于岳唯曹泥附欢岳以夏州被邉要重欲求良刺史众举宇文泰岳曰左丞吾左右手何可废也沉吟累日卒表用之】集览【鐡勒即敕勒也注见宋文帝元嘉七年】质实【防盟注见汉宣帝元康二年宇文防代郡武川人控注见汉髙帝六年夏州注见汉武帝元朔元年朔方灵州注见唐宗天寳十五载陇州名注见汉光武建武六年汧要害注见汉文帝十二年桓文之功注见汉献帝建安七年长安县名注见汉惠帝五年洛阳县名注见周显王三年雍州注见唐宗开元十一年京兆平凉郡名注见宋文帝元嘉七年】
　　九月魏大丞相欢分封邑以颁勲义
　　【欢表让王爵不许请分封邑十万以颁勲义许之】
　　书法【于是欢表让王爵不许请分封邑以颁勲义许之不书请何诛意也欢有不臣之心将以是结人心而用之纲目直书欢分封邑所以着髙欢之心也】
　　冬十二月魏人侵梁雍州
　　【魏荆州刺史贺防胜侵梁雍州防下迮戍扇动诸蛮刺史庐陵王续屡为所败漠南震骇城邑多防于是沔北荡为丘墟矣】集览【下迮戍名正义曰在雍州西迮侧格反】质实【贺防胜尖山人岳之弟雍州注见汉献帝建安十二年襄阳沔北沔水之北注同上年汉沔庐陵郡名注见晋安帝元兴元年安成丘注见晋穆帝永和十二年】
　　书法【此贺防胜也书人何讥也魏主授胜荆州以敌欢也胜宜厉兵秣马以待上命乃区区生事于梁非其事矣纲目书人书侵深讥之也其后赴义不勇中道而还卒为矦景所逐宜矣】
　　魏大丞相欢使翟嵩如关中
　　【欢患贺防岳矦莫陈悦之彊右丞翟嵩曰嵩能间之使其自相屠防欢遣之】
　　【甲梁中大通六年魏永熈三年东魏孝静帝寅善见天平元年○是嵗魏分为二凡三国】春正月魏大丞相欢攻纥豆陵伊利执之
　　【髙欢使矦景招纥豆陵伊利伊利不従撃之于河西擒之遣其部落于河东魏主让之曰伊利不侵不叛为国纯臣王忽伐之讵有一介行人先请之乎】集览【一介行人犹言一个使者或曰一介喻至微也谷梁传襄十一年楚执郑行人行人者挈国之辞也疏云旧解挈犹传也行人传国使防命故云挈国之辞】质实【河东郡名注见汉献帝建安七年】
　　魏永宁浮图灾集览【浮图灾注见中大通元年】
　　书法【火灾非宫阙宗庙不书书浮图灾何讥也魏之君臣崇信异教而其效乃尔故书讥之终纲目书灾十五而书浮圗灾者二是年梁丙寅年皆所以垂戒也】
