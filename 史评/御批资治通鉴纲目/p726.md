<!-- { "loadSidebar": true } -->
　　【初韩全诲等惧诛谋以兵制上乃与李继昭继诲彦弼及神防指挥使李继筠深相结继昭独不肯从他日韩偓因对及之上曰是不虚矣令狐涣欲令朕召及全诲等于内殿置酒和觧之何如对曰如此则彼凶悖益甚独有显罪数人速加窜逐余者许其自新庶防可息若一无所问彼必知陛下心有所贮益不自安事终未了尔上曰善既而宦者自恃党援已成稍不遵敕防或使监军守陵皆不行上无如之何朱全忠得崔书自河中还大梁发兵上闻之急召韩偓谓曰闻全忠欲来除君侧之恶大是尽忠然湏令茂贞共其功恐两帅交争则事危矣卿语崔速飞书两镇使合谋又谓偓曰继诲彦弼辈骄横益甚对曰兹事失之于初当其立功之时但应以官爵田宅金帛酬之不应聴其出入禁中也且崔本防岐兵欲以制敕使也今敕使卫兵相与为一汴兵若来必与鬬于阙下臣窃寒心十月全忠兵发大梁】集览【或使监军守陵本作或使出监军或黜守诸陵】
　　发眀【全忠是时已有移国之势然崔昌遐召之欲诛宦官故纲目亦止书其举兵发大梁而不书其向阙之罪也】
　　杨行宻遣兵攻杭州擒其将顾全武
　　【杨行密遣李神福等将兵取杭州全武等列八寨以拒之神福声言还师所获杭俘走还者皆不追暮遣羸兵先行而伏兵青山全武追之伏发被擒钱镠闻之惊泣曰防我良将既而久攻不防神福欲归恐为镠所邀乃遣人守卫镠祖考邱垄又使顾全武通家信镠遣使谢之神福受其犒赂而还既而行宻遣全武归以易秦裴】集览【以易秦裴先是钱镠攻秦裴降之】质实【青山一统志云在湖州府长兴县南六十里山有石窦通太湖及洞庭山冬月常暖色如黛青故名】
　　十一月韩全诲等刼帝如凤翔朱全忠取华州
　　【韩全诲等闻全忠将至令李继诲李彦弼等勒兵刼上请幸凤翔上宻诏崔曰我为宗社大计势湏西行卿等但东行也是日开延英全诲等复侍侧同议政事李继筠遣兵掠内库寳货法物全诲遣人宻送诸王宫人先之鳯翔全忠至河中表请车驾幸东都京师大骇上遣中使召百官皆辞不至全诲等陈兵殿前言于上曰全忠欲刼天子幸洛阳求传禅臣等请奉陛下幸凤翔收兵拒之上不许防剑登乞巧楼全诲等逼上下楼李彦弼即于御院纵火上不得已与后妃诸王百余人皆上马恸哭而出李茂贞出迎上下马慰接之遂入凤翔全忠议引兵还张濬说之曰韩建茂贞之党不取之必为后患乃引兵逼其城建单骑迎谒全忠以建为忠武节度使以兵送之车驾之在华州也商贾辐辏建重征之得钱九百万缗至是全忠尽取之是时京师无天子行在无宰相崔等列状请朱全忠西迎车驾全忠复书曰进则惧脇君之谤退则懐负国之慙然不敢不勉范氏曰崔本与韩全诲有隙故各倚彊藩以为外援而岐汴亦慿宦官宰相以制朝廷故召全忠而全诲刼帝西幸唐室之亡由南北司相吞灭而人主受其祸岂不足为将来之永鉴哉】
　　发眀【田令孜刼上如寳鸡韩全诲刼帝如凤翔其书法先后如一然僖宗失之昏淫昭宗失之轻躁为失不同同归于乱要皆出于宦官乱国之祸诚后王之鉴也】
　　朱全忠引兵至凤翔城东而还
　　【朱全忠至长安宰相帅百官班迎至凤翔军于城东李茂贞登城谓曰天子避灾非臣下无礼防人误公至此全忠报曰韩全诲刼迁天子今来问罪迎扈还宫岐王若不预谋何烦陈谕上屡诏全忠还镇全忠乃拜表奉辞移兵北趣邠州节度使李继徽请降复姓名杨崇本李茂贞以诏命徴兵河东李克用遣李嗣昭将五千骑趣晋州与汴兵战于平阳北破之昭戎节度使冯行袭亦遣使聴命于全忠韩全诲遣中使二十余人分道徴兵皆为所杀全诲又徴兵于王建建使王崇佶等将兵五万声言迎驾实袭山南诸州】质实【昭戎军名按一统志唐乾元初所置治金州王建据蜀改为雄武军宋初改为昭化军绍兴以后属利州路元初废军入州属兴元路本朝因之属汉中府】
　　书法【还者何顺辞也全忠为所召称兵西向以致全诲刼迁纲目曷为不以犯阙书恕之也其恕之何奉诏而还则犹知有王命矣是故其发也书举兵其还也书还】
　　以卢光启参知机务崔裴枢罢○十二月清海节度使徐彦若卒
　　【彦若遗表荐刘隠权防后】
　　江西节度使钟传取抚州
　　【传围抚州天火烧其城士民讙惊诸将请急攻之传曰乗人之危非仁也刺史危全讽闻之谢罪聴命】质实【抚州一统志云隋初所置治临川县唐初因之后改临川郡寻复为抚州五代时杨吴置昭武军节度宋仍为抚州江南西路元置抚州路本朝改为抚州府江西道】
　　【壬戍】二年春正月以韦贻范同平章事○二月李克用遣兵攻慈隰逼晋绛朱全忠还河中遣兵击之考异【提要攻作取】
　　【先是朱全忠移军武功嗣昭等攻慈隰以分其兵势全忠遂还河中嗣昭等克二州进逼晋绛全忠遣兄子友宁防氏叔琮击之】
　　盗发简陵质实【简陵注见僖宗干符元年】○三月汴兵围晋阳【氏叔琮朱友宁进攻李嗣昭周德威营时汴军横陈十里而河东军不过数万徳威战败叔琮友宁乗胜攻河东取慈隰汾三州围晋阳攻其西门克用召诸将议走保云州李存信欲入北虏嗣昭徳威及李嗣源皆曰儿辈在此必能固守王勿为此谋揺人心刘夫人亦曰王常笑王行瑜轻去其城死于人手奈何效之且一足出城则祸变不测塞外可得至耶克用乃止居数日溃兵复集军府浸安嗣昭嗣源数将敢死士夜入叔琮营斩首捕虏汴军惊扰防大疫引兵还嗣昭与徳威追之复取慈隰汾三州自是克用不敢与全忠争者累年克用以贮粮缮兵脩城利害问于幕府掌书记李吉曰国富不在仓储兵彊不由众寡覇国无贫主彊将无弱兵愿大王崇徳爱人去奢省役设险固境训兵务农定乱者选武臣制礼者选文吏钱谷有司刑法有律诛赏由我则下无威福之近宻多正则人无譛谤之忧如此则国不求富而自富不求安而自安矣至于率闾阎定间架增麯糵检田畴恐非开国建邦之切务也克用以封疆日蹙忧形于色存朂进言曰朱氏穷凶极暴人怨神怒今其极也殆将毙矣吾家代忠贞大人当遵养时晦以待其衰奈何轻为沮防使羣下失望乎克用恱刘夫人无子克用宠姬曺氏生存勗幼警敏有勇畧刘夫人待曺氏加厚】集览【率闾阎率敛也闾阎里中门也徳宗时行借钱令于诸道津防置吏阅富商钱毎缗税二十竹木茶漆税十分之一定间架徳宗时行税间架法毎屋两架为一间上屋税钱二千中屋税一千下屋税五百遵养时晦注见宪宗元和十二年】
　　发眀【克用自前攻邢洺救沧州之后遂不复见虽以少阳之变亦不能举兵赴难至此遂困于汴不克复振他时大盗移国拱手熟视盖已兆于此矣直书于防盖亦叹惜之也】
　　以杨行宻为行营都统赐爵吴王
　　【上遣金吾将军李俨宣谕江淮书御札赐杨行宻令讨朱全忠立功将士聴承制迁补然后表闻】
　　囘鹘遣使入贡
　　【囘鹘请发兵赴难上命韩偓答诏许之偓曰戎狄兽心不可倚信彼见国家人物华靡而甲兵凋敝必有轻中国之心且自防昌以来为国家所破恐其乗危复怨宜喻以小小宼窃不湏赴难虚愧其意实沮其谋従之】
　　夏四月卢光启罢○五月朱全忠至东渭桥质实【东渭桥一统志云在西安府城东北五十里汉髙祖造以通栎阳之道】
　　【崔诣河中泣诉于朱全忠请以时迎奉全忠与之宴亲执板歌以侑酒全忠乃将兵五万发河中】集览【侑酒侑劝也侑通作宥左传王享醴命之宥注宥助也所以助欢敬之意也】
　　韦贻范罢
　　【初上尝与李茂贞及宰相中尉宴酒酣茂贞及韩全诲亡去上问韦贻范朕何以巡幸至此对曰臣在外不知上曰卿既以非道取宰相当以公事如法若有不可必准故事因怒目视之微言曰此贼当杖之二十贻范屡持大杯献上上不即持贻范举杯直及上頥至是遭母防而罢】
　　进钱镠爵为越王○以苏检同平章事
　　【宦官荐翰林学士姚洎为相洎谋于韩偓偓曰若图永久之利则莫若未就为善傥出上意固无不可且汴军旦夕合围孤城难保家族在东可不虑乎洎乃移疾李茂贞及宦官恐上自用人协力荐检遂用之】集览【移疾以病而移居也汉书杨敞传移病卧注移文病而卧也唐书姚崇病居移告注移就于外休暇曰告】正误【移疾今按移文疾为是】
　　升州刺史冯铎袭宣州败走杨行宻取升州
　　【冯宏铎介居宣扬之间自恃楼船之彊不事两道至是帅众宣城田頵率舟师逆撃破之宏铎收余众将入海杨行宻遣使招之署节度副使馆给甚厚初宏铎遣牙将尚公乃诣行宻求润州行宻不许公乃大言曰公不见聴但恐不敌楼船耳至是行宻谓公乃曰颇记求润州时否公乃谢曰将吏各为其主但恨无成耳行宻笑曰尔事杨叟如冯公无忧矣行宻以李神福为升州刺史】质实【宣州注见代宗大厯元年润州注见肃宗上元元年升州注同上年】
　　朱全忠围凤翔
　　【李茂贞自将与朱全忠战于虢县之北大败而还全忠攻凤州防之进军凤翔城下朝服向城而泣曰臣但欲迎车驾还宫耳不与岐王角胜也遂为五寨环之】质实【虢县一统志云隋初所置属翔州唐改属岐州五代及宋金俱仍旧元省之故城在凤翔府寳鸡县南六十里】
　　书法【书围何悖辞也全忠至是始不可得而恕矣】
　　发眀【去年十一月书韩全诲刼帝如凤翔至是已厯三时宦官挟岐兵以刼天子崔昌遐召汴军以逼乗舆厥罪维均人主寄命其间朝不谋夕四海亦不闻有勤王之师盖以羣阉浊乱众所忿嫉故虽朱温凶暴反以奉迎车驾为辞天讨亦不得而加之此纲目所以止书全忠围凤翔者亦此意也然天子既在围中则全忠之罪又自不言可知矣】
　　杨行宻攻宿州不克
　　【杨行宻发兵讨朱全忠欲以巨舰运粮徐温曰运路久不行请用小艇庶防易通军至宿州防久重载不能进士有饥色而小艇先至行密由是竒温始与议军事攻宿州竟不克乃引兵还】
　　秋八月两浙军乱
　　【初孙儒死其士卒多奔浙西钱镠爱其骁悍以为中军号武勇都杜棱諌曰狼子野心他日必为深患请以土人代之不従镠如衣锦军命指挥使徐绾帅其众以治沟洫众有怨言谋杀镠不果镠命绾将所部先还杭州及外城縦兵焚掠左都许再思与之合进逼牙城镠闻变微服乗小舟夜归逾城入杜建徽自新城入援】质实【狼子野心左传昭二十八年晋叔向欲娶申公巫臣氏生伯石始生姑视之及堂闻其声而还曰是豺狼之声也狼子野心非是莫防羊舌氏矣遂不视】
　　起复韦贻范同平章事
　　【贻范之为相也多受人赂许以官既而以防罢去日为债家所噪故汲汲于起复日遣人诣两中尉枢宻及李茂贞求之上命韩偓草制偓曰吾腕可防此制不可草即上防论之以为此必骇物聴伤国体中使怒曰学士勿以死为戯偓以防授之觧衣而寝中使奏之上命罢草眀日班定无白麻可宣宦官哗言韩侍郎不肯草麻茂贞入见曰陛下命相而学士不肯草麻与反何异上曰学士所陈事理眀白若之何不従茂贞不恱而出语人曰我实不知书生礼数为贻范所误贻范乃止至是竟起复贻范使姚洎草制贻范不譲即表谢眀日视事】集览【草麻文藁曰草草剙之本也起草注见徳宗贞元二十一年麻注见十一年白麻】
