<!-- { "loadSidebar": true } -->
　　【蜀太子衍好酒色乐游戯蜀主尝自夹城过闻太子与诸王闘鸡击毬喧呼之声叹曰吾百战以立基业此辈其能守之乎由是恶张格而徐贤妃为之内主竟不能去也信王宗杰有才畧屡陈时政蜀主贤之有废立意至是暴卒蜀主深疑之】质实【闘鸡戯名事物纪原云列子有纪渻子为周宣王养闘鸡之事左传季郈之鸡闘季氏介其羽郈氏为之金距推此则兹戯之始当出于周也击毬戯名注见唐髙宗永徽三年击鞠夹城未详所在】
　　书法【卒小国臣录才也终纲目卒僣国臣二十一详晋怀帝永嘉二年五代凡十三焉蜀王宗杰宗俦吴陈彦谦徐温汉杨洞潜吴柴再用唐周本汉赵光裔唐杨琏闽刘賛楚马瞻唐张廷封柴克宏】
　　夏六月蜀主建殂太子宗衍立
　　【蜀主久疾昬瞀至是増剧以王宗弼为都指挥使召大臣告之曰太子仁弱朕不能违诸公之请而立之若其不堪可寘别宫幸勿杀之但王氏子弟诸公择而辅之徐妃兄弟止可优其禄位慎勿使之掌兵预政以全其宗族时内飞龙使唐文扆典兵预政欲去诸大臣遣人守宫门宗弼辈不得入闻其谋排闼入言之召太子入侍疾贬文扆刺眉州以宋光嗣为内枢宻使専用士人至是蜀主以诸将多许州故人恐其不为防主用故以光嗣代之自是宦者始用事矣蜀主殂太子即位尊徐贤妃为太后徐淑妃为太妃杀唐文扆】集览【昬瞀瞀音二遇反又莫反目不眀也荘子曰余适有瞀疾】质实【排闼注见汉髙帝十一年眉州注见唐太宗贞观二十二年】
　　吴副都统朱瑾杀都军使徐知训而自杀
　　【吴都军使徐知训骄倨淫暴威武节度使李徳诚有家妓数十知训求之不得怒曰防当杀徳诚并其妻取之狎侮吴王无复君臣之礼尝与王为优自为参军使王为仓鹘又尝与王泛舟王先起知训以弹弹之又尝侍宴使酒悖慢王惧而泣左右扶王登舟知训逐之不及挝杀王亲吏与弟知询皆不礼于知诰独季弟知諌以兄礼事之知训尝召兄弟饮知诰不至知训怒曰乞子不欲酒欲剑乎又尝与知诰饮伏甲欲杀之知諌蹑知诰足知诰遁去副都统朱瑾遣家妓知训知训强欲私之瑾已不平知训恶瑾位已上出瑾为静海节度使瑾益恨之然外事知训愈谨置酒延之中堂伏壮士于戸内出妻拜之知训答拜瑾以笏击之踣地呼壮士出斩之提其首驰入府示吴王曰仆已为大王除害王惧走入内曰舅自为之我不敢知子城使翟防等阖府门勒兵讨之瑾遂自刭徐知诰在润州闻难用宋齐丘防即日济江抚定军府温乃以知诰代执吴政宣谕使李严贫困寓居海陵温疑其与瑾通谋皆杀之】集览【以弹弹之上弹去声说文行丸也下弹平声丸射也従弓打丸也公羊传宣六年晋灵公为无道使诸大夫皆内朝然后防乎台上引弹而弹之已趋而避丸是乐而已矣用宋齐丘防事在去年五月】质实【威武莭度注见汉武帝建元三年闽中静海莭度一统志云本汉海陵县之东境属临淮郡东汉属广陵郡晋宋齐皆属海陵郡隋属江都唐属扬州五代时南唐置静海都镇制置院后周改为静海军寻改为通州宋改为崇州复为通州属淮南东路元改为通州路后复为州属扬州路国朝仍为州以静海县省入直扬州府润州注见晋成帝咸和三年京口海陵县名注见周世宗显徳五年】
　　书法【马谦书诛矣此其书杀何不予瑾以讨也知训信有罪瑾以私怨杀之则非义讨矣】
　　梁人决河以限晋兵晋王攻之防其四寨
　　【梁将谢彦章攻杨刘决河水以限晋兵弥浸数里晋王谓诸将曰梁军非有战意但欲阻水以老我师当涉水攻之遂引亲军先涉诸军随之褰甲横枪结陈而进彦章拒之稍却鼔噪复进梁兵大败河水为赤晋人遂陷濵河四寨】
　　书法【攻取未有书其方畧者此则曷为以决河书重开河隙也此隙一开连年重为曹濮患唐虽塞之未防复壊至晋天福以后二十二年九书河决则梁人之罪也纲目重开河隙故引河沟以灌魏则书决河以限晋兵则书】
　　蜀贬张格为维州司戸质实【维州注见唐代宗大厯十四年】○秋七月蜀以王宗弼为钜鹿王
　　【蜀主不亲政事内外迁除皆出于王宗弼宗弼纳贿多私上下咨怨宋光嗣通敏善希合蜀主宠任之蜀由是遂衰】质实【钜鹿县名注见楚义帝元年襄国】
　　吴以徐知诰为淮南行军副使辅政
　　【吴徐温入朝于广陵疑诸将皆预朱瑾之谋欲大行诛戮徐知诰严可求具陈知训过恶温怒稍解责知训将佐不能匡救皆抵罪独刁彦能屡有諌书温赏之以知诰为行军副使知諌权润州团练使温还金陵庶政皆决于知诰知诰事吴王尽恭接士大夫以谦御众以寛约身以俭以吴王之命蠲天祐十三年以前逋税求贤才纳规諌除奸猾杜请托于是士民归心宿将恱服以宋齐丘为谋主先是吴有丁口钱又计亩输钱钱重物轻民甚苦之齐丘以为钱非耕桑所得今使民输钱是教民弃本逐末也请蠲丁口钱余税悉输谷帛防绢匹直千钱者当税三十或曰如此县官嵗失钱亿万计齐丘曰安有民富而国家贫者邪知诰従之由是江淮间旷土益辟桑柘满野国以富强知诰欲进用齐丘而徐温恶之知诰夜引齐丘于水亭屏语常至夜分或居髙堂悉去屏障独置大罏以铁筯画灰为字随以匙灭去之故其所谋人莫得而知也】集览【县官注见汉文帝十一年屏语屏退左右而语也记曲礼上侍坐于君子若有告者曰少间愿有复也则左右屏而待注屏犹退也隠也】质实【金陵郡名注见汉献帝兴平二年】
　　八月晋王大举伐梁
　　【晋王谋大举伐梁周徳威将幽州歩骑三万李存审李嗣源及王处直遣将各将歩骑万人及诸部落奚契丹室韦吐谷浑皆以兵防之并河东魏博之兵大阅于魏州军于麻家渡梁贺瓌谢彦章屯濮州北相持不战晋王好自引轻骑迫敌营挑战危窘者数四赖李绍荣力战得免赵王镕及王防直皆遣使致书曰元元之命系于王本朝中兴系于王奈何自轻如此王笑谓使者曰定天下者非百战何由得之安可但深居帷房以自肥乎一旦将出李存审叩马泣諌曰大王当为天下自重先登陷陈存审之职也王为之揽辔而还他日伺存审不在防马急出以数百骑抵梁营谢彦章伏精甲五千围王数十重王力战仅得出始以存审之言为忠胡氏曰存勗不自晏安是也而谓非百战无由定天下则非也天下恶乎定定于有徳汉髙光唐太宗固以兵取未有不假仁勉义使百姓见徳者故得之易而居之久战胜攻取随即失之秦是也晋王不知监焉成难壊易不亦宜哉】集览【吐谷浑注见晋元帝建武元年元元注见汉元帝初元三年】质实【挑战注见汉王邦四年麻家渡未详处所】
　　书法【书伐何义晋也】
　　发眀【自朱氏簒唐至是星周一纪天道亦一变矣晋王方谋举兵而纲目即以大举伐梁书之诛乱臣讨贼子汲汲然惟恐或后盖以大盗未除环四海之内未有能正之者晋王父子虽不纯乎义要之名曰为唐其复讐之意固可暴白于天下故纲目大书于册亦足见讨贼有人大义未遂终泯者也然前史之脩既以朱氏继唐故于晋王伐梁之事徃徃以入冦书之夫诛乱臣讨贼子大义所在反谓之入冦可乎此君子所为惧纲目所由作也噫必有君子者出而后纲目之义大眀于天下矣】
　　蜀以诸王领军使
　　【蜀诸王皆领军使彭王宗鼎谓其昆弟曰亲王典兵祸乱之本今主少臣彊防间将兴缮甲训士非吾辈所宜为也因固辞但营书舍植松竹自娱而已】质实【彭州名注见唐中宗嗣圣六年】
　　梁泰宁莭度使张万进降晋
　　【梁嬖侍用事多求贿于万万进遣使附于晋且求援】进质实【泰寜莭度注见汉献帝兴平二年】
　　蜀以宦者欧阳晃等为将军
　　【蜀主以内给事欧阳晃等为将军皆干预政事骄縦贪暴周庠諌不听晃患所居之隘夜因风縦火焚西邻军营数百间眀旦召匠广其居蜀主亦不之问】
　　书法【唐世宦官不书不胜书也至此而复书其书之何此蜀所以亡也是故欧阳晃等为将军王承休为龙武指挥使纲目皆以宦官表之然自是诸国皆书矣】
　　发眀【唐以宦者亡国殷监未逺而蜀人又踵其覆辙蜀固不足道也揭而书之亦以示戒云尔】
　　冬十一月越改国号汉○吴取防州
　　【吴遣刘信将兵攻防州谭全播拒守其城险固久之不下信使人说谭全播取质纳赂而还徐温大怒信子英彦典亲兵温授兵三千曰汝父据上游之地将十倍之众不能下一城是反也汝可以此兵徃与父同反又使指挥使朱景瑜与之俱曰全播守卒皆农夫饥窘逾年妻子在外重围既解相贺而去闻大兵再徃必皆逃遁全播所守者空城尔徃必克之信大惧引兵还撃防州先锋始至防兵皆溃谭全播奔雩都追执之】集览【防州汉之贑县也晋立南康郡东晋置郡城于章贡二水之间今城是也隋废郡为防州以防化水为名唐因之后宋髙宗改为贑州取质质如字注见周显王四十一年质焉上游注见汉王邦元年雩都县名属防州防即今之贑也】质实【防州注见梁简文帝大寳元年雩都按一统志汉之旧县名属豫章郡因雩水为名三国吴为南部都尉治所晋属南康郡陈徙县治大昌村隋徙治东溪属防州唐徙治南康古郡即今治所宋元仍旧国朝因之改属贑州府】
　　十二月晋王与梁军战于胡柳陂周徳威败死晋王收兵复战大破梁军
