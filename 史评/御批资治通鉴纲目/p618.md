<!-- { "loadSidebar": true } -->
　　【史思眀分军四道济河防于汴州李光弼方廵诸营闻之入汴州谓节度使许叔冀曰大夫能守汴州十五日我则将兵来救叔冀许诺思眀至汴州叔冀与战不胜遂降之思眀乗胜西攻郑州光弼整众徐行至洛阳留守韦陟请留兵于陕退守潼关光弼曰两敌相当贵进忌退今无故弃五百里地则贼势益张矣不若移军河阳北连泽潞利则进取不利则退守表里相应使贼不敢西侵此猿臂之势也判官韦损曰东京帝宅奈何不守光弼曰守之则泛水崿岭龙门皆应置兵子为兵马判官能守之乎遂牒河南尹帅吏民避贼而帅军士诣河阳时思眀游兵已至石桥光弼当石桥而进部曲坚重贼不敢逼夜至河阳有兵二万粮才支十日光弼按阅守备部分士卒无不严办思眀入洛阳城空无所得遂引兵攻河阳使骑将刘龙僊挑战嫚骂光弼光弼顾诸将曰谁能取彼仆固懐恩请行光弼曰此非大将所为禆将白孝徳请挺身取之光弼壮其志因问所湏对曰愿选五十骑为后继而请大军鼓噪以増气光弼抚其背而遣之孝徳抰二矛防马乱流而进半渉懐恩贺曰克矣光弼曰何以知之对曰观其揽辔安闲是以知之龙僊易之嫚骂如初孝徳瞠目大呼运矛跃马搏之城上鼓噪五十骑继进龙僊走堤上孝徳追及斩之以归思眀有良马千余匹毎日出于河南渚浴之循环不休光弼命索军中牝马得五百匹絷其驹而出之思眀马见之悉浮渡河尽驱入城思眀怒泛火船欲烧浮桥光弼先贮百尺长竿以巨木承其根氊裹鐡叉置其首以迎火船而义之船不得进湏防自焚尽思眀屯兵于河清欲絶光弼粮道光弼军于野水渡以备之既夕还河阳留兵千人使将雍希颢守其栅曰贼将髙庭晖李日越皆万人敌也至勿与之战降则与之俱来诸将莫谕其意皆窃笑之既而思眀果谓日越曰李光弼长于凭城今出在野汝以鐡骑宵济为我取之不得则勿返日越将五百骑晨至栅下问曰司空在乎希颢曰夜去矣日越曰失光弼而得希颢吾死必矣遂请降希颢与之俱见光弼光弼厚待之任以心腹髙庭晖闻之亦降或问光弼降二将何易也光弼曰思眀常恨不得野战闻我在外以为必可取日越不获我势不敢归庭晖才勇过于日越闻日越被宠任必思夺之矣思眀复攻河阳光弼谓李抱玉曰将军能为我守南城二日乎抱玉曰过期何如光弼曰过期而救不至任弃之可也抱玉许诺勒兵拒守城且陷抱玉绐之曰吾粮尽眀旦当降贼敛军以待之抱玉缮完城备眀日复请战出竒兵夹撃杀伤甚众时光弼屯中潬城外置栅栅外穿堑贼将周挚攻之光弼命镇西行营节度使荔非元礼出劲卒于羊马城以拒贼贼填堑八道开栅为门光弼使问元礼曰中丞视贼填堑开栅晏然不动何也元礼曰司空欲守乎战乎光弼曰欲战元礼曰欲战则贼为吾填堑何为禁之光弼曰善吾所不及勉之元礼俟栅开帅敢死士突出奋撃破之周挚复收兵趣北城光弼入登城望曰贼兵多而不整不足畏也不过日中保为诸君破之乃命出战及期不决召诸将问曰贼阵何方最坚曰西北隅命郝廷玉当之又问其次曰东南隅命论惟贞当之令诸将曰尔軰望吾旗而战吾飐旗缓任尔择利吾急飐旗三至地则万众齐入死生以之少退者斩又以短刀置鞾中曰战危事吾国之三公不可死贼手万一不利诸君死敌我自刭不令诸君独死也再战廷玉奔还光弼惊命取其首廷玉曰马中箭非敢退也易马遣之仆固懐恩小却光弼又命取其首懐恩更前决战光弼连飐其旗诸将齐进致死呼声动天地贼众大溃思明及挚皆遁去胡氏曰中潬之战李光弼不遗余力仅得一胜向若不罢郭子仪使与掎角贼必可平矣然史言鱼朝恩恶子仪而不言所恶之事窃意子仪以浑洪重厚不能为阉尹屈此固朝恩之所恶也或曰当是时人主委信内侍子仪既欲为国平贼盍亦小贬以济事为务而形见圭角自取疑疾岂非所务者小而所失者大乎曰此子仪之所以为子仪而不可及者也使子仪承奉朝恩以固权位虽擒思眀平河北未免于枉寻而直尺王良之所不为而谓子仪为之乎光弼之见恶于程元振也得非亦近是乎】集览【乱流安闲貌论惟贞惟贞无姓吐蕃之俗王族皆曰论枉寻而直尺礼注疏云八尺曰寻尺小寻大不可枉大而就小以要利也王良之所不为王良以诡为御而顺就嬖奚注见陈宣帝大建五年王良之用辔】正误【防马乱流而进今按横流而渡曰乱书乱于河诗渉渭为乱是也集览误甚】质实【汴州注见周显王二十九年大梁洛阳注同上三年潼关注见汉献帝建安十六年泽潞二州名泽注见梁武帝中大通六年建州潞注见周赧王五十三年上党崿岭注见新莾始建国三年箕山龙门山名注见周安王十五年伊阙石桥沟名注见晋懐帝永嘉二年七里涧部曲注见陈文帝天嘉元年挑战注见汉王邦四年鼓噪注见宋文帝元嘉二十六年河清县名注见汉帝更始二年孟津南城注见梁武帝大同四年河阳三城中潬城注同上文北城注同上文掎角注见汉昭烈章武二年】
　　十一月商州刺史韦伦发兵讨荆襄平之
　　【康楚元等众至万余伦发兵讨之生擒楚元得其所掠租庸二百万缗荆襄皆平】质实【商州注见晋元帝太兴元年上洛】
　　贬第五琦为忠州长史
　　【乾元钱重轮钱与开元钱三品并行民争盗铸货轻物重谷价腾踊饿殍相望言者皆归咎于琦故贬之御史大夫贺兰进眀坐琦党亦贬溱州司马胡氏曰贺兰进眀不救睢阳廵逺败殁肃宗以此罪之虽杀之于睢阳以谢忠义之魂良不为过乃置而不问反用第五琦党而去之岂足以服人心乎】质实【忠州注见宗开元十七年一统志云溱州唐贞观中所置宪宗时尝以珍州省入宋熈寕中复置溱州又置溱溪县景炎三年废故址在播州宣慰司北二十五里睢阳郡名注见汉后主延熈十八年宋】
　　十二月史思眀防陕撃却之考异【提要陕下有卫伯玉三字撃却当作讨破史思眀遣其将李归仁将鐡骑五千冦陕州神防兵马使卫伯玉以数百骑破之得马六百匹】质实【陕州注见周显王四十五年】
　　【庚子】上元元年春正月以李光弼为太尉兼中书令○以郭子仪领邠宁鄜坊节度使
　　【党项防羗吞噬邉鄙将逼京畿乃分邠寕为鄜坊节度以邠州刺史桑如珪鄜州刺史杜冕领之分道招讨而以郭子仪领两道节度留京师假其威名以镇之】集览【邠寕公刘所居魏置豳州宗以字类幽改为邠州寕夲秦北郡魏置华州西魏改为寕州鄜坊鄜本秦上郡溪鄜县隋置鄜州坊夲周之马坊地唐置坊州坊北去鄜百一十里】质实【党项西羗种名注见陈后主至徳四年京畿注见太宗贞观五年邠寕二州名邠注见汉桓帝延熹五年寕夲公刘邑后为义渠戎所居秦置义渠县始皇时为北地郡汉为泥阳县地东汉属安定郡后魏于此置华州又改邠州西魏改寕州合之曰邠寕后周分置赵兴郡隋改为北地郡唐改为寕州又置彭原郡宋复为寕州宣和初置兴寕军金属庆原路元属巩昌路焉夲朝因之以安定县省入改属庆阳府鄜坊二州名鄜注见汉献帝建安十七年坊夲汉左冯翊翟道县地渠搜中部都尉治此姚秦置中部郡后魏改中部县大统中改曰内部隋属上郡唐初复改为中部县后置坊州宋仍旧元废坊州以县属鄜州焉本朝因之改属延安府】
　　书法【领者何不行也子仪收复两京功不细矣相州之溃咎在无帅而听朝恩之譛召还京师至是则又欲假其威名以镇之知假其名而不知用其人独何心哉河阳之战使子仪在外与光弼相为掎角则可以一战而擒思明矣乂何待借兵囘纥至受其屈辱而后仅得成功乎书曰领节度使病肃宗也】
　　二月李光弼攻怀州与史思眀战破之○第五琦除名流夷州
　　【或告琦受人金二百两遣御史刘期光按之琦曰二百两金不可手挈若付受有凭请凖律科罪期光奏琦已服罪故有是命】
　　三月李光弼破安太清于懐州夏四月破史思眀于河阳质实【懐州注见宋顺帝升眀元年】○以韦伦为山南东道节度使寻以来瑱代之
　　【防州将张维瑾曹玠杀莭度使史翽防州反制以伦为莭度使时李辅国用事莭度使皆出其门伦既朝廷所除又不谒辅国寻改秦州防御使以来瑱镇防阳瑱至维瑾等降】集览【来瑱姓名也通鉴释文瑱音他甸反少陵诗注瑱音陟刄反未详孰是】质实【山南东道注见汉献帝建安十二年防阳秦州注见汉光武建武元年天水】
　　闰月以王思礼为司空
　　【武徳以来不为宰相而拜三公自此始】
　　追諡太公望为武成王○五月以苖晋卿行侍中【晋卿练达吏事而谨身固位时人比之胡广】质实【胡广注见宋孝武帝大眀二年】
　　书法【行官始此】
　　吕諲罢
　　【宦官马上言受赂为人求官于諲諲为补官事觉上言杖死諲罢】集览【马上言马姓也上言名也】
　　以刘晏为戸部侍郎充度支铸钱盐鐡等使
　　【晏善治财利故用之】质实【刘晏曹州人】
　　六月桂州破西原蛮质实【桂州注见秦始皇三十三年桂林西原蛮注见代宗大歴六年】○羌浑防凤翔节度使崔光逺破之○敕小钱一当十其重轮者当三十
　　【三品钱行浸久属嵗荒米斗至钱七千人相食京兆捕私铸者数月间榜死者八百余人不能禁乃敇开元钱与乾元小钱皆当十其重轮者当三十】集览【榜死榜与榜通刘伯庄音蒲庚反笞撃也】质实【京兆郡名注见宗开元十一年】
　　兴王佋卒
　　【佋张后之子也张后数欲危太子太子以恭逊取容会佋卒后防子定王侗防太子位遂定】集览【佋时招反侗徒红反】质实【定州名注见周威烈王二十三年中山】
　　秋七月李辅国迁太上皇于西内考异【太字羡按至徳元载书尊帝为上皇天帝无太字】
