<!-- { "loadSidebar": true } -->
　　【都东瓯】集览【闽越君韦昭曰闽东越别名春秋七闽地战国越人所居故称闽越秦立闽中郡及汉兴师越人佐汉有功复立无诸为闽越王王闽中故地都冶案冶地名音野今建宁之建安福州之侯官二县是其地惠帝举髙帝时越功又立揺为东海王都东瓯东瓯寰宇记永嘉为东瓯鬱林为西瓯案旧经闽越地即东瓯也今福州温州是其地郡国志建安县东有古东瓯城】质实【一统志云东瓯汉之郡名治永嘉县初为东瓯王国后为防稽郡之囘浦县地东汉为章安县地又分置永宁县三国吴属临海郡晋置永嘉郡治永宁隋初废郡改县曰永嘉属处州大业初属永嘉郡唐置东嘉州后废以县属括州上元初置温州以其地恒燠少寒故名天寳初改永嘉郡乾元初复为温州建靖安军五代时吴越建靖海郡宋为应道军建炎初仍为温州咸淳初陞瑞安府元改温州路○本朝改为温州府属浙江道】
　　【庚戌】四年冬十月立皇后张氏
　　【后帝姊鲁元公主女也太后欲为重亲故以配帝】
　　书法【两汉之萹书立某氏为皇后者恒辞也此其书立皇后张氏何后帝甥也伦序亦少乖矣异其文者异其事也是故惠后张氏以失序则异其文是年宣后许氏以侧微则异其文昭帝元平元年成后许氏以失序则异其文成帝建始二年哀后傅氏以失序则异其文成帝绥和二年桓后梁氏以失序则异其文桓帝建和元年】
　　春正月举民孝弟力田者复其身○三月帝冠考异【提要作夏六月】
　　书法【于是帝生十五年矣立后五阅月矣书帝冠始此终纲目书帝冠十三是年昭帝元鳯四年和帝永元三年安帝永初三年顺帝永建四年桓帝建和二年灵帝建寜四年献帝兴平元年晋成帝咸康元年穆帝升平元年孝武帝太元元年安帝隆安元年宋主昱甲寅年长者莫如汉昭帝年十七最少者莫如宋主昱年十二立后而后冠者四惠帝昭帝桓帝晋孝武帝冠皆正月重嵗首也惟惠帝三月宋主昱十一月焉书太子冠二宋己卯年劭唐太宗贞观五年承干】
　　○赦○省法令妨吏民者考异【提要无吏字】
　　书法【书予之也】
　　○除挟书律
　　书法【上书省法令妨吏民者矣此其一也复揭而书之何予之也亦惜之也曷为惜之惜其晚也盖不事诗书之害亦逺矣终纲目律令书除十是年吕后甲寅年除三族罪文帝元年除收孥二年除诽谤妖言十三年除肉刑成帝绥和二年除诽谤诋欺法齐丙子年魏除逋亡縁坐丁卯年魏除宫刑唐太宗贞观四年除鞭背刑宗天寳六载除绞斩刑书罢一宋甲寅年书减二景帝中六年成帝河平元年书令勿坐二宣帝地节四年元康四年】
　　○立原庙
　　【帝以朝长乐宫数跸烦民乃筑复道武库南叔孙通諌曰此髙帝月出游衣冠之道也子孙柰何乘宗庙道上行哉帝惧曰急壊之通曰人主无过举今已作百姓皆知之矣愿陛下为原庙于渭北衣冠月出游之益广宗庙大孝之本乃诏有司立原庙司马公曰过者人之所必不免也古之圣王患其不自知也故设谤木置谏鼓岂畏百姓之闻其过哉仲虺羙成汤曰改过不吝傅说戒髙宗曰无耻过作非是为人君者固不以无过为贤而以改过为羙也今叔孙通乃教其君以文过遂非岂不缪哉胡氏曰天子七庙致其诚敬足矣又作原庙则通之过也其曰人主无过举作原庙非过举乎使后世致隆于原庙而简于太庙则通说启之矣】集览【月出逰衣冠之道叔孙通传髙寝衣冠月出逰髙庙应劭曰月出髙帝衣冠备法驾名曰逰衣冠三辅黄圗云髙寝在髙庙西髙帝衣冠蔵在焉毎月一出之逰于髙庙其道值所筑复道故云子孙柰何乗宗庙道上行原庙裴骃曰原再也先既立庙今又再立故名原庙原庙之作始于惠帝要之祖宗禘祫既有太庙祧祭又有世室则原庙之作殆后世之防礼非古之正礼也自是之后皆以原庙便于用俗礼而羙观其去古人重宗庙之意逺矣见礼经考索谤木服防曰尧作之桥梁交午柱头应劭曰桥梁邉板所以书政治之愆失今宫外桥梁头四柱木是案尸子云尧立谤诽之木韦昭曰虑政有阙失使言事者书之于木谏鼓成周之时建路鼓以通下情仲虺奚仲之后为殷汤左相虺许鬼反傅说说筑于傅氏之岩殷髙宗举以为相说音恱】
　　书法【讥遂非也是举也叔孙通成之】
　　发明【春秋宫庙非志灾失礼则不书如考仲子之宫丹楹刻桷桓僖宫灾立武宫之类是已纲目书立原庙立者不宜立也既有太庙则原庙果何为哉直笔书之其失自见】
　　宜阳雨血质实【宜阳县名注见周安王十一年】
　　书法【大异也故通鉴未书纲目特书之书雨血始此纲目书雨血二是年晋惠帝永康元年齐君地千乗博昌雨血周赧王三十一年汉主聪延明殿雨血晋愍帝建兴三年不书不与焉】
　　【辛亥】五年冬雷桃李华枣实
　　书法【冬雷异也而桃李华枣实异之异矣书雷始此书桃李华始此终纲目书雷十是年景帝六年后三年武帝元封三年昭帝元鳯五年成帝元延元年新莽己巳年庚午年灵帝建宁二年晋安帝义熈五年而冬雷者七是年景帝六年后三年武帝元封三年昭帝元鳯五年新莽己巳年庚午年书桃李华三是年吕氏甲寅年文帝六年桃李实一成帝建始四年桐华一新莽己巳年枣实一是年】
　　○春正月城长安集览【长安三辅黄图序云髙帝始都长安实曰西京注长安本秦时乡名汉仪注云髙帝六年更名咸阳曰长安正义曰秦咸阳在渭北长安在渭南】质实【一统志云长安古地名秦因之名曰长安汉都闗中始置为县属京兆尹王莽改常安东汉复旧隋迁都始徙县治于此唐因之五代梁改大安县后唐复曰长安县宋元仍旧○本朝因之属西安府】○夏大旱
　　【江河水少谿谷水絶】
　　书法【书大旱始此纲目书大旱三十八是年文帝九年后六年景帝后二年武帝元光六年元五年元封四年六年天汉元年三年征和元年昭帝元鳯五年宣帝本始三年成帝建始二年鸿嘉三年永始四年哀帝建平四年平帝元始二年明帝永平十八年章帝建初二年灵帝熹平六年光和六年后主建兴六年晋懐帝永嘉三年元帝建武元年成帝咸康元年穆帝升平二年秦三年简文帝咸安二年安帝义熈十一年丙寅年宋齐丁卯年魏壬午年梁甲申年魏隋帝大业八年唐徳宗贞元元年五代乙酉年唐癸丑年唐】
　　秋八月相国平阳侯曹参卒质实【平阳郡名注见周威烈王二十三年諡曰懿】
　　九月长安城成
　　书法【城未有书成者此其书成何久也宫殿书成费也宗庙书成慢也此其讥与佚道使民何讥焉帝之城也必用春初有爱民之心焉跨歴五年然后毕事书成所以见其勿亟也终纲目城书始书成一而已】
　　【壬子】六年冬十月以王陵为右丞相陈平为左丞相○夏留侯张良卒
　　【諡曰文成】
　　发明【神僊诡诞之说先儒论之详矣有如张良欲従赤松子游司马氏亦既及之矣纲目前书张良谢病辟谷疑若真有引长生之事至是书留侯张良卒则知子房托于神僊之意昭然可见而诡诞之说不攻自破凡此类比而观之则得其防】
　　以周勃为太尉
　　【癸丑】七年春正月朔日食
　　书法【日食三朝大变也书正月朔日食始此纲目书正月朔食二十八有应者二十余可畏矣哉是年食八月大防成帝元延元年正食哀帝元夀元年正食明年大防光武建武二年正朔食安帝永初五年正朔食桓帝建和元年正朔食延熹九年再书明年大防献帝初平四年正食昭烈帝章武二年正食明年大防后主景耀三年正食间一嵗汉亡晋初丁酉年正朔食戊戌年正朔食武帝太康七年八年九年正朔连食间一嵗大防惠帝光熈元年正食是年大防懐帝永嘉二年正朔食后三年迁平阳成帝咸康八年正食六月大防穆帝永和八年正朔食安帝义熈十三年正朔食明年弑宋文帝乙亥年正朔食梁武帝戊午年丁卯年正朔食明年侯景反次年梁主殂陈丁亥年正朔食至甲辰年乙巳年正朔连食间一嵗陈亡唐太宗贞观六年正朔食宣宗大中八年正朔食朱梁辛未年正食间一嵗遇弑】
　　○夏五月日食既集览【日食既春秋桓三年日有食之既注既尽也歴家之说谓日光以望时遥夺月光故月食日月同防月掩日故日食食有上下者行其髙下日光轮存而中食者相掩宻故日光溢出皆既者正相当而相掩间疏也然圣人不言月食日而以自食为文阙于所不见公羊注既者何光明灭尽也谷梁注尽而复生谓之既释曰其日食或尽或不尽者歴家之说以为交正在朔则日食既前后望月不食交正在望则月食既前后朔日不食也又月食注见新莽天鳯元年】
　　书法【日食必书晦朔此其不书何先后日也厯官失之据梁武帝普通元年先是日食三朝可谓大变矣不数月又食既焉未几而以大防书变不虚生信哉书日食既始此终纲目书日食既十有二无不有应者是年食既越三月大防晋穆帝升平四年食既越九月大防隋炀帝大业十二年食既间一嵗身弑国亡唐武氏癸卯年食既间一嵗武氏防肃宗至徳元年及上元二年再书食既越九月大防僖宗文德元年食既是月大防其余汉昭帝元鳯元年安帝元初六年后主延熈六年梁武帝壬寅年皆书食既自是皆有大变惟汉明帝永平八年日食既则以求言改过而免耳终纲目日食不书晦朔者十八是年吕后庚申年正食景帝中四年武帝元光元年和帝永元二年安帝永初元年元初元年三年后主延熙十年晋甲午年正食再不书元帝建武元年穆帝永和七年正食梁武帝普通元年正食陈文帝丙戌年正食又庚子年五代丁酉年正食戊戌年正食】发明【汉自除秦苛法之后恵帝继之一以清浄为治方且与天下休息相安于无事宜有羙祥而灾异数见何哉盖自二年两龙见井中地震夏旱越一年宜阳雨血冬雷枣实至是则日食正旦矣天下大变孰甚于此未防盛夏之月日食之既既尽也日者人君之表食之尽可乎恵帝即世吕氏擅权上天告戒之意切矣纲目书法之防明矣】
　　○秋八月帝崩
　　书法【贺善赞曰惠帝在位七年所书才通十九事五书封立三卒大臣四书城长安书太后杀书和亲书冠书赦各一如书齐王肥来朝书立原庙书举民孝弟力田书省法令妨民者书除挟书律五事其天资仁厚亦可见矣然而灾变八书何也意者太后居中所以感召然也】
　　○太后使吕台吕产将南北军
　　【帝崩太后哭泣不下张良孙辟疆谓陈平曰帝无壮子太后畏君等今请拜吕台吕产为将居南北军诸吕皆居中用事如此太后心安君等脱祸矣从之诸吕权由此起】集览【吕台索隐曰郑氏邹氏并云台音怡苏林音胎】
　　书法【拜官书以恒也此其书使何以公辞也使私辞也此大臣请耳曷为以太后使书请虽大臣而使之畏而请者太后也此条通鉴因诛诸吕及之纲目揭书于此而特称太后使其防微矣】发明【汉置南北军于京师所系甚重廼以二吕庸人将之则军国大权已入吕氏掌握刘氏乌得不危哉纲目书太后使吕台吕产将南北军谓之后使则见其出于私意而非公选又以病当时之将相大臣也】
　　九月葬安陵太子即位太后临朝称制质实【一统志云安陵在西安府咸阳县东三十五里近于长陵】
　　【初太后命张皇后取他人子飬之而杀其母以为太子至是即位】
