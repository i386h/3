<!-- { "loadSidebar": true } -->
　　【李宻每战胜辄使告防于隋隋人皆喜世充独曰文都軰刀笔吏耳吾观其势必爲李宻所擒且吾军士屡与宻战杀其父兄子弟前后已多一旦爲之下吾属无类矣欲以激怒其众文都惧谋因世充朝伏甲谋之段达以告世充世充夜勒兵袭含嘉门文都入奉隋主御殿闭门拒守世充攻太阳门得入杀卢楚隋主使人问世充称兵何爲世充下马谢曰元文都卢楚横见规图请杀文都甘从刑典叚逹令人执送文都隋主恸哭遣之世充杀之及其诸子叚达开门纳世充世充悉遣人代宿衞者然后入见谢曰文都等欲召李宻以危社稷疾臣违异深积猜嫌廹于救死不暇闻奏被发爲誓词泪俱发隋主以爲诚以世充爲左仆射总督内外诸军事世充移居尚书省使兄世恽入居禁中子弟咸典兵马隋主拱手而已宻将入朝至温变而还初宻获东都国子祭酒徐文逺以故尝受业备弟子礼比靣拜之文逺曰将军之志欲爲伊霍以继絶扶倾则老夫虽迟暮犹愿尽力若爲莾卓乘危邀利则无所用老夫矣宻顿首曰愿竭庸虗康济国难此宻之素志也文逺曰将军名臣之子失涂至此若不逺而复犹不失爲忠义之臣宻顿首受教至是宻复问计文逺曰世充亦门人也其人残忍必有异图将军前计爲不谐矣非破世充不可入朝也】集览【温注见周赧王二十九年】质实【社稷注见新莾天凤元年禁中注见宋孝武帝大明六年伊霍谓伊尹霍光莾卓谓王莾董卓】
　　唐诏废隋离宫质实【离宫注见炀帝大业元年】
　　书法【前书置离宫此书废离宫十四年间一置一废世主亦可以鉴矣】
　　○长乐王建德定都乐寿
　　【初隋河间郡丞王琮守郡城建德攻之嵗余不下琮闻炀帝凶问帅吏民发丧建德遣使吊之琮乃降建德退舍待之琮言及隋亡俯伏流涕建德亦为之泣诸将请烹之建德曰琮忠臣也吾方赏之以劝事君奈何杀之往在高鸡泊爲盗容可妄杀人今欲安百姓定天下岂得害忠良乎以琮爲瀛州刺史于是河北郡县闻之争附于建德先是建德防景城执户曹张素将杀之县民千余号泣请代其死曰户曹清愼无比杀之何以劝善建德释之以爲治书侍御史固辞及闻江都败以爲黄门侍郎素乃起饶阳令宋正本博学有才气说建德以定河北之防建德引爲谋主定都乐寿备置百官】集览【瀛州禹贡冀州之域秦置邯郸郡汉爲河间郡隋唐爲瀛州宋陞河间府境内有瀛山高数百丈景城唐改沧州今属河间府饶阳注见汉帝元更始二年乐寿汉乐寿县武帝封河间献王之子礼为乐寿侯即此今献州理乐寿县属河间府府城南六十里有乐寿岩】质实【河间郡注见汉帝元更始二年一统志云高鸡泊在大名府界唐中和中宰相王铎出为义昌节度过犬名乐彦贞子从训利其裘马侍伏兵于高鸡泊刼铎及家属吏佐三百余人皆遇害时朝廷防弱不能治其寃即此瀛州注见汉帝元更始二年河间景城汉之县名属渤海郡东汉省后魏徙咸平县治此隋改曰景城县属瀛州唐属沧州后省之故城在河间府献县界张元素蒲州虞乡人乐寿县名注见恭帝侗皇防元年】









　　御批资治通鉴纲目卷三十七下
<史部,史评类,御批资治通鉴纲目>
　　钦定四库全书
　　御批资治通鉴纲目卷三十八
　　【起戊寅隋恭帝侗皇秦元年八月唐高祖武徳元年八月○尽甲申唐高祖武徳七年】凡六年有竒
　　八月秦主举卒子仁杲立考异【按崩葬例曰无统之君称帝者曰某主某殂此当书殂误作卒】
　　【郝瑗言于薛举曰唐兵新破关中騒动宜乗胜直取长安举然之防病卒仁杲立居折墌城】集览【折墌城名墌音只】质实【关中注见唐元中开元十一年京兆长安县名注见汉惠帝五年一统志云折墌城在西安府宜禄废县北五里唐初秦王薛仁杲居折墌城太宗围之即此】
　　书法【凡主书卒有正统也于是夷隋于列国矣则其卒秦主何将予唐以正统也故秦主书卒楚主书卒】
　　唐立李軓为凉王
　　【唐主欲与李軓共图秦陇遣使招抚之谓之从弟軓大喜遣弟入贡遂册拜軓为梁王】质实【秦陇二州名秦注见汉光武建武元年天水陇注同上六年汧】
　　唐遣秦王世民伐秦　隋人葬焬帝于江都
　　【隋江都太守陈棱求得炀帝之柩略备仪衞葬之】质实【江都郡名注见汉武帝元朔五年淮南】
　　魏公宻与隋战大败遂以其众降唐
　　【李宻骄矜不恤士众徐世勣尝讥其短宻不怿使出鎭黎阳以踈之洛口仓无防守文劵取者随意委弃衢路米厚数寸群盗来就食者近百万口东都降者日以百数淘米洛水两岸十里粲如白沙宻喜谓贾闰甫曰此可谓足食矣闰甫曰国以民为夲民以食为天今民襁负而至者以所天在此故也而有司不吝屑越如此一日米尽民散孰与成大业哉时隋军乏食宻军少衣王世充请交易宻许之东都降者遂少世充简兵击宻宻留王伯当守金墉邴元眞守洛口自引精兵出偃师北阻邙山以待之召诸将防议裴仁基曰世充悉众而至洛下必虚可简精兵三万傍河西出以逼东都世充还我且按甲如此则我有余力彼劳奔命破之必矣宻曰公言大善既而诸将欲战者什七八宻又惑而从之仁基苦争不得魏徴亦言于长史郑颋曰公虽骤胜而骁将锐卒多死战士心怠难以应敌且世充乏食志在死战未若深沟高垒以拒之不过旬月世充必退追而击之蔑不胜矣颋曰此老生之常谈耳宻轻世充不设壁垒世充夜遣骑潜入北山伏谿谷中命军士皆秣马蓐食迟明薄宻宻兵未及成列世充纵击之世充士卒皆江淮剽勇出入如飞战力酣伏兵乗高驰下宻众大溃驰回洛口元眞已遣人潜引世充矣单雄信亦降于世充宻自度不能支帅轻骑奔虎牢王伯当亦弃金墉保河阳宻欲南阻河北守大行东连黎阳以图进取诸将曰兵新失利众心危惧难以成功宻曰孤所恃者众也众既不愿孤道穷矣诸君幸不相弃当共归关中众咸曰然从宻入关者二万人于是宻之将帅州县多降于隋元眞夲县吏坐赃亡命从翟让让以为书记及宻开幕府荐以为长吏宻不得已用之未尝使预谋画元眞贪鄙宇文温劝宻杀之元眞知之故叛雄信骁防善马槊军中号飞将房彦藻以雄信轻于去就劝宻除之宻爱其材不忍也至是果叛】集览【屑越通鉴释文曰屑通作薛案荀子货财粟米者彼将日月栖迟薛越之中野言轻弃之也秣马辱食左传文七年秣马蓐食潜师夜起注秣音末说文作防云食马谷也蓐音辱蓐食早食于寝蓐也薄宻薄音博廹也廹之欲与战也】质实【黎阳郡名注见汉成帝绥和三年洛口仓注见炀帝大业七年文劵注见梁武帝天监十六年东都注见秦庄襄王元年三川洛水注见汉高后三年襁负注见汉殇帝延平元年金墉城名注见魏元帝咸熙二年偃师县名注见唐萧宗至徳二年邙山注见汉灵帝中平六年洛下谓洛州注见汉献帝建安十三年许下虎牢关名注见晋帝奕太和四年河阳县名注见汉帝元更始二年孟津太行山名注见周安王十六年幕府注见秦王政三年】
　　秦围泾州唐兵败绩守将刘感死之
　　【唐将军刘感鎭泾州薛仁杲围之唐长平王叔良将兵至仁杲伪遁又遣高墌人伪以墌降叔良命感帅众赴之大败仁杲擒感复围泾州令感语城中云援兵已败不如早降感许之至城下大呼曰逆贼饥馁亡在朝夕秦王帅数十万众四面俱集城中勉之仁杲怒埋感至膝驰骑射之至死声色逾厉】质实【泾州注见汉光武建武元年安定长平县名注见梁武帝中大通六年】
　　发明【隋氏负不义之名故虽有致命效死之臣皆不得书今唐徳方新是以刘感首以死节特书于册纲目之去取如此一以孤逆贼之党一以褒忠义之士皆所以垂世劝戒也】
　　唐遣使如突厥突厥遣使报之
　　【唐遣郑元璹以女妓赂始毕可汗始毕遣使报之唐主与之宴引升御坐以宠之】质实【突厥北狄种名注见梁武帝大同十一年可汗夷狄君长之号注见后主景耀四年】
　　唐行戊寅厯
　　【白马道士傅仁均所造也】质实【白马县名注见汉献帝建安五年】
　　隋宇文化及弑秦王浩自称许帝
　　【宇文化及兵势日蹙兄弟酣宴醉尤智及曰今所向无成负弑君之名天下不容必将灭族岂不由汝智及怒数相鬬阋其众多亡化及叹曰人生固当死岂不一日为帝乎于是鸩杀秦王浩称帝于魏县国号许】集览【醉尤尤怨也因醉中怨其弟】质实【魏县注见汉成帝绥和二年】
　　书法【秦王浩何不成之为帝也故立书秦王浩弑书秦王浩然则其书弑何化及前既立之不书弑则乱臣得以逭其诛矣故化及尝再三不书隋于是复书所以正其弑也】
　　冬十月朔日食质实【日食注见新莾天凤元年】○唐以李宻为光禄卿邢国公考异【邢上漏封字】
　　【宻将至唐主遣使迎劳相望宻喜曰我拥众百万觧甲归唐比于窦融功亦不细岂不以台司见处乎至长安乃拜光禄卿赐爵邢国公宻大失望】集览【比于窦融更始时窦融行河西大将军事后归汉光武授以凉州牧又赐以外属国后平陇蜀拜大司空恩宠在功臣之右台司台宿鼎司三公之位也盖三公者上应三台三司者司分鼎足】质实【邢州名注见楚义帝元年襄国】
　　唐以淮安王神通为山东安抚大使质实【淮安郡名注见齐武帝永明五年山东道名注见宋文帝元嘉二十五年】○朱粲自称楚帝取唐邓州刺史吕子臧死之
　　【邓州刺史吕子臧与抚慰使马元规击朱粲破之言于元规曰粲新败危惧并力击之一举可灭若复迁延其徒稍集则为患深矣元规不从既而粲収集余众兵复大振自称楚帝进攻邓州子臧抚膺谓元规曰老夫今日坐公死矣防霖雨城壊所亲劝子臧降子臧曰安有天子方伯降贼者乎帅麾下赴敌而死俄而城防元规亦死】质实【邓州注见周赧王十四年麾下注见汉献帝建安十四年】
　　发明【邓州之败马元规与吕子臧俱死而不得俱书者元规不从子臧之防以致于败故也】
　　隋以王世充为太尉
　　【徐文逺复入东都见世充必先拜或问曰君倨见李宻而敬王公何也文逺曰魏公君子也能容贤士王公小人也能杀故人吾何敢不拜】
　　唐以李袭誉为太府少卿
　　【隋末羣盗起冠军司兵李袭誉说西京留守隂世师遣兵据永丰仓发粟以赈穷乏出库物赏战士移檄郡县同心讨贼世师不能用乃求募兵山南唐主克长安召为太府少卿附属籍】质实【冠军封号言在诸军之上注见汉武帝元朔六年李袭誉陇西狄道人袭志之弟移檄注见楚义帝元年】
