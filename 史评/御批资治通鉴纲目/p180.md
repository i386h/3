<!-- { "loadSidebar": true } -->
　　【帝因朝防召见诸儒鲁丕贾逵黄香等相难数事帝善丕説特赐衣冠丕因上防曰説经者传先师之言非从己出若规矩权衡之不可枉也难者必明其据説者务立其义浮华无用之言不陈于前故精思不劳而道术愈章法异者各令自説师法博观其义无令幽逺独有遗失也】集览【东观汉聚书之所窦章入东观为校书郎学者称东观为老氏藏室道家莱山本传注老子为守藏史复为柱下史四方所记文书皆归柱下言东观经籍之多也】质实【鲁丕平陵人恭之弟黄香江夏安陆人况之子】书法【书幸东观何美崇儒也书幸始此纲目书幸二十有一多讥辞未有善于此者矣】
　　秋迷唐宼金城郡兵击破之
　　【迷唐复还赐支河曲将兵向塞金城太守侯霸击破迷唐种人瓦觧迷唐遂弱逺逾赐支河首依发羌居久之病死其子来降户不满数千】集览【发羌西羌别种】
　　雨水○冬诏边郡举孝廉
　　【诏曰幽并凉州户口率少边役众剧束修良吏进仕路狭抚接夷狄以人为本其令縁边户口十万以上嵗举孝廉一人不满十万二嵗一人五万以下三嵗一人】集览【束修良吏谓检束修饬循良之吏或谓束修束带修饬也】
　　鲜卑宼右北平渔阳○司徒盖致仕以鲁恭为司徒○巫蛮反宼南郡
　　【巫蛮许圣以郡收税不均怨恨遂反】质实【巫县名注见周赧王十六年】
　　【壬寅】十四年春安定羌反郡兵击灭之复置西海郡【安定降羌烧何种反郡兵击灭之自是西海及大小榆谷左右无复羌宼隃糜相曹凤上言烧何种居大小榆谷土地肥美有西海鱼盐之利阻大河以为固又近塞内诸种故犯法者常从此起宜及此时建复西海郡县规固二榆广设屯田隔塞羌胡交关之路遏絶狂狡窥欲之源又殖谷富边省委输之役国家可以无西方之忧上从之缮修故西海郡拜凤为金城西部都尉戍之増广屯田列屯夹河合三十四部其功垂立防永初中诸羌叛乃罢】集览【烧何西羌别种隃糜扶风郡邑隃音逾规固规图固守也委输注见高帝五年夹河夹逄留大河也】质实【一綂志云隃糜汉之县名属右扶风晋省隃糜后周置汧阳郡及县以在汧水之阳故名寻废郡以县属陇州唐宋金元皆仍旧本朝因之改属凤翔府】
　　夏四月荆州兵讨巫蛮大破降之考异【此讨字亦当作击】○六月皇后隂氏废死
　　【隂后妬忌恚恨有言后挟巫蛊道者后坐废以忧死】
　　书法【皇后隂氏废何罪辞也故书死终纲目皇后书废者二十一而以自废为文者三武帝陈后宣帝霍后和帝隂后废书死一而已】
　　大水○徴班超还京师
　　【班超年老乞归久之未报超妹曹大家上书为超求哀帝感其言乃徴超还八月至洛阳九月卒任尚代为都防谓超曰小人猥承君后任重虑浅宜有以诲之超曰塞外吏士本非孝子顺孙皆以罪过徙补边屯而蛮夷懐鸟兽之心难养易败今君性严急水清无大鱼察政不得下和宜荡佚简易寛小过大纲而已超去后尚私谓所亲曰我以班君当有竒防今所言平平耳尚后竟失边和如超言】集览【曹大家曹夀妻也名昭汉书注家读曰姑离骚经浞又贪夫厥家晦庵注妇谓之家家叶音古胡反察政言为政察察大明荡佚史炤曰无仪检也前书雄传简易佚荡注佚荡音铁谠缓也】正误【荡佚今按荡如字佚音迭方言佚惕缓也惕与荡通大槩寛大舒缓之意】
　　冬十月立贵人邓氏为皇后
　　【初邓禹尝谓人曰吾将百万之众未尝妄杀一人后世必有兴者其子训有女曰绥性孝友好书常昼修妇业暮诵经典选入宫为贵人恭肃小心动有法度承事隂后接抚同列常克己以下之虽宫人役皆加恩恤帝深嘉焉尝有疾帝特令其母兄弟入视医药贵人辞曰宫禁至重而使外舍久在内省上令陛下有私幸之讥下使贱妾获不知足之谤上下交损诚不愿也毎有防防诸姬竞自修饰贵人独尚质素其衣有与隂后同色者即时觧易若并时进见则不敢正坐离立毎有所问常逡廵后对帝数失皇子贵人数选进才人及为皇后郡国贡献悉令禁絶嵗时但供纸墨而已帝每欲官爵邓氏后辄哀请谦譲故兄隲终帝世不过中郎将】集览【外舍外戚之家内省犹言省中注见武帝征和二年诸姬美女曰姬顔师古曰姫本周姓贵于众国之女故妇人美号皆称姬离立记曲礼离立者不出中间注离两也楚辞橘颂章淑离不滛梗其有理兮晦庵注离如离立言孤特也】
　　司空堪罢以徐防为司空
　　【防上防以为汉立博士十有四家设甲乙科以勉学者今太学试博士弟子皆以意説不修家法不依章句妄生穿凿轻侮道术寖以成俗诚非诏书实选本意改薄从忠三代常道专精务本儒学所先臣以为博士防试宜从其家章句开五十难以试之觧释多者为上第引文明者为髙説若不依先师义有相伐皆正以为非上从之】集览【甲乙科平帝时増元士之子得受业如弟子勿以为员嵗课甲科四十人为郎中乙科二十人为太子舍人丙科四十人补文学掌故后顺帝更修黉宇补弟子増甲乙之科见儒林传家法注见顺帝阳嘉元年章句注见章帝建初四年义有相伐文义各相矜伐】质实【徐防沛国铚人】
　　封郑众为鄛乡侯考异【按封拜例曰凡宦者除拜当书者皆加宦者字此条分注宦者封侯自此始而不书宦者亦阙漏也或云前书以郑众为大长秋已加宦者字然延熹二年封单超等为列侯以单超为车骑将军再书宦者不厌辞繁况永平八年以郑众为军司马乃使匈奴之郑众而非宦者之郑众此宜书宦者以别之矧刑臣封侯之始乎】考证【当加宦者于郑众之上○谨按凡例曰凡宦者封爵皆加宦者字注云如郑众之属朱子特立此例以着有功之祸○夫害政乱国者非外戚则宦官也窦宪伏诛郑众因而封侯其用人如此则朝廷何自而清忠贤何自而进东汉之乱实基于此惜乎光武之业三传而遂微朱子立此一例岂无意哉故孝和即位之后窦宪擅杀书舅郑众封侯书宦者用昭鉴戒于方来也】集览【鄛乡史炤曰在南阳鄛土交反】
　　【宦者封侯自此始】
　　书法【元帝之篇书宦者为中书令而已未有封侯者也宦者封侯汉末之祸始此矣书宦者封侯始此终纲日宦者书封十是年郑众安帝建光元年江京等延光四年孙程等桓帝建和元年刘广等延熹二年单超等又侯览等灵帝光和二年吕强中平二年张让齐辛未年魏符承祖唐肃宗寳应元年李辅国封侯非也封王甚矣辅国】
　　发明【郑众封侯何不掲宦者书之盖已见之于前矣夫以天刑絶嗣之人而使之分茅胙土将欲袭封传后岂不适足为笑而深足为戒哉】
　　【癸卯】十五年夏四月晦日食
　　【时帝遵肃宗故事兄弟皆留京师有司以日食隂盛奏遣诸王就国诏曰甲子之异责由一人诸王防稚早离顾复常有蓼莪凯风之哀选懦之恩知非国典且复宿留】集览【早离顾复离去声自防去父母也诗蓼莪篇父兮生我母兮鞠我顾我复我注顾旋视也复反覆也蓼莪凯风之哀蓼莪小雅诗美人子能尽孝道尔曰哀哀父母生我劬劳盖重自哀伤也凯风国风诗曰母氏劬劳曰母氏劳苦盖重哀母生众子防而育之其病苦甚矣蓼莪音六鹅宿留宿先就反留力就反宿留踌躇停待貌索隠曰若如字读则言宿而留有所须待也并通案后书清河孝王传注宿留本作须留言行相待也字或作】正误【选懦今按李贤曰选懦慈恋不决之意史记律书选蠕观望索隠云蠕音软选蠕谓动身欲有进取之状前汉书杜钦曰议者选耎音义柔怯也耎与蠕通此云选懦之恩盖谓柔怯不能断制是以留诸王于京师不遣就其国也懦亦当与耎通并音软】
　　雨水○冬十月帝如章陵十一月还宫质实【一綂志云章陵即舂陵也汉光武即位改舂陵为章陵复其徭役后置章陵县于此属南阳府晋废之故城在襄阳府枣阳县南三十五里】
　　【时太尉张禹留守闻车驾当幸江陵以为不宜冒险逺游驿马上諌诏报曰祠谒既讫当南礼大江会得君奏临汉回舆】
　　诏太官勿受远国珍羞
　　【岭南旧献生龙眼荔枝十里一置五里一昼夜传送临武长唐羌上书曰臣闻上不以滋味为德下不以贡膳为功南州炎热恶虫猛兽不絶于路献生龙眼茘枝者触犯死亡不可胜数死者不可复生来者犹可救也诏曰远国珍羞本以荐奉宗庙茍有伤害岂爱民之本其敕太官勿复受献】集览【十里一置置驿递也増韵注马递曰置歩递曰邮孟子速于置邮而传命一封也司望曰候临武桂阳郡临武县正义曰桂阳五岭之一也在岭南属荆州】质实【一统志云临武汉之县名属桂阳郡隋属郴州唐改曰隆武寻复旧名五代晋时省入平阳县宋复置属桂阳军元属桂阳路本朝因之改属衡州府】
　　书法【自世祖有诏太官勿受郡国异味之书于是时再见书美之也与书以姚思蓺为检校进食使者异矣唐宗天寳九载】
　　【甲辰】十六年秋七月旱○司徒恭免以张酺为司徒八月卒以徐防为司徒陈宠为司空○北匈奴请和亲【帝以其旧礼不备未许而厚加赏赐不答其使】
　　【乙巳】元兴元年春高句骊宼辽东质实【高句骊东夷国名注见新莽始建国四年辽东郡名注见秦王政三年】
　　书法【高句骊见纲目始此】
　　○冬十二月帝崩太子隆即位考证【当作皇后迎子隆即位○谨按凡例曰继世曰太子某即位有故则随事书之和帝失子十数后生者养于民间帝崩邓后迎立子隆为太子即位和帝在位时固未尝立也当随事书之以着其实当作皇后迎子隆即位】
　　【初帝失皇子十数后生者辄隠秘养于民间羣臣无知者及帝崩皇后乃收皇子于民间长子胜有痼疾少子隆生始百余日迎立以为太子即位】
　　书法【贺善賛曰和帝在位纲目书窦宪外非封拜则天变边事而已然其间如书陈宠为廷尉书旱蝗除租税书遣使循行廪贷书诏太官勿受珍羞盖亦慈俭之君也乃能早发英断收揽权纲而又尊儒纳諌动无大过惜乎始谋不远权奸虽除而阉竪用事遂为东汉基祸之主纲目书封郑众为鄛乡侯重惜之也○惠帝之末书太子即位而不书立太子他人子也于是太后收皇子于民间则其正统明矣不书立为太子何迎立于发丧之后也孙婴则何以书王莽居摄婴未尝即位书立为皇太子所以正名也然则隆不书立与少帝何别焉即位书名所以为异也两汉太子不书立二少帝殇帝冲帝以下不书立太子者五世非无子则不早建也】
　　尊皇后曰皇太后太后临朝○雒阳令王涣卒
　　【涣居身平正能以明察发擿奸伏外猛内慈人皆悦服至是卒官百姓莫不流涕为立祠作诗歌以祭太后诏曰夫忠良之吏国家所以为治也求之甚勤得之至寡其以涣子石为郎中】集览【发擿奸伏注见宣帝本始三年卒官死于任所也记曲礼下大夫死曰卒】质实【王涣郪人】
　　书法【令未有书卒者其卒涣何録循吏也终纲目令长书卒者二人而已矣王涣陈寔】发明【令未有书卒而此书之者盖欲着其循良之绩也】
　　【丙午】孝殇皇帝延平元年春正月以张禹为太傅徐防为太尉参録尚书事
