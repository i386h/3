<!-- { "loadSidebar": true } -->
　　发明【妇人无故不逾阃阈况在东朝尤宜加谨是时穆宗荒淫务以华侈奉慈极网目前书太后居兴庆宫固已具载其事于下至是又复出事游幸唐史载帝自往奉迎留饮数日后于此时傥能少戒其子犹或庶几何乃推波助澜反以是为乐邪郭后虽号贤德既巳安于华侈之奉由奢入俭有所不堪他时大中之君奉养稍薄遂至鬰郁不聊乃欲自殒而身罹不测之祸则其所以致是者亦有由矣此纲目于华清之幸骊山之畋所以比书于防以交讥之也呜呼穆宗母子骄纵如此尚可长享其乐乎】
　　十二月立景王湛为太子考异【太上漏皇字十上漏圈子】
　　【上与宦者撃毬于禁中有宦者坠马上惊得疾不能履地宰相屡乞入见不报裴度三上疏请立太子且请入见言之诏立景王湛为皇太子上疾浸瘳】质实【景州名注见髙祖武德九年】
　　初行宣明厯
　　【癸卯】三年春三月以牛僧孺同平章事
　　【户部侍郎牛僧孺素为上所厚初韩以财结中外薨孙防主藏奴与吏讼于御史府上怜之取其簿自阅视凡中外主权多纳货独僧孺不纳上大喜遂以僧孺为相时僧孺与李德裕皆有入相之望德裕出为浙西观察使八年不迁以为李逄吉排己而引僧孺由是怨愈深】集览【主藏奴主掌府藏之奴也物货所蓄谓之藏藏才浪反】质实【御史官名注见汉成帝何平二年浙西观察使注见宪宗元和二年杭州不迁注见汉成帝绥和二年】
　　夏四月以郑权为岭南节度使
　　【翼城人郑注巧谲倾謟善揣人意以医游四方李愬食其药颇验署为牙推浸预军政妄作威福军府患之监军王守澄请去之愬曰注竒才也将军试与之语茍无可取去之未晩乃使注见守澄守澄不得已见之坐语未乆大喜促膝恨相见之晩守澄入知枢宻挈注以西荐于上上亦厚遇之自上有疾守澄专制国事势倾中外注日夜出入其家与之谋议人莫能窥其迹始则微贱巧宦之士或因以进数年之后达官车马满其门矣工部尚书郑权家多姫妾禄薄不能赡因注通于守澄以求节镇遂得岭南】集览【牙推官名也牙与衙通推川推反促膝言膝相近也杜甫相从歌夜如何其初促膝注促膝宻语也挈注以西擕挈郑注与之俱西入朝达官注见隋炀帝大业元年】质实【岭南节度注见秦始皇三十三年南海翼城县名注见隋防帝皇秦二年浍州】
　　五月以柳公绰为山南东道节度使
　　【公绰过邓县有二吏一犯赃一舞文众谓公绰必杀犯赃者公绰判曰赃吏犯法法在奸吏乱法法亡竟诛舞文者】集览【舞文舞弄文法也】质实【山南东道节度注见汉献帝建安十二年防阳邓县注见周赧王三十六年邓】
　　六月以韩愈为京兆尹
　　【愈为京兆六军不敢犯法私相谓曰是尚欲烧佛骨何可犯也】质实【京兆郡名注见宗开元十一年六军注同上天寳十五载】
　　秋八月幸兴庆宫考异【幸上漏帝字】质实【兴庆宫注见宗开元二年幸兴庆宫至通化门楼投绢二百匹施山僧上之滥赐皆此类不可悉纪】
　　书法【幸者何乘舆所至必有恩赏人以为幸也内宫未有书幸者此其书幸何于是上至通化门投绢施僧多至二百匹故虽太后居之不书朝书幸讥滥赐也】
　　以裴度为司空山南西道节度使质实【山南西道节度注见周赧王四年汉中司空官名注见陈宣帝太建九年六卿】
　　【李逄吉恶度出之山南不兼平章事】
　　九月复以韩愈为吏部侍郎李绅为户部侍郎
　　【李逄吉结王守澄势倾朝野惟翰林学士李绅常排抑之逄吉患之而上遇绅厚不能逺也会御史中丞缺逄吉荐绅清直宜居风宪之地上以中丞亦次对官可之防绅与京兆尹韩愈争台参文移往来辞语不逊逄吉奏二人不协以愈为兵部侍郎绅为江西观察使愈绅入谢上问其故乃悟故有是命】质实【江西观察使注见梁孝元帝承圣二年】
　　【甲辰】四年春正月帝崩太子即位考证【当作太子湛即位】
　　【上饵金石之药处士张臯上疏曰神虑澹则血气和嗜欲胜则疾疹作药以攻疾无疾不可饵也昔孙思邈有言药势有所偏助令人藏气不平借使有疾用药犹须重慎况无疾乎庶人尚尔况天子乎先帝信方士妄言饵药致疾此陛下所详知也岂得复循其覆辙乎上善其言而求之不已既而疾作命太子监国宦官欲请郭太后临朝太后曰昔武后称制几倾社稷我家世守忠义非武氏比也太子虽少但得贤宰相辅之卿辈勿预朝政何患国家不安自古岂有女子为天下主而能致唐虞之理乎取制书手裂之太后兄太常卿钊亦宻上牋曰若果狥其请臣请先帅诸子纳官爵归田里太后泣曰祖考之庆钟于吾兄是夕上崩敬宗即位初穆宗之立神防军士人赐钱五十千至是宰相议以太厚难继乃下诏曰宿卫之勤诚宜厚赏属频年旱歉御府空虚边兵尚未给衣霑防期于均济人但赐绢十匹钱十千仍出内库绫二百万匹付度支充边军春衣时人善之】质实【处士注见周赧王元年孙思邈华原人通隂阳推歩医药居太白山隋文帝以国子博士召不拜唐太宗召至京师时年已老欲官之不受竟称疾还山】
　　二月贬李绅为端州司马
　　【初穆宗既留李绅李逄吉愈忌之绅族子虞自言不乐仕进而以书与从父耆使荐已绅闻而诮之虞深怨之悉以绅平日密论逄吉之语告之逄吉益怒使虞与从子仲言及补阙张又新伺求绅短敬宗即位逄吉令王守澄言于上曰陛下之所以为储贰逄吉力也如杜元頴李绅辈皆欲立深王上时年十六疑未信防逄吉亦言绅谋不利于上请加贬谪乃贬之逄吉帅百官表贺百官复诣中书贺逄吉方与又新语门者不内良乆又新出旅揖百官曰端溪之事又新不敢多譲众骇愕右拾遗吴思独不贺逄吉怒遣使吐蕃又新等犹忌绅日上书言贬绅太轻上许为杀之朝臣莫敢言独翰林侍读学士韦处厚上疏指述绅为逄吉之党所防上稍开悟防阅禁中文书有穆宗所封一箧发之得裴度杜元頴及绅请立上为太子疏乃焚谮绅书后有言者不复听矣胡氏曰敬宗既得裴度李绅之疏则逄吉守澄诬罔明白于是罢逄吉而相绅置守澄于法岂不伟哉然使绅诚有动揺之罪穆宗发觉治之可也敬宗既为天子矣又何治焉今以逄吉防绅谋不利于己则欲杀之得绅立己疏则嗟叹之是其喜怒皆私己而发不以公道行之此所以来防贼之口也】集览【旅揖礼夏官司士孤卿特揖大夫以其等旅揖士旁三揖王还揖门左揖门右注三孤六卿职尊故逐一揖之旅众也大夫稍卑有中下二等故各于等而众揖之士又卑而有上中下故旁三揖焉还回旋也以在路门左右者皆南面故还揖之端溪之事又新不敢多譲贬李绅于端州之事张又新自言我亦与其谋】质实【端州注见梁武帝太清二年髙要深州名注见长庆二年下博禁中注见宋孝武帝大明六年端溪县名注见髙祖武德九年康州】
　　尊皇太后为太皇太后上母王妃为皇太后考异【上字羡按汉永建二年书追尊母李氏则当但书母王妃】○幸中和殿击毬考异【幸上漏帝字】质实【中和殿未详处所】
　　【自是数游宴击毬奏乐赏赐宦官乐人不可悉纪赐宦官服色有今日赐緑而明日赐绯者】书法【击毬不书据文宗击毬得疾不书此何以书讥忘哀也中和殿宪宗遇弑之所也宪宗之弑仅尔四期穆宗之丧甫及易月于此击毬忘哀甚矣故书中和殿内殿未有书幸者此其书幸何于是赏赐宦官乐人不可胜纪故特书幸讥之葢至此而穆宗贻谋之效着矣】
　　发明【禹有典则以贻子孙武贻孙谋以燕翼子前人之所作为后人之所则效也穆宗嗣位春秋二十有六忘哀作乐荒淫不道其子则而象之甫及易月遽即宴游曾无戚容卒之父子短祚唐绪益微此正无逸所谓立王生则逸生则逸亦罔克寿或四三年者也纲目方书即位继书幸中和殿击毬其视穆宗荒纵殆又甚之二载而殒非不幸也】
　　三月赦
　　【诏诸道常贡之外无得进奉】
　　以刘栖楚为起居舎人不拜
　　【上视朝晏百官班于紫宸门外老病者几至僵踣諌议大夫李渤白宰相曰昨日疏论坐晩今晨愈甚请出閤待罪于金吾仗既坐班退左拾遗刘栖楚独留进言曰陛下富于春秋嗣位之初当宵衣求理而嗜寝乐色日晏方起梓宫正殡鼓吹日喧令闻未彰恶声遐布臣恐福祚之不长请碎首玉阶以谢諌职之旷遂以额叩龙墀见血不已响闻閤外李逄吉宣曰刘栖楚休叩头俟进止栖楚捧首而起更论宦官事上连挥令出栖楚曰不用臣言请继以死牛僧孺宣曰所奏知门外俟进止栖楚乃出待罪金吾仗于是宰相赞成其言上命中使就仗并李渤宣慰令归寻擢栖楚为起居舎人栖楚辞疾不拜】集览【金吾仗马文昌杂録方唐盛时立仗于宣政殿天子坐紫宸而金吾殿中细仗自东西閤门入谓之唤仗执金吾注见汉武帝太初元年及汉光武建武十二年又仗注见髙宗永徽五年宵衣天子忧勤当未明时求衣】质实【梓宫注见汉安帝延光四年鼓吹注见晋武帝太康三年】
　　书法【书不拜何美栖楚也若栖楚可谓敢言矣终纲目拜官书不受十九书譲还一书不拜三详汉安帝永初元年】
　　发明【栖楚本逄吉之党内有所挟故敢讦直然所谓恶声遐布恐福祚之不长则亦可谓切中寳厯之膏肓者矣君子不以人废言故亦书不拜起居之官以予之】
　　夏四月以李虞为拾遗
　　【李逄吉用事所亲厚者张又新李仲言李虞刘栖楚等八人又有从而附丽之者时人目之为八关十六子】集览【附丽注见德宗兴元元年八关十六子按李逄吉传郑注得幸于王守澄逄吉遣从子训赂注结守澄为奥援自是肆志无所惮其党有张又新李续张权舆刘栖楚李虞程昔范姜治及训八人而傅会者又八人皆任要剧故号八关十六子有所求请先赂关子后达逄吉无不得所欲也】书法【书讥也何讥焉八关之一也终纲目书以为拾遗六详宪宗元和元年惟李虞为讥辞】
　　盗入清思殿中尉马存亮遣兵讨平之
　　【卜者苏明与染坊供人张韶善谓之曰我为子卜当升殿坐与我共食今主上昼夜毬猎多不在宫大事可图也韶以为然乃与明谋结染工无頼者百余人匿兵于紫草车载以入有疑其重而诘之者韶急杀之斩关而入先是右军中尉梁守谦有宠毎两军角伎上常佑右军至是上狼狈欲幸右军以逺不能遂幸左军左军中尉马存亮走出迎自负上入军遣大将康艺全将骑卒入宫讨贼上忧二太后隔絶存亮复以骑迎至军韶升清虚殿坐御榻与明同食曰果如子言明惊曰事止此邪韶惧而走艺全兵至击杀之余党悉获上乃还宫盗所歴诸门监门宦者法当死诏并杖之使仍旧职存亮不自矜委权求出监淮南军】集览【清思殿一本思误作虚】质实【狼狈注见汉献帝初平三年中尉官名注见宪宗元和十五年淮南军注见汉武帝元朔五年】
　　发明【敬宗不道妖气乗之书盗入清思殿所以示警戒之意而亦不知悟也其及宜矣】
　　五月以李程窦易直同平章事
　　【上好治宫室欲营别殿制度甚广李程谏请以所具木石回奉山陵上即从之既而波斯献沈香亭子材拾遗李汉言此何异瑶台琼室上虽怒亦优容之】集览【波斯西域国名古条支国也在吐利城在忸宻国西按唐史波斯居达遏水距京师万五千里而羸】质实【李程京兆人窦易直始平人】
　　六月加裴度同平章事
