<!-- { "loadSidebar": true } -->
　　发眀【桓温之卒既书其官乃不书其爵又削其姓何哉温在晋诚为防扈然使其为操为懿一以无道行之则亦何难之有惟温尚能稍知顾忌故虽垂涎晋鼎终莫染指是以纲目权其轻重寓诸书法之间予之而不尽予故止书其官贬之而不尽贬故仅去其爵至于名而不氏又以着其强大之实若莽卓然不问可知其为温也噫此纲目之所以为纲目也欤】
　　皇太后临朝摄政以王彪之为尚书令谢安为仆射【谢安以天子防冲欲请崇徳太后临朝彪之曰上年垂及冠婚反令从嫂临朝岂所以光扬圣德乎安不欲委任桓冲故使太后临朝已得专决遂不从其言彪之与共掌朝政安每叹曰朝廷大事众所不能决者以谘王公无不立决】集览【崇徳太后康帝褚后也】
　　书法【太后于是三临朝矣汉殇邓太后桓梁太后再临朝则书犹魏冯胡唐武氏再临朝则书复于是三临朝而纲目书之如恒辞惟无意于擅朝也凡书临朝讥也惟褚太后无讥焉再书摄义同】
　　冬秦寇梁益陷之
　　【秦王坚使王綂朱肜帅卒二万出汉川毛当徐成帅卒三万岀劒门以冦梁益梁州刺史杨亮拒之战败肜遂防汉中徐成亦克劒门杨安进攻梓潼太守周虓固守涪城遣歩骑送母妻趣江陵肜邀而获之虓遂降十一月秦取二州卭筰夜郎皆附之秦以杨安镇成都毛当镇汉中姚苌屯垫江王綂镇仇池坚欲以周虓为尚书郎虓曰蒙晋厚恩但老母见获失节于此母子获全秦之惠也虽公侯之贵不以为荣遂不仕毎见坚或箕踞而坐呼为氐贼尝值元防仪衞甚盛坚问之曰晋朝元防与此何如虓攘袂厉声曰犬羊相聚何敢比拟天朝秦人以虓不逊屡请杀之坚待之弥厚】集览【虓虚交反卭筰注见汉武帝元光五年夜郎注同上年】质实【汉川地名注见周赧王四年汉中劒门闗名注见唐昭宗大顺二年梁益二州名梁注见周赧王四年汉中益注见武帝防始八年汉中郡名注见周赧王四年梓潼郡名注见汉献帝建安十八年涪城县名注见汉光武建武十二年江陵郡名注见汉献帝建安十三年垫江县名注见汉光武建武十一年箕踞注见汉后主景耀五年】
　　以王坦之为中书令领丹阳尹质实【丹阳郡名注见汉献帝兴平二年金陵】○彗星见
　　【彗星出于尾箕长十余丈经太微扫东井自四月见及冬不灭秦太史令张孟言尾箕燕分东井秦分也今彗起尾箕而扫东井十年之后燕当灭秦二十年之后代当灭燕慕容氏布列朝廷臣窃忧之宜剪其魁杰以消天变坚不听阳平公融亦上疏言之坚报曰朕方混六合为一家视夷狄为赤子汝宜息虑勿怀耿介夫惟修德可以禳灾苟能内求诸已何惧外患乎其后有人入秦明光殿大呼曰甲申乙酉鱼羊食人悲哉无复遗坚命执之不获朱肜赵整固请诛诸鲜卑坚不听整宦官也博闻彊记能属文好直言面諌慕容垂夫人得幸于坚坚与之同辇游于后庭整歌曰不见雀来入鷰室但见浮云蔽白日坚改容谢之命夫人下辇】质实【彗星注见周显王八年尾箕东方之宿名太微注见汉景帝后三年东井注见宋文帝元嘉十六年鲜卑东胡种名注见汉光武建武二十五年】
　　书法【彗星出尾箕扫东井燕灭秦之兆明矣纲目不书所出若曰天有大戒凡有国者皆当有警惧之心云耳】
　　发明【星变如此秦太史言燕秦兴灭之由他时皆验然欲使之诛杀之应之则非矣且坚之亡非在于不杀鲜卑而在于穷黩不已此则非秦太史之所能知也是时宇宙分纲目书彗见而不书分野正欲夫人知敬畏修省之实无徒泥于天象之所属而异其心也】
　　【甲戍】二年【秦建元十年】春二月以王坦之都督徐兖等州军事诏谢安总中书
　　【安好声律朞功之惨不废丝竹士大夫效之遂以成俗坦之屡书苦谏曰天下之寳当为天下惜之安不能从又尝与王羲之登冶城悠然遐想有高世之志羲之谓曰夏禹勤王手足胼胝文王旰食日不暇给今四郊多垒宜思自效而虚谈废务浮文妨要恐非当世所宜安曰秦任商鞅二世而亡岂清言致患邪】集览【朞功之惨谓有周朞大功小功之服手足胼胝胼蒲眠反胝张尼反胼胝皮坚厚也列子曰禹惟荒土功身体偏枯手足胼胝】质实【冶城本吴冶铸之地在应天府治北朝天宫后晋谢安与王羲之同访冶城悠然遐想有超世之志即此】
　　【乙亥】三年【秦建元十一年】夏五月徐兖都督蓝田侯王坦之卒质实【蓝田县名注见周显王三年】
　　【坦之临终与谢安桓冲书惟以国家为忧言不及私卒諡曰献】
　　以桓冲为徐州刺史谢安领扬州刺史
　　【冲以安素有重望以扬州让之自求外出桓氏族党莫不苦谏冲处之澹然】
　　秋七月秦丞相清河侯王猛卒
　　【猛寝疾秦王坚亲为祈郊庙社稷分遣侍臣徧祷河岳疾少瘳为之赦殊死以下猛上疏曰不图陛下以臣之命而亏天地之德开辟以来未之有也臣闻报德莫如尽言谨以埀没之命窃献遗欵夫善作者不必善成善始者不必善终古先哲王知功业之不易战战兢兢如临深谷伏惟陛下追踪前圣天下幸甚坚览之悲恸七月坚亲至猛第视疾访以后事猛曰晋虽僻处江南然正朔相承上下安和臣没之后愿勿以晋为图鲜卑西羌我之仇敌终为大患宜渐除之以便社稷言终而卒坚比敛三临哭谓太子宏曰天不欲使吾平一六合邪何夺吾景畧之速也葬之如汉霍光故事諡曰武】质实【清河县名注见汉安帝建元元年甘陵社稷注见新莽天鳯元年六合应劭曰六合者天地四方之谓也景畧王猛表字】发明【凡仕夷者皆以死书而猛独书官书爵书卒何原其心也猛负高世之资生乱离之世不得已而仕秦其心盖惓惓然以中国生灵为念观其临终秦主访以后事猛曰晋虽僻处江南然正朔相承上下安和臣没之后愿勿以晋为图噫所谓正朔相承一言其深明华夷之分识顺逆之理也欤表而出之以为不幸而仕夷者之法】
　　八月立皇后王氏
　　【后蒙之孙也】
　　九月以徐邈为中书舍人
　　【帝讲孝经始览典籍延儒士谢安荐邈补中书舎人毎被顾问多所匡益帝或宴集酣乐之后好为诗章文词秽杂邈应时收敛还省刋削经帝重览然后出之】
　　冬十月朔日食○秦置听讼观遣太子入学禁老庄图防之学
　　【秦王坚诏曰新丧贤辅百司或未称朕心可置听讼观五日一临以求民隐今天下虽未大定权可偃武脩文以称武侯雅防其増崇儒敎禁老庄图防之学犯者弃市妙简学生太子及羣臣之子皆就学受业尚书郎王佩读防坚杀之防学遂絶】质实【老庄注见成帝咸康三年图防注见汉光武建武中元元年弃市注见秦始皇三十四年】
　　书法【自晋初书禁星气防纬之学于是复书禁老庄图防坚可谓知所尚矣纲目于苻氏有取焉此类是也然终以防误何哉太元十年终纲目书禁图防四详武帝泰始三年禁老庄则一而已】
　　【丙子】太元元年【秦建元十二年○是岁凉代皆亡僣国一】春正月朔帝冠太后归政以谢安为中书监录尚书事
　　书法【褚太后三临朝凡再书归政矣皆以帝冠首之后可谓知节者也与上书归政下书太后丧汉桓帝梁太后上书归政下书复称制者唐高宗武氏大异矣纲目书太后归政四惟禇氏无讥焉】
　　○秦遣侍臣分廵郡县
　　【秦王坚下诏曰徃得丞相常谓帝王易为自丞相违世须发半白今天下既无丞相或政教沦替可遣侍臣分廵郡县问民疾苦】
　　秋七月秦遣兵击凉州八月败其兵凉将掌据死之张天锡降老证【降当作降秦】
　　【天锡荒于酒色不亲庶务黜世子大懐而立嬖妾之子大豫人情愤怨秦王坚以天锡臣道未纯遣将军茍苌梁熈等将兵临西河尚书郎阎负梁殊奉诏徴之若有违命即进师扑讨负殊至姑臧天锡防官属谋之皆怒曰吾世事晋朝忠节着于海内今一旦委身贼庭丑莫大焉且河西天险若悉境内精兵右招西域北引匈奴以拒之何遽知其不防也天锡攘袂大言曰孤计决矣言降者斩使谓负珠曰君欲生归乎死归乎殊等辞气不屈天锡怒射杀之其母严氏泣曰秦主横制天下兵不留行汝若降之犹可延数年之命今既抗衡又杀其使者亡无日矣天锡使将军马建帅众二万拒秦八月秦师济河天锡又遣掌据帅众三万军于洪池苟苌使姚苌为前驱马建迎降据兵败就帐免胄西向稽首伏劒而死秦兵遂至姑臧天锡面出降凉州郡县悉下秦以梁熈为凉州刺史镇姑臧封天锡归义侯初秦兵之出也先为天锡筑第于长安至则居之熈清俭爱民河右安之桓冲闻秦攻凉州遣兵分道挠秦以救凉不克而罢】集览【横制横胡肓反瓉曰以威势相胁曰横兵不留行汉书武帝攻匈奴譬犹以彊弩射溃痈也必不留行矣注言无所碍也】质实【西河地名未详处所姑臧县名注见元帝建武元年河西郡名注见汉安帝元初元年洪池地名未详处所凉州注见唐中宗景龙二年】
　　诏除度田收租之制
　　【初哀帝减田租亩收二升至是除之王公以下口税米三斛蠲在役之身】
　　冬十一月朔日食○秦遣兵击代败之十二月代寔君弑其君什翼犍秦讨杀之遂分代为二部考异【杀当作诛刘衞辰为代所逼求救于秦秦王坚遣行唐公洛邓羌朱肜等将兵击之以衞辰为乡导代王什翼犍使南部大人刘库仁将兵拒战大败什翼犍病不能自将乃奔隂山之北闻秦兵稍退复还云中初什翼犍世子寔早卒寔子珪尚防慕容妃诸子皆长继嗣未定庶长子寔君遂杀诸弟并弑什翼犍秦兵趋云中部众逃溃国中大乱珪母贺氏以珪走依贺纳秦王坚召代长史燕鳯问代乱故鳯具以对坚曰天下之恶一也乃执寔君至长安车裂之坚欲迁珪于长安鳯固请曰代王遗孙冲防莫相綂摄库仁勇而有智衞辰狡猾多变皆不可独任宜分诸部为二令此两人綂之两人素有深雠而势莫敢先发俟其孙稍长立之是陛下有存亡继絶之德于代使其子孙永为不侵不叛之臣此安邉之良防也坚从之分代为二部自河以东属库仁自河以西属衞辰使统其众贺氏以珪依库仁库仁招抚离散恩信甚着奉事拓跋珪恩勤周备不以废兴易意常谓诸子曰此儿有高天下之志必能恢隆祖业汝曹当谨遇之慕容绍私谓其兄楷曰秦恃其彊大务胜不休北戍云中南守蜀汉转运万里道殣相望兵疲民困危亡近矣】集览【道殣相望左传文也殣音近路冡也道中死人人所覆也】质实【行唐县名注见梁主瑱干化三年隂山注见秦王政三年燕鳯代人云中郡名注见秦王政三年】
　　书法【代弑也秦书讨何弑逆之贼夫人得而讨之纲目之诛恶严矣是故祖约反于晋而赵书诛成帝咸和五年寔君弑于代而秦书讨是年】
　　【丁丑】二年【秦建元十三年】春高句丽新罗西南夷皆遣使朝贡于秦质实【新罗东夷国名注见唐太宗贞观十七年西南夷注见汉武帝元狩元年滇国】○秦以熊邈为将作长史
　　【赵故将作功曹熊邈屡为秦王坚言石氏宫室器玩之盛坚以邈为将作长史大修舟舰兵器饰以金银颇极精巧慕容农私言于垂曰自王猛之死秦之法制日以颓靡今又重以奢侈殃将至矣大王宜结纳英杰以承天意垂笑曰天下事非尔所及】
　　书法【一将作长史耳何以书着秦主之骄侈也】
