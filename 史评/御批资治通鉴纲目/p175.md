<!-- { "loadSidebar": true } -->
　　发明【太子庆以无罪见废原于窦后之诬防也自光武宠隂后而废太子故肃宗踵而行之如出一辙诒谋不足以诏后嗣服不足以增光书之于册皆可愧矣】
　　秋八月东平王苍归国
　　【有司复奏遣苍归国手诏苍曰骨肉天性诚不以逺近为亲疎然数见顔色情重昔时念王乆劳思得还休欲署大鸿胪奏不忍下笔顾授小黄门中心恋恋恻然不能言于是车驾祖送流涕而诀】集览【顾授回视曰顾付人曰授】
　　九月帝如偃师遂至河内质实【偃师县名注见唐肃宗至德二年河内郡名注见桓帝延熹九年】
　　【诏曰车驾行秋稼观收获因渉郡界皆精骑轻行无他辎重不得輙修道桥逺离城郭遣吏逄迎刺探起居出入前后以为烦扰动务省约但患不能脱粟瓢饮耳】集览【行秋稼行下孟反廵视田禾也脱粟米之粗粝者仅脱去其壳也瓢饮以瓢而饮不用噐皿也】
　　书法【书遂至何逺也与书不至而还者异矣详明帝永平四年】
　　封萧何末孙熊为鄼侯质实【鄼县名注见高帝六年】
　　书法【末孙何不得其世也成帝之篇尝书封萧何六世孙喜为鄼侯矣于是再书嘉念功也萧何之后纲目详书之】
　　【癸未】八年春正月东平王苍卒
　　【初帝欲为原陵显节陵起县邑苍上疏諌曰窃见光武皇帝躬履俭约之行深覩始终之分勤勤恳恳以葬制为言孝明皇帝大孝无违承奉遵行谦德之美于斯为盛臣愚以园邑之兴始自彊秦古者邱陇且不欲其着明岂况筑郭邑建都郛哉上违先帝圣心下造无益之功虚费国用动揺百姓非所以致和气祈丰年也陛下履有虞之至性追祖祢之深思臣苍诚伤二帝纯德之美不畅于无穷也帝乃止自是朝廷毎有疑政輙驿使谘问苍悉心以对皆见纳用至是薨諡曰献中傅封上王自建武以来章奏并集览焉】质实【原陵注见光武建武中元二年显节陵注见明帝永平十八年】
　　下梁竦狱杀之
　　【太子肇之立也梁氏私相庆皇后以是忌梁贵人数譛之诸窦遂作飞书防竦以恶逆竦死狱中家徙九真两贵人皆以忧死】集览【飞书注见桓帝延熹八年飞章九真注见武帝元鼎六年】
　　马廖马防有罪免官就国
　　【马廖谨笃自守而性寛缓不能教勅子弟皆骄奢不谨杨终与廖书戒之曰黄门郎年防血气方盛既无长君退让之风而要结放纵无行之客览念前往可为寒心廖不能从防光大起第观食客常数百人防又多牧马畜赋敛羌胡帝数加谴敕禁遏甚备由是权势稍损賔客亦衰廖子豫投书怨诽于是有司并奏防光兄弟悉免就国诏曰舅氏一门俱就国封四时陵庙无助祭先后者朕甚伤之其令许侯思慕田庐以慰朕渭阳之情光比防稍为谨宻故帝特留之后复有诏还廖京师诸马既得罪窦氏益贵盛皇后兄宪弟笃喜交通賔客第五伦上疏曰窦宪椒房之亲典司禁兵出入省闼年盛志美卑让乐善然诸出入贵戚者类多瑕衅禁锢之人尤少守约安贫之节更相贩卖云集其门盖骄佚所从生也三辅论议者至云以贵戚废锢当复以贵戚浣濯之犹觧酲当以酒也臣愚愿陛下中宫严敕宪等闭门自守无妄交通士大夫防其未萌令宪永保福禄此臣之所至愿也宪以贱直请夺沁水公主园田主逼畏不敢计后帝出过园指以问宪宪隂喝不得对后发觉帝大怒召宪切责曰深思前过夺主田园时何用愈赵高指鹿为马久念使人惊怖贵主尚见枉夺况小民哉国家弃宪如孤雏腐防耳宪大惧皇后为毁服深谢良久乃得觧使以田还主司马公曰人臣之罪莫大于欺罔是以明君疾之孝章责宪善矣然卒不能罪宪则奸臣安所惩哉夫人主之于臣下患在不知其奸茍或知之而不能讨彼知其不足畏也则放纵而无所顾矣是故知善而不能用知恶而不能去人主之深戒也】集览【长君谓后父马援也长音展两反许侯谓马光也封于许渭阳之情秦国风诗我送舅氏曰至渭阳案春秋传晋献公烝于齐姜生秦穆夫人太子申生娶犬戎胡姬生重耳小戎子生夷吾骊姬生奚齐其娣生卓子骊姬譛申生申生自杀又譛二公子二公子皆出奔献公卒奚齐卓子继立皆为大夫里克所弑秦穆公纳夷吾是为惠公卒子圉立是为懐公立之明年秦穆公又召重耳而纳之是为文公文公秦康公之舅也时康公为太子其母穆姬已卒康公送其舅于渭阳念母之不见别其舅而懐思焉渭水名注见髙帝五年秦时都雍至渭之阳者盖东行送之于咸阳之地椒房注见昭帝始元四年省闼注见武帝后元二年禁闼沁水公主明帝女也沁水注见隋帝大业四年隂喝顔师古曰隂喝犹噎塞也隂于禁反喝一介反何用愈赵髙指鹿为马用犹以也愈犹差也指鹿为马事在秦二世三年毁服毁灭损也皇后自贬降故自损其衣服】正误【长君退让之风今按文帝立窦皇后后弟广国与兄长君厚赐田宅家于长安周勃灌婴等为选士之有节行者与居两人由此为退让君子不敢以尊贵骄人今马廖等皆太后兄故杨终引窦长君为比非指援也隂喝今按隂如字喝许曷切诃也亦作愒史记恐愒诸侯谓相恐脇也何用愈赵髙今按愈犹胜也言与赵髙等也】
　　下雒阳令周纡狱寻赦出之
　　【周纡为雒阳令下车先问大姓主名吏数闾里豪彊以对纡厉声曰本问贵戚若马窦等軰岂能知卖菜佣乎于是部吏争以激切为事贵戚局蹐京师肃清窦笃夜至止奸亭亭长防剑肆詈诏遣剑防士收纡送廷尉诏狱数日贳出之】集览【周纡纡邕俱反字或作防局蹐局亦作局其欲反曲也蹐井亦反累足也如踧踖然诗正月谓天葢髙不敢不局谓地葢厚不敢不蹐笺云局蹐者天髙而有雷霆地厚而有防沦上下皆可畏怖贳出贳布夜反赦也】质实【周纡下邳人雒阳县名注见周显王三年】
　　以班超为西域将兵长史
　　【帝拜班超为将兵长史以徐干为军司马别遣卫侯李邑防送乌孙使者邑到于窴不敢前因上书陈西域之功不可成又盛毁超拥爱妻拘爱子安乐外国无内顾心超闻之叹曰身非曽参而有三至之谗恐见疑于当时矣遂去其妻帝知超忠乃切责邑令诣超受节度超即遣邑将乌孙侍子还京师干谓超曰邑前毁君欲败西域今何不縁诏书留之更遣他吏送侍子乎超曰是何言之陋也以邑毁超故今遣之内省不疚何防人言快意留之非忠臣也】集覧【三至之谗有与曽参同姓名者杀人人告其母母不信三至而后信之内省不疚语内省不疚夫何忧何惧注疚病也自省无罪恶无可忧惧】
　　以郑为大司农
　　【旧交趾贡献皆从东冶泛海沈溺相继奏开零陵桂阳峤道自是夷通在职二年所省以亿万讣遭天下旱边方有警民食不足而帑藏殷积又奏宜省贡献减徭费以利饥民帝从之】集览【峤道注见光武建武十九年峤南】质实【零陵郡名注见武帝元鼎五年桂阳郡名注同上年一统志云东冶汉之县名属防稽郡汉末改曰东侯官呉属建安郡晋析置原丰县为晋安郡治隋开皇中始改原丰为闽县五代时闽改长乐县宋复为闽县元仍旧本朝因之为福州府治所仍属马郑泰山刚人昌之弟】
　　【甲申】元和元年夏六月诏议贡举法
　　【陈事者多言郡国贡举率非功次故守职益懈而吏事寖疏诏公卿朝臣议大鸿胪韦彪曰夫国以简贤为务贤以孝行为首是以求忠臣必于孝子之门夫人才行少能相兼是以孟公绰优于赵魏老不可以为滕薛大夫忠孝之人持心近厚鍜链之吏持心近薄士宜以才行为先不可纯以阀阅然其要归在于选二千石二千石贤则贡举皆得其人矣彪又上疏曰天下枢要在于尚书而间者多从郎官超升此位虽晓习文法长于应对然察察小慧类无大能宜鉴啬夫防给之对深思绛侯木讷之功帝皆纳之】集览【孟公绰优于赵魏老不可以为滕薛大夫见语宪问篇啬夫防给事见文帝三年绛侯木讷绛侯周勃也高帝拜为将军定三秦攻项籍击荼以功封侯食绛邑木讷注见惠帝二年】质实【韦彪扶风平陵人贤之曾孙】
　　秋七月诏禁治狱惨酷者
　　【诏曰律云掠者唯得榜笞立又令丙棰长短有数自往者大狱以来掠者多酷鉆鑚之属惨苦无极念其痛毒怵然动心宜及秋冬治狱明为其禁】集览【掠者唯得榜笞立刘伯荘曰掠音亮考掠也榜音彭字或从手即笞也榜笞轻刑也应受榜笞者以一人背之令其立而受刑令丙为篇之次也前书音义曰令有先后有令甲令乙令丙棰长短有数棰主蘂反扑挞之具汉景定棰令棰长五尺其本大一寸末薄半寸竹也皆平其节当笞者笞臀毕一罪乃更人钴鑚鉆通作钳其廉反鑚作唤反仓颉篇曰钳也从盖反説文在项曰钳在足曰鑚膑刑也鑚去其膝盖骨】
　　书法【景帝之世书诏治狱者务先寛于是再见然帝之寛厚长者又有大过于景帝者矣】
　　八月太尉彪罢以郑为太尉○帝南廵
　　【诏所经道上郡县无得设储跱命司空自将徒支拄桥梁有遣使奉迎探知起居二千石当坐】集览【设储跱储陈如反积也跱通作偫音丈纪反具也顔师古曰设储跱豫备噐物也自将徒攴拄桥梁自将亲自将领也徒供徭作者支通作枝捍也拄通作柱音冢与反撑也小柱为枝尔雅隄谓之梁拄梁即桥也凡桥有木梁石梁舟梁皆谓之桥耳】正误【自将徒今按不必言司空亲自将徒此但谓官司自备工徒修理不役民夫耳】
　　冬十月至宛以朱晖为尚书仆射
　　【晖尝为临淮太守有善政民歌之曰彊直自遂南阳朱季吏畏其威民懐其惠时坐法免家居故上召而用之后尚书张林上言县官经用不足宜自煮盐修均输法晖曰王制天子不言有无诸侯不言多寡食禄之家不得与百姓争利均输之法与贾贩无异盐利归官则下民穷怨诚非明主所宜行帝怒切责诸尚书晖等皆自系狱三日诏敕出之曰国家乐闻駮议黄髪无愆诏书过耳何故自系晖因称病笃不肯复署议尚书令以下惶怖谓晖曰今临得谴让奈何称病晖曰行年八十防恩得在机宻当以死报若心知不可而顺防靁同负臣子之义遂闭口不复言诸尚书共劾奏晖帝寝其事诏直事郎问晖起居太医视疾太官赐食晖乃起谢】集览【南阳朱季朱晖字文季故曰朱季南阳郡宛邑人黄髪犹言黄耇也皆老人之称谓白髪落而更生黄者署议署谓签名也靁同靁古雷字雷同附和之义也雷震惊百里而百里一同故事无可否而同之者谓之雷同记曲礼曰无雷同注雷之发声物无不同时应者人之言当各由已不当然也楚辞九辨世雷同而燿兮文公集注雷声相似有同无异也】正误【黄髪无愆今按书秦誓尚猷询兹黄髪则罔所愆注黄髪贤老也言谋于黄髪之人则行事无所过诏意则谓朱晖等贤老之人无过也】质实【宛县名注见周赧王十七年临淮郡名注见新莽天鳯四年】
　　十一月还宫○以孔僖为兰台令史
