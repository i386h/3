<!-- { "loadSidebar": true } -->
　　【初石显尝欲以姊妻延寿延寿不取而陈汤素贪所卤获财物入塞多不法司校尉移书道上系吏士案验之汤上疏言臣与吏士共诛郅支单于幸得禽灭万里振旅宜冇使者迎劳道路今司反逆收系案验是为郅支报讐也上立出吏士令县道具酒食以过军旣至论功石显匡衡以为延寿汤擅兴师矫制幸得不诛如复加爵土则后奉使者争欲乘危徼幸生事于蛮夷为国招难帝内嘉延寿汤功而重违衡显之议乆之不决刘向上疏曰郅支单于囚杀使者暴扬外国伤威毁重陛下赫然欲诛之意未尝有忘都护延寿副校尉汤承圣指倚神灵出百死入絶域遂蹈康居屠三重城斩郅支之首扫谷吉之耻且使呼韩喜惧稽首来賔愿守北藩累世称臣勲莫大焉论大功者不录小过举大羙者不疵小瑕司马法曰军赏不逾月欲民速得为善之利也李广利捐五万之师靡亿万之费经四年之劳而仅获骏马三十匹虽斩宛王其私罪恶甚多孝武以为万里征伐不录其过遂封拜两矦三卿二千石百有余人今康居之国彊于大宛郅支之号重于宛王杀使者罪甚于留马而延寿汤不烦汉士不费斗粮比于贰师功徳百之且常惠随欲击之乌孙郑吉迎自来之日逐犹皆裂土受爵今二人功高于安远长罗而大功未着小恶数布臣窃痛之宜以时解县通籍除过勿治尊宠爵位以劝有功于是诏赦延寿汤令公卿议封焉议者以为宜如军法捕斩单于令衡显以为郅支本亡逃失国窃号絶域非眞单于帝取郑吉故事封千户衡显复争封延寿为义成矦赐汤爵关内矦食邑各三百戸于是杜钦上疏追讼冯奉世前破莎车功上以先帝时事不复录荀悦曰诚其功义足封追录前事可也春秋之义毁泉台则恶之舍中军则善之各由其宜也夫矫制之事先王之所愼也不得已而行之若矫大而功小者罪之可也矫小而功大者赏之可也功过相敌如斯而已可也权其轻重而为之制宜焉胡氏曰甘延寿陈汤冯奉世矫制以成功一也萧望之匡衡以为不可封者春秋讥遂事之法也刘向以为可封是未免以功利言耳如荀悦之论功则有小大矣矫有小大乎哉如甘陈之材气别加任使而厚报之未晚也】集览【立出吏士立便放出所系之吏士毁重损毁威重也屠三重城仲冯曰刘向疏本作五重城疑五字误靡亿万之费靡读与縻同散也贰师李广利也为贰师将军功徳百之功与徳百倍胜之常惠随欲击之乌孙宣帝时乌孙昆弥上书言匈奴侵击唯天子出兵救之汉遂遣常惠护乌孙兵共击匈奴后随昆弥还宣帝以常惠奉使克获封为长罗矦郑吉迎自来之日逐宣帝时郑吉田于渠犂神爵二年匈奴乖乱日逐王先贤掸欲求降使人与郑吉相闻吉遂发兵迎诣京师上嘉吉功封安远矦觧县县读曰悬解倒县之义追讼冯奉世前破莎车功宣帝时莎车国杀汉使者衞候冯奉世矫制发兵进击莎车其王自杀宣帝议封奉世萧望之以其矫制虽有功不可为后法乃以为光禄大夫今社钦以事虽已往故追讼之毁泉台则恶之公羊传庄三十一年筑台于郎文十六年毁泉台泉台者何郎台也未成为郎台旣成为泉防筑之讥毁之讥先祖为之已毁之不如勿居而已春秋讥之谓但当勿居令自毁坏不当故毁暴扬先祖之恶且以其无害于民也舍中军则善之合音舍万二千五百人为军古者天子六军大国三次国二小国一其将皆命乡鲁次国也命卿一人无中军春秋襄十一年作三军昭五年舍中军公羊传作三军者何三卿也舍中军者何复古也君子喜其复古以为不舍则有害于民也】质实【一统志云义成汉初县名属沛郡甘延夀受封为矦卽此东汉废之故址在凤阳府霍邱县北四十里杜钦南阳杜人延年子也】
　　五月帝崩
　　【班彪曰元帝寛恭俭少而好儒及卽位征用儒生委之以政贡薛韦匡迭为宰相而上牵制文义优游不断孝宣之业衰焉】集览【贡薛韦匡贡禹薛广徳韦成匡衡】
　　书法【贺善赞曰元帝之初期月而书恭俭爱民之事四可谓贤矣然而不能辨别邪正望之堪更生等再书下狱免而望之猛又皆以自杀书汉业之衰实自帝始纲目备书讥之以见君人之徳莫大于明与断也】
　　复罢诸寝庙园
　　【匡衡奏言前以上体不平故复诸所罢祠卒不防福请悉罢勿奉奏可】
　　书法【祖宗寝园以为亲尽宜毁则不当复以为宜复则不当复罢罢而复复而罢予夺唯意谓之何哉纲日详书之所以深罪之也】
　　六月太子骜卽位
　　【太子少好经书寛慱谨愼其后幸酒乐燕乐而山阳王康有材艺母又爱幸上好音乐或置鼙鼔殿下自临轩槛上隤铜丸以擿鼓中严鼓之节后宫及左右习知音者莫能为而山阳王亦能之上数称其材驸马都尉史丹进曰凡所谓材者敏而好学温故知新皇太子是也若乃器人于丝竹鼔鼙之间则是陈惠李微高于匡衡可相国也于是上嘿然而笑其后中山哀王薨太子前吊王帝少弟与太子游学相长大上悲不能自止而太子不哀上大恨曰安有人不慈仁而可奉宗庙为民父母者乎以责诮丹丹免冠谢曰臣诚见陛下哀痛感损切戒太子母涕泣感伤陛下臣罪当死上意乃觧及寝疾数问尚书以景帝时立胶东王故事史丹以亲宻臣得侍疾候上间独寝时直入卧内顿首伏青蒲上涕泣言曰皇太子以适长立积十余年名号系于百姓天下莫不归心臣子今者道路流言为国生意以为太子有动揺之议审若此公卿以下必以死争不奉诏臣愿先赐死以示群臣上意感寤喟然太息曰无有此议且皇后谨愼先帝人爱太子吾岂可违指驸马都尉安所受此语丹卽却顿首曰愚臣妄闻罪当死上因纳谓丹曰吾病寖加不能自还善辅道太子母违我意丹嘘唏而起太子由是遂定至是卽位后数月匡衡上疏曰陛下秉至孝哀伤思慕不絶于心未有游虞弋射之宴诚隆于慎终追逺无穷已也窃显陛下虽圣性得之犹复加圣心焉臣又闻之师曰妃匹之际生民之始万福之原婚姻之礼正然后品物遂而天命全孔子论诗以关睢为始此纪纲之首王敎之端自上世以来三代兴废未有不由此者也愿陛下详览得失盛衰之效采有徳戒声色近严敬远技能以定大基臣闻六经者圣人所以统天地之心着善恶之归明吉凶之分通人道之正使不悖于其本性者也及论语孝经圣人言行之要宜究其意臣又闻圣王之自为动静周旋物有节文盖钦翼祗栗事天之容也温恭敬逊承亲之礼也正躬严恪临众之仪也嘉惠和悦飨下之顔也举错动作物遵其仪故形为仁义动为法则今正月初幸路寝临朝置酒以飨万方传曰君子愼始愿陛下畱神动静之节使群下得望盛徳休光以立基桢天下幸甚】集览【鼙皷骑鼔也周礼旅帅执鼙记月令命乐师脩鼗鞞鼓先儒谓鼓有柄曰鼗大鼗曰鞞鞞与鼙同又乐记鼓鼙之声讙讙以立动动以进众君子听鼔鼙之声则思将帅之臣鼙歩西反自临轩槛上隤铜丸以擿鼔隤徒回反下坠也擿今则掷投也临近轩槛边于其上以铜九坠下而擿鼓也楚辞招防篇高堂遂宇槛层轩晦庵集注轩楼板也槛轩前栏也殿上临边之饰亦以防人坠堕中严鼓之节中竹仲反当也严鼔庄严鼔节也器人取人器能也如孔子谓子贡瑚琏之器陈惠李微二人皆横门鼔吹相长大言中山王与太子长大相等立胶东王故事初景帝立子荣为太子彻为胶东王后废荣而立彻是为武帝青蒲应劭曰以青防地曰青蒲非皇后不得至此服防曰以青绿蒲席也孟康曰以蒲青为席用蔽地也说各不同今兼录之莫不归心臣子史丹传注顔师古曰言臣子者谓自托为臣子也仲冯曰臣子宜属下句不当断之为国生意将为国家别生他意妃匹妃读与配同严恪恭谨貎严读曰俨路寝人君所居皆曰寝郑曰路寝制如明堂以听政路大也杜预曰路寝前殿也朝诸矦群臣之处基桢基墙始也桢谓桢板筑之木也】正误【中严鼔之节今按严谓急击也中山王与太子游学相长大今按长字上声顔师古曰同处长养以至壮大也天下莫不归心臣子今按史丹传臣子下有见定陶王雅素爱幸一句故仲冯以为宜属下句纲目节去此句而臣子二字一本改作太子岂朱子意邪删去二字尤顺】质实【一统志云史丹鲁人】
　　尊皇太后曰太皇太后皇后曰皇太后○以元舅王凤为大司马大将军领尚书事质实【一统志云王凤元城人贺之孙也】书法【书元舅何讥私也王氏之簒始此矣故谨书之是故魏冉书舅王凤书舅王崇书舅】发明【元舅未有书而此书之者所以着外戚得权之始新莽簒窃之渐尔履霜坚氷可不戒哉】
　　○秋七月葬渭陵质实【一统志云渭陵在西安府咸阳县东北一十二里己丑】孝成皇帝建始元年春正月石显以罪免归故郡道死
　　【丞相御史奏显旧恶免官徙归故郡忧懑道死五鹿充宗左迁菟太守司校尉王尊劾奏丞相衡御史大夫谭知显等颛权擅执大作威福为海内患害不以时白奏行罚而阿谀曲从附下罔上怀邪迷国无大臣辅政之义皆不道在赦令前赦后衡谭举奏显不自陈不忠之罪而反扬着先帝任用倾覆之徒妄言百官畏之甚于主上卑君尊臣非所宜称失大臣体于是衡慙惧免冠谢罪上丞相矦印绶天子以新卽位重伤大臣乃左迁尊为高陵令然群下多是尊者衡由是嘿嘿不自安】质实【高陵县名注见周赧王四十九年】
　　书法【书免归道死何讥失刑也人不能诛而天诛之于是汉为失刑矣故书以罪免而削其中书令终纲目宦官书免二石显矦览书削官三程元振仇士良李敬寔】
　　有星孛于营室○封舅王崇为安成矦赐谭商立根逄时爵关内矦集览【谭商立根逄时五舅之名平阿矦王谭成都矦王商红阳矦王立曲阳矦王根高平矦王逄时】质实【一统志云安成汉旧县名属汝南郡后省之故城在汝宁府城东南汝水北】○夏四月黄雾四塞
　　【诏慱问公卿大夫无有所讳諌大夫杨兴等对皆以为阴盛侵阳之气也高祖之约非功臣不矦今太后诸弟皆以无功为矦外戚未曽有也大将军凤惧上书辞职优诏不许】
　　书法【齐淮南王子不序文帝十六年此其序何病汉也序则曷为病汉以为无一人不矦矣故下书黄雾四塞帝之昏实为之谭等不书舅防上文也】
　　发明【上书诸舅封爵下书黄雾四塞天戒昭然可知乃反博问公卿大夫何哉及夫杨兴等指言其失亦且如水投石成帝初政缪戾如此虽欲不亡得乎】
　　秋八月有两月相承晨见东方
　　书法【两月何非月也非月也故曰有有也者所未尝冇者也汉书有两月相承晨见东方晋书有三日相承东行愍帝建兴二年皆未尝冇者也终纲目各一书而已矣晋穆帝升平元年六月秦太史奏夜三月并出不书不与焉】
　　○冬作南北郊罢甘泉汾阴祠
　　【又罢紫坛伪饰女乐鸾路骍驹龙马石坛之属皆从匡衡之请也】集览【泉注见文帝三年汾阴注见周显王四十年鸾路鸾注见文帝元年鸾旗路注见宋孝武帝大明三年五路骍驹骍赤色马也二歳曰驹记郊特牲曰牲用骍尚赤也用犊贵诚也】
