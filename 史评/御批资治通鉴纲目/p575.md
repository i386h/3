<!-- { "loadSidebar": true } -->
　　书法【前书立韦氏为皇后矣中宗被废则韦氏为庐陵王妃可知也然中宗虽书废而纲目每岁皆以帝书不予武氏之废之云耳帝旣复位则后正位中宫亦不言可知也其必以复立书何着唐再祸之始也帝旣复位唐复为唐韦后复立唐必再祸特书复立若曰唐室之祸复自此始矣复之故重书之凡事有不必书复而书复者纲目皆有深意焉韦氏未尝书废而书复立为皇后以为不可立者也崔旰未尝书谴而书复使还镇以为不可使还者也代宗大厯三年皆惜之之辞也然则武士彠再书赠矣不书后父贞则何以书书后父见中宗之汲汲于韦氏犹前日也武氏立为后十七年而后追王其父韦氏复立首赠后父以王纲目聨书之中宗反正以来之初政可知矣】发明【春秋襄十四年书卫矦出奔二十五年书卫矦入于夷仪当其失国之时皆书其爵至二十六年书卫矦衎复归于卫迨其复国之后反书其名葢卫矦在外十有二年而徳弗加进一旦得国失信无刑犹夫人也是以春秋深贬而名之尔夫人之有徳慧术知者常存乎疢疾今中宗横罹废酷二十余年困心衡虑多于卫矦淹恤之日反位未几故态复作果何为哉况其嗣位之初止以韦贞之故贻祸摈黜今纵念不到此亦独不思母氏乱唐不过出于女祸则夫惩创前失尤当裁抑女宠于动心忍性之余胡可反听牝鸡之晨复蹈乱亡之辙者哉昔太甲颠覆厥度伊尹放之于桐三年自怨自艾处仁迁义卒能复辟为贤徳之君中宗幽废不为不久而其狂愚之恶曽弗之改故纲目于韦氏之立旣书曰复而于上洛王之赠则特揭后父书之所以着其困而弗革虽得复国犹非其国也呜呼观纲目所书中宗初政若此真所谓下愚不移之性者矣废于母弑于妻又谁咎哉】
　　以武三思为司空
　　【二张之诛也洛州长史薛季昶谓张柬之敬晖曰二凶虽除产禄犹在去草不去根终当复生二人曰大事已定彼犹机上肉耳夫何能为季昶叹曰吾不知死所矣朝邑尉刘幽求亦谓柬之等曰三思尚存公軰终无葬地若不早图噬脐无及不从上女安乐公主适三思子崇训上官仪女婉儿者没入掖庭辩慧能文明习吏事太后爱之及上即位使掌制命益委任之拜为婕妤三思通焉故婉儿党于武氏又荐三思于韦后上遂与三思图议政事数微服幸其第柬之等皆受制于三思矣上使后与三思防陆而自为防筹三思遂与后通由是武氏之势复振柬之等数劝上诛诸武曰革命之际宗室诛夷畧尽今陛下反正武氏滥官僭爵按堵如故岂远近所望邪不听柬之等或抚床叹愤或弹指出血曰主上昔为英王时称勇烈吾所以不诛诸武者欲使上自诛之以张天子之威耳今反如此事势已去知复柰何上遂以三思为司空同三品】集览【座禄犹在喻武三思尚未除去也汉髙后时吕产吕禄皆以外戚居中用事后并伏诛噬脯无及左传若不早图后君噬脐注齧脐腹喻不可及也】质实【朝邑县名注见隋炀帝大业十三年刘幽求冀州武强人安乐县名注见汉髙后六年狄道掖庭狱名注见汉武帝后元元年婕妤妇官名注同上太始三年防陆博具注见梁武帝太清三年按堵注见代宗大厯八年】发明【武氏乱唐亘古无有五王不能诛除祸根诚为失防然中宗独不念幽囚之辱乎旣登九五扫除元恶惟恐弗及夫何复位未几乃反信而用之是亦无人心矣故网目书以武三思为司空专罪中宗而未暇责及五王者端本澄源之论首恶必有所归也】
　　贬谯王重福为均州刺史
　　【重福上之庶子也韦后恶之贬均州刺史常令州司防守之】质实【均州注见晋元帝建武元年武当】
　　以武攸曁为司徒祝钦明同三品质实【祝钦明京兆人】○三月流酷吏于岭南死者追贬之所破家皆复资防○以袁恕己为中书令○徴武攸绪为太子賔客
　　【以安车徴武攸绪旣至为太子賔客固请还山许之胡氏曰武攸绪之志不缁于其族卓矣他人避武后之乱思中宗之复事革则奋然而出攸绪见其未也应召而来遗荣而去当是之时一人而已】质实【安车注见汉武帝建元元年】
　　夏四月以郑普思为秘书监叶静能为国子祭酒【术士郑普思尚衣奉御叶静能皆以妖妄为上所信墨敕以普思为秘书监静能为国子祭酒桓彦范崔暐固执不可曰陛下初复大位下制政令皆依贞观故事贞观中魏徴为秘书监孔頴达为国子祭酒岂普思静能之比乎拾遗李邕上疏曰若有神僊能令人不死则秦始皇汉武帝得之矣佛能为人福利则梁武帝得之矣尧舜所以为帝王首者亦脩人事而已尊宠此属何补于国上皆不听】
　　书法【监学清流长官要职而以方士居之直书而贬义自见矣】
　　以魏元忠韦安石李懐远唐休璟崔暐并同三品张柬之为中书令质实【李怀逺邢州柏仁人】○五月迁周庙主于西京仍避其讳
　　书法【仍者何不宜仍者也】
　　发明【武氏废唐宗庙中宗仅能复之今乃复崇武氏果何谓哉故纲目旣书迁周庙主又书仍避其讳以恶之】
　　○赐敬晖等五人王爵罢其政事
　　【敬晖等帅百官上表曰天授革命之际宗室诛窜殆尽今天命惟新而诸武封建如旧开辟以来未有斯理愿陛下为社稷计顺遐迩心降其王爵以安内外上不许晖等畏武三思之防以考功员外郎崔湜为耳目湜见上亲三思而忌晖等乃悉以晖等谋告三思三思引为中书舍人先是殿中侍御史郑愔谄事二张坐贬亡入东都谒三思初见哭甚哀旣而大笑三思恠之愔曰愔始哀大王将戮死而灭族后乃喜大王之得愔也大王虽得天子之意然彼五人皆据将相之权胆畧过人废太后如反掌日夜切齿欲噬大王之肉此愔所以为大王寒心也三思大惧与之登楼问自安之防引为中书舍人与崔湜皆为三思谋主三思与韦后日夜譛晖等云恃功专权将不利于社稷不若封以王爵罢其政事外不失尊宠功臣内实夺之权上以为然封敬晖为平阳王桓彦范为扶阳王张柬之为汉阳王袁恕己为南阳王崔暐为博陵王皆罢政事三思令百官脩复太后之政不附武氏者斥之为五王所逐者复之大权尽归三思矣胡氏曰崔湜小人无足罪者独五王不知人可恨耳上则不知中宗次则不知三思其为崔湜所反也固宜夫三思之恶布在天下何用更伺其动静是时建义诸人分柄文武若合谋同志再匡王室讨除三思犹未为晚也若中宗与韦后必欲复武氏之政则断以大义推奉睿宗以主社稷虽为法受恶岂不贤于三思所菹醢乎惜哉五王之忠而智不及此其受祸也宜哉】集览【湜丞职反愔揖淫反】质实【崔湜定州人仁师之孙东都注见秦荘襄王元年三川平阳县名注见周威烈王二十三年一统志云扶阳县名隋初所置于扶水之北故名属庸州唐属费州宋废之故址在思南府城西北八十五里汉阳县名注见髙祖武徳五年南阳县名注见周赧王十七年宛博陵县名注见周威烈王二十三年中山】书法【特笔也霍氏之将诛书罢其屯兵五王之将祸书罢其政事皆特笔也纲目于此凛凛矣】
　　以岑羲为秘书少监毕构为润州刺史
　　【初五王之请削武氏诸王也求人为表众莫肯为中书舍人岑羲为之语甚激切中书舍人毕构次当读辞色明厉三思旣得志羲改秘书少监出构为润州刺史】质实【毕构偃师人卓之三世孙润州注见晋成帝咸和三年京口】
　　以宋璟为黄门侍郎
　　【上嘉宋璟忠直累迁黄门侍郎武三思尝以事属璟璟正色拒之曰今太后旣复子明辟王当以矦就第何得尚预朝政独不见产禄之事乎】质实【复子明辟注见汉孺子婴初始元年】
　　以杨元琰为卫尉卿
　　【先是元琰知三思浸用事请弃官为僧上不许敬晖闻而笑之元琰曰功成名遂不退将危此乃由之请非徒然也及晖等得罪元琰独免】集览【由之请言此请出于心之诚然也与中通左传隐三年君子曰信不由中质无益也】
　　皇后表请改易制度从之
　　【上官婕妤劝韦后袭武后故事表请令士庶防出母三年百姓二十三为丁五十九免役改易制度以收时望诏皆从之】集览【防出母三年出母谓为父所出者礼为出母期父卒为父后者不服耳记檀弓曰子上之母死而不防又曰孔氏之不防出母自子思始也注云记礼所由废非之又防服小记曰为父后者为出母无服注云不敢以己私废父所传重之祭祀也髙宗时武后请父在为母服齐衰三年】书法【此天后表十二事之故歩也而皆从之父子一辙矣纲目前书行之髙宗上元元年此书従之是年深讥之也】
　　发明【昏庸之君虽身罹祸败亦弗知戒如中宗之宠韦庶人是已况望其远鍳前世乎书皇后表请改易制度从之恶可知矣】
　　降河内王武懿宗爵为公质实【河内县名注见周赧王五十三年野王】○以唐休璟豆卢钦望为左右仆射
　　【以唐休璟豆卢钦望为左右仆射休璟仍同三品钦望有军国重事中书门下可共平章先是仆射为正宰相其后多兼中书门下之职午前决朝政午后决省事至是钦望专为仆射不敢预政事故有是命是后专拜仆射者不复为宰相矣】质实【豆卢钦望雍州人】
　　以韦安石为中书令魏元忠为侍中○洛水溢质实【洛水注见汉髙后三年】
　　【流二千余家】
　　秋七月以韦巨源同三品○以汉阳王张柬之为襄州刺史
　　【柬之表请归襄州养疾制以柬之为刺史不知州事】质实【襄州注见汉献帝建安十二年】
　　河南北十七州大水制求直言
　　【右卫参军宋务光上疏曰水隂类臣妾之象恐后庭有干外朝之政者宜杜絶其萌太子国本宜早择贤能而立之又外戚太盛如武三思等宜解其机要郑普思叶静能以小枝窃大位亦朝政之蠧也疏奏不省】质实【宋务光西河人】
　　九月改葬上洛王韦贞
　　【其仪如太原王故事寻进封鄷王】质实【太原王故事髙宗赠武士彠为太原王事在咸淳元年鄷县名注见汉武帝建元元年】
　　书法【杨震书改葬嘉礼贤也此其书何讥私也复位一月而追赠越八月而改葬中宗于后父亦拳拳甚矣终纲目臣书改葬二详汉安帝延光四年宋路太后唐息隐王不与焉】
　　韦巨源罢以魏元忠为中书令杨再思为侍中○冬十一月羣臣上皇帝皇后尊号
　　【羣臣上皇帝尊号曰应天皇帝皇后曰顺天皇后上与后谒谢太庙赦天下相王太平公主加实封皆满万戸】
　　书法【帝后并书何讥也失尊无二上之义矣纲目以羣臣上冠之罪羣臣也】
　　上御楼观泼寒胡戏考异【上当作帝】
　　【清源尉吕元泰上疏曰谋时寒若何必祼身挥水鼓舞衢路以索之哉疏奏不纳】集览【泼寒胡戏即乞寒胡戏注见陈宣帝太建十一年】质实【清源县名注见周赧王二十七年梗阳】书法【凡书观讥也观戏甚矣终纲目书观十详汉后主建兴十四年而中宗六年三书焉是年景龙三年四年帝亦早自纵矣】
　　发明【中宗失徳初无足道然乱亡之迹不容尽泯此观泼寒胡戏之类所以皆书于册为世鉴也】
　　皇太后武氏崩
