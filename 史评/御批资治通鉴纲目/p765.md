<!-- { "loadSidebar": true } -->
　　【唐主以千春节置酒晋国长公主上夀毕辞归晋阳唐主醉曰何不且留遽归欲与石郎反邪石敬瑭闻之益惧尽收其货之在洛阳及诸道者归晋阳托言以助军费人皆知其有异志唐主夜与近臣从容语曰石郎于朕至亲无可疑者但流言不息万一失欢何以解之皆不对端明殿学士李崧退谓同僚吕琦曰吾辈受恩深厚岂得自同众人一槩观望邪计将安出琦曰河东若有异谋必结契丹为援契丹屡求和亲但求防棱等未获故未成耳今诚归防棱等嵗以礼币十余万緍遗之彼必驩然承命如此则河东虽欲陆梁无能为矣崧曰此吾志也然钱谷皆出三司宜更与张相谋之遂告张延朗延朗曰如学士计不惟可以制河东亦省邉费之什九若主上聼从但责办于老夫他夕二人密言其防唐主大喜久之以告枢密直学士薛文遇文遇对曰以天子之尊屈身夷狄不亦辱乎又虏若循故事求尚公主何以拒之唐主意遂变一日急召崧琦盛怒责之曰卿辈皆知古今欲佐人主致太平今乃为谋如是朕一女尚乳臭卿欲弃之沙漠邪且欲以飬士之财输之虏庭其意安在二人惧拜谢无数琦气竭拜少止唐主曰吕琦彊项肯视朕为人主邪既而怒解各赐巵酒罢之自是羣臣不敢复言和亲之防遂以琦为御史中丞葢疎之也胡氏曰崧琦欲弭未然之祸者当劝其君内脩政事明义而敦信使朝廷无失可指岂惟敬瑭天下皆服矣和亲下计非上防也】集览【陆梁注见汉桓帝延熹四年拜少止止停也息也拜而少止气竭故也彊项言不低屈为礼也】
　　闽主昶立其父婢李氏为后
　　书法【父婢为后闽主璘尝一书矣闽主昶复书焉家教然矣歴歴书之所以为世戒也终纲目书立婢为后一父婢为后二】
　　夏四月楚王希范以其弟希杲知朗州
　　【静江节度使马希杲有善政监军裴仁煦譛之于楚王希范言其收众心希范疑之汉侵防桂二州希范自将歩骑如桂州希杲惧其母华夫人逆希范于全义岭谢曰希杲为治无状致防戎入境妾之罪也愿削封邑洒扫掖庭以赎希杲罪希范曰吾久不见希杲闻其治行尤异故来省之无他也汉兵引去徙希杲知朗州】
　　五月唐以石敬瑭为天平节度使敬瑭拒命唐发兵讨之
　　【初石敬瑭欲尝唐主之意累表自陈羸疾乞解兵柄移他镇帝与执政议从其请移镇郓州房暠李崧吕琦等皆力諌以为不可五月薛文遇独直唐主与之议文遇曰当道筑室三年不成兹事断自圣志羣臣各为身谋安肯尽言以臣观之河东移亦反不移亦反在旦暮耳不若先事图之先是术者言国家今年应得贤佐出竒谋定天下唐主意文遇当之闻其言大喜曰卿言殊豁吾意成败吾决行之即为除目付学士院使草制徙敬瑭镇天平宋审防镇河东制出两班闻呼敬瑭名相顾失色以张敬逹为西北都部署趣敬瑭之郓州敬瑭疑惧谋于将佐曰吾之再来河东也主上面许终身不除代今忽有是命得非如千春节与公主所言乎我安能束手死于道路今且发表称疾以观其意若其寛我我当事之若加兵于我我则改图耳段希尧极言拒之敬瑭以其朴直不责也判官赵莹劝敬瑭赴郓州刘知逺曰明公久将兵得士卒心今据形胜之地士马精彊若称兵传檄帝业可成奈何以一纸制书自投虎口乎掌书记桑维翰曰主上初即位明公入朝主上岂不知蛟龙不可纵之深渊邪然卒以河东复授公此乃天意假公以利器也明宗遗爱在人主上以庶孽代之羣情不附公明宗之爱壻今主上以反逆见待此非首谢可免但力为自全之计契丹主素与明宗约为兄弟公诚能推心屈节事之朝呼夕至何患不成敬瑭意遂决表唐主飬子不应承祀请传位许王唐主手裂其表抵地以诏答之曰卿于鄂王固非疎逺卫州之事天下皆知许王之言何人肯信制削夺敬瑭官爵以张敬逹为太原四面兵马都部署杨光逺为副先锋指挥使安审信雄义指挥使安元信帅众奔晋阳敬瑭谓曰汝见何利害舍彊而归弱对曰元信非知星识气顾以人事决之耳夫帝王所以御天下莫重于信今主上失大信于令公亲而贵者且不自保况疎贱乎其亡可翘足而待何彊之有敬瑭悦委以军事振武廵检使安重荣亦帅歩骑五百奔晋阳】集览【独直句絶单独侍直旁无他人也衞州之事前年闵帝出奔遇石敬瑭于卫州敬瑭尽杀帝之左右而去】质实【郓州按一统志唐初所置治郓城县五代时周废州以县属济州宋因之元属济寜路至本朝改属兖州府】
　　书法【从珂敬瑭一也彼书举兵此书拒命书讨何罪敬瑭也请而后命而又拒焉过不在上矣故唐书讨使敬瑭无卫州之事果能仗大义责不当立者又岂直书举兵而已哉】
　　发明【从珂以反叛得国敬瑭与有力焉既以河东与之又复无故改命故纲目不书其反然谓拒命则敬瑭之罪固自不可逃免况又书讨以正其名乎】
　　唐天雄军乱逐节度使刘延皓以应河东
　　【延皓恃后族之势骄纵无度都虞候张令昭因众心怨怒谋以魏应河东帅众攻牙城克之延皓脱身走至洛阳唐主怒命逺贬皇后为之请止削官爵归私第以令昭权知天雄军府事令昭以调发未集且受新命寻有诏徙齐州防御使令昭托以士卒所留唐主遣使谕之令昭杀使者诏以范延光为天雄军四面行营招讨使讨之】
　　秋七月唐杀石敬瑭子弟四人
　　书法【董璋之子书诛此则曷为书杀从珂簒弑岂明宗比哉纲目之权衡审矣】
　　发明【此何以不书诛敬瑭固有罪矣而唐主亦自弑逆之人也况又失信召祸者乎是以书法如此】
　　唐克魏州
　　石敬瑭遣使求救于契丹
　　【敬瑭令桑维翰草表称臣于契丹主且请以父礼事之约事防之日割卢龙一道及鴈门闗以北诸州与之刘知逺諌曰称臣可矣以父事之大过厚以金帛赂之自足致其兵不必许以土田恐异日大为中国之患悔之无及敬瑭不从表至契丹主大喜复书许俟仲秋倾国赴援】
　　书法【蛮夷借兵之辞五曰请助曰致助曰入援顺辞也曰发某兵尊辞也曰遣使以某兵至敌辞也曰乞兵卑辞也曰求救急辞也纲目书蛮夷借兵八详汉髙帝四年莫下于求救者矣】
　　八月唐张敬逹攻晋阳不克
　　【张敬逹筑长围以攻晋阳石敬瑭以刘知逺为马歩都指挥使降兵皆焉知逺用法无私抚之如一由是人无二心敬瑭亲乘城坐卧矢石下知逺曰观敬逹辈无他竒防不足虑也愿明公四出间使经畧外事守城至易知逺独能办之敬瑭执知逺手抚其背而赏之唐主闻契丹许敬瑭以仲秋赴援屡督敬逹急攻不能下每有营构多值风长围复为水潦所壊竟不能合晋阳城中亦日窘粮储浸乏】
　　九月契丹徳光将兵救石敬瑭唐兵大败契丹围之唐主自将次懐州
　　【契丹主将五万骑自杨武谷而南至晋阳陈于虎北口先遣人谓敬瑭曰吾欲今日即破贼可乎敬瑭遣人驰告曰南军甚厚请俟明日使者未至契丹已与唐骑将髙行周符彦卿合战敬瑭乃遣刘知逺出兵助之张敬逹杨光逺安审琦以歩兵陈于城西北山下契丹遣轻骑三千不被甲直犯其陈唐兵逐之至汾曲契丹伏兵起冲唐兵断而为二纵兵乘之唐兵大败死者近万人敬逹等收余众保晋安契丹亦引兵归虎北口敬瑭得唐降兵千余人刘知逺劝敬瑭尽杀之是夕敬瑭出见契丹主问曰皇帝逺来士马疲倦遽与唐战而大胜何也契丹主曰始吾谓唐必断鴈门诸路伏兵险要则吾不可得进矣使人侦视皆无之吾是以长驱深入知大事必济也兵既相接我气方鋭若不乘此急击之旷日持久则胜负未可知矣此吾所以亟战而胜不可以劳逸常理论也敬瑭叹伏引兵防围晋安寨置营于晋安之南长百余里厚五十里多设铃索吠犬人跬歩不能过敬逹等士卒犹五万人马万匹四顾无所之遣使告败唐主大惧遣符彦饶将兵屯河阳诏天雄范延光卢龙赵徳钧耀州潘环共救晋安下诏亲征雍王重美曰陛下目疾未平不可逺涉风沙臣虽童稚愿代陛下北行唐主本不欲行闻之颇悦张延朗刘延皓皆劝行唐主不得已发洛阳谓卢文纪曰朕排众议用卿今祸难如此卿嘉谋皆安在乎文纪但拜谢不能对遣符彦饶军赴潞州为大军后援诸军自鳯翔推戴以来骄悍不为用彦饶恐其为乱不敢束之以法唐主至河阳心惮北行卢文纪希防言国家根本在河南胡兵倐来忽徃不能久留晋安大寨甚固况已发三道兵救之河阳天下津要车驾宜留此镇抚南北且遣近臣徃督战茍不能解围进亦未晩张延朗曰文纪言是也唐主议近臣可使北行者延朗与翰林学士和凝等皆曰赵延夀父徳钧以卢龙兵来赴难宜遣延夀防之乃遣延夀将兵二万如潞州唐主至懐州以晋安为忧问防于羣臣吏部侍郎龙敏请立李賛华为契丹主令天雄卢龙二镇分兵送之自幽州趣西楼朝廷露檄言之契丹主必有内顾之忧然后选募军中精鋭以击之此亦解围之一防也唐主深以为然而执政恐其无成议竟不决唐主忧沮日夕酣饮悲歌羣臣或劝其北行则曰卿勿言石郎使我心胆堕地胡氏曰敏之防必可解晋安之围而唐之君臣不能用岂天固亡之先禠其魄乎】集览【虎北口属云中郡在郡之东北居庸闗西北过朝鲜河一名七渡河九十里至虎北口两旁峻崖中有路仅容车轨口北有铺本范阳防院奚契丹之所也又注见唐武宗防昌元年居庸闗汾曲地名在汾水之曲曲言其隈地也隈者水曲隩也汾水注见周威烈王二十三年先禠其魄乎禠丑豸反夺也左传宣十五年原叔必有大咎天夺之魄矣注心之精爽是谓魂魄礼记祭义篇注耳目之聪明为魄】质实【虎北口一统志云在顺天府密云县东北一百二十里即古北口也两崖壁立中有路仅容一车下有涧巨石磊磈凡四十五里自是而东凡二十四关口至峨嵋山寨】
　　书法【自将书次讥也终纲目自将书次二唐从珂石晋主自将书不果行一辛亥年周王】发明【贵华贱夷春秋之大义也自三代既衰夷狄恣行莫之能御由汉以来其彊且大者如冐顿之控四十万骑颉利之陵跨中原吐蕃之防没河陇盛则盛矣至于称号不过从其本俗未有与中国竝称而无别者五代之时中国分裂契丹彊大于是始僣淫名至是其酋举兵南向傥以列国之法处之则当书契丹主可也况敬瑭称臣而父事之灭唐立晋天下无敌固非冐顿颉利吐蕃之比纲目乃斥而名之毋乃不可乎呜呼此正春秋贵华贱夷之法也夫徳光虽盛不过夷狄之雄彊者耳中国礼乐文明之地不幸瓜分壤裂莫能一统若使酋虏亦例以国主称之则是中国胥为夷矣纲目于此惧之甚谨之甚故斥书其名以正其别尔不然唐曰唐主晋曰晋主契丹曰契丹主混然若一其可乎哉此君子所为惧纲目所由作也噫】
　　冬十月唐括民马籍义军以拒契丹
　　【诏大括天下将吏及民间马又发民为兵毎七户出征夫一人自备铠仗谓之义军期以十一月俱集用张延朗之谋也凡得马二千余匹征夫五千人实无益于用而民间大扰】
　　书法【讥无备也禄山反而后募兵东京契丹下而后括民兵籍义旅亦已晩矣纲目前书以御此书以拒言所恃者独此也】
　　十一月唐以赵徳钧为行营都统
