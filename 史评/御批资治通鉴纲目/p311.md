<!-- { "loadSidebar": true } -->
　　【温军至青衣汉大发兵趣合水以拒之诸将欲设伏于江南以待晋兵将军昝坚不从引兵向犍为温军至彭模议者欲分为两军异道俱进以分汉兵之势袁乔曰今悬军深入当合势力以取一战之防万一偏败大事去矣不如全军而进弃去釡甑赍三日粮以示无还心胜可必也温从之留参军孙盛将羸兵守辎重自将歩卒直指成都进遇汉将李权三战三防汉兵走散昝坚至犍为乃知与温异道还至则温军于成都之十里陌矣坚众自溃势悉众出战于笮桥温前锋不利矢及温马首众惧欲退而鼓吏误鸣进鼓袁乔防劒督士卒力战遂大破之温乗胜长驱至成都纵火烧其城门汉人惶惧无复鬭志势舆榇面诣军门温送势于建康引汉司空谯献之等以为参佐举贤旌善蜀人悦之留成都三十日振旅还江陵诏封势归义侯】集览【青衣蜀郡青衣县昔公孙述据蜀唯青衣不宾光武嘉之因改名汉嘉今嘉定府是旧经云古有青衣国与叙州相邻其人因贾至蜀遂求内属因以名县昝坚姓名昝音子感反笮桥在蜀郡万里桥西成都记云笮竹索也以竹箦为桥而以笮为之笮音昨】质实【一统志云青衣汉之县名属蜀郡东汉因之晋于县置汉嘉郡后魏改县为防山县属防山郡隋改为名山县属临卭郡唐宋金元俱因之本朝省县入州寻复置之改属雅州合水未详处所彭模地名未详处所辎重注见周显王二十六年笮桥在成都府城西四里舆榇面缚注见汉后主炎兴元年振旅注见汉宣帝神爵二年】
　　夏四月赵攻凉州张重华遣谢艾将兵击破之
　　【赵麻秋攻枹罕晋昌太守郎坦欲弃外城武威太守张悛曰弃外城则动众心大事去矣固守大城秋帅众八万围堑数重云梯地突百道皆进城中御之秋众死伤数万退保大夏张重华遣谢艾帅歩骑三万进军临河艾乗轺车戴白幍鸣鼓而行秋望见怒曰艾年少书生冠服如此轻我也命黑矟龙骧三千人驰击之艾左右大扰艾踞胡床指麾处分赵人以为有伏兵惧不敢进别将张自间道引兵截赵军后赵军退艾乗势进撃大破之赵王虎复遣孙伏都帅歩骑二万防秋军长驱济河艾又破之虎叹曰吾以偏师定九州今以九州之力困于枹罕彼有人焉未可圗也】集览【大夏左传昭元年迁实沈于大夏主参卽此杜预曰今太原晋阳县夏户雅反括地志云今并州晋阳及汾绛等州是轺车轺音遥徐广曰马车也服防曰立乗小车也】正误【麻秋攻枹罕退保大夏今按枹罕地在河西河州有大夏县汉地理志属陇西郡取汉西大夏水以名之非晋阳也时晋阳属赵相去甚远】质实【枹罕县名注见汉灵帝中平元年晋昌郡名注见唐庄宗同光二年武威郡名注见汉光武建武十年一统志云大夏汉之县名属陇西郡取大夏河为名晋宋及隋皆因之唐省入枹罕县寻复置宋废之故址在陜西河州卫境内白幍巾名注见惠帝太安二年】
　　赵筑华林园
　　【赵主虎据十州之地聚敛财物不可胜记犹以为不足悉发前代陵墓取其金寳沙门吴进言于虎曰胡运将衰晋当复兴宜苦役晋人以厌其气虎遂发近郡男女十六万人车十万乗运土筑华林园及长墙于邺北然烛夜作暴风大雨死者数万人郡国前后送苍麟十六白鹿七虎命司虞调之以驾芝盖命太子宣祈福于山川因行游猎宣乗大辂羽葆华盖建天子旌旗戎卒十八万出自金明门虎升凌霄观望之笑曰我家父子如是自非天崩地防当复何愁但抱子弄孙日为乐耳宣所舍纵猎士卒饥冻死者万余人所过三州十五郡资储皆无孑遗虎复命秦公韬继出自并州至于秦雍亦如之宣怒其与已钧敌宦者赵生劝宣除之】集览【司虞调之司虞掌山泽之官调者调和其性也犹驯扰之义大辂玉辂也天子祀天所乗辂本作路陆佃云天子五辂其玉辂一曰大辂言于金辂为大贾逵曰谓之路言行路也羽葆顔师古曰羽葆盖天子之仪卫也合聚五采羽为幢名曰羽葆建于车上也葆音保华盖沈括笔谈曰正衙法座香木为之加金饰四足堕角其前小偃织藤冐之辇后曲盖谓之筤两扇夹心通谓之扇筤皆绣亦有销金者卽古之华盖也又一説注见汉桓帝延熹九年】质实【邺县名注见汉献帝建安十五年西平郡名注见汉宣帝元康四年湟中】
　　冬十月以张重华为凉州刺史西平公
　　【遣侍御史俞归授重华官爵重华欲称凉王未肯受诏使所亲私谓归曰主公弈世为晋忠臣今曾不如鲜卑何也归曰吾子失言昔三代之王也爵之贵者莫若上公及周之衰吴楚始僣号称王而诸侯亦不之非盖以蛮夷畜之也借使齐鲁称王诸侯岂不四面攻之乎汉高祖封韩彭为王寻皆诛灭盖权时之宜非厚之也圣上以贵公忠贤故爵以上公任以方伯宠荣极矣岂鲜卑夷狄所可比哉且吾闻之功有大小赏有重轻今贵公始继世而为王若帅河右之众东平胡羯修复陵庙迎天子返洛阳将何以加之乎重华乃止】质实【汉髙帝封韩彭为王事在汉髙帝五年】
　　杨初遣使称藩诏以初为雍州刺史仇池公质实【雍州注见唐宗开元十一年京兆仇池县名注见惠帝元康七年】
　　【戊申】四年【赵建武十四年】秋八月赵太子宣杀其弟韬伏诛【秦公韬有宠于赵主虎欲立之以太子宣长犹豫未决宣谓所幸杨柸赵生曰汝能杀韬当以韬之国邑分封汝等韬死主上必临防吾因行大事蔑不济矣八月柸等杀韬虎哀惊气絶久之方苏将出临其防司空李农諌曰害秦公者未知何人銮舆不宜轻出虎乃止旣而事觉虎囚宣杀之邺北穷极惨酷纵火焚之虎登中台观之取灰分置诸门交道中杀其妻子九人宣少子才数岁虎素爱之抱之而泣欲赦之大臣不听取杀之儿挽虎衣大呌至于絶帯虎因此发病东宫衞士十余万人皆谪戍凉州】集览【交道犹今言十字路正义曰卽午道也楚世家顾据午道注郑曰一纵一横为午谓交道也】质实【犹豫注见秦昭襄王五十四年銮舆注见汉文帝元年銮旗】
　　加桓温征西大将军
　　【朝廷论平蜀之功欲以豫章郡封桓温左丞荀防曰温若复平河洛将何以赏之乃加温征西大将军开府仪同三司封临贺郡公温旣灭蜀威名大振朝廷惮之防稽王昱以殷浩有盛名朝野推服乃引为心膂为参综朝权欲以抗温由是与温寖相疑贰浩以王羲之为防军将军羲之以为内外协和然后国家可安劝浩不宜与温搆隙浩不从】集览【参综正义曰参错综核也又注见惠帝元康七年综世】质实【一统志云临贺汉之县名属苍梧郡吴以县置临贺郡宋改曰临庆齐为临贺国陈仍为郡隋废郡置贺州大业初改临贺郡后又改绥越郡唐改贺州或为临贺郡宋仍为贺州而临贺县常为治所元以桂岭县省入本朝初省临贺县入州寻改州为县属平乐府王羲之琅邪临沂人导从子】
　　九月燕王皝卒世子儁立考异【立当作嗣】考证【立当作嗣】
　　【皝有疾召儁属之曰今中原未平方资贤杰以经世务恪智勇兼济才堪任重汝其委之阳士秋志行高洁忠干贞固可托大事汝善待之卒諡曰文明】质实【夏煚曰中原谓中国卽黄极经世书云中原之地方九千里是也士秋阳骛表字】
　　赵立子世为太子
　　【赵主虎议立太子太尉张举曰燕公斌有武畧彭城公遵有文德惟陛下所择虎之防上邽也将军张豺获前赵主曜幼女有殊色纳于虎虎嬖之生齐公世豺乃説虎曰陛下再立太子其母皆贱故祸乱相寻今宜择母贵子孝者立之虎纳其言令公卿上疏请之大司农曹莫不肯署名虎问其故莫顿首曰天下重噐不宜立少故不敢署虎称其忠而不能用遂立世为太子以刘昭仪为后】质实【上邽县名注见汉光武建武八年】
　　书法【僣国立子不悉书书赵太子何讥立少也遵之弑逆始此矣故谨书之】
　　冬十二月以蔡谟为司徒
　　【谟上疏固让谓所亲曰我若为司徒将为后代所哂义不敢拜也】
　　【己酉】五年【赵太宁元年】考异【分注元年下漏石鉴青龙元燕慕容儁元一十字】春正月赵王虎称皇帝○赵谪戍梁犊反虎遣兵击斩之考异【撃当作讨斩当作诛】
　　【赵主虎以卽位大赦故东宫高力等万余人谪戍梁州行逹雍城不在赦例高力督梁犊因众怨作乱攻防下辨掠民斧施一丈柯攻战若神所向崩溃长驱而东比至长安众已十万乐平王苞尽鋭拒之一战而败犊遂趣洛阳虎遣李农统歩骑十万讨之大败虎大惧以燕王斌为大都督统姚弋仲蒲洪等讨之弋仲将其众八千余人至邺求见虎虎病未之见引入赐食弋仲怒曰主上召我来击贼当面授方畧我岂为食来邪且主上不见我我何以知其存亡虎力疾见之弋仲让虎曰儿死愁邪何为而病儿幼时不择善人交之使至于为逆旣诛之又何愁焉且汝久病所立儿幼汝若不愈天下必乱当先忧此勿忧贼也犊等穷困思归相聚为盗何所能至老羌为汝一举了之弋仲性狷直人无贵贱皆敬之虎亦不之责赐以铠马弋仲曰汝看老羌堪破贼否乃被铠跨马于庭中因防马南驰不辞而出遂与斌等击犊于荥阳大破斩之虎命弋仲剑履上殿入朝不趋进封平西郡公以蒲洪为雍州刺史都督秦雍封畧阳郡公】集览【力疾勉力帯疾而起也杜甫诗力疾坐清晓老羌姚弋仲南安赤亭羌人也故自称老羌】质实【下辨郡名注见汉光武建武十一年乐平县名注见怀帝永嘉二年平西郡未详沿革畧阳郡名注见怀帝永嘉四年】
　　夏四月赵主虎卒太子世立其兄遵弑之及其太后刘氏而自立
　　【赵主虎病甚以彭城王遵镇闗右燕王斌为丞相张豺为鎭衞大将军并受遗诏辅政刘后恐斌不利于太子矫诏免归第遵自幽州至邺敕朝堂受拜遣之涕泣而去虎临西阁龙腾中郎三百余人列拜于前曰圣体不安宜令燕王入宿衞典兵马虎曰燕王不在内邪召以来左右言王酒病不能入虎曰促持辇逆之当付玺绶亦竟无行者寻惽而入豺遂矫诏杀斌虎卒世卽位刘氏临朝称制遵至河内闻防姚弋仲蒲洪及征虏将军石问等讨梁犊还遇遵于李城共説遵曰殿下长且贤先帝亦有意以为嗣末年惽惑为张豺所误今若声豺之罪鼓行而讨之其谁不开门倒戈以迎殿下者遵从之遂还邺旧羯士皆出迎之豺惶怖亦出迎遵命执之擐甲曜兵入升前殿擗踊尽哀斩豺于市夷其三族假刘氏令以遵嗣位封世为谯王废刘氏为太妃寻皆杀之以石闵为都督中外诸军事于是邺中暴风防树震雷雨雹大如盂升太武晖华殿灾及诸门观阁荡然无余金石皆尽火月余乃灭时沛王冲鎭蓟起兵讨遵遵使闵等讨之冲兵大败获冲杀之坑其士卒三万】集览【鼓行顔师古曰谓击鼓而行无所畏惧也雨雹雨去声自上而下也雹弼角反雨氷也春秋僖二十九年秋大雨雹公羊传注夫人专爱之所生谷梁传注雹者隂胁阳臣侵君之象阳气之在水雨则温热隂气薄而胁之不相入转而成雹】质实【彭城郡名注见秦始皇二十八年河内郡名注见汉桓帝延熹九年李城未详处所谯郡名注见汉献帝建安十四年沛郡名注见汉成帝河平二年蓟县名注见汉帝更始二年】
