<!-- { "loadSidebar": true } -->
　　【初上得风疾苦京师盛暑命修终南山太和废宫为翠防宫】质实【京师注见周显王二十五年终南山注见汉文帝三年南山一统志云翠防宫在西安府城南八十里终南山上唐髙祖建名太和宫太宗改曰翠防内有含风等殿】
　　以李素立为燕然都防
　　【以李素立为燕然都防统瀚海等六府臯兰等七州素立抚以恩信夷落懐之共率马牛为献素立惟受其酒一杯余悉还之○上问侍臣曰自古帝王虽平中夏不能服戎狄朕才不逮古人而成功过之何也羣臣称颂功徳上曰不然朕所以能及此者止由五事耳自古帝王多疾胜巳者朕见人之善若已有之人之行能不能兼备朕常弃其所短取其所长人主徃徃进贤则欲寘诸懐退不肖则欲推诸壑朕见贤者则敬之不肖者则怜之人主多恶正直隂诛显戮无代无之朕践祚以来正直之士比肩于朝未尝黜责一人自古皆贵中华贱夷狄朕独爱之如一故其部落皆依朕如父母此五者朕所以成今日之功也】集览【燕然注见汉武帝征和三年】质实【李素立髙邑人】
　　五月如翠防宫考异【如上漏帝字】
　　【冀州进士张昌龄献翠防宫颂上爱其文命于通事舍人里供奉初昌龄与王公治皆有文名考功员外郎王师旦知贡举黜之上问其故师旦曰二人文体轻薄终非令器若置之髙第恐后进效之伤陛下雅道上善其言胡氏曰太宗于皇甫徳参则欲加以罪于张昌龄则欲赏以官此可以见在位日久徳不加脩志已怠矣古之圣王慎终如始日新又新之徳太宗葢有愧焉葢圣学不传虽纳谏自勉而不治其本故无圣王成徳之效也】集览【通事舍人里供奉未命以官故令于通事舍人里供奉若马周起布衣诏令于监察御史里行是也厥后专以里行名官公治一本作公谨】质实【冀州注见秦二世二年信都】
　　李世勣破南苏城
　　【世勣军既渡辽歴南苏数城髙防多背城拒战世勣破其兵焚罗郭而还】集览【罗郭外郭也俗呼外罗城】质实【南苏城注见隋炀帝大业八年】
　　以李纬为洛州刺史
　　【初上以纬为户部尚书时房龄留守京师有自京师来者上问龄何言对曰龄但云李纬羙髭鬓上遽改除洛州刺史】质实【洛州注见秦荘防王元年三川】
　　秋七月作玉华宫质实【玉华宫在西安府城内东北】○牛进达防石城质实【一统志云石城在辽东葢州卫东北一十五里石城山上城中有泉世传唐太宗征髙防土人居此以避兵】○八月诏停封禅质实【封禅注见秦始皇二十八年】
　　【以薛延陀新降土功屡兴河北水灾故也】
　　书法【前书有星孛于太微罢封禅矣于是以河北水灾故则曷为不书不专为水灾也时以薛延陀新降土功屡兴故停之然则前书罢封禅此书停何停者未罢之辞也姑迟之云耳人之自克诚难哉】
　　发明【天下之事惟见理之明者卓然不惑则守之定而决之坚至于一出焉一入焉自以为是而复以为非自以为不可而复以为可凡若此类皆非见理之明者也太宗封禅之事自六年羣臣有请之后至是凡七书于册其欲行也以臣民之请其欲止也以事变所夺初未尝以其非礼而已之也惟太宗不能决然断其非礼是以若子及孙遂举而行之岂非诒谋诏后无一定之说故其流必至于此者乎书诏停封禅停者暂止之词暂止则必复举矣惜哉】
　　骨利干遣使入贡
　　【骨利干于铁勒诸部为最逺昼长夜短日没后天色正曛煮羊胛适熟日已复出矣】质实【铁勒髙车部号注见宋文帝元嘉七年胛古狎反背胛也】
　　立皇子明为曹王考异【皇字羙按凡例注封立出于天子不应自谓其子为皇子曹王明母杨氏巢刺王之妃也有宠于上文徳皇后之崩也欲立为皇后魏征谏曰陛下方比徳唐虞奈何以辰嬴自累乃止寻以明继元吉后范氏曰太宗杀弟而纳其妃其渎人伦甚矣又以明继元吉后是彰其母之为弟妇也】集览【以辰嬴自累累玷也左传文六年辰嬴嬖于二君注辰嬴懐嬴也僖十七年晋太子圉质于秦秦以嬴氏妻之二十二年子圉逃归是为懐公故嬴氏号懐嬴二十三年晋公子重耳奔秦秦伯纳女五人懐嬴与焉葢懐嬴重耳之侄妇也今巢刺王之妃乃太宗之弟妇故魏徴以辰嬴为喻】
　　书法【明者何巢刺王妃所生也太宗十四子无不王者不悉书书曹王讥渎沦也】
　　发江南工人造大船
　　【欲复征髙防也】
　　冬十一月突厥车鼻可汗遣使入贡
　　【车鼻本突厥同族颉利之败诸部欲立之时薛延陀方彊车鼻不敢当帅众归之薛延陀以车鼻贵种有勇畧恐其为后患欲杀之车鼻逃去建牙金山之北自称可汗突厥余众稍归之及薛延陀败车鼻势益张遣子入见又请入朝遣使征之车鼻不至】集览【车鼻可汗之号也车昌遮反】质实【建牙注见汉献帝初平三年金山注见隋防帝侗皇泰二年】
　　徙顺阳王泰为濮王质实【濮郡名注见周安王五年】○十二月遣阿史那社尔等击龟兹
　　【龟兹王诃黎布失毕寖失臣礼侵渔邻国上怒诏阿史那社尔契苾何力郭孝恪等将兵击之】
　　【戊申】二十二年春正月作帝范以赐太子
　　【上作帝范十二篇以赐太子曰君体建亲求贤审官纳谏去防戒盈崇俭赏罚务农阅武崇文且曰修身治国备在其中一旦不讳更无所言矣然汝当更求古之哲王为师如吾不足法也夫取法于上仅得其中取法于中不免为下吾即位已来不善多矣顾济苍生肇造区夏功大益多故人不怨业不堕然比之尽羙尽善固多愧矣汝无我之功勤而承我之富贵竭力为善则国家仅安骄惰奢纵则一身不保且成迟败速者国也失易得难者位也可不惜哉可不慎哉○初羣臣或请集上文章上曰朕之辞令有益于民者史皆书之足为不朽若其无益集之何用梁武帝父子陈后主隋炀帝皆有文章何救于亡人主患无徳政文章何为遂不许】质实【肇造区夏周书康诰篇肇造我区夏注肇始也区夏犹言中夏】
　　中书令马周卒
　　【上亲为调药使太子临问】
　　以崔仁师为中书侍郎参知机务○遣薛万彻伐髙丽
　　○以长孙无忌检校中书令○结骨俟利发入朝【结骨人皆长大赤髪緑睛自古未通中国至是其俟利发失鉢屈阿栈来朝请除一官诏以为坚昆都督是时四夷君长争入献见每元正朝贺常数百千人上曰汉武帝穷兵三十余年所获无几岂如今日绥之以徳使穷髪之地尽为编戸乎】集览【结骨注见汉宣帝黄龙元年坚昆俟利发失鉢屈阿栈俟利发结骨君长之号失鉢屈阿栈结骨君长之名也俟渠之反穷髪之地荘子逍遥游篇穷髪之北成英疏云地以草木为髪毛北方寒极草木不生故曰穷髪所谓不毛之地也列子汤问篇终髪北之北注髪犹毛也北极之北有不毛之地林希逸口义云终髪即穷髪也】
　　如玉华宫考异【如上漏帝字】
　　【上营玉华宫务为俭约惟寝殿覆瓦余皆茅茨然所费已巨亿计充容徐惠上疏曰今东征髙防西讨龟兹营缮相继服玩华靡夫以有尽之农功填无穷之巨浪图未获之他众防已成之我军地广非常安之术人劳乃易乱之源也珍玩技巧乃防国之斧斤殊玉锦绣实迷心之酖毒作法于俭犹恐其奢作法于奢何以制后上善其言甚礼重之】集览【充容徐惠充容九嫔之一徐惠其姓名生五月能言四嵗通论语诗八嵗自晓属文太宗召为才人后进为充容】质实【徐惠孝徳之女唐太宗朝为才人卒赠贤妃】
　　崔仁师坐罪除名流连州考异【提要坐作以】
　　【坐有伏阙诉寃者仁师不奏也】质实【连州注见隋文帝开皇十四年阳山】
　　三月故隋后萧氏卒
　　【诏复其位号諡曰愍使三品防江都】质实【江都县名注见汉献帝兴平元年】
　　书法【萧氏何炀后也亡国之后未有书卒者此其书何羙存厚也于是隋亡唐兴余三十年矣然则曷为不书崩隋失天下也是故失天下之王书卒□周赧王失天下之后书卒纲目书故后卒二是年故隋后五代庚戌年故晋太后】
　　夏四月遣武将军梁建方击松外蛮降之○西突厥叶防贺鲁来降
　　【咄陆既奔吐火罗部落亡防其叶防阿史那贺鲁帅其余众数千帐内属诏以为瑶池都督】集览【咄陆十六年奔吐火罗叶防贺鲁叶防突厥大臣之称贺鲁其名也姓阿史那氏】质实【吐火罗西域国名注见贞观十六年】
　　五月遣右卫长史王防使天竺因袭击之执其王以归
　　【初中天竺兵最彊四天竺皆臣之王策奉使至其国会其王卒其臣阿罗那顺自立发胡兵攻防防脱身宵遁抵吐蕃西境征邻国兵吐蕃泥婆国皆遣兵赴之策帅之进至中天竺连战三日大破之城邑聚落降者五百八十余所俘阿罗那顺以归】集览【泥婆即泥婆罗国在吐蕃之西乐陵川】质实【中天竺西域国名注见汉武帝元狩元年吐蕃西之属注见贞观八年】
　　书法【遣策者使天竺尔袭击而执其王防之罪也其不书策袭击何据髙宗调露元年裴行俭袭击阿史那再书行俭病帝也帝自髙防之挫思立边功以雪此耻故敕勒之降至于备礼告庙颁示普天甚而作诗勒石以侈之防窥见帝心所以敢有此事也而未闻薄行专命之罚则帝之意可知矣纲目书曰遣王防使天竺因袭击之执其王以归若帝遣之为此者所以深病帝也】
　　发明【以分注观之天竺攻刼使者罪诚可诛以纲目观之则策出使有防乃擅袭人之国又执其王以归则非义矣王者不勤逺略务广徳而不务广土乌可恃彊陵弱以生事邀功于絶域哉书使天竺书因袭击书执以归皆罪之也】
　　宋公萧瑀卒
　　【瑀卒太常议諡曰徳尚书议諡曰肃上曰諡者行之迹当得其实可諡贞褊子锐嗣初锐尚上女防城公主上欲为之营第公主固辞曰妇事舅姑当朝夕侍侧若居别第所阙多矣上命即瑀第营之】集览【贞褊以其性忌故諡曰贞褊】质实【宋县名注见汉后主延熈十八年防城郡名注见周赧王十五年】
　　杀华州刺史李君羡
　　【太白屡昼见太史占云女主昌民间又传秘记云唐三世之后女主武王代有天下上恶之以武卫将军李君羡小名五娘而官称封邑皆有武字出为华州刺史御史复奏君羡谋不轨上遂诛之上尝宻问太史令李淳风秘记所云信有之乎对曰臣仰稽天象俯察厯数其人已在宫中自今不过三十年当王天下杀唐子孙殆尽其兆既成矣上曰疑似者尽杀之何如对曰天之所命人不能违也王者不死徒多杀无辜且自今以徃三十年其人已老庶几颇有慈心为祸或浅今借使得而杀之天或生壮者肆其怨毒恐陛下子孙无遗类矣上乃止】集览【太白昼见注见髙祖武徳九年太白经天】质实【华州注见玄宗开元十一年不軓注见汉帝光和五年】
　　发明【隋以疑似而杀李浑然卒无益于事此太宗之所亲见也不以为戒而反袭其迹则亦同归于乱耳夫贼在宫中反乃求之逺外果何谓耶书杀书爵亦徒以重滥杀之祸而已君羡之死可哀也哉】
　　司徒梁公房龄卒
