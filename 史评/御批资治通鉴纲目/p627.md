<!-- { "loadSidebar": true } -->
　　【时盗发子仪父冢捕之不获人以鱼朝恩素恶子仪疑其使之子仪入朝朝廷忧其为变及见上上语及之子仪流涕曰臣久将兵不能禁暴军士多发人冢今日及此乃天谴非人事也朝廷乃安胡氏曰子仪之意虽忠且厚无乃薄于孝乎曰此子仪之所以为子仪而人莫能及者也向若果于求贼而使上下震动以致意外之变则忠顺蹉跌不足以为孝矣是故审轻重度大小罪已之言一出而朝恩激怒召乱之意如断矢折非可与权安能及此哉○子仪禁无故军中走马南阳夫人乳母之子犯禁都虞杖杀之诸子泣诉子仪叱遣之明日以事语僚佐而叹息曰子仪诸子皆奴材也不赏父之都虞而惜母之乳母子非奴材而何】质实【蹉跌注见汉顺帝阳嘉二年南阳县名注见周赧王十七年宛】
　　【戊申】三年春正月上幸章敬寺度尼千人考异【上当作帝】书法【书听民出家多矣晋成帝咸康元年壬申年魏辛丑年隋未有书人数者书千人甚之也又其甚有书度僧万人者矣庚子年闽主曦佛寺书幸始此终纲目佛寺书幸二是年懿宗咸通十二年舍身讲经不与焉】
　　发眀【一家奴作寺而为之临幸比事观之失可知矣】
　　○三月朔日食质实【日食注见新莾天凤元年】○夏四月崔旰入朝复使还鎭
　　【旰入朝以弟寛为留后杨子琳帅精骑数千乗虚突入成都朝廷闻之加旰工部尚书赐名宁遣还镇寛与杨子琳战数不利宁妾任氏出家财募兵得数千人帅以击子琳破走之】质实【成都府名注见汉帝更始二年】
　　书法【来朝书遣还镇有之矣据田正刘従諌安审琦未有书复使还者书复使还特笔也其特笔何讥失刑也崔旰前杀节度则罪人也于是入朝可以除之而弗之除复使还镇唐之不能刑甚矣故特书复】
　　徴李泌于衡山
　　【泌既至复赐金紫为之作书院于蓬莱殿侧上时过之除拜方镇给舎以上军国大事皆与之议欲以泌为相泌固辞】集览【给舎谓给事中及中书舎人皆唐制正五品官也】质实【蓬莱殿注见宪宗元和十四年宣政殿衡山注见肃宗至徳二载】
　　书法【泌前不书徴贵之也此则曷为复书泌之初至急义也于是而不至则君臣朋友之义缺矣故书泌至贵之代宗虽素善泌以其时考之则元载専于外朝恩横于内其不能用泌可知也卒之无所建立而俛就观察判官之除亦无防矣故従恒辞书徴】
　　追諡齐王倓为承天皇帝
　　【上与李泌语及齐王倓欲厚加褒赠泌请用岐薛故事赠太子上泣曰吾弟首建灵武之议成中兴之业岐薛岂有此功乎竭诚忠孝乃为谗人所害向使尚存朕必以为太弟今当崇以帝号成吾夙志乃追諡倓曰承天皇帝胡氏曰肃宗杀倓代宗帝之皆失也李泌之议亦非也意者改封大国加以美諡于其后裔数致隆焉则可矣】集览【岐薛岐王薛王也后皆追諡为太子】
　　六月幽州将朱希彩杀其节度使李懐僊诏以希彩知留后
　　【幽州兵马使朱希彩及经畧副使朱泚及弟淊共杀莭度使李懐僊希彩自称留后成徳莭度使李寳臣遣将讨希彩不克朝廷不得已宥之以王缙领卢龙莭度使希彩知留后缙至幽州希彩盛兵以逆之缙晏然而行希彩迎谒甚恭缙度终不可制劳军而还】
　　秋七月遣右散骑常侍萧昕使回纥
　　【回纥可敦死以昕为吊祭使囘纥庭诘昕曰我于唐有大功唐奈何失信市我马不时归其直昕曰回纥之功唐已报之矣仆固懐恩之叛回纥助之与吐蕃连兵入冦逼我郊畿及懐恩死吐蕃走然后回纥惧而请和我唐不忘前功加惠而縦之不然匹马不归矣乃回纥负约岂唐失信邪回纥慙厚礼之】质实【回纥匈奴种名注见太宗贞观元年】
　　内出盂兰盆赐章敬寺
　　【内出盂兰盆赐章敬寺设七庙神座书尊号于旛上百官迎谒于光顺门自是嵗以为常】集览【防兰盆释经云目连以母生饿鬼中佛令作盂兰盆防于七月十五日以百味五果着盆中供养十方大徳而后毋得食也释氏要览曰梵语盂兰犹华言救倒悬也盆则中华噐也华梵防举或曰盂兰盆天竺国语犹言救倒悬今人设盆以为供误矣】
　　八月吐蕃冦灵武质实【灵武县名注见太宗贞观二十年灵州】○以王缙领河东节度使
　　【河东节度使辛云京卒以王缙代之兵马使王无縦等恃功骄以缙书生易之多违约束缙悉擒斩之诸将悍戾者殆尽军府始安】
　　九月凤翔都将李晟屠吐蕃定秦堡吐蕃遁还
　　【凤翔莭度使李抱玉使其将李晟将兵五千击吐蕃晟曰以力则五千不足用以谋则太多乃将千人兼行出大震关屠吐蕃定秦堡焚其积聚而还吐蕃闻之释灵州之围而去】质实【李晟洮州临潭人大震闗注见宗天寳十五载】
　　书法【凡书屠讥也此其书屠何吐蕃为暴甚矣至是一逞志焉而华夏之气少振书曰吐蕃遁还予功也于是李抱玉使之不书书李晟归其事于晟也终纲目书屠八详汉初乙未年】
　　冬十二月以马璘为泾原节度使
　　【元载以吐蕃连嵗入防马璘以四镇兵屯邠寕力不能拒而郭子仪以朔方重兵镇河中深居腹中无事之地乃与子仪及诸将议徙璘镇泾州而使子仪以朔方兵镇邠州曰若以邉土荒残军费不给则以内地租税金帛以助之诸将皆以为然徙璘为泾原莭度使璘先往城泾州以都虞叚秀实知邠州留后初四镇北庭兵久覊旅数迁徙劳弊怨诽兵马使王童之谋作乱期以辛酉旦警严而发前夕有告之者秀实阳召掌漏者怒之以其失莭令每更来白辄延之数刻遂四更而曙童之不果发告者又云今夕欲焚马坊草因救火作乱中夕火果发秀实命军中行者皆止坐者勿起各整部伍严守要害童之白请救火不许及旦捕童之及其党八人皆斩之下令曰后徙者族流言者刑遂徙于泾】集览【掌漏者主掌刻漏之人漏注见汉元帝建昭二年】质实【泾原节度注见宋文帝元嘉七年平凉邠寕二州名注见肃宗上元元年流言注见汉元帝初元五年】
　　【己酉】四年春正月郭子仪入朝
　　【子仪入朝鱼朝恩邀之游章敬寺元载恐其相结宻使告子仪曰朝恩谋不利于公子仪不听将士请束甲以従者三百人子仪曰我国之大臣彼无天子之命安敢害我若受命而来汝曹欲何为乃従家僮数人而往朝恩惊问其故子仪以所闻告且曰恐烦公经营耳朝恩抚膺流涕曰非公长者能无疑乎胡氏曰道有要事有本得其要本无所防而不当故防家庭不违乎孝则子道得矣防朝廷不违乎忠则臣道得矣元载设反间特欲离鱼郭之交尔而子仪防之何其尽己尽人裕然有余也其心以君命为主以天命为断一听之命则智术可以两忘威力可以并弃疑我者安得不服恶我者安得不平此子仪所以轻见朝恩而深有以感动其心者也】质实【反间注见周赧王三十六年】
　　夏五月以仆固懐恩女嫁回纥
　　【初仆固懐恩死上怜其有功置其女宫中养以为女回纥请以为可敦五月册以为崇徽公主遣兵部侍郎李涵送之涵奏祠部郎中董晋为判官至回纥回纥言唐约我为市马既入而归我贿不足我于使人乎取之涵惧不敢对晋曰吾非无马而与尔为市为尔赐不既多乎尔之马嵗至吾数皮而归资邉吏请致诘也天子念尔有劳故下诏禁侵犯诸戎畏我大国之尔与也莫敢校焉尔之父子寕而畜马蕃者非我谁使之于是其众皆环晋拜既又相帅南面序拜皆举两手曰不敢有意大国】集览【我于使人乎取之使人将命者言我今于汝取索不足之贿马嵗至自乾元以来每嵗来求和市吾数皮而归资数计也言马之死者我却亦计其皮之数而偿以值】
　　书法【先是尝以仆固懐恩女嫁回纥矣不书此其书何予存厚也懐恩既死上以旧功养其孤女至是嫁之可谓厚矣故虽册为崇徽公主不书以懐恩女书所以志也】
　　六月郭子仪徙镇邠州
　　【子仪迁邠州其精兵皆自随余兵使裨将将之分守河中朔方军士久家河中颇不乐徙往往自邠逃归行军司马严郢领留府悉捕得诛其渠帅众心乃定】质实【邠州注见汉桓帝延熹五年朔方郡名注见汉武帝元朔元年渠帅注见广徳元年】
　　冬十月杜鸿渐卒
　　【鸿渐病甚令僧削髪遗令为塔以塟胡氏曰鄙哉杜鸿渐之贪也虽好佛而不悟其要佛氏以了死为一大事精练之至不但坐而死也或立或倒或预言死期世俗所共神而敬之者也君子则不取曰若其见道则临死之时必以布帛褁首而逝不肯削髪胡服而终也曽子疾病易箦而死君子之不肯一息安于不正乃如此此始可谓真悟者矣夫身体髪肤受之父母得全而归之然后为孝岂有将死而髠首以为达哉】集览【曽子疾病易箦而死记檀弓曽子寝疾病童子隅坐而执烛童子曰华而晥大夫之箦与曽子曰然斯季孙之赐也我未之能易也曽元曰夫子之病革矣不可以变幸而至于旦请敬易之曾子曰吾得正而毙焉斯已矣举扶而易之反席未安而没注箦音责牀第也第侧吏反言病虽困犹执于礼】
　　以裴冕同平章事十二月卒
　　【元载以冕老病易制故举以为相受命之际蹈舞仆地未防而卒】
　　书法【十二月卒讥贪位也冕尝相矣于是老病受命之际舞蹈仆地若此而犹拜焉其贪甚矣故聫书讥之】
　　【庚戌】五年春三月鱼朝恩伏诛
　　【朝恩专典禁兵势倾朝野陵侮宰相每奏事以必允为期朝廷政事有不预者辄怒曰天下事有不由我者邪上闻之不怿元载乗间奏朝恩专恣不请除之上令载为方畧朝恩入殿常使射生将周皓将百人自卫又使陜州莭度使皇甫温握兵于外以为援载皆以重赂结之徙温为凤翔莭度使外重其权实内温以自助也载又请割兴平武功天兴扶风神防军朝恩喜扵得地殊不以载为虞皇甫温至京师载留之因与温皓宻谋诛朝思既定计白上上曰善图之勿反受祸上以寒食宴贵近于禁中载守中书省宴罢朝恩将出上责其异图皓与左右缢杀之以尸还其家赐钱以塟赦京城繋囚且曰北军将士皆朕爪牙勿有忧惧胡氏曰古今皆谓宦官难去者以其掌兵也是则然矣而或不然辅国元振朝恩相继掌兵气势隆重然代宗去之而无肘腋反噬之变是知宦官非难去顾人主喜怒如何耳其至于无可奈何者以人主无意于可为之时及不可为然后为之故也代宗之政无可纪述独诛三宦官及元载为最武而就其事论之皆不能尽善岂非不若慎之于初之为美欤既宠之又杀之复隐之而厚赐之非政刑矣】质实【不注见汉灵帝光和五年天兴县名注见周显王八年雍神防军注见徳宗建中四年寒食清明节前三日也陆邺中记幷州之俗以冬至后一百五日为介子推断火冷食三日作干粥食之中国以为寒食嵗时记曰去冬至一百五日即有疾风甚谓之寒食】
　　发明【代宗去三宦官书法各不同李辅国书盗杀程元振书流放鱼朝恩书伏诛盖代宗面责朝恩异图数其罪而戮之故纲目亦得正其诛也虽然代宗既知宦者之弊屡烦防置今既勦除元恶盍亦修复太宗旧制内侍不置三品黄衣廪食止于守门传命然后尽挈兵柄归于将帅庶防祸根屛絶今则不然遂使宦者因仍自若迄为唐室不救之祸岂不深可叹哉岂不深可惜哉】
　　罢度支转运常平盐铁等使委宰相领之○以杨绾为国子祭酒徐浩为吏部侍郎
