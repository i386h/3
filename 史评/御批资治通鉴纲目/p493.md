<!-- { "loadSidebar": true } -->
　　【初帝使太子勇参决政事时有损益帝皆纳之勇性寛厚率意任情无矫饰之行帝性节俭勇尝饰蜀铠帝见而不悦戒之曰自古帝王未有好奢侈而能久长者汝当以俭约为先乃能奉承宗庙吾昔日衣服各留一物时复观之以自警戒今赐汝以我所带刀一枚并葅酱一合汝昔作上士时常所食也若存记前事应知我心后遇冬至百官皆诣勇勇张乐受贺帝不悦下诏停之自是恩宠始衰渐生猜阻勇多内宠昭训云氏尤幸其妃元氏无宠遇疾而薨独孤后意其有他深以责勇然昭训自是遂专内政生长宁王俨及平原王裕安成王筠诸姬子又数人后弥不平遣人伺求勇过晋王广知之弥自矫饰后庭有子皆不育后由是数称广贤大臣用事者广皆倾心与交帝及后每遣左右至广所广必与萧妃厚礼之徃来者无不称其仁孝帝与后尝幸其第广悉屏匿羙姬于别室惟留老丑者衣以缦防给事左右屏帐改用缣素故絶乐器之不令拂去尘埃帝见之喜由是爱之特异诸子尝宻令来和遍视诸子对曰晋王贵不可言广羙姿仪敏慧严重好学能文敬接朝士由是声名籍甚自扬州入朝将还镇入宫辞后伏地流涕曰臣性识愚下不知何罪失爱东宫恒畜盛怒欲加鸩毒后忿然曰睍地伐渐不可耐我为之娶元氏女竟不以夫妇礼待之专宠阿云使有如许豚犬前新妇遇毒而夭我亦不能穷治何故复于汝发如此意我在尚尔我死后当鱼肉汝乎每思东宫竞无正嫡至尊千秋万歳之后遣汝等兄弟向阿云儿前再拜问讯此是防许苦痛邪广又拜呜咽不能止后亦悲不自胜自是后决意欲废勇立广矣司马张衡为广画夺宗之防广问计于安州总管宇文述述曰皇太子失爱已久令徳不闻大王仁孝著称才能盖世数经将领频有大功主上内宫咸所钟爱四海之望实归大王然废立大事未易谋也能移主上意者唯杨素耳素所与谋者唯其弟约述雅知约请朝京师与约图之广大悦多赍金寳资述入关约时为大理少卿述请约与饮博阳不胜以所赍金寳尽输之因説之曰此晋王之赐令逑与公为欢乐耳约惊问故述因道广意且説之曰公兄弟功名葢世当涂用事有年矣朝臣为足下家所屈辱者可胜数哉又储后以所欲不行每切齿于执政主上一旦弃羣臣公亦何以取庇哉今太子失爱于皇后主上素有废黜之心请立晋王在贤兄之口耳诚能因此时建大功王心永铭骨髓斯则去累卵之危成泰山之安矣约然之以白素素闻之大喜后数日入侍宴微称晋王孝悌防俭有类至尊后泣曰公言是也阿大孝爱睍地伐常欲潜杀之素因盛言太子不才后遂遗素金使賛帝废立勇颇知之忧惧计无所出使人造诸厌胜帝又使素观勇所为素至东宫还言勇怨望恐有他变帝益疑之后又遣人伺觇东宫纎芥事皆闻奏因加诬饰以成其罪帝遂踈忌勇东宫宿卫名籍悉令属诸衞府有勇健者咸屏去之广又令段逹私赂东宫幸臣姬威令伺太子动静宻告杨素于是内外諠谤过失日闻段逹因脇威告之九月诏执佐庶子唐令则等数人付所司讯鞫命杨素陈东宫事状以告近臣帝曰此儿不堪承嗣久矣皇后恒劝我废之我以布衣时所生地复居长望其渐改隠忍至今其妇初亡我疑其遇毒尝责之勇怼曰防杀元孝矩此欲害我而迁怒耳长宁初生朕与皇后共抱飬之自懐彼此连遣来索且云定兴女在外私合而生想此何必是其体傥其非类便乱宗祏我终不以万姓付不肖子我恒畏其加害如防大敌今欲废之以安天下左卫大将军元旻諌曰废立大事诏防若行后悔无及防言罔极惟陛下察之帝不应命姬威悉陈太子罪恶威对曰尝令师姥卜吉凶语臣云至尊忌在十八年此期促矣帝然曰谁非父母生乃至于此于是禁勇及诸子党与杨素锻链以成其狱居数日有司奏元旻尝曲事勇在仁夀宫勇以书与之题云勿令人见帝乃执旻威又言至尊在仁夀宫太子常饲马千匹云径徃守城门自然饿死素以威言诘勇勇不服曰窃闻公家马数万匹勇忝备太子马千匹乃是反乎素又发东宫服翫似加雕饰者悉陈之于庭以示文武为太子之罪帝及后迭遣使责问勇勇不服十月使人召勇勇惊曰得无杀我耶帝戎服陈兵御武徳殿集百官诸亲引勇及诸子列于殿庭宣诏废勇及其男女并为庶人勇再拜泣下舞蹈而去左右莫不闵黙长宁王俨上表请宿卫辞情哀切帝览之闵然杨素进曰伏愿圣心同于螫手不冝复留意遂诏元旻唐令则邹文腾等诛戮有差移勇于内史省赏杨素物三千段文林郎杨孝政上书谏曰皇太子为小人所误宜加训诲不宜废黜帝怒挞其胷初云昭训父定兴出入东宫无节数进其竒服异器以求悦媚左庶子裴政屡諌勇不聴政谓定兴曰公所为不合法度又元妃暴薨道路籍籍此于太子非令名也公宜自引退不然将及祸定兴以告勇勇踈政出之唐令则为勇所眤狎每令以歌教内人右庶子刘行本责之曰庶子当辅太子以正道何有取媚于房帷之间哉令则甚慙而不能改刘臻眀克譲陆爽并以文学为勇所亲行本怒其不能调防每谓三人曰卿等止解读书耳夏侯福尝于閤内与勇戏大笑声闻于外行本付执法者治之数日勇为之请乃释之勇尝得良马欲令行本乗而观之行本正色曰至尊令臣辅导殿下非弄臣也勇慙而止及勇败二人已卒帝叹曰向使裴政刘行本在勇不至此勇尝宴宫臣唐令则自弹琶琶歌娬媚娘洗马李纲起白勇曰令则身为宫卿职当调防乃于广坐自比倡优进滛声秽视聴事若上闻岂不为殿下之累邪臣请速治其罪勇曰我欲为乐耳君勿多事纲遂趣出至是帝召东宫官属切责之皆惶惧无敢对者纲独曰废立大事今文武大臣皆知其不可而莫敢发言臣何敢畏死不一为陛下别白言之乎太子性本中人可与为善可与为恶向使陛下择正人辅之足以嗣守鸿基今乃以唐令则为左庶子邹文腾为家令二人唯知以歌鹰犬娱悦太子安得不至于是邪此乃陛下之过非太子之罪也因伏地流涕呜咽帝惨然良久曰李纲责我非为无理然我择汝为宫臣而勇不亲任虽更得正人何益哉对曰臣之所以不被亲任者良由奸臣在侧故也陛下但斩令则文腾更选贤才以辅太子安知臣之终见踈弃也自古国家废立冡嫡鲜不倾危愿陛下深留圣意无贻后悔帝不悦罢朝左右皆为之股栗防尚书右丞缺有司请人帝指纲曰此佳右丞也即用之】集览【葅酱葅臻鱼反説文以米粒和酢以渍菜也葅通作菹周礼七菹韮菁芹葵茆菭笋是也酱醢也菜俎亦谓之醤礼记内则芥醤上士官名也昭训犹昭仪之类睍地伐太子勇小字睍胡典反阿晋王广小字莫婆反厌胜厌与猒通音益渉反镇也禳也亦胜也地复居长地犹言位也长展两反宗祏谓宗社也礼有郊宗祏室左传庄十四年典司宗祏注宗祏宗庙中藏主石室也然胡畎反泪流貎锻链注见汉宣帝地节三年螫手螫音释虫行毒也防臣案汉书注防戏也谓专狎防无关大体娬媚娘曲名也娬音武字通作妩汉书相如上林赋妩媚冉弱】质实【冬至即日南至也谓日极南至于牵牛则为冬至又曰自秋分日行南陆至冬至日日南极矣故曰日南至今之冬至也长宁县名注见汉和帝永元十二年秭归平原县名注见陈宣帝太建八年安徳安成县名注见宋明帝泰始三年声名籍甚谓声名之甚盛也扬州注见汉武帝元朔五年淮南东宫注见梁武帝中大通元年安州注见周世宗显徳五年京师注见周显王二十五年累卵之危注见汉献帝建安二年仁夀宫注见开皇十三年刘行本沛人刘臻沛国相人明克譲平原髙人山賔之子陆爽临漳人琵琶乐器注见开皇九年娬媚娘曲名注见唐中宗景龙二年洗马官名注见晋武帝泰始三年李纲观州蓚人倡优女乐也注见汉昭帝元平元年股栗股髀干也栗战兢恐惧也】
　　发明【隋帝以刑名治天下故见于纲目所书者法律禁锢杀戮贬斥之事为多而忠厚寛仁抚摩教飬之政一毫无有也五子皆出于独孤固无嫡庶之分然前此三年秦王俊既以罪免至是卒而国除畧无父子主恩之意帝之所为固可想矣若夫太子国储副君非有大恶未易轻动今乃惑于独孤之説曲成其罪率然废之太子不能辩朝绅不敢言独有附防诬罔者乃得志耳隋文持法之弊一至于此昔秦政以法毒天下而扶苏不得其死一传胡亥国遂以亡隋氏之失亦大类此纲目书废太子勇而不言其罪则勇之见废无罪可知夫国莫重于太子且以无罪废之况他人乎吁】
　　杀太平公史万歳
　　【万歳伐突厥还杨素忌之奏寝其功防废太子万歳方与将士在朝堂称寃帝问万歳何在素曰谒东宫矣帝以为然召之既见帝言将士有功为朝廷所抑词气愤厉帝大怒令左右防杀之既而追之不及天下共寃惜之】集览【防杀防弼角反博雅云击也】
　　十一月立晋王广为皇太子是日天下地震
　　【广请降章服宫官不称臣许之以宇文述为左衞率郭衍为右监门率亦预夺宗之谋也帝囚故太子勇于东宫付广掌之勇频请见上申寃而广遏之不得闻初帝之克陈也天下皆以为捋太平监察御史房彦谦私谓所亲曰主上忌刻而苛酷太子卑弱诸王擅权天下虽安方忧危乱其子龄亦宻言于彦谦曰主上本无功徳以诈取天下诸子皆骄奢不仁必自相诛夷今虽承平其亡可翘足待彦谦法受之孙也髙孝基名知人见龄叹曰仆阅人多矣未见如此郎者异日必为伟器恨不见其大成耳见杜果之兄孙如晦谓曰君有应变之才必任栋梁之重俱以子孙托之】集览【左卫率注见晋惠帝元康九年】质实【房彦谦临淄人杜果京兆杜陵人】
　　书法【地震之辞有三某郡地震者一方之辞也防书地震者非一方之辞也天下地震者无一方不震之辞也然则书是日何捷也纲目于天地之变书是日者三汉哀帝用丁傅而是日日食桓帝防行而是日大风防树昼昏隋文立广而是日天下地震纲目皆掲是日书之所以着感应之捷也天下地震终纲目一书而已矣】
　　发明【纲目书地震多矣未闻有书天下地震者夫震必有方则书曰某地某州是也或所震不一则泛书地震而不言其所亦有之矣曽未闻以天下书也前史载戊子立广为太子天下地震至纲目变文上不书戊子而下书是日言是日则其理益明盖深表地震之由系于立广之日所以起后世之疑欲使之推原其故耳夫太子承祧主器将以镇安海宇今乃于正位之日举四海九州之大同日地震变异若此其为倾覆必矣然是时既已废立则亦将若之何毋亦考问罪否推究得失少有疑似则跃然知悟速为之所庻防少答天地之变而免于覆亡之祸可也夫何帝之覩此漫不加省遂至末年身不自保则天亦末如之何矣天之警告人主未有若是之明著者而帝不之寤哀哉】
　　禁毁佛天尊及神像
　　【帝晚年深信佛道鬼神故有是诏】
　　发明【所谓像者非绘尽摹塑则雕刻耳以其像人犹禁毁之乃于人而轻杀焉则其所为亦不类矣故书以讥之】
　　征同州刺史蔡王智积入朝质实【同州注见唐宗开元十一年智积帝之弟子也性修谨门无私谒自奉简素帝甚怜之智积有五男止教读论语孝经不令交通賔客或问其故智积曰卿非知我者其意恐诸子有才能以致祸也】集览【蔡州名注见汉光武建武十九年】
　　以王伽为雍令
