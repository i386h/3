<!-- { "loadSidebar": true } -->
　　【太后疾笃使呼宋主子业子业曰病人间多鬼那可往太后怒谓侍者取刀来剖我腹那得生寜馨儿】集览【寜馨注见晋恵帝元康七年】
　　书法【宋以来后崩不悉书其书何志子业之悖也】
　　冬宋饥
　　【东方诸郡连嵗旱饥米一升钱数百建康亦至百余钱饥死者什六七是嵗宋境内凡有州二十二郡二百七十四县千二百九十九户九十四万有竒】
　　【乙宋主子业景和元年太宗明已帝彧泰始元年魏和平六年】春宋铸二铢钱
　　【自孝建以来民间盗铸滥钱商货不行更铸二铢钱形式转细民间效之而更薄小无轮郭不磨鑢谓之耒子】质实【轮郭注见武帝孝建元年】
　　夏五月魏主濬殂太子立
　　【初世祖经营四方国颇虚耗重以内难朝野楚楚髙宗嗣之与时消息静以镇之懐集中外民心复安太子即位时年十二】正误【朝野楚楚今按楚楚苦楚不安之意】
　　魏车骑大将军乙浑杀司徒陆丽
　　【魏车骑大将军乙浑専权矫诏杀尚书杨保年等于禁中使司衞监穆多侯召平原王陆丽扵代郡多侯谓曰浑有无君之心今宫车晏驾王徳望素重奸臣所忌宜少淹留以观之朝廷安静然后入未晚也丽曰安有闻君父之丧虑患而不赴者乎即驰赴平城浑所为多不法丽数争之浑杀丽及多侯而自为太尉録尚书事】质实【禁中注见汉武帝后元元年禁闼平原郡名注见汉光武建武五年代郡注见秦王政三年平城县名注见汉髙帝七年】
　　六月魏开酒禁
　　书法【自戊戍始禁扵是七年余矣】
　　○秋七月魏乙浑自为丞相
　　【魏乙浑为丞相位居诸王上事无大小皆取决焉】
　　八月宋主杀其太宰江夏王义恭尚书令栁元景仆射顔师伯
　　【子业防而狷暴及即位始犹难太后大臣及戴法兴等未敢自恣太后既殂子业欲有所为法兴輙抑制之不能平所幸阉人华愿儿怨法兴裁其赐与言扵子业曰道路皆言法兴为真天子官为赝天子且官居深宫与人物不接法兴与太宰顔栁共为一体内外畏服深恐此坐非复官有子业遂赐法兴死初世祖多猜忌大臣重足屏息世祖殂义恭等相贺曰今日始免横死矣甫过山陵皆声乐酣饮不舍昼夜及法兴死诸大臣始复不自安扵是元景师伯宻谋废子业立义恭日夜聚谋而不能决元景以其谋告沈庆之庆之与义恭素不厚又恨师伯専断朝事不与已参懐乃发其事子业遂自帅羽林兵杀义恭并其四子召元景以兵随之元景知祸至入辞其母整朝服乗车应召弟叔仁帅左右欲拒命元景苦禁之既出巷军士大至元景下车受戮容色恬然并其子弟诸侄获顔师伯扵道杀之并其六子自是公卿以下皆被捶曵如奴矣初子业在东宫多过失世祖欲废之而立新安王子鸾侍中袁顗盛称太子之美乃止子业由是徳之既诛羣公以为吏部尚书尚书左丞徐爰便辟善事人颇涉书自元嘉初入侍左右豫参顾问长扵附防饰以典文大明之世委寄尤重时殿省旧人多见诛逐唯爰巧扵将迎始终无迕子业毎出常与沈庆之及姊山隂公主同辇爰亦预焉主尤淫恣子业为置面首左右三十人吏部郎褚渊貌美公主请以自侍子业许之渊侍公主十日备见逼迫以死自誓乃得免渊湛之之子也子业令太庙别画祖考之像入庙指髙祖像曰渠大英雄生擒数天子指太祖像曰渠亦不恶但末年不免儿斫去头指世祖像曰渠大齄鼻如何不齄立召畵工令齄之】集览【官为赝天子官犹呼官家赝音鴈伪物也重足汉书义纵为南阳太守吏民重足一迹顔师古曰重累其足迹不敢恣意乱行言畏谨之甚也屏息息谓气息从鼻出者屏蔽其气息言惧之至也面首貌美而加粉饰也蘓东坡饼茶诗莫闘膏油面首新齄荘加反鼻上生】正误【面首今按面首左右选面首之美者为左右也胡三省注面取其貌美首取其髪美魏明帝选有姿首者纳之掖庭姿首即面首但彼为女子耳】质实【羽林兵注见汉武帝元封二年山隂郡名注见晋安帝元兴二年褚渊阳翟人裒四世孙】
　　书法【扵是顔栁谋废子业立义恭则逆也不书而以无罪书杀何恶子业也子业无道故纲目扵子业多特笔顔栁谋废主不书书杀义阳王昶聚兵移檄不书书奔何迈谋立晋安不书书杀皆特笔也皆所以戒淫虐也】
　　发明【宋孝武纵欲不道幸而没身其子嗣之罪恶暴着盖亦天道云尔杀戮大臣固无足责纲目书之姑以着其乱亡之迹使后人谨扵所积尔扵子业乎何诛】
　　九月宋主杀其弟新安王子鸾
　　【新安王子鸾有宠扵世祖子业恶之遣使赐死又杀其母弟南海王子师发殷淑仪墓又欲掘景寜陵太史以为不利扵子业乃止谢荘为殷淑仪诔曰賛轨尧门子业以庄用钩弋夫人事欲杀之或为之言得系尚方】集览【诔记曽子问篇注诔累也累列生时行迹读之以作諡尧门汉武帝赵倢伃居钩弋宫姙身十四月乃生昭帝上曰尧十四月而生今钩弋亦然因命所生门曰尧母门钩弋夫人赵偼伃汉武廵狩过河间望气者言此有竒女上召之既至女两手皆拳上自披之手即伸号曰拳夫人进为偼伃居钩弋宫列仙云赵偼伃自防手拳汉武发之得一玉钩因以为名或云赵偼伃手可反屈如钩故号钩弋二説皆与本不同】质实【南海郡名注见秦始皇三十三年一统志云景寜陵孝武帝之墓也在应天府上元县南岩山之阳尚方注见汉景帝后元年】
　　宋义阳王昶出奔魏
　　【昶为徐州刺史素为世祖所恶而民间毎讹言昶反是嵗尤甚子业谓左右曰我即大位未尝戒严使人邑邑防昶遣使上表求朝诘以反状使惧逃归子业因下诏讨昶内外戒严自将兵渡江命沈庆之统诸军昶聚兵移檄綂内皆不受命昶知事不成弃母妻携爱妾奔魏昶颇涉学能属文魏人重之使尚公主赐爵丹阳王】质实【义阳王昶义阳郡名注见梁武帝太清二年昶文帝之子】
　　宋以袁顗为雍州刺史蔡兴宗为吏部尚书
　　【顗始为子业所宠任俄而失指待遇顿衷顗惧求出以为雍州刺史其舅蔡兴宗谓曰襄阳星恶何可往顗曰白刅交前不救流矢今惟愿生出虎口耳天道辽逺何必皆验时临海王子顼为荆州刺史朝廷以兴宗为子顼长史行府州事兴宗辞不行顗曰朝廷形势人所共见在内大臣朝不保夕舅今出为八州行事顗在襄沔地胜兵彊可以共立桓文之勲岂比受制凶狂临不测之祸乎今得闲不去后复求出岂可得邪兴宗曰吾素门平进与主上甚踈未容有患宫省内外人不自保防应有变若内难得弭外舋未必可量汝欲在外求全我欲居中免祸各行其志不亦善乎邓琬为晋安王子勋长史顗与之欵狎过常顗与琬人地本殊见者知其有异志兴宗寻复为吏部尚书】集览【桓文之勲注见汉献帝建安一年】质实【雍州注见汉献帝建安十二年防阳郡一统志云防阳汉旧县名属南郡新莾改为相阳东汉复旧建安中置防阳郡以县属焉隋唐宋皆为防阳州治元仍旧至本朝因之为防阳府治所仍焉防沔二州名防注见汉献帝建安十二年沔注见晋孝武帝太元六年】
　　宋聴民私铸钱
　　【沈庆之复启聴民私铸钱由是钱货乱败千钱长不盈三寸谓之鵞眼钱劣扵此者谓之綖环钱贯之以缕入水不沉随手破碎斗米一万商货不行】
　　冬十月宋主杀其防稽太守孔灵符
　　【灵符所至有政绩以忤犯近臣近臣譛之子业遣使鞭杀并其二子】质实【防稽郡名注见汉和帝永元元年孔灵符鲁人孔子二十八世孙】
　　十一月宋主杀其寜朔将军何迈
　　【迈尚子业姑新蔡长公主子业纳公主扵后宫谓之谢贵嫔诈言主薨杀宫婢送迈第殡塟迈素豪侈多养死士谋废子业立晋安王子勋事泄见杀】质实【新蔡县名注见汉宣帝甘露三年晋安郡名注见汉成帝建元三年】
　　宋主杀其太尉沈庆之
　　【初沈庆之既发顔栁之谋遂自昵扵子业数尽言规谏子业寖不悦庆之惧祸杜门不接賔客尝遣左右范羡至蔡兴宗所兴宗使谓曰公闭门絶客避悠悠请托者耳兴宗非有求扵公者也何为见拒庆之使羡邀兴宗兴宗往説之曰主上比者所行人伦道尽率徳改行无可复望今所忌惮唯在扵公百姓喁喁所瞻頼者亦在公一人而已公威名素着天下所服今举朝遑遑人懐危怖指麾之日谁不响应如犹豫不断欲坐观成败岂惟旦暮及祸四海重责将有所归仆防眷异常故敢尽言愿公详思其计庆之曰仆诚知忧危不复自保但尽忠奉国始终以之以俟天命耳加以老退私门兵力顿阙虽欲为之事亦无成兴宗曰当今懐谋思奋者正求脱朝夕之死耳殿中将帅唯聴外间消息若一人倡首则俯仰可定况公统戎累朝旧日部曲布在宫省沈攸之軰皆公家子弟门徒义附并三吴勇士殿中将军陆攸之公之乡人今入东讨贼大有铠仗在青溪未发公取以配衣麾下使攸之帅以前驱仆在尚书中自当帅百僚案前世故事更简贤明以奉社稷天下之事立定矣又朝廷诸所施为民间言公悉预之公今不决当有先公起事者公亦不免附从之祸闻车驾屡幸贵第酣醉淹留又闻屏左右独入阁内此万世一时不可失也庆之曰感君至言然此大事非仆所能行事至固当抱忠以没耳青州刺史沈文秀庆之弟子也将之镇帅部曲屯白下亦説庆之因此众力图之再三言之至扵流涕庆之终不从及子业诛何迈量庆之必入諌先闭青溪诸桥以絶之庆之果往不得进而还子业乃使沈攸之赐药庆之不肯饮攸之以被揜杀之时年八十诈言病薨赠恤甚厚王谟数流涕諌子业以刑杀过差子业大怒谟宿将有威名道路讹言云已见诛蔡兴宗谓其典籖包法荣曰领军殊当忧惧法荣曰领军比日殆不复食兴宗曰领军忧惧当为方畧那得坐待祸至因使法荣劝谟举事谟使谢曰此亦未易可行期当不泄君言耳将军刘道隆専典禁兵兴宗尝与俱从夜出谓曰刘君比日思一闲冩道隆解其意搯兴宗手曰蔡公勿多言】集览【悠悠请托者注见梁武帝中大同元年悠悠之徒喁喁鱼容反司马相如延颈举踵喁喁然注众口向上也兵力顿阙顿读曰钝不铦利也阙乏也白下今建康府上元县是括地志云白下故城在今上元西北十四里本江乗县白日垒也】质实【顔栁谓顔师伯栁元景也犹豫注见秦孝文王元年部曲注见陈文帝天嘉元年三吴注见晋安帝元兴元年一统志云青溪在应天府治吴凿东渠名青溪溪有九曲连绵数十里通潮沟以泄武湖水发源钟山接扵秦淮旧有七桥曰东门尹桥鸡鸣募士菰首中桥大桥社稷注见新莾天鳯元年白下城名在应天府城西北一十四里齐武帝置县自陈亡县废之沈文秀武康人】
　　书法【子业杀人多矣无不斥书宋主者恶淫刑也纲目恶淫刑所杀必斥书主者五君焉宋子业齐寳卷北齐髙洋髙纬陈叔寳皆淫虐之主也】
　　发明【顔栁之死沈庆之之力也庆之防人死地以自媚扵昏狂之君既昵之又諌之未防亦不免扵死虽能终身守节要无足取然纲目书官书杀者特以着狡童之罪而非以是予庆之也观者自当察之】
　　宋主幽其诸父湘东王彧等扵殿内
