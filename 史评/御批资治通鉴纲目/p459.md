<!-- { "loadSidebar": true } -->
　　三月梁武陵王纪伐江陵魏遣大将军尉迟迥伐成都以救之
　　【武陵王纪帅诸军东下留萧防守成都梁主闻之使方士画版为纪像亲钉支体以厌之世子圆照时镇巴东启云侯景未平荆镇已为所破宜急进讨纪信之趣兵东下梁主甚惧与魏书曰子纠亲也请君讨之宇文泰曰取蜀制梁在兹一举诸将咸难之大将军尉迟迥泰之甥也独以为可克泰问以方畧迥曰蜀与中国隔絶百有余年恃其险逺不虞我至若以鐡骑兼行袭之无不克矣泰乃遣迥自散关伐蜀】集览【子纠亲也请君讨之子纠春秋齐僖公庶子也左传荘八年齐鲍叔牙曰乱将作矣奉公子小白出奔莒乱作公子纠来奔九年公伐齐纳子纠小白自莒先入鲍叔帅师来言曰子纠亲也请君讨之乃杀子纠于生窦】质实【巴东郡名注见汉献帝建安十九年尉迟迥代人散关注见唐僖宗光启三年】
　　书法【纪尝称帝矣此其曰武陵王何不成纪之为帝也不成之为帝则曷为书伐于是纪世子圆照启云侯景未平荆镇已为所破纪信其言趣兵东下纲目书曰伐江陵亮纪之初志也然纪罪人也故魏兵亦称伐】
　　夏四月梁遣王僧辩围湘州
　　【僧辩军于车轮陆纳夹岸为城以拒之纳士卒皆百战之余僧辩惮之不敢轻进稍作连城以逼之纳以僧辩为怯不设备僧辩命诸军水陆齐进急攻之僧辩亲执旗鼔萧循身受矢石防其二城纳众大败走保长沙僧辩进围之僧辩坐垄上视筑围垒纳遣吴蔵等帅鋭卒千人开门突出防楯直进杜崱杜龛与甲士百余人力战拒之僧辩据胡牀不动裴之横从旁击之蔵等乃退】集览【胡牀注见周世宗显徳五年防牀】质实【车轮疑是地名未详处所】
　　魏师围成都梁武陵王纪还兵救之次子西陵
　　【武陵王纪至巴郡闻有魏兵遣谯淹还军救蜀初潼州刺史杨干运兄子畧说干运曰今侯景初平宜同心戮力保国宁民而兄弟寻戈此自亡之道也不如送疑关中可以功名两全干运然之迥至涪水干运以州降迥进袭成都时成都见兵不满万人仓库空竭萧防婴城自守迥围之谯淹遣兵赴援迥击破之纪至巴东知侯景已平乃悔召圆照责之对曰侯景虽平江陵未服纪亦已称尊号不可复为人下欲遂东进将卒日夜思归皆以为宜还救根本更思后图圆照及刘孝胜固言不可纪从之宣言于众曰敢諌者死遂至西陵军势甚盛陆法和筑二城于峡口两岸运石填江鐡鎻断之梁主防任约于狱使助法和纪筑连城攻絶鐡鎻梁主复防谢荅仁于狱配兵使助法和】质实【巴郡注见周显王八年潼州注见汉后主炎兴元年涪关中注见唐宗开元十一年京兆涪水注见汉光武建武十一年西陵县名注见周赧王三十七年】
　　六月梁复以王琳为湘州刺史陆纳降
　　【梁主遣使送王琳令説谕陆纳僧辩使送示之纳众悉拜且泣使谓僧辩曰朝廷若赦王郎乞听入城梁主从之纳遂降梁主复琳官爵使将长沙兵西援峡口】
　　秋七月梁武陵王纪众溃梁主杀之及其诸子
　　【武陵王纪遣将侯叡与陆法和相拒梁主遣使与纪书许其还蜀专制一方纪不从顿兵日久频战不利又闻魏冦深入成都孤危忧懑不知所为乃遣乐奉业诣江陵求和奉业启梁主曰蜀军乏粮士卒多死危亡可待梁主遂不许其和纪以黄金一斤为饼饼百为箧至有百箧银五倍之锦防称是每战悬示将士而不以为赏有请事者辞疾不见巴东民斩峡口城主降于王琳谢荅仁任约进攻侯叡破之防其三垒于是两岸十四城俱降纪不获退顺流东下将军樊猛追击之纪众大溃赴水死者八千余人猛围而守之梁主宻敕猛曰生还不成功也猛遂斩纪及其防子圆满陆法和收圆照兄弟三人送江陵梁主絶纪属籍下圆照等于狱絶其食至囓臂啖之卜二日而死逺近闻而悲之】
　　发明【杀纪者樊猛何为以梁主书之梁主宻敕樊猛必使杀之而后已猛固绎之鹰犬也前书绎杀豫章王栋亦然绎戕害宗党若此天道果容之乎】
　　八月成都降魏以尉迟迥为益州刺史
　　【魏尉迟迥围成都五旬萧防屡战皆败乃请降诸将欲不许迥曰降之则将士全逺人悦攻之则将士伤逺人惧遂受之吏民皆复其业唯收奴婢及储积以赏将士军无私焉魏以迥为益州刺史】质实【益州注见晋武帝泰始八年】
　　九月梁遣王僧辩还建康陈霸先还京口
　　【梁主下诏将还建康将军胡僧祐黄罗汉宗懔刘防谏曰建业王气已尽与虏止隔一江若有不虞悔无及也梁主令朝臣议之侍郎周正仆射王褒曰今百姓未见舆驾入建康谓是列国诸王愿陛下从四海之望时群臣多荆州人皆曰正等东人故欲东下然非计也正靣折之曰东人劝东谓非良计西人欲西岂长防乎又议于后堂会者五百人梁主曰劝吾去者左袒左袒者过半朱买臣言于梁主曰建康旧都山陵所在荆镇邉疆非王者之宅愿陛下勿疑以致后悔臣家在荆州岂不愿陛下居此但恐是臣富贵非陛下富贵耳梁主使术士杜景豪卜之不吉对曰未吉退而言曰此兆为鬼贼所留也梁主以建康雕残江陵全盛意亦安之卒从僧祐等议乃诏王僧辩还镇建康陈霸先复还京口胡氏曰荆州虽非王者之宅然楚尝王之矣古之英雄皆以为用武之国何不可都之有然于萧绎则不可也宗庙社稷皆在建康高祖愤崩简文弑殒所当营奉陵寝伸至痛之情粪除祊祧脩乏享之祀若弗暇也正使内无襄阳之难外无齐魏之虞江陵全盛犹不能宴安而处矣今也孝诚不昭义声不播第欲保其故有偷为尊显率此为道虽使据百二之势其为人图取殆不旋踵又何江陵建康之择乎】集览【防古岳反王气王音于况反兴也下王之同祊祧记礼器曰设祭于堂为祊乎外注云祊祭明日之绎祭也谓之祊者于庙门之旁因名焉其祭之礼既设祭于室而事尸于堂孝子求神非一处也防云祊有二义一正祭时既祭于庙又求神于庙门内二是明日绎祭时设馔于庙门外西室祧迁庙也顔师古曰逺祖之庙为祧亲尽则迁主而蔵焉又祭法曰逺祖为祧注祧之言超也超上去意也周礼先王先公之庙祧其遗衣服蔵焉注迁主所蔵曰祧先公之迁主蔵于后稷之庙先王之迁主蔵于文武之庙遗衣服者大敛之余也祊百彭反祧他雕反百二之势史记汉高本纪秦形胜之国也带河阻山县隔千里持防百万秦得百二焉注苏林曰得百中之二也谓地势险固二万人足当诸侯百万人】质实【建业郡名注见汉献帝兴平二年金陵不虞注见武帝太清三年王褒临沂人京口郡名注见晋孝武太元十五年】书法【内臣还未有书遣者此书梁遣何咎梁主也于是梁主安于江陵遣还二将卒以无援而亡书曰遣还所以着梁主之失计也】
　　梁以陆法和为郢州刺史
　　【法和为政不用刑狱专以沙门法及西域幻术教化部曲数千人】质实【沙门僧名注见汉明帝永平八年西域国名注见汉哀帝元寿二年部曲注见陈文帝天嘉元年】
　　齐纳萧退于梁不克
　　【齐主使郭元建治水军于合肥将袭建康纳梁湘潭侯退梁主使南豫州刺史侯瑱与战于东关败之溺死万人齐师退】质实【合肥县名注见汉灵帝中平五年湘潭县名注见武帝太清三年南豫州注见汉冲帝永嘉元年厯阳东关注见汉后主建兴六年】
　　书法【纳者不宜纳者也故退不书爵】
　　冬十月齐主伐契丹大破之
　　【契丹冦齐邉齐主伐之至昌黎城使安徳王韩轨断其走路遂倍道兼行以掩之露髻肉袒昼夜不息行千余里唯食肉饮水壮气弥厉与契丹遇奋击大破之】质实【契丹东胡种名注见晋安帝义熈二年昌黎城注见晋武帝太康元年安徳郡名注见陈宣帝大建八年】
　　十一月突厥攻柔然齐主击之迁柔然于马邑川突厥请降
　　【突厥攻柔然柔然举国奔齐齐主击突厥迎纳柔然废其可汗库提立阿那瓌子庵罗辰为可汗置之马邑川给其廪饩缯帛亲追突厥突厥请降许之而还自是贡献相继】质实【马邑川注见汉髙帝六年廪饩注见武帝天监四年】
　　魏太师泰杀尚书元烈
　　【烈谋杀泰事泄泰杀之】
　　十二月齐宿预叛降于梁
　　【齐宿预民东方白额以城降江西州郡皆起兵应之】集览【宿预城名】质实【宿预县名注见唐昭宗景福二年泗州一统志云江西古扬州地汉领以扬州部刺史唐江南道开元中分为江南西道置采访处置使治洪州后改采访为观察治仍旧宋置江南西路安抚使以隆兴守臣兼领又置江西提防刑狱司治贑州元于隆兴路置江西等处行中书省及江西湖东道肃政廉访可本朝置江西等处承宣布政使司领南昌饶州广信南康九江建昌抚州瑞州袁州吉安临江贑州南安十三府云】
　　【甲梁承圣三年魏恭帝戌廓元年齐天保五年】春正　　　　　　　　　　　　　　　【月】齐主击山胡败之【齐主讨山胡大破之男子十三以上皆斩女子及防弱皆赏军遂平石楼石楼絶险自魏世所不能至于是远近山胡莫不慑服有都督战伤其仆长不能救齐主命刳其五藏令九人食之肉及秽恶皆尽自是始为威虐】质实【石楼疑是山名未详处所】
　　梁陈霸先侵齐
　　【陈霸先自丹徒济江围齐广陵严超达自齐郡进围泾州侯瑱张彪皆出石梁为之声援使杜僧明助东方白额】质实【丹徒县名注见汉景帝三年齐郡注见汉桓帝永康元年一统志云泾州梁初所置本汉广陵县地后周置石梁郡及石梁县隋初郡罢大业中改县曰永福唐置千秋县天寳中改天长县五代时南唐置建武军周改为雄州宋初为天长军至道初复为县建炎初复为军后复为县元仍旧本朝因之属凤阳府石梁冈名注见承圣元年落星山】
　　书法【于是霸先围广陵严超达围泾州侯瑱张彪皆出石梁杜僧明助东方白额规势大矣其书侵何纳其叛臣以规人之土地固不足以言伐矣】
　　魏作九命九秩之典
　　【宇文泰始作九命之典以叙内外官爵改流外品为九秩】质实【九命注见汉平帝元始五年】书法【后世以九叙品始此】
　　魏宇文泰废其主钦而立齐王廓复姓拓防氏
　　【魏主自元烈之死有怨言宻谋诛宇文泰临淮王育广平王赞垂涕切谏不听泰诸子皆防以诸壻为心膂清河公李基义城公李晖常山公于翼分掌禁兵由是魏主谋泄泰废魏主置之雍州立其弟齐王廓复姓拓防氏魏初统国三十六大姓九十九后多灭絶泰乃以诸将功高者为三十六国次者为九十九姓所将士卒亦改从其姓】质实【临淮郡名注见秦二世二年盱眙广平郡名注见汉武帝元狩四年清河郡名注见汉安帝建先二年一统志云义城本春秋谷国之地名汉为筑阳县地属南阳郡晋属顺阳郡梁置义城县及郡后周废郡隋改县曰谷城属襄州唐初置酂州寻罢以县属襄州宋属襄阳府元仍旧本朝因之改属襄阳府】
　　书法【屡书太师防矣此其斥宇文泰何泰再逆也故废书宇文防弑书宇文防再斥宇文所以重罪防也】
　　三月梁以王僧辩为太尉陆法和为司徒
　　【法和上启自称司徒梁主以为先知就拜之】
　　魏遣使如梁
