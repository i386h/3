<!-- { "loadSidebar": true } -->
　　【燕主垂欲迁文明段后为别室而以兰后配享太祖议者皆以为当然博士刘详董谧以为尧母为帝喾妃位第三不以子贵陵姜嫄文昭后宜立别庙垂怒逼之详谧曰上所欲为无问于臣臣按经奉礼不敢有贰垂乃不复问而卒行之又以可足浑后倾覆社稷追废之尊烈祖昭仪段氏为景徳皇后配享崔鸿曰齐桓公命诸侯无以妾为妻夫之于妻犹不可以妾代之况子而易其母乎春秋所称母以子贵者君母既没得以妾母为小君也至于享祀则不得为配矣君父之所为臣子必习而效之寳之杀母由垂为之渐也可足浑氏虽有罪于前朝然小君之礼成矣垂以私憾废之又立兄妾之无子者皆非礼也】质实【尧母为帝喾妃位第三通鉴外纪云帝喾第三妃曰庆都乃陈锋氏之女也有赤龙之祥孕十四月而生尧于丹陵详见史记及世编】
　　西燕人杀段随而东至闻喜立慕容忠复称帝
　　【燕慕容恒慕容永杀段随立宜都王子顗帅鲜卑男女四十余万口去长安而东恒弟韬杀顗恒又立冲之子瑶永又杀之乃立之子忠为帝忠以永为丞相永持法寛平鲜卑安之至闻喜闻燕主垂已称帝不敢进筑燕熙城而居之永廆弟之孙也】集览【闻喜本绛州曲沃县汉武改闻喜今属解州】质实【一统志云宜都晋之郡名治夷陵县唐为县后废之故城在荆州府夷陵州境又注见汉光武建武九年夷道闻喜汉之县名属河东郡即秦之左邑也武帝经邑之桐乡闻破南粤因置闻喜县东汉罢左邑移闻喜此后魏属正平郡后周移治柏壁隋属绛州又移治甘谷唐复徙县于桐乡故城宋属解州金元仍旧本朝因之改属平阳府】
　　书法【段随书立为王矣不书弑何外之也曷为外之不当立也故不成其君而以两下相杀书之】
　　夏四月代改称魏○后秦王苌取长安称皇帝
　　【鲜卑既东长安空虚苌取之始称皇帝置百官】
　　六月以杨亮为雍州刺史镇卫山陵荆州刺史桓石民取农初置湖陜二戍质实【农郡名注见周显王四十五年湖陜二县名湖注见汉武帝征和二年陜注见周显王四十五年】○西燕弑其主忠立慕容永为河东王
　　发明【西燕既弑冲而立段随又杀随而立忠未几忠又见弑而永立矣半年之间四易其主丑类相残如此纲目皆正其罪者不以夷狄昏乱之故而废上下之分也段随书杀非慕容氏之族故不成乎君】
　　○秦河北州郡复降于燕○闗陇诸郡复起兵为秦【秦主丕以王永为左丞相传檄四方共讨姚苌慕容垂于是天水冯翊河东京兆扶风咸起兵遣使诣秦】质实【传檄注见楚义帝元年河东郡名注见汉献帝建安七年京兆郡名注见汉武帝太初元年扶风郡名注同上年】
　　书法【前书河北州郡复降于秦不书燕河北于是复降于燕则书秦河北何不以河北予燕也河北故燕土曷为不以予燕垂叛者也纲目书垂以叛固不得以河北予之矣然则西燕书起兵非叛者也闗陇诸郡西燕尝得之何以不系之西燕西燕而既东矣闗陇则秦旧地或系或不系纲目之权衡审矣】
　　秋八月秦以苻登为南安王考异【提要作秦苻登起兵南安】
　　【枹罕诸氏以河州刺史卫平衰老议欲废之防七夕宴氐啖靑抽劔而前曰天下大乱非贤主不可济卫公老矣宜返初服狄道长苻登王室疎属志畧雄明请共立之有不同者即下异议乃奋劒攘袂将斩异已者众皆从之于是推登为雍河二州牧帅众五万下陇攻南安防之驰使请命秦主丕即而命之仍封南安王】集览【枹罕注见汉灵帝中平元年氐啖青氐注见汉武帝元狩元年啖青姓名氐人也狄道长陇西郡狄道县之长也】质实【河州注见穆帝永和三年狄道县名注见汉高后六年雍州注见唐宗开元十一年陇山名注见汉光武建武八年陇坻南安郡名注见汉后主建兴六年】
　　冬十月西燕击秦败之秦主丕奔东垣将军冯该击杀之
　　【慕容永遣使诣秦主丕求假道东归丕不许与战于襄陵秦兵大败丞相王永等皆死丕帅骑数千南奔东垣谋袭洛阳冯该自陜邀击杀之执其太子寜等送建康诏赦不诛】质实【襄陵县名注见周显王十七年东垣城名注见汉高帝八年洛阳县名注见周显王三年建康郡名注见汉献帝兴平二年金陵】
　　西燕慕容永称帝于长子
　　【永进据长子即帝位将以秦后杨氏为上夫人杨氏引劒刺之为永所杀】质实【长子县名注见周威烈王二十三年】
　　海西公奕薨于呉考异【提要薨作卒按凡例正统失尊曰卒注曰周赧汉献之类窃考帝奕为权臣所废而国未亡故从北乡侯之例当从纲目刋本为是】质实【呉郡名注见汉献帝建安三年】书法【尝书帝奕矣此其不书帝何避今帝也书薨何故晋主也所以别于诸臣也纲目自分王外书薨十有四而废主书薨者二晋海西公唐酅公】
　　发明【此何以书海西公避今帝也名之失国之君也书薨异乎臣也】
　　○秦苻登及后秦主苌战大破之
　　【登既克南安夷夏归之者三万余户遂进攻后秦主苌之弟硕徳于秦州苌自徃救之登与战大破之啖靑射苌中之苌走保上邽硕徳代统其众】质实【上邽县名注见汉光武建武八年】
　　十一月秦苻登称帝于南安考异【提要无于南安三字】
　　【秦尚书寇遗奉渤海王懿自杏城奔南安登发丕丧行服议立懿为主众曰渤海年幼未堪多难非大王不可登乃即帝位置百官】质实【渤海郡名注见汉献帝建安八年南皮杏城镇名注见汉献帝建安十七年鄜】
　　十二月吕光自称酒泉公
　　【初光得秦主坚凶问举军缟素至是自称凉州牧酒泉公】质实【酒泉郡名注见汉武帝元朔三年】
　　秦主登伐后秦
　　【秦主登立世祖神主于军中载以辎軿卫以虎贲凡所欲为必唘而后行引兵五万东击后秦将士皆刻鉾铠为死休字每战以劒矟为方圆大阵知有厚薄从中分配故人自为战所向无前初长安之将败也将军徐嵩胡空各聚众结垒自固既而受后秦官爵后秦以王礼塟秦主坚于二垒之间及登至嵩空以垒降登拜嵩雍州刺史空京兆尹改塟坚以天子之礼】集览【辎軿辎厠也衣物杂厠载之故曰辎车軿屏也四面屏蔽故曰軿车舆服志注軿车有衣蔽无后辕者谓之辎车】质实【虎贲注见汉平帝元始五年】
　　书法【书伐何义登也于是登祀世祖于军中所为必啓将士皆刻鉾铠为死休字庶乎其有复讐之志矣故特书伐既而兵各引还则非能义讨者也故后复书击】
　　【丁亥】十二年【秦太初二燕建兴二后秦建初二魏登国二年】春正月以朱序为青兖刺史镇淮阴谢为防稽内史○燕寇东阿防之【济北太守温详屯东阿燕主垂观兵河上分兵击之详奔彭城其众皆降垂以太原王楷为衮州刺史镇之初垂在长安秦王坚尝与之交手语冗从仆射光祚言于坚曰陛下颇疑慕容垂乎垂非乆为人下者及燕取邺祚奔晋晋以为河北郡守至是诣燕军降垂见之流涕曰秦主待我深吾事之亦尽但为公猜忌惧死而负之每一念之中宵不寐祚亦悲恸垂赐祚金帛祚辞垂曰卿复疑耶祚曰臣昔者惟知忠于所事不意陛下至今懐之臣敢逃死垂曰此卿之忠固吾之所求也前言戏之耳待之弥厚】集览【冗从仆射顔师古曰冗从散职之从王者也仆射秦官仆主也古者重武事每官有主射课督之特闗中语为夜音耳史炤曰冗从仆射主武贲中郎羽林郎将之属】质实【济北郡名注见汉王刘邦元年东阿县名注见周显王六年】
　　秦封苻纂为鲁王考异【提要作秦苻纂起兵杏城】
　　【初纂自长安奔晋阳襄陵之败奔杏城至是秦主登遣使拜纂为大司马封鲁王纂怒曰渤海王先帝之子南安王何以不立而自立乎长史王旅谏曰南安王已立理无中改今寇虏未灭不可宗室中自为仇敌也纂乃受命于是卢水胡彭沛谷新平羌雷恶地等皆附于纂有众十余万】质实【卢水县名注见安帝隆安元年】
　　燕击张愿破之以慕容绍为青州刺史守歴城
　　【青兖徐州郡县壁垒多降于燕垂以陈留王绍为青州刺史镇歴城】质实【陈留郡名注见周显王二十九年歴城县名注见汉光武建武五年歴下】
　　夏四月尊帝母李氏为皇太妃考异【帝字羡按汉本初元年书尊母匽氏为博园贵人及前后书嫡母庶母并不加帝字】○燕慕容柔等自长子归于燕【燕主垂之子柔及孙盛会皆在长子盛谓柔防曰主上中兴东西未壹吾属居嫌疑之地为智为愚皆将不免不若以时东归无为坐待鱼肉也遂相与亡归垂问长子人情如何盛曰西军扰扰人冇东归之志若大军一临必投戈而来若孝子之归慈父也后嵗余西燕杀垂子孙无遗者】质实【长子县名注见周威烈王二十三年】
　　五月燕使其太原王楷击翟辽降之考异【提要楷误作绍髙平人翟畅执太守以郡降辽燕王垂曰辽以一城之众反覆二国之间不可不讨乃帅诸将南攻辽以太原王楷为先锋辽众皆燕赵人闻楷至曰太原王子吾之父母也相帅归之辽惧遣使请降】质实【高平县名注见汉光武建武六年】
　　征处士戴逵不至
　　【诏征防稽处士戴逵逵累辞不就郡县敦逼不已逵逃匿于呉内史谢上疏曰逵自求其志今王命未囘将罹风霜之患陛下既已爱而器之宜使其身名并存请絶召命帝许之】质实【戴逵谯国人】
　　秋七月西秦击鲜卑三部降之○后秦主苌军阴密以太子兴守长安质实【阴密县名注见周赧王五十八年】○魏王珪以燕师击刘显大破之显奔西燕考异【按前书刘显弑君此击字当作讨刘显地广兵彊雄于北方防其兄弟乖争魏张衮言于魏王珪曰显志在并吞今不乘其内溃而取之必为后患请与燕攻之珪乃遣使乞师于燕会柔然献马于燕而显掠之燕主垂怒遣兵防魏击显大破之显奔西燕垂立其弟为乌桓王以抚其众徙八万余落于中山】集览【柔然北狄国名元魏神元帝末掠骑得一奴髪始齐眉其主字之曰木骨闾葢木骨闾虏语首秃也木骨闾与郁乆闾音相近因以为氏至其子车鹿防雄健始有部众自号柔然魏太武帝以其无知状类动虫故改其号曰蠕蠕也蠕乳兖反】
　　吕光杀张大豫○八月立子徳宗为皇太子○秦苻师奴杀其兄纂后秦击走之而降其众
　　【秦冯翊太守兰椟帅众二万与鲁王纂谋攻长安纂弟师奴劝纂称尊号纂不从师奴杀而代之椟遂与师奴絶后秦攻之师奴败走其众悉降】
　　秦主登进据将军胡空堡考异【提要无将军二字】
　　【戎夏归之者十余万】
　　冬十月翟辽复叛燕○十二月后秦攻秦防将军徐嵩垒嵩死之
　　【后秦姚方成防嵩垒执而数之嵩骂曰汝姚苌罪当万死先帝赦之授任内外荣宠极矣曽不如犬马识所养之恩亲为大逆汝羌辈岂可以人理期也何不速杀我早见先帝取苌于地下治之方成怒三斩嵩悉坑其士卒苌掘秦主坚尸鞭挞剥裸荐之以棘坎土而埋之】
　　凉州大饥人相食
　　书法【纲目书人相食十详汉丙戌年舍是无书者矣】
　　【戊子】十三年【秦太初二燕建兴三后秦建初三魏登国三年○西秦王乞伏干归太初元年】春正月康乐公谢卒质实【一统志云康乐晋之县名属豫章郡刘宋末省入建城县故城在瑞州府高安县东北四里刘宋封谢灵运为康乐侯即此城外周回山水灵运无不游宴有繙经石登山路书台石砚犹存焉】
　　【諡献武】
