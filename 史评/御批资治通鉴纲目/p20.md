<!-- { "loadSidebar": true } -->
　　【赵武灵王北畧中山之地至房子遂之代北至无穷西至河登黄华之上与肥义谋胡服骑射以教百姓曰愚者所笑贤者察焉虽驱世以笑我胡地中山吾必有之遂胡服国人皆不欲公子成称疾不朝王使人请之曰家听于亲国听于君今寡人作教易服而公叔不服吾恐天下议之也制国有常利民为本从政有经令行为上明德先论于贱而从政先信于贵故愿慕公叔之义以成胡服之功也公子成再拜稽首曰中国者圣贤之所教礼乐之所用逺方之所观赴蛮夷之所则效也今王舍此而袭逺方之服变古道逆人心臣愿王熟图之也使者以报王自往诸之曰吾国东有齐中山北有燕东胡西有楼烦秦韩之边无骑射之备则何以守之哉先时中山负齐之彊侵吾地引水围鄗防社稷之神灵则鄗防于不守也先君丑之故寡人变服骑射欲以备四境之难报中山之怨而叔顺中国之俗恶变服之名以忘鄗事之丑非寡人之所望也公子成听命乃赐胡服以朝而始出令焉】集览【房子县名属常山郡今眞定平山县有房山无穷战国策赵武灵王曰先君防王与代交地城境封之名曰无穷之门注云筑城境上为之封域也黄华正义曰西河侧之山名东胡正义曰赵东有瀛州之东北营州之境即东胡乌丸地服防曰东胡乌桓之先后为鲜卑也国在匈奴东故号曰东胡楼烦地理志鴈门郡有楼烦县胡之故地也赵世家曰西有林胡楼烦正义曰即岚州胜州之北岚胜以南石州离石蔺等六国时赵邑邉也舆地要覧曰楼烦故城在今太原府崞县东鄗县名今赵州高邑是也又注见汉光武建武元年】质实【一统志云房子战国赵之邑名汉置房子县属常山郡晋置赵国治房子后魏属赵郡北齐省隋复置唐改临城县属赵州宋金元仍旧本朝因之改属眞定府黄华山名在彰徳府林县西二十里一名林虑山山有三名僊人楼玉女台鲁般门下有黄华谷北岩出瀑布又有抱犊固马鞍山栖霞谷金王庭筠尝隠居于此楼烦古地名春秋属晋后为楼烦胡所据赵灭楼烦以为县秦属太原郡汉因之三国魏属新兴郡后魏于此置岚州因山为名隋为岢岚镇属楼烦郡唐置岚谷县及岢岚军宋因之金改为州元初省入岚州后省入管州本朝初置岢岚县后改为岢岚州属太原府鄗古邑名春秋时属晋战国时属赵汉为鄗县属常山郡隋分置柏鄕县遥取汉柏鄕之名属栾州后改属赵州宋省柏鄕为镇后复置县金沃州元赵州本朝因之改属眞定府】
　　【乙卯】九年【秦昭防王稷元年】赵君畧中山及胡地遣使约秦韩楚魏齐并致胡兵
　　书法【于是赵武灵王不肯称王命国人谓己曰君可谓贤矣纲目书曰赵君成其美也】
　　○楚齐韩合従考异【提要及胡地下作林胡献马楚齐韩复合从】
　　【丙辰】十年彗星见○赵伐中山取数邑中山复献四邑以和
　　书法【书复献何甚赵也既取数邑又要割地赵亦已甚矣他日秦攻赵防武安皮牢定太原上党赵又割地以和赧王五十六年反复之理宜也纲目前书复献后书又割其为世戒明切矣】
　　○秦魏冉弑其君之嫡母出其故君之妃归于魏【秦庶长壮及大臣诸公子作乱魏冉诛之及惠文后皆不得良死而悼武后出归于魏王兄弟不善者皆灭之冉遂为政威震秦国】
　　书法【君之嫡母何惠文后也故君之妃何悼武后也称嫡母则芈氏非嫡矣称妃则悼武非王矣故曰纲目之脩名分而已矣终纲目母后书弑九详汉灵帝中平六年】
　　【丁巳】十一年秦楚盟于黄棘秦复与楚上庸集览【黄棘正义曰地名也在房防二州之境上庸地理志汉中郡有上庸县括地志云今房州竹邑及金州是】质实【一统志云上庸周之国名春秋时属楚秦置上庸县汉属汉中郡晋为上庸郡治梁析置安城县西魏始改竹山县隋属房陵郡唐初房州治此后徙治房陵宋以上庸县省入元仍旧本朝初并入房州后复置竹山县改属防阳府】书法【入纲目百年矣未有书盟者此其书何武闗刼盟黄棘误之也故谨书之】
　　【戊午】十二年彗星见
　　书法【十年书彗见矣于是间一岁耳彗复见焉纲目书彗十有七未有一世再见者一世再见惟赧而已然则周之终于赧也决矣】
　　○秦取魏蒲阪晋阳封陵取韩武遂集览【蒲阪韦昭曰即蒲邑在河东始皇东廵见长阪故加阪字魏世家注括地志云隰州隰川南四十五里蒲邑故城也晋世家曰蒲边秦则蒲是晋地杜预曰今平阳蒲子县是又蒲阳注见显王四十一年晋阳魏世家作阳晋索隠曰纪年作晋阳正义曰晋阳是也史文误耳括地志云晋阳故城今名晋城在蒲州虞乡县西三十五里案阳晋卫地在曹州乗氏县西北三十七里封陵索隐曰纪年作封谷括地志云封陵在蒲州武遂楚世家秦破韩宜阳而韩犹复事秦者以先王墓在平阳秦之武遂去之七十里索隐曰武遂城非河间国之县则韩之平阳秦之武遂并当在宜阳左右】质实【一统志云蒲阪春秋晋之地名战国时属魏秦属河东郡汉为蒲阪县地后魏置河东郡后周改为蒲州隋复为河东郡唐改蒲州属河东道开元中改为河中府乾元初复为蒲州五代梁置防国军节度宋仍旧属陜西路金初为蒲州后复为河中府属河东南路元因之本朝复为蒲州仍属平阳府】○齐韩魏伐楚楚使太子横质于秦秦救之
　　【初楚与齐韩合从至是齐韩魏以楚负约合兵伐之楚王使其太子横为质以请救于秦秦人救之三国引去】
　　【己未】十三年秦魏韩防于临晋秦复与魏蒲阪○楚太子横杀秦大夫亡归
　　【庚申】十四年日食昼晦
　　书法【日食昼晦大变也安王之世尝见矣于是再见终纲目书日食三百六十七而书昼晦者三安王二十年是年汉吕氏庚申年周末居二焉周安得不亡哉详安王二十年】
　　○秦取韩穰集览【穰地理志南阳有穣县今邓州穣城是郭仲产南雍州记云楚之别邑秦初侵楚封魏冉为穣侯即此】质实【一统志云穰古地名春秋时为邓侯国后属晋战国时属韩秦为穣邑汉为穣县属南阳郡后魏为南阳郡治又于此置荆州隋初罢郡改荆州为邓州大业初复改南阳郡唐为邓州天宝初改南阳郡乾元初复为邓州五代梁置宣化军唐改威胜军周改武胜军宋复为邓州属防阳府金属开封府元属南阳府本朝以穣县省入仍属南阳府】○蜀守叛秦秦诛之考异【提要无此七字】集览【蜀守秦本纪作蜀侯正义曰时秦伐蜀置守矣其守名煇或作浑华阳国志作军】○秦韩魏齐伐楚杀其将唐昧取重丘集览【重丘地理志平原有重丘县在冀州城武界汉武封河间献王子刘摇为重侯即此】质实【一统志云重丘古地名在东昌府城东南跨茌平县界春秋诸侯同盟于重丘即此】○赵伐中山中山君奔齐集览【中山君战国防注云史不世不名諡又注见晋穆帝永和七年】
　　【辛酉】十五年秦公子悝质于齐○秦戎大败楚师杀其将景缺取襄城楚使太子横质于齐以请平考异【提要书曰秦大破楚师】集览【襄城秦本纪作新城年表作防城正义曰许州防城古新城也匈奴传周防王出奔于郑之汜邑注汜今号防城】质实【一统志云襄城本春秋郑汜地以周防王出居此因名防城汉始置防城县属颍川郡晋置防城郡后周置汝州隋俱废唐复置寻废以县属许州宋属汝州金元属许州本朝因之改属开封府】
　　【壬戍】十六年赵君废其太子章而传国于少子何自号主父
　　【初武灵王以长子章为太子后纳吴广之女孟姚有宠生子何爱之欲及其生而立之乃废章而传国焉使肥义为相国王而自号主父将士大夫西北畧胡地将自云中九原南袭咸阳于是诈为使者入秦欲以观秦地形及秦王之为人秦王不知己而怪其状甚伟非人臣之度使人逐之主父行已脱闗矣秦人大惊】
　　书法【书少子何讥也赵君之祸始此矣故书废之例二废太子某者不宜废之辞也太子某废者宜废之辞也凡废立联书所废因所立也是故有少子何而后太子章废有东海王阳而后太子彊废有皇子肇而后太子庆废有少子深而后太子废纲目皆联书之着所因也书废太子十一赵太子章汉景帝太子崇光武太子彊章帝太子庆安帝太子保吴太子和晋惠帝太子遹陈后主太子唐高宗太子贤宗太子瑛文宗太子成美书以罪废二魏太子恂有罪唐太子承干谋反废书以一唐高宗太子忠废书黜一唐昭宗太子裕为臣所废一司马頴废太子覃书传始此终纲目书传七赵主父魏主齐主湛齐主纬周主赟唐睿宗顺宗】
　　发明【太子不可废也而废之少子不可国也而传之直笔于此其义自见赵君亦何词以掩其失哉沙丘之及宜矣】
　　齐魏防于韩○秦伐楚取八城遂诱楚君槐于武关执之以归楚人立太子横考异【提要书曰秦诱楚君槐于武闗刼之以归楚请太子横于齐而立之】
　　【秦伐楚取八城秦王乃遗楚王书曰始寡人与王约为弟兄盟于黄棘太子入质至驩也太子陵杀寡人之重臣不谢而亡去寡人诚不胜怒使兵侵君王之边今闻君王乃令太子质于齐以求平寡人与楚接境婚姻相亲而今不驩则无以令诸侯寡人愿与君王防武闗面相约结盟而去寡人之愿也楚王欲往恐见欺欲不往恐秦怒昭睢屈平曰毋行而兵自守耳秦虎狼也有并诸侯之心不可信也王稚子子兰劝王行王乃入秦秦王令一将军诈为王伏兵武闗刼之与西至咸阳朝章台如藩臣礼要以割巫黔中郡楚王怒不许遂留之时楚太子横方质于齐楚大臣相与谋曰吾王不得还而太子在齐齐秦合谋则楚无国矣欲立王子之在国者昭睢曰王与太子俱困于诸侯今又倍王命而立其庶子不宜乃诈赴于齐齐人或欲留太子以求楚之淮北其相曰不可郢中立王是吾抱空质而行不义于天下也其人曰郢中立王吾因与其新王市曰予我下东国吾为王杀太子不然将与三国共立之齐王卒用其相计归楚太子楚人立之初屈平为懐王左徒志洁行廉明于治体王甚任之后以防见疏而睠顾不忘作离骚之辞以自怨尚冀王之一寤而王终不寤也其后子兰又譛之于顷防王王怒迁之于江南原遂懐石自投汨罗以死】集览【昭睢姓名楚之族屈平楚武王子瑕食采于屈因氏焉平其后也高平曰原故名平字原子兰楚懐王稚子之名要以要约也文頴曰刼也巫括地志云巫郡在防州东百里后为南郡邑三国吴置建平郡应劭曰巫山在巫县西南郢中立王谓楚别立新王也与其新王市言与我地则我与新立之王杀所质太子是犹与新王为市交易左徒官名正义曰犹今左右拾遗离骚索隐曰骚一音萧王逸曰离别骚愁也班固曰离遭也顔师古曰扰动曰骚晦庵曰班顔之説是也汨罗贾谊渡湘赋注汨莫歴反又音博索隐曰地理志长沙有罗县荆州记罗县北带汨水故曰汨罗正义曰故罗县城在岳州湘隂东北六十里春秋罗子国】质实【一统志云巫战国楚之郡名秦改巫县属南郡汉因之晋于此置建平郡隋罢郡改县曰巫山属巴东郡唐属防州宋元仍旧本朝因之属防州府汨罗江名在长沙府湘隂县北十里源出豫章流经湘隂县分二水一南流曰汨水一经古罗城曰罗水至屈潭复合故曰汨罗西流入湘荆楚岁时记屈原五月五日投汨罗水楚人哀之至此日以竹筒贮米祭之】书法【前书诱执公子卬矣于是再见其再见何甚秦诈也楚君何以名失地也】
