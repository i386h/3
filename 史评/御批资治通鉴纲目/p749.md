<!-- { "loadSidebar": true } -->
　　【孔谦复言于郭崇韬曰首座相公事繁第远簿书畱滞宜更圗之豆卢革尝以手书便省库钱数十万谦以示崇韬革惧奏请崇韬专判租庸崇韬固辞请复用张宪谦弥失望言于革曰钱谷细事魏都根本兴唐尹王正言操守有余智力不足使之居朝廷犹愈于专委方面也革言于崇韬乃畱张宪于东京以正言爲租庸使正言皆懦谦利其易制故也寻敕三司并租庸使】集览【首座相公犹今言爲头宰相第远谓宅第遥远便省库钱便谓擅便也省减耗也兴唐尹后唐以魏州爲兴唐府建东京尹府尹也】质实【魏都注见汉成帝绥和二年魏郡兴唐府名注见上同】
　　唐太后至洛阳
　　【唐主遣存渥继岌迎太后太妃于晋阳太妃曰陵庙在此若相与俱行歳时何人奉祀遂畱不往惟太后至洛阳】质实【晋阳县名注见周威烈王二十三年】
　　二月唐主祀南郊大赦考证【下当书境内】
　　【孔谦欲聚敛以求媚凡赦文所蠲者谦复徴之自是每有诏令人皆不信百姓愁怨郭崇韬颇受馈遗所亲諌之崇韬曰吾禄锡巨万岂借外财但以僞梁之季贿赂成风今河南藩鎭皆梁之旧臣主上之仇讐也若拒其意能无惧乎吾特爲国家藏之私室耳及将祀南郊崇韬献钱十万缗先是宦官劝唐主分天下财赋爲内外府州县上供者入外府充经费方鎭贡献者入内府充宴赐于是外府常卢竭无余而内府山积及是乏劳军钱崇韬言于上曰臣已倾家所有以助大礼愿陛下亦出内府之财以赐有司唐主黙然乆之曰晋阳自有储积可令租庸辇取于是军士皆不满望始怨恨有离心矣】集览【上供注见唐宪宗元和三年】质实【南郊注见汉后主建兴十五年】
　　唐以李茂贞爲秦王质实【秦州名注见汉光武建武元年天水】
　　唐立夫人刘氏爲后
　　【郭崇韬位兼将相权侔人主性刚急遇事輙发嬖幸侥求多所摧柳宦官朝夕短之崇韬扼腕不能制豆卢革韦説尝问之曰汾阳王本太原人公世家鳫门岂其支邪崇韬因曰尝闻先人言上距汾阳四世耳革曰然则固从祖也崇韬由是以膏梁自处多甄别流品引防浮华鄙弃勲旧由是嬖幸疾之于内勲旧怨之于外崇韬欝欝不得志与所亲谋赴本鎭以避之其人曰不可蛟龙失水蝼蚁足以制之先是唐主欲以刘夫人爲皇后而有正妃韩夫人在太后素恶刘夫人崇韬亦屡諌唐主以是不果于是所亲説崇韬曰公若请立刘夫人爲皇后则伶宦軰不能爲患矣崇韬从之与宰相帅百官共奏请立之后生于寒防其父以医卜爲业后防被掠得入宫性狡悍滛妬从唐主在魏父闻其贵诣魏上谒时后方与诸夫人争宠以门地相高耻之怒曰妾去鄕时父不幸死乱兵妾哭而去今何物田舎翁敢至此命笞之宫门又专务蓄财薪苏果茹皆贩鬻之至是四方贡献皆分爲二一上天子一上中宫以是寳货山积惟用写佛经施尼师而已是时皇太后诰皇后教与制勅交行于藩鎭奉之如一勲臣畏伶官之防皆不自安李嗣源求解兵柄不许胡氏曰崇韬希庄宗邪心请立非所宜立将以自安反以自族呜呼岂不足爲持禄迷邦者之戒哉】集览【膏梁注见宋文帝元嘉元年甄别流品注见唐宣宗大中十二年薪苏薪柴苏草也】质实【扼腕注见汉武帝元朔二年汾阳王谓郭子仪鴈门郡名注见秦王政三年】发明【自古大臣权势已隆极富贵已亢满前无所希则必退爲身虑然其爲虑也思之非不深计之非不工然异日衅之所起往往又自失其至深至工者焉是故人之处心行事莫若以正夫正者无所事计也行所当然而已郭崇韬佐庄宗决防灭梁遂一天下自见功高权重奸人议已而庄宗之昏爲不足頼也乃爲自安之计时刘氏有宠庄宗嬖之因请立爲后用是以中庄宗之欲结刘氏之援其爲计宜无如是之良者然卒之杀崇韬者刘氏也呜呼正之一言其眞万世人臣处心行事之要乎】
　　三月蜀主宴近臣于怡神亭
　　【蜀主宴近臣酒酣君臣及宫人皆脱冠露髻喧哗自恣知制诰李龟祯諌曰君臣沈不忧国政臣恐启北敌之谋不聼】质实【沈注见汉成帝永始二年】
　　书法【讥防也蜀主于是再书宴矣终纲目书宴十六大宴一贞观十二年以前书宴九自隋宴外皆美也景龙四年以后书宴八皆讥也详汉高帝五年舎是无书宴者矣】
　　唐封高季兴爲南平王质实【南平郡名注见晋惠帝永兴二年】
　　唐以李存贤爲卢龙节度使
　　【李存审以不得预克汴之功感愤疾甚表求入觐许之初唐主尝与存贤手搏存贤不尽其技唐主曰汝能胜我当授藩鎭存贤乃仆唐主至是以存贤鎭幽州曰手搏之约吾不食言矣】质实【卢龙节度注见汉武帝元朔二年肥如克汴犹言灭梁也食言注见晋穆帝永和十三年】
　　唐诏铨司考覈僞滥
　　【唐末防乱搢绅之家或以诰勅鬻于族姻遂乱昭穆至有舅叔拜甥侄者选人僞滥者众郭崇韬欲革其弊请令铨司精加考覈时南郊行事官千二百人注官者才数十人涂毁告身者十之九选人或号哭道路或馁死逆旅】质实【昭穆注见汉光武建武十九年告身注见陈宣帝太建九年】
　　唐遣使按视诸陵质实【诸陵注见懿宗咸通四年十六陵】
　　书法【脩陵必书重山陵也终纲目书修陵者五鎭卫一按视一详汉献帝初平二年舎是无书修陵者矣】
　　夏四月唐主加尊号
　　唐遣客省使李严如蜀
　　【唐遣客省使李严使于蜀严盛穪唐主威德有混一天下之志且言朱氏簒窃诸侯曽无勤王之举王宗俦请斩之蜀主不从宣徽使宋光葆言宜选将练兵屯戍边鄙积糗粮治战舰以待之蜀主乃以光葆爲梓州观察使严之行也唐主令市宫中珍玩而蜀法禁锦绮珍竒不得入中国其粗恶者乃聼谓之入草物严还以闻唐主怒曰王衍寜免爲入草人乎严因言衍童騃荒纵不亲政务斥远故老眤比小人其臣谄防专恣黩货无厌贤愚易位刑赏紊乱大兵一临瓦解土崩可翘足而待也唐主然之】质实【勤王注见汉献帝建安元年梓州注同上十八年梓潼】
　　发明【不直曰遣使如蜀而必曰遣客省使如蜀者一以着宦人之祸一以着亡蜀之因耳若夫李严能言蜀主之失而不能知唐主之失则亦可谓明于知彼而暗于知己者矣吁】
　　唐秦王李茂贞卒
　　【遗奏以其子继曮权知军府事】
　　唐泽潞军乱
　　【初安义牙将扬立有宠于李继韬继韬诛常邑邑思乱防发安义兵戍涿州立因聚噪攻城焚掠市肆自穪畱后表求旄节诏以李嗣源李绍荣张廷蕴讨之】质实【泽潞二州名注见梁主瑱二年旄节注见德宗贞元十六年】
　　唐贷民钱
　　【孔谦贷民钱使以贱估偿丝屡檄州县督之知汴州卢质言梁赵岩爲租庸使举贷诛敛结怨于人今陛下革故鼎新爲人除害而有司未改其所爲是赵岩复生也不报】质实【汴州注见周显王二十九年大梁陛下注见汉光武建武二十七年】
　　书法【尝书货王侯半租矣汉桓帝延熹四年又尝书贷商税冨人钱谷矣僖宗干符五年讥取民也于是贷与民钱是年其予之欤强贷之钱而使以贱估偿丝巧取亦甚矣故书讥之终纲目书货三取予虽异皆讥也】
　　发明【前书以王正言爲租庸使犹未见其掊剥之失至是书贷民钱则诛求侵刻之患作矣虽欲不亡不可得也】
　　五月唐以伶人陈俊储德源爲刺史
　　【初胡柳之役伶人周匝爲梁所得唐主每思之入汴之日匝谒见泣言臣所以得生皆梁教坊使陈俊内围使储德源之力也愿乞二州以报之唐主许之郭崇韬曰陛下所与共取天下者皆英豪忠勇之士今大功始就封赏未及一人而先以伶人爲刺史恐失天下心以是不行逾年伶人屡以爲言唐主谓崇韬曰吾已许周匝矣公言虽正然当爲我屈意行之故有是命时亲军有百战未得刺史者莫不愤叹胡氏曰庄宗知崇韬之言正而竟违之所以然者不知克己之道也克己者自胜其私意也人有私意有公心克之乆则公心大莫之克则私意专自身及家逹之天下治与乱之源本也】质实【胡柳之役注见梁太祖开平四年伶人注见高宗咸亨三年】
　　书法【直书其事而贬义自见矣庄宗之不终伶人实爲之】
　　发明【贤者仕于伶官古亦有之未闻用伶人爲刺史者也揭而书之所以志唐主亡国之本】
　　唐诏州鎭无得修城毁其守具
　　【唐主以潞州叛故有是诏右諌议大夫薛昭文上防曰今诸道僣窃者尚多征伐之谋未可遽息又士卒乆从征伐赏给未丰宜加颁赉又河南诸军皆梁之精锐恐僣窃之国潜以厚利诱之宜加收抚又户口流亡者宜寛徭薄赋以安集之又土木不急之役宜加裁省又择隙地牧马勿使践京畿民田皆不从】质实【京畿注见太宗贞观五年】
　　书法【此始皇坏城郭决隄防之遗意也于是再见而秦唐乃亡于长驱之兵则多防亦何益哉书讥之也】
　　契丹冦幽州考证【冦当作攻唐】○唐以李继曮爲鳯翔节度使质实【鳯翔节度注见周显王八年岐】○唐以曹义金爲归义节度使【时沙与吐蕃杂居义金遣使间道入贡故命之】集览【沙二州皆古西戎地本汉敦煌郡沙本汉张掖郡五代晋高居诲使于阗记自灵州过黄河行五百里至凉州又西五百里至州州西北五百里至肃州西渡金河西百里出天门关又西百里出玉门关经吐蕃界西至沙】质实【归义节度注见汉武帝元朔三年敦煌一綂志云沙二州名古西戎地名汉爲敦煌郡地晋分置晋昌郡后魏属常乐防稽二郡隋属敦煌郡唐初置州后防于吐蕃宋时爲西夏所防元徙居民于肃州但名存而已故城在肃州卫城西五百五十六里沙注见汉武帝元朔三年敦煌吐蕃西羌种名注见太宗贞观八年】
　　唐讨潞州平之
　　【李嗣源军前锋至潞州日已暝张廷蕴帅麾下壮士坎城而上卽斩关延诸军入比明嗣源绍荣至城已下矣嗣源等不悦六月斩杨立唐主以潞州城池高深悉夷之】质实【比明言天将晓也麾下注见汉献帝建安十四年】
　　六月唐以李嗣源爲蕃汉马歩管
　　秋七月唐发兵塞决河
　　【梁所决河连年爲曹濮患命将军娄继英督汴滑兵塞之未几复坏】质实【汴滑二州名汴注见周显王二十九年大梁滑注见隋恭帝皇太二年】
　　八月唐以孔谦爲租庸使
　　【孔谦复短王正言于郭崇韬又厚赂伶官求租庸使终不获意怏怏表求解职唐主怒将寘于法景进救之得免防正言病风恍惚景进又以爲言乃以谦爲租庸使孔循爲副使循卽赵殷衡也梁亡复其姓名谦自是重敛急徴以充唐主之欲民不聊生赐号丰财赡国功臣天平节度使李存覇等言属州多穪直奉租庸使帖指挥公事使司不知有紊规程租庸使奏近例皆直下勅朝廷故事制敕不下支郡牧守不专奏陈今两道所奏廼朝廷旧规租庸所陈是僞廷近事自今支郡自非进奉皆须本道腾奏租庸徴催亦须牒观察使虽有此敕竟不行】质实【快快注见汉光武建武二年恍惚注见肃宗寳应元年天平节度注见汉献帝兴平元年东平】
　　唐主猎于近郊
　　【时唐主屡出游猎伤民禾稼洛阳令何泽马諌曰陛下赋敛旣急今稼穑将成复蹂践之使吏何以爲理民何以爲生臣愿先赐死唐主慰遣之】质实【何泽广州人】
　　蜀中书令主宗俦卒
