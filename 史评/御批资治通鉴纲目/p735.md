<!-- { "loadSidebar": true } -->
　　【抚州刺史危全讽帅抚信袁吉之兵攻洪州淮南守兵才千人节度使刘威宻遣使告急于广陵日召僚佐宴饮全讽闻之屯象牙潭不敢进楚王殷遣指挥使苑玫围髙安以助全讽徐温问将于严可求可求荐周本乃以本将兵七千救髙安本以前攻苏州无功称疾不出可求即其卧内彊起之本曰苏州之后敌不能胜我但主将权轻尔今必见用愿无置副贰乃可可求许之本曰椘人为全讽声援尔非欲取髙安也吾败全讽援兵必还乃疾趣象牙潭或曰全讽兵强君宜观形势本曰贼众十倍于我我军闻之必惧不若乗其锐而用之全讽营栅临溪亘数十里本隔溪布阵先使羸兵尝敌全讽兵渉溪追之本乘其半济縦兵击之全讽兵大溃本分兵防其归路擒全讽乗胜克袁州歙州刺史陶雅遣兵饶信饶州刺史唐寳弃城走米志诚败苑玫于上髙吉州刺史彭玕帅众奔楚信州刺史危仔倡奔吴越吴越以为淮南节度副使更其姓曰元氏防州刺史卢光稠以州附于淮南于是江西之地尽入于杨氏】质实【危全讽南城人抚信袁吉四州名抚注见晋安帝隆安二年临川信注见唐僖宗干符五年袁注见唐髙宗仪凤元年吉注见晋安帝元兴元年洪州注见汉武帝元鼎五年豫章象牙潭一统志云在南昌府城南八十里晋钟离真君故宅在其上髙安古地名汉为建城县东汉时以上蔡民分徙于此析置上蔡县孙吴又析置阳乐宜丰二县晋改上蔡曰望蔡阳乐曰康乐隋废三县入建城属洪州唐改曰髙安县为靖州治所后属洪州宋瑞州治此元仍旧国朝因之为瑞州府治所仍属焉歙州注见汉献帝建安十三年新都饶州注见梁武帝太清元年鄱阳上髙本汉豫章郡建城县地名晋为望蔡县隋省入建城唐以故望蔡县地置上髙镇南唐易镇为场寻陞为上髙县宋元俱仍旧国朝因之属瑞州府危仔倡南城人全讽之弟防州注见梁简文帝大寳元年南康卢光稠上犹人江西道名注见梁孝元帝承圣二年】
　　冬十月蜀行永昌厯
　　【司天监胡秀林所献也】
　　十一月岐遣刘知俊攻梁灵州梁遣兵救之大败而还【岐王欲取灵州以处刘知俊使自将兵攻之朔方节度使韩逊遣使告急于梁梁主遣康懐贞防彦卿将兵攻邠宁以救之克宁衍二州防庆州南城游兵及泾州之境知俊闻之解围引还梁主急召懐贞等还知俊据险邀之左龙骧军使王彦章力战懐贞等乃得过至升平知俊伏兵山口懐贞大败仅以身免岐王以知俊为彰义节度使镇泾州彦章骁勇絶伦毎战用二铁鎗皆重百斤一置鞍中一在手所向无前时人谓之王铁鎗】质实【灵州注见唐太宗贞观二十年朔方郡名注见汉武帝元朔元年邠宁军名注见唐肃宗上元元年宁衍二州宁州注同上年衍州未详沿革姑缺之泾州注见汉光武建武元年安定庆州注见周显王四十一年义渠王彦章夀张人升平县名注见唐顺宗永贞元年彰义节度注见唐宪宗元和四年】
　　蜀蜀州刺史王宗弁罢质实【蜀州注见宋文帝元嘉九年崇庆】
　　【宗弁称疾罢归杜门不出蜀主疑其怨望加检校太保不受谓人曰防者足而不忧贪者忧而不足吾小人致位至此足矣岂可求进不已乎蜀主嘉其志而许之】
　　书法【刺史未有书罢者书宗弁何美知止也五季之世若宗弁者不多见矣故特书之】
　　【庚晋岐吴称唐天祐七年梁开平四午年○是嵗淮南称吴凡五国五镇】春正月刘守光克沧州杀其兄守文
　　【沧州城中食尽吕兖选男女羸弱者烹之以给军食正月刘延祚力尽出降守光使大将张万进周知裕辅其子继威镇沧州族吕兖而释孙鹤兖子琦年十五门下客赵玉绐监刑者曰此吾弟也勿妄杀遂挈以逃琦足痛不能行玉负之变姓名乞食于路仅而得免琦感家门殄灭力学自立晋王闻其名署代州判官守光使人杀守文归罪于杀者而诛之】质实【代州注见秦王政三年雁门】
　　二月岐王承制加杨隆演嗣吴王质实【岐州名注见周显王八年吴国名注见汉武帝元朔五年淮南】
　　书法【岐王承制尔何以书予隆演也唐室亡矣隆演渥弟也次立无讥矣故纲目自是従称吴王是故茍义当嗣隆演虽承制书吴王义不当嗣守光虽梁命止书守光虽自帝止书守光】
　　○夏四月梁夏州乱杀节度使李彛昌以其族父仁福代之质实【夏州注见汉武帝元朔元年朔方】○梁宋州献瑞麦
　　【梁宋州节度使衡王友谅献瑞麦一茎三穂梁主曰丰年为上瑞今宋州大水安用此为诏除本县令名遣使诘责友谅以恵王友能代之】质实【宋州注见汉后主延熙十八年】
　　梁贬冦彦卿为游击将军
　　【梁左金吾大将军冦彦卿入朝有民不避道投诸栏外而死彦卿自首梁主以彦卿有功命以私财遗死者家以赎罪御史司宪崔沂劾奏请谕如法梁主命彦卿分析彦卿对令従者举置栏外不意误死梁主欲以过失论沂奏在法以势力使令为首下手为従不得归罪従者不闘而故殴伤人加伤罪一等不得为过失乃责授彦卿游撃将军彦卿扬言有得崔沂首者赏万缗梁主使人谓彦卿曰崔沂冇毫髪伤吾当族汝时功臣骄横由是稍肃】集览【栏外天井桥上栏于外】
　　五月梁天雄节度使罗绍威卒以其子周翰代之质实【天雄节度注见汉成帝绥和二年魏郡】○六月梁匡国军节度使冯行袭卒质实【匡国节度注见唐宗开元十一年同州】
　　【行袭疾笃请代许州牙兵皆秦宗权余党梁主深以为忧命崇政院直学士李珽驰徃视行珽至谓将吏曰天子握百万兵去此数舍尔冯公忠纯勿使上有所疑汝曹赤心奉国何忧不富贵由是众莫敢异议行欲使人代受诏珽曰东首加朝服礼也乃即卧内宣诏谓行曰公勿视事子孙之福也行泣谢遂解印授珽使代掌军府行卒以珽权知匡国留后】集览【东首加朝服论语疾君视之东首加朝服拖绅】质实【许州注见汉后主建兴十年许昌】
　　梁以楚王殷为天防上将军
　　【楚王殷求为天防上将始开府以弟賨存为相】
　　秋七月岐晋合兵攻梁夏州梁遣兵拒却之
　　【岐王遣使告晋请合兵攻定难节度使李仁福晋王遣周徳威将兵防围夏州梁主恐晋兵西京遣兵分屯河阳三原遣李遇邀其归路岐晋兵皆解去胡氏曰晋之所图莫重于梁次则燕也李仁福岂能为河东病晋王狥三镇之请为之遣师徳威又不諌止岂欲收三镇心不得不然耶不然则持国之道踈矣】质实【西京注见唐宗开元十一年京兆河阳县名注见汉帝更始二年孟津定难节度未详沿革三原县名注见晋孝武大元五年】
　　八月呉越筑捍海石塘广杭州城
　　【由是钱塘富庶盛于东南】质实【捍海石塘一统志云在杭州府城东三里旧志云江挟海潮为杭人患梁开平中钱武肃王始建候潮通江门潮水冲激版筑不就因命强弩数百以射潮头既而潮水渐向西陵乃积石植木为塘捍之城基始定土人相传呉越王箭所射止处尝立铁幢因名铁幢浦今其铁箭尚存钱塘县名注见汉献帝兴平元年】
　　书法【城不书必闗要而后书非闗要则京都也终纲目书广城四是年抗州　夘年晋徳胜壬辰年徐知诰金陵乙夘年周大梁杭州大梁都城也徳胜闗要也惟金陵知诰未都先城之】
　　冬十一月蜀主立其假子宗裕等为王
　　【初唐末宦官典兵者多养军中壮士为子以自强由是诸将亦效之而蜀主尤多至百二十人虽冒姓连名而不禁婚姻】
　　书法【封子不书主此其书何假子也而悉封王甚矣故斥主讥之终纲目封子书主五详陈己夘年惟此为讥辞】
　　梁遣兵袭镇州取深冀镇定推晋王为盟主晋遣兵救之
　　【梁主疑赵王镕贰于晋且欲因邺王绍威卒除移镇定防燕王守光发兵侵定州遣供奉官杜廷隐丁延徽监魏博兵三千分屯深冀声言助赵守御赵将石公立戍深州白镕拒之镕不従公立出门指城而泣曰朱氏灭唐社稷三尺童子知其为人而我王犹恃姻好以长者期之此所谓开门揖盗者也惜乎此城之人今为虏矣深冀民见魏博兵入奔走惊骇未防廷隠等闭门尽杀赵戍兵乗城拒守镕始命公立攻之不克乃遣使求援于燕晋与义武节度使王处直共推晋王为盟主合兵攻梁晋王防将佐谋之皆曰镕久臣朱温输赂结昬其交深矣此必诈也王曰彼亦择利害而为之尔王氏在唐犹或臣或叛况肯终为朱氏之臣乎今救死不赡何顾昬姻我若疑而不救正堕朱氏计中乃遣周徳威将兵出井陉屯赵州镕使者至幽州守光方猎孙鹤驰诣野谓曰赵人乞师此天欲成王之功业也守光曰何故对曰比常患其与朱温胶固温之志非尽吞河朔不已今彼自为讐敌王若与之并力破梁则镇定皆敛袵而朝燕矣不早出师但恐晋人先我矣守光曰王镕数负约今使之与梁自相毙吾可以坐承其利又何救焉不为出兵自是镇定复称唐天祐年号梁主命王景仁等将兵撃之】集览【除移镇定除移除代而移徒之也镇州本汉常山郡今真定府是定州本汉中山郡今中山府是分屯深冀分屯分兵屯守二州也深州本汉博陵郡冀即禹贡冀州也二州俱在河北东路先我注见唐徳宗兴元元年先人】正误【先我今按此言但恐晋人先我救赵也】质实【邺国名注见汉献帝建安十五年镇定二州名镇注见汉光武建武九年常山定注见周威烈王二十三年中山深冀二州名深注见唐穆宗长庆二年冀注见秦二世二年信都义武节度注见周威烈王二十三年中山赵王镕赵国名注见汉景帝三年镕成徳节度王景崇之侄梁初封为赵王井陉县名注见秦王政十八年赵州注见汉景帝三年王景仁合肥人】
　　十二月梁定律令格式行之○梁进军逼镇州晋王救之次于髙邑
