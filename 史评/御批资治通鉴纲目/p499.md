<!-- { "loadSidebar": true } -->
　　以杨文思为纳言○冬以裴矩为黄门侍郎经畧西域【西域诸胡多至张掖交市帝使吏部侍郎裴矩掌之矩知帝好逺畧访诸商胡以其国山川风俗撰西域图记三卷入朝奏之仍别造地图穷其要害从西倾以去纵横所亘将三万里发自炖煌至于西海凡为三道北道从伊吾中道从髙昌南道从鄯善且云以国家威德将士骁雄泛蒙汜而越昆仑易如反掌况今羌胡之国并因商人宻送诚欵引领翘首愿为臣妾若服而抚之务存安辑混一戎夏其在兹乎帝大悦矩因盛言胡中多诸珍宝帝于是慨然将通西域以矩为黄门侍郎复使至张掖引致诸胡防之以利劝令入朝自是西域诸胡徃来相继所经郡县糜费以万万计卒令中国疲弊以至于亡矩唱之也】集览【张掖注见汉光武建武元年西倾禹贡西倾因桓是来蔡氏集传曰西倾山名也地志山在陇西郡临洮县西今洮州临洮县西南水经云西倾之南桓水出焉史记夏禹本纪注括地志云西倾山今嵹台山在洮州林泽西南三百三十六里炖煌注见汉武帝元朔三年鄯善注见汉武帝元鼎二年泛蒙汜泛与泛通浮也史炤通鉴释文曰蒙汜水名也音防似蒙通作防楚辞天问篇出自谷次于防汜文公集注曰旸音阳虞书尧典宅隅夷曰旸谷即汤谷也次舍也汜音似上声水涯也尔雅云西至日所入为太隂即防汜也案旸谷防汜固无其所然日月出水乃升于天及其西下又入于水故其出入似有处所也越昆仑越度也昆仑山名水经云山在西北去嵩髙山五万里地之中也张楫曰昆仑天帝下都也山广袤百里髙八万仭层城九重面有九井以玉为栏旁有五门明兽守之史记夏禹本纪言河出昆仑注邓展曰汉以穷河源于河见昆仑乎离騒经邅吾道夫昆仑兮路脩逺以周流朱文公辩证曰博雅云昆仑虚赤水出其东南陬河水出其东北陬洋水出其西北陬弱水出其西南陬唯河水入东海其三水入南海后汉书注昆仑在肃州酒泉县西南山有昆仑之体故亦名之二书之语似得其实据大荒经昆仑在西域一名阿傉逹山河水所出亦非妄语然云去嵩髙山五万里则恐不能如是之逺也当更考之】质实【一统志云西倾山名在洮州卫军民指挥使司城西南二百五十里禹贡西倾因桓是来即此纵横注见周安王十五年昆仑山名在外夷西蕃朶甘衞东北畨名亦耳麻不刺山极髙峻雪至夏不消绵亘五百余里黄河经其南又陕西行都指挥使司肃州卫城西南二百五十里南有昆仑山与甘州山相连其颠峻极经夏积雪不消世呼为雪山后凉张骏时酒泉太守马岌言周穆王见西王母于此宜立王母祠骏从之西域国名注见汉哀帝元夀二年】
　　书法【特笔也其特笔何罪开边也自矩首唱逺畧通西域征髙丽而天下怨毒遂至于亡矣是故经畧一也书经畧中原所以予晋人之规复康帝建元元年书经畧西域所以罪隋人之开邉是年盖美恶不嫌同辞】
　　发明【之不道固无可救之理然所以盈其罪而趣其败者不得不着之以为后世鉴若裴矩者倡导亡国之事故特书经畧西域以着其罪至他日髙丽之役亦矩首倡其端也】





　　御批资治通鉴纲目卷三十六下
<史部,史评类,御批资治通鉴纲目>
　　钦定四库全书
　　御批资治通鉴纲目卷三十七上
　　【起戊辰隋炀帝大业四年○尽戊寅七月】凡十年有竒
　　四年春正月开永济渠
　　【发河北诸军百余万众穿水济渠引沁水南达于河北通涿郡丁男不供始役妇人】集覧【沁水在懐州北源岀上党羊头山或曰沁水出井陉东山海经云谒戾之山沁水出焉今泽州有沁水县因水名之】质实【一统志云永济渠在东昌府馆陶县西二里汉名屯氏河隋疏为永济渠亦曰御河源自卫辉府辉县东北流至临清与防通河合流入于海沁水源岀沁州沁源县绵山穿太行达济源经武陟入黄河元郭守敬言沁河虽浇灌犹有漏堰引其余水东流至武陟县北合流入于御河灌田二千余顷河北黄河之北注见晋安帝义熙十三年涿郡注见汉帝更始二年】
　　以元寿为内史令○二月西突厥入贡
　　【裴矩闻西突厥处罗可汗思其母请遣使招懐之帝遣谒者崔君肃赍诏谕之处罗甚踞受诏不肯起君肃谓之曰突厥中分为二毎歳交兵积数十歳莫能相灭今啓民举其部落卑躬折节入臣天子欲借兵大国共防可汗天子许之师出有日矣顾可汗母向夫人惧西国之灭旦夕守阙哭泣哀祈匍匐谢罪请发使召可汗令入内属天子怜之故复遣使至此今可汗乃踞慢如是则夫人为诳天子必伏尸都市传首虏庭发大隋之兵资东国之众左提右挈以击可汗亡无日矣奈何爱两拜之礼絶慈母之命惜一语】
　　【称臣使社稷为墟乎处罗矍然而起流涕再拜跪受诏书因遣使者随君肃贡汗血马】集览【守阙守去声诣也矍然矍厥防反左右惊顾貌】质实【谒者注见汉高后三年折节注见周赧王元年匍匐注见齐主宝卷永元元年扶匐社稷注见新莾天凤元年汗血马注见汉武帝元鼎二年】
　　三月倭国入贡
　　【倭王遗帝书曰日出处天子致书日没处天子无恙帝览之不悦诏鸿胪蛮夷书无礼者勿奏】集览【倭注见唐高宗国龙朔二年】质实【鸿胪官名注见汉武帝太初元年】
　　帝如五原遂廵长城
　　【行宫设六合扳城载以枪车每顿舍则外其辕以为外闱内布鐡菱次施弩牀以绳连机人来触绳则弩机旋转向所触而发】质实【五原郡名注见汉宣帝甘露二年】
　　夏四月营汾阳宫
　　【帝无日不治宫室两京及江都苑囿虽多久而益厌乃备责天下山川之图以求胜地因营是宫】质实【汾阳宫注见大业十三年江都县名注见汉献帝兴平元年】
　　齐王长史柳謇之有罪除名
　　【初元徳太子卒齐王暕次当为嗣元徳吏兵二万余人悉于暕帝为之妙选僚属以柳謇之为长史且戒之曰齐王徳业修备富贵自钟卿门若有不善罪亦相及暕宠遇日隆骄恣不法昵近小人乐平公主尝言柳氏女羙帝久未答主以进暕帝复问知之不悦暕从幸汾阳宫大猎大获麋鹿以献而帝未有得也乃怒从官皆言为暕左右所遏帝于是发怒求暕罪时制县令无故不得出境暕幸伊阙令皇甫翊携之至宫御史徳裕希防劾之帝令甲士大索暕第因穷治其事暕妃氏早卒暕与妃姊元氏妇通召相工遍视后庭相工指妃姊言当为皇后暕以元徳太子有三子恐不得立隂挟左道为厌胜至是皆发帝大怒斩暕左右数人赐妃姊死王府僚皆斥邉逺謇之亦坐除名时赵王杲尚防帝谓侍臣曰朕惟有暕一子不然者当肆之市朝以明国宪暕自是恩宠日衰不复预政帝恒令虎贲郎将一人监其府事所给左右皆以老弱备员而已】集览【虎贲郎将注见新莾地皇二年】质实【乐平县名注见宋文帝元嘉十三年伊阙山名注见周威烈王十五年左道注见汉成帝永始二年厌胜注见宋明帝泰始四年肆之市朝周礼注有罪既杀陈其尸曰肆市朝不过连言之左传晋杀三郤尸诸朝杀董安于尸诸市贱者在市也又大夫以上于朝士以下于市赵国名注见汉景帝三年】
　　书法【骄恣不法昵近小人齐王之罪也罪謇之何齐王之罪长史之罪也纲目书曰有罪除名其为臣下不匡之戒深切矣】
　　置城造屋于万寿戍以处突厥啓民可汗质实【可汗注见汉后主景耀四年】
　　书法【特笔也书处降多矣未有书置城造屋者书置城造屋讥敝内也辞繁弗杀纲目之意见矣】
　　○秋七月复筑长城
　　【发丁男二十余万筑之自榆谷而东】质实【一统志云长城在临洮府城北史记秦始皇遣蒙恬发兵三十万北筑长城万里起自临洮即此处榆谷注见汉章帝章和元年】
　　书法【隋于是凡四书矣故书复复也者不已之辞也终纲目书筑长城十详秦始皇三十三年隋居四焉用民如此欲不亡得乎舍是无书筑城者矣】
　　裴矩以铁勒击吐谷浑大破之
　　【裴矩说铁勒使击吐谷浑大破之吐谷浑可汗伏允遣使求救帝遣安徳王雄许公宇文述迎之吐谷浑畏隋兵盛不敢降帅众西遁述追之防曼头赤水二城获其王公以下二百人伏允南奔雪山其地东西四千里南北二千里皆置郡县鎭戍天下轻罪徙居之】质实【铁勒高车部号注见宋文帝元嘉七年吐谷浑西域国名注见晋元帝建武元年安徳郡名注见陈宣帝太建八年许县名注见汉光武建武八年】
　　书法【云起以突厥兵书遣大业元年此其不书遣何矩専也自矩开边中国罢敝以至于亡直书裴矩以铁勒罪之也】
　　九月徴天下鹰师
　　【至者万余人】
　　冬十月赤土入贡
　　【赤土南海中逺国也帝遣使赍诏赐之泛海百余日入境月余乃至其都其王居处噐用穷极珍丽遣子入贡】质实【赤土国名未详沿革】
　　遣将军薛世雄击伊吾降之质实【伊吾郡名注见汉明帝永平十五年己巳】五年春正月改东京为东都○诏均天下田○禁民间兵器
　　【铁义搭钩防刄之类皆禁之】集覧【防刄防祖管反鋋也鋋音蝉小矟也】
　　三月帝廵河右夏四月遣兵击吐谷浑不克西域诸国来朝献地置西海等郡
　　【三月西廵河右四月出临津关陈兵讲武将击吐谷浑五月至浩亹川吐谷浑可汗伏允帅众保覆袁川帝分命内史元寿等围之伏允遁去遣其名王诈称伏允保车我眞山诏大将军张定和光禄大夫梁黙等追讨皆为所杀独卫尉卿刘权出伊吾至青海虏获千余口追奔至伏俟城而还初帝尝谓给事郎蔡徴曰自古天子有廵狩之礼而江东诸帝多傅脂粉坐深宫不与百姓相见此何理也及将西廵命裴矩说高昌王麴伯雅及伊吾吐屯设等防以厚利召使入朝至是至燕支山伯雅吐屯设等及西域二十七国谒于道左帝复令武威张掖士女盛饰纵观以示中国之盛车服不鲜者郡县督课之吐屯设献地数千里帝大恱置西海河源鄯善且末等郡讁天下罪人为戍卒以守之命刘权鎭河源郡积石镇大开屯田扞御吐谷浑以通西域之路进裴矩银青光禄大夫是时天下凡有郡一百九十县一千二百五十五户八百九十万有奇东西九千三百里南北万四千八百一十五里隋氏之盛极于此矣自西京及西北诸郡皆转输塞外歳钜亿计或遇冦钞死亡不达郡县皆徴破其家由是百姓失业西方先困矣初伏允使其子顺来朝帝留不遣至是伏允败走帝立顺为可汗遣之不果入而还】集覧【浩亹注见汉宣帝神爵元年吐屯设突厥大臣凡二十八等其一曰吐屯其俗谓别部典兵者曰设时西突厥强盛西域诸胡皆臣之突厥各遣吐屯监之督其征赋故伊吾国有吐屯设燕支山伊吾国中地汉时匃奴中焉支山也燕焉并音烟焉支山注见汉武帝元狩二年且末注见宋文帝元嘉十八年】质实【临津关未详处所青海县名注见唐高宗鳯仪三年武威西域国名注见齐明帝建武四年廵狩晏子曰天子适诸侯曰廵狩廵狩者廵所守也注廵所守者廵行诸侯所守之土也又曰廵所守者自上察下也西域国名注见汉宣帝神爵二年武威郡名注见汉光武建武十年张掖郡名注见晋安帝隆安元年西海郡名注见汉和帝永元十四年河源郡名未详处所鄯善郡名注见汉武帝元鼎三年积石鎭注见唐太宗贞观九年银青光禄大夫从三品之官名防钞注见汉光武建武十五年】
　　冬十一月还东都
