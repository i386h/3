<!-- { "loadSidebar": true } -->
　　【上皇爱兴庆宫自蜀归即居之上时自夹城往起居上皇亦时至大眀宫陈礼髙力士侍卫上又命玉真公主如僊媛及梨园弟子往娱侍之上皇多御长庆楼父老过者往往瞻拜呼万嵗上皇常于楼下置酒食赐之又尝召将军郭英乂等上楼赐宴李辅国言于上曰上皇居兴庆宫日与外人交通礼力士谋不利于陛下今六军将士尽灵武勲臣皆反仄不安臣不敢不以闻上泣曰圣皇慈仁岂容有此对曰上皇固无此意其如羣小何陛下当为社稷大计消乱于未萌岂得徇匹夫之孝且兴庆浅露非至尊所宜居大内深严奉迎居之有何不可又令六军将士叩头请之上泣不应防上不豫辅国矫称上语迎上皇游西内辅国将射生五百骑露刃遮道奏曰皇帝以兴庆宫湫隘迎上皇迁居西内上皇惊防坠马髙力士曰李辅国何得无礼叱令下马力士因宣上皇诰曰诸将士各好在将士皆纳刃再拜呼万嵗力士又叱辅国共执上皇马鞚侍卫如西内侍卫兵才尫老数十人礼力士皆不得留左右辅国遂与六军大将素服见上请罪上曰卿等防微杜渐以安社稷何所惧也刑部尚书顔真卿首帅百寮上表请问上皇起居辅国恶之奏贬蓬州长史髙力士流巫州陈礼勒致仕更选后宫百余人以备洒扫令万安咸宜二公主视服膳四方所献珍异先荐上皇然上皇日以不怿因不茹荤辟谷浸以成疾上初犹往问安既而上亦有疾但遣人起居其后上稍悔寤恶辅国欲诛之畏其握兵竟不能决】集览【如僊媛尔雅美人为媛注所以结好媛也唐制九嫔之中有昭媛修媛充媛按如僊必媛之名射生至徳中择善骑射者千人为射生手号英武军各好在杜甫诗好在阮元瑜注好在乃存问之辞也视服膳察视衣服及所食膳也记文王世子篇食上必在视寒暖之莭食下问所膳茹荤茹音汝饮食也荤臭菜也方术家所禁谓气不洁也尔雅翼云西方以大蒜小蒜兴渠慈葱茖葱为五荤道家以韮蒜芸台胡荽薤为五荤辟谷为句注见宋主义符景平元年】质实【兴庆宫注见宗开元二年大眀宫注见太宗贞观八年梨园弟子注见宗开元二年六军注同上天寳十五载社稷注见新莾天凤元年一统志云州本汉巴郡宕渠县地晋属巴西郡梁置伏虞郡治宣汉县后周又置蓬州治安固县隋州郡俱废唐初复置蓬州治大寅县天寳初改为咸安郡寻改为蓬山郡乾元初复置蓬州宋以蓬池县为州治元初置蓬州路后复为蓬州治相如县至本朝以相如县省入改属顺庆府巫州本秦黔中郡地汉属武陵郡晋宋齐梁皆因之陈为沅陵郡地隋属辰州唐初因之乾元初置巫州寻改为沅州又改为潭阳郡大歴中改为叙州宋复改为沅州治卢阳县元初改置沅州路寻降为州辰州路至本朝初改为沅州府寻复为州省卢阳县入焉辰州府万安咸宜二县名未详沿革】
　　书法【直书李辅国迁而肃宗不子之罪着矣辅国不臣之恶极矣】
　　发眀【甚矣小人之为祸也亲莫亲于父子而能间之爱莫爱于夫妇而能离之盖其巧言似忠诡谋似宻而又柔行巽入易于听受自非刚眀不惑鲜不为其所移况人主始焉亲之宠之渐至假以大权久而不可复制斯固祸乱之所従出也李辅国之恶积非一日肃宗既不能谨之于初乌能裁之于后上皇之迁始虽不従所请然未防専辄行之上皇不敢拒肃宗不敢诘反以甘言顺适其意遂至慈父爱子两不相保此信任小人之祸也纲目直书辅国迁上皇于西内则肃宗当置何地哉迁者强迁不顺之词肃宗身为人子位居九五一父且不能保则亦寄生焉耳于辅国乎何诛】
　　命郭子仪出镇邠州
　　【或上言天下未平不宜置郭子仪于防地命出镇邠州党项遁去】
　　制郭子仪统诸道兵取范阳定河北不果行
　　【制下旬日为鱼朝恩所沮事竟不行胡氏曰直取范阳还定河北固讨贼之上策然道由河北乃抵范阳向者贼未尽得河北也是以此筞可施今则往往为安史所有犹为是计不亦晚乎朝恩力沮其行无乃见肃宗无河北之志邪】质实【安史谓安禄山史思眀】
　　书法【不果行何惜之也并塞北出直取范阳李泌之深计也而以一朝恩沮之而止惜哉肃宗之进退人才一则辅国二则辅国其决兵计也一则朝恩二则朝恩故虽克复大业而竟失河北盖有由矣】
　　冬十一月江淮都统刘展反
　　【李铣刘展皆领淮西莭度副使铣贪暴不法展刚强自用莭度使王仲升奏铣罪而诛之又使监军邢延恩入奏展倔彊不受命请除之延恩因说上请除展江淮都统代李峘俟其释兵赴镇中道执之上従之以展为江淮都统宻敕李峘及淮东节度使邓景山图之延恩以制书授展展疑之曰江淮租赋所出今之重任展无勲劳一旦恩命如此疑有谗人间之事茍不欺印莭可先得乎延恩惧乃驰诣广陵解峘印莭以授展展乃上表谢恩牒追江淮亲旧置之心膂悉与宋州兵七千趣广陵延恩奔还广陵与李峘邓景山发兵拒之移檄州县言展反展亦移檄言峘反州县莫知所従峘引兵渡江屯京口邓景山将万人屯徐城展素有威名江淮人望风畏之使其将孙待封撃景山景山众溃展遂入广陵遣屈突孝标狥濠楚王畧淮西展军白沙设疑兵若将趣北固者李峘悉兵拒守展乃自上流济袭下蜀峘军溃奔宣城展遂陷升润州】集览【倔彊注见汉髙帝十一年屈突代北复姓也况逺反北固山名在镇江城北一里廻岭下临长江山上有北固楼天色晴眀望见广陵城如青霄中鸟道相去五十里升润升州古金陵也今建康府是润州即京口也今镇江府是】质实【淮西军名注见宪宗元和十年广陵郡名注见汉武帝元朔五年淮南宋州注见汉后主延熈十八年移檄注见楚义帝元年京口镇名注见晋改帝咸和三年一统志云徐城在凤阳府泗州北五十二里即古徐国也濠楚二州名濠注见宋孝武大眀五年北徐州楚注同上三年山阳白沙山名在凤阳府城东八十里其山遍是白沙故名江淮军名注见晋成帝咸和三年京口北固山名在镇江府治北下临长江其势险固梁武帝尝登此山乃建楼于其上赐名北固天色晴明望见广陵城如青霄中鸟道相去五十二里下蜀港名在应天府上元县北一百里俗呼曰官港宣城郡名注见汉明帝永平十三年丹阳升润二州名升注见汉献帝兴平二年金陵润注见晋成帝咸和三年京口】
　　书法【刘展之反上失信也而以反书何罪展也展既入广陵狥濠楚畧淮西陷升润诸州是真反矣然激其反者上不信也以官爵诱人而图之其为不信也大矣纲目书其新命曰江淮都统所以病其上也然则江淮之荼毒上之人实为之】
　　李光弼拔怀州擒安太清○敕平卢兵马使田神功讨刘展
　　【李峘之去润州也副使李藏用谓峘曰处尊位食重禄临难而逃之非忠也以数十州之兵食三江五湖之险固不发一矢而弃之非勇也失忠与勇何以事君藏用请收余兵竭力以拒之峘乃悉以后事授藏用藏用收防卒募壮士得二千余人立栅以拒展战败奔杭州展诸将遂陷宣苏湖濠楚舒和滁卢等州所向摧靡横行江淮间时平卢兵马使田神功将兵三千屯任城邓景山奏乞敕神功救淮南且遣人趣之许以淮南金帛子女为赂神功及所部皆喜悉众南下展惧选精兵渡淮撃神功连战皆败神功入广陵】质实【三江注见宋文帝元嘉十一年五湖注见陈后主祯明元年杭州注见宪宗元和二年宣蘓湖舒和滁庐七州名宣注见汉眀帝永平十三年丹阳蘓注见汉献帝建安三年吴国湖注见宋眀帝泰始二年呉兴舒注见梁简文帝太寳元年晋熈和注见汉冲帝永嘉元年歴阳滁注见宋文帝元嘉二十一年南谯庐注见汉景帝三年庐江平卢军名注见汉桓帝永康元年青州田神功南宫人任城县名注见汉眀帝永平十四年淮水名注见汉后主炎兴二年】
　　【辛丑】二年春正月田神功击刘展斩之余党皆平考异【据上书刘展反击当作讨斩当作诛】
　　【田神功使杨惠元范知新等分道击刘展知新至下蜀展拒击之将军贾隠林射展中目遂斩之恵元破王于淮南孙待封诣李藏用降余党皆平平卢军大掠十余日安史之乱兵不至江淮至是其民始罹荼毒矣范氏曰邢延恩一言而朝廷失信藩臣背叛江淮涂炭甚矣小人之交乱四国也然亦肃宗不眀有以来谗慝之口岂特一延恩之罪哉】集览【罹荼毒罹音离遭也荼苦菜名言民之苦毒如荼也】质实【贾隠林华原人】
　　二月李光弼与史思眀战于邙山败绩河阳懐州皆陷【或言洛中将士皆燕人久戍思归上下离心急击之可破也鱼朝恩以为信然屡言之上敕李光弼等进取东京光弼奏贼锋尚锐未可轻进仆固懐恩勇而愎麾下皆蕃汉劲兵恃功多不法郭子仪寛厚曲容之毎用兵倚以集事光弼一裁之以法懐恩不恱乃附朝恩言东都可取由是中使相继督光弼出师光弼不得已将兵会朝恩等攻洛阳陈于邙山光弼命依险而陈懐恩陈于平原光弼曰依险则可进可退若陈平原战而不利则尽矣思眀不可忽也命移于险懐恩复止之史思眀乗其未定薄之官军大败走保闻喜河阳懐州皆没于贼朝廷闻之大惧益兵屯陕】质实【麾下注见汉献帝建安十四年中使注见宗开元十五年洛阳县名注见周显王三年邙山注见汉灵帝中平六年平原郡名注见陈宣帝大建八年安徳薄之注见齐和帝中兴元年闻喜县名注见晋孝武太元十一年】
　　贬李揆为袁州长史以萧华同平章事
　　【荆南莭度使吕諲以善政闻李揆与諲不相恱恐其复入相阴使人求諲过失諲上书自讼乃贬揆而相华】质实【袁州注见髙宗仪凤元年荆南莭度注见汉献帝建安十三年南郡】
　　三月史朝义杀史思眀
　　【史思眀猜忍好杀羣下人不自保朝义其长子也无宠爱少子朝清使守范阳常欲杀朝义立朝清为后既破李光弼欲乗胜西入关使朝义袭陕自将大军继之朝义数进兵皆败思眀诟怒欲斩之朝义忧惧部将骆恱蔡文景说之曰恱等与王死无日矣古有废立请召曹将军谋之王茍不许今归李氏矣朝义召思眀宿卫将曹将军者以其谋告之遂以兵入射思眀杀之朝义即伪位使人至范阳杀朝清并不附己者数十人诸部旧将皆思眀故等夷召之多不至畧相覊縻而已】集览【故等夷故旧等軰夷平也平谓平交】质实【覊縻注见汉昭帝元凤元年】
　　贬李光弼为开府仪同三司
　　【光弼上表求自贬也】
　　夏四月梓州刺史段子璋反讨平之
　　【段子璋骁勇従上皇在蜀有功东川莭度使李奂奏替之子璋举兵奂于绵州道过遂州杀刺史虢王巨奂战败奔成都子璋自称梁王陷剑州西川莭度使崔光逺与奂共攻斩之】质实【梓州注见汉献帝建安十八年梓潼东川莭度注同上年梓潼绵州注见汉后主炎兴元年涪县遂州注见宋文帝元嘉九年遂寕虢州名注同上十二年莘成都府名注见晋武帝秦始八年益州剑州注见宗天寳十五载西川莭度注见晋武帝泰始八年益州】
　　复以李光弼为太尉綂八道行营镇临淮质实【临淮郡名注见昭宗景福二年泗州】○秋七月朔日食既大星皆见
