<!-- { "loadSidebar": true } -->
　　六月髙丽王琏遣使入贡于魏质实【高丽国名注见汉武帝元封二年】宋大水设酒禁
　　【扬州诸郡大水运徐豫南兖谷以赈之扬州西曹主簿沈亮以为酒糜谷而不足疗饥请权禁止从之】质实【扬州注见汉献帝兴平二年金陵徐豫二州名徐注见秦始皇二十八年彭城豫注见周赧王三十七年陈南兖州名注见汉武帝元朔五年淮南】
　　秋七月魏伐燕
　　【魏乐平王丕等伐燕至和龙燕王以牛酒犒军魏人数伐燕燕日危蹙扬防复劝燕王速遣太子入侍燕王曰吾未忍为此若事急且东依高丽以图后举防曰魏举天下以击一隅理无不克高丽无信始虽相亲恐终为变燕王不听密遣阳伊请迎于高丽】集览【和龙注见晋帝奕太和四年防眉巾反】质实【一统志云乐平古地名本汉沾县地属上党郡晋析置乐平郡治乐平县北魏因之隋郡废以县属辽州大业初改属太原郡唐初置辽州于乐平后徙州治辽山宋初陞为平晋军寻废复为乐平县属平定军金初陞军为臯州寻废以县属平定州元仍旧本朝因之属平定州太原府】
　　宋禁擅铸像造寺者
　　【丹阳尹萧摹之上言佛入中国已厯四代形像塔寺所在千数材竹铜防糜损无极无闗神祗有累人事不为之防流遁未息请自今欲铸铜像及造塔寺者皆当列言须报乃得为之诏从之】质实【丹阳郡名注见汉献帝兴平二年金陵】
　　书法【禁擅者尔何以书予知节也终纲目书禁擅立寺三是年戊午年东魏己亥年石晋】
　　【丙宋元嘉十三年魏太延二子年○是歳燕亡凡三国】春三月宋杀其司空檀道济
　　【道济立功前朝威名甚重左右腹心并绖百战诸子又有才气朝廷疑畏之宋主乆疾不愈刘湛説司徒义康以为宫车一日晏驾道济不复可制防宋主疾笃义康请召道济入朝其妻向氏谓道济曰高世之勲自古所忌今无事相召祸其至矣至留累月宋主稍闲将还未发防宋主疾动义康称诏召道济入祖道因执之三月下诏称道济因朕寝疾规肆祸心收付廷尉并其子植等十一人诛之又杀其参军薛彤高进之二人皆道济腹心有勇力时人比之闗张道济见收愤怒目光如炬脱帻投地曰乃壊汝万里长城魏人闻之喜曰道济死吴子軰不足复惮】集览【稍闲论语病闲注云少差曰闲闲如字读差初卖反记文王世子篇旬有二日乃闲注闲犹瘳也疏云病重时病常在身无少闲空隙病今既损其闲有空隙故云闲】质实【晏驾注见汉高帝十二年祖道祭名注见汉武帝征和三年吴子軰应邵曰魏人指宋人曰吴子軰】
　　发明【猛兽在山藜藿为之不采牙之士国之所恃以为重邻敌所望而惮者也道济在宋虽未可谓之方虎然亦一时之杰诚使御得其道岂不足任干城之寄乃无故疑而杀之何欤死非其罪故书国书杀而不去其官】
　　杨难当自称大秦王
　　【难当称王改元建义立王后太子置百官皆如天子之制然犹贡奉宋魏不絶】
　　夏魏伐燕燕王奔髙丽
　　【魏伐燕娥清古弼攻白狼城克之高丽遣将众数万随阳伊迎燕王燕尚书令郭生因民之惮迁开城门纳魏兵魏人疑之不入生遂勒兵攻燕王王引高丽兵入与生战杀之高丽兵因大掠城中五月燕王帅龙城见戸东徙方轨而进前后八十余里焚宫殿火一旬不灭古弼部将高茍子帅骑欲追之弼醉防刀止之故燕王得逃去魏主闻之怒槛车徴弼及娥清至平城皆黜为门卒遣封拨使高丽令送燕王不从魏主议击之将发陇右骑卒刘絜曰秦陇新民且当优复俟其饶实然后用之乐平王丕曰和龙新定冝广脩农桑以丰军实然后进取则高丽一举可灭也乃止】集览【见户见音现优复优寛饶也复方目反谓不徭赋也】质实【白狼城未详处所方轨注见周显王三十六年平城县名注见汉高帝七年秦陇二州名秦注见汉光武建武元年天水陇注同上建武六年汧】
　　秋七月魏伐杨难当于上邽降之
　　【赫连定之西迁也杨难当遂防上邽至是魏主遣乐平王丕讨之先遣赍诏谕难当难当惧请奉诏诸将议以为不诛其豪帅后必为乱大众远出不有所掠无以充军实赏将士丕将从之中书侍郎高允曰如诸将之谋是伤其向化之心大军既还为乱必速丕乃止抚慰初附秋毫不犯秦陇遂安】质实【上邽县名注见汉光武建武元年天水】
　　冬魏置野马苑
　　【魏主如棝阳驱野马于云中置苑】集览【棝阳汉地志五原郡有棝阳县括地志云棝阳属胜州旧县在银州银城县界舆地记云棝阳城在今丰州窦宪出鸡鹿塞邓隲出棝阳遂至燕然山此是】质实【一统志云棝阳塞名在大同府城西北四百二十里古丰州汉有棝阳县属五原郡汉书窦宪出鸡鹿塞邓隲出棝阳塞遂至燕然山即此处是云中郡名注见秦王政三年】
　　宋铸浑仪
　　【初高祖克长安得古铜浑仪仪状虽举不缀七曜是岁诏太史令钱乐之更铸浑仪径六尺八分以水转之昏明中星与天相应】集览【浑仪注见梁孝元帝承圣三年】质实【长安县名注见汉惠帝五年】
　　书法【浑仪必书重象器也是故宋铸浑仪则书是年唐造浑天仪则书太宗贞观七年造黄道游仪则书宗开元九年水运浑天成则书开元十三年书浑仪始此终纲目书浑仪四书仪一唐高宗嗣圣三年】
　　柔然絶魏和亲冦其边考异【宼当作侵或作攻】考证【宼当作入】质实【柔然北狄国名注见晋孝武帝太元十三年】
　　【丁宋元嘉十四年丑魏太延三年】春三月魏以南平王浑为镇东大将军镇和龙质实【南平郡名注见晋愍帝建兴三年和龙城名注见晋帝奕太和四年龙城】夏五月魏诏吏民告守令罪
　　【魏主以民官多贪五月诏吏民得举告守令不如法者于是奸猾专求牧宰之失迫胁在位横于闾里而长吏咸降心待之贪纵如故】
　　书法【于是诏吏民得告守令尔直书诏吏民告守令罪何病魏也是诏一行难乎为上矣】发明【守令师帅之官而使吏民告其罪可乎若曰患其贪冐则择清介循良者用之足矣何至使下人持其上哉防事直书失自见矣】
　　西域朝贡于魏
　　【魏主复遣侍郎董琬高明等多赍金帛使西域招抚九国琬等至乌孙其王甚喜曰破洛那者古二国皆欲称臣致贡于魏但无路自致耳今使君冝过抚之乃遣导译送琬等旁国闻之争遣使者随琬等入贡凡十六国自是每歳朝贡不絶】集览【破洛那注见晋成帝咸康四年者古西域国名古康居国也在破洛那西北遣导译注见汉武帝元朔三年】
　　凉遣子入侍于魏遣使如宋
　　【魏主以其妹武威公主妻北凉王牧犍牧犍遣宋繇谢且问其母及公主所冝称魏主议之皆曰母以子贵妻从夫爵牧犍母冝称河西国太后公主于其国称王后于京师则称公主魏主从之初牧犍娶凉武昭王之女及魏公主至李氏与其母尹氏迁居酒泉顷之李氏卒尹氏抚之不哭曰汝国破家亡今死晚矣魏主遣李顺徴凉世子封坛入侍牧犍奉诏亦遣使如宋献杂书并求书数十种宋皆与之李顺自河西还魏主问之曰卿徃年言取凉州之防朕以东方有事未遑也今和龙已平吾欲西征可乎对曰臣畴昔所言今虽不谬然国家戎车屡动士马疲劳西征之议请俟他年魏主乃止】质实【武威郡名注见汉光武建武十年凉武昭王西凉公李暠卒諡曰武昭王酒泉郡名注见汉武帝元朔三年】
　　【戊宋元嘉十五年寅魏太延四年】春二月宋以吐谷浑慕利延为陇西王质实【吐谷浑西域国名注见晋元帝建武元年陇西郡名注见秦王政三年】○三月魏罢沙门五十以下者
　　书法【废佛教之渐也后六年而有私养沙门之禁矣终纲目书沙汰僧尼三是年唐高祖武德九年宗开元二年】
　　○髙丽杀故燕王
　　【初燕王至辽东高丽王琏遣使劳之曰龙城王冯君爰适野次士马劳乎慙怒称制让之高丽处之平郭寻徙北丰素侮高丽政刑赏罸犹如其国高丽乃夺其侍人取其太子王仁为质怨高丽遣使求迎于宋宋主遣使迎之高丽遂杀并其子孙十余人】集览【龙城王冯君燕王姓冯氏都于龙城故号龙城王龙城注见晋帝奕太和四年和龙野次左传凡师出一宿为舎再宿为信过信为次】质实【辽东郡名注见秦王政三年】
　　秋七月魏伐柔然不见虏而还
　　【时汉北大旱无水草人马多死】
　　冬十一月朔日食○宋立四学以雷次宗为给事中不受
　　【豫章雷次宗好学隐居庐山尝徴为散骑侍郎不就是岁以处士徴至建康为开舘于鸡笼山使聚徒教授宋主雅好艺文使丹阳尹何尙之立学太子率更令何承天立史学司徒参军谢元立文学并次宗儒学为四学宋主数幸次宗学馆令次宗以巾褠侍讲资给甚厚又除给事中不就久之还庐山司马公曰史者儒之一端文者儒之余事至于老庄虚无固非所以为教也夫学者所以求道天下无二道安有四学哉○宋主性仁原恭俭勤于为政守法而不峻容物而不弛百官皆乆于其职守宰以六朞为防吏不苟免民有所系三十年间四境之内晏安无事户口蕃息出租供徭止于岁赋晨出暮归自事而已闾阎之内讲诵相闻士敦操尚乡耻轻薄江左风俗于斯为美后之言政治者皆称元嘉焉】集览【庐山在南康军西北十五里又在江州德化县南周武王时有匡俗兄弟七人皆有道术结庐此山中后仙去庐在故名庐山白乐天草堂记康庐奇秀甲天下鸡笼山寰宇记云在建康城西北九里宋文帝改名龙山以黒龙尝见于眞武湖此山临湖上率更令东宫官名犹秦之中更左更也率更寺有令丞又有太子率更率所类反更工衡反顔帅古曰掌司漏刻故曰率更也见汉隽巾褠巾首服也褠古矦反单衣也按单衣即中单也实録云古者朝燕之服有中单】质实【豫章郡名注见汉武帝元鼎五年雷次宗南昌人一统志云庐山在南康府城西北二十里古名南障世传周武王时匡俗兄弟七人结庐隐居于此故名其山叠嶂九层崇岩万仞周五百余里实南方巨鎭也道书为第八洞天山有陵霄狮子诸峯云覆之其状尤显处士注见周赧王元年鸡笼山在应天府城西北七里即鸡鸣山也东连覆舟刘宋名龙山以黒龙常见武湖故名宋雷次宗开馆于此齐竟陵王子良移居山下集四学之士抄五经百家之书本朝于此建十庙何尙之潜人何承天南海郯人】
　　书法【书立四学何讥也道一而已儒无不通又有史学文学之分固已非矣何为者而可与儒并列哉纲目书立学皆美也惟灵帝鸿都门学刘表学校与宋四学为讥辞】
　　【已宋元嘉十六年魏太延五卯年○是歳凉亡凡二国】春二月宋以衡阳王义季都督荆湘等州军事
