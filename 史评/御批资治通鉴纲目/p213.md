<!-- { "loadSidebar": true } -->
　　【时寇贼纵横道路梗塞表单马入宜城请南郡名士蒯良蒯越与之谋曰今江南宗贼甚盛各拥众不附若袁术因之祸必至矣吾欲徴兵恐不能集其防焉出越曰袁术骄而无谋宗贼帅多贪暴为下所患若使人示之以利必以众来使君诛其无道抚而用之一州之人有乐存之心闻君威徳必襁负而至矣兵集众附南据江陵北守襄阳荆州八郡可传檄而定公路虽至无能为也表曰善乃使越诱宗贼帅至者十五人皆斩之而取其众遂徙治襄阳镇抚郡县江南悉平】集览【公路袁术字】质实【刘表山阳髙平人鲁恭王之后也宜城县名注见安帝建光元年南郡注见献帝建安十二年江陵县名注见建安十三年襄阳县名注见建安十二年】
　　书法【自卓弑以来徴拜皆书卓以此其不书卓以何卓在外也】
　　曹操与卓兵战于荥阳不克还屯河内
　　【袁绍等诸军畏董卓之彊莫敢先进曹操曰举义兵以诛乱大众已合诸君何疑向使董卓倚王室据旧京东向以临天下虽以无道行之犹足为患今焚烧宫室刼迁天子海内震动不知所归此天亡之时也一战而天下定矣遂引兵西将据成臯至荥阳遇卓将徐荣与战操兵败为流矢所中马亦被创从弟洪以马与操曰天下可无洪不可无君遂夜遁还酸枣诸军十余万日置酒髙防不图进取操责让之因为谋曰诸君聴吾计使勃海引河内之众临孟津酸枣诸将守成臯据敖仓塞轘辕大谷全制其险使袁将军率南阳之军军丹析入武关以震三辅皆髙垒深壁勿与战益为疑兵示天下形势以顺诛逆可立定矣今兵以义动持疑不进失天下望窃为诸君耻之邈等不能用操乃还屯河内顷之酸枣食尽众散刘岱杀桥瑁】集览【荥阳注见秦庄襄王元年勃海引河内之众勃海太守袁绍先与王匡屯兵于河内酸枣诸将刘岱张邈张超袁遗鲍信桥瑁曹操等诸将俱屯于酸枣县酸枣注见周慎靓王四年敖仓注见汉王刘邦二年大谷音泰欲括地志云太原郡大谷县有大谷山丹析二县名地理志农郡丹水县索隠曰丹水属南阳汉书音义曰丹水出上洛县冢领山括地志云故丹城在邓州内乡县西南百三十里南去丹水二百歩析注见帝更始元年】质实【成臯县名注见秦庄襄王二年勃海郡名注见建安八年南皮河内郡名注见桓帝延熹九年孟津地名注见帝更始二年一统志云大谷关名在河南府阌乡县西南二十五里秦山谷丹水汉之县名属农郡晋属顺阳郡后魏改置丹川郡后周废之故城在南阳府内乡县西南一百二十里武闗注见周赧王四年】
　　袁绍以臧洪领青州
　　【青州刺史焦和亦起兵务及诸将西行不为民人保障兵始济河黄巾已入其境青州财富兵盛和每望寇奔北好卜筮信鬼神入见其人清谈干云出观其政赏罚淆乱州遂萧条悉为丘墟顷之病卒袁绍使广陵功曹臧洪领青州以抚之】集览【奔北注见周赧王三十一年逐北】质实【青州注见桓帝永康元年广陵郡名注见武帝元朔五年淮南臧洪广陵射阳人】
　　书法【书绍以何专也】
　　夏四月以刘虞为太傅
　　【先是幽部应接荒外资费甚广嵗常割青冀赋调二亿有余以足之时处处断絶委输不至而虞敝衣绳屦食无兼肉务存寛政劝督农桑开上谷胡市之利通渔阳盐鐡之饶民悦年登谷石三十青徐士庶避难归虞者百余万口虞皆收视温恤为安立生业流民皆忘其迁徙焉至是拜太傅而道路壅塞命不得通】集览【荒外注见安帝永寕元年委输注见髙帝五年】质实【上谷郡名注见秦王政三年渔阳郡名注同上年】
　　书法【于是道路壅塞命不得通何以书予虞也是故茍可予也虽君命未达书之】
　　司空荀爽卒
　　【爽见卓忍滋甚必危社稷其所举辟皆取才畧之士将共圗之亦与王允及卓长史何颙等为内谋防病薨】
　　卓壊五铢钱更铸小钱
　　【悉取雒阳及长安铜人钟虡飞亷铜马之属以铸由是货贱物贵谷石至数万钱】质实【钟虡注见秦始皇二十六年飞亷注见武帝元封二年】
　　书法【自建武十五年书复行五铢至是一百五十三年未之有改也卓始壊之书曰卓壊五铢钱罪卓也】
　　省孝和以下庙号
　　【初孝和庙号穆宗孝安号恭宗孝顺号敬宗孝桓号威宗至是蔡邕议以为宜皆省去从之】
　　以公孙度为辽东太守
　　【度到官以法诛防郡中名豪大姓百余家郡中震栗乃东伐髙句骊西击乌桓分辽东为辽西中辽郡各置太守越海收东莱诸县置营州刺史自立为辽东侯平州牧立汉二祖庙承制郊祀天地籍田乘鸾辂设旄头羽骑】集览【借田注见文帝二年鸾辂注见成帝建始元年旄头羽骑注见光武建武四年旄骑】质实【公孙度辽东襄平人髙句骊国名注见新莾始建国四年乌桓国名注见宣帝本始三年辽东郡名注见秦王政三年辽西郡名注见建安十年东莱郡名注见成帝永始元年营州注见秦王政三年右北平平州注同上】
　　【辛未】二年春正月关东诸将奉大司马刘虞为帝虞不受【关东诸将议以朝廷防冲逼于董卓逺隔闗塞不知存否幽州牧刘虞宗室贤儁欲共立为主曹操曰吾等所以举兵而逺近莫不响应者以义动故也今防主微弱制于奸臣非有昌邑亡国之衅而一旦改易天下其孰安之诸君北面我自西向韩馥袁绍以书告袁术术隂有不臣之心不利国家有长君乃外托公议以拒之馥绍竟遣故乐浪太守张岐等赍议上虞尊号虞厉色叱之曰今天下崩乱主上蒙尘吾被重恩未能清雪国耻诸君各据州郡宜共戮力王室而反造逆谋以相垢污邪馥等又请虞领尚书事承制封拜复不听欲犇匈奴以自絶绍等乃止】集览【昌邑亡国之衅昭帝崩立昌邑王贺王素滛戏无度此乃亡国之衅隙也后废之而立宣帝乐浪注见武帝元封三年蒙尘左传天子蒙尘于外注云天子出奔谓之防尘】
　　书法【秦立齐君为东帝书立此其书奉何众所欲也故未卒事不书书不受嘉守节也再书虞重予之与书已而去之者大异矣终纲目书奉为帝一而已】
　　发眀【既不受矣而犹书之者所以着虞知义守节之美也】
　　二月卓自为太师
　　【位居诸侯王上】
　　孙坚进兵击卓卓败西走坚入洛阳修塞诸陵而还考异【按上下文并书讨卓此书击传误耳】
　　【孙坚进屯阳人卓遣歩骑迎战坚击破之枭其都督或谓袁术曰坚若得洛不可复制此为除狼而得虎也术疑之不运军粮坚夜驰见术曰所以出身不顾者上为国家讨贼下慰将军家门之私雠而将军受浸润之言还相嫌疑何也术踧踖即调发军粮卓遣説坚欲与和亲坚曰卓逆天无道今不夷汝三族县示四海则吾死不瞑目岂将与汝和亲邪复进军大谷距洛九十里卓自出与战败走却屯渑池坚进至雒阳扫除宗庙祠以太牢得传国玺于城南甄官井中分兵邀卓卓谓长史刘艾曰关东军败数矣皆畏孤无能为也惟孙坚小戆颇能用人当语诸将使知忌之乃使董越屯渑池叚煨屯华隂牛辅屯安邑以御山东而自引兵还长安孙坚修塞诸陵引军还鲁阳】集览【阳人注见秦庄襄王元年甄官甄稽延反甄陶也官谓官舍也如学官盐官之官贾谊传学官注云学者所学之官也】质实【大谷闗名注见初平元年渑池县名注见光武建武三年雒阳县名注见光武建武四年华隂县名注见兴平二年安邑县名注见周威烈王二十三年长安县名注见惠帝五年鲁阳县名注见初平元年】
　　书法【于是书讨卓者三关东孙坚朱儁惟坚书进兵予义也故特详之脩陵必书重山陵也终纲目书脩陵五是年晋穆帝永和十二年再书安帝义熙十二年再书书镇衞山陵一晋孝武帝太元十一年书按视诸陵一后唐甲申年】
　　发明【自诸君唱义未闻有破贼之功惟坚此举差强人意宜乎纲目书以予之也】
　　夏四月卓至长安
　　【卓至长安公卿迎拜车下卓因抵手谓皇甫嵩曰义真怖未乎嵩曰明公以徳辅朝廷大庆方至何怖之有若滛刑以逞将天下皆惧岂独嵩乎】质实【义真皇甫嵩表字】
　　六月地震○袁绍逐冀州牧韩馥自领州事
　　【初何进遣张杨募兵并州防进败杨留上党有众数千人至是归袁绍于河内与南单于屯漳水韩馥以豪杰多归心袁绍忌之隂节其粮欲使离散绍客逄纪谓绍曰将军举大事而仰人资给不据一州无以自全韩馥庸才可密要公孙瓉使取冀州馥必骇惧因遣辩士为陈祸福馥迫于仓卒必有逊让绍以书与瓉瓉遂引兵至馥与战不利防董卓入闗绍还军延津使馥所亲辛评荀谌郭图等説馥曰公孙瓉将燕代之卒乘胜来南其锋不可当袁车骑引军东向其意亦未可量也窃为将军危之馥惧曰然则为之柰何谌曰君自料寛仁容众孰与袁氏智勇过人孰与袁氏世布恩徳孰与袁氏馥曰皆不如也谌曰袁氏一时之杰将军资三不如之势久处其上彼不为将军下也夫冀州天下之重资也彼若与公孙瓉并力取之危亡可立而待也然袁氏将军之旧且为同盟当今之计若举冀州以让袁氏彼必厚徳将军瓉亦不能与之争矣是将军有让贤之名而身安于泰山也馥性恇怯因然其计馥长史耿武别驾闵纯治中李歴闻而諌曰袁绍孤客穷军仰我鼻息譬如婴儿在股掌之上絶其哺乳立可饿杀柰何欲以州与之馥曰吾袁氏故吏且才不如本初度徳而让古人所贵诸君独何病焉馥乃避位让绍从事皆弃馥去独武纯仗刀拒绍绍皆杀之承制以馥为奋威将军而无所将御以沮授为奋武将军使监防诸将审配田丰并以正直不得志于馥绍以丰为别驾配为治中及许攸逄纪荀谌皆为谋主绍又以朱汉为都官从事汉尝为馥所不礼于是发兵围馥第收馥大儿折其两足绍收汉杀之馥犹忧怖去依张邈后绍使至与邈耳语馥谓图已遂自杀】集览【逢纪逄皮江反姓也案扬子逄防分其弓注逄莫江反仰我鼻息仰五亮反待也鼻息谓鼻中之气息言其易与也从事从军职参谋议将军属官亦刺史属官沮授姓名沮侧余反风俗通曰黄帝时史官沮诵之后】正误【仰我鼻息今按仗我呼吸之力也】质实【上党郡名注见周赧王五十三年一统志云漳水在潞州城西南二十里即浊漳水也源出长子县西发鸠山东北流至州境经襄垣黎城与清漳水合延津注见建安五年】
　　书法【于是辛评等説馥让绍则其直书逐何诛意也绍于是不得为义举矣纲目终绍之身无予辞然则推绍为盟主何以书若曰以为盟主而卒若是焉所以深责绍也】
　　发明【袁绍四世五公负海内重望首与何进唱诛宦官之谋挑发祸机遂至逆贼乱倾覆汉祚流毒生民四海分崩祸亦烈矣绍既身为盟主固当奋不顾死戮力王室庶可少赎前日之失况袁隗之死举家屠戮尤当痛心疾首务殄雠贼夫何自举义以来未闻遣一兵驰一骑进攻贼党顾乃更相吞噬务自封殖果何为者纲目书绍逐冀州牧自领州事文无贬词而其缓于勤王急于僣窃之意隠然自见于书法之间他时奔败之余呕血而死葢天诛之也何足道哉】
　　袁绍表曹操为东郡太守
