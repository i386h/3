<!-- { "loadSidebar": true } -->
　　【五是年安帝永初元年二年元初六年灵帝建寕二年】
　　莽置万国
　　【莽以周官王制之文置卒正连率大尹州牧分六卿六尉六队六郊六服总为五国后嵗复变更一郡至五易名而还复其故吏民不能纪毎下诏书輙系其故名云】集览【卒正莽改太守曰卒正连率汉书莽改守曰连率疑守字误必是监字率与帅同记王制十国以为连连有帅注连犹聚也帅长也率色类反六队以南阳为前队河内为后队颍川为左队农为右队河东为兆队荥阳为祈队顔师古曰队音遂】
　　北邉大饥人相食莽与匈奴和亲
　　【匈奴求和亲莽即遣使贺单于初立绐言侍子登在因购求陈良终带等单于聼命莽烧杀之防縁邉大饥人相食莽乃征还诸将罢屯兵单于实贪莽赂遗故外不失汉家故事然内利宼掠又使还知子登前死怨恨宼虏从左地入不絶使者问单于輙曰乌桓与匈奴黠民共为宼譬如中国有盗贼耳咸初立持国威信尚浅尽力禁止不敢有二心莽复发军屯】集览【绐言侍子登在绐与诒通欺绐也始建国三年登来入侍四年莽斩之矣今绐之曰登见存购求陈良终帯购赎也良与带先于始建国二年降匈奴】
　　书法【于是匈奴求和亲其不书求何建武二十二年书求恶莽也故书莽与】
　　益州蛮夷杀其大尹莽发兵击之质实【益州注见后主建兴三年】莽改钱货法
　　【莽复申下金银龟贝之货颇増减其价值而罢大小钱改作货布货泉二品并行每一易钱民用破业而大防于刑】
　　【乙二亥年】春民讹言黄龙死
　　【民讹言黄龙堕死黄山宫中走观者万数莽捕击之】集览【黄山宫在京兆兴平县西三十里地名槐里】
　　书法【终纲目书讹言三详成帝建始三年舍是无书者矣】
　　莽改匈奴单于曰恭奴善于
　　【莽改单于号单于贪莽金币曲聼之然防盗如故】
　　五原代郡兵起质实【五原郡名注见明帝永平八年代郡注见楚义帝元年莽意以为制定则天下自平故鋭思于地理制礼作乐讲合六经之説公卿旦入暮出论议连年不决不暇省狱讼寃结民之急务县宰缺者数年守兼一切贪残日甚绣衣执法在郡国者并乘权势传相举奏又公士分布劝农桑班时令按诸章冠盖相望交错道路召防吏民逮捕证左郡县赋敛递相赇赂白黒纷然守阙告诉者多莽自见前颛权以得汉政故务自览众事又好变改制度政令烦多当奉行者輙质问乃以从事前后相乘愦眊不渫莽常御灯火至明犹不能胜尚书因是为奸寝事上书待报者连年不得去拘系郡县者逢赦而后出卫卒不交代者至三嵗谷籴常贵邉兵二十余万人仰衣食县官五原代郡尤被其毒起为盗贼数千人为辈转入旁郡莽遣兵击嵗余乃定】集览【守兼一切顔师古曰大槩曰一切谓县中事太守兼主之按诸章按察行也诸章凡诸宪章也犹今之宪司照刷文卷证左前杨恽传左验明白注左子我反言在左右见此事者又唐太宗召刘洎问状引马周为左注左子贺反证也】正误【县官缺者数年守兼一切贪残日甚今按县宰缺乆不除补他官权守兼摄如毛义为安阳尉守安阳令也当于兼字句絶一切属下句】
　　邯郸以北大雨水出质实【邯郸县名注见周威烈王二十三年】
　　【水深者数丈流杀数千人】
　　【丙三子年】春二月地震
　　【莽大司空王邑以地震乞骸骨莽不许曰天地有动有震震者有害动者不害春秋记地震易系坤动动静辟翕万物生焉其好自诬饰皆此类也】集览【辟翕辟通作辟开也翕収敛也】
　　大雨雪
　　【雪深一丈竹柏或枯】
　　书法【三月雨雪四月雨雪记异也此二月尔何以书大雪也二月矣而雪深一丈竹柏为枯斯可谓异矣是以书之】
　　夏莽始赋吏禄
　　【先是莽以制作未定上自公卿下至小吏皆不得俸禄至是始赋吏禄又曰古者嵗丰则充其礼灾害则有所损上计时通计天下幸无灾害者太官膳羞备品即有灾害以什率多少而损膳焉公卿以下各分州郡国邑保其灾害亦以什率多少而损其禄中都官吏食禄者以太官膳羞备损而为节莽之制度烦碎如此课计不司理吏终不得禄各因官职为奸受取赇赂以自共给焉】集览【上计奉上戸口钱谷之数若今计帐也注见汉宣帝地节三年中都官吏谓京师诸官府也正义曰若京都府吏】书法【书始赋何缓也莽簒位八年矣制度未定于是始赋禄焉纲目书始赋禄三是年莽齐甲子年魏乙卯年束魏书始命邑一壬子年周皆缓辞也】
　　长平岸崩壅泾水莽复发兵击匈奴质实【长平岸未详处所或疑即长平坂注见汉宣帝甘露二年泾水注见秦王政元年】
　　【莽羣臣以岸崩上夀曰河圗所谓以土填水匃奴灭亡之祥也莽乃遣将击匈奴至邉上屯】书法【书复何莽背约也既与和亲矣】
　　秋七月晦日食○冬莽大发兵击益州蛮不克越嶲蛮亦杀其太守质实【益州注见后主建兴三年越嶲郡名注见武帝元鼎六年】
　　【莽兵击蛮者疾疫死十六七赋敛民财什取伍益州虚耗而不克莽更遣将大发天水陇西骑士十万人击之始至颇斩首数千其后军粮前后不相及士卒饥疫复大赋敛就都大尹冯英言今调发诸郡兵谷訾民什取其四空破梁州功终不遂宜罢兵屯田明设购赏莽怒免英官越嶲蛮夷任贵遂杀太守枚根自立为卬糓王】集览【兵谷訾民谓兵器谷粟訾财民丁】正误【调发诸郡兵谷訾民仆取其四今按当于谷字句絶訾民属下句汉书訾上有复字顔师古注发民訾财什取其四也】
　　莽遣五威将王骏出西域焉耆袭杀之
　　【莽遣骏与都防李崇出西域诸国郊迎送兵谷焉耆诈降而聚兵自备骏等至伏兵袭杀之西域遂絶】
　　【丁四丑年】夏六月莽更授诸侯茅土于明堂
　　【莽好空言慕古法多封爵人性实吝啬托以地理未定故且先赋菁茅四色之土用慰喜封者】集览【赋菁茅四色之土汉书注顔师古曰赋班也儒者以为菁菜名也茅三脊茅也莽此言以为一物则是谓菁茅为善茅也古者天子大社以五色土为坛广五丈凡封诸侯受天子大社之土各割其所封之方色土与之东方青南方赤西方白北方黑授之使立社于其国焘以黄土苴以白茅黄取王者复焘四方茅取其洁锡之以茅然后得祭使之缩酒案禹贡包匦菁茅孔氏曰菁以为菹茅以缩酒郑氏曰茅有毛刺曰菁茅所以供祭祀缩酒之用蔡氏曰管子曰江淮之间一茅而三脊名曰菁茅菁茅一物也孔氏谓菁以为菹非是今辰州麻阳县苞茅山出苞茅有刺而三脊括地志云苞茅山在辰州卢溪县西南三百五十里】
　　秋铸威斗
　　【以五石铜为之若北斗欲以厌胜众兵司命负之出在前入在旁】集览【五石铜李奇曰以五色药石及铜为之长二尺五寸顔师古曰若作鍮石之为】
　　书法【秦铸金人不书此其书何讥愚也莽铸威斗欲以厌胜众兵以是为愚也故书终纲目书铸六是年灵帝中平三年铸铜人后主建兴十五年魏铸铜人唐中宗嗣圣三年铸大仪十一年铸天枢十四年铸九鼎皆讥也魏大像书作不与焉】
　　临淮琅邪及荆州緑林兵
　　【莽置羲和命士以督五均六筦皆用富贾为之乘求利交错天下因与郡县通奸百姓愈病莽复下诏申明六筦为设科禁犯者罪至死民揺手触禁不得耕桑繇役烦剧而旱蝗相仍狱讼不决吏旁缘莽禁侵刻小民富者不自保贫者无以自存于是并起为盗贼依阻山泽吏不能禽而覆蔽之浸滛日广临淮田仪等依阻防稽长州琅邪吕母聚党数千人杀海曲宰入海中为盗其众浸多至万数荆州饥馑民众入野泽掘鳬茨而食之更相侵夺新市人王匡王鳯为平理诤讼遂推为渠帅众数百人诸亡命者马武王常成丹等皆往従之藏于緑林山中数月间至七八千人又南郡江夏众皆万人莽遣使者赦之还言盗解复合问其故皆曰愁法禁烦苛不可举手力作所得不足以给贡税闭门自守又坐邻伍铸钱挟铜奸吏因以愁民民穷悉起为盗贼莽大怒免之或言民骄黠当诛及言时运适然且灭不乆莽说輙迁官】集览【六筦筦与管同汉书字作斡亦通用谓主领也莽设六筦之令命县官酤酒卖盐铁器铸钱诸采取名山大泽众物者税之吏旁缘莽禁吏依旁因縁莽之禁制而为侵刻临淮郡名徐州之域南临淮水今泗州是地名今州渡是在江都县南四十里江之濵夲扬子江中之沙碛也与京口西津渡对境长州州夲作洲秦置防稽郡长洲县焉今平江府长洲县琅邪吕母琅邪郡徐州之域后汉为琅邪国唐改沂州今属益都吕母姓名琅邪人鳬茨鳬音符茨夲作茈音才支反尔雅芍鳬茈也注鳬茈生下田苖似龙湏而细根如指头黒色可食】正误【临淮田仪等今按非地名服防云姓田名仪】质实【一统志云临淮汉之郡名治盱眙县晋改为盱眙郡南齐于此置北兖州陈属北谯州唐属楚州宋置盱眙军后仍为县绍定中改招信军元陞招信路寻改临淮府后仍为盱眙县属泗州国朝因之属鳯阳府防稽郡名注见景帝三年越国长洲本呉之苑名汉为呉县地自晋至隋皆因之唐万岁通天初析置长洲县乾元间置长洲军大歴间复为县宋元仍旧国朝因之属苏州府琅邪郡名注见光武建武五年海曲汉之县名属琅邪郡旧设盐官名日照镇魏晋以来俱属莒县金始置日照县属莒州元仍旧国朝因之属青州府荆州注见献帝建安十二年野泽未详处所新市地名注见地皇三年马武南阳湖阳人王常颍川舞阳人绿林山注见地皇二年南郡注见献帝建安十二年江夏郡名注见献帝建安十三年】
　　【戊五寅年】春北军南门灾○莽以费兴为荆州牧未行免【莽以兴为荆州牧见问到部方略兴对曰荆扬之民率依阻山泽以渔采为业间者国张六筦税山泽妨夺民之利连年乆旱百姓饥穷故为盗贼兴到部欲令明晓告盗贼归田里假贷犂牛种食阔其租赋冀可以解释安集莽怒免兴官】
　　书法【自己巳改诸官名至是始书牧终莽之身书牧者再费兴田况皆贤而不果用者也为三州民惜之故书】
　　莽考吏致富者収其财以给军考异【按统系例注曰簒贼事亦连书但毎嵗首及有异事一加其名此上文已书莽以费兴为荆州牧此句上莽字疑羡】
　　【吏以不得俸禄并为奸利郡尹县宰家累千金莽乃考诸军吏及縁边吏为奸利増产致富者収其家所有财产五分之四以助边急开吏告其将奴婢告其主冀以禁奸而奸愈甚】
　　莽孙宗自杀
　　【宗自画容貎被服天子衣冠发觉自杀】
　　莽大夫雄死
