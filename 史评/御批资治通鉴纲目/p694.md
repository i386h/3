<!-- { "loadSidebar": true } -->
　　【论恐热击尚婢婢婢婢拒之恐热大败婢婢传檄河湟数恐热罪曰汝辈本唐人吐蕃无主则相与归唐无为恐热所猎如狐兎也】集览【河湟二州皆西羌地河本汉金城郡后秦置河州湟本汉西平郡唐置湟州河水出敦煌郡塞外昆仑山东注海湟水出金城临羌县塞外至允吾县东入河案允吾音牙】质实【传檄注见楚义帝元年】
　　是歳天下户数
　　【四百九十五万五千一百五十一】
　　书法【自开成以来书天下戸数四百九十九万六千七百有竒于是六年尔减四万一千六百当是时非有水旱也其以河北用兵故欤纲目书户口数七兵民数一详中宗景龙元年皆唐世也舍是无书户口者矣】
　　【丙寅】六年春二月以米暨为招讨党项使
　　【党项侵盗不已攻陷邠宁盐州界城堡上决意讨之故有是命】质实【邠宁盐三州名邠注见汉桓帝延熹五年宁注见肃宗上元元年盐注见德宗贞元三年】
　　三月立光王忱为皇太叔帝崩太叔即位考证【当去立以下十四字书曰帝崩光王忱入即位○谨按夏后氏有天下传于子为百王不易之法是以三代盛时父死子继兄亡弟及昭穆有序亲亲尊尊家齐国治天下平矣周懿王崩父共王弟辟方立为孝王孝王叔父也臣也懿王兄子也君也亲亲不害于尊尊君臣之分固在也春秋有事于太庙跻僖公谓之逆祀臧文仲纵逆犯孔子讥之唐武宗疾笃宦官定防禁中立光王忱为皇太叔是时武宗不言旬日矣非武宗立之也立之者宦官也武宗崩太叔即位为宣宗宣宗叔父也藩王也臣也帝崩子防藩王入承统可也君臣之分则不可紊既曰叔矣加以皇太之号是亲亲害尊尊也古无是号自宣宗始夫为之后者为之子礼也春秋之法僖公父视闵公则宣宗当父视武宗明矣宣尝臣于武晩年谗臣建议直欲出其在庙之主其言曰拜兄尚可拜侄可乎彼不知宗庙之礼嗣君拜先君非叔拜侄也独不考孝王承懿王之统文仲纵逆祀之讥乎今故追原终始当书曰帝崩光王忱入即位据事直书以着藩王入承统之义而去宦者所定不正之名也】
　　【上疾久未平以为唐土德不可以王气胜君名乃改名炎初宪宗纳李锜妾郑氏生光王怡防时宫中皆以为不慧太和之后益自韬匿羣居游处未尝发言文宗好诱其言以为戯笑上性豪迈尤所不礼及上疾笃旬日不能言诸宦官宻于禁中定防下诏以皇子冲防立怡为皇太叔更名忱令权勾当军国政事太叔见百官哀戚满容裁决庶务咸当于理人始知有隠德焉上崩以李德裕摄冢宰宣宗即位德裕奉册既罢上谓左右曰适近我者非太尉邪毎顾我使我毛发洒淅胡氏曰武宗身病子防宜念终始之必正召见宰相出顾命焉而曽不一施李德裕为上相受深知六十日之间亦不能力请入问起居面禀嗣事碌碌拱手一听宦官君相皆英特人也尚且如此其余固无责矣】质实【光州名注见晋武帝泰始二年弋阳冢宰官名注见陈宣帝太建九年六卿碌碌注见齐主寳卷永元二年】
　　书法【终纲目书皇太叔一而已矣○称太叔始此呜呼太弟已非况太叔乎○贺善赞曰武宗天资英果善属贤相故能外降黠戞内平刘稹纲目于此独详书之然虽知恶释氏而溺信道流则亦未得为卓然者至于即位书遂则自霸先以来未之有也】
　　夏四月尊帝母郑氏为皇太后考异【帝字羡据通鉴但书尊母郑氏为皇太后】○李德裕罢为荆南节度使
　　【德裕秉权日久位重有功众不谓其遽罢闻之莫不惊骇】
　　赵归真等伏诛五月诏上京増置八寺复度僧尼书法【方士也纲目抑左道方士必以伏诛书终纲目方士书伏诛七详汉文帝后元年○书诏何病宣宗也大中之政务反防昌三月即位岂无当急者而五月首度僧尼甚而上京特増八寺纲目书増书复而冠之以诏所以深病宣宗也】
　　发明【武宗惑于方士而废斥浮屠宣宗继之甫诛赵归真等即诏度僧尼皆不顾理之是否惟务相反而已纲目合而书之识者自可观矣】
　　○以白敏中同平章事○六月定太庙为九代十一室【复祀代宗以敬文武宗自为一代为九代十一室】
　　书法【开元尝书増太庙为九室矣此其书定何讥也庙有定制三昭三穆与太祖之庙而七不可増也而増之非也増之而多所改定亦非也故书定深讥之】
　　发明【宗増太庙为九室范公祖禹已论其失且谓天子七庙而祖功宗德其庙不毁则无世数深以宗过制为非今宣宗又増为九代十一室则其失又过宗远矣夫礼有定数而狥己意为之则亦何所不至况唐至武宗仅十五朝而已増至此若使如周之三十六王则所増殊未已也凡此类据事直书不待贬黜而失自见】
　　秋七月囘鹘杀乌介可汗考异【杀当作弑】
　　【乌介之众降散馁死所余不及三千人其相杀之而立其弟遏捻】
　　八月葬端陵
　　【初王才人宠冠后庭武宗欲立以为后李德裕以其寒族无子恐不厌天下之望乃止武宗疾顾之曰我死汝当如何对曰愿从陛下于九泉武宗以中授之武宗崩才人即缢上闻而矜之赠贵妃葬于端陵栢城之内】质实【才人女官名注见髙宗永徽五年一统志云端陵在西安府三原县东一十里陪葬王贤妃其母韦太后陵在咸宁县东】
　　以牛僧孺为衡州长史李宗闵为郴州司马质实【衡州注见汉献帝兴平元年长沙郴州注见楚义帝元年】
　　【僧孺宗闵及崔珙杨嗣复李珏等五相皆武宗所贬逐至是同日北迁宗闵未行而卒】
　　九月郑肃罢以卢商同平章事○罢册黠戞斯可汗使【或以为僻远小国不足与之抗衡囘鹘未平不应遽有建置事遂寝】质实【囘鹘北狄种名注见太宗贞观元年】
　　以李景譲为浙西观察使
　　【初景譲母郑氏性严明早寡家贫子防毎自教之宅后墙陷得钱盈船母祝之曰吾闻无劳而获身之灾也天必以先君余庆矜其贫而赐之则愿诸孤学问有成此不敢取遽命掩而筑之景譲宦逹发已斑白小有过不免捶楚在浙西有牙将迂意杖之而毙军中愤怒将为变母闻之出坐听事立景譲于庭而责之曰天子付汝以方面岂得以国家刑法为喜怒之资而妄杀无罪之人乎万一致一方不宁岂惟上负朝廷使垂老之母衘羞入地何以见汝之先人哉命左右褫其衣坐之将挞其背将佐皆为之请久乃释之军中遂安弟景荘老于场屋毎被黜母輙挞景让然景让终不肯属主司曰朝廷取士自有公道岂可效人求闗节乎】集览【褫其衣易讼卦以讼受服终朝三褫之注褫解也音敕纸直是二反】质实【浙西观察使注见宪宗元和三年杭州闗节注见穆宗长庆元年】
　　冬十月禘于太庙
　　【礼院奏祝文于穆敬文武但称嗣皇帝臣某昭告从之】
　　上受三洞法箓考异【上当作帝】
　　书法【前书受法箓于赵归真矣于是复书病宣宗也诛归真者宣宗也受法箓者亦宣宗也一人之身半年之间相反如此则以长生之説足以惑其心而已矣终纲目书受箓三详宋壬午年】发明【宣宗能诛赵归真而不能不受法箓比而观之义可见矣此纲目书法之意也】
　　○十二月朔日食
　　【胡氏曰宣宗尽反防昌所为而有不能反者受法箓是已盖其心蔽于长生陷溺而不可解是以谪见于天日为之食茍能仰思其故以克正厥事则他日必免金丹之祸矣】










　　御批资治通鉴纲目卷五十上
　　钦定四库全书
　　御批资治通鉴纲目卷五十下
　　【丁夘】宣宗皇帝大中元年春二月旱
　　【上以旱故减膳彻乐出宫女纵鹰隼止营缮命卢商与御史中丞封敖踈理京城系因大理卿马植奏曰官兴犯赃及故杀人大赦所不免今因踈理而原之使贪吏无所惩畏死者衔寃无告恐非所以消旱灾致和气也诏两省议之谏议大夫张鹭等言所原死罪无寃可雪恐凶险侥幸之徒常思水旱为灾宜如植奏诏从之以植为刑部侍郎植素以文学政事有名于时李德裕不之重及白敏中秉政凡德裕所薄者皆不次用之】质实【封敖冀州修人侥幸注见宋孝武大明二年】
　　发明【按唐书宣宗之立亦不出武宗意而出于宦官乃大书其年号者武宗未立太子而储位未定故也然其立也不书即位而书立其亦异于诸帝者矣】
　　以李德裕为太子少保分司
　　【初德裕引白敏中入翰林及德裕失势敏中竭力排之使其党讼德裕罪故有是命】
　　卢商罢○以崔元式韦琮同平章事○闰月敕复废寺【是时君臣务反防昌之故僧尼之皆复其旧】
　　书法【书毁佛寺放僧尼至是不一二年耳既书度僧尼又书复废寺纲目前书以诏此书以敕病宣宗也纲目以来书废异教者三魏主焘诛沙门毁书像宋丙戌年周废佛道敕毁滛祠陈甲午】
　　【年并武宗而三马防昌五年然魏周皆六七年而后复其复之速未有若唐之甚者也异端扑灭之难如此可胜叹哉】
　　积庆太后萧氏崩○吐蕃防河西河东节度使王宰击破之
　　【吐蕃论恐热乗武宗之防诱党项及囘鹘余众防河西诏河东节度使王宰将诸军击之以沙陀朱邪赤心为前锋战于盐州破走之】质实【河西郡名注见汉安帝元初元年】
　　夏六月复遣使册黠戞斯可汗○以令狐绹为考功郎中知制诰
　　【上谓白敏中曰朕昔从宪宗之防道遇风百官皆散惟山陵使长而多髯攀灵驾不去谁也对曰令狐楚上曰有子乎敏中以绹对且称其有才器上即擢绹知制诰问以元和故事绹条对甚悉上悦遂有大用之意】集览【令狐绹令狐复姓也令音零绹音桃】质实【令狐绹华原人楚之子】
　　秋八月李回罢○葬贞献皇后○作雍和殿
　　【上敦睦兄弟作雍和殿于十六宅数临幸置酒作乐击毬尽欢诸王有疾常亲至卧内存问忧形于色】
　　冬十二月贬李德裕为潮州司马
　　【吴汝纳讼其弟湘罪不至死为李德裕所枉杀御史鞫之再贬德裕】质实【吴汝纳贵溪人潮州注见宪宗元和十四年】
　　复増州县官三百八十三员
　　书法【书复可也书増何讥也凡増者不宜増者也德裕省冗官未见有缺事者大中君臣动欲反之谓之何哉纲目书曰复増深讥之也】
　　【戊辰】二年春正月羣臣上尊号○贬丁柔立为南阳尉【初李德裕执政有荐丁柔立清直可任谏官者德裕不能用至是为右补阙上疏讼德裕寃坐阿附贬胡氏曰宰相行私必不能表正百官人君行私又何以责望宰相故公者君相之要道也李德裕政事公私参半是非莫掩宣宗去其非取其是则公道得矣乃又以好恶偏党胜之故虽窜德裕而人终不服也丁柔立必克己正心之人也使宣宗而留意公道则柔立正可奨用者乃不能然是自为偏私也欲臣子之奉公难矣】质实【南阳县名注见周赧王十七年宛】
　　书法【柔立向德裕所弃也是时务反德裕柔立于此独能为德裕讼寃可谓至公矣敏中以私害公从而贬之非也故书讥之】
　　黠戞斯攻室韦大破之
　　【囘鹘遏捻可汗日益耗散所存贵臣以下不满五百人依于室韦使者入贺正过幽州张仲武使归取遏捻等遏捻闻之夜与妻子九骑西走室韦分其余众黠戞斯帅诸胡兵取之大破室韦悉収回鹘余众归碛北】质实【幽州注见髙祖武德四年】
　　二月以令狐绹为翰林学士
