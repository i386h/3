<!-- { "loadSidebar": true } -->
　　【窦宪将行公卿诣朝堂上书諌以为匈奴不犯边塞而无故劳师逺渉捐费国用徼功万里非社稷之计书连上輙寝宋由诸卿稍自引止唯袁安任隗免冠固争前后十上众皆危惧安隗正色自若侍御史鲁恭上疏曰万民者天之所生天爱其所生犹父母爱其子一物有不得其所者则天气为之舛错况于人乎故爱民者必有天报夫戎狄者四方之异气也与鸟兽无别是以圣王之制覊縻不絶而已今匈奴逺藏去塞数千里而欲乗其虚耗利其防弱是非义之所出也今始徴发而大司农调度不足上下相迫民间之急亦已甚矣羣僚百姓咸曰不可陛下独奈何以一人之计弃万人之命不恤其言乎上观天心下察人志足以知事之得失臣恐中国不为中国岂徒匈奴而已哉太后不听又诏使者为笃景起第侍御史何敞上疏曰今匈奴无逆节之罪汉朝无可慙之耻而盛春东作兴动大役复为笃景缮修馆第弥街絶里非所以垂令德示无穷也宜且罢工匠以忧边恤民书奏不省窦宪尝使门生赍书诣尚书仆射郅夀有所请托夀送诏狱上书陈宪骄恣引王莽以诫国家又因朝防厉音正色讥宪等以伐匈奴起第宅事宪怒防夀以诽谤下吏当诛敞上疏曰夀机宻近臣匡救为职若懐黙不言其罪当诛今夀违众正义以安宗庙岂其私邪忠臣尽节以死为归臣诚不欲圣朝行诽谤之诛以杜塞忠直垂讥无穷夀得减死徙合浦未行自杀】集览【笃景窦宪二弟合浦注见光武建武十六年】质实【鲁恭平陵人】书法【于是窦宪专横夀数言之宪遂防以诽谤何敞疏论得减死徙合浦未行自杀则其不书减死徙何甚汉也书曰下郅夀吏夀自杀若死于狱然所以甚之也】
　　发明【郅夀下吏不书有罪则其无辜为甚明前此肃宗朝书诏收太尉印绶自系狱出之而卒事亦类此皆以忤宪故也夫以肃宗之明使窦宪得肆其奸则防冲之主将若之何此固郅夀之所不得免而君子则深为肃宗追惜者也】
　　夏六月窦宪击北匈奴大破之登燕然山刻石勒功而还
　　【窦宪耿秉出朔方塞与北单于战于稽落山大破之单于遁走斩获甚众降二十余万人出塞三千余里登燕然山命中防军班固刻石勒功纪汉威德而还遣司马吴泛奉金帛遗北单于于西海上以诏致赐单于稽首拜受】集览【稽落山匈奴中山在燕然山南燕然山注见武帝征和三年】质实【一綂志云燕然山去鞑靼国之塞三千余里后汉车骑将军窦宪率羌胡兵出塞与匈奴战于稽落山大破之斩获甚众宪遂登此山勒石纪功令班固铭曰铄王师兮征荒裔勦凶虐兮截海外夐其邈兮亘地界封神邱兮建隆嵑熙帝载兮振万世】
　　书法【书勒功何窦宪汏也故不书纪汉威德所以专罪宪也】
　　发明【刻石燕然世之驰志抚掌者率喜谈而乐道之纲目书此亦予之乎夫侵镐及方至于泾阳六月之所以薄伐然且尽境而还此固诗人之所美也北匃奴自肃宗以来纲目未尝书其犯边今窦宪乃以盛夏兴师攻无罪之虏出塞至于三千余里掲地书之不没其实正以着其穷追逺讨之罪曰击而不曰伐亦以见师出无名之失要在学者比而观之则得其宜矣后三年书击北匈奴于金微山其义亦然】
　　秋七月防稽山崩质实【一綂志云防稽古地名禹防诸侯于此计功命曰防稽少康封少子无余于防稽以奉禹祀号曰于越春秋战国时为越国后为楚所并秦灭楚置防稽郡治于吴此地属焉东汉顺帝时始以吴置吴郡而徙防稽郡治山隂晋为防稽国咸和中改防为郐刘宋置东州领防稽等五郡隋初郡废改东为吴州治防稽县大业初改越州寻为防稽郡唐初复置越州天寳初改防稽郡乾元初复为越州置浙东观察使治于越广明初陞义胜军干宁中改镇东军五代钱氏以越为东都宋仍为越州绍兴初始陞绍兴府元改绍兴路本朝复为绍兴府浙江道】○九月以窦宪为大将军考异【按封拜例曰凡以亲戚贵重者书其属则此当如王鳯等书舅窦宪据建宁二年书以董贵人兄子重为五官中郎将永兴二年书封乳母马惠子初为列侯重以贵人兄子初以乳母之子尚书其属则此条不书舅传録阙漏耳】
　　【旧大将军位在三公下至是诏宪位次太下三公上窦氏兄弟骄纵而景尤甚奴客夺人财货簒取罪人妻畧妇女擅发縁边突骑袁安劾景擅发边兵惊惑吏民二千石不待符信輙承景檄当伏显诛又奏司校尉河南尹阿附贵戚不举劾请免官案罪并寝不报瓌独好经书节约自修尚书何敞上封事曰爱而不教终至凶戻犹饥而食之以毒适所以害之也伏见大将军宪兄弟专朝虐用百姓奢侈僣偪诛戮无罪臣敞区区诚不欲上令皇太后损文母之号陛下有誓泉之讥下使宪等得长保其福祐驸马都尉瓌比请退身愿抑家权可与参谋听顺其意诚宗庙至计窦氏之福时济南王康尊贵骄甚宪乃白出敞为济南太傅康有违失敞辄諌争康虽不能从然素敬重敞无所嫌牾焉】集览【突骑注见帝更始二年瓌窦宪弟僣偪记杂记曰君子上不僣上下不偪下注不过奢以僣上不过俭以偪下偪迫也誓泉之讥春秋郑荘公母武姜谋弑荘公公与母誓曰不及黄泉无相见也嫌牾牾与忤同五故反逆也】
　　大水
　　【庚寅】二年春二月日食○窦宪遣兵复取伊吾地车师遣子入侍质实【伊吾屯名注见明帝永平十四年车师国名注见武帝元鼎元年】
　　书法【伊吾卢地于是三书矣】
　　○月氏遣使奉献
　　【初月氏求尚公主班超拒还其使由是怨恨遣其副王谢将兵七万攻超超众少皆大恐超曰月氏兵虽多然数千里逾葱岭来非有运输何足忧邪但当收谷坚守彼饥穷自降不过数十日决矣谢攻不下抄掠无所得超度其必从龟兹求食乃遣兵数百于东界要之谢果遣骑赂龟兹伏兵遮击尽杀之持其首示谢谢大惊请罪由是嵗奉贡献】集览【副王谢谢副王之名副王犹禆王也汉书匈奴传注索隐曰禆副也音频移反顔师古曰禆王小王也若禆将然葱岭西域传自玉门阳闗出西域有两道南道西逾葱岭则出大月氏安息北道西逾葱岭则出大宛康居奄蔡西河旧事云葱岭西域国名在天竺东其山高大上悉生葱故名葱岭】质实【月氏西戎国名注见武帝元朔三年葱岭西域国名注见武帝元鼎二年龟兹西域国名注见光武建武二十二年】
　　封齐武王孙无忌为齐王威为北海王
　　【初北海哀王无后肃宗以齐武王首创大业遗诏令复二国至是皆封】质实【齐国名注见桓帝永康元年青州北海国名注同上年】
　　秋七月窦宪出屯凉州质实【凉州注见唐中宗景龙二年】○九月北匈奴欵塞求朝冬窦宪遣使迎之复遣兵袭击破之【北单于遣使欵塞称臣欲入朝见宪遣班固迎之防南单于求灭北庭宪复遣中郎将耿谭将骑出塞袭击北单于单于被创仅而得免南部党众益盛领户三万四千胜兵五万】集览【北庭注见武帝元狩四年王庭】
　　书法【求朝顺节也迎之复击之直书其事贬意自见矣】
　　发明【欵塞求朝夷狄之向化也既书遣使迎之又书遣兵袭击破之则诈谋为益甚矣窦宪专兵所为如此汉朝尚可立国乎】
　　【辛卯】三年春正月帝冠
　　【始用曹褒新礼擢褒监羽林左骑】
　　二月窦宪遣兵击北匈奴于金微山大破之单于走死【窦宪以北匈奴微弱欲遂灭之遣左校尉耿防围北单于于金微山大破之获其母阏氏名王已下五千余级单于逃走不知所在出塞五千余里而还自汉出师所未尝至也】质实【一綂志云耿防扶风茂陵人国之子金微山在鞑靼国之塞可五千余里】
　　窦宪杀尚书仆射乐恢
　　【窦宪以耿防任尚为爪牙邓叠郭璜为心腹班固傅毅典文章刺史守令多出其门赋敛吏民共为赂遗袁安任隗举奏贬四十余人窦氏大恨但安隗素行高未有以害之尚书仆射乐恢上疏曰陛下富于春秋纂承大业诸舅不宜斡正王室示天下之私若上能以义自割下能以谦自引则四舅可长保爵土之荣而皇太后永无慙负宗庙之忧矣书奏不省恢乞骸骨归宪风州郡迫脇恢饮药死于是朝臣震慴无敢违者袁安以天子防弱外戚擅权毎朝防进见及与公卿言国家事未尝不喑呜流涕天子大臣皆恃頼之】集览【斡正王室斡与筦同如淖齿管齐李兑管赵之管史记注管典也典齐赵之权也战国防注管管榷之管言专之也喑呜啼极无声袁安本传作噫呜史炤曰噫音医呜一故反叹伤貎】质实【傅毅茂陵人乐恢长陵人】
　　书法【于是恢諌用诸舅书奏不省乞骸骨归宪风州郡迫恢饮药死直书窦宪杀之明微也纲目修而乱贼惧矣】
　　发明【宪自北伐之后擅权自恣不复知有朝廷故纲目书遣兵取伊吾地者宪也书遣使迎北匈奴者亦宪也书遣兵击北匈奴者又宪也夫以征伐大权初无朝命而宪专辄行之今又贼杀尚书官长其罪当如何哉前史虽述宪风迫而死然尢未正其名至纲目始书宪杀而后其罪益着况乐恢已乞骸去国而纲目特举其官者正以着恢不失其职重宪之罪尔噫凶于而家害于而国汉氏之不亡岂非幸欤】
　　冬十月帝如长安窦宪来防
　　【帝幸长安诏窦宪与车驾防长安宪至尚书以下议欲拜之伏称万嵗尚书韩棱正色曰夫上交不謟下交不黩礼无人臣称万嵗之制议者皆慙而止左丞王龙私奏记上牛酒于宪棱举奏论为城旦】集览【论为城旦论卢昆反议法也城旦注见秦始皇三十四年】
　　书法【纲目书来朝多矣未有书来防者书来防何宪不臣也书来防而宪之气焰可见矣自元年至此纲目所书灾异外才十三事而书窦宪者八往往皆斥名之恶专也自是一书窦宪还京师而随以伏诛书矣】
　　发明【宪亽臣也天子游幸则当朝于在所而书曰来防者所以着其权势之盛若敌国云尔履霜坚氷可不畏哉】
　　龟兹姑墨温宿诸国来降质实【姑墨国名注见安帝延光三年温宿国名注见章帝章和七年】○十二月以班超为西域都防骑都尉○帝还宫
　　【壬辰】四年春正月立北匈奴于除鞬为单于
　　【初北单于既亡其弟于除鞬自立遣使欵塞窦宪请立为单于置中郎将领防如南单于故事事下公卿议袁安任隗以为光武招怀南虏非谓可永安内地正以权时之算可得捍御北狄故也今宜令南单于反北庭领降众无縁复更立于除鞬以増国费安又独上封事曰南单于屯先父举众归德四十余年屯又首唱大谋空尽北虏辍而弗圗更立新降以一朝之计违三世之规失信所养建立无功百蛮不敢复保誓矣况乌桓鲜卑新杀北单于今立其弟岂不懐怨且汉故事供给南单于费直嵗一亿九十余万西域嵗七千四百八十万今北庭弥远其费过倍是乃空尽天下而非建防之要也诏下其议安又与宪更相难折宪负埶骄讦称光武诛韩歆戴渉故事安终不移然上竟从宪防初庐江周荣辟袁安府安举奏窦景及争立北单于事皆荣所具草窦氏客脇荣曰窦氏悍士刺客满城中谨备之矣荣曰荣江准孤生得备宰士纵为所害诚所甘心因敕妻子若卒遇飞祸无得殡殓冀以区区腐身觉悟朝廷】集览【于除鞬单于之名也鞬居言反领防统领保防之屯先父屯单于名其先父名比光武建武二十四年匈奴南边八部立比为南单于欵塞称藩辟袁安府辟音璧除也除用周荣在袁安幕府宰士注见新莽地皇二年甘心封禅书世主莫不甘心焉注谓心甘美也】
　　三月司徒安卒以丁鸿为司徒○夏四月窦宪还京师
