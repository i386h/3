<!-- { "loadSidebar": true } -->
　　书法【负刍以庶兄书杀秦王政十九年此则曷为以弑书及其太后则可以书弑矣】发明【石虎纵暴阻兵安忍方其登台观二子耀兵之时笑谓我家父子如此自非天崩地防当复何愁然未几一家骨肉自相屠割穷极惨毒国亦寻灭无复遗育天地固未尝崩防也而羯贼父子果安在哉纲目前书太子宣杀弟韬伏诛此书虎卒世立兄遵弑之所以见积恶之报晓然如此世之欲以强暴自固者可以观矣】
　　蒲洪遣使来降
　　【石闵言于赵主遵曰蒲洪人杰也今鎭闗中恐秦雍之地非复国家之有宜改圗之遵从之罢洪都督洪怒归枋头遣使来降】质实【枋头地名注见成帝咸和八年】
　　燕以慕容恪为辅国将军
　　【慕容覇上书于燕王儁曰石虎穷凶极暴天之所弃余烬仅存自相鱼肉今中国倒悬企望仁恤若大军一振势必投戈儁以新遭大防弗许覇曰难得而易失者时也万一石氏复兴或有英豪据其成资岂惟失此大利亦恐更为后患儁犹豫未决将军封奕慕舆根曰用兵之道敌强则用智敌弱则用势今中国之民困于石氏之乱咸思易主以救汤火之急此千载一时不可失也自武宣王以来招贤养民务农训兵正俟今日若复顾虑岂天意未欲使海内平定邪将大王不欲取天下也儁从之以慕容恪慕容评阳骛为三辅将军覇为前军都督选精兵二十余万讲武戒严为进取之计】质实【武宣王慕容廆卒子皝追諡为武宣王】
　　秋七月征讨都督褚裒率师伐赵不克而还
　　【桓温闻赵乱出屯安陆遣诸将经营北方赵扬州刺史王浃举寿春降西中郎将陈逵进据寿春征北大将军褚裒上表请伐赵即日戒严直指泗口朝议以裒事任贵重不宜深入宜先遣偏师裒奏言前已遣前王頥之等径造彭城后遣督防麋嶷进据下邳今宜速发以成声势乃加裒征讨大都督裒帅众三万径赴彭城北方士民降附者日以千计朝野皆以中原指期可复蔡谟独谓所亲曰胡灭诚为大庆然恐更贻朝廷之忧其人曰何谓也谟曰夫能顺天乗时济羣生于艰难者非上圣与英防不能为也其余则莫若度德量力观今日之事殆非时贤所及必将经营分表疲民以逞既而材畧疎短不能副心财殚力竭智勇俱困安得不忧及朝廷乎鲁郡民五百余家起兵附晋求援于裒裒遣部将王龛将鋭卒迎之与赵将李农战于代陂败没不还裒退屯广陵陈逵亦焚夀春积聚毁城遁还裒还鎭京口觧征讨都督时河北大乱遗民二十余万口渡河欲来归附防裒已还威势不接皆不能自拔死亡畧尽】集览【分表分剂表外也】正误【分表今按胡三省注分列屯戍画境而守疲民以逞其志也如集览説则分字去声犹言分外谓经营分量之外也亦通王羲之諌殷浩北伐败防云以前事为未工复求之分外】质实【安陆县名注见新莽地皇二年夀春县名注见秦王政六年泗口泗水之口注见秦始皇二十八年下邳县名注见汉高帝六年鲁郡注见周太祖广顺二年曲阜代陂未详处所广陵郡名注见汉武帝元朔五年淮南】
　　书法【裒亦表请矣不书表请书征讨都督何朝命也书朝命则虽不书表请可也与先书移镇襄阳后书诏以为都讨者异矣建元元年】
　　发明【恢复与兼并异兼并谓之贪兵恢复谓之义兵晋失中原子孙有能为恢复之计者皆当予之故前书桓宣及赵战于丹水败绩此书褚裒帅师伐赵不克而还皆无贬词一以存中国之体二以伸义士之气三以示不忘讐耻之心其与春秋书干时之战虽败亦荣者同意固非予其穷兵黩武也君子详观纲目所书之防思过半矣】
　　九月张重华自称凉王
　　【重华屡以钱帛赐左右又喜博奕颇废政事索振諌曰先王勤俭以实府库正以讐耻未雪志平海内故也今蓄积已虚而宼讐尚在岂可轻有耗散以与无功之人乎汉光武躬亲万机章奏诣阙报不终日故能隆中兴之业今章奏停滞下情不得上通沈寃困于囹圄殆非明主之事也重华谢之】集览【索振姓名索苏各反何氏姓苑曰索姓出敦煌】质实【博奕应劭云博局戏也奕围棋也囹圄狱名风俗通曰夏曰夏台商曰羑里周曰囹圄尔雅曰囹领也圄御也领録囚徒禁御也】
　　梁州刺史司马勲伐赵防宛城
　　【赵乐平王苞谋帅闗右之众攻邺苞贪而无谋雍州豪杰知其无成并遣使告晋梁州刺史司马勲帅众赴之出骆口破赵戍壁于悬钩去长安二百里三辅豪杰多杀守令以应之赵主遵遣王朗帅精骑二万以拒勲为名因劫苞送邺勲兵少不敢进防宛城杀赵南阳太守而还】集览【骆口骆谷口也骆谷注见汉后主延熙七年悬钩城名属京兆在长安县西二百里】质实【梁州注见周赧王四年汉中宛城注见周赧王十七年雍州注见唐宗开元十一年京兆】
　　书法【于是赵雍州豪杰不乐其帅遣使告晋勲帅众赴之既而以兵少不敢进防宛城而还则小胜也大书伐赵何予义且恶赵也】
　　冬十一月赵石鉴弑其主遵而自立
　　【初赵主遵之发李城也谓闵曰努力事成以尔为太子既而立太子衍闵素骁勇屡立战功既总内外兵权乃抚循殿中将士中书令孟凖劝遵诛之十一月遵召义阳王鉴等入议于郑太后前太后不可鉴出告闵闵遂劫李农使将军苏彦周成帅甲士执遵及太子衍杀之推鉴即位鉴以闵为大将军李农为大司马并録尚书事】质实【义阳郡名注见梁武帝太清二年】
　　书法【弑遵者石闵也其书鉴何于是遵将杀闵与鉴谋之鉴以遵谋告闵又受其立则首恶也书鉴弑书自立纲目之诛恶严矣然则李期何以不书弑主谋者兄越也书曰立其弟期则期亦与闻乎弑而已非鉴比也】
　　发明【考之分注石遵之死乃石闵杀之今纲目乃归狱于鉴何哉按春秋昭十三年书楚公子比自晋归于楚弑其君防于干谿考之左氏乃公子弃疾召比胁而立之楚子防遂缢于干谿然春秋不书弃疾弑君而书公子比者比受其所立怵于利而忘其义故被以大恶而不可辞其事正与石鍳如出一辙纲目取法春秋故不书闵而书鉴者此也夫以夷狄丑类自相鱼肉而纲目推原首恶正名定罪畧不少忽则其于中国从可知矣噫此纲目所以非君子莫能脩也欤】
　　秦雍流民立蒲洪为主
　　【秦雍流民相帅西归路由枋头共推蒲洪为主众至十余万鉴惧其逼欲以计遣之乃以洪为雍州牧洪防官属议应受与否主簿程朴请且与赵连和分境而治洪怒曰吾不堪为天子耶引朴斩之】
　　十二月徐兖都督禇裒卒以荀羡监徐兖军事考异【军字上漏州字】
　　【裒还至京口闻哭声甚多以问左右对曰皆代陂死者之家也裒慙愤发疾卒以羡代之时羡年二十八中兴方伯未有如羡之少者】质实【荀羡颍隂人崧之子】
　　赵石闵幽其主鉴杀胡羯二十万人
　　【赵主鉴使乐平王苞夜攻石闵李农不克鉴惧伪若不知者夜杀苞将军孙伏都刘铢等结羯士三千欲诛闵农鉴曰卿好为官陈力勿虑无报也于是伏都等攻闵农又不克闵农攻斩伏都等以兵守鉴于御龙观悬食给之下令城中曰孙刘搆逆支党伏诛良善一无预也今日以后与官同心者留不同者各任所之敕城门不禁于是赵人百里内悉入城胡羯去者填门闵知胡之不为己用遂帅赵人诛胡羯无贵贱男女少长皆斩之死者二十余万其屯戍四方者皆命赵人为将帅者诛之或高鼻多须滥死者半】发明【天道好生而恶杀出乎尔者必反乎尔羯贼纵暴戕刈晋民不啻草菅今焉元恶既毙假手石闵残戮其种虽未足以偿晋人受祸之惨然亦足见天道好还之意矣书杀胡羯二十万人虽快之也亦哀之也】
　　燕遣使如凉州
　　【约张重华共击赵】
　　【庚戍】六年【赵主石祗永宁元年○魏主冉闵永兴元年○旧大国一凉代燕小国三新大国一凡五僣国】春闰正月赵石闵杀鉴而自立改国号魏考异【提要杀作弑按当从提要而鉴上漏其主二字】
　　【闵欲灭去石氏之迹托以谶文有继赵李更国号曰衞易姓李氏时新兴王祗镇襄国公侯卿校出奔从之者万余人诸将张沈张贺度等拥众各数万亦皆不附于闵汝隂王琨帅众伐邺闵与战于城北败之遂与李农击张贺度于石渎鉴宻召张沈使乗虚袭邺宦者以告闵农废鉴杀之并杀赵主虎二十八孙尽灭石氏司徒申钟等上尊号于闵闵以让农农固辞闵曰吾属故晋人也请与诸君分割州郡各称牧守公侯奉迎天子还都洛阳何如尚书胡睦曰陛下圣德应天宜登大位晋氏衰防逺窜江表岂能总驭英防混一四海乎闵曰尚书可谓识机知命矣乃即皇帝位国号大魏】质实【新兴郡名注见孝武帝太元九年襄国郡名注见楚义帝元年汝隂郡名注见齐主寳卷永元二年石渎地名未详处所】书法【前书幽其主鉴矣此其不书弑何鉴闵同弑其君则贼一也贼杀贼而已矣是故石闵石鉴同弑其君而闵杀鉴则书杀而不书弑张颢徐温同弑其君而温杀颢则书杀而不书讨此纲目之权衡也】
　　发明【楚公子弃疾胁弑其君防于干谿而春秋归狱公子比臣前已论之矣至比已立为君而死春秋则以弃疾杀公子比书之先儒谓比之去就死生行止迟速皆国人所为而比未尝可否安得为弃疾之君故春秋但以杀公子比书之今纲目于石闵之事虽前已书幽其主鉴而此则以杀鉴书之者其事正与楚公子比相类故也又况石氏穷凶极恶而闵乃晋之故民本姓冉氏初非羯贼之种故天假手诛之纲目书杀而不书弑既本春秋之旨又以见贵华贱夷之意恕闵所以恶羯也其旨严矣】
　　以殷浩督扬豫等州考异【提要州下有军事二字】
　　【朝廷闻中原大乱复谋进取故以浩为中军将军督豫徐兖青州蒲洪为征北大将军督河北诸军事】
　　蒲洪自称三秦王改姓苻
　　【姚弋仲蒲洪各有据闗右之志弋仲遣其子襄击洪洪迎撃破之自称大都督大将军大单于三秦王改姓苻氏以雷弱儿梁楞鱼遵叚陵为将相】集览【改姓苻注见懐帝永嘉四年蒲洪】
　　二月燕王儁撃赵防蓟城徙都之
　　【燕王儁与慕容覇慕舆于将兵三道出塞以伐赵赵守将皆走儁遂防蓟欲悉阬其士卒覇谏曰赵为暴虐王兴师伐之将以拯民于涂炭而抚有中州也今始得蓟而阬其士卒恐不可以为王师之先声乃释之儁入都于蓟中州士女降者相继燕兵至范阳太守李产欲为石氏拒燕众莫为用乃帅八城令长出降儁悉置幽州郡县守宰引兵还蓟】质实【范阳郡名注见汉帝更始二年涿郡】
　　魏主闵复姓冉氏
　　【闵以李农为太宰録尚书事遣使者持节赦诸军屯皆不从】集览【复姓冉氏闵本姓冉魏郡内黄人赵王石勒获之命石虎养以为子】
　　故赵将麻秋杀苻洪洪子健斩秋遣使来请命
　　【赵将麻秋为苻洪所以为军师将军説洪曰冉闵石祗方相持中原未可平也不如先收闗中基业已固然后东争天下洪深然之既而秋因宴鸩洪欲并其众世子健收秋斩之洪谓健曰吾所以未入闗者以为中州可定今不幸为竖子所困中州非汝兄弟所能办我死汝急入闗言终而卒健代统其众乃去王号称晋官爵告防请命】集览【中州犹言中原中华也】
　　书法【故赵将何予义也然则郭循亦故魏臣也杀汉费祎后主延熈十六年何以书盗逆顺之辞也书斩不书诛赵将也不书杀洪子也】
　　赵石祗称帝于襄国
