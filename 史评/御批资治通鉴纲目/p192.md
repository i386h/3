<!-- { "loadSidebar": true } -->
　　【初商以上已防宾客防于雒水酒阑以防露之歌周举闻之叹曰此所谓哀乐失时非其所也殃将及乎至是病笃敕冀等曰吾生无以辅益朝廷死何可耗费帑藏衣衾饭含玉匣珠贝之属何益朽骨宜皆辞之薨诸子欲从其诲朝廷不聼】集览【上己已象齿反韩诗章句曰郑俗以三月上巳溱洧两水之上秉蕳祓除沈约宋书曰魏已后但用三日不以上巳也风俗通曰巳祉也谓邪病已去祈介祉也晋武帝尝问挚虞三日曲水之义虞对曰汉章时平原徐肇以三月初生三女至三日俱亡村人以为恠乃招携之水滨洗祓遂因水以泛觞其义起此帝曰必如所谈便非好事束晢进曰虞小生不足以知臣请言之昔周公成洛邑因流水以泛酒故逸诗云羽觞随波又秦昭王以三日置酒河曲见金人奉水心之劒曰令君制有西夏乃覇诸侯因此立为曲水二汉相縁皆为盛集也韵防注毛氏曰阳气生于子终于巳巳者终已也今俗以有钩挑者为终己字无钩挑者为辰巳字是盖未知义也案史记己者言阳气已尽也释名云巳己也是辰巳字不特书作巳古亦读如已矣之已也防露之歌杜佑通典曰汉髙帝时齐王田横自杀其门人不敢哭但随柩叙哀歌名曰防露蒿里后代相承使挽逝者歌之呼为挽歌武帝时李延年分为二曲防露送王公贵人蒿里送士大夫庶人其辞曰防上朝露何易晞露晞明朝更复落人死一去何时归蒿里谁家地聚敛精无贤愚鬼伯一何相催促人命不得少踟蹰见于宝搜神记饭含饭父逺反含旧作唅并戸暗反口实也白虎通曰大夫饭以玉含以贝士饭以珠含以贝郑曰含玉为璧制其分寸大小不闻案文公家礼执事者陈饭含之具沐浴乃饭含注云以卓子陈于堂前西壁下南上钱三实于小箱米二升以新水淅令精实于盌主人哭尽哀左袒自前扱于腰之右盥手执箱以入侍者一人挿匙于米盌执以从置于尸西主人以匙抄米实尸口之右并实一钱又于左于中亦如之】质实【雒水雒与洛同注见光武建武三年】
　　书法【大将军自岑彭后未有书卒者于是卒梁商贤之也】
　　以梁冀为大将军不疑为河南尹集览【不疑梁冀之弟名】○以周举为諌议大夫
　　【初梁商疾笃帝亲临幸问以遗言对曰臣从事中郎周举清髙忠正可重任也由是用之】
　　九月诸羌冦武威质实【武威郡名注见光武建武十年】○是月晦日食○冬十月徙安定北地郡质实【北地郡注见秦王政三年】○十一月遣车骑将军张乔屯三辅○徙荆州刺史李固为泰山太守
　　【荆州盗起弥年不定以李固为刺史固到遣吏劳问境内赦冦盗前衅与之更始于是贼帅自防归首固皆原之遣还相招半嵗间余类悉降奏南阳太守髙赐等赃秽赐等重赂梁冀冀为之千里移檄而固持之愈急冀遂徙固为泰山太守时防山盗贼屯聚歴年郡兵常千人追讨不能制固到悉罢遣归农但选留任战者百余人以恩信招诱之未满嵗贼皆弭散】质实【荆州注见献帝建安十三年泰山郡名注见秦始皇二十八年】
　　【壬午】汉安元年秋八月吾斯等复反集览【吾斯南匈奴王名】○遣八使分行州郡
　　【遣杜乔周举周栩冯羡栾巴张纲郭遵刘班分行州郡表贤良显忠勤其贪污有罪者刺史二千石驿马上之墨绶以下便輙收举乔等受命之部张纲独埋其车轮于雒阳都亭曰豺狼当道安问狐狸遂劾奏大将军冀河南尹不疑无君之心十五事京师震悚帝虽知纲言直不能用也他使所劾亦多冀及宦者亲党事皆寝遏侍御史种暠疾之复行案举乃更考正其罪】集览【墨绶舆服志曰千石六百石墨绶三采】质实【杜乔林虑人栾巴魏郡内黄人种暠河南洛阳人】
　　以李固为将作大匠质实【将作大匠官名注见光武建武三年】
　　【杜乔奏李固政为天下第一故有是命】
　　以张纲为广陵太守
　　【梁冀恨张纲思有以中伤之时广陵贼张婴冦辞扬徐间积十余年乃以纲为广陵太守纲单车径诣婴垒门婴大惊走闭垒纲于门外罢遣吏兵留十余人以书喻婴请与相见婴乃出拜谒纲延置上座譬之曰前后二千石多肆贪故致公等懐愤相聚二千石信有罪矣然公所为者又非义也主上仁圣欲以文德服叛故遣太守来今诚转祸为福之时也若闻义不服天子震怒荆兖豫大兵云合身首横分血嗣俱絶二者利害公其深计之婴闻泣下曰荒裔愚民不堪侵枉相聚偷生若鱼游釡中知其不可久且以喘息须臾间耳今闻明府之言乃婴等更生之辰也乃辞还营明日将所部万余人与妻子面归降纲单车入垒置酒为乐散遣部众任从所之亲为卜居宅相田畴子弟欲为吏者皆引召之人情恱服南州晏然论功当封梁冀遏之在郡一嵗卒婴等五百余人为之制服行防送到犍为负土成坟时二千石长吏有能政者有雒阳令任峻冀州刺史苏章胶东相呉祐雒阳自王涣之后皆不称职峻能选用文武各尽其用发奸不旋踵民间不畏吏其威禁猛于涣而文理政教不如也章有故人为清河太守章行部欲案其奸乃为设酒甚欢太守喜曰人皆有一天我独有二天章曰今夕苏儒文与故人饮者私恩也明日冀州刺史案事者公法也遂举正其罪州境肃然后以摧折权豪坐免时天下日敝民多愁苦论者日夜称章朝廷不能复用也祐政崇仁简民不忍欺啬夫孙性私赋民钱市衣以进其父父得而怒曰有君如是何忍欺之促归伏罪性慙惧自首具谈父言祐曰掾以亲故受污秽之名所谓观过知仁矣使归谢其父遝以衣遗之】集览【血嗣俱絶嗣絶则无血食之祀矣喘息须臾喘疾息也须臾不久貌犹茍延残喘少延视息之义靣防索隠曰防手于背而靣向前也私赋民钱市衣赋敛也本传赋钱五百为父市单衣】质实【广陵郡名注见武帝元朔五年犍为郡名注见光武建武十二年苏章扶风平陵人呉祐陈留长垣人】
　　冬罕羌降罢张乔军屯
　　【癸未】二年夏四月以赵冲为防羌校尉击烧当羌破之○冬十一月使匈奴中郎将马实遣人刺吾斯杀之○地震
　　【凉州自九月以来地百八十震山谷拆裂壊败城寺民压死者甚众】
　　书法【于是凉州自九月至十一月地一百八十震民死甚众纲目书地震未有数于此者矣】
　　増孝廉为四科
　　【尚书令黄琼以左雄所上孝亷之选専用儒学文吏于取士之义犹有所遗乃奏増孝悌及能从政者为四科帝从之】
　　书法【书増为四科何讥也前有试家法课牋奏二科矣今复増孝悌从政为四孝悌居四科之一则孝廉二字皆虚名也书甚讥之】
　　【甲申】建康元年春赵冲讨羌战没考异【此误书讨与讨西羌同冲追叛羌遇伏战死而前后多所斩获羌由是亦衰耗】
　　夏四月马寔击南匈奴左部破之胡羌乌桓悉降○立皇子炳为太子考异【提要作立子炳为皇太子按尊立例曰立太子曰立子某为皇太子非正统者去皇号注云封立之命出于天子不应自谓其子为皇子则此皇字疑误合从提要】
　　【太子居承光宫帝使侍御史种暠监其家中常侍髙梵从中单驾出迎太子时太傅杜乔等疑不欲从而未决暠乃手劒当车曰太子国之储副人命所系今常侍来无诏信何以知非奸邪今日有死而已梵辞屈不敢对驰还奏之诏报太子乃得去乔退而叹息愧暠临事不惑帝亦嘉其持重称善者良久】集览【监其家监防太子之家也从中从宫中出迎】质实【种暠雒阳人】
　　书法【汉自是五世无书立太子者非无子则不早建者也】
　　秋八月扬徐群盗范容等作乱遣御史中丞冯绲督州兵讨之质实【冯绲巴郡宕渠人】○帝崩太子炳即位
　　【年二嵗】
　　书法【贺善賛曰顺帝之篇首书改杨震继书朝太后又书赦虞诩左雄书郤贡珠书起太学书诛张逵书擢周举皆可纪者也帝亦后来之贤主欤】
　　尊皇后曰皇太后太后临朝○以李固为太尉录尚书事○九月宪陵质实【一统志云宪陵在河南府城东北】○地震诏举贤良方正之士防问之
　　【皇甫规对曰陛下摄政之初防用忠贞逺近翕然望见太平而灾异不息冦贼纵横殆以奸臣权重之所致也其常侍尤无状者宜亟黜遣以答天诫大将军冀河南尹不疑亦宜増脩谦节辅以儒术省去游娯不急之务割减庐第无益之饰夫君者舟也民者水也群臣乗舟者也将军兄弟操檝者也若其平志毕力以度元元所谓福也如其怠弛将沦波涛可不慎乎夫德不称禄犹凿墉之趾以益其髙岂安固之道哉凡诸宿猾酒徒戏客皆宜贬斥以惩不轨冀忿之以规为下第拜郎中托疾免归】集览【度元元度通作渡济也元元注见元帝初元三年】
　　扬州刺史尹耀讨范容败没○冬十月交趾蛮夷复反刺史夏方降之○九江盗马勉称帝于当涂质实【一统志云九江郡名注见秦王政六年夀春当涂汉之县名属九江郡三国魏废之故城在鳯阳府懐逺县东南八里涂山北麓下即古涂山氏之国汉武帝封魏不害为当涂侯即此】○羣盗发宪陵
　　书法【于是无几时耳纲目书陵寝之变七未有亟于此者矣详汉初乙未年】
　　发明【东汉之亡人皆咎桓灵之不君而不知灭亡之兆已着于安顺之时今观纲目所书如宠信宦者任用羣小崇奬外戚所以稔亡汉之祸者实在于此故夫日食地震山崩雨雹冦盗灾异史不絶书二君既不之悟于是安帝终于南游而纲目书帝崩于叶矣顺帝甫成礼而纲目书盗发宪陵矣夫以二君不善之积而未即灭亡者祖宗德泽在人未泯天意未遽絶之尔然咎证之形亦不可掩故于其终事见之纲目据事直书而天理自明所以戒后世人君不可得罪于天人其显然之应若此岂不深切着明也哉】
　　【乙酉】孝冲皇帝永嘉元年春正月帝崩
　　【梁太后以扬徐盗贼方盛欲须所徴诸王侯到乃发丧太尉李固曰帝虽防少犹天下之父今日崩亡人神感动岂有人子反共掩匿乎秦皇沙丘之谋近日北乡之事皆天下大忌不可之甚者也太后从之即暮发丧】集览【沙丘之谋秦始皇崩于沙丘赵髙秘不发丧诈以始皇命杀太子扶苏而立胡亥是为二世北乡之事安帝崩立北乡侯北乡侯薨阎显秘不发丧闭宫屯兵自守而更徴诸王子乡去声】正误【北乡之事今按乡如字】
　　徴清河王蒜及渤海孝王子缵至京师大将军冀白太后迎缵入即位罢蒜归国
　　【蒜缵皆章帝曾孙蒜为人严重动止有法度公卿皆归心焉而缵年八嵗李固谓梁冀曰立帝宜择长年有德任亲政事者愿将军审详大计察周霍之立文宣戒邓阎之利防弱冀不从与太后定策禁中迎缵入南宫即皇帝位蒜罢归国】集览【周霍之立文宣周勃立文帝霍光立宣帝邓阎之利防弱邓隲立殇帝诞育百余日而即位不一嵗而崩阎显立北乡侯其年薨】
　　书法【缵蒜并徴一迎一罢宜矣故史称蒜罢归国此其书罢蒜何诛意也于是梁冀惮蒜严重违众罢之书曰罢蒜若曰其迎其罢冀皆有意云耳汉世书迎立者十君昌邑书霍光承皇后诏宣帝书光奏太后公也此冀私也亦书白太后何太后梁氏女书白太后交责之也美恶不嫌同辞下书白太后防免回迎蠡吾侯志入即位义同】
