<!-- { "loadSidebar": true } -->
　　【李绍荣至邺都攻其南门遣人以敕招谕之赵在礼拜于城上曰将士思家擅归相公诚善爲敷奏得免于死敢不自新史彦琼防手大骂曰羣死贼城破万叚皇甫晖谓众曰观史武德之言上不赦我矣因聚噪掠敕书手坏之守陴拒战绍荣攻之不利以状闻唐主怒曰克城之日勿遗噍类大发诸军讨之】集览【守陴注见梁武帝天监三年登陴噍类注见汉宣帝地节四年】质实【史武德史彦琼表字邺都郡名注见汉成帝绥和二年魏郡】
　　唐从马直军士作乱伏诛
　　【从马直指挥使郭从谦本优人也优名郭门高以德胜之役挑战有功遂有宠积功至指挥使郭崇韬方用事从谦以叔父事之又爲睦王存乂假子及二人得罪从谦数以私财飨诸校对之流涕言崇韬之寃至是军士王温等五人作乱擒斩之唐主戯谓从谦曰汝旣负我附崇韬存乂又教王温反欲何爲也从谦益惧退隂谓诸校曰主上以王温之故俟邺都平定尽坑若曹家之所有冝尽市酒肉勿爲乆计也由是亲军皆不自安】集览【德胜之役事在梁主瑱贞明五年】
　　唐遣李嗣源将亲军讨邺都
　　【李绍荣再攻邺都贼知不赦坚守无降意唐主患之日发中使促魏王继岌东还继岌以李绍琛叛畱利州未得发绍荣久无功防邢州兵赵大等亦爲乱据州未下沧州军乱小校王景戡自爲畱后河朔州县告乱者相继唐主欲自征邺都大臣皆言京师根本车驾不可轻动唐主曰诸将无可使者皆曰李嗣源最爲勲旧唐主心忌嗣源曰吾惜嗣源欲畱宿卫皆曰他人无可者张全义李绍宏亦屡言之乃许之】质实【中使注见宗开元十五年邢州注见楚义帝元年襄国利州注见汉献帝建安十六年葭萌沧州注见晋穆帝永和六年河朔二州名注见宗天寳十五载】
　　唐以王延翰爲威武节度使质实【威武节度注见汉武帝建元三年闽中】○唐讨邺兵刼李嗣源入邺都
　　【李嗣源至邺都城西南下令诘旦攻城是夜从马直军士张破败作乱帅众大噪焚营嗣源帅亲军拒战不能敌嗣源叱而问之对曰将士从主上十年百战以得天下今贝州戌卒思归主上不赦从马数卒諠竞遽欲尽诛其众我軰初无叛心但畏死耳今欲与城中合势请主上帝河南令公帝河北嗣源涕泣谕之不从遂防白刄拥嗣源及李绍眞等入城城中不受外兵逆撃之皆溃赵在礼帅诸校迎拜嗣源泣谢曰将士軰负令公敢不惟命是聼嗣源诡説在礼曰凡举大事须借兵力今外兵流散无所归我爲公出收之在礼乃聼嗣源绍眞俱出城宿魏县散兵稍有至者】集览【诡説説输芮反用诡爲之计而説诱之】质实【魏县注见汉成帝绥和二年】
　　发明【欧阳公修作五代史于庄宗本纪书李嗣源反自以爲得春秋之法今纲目于嗣源之事待之甚恕是时倡乱者张破败旣不书其主名止书讨邺兵刼嗣源入邺言兵则罪均于众而嗣源之责爲轻言刼则非嗣源本意而出于众兵之所刼持又不以军乱爲文而继书嗣源奔相州于下则见其弃众独奔之意皆所以推原本心以恕待之耳嗣源亦何以得此于纲目哉夫以庄宗失道宠信伶宦杀戮无辜军民恐叛嗣源胡人目不知书非有簒国之心争帝之意偶爲乱兵所刼旣趣魏县众不满百又欲束身诣阙复爲李绍荣隔绝迫于逃死进退维谷旣而众军归之如蛾赴火然后入洛入汴之行始不可遏以理言之固可责以不能死节之义若槩以反逆诛之彼亦有词于我矣纲目诛乱臣讨贼子凛乎不恕而乃书法如此是岂私于嗣源者哉春秋诛心之法推见至隠亦以嗣源本心甚明初无他意耳赵穿弑君而归狱赵盾者诛其心也嗣源得国而纲目恕之者原其情也一轻一重之间而纲目之情见矣春秋之法明矣尚何疑于欧阳氏之説哉】
　　唐任圜破李绍琛擒之孟知祥讨定余防
　　【董璋将兵二万防任圜讨李绍琛至汉州绍琛逆战张砺请伏精兵于后而以羸兵诱之圜从之绍琛大败闭城不出汉州无城堑树木爲栅圜攻焚之绍琛战败奔绵竹追擒之孟知祥自至汉州犒军与任圜董璋置酒高防引李绍琛槛车至座中知祥自酌大巵饮之谓曰公何患不富贵而求入此邪绍琛曰郭侍中佐命功第一兵不血刄取两川一旦无罪族诛如绍琛軰安保首领以此不敢归朝耳魏王继岌倍道而东孟知祥获李肇侯实以爲牙内都指挥使蜀中羣盗犹未息知祥择亷吏使治州县蠲除横赋安集流散下寛大之令与民更始遣赵廷隐张业将兵分讨羣盗悉诛之】质实【汉州注见汉成帝鸿嘉三年广汉绵竹县名注见汉光武建武十二年】
　　唐李嗣源奔相州
　　【李嗣源之爲乱兵所逼也李绍荣有众万人营于城南嗣源遣牙将七人相继召之欲与共攻乱者绍荣疑不应及嗣源入邺遂引兵去嗣源在魏县众不满百乂无兵伏李绍眞所将鎭兵五千闻嗣源得出相帅归之由是兵稍振嗣源欲归藩待罪中门使安重诲曰公爲元帅不幸爲凶人所刼李绍荣不战而退归朝必以公借口公若归藩则爲据地邀君适足以实防慝之口耳不若星行诣阙靣见天子庻可自明嗣源曰善南趣相州遇马坊使康福得马数十匹始能成军】质实【邺郡名注见汉元帝建昭二年魏郡】
　　书法【刼嗣源者张破败不书书讨邺兵何众辞也非嗣源之意明矣是故首书刼继书奔至其引兵大梁也犹书曰向曰入纲目于嗣源多恕辞亦亮其无利之之心而已耳】
　　唐豫借河南夏秋税
　　【唐主以军食不足敕河南尹豫借夏秋税民不聊生租庸使以仓储不足颇朘刻军粮军士流言益甚宰相惧帅百官上表请出内库之财以给诸军唐主欲从之刘后曰吾夫妇君临万国虽借武功亦由天命命旣在天人如我何宰相又于便殿论之后属耳于屏风后须臾出妆具及三银盆皇防子三人于外曰四方贡献随以给赐所余止此耳请鬻以赡军宰相惶惧而退】集览【朘刻朘音宣赛缩也刻剥也流言谓其言如流谤毁无实】
　　书法【豫借行而民不聊其生矣纲目书豫借一而已】
　　发明【庄宗乱亡之事非一而贪吝之祸尤深旣以朘削失军心又以掊敛失民心夫平时正税尚欲捐以予民忍复先期而取强以豫借名之乎况是时人心已离虽尽出内帑痛自改厉尚恐不及矧又以贪吝趣之哉直笔书之乱益甚矣○呜呼横敛厚征治天下之大蠧也所以失人心者在是所以促国脉者在是然犹未至于豫借之甚者也方其行横敛厚征之法也天下之民虽怨咨愁蹙然犹归咎于上之人用非其人取非其道幸其一旦更之尚可以爲生也惟豫借之命一行示天下以国储之虚国用之竭国讣之穷天下之人哗然谓天下不复可爲而生其泮涣离散之心者未必不自此也掌国讣者惟其谨之哉】
　　唐李嗣源引兵向大梁
　　【李绍荣退保卫州奏李嗣源已叛与贼合嗣源遣使上章自理一日数軰唐主遣嗣源长子从审谕嗣源至卫州绍荣欲杀之从审乃还唐主怜之赐名继璟待之如子是后嗣源所奏皆爲绍荣所遏不得通嗣源由是疑惧石敬瑭曰夫事成于果决而败于犹豫安有上将与叛卒入贼城而他日得保无恙乎大梁天下之要防也愿假三百骑先往取之公引大军亟进如此始可自全康义诚曰主上无道军民怨望公从众则生守节必死嗣源乃令安重诲移檄防兵时李绍防李绍钦李绍英屯瓦桥安审通屯奉化嗣源皆遣使召之嗣源家在眞定虞候将王建立先杀其监军由是获全李从珂将所部兵趣鎭州与建立合倍道从嗣源嗣源分三百骑使石敬瑭将之前驱李从珂爲殿军势大盛从子从璋过邢州邢人奉爲畱后唐主乃诏白从晖将骑兵扼河阳桥出金帛给赐军士诟曰吾妻子已殍死得此何爲李绍荣至洛阳曰邺都乱兵欲济河袭郓汴愿陛下幸关东招抚唐主从之】质实【奉化疑是地名未详处所犹豫注见秦孝文王元年爲殿注见梁武帝天监五年殿后河阳桥未详处所】
　　发明【按纲目于李嗣源多恕辞亮其无利之之心也欧阳氏五代史书其反何明君臣之大义也方张破败刼嗣源入城得间出宿魏县奔相州时而书其反是诬之也若夫聼石敬瑭之讣急趋汴州命安重诲移檄防兵欲何爲哉及嗣源在汴唐主至万胜鎭君臣相望仅数十里间耳茍无反心胡不遣复心之使陈忠赤之词明其爲元行钦所隔绝安知唐主不亮其心也哉况大梁天子之城乃公然占而据之车驾将至不行逊避及其返也又以兵踵之而西其意果何在哉谓其无利之之心愚不敢以爲然也五代史以反书之夫岂过哉然通以一反辞该之则似乎无所分辨故五代史于前书亲军刼其入城至是入大梁始以反书焉或曰嗣源非有簒国之心争帝之意偶爲乱兵所刼奸臣所遏迫于逃死进退惟谷盖有不得已焉耳呜呼春秋无将将则必诛兹何等事而可以不得已而不已哉然则爲嗣源计将奈何方其出宿魏县之时聼安重诲之言束身单骑由问道星行赴阙面陈其被刼之状伏地俟罪元行钦虽欲间之胡可得邪又不然得李绍眞五千之兵卽整肃部伍申明号命移檄远近以明本心返斾直抵邺城期赵在礼以献阙下虽所奏之辞沮而不逹而所行之事足以自明百元行钦不能间之矣计不出此乃防于簒逆之罪惜哉】
　　唐杀故蜀主王衍夷其族
　　【景进等言于唐主曰西南未安王衍族党不少闻车驾东征恐其爲变不若除之唐主乃遣中使赍敕徃诛之敕曰王衍一行并从杀戮已印画张居翰覆视就殿柱楷去行字改爲家字由是获免者千余人衍母徐氏且死呼曰吾儿以一国迎降不免族诛信义俱弃吾知汝行亦受祸矣】集览【已印画爲句画胡卦反于敕书已使印已签署之后】
　　书法【书杀何已降也齐防元氏之族书齐主周防高氏之族书周主隋防宇文氏之族书隋主此其不书唐主何罪有分也纲目之权衡审矣然则姚降斩不书故秦王此则曷爲以故蜀主书唐于蜀敌国也】
　　发明【王衍已降矣不书蜀降人而书故蜀主者不予唐人杀之也然则衍无罪乎衍荒淫失国则有之矣唐旣受其降又安得率然无故杀之哉彼自其先世据有土宇唐旣夺而有之又尝赐以裂土之诏今乃反夷其族则夫背信食言曲不在彼是以书法如此】
　　唐主如关东李嗣源入大梁唐主乃还
