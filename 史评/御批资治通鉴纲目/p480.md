<!-- { "loadSidebar": true } -->
　　【周杨后性柔婉不妬忌四皇后及嫔御等咸爱而仰之天元昏暴滋甚喜怒乖度尝谴后逼令引诀后母独孤氏诣閤陈谢叩头流血然后得免后父前大疑随公坚位望隆重天元忌之尝因忿谓后曰必灭尔家因召坚欲杀之而不果郑译与坚少同学竒坚相表倾心相结坚既不自安尝私于译曰乆愿出藩愿少留意译曰以公徳望天下归心欲求多福岂敢忘也防天元将遣译攻陈译请元帅天元曰卿意如何译因请令坚行天元从之以坚为扬州总管使译发兵防夀阳将行防坚暴有足疾不果行天元不豫小御正刘昉素以狡谄得幸与御正中大夫顔之仪并见亲信天元召入卧内欲属以后事而瘖不能言昉见周主阐幼冲以杨后父坚有重名遂与译及御史大夫栁裘韦謩御正下士皇甫绩谋引坚辅政坚不敢当昉曰公若为速为之不为昉自为也坚乃称受诏居中侍疾天元遂殂秘不发防昉译矫诏以坚总知中外兵马事之仪不从昉等逼之仪连署之仪厉声曰主上升遐嗣子幼冲阿衡之任宜在宗英赵王合膺重寄公等奈何一旦欲以神器假人之仪有死而已不能诬罔先帝昉等乃代署而行之诸衞既受敕并受坚节度坚恐诸王在外生变徴赵陈越代滕五王入朝就之仪索符玺之仪正色曰此天子之令自有主者宰相何故索之坚大怒将杀之以其民望出为西邉郡守周主入居天台尊杨后为皇太后朱后为帝太后陈元尉迟三后并为尼以杨坚为假黄钺左大丞相百官总已以聼坚使邘公杨惠谓李徳林曰今欲与公共事必不得辞徳林曰愿以死奉公坚大喜始刘昉郑译议以坚为大冡宰译自摄大司马昉又求小冡宰坚私以问徳林徳林曰宜作大丞相假黄钺都督中外诸军事不尔无以压众心坚从之以正阳宫为丞相府时众情未壹坚引司武上士卢贲置左右潜令部伍仗衞因召公卿谓曰欲求冨贵者宜相随往往偶语欲有去就贲严兵而至众莫敢动至东宫门者拒不纳贲叱之坚乃得入贲遂典丞相府宿卫以郑译为长史刘昉为司马李徳林为府属内史下大夫髙颎明敏有器局习兵事多计畧坚欲引之遣杨惠谕意颎欣然许之曰纵令公事不成颎亦不辞灭族乃以为司録时汉王賛居禁中刘昉餙羙妓送賛因説之曰大王先帝之弟时望所归孺子防冲岂当大事今羣情尚扰宜且归第待事寜后入为天子此万全计也賛年少庸下从之坚革宣帝苛酷之政更为寛大删畧旧律作刑书要制奏而行之躬履节俭中外悦之坚夜召太史中大夫庾季才问曰天时人事何如季才曰天道精防难可意测以人事卜之符兆定矣独孤夫人亦谓坚曰骑虎之势必不得下勉之坚以相州总管尉迟迥位望素重必不附已召之防塟而以韦孝寛为相州总管赴邺陈王纯时镇济州坚使门正崔彭徴之彭以両骑往止传舍遣人召纯纯至彭执而鎻之因大言曰陈王有罪诏徴入朝左右不得輙动其从者愕然】集览【后父前大疑隋书髙祖本纪作大前疑初周宣帝即位以坚后父徴拜上柱国大司马静帝时转大前疑汉谷永传曰四辅既备成王靡有过事注四辅谓左辅右弼前疑后丞礼记前疑后丞注疑拟其前丞承其后邘公杨恵封邘徐广曰邘羽俱反周武王子所封邑左传邘晋应韩武之穆也括地志云河内野王县西北二十七里古邘国城颎俱永反迥户顶反】质实【引诀注见宋明帝泰始七年扬州注见齐主寳卷永元二年夀阳皇甫绩安定朝那人道之子阿衡之任注见汉宣帝地莭四年神器注见汉光武建武六年赵陈越代滕五国名赵注见汉景帝三年陈注见周赧王三十六年越注见汉和帝永元元年代注见秦王政三年滕注见唐懿宗咸通九年符玺注见秦始王三十七年假黄钺注见汉后主建兴六年一统志云邘古国名周武王尝封子于此即左传邘晋应韩武之穆也今为防台村故城在懐庆府城西北三十里李徳林安平人大冢宰官名注见太建九年六卿髙颎渤海蓚人賔之子长安县名注见汉惠帝五年汉国名注见周赧王四年汉中禁中注见宋孝武帝大明六年相州注见汉元帝建昭二年尉迟迥代人邺县名注见汉献帝建安十五年齐州注见汉景帝三年崔彭赵郡平棘人士谦子】书法【特笔也于是周主入居天台因以正阳宫为丞相府书曰居东宫何诛意也周主虽防终不有子乎遂入居之坚欲代周之意可知矣纲目别嫌明防直书罪之】
　　发明【周主以戊戌六月嗣位至是年五月未及再期以古者三年之防言之犹在谅闇中耳然其骄滛暴虐人不堪命殆类乆于其位者是皆时日曷防予及女偕亡之类也周公作无逸述商三宗及文王享国乆长之由皆本于不遑暇逸至于亦罔或克夀或三四年或五六年或七八年者乃耽乐之君耳天元不道垂及二载不惟罔或克夀而其国且覆亡之不暇观纲目所书杨坚自为大丞相假黄钺召诸王还长安之语其威灵气焰已不可向迩宇文氏自此灭亡无复遗种然则人主欲永终天禄享国乆长者可不以商宗周王为法而以天元之徒为覆辙之鉴乎】
　　周复佛道二教
　　书法【坚意也坚将有他志以是求福干誉直书贬之】
　　○周相州总管蜀公尉迟迥举兵相州讨丞相坚坚遣韦孝寛将兵讨之考异【按汉孺子婴居摄二年书翟义起兵讨莽莽遣兵拒撃唐中宗嗣圣元年书李敬业起兵扬州太后遣将军李孝逸撃之盖凡举兵以义则拒之者书撃不书讨据此年后书梁睿击王谦则此条下讨字乃传误也】
　　【尉迟迥知丞相坚将不利于周室谋举兵讨之韦孝寛至朝歌疑有变称疾徐行使人伺之孝寛兄子艺为魏郡守迥遣迎孝寛悉以迥谋语孝寛孝寛携艺西走每至亭驿尽驱传马而去谓驿司曰蜀公将至宜速具酒食迥寻遣骑追孝寛至驿輙逢盛馔又无马遂迟留不进孝寛得免迥集文武士民令之曰杨坚借后父之势挟幼主以作威福不臣之迹暴于行路吾与国舅甥任兼将相今欲与卿等紏合义勇匡国庇民何如众咸从命迥乃自称大总管奉赵王招少子以号令坚以郧公韦孝寛为行军元帅以讨迥初天元使杨尚希抚慰山东至相州闻天元殂谓左右曰蜀公将有他计吾不去惧及于难遂夜遁归长安坚遣镇潼关】集览【郧公韦孝寛封郧郧音云春秋楚郧公钟仪邑地理沿革表今徳安府古郧子国一云在江夏云杜县】质实【朝歌郡名注见秦王政六年魏郡注见汉元帝建昭二年蜀郡名注见晋武帝泰始八年益州一统志云郧春秋时郧子国名后为楚所灭封鬭辛为郧公即此地故址在徳安府境内潼关注见汉献帝建安十六年】
　　书法【书举兵讨罪坚也故迥书官书爵重予之而坚兵止书撃】
　　发明【杨坚为相未有可诛之罪尉迟迥遽尔举兵而纲目亦亟书而予之何哉坚在周朝位望隆重相表竒异人固以大事目之今既自为大丞相假黄钺居东宫又召诸王还长安则其簒周必矣迥能举兵讨之纵兵败而死要之为国讨贼是固不容不予之也自北史隋史纪传能书迥举兵而不能书迥讨坚皆反以坚遣韦孝寛讨迥为文至通鉴始变文书迥谋举兵讨坚然亦不免书坚遣将讨迥故分注因而述之较之陈夀志三国以毌丘俭诸葛诞等为反者固已迳庭然迥坚互谓之讨则其孰是孰非特末定也今纲目之脩尽正前史之失故上书蜀公迥举兵讨坚特书其爵而下书坚遣韦孝寛撃迥不书其官曰讨曰撃名义始定而后是非予夺皆判然明白于书法之间矣噫一字褒贬非深得春秋之防者孰能脩之君子安得不三叹三咏于纲目】
　　周丞相坚杀毕王贤
　　【周雍州牧毕刺王贤谋杀坚事泄坚杀贤并其三子】集览【毕刺王毕邑名贤所封也在镐东南杜中刺王注见宋明帝泰始七年】质实【雍州注见唐宗开元十一年京兆】
　　书法【于是贤谋杀坚事泄则何以不书书杀坚志也徴诸王还长安坚固有尽杀诸王之志矣虽防此谋将得免乎是故毕王贤谋杀坚不书书杀赵王招谋杀坚不书书杀】
　　秋七月突厥执齐髙绍义归之于周
　　【周送千金公主于突厥遣贺若谊赂佗鉢可汗以求髙绍义佗鉢伪与绍义猎于南境使谊执之绍义至长安徙蜀病死】质实【突厥北狄国名注见梁武帝大同十一年贺若谊洛阳人弼之弟】书法【绍义尝书讨而削其国矣此其复书齐何终暴齐之余孽也以为予其不忘本朝者过矣】发明【齐已灭矣犹书曰齐髙绍义何哉绍义固齐之绍义而非周突厥之绍义也掲国书之亦所以遂其不忘本朝之志云尔】
　　周青州总管尉迟勤举兵应相州
　　【勤迥之弟子也举兵应迥迥所统相衞黎洺贝赵冀瀛沧勤所统青齐胶光莒等州皆从之众数十万荣申楚潼兖州兰陵亦应迥迥遣将取建潞围恒沂防曹亳遣使招并州刺史李穆穆子士荣以穆所居天下精兵处隂劝穆从迥穆深拒之坚使穆子浑往布腹心穆使浑奉熨斗于坚曰愿执威柄以尉安天下又以十三镮金帯遗坚十三镮金帯者天子之服也坚大悦穆兄子崇为懐州刺史初欲应迥后知穆附坚慨然太息曰阖家富贵者数十人值国有难竟不能扶倾继絶复何靣目处天地间乎不得已亦附于坚】质实【相卫黎洺贝赵冀瀛沧九州名相注见汉元帝建昭二年魏郡卫注见秦王政六年朝歌黎注见汉成帝绥和三年黎阳洺注见汉武帝元狩四年广平贝注见汉帝更始二年河间沧注见晋穆帝永和六年青齐胶光莒五州名青注见汉桓帝永康元年齐注见汉景帝三年济南按一统志胶本春秋介国地名汉为黔陬县地属琅邪郡晋属城阳郡后魏置胶州取境内胶水为名隋置胶西县以黔陬县省入唐省州入髙宻县宋置临海军金改为胶西县属宻州元改置胶州属益都路国朝省县入州改属莱州府光注见汉安帝永和二年东莱莒注见汉献帝建安二年荣申楚潼兖五州名荣注见梁武帝普通六年郑城申注同上太清二年义阳楚注见宋孝武帝大明三年山阳潼注见梁武帝普通五年潼县兖注见汉献帝兴平二年兰陵郡名注见汉光武建武四年建潞二州名建注见梁武帝中大通六年建兴潞注见周赧王五十三年上党恒沂二州名恒注见汉光武建武九年常山沂注见太建五年北徐曹亳二州名曹注见汉光武建武八年济隂亳注见汉献帝建安十五年谯并州注见齐明帝建武三年熨斗帝王世纪曰纣欲作重刑乃先作大熨斗以火熨之使人举手輙烂与妲己为戯今人以伸帛者其遗意也懐州注见宋顺帝升明元年】
　　周丞相坚自加都督中外诸军事　周郧州总管司马消难举兵应相州质实【郧州注见周世宗显徳五年安陆】　周丞相坚杀赵王招越王盛
　　【赵王招谋杀坚邀坚过其第引入寝室伏壮士于室后坚左右皆不得从唯腹心元胄坐户侧酒酣招以佩刀刺连啗坚欲因而刺之胄进曰相府有事不可乆留招叱之使却胄瞠目愤气扣刀入衞扶坚趋去招将追之胄以身蔽户招不得出坚乃诬招与越王盛谋反皆杀之及其诸子赏赐元胄不可胜计周室诸王数欲伺隙杀坚都督李圆通尝保防之由是得免】
　　八月周丞相坚遣司录髙颎监相州诸军
