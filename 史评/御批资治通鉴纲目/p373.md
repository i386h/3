<!-- { "loadSidebar": true } -->
　　【魏师之克敦煌也沮渠牧犍使人斫开府库取金玉及寳器至是守蔵者告之且言曰牧犍蓄毒药潜杀人前后以百数姊妹皆学左道有司索其家果得所匿物魏主大怒赐沮渠昭仪死并诛其宗族又冇告牧犍犹与故臣民交通谋反者乃诏赐死】质实【左道注见唐武宗防昌元年】
　　书法【魏杀赫连定书故夏主牧犍故凉王也则何以不书已降也是故姚不书牧犍不书皆已降也纲目之笔削严矣】
　　宋铸大钱
　　【初宋主以货重物轻改铸四铢钱民多剪凿古钱取铜盗铸江夏王义恭建议请以大钱一当两右仆射何尙之议泉贝之兴以估贷为本事有交易岂假多铸数少则币重数多则物重多少虽异济用不殊况复以一当两徒崇虚价者邪若今制遂行冨人之货自倍贫者弥増其困惧非所以使之均一也宋主卒从义恭议】集览【泉贝索隐曰钱本名泉言货之流如泉也贝海介虫也古者货贝而寳周有泉至秦废贝行钱汉食货志大贝牝贝么贝小贝不成贝凡五种】质实【四铢钱注见汉文帝六年】
　　宋衡阳王义季卒
　　【义季自义康之贬遂纵酒不事事以至成疾而终】
　　冬十月宋胡诞世据豫章反讨平之
　　【胡藩之子诞世杀豫章太守据郡反欲奉前彭城王义康为主前交州刺史檀和之去官归过豫章击斩之】质实【胡藩豫章人】
　　杨文德据葭芦五郡氐皆应之质实【葭芦城名注见元嘉二十一年戊宋元嘉二十五年子魏太平真君九年】春正月魏人击杨文德文德败走汉中宋免其官削爵土质实【汉中郡名注见周赧王四年】○魏山东饥罢塞围役者质实【一统志云山东古青兖二州地汉置青州部刺史领北海济南齐琅邪东莱五郡高密胶东淄川城阳四国又置兖州部刺史领东泰山济隂平原清河渤海千乘七郡东平一国后汉刺史如故兖治昌邑青治临淄唐置河南河北二道采访处置使而河南治汴河北治魏以青兖诸郡分宋宋置京东秉路京东西路河北东路三安抚司并以守臣兼领元以山东直省部置山东东西道宣慰司治益都又置山东东西道肃政亷访司治济南本朝置山东等处承宣布政使司领济南兖州东昌青州登州莱州六府云】○宋吏部尚书庾炳之有罪免
　　【炳之性彊急轻浅多纳贿赂为有司所紏上欲不问仆射何尚之极陈其短乃免其官】质实【何尚之安庆潜人】
　　夏四月宋以武陵王骏为徐州刺史
　　【彭城太守王谟上言彭城要兼水陆请以皇子抚临州事故有是命】质实【武陵郡名注见汉光武建武二十四年王谟太原祁人防之子徐州注见秦始皇二十八年彭城】
　　宋罢大钱
　　【当两大钱行之经时公私不以为便罢之】
　　秋悦般国遣使如魏
　　【西域悦般国去平城万有余里遣使诣魏请与魏东西合击柔然魏主许之中外戒严】质实【西域国名注见汉宣帝神爵二年悦般西域国名注见元嘉十二年平城县名注见汉髙帝七年】
　　魏击焉耆兹冬十二月破之西域平质实【焉耆西域国名注见元嘉十二年兹西域国名注见汉光武建武二十二年】○魏主伐柔然不见虏而还质实【柔然北狄国名注见晋孝武帝太元十二年】
　　【已宋元嘉二十六年丑魏太平真君十年】春正月魏主复伐柔然可汗遁走质实【可汗夷狄君长之号注见汉后主景耀四年】○秋七月宋以随王诞为雍州刺史
　　【宋主欲经畧中原羣臣争献防以迎合取宠王谟尤好进言宋主谓侍臣曰观谟所陈令人有封狼居须意御史中丞袁淑曰陛下今当席卷赵魏检玉岱宗臣逢千载之防愿上封禅书宋主悦以襄阳外接闗河欲广其资力乃罢江州军府文武悉配雍州湘州入台租税悉给襄阳】集览【有封狼居须意令我遂起北伐之意也须通作胥狼居胥匃奴中山名汉武元狩四年霍去病击匈奴出代右北平二千余里絶大漠封狼居胥禅于姑衍而还检玉岱宗检玉注见汉光武建武中元元年岱宗注见汉章帝元和二年封襌书史记封禅书注正义曰此泰山上筑土为坛以祭天报天之功故曰封此泰山下小山上除地以祭报地之功故曰禅言禅者神之也白虎通云或曰封者金银绳或曰石泥金绳封之印玺也五经通义云易姓而王致太平必封泰山禅梁父荷天命以为王使理羣生告太平于天报羣神之功也】正误【愿上封禅书今按此欲效司马相如事相如未死时为一卷书曰有使来求书奏之其遗札书言封禅事】质实【中原注见唐元宗天宝十五载袁淑阳夏人豹之子江州注见汉献帝建安十二年襄阳湘州注同上兴平元年襄阳县名注见明帝夫始元年王元谟太原祁人】
　　九月魏主伐柔然大获
　　【魏主伐柔然高凉王那出东道畧阳王羯儿出中道柔然处罗可汗悉国中精兵围那数十里那掘堑坚守相持数日处罗数挑战輙为那所败以那众少而坚疑大军将至解围夜去那追之九日夜处罗益惧弃辎重逾穹隆岭逺遁那收其辎重引军还与魏主防于广泽羯儿收柔然民畜凡百余万自是柔然衰弱屏迹不敢犯魏塞】质实【畧阳郡名注见晋懐帝永嘉四年穹隆岭未详处所广泽未详处所】
　　冬宋雍州蛮反
　　【沔北诸山蛮冦雍州将军沈庆之帅参军柳元景随郡太守宗慤等讨之八道俱进先是诸将讨蛮者皆营于山下蛮得据山发矢石以击官军多不利庆之曰去岁蛮田大稔积谷重岩不可与之旷日相守也不若出其不意冲其腹心破之必矣乃命诸军斩木登山鼓噪而前羣蛮震恐因其恐而击之所向奔溃】质实【沔北沔水之北注见汉献帝建安十三年宗慤南阳人鼓噪号也又曰諠呼也】
　　【庚宋元嘉二十七年魏寅太平真君十一年】春正月宋将军沈庆之讨蛮平之考异【此误书讨当作击据后书魏击焉耆龟兹伐柔然不书讨】
　　【沈庆之自冬至春屡破山蛮因其谷以充军食幸诸山大羊蛮慿险筑城守御甚固庆之命诸军连营于山中开门相通各穿池于营内朝夕不外汲蛮潜兵夜来烧营诸军以池水沃火多出弓弩夹射之蛮兵散走蛮所据险固不可攻庆之乃置六戍以守之久之蛮食尽稍稍请降悉迁于建康以为营户】质实【沈庆之呉兴武康人】
　　二月魏主侵宋围悬瓠
　　【魏主将伐宋宋主闻之敕淮泗诸郡若魏冦小至则各坚守大至则防民归夀阳邉戍侦不明魏主自将歩骑十万奄至南顿颍川太守并弃城走是时豫州刺史南平王铄镇寿阳遣参军陈宪守悬瓠城中战士不满千人魏主围之】集览【侦候侦通作遉丑正反探伺也又曰游侦左传谓之谍今谓之细作逻也南顿注见汉光武建武十九年悬瓠县名属汝南郡】质实【悬瓠城名注见汉光武建武十九年豫州注同上年南平郡名注见晋惠帝永兴二年】
　　三月宋减百官俸
　　【以军兴减内外官俸三分之一】
　　夏四月魏师还
　　【魏人昼夜攻悬瓠作高楼临城以射之矢下如雨城中负户以汲施大钩于冲车之端以牵楼堞壊其南城陈宪内设女墙外立木栅以拒之魏人填堑肉薄登城宪督厉将士苦战积尸与城等魏人乘尸上城短兵相接宪锐气愈奋战士无不一当百杀伤万计城中死者亦过半魏遣永昌王仁驱所掠六郡生口北屯汝阳宋主遣间使命武陵王骏发骑袭之骏发百里内马得千五百匹分为五军遣将军刘泰之等将之直趋汝阳魏人唯虑救兵自寿阳来不备彭城泰之等潜进击之杀三千余人烧其辎重魏人奔散诸生口悉得东走魏侦知泰之等兵无后继复引兵击之士卒惊乱走死免者九百余人马还者四百匹魏主攻悬瓠四十二日宋主遣南平内史臧质司马刘康祖共救悬瓠魏主遣任城公乞地真逆拒之质等击斩乞地真四月魏主引兵还宋以陈宪为龙骧将军魏主遗宋主书曰前盖呉反逆扇动关陇彼复使人诱之是曹正欲谲诳取赂岂有逺相服从之理为大丈夫何不自来取之而以货诱我邉民我今至此所得孰与彼多彼又北通蠕蠕西结赫连沮渠吐谷浑东连冯高丽凡此数国我皆灭之彼岂能独立邪我今北征先除有足之冦以彼无足故不先讨耳我当显然徃取扬州不若彼翳行窃歩也彼前使裴方明取仇池既得之疾其勇功已不能容有臣如此尚杀之乌得与我校邪彼尝欲与我一交战我亦不痴复非苻坚何时与彼交战昼则遣骑围绕夜则离彼百里外宿呉人止有斫营伎不过行五十里天已明矣其首岂得不为我有哉彼公时旧臣虽老犹有智防知今已杀尽非天资我邪】集览【负戸以汲负防也半门曰户引水于井曰汲谓汲水者背负其户以御流矢冲车注见晋安帝义熈五年楼堞城上之楼橹女垣也垣以白垩之故曰粉堞肉薄注见晋安帝义熙十三年生口生获之人也冯北燕王姓名翳行翳隐也谓隐蔽而行也】质实【短兵相接注见汉高帝五年汝阳县名注见汉后主延熈十八年任城国名注见汉明帝永平十四年】
　　宋以江湛为吏部尚书
　　【湛性公亷与仆射徐湛之并为上所宠信时称江徐】
　　六月魏杀其司徒崔浩夷其族
