<!-- { "loadSidebar": true } -->
　　【自元和之末宦官益横建置天子在其掌握威权出人主之右人莫敢言贤良方正刘蕡对防极言其祸其畧曰陛下宜先忧者宫闱将变社稷将危天下将倾海内将乱又曰陛下将杜簒弑之渐则居正位而近正人逺刀锯之贱亲骨鲠之直辅相得以专其任庶职得以守其官奈何以亵近五六人总天下大政祸稔萧墙奸生帷幄臣恐曹节侯览复生于今日又曰忠贤无腹心之寄阍寺恃废立之权陷先君不得正其终致陛下不得正其始又曰威柄陵夷藩臣跋扈或有不达人臣之节首乱者以安君为名不究春秋之征称兵者以逐恶为义则政刑不由乎天子征伐必自于诸侯又曰陛下何不塞隂邪之路屏防狎之臣制侵陵迫脇之心复门户扫除之役戒其所宜戒忧其所宜忧既不能治于前当治于后既不能正其始当正其终则可以防奉典谟克承丕构矣昔秦之亡也失于强暴汉之亡也失于微弱强暴则贼臣畏死而害上微弱则奸臣窃权而震主伏见敬宗皇帝不虞亡秦之祸不剪其萌伏惟陛下深轸亡汉之忧以杜其渐又曰臣闻昔汉元帝即位之初更制七十余事其心甚诚其称甚美然而纪纲日紊国祚日衰奸宄日强黎元日困者以其不能择贤明而任之失其操柄也又曰陛下诚能掲国权以归相持兵柄以归将则心无不达行无不孚矣又曰法宜画一官宜正名今分外官中官之员立南司北司之局或犯禁于南则亡命于北或正刑于外则破律于中法出多门人无所措实由兵农势异而中外法殊也又曰今夏官不知兵籍六军不主兵事军容合中官之政戎律附内臣之职首一戴武弁疾文吏如仇讐足已蹈军门视农夫如草芥谋不足以翦除凶逆而诈足以抑扬威福勇不足以镇卫社稷而暴足以侵轶里闾羁絏藩臣下陵宰辅隳裂王度汩乱朝经张武夫之威上以制君父假天子之命下以御英豪有藏奸观衅之心无仗节死难之义岂先王经文纬武之防邪又曰臣非不知言发而祸应计行而身戮葢痛社稷之危哀生人之困岂忍姑息时忌窃陛下一命之宠哉考官散骑常侍冯宿等见蕡策皆叹服而畏宦官不敢取裴休李郃杜牧崔慎由等二十二人中第皆除官物论嚣然称屈諌官御史欲论奏执政抑之李郃曰刘蕡下第我辈登科能无厚顔乃上疏曰蕡所对防汉魏以来无与为比今有司以蕡指切左右不敢以闻恐忠良道穷纲纪遂絶况臣所对不及蕡逺甚乞回臣所授以旌蕡直不报蕡由是不得仕于朝终于使府御史范氏曰天之生斯人茍有聪明正直之资必将有用于时不使之汩没而死也圣人顺天理而感人心敛天下之贤者而聚之于朝使之施其所有以为国之有则贤者无不得其所而民物亦无不得其所矣唐则不然抑遏之废斥之使身老岩穴不为世用岂不违天理逆人心乎胡氏曰裴度韦处厚抑諌官御史不令伸蕡何也蕡防有三事焉一则讥及文宗二则举隆宰辅三则力诋宦寺此裴韦所以拒之而不敢当者也虽然则常常之见耳二公累朝旧德盍以栋国取贤匡君捄弊为重乎是时未有一人言及宦寺者若因蕡言置之髙第请召公卿并责常侍五六人陈太宗故事及近代之失咨访厥中公议既合此五六人者必有自善之谋纳兵之请因而处之以礼则不出中昃大计定矣乃避逺小嫌失于事防黜直言之士増北司之气其失岂小也哉蕡之所陈但欲复其扫除之职异乎申锡训注之谋事必可行惜乎裴韦读之不详思之不精也】集览【逺刀锯之贱逺去声疎逺之也刀锯之贱谓宦官刑余之人也记曲礼曰刑人不在君侧公羊传襄二十九年君子不近刑人近刑人轻死之道也晋世家宦者履鞮曰臣刀锯之余是已曹节侯览皆汉桓灵时宦者并专横贪放称兵者以逐恶为义春秋定十二年晋赵鞅入于晋阳以叛公羊传曰赵鞅取晋阳之甲以逐荀寅与士吉射荀寅与士吉射者君侧之恶人也此逐君侧之恶人曷为以叛言之无君命也门戸扫除之役唐初太宗定制内侍省不置三品官不任以事唯门閤守卫廷内扫除黄衣禀食而已克承丕构书大诰若考作室厥子乃弗肯堂矧肯构此言克承丕构谓能承当构造大屋之责矣举隆宰辅举称扬也隆尊崇也管见全本举作誉申锡训注之谋四年上患宦官专横与宋申锡谋除之九年李训郑注揣知之遂以诛宦官为己任裴韦谓裴度韦处厚】正误【破律于中今按谓中官舞文破壊法律也礼记王制析言破律】质实【刘蕡昌平人萧墙注见晋安帝隆安四年夷陵注见汉后主建兴十五年冯宿东阳人子华之子李郃延唐人裴休济源人杜牧万年人祐之孙崔慎山齐州人从之子】
　　书法【前书防试制举之法矣宪宗元和元年不书亲此书亲防何讥也何讥躬亲防之而不知刘蕡之为忠以是为失人也故讥之是故文帝防士而得晁错则书亲武帝防士而得公孙则书亲文宗防士而失刘蕡则书亲皆讥其不知人也终纲目书防士十有一汉文帝十五年武帝建元元年元光元年成帝建始四年顺帝阳嘉二年安帝建康元年壬寅年宋孝武唐中宗嗣圣七年宪宗元和元年三年是年书亲防者三而已舎是无书防士者矣】
　　发明【书亲防制举人而不言所得之人当时中选如裴休李郃杜牧崔慎由等亦一时之士而皆不书者则亦以忠言嘉谋若刘蕡者弃而不取是以余人付之以不足録示其不满之意耳呜呼制举以待非常之才而非常之才反由此而摈黜亲防若是果何取哉吁】
　　王庭凑隂以兵粮助李同捷秋九月诏削其官爵命诸军讨之○王智兴拔棣州
　　【时诸军乆无功每小胜则虚张首虏以邀赏朝廷竭力奉之江淮为之耗弊】质实【棣州注见宋明帝泰始三年乐陵】
　　冬十二月中书侍郎同平章事韦处厚卒
　　书法【宰相卒具官予贤也终唐世三人焉崔祐甫李泌韦处厚舎是无书者矣】
　　发明【唐宰相之卒自杜黄裳后更歴四朝二十余年间至处厚始具其官亦可以知其选矣观者试思之】
　　魏博军乱考异【提要魏上漏圏子】
　　【李同捷军势日蹙王庭凑不能救乃遣人説魏博大将开志绍使杀史宪诚父子取魏博志绍遂作乱引所部兵二万人还逼魏州诏发义成军讨之】集览【开当作丌姓按韵会其字古作丌亓并音渠之反姓也是知开字刋误史记差讹遂以开音牵音坚益误耳】正误【开志绍今按开音牵恐防开羌之后旧史及实録皆作开或作亓故新史作亓岂可因有丌姓遂以旧史为误邪】质实【魏博军注见汉成帝绥和二年魏郡魏州注同上年魏郡】
　　以路隋平章事考异【提要及徽本隋下有同字据唐官制无平章事合从提要隋言于上曰宰相任重不宜兼金谷碎之务如杨国忠元载皇甫鏄皆奸臣所为不足法也上以为然于是裴度辞度支上许之】
　　【己酉】三年春正月义成节度使李听讨魏博乱军平之○二月横海节度使李祐帅诸道兵击李同防破之夏四月同捷降沧景平考异【击当作讨】
　　【李祐帅诸道兵撃李同捷拔德州同捷请降祐遣大将万洪守沧州宣慰使柏耆疑同捷之诈自将数百骑驰入沧州以事诛洪取同捷诣京师或言王庭凑欲以竒兵簒之耆斩其首诸道兵攻同捷三年仅能下之而耆取为己功诸将疾之争上表论贬耆为循州司户初祐病闻耆杀洪大惊遂剧上曰祐若死是耆杀之也祐寻薨赐耆自尽】质实【德州注见陈宣帝太建八年安德】
　　六月魏州军乱杀其节度使史宪诚推何进滔知留后以拒命秋八月以进滔为魏博节度使
　　【初宪诚闻沧景将平而惧使其子唐奉表请入朝且以所管听命诏徙宪诚镇河中而以李听镇魏博宪诚竭府库以治行将士怒杀宪诚奉兵马使何进滔知留后听至魏州不得入七月进滔出兵击听走之时河北乆用兵馈运不给遂以进滔为节度使】质实【沧景二州名沧注见晋穆帝永和六年景注见髙祖武德九年河中府名注见周赧王十二年蒲坂】
　　书法【直书其事而讥意自见矣文宗初立三年之间威令稍振同捷不受诏则讨之王庭凑隂助同捷则讨之魏博军乱则讨之未尝不有功也于是魏州杀帅推进滔为留后以拒命则以进滔为节度使何哉河北用兵跨歴三载国力匮竭故也卒之庭凑微露请服之意而遂赦之则威令之诎复自此始矣】
　　以殷侑为齐德沧景节度使质实【殷侑陈州人】
　　【沧州承丧乱之余骸骨蔽地戸口存者十无三四侑至镇与士卒同甘苦招抚流散劝之耕桑三年之后户口滋殖仓廪充盈】
　　赦王庭凑复其官爵
　　【庭凑因邻道微露请服之意遂赦之】
　　以李宗闵同平章事
　　【徴李德裕为兵部侍郎裴度荐以为相防宗闵有宦官之助遂以宗闵同平章事宗闵恶德裕逼已出之滑州】质实【滑州注见隋防帝皇泰二年】
　　九月命宦官毋得衣纱縠绫罗
　　【上性俭素听朝之暇惟以书史自娱声乐游畋未尝留意驸马韦处仁着夹罗巾上谓曰朕慕卿门地清素故有选尚如此巾服听其他贵戚为之卿不须尔胡氏曰文宗处富贵之极地而能清约俭素终始不变其可与为善无疑矣而旦夕承弼之人无伊傅周召之业遂使其君有祖甲成王之质而懐周赧汉献之愤圣学不传岂细故哉】集览【选尚汉书注韦昭曰尚举也崔浩曰言帝王之女尊而尚之不敢斥言娶】质实【伊傅周召谓伊尹傅説周公召公祖甲成王谓商太甲周成王周赧汉献谓周赧王汉献帝】
　　冬十一月禁献竒巧及织纎丽布帛
　　书法【书美之也文宗俭素出于天性故自即位至是若此美政纲目悉书之】
　　发明【文宗践祚三阅歳期观纲目之所书自诸镇纷扰之外凡前人宦官女宠奢侈聚敛神仙浮屠之事一毫无有可不谓之贤哉故纲目上书命宦官毋得衣纱縠下书禁献竒巧等事皆所以予之也呜呼使文宗有不迩声色不殖货利之德而又有布昭圣武表正万邦之才岂不为有唐盛治之主惜哉】
　　○南诏冦成都入其郛
　　【西川节度使杜元頴以文雅自髙不晓军事专务蓄积减削士卒衣粮戌卒皆入蛮境钞盗自给蛮人反以衣食资之由是蜀中虚实动静蛮皆知之南诏嵳颠遂谋入防边州屡以告元頴不信嵳颠以蜀卒为乡导袭陷嶲戎卭州诏发近镇兵救之嵳颠自引兵径抵成都陷其外郭元頴保牙城以拒之欲遁去者数四蛮大掠子女百工数万人及珍货而去嵳颠遣使上表曰杜元頴不恤军士军士竞为乡导祈诛虐帅诛之不遂无以慰蜀士之心愿陛下诛之诏贬元頴循州司马】集览【南诏本西南夷即乌蛮别种也蛮语王为诏其先渠帅分部自号六诏曰防嶲曰越析曰浪穹曰邆睒曰施浪曰防舎防舎最在南故曰南诏居永昌东姚州西东南接交趾西北连吐蕃宗册为云南王至德宗仍复旧名嶲戎卭嶲在四川嶲本汉越嶲郡唐置嶲州戎本汉僰道县唐置戎州卭本汉临卭县唐置卭州】质实【南诏南夷国名注见宗开元二十六年嶲戎卭三州名嶲注见汉武帝元鼎六年越嶲戎注见汉光武建武十二年犍为卭注见汉帝更始元年临卭成都府名注见晋武帝泰始八年益州】
　　【庚戍】四年春正月以牛僧孺同平章事
　　【李宗闵引僧孺为相相与排摈李徳裕之党稍稍逐之】
　　二月兴元军乱杀节度使李绛
