<!-- { "loadSidebar": true } -->
　　【元载既诛鱼朝恩上宠任益厚载遂志气骄溢自谓有文武才畧弄权舞智政以贿成吏部侍郎杨绾典选平允性介直不附载岭南莭度使徐浩贪佞倾南方珍货以赂载载以绾为国子祭酒引浩代之载有丈人来従载求官但赠河北一书而遣之丈人不恱行至幽州私发书视之无一言惟署名而已丈人不得已试谒判官闻有载书大惊立白莭度使遣大校以箱受书馆之上舍赠绢千匹其威权动人如此】集览【试谒句絶本作判官院僚】
　　书法【唐世书吏部尚书四矣详太宗贞观十九年未有书吏部侍郎者书徐浩何讥贿也自是书吏部侍郎凡四书徐浩以志元载之贿书崔羣以志穆宗之私书韩愈以志逄吉之欺书陈夷行以志嗣复之忌皆讥也】
　　秋七月京畿饥
　　【斗米千钱】
　　以李泌为江西观察判官
　　【上悉知元载所为以其任政日久欲全始终因独见深戒之载犹不悛上由是稍恶之载以李泌有宠于上忌之防江西观察使魏少游求参佐上谓泌曰元载不容卿朕今匿卿扵魏少游所俟朕决意除载当有信报卿可束装来乃以泌为江西判官且属少游使善待之范氏曰代宗以万乗之主不能庇一臣而匿之于逺藩既知元载不可任而不能退乃欲稔其恶而诛之且载方见任而与泌宻约除载然则人臣谁敢自保皆非人君之道也】质实【江西观察使注见梁孝元帝承圣二年】
　　发眀【李泌能力辞宰相于肃宗曲留之际至代宗召欲为相泌又固辞今乃屈佐外藩何哉借使是时不为元载所容则复归衡山足矣载虽凶险亦岂遽能加害况代宗以万乗之尊不能庇一旧友事亦可知拂袖而归隐身岩穴安于义命可也何必下乔入谷自防藩僚之末哉纲目书以泌为江西判官文无贬词然以前日侍谋军国与求归衡山之事观之则非其类矣惜哉】
　　【辛亥】六年春二月诏李抱玉专备陇坻
　　【河西陇右山南副元帅李抱玉上言凡所掌之兵当自训练今自河陇达于扶文绵亘二千余里抚御至难若吐蕃两道俱下臣保固汧陇则不救梁岷进兵扶文则冦逼闗辅首尾不赡进退无従愿更择能臣委以山南使臣得専备陇坻诏従之】集览【扶文二州名扶州在陇右文州在平阴道西魏置州汧陇汧水陇山相连故曰汧陇皆在扶风汧注见汉光武建武六年陇注见梁武帝普通五年梁岷今成都府古梁州也今西和州古岷州也或曰梁州温江县西二里有岷江故曰梁岷闗辅闗中有三辅故曰闗辅三辅注见汉武帝征和元年】质实【一统志云扶文二州名扶本四魏之邓州后改为寕州唐初为扶州大厯中废为镇以属文州元领同昌帖夷尚安钳川四县俱废故址在陜西文县守御军民千戸所境西文后周所置治阴平郡隋初郡罢炀帝时州罢唐初复置文州徳宗时以旧城在平地遂移于故城东四里髙原上即今陜西文县守御千戸所城是其故址梁岷二州名梁注见周赧王四年汉中岷注见秦始皇三十三年临洮陇坻注见汉光武建武八年】
　　岭南蛮酋梁崇牵作乱讨平之考异【讨当作击】
　　【蛮酋梁崇牵据容州与西原蛮连兵攻陷城邑容州经畧使王翃以私财募兵不数月斩贼帅欧阳珪驰诣广州见节度使李勉请兵以复容州勉以为难翃曰然则但乞移牒诸州扬言出兵兾借声势亦可成功勉従之翃乃募得三千余人破贼数万拔容州擒崇牵】集览【西原南蛮有黄氏是也王翃姓名也翃音胡萌反】质实【岭南道名注见秦始皇三十三年南海一统志云容州本汉合浦县地晋分置宕昌县梁改曰阴石县兼置阴石郡隋初罢郡改县曰奉化后改为普寕属藤州唐初改置铜州贞观中改为容州因有容山故名天寳初改为普寕郡乾元初复改置容州宋因之元改为容州路寻复为州焉国朝初改为县以普寕县省入属梧州府王翃晋阳人翊之弟】
　　三月河北旱
　　【米斗千钱】
　　秋八月以李栖筠为御史大夫
　　【先是成都司録李少良上书言元载奸赃阴事上置少良于客省少良以上语告友人韦颂殿中侍御史陆珽以告载载奏之上以少良颂珽离间君臣敕付京兆皆杖死载所拟官多非法恐为有司所驳奏凡别敕除六品以下官乞令吏部兵部无得检勘上亦従之然益厌其所为思得士大夫之不阿附者为腹心渐收载权内出制书以栖筠为御史大夫宰相不知载由是稍绌范氏曰代宗知元载之恶欲罢其相位一言而已可也谁敢不従且载所以方命专政者挟君以为重也君去之则失其所恃何恶之能为乃立党以倾之如敌国然主势不已卑乎胡氏曰李少良虽忠然身犯二死位卑而言髙一也不宻而失身二也韦颂漏言其死亦宜矣陆珽党于元载者而载不能庇之何也代宗已有除载之心固善少良言之而怒颂珽泄之也然代宗诚欲治载则以少良所讼召百官集于朝堂杂究治之肆诸市朝可矣岂有欲治其人而反杀言之者乎】集览【方命马融曰方放也陆徳眀曰方或音放应劭曰谓放弃先王之命令也】正误【方命今按方命逆命也凡物圎则行方则止】质实【肆诸市朝注见隋炀帝大业四年有司所驳注见僖宗广明元年】
　　以韩滉判度支
　　【自兵兴以来所在赋敛无度仓库出入无法国用虚耗滉为人防勤精于簿领作赋敛出入之法御下严急吏不敢欺亦值连嵗丰穰邉境无防自是仓库蓄积始充滉休之子也】质实【韩滉长安人】
　　【壬子】七年春正月回纥使者犯朱雀门
　　【回纥使者擅出鸿胪寺掠人子女所司禁之殴击所司以三百骑犯金光朱雀门上遣中使谕之乃止其后屡出杀人上皆不问】集览【鸿胪寺鸿胪注见汉武帝太初元年寺注见昭宗天福三年】质实【中使注见宗开元十五年】
　　发明【易曰开国承家小人勿用必乱邦也夫当开国之初小人尚不可用况夷狄乎唐肃宗志圗欲速之功借兵纥虏虽扵克复二京不为无补然恃功骄恣患亦不小当其东都杀掠之时纲目畧而不书犹以其有功于国为之隐忍至是唐朝报之已厚乃复暴横不已是以难従末减况其附防吐蕃入防郊畿我亦有词可执代宗于此正当待以国门外之制防送出境然后谨守疆严为之防可也置之辇下听其恣横尚何以为国哉书曰回纥使者犯朱雀门则唐人好与夷狄共功之弊不可揜矣有国有家者尚鍳兹哉】
　　秋七月卢龙将吏杀其节度使朱希彩冬十月诏以朱泚代之
　　【希彩残虐孔目官李懐瑗因众怒伺间杀之众未知所従经畧副使朱泚弟淊潜使百余人于众中大言曰节度使非朱副使不可众皆従之泚遂权知留后遣使言状诏以泚为节度使】质实【卢龙道名注见汉武帝元朔二年肥如】
　　发眀【朱希彩杀李懐仙而自立不五年间又为将吏所杀唐人无政固不足道而出反之报亦甚昭昭比事观之其理着矣】
　　【癸丑】八年春正月昭义节度使薛嵩卒质实【昭义节度注见周赧王五十三年上党郡】
　　【嵩子平年十二将士脇以为帅平伪许之既而譲其叔父防夜奉父防逃归乡里制以防知留后】集览【防巾各反】
　　二月永平节度使令狐彰防
　　【彰承滑亳离乱之后治军劝农府廪充实时藩镇率皆跋扈独彰贡献未尝阙嵗遣兵三千诣京西防秋自赍粮食道路供餽皆不受所过秋毫不犯疾亟遗表称仓库畜牧先已封籍军中将士按堵待命臣男建等今勒归东都私第尚书刘晏李勉可委大事愿速以代臣及卒将士欲立建建誓死不従举家西归诏以勉代彰】集览【按堵将士皆安然如墙堵之不迁动】质实【永平莭度未详沿革滑亳二州名滑注见隋恭帝皇泰二年亳注见汉献帝建安十五年】
　　夏五月贬徐浩为眀州别驾
　　【徐浩妾弟矦莫陈怤为美原尉浩属京兆尹杜济虚以知驿奏优又属薛邕拟长安尉怤参台御史大夫李栖筠列其状敕礼部侍郎于邵等按之邵奏邕罪在赦前上怒皆贬之朝廷稍肃】集览【矦莫陈怤怤音敷名也矦莫陈注见梁武帝中大通二年美原耀州美原县属京兆府】质实【明州注见僖宗干符四年一统志云美原唐之县名属京兆府本后魏之土门县地元省之故址在西安府富平县东北六十二里于邵万年人长安县名注见汉恵帝五年】
　　回纥使者辞归
　　【回纥自乾元以来嵗求和市毎一马易四十缣动至数万匹马皆驽瘠无用朝廷苦之所市多不能尽其数至是上欲恱其意命尽市之辞归载赐遗及马价共用车千余乗胡氏曰古者国有马政况为天子审欲畜马繁者开元故事具在八坊监牧之地初不失也择能其事者付之日滋月益何患于乏既不修此乃市诸逺夷所得非骏而徙耗民力其损不亦大乎】集览【八坊监牧之地周书兵志曰监牧所以蕃马也自贞观至麟徳马数蕃息于岐幽泾寕之间置八坊为四十八监八坊之田千二百三十顷募民耕之以给刍秣监音居陷反】质实【乾元肃宗年号】
　　发眀【书回纥使者辞归而载市马之事于下唐朝非固真欲得马者也不过顺适虏意而已审如是曷若厚其嵗赐而絶其市马乎不然彼固自谓吾以马而得缯帛尔适所以启戎心之无厌也】
　　秋八月朱泚遣弟淊将兵戍泾州
　　【自安禄山反幽州兵未尝为用至是泚遣淊将五千骑诣泾州防秋上大喜劳赐甚厚】质实【幽州注见高祖武徳四年】
　　九月循州刺史哥舒晃反质实【循州注见晋髙祖天福七年】○召郇模入见
　　【晋州男子郇模以麻辫髪持竹筐苇席哭于东市人问其故对曰愿献三十字一字为一事若言无所取请以席裹尸贮筐中弃于野京兆以闻上召见赐新衣馆于客省其言团者请罢诸州团练使也监者请罢诸道监军使也】集览【郇模姓名也郇相伦反】质实【晋州注见汉献帝建安七年河东东市注见晋元帝太兴元年】
　　书法【于是郇模献言三十事不书献言何郇模此举近于行恠帝召见之可谓能尽下情矣书召郇模入见美召之者也】
　　发明【郇模一布衣而得召见代宗若可与有为者然所献之言未闻有所施行则亦徒然而已果何益哉】
　　冬十月加田承嗣同平章事
　　【田承嗣为安史父子立祠谓之四圣且求为相上讽令毁之而加平章事以褒之】质实【安史谓安禄山史思明】
　　吐蕃防泾邠郭子仪遣浑瑊拒却之
