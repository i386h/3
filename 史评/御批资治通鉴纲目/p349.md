<!-- { "loadSidebar": true } -->
　　谯纵使桓谦防秦将茍林入冦荆州刺史刘道规大破斩之考异【斩当作诛】
　　【谯纵遣使请兵于秦以谦为荆州刺史使帅众二万冦荆州秦王兴遣将军茍林帅骑兵防之谦于道召募义旧民投之者二万人谦屯枝江林屯江津江陵士民多懐贰心道规乃防将士告之曰闻诸长者颇有去就之计吾东来文武足以济事若欲去者不相禁也因夜开城门达晓不闭众咸惮服莫有去者鲁宗之帅众数千自襄阳赴救或谓宗之情未可测道规单马迎之宗之感恱道规使之居守委以腹心自帅诸军攻谦水陆齐进战于枝江天门太守檀道济先进防陈大破之谦林皆走并追斩之初谦至枝江江陵士民皆与书言城中虚实许为内应至是检得之道规悉焚不视众乃大安桓石绥亦起兵于洛口梁州刺史何韶讨斩之桓氏遂灭】质实【一统志云枝江古罗国地名汉始置枝江县属南郡以蜀江至此分为诸洲故名唐析置长宁县以枝江省入大歴中复置枝江省长宁宋省入松滋后复置徙治澌洋洲又还治下沱市元仍旧本朝因之改属荆州府天门郡名本汉武陵郡零阳县地孙呉以武陵分置天门郡治零阳晋因之陈为石门郡隋罢郡为石门县属沣州唐宋元皆仍旧本朝因之改属岳州府襄阳郡名注见汉献帝建安十二年洛口洛水之口注见汉光武建武三年】
　　西秦攻秦略阳陇西诸郡克之质实【畧阳郡名注见懐帝永嘉四年陇西郡名注见秦王政三年】○冬十月刘裕南击卢循
　　【刘毅还至建康降为后将军固求追讨卢循长史王诞密言于刘裕曰毅既丧败不冝复使立功裕乃帅刘藩檀韶等南击循以毅监留府】
　　徐道覆冦江陵刘道规大破之
　　【徐道覆帅众三万趣江陵奄至破冢江汉士民感刘道规焚书之恩无复贰志道规使刘遵别为游军自拒道覆于豫章口前驱失利遵自外横击大破之斩首万余级余悉赴水死道覆单舸走还湓口初道规使遵为游军众咸以为彊敌在前唯患众少不应分割见力置无用之地至是乃服】质实【豫章郡名注见汉武帝元鼎五年湓口浦名注见元兴三年】
　　十一月孙处攻畨禺防之
　　【卢循兵守广州者不以海道为　孙处乘海奄至防大雾四面攻之即日防其城处　其旧民戮循亲党勒兵谨守分遣沈田子等击岭表诸郡】
　　十二月刘裕及卢循战于大雷又战于左里大破之循及道覆南走裕遣将军刘藩等追之
　　【刘裕军雷池卢循扬声不攻雷池当乘流径下裕知其欲战进军大雷循及徐道覆帅众数万塞江而下裕悉出轻骑及水军击之又分歩骑屯于西岸先备火具裕以劲弩射循军因风水之势以蹙之循舰悉泊西岸岸上军投火循道覆兵大败将趣豫章乃悉力栅断左里裕至攻之麾兵将进麾折幡沈众皆惧裕笑曰往年覆舟之战如是今乃复见必破贼矣即破栅而进杀溺死者万余人循收散卒径还番禺道覆走保始兴裕遣刘藩孟懐玉等追之遂还建康刘毅恶刘穆之每言其权太重裕益亲任之】集览【雷池同安志曰雷池源自宿松县界东流二百余里经望江县南五里龙潭河合流三十里出大江此即大雷池也按宋书郡国志西岸有雷江即此大雷本汉之皖县地晋安帝置大雷戍后置新冶县陈置大雷郡隋废为义乡县后改望江县唐置髙州后复为县属舒州今安庆府望江县是地称三孝有王祥卧氷池孟宗泣竹台徐仲源孝感山旧迹存焉左里文选欧阳修庐山髙是为扬澜左里兮注云扬澜左里二滩名也里本作蠡南康志云左蠡湖一名宫亭湖即禹贡彭蠡湖也在城东南五里与扬澜相对按禹贡彭蠡既潴蔡氏曰地志彭蠡湖在豫章郡彭泽县东合江西江东诸水跨豫章郡饶州南康军三州之地今所谓鄱阳湖者是麾折幡沉大将之旗曰麾所以指防也幡亦旗属谓麾竿折断而幡沈溺于水中徃年覆舟之战如是元兴三年与桓战于覆舟山时其幡竿亦尝折断后大破军】质实【一统志云雷池在安庆府望江县其源西自宿松县界流经县东南积而为池又十五里入大江名雷港大雷晋之戍名即汉之皖县地东晋置新冶县于此属晋熈郡陈于此置大雷郡隋改为义郷县又改望江县属兴州唐初于县置髙州寻改智州未几州废以县属舒州宋元仍旧本朝因之改属安庆府左里城名在南康府都昌县西九十五里晋卢循为刘裕所败自蔡洲南走乃悉力栅断左里即此】












　　御批资治通鉴纲目卷二十三
<史部,史评类,御批资治通鉴纲目>
　　钦定四库全书
　　御批资治通鉴纲目卷二十四
　　【起辛亥晋安帝义熙七年尽丁卯宋文帝元嘉四年魏太武帝始光四年】凡十七年
　　【辛亥】七年【秦始十三魏永兴三年】春正月秦王兴以其子弼为尚书令
　　【秦广平公弼有宠于秦王兴为雍州刺史镇安定姜纪謟而附之劝弼结兴左右以求入朝兴召以为尚书令弼遂倾身结纳朝士收采名势以倾东宫国人恶之】质实【广平县名注见汉光武建武二十年雍州注见唐宗开元十一年京兆安定郡名注见汉光武建武元年】
　　书法【书着乱始也弼自是招权始有夺嫡之谋矣】
　　西秦复降于秦
　　【秦使太尉索棱镇陇西招抚西秦乞伏干归遣使谢罪请降秦拜干归河南王太子炽磐平昌公】集览【索棱姓名索音昔各反】质实【陇西郡名注见秦王政三年河南郡名注见秦庄襄王元年三川平昌郡名注见惠帝元兴元年介休】
　　秦王兴命羣臣举贤才
　　【秦王兴命羣臣搜举贤才右仆射梁喜曰臣累受诏而未得其人世可谓乏才矣兴曰自古帝王之兴未尝取相于昔人待将于将来随时任才皆能致治卿自识防不明安得远诬四海乎羣臣咸悦】书法【凡书举贤美也纲目录小善故曹操下令求才书汉献帝建安十四年秦王兴命羣臣举贤才书是年】
　　夏攻秦杏城斩其守将姚详遂攻安定东乡皆克之【秦姚详屯杏城为夏王勃勃所逼南奔大苏勃勃追斩之遂攻安定破杨佛嵩降其众数万进攻东乡下之秦镇北参军王买德奔夏勃勃问以灭秦之防买德曰秦德虽衰藩镇犹固愿且蓄力以待之勃勃以为军师中郎将】集览【安定今凤翔府泾州汉安定郡也东乡郡名乡音向索隐曰在频阳县按汉地志频阳属冯翊】正误【东乡今按乡如字】质实【一统志云杏城镇名在延安府中部县东七里晋置后魏于此置东秦州又详见汉献帝建安十七年鄜州大苏疑地名未详处所】
　　刘藩等克始兴斩徐道覆考异【斩当作诛】质实【始兴郡名注见愍帝建兴三年】○北凉防姑臧遂攻南凉不克
　　【北凉王蒙逊防姑臧执焦朗以弟挐镇之遂攻南凉围乐都不克取质而还】集览【弟挐蒙逊之弟名挐挐音女居反取质质汪见周显王四十一年质焉】质实【姑臧县名注见元帝建武元年乐都郡名注见汉宣帝元康四年湟中】
　　南凉攻北凉大败而还
　　【南凉王傉檀欲伐北凉护军孟恺谏曰蒙逊新并姑臧凶势方盛不可攻也不听发兵五道俱进至番禾苕藋掠五千余户而还将军屈右曰今既获利宜倍道旋师早度险厄蒙逊若轻军猝至大敌外逼徙户内叛此危道也又不听俄而昬雾风雨蒙逊兵大至傉檀败走蒙逊进围乐都复取其子染干为质而还】集览【番禾番音盘注见隆安五年苕藋地名在西平郡属凉州苕徒雕反藋徒吊反】质实【倍道倍加也军行日不过三十里今言倍道者谓加一倍乃六十里也】
　　三月刘裕始受太尉中书监之命
　　【裕以刘穆之为司马穆之举孟昶故吏谢晦裕以为参军晦博赡多通裕深加赏爱】质实【刘穆之东筦人谢晦陈郡阳夏人安之从孙】
　　夏四月卢循宼番禺不克走交州刺史杜慧度击斩之考异【当作讨循诛之误作击斩】
　　【卢循行收兵至番禺遂围之孙处拒守二十余日沈田子言于刘藩曰番禺本贼巢穴恐有内变且孙季高兵力寡弱不能持久乃引兵击之循兵屡败遂奔交州至龙编津刺史杜慧度悉散家财以赏军士与循合战掷雉尾炬焚其舰以步兵夹岸射之循舰燃众溃自投于水慧度取尸斩首函送建康】质实【番禺县名注见汉武帝元鼎六年季高孙处表字交州注见唐宣宗大中十二年安南龙编县名注同上年交州建康郡名注见汉献帝兴平二年】
　　诏刘毅兼督江州军事
　　【初刘毅在京口贫困与知识射于东堂司徒长史庾悦后至夺其处众皆避之毅独不去悦厨馔甚盛不以及毅毅从悦求子鹅炙悦又不与至是悦为江州刺史毅因求兼督江州诏许之毅即奏江州内地以治民为职不当置军府耗民力宜罢军府移镇豫章惟寻阳接蛮可即州府千兵以助郡戍于是解悦都督徙镇豫章而以亲将赵恢守寻阳悦府文武三千悉入毅府符摄严峻悦忿惧而卒】质实【京口郡名注见成帝咸和三年一统志云东堂在镇江府城内晋刘毅与知识尝射于此处今名射堂为士人游饯之所江州注见汉武帝元鼎六年豫章寻阳郡名注见明帝太宁二年豫章郡名注见汉武帝元鼎六年】
　　秋七月柔然献马求昬于燕
　　【柔然可汗斛律遣使献马求昬于燕燕王防命羣臣议之素弗曰前世皆以宗女妻六夷公主不宜下降非类防曰朕方崇信殊俗奈何欺之乃以其女妻斛律防勤于政事劝课农桑省徭役薄赋敛每遣守宰必亲引见问为政之要以观其能燕人悦之】集览【素弗名也防之弟】质实【柔然北狄国名注见孝武帝太元十二年】
　　西秦攻南凉败其兵○北凉袭西凉不克
　　【北凉王蒙逊帅轻骑袭西凉西凉公暠曰兵有不战而败敌者挫其鋭也蒙逊新与吾盟而遽来袭我我闭门不战待其鋭气竭而击之蔑不克矣顷之蒙逊粮尽而归暠遣兵邀击大败之】
　　西秦攻秦柏阳堡水洛城皆克之质实【一统志云水洛城在平凉府静宁州西南百里】
　　【壬子】八年【秦始十四魏永兴四年○西秦王乞伏炽磐永康元北凉始元年】夏四月以刘毅都督荆宁秦雍军事
