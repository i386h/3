<!-- { "loadSidebar": true } -->
　　石勒冦乐平刘琨救之大败乐平遂陷考异【石上漏汉字石勒围乐平太守韩据请救于刘琨琨新得猗卢之众欲因其锐气以讨勒箕澹諌曰此虽晋民久沦异域未习明公恩信恐其难用不若闭关守险务农息兵琨不从命澹帅骑二万为前驱琨屯广牧为之声援勒据险要设疑兵于山上前设二伏出轻骑与澹战阳为不胜而走澹纵兵追之入伏中勒前后夹击大破之澹犇代郡据弃城走并土震骇】集览【并土并州境土也按幷州今太原府是正义曰汉置太原郡分置并州】质实【一统志云乐平晋之郡名治乐平县本汉之沾县地属上党郡隋初郡废以县属辽州大业初改属太原郡唐初置辽州于乐平后徙州治辽山宋陞为平晋军寻废复为乐平县属平定军金陞军为臯州寻废以县属平定州元仍旧本朝因之改属太原府并州注见齐明帝建武三年】
　　十二月朔日食○刘琨长史以并州叛降石勒琨犇蓟【司空长史李以并州降勒琨进退失据段匹防遣信邀之琨帅众犇蓟匹防见琨甚相亲重与结婚约为兄弟】质实【蓟县名注见汉帝更始二年】
　　石勒以李囘为高阳守考异【石上漏汉字】
　　【勒遣孔苌攻贼帅冯防久而不克流民数万户在辽西迭相招引民不安业勒问计于张賔賔曰冯防本非公仇流民亦皆恋本今班师振旅选良牧守使招怀之则幽冀之冦可不日而清辽西流民将相帅而至矣勒乃召苌归以李囘为高阳太守防帅其众降流民归者相继于道】集览【冯防姓名也防陟鱼反振旅公羊传庄八年甲午祠兵祠兵者何出曰祠兵入曰振旅其礼一也皆习战也注云礼兵不徒使故将出兵必祠于近郊陈兵习战杀生飨士卒其礼一者言将出不嫌不习故以祠兵言之将入嫌于废之故以振讯士众言之祠兵壮者在前难在前也振旅壮者在后复长幼且卫后也又注见汉宣帝神爵二年】质实【一统志云高阳古地名汉置高阳县属涿郡东汉属河间国三国魏置高阳郡隋罢郡以县置蒲州寻罢唐初复置蒲州贞观初州罢以县属瀛州宋熈宁中省为镇寻复为县金属莫州后属安州元仍旧本朝因之改属保定府辽西郡名注见汉献帝建安十年】
　　丞相睿出师露次移檄北征
　　【睿闻长安不守出师露次躬擐甲胄移檄四方刻日北征以漕运稽期斩督运令史淳于伯刑者以刀拭柱血流上至柱末二丈余而下观者咸以为寃司直刘隗上言伯罪不至死请免从事中郎周筵等官于是王导等引咎请解职睿曰刑政失中皆吾闇塞所致一无所问隗性刚讦当时名士多被弹劾睿率皆容贷由是众怨归之南中郎将王含敦之兄也以族彊位显骄傲自恣隗奏含文致甚苦事虽被寝而王氏深忌疾之】集览【露次注见汉献帝兴平二年躬擐擐胡惯反贯也左传擐甲执兵文致持法深刻谓之文以文法致人于罪谓之文致】
　　书法【征伐不书出师书出师何迁延也若曰睿无北伐之志徒见出师露次移檄北征而已矣是故睿无北伐之志则书曰出师露次移檄北征是年高骈无讨贼之实则书曰移檄讨贼出屯东塘唐僖宗中和元年皆讥其非诚也终纲目书移书一汉献帝初平二年移檄七详初平二年唯睿及高骈书出次】
　　发明【当长安危蹙之际琅邪初无救援之意及闻其不守始出师露次移檄北征大书于册若足示勤王之举然亦卒不闻有征讨之实是特张大虚声而已纲目于此虽曰幸之盖亦惜之也比事观之其义自见】
　　丞相睿以邵续为冀州刺史刘遐为平原内史质实【冀州注见秦二世二年信都平原国名注见汉光武建武五年】
　　【遐续女婿也聚众河济之间】
　　【丁丑】中宗元皇帝建武元年【汉麟嘉二年○凉元公张寔称建兴丑年○旧大国一并成小国一新小国一凡三僭国】考异【提要帝下注睿字按岁年例曰凡正统朱书国号諡号君名年号又君名下注曰即位在今年内者用之则此当依提要而大书睿字于帝字之下然中宗元皇帝睿建武八字皆当用白字】春正月张寔遣司马韩璞将兵伐汉
　　【黄门郎史淑自长安犇凉州称愍帝出降前一日使淑赍诏赐张寔拜凉州牧承制行事且曰朕已诏琅邪王时摄大位君其协赞共济多难淑至姑臧寔大临三日辞官不受初寔叔父肃为西海太守闻长安危逼请为先锋入援寔以其老弗许及是肃悲愤而卒寔遣司马韩璞等帅步骑一万东击汉遗相国保书曰王室有事不忘投躯前遣贾骞瞻公举动中被符命敕骞还军会闻朝廷倾覆为忠不遂愤痛之深死有余责今遣璞等唯公命是从璞等卒不能进而还先是长安谣曰秦川中血没腕唯有凉州倚柱观及汉兵覆关中氐羌掠陇右雍秦之民死者什八九独凉州安全】集览【姑臧县属武威郡在河西括地志云姑臧在羌胡中最为富饶按武威今西凉州是也倚柱观观去声谛视也倚柱而观闲雅貌犹言袖手傍观荀子性恶篇倚而观天下注倚观犹坐观也】质实【一统志云姑臧汉之县名为武威郡治所晋隋俱因之唐凉州治焉后废之故址在陜西行都司凉州卫城东二里西海晋之郡名治居延县隋唐以来或置或废宋时夏立威福军元立亦集乃路总管府领山丹西宁二州本朝初废之故城在陜西肃州东北五百一十里凉州注见唐中宗景龙二年】
　　书法【于是璞等竞不能进而还矣书伐汉何予义也张氏父子之事纲目悉书之所以劝义也】发明【自胡羯交乱怀愍防尘未闻逺近有勤王之师独张寔前曰遣兵入援至于长安不守诸军逃散惟凉州义众守死不移今又遣将伐贼虽卒不能进然纲目书之若真能伐汉然者盖予其忠义之节所以遂其本志云尔书法若此其为斯世劝也多矣】
　　二月汉冦荥阳太守李矩击败之
　　【汉刘畅帅兵三万攻荥阳矩未及为备乃遣使诈降畅不复设备矩欲夜袭之士卒皆疑惧乃遣其将郭诵祷于子产祠使巫阳言曰子产有教当遣神兵相助众皆踊跃争进掩击畅营畅仅以身免】质实【荥阳郡名注见秦庄襄王元年一统志云子产祠在开封府新郑县西通鉴云子产郑大夫国侨也】
　　三月丞相睿即晋王位考证【下当补书立宗庙社稷○谨按凡例曰凡宗庙之礼建置更革皆书东汉之兴也建武二年立宗庙郊社于洛阳昭烈即位立宗庙祫祭高皇帝以下东晋开百年之基立宗庙社稷但见于分注今故歴考事例当大书以备一代之礼也】
　　【农太守宋哲为汉所攻弃郡奔建康称受愍帝诏令丞相睿统摄万机睿素服出次举哀三日官属上尊号不许固请不已睿慨然流涕曰孤罪人也君见逼不已当归琅邪耳命驾将归国请依魏晋故事称晋王乃许之遂即位改元置百官立宗庙建社稷有司请立太子王爱次子宣城公裒欲立之谓王导曰立子当以徳导曰世子宣城俱有朗儁之美而世子年长王从之立世子绍为王太子封裒为琅邪王奉恭王后镇广陵以西阳王羕为太保封谯王逊之子承为谯王王敦为大将军王导为扬州刺史领中书监録尚书事刁协为仆射周顗为吏部尚书贺循为太常时承丧乱之后江东草创协久宦中朝谙练旧事循为世儒宗明习礼学凡有疑议皆取决焉】集览【出次次丧次也礼孝子次中门之外贾氏曰凡言次者倚庐垩室以下总名孝子次于中门外者哀亲之在外也裒蒲侯反羕余亮反】质实【农郡名注见周显王四十五年陜宣城郡名注见汉明帝永平十三年丹阳西阳国名注见怀帝永嘉元年谯国名注见汉献帝建安十五年广陵郡名注见汉武帝元朔五年朗儁之美未详其义按释名云朗明也儁伟也】
　　刘琨慕容廆皆遣使劝进
　　【刘琨段匹防相与防血同盟翼戴晋室琨檄告华夷遣右司马温峤奉表诣建康劝进琨谓峤曰晋祚虽衰天命未改吾当立功河朔使卿延誉江南行矣勉之峤至建康王导周顗庾亮等皆爱其才争与之交王以慕容廆为龙骧将军大单于昌黎公廆不受处士高诩曰霸王之资非义不济今晋室虽微人心犹附之宜遣使江东示有所尊然后杖大义以征诸部不患无辞矣廆从之遣长史王济浮海诣建康劝进】集览【劝进劝勉进上尊号也延誉延引也誉去声延誉犹言名也行矣汉书注顔师古曰行矣犹言好去也诩况羽反杖大义杖上声持也汉书扶义而西注顔师古曰扶或作杖杖者倚任之意也】正误【劝进今按言劝之升即帝位也】质实【防血注见周赧王五十七年昌黎县名注见武帝太康二年温峤太原祁人憺之子】
　　书法【书劝进何正统也故虽未即帝位特书元年终纲目书劝进者惟晋元帝汉主知逺而已】发明【琨中国也廆夷狄也合而书之者嘉廆能尊主知义所谓夷而进于中国则中国之也】
　　夏四月汉主聪杀其太弟乂
　　【相国粲使其党谓又曰适奉中诏云京师将有变宜衷甲以备又信之命宫臣皆衷甲粲遣告靳凖王沈凖白汉主聪曰太弟将为乱已衷甲矣聪于是诛东宫官属阬士卒万五千余人废又为北部王粲寻使凖杀之又形神秀爽寛仁有器度故士心多附之聪闻其死哭之恸曰吾兄弟止余二人而不相容安得使天下知吾心邪】集览【王沈姓名沈音审】质实【衷甲注见梁武帝太清二年】
　　五月日食○六月豫冀青宁等州皆上表劝进
　　【豫州牧荀组及冀州刺史邵续青州曹嶷宁州王逊等皆上表劝进王不许】质实【张九韶曰晋时豫州治项城注见秦庄襄王元年三州冀州治赵郡注见秦二世二年信都青州治临淄注见汉桓帝永康元年宁州治云南注见汉武帝元狩元年滇国】
　　祖逖取谯城汉石虎入冦逖击走之
　　【初流民张平樊雅各聚众在谯为坞主王之为丞相也遣行参军桓宣说而下之及逖屯芦洲使参军殷乂诣平雅又意轻平视其屋曰可作马廏见大镬曰可铸铁器平曰此乃帝王镬天下清平方用之又曰卿未能保其头而爱镬邪平大怒于坐斩又勒兵固守逖攻之岁余不下乃诱其部将使杀之雅犹据谯城逖攻之不克南中郎将王含遣桓宣将兵助逖逖谓宣曰卿信义已着于彼今复为我说雅宣乃单马从两人诣雅曰祖豫州方欲荡平刘石倚卿为援前殷又轻薄非豫州意也雅即诣降逖既入谯城石勒遣石虎围谯含复遣宣救之虎解去逖表宣为谯国内史晋王檄天下称石虎敢帅犬羊渡河纵毒今遣琅邪王裒等水陆四道径造贼场受逖节度寻复召裒还建康数月而卒】质实【一统志云谯城在开封府夏邑县西北三十一里晋祖逖屯淮阴进据大丘城遂克谯城而居之谓此桓宣谯国铚人芦洲未详处所】
　　秋七月大旱蝗河汾溢质实【河汾二水名河注见梁武帝天监十五年汾注见汉献帝建安七年】○汉立子粲为太子
　　书法【晋世僭国立太子不悉书必有故而后书书立粲志凖弑也】
　　○刘琨段匹防讨石勒未行而罢
　　【匹防推琨为大都督檄其兄辽西公疾陆眷及叔父涉复辰弟末柸等共讨石勒末柸说眷辰曰以父兄而从子弟耻也各引兵还琨匹防不能独留亦还蓟】质实【蓟县名注见汉帝更始二年】书法【未卒事不书此其书何予义也】
　　杜曾攻陷杨口周访讨破之
