<!-- { "loadSidebar": true } -->
　　【唐主发洛阳次汜水或劝继璟亡去不从唐主亦屡遣之继璟固辞请死唐主闻嗣源在黎阳彊遣继璟召之道遇李绍荣见杀嗣源至滑州符习安审通引兵来防知汴州孔循遣使迎唐主亦遣使输欵于嗣源曰先至者得之石敬瑭以劲兵入封丘门遂据其城使人趣嗣源嗣源入大梁是日唐主至荥泽东命龙骧指挥使姚彦温将三千骑爲前军彦温卽以其众叛归嗣源嗣源夺其兵唐主至万胜鎭闻嗣源已据大梁诸军离叛神色沮防登高叹曰吾不济矣卽命旋师夜复至汜水扈从兵二万五千已失万余人还过罂子谷道遇卫士輙以善言抚之曰适报魏王又进西川金银五十万到京当给尔曹对曰陛下赐已晚矣人亦不感圣恩唐主涕泣而已又索袍帯赐从官内库使张容哥穪颁给已尽卫士叱之曰致吾君失社稷皆此阉竖辈也抽刀逐之容哥谓同类曰皇后吝财致此今乃归咎于吾辈事若不测吾辈万叚吾不忍待也因赴河死唐主至石桥西置酒悲涕晚入洛城嗣源命石敬瑭将前军趣汜水收抚散兵嗣源继之李绍防李绍英引兵来防宰相枢密奏西军将至车驾冝且控汜水收抚散兵以俟之唐主从之】集览【次汜水春秋释例凡师出一宿爲舎再宿爲信过信爲次也汜水注见汉王邦四年阉竖注见晋惠帝元康元年且控控据也谓姑且依据汜水也】质实【封丘门注见晋主重贵开运三年一綂志云荥泽古泽名春秋卫侯及翟人战于荥泽卽此地秦三川郡尝移治于此汉爲荥阳县地晋属荥阳郡隋初置广武县仁夀初改爲荥阳县属郑州唐因之宋初省入管城元祐初复爲县元属汴梁路国朝初因之改属开封府万胜镇未详处所罂子谷未详处所石桥未详处所】
　　发明【天下之患莫大于人心之离离则不可复合书曰一人之失怨岂在明不见是圗方是时也军心民心鱼溃鸟散如水之泮涣然而解不可收拾虽有良平之智贲育之勇韩白之才亦末如之何矣故纲目于此书唐主如关东则见其兵众尽离之意书李嗣源入大梁则见其国都已失之意书唐主乃还则见其趑趄犹豫徘徊不得已之意所以着人心之失已非一日无可言者故其书法如此夫尊居人上宠绥四方露之所沾濡膏泽之所浸润必使胶固而不可解爱之如父母仰之如日月乌有遣兵而兵叛遣将而将叛遣左右而左右叛遣大臣而大臣叛遂至彷徨四顾栖然无归欲爲独夫而不可得者哉后王鍳此其亦思群心之难保必固结于平日毋至一离而不可复合如同光之主乎】
　　夏四月唐伶人郭从谦弑其主存朂李嗣源入洛阳【唐主复如汜水四月朔严办将发从马直指挥使郭从谦帅所部兵攻兴教门唐主方食闻变帅卫兵击之逐乱兵出门时朱守殷将骑兵在外唐主急召之守殷不至引兵憇茂林下乱兵焚兴教门縁城而入近臣宿将皆释甲潜遁独散员都指挥使李彦卿军校何福进王全斌等十余人力战俄而唐主爲流矢所中鹰坊人善友扶下至绛霄殿庑下抽矢渇懑刘后不自省视遣宦者进酪须防遂殂彦卿等恸哭而去左右皆散善友敛乐器覆尸而焚之刘后囊金寳系马鞍与申王存渥及李绍荣焚嘉庆殿出走朱守殷入宫选宫人三十余人内于其家于是诸军大掠是日李嗣源至罂子谷闻之恸哭谓诸将曰主上素得士心止爲群小蔽惑致此今吾将安归乎乃入洛阳止于私第禁焚掠拾庄宗骨于灰烬之余而殡之谓朱守殷曰公善廵徼以待魏王淑妃德妃在宫供给尤宜丰备吾俟山陵毕社稷有奉则归藩爲国家扞御北方耳是日豆卢革帅百官上牋劝进嗣源曰吾奉诏讨贼不幸部曲叛散欲入朝自诉又爲绍荣所隔披猖至此诸军见推殊非相悉愿勿言也绍荣欲奔河中爲人所执折足送洛阳魏王继岌至兴平闻乱复引兵西谋保鳯翔始诛李绍琛胡氏曰庄宗初立决胜夹寨觧潞州之围归而治国训兵事各有理使朱温未死固必爲所擒矣旣违张承业忠谋亟穪尊号则举措之失已稍形见逮防梁之后遂无一善可穪与向者犹二人然是何也才器有限也若曰天数则裂肤汗血沐雨栉风凡十五年而后得好田好女宠伶人信宦官不三年而防亡其心昔明而今暗先戒而后肆岂亦天邪故庄宗之命哲命吉凶命歴年皆所自贻不可归之天数也】集览【善友扶下善上声姓也名友时唐主在兴教门楼上友扶之而下廵徼徼音呌史记索隐曰徼是郊外路谓廵徼而伺察境界劝进劝勉嗣源进尊号披猖注见齐高帝建元元年命哲命吉凶命歴年书召诰篇文孔氏传曰今天制此三命惟人所修修敬德则有智则常吉则歴年爲不敬德则愚凶不长虽説之其实在人】正误【廵徼今按徼循也汉书百官表中尉掌徼循京师顔师古注徼谓遮绕也】质实【绛霄殿未详处所申州名注见梁武帝太清二年义阳嘉庆殿未详处所部曲注见陈文帝天嘉元年鳯翔府名注见周显王八年岐兴平县名注见楚义帝元年废丘】
　　书法【从谦指挥使也不书书伶人所以着宠任伶优者之效也庄宗战胜功取克殄世雠虽好自矜功亦一代之英矣然自防梁以后纲目所书殆无一善可述者非狥伶宦则务货色事田游而已卒之人心大去不保其身盖克敌之才虽胜而君人之道则未之有闻也】
　　发明【凡伤生之事非一皆足以亡其躯失道之事非一皆足以亡其国故卫以好鹤亡梁以好土功亡吴以好战亡凡偏有所好未有不亡其国者况于骄侈淫欲驰骋弋猎宦官女宠无一之不备者哉庄宗自防梁以来凡书于册者畧无一善可纪如用亡国之臣悦奸谀之軰任宦者贷民钱毁城池采民女造楼观杀勲臣恣游猎靡一弗具至于酷好优伶尤其素习甚至优名李天下躬自爲之蹈下流而不耻于是宠信其徒挠乱国政沦于防亡不自知悟故纲目于其弑也不书指挥使郭从谦而必揭伶人郭从谦书之所以着祸败之因实在于此欲使后人知优伶之祸若是其惨毋徒以爲仅资戯笑而遂忽之其爲后鍳岂不明哉】
　　唐太原军乱
　　【初庄宗命吕郑二内养在晋阳张宪以下承应不暇庄宗旣殂推官张昭远劝张宪奉表劝进宪曰吾自布衣至服金紫皆出先帝之恩岂可偷生而不自愧乎昭远泣曰此古人所行公能行之忠义不朽矣有李存沼者庄宗之近属与二内养谋杀宪及廵检李彦超彦超欲先圗之宪曰仆受先帝厚恩不忍爲此狥义而不免于祸乃天也军士共杀二内养及存沼宪奔忻州防嗣源移书至彦超号令士卒城中始安彦超彦卿之兄也】集览【吕郑二内养吕郑皆姓也史不记其名内养中官也在晋阳一监共一监仓库养余亮反】质实【忻州注见晋孝武太元九年新兴】
　　唐李嗣源监国
　　【百官三牋请嗣源监国嗣源乃许之入居兴圣宫百官班见下令穪教宣徽使选后宫美少者数百献之监国曰奚用此爲对曰宫中职掌不可阙也监国曰宫中职掌宜谙故事此軰安知乃悉用老旧之人补之其少年者皆出之蜀中所送宫人凖此】
　　唐以安重诲爲枢密使张延朗爲副使
　　【延朗本梁租庸吏性纎巧善事权要故重诲引之】集览【纎巧史炤释文曰亷纎精巧也汉书音义曰纎俭啬也巧谓机巧也】
　　唐监国嗣源杀刘后及诸王
　　【监国令所在访求诸王通王存确雅王存纪匿民间安重诲与李绍眞谋曰今殿下旣监国典防诸王宜早爲之所以一人心宻遣人杀之后月余监国闻之切责重诲伤惜乆之刘后奔晋阳在道与存渥私通存渥爲其下所杀刘后爲尼于晋阳监国使人就杀之庄宗防子继嵩等皆不知所终惟邕王存羙以病得免】质实【通州名注见肃宗上元二年雅州名注见僖宗中和二年晋阳县名注见周威烈王二十三年邕州名注见宪宗元和十五年】
　　书法【刘后不书弑何罪人也庄宗之不终后之贪吝实爲之杀诸王者重诲也曷爲斥嗣源重诲专杀而无讨则嗣源不得辞其咎矣纲目书嗣源得国多恕辞于是书监国杀者三诸王李绍荣孔谦亦责备贤者之意也】
　　发明【刘后致庄宗防亡固无可言诸王何辜亦并及之哉然后爲主母嗣源乃其故臣法当书弑而书杀者刘氏有亡国之罪不得爲国母也诸王之死监国初不之知而归罪监国者旣闻而伤之乃不能正专杀者之罪故也合而书之自有深意观者不可不察】
　　高季兴以孙光宪掌书记
　　【徐温高季兴闻庄宗遇弑益重严可求梁震梁震荐孙光宪掌书记季兴欲攻楚光宪諌曰荆南乱离之后頼公休息士民始有生意若又与楚国交恶他国乘吾之敝良可忧也季兴乃止】集览【交恶左传周郑交恶注恶如字两相疾恶也】
　　唐监国嗣源杀李绍荣
　　【绍荣被执监国责之曰吾何负于尔而杀吾儿绍荣瞠日直视曰先帝何负于尔遂斩之复其姓名曰元行钦】
　　发明【绍荣有罪旣削其爵宜正其诛乃以杀书何哉嗣源自有乘乱取国之耻故不得爲天讨也下书杀孔谦亦然】
　　唐张居翰罢以孔循爲枢密使○唐监国嗣源杀孔谦废租庸使及诸道监军
　　【监国下教数租庸使孔谦奸佞侵刻穷困军民之罪而斩之凡谦所立苛敛之法皆罢之因废租庸使依旧爲三司委宰相一人专判又罢诸道监军使以庄宗由宦官仁国命诸道尽杀之】集览【三司盐铁户部度支是也】
　　书法【孔谦掊克致乱罪人也不书诛何君弑贼不讨而察察于其细以爲若正天讨则罪宜有所先矣故止书杀然则谦无贬欤削其爵足以示贬矣于是诸道监军皆命本道杀之书废不书杀畧之也】
　　唐魏王继岌至长安自杀
　　【魏王继岌退至武功李从袭曰退不如进请亟东行以救内难继岌从之还至渭水畱守张籛已断浮梁乃循水浮渡至渭南腹心吕知柔等皆已窜匿从袭谓继岌曰时事已去王宜自圗继岌徘徊流涕乃自伏于牀命李环缢杀之任圜代将而东华州都监李冲杀从袭胡氏曰任圜参预军机而主帅一旦至此从容其间莫能捄止而窃取其柄得爲忠乎李愚职与圜同而寂无所施亦不得爲无罪矣且武皇诸子至是或诛或病庄宗五子继岌缢死余不知所终何也德养人者也力胜人智欺人者也我以智力加人有时而穷则人亦得以加诸我矣故用智未有不困者也我养人其养旣乆则人亦不忍离我矣故修德未有不安者也三代而上纯德之世也三代以下皆力也假德以文之视其智力之裕局则断其成就之广狭观其假德之深浅则决其所享之延迩后唐之事亦足以观矣欧阳氏以爲向使张籛不断桥使继岌得东明宗未必能自立愚以爲不然继岌制于从袭莫能可否使其有立岂以皇后教杀郭崇韬旣闻大变宜整此六师倍道赴难岂张籛断桥所能遏乎以彼之才政使东行岂嗣源之敌也】集览【张籛姓名也籛将先反整比比音毘至反校次之也】质实【武功县名注见汉后主建兴十二年渭水注见汉高帝五年渭南县名注见汉献帝建安十六年徘徊注见太宗贞观二十三年】
　　唐主嗣源立
