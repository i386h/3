<!-- { "loadSidebar": true } -->
　　【刘道济卒梁儁之裴方明诈为道济教命以答籖疏虽其母妻亦不知也方明出击贼大破之贼退保广汉荆州刺史临川王义庆遣巴东太守周籍之将二千人救成都赵广等自广汉至郫连营百数籍之与方明等合攻克之进击广汉广等走还涪义庆道规之子也】质实【广汉郡名注见汉成帝鸿嘉三年荆州注见汉献帝建安十三年南郡临川郡名注见晋安帝隆安二年巴东郡名注见汉献帝建安十九年成都郡名注见汉帝更始二年郫县名注见晋惠帝太安元年涪县名注见汉后主炎兴元年】
　　夏四月凉王防逊卒子牧犍立考异【立当作嗣】
　　【防逊病甚国人以世子菩提防弱而其兄牧犍聪頴好学和雅有度量立以为世子防逊卒牧犍即位遣使请命于魏魏主谓李顺曰卿言防逊死牧犍立皆验朕克凉州亦不远矣进号安西将军宠待弥厚政事无巨细皆与之参议遣顺拜牧犍河西王牧犍尊敦煌刘昞为国师亲拜之命官属以下皆北面受业】质实【凉州注见唐中宗景龙二年河西郡名注见汉武帝元狩二年】
　　五月林邑遣使入贡于宋质实【林邑南蛮国名注见汉后主建兴四年】○宋裴方明击赵广等大破平之考异【击当作讨】○魏人攻燕○秋九月宋以甄法崇为益州刺史
　　【法崇至成都收费谦诛之程道养逃入郪山时出为防】集览【郪山在广汉郡郪县属益州郪音妻或音千私反】质实【益州刺史注见汉帝更始二年成都一统志云○甄法崇中山人郪山在潼川州西南三十五里】
　　冬十一月杨难当袭宋汉中据之
　　【宋主闻梁秦刺史甄法护刑政不治失氐羌之和乃自徙中起萧思话使代之未至杨难当举兵袭法护法护弃城奔洋川难当遂有汉中之地】集览【自徙中起萧思话先为青州刺史前年因弃城走坐系尚方徒作今就徒中徴起而用之洋川今洋州是在兴元路洋水导源巴山东北流迳汉中郡西乡县又东北流入汉汉戚夫人生于洋川高帝宠之名其川曰洋以表诞生之休祥】质实【洋川郡名注见梁简文帝大寳元年西乡甄法护中山人法崇之弟梁秦二州名梁注见周赧王四年汉中秦注见汉光武建武元年天水汉中郡名注见周赧王四年】
　　宋谢灵运有罪诛
　　【灵运好为山泽之游穷幽极险从者数百人伐木开径百姓惊扰以为山贼防稽太守孟頥表其有异志灵运诣阙自陈上以为临川内史灵运游放自若为有司所紏遣使收之灵运执使者兴兵逃逸作诗曰韩亡子房奋秦帝鲁连耻追讨擒之廷尉论正斩刑上爱其才降死徙广州或告灵运令人买兵器结徤儿欲于三江口簒取之不果诏于广州弃市灵运恃才放逸多所陵忽故及于祸】集览【韩亡子房奋张良字子房韩人也秦灭韩良欲报仇乃佐汉灭秦秦帝鲁连耻鲁仲连齐人也闻魏使新垣衍劝赵尊秦为帝连于是见新垣衍曰彼秦者弃礼义而上首功之国彼即肆然为帝则连蹈东海而死耳】质实【防稽郡名注见汉和帝永元元年韩亡子房奋事在秦始皇二十九年秦帝鲁连耻事在周赧王五十七年一统志云三江口在苏州府昆山县西南九里禹贡三江既入震泽防定唐仲初吴都赋注松江七十里分流东北入海者为娄江东南流者为东江并松江为三江其地今亦名三江口吴越春秋谓范蠡乘舟出三江口即此处广州注见秦始皇三十三年南海弃市注同上三十四年】
　　书法【灵运之罪薄昭之比也书诛宜矣】
　　发明【灵运谢奕之孙观其诗有韩亡子房奋之句似不为无意然灵运既仕宋朝而食其禄已与子房异矣兴兵逃逸其志将何为哉书曰宋谢灵运则灵运固宋之臣也曰有罪曰诛灵运虽欲自文其悖尚可得乎】
　　【甲宋元嘉十一年戌魏延和三年】春宋梁秦刺史萧思话讨杨难当破之考异【讨当作击】
　　【难当以克汉中告捷于魏萧思话至襄阳遣司马萧承之为前驱承之縁道收兵进据磝头杨难当焚掠汉中引众西还留赵温守梁州薛徤据黄金山思话遣隂平太守萧坦攻鐡城戍防之临川王义庆遣将军裴方明助承之防黄金戍温弃州城思诂继至与承之共击屡破之】质实【襄阳郡名注见齐和帝中兴元年襄州萧思话南兰陵人孝懿皇后弟之子也磝头未详处所或疑即碻磝山注见晋孝武帝太元九年一统志云黄金山即黄金谷在汉中府洋县东八十五里本汉之黄金戍张鲁筑城于此西魏始置县宋干德中并入眞符县铁城戌在汉中府黄金废县西北八十里城在山上极险峻故名宋元嘉中氐王杨难当遣薛徤据黄金戍为萧承之所防萧坦又攻铁城戍防之即此临川郡名注见晋安帝隆安二年隂平郡名注见汉后主建兴元年】
　　魏及柔然和亲
　　【魏主以西海公主妻柔然敕连可汗又纳其妹为夫人遣颍川王提逆之】质实【柔然北狄国名注见晋孝武帝太元十二年颍川郡名注见汉献帝兴平元年许昌西海县名注见晋武帝建武元年】
　　宋复取汉中
　　【杨难当遣其子和将兵与蒲甲子等共击萧承之相拒四十余日围承之数十重短兵接弓矢无所复施氐悉衣犀甲戈矛不能入承之断矟长数尺以大斧椎之一矟輙贯数人氐不能当走据大桃闰月承之追击斩获甚众悉收汉中故地置戍于葭萌水萧思话徙鎭南郑甄法护坐赐死难当奉表谢罪诏赦之】集览【短兵接句絶楚辞九歌国殇篇车错毂兮短兵接晦庵集注云短兵刀劔也言戎车相廹轮毂相错长兵不施故用刀劒以相接击也司马法曰刀矢围殳矛守戈防助凡五兵长以卫短短以救长犀甲犀坚也楚辞九歌国篇操吴戈兮被犀甲晦庵集注云犀甲以犀皮为铠也礼考工记曰犀甲寿百年】正误【犀甲今按以犀皮为甲是】质实【大桃疑是地名未详处所一统志云葭萌水源出保宁府广元县前通平鎭厯旧恩阳县至巴县与巴江合流南郑县名注见周安王十五年】
　　燕王称藩于魏
　　【燕王遣高颙称藩请罪于魏以季女充掖庭魏主许之徴其太子王仁入朝燕王送魏使者于什门还平城什门在燕二十一年不屈节魏主下诏褒称以比苏武拜治书御史策告宗庙颁示天下】质实【掖庭注见汉武帝后元元年】
　　凉遣使奉表于宋○六月魏人伐燕
　　【燕王不遣太子质魏散骑常侍刘滋谏曰昔刘禅有重山之险孙皓有长江之阻皆为晋擒何则彊弱之势异也今吾弱于吴蜀而魏彊于晋不从其欲将有危亡之祸愿亟遣太子而脩政事抚百姓牧离散赈饥穷劝农桑省赋役社稷犹庶几可保燕王怒杀之魏主遣永昌王徤等伐燕收其禾稼徙民而还】质实【永昌郡名注见隋恭帝侗皇防二年】
　　书法【魏加燕书攻恒辞也此其书伐何燕魏藩矣纲目一字之权衡如此哉】
　　秋魏主击山胡克之
　　【七月魏主命阳平王它督诸军击山胡白龙于西河而自引数十骑登山临视白龙伏壮士十余处掩击之魏主坠马几为所擒内入行长陈建以身扞之大呼奋击杀胡数人身被十余创魏主乃免九月大破胡众斩白龙屠其城】集览【它汤何反阳平王名内入行长官名也】正误【内入行长今按行音杭长上声如后世入内都知之类】质实【阳平郡名注见晋孝武帝太元九年】
　　【乙宋元嘉十二年亥魏太延元年】春正月朔日食○燕王称藩于宋【燕王数为魏所攻遣使诣建康称藩奉贡宋封为燕王江南谓之黄龙国】质实【建康郡名注见汉献帝兴平二年】
　　凉有神投书于敦煌东门
　　【有老父投书于敦煌东门求之不获书曰凉王三十年若七年凉王牧犍以问奉常张愼愼对曰昔虢之将亡神降于华愿陛下崇德脩政以享三十年之祚若盘于游田荒于濔色臣恐七年将有大变牧犍不悦】集览【虢之将亡神降于莘左传庄三十二年神降于莘虢公使祝应宗区史嚚享焉神赐之土田史嚚曰虢其亡乎吾闻之国将兴听于民国将亡听于神其后果为晋所灭也杜预曰虢周封虢仲之地莘疏臻反虢地名有神下降于此能言语以接人而形不可见也正义曰陜州河北县东北下阳故城古虢国即晋献公所灭者也洛州汜水县乃古东虢叔之国括地志云冯翊郡郃阳县南有古莘国】质实【虢国名注见周王四十五年陜一统志云莘古地名周为虢国地汉因卢敖得僊始置卢氏县属农郡晋属上洛郡后魏置洛安郡西魏改为义川郡隋初改为虢州皆治卢氏县唐初徙州治农郡五代及宋金俱属虢州元属嵩州本朝改属陜州河南府】
　　书法【书神何着凉亡之徴也终纲目书神二详唐宗天寳四载】
　　夏四月宋以殷景仁为中书令中防军
　　【宋领军将军刘湛与仆射殷景仁素善湛之入也景仁实引之湛以景仁位遇素不逾已而一旦居前意甚愤愤又以景仁専管内任谓其间已猜隙渐生时司徒义康专秉朝权湛尝为其上佐遂委心自结欲因其力以倾景仁至是宋主加景仁中书令中护军湛愈愤怒使义康毁景仁而宋主遇之益隆景仁对亲旧叹曰引之令入入便噬人乃称疾解职不许湛谋隂遣人杀之宋主微闻之迁护军府于西掖门外故湛谋不行义康僚属及诸附湛者潜相约勒无敢厯殷氏之门唯后将军司马庾防之游二人之间皆得其欢心而密输忠于朝廷景仁卧家不朝谒宋主常使炳之衔命徃来湛不疑也】质实【殷景仁陈郡人】
　　五月魏以穆寿为宜都王
　　【魏主进冝都公穆寿爵为王寿辞曰臣祖父崇所以得效功前朝流福于后者梁眷之忠也今春元勲未録而臣独奕世受赏心实愧之魏主悦求眷后得其孙赐爵郡公】质实【冝都郡名注见晋孝武帝太元十一年奕世注见唐高宗开耀元年】
　　西域九国遣使入贡于魏
　　【兹疏勒乌孙悦般揭槃陁鄯善焉耆车师粟特九国入贡于魏魏主以汉世虽通西域有求则卑辞而来无求则骄慢不服盖自知去中国絶远大兵不能至故也今报使徃来徒为劳费终无所益欲不遣使有司固请以为不冝拒絶以抑将来乃遣王防生等二十辈使西域皆为柔然所执防生见敕连可汗持魏节不屈魏主闻之切责敕连敕连乃遣恩生等还竟不能逹西域】集览【龟兹注见汉光武建武二十二年疏勒注见汉武帝元鼎二年乌孙注同上元狩元年悦般西域国在乌孙西北去平城万余里其先匈奴北单于之部落也性好清洁俗皆翦髪齐眉以防糊涂之昱昱然光泽日三澡潄然后饮食般薄官反又博干反按释典般音鉢揭槃陁西域国在葱岭之东其国有高山夏多积雪按揭字史作渇鄯善注见汉武帝元鼎二年焉耆音烟支西域国名车师注见汉武帝元鼎二年粟特古奄蔡国也一名温般沙居大泽中在康居西北】质实【龟兹西域国名按一统志亦力把力地居沙漠间不知古何国疑即焉耆或兹地也北魏书云兹国在白山南都延城今其地东西三千余里南北二千余里元时地名别夫八里宪宗分建诸王合舟于此世祖立宣慰司以万户綦公直为宣慰使后置元帅府以领屯田本朝洪武初国王黑的儿火者遣使贡马永乐初国王沙迷查干遣使贡玉璞等物后遣使至其国头目速哥克刺满刺来朝言其王纳黒失只罕为从弟丕思弑之而自王徙其国西去更号亦力把力正统初国王也先不花遣使贡玉璞駞马天顺以来入贡不絶焉耆西域国名注同上车师西域国名注见齐明帝建武四年火州西域国名注见汉宣帝神爵二年又按一统志天方国古筠冲之地旧名天堂又名西域本朝宣德中国王遣其臣沙瓛等来朝并贡方物】
