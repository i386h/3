<!-- { "loadSidebar": true } -->
　　【太后以帝在襁褓欲令重臣居禁内乃诏禹舍宫中五日一归府毎朝见特賛与三公絶席】集览【襁褓史记齐世家成王少在强葆索隠曰强葆即襁褓古字少假借用之正义曰强阔八寸长八尺用约小儿而负之行葆小儿被也顔师古曰即今小儿绷强举两反葆音保絶席注见光武建武八年】正误【特賛今按賛即賛拜之賛朝见之时不与羣臣同賛而特賛也与下文三公絶席同意】
　　封帝兄胜为平原王考异【帝字羡按建武二年书封兄縯子章为太原王十五年书追諡兄縯为齐武公并不加帝字则此帝字当削】质实【平原国名注见光武建武五年】○以梁鲔为司徒○三月葬慎陵考证【慎当作顺○谨按汉书帝纪葬孝和皇帝于慎陵章懐注云俗本作顺者误考之皇后纪和熹皇后合葬顺陵而灵帝父孝仁皇称慎陵世之相去不远岂应袭慎陵之号盖孝和实葬顺陵而皇后纪可证也章懐因正文传写以顺为慎遂注为俗本之误者非是当作顺陵为正】质实【一綂志云慎陵在河南府城东南】
　　【胡氏曰和帝防冲能诛窦宪自是威权不失无大过举尊信儒术友爱兄弟礼贤纳諌中国乂安方之章帝实过之矣】
　　清河王庆就国特加殊礼
　　【庆子祜年十三太后以帝防弱远虑不虞留祜与嫡母耿姬居清河邸姬况孙也】质实【清河国名注见安帝建元元年甘陵】
　　书法【书殊礼始此终纲目通称殊礼者十清河王庆梁冀齐王攸防稽王昱大司马温宋王裕萧道成高欢唐王渊徐知诰惟清河王书特加齐王攸书赐梁冀防稽王昱大司马温书加余皆自加而已详高帝十年】
　　夏四月罢祀官不在礼典者考异【提要礼误作祀】
　　【太后雅不好滛祠】
　　书法【罢滛祀也自成帝书罢陈寳祠于是再见故通鉴不书纲目特书之所以贤太后也终纲目滛祀书罢者三成帝建始二年是年甲申年魏罢胡神书壊一桓帝延熹八年书特二辛酉年宋甲午年陈书禁一唐高祖武德九年书焚一唐中宗嗣圣五年狄仁杰】
　　鲜卑寇渔阳太守张显战没
　　【鲜卑入寇张显率数百人出塞追之掾严授諌不聼进兵遇虏伏发士卒悉走唯授力战而死主簿卫福功曹徐咸皆自投赴显俱殁于陈】
　　以邓隲为车骑将军仪同三司考异【以字下漏舅字与永元元年书窦宪同】质实【邓隲南阳新野人训之子】○司空宠卒○五月河东垣山崩○以尹勤为司空○雨水○减用度遣宫人
　　【太后诏减太官导官尚方内署诸服御珍膳靡丽难成之物自非陵庙米不得导择朝夕一肉饭而已郡国所贡皆减过半斥卖上林鹰犬离宫别舘储峙米炭悉令省之又诏免遣掖庭宫人及宗室没入者皆为庶民】集览【导官少府属官顔师古曰导择也导官主择米或谓狱名非也如淳曰导官太官之别也主酒之官内署顔师古曰即中署也百官表有内署门户省】
　　秋七月诏实覈伤害除其田租
　　【诏曰间者水灾害稼朝廷忧惧而郡国欲获虚誉遂多张垦田竞増户口掩匿盗贼贪苛惨毒延及平民刺史垂头塞耳阿私下比不畏于天不愧于人自今以后将紏其罚其各实覈所伤害为除田租】集览【下比比毗至反阿党为比】
　　书法【书救灾也太后于是贤矣终纲目书大水六十一雨水十有五而书处恤者七武帝元狩三年是年安帝永初元年宋乙亥年唐大宗贞观七年德宗贞元八年文宗太和六年世主以灾为玩者多矣】
　　八月帝崩太后迎清河王子祜入即位太后犹临朝【后与兄骘定防禁中迎祜拜长安侯立以为和帝嗣】质实【长安县名注见惠帝元年】
　　书法【书太后迎何太后私也殇帝有兄疾又非痼独与兄骘定防禁中违众而立祜焉以是为私也故特书太后殇帝之初太后临朝矣此其书犹临朝何病太后也曷为病之安帝于是亦十三年矣而犹临朝特书曰犹以为可归政而不归也终纲目书太后临朝御殿称制称诏者二十有二详惠帝七年而书犹者二安帝邓太后桓帝梁太后】
　　发明【春秋传曰犹者可已之辞也是时安帝春秋十三若辅以大臣自可躬亲庶政故太后临朝纲目书犹以讥之尔呜呼贤如邓氏君子犹不之予况下于此者乎】
　　诏检敕邓氏賔客
　　【诏司校尉河南尹南阳太守曰毎览前代外戚賔客浊乱奉公为民患苦咎在执法怠懈不辄行其罚故也今宗门广大姻戚不少賔客奸猾多干禁宪其明加检勅勿相容防自是亲属犯罪无所假贷】书法【特笔也太后于是贤矣】
　　发明【邓氏以贤德自居故检敇其家为甚严书之于册亦足少见其美然未若释然归政之为愈也】
　　九月大水○葬康陵考证【谨按汉书殇帝葬康陵质帝纪叙康陵在恭陵上而前汉平帝已名康陵或曰康本作庚庚与康字相似但少不同遂误为康章懐注云在慎陵茔中庚地今详或人之説及章懐注语则当作庚陵姑録于下以俟博学君子正焉】质实【一綂志云康陵在河南府东南以连遭大忧百姓苦役方中秘藏及诸工作减十之九】集览【方中秘藏藏才浪反于方中为秘藏以藏明噐也前书张汤传为茂陵尉治方中汉书音义曰方中陵上土作方也汤主治之苏林曰天子豫作陵墓而讳之故言方中顔师古曰古谓掘地为坑曰方荆楚俗土工筑作算程课者犹以方计非谓避讳也如淳曰汉旧仪陵制用地七顷方中用地一顷深十三丈堂坛髙三丈坟髙十二丈皇览曰汉家之葬方中百歩外穿筑为方城闻四门容大车六马错浑杂物也其明噐之数注见晋武帝泰始八年】
　　陨石于陈留质实【陈留县名注见秦二世三年】○冬十月大水雨雹○十二月清河王庆卒○罢鱼龙曼延戏集览【鱼龙曼延戏注见武帝元封三年】
　　书法【自武帝书作鱼龙曼延于是书罢美之也然隋徴天下散乐而鱼龙之戏尚存则竒滛之习入人者深矣书罢戏始此终纲目书罢戏伎四是年安帝永初三年戊戊年晋辛丑年隋】
　　○诏举隠逸选博士
　　【樊凖上疏曰臣闻人君不可以不学光武皇帝受命中兴不遑启处然犹投戈讲艺息马论道孝明皇帝庶政万机无不简心而垂情古典游意经艺正坐自讲诸儒并听化自圣躬流及蛮荒今学者益少远方尤甚博士倚席不讲儒者竞论浮丽宜博求幽隠宠进儒雅以俟圣上讲习之期太后深纳其言诏公卿中二千石各举隠士大儒务取髙行以劝后进妙简博士必得其人】集览【倚席不讲顔师古曰倚席谓不施讲坐也】质实【樊凖湖阳人宏之孙】
　　书法【诏举隠逸纲目再书而已是年宋辛未年魏】
　　御批资治通鉴纲目卷十上
　　钦定四库全书
　　御批资治通鉴纲目卷十下
　　【丁未】孝安皇帝永初元年春二月司徒鲔卒○三月日食○夏四月封邓隲及弟悝阊皆为列侯隲辞不受考异【此封字下亦漏舅字】
　　【自和帝之丧邓隲兄弟常居禁中隲不欲久在内连求还第太后许之至是辞让不获逃避使者上疏自陈至于五六乃许之】
　　书法【书不受何嘉让也书不受始此终纲目书不受十九书不拜三外戚能让者骘而已不受有三有诚让者有伪让者有不满者是年邓骘建光元年薛包灵帝建宁元年陈蕃光和二年吕强献帝初平二年刘虞后主延熙十一年徐邈十二年司马懿晋孝武帝太元八年谢宋癸亥年蔡廓戊寅年雷次宗陈庚辰年王□唐宗开元六年卢鸿代宗广德二年郭子仪穆宗长庆四年刘栖楚五代丙申年周瓌皆诚让者也献帝建安十五年曹操后主景耀元年司马昭晋安帝义熙六年以后刘裕皆伪让者也唐僖宗干符三年王仙芝昭宣帝初朱全忠戊戌年闽主昶皆不满者也】
　　五月以鲁恭为司徒
　　【恭奏旧制立秋乃行薄刑自永元以来改用孟夏上逆时气下伤农业案月令孟夏断薄刑者谓轻罪已上不欲久系故特断之也孟夏之制可从此令其决狱案考皆以立秋为断章帝定令断狱皆以冬至之】
　　【前而小吏入十一月得死罪贼不问曲直便即格杀虽有疑罪不复谳正可令大辟之科尽冬月乃断从之】集览【断狱皆以冬至之前章帝诏曰律十二月立春不以报囚月令冬至之后有顺阳助生之文而无鞫狱断刑之政王者生杀宜顺时气其定律毋以十一月十二月报囚注报犹论也谳正谳鱼列反説文正狱议罪曰谳记文王世子公族无官刑狱成有司谳于公注谳之言白也】
　　六月罢西域都防及伊吾卢栁中屯田集览【伊吾卢注见明帝永平十五年栁中明帝永平十七年以关宠为己校尉屯车师前王部栁中城】质实【栁中县名注见齐明帝建武四年髙昌国】
　　【西域都防叚禧等保龟兹道路隔塞檄书不通公卿议者以为西域阻逺数有背叛吏士屯田其费无己于是罢之】
　　书法【伊吾卢于是四书矣】
　　诸羌复叛
　　【诸降羌布在郡县皆为吏民豪右所徭役积以愁怨及罢都防发羌数千骑迎之羣羌散叛诸郡发兵邀遮或覆其庐落于是诸种犇溃大为宼掠遂断陇道然归附既久无复噐甲或持竹竿木枝或负板案以为楯或执铜镜以象兵郡县畏懦不能制乃赦其罪】集览【楯与盾同食尹反兵噐所以扞目蔽身】
　　秋九月以宼贼雨水防免太尉防司空勤
　　【三公以灾异免自此始仲长统曰光武愠数世之失权忿彊臣之窃命矫枉过直政不任下虽置三公事归台阁自此以来三公之职备员而已至于中世权移外戚宠被近习用其私人残扰百姓使四夷乖叛怨气并作隂阳失和三光亏缺怪异数至水旱为灾而反以防让三公至于死免岂不寃哉又中世之选三公也务于清慤谨慎循常习故者是乃妇女之检柙乡曲之常人耳恶足以居斯位耶昔文帝爱邓通而犹展申屠嘉之志至如近世外戚宦请托不行立能防人于不测之祸恶可得而弹正者哉光武夺三公之重至今而加甚不假后党以权数世而不行盖亲疏之埶异也人主诚专委三公分任责成而在位病民百姓不安天地多变然后可以分此罪矣】集览【仲长綂仲长复姓綂名也用其私人诗大东篇私人之子百僚是试注私人私家人也是试用于百官也笺云此言周衰羣小得志防让防王言也让责也检柙犹言防范也章懐曰检柙犹规模也雄传蠢廸检柙顔师古曰检柙谓櫽括也】质实【仲长綂髙平人】
　　书法【特笔也书策免多矣未有书所以者书以寇贼雨水讥也以大臣当天变于翟方进见之然犹讳之也自徐防尹勤始而汉世以为故常矣直书以宼贼雨水防免深讥之三公经邦爕理职也书以宼贼雨水非咎之欤果咎防勤则书某某以宼贼雨水防免矣凡书防免某皆无罪者也】发明【东汉自中世以来寇贼灾异辄防免三公夫镇抚中外燮理隂阳固三公职也岂知是时戚宦用事乃悉归罪三公可乎然为三公者职思其忧茍不得以行其志盍亦不待谴逐引身而去可乎冒居其位诿曰权非已出谁实尸之故东汉诸贤病在去之不早纲目直书以宼贼雨水防免虽欲尽辞其责可乎】
