<!-- { "loadSidebar": true } -->
　　唐纳言窦抗罢质实【纳言官名注见汉灵帝光和元年】○十一月凉王軓称帝○唐秦王世民破秦兵围折墌秦主仁杲出降【薛仁杲之为太子也与诸将多有隙及即位众心猜惧郝瑗哭举而死由是寖弱秦王世民至高墌仁杲使宗罗防将兵拒之世民坚壁不出诸将请战世民曰我军新败士气沮防贼恃胜而骄有轻我心宜闭垒以待之彼骄我奋可一战而克也乃令军中曰敢言战者斩相持六十余日仁杲粮尽所部多降世民乃命梁实营于浅水原以诱之罗防大喜尽锐攻之数日世民度其已疲谓诸将曰可以战矣使厐玉陈于原南罗防并兵击之玉几不能支世民乃引大军自原北出其不意自帅骁骑防陈罗防军溃世民帅骑追之窦轨叩马苦谏世民曰破竹之势不可失也遂进围之仁杲将士多叛计穷出降得其精兵万余人诸将皆贺因问曰大王一战而胜遽舍歩兵又无攻具直造城下众皆以为不克而卒取之何也世民曰罗防所将皆陇外骁将悍卒吾特出其不意而破之斩获不多若缓之则皆入城仁杲抚而用之未易克也急之则散归陇外折墌虚弱仁杲破胆不暇为谋此吾所以克也众皆恱服世民所得降卒悉使仁杲兄弟及罗防等将之与之射猎无所疑间贼畏威衔恩皆愿效死世民闻禇亮名求访获之引为文学唐主使李宻迎世民于豳州宻自恃智畧功名见唐主犹有傲色及见世民不觉惊服私谓殷开山曰真英主也不如是何以定祸乱乎唐以姜謩为秦州刺史抚以恩信士民安之】质实【浅水原莫详防所唯西安府邠州城西九十里宜禄废县北五里有后魏浅水县未知是否姑録之以备攷焉禇亮钱塘人州注见汉桓帝延熹五年姜謩上邽人】
　　徐世勣降唐赐姓李氏
　　【徐世勣据李宻旧境未有所属魏徴随宻至长安无所知名乃自请安集山东唐主以为秘书丞乗传至黎阳劝世勣早降世勣遂决计西向谓长史郭孝恪曰此民众土地皆魏公有也吾若献之是利主之败自为功以邀富贵也吾实耻之今宜籍郡县户口士马之数以啓魏公使自献之乃使孝恪诣长安唐主初怪世勣无表既而闻之叹曰世勣不背徳不邀功眞纯臣也赐姓李氏使孝恪与世勣经营虎牢以东范氏曰古者天子建国赐姓命氏所以别其族类之所出子孙各夲于其祖不可改也汉祖赐娄敬姓为刘鄙陋无稽甚矣而唐世遂以为法或加于盗贼夷虏遂以逆族异类为同宗然则古之赐姓者别之而后之赐姓者乱之也夫天亲不可以人为而彊欲同之岂理也哉上渎其姓下忘其祖非先王之制不可为后世法也】质实【乗传注见汉景帝三年郭孝恪阳翟人】
　　唐斩薛仁杲于市
　　【秦王世民还至长安斩薛仁杲于市唐主享劳将士谓羣臣曰诸公共相翊戴以成帝业若天下承平可共保富贵使王世充得志公軰岂有种乎如仁杲君臣岂可不以为鉴也】
　　书法【降书斩甚之也于市又甚焉】
　　发明【光武待刘盆子以不死盖以既受其降则不可得而杀之也薛仁杲以盗贼窃据土宇罪固当诛然上书仁杲出降下书斩仁杲于市则唐人未免为杀降而仁杲之罪否则有所未暇问也】
　　唐遣李宻収抚山东
　　【李宻遇大朝防职当进食深耻之退以告王伯当伯当曰天下事在公度内耳乃言于唐主曰臣蒙荣宠曽无报效山东之众皆臣故时麾下请往収之慿籍国威取世充如拾芥耳群臣皆以宻狡猾好反不可遣唐主不聼宻请贾闰甫偕行唐主许之引升御榻饮劳甚厚又以王伯当为副而遣之】集览【饮劳并去声饮以酒而慰劳之】
　　夏王建徳取深冀易定等州
　　【有大鸟五集于乐寿羣鸟数万从之又有得圭以献者建徳羣臣曰此天所以锡大禹也乃改国号夏改元五凤初王须防掠幽州中流矢死其将魏刀儿伐领其众据深泽掠冀定众至十万建徳袭击斩之并其众易定亦降唯冀州刺史麴棱不下攻防之建徳见棱曰忠臣也以为内史令】质实【一统志云乐寿夲汉乐成县地名属河间国东汉改乐陵县三国魏又改乐城县隋改广城县又改乐寿县属瀛州唐属深州宋属河间府以景城县省入金改寿州寻改献州元因之至夲朝改为献县属河间府幽州注见唐高祖武徳四年深泽二州名深注见汉后主景耀三年泽注见梁武帝中大通六年兾定二州名冀注见秦二世二年信都定注见周威烈王二十三年易州注见周世宗显徳六年圭书禹贡篇禹锡圭告厥成功注禹以圭为贽而告成功于舜也水色黒故圭以云】
　　书法【前书长乐王建徳此书夏王何隋立之也于是建徳与世充结好奉表于隋隋以为夏王然则曷为不书隋立不以臣隋累建徳也纲目于建徳多予辞】
　　唐以秦王世民为陜东大行台
　　【蒲州及河北兵马并受节度】质实【蒲州注见周赧王十二年蒲坂】
　　唐杀隋河东守将尧君素
　　【隋将尧君素守河东唐遣独孤懐防攻之不下招之不从遣其妻至城下谓之曰隋室已亡君何自苦君素曰天下名义非妇人所知引弓射之应而倒君素志在守死每言及国家未尝不歔欷谓将士曰吾大义不得不死必若隋祚永终天命有属自当防头以付诸君持取富贵今城池甚固仓储丰备大事犹未可知不可横生心也久之食尽又闻江都倾覆左右杀君素以降别将王行夲诛作乱者复乗城拒守懐防引兵围之】质实【河东郡名注见汉献帝建安七年歔欷注见汉光武建武元年】
　　书法【隋守将何是君素之终身隋臣也前书尧君素不下此书隋河东守将而君素之志节着矣然则曷为不书死之广为弑逆其臣虽守节如君素不得以死节书所以深恶广也杀君素者君素之左右耳书唐杀之何书唐杀之所以防着君素之节也是故其见杀也书隋其赠官也书隋唐贞观十三年】
　　发明【尧君素之死书河东守将则见其不失官守书隋则见其不失臣节书唐杀则见唐人非理彊杀之是皆予之之意也然既予之而又不得为死节何哉负天下之诛以至累及臣子是以书法如此不然将书曰唐攻河东隋守将尧君素死之矣】
　　唐以罗艺为幽州总管击夏兵败之
　　【初宇文化及遣使招罗艺艺曰我隋臣也斩其使为焬帝发防临三日窦建徳高开道各遣使招之艺曰二子皆剧贼耳唐公乃吾主也遂与渔阳上谷诸郡皆奉表降唐唐以为幽州总管其将薛万彻万均亦皆授以官爵窦建徳帅众十万宼幽州艺将逆战万均曰彼众我寡出战必败不若使羸兵阻水为陈彼必度水击我万均请以百骑伏于城旁俟其半渡而击之蔑不胜矣艺从之大破建徳相拒百余日建徳引还艺司马温彦博賛其归唐之计唐徴为中书侍郎与兄黄门侍郎大雅对居近宻时人荣之】质实【剧贼注见汉光武建武五年剧虏涣阳郡名注见秦王政三年上谷郡名注同上年薛万彻炖煌人万均之弟温彦并州祁人】
　　唐以西突厥曷娑那可汗为归义王
　　【曷娑那献大珠唐主曰珠诚至寳然朕宝王赤心珠无所用竟还之】
　　唐李宻叛行军总管盛彦师讨斩之
　　【宻之出关也长史张宝徳上封事言其必叛唐主乃敕宻还更受节度宻谓贾闰甫曰无故召还恐无生理不若破桃林县収兵渡河茍得至黎阳大事必成公意如何閠甫曰明公既已委质复生异图虽破桃林兵岂暇集一称叛逆谁复容人为明公计不若且应朝命以明元无异心密怒曰唐使吾与绛灌同列吾何以堪之閠甫曰自翟让受戮之后人皆谓明公弃防忘夲今日谁肯复以兵委公者大福不再愿熟思之宻大怒挥刃欲击之闰甫奔熊州宻遂斩使者入桃林县驱掠徒众直趣南山乗险而东使人驰告故将伊州刺史张善相令以兵应接而声言向洛行军总管盛彦师闻之率众逾熊耳山南据要道令其众夹路而伏令之曰俟贼半渡一时俱发或曰闻密欲向洛而公入山何也彦师曰密声言向洛实欲出人不意走襄城就张善相耳若贼入谷我自后追之山路险隘一夫殿后必不能制今吾得先入谷擒之必矣宻果南出半渡彦师击斩之及伯当传首长安李世勣在黎阳唐主遣使以宻首示之世勣北靣号恸表请収葬诏归其尸世勣举军缟素葬之密素得士心哭之者多呕血善相亦降于唐】集览【绛灌绛谓绛侯周勃初以织薄曲为生吹箫给防事灌谓昌文侯灌婴初以贩缯为生故李宻皆贱之殿后注见汉昭烈帝章武二年】质实【一统志云桃林县夲秦函谷关地汉置农县魏晋因之隋开皇中析置桃林县属陜州后属虢郡唐初属陜州天宝初得符宝于古函谷关因改曰灵宝县宋金元仍旧焉夲朝因之改属河南府委质注见周威烈王二十三年熊州注见周安王十一年宜阳南山注同上十五年伊阙伊川注见汉帝元更始二年洛州名注见秦庄襄王元年三川盛彦师宋州虞城人熊耳山注见宋文帝元嘉二十七年襄城郡名注见周赧王十五年】
　　书法【李宻于隋书起兵矣此其书叛何尝降唐也故书讨斩之纲目之名分严矣】
　　高开道据渔阳自称燕王○唐以李素立为侍御史【有犯法不至死者唐主特命杀之监察御史李素立谏曰三尺法王者所与天下共也法一动揺人无所措手足陛下甫创鸿业柰何弃法臣不敢奉诏唐主从之命所司授以七品清要官拟雍州司户唐主曰要而不清又拟秘书郎唐主曰清而不要遂擢授侍御史】质实【三尺法孟康云三尺者以三尺竹简书法律是也雍州注见唐元宗开元十一年京兆】
　　唐以舞胡安叱奴为散骑侍郎
　　【唐以舞胡安叱奴为散骑侍郎礼部尚书李纲谏曰古者乐工不与士齿今天下新定建义功臣行赏未遍高材硕学犹滞草莱而先擢舞胡为五品使鸣玉曵组趋翔廊庙非所以规模后世也唐主曰吾业已授之不可追也陈岳曰受命之主发号施令为子孙法一不中理则为厉阶岂可谓业已授之而不可追欤】集覧【不与士齿不得以年齿序列于士类也记王制曰出乡不与士齿注贱也于其乡中则齿亲亲也鸣玉曵组玉佩也组绶也间次五采为之曵以制反引也记玉藻曰古之君子必佩玉进则揖之退则扬之然后玉锵鸣也故在车则闻鸾和之声行则鸣佩玉案杂佩图其制上有折衡下有双璜中有琚瑀下有冲牙贯之以组绶焉又佩玉之节注见汉顺帝阳嘉二年】质实【厉阶注见文帝仁寿四年】书法【直书舞胡而贬义自见矣是故唐用安叱奴书舞胡后唐用陈俊等书伶人用严旭书乐工皆深讥之也】
　　发明【为政之失莫大于流品之不分况乎创业之始将以贻谋诏后乌可使乐工杂类厠迹于缙绅之列哉直书唐以舞胡安叱奴为散骑侍郎其失不可得而掩矣惜哉】
　　凉大饥
　　【李軓发民筑台劳费甚广河右饥人相食軓倾家财赈之不足议发仓粟羣臣皆以为然谢统师等故隋官心不服轨乃曰百姓饥者自是羸弱勇壮之士终不至此仓粟以备不虞岂可散之以饲羸弱轨以为然由是士心离怨】
　　【已隋防帝侗皇泰二年唐武徳二年○郑王王世充开卯明元梁王沈法兴延康元吴王李子通明政元年是歳隋凉楚粲亡并楚夏定杨梁师都梁铣凡九国】春正月隋王世充杀总管刘孝元独孤武都
