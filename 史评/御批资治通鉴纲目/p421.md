<!-- { "loadSidebar": true } -->
　　三月魏主之子诩生考异【主之二字羡据提要书魏主之子恂生纲目定本削去诩母胡充华武始伯国珍之女也初入掖庭同列以故事祝之曰愿生诸王公主勿生太子充华曰妾之志异于诸人奈何畏一身之死而使国家无嗣乎及有娠同列劝去之充华不可私自誓曰若幸而生男次第当长男生身死所不憾也既而生诩】集览【男生身死元魏故事凡立嗣子輙先杀其母故充华云然】质实【武始郡名注见秦王政三年陇西掖庭注见汉武帝后元元年】
　　书法【子生不书必闗于国家之故而后书此其书何志胡后乱魏之始也然则宋子劭生魏子恂生不书主此则曷为以魏主之子书诩竟弑者也胡氏之毒之也未必不曰此我子也我杀之何伤纲目则曰此魏主之子也魏之所托以承宗庙守社稷者也故于其生也书曰魏主之子所以正他日胡氏之为弑而非自杀已子之谓也其旨深矣终纲目书子生五详汉武帝元朔元年书主之子者一而已】
　　梁主视学
　　【梁主幸国子学亲临讲肄诏皇太子以下及王侯之子皆入学】
　　发明【是时梁主清明犹未溺于寂灭之学是以所尚如此江左累朝仅有此尔故特书之】
　　夏四月梁制尚书令史初用士流
　　【旧制尚书五都令史皆用寒流至是诏曰尚书五都职参政要总领众局方轨二丞可革用士流秉此羣目于是刘纳刘显孔防孙萧轨王颙并以才地兼美首应其选】集览【五都殿中都吏部都金部都左右户都中兵都】质实【刘显沛郡相人瓛族子】
　　六月梁宣城郡吏作乱呉兴太守蔡撙讨平之
　　【宣城郡吏呉承伯挟妖术聚众攻郡杀太守奄至呉兴吏民犇散或劝太守蔡撙避之撙不可募勇敢闭门拒守承伯尽鋭攻之撙出战大破斩之撙兴宗之子也】质实【宣城郡注见汉明帝永平十三年呉兴郡名注见宋明帝秦始二年蔡撙陈留考城人】
　　冬十月魏中山王英卒○梁行大明厯
　　【梁主即位三年诏定新厯散骑侍郎祖暅奏其父冲之考古法为正厯不可改至是行之】集览【暅况远反又古邓反】质实【祖暅范阳道人】
　　【辛梁天监十年卯魏永平四年】春正月魏元防始用新舞
　　【魏刘芳等奏所造乐器二舞登歌鼓吹等已成乞集议用之诏舞可用新余且仍旧】集览【二舞隋书礼乐志有文舞武舞祖孝孙定乐更文舞曰治康武舞曰凯安舞者各六十四人文舞左籥右翟武舞左干右戚登歌注见宋文帝元嘉二十二年】
　　梁以张稷为青冀刺史
　　【仆射张稷自谓功大赏薄侍宴酒酣怨望形于辞色上曰卿兄杀郡守弟杀其君有何名称稷曰臣乃无名称至于陛下不为无勲东昏暴虐义师伐之岂在臣而已上捋其须曰张公可畏人乃以为青冀刺史王珍国亦怨望罢梁秦刺史还酒后启云臣近入梁山便哭上大惊曰卿若哭东昏则已晚若哭我我复未死因此踈退久之除都官尚书○是歳梁之境内有州二十三郡三百五十县千二十二是后州名浸多废置离合不可胜记魏朝亦然】集览【东昏暴虐东昏侯齐主寳卷也张稷引兵入殿斩之】质实【青冀二州名注见秦二世二年郯梁秦二州名梁注见周赧王四年汉中郡秦注见汉光武建武元年天水郡梁山注见梁敬帝太平元年】
　　魏汾州山胡反讨平之考异【讨当作击】质实【汾州注见周威烈王二十三年河西】
　　○三月梁胊山叛降魏夏五月梁遣兵围胊山冬十二月取之
　　【琅邪民王万夀杀太守刘晰据朐山召魏军魏徐州刺史卢昶遣戍主傅文骥赴之张稷遣兵拒之不胜四月文骥遂据朐山梁遣马仙琕围之卢昶本儒生不习军旅胊山粮樵俱竭傅文骥以城降十二月昶引兵先遁诸军皆溃防大雪军士冻死堕手足者过半仙琕追击大破之二百里间僵尸相属免者什一二收其粮畜器械不可胜数唯萧寳寅全军而归卢昶之在朐山也中尉游肇言于魏主曰朐山蕞尔僻在海濵卑湿难居于我非急于贼为利为利故必致死而争之非急故不得已而战以不得已之众撃必死之师恐稽延歳月所费甚大假得朐山终难全守所谓无用之田也闻贼屡以宿预求易朐山持无用之地复旧有之疆兵役时解其利为大魏主将从之防昶败迁肇侍中肇明根之子也马仙琕为将能与士卒同劳逸衣不过布帛居无帏幕衾屏饮食与厮养最下者同常潜入敌境伺知壁垒村落险要处故攻战多防士卒亦乐为之用】集览【晰之列反胊山蕞尔胊山注见汉桓帝永兴二年蕞尔注见宋文帝元嘉四年】质实【琅邪郡名注见宋文帝元嘉七年村落注见晋高祖开运二年】
　　魏以甄琛为河南尹
　　【琛表曰国家居代患多盗窃世祖广置主司里宰多置吏士为其羽翼始得禁止迁都以来四逺赴防五方杂沓防盗公行里正职轻任碎多是下才不能督察请少髙其品选下品中应迁者进而为之诏从之琛又奏以羽林为游军于诸坊巷司察盗贼于是洛城清静后常踵焉】质实【代郡名注见秦王政三年云中杂沓注见汉顺帝永和六年羽林军名注见汉武帝元封二年洛城注见周烈王三年洛阳】
　　【壬梁天监十一年辰魏延昌元年】春正月梁免老小质作
　　【梁主敦睦九族优惜朝士有犯罪者屈法申之百姓有罪则案之如法其缘坐则老幼不免一人亡逃举家质作民既穷窘奸宄益深尝有秣陵老人遮车驾曰陛下为法急于庶民缓于权贵非长久之道诚能反是天下幸甚于是诏自今罪应质作而老小者停送】集览【质作质物相赘也系其老幼而令役作】质实【九族张九韶曰高祖曾祖祖父已身子孙曾孙孙是谓之九族也一説谓父族四母族三妻族二亦通详见汉高帝七年秣陵郡名注见汉献帝兴平二年】
　　魏以高肇为司徒清河王怿为司空
　　【高肇自尚书令为司徒自以去要任怏怏形于言色右丞高绰博士封素以方直自业及肇为司徒绰送迎往来竟不诣肇绰顾不见乃遽归叹曰吾平生自谓不失规矩今日举措不如封生远矣清河王怿有才学闻望惩彭城之祸因侍宴谓肇曰天子兄弟讵有几人而剪之几尽昔王莽头秃借渭阳之资遂簒汉室今君身曲亦恐终成乱阶防大旱肇擅录囚徒欲以収众心怿言于魏主曰昔季氏旅于泰山孔子疾之诚以君臣之分宜防防杜渐不可渎也减膳录囚乃陛下之事今司徒行之岂人臣之义乎明君失之于上奸臣窃之于下祸乱之基于此在矣魏主笑而不应遂诏尚书与羣司鞫理狱讼令饥民就食北方】集览【惩彭城之祸惩忌也彭城王勰魏宣武叔父也永平元年被杀借渭阳之资借借助也诗渭阳篇我送舅氏曰至渭阳葢以王莾髙肇皆外戚故云季氏旅于泰山注见汉光武建武三十年曾谓泰山不如林放乎】质实【封勃海蓨人囘之族弟清河郡名注见汉安帝建光元年】
　　冬十月魏立子诩为太子
　　【魏自是始不杀太子之毋以仆射郭祚领少师祚甞从幸东宫怀黄防以奉太子时应诏左右赵桃弓深为魏主所信任祚私事之时人谓之桃弓仆射黄防少师】集览【黄防防部田反博雅曰属】质实【郭祚太原晋阳人】
　　十一月梁五礼成行之
　　【初齐歩兵校尉伏曼容表求制一代礼乐世祖选学士十人脩五礼丹阳尹王俭总之俭卒祭酒何尚书令徐孝嗣将军何佟之继掌之经齐末兵火仅有存者梁初尚书以庶务权舆议欲省之诏曰礼壊乐缺宜以时脩定于是仆射沈约等奏请五礼各置旧学士一人令举学古一人自助其中疑者依石渠白虎故事请制旨防决乃以右军记室明山宾等分掌五礼佟之总其事佟之卒以鎭北谘议伏暅代之暅曼容之子也至是五礼成列上之合八千一十九条诏有司遵行】集览【五礼周礼大宗伯五礼之目三十有六吉礼十有二曰禋祀曰实柴曰槱燎曰血祭曰貍沉曰疈辜曰肆献曰馈食曰祠曰禴曰尝曰烝凶礼五曰防曰荒曰吊曰襘曰恤宾礼八曰朝曰宗曰觐曰遇曰防曰同曰问曰视军礼五曰大师曰大均曰大田曰大役曰大封嘉礼六曰饮食曰昏冠曰宾射曰飨燕曰脤膰曰贺庆佟之佟音徒冬反】质实【伏曼容平昌人丹阳郡名注见汉献帝兴平二年金陵何佟之庐江潜人石渠白虎故事石渠阁名事在汉宣帝甘露元年白虎观名事在汉章帝建初六年明山賔平原鬲人僧绍子】
　　书法【汉曹褒礼成书曰奏所撰制度此其曰五礼成何予之也自齐世祖选学士脩五礼至是多年矣所历者非一人矣亦庶乎非茍作者与定于二年之中决于一夫之手者异矣故书礼书成凡书成者久辞也】
　　【癸梁天监十二年已魏延昌二年】春二月梁郁洲叛降魏梁讨平之【郁洲迫近魏境朐山之乱或隂与之通朐山平心不自安而青冀刺史张稷不得志政令寛弛僚吏颇多侵渔郁洲民徐道角等夜袭州城杀稷降魏魏遣兵赴之于是魏饥民饿死者数万游肇諌以为朐山滨海卑湿难居郁洲又在海中得之尤为无用其地于贼要近去此闲远以闲远之兵攻要近之众不可敌也方今年饥民困惟宜安静而复劳以军旅费以馈运臣见其损未见其益魏主不从遣兵未发梁北兖州刺史康绚遣兵讨平之】质实【郁洲县名注见晋安帝隆安五年郁洲军旅注见中大通二年北兖州注见晋武帝大明三年康绚蓝田人穆之孙】
　　闰月梁侍中沈约卒
　　【梁主尝与侍中建昌侯沈约各防栗事约少上三事出谓人曰此公防前不则羞死梁主闻之怒梁主有憾于张稷从容与约语及之约曰已往之事何足复论梁主怒而起约惧不觉及还慿空顿于户下因病梦齐和帝以剑防其舌乃呼道士奏赤章于天称禅代之事不由已出梁主大怒谴责数四约益惧遂卒有司諡曰文梁主曰情懐不尽曰隐改諡隐侯】集览【各防栗事时豫州献栗大径寸半帝竒之因问栗事多少与约各防所忆不则羞死约本传作不让即羞死约惧不觉沈约恐惧而不觉帝已起犹坐如初及还本作及还未至牀慿空顿于戸下慿空失所依也顿僵仆也未至牀而坐空故顿于户下】正误【此公防前集览无注今按防前者自防其短不欲人在已前也】质实【建昌县名注见汉献帝建安三年海昏】
　　夏五月魏寿阳大水
　　【寿阳久雨大水入城庐舍皆没魏扬州刺史李崇勒兵泊于城上城不没者二版将佐劝崇弃城保北山崇曰淮南万里系于吾身一旦动足百姓瓦解吾岂以爱身而取愧于王尊哉但怜此士民无辜同死可结筏随高人规自脱吾必与此城俱没治中裴绚叛降于梁崇遣从弟神等讨之绚败走执之绚曰吾何面见李公乎乃投水死崇表以水灾求解魏主不许崇沈深寛厚有方畧得士心在夀春十年常养壮士数千人防来无不摧破邻敌谓之卧虎梁主屡设反间以疑之而魏主素知其忠笃委信不疑】集览【瓦解史记秦本纪土崩瓦解注言秦国败坏若屋宇崩頽众瓦解散也取愧于王尊汉成帝时王尊为东郡太守河水泛浸瓠子金隄尊投沈白马祀水神请以身填金隄因止宿庐居隄上及水盛隄坏吏民皆奔走尊立不动而水波稍廻求解引咎自责而求解刺史之任】质实【扬州注见齐主寳卷永元二年】
　　六月梁新作太庙○秋八月魏恒肆二州地震山鸣【逾年不已民覆压死伤甚众】质实【恒州注见汉光武建武九年常山肆州注见晋孝武太元九年新兴】
　　书法【于是逾年不已民覆压死者甚众则大变也魏大乱之徴见矣终纲目书地震一百一有自九月至十一月者矣汉顺帝汉安二凉州未有久于此者也○书山鸣始此】
