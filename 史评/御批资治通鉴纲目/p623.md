<!-- { "loadSidebar": true } -->
　　【初仆固怀恩受诏与囘纥可汗相见于太原河东莭度使辛云京恐其合谋军府闭城自守亦不犒师懐恩怒具表其状不报中使骆奉仙至太原云京厚结之使言懐恩反状已露懐恩亦奏请诛云京奉仙诏和解之懐恩自以兵兴以来所在力战一门死王事者四十六人女嫁絶域说喻囘纥再收两京平定河南北功无与比而为人搆防愤怨殊深上书自讼曰臣罪有六昔同罗叛乱臣为先帝扫清河曲一也男玢陷虏亡归臣斩之以令众士二也二女逺嫁为国和亲三也身与男玚为国効命四也河北新附抚安反侧五也说喻囘纥使赴急难六也臣既负六罪诚合万诛思得一奉天顔又以来瑱之死深畏中官谗口虚受陛下诛夷臣奏奉僊非不摭实陛下竟无防置宠任弥深窃闻四方遣人奏事陛下皆云与骠骑议之曽不委宰相可否或留数月不还逺近无不疑阻傥不纳愚恳且务因循臣实不敢保家陛下岂能安国惟陛下图之上遣裴遵庆诣懐恩喻防讽令入朝懐恩抱遵庆足号泣诉寃然以惧死为辞竟不奉诏】集览【河曲注见汉光武建武二十二年男玢注见宗天寳十五载降虏】质实【太原郡名注见齐明帝建武三年并州河东莭度注同上年并州中使注见宗天寳十五载】
　　书法【书徴防士不至者有之矣未有徴入朝不至者也书徴蛮夷入朝不至者有之矣隋炀帝大业六年未有徴臣子入朝不至者也于是仆固之不臣甚矣】
　　冬十月吐蕃入防上如陜州吐蕃入长安闗内副元帅郭子仪击之吐蕃遁去考异【上当作帝】
　　【唐自武徳以来开拓边境地连西域皆置都督府开元中置朔方陇右河西安西北庭诸莭度使以统之嵗发山东丁壮为戍卒缯帛为军资开屯田供糗粮设监牧畜马牛军城戍逻万里相望及安禄山反边兵精锐者皆徴发入援谓之行营留兵单弱数年之间胡虏蚕食自凤翔以西邠州以北皆为左祍矣至是吐蕃入大震闗防兰廓河鄯洮岷秦成渭等州尽取河西陇右之地边将告急程元振皆不以闻十月虏至泾州刺史髙晖降之为之乡导既过邠州上始闻之至奉天武功京师震骇诏以雍王适为闗内元帅郭子仪副之出镇咸阳以御之子仪间废日久部曲离防至是召募得二十骑而行至咸阳吐蕃帅吐谷浑党项氐羌二十余万众渡渭循山而东子仪使判官王延昌入奏请益兵程元振遏之竟不召见吐蕃渡便桥上仓猝不知所为出幸陕州官吏六军逃散子仪闻之遽自咸阳归长安射生将王献忠拥四百骑脇丰王珙等十王西迎吐蕃遇子仪子仪叱之献忠曰今社稷无主令公为元帅废立在一言耳子仪责之以兵送行在赐珙死吐蕃入长安立广武王承宏为帝縦兵焚掠长安中萧然一空苗晋卿病卧家舆入脇之晋卿闭口不言虏不敢杀子仪引三十骑自御宿川循山而东谓王延昌曰大军逃溃多在商州速往收之延昌径入商州抚谕之诸将方縦兵暴掠闻子仪至皆大喜听命得四千人军势稍振子仪乃泣谕将士以共雪国耻取长安皆感激受约束上恐吐蕃出潼闗徴子仪诣行在子仪表曰臣不收京城无以见陛下若兵出蓝田虏亦不敢东向上许之鄜坊莭度判官段秀实说白孝徳引兵赴难孝徳即日大举南趣京畿与蒲陕商华合势进击子仪使羽林大将军长孙全绪将二百骑出蓝田又令寳应军使张知莭将兵继之全绪至韩公堆昼则击皷张旗帜夜则多然火以疑吐蕃吐蕃惧百姓乂绐之曰郭令公自商州将大军至矣吐蕃惶骇悉众遁去髙晖东走潼闗守将李日越擒杀之诏以子仪为西京留守王甫自称京兆尹聚众二千余人暴横长安中子仪至浐水引三十骑徐进召甫斩之白孝徳与邠宁莭度使张蕴琦将兵屯畿县子仪召之入城京畿遂安吐蕃还围凤翔镇西莭度使马璘将精骑千余人赴难转鬭至城下持满外向突入城中不解甲出战单骑奋击俘斩千计明日虏复请战璘开悬门以待之虏引退曰此将军不惜死宜避之遂去胡氏曰郭子仪之徳之才可以兼任将相乃置之间防及有急难又遽委用之代宗于阉尹之言受命如响进退子仪如待奴自李光弼已下恃功负气夫岂堪此独子仪无纎芥于胷中一闻君命不俟驾而行蹈危履险死生以之其忠义精诚仰贯白日而度量宏伟无所不包真可以为人臣之师表矣使代宗挈国权兵柄而付之于以复太宗之业何难焉而不能也可胜叹哉】集览【大震闗陇州汧源县大震闗后改曰安成部曲汉百官表将军领军皆有部曲大将军营五部部校尉一人部有曲曲有军一人转鬭转相战鬭也转陟兖反持满谓注矢于弓弩引满而不发纎芥纎细也芥菜名其实至细以喻事之至防者或作纎介注介间也谓不以细事而间介于懐】质实【西域国名注见汉哀帝元夀二年安西镇名注见髙宗永淳元年北庭镇名注见齐明帝建武四年髙昌屯田注见髙宗龙朔三年蚕食注见大歴十四年左祍注见汉灵帝中平二年大震闗注见宗天寳十五载兰廓河鄯洮岷秦成渭九州名兰注见太宗贞观十八年廓注见晋懐帝永嘉四年崞县河注见晋穆帝永和元年鄯注见汉宣帝元康四年湟中洮注见髙祖武徳六年岷注见秦始皇三十三年临洮秦注见汉光武建武元年天水成注见汉献帝建安二十二年下辨渭注见汉后主建兴六年南安泾州注见汉光武建武元年安定奉天县名注见徳宗建中元年武功县名注见汉后主建兴十二年闗内道名注见宗开元十一年京兆咸阳县名注见周显王十九年吐谷浑西羌别种注见晋元帝建武元年渭水名注见汉髙帝五年便桥注见髙祖武徳九年长安县名注见汉惠帝五年丰县名注见晋元帝大兴四年行在注见晋惠帝永兴元年广武县名注见晋安帝义熈五年宛川一统志云御宿川在西安府城西南四十二里一名华严川鄜坊二州名注见肃宗上元元年蒲州名注见周赧王十二年蒲坂华州名注见宗开元十一年寳应县名注见梁元帝承圣元年阳平浐水注见宗天寳二载吐蕃西羌种名注见太宗贞观八年】
　　书法【播越之辞有三如缓辞也奔急辞也走贱辞也终纲目播越书如四书刼如二书出奔四书奔九书走六详宗天寳十五载】
　　发明【肃宗宠一李辅国使父子夫妇皆不相保此代宗所切齿者也而又宠一程元振使之掩蔽虏防抑遏奏请遂至防亡社稷何哉纲目书吐蕃入长安郭子仪击之而不言帅师是无兵可将也向非子仪威望素着不战屈人则唐其能国乎呜呼阉宦之祸至此唐帝犹不知悟则亦末如之何也已】
　　十一月削程元振官爵放归田里
　　【骠骑大将军程元振専权自恣人畏之甚于李辅国诸将有大功者元振皆忌嫉欲害之吐蕃入防元振不以时奏致上狼狈出幸上发诏徴诸道兵李光弼等皆忌元振莫有至者中外切齿莫敢言胡氏曰人臣之义无以有已东西南北惟命是従况蕃戎入冦乗舆播越使未奉诏命犹当奔赴危难死生以之况徴兵之制累下乎光弼虽憾中官岂可移之君父坐视而不顾夫所以不敢至京师者小则畏谗大则畏死耳有如唐室威令振举问诸将缓于勤王之罪则亦岂能免乎诚能星驰颷发击退虏贼再安社稷元振虽欲譛愬诬防亦岂能尽夺公议哉光弼不忍小忿以失大莭不学之过也○太常博士栁伉上疏曰犬戎犯闗度陇不血刃而入京师刼宫闱焚陵寝武士无一人力战者此将帅叛陛下也陛下防元功委近习日引月长以成大祸羣臣在庭无一人犯顔回虑者此公卿叛陛下也陛下始出都百姓填然夺府库相杀戮此三辅叛陛下也自十月朔召诸道兵尽四十日无只轮入闗此四方叛陛下也陛下必欲存宗庙安社稷独斩程元振首驰告天下悉出内使诸州持神策兵付大臣然后削尊号下诏引咎曰天下其许朕自新改过宜即募士西赴朝廷若以朕恶未悛则帝王大噐敢妨贤路如此而兵不至人不感天下不服臣请阖门寸斩以谢陛下上犹以元振尝有保防功削官爵放归田里胡氏曰孔子曰王者奉三无私以劳天下老子曰公乃王元振于代宗虽有保防之功而迷国误朝防危社稷于是而权其轻重肆诸市朝则代宗之心如天地日月天下见之而王道着矣今不以宗社为念而専念其保己夫蕃戎入防不以闻子仪请兵不召见虏至便桥帝方出奔其不为吐蕃所得者防希如是而尚可谓之保防乎】集览【疏元功防与踈通逺也元大也奉三无私以劳天下记孔子闲居曰天无私覆地无私载日月无私照奉斯三者以劳天下此之谓三无私注劳力报反劳来也公乃王老子归根萹容乃公公乃王王乃天注无所不包容则公正无私无私则可以为天下王能为王则徳合神明可谓天子也肆诸市朝记檀弓下君之臣不免于罪则将肆诸市朝而妻妾执注肆陈尸也大夫以上于朝士以下于市执拘也】质实【狼狈注见汉献帝初平三年京师注见周显王二十五年勤王注见汉献帝建安元年犯闗度陇闗谓闗中注见宗开元十一年京兆陇谓陇州注见汉光武建武六年汧县三辅注见汉武帝征和元年】
　　书法【元振之罪大矣不书有罪何罪不止于削爵也故以无罪之辞书之知其有罪则不若是轻矣书放归讥失刑也终纲目宦官书削官爵二程元振仇士良】
　　宦官吕太一反广州讨平之质实【广州注见秦始皇三十三年南海】书法【唐世宦官不书宦官此其书何非常也宦官而反则非常矣故以为观军容使则书宦官肃宗乾元元年鱼朝恩反则书宦官弑则书宦官敬宗寳歴二年刘克明皆非常也终纲目宦官书反二是年吕太一昭宗大顺二年杨复恭】
　　○十二月上还长安考异【上当作帝】
　　【车驾发陕州左丞顔真卿请上先谒陵庙然后还宫元载不従真卿怒曰朝廷岂堪相公再壊耶载由是衔之上至长安郭子仪帅百官诸军奉迎伏地待罪上劳之曰用卿不早故及于此】质实【陕州注见周显王四十五年】
　　以鱼朝恩为天下观军容宣慰防置使总禁兵
　　书法【朝恩前为宣慰防置使削不书矣此其复书之何一宦官也至加以天下之大名则不必削可也故备书之而代宗尊宠阉寺之过不待贬而自见矣】
　　发眀【呜呼宦者之蠧至是深矣宦者之权至是极矣书以鱼朝恩为天下观军容宣慰防置使总禁兵是举天下之大四海九州之众皆制于一阉臣之手使之宣慰使之防置而犹以为未足又使之总统禁兵合内外之兵权以归之他时脇制朝野门生天子是岂一朝一夕之故哉大书于册为后鍳也】
　　○苗晋卿裴遵庆罢以李岘同平章事
　　【遵庆既去元载权益盛以货纳内侍董秀上意所属载必先知之承意探防言无不合上以是愈爱之】
　　放广武王承宏于华州
　　【吐蕃既去承宏逃匿草野上赦不诛放之于华州】
　　吐蕃陷松维保三州
　　【吐蕃陷三州及二城西川莭度使髙适不能救于是剑南西山诸州亦入于吐蕃矣】质实【松维保三州松注见汉后主炎兴元年甘松维注见大歴十四年保未详沿革西川莭度注见晋武帝泰始八年益州剑南道名注同上年益州】
　　【甲辰】二年春正月流程元振于溱州
　　【元振得罪归三原闻上还宫衣妇人服私入长安复规任用京兆擒之以闻敕流溱州上念其功复令江陵安置】集览【三原耀州县名属京兆按耀州今安西路辉州是也】质实【三原县名注见晋孝武太元五年溱州注见肃宗乾元二年江陵县名注见汉献帝建安十三年】
　　书法【纲目宦官书流二程元振吐突承璀书杖一辛宗景】
　　遣刑部尚书顔真卿宣慰朔方行营
