<!-- { "loadSidebar": true } -->
　　【乂虽解兵权犹总内外侍中穆绍劝太后速去之潘嫔有宠于魏主宦官説之云乂欲害嫔嫔泣诉于魏主曰乂非独欲杀妾又将不利于陛下魏主信之因乂出宿解乂侍中明旦将入宫门者不纳太后遂复临朝摄政诏削刘腾官爵除乂名为民清河国郎中令韩子熈上书为清河王怿讼寃乞诛乂等太后命发腾墓散其骨籍没家赀尽杀其养子侯刚亦坐黜寻卒于家唯乂以妹夫故未忍诛先是黄门侍郎元顺以刚直忤又意出为齐州刺史太后征还为侍中侍坐于太后顺曰陛下奈何以一妹之故不正元乂之罪使天下不得伸其怨愤太后嘿然顺澄之子也未几有告乂谋诱六鎭降户反于定州太后犹未忍杀羣臣固执不已魏主亦以为言乃赐乂死江阳王继废于家病卒太后颇事妆饰数出游元顺面諌曰礼妇人夫没自称未亡人首去珠玉衣不文采陛下母临天下年垂不惑脩饰过甚何以仪刑后世太后惭而还召顺责之曰千里相征岂欲众中见辱邪顺曰陛下不畏天下之笑而耻臣之一言乎顺与穆绍同直醉入其寝绍拥被而起正色让顺曰身二十年侍中与卿先君亟连职事纵卿方进用何宜相排突也遂谢事还家诏谕久之乃起初郑俨为胡国珍参军私得幸于太后至是拜中书舍人领尝食典御昼夜禁中每休沐太后常遣宦者随之俨见其妻唯得言家事徐纥先以謟事赵脩坐徙枹罕后又謟事清河王怿怿死复謟事元乂太后以纥为怿所厚亦召为中书舍人纥又謟事郑俨俨以纥有智数仗以为谋主纥以俨有内宠倾身承接共相表里势倾内外号为徐郑俨累迁至中书令纥累迁至给事黄门侍郎仍领舍人总摄中书门下之事军国诏令莫不由之纥有机辩彊力终日治事畧无休息不以为劳时有急诏令数吏执笔人别占之造次俱成不失事理然无经国大体专好小数见人矫为恭谨逺近辐辏附之神轨亦得幸于太后亦领中书舍人尝求婚于散骑常侍卢义僖义僖不许侍郎王诵谓曰昔人不以一女易众男卿岂易之邪义僖曰所以不从正为此耳从之恐祸大而速诵乃坚握义僖手曰我闻有命不敢以告人女遂适他族婚夕太后遣中使宣敕停之内外惶怖义僖夷然自若义僖度世之孙也】集览【亟连亟去吏反数也连同也抱竿注见汉灵帝中平元年人别占之所草诏文其事理人各不同汉隽注占章艳反隐度其辞口以授人曰口占不以一女易众男易姤卦女壮勿用取女彖曰姤遇也柔遇刚也王弼注施之于人即女遇男也一女而遇五男为壮至甚故不可取也晋乐广曰不以五男易一女即此我闻有命不敢以告人诗杨之水卒章文也左传定十年驷赤对叔孙成子曰臣之业在杨水卒章之四言矣即此】正误【不以一女易众男今按王诵意谓卢义僖顾惜一女不许李神为婚神方有势或为所害则累及家族众男故云一女易众男晋书乐广传成都王頴广之婿也頴与长沙王乂搆难或谮广于乂广曰岂以五男易一女葢广有五男一女即頴妃也】质实【齐州注见汉景帝三年济南定州注见周威烈王二十三年中山江阳县名注见汉献帝建安十九年辐辏注见汉文帝六年中使注见唐宗开元十五年】
　　胡琛遣其将万俟丑奴防魏泾州崔延伯讨之败死【胡琛据高平遣万俟丑奴宿勤明逹等冦魏泾州将军卢祖迁伊瓮生讨之不克萧寳寅崔延伯既破莫折天生引兵防祖迁等于安定军威甚盛丑奴时以轻骑挑战兵未交輙委走延伯恃勇乘胜击之将战有贼数百骑持文书诈降寳寅延伯未及阅视宿勤明逹引兵至与降贼腹背击之延伯大败寳寅退保安定延伯耻其败乃缮甲兵募骁勇独出袭贼平其数栅贼还击之魏兵大败延伯中流矢卒于是贼势益盛而羣臣自外来者皆言贼弱以求悦将帅求益兵者往往不与】集览【万俟虏复姓音墨其】质实【高平鎭名注见汉光武建武六年泾州注见汉光武建武元年安定郡名注同上年】
　　五月梁豫州刺史夷陵侯裴邃卒质实【夷陵县名注见周赧王三十七年】
　　【邃深沉有思畧为政寛明将吏爱而惮之及卒梁以夏侯亶代之】
　　梁人围小劔魏击败之考异【小上漏魏字】
　　【梁益州刺史临汝侯渊猷遣其将樊文炽萧世澄等将兵围魏长史和安于小劔魏益州刺史邴蚪遣统军胡小虎救之文炽袭擒之使小虎説和安降小虎遥谓安曰我失备为贼擒观其兵力殊不足言努力坚守魏行台援兵已至语未终军士杀之军司淳于诞救小劔文炽置栅于龙须山以防归路诞宻募壮士夜烧其栅梁军望见归路絶皆恟惧诞乘而击之文炽大败仅以身免虏世澄等十一将斩获万计】集览【邴蚪姓名邴通作丙蚪渠幽反】质实【临汝县名注见天监五年小劒按一统志山名在保宁府劔州北一十五里与大劔山相属秦欲伐蜀而道不通乃作五石牛以金置尾下言能粪金欲以遗蜀蜀王负力而贪乃令五丁开道引之秦因灭蜀大劔虽号天险径路颇夷小劔则凿石架阁有不容越龙须山未详处所】
　　六月梁豫章王综叛降魏魏师入彭城立综为丹阳王更名赞
　　【初梁主纳齐东昏侯宠姬呉淑媛七月而生综宫中多疑之淑媛宠衰怨望谓综曰汝七月生儿安得比诸皇子然汝太子次第幸保富贵勿泄也与综相抱而泣综由是自疑夜于静室披髪席槀私祭齐氏七庙微服至曲阿拜齐太宗陵俗説割血沥骨渗则为父子遂潜发东昏侯冢并自杀一男试之皆验由是常怀异志专伺时变综有勇力能手制奔马轻财好士屡求边任梁主未之许常于内斋布沙于地终日跣行足下生胝日能行三百里又使通问于萧寳寅谓之叔父人皆知之而不敢言及在彭城魏临淮王彧兵逼彭城胜负久未决梁主虑综败没敕引军还综恐不复得至北边乃宻送降欵于彧魏人皆不之信彧募人入综军验其虚实无敢行者监军御史鹿悆请行单骑径趣彭城为综军所执问其来状悆曰临淮王使我来欲有交易耳综闻之谓成景儁等曰我常疑元畧规欲反城将验其虚实故遣左右为畧使入魏军中呼彼一人今其人果来可遣人诈为畧有疾在深室呼至戸外令人传言谢之综又遣腹心梁话迎悆宻以意状语之乃引至一所令一人自室中出为元畧致意曰我昔相呼欲闻乡事晚来疾作不获相见悆曰早奉音防冒险祗赴不得瞻见内怀反侧遂辞退悆还于路复与梁话申固盟约综遂与话夜投彧军及旦斋閤不开魏军呼曰汝豫章王昨夜已来在我军中汝尚何为城中求王不获军遂大溃魏人入彭城乘胜追击梁兵复取诸城至宿预而还将士死者什七八唯陈庆之帅所部还梁主闻之惊骇有司奏削综爵土絶属籍西丰侯正徳志行不悛从综北伐弃军輙还亦免官削爵寻皆赦之综至洛阳见魏主还就舘为东昏侯举哀服斩衰三年拜司空封丹阳王更名赞综长史江革司马祖暅之皆为魏所虏安丰王延明闻其才名厚遇之革称足疾不拜延明使暅之作欹器铭革唾骂之延明令苹作寺碑革辞延明将棰之革厉色曰江革行年六十得死为幸誓不为人执笔延明知不可屈乃止日给脱粟三什仅全其生而已梁主宻召夏侯亶还使休兵合肥俟淮堰成复进】集览【席槀席荐也槀禾秆也用槀为席者以示自贬也古有罪者席槀饮水曲阿注见汉献帝兴平元年足下生胝胝张尼反皮厚也白居易行读书眼欲暗秉笔手生胝史记夏禹手足胼胝鹿悆姓名悆音预暅之暅音况逺反又古邓反欹器欹丘竒反孔子家语曰孔子观于鲁桓公庙有欹器焉夫子问于守庙者曰此谓何器对日此为宥坐之器孔子曰吾闻宥坐之器虚则欹中则正满则覆明君以为至诚故尝置诸坐侧顾诸弟子曰试注水焉乃注之水满而覆夫子喟然叹曰呜呼夫物恶有满而不覆哉子路进曰敢问持满有道乎子曰聪明睿智守之以愚功被天下守之以逊勇力振世守之以怯富有四海守之以谦此所谓损之之道也文子曰三皇五帝有劝戒之器名侑巵注云欹器也晋书杜预传曰周庙欹器至汉东京犹在御座汉末防乱器不复存形制遂绝预今创意造成奏上之荀子宥坐篇曰孔子观于鲁桓公之庙注云春秋哀公三年桓宫僖宫灾公羊传曰此皆毁宗庙也孔子往观之脱粟粟米之麄粝者言仅脱去其殻也】质实【太宗陵按一统志在鎭江府丹阳县东二十四里东昏侯冡在鎭江府丹阳县东三十一里鹿悆济隂乘氏人斩衰注见汉昭帝元平元年丹阳郡名注见汉献帝兴平二年金陵江革陈留考城人寓居丹徒夏侯亶谯郡人详之子合肥县名注见汉灵帝中平元年】
　　发明【梁主不务徳而勤逺畧招纳叛臣又使其子总师临边其子亦叛入敌境何其报效之速耶且夫统率大众必铨择人才而用之乌可私其所爱而疑他人之不可用乎卒之持叛之人乃其所爱之子纲目据事书之后之人欲私其子弟者可以观矣】
　　西部铁勒降魏魏广阳王深击防陵破之降其众二十万
　　【破六韩防陵围魏广阳王深于五原军主贺防胜出战贼稍退深防军向朔州胜常为殿云州刺史费穆招抚离散四面拒敌时北境州鎭皆没唯云中一城独存久之援军不至粮仗俱尽穆弃城南奔尔朱荣于秀容于谨言于深曰今冦盗蠭起未易専用武力胜也谨请奉大王之威命谕以祸福庶几可离许之谨通诸国语乃单骑诣叛胡营见其酋长开示恩信于是西部铁勒酋长乜列河等将三万余户诣深降深欲引兵迎之谨曰破六韩防陵兵势甚盛闻乜列河等来降必引兵邀之若先据险要未易敌也不若以乜列河饵之而伏兵以待之必可破也深从之防陵果引兵邀击乜列河尽俘其众伏兵发防陵大败复得乜列河之众而还柔然头兵可汗大破破六韩防陵防陵避柔然南徙渡河前后降附者二十万人深与行台元纂表乞于恒州北别立郡县安置降户随宜赈赍息其乱心不从诏分处之于冀定瀛三州就食深为纂日此軰复为乞活矣】集览【乜列河元和姓纂云乜蕃姓也音母野反】质实【广阳郡名注见汉献帝兴平二年五原郡名注见汉宣帝甘露二年云州注见秦王政三年云中冀州注见秦二世二年信都定州注见周威烈王二十三年瀛州注见汉帝更始二年】
　　秋八月魏柔鎭民杜洛周反于上谷魏遣兵讨之【洛周反高欢蔡儁尉景叚荣彭乐皆从之魏以常景为行台与都督元谭讨之】集览【尉景姓名也何氏姓苑曰尉纡勿反】质实【上谷郡名注见秦王政三年】
　　冬十二月魏荆郢羣蛮叛魏讨败之梁取魏顺阳马圈考异【讨当作击】
