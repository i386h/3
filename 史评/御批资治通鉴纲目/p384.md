<!-- { "loadSidebar": true } -->
　　【初宋主在江州戴法兴戴明寳蔡闲为典籖及即位皆以为南台侍御史兼中书通事舍人是嵗并以初举兵预宻谋赐爵县男时宋主亲览朝政不任大臣而腹心耳目不得无所委寄法兴颇知古今素见亲待巢尚之人士之末涉猎文史亦为中书通事舍人凡选授迁徙诛赏大处分宋主皆与法兴尚之参懐内外杂事多委明寳三人权重当时而法兴明寳大纳货贿门外成市家累千金顾觊之独不降意蔡兴宗与觊之善嫌其风节太峻觊之曰辛毘有言孙刘不过使吾不为三公耳觊之常以为人禀命有定分非智力所移唯应恭已守道而闇者不逹妄意侥幸徒亏雅道无闗得丧乃着定命论以释之】集览【辛毘有言魏明帝时中书监刘放孙资见信扵主大臣莫不交好而辛毘不与交子敞諌曰刘孙用事大人宜小降意毘正色曰就与刘孙不平不过令吾不作三公耳大丈夫欲为公而毁其髙节耶】质实【涉猎注见汉献帝建安十四年一统志云辛毘颍川阳翟人汉献帝时曹操表为议郎迁丞相长史入魏为侍中好直諌尝以事諌文帝文帝不聴毘随而引其裾帝竟从其言明帝时封颍乡侯刘放涿郡人汉末曹操克冀州辟放防司空军事魏文帝时与孙资为左右丞掌机宻事明帝时尤见宠任齐王即位以放决定大谋増邑户卒谥敬侯孙资太原人汉末曹操为司空辟资不应后荀彧见而叹曰此州贤智零落今复见孙彦龙乎表为尚书郎仕至中书令卒諡贞侯彦龙资表字侥幸荘子在宥篇云此以人之国侥幸也防何侥幸而不丧人之国乎注侥求也幸所谓不当得而得者何得而不丧其国乎】
　　【已宋大明三年亥魏太安五年】夏四月宋竟陵王诞反广陵宋主遣兵讨之
　　【竟陵王诞知宋主意忌之亦潜为之备因魏人入冦修城浚隍聚粮治仗参军江智渊知诞有异志请假先还建康宋主以为中书侍郎智渊少有操行沈懐文毎称之曰人所应有尽有人所应无尽无者其唯江智渊乎俄而事觉宋主令有司奏请収付廷尉诏贬爵为侯遣之国使兖州刺史垣朗与戴明寳袭之明寳夜报诞典籖蒋成使为内应诞闻之斩成击朗杀之明寳逃还诏沈庆之将兵讨沈庆之至欧阳诞遣人赍书説庆之饷以玉环刀庆之遣还数以罪恶诞闭门自守分遣书檄邀结逺近时山阳内史梁旷家在广陵诞执其妻子遣使邀旷旷斩其使诞遂灭旷家奉表投城外数宋主罪恶曰陛下宫帷之丑岂可三缄宋主大怒凡诞左右腹心同籍期亲在建康者诛死以千数虑诞奔魏使庆之防其走路豫州刺史宗慤徐州刺史刘道隆并帅众来防先是诞诳其众云宗慤助我慤至绕城跃马呼曰我宗慤也诞见众军大集弃城北走庆之遣兵追之诞众皆不欲去诞乃复还筑坛防血以示众以刘琨之为参军琨之遵考之子也辞曰忠孝不得并琨之老父在不敢承命诞囚之十余日终不受乃杀之庆之进营逼广陵城诞扵城上授函表请庆之为送庆之曰我受诏讨贼不得为汝送表汝必欲归死朝廷自应开门遣使吾为汝防送】集览【三缄孔子观周见太庙右阶前有金人三缄其口铭其背曰古之慎言人也戒之哉毋多言多言多败毋多事多事多患勿谓何伤其祸将长勿谓何害其祸将大勿谓不闻神将伺人防防不灭炎炎若何涓涓不壅终为江河绵绵不絶或成网罗毫末不札将寻斧柯诚能慎之福之根也曰谓何伤祸之门也】质实【廷尉官名注见秦始皇二十六年欧阳疑是郡县名及地名未详处所或疑欧阳字误未知是否一统志云山阳古地名春秋属吴后属越战国属楚秦属九江郡汉属临淮郡及广陵国东汉属广陵郡及下邳国三国属魏为临淮广陵二郡地晋分淮北为北徐州南为徐州又分广陵置山阳郡侨立兖州扵北刘宋失淮北乃扵此立州镇为北兖州东魏复为山阳郡隋置楚州大业初并入江都郡唐为东楚州后改楚州天寳初改淮隂郡乾元初复为楚州五代时南唐陞顺化军宋仍为楚州建炎中置楚泗承州涟水军镇抚使寻罢绍定初扵此置淮安军端平初陞为州元陞为淮安路属河南行省至本朝改为淮安府直隶京师防血注见周赧王五十七年】
　　五月宋杀其东扬州刺史顔竣
　　【竣遭母忧送丧还都宋主恩待犹厚防王僧逹得罪疑竣譛之陈竣前后怨望诽谤之语竣坐免官竣惧上启请命宋主益怒及诞反遂诬竣与通谋収付廷尉折足赐死妻子徙交州复沈其男口扵江】质实【东扬州注见汉和帝永元元年防稽交州注见唐宣宗太中十二年】
　　秋七月宋克广陵刘诞伏诛
　　【沈庆之值久不得攻城宋主令有司奏免庆之官诏勿问以激之诞初闭城参军贺弼固谏诞怒抽刀向之及诞兵屡败将佐多逾城出降或劝弼宜早出弼曰公举兵向朝廷此事既不可从荷公厚恩又义无违背唯当以死明心耳乃饮药自杀参军何康之等谋开门纳官军不果斩闗出降诞为髙楼置康之母扵其上暴露之不与食母呼康之数日而死范义为诞左司马或劝其行义曰子不可以弃母吏不可以叛君必若康之而活吾弗为也沈庆之帅众攻城克之诞走追及斩之母妻皆自杀宋主闻广陵平出宣阳门敕左右皆呼万嵗侍中蔡兴宗陪辇宋主顾曰卿何独不呼兴宗正色曰陛下今日正应涕泣行诛岂得皆称万嵗宋主不悦诏贬诞姓留氏广陵城中士民无大小悉命杀之庆之请自五尺以下全之女子为军赏犹杀三千余口擢梁旷为后将军赠刘琨之给事黄门侍郎蔡兴宗奉防慰劳广陵兴宗与范义素善収敛其尸送归豫章宋主谓曰卿何敢故触王宪对曰陛下自杀贼臣自塟故交何不可之有宋主有慙色】集览【五尺童子也孟子五尺之童适市莫之敢欺】质实【豫章郡名注见汉武帝元鼎五年】
　　宋以沈庆之为司空
　　书法【尚之致仕书复起庆之亦致仕者其不书复起何庆之之出为国难也与尚之异矣故纲目不书复起而再书罢就第嘉逺权也后虽为太尉不书见杀而后书纲目扵庆之无讥焉】
　　○九月宋筑上林苑质实【一统志云上林苑在应天府东北十五里本孙吴所创刘宋修筑之一名芳林苑齐髙帝旧宅在此】○宋徙郊坛造五路
　　【初晋人筑南郊坛扵己位至是尚书右丞徐爰以为非礼诏徙扵牛头山西直宫城之午位又造五路依金根车加羽葆盖及废帝即位以郊坛旧地为吉复还故处】集览【牛头山在建康上元县南四十里山顶有两峯如阙五路天子所乘法车曰路路者有往来不穷之道也路亦军事也皆有鸾之饰或曰象五行也王之五路曰玉路曰金路曰象路曰革路曰木路王后之五路曰重翟曰厌翟曰安车曰翟车曰辇车重平声厌扵涉反陆氏注云天子五路饰异制同玉路一曰大路言扵金路为大金路一曰先路言扵象路为先象路次金路革路次象路故同谓之次路木路最后缀扵次路之末故曰缀路金根车注见汉献帝建安二十二年羽葆盖注见晋穆帝永和三年】质实【一统志云牛头山在应天府南三十里一名牛首山有二峯东西相对晋元帝初作宫殿王导指防峯曰此天阙也故又名天阙山刘宋立郊坛扵此梁武帝又扵山下建寺山有石洞洞中有石鼓天欲则石鼓自鸣】
　　【庚宋大明四年子魏和平元年】春正月宋主耕籍田三月后亲蚕西郊太后观礼质实【籍田注见汉文帝二年】
　　书法【书亲耕多矣未有书亲蚕者书亲蚕何嘉重本也自汉文帝书诏具亲耕桑礼仪扵是始书亲蚕嘉之也纲目重本故具亲耕桑礼仪书汉文帝十二年亲蚕书是年皇后帅命妇亲蚕书唐太宗贞观元年祀先蚕书唐髙宗上元二年赐近臣丝书唐宗开元十五年】
　　○夏六月魏伐吐谷浑
　　【吐谷浑王拾寅两受宋魏爵命居止出入拟扵王者魏人忿之遣阳平王新成等督诸军以击之虏获甚众】质实【阳平郡名注见晋孝武帝太元九年】
　　魏复置史官
　　【崔浩之诛史官遂废至是复置】
　　书法【书复置何乆废也自崔浩之死扵是十三年矣故书复讥之】
　　冬十月宋杀其庐陵内史周朗
　　【朗言事切直宋主衔之使有司奏朗居母丧不如礼送寜州扵道杀之朗之行也侍中蔡兴宗方在直请与朗别坐白衣领职】质实【庐陵郡名注见晋安帝元兴元年安成周朗汝南安南人寜州注见汉武帝元狩元年滇】
　　宋以顔师伯为侍中
　　【师伯以谄佞被亲任羣臣莫及多纳货贿家累千金宋主尝与之摴蒱宋主掷得雉自谓必胜师伯次掷得卢宋主失色师伯遽敛子曰防作卢是日一输百万】质实【摴蒱注见隋文帝开皇十七年】
　　柔然攻髙昌杀沮渠安周
　　【柔然攻髙昌杀沮渠安周灭沮渠氏以阙伯周为髙昌王髙昌称王自此始】质实【髙昌西夷国名注见齐明帝建武四年】
　　【辛宋大明五年丑魏和平二年】春正月雪
　　【宋以正旦朝贺雪落太宰义恭衣有六出义恭奏以为瑞宋主悦义恭以宋主猜暴惧不自容毎卑辞逊色曲意祗奉由是终宋主之世得免扵祸】质实【六出韩诗外云凡草木花多五出雪花独六出】书法【凡书雪书不时也未有书正月雪者此其书何讥好防也扵是雪集义恭衣为六出奏以为瑞宋主悦之故书终纲目书正月雪一而已】
　　夏宋立明堂
　　【经始明堂直作大殿扵丙巳之地制如太庙唯十有二间为异】质实【明堂注见汉武帝建元元年】
　　宋雍州刺史海陵王休茂反襄阳为其下所杀
　　【雍州刺史海陵王休茂年十七司马庾深之行府事休茂欲専处决深之及主帅毎禁之左右张伯超有宠多罪恶主帅屡责之伯超説休茂杀行事及主帅而举兵休茂从之杀典籖杨庆徴集兵众建牙驰檄博士荀诜諌杀之休茂出城行营参军沈畅之等帅众闭门拒之休茂驰还攻城克之参军尹庆复起兵攻休茂生擒斩之母妻皆自杀同党伏诛宋主自即位以来抑黜诸弟既克广陵欲更峻其科沈懐文曰汉明不使其子比光武之子前史以为美谈陛下既明管蔡之诛愿崇唐衞之寄及襄阳平太宰义恭希防复请裁抑诸王不使任邉州及悉输器甲禁絶賔客懐文固谏乃止宋主畋逰无度尝出夜还敕开门侍中谢荘居守以棨信或虚执不奉防湏墨敕乃开宋主曰卿欲效郅君章邪对曰臣闻王者祭祀畋防出入有节今陛下晨往宵归臣恐不逞之徒妄生矫诈是以伏湏神笔乃敢开门耳】集览【建牙注见汉献帝初平三年牙门驰檄注见汉王刘邦元年檄管蔡之诛注见汉后主建兴九年唐卫之寄唐叔名虞周成王弟也成王戯削桐叶为珪以与虞曰以此封若史佚因择日立虞成王曰吾戯耳史佚曰天子无戯言遂封虞扵唐康叔名封武王少弟也成王以殷余民封康叔扵衞棨信棨形如防有旛书之上所以信又刻木为合符曰棨吏执为信郅君章汉光武时郅恽字君章为上东门候帝尝出猎夜还恽拒闗不开帝令从者见面扵门间恽曰火明燎逺竟不受诏帝乃回从东中门而入】质实【海陵郡名注见周世宗显徳五年庾深之鄢陵人亮之孙襄阳县名注见汉献帝建安十二年一统志云郅恽汝南西平人举孝亷为上东门候汉光武尝出猎夜还恽拒闗不纳乃回从东中门入明日恽上书諌奏入赐布百疋贬东中门为尉后授皇太子韩诗侍讲殿中迁为长沙太守】
　　秋九月朔日食○宋司空沈庆之罢就第
