<!-- { "loadSidebar": true } -->
　　冬十月蜀立宗衍为太子考异【立下漏子字】
　　【蜀潘炕屡请立太子蜀主以雅王宗辂类已信王宗杰才敏欲择一人立之郑王宗衍最幼其母徐贤妃有宠使唐文扆讽张格表请立之格夜以表示王宗侃等诈云受宻防众皆署名蜀主不得已许之曰宗衍幼懦能堪其任乎宗衍受册毕炕称疾请老蜀主不许涕泣固请乃许之国有大疑常遣使就第问之】质实【雅州名注见唐僖宗中和二年信州名注见汉献帝建安十九年巴东郑州名注见梁武帝普通六年郑城】
　　书法【五季舍唐蜀无立太子者太子国本也虽僣国谨书之】
　　十一月晋王入幽州执刘仁恭及守光以归
　　【卢龙巡属皆入于晋守光求援于契丹契丹以其无信不救屡请降于晋晋人疑其诈亦不许至是登城谓周徳威曰俟晋王至吾则开门泥首听命十一月晋王单骑抵城下谓守光曰朱温簒逆余本欲与公合河朔之兵兴复唐祚公谋之不臧乃效彼狂僣镇定二帅皆俛首事公而公曽不之恤是以有今日之役丈夫成败湏决所向公将何如守光曰今日爼上肉尔惟王所裁王悯之与折弓矢为誓曰但出相见保无他也先是守光爱将李小喜多賛成守光之恶至是守光将出降小喜止之是夕逾城出降且言城中力竭晋王督诸军四靣攻城克之擒刘仁恭守光帅妻子亡去王入幽州以周徳威为卢龙节度使李嗣本为振武节度使守光将奔沧州迷失道为人所擒送晋军晋王发幽州仁恭父子皆荷校于露布之下至行唐赵王镕迎谒于路】集览【泥首以物防其头如刑人之状也荷校荷下可反负也校居效反说文木囚也易荷校灭耳此桎也荷校灭趾梏也露布注见晋恭帝元熈二年行唐地名在幽州境】质实【镇定二帅谓赵王镕王处直一统志云行唐秦之县名汉为常山国晋属中山国隋属恒山郡唐置王城县长夀初又改为章武县神龙初复名行唐县大厯初改置州寻废以县属恒州五代梁改为彰武县晋改为永昌县寻复为行唐县宋金俱属真定府元属保定路国朝因之改属真定府】书法【晋之伐为守光也书执守光可矣书仁恭何皆罪人也曷为不书仁恭父子罪各异也故书及以殊之】
　　十二月梁遣兵侵吴吴人撃败之
　　【梁以王景仁为淮南招讨使将兵万余侵庐夀吴徐温朱瑾帅诸将拒之遇于赵歩徴兵未集温战不胜而却景仁乗之吴吏士皆失色将军陈绍援枪大呼曰诱敌太深可以进矣跃马还闘众随之梁兵乃退温赐之金帛绍悉以分麾下吴兵既集复战于霍丘梁兵大败梁之渡淮而南也表其可渉之津霍丘守将朱景浮表于木徙置深渊及梁兵败还望表而渉溺死者大半】质实【庐夀二州名庐注见汉景帝三年庐江夀注见秦王政六年夀春赵歩或疑地名未详处所淮南郡名注见汉武帝元朔五年麾下注见汉王邦三年淮水名注见汉后主建兴二年霍丘县名注见梁武帝天监五年】
　　【甲晋岐吴称唐天祐十一年梁干戍化四年○是嵗凡五国五镇】春正月刘仁恭刘守光伏诛
　　【晋王以练刘仁恭父子凯歌入于晋阳献于太庙自临斩刘守光守光呼曰教守光不降者李小喜也小喜瞠目叱守光曰汝内乱禽兽行亦我教邪王怒其无礼先斩之乃斩守光械仁恭至代州刺其心血以祭先王墓然后斩之】集览【以练广韵玉篇皆无此字惟通鉴释文音昌者反无训觧疑即拖拽之义凯歌注见陈宣帝太建九年凯乐】正误【紤今按丁度集韵充夜切以绳维持之也】书法【守光之罪着矣仁恭也而并书伏诛何仁恭为下则攻其帅为臣则忍其君非罪乎纲目之法间无事则防上文晋王入幽州之后间有事矣仁恭伏诛曷为不以晋诛书不以仁恭父子之诛为晋王私也若曰仁恭父子得罪于天下而天下诛之云尔非咎晋而不予以讨与晋撃守文非矣然纲目不以救燕书其伐燕也殊晋师而书以伐其非不予晋可知也然则仁恭守光各再书刘何再书刘所以见其皆可诛而非相及以罪者也】
　　发眀【守光死有余辜若仁恭既为其子所囚并书伏诛何哉仁恭本幽州偏校攻其主帅奔败仅免借河东之力遂得卢龙既而乗舆播越克用召兵入援傲然拒之吞噬邻境至谓旌节自有骄侈贪暴罪盈衅积此固王法所必诛者岂以其见囚于子而遂末减其罪乎书法如此初非过也】
　　镇定推晋王为尚书令始置行台
　　【或说赵王镕曰大王所称尚书令乃梁官也大王既与梁为讐不当称其官且自太宗践祚以来无敢当其名者今晋王为盟主不若以尚书令譲之镕乃与王处直各遣使推晋王为尚书令晋王三譲然后受之始开府置行台如太宗故事】
　　书法【推者何相尊也唐室亡矣诸国有不臣梁者于是相推以爵则亦不亡唐室之意也故纲目悉书之始置行台晋于是乎知节矣彼移檄兴复不半载而称帝者亦何人哉特书始予晋也】
　　髙季昌攻蜀防州不克
　　【髙季昌以防万忠涪四州旧荆南兴兵取之先攻防州刺史王成先逆战季昌縦火船焚蜀浮桥蜀将张武举铁絙拒之船不得进焚溺甚众季昌遁还】质实【防万忠涪四州防注见汉献帝建安十九年巴东万注见唐代宗大厯十二年南浦忠注见唐宗开元十八年涪注见晋恵帝大安二年涪陵】
　　夏四月楚人袭吴黄州克之
　　【楚岳州刺史许徳勲将水军巡边夜分南风暴起都指挥使王环乗风趣黄州大掠而还徳勲曰鄂州将邀我宜备之环曰我军入黄州鄂人不知奄过其城彼自救不暇安敢邀我乃展旗鸣鼔而过鄂人不敢逼】质实【黄州注见晋懐帝永嘉元年黄国鄂州注见汉后主建兴七年武昌】
　　五月梁朔方节度使韩逊卒以其子洙代之质实【朔方节度注见汉武帝元朔元年】○秋七月晋伐梁邢州不克
　　【晋王既克幽州乃谋伐梁防赵王镕及周徳威攻邢州李嗣昭引昭义兵防之梁杨师厚引兵救而却之】质实【昭义军名注见周赧王五十三年上党】
　　八月蜀以毛文锡判枢宻院
　　【峡上有堰或劝蜀主乗夏秋江涨决之以灌江陵文锡諌曰季昌不服其民何罪陛下方以徳懐天下忍以邻国之民为鱼鳖食乎蜀主乃止】质实【峡上有堰峡即三峡注见汉昭烈章武二年堰壅水为埭也江陵县名注见汉献帝建安十三年】
　　冬十一月南诏冦蜀蜀遣兵击败之考异【冦当作侵】
　　【南诏冦黎州蜀主遣兵击败之俘斩数万级溺死数万人】质实【南诏南夷国名注见唐太宗贞观二十六年黎州注见汉武帝元鼎六年沈黎】
　　十二月蜀攻岐阶州破长城闗质实【阶州注见汉武帝元鼎六年长城闗未详处所姑缺之】
　　【乙晋岐吴唐天祐十二年梁贞亥眀元年○是嵗凡五国五镇】春二月梁分天雄为两镇夏四月魏人降晋六月晋王入魏
　　【梁天雄节度使杨师厚矜功恃众擅割财赋置银枪效节都数千人欲以复故时牙兵之盛梁主虽外加尊礼内实忌之及卒租庸使赵岩判官邵賛言于梁主曰魏博为唐腹心之蠧三百余年绍威师厚据之朝廷皆不能制陛下不乗此时为之计安知来者不为师厚乎宜分六州为两镇以弱其权梁主以为然以贺徳伦为天雄节度使置昭徳军于相州割澶魏二州焉以张筠为节度使分魏州将士府库之半于相州恐魏人不服遣刘鄩将兵六万济河以讨镇定为名实张形势以胁之魏兵皆父子相承族姻磐结不愿分徙连营聚哭鄩遣王彦章将五百骑入魏州魏兵谋曰朝廷忌吾军府盛强欲设防使之残破尔吾六州歴代藩镇兵未尝逺出河门一旦骨月流离生不如死是夕军乱縦火大掠诘旦入牙城刼徳伦置楼上有效莭军校张彦者自帅其党防白刄止剽掠四月梁主遣供奉官扈异抚谕魏军许彦以刺史彦请复三州异还言彦易与但遣刘鄩加兵由是不许使者再返彦裂诏书抵于地防手南向诟朝廷谓徳伦曰天子愚暗听人穿鼻遂逼徳伦以书求援于晋晋王得书命李存审进据临清五月刘鄩屯洹水晋王引大军东下与存审防犹疑魏人之诈按兵不进徳伦遣判官司空颋犒军宻言张彦凶狡之状劝晋王先除之王进屯永济彦选银枪效节五百人执兵自卫诣谒王登驿楼语之曰汝陵胁主帅残虐百姓我今举兵而来以安百姓非贪土地汝虽有功于我不得不诛以谢魏人遂斩彦及其党七人余众股栗王召谕之曰罪止八人余无所问自今当竭力为吾爪牙众皆拜伏呼万嵗眀日王缓带轻裘而进令彦卒擐甲执兵翼马而従众心由是大服刘鄩趣魏县王自引亲军与鄩夹河为营梁主闻之悔惧遣兵屯杨刘六月晋王入城徳伦上印节王固辞徳伦再拜曰今防敌宻迩人心未安徳伦腹心见杀殆尽形孤势弱安能统众一旦生事恐负大恩王乃受之徳伦率将吏拜贺王承制以徳伦为大同节度使至晋阳张承业防之时银枪效莭都犹骄横晋王以李存进为天雄都巡按使有讹言揺众及强取人一钱以上者皆枭首于市城中肃然王以府事委司空颋颋恃才挟势睚眦必报纳贿骄侈有従子在河南宻使人召之都虞执之以白王族诛颋以判官王正言代之魏州孔目吏孔谦勤敏多计数善治簿书以为支度务使谦能曲事权要由是宠任弥固魏州新乱之后府库空竭民闲疲弊而供亿军须未尝有阙谦之力也然急征重敛使六州愁苦归怨于王亦其所为也胡氏曰晋王未入汴之前注措有失者不过数事至破夹寨斩张彦尤为竒伟其天资亦英矣使其知学闻道辅成其质岂不能混一宇内为贤主邪】集览【绍威罗周翰之父防手两手相击也司空颋司空复姓颋名也颋音珽杨刘注见唐宪宗元和十二年睚眦注见周赧王五十六年】质实【昭徳军注见汉元帝建昭二年魏郡临清一统志云本汉清渊县地名属魏郡后魏太和中于县西四十里置临清县属魏州北齐罢隋初复置属贝州大业初属清河郡唐初属贝州大厯初属瀛州后析置永济县宋初以永济县省入临清县后废为镇寻复为临清县属大名府金属恩州元濮州国朝初因之后陞为州属东昌府洹水地名注见汉成帝绥和二年魏郡永济县名注见上文临清股栗注见隋文帝开皇二十年晋阳县名注见周威烈王二十三年大同节度注见秦王政三年云中枭首注见汉灵帝建宁元年】
　　发眀【魏愽安于逆乱其来已久梁人分之虽日失防然亦不为无自而遽叛降于晋纲目于此既不书其军乱又不书其叛梁止以降晋书之盖以梁人为簒弑之国晋人仗兴复之名故其书法如此然后知纲目诛乱臣讨贼子之意虽易世犹一日也呜呼严矣】
　　晋防徳州
　　【贝州刺史张源徳北结沧徳南连刘鄩以拒晋数防镇定粮道或说晋王请先取源徳东兼沧景则海隅之地皆为我有晋王曰不然贝州城坚兵多未易猝攻徳州于沧州而无备若得而戍之则沧贝不得徃来二垒既孤然后可取乃遣骑五百画夜兼行袭徳州克之】质实【贝州注见汉帝更始二年清河沧景二州名沧注见晋穆帝永和六年景注见唐髙祖武徳九年】
　　秋七月晋防澶州
　　【晋人夜袭澶州陷之刺史王彦章在刘鄩营晋人获其妻子待之甚厚遣兵使诱彦章彦章斩其使晋人尽灭其家】
　　晋王劳军魏县
