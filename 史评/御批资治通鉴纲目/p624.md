<!-- { "loadSidebar": true } -->
　　【上之在陕也真卿请奉诏召仆固怀恩不许至是命真卿谕懐恩入朝对曰陛下在陕臣往以忠义责之使之赴难彼犹有可来之理今陛下还宫彼进不成勤王退不能释众召之庸肯至乎且言怀恩反者独辛云京骆奉僊李抱玉鱼朝恩四人耳陛下若以郭子仪代懐恩可不战而服也时抱玉従弟抱真为邠州别驾知懐恩有异志脱身归京师召见问计对曰此不足忧也朔方将士思郭子仪如父兄陛下诚以子仪镇朔方彼皆不召而来矣上然之】质实【李抱真河西人别驾官名注见宋文帝元嘉二十八年朔方郡名注见汉武帝元朔元年】
　　书法【讥不早也故虽不行亦书遣讥之】
　　立雍王适为皇太子○以魏博为天雄军质实【天雄军注见汉成帝绥和二年魏郡】
　　【従田承嗣之请也】
　　书法【承嗣请之也军曰天雄则跋扈之意可见矣故书】
　　仆固怀恩反防太原
　　【怀恩谋取太原辛云京觉之乗城设备懐恩使其子玚攻之大败而还】
　　以郭子仪为河中莭度防使
　　【上谓子仪曰懐恩父子负朕实深闻朔方将士思公如枯旱之望雨公为朕镇抚河东汾上之师必不为变乃以子仪为闗内河东副元帅河中莭度防使懐恩将士闻之皆曰吾軰従懐恩为不义何面目见汾阳王子仪至河中云南子弟万人戍河中将贪卒暴为一府患子仪斩十四人杖三十人府中遂安】质实【汾上汾水之上注见周威烈王二十三年河东郡名注见汉献帝建安七年河中府名注见周赧王十二年蒲坂云南未详防所或谓即云中郡注见秦王政三年】
　　仆固玚为其下所杀怀恩走云州
　　【仆固玚围榆次十将焦晖白玉攻杀之懐恩闻之入告其母母曰吾语汝勿反国家待汝不薄今众心既变祸必及我将如之何懐恩不对而出母提刀逐之曰吾为国家杀此贼取其心以谢三军怀恩疾走得免遂与麾下三百渡河北走云州都虞张维岳在汾州闻懐恩去乗传至汾州抚定众心杀焦晖白玉而窃其功以告子仪子仪使牙官卢谅至汾州维岳赂谅使实其言子仪奏维岳杀玚传首诣阙羣臣入贺上惨然不悦曰朕信不及人致勲臣颠越深用为愧又何贺焉命辇懐恩母至长安给待优厚月余以夀终以礼塟之功臣皆感叹子仪如汾州懐恩之众数万悉归之咸鼔舞涕泣喜其来而悲其晚也子仪知卢谅之诈杖杀之上以李抱真言有验迁殿中少监范氏曰代宗之责己也厚其待人也恕而诚不能感物何哉赏罚无章而善善恶恶不明上下之情不通谗巧得行于其间故也是以恩加人而人不亲以信示人而人益疑纪纲坏乱恩威不立也】集览【榆次注见隋恭帝侗皇泰二年十将官名也一本作其将也善善恶恶注见太宗贞观十六年】质实【云州注见秦王政三年云中汾州注见周威烈王二十三年西河乗传注见汉景帝年牙官注见宗开元二十二】
　　发眀【安史反逆皆死于其子天理固为甚明懐恩亲目其事尤而效之故玚亦为其下所杀纲目书之为斯世戒乱臣贼子犹欲称乱不已乎】
　　刘晏李岘罢
　　【晏坐与元振交通元振获罪岘有力焉由是为宦官所疾故与晏皆罢】
　　书法【晏交元振者也岘去元振者也而以宦官之譛与晏俱罢用法如此唐之仅存幸矣纲目并书之所以讥也】
　　以王缙杜鸿渐同平章事质实【王缙太原人维之弟】○三月以刘晏为河南江淮转运使
　　【自防乱以来汴水堙废漕运者自江汉抵梁洋迂险劳费兵火之后中外艰食闗中米斗千钱百姓捋穂以给禁军宫厨无兼时之积晏乃防浚汴水遗元载书具陈漕运利害令中外相应自是毎嵗运米数十万石以给闗中唐世称漕运之能者推晏为首后来者皆遵其法度云】质实【河南道名注见宋主昱元徽元年汴水注见晋安帝义熈十二年汴河梁洋二州名梁注见周赧王四年汉中洋注见梁简文帝大寳元年西乡江汉二水名注见周赧王四年】
　　夏五月初行五纪厯○罢孝悌力田及童子科
　　【杨绾奏孝悌力田无实状及童子科皆侥幸悉罢之】
　　六月罢河中莭度及耀徳军
　　【郭子仪以安史昔据洛阳故诸道置莭度使以制其要冲今大盗已平而所在聚兵耗蠧百姓表请罢之仍自河中为始従之】
　　秋七月税青苗钱给百官俸集览【税青苗钱唐租庸调之法壊代宗以亩定税敛以夏秋时又以国用急不及秋苗方青即征之号青苗钱】
　　书法【官俸未有书所出者书所出讥也是故宗之给官俸书始加赋代宗之给官俸书税青苗钱皆讥辞也终纲目书青苗钱一而已】
　　○临淮武穆王李光弼卒考异【此误书諡】考证【当去武穆二字分注諡武穆】
　　【上之幸陕也李光弼竟迁延不至上恐遂成嫌隙以其母在河中数遣中使存问之吐蕃退除光弼东都留守光弼辞以就江淮粮运引兵归徐州上迎其母至长安厚加供给使其弟光进掌禁兵遇之加厚光弼治军严重指顾号令诸将莫敢仰视谋定而后战能以少制众与郭子仪齐名及在徐州拥兵不朝诸将田神功防不复禀畏光弼愧恨成疾而卒诏以王缙都统诸道行营】质实【东都注见秦荘防王元年三川徐州注见秦始皇二十八年彭城】
　　书法【纲目卒子仪号官爵諡具郭李齐名此其止于爵諡何致不满也代宗播越光弼拥兵不赴国难君子病之故虽有太尉副元帅之官削不复书以为能思其职则不若是矣是以大臣不可以不知学光弼之失大义不明而利害之念重也】
　　发明【事君有大义不可择利害而为之蘓峻之乱陶侃迁延顾望赖温峤左右推挽同济国事君子犹为之不满光弼为中兴元功特以畏谗疑沮缓于勤王遂至诸将不复禀畏愧恨而死夫当代宗播越之时光弼拥兵不赴国难虽有他美亦莫能赎故君子深为之惜且光弼与子仪齐名号为李郭战功俱为第一然纲目于子仪之卒书尚父太尉中书令汾阳忠武王而于光弼之卒不书其太尉侍中副元帅之官止及其爵諡而已于此见君子有不满之意故予之而不尽予亦可以为事君不知命义者之戒也呜呼以临淮之功少有疑沮犹不足以全始终况下于临淮者乎】
　　仆固怀恩引回纥吐蕃入防诏郭子仪出镇奉天【懐恩至灵武收合防亡其众复振上厚抚其家下诏曰懐恩勲劳着于帝室疑隙之端起自羣小君臣之义情实如初但当诣阙更勿有疑懐恩竟不従遂引回纥吐蕃十万众入防京师震骇会郭子仪自河中入朝诏子仪出镇奉天召问方畧对曰懐恩勇而少恩士心不附所以能入防者因思归之士耳懐恩本臣偏裨其麾下皆臣部曲必不忍以锋刃相向无能为也】
　　九月闗中虫蝗霖雨○冬十月懐恩逼奉天郭子仪出兵懐恩退
　　【懐恩与囘纥吐蕃进逼奉天诸将请战郭子仪曰虏深入利速战吾坚壁以待之彼必以吾为怯而不戒乃可破也若遽战而不利则众心离矣敢言战者斩既而夜出陈于干陵之南虏始以子仪为无备欲之忽见大军惊愕遂不战而退懐恩之南冦也河西莭度使杨志烈发卒五千谓监军栢文达曰君将之以攻灵武则懐恩有返顾之虑此亦救京师之一竒也文达进攻灵州懐恩遽归夜文达大破之文达将余众归哭而入志烈迎之曰此行有安京室之功卒死何伤士卒怨其言未防吐蕃围凉州士卒不为用志烈奔甘州为沙陁所杀凉州遂陷沙陁者姓朱邪世居沙陁碛因以为名】质实【干陵中宗之墓注见嗣圣元年河西郡名注见汉安帝元初元年月支凉州注见汉光武建武十年武威甘州注见晋安帝隆安元年张掖朱邪世居沙陁碛注见睿宗太极元年】
　　懐恩冦邠州不克而遁
　　【初郭子仪闻虏逼邠州遣其子晞将兵救之虏攻之不克及还又攻之不克遂遁晞在邠州縦士卒为暴莭度使白孝徳患之而不敢言叚秀实自请补都虞晞军士入市取酒刺酒翁壊醸噐秀实列卒尽取其首注槊上植市门晞一营大噪尽甲孝徳恐秀实曰无伤也请往解之选老躄者一人驰马至晞门甲者出秀实笑且入曰杀一老卒何甲也吾戴吾头来矣晞出秀实譲之曰副元帅勲塞天地当念始终今常侍恣卒为暴行且致乱乱则罪及副元帅郭氏功名其存者防何言未毕晞再拜曰公幸教晞以道敢不従命叱左右皆解甲敢哗者死秀实因留宿军中旦俱至孝徳所谢】质实【列与裂通车裂也常侍谓郭晞子仪第三子也】
　　十二月加郭子仪尚书令不受
　　【子仪以太宗为此官近皇太子亦为之不敢当遂不受还镇河中】
　　发明【凡前代柄臣或自加某官而复辞不受纲目悉书之以讥其伪若子仪辞尚书令可谓真情不欺者矣书以美之非讥之也春秋之法美恶不嫌同词】
　　戸部奏是嵗戸口之数
　　【戸二百九十余万口一千六百九十余万】
　　书法【神龙乙巳尝书戸口之数矣于时户六百一十五万至开元丙寅凡二十一年而再书所増者九十一万余戸耳又至开元庚辰凡十四年而复书所増者一百三十万余戸也又至天寳甲午凡十四年而复书为戸九百六十一万有竒所増者一百二十万余戸也自甲午至今甲辰十年耳所减盖六百七十万余户益之甚难损之甚易防乱之祸可胜痛哉】
　　发明【天寳十三年戸部奏戸九百六十一万有竒口五千二百八十余万至是所奏之数戸仅二百九十余万口仅一千六百九十余万较之天寳不能三分之一夫有盛必有衰固天地盈虚之数宗恃其戸口之富穷奢极欲自谓长享太平不料祸出目前生民涂炭才十年间其减耗之数为戸凡六百七十余万为口凡三千三百九十余万向来富庶之盛今皆安在哉方其溺爱之时特一女子所乐仅若毫芒然而骄奢淫泆之事皆由之而出其极遂至防壊生灵若是其众可谓其源甚防其流甚广者矣人主观此要当兢畏持守毋使乍盛而忽衰暂安而遽危则亦庶乎其可也呜呼保治之难如此可不畏诸可不戒诸】










　　御批资治通鉴纲目卷四十五上
　　钦定四库全书
　　御批资治通鉴纲目卷四十五下
　　【乙巳】永泰元年春正月以李抱真为泽潞节度副使【抱真以山东有变上党为兵冲而荒乱之余土民困无以赡军乃籍民每三丁选一壮者免其租徭给弓矢使农隙习射嵗暮都试行其赏罚比二年得精兵二万既不费禀给府库充实遂雄视山东歩兵为诸道最】集览【泽潞即昭义藩镇也有州五曰郴汾晋泽潞都试谓总阅试习武备也刘贡父曰汉谓骑士讲武为都试】质实【泽潞二州名注见肃宗乾元二年上党郡名注见周赧王五十三年山东道名注见宋文帝元嘉二十五年】
　　三月命文武之臣十三人于集贤殿待制
　　【三月命仆射裴冕郭英乂防十三人于集贤殿待制左拾遗独孤及上疏曰陛下召冕防以备询问此盛徳也然恐陛下虽容其直而不録其言有容下之名而无听諌之实则臣之所耻也今师兴不息十年矣人之生产空于杼柚拥兵者第馆亘街陌奴婢厌酒肉而贫人羸饿就役剥肤及髄长安城中白昼椎剽吏不敢诘民不敢诉有司不敢以闻茹毒饮痛穷而无告陛下不思所以救之臣实惧焉今天下惟朔方陇西有吐蕃仆固之虞邠泾凤翔之兵足以当之矣东南洎海西尽巴蜀无防窃之盗而兵不为解倾天下之货竭天下之谷以给不用之军臣不知其故假令居安思危自可扼要害之地俾置屯御悉休其余以粮储屝屦之资充疲人贡赋嵗可减国租之半陛下岂可持疑于改作使率土之患日甚一日乎上不】
