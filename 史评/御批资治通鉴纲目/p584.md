<!-- { "loadSidebar": true } -->
　　【上欲以姚元之为相张説疾之使御史大夫赵彦昭弹之上不纳又使殿中监姜皎言于上曰陛下常欲择河东总管而难其人臣今得之矣问为谁皎曰元之文武全才真其人也上曰此张説之意汝何得靣欺皎叩头首服即召元之诣行在拜以为相元之吏事明敏三为宰相皆兼兵部尚书缘边屯戍斥堠士马储械无不黙记上励精为治每事访之应答如响同僚唯诺而已元之请抑权幸爱爵赏纳谏诤却贡献不与羣臣防狎上皆纳之元之尝奏请序进郎吏上仰视殿屋再三言之终不应元之惧趋出罢朝髙力士谏曰陛下新总万几宰臣奏事当靣加可否奈何一不省察上曰朕任元之以庶政大事当奏闻共议之郎吏卑秩乃以烦朕邪闻者皆服上识人君之体张九龄以元之有重望为上所信任奏记劝其远謟躁进纯厚畧曰任人当才为政大体与之共理无出此途向之用人非无知人之鉴其所以失溺在缘情之举今君矦登用未几而浅中弱植之徒已延颈企踵而至謟亲戚以求誉媚賔客以取容岂不有才所失在于无耻元之纳其言新兴王晋坐太平公主逆党伏诛僚吏皆奔散惟司功李防歩从不失在官之礼仍哭其尸元之曰栾布之俦也擢为尚书郎】集览【失溺在缘情之举失过也溺乃力反惑也言举人之失在于因缘私情耳浅中犹言狭中浅谋也弱植左传襄三十年其君弱植注其君之患弱于树立延颈企踵注见髙祖武徳四年李防姓名防吁为反栾布之俦汉髙时栾布为梁王彭越大夫越反枭首洛阳诏收视越者辄捕之时布使于齐还奏事头下祠而哭之汉髙乃拜为都尉】正误【其所以失溺在缘情之举今按当以其所以失四字为句】质实【行在注见晋惠帝永兴元年斥堠注见汉武帝元封元年张九龄曲江人新兴注见梁武帝大同七年新州栾布梁人彭越为家人时尝与布游及越为梁王请布为大夫越被诛布祠而哭之汉髙帝欲烹布布请就烹帝壮其义拜为都尉后以功封鄃侯】
　　发明【人君之徳莫大于明明则其臣不能欺宗欲相姚崇而张説疾之旣弹以赵彦昭而明皇不纳亦可已矣又使姜皎曲为之説非明皇灼见其奸宁不堕其计中夫如是则羣臣何所容其欺乎书以姚元之同三品文无美词而美固在其中矣】
　　十一月羣臣请加尊号
　　书法【尊号前乎未有也自髙宗武后始宗始清帝室治象一新而臣下犹踵前弊纲目书羣臣请讥谀也】
　　○命中书侍郎王琚行边
　　【中书侍郎王琚为上所亲厚羣臣莫及或言于上曰琚权谲纵横之才可与之定祸乱难与之守承平上由是浸疎之使按行北边诸军】集览【纵横纵亦作从注见周安王十五年按行谓至北边有所按察也行音下孟反】
　　十二月改官名
　　【仆射为丞相中书为紫微省门下为黄门省侍中为监雍州为京兆府洛州为河南府长史为尹司马为少尹】质实【雍州注见开元十一年京兆洛州注见秦荘襄王元年三川】
　　以姚崇为紫微令张説为相州刺史
　　【元之避开元尊号复名崇崇旣为相张説惧乃潜诣岐王申欵他日崇对于便殿行微蹇上问有足疾乎对曰臣有腹心之疾非足疾也上问其故对曰岐王陛下爱弟张説为辅臣而宻乘车入王家恐为所误故忧之遂左迁説为相州刺史】集览【岐王名范】质实【岐州名注见周显王八年相州注见汉元帝建昭二年魏郡左迁注见汉宣帝元康二年】
　　刘幽求罢以卢怀慎同平章事



　　御批资治通鉴纲目卷四十二下
<史部,史评类,御批资治通鉴纲目>
　　钦定四库全书
　　御批资治通鉴纲目卷四十三上
　　【起甲寅唐宗开元二年尽丁亥唐宗天宝六载】凡三十四年
　　【甲寅】二年春正月定内外官出入恒式
　　【制选京官有才识者除都督刺史有政迹者除京官使出入常均永为恒式】
　　以卢懐慎检校黄门监○置左右教坊
　　【旧制雅俗之乐皆太常上以太常礼乐之司不应典倡优杂伎乃更置左右教坊以教俗乐又选乐工宫女数百人自教之谓之皇帝梨园弟子礼部侍郎张廷珪酸枣尉袁楚客皆上疏以上春秋鼎盛宜崇经术迩端士尚朴素深以悦郑声好游猎为戒上虽不能用欲开言路咸嘉赏之胡氏曰宗不以太常典倡优是也乃更置坊院盛选工女而自教之则是以天子而典倡优矣而可乎夫以顔子亚圣之资夫子尚以放郑声为戒况宗乎大臣之责务引其君以当道以格其非心而防其防渐者也姚崇于是昧其所职矣】集览【梨园弟子隋有法曲其声清近雅明皇爱之选坐部伎子弟三百教于梨园号皇帝梨园弟子宫女数百亦为梨园弟子居宜春北院尚朴素敦尚质朴见素守贞不事文饰也老子见素抱朴少私寡欲庄子同乎无欲是谓素朴】质实【太常官名注见汉明帝永平二年倡优女乐也注见隋文帝开皇二十年梨园有二一在西安府云阳废县汉武帝置一在京兆府通化门外唐文宗尝命太常卿王涯取开元雅乐按之既成献之于此酸枣县名注见周慎靓王四年郑声注见汉元帝永光元年】
　　【郑卫之乐】
　　书法【直书其事其为初政之累多矣○教坊之名始此】
　　发明【宗即位至是再朞宗庙之事学校之典未闻有所举行而左右教坊之置纲目首书于册则帝之溺意郑声固已不待晚年而后知其有霓裳羽舞之失矣惜哉】
　　沙汰僧尼
　　【中宗以来贵戚争营寺度僧富戸彊丁削髪避役姚崇上言佛图澄不能存赵鸠摩罗什不能存秦齐襄梁武未免祸殃何用妄度奸人使壊正法上从之沙汰万二千余人禁创寺铸佛写经百官之家母与僧尼道士徃还胡氏曰人之与人类也无不得相见之理惟罪人则人之所弃而夷狄者中国之所絶也今不使百官与僧尼道士徃还是夷狄待之罪人畜之非平民也然则曷若使之衣巾冠带而齿于平民乎】集览【齿于平民齿谓举列如齿也得以年齿序列于平民也】质实【佛图澄晋末僧名赵王石勒甚敬之鸠摩罗什晋末僧名秦王姚兴尤重之沙汰注见宋孝武帝大明二年】
　　书法【书沙汰何黜异教也魏书罢沙门五十以下者矣宋戊寅年唐初虽一书沙汰僧道髙祖武徳九年不旋踵而书罢焉于是复书沙汰僧尼是年予知节也终纲目异端书沙汰三】
　　以薛讷同紫防黄门三品将兵击契丹
　　【初营州都督治栁城以镇抚奚契丹武后之世都督赵文翽失政奚契丹攻防之或言靺鞨奚霫以唐不建营州无所依投故且附突厥并州长史薛讷奏请复置营州上亦欲讨契丹姚崇等谏不聼遂以讷同三品将兵击契丹群臣乃不敢言范氏曰姚崇防以其君讨契丹为是邪当成之为非邪当争之不可防谏而止也明皇既不聼谏又益甚之遂相薛讷而使之将兵崇等乃不敢言则是人君可以威脇羣臣而遂其非也然则君有大过将何以止之夫人臣谏而不聼则当去位茍不能强谏而视其君之过举至于天下咸怨则曰非我不谏君不能用我也始则择利以处其身终则引谤以归其君此不忠之大者也使君骄其臣而轻于用武天下不胜其弊崇之罪也】集览【桞城注见汉献帝建安十二年文翽名也翽呼外反】质实【营州注见汉献帝建安十二年奚契丹东胡别防注见睿宗太极元年靺鞨北狄国名注见隋文帝开皇十八年奚霄东胡种名注同上开皇元年突厥北狄国名注见梁武帝大同十一年并州注见齐明帝建武三年】
　　书法【书以相国将兵于樊哙见之矣此书同紫防黄门三品何重其任也重其任则曷为书击讥也帝之好邉功拒人言莫此为甚故书击贬之而卒以败绩削其官亦何益矣】
　　发明【自文武既分而后将相之任各异其选其未已非一日明皇欲击契丹虑羣臣进谏乃相薛讷而使之将兵名之不正莫甚于此或曰唐中世以后率以平章事为节度使亦宰相之选也夫以平章系衔或大臣出镇藩方或方镇防扈不臣不得已而加之君子犹深为之惜况承平无事乃以紫防黄门同三品将兵击契丹果何谓哉防事直书失自见矣】
　　三月朔太史奏日食不应质实【日食注见新莾天鳯元年】
　　【太史奏太阳应亏不亏姚崇表贺请书史册从之】
　　书法【书讥谀也按九年太史奏麟徳歴浸踈日食屡不効然则日食之不应厯官之失也而遽以称贺故书讥之纲目书日食三百六十七□周安王二十年及汉惠帝七年书不应者一而已】发明【日食不应仅可免咎而已表请贺之姚崇之谀也特书于此盖讥之耳】
　　突厥同俄围北庭都防郭防瓘击斩之
　　【突厥黙啜遣其子同俄围北庭防瓘击斩之突厥请悉军中资粮以赎同俄间其已死恸哭而去】质实【北庭都防注见齐明帝建武四年】
　　复置十道按察使集览【十道一曰关内二曰河南三曰河东四曰河北五曰山南六曰陇右七曰淮南八曰江南九曰剑南十曰岭南】
　　【或上言按察使徒烦扰公私请精简刺史县令停按察使姚崇以为今止择十使犹患未尽得人况天下三百余州县多数倍安得皆称其职乎乃止范氏曰姚崇之辩虽能折议者之言然亦未为得也夫天子择一相而任之一相择十使而使之十使者择刺史县令而置之贤者举之不肖者去之则君不劳而天下治矣故任相者天子之事也选使者相之职也察吏者使之责也吏非其人则是相之不才也退之而已矣崇不论此乃以为刺史县令不可徧择岂宰相之体乎】
　　以徐惀为恭陵令
　　【上思徐有功用法平以其子惀为恭陵令窦孝谌之子光禄卿希瑊等请以已官爵让惀以报其徳由是惀累迁申王府司马】集览【惀龙春反希瑊名也瑊音缄申王名成义】质实【徐惀东海人恭陵县名未详沿革申州名注见梁武帝大清二年义阳】
　　贬刘幽求为睦州刺史钟绍京为果州刺史
　　【或告太子少保刘幽求詹事钟绍京有怨望语按问不服姚崇虑懐慎等言于上曰幽求等皆功臣乍就闲职不无沮防若令下狱虑惊逺聴乃皆贬之时紫防侍郎王琚行邉未还坐党贬泽州刺史】质实【睦州注见宪宗元和二年一统志云果州禹贡梁州之域春秋战国时为巴子国地秦属巴郡汉为充国安汉等县地仍属巴郡汉末刘璋分垫江以上仍为巴郡治安汉晋属巴西郡刘宋析置宕渠郡隋省宕渠入巴西唐初地属隆州寻析置果州治南充天寳初改南充郡乾元初复为果州大歴中又改充州寻复旧五代蜀置水寕军节度宋初以州梓州路寳庆间陞顺庆府元置东川府又改为顺庆路至本朝改顺庆府四川道泽州注见梁武帝大同六年建州】
　　黜涪州刺史周利贞等十三人质实【涪州注见晋武帝太安二年以利贞等天后时酷吏比周兴等情状差轻放归草泽终身勿齿】集览【草泽犹言田里谓寂寞之地终身勿齿记王制屏之逺方终身不齿又曰出乡不与士齿注齿犹录也不齿贱也于其乡中则齿亲亲也】
　　三月贬韦安石韦嗣立赵彦昭李峤为诸州别驾【御史中丞姜晦以宗楚客等改中宗遗诏当时宰相韦安石韦嗣立赵彦昭李峤不能匡正令监察御史郭震奏弹贬之晦又奏安石检校定陵盗隐官物下州征赃安石愤恚而卒】集览【定陵中宗陵墓名】质实【姜晦秦州上邽人謩之弟定陵注见中宗景龙四年】
　　毁天枢
　　【毁武后所作天枢镕其铜铁歴月不尽先是韦后亦于天街作石台颂徳至是并毁之】
　　夏五月罢员外检校官
