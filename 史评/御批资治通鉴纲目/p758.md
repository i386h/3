<!-- { "loadSidebar": true } -->
　　【初楚王殷用都军判官髙郁为谋主国以富彊邻国皆疾之荘宗入洛殷遣其子希范入贡荘宗爱其警敏曰比闻马氏当为髙郁所夺今有子如此郁安能得之髙季兴亦屡以流言间郁于殷殷不聼乃遣使遗希声书盛称郁功名愿为兄弟司马杨昭遂希声之妻族也谋代郁任日譛之于希声希声屡言于殷请诛之殷曰成吾功业皆郁力也汝勿为此言希声固请罢其兵柄乃左迁郁行军司马郁谓所亲曰亟营西山吾将归老猘子渐大能咋人矣希声闻之益怒矫以殷命杀郁诬以谋叛并诛其族党至暮殷尚未知是日大雾殷谓左右曰吾昔从孙儒度淮毎杀不辜多致兹异马歩院岂有寃死者乎明日吏以郁死告殷拊膺大恸曰吾老耄政非已出使我勲旧横罹寃酷既而顾左右曰吾亦何可久处此乎】集览【猘子猘居例反狂犬也以喻希声咋人咋音责齧也】
　　有年
　　【唐主与冯道从容语及年谷屡登四方无事道曰臣昔在先皇幕府奉使中山歴井陉之险臣忧马蹶执辔甚谨幸而无失逮至平路放辔自逸俄至颠陨凡为天下者亦犹是也唐主深以为然又问道今嵗虽丰百姓赡足否道曰农家嵗凶则死于流殍嵗丰则伤于谷贱丰凶皆病者惟农家为然臣记进士聂夷中诗云二月卖新丝五月粜新谷医得眼前疮剜却心头肉语虽鄙俚曲尽田家之情状农于四民之中最为勤苦人主不可不知也唐主悦命左右録其诗常讽诵之】集览【中山注见周威烈王二十三年】书法【明宗于是再书有年矣仁厚之感也纲目书大有年四汉永平九年而书有年者二则皆明宗也舍是无书者矣】
　　唐削钱镠官爵
　　【吴越王镠尝遗安重诲书辞礼甚倨唐遣供奉官乌昭遇韩玫使吴越还玫奏昭遇见镠称臣拜舞重诲奏赐昭遇死制镠以太师致仕自余官爵皆削之凡吴越进奏官使者纲吏令所在系治之镠令子传瓘等上表讼寃不省】集览【镠力幽反玫莫杯反】
　　书法【方镇削官爵必书故如李克用先书拔邢州王行瑜先书犯阙之类不书故削无罪也于是重诲之专甚矣故以太师致仕不耆书削官爵病唐也】
　　冬十月唐以康福为朔方节度使
　　【前磁州刺史康福善胡语唐主退朝多召入便殿访以时事福以胡语对安重诲恶之常戒之曰汝但妄奏事防当斩汝福惧求外补重诲以灵州深入胡境为帅者多遇害以福为朔方河西节度使福见唐主泣辞唐主命更他镇重诲不可唐主不得已遣将军卫审等将兵万人卫送之福行至方渠羌胡出兵邀福福击走之至青铜峡遇吐蕃野利大虫二族数千帐福遣审崄掩击大破之杀获殆尽由是威声大振遂进至灵州自是朔方始受代】集览【审音途】质实【方渠按一统志汉之县名属北地郡东汉因之后魏废为镇属灵州后周属防州唐复置五代晋省入通逺县宋改为砦故城在庆阳府环县南七十里青铜峡在宁夏衞城西南一百四十里两山相夹黄河经其中一名峡口山上有古塔一百八座】
　　吴加徐知诰兼中书令
　　【吴诸道副都统徐知询数与知诰争权知诰患之内枢密使王令谋曰公辅政日久挟天子以令境内谁敢不从知询年少恩信未洽于人无能为也知询待诸弟薄诸弟皆怨之徐玠反持其短以附知诰知询典客周廷望説知询捐寳货结勲旧知询从之廷望至江都因知诰亲吏周宗密输欵于知诰亦以知诰隂谋告知询宗谓廷望曰人言侍中有不臣七事宜亟入谢廷望还以告知询十一月知询入朝知诰留以为统军遣徴金陵兵还江都知诰自是始専吴政知询又以廷望所告诘知诰知诰曰以尔所为告我者亦廷望也遂斩之吴加知诰兼中书令知诰名知询饮以金钟酌酒赐之曰愿弟夀千嵗知询疑有毒引他器均之跪献曰愿与兄各享五百嵗知诰变色左右莫知所为伶人申渐髙径前为诙语掠二酒合饮之攘钟趋出脑溃而卒】集览【诙语诙音恢讥戏也前汉枚臯诙笑类俳倡合饮合音閤并饮之也】
　　唐以李仁矩为保宁节度使
　　【唐割阆果二州以仁矩为节度使安重诲之谋也重诲又使绵州刺史武防裕将兵赴治防裕唐主故吏重诲之外兄也重诲使仁矩诇董璋反状仁矩増饰而奏之又使夏鲁竒治遂州城隍缮甲兵益兵戍之璋大惧时道路传言又将割绵龙为节镇孟知祥亦惧璋素与知祥有隙未尝通问至是遣使诣成都请为其子娶知祥女知祥许之谋并力以拒朝廷】集览【赴治句絶赴上绵州之治所绵龙皆广汉郡地绵本涪县汉先主分立梓潼郡唐置绵州龙本隂平郡魏邓艾伐蜀自隂平凿山通道至江油即此唐置龙州】质实【绵按一统志隋之州名治巴西县后改为金山郡唐初复为绵州天寳初改巴西郡乾元初复为绵州宋仍旧元初属成都路后属潼川路而本朝因之改属成都府龙西魏之州名治江油县后周因之隋初改为平武郡后改为龙门郡唐贞观初为龙门州垂拱中改正州天寳初改江油郡至徳初改应灵郡乾元初复为龙州宋初改政州后复为龙州元改为龙州宣慰司至本朝改为龙州宣抚司四川道】
　　【庚唐长兴元年○是寅嵗凡四国三镇】春二月唐董璋筑寨劒门与孟知祥上表拒命诏慰谕之
　　【董璋遣兵筑七寨于劒门孟知祥遣赵季良诣璋脩好还言璋贪残好胜终必为患西川指挥使李仁罕张业欲置宴召知祥有尼告二将欲害知祥诘之无状斩之屏左右独诣仁罕第仁罕叩头流涕曰老兵惟尽死以报徳由是诸将亲服知祥与董璋同上表言两川闻朝廷于阆中建节绵遂益兵无不忧惧唐主以诏书慰谕之璋还召武防裕囚之阅民兵皆翦发黥靣于劒门北列烽火知祥累表请云安盐监唐主许之】集览【诘之无状诘问也无状谓不见谋反之情状阆中注见汉光武建武二年绵遂绵注见上遂春秋蜀地晋立遂宁郡唐改遂州宋陞遂宁府】质实【遂按一统志后周之州名治徳阳县隋初改为遂宁郡徙治方义县唐初改为遂州后复为遂宁郡寻置武信军宋陞为遂宁府元复为遂州本朝降为县今属潼川州】
　　发明【唐明宗有戢兵恤民之意故虽藩臣拒命亦且下诏慰谕则其余从可知矣彼董璋孟知祥皆有据蜀之志然先书璋筑寨劒门次书与知祥上表拒命者分首从也夫唐主方欲集安靖和平之福而二人乃无故称乱兵连祸结是岂天诛所能赦哉】
　　三月唐立淑妃曹氏为后
　　【唐主将立曹淑妃为后淑妃谓王徳妃曰吾素病中烦倦于接对妹代我为之徳妃曰中宫敌偶至尊谁敢干之乃立淑妃为后徳妃事后恭谨后亦怜之初妃因安重诲得进常徳之唐主性俭约及在位久宫中用度稍侈重诲毎规諌妃取外库锦造地衣重诲切諌引刘后为戒妃由是怨之】
　　吴遣兵击荆南不克
　　唐河中军乱逐其节度使李从珂讨平之
　　【初唐主在真定李从珂与安重诲饮酒争言从珂敺重诲既醒悔谢重诲终衔之至是从珂为河中节度使重诲屡短之唐主不聼重诲乃矫以唐主命谕河中牙内指挥使杨彦温使逐之从珂出城阅马彦温勒兵闭门拒之从珂使人诘之对曰彦温非敢负恩受枢密院宣请公入朝耳从珂遣使以闻唐主以问重诲对曰此奸人妄言耳宜速讨之唐主疑之欲诱致彦温讯其事重诲固请发兵击之乃命西都留守索自通等将兵讨之令必生致彦温吾欲靣讯之从珂驰入自明唐主责使归第絶朝请自通防河中斩彦温唐主怒安重诲讽冯道赵鳯奏从珂失守宜加罪唐主曰吾儿为奸党所倾未明曲直公軰遂不欲置之人间何邪且此皆非公軰意也明日重诲自言之唐主曰朕昔为小校家贫頼此小儿拾马粪自赡以至今日为天子曽不能庇之邪卿欲如何处之于卿为便重诲曰惟陛下裁之唐主曰使闲居私第亦可矣何用复言以自通镇河中自通承重诲防籍军府甲仗数上之以为从珂私造赖王徳妃保防得免士大夫不敢与从珂徃来惟礼部侍郎吕琦居相近时徃见之从珂毎有奏请皆啓琦而后行】集览【朝请注见汉光武建武十二年】
　　夏六月朔日食
　　秋八月唐告密人邉彦温等伏诛
　　【捧圣军使李行徳大将张俭引告密人邉彦温告安重诲发兵云欲自讨淮南又引占相者问命侍衞都指挥使安从进药彦稠曰此奸人欲离间陛下勲旧耳臣等请以宗族保之唐主乃斩彦温召重诲慰抚之君臣相泣既而赵鳯复奏收行徳及险皆族诛之】
　　书法【书美之也明宗于是能审聼矣】
　　唐以张延朗为三司使
　　【三司使之名自此始】
　　唐立子从荣为秦王从厚为宋王
　　唐两川节度使董璋孟知祥连兵反
　　【董璋之子光业为宫苑使璋与书曰朝廷割吾支郡为节镇屯兵三千是杀我必矣汝见枢要为吾言如朝廷更发一骑入斜谷吾必反与汝诀矣光业以书示枢宻承防李虔徽未几朝廷又遣兵戍阆州光业谓防徽曰此兵未至吾父必反吾不敢自爱恐烦朝廷调发愿止此兵吾父保无他防徽以告安重诲重诲不从璋遂反重诲曰臣久知其如此陛下含容不讨耳帝曰我不负人人负我则讨之九月西川进奏官苏愿白孟知祥云朝廷欲讨两川知祥谋于副使赵季良季良请以东川先取遂阆然后并兵守剑门知祥从之遣使约董璋同举兵璋引兵击阆州知祥以指挥使李仁罕赵廷隠张业将兵攻遂州侯实孟思恭将兵防璋攻阆州】质实【阆州按一统志唐初所置治阆中县天寳初改阆中郡乾元初复为阆州五代时唐置保宁军宋初改安徳军元初陞保宁府寻改为保宁路后复为府本朝因之属四川道】书法【知祥前不书唐矣此其与璋竝书唐何书唐所以见其反唐也自书其反璋与知祥俱不以唐称矣】
　　九月唐以范延光为枢密使
　　【安重诲久専大权中外恶之王徳妃及武徳使孟汉琼浸用事数短重诲于上重诲惧表解机务求一镇以全余生唐主不许重诲请不已唐主怒曰聼卿去朕不患无人前成徳节度使范延光劝留重诲且曰重诲去谁能代之唐主曰卿岂不可延光谢不敢当唐主遣汉琼诣中书议重诲事冯道曰诸公果爱安令公宜解其枢务为便赵鳯曰公失言乃奏大臣不可轻动乃以延光为枢密使而重诲如故胡氏曰重诲不得于君则当奉身而力退明宗不安其相则当聼去而保终既各有所懐而以虚文饰貌相处其能久而无变邪冯道赵鳯之言皆是也鳯为朝廷计道为重诲谋也虽然与其彊留而存形迹之嫌不若优以外镇之为全也】
　　董璋陷防州唐将姚洪死之
　　【东川兵至阆州诸将皆曰董璋久蓄反谋以金帛防其士卒鋭气不可当宜深沟髙垒以挫之不过旬日大军至贼自走矣李仁矩曰蜀兵懦弱安能当我精卒遂出战兵未交而溃璋昼夜攻之城陷杀仁矩初璋为梁将指挥使姚洪尝麾下至是将兵戍阆州璋密以书诱之洪投诸厠城陷璋让之曰汝何相负洪曰老贼汝昔为李氏奴扫马粪得脔炙感恩无竆今天子用汝为节度使何负于汝而反邪汝犹负天子吾受汝何恩而云相负哉汝奴材固无耻吾义士岂忍为汝所为乎吾宁为天子死不能与人奴竝生璋怒然镬于前令壮士十人刲其肉自防之洪至死骂不絶声唐主置洪二子于近衞厚给其家】集览【得脔炙脔力兖反炙之夜反切肉曰脔燔肉曰炙诗笺云炙肝炙也】
　　书法【于是仁矩见杀不书削之也两川之祸仁矩实激之】
