<!-- { "loadSidebar": true } -->
　　【吐蕃防泾邠浑瑊将歩骑五千战于宜禄宿将史抗等不用命官军大败马璘亦败为虏所隔叚秀实发城中兵出陈东原吐蕃稍却璘乃得还郭子仪谓诸将曰败军之罪在我不在诸将然朔方兵精闻天下今为虏败何以雪耻浑瑊曰今日之事惟理瑊罪不则再见任子仪赦其罪使将兵趣朝那虏欲掠汧陇盐州刺史李国臣曰虏乗胜必犯郊畿我掎其后虏必返顾乃引兵趣秦原鸣皷而西虏闻之至百城返浑瑊邀之于隘尽复得其所掠马璘亦出精兵袭虏辎重杀数千人虏遂遁去胡氏曰违令致败者史抗也而浑瑊以为己罪受命御防者浑瑊也而郭子仪自任其失责躬如此所以前败而后胜欤使子仪而欲讨瑊瑊又欲斩抗则偏禆心怒卒伍意离驯致大败亦未可知矣然而人之常情鲜不非人而是已以武侯及郭公之徳度观焉人之相越逺矣】集览【朝那注见汉文帝十四年掎其后注见汉献帝建安二十四年驯致驯船伦反驯致犹言遂致也】质实【一统志云宜禄县名后魏所置属南州隋唐宋元俱因之今省故址在西安府邠州城西九十里秦原二州名秦注见汉光武建武元年天水原注同上六年髙平辎重注见周显王三十六年武侯蜀汉诸葛亮卒諡武侯】
　　元载奏请城原州
　　【初元载尝为西州刺史知河西陇右山川形势言于上曰四镇北庭既治泾州无险要可守陇山髙峻南连秦岭北抵大河今国家西境尽潘原而吐蕃戍摧沙堡原州居其中间当陇山之口其西皆监牧故地草肥水美平凉在其东独耕一县可给军食故垒尚存吐蕃弃而不居每嵗夏吐蕃畜牧青海去塞甚逺若乗间筑之二旬可毕移京西军戍原州移郭子仪军戍泾州为之根本分兵守石门木峡渐开陇右进达安西据吐蕃腹心则朝廷可髙枕矣幷圗地形献之防田神功入朝上问之对曰行军料敌宿将所难陛下奈何用一书生语欲举国従之乎载寻得罪事遂寝】集览【尽潘原尽于潘原之西境也一本潘作藩】质实【西州注见齐明帝建武四年髙昌陇山注见汉光武建武八年陇坻一统志云秦岭在西安府蓝田县界唐韩愈所谓云横秦岭家何在即此平凉郡名注见宋文帝元嘉七年青海注见髙宗仪凤三年石门木峡二闗名在平凉府镇原县西南境内又有驿藏制胜木靖六盘五闗皆唐时所置】书法【事竟不行矣何以书善载请也是故此书元载奏请后书吐蕃城故原州而屯之盖惜之也纲目不以人废言如此】
　　【甲寅】九年春二月郭子仪入朝
　　【子仪言朔方国之北门战士耗防存者什一而吐蕃兼河陇之地杂羗浑之众势彊十倍愿更于诸道各彂精卒戍四五万人则可以制胜矣】集览【羌浑羌三苖姜姓别裔如党项之属浑胡昆反本铁勒诸部之号也如吐谷浑之类皆近吐蕃故连言之】
　　三月诏以永乐公主妻田华
　　【诏以永乐公主妻田承嗣之子华上欲固结其心而承嗣益骄慢范氏曰齐景公诸侯也涕出而女于吴后世且犹羞之代宗以天子之尊而以女许嫁叛臣之子茍欲姑息反以纳侮卑替甚矣此公卿大臣之耻也】集览【涕出而女于吴齐景公春秋时诸侯也吴蛮夷也号为彊国吴尝伐齐而齐亦未尝服吴然齐矦畏而耻之因叹曰既不能彊又不能弱于是泣涕嫁女于吴以求和亲焉若景公者可谓能安于屈辱者矣女尼据反】质实【一统志云永乐本地名后周置永乐郡于此寻省入芮城唐初复置永乐县属芮州后属河中府金省为镇故城在平阳府蒲州东南一百二十里】
　　书法【下嫁未有书妻者此许嫁也其书妻何讥也妻者以为之妻也妻者齐也田承嗣庙祀安史父子谓之四圣其逆莭可见矣以至尊之女而齐之逆臣之子非匹也故特书妻深讥之终纲目书公主下嫁十有四详汉武帝元鼎四年书许妻者一而已】
　　夏六月胡僧不空死
　　【赠司空赐爵肃国公諡大辩正广智三藏和尚】集览【三藏释氏法苑义林曰三藏者谓经律论也】质实【肃州名注见汉武帝元朔三年酒泉】
　　书法【书死何夷不空也贼盗书死蛮夷书死书范増书莾母妻书莾太师王舜书莾大夫扬雄贼之也书不空夷之也僧死未有书者此何以书赠司空爵肃国公书所以病唐也终纲目非蛮夷盗贼而书死者六详汉王邦三年舎是无书者矣】
　　发明【不空虽曰胡僧然赠以开府爵以国公故前史皆书曰卒而纲目特笔书曰死何哉彼以夷狄之民奉夷狄之教固当従夷狄之例也纲目之于夷狄虽其君长亦皆书死况不空乃其民乎】
　　京师旱秋七月雨
　　【京兆尹黎干作土龙祈雨自与巫觋更舞弥月不上闻之命撤土龙减膳莭用七月雨】质实【黎干戎州人巫觋注见汉隐帝干祐三年】
　　书法【纲目书自某月不雨至扵某月多矣不书于是旱未逾月书何予诚也先是京兆尹令作土龙自与巫觋更舞上闻撤之减膳莭用帝可谓知所本矣故特书予之】
　　九月卢龙节度使朱泚入朝
　　【初朱泚遣弟滔奉表请入朝自将防秋上喜为筑第京师以待之泚至蔚州有疾诸将请还泚曰死则舆尸而前至京师宴犒甚盛泚请留阙下以弟滔知留后许之】质实【蔚州注见楚义帝元年代国京师注见周显王二十五年】
　　【乙夘】十年春正月田承嗣反陷相州
　　【田承嗣诱昭义兵马使裴志清使作乱志清逐其留后薛防帅众归承嗣承嗣引兵取相州上遣使谕止之承嗣不奉诏】质实【相州注见汉元帝建昭二年魏郡】
　　书法【承嗣越境争城耳书反何谕之而不奉诏是真反也况复陷洺卫乎纲目一字之贬不虚矣】
　　发明【前书以承嗣同平章事又书以公主妻田华代宗之所以抚之者至矣而承嗣不免于反曷若任用人才修眀政事振举朝纲使之稽首顺服如其旅拒则振扬天讨有以制之乎比而观之然后知姑息之政固无益也】
　　郭子仪入朝
　　【子仪尝奏除州县官一人不报僚佐以为言子仪谓曰兵兴以来方镇跋扈凡有所求朝廷必委曲従之盖疑之也今子仪所奏朝廷以其不可行而置之是不以武臣相待而亲厚之也诸君可贺矣又何恠焉闻者皆服】质实【跋扈注见汉质帝本初元年】
　　田承嗣陷洺卫州质实【洺卫二州名注见肃宗寳应元年】○诏诸道不得辄募兵○二月河阳军士逐三城使常休明质实【河阳县名注见昭宗天祐二年孟县三城注见梁武帝大同四年】
　　【休眀苛刻少恩军士攻之奉兵马使王惟恭为帅上遣中使慰抚之】
　　三月陜州军乱
　　【陜州军乱逐兵马使赵令珍大掠库物观察使李国清不能制拜之而走防淮西节度使李忠臣入朝过陜上命按之忠臣设棘围令军士匿名投库物一日获万缗尽以给其従兵】质实【淮西节度注见宪宗元和十年】
　　夏四月敕贬田承嗣发诸道兵讨之
　　【初李寳臣李正己皆为田承嗣所轻及承嗣拒命寳臣正己皆表讨之于是贬承嗣永州刺史命诸道进兵讨之时朱滔方恭顺与寳臣及河东节度使薛兼训攻其北正己与淮西节度使李忠臣等攻其南承嗣将霍荣国以磁州降正己攻徳州防之忠臣进攻卫州承嗣以诸道兵四合惧请束身归朝寳臣正己防围贝州承嗣出兵救之平卢士卒以成徳赏厚有怨言正己恐其为变引兵退寳臣亦退李忠臣闻之释卫州南渡河屯阳武寳臣遂与朱滔攻沧州不克承嗣将卢子期攻磁州城防陷李寳臣与昭义节度使李承昭共击擒子期送京师斩之河南诸将又大破田恱于陈留】集览【平卢平卢藩镇有州十二曰郓曹濮登淄青齐莱兖海沂密至宪宗元和间分为三道】质实【永州注见晋武帝太康元年零陵徳州注见陈宣帝大建八年安徳卫州注见秦王政六年朝歌平卢军名注见汉桓帝永康元年青州阳武县名注见秦始皇二十九年沧州注见晋穆帝永和六年陈留县名注见秦二世三年】
　　冬十月朔日食质实【日食注见新莾天凤元年】○李正己按兵不进李寳臣袭卢龙军
　　【初李正己遣使至魏州田承嗣囚之至是礼而遣之籍境内戸口甲兵谷帛之数以与正己曰承嗣老矣溘死无日诸子不肖今为公守耳岂足以辱师乎正己遂按兵不进于是诸道兵皆不敢进上嘉李寳臣之功遣中使马承倩赍诏劳之寳臣遗之百缣承倩诟詈掷出道中王武俊说寳臣曰今公在军中新立功竖子尚尔况冦平之后召归阙下一匹夫耳不如释承嗣以为己资寳臣遂有玩冦之志范氏曰寺人貂夙沙卫皆以宦寺败国防师承倩一怒寳臣而诸镇解体巨滑逋诛终唐之世不能取魏其为害也过于寺人貂夙沙卫逺矣○承嗣知范阳寳臣乡里心常欲之因刻石云二帝同功势万全将田为侣入幽燕宻令瘗寳臣境内使望气者言彼有王气寳臣掘而得之又令客说之曰公与朱滔共取沧州得之则地归国非公所有公能舍承嗣之罪请以沧州归公而従公取范阳以自效寳臣喜谓事合符防遂与承嗣通谋寳臣谓滔使者曰闻朱公仪貌如神愿得画像观之滔与之寳臣置于射堂命诸将共观之曰真神人也遂选精骑二千夜袭其军戒曰取貌如射堂者滔不虞有变战败走免承嗣闻之引军南还使谓寳臣曰河内有警不暇従公石上防文吾戏为之耳寳臣慙怒而退元载王缙以魏州盐贵请禁盐入其境以困之上不许曰承嗣负朕百姓何罪】集览【溘死溘渇合反说文奄忽也庄子溘然而死注谓奄然也字或作寺人貂寺音侍寺人阉宦也貂通作刁注见汉元帝建昭二年防刁夙沙卫注见肃宗乾元元年】质实【防子即竖儒注见秦二世三年范阳郡名注见汉帝更始二年涿郡河内县名注见周赧王五十三年野王】
　　吐蕃防泾陇李抱玉马璘等击破之质实【泾陇二州名泾注见汉光武建武元年安定陇注同上六年汧】○贵妃独孤氏卒
　　【追諡贞懿皇后】
　　书法【妃卒不悉书此何以书讥惑溺也于是上悼妃甚追諡贞懿皇后故书讥之武惠妃諡皇】
　　【后则书薨以为讥此其书卒何后书塟贞懿皇后则虽不书薨可也】
　　十一月田承嗣将吴希光以瀛州降质实【瀛州注见汉帝更始二年河间国】○岭南节度使路嗣恭克广州斩哥舒晃考异【斩当作诛】质实【岭南莭度注见秦始皇三十三年南海广州注同上年南海】
　　【丙辰】十一年春二月赦田承嗣入朝
　　【初田承嗣既请入朝李正己亦屡为之请至是承嗣复遣使上表诏赦其罪聼与家属入朝】发眀【按分注承嗣请入朝诏赦其罪然纲目不书表请者承嗣本无朝意姑以是欵兵耳况前书承嗣反发诸道兵讨之未闻举正其罪今乃无故赦之故纲目直书曰赦以见天讨不能加威令不复振之意若曰承嗣反逆未尝屈服而朝廷自赦之也然承嗣实未尝入朝而书入朝犹为唐人文其词云尔】
　　夏五月汴宋军乱秋七月诏发诸道兵讨平之
