<!-- { "loadSidebar": true } -->
　　【或告岭南流人谋反太后遣司刑评事万国俊就按之国俊至广州一朝杀三百余人还奏因言诸道流人亦疑有如此者太后喜擢国俊爲侍御史更遣使诣诸道按杀数千人既而颇知其滥制未死者皆释之国俊等亦相继贬死】质实【广州注见秦始皇三十三年南海】
　　夏五月棣州河溢质实【棣州注见宋明帝泰始三年乐陵】
　　【流二千余家】
　　秋九月朔日食质实【日食注见新莽天鳯元年】○周武氏自号金轮圣神皇帝
　　【作七寳金轮置之殿庭】
　　发明【纲目褒贬予夺立法甚严固非他史之比至于乱世之事亦不尽畧如王莽之纷纭制作武氏之淫名越号皆书于册一以见纪实之意一以着奸僞之迹也】
　　突厥可汗骨笃禄死
　　【子防弟黙啜立】
　　【甲午】十一年【周武氏延载元年】春正月帝在房州○周以娄师德爲河源等军检校营田大使○三月周以僧懐义爲朔方道大总管讨黙啜考异【讨当作击】考证【讨当作击】质实【朔方道注见汉武帝元朔元年】
　　【懐义未行虏退而止长史李昭德尝与懐义议事失其防懐义挞之】
　　书法【书讨何重辞也于是命领十八将军以苏李二相爲之长史司马事任重矣而以一僧总之果其人乎纲目重其辞所以病太后也】
　　夏五月周武氏加越古之号
　　书法【凡加号不书所号恒也此其书何讥非名也前书金轮此书越古后书慈氏书天册皆讥其非名也】
　　○秋八月周以杜景俭同平章事
　　【太后出梨花一枝以示宰相宰相皆以爲瑞杜景俭独曰今草木黄落而此更发荣隂阳不时咎在臣等因拜谢太后曰卿真宰相也胡氏曰卉木有小华于秋冬之交者非瑞也亦非异也景俭失之矣必以梨不应花而花爲隂阳失时孰与妇人不应帝而帝之爲天地易位乎幸能正言曷若尽言而浅言之姑以盗世俗之小名何足称也】集览【卉木卉许贵反草木之总名也诗出车篇卉木萋萋】
　　周铸天枢
　　【武三思请铸铜铁爲天枢刻太后功德立于端门之外铜铁不足赋民间农器以足之】集览【天枢其制若柱髙一百五尺铁山爲之趾周百七十尺每二丈无虑用铜铁二百万斤】
　　九月朔日食○周贬来俊臣爲同州参军流王义于琼州质实【同州注见宗开元十一年琼州注见汉武帝元鼎六年珠崖】
　　【义诈称追还至汉北侍御史胡元礼遇之按验杀之】集览【汉北汉水之北注见汉献帝建安十二年】
　　周贬其内史李昭德爲南賔尉
　　【昭德恃太后委遇颇专权使气人多疾之前鲁王参军丘愔上防攻之曰陛下委任昭德而昭德扬露专擅显示于人归美引愆义不如此权重一去收之极难太后由是恶之贬爲南賔尉】质实【南賔按一统志隋之县名属钦州本汉合浦郡地唐初因之后改爲灵山县宋初废遵化钦江内亭三县入焉后徙钦州治此元徙州治安远县以灵山属焉本朝因之改属亷州府】
　　书法【自书南昌尉梅福是后未有书者至是复见终纲目书尉十四多贬逐者也李昭德南賔吉项安固魏元忠髙要又务川孙子平都城王同庆贑王昱髙要韦陟桂岭薛邕连山羊士谔临化杨慿临贺丁柔立南阳唯南昌尉梅福以上书书华阳尉张士乔以谏死书】
　　冬十一月周武氏加慈氏之号○周明堂火
　　【太后命懐义作天堂日役万人费以亿计府藏爲空懐义所度力士爲僧者满千人侍御史周矩疑有奸谋固请按之太后命流其党懐义不问又命杀牛取血画大像首髙二百尺云懐义刺膝血爲之张于天津桥南时御医沈南璆亦得幸于太后懐义心愠乃宻烧天堂延及明堂皆尽风裂血像爲数百叚太后讳之但云工徒误烧麻主所致时方酺宴拾遗刘承庆请辍朝停酺以答天谴太后将从之姚璹曰明堂布政之所非宗庙也不应自贬损乃止命更造明堂天堂仍以懐义充使又铸铜爲九州鼎及十二神皆髙一丈各置其方懐义内不自安言多不顺太后隂使人殴杀之以明堂火制求直言刘承庆上防请罢所营佛舍获嘉主簿刘知几表陈四事曰今六合清晏而赦令不息近或一年再降使无頼不仁之軰指期天泽至罪将断决窃行货贿求致稽延咸冀释免爲善者不预恩光作恶者独承徼幸一也海内具僚每岁逄赦必赐阶勲至于绯服众于青衣象板多于木笏二也取士太广宜加沙汰三也牧伯迁代太速既懐茍且之谋何暇循良之政四也是时官爵易得而法网严峻故人竞爲趋进而多防刑戮知几乃着思慎赋以刺时见志焉】集览【璆渠幽反获嘉县名注见隋恭帝侗皇泰二年】正误【麻主集览无注○今按太后作明堂既成命僧懐义作夹纻大像其小指中犹容十数人于明堂北构天堂以贮之胡三省注纻直吕反属今人谓之纻麻夹纻者以纻麻夹缝爲大象所谓麻主是也】质实【天津桥注见隋炀帝大业十三年刘知几彭城人藏器之子六合注见梁简文帝大寳元年】
　　【乙未】十二年【周武氏天册万岁元年】春正月帝在房州○二月朔日食○夏四月周天枢成
　　【髙一百五尺径十二尺武三思爲文太后自书其榜曰大周万国颂德天枢】
　　书法【书铸书成讥劳民也于是赋铜铁不足取农器足之凡书作书成久辞也】
　　秋七月吐蕃冦临洮周遣兵讨之考异【讨当作击】考证【讨当作击】质实【临洮郡名注见髙祖武德六年洮州】
　　书法【吐蕃前再书击兵端自我也于是入冦故以讨书之】
　　○九月周武氏自号天册金轮大圣皇帝○冬十月突厥黙啜遣使请降
　　书法【不书周何不以周故书请也】
　　○十二月周武氏封嵩山禅少室集览【封嵩山中岳嵩髙山在颍川阳城县禹贡爲外方蔡氏书传曰地志颍川嵩髙县有嵩髙山古文以爲外方山在今西京登封县括地志云嵩髙山一名太室山在阳城西北二十三里封注见秦始皇二十八年禅少室括地志云颍川阳城县嵩髙之东爲太室山西爲少室山山有石室故名焉禅注见秦始皇二十八年】质实【嵩山按一统志在河南府登封县北一十里五岳之中岳也其山三尖东曰太室西曰少室嵩其总名谓之室者以其下各有石室中岳居四方之中而髙故名嵩髙山诗曰嵩髙维岳是也上有中岳庙汉武帝至中岳获驳麃见夏后启母石翼日亲登嵩髙吏卒咸闻呼万岁者三乃令祠官加赠太室祠置奉邑名曰嵩髙唐武后改山爲神岳少室山名注同见上】书法【书讥也封泰山非也髙宗干封元年封嵩山益非也是年其后又有请封西岳者矣宗天寳九载】
　　○周安平王武攸绪弃官隐嵩山
　　【千牛卫将军安平王武攸绪少有志行恬澹寡欲求弃官隐于嵩山之阳太后疑其诈许之以观其所爲攸绪遂优游岩壑冬居茅椒夏居石室太后所赐服器皆置不用买田使奴耕种与民无异胡氏曰武攸绪舍爵辞官安于岩壑而使后不之疑其智足嘉矣武氏量虽非宏而识阔逹觇其所爲无僞饰者遂以取信由是论之当时竒才髙识不能自晦而立于其朝者深可惜矣夫下惠伯夷虽俱称百世之师然自附于展禽而失之则将有偷合茍容之行自附于伯夷而不至犹不失为守道防身之人然惠亦岂易爲邪直道事人不以三公易其介夫岂茍于一官而求容悦于其君乎】集览【茅椒茅山之椒也广韵注椒山巅也楚辞菊流芳于山椒又汉书释舆马于山椒并注山顶曰椒椒通作嶕自附于展禽附比附也展禽即柳下惠春秋鲁公族展氏也名喜字禽柳下食邑諡曰惠仕僖公爲士师三黜不去孟子曰柳下惠不羞汚君不卑小官此下文所谓将有偷合茍容之行也自附于伯夷伯夷殷纣时孤竹君之长子父欲立防子叔齐及父卒叔齐让伯夷伯夷曰父命也遂逃去叔齐亦逃国人立其中子于是夷齐闻西伯善养老盍徃归焉及至西伯卒武王载木主号爲文王东伐纣夷齐叩马谏曰父死不葬爰及干戈可谓孝乎以臣弑君可谓仁乎武王已平殷辞夷齐耻之义不食周粟隐于首阳山采薇而食之及饿且死作歌其辞曰登彼西山兮采其薇矣以暴易暴兮不知其非矣神农虞夏忽焉没兮我安适归矣于嗟徂兮命之衰矣遂饿死焉此下文所谓不失爲守道防身之人也不以三公易其介注见梁武帝太清二年】正误【茅椒今按茅山在江东句容县界武攸绪隐于嵩山何缘冬居茅山胡三省通鉴注茅椒编之爲室性暖可以御寒】质实【千牛卫注见隋炀帝大业十三年安平县名注见汉后主景耀三年】书法【书隐何美之也诸武方爲天而攸绪独能恬澹远祸其髙人数等矣故特具官书隐纲目书弃官二武攸绪刘总而书弃官隐者一而已】
　　发明【东汉邓后临朝邓康免官就国纲目犹书而予之况弃官归隐者乎武攸绪于是髙人一等矣宜乎书法之深予也】
　　【丙申】十三年【周武氏万岁通天元年】春正月帝在房州○周遣娄师德等击吐蕃大败○周新明堂成
　　【髙二百九十四尺方三百尺规模率小于旧号曰通天宫】
　　夏五月契丹冦营州周遣兵击之大败
　　【营州契丹松漠都督李尽忠及其妻兄嬀诚州刺史孙万荣反破营州获俘数百囚之地牢闻大兵将至使守牢霫绐之曰吾軰家属饥寒不能自存唯俟官军至即降耳既而契丹引出其俘饲以糠粥慰劳之曰吾养汝则无食杀汝又不忍今纵汝去遂释之俘至幽州具言其状诸军闻之争欲先入将军曹仁师麻仁节等弃歩卒将骑兵轻进契丹设伏横击之飞索以防仁节生获之将卒死塡山谷鲜有脱者】集览【使守牢霫绐之霫息入反即白霫蛮守地牢之人也契丹使此霫以下文之语绐诳系牢之囚云飞索以防韵防注防音榻以索罥物也扃县反绾也契丹将李楷固善用防索】质实【营州注见晋武帝太康二年契丹东胡种名注见晋安帝义熈二年诚州按一统志本秦之黔中郡地汉初属武陵郡武帝时属牂牁郡唐爲溪峒诚州五代时湖南马希范有其地后周时杨正岩以十洞称徽诚二州宋太平兴国中其酋长杨通蕴内附熈寕中收复元丰中仍爲诚州移治渠阳县元祐初改渠阳军寻废爲寨属沅州后复置诚州崇宁初改爲靖州荆湖北路元陞爲靖州路后降爲州属辰州路本朝初陞靖州府防复爲州以附郭永平县省入直湖广道幽州注见髙祖武德四年】
　　秋九月周免囚奴遣武攸宜将之以伐契丹
　　【陈子昻爲总管武攸宜府叅谋上防曰制免天下罪人及募诸色奴充兵讨撃契丹此乃捷急之计非天子之兵况当今天下忠臣勇士万分未用其一契丹小孽假命待诛何劳免罪赎奴损国大体邪】书法【武氏佳兵有之矣未尝有事契丹也于是入冦营州再执唐帅则衅不在我故以伐书而攸宜竟不敢进其失甚矣故武懿宗复书击】
　　突厥冦凉州执都督许钦明
　　【时钦明兄钦寂爲讨击副使与契丹战亦被擒虏将围安东令钦寂説其属城未下者钦寂谓城中曰狂贼天殃灭在朝夕公但励兵谨守以全忠节虏杀之其后黙啜冦灵州以钦明自随钦明至城下大呼求美酱粱米及墨意欲城中选良将引精兵夜袭虏营而城中无谕其意者】集览【灵州县名汉惠帝四年置属北地郡顔师古曰水中可居者曰洲此县在河之洲随水髙下未尝沦没故名灵州韵防注汉北地后魏武帝置灵州取灵武县名】质实【凉州注见汉光武建武十年武威安东镇名注见汉武帝元封二年灵州注见太宗贞观二十年】
