<!-- { "loadSidebar": true } -->
　　【帝以萧望之经明持重论议有余材任宰相欲详试其政事复以为左冯翊望之从少府出为左迁即移病上使侍中谕意曰所用皆更治民以考功君前为平原太守日浅故复试之于三辅非有所闻也望之即起视事】集览【为左冯翊作左冯翊郡太守左迁诸侯王表左官之律韦昭以为左犹下也汉法地道尊右故谓贬秩为左迁】
　　【戊午】三年春三月封故昌邑王贺为海昏侯
　　【上心忌故昌邑王贺赐山阳太守张敞玺书令谨备盗贼毋下所赐书敞于是条奏贺居防衣服言语跪起清狂不恵以着其废亡之效上乃知贺不足忌封为海昏侯】质实【一统志云海昏汉之县名属豫章郡东汉置建昌县晋以海昏县省入仍属豫章隋属洪州唐初于县置南昌州寻废州为县仍属洪州宋属南康军元陞为建昌州国朝复改为县属南康府故城在县北六十里汉废昌邑王为海昏侯就国筑城于此】
　　书法【于是帝即位十一年矣而贺尚存汉之俗犹厚也故书予之】
　　封丙吉等为列侯故人阿保赐物有差
　　【丙吉为人深厚不伐善自曽孙遭遇絶口不道前恩会掖庭宫婢自陈尝有阿保之功辞引使者丙吉知状上亲见问然后知吉有旧恩而终不言大贤之初张贺尝为弟安世称皇曾孙之材羙及徴恠安世輙絶止以为少主在上不冝称述曽孙及帝即位而贺已死上谓安世曰掖庭令平生称我将军止之是也诏曰朕微眇时丙吉史曽许舜皆有旧恩张贺辅导朕躬修文学经术思恵卓异厥功茂焉诗不云乎无徳不报封贺子彭祖及吉曽舜皆为列侯故人下至郡邸狱复作尝有阿保之功者皆受官禄田宅财物各以恩深浅报之吉临当封病上忧其不起夏侯胜曰有隂徳者必飨其乐今吉未获报非死疾也果瘉张安世自以父子封侯在位太盛乃辞禄安世谨慎周宻每定大政已决輙移病出闻有诏令乃惊使吏之丞相府问焉自朝廷大臣莫知其与议也尝有所荐其人来谢安世大恨以为举贤达能岂有私谢耶絶弗复为通有郎功髙不调自言安世曰君之功髙明主所知人臣执事何短长而自言乎絶不许已而郎果迁】集览【自曽孙遭遇宣帝武帝曽孙也征和二年遭巫蛊事系狱时丙吉治狱武帝以狱中有天子气遣使欲杀之丙吉闭门不纳获免故云遭遇阿保之功有阿依保防之恩知状句絶谓丙吉知此情状徴恠徴知陵反杜预曰徴始有形象而徴也恠通作怪异也竒也故人下至郡邸狱复作自故旧已下至于在郡邸狱中复役工作之人有恩者各以深浅报之】正误【自曽孙遭遇今按曽孙时虽获免未为遭遇当指掖庭养视属籍宗正以后事故人下至郡邸狱复作今按汉书宣帝号皇曽孙生数月遭巫蛊事收繋郡邸狱丙吉为廷尉监怜曽孙亡辜使女徒复作赵徴卿胡组更乳养私给饮食视遇甚有恩注诸郡邸置狱治天下郡国上计者此盖巫蛊狱系故曽孙寄在郡邸狱复音服谓弛刑徒也有诏赦去其钳赭衣更犯事不从徒加与民为例故当复为官作满其本罪年月日律名为复作】书法【推恩阿保始此然赐物而已未封也自是而后有封君者延光二年安帝王圣阳嘉二年顺帝宋娥有封其子者永兴二年桓帝马恵子初其卒也至号为皇太后宋壬申年魏主焘窦氏癸巳年魏濬常氏甚哉】
　　夏六月立子钦为淮阳王质实【淮阳国名注见周赧王三十七年陈州】书法【宣帝封立不悉书□楚东平中山不书书钦何帝所爱欲立为太子者也故谨志之】
　　○疏广疏受请老赐金遣归
　　【皇太子年十二通论语孝经太傅疏广谓少傅受曰吾闻知足不辱知止不殆今宧成名立如此不去惧有后悔即日俱移病上疏乞骸骨上皆许之加赐黄金二十斤皇太子赠以五十斤公卿故人设祖道供帐东都门外送者车数百两道路观者皆曰贤哉二大夫或叹息为之下泣广受归乡里日令其家卖金共具请族人故旧賔客与相娱乐或劝以为子孙立产业者广曰吾岂老誖不念子孙哉顾自有旧田庐令子孙勤力其中足以共衣食与凡人齐今复増益之以为赢余但教子孙怠堕耳贤而多财则损其志愚而多财则益其过且夫富者众之怨也吾既无以教化子孙不欲益其过而生怨又此金者圣主所以恵养老臣也故乐与乡党宗族共飨其赐以尽吾余日不亦可乎于是族人悦服胡氏曰以宦成名立为荣而求免于危辱此非君子之髙致而疏广甘以自居何也曰此广所以加人数等而古今未之知也太子年既十二其资质志趣已可槩见观其亲政之时年二十七而犹不省召致廷尉为下狱以至再屈师傅于牢狱而卒杀之则其愦愦有素疏广瞷之已熟知其不可扶持而教诏也审矣是以决意去之观其语曰不去惧有后悔则其微意可见矣易曰君子见几而作疏广有焉】集览【祖道供帐祖道注见武帝征和三年供帐汉书作供张注供居共反张通作帐供具张设也不省召致廷尉为下狱事在元帝初元二年再屈师于牢狱而卒杀之师傅谓萧望之也事在同上愦愦音古对反心乱也瞷之瞷音古苋反视也】
　　书法【前称兄子受矣此其不称兄子何不以广掩受名也请老常也在西汉为髙节故并书之书赐金遣归荣之也终纲目书请老一而已书赐金三是年元康四年唐太宗贞观七年皆予辞也】明【前书丞相贤致仕由汉以来固未尝有然犹曰仕至上公老病而去云尔至疏广疏受方傅储君乃亦勇于请老何哉在礼大夫七十致仕乃理之常汉廷诸臣知进而不知退戮死相望傥皆能如二子见几而作何至不保其身哉赐金遣归特书于册盖予之也】
　　以颍川太守黄霸守京兆尹寻罢归故官
　　【黄霸为颍川太守使邮亭乡官皆畜鸡豚以赡鳏寡贫穷者为条教行之民间劝以为善防奸及务耕桑节用殖财种树畜养初若烦碎然精力能推行之吏民见者语次寻绎问他隂伏以相参考聦明识事吏民不敢有所欺奸人去入他郡盗贼日少霸力行教化而后诛罚务在成就全安长吏曰数易长吏送故迎新之费及奸吏因縁絶簿书盗财物公私费耗甚多皆当出于民所易新吏又未必贤或不如其故徒相益为乱凡治道去其泰甚者耳霸以外寛内明得吏民心户口歳増治为天下第一徴守京兆尹寻坐法贬秩诏复归颍川为太守以八百石居官】集览【邮亭顔师古曰送文书所止处如今驿舘乡官乡所治防也语次寻绎问他隂伏因语话之次摉寻防绎虽其他隂伏之事亦问而知之因縁絶簿书盗财物奸欺之吏因交代之际弃匿簿书盗去官物】
　　【己未】四年春正月诏年八十以上非诬告杀伤人勿坐○右扶风尹翁归卒
　　【翁归卒家无余财诏曰翁归廉平乡正治民异等其赐翁归子黄金百斤以奉祭祀】集览【乡正乡与向通趣也】
　　书法【三辅未有书卒者卒翁归録贤也异韩赵矣】
　　求髙祖功臣子孙失侯者赐金复其家考异【祖当作帝凡三百十六人】
　　书法【赐金与复耳何以书嘉念功也书録功臣后始此终纲目书録功臣后六是年成帝永始元年平帝元始二年章帝建初七年安帝永初六年桓帝延熹三年立庙图畵不与焉宣帝甘露三年明帝永平二年后主炎兴元年唐太宗贞观十七年】
　　大司马卫将军富平侯张安世卒质实【富平县名注见光武建武五年諡曰敬】
　　以韦成为河南太守质实【韦成平陵人贤之子】
　　【初扶阳节侯韦贤薨长子有罪系狱家人矫贤令以次子成为后成深知其非贤雅意即阳狂不应召大鸿胪奏状章下丞相御史案验成友人侍郎章亦上疏言圣王贵以礼让为国冝优养成勿枉其志使得自安衡门之下而丞相御史遂以成实不病劾奏之有诏勿劾引拜成不得已受爵帝髙其节以为河南太守】集览【衡门之下顔师古曰横一木以为楣贫者之居也陈国风诗衡门之下可以栖迟毛苌云衡门如字衡横也沈云此古文横字衡门横木为门言浅陋也文公集曰门之深者有阿塾堂宇此惟横木为之】质实【一统志云扶阳汉之县名属沛郡东汉省之韦贤之后封侯即此故城在徐州萧县西南六十五里】
　　遣光禄大夫义渠安国行边兵
　　【初武帝开河西四郡隔絶与匈奴相通之路斥逐诸不使居湟中及帝即位义渠安国使行诸羌先零豪言愿时度湟水北逐民所不田防畜牧安国以闻后将军赵充国劾安国奉使不敬是后人旁縁前言抵冐度湟水郡县不能禁既而先零与诸解仇交质上以问充国对曰人所以易制者以其种自有豪数相攻击埶不壹也往西反时亦先解仇合约然埶不能独造比闻匈奴数诱人欲与之共击张掖酒泉地疑其遣使至中与相结乃解仇作约到秋马肥变必起矣宜遣使者行边兵豫为备敕视诸毋令解仇以觉其谋于是两府复白遣安国】集览【河西四郡酒泉武威张掖炖煌皆河西之地説文西方牧羊人也续汉书云本三苗姜姓之别裔今河关之西南是也湟中地理志湟水出金城郡临县塞外至允吾东入河一名乐都水本小月氏胡所居案允吾县名属金城郡允音吾音牙义渠安国使行诸义渠本西戎种名后因以为姓安国名也后书西泾北有义渠之戎使行并去声奉使廵行诸之地也诸按汉书注有百五十四种散防三河先零西种名也先音铣零音怜扺冒度湟水扺触冒犯而前度交质如左王子狐为质于郑郑公子忽为质于周是也质音致】正误【先零今按汉书先字无音只作如字读】质实【一统志云湟中古西所居之地名汉置破县属金城郡东汉置西平郡晋宋为秃髪乌孤所据后魏置鄯州后周改置乐都郡隋初郡废置鄯州大业初废州置西平郡唐因之治湟水县上元间没于吐蕃号青唐城宋收复置鄯州寻改西寜州元属亦集乃路国朝置西寜卫属陜西行都指挥使司湟水在临洮府兰县西一百八十里一名金城河一名河水源出大小榆谷之北与洮水浩亹河水合】













　　御批资治通鉴纲目卷五下
<史部,史评类,御批资治通鉴纲目>
　　钦定四库全书
　　御批资治通鉴纲目卷六
　　【起庚申汉宣帝神爵元年尽庚子汉成帝阳朔四年】凡四十一年
　　【庚申】神爵元年春正月帝如泉郊泰畤三月如河东祠后土遣谏大夫王襃求金马碧鸡之神质实【后土庙注见武帝元鼎四年】
