<!-- { "loadSidebar": true } -->
　　辽西鲜卑入宼郡兵击破之质实【辽西郡名注见献帝建安十年鲜卑东胡种名注见梁武帝大同十年突厥】○六月雨雹○益州刺史张乔讨叛羌羌皆降散质实【益州注见后主建兴三年】○秋七月雨水○任尚募羌杀零昌○越嶲夷封离等反质实【越嶲郡名注见武帝元鼎六年】○任尚击先零羌狼莫大破走之西河防人种羌降陇右平集览【陇右即陇西郡注见秦王政三年】○地震
　　【戊午】五年春旱○永昌益州蜀郡夷叛质实【永昌郡名注见章帝建初二年哀牢国益州郡名注见武帝元狩元年滇国蜀郡注见晋武帝泰始五年】
　　【三郡夷叛应封离众至十余万破坏二十余县杀长史焚掠百姓骸骨委积千里无人】
　　秋八月朔日食○冬十月鲜卑防上谷质实【上谷郡名注见秦王政三年】○邓遵募羌杀狼莫封遵为武阳侯征任尚弃市【自羌叛十余年间军旅之费凡用二百四十余亿死者不可胜数并凉二州遂至虚耗及零昌狼莫死诸羌瓦觧三辅益州无复宼警诏封邓遵为武阳侯遵以太后从弟故爵封优大任尚与遵争功槛车征弃市】质实【武阳县名注见光武建武十一年】
　　书法【前书任尚募羌杀零昌此书邓遵募羌杀狼莫功一尔遵以功封尚以功戮私之私也直书讥之是故马防耿恭同破羌者也防徴而恭下狱邓遵任尚皆杀羌者也遵封而尚弃市马邓皆贤后而后族之权犹若此当时之公论安在哉凡书弃市罪辞也任尚上书征无罪焉无罪而以罪辞书甚汉也】
　　发明【任尚自永初元年与邓隲俱受征讨之任次年书尚与羌战大败宜即偾军之诛然迄无所行者骘使之战故也至三年书尚有破羌之功犹未足以补前失未几屯兵三辅复与邓遵击破零昌功颇着矣前年书尚击零昌杀其妻子去秋书尚募羌杀零昌又书大破先零降种羌平陇右其功始有可称至是诸羌瓦觧无复寇警而尚乃召还弃市何耶邓遵专有其功尚不知权势所在懵与之争宜其自取颠覆也方是之时邓后临朝自以贤德过人然刑赏国之大柄当刑不刑当赏不赏谓之公道可乎与众弃之不书其罪权要亦可畏也哉】
　　地震
　　【己未】六年春二月地震○夏四月大风雨雹
　　书法【永初元年书大风雨雹矣二年再书于是三书终纲目书大风雨雹五帝居其三焉】
　　○旱○秋七月鲜卑宼马城塞邓遵率南单于击破之质实【马城塞注见顺帝阳嘉二年】○冬十二月朔日食既
　　书法【安帝自即位至是才十三年书日食九天戒亦至矣帝曾弗悟外则太后专朝内则阎后姤忌诸羌嵗叛天下多事于是日食既焉隂盛之证岂不明哉终纲目书日食既十有二无不有应者详恵帝七年】
　　○地震○豫章芝草生
　　【豫章有芝草生太守刘祗欲上之以问郡人唐檀檀曰方今外戚豪盛君道微弱斯岂嘉瑞乎祗乃止】书法【于是太守刘祗欲奏而止则其书之何予祗也帝自永初至今书日食十地震十四雨水旱蝗不絶书而遽有芝草生焉其不为瑞明矣是故纲目于武帝上书甘泉产芝而继书旱于安帝下书豫章芝草生而上书日食既地震世主亦可以黙悟矣终纲目书芝三武帝元封二年是年梁乙酉年】
　　益州夷降
　　【益州刺史张乔遣从事杨竦将兵击封离等大破之斩首三万余级封离等乞降竦厚加慰纳其余三十六种皆来降附竦因奏长吏奸猾侵犯蛮夷者九十人皆减死论】
　　敦煌遣吏屯伊吾车师鄯善复降
　　【初西域诸国既絶于汉北匈奴复以兵威役属之与共为邉宼敦煌太守曹宗患之乃上遣行长史索班将千余人屯伊吾以招抚之于是车师前王及鄯善王复来降】集览【上遣行长史索班上遣行者上奏于天子而遣之行也百官表郡守之下有丞边郡又有长史掌兵马索班姓名也伊吾注见明帝永平十五年车师注见武帝元鼎二年鄯善注同上年】正误【乃上遣行长史今按行长史谓索班行长史事未为真也】
　　书法【伊吾卢于是凡五书矣初书取伊吾卢地次书罢伊吾卢屯兵则继书匈奴复守其地三书窦宪复取伊吾卢地则继书车师遣子入侍四书罢伊吾卢屯田则继书西羌复叛此书遣吏屯伊吾则继书车师鄯善复降合而观之其为要地明矣】
　　【庚申】永宁元年春三月北匈奴车师后王共杀汉吏诏复置都防屯兵
　　【北匈奴率车师后王军就共杀索班击走前王畧有北道曹宗请出兵击匈奴以报之因复取西域公卿多以为宜闭玉门关太后闻军司马班勇有父风召问之勇上议曰昔孝文皇帝开通西域论者以为夺匈奴府藏断其右臂光武中兴未遑外事故匈奴驱率诸国河西城门昼闭孝明皇帝深惟庙防命将出征然后匈奴逺遁边境得安间者羌乱西域复絶北虏遂遣责诸国逋租髙其价直严以期防鄯善车师皆懐愤怨思乐事汉其路无从然今曹宗徒欲报雪匈奴而不寻出兵故事要功荒外万无一成兵连祸结悔无所及况今府库未充师无后继臣愚以为不可许也宜于敦煌复置营兵三百人及防西域副校尉遣长史将五百人屯楼兰西当焉耆龟兹径路南彊鄯善于窴心胆北扞匈奴东近敦煌既为胡虏节度又禁汉人侵扰如此诚便公卿难曰前所以弃西域者以其无益而难供也今欲通之班将能保北虏不为边害乎勇对曰今置州牧以禁盗贼若州牧能保盗贼不起者臣亦愿以腰斩保匈奴之不为边害也今通西域则虏埶必弱为患微矣孰与归其府藏续其断臂哉若弃而不立则西域望絶屈就北虏恐河西城门必须复有画闭之儆矣今不廓开朝廷之德而拘屯戌之费岂安边久长之防哉难者又曰西域遣使求索无厌一旦为匈奴所迫当复求救则为役大矣勇对曰今设以西域归匈奴而使其恩德大汉不为钞盗则可矣如其不然则是富仇雠之财増暴夷之埶且西域来者不过禀食今若拒絶埶归北属夷虏并力以宼并凉则中国之费不止十亿置之诚便于是从勇议复营兵置副校尉居敦煌虽以覊縻西域然亦未能出屯其后匈奴果数与车师入寇河西大被其害】集览【军就车师后王名北道即扶风郡栒邑也栒邑注见光武建武六年玉门关注见武帝元鼎二年庙防注见宣帝神爵元年庙胜之册要功荒服要与徼通音邀求也荒外荒服之外也蔡氏曰以其荒野故曰荒服在要服外萧望之曰荒服者言其来服荒忽无常楼兰注见武帝元封三年焉耆音烟支西域国名于窴注见武帝元狩元年并凉并州今太原是正义曰汉置太原府兼置并州也凉谓凉雍也汉改雍州曰凉州为刺史治陇西】质实【并凉二州名并州注见晋愍帝建兴四年凉州注见唐中宗景龙二年】
　　沈氐当煎烧当羌入宼集览【沈氐东羌种号也续汉书曰羌在上郡西河者沈氐也当煎东羌种名后或作煎当烧当注见光武建武中元二年】○夏四月立子保为皇太子○校尉马贤讨羌破之○秋七月朔日食○大水○以杨震为司徒○辽西鲜卑降○地震
　　发明【自邓后临朝地震之异史不絶笔夫以地道主静宜静而动亦由妇人治事反地之道故数数震动以着其应尔当是之时大水雨雹旱蝗日食灾异之众间见层出然独地震尤多天道岂不甚明虽曰恐惧修饬要之大本不正终亦无补于事纲目书之或一嵗再见自永初初元至是十四年间凡十有五皆所以示证应之形着隂道之失为后世鉴也】
　　免越骑校尉邓康官遣就国
　　【太后从弟康以太后久临朝政宗门盛满数上书諌言甚切至太后不从康谢病不朝太后大怒免康官遣归国絶属籍】集览【絶属籍注见周显王十年】
　　发明【安帝继綂春秋十三邓后临朝至是歴十五载合而言之葢亦年垂三十矣谓之防君不可也邓氏久恋大权畧无还政之意举朝噤嘿莫敢出声邓康以后族之亲虑贻颠覆数数进諌太后倘能翻然悔悟犹可收之桑榆而乃奋发威怒斥逐就国惜乎康未能高举远引奉还爵邑退归田里政使触忿而死所得多矣建光之际邓氏一门诛窜殆尽康之得脱仅若毫芒葢亦幸尔书免官而不言其罪书就国而不言其絶亦予之而不尽予者也呜呼微矣】
　　【辛酉】建光元年春三月皇太后邓氏崩封邓隲为上蔡侯考异【封字下漏舅字】质实【上蔡县名注见秦二世二年】
　　【太后自临朝以来水旱十载四夷外侵盗贼内起毎闻民饥或逹旦不寐躬自减彻以救灾戹故天下复平嵗仍丰穰尝征济北河间王子男女五嵗以上四十余人及邓氏近亲子孙三十余人为开邸第教以经书躬自监试诏从兄豹康等曰末世贵戚食禄之家温衣美食乗坚驱良而面墙术学不识臧否斯故祸败所从来也时帝已年长久不还政颍川杜根尝上书言之太后大怒盛以缣囊扑杀之载出城外得苏逃窜为宜城山中酒家保积十五年平原成翊世亦坐諌太后不归政抵罪至是尚书陈忠荐之帝拜根侍御史翊世尚书郎或问根曰往者遇祸何至自苦如此根曰周旋民间非絶迹之处邂逅发露祸及亲知故不为也】集览【乗坚驱良坚谓好车良谓善马也墨子曰圣王为衣服之法坚车良马不知贵也面墙何晏曰如正面向墙而立一无所见也扑杀扑弼角反谓投掷而击杀之如格杀也宜城汉武封燕仓宜城侯即此索隠曰表属济隂括地志云襄州率道县南九里古郾城汉惠改宜城顔师古曰古郾子国也酒家保汉书音义曰酒家作保佣也可保信故谓之保正义曰保者为人佣力保可任使也佣痴容反受雇也韦昭曰方言保佣调之南方奴婢贱称也】质实【一綂志云宜城本楚鄢县地名秦为即县地属南郡汉置宜城县晋襄阳郡治此刘宋属华山郡梁改为率道县隋属襄州唐属鄀州寻改属襄州以汉南县省入天寳中复改为宜城县宋元仍旧国朝因之属襄阳府陈忠沛郡相人宠之子】
　　葬和熹皇后○追尊清河孝王曰孝德皇皇妣曰孝德后考异【妣上皇字羡】○夏高句骊鲜卑防辽东太守蔡讽战殁
　　【掾龙端公孙酺以身扞讽俱殁于陈】集览【掾龙端掾俞绢反官属也姓龙名端】
　　尊嫡母耿姬为甘陵大贵人考异【嫡字羡按顺帝追尊母李氏质帝尊母匽氏并不加嫡字】质实【一綂志云甘陵本周之市名秦为厝县属钜鹿郡汉初为信成县后为清河县属清河郡后汉改甘陵县晋改清河县后魏北齐皆为清河郡治后周于郡置贝州隋罢州为清河郡唐复为贝州或为清河郡五代时晋置永清军节度宋改为恩州金移治歴亭县而清河县仍属恩州元属大名路国朝初属大名府后改属广平府】
　　书法【既曰嫡母矣而乃尊之为甘陵大贵人此何等称谓也直书于册其失自见】
　　○诏举有道之士
