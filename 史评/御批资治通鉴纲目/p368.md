<!-- { "loadSidebar": true } -->
　　【义季尝春月出畋有老父被苫而耕左右斥之老父曰盘于游畋古人所戒今阳和布气一日不耕民失其时柰何以从禽之乐而驱斥老农也义季止马日贤者也命赐之食辞曰大王不夺农时则境内之民皆饱大王之食老夫何敢独受大王之赐乎义季问其名不告而退】集览【衡阳宋衡阳国齐为郡郡在衡山之南故名衡阳今衡州有衡阳县在湖南被苫而耕被音披苫诗亷反説文盖也白茅也盖音盍左传乃祖吾离被苫盖杜预曰盖苫之别名尔雅白盖曰苫言无氊裘可衣所被服者苫盖】质实【一统志云衡阳古地名秦属长沙郡汉为湘东衡阳二郡晋初湘州后荆州刘宋为湘东国南齐改国为郡寻复为国梁分湘广二州置衡州陈增置东衡州以衡州为西衡州隋初省衡阳湘东二郡置衡州大业初改衡山郡唐初复为衡州江南西道天寳初改衡阳郡至德初复为衡州后置湖南观察使治此宋荆湖南路元置衡州路又置湖南宣慰司本朝改为衡州府属湖广道盘于游畋周书无逸篇文详见书传】
　　杨保宗奔魏魏以为武都王守上邽质实【武都郡名注见汉献帝建安二十四年上邽县名注见汉光武建武元年天水】○夏六月魏主伐凉秋九月姑臧溃凉王牧犍降
　　【北凉王牧犍通于其嫂李氏李氏毒魏公主魏主遣医乘传救之得愈魏主徴李氏牧犍不遣使居酒泉魏使者自西域还至武威牧犍左右有告魏使者曰我君水蠕蠕可汗妄言云去歳魏天子自来伐我士马疫死大败而还我君大喜宣言于国使还以闻魏主遣尚书贺多罗使凉州观虚实还亦言牧犍虽外脩臣礼内实乖悖魏主欲讨之以问崔浩浩曰牧犍逆心已露不可不诛官军徃年北伐战马三十万匹死伤不满八千而逺夷乘虚遽谓衰耗不能复振今出其不意大军猝至彼必骇扰不知所为擒之必矣魏主曰善于是大集公卿议于西堂农王奚斤等皆曰牧犍虽心不纯臣然职贡不乏罪恶未彰冝加恕宥国家新征蠕蠕士马疲弊未可大举且闻其土地卤瘠难得水草大军既至彼必婴城固守攻之不防野无所掠此危道也初崔浩恶李顺顺使凉州凡十二返凉武宣王数与游宴时为骄慢之语恐顺泄之随以金寳纳于顺懐中顺亦为之隐浩知之宻以白魏主魏主亦未之信及是顺与古弼皆曰姑臧地皆枯石絶无水草城南天梯山上积雪丈余春夏消释下流成川居民仰以溉灌彼闻军至决此渠口水必乏絶人马饥渴难以久留斤等议是浩曰史称凉州之畜为天下饶若无水草畜何以蕃又汉人终不于无水草之地筑城郭建郡县也且雪之消释仅能敛尘何得通渠溉灌乎此言大为欺诬矣李顺曰耳闻不如目见浩曰汝受人金钱欲为之游説谓我目不见便可欺邪魏主隐听闻之乃出见斤等辞色严厉羣臣不敢复言唯唯而已羣臣既出将军伊馛言曰凉州若果无水草彼何以为国宜从浩言魏主从之六月发平城使穆夀辅太子晃监国又使大将军嵇敬将二万人屯漠南以备柔然命公卿为书让牧犍数其十二罪且曰若亲帅羣臣委贽远迎谒拜马首上防也大军既临面舆榇其次也若守迷穷城不时悛悟身死族灭为世大戮宜思厥中自求多福七月至上郡属国城部分诸军以源贺为乡导魏主问以方畧对曰姑臧城旁有四部鲜卑皆臣祖父旧民臣愿处军前宣国威信示以祸福必相帅归命外援既服取其孤城如反掌耳魏主曰善八月牧犍求救于柔然遣其弟董来将兵万余人出战望风犇溃魏主至姑臧遣使喻牧犍出降牧犍闻柔然欲入魏邉冀幸魏主东还遂婴城固守魏主分军围之源贺引兵招慰诸部下三万余落故魏主得专攻姑臧无复外虑魏主见姑臧水草丰饶由是恨李顺谓崔浩曰卿言验矣始太子晃亦以西伐为疑至是诏报之曰姑臧东西门外涌泉合于城北其大如河自余沟渠流入汉中其间乃无燥地也九月姑臧城溃牧犍帅其文武五千人靣防请降魏主释而礼之收其城内戸口二十余万使张掖王秃髪保周将军穆罢源贺分徇诸部杂胡降者又数十万击取张掖乐都酒泉武威皆置将守之魏主置酒姑臧谓羣臣曰崔公智畧有余吾不复以为奇伊馛弓马之士而所见乃与崔公同此深可奇也馛善射能曳牛却行走及奔马而性忠谨故魏主特爱之】集览【伊馛姓名馛音蒲拨反委贽贽与击通记曲礼篇童子委挚而退注挚之言至也童子委贽而退不与成人为礼也又执贽注见晋惠帝元康九年】质实【乘传注见汉景帝三年凉州注见唐中宗景龙二年农郡名注见周显王四十五年陜武宣王北凉王沮渠防逊之諡姑臧县名注见汉光武建武十二年一统志云天梯山在陜西行都司凉州卫城南八十里山路崎岖如梯故名伊馛代人面注见汉顺帝汉安元年舆榇注见汉后主炎兴元年上郡注见秦王政三年源贺西平人河西王秃髪傉檀之子张掖郡名注见晋安帝隆安元年酒泉郡名注见汉武帝元朔三年乐都郡名注见汉宣帝元康四年湟中】书法【秦加凉书攻此其书伐何凉受魏爵也纲目之笔削严矣】
　　柔然冦魏不克考异【宼当作侵或作攻】考证【宼当作入○谨安凡例曰中国无主则夷狄但云入邉或云入塞或云入某郡杀掠吏民后仿此】
　　【魏主之西伐也穆寿送至河上魏主敕之曰吴提与牧犍相结素深闻朕西伐必来犯塞朕故留壮兵肥马使卿辅太子收田毕即发兵诣漠南分伏要害以待虏至引使深入然后击之无不克矣寿信卜筮以为柔然必不来不为之备而柔然敕连可汗果乘虚入宼留其兄乞列归与嵇敬相拒于北鎭自帅精骑深入平城大骇穆寿不知所为欲塞西郭门请太子避保南山窦太后不听而止乃遣军拒之于吐頺山防嵇敬击破乞列归于隂山北擒之及将帅五百人斩首万余级敕连闻之遁去】集览【吴提敕连可汗名】质实【河上注见汉献帝建安四年北鎭地名未详处所要害注见汉文帝十一年南山注见汉文帝三年吐頺山未详处所隂山注见秦王政三年】
　　冬十月魏以乐平王丕镇凉州
　　【魏主东还留乐平王丕及将军贺多罗鎭凉州徙沮渠牧犍宗族及吏民三万户于平城】质实【乐平郡名注见元嘉十二年】
　　魏张掖王秃髪保周据郡叛○十二月宋太子劭冠【劭美须眉好读书便弓马喜延賔客意之所欲宋主必从之东宫置兵与羽林等】质实【羽林军名注见汉昭帝元鳯元年】
　　书法【太子冠未有书者此其书何劭元恶也其生其立其冠纲目皆谨书之终纲目书太子冠二是年唐太宗贞观五年】
　　发明【劭生劭立劭冠皆书于异于他国葢谨之也况东宫置兵与羽林等亦皆乱之本岂得不志之乎】
　　魏主还平城
　　【魏主犹以妹壻待沮渠牧犍拜征西大将军河西王如故凉州自张氏以来号为多士牧犍尤喜文学其臣阚骃张湛刘昞索敞隂兴宗钦赵柔程骏程魏主皆礼而用之初安定胡叟徃从牧犍收犍不甚重之叟谓程曰贵主居僻陋之国而滛名僣礼以小事大而心不纯壹外慕仁义而实无道德其亡可翘足而待也遂适魏至是魏主以为先识拜虎威将军河内常爽世寓凉州不受礼命魏主以为宣威将军以索敞为中书博士时魏方尚武功贵游子弟不以讲学为意敞为博士十余年勤于诱导肃而有礼贵游严惮多所成立常爽亦置馆于温水之右教授七百余人立赏罚之科弟子事之如严君由是魏之儒风始振】集览【凉州自张氏以来晋惠时张轨据有凉州其后张寔张茂张骏张重华张曜灵张祚张元靓张天锡凡九王国号凉至孝武时秦王苻坚灭之以梁熈为刺史后吕光杀熈而代之吕绍吕纂吕隆凡四主安帝时后秦王姚兴徴隆为散骑常侍以王常代之秦复以南凉王秃髪傉檀代之为西秦王炽磐所灭后北凉王沮渠防逊称藩故命为凉州刺史防逊卒子牧犍立至是魏灭之】质实【安定郡名注见汉光武建武元年翘足犹言举足也河内郡名注见汉桓帝延熹九年常爽魏温人温水未详处所】
　　魏命崔浩髙允脩国史
　　【魏主命崔浩监秘书事综理史职以侍郎高允张伟参典著作浩集诸厯家考校汉元以来日月薄蚀五星行度并讥前史之失别为魏厯以示高允允曰汉元年十月五星聚东井案星传太白辰星常附日而行十月日在尾箕昏没于申南而东井方出于寅北二星何得背日而行此乃厯术之浅事而史官欲神其事不复推之于理今讥汉史而不觉此谬恐后人之讥今犹今之讥古也浩曰天文欲为变者何所不可邪允曰此不可以空言争宜更审之后岁余浩谓允曰先所论者果如君言五星乃以前三月聚东井非十月也众乃叹服允虽明厯初不推歩论説惟东宫少傅游雅知之数以灾异问允允曰隂阳灾异知之甚难既已知之复惧漏泄不如不知也天下妙理至多何遽问此】集览【日月薄蚀孟康曰日月无光曰薄京房易传日月赤黄为薄韦昭曰气往迫之为薄亏缺为蚀五星聚东井五星木火土金水纬星也东井经星在秦分天官书注元命苞云东井八星主水衡事汉天文志云汉元年十月五星聚于东井以厯推之从歳星也其年岁星在东井故五星从而聚也刘贡父曰按厯太白辰星去日率不能一两次耳今十月而从岁星于东井非其理也然则五星以秦之十月聚东井耳秦之十月今之七月日当在鹑尾故太白辰星得从岁也】质实【髙尤渤海蓨人游雅广平任人】
　　魏除田禁
　　【魏主问高允何政为先允曰臣少贱惟知农事若国家广田积谷公私有备则饥馑不足忧矣时魏多禁封良田故允及之魏主乃命悉除其禁以赋百姓】







　　御批资治通鉴纲目卷二十五上
　　钦定四库全书
　　御批资治通鉴纲目卷二十五下
　　【庚宋元嘉十七年魏辰太平眞君元年】春正月沮渠无讳防魏酒泉考异【防当作侵或作攻】考证【防当作入】
　　【凉之亡也牧犍之弟无讳出奔敦煌至是冦酒泉防之】质实【敦煌郡名注见汉武帝元朔三年酒泉郡名注同上年】
　　书法【防逊之灭西凉也歆弟李恂奔北山既而据郡纲目书曰凉李恂入敦煌称刺史无讥辞也无讳亦牧犍弟也凉亡出奔敦煌至是攻酒泉而防之则曷为书魏酒泉且斥以冦沮渠再世魏爵既被伐而降矣凉之故土皆魏土也于是出而窃地非宼何哉纲目之子夺也审矣其辨名分也严矣故前年于分注书凉亡据李恂是年分注犹书改元永建次年分注始书西凉亡今年书冦至受宋爵王河西则纲目以爵卒之无贬焉】
　　夏四月朔日食○六月魏大赦改元考证【赦下当书境内取宼谦之神书之文也】
　　书法【改元不书改元此何以书讥也于是改曰太平眞君取宼谦之神书之文也故书讥之是故汉好言者之防而改元章和则书改元章帝章和元年魏惑谦之之诞而改元眞君则书改元是年隋信袁充之诬而改元仁夀则书改元文帝仁寿元年皆讥之也】
　　秋七月魏讨秃髪保周杀之沮渠无讳降考异【据上书保周叛则此杀字当作诛】○冬十月宋领军刘湛有罪诛以彭城王义康为江州刺史江夏王义恭为司徒录尚书事始兴王濬为扬州刺史
