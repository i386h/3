<!-- { "loadSidebar": true } -->
　　【肃侯尝游大陵大戊午諌曰耕事方急一日不作百日不食肃侯下车谢是嵗薨子武灵王立置博闻师及左右司过各三人先问先君贵臣肥义加其秩】集览【肥义姓名也赵相】
　　【丙申】四十四年【赵武灵王元年】夏四月秦初称王
　　书法【入纲目以来七十九年矣于是始书月详秦僣也凡称者不宜称者也是故不宜王而王则书称王不宜帝而帝则书称帝称皇帝】
　　【丁酉】四十五年秦张仪伐魏取陜集览【陜地里志农有陜县古虢国也今陜州是】质实【一统志云陜古邑名周为虢国地春秋时属晋战国时先属韩后属魏汉置陜县为农郡治魏晋因之后魏改置陜州隋初州废以县属河南郡后复置农郡唐初复为陜州后改为陜府寻陞保义军宋改保平军金改西安军元仍为陜州本朝以陜县省入属河南府】○苏秦自燕奔齐【苏秦通于燕文公之夫人恐得罪説易王曰臣居燕不能使燕重而在齐则燕重王许之乃伪得罪于燕而奔齐齐王以为客卿秦説齐王髙宫室大苑囿以明得意欲以敝齐而为燕】
　　书法【于是秦通于文公夫人恐得罪説易王曰臣居燕不能使燕重在齐则燕重王许之乃伪得罪于燕而奔齐此伪奔也曷为以奔书其奔则伪其所以奔则实书奔所以着秦之隠恶也】
　　【戊戌】四十六年【案史记是年齐湣王元年】秦齐楚会于齧桑集览【齧桑左传作采桑服防曰翟地索隠曰河渠书齧桑浮兮淮泗满徐广云在梁彭城间张晏云地名如淳云邑名为水所浮漂裴骃云左传作采桑今平阳阳曲南七十里河水冇采桑津是晋境服以为翟地亦颇相近然字作齧桑或云齧桑卫地恐非】○秦相张仪免出相魏
　　书法【相必称以恒辞也据四十一年秦以张仪为相此其曰相魏何魏不能用仪而为仪所用也故去就在张仪则不书魏以张仪为相而书张仪出相魏取舍在黄歇则不书楚徙封黄歇而书黄歇徙封于吴】
　　明【四十一年书张仪伐魏取蒲阳矣四十五年又书张仪伐魏取陜矣今焉免相于秦乃出而相魏以仪之反覆固不足多责为魏国者不亦愚之甚耶且魏独不思前年之伐我者谁欤往年之伐我者又谁欤彼亲用兵以伐我既与我之父兄子弟交锋接刃力为仇敌今乃出而相我后之观史者犹且恶其谲诈为之忿然不平魏乃举国聼之几何而不亡哉惟夫合纲目前后所书观之然后知仪之为反覆小人而魏之为削弱不能自立也卒毙于秦不亦宜乎】
　　○韩燕称王考异【据四十四年分注赵武灵王赧王十七年分注赵惠文王则赵亦称王矣然诸国称王皆书而赵独不书疑漏】
　　【时诸侯皆称王赵武灵王独不肯曰无其实敢取其名乎令国人谓己曰君】
　　书法【于是赵武灵王不肯称王令国人谓己曰君则何以不书常事也而五国之罪着矣】
　　【己亥】四十七年秦伐魏取曲沃平周
　　【仪相魏欲令魏事秦而诸侯效之魏王不聼秦伐魏取二邑而隂厚仪益甚】
　　【庚子】四十八年王崩子定立
　　【是为慎靓王】
　　齐号薛公田文为孟尝君考异【提要号作封】
　　【初齐王封田婴于薛号曰靖郭君婴言于齐王曰五官之计不可不日聼而数览也王从之己而厌之悉以委婴婴由是得专齐权婴有子四十余人其贱妾之子曰文通傥饶智畧説靖郭君以散财养士靖郭君使文主家待賔客賔客争誉其羙请以文为嗣婴卒文嗣立号孟尝君招致诸侯游士及有罪亡人食客尝数千人名重天下司马公曰君子之养士以为民也今田文盗君之禄以立私党张虚誉上侮其君下蠧其民是奸人之雄耳书所谓逋逃主萃渊薮此之谓也○孟尝君聘于楚楚王遗之象牀登徒直送之不欲行谓公孙戍曰足下能使仆无行者有先人之寳剑愿献之戍许诺入见曰小国所以皆致相印于君者悦君之义慕君之亷也今始至楚而受象牀则未至之国何以待君哉孟尝君曰善遂不受戍趋出未至中闺孟尝君召而反之曰子何足之髙志之也戌以实对孟尝君乃书门版曰有能文之名止文之过私得寳于外者疾入谏司马公曰孟尝君可谓能用谏矣茍其言之善也虽懐诈谖之心犹将用之况尽忠无私以事其上者乎诗曰采葑采非无以下体孟尝君有焉】集览【靖郭君索隠曰死后别号靖郭耳则靖郭或封邑汉齐王舅父驷钧封靖郭侯是也五官之计齐国防注引记曲礼天子之五官曰司徒司马司空司士司寇典司五众计其事之凡也髙诱曰计簿书也己而厌之齐国策王曰説吾而厌之注言汝既説我则不得自厌故悉以五官之计委之通傥或作倜傥注倜傥卓异也倜音他歴反登徒直送之史记注登徒姓名楚大夫登徒子也直犹当也当送象牀齐国防注登徒楚官也文选宋玉好色赋登徒子注以登为姓非诈谖汉息夫躬传造诈谖之策注谖虚逺反亦诈也】正误【五官今按田婴告齐宣王乃诸侯五官礼记诸侯适天子命五官而后行注五官五大夫典事者诸侯有三卿五大夫即五官也己而厌之今按此谓齐王厌于聼览也】
　　书法【书赐号始此终纲目书赐号九是年汉宣帝地节四年博平君平帝元始元年安汉公四年宰衡陈己夘年周逍遥公唐代宗大歴十四年郭子仪尚父昭宗景福二年王行瑜尚父天复二年朱全忠回天再造竭忠守正功臣五代梁壬申年钱镠尚父刘守光书推不与惟韦夐郭子仪无讥焉】
　　【辛丑】慎靓王元年【燕王哙元年】卫更贬号曰君
　　书法【赵武灵王令国人谓己曰君不书此何以书诛心也不知守国自贬以求媚于人其防王爵卑先祖甚矣纲日前书曰贬号为侯此书曰更贬号曰君甚之也】
　　【壬寅】二年魏君防卒孟轲去魏适齐考异【提要无孟轲去魏适齐六字魏惠王薨子襄王立孟子入见出语人曰望之不似人君就之而不见所畏焉卒然问曰天下恶乎定吾对曰定于一孰能一之对曰不嗜杀人者能一之孰能与之对曰天下莫不与也今夫天下之人牧未有不嗜杀人者也如有不嗜杀人者则天下之民皆引领而望之矣至齐宣王问齐桓晋文之事孟子曰仲尼之徒无道桓文之事者臣未之闻也无己则王乎王曰徳何如则可以王矣曰保民而王莫之能御也曰若寡人者可以保民乎哉曰可曰何由知吾可也曰臣闻之胡龁曰王坐于堂上有牵牛而过堂下者王见之曰牛何之对曰将以衅钟王曰舍之吾不忍其觳觫若无罪而就死地不识有诸曰有之曰是心足以王矣诗云刑于寡妻至于兄弟以御于家邦言举斯心加诸彼而已故推恩足以保四海不推恩无以保妻子古之人所以大过人者无他焉善推其所为而已矣五亩之宅树之以桑五十者可以衣帛矣鸡豚狗彘之畜无失其时七十者可以食肉矣百亩之田勿夺其时八口之家可以无饥矣谨庠序之教申之以孝悌之义颁白者不负戴于道路矣老者衣帛食肉黎民不饥不寒然而不王者未之有也】集览【衅钟新铸钟杀牲以血涂衅郄也记杂记宗庙之器其名者成则衅之以豭豚礼春官天府衅寳器郑司农云衅读为徽或曰衅鼓之衅刑于寡妻诗思齐篇文公曰刑仪法也寡妻犹言寡小君言文王以仪法内施于闺门而及于兄弟以御于家邦】
　　书法【魏称王矣其曰魏君何民无二王也然则魏故侯爵也曷为不以其爵书彼其所受于天子者而既弃之矣吾又安得而予之贬曰君焉是夷之于卫也自是五国皆卒称君上书魏君防卒下书孟轲去魏讥在嗣君矣】
　　明【是时魏已称王矣胡为止书魏君哉夫王者有天下之号非诸侯所得称也春秋繋王于天为万世法其义甚明当时徐楚吴越僣号称王圣人待以夷狄皆书曰子所以深加贬絶示天下以民无二王之义也战国之初三晋始得侯爵至显之三十五年纲目书齐魏会于徐州以相王四十五年书秦初称王四十六年书韩燕称王则是当时诸侯皆称王矣然纲目于诸国未称王之前各书本爵至称王之后通书曰君盖不予其自称之僣也夫有其实则可以居其名无其实乌可居其名哉自是而后列国例皆称君矣】
　　【癸夘】三年【魏襄王元年】楚赵魏韩燕伐秦攻函谷闗秦出兵逆之五国皆败走考异【提要无五国二字】○宋称王
　　【甲辰】四年秦大败韩师于脩鱼虏其将防申差集览【脩鱼索隐曰地名战国属韩防申差韩之大将名防疎鸠反差初街反】正误【防申差今按索隐云二将名当是曰防曰申差】
　　【斩首八万诸侯振恐】
　　齐大夫杀苏秦
　　书法【两下相杀不书此何以书以为秦之谖足以杀其身而已矣书以为世戒也】
　　○魏请成于秦张仪归复相秦
　　【张仪説魏王曰梁地方不至千里卒不过三十万地四平无名山大川之限卒戍四境者不下十万梁之地势固战场也夫诸侯之约从盟洹水之上结为兄弟以相坚也今亲兄弟同父母尚有争钱财相杀伤而欲恃反复苏秦之余谋其不可成亦明矣大王不事秦秦下兵攻河外据卷衍酸枣劫卫取阳晋则赵不南梁不北而从道絶矣大王之国虽欲无危不可得也魏王乃倍从约而因仪以请成于秦仪归复相秦】集览【河外正义曰卷衍酸枣皆黄河南岸地故曰河外卷衍酸地理志卷县在河南酸县在陈留衍地志阙徐广曰卷即卷津在荥阳与衍相近卷音权字林音丘权反正义曰卷与衍在郑州酸枣属滑州阳晋括地志云故城在曹州乘氏县西北三十七里】质实【一统志云卷古邑名春秋时属晋战国时属魏汉置卷县属河南郡后省之故城在开封府原武县之西北酸古邑名春秋时属郑战国时为韩所都秦置酸县汉属陈留郡后魏属东郡北齐废之隋初复置属州后属荥阳郡唐属滑州五代梁属开封府宋改延津县金置延州后废之元仍为延津县本朝因之改属开封府阳晋古邑名春秋战国俱属卫秦灭卫遂废之故城在兖州府曹县西北三十七里】
　　书法【张仪出入纲目悉书之特笔也秦之谲张仪为之然则秦能用仪矣其亦书相秦何仪魏人也相秦而书曰归所以着前之出为秦谋而非果免也今乃归而复其位焉耳不书秦以非新命也】
　　【乙巳】五年秦伐蜀取之
