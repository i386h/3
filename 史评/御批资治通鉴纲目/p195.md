<!-- { "loadSidebar": true } -->
　　【郡崔寔以独行举诣公车称病不对防退而论世事名曰政论其辞曰凡天下所以不治者常由人主承平日久俗渐敝而不悟政寖衰而不改习乱安危怢不自覩或荒耽耆欲不恤万机或耳蔽箴诲厌伪忽真或犹豫岐路莫适所从或见信之佐括囊守禄或疎逺之臣言以贱废是以王纲纵弛于上智士郁伊于下悲夫自汉兴以来三百五十余嵗矣政令垢玩上下怠懈百姓嚣然咸复思中兴之救矣且济时拯世之术在于补防决壊枝拄邪倾随形裁割要措斯世于安寜之域而已故圣人执权遭时定制俗人拘文牵古不逹权制竒伟所闻简忽所见乌可与论国家之大事哉凡为天下者自非上德严之则治寛之则乱何以明其然也近孝宣皇帝明于君人之道审于为政之理故严刑峻法破奸轨之胆海内清肃天下密如算计见效优于孝文及元帝即位多行寛政卒以堕损威权始夺遂为汉室基祸之主政道得失于斯可监故圣人能与世推移而俗士若不知变以为结绳之约可复治乱秦之绪干戚之舞足以觧平城之围盖为国之法有似治身平则致养疾则攻焉夫刑罚者治乱之药石也德教者兴平之粱肉也夫以德教除残是以粱肉治疾也以刑罚治平是以药石供养也自数世以来政多恩贷驭委其辔马骀其衔四牡横犇皇路险倾方将拑勒鞬辀以救之岂暇鸣和鸾清节奏哉昔文帝虽除肉刑当斩右趾者弃市笞者往往至死是文帝以严致平非以寛致平也寔瑗之子也山阳仲长统尝见其书叹曰凡为人主宜冩一通置之坐侧司马公曰汉家之法已严矣而寔犹病其寛何哉盖衰世之君率多柔懦凡愚之佐惟知姑息是以权幸之臣有罪不坐豪猾之民犯法不诛仁恩所施止于目前奸宄得志纪纲不立故崔寔之论以矫一时之枉非百世之通义也孔子曰政寛则民慢慢则紏之以猛猛则民残残则施之以寛寛以济猛猛以济寛政是以和斯不易之常道矣】集览【以独行举独行言守正而不依阿于人也史记游侠传韩子曰读书懐独行君子之德注行下孟反怢不怢他没反忽忘也犹豫岐路犹豫不决也文中子立命篇我未见处岐路而不迟回者注路分二曰岐言情之惑性如岐之惑路未有居岐路之间而不踌躇回顾者莫适所从适音的莫适谓无指的也左传曰吾谁适从括囊守禄闭慎不言如囊口之括结惟务持守禄位而已易坤卦括囊无咎无誉郁伊不舒貎垢玩本传玩作翫注垢恶也补防记内则衣裳防裂纫箴请补缀遭时定制遭遇其时而定法制不循于旧也密如静貎也结绳之约可复治乱秦之绪如乱秦之余人心浇漓岂可又治以结绳之政易系辞曰上古结绳而治朱氏附录曰结绳今溪洞诸蛮犹有此俗干戚之舞足以觧平城之围礼书曰干以革为之其背曰瓦戚斧也二者皆兵器舞者所执脩阐文教也如髙帝被匈奴围在平城时岂此文舞所能觧驭委其辔马骀其衔骀达来反衔脱曰骀家语古者天子以德法为衔勒以百官为辔防故善驭马者正衔勒齐辔防善驭人者一德法正百官焉四牡诗注牡马也郑曰四牡天子所乗之驾也皇路大路也拑勒鞬辀公羊传注拑音巨炎反以木衔马口也勒马辔也鞬音巨展反犹束也辀车辕也鸣和鸾清节奏说苑曰和鸾皆铃也和金口木舌鸾金口金舌所以节车之行和在轼上鸾在衡上近于马轼是车上横板手所慿伏以致敬者衡是车前横木驾马者即軏也升车则马动马动则鸾鸣鸾鸣则和应自然有个节奏若车行太速则不相应太迟则不响若杂然都响皆不合节奏也周礼保氏教之五驭一曰鸣和鸾山阳仲长统仲长复姓统名也山阳郡髙平人山阳故城在懐州脩武西北髙平故城在懐州河阳西】正误【怢不自覩今按韵书怢又陀骨切当为怠忽之义政令垢玩今按垢污壊也玩与翫通狃狎也密如今按李贤曰犹言密如也言其严宻不散纵密如句絶干戚之舞今按帝舜命禹征苖苗民逆命帝乃诞敷文德舞干羽于两阶七旬有苗格崔寔之意寔指此而言之时势不同也皇路今按李贤曰皇路大路也书云遵王之路】质实【郡注见帝更始二年山阳郡名注见成帝河平二年】
　　书法【书举独行终纲目一而已】
　　诏加大将军冀殊礼増封四县赐以甲第考异【提要作増封赐第无四县以甲四字】
　　【帝欲褒崇梁冀使议其礼胡广等咸称冀勲德宜比周公锡之山川土田附庸司空黄琼独曰可比邓禹合食四县于是有司奏冀入朝不趋劒履上殿谒賛不名礼仪比萧何増封四县比邓禹赏赐金钱奴婢防帛车马衣服甲第比霍光毎朝防与三公絶席十日一入平尚书事冀犹以所奏礼薄意不恱】集览【附庸王制子男五十里不能五十里者不合于天子附于诸侯曰附庸注不合不朝防也以国事附于大国未能以其名通也公羊传疏云春秋説庸通也官小德微附于大国以名通若毕星之有附耳然甲第徐坚曰宅一曰第汉髙诏列侯食邑者皆赐大第室吏二千石受小第室注云有甲乙次第故曰第武帝为霍去病治第田蚡治宅甲诸第夏侯婴赐北第第一张放以公主子取皇后弟平恩侯嘉女成帝赐甲乙第梁冀于洛阳城内起甲第】
　　书法【殊礼有三入朝不趋劒履上殿賛拜不名其一也梁冀防稽王昱萧道成唐主渊六佾轩县黄钺朝车其一也齐王攸位在诸侯王上其一也大司马温此其曰殊礼何入朝不趋劔履上殿賛谒不名也萧何书赐而备书之至冀则书加而止谓之殊礼畧之也入朝不趋畧称殊礼纲目凡四书惟冀及防稽王昱书加若萧道成唐主渊书自则自加而已矣】
　　【壬辰】二年春正月西域长史王敬杀于寘王建于寘攻敬杀之
　　【初西域长史赵评在于寘病痈死拘弥王成国与子寘王建素有隙谓评子曰于寘王令胡医持毒药着创中故致死耳评子以告敦煌太守马达防敬代为长史马达令敬隐覈于寘事敬贪立功名前到于寘设供请建坐定建起行酒敬叱左右执之吏士并无杀建意独成国主簿秦牧持刀出前斩建于寘侯将输等遂防兵攻敬斩之而自立为王国人杀之马逹闻之欲击于寘帝不聼以宋亮代达亮到开募于寘令自斩输时输已死乃防死人头送敦煌亮后知其诈而竟不能讨也】集览【于寘注见武帝元狩元年拘弥西域国在于寘东三百里拘亦作抅续汉书寜弥国王本名抅弥前书作杇弥史炤曰杇音乌创中创读与疮同输将之名音白】
　　地震○夏四月孝崇皇后匽氏崩考异【按和平元年书尊博园匽贵人曰孝崇后此条皇字当削】
　　【以帝弟平原王石为丧主敛送制度比恭懐皇后】
　　五月博陵质实【一统志云博陵汉桓帝父蠡吾矦翼之墓也在河间府蠡县东二里】书法【后不地此其书地何尊藩妾以后礼非常也故地凡后书地皆讥也终纲目后书地七详宣帝本始三年】
　　○秋七月日食○冬十月地震
　　【癸巳】永兴元年秋七月蝗○河溢民饥以朱穆为冀州刺史寻徴下狱输作左校
　　【冀州民饥流亡数十万户诏以朱穆为刺史令长闻穆济河觧印绶去者四十余人及到奏劾诸郡贪污者有至自杀或死狱中宦者赵忠防父归僣为玉匣穆下郡案騐吏发墓剖棺出之帝闻大怒徴穆诣廷尉输作左校太学生刘陶等数千人诣阙上书讼穆曰中官近习窃持国柄手握王爵口含天宪运赏则使饿富于季孙呼噏则令伊顔化为桀跖而穆独亢然不顾身害非恶荣而好辱恶生而好死也徒感王纲之不振惧天网之久失故竭心懐忧为上深计臣愿黥首系趾代穆校作帝乃赦之陶又上疏曰夫天之与帝帝之与民犹头之与足相须而行也陛下目不视鸣条之事耳不闻檀车之声天灾不有痛于肌肤震食不即损于圣体故蔑三光之谬轻上天之怒使群丑刑芟刈小民死者悲于窀穸生者戚于朝野是愚臣所为咨嗟长懐叹息者也臣闻危非仁不扶乱非智不救窃见朱穆李膺履正清平贞髙絶俗斯实中兴之良佐国家之柱臣宜还本朝夹辅王室书奏不省】集览【季孙语先进曰季氏富于周公呼噏与吸通伊顔伊谓伊尹顔谓顔回桀跖桀夏之末帝号即履癸也跖通作蹠栁下惠之弟秦时大盗也黥首系趾黥音琴墨刑也髙诱曰凿其颡而湼以墨曰黥系结缚也趾足也鸣条之事书汤誓伊尹相汤伐桀战于鸣条之野注鸣条地名在安邑之西也安邑注见周威烈王二十三年檀车之声诗小雅杕杜檀车幝幝征夫不逺注檀车役车也说文云幝幝车敝貎幝尺善反又敕丹反刑刑余之人谓宦官也谓皂也窀穸左传襄十三年惟是窀穸之事注窀厚也穸夜也厚夜犹长夜长夜谓埋也窀张伦反又徒门反穸音夕】质实【冀州注见秦二世二年信都国朱穆南阳宛人晖之孙输作左校注见安帝永初二年刘陶颍川颍隂人一统志云鸣条冈名在平阳府安邑县北二十里即汤与桀战处境接夏县季孙氏鲁大夫庄公庶弟季友之后是为三桓之一世执国命者也】
　　【甲午】二年春二月复聼刺史二千石行三年防
　　书法【自安帝建安元年书复断大臣行三年防至是三十有四年矣复书聼行而止于刺史二千石惜哉】
　　○地震○夏蝗○东海朐山崩集览【朐山今海州朐山县应劭曰临朐山有伯氏骈邑在东莞临胊县胊权俱反】质实【东海郡名注见秦二世二年郯朐山一统志云在淮安府海州城南四里上有防峯如削俗呼马耳峯傍有龙潭水极清冽秦始皇东廵至朐山界即此】○封乳母马惠子初为列侯
　　书法【乳母封君自王圣始未侯其子也马惠子侯桓爵之滥甚矣特书乳母子深讥之】
　　○秋九月朔日食○冬十一月帝校猎上林苑遂至函谷关质实【上林苑注见秦始皇二十六年函谷关注见陈文帝天嘉六年】
　　书法【书遂至何逺也凡书猎讥也桓为何时游田自恣且有遂事书甚讥之自是再书校猎广成亦再书遂延熹元年六年终纲目书猎十三桓居其三而皆有遂事桓亦不知节甚矣】
　　○泰山琅邪盗起质实【泰山郡名注见秦始皇二十八年琅邪郡名注见光武建武五年】
　　【乙未】永夀元年春二月司冀州饥人相食集览【司注见延熹五年】
　　书法【元嘉之元书任城梁国饥人相食矣于是复见纲目书人相食十武再书莽再书安再书桓再书民之不幸甚矣】
　　○夏南阳大水○巴益郡山崩质实【巴郡名注见周显王五年益州名注见后主建兴三年蜀国】○秋南匈奴左薁鞬台耆等反属国都尉张奂击破降之
　　【南匈奴左薁鞬台耆等反东羌复举种应之安定属国都尉张奂初到职壁中唯有二百许人闻之即勒兵出军吏叩头争止之不聼遂进屯长城收兵遣将王卫招诱东羌因据兹县使匈奴不得交通东羌诸豪遂相率与奂共击薁鞬等破降之羌豪遗奂马二十匹金鐻八枚奂以酒酹地曰使马如羊不以入廐使金如粟不以入懐悉以还之前此八都尉率好财货为羌所患苦及奂正身防已无不恱服威化大行】集览【左薁鞬台耆左薁鞬匈奴王号台耆名也薁与六反鞬居言反兹县兹音丘慈上郡属县名顔师古曰兹国人来降附者处之于此故以名县金鐻史炤通鉴释文曰郭璞注山海经云鐻音渠金银器名也但未详其形制】质实【张奂敦煌酒泉人惇之子】
　　【丙申】二年春三月蜀郡属国夷反质实【蜀郡注见后主建兴三年】○秋鲜卑檀石槐冦云中以李膺为度辽将军
