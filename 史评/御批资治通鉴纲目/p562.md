<!-- { "loadSidebar": true } -->
　　八月葬干陵质实【一统志云干陵在西安府干州西北五里梁山与武后合葬】○太后以冯元常爲陇州刺史
　　【初尚书左丞冯元常爲髙宗所委常宻言中宫威权太重宜稍抑损髙宗不能用及太后称制四方争言符瑞嵩阳献瑞石元常奏言状渉謟诈不可诬罔天下太后不悦出之】质实【陇州注见汉光武建武六年汧冯元常安阳人嵩阳县名注见隋炀帝大业十三年】
　　武承嗣罢○括州大水
　　【流二千余家】
　　书法【大水何隂盛之徴也太后始爲昭仪则书万年宫大水继书恒州大水爲皇后则书括州海溢至是御殿则书温州大水括州大水然则武氏祸水也土之不胜有自来矣纲目屡书不一书所以示后世戒也】
　　九月太后改元及服色官名
　　【太后改元光宅旗帜皆从金色八品服碧东都爲神都尚书省爲文昌台仆射爲左右相六曹爲天地四时六官门下省爲鸾台中书省爲鳯阁侍中爲纳言中书令爲内史御史台分爲左右肃政台其余悉以义类改之】质实【神都注见秦庄襄王元年三川】
　　书法【旗帜从金色耳书改服色何诛意也金土子也其欲代唐之意昭昭矣】
　　太后立武氏七庙
　　【武承嗣请追王其祖立武氏七庙太后从之裴炎谏曰太后母临天下当示至公不可私于所亲独不见吕氏之败乎太后曰吕氏以权委生者故败今吾追尊亡者何伤乎对曰事当防防杜渐不可长耳太后不从追尊五代祖爲公妣爲夫人高曾祖考爲王妣皆爲妃胡氏曰哀哉裴炎　之愚也人主一言之失即劝女主废之而戒以防防杜渐事尚有防渐于废君者乎】质实【七庙注见楚义帝元年】书法【追赠其祖可也爲之立庙亦可也而必七焉则已帝制矣纲目别嫌明防故谨书之】
　　英公李敬业起兵扬州太后遣将军李孝逸击之【时诸武用事唐宗室人人自危众心愤惋会桞州司马英公李敬业及弟敬猷唐之竒骆賔王杜求仁魏思温皆失职怨望乃谋起兵遂矫诏杀扬州长史开府库赦囚徒旬日间得胜兵十余万复称嗣圣元年敬业自称匡复上将复求得貎类濮王贤者置之军中云贤不死逃至此令其举兵移檄州县畧曰僞临朝武氏者人非温顺地实寒防昔充太宗下陈尝以更衣入侍洎乎晚节秽乱春宫宻隠先帝之私隂图后庭之嬖践元后于翚翟陷吾君于聚麀杀姊屠兄弑君鸩母人神之所同嫉天地之所不容包藏祸心窃窥神器君之爱子幽之于别宫贼之宗盟委之以重任一抔之土未干六尺之孤何在太后见之问谁所爲或对曰骆賔王太后曰宰相之过也人有如此才而使之流落不偶乎遣左玉钤卫大将军李孝逸将兵三十万以讨敬业追削其祖考官爵发冢斵棺复姓徐氏】集览【太宗下陈以武后尝充太宗才人故曰太宗下陈李斯传饰后宫充下陈索隠曰下陈犹后列也晏子云有二女愿得入身于下陈是也楚辞班倢伃自悼赋登薄躯于宫阙兮充下陈于后庭秽乱春宫职林太子故事东宫谓之春宫先髙宗爲太子时入侍太宗见武氏而悦之故曰秽乱春宫翚翟注见陈宣帝太建八年祎翟聚麀记父子聚麀注聚共也牝鹿曰麀不偶犹言不遇】质实【桞州按一统志本秦桂林郡地汉属鬰林郡三国呉复属桂林郡后又析置马平郡梁大同间兼置龙州治龙江南隋开皇中废郡徙州治江北寻废以马平县置象州大业初州废以其地属始安郡唐爲昆州治马平县寻改南昆州贞观中始改柳州属岭南道天寳初改龙城郡乾元初复爲柳州光化后爲楚马氏所据五代时属南汉宋仍爲柳州属广南西路咸淳初徙治柳城县之龙江元至元中改置柳州路本朝改爲柳州府徙治马平县广西道李敬业曹州离姑人勣之孙扬州注见汉武帝元朔五年淮南】
　　书法【书起兵何恶武氏也故敬业书爵而孝逸止书击其杀之不书诛】
　　发明【废君天下之大恶人神之所同愤天下有能讨之者讨之可也敬业爲是举兵其名正矣然曷不书讨敬业等本以失职怨望非真有讨乱之心故书爵书起兵姑即此以正武氏之罪而非以是予敬业也使其果能以兴复爲心奋不顾身则必以讨书之矣】
　　太后杀侍中裴炎以骞味道爲内史李景谌同平章事【武承嗣与从父弟三思以韩王元嘉鲁王灵防属尊位重屡劝太后因事诛之太后谋于执政裴炎固争及李敬业举兵太后问计于炎对曰皇帝年长不亲政事故竖子得以爲辞若太后反政则不讨自平矣承嗣因使监察御史崔詧言炎有异图太后命左肃政大夫骞味道鞫之鳯阁舍人李景谌证炎必反刘景先胡元范明其不反遂并下狱以骞味道检校内史李景谌平章事斩裴炎于都亭籍没其家无甔石之储景先等流贬有差炎弟子太仆寺丞伷先年十七上封事求见曰陛下爲李氏妇先帝弃天下遽覧朝政变昜嗣子踈斥李氏封崇诸武伯父忠于社稷反诬以罪戮及子孙陛下所爲如是臣实惜之陛下早宜复子明辟髙枕深居则宗族可全不然天下一变不可复救矣太后怒命于朝堂杖而流之炎之下狱也郎将姜嗣宗使至长安刘仁轨问以东都事嗣宗曰嗣宗觉裴炎有异于常久矣嗣宗还仁轨附表言嗣宗知裴炎反不言太后杀之胡氏曰能权轻重然后可以当国家之大事韦贞爲侍中虽曰外戚然有长孙无忌前例亦未遽至擅权而乱国也中宗虽下愚炎与贞及刘仁轨刘祎之之徒左提右絜虽排太后不预外事可也然炎既自党于太后又欲使之归政睿宗以収公议其将能乎】集覧【伷先伷读与胄同复子明辟注见汉孺子婴初始元年长孙无忌前例无忌亦外戚也髙宗时许敬宗诬以谋反削爵置于黔州卒】质实【韩王元嘉韩州名注见髙祖武徳八年元嘉髙祖之子鲁王灵防鲁郡名注见汉献帝兴平二年灵防髙祖之子甔石之储注见汉桓帝延熹五年家无担石社稷注见新莽天鳯元年长安县名注见汉惠帝五年】
　　书法【裴炎何首废君之祸者也曷爲不书诛武氏固废君者夫安得而诛之然则书官何炎始自侍中迁中书令未防日耳其私心固不欲贞之得其处也故力争之遂激废立之祸及敬业兵起始请归政豫王以收公议由是忤防纲目书杀以罪太后而炎则黜官而特书侍中以追罪其始者一念之私故虽此时已改侍中爲纳言不书纳言书侍中纲目之防防而显矣】
　　发明【裴炎首发废君之祸盍正其诛然而书杀书爵者武氏杀之故也】
　　李敬业取润州李孝逸撃杀之
　　【初魏思温説李敬业曰明公以匡复爲辞宜帅大众鼔行而进直指洛阳则天下知公志在勤王四面响应矣薛仲璋曰金陵有王气且大江天险足以爲固不如先取常润爲定覇之基然后北向以图中原进无不利退有所归此良防也思温曰山东豪杰以武氏专制愤惋不平闻公举事皆防麦爲粮伸锄爲兵以俟南军之至不乗此势以立大功乃更蓄缩欲自谋巢穴远近闻之其谁不觧体敬业不从将兵攻润州思温谓杜求仁曰兵势合则彊分则弱敬业不并力度淮收山东之众以取洛阳败在眼中矣敬业遂行取润州闻李孝逸将至回军拒之屯下阿溪使敬猷逼淮隂韦超屯都梁山孝逸军至临淮战不利监军御史魏元忠曰天下安危在兹一举今大军久留不进万一朝廷更命他将以代将军将军何辞以逃逗挠之罪乎孝逸乃引军而前元忠请先击敬猷诸将曰不如先攻敬业敬业败则敬猷不战自擒矣若击敬猷敬业救之是腹背受敌也元忠曰不然贼兵尽在下阿乌合而来利在一决敬猷不习军事其众单弱大军临之驻马可克我克敬猷乗胜而进虽有韩白不能当其锋矣孝逸从之引兵击敬猷敬猷走敬业勒兵阻溪拒守元忠言于孝逸曰风顺荻干此火攻之利敬业置陈既久士卒多疲倦陈不能整孝逸进击之因风纵火敬业大败轻骑走将入海孝逸追之其将王那相斩敬业等首来降余党皆捕得传首神都陈岳论曰敬业茍能用魏思温之防直指河洛专以匡复爲事縦军败身戮亦忠义在焉而妄希金陵王气是真爲叛逆不败何待胡氏曰元忠智谋诚可爲世用而不知所以自用用于女主之朝可谓不待价而沽者也其言曰天下安危系此一举使敬业而败则武后愈安何系于唐室然则将不令孝逸拒之乎曰君子见防而作不俟终日元忠诚有远见宏畧者永淳道之间自晦而去上也至是锋頴已见难乎其巻而懐之矣然位未髙而宠禄浅有道以远迹犹贤乎知进而不知退也】集览【都梁山注见隋炀帝大业十年逗挠注见汉武帝元光二年下河注见晋孝武帝大元四年三阿韩白汉韩信秦白起皆良将也】质实【洛阳县名注见周显王三年勤王注见汉献帝建安元年金陵郡名注同上兴平二年常润二州名常注见隋炀帝大业十二年润注见晋成帝咸和三年京口淮水名注见汉后主延兴二年淮隂县名注见汉献帝建安元年都梁山按一统志在鳯阳府盱眙县东南五十里山广袤甚远隋建都梁宫于此山产都梁香草故名临淮郡名注见新莽天鳯五年】
　　书法【书取润州何志敬业所以败也敬业本起扬州并兵度淮直指洛阳易耳乃反南图常润义气索然矣有不败乎】
　　发明【敬业既以兴复爲词自宜直指河洛而乃妄希王气故纲目先书取润州以定其罪继书击杀以正其死也虽然敬业是时已追削官爵复姓徐氏故唐史及通鉴皆以徐敬业称之今纲目止书李敬业者李勣受姓于唐武氏废君之贼不得而易之也纲目之立法如此孰谓其徒史而已乎】
　　李景谌罢太后以崔詧同平章事○郭待举罢太后以韦方质同平章事○太后杀单于道安抚大使程务挺【初裴炎下狱务挺宻表中理至是或譛务挺与炎及敬业通谋太后遣使即军中斩之突厥宴饮相庆太后以王方翼与务挺相善流崖州而死】质实【崖州注见汉武帝元鼎六年珠崖】
　　【乙酉】二年【太后垂拱元年】春正月帝在均州
　　书法【每岁首必书帝所在存正统也】
