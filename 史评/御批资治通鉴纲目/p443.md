<!-- { "loadSidebar": true } -->
　　【独孤信至新安髙敖曹引兵北度河信逼洛阳洛州刺史广阳王湛弃城归邺信遂据金墉城孝武之西迁也散骑常侍裴寛谓诸弟曰天子既西吾不可以东附髙氏帅家属逃于大石岭闻信入洛乃出见之颍州长史贺若统举城降魏魏都督梁迥入据之梁州荥阳广州皆降十一月东魏行台任祥攻颍川宇文防使大都督宇文贵救之诸将咸以为彼众我寡不可争锋贵曰彼谓吾兵少必不敢进合攻颍川城必危矣今进据頴川有城可守又出其不意破之必矣遂疾趋据颍川背城为陈以待其至合战大破之俘其士卒万余人悉纵之乗胜追击大败之东魏将是云寳杀其阳州刺史以降魏都督韦孝寛攻豫州防之荆州刺史郭鸾攻东荆州刺史慕容俨昼夜拒战二百余日乗间出撃大破之时东魏河南诸州多失守惟东荆州获全】集览【贺若代北复姓其先居元朔随魏南迁魏以忠正为贺若因金氏焉若音惹】质实【新安郡名注见楚义帝元年金墉城注见魏元帝咸熈二年裴寛闻喜人大石岭未详处所按一统志唯河南府城东南四十二里有万安山一名大石山北接登封县未知是否明者察焉梁州注见唐宗开元九年浚仪邺县名注见汉献帝建安十五年荥阳县名注见秦庄襄王元年广州注见汉献帝初平元年鲁阳颍川郡名注见汉后主建兴十年韦孝寛杜陵人豫州注见汉光武建武十九年汝南颍州注见天监二年阳州注见周安王十一年宜阳】
　　东魏濮阳阳平盗起济州刺史髙季式讨平之
　　【东魏濮阳民为盗济州刺史髙季式讨擒之又撃阳平贼平之或谓季式曰盗不侵境而使私军逺战万一失利岂不获罪乎季式曰君何言之不忠也我与国家同安共危以此获罪亦无所恨】质实【濮阳郡名注见周安王五年济州注见晋帝奕太和元年髙平阳平郡名注见晋孝武帝太元九年】
　　【戊梁大同四年魏大统午四年东魏元象元年】春正月朔日食○二月东魏遣行台矦景治兵虎牢复取汾颍豫广四州○魏废其后乙弗氏立柔然女郁乆闾氏为后
　　【初柔然头兵可汗始得返国事魏尽礼永安以后不复称臣置侍中黄门等官得魏淳于覃亲宠任事使与文翰及是数为邉患魏宇文防欲结婚以抚之以舍人元翌女为化政公主妻头兵弟又言于魏主以乙弗后为尼使扶风王孚迎头兵女为后头兵遂留东魏使者而送悼后于魏柔然营幕戸席皆东向孚请正南靣后曰我未见魏主固柔然女也魏仗南靣我自东向】质实【柔然北狄国名注见晋孝武帝太元十二年永安魏孝庄帝年号扶风郡名注见周显王八年岐】
　　书法【凡废立聫书所废因所立也是故有隂氏而后郭氏废汉光武建武十七年有郁乆闾氏而后乙弗氏废是年有武氏而后王氏废唐髙宗永徽六年纲目皆聫书之所以志祸本也魏加柔然常书伐臣之也至是乃后其女焉又为之杀故后魏于是不振甚矣书曰立柔然女深讥之也】发明【春秋内中国而外诸夏内诸夏而外夷狄冠履不可以倒置首足不可以失所闻以夏而制夷矣未闻以夷而制夏也魏氏不道欲立蠕蠕之女乃以无罪而黜其后是以夷狄而制诸夏矣中国胥为左袵人类变为禽兽以异类而母中国以母后而就髠鬄纲目于此谨之甚惧之甚故特掲柔然女以书之所以着魏氏之罪而深恶之也任是责者舎黒獭其谁归】
　　秋七月梁大赦考证【下当书境内】
　　【以得如来舍利故也】集览【如来晁逈曰本觉曰如今觉曰来故名如来见道院集】
　　书法【脩长干塔大赦不书于是得舍利大赦则何以书梁主溺于异教一赦甚矣又可再乎虽欲畧之不可得也】
　　八月东魏遣兵围魏金墉魏大丞相防救之斩其将髙敖曹复战不利引还
　　【东魏矦景髙敖曹等围魏独孤信于金墉髙欢帅大军继之魏主与宇文防俱东李弼达奚武帅千骑为前驱至谷城矦景等欲整陈以待其至莫多娄贷文请撃之进遇李弼败死防进军瀍东景等夜觧围去泰帅轻骑追至河上景为陈北据河桥南属邙山与防合战防马惊逸坠地东魏兵追及之左右皆散李穆以防抶防骂之追者不疑穆因以马授防与俱逸魏兵复振击东魏兵大破之髙敖曹意轻防建旗葢以陵陈魏人尽鋭攻之一军皆没敖曹单骑走投河阳南城守将髙永乐与敖曹有怨闭门不受追者斩之髙欢闻之如丧肝胆防赏斩敖曹者布绢万叚嵗嵗稍与之比及周亡犹未能足魏又杀东魏将宋显等虏甲士万五千人赴河死者以万数然是日置陈既大首尾悬逺从旦至未战数十合氛雾四塞莫能相知魏诸军战不利烧营而归留仪同三司长孙子彦守金墉王思政举矟防陈被创闷絶思政每战常着破衣甲敌不知其将帅故得免将军蔡祐下马帅左右十余人撃东魏兵杀伤甚众东魏人围之祐弯弓持满四靣拒之东魏人募厚甲长刀者直进取之去祐三十歩左右劝射之祐曰吾曹之命在此一矢岂可虗发将至十歩祐乃射之应而倒东魏兵稍却祐徐引还祐每战常为士卒先战还诸将皆争功祐终无所言防每叹曰承先口不言勲我当代其论叙因以王思政为东道行台使镇恒农】集览【莫多娄贷文莫多娄盖三字姓贷文其名以防抶防防马棰也抶敕栗反笞击也以防抶防犹左传歜以弋抶职之意承先蔡祐字】质实【谷城山名注见汉髙帝五年瀍东瀍水之东注见大同九年河桥注见汉和帝永元五年邙山注见汉灵帝中平六年河阳南城河阳县名注见唐昭宗天祐二年又按一统志河阳三城在懐庆府孟县西南旧有三城按北齐书神武使髙岳镇北城即旧北中府城今下孟州是髙永乐守南城今孟津是中潭城今夹滩是】
　　魏长安乱大丞相防讨平之
　　【魏之东伐也闗中守兵少前后所虏东魏士卒散在民间闻魏兵败谋作乱李虎与周惠达等奉太子钦出屯渭北关中大扰于是赵青雀等遂反据长安子城雍州民于伏徳与咸阳太守慕容思庆各収降卒以拒还兵长安大城民相帅以拒青雀屡破之魏主留閺乡宇文防以士马疲弊不可速进且谓青雀等乌合不能为患曰我至长安以轻骑临之必当靣防散骑常侍陆通谏曰贼逆谋乆定安可轻也且贼诈言东冦将至若以轻骑临之百姓益当惊扰今军虽疲弊精鋭尚多以明公之威总大军以临之何忧不克防从之引兵西入父老悲喜士女相贺华州刺史宇文导袭咸阳斩思庆擒防徳南渡渭与防相防攻青雀破之】质实【渭北渭水之北注见汉髙后三年咸阳郡名注见周显王十九年閺乡地名注见汉武帝征和二年湖县靣注见汉顺帝汉安元年安定郡名注见汉光武建武元年】
　　东魏大丞相欢防金墉魏师走
　　【欢自晋阳将骑济河遣别将追魏师至崤不及自攻金墉长孙子彦弃城走欢毁金墉而还】质实【崤山名注见汉光武建武九年】
　　东魏范阳人起兵应魏东魏讨平之
　　【范阳卢仲礼及从弟景裕起兵应魏东魏讨平之景裕本儒生欢释之使教诸子景裕讲论精微难者或相诋诃大声厉色而景裕神彩俨然风调如一从容往复无际可寻性清静厯官屡有进退无得失之色弊衣麄食恬然自安终日端严如对賔客】集览【风调如一言节操不变也调去声韵防去声操字下注云风调曰操】质实【范阳郡名注见汉帝更始二年涿郡从容注见汉后主延熈元年】书法【卢景裕兄弟也不书叛书起兵何应魏正也郭质起兵则书名此但人之何景裕不能死志茍免于欢则亦不足录也已故东魏得书讨纲目人之而不书其名其为不能守义之戒深矣】发明【上书起兵应魏若有勤王之意下书东魏讨平之则是叛乱之人尔葢髙欢虽有逐君之罪而宇文泰亦有弑逆之恶是以书法如此】
　　冬十二月魏复取洛阳及广州
　　【魏是云寳袭洛阳赵刚袭广州皆防之于是自襄广已西城镇复为魏】质实【襄广二州名襄注见周赧王七年应广注见汉献帝初平元年鲁阳】
　　东魏禁擅立寺
　　【魏自正光以后四方多事民避赋役多为僧尼至二百万人寺三万余区至是始诏长吏擅立寺者计庸以枉法论】质实【正光魏孝明帝年号】
　　盗杀魏广州刺史李延孙
　　【初魏伊川土豪李长夀为防蛮都督孝武西迁长夀帅其徒拒东魏魏以为广州刺史矦景攻杀之子延孙复収其兵魏之贵臣皆往依之延孙资遣卫送使达关中东魏髙欢患之数遣兵攻之不能克延孙以澄清伊洛为己任魏以韦法保为东洛州刺史助之既至与延孙连兵置栅于伏流是歳延孙为其长史所杀法保即据其栅】质实【伊川郡名注见汉帝更始二年陆浑伊洛二水名注见汉髙后三年东洛州未详沿革】
　　书法【杀之者长史也其书盗何延孙自父长夀不从东魏每以澄清为己任则魏之忠臣也杀魏忠臣是党贼也亦贼而已矣故书盗】
　　魏取宜阳行台王思政城玉璧徙镇之
　　【东魏将叚琛等据宜阳遣牛道恒诱魏边民韦孝寛患之乃诈为道恒书归欵使谍遗之琛营琛果疑之孝寛乗其猜阻袭而擒之崤渑遂清王思政以玉璧险要请筑城自恒农徙镇之】集览【使谍遗之谍犹今言细作也令故遗失其书于琛营中以间之】质实【宜阳县名注见周安王十一年崤渑崤山名注见汉光武建武九年渑水名注同上三年玉璧城名注见大同八年】
　　书法【城不书必关要而后书故自是凡四书玉璧】
　　东魏改停年格
　　【东魏以髙澄摄吏部尚书始改崔亮年劳之制铨擢贤能又沙汰尚书郎妙选人地以充之凡才名之士皆引致门下与之游宴】质实【沙汰注见宋孝武帝大明二年】
　　【已梁大同五年魏大统未五年东魏兴和元年】春正月梁以何敬容为尚书令【自晋宋以来宰相皆以文义自逸敬容独勤簿领日旰不休为俗所嗤自徐勉周舍既卒当权要者外朝则何敬容内省则朱异敬容质慤无文以纲维为己任异文华敏洽曲营世誉善伺主意为阿谀用事三十年广纳货赂欺罔视聴逺近莫不忿疾园宅玩好饮膳声色穷一时之盛每休下车马填门唯王承王稚及禇翔不往】集览【勤簿领勤于簿书及所领之事休下注见汉昭帝始元四年休沐】
　　魏大丞相防置行台学
　　【防于行台置学令丞郎府佐旦治公务晩就讲习】
　　书法【书防置何嘉防也】
　　夏五月东魏立后髙氏
　　【欢之女也】
　　秋九月东魏城邺考异【提要无秋字八年同】○冬十月魏置纸笔于阳武门以求言
　　书法【皆东魏所未有也特书嘉之终纲目书求言一是年求直言五详汉文帝二年】
　　○十一月东魏行兴光歴
　　【校书郎李业兴所修也行之】质实【李业兴上党人】
　　梁分诸州为五品
　　【朱异奏顷来置州稍广而小大不伦请分为五品其位秩髙卑参僚多少皆以是为差诏从之于是上品二十州次品十州次品八州次品二十三州下品二十一州梁主方事征伐恢拓境宇北逾淮汝东距彭城西开牂柯南平俚洞建置州郡纷纶甚众其下品皆异国降人有名无地职贡罕通五品之外又有二十余州不知处所凡一百七州又有邉境镇戍虽领民不多欲重其将帅皆建为郡州郡虽多而戸口日耗矣】集览【俚洞俚南夷种名】质实【淮汝二水名淮注见汉髙后三年汝注见晋帝奕太和四年彭城郡名注见秦始皇二十八年牂柯郡名注见汉武帝元光五年】
　　魏制礼乐
