<!-- { "loadSidebar": true } -->
　　秋魏遣邓艾钟会将兵入寇关口守将傅佥死之姜维战败还守剑阁
　　【魏遣邓艾督三万余人自狄道趣甘松沓中以缀姜维雍州刺史诸葛绪督三万余人自祁山趣武街桥头絶维归路钟防綂十万余众分从斜谷骆谷子午谷趣汉中以卫瓘持节监军事行镇西军司会过幽州刺史王戎问计戎曰道家有言为而不恃非成功难保之难也或以问参相国军事刘寔曰钟邓其平蜀乎寔曰破蜀必矣而皆不还客问其故寔笑而不答八月军发洛阳陈师誓众将军邓敦谓蜀未可讨司马昭斩以狥汉人遣廖化为姜维继援张翼董厥诣阳安关口为诸围外助大赦改元敕诸围不得战退保汉乐二城会平行至汉中使兵围二城径趣阳安口遣人祭诸葛亮墓使防军胡烈为前锋攻关口守将傅佥拒守其下蒋舒率众迎降烈乘虚袭城佥格鬭而死会遂长驱而前大得藏库积谷维闻防已入汉中引兵还艾遣兵追蹑于疆川口大战维败走还至隂平合众欲赴关城闻其已破遇化翼厥等合兵守劒阁以拒会】集览【甘松地名诸羌之地有甘松岭韵会注本河闗之西南羌地唐置松州以地产甘松因名焉武街街本作阶雍梁之域古西戎地战国时白马氐因居焉汉代置武都郡西魏立武阶郡寻改武州唐置行州又更名阶州斜谷注见成帝元延三年褒斜平行安然而行也隂平今文州是汉武开西南夷置隂平道属广汉郡晋为隂平郡括地志云邓艾所出古隂平道在今文州汉隂平也其地与江油为邻又非隆庆府隂平县也同谷志云秦蜀出入之道三国汉以为邉陲要阨诸葛亮定之因为西蜀之防劒阁在利州绵谷葭萌二县诸葛亮相蜀于此立剑门县寰宇记云以大劒山至此有隘束之路故曰劒门凿石架空为飞阁道以通行路故曰劒阁图经云大劒山在劒门县又有小劒山在其西北三十里连山险絶飞阁通劒故名劒阁道至宋以劒门县关中绍兴以来劒门关亦列在利州路十七郡之数】质实【狄道县名注见高后六年一统志云甘松古氐羌之地名西汉始置防羌校尉属河关郡晋属汶山郡宋齐因之后周置龙涸郡及扶州治嘉城县隋郡废以其地属汶山同昌二郡唐初于嘉城置松州以其地产甘松故名后置都督府天宝初改交川郡后复为松州广徳初陷于吐蕃至元时始内附本朝初置松潘卫后改松潘等处军民指挥使司四川道祈山注见建兴六年武街郡名注见武帝元鼎六年骆谷关名注见延熙七年子午谷注见建兴六年卫瓘安邑人刘寔平原人隂平道名汉开西南夷置之属广汉郡晋置隂平郡永嘉末为氐羌所据始置文州隋废为县属武都郡唐复置文州天寳初改隂平郡乾元初复为文州属陇右道宋建炎以来属利州路元属巩昌路未朝改为文县守御军民千户所陜西都司劒阁在保宁府劒州北三十里两崖岐拔凿石架阁而冯栈道连山絶险故谓之劒阁秦司马锴由此道伐蜀】
　　书法【还守劒阁何着退屯汉夀之失也汉之防姜维为之】
　　冬十月吴人来援
　　【遣使告急于呉呉使大将军丁奉向寿春丁封孙异向沔中救汉】
　　发明【书人微者也书来援缓词也是时汉有倒之急呉人茍有救患分灾之意则当遣将师师鼓行而进如救焚拯溺犹恐弗及今乃仅命丁奉辈向寿春向沔中而已是果何益于事哉此所以不书救而书援而又书人以微之也虽然呉人为义不力行亦自及虢亡虞举可胜惜哉吁】
　　魏司马昭始称相国晋公受九锡
　　【初昭累辞进位爵赐至是蜀防交至诏复授之昭乃受命碎魏舒为相国参军舒少时迟钝质朴不为乡亲所重从叔父冲有名当世亦不知之使守水碓每叹曰舒堪数百户长我愿毕矣舒亦不以介意不为皎厉之事唯太原王乂谓舒曰卿终为台辅常振其匮乏舒受而不辞年四十余郡举上计掾察孝亷宗党以舒无学业劝令不就可以为高舒曰若试而不中其负臣我安可窃不就之髙以为已荣乎于是自课百日习一经对防升第累迁后将军钟毓长史毓每舆参佐射舒常为画筹而已后遇朋人不足以舒满数舒容范闲惟发无不中举坐愕然莫有敌者毓叹而谢曰吾之不足以尽卿才有如此射矣及为参军府朝碎务未尝是非至于废兴大事众人莫能断者舒徐为筹之多出众议之表昭深噐重之】集览【水碓碓舂也广雅曰碓也通俗文云水碓曰轓车杜预作连机碓孔融论曰水碓之巧胜于圣人之断木掘地皎厉正义曰皎犹矫也厉犹戻也上计掾上计者上计篿使也掾官属也凡郡国每岁尽遣吏诣京帅上计谓奉上户口钱谷之数朋人不足朋軰也凡射者分为两朋朋人均敌以较胜负偶遇其朋乏一人遂以舒补数】正误【皎厉今按皎显白也厉严峻也魏舒之贤不为矫戾之行不足言矣】质实【魏舒任城人太原郡名注见齐明帝建武三年】
　　卫将军诸葛瞻及邓艾战于绵竹败绩及其子尚皆死之
　　【邓艾进至隂平欲与诸葛绪自江油趋成都绪以西行非本诏遂引兵与钟会合会欲专军势密白绪畏懦不进槛车徴还军悉属会姜维列营守险会攻之不能克粮道险逺军食乏欲引还艾上言贼已摧折宜遂乘之若从隂平由邪径经汉徳阳亭趋涪出劒阁西百里去成都三百余里竒兵冲其腹心劒阁之守必还赴涪则会方轨而进如不还则应涪之兵寡矣遂自隂平行无人之地七百余里凿山通道造作桥阁山高谷深又粮运将匮濒于危殆艾以氊自褁推转而下将士皆攀木縁崖鱼贯而进先登至江油守将马邈降诸葛瞻督诸军拒艾至涪不进尚书郎黄崇屡劝瞻速行据险无令敌得入平地瞻不从艾遂长驱而前瞻退徃绵竹艾以书诱瞻曰若降者表为琅邪王瞻斩其使列陈以待艾大破之斩瞻及崇瞻子尚曰父子荷国重恩不早斩黄皓使败国殄民用生何为防马冒陈而死】集览【江油本广汉郡刚氐道地三国魏得其地置江油郡西魏立龙州今龙州有江油县竒兵注见周赧王五十五年方轨轨车辙也方轨言竝轨而进也尔雅云方舟者并两舟则此轨亦两也长驱谓无御之者顔师古曰犹言直进也】质实【一统志云江油汉之县名属广汉郡本秦氏羌之地晋因之改属隂平郡西魏置龙州后周又置江油郡俱治江油县隋初郡废州存大业初改州为平武郡唐改龙门州天宝初改江油郡乾元初复为龙州宋改政州后复龙州元仍治江油县属广元路本朝省州入县改属保宁府涪汉之县名属广汉郡蜀汉属梓潼郡晋以后属梓潼巴西二郡西魏改县曰巴西置潼州隋初改为绵州后改为金山郡唐初复为绵州天宝初改巴西郡乾元初复为绵州宋仍旧元初属成都路后以魏城县省入潼川路本朝因之改属成都府绵竹县名注见光武建武十二年德阳县名注见献帝建安十九年】
　　邓艾至成都帝出降皇子北地王谌死之汉亡
　　【汉人不意魏兵卒至不为城守调度闻艾已入平地帝使羣臣会议或劝奔呉或劝入南中谯周以为自古无寄他国为天子者魏能并呉呉不能幷魏等为称臣为小孰与为大再辱何与一辱若欲奔南当早为计今大敌已近羣心无可保者恐发道之日其变不测就能至南逺夷平常无所供给犹数反叛今外当拒敌内供服御耗损诸夷其叛必矣乃遣使奉玺绶诣艾降北地王谌怒曰若理穷力屈祸败将及便当父子君臣背城一战同死社稷以见先帝可也柰何降乎帝不听谌哭于昭烈之庙先杀妻子而后自杀帝别敕姜维使降钟会又送士民簿于艾戸二十八万口九十四万甲士十万二千吏四万人艾至成都城北帝率羣臣靣舆榇诣军门艾持节解焚榇延见禁将士无得掳掠輙依邓禹故事承制拜汉帝以下官收黄皓将杀之皓赂左右以免维等及诸郡县围守得敕放仗诣会降将士咸怒防刀斫石会厚待维等皆权还其印绶节盖】集览【调度赋调用度也南中诸葛亮本传曰南中七郡阻险斗絶易以自守七郡谓犍为牂牁越嶲益州武都沈黎汶山也面缚索隐曰靣缚者缚手于背而面向前也正义曰刘氏云靣即背也此说稍迂舆榇舆共举也榇空棺也贾逵曰舆棺从之皆示其君将受死也邓禹故事初禹收赤眉贼赤眉望风而降者日以千数禹所至輙停车驻节以劳来之】质实【北地国名注见秦始皇二十七年一綂志云昭烈帝庙在成都府城南二里旧在惠陵右附诸葛亮庙本朝初合庙祀之】书法【书帝出降何不死社稷也故谌书爵书死之傅佥诸葛瞻父子书官书死之凡国灭书死之亡国之善辞也以为国虽亡不为无人焉耳终纲目书死之五十四详孺子婴居摄元年而国灭书死之者三国汉之亡也书传佥诸葛瞻北地王呉之亡也书张悌凉之亡也书掌据皆亡国之善辞也周秦亡不书亡此其书汉亡何所以绍昭烈于高光也献帝之废汉未亡也至此而亡矣特掲书着之】
　　发明【姜维身都将相防师蹙境黄皓宠冠一时殄民误国汉祚颠覆偷生茍免至于死节之臣乃在傅佥诸葛瞻父子及北地王谌而已是时邓艾孤军深入使汉之君臣能竭力死守未必遽尔灭亡后王庸才既不知国君死社稷之义谯周诸人又轻以其国予贼其视谌同死社稷之言与大哭于昭烈之庙而死之节曽犬彘之不若呜呼谌虽已死其言至今凛凛犹有生气帝禅有子如此而不能聴用其言可谓上愧乃父下愧乃子矣葛书爵谌书皇子及其子尚皆书死之所以深褒亟予为万世臣子死节者之劝也若夫邓艾方书至成郡即书帝出降所以责帝禅不能死守之罪书汉亡所以见汉之自亡而非艾辈所能灭之也此皆书法之深防也呜呼微矣】
　　吴兵还
　　【呉闻汉亡乃罢兵中书丞华覈诣宫门上表曰伏闻成都不守社稷倾覆臣以草芥窃懐不宁陛下圣仁必哀悼臣不胜忡怅之情谨拜表以闻魏之伐蜀也呉人或谓襄阳张悌曰司马氏得政以来大难屡作百姓未服今又逺征何以能克悌曰不然曹操虽功盖中夏民畏其威而不懐其徳也丕叡承之刑繁役重东西驱驰无有宁岁司马懿父子累有大功除其烦苛而布其恩惠为之谋主而救其疾苦民心归之亦已久矣故淮南三叛腹心不扰曹髦之死四方不动任贤使能各尽其心其本根固矣奸计立矣今蜀阉宦专朝国无政令而玩戎黩武民劳卒敝因危而伐殆无不克噫彼之得志我之忧也呉人笑其言至是乃服】集览【草芥芥菜也其实至细言草芥者自喻至微至贱也】质实【华覈呉郡人襄阳县名注见献帝建安十二年】
　　吴以钟离牧为武陵太守
　　【呉以武陵五溪夷与蜀接界蜀亡惧其叛乱乃以牧为太守时魏已遣郭纯诱动诸夷进攻酉阳郡中震惧朝吏以为诸夷阻兵不可以军惊扰宜遣恩信吏宣教慰劳牧曰不然外境内侵诳诱人民当及其根柢未深而扑取之此救火贵速之势也即率所领晨夜进道縁山险行二千里斩恶民懐异心者凡千余人纯等走散五溪皆平】集览【酉阳郡名古蛮荆地槃瓠之后即辰阳也今辰州是图经云在辰水酉水之北因名焉】质实【武陵郡名注见灵帝中平三年五溪夷注见建兴九年钟离牧防稽永兴人一统志云酉阳汉之县名属武陵郡以县在酉水之阳故名晋废之故城在辰州府城西一十二里】
　　魏赦益州复半租五年
　　书法【书善魏也灭国复其民终纲目凡再书是年隋文帝开皇九年复陈境十年】
　　○魏以邓艾为太尉钟会为司徒
　　【甲魏咸熙元年呉王孙皓申元兴元年○凡二国】春正月魏以槛车征邓艾钟会谋反伏诛监军卫瓘袭艾杀之
