<!-- { "loadSidebar": true } -->
　　【龄留守京师疾笃上征赴玉华宫肩舆入殿相对流涕因留宫下问不絶龄谓诸子曰吾受主上厚恩今天下无事惟东征无已羣臣莫敢谏吾知而不言死有余责乃上表曰老子曰知足不辱知止不殆陛下威名功徳亦可足矣拓地开疆亦可止矣且陛下每决一重囚必令三覆五奏膳素止乐者重人命也今驱无罪之士卒委之锋刄之下使之肝脑涂地独不足愍乎向使髙防违失臣节诛之可也侵扰百姓灭之可也他日能为中国患除之可也今无此三条而坐烦中国内为前代雪耻外为新罗报讐岂非所存者小所损者大乎愿陛下许髙丽自新焚凌波之船罢应募之众自然华夷庆頼逺肃迩安臣旦夕入地傥防录此哀鸣死且不朽上自临视握手与诀悲不自胜卒諡曰文昭栁芳曰龄佐太宗定天下及终相位凡三十二年天下号为贤相然无迹可寻徳亦至矣故太宗定祸乱而房杜不言功王魏善谏诤而房杜譲其贤英卫善将兵而房杜行其道理致太平善归人主为唐宗臣固宜哉】集览【凌波之船泛海之舟房杜房龄杜如晦王魏王珪魏徴英卫英国公李勣卫国公李靖】质实【老子注见宋营阳王景平元年新罗东夷国名注见汉武帝元封二年朝鲜】
　　秋八月朔日食○九月以禇遂良为中书令○冬十月帝还宫○雅眉卭州獠反
　　【初上以髙防困议以明年发三十万众一举灭之或以劒南隋末无防属者辽东之役又不预徴发百姓富庶宜使造舟上从之遣使发民造船役及山獠于是三州獠反发陇右峡中兵二万余人以击之蜀人苦造船之役州县督迫严急民至卖田宅鬻子女不能供谷价踊贵劒外骚然范氏曰惟兵者不祥之气不得已而用之太宗伐髙防其得已而不已者乎及其不服则又不能反已至欲倾天下之力以逞其志何其迷而不复也夫天下如一身四方犹手足师役手足之病也以髙防之役不及于蜀而必欲疲之是一支病而使别支皆被其痛岂爱身之道乎】集览【劒南元年以州郡颇多分天下为十道其九曰劔南道今成都府梓州利州剑州是其地也山獠獠本作防竹交反又音老西南夷名】质实【雅眉卭三州名雅注见僖宗中和二年一统志云眉古地名本秦蜀郡地汉为武阳南安二县地属犍为郡蜀汉及晋宋皆因之齐分置齐通郡梁立青州西魏改眉州治通义县后周复为青州寻改嘉州治蛾眉县隋复为眉州大业初改眉山郡治龙游县唐复为嘉州寻析嘉州别置眉州治通义县天寳初改通义郡乾元初复为眉州宋因之改通义县曰眉山以州属成都路元属嘉定府以附郭眉山县省入本朝初改为县后复为州四川道卭注见僖宗中和二年髙丽东胡种名注见汉武帝元封二年朝鲜劒南道名注见晋武帝泰始八年益州陇右注见秦王政三年陇西峡中注见汉献帝建安二十四年峡口】
　　十一月奚契丹内属质实【奚契丹东胡种名注○见睿宗太极元年】回纥吐迷度为其下所杀诏立其子婆闰考异【当书回纥弑其可汗吐迷度】
　　书法【回纥始见纲目】
　　○十二月阿史那社尔击龟兹执其王布失毕
　　【阿史那社尔引兵自焉耆之西趋龟兹北境分兵为五道出其不意焉耆王奔龟兹社尔遣兵击斩之进屯碛口龟兹王布失毕及相那利战败走保都城社尔进军逼之防其城使郭孝恪守之布失毕走保橃换城社尔追擒之那利收合余烬潜引西突厥之众袭杀孝恪骁卫将军曹继叔等击那利获之社尔破其大城五遣使谕降七百余城立王弟叶防为王西域震骇社尔勒石纪功而还】集览【相那利那利名也龟兹之相】质实【焉耆西域国名注见汉安帝永寕元年碛口注见宗开元三年】
　　【己酉】二十三年春正月遣骁卫郎将击突厥车鼻可汗书法【郎将何以不名削之也帝自安市班师之后急于雪耻思立竒功车鼻入贡未闻其犯塞也而遽兴师尤为无名矣故例书击而于其末也将不书名髙侃】
　　○三月帝有疾诏太子聼政○夏四月如翠防宫○五月以李勣为叠州都督考异【李下漏世字】
　　【上谓太子曰李世勣才智有余然汝与之无恩我今黜之若其即行俟我死汝用为仆射亲任之若徘徊顾望当杀之耳乃左迁世勣为叠州都督世勣受诏不至家而去范氏曰太宗以世勣为何如人哉以为愚也则不可托防孤而寄天下矣以为贤也当任而勿疑乃忧后嗣之不能懐服先黜之而后用是以犬马畜之也夫欲夺其心而折之以威欲得其力而懐之以恩此汉祖驭黥彭狙诈之术五伯所不为也茍以是心待其臣则利禄之士可使也若夫禄之以天下而不顾系马千驷而不视者岂得而使之哉孙氏曰君待臣以道臣以道报之君待臣以利臣以利报之此必然之理也太宗以勣辅太子而为此诡计勣之机心岂不晓以利诱乎废立之际不肯尽忠虽勣无大臣之节亦太宗以利启其心也】集览【叠州括地志云合州属郡也在陇右】正误【叠州今按叠州西之地周武帝置以山重叠名之唐地理志陇右道叠州合川郡合州疑即合川字误】质实【徘徊不进貎低垂沉滞之意一统志云叠州唐初所置武徳中析洮州之合川叠川乐川之地为之后废焉故域在陜西洮州卫军民指挥使司城南界黔彭谓黥布彭越狙诈之术注见宋孝武帝大明二年朝三暮四五伯注见汉武帝建元元年】
　　卫公李靖卒考证【当分注諡景武】质实【卫州名注见秦王政六年朝歌】○帝崩长孙无忌禇遂良受遗诏辅太子还宫发防罢辽东兵【上苦痢増剧太子昼夜不离侧或累日不食髪有变白者上召长孙无忌禇遂良入卧内谓之曰太子仁孝善辅导之谓太子曰无忌遂良在汝勿忧天下又谓遂良曰无忌尽忠于我我有天下多其力也我死勿令防人间之仍令遂良草遗诏有顷上崩秘不发防无忌等请太子先还飞骑劲兵及旧将皆从大行御马舆继至发防宣遗诏罢辽东之役及诸土木之功四夷入仕及朝贡者数百人闻防皆恸哭剪髪面割耳流血洒地】集览【大行御马舆大行注见汉昭帝元平元年御乗也言臣下所进御也万乗称车舆以马驾车故曰马舆】质实【辽东郡名注见秦王政三年】
　　书法【贺善賛曰太宗令徳善政相望于册莫难于再书出宫女三千书聘郑氏为充华既而罢之三事其失徳亦不少莫大于书杀大子建成齐王元吉书帝自称太上皇太子即位书立皇子明为曹王三事纲目于太宗予之之意不如惜之之深也】
　　以于志寜张行成为侍中髙季辅为中书令○六月太子即位考证【太子作太子治】
　　【髙宗初即位召朝集使谓曰朕初即位事有不便于百姓者悉宜陈不尽者更封奏自是日引刺史十人入閤问以百姓疾苦及其政治尝问大理卿唐临系囚之数对曰见囚五十余人惟二人应死上恱上尝录系囚前卿所处者多号呼称寃临所处者独无言上怪问其故囚曰唐卿所处本自无寃上叹息良久曰治狱者不当如是邪有洛阳人李泰诬告长孙无忌谋反上立命杀之无忌遂良同心辅政上亦尊礼二人防已以聼之故永徽之政百姓阜安有贞观之遗风】集览【朝集使注见陈宣帝大建十三年録系囚注见汉明帝永平十四年】
　　改官名犯先帝讳者
　　【先是太宗二名令天下不连言者勿避至是始避之】
　　发明【二名不偏讳礼也太宗名世民令天下不连言者勿避是以其臣如李世勣虞世南之类皆不复改易至是始令避之亦可谓有近古之风矣自世俗谄防成风遂至旧讳嫌名稍渉疑似者皆缺不用由是忌讳繁多名实混乱胡不观诸纲目所书李世勣之类而体仿之乎○丘濬曰周人以讳事神故于先世之讳祭祀之际尤严焉然礼不讳嫌名二名不偏讳诗书不讳后世乃至以理易治以代易世讳晋而不称进士之名讳桓而并改音完之字则太甚矣虽然临文读书嫌名二名固可以不讳也若夫命名之际则不可不谨焉夫嫌名固不讳矣若姓同于国者名字偶有犯于嫌音疑似之间可但已乎二名固不讳矣然以祖宗庙讳为已之名称及以命其子孙可乎故虽君上不为之禁而凡为臣子者心有所不安则耳有所不忍闻口有所不忍道也】
　　以长孙无忌为太尉李勣为开府仪同三司并同三品○秋八月地震
　　【晋州尤甚压杀五千余人】质实【晋州注见汉献帝建安七年河东】
　　书法【于是晋州尤甚压死五千余人纲目书地震一百一详秦王政十六年有言民死甚众者有言压死四百余人者有言四千余人者数未有多于此者也】
　　昭陵
　　【阿史那社尔契苾何力请殉上遣人谕以先防不许蛮夷君长为先帝所擒服者颉利等十四人皆琢石为象列于北司马门内范氏曰太宗以武拨乱以仁胜残其材畧优于汉髙而规模不及也防俭不若孝文而功烈过之矣迹其性本彊悍勇不顾亲而能畏义好贤屈巳从谏刻厉矫揉力于为善此所以致贞观之治也夫贤君不世出自周武成康歴八百余年而后有汉汉八百余年而后有太宗其所成就者如此岂不难得哉人君择其善者而从之足以得师其不善者以戒之足以为资矣胡氏曰太宗见隋炀拒谏而亡力反其道勉彊纳谏自汉以后一人而已可谓贤矣然前失虽更后失继作其初谠言交至则治安之效着其后忠益向少则危乱之渐多其比太甲之处仁迁义成王之惩前毖后岂直倍蓰哉当时以谏诤为己任而为太宗所畏敬者莫若魏徴然其生也尝欲杀之其死也竟纳谗间太甲成王岂有是耶夫伊尹周公心传尧舜之道而无差者也郑文贞公口言尧舜之道而或中者也然伊周能使太甲成王为商周之贤主而犹不能使之为汤武也则魏徴格君与太宗所就止于如是无足怪矣】集览【殉以人从死也记檀弓陈子车死其妻与其家大夫谋以殉定而后陈子亢至以告曰夫子疾莫养于下请以殉子亢曰以殉非礼也虽然则彼疾当养者孰若妻与宰吾欲以二子者之为之也于是弗果用又陈干昔寝疾属其兄弟命其子曰如我死则必大为我棺使吾二婢子夹我陈干昔死其子曰以殉非礼也况又同棺乎弗果杀司马门注见秦二世三年倍蓰子本等曰倍五倍曰蓰蓰物数也孟子或相倍蓰注蓰音师又山绮反郑文贞公魏徴封郑公諡曰文贞】质实【一统志云昭陵在西安府醴泉县九山有庙存焉陪诸王七公主二十七妃嫔八又房龄杜如晦魏征马周岑文本崔敦礼李勣李靖温彦博萧瑀髙士亷长孙无忌许敬宗凡十三人皆以宰相陪唐俭姜晦李大亮虞世南杜正伦姚思廉禇亮薛收马载叚纶张后孔志亮阎立本房仁裕窦庭兰卢贞松裴艺李珍等凡五十三人俱以承郎三品陪阿史那忠尉迟敬徳秦叔寳周防仁等凡六十四人俱以功臣大将军陪】
　　九月以李勣为左仆射○冬十二月诏濮王泰开府置僚属
　　书法【髙宗于是为不宿怨矣书羙之也】
　　【庚戍】髙宗皇帝永徽元年春正月立妃王氏为皇后○诏衡山公主俟防毕成昏
