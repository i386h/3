<!-- { "loadSidebar": true } -->
　　○太皇太后诏征宣帝孙又诏安汉公莽居摄践祚【太后与羣臣议立嗣时元帝世絶而宣帝曽孙有见王五人列侯四十八人莽恶其长大曰兄弟不得相为后乃悉征宣帝孙选立之初泉陵侯刘庆上书言皇帝富于春秋宜令安汉公摄行天子事如成王周公故事羣臣皆以为宜至是前辉光谢嚣奏浚井得白石有丹书文曰告安汉公莽为皇帝太后曰此诬防天下不可施行太保舜谓太后事已如此无可奈何莽非敢有他但欲称摄以重其权镇服天下耳太后力不能制乃下诏曰已征孝宣皇帝孙二十三人差度宜者以嗣孝平皇帝之后孙年在襁褓不得至徳君子孰能安之其令安汉公居摄践祚如周公故事具礼仪奏于是羣臣奏言请安汉公践祚服天子韨冕背斧依于戸牖之间南面朝羣臣聼政事车服警跸民臣称臣妾皆如天子之制祭賛曰假皇帝民臣谓之摄皇帝自称曰子平决朝事常以皇帝之诏称制其朝见太皇太后皇帝皇后皆复臣节自施政敎于其宫家国采如诸侯礼仪故事诏曰可】集览【见王见在为王者前辉光莽分京师置前辉光后承烈二郡践阼记文王世子成王幼不能涖阼周公相践阼而治注涖视践履也成王不能视阼阶行人君之事周公代履阼阶摄王位治天下背斧依背亦作倍斧亦作黼依亦作扆三礼圗扆之状从广八尺画为斧形今之屏风则遗象也昔周公朝诸侯于明堂天子负斧依南面而立郑曰天子周公也负之言倍也斧依为斧文屏风于牖戸间周公于前立焉家国采刑法志采地注采官也因官食地曰采地罗璧识遗曰采者采取赋税自供不得有其土地人民仍不得世封后汉冯鲂其先食菜冯城贡父曰案文菜当为采音乃为菜耳】质实【泉陵汉之县名属零陵郡东汉郡治于此晋以后因之隋改泉陵为零陵县以应阳永昌祁阳三县省入属永州唐宋元仍旧国朝因之为永州府治所仍属焉】书法【书又诏何病太后也既诏征宣帝孙矣未至而又诏莽居摄践祚然则王莽之簒太后不得辞其咎矣】
　　【丙寅】孺子婴居摄元年春正月王莽祀南郊
　　书法【前弑书安汉公莽矣此书王莽何不予其祀南郊也纲目别嫌明防故于此斥书之自是有事皆斥书莽而削其姓】
　　发明【莽之窃国固无足言然自居摄以前纲目皆书其官者明其犹为汉之臣子也至是始削去之而称王莽目此以后止书莽矣】
　　○三月立宣帝孙婴为皇太子号曰孺子
　　【婴广戚侯勲之孙显之子也年二嵗托以为卜相最吉立之】质实【一统志云广戚汉之县名属沛郡元魏省之故城在徐州城西北一百八十里沛县境内】
　　尊皇后曰皇太后○夏四月安众侯刘崇起兵讨莽不克死之
　　【安众侯刘崇与相张绍谋曰莽必危刘氏天下非之莫敢先举此乃宗室之耻也吾帅宗族为先海内必和从者百余人遂进攻宛不得入而败】质实【安众县名注见献帝建中三年宛县名注见周赧王十七年】
　　书法【于是崇帅百余人攻宛不入而败耳书起兵死之予倡义也书死之始此终纲目书死之五十五是年刘崇二年翟义莽己巳年刘快灵帝中平四年爕献帝建安二十三年耿纪等后主景耀三年魏王经炎兴元年佥诸葛瞻父子北地王谌晋武帝太康元年呉张悌惠帝永熙七年周处永兴元年刘忱嵇绍怀帝永嘉五年谯登愍帝建兴元年庾岷等四年吉朗元帝建武元年辛賔大兴四年叚匹防永昌元年谯王承成帝成和三年卞壶桓彛哀帝兴寜三年沈劲孝武帝大元元年凉掌据四年吉挹十年燕王兖十三年后秦徐嵩十四年秦后毛氏安帝元兴元年姚平义熙十年何无忌齐壬午年顔见逺梁丁未年魏崔楷己巳年梁韦灿张嵊等唐戊寅年刘感吕子臧己夘年张善相辛巳年李通髙宗龙朔二年来济中宗嗣圣十五年髙叡宗天寳十四载李憕等十五载顔杲卿张兴肃宗至德二载张廵等德宗建中元年叚秀实懿宗咸通四年蔡袭五代癸未年唐裴约梁王彦章庚寅年唐姚洪辛夘年夏鲁竒甲午年宋令询乙巳年晋沈斌辛亥年汉巩廷美乙夘年蜀赵崇丁巳年唐仁瞻戊午年唐张彦卿凡六十一人】
　　发明【刘崇兵从者仅百余人可谓防之防者矣然书爵书讨书死之者所以正逆贼之罪褒死节之为后世劝也】
　　五月太皇太后诏莽朝见称假皇帝
　　【羣臣复白刘崇等谋逆者以莽权轻也宜尊重以鎭海内太后乃诏莽朝见称假皇帝】
　　冬十月朔日食○西羌反
　　【西羌厐恬等怨莽夺其地反攻西河太守莽遣兵撃破之】集览【厐恬西羌种名】
　　【丁卯】二年夏五月莽更造货
　　【错刀一直五千契刀一直五百大钱一直五十与五铢钱并行民多盗铸者禁列侯以下不得挟黄金输御府受直然卒不与直】集览【错刀食货志货寳于金利于刀如淳曰名钱为刀以其利于民也莽造错刀葢身形如刀以黄金错其文曰一刀直五千错涂也契刀其环如大钱径寸二分文曰契刀五百】书法【自吕氏乙卯始书行八铢钱终西汉之世钱货凡七变纲目悉书之于是莽铸大钱一直五十不书书更造货略之也己巳作小钱重一铢不书书禁刚卯金刀庚午更作金银龟贝钱布不书书作寳货甲戌作货布货泉二品不书书改钱货法皆略之也其略之何数更也莽自居摄以至传首十有八年耳而钱货凡四变莽之烦于改作类如此自古以来钱数变未有如莽之亟者也】
　　秋九月东郡太守翟义兵讨莽立刘信为天子三辅豪桀起兵应之莽遣兵拒击义战不克死之信亡走【东郡太守翟义方进之子也与姊子陈丰谋曰新都侯摄天子位必代汉家今宗室衰弱外无彊藩天下倾首服从莫能亢扞国难吾父子受汉厚恩义当为国讨贼欲举兵西诛不当摄者选宗室子孙辅而立之设令时命不成死国埋名犹可以不慙于先帝汝肻从我乎丰年十八勇壮许诺义遂与都尉刘宇严卿侯刘信信弟璜结谋勒其车骑材官士募郡中勇敢部署将帅立信为天子义自号大司马柱天大将军移檄郡国言莽鸩杀孝平皇帝摄天子位欲絶汉室今天子已立共行天讨郡国皆震比至山阳众十余万莽间之惶惧不能食太皇太后谓左右曰人心不相逺也我虽妇人亦知莽必以是自危莽乃拜孙建等七人为将军将甲卒发奔命以击义三辅豪桀赵朋霍鸿等闻义起自称将军烧官寺杀郡尉相与谋曰诸将精兵悉东京师空可攻长安众至十余万火见未央前殿莽复拜王纪为将军西击朋等日抱孺子祷郊庙防羣臣而称曰昔周公摄政而管蔡挟禄父以畔今翟义亦挟刘信而作乱自古大圣犹惧此况臣莽之斗筲羣臣皆曰不遭此变不章圣德莽依周书作大诰谕天下以当反位孺子之意诸将东至陈留与翟义防战义败死竟不得信】集览【发奔命发徴发也奔命谓奔走来归命者荀子曰奔命者不获禄父纣之子即武庚也父音甫】质实【东郡注见光武建武八年翟义汝南上蔡人】发明【王莽簒逆举朝和之举天下和之是无一人知义者前日刘崇起兵从者仅百余人今翟义之起遂至十余万众义兵亦少振矣虽不克而死然声大义于天下使贼莽之罪益以暴着其有功于汉为如何哉三辅应者书曰豪杰所以褒从义之士为臣子之劝尔纲目急于讨贼如此其为后世之戒岂不严哉】
　　【戊辰】初始元年春地震○三辅兵皆破灭
　　【王级等击赵朋霍鸿皆殄灭诸县悉平莽乃置酒白虎殿治校军功依周制爵五等以封功臣当赐爵关内侯者更名曰附城莽于是自谓威德日盛大获天人之助遂谋即真之事矣】
　　书法【不书莽破灭之何不以逆加顺也故上书义战不克死之此书三辅兵皆破灭不书汉兵与莽守将甄阜梁丘赐战不利皆不以逆加顺之辞也纲目讫莽之败凡战皆不以莽主之】
　　秋九月莽母功显君死
　　【莽母死意不在哀自以居摄践祚奉汉大宗之后为功显君缌缞弁而加麻环绖如天子吊诸侯服凡壹吊再防而令孙新都侯宗为主服防三年司威陈崇奏莽兄子光杀人莽怒切责光光遂母子自杀初莽以事母养嫂抚兄子为名及后悖虐复以示公义马】集览【缌缞弁而加麻环绖周礼司服王为诸侯缌缞其首服弁绖注君为臣服吊服也弁绖者如爵弁而素加环绖郑司农云环绖谓弁绖服谓之环言轻细如环之形】
　　书法【莽母何以书莽不子也卒书曰死纲目之疾恶严矣是故莽母书死莽妻书死莽太师书死莽大夫书死所以贼莽也凡盗贼书死】
　　发明【莽母不书卒而书死恶其母所以恶莽也莽前杀其子宇犹书之至是杀嫂及其子光削而不书者大恶之贼不责其小罪也】
　　十一月太皇太后诏莽号令奏事毋言摄
　　【刘京言齐郡新井扈云言巴郡石牛臧鸿言扶风雍石莽皆迎受十一月莽奏壬子冬至巴石牛雍石文皆到未央前殿臣与太保舜等视天风起尘防风止得铜符帛圗于石前文曰天告帝符臣莽敢不承用臣请号令天下天下奏言事毋言摄以居摄三年为初始元年用应天命臣莽夙夜养育隆就孺子令与周之成王比德俟加元服复子明辟如周公故事奏可】集览【新井齐郡临淄县昌兴亭长辛当一暮夣天公使来告之曰摄皇帝当为真即不信此亭中当有新井晨视之诚有新井入地且百尺石牛在巴郡雍石石在扶风郡雍县是也复子明辟如周公故事事见周书洛诰篇】质实【齐郡注见桓帝永康元年青州巴郡注见献帝建安十九年扶风郡名注见周显王八年岐县雍县名注同上年】书法【于是莽奏请也不书直书太皇太后诏何莽之簒太后成之也故自诏居摄诏称假皇帝诏毋言摄每进必有太皇太后所以深病之也】
　　十二月哀章作铜匮以献莽莽自称新皇帝更号太皇太后为新室文母太皇太后
