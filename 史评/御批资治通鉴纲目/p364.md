<!-- { "loadSidebar": true } -->
　　【宋加檀道济都督征讨诸军事帅众伐魏魏叔孙建长孙道生济河而南到彦之闻洛阳虎牢不守欲引兵还将军垣护之以书谏之以为冝使竺灵秀助朱脩之守滑台帅大军进拟河北且曰昔人有连年攻战失众乏粮犹张胆争前莫肯轻退况今青州丰穰济漕流通士马饱逸威力无损若空弃滑台坐丧成业岂朝廷受任之防邪彦之不从欲焚舟歩走王仲德曰洛阳既防虎牢不守自然之势也虏去我犹千里滑台尚有彊兵若遽舍舟南走士卒必散彦之乃引兵自清河入济南至厯城焚舟弃甲歩趋彭城时青兖大扰长沙王义欣在彭城将佐皆劝委鎭还都义欣不从魏攻济南太守萧承之帅数百人拒之魏众大集承之使偃兵开门众曰贼众我寡奈何轻之承之曰今悬守穷城事已危急若复示弱必为所屠唯当见彊以待之尔魏人疑有伏兵遂引去】集览【滑台注见晋孝武帝太元九年张胆史记张耳将军瞠目张胆顔师古曰张胆言勇甚也厯城今济南府厯城县厯山在焉舜耕于此】质实【叔孙建代人长孙道生代人嵩之从子垣护之洛阳垣道人一统志云清河有二大清河即济水之故道自兖州府东北流经济南府长清齐河厯城济阳齐东武定青城濵蒲台利津等州县界入海小清河一名乐水即济之南源源发济南府城西趵突泉东北经章邱邹平新城县界入海济南郡名注见汉景帝三年厯城县名注见汉光武建武五年厯下青兖二州名青注见汉桓帝永康元年兖注见周安王五年】发明【彦之身为督将实任北伐之责虽取河南特因魏军自退非有克防之功也今北兵既集正冝力战以却之乃望风逃遁果何谓耶故纲目于此特书弃军走以罪之至他日下狱免官则削而不书又以讥宋人不能正偾军之诛也】
　　夏主及魏人战败走上邽魏取安定陇西
　　【魏军围夏主数日断其水草人马饥渴夏主引众下鹑觚原魏军击之夏众大溃夏主中重创单骑走收余众西保上邽魏兵遂取安定魏主还临平凉掘堑围之安慰初附赦秦雍之民赐复七年夏陇西守将降魏】集览【陇西陇山名郡在山西故名陇西赐复七年复音福除也除免七年赋役】质实【秦雍二州名秦注见汉光武建武八年雍注见唐宗开元十一年京兆陇西郡名注见秦王政三年】
　　魏攻宋滑台○凉遣使入贡于魏
　　【北凉王蒙逊遣宗舒入贡于魏魏主与之宴执崔浩之手以示舒等曰汝所闻崔公此则是也才畧之美于今无比朕动止咨之预陈成败若合符契】
　　十二月宋以长沙王义欣为豫州刺史
　　【寿阳土荒民散城郭頽败盗贼公行义欣随宜经理境内安业道不拾遗城府完实遂为盛藩芍陂久废义欣脩治隄防引渒水入陂溉田万余顷无复灾旱】集览【芍陂注见汉献帝建安十四年渒水地理志汝南郡弋阳国渒水出焉按弋阳今光州是渒水在固始县西五十里渒賔眉反】质实【豫州注见齐主寳卷永元二年寿阳一统志云渒水在汝寜府固始县西北五十二里水经云渒水入弋阳南岳山北流注于淮图经谓之白露水】
　　书法【刺史之任自晋以来专方靣本兵柄非复汉世刺举之职也宋世所任率多子弟与晋世又大异矣】
　　魏人克平凉复取长安
　　【魏克平凉豆代田得奚斤娥清等以献闗中悉入于魏魏主以将军王斤鎭长安而还以奚斤为宰士使负酒食以从王斤骄矜不法民不堪命南奔汉川者数千家魏主斩斤以狥】质实【长安县名注见汉惠帝五年汉川郡名注见周赧王四年汉中】
　　宋以垣防之为髙平太守
　　【到彦之王仲德下狱免官上见垣护之书而善之以为北高平太守彦之之北伐也甲兵资实甚盛及败还委弃荡尽府藏武库为之空虚】集览【高平括地志云高平故城在懐州河阳县西北四十里徐广曰汲冡纪年云魏哀王改冝阳曰河雍改向曰高平向在河内郡轵县西】质实【高平郡名注见汉光武建武六年武库注见汉景帝三年】
　　【辛宋元嘉八年魏神防四年○燕王冯太兴元未年北凉义和元年○是岁秦夏皆亡凡四国】春正月宋檀道济救滑台败魏师于寿张
　　【道济等自清水救滑台至寿张遇魏安平公乙箷眷道济帅王仲德段宏奋击大破之转战至高梁亭斩魏济州刺史悉烦库结】集览【清水本沧州地宋以河清七昼夜因改清水今清州是属河间府寿张地理志东郡寿良县是应劭曰汉光武叔父名良故改曰寿张今属东平府高梁按齐世家桓公讨晋乱至高梁服防曰晋地也杜预曰在平阳县西南颜师古曰平阳在东郡】质实【清水郡名注见汉光武建武六年寿张县名注见齐主寳卷永元二年安平郡名注见魏元帝咸熈二年一统志云高梁后魏之县名属龙门郡后周移县治玉璧县北齐置勲州隋属绛州迁治于汾水北改曰稷山县以山为名唐属河中府宋金元俱属绛州本朝因之改属平阳府济州注见晋帝奕太和元年高平】
　　夏灭秦以秦王暮末归杀之
　　【夏主击秦将姚献败之遂遣其叔父韦伐攻南安城中大饥人相食秦出连辅政等奔夏秦王暮末穷蹙舆榇出降送于上邽秦太子司直焦楷奔广宁泣谓其父遗曰大人荷国宠灵居藩鎭重任今本朝倾覆岂得不帅见众唱大义以殄寇讐遗曰今主上已防贼庭吾非爱死而防义顾以大兵追之是趣絶其命也不如择王族之贤者奉以为主而伐之庶有济也楷乃筑坛誓众二旬之间赴者万余人防遗病卒楷不能独举事亡奔河西夏主竟杀暮末夷其族】集览【出连辅政后魏官氏志虏复姓六氏曰出连曰宥连曰是连曰费连曰綦连曰赫连辅政名也】质实【南安郡名注见汉后主建兴六年舆榇注见汉后主炎兴元年广宁郡名注见周赧王四十二年脩武】
　　二月魏克滑台
　　【檀道济等至济上与魏三十余战道济多捷至厯城叔孙建等纵轻骑邀其前后焚烧谷草道济军乏食不能进由是安颉司马楚之等得专力攻滑台魏主复使将军王慧龙助之朱脩之坚守数月粮尽与士卒熏防食之魏遂克滑台执脩之嘉其守节以为侍中】质实【滑台县名注见晋孝武帝太元九年济上济水之上注见周安王十五年王慧龙太原人】
　　魏主还平城复境内租一岁
　　【魏主还平城大飨告庙将帅及百官皆受赏战士赐复十年于是魏南鄙大水民多饿死刘絜言于魏主曰郡国之民虽不从征讨而服勤农桑以供军国实经世之大本府库之所资今自山以东徧遭水害应加哀矜以覆育魏主从之复境内一岁租赋】
　　宋檀道济引兵还青州刺史萧思话弃城走
　　【道济等食尽自厯城还士有亡走魏者具告之魏人追之众怬惧将溃道济夜唱筹量沙以所余少米覆其上及旦魏军见之谓资粮有余以降者为妄而斩之时道济兵少魏兵甚盛道济命军士皆被甲巳白服乘舆引兵徐出魏人以为有伏兵不敢逼稍稍引退道济全军而返青州刺史萧思话弃东阳奔平昌参军刘振之戍下邳亦委城走魏军竟不至而东阳积聚已为百姓所焚思话坐征系尚方】集览【坐徴系尚方坐罪而征召之系于尚方徒作】质实【东阳郡名注见晋哀帝兴宁三年平昌郡名注见晋安帝元兴三年下邳郡名注见汉高帝六年】
　　魏以王慧龙为荥阳太守
　　【魏司马楚之以为诸方已平请大举伐宋魏主以兵乆劳不许征楚之为散骑常侍以慧龙为荥阳太守慧龙在郡十年农战并脩大着声绩归附者万余家宋主纵反间于魏云慧龙自以功高位下欲引宋人入宼因执司马楚之以叛魏主闻之赐慧龙玺书曰刘义隆畏将军如虎欲相中害朕自知之不足介意宋主复遣刺客吕元伯刺之元伯诈为降人求屛人语慧龙疑之使探其怀得尺刀元伯叩头请死慧龙曰各为其主耳释之左右谏曰不杀元伯无以制将来慧龙曰死生有命彼亦安能害我我以仁义为扞蔽又何忧乎遂舍之后慧龙卒元伯守其墓终身不去】集览【中害中竹仲反隂害之曰中】质实【荥阳郡名注见秦庄襄王元年】
　　书法【自书裴潜汉献帝建安二十一年张薿汉后主延熈三年书太守不知其几矣未有以政绩书者至是然后魏书王慧龙宋书孔灵符由是至隋改郡为州无闻焉甚矣贤守之不多见也】
　　夏六月夏主定击凉吐谷浑袭败之执定以归
　　【夏主畏魏人之逼拥秦民十余万口自治城济河欲击北凉王防逊而夺其地吐谷浑王慕璝遣骑三万乘其半济邀击之执夏主定以归】集览【慕璝吐谷浑王之名璝音古回反】质实【吐谷浑西域国名注见晋元帝建武元年】
　　闰月柔然请平于魏
　　【魏之边吏获柔然逻者二十余人魏主赐衣服而遣之柔然感悦于是敕连可汗遣使诣魏魏主厚礼之】质实【柔然北狄国名注见晋孝武帝太元十二年】
　　魏遣使如宋求昬
　　【魏主遣周绍聘于宋且求昬宋主依违答之】
　　宋以刘湛为太子詹事给事中
　　【荆州刺史江夏王义恭年浸长欲专政事长史刘湛毎裁抑之遂有隙帝心重湛使人诘让义恭且和解之是时王华王昙首皆已卒领军殷景仁素与湛善白徴湛为太子詹事加给事中共参政事而以张邵代湛顷之邵坐赃当死将军谢述上表陈邵先朝旧勲冝防优贷帝手诏酬纳免邵官削爵土述谓其子丝曰主上矜邵夙诚特加曲恕吾所言谬防故特见酬纳耳若此迹宣布则为侵夺主恩不可之大者也使综对前焚之】集览【白征湛白于天子而徴召刘湛谬防犹言适防其意】质实【江夏郡名注见汉献帝建安十三年张邵吴县人裕之弟谢述阳夏人】
　　秋八月凉遣子入侍于魏○吐谷浑奉表于魏○九月魏以崔浩为司徒长孙道生为司空
　　【道生性清俭一熊皮鄣泥数十年不易魏主使歌工厯颂群臣曰智如崔浩亷若道生】
　　魏遣使授凉王防逊官爵
　　【魏主欲选使者诣北凉崔浩荐尙书李顺乃以顺为太常拜防逊为凉王王七郡置将相羣卿百官建天子旌旗出入警跸如汉初诸侯王故事】质实【出入警防注见汉文帝三年】
　　魏征世胄遗逸
　　【魏主诏曰今二防摧殄将偃武修文理废职举逸民范阳卢博陵崔绰赵郡李灵河间邢頴渤海高允广平防雅太原张伟等皆贤儁之胄冠冕州邦如此比者尽敕州郡以礼发遣遂徴等数百人差次叙用崔绰以母老固辞等皆拜中书博士其未至者州郡多逼遣之魏主复诏守宰以礼申喻任其进退崔浩每与言輙叹曰对子眞使我怀古之情更深浩欲大整流品明辨姓族止之曰夫创制立事各有其时乐为此者讵有几人冝加三思浩不从由是得罪于众】质实【范阳郡名注见汉帝更始二年涿郡博陵郡名注见周威烈王二十三年中山赵郡注见汉景帝三年赵国河间郡名注见汉帝更始二年渤海郡名注见汉献帝建安八年南皮广平郡名注见汉武帝元狩四年子眞卢表字】书法【纲目书徴士二十有一详汉光武建武五年未有不书其人者此则曷为不书不胜书也于是徴卢等凡数百人】
　　冬十月魏使崔浩定律令
