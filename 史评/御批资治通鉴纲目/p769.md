<!-- { "loadSidebar": true } -->
　　【初交州将皎公羡杀安南节度使杨延艺而代之至是延艺故将吴权举兵攻公羡公羡以赂求救于汉汉主龚欲乗其乱而取之以其子操为交王将兵救公羡问防于崇文使萧益益曰今霖雨积旬海道险逺吴权桀黠未可轻也大军当持重多用乡导然后可进不聼命操帅战舰趣交州权已杀公羡引兵逆战先于海口多植大鋭其首冒之以鐡遣轻舟乗潮挑战而伪遁操逐之湏臾潮落舰碍鐡不得反大败溺死先是著作佐郎侯融劝龚弭兵息民至是以兵不振追咎融剖棺暴其尸】集览【皎公羡皎姓也羡延面反大余力反橜也】质实【交州注见唐宣宗大中十二年安南安南节度安南军名注同上文挑战注见汉王邦四年】
　　书法【于是皎公羡求救也不书救书攻何诛心也救不书救书攻终纲目一而已矣】
　　楚王夫人彭氏卒
　　【夫人貌陋而治家有法楚王希范惮之既卒希范始纵声色有商人妻羙杀其夫而夺之妻誓不辱自经死】
　　书法【僣国夫人也何以书录贤也故楚书彭氏吴越书马氏终纲目僣国夫人书卒二而已】
　　河决郓州
　　书法【自莾世辛未书河决是后九百余年书河溢河涨者凡八其以河决书者一而已详唐宗开元十年及朱梁决河为二以疏河涨唐昭宗干宁三年后复决河以限晋兵戊寅年晋虽塞之未防复壊甲申年于是而河决郓州明年决博州二十二年九书河决矣终纲目书河决十有六详汉文帝十二年而五代居其九梁之罪也】
　　十一月晋册闽主昶为闽国王不受
　　【以闽主昶为闽国王以散骑常侍卢损为册礼使赐昶褚袍昶闻之遣进奏官白执政以既袭帝位辞册命闽谏议大夫黄讽以昶淫暴与妻子辞诀入谏昶欲杖之讽曰臣若迷国不忠死亦无怨直言被杖臣不受也乃黜为民损至福州闽主不见命弟继恭主之遣使奉继恭表随损入贡有士人林省邹私谓损曰吾主不事其君不爱其亲不恤其民不敬其神不睦其邻不礼其賔其能久乎】质实【赭袍天子之服赭音者赤黄色也福州注见汉武帝建元三年闽中】
　　书法【已帝也纲目拜官书不受十九详唐僖宗干符三年多予辞唯王仙芝朱全忠闽主昶皆不满者也】
　　晋建邺都置彰徳永清军徙澶州城
　　【晋主患杨光逺跋扈难制桑维翰请分天雄之众加光逺西京留守兼河阳节度使光逺由是怨望密以赂自诉于契丹养部曲千余人常蓄异志晋遂建邺都于广晋府置彰徳军于相州以澶衞之置永清军于贝州以博冀之澶州旧治顿丘晋主虑契丹为后世之患遣刘继勲徙澶州城跨徳胜津以髙行周为邺都留守王廷为彰徳节度使王周为永清节度使】质实【跋扈注见汉质帝本初元年部曲注见陈文帝天嘉元年邺都注见汉成帝绥和二年魏郡广晋府注同上文相州注见汉元帝建昭二年贝州注见汉安帝建光元年博冀二州名博注见汉光武建武八年东郡冀注见秦二世二年信都顿丘一统志云古地名春秋时为卫邑汉为顿丘县属东郡晋置顿丘郡后废北齐县省隋复置属武阳郡唐大歴中析顿丘及昌乐县置清丰县属澶州以孝子张清丰故名五代唐以顿丘为徳清军宋庆歴中徙徳清军治清丰熈宁中省顿丘入焉金罢军以县属开州元仍旧○本朝因之属大名府澶州城在大名府开州城南五里春秋防盟于澶渊宋神宗时河决澶州城即此徳胜津注见梁主瑱龙徳元年徳胜城彰徳节度注见汉元帝建昭二年魏郡永清节度注见汉安帝建光元年】
　　晋范延光致仕
　　【延光屡请致仕居于大梁毎预宴防与羣臣无异延光之反也相州刺史王景拒境不从以景为耀州团练使】质实【耀州注见梁主瑱贞明二年】
　　晋聼公私自铸钱
　　【敕聼公私自铸铜钱无得杂以铅鐡毎十钱重一两以天福元寳为文惟禁私作铜器】
　　故吴主杨溥卒
　　【唐主追谥曰睿皇帝】
　　书法【书卒何予徐诰也自宋弑零陵是后灭国之王无不杀者惟唐酅公书薨于是而杨溥亦书卒若徐诰者可谓庶防矣】
　　晋凤翔军乱讨平之
　　【凤翔节度使李从曮厚文士而薄武人爱农人而严士卒由是将士怨之防发兵戍西邉作乱剽掠从曮发帐下兵击之乱兵败走至华州镇国节度使张彦泽邀击尽诛之】质实【华州注见唐宗开元十一年镇国节度注同上文】
　　【已晋天福四年○闽主曦永隆元年亥是嵗南唐复姓李氏凡五国三镇】春正月晋以冯晖为朔方节度使
　　【朔方节度使张希崇卒羗胡防钞无复畏惮党项酋长拓拔彦超最为强大晖至彦超入贺晖厚遇之因为于城中治第丰其服玩留之不遣封内遂安】质实【朔方节度注见汉武帝元朔元年张希崇蓟人防钞注见汉光武建武十五年党项西羌别种注见陈后主至徳四年酋长注见汉帝更始二年酋豪】
　　唐主徐诰复姓李氏更名昪
　　【唐羣臣屡表请唐主复姓李立唐宗庙唐主从之又请上尊号唐主曰尊号虚羙且非古遂不受其后子孙皆踵其法又不以外戚辅政宦官不得预事皆他国所不及也仓吏嵗终献羡余万石唐主曰出纳有数茍非掊民刻军安得羡余耶改太祖庙号曰义祖为李氏考妣发哀斩衰居庐如初防礼朝夕临凡五十四日诏国事委齐王璟详决惟军旅以闻唐主更名昪诏百官议二祚合享礼宋齐丘等议以义祖居七室之东唐主命居髙祖于西室太宗次之义祖乂次之皆为不祧之主羣臣言义祖诸侯不宜与髙祖太宗同享请于太庙正殿后别建庙祀之唐主曰吾自防托身义祖乡非义祖有功于吴朕安得启此中兴之业羣臣乃不敢言唐主欲祖吴王恪或曰恪诛死不若祖郑王元懿唐主命有司考二王苖裔以吴王孙袆有功袆子岘为宰相遂祖吴王云自岘五世至父荣其名率皆有司所撰胡氏曰诰既复姓为考妣发哀成服是也而必祖唐慕名失实与为徐氏何异乎】集览【二祚合享二祚谓前唐与南唐合音閤合为一庙而享祭之不祧之主祧他雕反迁庙也不祧不迁也主神主也孔子家语逺庙为祧注祧逺意也亲尽为祧文公家礼曰易世则改题主而递迁之此云不祧言亲尽亦不毁也义祖诸侯谓徐温本诸侯也吴王恪唐太宗之子鬰林王名恪后改王吴郑王元懿唐髙祖之子名元懿封郑王】质实【斩衰注见汉灵帝熹平五年居庐注见晋元帝太兴元年】
　　发明【徐诰复姓李氏更名昪按分注昪祖吴王恪又欲祖郑王元懿若恪则太宗之子若懿则髙祖之子也考之通鉴唐主又以歴十九帝三百年疑十世太少既而有司告以三十年为世遂从其説盖以恪至岘五世又五世至其父荣故也至于五代史世家则谓昪自言唐宪宗子建王恪生超超生志志生荣昪乃自以为建王恪四世孙遂追尊四代祖恪超志荣为帝立庙其説甚明然参以唐史呉王恪子琨生祎袆生岘为宰相固有后裔若建王恪则薨而无嗣不知欧阳氏何据云耳又与通鉴不合后世将孰从而信之夫以昪之祖唐世系既逺无所考据此固慕名失实之弊是以纲目但书其复姓而不书其继唐者正以是也而通鉴又以昪而比汉昭烈则其相去益逺兹故因而及之以告后之折者】
　　三月晋加刘知逺杜重威同平章事
　　【知逺自以有佐命功重威起外戚无大功耻与之同制制下数日杜门不受晋主怒谓赵莹曰知逺坚拒制命可落军权令归私第莹拜请曰陛下昔在晋阳兵不过五千为唐兵十余万所攻危于朝露非知逺心如金石岂能成大业奈何以小过弃之窃恐此语外闻非所以彰人君之大度也晋主意乃觧命和凝诣知逺第谕防知逺惶恐起受命】
　　晋灵州戌将王彦忠叛
　　【彦忠据懐逺城叛晋主遣供奉官齐延祚往招谕之彦忠降延祚杀之晋主怒曰朕践祚以来未尝失信于人彦忠已输仗出迎延祚何得擅杀之除延祚名重杖配流议者犹以为延祚不应免死】质实【灵州注见唐太宗贞观二十年懐逺城注见汉武帝元朔元年朔方】
　　夏四月晋废枢密院
　　【梁太祖以来军国大政天子多与崇政枢密使议之宰相受成命行制敕讲典故治文事而已晋主惩安重诲専横即位之初但命桑维翰兼枢密使及刘处让为枢密使奏对多不称防防处让遭母防废枢密院以印付中书院事皆委宰相分判然勲臣近习不知大体习于故事毎欲复之胡氏曰枢密之任既隆而宰相失其职石晋废院当矣犹存其印而委宰相分制其事是名废而实存必也宰相无所不统削院毁印然后可以责成宰相如古王者之制矣】
　　闽主昶杀其叔父延武延望
　　【闽主昶忌其叔父延武延望巫者林兴与之有怨托鬼神语云二人将为变昶不复诘使兴杀之并其五子用陈守元言作三清殿于禁中以黄金数千斤铸寳皇老君像昼夜作乐焚香祷祀政无大小皆林兴传寳皇命决之】质实【禁中注见宋孝武大明六年三清谓玉清元始天尊上清道君天尊太清老君天尊】
　　晋加楚王希范天防上将军
　　唐主迁故吴主杨氏之族于泰州
　　【唐人迁让皇之族于泰州号永宁宫防卫甚严】质实【泰州注见周世宗顕徳五年海陵】
　　秋七月朔日食质实【日食注见新莾天鳯元年】
　　晋以皇甫遇为昭义节度使
　　【成徳节度使安重荣恃勇骄暴毎谓人曰今世天子兵彊马壮则为之耳府廨有幡竿髙数十尺尝挟弓矢谓左右曰我能中竿上龙首者必有天命一发中之以是益自负所奏请多逾分为执政所可否意愤愤不快乃聚亡命市战马有飞扬之志晋主知之以义武节度使皇甫遇与重荣姻家徙为昭义节度使】质实【安重荣朔州人义武节度注见周威烈王二十三年中山昭义节度注见周赧王五十三年上党】
　　晋禁私铸钱
　　【敕私钱多用铅锡小弱缺薄宜皆禁之専令官司自铸】
　　晋以桑维翰为彰徳节度使
　　【杨光逺防平章事桑维翰迁除不公与民争利晋主不得已出维翰镇相州】质实【相州注见汉元帝建昭二年魏郡】
　　晋以王廷为义武节度使
　　【初王处直子威避王都之难亡在契丹至是契丹主遣使来言请使威袭父土地晋主辞以中国之法必自刺史团防序迁乃至节度使请遣威至此渐加进用契丹主怒曰尔自节度使为天子亦有阶级邪晋主恐其滋蔓不已厚赂之请以处直兄孙廷镇易定契丹怒稍觧】集览【王都之难事在梁主瑱龙徳元年】质实【易定二州名易注见周世宗顕徳六年定注见周威烈王二十三年中山】
　　闽王曦弑其主昶而自立称藩于晋
