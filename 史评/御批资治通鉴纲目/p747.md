<!-- { "loadSidebar": true } -->
　　【唐主引兵屯朝城康延孝来奔唐主解锦袍玉带赐之以爲招讨指挥使问以梁事对曰梁朝地不爲狭兵不爲少然主旣暗懦赵张擅权内结宫掖外纳货赂叚凝智勇俱无专率敛行伍以奉权贵梁主不能专任将帅常以近臣监之进止可否动爲所制近又闻欲数道出兵令董璋趣太原霍彦威冦鎭定王彦章攻郓州叚凝当陛下决以十月大举臣窃观梁兵聚则不少分则不多愿陛下养勇蓄力以待其分帅精骑五千自郓州直抵大梁擒其僞主旬月之间天下定矣唐主大悦】质实【朝城县名注见晋高祖开运三年太原府名注见齐明帝建武三年并】
　　书法【延孝何以书志梁所以亡也延孝奔唐而后唐有灭梁之志矣凡外将必关于成败之故而后书是故得李祐而后淮西之破决得延孝而后朱梁之亡决纲目每谨书之】
　　发明【书奔不书叛义已见于前矣一将之降本无足道然唐之灭梁梁之见灭决于是矣故书】
　　九月蜀主宴羣臣于宣华苑
　　【蜀主以韩昭潘在迎顾在珣等爲狎客陪侍游宴与宫女杂坐或爲艳歌相唱和防慢无所不至枢密使宋光嗣等专断国事恣爲威虐务狥蜀主之欲以盗其权宰相王锴庾传素等各保宠禄无敢规正潘在迎每劝蜀主诛諌者无使谤国嘉州司马刘賛献陈后主三阁图并作歌以讽贤良方正蒲禹卿对防语极切直蜀主不能用至是以重阳宴羣臣于宣华苑酒酣嘉王宗夀乗间极言社稷将危流涕不已昭曰嘉王好酒悲因谐笑而罢】质实【嘉州注见唐僖宗中和元年陈后主三阁图注见陈后主至德三年临春阁重阳节名注见唐宪宗元和十五年】
　　冬十月朔日食
　　唐主救郓州梁师败绩王彦章死之唐主入大梁梁主瑱自杀唐遂灭梁
　　【唐自德胜失利以来防刍粮数百万租庸副使孔谦暴敛以供军民多流亡租税益少泽潞未下契丹屡冦瀛涿又闻梁人欲大举数道入冦唐主深以爲忧召诸将防议李绍宏等皆以爲郓州难守请以易卫州及黎阳于梁与之约和休兵息民更图后举唐主不悦曰如此吾无塟地矣乃独召郭崇韬问之对曰陛下不擳沐不解甲十五余年欲雪国家讐耻今已正尊号始得郓州尺寸之地不能守而弃之臣恐将士解体将来食尽众散虽画河爲境谁爲陛下守之臣尝细询康延孝以河南之事度已料彼日夜思之成败之机决在今歳梁今悉以精兵授叚凝决河自固恃此不复爲备凝非将材不足畏降者皆言大梁无兵陛下若畱兵守魏固保杨刘自以精兵与郓州合势长驱入汴僞主授首则诸将自降矣不然今秋不登军粮将尽大功何由可成谚曰当道筑室三年不成帝王应运必有天命在陛下勿疑耳唐主曰此正合朕志丈夫得则爲王失则爲虏吾行决矣司天奏天道不利不聼王彦章将攻郓州李嗣源遣从珂逆战败其前锋彦章退保中都防奏至唐主喜曰郓州告防足壮吾气命将士悉遣其家归兴唐亦遣夫人刘氏皇子继岌归与之诀曰事之成败在此一决若其不济当聚吾家于魏宫而焚之胡氏曰庄宗以宦官之譛罢李建及而失忠壮之助以俳优之悦用李存儒而失要害之地以役使之爱使朱守殷而防南城防刍粮数百万防如是而地不蹙国不亾然则不旋踵而克梁者非晋必当克也盖梁祚告终之期促耳且经营大业者必厚其根本之地使进可以取退可以保今晋虽乆有河东其地瘠薄故必兼得河北然后富彊然晋王不择牧民御众之才守之又令孔谦之徒急政暴赋趣办目前至于崇韬决防捣汴亦未及善后之计也而庄宗所谓丈夫得则爲王失则爲虏遣妻子归而与之诀者亦不敢必于克梁也呜乎捐身与家以争天下将以济民乎抑亦济欲乎此非眞英雄之所爲不足道也○济河至郓州中夜进军以李嗣源爲前锋遇梁兵一战败之进至中都围之梁兵溃追击破之彦章走将军李绍竒追之彦章重伤马踬遂擒之并擒张汉杰等二百余人斩首数千级彦章尝谓人曰李亚子闘鸡小儿何足畏至是唐主谓曰尔尝谓我小儿今日服未且尔名善将何不守兖州中都无壁垒何以自固彦章对曰天命已去无足言者唐主惜彦章之材欲用之赐药傅其创屡遣人诱谕之彦章曰余本匹夫蒙梁恩位至上将与皇帝交战十五年今兵败力穷死自其分纵皇帝怜而生我我何靣目见天下之人乎岂有朝爲梁将暮爲唐臣此我所不爲也唐主复遣嗣源自往谕之彦章卧谓曰汝非邈佶烈乎于是诸将称贺唐主举酒属嗣源曰今日之功公与崇韬之功也向从绍宏軰语大事去矣谓诸将曰向所患惟彦章今已就擒是天意灭梁也叚凝犹在河上何向而可诸将以爲东方诸鎭兵皆在叚凝麾下所余空城耳以天威临之无不下者若先广地东傅于海然后观衅而动可以万全康延孝固请亟取大梁嗣源曰兵贵神速今彦章就擒叚凝必未之知就使有人走告之疑信之间尚须三日设若知吾所向卽发救兵直路则阻决河须自白马南渡舟檝亦难猝办此去大梁至近无险方陈兼程信宿可至叚凝未离河上友贞已爲吾擒矣延孝之言是也请陛下以大军徐进臣愿以千骑前驱唐主从之令下诸军踊跃嗣源是夕遂行明日唐主发中都以王彦章终不爲用斩之胡氏曰梁之所以亡以理言之朱氏无长乆之道以事言之友贞踈远勲旧信任姻党将士解体卒伍离心敬翔皆无以正之独请用王彦章自古颇闻倚一猛将能救危而扶颠者邪夫彦章固善闘然所当者乃朱守殷夫人能破之矣及李周固守则彦章以十万众而不能克其才亦可见矣其所以著名者特以死节不屈尔此则五代之臣所难及者也○越二日至曹州梁守将降梁主闻彦章就擒唐军且至聚族而哭召羣臣问防皆莫能对谓敬翔曰朕忽卿言以至于此今事急矣将若之何翔泣曰臣受先帝厚恩殆将三纪名爲宰相其实朱氏老奴事陛下如郎君前后献言莫匪尽忠陛下不用致有今日虽使良平更生谁能爲陛下计者臣愿先赐死不忍见宗庙之卞也因与梁主相向痛哭时城中尚有控鹤军数千朱珪请帅之出战梁主不从命王瓉驱市人乘城爲备梁主疑诸兄弟乘危谋乱尽杀之梁主登建国楼或请幸洛阳收军拒唐唐虽得都城势不能乆畱或请幸叚凝军指挥使皇甫麟曰凝本非将材官由幸进今危窘之际望其临机制胜转败爲功难矣且凝闻彦章军败其胆已破安知能终爲陛下尽节乎赵岩曰事势如此一下此楼谁心可保梁主复召宰相谋之郑珏请自懐传国寳诈降以纾国难梁主曰今日固不敢爱寳但此防竟可了否珏俛首乆之曰但恐未了左右皆缩颈而笑梁主日夜涕泣不知所爲置传国寳于卧内忽失之已爲左右窃之迎唐军矣赵岩曰吾待温许州厚必不负我遂奔许州梁主谓皇甫麟曰吾不能自裁卿可断吾首麟泣曰臣爲陛下挥剑死唐军则可矣不敢奉此诏梁主曰卿欲卖我邪麟欲自刭梁主持之曰与卿俱死麟遂弑梁主因自刭梁主爲人温恭俭约无荒滛之失但宠信赵张使擅威褔踈弃敬李旧臣不用其言以至于亡李嗣源军行五日至大梁王瓉开门出降是日唐主亦至入自梁门嗣源迎贺唐主喜不自胜手引嗣源衣以头触之曰吾有天下卿父子之功也天下与尔共之李振谓敬翔曰有诏洗涤吾軰相与朝新君乎翔曰吾二人爲梁宰相君昏不能諌国卞不能救新君若问将何辞以对是夕未曙或报翔曰李太保已入朝矣翔叹曰李振谬爲丈夫国卞君死何面目入建国门乎乃缢而死赵岩至许州温昭圗斩之复名韬诏添朱友贞首函之藏于太社】集览【当道筑室三年不成注见汉章帝元和三年作舎道边三年不成马踬注见前唐昭宗干寜三年傅其创传或作敷创初庄反伤也按此止是刀创字邈佶烈卽李嗣源也本胡人无姓氏以骑射事李克用克用养爲子赐姓李名嗣源邈音墨角反佶音其吉反方陈陈读曰阵方陈并阵而进也大社记郊特牲篇天子大社必受霜露风雨以逹天地之气也注大社王爲群姓所立大音防】质实【瀛涿二州名瀛注见汉帝更始二年河间涿注同上年黎阳县名注见汉成帝绥和三年解体注见汉桓帝延熈二年中都县名注见周安王十二年平陆南城卽德胜南城注见龙德元年要害注见汉文帝十一年旋踵注见汉昭帝元平元年白马津名注见汉王邦三年曹州注见汉光武建武八年济隂良平谓汉之张良陈平洛阳县名注见周显王三年温许州谓温昭圗许州注见汉后主建兴十年许昌敬李谓敬翔李振】
　　书法【不书伐梁何未尝伐也故首书救郓州中书入末书遂灭梁书救郓书遂灭所以志唐之非素画也书入所以志梁之无备御也然则唐之得梁爲幸而梁之失国非不幸矣】
　　发明【梁簒弑之国初无足取然彦章武人能死于所事其视当时择利叛主者则有间矣故纲目亦书而予之也○又曰亚子是时已屡失防势且岌岌曽不如初年之英明然朱氏恶周必复天理不容是以唐人取之如拾芥耳故夫书唐主救郓州则见其非大举伐梁之意书唐主入大梁则见梁人畧无守御之意书梁主瑱自杀则见瑱立无与之意书唐遂灭梁则见其遂事灭国谋非素定之意然则梁之卞也梁自卞耳固非唐人能灭之也】
　　梁叚凝降唐
　　【叚凝入援以杜晏球爲前锋至封丘遇李从珂晏球先降凝众五万亦降帝劳之赐姓名李绍钦凝出入公卿间扬扬自得无愧色梁之旧臣皆欲龁其面抉其心晏球亦赐姓名李绍防】质实【封丘县名注见唐僖宗中和四年】
　　唐贬梁宰相郑珏以下十一人
　　【以其世受唐恩而仕梁贵显也】
　　敬翔李振赵岩张汉杰等伏诛夷其族
　　【敬翔旣死叚凝杜晏球上言僞梁要人赵岩张汉杰等窃弄威福残蠧羣生不可不诛诏敬翔李振首佐朱温共倾唐祚可并族诛岩至许州亦爲温韬所杀】
　　书法【四人或自杀或死于外或正典刑其等书伏诛何罪可诛也敬翔之拒李振不可谓不知耻而其自杀疑亦不可与赵岩之窜同科例以伏诛书何也敬翔教温簒窃虽不爲李振能逃教盗之罪乎例书伏诛纲目之惩恶严矣诛不书唐蒙上文也】
　　发明【敬翔始终爲梁已先缢死李振爲唐鸱枭又降于敌赵岩张汉杰梁之奸臣国卞不死纲目不复分别槩以伏诛书之者盖以倾覆唐祚敬翔实爲之谋主且朱温凶暴残忍翔振安爲之臣傅虎以翼虽其晚节未路向背不同要之均事逆贼均爲篡国之人此纲目所以等而书之又何别异之有哉】
　　唐毁梁宗庙追废朱温朱友贞爲庻人
　　书法【莾书毁汉高庙罪之也此书毁梁宗庙何予之也然则晋追废从珂书唐主温则曷爲以故姓名书贼也非从珂比矣终纲目书毁先代庙二新莾始建国二年是年】
　　发明【三代旣远圣王不作两汉以还簒窃相踵逆乱之徒横行于天下忠臣义士饮恨而莫伸盖自曹马以降未有一人能遂讨贼之志者朱氏灭唐独李克用父子极力致讨幸而卒酧其志眞可谓千古之遇矣向使灭梁之后宣明大义举行残戮污潴之典剖棺焚尸告之昭哀之庙以谢祖宗在天之灵则朱温弑二君一后灭唐三百年社稷之罪亦可少快臣民之愤而后世逆乱之徒亦或知所戒矣夫何庄宗虽有是志竟移于奸佞者之言而止故纲目于此书唐毁梁宗庙追废朱温等爲庻人而不及其他盖亦予之而有不尽焉者然后知予其所已行则惜其所未行者矣岂不深可叹哉】
　　梁诸藩鎭入朝于唐者皆复其任考异【提要及徽本无者字宋州节度使袁象先首来入朝辇珍货数十万徧赂刘夫人及权贵伶官宦者中外争誉之恩宠隆异】质实【宋州注见汉后主延熈十八年】
