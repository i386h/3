<!-- { "loadSidebar": true } -->
　　发明【一维州之降不能决牛李之是非司马公光既是僧孺而胡公寅又复非之此如讼牒纷拏将孰从而折耶纲目凡以地降者则书其叛如侯景以河南叛附于梁之类是也凡褒赠之典特书之者皆忠义之士如赠顔真卿司徒之类是也悉怛谋吐蕃之将以地归唐既不书叛至他时赠以右卫将军则又特书于防然则纲目之意固予之矣此决断两词曲直之辩也夫维州唐之故壌吐蕃盗而有之唐人失祖宗之境土陷衣冠于左衽此固子孙之耻幸而德裕展布方畧悉怛谋帅众来归固非其他从事絶域招降纳叛之比胡乃拒而不纳万一河湟故土尽复版图亦将却而絶之乎故夫书曰来降者顺词也曰不受者逆词也此固纲目书法之意而牛李是非之分也后之欲决维州之义者当以是观之】
　　【壬子】六年春正月以水旱降繋囚
　　书法【书降系囚何美防民也终纲目书大水六十三书水十有五而书处防之政者七详汉武帝元狩三年书大旱三十八又书旱五十八而书防旱之政者十有二详汉文帝六年舎是而无书恤水旱者矣】
　　○羣臣上尊号不受
　　【韦温言今水旱为灾恐非崇饰徽称之时上善之辞不受】
　　发明【尊号唐人之缪举然而时君至有与其臣下争孝德二字者则其愚昧不达蔽于世俗之见从可知矣文宗简淡无他嗜好故能从韦温之言却而不受纲目大书之于册其谦尊之美过于无实之名多矣】
　　回鹘昭礼可汗为其下所杀考异【当书回鹘杀昭礼可汗】质实【可汗夷狄君长号注见汉后主景耀四年】
　　【从子胡特勒立】
　　冬十月立鲁王永为太子考异【太上漏皇字】质实【鲁州名注见汉献帝兴平二年充】○十二月牛僧孺罢为淮南节度使质实【淮南节度注见汉武帝元朔五年】
　　【西川监军王践言入知枢宻数为上言缚送悉怛谋以快虏心絶降者非计也上亦悔之尤僧孺失防僧孺内不自安防上谓宰相曰天下何时当太平卿等亦有意于此乎僧孺对曰太平无象今四夷不至交侵百姓不至流散虽非至理亦谓小康陛下若别求太平非臣所及因累表请罢乃出镇淮南司马公曰君明臣忠上令下从俊良在位佞邪黜逺礼修乐举刑清政平奸宄消伏兵革偃戢诸侯顺附四夷懐服时和年丰家给人足此太平之象也于斯之时阍寺脇君于内藩镇阻兵于外士卒杀逐主帅拒命自立军旅歳兴赋敛日急而僧孺谓之太平不亦诬乎当文宗求治之时僧孺位居承弼进则偷安取容以窃位退则欺君诬世以盗名罪孰大焉】
　　昭义节度使刘从諌入朝质实【昭义节度注见周赧王五十三年上党】以李德裕为兵部尚书
　　【初李宗闵与德裕有隙及德裕还自西川上注意甚厚朝夕且为相宗闵百方沮之不能深以为忧京兆尹杜悰谓曰德裕有文学而不由科第常用此为慊慊若使之知举则可以平宿憾矣宗闵曰更思其次悰曰不则用为御史大夫宗闵曰可矣悰乃诣德裕告之德裕惊喜泣下寄谢重沓宗闵复与给事中杨虞卿谋之事遂中止胡氏曰李德裕志气豪迈葢以公辅自许人亦以是期之今史氏以为闻大夫之命惊喜泣下德裕岂有是哉杜悰宗闵之党也故为此语以陋文饶而史家取之司马氏亦不削去误矣】质实【西川道名注见晋武帝泰始八年益州京兆府名注见宗开元十一年重沓注见汉献帝建安十六年杨虞卿农人绾之族孙】
　　【癸丑】七年春正月加刘从諌同平章事遣归镇
　　【初从諌以忠义自任入朝欲请他镇既至见朝廷事柄不一心轻朝廷故归而益骄胡氏曰平章百姓表正万邦朝廷之道也朝廷清明无不善之政彼强国悍藩葢将有不待诏命不俟征讨而归顺者不然则人心不服虽得之必失之以刘从諌向背之事观焉岂不信夫然从諌亦岂真知忠义者哉使其真知岂视朝廷之理乱而作辍其操乎故凡为善者贵于真知不然则异于从谏者几希矣】
　　二月以李德裕同平章事
　　【德裕入谢上与之论朋党事时给事中杨虞卿与从兄中书舎人汝士等善交结依附权要上闻而恶之故与德裕言首及之德裕因得以排其所不悦者他日上复言及朋党李宗闵曰臣素知之故虞卿辈臣皆不与美官李德裕曰给舎非美官而何宗闵失色】
　　夏四月册回鹘彰信可汗○六月以李载义为河东节度使
　　【先是回鹘毎入贡所过暴掠州县不敢诘但严兵防卫而已载义至镇回鹘使者李畅入贡载义谓之曰可汗遣将军入贡修好非遣将军陵践上国也将军不戢部曲使之侵盗载义亦得杀之勿谓中国之法可忽也于是悉罢防卫兵但使二卒守其门畅畏服不敢犯令】质实【回鹘北狄种名注见太宗贞观元年回纥部曲注见陈文帝天嘉元年】
　　以郑覃为御史大夫
　　【初李宗闵恶覃在禁中数言事奏罢其侍讲上从容谓宰相曰殷侑经术颇似郑覃宗闵对曰覃侑经术诚可尚然论议不足听李德裕曰覃侑议论他人不欲闻惟陛下欲闻之幸甚后旬日宣出除覃御史大夫宗闵谓枢宻使崔潭峻曰事皆宣出安用中书潭峻曰八年天子听其自行事亦可矣宗闵愀然而止】质实【从容注见秦二世三年】
　　李宗闵罢○秋七月以王涯同平章事兼度支盐铁转运使质实【王涯太原人】
　　书法【裴度兼度支不书此其备书何着涯之以利进也】
　　○以李程为宣武节度使
　　【宣武阙帅李德裕请徙刘从諌镇之因拔出上党不使与山东连结上以为未可乃以命程】质实【宣武节度注见周显王二十九年大梁】
　　八月诏诸王出閤停进士试诗赋
　　【上患近世文士不通经术李德裕请依杨绾议罢诗赋又言昔宗以临淄王定内难疑忌宗室不令出閤议者以为幽闭骨肉亏伤人伦天寳之末建中之初所以悉为安禄山朱泚所鱼肉者由聚于一宫故也陛下诚能听其年髙属疎者出閤又除诸州上佐使擕其男女出外婚嫁此则百年弊法一旦去之海内孰不欣悦上曰兹事朕乆知其不可今诸王岂无贤才无所施耳于是下诏并停诗赋然诸王出閤竟以议所除官不决而罢范氏曰昔三代之王分封同姓布于天下天命虽改而子孙歴千百歳不可得而灭絶也后世人主疑其骨肉禁锢宗室甚于缧囚故自魏晋以来易姓之后苗裔湮灭祀奠无主有唐之后五代之际已无闻焉者其祖宗之所致欤】质实【宗以临淄王定内难宗初封临淄王事在中宗景龙四年进士注见宗开元十七年】
　　加卢龙节度使杨志诚右仆射
