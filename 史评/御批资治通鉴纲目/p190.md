<!-- { "loadSidebar": true } -->
　　【洛阳宣德亭地拆八十五丈帝引公卿所举敦扑士对防李固对曰汉兴以来三百余年贤圣相继十有八主岂无阿乳之恩岂无贵爵之宠然上畏天威俯案经典知义不可故不封也今宋阿母虽有功勤但加赏赐足酬其劳裂土开国实乖旧典闻阿母体性谦虚必有逊让陛下宜许其辞国之髙使成万安之福夫妃后之家所以少完全者岂天性当然但以爵位尊显颛总权柄天道恶盈不知自损故至颠仆今梁氏子弟群从荣显兼加永平建初故事殆不如此宜令还居黄门之官使权去外戚政归国家又诏书所以禁侍中尚书中臣子弟不得为吏察孝防者以其秉威权容请托故也而中常侍在日月之侧声埶震天下子弟禄任曽无限极谄伪之徒望风进举今可为设常禁同之中臣长水司马武宣开阳城门羊廸无他功德初拜便真此虽小失而渐壊旧章先圣法度所宜坚守政教一跌百年不复陛下之有尚书犹天之有北斗斗为天喉舌尚书亦为陛下喉舌斗斟酌元气运平四时尚书出纳王命赋政四海权尊埶重责之所归宜择其人以毗圣政今与陛下共天下者外则公卿尚书内则常侍黄门譬犹一门之内一家之事安则共其福庆危则通其祸败刺史二千石外统职事内受法则夫表曲者影必邪源清者流必洁犹叩树木百枝皆动也由此言之本朝号令岂可蹉跌夫人君之有政犹水之有隄防隄防完全虽遭霖潦不能为变政敎一立蹔遭凶年不足为忧今隄防虽坚渐有孔穴譬之一人之身本朝者心腹也州郡者四支也心腹痛则四支不举故臣之所忧在心腹之疾非四支之患也茍坚隄防务政教先安心腹整理本朝虽有冦贼水旱之变不足介意不然则虽无水旱之灾天下固可忧矣又宜罢退宦官去其权重裁置常侍二人方直有德者省事左右小黄门五人才智闲雅者给事殿中如此则论者厌塞升平可致也扶风功曹马融对曰今科条品制四时禁令所以承天顺民者备矣悉矣不可加矣然而天犹有不平之効民犹有咨嗟之怨者百姓屡闻恩泽之声而未见惠和之实也古之足民者非能家赡而人足之量其财用为之制度故嫁娶之礼俭则婚者以时矣丧制之礼约则终者掩藏矣不夺其时则农夫利矣夫妻子以累其心产业以重其志舍此而为非者必不多矣太史令张衡对曰自初举孝防迄今二百嵗皆先孝行行有余力始学文法辛卯诏书以能章句奏案为限虽有至孝犹不应科此弃本而取末也曾子长于孝然实鲁钝文学不若游夏政事不若冉季今欲使一人兼之茍外有可观内必有阙矣上览众对以李固为第一即时出阿母还舍诸常侍悉叩头谢罪朝廷肃然以固为议郎而阿母宦者皆疾之诈为飞章以陷其罪事从中下大司农黄尚仆射黄琼救之久乃得释出为雒令弃官居汉中衡才髙于世而无骄尚之情通贯六艺尤致思于天文隂阳厯算作浑天仪着灵宪性恬憺不慕当世所居之官輙积年不徙阿母后竟坐搆奸诬罔收印绶还里舍】集览【长水司马百官表长水校尉其属有司马掌长水胡骑顔师古曰长水胡之名开阳城门雒阳城十二门开阳一门之名也每门置一人属城门校尉司启闭出入初拜便真除官曰拜谓初除便得真命不试守也源流至论曰平帝纪令二百石已上一切论秩如真释者谓诸官吏初除皆试守满嵗称职乃为真食全俸赋政赋班政教也诗赋政于外蹉跌蹉千个反跌徒结反顔师古曰蹉跌足失措貌厌塞厌又音益渉反博雅云伏也事从中下此事自宫中降下作浑天仪浑胡本反蔡氏书传曰浑天仪者天文志云言天体者三家一曰周髀二曰宣夜三曰浑天宣夜之学絶无师说不知其状如何周髀之术以为天似覆盆盖以斗极为中中髙而四边下日月旁行绕之日近而见之为昼日逺而不见为夜蔡邕以为考验天象多所违失故史官不用惟浑天者近得其情今史官所用候台铜仪则其法也浑天说曰天之形状似鸟卵地居其中天包地外犹卵之裹黄圆如弹丸故曰浑天言其形体浑浑然也其术以为天半覆地上半在地下此必古有其法遭秦而灭汉武帝时洛下闳始经营之鲜于妄人又量度之至宣帝时耿夀昌始铸铜而为之象宋钱乐又铸铜作浑天仪衡长八尺孔径一寸玑径八尺圆周二丈五尺彊转而望之以知日月星辰之所在即璿玑玉衡之遗法也本朝因之为仪三重其在外者曰六合仪次其内曰三辰仪其最在内者曰四游仪说多具载书璿玑玉衡下又宋浑天仪注见梁孝元帝承圣三年着灵宪着陟虑反纪述也张衡本作着灵宪算罔论注云灵宪序曰昔有先王将歩天路用定灵轨寻绪本元先凖之为浑体是为正仪故灵宪作兴然衡集无算罔论盖网络天地而算之因名焉性恬憺恬安憺静也憺通作惔庄子曰平易则恬惔】质实【扶风郡名注见周显王八年岐县张衡南阳西鄂人汉中郡名注见周赧王四年】
　　书法【京师地震纲目不书京师据成帝绥和二年和帝永元七年安帝元初六年延光元年秋二年冬三年秋四年冬顺帝永建三年之类地道之变逺近不异也此其再书京师何震坼同月也警戒至矣是故代地震坼而赵以亡秦庚午年京师震坼而汉以衰绥和二年纲目地震书京师二顺帝以同月震坼书京师是年献帝以一月再震书京师兴平元年皆大异也终纲目举敦朴二元帝永兴元年是年】
　　发明【顺帝初年阉宦满朝然无大变异者时方防冲天意若有待也至是年已浸长所为日益乖错故上天谴告以冀其知悟尔纲目上书封爵乳母下书京师地震京师地坼而分注载朴士对防亦首及此天变人言非不明白帝犹恬然不寤彼昏不知尚可与之言乎】
　　秋七月太尉厐参免
　　【太尉厐参在三公中名忠直数为左右所毁司乗风案之参称疾广汉上计掾叚恭上疏曰伏见道路行人农夫织妇皆曰太尉参竭忠尽节不能曲心孤立羣邪之间自处中伤之地夫以谗佞伤毁忠正此天地之大禁人主之至诫也国以贤治君以忠安今天下咸欣陛下有此忠贤愿卒宠任以安社稷书奏诏遣小黄门视参疾致羊酒后参夫人疾前妻子杀之雒阳令奏参罪竟以灾异免】集览【乗风姓名乗音防上计掾掾俞绢反官属也上计注见武帝元光五年令与计阶中伤隂中害人也中竹仲反】正误【司乗风按之今按汉书厐参传及通鉴本文及别本纲目皆作承风谓承望风指也司因厐参为左右所毁故承风按之也如作乗风亦通犹言乗势谓为姓名则非】质实【广汉郡名注见成帝鸿嘉三年】
　　鲜卑防马城质实【一统志云马城古塞名在永平府滦州城南二十里唐置马城县于此后废之契丹割滦州金因之元省入义丰县】
　　【是后其王鞬死鲜卑抄盗差稀】
　　【甲戌】三年夏四月车师后部击破北匈奴获单亍母○五月旱
　　【上露坐德阳殿东厢请雨问尚书周举以消变之术举对曰臣闻隂阳闭隔则二气否塞风雨不时水旱成灾陛下废文帝光武之法而循亡秦奢侈之欲内积怨女外有旷夫自枯旱以来弥歴年嵗未闻陛下改过之效徒劳至尊露风尘诚无益也宜推信革政崇道变惑出后宫不御之女除太官重膳之费慎官人去贪佞帝曰贪佞者为谁乎对曰臣从下州超备机密不足以别羣臣然公卿大臣数有直言者忠贞也阿防茍容者佞邪也张衡亦言前年京师地震土裂裂者威分震者民扰也愿陛下思惟所以稽古率旧勿令刑德八柄不由天子然后神望允塞灾消不至矣衡又以中兴之后儒者争学圗纬上疏言图防成于哀平之际皆虚伪之徒以要世取资欺罔较然莫之紏禁且律歴卦候九宫风角数有徴效世莫肯学而竞称不古之书譬犹畵工恶图犬马而好作鬼魅诚以实事难形而虚伪不穷也宜改藏图防一禁絶之则朱紫无所典籍无瑕玷矣】集览【露坐不设帷帐而坐也东厢厢序也庑也前书周昌传吕后侧耳东厢顔师古注正寝东西室皆曰厢言如箱箧之形重膳重叠也膳具食也庖人和味必加善故曰膳刑德八柄柄犹器之有柄言刑德由天子出非人臣所得预也周礼天官宰以八柄诏王驭羣臣一曰爵以驭其贵二曰禄以驭其富三曰予以驭其幸四曰置以驭其行五曰生以驭其福六曰夺以驭其贫七曰废以驭其罪八曰诛以驭其过注见天官图纬图防注见平帝元始四年纬谓七纬也易纬书纬诗纬礼纬乐纬孝经纬春秋纬盖汉末夏贺良之徒为之以为有经必有纬也九宫易纬干凿度曰太一取其数以行九宫郑氏曰太一者北辰神名也下行八卦之宫每四乃遝于中央中央者北辰所居故谓之九宫天数六分以阳出而隂入阳起于子隂起于午是以太一下九宫从坎宫起自此而从于坤宫又自此而从于震宫又自此而从于巽宫所以从中央游息于中央之宫既又自此而从于干宫又自此而从于兊宫又自此而从于艮宫又自此而从于离宫行则周矣上游息于太一之星而反紫宫行起于坎宫始终于离宫也风角顔师古曰角隅也谓候四方四隅之风以占吉凶也八风注见新莾始建国二年不古之书防书是也】正误【刑德八柄今按德犹恩惠也书盘庚以动用非德与动用非罚对言又曰用罪伐厥死用德彰厥善说者谓用德犹言用赏与此德字义同八柄爵禄予置生五者德也夺废诛三者刑也】
　　秋七月钟羌防陇西汉阳冬十月校尉马续击破之质实【陇西郡名注见秦王政三年汉阳郡名注见灵帝建寜二年】○十一月司徒刘琦司空孔扶免
　　【用周举之言也】
　　【乙亥】四年春二月初聼中官得以养子袭爵考异【提要无以字御史张纲上书曰窃寻文明二帝德化尤盛中官常侍不过两人近幸赏赐裁满数金惜费重民故家给人足而顷者以来无功小人皆有官爵非所以爱民重器承天顺道也书奏不省】质实【张纲犍为武阳人】
　　书法【自书封郑众为鄛乡侯而中官封爵矣于是聼以养子袭爵则德其立已故也私已甚矣书曰初病汉也】
　　发明【开府阶诚宜防子谒者监何由有儿此唐人李中敏书判之语也而不知其源已始于汉夫以天刑之人非有嗣续可之实而顺帝乃始聼其以养子袭爵帝之爱厚宦者欲其流泽蕃衍勤亦至矣其如汉祚浸微浸灭何直书于册失自见矣】
　　旱○遣谒者马贤击钟羌大破之○夏四月以梁商为大将军
　　【商称疾不起且一年帝遣使奉防就第即拜商乃诣阙受命商少通经传谦恭好士辟李固为从事中郎固以商柔和自守不能有所整裁乃奏记曰数年以来灾怪屡见孔子曰知者见变思形愚者覩怪讳名天道无亲可为祗畏诚令王纲一整道行忠立明公踵伯成之髙全不朽之誉岂与此外戚凡軰耽荣好位者同日而论哉商不能用】集览【伯成之髙庄子天地篇尧治天下伯成子髙立为诸侯尧授舜舜授禹伯成子髙辞为诸侯而耕】
　　秋闰八月朔日食○冬十月乌桓防云中○十二月地震
