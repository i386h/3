<!-- { "loadSidebar": true } -->
　　【上欲移悟他鎭恐悟不受代复须用兵宻诏田正察之正日遣使者脩好以观其所为悟得郓州三日教手搏而庭观之揺肩攘臂离坐以助其势正闻之笑曰是何能为密表以闻上乃以悟为义成节度使悟闻制下手足失坠明日遂行而正已将数道兵至城西矣悟辟李公度李存郭昈贾直言以自随素与李文防善亦召之及将移镇昈存谋曰文防佞人败乱一道灭李司空之族不诛之何以雪三齐之愤乎乃诈为悟帖遣使斩之比还则悟已去矣师道将败闻风动鸟飞皆疑有变禁郓人亲识宴聚及道路偶语正悉除其禁或諌曰郓人乆为冦敌不可不备正曰今为暴者既除宜施以寛惠若复为严察是以桀易桀也庸何愈焉先是贼数遣人入关截陵防焚仓场流矢飞书以动京师有司督察甚严终不能絶及正阅李师道簿书有赏杀武元衡人王士元等及赏潼关蒲津吏卒案乃知向者皆吏卒受赂容其奸也正送士元等十六人诏有司鞫之皆款服悉诛之】集览【截陵防十一年盗防建陵门防四十七枝】质实【义成节度注见懿宗咸通十年三齐张九韶曰东齐北济胶东是谓之三齐偶语注见代宗大歴十一年潼关注见汉献帝建安十六年蒲津关名注见梁武帝大同元年】
　　夏四月诏诸道支郡兵马并令刺史领之
　　【横海节度使乌重奏曰河朔藩镇所以能旅拒朝命者由诸州县各置镇将领事收刺史县令之权也向使刺史各得行其职则虽有奸雄如安史必不能以一州独反也臣所领徳棣景三州已举牒各还刺史职事应在州兵并令刺史领之故有是诏其后河北诸镇惟横海最为顺命由重处之得宜故也范氏曰后世郡县古之诸候也委之以土地人民而不与之兵是以匹夫而守一州也天下有变则城郭不守而朝廷无藩篱之固何以异于无郡县乎是故为法者必关盛衰使一县之众必由于令一郡之众必由于守守之权归于按察按察之权归于天子则天下如纲网之相维臂指之相使矣唐自中叶郡置镇兵主将有擅兵之势而刺史无专城之任是以郡县愈弱藩镇愈强横海一帅制之得宜而数世顺命况天下处之皆得其道何危乱之有哉】集览【中叶谓中代之主镇兵方镇之兵也兵志曰府兵法坏而方镇盛矣所谓方镇者节度使之兵也其始起于边将之屯防者】质实【横海节度注见晋穆帝永和六年沧州河朔二州名注见宗天寳十五载安史谓安禄山史思明德棣景三州德注见陈宣帝太建八年安德棣注见宋明帝泰始三年乐陵景注见髙祖武德九年藩篱注见太宗贞观十三年藩屏】发明【自秦人郡县天下后世因之举四海之大其权悉制于天子太宗造唐葢尝欲讲封建而卒不行然自中世以后遂有藩镇之祸肃代徳顺旰食不支至元和号为中兴亦且因仍不改故未几两河复失夫惩沸者吹冷虀方是之时幸而威令复振则当随宜区画渐复旧制使方镇之权日以消弭而不自知凡天下几郡其方镇者有几从其易者行之得一镇则消一镇之权或召入辅政或封以爵邑其未可行者姑少缓之则不出十年天下无复股髀之势而指臂运矣夫何唐人念不及此徒能因事支拄茍偷目前故虽暂定一时而祸乱继作其后卒以此亡岂不深可痛哉纲目书诏诸道支郡兵马并令刺史领之其实止行于横海一镇而已有是文而无是实葢惜之也】
　　程异卒○裴度罢为河东节度使
　　【度在相位知无不言皇甫镈之党挤之诏度以平章事镇河东鏄专以掊克取媚人无敢言者独諌议大夫武儒衡上疏言之鏄自诉于上上曰卿欲报怨邪鏄乃不敢言○史馆修撰李翺上疏曰定祸乱者武功也兴太平者文德也今陛下既以武功定海内若遂革币事复旧制用忠正而不疑屏邪佞而不迩改税法不督钱而纳布帛絶进献寛百姓租赋厚边兵以制戎狄数访问待制官以通塞蔽此六者政之根本太平所以兴也陛下既已能行其难若何不为其易乎以陛下天资上圣如不惑近习容悦之辞任骨鲠正直之士与兴大化可不劳而成也若其不然臣恐大功之后逸欲易生进言者必曰天下既平陛下可以髙枕自逸则太平未可期也】质实【河东节度注见周赧王十二年蒲坂武儒衡太原人元衡从弟李翺赵郡人冲十世孙陛下注见汉光武建武二十七年骨鲠注见汉王邦三年】
　　秋七月宣武节度使韩入朝
　　【始入朝上待之甚厚献马三千绢五千杂绘三万金银器千而汴之库廐尚有钱百余万缗绢百余万匹马七千匹粮三百万斛】质实【宣武节度注见周显王二十九年大梁汴州名注见上年大梁】
　　羣臣请上尊号○沂州役卒王弁杀观察使王遂【据龙德元年书成德将张文礼弑其节度使天祐五年书淮西张颢徐温弑其节度使则此当书弑其观察使遂本钱谷吏性狷急专以严酷为治盛夏尝役士卒营府舎督责峻急将卒愤怨役士王弁与其徒四人执遂斩之】
　　书法【书役卒何防也防也何以名为刺史书也以主帅而役卒之贱得以杀之则不纲甚矣】
　　左右军中尉各献钱万缗
　　【自淮西用兵以来度支盐铁使及四方争进奉谓之助军贼平又进贺礼助赏上加又进贺礼】质实【淮西军名注见元和十年】
　　书法【书病唐也德宗之病三一姑息藩镇二宠任宦官三聚敛货财宪宗有二焉】发明【富有四海谓之天子则四海之内皆天子之财也自后世置私藏于是奸臣有剥下奉上以求媚者然藩方郡国或兴利以求赢或渔民而巧取其财犹有自来至于宦者供洒扫之役今虽使之典领禁兵亦不过仰给公上而已安得复有余财以供进奉者哉左右军中尉非能神运鬼输则其钱何从而得宪宗受其所献独不能少加思虑推原其所自乎由其心蔽于好贿故虽晓然明白之理亦不能察纲目于郡县贡献之中独掲出中尉书之所以讥其贪惑迷谬受欺而不自知为后戒也其防防矣】
　　以令狐楚同平章事
　　【楚与皇甫鏄同年进士故鏄引以为相】质实【进士注见宗开元十七年】
　　八月以韩为司徒兼中书令张靖为宣武节度使【靖宰相子少有令闻立朝简黙及帅河东承王锷聚敛之余帅宣武继韩严猛之后亷谨寛大上下安之】质实【河东郡名注见汉献帝建安七年】
　　魏博节度使田正入朝质实【魏博节度注见汉成帝绥和二年魏郡上待之甚厚】
　　库部员外郎李渤病免
　　【渤使陈许还言臣过渭南诸县人多流亡旧三千戸者今才千户迹其所以然皆由以逃户税摊于比隣致驱迫俱逃聚敛之臣剥下媚上惟思竭泽不虑无鱼乞降诏书禁絶计不数年人皆复于农矣执政见而恶之渤遂谢病归东都】质实【陈许二州名注见德宗贞元二年渭南县名注见汉献帝建安十六年东都注见秦庄襄王元年三川】
　　以王弁为开州刺史诱诛之
　　【朝廷议兴兵讨王弁恐青郓相扇继变乃除弁开州刺史既行所在减其导从加以杻械乘驴入关腰斩东市先是三分郓兵以三镇及遂死朝廷以为师道余党凶态未除以棣州刺史曹华为沂海观察使引棣兵赴镇讨之将士迎候者华皆以好言抚之众皆不疑华视事三日大飨将士伏甲士千人于幕下谕之曰天子以郓人有迁徙之劳特加优给宜令郓人处右沂人处左既定沂人皆出因阖门谓曰王常侍以天子之命为帅于此将士何得辄害之语未毕伏者出围而杀之死者千二百人司马公曰春秋书楚子防诱蔡侯般杀之于申彼列国也孔子犹深贬之恶其诱讨也况为天子而诱匹夫乎王弁庸夫乘衅窃发茍帅得人戮之易于犬豕耳何必以天子诏书为诱人之饵乎且作乱者五人耳乃使曹华设诈屠千余人不亦滥乎然则自今士卒孰不猜其将帅将帅何以令其士卒上下盻盻得间则更相鱼肉祸乱何时而弭哉惜夫宪宗之业所以不终由茍狥近功不敦大信故也】集览【王常侍谓王遂】质实【开州注见顺宗永贞元年东市注见晋元帝太兴元年曹华宋州楚丘人】
　　书法【宪宗之篇尝书诱执卢从史矣于是复见讥也长沙王诱诛英布则予其功此其为讥何一役卒耳上以重爵诱而诛之不刑甚矣终纲目书诱杀九诱诛二详汉髙帝十二年】
　　以田正兼侍中遣还镇
　　【正三表请留不许乃加兼侍中遣还镇正恐一旦物故魏人犹以故事继袭故兄弟子侄皆仕诸朝上皆擢居显列朱紫盈庭时人荣之】质实【物故注见汉武帝元光五年】
　　十月安南遣将扬清讨黄洞蛮清作乱杀都防李象古考异【十月上漏冬字提要有冬字讨当作击】
　　【象古以贪纵苛刻失众心清世为蛮酋象古召为牙将命将兵讨黄洞蛮清因人心怨怒夜还袭州防之初蛮贼黄少卿自贞元以来数反覆桂管观察使裴行立容管经畧使阳旻欲徼幸立功争请讨之上从之岭南节度使孔戣屡諌曰此禽兽耳不足与论是非不听大发江湖兵防二管入讨士卒多瘴死安南乗之遂杀都防二管亦雕弊惟戣所部晏然】集览【蛮酋酋魁帅之稲桂管秦桂林郡唐置桂管管犹府也今广西静江府是容管汉合浦郡唐置容管今广西是】质实【桂州名注见秦始皇三十三年桂林容州名注见代宗大歴六年徼幸注见宋孝武大明二年岭南节度注见秦始皇三十三年南海安南府名注见宣宗大中二年】
　　吐蕃围盐州考异【围当作防】
　　【吐蕃十五万众围盐州刺史李文悦竭力拒守凡二十七日吐蕃不能克灵武牙将史奉敬言于朔方节度使杜叔良请兵解围叔良以二千五百人与之奉敬行旬余无声问朔方人以为俱没矣无何奉敬自地道出吐蕃背吐蕃大惊溃去奉敬奋击大破之】质实【盐州注见徳宗贞元三年灵武郡名注见太宗贞观二十年灵州朔方节度注见汉武帝元朔元年吐蕃西种名注见太宗贞观八年】
　　贬裴潾为江陵令
　　【柳泌至台州驱吏民采药歳余无所得而惧逃入山中浙东观察使捕送京师皇甫鏄李道古保防之上复使待诏翰林服其药日加燥渇起居舎人裴潾上言曰除天下之害者受天下之利同天下之乐者飨天下之福自黄帝至于文武享国寿考皆用此道也自去歳以来所在多荐方士借令真有神仙彼必深潜岩壑惟畏人知凡候伺权贵之门以大言自衒竒伎惊众者皆不轨徇利之人岂可信其説而饵其药邪夫药以愈疾非朝夕常饵之物况金石酷热有毒又益以火气殆非五藏所能胜也古者君饮药臣先尝之乞令献药者先饵一年则真伪可辨矣上怒贬潾】质实【台州注见晋孝武太元二年临海浙东观察使注见汉和帝永元元年防稽方士注见元和六年京师注见周显王二十五年不轨注见汉灵帝光和五年江陵县名注见汉献帝建安十三年】
　　崔羣罢为湖南观察使
