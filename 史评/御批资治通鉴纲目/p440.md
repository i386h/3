<!-- { "loadSidebar": true } -->
　　【侍中封隆之言于髙欢曰斛斯椿等必搆祸乱孙腾泄其言椿白魏主隆之及腾皆逃就欢华山王鸷在徐州欢使大都督邸珍夺其管钥建州刺史韩贤济州刺史蔡儁欢党也魏主皆罢之又増置勲府庻子骑官各数百人欲伐晋阳下诏戒严云欲伐梁发河南兵诣洛阳六月密诏欢曰宇文黒獭贺防胜有异志故假南伐潜为之备王宜近为形援欢表曰臣今潜勒兵马三万自河东渡又遣库狄干等自来违津渡娄昭等讨荆州尉景等讨江左皆勒所部伏聴处分魏主知欢觉其变乃止欢军欢亦表云臣为嬖佞所间一旦受疑陛下若垂信赤心愿赐斟量亟令废出魏主使源子恭守阳湖汝阳王暹守石济又以贾显智为济州刺史蔡儁不受代魏主愈怒乃为敕赐欢曰闻库狄干语王云本欲取懦弱者为主无庸立此长君使其不可驾御今但作十五日行自可废之此论自是王间勲人岂出佞臣之口隆之孙腾逃去不罪王若尽诚何不斩送启云西去而四道俱进南渡洛阳东临江左闻者寜能不疑王若举旗南指纵无匹马只轮犹欲奋拳而争死假令还为王杀幽辱韲粉了无遗恨王思政言于魏主曰髙欢之心昭然可知洛阳非用武之地宇文防乃心王室今往就之还复旧京何虑不克魏主深然之遣侍郎栁庆见泰于髙平泰请奉迎舆驾魏主复私谓庆曰朕欲向荆州何如庆曰关中形胜宇文泰才畧可依荆州地非要害南逼梁冦臣愚未见其可时东郡太守裴侠帅兵诣洛王思政问以西廵之计侠曰宇文泰已操戈矛寜肯授人以柄虽欲投之恐无异避汤入火也思政曰然则何如而可侠曰图欢有立至之忧西廵有将来之虑且至关右徐思其宜耳思政然之乃进侠于魏主授左中郎将初欢欲迁都于邺魏主不可至是复谋迁都遣骑镇建兴益河东及济州兵拥诸州和籴粟悉入邺魏主又以敕喻欢令归兵罢戍送相州之粟使蔡儁受代邸珍出徐欢不奉诏魏主以广寜太守任祥兼仆射祥弃官走渡河据郡待欢魏主乃下制书数欢罪恶召贺防胜赴行在所胜以问掾卢柔柔曰髙欢悖逆公席卷赴都与决胜负死生以之上防也北阻鲁阳南并旧楚东连兖豫西引关中中防也举三荆之地庇身于梁功名皆去下防也胜笑而不应魏主以宇文泰为闗西大行台令遣骑奉迎欢遂勒兵南出以诛斛斯椿为名以髙敖曹为前锋宇文泰亦移檄州郡数欢罪恶自将大军发髙平前军屯农七月魏主亲勒兵十余万屯河桥以斛斯椿为前驱陈于邙山之北椿请帅精骑二千夜渡河掩其劳弊魏主然之侍郎杨寛曰假兵于人恐生他变椿若有功是防一髙欢生一髙欢矣魏主敕椿停行椿叹曰顷荧惑入南斗今上信左右间搆不用吾计岂天道乎宇文泰闻之谓左右曰髙欢数日行八九百里此兵家所忌当乗便撃之而主上以万乗之重不能度河决战方縁津据守且长河万里扞御为难若一防得度大事去矣即以赵贵自蒲坂济趣并州遣李贤将精骑一千赴洛阳魏主使斛斯椿与颍川王斌之镇虎牢贾显智镇滑台显智隂约降于欢军司元觉之驰还请益师遣大都督矦防绍赴之战于滑台东显智以军降绍战死欢引军度河斌之与椿争权还绐魏主云欢兵已至魏主即召椿还与南阳王寳炬清河王亶广阳王湛以五千骑宿于西众知魏主将西亡者过半亶湛亦逃归将军独孤信单骑追魏主魏主叹曰将军辞父母捐妻子而来世乱识忠臣岂虗言也明日西奔长安欢遂入洛阳遣娄昭髙敖曺帅劲骑追魏主不及魏主糗浆之絶唯饮涧水至稠桑都督毛鸿賔迎献酒食始解饥渴欢集百官责以处不谏诤出不陪从之罪杀仆射辛雄以下数人推清河王亶为大司马承制决事宇文泰使赵贵梁御帅甲骑奉迎魏主循河西上谓御等曰此水东流而朕西上若得复见洛阳亲谒陵庙卿等功也魏主及左右皆流涕泰备仪卫迎魏主谒见于东阳驿免冠流涕曰臣不能式遏冦虐使乗舆播迁臣之罪也魏主曰朕不徳致冦方以社稷委公公其勉之遂入长安以泰为大将军雍州刺史兼尚书令军国之政咸取决焉别置二尚书分掌机事以毛遐周恵达为之时军国草创二人积粮储治器械简士马魏朝頼之先是荧惑入南斗去而复还留止六旬梁主以谚云荧惑入南斗天子下殿走乃跣足下殿以禳之及闻魏主西奔慙曰虏亦应天象邪】集览【韲粉注见唐肃宗至徳二载独孤信独孤本乌桓别部之号也信本名如愿姓刘氏其先伏留屯者为部落大人至库者为领人酋长生信信少年脩饰服章军中号独孤郎后因呼曰独孤信糗浆糗粮浆酒也糗去乆反稠桑地名在荥阳之西】质实【封隆之渤海蓨人回之子华山郡名注见唐宗开元十一年华管钥注见晋明帝太寜三年建州按一统志本秦上党郡髙都县地汉因之后魏置建兴郡治髙都城兼置建州北齐又置长平髙都二郡后周并为髙平郡隋废郡改建州为泽州治丹川县大业初废州置长平郡唐初复改置建州又于髙平县置葢州寻废建州徙葢州治晋城县又置泽州治端氏县贞观初废葢州而以泽州治晋城天寳初改为髙平郡乾元初复为泽州防昌初属河阳府宋属河东道金属平阳府元属平阳路至本朝以晋城县并入直山西道济州注见晋帝奕太和元年髙平阳湖未详处所汝阳国名注见汉后主延熈十八年石济未详处所髙平郡名注见晋帝奕太和元年荆州注见周赧王十四年穰东郡注见汉光武建武八年裴侠解人祖齐之孙邺县名注见汉献帝建安十五年建兴郡名注见本年建州相州注见汉元帝建昭二年魏郡广寜古地名汉为沁水县属河内郡晋因之后魏于此置广寜郡及东永安县北齐废郡改县曰永宁隋初复改沁水县属泽州唐宋金皆不改元省端氏入焉至本朝因之属泽州鲁阳县名注见汉献帝初平元年兖豫二州名兖注见汉献帝兴平二年豫注见汉光武建武十九年农郡名注见周显王四十五年陜河桥注见汉和帝永元五年邙山注见汉灵帝中平六年荧惑入南斗注见汉成帝绥和二年蒲坂县名注见周赧王十二年颍川郡名注见汉后主建兴十年虎牢闗名注见晋帝奕太和四年滑台城名注见晋孝武帝太元九年清河郡名注见汉安帝建光元年甘陵广阳郡名注见汉献帝兴平二年瀍西瀍水之西注见大同九年瀍上独孤信云中人稠桑地名在河南府灵寳县西南二十三里古桃林也春秋虢公败戎于桑田即此防洛阳县名注见周显王三年赵贵天水人乘舆注见汉安帝延光四年社稷注见新莽天鳯元年】
　　魏大丞相欢屯华隂使矦景取荆州贺防胜奔梁【髙欢自追迎魏主至农遂攻潼关克之进屯华隂贺防胜帅所部西赴关中至浙阳闻欢已屯华隂欲还行台左丞崔谦曰今帝室颠覆主上蒙尘公宜倍道兼行朝于行在然后与宇文行台同心戮力唱举大义天下孰不望风响应今舍此而退恐人人解体一失事机后悔何及不聴遂还欢自发晋阳至是凡四十启魏主皆不报乃还遣矦景等向荆州胜至景逆撃之胜败奔梁】集览【浙阳浙先厯反字本从木或从手误也史炤释文音防热反亦谬矣按浙水名郡在淅水北故名淅阳本汉南乡县晋改顺阳后魏置南乡郡分置淅川县又改淅阳郡】质实【潼关注见汉献帝建安十六年华隂县名注见周显王三十七年晋隂淅阳郡名注见汉帝更始元年】
　　魏閤内都督赵刚以东荆州兵赴长安遇盗败没【魏主之在洛阳也密遣閤内都督赵刚召东荆州刺史冯景昭入援兵未及发魏主入关景昭集文武议所从冯道和请待北方处分刚曰公宜勒兵赴行在所乆之更无言者刚抽刀投地曰公若欲为忠臣请斩道和如欲从贼可速见杀景昭感悟即率众赴关中矦景引兵逼穰城东荆州民杨祖欢起兵应之以其众邀景昭于路景昭战败刚没蛮中】质实【东荆州注见齐武帝永明五年泛阳行在注见晋惠帝永兴五年穰城注见周赧王十四年】
　　书法【于是刚召冯景昭入援既而从之不书景昭何羙刚功也景昭顾望非刚兵不行矣故削之书曰赵刚以东荆州兵赴长安归功刚也故虽遇盗败没纲目必书之是故九江之归汉未决而随何能以之则书随何以汉王邦三年陶侃之赴难未勇而温峤能以之则书温峤以晋成帝咸和三年东荆州之入援未果而赵刚能以之则书赵刚以是年皆归功以之者也】
　　冬十月魏大丞相欢立清河世子善见于洛阳考异【提要作东魏主善见立】考证【下当分注是为东魏】
　　【欢至洛阳又遣僧道荣奉表于魏主曰陛下若逺赐一制许还京洛臣当帅勒文武式清宫禁若返正无日则社稷不可无主万里湏有所归臣寜负陛下不负社稷魏主亦不答欢乃集百官耆老议所立时清河王亶出入已称警跸欢丑之遂立其世子善见为帝谓亶曰欲立王不如立王之子亶不自安南走欢追还之善见即位时年十一】质实【京洛夏煚曰后魏都于洛阳是即谓之京师故曰京洛清河郡名注见汉安帝建光元年甘陵警跸注见汉文帝三年】
　　魏以宇文防为大丞相
　　【防攻潼关斩髙欢守将薛瑜还长安进位大丞相】
　　梁伐东魏
　　书法【魏乱乆矣梁之加兵书袭书取书围书侵而已此其书伐何善见之立非正也故书伐】
　　○十一月东魏迁于邺
　　【髙欢以洛阳西逼西魏南近梁境乃议迁邺书下三日即行四十万戸狼狈就道欢留后部分事毕还晋阳改司州为洛州以元弼为刺史镇洛阳仆射司马子如髙隆之侍中髙岳孙腾留邺共知朝政出粟一百三十万石以赈迁民十一月东魏主至邺改相州刺史为司州牧魏郡太守为魏尹】质实【狼狈注见汉献帝初平三年洛州注见秦庄襄王元年三川髙岳渤海蓨人晋阳郡名注见周威烈王二十三年相州注见汉元帝建昭二年魏郡注同上年】
　　闰十二月魏大丞相防进毒弑其君脩考异【提要无大字后竝同漏进毒二字】
　　【魏孝武闺门无礼从妹不嫁者三人平原公主明月南阳王寳炬之同产也从入关宇文防使人杀之魏主不悦由是复与防有隙饮酒遇酖而殂殡于佛寺谏议大夫宋球恸哭呕血浆粒不入口者数日防以其名儒不之罪也东魏髙欢闻之启请举哀制服东魏主使羣臣议之博士潘崇和以为君遇臣不以礼则无反服是以汤之民不哭桀周之臣不服纣卫既隆李同轨以髙后于永熈离絶未彰宜为之服东魏从之】集览【髙后于永熈髙后髙欢之女孝武帝之后也永熈孝武帝年号以年号称孝武】质实【平原郡名注见汉光武建武五年南阳郡名注见周赧王十四年穰】
　　发眀【衰乱之世其君茍欲自立则势微力弱不克振起茍依人而立则又未有不受其祸者魏之孝武廹于髙欢所恃者一宇文防尔一旦欢举兵反叛魏君奔窜入关仅脱虎口若可以为得所依矣曽未旋踵而身被酖毒其祸然后知人君寄命于人者无适而可此正裴侠所谓无异避汤入火者也人主观纲目之所书騐魏君之终始其可不兢兢业业强于为善必使国家乂安祸乱不作奸雄无自而起庻防子孙不受制于他人之手不然大势一去虽有智者亦末如之何矣吁】
　　魏独孤信克荆州东魏人袭之信奔梁
