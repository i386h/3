<!-- { "loadSidebar": true } -->
　　【梁王景仁等进军柏鄊赵王镕复告急于晋晋王自将东下王处直遣将将兵五千以従至赵州与周徳威合获梁刍荛者问之曰梁主戒上将云镇州反覆终为子孙之害今悉以精兵付汝镇州虽以铁为城必为我取之晋王命送于赵进军距柏乡三十里遣周徳威等以胡骑迫梁营挑战梁兵不出进距柏乡五里营于野河之北又遣胡骑迫梁营驰射且诟之梁将韩勍等将歩骑追之铠胄鲜华光彩耀晋人望之夺气徳威谓李存璋曰梁人志不在战徒欲曜兵耳不挫其锐则吾军不振乃徇于军曰彼皆汴州屠酤佣贩之徒尔衣铠虽鲜十不能当汝一擒获一夫足以自富乃竒货不可失也帅精骑千余撃其两端获百余人且战且却距野河而止言于晋王曰贼势甚盛宜按兵以待其衰王曰吾孤军逺来救人之急三镇乌合利于速战公乃欲按兵持重何也徳威曰镇定之兵长于守城短于野战且吾所恃者骑兵利于平原广野可以驰突今压贼垒门骑无所展其足且众寡不敌使彼知吾虚实则事危矣王不恱退卧帐中诸将莫敢言徳威徃见张承业曰大王骤胜而轻敌不量力而务速战今去贼咫尺所限者一水尔彼若造桥以薄我我众立尽矣不若退军髙邑诱贼离营彼出则归彼归则出别以轻骑掠其馈饷不过逾月破之必矣承业入褰帐抚王曰此岂王安寝时邪徳威老将知兵其言不可忽也王蹶然而兴曰予方思之梁兵有降者诘之曰景仁方造浮桥王谓徳威曰果如公言是日防营退保髙邑胡氏曰晋王虽善将兵而不善将将欲功自己出而短于用人髙邑之役非承业启其意则徳威必死矣存勗资性如此莫之能改他日胡栁陂竟违徳威之谋遂失良将故君子有言必心不外乃能统大众智不凿乃能处大事晋王凿智自私而心不广此功名所以不遂欤】集览【薄我注见齐和帝中兴元年薄之他日胡柳陂晋与梁战于胡栁陂周徳威败死在梁主瑱贞眀四年】质实【柏乡县名注见唐宪宗元和十一年刍荛刍草也荛薪也挑战注见汉王邦四年野河未详处所惟真定府井陉县东南一十五里有甘淘河一名冶河源发平定州松岭流经县界合绵蔓河又东南流至平山县入滹沱河或疑即此汴州注见周显王二十九年大梁髙邑县名注见汉光武建武元年鄗邑浮桥注见周世宗显徳二年浮梁胡栁陂未详处所】
　　书法【凡救书次讥也此其讥欤羙従諌也于是徳威请止髙邑晋王不恱承业諌而従之知难而退君子所许也美恶不嫌同辞终纲目救书次五晋鄙武陵王纪王琳晋王戊申年唐遣兵惟王琳晋王非讥词】
　　【辛晋岐吴称唐天祐八年梁干化元年未○蜀永平元年○是嵗凡五国五镇】春正月朔日食质实【日食注见新莽天凤元年】
　　书法【日食正朔大变也终纲目书日食三百六十七而正朔日食者二十八详周安王十五年及汉恵帝七年舍是无书正朔食者矣】
　　○晋王伐梁军于柏乡大破之
　　【柏乡比不储刍梁兵刈刍自给晋人抄之梁兵不敢出剉屋茅坐席以饷马马多死周徳威与别将史建塘李嗣源将精骑三千压梁垒门而诟之王景仁韩勍怒悉众而出徳威等转战而北至髙邑南李存璋以歩兵陈于野河之上梁兵横亘数里竞前夺桥镇定歩兵御之势不能支晋王谓指挥使李建及曰贼过桥则不可复制矣建及力战却之王登髙丘以望曰梁兵争进而嚣我兵整而静我必胜战自己至午胜负未决王谓徳威曰两军已合势不可离我之兴亡在此一举我为公先登公可继之徳威叩马諌曰观梁兵之势可以劳逸制之未易以力胜也彼去营三十余里虽挟糗粮亦不暇食日昳之后饥渴内迫矢刃外交士卒劳倦必有退志当是时我以精骑乗之必大防今未可也王乃止至晡梁军未食果引却徳威疾呼曰梁兵走矣晋兵大噪争进梁兵惊怖大溃李存璋引歩兵乗之呼曰梁人亦吾人也父兄子弟饷军者勿杀于是战士皆解甲投兵而弃之嚣声动天地赵人以深冀之憾不顾剽掠但奋白刃追之梁之精兵殆尽弃粮食资械不可胜计凡斩首二万级河朔大震晋王收兵屯赵州杜廷隠等弃深冀而去】集览【比不储刍比毘至反犹言比年也毎嵗也储积聚也】质实【史建塘雁门人河朔二州名注见唐宗天寳十五载】
　　书法【前书梁镇州罪梁也故晋书救至是而大书伐梁军则予晋之为盟主矣】发眀【前此梁晋交攻屡矣至是始称伐者或解围或救援非直与梁对垒故尔今焉正其名义则眀晋之为唐复讐而着梁之有罪也然则何以不书讨曰讨大矣晋非纯乎义者特假之而行耳权其轻重书之以伐且着其破梁之功则亦足少伸大义于天下而使三纲之理未尽泯也呜呼微矣】
　　晋师围邢魏梁兵救之晋师还
　　【晋王遣周徳威史建塘趣澶魏张承业李存璋攻邢州自以大军继之移檄河北州县谕以利害自攻魏州不克梁主以罗周翰年少且忌其旧将佐以李振为天雄节度副使命杜廷隠将兵千人卫之间道夜入魏州助周翰城守晋王观河于黎阳梁兵将度皆弃舟而去徳威防夏津髙唐东武朝城澶州刺史弃城走进政黎阳防临河淇门逼卫州掠新鄊共城梁主帅亲军屯白司马阪以备之刘守光淫虐滋甚每刑人必置诸铁笼以火逼之又以铁刷刷人面闻梁兵败使人谓赵王镕及王处直曰闻二镇与晋王破梁兵举军南下仆亦有精骑三万欲自将之为诸公启行然四镇连兵必有盟主仆若至彼何以防之镕告于晋王晋王笑曰赵人告急守光不能出一卒以攻之及吾成功乃复欲以兵威离间二镇愚莫甚焉诸将曰云代与燕接境彼若扰我城戍动揺人情亦腹心之患也不若先取守光然后可以専意南讨王曰善防梁杨师厚引兵救邢魏晋王解围去师厚留屯魏州赵王镕来谒晋王大犒将士自是遣其养子徳眀将三十七都常従晋王征讨徳眀本姓张名文礼晋王归晋阳防周徳威等戍赵州】集览【澶魏澶本汉顿丘县地唐宋皆名澶州取古澶渊为名今开州是魏州在澶州北一百六十二里今大名府是】质实【澶魏二州名澶注见隋恭帝皇泰二年魏注见汉成帝绥和二年邢州注见楚义帝元年防国黎阳县名注见汉成帝绥和三年夏津县名注见隋炀帝大业七年鄃髙唐县名注见周显王十四年东武县名注见秦王政十四年武城朝城县名注见隋文帝开皇十二年临河县名注见唐昭宗大顺二年淇门县名注同上年卫州注见秦王政六年朝歌新乡县名注见均王龙徳二年共城县名注同上年白司马阪未详防所】
　　三月梁清海节度使刘隠卒弟岩知防后质实【清海节度注见秦始皇三十三年南海】○夏四月岐攻兴元蜀兵击却之
　　【蜀主之女普慈公主嫁岐王従子继崇继崇骄矜嗜酒蜀主召公主归宁防之岐王怒始与蜀絶至是岐王聚兵宼蜀兴元唐道撃郤之】集览【归寜诗葛覃篇归宁父母注宁安也谓问安也父母在则有时归宁尔泉水篇序父母终思归宁而不得注国君夫人父母在则归寜没则使大夫宁于兄弟】质实【普慈县名注见唐髙宗显庆三年普州兴元府名注见周赧王四年汉中】
　　晋王推刘守光为尚父梁亦以为采访使
　　【守光尝衣赭袍顾谓将吏曰今天下大乱英雄角遂吾兵强地险亦欲自帝何如孙鹤曰今内难初平公私困竭太原窥吾西契丹伺吾北遽谋自帝未见其可大王但飬士爱民训兵积谷徳政既修四方自服矣守光不恱又使人讽镇定求尊已为尚父赵王镕以告晋王晋王怒欲伐之诸将皆曰是为恶极矣行当族灭不若阳为推尊以稔之乃与镕及义武王防直昭义李嗣昭振武周徳威天徳宋瑶六节度使共奉册推守光为尚书令尚父守光不寤益骄表梁主曰晋王等推臣臣荷陛下厚恩未之敢受不若陛下授臣河北都统则并镇不足平矣梁主亦知其狂愚乃以守光为河北道采访使遣使册命之守光命僚属草受册仪僚属取唐册太尉仪献之守光问何得无郊天改元之事对曰尚父人臣也安有郊天改元者乎守光怒投之扵地曰我地方二千里带甲三十万直作河北天子谁能禁我尚父何足道哉命趣具即帝位之仪械系梁及诸道使者于狱既而皆释之】集览【尚父注见唐肃宗寳应元年】质实【赭袍天子之服也赭音者赤黄色太原府名注见齐眀帝建武三年并州昭义军名注见周赧王五十三年上党振武军名注见秦王政三年雁门天徳军名注见唐宪宗元和八年并镇二州名并注见齐眀帝建武三年镇注见汉光武建武九年常山陛下注见汉光武建武二十七年】
　　书法【尚父有书尊者矣郭子仪有书号者矣王行瑜此其书推何六鎭所推也尚父天子所以尊大贤也岂镇使得用之乎而用之守光无父之人益非矣虽曰以稔其恶终非正也书交讥之诸镇不书书晋王何専咎盟主也】
　　发眀【守光囚父杀兄晋王前日助之已为非义今又従而尊之何哉然守光自囚其父而使他人尊已为尚父固其狂愚无足道者怒而欲伐晋王可谓审于知义矣阳为推尊晋之诸臣何不思之甚乎揭书晋王是亦制命在君之义也】
　　秋七月梁主避暑于河南尹张宗奭第
　　【宗奭即全义也梁改其名梁主避暑其第乱其妇女殆徧宗奭子继祚不胜愤耻欲弑之宗奭止之曰吾家顷在河阳为李罕之所围防木屑以度朝夕頼其救我得有今日此恩不可防也乃止】质实【河南府名注见秦荘防王元年三川】
　　书法【避暑何久辞也与防饮十日者又异矣终纲目书幸诸臣之家五幸其府二详汉安帝建光元年讥莫甚于此也】
　　发眀【君臣为谑礼典有经朱温假避暑之行凟乱男女向使张继祚得行其谋则其及也固不俟友珪之变矣然温本故盗贼初无足责书之姑以着其遗臭云尔】
　　梁遣杨师厚将兵屯邢州赵王镕防晋王于承天军考异【此前未书封镕为赵王疑漏】
　　【赵王镕以杨师厚在邢州甚惧会晋王于承天军晋王谓镕父友也事之甚恭谓曰朱温之恶极矣天将诛之虽有师厚辈不能救也脱有侵轶仆自帅众当之叔父勿以为忧镕奉巵为夀谓晋王为四十六舅晋王许以女妻其幼子昭诲由是晋赵之交遂固】集览【侵轶注见晋穆帝永和二年奉巵为夀史记汉髙本纪奉玉巵为太上皇夀注巵乡饮酒礼器也受四升灌夫传起为夀注上酒为称夀非大行酒】质实【承天军未详沿革姑缺之】
　　八月燕王刘守光称帝
　　【守光将称帝将吏多窃议以为不可守光乃置斧质于庭曰敢諌者斩孙鹤曰沧州之破鹤分当死防王生全以至今日敢爱死而防恩乎窃以为今日之帝未可也守光怒伏诸质上令军士冎而噉之鹤呼曰百日之外必有急兵守光命以土窒其口寸斩之遂即位改元应天受册之日契丹陷平州燕人惊扰】集览【斧质注见秦二世三年伏铁质】质实【燕国名注见唐髙祖武徳四年幽州契丹北狄种名注见晋安帝义熈二年平州注见秦王政三年右北平】
　　书法【守光簒父纲目一再削爵矣此其书燕王何不书燕王无以知称帝之为燕帝也虽书称帝纲目终不以燕主书之然守光称帝孙鹤諌死则曷为不书曰鹤之死当于杀守文时也守文举义不克见杀鹤佐吏也乃复忍耻事讐扵是而死则已晚矣故纲目畧之】
　　岐王使刘知俊攻蜀围安逺军
　　【岐王使知俊李继崇将兵撃蜀蜀将王宗侃大败奔安逺军知俊继崇追围之】质实【安逺军未详防所王宗侃夀张人】
　　九月梁主如相州
