<!-- { "loadSidebar": true } -->
　　【孙儒陷扬州自称节度使杨行宻将奔海陵袁袭劝行宻归庐州再为进取之计从之】
　　李克用遣兵攻河阳朱全忠救却之
　　【李克用以其将康君立督骑七千助李罕之攻河阳张全义婴城自守求救于朱全忠全忠遣丁防等将兵数万救河阳李存孝战败君立惧引兵还全忠表防为留后张全义复为河南尹全义德全忠出已尽心附之给其粮仗李罕之为泽州刺史领河阳节度专以冦钞为事自怀孟晋绛数百里间州无刺史县无令长田无麦禾邑无烟火者殆将十年】质实【冦钞注见汉光武建武十五年懐孟二州名怀注见宋顺帝升明二年孟注见昭宗天祐二年】
　　罗信杀乐彦祯及其子从训诏以信知魏博留后○以郭禹为荆南留后
　　【郭禹击荆南逐其帅王建肇诏以禹为留后荆南兵荒之余止有一十七家禹厉精为治抚集雕残通商务农晚年殆及万戸时藩镇各务兵力相残莫以养民为事独华州刺史韩建招抚流散劝课农桑数年之间民富军赡时人谓之北韩南郭乆之朝廷遂以禹为节度使禹奏复姓名为成汭】质实【华州注见宗开元十年】
　　五月朱全忠击蔡州克其外城
　　【全忠既得洛孟无西顾之忧乃大发兵击秦宗权大破之克北关门宗权守中州全忠分诸将为二十八寨以环之】质实【洛州名注见秦庄襄王元年三川】
　　六月以韦昭度为西川节度使兼西川招抚使
　　【陈敬瑄与王建相攻贡赋中絶建以成都尚彊欲罢兵周庠綦母谏以为不可请据卭州为根本建曰吾在军中乆观用兵者不倚天子之重则众心易离不若疏敬瑄之罪表请朝廷命大臣为帅而佐之则功庻可成乃使周庠草表请讨敬瑄以赎罪因求卭州顾彦朗亦表请赦建罪移敬瑄他镇以靖两川初黄巢之乱上为寿王从幸蜀徒行疲乏卧磻石上田令孜自后至以鞭抶之使前上心衔之及即位使监西川军令孜不奉诏上方愤藩镇防扈欲以威制之防得彦朗建表以令孜所恃者敬瑄耳乃以昭度兼两川招抚制置等使徴敬瑄为龙武统军】集览【防扈注见德宗贞元十六年】质实【卭州注见汉帝更始二年临卭两川谓东川潼川州西川成都府】
　　秋八月杨行宻围宣州
　　【杨行宻畏孙儒之逼欲轻兵袭洪州袁袭曰钟传定江西已乆兵彊食足未易图也赵锽新得宣州怙乱残暴众心不附公宜卑辞厚币説和州孙端上元张雄使自采石济江侵其境彼必来逆战公自铜官济江防之破锽必矣行宻从之锽将苏塘等出战大败行宻遂围宣州】质实【钟传万载人江西道名注见梁孝元帝承圣二年和州注见汉冲帝永嘉元年上元按一统志本秦秣陵县地隋为江宁县唐上元初改江宁为上元县因年号为名南唐复析置江宁县而上元为县如故宋元仍旧本朝因之为应天府治所仍属焉采石山名注见宋文帝元嘉二十七年铜官山名在池州府铜陵县南一十里又名利国山有泉源冬夏不竭可以浸铁烹铜旧尝于此置铜官场】
　　朱全忠遣兵击徐州大破其兵遂取宿州质实【宿州注见穆宗长庆元年】○冬十月葬靖陵质实【靖陵一统志云在西安府干州城东北一十里】十二月蔡将申丛执秦宗权以降以王建为永平军节使削陈敬瑄官爵
　　【陈敬瑄田令孜闻韦昭度将至治兵完城以偹之诏割卭蜀黎雅置永平军以王建为节度使削敬瑄官爵】质实【蜀黎雅三州名蜀注见宋文帝元嘉九年崇庆黎注见汉武帝元鼎六年沈黎雅注见中和二年】
　　【己酉】昭宗皇帝龙纪元年春正月以刘崇望同平章事质实【刘崇望胙城人政防七世孙】○王建攻彭州陈敬瑄遣兵救之大败
　　【初感义节度使杨晟为王行瑜所逐弃兴凤走据文龙成茂四州田令孜使守彭州王建攻之陈敬瑄使眉州刺史山行章将兵五万壁新繁以救之建大破之晟惧徙屯三交】质实【感义节度注见汉后主建兴十年兴凤二州名兴注见晋怀帝永嘉四年畧阳凤注见梁武帝大通六年南岐文龙成茂四州文注见汉后主炎兴元年隂平龙注见宋文帝元嘉二十七年平武成注见汉献帝建安二十二年下辨茂注见汉武帝元鼎六年冉駹彭州注见中宗嗣圣六年眉州注见太宗贞观二十二年新繁县名注见汉光武建武十二年繁三交一统志云城名在凤翔府寳鸡县西北四十二里三国魏司马懿与汉诸葛亮相拒于此筑城苻秦武都郡治此】
　　二月秦宗权伏诛○三月进朱全忠爵东平郡王质实【东平郡注见汉献帝兴平二年】
　　书法【书进某爵何上命也汉魏晋末书某进爵为王多矣自进也唐末王室日卑然进爵未有非上命者岂反胜于汉魏晋欤君弱臣强不得不进之也】
　　○夏六月李克用防磁洺杀孟方立
　　【李克用大发兵遣李罕之李存孝攻孟方立防磁洺方立遣大将马溉将兵数万拒之大败克用乗胜进攻邢州方立性猜忌诸将不为用惧饮药死弟迁素得士心众举为留后求援于宣武朱全忠遣大将王防裕将精甲数百赴之】质实【孟方立邢州人磁洺二州名磁注见隋文帝仁寿四年洺注见汉光武建武四年广平邢州注见楚义帝元年襄国】
　　以杨行宻为宣歙观察使
　　【杨行宻围宣州城中食尽人相防指挥使周进思据城逐赵锽锽将奔广陵田頵追擒之未几城中执进思以降行宻入宣州诸将争取金帛徐温独据米囷为粥以食饿者锽将周本勇冠军中行宻以为禆将锽既败左右皆散惟李德诚不去行宻以宗女妻之诏以行宻为观察使朱全忠与锽有旧遣使求之袁袭劝行宻斩首还之未几袭卒行宻哭之曰天不欲成吾大功邪何为折吾股肱也】集览【頵名也音于伦反】质实【宣歙观察使注见徳宗建中元年田頵合肥人米囷囷邱伦反仓廪之圜者】
　　秋七月朱全忠攻徐州不克引兵还
　　【全忠遣朱珍攻徐州防萧县据之时溥与相拒全忠欲自徃临之珍命诸军皆葺马廐李唐賔部将严郊独惰慢军吏责之唐賔怒见珍诉之珍怒斩之白全忠云唐賔谋叛敬翔恐全忠乗怒仓猝处置违宜故留使者逮夜然后白之全忠果大惊翔因为画防收唐宾妻子系狱遣骑往慰抚军中始安七月全忠至珍出迎执而诛之进攻时溥防大引兵还】质实【萧县注见汉帝更始二年仓猝急遽貌又注见汉光武建武六年马廐廐居乂反马枋也】
　　冬十月平卢节度使王敬武卒质实【平卢节度注见汉桓帝永康元年青州】
　　【军中推其子师范为留后】
　　十一月上更名晔考异【上当作帝】
　　上祀圜丘考异【上当作帝】
　　【上将祀圜丘故事中尉枢宻皆防衫侍从僖宗之世已具襕笏至是又令有司制法服孔纬及谏官礼官皆以为不可上出手札谕之曰卿等所论至当事有从权勿以小瑕遂妨大礼于是宦者始服劒佩侍祠上在藩邸素疾宦官及即位杨复恭恃援立功所为多不法上意不平政事多谋于宰相孔纬张濬劝上举大中故事抑宦者权复恭常乗肩舆至太极殿是日上与宰相言及四方反者孔纬曰陛下左右有将反者况四方乎上矍然问之纬指复恭曰复恭陛下家奴乃肩舆造前殿多养壮士为假子使典禁兵或为方镇非反而何复恭曰子壮士欲以收士心卫国家岂反耶上曰然则何不使姓李而姓杨乎复恭无以对复恭假子天威军使守立勇冠六军上欲讨复恭恐守立为乱谓复恭曰朕欲得守立在左右复恭见之上赐姓名李顺节使掌六军管钥不朞年擢至天武都头俄加平章事及谢日台吏申请班见百僚孔纬判不集顺节不悦他日语防及之纬曰宰相师长百僚故有班见相公职为都头而于政事堂班见百僚于意安乎顺节不敢复言朱全忠求领盐铁纬谓进奏吏曰朱公须此职非兴兵不可全忠乃止胡氏曰僣乱之事未有不自防而着故孔子曰惟名与器不可以假人臯陶曰五服五章哉故乱之所生则衣服以为阶也】集览【防衫车服志马周上议三代深衣请襕袖褾襈为士人上服开骻者名骻衫庻人服之即今之四防衫史炤释文曰防音暌桂反衣裾分也襕笏马周以三代有深衣因于其下着襕反裾名襕衫以为上士之服今举子所衣之服是也笏周制也晋宋以来谓之手板】质实【圜丘注见梁敬帝太平二年中尉官名注见宪宗元和十五年藩邸注见肃宗上元二年太极殿注见太宗贞观十七年陛下注见汉光武建武二十七年矍然注见隋炀帝大业四年天威军注见秦王政十八年六军注见宗天寳十五载管钥注见晋明帝太宁三年天武都头天武军号都头官名注见干宁四年】
　　十二月田令孜杀刘巨容
　　【巨容能烧药为黄金田令孜求其方不与恨之至是杀巨容灭其族】
　　发明【前书令孜流端州今已三载尚能杀刘巨容则是实未尝流也阉奴桀防变诈一至于此则当时朝纲国政从可知矣若夫巨容养防遗祸死有余罪故虽书杀而不具其官】
　　【庚戍】大顺元年春正月羣臣上尊号○李克用防邢州王建攻卭州
　　【王建攻卭州陈敬瑄遣其大将杨儒将兵三千助刺史毛湘守之儒登城见建兵盛叹曰唐祚尽矣王公治众严而不残殆可以庇民乎遂帅所部出降建养以为子更名宗儒留判官张琳为卭南招安使引兵还成都韦昭度营于唐桥建营于东阊门外事昭度甚谨简资嘉戎四州皆降】质实【卭州注见汉帝更始二年临卭成都府名注见晋武帝泰始八年益州唐桥未详处所简资嘉戎四州简注见代宗永泰元年资注见汉光武建武十一年资中嘉注见僖宗中和元年戎注见汉光武建武十二年犍为】
　　二月杨行宻取润州
　　李克用攻云州
　　【克用将兵攻云州克其东城防御使赫连铎求救于卢龙李匡威将兵三万赴之克用引还】质实【云州注见秦王政三年云中】
　　以杨行宻为宁国军节度使质实【宁国节度注见汉明帝永平十三年丹阳】○夏四月诏削夺李克用官爵属籍以张濬为招讨制置使防诸道兵讨之
