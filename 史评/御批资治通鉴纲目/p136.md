<!-- { "loadSidebar": true } -->
　　【太皇太后诏公卿举可大司马者孔光以下皆举莽独前将军何武左将军公孙禄以为惠昭之世外戚持权几危社稷今比世无嗣方当选立近亲防主不宜令外戚持权亲踈相错为国计便于是武举禄而禄亦举武太皇太后自用莽为大司马领尚书事】
　　书法【书太皇太后以者何病太后也莽之簒太后成之是故封新都侯则书太后弟子为大司马则书太皇太后以居摄践阼则书太皇太后诏称假皇帝则亦书太皇太后诏所以归其责于太后也】
　　发明【不直曰以莽为大司马而必掲太皇太后书之者明莽之得权由太皇太后授之也他日投玺于地果何及乎】
　　秋七月迎中山王箕子为嗣
　　【太皇太后与莽议遣车骑将军王舜使持节迎之】
　　书法【孰迎之太后与莽也西汉书迎者三未有不书迎之者恒书诸大臣贺书大将军光承皇后诏病已防上文率群臣奏太后皆公辞也此其不书何箕子于是九岁耳莽所利也上书太皇太后以王莽为大司马领尚书事下书迎中山王箕子为嗣则亦蒙上文而已然则孙婴书皇太子此书为嗣何箕子于哀帝弟也两汉书迎立十详吕氏辛酉年终纲目书为嗣二箕子唐豫王旦】
　　贬皇太后为孝成皇后
　　【莽白太皇太后诏有司以皇太后前与女弟昭仪专宠锢寝残灭继嗣贬为孝成皇后徙居北宫】集览【锢寝锢禁锢也锢寝专房之义也】
　　书法【纲目太后书贬一而已矣傅丁书追贬不与焉】
　　徙孝哀皇后于桂宫追贬傅太后为定陶共王母丁太后为丁姬
　　【莽又白太皇太后下诏以定陶太后背恩忘本专恣不轨徙孝哀皇后退就桂宫氏丁氏皆免官爵归故郡独下诏褒扬傅喜曰高武侯喜姿性端慤论议忠直不顺指从邪以故斥逐不云乎岁寒然后知松栢之后凋也其还喜长安位特进奉朝请喜虽外见褒赏孤立忧惧后复遣就国以夀终莽又贬太后号为定陶共王母丁太后号曰丁姬】
　　书法【太后迁辞二太后迁某宫者顺辞也迁太后于某宫者逆辞也傅后未闻失德也而徙之逆矣其曰孝哀皇后则不以为母云耳至废就其园自杀甚哉】
　　以甄邯为侍中防免将军何武公孙禄遣红阳侯王立就国
　　【莽以孔光名儒相三主太后所敬天下信之于是盛尊事光引光女壻甄邯为侍中诸素所不説者皆致其罪为请奏草令邯以太后指风光上之莽白太后輙可其奏于是劾奏何武公孙禄互相称举免官就国董宏子武父为佞邪夺爵母将隆前治中山狱寃陷无辜张由诬告骨肉史立丁陷人入大辟赵昌譛害郑崇皆免为庶人徙合浦中山狱本立自典考之但与隆连名奏事莽少时慕与隆交隆不甚附故因事挤之红阳侯立虽不居位莽畏立从容言太后令已不得肆意复令光奏立罪恶请遣就国太后不听莽曰汉世比世无嗣太后独代防主统政力用公正先天下尚恐不从今以私恩逆大臣议如此群下倾邪乱从此起太后不得已遣立莽之所以脇持上下皆此类也于是附顺者防擢忤恨者诛城以王舜王邑为腹心甄丰甄邯主击断平晏领机事刘秀典文章孙建为爪牙莽色厉而言方欲有所为微见风采党与承其指意而显奏之莽稽首涕泣固推让上以惑太后下用示信于众庶焉】集览【致其罪汉书读曰附致谓増益其事而引致于罪状武父董宏之子名也父音甫张由诬告骨肉张由素有狂易病病发诬告冯太后祝诅上及太后事在建平元年】
　　八月废孝成孝哀皇后就其园皆自杀○防免大司空宣遣就国
　　【彭宣以王莽专权乃上印绶乞骸骨归乡里莽白太后防免宣使就国莽恨宣求退故不赐黄金安车驷马宣居国数年薨班同曰彭宣见险而止异乎茍患失之者矣】
　　以王崇为大司空○九月中山王箕子即位
　　【年九岁】
　　太皇太后临朝大司马莽秉政百官总已以听
　　书法【特笔也书百官总已以听始此终纲目书总已以听三是年王莽章帝章和二年邓彪晋惠帝永熈元年杨骏惟邓彪无责焉】
　　发明【乱臣贼子其簒窃必非一日观纲目所书百官总已以听之词则知莽之移国其所由来者渐矣复霜坚冰至岂不信哉】
　　○以孔光为帝太马宫为大司徒
　　【莽权日盛孔光忧惧不知所出上书乞骸骨莽白太后徙光为帝太傅领宿卫供养行内署门戸省服御食物以马宫为大司徒】集览【供养行内供养并去声顔师古曰行内谓行在所之内中犹言禁中也】正误【领宿卫供养行内署门戸省服御食物今按此説非也行内署门户五字当为一句行去声廵视也谓廵察内署之门戸也省息井反顔师古曰视也】质实【马宫东海戚人】
　　冬十月葬义陵质实【一统志云义陵在西安府咸阳县西八里】
　　【辛酉】孝平皇帝元始元年春正月益州塞外蛮夷献白雉二月以孔光为太师王舜为太保甄丰为少王莽为太号安汉公褒赏宗室群臣考证【当作王莽自为太】
　　【莽风益州令塞外蛮夷自称越裳氏重译献白雉莽白太后以荐宗庙于是群臣盛陈莽功徳宜赐号曰安汉公益户畴爵邑太后诏尚书具其事莽上书言臣与孔光王舜甄丰甄邯共定防今愿独条光等功寝置臣莽固让数四称疾不起太后乃诏光为太师舜为太保丰为少传邯封承阳侯莽尚未起群臣复上言宜以时加赏元功无使百僚元元失望太后乃以莽为太斡四辅之事号曰安汉公益封二万八千户于是莽为皇恐不得已起受太安汉公号让还益封事复建言褒赏宗室群臣立东平王开明又立中山王成都奉孝王后封宣帝耳孙三十六人为列侯又令诸侯王公列侯关内侯无子而有孙若同产子者皆得以为嗣宗室属未尽而以罪絶者复其属吏以年老致仕者参分故禄以一与之终其身下及庶民鳏寡恩泽之政无所不施又风公卿奏言太后春秋髙不宜亲省小事令太后诏曰自今以来唯封爵乃以闻他事安汉公四辅平决州牧二千石及茂才吏初除奏事者引入近署对安汉公考故官问新职以知其称否于是莽人人延问宻致恩意厚加赠送其不合指显奏免之权与人主侔矣】集览【越裳氏重译献白雉越裳南方远国名在交趾南周成王时尝重九译献白雉重九译注见武帝元狩元年畴爵邑注见宣帝地节二年斡四辅之事斡读曰管四辅谓太师太保太少也谷永曰四辅既备成王靡有过事注云四辅左辅右弼前疑后丞也比我而相之谓之辅拂我而相之谓之弼疑拟其前丞承其后耳孙应劭曰孙之子也言去其髙曽益逺但耳闻之也李斐曰耳孙曾孙也晋灼曰孙之曾孙也顔师古曰耳孙诸説不同据平帝本纪及诸侯王表梁孝王孙之子耳孙耳音仍又匈奴传説握衍朐鞮单于云乌维单于耳孙以此参之李云曾孙是也然崇尔雅曾孙之子为孙孙之子为来孙来孙之子为昆孙昆孙之子为仍孙从已而数是为八叶则与晋説相符也仍耳声相近盖一号也】质实【一统志云承阳汉之县名属长沙国东汉省入烝阳县故城在长沙府西一百七十里】
　　置羲和官质实【羲和官名注见新莽始建国二年】○夏五月朔日食○拜帝母卫姬为中山孝王后考异【帝字羡按顺帝永建二年书追尊母李氏为恭皇后质帝本初元年书尊母匽氏为博园贵人灵帝建宁元年书尊母董氏为愼园贵人皆无帝字王莽恐帝外家卫氏夺其权白太后前哀帝立背恩义自贵外家几危社稷今帝以防年复奉大宗宜明一统之义以戒前事为后代法乃遣使即拜帝母卫姬为中山孝王后赐帝舅寳爵关内侯皆留中山不得至京师申屠刚以直言对防曰圣主始免襁褓至亲分离汉家之制虽任英贤犹援姻戚亲踈相错杜塞间隙诚宜亟遣使者徴中山太后置之别宫令时朝见又召冯卫二族裁与冗职使得执防亲奉宿卫以抑患祸之端上安社稷下全保莽令太后诏刚僻经妄説违背大义罢归田里】质实【申屠刚茂陵人】
　　封公子寛为褒鲁侯孔均为褒成侯质实【孔均鲁人孔子十六世孙褒成县名注见楚义帝元年】
　　【以奉周公孔子之祠寛鲁顷公之后也】
　　书法【奉周公孔子也奉周孔乃始此自是终纲目书崇孔子者六是年昭烈帝章武元年魏封孔羡宗圣侯宋癸丑年元魏以孔乗为崇圣大夫齐壬申年魏修周孔之祀齐乙亥年魏封孔子后为崇圣侯唐宗开元二十七年諡文宣王】
　　【壬戌】二年春黄支国献犀牛
　　【黄支在南海中去京师三万里王莽欲耀威徳故厚遗其王令遣使贡献】集览【黄支南方逺国名在日南之南去长安三万里】
　　越嶲郡上黄龙游江中质实【越嶲郡注见武帝元鼎六年】
　　【太师光等咸称莽功德比周公宜告祠宗庙大司农孙宝曰周公上圣召公大贤尚犹有不相説着于经典两不相损今风雨未时百姓不足每有一事群臣同声得无非其美者时大臣皆失色甄邯即时承制罢议者防寳遣吏迎母母道病留弟家独遣妻子司直陈崇劾奏寳事下三公即讯寳对如章坐免终于家】
　　书法【上者何疑辞也若曰其所上之辞云尔终纲目书龙十三详惠帝二年惟此书上桓帝永康元年书言皆疑之之辞也】
　　帝更名衎集览【衎若旦反】○大司空崇免以甄丰为大司空○绍封宗室及功臣后为王侯者百余人○大旱蝗【王莽白太后宜衣绘损膳以示天下莽亦素食上书愿出钱百万献田三十顷付大司农助给贫民于是公卿皆效慕焉】
　　陨石于钜鹿二质实【钜鹿郡名注见灵帝中平二年】○大夫龚胜邴汉罢归考异【提要漏归字】
　　【光禄大夫楚国龚胜太中大夫埌邪邴汉以王莽专政皆乞骸骨莽令太后防诏之曰朕以官职之事烦大夫大夫其修身守道以终髙年皆加优礼而遣之梅福亦知莽必簒汉一朝弃妻子去不知所之人传以为仙其后人有见福于防稽者变姓名为吴市门卒云】集览【邴汉姓名邴音丙】书法【有书靖老遣归者矣有书谢病归者矣此其不书请谢何直书罢归见二子之勇退也知几其神乎二子之谓矣终纲目直书罢归者一而已】
　　发明【孔子曰邦有道谷邦无道谷耻也当是时也莽贼窃柄簒势已成凡任于朝者从之则有失节之羞违之则有杀戮之祸二子在汉虽位非三事然亦食其禄矣扶顚持危既无所用其力独有从容引退庶几保全臣节尔纲目于此不曰罢大夫龚胜邴汉而曰大夫龚胜邴汉罢归者所以见二子之去非朝廷逐之乃二子自去也然则二子可谓有见几之智防身之美异乎孔光辈所为矣】
　　秋九月晦日食○匈奴单于遣女入侍太皇太后【王莽欲悦太后以威德至盛异于前乃风单于令遣王昭君女须卜居次云入侍太后所以赏赐之甚厚】集览【王昭君女须卜居次云须卜虏复姓居次云其名乃王昭君之女也次音徐连反风俗通云匈奴贵姓有须卜氏索曰须卜氏主狱讼正义曰汉书云须卜氏常与单于为婚姻】
　　颁四条于匈奴
