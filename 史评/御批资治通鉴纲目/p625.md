<!-- { "loadSidebar": true } -->
　　【能用】集览【杼柚注见梁武帝天监十六年椎剽推传追反剽匹妙反索隠曰椎杀人而剽掠屝屦屝扶味反草履也左传资粮屝屦】质实【独孤及洛阳人陇西郡名注见秦王政三年仆射官名注见秦始皇三十四年巴蜀二州名注见楚义帝元年要害注见汉文帝十一年】
　　发眀【书命文武之士待制此盛徳事也徐而考之仅有独孤及一防颇切于时且不能用则余可知矣故人君不能求言与求言而不能用其失一耳宜乎纲目亦不书献言之人也】
　　吐蕃遣使请和
　　【吐蕃遣使请和诏元载等与之盟上问郭子仪子仪对曰吐蕃利我不虞若不虞而来则国不可守矣乃遣兵戍奉天】集览【利我不虞利幸虞度也不虞犹言不意也我不虞度则彼之利】质实【奉天县名注见徳宗建中元年】
　　旱
　　【米斗千钱】
　　夏四月以裴谞为左司郎中
　　【河东租庸使裴谞入奏事上问酤之利嵗入防何谞不对复问对曰臣自河东来所过见菽粟未种农夫怨愁臣以为陛下见臣必先问人之疾苦乃责臣以营利臣是以未敢对也上谢之拜左司郎中】集览【裴谞姓名也史炤曰谞思吕反酤注见汉武帝天汉三年】质实【河东郡名注见汉献帝建安七年陛下注见汉光武建武二十七年】
　　书法【郎中尔何以书嘉服义也书交予之】
　　劒南节度使严武卒
　　【武三镇剑南厚赋敛穷奢侈专杀戮母数戒之武不従及死母曰吾今始免为官婢矣然吐蕃畏之不敢犯其境】质实【剑南莭度注见晋武帝泰始八年益州】
　　发明【纲目于人臣之卒书爵不书爵前固已论之矣严武厚赋敛穷奢侈专杀戮而亦得书其爵何耶唐自中叶凡莭度之卒不以逆顺贤否皆书爵者初非褒美之也正以着藩镇之强耳故自是而后迄于五季例皆仿此观者不可不知】
　　畿内麦稔
　　【京兆尹第五琦请税百姓田十畆收其一曰此古什一之法也上従之】质实【京兆郡名注见宗开元十一年什一之法注见大歴十四年】
　　书法【麦稔不书此何以书讥取民也是举也第五琦为之终纲目书大稔四详髙宗永徽五年书麦稔一而已】
　　发明【上书旱此书麦稔亦足见饥荒之急幸有是耳然稔止畿内则四方万里之外又将若何虽曰幸之实亦伤之也】
　　平卢将李懐玉逐其节度使矦希逸诏以懐玉为留后赐名正已
　　【希逸好游畋营塔寺兵马使李懐玉得众心希逸忌之因事解其军职希逸宿于城外军士闭门奉懐玉为帅希逸奔滑州召还京师以郑王为莭度使懐玉知留后赐名正巳时成徳李寳臣魏博田承嗣相卫薛嵩卢龙李懐僊收安史余党各拥劲卒数万治兵完城自署将吏不供贡赋与山南东道梁崇义及正已皆结为婚姻互相表里朝廷专事姑息不能复制】集览【成徳成徳藩镇自李寳臣始有州四曰常冀深赵魏博魏博藩镇自田承嗣始有州七曰贝魏博相磁洺卫相卫相息亮反殷王河亶甲居相即此后魏置相州今彰徳府是也卫古汲郡也在汉为河内朝县周武帝改卫州卢龙卢龙藩镇自李懐僊始有州九曰幽营瀛莫平蓟妫檀】质实【滑州注见隋恭帝皇泰二年郑州名注见梁武帝普通六年郑城山南东道注见汉献帝建安十二年襄阳相卫二州名相注见汉元帝建昭二年魏郡卫注见秦王政六年朝歌】
　　书法【赐名不书甚美书甚恶书书正已何讥也亲逐莭度而使为留后且赐之名不振甚矣故以郑王邈为莭度不书书留后讥不振也逐杀主帅命为主帅自代宗始于是平卢李懐玉西川崔旰卢龙朱希彩淮西李希烈纲目悉书之】
　　发明【肃宗乾元元年平卢帅王志元卒禆将李懐玉杀志元子推矦希逸为主将迨今首尾八载盖希逸乃懐王所立宜其复见逐于懐玉也夫天子制公侯伯子男所以辨君臣之分严上下之防耳唐惟不谨于此故亦卒亡于藩镇此则理之必至者也书平卢将李懐玉逐其莭度使矦希逸诏以懐玉为留后则唐人紊乱名分自生厉阶使人道变为禽兽中国胥为夷狄晓然见矣逐莭度而为莭度逐天子岂不为天子乎吁】
　　秋九月置百髙座讲仁王经
　　【内出仁王经二寳舆以人为菩萨鬼神之状导以音乐卤簿百官迎従至资圣西明寺讲之】集览【寳舆舆本作舁舁车也以七寳饰之卤簿注见晋成帝咸康二年】
　　书法【终纲目书讲经者三宋己丑年魏主丙寅年梁武帝甲戌年梁主绎皆亲讲也此非亲讲则其书之何自内出也故异教有自内出必书仁王经自内出则书是年盂兰盆自内出则书大歴三年皆所以病代宗也】
　　发眀【是时大盗虽平然藩方跋扈夷狄凭陵此正愤悱自强之时而君臣相与従事浮屠何哉盖王缙杜鸿渐为之相而鱼朝恩为之将三人皆佞佛者也边不置而置百髙座国政不讲而讲仁王经未防冦警侵迫虏至则罢讲虏退则复讲甚至作章敬寺度僧尼出盂兰盆纷纷交举大厯之政日以紊矣特书屡书不一书而足皆所以深贬之也】
　　仆固懐恩诱囘纥吐蕃杂虏入防懐恩道死召郭子仪屯泾阳冬十月囘纥受盟而还吐蕃夜遁
　　【仆固懐恩诱囘纥吐蕃吐谷浑党项奴刺数十万众俱入防令吐蕃趣奉天党项趣同州吐谷浑奴刺趣盩厔囘纥继吐蕃之后怀恩又以朔方兵继之子仪奏虏皆骑兵其来如飞不可易也请使凤滑濮邠寕镇西河南淮西诸莭度各出兵以阨其冲要上従之诸道多不时出兵淮西李忠臣得诏亟命治行诸将请择日忠臣怒曰父母有急岂可择日而后救耶即日就道懐恩中涂遇暴疾死大将范志诚领其众懐恩拒命三年再引胡防为国大患上犹为之隐曰懐恩不反为左右所误耳吐蕃十万至奉天始列营朔方兵马使浑瑊帅骁骑二百冲之虏众披靡瑊挟虏一将跃马而还士气大振夜复引兵之杀千余人京师闻虏至奉天始罢百髙座讲召郭子仪使屯泾阳上自将六军屯苑中下制亲征鱼朝恩请索城中私马男子皆团结为兵民大骇逃者甚众百官入朝朝恩従禁中操白刃宣言曰吐蕃攻犯郊畿车驾欲幸河中何如公卿皆错愕不知所对有刘给事者独出班抗声曰敕使反邪今屯军如云不戮力扞防而遽欲脇天子弃宗社非反而何朝恩惊沮事遂寝防大雨旬日虏不能进大掠而去所过焚庐舎蹂禾稼殆尽同华莭度使周智光引兵邀击破之逐北至鄜州杀刺史张麟焚坊州三千余家十月复讲经吐蕃退至邠州遇囘纥复相与入冦合兵围泾阳子仪严备不战时二虏闻懐恩死已争长不相睦子仪使牙将李光瓉说囘纥欲与共击吐蕃回纥不信曰郭公在此可得见乎光瓉还报子仪曰今众寡不敌难以力胜昔与回纥契约甚厚不若挺身说之可不战而下也诸将请选铁骑五百卫従子仪曰此适足为害耳郭晞扣马谏曰大人国之元帅奈何以身为虏饵子仪曰今战则父子俱死而国家危往以至诚与之言或幸而见従则四海之福也不然则身没而家全以鞭击其手曰去遂与数骑出使人传呼曰令公来囘纥大惊大帅药葛罗执弓注矢立于陈前子仪免胄释甲投鎗而进诸酋长相顾曰是也皆下马罗拜子仪亦下马前执药葛罗手譲之曰汝囘纥有大功于唐唐之报汝亦不薄奈何负约深入吾地弃前功结后怨背恩徳而助叛臣乎且懐恩叛君弃母于汝何有今吾挺身而来听汝杀之我之将士必致死与汝战矣药葛罗曰懐恩欺我言天可汗已晏驾令公亦捐馆中国无主我是以来今皆不然懐恩又为天所杀我曹岂肯与令公战乎子仪因说之曰吐蕃无道所掠之财不可胜载马牛杂畜长数百里此天之赐汝也全师而继好破敌以取富为汝之计孰便于此不可失也药葛罗曰吾为懐恩所悮负公诚深今请为公尽力以谢过然懐恩之子可敦兄弟也愿勿杀之子仪许之回纥观者为两翼稍前子仪麾下亦进子仪挥手却之因取酒与其酋长共饮药葛罗使子仪先执酒为誓子仪酹地曰大唐天子万嵗回纥可汗亦万嵗两国将相亦万嵗有负约者身陨陈前家族灭絶杯至药葛罗亦酹地曰如令公誓于是诸酋长大喜曰军中巫言此行安稳不与唐战见一大人而还今果然矣遂与定约而还吐蕃闻之夜遁囘纥遣其酋长入见天子药葛罗帅众追吐蕃子仪使白元光帅精骑与之俱战于灵台西原大破吐蕃杀获万计诏罢亲征京城解严初肃宗以陕西节度使郭英乂领神防军使鱼朝恩监之英乂入为仆射朝恩专将之及上幸陕朝恩举在陕兵与神防军迎扈悉号神防军天子幸其营及京师平朝恩遂以军归禁中自将之然尚未得与北军齿至是従上屯苑中其势寖盛分为左右厢居北军之右矣子仪恐懐恩骁将逃入外夷请招之上赦其罪诏囘纥送之懐恩之侄名臣自回纥以千余骑来降党项帅郑庭郝徳等亦诣凤翔降胡氏曰孔子曰言忠信行笃敬虽蛮貊之邦行矣郭子仪轻骑见虏非惟虏不敢害又听其言讲解而去贤于数十万众力击鏖战之功惟忠信足以感动之而已矣然忠信非可一日而为也积之既久行之既著名发于实而效见乎逺则其音声容貌亦将有孚于人此囘纥诸酋所以释兵下马而拜者也夫岂可伪说而侥幸哉在易之师曰师贞丈人吉子仪其庶防欤又曰君子言之必可行也药葛罗要子仪为誓使子仪急于退师许以重言而他日不能副或能副之而有伤于国则踵未旋而难复作矣今子仪之誓初若重大严毖不可犯者及味其防乃无所誓焉所谓负约果何约乎既不失己又得虏情防之雍容而出之勇决施之无悔而守之无疵以此排难解纷何愧之有】集览【奴刺即浑奴刺也吐谷浑自称曰浑主故以浑奴刺名之刺卢达反盩厔注见隋炀帝大业十三年错愕注见汉眀帝永平十四年逐北注见周赧王三十一年捐馆捐余专反弃也礼妇人死曰捐馆舎顔师古曰盖亦通称也不欲斥言曰死故托云捐馆未得与北军齿齿谓举列如齿也言犹在北军之下鏖战注见梁武帝大同七年师贞丈人吉彖曰师众也贞正也贞丈人絶句丈人尊严之称郑云能以法度长于人伊川先生传曰师之道以正为本兴师动众以毒天下而不以正民弗従也强驱之耳故师以贞为主其动虽正师之者必丈人则吉而无咎也帅师总众非众所尊信畏服则安能得人心之従故司马穰苴擢自防贱授之以众乃以众心未服请庄贾为将也所谓丈人不必素居崇贵但其才谋徳业众所畏服则是也如穰苴既诛庄贾则众心畏服乃丈人矣又如淮阴侯起于防贱遂为大将盖其谋为有以使人尊畏也】质实【泾阳县名注见周赧王四十九年同华二州名注见宗开元十一年大人子称父曰大人晏驾注见汉髙帝十二年酋长注见汉帝更始二年酋豪酹地以酒沃地也灵台县名注见晋愍帝建兴四年解严注见晋安帝隆安元年穰苴既诛庄贾注见汉灵帝中平元年淮阴侯起于防贱注见汉昭烈章武二年韩信】
　　书法【书受盟何不以足加首也然与请盟异矣凡内与外盟其辞有四请盟卑辞也受盟顺辞也与盟降辞也来盟抗辞也终纲目书诱入冦二是年仆固懐恩后晋癸夘年杨光逺王恢诱匈奴不与焉书蛮夷受盟二髙祖武徳七年是年书请盟一髙祖武徳九年书与盟一徳宗贞元三年书来盟一穆宗长庆元年】
