<!-- { "loadSidebar": true } -->
　　【重荣耻臣契丹见其使者必箕踞慢骂或潜遣人杀之契丹以为让晋主为之逊谢六月重荣执契丹使伊喇遣轻骑掠幽州南境上表称吐谷浑两突厥浑契苾沙陁各帅部众归附党项等亦纳契丹告牒言为虏所陵暴愿自僃十万众与晋共击契丹陛下屡敕臣承奉契丹勿自起衅端其如天道人心难以违拒愿早决计表数千言大抵斥晋主父事契丹竭中国以媚无厌之虏又为书遗朝贵及移藩镇云已勒兵必与契丹决战晋主患之时邺都留守刘知逺在大梁泰宁节度使桑维翰宻上防曰陛下免于晋阳之难而有天下皆契丹之功不可负也今重荣恃勇轻敌吐浑假手报仇皆非国家之利不可聼也臣观契丹士马精彊战胜攻取其君智勇人其臣上下辑睦牛马蕃息□无天灾此未可与为敌也且中国新败士气雕沮又和亲既絶则当发兵守塞兵少则不可以待冦兵多则馈运无以继之我出则彼归我归则彼至臣恐禁卫之士疲于奔命镇定之地无复遗民今天下相安烝民困静而守之犹惧不济其可妄动乎契丹与国家恩义非轻信誓甚着彼无间隙而自启衅端就使克之后患愈重万一不克大事去矣议者以嵗输缯帛谓之耗蠧有所卑逊谓之屈辱殊不知兵连祸结财力将匮耗蠧孰甚焉武吏功臣过求姑息屈辱孰大焉臣愿陛下训农习战飬兵息民俟国无内忧民有余力然后观衅而动则动必有成矣又邺都富盛国家藩屏今主帅赴阙军府无人乞陛下畧加廵幸以杜奸谋晋主谓使者曰朕比日以来烦懑不决今见卿奏如醉醒矣胡氏曰重荣耻臣契丹是也请不获命而兴师则叛而已矣故其心似忠而非忠其事似正而非正不能释位而去者无宁训齐师旅富民保境以待君命事防之来岂有终极乎不能小忍卒蹈大难盖匹夫之勇浅中之见不足尚也】集览【伊喇契丹使臣之名又契丹有伊喇氏吐谷浑注见晋元帝建武元年两突厥东西突厥也注见梁武帝大同十一年浑注见唐太宗贞观元年契苾注同上沙陁注见唐髙宗永徽三年朱邪告牒谓告身敕牒也告身注见唐宗天寳十五载勅牒注见天福二年藩屏注见唐太宗贞观十三年浅中谓中心浅狭也犹言狭中浅谋前唐王叔文浅中浮表】质实【箕踞注见汉髙帝七年泰宁节度注见汉献帝兴平二年兖州镇定二州名镇注见汉光武建武九年常山定注见周威烈王二十三年中山万一注见唐髙祖武徳九年】
　　书法【书请伐何中国也于是晋方尊事契丹重荣违上则曷为无讥不可讥也至其反则书反耳纲目存中国故吴峦书拒重荣书请伐无贬辞】
　　发明【春秋之法词繁而不杀者其中必有羙恶存焉安重荣执虏使者轻举妄动其事甚悖然其志则是其理则正故纲目详而书之文无贬词正为是也呜呼其防防矣】
　　闽王曦杀其兄子继业
　　【闽王曦以书招泉州刺史王继业还赐死杀其子于泉州司徒杨沂丰与之亲善下狱族诛自是宗族勲旧相继被诛人不自保諌议大夫黄俊舁榇诣朝堂极諌曦曰老物狂发矣贬漳州司户曦滛侈无度资用不给谋于国计使陈匡范匡范请口进万金曦悦匡范増算商贾数倍未几不能足贷诸省务钱以足之恐事觉忧悸而卒曦祭赠甚厚诸省务以贷帖闻曦大怒斵棺断其尸弃水中以黄绍颇代之绍颇请令欲仕者输钱以资望髙下及户口多寡定其直自百缗至千缗从之】集览【舁榇舁与舆通注见陈宣帝大建十一年】质实【泉州注见唐僖宗光启元年漳州注见唐宪宗元和五年】
　　秋七月晋以刘知逺为北京留守
　　【晋主忧安重荣防扈以知逺为北京留守知逺防时为晋阳李氏赘壻当牧马犯僧田僧执而笞之知逺至首召其僧命之坐慰谕赠遗众心大悦】集览【赘壻男附女家谓之赘壻説文男无聘财以身自质于妻家为赘壻前汉贾谊传家贫子壮则出赘顔师古曰赘壻言不当出在妻家犹人身之有肬赘也】质实【北京注见齐明帝建武三年并晋阳县名注见周威烈王二十三年】
　　吴越府署火
　　【吴越府署火吴越王元瓘惊惧发狂疾唐人劝唐主乘弊取之唐主曰奈何利人之灾遣使唁之且赒其乏】集览【唁之唁音彦吊生也】
　　书法【火灾非宫阙宗庙不书府署火耳何以书嘉恤邻也唐主于是可谓贤矣纲目书灾十六详汉文帝七年书火十二详汉昭帝元鳯四年舎是无书火者矣】
　　闽王曦自称大闽皇
　　【曦自称大闽皇领威武节度与王延政治兵相攻互有胜负镇武判官潘承祐屡请息兵脩好延政不从闽主使者至延政对使者语悖慢承祐长跪切諌延政怒顾左右曰判官之肉可食乎承祐不顾声色愈厉】集览【潘承祐潘姓也一本作藩刋误】质实【镇武军名注见晋武帝泰始五年建安潘承祐建安人】
　　八月晋以杜重威为御营使
　　【冯道李崧屡荐重威以为御营使代刘知逺知逺由是恨二相重威所至黩货民多逃亡尝出过市谓左右曰人言我驱尽百姓何市人之多也胡氏曰晋祖为杨光逺而出桑维翰为杜重威而出刘知逺此亡国之本也契丹之事翰逺任之有余矣委付不専则心不固施设不久则政不坚他日契丹入宼维翰无权而知逺顾望盖晋祖使然也宰相以知人善任为贤冯道先荐杜重威复引景延广此二人者实丧晋国继之者犹用而不置是不可晓也】
　　晋主如邺都
　　【帝至邺都以诏谕安重荣曰吾因契丹得天下尔因吾致富贵吾不敢忘徳尔乃忘之何邪今吾以天下臣之尔欲以一镇抗之不亦难乎宜审思之无取后诲重荣得诏逾骄闻山南东道节度使安从进有异志阴遣使与之通谋】质实【山南东道注见汉献帝建安十二年襄阳】
　　吴越文穆主钱元瓘卒子佐嗣考异【此误书諡】考证【当去文穆钱三字分注諡文穆】
　　【元瓘寝疾察内都监使章徳安忠厚能断大事属以后事卒内衙指挥使戴恽元瓘飬子侑乳母之亲也或告惮谋立侑徳安秘不发防与诸将谋伏甲士于幕下恽入府执而杀之废侑复姓孙幽之明州将吏以元瓘遗命承制以佐为节度使佐温防好书礼士躬勤政务发摘奸伏人不能欺民有献嘉禾者佐问仓吏今蓄积防何对曰十年王曰然则军食足矣可以寛吾民乃命复其境内税三年】集览【发摘奸伏注见汉和帝元兴元年复其境内税复音福除也除免其赋税也】质实【明州注见唐僖宗干符四年】
　　河决滑州
　　冬十月晋刘知逺招纳吐谷浑白承福等徙之内地【刘知逺遣亲将郭威以诏指説吐谷浑酋长白承福令去安重荣归朝廷威曰虏惟利是嗜安铁胡止以袍袴赂之今欲其来莫若重赂乃可致耳知逺从之且使谓承福曰朝廷已割尔曹契丹尔曹当自安部落今乃南来助安重荣为逆重荣已为天下所弃朝夕败亡尔曹宜早从化勿俟临之以兵南北无归悔无及矣承福惧帅众归知逺知逺处之太原岚石之间表领大同节度使収其精骑以麾下逹靼契苾亦不附安重荣重荣势大沮】集览【安铁胡安重荣朔州人初尝使人为大铁鞭以献诳民曰鞭有神指人人輙死号铁鞭郎君故曰安铁胡岚石俱在河东岚本林胡楼烦王所居汉太原郡地元魏置岚州石本战国赵之离石邑后周改石州岚卢舎反】质实【太原府名注见齐明帝建武三年并州岚石二州名岚注见周赧王八年楼烦石注见晋惠帝永兴元年离石大同节度注见秦王政三年云中麾下注见汉王邦三年达靼北狄种名注见梁武帝大同十一年突厥】
　　闽王曦称帝
　　十一月晋山南东道节度使安从进举兵反
　　【晋主之发大梁也和凝请曰车驾已行安从进必反请宻留空名宣敕十数通付留守郑王重贵闻变则书诸将名遣击之从之十一月从进举兵重贵遣髙行周宋彦筠张从恩讨之从进攻邓州节度使安审晖拒之从进退至花山遇张从恩兵不意其至之速合战大败奔还襄州】质实【郑州名注见梁武帝普通六年郑城邓州节度注见周赧王十四年穰花山未详处所唯安陆州城东一百里有花山旧传灵济祖师过此时百草开花故名或疑即此未知是否襄州注见汉献帝建安十二年襄阳】
　　唐定田税
　　【唐主性节俭常蹑蒲履盥颒用铁盎暑则寝于青葛帷左右使令惟老丑宫人服餙粗畧死国事者虽士卒皆给禄三年分遣使者按行民田以肥瘠定其租民间称其平允自是江淮调兵兴役及他赋敛皆以税钱为率至今用之唐主勤于聼政以夜继昼还自江都不复宴乐颇伤躁急内侍王绍顔上书以为今春以来羣臣获罪者众中外疑惧唐主手诏释其所以然令绍顔告谕中外】集览【盥颒盥音管又音灌澡手也颒呼内反洒面也按行按察也行下孟反廵视也】
　　十二月荆南湖南防晋师讨襄州质实【荆南军名注见汉献帝建安十三年南郡湖南军名注见宋文帝元嘉十六年衡阳】○晋安重荣反晋遣杜重威击败之考异【据下书安重荣伏诛此击败当作讨破】
　　【安重荣闻安从进反遂集境内饥民数万南向邺都声闻于朝晋主闻之以杜重威为招讨使马全节副之重威与重荣遇于宗城西南再击之不动惧欲退指挥使王重曰兵家忌退镇之精兵尽在中军请公分鋭士击其左右翼重为公以契丹直冲其中军彼必狼狈重威从之镇人稍却官军乘之镇人大溃重荣走还婴城自守镇人战及冻死者二万余人】集覧【宗城县名属洺州案洺州今广平府是镇之精兵谓镇州精彊之兵也镇本汉恒山郡后周立恒州唐改镇州】质实【宗城县名注见汉灵帝中平元年广宗镇州名注见汉光武建武九年恒山狼狈注见汉献帝初平三年】
　　书法【书反矣不书讨何晋有慊也重荣不从诏命决抗契丹结安从进同反罪固大矣晋以畏契丹至此气亦少馁焉故重荣书反书伏诛而晋师不书讨若安从进则再书讨矣纲目之权衡审矣哉】
　　汉主龚更名防
　　【汉主龚寝疾有胡僧谓龚名不利龚乃自造防字名之义取飞龙在天读若俨】
　　【壬晋天福七年六月晋主重贵立○汉寅主玢光天元年○是嵗凡五国三镇】春正月晋师入镇州安重荣伏诛
　　【镇州牙将自西郭水碾门导官军入城杀守陴民二万人执安重荣斩之杜重威杀导者自以为功晋主函重荣首送契丹】集览【守陴陴频弥反城上女墙俾倪也释名城上垣曰陴于其孔中俾倪非常也】
　　书法【入易辞也书师不书将将无功也】
　　晋以杜重威为顺徳节度使
　　【晋改镇州成徳军为恒州顺徳军以杜重威为节度使重威表王瑜为副使瑜为之重敛于民恒人不胜其苦】质实【恒州注见汉光武建武九年常山顺徳节度注同上文】
　　晋以王周为彰仪节度使
　　【张式父铎诣阙讼寃故以周代张彦泽】
　　唐以宋齐丘知尚书省寻罢之
　　【齐丘固求豫政事唐主聼入中书又求领尚书乃以齐丘知尚书省事数月亲吏夏昌图盗官钱三千缗齐丘判贷其死唐主大怒斩昌图齐丘称疾请罢从之】
　　晋以陈延晖为凉州节度使
　　【泾州奏遣押牙陈延晖持敕书诣凉州州中将吏请以为节度使从之】质实【泾州注见汉光武建武元年安定凉州注同上建武十年武威】
　　夏四月晋贬张彦泽为龙武大将军
