<!-- { "loadSidebar": true } -->
　　麻奴降○雨水○遣宦者及乳母王圣女伯荣诣甘陵【尚书仆射陈忠上疏曰窃闻使者所过威动郡县王侯二千石至为伯荣独拜车下修道缮亭徴役无度赂遗仆从人数百匹伯荣之威重于陛下陛下之柄在于臣妾水灾之发必起于此昔韩嫣托副车之乗受驰视之使江都误为一拜而嫣受欧刀之诛臣愿明主严天元之尊正干刚之位不宜复令女使干错万几书奏不省时机事专委尚书而灾变辄免三公忠上疏曰汉典旧事丞相所请靡有不听今之三公虽当其名而无其实选举诛赏一由尚书近以灾异切让三公臣忠常独不安尚书决事多违故典罪法无例诋欺为先宜割而勿听上顺国典置方圆于规矩审轻重于衡石诚国家之典万世之法也】集览【韩嫣托副车之乘受驰视之使江都误为一拜韩嫣汉武帝幸臣也高帝时韩王信入匈奴至頺当城生子因名頺当韩嫣乃頺当之孽孙也嫣常与上卧起江都易王名非景帝之子入朝有诏得从猎上林天子车驾未行而先使嫣乗副车从数十骑鹜驰视兽江都王望见以为天子乃辟从者伏谒道傍嫣驱不见既过江都王怒为皇太后泣后以奸闻大后使使赐嫣死汉书音义曰嫣音偃索隠音于建壹言二反并通天元之尊易曰大哉乾元伊川传曰干天也以形体谓之天以主宰谓之帝以性情谓之干干刚之位易曰大哉干乎刚徤中正纯粹精也时乗六龙以御天也】
　　发明【按通鉴载帝数遣黄门常侍及中使伯荣往来甘陵而纲目大书宦者及乳母王圣女伯荣其词防稍异何哉葢谓之黄门常侍及中使则其事隠而难明谓之宦者及乳母王圣女则其失晓然易见夫以安帝亲政仅逾一载而所为舛缪往往若此纲目所以特笔书之词繁而不杀者正以着其恶而甚之为后世戒尔噫东汉之治自是日益乱矣于帝乎何讥】
　　汝南黄宪卒
　　【汝南太守王龚政崇温和好才爱士以袁阆为功曹引进黄宪陈蕃等宪不屈蕃就吏阆不修异操蕃性气高明宪世贫贱父为牛医宪年十四颍川荀淑遇于逆旅竦然异之揖与语移日不能去谓曰子吾之师表也前见袁阆未及劳问逆曰子国有顔子宁识之乎阆曰见吾叔度邪同郡戴良才高倨傲而见宪未尝不正容及归罔然若有失也其母问曰汝复从牛医儿来邪对曰良不见叔度自以为无不及既覩其人则瞻之在前忽然在后固难得而测矣陈蕃周举常相谓曰时月之间不见黄生则鄙吝之萌复存乎心矣太原郭泰少游汝南过袁阆不宿而退从宪累日乃还或问之泰曰奉高之噐譬之氿滥虽清而易挹叔度汪汪若千顷波澄之不清淆之不浊不可量也宪初举孝亷又辟公府友人劝其仕宪暂到京师即还年四十八终范晔曰黄宪言论风防无所传闻然士君子见之者靡不服深逺去玼吝故余曽祖穆侯以为宪頺然其处顺渊乎其似道若及门于孔氏其殆庶乎】集览【袁阆黄宪传作袁闳刘贡父曰案阆字奉髙闳字夏甫下文言奉髙则闳当作阆逆曰逆迎也迎先便説鄙吝犹茅塞之义氿滥氿音轨字从九无防或作泛误也滥通作槛并音胡览反前书班固賔戏曰懐氿滥而测深乎重渊尔雅氿泉穴出滥泉正出郭璞注云穴出仄出也从旁出也正出涌出也诗大东篇有冽氿泉采菽篇觱沸滥泉风防风谓标致防谓意趣也玼吝瑕玼羞吝也章懐曰玼音此据説文当作疵玼古字也故余曽祖穆侯余我也范南朝宋人其曽祖名汪晋简文时为安北将军諡曰穆侯頺然柔貌也黄宪传頺作隤若及门于孔氏孔氏谓宣圣也若使得及为孔子之门弟子】质实【汝南郡名注见光武建武十九年王龚山阳高平人袁阆汝南汝阳人安之孙黄宪汝南慎阳人陈蕃汝南平舆人周举汝南汝阳人防之子】
　　书法【布衣未有书卒者卒黄宪惜贤也布衣书卒终纲目二人而已矣黄宪管寜】发明【宪一布衣也而得书于册至今使人有叹仰之心者岂非潜德幽光不可得而泯没故耶虽然于时羣小在位而贤才沉于草莱聘召不及无所附见必至于卒而书之又所以愧当时也】
　　【癸亥】二年夏四月封王圣为野王君质实【野王县名注见周赧王五十三年】
　　书法【王圣何乳母也自宣帝始推恩阿保赐物而已未有封也至是而封君矣桓帝之世复侯其子焉马惠子初下及元魏乃尊为皇太后窦氏常氏甚哉终纲目书封乳母二是年王圣顺帝阳嘉二年宋娥封乳母子一桓帝永兴二年书尊为皇太后二宋壬申年魏癸巳年】
　　发明【此乳母也何不掲而书之葢已见之于前矣夫以乳媪而列爵受封大书于册汉治虽欲不衰其可得乎】
　　○以班勇为西域长史将兵屯柳中质实【班勇扶风平陵人超之少子】
　　【北匈奴连与车师宼河西议者欲复闭玉门阳关以絶其患敦煌太守张珰上书曰臣在京师亦以为西域宜弃今亲践其地乃知弃西域则河西不能自存谨陈三防北虏呼衍王常展转蒲类秦海之间专制西域共为宼钞今以酒泉属国吏士二千余人集昆仑塞先击呼衍絶其根本因发鄯善兵五千人脇车师后部此上计也置军司马将士五百人四郡供其犂牛谷食出据柳中此中计也弃交河城收鄯善等悉使入塞此下计也朝廷下其议陈忠请于敦煌复置校尉増四郡屯兵以抚诸国于是复以班勇为西域长史将兵五百人出屯柳中】集览【呼衍王注见明帝永平十五年蒲类秦海西域传注大秦国在西海西故曰秦海也蒲类亦国名也又蒲类海注见明帝永平十六年交河城车师前王庭在焉本高昌所都前书音义曰以河水分流绕城下故名交河括地志云交河城去长安八千一百五十里故城在今西州交河县】质实【柳中县名注见齐明帝建武四年高昌交河城注同上年高昌】
　　秋七月丹阳山崩质实【丹阳郡名注见明帝永平十三年】○雨水○冬以杨震为太尉
　　【耿寳荐李闰兄于震曰李常侍国家所重欲令公辟其兄寳唯传上意耳震曰如此则宜有尚书敕寳大恨而去阎显亦荐所亲震又不从司空刘授闻而辟之震益见怨时诏遣使者大为王圣修第樊丰周广谢恽等倾揺朝廷震上疏曰方今灾患滋甚百姓空虚三边震扰帑藏匮乏而为阿母起第为费巨亿广恽兄弟依倚近幸与之分威属托州郡倾动大臣招徕海内贪污之人受其货赂复得显用白黒溷淆天下讙哗臣闻师言上之所取财尽则怨力尽则叛怨叛之人不可复使惟陛下度之上不听】集览【恽于粉反】
　　十二月地震○聘处士周爕冯良不至
　　【陈忠荐汝南周爕南阳冯良学行深纯隠居不仕帝以羔币聘之爕宗族劝之曰夫修德立行所以为国君独何为守东冈之陂乎爕曰夫修道者度时而动动而不时焉得亨乎与良皆自载至近县称病而还】质实【一统志云东冈在汝宁府城东南四十里即汉末周爕所隠之处】
　　【甲子】三年春正月班勇击走匈奴田车师者西域复通【班勇至楼兰以鄯善归附特加三绶龟兹王白英乃率姑墨温宿自防诣勇因发其兵到车师前王庭击走匈奴于伊和谷于是前部始复开通还屯田栁中】集览【特加三绶绶佩印之组也谓兼三官累印绶而服之也武帝时杨仆懐银黄垂三组夸乡里即此白英龟兹王之名姑墨西域胡种治南北城与乌孙接境】质实【龟兹国名注见光武建武二十二年温宿国名注见章帝章和元年】
　　二月帝东廵三月还未入宫防收太尉震印绶遣归故郡震自杀
　　【樊丰等见杨震连諌不从无所顾忌遂诈作诏书调发司农钱谷大匠见徒材木各起舍园池震复上疏曰臣备台辅不能调和隂阳去年十二月四日京师地动其日戊辰三者皆土位在中宫此中臣近官持权用事之象也陛下以边境未宁躬自菲薄宫殿垣屋倾倚枝拄而已而亲近幸臣骄溢逾法唯陛下奋干刚之德弃骄奢之臣以氶皇天之戒震言转切帝既不平而丰等愤怨防赵腾上书指陈得失帝发怒欲诛腾震救之曰殷周哲王小人怨詈则还自敬德乞全腾命以诱刍荛舆人之言帝不听竟杀之及帝东廵太尉部掾高舒得丰等所诈下诏书具奏须行还上之丰等惶怖防太史言星变逆行遂共譛震云自赵腾死后深懐怨怼且邓氏故吏有恚恨心帝然之及还京师便临太学即其夜遣使者防收震太尉印绶震于是柴门絶賔客丰等复恶之令耿寳奏震恚望有诏遣归故郡至城西夕阳亭乃慷慨谓其诸子门人曰死者士之常分吾防恩居上司疾奸臣狡猾而不能诛恶嬖女倾乱而不能禁何面目复见日月身死之日以杂木为棺布单被裁足葢形勿归次勿设祭祀因饮酖而卒农太守移良留停震丧露棺道侧讁震诸子代邮行书道路皆为陨涕太仆来歴曰耿寳倾侧奸臣伤害忠良祸将至矣胡氏曰安帝三公无出震之右者然人臣以道事君合则留违则去震以三公之尊两奏一乳媪而不能动宜去久矣至是极言遂取杀身之祸忠则忠矣然其烛理不明而处义不精亦不足称也已】集览【见徒见形甸反徒供徭作者枝拄拄与柱通音庾反撑也小柱为枝邪柱为梧枝通作支案章帝本纪支柱桥梁湏行还上之须待也行下孟反待帝廵行回还时上奏之柴门顔师古曰柴读作寨字本作砦释文篱落也广韵注山居以木栅恚望恚于避反恨也望怨也乳媪安帝乳母王圣也媪乌浩反女老称】正误【湏行还今按行如字柴门今按此谓塞断其门不通出入也】
　　书法【未入宫何急辞也帝之信谗果矣故特笔书之是故书十二月晦杀魏其侯窦婴所以志武帝之忍书未入宫防收太尉震印绶所以志安帝之急】
　　发明【杨震事昏庸之主不能见几而作其死宜矣虽然此为震言也若夫自汉朝言之则当时清白忠正无出震右乃以谏诤忤嬖幸而死是时安帝保爱羣狙如防心腹震虽欲纳忠効节不可得已纲目书帝还未入宫防收印绶所以见帝急于杀震如此临乱之君知有小人而不知有君子惟恐嘉谷之害稂莠也哀哉】
　　夏四月阆中山崩质实【阆中县名注见光武建武二年】○秋八月以耿寳为大将军○九月废太子保为济隂王
