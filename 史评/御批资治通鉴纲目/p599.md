<!-- { "loadSidebar": true } -->
　　【初突厥防悉宻囘纥葛逻禄三部共攻骨咄叶防杀之立防悉宻为颉跌可汗回纥葛逻禄自为左右叶防突厥余众共立判阙特勒之子为乌苏可汗朔方节度使王忠嗣説防悉宻等使攻之乌苏遁去突厥西叶防阿布思等帅余众千余帐相次来降突厥遂防】质实【王忠嗣郑县人】
　　【癸未】二年春正月安禄山入朝
　　【安禄山入朝上宠待甚厚谒见无时禄山奏言去秋营州虫食苖臣焚香祝天云臣若操心不正事君不忠愿使虫食臣心若不负神祗愿使虫散即有羣鸟从北来食虫立尽请宣付史舘从之李林甫领吏部尚书日在政府选事悉委侍郎宋遥苖晋卿时选人集者以万计遥晋卿以御史中丞张倚得幸于上擢其子奭为首禄山言于上上召入面试之奭手持试纸终日不成一字时人谓之曵白于是三人皆坐贬】质实【曵白曵音裔引也一字不能书惟对白纸直视故号曵白又云即拖白是也】
　　三月追尊周上御大夫为先天太皇臯繇为徳明皇帝【范氏曰老子之父书传无见焉取方士附防之説而追尊加諡不亦诬乎臯陶作士而作史者以为大理既不经矣又以为李氏所出而尊之尤非其族类也唐之先祖出于陇西狄道非有世次可考而必托之上古以耀于民非礼之礼适所以为后世笑也】质实【臯陶作士臯陶舜时贤臣详见虞书陇西郡名注见秦王政三年狄道县名注见汉高后六年】
　　广运潭成加韦坚左散骑常侍
　　【坚引浐水抵苑东望春楼下为潭以聚江淮运船役夫匠通漕渠发人丘垄自江淮至京城民间愁怨二年而成上幸楼观之坚以新船数百艘扁榜郡名各陈珍寳仍进轻货及百牙盘食上置宴竟日而罢加坚常侍吏卒褒赏有差赐其潭名广运】集览【浐水浐或作产顔师古曰浐水出京兆万年县蓝田谷入覇括地志云浐水即荆海犹枷之下流也扁榜扁补典反署也榜标也百牙盘食以牙盘进食至百数也时贵戚竞以进食相尚有进水陆珍馐至数千盘者凡一盘可费中人十家之产】质实【一统志云浐水在西安府城东一十五里源出蓝田县合金谷水北流入覇水】
　　书法【凡功役书成久辞也于是凿苑东引浐水二年而成则其用民力也多矣故书成然则其不书始凿何畧之也一潭也而书成则久可知矣终纲目渠潭书成三详汉明帝永平十三年皆久也】
　　【甲申】三载春正月改年曰载○二月海贼冦台州遣河南尹裴敦复讨平之○以安禄山兼范阳节度使
　　【河北黜陟使席建侯称禄山公直李林甫裴寛亦顺防称誉其羙由是禄山之宠益固】
　　夏五月河西军击突施斩莫贺逹干更立骨咄禄为可汗○秋突厥乱册回纥骨力裴罗为懐仁可汗【防悉宻攻斩突厥乌苏可汗国人立其弟为白眉可汗于是突厥大乱敕王忠嗣出兵乗之破其左厢十一部防回纥葛逻禄共攻防悉宻颉跌伊施可汗杀之回纥骨力裴罗自立为骨咄禄毗伽阙可汗遣使言状上册拜裴罗为怀仁可汗于是懐仁南据突厥故地旧统药逻葛等九姓又并防悉宻葛逻禄凡十一部各置都督毎战则以二客部为先】
　　九月以杨愼矜为御史中丞
　　【初上以愼矜知御史中丞事时李林甫专权公卿之进有不出其门者必以罪去之愼矜固辞不受至是林甫以慎矜屈附于已复以为中丞】
　　冬十二月贬裴寛为睢阳太守
　　【戸部尚书裴寛素为上所重李林甫忌之刑部尚书裴敦复击台明海贼还受请托广序军功寛防奏其事林甫以告敦复敦复言寛亦尝以亲故为属林甫曰君速奏之勿后于人敦复乃赂女官杨太眞之姊使告之裴寛由是坐贬】质实【睢阳郡名注见汉后主延熙十八年台明二州名台注见晋孝武太元二年临海明注见僖宗干符四年】
　　始祀九宫贵神
　　【初术士苏嘉庆言遯甲术有九宫贵神典司水旱请立坛于东郊祀以四孟月从之礼在太清宫太庙上所用牲玉皆侔天地】
　　书法【始者何前乎此无有也帝之惑于神怪亦甚矣故书始讥之是故汉武亲祀灶则书始元光二年宗祀九宫贵神则书始是年是后肃宗祀九宫不书上元元年非创也贬其始而已矣终纲目滛祀书始二而已】
　　初令百姓十八为中二十三成丁
　　【乙酉】四载春正月帝闻空中神语
　　【上谓宰相曰朕于宫中为坛为百姓祈福自草黄素置案上俄飞升天闻空中语云圣夀延长又炼药成kao置坛上及夜欲収又闻空中语云药未湏収此自守防羣臣表贺范氏曰明皇假于怪神以罔天下言之不怍而居之不疑何以使其臣下不为欺乎是率天下而欺已也】
　　书法【书帝闻何讥自欺也求神仙自秦皇汉武始然秦汉之君为人所欺耳如帝此言乃自欺也继是而有妙宝眞符之得矣自欺者人亦欺之】
　　发明【凡鬼神竒怪之事稍有识者耻言之惟巫觋托此以诳愚俗为罔利之资耳宗既梦得像又以宝符而上尊号又尊先天太皇又祀九宫贵神至是又闻空中神语可谓惝恍之极精爽既失不乱得乎直笔书之可愧甚矣】
　　回纥懐仁可汗死
　　【回纥懐仁可汗击突厥白眉可汗杀之传首京师于是北邉晏然回纥斥地愈广尽有突厥故地懐仁卒子磨延啜立号葛勒可汗】
　　二月以朔方节度使王忠嗣兼河东节度使
　　【忠嗣少勇敢及镇方靣专以持重安邉为务常曰太平之将但当抚循训练士卒不可疲中国之力以邀功名军中日夜思战忠嗣多遣间谍见可胜然后兴师故出必有功既兼两道节制自朔方至云中邉陲数千里要害之地悉置城堡斥地各数百里邉人以为自张仁亶之后将帅皆不及】质实【云中郡名注见秦王政三年鴈门】
　　秋七月册寿王妃韦氏八月以杨太真为贵妃
　　【初武恵妃薨后宫无当意者或言寿王妃杨氏之羙上见而悦之乃令妃自以其意乞为女官号太真更为寿王娶郎将韦昭训女潜内太真宫中不朞嵗宠遇如恵妃宫中号曰娘子凡仪体皆如皇后至是册为贵妃赠其父琰兵部尚书以从兄铦为殿中少监锜为驸马都尉三姊皆赐第京师宠贵赫然杨钊者贵妃之从祖兄也不学无行为宗党所鄙从军于蜀贫不能归新政富民鲜于仲通常资给之仲通颇读书有才智章仇兼琼引为采访支使委以心腹尝从容谓仲通曰今吾独上所厚茍无内援李林甫必见危闻杨妃新得幸子能为我结之吾无患矣仲通言钊本末钊仪观甚伟言辞敏结兼琼见之大悦即辟为推官使献春防于京师赆蜀货直万缗钊大喜过望至长安见诸妹分以遗之曰此章仇公所赠也于是诸杨日夜誉兼琼且言钊善摴蒱引之见上得出入禁中授金吾兵曹参军范氏曰明皇杀三子纳子妇用李林甫为相使族灭无罪之人三纲絶矣其何以为天下乎】集览【新政今阆州新政县在利州东路仪观仪容神观也观古玩反摴蒱注见晋明帝太宁三年蒱博之具】质实【杨太真按许子真记太真容州普宁县云陵里人久维母叶氏生妃有异质都部署杨康求为女时杨琰为长史又从康求为女携归京后进入夀王宫宗召为贵妃京师注见周显王二十五年一统志云新政唐之县名属阆州本汉之充国县地元并入南部县故址在保宁府城东南一百三十里】
　　书法【王妃不书前书册寿王妃杨氏矣此其再书韦氏何着韦之继杨也然则杨太真之为寿王妃明矣武氏为昭仪书太宗才人讥渎伦也此其为渎一也曷为不书寿王妃书太真书太真所以志作伪之劳拙也终纲目册王妃惟寿王再书舍是无书册王妃者矣】
　　发明【开元二十三年书册寿王妃杨氏至是又册韦氏则杨氏为寿王之偶已非一日明皇夺而有之则紊乱三纲絶防天理不可立于人上矣夫纳伋之妻作新台于河上而要之释者谓伋妻自齐以采未至于卫而宣公为台以待其至是时国人犹且恶之乌有十年子妇而可夺之为己有邪纲目直书其恶甚矣不遂为狄所防岂非幸欤】
　　九月以韦坚为刑部尚书杨慎矜为租庸转运使【坚以通漕有宠遂有入相之志又与李适之善林甫由是恶之故迁以羙官实夺之权也】质实【李适之京兆人】
　　安禄山讨奚契丹破之考证【讨当作击】
　　【禄山欲以邉功市宠数侵掠奚契丹奚契丹各杀所尚公主以叛禄山讨破之】
　　冬安禄山奏立李靖李勣庙
　　【禄山奏臣讨契丹至北平郡梦先朝名将李靖李勣从臣求食遂命立庙又奏荐享之日庙梁产芝】质实【北平郡注见秦王政三年】
　　书法【丞相亮庙习隆请立也不书某请此其书禄山奏立何着欺也禄山前奏致鸟食虫今又奏梦从求食及庙梁产芝皆欺也其谲若此犹以赤心信之不至于大乱不止矣】
　　发明【英卫唐之名臣使见禄山则必唾去惟恐或后乌有反从求食之理其为诬罔盖不待智者而后知也然禄山所以敢肆其欺者亦以宗自为妖怪惝恍之説故乗而谲之耳纲目特书奏立奏在禄山而聼在宗盖亦交贬之也】
　　以王鉷为京畿采访使
　　【初鉷为戸口色役使敕赐百姓复除鉷奏徴其辇运之费广张钱数使市轻货百姓所输乃甚于不复除旧制戍邉者免其租庸六嵗而更时邉将耻败士卒死者皆不申牒贯籍不除王鉷皆以为避课六嵗之外悉徴其租庸有并征三十年者民无所诉上在位久用度日侈又不欲数于左右蔵取之鉷知上防嵗贡额外钱帛百亿万贮于内市以供宴赐曰此皆不出于租庸调上以鉷为能富国益厚遇之中外叹怨至是以为御史中丞京畿采访使杨钊侍宴禁中专掌摴蒱文簿钩校精宻上赏其强明曰好度支郎诸杨数徴此言于上又以属王鉷鉷因奏充判官】集览【色役使色科名也使去声主掌诸色杂徭役者复除复芳目反亦除也谓除免其赋役也租庸调高祖武徳七年初定租庸调】质实【京畿注见太宗贞观五年】
　　【丙戌】五载春正月贬韦坚为缙云太守皇甫惟明为播州太守
　　【李适之性踈率李林甫尝谓之曰华山有金矿采之可以富国上未之知也他日适之言之上以问林甫对曰臣久知之但华山陛下本命王气所在凿之非宜故不敢言上以林甫为爱已谓适之曰自今奏事宜先与林甫议之适之由是束手而与韦坚益亲林甫愈恶之初太子之立非林甫意林甫思异日为已祸欲动揺之陇右节度使皇甫惟明尝为忠王友时破吐蕃入献防见林甫专权劝上去之林甫知之使杨慎矜宻伺其所为防正月望夜太子出游与坚相见坚又与惟明防于景龙观慎矜遂告坚与惟明谋立太子収下狱林甫使慎矜等鞫之上亦疑坚与惟明有谋而不显其罪皆贬之亲党坐者数十人太子表请与妃离昏】集览【缙云古缙云之墟越地吴立临海郡唐宗改缙云郡徳宗改为处州大歴间以处士星见故也播州本西南徼外蛮夜郎且兰地唐置播州在湖广溪洞中踈率麄踈率略也顔师古曰踈率心不精王气王兴也太经曰五行用事者王】质实【缙云郡名注见高宗显庆元年播州注见汉武帝元光五年牂牁华山注见周安王十五年泰华】
　　以王忠嗣为河西陇右朔方河东节度使
　　【忠嗣始在朔方河东毎互市高估马价诸胡闻之争以马求市由是胡马少唐兵益壮忠嗣仗四节控制万里天下劲兵重镇皆在掌握与吐蕃战于青海积石皆大防又讨吐谷浑于墨离军虏其全部而归】集览【青海注见高宗仪鳯三年积石注见太宗贞观九年墨离军括地志云州西北千里有墨离军即其地也】
　　夏四月李适之罢
