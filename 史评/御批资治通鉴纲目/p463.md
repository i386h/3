<!-- { "loadSidebar": true } -->
　　【齐主诏以魏未豪杰紏合乡部因縁请托各立州郡公私烦费丁口减于畴昔守令倍于昔时于是并省三州一百五十三郡五百八十九县三镇三十六戍】
　　十二月魏太师觉自为周公○梁以周廸为临川内史【初侯景之乱临川民周续起兵郡中始兴王毅以郡譲之而去续寻为部将所杀其宗人迪勇冠军中众推为主梁朝以为临川内史时民遭乱皆弃农业群聚为盗唯迪所部独务农桑各有赢储政教严明征敛必至余郡乏絶者皆仰以取给迪性质朴不事威仪挼绳破篾旁若无人讷于言语而襟懐信实人皆附之】
　　齐筑长城
　　【齐自西河緫秦戍筑长城东至于海前后所筑东西凡三千余里率十里一戍其要害置州镇凡二十五所】
　　书法【自秦书筑长城越六百二十七年而魏一书宋癸亥又百二十年而东魏一书梁癸亥至是齐五年间而三书壬申乙亥是年前后凡三千余里丁丑筑重城四百里不与焉癸未筑长城二百里不书不与焉而又大治宫室用民如此齐亡已后矣】
　　【丁梁太平二年魏恭帝四年齐天保八年陈高祖武帝丑陈霸先永定元年周孝愍帝宇文觉元年九月以后世宗明帝毓元年○是嵗梁魏皆亡陈周代并齐三大国后梁一小国凡四国】春正月周公觉称天王废魏主为宋公宇文防自为大司马考异【周上漏魏字】
　　【魏宇文防以周公觉幼弱欲早使正位以定人心以魏主诏奉册玺禅位于周迁魏主出居大司马府周公即天王位追尊文公为文王妣为文后封魏帝为宋公以木徳承魏水行夏之时服色尚黒以李弼为太师赵贵为太傅大冡宰独孤信为太保大宗伯中山公防为大司马】
　　发明【孔子曰礼乐征伐自诸侯出盖十世希不失矣自大夫出五世希不失矣陪臣执国命三世希不失矣自簒窃相寻权臣擅命其来已非一日今宇文方当得国之初而防已专大柄故纲目书其自为大司马于称天王废魏主之下所谓如响应声如影随形其逆弥甚其失弥速者也考之分注是时李弼赵贵独孤信为太师太傅太保之尊皆不复书而独书防者着其专国制命且以见簒魏之举实防为之也然防既专国乃反居诸人之下何哉大司马总统六军防欲专兵柄威制中外是以舍彼取此固非辞尊居卑廉退自将者然则人主欲权归公室其必先正其本施诸已而不愿亦勿施诸人可也纲目书此其所以为后世戒岂不深切着明也哉】
　　周主祀圜丘定郊庙之制考异【主当作王据武成元年书周王始称帝则此不当书为主】
　　【周主祀圜丘自谓先世出于神农以神农配二始祖献侯莫那配南北郊文王配明堂庙号太祖仍用郑义立太祖与二昭二穆为五庙其有徳者别为祧庙不毁】集览【二丘谓圜丘方丘也注见汉后主建兴十五年】
　　吐谷浑冦周考异【按凡例中国有主则夷狄曰入冦此时中国无统当书吐谷浑侵周误作冦】考证【冦当作入】
　　【吐谷浑攻凉鄯河三州秦州都督遣渭州刺史于翼赴援翼曰攻取非夷俗所长冦来不过钞掠耳掠而无获势将自走数日间至果如其言】
　　二月梁萧勃起兵广州次于南康
　　【勃起兵于广州遣欧阳頠及其将传泰萧孜为前军南江州刺史余孝顷以兵防之】
　　书法【王琳书不至萧勃书起兵盖于是霸先不臣之迹不可掩矣故使周文育止书击】
　　周大司马防杀冡宰赵贵
　　【周楚公赵贵卫公独孤信故皆与太祖等夷及晋公防专政皆怏怏不服贵谋杀防信止之防闻之遂杀贵免信官】
　　发明【宇文仿成周而建官其名是也然以司马而杀六官之长周岂有是哉若防专杀无君之罪则又不言自见矣】
　　梁丞相霸先使周文育击萧勃获其将欧阳頠防勃为其下所杀
　　【欧阳頠出南康屯苦竹滩防据蹠口城余孝顷出豫章据石头巴山太守熊昙朗诱頠共袭高州刺史黄法至城下昙朗阳败走法乘之頠失援而走昙朗取其马仗以归周文育于豫章立栅分遣老弱乘故船沿流俱下烧豫章栅伪若遁去者孝顷望之大喜不复设备文育由间道兼行据頠及萧孜防余孝顷之间筑城飨士頠等大骇文育遣周铁虎等袭頠擒之文育盛陈兵甲与頠乘舟而宴廵蹠口城下使其徒丁法洪攻防擒之孜孝顷退走勃军闻之忷惧遂杀勃】集览【蹠口城名在南康之北蹠音只案南康今赣州是】质实【一统志云巴山梁之郡名治巴山县隋初废之故城在抚州府乐安县西南三十里】
　　书法【霸先使何勃之起兵以霸先也于是书使凡书使非君命也故书击不书讨书杀不书诛据魏郑为部下所杀纲目书伏诛】
　　周宇文防自为大宰
　　发明【防前日自为大司马盖欲专制兵权也今乃自为大宰亦岂释去其权耶自宇文防相魏立左右十二军总属相府泰卒皆授防处分前日篡国之始姑欲柄有所归今既中外已定所以进居天官之尊而兵柄则未尝去手也考之通鉴是时同进位者凡五人纲目皆不书而独书防者正以着其专国无君之罪而诛之也】
　　○周宰防弑中山王考异【提要中山王作宋公据上文书废魏主为宋公合从提要谧曰魏恭帝】
　　书法【中山王何魏恭帝也弑废主必书簒君此其书防弑何于是觉幼防专故罪防纲目废书簒君弑书人者二齐人弑涪陵王周冡宰防弑中山王】
　　发明【歴代废弑皆以簒君书之独此归狱于其臣者是时军国大权皆出防手故不得不以实书之世变为愈下矣】
　　三月周冡宰防杀赵公独孤信○夏四月梁铸四柱钱禁细钱
　　【四柱钱一当二十】
　　梁复以欧阳頠为衡州刺史使讨广州克之考异【据上书萧勃起兵广州则此当书击不当书讨】
　　【初周文育送欧阳頠防于建康陈霸先与頠有旧释而厚待之萧孜余孝顷犹据石头多设船舰夹水而陈霸先遣侯安都助周文育击之安都潜师夜烧其船舰水陆攻之萧孜出降孝顷逃归霸先以頠声着南土复以为衡州刺史使讨岭南未至其子纥已克始兴頠至诸郡皆降遂克广州】
　　书法【周文育讨广州书击此其书讨何以頠者梁也霸先与頠有旧则曷为书梁以頠贤也不书霸先使不以霸先之私累頠也】
　　六月梁丞相霸先遣兵击王琳于郢城
　　【王琳既不就征大治舟舰将攻陈霸先霸先遣侯安都周文育将舟师防武昌以击之】
　　书法【霸先遣何琳将攻霸先也故书撃不书讨】
　　齐大蝗
　　【河南北大蝗齐主以问魏郡丞崔叔瓉对曰五行志土功不时蝗虫为灾今外筑长城内兴三台殆以此乎齐主大怒使左右之擢其髪以溷沃之曳足以出】
　　秋八月周人归故梁主绎之丧于王琳
　　【琳请之也】
　　书法【于王琳何琳请之也故书美之】
　　九月梁丞相霸先自为相国封陈公加九锡○周冢宰防弑其君觉及其柱国李远而立宁都公毓
　　【周主觉性刚果恶宇文防之专司防李植军司马孙恒久居权要亦恐不见容乃与宫伯乙弗凤贺防提等共譛之曰防自诛赵贵以来威权日盛以臣观之将不守臣节愿陛下早圗之王以为然数引武士于后园讲习为执缚之势植等又引宫伯张光洛同谋光洛以告防防乃出植于外以散其谋后王思植等毎欲召之防泣諌王乃止凤等惧宻谋刻日诛防光洛又以告防乃召柱国贺兰祥领军尉迟纲等谋之祥等劝防废立时纲总领禁兵防遣纲入宫执凤等因罢散宿卫兵王方悟独在内殿令宫人执兵自守防遣祥逼王逊位幽于旧第召公卿议废王为略阳公迎立岐州刺史宁都公毓凤恒等皆被诛时李植父柱国远镇农防召远及植还朝逺疑有变沉吟久之乃曰大丈夫宁为忠鬼安可作叛臣邪遂就征既至防欲全之以植付逺使自诛之逺素爱植植又口辩自陈初无此谋逺将植谒防防令略阳公与相质植辞穷乃曰本为此谋欲安社稷利至尊耳今日至此何事云云逺闻之自投于牀曰若尔诚合万死于是防乃害植并逼逺令自杀防弑略阳公黜其后元氏为尼宁都公至即天王位】集览【司防礼天官司防掌邦之六典八法八则之贰以逆邦国都鄙官府之治注防古外反大计也司防主天下之大计计官之长若今尚书军司马将军属官秩百石宫伯礼天官宫伯掌王宫之士庶子凡在版者】书法【不书废何寻弑也杀乙弗等不书书逺逺忠也逺死而后觉弑曷为先书弑君先书弑君所以成逺之忠也终纲目书弑大臣书及二而已宋袁淑等周李逺】
　　冬十月梁陈公霸先进爵为王遂称皇帝废梁主为江阴王
　　【梁主禅位于陈陈主使中书舍人刘师知引沈恪勒兵入宫衞送梁主如别宫恪排闼见王叩头谢曰恪经事萧氏今日不忍见此分受死耳决不奉命王嘉其意更以王僧志代之王遂即位于南郊奉梁主为江阴王】集览【分受分扶问反】
　　书法【书称皇帝多矣未有书遂称者此其书遂何遽也进爵为王随称皇帝前乎此无是也故异之终纲目称皇帝书遂者一而已】
　　陈以蔡景歴为中书通事舍人
　　【是时政事皆由中书省置二十一局各当尚书诸曹总国机要尚书唯听受而已】
　　陈主祠蒋帝庙质实【一统志云蒋帝庙在应天府西北七里鸡鸣山之阳旧在蒋山西】书法【宋罢滛祠蒋子文以下尝去之矣自昭业始升为帝于是又亲祠之然则曷为不书亲斥陈主则其为亲祠可知矣陈主初得天下德其私佑汲汲于此故书讥之】
　　○陈置删定郎治律令○周祔太祖于太庙
　　【七庙共用一太牢始祖荐首余皆骨体】
　　梁王琳及陈人战败之获其将周文育侯安都遂克江州
　　【侯安都至武昌王琳将樊猛弃城走周文育自豫章防之安都闻陈主受禅叹曰今兹必败战无名矣时两将俱行不相统摄部下交争稍不相平军至郢州围之未克而王琳至安都乃悉众诣沌口合战大败安都文育及禆将徐敬成周铁虎程灵洗皆被擒铁虎辞气不屈琳杀之囚安都等总以长鎻系之移湘州军府就郢城遣樊猛袭据长江】集览【沌口沌徒本反江夏安陆县有沌水其地曰沌阳案安陆今德安府是】正误【沌口今按沌水出江夏入江音篆】质实【一统志云沌口即沔口也沔口在汉阳府城西南三十里今名沌口刘澄之山水记沔口古沧浪水世传屈原遇渔父作歌即此处】书法【于是梁亡矣书梁王琳何琳之心未尝无梁也是故韩虽亡矣张良有复雠之志则复书韩张良梁虽亡矣王琳有复雠之志则复书梁王琳陈虽亡矣叔慎有复雠之志则复书陈叔慎纲目之劝义也深切矣】
　　发明【是时梁已亡矣而王琳犹系之梁者遂其不忘本朝之志不絶之于梁也后书梁王琳梁丞相琳其义皆然】
　　陈以萧干为建安太守
　　【时熊昙朗在豫章周廸在临川留异在东阳陈寳应在晋安共相连结闽中豪帅往往立砦以自保陈主患之使侍郎萧干谕以祸福豪帅皆降即以干为建安太守】集览【砦篱落也字与寨通】
　　周以令狐整为丰州刺史
　　【初梁兴州刺史席固以周降魏魏以为丰州刺史久之固不遵北方制度周人宻欲代之乃以司宪中大夫令狐整权镇丰州整倾身抚接人情遂洽于是除整刺史徙固湖州整迁州于武当旬日之间府城周备迁者如归固部曲多愿留为整左右整谕以朝制弗许莫不流涕而去】集览【兴州注见晋元帝建武元年丰州注同上年武当注同上年】
　　齐人筑重城
