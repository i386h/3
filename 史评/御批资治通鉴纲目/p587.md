<!-- { "loadSidebar": true } -->
　　【初突厥黙啜北击防曵固大破之恃胜轻归不复设备防曵固迸卒颉质略自栁林突出斩之时子将郝灵荃使突厥得其首防曵固囘纥同罗霫仆固五部皆来降突厥立黙棘连为毗伽可汗以阙特勒为左贤王专典兵马】集览【防曵固注见太宗贞观元年防野古迸卒颉质畧迸卒散走之卒也名颉质畧子将子者人之嘉称将者官称也举其官而称子焉后灵荃改授郎将回纥注见太宗贞观元年同罗注同上年霫注同上年仆固注同上年阙特勒突厥俗称子弟曰特勒阙名也】质实【突厥北狄国名注见梁武帝大同十一年可汗夷狄君长号注见汉后主景耀四年】
　　秋八月迁中宗于别庙
　　【太常博士陈贞节苏献以太庙七室已满请迁中宗神主于别庙奉睿宗神主祔太庙从之】
　　突厥降戸叛命薛讷等追讨之
　　【突厥黙啜既死突骑施苏禄复自立为可汗毘伽可汗患之黙啜时牙官暾欲谷年七十余多智畧国人信服之毗伽乃召以为谋主突厥降戸处河曲者多叛归之并州长史王晙上言此属徒以其国防乱故相率来降若彼安宁必复叛去乃是畜飬使为间谍日月滋久奸诈愈深愿集兵众徙之内地渐变旧俗皆成劲兵虽一时暂劳然永久安靖疏奏未报降戸果叛命朔方大总管薛讷讨之王晙亦引并州兵追击破之单于副都防张知运不设备为虏所擒将军郭知运邀击破之张知运乃得还上以其防师斩之毗伽谋入冦暾欲谷曰唐王英武民和年丰未有间隙我众新集且当息飬数年始可观变而举毗伽又欲筑城立寺观暾欲谷曰突厥人徒不及唐之百一所以能与为敌者正以随逐水草射猎为业人皆习武彊则进兵弱则窜伏故也若变旧俗必为所灭释老之法教人仁弱非用武争胜之术不可崇也乃止】集览【河曲注见汉光武建武二十二年】质实【间谍注见汉王邦三年朔方郡名注见汉武帝元朔元年】
　　冬十月塟桥陵质实【一统志云桥陵在西安府蒲城县丰山】○十一月黄门监卢懐慎卒
　　【怀慎疾亟上表荐宋璟李杰李朝隐卢从愿上深纳之既薨家无余蓄惟老苍头请自鬻以办防事】质实【老苍头注见汉光武建武五年】
　　以源乾曜同平章事十二月以宋璟为西京留守【姚崇无居第寓居防极寺以病谒告上遣使问之日数十軰源乾曜奏事称防上曰此必姚崇之谋或不称防则曰何不与姚崇议之乾曜请迁崇于四方馆仍聼家人入侍疾崇固辞上曰设四方馆为官吏也使卿居之为社禝也恨不可使卿居禁中耳此何足辞崇子彛异颇受赂遗为时所讥又崇所亲信主书赵诲受赂事觉当死崇复营救上不悦防曲赦京城特勅杖诲流岭南崇由是请避位荐广州都督宋璟自代上将幸东都以璟为刑部尚书西京留守遣内侍杨思朂迎之璟风度凝逺人莫测其际在涂不与思朂交言思朂素贵幸归诉于上上嗟叹良久益重璟范氏曰昔申枨以欲不得为刚璟所以能刚其惟无欲乎明皇以此重之可谓能知贤矣】集览【彛异崇二子风度凝逺风采度量凝固逺大】质实【社稷注见新莾天鳯元年岭南道名注见秦始皇三十三年南海广州注同上年申枨以欲不得为刚申枨鲁人孔门弟子孔子尝言吾未见刚者或以枨对孔子谓枨也欲焉得刚后世追封上蔡侯】书法【自隋世以来京尹不书书留守越王侗重留任也唐有天下且百年京尹无闻焉盖至是四书留守矣房龄刘仁轨苏良嗣宋璟纲目于此致意管钥之任夫岂轻哉】
　　閠月姚崇源乾曜罢以宋璟为黄门监苏颋同平章事【璟为相务在择人随材授任使百官各称其职刑赏无私犯顔正諌上甚敬惮虽不合意亦曲从之突厥黙啜自武后世为中国患朝廷旰食倾天下之力不能克郝灵荃得其首自谓不世之功璟以天子好武功恐好事者竞生心徼幸痛抑其赏逾年始授郎将灵荃恸哭而死范氏曰宋璟可谓贤相矣见其始而知其终沮其胜而忧其败明皇卒以黩武至于大乱何其智之明欤其可谓贤相矣○璟与颋相得甚厚璟每论事则颋助之璟尝谓人曰吾与苏氏父子同居相府仆射寛厚诚为国器若献可替否则黄门过其父矣上尝令璟及颋制皇子名及国邑之号又令别制一佳名号进璟颋奏曰七子之均飬着于国风今制名号各三十余混同以进以彰陛下覆帱无偏之徳上甚善之姚宋相继为相崇善应变成务璟善守法持正二人志操不同然恊心辅佐使赋役寛平刑罚清省百姓富庶唐世贤相前称房杜后称姚宋他人莫得比焉二人每进见上辄为之起去则临轩送之及李林甫为相虽宠任过于姚宋然礼遇殊卑薄矣范氏曰三公坐而论道天子所与共天位治天职者也故其礼不可不尊其任不可不重自尧舜至于三代尊礼辅相诗书着矣汉承秦敝崇君卑臣然犹宰相进见天子御坐为起在舆为下所以体貌大臣而风厉其节也开元之初明皇励精政治优礼故老姚宋是师天寳以后宴安骄侈倦求贤俊委政羣下彼小人者惟利是就不顾国体巧言令色以求亲昵人主甘之薄于礼而厚于情是以林甫得容其奸故人君不体貌大臣则贤者日退而小人日进矣紫微舍人髙仲舒博通典籍齐澣练习时务姚宋每坐二人以质所疑既而叹曰欲知古问髙君欲知今问齐君可以无阙政矣广州请为璟立遗爱碑璟请禁之以革謟防之风于是他州皆不敢立山人范知璿献所为文璟判之曰观其良宰论颇渉謟防文章若髙宜从举选不可别奏】集览【仆射谓苏瓌黄门谓苏颋开元初改门下省为黄门省七子之均飬诗凯风羙七子能尽其孝道体貌大臣谓加容貌以敬之】质实【徼幸注见宋孝武帝大明二年】
　　罢十道按察使○始制郎御史起居遗补不拟
　　【旧制六品以下官皆委尚书奏拟是嵗始更此制】
　　书法【良法也故特书始】
　　【丁巳】五年春正月太庙四室坏行幸东都考异【行幸二字当作帝如上将幸东都防太庙四室坏上素服避殿以问宋璟苏颋对曰陛下三年之制未终遽尔行幸恐未契天心故灾异为戒愿且停之姚崇曰太庙屋材皆苻坚时物朽腐而坏适与行防何足异也百司供拟已备不可失信但迁神主于太极殿更脩太庙耳上大喜从之命崇五日一朝入阁供奉恩礼更厚有大政輙访焉褚无量言隋文帝富有天下岂取苻氏旧材以立太庙此特防臣之言愿陛下克谨天戒纳忠諌逺謟防上弗聼遂幸东都胡氏曰长君之恶其罪小逄君之恶其罪大姚崇于是其逄也甚矣大臣以道事君固如是邪因是见唐有天下不自建庙而因隋故屋非礼亦大矣太宗营缮甚众而忽于所当先贤于王珪能几何哉○上过崤谷道隘不治欲免河南尹及知顿使官宋璟曰陛下方事廵幸今以此罪二臣臣恐将来民受其弊上遽命释之璟曰陛下罪之而以臣言免之是臣代陛下受徳也请令待罪朝堂而后赦之上从之】质实【苻坚畧阳氐人晋升平初弑秦王生自立为天王太原中入防败绩为后秦王姚苌杀之陛下注见汉光武建武二十七年崤谷注见汉安帝元初二年】
　　书法【上书太庙四室壊下书行幸东都是壊不以行故矣然则无讥欤春秋书世室屋壊讥慢也况太庙方壊而行幸自如则其为忽宗庙益甚矣姚崇贤相于是凡三献防惜哉终纲目宗庙书壊三汉宣帝本始四年是年五代壬子年蜀大水壊其太庙】
　　发明【春秋文公十三年书世室壊而左氏以为书不恭公谷以为讥不脩诚以有国之君莫重于宗庙而至于圯壊则其怠慢为何如哉宗之时太庙室壊此莫大之变也彼姚崇者素以謟君为事日食不应则表贺鼎铭偶合则表贺既有以蛊其君之心矣今宗当此大变乃欲行幸始焉问之宋璟苏颋二人对以三年之制未终灾异为戒愿且停车驾其説甚正使崇亦能以此意告之犹或可以稍警其君今乃以壊与行防为言则是逢君之恶而迁就其説以合之也诬罔甚矣故纲目于此书太庙四室壊于上书行幸东都于下则见宗不终礼制不畏天戒不敬宗庙轻事游幸一举而四失皆具而唐人简于宗庙不以时加葺治之罪又自见矣吁】
　　二月复置营州
　　【奚契丹内附贝州刺史宋庆礼请复营州制置营州都督于栁城使庆礼筑之三旬而毕庆礼清勤严肃开屯田八千余所招安流散数年之间仓廪充实市邑浸繁】集览【制置属下句制敕也敇令置立营州都督】质实【贝州注见汉安帝建光元年宋庆礼洛州永年人】
　　秋七月放太常卿姜皎归田考异【提要太常作宗政】
　　【初上防时与姜皎亲善及诛窦懐贞等皎预有功由是宠遇特厚出入卧内至与后妃连梢宴饮宋璟言皎权宠太甚非所以安之上以为然因下制曰西汉诸将以权贵不全南阳故人以优闲自保皎宜放归田园勲封如故】集览【南阳故人汉光武南阳人严光字子陵光武之故人也除为諌议大夫光不屈乃耕于富春山】正误【南阳故人今按光武南阳故人立功为官不令与政得保福禄者皆是也不当专指严光】质实【西汉诸将以权贵不全诸将谓韩信彭越英布軰事在髙帝十一年南阳故人以优闲自保故人谓邓禹李通贾复軰事在光武建武十三年】
　　以张嘉贞为天兵军大使
　　【嘉贞上言突厥降者散居太原以北请宿重兵以镇之乃置天兵军于并州集兵八万】质实【太原府名注见齐明帝建武三年并州】
　　以明堂为乾元殿
　　【太常少卿王仁惠奏则天明堂穷极奢侈不合古制宻迩宫掖人神杂扰制复以为乾元殿正至受贺季秋大享复就圆丘】集览【大享奉上之谓享享通作飨礼书大飨之礼正义曰大飨即食飨也变食言大崇其名故也不尚重味故食言大此言礼盛不作至味之事】正误【大享今按大享乃祀神之享如武后大享万象神宫即明堂也】
　　九月复旧官名令史官随宰相入侍羣臣对仗奏事【贞观之制中书门下及三品官入奏事必使諌官史官随之有失则匡正羙恶必记之诸司皆正衙奏事御史弹百官服豸冠对仗读弹文故大臣不得专君而小臣不得为防慝及许敬宗李义府用事政多私僻奏事官多俟仗下于御座前屏人密奏监察御史及待制官逺立以俟其退谏官史官皆随仗出仗下后事不复预闻武后以法制羣下谏官御史得以风闻言事互相弹奏于是多以险诐相倾宋璟欲复贞观之政制自今事非的湏秘宻者皆令对仗奏闻史官自依故事】集览【豸冠豸音宅买反异物志东北荒中有兽名獬豸一角性忠见人闘则触不直者闻人论则咋不正者楚懐王尝获之以为冠执法者服之故名法冠一曰柱后惠文髙五寸一纚为展筒鐡柱卷对仗注见髙宗永徽五年仗下专君西汉司马相如传适足以专君自损也注专古贬字史记本传作贬君一本作专君音训同】正误【大臣不得专君今按相如传专君自损本作贬非专字也此言中书门下奏事諌官史官随之诸司皆正衙奏事御史对仗读弹文故大臣不得专君专乃专檀之专集览不详上文谓为贬君何哉】
　　书法【良法也此令一出则史无不记之事臣无私谒之言朝廷清明矣故书予之】发明【开创之君有典则以垂后清明之世无诡秘之私情太宗令諌官史官随宰相入閤议事治致太平自高宗昬庸失徳此制遂冺今宋璟辅政首复旧规虽未能尽如贞观之盛亦庶几焉耳大书于册盖羙之也】
　　谪孙平子为都城尉
