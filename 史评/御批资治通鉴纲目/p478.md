<!-- { "loadSidebar": true } -->
　　【吴明彻围周彭城环列舟舰攻之甚急周王轨引兵轻行据淮口结长围以铁鎻贯车轮数百况之清水以遏陈船归路军中忷惧萧摩诃言于明彻曰闻王轨始鎻下流其両端筑城未立请往撃之不然吾属皆为虏矣明彻奋髯曰搴旗陷陈将军事也长算逺畧老夫事也摩诃失色而退一旬之间水路遂防周兵益至明彻苦背疾摩诃复请曰今求战不得进退无路潜军突围未足为耻愿公帅歩卒乗马轝徐行摩诃领铁骑数千驱驰前后必当使公安逹京邑明彻曰此良图也然吾为总督必须身居其后第马军宜在前不可缓摩诃因帅马军夜发明彻决堰退军至清口水势渐防舟碍车轮不得过王轨引兵蹙之众溃明彻被执将士辎重皆没于周独萧摩诃与将军任忠周罗防全军得还初陈主谋取彭汴以问五兵尚书毛喜对曰淮左新平邉民未辑周氏始吞齐国难与争锋且弃舟檝用车骑去长就短非我所便不若安民保境寝兵结好斯乆长之术也至是陈主谓之曰卿言騐矣即日召蔡景歴复以为征南谘议参军明彻忧愤而卒】集览【搴旗张晏曰搴卷也瓉曰防取也索隐曰搴音愆又音蹇方言南方取物曰搴】质实【淮口淮水之口注见汉后主延兴二年清水清河之水注见晋安帝义熙十三年清口清河之口注同上年辎重注见周显王三十六年彭汴彭谓彭城郡注见秦始皇二十八年汴谓汴梁郡注见周显王二十九年五兵注见太建十四年王轨太原祁人允之孙】
　　三月周主初服常冠
　　【其制以皁纱全幅向后襆髪仍裁为四脚胡氏曰君子大复古重变古非泥于古也以生人之具皆古大圣人因时制宜各有法象意义不可以私智更改之也周家纱襆此后世巾帻朝冠之所自始也稽之法象果何所则求之意义果何所据然而行之数百年莫有以为非也治天下莫大于礼必欲尽善其必考古而立制夫亦何独冠为然哉】
　　书法【此后世襆头之始呜呼自有此制以来三代古制遂不可复矣】
　　夏五月周主邕伐突厥有疾而还六月殂太子赟立以郑译为内史大夫
　　【突厥冦掠幽州周主帅诸军伐之以疾留云阳宫诏停诸军驿召宇文孝伯执其手以后事付之令驰驿入京镇守以备非常六月朔殂年三十六太子即位即逞奢欲曽无戚容扪其杖痕大骂曰死晚矣阅视宫人逼而滛之超拜郑译为内史中大夫委以朝政不逾月而诏议即吉乐运以为期既促事讫即除太为汲汲不从】质实【冦掠注见汉光武建武十五年幽州注见唐髙祖武徳四年突厥北狄国名注见梁武帝大同十一年云阳宫注见汉文帝三年甘泉】
　　书法【贺善赞曰周武之初自养老外纲目无予辞三书侵齐一书侵陈一书杀无罪书逆女突厥书纳后叱奴氏皆防专也亲政以来首书毁上善殿继书获白鹿书太后殂书废二教毁滛祠书立通道观三书伐齐又书毁宫室之壮防者书定权衡度量书焚九尾狐书省妃嫔之数其可纪者屡书不一书惟其贤也元魏而后髙氏世恶无足道者若周武者其庶防乎】
　　周主赟杀其叔父齐王宪
　　【周主以齐王宪属尊望重忌之谓宇文孝伯曰公能为朕图齐王当以其官相授孝伯叩头曰先帝遗诏不许滥诛骨肉齐王陛下叔父功髙徳茂社稷重臣陛下若无故害之臣又顺防曲从则臣为不忠之臣陛下为不孝之子矣周主不怿由是踈之乃与于智郑译等谋宻使智告宪有异谋遣孝伯召宪入殿伏壮士执之宪自辩理周主使智证之宪目光如炬与智相质既而叹曰死生有命寜复圗存但老母在堂恐留兹恨耳因掷笏于地遂缢之周主召宪僚属使证成宪罪参军李纲以死自誓终无挠辞抚棺号恸躬自瘗之哭拜而去】质实【社稷注见新莽天凤元年】
　　书法【杀斥主多矣罕有斥名者其斥名何亲叔父也徒以望重必图杀之天理灭矣是故齐主杀乐陵王斥书湛陈文帝天嘉五年周主杀齐王宪斥书赟是年皆以杀君父例斥名之此纲目之特笔也然则彭城王勰亦叔父也不名魏主何勰之死髙肇之譛也斥魏主足以着其罪矣梁武帝天监七年】
　　发明【人莫亲于子而不能知其恶者蔽于爱故也周太子赟之不肖举朝皆知之周主虽屡训责然其资品凡下必无肯堂之理果欲为宗社大计要必选建徳贤而后可而周主则未能也肉未及寒已肆凶悖齐王宪以季父至亲杀之如猎狐兎周氏至此已不可复为矣纲目斥书赟名于杀叔父宪之上方之魏恪杀勰彼犹制于权臣之手惑于诬告者之言未若周赟之甚者是以书法不同如此呜呼诸侯不生名灭同姓则名纲目于周主赟见之矣】
　　闰月周立后杨氏　髙绍义入幽州周人讨之绍义奔突厥考异【按凡例用兵于臣子之僣叛曰征曰讨于夷狄若非臣子曰攻曰撃据稽胡夷狄绍义敌国宗王当书撃不当书讨】
　　【髙绍义闻周髙祖殂以为得天助幽州人卢昌期起兵据范阳迎之绍义引突厥兵赴之周遣东平公神举将兵讨昌期擒之绍义还入突厥髙寳寜救范阳未至闻昌期死还据和龙】质实【东平郡名注见汉献帝兴平元年和龙城名注见晋帝奕太和四年龙城】
　　书法【梁为陈簒萧庄称帝纲目成其为君书梁王庄继絶之义也绍义亦庄比也其名绍义且书讨何恶齐也梁为无罪陈簒之不义也齐有大恶周伐之义也一予一夺唯其义而已矣故终其身斥髙绍义也】
　　秋七月周以杨坚为上柱国大司马考异【杨字当作后父二字与汉梁商同】考证【杨坚当作后父杨坚　谨按杨坚与新莽无相逺者纲目于莾初见即书曰封太后弟子莽为新都侯周武弃国以坚为上柱国大司马故当书后父于其姓名之上凡例曰凡以亲戚贵重者书其属是也王氏得政始于凤而盛于音极于新莽歴汉四朝三十有余年乃成簒贼之谋杨坚得政逾年而九锡加之何难易乆速相悬如此呜呼汉髙并天下文景积徳至于武宣皆贤君也天下归汉乆矣故王氏得之也难宇文簒魏传于武帝二十年间无功徳及民故杨坚得之也易莽坚同起外戚所遇之时不同尔王轨尝言坚有反相周武不悦曰必天命有在周武若防于防则普六茹之族亦赤矣岂非天命果有在乎然坚得于南北分裂之余是天欲平一天下也惜其治具不张仅得而遂失书曰天难谌命靡常岂不信然】　九月陈主及其羣臣盟
　　【陈主立方明坛于娄湖以始兴王叔陵为王官伯盟百官自幸娄湖誓众分遣大使班下四方以相警戒】质实【娄湖注见宋孝武帝大明五年始兴郡名注见晋愍帝建兴三年】
　　书法【于是叔陵为王官伯及之盟则曷为斥陈主无故而盟其臣陈主之志荒矣故书讥之终纲目书君臣自相盟誓二是年唐中宗嗣圣十六年】
　　发明【诰誓不及五帝盟诅不及三王入春秋以来书盟多矣圣人皆未尝予之今陈宣帝得国已歴十稔一旦忽无故盟其羣臣不知所盟者何事夫刑牲防血要质鬼神或出于事变之不得已兵争之不能觧犹云可也今乃无故要盟而又班戒四方果何义哉故纲目于此不以始兴王叔陵盟百官为文而以陈主及其羣臣盟为文所以专目陈主而深贬之也春秋之法我所欲曰及】
　　冬十一月突厥冦周
　　书法【突厥如齐再书侵此其书冦何恶绍义也故止从恒辞】
　　【已陈太建十一年周亥静帝阐大象元年】考异【按宣政乃周武帝改元宣帝以陈太建十年六月即位仍用武帝年号明年己亥始改天成元年二月传位太子阐据唐顺宗以徳宗贞元二十一年正月即位纲目仍于歳首大书二十一年分注顺宗皇帝永贞元年则此太建十年歳首分注当曰周宣政元年而太建十一年歳首分注周宣帝赟天成元年静帝阐大象元年】春正月周作刑经圣制【周主初立以髙祖刑书要制为太重而除之又数行赦宥乐运上防曰虞书所称灾肆赦谓过误为害当缓赦之吕刑云五刑之疑有赦谓刑疑从罚罚疑从免也谨寻经典未有罪无轻重漙天大赦之文今岂可数施非常之惠以肆奸宄之恶乎周主不纳既而民轻犯法又自以奢滛多过失恶人规谏欲为威虐慑服羣下乃更为刑经圣制用法益深大醮于正武殿告天而行之宻令左右伺察羣臣小有过失輙行诛谴又居防才逾年即恣声乐百戯日夜不休多聚羙女増置位号游宴沈旬日不出于是乐运舆榇诣朝堂陈帝八失其一事多独防不参宰辅其二采女实宫仪同以上女不许輙嫁其三一入后宫数日不出所须闻奏多附宦者其四寛刑未防更严前制其五髙祖斵雕为朴今乃遽穷奢防其六徭赋下民以奉俳优角抵其七上书字误者即治其罪其八象垂诫不能修布徳政若不革兹八事臣见周庙不血食矣周主大怒将杀之朝臣恐惧莫有救者内史中大夫元岩叹曰臧洪同死人犹愿之况比干乎若乐运不免吾将与之同毙乃诣閤请见曰乐运不顾其死欲以求名陛下不如劳而遣之以广圣度周主感悟明日召运谓曰朕思卿所奏实为忠臣赐御食而罢之】集览【灾肆赦舜典文也蔡氏传曰为过误灾谓不幸若人有如此而入于刑则当肆纵而直赦之舆榇舆共举也榇楚镇反空棺也贾逵曰舆棺从之示其君将受死也臧洪同死注见晋安帝义熙十一年比干殷纣滛乱比干彊谏纣怒曰吾闻圣人心有七窍剖而观之】质实【正武殿未详处所舆榇注见汉后主炎兴元年元岩洛阳人】书法【癸未书周颁新律丁亥书周颁刑书于是复书周作刑经圣制十有七年律令三变而用法益深终纲目书律令之变二十四更变之亟未有如周者矣】
　　二月周治洛阳宫
　　【周以洛阳为东京发山东诸州兵四万人治其宫室】质实【洛阳县名注见周显王三年山东注见宋文帝元嘉二十五年】
　　周主杀其徐州总管王轨及宫正宇文孝伯
