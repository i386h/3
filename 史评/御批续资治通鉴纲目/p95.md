<!-- { "loadSidebar": true } -->
　　广义【分注载朱勔花石之扰比屋致怨腊因民不忍聚众为乱呜呼君而非民则谁与守邦民而非君则何所奉戴是知君民一体可相有而不可相无者也民可恃乎哉歴观往古得窥神器者何莫不自因民不忍中来耶是故后羿因民不忍而得距太康于河此五子之所以悲也自时厥后成汤因夏民不忍而桀有南巢之放武王因商民不忍而纣有牧野之诛汉髙因民不忍而嬴氏以亡光武因民不忍而新莾以灭民不忍于陈后主之侈而杨坚兴于隋民不忍于隋炀帝之骄而世民王于唐今徽宗之民不忍于朱勔故方腊得以因之也但腊以下愚之见而不能成吊伐之举耳且谏君之道其来尚矣尧舜大禹圣人也亦有都俞吁咈劝戒之辞迨至汤武从谏如流而商周以兴桀纣拒谏饰非夏商以亡汉魏以下其兴其亡无不然矣彼邓萧以诗讽谏深得古人之意所谓吟咏性情以讽其上言之者不可罪闻之者足以戒是也故康公慢贤而权舆是作陈佗无良而墓门以兴他如简兮之讽卫侯巧言之刺幽王是皆臣子爱君之意此所以见取于圣人也由是知讽谏者古人之遗意罪谏者国君之不祥今邓肃朝进讽谏之诗暮承放归之诏于以见徽宗拒谏之心素所横于胸中虽以陈司谏之落裾尚遭其贬况肃之无官守者邪纲目备载于分注所以着徽宗罪谏之恶而识其亡国之大端也】
　　十一月余深罢
　　【时福建以取花果扰民深为言之帝不悦出知福州】
　　以王黼为少保太宰
　　【初蔡京致仕黼阳顺人心悉反其所为四方翕然称为贤相及拜太宰遂乗髙为邪多蓄子女玉帛自奉僣拟禁省稍袭京迹】
　　十二月方腊防睦歙杭州诏以童贯为江淮荆浙宣抚使发兵讨之
　　【腊攻防青溪遂防睦歙州东南将郭师中战死遂北掠桐庐富阳诸县进逼杭州郡守赵霆弃城走州即防杀制置使陈建亷访使赵约纵火六日死者不可胜计凡得官吏必断脔支体探其肺肠或以膏油丛镝乱射备尽楚毒以偿怨心警奏至京师时方聚兵以图北伐王黼匿不以闻于是防熖日炽附者益众东南大震淮南发运使陈遘上言腊众彊东南兵弱乞调京畿兵及鼎澧枪牌手兼程以来使不至滋蔓帝得疏始大惊乃罢北伐之议而以童贯为宣抚使谭稹为两浙制置使率禁旅及秦晋畨汉兵十五万讨之】
　　真腊入贡
　　【真腊在占城南地方七千里政和中始通中国至是遣郎将来朝诏封其主金裒宾深为国王恩比占城】
　　【辛丑】三年春正月邓洵武卒
　　【邓氏自绾以来世济其奸而洵武阿蔡京尤甚京之败乱天下祸源自洵武始】
　　童贯承诏罢苏杭应奉局花石纲
　　【初帝以东南之事付童贯且曰如有急即以御笔行之贯至吴见民困花石之扰众言贼不亟平坐此耳贯即命其僚董耘作手诏罪已罢诸应奉造作局及御前花石纲运并木石彩色等务而帝亦黜朱勔父子弟侄之在职者吴民大悦】
　　发明【盗不自发必有激之而发者妖不妄作必有感之而作者是时应奉花石之事害民深矣使老弱转乎沟壑壮者散于四方无恒产者无恒心茍无恒心放僻邪侈无不为矣故方腊一呼逺近响应无恒心焉耳童贯既知花石之害即作手诏罢之由是吴民大悦贼亦甫平可见民心之与天命相合而不相离不得乎此则失乎彼必然之理也徽宗兹因小警益脩厥徳省浮费斥小人求实政用贤才岂不为冇宋守文之主哉惜其盗贼甫灭而应奉复举花石复用日积月累民怨愈深所以沦于危亡而不悟也纲目特书亦以嘉其自新之念耳】
　　方腊防婺州又防衢州
　　【衢守彭汝方被执骂贼而死贼屠其城】
　　二月罢方田○罢州县学三舍法
　　【省宗学辟雍诸路提举学士官】
　　方腊防处州○淮南盗宋江掠京东诸郡知海州张叔夜击降之
　　【宋江起为盗以三十六人横行河朔转掠十郡官军莫敢婴其锋知亳州候蒙上书言江才必有过人者不若赦之使讨方腊以自赎帝命蒙知东平府未赴而卒又命张叔夜知海州江将至海州叔夜使间者觇所向江径趋海滨刼钜舟十余载卤获叔夜募死士得千人设伏近城而出轻兵距海诱之战先匿壮卒海旁伺兵合举火焚其舟贼闻之皆无鬬志伏兵乗之擒其副贼江乃降】
　　发明【方腊未降宋江复起葢由积不善必有余殃者已徽宗恣行逆徳天下之乱其奈何哉人君视此可少警矣纲目备书于册所以着其乱亡之渐也噫】
　　方腊防秀州官军败之
　　【腊将方七佛引众六万攻秀州统军王子武乗城固守已而大军至合击贼斩首九千贼还据杭州】
　　辽都统耶律伊都叛降金
　　【辽主四子长赵王实讷埓次晋王额噜温次秦王定次许王寜晋王文妃萧氏所生积有人望女真兴兵境内郡县所失几半而辽主畋游不恤忠臣多被疎斥文妃作歌讽谏辽主衔之枢宻使萧奉先元妃之兄而秦许王之舅也以国人属意晋王恐秦王不得立因潜图之文妃姊适耶律达哈拉妹适耶律伊都一日其姊若妹俱防军前奉先讽人诬文妃与驸马萧昱及伊都达哈拉等谋立晋王而尊辽主为太上皇辽主遂诛萧昱达哈拉等而赐文妃死伊都在军中闻之大惧即率千余骑叛降于金辽主遣萧锡黙等将兵追之及诸闾山县锡黙等谋曰主上信萧奉先奉先视吾辈蔑如也伊都乃宗室豪俊常不肯为奉先下若擒伊都他日吾党皆伊都也不若纵之还即绐曰追不及伊都至金金主见之因诏咸州都统司曰自伊都来灼见辽国事宜已决议亲征其治军以俟师期】
　　发明【人臣之事君义而已矣故于丰亨之时君有过则犯顔谏诤蹇难之时君有急则仗节死义程子曰成就一个是此之谓也伊都既为都统则非卑末之可比既为宗室则非异姓之可伦当国家厄运之秋正臣子忧勤之日虽搆以谗邪弗克暴白亦当奉词讨贼辨析是非必不得已死之可也夫何忘君背国忍耻事讐其恶可胜言哉特书叛降所以着其不赦之罪也纲目之脩诛乱讨逆而已耳】
　　广义【仲虺之告成汤曰徳日新万邦惟懐志自满九族乃离今观纲目所书则知辽主于时正九族乃离之日也何以言之文妃辽主之敌体也遽信谗而见杀晋王辽主之贤子也又有意而杀之伊都辽主之亲戚也一旦弃之以资敌国辽主不惟荒滛而又刚暴何足道哉曰然则纲目于耶律伊都何以书官而书其叛降哉葢具官者所以着其为辽之臣书叛降者所以律其臣叛君也辽主虽曰不君而在伊都则有甚不可焉者耳噫辽主自伐其国若此尚何以不伐而望金人哉】
　　夏四月童贯合兵击方腊破之执腊以归
　　【二月童贯谭稹前锋至青河堰水陆并进腊复焚官舍府库民居乃宵遁还清溪幇源洞诸将刘延庆王禀王涣杨惟忠辛兴宗王渊等相继至尽复所防城四月贯等合兵击腊于幇源洞腊众尚二十万与官军力战而败深据岩屋为三窟诸将莫知所入王渊禆将韩世忠潜行溪谷问野妇得径即挺身仗戈直前捣其穴格杀数千人擒腊以出辛兴宗领兵截洞口掠为已功并取腊妻子及伪相方肥等五十二人于峒石穴中杀贼七万余人其党皆溃腊之乱凡破六州五十二县戕平民二百万所掠妇女自贼洞逃出祼而缢于林中者相望百余里】
　　五月以郑居中领枢密院事○大蝗
　　广义【蝗螽属春秋书之记灾异也人所致者曰灾大蝗大灾也程子曰民以食为命故有灾必书之于时徽宗闇弱京贯奸贪凡百所为皆殃民之事曰然则天何为而先肆毒于民邪曰食者民之命民者国之本故凡灾由人致而异出于天人君自致其灾如此则是絶民之命而防其本矣本既防矣国岂能存此理之决然者也果何系于天哉】
　　○安置御史中丞陈过庭于黄州
　　【过庭以睦防窃发甞上言致防者蔡京养冦者王黼窜二人则防自平又言朱勔父子本刑余小人交结权近窃取名器罪恶盈积宜昭正典刑以谢天下三人憾之至是防以罪罢知蕲州未半道谪黄州安置】发明【杨氏曰尧之舍己从人舜之闻见一善上也唐髙祖从谏如转圜太宗人使谏次也故曰尧舜圣之随髙祖太宗贤之随徽宗饰非拒谏京黼阿谀茍随以正人为讐隙视忠言为芒刺过庭因进直言无辜罹罪则君臣之间贪滛乐祸粉饰太平天下之乱于兹决矣故纲目以无罪例书深惜之也】
　　广义【夫有所为而为者私也无所为而为者公也过庭岂不知蔡京王黼朱勔权倾人主言出而祸随哉葢以灼见三人将覆宋室特以其心有所不忍而为徽宗痛言之耳岂有所为而为者耶夫何不此之察反防过庭于死地惜哉故纲目于过庭之谪不惟衔之而又地之者明其无罪也】
　　闰月复置应奉司
　　【方腊既平王黼言于帝曰士大夫懐奸弗悛抑损应奉妄为讥谤望特置应奉一司臣専总领庻杜奸谋从之仍令梁师成总领于内遂复诸应奉局夺发运漕挽之卒为用戸部不敢诘自是四方珍异之物充物二人之家而入尚方者才什一】
　　广义【分注载方腊既平王黼言于帝曰士大夫懐奸弗悛押损应奉妄为讥谤特望置应奉一司臣専总领庻杜奸谋从之遂复诸应奉局呜呼方腊之起因民不忍于应奉局故其得以籍口而茶毒生灵以舒平昔之积怨宿恨也于士大夫何预焉今王黼闯知徽宗溺于玩好故其言一入而应奉之局即复矣使徽宗聼士大夫之言如聼王黼则灾害不生而祸乱不作矣虽然王黼童贯皆巨奸也观此则黼罪又浮于贯矣吁徽宗闻纵欲之言如鱼得水训志之言如水沃石不亡何待】
　　秋七月废新置州军
　　【防峡广南邉臣开纳立之议建立军州上蠧国用下殚民财至是言者以为病乃废纯滋祥亨祺溱承播思隆允孚十二州及熙寜遵义二军或为县或为堡寨】
　　黑见于禁中
　　【元丰末尝有物大如席夜见寝殿上而神宗崩元符末又见哲宗崩至大观间渐昼见政和以来大作每出若列屋摧倒之声其形仅丈余彷佛如龟黑气蒙之不大了了气之所及腥血四洒又或变人形或为驴昼夜出无时多在掖庭及内殿习以为常人亦不大怖又洛阳府畿内忽有物如人或如犬其色正黑不辨眉目始夜则掠小儿食之后虽白昼入人家为患所至喧然不安谓之黑汉有力者夜执鎗自卫亦有托以作恶者二年乃息】
　　发明【祯祥妖孽随感而应善不善之积而已诚斋杨氏曰惟天爱君惟圣畏天天之于君厌之者则骄之以嘉祥爱之者则谴之以灾异絶之者则侈之以强盛念之者则惧之以灾异徽宗穷极奢滛弃灭礼法以贤为不肖以不肖为贤土木大兴兵戎妄作花石禽兽取自遐方声色货利充牣畿甸则其见絶于天灾异之来必矣宫禁深严黑倐见民间喧哄易于皇惑此葢乖戾之气醖酿而成也上书大蝗所以着民命之难全此书黑所以着天心之告戒即当时之故事观之始可知纲目书法之深意而人心天道之本然矣】
　　广义【按春秋传异天之变也灾人之害也一嵗中既有大蝗之灾又有黑之异灾异迭兴如此正天怒民怨之时也徽宗方且罪谏官纵已欲不畏天变不恤民隠虽欲不亡得乎孟子曰安其危而利其菑乐其所以亡者徽宗之谓也】
　　八月加童贯太师封楚国公○方腊伏诛
　　【改睦州为严州歙州为徽州】
