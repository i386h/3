<!-- { "loadSidebar": true } -->
　　【司马光请悉罢免役钱诸色役人皆如旧制其见在役钱拨充州县常平本钱于是诏修定役书凡役钱惟元定额及额外寛剰二分已下许着为准余并除之若寛剰元不及二分者自如旧则寻诏耆户长壮丁皆仍旧募人供役保正甲头承帖人并罢侍御史刘挚乞并用祖宗差法监察御史王岩叟请立诸役相助法中书舎人苏轼请行熈宁给田募役法因列其五利王岩叟言五利难信而有十弊轼议遂格司马光复言免役之法其害有五上户旧充役固有陪备而得畨休今出钱比旧费特多年年无休息下户旧不充役今例使出钱旧所差皆土著良民今皆浮浪之人恣为奸欺又农民出钱难于出力凶年则卖庄田牛具以钱纳官又提举司惟务多敛役钱广积寛剰以为功此五害也今莫若直降敕命委县令佐掲簿定差其人不愿身自供役许择可任者雇代惟衙前一役最号重难今仍行差法陪备既少当不至破家若犹矜其力难独任即乞如旧于官户寺观单丁女户有屋产庄田者随贫富以差出助役钱尚虑役人利害四方不能齐同乞许监司守令审其可否可则亟行如未防尽县五日具措画上之州州一月上转运司以闻朝廷委执政审定随一路一州各为之敕务要曲尽章惇取光所奏踈畧未尽者驳奏之吕公着言惇专欲求胜不顾命令大体望选差近臣详定于是资政殿大学士韩维及范纯仁吕大防孙永等详定以闻苏轼言于光曰差役免役各有利害免役之害聚敛于上而下有钱荒之患差役之害民不得力农而吏胥縁以为奸此二害轻重畧等矣光曰于君何如轼曰法相因则事易成事有渐则民不惊三代之法兵农为一至秦始分为二及唐中叶尽变府兵为长征卒自是农出谷帛以养兵兵出性命以卫农天下便之虽圣人复起不能易也今免役之法实大类此公欲骤罢免役而行差役正如罢长征而复民兵盖未易也光不以为然轼又陈于政事堂光色忿然轼曰昔韩魏公刺陜西义勇公为谏官争之甚力韩公不乐公亦不顾轼昔闻公道其详岂今日作相不许轼尽言邪光谢之自是役人悉用见数为额惟衙前用坊场河渡钱雇募余悉定差仍罢官户寺观单丁女户寻以衙前不皆有雇直遂改雇募为招募纯仁谓光曰差役当熟讲缓行不然滋为民病愿虚心以延众论不必谋自己出谋自己出则謟谀得乗间迎合矣役议或难囘则可先行之一路以观其防竟光不从持之益坚纯仁曰是使人不得言尔若欲媚公以为容悦何如少年合安石以速富贵哉光深谢之初差役之复为期五日同列病其太廹知开封府蔡京独如约悉改畿县雇役无一违者诣政事堂白光光喜曰使人人奉法如君何不可行之有】
　　发明【罢青苖法而复常平罢免役法而仍旧制是皆涤其旧染之汚致其维新之意也彼君子不用则已苟用君子则其设施措置逈出人表是以行于朝廷者皆公平正大之事达于天下者皆和柔防顺之风革之上六曰君子豹变小人革靣传曰革道已成君子如豹之变小人亦革靣以听从矣三复斯言岂不为世之明验乎比而观之其义自见】
　　广义【昔王安石有忤意者中心藏之不至罢斥不已也今温公一闻苏轼纯仁之论而即谢之可谓改过不吝而为万世学者之师也】
　　范子渊有罪贬知峡州
　　【子渊在熈丰间提举修堤开河糜费巨万而功用卒不成防堤压埽之人溺死无筭至是御史吕陶劾其罪黜知峡州中书舎人苏轼草制词有曰汝以有限之财兴必不可成之役驱无辜之民置之必死之地时以为至言】
　　置诉理所
　　【许熈宁以来得罪者自言】
　　夏四月罢熈河经制财用司○召程頥为崇政殿説书【頥颢弟也年十八上书仁宗欲黜世俗之论以王道为心治平元丰间大臣屡荐皆不起至是司马光吕公着共防其行义曰伏见河南处士程頥力学好古安贫守节言必忠信动遵礼法年逾五十不求仕进真儒者之高蹈圣世之逸民望擢以不次使士类有所矜式诏以为西京国子监教授力辞寻召为秘书郎及入对改崇政殿説书頥即上防言习与智长化与心成陛下春秋方富虽睿圣得于天资而辅养之道不可不至大率一日之中接贤士大夫之时多亲寺人宫女之时少则气质变化自然而成愿选名儒入侍劝讲讲罢留之分直以备访问或有小失随事献防嵗月积乆必能养成圣徳】
　　广义【哲宗以啓沃之任待伊川伊川以圣贤之学辅哲宗可谓君臣相遇者矣使哲宗惟和惟一勿有间之吾见武丁傅説不足专羙于前矣夫何行道未防明年遂遭苏轼之侮而反成党祸惜哉虽然此亦不足为伊川损益有无也然其道在万世轼安得而侮邪纲目书曰召程頥为崇政殿説书虽其文无羙辞实足以见哲宗崇儒重道之意学者味之义自见矣】
　　韩缜免
　　【御史中丞刘挚殿中侍御史吕陶谏官孙觉苏辙王觌朱光庭等连章论缜才鄙望轻在先朝奉使割地七百里以遗契丹邉人怨之切骨不可居相位遂出知颍昌缜外事庄重所至以严称虽出入将相而寂无功烈厚自奉养世以比晋何曾】
　　王安石卒
　　【安石性彊忮遇事无可否自信所见执意不囘然议论竒高能以辨博济其説慨然有矫世变俗之志故神宗排众论力倚任之及议变法在廷交执不可安石傅经义出己意辨论輙数百言众不能诎甚者谓天变不足畏祖宗不足法人言不足恤以是怨议纷起终神宗世不复召凡八年安石每闻朝廷变其法夷然不以为意及闻罢助役复差役愕然失声曰亦罢至此乎良乆曰此法终不可罢又尝曰新法始终以为可行者曾子宣也始终以为不可行者司马君实也朱熹曰安石以文章节行高一世而尤以道徳经济为己任被遇神宗致位宰相世方仰其有为庻防复见二帝三王之盛而安石乃汲汲以财利兵革为先务引用凶邪排摈忠直躁廹彊戾使天下之人嚣然防其乐生之心卒之羣奸嗣虐流毒四海至于崇宣之际而祸乱极矣又曰学以知道为本知道则学纯心正见于行事发于言语亦无徃不得其正如安石者其始学也盖欲陵跨韩掩迹顔孟初亦岂遽有邪心哉特以不能知道故其学不纯而设心造事遂流入于邪又自以为是而大为穿凿附会以文之此其所以重得罪于圣人之门也】
　　发明【神宗宰相书卒者仅二人王珪王安石王珪不书爵珪不足道也若安石者亦有説乎夫宰相代天理物当以平心处之故伊尹谓之阿衡而周官冡宰职均四海皆公平无私之意今安石私憾司马光等乃援引奸邪以倾之新法害民欺君误国神宗茍能按罪行辟则安石岂容但已况其相业无闻此皆小人所为故纲目于其卒也削去其官以示贬耳若生而幸免死又无讥则何以为笔削之权衡哉是以后之为人臣者观此当加警省云】
　　广义【荆公以文学名世而际遇神宗可谓遭时得君之甚者矣夫何执拗不情全无顾忌不肯安常处顺而务以生事为心以是为非以曲为直始则要君之用迟迟其行终则挥而不去惟患失之卒致凶徒效尤奸人窃丑由是二蔡两惇桧贼侂胄似道之徒扇熖揺毒而致宋室不可为者未必非荆公之作俑也故纲目于其卒而不书其官者恶之也】
　　以吕公着为尚书右仆射兼中书侍郎○诏起文彦博平章军国重事
　　【彦博致仕居洛司马光言其宿徳元老宜起以自辅太后将用为三省长官言者以为不可乃命平章军国重事六日一朝一月两赴经筵班宰相上恩礼甚渥彦博年八十一矣】
　　黜内侍李宪等于外
　　【中丞刘挚言陛下临御以来分别邪正而元恶大憝犹有漏网宦者李宪贪功生事渔敛生民膏血兴灵之役首违师期乃顿兵城兰州遗患今日王中正将兵二十万出河东逗遛违诏精兵劲骑死亡殆尽宋用臣董大功役侵陵官司诛求小民夺其衣食之路石得一领皇城司纵遣伺者飞书朝上则暮入狴犴朝士都民相顾以目者殆十年是四人者权势烽熖张灼中外幸而先帝神武足以鎭压不然其为祸岂减汉唐宦者哉侍御史林旦亦以为言诏并降官宪中正得一提举宫观用臣监太平州税务】发明【欲革君心之宿弊先清君侧之匪人盖人君一心虚灵不昧具众理应万事不啻如明镜之无尘止水之无波茍为物欲所蔽恶人所欺则颠倒错乱是非无别镜尘而水波矣是以欲革君心之宿弊先清君侧之恶人者其以此耳説苑曰人君之道清浄无为务在博爱趋在任贤广开耳目以察万方今能以吕公着为尚书右仆射以文彦博平章军国重事则所用者皆君子矣黜内侍李宪等则所退者皆小人矣兹非天下之大防斯民之大幸而革弊清恶之一端乎惜其绍圣以后浸不克终也观纲目之所书则其予之之意隐然见于书法之间尔识者当自思之】
　　诏举经明行修之士
　　【司马光请立经明行脩科嵗委升朝文臣各举所知以勉励天下使敦士行以示不专取文学之意若所举人违犯名教必坐举主毋赦则自不敢妄举而士之居乡居家者惟惧玷缺外闻不待学官日训月察立赏告訏而士行自羙矣于是诏自今凡遇科举令升朝官各举经明行修之士一人俟登第日用以升甲】
　　发明【徳行本也文艺末也有徳行而无文艺是为有质无文固不可也有文艺而无徳行是为有文无质亦不可也必如文质彬彬然后谓之君子今而举经明行脩之士则其既明经而又行脩是乃本末之兼全举而用之不亦宜乎是故欲知朝廷之治乱先观用人之贤否欲知用人之贤否先观政治之得失时司马光为相而请立是科茍或上不能用是为徒请何补于事耶今下能请之上能行之君臣之间两无所歉矣纲目特书交予之也】
　　五月以韩维为门下侍郎
　　【神宗崩维自提举嵩山崇福宫入临太后手诏劳问维对曰人情贫则思富苦则思乐困则思息鬰则思通诚能常以利民为本则民富常以忧民为心则民乐赋役非人力所堪者去之则劳困息法禁非人情所便者蠲之则鬰塞通推此而广之尽诚而行之则子孙观陛下之徳不待教而成矣未防起知陈州召为资政殿大学士兼侍读至是拜门下侍郎】
　　命程頥等脩定学制
　　【太学自蔡确起大狱连引朝士有司縁此造为法禁烦苛凝宻博士诸生禁不相见教谕无所施御史中丞刘挚以为言至是命程頥孙觉顾临同太学长贰看详脩定条制頥大槩以为学校礼义相先之地而月使之争殊非教养之道请改试为课有所未至则学官召而教之更不考定高下置尊贤堂以延天下道徳之士镌觧额以去利诱省繁文以专委任励行检以厚风教及置待賔吏师齐立观光法如是者亦数十条】
　　六月放邓绾李定于滁州○置春秋博士○吕惠卿有罪建州安置
　　【惠卿见正人彚进知不容于时恳求散地右司谏苏轼王觌歴数其奸请投畀四裔以御魑魅中丞刘挚复列其五罪于是贬光禄卿分司南京再贬建宁军节度副使建州安置时惠卿章惇吕嘉问邓绾李定蒲宗孟范子渊等皆已斥外言者论之不已范纯仁言于太后曰録人之过不宜太深后然之乃诏前朝希合附防之人一无所问言者勿复弹劾惠卿党稍安或谓公着曰今除恶不尽将贻后患公着曰治道去太甚耳文景之世网漏吞舟且人材实难宜使自新岂宜使自弃邪】
