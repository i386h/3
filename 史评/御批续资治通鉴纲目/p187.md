<!-- { "loadSidebar": true } -->
　　发明【宋金世讐理宜报伐然借力防古以伐之此又无可取焉宣和海上之盟爲可鉴耳春秋隐二年书秋八月庚辰公及戎盟于唐唐爲鲁地此盖费誓所谓徐戎在鲁东郊之境者鲁君与之结盟修好成礼讫事而无他虞然春秋恶其以中国与徐戎盟故书时书月书日以深谨之夫外侮迭加人主所宜防闲乌可与之通和遣使与之共功耶况防古在宋尤爲桀黠理宗惟务复讐反信其所不当信因来议伐即命许之故纲目前书遣使如防古此书许之所以见是盟乃宋人所欲非出于防古之请其所以致入冦之渐者皆宋人自取之耳书法若此其恶宋之意爲何如耶自古防盟多矣未有中国先示人以弱者使宋之君臣有人心则必愧死亡地矣虽然后之欲轻信敌国者其爲殷鉴岂其明哉】
　　广义【呜呼防古来议夹攻讐金者即晋人假道以愚虞人之谓也史嵩之甘受防古之愚而不虑焉夫以张宣杀蘓巴尔罕时防古即日宋自食言背盟弃好今日之事曲直有归斯言也何其切齿之甚邪观此则知其中心藏之以爲后日兴兵之端也必以今者遣使来议伐金其意以爲金亡则宋可坐而致也且仇讐难以信义交昔者宣和海上之盟口血未干贪心即继是以宋卒爲亡辽之续呜呼汴宋恊金人以亡辽而汴宋反爲金人所得南宋恊防古以亡金而南宋终防古所有诗曰殷鉴不逺在夏后之世范范何以独见之明也曰然则何爲而可曰自强其国严邉陲以备防古相时势以报残金则庶乎其可也若夫成功则天也岂人力之所爲哉】
　　金主守绪出奔河北防古蘓布特复围汴
　　【汴京粮尽援絶势益危急召诸臣入议或言归德四面皆水可以自保或言宜沿西山入邓或言设欲邓防古蘓布特在汝州不如取陈蔡路转徃邓下金主未决乃起院判白华爲右司郎中问之华言归德城虽坚乆而食尽坐以待毙决不可徃既汝州有蘓布特则邓下亦不可徃计今事势当直汝州与之一决汝州战不如半途战半途战不如出城盖我军食力犹在也若出京益逺军食益减马食野草事益难也若我军便得战存亡决此一举外则可以激三军之气内则可以慰都人之心或止爲避迁之计人心顾恋家业未必毅然从行可详审之金主不从而集军士于大庆殿谕以京城食尽今以亲出诸将佐合辞奏曰圣主不可亲出止可命将金主欲以富察官努爲马军帅高显爲歩军帅刘益副之三人者欲奉命参政内族恩楚曰汝辈把锄不知高下国家大事敢易承邪众黙然唯官努曰若将可了何至使我辈事亦中止遂以右丞萨布平章拜甡右副元帅恩楚左丞相李蹊元帅左监军国克垣百家帅诸军扈从参政纳绅枢副兼知开封萨尼雅布里城四面都总领珠赫外城元帅东面博斯呼南面珠嘉耀珠西面崔立北面富珠哩迈努等留守乃发府库及内府器皿宫人衣服赐将士民间閧传车驾徃来德军士家属留汴目今食尽坐视城中俱饿死矣纵能至归德军马所费支吾复得防许日金主使萨布宣言曰前日巡狩之议爲白华改今徃汝州索战矣金主发汴京与太后皇后妃主别大恸至开阳门诏谕留守兵士曰社稷宗庙在此汝等壮士毋以不预进发之数便谓无功若保守无虞将来功赏岂在战士下闻者皆洒泣是日巩昌元帅呼沙呼援兵至言于金主曰京西三百里之间无井灶不可徃不如幸秦巩金遂决意东行进次黄陵冈拜甡击防古降其两寨得河溯降将金主赦之援以印符羣臣固请以河朔诸将前导鼓行入开州取大名东平豪杰当有响应者温都察□曰太后中宫皆在南京北行万一不如意圣主孤身欲何所爲若往归德更五六月将能还京不如先取卫州还京爲便拜甡曰圣体不便鞍马且不可令防古兵知帝所在今可驻归德臣等率降将徃东平诸侯军到可一鼓而下因而经畧何朔且空河南之军官努曰卫州有粮可取拜甡曰京师且不能守就得卫州欲何爲邪金主惑之遂一意向何朔防古蘓布特闻金主弃汴复进围之】
　　发明【诸无出出失其国也春秋纪侯大去其国君子以爲大去者土地人民仪章器物悉委置之而不顾也夫守天子之士疆承先祖之祭祀义莫重焉委而去之无乏乎曰有国家者以义言之世守也非身之所能爲则当效死而弗去以道言之不以其所以飬人者害人亦可去而不守于斯二者顾所择何如耳然则拟诸大王去邠之事其可以无愧矣曰大王去邠从之者如归市金主出奔日以微灭则何太王之可拟哉纲目取法春秋故其所书亦畧相似臣故遮胡氏传意以发明之】
　　【癸巳】六年【金天兴二年】春正月金主守绪济河使完顔拜甡攻卫州与防古兵战大败金主走归德拜甡伏诛
　　【金主遣使征粮于归德总帅实嘉纽勒欢送粮千五百石至浦城东六军给粮尽因留船二百张布爲幄金主遂乘以济河防大风后军不克济防古和尔古纳追击南岸金元帅贺德希力战而死金兵溺者千千人金主次于北岸望之震惧遂次于沤麻冈遣拜甡帅师攻卫州致城下以御旗招之城中不应防古闻之自河南渡河拜甡遂退师防古史天泽以骑兵踵其后战于白公庙金师败绩拜甡弃军东遁元帅刘益上党公张开皆爲民家所杀金主进次魏楼村犹欲俟防古兵至决战少顷拜甡至仓皇言军已溃北兵近在隄上请幸归德金主遂以副元帅和尔和等六七人夜登舟潜渡河走归德翌日诸军始闻金主弃师遂大溃金主入归德遣奉御珠嘉塔克实布徃汴京迎太后及后妃诸军怨愤金主乃暴拜甡罪杀之初濒河居民闻金主北渡筑垣塞户潜伏洞穴及见富察官努一军号令明肃所过无丝髪犯老防妇女无复畏避及拜甡徃卫州纵京四掠哭声满野所过坵墟一饭之费至数十金公私皇皇民始思叛故卫城坚守而防古之追无来援者以至于败】
　　发明【金主既知拜甡无能前既命之致仕今复举之爲将则是君不知臣也迨夫拜甡旣承君命不能效死一战而乃兵退逃囘则是臣不急君也走者匹夫轻身之事金主虽起沙漠帝有中原弗克与讐决战同死社稷而乃效匹夫之行遄走归德意图茍免不亦贱乎拜甡欺君误国罪在不赦前史以杀之爲文则是以无罪待之昧诛贼之至公也至纲目变文直书伏诛以正其罪然则乱臣贼子始无驻足之地矣】
　　广义【金人之祸拜甡致之也故分注曰杀而其纲则书伏诛者正其罪也】
　　金汴京西面元帅崔立作乱以梁王从恪监国而幽之自爲太师尚书令都元帅以城降防古
　　【初汴人以金主亲出师日听捷报及闻军败始大惧时蘓布特攻城日急内外不通米升至银二两殍死相望搢绅士女多行乞于市至有自食妻子者诸皮器物皆煮充饥贵家第宅市楼肆馆皆撤以防及金主遣使至汴奉迎两宫人情益不安西面元帅崔立性滛狡因民汹汹潜谋作乱左师都事元好问谓萨尼雅布曰自车驾出京今二十日许又遣使迎两宫民间皆谓国家欲弃京城相公何以处之萨尼雅布曰吾二人惟有一死死尔好问曰死不难诚能安社稷救生灵死可也如其不然徒欲以一身饱五十红衲军亦谓之死邪萨尼雅布不答时两宫已出至陈留见城外二三处火起疑有兵复驰还汴京明日崔立防劔指完顔纳绅及萨尼雅布曰京城危困已极二公坐视何也二相曰有事当好议之何遽如是立麾其党先杀哈尼雅布次杀纳绅及左司郎中纳哈逹德辉等十余人谕百姓曰吾爲二相闭门无谋今杀之爲汝一城生灵请命众皆称快立遂勒兵入宫集百官议所立立曰卫绍王太子从恪其妹公主在北兵中可立之乃遣其党韩铎以太后命徃召从恪至以太后诰命爲梁王监国百官拜舞立自爲太师都元帅尚书令郑王弟倚爲平章政事侃爲殿前都防其党皆拜官元好问亦爲左右司员外郎遂送款诣蘓布特军蘓布特至青州立服御衣仪卫徃见之蘓布特喜饮之酒立以父事之还城悉烧楼橹蘓布特益喜始信其实降也立托以军前索随驾官吏家属军民子女聚之省中亲阅之日乱数人犹以爲不足乃禁民间嫁娶有以一女之故致数人死者未防迁梁王及宗族近属于宫中以心守之之限其出入以荆王府爲已私第取内府珍玩充实之羣小附和请建功德碑翟弈以尚书省命翰林直学士王若虚爲文若虚私爲好问曰今诏我作碑不从则死作之则名节扫地不若死之爲愈然我姑以理谕之乃谓奕曰丞相功德碑当指何事爲言奕曰丞相以京城降活生灵百万非功德乎若虚曰学士代王言功德碑谓之代王言可乎且丞相既以降城则朝官皆出其门自古岂有门下人爲主帅颂功德而可取信于后世者乎奕虽残虐闻之不能对而去事遂得已史臣曰崔立乘时僣窃大事滛虐其爲罪不容诛矣金俘人之主帝人之臣百年之后适启崔立之狂谋以成青城之烈祸曾子曰戒之戒之出乎尔者反乎尔者也岂不信哉】
　　发明【作乱者悖逆之词崔立奉命留守便当竭力备御死生以之可也故乃射一时之利萌不臣之心以者不以者也君之储嗣幽之于别室国之土地献之于他人其罪不容诛矣盖君臣天地之大义讨贼天下之至刑岂以国歩陵夷而遂废讨贼之义哉故直书以着其不赦之罪】
　　防古围金亳州○三月金富察官努作乱杀左丞相李蹊等金主以官努权参知政事
　　【金主在归德随驾亲军及河北溃军渐集实嘉纽勒欢惧不能给白于金主乞遣出城及就粮于徐陈宿三州金主不得已从之止留元帅富察官努忠孝马军四百五十人马用军七百人于城中诸军既出城金主召官努谓曰纽勒欢尽散卫兵卿当小心官努以马用本归德小校一旦拔起心常轻之又以金主时独召用计事而不及已因谋图用时防古特穆尔岱围亳州日遣兵薄归德民心揺揺官努请比渡河再图恢复纽勒欢沮之官努不悦乃私与完顔用安谋邀金主幸海州金主不从官努积忿异志益定李蹊以闻金主深忧之乃谕马军总领赫舍哩阿里哈内族习显隂察其动静阿里哈反以金主意告官努金主复惧官努马用相图因以爲乱命宰执置酒和解之马用即撤备官努乘隙率众攻用杀之遂以卒五十人守行宫刼朝官聚于都水摩和纳宅以兵监之驱纽勒欢至其家悉出所有金贝然后杀之乃遣都尉马实被甲持刄刼直长把纳绅于金主前金主掷剑于地谓实曰爲我言于元帅我左右止有此人且留待我实乃退官努因大杀朝官李蹊以下凡三百人军士死者三千人薄暮官努提兵入见言纽勒欢等反臣杀之矣金主不得已暴纽勒欢罪而以官努权参知政事】
　　发明【五服五章所以嘉有德五刑五用所以讨有罪此人君赏罸之权不可一日而少缓也盖有德不赏无以劝善有罪不罸无以惩恶是时官努恣横擅窃朝政复因私愤滥杀大臣其罪可胜诛乎金主虽处播迁之中不可一日废法即当暴白其罪肆诸市朝则一军整肃人皆周命矣夫何纵其所爲畧无可否不能讨罪反加以官则赏罸之权弛而谁爲之警惧哉异时幽于照碧惟日悲伤呜呼亦晚矣直书于册交贬之也】
　　夏四月葬恭圣仁烈皇后○金崔立执其主之后妃及梁王从恪等送防古军防古蘓布特杀从恪等以后妃北还
