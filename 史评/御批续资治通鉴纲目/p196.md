<!-- { "loadSidebar": true } -->
　　防古分汉地封宗属
　　【防古主以中州封同姓命弟呼必赉于汴京关中自择其一姚枢曰南京河徙无常土薄水浅防卤生之不若关中呼必赉遂请于防古主防古主曰关中户寡河南懐孟地狭民伙可取自益由是尽有关中河南之地呼必赉遂分遣使戍兴元诸州又奏割河东觧州盐池以供军立从宜府于京兆屯田鳯翔募民受盐入粟转漕嘉陵】
　　秋八月防古使呼必赉将兵击大理○冬十月防古兵入嘉定府
　　【防古汪徳臣将兵掠成都薄嘉定四川大震帅守俞兴元用等夜开关力战始觧去议者谓余玠出师之误有以召之】
　　以徐清叟参知政事董槐同知枢密院事○十一月吴潜罢○诏求直言
　　【时临安火三日乃熄诏求直言帝又谕辅臣曰近来早朝多奏臣下辞免等细事而事体大者乃从缴进甚非临朝聼政之意自今冝就早朝面奏】
　　发明【蹇之大象有曰山下有水蹇君子以反身脩徳当蹇难之时而能反身脩徳此又圣人之所贵也是年夏有隂沴之形至冬而有火灾之变帝能恐惧诏求直言亦庻几有敬天聼言之心矣使其自此而扩充之则可以囘天命于将坠延国祚于未頺而古人所谓周虽旧邦其命维新者将复见于今日矣惜其徒有求言之心而无聼言之实也此其所以无救于灭亡之道欤】
　　【癸丑】宝祐元年春正月诏以与芮子禥爲皇子封永嘉郡王
　　【帝在位岁乆无子群臣屡以爲言至是乃下诏以母弟嗣荣王与芮子孜爲皇子赐名禥封永嘉郡王明年进封忠王】
　　防古兵渡汉江防万州京湖都统髙逹拒却之○二月朔日食○蒙古城利州
　　【防古汪徳臣既城沔利且耕且守蜀土不可复矣】
　　发明【前书防古城沔州此书防古城利州则且耕且守而蜀土浸不可复矣宋室不竞而使强敌窃据要地岂不深可惜哉一书再书哀中国也】
　　夏五月召余玠还六月以余晦爲四川宣谕使
　　【初利州都统王防素残悍号王夜叉恃功骄恣桀鷔不受节度所至刼掠蜀人苦之玠至嘉定防帅所部兵迎谒班声如雷江水爲沸旗帜精明舟中皆战掉失色而玠自若也徐命吏班赏防退谓人曰儒者乃有此人玠久欲诛防独患其握重兵居外谋于亲将杨成成曰今纵弗诛养成其势后一举足西蜀危矣玠意遂决夜召夔计事潜以成代领其众防才离营而新将以单骑入矣防至玠斩之防戎州帅欲举统制姚世安爲代玠素欲革军中举代之以三千骑至云顶山下遣都统金某往代世安世安闭关不纳而世安案结丞相谢方叔子姓至是求援于方叔方叔遂倡言玠失戎利心帝惑之世安乃与玠抗玠鬰鬰不乐玠专制四属凡有奏疏词气不谨帝不能平防徐清叟入对语及玠因言玠不知事君之礼陛下何不出其不意而召之帝不荅清叟曰陛下岂以玠握大权召之或不至邪臣度玠素失士心必不敢帝然之乃以资政殿学士召而以知鄂州余晦爲宣谕使】
　　防古伐西域○秋九月资政殿学士余玠暴卒
　　【玠之治蜀也任都统张实治军旅安抚王惟忠治财赋监簿朱文炳接賔客皆有常度自寳庆以来蜀闗未有及之者然乆假便宜之权不顾嫌疑昧于勇退遂来谗贼之口又置机捕官虽足以亷得事情然寄耳目于群小故人多怀疑惧至是闻召不自安一夕暴疾卒或谓仰药死蜀人莫不悲之】
　　发明【暴卒者不得其死之词余玠治蜀措置有方边民悦服自寳庆以来蜀阃未有能及之者也兹因谗忌即命召还于人心宁无不平之气乎未几仰药而死蜀人悲之茍非素得民心者安能若是哉故书暴卒所以惜玠而罪宋也其防渊乎防矣】
　　广义【余玠者蜀之长城也玠卒之后蜀岂复爲宋有哉孟子曰国必自伐然后人伐之此之谓也】
　　八月以余晦爲四川制置使○冬十二月防古呼必赉灭大理遂入吐蕃降之
　　【呼必赉以乌兰哈逹总诸军事分三道以进自临洮经行山谷二千余里自金沙江乘革囊及栰以济摩莎蛮主迎降进薄大理城大破其兵虏其王段智兴分兵取附都鄯善乌防等部进入吐蕃其酋索和尔图一出降兵威所加鲜不欵附呼必赉遂班师留乌兰哈逹攻诸夷之未附者】
　　【甲寅】二年春正月防古呼必赉以姚枢爲京兆劝农使【枢从呼必赉征大理尝遇夜宴陈宋太祖遣曹彬取南唐不杀一人市不易肆事明日呼必赉据鞍呼曰汝昨夕言曹彬不杀事吾能爲之吾能爲之及师至大理呼必赉命枢裂帛爲旗书止杀之令分号街陌由是民得相完呼必赉既还京兆以枢爲劝农使教民耕植】
　　二月余晦遣兵城紫金山防古袭取之
　　【紫金山蜀之要地余晦遣都统闰以兵数万城之防古汪徳臣选精卒衔枚夜进大破之□仅以身免城遂爲防古所据】
　　发明【春秋齐侯袭莒言掩袭而取之也余晦遣兵数万往城紫金不能周虑万全而乃爲敌所取噫紫金蜀之要地而弃以资敌则西蜀安能保障乎然则余晦之罪不能辞矣】
　　防古防合州守将王坚败之○夏四月以徐清叟知枢密院事董槐参知政事○六月诏籍余玠家财
　　【侍御史吴燧等论故蜀帅余玠聚敛防利七罪玠死其子如孙尽窃帑廋之积以归诏籍录玠家财以犒师赈邉如孙遂认钱三千万征之累年始足】
　　广义【玠立功西蜀不爲少矣使玠诚有私藏亦当付之八议况无乎籍之非义也分注征之累年则其子冒认明矣理宗于国势日促之际而待功臣如此则凡欲立功者孰不爲之觧体哉此举夫矣】
　　加贾似道同知枢密院事
　　发明【加不当加也淳祐十年书以贾似道爲两淮制置使此独书加者葢同知枢密执政之渐似道不学无术以任两淮制置已爲过望安可使之知枢密院乎耳夫职者天职也禄者天禄也天子代天理物人臣弼亮天工皆使之共天位食天禄所以至公无私必贤而有徳能而有才斯爲冝耳安可以已之私昵而加天之爵禄哉厥后养成乱皆卒爲亡国之本是葢不能谨之于防以致其盛而难制焉耳从之有天下国家者其于戚畹尤宜加察而不可使之专执朝政于清明之时然后天下庻可得而治也此皆已往之失而将来之所冝戒自是而后例皆仿此】
　　○召余晦还閠月以李曽伯爲四川宣抚使置司防州【初晦制下徐清叟奏曰朝廷命令不甚行于西蜀者十有二年今者天毙余玠乃陛下大有爲之机也今以素无行检轻儇浮薄不堪任重余晦者当之臣恐五十四州军民不特望而轻鄙之敌人闻之亦且窃笑中国之无人矣乞收囘所除内批帝不聼及晦在蜀屡败邉事日急帝乃召晦还董槐上疏请行且请顿重兵置司夔州以固荆蜀辅车之势帝以槐言事无隠方向用之不许而以李曽伯代晦】
　　释防古使者遣归
　　【时伊埒黙色已死】
　　秋九月杀利州西路安抚使王惟忠
　　【惟忠以余晦鎭蜀心轻之呼其小字曰余再五来也晦怒诬奏惟忠潜通北国诏下大理狱勘官陈大方煆成其事遂斩于市血上流而色不变且谓大方曰吾死诉于天未几大方亦死】
　　发明【凡书杀杀无罪也値西蜀多故之秋正朝廷用人之际录功隠过此其时也况无故而恣行诛殛乎余晦因惟忠所轻心生慙愤罗织其罪诬奏于朝理宗不能察其非群臣不能究其枉煅成其事杀诸市朝岂不深可哀哉直书杀而不去其官所以着宋之失政刑矣】
　　广义【余晦之非人望素矣今又不能自反而诬陷无辜其逆理不亦甚乎分注备载惟忠之寃干以见阳施阴报理所宜也夫何恠哉】
　　冬十一月呼必赉以亷希宪爲京兆宣抚使
　　【希宪辉和尔人少侍呼必赉笃好经书一日方读孟子闻召因怀以进呼必赉问其説希宪以性善义利仁暴之防爲对呼必赉善之目爲亷孟子乂一日与诸贵臣校射连发三中众惊服曰真文武材也自大理还以京兆分地置宣抚司命希宪爲使京兆控制陇蜀诸王贵蕃分布左右民杂戌羗尤号难治希宪讲求民病抑彊扶弱境内大安】
　　蒙古张柔城亳州
　　【柔以连歳勤兵两淮艰于粮运奏请据亳之利防古主乃召柔率山前八军城而戍之柔又以涡水北隘浅不可舟军既病渉曹濮魏博秉皆不至又以百文口爲宋往来之道俱筑甬路一自亳而汴一自亳而南置堡立栅密爲侦逻由是粮无不逹】
　　【乙夘】三年春正月迅雷罢元夕张灯
　　【起居郎牟子才上疏言元夜张灯侈靡倡优下贱竒技献笑媟污清禁上累圣徳今震霆示威愿圣明觉悟天意可囘帝纳其言】
　　发明【迅雷疾电正月而迅雷大变也震之上六震索索视矍矍征凶震不于其躬于其邻无咎宣王周盛世之君也遇灾而惧侧身脩行景公宋小国之君也反身脩徳荧惑亦爲之退舍此皆恐惧而能脩省者也帝因迅雷而罢元夕张灯然亦末务非防其本也必若访求直言以辅政之阙失去其邪防以肃朝之纲纪然后忧勤愓励省身克己则天变于我乎弭矣罢其张灯又岂可爲弭变之道哉此纲目予而未尽予之意耳】
　　二月治全子才等丧师罪罢其祠禄
　　【防古侵汉蜀荆淮帝深忧之给事中王埜言国家与防古本无深讐而兵连祸结皆原于入洛之师轻而无谋遂致只轮不返乞罢全子才刘子澄辞禄以爲丧师误国之戒从之】
　　广义【入洛之师起于赵范赵葵之轻佻成于郑清之力主其説而子才等不过爲从者耳今也舍渠魁而治胁从其何以服人心哉书曰歼厥渠魁胁从防治理宗其昧于此乎】
　　防古呼必赉征许衡爲京兆提学
　　【衡怀庆河内人防有异质七歳入学授章句问其师曰读书何爲师曰取科第耳曰如此而已乎师大竒之谓衡父母曰儿頴悟非常他日必有过人者吾非其师也遂辞去稍长嗜学如饥渇然遭世乱且贫无书尝从日者家得书疏义避难徂徕山得易王弼説夜思昼诵言动必揆诸义既而乱少定往来河洛间从桞城姚枢得程朱氏书益大有得寻居蘓门与枢及窦黙相讲习慨然以道自任尝语人曰纲常不可一日亡于天下茍在上者无以任之则在下之任也凡丧祭娶嫁必征于礼以倡其郷人学者寖盛衡常语之曰进学之序必当弃前日章句之习从事于小学因悉取向来简帙焚之使无大小皆自小学入是时秦人新脱于兵欲学无师闻衡来人人莫不嘉幸于是郡县皆建学民大□之】
　　三月以王埜签书枢密院事○雨土
　　【诏不许传播邉事】
　　夏五月四川地震闽浙大水
　　发明【雨土者而土也土者少阳防君大臣之象地震大水者阴极敌人窃发之类也土者小人将擅国政之征而地震大水者又防古侵轶之应未几有似道防古之事天人之际休咎之征焉可诬也而宋之君臣方且昏防于豫弗克自强而天变屡形不几乎入于荒唐之事矣岂人君敬天勤民之徳哉比事而书其义自见】
　　○以宦者董宋臣干办佑圣观
　　【宋臣逢迎上意起梅堂芙蓉阁香兰亭豪夺民田引倡优入宫招权纳贿无所不至人以董阎罗目之监察御史洪天锡上疏言天下之患三曰宦官外戚小人葢指宋臣及谢堂励文翁帝俾天锡易疏欲自戒饬之天锡又言自古奸人虽慿怙其心未尝不畏人主之知茍知之而止于戒饬则慿怙愈张不若未知之爲愈也不报】
