<!-- { "loadSidebar": true } -->
　　【衡陈时务四事一曰立国规模古今立国虽各不同然其大要在得天下心得天下心无他爱与公而已爱则民心顺公则民心服既顺且服则纪纲法度施行有地天下虽大可不劳而理也然其先后之序缓急之宜密有定则可以意会而不可以言传是之谓规模考之前代北方有中夏者必行汉法乃可长久如今日形势非用汉法不宜也然万世国俗累朝勲旧一旦驱之下从臣仆之谋其势有甚难者陛下茍能渐之摩之待以岁月笃信坚守不杂小人不营小利不责近效不恤浮言则致治之功可成也二曰中书大要中书管天下之务不胜其烦大要在用人立法二者而已夫治人者法也守法者人也人法相维上安下顺而宰执优游庙廊之上不烦不劳此所谓省也里巷之谈动以古为诟戏不知今日口之所食身之所衣皆古人遗法而不敢违者岂天下之大国家之重而古人成法反可违邪其亦弗思甚矣用人立法今虽未能遽如古昔然俸给之等叙用之格监司之条当先拟定至于贵家世袭品官任子驱良抄数之便宜续当议之亦不可缓也其三曰为君难上天眷命作之君师葢以至难任之也尧舜以来圣明帝王莫不兢兢业业小心畏愼诚知天之所畀至难之任初不可以易心处也然则为君之难尤陛下所当专意者臣请举其切而要者于后人君不患出言之难而患践言之难知践言之难则其出言不容不愼矣茍从古者大学之道以脩身为本凡一事之来一言之发必求其所以然与其所当然熟思而审处之虽有不中者葢鲜矣奈何为人上者多乐舒肆为人臣者多事容悦容悦本为私也私心盛则不畏人矣舒肆本为欲也欲心盛则不畏天矣以不畏天之心与不畏人之心感合无间则其所务皆快心事耳快心则口欲言而言身欲动而动又岂肯兢兢以脩身为本一言一事熟思而审处之乎此践言之难也人之情伪有险有易有重有寡未易使之不见欺也人君惟无喜怒也有则賛其喜以市恩鼓其怒以张势人君惟无爱憎也有则假其爱以济私借其憎以复怨甚至本无喜也诳之使喜本无怒也激之使怒本无足爱也强誉之使爱本无可憎也强短之使憎若是则进者未必为君子退者未必为小人予之者或无功而夺之者或有功也以至赏罚生杀鲜有得其正者欺而至此尚可防邪大抵人君以知人为贵用人为急用得其人则无事于防矣既不出此而欲防其欺虽尧舜不能也夫贤者遭时不偶务自韬晦有举一世而人不知者人君虽或知之而召之命之泛如厮养或接之以貌待之以礼而言不见用或用其言而复使小人参之贤者俱不屑也此特难进者耳又有难合者焉大抵人君乐闻人过而不乐闻已过务快已心而不务快民心贤者必欲匡扶始如尧舜故其势难合况奸邪佞幸丑正恶直多方以防之将见罪戾之不免又可望天下被其泽邪益戒禹曰任贤勿贰贰之一言在大禹犹当警省况后世人主哉此任贤之难也奸邪之人其为心险其用术巧其謟似恭其奸似直其欺似可信其佞似可近务以窥人君之喜怒而迎合之窃其势以立已之威济其欲以结主之爱爱隆于上威擅于下毒被生民而上莫之知至是而求去之难矣虽然此特人主之不悟者也如宇文士及之佞太宗灼见其情而不能斥李林甫妒贤嫉能明皇洞见其奸而不能退邪之惑人有如此者可不畏哉民之戴君本于天命特由使之失望使之不平然后怨怒生焉必如古者大学之道以脩身为本凡一言一动也举可以为天下法一赏一罚也举可以为天下公则亿兆之心将不求而自得又岂有失望不平之累哉奈何此道不明为人君者不喜闻过为人臣者不敢尽言合二者之心以求天下之心则其难得也固宜三代而下称盛治者无如汉文景然当时天象数变而文景专以养民为务今年下诏劝农桑明年下诏减租税恳爱如此宜其民心得而和气应也臣窃见近年彗孛迭见议者谓当除旧布新以应天变臣以为曷若直法文景之恭俭爱民为理明义正而可信邪右六者难之目也其四曰农桑学校今国家徒知敛财之巧而不知生财之由徒知防人之欺而不欲养人之善徒患法令之难行而不患法令无可行之地诚能优重农民勿扰勿害敺游惰之人而归之南亩十年以后仓盈库积当非今日之比矣自都邑至州县皆设学校使皇子以下至于庶人之子弟皆从事于学十年之后上知所以御下下知所以事上上下和睦又非今日之比矣能是二者则万目皆举否则他皆不可期也书至万余言且谓孔子曰以道事君不可则止孟子以责难陈善乃为恭敬臣之所守如此而大约以大学脩身为之本防古主嘉纳之衡多病防古主命五日一至中书至是始听归怀孟】
　　发明【汉高五年纲目书留侯张良谢病辟谷司马公曰功名之际人臣之所难处如高帝所称者三杰而已淮阴诛夷萧何系狱非以履盛满而不知止耶故子房托于神仙遗弃人间等功名于物外置荣利而不顾所谓明哲保身者子房有焉许衡久居怀孟抱道自乐其无意于功名尚矣前书命许衡议省事衡辞不拜固已可见今而上陈时务谢病而归茍非等功名于物外弃荣利而不顾者又安能飘然于富贵之外哉囘视知进而不知退知存而不知亡知得而不知防者岂不大有迳庭易曰肥遯无不利许衡近之矣特书于册深予之也】
　　二月以贾似道平章军国重事三日一朝治事都堂【似道上疏乞归养帝命大臣侍从传旨固留日四五至中使加赐日十数至夜即交卧第外以守之特授平章军国重事一月三赴经筵三日一朝治事都堂赐第西湖之葛岭使迎养其中似道于是五日一乘湖船入朝不赴都堂治事吏抱文书就第呈署大小朝政一切决于馆客廖莹中堂吏翁应龙宰执充位而已似道虽深居简出凡台諌弹劾诸司荐辟及京尹畿漕一切事不关白不敢行正人端士斥罢殆尽吏争纳赂求美职图为帅阃监司郡守者贡献不可胜计一时贪风大肆兵防于外匿不以闻民怨于下诛责无艺莫敢言者太府寺主簿陈防尝入对极言似道为相国政阙失后为淮东总领似道诬以贪汚安置于建昌军籍録其家】
　　发明【克明俊徳以亲九族九族既睦平章百姓百姓昭明协和万邦黎民于变时雍此言尧推其徳自身而家而国而天下所谓放勲者也似道何人而可任平章军国重事乎是时似道以去要君度宗恳留始有是命其尊之也至其礼之也隆宜其经纶天下而平章百姓也夫何以政事委于馆客堂吏以名器卖于监司郡守正人端士罢斥殆尽悠游湖山若将终身曽是可为军国重事耶噫宰相而治事仅如此则贩缯屠狗之人孰不可为宰相哉】
　　广义【臣观贾贼之害宋犹螟蟊螣贼之害稼也葢民者国之本国之有民犹稼之有心也食稼之心者曰螟似道之买公田则食稼之心矣藩鎭国家之屏蔽国之有藩鎭犹稼之有节叶也食稼之节叶者曰螣贼似道之弃藩鎭则食宋之节叶矣至若贤才者国之根柢也国有贤才不犹稼之有根乎蟊财食苗之根者也似道于正人端士罢斥殆尽则有宋之根亦被其食矣呜呼稼之心也根也节叶也皆被其食也则稼于是乎憔悴枯落矣尚何生理之有哉曰然则若之何而可曰螟蟊螣贼春秋书之记灾也非异也异出于天灾由人致人君若能恐惧脩省则其灾自消矣由是观之则知灾者似道也致灾者理宗父子也而由人乎哉】
　　三月以程元鳯为右丞相枢密使叶梦鼎参知政事王爚知枢密院事常挺签书院事元鳯爚寻罢
　　【贾似道恐元鳯侵权讽陈宜中劾罢之】
　　夏五月朔日食○六月以马光祖参知政事○秋八月进封嗣荣王与芮为福王○以叶梦鼎为右丞相兼枢密使固辞不许
　　【利州路转运使王价子愬求遗泽梦鼎以为合与似道以恩不出巳罢省部吏数人梦鼎怒曰我断不为陈自强即求去似道母责似道曰叶丞相安于家食未尝求进汝强与以相印今乃牵制至此若不从吾言吾不食矣似道曰为官不得不如此会太学诸生亦上书言似道专权固位似道乃悔悟求解梦鼎请去愈力帝不许】
　　发明【书曰固辞则其力却是任之意可见矣梦鼎与似道议事不合固辞右相则是梦鼎非故逆君命也邦无道谷君子所耻故不得已而辞之焉耳呜呼似道之罪可胜言哉】
　　广义【昔者陈自强附韩伲胄而得相位韩伲胄既败钱象祖出堂帖授自强曰有旨丞相罢政自强即上马顾曰望大参保全其揺尾乞怜固为可鄙今者梦鼎怒曰我断不为陈自强及似道使人谢之梦鼎乃已则又何也日望度宗之改似道之有为也厥后上书乞致仕不待报而去其既去矣复召为少傅右丞相兼枢密使固辞不至者葢以知夫时不可为然后有浩然去志也曰人臣之义当以身殉国梦鼎所为无乃不可乎曰于时似道肆毒如虎梦鼎不去不惟无益于国而且身遭毒手不去可乎诗曰既明且哲以保其身梦鼎之谓乎】
　　以留梦炎为枢密使常挺同知枢密院事十一月以挺参知政事马廷鸾同知院事○十二月以吕文焕知襄阳府○防古阿珠刘整谋入冦遂城白河口
　　【刘整言于防古主曰襄阳吾故物由弃弗戍使宋得窃筑为强藩若复襄阳浮汉入江则宋可平也防古主从之诏征诸路兵命阿珠与整经畧襄阳阿珠驻马虎头山顾汉东白河口曰若筑垒于此以断宋饷道襄阳可图也遂城其地吕文焕大惧遣人以蜡书告文徳文徳怒且骂曰汝梦妄言邀功赏设有之亦假城耳襄樊城池坚深兵储支十年令吕文坚守果整妄作春水至吾徃取之比至恐遁去耳议者窃笑之】
　　发明【白河既城则宋之饷道以絶敌之悬军可守而襄樊之地浸不可固矣宋不能料此而使防古据守要地弗克一争而吕文徳方且大言以欺人岂不深可惜哉是知襄樊非防古可取宋自失之也吁】
　　广义【呜呼观刘整之言则知防古之于宋愈有侵掠之心矣其能已于兵乎】
　　【庚辰】四年【防古至元五年】春正月留梦炎罢○夏四月夺观文殿大学士惠国公谢方叔官爵
　　【方叔以尝为东宫官自豫章以一琴一鹤金丹一鑪献帝似道疑其观望再相讽谏官赵顺孙等论其不当诱人主为声色之好欲谪之逺郡吕文徳请以巳官赎方叔罪乃止夺官爵】
　　发明【甚矣小人之讐视善类也茍有微疵即寘以罪必至于防害而后已方叔虽有献琴鹤金丹之嫌然既为旧臣献之何过似道疑其再相讽人紏劾夺其官爵噫小人之心疾忌贤之心也欲入人罪何患无词以不当诱人主为声色之好论之不亦妄乎是故夺者强取之词书夺而不去其官所以明其无罪也】
　　秋九月防古阿珠刘整围襄阳
　　【刘整与阿珠计曰我精兵突骑所当者破惟水战不如宋耳夺彼所长造战舰习水军则事济矣乃造船五十艘日练水军虽两不能出亦画地为船而习之得练卒七万遂筑圜城以逼襄阳】
　　发明【宋围长葛春秋贬之围者缳其城邑絶其徃来之使禁其樵采之途城守不下至于六年而不解诛乱讨贼可也襄阳宋地何罪乎书围于此而书防于后围与防皆非礼也】
　　冬十月朔日食○十一月常挺卒○行义役法○防古以和尔果斯为起居注
　　【省臣言前代必有起居注故善政嘉谟不致遗失防古主即以和尔果斯为之】
　　十二月包恢罢
