<!-- { "loadSidebar": true } -->
　　【王安石荐恵卿为太子中允崇政殿説书司马光谏曰恵卿憸巧非佳士使王安石负谤于中外者皆其所为安石贤而愎不闲世务恵卿为之谋主而安石力行之故天下并指为奸邪近者进擢不次大不厌众心帝曰恵卿进对明辩亦似美才光对曰恵卿诚文学辩防然用心不正愿陛下徐察之江充李训若无才何以动人主帝黙然光又贻书安石曰谄谀之士于公今日诚有顺适之快一旦失势将必卖公自售矣安石不悦帝尝御迩英阁聴讲光读曹参代萧何帝曰汉常守萧何之法不变可乎光对曰寕独汉也使三代之君守禹汤之武之法虽至今存可也汉武取髙帝约束纷更之盗贼半天下元帝改孝宣之政汉业遂衰由此言之祖宗之法不可变也恵卿言先王之法有一年一变者正月始和布法象魏是也有五年一变者巡狩考制度是也有三十年一变者刑罚世轻世重是也光言非是其意以风朝廷耳帝问光光对曰布法象魏布旧法也诸侯变礼易乐者王廵狩则诛之不自变也刑新国用轻典乱国用重典是为世轻世重也非变也且治天下譬如居室敝则脩之非大壊不更造也公卿侍从皆在此愿陛下问之三司使掌天下财不才而黜之可也不可使执政侵其事今为制置三司条例司何也宰相以道徳佐人主安用例茍用例则胥吏矣今为看详中书条例司何也恵卿辞塞乃以他语抵光帝曰相与语是非耳何至是光又言青苖之曰平民举钱出息尚能蚕食下户至饥寒流离况县官督责之威乎恵卿曰青苗法愿则与不愿不强也光曰愚民知取债之利不知还债之害非独县官不强富民亦不强也太宗平河东立籴法时斗米十钱民乐与官为市其后物贵而和籴不解遂为河东世世患臣恐异日之青苗亦犹是也帝曰陜西行之久民不为病光曰臣陜西人也见其病不见其利朝廷初不许有司尚能以病民况法许之乎他日又对帝曰今天下汹汹者孙叔敖所谓国之有是众之所恶也光曰然陛下当论其是非今条例司所为独安石韩绛恵卿以为是耳陛下岂能独与此三人共为天下耶】
　　发明【既书陈升之领新法事又书薛向为发运使吕恵卿为崇政殿説书是皆一时之小人也神宗无明见而所用之人若此亦由其心颇僻使此徒相继擢用故一旦渐执大权耳况是时神宗既信安石此曹安得不恣行其志乎书之亦所以为戒也其与唐顺宗用王伾王叔文同义】广义【憸邪侍讲君徳必为之耗神宗之业盖可知矣】
　　冬十月富弼罢
　　【王安石用事雅不与弼合弼度不能争多称疾求退章数十上帝曰卿即去谁可代卿者弼荐文彦博帝黙然良久曰王安石何如弼亦黙然遂出判亳州弼恭俭孝敬好善嫉恶常言君子与小人并处其势必不胜君子不胜则奉身而退乐道无闷小人不胜则交结搆扇千歧万辙必胜而后已待其得志遂肆毒于善良求天下无乱不可得也】
　　以陈升之同平章事
　　【升之既相帝问司马光曰近相升之外议云何对曰闽人狡险楚人轻易今二相皆闽人二参政皆楚人必将援引乡党之士充塞朝廷风俗何以更得淳厚帝曰升之有才智晓民政光曰但不能临大莭而不可夺耳故凡才智之士必得忠直之人从旁制之此明主用人之法也帝又曰王安石何如对曰人言安石奸邪则毁之太过但不晓事又执抝耳】
　　城绥州
　　【夏主秉常既寇秦州复上誓表请纳安逺塞门二砦以乞绥州诏将许之鄜延宣抚郭逵上言曰此正商于六百里之策也非先交二砦不可与绥朝议以为然赐以誓诰夏主遣臣刚明鄂特来言欲先得绥逵命机宜文字赵卨防如夏交所纳二砦且定地界刚明鄂特曰朝廷本欲得二砦地界非所约卨曰然则塞门安逺二墙墟耳安用之二砦之北旧有三十六堡且以长城岭为界西平王祥符之书固在也刚明鄂特语塞卨以夏人渝盟请城绥州不以易二砦从之改名绥徳城】
　　发明【成九年城中城春秋讥之传曰经世安民视道之得失不倚城郭沟池以为固也谷梁谓城之志皆讥其説是矣宋虽边备踈畧致使西贼跳梁苟有令政能使民效死而不溃寇亦岂能入也城非春秋所贵亦非纲目所贵而书城绥州其为儆守亦微矣虽云王公设险以守其国然天时不如地利地利不如人和徒得地利而无人和则金城汤池奚足贵哉纲目取法春秋故书法如此】
　　十一月命韩绛制置三司条例
　　【初陈升之欲傅防王安石以固其位安石亦患正论盈廷引升之为助升之知其不可而竭力为之用安石徳之故先使正相位升之既相乃时为小异阳若不与之同者因言于帝曰宰相无所不统所领职事岂可称司请罢制置三司条例司安石曰古之六卿即今之执政有司马司徒司宼司空各名一职何害于理升之曰若制置百司条例则可但令制置三司一官则不可安石曰今中书支百钱以上物及转补三司吏人皆奏得防乃行至于制置三司条例何为不可由是二人遂判安石乃荐绛共事安石毎奏事绛必曰臣见安石所陈非一皆至当可用陛下宜省察安石亦恃以为助】
　　颁农田水利约束
　　【自是进计者纷然数年间诸路凡得废田万七百九十三处二十六万一千一百七十八顷有竒而民给役劳扰】
　　置诸路提举官
　　【条例司上言民间多愿借贷青苖钱乞遍下诸路转运司施行仍诏诸路各置提举二员管当一员掌行青苗免役农田水利诸路凡四十一人提举官既置往往迎合王安石意务以多散为功富民不愿取贫者乃欲得之即令随户防髙下品配又令贫富相兼十人为保首王广渊在京东一防戸给十五千防而下之至五防犹给一千民间喧然以为不便广渊入奏谓民皆欢呼感徳谏官李常御史程颢论广渊抑配掊克迎朝廷防意以困百姓防河北转运使刘庠不散青苗钱奏适至安石曰广渊力主新法而遭刻刘庠欲壊新法而不问举事如此安得人无向背由是常颢之言皆不行】
　　十二月下龙图阁学士祖无择秀州狱贬为忠正节度副使
　　【初无择与王安石同知制诰安石尝辞一人所馈润笔物不获取置诸院梁上安石忧去无择用为公费安石闻而恶之及安石得政乃讽监司求无择罪防知明州苗振以贪闻御史王子韶使两浙亷其状因迎安石意遂连无择在杭州贪贿时无择知通进银防司自京师逮赴秀州狱巧诋无所得遂诬以他事谪为忠正军莭度副使安石因言于帝曰陛下遣一御史出即得无择罪乃知朝廷于事但不为未有为之而无效者无择以言语政事为时名卿被诬放弃士论惜之】
　　发明【凡书下某人狱无罪之词也夫以小人之心喜同己而恶异己者以其满遂所欲而无沮挠之失也安石恶无择以私蓄作公费罗织其罪贬谪忠州而朝论殊无可否于其间者则是国家大计聴一小人之所为天下乌可得而治哉纲目据事直书则安石之罪不能逭矣】
　　广义【安石置此物于梁间正欲扬己之清誉以钓名于一时也无择取为公用毋乃咈其私之甚乎此其所以有揺牙齿之毒也噫神宗置此苐一防小人于具瞻其贻祸也岂浅浅哉】
　　増置宫观官
　　【帝以监司郡守有老不任职者则与闲局王安石亦欲以处异议者遂增置三京留司御史台国子监及诸州宫观官使不限员】
　　发明【书颁农田水利约束书置诸路提举官书増置宫观官所以着当时之失为后世之鉴也纲目岂无故而书之哉】
　　以张载为崇文院校书寻辞归
　　【载长安人少喜谈兵至欲结客取洮西之地年二十以书谒范仲淹仲淹谓之曰儒者自有名教可乐何事于兵因劝之读中庸载读其书犹以为未足又访诸释老累年究极其説知无所得反而求之六经与程颢程颐论道学之要涣然自信曰吾道自足何事旁求于是尽弃异学淳如也举进士调云岩令以敦本善俗为先毎月吉具酒食召乡人髙年防县庭亲劝酬之使人知养老事长之义因访民疾苦及告所以训戒子弟之意帝初即位一新百度思得才哲之士谋之吕公着荐载有古学召见问治道载对曰为政不法三代者终茍道也帝悦以为崇文院校书一日见王安石安石问以新政载曰公与人为善则人以善归公如教玉人琢玉则人宜有不受命者矣未防移疾屛居南山下】
　　发明【书寻辞归予载也夫君子莫大乎知防茍不知防祸必及己是时大奸得路羣隂盈朝君子之当退避也茍不能然安能免小人之祸哉故寕违一时之命而嘉遁焉岂不为知防者乎故曰君子见防而作不俟终日邦有道谷耻也邦无道谷耻也于载乎何有故特书辞归所以深嘉而乐予之也】
　　广义【大抵奸邪当路正道莫行横渠辞归者见防明决也豫之介石横渠有焉】
　　【庚戌】三年春正月罢判尚书省张方平
　　【初帝欲用王安石方平以为不可方平寻以防去服阕以观文殿学士判尚书省安石言留之不便遂出知陈州及陛辞极论新法之害帝为之怃然未防召为宣徽北院使留京师安石深沮之方平亦力求去乃复出判应天府】
　　二月河北安抚使韩琦请罢青苗法王安石称疾不朝诏谕起之
　　【河北安抚使韩琦上疏曰臣凖散青苗诏书务在恵小民不使兼并乗急以要倍息而公家无所利其入今所立条约乃令乡戸及坊郭户借钱一千纳钱一千三百是官自放钱取息与初诏相违又条约虽禁抑勒然不抑勒则上戸必不愿请下户虽或愿请请时甚易纳时甚难将来必有督索同保均赔之患陛下躬行莭俭以化天下自然国用不乏何必使兴利之臣纷纷四出以致远迩之疑哉乞罢提举官第委提防刑狱依常平旧法施行帝袖其疏以示执政曰琦真忠臣虽在外不忘王室朕始谓可以利民今乃害民如此且坊郭安得青苗而使者亦强与之王安石勃然进曰苟从其所欲虽坊郭何害因难琦奏曰如桑宏羊笼天下之财以奉人主私用乃可谓兴利之臣今陛下脩周公遗法抑兼并振贫弱非所以佐私欲安可谓兴利之臣乎帝终以琦説为疑安石遂称疾不出帝谕执政罢青苗法赵抃请俟安石出安石求去帝命司马光草荅诏有士大夫沸腾黎民骚动之语安石抗章自辩帝为巽辞谢之且命吕恵卿谕防韩绛又劝帝留安石安石入谢因言中外大臣从官台谏朋比欲败先王正道以沮陛下此所以纷纷也帝以为然安石乃起视持新法益坚以琦奏付条例司令曽布疏驳刋石颁之天下琦申辩愈切且论安石妄引周礼以惑上聼皆不报时文彦博亦以青苗之害为言帝曰吾遣二中使亲问民间皆云甚便彦博曰韩琦三朝宰相不信而信二宦者乎先是安石隂结入内副都知张若水押班蓝元震为助帝遣使潜察府界俵钱事适命二人二人使还极言民情深愿无抑配者故帝信之不疑】
　　发明【请罢青苗法所以予琦也称者不宜称者也无疾而伪称之者也尚书曰敬尔有官乱尔有政以佑乃辟永康兆民万邦惟无斁当时青苖之害无敢言其非者韩琦上疏力谏神宗惕然悔悟而安石小人方且强辩饰非称疾不起则其诈诞矫诬之心着矣要君者无上然则安石之罪可胜诛哉纲目直书于册君臣交罪之也】
　　广义【赵清献素号刚直今欲安石之出者则知新法之祸乃清献不能刚果之所致也恶在其为刚直哉刘锜谓其囊括拱手但务依违信矣乎】
　　以司马光为枢宻副使固辞不拜
