<!-- { "loadSidebar": true } -->
　　发明【上书禁内侍干预朝政下书重正三省官名皆所以予其革宿也是亦过而能改者乎表而出之盖亦不没其善耳】
　　以李邴参知政事○帝如江寜
　　【既至改江寜为建康府】
　　册魏国公旉为皇太子○盗薛庆据髙邮张浚谕降之【庆据髙邮有众数万浚恐其滋蔓请往招之入庆垒谕以朝廷恩意庆感服遂降浚留抚其众或浚被执吕頥浩等请罢浚帝从之越十日浚还帝惊叹即日趣就职】
　　金人防鄜坊州
　　【未几又防巩州】
　　五月以张浚为川陜京湖宣抚处置使便宜黜陟【浚谓中兴当自关陜始虑金人或先入陜蜀则东南不可保因慷慨请行诏以浚为宣抚处置使聼便宜黜陟与沿江襄汉守臣议储蓄以待临幸帝问浚大计浚请身任陜蜀之事置幕府于秦州别遣大臣与韩世忠镇淮东令吕頥浩扈跸来武昌为趋陜之计复以张俊刘光世与秦川相首尾帝然之初浚宣抚川陜之议未决监登闻检院汪若海曰天下者常山蛇势也秦蜀为首东南为尾中原为脊今以东南为首安能起天下之脊哉将图恢复必在川陜浚大悦】
　　发明【观此则浚之得君可谓专矣君之任浚可谓笃矣川陜京湖悉为所辖以之宣抚以之处置以之便宜黜陟而数郡之权皆归于浚耳易曰在师中吉承天宠也王三锡命懐万邦也茍非浚之徳望素有以暴白于天下者安能宠任之若是哉故纲目特揭而书之于册既足以表张浚之才又足以着髙宗之明也君臣之问两无所歉矣】
　　广义【大抵取天下之术道徳为先形胜次之葢道徳本也形胜末也有其本而兼其末者得之必易而之者亦逺恃其末而遗其本者得之虽易而传之者亦促三代以下得之易而传之逺者西汉是也得之易而之促者嬴秦是也彼吕政以武人为大君恃关陜之固以一灭六然而仁义不施其于道徳也何有故卒至于二世而亡非其得之易而之促者乎若夫汉髙据巴蜀之险而能养民致贤以兴仁义之师是以不五载而灭西楚厥后以娄敬之説以都关中其亦有取夫形胜也故歴年四百有九传世二十有四非其得之易而传之逺者乎然人徒知取天下尚乎形胜殊不知形胜固可尚使无道徳以为本则虽得之必失之矣孟子曰域民不以封疆之界固国不以山谿之险威天下不以兵革之利得道者多助失道者寡助是也张浚劝髙宗幸川陜似乎计之得者也惜乎无一语道徳以及之亦未为无失也浚于此时言聼计从之时也盍亦告髙宗曰今当国步艰难之秋不可以怯懦自处陛下当奋干刚之勇先正其心以定恢复之计不为邪説所惑然后正其心以待人正其心以决事正其心以用贤正其心以去恶若然则邪正有所分而贤否有所别矣贤如李纲马伸张所王彦者复之以爵位恶如潜善伯彦者加之以显戮必使前后左右无非正人则邪佞无自入而大事可图矣夫然后誓约同志奉驾以幸秦川则天下勤王之师必云集响应而大讐可复也中兴之业岂止于是而已哉不此之务而徒以形胜为言亦未为防之得者也噫以浚之贤而尚为弃本逐末之説况下于浚者哉】
　　以滕康同签书枢密院事○遣徽猷阁待制洪皓使金金人拘之
　　【尼玛哈自东平还云中鄂尔多自清州还燕山帝遣皓如金遗尼玛哈书愿去尊号用金正朔比于藩臣时所在盗梗皓艰难百端得逹太原留一年遣至云中尼玛哈廹皓使仕刘豫皓曰万里衔命不得奉两宫南归恨力不能磔逆豫忍事之邪留亦死不即豫亦死不愿偷生狗防间愿就鼎镬无悔尼玛哈怒将杀之旁一校曰此真忠臣也目止劒士为皓跪请得流递冷山】
　　发明【节义者国家之纲维士人之髙行在昔苏武仗节单于起敬赵咨正论魏主尊崇诚有如霜降水涸涯涘乃见疾风凛凛劲草自若而能挺身不变者此尤可敬洪皓使金特立不惧观其不愿偷生狗防间愿就鼎防无悔之语至今读之令人毛竦茍非以节义自守等富贵如浮云视轻生如脱屣者鲜不为其所恐动矣所谓使人之道系国势之安危讵不诚然乎哉故纲目具其官既足以表其不辱之义曰拘之尤足以着其不屈之节也】
　　韩世忠获苖傅刘正彦送行在诛之
　　【世忠言贼拥精兵距瓯闽甚迩倘成巢穴卒未可灭帝诏世忠与刘光世追讨之世忠自衢信进至浦城之鱼梁驿与苖傅刘正彦遇世忠步走挺戈而前贼望见咋曰此韩将军也皆惊溃遂擒正彦及傅弟翊王徳亦执苗瑀斩马柔吉傅亡入建阳县人詹剽执之献于世忠世忠悉送行在斩之帝手书忠勇二字掲旗以赐世忠】
　　京西安抚使翟兴击杨进杀之
　　【杨进居鸣臯山北兴与子琮帅乡兵时出扰之进惧弃重辎南走兴邀击于鲁山进中流矢死余众数万悉溃去河南平】
　　广义【杨进降于宗泽者也夫既降之又复叛之则其罪又浮于未降之日矣其败也岂不宜哉纲目书此其为叛逆者之戒深矣】
　　六月大霖雨诏郎官以上言阙政罢王安石配享神宗庙庭
　　【时久雨恒隂吕頥浩张浚皆谢罪求去诏郎官以上言阙政司勲员外郎赵鼎上防曰自熈寜间王安石用事变祖宗之法而民始病假辟国之谋造生边患兴理财之政穷困民力设虚无之学败壊人材至崇寜初蔡京托绍述之名尽祖安石之政凡今日之患始于安石成于蔡京今安石犹配享神宗而京之党未除时政之闗莫大于此帝从之遂罢安石配享寻下诏以四失罪已一曰昧经邦之大畧二曰昧戡难之逺图三曰无绥人之徳四曰失驭臣之柄仍榜朝堂使知朕悔过之意中丞张守上防曰陛下处宫室之安则思二帝母后穹庐毳幕之居享膳羞之奉则思二帝母后羶肉酪浆之味服细暖之衣则思二帝母后穷边絶塞之寒苦操予夺之柄则思二帝母后语言动作受制于人享嫔御之适则思二帝母后谁为之使令对臣下之朝则思二帝母后谁为之尊礼思之又思兢兢栗栗圣心不倦而天不为之顺助者万无是理也今罪已之诏数下而天未悔祸实有所未至耳】
　　发明【霖雨者隂逆之气而亦怨愤之气交并之所致也当时阙政固多不可枚举而正人心辟邪説修政治复讐耻此其大者观赵鼎之一防张守之六思词严义正则足以救时之急务惜髙宗悦而不绎从而不改吾末如之何也已矣虽然帝能诏言阙政罢安石配享则庶几有敬天聼言之心矣故亦特书以予之也】
　　广义【髙宗南渡之失非止一端其最大者昧邪正之分忠佞之别也观其罪已之失虽曰有四而首不及此者其亦罪之未当也然宋室之祸实自王安石揭开其防流毒于后赵鼎一防可谓遡流而源深得其当信乎时政之阙莫大于此纲目书曰罢王安石配享神宗庙庭者所以深着髙宗聼言之美亦足以为南渡之一幸也】
　　罢右司谏袁植
　　【植请诛黄潜善及失守者权邦彦等九人诏以朕方念咎责已岂可尽罪臣下植虽敢言然导朕以杀人此非美事遂出知池州】
　　发明【尚书曰询于四岳辟四门明四目达四聪又曰予违汝弼汝无面从退有后言古之圣王未尝不以求言纳谏为务袁植既居谏职理宜进言潜善厥罪滔天法当诛殛帝以导朕杀人为言不亦误乎葢刑以止邪有邪而不刑则是纵其邪而不禁将不胜其邪矣上书诏郎官以上言阙政下书罢右司谏袁植则其求言而反忌言不若不求之为愈也故直书以着其失】
　　广义【昔者伯鲧方命圯族即见杀于大舜摄位之初少正卯渎乱厥政亦见诛于孔子摄事之始髙宗此时正当旌别淑慝非大舜孔子时比然已之有咎固所当责而咎在臣下亦所当惩若以髙宗之言为是则大舜孔子为暴而髙宗为仁矣纲目书罢右司谏者明袁植之不当罢也其罪髙宗之意深矣】
　　金乌珠大举入冦
　　【尼玛哈鄂尔多既还乌珠请大起燕云河朔兵南侵金主乌竒迈从之遂防磁单密州又防兴仁府○帝以金人复来乃遣工部尚书崔纵使金并通问二帝纵至金首以大义责金人请还二帝金人怒徙之穷荒纵不少屈竟死焉】
　　发明【金举号讥之也斥名贬之也大举恶恃众也入冦外而斥之也纲目所谨者用兵之事故书法如此然金人之屡入冦者葢由积胜之威而无挫衂故耳自乌珠率众深入残虐中华由是而渡江由是而东下如入无人之境宋室之不竞亦可哀也金人之肆暴亦已甚也纲目之所书亦不得已也吁】
　　秋七月太子旉卒
　　【諡元防】
　　郑防卒○以王绹参知政事周望同签书枢密院事○御营司提举范琼有罪伏诛张浚发建康
　　【初汴京破二帝及宗室北迁多琼之谋又乗时剽掠左右张邦昌为之从卫至是自洪州入朝悖慢无礼且乞贷苖刘等死帝畏其威以为御营司提举一行事务张浚将赴川陜与枢密检详文字刘子羽密谋诛之一日命张浚以千兵渡江若备他盗者使皆甲而来因诏琼俊及刘光世赴都堂议事为设食食已诸公相顾未发子羽坐庑下恐琼觉取黄纸趋前举以麾琼曰下有敇将军可诣大理寺置对琼愕不知所为子羽顾左右拥置舆中衞以后兵送狱光世出抚其众数琼在围城中附金廹二帝北狩之罪且曰诛止琼尔汝等固天子自将之军也众皆投刃曰诺有防分御营五军琼下狱具服赐死子弟皆流岭南琼既诛张浚乃发建康】
　　发明【恶人不灭则正人之志不行小人未去则君子之道必沮范琼尝汚伪命跋扈无君天子畏其威羣臣避其势罪恶浮矣典刑宜矣张浚将赴川陜密谋诛之分注尚以赐死为文纲目变文直书伏诛所以正其悖逆之罪也葢欲复塞外之疆土先清君侧之恶人故纲目上书范琼有罪伏诛而下书张浚发建康则浚之所忌者琼琼诛然后得行其志也其义亦深切而着明矣】
　　升杭州为临安府
　　【初吕頥浩与张浚定幸武昌之议及浚行頥浩以为道逺馈饷难继乃变前论防滕康张守陈武昌有十害不可往帝从之遂升杭州为临安府将定都焉】
　　诏李邴滕康权知三省枢密院事奉隆祐太后如洪州【太后至建康防防秋廹命刘寜止制置江淮荆湖扈太后往洪州百司非预军事者悉从命康邴权知三省枢密院事从行凡四方奏谳吏部差注举辟功赏之数皆焉又命四厢都指挥使杨惟忠将兵万人以衞过落星寺暴风覆舟宫人溺死者无数惟后舟无虞】
　　以杜充同知枢密院事
　　【充留守东京以粮絶归行在遂有是命充将发汴岳飞谏曰中原地尺寸不可弃今一举足此地非我有他日取之非数十万众不可不聼朝廷命郭仲荀程昌防相继代充然留守司名存而已】
　　盗郭仲威掠淮阳军
　　【仲威本李成之党成先往泗上仲威乃引兵围淮阳几四月城防仲威入城大掠取强壮以充军】
　　广州教授林勲上本政书
　　【勲上本政书十三篇言国朝兵农之政大抵因唐末今农贫而多失职兵骄而不可用地利多遗财用不足皆本政不修之故宜仿古井田之制使民一夫占田五十畆其有羡田之家毋得市田其无田与游惰末作者皆驱之使为农以耕田之羡者而杂纽钱谷以为什一之税毎十六夫为一井毎井赋二兵马一匹蚕妇之贡绢三尺绵一两非蚕乡则布六尺麻二两其説甚备书奏诏以为桂州节度掌书记其后朱熹甚爱其书陈亮亦曰此书考古验今思虑周密世之为井田之学者无以加矣】
　　发明【本政一书深切时务宋不能用可胜惜哉宜乎为朱子之所甚爱也特书于册深予之耳】广义【勲有经济之才而不得见用于时古称君臣相遇之难不其谅哉】
