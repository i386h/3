<!-- { "loadSidebar": true } -->
　　【亮至洲居于山寺虞允文与杨存中临江按试命战士踏车船中流上下三周金山回转如飞敌持满以待相顾骇愕亮笑曰纸船耳有一将跪奏南军有备不可轻愿驻掦州徐图进取亮怒杖之五十召诸将约以三日济江否则尽杀之骁骑高僧欲诱其党以亡事觉亮命众刅剉之乃下令军士亡者杀其富埒珲富埒珲亡者杀其穆昆穆昆亡者杀其明安明安亡者杀其总管由是军士益危惧亮又令军中运鸦鹘船于洲期以明日渡江敢后者死众欲亡归乃决计于浙西都统制耶律元宜及明安唐古乌页且曰前阻淮渡皆成擒矣比闲辽阳新天子即位不若共行大事然后举军北还元宜然之乃期诘旦卫军番代即行事黎明元宜等帅诸将以众薄亮营亮闻乱意宋兵奄至揽衣遽起箭入帐中亮取视之愕然曰乃我兵也近侍大庆山曰事急矣当出避之亮曰走将安徃方取弓已中箭仆地延安少尹纳哈塔鄂勒博刅之手足犹动遂缢杀之军士攘取行营服用皆尽乃取骁骑指挥使大磐衣巾褁其尸而焚之收其妃嫔及李通郭安国图克坦永年梁珫大庆山皆杀之元宜自为左领军副大都督使人杀太子光英于汴退军三十里遣人持檄诣镇江军议和未几金军在荆襄两淮者皆防栅北还史臣曰完颜亮智足以拒諌言足以饰非欲为君则弑其君欲图隣则弑其毋欲夺人之妻则使之杀其夫三纲絶矣何暇他论至于屠防宗族翦刈忠良妇姑姊妹尽入嫔御卒之戾气感召身由恶终使天下后世称无道主以亮为首可不戒哉可不戒哉】
　　发明【逆亮以臣反君故有臣祸之报天道昭昭固已甚明纲目于此书杀而不书其杀者逆亮旣不君其君亦安能复臣其臣哉然而不书诛者则以臣下杀之故耳独夫残虐内外离心曽不再传其下图之直书曰杀乱臣贼子盍亦以是少警哉】
　　广义【呜呼亮以惨酷不仁施之天以惨酷不仁报之天网之密毫厘不爽可畏也哉曰然则何以不书曰弑而书曰杀盖书杀者所以着亮之恶以见国人杀之不以人主待之也】
　　十二月成闵李显忠收复两淮州郡○帝如建康【张浚至建康即具行宫仪物请车驾临幸帝从之帝至建康张浚迎拜道左卫士见浚无不以手加额浚起复用风采隐然军民皆倚为重】
　　金主雍入燕
　　【壬午】三十二年【金大定二年】春正月朔日食○山东人耿京起兵复东平遣其将辛弃疾来朝
　　【金主亮死中原豪杰并起山东忠义耿京据东平自称天平节度使以齐州歴城人辛弃疾掌书记弃疾劝京来归京遣疾奉表诣行在帝大喜厚赉之以京知东平府】
　　金主雍遣使来聘
　　【金主雍下令防南征之众以高忠建为报谕宋国使且告即位】
　　发明【凡书来聘者嘉其慕义自通故进之也金自绍兴十三年书来聘至是余二十年而再书盖亦鲜耳金主雍防南征之兵遣报谕之使是盖慕义自通者故书予之君子不尽絶人之意可见矣】
　　二月以虞允文为川陜宣谕使
　　【允文还朝帝慰籍嘉叹谓陈俊卿曰允文朕之裴度及是陛辞言金亮旣主新主初立彼国方乱天相我恢复也和则海内气沮战则海内气伸帝以为然充文至蜀遂与吴璘经畧中原】
　　帝还临安
　　【时将祔钦宗于太庙帝还临安谓张浚曰卿在此朕无北顾忧矣御史吴芾言建康可以控帯襄汉经畧淮甸大驾宜留以系中原之望若还临安则西北之势不能相接不从】
　　发明【敌至则如建康敌退则还临安是知高宗惟以东南为安便其无意于中原之心乆矣虽吴芾之反覆切谏帝不俞允惜哉书还临安乃所以讥之也】
　　广义【高宗不欲都建康者畏金兵之廹己也决意还临安者欲偷生于一隅也其无志可知矣】
　　金以张浩为尚书令
　　【金主雍尝为宰相曰进贤退不肖宰相之职也有才能高于己者或惧其分权徃徃不肯引置之同列朕甚不取卿等毋以此为心时有近侍进言欲罢科举者金主问浩曰自古帝王有不用文学者乎浩曰有之曰谁欤浩曰秦始王金主頋近侍曰岂可使我为秦始皇事遂寝】
　　广义【分注载金主雍与羣臣问答之辞炳炳可观其不负国人共戴之心矣】
　　闰月祔钦宗主于太庙○吴璘复大防关分兵守和尚原金人走寳鸡
　　【璘遣兵复河源州及积石镇戎军遂复大防关】
　　杨椿罢○太尉威武节度使刘锜卒
　　【锜以刘汜败发怒呕血数升至是卒赠开府仪同三司谥武穆锜慷慨深毅有儒将风金主亮之南下也令有敢言刘姓名者斩枚举南朝诸将问其下孰敢当者皆随名姓以对其答如响至锜莫有应者亮曰吾自当之惜锜以疾不能成功赍恨而没】
　　发明【锜慷慨深毅有儒将风忠义之心老而弥笃而与韩岳齐名是诚宋之良将也兹因刘汜之败发愤呕血而死然则非忧国之至者能如是乎惜其为秦桧所忌废处防地二十余年时方倚以为重而锜乃告终矣讵不深可叹哉卒而具官盖予之也】
　　耿京将张安国杀京以降金辛弃疾还执安国送临安斩之
　　【张安国杀京降金辛弃疾还至海州与众谋曰我縁主帅来归朝不期事变何以复命乃约李寳统制王世隆等径趋金营即帐中防安国献于临安斩之诏授弃疾江淮判官弃疾献议恢复持论劲直不为迎合众壮之】
　　发明【耿京山东之豪杰仗义掘起遂复东平纲目前书起兵复东平皆所以予之也安国隂蓄异志杀京降金则其判逆之罪固无足论者弃疾痛主将之无辜愤逆贼之背国谋于诸将执送临安其讨贼之义正矣茍非明于大义奚能尔哉纲目特掲而书之于册者皆所以深予之意焉耳】广义【君子观弃疾之事不可谓宋无人矣特患高宗不能驾驭之耳使其得周宣王汉光武其功业奚止是哉】
　　吴璘复徳顺军及环州
　　【璘遣姚仲取巩王彦屯啇虢陜华惠逢取熈河或乆攻不下或旣得复失竟无成功仲舍巩攻徳顺跔四句不克璘以李师颜代之遣子挺节制军马挺与敌战于瓦亭大败之擒其千户耶律紏坚等百三十七人金人惩其败悉兵趋徳顺璘自将徃督师先壁于险且治夹河战地璘至城下守禆者闻呼相公来观望咨嗟矢不忍发璘按行诸屯斩不用命者先以数百骑尝敌敌一鸣鼓鋭士空壁跃出突璘军璘军得先冶地无不一当百至暮璘忽传呼某将战不力人益奋博敌大败遁入壁黎明师再至敌坚壁不动防大风雪金人防营去凡八日而克璘入城市不改肆父老拥马迎之璘又遣严忠取环州遂还河池时姚仲等又复兰防熈巩等州及永安军】
　　遣起居舍人洪迈使金
　　【金高忠建至临安议遣使报聘且贺即位工部侍郎张阐请严遣使之命正敌图之礼彼或不从则有战耳如是则中国之威可以复振帝然之遂遣洪迈充贺登极使帝谓执政曰向日讲和夲谓梓宫太后虽屈己卑辞有所不惮今两国之盟已絶宜正名画境朝仪嵗币当先定之迈乃奏接伴礼仪十有四字旣而忠建责事以臣礼以取新复州郡陈康伯以义折之乃止迈行书用敌国礼帝手札赐迈曰祖宗陵寝隔濶三十年不得以时洒扫祭祀心实痛之若彼能以河南地见归必欲居尊如故正复屈己亦何所惜迈奏言山东之兵未解则两国之好不成至燕金阁门见图书不成式抑令于表中改陪臣二字朝见之仪必欲用旧礼迈执不可金鎻使馆三日水浆不通及见金人语不逊欲留迈张浩不可乃遣还迈皓季子也】
　　发明【迈乃皓之季子慷慨忠烈有诸父风出使女真正议无屈则其不愧是职亦多矣故特具官以嘉不辱也】
　　广义【高宗旣然张阑敌国之礼尚何朝仪嵗币之当先定哉其怯懦之心犹滞于胸中也至若迈能尽使节其无愧于乃父也】
　　夏四月以汪澈参知政事○金人复攻海州镇江都统张子盖及魏胜大败之
　　【金人复遣乌锦太师发诸路兵二十余万攻海州先遣一军自州西南断胜军饷道胜择勇悍士三千余锜拒于石门堰金军不能进逮夜始还留千人备险隘金兵十万来夺胜率众鏖战杀数千人余皆遁去胜还入城无何金兵环城围数重胜与郭蔚分兵备御或独出扰之使不得休息又间夜发兵刼其营或焚其攻具旣而金人并力急攻胜告急于李寳寳以闻命张子盖徃援进次石湫堰金人陈万骑于河东子盖率精鋭数千骑击之统制张汜畧阵中流矢死子盖曰事急矣奋臂大呼驰入阵胜等继之殊死战贼大败拥溺石湫河死者半围遂解子盖浚之侄也】
　　金追废亮为海陵王
　　【萧玉敬嗣晖许霖等辅亮为虐皆放归田里特黙格及其妻髙氏伏诛】
　　五月立建王玮为皇太子更名眘【音慎】
　　【初金亮南侵两淮失守朝臣多劝帝退避建王玮不胜其愤及帝下诏亲征玮请率师前驱直讲史浩闻之入言于玮曰皇子不宜将兵因为草奏请扈跸以供子职帝亦欲玮徧识诸将遂命从幸金陵及还临安帝欲逊位陈康伯密赞大议乞先正名俾天下咸知圣意遂草立太子诏以进帝从之玮旣立更名眘】广义【孝宗之在藩邸而其直气凛然不可犯者其有得于范冲朱震尹焞者多矣呜呼有天下者乌可不以端人正士而预养国夲哉】
　　罢三招讨司
　　【以李显忠主管侍卫军马司成闵主管殿前衙司吴拱主管侍卫步军司显忠隂结金都统萧琦为内应请出师欲自宿亳趋汴由汴京以通关陜关陜旣通则鄜延一路熟知显忠威名必皆向应且欲起其旧部曲数万以取河东防诏罢兵乃止】
　　六月追封子偁为秀王
　　【诏集议子偁封爵戸部侍郎汪应辰定其称曰太子本生之亲宜入内降曰皇太子所生父可封秀王谥安僖母张氏为王夫人】
　　朱倬罢○帝传位于太子自称太上皇帝皇后称太上皇后太子即位大赦
　　【帝降手札皇太子可即皇帝位朕称太上皇帝后称太上皇后退居徳夀宫太子固譲不许遂即位班退上皇即驾之徳夀宫帝服袍履步出祥曦门冒雨掖辇以行及宫门弗止上皇麾谢再三且令左右扶掖以还頋谓羣臣曰付托得人吾无憾矣史臣曰高宗恭俭仁厚以之继体守文则有余拨乱反正则不足当其初立因四方勤王之师内相李纲外任宗泽天下之事宜无不可为者顾乃播迁穷僻坐失事机始惑于汪黄终制于秦桧偷安忍耻匿怨忘亲以贻来世之讥悲夫】
　　发明【书自称讥之也大上之号乃嗣君之所尊崇耳其曰自称则非义焉高宗在位三纪于兹时非不乆年非不高国不辟而日蹙事不治而日壊而徒称臣奉贡偷安一隅中兴之能事毕矣至是厌倦万几传位太子则父母之讐终身不得一雪君子疾没世而名无称焉高宗寕无愧怍乎纲目书此文无贬辞然其贬之之意隐然见于书法之间矣】
　　帝朝太上皇于徳寿宫
　　【帝五日一朝太上皇不许自是月四朝】
　　以龙大渊为枢密副都承防防觌干办皇城司
　　【二人帝潜邸内知客也寻以大渊知閤门事觌同知阁门事】
　　诏中外臣庶陈时政阙失
