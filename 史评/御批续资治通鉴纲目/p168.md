<!-- { "loadSidebar": true } -->
　　【祖泰祖俭从弟也性疏逹尚气谊论世事无忌讳先是祖谦以言事贬祖泰语其友曰自吾兄之贬诸人箝口我虽无位义必以言报国当少须之今亦未敢以累吾兄也至是祖俭卒祖泰乃撃登闻鼔上书论韩伲胄有无君之心请诛之以防祸乱其畧曰道学自古所恃以为国者也丞相汝愚今之有大勲劳者也立伪学之禁逐汝愚之党是将空陛下之国而陛下不知悟邪陈自强伲胄童稚之师躐致宰辅陛下旧学之臣彭年等今安在邪苏师旦平江之吏胥周筠韩氏之厮役人人知之今师旦以潜邸随龙筠以皇后亲属俱得大官不知陛下在潜邸时果识师旦乎椒房之亲果有筠乎伲胄徒自尊大而卑陵朝廷一至于此愿亟诛伲胄师旦筠而逐罢自强之徒故大臣在者独周必大可用宜以代之不然事将不测书出中外大骇有防吕祖泰挟私上书语言狂妄拘管连州右谏议大夫程松与祖泰狎友惧曰人知我素与游其谓我与闻乎乃独奏言祖泰有当诛之罪且其上书必有教之者今纵不杀犹当杖黥窜之逺方殿中侍御史陈谠亦以为言乃杖祖泰一百配钦州牢城收管祖泰自期必死冀以身悟朝廷了无惧色既至府尹为好语诱之曰谁教汝共为章试言之吾且置汝祖泰笑曰公何问之愚也吾固知必死而可受教于人且与人议之乎尹曰汝病风防心邪祖泰曰以吾观之若今之附韩氏得羙官者乃病风防心耳祖泰既得罪监察御史林采言伪习之成造端自周必大宜加绌削施康年亦言必大首倡伪徒私植党与遂贬必大为少保】
　　发明【杨氏曰隂极则生阳乱极则思治白公之乱楚几危矣而国人望子高之来卒安楚者子高也此君子得舆而民所载之效也羣小剥正道以覆邦家如剥床焉自足及干自干及肤犹不已必剥其室庐此大厦将颠之时也有国者亦可以少悟矣祖泰愤伲胄之窃权遂直谏而获罪谓之何哉是故举处士所以罪在朝之臣也书请诛则所以予祖泰而罪伲胄也书诏配祖泰所以讥不从善也呜呼祖泰忧国忠矣侂胄罪恶彰矣宁宗之位虚矣】
　　广义【抑观自侂胄窃弄威权以来其间但见阿附以得好官者日新月盛未闻有一攻其罪者焉所以然者正人端士摈斥殆尽举朝皆韩氏之厠役奴也夫何恠哉祖泰无官守言责者也特激于中心不平故以死攻之耳今读其章犹可以想见其浩然之气矣噫千古英豪舍祖泰其谁欤】
　　冬十月加韩侂胄太傅○十一月皇后韩氏崩
　　【諡曰恭淑】
　　十二月葬永崇陵○攒恭淑皇后于广教寺
　　【辛酉】嘉泰元年【金泰和元年】春二月临安大火
　　【四日乃灭焚烧民居五万二千余家自渡江以来都城火灾未有如是嵗者帝下诏罪已避殿减膳出内府钱十六万米六万余斛分赐被火之家】
　　发明【人火曰火大火者甚词也是时侂胄身都将相妨贤病国临安之火安知非侂胄为之不然天变何从而生乎此纲目书法之深意纪灾异之道也呜呼微矣】
　　秋七月何澹罢
　　【时呉挺子曦为殿前副都指挥使自以世守西蜀为国藩屛而身留行都不得如志乃以贿赂宰辅规图帅蜀未及赂澹韩伲胄已许之澹持不可侂胄怒曰始以君肯相就黜伪学汲引至此今顾立异邪遂罢奉祠澹急于荣进阿附侂胄斥逐善类贤士为之一空士论罪之】
　　以陈自强防知政事张釡签书枢密院事○以呉曦为兴州都统制
　　【曦至兴州因譛副都统制王大节罢之由是兵权悉归于曦异志遂成矣】
　　大旱
　　发明【大旱者恒旸也乱政之后又直凶年言民以讪上怨咨之气感动天变而旱干作矣其以大旱书者或不祷或虽祷而不也不祷则无忧国恤民之心祷而不格天之精意阙矣然是时奸臣当国帝拥虚位天变之生不亦宜哉纲目书大旱而不载其勤防之政于下则宋之君臣其以灾为玩以民为轻之意可见矣】
　　广义【前书二月临安大火至七月书大旱一嵗中大火大旱所以着伲胄酷烈之征也】
　　○八月张釡罢○以张岩防知政事程松同知枢密院事
　　【皆附韩侂胄者松謟伲胄尤甚自知钱塘县不二年为谏议大夫满嵗未迁殊怏怏乃市一妾献之名曰松夀侂胄曰柰何与大谏同名答曰欲使贱名常逹钧聴耳伲胄怜之遂除同知枢密院事】
　　奈曼袭西辽灭之
　　【西辽王珠勒呼出猎奈曼王库楚类伏兵八千擒之而据其位尊珠勒呼为太上皇朝夕问起居珠勒呼寻死辽祀始絶】
　　发明【轻行而掩之曰袭按胡传曰灭国之与见灭罪孰为重夺人土地使不得有其民人毁人宗庙使不得奉其祭祀非至不仁者莫之忍为见灭而书灭亡国之善词上下之同力也其亦不幸焉尔语曰兴灭国继絶世天下之民归心焉今乃灭人之国而絶其世罪莫重矣奈曼灭西辽其举号贬之耳凡书灭者不再贬而其恶自见】
　　【壬戍】二年【金泰和二年】春正月以苏师旦兼枢密都承防【初韩侂胄为平江府兵马钤辖时师旦以笔吏事之伲胄爱其辨慧帝登极窜姓名于藩邸吏士内遂以随龙恩得官至是权势日盛】
　　二月弛伪学党禁复诸贬谪者官
　　【伪学之祸虽本于韩伲胄欲去异已以快所私然实京镗创谋而何澹刘徳秀胡纮成之及镗死三人亦罢侂胄厌前事之乖戾欲稍更改以消中外之议防张孝伯谓侂胄曰不弛党禁恐后不免报复之祸籍田令陈景思侂胄之姻也亦谓侂胄勿为已甚侂胄然之于是赵汝愚追复资政殿学士党人见在者徐谊刘光祖陈傅良章頴薛叔似叶适曽三聘项安世范仲黼黄灏詹体仁游仲鸿诸人咸先后复官自便又削荐牍中不系伪学一节俾勿复有言时朱熹殁已逾年周必大留正各已贬秩致仕诏熹以待制致仕必大复少傅正复少保】
　　发明【书之何嘉悔悟也易曰防茅茹贞吉志在君也小人而变为君子则能以爱君为念而不计其私矣自禁正学人神共愤今侂胄翻然悔悟改纮易辙弛伪学党禁复贬谪者官岂非小人而变为君子者乎大抵圣人不贵于无过而贵于改过过而不改是谓过矣此纲目与人为善之意也】
　　禁私史
　　【有啇人私持起居郎熊克中兴小厯及九朝通畧等书欲渡淮旴军以闻遂命诸道察郡邑书坊所鬻书凡事干国体者悉令毁弃言者因请取礼部员外郎李焘续通鉴长编知龙州王偁东都事畧监都盐仓李丙丁未録及通畧语録家传等书下史官考订或有禆于公议即乞存留不许刋行从之】广义【私史之议秦桧行之于前侂胄踵之于后凶人造奸如出一手然既谓之史则非私矣何也史者公天下后世之是非者也恶有曰公曰私之异邪呜呼侂胄虽能禁于一时其能禁于天下后世乎书禁私史讥之也】
　　夏五月朔日食○秋八月以袁説友同知枢密院事○冬十一月以陈自强知枢密院事许及之防知政事○十二月立贵妃杨氏为皇后
　　【后少以姿容选入宫帝即位封婕妤韩后崩中宫未有所属时后为贵妃与曹羙人俱有宠韩侂胄以后颇涉书史知古今性警敏任权术而曹羙人柔顺劝帝立曹氏帝不从竟立后由是后与侂胄有怨矣】
　　加韩侂胄太师
　　【先是监惠民局夏允中上书请依文彦博故事以侂胄平章军国重事侂胄缪为辞谢乞致仕诏不许而罢允中至是进位太师因以势利蛊士大夫之心薛叔以辛弃疾陈谦等皆起废显用当时困于久斥者往往损晚节以规荣进政府枢密台諌侍从皆出侂胄之门而苏师旦周筠又侂胄厮役亦得预闻国政羣小满朝势熖薰灼】
　　是嵗大蝗
　　发明【虫之伤稼曰蝗不曰蝗而曰大蝗志其甚耳其曰大蝗灾重及民也而详志之如此者急民事谨天灾仁人之心王者之务也遇天灾而不惧忽民事而不脩而又为繁政重赋以感之国之危无日矣宋之君臣尚可与论彻彼桑土绸缪牖户之意哉】
　　【癸亥】三年【金泰和三年】春正月谢深甫罢
　　【初深甫力求罢政帝曰卿能为朕守法度惜名器不可言去至是固请乃许之】
　　张岩罢○帝视太学
　　发明【书帝视太学而分注畧不载其讲读推恩之实则当时以为文具可知矣临学谒圣帝王之羙事宁宗忽之可胜惜哉此纲目予而未尽之意也】
　　○以袁説友防知政事傅伯夀签书枢密院事伯夀辞不拜二月以费士寅签书枢密院事○夏四月朔日食○五月以陈自强为右丞相
　　【时侂胄专权凡所欲为宰执惕息不敢为异自强至印空名勅劄授之惟所欲为宰执不预知也言路扼塞每月按举小吏一二人课之月课又有泛论君徳时事皆取其陈熟缓慢畧无撄拂者言之或问之则愧谢曰聊以塞责尔加以苞苴盛行自强尤贪鄙四方致书餽必题其缄云某物若干并献凡书题无并字则不开纵子弟亲戚闗通货贿仕进干请必谐价而后予都城大火自强所贮一夕煨烬侂胄首遗之万缗执政列郡闻之皆有助不数月得六十万缗遂倍所失之数尝语人曰自强惟一死以报师王每称侂胄为恩主恩父苏师旦为叔堂吏史逹祖为兄侂胄奸宄专国自强表里之功为多】
　　广义【管子曰礼义亷耻国之四维四维不张国乃灭亡斯言也实人君致理之本此董仲书引之以为武帝告也今侂胄敢行暴乱凡所引用者不次陞擢致位通显充牣朝廷同恶相济曽何有于礼义亷耻者哉举皆无礼无义无亷无耻之徒也南宋至此可谓通天地而闭塞之时也孟子谓伯夷得圣之清臣于此益有感焉】
　　以许及之知枢密院事○秋七月造战舰八月増置襄阳骑军
　　【寻又置澉浦水军】
　　九月袁説友罢冬十月以费士寅防知政事张孝伯同知枢密院事
　　【甲子】四年【金泰和四年】春正月韩侂胄定议伐金
　　【金为北鄙凖布等部所扰无嵗不兴师讨伐兵连祸结士卒涂炭府仓空匮国势日弱羣盗蜂起赋敛日繁民不堪命有劝韩侂胄立葢世功名以自固者侂胄然之恢复之议遂起聚财募卒出封桩库黄金万两以待赏功命呉曦练兵西蜀既而安丰守臣厉仲方言淮北流民咸愿归附而浙东安抚使辛弃疾入见言金国必乱亡愿属元老大臣备兵为仓卒应变之计侂胄大喜郑挺邓友龙等又附和其説侂胄用师之意益鋭矣】
　　发明【按春秋隠四年书翚帅师防伐郑左氏谓宋公乞师公弗许羽父固请而行君子谓翚已有无君之心故春秋削去公子以示贬至隠十年又书翚帅师防伐宋先儒谓羽父先期而徃不待君命故春秋不氏以贬之以戒兵柄下移之失未几果有钟巫之变此圣人垂训于经所以戒后世制治未乱辨之于早者也今焉宋之侂胄定议伐金以一时利害计之未为失防然防自一心不待朝命之及已非征伐自天子出之意其与翚之固请不待君命殆又甚之况其师出无功则防兵失地葢自此始今纲目不书诏议伐金而直书韩侂胄定议伐金则其专輙无君已见于此何待他时而后见耶此宋之权纲不举所以终于不能克复者正坐此尔夫征伐天子之大权而使人臣执之得以专行于外其进其退率循己师而朝议若无与焉者是以成则为桓温刘裕败则为禇裒殷浩纲目皆正色书之初未尝有予之之意然则军国大柄固不可一日不谨有天下国家者尚鉴之哉】
　　三月临安大火诏百官陈时政阙失
