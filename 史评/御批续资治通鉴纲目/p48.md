<!-- { "loadSidebar": true } -->
　　【帝切于求士进士诸科一举而获选者至千三百余人士子习尚险怪竒澁之文号太学体张方平尝言文章之变与政通迩来文格日失其旧各出新意相胜为竒驱扇浮薄重亏雅俗非取贤敛才备治具之意虽下诏掲示而士习不改翰林学士欧阳修知贡举痛抑新体凡为时所推誉者皆被黜榜出浇薄之士候脩晨朝聚噪于马首街司逻卒不能禁止然自是屋之习遂为之变】
　　三月防国节度使同平章事狄青卒
　　【青为人慎宻寡言其计事必审中机防而后发行师先正部伍明赏罚与士卒同饥寒劳苦虽敌猝犯之无一士敢先后者故数有功尝有持狄梁公画像及告身诣青献之以为青之逺祖青谢之曰一时遭际安敢自附梁公厚赠其人而遣之卒諡武襄】
　　发明【杜衍卒而不具其官狄青则具其官岂厚于青而薄于衍乎徇名责实也然则青衍之优劣叛矣纲目之予夺严矣】
　　夏四月幽州地大震
　　【坏城郭覆压死者数万人】
　　发明【自元年至是灾异多矣如大水社稷坛壊彗出紫防垣八月朔日食幽州地大震纲目备书于册而宋之君臣殊未见其脩徳应天之实而皆视为泛常恝不之顾可胜惜哉即纲目之所书验当时之得失则政治之得失从可知矣】
　　秋八月诸州置广惠仓
　　【初天下没入户絶田官自粥之至是韩琦请留勿粥募人耕而收其租别为仓贮之以给州县之老幼贫疾不能自存者谓之广惠仓以提刑领其事嵗终具出纳之数上三司每千户留田租百石以是为差户寡而田有余则粥如旧】
　　广义【普天之下莫非王土率土之濵莫非王臣是知田与民皆国之所有者韩魏公请置广惠仓于诸州则是因其人之田而给养其民所谓惠而不费者也易曰弗损益之无咎贞吉利有攸往得臣无家魏公其庶几矣】
　　九月契丹来聘遣翰林学士胡报之
　　【初契丹主宗真来求御容防卒乃已至是洪基复遣使来求欲成先志帝遣张昪报聘且谕之曰昔文成第也弟先面兄于礼为顺今南朝乃伯父之尊当先致恭于是复使其臣萧扈来致其像乃奉御容如契丹契丹主具仪仗迎谒及瞻视惊肃再拜谓左右曰我若生中国不过与之持鞭持葢一都虞候耳】发明【凡夷狄书来聘嘉其慕义自通故进之也契丹之来求御容耳能求御容则是有尊敬中国之心故特进之纲目于契丹侵邉则书入境于契丹求地则书来求于契丹求通则书来聘见君子之心乐与人为善因其侵夏则黜之因其慕义则进之其谨尊卑之辩严上下之防审矣然来而后报礼之宜耳故又书遣报以予之】
　　冬十二月诏间嵗一举士置明经科
　　【进士诸科待试京师者恒六七千人一不幸有故不应诏往往沈沦十数年以此毁行干进者不可胜数王洙侍迩英阁讲周礼至三年大比帝曰古者选士如此今率四五嵗一下诏故士有抑而不得进者孰若栽其数而屡举也下有司议咸请易以间嵗之法则无滞才之叹荐举数既减半主司易以详较得士必精于是下诏间嵗贡举进士诸科悉觧旧额之半増设明经试法凡明两经或三经五经各问大义十条两经通八三经通六五经通五为合格兼以论语孝经防时务三条出身与进士等未防以登第者众骤致显擢复下诏定其迁次之格以裁抑之】
　　发明【间嵗举士置明经科则仁宗求贤之心可谓切矣人才叠出岂不宜哉特书于册葢予之也】
　　【戊戌】三年夏六月文彦博贾昌朝罢
　　【彦博以老求罢以使相判河南封潞国公知谏院陈旭等恐昌朝遂代为相乃率僚属上言昌朝通交女谒建大第别剏客位以待宦者宦官有矫制者枢密院释不治昌朝竟出判许州昌朝在侍从中多得名誉及执政始不为正人所与】
　　以韩琦同平章事宋庠田况为枢宻使张昪为副使【时羣臣皆以建储为言帝依违不决琦既相乗间进曰皇嗣者天下安危之所系自昔祸乱之起皆由防不早定陛下何不择宗室之贤以为宗庙社稷计帝曰后宫将有就馆者姑待之已而又生女琦懐汉书孔光传以进曰成帝无嗣立弟之子彼中才之主犹能如是况陛下乎愿以太祖之心为心则无不可者帝不答】
　　以包拯为御史中丞
　　【拯言东宫虚位日久天下以为忧夫万物皆有根本而太子者天下之根本也根本不立祸孰大焉帝曰】
　　【卿欲谁立拯曰臣非材备位所以乞豫建太子者为宗庙万世计耳陛下问臣欲谁立是疑臣也臣年七十且无子非邀后福者帝喜曰徐当议之】
　　广义【呜呼尧舜以子不肖即传于贤者正以见天下者天下之天下非己之所得私也苟不贤以定之无乃启天下后世祸乱之源乎尧舜所以为万世法者此也仁宗无子而贪恋厥位其私孰甚焉迹其本心是营莬裘者之不若也何足贵哉】
　　秋八月朔日食○王尧臣卒○下溪蛮降
　　【先是彭仕羲陈乞内属帝遣殿中丞雷简夫往视之简夫度仕羲未可专用恩泽诱化至则督诸将进兵筑明溪上下二寨据其险要拓取故地五百余里仕羲计穷遂归连嵗所掠甲仗士卒诏辰州还其弩及铜柱自是复通中国然黠鷔益甚】
　　冬闰十二月罢伎吏知州军提防刑狱
　　【己亥】四年春正月朔日食用牲于社
　　【知制诰刘敞言社者上公之神羣隂之长故日食则伐皷于社所以责上公退羣隂今反祠而请之是屈天子之礼从诸侯之制抑阳扶隂降尊贬重非承天戒尊朝廷之义也】
　　发明【元旦日食非小变也仁宗未闻修己之实而徒用牲于社失礼甚焉夫社者羣隂之长日食伐皷所以退羣隂春秋用牲于社君子讥之今反祠而请之则是屈天子之礼从诸侯之制抑阳扶隂降尊贬重其不可也明矣纲目前书日食而用牲于社此书日食而用牲于社然则当时羣臣无敢言其非能言其非者惟刘敞一人而已帝不见听惜哉】
　　二月更茶法
　　【自茶为官民私蓄盗贩皆有禁腊茶之禁尤严园户困于征取官司并縁侵扰因防罪戾至破产逃匿者嵗比有之著作佐郎何鬲三班奉职王嘉麟皆上书请罢给茶本钱纵园户贸易而官收租钱与所在征归货务以偿邉防之费可以疏利源寛民力富粥韩琦曽公亮然其防请于帝行之下三司议三司言茶课给本收利所获甚防而烦扰为患园户输纳侵害日甚小民趋利犯法益繁宜约嵗入息钱之数均赋于民恣其买卖所在收算而不给本钱遂诏弛旧禁俾通商利凡嵗输缗钱三十三万八千有竒谓之租钱与诸路本钱悉储以待邉籴自是惟腊茶禁如旧余茶肆行天下矣论者又谓茶户困于输钱良民赋不时入刑亦及之商贾利薄贩鬻者少必致嵗额不登经费日翰林学士欧阳修知制诰刘敞皆请除前令帝不听】
　　夏四月封周世宗后柴咏为崇义公
　　【给田十顷以奉周祀从著作佐郎何鬲请也】
　　广义【昔成王封微子于宋圣人定为书之一篇其公平广大气象至今蔼然可想纲目书曰夏四月封周世宗后柴咏为崇义公且给田十顷以奉周祀则是周成王复见于宋也仁宗其贤矣乎】
　　五月除猜防大臣条约
　　【前两制不许至执政私第执政所荐士不得充台官诏并除之】
　　秋七月放宫人
　　【帝以月食几尽修隂教以应天变前后出宫女几五百人时后宫得幸者十人谓之十阁而刘氏黄氏在十阁中尤骄恣通请谒御史中丞韩绛宻以闻帝曰非卿言朕不知也当审騐之遂并出二人】发明【月食者隂道之亏仁宗以月食几尽修隂教以应天变前后出宫女几五百人则其应天之变为如何哉大书特书盖予之也】
　　田况罢
　　【况寛厚明敏有文武材好论天下事言甚明切以疾罢】
　　冬十月大祫于太庙
　　【帝将亲祫下礼官集议东向之位同判宗正寺赵良规请正太祖东向之位而知太常礼院韩维请如故事虚东向之位便时礼官不敢决乃与待制以上及台谏官同议太祖为受命之君然僖祖以降四庙在上故大祫止列昭穆而虚东向魏晋以来已用此礼诏从之】
　　十一月汝南王允让卒追封濮王
　　【允让天资浑厚内寛外庄知太宗正寺二十年宗子有好学者勉进之以善若不率教则劝戒之至不变始正其罪故皆畏服及薨谥安懿以其子宗实育宫中故防典有加】
　　召河南处士邵雍不至
　　【雍河南人少时自雄其才慷慨欲树功名于书无所不读始为学即坚苦刻励寒不炉暑不扇夜不就枕者数年既而逾河汾涉淮汉周流齐鲁宋郑久之幡然来归曰道在是矣遂不复出初北海李之才受易于河南穆修修受于种放而放受之于陈抟源流最逺之才摄共城令雍时居母忧于苏门山躬防以养父之才叩门来谒劳苦之曰好学笃志果何似雍曰简防迹外未有适也之才曰君非迹简防者其如物理之学何他日则又曰物理之学学矣不有性命之学乎雍再拜愿受业之才遂授以河图洛书伏羲八卦六十四卦图象雍由是探索隐妙悟神契玩心髙明深造曲畅遂衍伏羲先天之防著书十余万言富弼司马光吕公着诸贤居洛中雅敬雍恒相从防为市园宅雍徳气粹然望之知其贤然不事表暴不设防畛羣居燕笑终日不为甚异人无贵贱少长一接以诚故贤者悦其徳不贤者服其化留守王拱辰荐雍遗逸授将作主簿后复举逸士补颍州团练推官皆固辞乃受命竟称疾不之官】
　　发明【书处士予雍也雍躬逢盛世而以孔孟之道自乐于巳不以孔孟之道见屈于人诚蛊之上九众方有为而独不事王侯髙尚其事者也迨夫朝廷聘召力辞不就其泥涂轩冕之心着矣若雍者天下岂得而多见哉厥后卒老衡茅终身不仕而其名誉道徳推重当时恶在其能仕宦也故书美之】
　　广义【或曰康节当治朝而召之不至者无乃不可乎曰康节非恶此而逃之也盖其心乐乎道无徳无防心与道俱知有道之可贵而不知有官爵之可荣也譬犹鱼乐乎水鸟欣于木皆出自然非由勉强然非深于通者孰能与于此哉】
　　【庚子】五年春正月凿二股河
　　【自李仲昌贬河事久无议者河北都转运使韩贽言四界首古大河所经宜浚二股渠分河流入金赤河可以纾决溢之患朝廷如其防役三千人几月而成未几又并五股而浚之】
　　发明【鲁人浚洙春秋讥之古之人君知民为国之本不作无益以劳民而使之耕食凿饮无妨农时所以百姓充足仓廪富饶而长享雍熈之治也仁宗敬天勤民之心不为无有然前书修六塔河此书凿二股河曽谓是役非民力乎盖由中心无主易于惑动云尔民者国之根本斧其根则枝叶岂有不凋瘁者哉此君子所以深为仁宗惜也】
　　夏四月程戡免以孙抃为枢宻副使
　　【戡与宋庠不合数争议于帝前台谏以为言帝不悦殿中侍御史吕诲复论戡结贵幸以致位乃免】
　　置寛恤民力司
　　【诏置于三司遣官分路访寛恤民力事】
　　五月召王安石为三司度支判官
