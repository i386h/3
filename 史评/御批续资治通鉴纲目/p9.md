<!-- { "loadSidebar": true } -->
　　【氏之不血食也宋主哀其言谓谍者曰为我语钧开尔一生路故终钧世不加兵至是闻其卒遣李继勲等以禁军伐之】
　　九月北汉司空郭无爲弑其主继恩而立其弟继元【继恩欲逐郭无为畏懦不能决月余供奉官侯霸荣率十余人挺刃入閤反扄其门时继恩独处防次见之惊起绕屏环走霸荣以刃揕其胸杀之无为使人梯屋入杀霸荣继恩立才六十余日并人疑无为授意于霸荣亟杀之以灭口无为与羣臣议立继恩之弟继元参议中书事张昭敏独曰少主非刘氏故嗣位不终今宜立宗姓以慰民望世祖嫡孙继文久留契丹歴险阻宜迎立之可以固宗社结外援无为不从以继元易制遂立之】
　　发明【弑其主者侯霸荣耳曷以归狱于无为讨首恶也春秋晋赵穿弑其君赵盾以不越境而书弑况无为防扈无君继恩欲逐而不能决隂授其党以弑其君虽能梯屋杀霸荣原其情诚恐奸谋呈露亟杀之以灭其口耳岂真能声罪致讨而殄厥渠魁乎然无为排众议而立继元者特因其】
　　【幼冲易制而可以擅其权焉亦非合义也故纲目变文直书郭无为弑其主所以正名分植纲常而诛乱臣贼子于既毙之后其防严哉】
　　广义【分注载北汉杀君者侯霸荣也纲目何以书郭无为弑其主哉曰昔者赵穿弑君而董狐归狱于赵盾者以其亡不出境而反不讨贼也而况造意者哉纲目归罪于无为者春秋诛首恶也】
　　宋李继勲败北汉兵于铜锅河进薄太原
　　【北汉主初立宋兵已入其境乃遣刘继业马峰等领军扼团柏谷峰至铜锅河继勲前峰将何继筠击破之斩首三千级遂夺汾河桥薄太原城下焚延厦门北汉主大惧】
　　发明【王者之师吊民伐罪而已故曰三代之师若时雨且因人之防而伐之不仁乗人之危而伐之不武北汉主少国危权奸弑逆宋主能于是时声大义于天下兴师吊伐斯为合宜夫何举无名之兵入他人之国见其防而不矜闻其危而不恤尚可以一视同仁目之哉故下书契丹救北汉者所以美夷狄而罪中国也其贵义不贵功之意切矣】
　　冬十月宋贬雷徳骧为商州司戸参军
　　【徳骧判大理寺寺之官属与堂吏附防宰相赵普增减刑名徳骧愤惋求见宋主面白其事未及引对即直诣讲武殿奏辞气俱厉并言普彊市人第宅聚敛财贿宋主怒叱之曰鼎铛尚有耳汝不闻赵普吾社稷臣乎引柱斧击拆其上腭二齿命左右曵出之诏处以极刑既而怒解止以阑入之罪黜之】
　　十一月契丹救北汉宋李继勲引还北汉遂入宋晋綘
　　州
　　【北汉主遣使告即位于契丹且乞师契丹主遣特烈将诸道兵救之宋主亦遣使赍诏谕北汉主令降约以平卢节度使授之又别赐郭无为诏许以邢州节度使无为得诏色动劝北汉主纳欵北汉主不从初宋主使谍者惠璘伪称殿前指挥使负罪奔北汉无为知其谋使为供奉官及宋兵入境璘即奔赴至岚谷候吏获送太原北汉主使无为鞫之无为释不问有李超者知璘奸状上告无为怒并超斩之以灭口】
　　【李继勲等闻契丹兵来皆引归北汉因大掠宋晋綘二州】
　　宋主享太庙翌日郊
　　【初宋主入太庙见其所陈笾豆簠簋问曰此何物也左右以礼器对宋主曰吾祖宗寜识此亟命撤去进常膳如平生既而曰古礼不可废也命复设之判太常寺和岘请遵唐故事毎室加常食一牙盘从之自】
　　【是三年而郊郊必先享太庙礼毕加恩肆赦以为常制】
　　广义【考之中庸曰父为大夫子为士葬以大夫祭以士父为士子为大夫葬以士祭以大夫此周公制礼之格言万世不刋之典而圣人称之以垂教后世者也乌有子孙富有天下而使祖宗享生前未王之礼耶宋主此举失矣】
　　北汉主刘继元弑其母郭氏
　　【继元妻叚氏常以小过为孝和后郭氏所责既而病卒继元疑后杀之后方缞服哭孝和帝于柩前继元遣其嬖臣范超执而缢杀之宫中嫔御遭罹逼辱无复嫌间世祖十子镐锜锡最有贤行继元听羣小之谮幽囚之未逾年皆死】
　　发明【北汉主斥其姓名何正名定罪也臣弑其君子弑其父皆天下之大恶王法所必诛无时焉而可恕也前郭无为以臣而弑君今刘继元以子而弑母君不君臣不臣父不父子不子三纲絶矣未闻絶三纲而可以常有其国者世道日衰彜伦日壊哀哉故纲目斥名书弑以着其罪】
　　唐主立周氏为后
　　【周氏故后之妹也美姿容以姻戚徃来先得幸于唐主后卒遂册立之唐主颇留意声色霓裳羽衣曲久絶不传后按谱尽得其声调唐主甞欲以戸部侍郎孟拱辰宅赐教坊袁承进御史张宪上疏力谏不听○初唐宰相严续尽忠不贰与执政议多不同求罢政事唐主许之于是百司政事皆归于枢宻院枢宻副使陈乔柔懦畏怯猾吏潜结权幸多为非法纪纲并壊而张洎方以文学得幸特授清辉殿学士与太子太傅徐辽太子太保徐游别居澄心堂宻画机务中防多自澄心堂出游从子元楀等宣行之中书宻院俱同散地】
　　发明【列国之立后未甞书而此特书何正彜伦也周氏故后之妹唐主先与私通因后卒而册立之夫妇之道乖矣曲礼曰无别无义禽兽之道也安可以君临亿兆乎故特书讥之】
　　【已宋开寳二年○是已歳凡四国一镇】春二月契丹弑其主乌噜于懐州【契丹主耽酒好畋猎嗜杀不已甞以虞人侦鵞失期加炮烙铁梳之刑又以获鸭甚欢除鹰坊刺面之令刑政紊乱国人怨之至是畋于懐州获熊欢饮夜分近侍霄格盥人华格庖人锡衮等弑之】发明【纲目于契丹未甞书主此书主何亦正名而定分也乌噜虽云酋长是亦夷狄之主耳君臣之分不以夷夏而有间苟以夷夏而间焉则乱臣贼子将肆其欲而无禁矣故特书契丹弑其主所以严君臣之分立上下之防也纲目诛乱讨逆之防严哉】
　　宋主自将击北汉三月围太原
　　【李继勲等既还宋主谋再举以问魏仁浦曰朕欲亲征太原何如仁浦曰欲速则不达惟陛下重之宋主不听命继勲等将兵先赴太原以光义为东京留守自将发汴三月至太原筑长连城围之立砦于城四面继勲军于南赵赞军于西曹彬军于北党进军于东北汉刘继业等乗晦突门犯东西砦战败而遁宋主又命壅汾晋二水以灌城汉人大恐郭无为复劝北汉主出降汉主不从一日因宴羣臣无为痛哭于庭曰奈何以空城抗宋百万之师乎引佩刀欲自刺冀动众心汉主遽降阶执其手引升坐而止】发明【北汉弑君弑母不为无罪宋主自将何不书以讨伐而书击耶诛心也宋主是举不过利其土地恣相攻击耳非因彼有罪而兴吊伐之师也故不以讨有罪之例予之昔宋围长葛春秋讥之传曰围者缳其城邑絶其徃来之使禁其樵采之途书围所以恶之耳用是而观则词严义正此其所以为纲目而非常史所可彷佛也欤】
　　契丹耶律贤立
　　【贤小字明安世宗次子闻契丹主被弑帅甲骑千人驰赴懐州即位改元保寜号乌噜曰穆宗以萧守兴为尚书令纳其女燕燕为后贤婴风疾国事皆燕燕决之】
　　发明【契丹乌噜被弑则书主今耶律贤则斥名书立前后书法用意之特异者盖别起一例以谨耶律贤嗣立之始且以辨内外之防也后皆仿此】
　　夏四月契丹复救北汉宋韩重赟等击败之
　　【初宋主度契丹必由镇定救太原使童赟倍道兼行赴之又闻其分道一自石岭关入召何继筠逆击授以方畧继筠遇契丹兵于阳曲大败之斩首千余级重赟亦先阵于嘉山契丹兵自定州西入见旗帜大骇欲遁重赟急击大破之擒其首领三十人宋主命以所获契丹俘示于城下城中防气宪州判官史昭文岚州刺史赵文度各以其城降】
　　闰五月宋主引还
　　【时契丹主遣韩知璠册立北汉主知璠习知戎备在围城中昼夜督察尽心固守宋命水军载弩环攻骁将石汉卿等多战死北汉兵亦屡败夜半忽传呼汉主出降宋主将开壁门将作使赵遂曰受降如受敌讵可中夜轻出已而果谍者契丹复遣南大王者将兵援北汉宋东西班都指挥使李懐忠曰敌势已困若选劲兵急攻破在旦夕都虞侯赵廷翰请先登宋主壮之俾率众攻城战不利懐忠中流矢几死时宋师顿于甘草地会暑雨军士多疾太常博士李光賛上书请班师宋主以问赵普普亦以为然乃分兵屯镇潞徙北汉民万余戸于山东河南而还北汉主籍宋所弃军储得粟三十万茶绢各数万防败之余赖此少济】
　　发明【春秋庄八年秋师还传曰书师还讥久役也宋主轻举大众妄动久役围汉不下歴三月而后还则无名黩武非义害人未有如此之甚也所以着劳民毒众之罪为后戒也纲目王道轻重】
　　【之权衡此类是矣】
　　广义【大抵兵贵有名向之伐蜀也以有蜡书为辞若于汉则未闻其有何辞也特憾其与李筠会师耳故纲目前书侵汉此书曰引还者以见师以曲直为老壮而此举则曲在宋矣故师不期老而自老也故曰兵出无名事故不成此之谓也】
　　北汉郭无爲伏诛
　　【太原之围南城为汾水所防郭无为谋出降因请自将夜击宋北汉主信之选精甲千人付无为自登七夏门送之无为行至北桥值风雨晦冥而止至是阉人卫徳贵告其事且言无为献地之谋踪迹屡露反状明白不可赦北汉主乃杀之以狥】
　　发明【无为大逆不道在王法之所不原抑且欺君卖国屡欲谋叛其罪甚矣分注以杀之为文纲目变文直书伏诛畧无少恕所以诛乱臣讨逆贼而为万世纲常之讣岂浅哉故曰防君子莫能脩之】
　　广义【无为弑君之贼也去其官而书伏诛者正名定罪深予北汉讨贼之义也】
　　冬十月宋罢王彦超等节度使
　　【凤翔节度使王彦超及诸藩镇入朝宋主宴于后苑酒酣从容谓之曰卿等皆国家宿旧久临剧镇王事鞅掌非朕所以优贤之意也彦超谕意即前奏曰臣夲无勲劳久冐荣宠今已衰朽乞骸骨归邱园臣之愿也安逺节度使武行徳防国节度使郭从义定国节度使白重賛保大节度使杨廷璋竞自陈攻战阀】
　　【阅及歴履艰苦宋主曰此异代事何足论明日皆罢镇奉朝请胡一桂曰太祖深思天下唐末以来生民涂炭知所以处藩镇收兵权之道既以从容杯酒之间解石守信等兵权复以后苑之宴罢王彦超等节镇于是宿卫藩镇不可除之痼疾一朝而解矣】
　　发明【兴灭国继絶世王者之盛心也唐末以来生民涂炭固由于藩镇之防扈然当时姑息之政多处置之法废耳宋兴渐收其权则亦已矣夫何因其入朝遂罢节镇岂至诚无伪之意乎先儒胡氏多美之臣独以为不然宋主杯酒之释兵权一言之罢藩镇虽于随机应变而能革一时之宿】
　　【弊然等而上之王者至诚无伪之心则未也且诸节镇歴履艰危冀传后裔一旦罢之谓之何哉苟或有功则赏有罪则诛勿行姑息自然畏服安用罢为昔周得天下而封诸侯享年八百秦倂列国而置郡县祚二世此无他仁不仁之异尔然则诈力安可尚耶故纲目不曰王彦超等罢而曰罢王彦超等则其义亦深切而着明矣】
　　【庚宋开寳三年○是午嵗凡四国一镇】春正月契丹遣北汉使者刘继文等归
　　【契丹韩知璠自太原归言晋阳多梗而刘继元无辅政事令赵髙勲亦言我与晋阳父子之国先君以一怒而尽拘其使甚无谓也契丹主乃尽索北汉使者凡十六人厚礼而遣之仍命刘继文为平章事李弼】
