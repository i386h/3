<!-- { "loadSidebar": true } -->
　　【帝谓辅臣曰朕初不识太后自迎至南京爱朕不啻已出今在数千里外兵马惊扰当亟奉迎以惬肤朝夕慕念之意遂遣卢益及辛企宗潘永思等奉迎于防州】
　　孔彦舟获钟相送行在诛之其党杨太复聚众于龙阳○盗戚方防广徳军
　　【初韩世忠退保江隂溃卒戚方等遂趋镇江刼知府胡唐老部众以行唐老怒骂不从遇害方纵兵防广徳军】
　　夏四月张浚引兵入衞闻金军退乃还○金人入潼关曲端使呉玠拒于彭原败绩端走还泾原
　　【金罗索既防陜遂长驱入关曲端遣吴玠拒于彭原而拥兵邠州为援金人来攻玠击败之萨里防惧而泣罗索整军复战玠军败绩端退遁泾原金乗胜焚邠州玠怨端不为援大骂之由是二人有隙金人虽胜玠以端全军退去且入夏遂复还河东】
　　发明【凡走者匹夫轻身之事贱之也是时敌入潼闗端使玠拒宜也及其大战彭原师徒挠败端当协力破敌共收成功是亦职分之当为耳夫何迁延邠州拥兵自固因介败绩退屯泾原畧无齐弱扶倾之意则端之罪可胜诛哉考之分注犹以退屯泾原为文纲目变文直书走还所以着其效匹夫之行深贬之也】
　　帝还越州
　　【金人退帝将西还召羣臣议驻跸之所吕頥浩曰将来宜驻浙右徐图入蜀范宗尹曰若便入蜀恐两失之据江表而图闗陜则两得之帝曰善遂发温州至越州下诏亲征廵幸浙西寻升越州为绍兴府】
　　韩世忠邀击金乌珠于江中大败之走建康复引兵袭世忠世忠败绩乌珠遂趋江北
　　【初韩世忠以前军驻青龙镇中军驻江弯后军驻海口欲俟乌珠师还击之及乌珠由秀趋平江世忠事不就遂移师镇江以待之金师至江上世忠先以八千人屯焦山寺乌珠欲济江乃遣使通问且约战期世忠许之因谓诸将曰是间形势无如金山龙王庙者敌必登之以觇我之虚实乃遣苏徳将百人伏庙中百人伏庙下岸侧戒之曰闻江中鼓声则岸兵入入庙兵继出以合击之及敌至果有五骑趋庙庙兵先鼓而出获两骑其三骑则振防以驰驰者一人红袍玉带既坠复跳而免诘诸获者则乌珠也既而接战江中凡数十合世忠妻梁氏亲执桴鼓敌终不得济俘获甚众掳乌珠之壻龙虎大王乌珠惧请尽归所掠以假道世忠不许复益以名马又不许遂自镇江泝流西上乌珠循南岸世忠循北岸且战且行世忠艨艟大舰出金师前后数里击析之声达旦将至黄天荡乌珠窘甚或曰老鹳河故道今虽湮塞若凿之可通秦淮乌珠从之一夕渠成凡三十里遂趋建康岳飞以骑三百步兵三千邀击于新城大破之乌珠乃复自龙弯出江中趋淮西防达兰自潍州遣贝勒太一引兵来援乌珠乃复引还欲北渡世忠与之相特于黄天荡太一军江北乌珠军江南世忠以海舰进泊金山下豫以鐡绠贯火钩授徤者明旦敌舟噪而前世忠分海舟为两道出其背每缒一绠则曵一舟沉之乌珠穷蹙求防语祈请甚哀世忠曰还我两宫复我疆土则可以相全乌珠语塞又数日再求防而言不逊世忠引弓欲射之乌珠亟驰去见海舟乗风使篷往来如飞谓其下曰南军使船如使马奈何乃募人献破海舟之防于是闽人王姓者教其舟中载土以平板铺之穴船板以櫂浆俟风息则出海舟无风不可动也且以火箭射其箬篷则不攻自破矣乌珠然之刑白马以祭天及天霁风止乌珠以小舟出江世忠絶流击之海舟无风不能动乌珠令善射者乗轻舟以火箭射之烟焰蔽天师遂大溃焚溺死者不可胜数世忠仅以身免奔还镇江乌珠遂济江屯于六合县世忠以八千人拒乌珠十万之众凡四十八日而败然金人自是亦不敢复渡江矣】发明【江中之势世忠以八千人破乌珠十万之众相拒四十八日向使天或祚宋而闽之鄙夫不献焚舟之防则女真之全军必没而华夏之丕风庶几少振矣世忠甫败乌珠济江而敌得以长驱北归此固南北之大几也然金人自是防胆不敢复渡长江世忠之功岂不伟哉虽然宋以八千之兵能破十万之众茍或合诸将之兵并力而北则中兴之业易于反掌宋人不能奋义理之勇诸镇不能修连师之职夷狄初退视为茍安不得播赦文于陜之蒲解恐怒金人不得屯戍卒于河之东西恐妨和议而但今年増嵗币明年贡方物以国之大讐置于度外以金之侮慢委于固然兵衰将老坐失事机髙宗不能奋之于前孝宗不能振之于后不过易君臣之称为叔侄之号上下相安恬不知耻殊不知国之所损亦多矣岂不深可惜哉纲目书此始焉喜之终焉惜之也】广义【呜呼世岂可以一时之成败利钝论人物哉惟当要诸久可也然以一时成败利钝论之虽佣人贩夫皆可得而言矣恶在其为品藻耶若论其功业于悠久而不在于一时之成败利钝然后知败者乃其所以成也钝者乃其所以利也观夫世忠邀击乌珠之时驻军青龙江湾海口其意即欲一鼓擒之及事不就遂移师镇江其料敌其设伏若善射之中的无毫发爽然而不胜者失于智者之千虑也夫岂其罪哉世忠可谓出当时诸将一头地者也君子乌可以一时之败绩而遂贬其功哉臣意世忠虽不能成功于一时而自是之后乌珠卒不敢窥江而延南宋一百五十二年之祚者谁之功也昔者张廵之守睢阳独婴孤城以寡御众力竭死贼识者谓其虽不能成功于一时而唐得全江淮财用以济中兴者廵之功也孰谓济髙宗之中兴者不由于世忠江上之败绩耶】
　　还赵鼎为翰林学士辞不拜吕頥浩免
　　【初御营使本以行幸总齐军政而宰相兼领之遂専兵柄枢府几无所预頥浩在位尤颛恣中丞赵鼎尝防论之及闻韩世忠败金人頥浩请帝幸浙西下诏亲征帝将从之赵鼎以为不可轻举頥浩恶鼎异已改鼎翰林学士鼎不拜改吏部尚书乂不拜乃上言陛下有聼纳之诚而宰相陈拒谏之説陛下有眷待台臣之意而宰相挟挫沮言臣之诚坚卧不出上防论頥浩过失凡千余言頥浩因求去诏以頥浩倡义勤王宜从优礼乃罢为镇南军节度使醴泉观使而复命鼎为中丞谕之曰朕每闻前朝忠谏之臣恨不之识今于卿见之】
　　发明【诗云国虽靡止或圣或否民虽靡膴或哲或谋或肃或艾如彼流泉无沦胥以败此言国论虽不定但王不用善而沦胥以至于败矣頥浩专权自恣恶闻善言而赵鼎上防力劾畧无回隠由是改鼎翰林学士既辞不拜改鼎吏部尚书复辞不就然则頥浩以官加鼎者非公议也特恐其论已而以官防之耳曾谓君子而可以货取乎赵鼎再防劾之頥浩竟罢相位岂非君子和而不同者哉故夫书还赵鼎为翰林学士所以明其以官而相诱书鼎辞不拜所以嘉其不入于其党书召頥浩免所以着其有过之可免纲目是非之权衡此类是矣】
　　广义【分注云赵鼎论頥浩过恶千余言而髙宗即从之以免頥浩可谓勇于闻善矣大非宠信汪黄之日也中兴之业其可望马】
　　留守司綂制牛臯追败金人于寳丰
　　【金人犯江西者闻乌珠北还亦自荆门引去留守司綂制牛臯潜军邀击败之于寳丰之宋村】
　　五月以范宗尹为尚书右仆射同平章事张守参知政事赵鼎签书枢密院事○岳飞袭金人于静安败之【乌珠既济江金人在建康者大肆焚掠执李棁陈邦光等自静安渡宣化而去棁道死邦光归于刘豫岳飞邀击金人于静安镇大败之初杜充之败也其将士溃去多行剽掠独飞严戢所部不扰居民士夫避冦者多赖以免】
　　王绹罢○以翟兴等为荆湖淮南诸路镇抚使分地处之
　　【时京东西荆湖南北淮南诸路盗贼蠭起大者数万人据有州郡朝廷不能制范宗引言于帝曰群盗皆乌合之众急之则并死力以拒官军莫若析地以处之盗有所归则可以渐制帝善之乃以翟兴等并为镇抚使分地畀焉翟兴河南府孟汝唐州赵立楚泗州涟水军刘位滁濠州赵霖和州无为军李成舒蕲州呉翊光黄州李彦先海州淮阳军薛庆髙邮天长军未几又授陈规徳安府复州汉阳军解潜荆南府归陜州荆门公安军程昌防鼎沣州陈求道襄阳府邓随郢州范之才金均房州冯长寜顺昌府蔡州军兴聼便宜从事俾立显功许以世袭然李成薛庆辈起于羣盗翟兴刘位土豪李彦先等皆溃将既无綂属有急又不遣援故诸镇鲜能自守未几求道与刘忠战败没又命孔彦舟为辰沅靖州郭仲威为真杨镇抚使】
　　金人围楚州
　　【金达兰围楚州急赵立命撤废屋城下然火池壮士持长矛以待金人登城钩取投火中金人选死士突入又搏杀之乃稍引退至是乌珠将北归以辎重假道于楚立斩其使乌珠怒乃设南北两屯絶楚饷道】
　　六月周望有罪连州安置
　　【侍御史沈与求论之也】
　　罢御营司以范宗尹兼知枢密院事○滁濠镇抚使刘位为盗所杀
　　发明【刘位乃土豪耳既无折冲之才又无御众之术以为镇抚取败之道也况诸镇拥兵自固有急不援救援未几或为盗杀或为敌取皆不能保有土地以藩王室范宗尹之谋岂不误哉直书滁濠镇抚使刘位为盗所杀则位之有愧是职亦多矣】
　　○张浚罢其都綂制曲端
　　【浚虽重用端然以人言浅润不能无疑乃使张彬诣防州察之彬至谓端曰今兵合财备罗索以孤军深入吾境我合诸路攻之不难端日彼将士精鋭且因粮于我我今反为客未可胜也若按兵据险时出偏师以扰其耕获彼不得耕获必取粮河东则我为主矣如此一二年彼必困弊乃可图也万一轻举后忧方火彬还白浚浚不以为然及乌珠留江淮浚议出师挠之端曰平原广野敌便于冲突而我军未尝习水战金人亲造之势难与争锋宜训兵秣马保疆而已后十年乃可浚积前疑遂以彭原之败罢端兵柄再贬海州团綀副使万安军安置】
　　发明【黜陟之令人君所司浚人臣而行之不亦专乎然前书命浚便宜黜陟则是君既命之非专也虽然谗问之言难入而易惑茍非至明无疵者鲜不为其所移故曰浸润之譛肤受之愬不行焉可谓明也已矣浚虽重用曲端然以人言浸润不能无疑兹因议事不合由是罢黜万安则浚聼德之聪岂不亦少亏哉噫浚以硕德重望尚以积疑而忌曲端则他人之劣于浚者其不信人之谗几希矣罢之犹可他日杀之则又甚焉故纲目直书浚罢而不去其官所以明其无罪也】
　　戚方降于张浚秋七月以岳飞为通泰州镇抚使【诸将讨戚方飞与战数十合皆防方遂降于张浚浚还盛言飞可用乃以为通泰镇抚知泰州飞辞乞淮东一重难任使收复本路州郡乗机渐进使山东河北河东京几等路次苐而复不聼】
　　发明【戚方降于张浚曷为加官岳飞葢浚归功于飞且因以荐之也虽然今日荐飞者浚也他日忌飞者亦浚也是何好恶之不伦乎然今日之荐飞者公义也他日之害飞者私意也萧何始荐韩信而终妬韩信此小人之心始荐之者已之位尚髙于彼也终妬之者已之位反卑于彼也位卑则谗忌之心生谗忌之心生则谋害之意作是以君子小人之不容并立焉耳纲目特书于册其所以谨防之意亦深切着明矣】
　　金乌珠引兵趋陜西
　　【时张浚以金兵萃淮上惧其复扰东南谋牵制之欲出兵分道由同州鄜延以捣其虚乌珠闻之遂自六合引兵趋陜西金主亦以罗索专攻陜西所下城邑旋复拒守因其请益兵命鄂尔多往监其军】
　　张浚遣兵复陜西军州
　　【赵哲复鄜州呉玠复永兴军其余州县多迎降】
　　金徙二帝于五国城
　　【金将立刘豫乃徙二帝于五国城去上京东北千里徙此逾月太上皇后郑氏崩洪浩自云中密遣人奏书以桃梨栗面等献二帝始知帝即位之实】
