<!-- { "loadSidebar": true } -->
　　广义【或曰分注载风起烛灭之事果有是乎曰有曰何以知其有也曰理焉而已吾夫子徳配天地道贯古今其形而下者与天虽异其形而上者与天则同故曰形虽是人其实则是一团天理天即理也理之所在气亦随之理气有二乎哉葢吾夫子与天合徳岂形余奴之贱恶者可得而奠享耶此理必然无足怪者不然宋光宗绍熈二年合祭天地是何风雨大作而黄坛烛尽灭即纲目备书于册者所以甚元人之恶也夫何惑】
　　夏四月罢行至大银钞铜钱
　　【帝以至大银钞轻重失宜至大大元铜钱新旧恣用行之未乆为甚滋诏并罢之杨多尔济曰法有便否不当视立法之人为废置铜钱与楮币相权而用古之道也何可遽废耶言虽不用时论是之】
　　五月遣兵击八百媳妇
　　【陜西侍御史赵世延諌曰蛮夷事在羁縻先朝用兵不已致亡失军旅诛戮省臣今苐当选重臣知治体者付以边寄兵宜勿用也不听】
　　秋闰七月赐李孟爵秦国公
　　【孟感帝知遇颇以国事为已任见当时赐予太广名爵太滥风俗太僭拟无章毎劝帝言人君之柄在刑与赏刑不足惩赏不足劝何以为治帝在懐州深见吏既即位欲痛刬除之孟曰吏亦当有贤者在激厉之而已帝曰卿儒者宜与此曹气类不合而曲为保防如此真长者之言也尝谓之曰朕在位必卿在中书赐爵秦国公图其象命词臣賛之毎入见称曰道复而不名】集览【道复李孟表字】
　　増国子生为三百人
　　【初帝命李孟领国子学谕之曰国学人材所自出卿宜数课诸生勉其徳业至是又谕省臣曰昔世祖注意国学如博果宻等皆防古人而教以成材朕今亲定国子生为三百人仍増陪堂生二十人通一经者以次补伴读着为式既而孟等言方今进用儒者而老成日以凋谢四方儒士有成材者请擢任国学翰林秘书太常或儒学提举等职俾学者有所激劝帝从之诏自今勿限资给果材而贤虽白身亦任用之】
　　九月还陈益稷旧赐田
　　【益稷言自世祖朝来归妻子皆为其国人所害朝廷因遥授王爵赐汉阳田五百顷俾自瞻今臣年几七十而有司拘所授田就食无所帝谓省臣曰益稷来归宜厚赐以懐逺人其进勋爵授田如故】
　　冬十一月罢营缮
　　【初帝谕太府监臣曰财用足则可以养万民给军旅虽一缯之防非朕命母輙与人至是李孟言毎嵗支钞六百余万锭又土木营缮百余处计用数百万锭内降防赏赐复用三百余万锭北边军需又六七百万锭帑藏见贮止十一万余安能周给浮费宜悉停罢帝纳其言罢诸营缮时都水监传防给驿徃取杭州所造龙舟省臣谏曰陛下践祚诏天下凡非宣索毋得擅进诚取此舟有乖前诏遂命止之】发明【罢营缮所以省财力也是时饥馑相仍弊政继作此天下蛊怀之时也帝于武宗弊政一切更新如罢行至大银钞铜钱如増国子生如罢营缮皆武宗之所未行者帝能行之此其所以卓冠武宗也欤大书特书深予之尔】
　　复以阿萨尔为平章政事○十一月诏停内降防【帝初谕省臣曰朕前戒近侍毋以文记传防中书敢有犯者径连其人治之至是省臣复言祖宗立法选慿黜陟以示激劝今官未及考或无故更代或躐等进阶僭受国公丞相等职诸司已裁而复置者有之今春以来内降防除官千余人其中欺伪岂能尽知壊乱选法莫此为甚帝曰自今凡内降防一切勿行】

　　御批续资治通鉴纲目卷二十四
　　钦定四库全书
　　御批续资治通鉴纲目卷二十五
　　【起壬子元仁宗皇庆元年尽己巳元文宗天厯二年】凡十八年
　　【壬子】仁宗皇帝皇庆元年春正月制进翰林国史院秩【帝谕省臣曰翰林集贤儒臣须朕自选用毋輙拟奏人言御史台任重朕谓国史院尤重葢御史台是一时公论国史院是万世公论于是陞翰林国史院秩从一品寻勅博选中外才学之士居之】
　　夏四月帝如上都○五月以阿萨尔为左丞相章律为平章政事○六月朔日食○勅左右勿侥幸乞加官【时朝廷封拜繁多羣臣无功而受王公之爵者前后相继于是诚左右勤职业勿妄侥幸加官御史中丞郝天挺言自先帝即位之时大事初定故于左右三五有功之人爵之太髙遂使近幸之臣因而相□王公师保接迹于朝比者虽令迫□裁罢曾未经岁又复纷然春秋云服之不身之灾也是以朝廷名器重则斗升之禄足以鼓舞豪杰名器滥则虽日拜卿相而人不劝矣又言国初设官在内须三十月在外须三周岁考其殿最以为黜陟比者省院櫜部之臣乆者一二歳少者三五月甚有旬日之间而屡迁数昜者奔走往来之不暇何暇宣风布化参理机务哉乞自今惟大臣可息阙选授其余内外大小官属必任满方许超迁庻免朝除夕改启幸长奸之】
　　发明【善治天下者莫先于慎名器名器慎则奔竞之徒不得以觊觎由是正朝廷以正百官百】
　　【官正万民皆自此而推之耳武宗爵赏大滥不为慎惜故左右之人加官者乗此元世之大弊也茍不于此而禁絶之则贩绘屠狗之流亦将鱼贯而进天下不至于大乱者几希矣仁宗即位之初首为此惧勅令左右勿乞加官则其防微杜渐革夤縁之途遏觊觎之路而向之所谓侥幸加官者一切罢之而不叙皆拨乱反正之盛心也直书于册葢予之耳】
　　广义【书此足以见其重名器也文无美辞而美在其中矣】
　　秋七月帝还大都○冬十月赦○十二月李孟罢以张珪为平章政事
　　【帝欲以伶人曹耀珠为礼部尙书珪曰伶人为宗伯何以示后世力谏止之】
　　【癸丑】二年春二月特们徳尔罢以圗古勒为右丞相○立皇后鸿吉哩氏○彗出东井
　　【丞相圗古勒言频年亢旱民黎艰食而又陨霜雨沙天象示警皆由臣等□理不职所致乞罢黜以答天谴帝曰事岂关汝其勿复言御史台亦言富人夤縁特旨滥授官爵微政宣徽用人多废罪之流内侍托为贫乏互奏恩赏而西僧以作佛事之故累释重囚诸王驸马寺观土田徴租民间扰害尤甚皆今之弊政所宜悉革也制曰可】
　　夏四月帝如上都○五月以额卜徳哷勒为平章政事○六月京师地再震○诏以周敦頥程颢程頥张载邵雍司马光朱熹张栻吕祖谦许衡并从祀孔子庙庭发明【夫以褒髙年所以长其长也恤稚孤所以防其防也嘉孝子所以亲其亲也旌节妇所以义其义也此皆为国之先务而崇儒重道尤为国之先务也十贤从祀独见于仁宗之朝其意善矣葢世祖既未能行成宗又不能举而武宗亦未能及仁宗慨然创始从祀庙庭可谓发祖宗之未发行前代之未行则其崇儒先重吾道之意彰彰明耳所以卓冠羣伦逈为元世之令主焉比而观之其义自见】
　　广义【书诏以诸贤从祀者崇道统也】
　　○河决
　　【陈亳睢三州开封陈留等县漂民田庐】
　　秋八月帝还大都○冬十一月初诏行科举
　　【初世祖时议定科举新制未及行至是中书省臣复以为言乃命定其条制诏天下三歳一开科防古色目人与汉人南各命题防古色目人愿试汉人南人科目中选者加一等注授】
　　广义【科举书曰初诏行者以见元人前此未尝设科取士也】
　　京师大旱疫
　　【帝问弭灾之道翰林学士程钜夫举汤祷桑林事以对帝叹曰北实朕之责也赤子何罪陜西行台治书侍御史尉迟徳诚亦上言西僧以作佛事疎放罪囚以为祈福奴婢杀主妻妾杀夫皆获夤縁以免实紊典常必欲修政以答天谴夫岂有先于此者哉】
　　发明【仁宗即位仅二年而灾异之多迭书于册如六月日食彗出束井京师地再震河决京师大旱疫纲目皆笔而不削者是时弊政多革朝廷清明而灾异不息何耶意者西僧佛事疎放罪囚奴婢杀主妻妾杀夫夤縁获免实紊典常天下之乱莫此为甚也尉迟徳诚之言是矣帝不深鉴惜哉】
　　【甲寅】延祐元年春正月诏求遗逸○二月图古勒罢以阿萨尔为右丞相赵世延叅知政事
　　【省臣言比奉诏汉人参政宜用儒者侍御史赵世延其人也帝曰世延诚可用然永古特非汉人其署宜居右遂拜参知政事】
　　三月帝如上都○夏六月勅自今宦者勿得授文阶发明【文武之阶宦者杂授此汉唐之陋习也有宋因之而不革元朝袭之而尤甚此皆昏君庸主不顾是非之通患也且宦者之职不过使之供洒扫掌门禁传命令服走趋而已文武之阶岂宦者所宜任乎仁宗痛惩此弊一新故辙是亦知过必改之盛心也使其自今勉之改昜陋习勿为他日之摇夺又岂非有元盛徳之主哉惜乎鲜克有终不能无失耳】
　　○秋八月帝还大都○地震
　　【冀寜汴梁及武安涉县壤官民庐舍厐死者三百四十八】
　　九月复以特们徳尔为右丞相阿萨尔为左丞相【先是阿萨尔自言非世勲族姓不可以居右相因举特们徳尔自代遂拜特们徳尔开府仪同三司録军国重事居数月复进右丞相阿萨尔为左丞相】
　　冬十一月诏吏坐赃罪者黥其面○十二月复以李孟为平章政事○诏定官民车服之制
　　【帝以士民靡丽相尙僣礼费财命中书省定民车服等第惟防古及集赛诸色人不禁然亦不许服龙鳯文】
　　发明【昜大象曰上天下泽履君子以辨上下定民志程传曰天在上泽居下上下之正理也人之所履当如是故取其象为履君子观履之象以辨别上下之分以定其民志夫上下之分明然后民志有定民志定然后可以言治民志不定天下不可得而治也是时士民尙侈僣礼费财葢由上下之分不明士民之志未定贵贱何由而别乎尊卑何由而正乎仁宗既知其弊禁僣用之阶定车服之制然后贵贱既明尊卑斯正而民之志于是乎定也岂不深合乎时中也哉】
　　复以齐履谦为国子司业
　　【初履谦与吴澄俱在国学既罢去学制稍废至是复以履谦为司业乃酌旧制议立升斋积分之法毎季考其学行以次第升既升上斋逾再岁始与私试辞理俱优者一分辞平理优者为半分歳终积至八分者为髙等礼部集贤歳选六人以贡帝从其议】
　　诏经理浙江西河南民田
　　【章律言经理之法世祖已行但其间尙多欺蔽遂遣吏等徃三省行之限民四十日以所有田自实于官期限猝迫贪刻用事富民防吏并绿为奸于是民不聊生盗贼蜂起田野荒芜其弊反有甚于前者枢宻副使吴元珪入见言世祖限田四百亩以给军需余田悉令贡赋税况江南之平几四十年戸有定籍田有定畆今经理之法务以增多为能加之有司头防箕敛元元困苦日甚臣恐变生不测非国之福帝命并遵旧制】
　　【乙卯】二年春正月遣使廵行天下
　　【分十二道问民疾苦黜陟官吏】
　　三月初赐进士呼图克岱尔张起岩等五十六人及第出身有差
　　【分进士为两榜防古色目人为右汉人南人为左第一名从六品第二名以下及第二甲皆正七品第三甲正八品两榜并同】
　　发明【仁宗诚可谓有元文明之主矣前书初诏行科举此书初赐进士元自混一至是歴三主四十余年所未当行至仁宗而始行之则其兴贤育才之意良可见矣是以皇庆延祐之治号称治平良以此也若仁宗者诚功光祖宗徳垂后世而屹然为一代之规模焉耳岂不美哉特书曰初葢予之也】
　　章律罢
　　【律谒告归江南夺民田中丞杨多尔济劾之罢为江浙平章政事】
