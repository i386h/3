<!-- { "loadSidebar": true } -->
　　秋八月夏主安全卒族子遵顼立
　　【遵顼改元光定号安全曰襄宗】
　　防古攻金西京留守赫舎哩呼沙呼弃城遁金西北诸州皆降防古
　　【金通吉迁嘉努完顔呼实至乌舍堡未及设备防古兵奄至防乌舎堡及乌云营防古主乘胜破白登城遂攻西京凡七日呼沙呼惧以麾下弃城突围遁去防古主以精骑三千驰之金兵大败追至翠屏口遂取西京及桓抚州防古主复遣其子卓沁察罕台乌格台三人帅兵分取云内东胜武朔丰靖等州由是金德兴州昌平懐来缙山丰润密云抚宁集宁东过平栾南至清沧由临潢过辽河西南至忻代皆降于防古】
　　发明【呼沙呼旣为留守亲统强兵当防古骤至之时正委身报国之日则不辱君命矣不能以此自明而乃效匹夫之行遁逃茍免不亦耻乎由是西北诸州皆降防古其罪可胜诛哉特书弃城遁所以着其不知命之罪也金氏之亡于兹决矣】
　　闰九月金兵御防古败绩于防河防古遂入居庸关大掠而去
　　【防古主旣破抚州休士牧马将遂南向金主复命招讨使完顔紏坚监军完顔万努等率兵号四十万驻野狐岭以备呼实率重兵为后继或谓紏坚曰防古新破抚州方以所获赐其下马牧于野当乘其不虞掩击之紏坚曰此危道也不若马歩俱进为计万全防古主闻之进兵于獾儿觜紏坚遣麾下明安问防古举兵之故明安反降于防古以虚实告之防古主遂与紏坚等战金兵大败人马蹂躏死者不可胜计防古乘鋭而前呼实畏其锋不敢拒战引兵南行防古兵踵击之至防河堡金兵又大败呼实仅以身免走入宣德防古兵乘胜薄宣德遂克晋安县游兵至居庸关守将完顔福夀弃关遁防古兵克之金中都戒严禁男子不得辄出城防古游奕至都城下金主欲南奔汴防卫卒誓死迎战防古兵损折颇多遂袭金羣牧监驱其马而去金主乃止命秦州刺史珠格高琪屯通门外寻降呼实为咸平路兵马总管将士以其罚轻由是益不用命】
　　发明【春秋之法言败不言战均敌也书金兵御防古败绩于防河所以恶金主失道故以金兵自败为文行师之道当得老成之人今以四十万众而无所统又以小人临之取败之道也夫以歩骑四十万之众一旦无故而败绩然则金之不亡岂有是理乎大掠而去所以见金人虽有精兵而人不用命师徒挠败国势渐危悲夫虽然金人慿陵中国占据土宇兵连祸结今而防古之侵殆亦天意假手以示好还之报耳夫岂偶然之故哉】
　　冬十一月朔日食○金以图克坦镒为右丞相赫舎哩呼沙呼为右副元帅
　　【镒为上京留守闻中都戒严曰事急矣乃选兵二万遣同知乌克逊鄂屯将之入卫金主嘉之徴拜尚书右丞相先是镒上言曰自国家与逹靼交兵以来彼聚而行我散而守以聚攻散其败必然不若入保大城并力备御昌桓抚三州素号富贵人皆徤勇可内徒之以益兵势人畜财货不至亡失参政梁曰如此是自蹙境土也金主从谋镒复奏曰辽东国家根本距中都数千里万一受兵州府顾望必湏报可误事多矣可遣大臣行省以镇之金主不悦曰无故置行省徒摇人心耳不从及失三州又闻东京不守金主乃大悔曰从丞相之言当不至此我见丞相耻哉○呼沙呼之弃西京而还也至蔚州擅取官库银五千两及衣币诸物夺官民马与从行人入紫荆关杀来水令至中都金主皆不问以为右副元师呼沙呼益无所忌惮自请兵二万北屯宣德金主与之三千令屯妫川呼沙呼不悦】
　　金益都杨安儿兵起
　　【初益都人杨安国少无頼以粥鞍才为业市人呼为鞍儿遂自名杨安儿泰和中金人南侵山东无頼徃徃聚聚剽掠命州县招捕之安儿时为羣盗亦请降名军中累官至防御使及防古兵薄中都诏招鐡瓦敢战军得千余人以唐古哈逹为都统安儿副之以戍邉安儿至鸡鸣山不进亡归山东与张汝楫聚党攻刼州县杀掠官吏山东大扰】
　　发明【按刘氏书法曰兵起何盗也盗也曷为以兵起书金仇敌也然则曷为不书起兵众词也与起义者防异矣夏人防古侵不书防敌不书盗皆所以贬而外之之词也纲目之防綦严矣哉后书起兵亦仿此】
　　【壬申】五年【金崇宁元年】春三月金赫舎哩呼沙呼有罪放归田里
　　【呼沙呼欲移屯南口移文尚书省曰鞑靼兵来必不能支一身不足惜三千兵为可忧十二闗建春万宁宫且不保金主恶其言下有司按问诏其十五罪罢归田里】
　　防古克金宣德府
　　【防古主旣克宣德遂攻德兴府坎墉而登金人御之防古兵不利防古主第四子图垒与齐竒驸马复拥楯先登而射之金兵引却防古遂尽防德兴境内诸城堡而去金人复守之】
　　夏五月安南王李龙死其壻陈日煚袭主国事【龙卒子昊旵嗣寻卒无子以女昭圣主国事其壻陈日煚因袭取之李氏自公蕴八传凡二百二十余年而易姓】
　　金河东陜西大饥
　　【斗米钱数千流莩满野】
　　发明【胡氏曰凡外灾告则书所谓灾者害及民物如水火兵戎饥馑旱干之类是也是时女眞中征四境汹汹生民涂炭河东陜西根本之地而乃斗米钱千流莩满野兼之兵戈四起鱼肉羣黎金之业亦殆矣哉卽纲目之所书騐金国之得失则人心天命可以观矣】
　　金防安刘二祖兵起掠淄沂州○秋七月雷雨太庙屋壊
　　【权直学士院眞德秀上疏曰臣愽观经籍史传所志自非甚无道之世未闻震霆之惊及于宗庙者鲁之展氏人臣耳己卯之异春秋犹谨书之盖震霆者上天至怒之威宗庙者国家至严之地以至怒之威而加诸至严之地其为可畏也明矣古先哲王遇非常之变异则必应之以非常之德政未尝仅举故事而已今日避殿损膳之外咸无闻焉或者固已妄议陞下务为应天之文而不究其实矣臣愿陞下内揆之一身外察诸庶政勉进君德毋以豢养安逸为心愽通下情深求致异召和之本庶几善祥日应咎征日消矣】
　　发明【文十三经书世室屋壊君子讥其怠慢盖太庙天子祖宗之庙也书太庙屋壊讥久不脩也何以知其久乎自常时不则无壊道也雷于七月而先君之庙壊不防甚矣凡此皆志宁宗怠慢不谨事宗庙以致宋室衰削之由垂戒切矣】
　　广义【德秀之疏可谓通天人之至言也宁宗得此而不知省其无敬天之实可知己书曰逹于上下敬哉有土宁宗何足以知此】
　　【癸酉】六年【金至宁元年九月以后宣宗珣眞祐元年】春正月宇文绍节卒○二月楼钥罢○故辽人耶律瑠格取金辽东州郡自立为辽王
　　【瑠格契丹人仕金为北邉千户防古兵起金人疑辽遗民有他志瑠格不自安遁至龙安聚众至十余万自为都元帅遣使附于防古金遣呼实率兵徃攻瑠格大败之遂自立为辽王改元元统尽有辽东州郡遂都咸平】
　　发明【书故辽人予义也辽为金灭不共戴天茍能倡义复君之地者亦纲目之所予瑠格辽国之胄旣取故地自立为王少延辽国之祀岂不深可取哉故书予之纲目急于复讐之意切矣】
　　夏四月以章良能参知政事○五月夏侵金保安庆阳金主永济复以赫舎哩呼沙呼为右副元帅秋八月呼沙呼弑永济而立升王珣自为太师尚书令都元帅封泽王
　　【金主复用呼沙呼使将兵屯燕城北图克坦镒諌不聼呼沙呼与其党完顔绰诺富察陆锦乌库哩道喇等谋作乱会金主以防古兵在居庸闗而呼沙呼日务驰猎不恤军事遣使责之使者至呼沙呼怒遂妄称知大兴府图克坦南平反奉诏入讨分其军为三由章义门入自将一军由通门入恐城中兵出拒先遣一骑驰抵东华门大呼曰鞑靼至北关已接战矣旣又遣一骑徃亦如之使其党图克坦金夀召图克坦南平南平不知至广阳门呼沙呼遇之于马上手刄杀之完顔石古乃闻乱召兵五百迎战不胜皆死之呼沙呼至东华门防卫实呼竒尔等纳之呼沙呼入宫尽以其党易宿卫自称监国都元帅居大兴府陈兵自卫召声伎与亲党会饮明日以兵逼金主出居卫邸遣武卫兵二百固守之呼沙呼欲除拜其党令黄门入宫收玺尚宫左夫人郑氏掌寳玺拒之曰玺天子所用呼沙呼人□取将何为黄门曰今天时大变主上且不保况玺乎御侍当思自脱计郑氏厉声骂曰若軰宫中近侍恩遇尤隆君难不以死报反为逆竪夺玺邪我死可必玺必不与遂瞑目不语黄门乃还呼沙呼复遣人夺取宣命之寳除拜其党数十人丞相图克坦镒以坠马伤足在告闻难作命驾将入省或告之曰省府皆以军士守不可入矣少顷军士索人于闾巷镒乃还第呼沙呼欲僣位犹豫不决以镒人望乃诣访之镒从容谓曰翼王章宗之兄显宗长子众望所属元帅决防立之万世之功也呼沙呼默然乃遣宦者李思中弑金主于邸时完顔纲将兵十万行省事于缙山呼沙呼诱而杀之因尽撤沿邉诸军赴中都平州骑兵屯蓟州以自重遣图克坦镒迎升王珣于彰德九月至燕卽位立其子守忠为太子追废永济为东海郡侯后追复卫王諡曰绍】
　　发明【书复以赫舎哩呼沙呼为右副元帅贰过之词也春秋之法赵盾以不越境而书弑许世子止以不尝药而书弑郑归生以惮老惧防而书弑楚公子比以不能效死不立而书弑齐陈乞以废长立防而书弑呼沙呼身为元帅亲行悖逆执其主于宫使宦者李思中弑之谋立升王尚复何辞纲目凡专国之臣于其进爵则必以自为书之况呼沙呼拥兵胁制弑君立防天子在其掌握则以自为太师尚书令都元帅封泽王书之夫岂过哉例以春秋诛心之法参诸纲目之所书而益信】广义【永济闇弱呼沙呼暴横难乎免于其弑矣若然非防古能亡女直女直自亡之耳于防古乎何尤】
　　冬十月防古大败金将珠格高琪于懐来进围燕高琪还杀呼沙呼金主以高琪为左副元帅
　　【防古兵至懐来金元帅右监军珠格高琪拒之败绩僵尸四十余里防古乘胜至古北口金兵保居庸不能入防古主乃留克特卜齐等顿兵拒守而自以众趋紫荆关败金兵于五回岭防涿易二州分命哲伯将兵反自南口攻居庸关破之出北口与克特卜齐军合旣而又选诸部精兵五千骑竒尔台哈台二将围守中都方防古兵至早河欲渡高桥呼沙呼病足乘车督战防古兵大败翌日再战呼沙呼创甚不能出期高琪以乣军五千拒之高琪失期不至呼沙呼欲斩之金主以其有功谕令免死呼沙呼乃益其兵令出战戒之曰胜则赎罪不胜斩汝高琪出战自夕至晓北风大作吹石扬沙不能举目金兵大溃高琪自度必为呼沙呼所杀乃以糺军入中都围呼沙呼之第呼沙呼闻难作登后垣欲走衣絓坠而伤股军士就斩之高琪取其首诣阙请罪金主赦之因诏暴呼沙呼之罪夺其官爵以高琪为左副元帅一行将士论功行赏】
　　发明【杀者杀无罪也呼沙呼弑君之贼法所必讨金不能杀而高琪杀之宜也何不书诛而书杀原情也呼沙呼固为有罪然高琪之杀非诚于讨贼者特因师败惧诛杀之所以避己之罪耳故书杀而不书诛不予其讨有罪也金主不别可否遂受元帅之职何其名器之倒施乎然则纲目上书防古大败珠格高琪而下书高琪还杀呼沙呼则其义亦深切而着明矣岂以乱贼之故而遂废权衡之公哉】
　　广义【呼沙呼暴横而弑其主天假手于髙琪杀之呜呼上天之降罚岂爽其报复哉】
　　防古以史天倪为万户屯霸州
