<!-- { "loadSidebar": true } -->
　　【从三司条例司之请遣刘彛谢卿材侯叔献程颢卢秉王汝翼曽伉王广廉八人行诸路相度农田水利税赋科率徭役利害】
　　广义【明道在当时而与其列者必有所处也惜乎不能知其所以处之之道焉】
　　置卖盐塲于永兴军罢通商法
　　【官自鬻之从薛向之请也】
　　五月罢翰林学士郑獬宣徽北院使王拱辰知制诰钱公辅
　　【獬权开封府不肯行新法拱辰与王安石议新法不合公辅言滕甫不宜去薛向变法当黜安石恶之出獬知杭州拱辰判应天府公辅知江寕府御史中丞吕诲上疏言三人者无罪被黜甚非公议上出奏示执政安石曰此三人者出臣但愧不能尽理论情暴其罪状使小人知有所惮不意言者乃更如此】
　　六月罢御史中丞吕诲
　　【王安石既执政士大夫多以为得人吕诲独言其不通时事大用之则非所宜将对学士司马光亦将诣经筵相遇并行光宻问今日所言何事诲曰袖中弹文乃新参也光愕然曰众喜得人奈何论之诲曰君实亦为是言耶安石虽有时名然好执偏见轻信奸回喜人佞已聴其言则美施于用则踈置诸宰辅天下必受其祸且上新即位所与图治者二三执政而已茍非其人将败国事此乃心腹之疾顾可缓耶上疏言大奸似忠大诈似信安石外示朴野中藏巧诈骄蹇慢上隂贼害物诚恐陛下悦其才辩久而倚毘大奸得路羣隂彚进则贤者尽去乱由是生臣究安石之迹固无逺畧惟务改作立异于人徒文言而饰非将防上而欺下臣窃忧之误天下苍生必斯人也疏奏帝方眷注安石还其章奏诲遂求去安石亦求去帝谓曽公亮曰若出诲恐安石不自安安石曰臣以身许国陛下处之有义臣何敢以形迹自嫌茍为去就乃出诲知邓州诲既斥安石益横光由是服诲之先见自以为不及也诲三居言职始论陈旭次论欧阳脩最后论王安石凡三见黜人推其鲠直○王安石嫌吕公弼不附己乃白用公弼弟知开封府公着为中丞以偪之公弼果力求去帝不许公着言于帝曰惟人君去偏聴独任之弊而不主先入之言则不为邪説所乱矣帝善其言而不能用】
　　秋七月朔日食○行均输法
　　【条例司言诸路上供嵗有常数年丰可以多致而不能赢余年歉难于供亿而不敢不足逺方有倍蓰之输中都有半价之鬻徒使富商大贾乗公私之急以擅轻重敛散之权今江浙荆淮发运使实縂六路赋入宜假以钱货资其用度凡上供之物皆得徙贵就贱因近易逺预知在京仓库所当辨者得以便宜蓄买而制其有无庶防国用可足民财不匮诏以发运使薛向领均输平凖専行于六路赐内蔵钱五百万缗上供米三百万石时议者虑其为扰多言非便帝不聴薛向既董其事乃请设置官属从之苏辙言今先设官置吏簿书廪禄为费已厚非良不售非贿不行是官买之价比民必贵及其卖也弊复如前此钱一出恐不可复纵使其间薄有所获而征商之额所损必多矣帝方惑于王安石不纳其言然均输法亦迄不能就】
　　八月罢判国子监范纯仁
　　【初纯仁自陜西转运副使召还帝问陜西城郭甲兵粮储如何对曰城郭粗全甲兵粗脩粮储粗备帝愕然曰卿之才朕所倚信何为皆言粗对曰粗者未精之辞如是足矣愿陛下且无留意边功若边臣观望将贻他曰意外之患遂拜起居舍人同知谏院纯仁奏言王安石变祖宗法度掊克财利民心不寕书曰怨岂在明不见是图愿陛下图不见之怨帝曰何谓不见之怨对曰杜牧所谓不敢言而敢怒者是也帝曰卿善论事宜为朕条陈古今治乱可为监戒者遂作尚书解以进时帝切于求治多延见踈逖小臣咨访阙失纯仁言小人之言聴之若可采行之必有累盖知小忘大贪近昧逺愿加深察及薛向行均输法于六路纯仁言臣尝亲奉徳音欲脩先王补助之政今乃使小人掊克生灵敛怨基祸安石以富国强兵之术启廸上心欲求近功忘其旧学鄙老成为因循弃公论为流俗异己者为不肖合意者为贤人在廷之臣方大半趋附陛下又从而驱之其将何所不至道逺者理当驯致事大者不可速成人材不可急求积不可顿革倘欲事功急就必为憸佞所乗宜连还言者而退安石留章不下纯仁遂力求去不许未防罢谏职改判国子监纯仁去意愈确安石使谕之曰已议院知制诰矣纯仁曰是以利訹我也言不用万钟何加焉遂録所上章申中书安石大怒乞加重贬帝曰宜与一善地命知河中府寻徙成都转运使以新法不便戒州县未得遽行安石怒其沮格以事左迁知和州】
　　发明【值斯之际羣隂浸盛小人道长君子道消之时也夫以君子当俭徳避难不可荣以禄与然食君之禄必死君之事而去之为不义焉君子当扬于王庭以正小人之罪与然昬曀之时难尽忠厥职而留之为不可焉歴观四月以来贤臣之被黜者六人滕甫以见忌安石而罢出郑獬王拱辰以梗新法而去官钱公辅吕诲以直言得罪范纯仁以沮法而左迁呜呼信一小人如是其専弃众君子如是其易谓之得计乎哉纲目皆书罢而不去其官责有所归矣】
　　以程颢权监察御史里行
　　【初颢举进士再调晋城令民以事至县者必告以孝弟忠信度乡村逺近为五保使之力役相助患难相恤凡孤防残废使无失所行旅疾病皆有所养乡必有校暇时亲至召父老与之语儿童所读书亲为正句读乡民为社防为立科条旌其善恶在县三年民爱之如父母去之日哭声振野用荐者改著作佐郎至是吕公着荐为御史帝素知其名数召见毎退必曰频求对欲常常见卿一日从容咨访报正午始趋出庭中人曰御史不知上未食乎颢前后进説甚多大要以正心窒欲求言育才为言务以诚意感悟人主尝劝帝防未萌之欲及勿轻天下士帝俯躬曰当为卿戒之】
　　广义【神宗愿治之心可谓至矣向非王安石蛊其心志则诸贤并进而世道必为之泰矣又岂汉唐之君所可及哉】
　　定谋杀伤首原法贬判刑部刘述等六人
　　【初知登州许遵上州狱有妇谋杀夫伤而未死及按问遂自承法因犯杀伤而自首者得免所因之罪请从减论帝命司马光与王安石议安石以遵言为是光谓因他罪致杀伤者他罪得首原岂可以谋与杀分为两事而谓谋为所因得以首原乎帝方意向安石而文彦博富弼防多主光议逾年不决至是诏从安石议凡谋杀已伤按问自首者减罪二防着为令侍御史知杂事兼判刑部刘述封还其诏执奏不已安石白帝诏开封府推官王克臣劾述罪述遂率侍御史刘琦钱顗共上疏曰安石执政以来未逾数月中外嚣然陛下置安石政府必欲致时如唐虞而反操管商权诈之术与陈升之合谋侵三司利权取为己功开局设官分行天下惊骇物聴去年因许遵妄议按问自首之法安石任偏见而立新议陛下不察而从之遂害天下大公先朝所立制度自宜世守勿失乃事更张废而不用奸诈専权之人岂宜处之庙堂以乱国纪愿早罢逐以慰天下曽公亮畏避安石隂自结援以固宠赵抃则括囊拱手但务依违皆宜斥免疏上安石奏先贬琦监处州盐酒务顗监衢州盐税殿中侍御史孙昌龄始以附安石得进顗将出台骂昌龄而去于是昌龄亦言王克臣阿奉当权欺蔽聪明遂黜昌龄通判蕲州安石欲置述于狱司马光范纯仁争之乃贬知江州同判刑部丁讽审刑院详议官王师元皆以附述忤安石讽贬通判复州师元贬监安州税】
　　发明【谋杀天下之大恶王法所必诛谋杀虽伤而不死然原其情则不可恕也轻事首原理或宜然谋杀首原悖理甚矣安石立主此议神宗偏信安石虽司马光之忠言刘述防之正议皆不悔悟是知天下之事一小人败之为有余众君子救之为不足可胜惜哉据事直书其失自见】广义【妻杀夫天下之大逆也夫虽伤而未死亦当以杀夫之罪罪之此天下之大公也安石准其首原而与常人同科则是乱天下之法也乱法者而可以秉钧衡乎安石动以皋防稷契自□观此则知安石之法其亦异乎皋陶之法也】
　　罢条例司检详文字苏辙
　　【辙与吕恵卿论多不合防遣八使于四方求遗利辙以书抵王安石力陈其不可安石怒将加之罪陈升之止之乃以为河南府推官】
　　九月行青苗法
　　【初陜西转运使李参以部内多戍兵而粮储不足令民自隐度麦粟之赢先贷以钱俟谷熟还官号青苗钱经数年廪有余粮至是条例司请以诸路常平广惠仓钱谷依陜西青留钱例民愿预借者给之令出息二分随夏秋税输纳愿输钱者从其便如遇灾伤许展至丰熟日纳非惟足以待凶年之患民既受贷则兼并之家不得乗新陈不接以邀倍息又常平广恵之物収藏积滞必待年俭物贵然后出粜所及者不过城市防手之人今通一路有无贵发贱敛以广蓄积平物价使农人有以赴时趋事而兼并不得乗其急凡此皆以为民而公家无所利其入是亦先王散恵兴利以为耕敛补助之意也欲量诸路钱谷多寡分遣官提举毎州选通判幕职官一员典干转移出纳仍先自河北京东淮南三路施行俟有绪推之诸路诏曰可乃出内库缗钱百万籴河北常平粟而常平广恵仓之法遂变为青苖矣初王安石既与吕恵卿议定出示苏辙防曰此青苖法也有不便以告勿疑辙曰以钱贷民本以救民然出纳之际吏縁为奸虽冇法不能禁钱入民手虽良民不免妄用及其纳钱虽富民不免逾限如此则恐鞭棰必用州县之事烦矣唐刘晏掌国计未尝有所假贷而四方丰凶贵贱知之未尝逾时有贱必籴有贵必粜以此四方无甚贵甚贱之病今此法见在而患不脩公诚能有意于此举而行之则晏之功可立竢也安石曰君言诚有理当徐思之由是逾月不言青苖防京东转运使王广渊言春农事兴而民苦乏兼并之家得以乗急要利乞留本道钱帛五十万贷之贫民嵗可获息二十五万从之其事与青苗法合安石始以为可用召广渊至京师与之议于是决意行焉】
　　发明【诗云不愆不忘率由旧章周康王为太子成王将崩惧其不任乃命召公毕公相而立之成王崩二公率诸侯以康王见于先王庙申告以文王武王之所为王业之不易务在莭俭毋多欲以笃信临之遂即位徧告诸侯宣告以文武之业以申之故成康之际天下安寕刑措不用汉明帝自临万防约身率礼遵奉建武制度无违海内乂安四夷賔服是皆率由乎旧章者也我太宗皇帝谕羣臣曰我皇考肇造鸿业垂法万年其为子孙计思虑至周比者建文承任奸回悉皆更改使天下臣民无所遵法兹予既承天位恪遵成宪然则明哲之君兢业守成一遵祖法防敢变易如此神宗溺爱安石创立新法虽忠言晓告愎不能从呜呼青苗法行天下困疲矣是斯世斯民之不幸也故纲目特书以着其失】
　　广义【安石青苗之法向非广渊之启祸防必见沮于子由矣君子于广渊恶乎诛】
　　以吕恵卿为崇政殿説书
