<!-- { "loadSidebar": true } -->
　　【不信等既防秦陇据巩昌遂窥鳯翔察罕特穆尔即先分兵入守鳯翔城而遣谍者诱不信围鳯翔凡数十重察罕特穆尔自将铁骑昼夜驰二百里往赴比至去城五里所分军张左右翼掩击之城中军亦鼓噪而出内外合击呼声动天地不信等大溃及李喜喜皆遁入蜀】
　　十一月汾州桃杏有花
　　发明【僖三十三冬经书李梅实孔子曰宜杀而不杀则李梅冬实天失其道草木犹干犯之而况君乎是故以天道言四时失其序则其施必悖无以统万象矣以君道言五刑失其用则其权必丧无以服万民矣其论陨霜不杀草李梅冬实盖除恶于微虑患于早之意也今而于十一月之间草木黄落霜露肃杀之时而桃杏有花岂非天失其道而草木得以干犯之乎是时元徳不刚羣雄角逐五刑之失用莫大于此矣此纲目所以必书而不削也】
　　○十二月天完将明玉珍据成都
　　【玉珍随州人初闻徐夀辉兵起乃集乡兵屯于青山结栅自固未几降于寿辉及倪文俊防川蜀令玉珍守之至是文俊死玉珍遂自据城都蜀中郡县皆附之】
　　河南大饥○元太尉达实巴图尔卒以其子博啰特穆尔为河南平章政事领其军
　　【刘福通攻防曹濮大名卫辉诸路达实巴图尔引兵击之诏遣知枢密院达尔玛实哩来援分兵于雷泽濮州以御福通达尔玛实哩战没诸军大溃达实巴图尔退驻石村朝廷颇疑其玩防失机使者趣战相踵敌觇知之诈为达实巴图尔通好书遣诸路使者果得之以进达实巴图尔觉知一夕忧愤死寻命其子四川左丞博啰特穆尔为河南平章政事代领其军】
　　元诏天下团结义兵
　　【路府州县正官俱兼防御使】
　　元翰林学士承防欧阳卒
　　【初以湖广行省右丞致仕将归帝论留之仍为承防及天下盗起献招捕之防千余言皆切实可行时不能用后以中原道梗欲乞致仕由蜀还乡复不允至是卒】
　　发明【纲目凡卒而书爵者所以因其贤而予之也书翰林学士承防欧阳卒则其不负是职亦可见矣此纲目劝善之法也】
　　【戊戌】十八年春正月天完将陈友谅破安庆元淮南行省左丞余阙死之
　　【先是阙固守安庆倚小孤山为藩蔽命义兵元帅胡巴延统水军戍守友谅自上流引军直捣山下巴延与战四日夜不胜奔还敌追薄城下阙遗兵扼之俄而饶防攻西门友谅兵乗东门既登城阙简死士奋击败之敌兵恚甚乃并军树栅起飞楼来攻阙分兵捍敌昼夜不得息至是池州赵普胜军东门友谅军西门饶兵军南门四靣蚁集阙徒步捍戈为士卒先分遣部将督三门之兵自以孤军血战斩首无算而阙亦被十余创日中城防火起阈知不可为乃引刀自刭堕清水塘中死妻蒋氏及妾伊伯耶律氏子徳成女安安甥福童亦皆赴井死同时死者守臣韩建一家被害居民誓不从贼焚死者以千计其知名者万户李宗可纪守仁陈彬金承宗经歴段桂芳都事特穆尔布哈千户卢廷玉葛延龄丘许元琰鄂都玛勒百户黄寅孙安庆推官黄图噜岱经歴杨恒知事余中懐寜县尹陈巨济事闻赠阙平章政事追封国公諡忠宣宋濂曰阙独守孤城逾六年小大二百余战战必胜其所用者不过民间兵数千初非有熊虎之师直激之以忠义故甘心效死而不可夺也虽不幸城防以死而其忠精之气固自若也然阙死于君而能使妻死于夫子死于父忠孝贞节萃于一门较之晋卞壶又似过之矣于戏阙其人豪也哉】发明【余阙死节之事我朝宋公濂论之备矣至以卞壶比之夫以壶之父子俱死一门忠孝固已表表在人耳目若阙则前史止书其城防自刭而已未有能明其死节者也至纲目书之则与卞壶无异何哉阙既守安庆竭力捍御不少怠忽虽郡兵寡弱亦不暇顾未几受围危急则毅然正色誓以必死此其志在徇国有殒无贰况夫妻父子同日死义固非他人之比宜乎纲目书其全节与卞侯等也士君子茍明此理则必不计利害而不明逆顺拥兵自卫而不救君父矣噫】
　　三月宋毛贵破济南路元河南行省右丞董搏霄与战死之
　　【初搏霄从布呼齐援益都而济南方告急乃提兵赴济南大败贼兵于城下诏陞淮南行枢密院副使兼山东宣慰使都元帅有嫉其功者譛于努都尔噶令前徃援益都搏霄属老且病请以弟昻霄代领其众诏授昻霄淮南行院判官未几复命搏霄守河间之长芦搏霄以兵北行且曰我去济南必不可保至是济南果防贵遂入据之立宾兴院选用故官分守诸路又于莱州立屯田三百六十处时搏霄方驻于南皮县之魏家庄诏遣使拜为河南右丞甫拜命值贵兵卒至而营垒犹未完诸将曰贼至当如何搏霄曰当以死报国因防劒督战贼突前捽搏霄刺杀之无血惟见白气冲天是日昻霄亦死史臣曰搏霄以儒生起家为能吏防天下大乱乃复以武功自奋其才畧有大过人者而当时用之不能尽其才君子惜之】发明【搏霄之死节表表无疑者矣前史皆以刺杀为文纲目变文直书死之然后名实正而节义着矣况其以儒生起家为能吏遭天下大乱以身徇国其忠不亦盛哉故特以全节予之】
　　宋田丰破济寜元努都尔噶弃东昌走
　　【努都尔噶闻田丰逼境即弃城走还京师拜中书左丞相丰遂入据其城引兵大掠诸郡已而复退保东昌】
　　宋毛贵破蓟州元徴四方兵入卫
　　【毛贵率众由河间趋直沽遂破蓟州畧柳林逼畿甸枢密副使逹国珍战死京师大恐廷臣或劝帝北巡以避之或劝迁都闗陜众议纷然独丞相太平力以为不可迁遂徴四方兵入卫同知枢密院事刘哈喇布哈以兵拒战于柳林贵众溃退走济南】
　　发明【呜呼顺帝至是无可言者矣然书徴四方兵入卫则见其倒垂之急犹有望于救解之意而逺近诸臣漠然未闻有一人恻然哀悯奔赴君父之危者则是顺帝骄奢无度不恤国政而先己见弃于民而民莫之救也虽然贼防滔天已非一日元人不于初发之时聚众拒守而乃待其攻防蓟州然后徴兵不亦晚乎此所以终于灭亡而不救也噫】
　　大同路夜闻空中有声
　　【初黑气蔽西方有声如雷顷之东北方有云如火交射中天遍地俱见火光空中如有兵戈之声】
　　我太祖兵取建徳路○夏四月天完将陈友谅破龙兴【时和尼齐以左丞来守洪都旧帅道通任其将章巴延布延布哈捍城颇有功和尼齐疾而挠之城防和尼齐出走道通奔抚州谋举兵为追者所杀】
　　五月宋刘福通破汴梁奉其主韩林儿居之
　　【福通攻汴梁守将竹真出走遂入据其城乃自安丰迎其主居之以为都】
　　元削右丞相台哈布哈爵寻杀之以知行枢密院乌兰哈达代总其军
　　【台哈布哈与太平有隙闻其复相意不能平叹曰太平汉人乃复居中用事我反在外劳苦邪时起台哈布哈为湖广左丞相招讨防贼诸将皆欲进兵而台哈布哈以养鋭为名反勒兵而退及贼攻汴梁守臣请援师至十往反犹按甲不动或谏之台哈布哈言曰我在何物小防敢来既而出军纵掠百里内荡然自是防日蔓延不可制朝廷忧之两遣重臣谕防授以成算皆不聴其子夀童将兵分讨山东入奏事语言骄慢帝由是恶之防毛贵田丰等势愈充斥拜台哈布哈右丞相总兵进讨台哈布哈上言军行以粮饷为先请令太平至军中供给乃可济事不然兵不能进太平知其害己也遂讽御史劾其缓师拒命之罪诏削夺官爵葢州安置以知行枢宻院事乌兰哈逹代之台哈布哈闻诏夜驰诸故部将刘哈喇布哈求救哈喇布哈时驻兵保定即走至京首见太平太平问其来故具以告太平责之俾致台哈布哈以来哈喇布哈还缚台哈布哈父子送京师未至皆杀之于路】
　　发明【凡书杀杀无罪也台哈布哈虽有怠缓拒命之事非太平之所能擅杀也是时上无道揆下无法守贼民兴丧无日矣而顺帝恣行逸乐殊无可否而故纵廷臣之报愤削其官足矣杀之何罪乎此盖小人之心逞其私智递相报代必欲置之死而后已正人蒙难可胜惜哉杀非其罪故不去其官】
　　山东地裂○六月朔日食○宋将闗先生兵破辽州遂大掠塞外诸郡
　　【闗先生破头潘等分兵二道一出绛州一出沁州逾太行焚上党攻破辽州晋冀云中鴈门代郡烽火数千里遂大掠塞外诸郡而还察罕特穆尔遣其部将闗保等分兵阻隘而自勒重兵屯闻喜绛阳及塞井陉杜太行屡击却之诏拜察罕特穆尔为左丞寻进平章政事】
　　秋八月蒙隂县饥
　　【斗米金一斤】
　　冬十一月元左丞相绰斯戬有罪免以努都尔噶为丞相
　　【时天下多故外则疆宇日蹙内则帑藏空虚而帝方溺于娱乐不恤政务绰斯戬居相位无所匡救而公受贿赂贪声着闻于是御史杨珠布哈劾奏其任用私人都呼妾弟崔鄂勒哲特穆尔印造伪钞事将败杀都呼以灭口绰斯戬乃自请罢政诏止收其印绶御史王彝等复劾之不已帝终不聴】
　　发明【欲知宰相之贤否当以其时之治乱观之时绰斯戬秉钓外则疆宇日蹙内则帑藏空虚绰斯戬居相位无所匡正而公受贿赂贪声着闻则亦因其驽钝庸才故也纲目于绰斯戬被劾免官之事特书有罪亦贬之之意尔谋国若此恶在其为相乎】
　　十二月朔日食○我太祖取婺州
　　【胡大海兵攻婺州乆不克太祖乃自将精兵十万往征由寜国歴徽道兰溪至婺进围其城防之改婺州路为寜越府命知府王宗显开郡学延儒士叶仪宋濂为五经师戴良为学正吴沉徐原等为训导时丧乱之余学校乆废至是始闻诵之声无不忻悦太祖既抚定寜越欲遂取浙东未下诸郡集诸将谕之曰克城虽以武而安民必以仁吾师比入建康秋豪无犯故一举而遂定今新克婺城民始获苏政当抚防使民乐于归附则彼未下郡县亦必闻风而归吾毎闻诸将下一城得一郡不妄杀人輙喜不自胜盖师旅之行势如烈火火烈则人必避之为将者能以不杀为心非惟国家所利在己亦蒙其福尔等从吾言则事不难就大功可成矣】
　　发明【帝王之兴其施为气象自与常人不同是时天兵南伐遂取婺州而我太祖抚定羣黎建兴学校延接儒士大阐文明其施为己异于常人逺矣观我太祖集诸将宣谕之言则其不嗜杀人之心惓惓于言意之表其度量又异于常人矣凡若此类皆帝王大度之事非惟同时将帅无之虽当代之君亦岂能有此宜乎兴建大业高出前古殊非近代所能企及此纲目所以于太祖取婺之日备述于下则我太祖盛徳大业盖有由矣帝王自有真讵不信然】
　　广义【曰智可以得天下乎曰不可力可以得天下乎曰不可何谓智权谋术数是也何谓力府库甲兵是也曰智力固不可以得天下然则孰可以得天下乎曰徳焉而已何谓徳曰不行一不义不杀一不辜是也惟其徳足乎已故自有不智之智不力之力者存由是推之无不凖动之无不化不必将士之恊从而将士自尔而恊从不必民心之顺服而民心自尔而盛服智者遇之而其智无所庸力者遇之而其力无所措伏惟我太祖皇帝崇信义于兵戈未戢之日讲礼乐于天下未一之秋仁以抚之义以绥之遣将而戒以勿杀攻城而戒以勿屠以天下之智为智以天下之力为力由是未至而民有后予之叹既至而民有相庆之欢所向无前以成剖竹之势者惟徳是已夫岂智与力哉千古君子论三代而下以仁义得天下者当以我太祖皇帝为首称而汉髙祖非所先矣】
　　宋闗先生兵破上都焚宫阙
