<!-- { "loadSidebar": true } -->
　　发明【望之为政先汉君子方幸以为福而望之不知戒惧反为小人所乗陈蕃得志后汉君子方恃以为依而陈蕃不谨持防反为小人所陷甚矣小人讐隙善类也君子持正小人持邪而小人以为君子之异已君子执是小人执非而君子以为小人之异心大中不主和议见忌秦桧而萧振鄙夫附防劾之即被罢黜岂不深可惜哉桧振邪媚小人固无足责高宗进退人才畧无可否是亦寄生之君焉耳故纲日直书罢而不去其官所以明其无罪之可罢也】
　　鄜延故将李世辅诱执金萨里罕来归金人追及之乃奔夏
　　【世辅绥徳青涧人自唐以来世袭蘓尾九族都廵检使世辅年十七随父永奇出入行阵金人犯鄜延经畧王庶募间者世辅徃应募有敌人夜宿陶穴世辅缒陶穴中得十七人皆杀之取首二级马二匹余马悉折其足庶大竒之补充队将由是知名迁副将金人陷延安授永奇父子官永竒聚泣曰我宋臣也世袭国恩乃为彼用邪防刘豫令世辅帅马军赴东京永奇密戒之曰汝若得乗机即归本朝无以我故贰其志事成我亦不朽矣世辅至东京刘麟喜之授南路钤辖乃密遣其客雷灿以蜡书赴行在及豫废乌珠以万骑驰猎准上与世辅独立马围间世辅戒吴俊徃探淮水可渡马处欲执乌珠归朝俊还世辅驰问之为竹刺伤马而止乌珠授世辅知同州世辅至鄜省父永奇教世辅曰同州入南山乃金人徃来驿路汝可于此擒其帅渡洛渭由商虢归朝第报我知我当以兵取延安而归世辅赴同州即遣黄士成等持书由蜀至吴报归朝事金萨里罕来同州世辅以计执之驰出城至洛河舟船后期不得渡与追骑屡战皆捷世辅憩高原望追骑益多萨里罕博颊求哀世辅乃与折箭为誓不得杀同州人及害我骨肉萨里罕许之遂推之下山崖追兵争救得免世辅携老幼长驱而北至鄜城县急遣人告永奇永竒即絜家出城至马翅谷为金人所及家属三百口皆遇害世辅仅以二十六人奔夏】
　　发明【观李氏父子之所为盖亦破家狥国忠于朝廷者使其谋得遂则亦庶泄累年之积愤矣故纲目特书故将书来归皆所以予其向义也】
　　赵鼎罢
　　【初中书舍人潘良贵以戸部侍郎向子諲奏事乆叱之退帝欲抵良贵罪中丞常同为之辨帝欲并逐同鼎奏子諲虽无罪而同与良贵不宜逐帝不从命下给事中张致逺为不应以一子諲出二佳士不书黄帝怒顾鼎曰固知致逺必缴驳鼎问何也帝曰与诸人善盖已有先入之言由是不乐鼎秦桧继留身奏事及出鼎问帝何言桧曰上无他恐丞相不乐耳防殿中侍御史张戒论给事中勾涛涛言戒击臣乃赵鼎意因诋鼎结台諌及诸将帝间益疑鼎乃引疾求罢且言刘大中持正论为章惇蔡京之党所嫉臣议论出处与大中同大中去臣何可独留出知绍兴府入辞言于帝曰臣去后必有以孝悌之説脇制陛下者将行桧率执政饯之鼎不为礼一揖而去桧益憾之鼎自再相无所施为或以为言鼎曰今日之事如人患嬴当静以养之若复攻砭必损元气矣后王庶入对帝曰赵鼎两为相于国有大功再赞亲征皆能决胜又镇抚建康回銮无虞他人所不及】
　　广义【赵鼎之罢贼桧之谋也观其留身奏事而不知其所言者何事但曰恐丞相不乐耳不乐之言岂非示罢鼎之意哉虽然此亦高宗与桧志同道合故桧得售其奸耳不然桧岂得相而鼎岂得去哉及观分注载鼎辞高宗之言曰臣去后必有以孝悌之説制陛下者其意欲破和议也昔者鼎尝教高宗谕群臣曰讲和非吾意以亲故不得已为之但得母后及梓宫还敌虽渝盟吾无憾斯言也足以予盾今日陛辞之言也噫一人之言而前后所异如此宜乎以借奸贼之口而堕其计也】
　　以勾龙如渊为御史中丞
　　【先是宰执入见秦桧独留身言臣僚畏首尾多持两端此不足以论大事若陛下决欲讲和乞专与臣议勿许群臣预帝曰朕独委卿桧曰臣恐不便望陛下更思三日桧复留身奏事帝意欲和甚坚桧犹以为未也复进前説又三日桧复留身奏事如初知帝意不移乃始出文字乞决和议然犹以群臣为患中书舍人勾龙如渊为桧谋曰相公为天下大计而邪説横起盍不择人为台谏使尽击去则事定矣桧大喜即擢如渊为中丞劾异议者卒成其志】
　　广义【呜呼人徒知贼桧之奸而不知贼桧之奸乃高宗有以成之也使高宗不欲讲和贼桧安能售其奸哉惟彼讲和一事乃高宗怯懦之素志故桧得以遂其奸耳且桧虽不坚其意高宗亦将惟桧是从况坚之至于再至于三耶若防以春秋之法当置高宗于首恶云】
　　金以张通古为江南诏谕使来言归河南陜西之地【王伦至金金主以其石司侍郎张通古签书宣徽院事萧哲为江南诏论使许归河南陜西地与伦偕来通古至泗州要所过州迎以臣礼知平江府向子諲不肯拜且上言和议之非遂乞致仕通古至临安要帝待以客礼秦桧未见国书疑为封册欲帝屈己以受之帝曰朕嗣守太祖太宗基业岂可受金人封册于是朝论籍籍掦沂中解潜韩世良相率见桧曰军民汹汹若之何退又白之台諌中丞勾龙如渊诣都堂与桧议召伦责之曰公为使通两国好凡事当于彼中反覆论定安有同使至而后议者伦泣曰伦渉万死一生徃来虎口者数四今日中丞乃责伦如此桧等共觧之曰中丞无他亦欲激公了此事耳伦曰此则不敢不勉如渊谓桧曰但取金书纳之禁中则礼不行而事定给事中楼昭亦举谅隂三年事以告桧遂以桧摄冡宰诣舘受书而伦亦以计説通古通古从之桧至馆见通古受其书通古欲百官备礼桧使省吏朝服导従以书纳于禁中人情始安通古入见言先归河南陜西地徐议余事先是伦使金从赵鼎受使指鼎言问礼数则答以君臣之分已定问地界则答以大河为界二事使者之大指或不从则已伦受命而行至是伦还有诏谕江南之名帝叹息谓王庶曰使五日前得此报赵鼎岂可去耶初桧主和议命韩世忠移屯镇江世忠言金人诡诈恐以计缓我师乞留此军蔽遮江淮因力论和议之非愿效死节率先迎敌若不胜从之未晚章数上皆慷慨激切且请单骑诣阙面奏帝不许及张通古来以诏谕为名世忠四上疏言不可从愿举兵决战兵势最重处臣请当之且言金人欲以刘豫相待举国士大夫尽为陪臣恐人心离防士气凋沮不报及通古还世忠伏兵防凙镇将邀杀之以壊和议不克而罢】发明【不着国号而曰江南不曰通问而曰招谕不曰来聘而曰来言归者我求于彼之词纲目所最谨者统系之辨书法如此畧无隠讳者罪宋也高宗忘父母之大讐信奸臣之欺已排斥正士鋭意和戎而以诏谕为名则是金为君而宋为臣金为正统而宋为实国冠履为之倒置矣呜呼纵复河南陜西之地而得不偿失屈辱益甚矧来言而未来归者乎宋人廉耻道丧国不成国君不成君臣不成臣而三纲于是扫地矣虽得天下其可以一朝居哉】
　　广义【呜呼赵宋之罹金难无乃手足倒悬之极夫且以为使一事言之自徽钦之在金军也在金国也曰二圣通问使者二曰祈请使者一曰军前通问使者三曰金国通问使者三曰奉迎梓宫使者一使凡十徃使名甚卑其尊金主何如也今也金方遣使则置其名曰江南诏谕使曰诏谕者臣民之也金何尊而宋何卑耶噫人谓高宗之中兴其亦过论也欤】
