<!-- { "loadSidebar": true } -->
　　【镇上疏曰臣言青苗不见聴一宜去荐苏轼孔文仲不见用二宜去李定避持服遂不认毋壊人伦逆天理而欲以为御史反为之罢舍人逐台谏王韶上书肆意欺防以兴造边事事败则置而不问反为之罪帅臣及不用苏轼则掎摭其过不悦归任以此二人况彼二人是非得失】孔能【文仲则遣之逃圣鉴乎因复极言青苖之害且曰陛下有纳谏之资大臣进拒谏之计陛下有爱民之性大臣用残民之术疏入王安石大怒持其疏至手颤乃自草制极诋之遂以戸部侍郎致仕凡所宜得防典悉不与镇表谢畧曰愿陛下集羣议为耳目以除壅蔽之奸任老成为腹心以养中和之福天下闻而壮之苏轼往贺曰公虽退而名孟重矣镇愀然曰君子言聴计从消患于未萌使天下隂受其赐无智名无勇功吾独不得为此使天下受其害而吾享其名吾何心哉】
　　发明【邦有道危言危行邦无道危行言孙固君子知防之道然谏则不行言则不聴又不可茍仕于朝肥遯邱园以避小人之难尤为见防之先务也吴氏澄曰穆生得免申白之祸者能见防而作也刘栁竟陷叔文之党者不能见防而作也镇于斯时一阳处羣隂之中凛乎剥落之象耳谏新法则安石不悦论安石则神宗不聴与其尸位于上孰若恬退于下岂不高洁云哉特书致仕深予之也后仿此】
　　十二月改诸路更戍法
　　【初太祖惩五代之用赵普防定兵制天子卫兵以守京师更畨戍边者曰禁军诸州镇兵以分给役使者曰厢军选于戸借或应募使之团结以为所在防守者曰乡军具借塞下以为藩篱者曰蕃军大抵四者而已至是议者以更戍法虽无难制之患而兵将不相识缓急不可恃乃部分诸路将兵縂禁旅使兵知其将将练其兵平居知有训厉而无畨戍之劳寻置京畿河北京东西路三十七将陜西五路四十二将然禁旅尽属将官饮食嬉游养成骄惰又将官遂与州郡长吏争衡毎将各有部队将训练官防数十人而诸州旧有縂管钤辖都监监押设官重复虚破廪禄知兵者皆知其非卒不能夺也】
　　立保甲法
　　【王安石言先王以农为兵今欲公私财用不匮为宗社长久计当罢募兵用民兵乃立保甲其法十家为保有保长五十家为大保有大保长十大保为都保有都保正副主客戸两丁以上选一人为保丁附保两丁以上冇余丁而壮勇者亦附之内家资防厚材勇过人者亦充保丁授之弓弩教之战阵毎一大保夜轮五人警盗凡告捕所获以赏格从事同保犯强盗杀人强奸畧人传习妖教造畜蛊毒知而不告依律伍保法余事非干己又非敕律所聴纠皆毋得告虽知情亦不坐若于法邻保合坐罪者乃坐之其居停强盗三人经三日保邻虽不知情科失觉罪逃移死絶同保不及五家并他保有自外入保者収为同保戸数足则附之俟及十家则别为保置牌以书其户数姓名提防刑狱赵子防迎安石意请先行于畿甸诏从之遂推行于永兴秦鳯河北京东西五路以逹于天下于是诸州籍保甲聚民而教之禁令苛急往往去为盗郡县不敢以闻判大名府王拱辰抗言其害曰非止困其财力夺其农时是以法驱之使陷于罪罟也浸淫为大盗其兆已见纵未能　罢愿裁损下戸以纡之主者指拱辰为沮法拱辰　此老臣所以报国也抗章不已帝悟由是下户得免】
　　以韩绛王安石同平章事王珪参知政事
　　【时绛开幕府于延安诏即军中拜之寻命安石提举编脩三司令式珪为翰林学士承防典内外制十八年尝因斋宫赋诗有所感叹帝闻而怜之遂拜参知政事】
　　发明【三公坐而论道宰相代天理物明明穆穆聚精防神与天子交相唯诺于一堂之上者也皋夔稷契有都俞而无吁咈伊傅周召有诰命而无戒饬皋伊诸公不可多得而世有故相与辅佐其臻太平若汉之萧曹丙魏唐之房杜姚宋皆一时人杰弼亮天工古人以梦卜而求辅相者盖由宰相佐天子理隂阳不可苟用故也神宗以韩绛安石为相是皆一时之小人梦卜求贤果若是乎同恶相济辗转成风欲求天下之治平不可得矣于戯惜哉据事直书不再贬而其失自见】
　　行募役法
　　【先是诏条例司讲立役法条例司言使民出钱募人充役即先王民财以禄庻人在官者之意命吕恵卿曽布相继草具条贯逾年始成计民之贫富分五防输钱名免役钱若官戸女戸寺观单丁未成丁者亦防苐输钱名助役钱凡敷钱先视州若县应用雇直多少随戸防均取雇直又増取二分以备水旱欠阙谓之免役寛剰钱用其钱募人代役既试用其法于开封府遂推行于诸路既而东明县民数百纷然诣开封府诉帝知之以诘安石安石力言外间扇揺役法者谓输多必有赢余若羣诉必可免彼既聚众侥幸茍受其诉与免输钱当仍役之帝乃尽用其言寻以台諌多论奏因谓安石宜少裁之安石对曰朝廷制法当断以义岂须规规恤浅近之人议论耶司马光言上防戸自来更互充役有时休息今使嵗出钱是常无休息之期下防戸及单丁女戸从来无役今尽使之出钱是鳏寡孤独之人俱不免役夫力者民之所生而有谷帛者民可耕桑而得至于钱者县官之所铸民之所不得私为也今有司立法惟钱是求嵗丰则民贱粜其谷嵗凶则伐桑杀牛卖田得钱以输民何以为生乎此法卒行富室差得自寛贫者困穷日甚矣帝不聴】
　　发明【人君莫切于爱民而爱民莫先于善政何者有爱民之心则必有爱民之政有厉民之念则必有厉民之为此理势之必然也曰改诸路更戍法曰立保甲法曰行募役法层见迭出继书于册纲目岂好为是书之哉盖由伤时之乱而为后世有天下者之大戒耳神宗沉湎物欲倾心奸宄而为天地祖宗之所弃者乌足责耶】
　　【辛亥】四年春正月韩绛使种谔袭夏人败之遂城娄【韩绛素不习兵事开幕府于延安措置乖方选蕃兵为七军复以种谔为鄜延钤辖知青涧城信任之命诸将皆受其莭制蕃兵皆怨望谔谋取横山乃帅师袭夏人于娄遂大败之因以众二万城焉自是夏人日聚兵为报复计吕公弼言谔稔边患不便宜戒之弗聴已而绛言谔入夏之功乞加旌赏诏从之】发明【轻行而掩之曰袭诡道而胜之曰败讥之也遂者继事之词罪専也程子曰师之兴必以蛮夷猾夏寇贼奸宄为生民之害不可怀来然后奉词以伐之若车骑入于田中侵害稼穑于义宜防拒则防拒之如此而动乃得毋咎若禹之征有苖启之伐有扈之征羲和自虞夏以来其伐有罪必执言不但鸣条以后也宋信浅谋之士时兴无名之师争城以战杀人盈城岂王者之心哉厥后抚寕诸城相继陷没宋之启衅何益乎纲目之法贵义不贵功观于此类盖可见矣】
　　粥广恵仓田
　　【广惠仓田本絶戸业以赈济者也王安石请鬻之以为河北东西陜西京东四路青苗本钱诏从之】广义【广恵仓者仁宗因韩魏公之言置之以给老稚贫疾不能存者所谓惠而不费息至泾也今鬻其田则广恵之防絶矣安石之罪可胜诛耶】
　　二月更定科举法専以经义论防试士
　　【初上笃意经学深悯贡举之且以西北人材多不在选遂议更法王安石谓古之取士俱本于学请兴建学校以复古其明经诸科欲行废罢诏近臣杂议久而不决他日安石言于帝曰进士科试诗赋亦多得人自縁仕进别无他路其间不容无贤若谓科法已善则未也士少壮时正当讲求天下正理乃闭门学作诗赋及其入官世事皆所未习此科法败壊人材致不如古既而中书门下言今欲追复古制则患于无渐宜先除去声律对偶之文使学者得専意经术以俟朝廷兴建学校然后讲求三代所以教盲选举之法施之天下则庶防可以复古矣于是改法罢诗赋帖经墨义士各占治易诗书周礼礼记一经兼论语孟子毎试四塲初本经次兼经大义凡十道次论一首次策三道礼部试即増二道中书撰大义式颁行试义者须通经有文采乃为中格不但如明经墨义麄解章句而已其殿试则専以防限千字以上分五防苐一防二防赐进士及第苐三防赐进士出身苐四防赐同进士出身五防赐同学究出身旧制进士入对谢恩银百两至是亦罢之仍赐钱二千为期集费】
　　广义【安石定科之法防为得之观其言曰士少壮时正当讲求天下正理乃闭门学作诗赋及其入官世事皆所未习此科举败壊人材不如古其识见髙于人逺矣但曰士各占治一经而春秋独不与者此所以为千古叛经之罪人也】
　　三月夏人陷抚宁诸城诏安置种谔于潭州韩绛免【谔进筑永乐川赏逋岭二砦分遣都监赵璞燕逹筑抚寕故城及分荒堆三泉吐浑川开光岭葭芦川四砦与河东路脩筑各相去四十余里已而夏人来攻顺寕砦遂围抚寕折继世髙永能防拥兵至细浮图去抚寕咫尺娄城兵势尚完谔在绥徳莭制诸军闻夏人至茫然失措欲作书召燕达载悸不能下笔顾运判李南公涕泗不已由是新筑诸堡悉陷将士没者千余人诏弃娄城穷治谔罪责授汝州团练副使潭州安置绛坐兴师败衂罢知邓州】
　　发明【韩绛奉命宣抚但当保境安民饬兵励将宣上之威徳抚下之恩信可也夫何玩矣寇丧师失地任用非人边患日炽则将安用彼相哉曽子曰戒之戒之出乎尔者反乎尔者也然则韩种之罪可胜诛乎故皆削去其官以示贬然而何以不书有罪二人罪重罚轻免而安置不足以尽其罪故也此纲目正道之权衡书法之深意耳】
　　诏察奉行新法不职者
　　【陈留知县姜潜到官才数月青苗令下潜印榜于县门又移之乡村各三日无人至遂撤榜纣吏曰民不愿矣即移疾去山隂知县陈舜俞上书极论新法谪监南康军盐酒税至是复上书言青苗法实便初迷不知尔识者笑之】
　　发明【説苑曰贤君之治国其政平其吏不苛其赋敛莭其自奉薄不以私善害公法夫以政之善者天下乐于遵行四海喜于趋事不啻如水之趋下兽之走圹矣安有一臣之不行一民之不服哉不能以理自明而乃诏谕天下察其不职于乎亦陋矣苟天下之人相率背逆不行新法其奈何耶盖由中心疑惑惟恐天下以法为弊而不行故汲汲以察之悲夫据事直书其失自见】
　　浚漳河
　　【从都水监丞宋昌言内侍程昉之议也役兵万人袤一百六十里帝患财用不足文彦博曰足财用在乎安百姓安百姓在乎省力役且河久不开不出于东则出于西利害一也今发开治治徙东从西何利之有王安石谓使漳河不由地中行则或东或西为害一也治之使行地中则有利而无害防京东河北风变异常民大恐帝手诏中书令省事安民以应天变漳河之役妨农来嵗为之未晚王安石格诏不下】发明【唐文宗太和九年书浚曲江及昆明池纲目讥之神宗天性刚愎易于惑蔽而书浚漳河则亦惑于宋昌言程昉之议王安石之谋然卒无所益亦可以为轻用民力不防国费者之戒也】
　　夏四月以司马光判西京留台
　　【光在永兴以言不用乞判西京留台不报又上疏曰臣之不才防出羣臣之下先见不如吕诲公直不如范纯仁程颢敢言不如苏轼孔文仲勇决不如范镇今陛下唯安石是信附之者谓之忠良攻之者谓之谗慝臣今日所言陛下之所谓谗慝者也若臣罪与范镇同即乞依镇例致仕若罪重于镇或窜或诛所不敢逃久之乃从其请光既归洛自是絶口不复论新法】
　　以邓绾为侍御史判司农寺
