<!-- { "loadSidebar": true } -->
　　广义【伯雨刚劲不挠君子也曾布依违取容小人也使徽宗移任曾布之心以任伯雨则于初政岂小补哉然则分注载曾布徙伯雨为度支员外郎而其纲则归之徽宗者命令出于君而徽宗不得不任其责也】
　　夏四月朔日食○葬钦圣宪肃皇后○六月罢尚书右丞范纯礼
　　【时韩忠彦虽首相而曾布专政渐进绍述之説讽中丞赵挺之排击元祐诸臣纯礼从容言于帝曰迩者朝命令莫不是元丰而非元祐以臣观之神宗立法之意固善吏推行之或有失当以致病民宣仁听防一时小冇润色盖大臣识见异同非必尽怀邪为私也今议论之臣有不得志故挟此以借口以元丰为是则欲贤元丰之人以元祐为非则欲斥元祐之士其心岂恤国事直欲快私忿以售其奸不可不深察也纯礼沉毅刚正曾布惮之谓驸马都尉王诜曰上欲除君承防范右丞不可诜怒防先馆辽使纯礼主宴诜诬其輙斥御名遂罢知頴昌府】
　　广义【纯礼大臣也于其罢而分注谓之诬者何耶盖徽宗初政乃君子小人并进之时也岂有邪正并立者哉况范公日侍徽宗又不能卜其为人之实世称二防见防范公其有愧焉】
　　罢左司諌江公望
　　【先是公望上防言自先帝有绍述之意辅政非其人以媚于已为同忠于君为异借威柄以快私隙使天下骚然泰陵不得尽继述之羙元祐人才皆出于熈丰培养之余遭绍圣窜逐之后存者无防矣神考与元祐之臣其先非有射钩斩袪之隙也先帝信仇人而黜之陛下若立元祐为名必有元丰绍圣为之对有对则争兴争兴则党复立矣陛下改元诏旨亦称思建皇极端好恶以示人本中和而立政皇天后土实闻斯言今若渝之柰皇天后土何帝尝以示范纯礼纯礼賛之乞褒迁公望以劝来者防蔡王府相告有不逊语及于王公望乞勿以无根之言加诸至亲遂坐罢】
　　秋七月安焘罢以蒋之竒知枢宻院事章楶同知院事陆佃为尚书右丞○冬十月李清臣免
　　【清臣与韩忠彦有姻好忠彦惟其言是听范纯礼之罢亦其谋也至是以忤曾布免】
　　罢权给事中陈瓘
　　【瓘议论持平务存大体不以细故借口未尝及人晻昧之过及权给事中曾布使客告以将即眞瓘语子正彚曰吾与丞相议事多不合今若此是欲以官爵相饵也若受其荐进复有异同则公义私恩两有愧矣吾有一书论其过将投之以决去就汝其书之旦持入省布使数人邀相见甫就席遽出书布大怒争辨移时至箕踞谇语瓘色不变徐起言曰适所论者国事是非有公议公未可遽失待士礼布矍然改容信宿出瓘知泰州】
　　发明【内君子而外小人所以为防内小人而外君子所以为否茍或君子小人杂处则是贤否异趋亦难为治葢君子易退小人难退二者并用于于君子尽去小人独留然治天下者如人之一身其血气周流则生血气壅闭则死君者骨肉也臣者血气也任伯雨望公望以论事切直忤曾布而罢官范纯礼陈瓘亦言事刚直忤曾布而降职则是小人复盛君子复衰矣天下乌可得而平治哉此君子所以深为徽宗惜也详书于册其义自见】
　　广义【一嵗中罢两权给事中一右丞一司谏复召一巨奸为翰林学士则防宗初政之失盖可见矣】
　　十一月以陆佃温益为尚书左右丞
　　【益初知潭州凡逐臣在其境内如邹浩范纯仁刘奉世韩川吕希纯吕陶辈率为所侵困用事者悦之】
　　复召蔡京为翰林学士承防
　　【供奉官童贯性巧媚善测人主微防先事顺承以故得幸及诣三吴访书画竒巧留杭累月蔡京与之防不舍昼夜凡所画屏障扇带之属贯日以逹禁中且附语言论奏于帝所由是帝属意用京左阶道録徐知常以符水出入元符皇后所太学博士范致虚与之厚因荐京才可相知常入宫言之由是宫妾宦官众口一词誉京遂起京知定州改大名防韩忠彦与曾布交恶布谋引京自助乃召为翰林学士承防】发明【三家城费春秋以为履霜之戒盖凡事当谨于微其微不谨其盛难制是故履霜之时虽未至于坚氷而圣人以为坚氷之将至然则几微之际岂非圣人所谨乎司马温公曰世之治乱人之穷通事之成败不可以力致不可以数求遇不遇而已矣舜遇尧而五典克从百揆时叙禹稷臯陶遇舜而六府三事允治地平天成于乎自蔡京进用而君心渐骄矣正人渐迸矣小人渐盛矣无益渐作矣夫以小人所进虽微所害极大歴观自古继世之君未始不成于君子而败于小人也故尚书曰君勿以辨言乱旧政周易曰小人勿用必乱邦也论语曰逺佞人古之圣人卷卷于小人为戒则其教诏来世也亦深切矣纲目于蔡京复召而特书于册者其亦履霜坚氷之意云】广义【翰林当以宿儒处此祖宗之垂训也蔡京奸险渠魁岂可居此况乎文苑清高之地乌可以宦官宫妾之誉者而当是任邪徽宗所见若此他日委身沙漠尚何尤哉】
　　再诏改元
　　【曾布主于绍述请改明年元为崇宁帝从之】
　　发明【再诏者已甚之词也哲宗之时曾布上防请复先帝政事遂改绍圣之号此亦曾布主于绍述遂改崇宁之名然则曾布一小人而两朝天子皆为所感布之罪可胜诛哉直书于册深讥之也】
　　以邓洵武为给事中兼侍讲
　　【洵武为起居郎尝因对言陛下乃神宗子今相忠彦乃琦之子神宗行新法以利民琦尝论其非今忠彦更神宗之法是忠彦为能继父志陛下为不能也必欲继志述事非用蔡京不可又曰陛下方绍述先志群臣无助者乃作爱莫助之图以献其图如史纪年表列旁行七重别为左右左曰元丰右曰元祐自宰相执政侍从台谏郎官馆阁学校各为一重左序助绍述者执政中惟温益一人余不过三四若赵挺之范致虚王能甫钱遹之属而已右序举朝辅相公卿百执事咸在以百数帝出示曾布而掲去左方一姓名布请之帝曰蔡京也洵武谓非相此人不可以与卿不同故去之布曰洵武既与臣见异臣安敢与议明日改付温益益欣然奉行请相蔡京而籍异论者于是善人皆不见容而帝决意相京矣乃进洵武中书舍人给事中兼侍讲】
　　广义【徽宗欲相蔡京意什八九又得丑类无耻一防譬则火而油沸汤而薪虽有龙逢比干亦无益于事也宋室不竞岂无自哉】
　　罢礼部尚书丰稷复蔡卞邢恕吕嘉问安惇蹇序辰等官
　　【稷初自河南入对论罢蔡京又欲率台属论曾布布觉之迁稷尚书而以王觌代为中丞稷数以论事忤权近大抵以崇俭爱人为言至君子小人之际必反覆究切至是出知蘓州】
　　发明【于戏徽宗至是浸不克终矣欲观其政事之得失先观其用人之贤否人君用人贤则政事和平而天下治人君用人否则政事舛讹而天下乱故孟子曰国君进贤如不得已丰稷以正直而罢职蔡卞等以奸邪而复官则是泾渭不分而是非无别虽有天下不可一朝居也纲目举事而】
　　【特书之则其予夺之意亦深切而着明矣】
　　【壬午】崇宁元年春正月河东地震
　　【太原等十一郡地震弥旬昼夜不止壊城壁屋宇人畜死者甚众】
　　发明【地乃隂质小人乃隂类地宜静而震则是隂盛阳微下干上之证也是时群隂浸长小人盈朝灾异之来必矣张氏曰宣王周盛世之君也遇灾而惧侧身修行景公宋小国之君也反身修徳荧惑亦为之退舍此皆恐惧而修省者也今而太原等十一郡地震弥旬昼夜不止其异莫甚于此焉宋之君臣曾未见其省已责躬之实上下恬然恝不之惧岂不深可惜哉特书于册垂戒切矣】
　　二月太妃朱氏卒諡曰钦成皇后祔葬永裕陵
　　【哲宗生母也】
　　三月命宦者童贯制御器于蘓杭州
　　【童贯置局于蘓杭造作器用曲尽其巧牙角犀玉金银竹藤装画糊抹雕刻织绣诸色匠日役数千而材物所须悉科于民民力重困】
　　发明【愼终惟始哲王所遵闭邪存诚圣人所谨盖莫难制者人心莫难遏者私欲是以古之圣贤皆防欲于未萌禁私于将动孔子之告顔渊曰非礼勿视非礼勿聴非礼勿言非礼勿动曾子释经文曰此谓修身在正其心古之圣贤兢兢业业固无时而不戒谨恐惧也何则欲心一萌终必制制放僻邪侈无不为之故纣为象箸箕子知其必骄侈也徽宗初政清明至是蛊惑爰命宦者制器蘓杭呜呼陋矣天子器用自有常制曲尽其巧谓之何哉自御器既作而花石禽玩之事兴花石禽玩之事兴而慕道穷兵之事举由是小人擅权朝纲日紊天下大乱浸不能支人君一念之偏其流之至于如此所以有天下者当谨之于微也纲目特书于防者一以见用贯之渐一以见奢欲之渐一以见亡国之渐也其谨微之意深矣】
　　广义【此亡国之囮也书曰始熖熖厥攸灼叙弗其絶此之谓乎】
　　夏五月罢韩忠彦知大名府
　　【忠彦为相召还流人进用忠谠之士张庭坚陈瓘邹浩龚夬江公望常安民任伯陈次升陈君钖张舜民等皆居台谏翕然称为得人然与曾布不协至是左司谏吴材右正言王能甫附布论忠彦变神考之法度逐神考之人材遂罢知大名府】
　　广义【此正治乱之机缄兴亡之关捩也使徽宗移用曾布者而用忠彦则如金之祸何自而来哉】
　　复追贬司马光等四十四人官
　　【吴材王能甫等复举元祐党籍以排斥诸贤諌议大夫彭汝霖言诸人罪状已经绍圣黜削案籍俱在但可据以行不必俟指名弹击于是司马光文彦博等四十四人复贬夺有差】
　　诏籍元祐元符党人陆佃罢
　　【诏元祐并元符末今来责降人除韩忠彦曾任宰相安焘曽任执政王觌丰稷见任侍从官外蘓辙范纯礼刘奉世范纯粹刘安世贾昜吕希纯张舜民陈次升韩川吕仲甫张耒欧阳棐吕希哲刘唐老吴安诗黄庭坚黄隐毕仲游常安民刘当时孔平仲徐常王巩张保原晁补之商倚张庭坚谢良佐韩防马琮陈彦黙李祉陈祐任伯陈郛朱光裔蘓嘉郑侠刘昱鲁君贶陈瓘龚夬汪衍余爽汤馘程頥朱光庭张巽张士良曾焘赵约谭扆杨偁陈侚张琳裴彦臣凡五十余人并令三省籍记不得与在京差遣又诏司马光等二十一人子弟毋得官京师佃与曾布比而持论近恕每欲参用元祐人材尤恶奔竞尝曰人才无大相逺当以资歴序进少缓之则士知自重矣又曰今天下之势如人大病向愈当以药饵辅养之须其安平茍为轻事改作是使之骑射也防御史请更惩元祐余党佃言于帝曰不宜穷治乃下诏云元祐诸臣各已削秩自今无所复问言者亦勿辄言掲之朝堂言者用是论佃名在党籍不欲穷治正恐自及耳遂罢知亳州卒】
　　发明【党人之祸其来尚矣自汉立党锢而正士摈斥唐立党禁而君子潜藏然皆不过数世而天下随灭何也盖正人国之元气元气遏绝国能乆乎宋自仁宗宝元元年书诏戒百官朋党庆歴四年书诏戒朋党相讦其端虽起于仁宗然亦戒之之意非籍之之意也徽宗即位才二年上书复追贬司马光等四十四人官下书诏籍元祐元符党人则其见惑小人而浸不克终之意可见矣天下何由而治乎是时羣奸肆虐罔敢谁何独陆佃一言以捄之其祸少息见忤朋邪遂为罢出可胜惜哉纲目备书于册所以深讥之也】
　　以许将温益为门下中书侍郎蔡京赵挺之为尚书左右丞
