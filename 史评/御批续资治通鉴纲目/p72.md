<!-- { "loadSidebar": true } -->
　　吐蕃阿里库诱果庄使防洮以叛岷州将种谊执之槛送京师
　　【栋戬既死养子阿里库嗣为邈川首领逼果庄使帅其众防洮河岷州行营将种谊等帅师执果庄槛送京师寻赦之遣居秦州招其子嘉勒斡磋及部属以自赎阿里库惧乃上表谢罪】
　　罢右司谏贾易
　　【时程頥苏轼交恶其党互相攻讦易因劾吕陶党轼兄弟语侵文彦博范纯仁太后怒欲峻责易吕公着言易言颇直惟诋大臣太甚不可处谏列耳乃止罢知懐州公着退语同列曰谏官所言未论得失顾主上方富于春秋异时有导谀惑上心者正頼左右力谏不可使人主轻厌言者吕大防刘挚王存私顾而叹曰吕公可谓仁者之勇】
　　发明【陆贽曰君天下者必以天下之心为心而不私其心以天下之耳目为耳目而不私其耳目故能通天下之志尽天下之情是时程頥苏轼浸成疑贰洛蜀二党互相攻讦则是君子自为矛盾矣贾易軄当言责理宜防愆言而不听复为黜罢谓之何哉噫人君莫大乎听言而罢司谏之臣其失已甚故书罢贾易而不去其官伤时之意亦深切矣】
　　【戊辰】三年春正月复置广惠仓
　　广义【广恵仓田韩魏公义起者也神宗熈宁四年王安石请粥之则是广惠之恩絶于民之老防贫疾不能存者乆矣至是始复之所以见哲宗恩及无告所谓有志于民者也直书于册羙自见矣】
　　夏四月以吕公着为司空同平章军国事
　　【公着以老恳辞位乃拜司空同平章军国事诏建第于东府之南啓北扉以便执政防议凡三省枢宻院之軄皆得总理间日一朝因至都堂其出不以时盖异礼也国初以来宰相以三公平章军国事者四人而公着与父夷简居其二世羡其荣时熈丰用事之臣虽去其党分布中外起私説以揺时政鸿胪丞常安民贻公著书曰善观天下之势犹良医之视疾方安宁无事之时语人曰其后必将有大忧则众必骇笑惟识微见防之士然后能逆知其渐故不忧于可忧而忧之于无足忧者至忧也今日天下之势可为大忧虽登进忠良而不能搜致海内之英才使皆萃于朝以胜小人恐端人正士未得安枕而卧也故去小人为不难而胜小人为难陈蕃窦武恊心同力选用名贤天下相望太平然卒死曹节之手遂成党锢之祸张柬之五王中兴唐室以谓庆流万世及武三思一得志至于窜移沦没凡此者皆前世已然之祸也今怨忿已积一发其害必大可不为大忧乎公着得书黙然】
　　以吕大防范纯仁为尚书左右仆射兼门下中书侍郎孙固刘挚为门下中书侍郎王存胡宗愈为尚书左右丞赵瞻签书枢宻院事
　　【大防朴厚惷直纯仁务以慱大开上意忠厚革士风二人同心戮力以相王室太后复尽心委之故元祐之治比隆嘉祐时党论方起纯仁虑之会右谏议大夫王觌以胡宗愈进君子无党论恶之因防宗愈不可执政太后大怒纯仁与文彦吕公着辨于帘前太后意未觧纯仁曰朝臣本无党但善恶邪正各以类分彦慱公着皆累朝旧人岂容雷同罔上昔先臣与韩琦富弼同庆厯柄任各举所知当时飞语指为朋党三人相继补外造谤者共相庆曰一网打尽矣此事未逺愿陛下戒之因极言前世朋党之祸并録欧阳脩朋党论上之然竟出觌知润州而宗愈居位如故】
　　冬閠十二月蜀公范鎭卒
　　【初起镇提举中太乙宫兼侍读且欲以为门下侍郎镇雅不欲起从孙祖禹亦劝止之遂固辞不拜以银青光禄大夫再致仕卒諡忠文鎭清白坦夷恭俭慎黙笃于行义口不言人过临大节决大议色和而语庄常欲继之以死虽在万乘前无所屈其学本六经口不道佛老申韩之説契丹高丽皆传诵其文熈宁元丰之际天下贤士大夫望以为相者镇与司马光二人至称之曰景仁君实不敢有所轩轾】
　　【己巳】四年春二月东平公吕公着卒
　　【公着薨年七十二太皇太后见辅臣泣曰邦国不幸司马相公既亡吕司空复逝帝亦悲感即诣其家临奠赠太师封申国公諡正献公着自少讲学即以治心养性为本平居无疾言遽色于声利纷华泊然无所好简重清浄盖天禀然其识虑深敏量宏而学粹遇事善决茍便于国不以利害动其心与人交出于至诚好徳乐善见士大夫以人物为意者必问其所知与其所闻参互考实以达于上每议政事博采众善以为善至所当守则毅然不可囘夺神宗尝言其于人材不欺如权衡之称物尤能避逺声迹不以知人自处王安石愽辨骋辞人莫敢与亢公着独以精识约言服之安石尝曰疵吝每不自胜一诣长者即废其敬服如此】
　　发明【司马光吕公着均为宰相勲业炳然光卒而具其官爵公着卒而不具其官则二人之贤否优劣亦畧可见矣此纲目书法之深意也】
　　三月胡宗愈免
　　【中丞孙觉右正言刘安世等论之也】
　　夏四月分经义诗赋为两科试士罢明法科
　　【尚书省请复诗赋与经义兼行解经通用先儒传注及己説又言旧明法最为下科今中者即除司法叙名反在及第进士上非是乃诏立经义诗赋两科罢试律义凡诗赋进士习一经试本经论孟义及诗赋论防凡四场经义进士习两经试本经论盂义及论防亦四场两科通定高下而取觧额中分之各占其半专经者以经义定取舎兼诗赋者以诗赋为去留其名次高下则于防论参之初司马光言取士之道当先徳行后文学就文学言之经术又当先于词章神宗专用经义论防取士此乃复先王令典百王不易之法但王安石不当以一家私学欲盖先儒令天下师生讲觧至于律令皆当官所须使为士者果能知道义自与法律合何必置明法一科习为刻薄非所以长育人材敦厚风俗也至是遂罢之未防诏御试举人仍试赋诗论三题】
　　发明【明法者欲士之习于刑名也涑水司马氏曰取士之道当先徳行而后文学至于律令皆当官所须使为士者果能知道义自与法令合何必置明法一科习为刻薄非所以长肓人才敦厚风俗也呜呼以之设科取士岂不大壊学者之心术哉特书罢明法科则其予之之意盖可见矣】广义【人材者致治之利噐经义乃造就人材之公噐也以公噐而成就人材譬之用防矩防墨以正梓材也焉徃而不可哉乃若安石以私学而取士则是弃防矩防墨而求其材之成也又焉徃而可哉中庸曰愚而好自用贱而好自专生乎今之世反古之道灾及其身者也其安石之谓乎】
　　五月以范祖禹为右谏议大夫兼侍讲
　　【祖禹初从司马光脩资治通鉴在洛十五年不事进取王安石尤爱重之祖禹终不徃谒帝即位擢右正言以妇翁吕公着当国引嫌辞职再改著作即兼侍讲防夏暑权罢讲筵祖禹上言陛下今日之学与不学系他日治乱如好学则天下君子欣慕愿立于朝以直道事陛下辅佐徳业而致太平不学则小人皆动其心务为邪謟以窃富贵且凡人之进学莫不于少时今圣质日长数年之后恐不得如今日之专窃为陛下惜也公着薨始除右谏议大夫寻加礼部侍郎闻禁中覔乳媪以帝年十四非近女色之时与左谏议大夫刘安世上防劝进徳爱身又乞太皇太后保防圣躬言甚切至太后谓曰乳媪之説外间虚传也祖禹对曰外议虽虚亦足为先事之戒凡事言于未然则诚为过及其已然则又无所及言之何益陛下宁受未然之言勿使臣等有无及之悔太后深嘉之】
　　广义【谏軄讲官乃天下治乱君徳脩否之所系者也书曰以范祖禹为右谏议大夫兼侍讲虽曰文无羙辞而其得人之羙自在其中矣】
　　安置蔡确于新州
　　【确失势日乆遂懐怨望在安州尝游车盖亭赋诗十章知汉阳军吴处厚与确有隙上之以为皆渉讥讪其用郝处俊上元间谏高宗欲传位武后事以斥东朝语尤切害于是台谏言确怨谤乞正其罪诏确具析确自辨甚悉右正言刘安世等又言确罪状着明何待具析此乃大臣委曲为之地耳乃贬确光禄卿分司南京台谏论之不置而諌议大夫范祖禹亦言确之罪恶天下不容尚以列卿分务留都未厌众论执政议寘确于法范纯仁王存独以为不可力争之文彦博欲贬确岭峤纯仁闻之谓吕大防曰此路自干兴以来荆棘近七十年吾軰开之恐自不免大防遂不敢言越六日再贬确英州别驾新州安置纯仁又言于太后曰圣朝宜务寛厚不可以语言文字之间暧昧不明之过窜诛大臣今举动宜为将来法此事甚不可开端也且以重刑除恶如以猛药治病其过也不能无损焉不听时中丞李常中书舎人彭汝砺侍御史盛陶皆谏不可罪确悉贬逺州确至新州未防卒初确之具析未上也梁焘自潞州召为谏议大夫过河阳邢恕极论确有防立勲焘至奏之太后谕三省曰帝是先帝长子子继父业其分当然确有何防立勲耶若使确他日复来欺罔上下岂不为朝廷害恐帝年少制御不得故今因其自败如此行遣盖为社稷也】
　　发明【确固小人前既贬黜兹因吴处厚之私忿遂复安置新州夫以暧昧不明之过窜诛大臣亦失忠厚之道矣故书安置而不着所坐宋谪之不以罪也】
　　广义【窜逐奸邪当以安世之言为正易曰公用射隼于高墉之上书曰去邪勿疑若纯仁軰者其有昧于此哉】
　　六月范纯仁王存罢
　　【吕大防言蔡确党盛不可不治纯仁靣谏朋党难辨恐误及善人司谏呉安诗正言刘安世因论纯仁党确纯仁亦力求罢政乃出知頴昌府存确所举也故亦出知蔡州】
　　以赵瞻同知枢宻院事韩忠彦许将为尚书左右丞【忠彦琦之子也】
　　秋七月安焘罢
　　【以母防去位也】
　　冬十一月以孙固知枢宻院事刘挚傅尧俞为门下中书侍郎
　　【庚午】五月春二月夏人来归永乐之俘诏以米脂等四砦畀之
　　【夏人来归永乐所获吏士百四十九人遂诏以米脂葭芦浮圗安疆四砦还之夏得地益骄】发明【来归者夏人心服而归之也因其归俘畀之四砦则其绥懐逺人之心至矣宋人恃甲兵之力百战而得四砦则其不义从可知焉今夏人慕义来归永乐之俘不因此而畀之四砦则兵连祸结何以服来降之心哉故详书予之其与春秋书齐人来归郓讙隂田同义】
　　文彦博致仕
　　【彦博复居政府无嵗不求去防殿中侍御史贾易言彦博至和建储之议不可信太后命付史舘彦博益求罢乃以太师充防国军山南西道节度等使致仕令有司备礼册命宴饯于玉津园先是辽使耶律永昌来聘苏轼舘之与永昌入觐见彦博于殿门外却立改容曰此潞公也邪问其年曰何壮也轼曰使者见其容未闻其语其总理庻务虽精练少年有不如其贯穿古今虽专门名家有不逮永昌拱手曰天下异人也】
　　广义【抑考潞公于元丰六年十一月以太师致仕后于哲宗元祐元年四月复诏起平章军国重事班宰相上则人臣之位极矣朝廷之恩笃矣然而潞公无嵗不求去者盖其心即伊尹罔以宠利居成功之心也若夫安石要君而患得患失者其贤不肖何如邪】
　　三月赵瞻卒以韩忠彦同知枢宻院事苏颂为尚书左丞
　　【忠彦尝与傅尧俞许将论事不合俱求罢政殿中侍御史上官均言大臣之任同国休戚庙堂之上当务恊谐使中外之人冺然不知有同异之迹若悻悻然辨论不顾事体何以观视百僚尧俞等虽有辨论之失然事皆缘公无显恶大过望令就軄太后从之】
　　夏四月孙固卒
　　【固宅心诚粹不喜矫亢与人居乆而益信故更歴夷险而不为人所疾害传尧俞言司马公之清节孙公之淳徳盖所谓不言而信者也世以为确论】
