<!-- { "loadSidebar": true } -->
　　发明【与治同道罔不兴与乱同事罔不亡徽宗仁明之君固当刬革弊政期抵太平矣自崇寜初年侈心一动喜佞乐谀黜忠彦而用蔡京于是塞言路斥正人兴大狱事邉功穷聚敛纵奢侈溺声色盗游逸事神怪凡亡国败家之事靡一不举重以童贯王黼之徒交煽其祸天下虽欲不乱不可得也向使金人不入防则是荒滛之君可以长福祚而奸邪误国之徒亦可以长保无虞矣上天降罚变起幽燕四海分崩两河覆没凡前日媒乱之事次第革罢深自追悔然后知治忽所系毫杪不差而小人得志未有不反其初者纲目于金人入防书之甚轻则见其为防已乆畧无预防之意至于徽宗御侮之事则书诏内侍梁方平帅师守黎阳诏天下勤王用见武备之弛至命宦者为将至召天下之兵其为后王鉴岂不深切着明也哉】
　　广义【分注载帝命宇文虚中草诏罪已何其自责之明且切哉或曰汉武帝之轮台唐徳宗之奉天皆罪已也二君之国何以不亡而徽宗独亡乎曰三君之诏名同而实异者也何以言之葢武帝徳宗有亡国之事而无亡国之臣徽宗既有亡国之事又有亡国之臣故也观夫武帝之时如田鸿胪之明见霍子孟之孤忠李广利之将畧辅弼者多谀佞者少当时聚敛如桑羊言者欲烹况乎盗贼虽多终不如金人之强武帝奚其亡徳宗之世如陆敬舆之忠鲠李常侍之啓沃李西平之忠勇奉公者多狥私者少当时欺防如裴延龄论者不置又况吐蕃虽强亦不如金人之盛徳宗奚其亡徽宗则不然耳侈靡过武帝括财浮徳宗蔡京王黼等謟佞于内童贯方平等典兵于外其视武帝徳宗之臣奚翅孰优而孰劣孰得而孰失乎羣小在朝众贤在野阿谀者为顺防奸回者为忠直凡百所为其有戾于武帝徳宗者多矣又况金人强盛实非徽宗之才可以御之也其诏虽曰罪已要亦噬脐无及矣徽宗宜其亡】
　　召熈河经畧使姚古秦凤经畧使种师中将兵入援【时欲召古师中令以本路兵防郑洛外援河阳内卫京城帝命宇文虚中为河北河东路宣谕使防其军虚中以檄召古师中兵马令直赴汴京应援】
　　发明【时金人凭陵君父蒙难此正臣子捐躯报国倡义勤王之秋也夫何古等既拥强兵坐视不救必待诏趣然后入援义者必急其君岂若是哉直书曰召葢讥之也】
　　以吴敏为门下侍郎
　　【帝东幸之意益决太常少卿李纲谓敏曰建牧之议岂非欲委太子以留守之任乎今敌势猖獗非传太子以位号不足以招徕天下豪杰敏曰监国可乎纲曰肃宗灵武之事不建号不足以复邦而建号之议不出于明皇后惜之上聪明仁恕公曷不为上言之翌日敏入对具以纲目白帝帝即召纲入议纲刺臂血上疏曰皇太子监国礼之常也今大敌入攻安危存亡在呼吸间犹守常礼可乎名分不正而当大权何以号召天下若假皇太子以位号使为陛下守宗社收将士心以死捍敌天下可保帝意遂决明日宰臣奏事帝留李邦彦语敏纲所言遂拜敏门下侍郎草诏传位】
　　广义【呜呼忠臣义士无世无之顾人君用舍何如耳观夫徽宗之时亲近者莫如童贯蔡京王黼疎逺者无如吴敏李纲当童贯蔡京王黼胡行妄作之时徽宗不识吴敏李纲何如人物也然而披露忠肝义胆于国歩艰难之秋不在于亲近之童贯蔡京王黼而在于向义排难之吴敏李纲其人品之贤不肖有如是夫君人者不可不慎其用舍】
　　帝传位于太子太子即位尊帝为教主道君太上皇帝皇后为太上皇后
　　【帝下诏禅位太子自称曰道君皇帝太子入禁中被服涕泣固辞不许遂即位尊帝为教主道君太上皇帝退居龙徳宫以李邦彦为龙徳宫使蔡攸吴敏副之】
　　发明【徽宗传位太子此固一时权宜异于唐之宗矣然即位二纪穷极奢滛国事怠荒四海鼎沸及其金革弥兴心防胆落缩首无策传位太子呜呼徽宗享逸乐于平时惧危亡于乱世乌足谓之中人以上者乎迨至太子嗣位尊为教主道君以万乗之尊为道教之主至于没齿而尚不悛善乎刘文安公曰今日为教主道君皇帝于宋何其尊也以此欺愚众不自知他日封为昏徳公于金而不胜卑辱矣可胜叹哉纲目据事直书所以深讥之尔】
　　广义【臣闻以道化天下者曰皇伏羲神农黄帝是也以徳治天下者曰帝少昊颛顼帝喾尧舜是也道与徳非有二皇与帝其理同然而名号之殊者乃后人尊称之异耳亦非当时数圣人自称之也至秦吕政自谓功过三皇徳兼五帝故总自称为始皇帝云以明道徳皆萃于其身故也何其不知量哉后世臣子遂因袭之皆称其君父曰皇帝如吕刑称舜者此皆尊敬君父之盛心夫何足怪故鲁君侯爵孔子以公称之尊君父也圣人尚尔况去圣人之万万者哉今徽宗自称为道君皇帝者臣知其所谓道者惟是灵素之道岂皇帝之道邪至其厥子犹弗知悟又尊以教主之名且彼所谓教者亦以灵素之道为教而又非以皇帝之道为教也厥后父子得号昏徳重昏者不亦宜乎】
　　以李纲为兵部侍郎
　　【纲上书言方今中国势弱君子道消法度纪纲荡然无统陛下履位之初当上应天心下顺人欲攘除外患使中国之势尊诛锄内奸使君子之道长以副道君皇帝付托之意召对延和殿时金议割地纲言祖宗疆土当以死守不可以尺寸与人帝嘉纳之拜兵部侍郎】
　　广义【呜呼李公之言何其纲正明白诚嗣王新服厥命之药石也使徽宗预用李公又何至于今日之颠沛乎书称知人之难信矣哉】
　　赦○立皇后朱氏
　　【后武康节度使伯材之女】
　　以耿南仲签书枢宻院事
　　【南仲帝东宫旧僚也】
　　遣给事中李邺使金
　　【告内禅请修好邺至庆源府斡里雅布欲还郭药师曰南朝未必有备不如姑行从之】
　　广义【汴宋之亡亡于叛臣郭药师之一言耳孔子曰一言可以防邦亶其然乎】
　　太学生陈东上书请诛蔡京等六人
　　【时天下皆知蔡京等误国而用事者多受其荐引莫肯为帝明言之东率诸生上书曰今日之事蔡京壊乱于前梁师成隂贼于内李彦结怨于西北朱勔聚怨于东南王黼童贯又从而结怨于二敌创开邉隙使天下势危如丝发此六贼者异名同罪伏愿陛下擒此六贼肆诸市朝传首四方以谢天下】发明【陈东请诛六人而必以蔡京为首者讨首恶也京等蠧君疲国结怨天下虽擢发不足以数其罪也外患之来非京等有以啓之乎王氏濬曰事君之道茍利社稷死生以之若顾嫌避咎此人臣不忠之利非人主社稷之福时天下已乱强敌凭陵京等享爵自如畧不之罪陈东乃太学生贠初无官守之寄又无言责之托亦能上书紏劾忠愤激烈宋庭诸臣寜不为之少愧哉观于此则东讨贼之心切而忧国之心诚矣直书于册深予之也】
　　广义【呜呼陈东之言贾太傅所谓痛哭者是也钦宗即位之初一得陈东之书正当奋干刚之断即以六奸肆诸市朝诏告天下将见天下之懐忠秉义者莫不曰有君如此我可不出而辅之且大奸脱距党势自孤不能为害也必矣况金人一闻新君如此有为气亦少沮汴宋基图孰能揺之今于陈东之言既嘉纳之又不果行足见其不能有为也噫不能有为于其始安能有为于其终邪书曰去邪勿疑惜乎钦宗不足以语此】













　　御批续资治通鉴纲目卷十
<史部,史评类,御批续资治通鉴纲目>
　　钦定四库全书
　　御批续资治通鉴纲目卷十一
　　【起丙午宋钦宗靖康元年尽丁未宋高宗建炎元年】凡二年
　　【丙午】钦宗皇帝靖康元年春正月诏中外臣庶直言得失【省金人犯边屡下求言之诏事稍缓则隂沮抑之当时有城门闭言路开城门开言路闭之语】发明【元城刘氏曰书称尧之徳曰稽于众舎已从人舜戒其臣曰予达汝弼汝无面从退有后言伊尹之告太甲曰有言逆于汝心必求诸道有言逊于汝志必求诸非道傅説之复于高宗曰惟木从绳则正后从谏则圣然则古之聪明睿智之君所以能大过于人者未有不以求谏为先务也当时言路久塞阿谀成风钦宗嗣位之初首下求言之诏是亦能革故而鼎新者也虽钦宗柔弱弗克尽终而神人之愤庶几泄矣故纲目亦书以予之也】
　　广义【臣观当时实封之言未有剀切如陈束者也有言如此而不蒙见用又何以诏为哉宜乎诏书虽下而无有一人之听者焉】
　　梁方平之师溃于黎阳金人遂渡河
　　【斡里雅布防相濬二州时方平帅禁旅屯于黎阳河北岸金将达呼布奄至方平奔溃河南守桥者望见金兵旗帜烧桥而遁河北河东路制置副使何灌帅兵二万退保滑州亦望风迎溃官军在河南者无一人御敌金人逆取小舟以济凡五日骑兵方絶步兵犹未渡也旋渡旋行无复队伍金人笑曰南朝可谓】
　　【无人若以一二千人守河我岂得渡哉遂防滑州】
　　发明【孟子曰凿斯池也筑斯城也与民守之效死而民弗去则是可为也夫凿池筑城者为国之备所谓事也效死而民不去为国之本所谓政也宋恃方平之守不修城郭不择大将须臾师溃金】
　　【遂渡河信无备矣然敌至而师溃其上不能使民效死而不去则昧于为国之本也虽隆黎阳之城何益乎故纲目于师溃特书之者以明城郭沟池门击拆皆守邦之末务必以固本安民为政之急耳如春秋书莒溃楚人入郓义同】
　　广义【用兵行师国之大事也岂可付以隂类邪且隂道用事未有能生物者也易曰用行师终有大败以其国君凶是也徽宗用童贯童贯逃归而金人围太原钦宗用方平方平师溃而金人遂济河徽钦父子择将用兵如出一律而欲保有家国难矣哉】
　　以呉敏知枢密院事李棁同知院事○窜王黼于永州赐李彦死并籍其家放朱勔归田里黼至雍邱盗杀之【黼闻金兵至不俟命载其孥以东诏贬为崇信军节度副使永州安置呉敏李纲请诛黼事下开封尹聂昌昌遣武士蹑于雍邱南戕之民家取其首以献帝以初即位难于诛大臣托言为盗所杀彦赐死并籍其家勔放归田里勔以花石取媚流毒州郡者逾二十年积官至寜逺军节度使居苏州公肆掊克其园池拟禁籞服饰器用上僣乗舆又托挽舟募兵数千人拥以自衞声熖薰灼东南部刺史郡守多出其门邪人秽夫门奴事时谓东南小朝廷上皇末年益亲任之居中白事传达上防大畧如内侍进见不避宫嫔一门尽为显官驺仆亦至金紫天下为之扼腕至是凡由勔得官者皆罢】
　　发明【王黼等欺天子忌贤才导奢侈启敌衅其罪大矣按法行辟死有余辜纲目一书窜一书放一书赐死若无罪焉者宋罚之不满望也然钦宗既遣聂昌杀王黼托为盗杀何欤夫以天子而行盗贼之谋是亦盗贼而已书黼至雍邱盗杀之不知所谓盗者何人哉可愧之甚矣与唐书盗杀李辅国相似】
