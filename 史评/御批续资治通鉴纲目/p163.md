<!-- { "loadSidebar": true } -->
　　【帝念特立不已召之留正引唐宪宗召吐突承璀事乞罢不报乃待罪六和塔而上疏切谏于是著作郎沈有开著作左郎李唐卿秘书郎范黼彭龟年校书郎王奭正字蔡防学顔棫呉猎项安世等上疏乞寝特立召命不报正因缴进前后锡赉及告勅乞归田里亦不许】
　　发明【溺爱袵席狎昵羣小此固人君纵欲之私情特立隂邪小人前既摈斥于外此复召之使还光宗躬自禁之躬自防之则其纵欲之心骎骎乎已不可遏虽宰相之力諌羣臣之恊词皆不之恤若是乎为恶则易而为善则难也既而留正忿然出城待罪而光宗畧无沮抑留连之意则君子小人之用舍从可知矣天下何由而平治哉直书于册不再贬而其义自见】
　　广义【抑观姜特立者初非有翊戴之功惟以潜邸旧臣而已光宗何至执一己之偏而违众论之公哉书曰留正待罪于城外则有以见留正望君改过之心也】
　　胡晋臣卒
　　【帝自有疾不视朝晋臣与留正同心辅政中外帖然其所奏陈以温凊定省为先次及亲君子逺小人抑挠幸消朋党啓沃剀切弥缝缜密人无知者】
　　广义【观分注所载则知留正胡晋臣南渡之贤相也列于丙魏姚宋夫何过哉然则何以于其卒而不衔之不衘之者非贬之也其与陈康伯卒例同】
　　秋七月以赵汝愚知枢密院事余端礼同知院事○八月金主释奠孔子庙
　　【北靣再拜】
　　九月羣臣请帝朝重华宫不聼冬十一月始朝
　　【帝制于后久不朝重华宫防九月重明节羣臣连章请帝过宫不聼而召内侍陈源为押班中书舍人陈傅良不草词且上疏力谏给事中谢深甫言父子至亲天理昭然太上之爱陛下亦犹陛下之爱嘉王太上春秋髙千秋万嵗后陛下何以见天下帝感悟趣命驾往朝百官班立以俟帝出至御屏后挽留帝入曰天寒官家且饮酒百僚侍卫相顾莫敢言傅良趣进引帝请毋入因至屏后后叱曰此何地秀才欲斫头邪傅良痛哭于庭后使人问曰此何理也傅良曰子諌父不聼则号泣而随之后益怒遂傅防罢还内傅良下殿径行诏改秘阁修撰不受于是著作郎沈有开秘书郎彭龟年礼部侍郎倪思国子録王介等皆上疏请朝不从十月工部尚书赵彦逾等上书重华宫乞防庆节勿降防免朝夀皇曰朕自秋凉以来思与皇帝相见卿等奏疏已令进御前矣及会庆节帝复称疾不朝丞相以下皆上疏自劾乞罢黜嘉王府翊善黄裳请诛内侍杨舜卿彭龟年请逐陈源以谢天下太学生汪安仁等二百一十八人上书请朝重华宫皆不报十一月彦逾复力谏帝始往朝尚书左选郎官叶适奏自今宜于过宫之日令宰执侍从先诣起居异时两宫圣意有难言者可因此传致则责任有归不可复使近习小人増损语言以生疑惑不报】
　　发明【虞舜父顽母嚣尝欲害舜而舜克谐以孝罔敢怠遑书曰祗载见瞽瞍夔夔斋栗瞽瞍亦允若夫天子所为下观而化也光宗之父非瞽瞍蔑视之心如涂人岂不为虞舜之罪人乎光宗制于妬妇无如之何三纲絶矣近在宫庭而暧昧若此则天下之大庻务之繁乌能偏理之哉故书羣臣请朝重华所以予臣之勉君于善书不聼所以罪帝之不能从善书始朝所以讥帝之不诚于善纲目之义盖亦循名责实焉耳】
　　广义【抑考去年十一月羣臣请朝夀皇不从因赵汝愚极谏从之至是羣臣又请朝而又不聼至十一月因赵彦逾力諌而始朝也呜呼光宗之于孝宗父子不相见者十月矣一制虐后而不能行已志则君不得为臣纲父不得为子纲夫不得为妻纲矣三纲既絶尚可以名人国哉伯夷不立于恶人之朝以此类耳】
　　召留正赴都堂视事复命姜特立还浙东
　　【正出城待罪凡百四十日帝遣左司徐谊喻防乃复入】
　　十二月夏主仁孝卒子纯佑立
　　【仁孝在位五十五年始建学校于国中立小学于禁中亲为训导尊孔子为文宣帝然权臣擅国兵政衰弱于纯佑立改元天庆号仁孝曰仁宗】
　　以朱熹知潭州
　　【使者自金还言金人问朱先生安在故有是命】
　　广义【贤人君子之于人国也岂小补哉惟其不用故其国卒无善治焉今也光宗于文公反不知之而金主则知之则其君之贤否盖可见矣中庸曰声名洋溢乎中国施及蛮貊其文公之谓乎】
　　【甲寅】五年【金明昌五年】春正月夀皇有疾○葛邲罢
　　【邲为相専守祖宗法度荐进人才博采古论惟恐其人闻之尝曰十二时中莫欺自己其实践如此】
　　金购求遗书
　　发明【购求遗书帝王盛事而独让于金人为之中国视此当如何哉故前书释奠孔子此书购求遗书皆所以不没其善也】
　　○夏四月帝及后幸玉津园羣臣请帝问疾重华宫不从
　　【自夀皇不豫羣臣请帝省视皆不报而与皇后幸玉津园兵部尚书罗防请先过重华且曰陛下为夀皇子四十余年无一间言止縁初郊违豫夀皇尝至南内督过左右之人自此防间遂生忧疑以臣观之夀皇与天下相忘久矣今大臣同心辅政百执事奉法循理宗室戚里三军百姓皆无二志设有间离诛之不疑乃若深居不出久亏子道众口谤讟祸患将作不可以不虑帝曰卿等可为朕调防之侍讲黄裳对曰父子之亲何俟调防防曰陛下一出即当释然帝犹未许防乃率讲官言之帝曰朕心未尝不思夀皇防曰陛下久阙定省虽有此心何以自白起居舍人彭龟年连三疏请对不报属帝视朝龟年不离班位伏地叩额血流积甃帝曰素知卿忠直欲何言龟年奏今日无大于过宫余端礼因曰叩额龙墀曲致忠恳臣子至此岂得已邪帝曰知之然犹不往夀皇疾益甚羣臣上疏请者相继帝将以癸丑日朝至期丞相以下入宫门俟日昃帝复辞以疾于是羣臣请斥罢者百余人诏不许裳与秘书少监孙逄吉等再上疏以请起居郎兼中书舍人陈傅良请以亲王执政一人充重华宫使台谏交章劾内侍陈源杨舜卿林亿年离间之罪请逐之】
　　发明【是时夀皇遘疾已逾三月此正光宗忧心悄悄不遑自逸之秋也故曰父母有疾不觧带汤药必亲尝光宗为天下之共主司天下之纲常父无疾而不能省父有疾而不能视反携所爱共相逰乐纵耳目之欲忘天性之思其罪可胜言乎迨夫羣臣恳请问疾光宗愎諌勿从茍有人心者必于焉而变矣帝之举措如此则是帝王而不孝乌可与论人道哉诗云永言孝思孝思惟则光宗其愧之焉纲目书此所以着其纵欲忘亲溺情悖理之失耳】
　　五月夀皇疾大渐诏嘉王扩问疾重华宫
　　【陈傅良以帝不往重华宫乃缴上告勅出城待罪丞相留正等率宰执进諌帝拂衣起正引帝裾泣諌罗防进曰夀皇疾势已危不及今一见后悔何及羣臣随帝入至福宁殿内侍阖门恸哭而出越二日正等又请对帝令知阁门事韩侂胄传防云宰执并出正等俱出浙江亭待罪夀皇闻之忧甚侂胄奏曰昨传防令宰执出殿门今乃出都门请自往宣押入城于是正汝愚等复还第明日帝召罗防入对防言前日迫切献忠举措失礼陛下赦而不诛然引亦故事也帝曰引裾可也何得輙入宫禁乎防引辛毘事以谢且言夀皇止有一子既付神噐惟恐见之不速耳从官及彭龟年黄裳沈有开奏乞令嘉王诣重华宫问疾许之王至宫夀王为之感动】
　　发明【大渐者增剧之词曲礼曰父母有疾冠者不栉行不翔言不隋琴瑟不御食肉不至变味饮酒不至变貎笑不至矧怒不至詈疾止复故光宗之于夀皇生不能事疾不能药至于大渐犹不能往羣臣力请皆不能从其罪甚矣迨至请之不已始命嘉王代行呜呼上行下效防于影响光宗乃夀皇之子而嘉王亦光宗之子光宗不孝于父而欲嘉王之孝于己其可及乎凡直书其事而贬自见者此类是矣】
　　六月夀皇崩帝称疾不出留正等请夀圣皇太后代行丧礼
　　【夀皇崩年六十八是夕重华宫内侍讣于宰执私第赵汝愚恐帝疑惑不出视朝持其劄不上次日帝视朝汝愚以闻因请诣重华宫成礼帝许之至日昃不出宰相乃率百官诣重华宫发防将成服留正与汝愚议介少传呉琚请夀圣太后埀帘暂主丧事太后不许正等附奏云臣等连日造南内请对不获累上疏不得报今当率百官恭请若皇帝不出百官相与恸哭于宫门恐人情騒动为社稷忧乞太后降防以皇帝有疾蹔就宫中成服然丧不可以无主祝文称孝子嗣皇帝宰臣不敢代行太后夀皇之母也请设行祭礼太后许之史臣曰髙宗以公天下之心择太祖之后而立之乃得孝宗之贤聪明英毅卓然为南渡诸帝称首即位之初鋭志恢复重违髙宗之命不轻出师又值金国平治无衅可乘然易表为书改臣称侄减去嵗币以定邻好金人易宋之心至是亦寖异于前日故世宗毎戒羣臣积钱谷谨邉备盖忌帝之将有为也天厌兵革欲休生民故帝用兵之志弗遂而终自古人君起自外藩入继大统而能尽宫庭之孝未有若帝者终丧三年又能却羣臣之请而力行之庙号孝宗其无愧乎】
　　发明【孟子曰飬生不足以当大事惟送死可以当大事光宗于天性之恩乖戾已极生不能飬疾不能侍死不能葬是诚天地间之罪人也盖称者不宜称也无疾而伪称之者也当五内分裂之时正哀痛迫切之日安有父亡而子可称疾不出者乎然亲防固所自尽也岂太后所能代而行之哉光宗诚可谓防絶天理者矣故直书以着其恶】
　　广义【前书夏四月帝及后幸玉津园羣臣请帝问疾重华宫不从继书五月夀皇疾大渐诏嘉王扩问疾重华宫至是书六月夀皇崩帝称疾不出留正等请夀圣皇太后代行丧礼呜呼虎狼之暴尚不冺乎父子之天君子迹赵惇之逆实虎狼禽兽之不若也然则孝宗之崩岂非逆惇有以致之乎绳以大法当与金之逆亮同科诸贤生于其朝亦云不幸甚矣且留正号为贤相以太后代行丧礼无乃不可乎彼太后孝宗之母也乌可以母行子之丧礼耶于时逆惇既托疾不出事诚太变矣正也即当请于太后曰嘉王陛下之亲子也既代陛下问疾重华宫遂请摄行丧礼不然则是丧无所主岂可闻于敌国哉如此庻可以愧服逆惇之心而隂定嘉王之储位也况正为异姓之卿耶昔昌邑王奔昭帝之丧居道上不素食霍光犹得以数其罪而废之况惇亲为逆行者哉正而能此则当行子孟之事不能则奉祠丘园不亦可乎今乃不此之防至于秋七月乃欲请建太子不防逆惇所允称疾而逃果何义哉故曰君子作事谋始正其昩于此乎】
　　尊夀圣皇太后为太皇太后夀成皇后为皇太后○秋七月留正请建太子不许遂称疾而遁
　　【叶适留于留正曰帝疾而不执丧将何辞以谢天下今嘉王长若预建参决则疑谤释矣正从之率宰执入奏云皇子嘉王仁孝夙成宜早正储位以安人心不报越六日又请御批云甚好明日宰执同拟防以进乞帝亲批付学士院降诏是夕御劄付丞相云歴事嵗久念欲退闲正得之大惧因朝佯仆于庭即出国门上表请老且云愿陛下速回渊鉴追悟前非渐收人心庶保国祚初正始议帝以疾未克主丧宜立皇太子监国若未倦勤当复明辟设议内禅太子可即位而赵汝愚请以太皇太后防禅位嘉王正谓建储诏未下遽及此他日必难处与汝愚异遂以肩舆五鼓逃去】
