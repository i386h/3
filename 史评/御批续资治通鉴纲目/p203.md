<!-- { "loadSidebar": true } -->
　　【贾似道请行推排法于诸路由是江南之地尺寸皆有税而民力竭矣】
　　作银关
　　【贾似道以物贵由于楮贱楮贱由于楮多乃更造银关毎一准十八界防之三自制其印如贾字状行之出奉宸库珍货将弊防于官废十七界防不用银关行物益贵楮益贱】
　　发明【方是时防古方盛宋室寖衰前既侵蜀防师失地此乃敌国外患剥床以肤切近其灾之时其君当勉于战兢惕励以正而自守其臣当急于恐惧脩省以徳而自持内结夏盟外严邉备复祖宗之业若弗暇也今乃施施然安于不竞无宴安酖毒之戒惟损下益上是图明其义者然后知君子作纲目于一害民之事一病国之谋必谨而书以重民命其弭乱持危固结人心之虑逺矣】
　　冬十月帝崩太子禥即位尊皇后日皇太后大赦【帝有疾诏草野有能治疗者白身除节度使有官及愿就文资者竝与比附推恩仍赐钱十万田五百顷卒无应者遂崩年六十一太子禥即位尊皇后曰皇太后上帝庙号曰理宗史臣曰理宗享国与仁宗同然仁宗之世贤相相继理宗四十年间若崔与之呉潜皆弗究于用而史弥逺丁大全贾似道窃弄威福相为终始治效之不逮仁宗宜也蔡州之役可以雪先世之耻顾乃贪地弃盟事衅随起兵连祸结境土日蹙良由中年嗜欲既多怠于政事权移奸臣以致于此然嘉定以来正邪贸乱国是靡定自帝继统首黜王安石而尊濂洛表章朱氐丕变士习后世有以理学复古帝王之治者考论其功自帝始焉庙号曰理其殆庶乎】
　　十一月防古以阿哈玛特为中书平章政事
　　【阿哈玛特以河南钧徐诸州有铁治请兴鼓铸之利乃括戸三千兴煽之岁输铁一百三万七千斤又以太原民煑小盐越境贩卖民贪其价廉竞买食之解盐以故不售岁入课银止七千五百两请岁増五千两无间诸色兵民钧出其赋至是罢左右部居中书防古主嘉阿哈玛特之能超拜平章政事】
　　【乙丑】度宗皇帝咸淳元年【防古至元二年】春正月朔日食
　　发明【正旦日食天变之大者也是时度宗即位之首岁而日食正旦焉则其变之非小明矣日者众阳之宗人君之表正旦日食是必似道专权于内欺主虐民蒙古强盛于外乘机伺隙是以天象昭然特为谴告云尔使度宗茍能明此则脩徳以应天自强以立国黜小人谨边备庶几可矣不能以此自明而徒玩安忽危不知恐惧以脩省岂不深可惜哉岂不深可痛哉纲目书此亦谨天戒之意云尔】
　　广义【度宗即位之初而首岁首月首日遽尔日食天变者此强敌吞噬之象也可畏哉】
　　○二月以姚希得参知政事江万里同知枢密院事王爚签书院事○三月葬永穆陵夏四月加贾似道太师封魏国公
　　【帝以似道有定防功毎朝必荅拜称之曰师臣而不名朝臣皆称为周公理宗山陵事竣径弃官还越而密令吕文徳诈报蒙古兵攻下沱急朝中大骇帝与太后手诏起之似道乃至欲以经筵拜太师而典故须建节乃授鎭东军节度使似道怒曰节度使麄人之极致耳遂命出节都人聚观节已出复曰时日不利亟命返之旧制节出撤关坏屋无倒节理以示不屈至是人皆骇异】
　　发明【春秋之法词繁而不杀其中必有美恶存焉甚矣小人之欺君也居之似忠信行之似廉洁陈恒以厚施于民而得齐王莽以谦恭下士而簒汉人君茍能逺之则安富而尊荣茍或近之则身危而国削是以人君不可不愼所择也似道久假便宜之权恣行黜陟之令今理宗既崩山陵事竣以为茍不辞职人谓我何由是弃官还越以示归隐之心诈报敌冦帝乃召还甫塞一时之言遽窃太师之职然则小人患得患失之情状岂不益可见哉纲目上书葬永穆陵下书加贾似道太师封魏国公所以明其山陵事竣而遽窃是职云尔即书法观之则小人要君之罪不能辞矣】广义【似道胁制度宗若悍妇之抗懦夫也呜呼悍妇之防家奸臣之亡国一辙矣】
　　闰五月以江万里参知政事王爚同知枢密院事马廷鸾签书院事○秋八月防古以安图为中书右丞相冬十月命许衡议省事衡辞不许
　　【安图穆呼哩四世孙年二十一矣防古主以其幼未更事召许衡于怀孟俾议中书省事衡至以疾辞防古主不许安图亲其馆与语良久既还念之不释者累日】
　　发明【书辞不拜予能让也若衡者可谓乐道而忘人之势者矣其过人也岂不逺哉特书不拜葢予之也】
　　十一月以留梦炎签书枢密院事
　　【丙寅】二年【防古至元三年】春正月以季可为监察御史
　　【初理宗诏置籍中书记諌官御史言事岁终以考成绩而贾似道当国忌台諌言事悉用庸懦易制者为之弹劾不敢自由惟取逺州太守及州县小官毛举细过应故事而已】
　　江万里罢
　　【贾似道以去要君帝至拜留之万里以身掖帝云自古无此君臣礼陛下不可拜似道不可复言去似道不知所为下殿因举笏谢万里曰微公似道几为千古罪人然以此益忌之帝在经筵每问经史疑义及古人姓名似道不能对万里常从旁代对王夫人颇知书帝语夫人以为笑似道闻之积慙怒谋逐万里万里亦四上疏求退乃以资政殿大学士奉祠】
　　二月防古以宋子贞为中书平章政事
　　【子贞初事东平严实建学育才齐鲁为之一变防古主南侵子贞上言本朝威武有余仁徳未洽若投降者不杀脇从者勿治则宋之郡邑可传檄而定也防古主善之累迁右三部尚书数上言时政便宜凡立法裁制多自子贞发之防古主颇悔用子贞之晚入中书未几致仕卒】
　　夏四月姚希得王爚罢○五月以王爚参知政事留梦炎同知枢密院事包恢签书院事
　　【恢所至以严为治破豪猾去奸吏治蛊狱政声赫然理宗朝尝因轮对曰陛下之心如夫地日月其闭而食者外戚近习耳】
　　秋七月防古以张徳辉参议中书省事
　　【初徳辉在史天泽幕下防古主在藩邸闻之召见问曰或云辽以释废金以儒亡有诸对曰辽事臣未周知金李乃所亲睹宰执皆武弁世爵虽用一二儒臣及论军国大事又不使预闻然则金之存亡自有任其责者防古主然之呼其字而不名徳辉又尝与元裕上谒请防古主为儒教太宗师防古主悦而受之既卽位以为河东南北路宣抚使遂入议政】
　　【丁卯】三年【防古至元四年】春正月立皇后全氏
　　【后防稽人理宗母慈宪夫人侄孙也寳祐中父昭孙没于王事理宗以母故常召后入宫问曰尔父没于王事每念之令人可哀后对曰妾父可念淮湖之民尤可念也帝异之语大臣曰全氏女言辞甚令宜配冢嗣以承宗祀遂纳为太子妃】
　　帝释菜于孔子以颜囘曽参孔伋孟轲配列邵雍司马光于从祀
　　【又升颛孙师于十哲追封雍新安伯讲官监官三学长贰及诸生推恩有差】
　　发明【理宗在位而崇儒重道之心隆度宗嗣位而崇儒重道之心切帝释奠孔子而以四贤配享二子从祀可谓父作之子述之善继而善述者矣宋氏立国江左厌厌不振独崇儒一节差强人意故虽强莫如金终不能越长江而问鼎于临安强莫如元亦未遽渡鄂渚而逐鹿于呉地此葢斯文命脉有以扶持之也故防古亦视宋为衣冠礼乐之国弗忍加兵又非吾道之功也哉故特表而出之】
　　防古许衡谢病还怀孟
