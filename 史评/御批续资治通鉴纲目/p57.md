<!-- { "loadSidebar": true } -->
　　【夀昌父巽守京兆时妾刘有娠而出生夀昌数嵗乃还父家母子不相闻者五十年夀昌行四方求之不得饮食罕御酒肉与人言輙流涕及知广州军与家人诀弃官入秦誓不见母不还行次同州得焉刘氏时年七十余矣京兆守臣钱明逸以闻诏夀昌赴阙时言者共攻李定不服母丧王安石立主定因忌夀昌及夀昌至但付审官院折资通判河中府居数嵗其母卒夀昌居丧防丧明天下称其孝】广义【夀昌天资纯孝何预于李定不服母丧王安石亦忌之何耶盖夀昌之正李定之邪相反者也若右夀昌必左李定李定一去则安石之牙失矣何人助行新法哉此其所以左夀昌而右李定也呜呼夀昌无预新法而安石尚忌之而况其谏者乎】
　　秋七月罢吕公弼知太原府以冯京为枢宻副使【公弼以王安石变法数劝其务安静安石不悦公弼具防将论之从孙嘉问窃其藁以示安石安石先白之帝怒遂罢公弼知太原府吕氏号嘉问为家贼京为御史中丞言薛向縂利权无绩效近者复除天章阁待制于侍从为防亲非向人村所堪处帝不悦以语安石安石请改用京帝从之以为枢宻副使】
　　出直史馆苏轼通判杭州
　　【轼自直史馆议贡举与帝合即日召见问方今政令得失轼对曰陛下天纵文武不患不明不患不勤不患不断但患求治太急聴言太广进人太鋭愿镇以安静待时之来然后应之帝竦然曰卿三言朕当熟之凡在馆阁皆当为朕深思治乱无有所隐轼退于同列王安石不悦命权开封推官将困之以事】
　　【轼决断精敏声闻益逺尝以新法不便上疏极论且曰臣之所言者三言而已愿陛下结人心厚风俗存纪纲人主所恃者人心也自古及今未有和易同众而不安刚果自用而不危者祖宗以来治财用者不过三司今陛下又创制置三司条例司使六七少年日夜讲求于内使者四十余軰分行营干于外以万乗之主而言利以天子之宰而治财君臣宵旰防一年矣而富国之效茫如捕风徒闻内帑出数百万缗祠部度五千余人耳以此为术人皆知其难也汴水浊流自生民以来不以种稻今欲陂而清之万顷之稻必用千顷之陂一嵗一淤三嵗而满矣陛下使相视地形所在凿空访寻水利隄防一开水失故道虽食议者之肉何补于民自古役人必用乡戸徒闻江浙之间数郡雇役而欲措之天下自杨炎为两税租调与庸既兼之矣奈何复欲取庸青苗放钱自昔有禁今陛下始立成法毎嵗常行虽云不许抑配而数世之后暴君污吏陛下能保之与昔汉武以财力匮竭用桑宏羊之説买贱卖贵谓之均输于时商贾不行盗贼滋炽防至于乱臣愿陛下结人心者此也国家之所以存亡者在道徳之浅深不在乎强与弱数之所以脩短者在风俗之厚薄不在乎富与贫臣愿陛下务崇道徳而厚风俗不愿陛下急于有功而贪富强仁祖持法至寛而用人有序専务掩覆过失未尝轻改旧章考其成功则曰未至言乎用兵则十出而九败言乎府库则仅足而无余徒以徳泽在人风俗知义故升遐之日天下归仁议者见其末年吏多因循事不振举乃欲矫之以苛察济之以智能招来新进勇鋭之人以图一切速成之效未享其利浇风已成欲望风俗之厚岂可得哉臣愿陛下厚风俗者此也祖宗委任防谏未尝罪一言者纵有薄贵旋即超升许以风闻而无官长言及乘舆则天子改容事闗廊庙则宰相待罪防谏固未必皆贤所言亦未必皆是然须养其鋭气而借之重权者将以折奸臣之萌也臣闻长老之谈皆谓防谏所言常随天下公议今者物论沸腾怨讟交至公议所在亦知之矣臣恐自兹已往习惯成风书为执政私人以致人主孤立纪纲一废何事不生臣愿陛下存纪纲者此也时王安石賛帝以独断轼因试进士发策以晋武平吴独断而克苻坚伐晋独断而亡齐桓専任管仲而覇燕哙専任子之而败事同功异为问安石滋不悦使侍御史谢景温论奏其过穷治无所得轼遂请外通判杭州】
　　发明【朱子曰聚敛之臣剥民之膏血以奉上而民被其殃盗臣窃君之府库以自私而祸必及下仁者之心至诚恻怛寕亡己之财而不忍伤民之力所以与其有聚敛之防寕有盗臣昔孔子以臧文仲之妾织蒲而直斥其不仁以冉求聚敛于季氏而欲鸣鼓以声其罪以圣人之宏大兼容温良博爱而所以责二子者疾痛深切不少假借如此其意可见矣时新法害民天下扰扰生民之涂炭已极奸宄之侈心益甚不言则已言则受贬不谏则已谏则受谪夫乃钳天下之口胶天下之舌而孰肯为之赴愬乎苏轼愤安石之欺君疾新法之不便上疏备陈深切时务神宗既不见聴而反出之谓之何哉盖由蔽固已深弗克省悟而没齿无悔焉纲目掲而书之则是非判矣权衡审矣】广义【分注载子瞻之疏可谓切于时病之甚者也向非子瞻之得君乌能获尽言如是哉虽然君臣道合者尚罹斥逐况疎逺者耶呜呼安石蛊惑神宗即易所谓入于左腹获明夷之心于出门庭者也可骇也夫】
　　八月夏人寇环庆州以韩绛为陜西宣抚使
　　【先是夏人筑閙讹堡知庆州李复圭合蕃汉兵三千遣禆将李信刘甫御之信防大败而还复圭惧欲自解既执信防斩之复出兵追夏人杀其老幼二百以功告防至是夏人大举入环庆攻大顺城柔逺砦荔原堡兵多者号二十万少者不下一二万屯于榆林游骑至庆州城下九日乃退钤辖郭庆防数人死焉韩绛请行边王安石亦请绛曰朝廷方頼安石臣宜行乃以绛为陜西宣抚使授以空名告敕得自除吏寻命兼河东宣抚使】
　　九月以曽布为崇政殿説书判司农寺
　　【王安石常欲置其党一二人于经筵以防察奏对者吕恵卿遭父丧去职安石遂荐布代之布资序浅人尤不服寻罢○山隂陆佃尝受经于安石至是应举入京师安石问以新政佃曰法非不善但推行不能如初意还为扰民安石惊曰何乃尔吾与恵卿议之又访外议佃曰公乐闻善古所未有然外间颇以为拒谏安石笑曰吾岂拒谏者但邪説营营顾无足聴佃曰是乃所以致人言也明日召佃谓之曰恵卿言私家取债亦须一鸡半豚已遣李承之使淮南质究矣既而承之还诡言民无不便佃説遂不行】
　　以刘庠知开封府
　　【庠不肯屈事王安石安石欲见之或以为言庠曰安石自执政未尝一事合人情往将何语耶卒不往而上防极言新法非是帝曰奈何不与大臣协心以济冶乎庠对曰臣知事陛下而已不敢附安石也】
　　曽公亮罢
　　【公亮初嫉韩琦故荐王安石以间之及同辅政知帝方向安石凡更张庶事一切隂助之而外若不与同者尝遣其子孝寛参其谋至帝前畧无所异由是帝盖信任安石安石深徳之公亮以老求去遂拜司空侍中集禧观使苏轼尝从容责其不能救正变更公亮曰上与介甫如一人此乃天也然安石犹以公亮不尽阿附己于是聴其罢相】
　　以冯京参知政事吴充为枢宻副使○防贤良方正之士黜台州司戸参军孔文仲
　　【诏举贤良帝亲防之太原判官吕陶对曰陛下初即位愿不惑理财之説不问老成之谋不兴疆场之事陛下措意立法自谓庶防尭舜然以陛下之心如此天下之论如彼独不反而思之乎及奏第帝顾安石取卷读读未半神色顿沮帝觉之使冯京竟读称其言有理台州司户参军孔文仲策凡九千余言力论安石所建之法非是宋敏求第为异防安石怒启帝御批罢文仲还故官齐恢孙固封还御批范镇上疏言臣所荐孔文仲草茅踈逺不识忌讳且以直言求之而又罪之恐为圣明之累不聴吕陶亦止授通判蜀州】
　　发明【人君莫大乎求言而亦莫大乎用言茍有求言之名而无用言之实则是徒求而已天下乌能尽言乎是时诏举贤良神宗亲防廷试可谓有求言之意耳迨夫文仲之防急切时乃忠于宋者当优荅以开言路可也奚以忤安石之故而黜之耶荀况曰谏诤辅弼之臣社稷之臣也国君之寳也明君之所尊厚也神宗未能尊厚谏臣而毎为贬黜是有求言之名而无用言之实矣安用其为求言哉纲目上书防贤良方正之士下书黜孔文仲则不再贬而其义自见矣】
　　广义【诏举贤良方正之士必用贤良方正之言可也今吕陶文仲之言正所谓方正之言也是以安石读之有愧焉且神宗既觉其愧而使冯京竟其读则是知陶之正而安石之邪矣又何以右安石之邪而左吕陶文仲之正者哉曰见贤而不能举见不善而不能退其神宗之谓乎】
　　罢翰林学士司马光
　　【光求去上曰王安石与卿素善何自疑光曰安石执政几忤其意如苏轼軰者皆毁其素履中以危法臣不敢避削黜但欲茍全素履且臣善安石孰如吕公着安石初举公着后亦毁之彼一人之身何前是而后非必有不信者矣求益力乃以端明殿学士知永兴军】
　　发明【君子小人不容并立其故何也君子所居者仁所由者义所治者正事以道事君不可则止小人不耻不仁不畏不义不见利不劝不威不惩不得乎君则热中是与君子之心判为两途故君子用事则小人不能容小人用事则君子不能立是时安石用权势倾人主顺之者则为刎颈逆之者则为寇讐君子见防而作讵肯阿循诡随以乱小人之羣乎然光自求罢昌为以上罢为文徇名责实也光虽求去上遂罢出神宗待小人如是其诚而待君子如是其忽尚可与论治道哉】
　　冬十月陈升之罢
　　【升之既与安石忤安石数侵辱之升之不能堪称疾卧家逾十旬乃出防母丧去位】
　　贬秦凤经畧使李师中知舒州
　　【先是建昌军司理王韶诣阙上平戎三防以为西夏可取欲取西夏当先复河湟欲复河湟当以以息信招抚防边诸种自武威之南至于洮河兰鄯皆故汉郡其地可以耕而食其民可以役而使幸今诸分莫相统一此正可并合而兼抚之时也嘉勒氏子孙辖戬差盛为诸戎所畏若招抚之使纠合宗党制其部族于汉有肘腋之助且使夏人无所连结防之上也帝异其言召问方畧王安石以为竒请以韶管干秦鳯经畧司机宜文字韶请筑渭泾上下两城屯兵以抚纳洮河诸部下师中议师中以为不便诏师中罢帅事韶又言渭源至秦州良田不耕者万顷愿置市易司颇笼商贾之利取其赢以治田乞假官钱为本诏秦鳯经畧司以川交子易物货给之命韶领市易事师中言韶所指田乃极边弓箭手地耳又将移市易司于古渭恐秦州自此益多事所得不补所亡王安石主韶议为削师中职徙知舒州而以窦舜卿知秦州与内侍李若愚按问田所在仅得地一顷地主有讼乂归之矣舜卿若愚奏其欺安石又为谪舜卿而命韩缜缜遂附防实其事乃进韶太子中允初师中仕州县邸状报包拯参知政事或曰朝廷自此多事矣师中曰包公何能为今知鄞县王安石者眼多白甚似王敦他日乱天下者必斯人也世贵其先识】
　　发明【兵乃凶器战乃危事禁暴诛乱谓之义兵故曰善战者服上刑又曰我能为君辟土地充府库今之所谓良臣古之所谓民贼时夏人虽常寇扰启衅实由边臣李氏自太宗以来姑息既乆然与和好五朝于兹纵使夏人防扈宋则懐之以防迨其不服继之以怒斯为王者抚驭外夷之道夫何因王韶上平戎之防君臣兴黩武之谋岂以大字小之意乎师中力言不便见忤权奸遂遭谪贬抑何罪哉观纲目之所书则其义盖可见矣】
　　翰林学士范镇致仕
