<!-- { "loadSidebar": true } -->
　　【焘与章惇为布衣交惇觊其助己而焘不下之遂有隙惇用白帖贬谪元祐臣僚焘言于帝帝疑之郑雍欲为自安计谓惇曰王安石作相尝用白帖行事惇大喜取其按牍懐之以白帝焘言不行惇怨益深及救常安民惇遂言焘与之表里出知郑州】
　　贬范纯仁知随州
　　【时吕大防等窜居逺州防明堂赦章惇豫言此数十人当终身勿徙纯仁闻之忧愤欲申理所亲劝其勿触怒万一逺斥非高年所宜纯仁曰事至于此无一人敢言若上心遂囘所系大矣如其不然死亦何憾因上言大防等所罪亦因持心失恕好恶任情违老氏好还之戒忽孟轲反尔之言然牛李之祸数十年沦胥不解岂可尚遵前轨愿防自渊原放大防等疏奏章惇大怒遂落观文殿大学士徙知随州】
　　【丙子】三年春正月韩忠彦罢○二月女真伐赫舍哩部阿苏阿苏奔辽
　　【生女真节度使颇拉淑死弟英格嗣以兄和卓子萨哈为国相时赫舍哩部阿蘓有异志荚格召之阿蘓与部人穆都哩阻兵为难英格自徃伐之至阿蘓城阿蘓□之徃诉于辽辽遣使止荚格勿攻荚格留和卓守阿蘓城而还】
　　发明【外邦相攻不书此何以书着女真渐强朱室凌夷之始也纲目谨微之意亦深切矣】
　　秋七月窜范祖禹于贺州刘安世于英州
　　【时刘媫妤专宠内庭章惇蔡京摭祖禹安世元祐中谏乳媪事以为斥媫妤也于是坐二人搆造诬谤之罪授祖禹昭州别驾贺州安置安世新州别驾英州安置】
　　广义【呜呼祖禹安世谏官也罪谏官不祥也考之范刘二公于元祐四年入谏至是绍圣三年葢十有一年矣而哲宗春秋则二十五年也人君当年富力强之日正当亲君子逺小人今而一惑京惇之言而遽斥逐二公则哲宗拒谏之恶又浮于神宗也谓之曰哲讵可信哉】
　　九月废皇后孟氏
　　【刘婕妤尝同后朝景灵宫讫事就坐嫔御皆立侍婕妤独背立帘下后閤中陈迎儿呵之不顾阁中皆忿防冬至朝太后于隆祐宫后座朱髹金饰婕妤亦欲得之从者知其意易座与后等众弗能平因传唱曰皇太后出后起立婕妤亦起寻复坐则或已彻婕妤座遂仆于地怼不复朝泣诉于帝内侍郝随谓婕妤曰毋以此戚戚愿为大家早生子此座正当婕妤有也防后女福庆公主疾后有姊颇知医尝已后危疾以故出入宫掖公主药弗效持道家治病符水入治后惊曰姊宁知宫中禁严与外间异邪令右右藏之俟帝至具言其故帝曰此人之常情耳后即爇符于帝前宫中相传厌魅之端作矣未防后养母听宣夫人燕氏尼法端为后祷祠事闻诏入内押班梁从政等即皇城司鞫之捕逮宦者宫妾三十人搒掠备至肢体毁析至有防舌者狱成命侍御史董敦逸覆録罪人过庭下气息仅属无一人能出声者敦逸秉笔疑未下郝随等以言脇之敦逸畏祸乃以奏牍上诏废后为华阳教主玉清妙静僊师法名冲眞出居瑶华宫时章惇欲诬宣仁后有废立计以后逮事宣仁又阴附刘婕妤欲请建为后遂与郝随搆成是狱天下寃之逾两旬敦逸奏中宫之废事有所因情有可察臣尝阅录其狱恐得罪天下帝欲贬之曾布曰陛下以狱出于近习推治故命敦逸録问今乃贬之何以取信中外乃止】
　　发明【不曰皇后孟氏废而曰废皇后孟氏后无可废之实哲宗无故而废之也盖有夫妇然后有父子有父子然后有君臣孟氏太后所立六礼具备初无失徳哲宗溺爱媵妾轻弃正妻诬謟废黜非其罪矣哲宗于一后尚不能容况亚于后者其能容手于所厚者薄无所不薄矣然则哲宗于夫妇之情宁不为之乖戾哉观纲目之所书则其敦夫妇之义为可见人君能知此义则夫夫妇妇而家道正正家而天下定矣】
　　广义【自古人君莫不以正五伦而兴黩五伦而败虽创业之君而不以五伦为正者祸不在其身必及其子孙也盖伦者天之伦理故曰天叙有典能于此则为中国为圣贤为君子所谓顺天者昌是也不能此则为奸宄为禽兽为小人所谓逆天者亡是也今哲宗宠姫而废正后其如天之伦理何纲目于孟氏之废志其月正其号而不书有罪者所以甚哲宗之恶而为后世人君之大戒也】
　　冬十月雷大雨雹
　　发明【雷者阳精之发雹者隂气之凝时方十月而为孟冬雷未可以出今既雷出此阳之失节也雷已出则雹不当复降而大雨雹此隂气纵也隂阳运动有常而无忒凡失其度人为感之也今阳失节而阴气纵小人之浸盛兆矣西夏之搆兵萌矣纲目灾异必书虽不言其事应而事应具存惟明于天人相感之际响应之理则见君子所书之意矣与春秋书三月大雨震电大雨雪同意】广义【九月废皇后而十月雷且大雹者所以着其隂阳不和人感而天应也洪范咎徴孰谓其无验哉】
　　○夏人冦鄜延防金明砦
　　【夏人自得四砦连嵗以画界未定侵扰边境且遣使欲以兰州一境易塞门二砦朝廷不许夏主干顺乃奉其母率众五十万大入鄜延西自顺宁招安砦东自黒水安定中自塞门龙安金明以南二百里间相继不絶至延州北五里是月自长城一日驰至金明列营环城干顺子母亲督桴鼔纵骑四掠知麟州有备复还金明而后骑之精鋭者留龙安边将悉兵掩击不退金明遂防守兵二千八百惟五人得脱城中粮五万石草千万束皆尽将官张舆战死初帝闻有夏防防然笑曰五十万众深入吾境不过十日胜不过一二砦须去已而果破金明引退】
　　广义【绍圣时夏人连嵗犯边哲宗不以为虑方且罪諌官废皇后百为之事罔不悖谬故夏人于其九月废皇后十月即防鄜延呜呼百围之木而大风得以防之者膏液内涸也有国者不可以不愼】
　　以龚原为国子司业
　　【原少师王安石安石之改学校法尝引原自助原亦为尽力及为司业遂请以安石所撰字説洪范传及王雱论语孟子义刋板传学者故学校举子之文靡然从之其弊自原始】
　　【丁丑】四年春正月李清臣免
　　【帝幸楚王似第有狂妇人遮道呌呼告清臣谋反乃清臣姑子田氏外妇也清臣不能引去御史劾免之史臣曰哲宗亲政之初见虑未定范吕诸贤在左右弼谟俾日迩忠谠防絶囘遹以端其志向元祐之治业庶可守也而清臣怙才躁进隂觊柄用首发绍述之説以隙国是羣奸嗣之衡决莫障重为荐绅之祸焉】
　　广义【谋反非细故也哲宗不罪清臣者深有宠于清臣也清臣不能引去者不以哲宗为意也上下防蔽莫此为甚可不畏哉】
　　二月追贬司马光吕公着等官
　　【三省言司马光等倡为奸谋诋毁先帝变易法度罪恶至深当时凶党虽已死及告老亦宜薄示惩沮遂追贬司马光为清逺军节度副使吕公着为建武军节度副使王岩叟为雷州别驾夺赵瞻傅尧俞赠諡追韩维到任及孙固范百禄胡宗愈等遗表恩未防复追贬光朱厓军司户公着昌化军司户】
　　复罢春秋科○流吕大防刘摰苏辙梁焘范纯仁等于岭南贬韩维等三十人官大防道卒
　　【大防之徙安州也其兄大忠自泾原入朝帝访大防安否且曰执政欲迁诸岭南朕独令处安陆为朕寄声问之大防朴直为人所卖二三年可复见也大忠泄其语于章惇惇防之益力防侍御史来之卲言司马光畔道逆理典刑未正鬼得而诛独刘摰尚存实天以遗陛下于是三省言吕大防等为臣不忠罪与司马光等不异顷朝廷虽尝惩责而罚不称愆生死异罪无以埀示万世遂贬大防舒州摰鼎州团练副使辙化州焘雷州别驾纯仁武安军节度副使安置于循新雷化永五州刘奉世光禄少卿郴州居住寻安置桞州韩维落职致仕再谪均州安置王觌韩川孙升吕陶范纯礼赵君马黙顾临范纯粹孔文仲王钦臣吕希哲吕希纯吕希绩姚缅吴安诗秦观十七人通随峡衡蔡亳单饶均池信和金光衢连横诸州居住王攽落职致仕孔文仲落职知衡州张耒晁补之贾易并监当官朱光庭孙觉赵卨李之纯杜纯李周并追夺官秩复追贬孔仲文李周为别驾中书舎人叶涛当制文极丑诋闻者切齿先是左司谏张商英上言愿陛下无忘元祐时章惇无忘汝州时安焘无忘许昌时李清臣曾布无忘河阳时以激怒之由此诸贤皆不免时焘已卒大防行至防州信丰而卒天下惜之既而苏轼自惠州徙昌化军范祖禹自贺州徙賔州刘安世自英州徙高州纯仁时因疾失明闻命怡然就道或谓近名纯仁曰七十之年两目俱防万里之行岂其欲哉但区区之爱君有懐不尽若避好名之嫌则无为善之路矣诸子欲以与司马光议役法不同为请冀得免行纯仁曰吾用君实荐以致宰相昔同朝论事不合则可汝軰以为今日之言则不可也有愧心而生不若无愧心而死其子乃止每戒子弟不可小有不平闻诸子怨章惇必怒止之及在道舟覆于江纯仁衣尽湿顾诸子曰此岂章惇为之哉】
　　发明【小人之贻祸国家中伤善类无所不至在乎人君听否何如耳茍尽信其言则国家必覆善类必伤矣司马光等前既夺其赠諡兹又追贬其官吕大防等前既贬其官爵兹又流于岭南此皆衰世之事非清朝之典也元祐正人何得深之深耶程子曰否者小人得志之时君子居显荣之地祸患必及其身故宜晦处穷约也茍为不然则贤否错杂是非混淆君子既不能受制于小人小人亦不能见容于君子祸乱相仍其及救乎是以君子必引身而退以避小人之难也据事详书其恶自见】
　　降太师致仕文彦博为太子少保
　　【言者论其朋附司马光诋毁先烈故也】
　　闰月以曾布知枢宻院事林希同知院事许将为中书侍郎蔡卞黄履为尚书左右丞
　　【布初附章惇觊惇引居同省故草惇制极其称羙复賛绍述甚力惇忌之处于枢府由是稍不相能时章惇蔡卞同肆罗织贬谪元祐诸臣欲举汉唐故事诛戮党人帝以问将将对曰二代固有之但祖宗以来未之有本朝治道所以逺过汉唐者以未尝輙戮大臣也帝深然之】
　　广义【呜呼元祐宰执与夫太师诸贤非捐舘则告老致仕章惇舎此可也而伤害必致其极者何也盖羣阴用事非絶蔽阳光不能霰雪之集是知追贬元祐诸贤者岂非为引用蔡卞诚贼之地哉学者比而观之其义见矣】
　　三月诏中书舍人蹇序辰等编类司马光等章防【章惇议遣吕升卿董必察访岭南将尽杀流人帝曰朕遵祖宗遗志未尝杀戮大臣其释勿治惇志不快于是中书舍人蹇序辰上防言朝廷前日正司马光等奸恶明其罪罚以告中外唯变乱典刑改废法度讪讟宗庙睥睨两宫观事考言实状彰著其章防案牍散在有司若不彚缉而藏之嵗乆必致沦弃愿选官编类人为一帙置之二府以示天下后世之大戒章惇蔡卞请即命序辰及直学士院徐铎编类凡司马光等一时施行文书攟拾附着纎悉不遗由是缙绅之士无得脱祸者矣卞党薛昻林自又乞毁司马光资治通鉴板太学博士陈瓘因防士引神宗所制序文以问昻自议沮得免】
　　知渭州章楶城平夏
　　【楶以夏人猖獗上言城葫芦河川据形胜以偪夏朝廷许之遂合熈河秦凤环庆鄜延四路之师阳缮理他砦数十所以示怯而阴具板筑守战之备出葫芦河川筑二砦于石门峡江口好水河之隂夏人闻之帅众来乘楶迎击败之二旬又二日城成赐名曰平夏城灵平砦章惇因请絶夏人嵗赐而命沿边诸路相继筑城于要害以进拓境土凡五十余所】
