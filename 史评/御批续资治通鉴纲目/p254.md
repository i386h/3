<!-- { "loadSidebar": true } -->
　　【初绰斯戬狥太子防诬鲁达实及太子宣政院使额森呼图克不轨收其党锻鋉其狱连逮不已元主知其无辜又以鲁达实其母舅数谕太子寝其事太子不从绰斯戬保布哈皆附太子必穷究其事额森呼图克皆贬死又图沁特穆尔先与中书右丞额森布哈有隙额森布哈因譛其诋毁朝政而博啰素与图沁友善且知其诬遣人白其非罪太子怒博啰防扈交通图沁布哈匿鲁达实等同谋下诏削博啰官爵而夺其兵博啰拒命遂诏库库特穆尔讨之博啰知诏命调遣皆绰斯戬所为非出帝意遂令图沁特穆尔举兵向阙入居庸闗知院伊蘓詹事布呼齐迎战不利皇太子率侍卫兵出古北口东走兴松图沁兵至清河列营时京师无备城中大震令百官吏卒守使达勒达国师即其军问故以必得绰斯戬保布哈为对诏慰解之不聴乃执二人畀之遂复博啰官爵加太保仍守御大同图沁兵自建徳门入觐元主于延春阁恸哭请罪元主晏赉之授平章政事乃引军还大同】
　　发明【上书削博啰特穆尔官爵不受命虽衅由太子特未见其罪也又书博啰特穆尔举兵犯阙太子出奔则临难弃君奔窜茍免其罪始不可逃矣夫博啰狼子野心太子既不能思所处之而乃遽然削爵自速其逆由是而召衅稔祸谁实尸之绰斯戬羽翼太子不为无罪亦足以杀其躯而已至于防扈向阙君父忧惶太子不能于此灰身以谢君父方且奉头防窜草间求活而非库库诸贤戮力讨贼则元氏必不血食太子万死犹为无补惟合前后所书而观则太子之罪盖有不容言者误国若此尚可不加诸责乎】
　　广义【大抵太子养徳春宫视膳问安乃其职也今纵其紊乱朝政则父不能为子纲而父子之纲絶矣博啰叛逆亲犯阙廷乃其罪也反加其爵位之尊则君不能为臣纲而君臣之纲絶矣故曰君不君臣不臣父不父子不子虽有粟吾得而食诸信矣】
　　五月元太子还宫遣兵攻大同博啰特穆尔复举兵犯阙太子率师拒之不利复出奔诏以博啰特穆尔为右丞相
　　【先是太子奔至路儿岭诏追及之还宫恚怒不已遂命库库特穆尔调兵分道以讨博啰其东道以白索珠领兵三万守御京师中道以摩该珠展领兵四万西道以关保领兵五万合击之关保等进逼大同博啰留兵守大同而自率兵与图沁鲁达实复大举向阙前锋入居庸关太子亲御干清河军溃驰还白索珠遂引兵扈从太子出顺承门由雄霸河间取道达冀寜博啰兵驻健徳门外与鲁达实等入见元主于宣文阁诉其非罪泣元主亦泣博啰欲追袭太子鲁达实止之博啰又使翰林承防张翥草诏削夺库库官爵发兵讨之翥不从或劝之翥曰吾臂可防笔不能操元主知其不可夺命他学士为之遂以博啰为左丞相寻进右丞相节制天下军马鲁达实为平章政事图沁特穆尔为御史大夫其部属皆布列省台百司博啰既专国遂诛狎臣图噜特穆尔罢三宫不急造作沙汰宦寺禁西僧作佛事数遣使请太子还使至太原拘留不报】
　　发明【春秋之法词繁而不杀者必有美恶存焉用是而观则愽啰固为有罪而太子不为无罪矣顺帝有是子而不能制有是臣而不能诛所谓君不君臣不臣父不父子不子虽有粟吾得而食诸者焉天下安有乆而不亡也哉然则顺帝诚可谓寄生之君耳】
　　广义【抑观于时海内正分帛裂之时也太子不此之虑反欲簒位而激成莫大之祸可谓至愚极闇者矣是虽免于高贵乡公之惨而所以为国亡之媒者殆有甚焉】
　　秋八月朔日食○吴王士诚逐达实特穆尔以其弟士信为江浙左丞相南台御史大夫布哈特穆尔不屈死【时右丞达兰特穆尔郎中哲伯二人謟事士诚受其金帛数媒孽达实特穆尔之短于土诚遂有不相容之势至是士信使靣数达实特穆尔过失勒其自陈老病去职又言丞相非士信不可即逼取符印迁于嘉兴幽之而士信自为丞相士诚又讽行台为之请实授王爵布哈特穆尔不从即使人至绍兴索其台印布哈特穆尔封其印置诸库曰我头可防印不可与又迫之登舟曰我可死不可辱也从容沐浴更衣与妻子诀赋诗二章乃仰药死临死掷杯地上曰我死矣逆贼当踵我亡也后数日达实特穆尔闻之叹曰大夫且死吾不死何为遂命左右以药酒进饮之而死初布哈为福建平章境内皆为诸豪所据不能有所施设及迁南台又逼于士诚而死然论者以其死较达实为差胜云】
　　发明【达实特穆尔为江浙之左相则是两浙民兵皆其所辖而为士诚逐之则亦可愧之甚矣故削其官以见其不能守是职也布哈特穆尔不汚伪命仰药而亡故书不屈死所以予其节也考之分注达实闻布哈之死亦饮药而亡何以不书死之然达实不能死于见逐之时而乃死于己逐之后则与自经沟渎者何异纲目故略而不书不予其能死也其防严矣】
　　【乙巳】二十五年春二月日旁有一月一星
　　发明【是时顺帝不恤国政淫虐无已故一月一星见于日旁以警之然顺帝则不知戒也书之于册亦姑以见上天示变之意云尔】
　　○三月元太子大发兵讨博啰特穆尔博啰特穆尔幽二皇后竒氏调兵拒战大败
　　【时太子在外日夜谋除内难至是乃大发诸路兵分三道而进自率库库特穆尔兵由中道博啰特穆尔怒遂出二皇后竒氏幽于诸色总管府既又逼后还宫取印章伪为后书召太子复出而幽之乃遣图沁特穆尔率众攻上都之附太子者调伊苏南御库库特穆尔兵伊苏次良乡不进而谋之于众皆以为博啰悖逆中外同愤遂勒兵归永平遣人西连库库东连辽阳诸王军声大振博啰患之遣骁将姚巴延布哈统兵出拒至通州河溢营虹桥以待伊苏出其不意袭而破之擒斩姚巴延博啰大怒自将出通州三日大雨而还时后亦数纳美女于博啰至百日始还宫○初库库特穆尔将辅皇大子入讨博啰特穆尔遣使传皇太子防赐前佥山南道肃政廉访使张贞以上尊且访以时事贞复书曰合燕赵齐鲁之境大河内外长淮南北悉为丘墟闗陜之区所存无几江右日思荐食上国湘汉荆楚川蜀淫名僣号幸我有变利我多虞阁下国之右族三世二王得不思廉蔺之于赵防贾之于汉乎京师一残假有不逞之徒崛起草泽借名义尊君父倡其説于天下阁下将何以处之守京师者能聚不能散御外侮者能进不能退纷纷籍籍神分志夺国家之事能不为阁下忧乎志曰不备不虞不可以为师仆之惓惓为言者献忠之道也然为言大要有三保君父一也扶社稷二也卫生灵三也请以近似者陈其一二卫出公据国至于不父其父赵有沙邱之变其臣成兑平之不可谓无功而后至于不君其君唐肃宗流播之中怵于邪谋遂成灵武之篡千载之下虽有智辨百出不能为雪呜呼是岂可以不鉴之乎然吾闻之天之所废不骤也骤其得志肆其宠乐使忘其觉悟之心非安之也厚其毒而降之罸也天遂其欲民厌其汏而鬼神弗福也其能乆乎阁下览观焉谋出于万全则善矣询之舆议急则其变不测徐则其衅必起通其往来之使达其上下之情得其情则得其防矣孔子曰君君臣臣父父子子今九重在上者如寄青宫在下者如寄生民之忧国家之忧也可不深思而熟计之哉库库特穆尔深纳其説】
　　发明【曰讨者所以正其防扈无君之罪也曰幽者所以着其僣偪不恭之罪也曰拒战者所以恶其抗拒不服之罪也然则纲目特正色书之而乱臣贼子所谓称兵犯顺者自不能昻首于天地之间矣】
　　夏五月大都牦
　　【长尺许或曰龙须也命拾而祀之】
　　发明【雨牦之事初未尝见于纲目今特书之者记大异也夫以衰乱之世民无定主而灾异之警未尝少替者正以见天心之公不尽絶人茍能自此而惕厉则其天命人心未始不既去而复返也奈何甘于自弃安其危而利其灾乐其所以亡者不仁者可与言哉此其所以蔽固日深危亡日迫而终不能夺发以自强也吁】
　　六月元太子加李思齐平章政事邠国公○秋七月元博啰特穆尔鲁达实图沁特穆尔等皆伏诛
　　【博啰先尝以疑杀其将保安既又失姚巴延鬰鬰不乐乃日与鲁达实等饮宴荒淫无度又酗酒杀人喜怒不测威顺王之子和尚忿其无君数言于帝受密防与徐士本谋结勇士上都马金诺海拜达勒等隂图刺之至是图沁特穆尔遣使来告攻上都之防博啰入奏行至延春阁下拜达勒自众中奋出斫之中其脑死鲁达实趋出拥博啰家属北遁诏民间尽杀其部党既而鲁达实被执伏诛图沁特穆尔引轻兵走巴尔斯之地寻亦讨斩之时遇变城门不开者三日珠展摩该军至城外縁城而上碎平则门键以入大掠于都市】
　　发明【五代书蜀王宗弼王承休伏诛尹氏曰此二人者误蜀者也故虽崇韬挟私杀之亦书伏诛以正其罪今博啰等称兵犯顺尃輙无君此盖王法之所不原者直书伏诛深罪之也明乎此然后可论网目诛乱臣讨贼子之深意尔】
　　元皇后鸿吉哩氏崩○九月元太子还大都
　　【元主遗使函博啰首往冀寜召太子还库库特穆尔遂扈从至京师诏以巴咱尔为太师右丞相库库特穆尔为太尉左丞相知枢密院事】
　　广义【痈疽虽溃而元气为之萧索矣其能保有厥躬乎】
　　元以方国珍为淮南左丞相
　　【分省庆元】
　　冬闰十月元封库库特穆尔为河南王总制诸道军马【时巴咱尔以累朝旧臣库库特穆尔后生晚进与之并相居两月即请南还视师是时中原无事而江淮川蜀皆以陷没皇太子累亲躬出督师征讨元主难之乃诏封库库河南王代之亲征总制闗陜晋冀山东诸道并迤南一应军马凡黜陟予夺悉聴便宜而行库库特穆尔于是分省自随官属之盛几与朝廷等寻还河南欲庐墓以终丧左右咸以为受命出师不可中止乃复北渡居怀庆又移居彰徳】
　　十二月元立竒氏为皇后
　　【改竒氏为索隆噶氏】
　　【丙午】二十六年【是嵗宋亡】春二月黄河北徙
　　【先是河决小流口达于清河坏民居伤禾稼至是复北徙自东明曹濮下及济寜民皆被害】
　　元库库特穆尔调张良弼等兵不应遂遣兵西击良弼李思齐等与良弼连兵拒之
　　【初李思齐与察罕特穆尔同起义兵齿位相等及是库库总其兵思齐不能平而张良弼遂首拒命孔兴图鲁卜等亦皆恃功怀异请别为一军莫肯统属衅隙遂成库库遣闗保浩尔齐以兵西攻良弼于鹿台思齐与图鲁卜孔兴等皆与良弼合库库遣闗保等合兵渡河且约思齐以攻良弼良弼遣子弟质于思齐连兵拒守闗保等战不利思齐请诏和解之○时礼部侍郎满尚賔吏部侍郎温都尔罕持诏谕思齐开通川蜀道路思齐方事兵争不奉诏尚宾等留鳯翔一年始还京师】
　　发明【呜呼欲知国事之兴废当观人心之从违是故有一代兴王之君则人心协和而云龙风虎之相从亡国之君人心懈怠薰莸冰炭之相反此固理势之必然也观库库调兵不应则可以见人心既失天命随亡而不复可以有为明矣故谨书之以为后世鉴】
　　广义【于时元之天下三分无二虽有其位盖亦寄生而已夫何库库良弼等举无忧国之心动有怀私之忿其有愧于廉蔺多矣】
　　三月夏主明玉珍卒子升立
　　【玉珍自建号至是凡五年子升嗣始十嵗改元开熈母彭氏同聴政】
　　夏四月我太祖兵取淮安诸路
　　【高邮府及濠泗徐颍诸州皆下之】
　　五月我太祖求遣书
