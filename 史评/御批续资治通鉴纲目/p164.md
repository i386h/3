<!-- { "loadSidebar": true } -->
　　发明【有官守者不得其职则去有言责者不得其言则去此固人臣事君之常礼然以当时之事势观之太上初崩光宗称疾国本未固人心皇惑尚頼一二大臣宏济艰难倾否为防之时留正既为首相总揽朝纲又非其他羣牧庻职之比必当紏率百僚共图奠安宗社之长策可也建储不允称疾宵奔岂大臣国危与危之义乎故书称疾而遁则其托词避嫌之意可见矣此固责备贤者之意也】
　　太皇太后诏嘉王扩成服即位尊帝为太上皇帝皇后为太上皇后
　　【留正既去人心益揺会帝临朝忽仆于朝赵汝愚忧危不知所出内禅之议益决属工部尚书赵彦逾结殿帅郭果而与左选郎官叶适左司郎中徐谊谋可以白内禅意于太皇太后者乃遣知阁门事韩侂胄侂胄琦五世孙太后女弟之子也侂胄因所善内侍张宗尹以奏太后不获命明日往又不获命逡巡将退内侍闗礼见而问之侂胄具述汝愚意礼令少俟入见太后而泣太后问故礼对曰圣人读书万卷亦尝见有如此时而保无乱者乎太后曰此非汝所知礼曰此事人人知之今丞相已出所頼者赵知院旦夕亦去矣言与泪俱下太后惊曰知院同姓事体与他人异乃亦去乎礼曰知院未去非但以同姓故以太皇太后为可恃耳今定大计而不获命势不得不去去将如天下何愿圣人三思太后问侂胄安在礼曰臣已留其俟命太后曰事顺则可令谕好为之礼报侂胄且云来早太后于夀皇梓宫前垂帘引执政侂胄复命日已向夕汝愚始以其事语陈骙余端礼亟命殿帅郭果等夜以兵分卫南北内闗礼使傅昌朝密制黄袍是日嘉王谒告以入临时将禫祭汝愚曰禫祭重事王不可不出翌日甲子羣臣入王亦入汝愚率百官诣梓宫前太后垂帘汝愚率同列再拜奏皇帝疾未能执丧臣等乞立皇子嘉王为太子以系人心皇帝批出有甚好二字继有念欲退闲之防取太皇太后处分太后曰既有御笔相公当奉行汝愚曰兹事重大播之天下书之史册湏议一指挥太后允诺汝愚防出所拟太后指挥以进云皇帝以疾至今未能执丧曾有御笔□自退闲皇子嘉王扩可即皇帝位尊皇帝为太上皇帝皇后为太上皇后太后览毕曰甚善汝愚奏自今臣等有合奏事当取嗣君处分然恐两宫父子间有难处者湏烦太后主张又奏上皇疾未平骤闻此事不无惊疑乞令都知杨舜卿提举本宫任其责遂召舜卿至帘前靣谕之太后乃命汝愚以防谕皇子即位皇子固辞曰恐负不孝名汝愚奏天子当以安社稷定国家为孝今中外人人忧乱万一变生置太上皇何地众扶皇子入素幄被黄袍方却立未坐汝愚率同列再拜皇子诣几筵奠哭尽哀湏臾立仗讫催百官班皇子衰服出就重华殿东庑素幄立内侍扶掖乃坐百官起居讫行禫祭礼寻诏即以寝殿为防安宫以奉上皇民心悦怿中外宴然汝愚之力也】
　　发明【当时禅位之议非出于光宗之本心乃羣臣之权变故纲目特书太皇太后诏嘉王扩成服即位若夫髙宗孝宗之传则异乎是故书法亦不容于强同也君子宜详观焉】
　　广义【呜呼逆惇父疾不问安父崩不成服惟妇言是用动輙称疾既云有疾何与虐后招揺玉津乎作伪心劳何益之有迹其所为大逆不道且五覇之君尚以诛不孝为盟当时金人若兴问罪之师则宋人蕞尔之国其能保有乎汝愚贵戚之卿也此举得矣孟子曰反覆之而不聼则易位汝愚有焉】
　　立皇后韩氏
　　【后琦六世孙父曰同卿侂胄则其季父也被选入宫能顺适两宫意遂归嘉王邸至是立为后】
　　大赦○以赵汝愚兼权参知政事
　　【汝愚首裁抑侥幸收召四方知名之士中外引领望治】
　　复召留正赴都堂视事
　　【正既去及帝即位以为大行攅宫总防使入谢复出城大皇太后命速宣押赵汝愚复以为请帝手札遣使召正还侍御史张叔椿请议正弃国之罚乃徒叔椿为吏部侍郎而正复相】
　　诏求直言
　　发明【人君即位之初而能诏求直言此固为政之先务从善之盛心也然纲目虽书其诏求直言而分注畧不见其言事之臣茍非言不足録是必虚应故事也不然堂堂中国济济多士岂无片言只字之可纪哉观于此则当时之政治亦畧可见矣】
　　○以赵汝愚为右丞相汝愚辞遂以为枢密使
　　【留正至汝愚乞免兼参知政事乃拜右丞相汝愚辞曰同姓之卿不幸处君臣之变敢言功乎乃命为枢密使】
　　以陈骙知枢密院事罗防签书院事余端礼参知政事○加殿前都指挥使郭杲武康节度使知閤门事韩侂胄汝州防御使
　　【韩侂胄欲推定防功赵汝愚曰吾宗臣汝外戚也何可以言功惟爪牙之臣则当推赏乃加杲节钱但迁侂胄防御使侂胄大失望然以传导诏防浸见亲幸时时乘间窃弄威福如临安府徐谊告汝愚曰侂胄异时必为国患宜饱其欲而逺之不聼汝愚欲推叶适之功适辞曰国危效忠职也适何功之有及闻侂胄觖望言于汝愚曰侂胄所望不过节钺宜与之不从适叹曰祸自此始矣遂力求补外】
　　发明【尝观君子之所存者天理小人之所存者人欲是以君子之谋事直而易小人之谋事曲而深臣于汝愚伲胄之事见之矣是时韩赵皆预定防之功赵为宗臣韩为外戚然赵能辞右相之命而韩欲冀节钺之加此固君子小人立心处事之不同也迨夫赵加防御韩心失望而为异日切齿之深雠当时徐谊叶适非不切諌赵皆弗从岂其智之不足耶尽吾天理之心而已矣横逆之来乌足计哉纲目书此乃所以志其祸之始也吁】
　　贬内侍陈源等十人
　　【侍御史章頴论源及杨舜卿林亿年离间之罪诏皆贬官斥外】
　　发明【源等离间两宫其罪已甚按法行辟死有余辜宁宗于数阉奴惓惓不舍兹因公论仅克贬官果何谓乎纲目书贬陈源等若无罪然者所以讥宋罚之不以罪也呜呼微矣】
　　八月召朱熹至以为焕章阁待制兼侍讲
　　【先是黄裳为嘉王府翊善上谕之曰嘉王进学皆卿之功裳谢曰若欲进徳修业追迹古先哲王则湏寻天下第一等人上问为谁裳以熹对彭龟年为嘉王府直讲因讲鲁庄公不能制其母云母不可制当制其侍御仆从王问此谁之説对曰朱熹説也自后毎讲必问熹説如何至是赵汝愚首荐熹遂自知潭州召入经筵熹在道闻防安朝礼尚缺近习已有用事者即具奏云陛下嗣位之初方将一新庻政所宜爱惜名噐若使幸门一开其弊不可复塞至于慱延儒臣専意讲学必求所以深得亲懽者为建极导民之本使所以大振朝纲者为防防虑逺之图不报且辞新命不许及入对首言乃者太皇太后躬定大防陛下寅绍丕图可谓处之以权而庻几不失其正今反不能无疑于逆顺之际窃为陛下忧之尤有可诿者亦曰陛下之心前日未尝有求位之计今日未尝忘思亲之心此则所以行权而不失其正之根本也充未尝求位之心以尽负罪引慝之诚充未甞忘亲之心以致温凊定省之理始终不越乎此而大伦可正大本可立矣时赵彦逾按视孝宗山陵以为土肉浅薄下有水石孙逄吉覆按乞别求吉兆有防集议熹上议状言夀皇圣徳衣冠之藏当博古名山不宜偏信台史委之水泉沙砾之中不报】
　　广义【宁宗新服厥命而首举大儒可谓庆矣纲目大书曰召朱熹为焕章阁侍制兼侍讲文无羙辞而羙在其中矣】
　　増置讲读官
　　【从赵汝愚之请以给事中黄裳中书舍人陈傅良彭龟年为之诏经筵官开陈经防救正缺失晚讲官赐坐以讲】
　　内批罢左丞相留正
　　【韩侂胄浸谋预政数请都堂正使省吏谕之曰此非知阁日往来之地侂胄怒而退防正与汝愚议攅宫不合侂胄因间之于帝遂以手诏罢正出知建康府正谨法度惜名噐毫髪不可干以私与周必大俱以相业称】
　　发明【观易遯之大象曰君子以逺小人不恶而严传曰严者君子自守之常而小人自不能近姤之九二曰包有鱼无咎不利賔传曰鱼隂物二与初遇为包有鱼之象然制之在已故犹可以无咎若不制而使遇于众则其为害广矣当时留正忌韩侂胄之诣都堂拒之甚峻可谓有不恶而严之意然不能制之在己则其害为甚广焉由此假托内批进退宰执其端虽微其势浸盛是盖留赵诸贤不能制之于微也虽然一介小人遽窃国柄宁宗之心如何哉纲目书此始焉惜之终焉讥之也】
　　以赵汝愚为右丞相
　　【汝愚本倚留正共事怒韩侂胄不以告及来谒因不见之伲胄慙忿罗防谓汝愚曰公误矣汝愚悟乃见之侂胄终不怿】
　　九月罗防卒
　　【防孝友端介不为矫激之行或谓天下事非才不办防曰当论其心心茍不正才虽过人果何取哉时给事中黄裳亦卒赵汝愚泣谓帝曰黄裳罗防相继沦谢二臣不幸天下之不幸也】
　　以京镗签书枢密院事
　　【初帝以除镗帅蜀赵汝愚谓人曰镗望轻资浅岂可当此方面镗闻而憾之由是韩侂胄引以自助】
　　冬十月内批以谢深甫为御史中丞刘徳秀为监察御史罢右正言黄度
　　【韩侂胄日夜谋去赵汝愚知閤门事刘防亦以不得预内禅心懐不平因谓侂胄曰赵相欲専大功君岂惟不得节钺将恐不免岭海之行伲胄愕然问计防曰惟有用台諌耳伲胄问若何而可防曰御笔批出是也侂胄然之遂以内批拜给事中谢深甫为中丞防汝愚请令近臣荐御史伲胄密以其党刘徳秀属深甫遂以内批用之由是刘三杰李沐等牵连以进言路皆伲胄之人排斥正士朱熹忧其害政毎因进对为帝切言之又约吏部侍郎彭龟年同劾侂胄会龟年出防使客不果熹复疏白汝愚当以厚赏酬侂胄之劳勿使预政汝愚为人疏谓其易制不以为虑黄度将上疏论伲胄之奸伲胄觉之以御笔除度知平江府度言蔡京擅权天所下由以乱今伲胄假御笔逐諌臣使俛首去不得效一言非国之利也固辞奉祠归飬】
　　发明【一隂之生其势虽微圣人必谨之者虑其浸□也一小人之进其名虽卑君子必忧之者恐其蠧政也是故圣人作易每扶阳而抑隂先王治国恒亲贤而逺佞盖深甫徳秀险邪小人伲胄党类引为台諌其志可知是乃防茅茹而以其彚也小人岂不连类而进乎黄度将欲紏劾即被罢去则是正道不行而邪説暴横矣小人之祸何其烈哉纲目特掲而书之于册者盖亦深罪当时垂戒后世也】
　　广义【分注载内批由于伲胄于以见宁宗初政皆在侂胄掌握宁宗特拥虚噐而已伲胄荐引羣小而宁宗一切用之由是降其国于阇昧矣惜哉】
　　诏议祧庙
　　【时以孝宗祔庙议宗庙迭毁之制孙逄吉曽三复首请并祧禧宣二祖奉太祖居第一室祫祭则正东向之位有防集议禧顺翼宣四祖祧主宜有所归自太祖首尊四祖之庙治平间议者以世数寖逺请迁禧祖于夹室后王安石等奏禧祖有庙与稷契无异请复其旧丞相赵汝愚不以复祀禧祖为然侍从多从其説吏部尚书郑侨欲且祧宣祖而祔孝宗侍讲朱熹以为藏之夹室则是以祖宗之主下藏于子孙之夹室又拟为庙制以为物岂有无本而生者庙堂不以闻而毁撤僖宣庙室更劄别庙以奉四祖】发明【若鲁人□祀春秋讥之然犹未至于祧庙也今宁宗欲议宗庙迭毁之制方且欲祧禧顺翼宣而防臣如孙逄吉曽三复又从而逢其恶故虽议终不决而纲目亦必直书以贬之也夫寜宗嗣宋鸿基躬为子孙今乃欲祧其四祖则其肆行不道为可知矣况伲胄区区椒房一外戚复何所惮宜得専执朝柄而不顾也噫】
　　闰月内批罢焕章阁待制兼侍讲朱熹
