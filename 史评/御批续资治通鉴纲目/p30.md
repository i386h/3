<!-- { "loadSidebar": true } -->
　　【彭年初入翰林为学士甞谒王旦旦辞不见翌日向敏中以彭年所上文字示旦旦瞑目不览曰是不过兴建符瑞图进取耳已而彭年附王钦若丁谓朝廷典礼无不参预详练仪制虽前世未有者必推引依据以成就之帝甚宠遇及升内閤而李宗谔卒杨亿罢彭年独任事务丛委形神皆耗举止失措至家人有不记其名者】
　　广义【观王旦之告敏中则知其非不知符瑞之为妄也特以受赂之故是以中无所主而终不能行其志耳易曰比之无首凶书曰慎厥终惟其始子明其有愧于此哉】
　　罢诸营建
　　【李廸言陛下土木之役过甚蝗旱之灾殆天意以警陛下也帝深然之至是诏禁乐罢秋宴督诸路捕蝗遂罢诸营造禁天下贡瑞物诏民能赈贫者官之未几得雨青州飞蝗多赴海死】
　　发明【先儒有言一念之善祥风和气一念之恶妖星厉鬼信斯言也真宗无益之作弥嵗不止天怒甚矣民怨极矣而处之自如畧无戒惧兹因李廸之言遂罢不急之务由是飞蝗多死雨泽适均岂非一念之善而祥风和气之应乎是以为人君者可不夙夜祗惧聿修厥徳而永保天命也哉故纲目特掲而书之所以予其能悔也】
　　广义【才罢妄费禁贡瑞物即得雨而蝗散洪范天人之应可畏也哉】
　　【丁巳】天僖元年春二月陈彭年卒
　　【彭年敏给强记尤好刑名之学性奸谄时号九尾狐张齐贤谓人曰彭年在位必乱国政或疑齐贤过甚后乃服其知人】
　　三月以王曾兼防灵观使曾辞不受
　　【王钦若方抰符瑞以固宠位隂排异己者会有诏以曾为会灵观使曾以推钦若帝不悦谓曾曰大臣宜傅会国事何遽自异耶曾顿首曰君从谏谓明臣尽忠谓义陛下不知臣驽病使待罪宰府臣知义而已不知异也】
　　发明【会灵观使非义之职也语曰无适也无莫也义之与比君子所从者义而已矣茍或非义奚可妄受时方挟符瑞以固宠而曾独不受会灵之使可谓铁中之铮铮者耳否则何以名之君子哉特书不受深予之也】
　　夏五月以王旦为太尉侍中参决军国重事旦固辞许之
　　【旦素羸多疾连年求解机务不许乃拜太尉侍中五日一赴起居入中书遇军国重事不限时日入预参决旦愈畏避上疏固辞新命又托同列奏白帝重违其意止加封邑】
　　发明【凡前代柄臣或自加某官而复辞不受纲目悉书之以讥其伪若王旦辞是职可谓真情不欺者矣书以美之非讥之也春秋之法美恶不嫌同词】
　　旱蝗
　　【帝以频嵗旱蝗国用不给问李廸廸请发内藏库以佐国用则赋敛寛民不劳矣帝曰朕欲用李士衡代马元方为三司使俟其至当出金帛数百万借之廸曰天子于财无内外愿下诏赐之以示恩徳何必曰借帝恱】
　　秋七月王旦罢
　　【旦疾甚引对滋福殿帝曰朕方以大事托卿而卿疾如此因命皇子出拜旦皇恐走避皇子随而拜之旦言皇子盛徳必任陛下事因荐可为大臣者十余人其后不至宰相惟凌策李及旦复力求避位帝悯其形瘁许之复问曰卿万一有不讳朕以天下付之谁乎旦谢曰知臣莫若君惟明主择之固问之旦举笏曰以臣之愚莫如防凖帝曰凖性刚褊更思其次旦曰他人臣所不知也】
　　八月以王钦若同平章事
　　【帝久欲相钦若王旦曰钦若遭逢陛下恩礼已隆且乞留之枢宻两府亦均臣见祖宗朝未甞有南人当国者虽古称立贤无方然须贤士乃可臣为宰相不敢沮抑人此亦公议也乃止及旦罢钦若遂相钦若语人曰为王子明迟我十年作宰相】
　　九月王曾罢
　　【曾既不受会灵观使上意不怿王钦若数谮之防曾市贺皇后家旧第其家未徙而曾令人舁土置其门贺氏诉于朝遂罢曾政事王旦在告闻之曰王君介然他日徳望勲业甚大顾予不得见尔或请其故曰王君昨让观使虽怫上防而词直气和孑无所慴且始被进用已能若是我自任政事二十年每进对稍忤即防蹜不能自容以是知其伟度矣】
　　以李廸参知政事马知节知枢宻院事曹利用任中正周起同知院事○太尉玉清昭应宫使王旦卒
　　【旦为首相会天下无事慎守祖宗法度无所变改帝久益信言无不从凡大臣有所奏请必问曰王旦以为如何旦与人寡言笑及奏事羣臣异同旦徐一言以定居家賔客满堂察可与言及素知名者数日后召与语询访四方利病或使疏其言而献之以观其所长宻籍其名荐之人未甞知谏议大夫张师徳两诣旦门不得见意为人所毁以告向敏中敏中从容为旦言之旦曰旦处安得有毁人者及议知制诰旦曰可惜张师徳敏中问之旦曰师徳名家子有士行不意两及吾门状元及第荣进素定当静以待之若复奔竞使无阶而入者当如何也薛奎发运江淮辞旦旦无他语但云东南民力竭矣奎退叹曰真宰相之言也内臣刘承珪以忠谨得幸旣病求节度使帝谓旦曰承珪待此以瞑目旦执不可曰他日求为枢宻使此其阶也遂止自是内臣不过留后旦任事久有谤之者輙引咎不辨至人有过失虽人主盛怒可辨者辨之必得而后已至是疾笃帝临问亲调药并薯蓣粥赐之遣内侍问者日至三四及薨痛悼不已旦遗令削髪披缁以敛盖悔其不谏天书之失也诸子欲奉遗令杨亿以为不可乃止】
　　发明【前书以王旦为太尉侍中参决军国重事旦既辞之矣今于其卒而尽削宰相之职仅书太尉玉清昭应宫使何耶狥名责实也旦硕徳重望为帝所厚任首相会天下无事慎守祖法无所更易诚贤相也白璧防瑕其美珠之赐乎东封西祀独无一言秋旱冬雷亦随表贺此其所短耳故纲目特削其官止书太尉玉清昭应宫使则其受无谓之名挟符瑞之宠晓然见于书法之间矣呜呼生不能谏天书之妄死而削发披缁其及救乎是以君子不可不慎】
　　广义【分注载王旦遗令削发披缁以敛盖悔其不谏天书之过也悔之何益哉且玉清昭应宫使者异端之衔也纲目于旦卒而书其衔者着其终身之丑行也呜呼严哉】
　　张旻罢
　　【戊午】二年夏闰四月马知节罢○五月京师民讹言妖至【先是西京讹言有物如席防夜飞入人家又变为犬狼状能伤人民恐每夕重闭深处操兵自卫至是京师民讹言防妖至达旦呌噪诏立赏格募告为妖者知应天府王曾令夜开里门有倡言者即捕之妖亦不兴】
　　发明【汉衰时闗东讹言行筹纲目异之盖讹言虽非真有亦不祥之兆也此皆人心皇惑是以妖气乗之易于恐动耳人无衅焉妖不妄作真宗不修国政溺于虚无讹言之事宜其起也即纲目之所书验当时之得失则人心世变皆可以观矣况京师根夲之地而有讹言之恐岂不深可恠哉】
　　契丹以张俭为政事令
　　【俭端慤不事外饰为云州幕官契丹主猎云中故事长吏当有所献节度使进曰臣境无他产惟幕僚张俭一代之寳愿以为献因召见容止朴野访及世务占奏三十余事由是顾遇特异】
　　六月以曹利用知枢密院事○彗星出北斗
　　发明【彗者何恶星也出北斗者斗有环域天之三辰纲纪星也天子中国纪纲彗者所以除旧布新也祯祥妖孽随其所感先事而着真宗惑于邪慝违道失徳纪纲紊焉故天象晓告示人之意切矣】
　　○秋八月立子受益为皇太子更名祯赦
　　【受益司寝李氏所生皇后养以为子与杨淑妃同抚育之祥符九年封夀春郡王就学于资善堂以张士逊崔遵度为王友未几进封升王至是立为皇太子】
　　冬十月契丹伐髙丽十二月战于茶陀二河大败○张知白罢
　　【知白与王钦若论议多相失因称疾辞位遂罢知天雄军】
　　【己未】三年春三月朔日食○得天书于干佑山夏六月王钦若有罪免以防凖同乎章事
　　【廵检朱能挟内侍都知周懐政诈为天书时防凖判永兴军以闻诏迎入禁中中外皆识其诈帝独信之谕徳鲁宗道言奸臣诞妄以惑圣听知河阳孙奭言乞斩朱能以谢天下皆不听凖由是得召用矣时钦若恩礼衰商州捕得道士谯文易畜禁书能以术使六丁六甲神钦若坐与之出入遂免以凖代相凖之始召也门生有劝凖者曰公若至河阳称疾坚求外补此为上策倘入见即发干佑天书之诈斯为次也最下则再入中书耳凖不怿】
　　发明【宰相谋人之国当使中外奠安社稷巩固百姓从风而向化四夷稽首而听命若是则可以无负于经邦之职否则具位焉耳钦若为相坐与妖人出入而免故特书有罪以深贬之防凖入相初无所因以分注考之乃出于天书朱能之所援引耳夫以凖之全徳元老四海具瞻岂不能力辞无谓之宠而顾隠忍于此何哉大抵宋之名臣如王旦防凖诸贤表表杰出无可拟议独于进退辞受之际处之未尽故君子不得不为之惜纲目上书得天书而下书以防凖同平章事又不闻有辞避之说若凖者亦难免于春秋之责矣】
　　广义【抑考大中祥符元年正月天书见至六月又见至六年十二月又见至是又见则是天书凡四见矣孙待制有云天何言哉是其一言尚不可得天何为常秉笔以示真宗邪何上天之不惮烦也今焉宋之君相以天为愚物而玩戏焉其防慢之罪何可胜诛至若防公号为刚直而亦借此以复进者其意以为真宗意向惟此而已其他不足以动之也是以不恤人言锐意为而俯首听命以就功名焉正张益州所谓不学无术者也然岂惟益州之论为然哉至其门生之见亦防公之不若也呜呼防公岂直有愧于益州而亦有愧于门生也由是知防公之刚特申枨之刚耳何足贵哉】
　　以丁谓参知政事
　　【谓因凖称誉得致通显虽同列而事之甚谨甞会食中书汚凖须谓徐起拂之凖笑曰参政国之大臣乃为官长拂须耶谓大慙恨遂成雠隙】
　　河决滑州
　　【泛澶濮郓济徐境】
　　秋七月羣臣上帝尊号大赦
　　【以天书再见也】
　　发明【诗曰天命降监下民有严不僣不滥不敢怠遑宋之君臣可谓流连荒亡者矣是时灾异屡形民心皇惑而羣臣方以再得天书上帝尊号于乎臣欺主而不恤君受欺而不辞是亦偶人之类耳纲目上书河决滑州下书上帝尊号所以深着其惑】
　　广义【分注以天书再见故也考之天书见于大中祥符元年正月又见于六月又见于十二月者由于王旦也至若见于干佑山者非他人也由于丁谓防凖也遡流而源其义见矣】
　　八月大防释道于天安殿
　　【凡万三千八十六人】
　　发明【大会者集众之词真宗可谓愚惑之甚矣左氏曰人君施舍可爱进退可度周旋可则容止可观作事可法徳行可象声气可乐动作有文言语有章以临其下谓之有威仪也盖人君为天下之则故其重厚如此未闻中华天子而会道释者是使天下臣民何所取法乎真宗惑于他岐蔽而不悟自以为清朝盛典乐然行之殊不知贻笑于四海耳岂不深可惜哉故纲目直书以着其失】
　　京东河北水○彰徳留后马知节卒
　　【知节慷慨以方畧自任所与善必一时豪杰性刚直敢言不肯少有卑屈天下称其直甞与王钦若争论上前退见王旦辞色犹怒甚曰知节几欲以笏撃死之但恐惊动君相尔卒諡正惠】
　　冬十一月帝谒景灵宫享太庙祀天地于圜丘大赦【自是每三嵗行礼宫庙圜丘必同举为永制向敏中防凖并加仆射麻下帝以即位未甞除左仆射意敏中应甚喜贺客必多使人宻觇之云敏中方谢客门阑悄然瞷其庖中亦寂无一人帝大笑曰向敏中大耐官职】
