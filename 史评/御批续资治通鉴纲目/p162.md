<!-- { "loadSidebar": true } -->
　　钦定四库全书
　　御批续资治通鉴纲目卷十七
　　【起庚戌宋光宗绍熈元年尽丁卯宋寕宗开禧三年】凡十八年
　　【庚戌】光宗皇帝绍熈元年【金章宗璟明昌元年】春正月朔帝朝夀皇于重华宫○二月殿中侍御史刘光祖乞禁讥议道学者
　　【光祖入对言近臣是非不明则邪正互攻公论不正则情交起此固道之消长时之否防而实为国家之祸福社稷之存亡甚可畏也本朝士大夫学术最为近古初非有强国之术而国势尊安根本深厚咸平景徳之门道臻皇极治保太和至于庆厯嘉祐盛矣不幸而壊于丰之邪说防弃正士招徕小人幸而元祐君子起而救之末流大分事故反覆绍圣元符之际羣凶得志絶防纲常其论既胜其势既成崇观而下尚复何言臣始至时闻有讥贬道学之说而实未覩朋党之分逮臣复来则朋党已成而忠谏者获罪矣夫以忠谏为罪其去绍圣几何陛下即位之初凡所进退率用人言初无好恶之岂以党偏为主而一嵗之内逐者纷纷往往纳忠之言谓为沽名之举至于洁身以退亦曰愤怼而然欲激怒于至尊必加之以谤讪臣欲熄将来之祸故不惮反覆以陈伏几圣心豁然永为皇极之主使是非由此而定邪正由此而别公论由此而明意由此而熄道学之讥由此而消朋党之迹由此而防和平之福由此而集国家之事由此而理则生灵之幸社稷之福也不然相激相胜展转反覆为祸无穷臣实未知税驾之】
　　【所帝下其章读者至于流涕何澹见之数日恍惚无措是年廷试举人州进士王介防亦言今之所谓道学者即世之君子正士也君子正士之名不可逐故设为此名一网去之圣明在上而天下以道学为讳将何以立国哉帝嘉叹擢为第三由是道学之讥少沮】
　　发明【君子以理义为勇以道徳为威当勇而勇则虽鈇钺有所不能移当烕而威则虽鼎镬有所不能屈自王淮倡禁道学之名陈贾乞禁道学之说正心诚意之道为世大禁修齐治平之理当时不遵何异洪水禽兽之害乎三四年间无敢言者光祖愤然上防忠诚激烈读之凛凛犹有生气斯道将晦而复明正义既絶而复续茍非以义理为勇以道徳为威者曷克臻此语曰见义不为无勇也君子岂肯负无勇之名哉直书于册深予之也】
　　广义【呜呼道学之在人犹日星之在天也人非道学则三纲沦九法斁几于禽兽非人也天非日星则晷刻亡五行防均于杳冥非天也是知人不可无道学犹天之不可无日星也亘古迄今何尝有熄间有诬妄诋毁之者譬诸隂霾毒雾蔽于顷刻一遇飘风则扫防殆尽防何损于日星之明哉故□凶不能蔽之于唐虞防风不能蔽之于有夏蓝夷不能蔽于商管蔡不能蔽于周春秋之君自蔽而孔子明之战国之君自蔽而孟子明之汉自蔽而明之者董仲舒也唐自蔽而明之者韩退之也迨夫有宋朱子逺宗孔孟近述周程阐明道学如日中天如星正度何其正耶夫何□淮陈贾林栗軰以狗防之见大拥隂霾剧施毒雾而蔽之乎未几卒遇光祖飘风之一扫不能损于日星之明而人心为之一快也噫道学与天地相为悠久者也日星之亡道学斯防然则诋诬道学者身岂久于日星哉借曰能久亦无以逾于日星也子贡曰仲尼日月也无得而逾焉臣敢以为文公颂】
　　夏四月以伯圭嗣秀王
　　【伯圭夀皇母兄而秀王之偁之长子也诏即湖州秀园立庙奉神主建祠临安府以藏神御如濮王故事而以伯圭嗣王伯圭谦谨不以近属自居毎入见帝行家人礼宴私隆洽伯圭执臣礼愈恭】
　　秋七月以留正为左丞相王蔺为枢密使葛邲参知政事胡晋臣签书枢密院事○冬十二月王蔺罢以葛邲知枢密院事胡晋臣参知政事
　　【辛亥】二年【金明昌二年】冬十一月帝有事于太庙后杀贵妃黄氏翌日郊大风雨不卒事而还帝有疾
　　【初帝欲诛宦者近习惧遂谋离间三宫帝疑之不能自解防帝得心疾夀皇购得良药欲因帝至宫授之宦者遂诉于皇后曰太上合药一大丸俟宫车过即投药万一不虞奈宗社何后觇药实有心御之顷之内宴后请立嘉王扩为太子夀皇不许后曰妾六礼所聘嘉王妾亲生也何为不可夀皇大怒后退持嘉王泣诉于帝谓夀王有废立意帝惑之遂不朝夀皇一日帝浣手宫中覩宫人手白恱之他日后遣人送食合于帝啓之则宫人两手也后又以黄贵妃有宠因帝祭太庙宿斋宫后杀贵妃以暴卒闻翌日合祭天地风雨大作黄坛烛尽防不能成礼而罢卒既闻贵妃卒又值此变震惧增疾不视朝政事多决于后后益骄恣夀皇闻帝疾亟往南内视之且责后后怨愈深】
　　发明【易曰坤道其顺乎承天而时行此言地道顺承天施而无所作为犹妇道无违夫子而罔敢専成也故又曰无攸遂在中馈夫李后之狡悍妬忌凶暴専輙积之有素由光宗溺爱袵席狎恩恃爱不能禁之于其始而乃受虐于其终唐髙宗之于武氏中宗之于韦氏用此道也呜呼风之骤迅天地之震怒也黄坛之烛防祖宗之谴告也光宗值此大变罹此大慽近在宫庭弗克诘责震惧増疾不视朝政何其愚哉人主视此则家齐而后国治国治而后天下平矣此固纲目经世之大训也】
　　广义【李后残虐天道应之如影响孰谓天人之相逺哉大书于册为鍳昭矣】
　　【壬子】三年【金明昌三年】春三月帝疾瘳羣臣请朝重华宫不果行
　　【帝自有疾重华温凊之礼以及诞辰节序屡行夀皇传防而免既而帝神思寖清宰辅百官下至韦布之士以过宫为请者甚众至有叩头引裾号泣而谏者帝开悟有飜然夙驾之意既而不果行都人始以为忧】发明【书不果行讥不决也曲礼曰凡为人子之礼冬温而夏凊昏定而晨省文王之为世子朝于王季日三鸡初鸣而衣服至寝门外问内竪曰今日安否如何内竪曰安文王乃喜及日中又至亦如之及暮又至亦如之光宗惑妬妇之防言乖父子之天性有疾不朝不得已也疾瘳不朝果何执乎由是内外羣臣合词劝请既已开悟复为不行呜呼光宗于私恩全之为有余于公义聼之为不足何以模范天下哉故上书疾瘳下书不果行深罪之也】
　　广义【尚书曰立爱惟亲孔子曰立爱自亲始教民睦也况光宗乃父之事厥祖而克尽其道而光宗目覩其盛者也今光宗之于乃父反以不孝答之纲目书曰不从者则其大逆无道之实昭掲万世其恶可胜言哉呜呼黄屋中居一不孝之子则国之根本斩矣欲绵国祚得乎】
　　夏四月以丘崈为四川制置使
　　【初留正帅蜀虑呉氏世将谋去之不果至是议更蜀帅正言西邉三将惟呉氏世袭兵柄号为呉家军不知有朝廷遂以户部侍郎丘崈往崈陛辞奏曰臣入蜀后呉挺脱至死下兵权不可复付其子臣请得以便宜抚定诸军许之】
　　六月以陈骙同知枢密院事
　　【骙疏三十条如宫闱之分不严则权柄移内谒之渐不杜则明断息谋台谏于当路则私党植咨将帅于近习则贿赂行不求谠论则过失彰不谨旧章则取舍错宴饮不时则精神昏赐予不节则财用竭皆切于时病】
　　冬十一月日南至越六日帝始朝重华宫
　　【十一月丙戌日南至丞相留正率百官诣重华宫称庆兵部尚书罗防给事中尤袤中书舍人黄裳御史黄度尚书左选郎官叶适等上疏请帝朝重华宫不从吏部尚书赵汝愚入对往复规谏帝意乃悟汝愚又属嗣秀王伯圭调防于是两宫之情始通辛夘帝朝重华宫皇后继至从容竟日而还都人大悦】
　　后归谒家庙
　　【推恩使臣邓从训等一百八十人】
　　发明【春秋庄二年书夫人姜氏防齐侯于禚传曰妇人无外事送迎不出门见兄弟不逾阈在家从父既嫁从夫夫死从子今后归谒家庙是光宗不能防闲其妻失夫道也李氏之恶着矣所以病帝也曰夫可以制妻乎适人从夫通乎其下况于天子天子者神人之主风教之本也不能正家如正国何若光宗者事父母以孝待妻子以严威刑以督下车马仆从莫不俟命皇后徒往乎皇后之往也则帝威命之不行严厉之不至尔】
　　是嵗诸路大水
　　发明【绍熈之治当时无足称者然亦仅能拥虚位而已抑不知光宗惑妬后之言逆父子之徳此小人之所喜而君子之所不取者况其大节既亏小何足数故凡逆气乘之灾异屡见故去年十一月书大风雨而又诸路大水迭出于册用见天人之变交应于时不可诬者逾二年夀皇愤崩称疾不视而天位亦移矣然则余庆余殃之报夫岂僣差而或者以为贤君目之过矣】
　　【癸丑】四年【金明昌四年】春三月以葛邲为丞相陈骙参知政事胡晋臣知枢密院事赵汝愚同知院事
　　【御史汪义端与汝愚有隙上言髙宗圣训不用宗室为宰执汝愚楚王元佐七世孙不宜用之汝愚亦力辞不许命当制学士申谕上意而黜义端汝愚乃拜命】
　　金以胥持国参知政事
　　【金初设经童科持国以经童入仕为太子祗应司令金主在东宫识之及即位遂大用持国为人柔佞有智术时李妃得幸持国知金主好色隂以秘术干之又多遗赂左右妃亦自嫌门地寒薄欲借外廷为重乃数称誉持国由是金主信任之持国与妃表里擅政士子好利躁进者争趋其门四方为之语曰经童作相监婢为妃恶其卑贱庸鄙也翰林应奉文字赵秉文上书论之金主召问秉文言颇差异命知大兴府事内族膏鞫之秉文遂引同议者脩撰王庭筠等五人皆下狱被斥然秉文诗文精絶与杨云翼齐名时号为杨赵后为翰林学士而卒云翼忠厚善属文仕至礼部尚书庭筠博学和易尤工文且善字畵名重于时】
　　夏五月赐礼部进士陈亮及第
　　【亮才气超迈喜谈兵议论风生下笔数千言立就所交皆一时豪俊志存经济隆兴初上中兴五论不报退居婺之永康益力学著书尝圜视钱塘喟然叹曰城可灌也盖以地下于西湖耳淳熙中更名同诣阙上书极言时事因言钱塘非驻跸之所夀皇赫然震动欲牓朝堂以厉羣言用种放故事召令上殿将擢用之曽觌闻而欲见也亮耻之逾垣而逃觌不悦大臣亦恶其言切直交沮之待命十日再诣阙上书夀皇欲官亮亮闻而笑曰吾欲为社稷开数百年之基宁用以博一官乎即渡江归厉志读书所学益慱其学自孟子后惟推王通尝曰研穷义理之精微辨析古今之同异原心于眇忽较礼于分寸以积累为上以涵飬为正睟面盎背则于诸儒诚有愧焉至于堂堂之阵正正之旗风云雷交发而并至龙蛇虎豹变见而出没推倒一世之智勇开拓万古之心胷自谓差有一日之长盖指朱熹吕祖谦也至是防进士问以礼乐刑政之要亮以君道师道对且曰臣窃叹陛下于夀皇莅政一十有八年之间宁有一政一事之不在圣懐而问安视寝之余所以察辞而观色因此而得彼者其端甚众亦既得其机要而见诸施行矣岂徒一月四朝为京邑之羙观也哉帝得其防大喜以为善处父子之间御笔擢为第一授签书建康府判官防公事未上一夕卒】
　　发明【观亮之宏才博学而不为时论所容则其在廷之臣罔非持禄保位因循茍且之人可知矣迨夫光宗擢用亮乃告终可胜惜哉使其弗获是显则将没齿无闻矣书之实所以哀之也】广义【人才如亮者固不多得惜其气质少纯耳易曰谦谦君子用渉大川斯无矣】
　　利州安抚使呉挺卒丘崈使总领财赋杨辅等权总其军
　　【崈命缌领财赋杨辅权安抚使綂制官李世广权总其军以杀呉氏之权朝廷寻以兴州都统制张诏代挺】
　　召浙东副总管姜特立还留正乞罢相不许六月正出城待罪
