<!-- { "loadSidebar": true } -->
　　【先是陈俊卿刘珙荐熹为枢密院编修官累召不至梁克家奏乞褒録之帝曰熹安贫守道亷退可嘉命主管台州崇道观至是龚茂良言熹操行耿介除秘书郎熹以改官之命正以嘉其亷退顾乃昌进擢之宠是左右望而罔市利也力辞不至防复有言虚名之士不可用者遂改主管武夷山冲佑观史浩复荐知南康军再再辞不许至南康值嵗不讲求荒政多所全活间诣郡学引士子与之讲论访唐李□白鹿洞书院遗址奏复其旧为学规俾守之】
　　发明【君子之出处必合乎时中孟子曰可以仕则仕可以止则止可以久则久可以速则速孔子也朱子具豪杰之才蕴圣贤之学安贫守道亷退自居前因陈俊卿之荐而命主崇道观此因龚茂良之荐改除秘书郎其意以为因嘉亷退而改官是冒进擢而罔利是以宁辞君命岂肯茍荣然则出处之节非合于时中乎朱子乐道忘势不欲诡随向非明于礼义而卓然不惑者其能尔哉世有昏夜乞哀骄人白日而窃升斗之禄以自赡者视此少知顔汗矣特书不至深羙之也】广义【文公动輙得谤而使孝宗不能信任者岂天未欲平治有宋欤书曰不至者君子为孝宗惜也】
　　汤邦贤有罪流新州
　　【邦彦至金金人拒不纳旬余乃引见夹道之士皆控露刅邦彦怖不能措一辞而还帝怒其无状诏流新州自是陵寝之议遂息】
　　秋八月以王淮同知枢密院事赵雄签书院事○冬十月立贵妃谢氏为皇后
　　【后丹阳人防孤鞠于翟氏因冐姓翟及长被选入宫侍太上皇后后以赐帝累册贵妃夏后崩中宫虚位妃侍帝过徳寿宫太上谕帝立之复姓谢氏】
　　罢鬻爵
　　【诏曰鬻爵非古也夫理财有道撙节出入足矣安用轻官爵以益货财朕甚不取自今除歉嵗民愿入粟赈饥有裕于众聼取防补官其余一切住罢】
　　【丁酉】四年【金大定十七年】春正月髙丽致贡于金
　　【髙丽遣使谢金不纳叛金有司奏髙丽所进玉带乃石似玉者金主曰小国无能辨识误以为玉耳且人不昜物惟徳其物若复却之岂礼体也】
　　二月帝谒孔子遂临太学
　　发明【谒圣临学此固帝王兴学育才之盛心也孝宗行之不能无讥焉夫以祖宗之地弗克复之尺寸祖宗之耻弗克偿之毫末而遂以江左为久安之计视金国为可亲之图委靡无为茍且度日但云江表肃清吾国之天堑也边尘不扰吾国之武备也而乃谒孔子临太学偷安忍耻粉餙太平岂不曰既与敌和盟不可叛既而昜世雠不必复呜呼戴天之雠虽万世亦不忘也孝宗即位之初颇有复雠之志自是以后浸不足论矣良田蔽固已深天理斵防不能不流之于宴安之域也纲目于予之之中而当贬之之意者此类是已】
　　广义【史称幸学自文公修纲目而改曰临此亦曰临者续其义也】
　　○金葬宋辽宗室于河南广宁旧陵○夏六月罢龚茂良放之英州
　　【自叶衡罢茂良行相事防帝思史浩自明州召为醴泉观使兼侍讲茂良亦觉眷衰求去帝曰朕以经筵召浩卿不湏疑既而曾觌欲以文资禄其孙茂良以文武官各随本色防补格法缴进觌因茂良入堂道间俾直省官贾光祖等当道不避街司叱之光祖曰叅政能几时茂良奏曰臣固不足道所惜者朝廷大体帝谕觌往谢茂良取光祖于临安府挞之御札宣问施行太遽茂良待罪帝遣使谕复位曽觌党谢廓然赐出身除殿中侍御史中书舍人林光朝缴还词头帝怒罢光朝光朝与茂良同里茂良遂引疾求去出知建康茂良犹手防恢复六年帝曰卿五年不说恢复何故今日及此退朝甚怒曰福建子不可信如此廓然因劾之遂责降英州安置父子卒于贬所】
　　广义【呜呼茂良可谓见几明决者矣然而既去而犹不忘恢复者忠之至也若夫孝宗怒茂良恢复之言其与髙宗一律矣夫何取哉】
　　以王淮参知政事○秋七月罢王雱从祀孔子
　　发明【王雱从祀此固前人之陋习孝宗嗣位毅然罢无畧无寛恕使积年之故弊一旦涣然氷释天理正而人欲消自我作古不亦美哉大书特书深予之也】
　　○九月朔日食○冬十一月以赵雄同知枢密院事○【戊戌】五年【金大定十八年】春正月侍御史谢廓然请禁有司毋以程頥王安石之说取士
　　【未几秘书郎赵彦中复疏言科举之文成式具在今乃祖性理之说以浮言游嗣相髙士之信道自守以六经圣贤为师可矣而别为洛学饰恠惊愚外假诚敬之名内济虚伪之实士风日弊人才日偷望诏执事使明知圣朝好恶所在以变士风帝从之】
　　发明【传曰好人之所恶恶人之所好是谓拂人之性程子以正道而遗世乃人之所好者安石以邪说而诬民乃人之所恶者廓然请禁安石之说得矣请禁程子之说则非义焉盖頥之学皆六经圣贤之道今而请以六经圣贤为师未闻頥之学有外于六经圣贤者乎廓然知爱恶而未能尽爱恶之道者也据事直书其义自见】
　　三月李彦頴罢○以史浩为右丞相兼枢密使王淮知枢密院事赵雄参知政事
　　【帝谓浩曰自叶衡罢虚席以待卿久矣】
　　夏四月以陈俊判建康府
　　【时曾觌王抃甘升三人盘结擅政进退大臣权震中外士大夫争附之俊卿自兴化赴建康过阙入对因极言三人招权纳贿荐进人才而以中批行之等事且曰去国十年见都城糓贱人安惟士大夫风俗大变帝曰何也俊卿曰向士大夫奔觌抃之门十才一二尚畏人知今则公然趋附已七八不复顾忌矣人才进退由私门大非朝廷羙事臣恐二人壊朝廷纪纲废有司法度败天下风俗畏陛下圣徳帝感其言】
　　以范成大参知政事六月罢○以钱良臣签书枢密院事○秋七月太尉提举万夀观李显忠卒
　　【显忠生而神竒立功异域父子破家狥国志复中原见忤秦桧屡遭废黜符离之役又为邵宏渊所忌竟至无功帝尝竒其状貎魁伟命绘象阁下卒諡忠襄】
　　发明【显忠出自降人忠于朝廷破家狥国志复中原见忌权奸弗克遂愿可胜惜哉卒而具官盖予之也】
　　冬十一月史浩罢以赵雄为右丞相王淮为枢密使钱良臣参知政事
　　广义【孝宗以史浩潜邸旧臣擢以为相至是罢之则其恢复之志若可以无沮矣而卒不能全中兴之羙哉失诸正鹄也而由乎人哉】
　　【己亥】六年【金大定十九年】夏旱诏求直言
　　【知南康军朱熹上防其畧曰天下之务莫大于恤民而恤民之本在人君正心术以立纲纪盖纲纪不能以自立必人主之心术公平正大无偏党反侧之私然后有所繋而立君心不能以自正必亲贤臣逺小人讲明义理闭塞私邪然后可得而正今宰相台省师傅賔友谏诤之臣皆失其职而陛下所与亲密谋议者不过一二近习之臣上以蛊惑陛下之心志下则招习天下士大夫之嗜利无耻者盗陛下之权窃陛下之柄使陛下之号令黜陟不复出于朝廷而出于一二人之门名为陛下独断而实此一二人者隂执其柄臣恐莫大之祸必至之忧近在旦夕而陛下独未知之帝读之大怒曰是以我为亡也谕赵雄令分析雄言于帝曰士之好名陛下疾之愈甚则人之誉之愈□无乃适所以髙之不若因其长而用之彼渐当事任能否自见矣帝以为然诏以熹提举江西常平茶盐】
　　发明【春秋僖二年冬书不三年春书不雨夏书不毎时而书不者君子谓其有志于民也文公书自十二月不至于秋七月又书自正月不雨至于秋七月厯三时而总书不者君子谓其无志于民也孝宗是时君徳清明勤恤民隠毎有饥旱輙书于册今而夏旱诏求直言其爱民之心可谓切矣纲目书之亦以见孝宗之有志于民而非特纪其灾异也】
　　广义【呜呼文公一防切于时病深中孝宗之膏肓也孝宗读之大怒是何防疾忌医之甚邪噫孔孟终身而不过盖以此耳岂独文公哉】
　　【庚子】七年【金大定二十年】春二月魏王恺卒
　　【恺寛慈为帝深爱虽出于外心毎念之赐赉不絶及卒帝泣然曰向所以越次建储正为此子福气差薄耳諡惠宪二子櫖柄櫖早卒】
　　右文殿修撰张栻卒
　　【栻病且死犹手防观帝亲君子逺小人信任防一己之偏好恶公天下之理天下传诵之卒年四十八帝闻之嗟叹不已朱熹与黄榦书曰吾道益孤矣栻頴悟夙成父浚爱之自防学所教莫非仁义忠孝之实长师胡宏宏以孔门论仁亲切之防告之栻退而思若有得焉宏称之曰圣门有人矣栻益自奋厉以古圣贤自期作希顔録为人表里洞然勇于从羲无毫髪滞吝毎进对必自盟于心不可以人主意輙有所随顺帝尝言伏节死义之臣难得栻对当于犯顔敢諌中求之若平时不能犯顔敢谏他日何望其伏节死义帝又言难得办事之臣栻对陛下当求晓事之臣不当求办事之臣若但求办事之臣则他日败陛下事者未必非此人也其远小人尤严为都司日肩舆出遇防觌觌举手欲揖栻急掩其窻櫺觌慙手不得下所至郡暇日召诸生告语民以事至庭必随事开晓具为条教大抵以正礼俗明伦纪为先斥异端毁滛祠而崇社稷山川古先圣贤之祠栻闻道甚蚤朱熹尝言已之学乃铢积寸累而成如敬夫则大本卓然先有见者也栻所著论语孟子说太极图说洙泗言仁録诸葛武侯传经世纪年行于世尝言曰学莫先于义利之辨义者本心之当为非有为而为也有为而为则皆人欲非天理矣学者称为南轩先生】发明【张栻得道学之正传为诸儒之倡首事君忠直立心平昜其忠君爱国之诚濒死不忘是诚不负所学者矣故卒而具官以深予之】
　　夏五月以周必大参知政事谢廓然签书枢密院事【必大为翰林学士几六年制命温雅周尽事情为一时词臣之冠及拜参政帝谓之曰执政于宰相固当和而不同前此宰相议事执政更无语何也必大对曰大臣自应互相可否自秦桧当国执政不敢措一辞后遂以为当然陛下虚心无我人臣乃欲自是乎虽小事不敢有隠则大事何由蔽欺帝深然之】
　　冬十二月资政殿学士致仕胡铨卒
　　【諡忠简】
　　发明【胡铨始终不主和议见忤懽奸摈斥防地今已久矣故卒而具官特书致仕者所以着其忠鲠自守不云于朝云尔若曰世有斯人不能大用而使之卒老衡茅哉纲目书此是盖予胡铨而罪当时也】
　　【辛丑】八年【金大定二十一年】春正月诏罢内侍兼兵职
　　【时拟以徳寿宫提举陈源带浙西副总管给事中赵汝愚论驳以为不当帝谕宰执曰汝愚言有理且可防微杜渐进呈太上亦以为然遂诏自今内侍不得兼兵职枢密院遵守永为定制】
　　广义【抑观内侍典兵柄肇自鱼朝恩观军容使也至徽宗时童贯加封王爵则极其盛焉夫自古国君付戎事于阉臣者鲜不贻丧师失律之罪愤军蹶将之羞也孝宗有见于此故决意谕允汝愚之论驳而断然为之罢者其识见之髙岂直南宋之君而已哉纲目直书其事于春王正月之下其喜庆之意多矣】
　　金追废亮为庻人
　　【讨其弑熈宗也】
　　秋七月著作郎吕祖谦卒
