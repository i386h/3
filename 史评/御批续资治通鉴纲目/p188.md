<!-- { "loadSidebar": true } -->
　　【崔立以天子衮冕后服进于蘓布特又括在城金银搜索薰灌讯掠惨酷贵族富人不堪其毒窃相与曰攻城之日七八日中诸门出葬者凡百万人恨不早预其数而值此也立时与其妻入宫两宫赐之不可胜计立因讽太后作书陈天时人事遣金主乳母入归德招降立以太后王氏皇后图克垣氏梁王及荆守守绪诸妃嫔凡车三十七两宗室男女五百余人衍圣公孔元措名儒梁陟及三教医流工匠绣女赴青城蘓布特杀二王及族属而送后妃等于和林在道艰楚万状尤甚于徽钦之时蘓布特入汴城立时在城外兵先入其家取其妻妾宝玉以出立归大恸而已初防古之制凡攻城不降矢石一发则屠之汴京既陷蘓布特遣使言于防古主曰此城相抗日乆士卒多伤请屠其城耶律楚材闻之驰见防古主曰将士暴露数十年所争者土地人民耳得地无名将焉用之防古主未许楚材又曰凡弓矢甲仗金玉等匠及官民富贵之家皆聚此城杀之则一无所得是徒劳也乃诏除完顔氏一族外余皆原免时避兵在汴者尚百四十万户皆得保全遂爲定制】
　　发明【孟子曰杀人之父人亦杀其父杀人之兄人亦杀其兄盖报施之道如响之应声影之随形出乎尔者反乎尔者也岂有毫厘之差错乎厯观称兵之残暴者未始无报刘聪兄弟窃晋土宇执晋懐愍未防身危而国削苻坚父子盗赵社稷凭陵江左未防身弑而国亡唐安禄山背君作乱卒死于其子庆绪之手五代契丹德光乘晋入冦卒有杀胡林之亡金阿古逹崛起沙漠僣号称尊完顔晟继之灭僚侵宋然而前书金刼二帝及后妃北去此书防古杀梁王以后妃北还百年之间前后一辙非天道之报施也盖宋虽中微犹延数世金人遁蔡旋踵而亡此盖天厌其德特假手防古以见报施不爽尔合前后书法观之则人心天道安可诬哉后之恃天幸以爲安而逞凭陵之势者可以鉴矣此纲目善善长恶恶短之深意】
　　孟珙击金武仙于顺阳破走之遂复邓州
　　【金唐邓行省武仙次于顺阳与唐州守将武天锡邓州守将伊喇瑗相掎角谋迎金主入蜀遂犯光化其锋甚鋭珙逼天钖垒一鼓拔之壮士张子良斩天钖首以献俘将士四百余人又败金人于吕堰俘获不可胜计遂攻顺阳武仙败走马蹬山县令李英及申州安抚张林皆以城降伊喇瑗孤立而惧遣使请降珙纳之爲易衣冠以賔礼见于是降者相继珙言于史嵩之曰归附之人宜因其乡士而使之耕因其人民而立之长少壮籍爲军俾自耕自守才能者分以土地任以职事使各招其徒以杀其势嵩之纵之】
　　五月金富察官努袭败防古军于亳州
　　【初卫州白公庙之溃官努母爲防古所获金主命官努因其母以计和官努密与特穆尔岱言欲刼金主以降特穆尔岱信之还其母定和计官努乃日徃来讲议或乘舟中流防饮金主又密令官努以金银牌与来使而掠之遂定斫营之防五月五日祭天军中隂备大枪战具官努率忠孝军四百五十人自南门登舟由东而北夜杀守隄逻卒迳至王家寺特穆尔岱营金主御北门繋舟待之虑不胜则走徐州四更接战忠孝军郤而复进官努以小船分军五七十出栅外腹背攻之持火枪突入防古军中特穆尔岱不能支大溃溺死三千五百人官努尽焚其栅而还遂眞拜左副元帅参知政事命习显总军以守亳州】广义【官努以计归母可谓得矣但此时特一事之偶合于理耳其他凶贪幽主灭絶天理者可殚述邪】
　　金蒲察官努幽其主守绪于照碧堂六月官努伏诛【官努既败特穆尔岱益暴横居金主于照碧堂禁近无一人敢奏对者金主惟日悲泣语近侍云自古无不亡之国不死之君但恨我不知人爲此奴所囚耳于是内侍局令宋珪奉御钮祜禄温绰乌克孙爱实等密谋讨官努且闻蔡州城坚池深兵众粮广咸劝幸之以救讥窘防蔡息陈颍等州便宜总帅乌库哩镐运四百斛至归德且请临幸金主意遂决及官努自亳州还金主谕以幸蔡官努力陈不可至于扼腕顿足意趣叵测因出号于众曰敢言南迁者斩众以官努爲无君讽金主早爲计金主遂与珪等谋召宰相议事而令温绰伏于照碧堂门间官努进见温绰从后刺其肋金主亦拔劔斫之官努中创投城下以走温绰爱实追杀之忠孝军闻变皆环甲温绰请金主亲抚慰之于是金主御双门赦忠孝军以安反侧】发明【官努前既恣情悖逆擅杀朝臣金主茍能按罪行辟岂容但已而乃姑息是务复加以官则是纵贼不讨养成乱阶者矣既而亳州幸胜势益暴横兹因迁蔡之谋遂起无君之念既幽其主益肆奸贪其罪不已甚乎然前史皆以追杀爲文则是权衡倒施而乱臣贼子无所惩戒矣故纲目变文而直书伏诛以正其罪】
　　防古取洛阳金中京留守齐克绅死之
　　【金主以齐克绅守京中有功降诏褒谕授中原留守以叅政内族色埒自南山领军十余万入洛省事事绅建一堂于洛川驿东名曰报恩刻诏文于石愿以死自效已而防古自汴驱色埒之子于金昌府东门下诱色埒降色埒命左右射之闻崔立之变病不能语而死总帅乌凌阿呼图代行省事绅行总帅府事月余粮尽军民稍散防古兵复至陈于洛南绅陈于水北防古韩元帅匹马立水濵招降绅跃而射之韩奔还陈率歩卒数百夺桥绅旗手一卒独出拒之杀数人绅即手解都统银牌与之佩士卒气复振初城外四隅至五门内外皆有屏谓之迷魂墙防古以五百骑迫之绅率卒二百鼓噪而出防古退走呼图以防古兵强即以轻骑挈妻子出奔蔡州于是鹰扬都尉献西门以降绅知城不能守率死士数十突东门出转战至偃师力尽就执载以一马拥迫而行将见防古防齐尔绅语不逊兵卒因好语诱之曰汝能北面一屈膝当贷汝命绅不从左右持使北面绅抝项南向遂杀之】
　　发明【齐克绅守洛阳宣力既乆其忠国之心诚矣粮尽援絶兵败被执抝项南向屹然不从茍非以生爲轻以义爲重者曷克慷慨以杀身哉死得其正宜乎书以全节余之也】
　　金主守绪走蔡州
　　【金主留元帅王壁守归德遂如蔡州时乆雨朝士扈从者徒行泥水中掇青枣爲粮足胫尽肿明日至亳州金黄衣皂笠金兔鹘带以青黄旗二导前黄繖拥后从者二三百人马五十匹而已行次城中父老拜道道金主遣近侍谕以国家涵养汝辈百有余年今朕无德令汝涂炭朕亦无足言者汝辈无忘祖宗之德可也皆呼万岁泣下留一日进次亳南六十里避雨双沟寺中蒿艾满目无一人迹金主太息曰生灵尽矣爲之一恸及入蔡父老罗拜于道见金主仪卫萧条莫不饮泣金主亦歔欷遂以完顔呼沙呼爲尚书右丞总领省院事乌库哩镐爲御史大夫总帅如故张天纲权叅知政事富珠哩小罗索签书枢密院事呼沙呼有文武材事无巨细率亲爲之选士括马缮治兵甲未尝一日忘奉金主幸秦巩之志近侍乆困睢阳幸即汝阳之安皆娶妻营业不愿迁徙日夕进言西幸不便金主信之呼沙呼惟深居燕坐瞑目太息而已时防古兵去蔡差远商贩颇集金主安之命选室女备后宫及修见山亭爲游息之所呼沙呼切諌乃止呼沙呼定进马迁格格得马迁余匹又遣分诣诸道选兵诣蔡得精鋭万余兵威稍振忠孝军提控李德率十余人乘马入省大呼以月粮不优防于骂詈呼沙呼缚德杖之金主谕呼沙呼曰此军得力方欲倚用卿何不容忍责罚乃尔呼沙呼对曰时方多故録功隐过自陛下之德至于将帅之职则不然小犯则决大犯则诛其强兵悍卒不可使一日不在纪律盖小人之情纵则骄骄则难制睢阳之祸岂独官奴之罪亦有司纵之太过耳今欲易前辙不宜爱克厥威赏必由中罚则臣任其责军士闻之自是无复敢犯法是时从官近侍皆穷乏悉取给于乌库哩镐镐不能人满其欲日夕交谮于金主至以尚食阙供爲言金主怒遂疎镐镐以被谮忧愤成疾多不视事】
　　发明【走者匹夫轻身之事贱之之词也金主势虽危迫浸不可爲然亦当背城一战同死社稷则不失国君之义也不能以此自明而徒东奔西走无时休息复奚爲也金人占防中原传世十叶故纲目亦不得已以中国诸之例待之噫以干乘之君不能自强而下效匹夫贱者之行轻身而走谓之何哉自走蔡州金氏之亡于兹决矣特书曰走深贬之也】
　　广义【呜呼昔也金人肆毒于徽钦今也防古肆毒于金人报复之理何足怪哉易屯之上六曰乘马班如泣血涟如其守绪之谓平】
　　防古以孔元措袭封衍圣公
　　【从耶律楚材之请也】
　　秋七月孟珙大败金武仙于马蹬山降其众而还【武仙爱将刘仪诣珙降珙问仙虚实仪言仙所防九砦其大砦石穴山以马蹬沙窝岵山三砦蔽其前三砦不破石穴未可图也若破离金砦则岵山沙窝孤立矣珙乃遣兵攻离金掩杀防尽是夕复令壮士捣王子山砦斩金将首而出遂围马蹬杀戮山积还至沙窝西与金人遇大捷未防丁顺复破黙里砦于是仙之九砦六日破其七珙召仪曰此砦既破板桥石穴必震汝能爲我招之乎仪还选妇人三百僞逃归怀招安榜以徃珙料仙势穷蹙必仙岵山絶顶窥伺乃令樊文彬驻军其下已而仙众果登山及半文彬麾旗伏兵四起仙众失措枕籍崖谷山爲之赭杀其将乌舍并擒七百三十人弃铠甲如山薄暮珙进军至小水河仪言仙谋徃商州依险以守然老稚不愿北去珙曰进兵不可缓夜漏十刻召文彬等受方畧明日攻石穴丙夜蓐言启行晨至石穴时积雨未霁文彬患之珙曰此雪夜擒呉元济之时防马直至石穴分兵进攻自寅至已遂破石穴仙走追及于鮎鱼砦仙望见易服而遁复战于银葫芦山又败之仙与五六骑奔追之隐不见降其众七万珙还襄阳】
　　发明【凡与讐战皆春秋之所与是故庄公及齐师战于干时败绩君子以爲能与讐战虽败亦荣何以不言公贬之也公本忘亲释怨欲纳讐人之子谋定其国家不爲复讐与之战也今送师之战乃爲复讐而发非干时之战可比若以复讐举事则此战爲义战而直书大败以示荣也则其义亦深切矣】
　　八月史嵩之以兵防防古将塔察儿代金取唐州金使穆延乌登等行省院事于息州
　　【防古都元帅塔齐尔使王檝至襄阳约攻蔡州史嵩之先以兵防伐唐州金将乌库哩黒汉战死城遂降官军驻于息州之南降者日众息州刺史乌库哩呼噜惧请益兵爲备金主以参知政事穆延乌登签书枢密院富珠哩中罗索帅忠孝军五百徃将行金主谕之曰北兵所以常取胜者恃北方之马力就中国之技巧耳我实难与之敌至于宋人何足道哉朕得甲士三千纵横江淮间有余力矣以呼噜畏缩命尔佳玖珠代之塔齐尔博勒呼之从孙也】
　　发明【书伐金何予嵩之也自金人防夏江沱宴安数世矣有能以复讐爲念者纲目之所予也取者收夺之名唐州宋之故地今既克之曷不书复而书取盖复讐固爲义师然与防古合谋借兵报怨是乃不能辨其强弱则虽成功亦可丑矣故不书复而书取所以深罪也噫用仇伐仇又安可恃哉此纲目予而未尽予之词也】
　　九月朔日食○金人来乞粮不许
　　【金使完顔阿固岱来乞粮将行金主谕之曰宋人负朕深矣朕自即位以来戒饬邉将无犯南界邉臣有请征讨者未尝不切责之向得宋一州随即付与近淮阴来归彼多以金帛来赎朕若受财是货之也付之全城秋毫无犯清口临阵生获数千人悉以资粮遣之今陈我疲弊防我夀州诱我邓州又攻我唐州彼爲谋亦浅矣防古灭国以十以及西夏夏亡及于我我亡必及于宋唇亡齿寒自然之理若与我连和所以爲我者亦爲彼也卿其以此意晓之阿固岱至朝廷不许】
