<!-- { "loadSidebar": true } -->
　　【先是监察御史赵思鲁以大礼未举言天子亲祀郊庙所以通精诚逆福厘生烝民阜万物百王不易之礼也宜讲求故事对越以格絶嘏至是御史台臣复以为言帝曰朕遵世祖旧制其命大臣摄之】发明【郊所以祀天地庙所以祀祖宗皆帝王职分之当为非出位之事也然必有其诚则有其神无其诚则无其神故必亲往祀之所以通精诚报厥本生烝民阜万物百王不易之礼也防定愎言不从乃以朕遵世祖旧制为言呜呼世祖旧制固多而不遵者不少何独郊庙一事遵之乎此皆理屈词穷强辩餙非之意耳安有见义不为尚可谓之贤君哉直书不允深贬之也】
　　广义【大抵祀者国之大事况乎天子之礼岂有大于祭天享亲之礼耶是礼也奚可使人摄之圣人曰吾不与祭如不祭噫于此不用其诚恶乎用其诚防定享国不永厥有由矣】
　　帝如上都○夏四月盗窃武宗神主
　　发明【防定之世两书盗窃神主则其怠慢不恭之罪着矣夫以太庙神主所守至严而使盗得窃之尚可谓之有人之国哉此皆元人无意守庙而妖气乗之窃其神主云尔然此特书窃武宗神主者诚以武宗舍子而立弟仁宗立子而舍侄则是辽武宗之约而絶其□矣今而盗窃其主得非元人无意武宗而变异随之以生焉不然纲目何不概书盗窃太庙神主而必书盗窃武宗神主邪此纲目书法之深意而非元史旧文之可比也】
　　○旱蝗民饥○秋八月山崩震
　　【通漕县山崩碉门地震有声如雷画晦天全道山崩飞石毙人鳯翔兴元成都峡州江陵地同日皆震】
　　九月朔日食
　　发明【防定即位才四年尔旱蝗民饥山崩地震日食地裂大风水旱之变纷纷见于史册未几果有帝崩之应诸王争立朝政紊乱岂非以先事而戒变不虚生者乎灾异若此先儒有言一念之善祥风和气一念之恶妖星厉鬼后之有天下者可不戒诸】
　　○閠月帝还大都○冬十二月蔡公张珪卒
　　【戊辰】致和元年【文宗皇帝图卜特穆尔天歴元年】春二月帝如上都命签枢密院事雅克特穆尔等居守○徙懐王图卜特穆尔于江陵○夏四月禁防古色目人居亲丧
　　【逹实特穆尔都尔苏请凡防古色目人效汉法丁忧者除其名从之】
　　发明【三年之丧者子生三年然后免于父母之懐夫三年之丧天下之通丧也不以贵而隆不以贱而杀不以中外而有异此通行之逹道耳防古色目虽云夷狄然皆有父母之养初不生于空桑者诗不云乎蓼蓼者莪匪莪伊蒿哀哀父母生我劬劳未闻欲居亲丧而反禁絶之者也元之悖礼可胜惜哉故特书禁所以明其不当禁也】
　　五月以达实特穆尔为平章政事○秋七月寜夏地震○帝崩于上都
　　【帝崩文宗不为立庙諡世止称为防定帝○王祎曰武宗以兄弟相及约继世子孙迭居大位而仁宗惑于憸言不守宿诺传位英宗乃使武宗二子明宗文宗出居于外及英宗遇弑而明宗在北文宗在南晋邸乗间入继大统或谓晋邸非所宜立虽然晋王于世祖孙也于次为长虽守藩服尝有盟书今而国统之弗继则求所当立者舍晋王之系将谁属邪然则谓晋邸非所宜立者亦过也旧传英宗之弑晋邸与闻焉故其殁不举请諡升祔之典明其为贼也然考之实録皆不得其实传闻之谬乌可信哉】广义【抑观文宗不为防定立庙諡者文宗之意以为已为武宗之子仁宗当遵武宗之约传位于兄和实拉以及于已今防定乃裕宗之孙又非英宗之子故不为之立庙諡者其意葢为此也所以然者私憾也岂以其与闻乎弑而然耶观者考焉】
　　八月签枢密院事雅克特穆尔谋逆执中书省御史台臣额卜徳哷勒等下狱遂遣使迎懐王图卜特穆尔于江陵
　　【雅克特穆尔以帝由晋邸入继与诸王满都等乘帝有疾恒怀异图以身受武宗宠防之恩欲迎其二子周王和实拉懐王图卜特穆尔立之至是帝崩于上都皇后皇太子遣使诣大都命平章政事额卜徳哷勒掌百司印章及谕安百姓雅克特穆尔因与安西王隂结勇士八月甲午黎明百官集兴圣宫雅克特穆尔率党十七人兵皆露刅号于众曰武宗皇帝有子二人天下正綂当归之敢有不顺者斩执平章政事额卜徳哷勒御史台臣特黙格并左丞托多参政王上熈参议托克托吴秉道等下狱乃与安西王入守内庭分处腹心于枢密推前湖广左丞相拜布哈为左丞相詹事塔斯哈雅为平章蘓蘓为左丞王布琳济逹为枢密副使与右丞赵世延等分典庻务时有诸卫军无统属者及谒选并罢退军官皆给之符牌以待调遣众既受命皆注目而立未知所谢乃指使南向拜众惊竦毛髪凛然始知其意在懐王也雅克特穆尔宿禁中达旦不寐一夕再徙人莫知其处者将一月又恐人心疑惧谋令逹实特穆尔矫为南使云懐王旦夕且至复令奈玛台为北使称周王亦从诸王南来矣】
　　发明【晋人舍嫡立防春秋讥之书谋逆罪悖也防定元年书立喇实晋巴为皇太子则是神器有属而非仓卒无继者之比今而防定既崩太子当立父没子剐礼之正耳安有舍其储嗣而立懐王者乎雅克特穆尔不顾大议逞其邪谋弃太子而迎懐王背国法而射厚利其罪可胜诛哉观纲目之所书则逆顺之势昭然矣此所以为是非之断案也】
　　广义【或曰分注载雅克特穆尔以帝由晋邸入与诸王满都等乗帝有疾恒懐异图以身受武宗宠防之意欲迎其二子周王和实拉懐王图卜特穆尔立之观于此则知其欲报武宗之恩故也何以大书其谋逆耶曰豫让有言既以委质为臣而求杀之是二心也今雅克特穆尔臣事防定尚何异图之懐乎臣事其君而懐异图此所以为逆也况乎逆事成于一月然后矫使以迎懐王其初意将欲自移元鼎久知人心不服不得已而迎懐王耳曰周王兄也懐王弟也雅克特尔何不迎其其兄反迎其弟耶曰周王和实拉于仁宗朝尝造谋以正名分且欲诛谗搆之人事弗成逃居漠北若图卜特穆尔防定初尝召于琼州矣后又封为怀王又命出居建康又徙江陵道路之近消息之通实非周王之比且于时人心汹汹雅克特穆尔虑祸及故矫召懐王以解急难耳观其谓众曰怀王旦夕且至其意了然矣纲目书谋逆者诛其心也夫何过哉】
　　河南行省平章政事巴延杀参知政事图卜台
　　【初明埓栋阿至河南以密谋告巴延巴延从之遂杀其僚属库哩等而勒兵以俟参知政事图卜台独曰今防古军与宿卫之士在上都而令特黙齐军守诸隘吾恐此事之不可成也巴延不从是夜图卜台手刃欲杀之巴延觉遂防敛杀图卜台而夺其所部军器焉匹图卜特穆尔发江陵使以巴延为河南左丞相】
　　发明【杀杀无罪也巴延助逆无道兴兵犯顺而图卜台弗从则其所守者君臣之义耳图卜台欲诛巴延而为巴延所杀悲夫当时上无天子下无方伯而使忠臣义士戕杀于□逆之手无所吁告可哀也已故直书巴延杀则其专輙无君之罪着矣】
　　雅克特穆尔遣萨敦守居庸关腾吉斯屯古北口○诸王满都等谋叛附于雅克特穆尔伏诛
　　【诸王满都阿穆尔台库库楚平章玛鲁集贤学士乌鲁斯布哈太常礼仪院使噶海齐等十八人同谋附雅克特穆尔事觉悉诛之】
　　发明【欲知顺逆之势当观向背之人满都等元室懿亲视雅克特穆尔叛不能倡义讨贼而乃助逆无道则其罪不待辨説而自明矣今而事觉遂皆诛夷呜呼逆谋未成其身先戮然则倡邪鼓乱者果何益哉故既书谋叛以正其不赦之罪复书伏诛以正其讨贼之罪由是乱臣贼子义安能茍免于天地之问哉】
　　皇太子喇实晋巴即位于上都遣梁王旺沁右丞相达实特穆尔将兵分道讨雅克特穆尔
　　【时年九歳改元天顺】
　　发明【书皇太子即位于上都所以予正统而明当立也至是直书分兵讨者正名定罪故耳今焉正其名义则明嗣君诛乱讨逆而着雅克特穆尔之罪也权其轻重而书之以讨且着其正统之归则亦足少伸大义于天下而使三纲之理未尽泯也呜呼□矣】
　　广义【书皇太子讨雅克特穆尔正名定罪也】
　　懐王图卜特穆尔入京师
　　【以明埒栋阿库库台苏苏并为平章政事曹立为右丞巴延为御史大夫赵世延为御史中丞高昌王特穆尔布哈知枢密院事】
　　发明【入者逆而不顺之词不曰至而曰入不予其至也怀王既知防定之子已正储位则当力辞不至帅兵讨贼则其名义庻几正也柰何欲窃神器怡然就道即入京师而略无一毫逊避之意则难乎免于叛逆之罪矣今入京师而书曰懐王犹见其为元之臣子至于袭位以后皆斥其名以着其簒逆而非元之臣子也其防严哉】
　　九月图卜特穆尔杀平章政事额卜徳哷勒流左丞托多等于逺州
　　发明【额卜徳哷勒之杀前史以伏诛书未免失是非之公论矣夫附皇太子拒图卜特穆尔则是舍逆从顺大义所在反谓之伏诛可乎此君子所为惧纲目所由作也噫必有君子者出然后纲目之义大明于天下矣此纲目徇名责实之深意】
　　○诸王额森特穆尔等兵由辽东入迁民镇○图卜特穆尔袭帝位
　　【图卜特穆尔至雅克特穆尔言扰攘之际不正大位不足以系天下之志图卜特穆尔以其兄和实拉在漠北欲虚位俟之雅克特穆尔曰人心向背之机间不容髪一或失之噬脐无及图卜特穆尔曰不得已当明吾志播告中外遂即帝位改元天歴诏天下曰谨俟大兄之至以遂固让之心大赦封雅克特穆尔为太平王右丞相知枢密院加巴延太尉】
　　发明【袭者掩取之词罪其逆也前书皇太子喇实晋巴即位者正也此止曰图卜特穆尔何葢不予其有天下也故书袭帝位若曰袭而取之云尔纲目于秦书胡亥袭位所以明其不当立然胡亥之立犹书矫诏图卜特穆尔入京师窃据宝位则较诸矫诏袭位者又不侔□故纲目直书袭位以着其簒逆之罪】
　　广义【按春秋传轻行而取之曰袭书曰袭者明其无上授也】
　　梁王旺沁等兵入居庸关与雅克特穆尔战不利【旺沁等兵次榆林雅克特穆尔将兵拒之遣萨敦先驰至榆林西乗其未阵薄之旺沁兵稍却图卜特穆尔令雅克特穆尔御辽东兵次蓟州旺沁等兵遂破居庸关雅克特穆尔闻之倍道还逆战于愉河之北旺沁兵复不利还至红桥阻水而阵相持者累日旺沁再战再北遂率余众遁还】
　　发明【雅克特穆尔有可诛之罪则当选择良将声罪致讨诏告天下以诛乱臣犹或庻几焉耳既不能然乃以梁王为制将不谙军务安能成功至是辱王师故书与雅克特穆尔战不利以罪之其为中兴之累多矣惜哉与唐书吐突承瓘讨王承宗战不利义同君子宜并观之】
　　靖安王扣布哈等兵破潼关河南大震
　　【扣布哈等将陜西省兵东系潼关破之遂克阌乡陜州御史大夫额森特穆尔分兵北渡河中趋懐孟河东官吏皆弃城走特黙格南过武关破邓州直趋襄阳下郡县三十余横絶数千里河南大震】
　　诸王额森特穆尔等兵破通州遂趋京师雅克特穆尔拒之引还
　　【图们岱尔及诸王额森穆尔军破通州将袭京师雅克特穆尔引军还击之阳翟王太平败没死者蔽野余兵皆溃而还】
　　诸王呼喇台等兵入紫荆关
