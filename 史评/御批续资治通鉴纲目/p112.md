<!-- { "loadSidebar": true } -->
　　夏四月金人以二帝及后妃太子宗戚三千人北去【上皇闻张邦昌僣位曰邦昌若以节死则社稷増重今既尸君之位则吾事决矣因泣下霑襟至是斡里雅布胁上皇太后与亲王皇孙驸马公主妃嫔及康王母韦贤妃康王夫人邢氏等由滑州去尼玛哈以帝后太子妃嫔宗室及何防孙傅张叔夜陈过庭司马朴秦桧等由郑州去而归冯解曹辅孙觌汪藻郭仲茍等于张邦昌邦昌率百官遥辞二帝于南薰门众恸哭有仆絶者凡法驾卤簿皇后以下车辂卤簿冠服礼器法物大乐教坊乐器祭器八寳九鼎圭璧浑天仪铜人刻漏古器景灵宫供器太清楼秘阁三馆书天下府州图及官吏内人内侍伎艺工匠倡优府库蓄积为之一空初金人将还议留兵以衞邦昌吕好问曰南北异宜恐北兵不习风土必不相安金人曰留一贝勒统之可也好问曰贝勒贵人有如触发致疾则负罪益深金人乃不留兵而去宗潭在衞闻二帝北行即提兵趋滑走黎阳至大名欲径渡河据金人归路邀还二帝而勤王之兵卒无至者遂不果史臣曰初斡里雅布北还也以尼玛哈在太原其势未合恐勤王之师有以乗之既退之后为宋计者宜为逺谋而乃忽李纲神师道之言上下相庆以为无虞曽不数月再致金师太原真定咽喉已塞而犹议三镇弃守之利害故金人尝语宋使曰待汝家议论定时我已渡河矣葢当是时庙堂之相方镇之将皆出于童蔡王梁之门无可以系天下之望唯以割地请和为言未闻有能出一计与之抗者是以金人之来如破竹然及围城逾月外援不至竟以妖术取败吁可怪哉○上皇离青城金人以牛车数百乗载诸王后宫皆胡人牵驾不通华言至邢赵斡里雅布遣郭药师迎谢上皇曰天时如此非公之罪药师惭而退斡里雅布请王婉容位帝姬与尼玛哈次子作妇许之至燕山馆于延夀寺帝自离青城顶青氊笠乗马后有监车随之自郑门而北毎过一城輙掩面号泣至代工部员外郎滕茂实号泣迎谒茂实葢尝副路允廸出使者尼玛哈逼茂实易服茂实力拒之见者堕泪茂实请侍旧主俱行尼玛哈不许帝遂从代渡太和岭至云中】
　　发明【以者易词也春秋之法凡书败书灭书入而以其君归为其服为臣仆故絶之也夫防人之国其罪大矣然宋二帝信谗弃礼恃和忘战所谓国必自灭而后人灭之非灭之者独有罪也国君造命不可委命者既以为有命而又贪生忍辱不死于社稷则是不知命矣书以二帝等北去罪二帝不能死位而与归也虽欲曲为隠讳亦不可得已后之人主可不当知自强也哉】广义【孟子曰生亦我所欲义亦我所欲也二者不可得兼舎生而取义也义之有重于生也必矣且与其不义而生孰若以义而死何则钦宗包羞降敌不义也使其死社稷乃义焉当斡里雅布尼玛哈二人围城之日遣冯澥曹辅求成不许何防奉济王相请平又不许钦宗当思曰若然则二人目中已无我宋而必欲降我乎我大宋天子安可屈辱夷人而遗万年之臭哉即当潜遣黠使速诏康王大集勤王之师牵制于外内则激劝忠义誓以死守下诏曰冇主和议欲朕如金师者悉以叛逆从事如是则怀忠秉义者莫不脱颍而出向之畏懦者且将变而为勇敢孰肯伈伈俛俛而甘心降敌哉于时内有外援外有内应便当背城一战幸而退敌宗社之福也不幸而败亦惟尽吾之义焉耳不犹愈于忍耻偷生举族降于夷人乎钦宗虑不出此而承羞千古徒起有识者不平之忿云】
　　金人围中山○张邦昌号哲宗废后孟氏曰宋太后【吕好问谓邦昌曰相公欲真立邪抑姑塞敌意而徐为之图也邦昌曰是何言也好问曰相公知中国人情所向乎特畏女真兵威尔女真既去能保如今日乎大元帅在外元祐皇后在内此殆天意盍亟还政可转祸为福且省中非人臣所处宜寓直殿庐毋令卫士夹陛敌所遗袍带非戎人在勿服车驾未还下文书不当称圣防为今计者当迎元祐皇后请康王早正大位庶获保全监察御史马伸具书请邦昌速奉迎康王极陈逆顺利害邦昌读其书气沮乃尊元祐皇后为宋太后迎居延福宫而遣人至济州访康王其太后防诒有曰尚念宋氏之初首崇西宫之礼盖用太祖即位迎周太后入西宫故事识者有以觇邗昌之意非真为赵氏也】
　　发明【邦昌之窃国固无足言者然自三月以前纲目皆书其官者明其犹为宋之臣子也至是始削去之而称张邦昌自此以后皆若是矣其与王莾书法同】
　　广义【邦昌不死于金人立已之时今乃顺众情以迎康王可谓噬脐无及矣】
　　郭京伏诛
　　【京自京城走沿路称撒豆成兵假幻惑众至襄阳有众三千余屯洞山寺欲立宗室为帝钱葢王襄及张思正等止之不从防有自京城来者具説京误国事思正囚京刺杀之】
　　发明【考之分注京为张思正所杀纲目变文而曰伏诛者讨乱贼也京以邪术误国罪不容诛幸而思正获之以典大辟此皆纲目之所喜者故书伏诛以正其罪茍生既免其刑诛死而不加贬絶何以为笔削权衡哉后之以邪术误人国家者可以鉴矣】
　　五月康王即皇帝位于南京大赦改元
　　【吕好问谓邦昌曰天命人心皆归康王相公先遣人推戴则功无在相公右者若抚机不发他人声罪致讨悔可追邪宗室子崧知淮寜府闻二帝北迁与江淮经制使翁彦国等誓众登坛防血同奬王室康王遣使擢为大元帅府参议官子崧又移书诃斥邦昌使其反正并晓王时雍等辞指激切邦昌乃复遣谢充家往奉迎王时雍曰骑虎者势不得下所宜熟虑他日噬脐悔无及矣徐秉哲从旁賛之邦昌不聼克家至济州劝进王不许张俊曰大王皇帝亲弟人心所归当早正大位既而邦昌又遣萧思愈等特书诣济州自陈所以免循金人推戴者欲权宜一时以纾国难尔非敢有他也王复书与之而谕宗泽等以为邦昌受伪命之人义当诛讨然虑事出权宜未可轻动合移师近都按甲观变泽复书谓邦昌簒乱踪迹已无可疑今二圣诸王悉渡河而北惟大王在济天意可知宜亟行天讨兴复社稷不可不断好问亦遣人来言大王不自立恐有不当立而立者邦昌又遣谢克家及王舅忠州防御使韦渊奉大宋受命寳诣济州复以手书号太后曰元祐皇后入居禁中垂聼政以俟复辟以冯澥为奉迎使邦昌自称权尚书左仆射率百官劝进而退居于资善堂克家等至济州王恸哭受之命克家还京办仪物皇后命太常少卿汪藻草手书告中外俾王嗣统其畧曰歴年二百人不知兵傅序九君世无失徳虽举族有北辕之衅而敷天同左袒之心乃眷贤王越居近服汉家之厄十世宜光武之中兴献公之子九人惟重耳之尚在兹乃天意夫岂人谋济州父老诣军门言州四旁望见城中火光属天请王即皇帝位防宗泽及权应天府朱胜非来言南京艺祖兴王之地取四方中漕运尤易王遂决意趋应天府既发济州鄜延副总管刘光世自陜州来防王以光世为五军都提举西道都总管王襄宣抚司统制官韩世忠皆以师来防王至应天邦昌来见伏地恸哭请死王抚慰之王时雍等奉乗舆服御至羣臣劝进者益众王命筑坛于府门之左五月庚寅朔王登坛受命毕恸哭遥谢二帝遂即位于府治改元建炎大赦张邦昌及应干供奉金国之人一切不问惟蔡京童贯朱勔李彦孟昌龄梁师成谭慎子孙更不□叙是日元祐皇后在东京撤】发明【汉髙已平天下犹未正尊位必待诸侯力诣而后从之髙宗未能削平海内遽正尊位何哉创业之与中兴固自不固当是时二帝既已北狩四方盗贼窃发者非一中外皇皇莫知所向髙宗茍不早正位号以系人心则天下之望□矣是以书康王即皇帝位大赦改元者深幸之也乌可以汉髙为比而拟议之哉其与光武昭烈晋元书法同】
　　广义【康王即位于应天出于众心之愿载其亦赵氏之硕果也惜乎中兴之业偏安一隅惟延余息而己竟不能如东汉之光复旧物可胜叹哉】
　　遥上靖康帝尊号曰孝慈渊圣皇帝○以黄潜善为中书侍郎汪伯彦同知枢密院事
　　广义【髙宗即位之初而用非其人则其初政葢可见矣】
　　○尊哲宗废后孟氏为元祐太后遥尊韦氏为宣和皇后遥立夫人邢氏为皇后○以张邦昌为太保封同安郡王五日一赴都堂参决大事
　　【帝问宰执何以处邦昌黄潜善等曰邦昌罪在不贷然为金人所胁今已自归惟陛下所处帝曰朕欲驭以王爵异时金人有词使邦昌以天下不忘本朝而归寳避位之意告之故有是命寻诏邦昌宜如文彦博故事一月两赴都堂参决大事又加太傅】
　　发明【杨诚斋曰去小人当用果决谢安之于桓温初则伐其壁人之谋徐而寝其九锡之命强臣自毙而王室以寜亦屯之六二也虽然六二之邅如班如者其病于隂柔而无刚明之才耳舜之于四凶周公之于管蔡孔子之于少正夘何邅班之有哉夫邦昌僣逆法当诛讨岂知姑息既行遂致天下怨愤纲目书以张邦昌为太保封同安郡王则其谬可知矣安有逆贼不讨反加王爵果可以服天下乎髙宗谋国乖刺一至于此宋室虽欲恢复其可得哉纲日书此文无贬词乃所以深贬之耳噫若髙宗者刑政倒施也已】
　　发明【罪莫大于僣逆也高宗即位改元而不即奉行天讨则国体之弱葢可见矣】
　　耿南仲免名李纲为尚书右仆射兼中书侍郎
　　【纲再贬寜江金兵复至渊圣悟和议之非召纲为开封尹行次长沙被命即帅湖南勤王师入援未至而京城失守至是召拜右相趋赴行在所中丞顔岐奏曰张邦昌为金人所喜虽已为三公郡王宜更加同平章事増重其礼李纲为金人所恶虽已命相宜及其未至罢之章五上帝曰如朕之立恐亦非金人所喜岐语塞而退岐又遣人封其章示纲觊沮其来右谏议大夫范宗尹论纲名浮于实有震主之威帝亦不聼汪伯彦黄潜善自谓有攀附之劳拟必为相及召纲于外二人不悦遂与纲忤纲行至太平上防曰兴衰拨乱之主非英哲不足以当之英则用心刚足以莅大事而不为小故之所揺哲则见善明足以任君子而不为小人之所间愿陛下以汉之髙光唐之太宗国朝之艺祖太宗为法】
　　发明【免南仲而相李纲则髙宗于君子小人之分亦明矣使其始终如一不惑羣议则何往而不为有宋拨乱反正之主哉掲而书之所以不没其善也】
　　书法【钦宗时李纲为羣小所沮抑即弃而不用故汴宋终底于灭亡髙宗即位召用李纲而羣小不能惑髙宗之明故能致其兴复然则贤人君子之有益于人国也如此为人君者奚可不谨于任用哉】
　　遣马忠等追击金军
　　【尼玛哈等既去留万户尼楚赫屯太原副统素赫屯真定罗索围河中防克进防磁相渤海大托卜嘉围河间帝命忠及忻州观察使张换将所部合万人自恩冀趋河间以袭之】
　　冯澥免以吕好问为尚书右丞
　　【元祐太后遣好问奉手书诣应天帝劳之曰宗庙获全卿之力也除尚书右丞后李纲以羣臣在围城中不能执节欲悉按其罪好问曰王业艰难政宜含垢绳以峻法惧者众矣纲乃止】
　　书法【好问虽贤尝受张邦昌伪命观其答李纲之言要亦为已之説耳君子奚可不慎终于始哉】
　　曹辅卒○置御营司
　　【时王渊杨惟忠以河北兵刘光世以陜西兵张俊苖傅以帅府及降盗兵皆在行朝不相统一乃置御营司主行幸总齐军政命黄潜善兼御营使汪伯彦副之而以王渊为都统制刘光世提举一行事务韩世忠为左军统制张俊为前军统制杨惟忠主管殿前公事】
　　窜李邦彦呉敏蔡懋李棁宇文虚中耿南仲郑望之李邺等于逺州
