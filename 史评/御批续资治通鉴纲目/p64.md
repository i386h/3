<!-- { "loadSidebar": true } -->
　　【彗出轸帝以灾异数见避殿减膳诏求直言赦天下询政事之未恊于民者王安石率同列上防言晋武帝五年彗出轸十年又有孛而其在位二十八年与乙巳占所期不合葢天道逺先王虽有官占而所信者人事而已禆灶言火而验欲禳之国侨不听郑亦不火有如禆灶未免妄诞况今星工哉窃闻两宫以此为忧望以臣等所言力行开慰帝曰闻民间殊苦新法安石对曰祁寒暑雨民犹怨咨此无庸恤帝曰岂若并祁寒暑两之怨亦无邪安石不悦退而属疾卧帝慰勉起之其党谋曰今不取上素所不喜者暴进用之则权轻将有窥人间隙者安石是其防帝喜其出凡所进用悉从之邓绾言凡民养生之具日用而家有之今欲尽令防实则家有告讦之忧人怀隠匿之虑啇贾通殖货利交易有无或春有之而夏已荡析或秋贮之而冬已散亡公家簿书何由拘録其势安得不犯徒使嚚讼者趋赏报怨畏怯者守死忍困而已诏罢手实法】
　　发明【西山真氏曰君徳无愧则天为之喜而祥瑞生焉君徳有阙则天示之谴而灾异形焉灾祥虽异所以勉其为善一也天之爱君如此为人君者其可不以天之心为心乎日者人君之表彗者逆气所并上书曰食下书彗见则其变甚矣神宗诏求直言罢手实法则庻几有恐惧之心耳茍能自此而扩充之悉逺佞人尽革政则天意可回而人心可得惜乎神宗□固已深终莫能悟可深叹哉是以弭灾之道莫如弭心心正则物无不正而灾不为害民不为厉矣】
　　广义【手实之法始于惠卿当惠卿得志之日曽无一人论其非者及其免黜邓绾小人乃乗其败而奏免之然罢手实之法当矣夫何纲目止书曰罢手实法若不预绾然者葢罢之者非绾之本心也特挤之以井上石耳此固春秋诛心之法也此纲目之深意也】
　　十一月交阯大举入防防钦亷州
　　【初广西屯北兵二十指挥以备邉交人畏之防沈起坐邉议罢以知处州刘彛代之彛至奏罢正兵而用枪仗手分戍听偏校言以为安南可取乃大治戈船交人来互市率皆遏絶表防上诉亦不得逹至是遂分三道入防一自广府一自钦州一自昆崘关连防钦亷二州杀土丁八千人事闻起坐贬安置郢州而】
　　【除彛名】
　　熊夲击渝州獠降之置南平军
　　【渝州南川獠木斗叛诏本安抚之本进营铜佛埧破其众木斗举秦州地五百里来归为四砦九保建铜佛埧为南平军召本还知制诰本欲取媚安石因上防曰天下之治有因有革期于趣时适治而已陛下出大号发大政可谓极因革之理然改制之始安常习故之群交讙合噪或诤于廷或谤于市或投劾引】
　　【去者不可胜数陛下烛见至理独立不夺今虽少定彼将伺隙而逞愿陛下深念之勿使彼有以窥其间而终万世难就之业天下幸甚】
　　辽耶律洪基杀其妻萧氏
　　【萧氏姿容冠絶工诗善谈论好音乐立为后生太子濬时北院枢宻使耶律伊逊专政势倾一国而忌后明敏于是官婢单登等诬后与伶官赵惟一私通伊逊以闻诏伊逊劾状遂族诛惟一而后赐自尽归其尸于家后追諡宣懿】
　　发明【易曰夫夫妇妇而家道正正家而天下定矣有夫妇然后有父子有父子然后有君臣是以夫妇之道诚人伦之大纲而不可忽者洪基惑权奸之譛遂杀其妻则其恶亦甚焉纲目特斥姓名而书杀所以恶而絶之也则其植人伦之本至深切矣】
　　十二月以元绛叅知政事曾孝寛签书枢宻院事【绛在翰林謟事王安石而安石尝徳曾公亮之助已欲引公亮子孝寛于政地以报之由是二人同升】
　　罢直学士院陈襄
　　【襄福州侯官人举进士歴知仙居河阳县留意教化进县之弟于学或防之于判府富弼谓其诱邑子以资过客弼疑焉人劝襄毁学舍以塞谤襄不从而讲説不少解弼由是益竒之及弼相荐诸朝累擢侍御史上防论青苖之害曰臣观制置司所议莫非引经以为言而其实则称贷以取利是特管夷吾啇鞅之术望贬斥王安石吕惠卿以谢天下罢韩绛以杜大臣争利而进者不聼乃请外帝惜其去留脩起居注安石屡欲出之帝不许三迁直学士院帝尝访人材之可用者襄以司马光韩维吕公着苏颂范纯仁苏轼等三十三人对安石益恶之擿其书诏小失讽御史劾之遂知陈州】
　　发明【书曰无轻民事惟难无安厥位惟危慎终于始有言逆于汝心必求诸道有言逊于汝志必求诸非道古之圣王治天下者其兢业如此尚何有怠荒之失乎陈丧因论新法初无大过言而不听优容答之不当罢黜也神宗自变法以来谏者屡遭贬谪略无少恕噫茍亲法便民则人必不言之矣何其防疾忌医宁没其身而不悟哉后之拒谏餙非者当以神宗为鉴】
　　更定解池盐钞法
　　【自薛向立盐钞本其后多虚钞而盐益轻至是多言官卖不便乞通商王安石主提举张景温之言至课民买官盐随贫富作业为多少之差买卖私盐听人告以犯人家财给之买官盐食不尽留经宿者同私盐法于是民间骚怨盐钞旧法毎席六緍至是三緍有余商不入粟邉储失备】
　　【丙辰】九年春正月交阯防邕州知州事苏缄死之
　　【交人围邕知州苏防悉力拒守外援不至城遂防缄义不死贼手命其家三十六人皆先死藏尸于坎乃纵火自焚城中人感缄之义无一人从贼者于是交人尽屠其民凡五万八千余口事闻诏赠缄奉国节度使諡曰忠勇】
　　发明【见危授命君子本心杀身成仁贤者素志是时交人围邕苏缄拒守外援不至城防而亡则其大节凛乎不挠矣肥义曰贞臣也难至而节见忠臣也累至而行明茍不以忠贞自守确乎不防而临难不偷生茍免者几希虽然人臣受爵禄于无事之时而不效死于有事之日尚何犬马之足齿乎故纲目以全节予缄者所以为后世人臣狥国之一劝耳】
　　广义【苏缄死难始于王韶之开邉萧注慕其功而酿成交阯之衅也旡妄之六三有曰或系之牛行人之得邑人之灾此之谓与】
　　章惇招降五溪蛮遂城下溪州
　　【章惇使湖北提刑李平招纳下溪州刺史彭师晏誓下州峒蛮张景谓彭徳儒向永胜覃丈猛覃彦覇各以其地归版籍师晏遂降诏筑下溪州城赐名防溪戍以兵辰州出租赋如汉民遣师晏诣阙授礼賔副使自是五溪皆平】
　　二月以郭逵为安南招讨使
　　【王安石闻钦亷防不悦防得交人露布言中国作青苖助役之法穷困生民今出兵欲相拯济安石怒自革勅牓诋之而以天章阁待制赵卨为招讨使宦者嘉州防御使李宪为副将兵讨之宪久在西北邉好论兵王韶之开熈河宪与有劳故用之既而卨与李宪议事不合帝因问卨孰可代宪卨言逵老于邉事愿以为使而已副之帝从其言仍诏占城占腊合击交阯】
　　吐蕃果庄冦五牟谷以种谔知岷州○秋七月御史中丞邓绾有罪免
　　【吕惠卿既出守陈而张若济之狱久不成王雱令门下客嘉问练亨甫共取邓绾所列惠卿事杂他书之下制狱王安石不知也省吏告惠卿于陈惠卿以状闻且讼安石尽弃所学隆尚纵横之末数方命矫令罔上要君帝以状示安石安石谢无有归以问雱雱言其情安石咎之雱忿患疽发背死帝颇厌安石所为绾虑安石去失势乃上书言宜録安石子及壻仍赐第京师帝以语安石安石曰绾为国司直而为宰臣乞恩泽极伤国体当黜之帝以绾操心颇僻赋性奸回论事荐人不循分守斥知号州】
　　发明【吕惠卿书有罪免则削其官此具其官何绾既当言责纲纪所司而乃为安石乞恩失軄之甚此固小人之羽翼耳故特具其官具官正所以着其罪也其疾恶之防严矣】
　　广义【自古小人比而不周觧克有终当惠卿秩满赴京之时即与安石定交其同声相和者岂有一事之出于天理之公事事人欲之私也譬诸盗焉谋起于穿窬之初投机如胶漆赃分于负版之日反目如仇讐及其败露则自相责让今观安石父子何以异于是哉后之谋国不臧者可以鉴矣】
　　八月罢粥祠庙
　　【司农粥祠庙于民应天府阏伯微子庙皆在粥中判官刘挚叹曰一至于此徃见判府张平曰独不能为朝廷言之邪方平矍然托挚为奏曰阏伯迁商事丘主祀炎火为国家盛徳所乗微子宋始封之君开国此地亦本朝受命建号所因又有双庙乃唐张廵许逺孤城死败能捍大患今若令承买小人规利冗防渎慢何所不为歳收微细实损国体乞留此三庙以慰邦人崇奉之意防上帝大震怒批牍尾曰慢神辱国无甚于斯于是天下祠庙皆得罢粥】
　　广义【葢闻所当去者淫祠耳未闻在祀典者得以去之也既不当去必尊敬奉承所谓以承上下神祗是也岂有粥之之理邪噫神宗于神尚敢慢之其于民也何有今于方平之奏罢粥乃尔其于未奏之前何为者邪】
　　冬十月王安石免以吴充王珪同平章事冯京知枢宻院事
　　【安石之再相也屡谢病求去及子雱死尤悲伤不堪力请解机务帝益厌之乃以使相判江宁府寻改集禧观使安石既退处金陵徃徃冩福建子三字葢深悔为吕惠卿所误也充子安持虽娶安石女而充心不善安石所为数为帝言新法不便帝察充中立无与及安石免遂相之充欲有所变革乞召还司马光吕公着韩维苏颂及荐孙觉李常程颢等数十人光自洛贻书充曰自新法之行中外汹汹民困于烦苛迫于诛敛□怨流离转死沟壑日夜引领冀朝廷觉悟一变敝法今日救天下之急当罢青苖免役保甲市易而息征伐之谋欲去此五者必先别利害开言路以悟人主之心今病虽已深犹未至膏肓失今不治遂为痼疾矣充不能用吕惠卿告安石罪发其私书有无使上知及勿令齐年知之语京与安石同年生故云帝以安石为欺而贤京故召用之】
　　广义【人心之有天理犹天之有日月天理为人欲所蔽犹日月为隂霾云雾翳之也然人血气既衰则人欲渐消天理为之发见天地间隂云之气将散则日月为之渐明其理一也今安石当国】
　　【既久心为恶朝士发言盈廷小民怨讟腾口自知向日所为被人所误觉今是而昨非矣虽曰深悔悔将焉及曾子曰人之将死其言也善信哉】
　　十二月郭逵败交阯兵于富良江李干徳降
　　【逵次长沙先遣将复邕亷而自将西进至富良江蛮以精兵乗船逆战官军不能济赵卨分遣将吏伐木治攻具机石如两蛮船皆坏因设伏击之斩首数千杀其伪太子洪真李干徳惧遣使奉表诣门军纳欵时官兵八万人冐暑渉瘴地死者过半富良江去其国不逺逵不敢渡得其原州门州思浪州苏茂州桄榔县而还群有臣称贺诏以广源为顺州赦干徳罪治刘彛沈起开衅之罪安置随秀州】
　　诏宦者李宪节制秦鳯熈河诸军
　　【时栋戬将果庄聚兵珧岷脇新附羌多叛归之帝遣内侍押班李宪乗驿徃秦鳯熈河措置邉事诏诸将皆受节制御史彭汝砺等极论其不可且言果庄之患小用宪之患大宪功不成其患小功成其患大章再上不听】
　　发明【呜呼宦者之蠧至是深矣宦者之权至是极矣书以李宪节制熈河秦鳯诸军是举秦鳯熈河之大皆制于一阉宦之手使之措置邉事使之节制诸将合数镇之兵权而归之他时徽宗用贯卒覆天下是岂一朝一夕之故哉大书于册为后鉴也】
　　【丁巳】十年春二月王韶免
　　【韶与王安石有隙且以勤兵逺略归曲朝廷帝亦不悦数以母老乞归乃出知洪州韶凿空开邉骤跻政地然用兵有机略临出师召诸将授以指不复更问毎战必防尝夜卧帐中前部遇敌矢石已及呼声振山谷侍者股栗而韶鼻息自如人服其量】
