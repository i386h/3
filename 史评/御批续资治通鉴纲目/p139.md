<!-- { "loadSidebar": true } -->
　　【世辅至夏夏人问其故世辅泣具言父母妻子之亡切齿疾首恨不即死愿得二十万人生擒萨里罕取陜西五路归于夏世辅亦得报不共戴天之讐夏主曰尔能立功则不靳偕兵时有酋豪号青面夜义者乆为夏国患乃令世辅图之世辅以三千骑昼夜疾驰奄至其帐擒之乃还夏主大悦即出二十万骑以文臣王枢武臣伊克为陜西招抚使世辅为延安招抚使世辅至延安总官赵维清大呼曰鄜延今复归朝已有赦书世辅取赦文观之因与官属列拜大哭乃以旧部八百余骑徃见王枢伊克谕之曰世辅已得长安府见讲和赦书招抚可以本部军归国伊克不从曰初经畧乞兵来取陜西今旣到此乃令我归耶世辅至势不可乃出刀斫伊克不及擒王枢防之夏人以鐡鹞子军来世辅以所部拒之驰挥双刀所向披靡夏兵大溃杀死蹂践无虑万人获马四万匹世辅掲榜招兵每得一人予马一匹旬日间得骁勇少壮者万人乃擒害其父母弟侄者斩于东市行至鄜州有马步军四万余吴玠遣张镇抚谕之曰两国现议和好不可生事世辅遂见玠于河池玠遣诣楼照于长安照承诏以为防国军承宣使枢密行府前军都统制送之朝世辅乃率部下三千南来帝抚劳再三赐名显忠】
　　发明【书来归者世辅心服而归之也李氏郦延故将始终心宋前书诱金萨里罕来归不果而奔夏此书自夏来归皆所以深予其向义之心也见君子之心乐与人为善矣】
　　书法【曰忠曰智曰勇此人之所难也若世辅者可谓克尽其道者欤】
　　夏主干顺卒子仁孝立
　　【仁孝改元大庆号干顺曰崇宗】
　　开府仪同三司四川宣抚使吴玠卒
　　【玠善读史凡徃事可师者録置座右积乆墙牖皆格言也用兵本孙吴务逺畧不求近小利故能保必胜御下而有恩虚心请受虽身为大将卒伍最下者得以情逹故士乐为之死选用将佐视劳能为高下先后不以亲故权贵挠之卒年四十七赠少师谥武安自富平之败金人专意图蜀微玠身当其冲无蜀乆矣故西人思之立祠以祀】
　　发明【纲目于人臣之卒书爵不书爵前固已论之矣吴玠忘身循国百战御金屹然为两川之保障忠君忧国死而不渝自中兴以来若玠者诚可谓之贤将也卒而书爵岂过予乎】广义【南渡诸将世称张韩刘岳臣惟或于刘光世焉当云韩岳吴张则庶乎有得纲目之防】
　　士防张焘还自河南出焘知成都府
　　【士防至鄂岳飞请以轻骑从洒扫实欲观衅以伐谋秦桧白止之士防出蔡颍河南百姓欢迎夹道以喜以泣曰乆隔王化不图今日复为宋民遂入柏城披歴榛莽随宜葺治礼毕而还诏封士防为齐安郡王张焘奏疏曰金人之祸上及山陵虽慑服之未足以雪此耻复此讐也必不可恃和盟而忘复讐之大事帝问诸陵寝何如焘不对唯言万世不可忘此耻帝黯然秦桧患之出焘知成都府】
　　广义【观焘所奏之言所谓直气吐而星斗寒也高宗寕不为之动心哉其不亡者特幸焉耳】
　　秋七月以胡世将为四川宣抚副使
　　【世将精神明悮闲习吏治初除宣抚诸将皆贺世将语之曰世将不习骑射不知敌情朝廷所以遣来者袭国家故事以文臣为制将耳军事一无改吴宣抚之规各推诚心共济国事可也诸将皆拜谢】
　　金宋王富勒呼等谋反伏诛
　　【金富勒呼自以太宗长子跋扈尤甚兖王额尔衮为左丞相复附之逹兰方持兵柄遂相与谋反事觉富勒呼额尔衮皆伏诛达兰属尊释不问】
　　王伦如金金人执之
　　【乌珠言于金主曰达兰富勒呼主割河南与宋必有隂谋今宋使在汴勿令逾境伦闻之即遣介其言于朝防孟庾至汴伦即解留钥将使指赴金国议事行至中山防达兰等反金人执之伦见金主于御子林致使指金主不答而令翰林待制耶律绍文为宣勘官问伦知达兰罪否伦对不知又问无一言及嵗币反求割地汝但知有元帅岂知有上国耶伦曰比萧哲以国书许归梓宫太母及河南地天下皆知上国寻海上之盟与民休息使人奉使通好两国耳绍文复曰卿留云中已无还期及贷之还曾无以报反间贰我君臣耶乃遣副使蓝公佐还议嵗贡正朔誓命等事及索河东北士民之在南者而徙伦拘于河间以待报命之至时皇后邢氏崩于五国城金人秘之】
　　广义【仰观归地者乌珠也败盟者亦乌珠也呜呼败盟者金之常事耳高宗何愚焉】
　　金以达兰杜充为行台左右丞相八月达兰以谋反诛【丞相命下达兰谓使者曰我开国功臣也何罪而使我降与杜充为伍耶遂复与翼王呼兰等谋反事觉且疑逹兰与宋隂结故主割地遂命诛之达兰南走追而杀之于祁州其党皆死】
　　发明【富勒呼达兰一为金之宗室一为金之大将相继叛逆皆受典刑则奸宄杂揉之情状可见矣然纲目必书谋反必书伏诛者盖乱臣贼子法所必讨苟以仇敌之故而遂昩讨贼之公则人欲肆而天理防乱臣贼子将接迹于天下矣乌足谓之诛乱讨逆之权衡哉】
　　知邵州王彦卒
　　【彦当建炎初屡败大敌威声振河朔号称名将时方挠于和议遽召之还又夺其兵柄而使之治郡士议惜之】
　　冬十二月李光罢
　　【光初谓可因和为自冶之计故署榜不辞及秦桧议撤淮南守备夺诸将兵权光始极言金人所求无厌和不可恃备不可撤桧恶之光复折桧于帝前曰观桧之意是欲壅蔽陛下耳目盗弄国权懐奸悮国不可不察桧大怒光遂求去】
　　广义【张浚之荐秦桧而后排之李光之署和榜而后非之是二人者正犹延盗入室而戒其取货也悔何及哉】
　　防古袭败金人于海岭
　　【金呼沙呼攻防古粮尽而还防古追袭之大败其众于海岭】
　　发明【此志防古将兴之渐也金以全盛之时尚为防古所败则其强弱之机已可见矣故特谨而书之所以志金亡国之本】
　　【庚申】十年【金天眷三年】春正月遣工部侍郎莫将等使金【初将谓司农丞与监察御史施廷臣附秦桧抗章力赞和议桧擢用将为起居郎廷臣为侍御史朝论大骇尚书晏敦复等上疏切谏于是二人皆不受命桧患之至是以将为工部侍郎充迎防梓宫奉迎两宫使】
　　观文殿大学士陇西公李纲卒
　　【纲卒于福州年五十八赠少师諡忠定纲负天下之望以一身用舍为社稷生民安危虽身或不用用且不乆而其忠诚义气凛然动乎逺迩每使者至金金人必问李纲赵鼎安否其为逺人所畏服如此朱熹曰纲之为人知有君父而不知有身知天下之有安危而不知其身之有祸难虽以谗间窜斥屡濒九死而其爱君忧国之志终有不可夺者可谓一世之伟人矣史臣曰以纲之贤使得毕力殚虑于靖康建炎间莫或挠之二帝何至于北行而宋岂至为南渡之偏安哉】
　　发明【李纲忠义出于天性至其谋猷赞襄卓冠当代宋通鉴续编书提举临安府洞霄宫李纲卒而不书其爵陈氏纲目书提举洞霄宫而不书其官史法同无义例也至纲目备载其官爵大书于册以见予之之意君子固当比例考之然后知书法损益自有权度不可以其近而忽之也】广义【分注云金人必问李纲赵鼎安否盖言其齐等故也臣谓赵鼎大纯而小疵李纲纯乎纯者也观鼎变夫定都之议与夫不能察桧之奸盖可见矣】
　　夏四月韩肖胄罢○五月金乌珠萨里罕分道入冦复陷河南陜西州郡
　　【乌珠以归河南陜西地为非计而张通古又言宋置戊河南请及其步置未定当议収复乌布然之及达兰诛遂大阅国中兵于祁州命乌珠自黎阳趋河南右监军萨里罕出河中趋陜西分道入冦乌珠率孔彦舟等入汴遣乌禄取常徳李成取河南分兵下诸郡于是东京留守孟庾南京留守路允廸皆以城降权西京留守李利用弃城走河南州县皆降拱州守臣王慥亳州提辖魏经死之萨里罕入同州趋永兴军权知军事郝逺开门纳之陜西州县所至迎降遂进据鳯翔初闗陜新复朝廷分军屯熈秦鄌延诸路萨里罕旣至鳯翔陜右诸军皆隔在金后逺近震恐秦桧以其言不售甚惧谓给事中冯檝曰金人背盟我之去就未可卜前此大臣皆不足虑独君乡衮未测上意君其为我探之檝入见曰金人长驱犯顺势必兴师如张浚者且湏以戎机付之帝正色曰寕至覆国不用此人桧闻之喜】
　　发明【中国不可以示弱仇敌不可以结信高宗惑于秦桧屈己和戎以为一隅可乐万世无虞思削将权思撤边备夫何订盟未防金复背约所得故地寻又失之然则和议抑奚足恃乎譬犹割肉补疮疮不可复肉亦旋尽虽欲不亡得乎高宗力排众议鋭成和好殊不知为金所卖耳苟以诚心归宋何必与而复取哉厥后诸将克捷少振华风而贼臣秦桧犹主和议桧固不足责高宗若是亦可谓忘亲释怨者矣纲目因金人入防特书于册者旣讥宋人之不自强又见金人之不可信也】广义【金人渝盟入冦而高宗誓不复用张浚者贼桧之庆也】
　　诏吴璘同节制陜西诸军六月璘败金人于扶风复其城萨里罕走鳯翔
　　【初胡世将在河池仓卒召诸将议时吴璘孙渥已在杨政田晟继至诸将请少退清野以挫其锋渥言河池不可守璘厉声折之曰懦语沮军可斩也璘请以百口保破敌世将壮之指所居帐曰世将誓死于此遂遣诸帅分据渭南寻诏世将诣屯蜀口以璘同节制陜西诸路军马时金人犯石壁砦璘遣姚仲等破走之旣而萨里罕使鹘眼郎君以三千骑冲璘军璘使统制李师颜以骁骑击败之敌先于扶风筑城旣败入城拒守官军攻防其城获三将及女真百十七人萨里罕怒甚自战百通坊仲力战破之萨里罕还凤翔由是金人不敢度陇分屯之军得全师而还】
　　东京副留守刘锜大败金人于顺昌乌珠走汴
