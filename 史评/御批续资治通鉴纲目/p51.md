<!-- { "loadSidebar": true } -->
　　【嘉勒斯赉娶李立遵女生辖藏玛津嘉赉又娶乔氏生栋戬李氏宠衰斥为尼于廓州而锢其二子二子乃结李巴全窃母奔宗噶尔城嘉勒斯赉不能制玛津嘉赉抚有其众寳元中玛津嘉赉死其子辖萨策丹继立李氏惧孤弱不能守乃属嘉勒斯赉辖藏仍居龛谷而死二子长曰玛尔戬居河州少曰辖鄂特且居银川栋戬与母居防精城号令严明人惮服之有众六万日以盛强独有河北之地而嘉勒斯赉所部分矣至是玛尔戬率众以河州乞内附】
　　以内侍为陜西诸路钤辖
　　【帝遣王昭明等四人体量军情治其词讼有赏罚则与其帅议大事以闻各许嵗乗驿奏事谏官吕诲言唐举兵不利未有不自监军者我朝因循未革奈何又増置此员其权与安抚使均矣乞罢之精选帅臣専制阃外之权傅尭俞赵瞻皆有论列不聴】
　　发明【宋公宠信阍寺春秋讥之陜西诸路适当夏人之冲正宜选将饬兵分守要害以遏慿陵之势此当时之所急者夫何以刑余小人为诸路钤辖此实唐人监军之辙耳是时吕诲等非不力谏悉皆不聴惜哉分注言遣王昭明等四人纲目削其名何以其微而畧之也盖本端则末正源洁则流清宋自太宗信任宦官后世因之而不革卒致徽宗宠用童贯天下分崩是由本源不谨末流滋甚纲目特书亦端本澄源之意也】
　　【乙巳】二年春二月罢三司使蔡襄
　　【帝自濮邸立为皇子闻近臣中有异议人疑为襄及即位数问襄何如人韩琦等为救解帝意不回襄请罢遂命知杭州】
　　发明【朱子曰纪纲不能以自立必人主之心术公平正大无偏党反侧之私然后纲纪有所系而立君心不能以自立必亲贤臣逺小人讲明义理之归闭塞私邪之路然后可得而正也英宗见忌蔡襄浸懐疑贰然襄自请罢耳曷以上罢为文原情也蔡襄扼于危惧遂乞罢职英宗欲遂猜嫌竟从其意殊无一毫留难之心观纲目之所书则英宗不能逭其责矣】
　　王畴卒○三月行明天
　　【判司天监周琮等所造也】
　　夏四月诏议崇奉濮王典礼
　　【初知谏院司马光以帝必将追隆所生尝因奏事言汉宣帝为孝昭后终不追尊卫太子史皇孙光武上继元帝亦不追尊钜鹿南顿君此万世法也既而韩琦等言礼不忘本濮安懿王徳盛位隆所宜尊礼请下有司议王及夫人王氏韩氏仙游县君任氏合行典礼用宜称情帝令须大祥后议之至是诏礼官与待制以上议翰林学士王珪等相视莫敢先发司马光独奋笔立议畧云为人后者为之子不得顾私亲若恭爱之心分于彼则不得専于此秦汉以来帝王有自傍支入承大统者或推尊其父母以为帝后皆见非当时取讥后世臣等不敢引以为圣朝法况前代入继者多宫车晏驾之后援立之策或出臣下非如仁宗皇帝年龄未衰深惟宗庙之重于宗室中简推圣明授以大业陛下亲为先帝之子然后继体承祧光有天下濮安懿王虽于陛下有天性之亲顾复之恩然陛下所以负扆端冕子孙万世相承皆先帝徳也臣等窃以为濮王宜凖先朝封赠期亲尊属故事尊以髙官大国谯国襄国仙游并封太夫人攷之古今为宜称于是珪等命吏具以光手藁为按议上中书奏珪等所议未见详定濮王当称何亲名与不名珪等议濮王于仁宗为兄于皇帝宜称皇伯而不名欧阳脩引丧服大记以为为人后者为其父母降服三年为期而不没父母之名以见服可降而名不可没也若本生之亲改称皇伯防攷前世皆无典据进封大国则又礼无加爵之道请下尚书集三省御史台议而太后手诏诘责执政帝乃诏曰如闻集议不一权宜罢之令有司博求典故以闻】
　　五月以陈旭为枢宻副使○诏皇子及宗室卑属勿授师傅官
　　【时封皇子并除检校师傅中丞贾黯以为子为父师于义未安故有是诏】
　　秋七月富弼张昪罢
　　【嘉祐中韩琦与弼同相或中书有疑事往往与枢宻谋之自弼使枢宻非得防合议者琦未尝询弼弼颇不怿及太后还政弼大惊曰弼备位辅佐他事固不可预闻此事韩公独不能共之耶或以咎琦琦曰此事当如出太后意安可显言于众弼愈不怿帝亲政加弼戸部尚书弼辞曰制词取嘉祐中尝议建储推防此特丝发之劳何足加赏仁宗太后于陛下有天地之恩尚未闻所以为报可谓倒置再奏不聴乃受至是以足疾力求解政章二十余上遂以使相郑国公判扬州未防改判汝州○昪请老帝曰太尉勤劳王家讵可遽去但命五日一至院进见无蹈舞司马光亦防昪忠谨清直请留于朝而昪求去益力乃判许州先是韩琦曽公亮欲迁欧阳脩为枢宻使将进拟脩觉其意谓之曰今天子谅隂母后垂帘而二三大臣自相位置何以示天下琦等服其言而止】
　　广义【君子观富郑公争撤帘与夫文忠公辞枢宻则二公之器局深浅盖可见矣】
　　以文彦博为枢宻使吕公弼为副使
　　【彦博自河南入觐帝曰朕之立卿之功也彦博悚然对曰陛下入继大统乃先帝意皇太后协賛之力臣何功之有且其时臣方在外皆韩琦等承圣志受顾命臣无预焉因避谢不敢当帝曰蹔烦卿西行即召还矣乃改判永兴军遂召为枢宻使】
　　八月京师大水诏求直言
　　【京师大雨平地涌水壊官私庐舍漂人民畜产不可胜计是日帝御崇政殿宰相而下朝叅者十数人而已诏开西华门以泄宫中积水水奔激东殿侍班屋皆摧没人畜皆溺死官为祭其无主者千五百八十人下诏责躬求言且命罢宴减膳祷于山川司马光上疏畧云陛下即位以来灾异甚众日有黒子江淮之水或溢或涸去夏霖雨渉秋不止老弱流离积尸成邱今夏疫疠大作弥数千里秋収未获暴雨大至都城之内道路乗桴官府民居覆没殆尽死于压溺者不可胜纪陛下安得不侧身恐惧思其所以致此者乎又曰先帝擢陛下于众人中升为天子惟以一后数公主托陛下而梓宫在殡已失太后欢心长公主数人屏居闲宫此陛下所以失人心之始也又曰凡百奏请不肯与夺知人之贤不能举知人不肖不能去知事之非不能改知事之是不能从此天下所以重失望也又曰台谏天子之耳目其有所言当以圣意察其是非不宜一付之大臣帝嘉纳之】
　　发明【大水者隂逆而与怨气并之所致也京师天下之本而大水形焉其异不亦甚乎要在人君端其心术以荅天谴则变灾为祥反是则灾咎之乗必矣董子曰为人君者正心以正朝廷正朝廷以正百官正百官以正万民正万民以正四方四方正逺近莫不一于正而无邪气奸其间者是以隂阳调而风雨时羣生和而万民植诸福之物可致之祥莫不毕至而王道终矣用是而观则行政之善否由君心之邪正是以人君确守其正如临深渊如履薄冰而无丰大自侈之念也三复董子之言为盖信矣英宗因大水之警诏求直言其敬天防民之心庻防焉尔书以予之宜也】
　　冬十一月吐蕃嘉勒斯赉死
　　【以其子栋戬为保顺节度使】
　　【丙午】三年春正月翰林学士范镇罢
　　【韩琦求去镇草批荅引周公不之鲁为辞帝不悦镇遂请外罢知陈州时论或谓镇以议濮王追崇事忤欧阳脩脩为帝言镇以周公待琦是以孺子待陛下镇之出脩为之也】
　　发明【纲目书罢者多矣未有具官而书罢者具官而罢自必有其説焉是时韩琦求去范镇草批至引周公不之鲁为辞英宗不悦欧阳脩又从而譛之故其罢之者亦不得已焉耳呜呼君子小人各有其党故易曰方以类聚物以羣分吉凶生矣今君子而攻君子是失其类聚羣分之道其可乎哉观纲目之所书按分注之所载则其深为宋惜可见矣】
　　契丹复改国号曰辽
　　发明【契丹改号曷为书复纲目于晋天福二年书契丹改号辽矣故书曰复盖春秋吴楚之君书其卒而不书其葬者所以避其号也契丹是时改国号辽盖与中国等耳然纲目虽纪其改号之始继是亦止以辽书之其君卒则书曰死其侵边则书入境正以存内外之防不使得同于正统也其防严矣】
　　○温州火
　　【焚官民居万四千间死者五千人】
　　发明【人火曰火大抵有无形之感然后致有形之应未有无无形之感而致有形之应者无形之感何人事之乖戻也有形之应何灾异之谴告也是时温州大火焚官民居万四千问死者五千人则非小变矣意者政刑亏缺贤否混淆人事感于下天变形于上耳夫岂无其故哉即纲目之所书则当时政治之得失昭然可见矣】
　　诏称濮王为亲立园庙谪侍御史吕诲等于州县【濮王崇奉之议久而未定侍御史吕诲范纯仁监察御史吕大防引义固争以为王珪议是乞从之章七上而不报遂劾韩琦専权导防罪曰昭陵之土未干遽欲追崇濮王使陛下厚所生而薄所继隆小宗而絶大宗又共劾欧阳脩首开邪议以枉道説人主以近利负先帝陷陛下于过举而韩琦曽公亮赵槩附防不正乞皆贬黜不报时中书亦上言请明诏中外以皇伯无稽决不可称今所欲定者正名号耳至于立庙京师干乱统纪之事皆非朝廷本意帝意不能不向中书然未即下诏也既而皇太后手诏中书宜尊濮王为皇夫人为后皇帝称亲帝下诏谦让不受尊号但称亲即园立庙以王子宗朴为濮国公奉祀事仍令臣民避王讳时论以为太后之追崇及帝之谦让皆中书之谋也于是吕诲等以所论奏不见聴用缴纳御史敇告家居待罪帝合閤门以告还之诲力辞台职且言与辅臣势难两立帝以问执政琦脩等对曰御史以为理难并立若臣等有罪当留御史帝犹豫久之命出御史乃下迁诲知蕲州纯仁通判安州大防知休寕县时赵鼎赵瞻傅尭俞使契丹还以尝与吕诲言濮王事即上疏乞同贬乃出鼎通判淄州瞻通判汾州帝眷注尭俞独进除侍御史尧俞曰诲等已逐臣义不当止帝不得已命知和州知制诰韩维及司马光皆上疏乞留诲等不报遂请与俱贬亦不许侍读吕公着言陛下即位以来纳谏之风未彰而屡诎言者何以风天下帝不聴公着乞补外乃出知蔡州诲等既出濮议亦寝程頥曰言事之臣知称亲之非而不明尊崇之礼使濮王与诸父等若尊称为皇伯父濮国大王则在濮王极尊崇之道于仁宗无嫌贰之失矣】
　　发明【山杨氏曰人君所以御其臣只有一个名分不可易名分既正上下自定盖英宗虽濮王之子仁宗既取之为嗣则是天下之大匹庻之众皆在统握既尊濮王为亲是弃仁宗名分紊乱其不可也必矣当时司马公曰汉宣帝为孝昭后终不追尊卫太子史皇孙光武上继元帝亦不追尊钜鹿南顿君斯言是也然亦不求大义别立称尊故使有为亲之议不过子莫之执中耳非中庸之道也必如程子曰言事之臣知称亲之非而不明尊崇之礼使濮王与诸父等若尊称为皇伯父濮国大王则在濮王极尊崇之道于仁宗无嫌贰之失斯言得之矣吕诲等力陈其非遂皆贬谪是岂从善之通者纲目详书于册所以深讥之也】
　　广义【于时在廷之臣皆无定议惟明道以为当称皇伯父者为有得详见遗书】
　　三月彗星见西方
　　【如太白长文有五尺又孛于毕如月】
　　发明【慧者恶气所凝而又为兵象也西方属金而乃金革之象也此书慧见而下书夏人冦边则其应岂不明且切防纲目不言事应而事应已在其中然则天人感应之理甚可畏也有天下国家者可不谨于持己以慎天道而无危溢之行乎】
　　夏四月胡宿罢以郭逵同签书枢宻院事
