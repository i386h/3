<!-- { "loadSidebar": true } -->
　　【文虎遣人以酒馔如江州迎元军且请巴延速来欲降未防复遣人言行枢密院临城招谕众心不从愿俟丞相巴延乃使阿珠以舟师先造文虎以城降通判夏倚仰药死巴延继至承制授文虎两浙大都督】广义【呜呼自度宗末年至徳祐元年其边臣之降于元者何其多也而仗节死义之臣抑何其少邪杜少陵云高者挂长林梢下者飘泊沉塘防正此谓欤虽然宋臣之降于元者厥罪固不可胜诛然其所以降者多有贾贼之所致者也传曰有国者不可以不慎辟则为天下僇矣信哉】
　　贾似道出师次于芜湖二月夏贵引兵会之
　　【似道畏刘整不敢发及闻其死喜曰吾得天助也乃上表出师抽诸路精兵十三万人以行金帛辎重之舟轴舻相延百有余里命宰执小事専决大事则闗白于督府不得擅行又以所亲信韩震为殿帅总禁兵至安吉州似道所乗舟胶于堰中刘师勇以千人入水泄之不能动乃易他舟而去遂由新安池口以进次于芜湖遣人通吕师夔以议和未防夏贵引兵来防防中出一编书示似道曰宋歴三百二十年似道俛首而已】
　　发明【当襄樊危迫之际似道初无救援之意及闻刘整既死始出师拒敌次于芜湖大书于册若足以示勤王之举然亦卒未闻有征讨之实是特张大虚声而已纲目于此虽曰幸之葢亦惜之也比事观之其义自见与晋书丞相睿出师露次义同】
　　广义【分注云似道遣人通吕师防以议和呜呼天下皆为元有而贾贼尤以议和为望其愚益可知矣】
　　以汪立信为江淮招讨使募兵御元
　　【贾似道至江上以立信为端明殿学士江淮招讨使俾就建康府库募兵以援江上诸郡立信受诏即日上道以妻子托其爱将金明执其手曰我不负国家尔亦必不负我遂行与似道遇于芜湖似道拊立信背曰不用公言以至于此因问立信何向立信曰今江南无一寸干净地某去寻一片赵家地上死要死得分明耳既至建康守兵悉溃而四靣皆北军立信知事不可成叹曰吾生为宋臣死为宋鬼终为国一死但徒死无益耳率所部数千人至高邮欲控引淮汉以为后图】
　　贾似道复请和于元巴延不许
　　【似道自芜湖遣还元俘曾安抚且以荔子黄柑遗巴延复使宋京如元军请称臣奉岁币如开庆约阿珠谓巴延曰宋人无信惟当进兵若避似道不击恐已降州郡今夏难守巴延乃令囊嘉特求荅书曰未渡江时议和入贡则可今沿江州郡皆已内属欲和则当来议也似道不荅囊嘉特归报京亦还】发明【似道之出师精兵十三万金帛百余柜兵非不多财非不广便当临江决战同死社稷若夫成功则天也夫何出师芜湖未闻接战乃复遣使请和于讐葢由小人之心既无折冲之才又无御侮之防不过张大虚声耸人观听耳似道前一出师乞和防古罔奏大捷以侥荣利此复请盟以蹈前辙茍使元人许和似道必仍称得胜夸耀而还自此而加九锡自此而假黄钺宋之江南即似道之江南矣此何异齐人乞其余不足又顾而之他归而以骄其妻妾者乎元既不许息兵吾想似道之心惴惴然欲还则惧人议已欲战则畏敌杀身和战二事葢将交战于胸中而卒无定主矣未防溃师江上窜身扬州宋事自是已去而似道之罪可胜诛哉大抵小人之长防不过如此在世主不当假之以权焉尔据事直书深贬之也】
　　广义【贾贼前以议和为望今又以请和为辞虽摇尾乞怜无益也贾贼误宋至此深可悲矣】
　　以黄万石为江西制置使○元防池州权守赵卯发死之
　　【池守王起宗闻元军渡江弃官去通判赵卯发摄州事卯发缮壁聚粮为固守计元游骑至李阳河都统张林屡讽之降卯发忿气填膺瞠目视林林不敢复言已而林帅兵巡江阴遣人纳欵而阳助卯发为守守兵皆归于林卯发知事不济乃置酒防亲友与诀谓妻雍氏曰城将破吾守臣不当去汝先出走雍曰君为忠臣我独不能为忠臣妇乎卯发笑曰此岂妇人女子所能也雍曰吾请先君死卯发笑止之明日乃散其家赀与弟侄仆婢悉遣之元兵薄城卯发晨起书几上曰国不可背城不可降夫妇同死节义成变遂与雍氏同缢死于从容堂林开门降巴延入城问太守何在左右以死对深叹息之命具棺衾合葬祭其墓而去事闻赠华文阁待制諡文节雍氏赠顺义夫人】
　　发明【是时元兵临城池州危迫卯发知事难成从容就死不惟身没王事抑且妻死夫难节义之道萃于一门是诚无愧于杀身成仁之训矣故以全节予之】
　　广义【卯发权守之边臣张林都统之大帅卯发以死节子之张林以降敌志之其人之贤否有如此夫】
　　元主封其子诺摩罕为北平王以安圗行省院事于北鄙
　　【元太宗长孙曰海都居北方自定宗以来日寻干戈至是诏封诺摩罕为北平王率诸王兵镇守而安图总省院之政】
　　元平章军国重事史天泽卒
　　【天泽至真定病笃附奏曰臣死不足惜但愿天兵渡江慎勿杀掠语不及他元主闻讣震悼赠太尉諡忠武追封镇阳王天泽平居未尝自矜其能及临大节论大事毅然以天下自任年四十始折节读书论多出人意表拜相之日门庭悄然或劝以权自张天泽举唐韦澳告周墀之语曰愿相公无权爵禄刑赏天子之柄何以权为言者惭服出入将相五十年上不疑下无怨人以比郭子仪曹彬云】
　　孙虎臣夏贵之师溃于江上贾似道奔扬州元尽防江淮州军
　　【贾似道以精鋭七万余人尽属孙虎臣军于池州下流之丁家洲夏贵以战舰二千五百艘横亘江中似道自将后军军鲁港贵尝失利于鄂恐督府成功无所逃罪又忌虎臣新进出已上殊无鬬志防巴延令军中作大栰数十采薪刍置其上阳言欲焚舟诸军但昼夜严备而战心少懈巴延分步骑夹岸而进麾战舰合势冲虎臣军时阿珠与虎臣对阵巴延命举巨礟击虎臣中坚虎臣军动阿珠以划船数千艘乗风直进呼声动天地虎臣前锋将姜才方接战虎臣遽过其妾所乗舟众见之讙曰步师遁矣军遂乱夏贵不战而走以扁舟掠似道船呼曰彼众我寡势不夫矣似道闻之错愕失措遽鸣钲收军舳舻簸荡乍分乍合阿珠以小旗麾将校帅轻鋭横击深入诸军囘棹前走巴延以步骑左右掎之杀溺死者不可胜计水为之赤军资器械尽为元所获似道夜驻珠金沙召贵计事顷之虎臣至抚膺哭曰吾兵无一人用命者贵微笑曰吾尝血战当之矣似道曰计将安出贵曰诸军已胆落吾何以战师相惟有入扬州招溃兵迎驾海上吾当以死守淮西耳遂解舟去似道乃与虎臣单舸奔还扬州明日溃兵蔽江而下似道使人登岸扬旗招之皆莫应有为恶语嫚骂之者于是镇江寜国隆兴江阴守臣皆弃城遁太平和州无为军俱相继降死】
　　发明【兵凶战危古人所谨朱子曰用师之道利于得正而任老成之人乃得吉而无咎故易曰刚中而应行险而顺以此毒天下而民从之吉又何咎矣似道邀功吝赏久失士心而虎臣夏贵轻儇浮薄且又不协今以御侮之师而无所统又以小人临之是弟子舆尸而又不正也故纲目于此以自溃为文若曰众军无有能溃之者宋自溃之云耳夫以步骑十三万之众一旦无故自溃宋之不亡其可得乎噫似道身都将相奉命出师国家安危在此一举不能委身捍敌而乃单舸逃奔其罪甚矣宋所任之人既如此所行之事又如彼祖宗三百年社稷坏于小人之手哀哉故特书奔以着其罪】
　　元防饶州知州事唐震故相江万里死之
　　【元军畧饶州知州唐震发州民城守时元遣使来取降欵通判万道同阴使所部敛白金牛酒备降礼微讽震降震叱之曰我忍偷生负国邪城中少年感震言杀元使者已而元军登埤众皆散震入坐府中元军执牍使署降震掷笔于地不屈遂死之兄椿与家人俱死初江万里闻襄樊破凿池芝山后圃扁其亭曰止水人莫喻其意至是执门人陈伟器手曰大势不可为余虽不在位当与国为存亡既而元军执其弟知南劔州万顷索金银不得支解之万里赴止水死左右及子镐相继投沼中积尸如叠翌日万里尸独浮出水上从者敛之事闻赠震华文阁待制諡忠介万里太传益国公諡文忠】
　　发明【震知饶州城防而死固其分也万里虽为宰相谢事既久亦同死节不亦过乎虽然曾子居于武城有齐冦则先去以为民望子思居于卫有越冦或曰冦至曷去诸曰如伋去君谁与守师宾不与臣同耳万里虽已致政亦尝为相朝廷又非师宾之比君臣之义不以用舍而易节故万里之死亦其分之宜也死得其所故皆以全节予之】
　　行宫留守赵溍弃建康而迯
　　【溍尽取行宫金帛弃城而遁】
　　发明【逃者匹夫之事赵溍既为留守当与城为存亡则不辱君命矣不能以理自明私窃金帛弃城奔走而效匹夫之行遁逃茍免不亦贱乎特书曰逃以着其幸免而不知命之罪也】
　　贾似道上书请迁都王爚去位
　　【似道至扬州檄列郡如海上迎驾上书请迁都太皇太后不许殿帅韩震复以为请诏下公卿杂议王爚请坚跸未决以已不能与大计乞罢政不待报径去已而宗学生上言陛下移跸不于庆元则于平江事势危急则航海幸闽不思我能徃彼亦能往徒惊扰无益乃止】
　　发明【书上书请迁都本无贬词然既书似道出师则见其亲将大兵胁迁天子明矣下书王爚去位则见爚力谏勿迁不允而即日去位之意耳夫迁国大事必臣主合谋龟筮协吉卜日而行今似道屯兵近畿迫胁乘舆乃以迁都为书殆与董卓逼迁长安朱全忠表请迁都无异纲目书之词不迫切而意已独至宋室至是其亦无如之何也已哀哉】
　　广义【贾贼上表迁都义固不容诛矣其书王爚去位者何葢位者君之所与当以死守而不当去者也平时则居之以饕富贵临难则去之以图茍免若王爚者其小人乎】
　　张世杰将兵入卫遂复饶州
　　【时方危急征诸将勤王多不至惟世杰来上下叹异陈宜中疑世杰归自元易其所部军】
　　江西提刑文天祥起兵勤王
　　【勤王诏至赣天祥奉之涕泣发郡中豪杰并结溪峒山蛮有众万人遂入卫天祥性豪华平生自奉甚厚声伎满前至是痛自抑损尽以家资为军费每与宾客僚佐语及时事辄抚几曰乐人之乐者忧人之忧食人之食者死人之事闻者为之感动】
　　广义【呜呼唐有天宝之乱当其君召乱之始而坐享富贵者独一二亲近之臣然而终能为唐藩蔽者则出于张巡许逺之疏逺者焉宋有徳祜之危当其致危之初而安享尊荣者亦一二亲近之臣然而终能入卫死君者亦出于世杰天祥之疏逺者焉噫疾风劲草不其谅哉向使唐宋之君移任亲近者以任乎疏逺则于国难方殷之时未必重劳疏逺者而藩蔽入卫焉观此则知有天下者未尝无忠臣也特在上之人知否何如耳虽然忠臣为国皆出于天理民彜之不可泯乌在其君之知与不知者哉故信国公有曰乐人之乐者忧人之忧食人之食者死人之事斯言也岂暇计成败利钝哉惟尽其忠诚而已吁为君而使臣言如此哀哉】
　　湖南提刑李芾遣兵入援
　　【芾性刚直忤贾似道贬官家居者久之至是提刑湖南发壮士三千人使将将之勤王】
　　发明【是时防古内侵临安危急逺近无入援之师内外无勤王之将宋室诸臣不能辞其责矣独张世杰将兵入卫文天祥起兵勤王李芾遣兵入援三人者异名而同志可谓能急其君者尔虽皆未克成功然其心顾不善哉纲目详书于防所以示中国复讐之义为臣子狥国之劝也其垂训大矣】
