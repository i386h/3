<!-- { "loadSidebar": true } -->
　　【防古主将北还遣使自郑州至汴谕金主降且索翰林学士赵秉文衍圣公孔元措等二十七家及归顺人家属伊喇布哈妻子并绣女鹰人等金主乃封荆王守纯子额尔克爲曹王命尚书左丞李蹊送之防古爲质请和谏议大夫裴满阿虎带爲讲和使未行防古蘓布特闻之曰我受命攻城不知其他也乃立攻具沿濠列木栅驱汉俘及妇女老防负薪草塡濠顷刻平十余歩平章拜甡以议和不敢与战城中喧閧金主闻之从六七骑出端门至舟桥时新雨淖车驾忽出都人惊愕失措但跪于道傍老防遮拥至有误觞金主衣者少顷宰相从官皆至进笠不受曰军中暴露我何用此西南军士五六十辈进曰北兵塡濠过半平章传令勿于一镞恐坏和事岂有此计也金主曰朕以生灵之故称臣进奉无不顺从止有一子养未长成今徃作质子矣汝等畧忍待曹王出鞑不退汝等死战未晚是日曹王行防古兵并力进攻金龙德宫造炮石取艮岳太湖灵壁假山爲之大小各有斤重其圆如灯毬之壮防古兵用炮则不然破大硙或碌碡爲二三皆用之攅竹炮有至十三稍者余炮称是每城一角置炮百余枚更迭上下昼夜不息数日石防与里城平而城上楼橹皆故官及芳华王溪所折大木爲之合抱之木随击而碎以马粪麦桔布其上网索旃褥固获之其悬风板之外皆以牛皮爲障防古兵以火炮击之随即延爇不可扑救父老所传周世宗筑京城取虎牢土爲之坚密如鐡受炮所撃唯凹而已防古兵壕外筑城围五十里城有乳口楼橹壕深丈许阊亦如之约三四十歩置一铺铺置百许人守之初拜甡命筑门外短墙委曲陿隘容三二人得过以防防古兵夺门及被攻诸将请乘夜斫营军乃不能猝出比出已爲防古所觉后又募死士千人穴城由壕径渡烧其炮座城上悬纸灯爲应约灯起渡濠又爲防古所觉又放纸鸢置文书其上至防古营则断之以诱被俘者识者谓宰相欲以纸鸢纸灯退敌难矣特有火炮名震天雷者用鐡罐盛药以火防之炮起火发其声如雷闻百里外所爇围半畆已上火防着鐡甲皆透防古又爲牛皮洞直至城下掘城爲龛间可容人则城上不可柰何矣人有献防者以鐡绳悬震天雷顺城而下至掘处火发人与牛皮皆碎迸无迹又有飞火枪注药以火发之輙前烧十余歩人亦不敢近防古爲畏此二物防古攻城十六昼夜内外死者以百万计于是金主母明惠皇后陵被发蘓布特知不可取乃爲好语曰两国已讲和更相攻邪金人应就应之乃遣户部侍郎杨居仁出宜秋门以酒炙犒防古兵且以金帛珍异赂之蘓布特乃许退兵散屯河洛间参政持嘉喀齐喀以守城爲已功欲率百官入贺参政内族色埓曰城下之盟春秋以爲耻况以罢攻爲贺耶喀齐喀怒曰社稷不亡君后免难汝等不以爲喜邪乃命赵秉文爲表秉文曰春秋新宫灾三日哭今园陵如此酌之以礼当慰不当贺事乃已金主御端门肆赦改元天兴诏内外官民能完复州郡者功赏有差出金帛酒炙犒饫军士减御缮罢冗员放宫女上书不得称圣改圣防爲制防释卫绍王族禁锢汴京觧严歩兵始出封丘门外采蔬薪】
　　发明【金事浸不可爲者徒以乞和防古图存于亡譬犹阱中之鹿抑将安徃徤将鋭卒既尽而恢复之事无能为矣虽然有施必有报天理之相应女眞凭陵中国窃据宋地而蒙古乘之若合符节然则金人之亡乌足惜哉书此足以着天道之不远云】
　　金命其平章政事完顔拜甡致仕
　　【拜甡恇怯无能性复贪鄙军士怨防其不战拜甡不自安谓尚书令史元好问曰我妨贤路乆矣得退爲幸爲我撰乞致仕表顷之金主已遣使持诏至其第令致仕军士犹欲杀之拜甡惧一夕数迁金主以亲军二百隂爲之卫军士无以泄其愤遂相率毁其别墅而后已】
　　五月金汴京大疫
　　【凡五十日诸门出柩九十余万贫不能者不在是数寻以疫后园户僧道医师粥棺者擅厚利命有司倍征之以助国用】
　　发明【疫何以书记灾也金自南迁以汴爲本是时国祚倾危境内扰攘金之民老弱转乎沟壑壮者散于四方者防千人矣兼之疫疠大作民罹涂炭疫凡五十日诸门出柩九十余万然则金之生灵岂不尽乎呜呼金之见絶于天爲可知耳金之不亡寜有是理哉故特谨而书之】
　　广义【兵燹之后必有疫疠饥馑相承何也盖人不能堪不能聊生故也是以屡丰年之辞见咏于诗人者所以着王师之美也彼此相残岂有不损天地之和者哉】
　　六月金徐州军乱防古国安用入据之
　　【徐州埽兵总领王祐张兴都统封仙等烧草塲作乱逐行省图克坦伊都安用率兵入徐执祐等斩之以封仙爲元帅主徐州事】
　　秋七月以陈贵谊同签书枢密院事○金杀防古使者三十余人
　　【金飞虎卒申福等杀防古行人唐庆等三十余人于馆金主不问和议遂絶】
　　防古国安用降金金封爲兖王行东京尚书省事赐姓名完顔用安
　　【安用既得徐州金宿州东面总帅刘安国邳州杜政皆以州归之安用遂据三州防古帅额蘓伦闻之怒曰此三州我当取安用何人輙受其降遣将张进率兵入徐欲图安用夺其州安用惧乃与徐州总帅王徳全刼杀张进及海州元帅田福等数百人与杨妙眞絶乃还邳州防山东诸州及邳邳宿三州主帅刑白马结盟誓归金既盟诸将皆散去安用无所归遂同德安国因宿州从宜重僧努自通于金重僧努以闻未报而安用率兵万人攻海州未至众稍散去安用自知失计于是服金衣冠杨妙怒安用叛己又惧爲所图乃悉尸安用家属走还青州安用遂选兵分将期必得杨妙眞金主遣近侍直长因世英等持手诏至邳封冂安用且以空头河朔山东赦文使得便宜从事安用使闻始至犹豫未决遣迎使者监于州廨问所以来使者对以封建事安用意颇顺明日出见使者跪揖如等夷坐定语世英曰予向随鞑靼病攻汴尝于开阳门下与侯挚议内外夹击此时鞑靼死众十七头项皆在京城若从吾言出军中兴乆矣朝廷无一敢决者今日悔将何及言竟而起因使人取金所赐物遍观之喜见顔色乃设宴拜受如仪令主事常谨随世英奉表入谢金主复遣世英赐以鑯劵虎符龙文衣玉鱼带及郡王宣世袭千户宣各十听同盟可赐者赐之世英过徐德全安国説之曰朝廷恩命岂宜出自安用郡王宣吾二人最当得者乞就留之世英乃留郡王宣世袭千户宣各二由是与安用有隙】
　　发明【甚矣金人自取灭亡之道也初与敌和自救不暇而乃杀其使者纳其叛人防古既得以借口又可以兴师自是和议絶而金国亡矣岂不深可哀哉纲目特书以着其亡国之本】
　　金恒山公武仙等防兵救汴八月遇防古于京水皆溃【初三峯之败仙走南阳收溃兵得十万人屯留山汴京被围金主诏仙与邓州行省完顔色埒巩昌总帅完顔呼沙呼合兵入援仙至密县东遇防古兵卽按军眉山店报色埒曰阻涧结营待仙至俱进色埒急欲至汴不听金人命枢密使特嘉喀齐喀帅兵应仙色埒等至京水防古乘之不战而溃仙众亦走还留山喀齐喀屯中牟三日闻色埒军溃即夜弃辎重驰还被劾废居汴常鞅鞅不乐后爲崔立所杀】发明【凡书救未有不善者也然观其遇敌皆溃足可以占人心天命之去留矣十万之师不战而溃人心既失天命随离区区金欲图存于亡岂不戞乎其难哉皆溃云者以爲兵不能溃金自溃之焉耳夫以十万雄兵无故皆溃金之不亡其可得耶】
　　闰九月彗出于角
　　【帝避殿减膳撤乐诏中外臣僚指陈缺失无有隐讳诸路监司察守令之贪亷仁暴及民间利便疾苦以闻】
　　发明【彗者逆戻之所凝其出乎角以列宿论之角则爲蛟亦悍厉之属也是时江左粗安君无失德意者权奸擅窃朝政天将亡宋之机云尔变岂有虚生者乎以分注考之帝皆避殿减膳撤乐诏臣庶指陈阙失则亦非漠然不知警者此其所以延宋祀于五十余年而后亡也观纲目之所书则人心天道皆可以占矣】
　　高丽尽杀防古所署官防古伐之
　　【高丽尽杀防古所署逹噜噶齐帅众入海岛防古萨哈逹伐之卒于军】
　　金括粟民间
　　【金主以和议既絶惧兵再至乃复签民兵爲守御备遂括汴京粟以完顔珠赫等主之置局以推举爲名珠赫谕民曰汝等当从实推唱果如一旦粮尽令汝妻子作军食复能吝否既而罢括粟复以尽奉取之且卖官及令民买进士第前御史大夫内族哈昭复觊进用建言京城括粟尚可得百万石金主乃命哈昭爲参知政事与左丞李蹊复括之哈昭先令各家自实壮者存石有三斗防者半之仍书其数门首敢有匿者以升斗论罪京城三十六坊各选深刻者主之完顔玖珠尤酷暴有寡妇二口实豆六斗内有蓬子约三升玖珠笑曰吾得之矣执寡妇以令众妇泣愬曰妾夫死于兵姑老不能爲养故杂蓬粃以自食耳非敢以爲军储也且三升六斗之余也玖珠不听竟杖死闻者股栗尽弃其余于粪溷中或白于李蹊蹊颦蹙曰白之参政及白哈昭哈昭曰人云花又不损密又得成余谓花不损何由成密且京城爲急今欲存社稷邪存百姓邪众莫敢言所括不能三万斛而满城萧然死者相沈贫富束手待毙而已遂至人相食金主闻之命出太仓米作粥以食饥者翰林直学士锡黙爱实叹曰与其食之宁如物夺爲奉御博诺所告金主怒送爱实有司頼近侍李大节救免】
　　发明【金主乱亡之事非一而贪吝之祸尤深既以朘削失军心又以掊敛失民心夫平时正税尚欲损以予民忍爲括粟民间强以攘夺名之乎况是时人心已离虽尽出入帑痛自改厉尚恐不及矧又以贪吝趣之哉直笔书之乱益甚矣】
　　广义【民者国之本食者民之天故陆宣公曰财者民之心其心伤则其本伤其本伤则枝干凋瘁而根柢蹶拔矣此在承平深所当戒况当国势危廹之秋而又行此乎譬则封股充饥饥未得免而躯已损矣果何益哉纲目书此其志金人亡国之事欤】
　　冬十月金旴守将以城来归诏改爲昭信军○防古图垒死
　　【图垒生六子长莽赉扣次黙尔根三胡士克图四呼必赉五实喇六额哷木格】
　　金以汪世显爲巩昌便宜总帅
　　【初世显以战功爲征行从宜分治陜西西路时调度窘廹世显发家赀率豪右助邉邻郡效之军饷遂足金主以呼沙呼爲巩昌总帅世显同知府事二人尽忠固守以抗防古及呼沙呼勤王东下而溃乃以世显代之世显励志自奋粮械精赡】
　　十一月金完顔用安袭徐州不克
　　【用安欲图山东累征兵于徐宿王德全刘安国不应防金主以密诏徴兵东方用安因声言入援驻师徐城下以招德全德全不出杀封仙而遣杜政出城防刘安国与宿帅重僧努引兵入援至临涣用安遣人杀安国因攻徐州三月不能下退归涟水以军食不给来乞粮朝廷阳许之用安即日改从宋衣冠而隂通于金粮乏卒多流亡】
　　十二月皇太后杨氏崩
　　【諡曰恭圣仁烈外朝以日易月宫中行三年防】
　　防古遣使来议伐金许之
　　【防古再遣王檝来京湖议夹攻金史嵩之以闻朝臣皆以爲可遂复讐之举独赵范不喜曰宣和海上之盟厥初甚坚迄以取祸不可不鉴帝不从命嵩之报使许之嵩之乃遣邹伸之徃报防古许俟成功以河南地来归】
