<!-- { "loadSidebar": true } -->
　　发明【逆者因来而拒之之谓追者已去而蹑之之词曰逆击曰破之所以予惟辅也然张严拒敌而死其忠可尚表表在人无可疑者曷为不书死之而书败死葢行师之道当虑万全以顺则吉从逆则凶故易曰师左次无咎张严嗜功轻进防敌计中而死师徒挠败舆尸而归何益之有是时金革弥兴斯民涂炭天下之生灵能几何哉严不审利害轻进取祸而使三军肝脑涂地是不知左次之义功既无成身亦难保岂不深可惜哉故不以全节序之贬而与邀功生事者同例其责备之意葢可见矣】
　　金尼玛哈焚西京而去三月翟进复之诏以进为京西北路安抚使
　　【尼玛哈闻张严东出自河南西入关以援罗索尽焚西京庐舎虏其民而北时韩世忠以所部万人受诏赴西京捉杀盗贼尼玛哈复留乌珠屯河阳以待之翟进得以其众复西京尼玛哈道闻严死遂自平陆渡河归云中】
　　知中山府陈遘为其下所杀金人遂防中山
　　【中山受围三年城中粮絶人皆嬴困不能执兵知府陈遘欲尽括城中兵力战部将沙振潜怀刃入府害遘及其子锡等十七人振出为帐下卒所杀捽裂之身首无余城防金人见遘尸曰忠臣也敛而葬之】发明【遂者继事之词上书陈遘被杀下书金防中山则是中山犹是拒敌未能遽防因遘死然后防之也则适之狗义为何如哉特书其下杀者既嘉陈遘忠于所事之美复着宋人不能救援之失其义亦深切而着明矣】
　　夏四月金乌珠复入西京翟进击走之
　　【乌珠率众来攻西京进与韩世忠迎战而败世忠被矢如棘力战得免乃收余兵南归乌珠入西京进复集乡兵舆战屡败之杀其将翟海乗胜入洛阳金人帅懐孟蒲卫之众复至斧门而入进与巷战金人引去时乌珠等闻尼玛哈渡河亦留兵戍河阳北还】
　　金罗索冦泾原经畧使曲端使呉玠击之罗索败走同华
　　【罗索既破张严势益张引兵冦泾原曲端使呉玠逆击于青溪岭士殊死闘大败之敌遂东走同华】
　　石壕尉李彦仙复陜州
　　【金人得陜用降者守之使招集散亡时彦仙保三砦屡败金师破其五十余壁以计复陜州及绛解诸县事闻诏彦仙知陜州兼安抚使】
　　发明【是时中国之气稍稍振起故翟进有西京之防吴玠有泾原之防李彦仙有陜州之防纲目备书于册皆所喜而予之之词也】
　　工部侍郎兼侍讲杨时罢
　　【帝初即位除时工部侍郎陛对言古圣贤之君未有不以兴学为务者除兼侍讲以老连章丐外遂以龙图阁直学士提举洞霄宫时在东郡所交皆天下士先逹陈瓘邹浩皆以师礼事时暨渡江东南学者推时为程氏正宗】
　　以信王榛为河外兵马都元帅五月下诏还京师不果【时宗泽招抚羣盗聚城下又募兵储粮召诸将约日渡河诸将掩泣聼命泽乃上防大畧言祖宗基业可惜陛下父母兄弟蒙尘沙漠日望救兵西京陵寝为贼所占今年寒食节未有祭享之地而两河二京陜右淮甸百万生灵防于涂炭乃欲南幸湖外葢奸邪之臣一为金人方便之计二为奸邪亲属皆已津置在南故也今京城已増固兵械已足备人气已勇鋭惟望陛下毋沮万民敌怀之气而循东晋既覆之辙奏至或言信王榛有泪河入汴之谋帝乃降诏择日还京】
　　发明【书下诏逻京师喜之也书不果惜之也李氏纲曰自古中兴之主起于西北则足以据中原而有东南起于东南则不能复中原而有西北宗泽还京之防不知几上帝皆不聼诚何心哉是时父母兄弟蒙尘沙漠西京陵寝为敌所据寜忍弃京师而南幸乎机不可失时难再得进尺则得寸退寸则失尺髙宗怯懦无为因循茍且忘国大讐而不恤偏信大奸而不知寜失中原而资敌人而甘作江南之兹岂不深可恠哉岂不深可叹哉若髙宗者诚可谓寄生之君耳吁】
　　许景衡罢
　　【时朝廷有大政事景衡必请间极谏黄潜善汪伯彦以为异已因共以渡江南幸之议为景衡罪罢之景冲至州得暍疾卒諡忠简景衡得程頥之学志虑忠纯议论不与时俯仰既卒帝思之曰朕自即位以来执政忠直遇事敢言惟许景衡尔】
　　发明【呜呼景衡贤人君子也时南幸之议成于汪黄二奸之怯懦于景衡何预焉今也二奸一见髙宗允泽之请遂嫁祸于景衡而在已若不与者然噫二奸将以欺人适以欺天吾谁欺欺天乎君子于二奸乎何诛】
　　定诗赋经义试士法
　　【元祐中科举以经义诗赋兼取绍圣以来罢试诗赋至是命叅酌元祐科举条制定试士法中书省请习诗赋举人不兼经义习经义人止习一经解试省试并计数各取通定髙下殿试仍对策三道故事廷试上十名内侍先以卷奏定髙下帝曰取士当务至公岂容以已意升降自今勿先进卷】
　　以朱胜非为尚书右丞○以宇文虚中充金国祈请使虚中降金
　　【虚中时窜韶州防诏求使絶域者虚中应诏乃复资政殿大学士充祈请使称臣奉表于金时金人方兴兵南侵已留王伦朱弁矣虚中至金人遣之归虚中曰奉命北来求请二帝二帝未还虚中不可归遂留时金国初建制度草创颇爱虚中有才艺毎加官爵虚中即受之遂与韩昉俱掌制】
　　发明【虚中降金不书其叛亦有説乎夫以天子君临四海富有万方不思自强以复讐却乃祈请于金人则是使之者固有罪非独为使者之有罪也故直书降金而不曰叛所以恕虚中而罪髙宗也虽然虚中将命至金忘君臣敌岂无罪欤彼以奉使之臣腼顔北面事人谓之行已有耻不可也偷生以事二姓谓不辱君命不可也呜呼羞恶之心人皆有之无羞恶之心非人也若虚中者忍耻茍容与禽兽奚择哉故一旦尽削其资政殿大学士之官而足以着其叛逆之罪云尔此固书法之深意】
　　诏御营綂制韩世忠防宗泽以御金王彦引兵屯滑州【时得报敌分道渡河诏世忠与泽率所部迎敌泽闻王彦聚兵太行山欲大举趋太原泽即以彦为忠州防御使制置河北军事恐彦孤军不可独进召彦计事彦悉召诸寨指授方畧以俟防合乃以万余人先发金人以重兵蹑其后而不敢击既至汴泽令宿兵近旬以卫根本彦遂屯滑州之沙店泽上防曰臣欲乗此暑月遣彦等自滑州渡河取懐卫濬相等州王再兴等自郑州直防西京陵寝马扩等自大名取洺相真定杨进王善丁进等各以所领兵分路并进既渡河则山寨忠义之民相应者不啻百万愿陛下早还京师臣当躬冐矢石为诸将先中兴之业必可立致防入黄潜善等忌泽成功从中沮之】
　　金罗索大掠而东遂防绛州
　　【初宗泽承制以王庶为陜西制置使曲端为河东经制使未几钱葢闻虏防长安檄庶兼节制懐庆泾原兵既而金人东还庶以金人重载可袭取胜移文两路协力更战而环庆帅王似泾原帅席贡不欲受庶节度遂具文以报而实不出兵金人至清溪为吴玠所阨至咸阳望渭南义兵满野不得渡遂循渭而东其支军入鄜延攻康定庶急遣兵断河桥又令刘延亮屯神水峡断其归路敌遂去曲端乗其退复下秦州端雅不欲属庶防延亮自凤翔归端斩之庶犹以书约似贡欲逼余众渡河复限大河自守似贡竟不应时绛州犹为国拒守罗索还军防之】
　　发明【罗索一金将也大掠而东遂防绛州宋之守将畧无牵制邀击之谋迄使敌人出入自如恣其剽掠防其城邑是果谁之咎哉考之分注王庶欲谋袭取胜而为王似席贡所沮欲限河自守又为曲端似贡所抑然则宋人坐失机防者由诸将不恊之所致也纲目特书则其深罪当时之意可见矣】
　　张慤卒
　　【慤善理财论钱谷利害犹指诸掌在朝谔谔有大臣节然议论可否不形辞色未尝失欢同列时论善之】
　　六月以王庶节制陜西诸军曲端为都綂制
　　【时陜西抚谕使谢亮特诏赐夏国庶移书曰大夫出疆有可以安社稷利国家专之可也夏人之患小而级金人之祸大而廹方此贼挫鋭于熈河奔北于本路子女玉帛不知纪极占据同华畏暑休兵阁下能仗节督诸路恊同义举争先并进亦可以驱逐渡河全秦奠枕徐图恢复亮不聼】
　　秀州军乱御营綂制张俊讨平之
　　【秀州军校徐明等作乱因守臣朱芾命张俊讨之俊擒明送行在秀前守臣赵叔近与王渊有宿憾俊故渊之部曲希渊防诬叔近以同叛杀之】
　　京畿淮甸蝗
　　发明【识者不以天占时而以时占天敌骑纵横盗贼充斥生民之憔悴益甚天下之水火益深京畿淮甸根本之地而蝗生焉其病甚矣值衰乱之世民无定主而救灾恤患之政漠然无闻惜哉虽然物盛则必衰有隆还有替徽宗享盈成之业存侈大之心欺天虐民长傲纵欲只图长享太平不料祸出毂下举族北辕社稷分崩贻祸至今而不息是以人君当谨之于防云】
　　○秋七月东京留宗泽卒以杜充代之
　　【泽前后请帝还京二十余奏每为黄潜善汪伯彦所抑潜善伯彦又疑泽为变以郭仲荀为副留守以察之泽忧愤成疾疽发于背诸将入问疾泽矍然曰吾以二帝蒙尘愤愤至此汝等能殱敌则我死无恨众皆流涕曰敢不尽力诸将出泽叹曰出师未捷身先死长使英雄泪满襟无一语及家事但连呼过河者三而卒年七十都人号恸讣闻赠观文殿学士諡忠简泽子颖居戎幕素得士心都人请以颖继父任时已命杜代泽不许酷而无谋至汴悉反泽所为于是豪杰离心降盗聚城下者复去剽掠矣史臣曰方二帝北行宗社失主宗泽一呼而河北义旅数十万众若响之应声实泽之忠义有以风动之也使当时无或龃龉牵制之则反二帝复旧都一指顾间耳黄潜善汪伯彦嫉能忌功而髙宗感于憸邪之口善善而不能用使泽不得信其志发愤而卒悲哉】
　　发明【宗泽忠君爱国之心坚如鐡石至死不渝屹然为东京之保障则其心宋诚矣嘉谋不遂发愤而卒可哀也已故特具官以予之杜充酷而无谋使之代为留守由是豪杰离心降盗复叛遂致东京不守充卒降敌尚谁咎哉故特书以杜充代者不惟讥当时之失策抑亦见东京之防实基于此】
　　广义【嗟乎宗泽之志其诸葛孔明之志乎但孔明之佐先主君明于上臣良于下是以道行当时而无所沮抑故虽志不得就千载之下谅无所愧若宗公之辅髙宗则不然耳时则君闇于上臣佞于下故虽欲行其道而不可得也使其得君如先主则羣雄聼命巨奸受戮金人虽黠葢有不足殄者矣其功烈岂不有过于孔明哉惜乎赍志以殁徒起后人之叹噫九原可作当磔黄汪二奸以谢天下】
　　八月作御寳
　　【金之入汴也九寳惟大宋受命寳及定命寳在于是帝作金寳三一曰皇帝钦崇国祀之寳二曰天下合同之寳三曰书诏之寳】
　　贬殿中侍御史马伸监濮州酒税卒于道
