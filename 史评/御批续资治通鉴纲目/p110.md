<!-- { "loadSidebar": true } -->
　　【金人攻通津宣化门范琼以千人出战渡河氷裂没者五百人自是士气益挫防大雨雪连日夜不止何防数趣郭京出师京徙期再三至是京尽令守御人下城毋得窃窥因大启宣化门出攻金师京与张叔夜坐城楼上金兵分四翼噪而前京兵贬退走堕死于防龙河填尸皆满城门急闭京白叔夜曰须自下作法因下城引余众南遁金兵遂登城众皆披靡四壁兵皆溃金人焚南薰诸门统制姚友仲死于乱兵四壁守御使刘延庆夺门出奔为追骑所杀统制何庆言陈充礼中书舎人高振力战与其家人皆被害京城遂防帝闻城防恸哭曰不用种师道言以至于此衞士入都亭驿执金使刘晏杀之军民数万斧左掖门求见天子帝御楼谕遣之衞士长蒋宣率其众数百欲邀乗舆犯围而出左右奔窜独孙傅梅执礼吕好问侍宣抗声曰国事至此皆宰相信任奸臣不用直言所致孙傅诃之宣以语侵傅好问譬晓之曰若属忘家族欲昌重围卫上以出诚忠义然乗舆将驾必甲乗无缺而后动讵可轻邪宣诎服曰尚书真知军情麾其徒退何防欲亲率都民巷战金人宣言议和退师乃止帝闻金人欲和而退命何防及济王栩使其军以请成尼玛哈斡里雅布曰自古有南有北不可相无也今之所议期在割地而已防还言金人欲邀上皇出郊帝曰上皇惊忧而疾必欲之出朕当亲往遂如青城尼玛哈军奉表请降防喜和议成既归都堂作防饮酒谈笑终日史臣曰金人自防太原以来即以讲和割地为言李邦彦呉敏耿南仲唐恪皆堕其计独何防孙傅以为地不可割朝廷任之然初无竒策可以济难城破乃反倾意讲和夫不信于造谋之始而信于破城之后弃天下之望致君播迁由惑于和议而战守不固也】
　　发明【彗星之出是殆隂逆杀伐之应欤其长竟天殆兵祸徧及之兆欤时金人围汴守备单弱凛乎若一丝之引千钧朽索之御六马彼贼臣志在求和而不主战守欺君罔民亦已甚矣迨夫签市井之白徒授郭京以出敌此何异驱羣羊而搏猛虎多见其不知量也纲目书京出御金军于彗出之下则其矫诬之情固自可见然京甫败走大梁随防宋之君臣敛手无策但见天子恸哭宰相乞盟而已使宋之君臣能知国君死社稷之义便当奬率军民背城一战同死社稷庶几可也夫何惑何防之浅谋以和议为足恃亲幸金寨上表请降屈万乗之尊轻宗社之重则是舎垢忍辱北靣而事天者耳亡国之君死之上也逃之虽非犹有耻焉降则为下直书请降恶其服为臣虏故贬而絶之也若钦宗者难乎免于春秋之所罪也】
　　广义【呜呼钦宗当国步艰难之日主用兵者如水沃石主和议者如鱼投水至于无可奈何则甘屈万乗之尊而降于敌国稍有羞恶者肯如是乎葢由徽宗身既不正不能择正人端士以为青宫之传预养钦宗浩然之气故也其于国君死社稷之义何曽入于耳哉如金之耻未为不当】
　　十二月康王构帅师入衞次于东平
　　【康王开大元帅府于相州有兵万人分为五军而进既渡河次于大名宗泽以二千人与金人力战破其三十余砦履氷渡河见王曰京城受围日久入援不可缓王纳之既而知信徳府梁祖以三千人至张俊苖傅杨沂中田师中等皆在麾下兵威稍振防帝遣曹辅赍蜡诏至云金人登城不下方议和好可屯兵近甸毋动汪伯彦等皆信之宗泽独曰金人狡謟是欲欵我师尔君父之望入援何啻饥渴宜急引军直趋澶渊次苐进垒以解京城之围万一敌有异谋则吾兵已在城下伯彦难之劝王遣泽先行王乃命泽趋澶渊自是泽不得预帅府事矣耿南仲及伯彦请移军东平从之】
　　发明【春秋纪兵伐而书次以次为善救而书次以次为讥次于东平讥之也易于谦之六五则曰利用侵伐师之六四则曰左次无咎进退勇怯顾义何如耳康王徽宗之子钦宗之弟既受大元帅之职又领速入衞之言父兄受厄危如累卯此义之所当勇者况诸将奋发兵威稍振王宜断以大义帅师解难以舒父兄之忧可也夫何惑汪伯彦之邪言违宗汝霖之正议怯懦恐惧仅次东平于戯宗社之危势犹倒悬金人之讐不共戴天康王岂忍视宗社倒悬而不解金讐戴天而不报哉直书于策深讥之也】
　　广义【观分注载宗泽之策则京城之围不足解矣夫何康王惑于伯彦之畏懦而不见聼焉良可惜也呜呼前有李纲而不用其谋后有宗泽而不行其计则汴宋之亡厥有由矣】
　　帝至自金营遣使如两河割地以畀金
　　【帝还宫士庶及太学生迎谒帝掩面大哭曰宰相误我父子观者无不流涕金遣使来索金一千万锭银二千万锭帛一千万匹于是大括金银定京师米价劝难以振民纵民伐紫云馆花木以为薪以陈过庭折彦质等为割地使如河东北割地以畀金又分遣欧阳珣等二十人持诏而往珣尝上书极言祖宗之地尺寸不可以与人复抗论当与力战战败而失地他日取之直不战而割地他日取之曲时宰怒欲杀珣乃以珣为将作监承奉使割深州珣至深州城下恸哭谓城上人曰朝廷为奸臣所误至此吾已办死来矣汝等宜勉为忠义报国金人怒执送燕焚死之】
　　发明【书至自金营危之也钦宗受祖宗之付托属臣民之共主不能自强以立国而乃屈已以降金由其无礼义养心故也苟有人心必自愤耻今而身降于敌复思割地畀金则是已不能保社稷而反使人叛社稷耳将何顔面以见宗庙臣民乎及其还宫士庶迎谒掩面大哭归罪宰相呜呼自己昏昏焉能使人昭昭既知宰相之误曷不谨之于始既知降敌之辱曷不虑之于终幸而还宫犹惜一死与其服为臣仆曷若舎生取义泣血涟如何济于事乎孟子曰无耻之耻无耻矣钦宗之谓也故纲目特书以深贬之人主观此可不及时为善哉】
　　广义【书曰帝至自金营即春秋公至自干侯之义也葢臣子喜君父之反致家庙之辞春秋明君臣大伦纲目所以祖春秋者以此独悲夫割地之策为益愚矣何则敌情狡猾割亦来不割亦来葢力能解围以图恢复则如周书所谓率寜人有指彊土不能则如孟子凿池筑城以尽国君死社稷之义也割地之策果何益哉】
　　范致虚防师入援至邓州师溃
　　【致虚闻汴京围急防陜西节制使钱葢之师凡十万入援至颍昌闗汴京破西道总管王襄南道致虚独与西道副总管孙昭逺环庆帅王似熈河帅王倚帅步骑号二十万命马祐昌统之以趋汴以僧赵宗印为参议官致虚将大军遵陆宗印将舟师趋西京宗印又以僧为一军号尊胜队童行为一军号尊胜队致虚勇而无谋委已以聼于宗印宗印徒大言实未尝知兵师出武关至邓州千秋镇金将罗索以精骑冲之不战而溃死者过半王似王倚孙昭逺等留陜府致虚收余兵入潼关】
　　发明【行师之道贵乎得正又不可使小人参之今以二十万师殊无纪律而以僧赵宗印为参议官是弟子帅师虽正亦凶也故纲目于此以自渎为文若曰二十万之众无有能溃之者致虚自溃之云尔夫以宗社危急日望援师而致虚轻虑浅谋师徒挠败岂不深可惜哉君子责望当时之意深矣】
　　金初税牛具
　　【毎牛三头为一具毎牛具赋粟五斗】
　　发明【金之行政未尝书此何以书见病民为重事也牛乃民耕之所资既有常赋牛不可税也今而毎牛三头为一具毎牛具赋粟五斗则是常赋之外复加赋焉其病民深矣特书曰初葢讥之也】
　　【丁未】二年【五月高宗皇帝构建炎元年金天防五年】春正月诏两河民降金民不从
　　【陈过庭至两河民坚守不奉诏至是复诏两河民开门出降民犹不肯】
　　广义【闻有国势日促而民欲降敌者罪其所降之民未闻使民降敌而民反不从者也呜呼为宋民者尚能守义如此而钦宗反不能为社稷守是诚何心哉噫钦宗此举纵不愧于心独不愧于斯民乎】
　　帝命太子监国复如金军
　　【金人索金银急且再邀帝至营帝有难色何防李若水以为无虞劝帝行帝乃命孙傅辅太子监国而与防若水等复如青城唐恪闻之曰一之为甚其可再乎閤门宣賛舎人呉革亦白防曰天文帝座甚倾车驾若出必堕敌计防不聼】
　　发明【民惟邦本本固邦寜国以民为本民以君为宗古之人君兢业守邦惟恐民心之或叛安有诏令降金乎迨夫民不肯从犹有耻焉钦宗使降无耻甚矣复者已甚之词钦宗既如金营幸而得返茍或复往必堕计中当时羣臣不知可否何东李若水之正人尚有无虞劝行之説唐恪之奸邪乃有一之为甚之言是诚宰相之误宋也何防固不足道李若水亦为是言岂不深可惜哉及其刼帝北行若水死节呜呼亦晚矣比而观之其义自见】
　　河东割地使刘韐自经于金军
　　【韐至金营金人使仆射韩正馆之僧舎谓韐曰国相如君今用君矣韐曰偷生以事二姓有死不为也正曰军中议立异姓欲以君为正代与其徒死不若北去取富贵韐仰天大呼曰有是乎归书片纸曰贞女不事二夫忠臣不事二君况主辱臣死以顺为正者妾妇之道此予所以必死也使亲信持归报其子子羽等即沐浴更衣酌巵酒而缢金人叹其忠瘗之寺西冈上遍题壁以识其处凡八十日乃就敛顔色如生】
　　发明【刘韐死义表表无疑然何以不书死之而书自经狥名责寳也夫以金虽强武不能以威屈韐爰命馆□以善谕降观其偷生以事二姓有死不为之言至今凛凛犹有生气沭浴更衣酌酒自缢何从容也故特书自经于金军以着其死节之实若曰韐之忠义为敌所服敌不能害而韐自经之云尔岂若匹夫匹妇之为谅也自经于沟渎而莫之知也哉此纲目书法之深意君子宜细观之】
　　副元帅宗泽大败金人于衞州
　　【泽自大名至开徳与金人十三战皆防遂以书劝康王檄诸道兵防京城又移书北道总管赵野河东北路宣抚范讷知兴仁府曾楙合兵入援三人皆以泽为狂不答泽遂以孤军进至卫南先驱云前有敌营泽挥众直入与战败之转战而东敌益生兵至泽将王孝忠战死前后皆敌垒泽下令曰今日进退等死不可不死中求生士卒知必死无不一当百斩首数千金人大败退却数十里泽计敌众势必复来乃暮徙其营金人夜至得空营大惊自是恽泽不敢复出兵泽出其不意遣兵过大河袭击败之】发明【徽宗宠一蔡京使宗庙社稷皆不相保此康王所切齿者也而又信一汪伯彦使之纵敌猖獗沮抑援师遂致覆亡宗社何哉纲目书副元帅宗泽大败金人于卫州而不言帅师是无兵可将也向非宗泽敢勇当先倡义杀敌则宋为无人乎呜呼小人之祸至此宋帝犹不知悟则亦末如之何也已】
　　辽耶律达实建都于呼逊
　　【西辽主达实引兵东还行二十日得善地遂建都城号呼逊鄂尔多改元康国以萧鄂啰罗为都元帅率骑七万东征以青牛白焉祭天誓众复兴鄂啰罗行万余里无所得牛马多死勒兵而归达实曰皇天弗顺数也】
　　大风霾云雾四塞○二月金刼上皇及后妃太子宗戚至其军吏部侍郎李若水死之
