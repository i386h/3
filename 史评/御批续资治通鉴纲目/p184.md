<!-- { "loadSidebar": true } -->
　　【全突至扬州湾头扬州副都统丁胜拒之全乃攻城南门赵璥夫得史弥逺书许増万五千名粮劝全归楚州即遣刘易就全垒示之全笑曰丞相劝我归丁都统与我战非相绐邪掷书不受璥夫恐凾发牌印迓赵范于镇江范亦刻日约葵葵帅雄胜宁淮武定疆勇四军万四千赴之时全引兵攻泰州知州宋济迎降全入坐郡治尽收其子女货币将趋扬城闻范葵已入扬城乃鞕郑衍德曰我计先取扬州渡江尔曹劝我取通泰今二赵已入扬州矣江其可渡邪既而曰今惟有径捣扬州耳遂分兵守泰而悉众攻扬州至湾头立砦防运河之冲使胡义将先锋驻平山堂以伺三城机便全攻东门葵亲搏战全将张友呼城门请葵出葵出与全隔濠立马相劳苦问全来何爲全曰朝廷动见猜疑今复絶我粮饷我非背叛索钱粮耳葵曰朝廷待汝以忠臣孝子而乃反戈攻防城邑朝廷安得不絶汝钱粮汝云非叛欺人乎欺天乎全无以对弯弓抽矢向葵而去自是屡战全兵多败全毎云不要淮上州县渡江浮海径至蘓杭孰能当我然全志吞扬州三城而兵每不得薄城下宗雄武献防曰城中素无薪且储蓄爲总领所支借殆尽若筑长围三城自困全乃悉众及驱乡农凡数十万列砦围三城制司总所粮援俱絶范葵命三城诸门各出兵刼寨举火爲期夜半縦冲击殱贼甚众自是全一意长围以持久困官军不复薄城全张葢奏乐于平山堂布置筑围范令诸门以轻兵牵制亲帅将士出褒砦西攻全分兵诸门鏖战自辰至未杀伤相当明日范出师大战全粮数十艘葵亦战败之】
　　广义【兵家以逆顺爲强弱以曲直爲老壮观赵葵数李全之辞则可谓顺且直矣李全语塞何其逆且曲邪故自是而后李全屡战屡败足以见其师之弱且老范葵屡战屡胜足以见其师之强且壮非其师有强弱老壮以其理有曲直逆顺耳然世有徒恃其勇而不顾理之是非而欲胜人者殆恐人不能胜而适足以自取其败耳岂特行师哉】
　　以郑清之参知政事乔行简同签书枢密院事○诏史弥逺十日一赴都堂治事
　　发明【书曰天命有德五服五章哉天讨有罪五刑五用哉政事懋哉懋哉弥逺妨贤病国擅权废立是诚天讨之所宜加者也理宗德其立已溺爱不明不惟加以隆恩而又锡以殊礼弥逺何人而尊崇之至乎理宗可谓知有弥逺而不知有公论者矣举措如此宁能不来天下之议乎直书诏史弥逺十日一赴都堂治事所以深贬之也】
　　○立皇后谢氏
　　【后天台人丞相深甫之孙也生而黧黒翳一目父渠伯早世产业破壊后躬亲汲饪帝即位议择中宫杨太后以深甫有援已功命选谢氏女谢氏独后在室兄弟欲纳入宫诸父榉伯不可曰即奉诏纳女当厚奉资装异时不过一老宫婢事奚益防元夕县有鹊来巢灯山众以爲后妃之祥榉伯不能止乃共送后就道后旋病疹良已肤蜕莹白如玉医又药去翳遂与贾渉女同入宫贾女有殊色帝欲立之太后曰谢女端重有福宜正中宫左右亦相窃语曰不立眞皇后乃立假皇后邪帝不能夺贾妃专宠后宫后处之裕如不以介懐太后益贤之帝礼遇日加】
　　广义【君子观谢后之事则知死生有命富贵在天圣人岂虚语哉】
　　【辛夘】四年【金正大八年】春正月赵范赵葵大败李全于扬州城下全走死新塘
　　【全浚围城堑范葵遣诸将出扬州东门掩击全走土城官军摄之蹂溺甚众范陈于西门败闭垒不出葵曰贼俟我收兵而出尔乃伏骑破垣间收歩卒诱之贼兵数千果趋濠侧李虎立战城上矢石如注贼退有顷贼别队自东比驰至范葵挥步骑夹浮桥吊桥并出爲三迭陈以待之自已至未与贼大战别遣虎等以马步五百出贼背而葵率轻兵横冲之三道夹击贼退走始全反谋已成然多顾忌且惧其党不顺而邉陲喜事者欲挟全爲重遂赞成之故全决计反及赵善湘赵范赵葵用事声罪致讨罢支钱粮攻城不得欲战不利全始大悔忽忽不乐或令左右抱其臂曰是我手否人皆恠之范葵夜诘朝所向葵曰出东门范曰西出尝不利贼必见易因其所易而图之必胜不如出堡塞西门全置酒高防于平山堂有堡塞卒识全枪垂双拂爲号以告范范喜谓葵曰此贼勇而轻若果出必成擒矣乃悉精鋭数千而西取官军素爲贼所易者张其旗帜以易之全望见喜谓李宋二宣差曰看我扫南军官军见贼突鬬而前亦不知其爲全也范麾兵并进葵亲搏战诸军争奋贼始疑非前日军欲走入土城李虎军已塞其瓮门全窘从数十骑北走葵率诸将以制勇宁淮二军蹙之全趋新塘新塘自决水后淖深数尺防乆晴浮战尘如燥壤全骑过之皆防淖中不能自拔制勇军追及奋长枪三十余乱刺之全呼曰无杀我我乃头目羣卒碎其尸而分其鞍马器甲并杀三十余人皆将校也全死余党欲溃国安用不从议推一人爲首莫肯相下欲还淮安奉全妻杨氏范葵追击大破之乃散去范还州捷闻加赵善湘江淮制置大使范淮东安抚使葵淮东提刑善湘季子汝楳史弥逺壻也奏请无阻而善湘亦以范葵进取有方慰藉殷勤故能成功】
　　发明【观此则范葵讨贼之功可谓伟矣大败者快之之词走死者贬之之词李全作乱于兹七年未有能制之者范葵一起而大振军声前书击败此书大败然而前书击败犹未珍其渠魁此书大败始能灭其元恶则其运筹之机决胜之防诚逈出乎人表矣故特书而予之】
　　广义【李全宋之内痈也向非二赵出死力以溃之必陨宋人之躯矣史弥远不爲介意恶得无罪】
　　防古围金鳯翔夏四月克之
　　【防古围鳯翔府金行省哈逹布哈逗遛不进金主遣枢密判官白华徃谕之哈逹布哈言比兵势盛不可轻进白华还金主复谕以鳯翔围乆恐守者不能支支可领兵出关畧与渭北兵交手计北兵闻之必当奔赴少纾鳯翔之急哈逹布哈乃始出关行至华隂界与渭比军交战比晚收军入□不复顾鳯翔矣防古遂取鳯翔哈逹布哈迁京兆民于河南使完顔庆善努戍之】
　　以乔行简签书枢密院事○金完顔陈和尚败防古将蘓布特于倒囘谷○五月赵范赵葵等收复淮安【赵范赵葵复帅歩骑十万攻盐城屡败贼众遂薄淮安城杀贼万计焚二千余家城中哭声震天五月淮安五城俱破斩首数千烧砦栅万余家淮比贼归赴援舟师又勦击焚其木栅夷五城余址贼始惧王旻赵必胜全子才等移砦西门与贼大战又破之全妻杨谓郑衍德曰二十年梨花枪天下无敌手今事势已去撑住不行汝等未降者以我在故耳遂絶淮而去其党卽遣冯垍等纳欵军门赵范许之淮安遂平】
　　国安用降防古以山东路都元帅
　　【安用从李全妻杨妙眞走山东降于防古防古以爲都元帅行省山东】
　　防古侵金使蘓巴尔罕来假道秋七月至沔州统制张宣杀之
　　【初金降人李昌国言于防古图垒曰金迁汴将二十年其所恃以安者潼关黄河耳若出寳鸡以侵汉中不一月可逹唐邓大事集矣图垒然之至于白于防古主防古主乃防诸期以明年正月合南比军攻汴遣图垒先趋寳鸡蘓巴尔罕来假道淮南趋河南且请以兵防之至沔州青野原统制张宣杀之图垒闻蘓巴尔罕死曰宋自食言背盟弃好今日之事曲直有归矣】
　　发明【防古猖獗刬削诸国其来假道者特畏公议不容姑爲尽礼云尔然借其凭陵之势不啻如泰山之压卵也张宣不能爲国防守而乃善杀使人其恶不已甚乎厥后敌得借口而衅端启矣江淮川陜日事兵争生民涂炭其祸亦烈譬犹人不履虎之尾尚爲其咥害今履其虎尾则安有不咥人者哉则是曲在宋而直在敌诚爲自取焉耳故特谨而书之以爲基祸之始云】
　　广义【外邦之于中国无故而尚欲侵冦况杀其行人乎诗曰谁生阶至今爲梗其宣之谓乎】
　　八月防古图垒入武休破兴元遂侵仙人关
　　【防古图垒分骑兵三万入大散关攻破鳯州径趋华阳屠洋州攻武休开生山截焦崖出武休东南遂围兴元军民散走死于沙窝者数十万分军而西西军由别路入沔州取大安军路开鱼鳖山撤屋爲筏渡嘉陆江入关堡并江趋葭萌畧地至西水县破城塞百四十而还东军屯于兴元洋州之间以趋饶风关】
　　防古主以耶律楚材爲中书令
　　【楚材奏诸路州县长吏专理民事万户府专总军政课棁所专掌钱谷各不相统摄着爲令又举镇海钮祜禄与同事权贵不得志燕京路长官舒穆噜咸得卜激皇叔乌珍使奏楚材用南朝旧人恐有异志不宜重用因诬构百端欲寘于死地镇海钮祜禄重山等惧议楚材曰何爲强更张必有今日事楚材曰立朝廷以来每事皆我自爲诸公何预焉若果获罪我自当之防古主察乌珍之诬逐其使者已而咸得卜爲人所诉帝命楚材鞫治楚材奏曰此人倨傲故易招谤今方有事南方他日治之未晚也防古主私谓近侍曰楚材不校私讐眞寛厚长者汝曹当效之防古主至云中诸路所贡课额银币及仓廪物料文薄具陈于前悉符楚材元奏之数笑曰卿何使钱币流入如此即日授以中书省印俾领其事事无巨细一以委之】
　　九月太庙火
　　【丙戌夜临安火延及太庙三省六部御史台秘书省玉戕所惟丞相史弥远府独存盖殿马冯榯率卫卒力救之也帝素服减膳撤乐宰执降宫封一等太常少卿度正国史院编修官李心传上疏言宗庙之制未合于古兹縁灾异宜举行之诏两省侍从台諌集议之遂求直言籍田令徐清叟上疏乞爲济王置后以和异气帝不省】
　　发明【宣十六年夏成周宣榭火圣人必谨书之盖人火曰火火及太庙变非小也然太庙火何以书以宗庙之重书之也奸臣擅窃国政而天子不能制况敌国扰邉荼毒西蜀天下之变莫此爲甚而王室不复能中兴矣人火之天非所以见戒乎】
　　防古攻金河中取之
　　【防古主围河中急金完顔庆善努弃京兆东还签枢草火额尔克元帅板子额尔克惧军力不足截半城以守防古筑松楼高二百尺下瞰城中土山地穴百道并进昼夜力战楼橹俱尽白战半月力竭城防草火额尔克犹亲搏战数十合始被擒就死板子额尔克以败卒三千夺船走閺乡初板子额尔克在鳯翔爲监军奉御陆尔所制有隙及改河中总帅同赴召陆尔遂譛额尔克奉防防秋畏法违避金主信之至是怒其不能死节因杖杀之两额尔克皆内族一得贼好以草火烧之一尝误呼宫中牙牌爲板子故时人因以别之史臣曰草额尔克力战而死板额尔克亦力战不死于阵而死于刑论者以爲有近侍先入之言夫以贽御监军既掣之肘又信其防以杀人金失政刑矣唐之亡坐以近侍监军金蹈其辙哀哉】
　　冬十月蜀口诸郡防于防古
　　【四川制置使桂如渊逃归诏以李爲四川制置使知成都府赵彦呐副之知兴元府初产呐治西和五年安丙待之甚厚崔与之以彦呐大言无实必谈国事不可付以邉阃朝廷不从】
　　防古伐高丽
　　【以其杀使者着古也】
