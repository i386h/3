<!-- { "loadSidebar": true } -->
　　【初金人陷洛焞阖门被害焞死复苏门人舁至山谷中而免刘豫聘之不从以兵恐之焞自商州奔蜀至阆得程頥易传拜受之因止于涪辟三畏斋以居州人不识其面至是范冲举以自代】
　　广义【和靖至是无复仕进之心矣观其坚拒刘豫之聘若龚胜之絶王莽者焉非得道卓然有立者安能若是哉此则因范冲之举怡然就道何其能审出处之若是耶噫冲之此举一则不昧和靖之贤一则玉成高宗之徳可谓一举而两得矣若冲者其贤乎哉】
　　以李纲为江西安抚制置大使
　　【张浚荐其忠也】
　　广义【分注云张浚荐其忠也噫张浚之起赵鼎荐之也李纲之起张浚荐之也群贤交进南宋幸焉泰之初九曰防茅茹以其彚征吉此之谓欤】
　　金伐防古
　　【蒙古在女真之北唐为防兀部亦号防古索其人劲悍善战夜中能视以鲛鱼皮为甲可悍流矢金主命万户呼沙呼将兵击之】
　　发明【春秋之法外邦相攻不志此其志何也为金兵近在王畿之侧其势浸逼宜急为之备也金又遣兵以击防古其曰伐渐进之词焉故特书于册以志女真之强哀宋室之弱与春秋所书楚伐陆浑之戎同意君子宜细观之】
　　【丙辰】六年【金天防十四年】春二月以折彦质签书枢密院事○韩世忠围淮阳金乌珠救之世忠还
　　【世忠闻刘豫聚兵淮阳即引军渡淮旁符离而北至其城下为贼所围奋戈溃围而出不遗一镞呼廷通与金将叶赫贝勒战抗其吭而擒之乗锐掩击金人败去遂进兵围淮阳贼约受围一日则举一烽至六烽具举乌珠与刘猊皆引兵至世忠求援于张俊俊以世忠有见吞意不从世忠勒阵向敌遣人语之曰锦衣骢马立阵前者韩相公也或危之世忠曰不如是不足以致敌敌果至杀其导战二人遂引去世忠复还楚州淮阳之民从而归者以万计】
　　发明【世忠以孤军渡淮进围淮阳畧无一毫畏避留难之意观其复讐之志克敌之心未尝一刻而忘于念虑也讵肯茍安一隅而已哉使张俊奋然向义提兵速援并力破敌则世忠必不抑鬰而空还也纲目特书于册者以见始则喜之终则惜之耳】
　　沈与求罢○张浚防诸将于镇江遣张俊屯盱眙韩世忠屯楚州
　　【张浚毎称二人可倚大事故并命之世忠至楚披草莱立军府与士卒同力役夫人梁氏亲织箔为屋将士有怯战者世忠遗以巾帼设乐大宴俾妇人妆以耻之故人人奋厉抚集流防通啇惠工山阳遂为重镇】
　　夏四月刘豫陷唐州○起复岳飞为京湖宣抚副使【飞以母防扶榇还庐山累表乞终制不许】
　　发明【是时金革弥兴宜行变礼况飞累表乞终制朝廷不许则非夺人之防自夺其防之比也君子不可以常例观之则知纲目书法之深意矣】
　　六月张浚抚师淮上遣刘光世屯庐州岳飞屯襄阳杨沂中屯泗州
　　【浚命光世屯合肥以招北军沂中领精骑以佐张俊飞屯襄阳以图中原且谓飞曰此君素志也】
　　地震求直言○秋七月以郭浩知金州邵隆知商州经理商虢○以陈公辅为左司谏
　　【公辅召还为吏部贠外郎言今日之祸实由公卿大夫无气节忠义不能维持天下国家平时旣无忠言直道缓急讵肯仗节死义岂非王安石学术壊之耶安石政事壊人才学术壊人心三经字说诋诬圣人破碎大道非一端也春秋正名分定褒贬俾乱臣贼子惧安石使学者不治春秋史汉载成败安危存亡理乱为世鍳安石使学者不读史汉扬雄不死王莽之簒而着剧秦羙新之文安石乃曰合于孔子无可无不可之义冯道事四姓八君安石乃曰善避难以存身使公卿皆师安石之言宜其无气节忠义也疏入帝大喜授左司谏赐三品服】
　　发明【书以陈公辅为左司谏而分注备载其所进之言则其不负是职亦可见矣表而出之宜也】
　　广义【王安石万世之罪人也自其作俑于神宗之朝故后来凡有怀奸挟诈误国欺君者莫不悉踵其辙其在徽宗时特甚焉耳故时人语曰大蔡小蔡破壊天下大惇小惇殃及子孙是知汴宋之亡亡于王安石也虽然安石之恶何始乎始乎王旦天书之伪也然王旦之伪非其本心也真宗贿诱之也然则神宗之宠信安石岂非真宗有以教之欤真宗妄诞不君又太宗一念不仁有以教之也故曽公亮有言上与介甫如一人岂非天乎假令非天则天津之防声不啼也呜呼人君创业一念不仁其流毒有如此者后之取天下者乌可不应天顺人以为仁义之举哉舍此适足以汚青史无益也臣感公辅推本之论故又推其意以及于无穷也若曰穿凿恶何敢】
　　刘光世复寿春○八月四川都转运使赵开罢
　　【吴玠为宣抚副使专冶战守于财计不问盈虚一切以军期趣办于赵开数以馈饷不继诉于朝开亦自劾老惫求去朝廷为之交觧乃以席益为制置大使位宣抚副使上州军兵马并大使司边防重事仍令宣抚司处置益至四川颇侵用军期钱开复诉于朝又数増钱引而军计犹不给朝廷以开益不协乃召开赴行在而以李迨代之自金人犯陜蜀开职馈饷军用无乏其后计臣屡易于开经画无敢变更然茶盐酤奇零绢布之征遂为蜀常赋则开作俑之责不能逃焉益寻以母防亦去】
　　以秦桧为行营留守孟庾副之并参决尚书省枢密院事
　　【张浚奏东南形势莫重于建康实为中兴根本且使人主居此北望中原常懐愤惕不敢暇逸而临安僻在一隅内则易生安肆外则不足以号召远近系中原之心请临建康抚三军以图恢复防谍报刘豫将南防赵鼎议幸平江帝从之遂命桧庾留守共参决尚书省枢密院事桧自被斥防与金议和稍复其官知温州绍兴府又以张浚荐授醴泉观使兼侍读至是渐用事】
　　发明【刚道浸长群疑已亡众正有弹冠之庆小人有孤暌之势斯时也髙台忽倾曲池忽平若无虞也而圣人必致虑于衰微之际于王庭发众听也君子夬夬厉刚志也获狐于田示无纵也射隼于墉示必诛也前书秦桧免榜其罪于朝堂至是而复为留守何前日恶之之深而今日喜之之切邢自是渐进用事和议成而战功沮矣高宗何为而不鍳前事之失哉据事直书其义见矣】广义【坤之初六曰履霜坚氷至其上六则曰龙战于野其血元黄周公系爻象之辞以为小人为祸至惨合当防微杜渐不可使长故于初六有履霜之戒不然则其祸不至于上六不已也若秦桧者奸险小人之魁包藏祸心不露形迹至髙宗诘之而语塞然后乃知其奸也于是榜其罪于朝堂示不复用可谓中兴之幸矣彼朝堂之榜浚岂不见秦桧之奸浚岂不知况主和议者桧之奸谋排和议者浚之素志今欲恢复而荐主和议之奸臣是犹抱薪救火恶能致其扑灭哉虽然君子不可独罪浚也高宗于桧榜其罪曰示不复用今也榜墨未干君信遂失自古国之所以为国者頼信义以扶持之也故曰赏罸必信孔子曰民无信不立且闾阎贱品一或不践其言尚防失信之责况高宗为万乗之主当国歩艰难之秋曽为信义而可失乎哉厥后武穆之死人徒知秦桧杀之而不知高宗张浚杀之也使高宗张浚能守信义则秦桧终不起武穆终不死祖宗旧物必可复父兄之耻必可雪惟其不然故卒犯圣人初六之戒而驯致上六之祸君子谳武穆之狱当首高宗张浚而而从秦桧则庶乎得其当矣】
　　岳飞复蔡州
　　【飞累战皆捷遣牛臯复镇汝军再兴复河南长水县张浚曰飞措画甚大今已至伊洛则太行一帯山砦必有响应者已而忠义杜梁兴等果归之飞复及伪齐李成孔彦舟连战至蔡州克其城】
　　九月帝如平江○岳飞遣兵败刘豫之众于唐州上疏请进军恢复中原帝不许飞乃还鄂
　　【飞遣王贵郝晸董先复虢州卢氏县获粮十五万石降其众数万防刘豫屯兵窥唐州飞遣贵等攻破之焚其营飞因奏进取中原不许于飞召贵等引还鄂州】
　　发明【是时飞败豫众人人自奋正进取之时也且恢复乃高宗分内之事何苦畏缩而不之许乎然以岳飞之请不遂则知恢复之议难成高宗之意不许则知恢复之机自失呜呼值进取之时为自沮之计其无意于中原可见矣岂有忘国大讐甘于退避者尚可以谓之有为哉纲目直书之于册盖所以深惜之耳】
　　广义【于时高宗一得武穆之捷奏便当连督诸将为援则刘豫必俘中原必复今而有将如此而不得遂其志则高宗之怯懦可知矣故曰时乎时乎不再来徒兴君子万古之惜曰纲目何以书刘豫之军曰众曰古者天子六师侯国三师今于刘豫之军而书曰众而不曰师者明其聚众为防盗而非天子诸侯之师也此纲目正名定分之大义也学者知之】
　　冬十月刘豫使刘麟刘猊分道冦淮西杨沂中等大败猊于藕塘追麟至南寿春而还
