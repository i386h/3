<!-- { "loadSidebar": true } -->
　　【先是贾似道忌功欲汚蔑一时闻臣且怨士璧尝侮已讽侍御史孙附鳯等劾罢之送漳州安置又遣官防计边费于是赵葵史岩之等皆坐侵盗掩匿罢官徴偿而士璧所费尤多至是逮至行部责偿幕属方元善者极意逢迎似道意士璧坐是死复拘其妻妾徴之潭人闻之有埀涕者信州谢枋得以赵葵檄给钱粟募民兵守御及防计者至信枋得曰不可以累宣抚自偿万缗余不能办乃上书似道有云千金而募徙木将取信于市人二卵而弃干城岂可闻于隣国遂得免徴余者似道又忌王坚出知和州坚鬰鬰而卒】
　　发明【宰相代天理物均平四海故伊尹为世阿衡周公旁作迓衡皆取公平无私之意似道相宋又无补天沐日之功然仰视伊周殆犹丘垤之于泰华而志得意满忿忮盈溢既以私意贬呉潜今又恣其狠愎不用国法杀戮□臣其何以惬服人心而处持衡之地哉故纲目于向士璧之死书杀书官以罪之耳他时朝士争论其奸而似道有漳州之祸尚谁咎欤】
　　冬十月以何梦然同知枢宻院事○沈炎罢○防古主呼必赉击额哷布格于实黙图败走之
　　【呼必赉以额哷布格违命自将讨之与战于实黙图之地诸王哈坦等杀其兵三千人塔齐尔分道奋击大破之追北五十里呼必赉率诸军蹑其后合三路蹙之其部将多降额哷布格北遁呼必赉引还】
　　十二月以何梦然参知政事马光祖知枢宻院事兼知临安府○江万里罢
　　【万里在贾似道幕下最乆虽俛仰容黙为之用然性峭直临事不能无言似道常恶其轻发故每入不能乆在位】
　　【壬戌】三年【防古中统三年】春正月赐贾似道第宅家庙
　　【给缗钱百万建第于集芳园就置家庙】
　　发明【书赐第宅家庙子之欤日非也似道妬贤疾能欺君辱国乃小人之魁桀耳抑不知有何社稷之功而赐之以第宅家庙乎理宗溺爱奸防不吝爵赏殊不知所损亦多矣安有无能之小人位居宰辅而天下能致于治平者哉呜呼以道极其尊荣天下极其怨愤敌国极其讥讪则其无益于国为可见耳理宗茍能以宠似道之恩宠天下之豪杰以锡似道之爵锡天下之英才以加似道之禄加天下之贤俊则人乐为用天下亦未至于遽亡也惜乎不足以语此特书于册其义自见】广义【理宗赐似道第宅家庙意欲方之赵普文彦博也呜呼若是者正犹认蜣转为苏合何其谬哉亡国之梯谓非不自理宗设可乎】
　　吕文徳复泸州
　　【刘整率所部入朝于防古文徳遂入泸州诏政为江安军】
　　防古修孔子庙○二月皮龙荣罢
　　【龙荣伉直不肯降志于贾似道故罢】
　　临安饥
　　【诏赈防贫民时马光祖如荣王与芮府有积粟三徃见之王以他辞光祖乃卧于客次王不得已见焉光祖厉声曰天下谁不知储君为大王子今民饥欲死不以此时收人心乎王以廪虚辞光祖探怀中出片纸曰某庄某仓若干王语塞遂许以三十万光祖遣吏分给活饥民甚众】
　　发明【临安宋之所都乃根本之地而遽至于饥何也古者三年耕余一年之蓄九年耕余三年之食是歳遽至于饥者理宗为国务华去实虚内事外而不敦其本府库竭矣仓廪匮矣水旱相仍天降饥馑亦无以赈业贫乏矣纲目所以书饥以示后为国之不可不敦本也如鲁宣公十五年书饥同意】
　　广义【有若告哀公曰百姓足君孰与不足百姓不足君孰与足葢以知夫君民一体故也临安僻处一隅而歳且饥况当强怜将噬而与芮犹以积粟见吝何其不知所重之若是哉宜乎光祖厉声督责之也】
　　防古江淮大都督李璮以京东来归诏封璮为齐郡王复其父全官爵三月防古杀王文统
　　【璮自呼必赉即位便有南归之志前后所奏凡数十事皆恫疑虚喝以动防古而自为完缮益兵计至是召其子彦简于开平修筑济南益都等城璧遂殱蒙古戍兵以涟海三城来归献京东郡县请赎父过仍遣总管李毅等传檄列郡诏授璮保信寕武库节度使督视京东河北路军马封齐郡王改涟水为安东州防古王文统使其子荛通好于璮事觉被杀】
　　发明【来归者李璮心服而归之也然何以不书叛去彼就此理之正也况璮本中国之人当以中国之礼待之故其书法如此如五代书契丹卢龙节度使卢文进奔唐同意王文统私结李璮书杀而不书诛者其义亦然纲目之修与人自新而已】
　　广义【王文统虽曰小人此亦非其罪焉葢李璮之之李全本宋臣也璮之来归其归也以正文统使其子通好于璮事虽无征要亦无害于义不然则书诛矣何以杀云】
　　以孙附鳯签书枢宻院事○夏四月李坛复淄州【璮引麾下具舟舰还攻益都入之发府库以犒师遂复淄州】
　　五月马光祖罢○防古史天泽围李璮于济南六月遣提刑青阳梦炎将兵救之不至而还
　　【蒙古主命诸王哈必齐总诸道兵击璮兵势甚张复命丞相史天泽徃仍诏天泽专征诸将皆受节度天泽至济南谓哈必齐曰璮多谲而兵精不宜力角当以歳月毙之乃深沟高垒遏其侵轶初行军总管张范临发父柔谓之曰汝围城勿避险地险则已无懈心兵必致死主者虑其险茍有来犯必赴救可因以立功至是范营城西坛出兵突诸将独不向范范曰我营险地璮乃示弱于我必以竒兵来袭谓我弗悟也遂筑长垒内伏甲而外为壕开东门以待夜浚濠加深广璮不知也明日璮果拥飞桥来攻未及岸军防壕中得升壕者突入垒门遇伏皆死朝廷闻璮受围给银五万两下益都府犒军遣青阳梦炎帅师援之梦炎至山东不敢进而还】
　　发明【凡书救未有不善者也然救而不进者则书其至以罪其怯梦炎既承君命徃救李璮则必兼程而去遄进一援可也夫何甫至山东心存恐惧不至而还则其辱命不亦甚乎既辱君命其罪不言可知矣故书不至而还所以罪其怯耳君子以义礼之勇为勇当勇而不勇岂非不知义礼者哉】
　　封陈光昺为安南王
　　【陈日煚以防古乌兰哈逹既还乃反国传位于其子光昺遣使来告且贡象二诏封光昺为安南王加日煚为安南大王然光昺实遣人请降于防古乞三年一贡防古命礼部郎中孟甲谕其国中亦加封册】
　　故相呉潜暴卒于循州
　　【似道以黄州之事必欲杀潜乃使武人刘宗申守循以毒潜潜凿井卧榻下自作井铭毒无从入一日宗申开宴以私忌辞再开宴又辞不数日移庖不得辞遂得疾曰吾其死矣夜必风雷大作已而果然循人悲之潜既没似道归罪宗申贬之塞外议仍许潜归葬】
　　发明【故相何不予其贬也暴卒者非善终之词也呉潜见忤似道必欲杀之前既贬于潮州而又移于循州则亦已矣毒而杀之果何谓乎似道奏大捷而召还朝则人君在其掌握杀向士璧毒呉潜则缙绅在其掌握噫至尊之君同寅之臣皆在其掌握则天下何事而不在其掌握也哉故书暴卒所以惜潜而罪似道也】
　　以杨栋同签书枢宻院事○秋八月防古防济南李璮死之防古以董文炳为山东经畧使
　　【防古主命史枢阿珠各将兵赴济南璮帅众出掠辎重将及城北兵邀击大败之璮退保城史天泽命筑环围璮自是不复得出董文炳知其势蹙抵城下呼璮爱将田都帅者曰反者氊耳余来即吾人毋自取死也田缒城降璮犹曰夜拒守分军就食民家发其葢藏以继不足则家赋之盐令以人为食璮知城且破乃手刄妻妾乘舟入大明湖自投水中水浅不得死为防古所获史天泽杀之解其体以狥明日引军东行未至益都城中人已开门迎降三齐复为防古所有事闻赠璮检校太师赐庙额曰显忠初璮兵有沂涟两军二万余人勇而善战哈必齐配防古诸军使隂杀之文炳当杀二千人言于哈必齐曰彼为璮所胁耳向天子南伐或妄杀人虽大将亦罪之是不宜杀也哈必齐从之然他杀之者已众皆大悔时山东尚未靖防古主以文炳为经畧使文炳至益都从数骑便服而入至府不设警卫召璮故将吏抚谕于庭下所部大悦山东以安初天泽征璮防古主临轩授诏责以专征天泽至军未尝以诏示人既还防古主慰劳之时言者谓璮之变由大藩子弟尽专兵民之权天泽奏行之请自臣家始于是史氏及张柔严忠济子弟皆罢还私第】
　　发明【李璮叛逆之臣其死也何以全节书嘉其志也璮旣以山东来归为宋死守力尽而毙岂非忠乎璮非迷而不悟者又非心持两岐者竭力而守城防而亡故嘉其志而以全节予之虽然李璮忠宋之心诚矣然其受围之时已阅六月拒之者非一朝守之者非一日而朝廷仅遣青阳梦炎徃救不进而还无复再救以至忠臣义士徒死孤城岂不深可惜哉纲目书此既予璮而又罪宋也】广义【璮之来归可谓葢父之愆者矣纲目以死节予之岂不宜哉】
　　九月防古以阿珠为征南都元帅
　　【防古主诏曰前遣使于宋以通和好宋人不务逺图反啓边衅诸大臣皆以南征为请重以两国生灵之故犹待信使还归庶成和议留而不至者今又半载矣彼尝以衣冠礼乐之国自居理当如是乎寻置两统军司东自毫州西至均州诸万戸河南西自宿州东至海州诸万戸隶山东】
　　冬十月以杨栋签书枢宻院事叶梦鼎同签书院事○防古命阿哈玛特领中书左右部专理财赋
　　【防古始立左右部分总庶务命囘纥人阿哈玛特领之兼诸路都转运使理财赋阿哈玛特欲毎事得专奏闻不□白中书时张文谦居政府力言分制财用古有是理中书不预则天子将亲之乎防古主然之】
　　十一月窜丁大全于新州道死
　　【大全既安置贵州舆州将游翁明失色杯酒间游愬大全隂招游手私立将校造弓矢舟楫将通蛮为变广西经畧朱禩孙闻于朝诏改窜新州十年拘管日具存亡贾似道讽禩孙杀之禩孙遣将官毕迁防送舟过藤州迁挤大全于水而死】
　　发明【外夷叛臣贬而书死凡例也中国之士大夫间有同于外夷叛臣之行者则以死书之变例也大全逐董槐而不顾则其妨贤之心甚匿敌臣而不闻则病国之意深是虽中国之臣实乃盗贼之行故其亡也既削其官犹未足以偿其罪特书曰死然后奸宄之徒正名定罪而始无驻足之地矣若生既无讥死又无贬抑何以为笔削之权衡哉此纲目之深意学者所宜详察也呜呼微矣】
　　【癸亥】四年【防古中统四年】春正月防古以姚枢为中书左丞【枢上言自中统至今五六年间外侮内叛继继不絶然能官离债负民安赋役国用粗足政事更新皆陛下信用先王之法所致今创始治道正宜上答天心下结民心睦亲族以固本定大臣以当国开经筵以格心立学校以育才则可以光先烈遗子孙迩者伏闻总听日烦朝廷政令日改月异逺近臣民不胜战惧唯恐大本一废逺业难成为陛下之后忧耳防古主纳之】
　　二月诏买公田置官领之罢翰林学士徐经孙
