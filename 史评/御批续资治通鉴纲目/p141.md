<!-- { "loadSidebar": true } -->
　　【两河豪杰李通等帅众归飞由是金人动息山川险要飞皆得其实中原尽磁相泽潞晋绛汾隰之境皆期日兴兵与官军防其所掲旗以岳为号父老百姓争挽车牵牛载糗粮以馈义军顶盆焚香迎者充满道路自燕以南金人号令不行乌珠欲佥军以抗飞河北无一人应者乃叹曰自我四北方以来未有如今日之挫衂金乌陵阿思谋素骁勇桀黠亦不能制其下但谕之曰母轻动待岳家军来即降金将王镇崔庆李觊崔虎华旺等皆率所部降飞龙虎大王之将噶克察亦密受飞旗榜自其国来降韩常亦欲以众五万内附飞大喜语其下曰直抵黄龙府与诸君痛饮耳方指日渡河而秦桧欲画淮以北与金和讽防臣请班师飞奏金人鋭气沮丧尽弃辎重疾走渡河而我豪杰向风士卒用命时不再来机难轻失桧知飞志鋭不可当乃先请张俊杨沂中等归而后上言飞孤军不可乆留乞连召还飞一日奉十二金字牌乃愤惋泣下东面再拜曰十年之力废于一旦乃自郾城引兵还民遮马痛哭诉曰我等迎官军金人皆知之相公去我辈无噍类矣飞亦悲泣取诏示之曰吾不得擅留哭声震野飞留五日以待民徙从而南者如市飞亟奏以汉上六郡开田处之初乌诛败于朱仙欲弃汴而去有书生叩马曰太子母走岳少保且退乌珠曰岳少保以五百骑破吾十万京城日夜望其来何谓可守生曰自古未有权臣在内而大将能立功于外者岳少保且不免况欲成功乎乌珠悟遂留不去及飞还乌珠遣兵追之不及而河南新复府州皆复为金有飞至鄂力请觧兵柄不许已而入觐帝问之飞拜谢而已】
　　发明【呜呼宋事至此防不可为矣是时诸将进取所向有功金兵败亡心丧胆落而中原之民箪食壸浆以迎王师诚应天顺人机不可失之际也茍能假以嵗月莫或挠之如易云高宗伐鬼方三年克之则不惟旧疆可复而幽燕亦可复不惟讐耻可清而沙漠亦可凊惜其功业粗布沮抑复生使忠臣义士徒有黍离之叹终不能过河与之一决可哀也已由是飞甫班师河南随陷是则宋人知有江南而不知有江北噫固天所以限南北也虽然班师之计皆秦桧所为其欺君误国擢发难数是固万世之罪人也或以飞虽被诏违而前进克复旧物以功赎罪不亦可乎曰礼君命召不俟驾违而前进则是有防扈不臣之心况十二金牌一日迭至虽功盖天下罪亦难赎君子其肯防首恶之名哉纲目据事而详书于策则惜之之意为可见矣】
　　广义【武穆尝言以曲直为老壮以逆顺为强弱盖乌珠败盟此可见曲逆在金而直顺在宋宋常取胜此可见壮疆在宋而老弱在金故自顺昌之捷以来无将不胜无地不复者武穆之言验矣或曰然则武穆奉诏而还何如曰不能处权变也曰若武穆者正所以守经也守经乃所以行权也何不能权之有曰不然权者经之所自出权变之中自有一定不易之理乃所以为经也非经能守而即可以为权经而非权则子莫之中矣故曰权而得中是乃礼也甫刑云惟齐非齐有伦有要此之谓欤若武穆奉诏还师则是不能用权也权既失矣恶在其为守经哉昔者舜不告而娶嫂溺援之以手孟子皆许其权若以守经言之舜娶必告嫂溺不援为当也然舜娶必告必无后也嫂溺不援必致死也谓之守经可乎然后知舜娶不告者非不孝也嫂溺必援者非盗嫂也乃所以行其权】
　　【也权不失正非经而何使舜必告而娶尾生孝已之行嫂溺不援以手狼禽兽之心皆不得谓之权也汉宣帝时有甘延寿陈汤者奉使西域矫制诛斩郅支单于于康居后来宣帝因刘向之説不罪二人反封侯爵且宣帝何如主也决非高宗之庸闇武穆何如将也决非甘陈之寡谋又况金敌大讐决非郅支单于之比于时即当驻师郾城遣骑驰奏曰臣以却敌之功成在旦夕诏旨谕臣臣不敢奉容臣尽取敌人献于太庙以复不共戴天之讐愿伏矫诏之罪身润鼎镬甘心无悔如此则盖世之功武穆収之何至父子同死奸贼之手哉曰史称武穆好春秋何其招祸之酷也曰经文用权左传载事武穆之所好者特左传而已彼圣经如化工武穆想未之及也】
　　八月贬秘阁脩撰张九成等官
　　【九成等皆言和议非计秦桧恶之乃贬九成知邵州喻樗知懐寕县陈纲中知安逺县凌景夏知辰州樊光逺阆州学教授毛叔度嘉州司户参军九成从杨时学绍兴初举进士对防直言无隐及为刑部侍郎防金人议和九成言于赵鼎曰金实厌兵而张虚声以撼中国耳因陈十事云彼诚能从吾所言则与之和使权在朝廷鼎罢相桧诱之曰且成桧此事九成曰九成胡为异议特不可茍安耳桧曰立朝须优游委曲九成曰未有枉己而能直人者帝问以和议九成对曰敌情多诈不可不察桧尤恶之】发明【甚矣小人之妨贤病国也疾良善则如讐隙犯刑宪则如饮食以同己者为贤以异己者为佞九成等因言和议之非见忤秦桧之意贬黜于外果何为乎噫此乃泰极而否城复于隍之时也然则小人之祸可胜言哉贬非其罪故书贬而不去其官】
　　杨沂中军溃于宿州走还泗金人屠宿州
　　【沂中兵至宿州金遣间告敌骑数百屯栁子镇沂中自将五百骑夜袭之不见敌而还金人以精兵伏归路沂中军溃遂自寿春走归泗金人屠宿州】
　　九月遣使谕韩世忠罢兵还镇
　　【时诸大帅皆还镇】
　　金杀其左丞相古绅右丞相萧庆
　　发明【古绅萧庆之杀考之分注皆不载其故是必无故而杀之者也无故而杀大臣谓之善治国可乎故称国以杀而不去其官见金之失政刑矣】
　　○冬十月金萨里罕陷庆阳河东经畧使王忠植死之【忠植本河东歩佛山忠义人以复石代等十一州功授河东路经畧安抚使及萨里罕犯庆阳知府朱万年拒守胡世将檄忠植以所部救庆阳行次延安叛将赵惟凊执忠植诣萨里罕萨里罕使甲士引至庆阳城下谕降忠植大呼曰我太行忠义也为金所执使来招降愿将士勿负朝廷坚守城壁萨里罕怒诘之忠植披襟曰当速杀我遂愚害万年以城降后赠忠植奉国军节度使諡义节】
　　发明【忠植之救庆阳而为叛将赵惟清所执观其大呼城中之言茍非明于舍生取义之道者其能然乎是故义之所在则生有所不用也有所避患而有所不为也由其必有秉彛之良心故能舍生而取义否则乌能若是哉特书死之子全义也】
　　临安火
　　发明【是时宋已定都临安其不曰京师者宋弃汴而不守不予其都临安也盖天火曰灾人火曰火秦桧专权自恣姤害忠良临安之火安知非秦桧为之不然何以直书其火乎】
　　○十一月金封孔子后璠为衍圣公
　　【时金主兴礼乐立孔子庙于上京求孔子后得四十九代孙承奉郎璠遂封之】
　　发明【金掘起边陲以入中国士马精强所向无敌天之所兴谁能废之固也乃复修明礼乐崇尚圣教安得不亟予之哉此固书法之意也虽然中国不竞而使敌人得以从容讲求文物金运自此昌矣其如宋室何哉噫此盖君子伤时之意云尔】
　　十二月金始置屯田军于中原
　　【金既取河南犹虑中原士民懐贰始创屯田军凡女真系契丹之人皆自本部徙居中州与百姓杂防计其戸口授以官田使自播种春秋量给其衣若遇出师始给钱米凡屯田之所自燕南至淮陇之北俱有之皆筑垒于村落间】
　　发明【置屯田于中原则兵民杂处且耕且守民无疑贰之意兵有就饷之资而中原浸不可复矣特书曰始所以予金而惜宋也】
　　【辛酉】十一年【金皇统元年】春正月金乌珠陷寿春入庐州诏张俊等将兵救之二月王徳复和州
　　【乌珠自败后留屯京亳出入许郑之间签两河军与旧部凡十余万以谋再举及闻秦桧召诸军还乃攻陷寿春遂渡淮入庐州诏张俊杨沂中帅兵赴淮西岳飞进兵江州寻诏韩世忠引兵徃援时乌珠自合肥趋歴阳游骑至江张俊议分军守南岸王徳曰淮者江之蔽也弃淮不守是谓唇亡齿寒敌数千里逺来饷道决不继及其未济急击之可以夺气若迟之使少安则淮非吾有矣固请而行即渡采石俊督军继之宿江中徳曰明旦当防歴阳已而夜防和州晨迎俊入乌珠退保昭関寻复争和州俊击败之既而徳又败韩常于含山县东又败乌珠于昭关复含山及昭关】
　　金人陷啇州邵隆复之○杨沂中刘锜败金乌珠于柘臯遂复庐州
　　【刘锜自太平渡江与张俊杨沂中防而庐州已陷锜乃与关师古据东关之险以遏敌兵出清溪两战皆捷乌珠以柘臯地坦平利于用骑因驻师锜进兵与乌珠夹石梁河而阵河通巢湖广二丈锜命曵薪垒桥须臾而成遣甲士数队逾桥卧枪而坐遣人防合张俊杨沂中之师翌日沂中及王徳田师中张子盖诸军俱至惟俊后期锜与诸将分军为三并进渡河以击之师古欲俟俊至王徳曰事当机防复何待即与锜上马先迎敌沂中继之乌珠以铁骑十余万分为两隅夹道而阵徳曰敌右阵坚我当先击之麾军渡河首犯其锋一人被甲跃马而出徳引弓一发毙之乗胜大呼驰击诸军鼓噪从之金人以拐子马两翼而进徳率众粗战沂中曰敌恃弓矢吾有以屈之使万人持长斧如墙而进敌遂大败徳与锜等追之又败于东山敌望见惊曰此顺昌旗帜也即走保紫金山是役也失将士三百人金人死者以万计既而乌珠复亲帅兵逆战于店步沂中等又败之乗胜逐北遂复庐州】
　　发明【小人之误国至是益见矣方诸将进取有功所向克捷而力主和议召之班师茍使盟誓可结则必南北弭兵各不相犯今而宋则恃和息兵金则挟和脩战自诸将还镇之后如屠宿州陷庆阳陷寿春入庐州陷啇州攻城畧地无时休息呜呼纵不能恢复中原独不能保守淮甸而相继陷没江表震惊然则和之一字果可以欺天下乎纲目一书再书不一而足所以深罪当时垂戒后世也】
　　金命致仕官至三品者给半俸○金追封昏徳公为天水郡王封重昏侯为天水郡公
　　【又封耶律延禧为豫王】
　　金主亲祀孔子
　　发明【春秋之法中国而夷狄则夷狄之夷狄而中国则中国之金给致仕官半俸则优礼群臣之道隆亲祀孔子则尊崇先圣之道至虽中国令主何以加兹纲目特书于册者岂不以一代贤君予之哉】
　　○三月张俊杨沂中刘锜奉诏班师金人陷濠州俊使沂中救之败绩
　　【张俊杨沂中刘锜奉诏班师行才数里谍报金人攻濠州甚急俊乃复邀沂中锜曰防于黄连埠同徃援距濠六十里而濠南城已陷俊召诸将谋之沂中欲战锜曰本来救濠今濠已失进无所倚不若退师据险徐为后图诸将皆曰善三师鼎足而营或言敌兵已去锜谓俊曰敌得城遽退必有谋也宜严兵备之俊不聴且欲自以为功命锜无徃而令沂中与王徳将祌勇步骑六万直趋濠州列阵未定烟起城中金人伏骑万余分两翼出沂中顾徳曰何如徳曰徳小将安敢议事沂中以防麾军曰那曰诸军以为令其走也遂溃而南无复纪律金人追之死者甚众韩世忠帅师至城下亦不利而退沂中遂入滁州俊军入宣化锜军藕塘方食俊遽至曰敌兵已近奈何锜曰杨宣抚兵安在俊曰已失利还矣锜谓俊毋恐请以步卒御之宣抚试观焉锜麾下皆曰两大帅军已渡我军何苦独战锜曰顺昌孤城旁无赤子之助吾提兵不满二万犹足取胜况今得地利又有鋭兵耶遂设三覆以待俄而俊至曰谍者妄也戚方殿后之军耳乃皆还镇俊归建康锜归太平沂中归临安】
