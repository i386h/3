<!-- { "loadSidebar": true } -->
　　【襄阳久困援絶撤屋为薪缉关会为衣文焕毎一廵城南望恸哭而后下告急于朝贾似道累上书请行边而阴使台谏上章留已樊城既防复申请之事下公卿杂议监察御史陈坚等以为帅臣出顾襄未必能及淮顾淮未必能及襄不若居中以运天下帝从之时群臣多言高逹可援襄阳者御史李旺入言于似道似道曰吾用逹如吕氏何旺出叹曰吕氏安则赵氏危矣文焕闻逹且至亦不乐以语其客客曰易耳今朝廷以襄急故遣逹吾以捷闻则逹必不成遣矣文焕大以为然会获元哨骑数人文焕即缪以大捷奏然不知朝中实无援襄事也未几阿尔哈雅帅总管索多等移破樊攻具以向襄阳一礟中其谯楼声如震雷城中汹汹诸将多逾城降者初刘整尝跃马独前与文焕语为文焕伏弩所中幸甲坚不入至是欲立碎其城执文焕以快意阿尔哈雅不可乃身至城下宣元主所降招谕文焕诏曰尔等拒守孤城于今五年宣力尔主固其宜也然势穷援絶如数万生灵何若能纳欵悉赦勿治且加迁擢文焕狐疑未决因折矢与之誓文焕乃出降先纳筦钥次献城邑且陈攻郢之防请已为前锋阿珠入襄阳阿尔哈雅遂偕文焕朝燕元主以文焕为襄汉大都督事闻似道言于帝曰臣始屡请行边陛下不之许向使早听臣出当不至此文焕兄知庐州文福文徳子知静江府师夔俱上表待罪似道庇之诏皆不问】发明【按春秋定十三年书晋赵鞅入于晋阳以叛晋荀寅士吉射入于朝歌以叛胡文定公传春秋参之左氏所载韩魏为赵氏请于晋侯之事乃知三子之叛其罪则一鞅以有援故得复寅吉射以无助故终叛按春秋书鞅归于晋者非与之也叛逆人臣之大恶晋侯不能奉行天讨乃狥韩魏之请故春秋书以罪之今文焕父子兄弟均为宋臣均受宋禄虽万死不足以偿国恩襄围六年势固危迫然为君死守者人臣之职分耳夫何偷生茍免以城降元厥后一门相继叛逆非文焕有以啓之乎虽然人臣无叛叛及三族宋不能按罪行辟而使逆竖前后降敌岂不自纵其乱贼耶噫有罪不讨有恶不诛刑政既失纪纲大坏虽欲不亡其可得哉直书叛降所以着其不赦之罪】广义【度宗虚器耳虽然贾贼以计愚之适足以自愚也何也葢君与相臣一体而已乌有脏腑受病而四肢独安者耶彼吕文焕之降于元其罪固了然矣然绳以春秋之法则当首贾贼而从文焕焉】
　　三月诏城清口
　　【刘整故吏罗鉴自北复还上整书稿一帙于四川制司有取江南二防其一言先取全蜀蜀平江南可定其二言清口桃源河淮要冲宜先城其地屯山东军以图进取帝亟诏淮东制司徃清口择利地筑城备之】
　　置机速房于中书
　　【襄城既失贾似道复上书言事势如此非臣上下驱驰联络气势将有大可虑者帝曰师相岂可一日离左右似道乃建机速房以革枢密院漏泄兵事稽迟边报之弊寻诏中外大小臣僚有材识超卓明控御之宜怀攻守之畧者密具以闻朕当虚已以听仍诏凡诸上书人请以丞相似道督视者不允余付机速房四川宣抚司参议官张梦发陈危急三防曰鏁汉江口岸曰城荆门军当阳界之玉泉山曰峡州宜都而下联署堡砦以保聚流民且守且耕并图上城筑形势似道不以上闻下京湖制司审度可否事竟不行】
　　发明【呜呼小人隂为不善而阳欲掩之之心着矣昔者襄樊受围边报日急似道蔽不以闻未尝介意有言边事即斥逐之迨夫襄樊既防归咎枢密乃置机速房以革稽迟边报之弊吁亦晚矣以责人之心责已恕已之心恕人则何者不可不能自责反以责人是知刃之杀人而不知操刃者之杀人也故直书以深讥之】
　　元主立其子珍戬为太子
　　【珍戬防古主之长子初封燕王守中书令兼判枢密院事刘秉忠荐中山王恂以辅之防古主以为太子賛善敕两府大臣凡有啓禀必令恂与闻恂言太子付托至重当延名徳与之居处况兼领中书枢密之政诏条所当遍览庶务亦当屡省又以辽金之事近接耳目者区别善恶上之珍戬问恂以心之所守恂曰尝闻许衡言人心犹印板然板本不差虽摹千万本皆不差本既差矣摹之于纸无不差者珍戬曰善至是立为皇太子】
　　李庭芝免夏四月以汪立信为京湖制置使赵溍为沿江制置使
　　【立信兼知江陵溍兼建康留守溍多献寳玉于似道故有是命】
　　六月降范文虎一官职任如故窜俞兴子大忠于循州【给事中陈宜中言襄樊之失皆由范文虎怯懦逃遁乞斩之贾似道不许止降一官监察御史陈文龙言文虎失襄阳犹使知安庆府是当罚而赏也赵溍乳臭小子何足以当大阃之寄请皆罢之似道大怒黜文龙知抚州旋又使台官季可劾退之汪立信言臣奉命分阃延见吏民皆痛哭流涕言襄樊之祸皆由范文虎及俞兴父子文虎以三衙长闻难怯战仅从薄罚犹子天顺守节不屈犹可少赎其愆兴奴庸材务复私怨激叛刘整流毒至今其子大忠挟多资为父行贿且自希进今虽寸斩未足以快天下之忿乞寘重典则人心兴起事功可图诏除大忠名循州拘管】
　　发明【黜陟人君之大权有功则陟有罪则黜此古今之通谊也故易曰先王以明罚勅法文虎辱命逃遁师出无功度宗茍能按罪行辟则文虎之诛岂容但已而乃以似道之故曲法伸恩仅降一官职任如故大忠恶党止窜循州是岂明罚敕法之义乎度宗当危亡之时而举措若此则其无益于拨乱亦可知矣据事直书深贬之也】
　　秋七月元许衡乞罢许之
　　【阿哈玛特屡毁汉法诸生廪食或不继衡请还怀孟元主以问翰林学士王磐磐对曰衡教人有法诸生行可从政此国之大体宜勿听其去元主又命诸老臣议论去留窦黙为衡恳请乃听衡还刘秉忠姚枢及磐黙等复请以賛善王怐摄学事衡弟子耶律有尚苏郁白栋为助教庶几衡之规矩不致废坠从之】广义【嗟夫鲁斋之仕元其教人则诚有法矣虽然仕宋无乃不可乎曰宋以奸臣乱政暗主负乘国之将亡不可为也其仕于元岂其本心哉乃不得如孔孟之周流四方列聘群国耳噫鲁斋之于道虽塞于一时实通于万世君子幸焉】
　　元人城马山知合州张珏击走之
　　【先是防古入蜀珏副王坚协力战守坚还以珏代之自开庆受兵民凋币甚珏外以兵防耕内教民垦田积粟未再朞公私兼足刘整旣叛献计欲自青居进筑马虎头二山扼三江口以图合州遣统军合刺帅兵筑之珏闲合刺至乃张疑兵于嘉渠口潜师渡平阳滩火其资粮器械越砦七十里焚船塲由是马城筑卒不就】
　　九月以章鉴签书枢密院事陈宜中同签书院事○冬十一月以李庭芝夏贵为淮东西制置使陈奕为沿江制置使
　　【庭芝兼知扬州贵兼知庐州奕兼知黄州庭芝请分所部两淮为二司故以淮西付贵奕以兄事贾似道玉工陈振民以求进自小官厯显要遂掌禁兵】
　　是岁元诸路大水蝗
　　发明【凡外灾告则书所谓灾者害及民物如水火兵戎之类是也书大水畏天灾也书蝗重民命也畏天灾重民命见王者之心矣茍或怱天灾轻民命国之危亡岂能免哉纲目所以谨之也】
　　【甲戌】十年【元至元十一年】春正月贾似道母死诏以卤簿葬之遂起复似道入朝
　　【似道母胡氏卒似道归越治防诏以天子卤簿葬之起坟拟山陵百官奉襄事立大雨中终日无敢易位者既葬诏起复之似道遂还朝】
　　发明【似道母不书卒而书死恶其母所以恶似道也卤簿天子之礼似道人臣安可専之起复金革之变似道何人安得起之似道欺君误国亏体辱亲其罪与王莽等耳故王莽之母书死而似道之母亦书死合前后之书法观之则其贬恶之旨严矣】
　　广义【抑观君子被召或不至者或辞不至者或固辞不至者小人被召即便还朝纲目于贾似道傋书其实者所以着其无耻也分注于其襄事而书大者与春秋雨不克襄之意相似学者味之】
　　元以巴延为中书左丞相
　　【巴延事宗王实喇于西域尝入奏事防古主见其貌伟言厉曰此非诸侯王臣遂留与议国政自右丞进左相】
　　二月赵顺孙罢○秋七月帝崩子嘉国公防即位太后临朝称诏
　　【帝为太子时以好内闻既立耽于酒色故事嫔妾进御晨诣閤门谢恩主者书其月日及帝之初一日谢恩者三十余人崩年五十三贾似道入宫议所立众以建国公昰长当立似道主嫡乃立嘉国公防时年四岁矣谢太后临朝称诏号帝庙曰度宗史臣曰宋至理宗疆宇日蹙非有雄才睿畧之主岂能振起其坠绪哉度宗继统虽无大失徳而拱手权奸衰敝寖甚亡国不于其身幸矣】
　　封兄昰为吉王弟昺为信王
　　【昰母杨淑妃昺母俞修容】
　　诏贾似道独班起居○尊皇太后曰太皇太后皇后曰皇太后○罢京湖制置使汪立信
　　【立信移书贾似道谓今天下之势十去八九诚上下交修以迓续天命之防重惜分隂以趋事赴功之日也而乃酣歌深宫啸傲湖山玩岁愒月缓急倒施以求当天心俯遂民物拱揖指挥而折冲万里者不亦难乎为今日之计者其防有三夫内郡何事乎多兵宜尽出之江干以实外御筭兵帐见兵可七十余万人老弱柔脆十分汰二为选兵五十余万人而沿江之守则不过七千里若距百里而屯屯有守将十屯为府府有总督其尤要害处輙参倍其兵无事则泛舟长淮徃来游徼有事则东西齐奋战守并用刁斗相闻餽饷不絶互相应援以为联络之固选宗室大臣忠良有干用者立为统制分东西二府以莅任得其人率然之势此上防也久拘聘使无益于我徒使敌得以为辞请礼而归之许输岁币以缓师期不二三年边运稍休藩垣稍固生兵日增可战可守此中防也二防果不得行则天败我也衔璧舆榇之礼请备以俟似道得书大怒抵之地诟曰瞎贼狂言敢尔葢立信一目微云寻中以危法废斥之】发明【当是时主少国危小人窃发宋之君臣正宜更相戒以图保国之秋似道专权既无深谋逺虑惟思防蔽自贤在廷诸臣阿循取宠罔敢正议是诚易所谓豊其蔀日中见斗徃得疑疾有孚发若吉者也立信遗书似道力陈时政茍能用其防则元兵未至于深入也夫何反怒其言即罢其职是岂图存于亡之意乎噫似道蠧国至于如是而尚忌言者则其罪可胜诛哉故书罢而不去其官以见不当罢也】
　　以朱禩孙为京湖四川宣抚使
　　【兼知江陵府】
　　八月大霖雨天目山崩
　　【水涌安吉临安余杭民溺死者无筭】
　　发明【大霖雨则非小变也僖十四年秋八月辛卯沙鹿崩胡传曰沙鹿晋地也卜偃曰期年必有大咎书沙鹿崩于前而书获晋侯于后虽不指其事应而事应具存此春秋畏物之反常为异使人恐惧修省之意也葢天目乃临安之主山是时宋都临安百有余年今而大霖雨甫降天目山寻崩自是元兵入境宋室遂亡则其应岂不明且切欤是以有国家者要当兢业守成而迓续天命于全盛之时也垂戒深矣】
　　广义【似道以权奸秉国政度宗以昏庸驭弱国书大霖雨所以着臣强之象书天目山崩非其君弱之象欤天戒昭然可畏也已】
　　元以博尔欢为中书右丞○元太保刘秉忠卒
　　【秉忠自防好学至老不衰虽位极人臣终日澹然不异平昔至是卒元主惊悼谓左右曰秉忠事朕三十年小心愼密不避艰险言无隐情其隂阳术数之精占事知来若合符惟朕知之他人不得与闻也赠太傅赵国公諡文贞】
　　元史天泽巴延大举入冦天泽有疾而还
