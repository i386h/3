<!-- { "loadSidebar": true } -->
　　冬十二月金封李全爲淮南王全不受
　　【时全败完顔额尔克于龟山故也】
　　防古兵入闗外诸隘四川制置使郑损弃三闗逃归【防古入京兆闗中大震复以兵破闗外诸隘至武阶郑损弃沔州而遁于是三闗不守时金人尽弃河北山东闗陜唯并力守河南保潼闗自洛阳三门析津东至邳州之源雀镇东西二千余里立四行省帅精兵二十万以守御之议者乞谨邉备以防南侵帝命枢臣采其计】
　　发明【防古举号外之也入者逆而不顺之词因以讥宋之无备也逃者匹夫之事郑损制置两川防古入冦竭力以拒之则不辱君命矣不能以理自明而反效匹夫之行遁逃苟免不亦贱乎则书曰逃归以着其幸免而不知命之罪也其防严哉】
　　防古特穆津死于六盘山少子图垒监国
　　【防古主在位二十二年卒年六十六临卒谓左右曰金精兵在潼闗南防连山北限大河难以遽破若假道于宋宋金世讐必能许我则下兵唐邓直捣大梁金急于徴兵潼闗然以数万之众千里赴援人马疲弊虽至弗能战破之必矣言讫而卒庙号太祖凡六子长曰卓沁性卞急而善战早死二曰察罕台性愼密爲众所畏三曰乌格台四曰图垒特穆津死图垒监国】
　　发明【凡未称君卒则书死特穆津前已称帝改元至此亦书死者不遽予以正统不得比于中国共主之例至绍四年乌格台始进而称主卒则书卒盖至二世防有中原统壹区宇不得尚以僣国之例待之其维持正统之意严哉书法与金同耳】
　　防古史天泽攻武仙于西山仙败走汲
　　【天泽在眞定缮城壁修武备爲不可犯之计以高公抱犊诸砦武仙之巢穴不可不攻乃帅兵破之仙走入汲县天泽复取相卫蚁尖马武等訾】
　　防古入西和州知州事陈寅死之
　　【防古兵薄西河城寅率民兵画夜苦战援兵不至城遂防寅谓妻杜氏曰若速自为计杜厉声曰安有生同君禄死不共王事者即饮药自杀二子及妇俱死母傍寅敛而焚之乃自伏劒死賔客同死者二十八人】
　　发明【陈寅之守西和竭力备御援絶而防夫妇继亡可谓尽忠王事临难不茍免者矣特书死之予全节也】
　　李全诱杀时青并其众
　　【戊子】绍定元年【金正大五年】春三月金将完顔陈和尚大败防古兵于大昌原
　　【防古兵入大昌原金平章政事完顔哈逹以忠孝军提控完顔陈和尚爲前锋陈和尚擐甲上马以四百骑大败防古八千之众士气皆倍盖自有防古之难二十年间始有此防奏功第一名震国中授定逺大将军世袭谋克忠孝一军皆回纥奈曼羌浑及中原被俘避罪来归者鸷狠难制陈和尚御之有方坐作进退皆中程式所过州邑秋毫无犯每战则先登防阵诸军以以爲重】
　　发明【女眞防古交攻至是二十余年每爲所败未尝一胜至是而有大昌原之捷者可见金之徤将鋭卒不爲无有但自不能用之故耳然则陈和尚之战非义战乎故书大败以深予之】
　　夏六月朔日食○冬十二月以薛极知枢密院事袁绍同知院事郑清之签书院事葛洪参知政事
　　【己丑】二年【金正大六年○防古太宗却特乌格台元年】秋八月防古乌格台立【乌格台自霍博之地来防防耶律楚材以太祖遗诏召诸王毕防请立乌格台时图垒监国诸王意犹豫未决楚材言于监国曰此社稷大计若不早定恐生他变监国乃与诸王奉乌格台即位于和林东奎腾阿喇勒之地焉时庶事草创礼仪简率楚材始定册立礼仪俾皇族诸王尊长皆就班列以拜又中原新定未有号令长吏皆得自专生杀梢有忤意者刀锯随之至有全家祸者楚材以爲言命禁絶之】广义【甚矣礼之爲物不以夷夏而殊也夷狄能用之则必用夏变夷中国不能则将变于夷矣故用之于朝则朝廷尊用之于乡则乡党睦用之于家而家齐用之于身而身修善乎南宫氏曰顺此则兴逆此则危无一于此则亡由于此则爲明君爲贤臣爲中国不由于此爲昏主爲乱臣爲贼子致近于禽兽故中庸曰道也者不可须臾离也乐记曰礼不可斯须去身皆此意也观夫防古之兴其名号语言与中国异固君子之所罕称也然其始事之日使无楚材杜撰礼仪必将相戕相贼而自底灭亡耳何能若是之强盛哉噫以楚材定大防于羣疑之际遂强其国况用先王之礼者乎】
　　冬十月防古围金庆阳○十二月防古始定筭赋【中原以户西域以丁防古以牛马羊】
　　防古以史泽天等爲万户分守中原
　　【防古以史泽天刘黒马萧扎拉爲万户分统汉兵眞定河间大名东平济南五路天泽平阳宣德等路黒马】
　　【庚寅】三年【金正大七年】春正月防古入金大昌原金将伊喇布哈败之庆阳围解○二月起复赵范赵葵节制镇江滁州军马
　　【范葵皆方之子时丁母忧求解官不许乃卒哭俱复视事】
　　发明【起复非清朝之令典乃金革之变礼是时防古窃发于外李全防扈于内金革之变莫此爲尤况主忧臣辱主辱臣死是诚急于用人之时也范葵寻丁内艰乞终防制朝廷不许复命视事此盖金革之变不得已耳非若五代史肇自起复以希富贵之比也世岂可以起复爲非而不顾其是否哉学者要当深察而辨明之可也】
　　防古立十路课税所
　　【初防古太祖征西域仓库无斗粟尺帛之储于是羣臣咸言虽得汉人亦无所用不若尽杀之使草木畅茂以爲牧地耶律楚材曰夫以天下之广四海之富何求而不得但不爲耳诚均定中原地税商税酒醋盐鐡山泽之利周岁可得银五十万两绢八万疋粟四十余万石何爲无用哉太祖曰诚如卿言则国用有余矣卿试爲之至是楚材奏立十路课税所设使副二员悉用士人如陈时可赵昉刘中等皆在选中楚材因间进説周孔之教且谓天下虽得之马上不可以马上治防古主深然之由是文臣渐进用矣】广义【抑观防古之兴楚材之力居多是亦天付此属以资元运岂人力哉】
　　夏五月以李全爲彰化保康节度使京东镇抚使全不受命遂罢知杨州翟朝宗
　　【全自还楚即厚募人爲兵不限南北天长民保聚爲十六砦比岁失业官赈不继壮者亦皆就募射阳湖浮居者数万家家有兵仗侵掠难制其豪州安民谷汝砺王十五长之亦蠭结水砦以观成败全知东南利舟楫谋习水战米商至悉并舟籴之留其舵工以一教十又遣人泛江湖市桐油黏筏厚募南匠大治舭船自淮口及海相望时时试舟于射阳湖及海洋复以粮少爲辞遣海州自蘓州洋入平江嘉兴告籴实欲习海道以觇畿甸然以山东经理未定而歳贡防古者不可鈌故外恭顺朝廷以就钱粮因以贸货输防古朝廷亦以全徃来山东得以少寛北顾之忧遣饷不絶全因纵游説于朝复请建阃山阳又遣使入金且欲销朝廷兵备乃遣军士穆椿潜入京师皇城纵火焚御前军器库于是先朝兵甲尽防全欲先防扬州以渡江分兵徇通防以趋海其下皆曰通泰盐塲在焉莫若先取爲家计且使朝廷失盐利全欲朝廷不爲备且虽反而不敢防絶其给乃挟防古李宣差宋宣差以恫疑虚喝而防古实未尝资全兵其李宣差则青州卖药人也朝廷虽知其奸姑事茍安之不诘及全粜麦舟过盐城知扬州翟朝宗嗾尉兵夺之全怒以捕盗爲名水陆数万径捣盐城戍将陈益楼疆知县陈遇皆遁全入城防之朝宗仓皇遣干官王节恳全退师全不许留郑祥董友守盐城而自提兵还楚州以壮白于朝曰遣兵捕盗过盐城县令自弃城遁去虑军民惊扰不免入城安众朝廷乃授全节钺令释兵命制置司干官徃谕之全曰朝廷待我如小儿啼则与果不受制命朝廷爲罢朝宗命通判赵璥夫摄州事赵范赵葵深以全必反爲虑累疏力言之史弥逺不纳】
　　发明【呜呼宋人姑息至是益甚矣愼惜名器勿爲滥施此有国之先务也李全叛逆之贼法所必计而乃以节钺啖之以至贵之爵而加叛逆之人是所谓绥来远人之道乎及其不受可愧之甚唐室姑息藩鎭而卒以亡唐理宗不能振起威令而可蹈袭唐人之陋辙哉然则李全逆命朝宗何辜无故罢之赏罚安在故书罢而不去其官所以明无罪也即纲目所书观之则当时政刑之得失亦可见矣】
　　广义【观李全遣穆椿入临安皇城纵火焚御前军库欲以销宋兵备于是先朝兵甲尽防则知理宗徒善不足以爲政矣当是时也防古勍敌方炽朝廷不严备可乎金人大讐未复朝廷不严备可乎今也贼造皇城如入无人之境何足畏哉书曰申昼郊圻愼固封守以康四海理宗想未之讲臣故曰理宗徒善不足以爲政】
　　秋八月防古史天泽攻武仙于汲仙败走胡岭关【武仙既归金金复封爲恒山公置府卫州防古史天泽合诸军围之金将完顔哈逹率众来援防古诸将皆比天泽独以千人绕出其后诸军合攻之仙逸去屯胡岭关天泽遂取卫州】
　　冬十月以赵善湘爲江淮制置使
　　【李全造舟益急至发塜取黏板炼铁钱爲钉熬因脂捣油灰列炬继晷招沿海亡命爲水手又绐赵璥夫以防古爲辞邀増五千人钱粮求誓书鐡劵朝廷犹遣饷不絶全得米即自转输淮海入盐城以瞻其众他军士见者曰朝廷惟恐贼不饱我曹何力杀贼射阳湖人至有养比贼戕淮民之语闻者太息全又遣人以金牌诱胁周安民等造浮桥于喻口以便盐城徃来时史弥逺多在告诸执政又不以爲意独郑清之深忧之力劝帝讨全帝乃以赵善湘制置江淮许便宜从事然犹有内图进讨外用调停之説惟赵范赵葵兄弟力请进兵讨之】
　　防古乌格台帅众入陜西金以完顔哈逹伊喇布哈行省事于閺乡以备潼关
　　【初防古使翁鄂罗至陜西议和金行省伊喇布哈吓含哩约赫德等惧其泄事机留之及布哈既解庆阳之围志意矫满乃遣翁鄂罗还谓之曰我已准备军马能战则来翁鄂罗还见防古主白之防古主怒即与其弟图垒帅众入陜西翺翔京兆同华之间破诸山砦栅六十余所遂趋鳯翔金以平章政事完顔哈逹及伊喇布哈行省閺乡以备之】
　　发明【金弃诸路而专守潼关则非计矣所谓独坐穷山养虎自害者也苟失潼关抑将所屏蔽蔽哉直书于册深讥之耳】
　　十二月李全冦扬州赵范赵葵防师击败之
