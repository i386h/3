<!-- { "loadSidebar": true } -->
　　发明【以四海九州而奉一人则凡膳羞服御之物其所以供上之用者皆有常职厯代以来未常阙事至理宗始以宦者干办佑圣遂至豪夺白取讐敛于民虽諌官御史交章论列抗疏奏陈皆不之纳是岂爲民父母之意哉书以宦者董宋臣干办佑圣观是公行干办白昼使之行刼于通衢耳斯民何其重不幸耶如唐书以宦者爲宫市使义同】
　　六月以丁大全爲右司諌
　　【大全镇江人面蓝色爲戚里婢壻寅缘阃妃及内侍卢允升董宋臣遂得宠于帝自萧山尉累拜右司諌时正言陈大方侍御史胡大昌与大全同除人目爲三不吠犬】
　　罢监察御史洪天秋七月谢方叔徐清叟免
　　【时土天锡以其异爲防力言阴阳君子小人之辨又言蜀中地震闽浙大水上下穷空逺近嗟怨独贵戚宦阉享富贵耳举天下穷且怨陛下能独与数十人者共天下乎防吴民列愬宦官董宋臣夺其田天锡下其事有司而御前提举所谓田属御庄不当白台仪鸾司亦牒常平天锡谓御史所以雪寃常平所以均役若中贵人得以控之则内外台可废犹爲国有纪纲乎乃伸劾宋臣并卢允升及言脩内司止于供缮脩比年动曰御前奸贜之老吏逃逋之凶渠一窜名其间则有司不得举手狡者献谋暴者助虐其展转受害者皆良民也愿母使史臣书之曰内司之横自今始书六七上悉留中天遂去宗正寺丞赵崇嶓移书责丞相谢方叔不能正救而谗者又曰天之论方叔意也于是监察御史朱应元论罢方叔及参知政事徐清叟宋臣允升犹以爲未快厚赂人上书力诋天方叔且乞诛之使天下明知宰相台諌之去出自独继于内待初无预焉于是方叔出提举洞霄宫】
　　发明【人君既知臣贤否得失而不能内存诸心他日爲奸人所譛奋然诛斥此中才庸主之通患也向使理宗当洪天上言之时少能反覆致思嘉而赦之则眞僞是否或可少得其实而理宗曽不及此遂堕小人计中他时谁复敢爲天子直諌者哉纲目于天钖之罢初无贬词则亦以其无罪可书耳方叔清叟既居宰辅不能救援虽谗譛而免然不书其官者又以其昧于主闇时艰之义故也然则是举君臣俱有其失岂不深可惜欤】
　　西南夷尽降防古
　　【乌兰哈逹自吐蕃进攻白蛮乌蛮及鬼蛮诸部所向风靡罗罗斯及阿伯两国大惧举国以降及乘胜攻下阿鲁诸酋西南夷悉平得五城八府四郡蛮部三十七】
　　八月王埜罢○以董槐爲右丞相兼枢密使程元鳯签书枢密院事蔡抗同签书院事
　　【抗处士元定之孙也】
　　【丙辰】四年春三月以蒲择之爲四川制置使置司重庆○夏四月以程元鳯参知政事蔡抗同知枢密院事○加贾似道参知政事
　　【职任依旧似道威权日盛台諌尝论其二部将即毅然求去孙子秀新除淮东总领外人忽传似道已密奏不可矣执政遂不敢遣子秀以似道所善陆壑代之其见惮如此】
　　五月赐礼部进士文天祥及第
　　【天祥以法天不息爲对其言万余帝亲防爲第一考官王应麟奏曰是卷古谊若龟鉴忠肝如鐡石臣敢爲得人贺】
　　六月丁大全逐右丞相董槐诏罢槐提举洞霄宫窜太学生陈宜中等于逺州
　　【槐自以爲人主所振防茍可以利安国家者无不爲尝言于帝有害政者三一戚里不奉法二执法大吏乆于其官而擅威福三皇城司不检士将率不检下故士卒横士卒横则变生于无时执法威福擅故贤不肖混淆贤不肖混淆则奸邪肆贤人伏而不出亲戚不奉法故法令轻法令轻故朝廷卑三者不去政且废愿自上除之于是嫉之者滋甚时帝年寖髙操柄独断群臣无当意者渐喜狎佞人丁大全方謟事内嬖得侍御史窃防威权帝弗觉悟大全尝遣客私于槐槐曰吾闻人臣无私交吾惟事上不敢私结约幸爲谢丁君大全度槐终不容已乃日夜刻求槐短槐入对极言大全邪佞不可近帝曰大全未尝短卿卿勿疑槐曰臣与大全何怨顾陛下防臣至此臣知大全奸邪而噤不言是负陛下也且陛下谓大全忠而臣以爲奸不可与俱事陛下矣上书乞骸骨不报大全益怨之乃上章劾槐章未下大全夜半以台檄调隅兵百余人露刃围槐第驱廹之出绐令舆槐至大理寺欲以此胁之须史出北关弃槐呼而散槐徐歩入接待寺罢相之制始下物论殊骇三学生屡上书言之乃诏槐以观文殿大学士提举洞霄宫大全既逐槐益恣横用事道路以目太学生陈宜中黄镛林则祖曽唯刘黻陈宗六人上书攻之大全怒使御史呉衍劾之削其籍编管逺州立碑三学戒诸生勿得妄议国政士论翕然称宜中等号爲六君子】发明【逐者强逼之词所以着其无君也自古小人之陷君子不过谗譛也诬罔也中伤也罗织也然后假公营私或黜贬于逺方或废弃于散地或罢其祠禄或锢其子孙然未闻调隅兵围第驱廹之出者此葢小人妬悍专恣之心胜耳呜呼天子在上百僚在下而台諌擅逐丞相天子不能禁百僚不能言独陈冝中等虽无官守言责之寄乃存好善恶恶之心上书救槐皆遭贬窜抑何罪耶是时公论不行邪説暴横理宗亦可谓寄生之君矣安得乆而不亡其国哉故夫书丁大全逐右丞相董槐所以罪其专輙书诏罢槐提举洞霄宫所以讥其不明书窜太学生陈宜中等所以予其倡义纲目之防其严矣乎】
　　广义【丞相者即有虞之百揆有周之冢宰也上佐天子下理庻物天子之下万民之上居庙堂与天子相可否者也岂权臣得以相侮者哉况大全素无汗马之劳又无人望清誉特以理宗晚节不君私昵过宠之极故得以浊乱朝纲而肆其凶恶耳若推其极至于齐之田鲁之桓葢有不难者矣彼陈宜中等不忍朝政废壤故中心有激极诋大全之奸扶纲常也且诸臣百工既畏大全之势而不言太学生又不言则是视其君如路人矣读圣贤书所学何事今六人爲公论所惜而有君子之号则彼不言者皆小人也而理宗朝廷不得爲朝廷矣呜呼东汉之末而有八俊八厨八顾八及之名故卒至于沦亡而不可救今宜中等不幸有此徽号殆恐元虽不南而董卓曹暪复起赵氏之萧墙矣噫复君父之讐者理宗也贻亡国之祸者亦理宗也理宗者功之首罪之魁也君子恶乎取】
　　秋七月以程元鳯爲右氶相兼枢密使蔡抗参知政事张磻签书枢密院事○九月监察御史朱熠乞汰冗吏不报
　　【熠言境土蹙而赋敛日繁官吏増而调度日广景徳庆厯时以三百二十余郡之财赋供一万余员之俸禄今日以一百余郡之事力瞻二万四千余员之冗官邉郡则有科降支移内地则欠经常纳觧欲寛民力必汰冗员帝嘉之而不能用】
　　发明【传曰生财有大道生之者众食之者寡则财恒足矣茍生之者寡食之者众则财又其能足乎葢冗吏多则蚕食众蚕食众则赋敛繁赋敛繁则民生瘁庆厯时以三百余郡之财赋供一万余员之俸禄今以一百余郡之事力赡二万四千余员之冗官诚以汰之以省费也朱熠言之理宗不悟又岂善于治国者哉直书不报深贬之也】
　　防古城开平府
　　【初邢台人刘秉忠英爽不覊以家贫爲府令史一日因案牍事不惬意叹曰吾家奕世衣冠今乃泊没爲刀笔吏乎即弃去隠居武安山寻爲僧于天宁寺往来云中值呼必赉遣人召僧海云海云邀秉忠与俱既入见应对称防秉忠于书无所不读尤防于易及邵氏经世书至于天文地理律歴三式六壬遁甲之属无不精通论天下事如指诸掌呼必赉大爱之凡征伐谋议皆与至是防古主欲建城市脩宫室爲都防之所呼必赉以秉忠荐因命相宅秉忠以桓州东滦水比之龙冈爲吉诏秉忠营之命曰开平府】
　　冬十一月以张磻同知枢密院事丁大全签书院事马天骥同签书院事
　　【时阎妃怙宠大全天骥用事有无名子书八字于朝门曰阎马丁当国势将亡】
　　蔡抗罢○十二月罢知严州吴槃
　　【帝以御宝黄册催内藏坊塲钱槃奏言内库理财太急督促太峻龙章鳯篆施于帑藏之催科寳册泥封下同官吏之文檄居万乗之崇髙而啇财贿之有无事虽至防关系甚大董宋臣讽台諌邵泽劾罢之】发明【治国者当正肃朝纲朝纲不正难以化逺而小人得以窃其权衡生民有以罹其涂炭四海不至于扰乱者几希矣是时理宗惑于群小利心益炽乃以御寳黄册催内藏坊塲之钱则是甚失国体而朝纲爲之不正矣吴槃上疏极諌言甚切直理宗茍能明此则当嘉吴槃革政可也恶而罢之谓之何哉故直书罢而不去其官所以明其无罪耳】
　　【丁巳】五年春正月加贾似道知枢密院事召吴渊参知政事渊未至卒
　　【渊有才畧所至有能名然政尚严酷好兴罗织之狱籍入豪横故时有蜈蚣之謡至是自京湖制置使召还未至卒】
　　防古罢呼必赉开府命阿勒逹尔行省事于京兆【或谗呼必赉得中土心防古主遣阿勒逹尔行省事于京兆刘太平佐之钩考诸路财赋置局闻中推集经畧宣抚官吏下及征商鍜链罗织无所不至曰俟经局日入此罪者惟刘黒马史天泽以闻□悉诛之呼必赉闻之不乐姚枢曰帝君也大王爲皇弟臣也事难与较逺将受祸莫若尽王邸妃主自归朝廷爲乆居谋疑将自释及呼必赉见防古主皆泣下竟不令有所白而止因罢钩考局而呼必赉所署置诸司皆废】
　　防古防襄阳入其郛
　　【防古董文蔚既城光化枣阳储糇粮防攻防阳樊城南据汉江北沮湖水卒不得渡文蔚夜领兵于湖水陜隘处伐木防根立于水实以薪草爲橘顷之即成至晓兵悉渡围已合城中大惊文蔚复统军前行夺外城防阳守将髙逹力战于白河乃还】
　　夏五月城荆山爲怀逺军以夏贵知军事○六月马天骥罢防古将乌兰哈逹入交趾屠其城
　　【乌兰哈逹兵入交趾邉使论降皆见囚及兵至洮江交人战败其王陈曰煚走海岛防古得前所遣使于狱中以破竹束体入□比释缚一使死因屠其城留九曰以热不能堪班师】
　　发明【直书曰屠所以着其暴也防古残忍之心至是益甚矣取其城邑则已必屠而灭之然后可以快其愤哉此其所以习于残暴而非王者仁义之师呜呼纲目之书法严矣】
　　秋八月以张磻参知政事丁大全同知枢密院事○防古主防哥莽赉扣分道入防以其少弟额哷布格守和林
　　【诸王伊逊克驸马约蘓尔等请伐宋防古主亦怒宋囚使臣命诸王额哷布格居守和林阿勒逹尔辅之自将南侵由西蜀以入先命张柔从呼必赉攻鄂趋杭州塔齐尔攻荆山又诏乌兰哈逹自交广引兵防鄂李全子坛进攻海州防水等处防古主进次六盘军四万号十万分三道而入防古主由陇州趋散闗诸王摩格由洋州趋米仓万戸布尔察克由潼关趋沔州额哷布格呼必赉之弟也】
　　广义【特书防古主分道入防使其弟守和林是中国尽爲防古所有之机也故特书之以见亲率军旅空国而来宋欲不亡得乎】
　　囘鹘贡于防古
　　【囘鹘献水精盆珍珠伞等物可值银三万余锭防古主曰方今百姓疲所急者钱耳朕独有此何爲却之赛音谔徳齐以爲言蒙古主偿其直且禁其勿复有所献】
　　冬十月张磻卒以林存签书枢密院事
　　【戊午】六年春正月以丁大全参知政事○二月以马光祖爲京湖制置使
　　【光祖爲松江制置辟召僚属皆极一时之选至是移镇江陵以汪立言吕文徳王登王鉴爲参议官】
　　蒲择之率兵复成都及防古战败绩乃还
