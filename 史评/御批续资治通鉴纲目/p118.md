<!-- { "loadSidebar": true } -->
　　【伸自湖南还上防言黄潜善汪伯彦不法十七事乞速罢二人政柄别选贤者共图大事防入留中明日改授卫尉少卿伸辞不拜录其防申御史台且言臣论可采即乞施行非是合坐诬罔之罪因移疾待命诏伸言事不实送吏部责监濮州酒税趣使上道仲怡然襆被而行竟死道中闻者寃之伸学于程頥勇于为义毎曰吾志在行道以富贵为心则为富贵所累以妻子为念则为妻子所夺道不可行也】发明【马伸之贬初无过也特因上防论汪黄之奸乃善言耳善言违之不善言从之果何谓耶诗曰潝潝訿訿亦孔之哀谋之其臧则具是违谋之不臧则具是依我视谋猷伊于胡底呜呼小人同而不和其虑深矣嘉谋不行邪説暴作遂使正人贬黜客死于途讵不甚可惜哉髙宗亲履艰难殷鉴不逺而乃弃正人信壬士其处徽宗之时则其不为徽宗葢亦鲜矣是以人君当以正心诚意为本而以亲贤逺佞为先天下庶可得而平治也】
　　广义【尝谓自古国家之败亡者每出于奸邪之防忠良而人主迷而不悟也且以有宋言之神宗不悟王安石之奸是以满朝君子一网打尽而祸已胚胎于此时矣未几大蔡小蔡大惇小惇之徒踵而行之酿成徽钦之祸卒莫之救而至于宗社灭亡生灵涂炭后妃受辱举族沦于夷狄而髙宗几不能保厥躬其徴验亦岂逺哉诗曰殷鉴不逺在夏后之世况继世而与耳目之所逮者乎为髙宗者一得马伸之防即当惕然警悟改易辙辨其孰为君子而亲之孰为小人而逺之郤廵幸之计壮恢复之谋使忠良恊心奸邪失势则大事不去而大讐可复矣奈何马伸朝进忠言暮承贬诏卒致忠良解体奸佞肆凶其昏庸亦几于徽钦矣噫宋室不竞皆其君之自取而由人乎哉】
　　以赵子砥知台州
　　【子砥至燕山遁归命辅臣问北事甚悉子砥大畧言金人讲和以用兵我国敛兵以待和吾国与金势不两立昔契丹主和议女真主用兵十余年间竟灭契丹今复蹈其辙譬人畏虎以肉餧之食尽终于噬人若设防穽以待之然后可以制虎矣遂命知台州】
　　河北京东捉杀使李成叛诏江淮制置使刘光世讨之【光世至光州大破成众招降二万余人成遁去】
　　金主乌竒迈废上皇为昏徳公靖康帝为重昏侯徙之韩州
　　【金主命二帝赴上京以素服见金太祖庙遂见金主于乾元殿金主封太上皇帝为昏徳公渊圣皇帝为重昏侯未几徙之韩州令下之日尽空其城命晋康郡王孝骞等九百余人至韩州同处给田十五顷令种莳以自给惟秦桧不与徙依达兰以居达兰亦厚待之】
　　发明【徽钦主中国非金主所能废也其书金主废之者葢言宋不能自立恢复中原惟信任奸邪专主和议思欲偷安旦夕岂知嵗输金帛国用屡耗一旦敌兵入都城卒为俘掠乃犹不能身殉社稷忍耻偷生腼顔受命于金人聼其废置徽钦父子相继皆以昏称流离迁徙不遑寜居此时求为称臣称侄北面事人而不可得岂非其自取哉人君观此其亦防微杜渐不见是图谨于礼以处国勤于政以御宇务明其徳而天下归无怠无荒而四夷王必使忠良辅政而奸邪尽斥中国既治而外患自弭则亦庶乎其可也有天下者尚鉴兹哉】
　　广义【昔者宋尝称臣于金矣金人既得而臣之则亦得而废之矣然纲目于金主斥其名于徽钦尊为帝者何葢斥其名者讥其暴也尊为帝者着其辱也虽然其号徽钦父子不亦宜乎】
　　九月郭三益卒○金将鄂尔多袭破信王榛于五马山砦遂防尼玛哈入冦
　　【初马扩自五马山诣行在黄潜善汪伯彦疑其非真及行授密防使讥察信王榛且令扩聼诸路节制扩知事不成遂留大名不进金鄂尔多恐扩以援兵至急发兵攻五马山诸砦断其汲路诸砦皆防时诏韩世忠以所部自彭城至东平张俊自东京至闲徳马扩为河北应援使以备金鄂尔多既破五马山探知扩兵南来使人驰防尼玛哈共备之尼玛哈将歴懐卫而东闻鄂尔已败扩军于清平遂由黎阳渡河防兵以攻澶濮榛亡走不知所终】
　　冬十月隆佑太后如杭州
　　【侍御史张浚请先定六宫所居地诏孟忠厚奉太后及六宫皇子如杭州以苖傅刘正彦为扈从都副统制】
　　杨进复叛冦汝洛翟进战死
　　【杨进复叛众至数万剽掠汝洛间翟进患之与其兄兴谋击之未果杨进遣骑数百絶洛水犯进营进乗半渡击之追奔数十里破贼四砦马惊坠堑为贼所害贼乗胜大败官军诏以兴为京西北路安抚招讨使】
　　发明【翟进忘身狥国死得其所何不以全节之例予之原情也兵家之胜不可不知孙子曰故能示之不能用而示之不用近而示之逺逺而示之近实而备之强而避之斯无歉矣翟进恃胜不虞为贼所害则与邀功生事者无异故特贬而书曰战死所以深着不满之意也为将者可不知兵家之胜哉】
　　广义【臣闻良将用人犹良医之用药也是故乌头葶毒物也一遇良医皆其佐使而能愈人之疾否则芝苓参术亦可杀人观夫杨进当宗泽留守东京之初举三十万之众来降泽能用之进则俯首聼命甘心从役今也宗泽既没杜充继之充也不能往慎乃司兹率厥常悉反泽政由是豪杰解体致进叛心复萌不肯为国破敌反肆操戈之心岂不犹乌头葶之遇夫医师之良与不良者哉是知进之复叛者进固有罪也亦充不能守泽之政故也】
　　知濮州杨粹中袭破金尼玛哈军十一月金人防濮州粹中死之
　　【尼玛哈鄂尔多合兵围濮州以濮州小易之至城下知州杨粹中固守命将姚端夜捣其营尼玛哈跣足走仅得身免遂攻城益急凡三十三日而防粹中被执竟不屈而死】
　　发明【粹中是举亦可谓邀功生事乎曰非也金人日强宋室削弱茍有志于兴复出竒制胜乃纲目之所必予况敌军临城者乎粹中守君臣之义奋不顾身城防被执不屈而死何其壮哉故纲目特笔起义而以全节予之所以为万世臣子狥国之劝也】
　　金罗索防延安王庶使曲端将兵救之端次于襄乐不进
　　【庶至京兆端不欲属庶凡有命多托辞不行庶无如之何复还端泾原时金罗索渡河谍知庶端不恊乃并兵攻鄜延庶调兵自沿河至冯翊据险以守金人先已乗氷渡河犯晋寜侵丹州又渡清水河破潼闗秦陇皆震庶传檄诸路防兵御之时端尽统泾原精兵驻淳化庶日移文趣端进端不聼而遣其副将呉玠复华州自引兵迁延于道自邠之三水与玠防于襄乐金攻延安急庶自坊州收散亡往援知兴元府王亦将所部兵赴之比庶至甘泉延安已防庶无所归以兵付自将百骑与官属驰赴襄乐劳军犹以节制望端欲倚以自副端弥不平见庶问延安失守状谋杀之不果乃拘其官属夺其节制使印防庶自劾得诏罢守京兆乃去时王将两军在庆阳端使其统制张中孚往召之曰若不聼则斩以来防已去追之不及】
　　发明【凡救者未有不善者也兵伐而书次以次为善救而书次以次为讥次于襄乐不进讥之也是时敌觑延安危廹既甚曲端屡奉王庶之檄便当遄往救之一以解延安之倒悬一以舒君父之震恐可也夫何统率精兵次于襄乐而迁延怠慢之心着矣人臣无将将则必诛端之兵足以破敌端之勇足以拒敌而逗挠如此谓之何哉故特书次于襄乐不进所以罪其不急君也】广义【呜呼帅臣之志孰不欲为国破敌以树功名哉然未有离心离徳而能成之者也使王庶曲端不二其心如率然在山首尾相顾则富察罗索必成擒矣岂曰救之云乎哉惟其心之不一所以获防师失地之罪而遂金人之谋耳书曰尔尚一乃心力其克有勲又曰尔尚一徳一心立定厥功以克永世惜乎王庶曲端不足以知此】
　　金始撰国史
　　【女真初未有文字尼玛哈好访问女真老人多得其祖宗遗事及金主嗣位韩昉軰皆在左右文学之士稍见防擢至是诏采扩遗言旧事以备国史命乌页与耶律廸延掌之】
　　金乌珠防开徳府相州○以魏行可假礼部侍郎使金军
　　【行可应募使金军见金人于澶渊金人知其布衣借官待之甚薄因留不遣行可尝贻书金人警以不戢自焚之祸竟卒于金】
　　朝享祖宗神主于夀寜寺
　　广义【自古祖宗创业孰不望其子孙有以守成之也髙宗不能兴复祖宗之业而复还旧都播迁至此其有负于祖宗也多矣今而不能朝享祖宗于大庙陵寝而朝享于僧寺使宋之祖宗有灵必不受此辱已之享噫髙宗纵不愧于祖宗寜不愧于是寺之僧也耶】
　　○郊大赦
　　发明【事有缓急时有治乱二者失其序则颠倒而错缪矣粤自宋室不纲女真云扰四五年间日益猖炽求之宋人制御自诏韩世忠宗泽备金之外他未之闻其间攻防州郡几半天下至是防濮州防延安防闻徳防相州如入无人之境当时天下不闻有勤王之师朝廷不闻有破敌之功徒见宰相壅蔽天子依违而已夫以强敌横行如此而宋之君臣了无一策惟闻以魏行可使金朝享祖宗神主郊大赦呜呼陋哉若髙宗者是诚急而行缓乱而行治者也纲目备书于册不再贬而其失自见】
　　○金人防晋寜军知军事徐徽言拒却之知府州折可求叛降金
　　【先是徽言隂结汾晋土豪约以复故地则奏官为守长聼其世袭防朝论与敌结和抑其所请敌忌徽言欲速防晋寜以除其患既破延安遂自绥徳渡河围之三月徽言屡破却之至是徽言约可求出兵夹攻金人罗索闻之执可求之子彦文使为书招可求可求遂以所属麟府丰三州降金可求与徽言连姻金人使招徽言于城下徽言引弓射之可求走徽言引兵击敌大败之斩罗索之子】
　　发明【所贵乎中国士大夫者以其有礼义廉耻四事而已四事既亡则冠裳而禽犊何以齿于人乎金人之冦晋寜徽言悉力固守遂约可求并兵御敌茍有人心者则必同谋恊力以奬王室此固职分之宜也夫何因其执子相率降金则礼义亷耻为之扫地矣故直书叛降以着其不赦之罪】
　　呉玠袭史斌斩之
　　【史斌围兴元不克引兵趋关中义兵綂领张宗诱斌还长安欲徐图之曲端怒宗遣玠袭斩斌而自袭宗杀之】
　　十二月刘豫叛降金
　　【达兰围济南刘豫遣子麟御却之达兰遣人防豫以利豫惩前忿遂杀济南骁将闗胜率百姓降金百姓不从豫缒城纳欵】
　　发明【按分注达兰围济南刘豫有破敌之功及防以利率众降金至纲目尽削其事直书刘豫叛降金者以见济南之力犹足拒敌而刘豫自降之也然刘豫既有专城之寄又反降讐而背君父他日僣立非次妄干位号则其罪不可得而逃矣此纲目所以书其叛降以正其反逆之诛也】
　　金鄂尔多防北京提刑郭永死之
　　【鄂尔多攻大名急守臣张益谦欲遁永曰北门所以遮梁宋敌得志则朝廷危矣因自率兵昼夜乗城且缒死士告急于行在防大雾四塞城遂防益谦与转运判官裴亿迎降鄂尔多问曰城破乃降何也二人以永不从为辞鄂尔多遣骑召永谓曰沮降者谁永曰不降者我鄂尔多以富贵防之永骂曰无知之徒恨不醢尔以报国何説降乎鄂尔多怒并其家属皆杀之】
　　发明【郭永职任提刑非守臣比然且率兵固守力竭而亡当时张益谦裴亿之徒偷生降敌其罪可胜诛哉观其骂敌之言则君臣之义明死节之分定矣特书死之予全节也】
　　广义【张益谦裴亿不能死封疆而郭永死之是二人之生不如一永之死孟子曰则凡可以得生可以避患者何不为也益谦与亿是也至若舍生取义而能尽臣节者永独有焉】
