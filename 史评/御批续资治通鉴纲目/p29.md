<!-- { "loadSidebar": true } -->
　　【先是诏亲谒太清宫命王旦兼大礼使丁谓兼奉祀经度制置使陈彭年副之加号太上老君混元上徳皇帝孙奭上言陛下事事慕效唐明皇岂以明皇为令徳之主邪帝曰东封祀汾谒陵寝享老子非始于明皇且开元礼今世所循用不可以天寳之乱而非之作解疑论以示羣臣是月奉天书发京师遂朝谒太清宫丁谓献白鹿一芝九万五千夲曲赦亳州及车驾所经流以下罪升亳州为集庆官赐酺三日】发明【取法乎上仅得乎中取法乎忠不免为下然则人君当以唐虞三代为法汉唐以后皆不足法也夫以良法善政行于盛帝明王者后世多不能用而骄奢纵侈之事行于昏君庸主之时者后世遵之不遗此无他义利不两立故耳真宗事事慕效唐之明皇而乃强辨饰非骄矜自肆虽孙奭反覆晓告愎而不听惜哉故纲目直书以着其失】
　　广义【孙奭言陛下事事慕效唐明皇岂以明皇为令徳之主耶帝曰东封祀汾谒陵寝享老子非始于明皇且开元礼今世所循用不可以天寳之乱而非之观此则知真宗饰非以拒乎奭者至矣为奭者盍亦曰然则姑以东封一事言之则始于秦皇也今陛下专意东封必欲取法于秦皇矣秦皇抑岂令徳之主哉如此以告不知真宗何辞以答奭乎惟其不尔此解疑妄论之所由作也孟子曰今之君子过则顺之又从为之辞其真宗之谓欤】
　　以应天府为南京
　　【国初因五代之旧以大梁为东京开封府洛阳为西京河南府后以太祖旧藩归徳军在宋州改宋州为】
　　【应天府至是建为南京作鸿庆宫以奉太祖太宗圣像】
　　二月还宫大赦○夏四月沙州入贡
　　【曹宗夀既杀延禄而代之至是死子贤顺遣人入贡诏授归义节度使沙州自宗夀以来通使契丹】
　　六月王钦若陈尧叟马知节免
　　【知节素恶钦若之为人议论未甞少屈钦若每奏事必懐数奏但出一二匿其余退则以己意称上防行之知节甞于帝前顾钦若曰懐中奏何不尽出之钦若不恱防泸州都廵检王懐信等上平蛮功钦若久不决既而擅超擢之知节因面诋其短争于帝前帝召王旦质之旦至钦若犹哗不已知节流涕曰愿与】
　　【钦若同下御史府旦叱钦若使退帝大怒命付狱旦从容曰钦若等当黜未知坐以何罪帝曰忿争无礼旦曰陛下奄有天下使大臣坐忿争无礼之罪或闻外国无以威逺愿至中书召钦若等宣示陛下含容之意且戒约之俟少间罢未晚也帝曰非卿言朕固难忍月余始罢钦若知节并及尧叟】
　　司空张齐贤卒
　　【諡文定】
　　以防凖为枢宻使
　　【王旦荐之也】
　　契丹伐髙丽大败而还
　　【契丹连嵗遣耶律资忠使髙丽取六州旧地髙丽不从乃遣萧廸里讨之髙丽与女真设竒邀击契丹大败而还】
　　广义【契丹连嵗遣使髙丽取地者此不务徳义而徒欲胜人也其何以异于智氏之贪哉智氏亡而契丹免者智氏特甚焉耳】
　　秋七月以王嗣宗曹利用为枢宻副使○八月以向敏中兼景灵宫使○冬十月髙丽来贡
　　【自髙丽王询立遣使入朝为契丹所阻不通中国者累年至是询复遣其工部侍郎尹证古入贡诏登州置舘于海次以待之】
　　十一月玉清昭应宫成
　　【初议营宫料功须十五年修宫使丁谓令以夜继昼每绘一壁给二烛故七年而成凡二千六百一十楹制度宏丽屋宇少不中程式虽金碧已具刘承珪必令毁而更造有司莫敢较其费未几帝亲谒宫奉刻玉天书安于寳符阁以御容立侍于侧】
　　发明【凡宗庙书成漫也宫殿书成费也祥符元年书作玉清昭应宫至是七年而始竣事檐楹繁华制度宏丽穷极华美不限财力噫财者国之元气民之命脉故取之有道用之有节真宗土木之兴弥年不息妄费如此其若之何盖由一心之中蔽固已深云尔纲目书玉清昭应宫成所以讥其无益妄费伤财害民之失有天下国家者不可不戒】
　　广义【作此无益妄费之事文靖之言至是为益验矣纲目月之而备书其实者垂戒后世也】
　　十二月朔司天监奏日食不应
　　【羣臣表贺】
　　发明【日食不应何以书所以讥谀也盖日食不应厯官择术不精而失之也非可贺者也分注言羣臣表贺于乎人臣之事君勿欺也而犯之献可替否直道不阿君徳少亏犯顔谏诤乃职分之当然耳兹因日食不应上表称贺是乃欺其君矣则将安用彼相哉愚以为宋庭诸臣皆妇人耳苟有丈夫之志者岂肯阿谀以欺君乎纲目于羣臣表贺削而不书所以不予其佞也】
　　戸部献天下民数
　　【戸九百五万五千七百二十九口二千一百九十七万六千九百六十五】
　　发明【唐天寳十三载戸部奏戸九百六十一万有畸口五千二百八十余万至代宗广徳二年所奏之数戸仅二百九十余万口仅一千六百九十余万较之天寳不能三分之一宋兴至是五十余年而戸部奏戸九百五万五千七百二十九口二千二百九十七万六千九百六十五较之天寳三分之二拟于广徳十多五六真宗恃其戸口之数穷奢极欲粉饰太平殊不知比于天寳不逮逺矣人主可不以盈成为戒哉】
　　【乙卯】八年春二月淮浙饥
　　发明【谷不熟曰饥记灾也真宗溺于妄诞营建日兴用度日竭故书饥而不闻赈防之政其无意于民可知矣礼曰国无九年之蓄曰不足无六年之蓄曰急无三年之蓄曰国非其国也然则崇妄诞者果何益哉纲目书此垂戒深矣】
　　○加楚王元佐天策上将军赐劒履上殿诏书不名○夏四月防准罢
　　【凖以三司使林特附防邪险恶之每事沮抑帝方宠特闻之不恱谓王旦曰凖刚忿如昔旦曰凖好人懐惠又欲人畏威皆大臣所当避而凖乃以为己任此其所短也非至仁之主孰能容之凖竟以是罢初凖数短旦于帝而旦专称凖帝谓旦曰卿虽称其美凖専谈卿恶旦曰理固当然臣在相位久政事缺失必多凖对陛下无隠益见其忠直此臣所以重凖也帝由是益贤旦中书有事送枢宻院违诏格凖以上闻旦被责拜谢堂吏皆坐罚不逾月枢宻有事送中书亦违诏格堂吏欣然呈旦旦令送还枢密而已凖大慙谢及罢凖托人语旦求为使相旦惊曰将相之任岂可求耶吾不受私请也凖深憾之已而除凖武胜军节度使同平章事判河南府凖入见谢曰非陛下知臣安能至此帝具道旦所以荐者凖愧叹以为不可及】
　　广义【凖以使相求王旦而旦不惟深拒之而且攻发其隂私是何异于周顗之斥王导邪然伯仁受导之寃子明被凖之憾其机一也夫君子宁为伯仁子明之为而不愿为导与凖之所为也虽】
　　【然伯仁子明无乃言之过欤】
　　以王钦若陈尧叟为枢宻使○朝元殿火
　　【荣王元俨宫火延及殿閤内库有司劾遗火事当死者众王旦曰陛下始以罪已诏天下今乃过为杀戮且火虽有迹安知非天谴也帝欣然纳之减死几百人】
　　发明【天火曰灾人火曰火六年书献天书于朝元殿至是年而焚之人事感于下则天变形于上真宗崇尚虚无而火及宫殿不亦异哉朝元之火安知非天书致之不然何以直书火而不言其故乎】
　　广义【真宗之作是殿为天帝设也天何不之监邪使天监此而有是火则是天帝之不灵也恶在其为玉皇哉且王旦既知此火为天谴则是纵真宗之作是殿为非矣曰既受其赂安得不纵律曰故纵者与同罪然则王旦之事真宗可谓功不掩过者欤】
　　六月朔日食○秋九月吐蕃嘉勒斯赉请伐夏州不许【嘉勒斯赉吐蕃嘉勒布之苗裔也居宗噶尔城以宗噶尔僧李立遵为伦布立遵贪而喜杀国人不附防与泾原钤辖曹玮战于三都谷而败复袭西凉府亦败众益怨嘉勒斯赉遂与立遵不恊徙居邈州而立遵自居宗噶尔表请嘉勒布号朝议以嘉勒布戎王也立遵居嘉勒斯赉下不宜授止命为保顺军节度使嘉勒斯赉与夏接壤每以兵抗赵徳明希朝廷赐予至是始立文法聚众数十万请讨平夏以自效帝以戎人多诈或生他变命周文质监泾原军曹玮知秦州以备之】
　　王嗣宗罢　枢宻直学士知陈州张咏卒
　　【咏倜傥有大志尚气节甞曰事君者廉不言贫勤不言苦忠不言已效公不言已能斯可以事君矣故所至以政绩闻帝甞称其才任将帅以疾不尽其用临卒上疏言不当造宫观竭天下之财伤生民之命此皆贼臣丁谓诳惑陛下乞斩谓头置国门以谢天下然后斩咏头置丁氏之门以谢谓帝叹其忠諡忠定】发明【史称张咏倜傥有大志尚气节观其事君者亷不言贫勤不言苦忠不言已效公不言已能之语深得守官之要法也故卒而具官以着其忠勤之节】
　　赐信州道士张正随号真静先生
　　【初汉张鲁子自汉中徙居信州龙虎山世以鬼道惑众正随其后也至是召赴阙赐号王钦若为奏立授箓院及上清观蠲其田租自是凡嗣世者皆赐号】
　　发明【尊贤育才以彰有徳此治国之善政也正随以鬼道惑众诚清朝之所恶者真宗召之赴阙赐之以号而王钦若之徒又为奏立宫观蠲其田租然则君臣之间防蔽甚矣纲目大书于册深讥之也】
　　广义【考之张正随者非有呼风致雨之术其法不过聋瞽愚民之耳目彼卓然有见者何甞被其惑邪且异端虚无寂灭之敎固无系于国家之安危君命之修短况乎天师之说朱子之纲目讥之当矣尹氏之发明攻之切矣臣故不暇论矣然而歴观国君崇奉之者不在乎愿治之君惟在庸】
　　【君暗主怕死求生所以既奉其敎于暗室屋漏之中复加其号于青天白日之下其意盖欲非长生即身蜕飞腾耳噫君之徼福者莫甚于真宗而贻祸于后世子孙者亦莫甚于真宗而彼虚无之教卒莫之救也悲夫纲目书此所以记真宗贻祸之实也后之人君欲崇奉虚无者盍以真宗鉴焉】
　　【丙辰】九年春正月以张旻为枢宻副使
　　【先是旻为马军副都指挥使被防选兵下令太峻兵惧谋欲为变上召二府议之王旦曰若罪旻则自今帅臣何以御众捕谋者则震惊都邑今但擢旻使解兵柄反侧者当自安矣帝从其言兵果无他帝语左右曰王旦善处大事真宰相也】
　　契丹大败髙丽于郭州
　　【耶律世良萧库哩与髙丽战于郭州西破之斩首数万获其辎重而还】
　　夏六月畿内蝗
　　【帝遣人出郊得死蝗以献因以示大臣明日执政遂袖死蝗进曰蝗尽死矣请示于朝率百官贺王旦曰蝗出为灾灾弭幸也又何贺固称不可后数日二府方奏事飞蝗忽蔽天帝顾旦曰使百官方贺而蝗如此岂不为天下笑耶】
　　发明【蝗乃食谷之虫记灾也畿内宋根夲之地而有蝗焉则其业亦殆矣帝溺于逸豫不知爱民羣臣阿谀成风罔思匡救君焉源也臣焉流也其源洁则其流清其源浊则其流汚必然之理耳君臣之间懈惰荒宁如此天之谴告亦末如之何也已矣然则有天下者可不戒诸可不谨诸】
　　秋八月知秦州曹玮败吐蕃于伏羌砦
　　【玮在秦州屡请益兵帝不恱问李廸边将谁可代玮者廸曰玮知嘉勒斯赉窥闗中故请益兵为备非怯也乃诏发闗乃羡兵赴玮未几嘉勒斯赉与宗噶尔族入防使谍者声言以某日下秦州会食以激怒玮玮勒兵不动坐俟其至大破之夷其族帐斩首千余级自是嘉勒斯赉势蹙保碛中不出】
　　广义【曹玮之败吐蕃谢之衂苻坚也一则以叔安之荐一则以父彬所称呜呼若二子者可谓不负所举而谢曹二公诚所谓公于所举者哉】
　　九月丁谓陈尧叟免以陈彭年王曾张知白参知政事任中正为枢宻副使
