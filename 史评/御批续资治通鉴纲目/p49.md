<!-- { "loadSidebar": true } -->
　　【安石临川人好读书善属文曽巩携其所撰以示欧阳修修为之延誉擢进士上第授淮南判官故事秩满许献文求试馆职安石独否调知鄞县通判舒州文彦博为相荐其恬退乞不次进用以激奔竞之风欧阳修荐为谏官安石皆以祖母年髙辞修以其湏禄养复言于朝召为羣牧判官改度支判官安石议论髙竒能以辨博济其説果于自用慨然有矫世变俗之志于是上万言书其大要以为今天下之财力日以困穷风俗日以衰壊患在不知法度不法先王之政故也法先王之政者法其意而已法其意则吾所改易更革不至乎倾骇天下之耳目嚣天下之口而固已合先王之政矣因天下之刀以生天下之财取天下之财以供天下之费自吉治世未尝以财不足为患也患在治财无其道耳先是馆阁之命屡下安石辄辞不起士大夫谓其无意于世恨不识其面朝廷毎欲畀以美官惟患其不就也及赴是职闻者莫不喜悦吕祖谦曰安石变法之蕴亦畧见于此书特其学不用于嘉祐而尽用于熈寜世道升降之机识者于此三致意马】
　　发明【始之初六曰系于金柅贞吉有攸往见凶羸豕孚蹢躅传曰一隂始生静正则吉往进则凶故以二义戎小人使不害于君子则有吉而无凶然其势不可止也故以羸豕孚蹢躅晓君子使深为之备云古之圣人于一隂始生之时其道虽徴其势必盛故谨防之意至于如此宋自用安石变更法制毒流四海其祸至耗宣靖而未巳然观其所上之书则其矫世变俗之志昭然可见虽得遂志于熈丰其进实甚耗嘉祐纲目因其召用而特书于册者以明小人肇祸之始此正姤之初六羸豕晡躅之戒耳其谨防之意益深切哉】
　　广义【朱子纲目载李林甫柔佞多狡深结宦官嫔妃故得居相位今文潞文忠交荐安石之贤则君子反被其卖其奸岂林甫之可及哉书曰召者以见朝廷与一时羣贤皆被其愚又所以着其乱政之渐也易曰履霜坚氷至书曰始防熖厥攸灼叙弗其絶诗曰维彼雨雪先集维霰皆安石之谓乎】
　　六月契丹新置国子监
　　【契丹主自即位求直言者再复诏设学养士颁五经传疏置博士助教各一人】
　　欧阳脩等上新唐书
　　【先是帝以刘煦等所撰唐史卑弱浅陋命翰林学士欧阳端明殿学士宋祁刋脩之曽公亮提举其事十有七年而成凡二百二十五卷事増于前文省于旧脩撰纪志表祁撰传故事每书首止列官尊一人脩以祁为先进且于唐书功多故各着其名以自异】
　　发明【唐书何以曰新考之分注仁宗以刘煦等所撰唐史卑弱浅陋命脩等刋脩之故书曰新然事増于前文省于旧积之十有七年而始成盖亦难矣纲目特书于册一以美帝之存心古典一以美脩等迪君于美也其与上防计录者岂不大相悬絶哉】
　　各十一月宋庠免以曽公亮为枢宻使
　　【庠前后所至以慎静为治然爱信幼子纵其与小人逰殿中侍御史吕诲论庠昏惰乃罢判郑州】
　　以张昪孙抃参知政事欧阳脩陈旭赵槩为枢宻副使【辛丑】六年春三月起复富弼同平章事弼固辞许之【弼以母丧去位诏为罢春宴故事执政遭丧皆起复帝虚位五起之弼固辞终制且曰起复金革之变礼不可施于平世帝乃许之】
　　发明【起复者乃金革之变礼非治世之常规无金革之变夺人之防自夺其防皆非也宋制执事遭丧皆起复则是背礼甚矣仁宗虚位五起而富弼固辞不就君子之存心有异于人信哉特书固辞深予之也】
　　广义【大抵以道事君不以宠利移易其心者大臣之体也今郑公以母丧去位君起之频公辞之固是诚不以利易其心而深得大臣之体者也纲目纪其年月而大书于册者其垂训之意至矣】
　　夏四月陈旭罢
　　【知谏院唐介赵抃御史范师道吕诲上疏论旭隂结宦者故得大用帝曰朕选用执政岂容内臣预议耶乃两罢之旭知定州介等亦外补】
　　以包拯为枢密副使○六月朔日食
　　【司天言当食六分之半食四分而雨羣臣欲援至和例称贺同判尚书礼部司马光言日之所照周徧华夷云之所蔽至为近狭虽京师不见四方必有见者天意若曰人君为隂邪所蔽灾慝甚明天下皆知其忧危而朝廷独不知也食不满分者乃厯官术数不精当治其罪亦非所以为贺也帝从之】
　　以司马光知谏院
　　【光入对首言臣昔通判并州所言三章愿陛下果防力行帝沉思久之曰得非欲选宗室为继嗣者乎此忠臣之言但人不敢及耳光对曰臣言此自谓必死不意陛下开纳帝曰此何害古今皆有之光复以三劄子上其一论君徳有三曰仁曰明曰武仁者非妪煦姑息之谓兴教化脩政治养百姓利万物此人君之仁也明者非烦苛伺察之谓知道谊识安危别贤愚辨是非此人君之明也武者非强亢暴戾之谓唯道所在防之不疑奸不能惑佞不能移此人君之武也陛下天性慈惠谨微接下子育元元泛爱羣生虽古先圣王之仁殆无过过然践祚垂四十年而朝廷纪纲犹有亏缺闾里穷民犹有怨叹意者羣臣不能宣圣化将陛下之于三徳万分一亦有所未尽欤臣伏见陛下推心御物端拱渊黙羣臣各以其意有所敷奏陛下不复询访利害一皆可之诚使陛下左右前后之臣皆忠实正人则善矣或有一奸邪在焉则岂可不为之寒心哉其二论致治之道有三曰任官曰信赏曰必罚国家御羣臣之道累日月以进秩循资涂而授任苟日月积久则不问其人之贤愚而寘髙位资涂相值则不问其人之能否而居重职非特如是而已国家采名不采实诛文不诛意夫以名行赏则天下饰名以求功以文行罚则天下巧文以逃罪陛下诚能慎选在位之士而用之有功则増秩加赏而勿徙其官无功则降黜废弃而更求能者有罪则流窜刑诛而勿加寛贷其三言养兵之术务精不务多赦书害多而利少非国家之善政又进五规曰保业惜时逺谋重微务实又言故事凡臣僚上殿奏事悉屏左右内臣今内臣不过去御坐数步君臣对问之言皆可听闻恐漏泄机事非便帝皆嘉纳之诏自今止令御药侍臣及扶侍四人立殿角以备宣唤余悉屏之】
　　以王安石知制诰
　　【安石自度支判官改同脩起居注辞之吏日閤门吏赍勅就付之拒不受吏随而拜之则避于厠吏置勅于案而去又遣还之上章至八九乃受及径除知制诰安石遂不复辞矣】
　　秋八月以曽公亮同平章事张昪为枢宻使胡为副使
　　【为人清慎忠实临事不妄发既发亦不可回止其当重任尤能顾惜大体羣臣多务更张革弊曰变法古人所难不务守祖宗成法而徒纷纷无益于治也】
　　闰月防贤良方正直言极谏之士
　　【王介苏轼苏辙皆在举中辙对切直胡力请黜之帝不许曰以直言召人奈何以直弃之乃收入第四等王安石意辙右宰相专攻人主比之谷永不肯撰词韩琦曰此人谓宰相不足用欲得娄师徳郝处浚而用之尚以谷永疑之乎改命沈遘为之词　时有诏舍人院无得申请改除文字安石争之曰审如是则舍人不得复行其职而一听大臣所为今大臣之弱者不敢为陛下守法而强者则挟上防以造令谏官御史无敢逆其意者臣实惧焉语皆侵执政执政者不悦曽以母丧遂去职】
　　发明【汉文二年书诏举贤良方正直言极谏之士纲目美之盖人君之徳虽不一然敬天听言乃其要者今仁宗乃能诏防贤良方正一举而求贤听言之意皆在其中天下之人自是欣跃感戴革故鼎新四海皆延丰采仁宗之徳不亦善乎言曰直言谏曰极谏书之于册足为千古之美】
　　以欧阳脩参知政事
　　【时韩琦为首相法令典故问曽公亮文学之事问脩三人同心辅政百官奉法循理朝廷称治脩以兵民官吏财利之要中书所当知者集为总目遇事取视之不复求诸有司】
　　冬十月起复宗实知宗正寺固辞不拜
　　【羣臣以储位未建为忧言者虽切而帝未之允司马光上疏曰向者臣进豫建太子之説意谓即行今寂无所闻此必有小人言陛下春秋鼎盛何遽为此不祥之事小人无逺虑特饮仓卒之际援立其所厚善者耳定防国老门生天子之祸可胜言哉帝大感动曰送中书光见韩琦等曰诸公不及今定议异日禁中夜半出寸纸以某人为嗣则天下莫敢违琦等拱手曰敢不尽力时知江州吕诲亦上疏言之及琦入对以光诲二疏进读帝遽曰朕有意久矣谁可者琦皇恐对曰此非臣軰所可议当出自圣择帝曰宫中尝食二子小者甚纯近不慧大者可也琦请其名帝曰宗实琦等遂力賛之议乃定宗实天性笃孝好读书不为燕嬉防慢服御俭素如儒者时居濮王丧乃起复知宗正寺琦曰事若行不可中正陛下断自不疑乞内中批出帝意不欲宫人知曰只中书行足矣命下宗实固辞乞终丧帝复以问琦琦对曰陛下既知其贤而选之今不敢遽当盖器识逺大所以为贤也愿固起之帝曰然】
　　发明【是时宗实居父濮王之丧仁宗将起为嗣是以命知宗正宗实固辞乞终丧制则其贤可知矣故书固辞不拜以深予之】
　　广义【大抵天下者天下之天下非人君之天下也昔者尧老而舜摄舜老而禹摄未闻尧舜之无子也特以其不肖而之于贤耳今也仁宗春秋既髙矣嫡嗣又无矣顾乃栖栖焉不肯建储者何哉其心以为天意若锡吾胤则目可暝于晏驾之时所谓遗腹之植不犹愈于委裘之朝乎殊不知传子传贤皆出于天非人力之所能为也况仁宗既有遘疾之险又有犹子之贤于时不定储贰可乎此羣贤所以深惧而力请也】
　　【壬寅】七年春三月孙抃罢以赵槩参知政事吴奎为枢宻副使○夏四月枢宻副使包拯卒
　　【拯性峭直耿介与人不苟合不一毫妄取平居无私书故人亲党于谒一切絶之然恶吏苛刻务敦厚于人未尝不恕其饮食服用喜俭朴虽贵如布衣时卒赠礼部尚书谥孝肃】
　　发明【包拯峭直耿介公正无私是诚宋室之贤臣也故卒而具官以着其公勤之绩耳】
　　秋八月立宗实为皇子赐名曙九月进封钜鹿郡公【宗实既终丧韩琦言宗正之命初出外人皆知必为皇子不若遂正其名帝从之琦至中书召翰林学士王珪草诏珪曰此大事也非面受防不可明日请对曰海内望此举久矣果出自圣意乎帝曰朕意决矣珪再拜贺始退而草诏诏下宗实复称疾固辞章十余上记室周孟阳请其故实实曰非敢徼福以避祸也孟阳曰今已有此迹设固辞不受中人别有所奉遂得燕安无患乎宗实始悟司马光言于帝曰皇子辞不赀之富至于旬月其贤于人逺矣然父召无诺君命召不俟驾愿以臣子大义责之宜必入帝从之宗实遂受命将入宫戒其舍人曰谨守吾舍上有适嗣吾归矣因肩舆赴召良贱不满三十人行李萧然唯书数厨而已中外相贺】
　　冬十月赐诸路钱助籴常平仓
　　【诏天下常平仓多所移用而不足以支凶年其令内藏库三司共出缗钱一百万下诸路助籴之】发明【苏氏曰善治天下者必明于天下之情而后得御天下之术仁宗以常平移用不足以支凶年复诏出钱诸路助籴则其勤恤民隐之心可见矣合前后所书观之则仁宗忧国之诚而纲目乐予之意为可见尔后之治天下者当鉴于斯】
　　知府州折继祖卒
　　【初继祖欲觧去州事下河东安抚使梁适体量适言折氏世袭此州比年监司一以条约防之尤为烦宻继祖不自安故欲觧去乞慰存之诏不许至是卒以其兄子克柔权领州事】
　　【癸夘】八年春三月帝崩钜鹿公曙即位尊皇后为皇太后赦
