<!-- { "loadSidebar": true } -->
　　广义【敌国外患自古有之未有不自开其边衅而成其祸者也故罪莫大乎开边况当时陈东上书之言欲擒此贼肆诸市朝非特贬其官而已今纲目大书曰贬者非当其罪也必如东之所言而后可为钦宗者则当陈启太上及为国家之祸肇自此徒此徒奸黠欲自保全故从陛下行幸其意实非为陛下也譬犹狐之冯城防之依社而人岂敢肆其攻畧之心哉一或攻之畧之必将抵以堕城倾社之罪伏愿陛下割恩斩义早以此徒槛车赴京献诸太庙明正厥罪播告天下以舒神人之愤则金人犯顺之心必回天下勤王之师必云集响陛下回銮之日可期太原宗社之地可复而臣新服之命庶乎可保天下幸甚如是则徽宗虽惑于心必俞所启岂无父子之情邪夫何钦宗不此之务止贬此徒之官是失讨贼之义也尚何恢复之可望哉】
　　梁方平伏诛
　　发明【蔡京蔡攸童贯　梁方平恶均罪敌死有余辜何为一书贬而一昼伏诛葢京等罪重罚轻故其书法若无罪焉者所以深讥钦宗之失政刑也方平既正典刑故即以伏诛书之纲目原情定罪其防严矣噫钦宗初政若此抑何以服天下哉此其所以无益于败亡也】
　　广义【金人过河由方平之师溃于黎阳也大书伏诛厥罪正矣】
　　○王孝廸罢○以聂昌为东南发运使未行而罢【初上皇南幸童贯高俅等以兵扈从既行闻都城受围乃止东南邮及勤王之师道路籍籍言贯等为变朝议以聂昌为发运使往图之李纲曰使昌所图果成震惊太上此忧在陛下万一不果是数人者挟太上于东南求劒南一道陛下将何以处之莫若罢聂昌之行请于太上去此数人自可不劳而定帝从之】
　　广义【分注载李枢密之言可谓识时逹权者也敛宗从之亦为当时之庆惜乎行之不勇不决耳】
　　金尼玛哈还云中留军围太原○三月张邦昌李棁免【议者以邦昌私于敌故尼玛哈复至社稷之贼也遂免】
　　以徐处仁为太宰唐恪为中书侍郎何防为尚书右丞许翰同知枢密院事
　　【帝召处仁问割三镇是否处仁言不当弃与呉敏议合敏荐处仁可相遂拜太宰时进见者多论宣和间事恪言于帝曰革弊当以渐宜择今日之所急者先之而言者不顾大体至毛举前事以快一时之愤岂不伤太上之心哉京攸贯辅之徒既从窜斥姑可已矣他日边事既定然后白上帝请下一诏与天下共弃之谁曰不可帝曰卿论甚善为朕作诏书以此意布告在位】
　　广义【羣贤彚征若可以倾否矣然而否终不能倾者以唐格一人在焉识者恨矣】
　　宇文虚中免
　　【言者劾其议和之罪出知青州】
　　诏种师道屯滑州姚古种师中援三镇古复隆徳府威胜军师中追斡里雅布至北鄙而还
　　【诏金人要盟终不可保今尼玛哈深入南防隆徳先败元约朕夙夜追咎已黜罢元主和议之臣其太原中山河间三镇保塞陵寝所在誓当固守于是命种师道为河北河东宣谕使驻滑州姚古为河北制置使种师中副之古总兵援太原师中援中山河间而师道实无兵自随乃请合关河卒屯沧卫孟滑备金兵再至朝廷以大敌甫退不宜劳师示弱格不用师中渡河上言尼玛哈至泽州臣欲由邢相间防出上党捣其不意当可以逞朝廷疑不用斡里雅布至中山河间两镇皆固守不下师中因进兵以逼之斡里雅布出境姚古以兵复隆徳威胜扼南北关】
　　发明【追者已去而蹑之之谓自金人入冦讳言兵事惟恃和好女真从容出入畧无违碍中国之气为之大屈矣今而涣起宸断命将出师屯滑州援三镇追斡里雅布于女真甫退之时此举差强人意故特喜而书之所以深予之也使其始终如一奋发有为则安患金之复至哉惜其邪正之言交作未免惑于邪而弃其正耳吁】
　　广义【斯时也急莫急于备御之防朝论如此则宋事日非断可识矣】
　　诏李纲迎太上皇于南京
　　【时用事者言太上将复辟于镇江人情危骇既而太上皇后先还或谓后将由端门直入禁中内侍軰颇劝帝严备帝不从既而太上还至京师以书问改革政事之故且召呉敏李纲或虑太上意不可测纲曰此无他不过欲知朝廷事尔纲往具道皇帝圣孝思慕请陛下蚤还京师太上因及行宫止递角等事纲曰当时恐金人知行宫所在非有他也因言皇帝每得诘问之诏輙忧惧不食臣窃譬之家长出而彊防至子弟之任家事者不得不从宜措置长者但当以其能保田园大计而慰劳之茍诛及细故则为弟子者何所逃其责邪陛下回銮臣谓宜有以大慰皇帝之心勿问细故可也太上感悟出玉带金鱼象简赐纲且曰卿捍守宗社有大功若能调和父子间使无疑阻当遂垂名青史纲还具道太上意帝始释然】广义【呜呼李公善处徽钦父子其即韩魏公之高致也千古令人景仰不亦伟哉】
　　夏四月夏人防天徳云内诸城金人袭取之
　　【先是尼玛哈遣萨满使夏许割天徳云内金肃河清军及武州等八舘之地约攻麟州以牵河东之势夏人遂由金肃河清渡河取天徳云内武州河东八舘之地因攻镇底城兵马监押朱昭力战而败乃尽杀其妻子纳尸井中复率士抟战死之城遂防既而金将古绅以数万骑阳为出猎掩至天徳逼逐夏人悉】
　　【夺其地夏人请和金人执其使】
　　发明【时王室罹难金兵残虐夏人未闻修逺帅之职遏金兵以安中国顾乃舍旧图新去顺效逆攻防城邑乗人之危射一时之利弃百年之好是诚五霸之罪人也迨夫所得土地复为金有将欲以利已适所以利人所谓攘人者必为他人所擐讵不信乎此所以异于鹬蚌相持渔人得利也于乎夏得之易而失之亦易夏取之非义而金亦以非义取之曾谓非天道哉后之逞其私智伐人家国者可以鍳矣凡若此类不再贬而其恶自见】
　　太上皇至京师
　　【大上将至宰执进迎奉仪注耿南仲议欲屏太上左右车驾乃进李纲言天下之理诚与疑明与闇而已自诚明推之可至于尧舜自疑闇推之其患有不可胜言者耿南仲不以尧舜之道辅陛下乃闇而多疑南仲怫然曰臣适见左司谏陈公辅乃为李纲结士民伏阙者乞下御史置对上愕然纲曰臣与南仲所论国事也南仲乃为此言臣何敢复有所辨因求去帝不允】
　　立子谌为皇太子○以耿南仲为门下侍郎赵野免○诏吏部考覈滥赏
　　【凡由杨戬李彦之公田王黼朱勔之应奉童贯谭稹等西北之师孟昌龄河防之役夔蜀湖南之开彊闗陜河东之改币及近习所引献颂可采时赴殿试之流所得爵赏悉夺之】
　　发明【天下之治特患人主无其志尔宋自哲徽之后国势耗弱威令不振疑若无可为者然钦宗继之稍能振厉有为而气象已异于是先朝弊政相继刬削使其能谨终如始未必不为有宋盛徳之主纲目于前书除元祐党籍学术之禁废苑囿宫观可以与民者此书诏吏部考覈滥赏皆所以着其初政之美云尔夫岂以其不终之故遂没其可纪之实此固笔削之公也】
　　以种师道为两河宣抚使○复以诗赋取士禁用王安石字説○召河南尹焞至京师赐号和靖处士遣还【焞洛人师事程頥绍圣初尝应举发防有诛元祐诸臣议焞曰噫尚可以干禄乎哉不对而出告頥曰焞不复应进士举矣頥曰子有母在焞归告其母母曰吾知汝以善飬不知汝以禄飬頥闻之曰贤哉母也于是终身不就举聚徒洛中非吊防问疾不出士大夫宗仰之种师道荐焞徳行召至京师不欲留赐号和靖处士遣还戸部尚书梅执礼戸部侍郎卲溥中丞吕好问中书舎人胡安国合奏焞言动可以师法器识可以任大乞擢用之不报】
　　发明【杨氏曰时止则止止也时行则行亦止也非行之为止也时乎当行道乎可行吾斯行焉吾虽行焉止乎道也时乎当止道乎可止吾斯止焉非吾自止亦止乎道也尹焞穷居乐道不求闻达而所学得乎伊洛之真传诚一代之伟人也夫何召至不用赐号遣还虽梅执礼等合词恳留帝皆不报噫隠居求志固君子之本心举贤而先乃人君之盛事诗曰济济多士文王以寜值衰乱之时正用贤之日而反弃贤者其不足与有为明矣据事直书深讥之尔】
　　广义【昔孟子称伯夷栁下惠为百世之师者一则以其不立于恶人之朝不与恶人言志洁行髙为圣之清一则以其不羞污君不鄙小官进不隠贤必以其道为圣之和今也钦宗朝廷恶之极矣在朝之人恶者多矣然而和靖应诏而至者以宋事之尚或可为故不欲去有似乎惠之和也至而欲去者知宋事之不可为故不欲留有似乎夷之清也噫若和靖者可谓不夷不惠而善学圣人者也夫何钦宗不能下贤以资中兴之算君子惜之】
　　五月罢王安石配享孔子犹从祀庙庭国子祭酒杨时致仕
　　【时上言蔡京用事二十年国害民几危宗社人所切齿而论其罪者莫知其所本也葢京以继述神宗为名实挟王安石以图身利故推尊安石加以王爵配享孔子庙庭今日之祸实安石有以启之安石挟管商之术饰六艺以文奸言变乱祖宗法度当时司马光已言其为害当见于数十年之后今日之事若合符契其着为邪説以涂学者耳目而败壊其心术者不可缕数防望追夺王爵明诏中外毁去配享之象使邪説滛辞不为学者之惑防上诏罢安石配享降居从祀之列时诸生习用王氏学以取科第者巳数十年不复知其非忽闻杨时目为邪説羣论籍籍于是中丞陈过庭諌议大夫冯澥上防诋时乃罢时祭酒诏改给事中时力辞遂以徽猷阁待制致仕时居諌垣九十日凡所论列皆切于世道而其大者则闻王氏排和议论三镇不可弃云】
　　发明【自安石变法结怨四海羣奸肆虐蹈矩循规嗣是歴哲徽二君或绍圣或崇宁日积月累其弥长创立新法以涂炭天下之民伪作三经以簧惑天下之士今而海内浊乱罔非醖酿而成实万世之罪人也夫岂可以配享孔子乎当时因袭之未冇决其是非独时上章极论深切时宜非以道事君者安能若是耶钦宗既知其失当碎其遗像投诸水火断天下之疑絶后世之惑可也夫何甫黜配享之礼降居从祀之列谓之何哉由是羣吠纷纭时乃致仕一薛居州独如宋王何观乎此则世运人心断可识矣纲目书此词繁而不杀其义为可见焉】
　　广义【大扺取士莫要于明经为治莫大乎正学舍正学而杂以他途殆恐学不得其正而士不得其纯者也将何以为致治之具邪呜呼春秋一经防自圣心安石叛之王氏之学出自己见学者宗之数十年间积弊已久急于仕进者莫不资之以取科第葢以习故蹈常莫觉其非一旦山目为邪説宜乎骇人耳目而反诋为非矣向使钦宗觉悟于上时宰賛襄于下厘邪为正就是去非使设科取士惟事乎六经之正学屏弃乎王氏之邪説则士岂有不得其纯者而治岂有不获其效者哉奈何钦宗惑于王氏之説既罢配享犹且从祀而使山正论不得见于设施惜哉孔子曰大臣以道事君不可则止山可谓以道事钦宗者也火易豫之六二有曰介于石不终日若山者其有合于豫之六二者欤】
　　诏种师中姚古进军太原师中与金人战于杀熊岭败绩死之古军溃
