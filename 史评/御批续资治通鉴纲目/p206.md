<!-- { "loadSidebar": true } -->
　　【衡上疏论阿哈玛特专权防上蠧民害政诸事不报谢病请解机务防古主不许且命举自代者衡奏曰用人天子之大柄臣下泛论其贤否则可若授之以位则断自宸不可使臣下有市恩之渐乃拜衡集贤大学士兼国子祭酒即燕京南城旧枢密院设学衡闻命喜曰此吾事也因请徴其弟子王梓律有尙姚燧等十二人为斋长时所选弟子皆幼穉衡待之如成人爱之如子出入进退其严如君臣其为敎因觉以明善因善以开蔽相其动息以为张弛课诵少暇即习礼或习书筭少者则令习拜跪揖让进退应对或射或投壶负者罚读书若于遍久之诸生人人自得尊师敬业下至童子亦知三纲五常为生人之道】
　　广义【分注载鲁斋设教之方千古一人而已防古始兴而得大儒为之辅佐如此抑岂偶然之故哉】
　　秋八月朔日食○九月防古弛四川茶盐之禁
　　【防古主以四川民力困弊诏免茶盐等课以军民田租给军食仍敕有司有言茶盐之利者以违制论】
　　冬十一月防古改国号曰元
　　【取易乾元之义从太保刘秉忠请也】
　　发明【春秋之义四夷虽大皆称曰子呉楚之君卒而不书其葬为避其号也宋兴以来外夷则有契丹女真之号纲目皆从其俗而书之今防古乃始改号与中国竝列然纲目既书其改国号元以志其始仍从其号而书之者縁时未一统不得从正统之例也然不书曰僣号者其时宋室陵夷元日强盛盖谨之也呜呼立法如此岂有是非倒置之过予夺失宜之弊哉至至元十七年灭宋混一始以正统例待之其防深矣】
　　广义【抑尝考夫防古改元而有诏矣纲目削而不载者皆不经之説也】
　　十二月初置士籍
　　【贾似道欲制东南士心乃令御史陈伯大请置士籍开具乡里姓名年甲三代妻室令乡邻结勘于科举条制无碍方许纳卷又严后省覆试法比校中省元卷字踪稍异者黜之覆试之日露索怀挟有李钫孙者少时戏雕股间索者视之骇曰此文身者事闻被黜时边事危急束手无防而以科举累士人议者谬之】
　　发明【是时边事危迫未遑逺图而似道鄙夫议行士籍而欲假此以制东南之士心则其怀奸误国之罪亦已甚矣度宗内作色荒国事废弛岂不深可惜哉特书曰初葢陋之也】
　　【壬申】八年【元至元九年】春正月元罢尚书省
　　【阿哈玛特仍平章中书省事】
　　夏五月李庭芝使统制张顺张贵将兵救襄阳与元军战败绩皆死之
　　【襄阳被围五年援兵不至吕文焕竭力拒之幸城中稍有积粟所乏者盐薪布帛尔张汉英守樊城募善泅者寘蜡书于髫中藏积草下浮水而出谓鹿门既筑势须自荆郢救援至隘口元守卒见积草多钩致欲为焚防之用泅者遂被获于是郢邓之路亦絶至是诏李庭芝移屯郢州将帅悉驻新郢及均州河口以守要津庭芝闯知襄阳西北一水曰清泥河源于均房即其地造轻舟百艘以三舟联为一舫中一舟装载左右舟则虚其底而掩覆之出重赏募死士得襄郢山西民兵之骁悍善战者三千人求将得民兵部辖张顺张贵俱智勇素为诸将所服俾为都统号贵曰矮张顺曰竹园张出令曰此行有死而已汝軰或非本心宜亟去母败吾事人人感奋汉水方生乘顺流发舟百艘稍进团山下又进高头港口结方阵各船置火鎗火炮炽炭巨斧劲弩夜漏下三刻起矴出江以红灯为号贵先登顺殿之乘风破浪径犯重围至磨洪滩以上元兵布舟蔽江无隙可入顺等乗鋭断铁絙攅栰数百转战百二十里元兵皆披靡以避其锋黎明扺襄阳城下城中久絶援闻顺等至踊跃过望勇气百倍及将军独失顺越数日有浮尸遡流而上被甲胄执弓矢直抵浮梁视之则顺也身中四枪六箭怒气勃勃如生诸军惊以为神结塜敛葬之贵入襄阳文焕固留共守贵恃其骁勇欲还郢乃募二士能伏水中数日不食持蜡书赴范文虎于郢求援元兵増守益密水路连锁数十里列撒星椿虽鱼虾不得度二人遇椿即锯断之竟逹郢还报许发兵五千驻龙尾洲以助夹击刻日既定乃别文焕东下防视所部军洎登舟帐前一人亡去乃有过被挞者贵惊曰吾事泄矣亟行彼或未及知复不能衔枚隐迹乃举炮鼓噪发舟乘夜顺流断絙破围冒进元兵皆辟易既出险地夜半天黑至小新城阿珠刘整分舣战舰邀击以死拒战沿岸束荻列炬火光烛天如白画至勾林滩渐近龙尾洲遥望军船旗帜纷披贵兵以为郢兵来会喜跃而进举流星火示之军船见火即前迎及势近欲合则来舟皆元军也葢郢兵前二日以风水惊疑退屯三十里而元兵得逃卒之报先据龙尾洲以逸待劳贵与战而困且出于不意所部杀伤殆尽贵身被数十创力不能支遂被执见阿珠于柜门关阿珠欲降之贵誓不屈乃见杀元令降卒四人羿贵尸至襄阳城下曰识矮张都统乎此是也守陴者皆哭城中防气文焕斩四卒以贵祔葬□塜立双庙祀之】
　　发明【凡书救未有不善之也是时襄樊受困五年于兹虽有援兵弗克前进其亦危如垒卯矣庭芝部分二张将兵徃救二张承命奋不顾身率师血战皆死于难则其忠于王事而非偷生幸免者比也使宋之诸将悉能如是则又安虑防古之强盛哉惜其畏怯者固多忠荩者甚少此所以沦于危亡而不可救耳直书死之予全节也】
　　广义【张顺张贵不同而纲目皆以死节书之何哉葢顺贵皆赴襄阳之急难者也顺未至襄在道力不可支其死国难无可议也至若张贵虽曰恃勇失机观其不降阿珠则其死国之心又岂下于顺哉此纲目所以皆予之也】
　　六月窜资政殿大学士皮龙荣于衡州道卒
　　【龙荣旧宫僚也知贾似道忌之家居杜门不预人事一日帝偶问龙荣安在似道恐其召用阴讽湖南提刑李雷应诬劾以事徙衡州居住龙荣恐不为雷应所容未至饮药卒】
　　发明【甚矣小人之妬贤也似道前因谢方叔献物恐其复相而夺其官爵此因皮龙荣望重恐其召用而窜于衡州噫値国家凋瘁之余正朝廷用贤之日而乃忌其贤者窜而黜之遂使龙荣愤悒饮药而卒可胜惜哉故纲目书官所以明其无罪书道卒所以明其无辜然则似道之罪益暴白而难隐矣】
　　以章鉴同签书枢密院事○秋八月朔日食○九月有事于明堂大雨帝还宫贾似道去位诏出贵嫔胡氏为尼似道乃还
　　【祀明堂似道为大礼使礼成幸景灵宫将还遇大雨似道期帝雨止升辂胡贵嫔之兄显祖为带御器械请如开禧故事却辂乘逍遥辇还宫帝曰平章得无不可显祖绐曰平章巳允帝遂归似道大怒曰臣为大礼使陛下举动不得预闻乞罢政即日出喜会门帝固留之不得乃罢显祖涕泣出贵嫔为尼似道始还似道专恣日甚畏人议已务以权术驾驭不爱官爵牢笼一时名士以故言路断絶威福肆行相视以目】
　　发明【呜呼似道专輙之心至是益甚矣度宗有事于明堂似道滥居乎礼使将还値雨此葢天变之大者语曰躬自厚而薄责于人则远怨矣似道遇变不能责躬乃愤帝之还内即以去而要君然其賛帝还宫者贵嫔之兄耳必俟罢其兄出其嫔然后志得意满从容还朝其罪可胜诛乎故书大雨所以明其天变书贾似道去位所以着其要君书诏出贵嫔胡氏为尼所以讥其信谗书似道乃还所以罪其欺诈其义亦深切而着明矣】
　　广义【似道之欲害人如射工之于人影惟欲暗窥其过而中伤之耳夫何显祖不此之察卒堕其计而酿成国贼之祸惜哉】
　　冬十一月马廷鸾罢
　　【廷鸾扼于贾似道力辞相位乃授观文殿大学士知饶州入辞帝恻怛乆之曰丞相勉为朕留廷鸾对曰臣死亡无日恐不得再见君父然国事方殷疆圉孔棘天下安危人主不知国家利害群臣不知军前胜负列阃不知陛下与元老大臣惟怀永图臣死且瞑目泣拜而出】
　　广义【观廷鸾三不知之説岂不为之痛哭哉南宋之亡决于此矣葢不待厓山之极而后见也】
　　遣使入元封刘整为燕王元执使者杀之
　　【朝廷患刘整为元用诏以整为卢龙军节度使封燕郡王遣永宁人赍告身及金印牙符期致之整既入元事觉整自军中入见元主曰此宋患臣用兵襄阳欲以此杀臣耳元主诏磔其人于市且移书来责执政】
　　十二月召叶梦鼎入相固辞不至
　　【诏加梦鼎少傅入相梦鼎引疾力辞使者相继促行扶病至嵊县疏奏愿上厉精寡欲规当国者将人心固邦本扁舟径还使者以祸福告梦鼎曰廉耻事大死生事小万无可囘之理贾似道大怒乃令致仕】广义【梦鼎于此时亡身殉国可也乌可独行已志耶然以巨奸当国不惟无益于事而且身不能保奚可昧于明哲保身之义哉书曰固辞不至褒之也】
　　【癸酉】九年【元至元十年】春正月樊城防守将范天顺牛富死之【樊被围四年范天顺牛富力战不为衂富又数射书襄阳城中期吕文焕相与固守为唇齿未几阿尔哈雅得西域人所献新礟法乃进攻樊破外郛张范为流矢中其肘束创见阿珠曰襄在江南樊在江北我陆攻樊则襄出舟师来救终不可取若截江道断救兵水陆夹攻则樊破而襄亦下矣阿珠从之初襄樊两城汉水出其间文焕植木江中鏁以铁絙上造浮桥以通援兵樊亦恃此为固至是阿珠以机锯断木以斧断絙燔其桥襄兵不能援乃以兵截江而出鋭师薄樊城城遂破天顺仰天叹曰生为宋臣死为宋鬼即所守处缢死富率死士百人巷战元兵死伤者不可计渴饮血水转战而进遇民居烧絶街道富身被重伤以头触柱赴火死禆将王福见富死叹曰将军死国事吾岂宜独生亦赴火死】
　　发明【防古围樊于兹四年出师于郊宣威奋武势日甚矣故樊失而曰防所以惜中国之地失守于防古也天顺牛富固守樊城奋志拒战畧不少衂迨夫防古夹击力不能支城遂摧破天顺缢死牛富战亡无一偷生而降敌者则其鞠躬尽瘁死而后已诚无愧于人臣之大义矣予其全节岂过褒乎】
　　二月吕文焕以襄阳叛降元
