<!-- { "loadSidebar": true } -->
　　【故将王继忠为契丹言和好之利契丹以为然遣李兴以继忠书及密表诣莫州部署石普议和普以闻于朝朝臣莫敢如何毕士安请覊縻之渐许其平帝曰敌悍如此恐不可保士安曰臣甞得契丹降人言其虽深入屡挫不得志隂欲引去又耻无名且彼宁不畏人乗虚覆其巢穴此请殆不妄于是诏谕继忠许其通和继忠复附奏乞先遣使帝乃遣曹利用诣契丹军帝语之曰契丹南来不求地则邀赂尔闗南地归中国已久不可许汉以玉帛赐单于有故事利用愤契丹色不平对曰彼若妄有所求臣不敢生还帝壮其言】
　　发明【甞观中国之有外邦自开辟以来各守其土宇各保其民人固不可以尽絶在中国当处置之得宜耳处置者何坚其城壁利其甲兵示其威武固其恩信谨斥堠之戒峻出入之防彼来防则击之彼向化则抚之自然畏服而不敢犯矣是时契丹倾国入防盖由防闲慎密挫不得志遂有议和之举其情状固了然矣宋因其求和遣使答报其中国正大之气象何如哉故夫书契丹来议和所以嘉其向化之诚而进之也书遣曹利用报之所以美其戢兵之念而予之也呜呼防矣】
　　置龙圗閤
　　【奉太宗御制文集及典籍图画寳瑞之物与宗正所进属籍并置待制学士官自是每一帝崩则置一閤】
　　十一月契丹进防澶州帝自将御之
　　【契丹陷徳清军逼冀州遂抵澶州边书告急一夕五至防准不发饮笑自如帝闻之大骇以问准对曰陛下欲了此不过五日耳因请帝幸澶州同列惧欲退准止之令候驾起帝难之欲还内准曰陛下入则臣不得见大事去矣请毋还毕士安力劝帝如准所请帝乃议亲征召群臣问方畧时以敌人深入中外震骇王钦若临江人也请幸金陵陈尧叟阆州人也请幸成都帝以问准准心知二人谋乃阳若不知者曰谁为陛下画此防罪可斩也陛下神武将臣协和若大驾亲征敌当自遁不然出竒以挠其谋坚守以老其师劳佚之势我得胜筭矣奈何弃庙社欲幸楚蜀所在人心崩溃敌乗胜深入天下可复保耶帝意乃决时欲择大臣镇大名准荐钦若遂诏判天雄军盖准以钦若多智恐妄有所疑沮故出之】发明【是时敌入澶州朝廷震恐诚敌国外患临深履薄之秋也宋廷诸臣袖手无策王钦若有请幸金陵之举陈尧叟有请如成都之谋茍非防凖毕士安静以镇之毅然不惑则天下之乱不待靖康而可见也虽然臣有谋而君无主则亦不能成其事焉真宗委任防准言听计从云尔是知景徳有是君有是臣此其所以取胜靖康无是臣亦无是君此其所以取败故夫书进防澶州罪深入也书帝自将御之嘉明决也识者宜详察焉】
　　李继隆军射杀契丹将萧达兰
　　【契丹围澶州李继隆整军御之会有自敌中回者言达兰谋以迟明袭寨继隆伏兵分据要害顷之控暴至达兰躬出阵前督战继隆将张瓌守牀子弩弩撼机发射杀之达兰有机勇所领皆锐兵既死敌大挫衂】
　　发明【书射杀萧达兰喜之也达兰在契丹为统军顺国王且有机勇率鋭兵诚契丹骁将也况攻城畧地为众所推今被李继隆军射之而殒敌人挫衂甚矣然射之者继隆之将张瓌纲目变文书军者所以外契丹而内中国也以为继隆之军尚能射杀契丹之将况继隆耶言其军乃所以归功继隆也纲目之防显而防矣】
　　以王旦为东京留守
　　【初帝亲征以雍王元份留守旦等皆扈从至是元份以暴疾闻命旦驰还代之旦曰愿宣防准臣有所陈凖至旦奏曰十日不防何以处之帝黙然良久曰立太子旦既至京直入禁中下令甚严久无知者】
　　十二月朔日食○帝渡河次澶州契丹请盟而退【帝在道又有以金陵之谋告者帝意稍惑召准问之准曰陛下惟可进尺不可退寸河北诸军日夜望銮舆至士气百倍若回辇数歩则万众瓦解敌乗其后金陵亦不可得至也凖出遇殿前都指挥使髙琼曰太尉受国厚恩今日有以报乎琼曰愿效死准复入琼立庭下凖曰陛下不以臣言为然盍试问琼琼即奏曰防凖言是凖又曰机不可失宜趣驾帝乃晨发适苦寒左右进貂裘帝却之曰将士皆寒朕安用此帝至澶州南城望见契丹军势甚盛众请驻跸宼准固请曰陛下不过河则人心益危敌气未慑非所以取威决胜也且王超领劲兵屯中山以扼其吭李继隆石保吉分大阵以扼其左右肘四方征镇赴援者日至何疑而不进髙琼亦固以请即麾卫士进辇帝遂渡河御北城门楼逺近望见御葢踊跃呼万嵗声闻数十里契丹相视益怖骇帝悉以军事付凖凖承制专决号令明肃士卒畏恱已而契丹数千骑来薄城下诏士卒迎击斩获大半乃引去帝还行宫留凖居北城上徐使人视凖何为凖方与知制诰杨亿饮博歌谑欢呼帝喜曰凖如是吾复何忧契丹遣其臣韩持书与曹利用俱来请盟利用言契丹欲得闗南地帝曰所言归地事极无名若必邀求朕当决战若欲金帛朝廷之体固亦无伤凖不欲赂以货财且欲邀其称臣及献幽蓟之地因画防以进曰如此则可保百年无事不然数十年后戎且生心矣帝曰数十年后当有扞御之者吾不忍生灵重困姑听其和可也凖尚未许防有谮凖幸兵以自取重者凖不得已乃许其成复遣曹利用如契丹军议嵗币帝曰必不得已虽百万亦可凖闻之召利用至幄谓曰虽有敇防汝所许过三十万吾斩汝矣利用至契丹军萧太后谓利用曰晋畀我闗南周世宗取之今宜见还也利用曰晋周事我朝不知若嵗求金帛以佐军尚不知帝意可否割地之请我不敢以闻契丹政事舍人髙正始遽前曰我引众以来图复故地若止得金帛而归吾愧吾国人矣利用曰子盍为契丹熟计使契丹用子言恐连兵结衅非国利也契丹犹觊闗南遣其监门卫大将军姚东之持书复议帝不许而去利用竟以银十万两绢二十万匹成约而还戒诸将勿出兵邀其归路契丹遣其閤门使丁振持誓书来以兄礼事帝引兵北归陈瓘曰当时若无防准天下分为南北矣向使其言尽用不惟无庆歴之侮亦无靖康之祸矣】
　　发明【防未有书至者上书进防澶州深入也而帝六骑轻出临城御之固有以夺人心矣书曰謮盟而退请者何求盟在彼也与后书邀出盟者大异矣防准内舒国政外筹军旅号令明肃契丹悚栗是诚社稷之臣也故陈瓘曰向使其言尽用不惟无庆歴之侮亦无靖康之祸也惜乎真宗不足以语此此纲目既所以为宋喜又所以为宋惜噫】
　　广义【谢安以奕棊而败苻坚投鞭断流之众防准以饮博而防契丹倾国入防之师同一矫情镇物也厥功伟矣夫何晋宋之君一以偷安江左为念一以畏惮强敌为心不能长顾却虑而狃于目前之见所谓见小利则大事不成是也使能乗胜于风声鹤唳之余决战于士卒讙呼之顷立定厥功以克永世岂致簒窃相仍而子姓被俘哉呜呼晋之孝武宋之真宗其失一也】
　　帝至自澶州
　　【乙巳】二年春正月大赦
　　【以契丹讲和大赦天下放河北诸州强壮归农罢诸路行营省河北戍兵十之五缘边三之二诏缘边毋出境掠夺得契丹马牛悉纵还之通互市葺城池招流亡广储蓄由是河北民得安业皆毕士安之谋也】发明【澶渊之盟春秋所耻夫王者无外之规威徳遐被乌可刑牲防血要质鬼神与结盟誓乎虽然兵乃凶器战乃危事息兵安民亦守国之先务也宋与敌和肆赦天下似乎可丑然南北讲和与民休息乃盛徳事耳故又喜而书之然不书其事而直书大赦者又恶中国纳侮而讳之也】
　　以马知节杨延昭等知河北诸州
　　【毕士安请按边要选守将以知节知定州延昭知保州又以李允则知雄州孙全照知镇州他所择任悉当其才也】
　　置国信司
　　【以契丹脩好则有庆吊之使乃置国信司专主之领以宦者时遣太子中允孙仅贺生辰致书自称南朝以契丹为北朝直史馆王曽上言春秋外夷狄爵不过子今从其国号足矣何用对称两朝帝以为然弗】
　　【果易仅随事损益丰约中度后奉使者悉循其制时称得体】
　　广义【修好贵信书置国信者者志其谨也】
　　二月山南东道节度使李继隆卒
　　【继隆处耘之子严于驭下而賔礼儒士太宗时每征行必委以机要帝以元舅之亲不欲烦以军旅继隆能谦谨保身明徳太后寝疾欲靣见之帝促其往继隆但诣万安宫门拜牋终不入】
　　发明【继隆以元舅之亲屡立战功能谦谨保身是亦宋之贤臣也故卒而具官以予之】
　　夏四月王钦若罢以冯拯参知政事
　　【钦若与防凖不协累表愿解政事特置资政殿学士授之】
　　鞑靼九部致贡于契丹○秋七月增置制举六科【贤良方正等三科久不行至是增置为六科曰贤良方正能直言极谏博通坟典达于教化才识兼茂明于体用详明吏理可使从政识洞韬畧运筹决胜军谋宏逺材任边寄凡六科诏中书门下试察其才具名闻奏临轩亲防之】
　　归币于契丹
　　【自是嵗以为常】
　　发明【归者彼有求而与之之辞不曰纳而曰归尊中国也或以为讥曰是不然昔者太王居邠狄人侵之事之以皮币不得免焉事之以珠玉不得免焉乃去邠以避之汉亦以玉帛赐单于古之帝王待夷狄但予之以若币若帛使饱其欲而已矣不与之较也归币之事安足讥哉故纲目特书于册以见息兵为重事也】
　　广义【于时君臣辑睦将相协和币虽不归契丹亦无如之何矣夫何真宗自弱国体之若是哉厥后契丹动以不输嵗币为辞皆真宗有以启之也】
　　八月有星孛于紫微
　　发明【书曰徳惟一动罔不吉徳二三动罔不凶惟吉凶不僣在人惟天降灾祥在徳咸平六年书有星孛于井鬼此书有星孛于紫防然则真宗之世星孛两见得非由其浸不克终小人进而君子退之应欤纲目特书于册者所以明天象谴告甚频为后世人君遇灾而惧之戒也其防渊乎防矣】
　　○以向敏中知延州
　　【先是赵徳明以父有遗命遣使乞归顺诏以敏中为缘边安抚使受其降时帝幸澶渊赐敏中宻诏尽付西鄙许便宜从事敏中得诏藏之视政如常日边藩以安至是以徳明誓约未定徙敏中为都部署兼知延州委以经畧】
　　冬十月吏部侍郎同平章事毕士安卒
　　【帝谓辅臣曰士安饬躬畏谨有古人之风遽此沦没深可悼惜王旦等对曰士安官至辅相而四方无田园居第没未终防家用已屈真不负陛下之所知矣帝感叹赐其家白金五千两諡文简】
　　十一月契丹遣使来聘
　　【自是往来不絶】
　　发明【庄二十三年荆人来聘春秋进之契丹自开宝八年书遣使来通好然其入宼遂以号举者恶其侵犯边陲故外之也至是来聘遂称遣使者嘉其慕义自通故进之也胡传曰朝聘者中国诸侯之事虽外邦而能脩中国诸侯之事则不念其侵犯边陲而遂进焉见圣人之心乐与人为善矣春秋严正统之义纲目则之故其书法如此】
　　【丙午】三年春二月王继英卒○罢防凖知陜州
