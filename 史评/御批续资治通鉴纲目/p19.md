<!-- { "loadSidebar": true } -->
　　都廵检使尹继伦袭契丹耶律休格于徐河大败之【朝廷闻契丹复至遣李继隆发镇定兵万余防送粮餽数千乗趋威虏休格闻之帅精骑数万邀诸途北靣都廵检使尹继伦适领兵徼廵路遇之休格不顾而南继伦曰敌蔑视我耳彼防还则乗胜而驱我北去不防亦且泄怒于我将无遗类矣为今日计当卷兵衔枚以蹑之彼锐气前趋不虞我之至力战而胜】
　　【足以自树纵死犹不失为忠义岂可泯然为异地鬼乎众皆愤激从命继伦令秣马俟夜人持短兵潜蹑其后行数十里至徐河天未明休格去大军四五里防食讫将战继隆方阵于前以待继伦从后急击杀契丹一大将众皆惊溃休格方食失箸为短兵中其臂创甚乗善马先遁余众引去契丹为之夺气自是不敢大入边每相戒曰当避黑面大王以继伦面黑故云】
　　发明【徐河之防或者以为幸胜臣独以为不然自宋师再伐契丹屡为挫衂敌势益张而三军之气久屈不伸继伦以寡敌众契丹夺气茍非忠于所事者曷克臻此固虽幸胜然亦少振懦弱委靡之习矣故特掲而书之亦予之之意也】
　　大旱
　　【自秋徂冬不雨田锡上言此实隂阳失和调爕倒置上侵下之职而烛理未尽下知上之失而规过未能】
　　【入帝及宰臣皆不恱出锡知陈州不】
　　发明【曰旱而曰大旱志其甚也自秋徂冬恒不雨民滋病矣是诚隂阳失和调爕倒置上侵下之职而烛理未尽下知上之失而规过未能者也太宗正宜劳心焦思访求直言省己责躬以答天谴庶几得矣夫何田锡上疏反遭怒黜太宗听徳之聪亦少亏焉后之有国家者不可以灾异为玩而忽之焉耳吁庚寅普自再】
　　【相帝】淳化元年春正月赵普罢夏
　　【每优礼之免朝谒止日赴中书视事有大政则召对至是以疾力求致仕帝不得已授太保兼中书令西京留守兢陈宜都王叔明】
　　四月诏贷江州义门陈兢粟发明
　　【之后九世同居长幼凡七百口不后九世同居长幼凡七百口不畜仆妾上下婣睦人无间言每食必羣坐广堂未成无间言每食必羣坐广堂未成人者别为一席有犬百余共一牢食一犬不至羣犬亦皆不食唐僖宗及南】
　　【唐时旌其门开寳初免徭役至兢子侄益众常苦乏食知州康戬言于】
　　疏入【朝诏本州每岁贷粟二千石九世同居之事一见于张公艺再见于陈兢嗣是而后寥寥无闻盖亦鲜矣世有异姓同居争长竞短分门割戸骨肉相残者比比皆然何风俗之益偷也夫以公艺之同居忍也陈兢之同居公也忍则无嫌心公则无私意能忍而能公则治家之良法备矣其九世同居】
　　【复何难哉故纲目书义门所以美陈兢书贷粟所以美太宗】
　　广义【呜呼世家大族之着姓于各代者非不多也间有被籍没者有遭兵燹者有仅盛于一二世者何也由其本不固而枝叶易凋也彼陈氏立孝弟以固其夲推信义以达其枝故自唐而五季五季而赵宋其间物故变迁者何可胜计回视同时巨室若槿花之于朝露耳曾不为之兴感耶独陈氏嶷然不动又屡沭君贶而光昭简册岂非根夲固而枝叶茂哉易曰积善之家必有余庆其陈氏之谓乎】
　　冬十二月诏致仕官给半俸○契丹封李继迁为夏王【辛卯】二年春旱蝗
　　【时连嵗旱蝗是年尤甚祷雩无应帝手诏宰相曰朕将自焚以答天谴翌日大雨蝗尽死】
　　发明【土膏初动农事方殷而连嵗旱蝗是年尤甚民之涂炭不亦甚乎太宗非昏懵之主其值此者必有舛政逆令以干天地之和者也分注言帝将自焚以答天谴翌日大雨而蝗尽死是知天心仁爱人君其灾异频数正欲其警愓而为善耳由此观之则天人感应之理防如影响甚可畏也后之人君忽天变者当以是为鉴】
　　闰二月朔日食○辛仲甫罢○夏四月以张齐贤陈恕参知政事张逊温仲舒宼准为枢宻副使
　　【初准为枢宻直学士甞奏事殿中语不合帝怒起准輙引帝衣请复坐事决乃退帝嘉之及旱蝗帝召近臣问以得失众以天数对准曰洪范天人之际应若影响大旱之证盖刑有所不平也帝怒起入禁中顷之复召准问以不平状准曰愿召二府至臣即言之二府入准乃曰顷者祖吉王淮皆侮法受赇吉赃少乃伏诛淮以参政沔之弟盗主守财至千万止杖之仍复其官非不平而何帝以问沔沔顿首谢于是切责沔而以准为可大任遂有是命】
　　张宏罢○五月以谢泌为左司谏
　　【上修正殿颇施防绘泌为右正言因对陈其事即日命代以赭垩赐泌金紫拜左司谏泌入谢曰陛下从】
　　【谏如流故臣得以尽诚如唐末孟昭圗者朝上谏疏暮不知所在如此安得不乱帝动容久之】
　　置诸路提刑官○六月忠武节度使韩公潘美卒
　　【諡武惠】
　　发明【自建隆以来诸臣之卒鲜有书其官爵者至是美卒而书其官爵则其予之之意盖可见】
　　【矣】
　　秋七月李继迁请降以为银州观察使赐姓名赵保吉【先是赵保忠至夏州言继迁悔过归欵诏授继迁银州刺史然实无降心也至是与保忠战于安庆泽继迁中流矢遁去转攻夏州保忠乞师御之乃遣翟守素帅兵徃援守素至继迁归欵奉表谢罪遂有是命且以其子徳明为管内蕃落使行军司马】
　　发明【按分注继迁归欵奉表谢罪遂有是命然纲目不书奉表者继迁夲无降意姑以是欵兵耳况前书继迁叛遣田仁朗讨之未闻举正其罪今乃无故官之故纲目直书加官赐姓以见天讨不能加威令不复振之意然继迁实未甞请降而书请降犹为宋人文其词云尔如唐赦田承嗣入朝同意】
　　八月置审刑院
　　【帝虑大理刑部吏舞文巧诋乃置审刑院于禁中以李昌龄知院事置详议官六员凡狱上奏先达院印讫付大理刑部断覆以闻乃下院详议申覆裁决讫以付中书省行之其未允者宰相覆以闻始命论决】发明【道之以政齐之以刑民免而无耻道之以徳齐之以礼有耻且格盖刑以弼教不可以不用而又不可以滥用要当详审精宻勿使有偏枉之失可焉观此太宗重刑之意可见矣在京师则】
　　【有大理刑部在外郡则置提刑官今又置审刑院以革舞文巧诋之奸可谓详审而精宻尔特书于册盖予之也】
　　九月王沔陈恕吕防正罢
　　【吕蒙正为首相以寛简居位政事多决于沔沔聪察敏辩有适时材然性苛刻少诚谒见者必防以甘言既而进退非允人胥怨之又素与张齐贤陈恕不协及二人参知政事沔不自安虑僚属有以中书旧事】
　　【告齐贤恕者防司谏王禹偁言宰相枢宻不得于夲防见客许于都堂延接以杜私请沔喜即奏行之司谏谢泌以为如此是疑大臣以私也疏驳之帝追还前诏沔遂罢沔见帝涕泣不愿离左右未几发须皆白时帝怒戸部使樊知古所部不治恕闻宻以语之觊其脩举知古诉于帝帝怒恕漏言亦坐免度支判官宋沆伏閤奏疏请立太子词意狂率帝怒贬沆而沆乃防正妻族也遂罢蒙正为吏部尚书时三日之间连罢三相因有奏毁者帝语之曰蒙正有大臣体沔甚明敏毁者慙而止】
　　以李昉张齐贤同平章事贾黄中李沆参知政事【初黄中再典贡部多防寒畯及掌吏部选除拟精当沆甞侍曲宴上目送之曰风度端凝真贵人也至是并拜】
　　王显免以张逊知枢宻院事温仲舒宼准同知院事
　　【知枢宻院同知枢宻院自此始】
　　冬十月赵保忠叛降契丹契丹封为西平王
　　发明【防患于未然则事易就绪防患于已然则劳而无功故曰凡事豫则立李氏兄弟反覆之情至是见矣然纲目不曰李继捧而曰赵保忠者所以讥帝赐姓名之失也然保忠特书叛降契丹所以着其负恩背主之罪为万世乱臣贼子之戒耳于保忠乎何诛纲目一字之贬其严矣哉】
　　○彭城公刘继元卒
　　【追封彭城郡王】
　　女眞请伐契丹不许
　　【自是不复入贡遂属契丹】
　　发明【或以太宗不许女真之请有失绥懐逺夷之心曰是不然是时屡伐契丹王师失利正悔过责躬之时茍从其请则兵连祸结何时已乎过而不改是谓过矣故夫书不许者所以嘉其悔过之心深予之尔若以绥懐逺夷之心疑之是岂纲目贵义不贵功之意哉虽然强者弱之渐衰者盛】
　　【之极女真以偏隅小国契丹以积累大邦而女真有请伐契丹之举则其盛强之势固不待宣靖而可见矣是以几防之际圣人所谨明乎此然后可论纲目书法之深意焉】
　　十一月以毕士安爲翰林学士
　　【先是翰林学士承防苏易简续翰林志二卷以献帝嘉之赐诗二章又飞白书玉堂之署四字令榜于防额曰永为翰林美事于是知制诰范杲献玉堂记请备其职帝恶其躁竞出知濠州乃以士安为学士执政欲用谏议大夫张洎帝曰洎文学资任不下士安第徳行不及耳】
　　【壬辰】三年春二月朔日食○夏六月置常平仓于京师【先是旱大蝗诏遣使决诸州狱五月雨蝗尽殪至是京畿谷贱帝遣使增价籴贮之俟嵗饥则减价粜名曰常平仓遂为永制】
　　发明【常平云者丰凶一价而无过中不及之弊也太宗闵频年荒旱赈贷恒缺创置仓廨号曰常平年丰谷贱增价籴之嵗歉民饥减价粜之其思患豫防防民之心可见矣故纲目大书以着其善】
　　秋七月赵普卒
　　【普卒年七十一帝闻之震悼近臣曰普能断大事尽忠国家真社稷臣也普性深沉有岸谷少习吏事寡学术及为相太祖劝以读书遂手不释卷每归私第阖戸啓箧取书诵之竟日及次日临政处决如流既卒家人发箧视之则论语二十篇也史臣曰陈桥之事人谓普及太宗先知其谋理势或然事定之后未甞以勲旧自伐及其当揆献可替否惟义之从偃武修文慎罚薄敛以立宏规其功大矣独廷美卢多逊之狱大为太宗之累岂其学力有限而犹有患失之心欤君子惜焉】
　　发明【普卒不具官削之也曷为削之陈桥之事普实预谋其罪一也为政而有患得患失之心其罪二也秦王卢多逊之狱普实尸之其罪三也此所以特削其官以示贬呜呼观纲目书法之防则夫后之人臣亦当勉于为善不可徒窃禄位而行名亏阙也】
　　广义【呜呼赵普见道不明者也其辅相两朝无非从君之好尚耳史氏谓其习吏事寡学术斯言得之矣然则于其卒而不衔者何着其失节也】
　　召终南隠士种放不至
　　【放洛人沉默好学隠居终南以讲习为业从学者众资以养母母亦能乐道薄滋味放不喜浮屠甞裂佛经以制帷帐所着有蒙书及嗣禹说转运使宋惟干言其才行诏使召之其母恚曰甞劝汝勿聚徒讲学身既隠矣何用文为果为人知而不得安处我将弃汝深入穷山矣放乃称疾不起其母尽取其笔砚焚之与放转居穷僻人迹罕至帝嘉其节命有司时加存问】
　　发明【凡书隠士予之也其曰不至则尤美焉种放躬逢盛世抱道自乐重违母命终身不仕易曰不事王侯高尚其事种放以之回视一才一艺哓哓自鸣奔趋于桃李之门希求进用者岂可同日语哉观纲目之所书则其予之之意盖可见矣】
　　广义【古之隠士被召不至者其间必有所处而始终执守之坚也今太宗治朝庶可以行君臣之义而放也召犹不至然则孔孟之汲汲者非与今也放既髙其行矣何于真宗之世数朝京师而又晚节之不谨邪杜镐北山移文尚谁讥之若放者沽名之士也】
　　【癸巳】四年春二月朔日食○置审官院
