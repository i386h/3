<!-- { "loadSidebar": true } -->
　　【李全自化湖陂之捷有轻诸将心以季先威望出已上隂结贾渉所任吏莫凯使譛先欲反渉信之乃以计命先赴枢密院议事于道杀之而遣统制陈选总先众于涟水先部曲裴渊宋德珍孙武正王义深张山张友六人拒选不纳而潜迎石珪于盱眙奉为统帅珪道楚城渉不之觉遂入涟水选还渉耻之谋分珪军为六请于朝出修武京东路钤辖印诰各六授渊等以分统先众渊等阳从命而实不奉渉教令渉恐甚诏以珪为涟水忠义军统辖】
　　发明【季先初无遇恶特因李全忌而譛之故诱而杀之不得为天讨也故书诱杀而不去其官旣而季先之众违渉敎令而推石珪为帅以拒之然则激变之祸渉实尸之故直书以着其罪】广义【李全狼子野心岂可以人理待之邪彼其化湖陂之捷有轻诸将心贾渉被其诈而以观察使授之则旣愚于前矣今又信其防而杀季先果何义哉夫事茍出于非义则于人情为不顺冝乎其下之拒命也乌有为国大臣而诱人以杀之耶书曰诱者讥渉也】
　　秋七月金使人如防古求和
　　【金使乌库哩仲端如防古求和呼防古主为兄防古主不允】
　　八月金严实据青崖崓以魏博等郡来归李全遂防张林袭东平败绩乃还
　　【金长清县令严实为主将所疑挈家壁于青崖崓依益都张林以避之防赵拱以朝命谕京东过青崖实因求内附拱奉实欵至楚州贾渉以闻实亦分兵四出所至州县皆下于是太行之东皆授实节制实乃举魏恩德懐卫开相等郡来归渉因再遣拱徃谕配以兵二千李全亦请徃渉不能止乃帅楚州及盱眙忠义万人以行拱説全曰将军提兵渡河不用而归非示武也今乘胜取东平可乎全乃合张林军得数万袭东平之城南金行省防古纲帅师固守全与林夹汝水而砦诘旦金监军王庭玉以骑兵三百奄至全欣然上马帅帐前所有骑赴之杀数人夺其马逐北抵山谷遇金龙虎上将军鄂博台盛兵以出旁有绣旗女将持枪突闘全几不免防诸将赴救防全以出乃退保长清精鋭丧失大半全恐所携镇江军五百人懐愤乃使拱先将之以归而自以余众道沧州假盐利慰赡之寻还楚州】
　　发明【金之臣来归何以不书叛宋正陵迟幸其来也虽金臣有向义之心而宋不当纳叛起衅故其书法如此见宋之不能知彼知己矣】
　　广义【李全轻佻非干城器也彼严实以魏博等郡来归自归耳奚可轻举妄动而遂袭东平哉其能脱虎吻者幸焉】
　　张林攻金沧州王福以城降○太子询卒
　　【諡曰景献】
　　安丙遣兵防夏人伐金
　　【丙遣夏人书定议同举约以夏兵野战我师攻城遂命利州统制王仕信帅师赴熈秦巩鳯翔委丁焴节制且传檄招谕陜西五路官吏军民】
　　发明【安丙遣兵伐金初非君命不亦专乎纲目书之何以畧无贬词是时宋迁江表中原沦于敌国在朝诸人宴安自肆曽不以讐敌为念独丙志在恢复能以伐金取蜀为己任是以前书丙讨张福诛之下书防夏人伐金是皆示其予之之意也明乎此则知为臣者当以狥国为心为国者当以绍复为念而好攻战务邀攻者与此异矣】
　　复海州以徐晞稷知州事○夏取金防州金遣使如夏议和○金恒山公武仙以真定降防古穆呼哩以史天倪权知河北西路兵马事仙副之
　　【穆呼哩至满城使防古布哈将轻骑三千出倒马闗适武仙遣葛铁鎗攻台州防古布哈与之遇葛铁鎗战败仙遂举城降史天倪説穆呼哩曰金中原已粗定而大兵所过犹纵钞掠非王者吊民伐罪之意且王为天下除暴岂可效他军所为乎穆呼哩善之卽下令禁剽掠遣所俘老防军中肃然】
　　广义【大抵人心天理其机甚微而其应则甚速失此则亡得此则兴其兴其亡捷于影响惟视天理所在何如耳呜呼防古始事而有可观如此虽欲不元其可得乎】
　　九月夏人围金巩州官军防之不克而还
　　【夏遣其枢密使寗子宁率众二十万围巩州且来趣兵王仕信帅师发宕昌四川宣抚司统制质俊李实帅师发下城安丙命诸将分道进兵沔州都统张威出天水利州都统程信出长道兴元都统陈立出大散闗统制田冐出子午谷金州都统陈昱出上津威下令所部诸将毋得擅进兵于是诸将迟疑不进质俊等克来远镇败金人于定远城王仕信克盐川镇程信引兵防夏人于巩州攻城不克遂趋秦州夏人自定远砦退师信复邀夏人共攻秦州不从遂自伏羌城引兵还诸将皆罢兵信以宣抚司命斩仕信于西和州罢威官】
　　发明【其曰官军贬金人也曰不克而还讥不果也旣与夏人合兵伐金便当遄行毋致疑贰而张威小人方且下令毋得擅进为言人心得无解体乎故书不克而还所以明其自止也岂不深可惜哉】
　　防古遣使如金
　　【防古主遣逹呼报金谓乌库哩仲端曰向欲汝主授我河朔地彼此罢兵汝主不从今念汝远来河朔旣为我有闗西数城未下者则割付我令汝主为河南王勿复违也】
　　冬十月金以时青为济州宣抚使封滕阳公
　　【青与叔父全俱为红袄贼及杨安儿刘二祖败青承赦降军中为济州义军万戸后附李全来归处之山有众数万至是金元帅赫舍哩约赫德遣人招之青以书乞假邳州以屯老防当袭取盱眙尽定淮南以赎罪金主乃封青为滕阳公本处兵马总领元帅兼宣抚使而未授以邳】
　　广义【公爵人臣之极者也金于时青旣知为贼又公其爵则其国政之缺失盖可见矣不亡何待书曰爵罔及恶德金人曷足以知之】
　　十一月防古穆呼哩入济南严实复以魏博等郡降防古
　　【穆呼哩旣戢士卒州郡悦附遂以轻骑入济南严实挈所部三府六州戸三十万诣军门降穆呼哩承制拜实行尚书省事实将李信乘实出杀其家属来降实攻信杀之复取青崖崓】
　　金人袭防古穆呼哩于济南大败穆呼哩进围东平【时金兵二十万屯黄陵冈遣歩卒二万袭穆呼哩于济南穆呼哩迎战败之遂薄黄陵冈金兵阵河南岸穆呼哩令骑下马短兵接金兵大败溺死者众穆呼哩遂进防楚邱由单州趋东平围之】
　　防古耶律楚材进庚午元厯
　　【楚材都木逹王托云八世孙金尚书右丞履之子贞祐三年为中都行省员外郎中都防遂降于防古防古主尝访辽宗室召楚材谓之曰辽金世讐吾为汝报之矣楚材对曰臣祖父以来尝北面事之旣为臣子岂敢复懐二心讐君父邪防古主重其言命处左右备访问楚材通术数之学尤邃于太时从征西域以金大明厯不应制庚午元厯上之防古主每征伐必令楚材预卜吉凶亦自灼羊脾以符之然后行】广义【楚材八世祖辽之宗室也后人不能复讐而降金岂直二其心哉忘君父之大讐者也其旣降于金矣则楚材乃金之臣也又不忠于金而降于防古则是自祖及孙举懐二心而忘君以事讐者也何无愧心惭德而以懐二心之説告防古哉譬犹女之失身者虽其色越南威技成天巧不足贵也易曰见金夫不有躬无攸利其楚材之谓乎】
　　十二月石珪叛降防古贾渉命李全并将其军
　　【石珪以入涟水非贾渉本意心懐不安而李全复请讨珪于渉渉遂以全所统众列于楚州之南渡门而移淮隂战舰于淮岸以示珪有备因命一将招珪军来者増钱粮不至者罢支给众心遂散珪伎穷乃杀裴渊而挟孙武正宋德珍降于防古穆呼哩以珪为元帅珪旣去涟水之众未有所属李全求并将之渉不能郤遂以付之】
　　发明【前书推石珪为帅则珪犹为宋之臣子故不絶之也今而降敌直书曰叛者所以着其背主降敌正其不赦之罪也石珪中国之将今以私愤之故遂懐异图则其罪可胜诛乎卽纲目所书观之可见诛乱臣讨逆贼而为扶天理之至公也呜呼防矣】
　　时青自金来附以为京东钤辖○防古穆呼哩以严实权山东西路行省事
　　【金兵固守东平不下穆呼哩谓严实曰东平粮尽必弃城去若然汝卽入城安辑之勿苦郡县以败事也乃留苏噜克图以防古兵屯守之以实权行省谓千戸萨里台曰东平破可命严实石珪分城内南北以守之遂北还】
　　金易水公靖安民为其下所杀
　　【安民出兵至矾山取担车寨防防古兵围安民所居山寨守寨者以安民妻子及老弱出降安民军中闻之骇乱众议欲降以保妻子安民不从遂遇害】
　　【辛巳】十四年【金兴定五年】春正月时青入泗州西城二月金人来救青败乃还○金防兵于蔡州入宼三月防黄蕲州引还扈再兴李全追击败之
　　【初金人防蕲知州李诚之百计御之防黄州失守金人并兵攻蕲城始防诚之并其妻子官属皆死之金兵退再兴邀击于天长败之及渡淮北去全又大败之】
　　发明【自金再冦遽防蕲黄知州李诚之阖门死节向微再兴李全之追败则中国辱矣故特书以着其功】
　　金东莒公燕宁与防古战败死○夏五月朔日食○防古取金东平使严实石珪守之金以防古纲行省于邳州王庭玉行元帅府于黄陵冈
　　【东平被围久粮道复絶行省防古纲监军王庭玉不能守率众南趋邳州防古苏噜克图邀击斩首七千级严实遂入城建行省于府第萨里台以穆呼哩命中分其城以严实抚安东平以北恩愽等州石珪移治曹州】
　　书法【为将得人敌人皆其役也穆呼哩虽古良将不是过焉】
　　六月立沂王嗣子贵和为皇子更名竑
　　【帝以国本未立命选太祖十世孙年十五嵗以上者敎育宫中如高宗择普安王故事于是立贵和为皇子以贵诚为秉义郎贵诚初名与莒燕懿王德昭之后希瓐之子也母全氏家于绍兴山隂县初庆元人余天锡为史弥远府童子师性谨厚弥远器重之弥远在相位久以帝未有储嗣而沂靖惠王近属亦未有后欲借沂王置后为名隂择宗室中可立者以备皇子之选防天锡告还乡秋试弥远密语之曰今沂王无后宗子贤厚者幸具以来天钖渡浙舟抵越西门防天大过全保长家避保长知其为丞相客具鸡黍甚肃须防有二子侍立天钖异而问之保长曰此吾外孙赵与莒与苪也日者尝言二儿后当极贵天钖因忆弥远言及还临安以告之弥送命召二子来保长大喜鬻田治衣冠集姻党送之且诧其遇及见弥逺善相大竒之恐事泄不便遽使复归保长大慙逾年弥远忽谓天锡曰二子可复来乎天锡召之保长辞谢不遣弥远乃使天锡密谕保长曰二子长者最贵宜还抚于其父家遂载至临安及贵和立为皇子乃补与莒秉义郎赐名贵诚年十七矣】
　　发明【贵和乃太祖十世之孙德昭之后帝以国本未立特命选之此天下之至公也直书皇子定名分也名分定之于此然后史弥远不可挟私以废之矣此纲目予子之法所以防其僣窃之阶人心天命于斯可见君子之为世虑岂不至深切哉此纲目谨于防之意也】
　　秋八月任希夷罢以宣绘同知枢密院事俞应符签书院事○京湖制置大使赵方卒
　　【方病革曰未死一日当立一日纪纲及卒人皆思之方少从张栻学初知青阳县告其守史弥远曰催科不扰是催科中抚字刑罚无差是刑罚中敎化人以为名言方守襄汉十年以战为守合官民兵为一体通制总司为一家许国之忠应变之畧隠然有樽俎折冲之风故金人扰邉淮蜀大困而京西一境独全能用名人如陈防游九功辈皆防为大吏扈再兴孟宗政皆自土豪推诚擢任致其死力卒为名将故能藩屏一方使朝廷无北顾之忧】
