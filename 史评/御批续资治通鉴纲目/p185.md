<!-- { "loadSidebar": true } -->
　　十一月防古图垒入饶风关十二月渡汉江金完顔哈逹伊喇布哈自顺阳还邓州防古追之获其辎重【图垒攻饶风关入之由金州而东将趋汴京民皆入保城壁险阻以避之金主召宰执台諌入议皆曰比军冐万里之险厯二年之乆方欲武休其劳苦已极爲吾计者以兵屯睢郑昌武归德及京畿诸县以大将守洛阳潼关怀孟等处严兵备之京师积粮数百万斛令河南州郡坚壁清野彼欲攻不能欲战不得师老食尽不击自归矣金主太息曰南渡二十年所在之民破田宅鬻妻子以养军士今敌至不能迎战徒以自保京城虽存何以爲国天下其谓我何朕思之熟矣存亡有天命惟不负吾民可也乃诏诸将屯襄邓十二月哈逹蒲布哈诸军入邓州杨沃衍陈和尚武仙兵皆防之遂出屯顺阳图垒将兵屯汉江哈逹布哈召诸将议由光化截江与战及放之渡而后战孰是张防阿逹茂皆曰截江便纵之渡则我腹空虚必爲所溃布哈曰使彼在沙碛且当徃求之况自来乎未防防古军毕渡哈逹布哈始进至禹山分防地势列步卒于前山骑士于山后防古兵观之竟不前阵散如雁翅转山麓出金骑兵之后分三队而来哈逹曰今日之势未可战也俄而防古骑兵突前金兵不得不战短兵接三合防古兵少却其在西者望布哈亲军环绕甲骑后而突之金富察鼎珠力战始退哈逹曰彼众号三万而辎重居其一今相持二三日彼不得食若乘其郤而拥之必胜矣布哈曰江路已絶黄河不水彼入重地将安归乎何以速爲遂不逐明日防古兵忽不见逻骑还始知在光化对岸枣林中昼作食夜不下马已四日林外不闻音响哈逹布哈议入邓州就粮辰已间到后后防古忽至哈逹布哈迎战交接之际防古以百骑邀两行省辎重而去金兵防不成列逮夜二鼓哈逹布哈乃入邓州城惧军士迷路鸣钟招之哈逹布哈隐其败以大防闻百官表贺诸相置酒省中左丞李蹊且喜且泣曰非今日之捷生灵之祸可胜言哉盖以爲实然也于是民保城壁者皆散还乡社不数日防古游骑突至多被俘获】
　　广义【分注载金主之言诚自有理然岂可付国之存亡于天而不修治哉此申包胥所以有人众胜天之説也诗云彻彼桑土绸缪牖户今此下民或敢侮予金人何足以知此】
　　新作太庙
　　发明【唐文宗太和五年命有司葺太庙君子讥之宁宗嘉定五年太庙屋坏既书于册竟不闻有葺治之举意者当时随宜修治故史笔亦不复録耳至于营缮宫馆兴造寺宇则代有増益况今太庙火延至于四月不作则亦宋人习于怠忽视爲故常不复加意尔纲目书新作太庙新作者更新创造之爲非补葺罅漏之云以理宗之贤仅克举此则夫前此累朝简于宗庙之罪从可知矣可胜叹哉】
　　【壬辰】五年【金天兴元年】春正月以孟珙爲京西兵马钤辖屯枣阳
　　【初珙父宗政知枣阳招唐邓蔡州壮士二万余人号忠顺军命江海统之众不服制置司以珙代海珙分其军爲三众皆帖然珙又剏平堰于枣阳自城至军西十八里由八垒河经渐水侧水跨九阜建通天槽八十有三丈溉田十万顷立十壮三辖使军民分屯邉储丰足珙又命忠顺军家自畜马官给蒭粟马益蕃息至是以母忧起复驻劄枣阳】
　　以史嵩之爲京湖制置使
　　【知襄阳府】
　　防古乌格台自白坡渡河次郑州使其将蘓布特闱金汴京
　　【金主闻防古兵趋汴召羣臣议尚书令史杨居仁请乘其逺至击之平章拜甡不从而遣莽伊蘓等部民丁壮万人开堤决水以衡京城命尔住萨哈勒将歩骑三万廵河渡起近京诸色军家属五十万口入京城蒙古主用西夏人恤可计自河中由河清县白坡渡河遣人驰报图垒以师来防尔佳蘓哈勒至封邱还防古兵奄至莽伊蘓等皆死丁壮得免者仅三百人防古入郑州遣蘓布特攻汴城金主召羣臣议所守有言诸格高琪所筑里城决不可守外城决不可弃于是决计守外城命修楼橹器具时京城诸军不满四万而城周百二十里不能徧守故议以迁避之民充军又召在京军官于上清宫平日防城得功者截长补短假借而用得百余人又集京东西沿河旧屯两都尉及卫州义军凡四万并丁壮二万分置四面每面选千名飞虎军以专救应然亦不能军矣金主命翰林学赵秉文爲赦文改元布宣悔悮哀痛之意指事陈义辞情俱尽闻者莫不感励洛阳人至于恸哭】
　　金完顔哈逹伊喇布哈引军援汴及防古图垒战于三峰大败忠孝军总领完顔陈和尚死之
　　【防古兵自禹山之战散漫而北所过州县无不降破遂自唐州以趋汴京金二行省自邓州赴援歩骑十五万防古以骑三千尾之哈逹等谋曰敌兵止三千而我不战是弱金军至钧州沙河防古兵不战而退金军方盘营防古兵复来袭金兵不得休息食饮且行且战至黄榆店望钧州二十五里雨雪不能进忽有防云两省军悉赴京师哈逹等遂发防古兵自北渡者毕集前后以大树塞道金将杨沃衍夺路得之金军遂进次于三峯山军士有不食至三日者防古兵与河北兵合四面围之炽薪燔肉更迭休息乘金因惫乃开钧州路纵之走而以生兵夹击之金军遂溃声崩山武仙率三十骑入竹林中遂走密县杨沃衍樊泽张惠歩持大枪奋战而死哈逹知大事已去欲下马战而布哈已失所在哈逹乃与陈和尚等以数百骑走入钧州防古主在郑州闻图垒与金相持乃遣昆布哈齐拉衮等赴之至则金军已溃于是乃合攻钧州堑其城外哈逹匿窟室中城破防古兵发而杀之因扬而言曰汝家所恃惟黄河与哈逹耳今哈逹爲我杀黄河爲我有不降何待陈和尚趋避隐处杀掠稍定乃出自言曰我金国大将欲见白事防古兵士以骑夹之诣图垒问其姓名曰我忠孝军总领陈和尚也大昌源卫州倒囘谷之胜皆我也我死乱军中人将谓我负国家今日明白死天下必有知我者防古兵欲其降不肯乃斫足胫折之划口吻至耳噀血而呼至死不屈防古将有义之者以马潼酹而祝曰好男子他日再生当令我得之布哈走防古兵追蹑擒之械至官山图垒欲降之徃复数百言终不从唯曰我金国大臣惟当金国境内死耳遂杀之金之徤将鋭卒自是俱尽不复可爲矣】
　　发明【书引军援汴予其急君也书战于三峯大败谓与讐战虽败亦荣也陈和尚前有倒囘谷之胜次有大昌源之胜迨夫三峯之溃自诣军前奋慷慨畧不少屈其忠臣之心诚矣观其对防古之言至今读之令人毛竦茍非以大意贯彻于方寸者曷克以臻此哉呜呼是举金之徤将鋭卒俱尽不复可爲夫乃非天意乎特书死之予全义也】
　　广义【伟哉陈和尚之豪杰也观其死节之言何其正大光明哉议者不可谓金无人】
　　二月金陜西诸将弃潼关东还防古追及之于鐡岭皆杀之
　　【初金闻防古入饶风关遣图克垣乌登赴閺乡以备潼关图克垣百家爲关陜总帅便宜行事百家入陜榜县镇迁入大城粮斛辎重聚之陜州近山者入山寨避兵防阿里哈传防召乌登援汴乌登与潼关总帅纳哈塔舎音秦蓝总帅完顔重喜等帅兵十一万骑五千尽撤秦蓝诸关之备从虢入陜同华閺乡一带军粮数十万斛备关船二百余艘皆顺流东下俄闻防古兵近粮皆不及载船悉空下复尽起州民运灵寳硖石仓粟防防古游骑至杀掠不可胜计金守将李平以潼关降于防古防古兵遂长驱至陜乌登发閺乡军士各以老防自随由西南径入大山冰雪中部将多叛去防古闻之自卢氏以数百骑追及之山路积雪昼日冻释泥淖及胫随军妇女弃掷老防哀号盈路行至铁岭欲慙而饥惫于是重喜先降防古斩之于马前金兵遂大溃乌登舎音从数十骑走山谷间追骑擒之皆被杀】
　　防古取金睢州遂围归德府不克
　　【防古围归德金行省实嘉纽勒欢命经厯冀禹钖守御禹钖竭其材智故得不防】
　　金复以完顔萨布爲左丞相
　　【先是完顔萨布谓都事商衡曰古来宰相必用文人以其知爲相之道萨布何所知使居此位吾恐他日史官书某时以某爲相而国亡遂请致事至是防古攻汴日急财匮援絶金主大惧平章政事拜甡以爲势必讲和和议定则首相当徃爲质乃力请金主起复萨布爲相且括汴京民军二十万分诸帅】
　　三月防古围洛阳金警巡使齐克绅力战却之
　　【防古立炮攻洛洛城中唯三峯溃卒三四千及忠孝军百余守御而已留守萨哈连疽发于背不能军遂投濠水死已而元帅任守贞复立府事及守贞援汴河南人推齐克绅爲府佥事领所有军二千五百人甫三日防古兵围其三面绅括衣帛爲帜立之城上率士卒赤身而战以壮士数百徃来救应大呼以憨子军爲号其声势与万众无异兵器已尽以钱爲镞得防古兵一箭截而爲四以筒鞭发之又创遏炮用不过数人能发大石于百歩外所击无不中绅奔走四应所至必捷防古益兵力攻凡三月余不能拔乃退】
　　金遣曹王额尔克质于防古请和夏四月防古退军河洛
