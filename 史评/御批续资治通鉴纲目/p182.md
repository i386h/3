<!-- { "loadSidebar": true } -->
　　【诏赠陆九龄直秘阁諡文逹沈焕直华文阁諡端宪録张栻吕祖谦陆九渊子孙宦各有差九龄抚州金谿人防頴悟端重秦桧当国程氏学废九龄独尊其説举进士调兴国教授严规矩劝绥引翼士类兴起改全州教授卒张栻尝与讲学期以任道之重吕祖谦尝称之曰所志者大所防者实九渊九龄弟生而頴异与其兄自相师友和而不同其教人不用学规有小过言中其情或至流汗有懐于中而不能自晓者爲之条析其故悉如其心亦有相去千里闻其大防而得其爲人后以将作监丞奉祠还乡学者称爲象山先生九渊尝谓学者曰汝耳自总目自明事父自能孝事兄自能弟本无欠阙不必他求在乎自立而已又曰此道与溺于利欲之人言犹易与溺于利见之人言却难或劝其著书九渊曰学茍知道六经皆我注脚及知荆门军政行令修民俗爲变卒諡曰文安九渊尝与朱熹防于鵞湖辨论多不合及熹与至白鹿洞九渊爲讲君子小人喻义利一章熹以爲切中学者隐微深痼之病至于无极而太极之辨则贻书徃来论辨不置焉其次兄九韶亦学问渊粹人称爲梭山先生九渊门人其最著者曰袁爕杨简沈焕舒璘爕粹专静爲国子祭酒延见诸生必迪以反躬切已忠信笃实是爲大本闻者竦然有得毎言人心与天地一本精思以得之竞业以守之则与天地相似简笃学力行爲政设施皆可爲后世法所着礼书行于时焕定海人乾道中爲太学録以所躬行者淑诸人同僚忌其立异或劝其姑营职道未可定也焕曰道与职有二乎适私试发策引孟子立乎人之本朝而道不行耻也言路以爲讪已请黜之遂爲高邮军教授终于舒州通判焕人品高明不茍自恕常曰昼观诸妻子夜卜诸梦寐两者无愧始可以言学璘】
　　【刻苦磨厉改过迁善从张栻及九龄游及闻朱熹吕祖谦讲学于婺徒走徃谒之乾道中爲徽州教授作诗礼讲解仕终宜州通判】
　　发明【理宗崇信奸邪贬黜正士无可言者独褒表先哲一事差强人意故特掲而书之所以不没其善也见君子之心乐与人爲善矣】
　　防古史天泽以藁城之兵入眞定武仙复走西山【藁城守将董俊以鋭卒数百授天泽天泽夜赴眞定与萨纳台合攻仙仙走西山萨纳台怒眞定民反覆驱万人将斩之以示威天泽曰是皆吾民我力不能及一旦委去不幸被胁今杀之何罪乃全释之】
　　二月建昭勲崇德阁
　　【赵普曹彬薛居正石熙载潘义李沆王旦李继隆王曽吕夷简曹玮韩琦曽公亮富弼司马光韩忠彦吕頥浩赵鼎韩世忠张俊陈康伯史浩葛邲后益以赵汝愚凡二十四人皆图形其上】
　　三月防古围李全于青州
　　【全北剽山东南仰钱粮且挟朝廷以疑防古防古攻之全大小百战终不利婴城自守防古筑长围夜布狗砦全粮援路绝与兄福谋福曰二人俱死无益也汝身系南北轻重我当死守孤城汝间道南归提兵赴援可寻生路全曰数十万勍敌未易支也全朝出城夕防不如兄归于是全留青福还楚】
　　秋七月夏主德旺以忧卒弟子睍立
　　【防古主入夏城邑多降德旺忧悸而卒国人立睍号德旺曰献宗】
　　八月卫泾卒○金置益政院説书
　　【金主诏设益政院于内庭以礼部尚书杨云翼等爲説书官云翼天性雅重博学能文明于政事直言敢諌与翰林学士赵秉文同爲时所重】
　　徐晞稷罢以刘琸爲淮东制置使
　　【朝廷闻全爲防古所围稍欲图之以晞稷畏懦谋易帅刘琸雅意建阃使镇江副都统彭延誉亦垂涎代琸从史尤力故以琸代晞稷代琸知旴】
　　冬十一月旴忠义夏全作乱逐刘琸以众降金【琸至楚州心知不能制驭旴四总管惟以镇江兵三万自随夏全请从琸素畏其狡不许彭自以资望视琸更浅曰卓止夏全是欲遣患旴琸犹惮夏全我何能用乃激夏全曰楚城贼党不满三千徤将又在山东刘制使图之收功在旦夕太尉曷不徃赴事防夏全忻然帅兵径入楚城时青亦自淮隂入屯城内琸骇惧势不容却复就二人谋焉时传李全已死李福欲分兵赴青州琸令夏全盛兵楚城李全之党震恐李全妻杨氏使人行成于夏全曰将军非山东归附邪狐死兔悲李氏灭夏氏寕独存愿将军垂盻全诺杨氏盛餙出迎与按行营叠曰人传三哥死吾一妇人安能自立便当事太尉爲夫子女玉帛干戈仓廪皆太尉有望即领此诚无多言也夏全心动乃置酒欢甚饮酣就寝如归转仇爲好反与福谋逐琸遂围楚州治焚官民舎杀守职吏取货时琸精兵尚万人窘束不能发一令太息而已夜半琸缒城仅以身免镇江军与贼战死者大半将校多死器甲钱粟悉爲贼有琸步至杨州借兵自卫夏全既逐琸暮归李全营杨氏拒之全恐杨氏图已因大掠趋旴欲爲乱旴将张惠范成进闭城门夏全不得入狼狈降金朝廷闻之大恐琸自劾未防死】
　　发明【夏全反覆小人固无足论者刘琸既爲制使而不能折服一校徒以拥兵自随覊縻而已迨至遇变又不能讨反爲所逐仅以身免是不知义命者也身爲制帅而被一校所逐于独无愧乎上表自劾呜呼晚矣若夫夏全背宋附金忘君事仇其罪可胜诛哉故书作乱降金所以罪悖逆书逐刘琸所以讥无为纲目有以断斯狱矣】
　　【丁亥】三年【金正大四年】春正月以姚翀为淮东制置使
　　【朝廷以姚翀尝与李全交驩故命之翀朝辞帝谓曰南北皆吾赤子何分彼此卿其定朕抚定之翀至楚城东舣舟以治事间入城见李全妻杨氏用徐晞稷故事而理过之杨氏许翀入城翀乃入寄治僧寺中极意娯之】
　　赠朱熹太师信国公
　　【熹先諡曰文至是诏曰朕观朱熹集注大学论语孟子中庸发挥圣贤蕴奥有补治道朕励治讲学缅懐典刑可特赠熹太师追封信国公逾月熹子工部侍郎在入对言人主学问之要帝曰先卿中庸序言之甚详朕读之不释手恨不与之同时也绍定中改封徽国公】
　　发明【爲国者莫大乎立规模规模既立然后可以言治规模不立天下未可得而治也盖尊贤育才以彰有德是爲立国之规模耳朱子发挥圣贤蕴奥而爲万世宗师见沮防忌道未大行今理宗加赠其官颁诏褒美是以公道之不容泯者使天下仕夫皆知正道之所以有益而感发兴起者端有在于此矣故特书以着其美】
　　广义【观理宗读文公四书足见其励志圣贤之学所谓爲学逊志务时敏者也其贤可与太甲成王作求矣适丁宋运之衰故功业有所难就识者恨之】
　　夏五月李全以青州降防古
　　【全被围一年食牛马及人且尽将自食其军全欲降惧众异议乃焚香南向再拜欲自经而食其党郑衍德田四德已曰譬如爲衣有身愁无防邪今北归未必非福全乃降于防古】
　　防古遣使责岁币于金○六月朔日食○楚州忠义李福作乱逐姚翀诏以统制杨绍云兼淮东制置使改楚州爲淮安军
　　【刘庆福在山阳自知已爲厉阶懐不自安欲图李福以赎罪于朝福知之亦谋杀庆福于是二人互相猜忌不复相见一日福僞称疾不出旬余庆福徃之福乃跃起拔刀伤庆福庆福走左右杀之福以庆福首纳于姚翀翀大喜幕客杜耒曰庆福首祸一世奸雄今头落措大手邪时楚州自夏全之乱储积无余纲运不续贼党籍籍谓褔所致福畏众口数见翀促之翀谢以朝廷拨降未下六月褔乘众怒与李全妻杨氏谋召翀饮翀至而杨氏不出就坐賔次左右散去福以翀命召诸幕客以杨氏命召翀二妾诸幕客知有变不得已而徃杜耒至八字桥福兵腰斩之福兵欲杀翀郑衍德救之得免去须髯缒城夜走归明州死朝廷以淮乱相仍遣帅必毙始欲轻淮而重江楚州不复建阃就以其帅杨绍云兼制置改楚州为淮安军命通判张国明权守视之若覊縻州然】
　　发明【前以刘琸爲淮东制使而爲夏全所逐此以姚翀爲淮东制使而爲李福所逐则朝廷轻于用人之意可见矣当楚州乱离之际正宜遴选才能提兵镇抚可也必如大有九二大车以载积中不败之人斯克负荷而乃以鼎折足覆公餗之人其克济乎然则以绍云兼爲制使不复建阃其与唐之姑息藩镇而爲覊縻之事者何以异哉呜呼宋之君臣不务远畧惟务茍安何益于事耶此所以终于不竞云尔】
　　广义【理宗覊縻楚州其得易之小贞欤】
　　金遣使请和于防古○防古特穆津灭夏以夏主睍归【防古主尽克夏城邑其名穿凿土石以避锋镝免者百无一二白骨蔽野防古主避暑于六盘山逾月夏主睍力屈出降遂絷以归夏亡时诸将争掠子女财币耶律楚材独取书数部大黄两驼而已既而军士病疫唯得大黄可愈楚材用之所活万人】
　　发明【定十五年经书楚子灭胡子豹归豹归春秋罪之夫灭人之国其罪大矣然夏主睍纳防古仇人不入质子所谓国必自灭而后人灭之非灭之者独有罪也国君造命不可委命者既以爲有命而又贪生忍辱不死于社稷则是不知命矣书以归罪睍之不能死位而与归也故夏主睍名垂训大矣】
　　广义【自开辟以来崛起之盛未有如防古者也观其灭人之国如发防振落耳呜呼防古之盛一至于此天将纵之使兴也】
　　秋七月防古自凤翔侵京兆○张林等归淮安讨李福斩之
　　【李全之党以赡军钱粮不继屡有怨言全将国安用阎通叹曰我曹米外日受铜钱二百楚州物贱可以乐全而刘庆福爲不善怨仇相寻使我曹无所衣食时张林邢德亦在楚自谓尝受朝廷恩中遭全间贰今归于此岂可不与朝廷立事王义深尝爲全所辱且谓我本贾帅怅前人与彭义斌举义不成而归五人相谓曰朝廷不降钱粮爲有反者未除耳乃共议杀李福及全妻杨氏以献遂帅众趋杨氏家福走出邢德手刃之相屠者数百人有郭统制者杀全次子通及全妾刘氏妄称杨氏函其首弁福献于杨绍云绍云驰送临安倾朝皆喜】
　　发明【嘉定十四张林书叛降防古则林固乱贼耳以乱易乱何以讨书原其情也林之叛因福兄弟之间贰乃不得已也观其自谓之言亦非迷而不悟者故亦嘉其善念之萌而特书曰讨以予之夫以张林叛人犹能爲朝廷讨贼当时远近诸臣岂不深愧哉予在张林则罪在朝廷矣若曰宋不能讨而林讨之所以爲可责耳此纲目书法之深意而学者所当深究也】
　　广义【李福之讨特书张林等者以见朝廷不能讨贼而出于臣下也语曰征伐自诸侯出十世希不失矣其以此欤】
　　诏知旴军彭及时青经理淮东八月将张惠等执以旴降金
　　【时檄及总管张惠范成进时青并兵住楚州使便宜尽戮李全余党轻儇不爲惠等所服得檄不敢自决请制府及朝廷处之朝议以时青望重檄青区画青恐祸及密遣人报全于青州迁延不决惠成进以朝檄专委青而不及矣乃归旴设燕邀乘其醉缚之渡淮以旴降于金金人俾惠专制河南以拒防古而使总帅完顔额尔克戍之】
　　广义【张惠等何其愚矣于时金人尚不能自保其国何暇利人之土地耶是降也譬诸抱石拯溺必不能逃灭顶之祸况宋也亦无负于惠等惠等之罪不容诛矣】
　　防古以李全行省事于山东淮南全自青州复入淮安杀张林
　　【全得时青报恸哭力告防古大将求南还不许全因断一指以示之誓还南必叛防古大将乃承制受全山东淮南行省得专制山东歳献金币全遂与防古张宣差及通事数人还楚州服防古衣冠文移纪甲子而无年号杨绍云闻其至遂留杨州不还王义深奔金国安用杀张林邢德以自赎郭统制亦爲全所杀】
