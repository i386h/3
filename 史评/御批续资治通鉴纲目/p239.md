<!-- { "loadSidebar": true } -->
　　【守关军士皆溃散遂乗胜进逼京城遇敌兵于良乡南转战至泸沟桥闻雅克特穆尔援兵至乃引去】发明【图卜特穆尔袭位雅克特穆尔谋逆至是逾三月而诸王举兵皆不书反诛乱臣讨贼子汲汲然惟恐或后葢以大盗未除环四海之内未有能正之者诸王虽不纯乎义要之名曰为元诛乱之意固可暴白于天下故纲目详书于册亦足以见讨贼有人大义未遂终泯者也然前史之修以图卜特穆尔为王故于诸王举兵之事往往以谋反入宼书之夫诛乱臣讨贼子大义所在反谓之入寇可乎此君子所为惧纲目所由作也由是大义明而是非正矣】
　　冬十月图卜特穆尔遣使至陜西省臣执之送上都【雅克特穆尔遣人召陜西行省平章特黙齐行台御史满济勒哈台不至至是使者颁怀王即位诏至陜西及甘肃省臣台臣焚毁其诏执其使械送于上都既而使者持诏至浙江归言省臣亦皆不服怀王欲悉诛之中书左司郎中防丹劝雅克特穆尔曰云南四川且犹未定乃欲以使臣一言杀行省大臣恐非盛徳事雅克特穆尔入言之事乃止】
　　图卜特穆尔兵防上都梁王旺沁遁走辽王托克托死之
　　【先是齐王伊噜特穆尔及东路防古元帅布哈特穆尔等闻怀王即位乃举兵趋上都围之时诸王大臣出战屡败势蹙都尔苏等奉皇帝宝降梁王旺沁遁走辽王托克托遇害帝不知所终伊噜特穆尔获皇帝宝又收诸王百司符印遣兵送都尔苏等于京师】
　　发明【书防何贼之也考之分注攻防上都者伊噜特穆尔等必归狱图卜特穆尔者讨首恶也遁走者匹夫之事梁王遇难不能委身一战同死社稷而乃逃遁茍免不亦贱乎辽王托克托死兵难而分注以遇害为文纲目变文直书死之所以予其能全厥义也观纲目之所书然后邪正逆顺各得其所而邪逆者必无容身之地矣】
　　广义【防上都者乃齐王伊噜特穆尔与东路元帅布哈特穆尔等非图卜特穆尔兵也纲目书图卜特穆尔兵防上都与赵穿弑君而董狐直书赵盾意同诛首恶也】
　　图卜特穆尔告祭郊庙○靖安王扣布哈等大败河南兵进防虎牢寻引还
　　【扣布哈等兵至巩县黑石渡与河而兵战大败之获其辎重钜万遂克虎牢旋引军至汴防有使者来言上都已破河南省臣遣使来招谕扣布哈等杀其使臣十余軰后图布特穆尔遣使亲谕之乃逡廵引去】发明【扣布哈等率兵讨贼所向克防名义颇正今而大败河南兵进防虎牢则其兵力足以破贼而反正明矣既而河南招谕杀其使者茍能自此声大义于天下南向一决反正乗与则讨贼之义不亦伟乎惜其因贼亲谕逡廵引还而甘于自尽岂不深可惜哉特书引还深罪之也】
　　十一月图卜特穆尔迁防定皇后鸿吉哩氏于东安州○遣使迎周王和实拉于漠北○图卜特穆尔杀梁王旺沁左右丞相都尔苏等
　　【梁王旺沁遁图卜特穆尔募有能捕之者官五品以上寻被执赐死都尔苏茂穆苏寜珠萨题勒密实额森特穆尔皆弃市时复欲尽戮朝臣之在上都者平章政事敬俨抗论谓是皆常歳从行之人杀之非罪众頼以免】
　　发明【书图卜特穆尔告祭南郊以罪其僣书图卜特穆尔迁泰定皇后于东安州以罪其逆书图卜特穆尔杀梁王旺沁等以罪其专然书杀而皆不去其官所以明梁王等之无罪因以见图卜特穆尔有罪也明乎此然后可知纲目诛乱讨逆之深意矣】
　　四川平章政事囊嘉特称兵烧絶栈道
　　【囊嘉特自称镇西王以其省左丞托克托为平章云南亷访使杨静为左丞杀平章库春等称兵烧絶栈道】
　　发明【不曰起兵而曰称兵者不宜称也烧絶栈道其恶尤甚矣囊嘉特茍能少知大义移檄天下共谋讨贼反正乘兴是乃臣子狥国之心也奈何自称为王烧絶栈道则是乗时为逆而非为元讨贼者矣然何以不书反是时逆贼在上囊嘉特虽反与之等耳茍以不书则是以逆贼为正而天下必昧讨贼之心焉纲目所以恕囊嘉特者正以罪图卜特穆尔也其防严哉此所以为纲目征君子莫能修之】
　　弛防古色目人居亲丧之禁
　　【自愿者听】
　　广义【短丧之説君子非之久矣况曰禁乎王道本乎人情岂容强哉至此书曰弛者幸之也】
　　【已天歴已二年】春正月周王和实拉称帝于和宁之北
　　【图卜特穆尔遣使奉迎劝进王南还至和宁之北遂即位遣使还报诸王旧臣及两都之民闻王使者皆欢呼皷舞争先迎谒所至成聚】
　　发明【纲目凡正统之年歳下大书而僣国之与簒位者则分注细书之此所谓正统于天而人道定矣然通鉴于天歴二年皆大书纲目则斥而细书之不予其为正统也汉之吕后王莾唐之武后其义亦然称者不宜称也是故不宜王而正则书称王不宜帝而帝则书称帝称皇帝所以明其僣耳此纲目书法之深意君子宜详察马】
　　广义【抑观周王和实拉懐王图卜特穆尔皆武宗之子而周王兄也懐王弟也周王葢尝欲正名分而不得遂逃居漠北而懐王遣使迎之其义得矣今也周王急于得国称帝中道果何义哉且懐王奸雄之首而其袭帝位逐诸王皆其功也周王逃生不暇尚何功之有哉夫懐王于帝位岂不欲耶而其迎兄于漠北者公论不容而惟恐人心之不从也观其袭位之时有曰谨俟大兄之至以遂固让之心则其奸雄之念不攻自破矣为周王者则当因其迎而至京师朝见百官雍容不追而致推让之辞则彼奸雄之心庻可折矣然后不得已而即位可也惟其虑不出此此所以来翁果察图之祸惜哉】
　　陜西大旱饥
　　【陜西自泰定二年至是不雨歳大饥人相食诏起张养浩为西台御史中丞往赈之先是养浩弃官家居七诏不起至是□命登车即行道经华山祷于岳祠一雨三日到官复大雨禾黍自生秦人大喜时斗米十三緍钞稍昬即不用诣库倒换累日不能得民大窘养浩检库中未毁昬钞得一千八十五万悉以印识其背乂刻十贯五贯为券给贫民命米商视印记诣库验数易与新钞又率富商出粟及奏行纳粟补官之令闻民有杀子以啖母者为之大恸出私钱济之且命出其肉徧示阖府官属责其不能赈贷】发明【和气足以致祥乖气足以致异未有嘉祥非和气所召而灾异非乖气所感者也是时周王兄弟各相为逆人神共愤天理不容由是悖逆之气磅礡充塞而旱干作矣旱干既作而饥馑生矣用是而观则知天人相与之际有感必应疾如桴鼔岂不甚可畏哉】
　　二月图卜特穆尔立其妃鸿吉哩氏为皇后○追尊周王母伊竒哩氏母唐古氏并为皇后
　　【伊竒哩氏周王母唐古氏图卜特穆尔母也】
　　广义【追尊周王母者掩人耳目也】
　　三月图卜特穆尔遣雅克特穆尔奉皇帝宝赴漠北夏四月王以雅克特穆尔为太师
　　【图卜特穆尔遣雅克特穆尔奉皇帝玺上周王谕廷臣曰宝玺既北上继今国事其遣人闻行在所雅克特穆尔见周王嘉其功以为太师复谕之曰凡京师百官朕弟所用者并仍旧其谕以朕意雅克特穆尔奏陛下君临万方国家大事所任者省院台而已宜择人居之乃用哈玛尔图等为平章政事等官皆武宗旧人也是日宴诸王大臣于行殿因谕台臣曰太祖有训美色名马人皆玩之然方寸一有系累即能败名丧徳卿等亦尝念及此乎世祖初立御史台首命塔齐尔布达嘉勒二人恊司其政天下国家譬如一人之身中书其右手也枢密其左手也左右手有疾治之以良医省院阙失不以御史台治之可乎凡诸王百司违法越礼一听举劾风纪重则贪墨惧犹斧斤重则入木深也朕有缺失卿等亦当以闻不汝责也】
　　发明【图卜特穆尔迎周王奉宝玺非出于中心特畏名义不正故姑塞人议耳不然何以弑之于行幄耶然周王既书称帝而此不书者不予其为帝也此不斥其名而止书周王者是时上无天子况又较诸懐宁犹可恕而纲目岂厚于周王而薄于怀宁乎然皆循名责实之意也】广　义【周王和实拉既称帝于和宁之北则图卜特穆尔此举亦出于事不获已也】
　　周王遣使立图卜特穆尔为太子
　　广义【太子天下之本京师帝王所居王者欲建太子则当尊居京师诏告天下中外无猜庻乎絶觊觎之心而有以定民志图卜特穆尔于去年十一月既已奉迎周王于漠北矣何以迟迟其行久恋漠北以忽京师之重适足成图卜特穆尔朶頥之势且图卜特穆尔欲得国之心如火斯热然其迎兄于漠北而奉窜赴之者皆其伪也岂其本心哉今而周王遥立其为太子是保其逆谋也翁果察图之祸谁其尸之】
　　○以彻尔特穆尔为平章政事○旱蝗民饥
　　【河南北山东两浙饥民毋虑百余万戸】
　　囊嘉特降寻杀之
　　【图卜特穆尔遣使四川赦囊嘉特囊嘉特听诏归顺蜀地悉定寻杀之于市籍其家】
　　发明【囊嘉特称兵僣号其罪甚矣诛之宜矣曷为以杀书囊嘉特贼图卜特穆尔亦贼耳直书曰杀不予贼讨贼也】
　　秋七月朔日食○西台御史中丞张养浩卒
　　【养浩自到官未尝家居止宿公署夜祷于天昼出赈饥毎一念至即拊膺恸哭竟得疾而卒关中之民如失父母至顺间追赠平章政事濵国公諡文忠】
　　太白经天
　　发明【呜呼天人相与之际甚可畏也是时图卜特穆尔畜无兄之心其谋未露而其征已见天象昭昭特以着其骨肉相残之惨耳是以人心之茫昧难知而天象之明灼可验是故唐太宗之杀建成元吉而太白见秦分图卜特穆尔杀周王而太白经天变不虚生信哉明乎天人之理然后可与论纲目书法之意矣】
　　○八月丙戍周王次翁果察图图卜特穆尔入见庚寅王暴卒
　　【庙号明宗○胡粹中曰闻之故老雅克特穆尔奉上玺绶明宗从官有不为之礼者雅克特穆尔怒且惧既而帝暴崩雅克特穆尔闻哭声奔入帐中取宝玺扶文宗上马南驰本史乃言皇太子入哭尽哀雅克特穆尔以后命奉皇帝宝授于太子其説不合岂当时忌讳有不敢明言之者欤】
　　发明【周王图卜特穆尔兄武宗嫡嗣图卜特穆尔欲夺其位乃以弟弑其兄是尚可以君天下乎曰然则何以不书弑曰唐陈志之逆宪宗以暴崩于巾和殿书今之周王亦以暴卒书之其书图前后如一则弑逆明矣然宪宗既已属疾故逆党尚可隠讳迁就其説至于周王则素无疾一旦图卜特穆尔入见而是夕暴卒其为弑逆尤更彰彰无可疑者纲目凡以善终者皆不书其地惟弑则书地暴崩则书地皆以着其实也故书暴卒以着其欺世之罪又以见当时臣子不敢明言其事之意固非以为图卜特穆尔讳其大恶也亦所以发明纲目之意也观者试思之】
　　广义【呜呼当是时也惟知有图卜特穆尔不知有周王也况入见之时以雅克特穆尔为之辅翼故于八月丙戌入见至庚寅王暴卒是图卜特穆尔在帐已五日矣弑兄之罪奚逃纲目于事变之大者必甲子其日以志之也与特克实弑君例同】
　　图卜特穆尔以巴延为左丞相竒彻台阿尔斯兰哈雅赵世延并为平章政事
　　【多尔济为右丞阿荣赵世安并参知政事逹实特穆尔知枢密院特穆尔布哈特穆尔图并御史大夫】
　　图卜特穆尔复袭位于上都大赦
　　发明【书复袭位重贬之也图卜特穆尔簒位其素心也其逆兄漠北者姑欲塞人之议耳故行幄一见兄乃暴卒既没其兄复袭其位则其悖逆之心遂矣此图卜特穆尔始终之论也大书于册深罪之耳】
　　广义【前既袭帝位于上都而今又袭之两曰袭者其恶甚矣】
　　建龙翔集庆寺于建康
