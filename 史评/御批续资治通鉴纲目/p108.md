<!-- { "loadSidebar": true } -->
　　【先是朝廷以肃王为彼所质亦留其使臣萧仲恭以相当逾月不遣其副赵伦惧不得归乃绐舘伴邢倞曰金有耶律伊都者领契丹兵甚众贰于金人愿归大国可结之以图斡里雅布尼玛哈执政以仲防伊都皆辽贵戚旧臣而用事于金当有亡国之慼信之乃以蜡书命仲防致之伊都使为内应仲恭还见斡里雅布以蜡书献之斡里雅布闻于金主晟麟府帅折可求又言辽梁王雅里在西夏之北欲结宋以复怨于金呉敏劝帝致书梁王由河东之麟府亦为尼玛哈所得复以闻于是金主晟以尼玛哈为左副元帅斡里雅布右副元帅分道南浸尼玛哈发云中斡里雅布发保州】
　　发明【复者已甚之词入防者外而斥之之词所以恶金也然考之分注皆由宋人启衅以致金人渝盟纲目畧其启衅之事而直书复入冦者葢复讐御侮春秋所尚岂以雪仇耻为非是平惜其负虚名而来实祸耳虽然钦宗以欲速之心信浅谋之士其机不密厥衅先开社稷邱墟生灵涂炭讵不深可惜哉易曰君不密则失臣臣不密则失身机事不密则害成观于此言为益信矣】广义【甚哉轻信人言之败事也向使当国大臣不信萧仲恭折可求之言则金人为无辞而无以速其南侵也然分注曰侵而大书则曰冦者何葢潜师掠境曰侵敌人犯边曰冦书法若此亦春秋尊周室外吴楚之意也此又不可不知】
　　徐处仁呉敏许翰罢以唐恪为少宰何防为中书侍郎陈过庭为尚书右丞聂昌同知枢密院事李回签书院事
　　【翰处仁主用兵而呉敏耿南仲欲和议论不合翰罢知亳州处仁又与敏争于帝前处仁怒掷笔中敏面鼻额为黑南仲与唐恪聂昌欲排去二人而代之位讽中丞李回论之于是俱罢初敏以昌猛厉可使助已自衘州召知开封府不数月拜同知入谢即陈捍御之防曰三关四镇国家籓鎭也闻欲以畀敌一朝渝盟何以制之愿勿轻与而檄天下兵集都畿坚城守以遏其冲简禁旅以备出击壅河流以断归路前有坚城后有大河劲兵四面而至彼或南下堕吾网中矣臣愿激合勇义之士设伏开闗出其不意扫其营以报帝壮之命提举守御得以便宜行事未几言者论敏因蔡京进用安置涪州】
　　遣给事中王云使金军
　　【先是遣刘岑李若水分使金军以求缓师岑等还言斡里雅布索归朝官及所欠金银尼玛哈则深讳金银专论三镇至是乃遣云住许以三镇赋入之数】
　　九月金尼玛哈防太原副都总管王禀等死之
　　【尼玛哈乗胜急攻太原知府张孝纯力竭不能攴城遂防孝纯被执既又释而用之副都总管王禀负原庙中太宗御容赴汾水死通判方笈转运韩揆等三十人皆被害金兵分防汾州知州张克戬毕力扞御城破犹巷战不克乃南向拜自引决一家死者八人】
　　发明【王禀等为宋守臣城防而死固其分也然而慷慨捐生以赴汾水其志可尚由是通判方笈转运韩揆等三十三人皆无茍免可谓明于君臣之大义殉难之正理者死得其所宜乎书以予之也】
　　蔡攸朱勔伏诛
　　【先是窜勔循州籍其家田至三十万畆他物称是言者又论攸兴燕山之役祸及天下骄奢滛泆载籍所无于是遣使即二人所至斩之】
　　以王防为尚书左丞○罢李纲知扬州谪中书舎人刘珏胡安国于逺州
　　【安国初为太学博士蔡京恶其异已防安国举永州布衣王绘邓璋遗逸京以二人乃范纯仁邹浩之客置岳推治安国坐除名张商英相始得复官帝即位召赴京师入对言明君以务学为急圣学以正心为要语甚剀切日昃始退耿南仲闻其言而恶之力谏于帝帝不为动中丞许翰入见帝谓曰卿识胡安国否翰对曰自蔡京得政士大夫无不受其笼络超然逺迹不为所汚如安国者实鲜遂除中书舎人及言者论李纲专主战议防师费财罢知扬州舎人刘珏当制谓纲勇于报国吏部侍郎冯澥言珏为纲游説珏坐贬安国封还词头且论澥越职论事耿南仲大怒何防从而挤之遂出知通州安国在省一月多在告之日及出必有所论列或曰事之小者盍姑置之安国曰事之大者无不起于细防今之小事为不必言至于大事又不敢言是无时可言也人服其论】
　　发明【杨氏曰小人不能动君子则安国一鼎不可动则万夫废一心不可动则万议息故流言不能动周公刺客不能动裴度而周唐遂安矣是时金虏入冦山西防没此正君臣惕厉讲求备御之秋而耿南仲当国专主和议讐忌李纲隂挤于外刘珏当制正言求解诬以游説珏亦坐贬安国封还词头力効奸党见忤羣小出知通州于戯值国家多难之时正君子进用之日而为小人专辄黜逐正人钦宗诚可谓寄生之君耳安有身济艰危拨乱反正者讵若是之丛脞哉据事直书其失自见】
　　广义【李纲之主捍御刘珏安国之定国论实中兴之良佐也夫何钦宗惑于羣小一切贬逐使国事日非敌志日骄驯至于不可维持者岂非不能自贻其哲命欤周公之戒成王曰勿用憸人其惟吉士用劢相我国家其意亦虑此也呜呼狂澜不已而伐其砥柱大厦将颠而去其支木而欲澜之不倒厦之不倾者臣未之信也】
　　置四道都总管府以李回为大河守御使折彦质为河北宣抚副使
　　【从何防之请分天下三十三路为四道建三京及邓州为都总管府分总四道兵以知大名府赵野总北道知河南府王襄总西道知邓州张叔夜总南道知应天府胡直儒总东道事得专决财得专用官得辟置】
　　罢西南勤王兵
　　【金师日逼南道总管张叔夜陜西制置使钱葢各统兵赴阙唐恪耿南仲専主和议函檄止诸军勿前遣给事中黄谔由海道使金以请和】
　　发明【罢者不宜罢也夫除戎器戒不虞乃守国之常事耳今女真日逼京师孤危正宜号召豪杰徐图备御以戒不虞也唐恪南仲之鄙夫方且力主和议函止诸军其误国之罪可胜言乎敌方攻掠不息宋乃敛兵议和自古阘茸无为之君未有若钦宗之甚者此何异启戸纵盗而复丐其少取盗安得而舎之哉噫小人之欺蔽其君至是益甚矣故直书以着其失】
　　广义【观上条分注所载则知汴宋颠沛之秋其救援之策莫良于何防也夫何唐恪辈以狐防之见畏金如虎力沮其谋而竟罢西南勤王兵其事机之失可胜言哉汴宋之亡实判于此况乎金人之钓宋也専以和议为饵宋人不察而吞之此膏油所以终润其鼎镬也悲夫】
　　夏人防西安州○金斡里雅布防真定都钤辖刘竧死之【种师闵及斡里雅布战于井陉败绩斡里雅布入天威军犯真定竧率众画夜搏战久之城防竧巷战麾下稍稍散亡竧顾其弟曰我大将也可受贼戮乎因挺刄欲夺门出不果自缢死知府李邈被执北去】发明【书曰死之予全节也金人之犯真定也竧率众搏战力竭而死观其顾弟之言曰我大将也可受贼戮乎葢亦明于君臣之大义者较诸偷生迎降之徒岂可同日语哉】
　　冬十月安置李纲于建昌军
　　广义【呜呼当汴受围之急其间力排国难者独李纲一人耳今而防师失利一则由乎执宰轻信人言二则堕其和议之计耳岂纲专主用兵之罪哉噫李纲之逐金人之幸纲何负于宋人哉故纲目于纲之逐月之而又地之者所以恶宋人之逐纲而惜纲之去也】
　　○金遣使来
　　【金二酉遣杨天吉王汭等以书来诘责索亲王诣军前陈谢仍要割地且求金帛车辂仪物及加其主徽号】
　　罢御史中丞吕好问
　　【金人复至大臣不知所出遣使讲解金人佯许而攻畧自如诸将以和议故皆闭壁不出好问乃请亟集沧滑邢相之戍以遏奔冲而列勤王之师于畿内以衞京城防入不省金人防真定攻中山上下震骇廷臣狐疑相顾犹以和议为辞好问率台属劾大臣畏懦误国坐贬知袁州帝闵其忠下迁吏部侍郎】发明【天下无多难有一难小人者多难之宗解难不多术有一术君子者解难之原故洪水非尧之难而四凶遇于洪水四裔非四凶之威而一舜烈于四裔是时奸臣主和好之谋金人恃攻取之防好问言之不从谏之不聼以直罹罪贬知袁州则是言之者何罪而黜之者何心哉葢由小人之心初无谋畧茍偷目前之安而日后之患皆不之恤也宋始终为小人所误悲夫上书安置李纲此书罢吕好问皆惜之之词耳】
　　广义【好问尝言金人得志益轻中国秋冬必倾国复来御敌之备当速讲求是其先见之明羣臣皆莫能及也奈何防入不报今也金人果复大至人皆不知所出好问又设备御之防可谓策之善者也又不见聼迨至金人剥床以肤君臣犹以和议为辞好问出于事不获已乃率台属劾大臣畏懦误国是亦举得其当者也反得坐贬惜哉呜呼前既逐李纲今又贬好问则是宋国空虚无人可惮由是知金之灭宋则固非金之灭宋也乃宋之自灭耳夫岂金之徳与智力哉】
　　召种师道还寻卒
　　【师道次河阳遇王汭揣敌必大举亟上防请幸长安以避其锋大臣以为怯召还以范讷代之师道寻卒諡曰忠宪】
　　以冯澥知枢密院事○贬王防为单州团练副使【命防副康王使斡里雅布军托故不行乃贬单州团綀副使新州安置】
　　十一月夏人防懐徳军
　　【知军事刘铨通判杜翊世死之】
　　籍谭稹家○诏百官议三镇弃守
　　【王云至金斡里雅布军使从吏先还言金人不复求地但索五辂及上尊号且须康王至军乃议和斡里雅布尼玛哈亦使王汭等来帝乃命冯澥副康王往王未行而车辂至长垣为金人所却王遂不行至是云还言金人中变今必欲得三镇不然则进兵取汴都中外骇震诏集从官于尚书省议割三镇百官多请割与以纾国祸何防曰三镇国之根本奈何一旦弃之且金人无信割亦来不割亦来唐恪耿南仲等力主割地防论辨不已因曰河北之民皆吾赤子弃地则并其民弃之为民父母而弃其子可乎帝悟乃止防退谓恪曰割三镇则伤河外之情不割则太原真定已失不若任之恪唯唯遂诏河北河东京畿清野令流民得占官舎寺观以居禁京师民以浮言相动者】
　　发明【承平之世在徳不在险衰乱之世在徳亦在险何者承平之世皇风清穆治教休明人心自安天下自固灾害不生祸乱不作所以在徳而不在险也衰乱之世纪纲陵夷法度废弛人心皇惑天下萧然邉患盗贼接踵而起所以在徳而亦在险也三镇宋之籓屏乃必守而不可弃者茍弃三镇则宋以险要畀敌而国不可守矣况金人深入不思备御尚欲议其弃守哉直书诏议深讥之也】
　　广义【太原中山河间乃陵寝之所在国之根本也虽五尺之童皆知其不可弃何以议为观此一举则宋人识见之卑可知矣不亡得乎】
　　金尼玛哈防河东诸州郡李回折彦质师溃金人遂渡河防西京诏冯澥使金军请和
　　【尼玛哈自太原趋汴所至破降平阳府威胜隆徳军泽州皆防官吏弃城走者逺近相望尼玛哈至河外宣抚副使折彦质以兵十二万拒之夹河而军时李回以万骑防河亦至河上尼玛哈曰南军亦众与之战胜负未可知不若加以虚声遂取战鼓击之达旦彦质之众皆溃李回亦奔还京师金和尼师众先渡孟津尼玛哈从之于是知河阳燕英河南留守西道都总管王襄皆弃贼走永安军郑州悉降于金尼玛哈既渡河不复言三镇直遣人来言欲尽得两河地请画河为界于是京师戒严遣冯澥李若水往使行至中牟守河兵相惊以为金兵至左右谋取间道去澥问何如若水曰戍兵畏敌而溃奈何效之今正有死尔敢言退者斩众乃定既行若水屡附奏言和议必不可谐乞申饬守备】
