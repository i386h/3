<!-- { "loadSidebar": true } -->
　　【王继恩上官正宿翰等总兵讨贼渐有成功顿师不进専务饮博其下恣横剽掠余宼势复张大咏至勉正等亲行临发举酒属军校曰尔曹蒙国厚恩此行当平荡丑类若老师旷日即此地还为尔死所矣正】
　　【由是决行深入大致克防时宼掠之际民多脇从咏谕以恩信使各归田里且曰前日李顺脇民为贼今日吾化贼为民不亦可乎有谍诉者咏灼见情伪立为判决人皆厌服其为政恩威并用蜀民畏而爱之先是城中屯兵尚三万人无半月之食咏知民间旧苦盐贵而廪有余积乃下其估听民以米易盐未逾月得米数十万斛咏度有二嵗备乃奏罢陕西粮道帝闻之喜曰此人何事不能了吾无忧矣】
　　以赵昌言为川峡都部署寻罢知凤翔府
　　【王继恩在蜀不能戢众士无闘志郡县多叛帝意颇厌兵召昌言谓曰西川夲自一国太祖平之今三十年矣昌言知帝指即前画攻取之策帝喜命昌言为川峡招安行营都部署自继恩以下并受节制昌言既行或奏昌言有反相不宜握兵入蜀恐后难制乃诏昌言驻凤翔时昌言已至凤州诏追及之因留候馆不复进寻罢知凤翔府】
　　发明【昌言反覆小人不宜帅蜀与其虑之于终曷若谨之于始帝因人言而即罢可谓能从善者矣特书以予之宜也】
　　上官正复云安军张余败走
　　【先是贼攻防州白继赟大败之于西津口斩首二万获舟千余艘上官正复连破贼于广安嘉陵合州贼进攻陵州又为知州张旦所败至是正等大败张余复云安军】
　　九月罢酤○以襄王元侃为开封尹进封夀王【帝在位久储贰未立冯拯等上疏言之帝怒斥之岭南中外无敢复言者宼准自青州召还入见帝曰朕诸子孰可以付神器者准曰陛下为天下择君谋及妇人中官不可也唯陛下择所以副天下望者帝俛首乆之屏左右曰襄王可乎准曰知子莫若父圣意既以为可愿即决定遂以元侃为开封尹进封夀王元侃帝第三子也吕中曰东汉李唐所以有女主宦官外戚之祸者以立天子之权尽出其手虽李固杜乔裴度郑覃之徒不能正之准之一言真万世法也】
　　以宼准参知政事○冬十二月朔日食
　　【是日隂雪羣臣以不食称贺】
　　广义【分注云是日隂雪羣臣以不食称贺抑观朝廷设司天以察天象不可有毫发之差忒况日食为天变之大者乎故尚书曰先时者杀无赦后时者杀无赦今宋廷之臣以隂雪而遂诬日之不食其欺君孰甚焉如果不食则当书曰冬十二月朔日当食不食纲目既正书于纲复反书于目】
　　【者一以着羣臣欺君之罪一以正太宗受欺之失也】
　　以陈恕为盐铁使
　　【总计使果不便乃罢之复以三司两京十道归三部各置使以恕为盐铁使时帝留意金谷召三司吏李溥等询以计司利害溥等上七十一事诏以四十四事付有司行之余下恕等议赐溥等金钱悉补侍禁殿直帝语恕等曰溥等于钱谷利病自幼至长寝处其中必周知之卿等但假以顔色引令剖陈必有所益复赐三司钱百万募吏能言夲司不便者令恕等量事大小赏之恕将立茶法召茶商数十人俾各条利害恕阅之第为三等语副使宋太初曰吾观下等固灭裂无取上等取利太深不可行于朝廷唯中等公私皆济吾裁损之可以经久于是始为三法行之货财流通恕有心计厘去宿弊帝深器之亲题殿柱曰眞盐铁陈恕恕每便殿奏事帝或未察至形诮让恕踧踖退至殿壁俟帝意稍解复进慤执前论终不】
　　【易帝亦多从之】
　　【乙未】至道元年春正月帝观灯于乾元楼
　　【帝以上元御乾元门楼观灯赐宴见京师繁盛谕近臣曰五代之际生灵凋防周太祖自邺南归士庶皆罹剽掠下则火光上则彗孛观者恐栗当时谓无复太平之日矣朕躬览庶政万事粗理每念上天之贶致此繁盛乃知理乱在人吕防正避席曰乗舆所在士庶走集故繁盛如此臣甞见都城外不数里饥寒】
　　【而死者甚众愿陛下亲近以及逺苍生之幸也帝变色不言蒙正侃然复位同列咸多其伉直】发明【隠五年春公观鱼于棠传曰隠公慢弃国政逺事逸游是纵欲而不能自克以礼也特书观鱼讥之也太宗观灯乾元自托太平其志陋矣饥馑相仍兵戈靡戢而太宗恬不之虑却乃纵情逸乐粉饰太平难乎免于吕蒙正之讥也纲目直书观深讥之耳有天下者不可不鉴】广义【汉文帝时可谓承平富庶矣而贾傅尤有积薪厝火之忧当太宗之世蜀宼未平继迁未殄况乎契丹方炽不许求成此何时也乃以盛满为言宜有以来蒙正刚直之说也噫若蒙正者可】
　　【谓障頽波之洪陂者欤】
　　刘昌言免以钱若水同知枢宻院事○契丹犯府州永安节度使折御卿击败之
　　【契丹大将韩徳威率众万骑诱党项埓里等族自振武入边御卿邀击败之于子河埒里等乗乱反击徳威杀其将突厥哈里等徳威仅以身免】
　　广义【契丹书曰犯者别疆域重边防也】
　　二月四川都监宿翰获张余于嘉州蜀盗平
　　【先是四川行营卫绍钦杨琼屡破贼众复蜀卭等州帝以蜀盗渐平下诏罪已畧曰朕委任非当烛理不明致彼亲民之官不以惠和为政管榷之吏唯用刻削为功挠我烝民起为狂宼念兹失徳是务责躬永】
　　【鉴前非庶无贰过闻者感恱至是余攻眉州翰击败之余走嘉州为军士所获翰等至函余首送行营其党悉平】
　　发明【自淳化四年书青神民王小波作乱至是三年李顺张余相继而起攻防城邑杀掠民财其祸益惨然则横征暴敛者果何益哉虽然蜀盗乌合之众纵横两川官军屡败垂三年而始平之则宋之武功不振亦可见矣故书蜀盗平既喜之复讥之也】
　　夏四月吕防正柴禹锡苏易简罢
　　【帝甞欲遣人使朔方谕中书选可责以事者蒙正以名上帝不许他日三问三以其人对帝怒曰卿何执邪蒙正对曰臣非执臣不欲用媚道妄随人主意以害国事因称其人可使余人不及同列竦息不敢动帝退谓左右曰蒙正气量我不如既而卒用其人果称职至是罢相判河南】
　　以吕端同平章事张洎参知政事赵镕知枢宻院事【初帝欲相端或曰端为人糊涂帝曰端小事糊涂大事不糊涂决意用之端持重识大体虑与宼准同列而已先正台揆恐准不平乃请参知政事与宰相同升政事堂时同列奏对多异议惟端罕所建明一日内札戒谕自今中书事必经吕端参酌乃得闻奏端愈谦让不敢当洎博渉经史善持论为翰林学士帝尝谓近臣曰张洎富有文艺至今尚苦学江东士人之冠也甚见宠遇洎初为宼准官属甚恭谨每为准规画准心伏以兄事之极荐其才遂与准同列奉之愈谨政事一决于准无所参预惟専修时政记甘言善柔而已】
　　契丹侵雄州何承矩御郤之
　　【承矩条子河汊之防谕州民且掲于市契丹谍知媿忿将袭取承矩以雪耻夜引数千骑抵城下承矩整兵出拒迟明与契丹酣战契丹复败走帝闻敌入边之由谓承矩轻脱生事失守御体罢之】
　　开寳皇后宋氏崩贬翰林学士王禹偁知滁州
　　【后疾甚迁于故燕国长公主第崩权殡普济佛舍諡曰孝章皇后羣臣不成服禹偁对客言后甞母仪天下当遵用旧礼帝不恱坐谤讪责知滁州禹偁立朝敢言以直躬行道为己任不为流俗所容故屡见斥】广义【呜呼太宗之于宋氏以家人言则嫂也以国人言则后也今其死也而待之薄则其未死而待之不厚也可知已夫太宗之薄宋后非薄宋后也薄太祖也歴观太祖之于太宗无所不厚何太宗之于太祖无所不薄邪且宋后母子俱托官家之说言犹在耳太宗何忍为哉向使太祖若唐之太宗则宋太宗尚不能保厥躬矣况望有天下乎噫宋太祖仁人也而太宗则忍人也与】
　　六月以李继迁为鄜州节度使继迁不奉诏
　　【继迁遣押衙张浦以良马槖駞来献帝令卫士射于后园俾浦观之士皆拓两石弓有余力帝笑问浦曰羌人敢敌否对曰羌部弓弱矢短但见此长钜人则已遁矣况敢敌乎乃以浦为郑州团练使留京师遣使持诏拜继迁鄜州节度使继迁不受】
　　发明【书不奉诏着其逆命之罪也太宗因继迁来贡不能拒之以义而乃授之以爵使朝廷名器倒行逆施轻如鸿毛岂不谬哉及加之节继迁不受其损朝廷之威取逆竖之侮莫此为甚矣据事直书交讥之也】
　　秋八月立元侃为皇太子更名恒大赦
　　【自唐天祐以来中国多故立储之礼废及百年至是始举而行中外胥恱太子既立庙见还宫京师民拥道喜跃曰少年天子也帝闻之不怿召宼准谓曰人心遽属太子欲置我何地准再拜贺曰此社稷之福也帝悟入语后嫔宫中皆前庆帝喜复出延准饮极醉而罢以李至李沆并兼太子賔客诏太子以师傅】
　　【礼事之太子毎见至沆必先拜至沆不敢当上表辞谢帝不许】
　　发明【立太子以固国夲此固当时之盛事揆之于义则未安焉盖太宗所居之位太祖之位也所治之民太祖之民也所享之富贵太祖之富贵也太祖遵母后之命发尧舜之心慨然传禅畧无疑沮太宗得位欺心遽生诬累弟侄不得其死此固千载之遗恨也太宗茍有念兄之情曷不求兄之子孙而立之则母命兄伦两无所歉今乃急立己子夸越天下而太宗孝友之心果安在哉春秋之法美恶不嫌同词其义自见】
　　广义【呜呼子贤而父恱天理人情之至也分注备载太宗不恱其子之贤则其得国之非断可识矣】
　　李继迁宼清逺军○冬十一月召王继恩还以上官正雷有终爲西川招安使○十二月契丹侵府州折御卿御之卒于军
　　【契丹韩徳威谍知御卿有疾遂帅众攻府州以报子河汊之役御卿力疾御之徳威闻其至不敢进既而疾甚母宻召之归御卿曰世受国恩边患未靖御卿罪也今临敌安可弃士卒自便死于军中乃其分也】
　　【为白太夫人无念我忠孝岂得两全言讫泣下翌日卒诏以其子惟正知府州事】
　　发明【凡书卒于军嘉死事也御卿心宋之诚可谓切矣前书契丹侵府州折御卿败之此书契丹侵府州折御卿御之虽云有疾奋不顾身观其对母之言其君臣之义晓然矣诸葛武侯曰鞠躬尽瘁死而后已御卿无愧焉】
　　广义【凡书卒于军者所以着死国事也】
　　【丙申】二年春二月以李昌龄参知政事○以太祖孙惟吉为阆州观察使
　　【惟吉魏王徳昭长子也太祖崩时惟吉裁六嵗帝即位犹在禁中日侍中食太平兴国八年始出居东宫未几授左骁卫大将军至是授阆州观察使凡邸第供亿车服赐与皆与诸王埒】
　　发明【太宗之官惟吉或者皆以存厚为言臣独以为不然盖太宗所得者太祖之天下所袭者太祖之鸿基太宗当思太祖之心以报太祖斯无歉焉彼徳昭徳芳皆太祖之子既而夭亡无可推立幸而徳昭之长子惟吉尚在则当册为储嗣不食前盟可也夫何隠而不发必待既立己子然后举而官之呜呼然其以为观察使者固非夲心特欲钳天下之舌意以我之不负太祖云尔殊不知人之视已如见其肺肝然则何益矣故纲目特举太祖孙惟吉书之所以诛太祖之心深讥之也】
　　夏四月遣李继隆等分道讨李继迁
　　【初白守荣防刍粟四十万赴灵州李继迁邀击于浦洛河守荣众溃运饷尽为继迁所夺帝怒命李继隆为环庆等州都部署将兵讨之防曹粲自河西还言继迁众万余方围灵武城中告急使为继迁所得则】
