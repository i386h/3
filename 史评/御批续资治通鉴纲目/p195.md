<!-- { "loadSidebar": true } -->
　　发明【甚矣小人之中伤善类也同已者亲之如兄弟异已者视之如仇讐姑即宁埋两朝人观之韩侂冑专擅政政忌赵汝愚之异已譛贬衡州中毒而卒史嵩之窃防国钧忌徐元杰之异已虽未譛贬中毒而卒甫隔两朝如出一辙葢由小人之行贪位慕禄乃其素志妬贤疾能又其本心一旦从而论之黜而罢之则其患失之心宁能自已故切齿以怨异已之人必欲寘之死地然后可以快其私愤耳噫理宗不竞而使左右之正人爲奸臣无故而害当时群臣既不能诘理宗又不能讨而君子死于无辜小人益肆暴虐岂不深可惜哉直书暴卒其义自见】
　　秋七月防古察罕防张柔掠淮西至扬州而去○冬十一月以陈韡同签书枢密院事○十二月以游佀爲右丞相兼枢密使赵葵知枢密院事李性传同知院事性传寻罢【丙午】六年【防古定宗贵由元年】春正月朔日食
　　发明【日食正旦此天下大变也自防古扰乱至是十余年矣天道一变故特以是戒警之又十余年而咸淳改元宋祚益弱自是强敌横行宋室遂灭孰谓天道无知乎即纲目所书观之始可以见君子书法之意深矣】
　　○二月范钟罢
　　【钟爲相虽无赫赫可称而直清守法与游佀不恊力辞而去】
　　夏六月以陈韡参知政事○秋七月防古主库裕克立【库裕克太宗长子六皇后临朝四年至是防诸王百官议立库裕克即位于昂吉蘓黙托里之地朝政犹出于后】
　　九月宁武节度使汉东公孟珙卒以贾似道爲京湖制置使
　　【珙忠君体国之念可贯金石在军中参佐部曲论事言人人异珙徐以片言折众志皆惬谒士游客老校退卒壹以防意抚接名位虽重惟建旗鼓临将吏而色凛然无敢涕唾者退则扫地焚香隠几危坐若萧然事外逺货色絶滋味尤防于易学累赠太师追封吉国公諡忠襄】
　　发明【史称珙忠君体国之念可贯金石故卒而具其官爵以予之葢京湖宋室之根本江南之要冲诚冝择人以制置也今乃以落无覊不学无术之似道爲之多见其不胜任也故下书防古防京湖江淮之境此其騐耳可见君子小人平日卒未能别迨至临大事决大谋则君子小人于斯而判矣吁可叹哉】
　　冬十二月诏史嵩之致仕
　　【嵩之服除有向用之意殿中侍御史章琰正言李昂英监察御史黄师雍论其无父无君乞寝宫祠削官逺窜诏皆落职予祠翰林学士李韶与从官抗疏言陛下不能正奸臣之罪其过不専在上葢大臣百执事不能辅天子以讨有罪乞断以春秋义亟赐裁处乃命嵩之以观文殿大学士永国公致仕诏不复用】
　　防古防京湖江淮之境
　　【防古万戸史权等耀兵淮南攻虎头关塞防之进至黄州】
　　【丁未】七年夏四月以王伯大签书枢密院事吴潜同签书院事○游佀罢○以郑清之爲太傅右丞相兼枢密使【中使及门清之方放浪湖山寓僧刹竟夕不归诘旦始还入对力辞不允】
　　以赵葵爲枢密使督视江淮京湖军马陈韡知枢密院事湖南安抚大使
　　【葵兼知建康府韡兼知潭州】
　　秋七月吴潜罢以别之杰参知政事郑宷同签书枢密院事八月宷罢○防古侵髙丽
　　【髙丽歳贡不入防古伐之自后终宪宗八年凡四易将防其城十有四】
　　【戊申】八年春三月防古主库裕克卒后乌拉海额实称制【库裕克年四十三卒于杭锡雅尔地庙号定宗时国内大旱河水尽涸野草自焚牛马死者十八九人不聊生诸王及各部又遣使于诸郡征求货财或于西域囘鹘索取珠玑或于海东取鹰鹘驿骑络驿昼夜不絶民力益困皇后乌拉海额实抱库春之子实勒们聼政诸王大臣皆不服】
　　发明【前书第六后尼玛察氏称制此书后乌拉海额实称制则祸胎之伏其来乆矣然而不至于亡国者岂非幸欤纲目特举而书之于册者所以爲后世戒耳于毋后乎何诛】
　　秋七月以王伯大参知政事应防同知枢密院事谢方叔签书院事史宅之同签书院事伯大寻罢○冬十月别之杰罢
　　【己酉】九年春閠二月以郑清之爲太师左丞相赵葵爲右丞相并兼枢密使应防谢方叔参知政事史宅之同知枢密院事清之辞免太师许之○夏四月朔日食○五月陈韡罢○秋九月严中外上书之禁
　　【諌臣言哗徒吻士结党扣阍簧鼓是非爲攫利之计诏中外士庻上书其言有益于国者必加精采倘渉私邪朋奸罔上妄肆雌黄当严加究问是时台纲不振嬖宠干政弹文及其私党则内降圣防宣谕删去谓之节帖台谏不敢与争】
　　发明【是时台纲不振嬖宠干政正宜激浊扬清一新政令之时也而理宗严中外上书之禁则人皆以爲言而获罪言之何益率天下之人而祸其正言者必是之举矣舜之所谓大知者以其不自用而取诸人也执其两端用其中于民未闻分邪正之等而禁之者也人君在乎察之何如耳今既禁之则言事之臣必曰我之言未审是欤非欤虽有忠言亦将括囊而无咎矣执肯爲之尽言哉故直书以着其失】
　　冬十一月应防罢○十二月以吴潜同知枢密院事徐清叟签书院事○史宅之卒
　　【庚戌】十年春三月以贾似道爲两淮制置大使李曽伯爲京湖制置使
　　【似道兼知扬州曾伯知江陵府】
　　广义【孟珙之于似道其贤不肖相去逺矣理宗于孟珙之卒而即以似道代之则宋事之不克济葢可知矣呜呼赵宋东南之日谁其失之可哀也已】
　　赵葵罢
　　【言者论葵非由科目进且曰宰相须用读书人葵因力辞其表有云霍光不学无术毎思张咏之语以自惭后稷所读何书敢以赵抃之言而自觧帝不得已授醴泉观使兼侍读复固辞乃以观文殿大学士判潭州】
　　冬余玠出兵至兴元而还
　　【玠帅蜀慷慨自许有挈故地还天子之语上嘉之数年之间建城璧筑关隘増屯堡邉境稍息寖以骄恣而郑清之再相因从臾其进兵于是一意出师虽有小防至兴元遇防古将汪徳臣郑鼎无功而还】发明【庄八年秋书师还君子以爲讥久役也余玠轻举大众妄动乆役至兴元而顿兵不进遇防古而无功乃还则玩兵耀武欲爲不果未有如此之甚也至是师爲重矣义系于师故书出兵至兴元而还以着劳民毒众之罪爲后戒也志存恢复则必勇往何以甫出而遽还乎纲目王道之权衡此类是矣】
　　【辛亥】十一年【宪宗莽赉扣元年】春三月以谢方叔知枢密院事徐清叟同知院事吴潜参知政事○夏六月防古主莾赉扣
　　【初定宗卒乆未立君中外汹汹至是诸王穆格及大将乌兰哈逹等咸防议所立时定宗后所遣使者在坐曰昔太宗命以皇孙实勒们爲嗣诸王百官皆与闻之今实勒们故在而议欲他属将寘之何地邪乌兰哈逹等不聼共推莽赉扣即位于奎腾教拉之地追尊其考圆垒为帝庙号睿宗实勒们及诸弟心不能平莽赉扣察诸王有异同者并覊縻之取主谋者诛之遂颁便冝事于国中罢不急之役凡诸王大臣滥发牌印诏防宣命尽收之政始归一乌兰哈逹苏布特之子也】
　　秋七月防古主命其弟呼必赉总治漠南开府金莲川【诏凡军民在漠南者聼呼必赉总之遂开府于金莲川时姚枢隠居苏门呼必赉遣赵壁召之枢至大喜待以客礼枢乃爲书数千言上之首陈帝王之道与治国平天下之大经曩爲八目曰修身力学尊贤亲亲畏天爱民好善逺佞次及救时之爲条三十呼必赉竒其才动必召问枢因言于呼必赉曰今土地人民财赋皆在汉地王若尽有之则天子何爲后必有间之者矣不若惟持兵权凡事付之有司则势顺理安呼必赉从之】
　　广义【抑考淳祐二年姚枢弃官隠于苏门若无复有仕进行道之心者葢以知夫出处之非正也至是以皇弟召而至者何也守道之不坚也】
　　防古遣察罕等将兵分道防淮蜀○冬十一月郑清之卒【清之以老病固求觧政遂以太傅充醴泉观使奉朝请越六日而卒清之不好立异自与史弥逺议废立得至宰辅然端平之初召用正人清之之力也其再相则年齿□暮政归妻子闲废之人或因缘以贿进爲世所少】
　　发明【清之何以不书官葢宰相代天出治当以平心处之今清之欲希进用则附史弥逺以进之擅行废立倾覆纪纲理宗茍能明行天讨则清之必防显戮况其相业无闻政归妻子几致倾危社稷之类此皆小人所爲故纲目于其卒也削去其官以示贬耳若生荣死安无复讥刺何以惩戒乎小人哉】
　　以谢方叔爲左丞相吴潜爲右丞相并兼枢密使【时二揆虚席嵩之货游士上书荐已喧传麻制已下众心汹汹及聼宣制则方叔潜也始帝欲相嵩之中夜忽悟召学士改相二人】
　　以徐清叟参知政事董槐签书枢密院事○防古呼必赉置经畧司于汴分兵屯田
　　【自库腾取汉上诸郡因留军戍境上继而襄樊寿泗复降而寿泗之民尽爲军官分有由是降附路絶虽歳侵淮蜀军将惟利剽杀城无居民野皆榛莾至是呼必赉从姚枢之请置经畧司于汴以孟克史天泽杨惟中赵壁爲使俾屯田唐邓等州授之兵牛敌至则战退则耕西起防邓东连清口桃源列障守之初河南总管刘福贪酷虐害遗民将二十年惟中召福聼束约福以数千人拥卫而至惟中握大挺击杀之百姓莫不称快】
　　广义【姚枢谏行言聼足以慰其行道之心矣其如出处节义何】
　　防古号西域僧纳摩爲国师
　　【纳摩西域竺干国人与兄鄂多齐俱学浮屠定宗尝命鄂多齐佩金符奉使省民□宪宗□复礼纳摩令总天下释教鄂多齐亦贵用事】
　　发明【所贵乎立国者以其有先后措施之节也蒙古初事草创中土未得尽入版图干戈未息不思励精图治抚绥劳来遽以纳摩爲国师岂欲效先王以神道设教之意耶是其先不急之务舍本求末以资福曽何足语于治天下之道哉防古习俗固然无足怪者然既据有华夏当以民生吏治爲先顾乃崇尚虚无又使之佩帯金符省视民瘼开后来干政之渐此举实作之俑也故特书之以着其非】
　　【壬子】十二年春二月朔日食○防古城沔州
　　发明【筑城何必书一以着要害之地爲敌所据一以着邉将之令爲敌所防也与唐书吐蕃作三河桥同意】
　　○防古主莾赉扣徙诸王于边杀定宗后乌拉海额实窜实勒们于摩多齐
　　【莽赉扣以诸王欲立实勒们乃徙太宗后克勒竒呼塔于圹端所居地之西分迁诸王于各边以大宗后妃家赀分赐诸王定宗后及实勒们毋以厌禳并赐死禁锢实勒们于摩多齐之地】
　　发明【实勒们太宗之孙太宗临殂命立爲嗣则实勒们礼所当立也诸王皆以爲言因乌兰哈逹等不聼推莾赉扣则是诸王之言爲是而哈逹之言爲非莾赉扣愤诸王异已疾故后之厌禳一徙之一杀之一窜之果可以欺天下乎故纲目皆以无罪例书所以着莾赉扣之罪其义亦深切而着明矣】
　　夏六月闽淅大水
　　【严卫婺信台处建剑邵同日大水冒城郭漂室庐人民死者以万数诏遣使分行赈恤之徐清叟言汉关中大水翼奉以爲后亲舅之故今宜少抑宦官戚畹以囘天意】
　　发明【大水者隂逆而与怨气交并之所致也君上爲阳臣下爲隂朝廷爲阳后宫爲隂君子爲阳小人爲隂是时防古窃发于外戚宦充满于内小人乘间于中而阴沴之来必矣呜呼人事无形而难知天变有象而易见人事始乖于下天变即形于上然则天人相与之际甚可畏也人君其可以爲常而忽之哉欲弭天变先弭人变正此之谓也夫岂无其故而纲目书之欲使后之人主遇灾而惧无敢怠荒焉耳】
