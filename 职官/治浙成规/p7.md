<!-- { "loadSidebar": true } -->
　　雍正五年浙藩司许容详题酌定杭嘉湖绍四属每正米壹石只准收耗米壹斗壹升壹合内分作省仓存储以备霉■〈黑贞〉给耗米叁升省仓脚夫肩驼进仓给耗米贰升伍合自县肩驼下河驳船运至大船给耗米伍合给县赁袋耗米陆合下河船给耗米壹升贰合肩驼过坝并上河船抵仓给耗米捌合各县运米至省雇人看守料理并解役赁房饭食零星等项给耗米壹升沿途狼撒并进仓搧扬给耗米壹升伍合以上每正米壹石共收支耗米壹斗壹升壹合如有多收颗粒即行查参续于乾隆三十八年三月又经奏定省仓米石随时出粜已不久储其霉■〈黑贞〉折耗米叁升以壹升伍合仍留省仓为霉■〈黑贞〉折耗及书吏纸笔之需其余壹升伍合即行归公岁可节省米壹千肆百余石又各县解乍浦交收者比之解省较近就中因地酌减每正米壹石又可节省耗米贰升壹合伍勺计每年节省米肆百余石二共每年节省米壹千捌百余石另廒存储杭州府仓按年报部留充地方水利工程及煮赈之需户部为遵旨议奏事浙江司案呈内阁抄出护理浙江巡抚布政使王亶望奏称窃照浙江省杭嘉湖绍四府属南米向设省仓经收以备满汉官兵俸饷及织造匠粮因厯年有建旷及盈余支剩等项每岁约余米伍陆千石递年滞积陈陈相因至本年共存米肆万余石臣恐存储太久徒多折耗兼滋挪新掩旧之弊经臣议请将此项余米肆万石以伍千石存仓备用其余米叁万伍千余石按照浙省题定金华等府省米折价之例每石以壹两陆钱出粜报部拨用如市价昂贵即照时价出粜以免亏短等因详经前抚臣熊学鹏于本年正月内具奏在案惟查南米中尚有耗粮可以节省归公之处臣与抚臣正在商酌办理间适抚臣熊学鹏调任未及具详臣谨恭折具奏伏查康熙五十九年前任浙抚臣朱轼清厘漕政将南米浮收陋规尽行革除酌定官耗以为自县运省脚费省仓夫役饭食存储折耗纸笔造册等费至雍正五年复经浙抚臣李卫厘剔诸弊经浙藩司许容议照朱轼规条畧加裒益定为每正米壹石收耗米壹斗壹升壹合内分给省仓存储以备霉■〈黑贞〉耗米叁升省仓脚夫肩驼进仓耗米贰升伍合自县肩驼下河驳船运至大船给耗米伍合赁袋耗米陆合下河船耗米壹升贰合肩驼过坝并上河船抵仓给耗米捌合各县运米至省雇人看守料理并解役赁房饭食零星等项给耗米壹升沿途狼撒并进仓搧扬给耗米壹升伍合等因详明即经前抚臣李卫以解省脚价储仓折耗及仓役收放不无饭食纸笔之需应如所议办理此外一切陋规严行禁革等因附疏题明在案自此以来诸弊肃清厯年俱将耗米随同正粮征收分别支给迨后裁汰出旗汉军将省仓余粮拨充乍浦兵饷照前例收支亦在案臣细加确核除许容原定夫船挽运饭食纸笔各费在所必需难以议减外惟存仓折耗米叁升实有今昔异宜之处似应酌减归公缘昔年征收南米俱应久储在仓故须用耗米叁升以备霉■〈黑贞〉折耗之用今臣于清厘南米之后将余粮详请奏明随时出粜自此以后存积不致过多则耗粮亦可酌减未便仍循前例听其照旧支销臣拟于省城乍浦二仓耗米叁升内以壹升伍合仍留仓内为霉■〈黑贞〉折耗及书吏纸笔饭食之需其余壹升伍合即行裁减归公岁可节省米壹千肆百余石又各县米内有拨赴乍浦交收者比之解省稍近就中因地酌减每正米壹石又可节省耗米贰升壹合伍勺计每年可节省耗米肆百余石统计二项每年约可节省耗米壹千捌百余石但民间照数输纳厯来相安已久若将节省耗米停止征收转恐徒为胥吏中饱合无仰恳皇上俯准将节省耗米解储杭州府仓令该府另廒存储约计每年共收节省米壹千捌百余石自乾隆三十八年为始按年报部留充地方水利工程及歉岁煮赈之需遇有动用造册报部核销等因乾隆三十八年二月二十四日奉朱批该部议奏钦此钦遵于本月二十七日抄出到部臣等查得浙江省杭州嘉兴湖州绍兴四府属每年额征本色南米玖万叁千陆百余石向系解赴省仓以供满汉官兵俸饷及织造匠粮之需嗣于乾隆二十八年汉军出旗为民每年余出本色米叁万肆千叁百余石内动支米壹万玖千贰百石拨给乍浦满营兵粮其余米石仍在省仓存储今据护理浙江巡抚王　奏称各属解交省仓米石向系每正米壹石随征耗米壹斗壹升壹合内存储省仓每石应给折耗叁升其余运脚搧扬以及解役饭食零星等项给耗捌升壹合厯年遵照办理今余存正米既经前抚臣熊　奏明随时出粜自此以后存积无多则耗粮亦可酌减请于省城乍浦二仓每石准销耗米壹升伍合以为霉■〈黑贞〉折耗等项之费其余壹升伍合即行裁减归公又各县解赴乍浦交收正米壹万玖千贰百石较与解省稍近每正米壹石又可节省耗米贰升壹合伍勺计二项每年约可节省耗米壹千捌百余石按年解储杭州府仓另廒存储以充地方公用等语查浙省各属额解南米向俱存储省仓供支官兵俸饷其随征耗米系供仓内霉■〈黑贞〉及运解折耗之需若正米存积无多则折耗自应酌减今该护抚既称该省余存正米现据奏明出粜存储无多请将省城乍浦二仓每石原销耗米叁升减半节省其解交乍浦兵粮程途稍近每石亦节省运费耗米贰升壹合伍勺自属因时调剂俾仓储余耗俱归实用之意应如所奏将每年节省耗米壹千捌百余石自乾隆三十八年为始按年解储杭州府仓另廒存储每年底造册报部遇有地方公用报部核销仍令该抚不时查察倘有侵挪亏缺情弊即行严参究议可也等因乾隆三十八年三月十四日奏本日奉旨依议钦此 

　　○申解钱粮批回如有迟延未发者准通详请发 

　　浙江等处承宣布政使司王　为通饬沉压批回之弊以慎钱粮以清案牍事本司禀称窃查雍正三年大学士田崇典奏称州县解省钱粮批回填写之数动皆盈千累万直至批回到口乃算实在若批回一日不到倘遇盘查便以亏空其所系如此每闻兑收钱粮有扣批不发者其初或因一二别项未完或一批两批后以为常事至于扣者既多上竟可以将已解为未解下亦可以将未解为已解不能分晓及至水落石出而钱粮已不可问应请用连环号批各省一例行之自无上下混淆之弊经户部议准具奏奉旨依议钦此钦遵通行各省在案又吏部处分则例内开州县起解钱粮将银批齐投抚部院衙门验明银数发司交兑五日内由布政司出具库收黏连原批送抚部院衙门销号如有不依定限者议处等因亦在案查申解钱粮全以批收为凭诚如大学士田　所奏必俟批回到日乃算实在若扣批既多上竟可以将已解为未解下亦可以将未解为已解其弊有不可胜言者是以吏部处分则例内酌定限期甚严乃浙省司书压批之弊积玩已久其故在相沿旧习汇总申送宪台衙门截发之时系用验文而不用详文以致漫无稽考遂得隐混推诿上年据各属纷纷详请发批而司承动称院宪尚未截发是以本司于今年改用详文随时造册详送宪台补挂截发则竹册长详内俱有事由月日可考庶免司承影射之端伏惟宪台莅浙以来整饬吏治诸弊肃清凡本司详送批回俱已即蒙截发在案但本司改用详文缘由未经禀明伏查钱粮关系重大浙省压批之弊其来已久似宜乘早随时清厘庶不致日久混淆难于查办应请嗣后补挂截发银粮各批随时造册详送宪台衙门截发以便核查以免壅积至于截发之后例应由司发府转给并请通饬各属如有迟久未奉批回者即行具详请发如此庶积弊可冀渐清而钱粮不致混淆矣是否有当理合具禀伏候宪台批示遵行等因于乾隆三十八年六月二十五日禀六月二十八日奉兵部侍郎浙江巡抚部院世管佐领三　批如禀行仍即通饬各属确查如有迟久未奉批回者即行具详请发以杜弊窦此覆等因奉此合行通饬立案以便不时详查以清案牍合行通饬为此仰府官吏文到即便移行通饬各厅州县一体遵照即将批收已未领到缘由即行细查如有未到之批回即将此件宪批司禀全装详首叙明短少何批即行具详以便查给此后凡有批回迟久未发者总装此文通详请给以重钱粮以清案牍毋违乾隆三十八年七月初六日通行杭嘉湖绍金衢严温台处宁等十一府属 

　　○湘湖居民听其永远住居岸上不得占垦湖身 

　　湘湖居民听其永远住居岸上不得占垦湖身有妨水利 

