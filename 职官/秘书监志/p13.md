<!-- { "loadSidebar": true } -->
庆衍丕基，定储闱而立本。祥开甲观，新册命以扬名。茂对昌辰，备成令典。中贺德兼仁勇，位重元良。习与正人，居辅翼选端庄之士。言为天下，法忠勤明治理之方。措宗社如泰山之安，合寰区沾重海之润。颂声远播，景福方来。臣某等芸蠹清寒，蓬鳌舞抃。青宫阳气，嘘回寿域之春。东壁文光，喜近前星之照。
　　　皇太子笺 【大德十三年，赵火卞】 
重辉之有瑞。 天开黄道，新正纪凤历之元。春丽青宫，瑞气蔼龙楼之晓。光生中禁，欢动寰区。中贺粹毓英姿，笃行正道。文明刚毅，立国本以在躬。仁厚谦恭，正储端而传德。永膺多福，茂衍丕图。臣等仰对昌辰，俯陈贺悃。正月之吉，喜交泰于方来。前星所临，
　　　上皇太后尊号贺皇帝表 【至大三年，张振】 
圣人临御，孝莫大于尊亲。显号推扬，礼无逾于成宪。臣邻胥庆，夷夏交欢。中贺统天继圣、钦文英武、大章孝皇帝陛下，浚哲温恭，刚健笃实。受天明命，缵累圣之丕图。归美慈闱，畅一家之和气。增崇坤极，俯顺人心。顾治道之有光，实母仪之攸赖。臣某等欣逢盛际，职忝 【[二六]职忝，钞本作忝职。】 秘书。 册升闻，德独高于任姒。瑶 拜祝，寿愿等于乾坤。
　　　贺皇太后受尊号表
慈谟丕显，端居长乐之尊。徽号推崇，益着思齐之圣。庆绵宗社，喜益寰区。中贺仪天与圣、慈仁昭懿、寿元皇太后陛下，道合坤元，仁均蒙养。处崇高而弗有，由恭俭以能先。大明继升，素定禁中之策。重晖有耀 【[二七]耀，钞本作辉。】 ，独先天下之公。惟大德之难酬，宜鸿名之诞举。载扬懿范，用耸 瞻。臣某等滥守兰台，欣逢缛典。增辉彤史，光昭任姒之音。赞治皇图，远比唐虞之盛。
　　　贺皇太子千秋笺 【至大四年，白铎】 
光耀前星，位启东宫之正诞。弥厥月祥，开南极之明。喜浃人神，欢腾寰宇。中贺挺姿英粹，迪德温文。监国抚军，允 元良之望。问安侍膳，聿崇孝养之仪。对越天地之耿光，丕承祖宗之休烈。臣某等忝司秘阁，幸际昌辰。青禁称觞，祝益隆于三善。皇图衍祚，期永锡于万年。
　　　登极贺表 【至大四年，白铎】 
大 正位，重离继明。廓天下以光昭，踵勋华而授受。欢生京阙，庆浃堪舆中贺协舜温恭，□汤勇智。衍皇图于祖武，本圣道于人伦。中国之有至仁，无思不服王者之大。一统咸与维新，景命方绵，鸿基滋固。臣等叨居秘府，获觌明时。煦妪至恩，惟天所覆，地所载，咏歌叡算，如月之恒，日之升。
　　　天寿节贺表 【延佑三年，郑方大】 
清明简在圣躬，企瞻龙御。上巳着为令节，再纪虹流。凡依日月之光，共赞春秋之富。中贺尊临南面，敬萃东朝。纪纲制度之精详，绳其祖武。文物典章之备具，贻厥孙谋。愿言治被于君，恩长是融，和之天气。臣某等滥膺馆职，幸遇昌期。皇帝福寿，万年玉芝愈茂。御府图书，四库金鉴常新。
　　　册皇太子、贺皇帝表 【延佑六年，袁尊道】 
 命增辉，离正焕重明之象。璇源储秀，震亨开一索之祥。嘉庆繇传，欢声总集。中贺受天明命，纂国丕基。眷维宗社之安，允属元良之建。上天歆佑，宜四海以归心。列圣顾存，实一人之有庆。臣某等叨居秘府，喜际昌期。复观周祚之隆，本支百世。愿效华封之祝，寿考万年。
　　　皇太子受册贺笺 【延佑六年，忽都答儿】 
鸿册东宫，允 推尊于太极。龙墀南面，膺符储位于前星。宗社无疆，臣民有庆。中贺聪明时宪，刚健日新。遵祖训以绍丕图，宸闱书永。奉慈颜而隆至养，宇宙春回。爱守器之克勤，实肇邦之是赖。臣某等式瞻鹤禁，叨职麟台。华仪如日之方升，休光仰荷。盛典与天而齐久，眷命恢洪。
　　　皇太子笺文 【延佑七年，偰玉立】 
 历授时，布阳春于万寓。玉 称寿，集嘉庆于重闱。民物阜康，乾坤开泰。中贺性全英睿，器合温文。宣忠孝之弘规，永维时义。佩诗礼之明训，慎厥身修。茂对良辰，诞膺繁祉。臣某等职叨中秘，行缀末班。邦本益隆，光赞升平之治。舆情胥悦，润沾溥博之恩。
　　　正旦贺表 【至治三年】 
璇玑齐政，载调七十二候之和。黼座当阳，诞受千八百国之贺。神人协赞，宗社交欢。中贺道与日新，圣由天纵。丕承祖武，登庸辅相之贤。克厉德心。敷锡黎元之福。履泰亨于至治，体干健于大明。臣某等忝列朝班，叨尘秘府。椒盘献颂，式符嵩岳之呼。枫陛称觞，愿效华封之祝。
　　　登宝位贺表 【至治三年，张弘毅】 
体元居正，乾坤启景命之符。膺箓受图，宗社衍鸿禧之庆。山川改观，草木增辉。中贺敬同日跻，圣由天纵。以大斗转星杓，诞召 【[二八]召，钞本作留。】 三朝之盛。春融椒颂，茂膺五福之隆。率土惟新，普天胥庆。中贺德侔坤顺，位配干元。仁洽家邦，赞唐虞之圣治。德形宫壸 【[二九]钞本误作壶。】 ，蹈任姒之高风，恭履刚辰，克彰柔道。臣某等叨居秘府，谬列相班。颂衍周诗，敢效二南之咏。觞称汉殿，愿伸万岁之呼。
　　　正旦贺表 【泰定二年，达普化】 
青阳肇序，式隆泰长之亨。紫禁回春光，启干嘉之□。欢腾中外，庆溢寰区。中贺乃圣乃神，曰肃曰乂，昊天钦若，经尧历以授时。正月始和，诏周邦而敷治。恢弘至道，茂介繁禧。臣某等□□石渠，班联玉笋。拱北极 【[三○]极，钞本作辰。】 而居所，愿效众星。瞻东璧以对扬，处称万寿。
　　　贺皇太子千秋笺 【泰定二年，王守诚】 
青陆回阳，正月启 【[三一]启，钞本作肇。】 东宫之庆。紫霄分瑞，前星映南极之辉。适经七日之为人，乐与四方而来贺。中贺仁充贺 【[三二]贺，钞本作寿。】 域，孝定邦基。德表重光，胤锡绵绵之瓞。爱均同气，芳联韡韡之华。三光迎载育之祥，百世衍维祺之福。 【【臣】 【[三三]臣(小字)，据钞本补。】 某等】 沾恩少海，登仕蓬山。 历夏时，永翊鸿图于中夏。玉 春酒，□融鹤禁之长春。
　　　天寿节贺表 【泰定二年，王守诚】 
河图成十，干为万物之元。太极函三，天启一人之祚。仰瑶光而纪瑞，先宝历以迎长。中贺精义入神，睿思作圣。山川咸秩，将黍稷之馨香。原隰载驰，播丝纶之宽大。  承谟之显，绵绵锡嘏之纯。 【【臣】  【[三四]臣(小字)，据钞本补。】 某等】 就日蓬莱， 【口】  【邦】  【[三五]邦，原空字，据钞本补。】 云阊阖。书陈金镜，文章贯东壁之躔。乐合应钟，舞蹈祝南山之寿。
　　　正旦节贺表
三元开泰，龙躔析木之津。八表迎祥，燕进椒花之颂。允昭人正，适谨王春。中贺圣德聪明，睿谟浚哲。求言而广贤路，乐庶绩之咸熙。命相以赞大猷，期九功之惟 。四灵毕至，诸福荐臻。臣某等职忝木天，班联魏阙。望云称庆，永依太极之尊。就日 【舒】  【抒】  【[三六]抒，原作舒，文意不顺，据钞本改。】 诚，悉囿同人 【[三七]人，钞本作仁。】 之化。
　　　贺皇后笺 【泰定三年，那么罕】 
岁集娵訾，茂启三阳之运。春回禁掖，聿开六壸之祥。天地清明，宫闱愉悦。中贺雅存懿范，丕着徽音。翟茀以朝，敏慧夙成于君道。彤管有炜，贤慈式建于母仪。克佐昌辰，允膺繁祉。 【某 【[三八]某(小字)，钞本作臣。】 等】 职縻东观，班簉内廷。汉殿礼严，愿献椒花之颂。周家化洽，行歌樛木之诗。
　　　贺皇太子笺 【泰定三年，雅古】 
维斗建寅，岁式躔于析木。于时为泰春始畅于瑶山。气协钧陶，庆隆宗社。中贺神凝玉裕，德美渊潜。蚤建元良，咸乐圣人之有子。 【 】  【得】  【[三九]得，原作 (缺左傍)，钞本作  ，疑为得字。】 闻孝悌，必求端士之与居。益乘长善之资，永作继明之盛。 【【臣】  【[四○]臣(小字)，据钞本补。】 某等】 承□蓬观，献颂椒觞。画累舒长，观璧奎之图史。仁风洋溢，咏日月之轮光。
　　　天寿节贺表 【泰定四年，国元籚】 
时维良月，聿临载夙之辰。历纪闰年，丕衍重明之运。大开阊阖，盛集衣冠。寅夕绍皇图，思章洪叶。类于上帝，益严昭格之诚。钖厥庶民，普洽好生之德。神人胥悦，遐迩均安。臣某等著述罔功，际逢有幸。升肇东观，忝陪清峻之班。献寿南山，愿祝灵长之祚。
　　　正旦贺表 【泰定五年】 
王春谨始，大开居正之仪。璇政更新，茂集履端之庆。凡知爱戴，莫不尊亲。中贺道抚盈成，功 【际】  【祭】  【[四一]祭，原作际，从钞本改。】 覆焘。体乾坤之交泰，如日月之有恒。肆眚推恩，诞布德音之溥。诹经问道，用图政绩之熙。嗣岁聿兴， 情胥悦。臣某等叨居东观，幸拱北辰。玉笋联班，敢预萧韶之九奏。椒花献颂，愿陪嵩岳之三呼。
　　　正旦贺皇后笺 【至顺二年，王克修 【[四二]修，钞本漏。按王克修之名，见于卷一○《题名 著作佐郎》。】 】 
春临阊阖，应淑气于三阳。风动萧韶，协徽音于六吕。乾坤开泰，日月齐明。中贺博厚无疆，柔嘉维则。五色炼补天之石，□佐中兴。七襄成辅日之章，聿修内治。正祎衣而御翟，相黼扆以当阳。颂达椒盘，祥开玉署。 【【臣】  【[四三]臣(小字)，据钞本补。】 某等】 夙叨秘府，喜际昌朝 【[四四]朝，钞本作期。】 关睢麟趾之化，行二南正始。既醉凫鹥之福，备万世太平。
　　　天寿贺皇太后表 【天历三年，程大本】 
天开元旦，庆一岁之更端。星拱慈闱，俨千官之在序。凡均覆载，莫不欢忻。中贺富贵克勤，贞淑丕一。鸡鸣示儆，辅先帝之中兴。燕翼贻谋，隆嗣皇之至养。阴教久行于中壸徽称宜建于东朝。茂对昌辰，诞膺多佑。 【【臣】  【[四五]臣(小字)，据钞本补。】 某等】 叨恩秘阁，接武近班。瞻銮辂之承颜，恭趋玉陛。奉霞觞而上寿，永乐瑶池。
　　　天寿节贺表 【至元六年，姚堉】 
