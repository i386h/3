<!-- { "loadSidebar": true } -->
设官任贤，赋 称事，所以厚臣邻也。秩有高下，禄之隆杀定焉。因岁时之丰约，物直之低昂，增俸给粟，屡形诏旨，会计多少，具牍以书。
至元十年十月初九日，秘书监蒙太保大司农省会，十月初七 【[一]　七，钞本作九。】 日一同于皇城西殿内奏：「先于闰六月十八日奏，奉圣旨：秘书监俸钱教历钱里吃者，合用的人立者，你定了数目呵，再奏者。今奏：秘书监焦友直、扎马剌丁各人月支俸钞一百两。少监赵秉温、史杠各月支钞七十五两。令史赵钦止、申杰各月支钞一十七两。典书李思齐、张琚琳各月支钞一十两。奏差忽都鲁伯、苏德庆各月支钞一十两。公使人五名，各月支钞三两。这般呵，怎生？」奉圣旨：「依 那般与者。」
至元十四年八月，秘书郎月俸三十五两。当年七月，令史添俸三两。
至元十五年五月，著作郎月俸四十五两。
至元十五年九月，著作佐郎月俸四十两。
至元十五年六月，校书郎月俸三十五两。
至元十六年，作头董济充管勾，月俸一十两。 【至元十二 【[二]　二，钞本作三。】 年，作头并入本监，月俸六两。】 十七年正月为始，月俸一十五两 【[三]　「十七年正月为始月俸一十五两」，原另起，据文意，当接入前文，故据钞本改。】 。
至元十五年三月初九日秘书监奉中书省札付，节该：钦奉圣旨：「郭郎中俸钱奏呵，依体例与者。」么道圣旨了也。钦此。仰讲议郭郎中合得名分拟定呈省。奉此，准中书户部关，就问得郭郎中称：元授中顺大夫、都水监，于至元十三年十一月将都水监事并入工部，至元十四年二月间钦授宣命，充工部郎中署事勾当，蒙张枢副省会：先钦奉圣旨，交你监修浑天仪等勾当上，我于都堂内议定，交你请工部郎中俸钱。钦依先奉圣旨，监修浑天仪，候改历测验了时，即便还部遵依。外蒙中书省依例自至元十四年三月为头，放支工部郎中俸钱。
至元二十年九月初七日，准中书户部关，承奉中书省札付，至元二十年六月初七日，安童怯薛第一日上都寝殿里有时 【公】  【分】  【[四]　分，原作公，据文义改。】 奏过事内一 【奏】  【件】  【[五]　件，原作奏，据文义改。】 「勾当里行的人每俸钱一番定夺，比在前减了来。如今诸物贵了的上头，俸钱不勾有。御史台官、部官俺根底与将文字来。俺众人商量得，除大官人每外，已下并首领官、必阇赤等，俱勾当里行的人每根底斟酌与呵，怎生？」奏呵。奉圣旨：「恁众人商量了，待添与那甚么回奏与」么道。商量来奏呵，奉圣旨：「与者。既那般与呵， 不做贼好来。」钦此。都省议得：随朝衙门官员见请俸秩品同者，其各支俸例不一。都省除外，合下仰照验，照勘各衙门官员，元定见支各各俸例，仍斟酌所掌事务繁简，另行定拟呈省。外据省院台部等衙门见勾当令史、蒙古必阇赤、通事、译 【使】  【史】  【[六]　史，原作使。按秘书监有译史之职，故从钞本改。】 、知印、宣使、奏差、典吏、祇候人等，俸给依准所拟，自至元二十年七月为始，先行支付。仍就便行移 【[七]　行移，原作移行，据钞本及文义改。】 合属，依上施行。
令史 【月俸二十两。今添一十两。】 
典书奏差 【月俸一十两。今添五两。】 
公使人 【月俸五两。今添二两五钱。】 
大德七年闰五月二十二日，准中书户部关，奉中书省札付，钦奉圣旨，节该：「官吏俸薄，不能养廉，增给俸米。」钦此。都省与集贤大学士商议中书省事，一同议得：无职田官吏俸米，除甘肃行省与和林宣慰司一体拟支口粮外，其余内外官吏俸一十两以下人员，依大德三年添支小吏俸米例，每一两给米一斗。十两以上至二十五两，每员支米一石。余上之数，每俸一两为米一升，扣算给付。若无见在验支俸去处，时直给价。虽贵每石不过二十两。上都、大同、隆兴、甘肃各省不系产米去处，每石拟支中统钞二十五两。价贱者从实开坐各各分例，移准上都省咨，于大德七年五月二十八日奏过事内一件：「前者为内外勾当里行的官吏俸钱少的上头，俺省官台官并老的每一处商量了，添与俸米者，么道奏了，行了圣旨。答剌罕丞相、大都省官人每与学士每一处商议定奏将来，但是无职田的请十两以下俸钱，依 先定来的小吏俸米例，每一两与斗米，十两以上至二十五两与一石。这的之上不拣请多少俸钱的，十两加与一斗俸米呵，内外官吏一年约请二十八万余石米有。这般与呵。上都等处山后州城、甘州等处河西州城并和林不系出米去处，从着各处事宜与价钱并口粮。更迤南州城，若无见在米呵，与价钱的拟将几个分例米有。俺与完泽太傅、右丞相众人商量来：请三定俸钱以上 【的】  【[八]　的，据钞本补。】 不与米，三定以下俸钱的，依 大都省官人每与学士每一处定来 【的】  【[八]　的，据钞本补。】 与呵，怎生？取自圣裁。」奏呵。奉圣旨：「依 恁商量来的与者。」钦此。都省除外，合下仰照验，就行合属，钦依施行。奉此，关请照验，就行合属，钦依施行。
岳昭文 【禄米二石二斗五升】 
秘书监三员每员 【禄米二石】 
少监三员每员 【禄米一石五斗五升】 
监丞三员每员 【禄米一石四斗】 
著作郎 【三】  【二】  【[一○]二，原作三，钞本作二。按本卷后文著作郎设为二员，据改。】 员每员 【禄米一石六斗五升】 
著作佐郎二员每员 【禄米一石三 【斗】 】  【[一一]斗，原缺，据钞本补。】 
秘书郎二员每员 【禄米一石三斗】 
校书郎二员每员 【禄米一石三斗】 
辨验书画直长 【禄米一石五斗】 
知事 【禄米一石二斗】 
令史三名各支 【禄米一石五升】 
蒙古必阇赤 【禄米一石五升】 
回回令史 【禄米一石五升】 
通事 【禄米一石五升】 
知印 【禄米一石五斗】 
典书 【禄米一石】 
奏差 【禄米一石】 
管勾 【禄米一石】 
公使人二名 【米一石】 
大德十年七月十二日秘书监准中书户部关，光禄寺、太常寺等衙门官吏月支俸例，与秘书监见支俸例不同。本部议得：秘书监元系从三品级，今已升为正三品，所索添俸，除秘书监岳通奉等已支正三品俸，不须添给，其余官吏人等，量拟到各各添支俸米，奏准换授月日，大德十年三月支付。缘本监俸给，按月支请了当，如蒙准，拟自六月为始，支俸 【[一二]俸，钞本作付。】 相应。得此覆奉都堂钧旨，送户部依上施行。本部议拟到秘书监官吏月支俸米：
秘书监三员，今比依利用卿等俸例，各月支俸钞二定，米二石二斗五升。
少监六员，今比依利用少监俸例，各月支俸钞一定四十两，米一石六斗五升。
监丞三员，今比依利用监丞俸例，各月支俸钞一定三十两，米一石五斗五升。
典簿，今比依利用、中尚、章佩等监经历、太常寺典簿俸例，月支俸钞一定，米一石二斗五升。
令、译史、通事、知印、令史，今比依光禄寺令、译史、通事、知印俸例，各支俸钞三十七两，米一石一斗二升。
奏差二名，今比依光禄寺奏差俸例，各月支俸钞二十二两，米一石。
典书二名，今照得光禄寺典吏月支俸钞一十五两，米一石俸例，相应 【难】  【准】  【[一三]准，原作难，按文义当改作准。】 议添给。
至大三年正月二十九日，准中书户部关，奉尚书省札付钦奉诏书内一 ，节该：「官吏禄薄不能养廉，以致侵渔百姓，治 不修，尚书省从长计议颁给。」钦此。送本部呈，照拟到各项事理。
至大二年十二月二十八日只 【见】  【儿】  【[一四]儿，原作见，据钞本改。】 哈郎怯薛第三日玉德殿西耳房内有时分，昔 赤大都丞相玉龙帖木儿、丞相 儿赤 烈秃火者、太顺司徒速古儿赤抹乞等有来，太尉脱脱丞相、太保三 奴丞相、伯颜平章、忙哥帖木儿左丞相等奏：「天下诸衙门官吏俸钱不敷的上头，交俺商量了添与者，么道行了诏书来。俺众人商量来：随朝衙门官员并军官每，如今见请的俸钱内减了加五，改换与至元钞，住支俸米。外任有职田的官员，三品的每年与禄米一百石，四品的六十石，五品的五十石，六品的四十五石，七品以下的四十石。俸钱改支至元钞，将职田拘收入官。又外任宣 【慰】  【[一五]慰，据钞本补。】 使军官、杂职等官俸钱，十分中减去三分，余上七分，改支至元钞两。随朝衙门、行省、宣尉司的吏员俸钱 【[一六]钱，钞本作钞。】 ，减去加五。其余钞数与至元钞，十两以下每月与俸米五斗。外任行的小吏每的俸钞，依数改作至元钞，俸米依旧与呵。怎生？」奏呵。奉圣旨：「那般者。」钦此。议得在都随朝官吏俸秩，截自至大三年正月为始，钦依支付。所据在外行省同随朝衙门官吏，并外任俸给，拟自文字到日为始支付。都省除外，合下仰照验，就便行移诸衙门，钦依施行。
知秘书监 【月俸二定】 
秘书监三员 【每员月俸二定】 
少监四员 【每员月俸一定一十两】 
监丞二员 【每员月俸一定三两三钱三分三厘】 
典簿 【月俸三十三两三钱三分三厘】 
著作郎二员 【每员月俸四十两】 
著作佐郎二员 【每员三十六两六钱六分六厘】 
秘书郎二员 【每员月俸三十六两六钱六分六厘】 
校书郎二员 【每员月俸三十两】 
辨验书画直长 【月俸二十两】 
令史三名 【每名月俸二十四两六钱六分六厘】 
知印二名 【每名月俸二十四两六钱六分六厘】 
蒙古必阇赤 【月俸二十四两六钱六分六厘】 
通事回回令史 【[一七]「月俸」(注文)前钞本有「每名」二字。】  【月俸二十四两六钱六分六厘】 
奏差二名 【每名月俸一十四两六钱六分六厘】 
典书二名 【每名月俸一十两，米五斗】 
管勾 【月俸一十两，米五斗】 
典吏 【月俸一十两，米五斗】 
祗候一十三名 【各月钞一十一两六钱六分六厘】 
