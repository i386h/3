<!-- { "loadSidebar": true } -->
延佑三年五月初二日，本监官杨秘卿传说，延佑三年四月二十七日，李叔固大学士传，奉圣旨：「赵子昂每写来的千字文手卷一十柒卷，教秘书监里裱褙了，好生收拾者。合用的裱褙物料与省家文书应付者。」么道圣旨了也。钦此。
延佑六年九月初一日，也先帖木儿怯薛第二日文德殿后鹿顶殿内有时分，斡赤丞相、郑司农等对速古儿赤也先帖木儿院使、唆南院使、相哥失里司农、帖木歹院使、续院使等官有来。斡赤丞相奏：「翰林国史院编修官曾巽申小名的秀才将他自做 【[六]　做，钞本作仿。】 到大驾卤簿图二轴、书十册，上位根底呈献过。」奉圣旨：「教续院使将去，与秘书监谭秘卿将往秘书监里好生收拾者，后头用着去有。」么道圣旨了也。钦此。
大德四年七月十六日，准中书礼部关，奉中书省付来呈秘书监关，前平滦路盐司副使唐文质呈：历代远方珍异者多矣，切以官爵姓名图画至今，后世传之，以为盛事。圣朝自 业以来，积有年矣，名臣烈士，尤盛于前代，俱未见于图画。文质不避僭越之罪，愿尽平生之学，画远方职贡之图及名臣之像，藏诸秘府，以传永久。如准所言，实为盛事。具呈照详。得此，议得依准唐文质所言图画，候有成 至日闻奏，依上施行。奉此，关请照验，准此行。据唐文质呈职贡图名臣像，俱系流传永久，不敢率易下笔，必须起草，倘有更换，易于改革，不惟有减物料，亦得 其所能。今来卑职编类次第，布置规模，自备纸 【扎】  【札】  【[七]　札，原作扎，据钞本改。】 ，发下彩画静本，诚为便益，关请照验。准此，照得先奉中书省付本部呈秘书监关，前平滦路盐司副使唐文质呈历代远方贡珍异者多矣，功臣官爵姓名图画至今，后世传之，以为盛事。圣朝自开国以来，名臣烈士，尤盛于前代，俱未见于图画，文质不避僭越之罪，愿尽平生之学，画远方职贡之图及名臣之像，藏诸秘府，以传永久。都省议得：依准唐文质所言图画，候有成 至日闻奏。仰行移依上施行。奉此，本部照得：凡诸国朝贡使客，虽是经由行省，必须到都，于会同馆安下。除已令本馆将已起见在使客，询问本国国主姓名、土地广狭、城邑名号、至都里路、风俗衣服、贡献物件、珍禽异兽，具报本部，移关贵监，以备标录。其使客形状、衣冠令唐文质就往本馆摹写外，关请照验。 ，呈省看过，然后计料，关取合用物料，彩画静本，实为便当。移关礼部，依上施行。大德五年七月初九日，准礼部关来文，直长唐文质彩画诸国进献礼物人品衣冠，若蒙取勘起 颜色彩画，立为定
大德五年七月初九日，本监移中书兵部关，奉中书省判送兵部呈秘书监关，著作郎赵从仕呈，见为编写大一统志，除秘监发下志书一部在局编校外，照得在先亦有一部，见留中书兵部，中间多有不同，必须发下，互相参考，庶得归一成书。本部参详：大一统志书若依著作所呈，令本部典吏时公泰专一收掌，赴局互相参考检照，就令编写志书了毕还部，似不点污损坏。具呈照详。覆奉都堂钧旨：送兵部，将上项志书关发本监照用，事毕还官。
延佑七年五月，准中书礼部关，奉中书省付，检校官呈中书省，照得省部架阁库见收文卷簿籍诸物，切恐各库不为用心，失于收架，于延佑六年十二月二十八日连送礼部郎中张朝，请仰依已行事理施行。奉此，将见收诸物与本库官典一同分拣，于内除必合存留□□中书令、尚书令、翰林国史院祭□□御容金银器盒案衣礼物等钱，累年开读过诏赦，并追到诸人元受宣命、 牒、执把、铺马、圣旨、诸王令旨，一切文凭，依旧收贮，外据其余诸物，行下省架阁库，依数交付秘书监，就便差人关领，依例收贮。
一、总计实合关收物色
玉图书印儿一个
盛玉图书木盒儿一个
杭州海道图一轴
随朝百司衙门事务图一轴
贾似道真容二轴
干象璇玑图一轴
天象图一轴　　混一图一轴
大小无名神象五轴
《通志》书一百五十册
《救荒活民》二十九部，每部三册，计八十七册
《通鉴》九十九册
《汉书》七十五册
《春秋》六十二册
《孝经》一十三部，计三十九册
至元十二年九月二十九日，皇城暖殿里，右侍俸御忽都于思做怯里马赤、秘书监焦秘监、赵侍郎一同奏：「临安秘书监内有乾坤实典并阴阳一切禁书及本监应收经籍图书书画等物，不教失落见数呵，怎生？」 【奉】  【[八]　奉，原作奏，据文义径改。】 圣旨：「伯颜行道将去者。」又奏：「江南诸郡多有经史书籍文板，都教收拾见数，不教失散呵，怎生？」奉圣旨：「您问了归附官员呵，伯颜行道将去者。」钦此。
至元十三年十二月，今有枢密副使兼知秘书监事说道：今年六月九 【[九]　九，钞本作十一。】 日内里主廊里有时分奏：「咱使的焦尚书江南收拾秘书省文字去来，听得收拾聚也，教尽数起将来呵，怎生？」奉圣旨：「教将来者。」钦此。枢密院移咨南省，取去来。见今焦尚书收拾到经籍书画等物，解发南省，已运到中书省也。所据前项焦尚书收拾到一切经史子集禁书典故文字及书画纸笔墨 【[一○]笔墨，钞本作墨笔。】 砚等物，俱是秘书监合行收掌。当月初十日，枢密副使兼知秘书监事说道：近奉都堂钧旨，该钦奉圣旨，教于大都万亿库内分拣到秘书监合收经籍图画等物，可用站车一十辆般运，赴监收贮。
大德三年三月，准中书礼部关，奉中书省判送本部呈，奉省判，辽阳行省咨，归附等军万户府备移剌重喜呈到亲眷萧元奴元与玉印一颗，令签省白颜嘉议 去，咨请收管回示。准此，送礼部行。据铸印局申，令人匠辨验得上项玉印一颗，系汉家篆文内府图书之印，具呈照详覆过。奉都堂钧旨：送礼部行移秘书监收讫。
至治元年七月初二日，本监卿大司徒苫思丁荣禄传：奉当年六月二十三日失秃儿怯薛第三日睿思阁后鹿顶殿内有时分，对速古儿赤八思吉思院使、锁南院使、朵歹 【丞】  【承】  【[一一]承，原误作丞，径改。】 旨、钦察歹知院等有来，拜住丞相、塔剌海员外郎两个特奉圣旨：「三颗玉 ，一颗象牙 ，分付与秘书监里教收拾者」，么道圣旨了也。钦此。
 四颗
皇帝行 白玉双龙纽一颗，上带红绒 系。
钦崇国祀之 ，青白玉五螭纽一颗。
光尧寿圣宪天体道性仁诚德经武纬文太上皇帝之 ，苍玉 碾螭纽一颗，上有旧黄绒小条系。宋皇帝 ，象牙素纽一颗，上有裂璺。
至大二年十二月，准尚书礼部关，奉尚书省付本部呈，准秘书监关，准汉儿字别里哥，该香山司徒、大都丞相言语，根随迭里哥儿不花太子迤北出军去的阴阳人韩瑞军上合用的阴阳文书，教秘书监里与呵，怎生？」奏呵。奉圣旨：「那般者。」么道圣旨了也。黏连 【[一二]黏连，钞本无，但多钦此二字。】 到所关书籍七部。本监照得《 元天人详异》、《宋天文》全部即系天子亲览禁秘之书，非余者所当观阅 【[一三]阅，钞本作问。】 。具呈照详。于至大二年十一月初五日也可怯薛第一日宸庆殿西耳房内有时分，速古儿赤也儿吉你丞相、 儿赤脱儿赤颜太师、伯答沙丞相、赤因帖木儿丞相、昔 赤玉龙帖木儿丞相、扎蛮平章、哈儿鲁台参政、大顺司徒等有来，尚书省官三 奴丞相、忙哥帖木儿丞相等奏过事内一件：「迭里哥儿不花太子军前将着行的阴阳文书，教秘书监里与者，么道香山等俺根底传圣旨来，秘书监官人每说那文书是上位合看的文书，这般与的体例无有么道说有。俺商量来，休与呵，怎生？」奏呵。奉圣旨：「那般者。」钦此。
至元十一年正月，照得本监钦奉圣旨，见收阴阳禁书并一切回回文字。除钦依外，即目多有收到文书，未曾制造书柜，恐经夏润虫鼠损坏，今拟用红油大 柜六个，内各置抽匣三层，锁钥全，常川收顿秘书相应。
元贞三年正月二十日，秘书监照得，近为本监裱褙大案一面，油漆损坏，移关中书工部，差人前来相视，计料合用工物漆造。
　秘书志卷第六
　　秘书库
延佑三年三月二十一日，木剌忽怯薛第一日嘉禧殿内有时分，对速古儿赤也奴、院使呀不花与张彦清学士有来，叔固大学士对本监官阔阔出少监传，奉圣旨，秘书监里有的书画，无签贴的教赵子昂都写了者么道。
至元十四年正月二十二日，内里斡鲁朵里有时分，孛罗官人、张左丞、赵侍郎钦奉圣旨：「秘书监里有损坏了底文书书画，都擗掠底好者。钦此。」
至元十四年二月，裱褙匠焦庆安计料到裱褙书籍物色：
书籍文册六千七百六十二册
褙壳绫 【一万三千八百六十二尺一寸】 
每册 【黄绫二尺，计一万三千五百二十四尺】 
每册 【题头蓝绫半寸许，三百三十八尺一寸】 
纸札每册 【大小纸六张，计四万五百七十二张】 
济源 【夹纸三张，计二万二百八十六张】 
束鹿 【绵纸三张，计二万二百八十六张】 
打面糊物料
黄蜡 【一钱，计四十二斤四两二钱】 
明胶 【一钱，计四十二斤四两二钱】 
白矾 【一钱，计四十二斤四两二钱】 
白芨 【一钱，计四十二斤四两二钱】 
藜蒌 【一钱，计四十二斤四两二钱】 
皂角 【一钱，计四十二斤四两二钱】 
茅香 【一钱，计四十二斤四两二钱】 
藿香 【半钱，计二十一斤二两一钱】 
白面 【五钱，计二百一十二斤一两】 
硬柴 【半斤，计该二百一十一秤五斤】 
木炭 【二两，计五十二秤一十三斤四两】 
画轴大小相滚作二幅计，一千单九轴，每轴用物料：
颜色绫红绢 【八尺，计八千七十二尺】 
色绫 【上等四尺，计四千三十六尺】 
黄绫 【一千五百尺】 　　蓝绫 【一千五百尺】 
白绫 【五百一十八尺】 　皂绫 【五百一十八尺】 
色绢 【计四千三十六尺】 
黄绢 【一千五百尺】 　　蓝绢 【一千五百尺】 
白绢 【五百一十八尺】 　皂绢 【五百一十八尺】 
纸每一轴 【大小四十张，计四万三百六十张】 
济源 【夹纸一十六张，计一万六千一百四十四张】 
束鹿 【绵纸二十四张，计二万四千二百一十六张】 
打面糊物料每轴
黄蜡 【二钱，计一十二斤九两八钱】 　明胶 【一钱，计六斤四两九钱】 
白矾 【一钱，计六斤四两九钱】 　　　白芨 【一钱，计六斤四两九钱】 
藜蒌 【二钱，计该六十三斤一两 【[一]　六十三斤一两，钞本作一十二斤九两八钱。】 】 藿香 【一钱，计六斤四两九钱】 
