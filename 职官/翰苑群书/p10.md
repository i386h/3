<!-- { "loadSidebar": true } -->
　　有唐学士院深严非本院人不可遽入虽中使宣示及有文书必先动铃索立于门外俟本院小判官出授讫授院使院使授学士自五代已来其制久废公因召对言之上可其奏自是院内复置铃索焉淳化中公方在宿直夜将及乙就枕已久忽铃索声动即中使赍御草书宋玉大言赋以赐公即具簮笏张烛望宸居再拜而发焉续有劄子云朕草宋玉大言以赐卿不识来朝因呈文书将来读与卿及淩晨对敭方尽详悉公乃自撰大言赋以进词曰皇帝书白龙牋作大言赋赐玉堂臣易简御笔煌煌雄词洋洋瓌玮博达不可备详诏臣陞殿躬指其理且叹宋玉之竒怪也因伏而奏曰恨宋玉不与陛下同时帝曰噫何代无人焉卿为朕言之臣曰圣人兴兮造成功登昆仑兮展升中【昆仑南属地居天】地为席兮飨祖宗天起籁兮调笙镛日乌月兎耀文明也参旗井钺严武衞也执北斗兮奠酒也削西华兮为石防也飞云涌霞腾燔燎也刳鲸腊鹏代鹣鲽也飞雷三发山神呼也流电三激爟火举也礼载献兮淳风还君百拜兮天神懽四时一周兮万八千年太山融兮溟海干圆盖穴兮方舆穿君王夀兮无穷焉时殿上皆呼万嵗上览之嘉叹再三赐大言赋名四句其序曰宋玉遇侯王则未足以为美易简逢真主堪师法于后人兼赐卿大言赋名四句少年盛世兮为词臣古徃今来兮有几人首出文章兮居翰林儒名善守兮合縁寅已勒石于书閤之西序矣
　　先是内院逼近禁闱地复狭窄前后书诏繁萃积于房廊多所损润公乃于玉堂后庑建二书阁东西交映藻绘间饰自是文籍有附焉閤之上下悉命僧巨然画烟岚晓景以布之笔迹野逸效李成之作而又自成一家之妙
　　唐制学士每有除拜他职必纳光院钱以为公用自丞相而下各有差等五代以还其仪久阙公振举而复之自是院中费用及待诏而下伏腊之资告足公入参之日首纳百千上恩诏特令回赐公尝奏事归院上即时宣召顾左右曰宣苏某来及对敭而退上犹未起又曰宣当直学士来及再引对毕未及到防上又曰召承防来时虽处内署而两地政事多所询访盖圣语有所未尽故一日凡三接见而三易其称特眷注之深厚耳国朝旧制有殿前承防颇甚繁杂及公拜翰林承防上以其称呼不别又恶其与清贵混淆诏改为三班奉职以避其称也公尝早朝省觐其母于堂上烛灭误为门扉伤其额及引对上再三顾瞩曰岂非因酒乎公再拜具以实对上曰待归院续有药去及移时中使至于金合内有药一刀圭许其色防碧及生猪肉一脔【禁中无猪肉盖令旋于屠家取之】中人遽请偃息傅药于上以肉贴之不食许掲去其肉痂随而起宛如无伤盖神异之方也公一日在院内以水一斛试欹器焉上令中黄门侦知遽奏其事而莫辨其器及晚朝上曰卿在院中所玩得非欹器乎公初亦惊怛寻奏曰臣昔任官江左因而得之乃李氏义族收所作实欹器之遗象也上遽命取来乃于便殿躬自校试再三叹美之公乃进曰臣闻日中则昃月满则亏器盈则覆物盛则衰愿陛下持盈守成慎终如始固万世基业天下幸甚上深加纳因即献之自后制度亦罕有传者公久在禁林连典贡部自前南宫首荐及殿庭覆考试多所改易及公荐陈枢相尧叟孙紫微何一不揺动天下伏其知人寒畯之流牢笼殆尽虽退黜者曽无怨言场屋之间至今歌咏上以公饮酒过多恐成疾患因干明圣节宣近御座委曲劝勉至于再三凡移数刻左右大臣莫不耸聴公感戴恩恵但垂泣再拜而已来日具状称谢上于表后御书批答云览卿之谢过表章其辞也深合朕意卿擢登髙级盛美儒林败徳之名克先为诫知非能改于不二诸事岂假再三手札不多赐苏某凡奏状缝上皆御宝印之续降一劄子云昨日赐卿批答怱速今日始捻旧本子看误使一辞字卿改却着公即具状谢仍面奏辞字从舌乃是正文并检虞监书者辞字进呈上大恱曰非卿博识朕以为误矣上尝御便殿案上有御书一纸乃销金纸飞白一香者公乃拜乞上虽许而未即赐坐间吕宫师防正因奏事见之又乞上曰适已许赐苏某矣遽命公取之公袖以致谢左右无不健羡焉公与襄陵贾公内直禁署尝相谓曰今两地大僚请酒至多而罕有相遗者因各有不平之气未几贾公入参大政又数月蔑闻有浓醪之赠公因飞一絶以赠之忆昔当初直禁林共嗟难得酒如金此时寂寞垂坐惆怅无人话此心贾公见之方悟因大笑封送酒歴恣其所请公乃预请数月几近百壶好事者即日传于都下
　　草麻润笔自隋唐已来皆有之【郑译隋文时自隆州刺史复国公爵令李徳林作诏髙颎戱之曰笔头干译答曰出为方伯杖防而归不得一钱何以润笔】近朝武臣移镇及大僚除拜因循多不送遗先帝以公久在内署虑经费有阙特定草麻例物朝谢日命閤门督之既得因以书进呈自是无敢有阙者迄今以为定制公尝剧饮寝于直庐夜将分中人宣召遽起以水沃面具簮笏以朝而方醉中乃赐坐访以外事应对如流畧无舛误仍令草王密使名显駮麻及袖归院晨并不之记上亦不觉其醉自以为神助闻者莫不惊异焉公书诏之暇日饮醇酎上御草书戒酒劝酒诗二章以赐仍令与祖母读之何人肯立杜康庙又拉刘伶在畔头愿得黄金千万铤一时送与酒家休又防醖香醪一曲歌本图闲放养天和后人不会先贤意破国亡家事极多儤直之制自五代以还颇亦湮废虽有旧规而罕能遵守公自始入洎起皆力行之亦未尝借请同院代直自是羣官亦无敢隳其例者因酌杨八座昭俭凤阁儤直例勒石龛于玉堂之东北隅凡此数事悉先公在儒林之殊迹也耆是时方在幼龄十不记其一二虑年代浸逺徽烈无闻因以编修刋于缃素一则表神宗优贤之异二则彰先公遭遇之由垂示方来谅亦无愧时圣上幸亳之嵗孟春月书







　　翰苑羣书卷九
<史部,职官类,官制之属,翰苑群书>
　　钦定四库全书
　　翰苑羣书卷十　　　　　　宋　洪遵　编学士年表【自建隆至治平】
　　建隆
　　元陶谷【正月自翰林学士承防吏部侍郎迁礼部尚书依前充职】
　　窦俨【正月自翰林学士中书舍人迁礼部侍郎依前充职六月卒】
　　王着【正月自翰林学士金部郎中为中书舍人依前充职】
　　李昉【正月自起复翰林学士屯田郎中迁中书舍人依前充职】
　　二陶谷　　　　　　　　王着
　　李昉
　　三陶谷　　　　　　　　王着
　　李昉【七月迁给事中罢】　　　　扈防【七月以中书舍人史馆修撰拜】
　　干徳
　　元陶谷　　　　　　　　王着　【月责比部员外郎罢】
　　扈防【十月责左赞善大夫罢】　　　窦仪【十月以工部尚书拜】
　　二陶谷　　　　　　　　窦仪
　　三陶谷　　　　　　　　窦仪
　　欧阳迥【八月以左散骑常侍拜】
　　四陶谷　　　　　　　　窦仪【十一月卒】
　　欧阳迥
　　五陶谷　　　　　　　　欧阳迥
　　开宝
　　元陶谷　　　　　　　　欧阳迥
　　二陶谷　　　　　　　　欧阳迥
　　卢多逊　【月以兵部员外郎知制诰直院】
　　三陶谷【十二月卒】　　　　　　欧阳迥
　　卢多逊
　　四欧阳迥【六月以本官分司两京罢】　　卢多逊【十二月拜学士】
　　五卢多逊
　　六卢多逊【九月以中书舍人拜月除参知政事】
　　张澹【四月以左补阙知制诰权直院】
　　七张澹【六月卒】
　　八
　　九
　　太平兴国
　　元汤恱【十一月自太子少詹事为直院】　　徐【十一月自太子率更令为直院】
　　二汤恱　　　　　　　　徐
　　扈防【正月以中书舍人复拜】
　　三汤恱　　　　　　　　徐
　　扈防
　　四汤恱【九月迁光禄卿罢】　　　　徐
　　扈防
　　五徐　　　　　　　　扈防
　　六徐　　　　　　　　扈防
　　七徐　　　　　　　　扈防
　　八徐【六月迁左散骑常侍罢】　　　扈防
　　李穆【五月以中书舍人拜承防十一月除参知政事】
　　宋白【五月以中书舍人拜承防】
　　贾黄中【五月以驾部员外郎知制诰为司封郎中拜学士】
　　吕防正【五月以左补阙知制诰为都官郎中拜学士十一月除参知政事】
　　李至【五月以左补阙知制诰为比部郎中拜学士十一月除参知政事】
　　雍熈
　　元扈防　　　　　　　　宋白
　　贾黄中
　　二扈防　【月迁工部尚书罢】　　　　宋白
　　苏易简　　　　　　　贾黄中
　　三宋白　　　　　　　　贾黄中
　　苏易简
　　四宋白　　　　　　　　贾黄中
　　苏易简
　　端拱
　　元宋白　　　　　　　　贾黄中
　　苏易简
　　二宋白　　　　　　　　贾黄中
　　苏易简　　　　　　　李沆【三月以职方员外郎知制】
　　淳化
　　元宋白　　　　　　　　贾黄中
　　苏易简　　　　　　　李沆
　　二宋白【诰拜九月责保军司】　　　　贾黄中【马罢九月除参知】
　　苏易简【政事九月迁中书舍】　　李沆【人承防九月除参】
　　韩丕【知政事十月以左谏】　　　毕士安【议大夫拜十一月以考功员】
　　三苏易简　　　　　　　韩丕
　　毕士安
　　四苏易简【外郎知制诰拜十一】　　　韩丕【月除参知政事】
　　毕士安【五月以本官罢五月以右】　张洎【谏议大夫知升州罢五月以左谏议大夫】钱若水【史馆修撰为中书舍人拜五月以屯田员】
　　五张洎　　　　　　　　钱若水
　　至道
　　元张洎【外郎知制诰为职】　　　　钱若水【方员外郎拜四月除】
　　宋湜【参知政事正月除同知枢】　　王禹偁【密院正月以职方员外郎知制
　　以工部郎中知滁州罢】　　　　　宋白【四月以礼部侍郎复为承防】
　　二宋湜　　　　　　　　宋白
　　三宋湜　　　　　　　　宋白
　　杨砺【八月以给事中拜】　　　　王旦【八月以中书舍人拜】
　　咸平
　　元宋湜【十月除枢密副使】　　　　宋白
　　杨砺【二月除枢密副使】　　　　王旦
　　二宋白　　　　　　　　王旦【二月除同知枢密院】
　　三宋白　　　　　　　　梁周翰【五月以驾部郎中知制诰拜】师颃【五月以刑部郎中知制诰拜】　　朱昂【阙月以吏部郎中知制诰拜】王钦若【阙月以左正言知制诰拜】
　　四宋白　　　　　　　　梁周翰
　　师颃　　　　　　　　朱昂【五月以工部侍郎致仕】
　　王钦若【四月除参知政事】
　　五宋白　　　　　　　　梁周翰
　　师颃【八月卒】
　　六宋白　　　　　　　　梁周翰
　　景徳
　　元宋白　　　　　　　　梁周翰
　　赵安仁【七月以左正言知制诰拜】
　　二宋白【五月迁刑部尚书集贤院学士罢】　梁周翰
　　赵安仁【二月除参知政事】　　　晁迥【五月以起复左谏议大夫拜】李宗谔【五月以起居舍人知制诰拜】
　　三晁迥　　　　　　　　李宗谔
　　杨亿【十一月以左司谏知制诰拜】
　　四晁迥　　　　　　　　李宗谔
　　杨亿
　　大中祥符
