<!-- { "loadSidebar": true } -->
　　庙建于都城之西中为大威灵祠塑都城隍神像后为寝祠左右为掌善恶二司两庑十八司前为阐威门门外左右为钟鼔楼东西为道房又前为顺徳门又前为都城隍门【每岁仲秋祭旗纛日并祭都城隍之神】万夀圣节及五月十一日神诞皆有祭三祭皆本寺题请遣本寺堂上官行礼凡国有大灾则告住持一名焚修九名俱于乐舞生内选戒行端方者充之以奉香火庙戸四名洪武二年以周礼有司民之祭封京都城隍祀之三年正城隍神号去封爵又命春秋从祀于山川坛二十年改建庙诏刘三吾曰朕设京都城隍碑统若府州县之神以监察民之善恶而祸福之俾幽明举不得侥幸而免其笔所繇于石凡万夀圣节及五月十一日俱于本庙祭之二十一年后罢山川坛春祭永乐中建坛庙京师祭如旧嘉靖九年罢山川坛从祀每岁秋祭于本庙五月十一日祭都城隍之神前期十日本寺同汉夀亭侯共题请各遣本寺堂上官





　　一祝文维　　　年岁次　　　月　朔　日皇帝遣致祭于都城隍之神曰惟神正直实賛灵化捍御之功都邑所赖祗严岁祀用答神庥尚其歆兹永保黎庶尚享
　　一本寺出祝帛等物祝版一片礼神帛一段降香五斤【又一炷】一两烛五十枝八两烛六枝四两烛二枝二两烛二十枝胡桃四斤栗子六斤红枣五斤荔枝圆眼各三斤祝版本纸二张包版黄白榜纸各一张包香帛黄咨纸五张白咨纸一张酒二瓶木柴三百斤犊一只【用】北羊一只猪一口
　　一办祭官一员
　　一执事乐舞生八人厨役八名乐用教坊司祭毕本寺行礼官复命【奏式见前惟换月日及行礼官官衔姓名所祭神号如其日不朝止具本】八月祭旗纛日并祭都城隍之神前期十日本寺题本遣本寺堂上官行礼前期一日同旗纛坛宰牲午后陈设笾豆牲只








　　一仪注【与先医同】
　　一祝文【秋祭用】维皇帝遣致祭于都城隍之神曰惟神正直实賛灵化都邑所赖福被于民兹当仲秋以牲帛醴齐之仪用伸报祭神其鉴歆尚享
　　一本寺出祝帛等物祝版一片礼神帛一降香五斤【又一炷】八两烛六枝四两烛四枝二两烛二十枝一两烛五十枝其与旗纛坛共者已见秋季旗纛下
　　一合用祭器馔盘一个白磁羮碗三个笾豆盘二十四个毛血盘三个其余祭供器俱在本庙收放
　　一办祭官一员
　　一执事乐舞生八人供祀厨役八名祭毕本寺行礼官复命【奏式见前惟换月日及行礼官官衔姓名所祭神号如其日不朝止具本】万夀圣节日祭都城隍之神前期十日本寺同北极佑圣真君灵济宫东岳共题本各遣本寺堂上官行礼祭毕共具本复命一应合行事宜【俱同五月十一日】
　　一祝文维皇帝遣致祭于都城隍之神曰兹予初度之辰仰荷神恩永垂防佑谨用牲醴致祭尚享
　　汉夀亭侯庙
　　庙建于宛平县之东中塑闗圣神像前为马殿外为勅建闗王庙门每岁五月十三日本寺题请遣本寺堂上官致祭凡国有大灾则告洪武二十八年建庙于鸡鸣山南祭汉夀亭侯关圣永乐年庙祭于京师成化十三年奉勅脩建嘉靖十年南京太常少卿黄芳以汉夀者封邑而亭侯者爵也今止称夀亭侯误矣乃改称汉前将军汉夀亭侯五月十三日祭汉前将军汉夀亭侯之神前期十二日本寺同都城隍题遣本寺堂上官行礼
　　一陈设




　　一仪注【与先医同】
　　一祝文维皇帝遣致祭于汉前将军汉夀亭侯之神曰惟神生禀忠义死后神灵御灾捍患歴代昭著兹当生辰谨以牲醴致祭尚享
　　一本寺出祝帛等物祝版一片礼神帛一段降香一斤【又一炷】八两烛二枝四两烛四枝二两烛二枝一两烛十枝胡桃四斤栗子六斤红枣五斤荔枝圆眼各三斤祝版本纸二张包版黄白榜纸各一张包香帛黄咨纸五张白咨纸一张酒二瓶木柴一百斤山羊一只猪一口
　　一办祭官一员执事乐舞生八人厨役八名祭毕本寺行礼官复命【奏式见前惟换月日及行礼官官衔姓名所祭神号如其日不朝止具本】京仓庙
　　庙建于太仓内塑京都太仓神像前为门门外为牌坊一座岁仲春秋本寺题请遣戸部堂上官行礼京仓之祭自洪武中始永乐后建庙京师祭如之二月某日祭京都太仓之神前期十日本寺题本遣戸部堂上官行礼
　　一陈设京都太仓之神居中南向





　　一仪注【与先医同】
　　一祝文皇帝遣致祭于京都太仓之神曰惟神职司公庾足国裕民储备丰盈恒底康阜兹惟仲春特用致祭神其鉴歆永垂庇佑尚享
　　一本寺出祝帛果品等物祝文一道礼神帛一段降香一斤【又一炷】四两烛二枝二两烛二枝一两烛五枝胡桃四斤栗子六斤红枣五斤荔枝圆眼各三斤香油十三斤八两砂糖二斤四两红豆五升土堿一斤白盐四两顶花一朶木炭五斤祝文本纸二张包香帛黄咨纸二张白咨纸一张酒二瓶木柴三百斤北羊一只猪一口白麫六十二斤
　　一办祭官一员执事乐舞生五人供祀厨役十四名八月某日祭京仓之神【一应合行事宜俱同二月】祝文仲春改仲秋宋丞相文公祠
　　祠建于顺天府学之西中塑丞相神像前为门又前为大门每岁仲春秋本寺题请遣顺天府堂上官致祭洪武九年北平有祠在今郡学西永乐六年太常寺士刘履节奉命正祀典谓天祥忠于宋室而燕京乃其死节之所请祠祀从之二月某日祭宋文丞相前期十日本寺题本遣顺天府官行礼




　　一仪注【与先医同】
　　一祝文皇帝遣致祭于宋丞相信国文公曰卿昔宋臣以身徇国忠义大节炳若日星时维仲春庸伸常祀卿其有知尚克享之
　　一本寺出祝帛果品等物祝文一道礼神帛一段降香一斤【又一炷】四两烛二枝二两烛二枝一两烛五枝胡桃四斤栗子六斤红枣五斤荔枝圆眼各三斤祝文本纸二张包香帛黄咨纸二张白咨纸一张酒二瓶木柴一百斤山羊一只猪一口
　　一办祭官一员执事乐舞生五人供祀厨役十二名八月某日祭宋文丞相【一应合行事宜俱同二月】祝文仲春改仲秋姚少师
　　洪熈元年以姚广孝有靖难功命从祀于太庙嘉靖九年从中允廖道南之请谓广孝髠徒不宜与庙祀移防国寺祀之寺在皇城西北隅每岁春秋二仲本寺题请遣本寺堂上官行礼
　　一陈设姚恭靖公之神居中南向






　　一祝文皇帝遣致祭赐祭于荣国恭靖公赠少师姚广孝曰当朕成祖文皇帝靖难之时尔克賛佐成祖以平多难朕成祖不尔弃与诸功臣并行封赠又后拟配食庙庭朕已勅礼曹还尔位于兹寺中今特遣祭春期尔其歆承之
　　一本寺出祝帛果品等物祝文一道报功帛一牙香四两【又速香一炷】四两烛二枝二两烛二枝一两烛五枝胡桃四斤栗子六斤红枣五斤荔枝圆眼各三斤祝文本纸二张包香帛黄咨纸二张白咨纸一张酒二瓶木柴四百斤苇把一束重二十五斤山羊一只猪一口
　　一办祭官一员
　　一执事乐舞生五人供祀厨役十二名祭毕复命【复命式见前惟换月日及行礼官官衔姓名所祭神号如其日不朝止具本】八月某日祭姚少师【一应合行事宜俱同二月】祝文春期改秋期
　　于太傅忠节祠
　　祠建于崇文门内城之西中塑太傅神像前为门左右厢房六楹东为碑亭又前为大门每岁仲春秋本寺题请遣本寺堂上官致祭万厯二十三年本寺少卿钟化民题为敬循职掌例查应祀忠臣恳乞圣明恩赐祭典以忠耿以励世风事奉圣防礼部看议来说从部覆题前事奉圣防是祠名与做忠节二月某日祭于太傅前期十日本寺题本遣本寺堂上官行礼
　　一陈设于太傅之神居中南向





　　一仪注【与文丞相同】
　　一祝文皇帝遣太常寺谕祭于太傅兵部尚书于谦惟卿扶舆间气社稷孤忠当己巳之遇氛属家邦之多难矢精诚而徇国竭心力以回天持危定倾皇舆再返排迁主战神鼎不揺惜大功之未酬憾羣奸之肆害沉寃虽白特典当稽魂逰武穆之西湖血洒文山之柴市防恩宠被旌未冺之忠勲勅赐専崇励将来之风教爰颁谕祭庶慰英灵时维仲【春秋】庸伸常祀卿其有知尚克享之
　　一本寺出祝帛果品等物祝文一道礼神帛一降香一斤【又一炷】四两烛二枝二两烛二枝一两烛五枝胡桃四斤栗子六斤红枣五斤荔枝圆眼各三斤祝文本纸二张包香帛黄咨纸二张白咨纸一张酒二瓶木柴一百斤山羊一只猪一口
　　一办祭官一员执事乐舞生四人供祀厨役十二名











　　太常续考卷六
<史部,职官类,官制之属,太常续考>
　　钦定四库全书
　　太常续考卷七
　　一太常寺
　　寺建于后府之南通政司之北坐西向东中为寅清堂堂左为博士防右为典簿防后为川堂川堂左右为少卿官舍后为后堂后堂左北为卿官舍后为香帛库前公亭三间北为柴库左为巡库房浇烛房右为祭器祭品库香帛库之后正西及南北俱为寺丞官舍寅清堂中为甬道上建小仪门前为二门二门内左为备赞读房右为协律郎房甬道傍两廊北为祭祀科南为祭器科科东为江东土地祠又东为提防知观坛陵官止舍仪门外南为典簿官舍北为博士官舍东为写祝版房及写书房三间抄文房一间守门房一间右为巡风房协律赞礼司乐官俱止其中吴元年设太常寺正三品衙门凡朝廷朝防赠諡册封冠婚丧祭等项俱本寺讲究仪式计量物料移文各该衙门施行其礼乐祭祀宴赏犒赉宾客工匠俱本寺洪武元年定官制本寺止掌天地宗庙社稷山川神只等祭祀余分各衙门三十年改司为寺文皇帝都燕建今署称行在太常寺正统六年诏去行在二字
