<!-- { "loadSidebar": true } -->
　　五祀之礼洪武二年礼部尚书崔亮奏周官天子五祀曰门曰戸人之所出曰中霤人之所居曰灶曰井人之所养故杜佑曰天子诸侯必立五祀所以报徳也今拟依周官五祀止于岁终腊享通祭于庙门外上用其议岁暮享太庙时五祀并列庙西庑下东向太常寺官行礼自永乐以来五祀于四孟及季夏始又各有分祭戸用孟春宫内祭灶孟夏光禄寺祭中霤季夏土旺后戊日奉天门外文楼前西向祭门孟秋午门前祭井孟冬宫内祭皆内官行礼洪武二年九月乙巳诏以司中司命司民司禄及夀星五神为中祀命翰林院撰祝文以祭盖夀星旧曾有祀余四司肇祀于此寻废五祀今定孟春时享日祭司戸于宫门外道左西向孟夏时享日祭司灶于大庖前中道南向季夏土王用事日祭中霤于文昭阁前西向孟秋时享日祭司门于午门外西角楼东向孟冬时享日祭司井于大庖井前南向戸灶门井各于奏太庙四孟时享日面奏遣内官行礼中霤之神则専具本题请遣内官行礼岁暮祫祭日合祭五祀于太庙丹墀西东向本寺题遣本寺少卿行礼洪武二年尚书崔亮请岁终祭五祀于庙门外从之后又令立春祭司戸立夏祭司灶季夏土王用事日祭中霤立秋祭司门立冬祭司井岁暮合祀九年定太庙时享孟春用上旬吉日夏秋冬三孟用朔日自是分祭戸灶门井随时享太庙日行中霤用季夏土王日合祀用岁暮如故太庙祫祭日祭五祀之神前期十日本寺题本遣本寺堂上官行礼前期一日陈设于太庙丹墀西东向中霤之神司戸之神司灶之神司门之神司井之神







　　司戸司灶司门司井之神四案陈设俱同
　　一仪注至日献官于司尊卓东北隅向北立太庙内奏迎神乐将止賛引引献官至中霤神前賛四拜賛复位太庙内行初献礼賛引賛诸神位前賛搢笏賛献帛賛献爵四坛执事各献帛爵讫賛出笏賛诣读祝位賛跪賛读祝读讫賛俯伏兴平身賛复位典仪唱行亚献礼行终献礼【仪俱冋初献惟不献帛读祝】太庙内还宫乐作賛引引献官至中霤神前賛四拜賛复位太庙内唱诣燎位执事官诣各神前捧祝帛诣燎所賛礼毕
　　一祝文维皇帝遣太常寺某致祭于中霤之神司戸之神司灶之神司门之神司井之神惟神安养卫防各着厥功兹当岁暮特以牲醴报祭神其鉴知尚享
　　一本寺出祝帛等物祝文一道礼神帛五段降香五斤【又五炷】四两烛四枝一两烛十枝胡桃二十斤栗子三十斤红枣二十五斤荔枝圆眼各十五斤祝文本纸二张牌位表黄纸五张包香帛黄咨纸八张白咨纸五张酒十瓶山羊五只猪五口
　　一合用祭器神牌五座【黄纸书】磁爵十五个红木果盘二十五个篚箱五个二牲匣五副酒尊三个锡壶一把盥盆一个香炉五个烛台五对红卓十七张方灯六座拜褥一条
　　一办祭官一员
　　一执事乐舞生賛引一人读祝一人捧帛五人执爵五人司尊一人
　　一供祀厨役见太庙下
　　孟春时享太庙日祭司戸之神遣内官行礼【本寺于奏孟春时享太庙日面请】前期一日陈设于宫门外道左西向司戸之神一案陈设与岁暮同
　　一仪注祭日賛引导遣官行教坊司作乐賛引賛诣盥洗所賛搢笏洗讫賛出笏賛就位賛诣前賛搢笏賛上香賛出笏賛复位賛四拜賛奠帛行初献礼賛诣神位前賛搢笏賛献帛賛献爵賛出笏賛复位賛跪賛读祝读讫賛俯伏兴平身賛行亚献礼行终献礼【仪俱同初献惟不献帛读祝】賛四拜賛焚祝帛执事捧祝帛行賛诣焚祝帛所导遣官至燎所焚半賛礼毕
　　一祝文维皇帝遣致祭于司戸之神曰职司于户谨出入之行藏昼开暮阖卫防无私时维孟春谨以牲醴致祭神其鉴知尚享
　　一本寺出祝帛果品牲醴等物祝文一道礼神帛一段降香一斤【又一炷】八两烛二枝四两烛二枝一两烛五枝胡桃四斤栗子六斤红枣五斤荔枝圆眼各三斤祝文本纸二张包香帛黄咨纸三张白咨纸一张神牌表黄纸一张酒二瓶猪一口山羊一只
　　一执事人员办祭官一员执事乐舞生五人【前三日于司礼监演】供祀厨役见太庙下四月初一日祭司灶之神位设于内府大庖厨前中道南向【一应合行事宜并同司戸】
　　一祝文维皇帝遣致祭于司灶之神曰日用饮食必资于灶爨有常所神实司之时维孟夏谨以牲醴致祭神其鉴知尚享六月土王用事日祭中霤之神前期十日本寺题本遣内官行礼并题前一日夜开长安等门放品物并官员厨役人等本位设于文昭阁前西向【陈设与岁暮本案同仪注同戸灶】
　　一祝文维皇帝遣致祭于中霤之神曰室之中霤神司其职居中向明照察无私时维季夏谨以牲醴致祭神其鉴知尚享
　　一本寺出品物【与司戸同】惟加四两烛二枝二两烛二枝代栗子以菱米
　　一办祭官一员典簿一员
　　一执事乐舞生五人厨役二十五名七月初一日祭司门之神位设于午门外西角楼东向一应合行事宜【俱同戸灶】
　　一祝文维皇帝遣致祭于司门之神曰职司于门谨出入之行藏昼开暮阖卫防无私时维孟秋谨以牲醴致祭神其鉴知尚享品物代栗子以菱米十月初一日祭司井之神【位设于大庖井南向一应合行事宜俱同司戸】
　　一祝文维皇帝遣致祭于司井之神曰实司兹井源泉洁清其用日新以供饮食时维孟冬谨以牲醴致祭神其鉴知尚享
　　三皇庙
　　建于太医院之北名景惠殿前为景咸门门东为神库西为神厨殿中奉安伏羲神农黄帝皆南向勾芒祝融风后力牧【东西相向配】东庑僦贷季鬼臾区天师岐伯俞跗伯髙少俞少师桐君大乙雷公马师皇伊尹神应王扁鹊仓公淳于意张机西庑王叔和华陀皇甫谧巢元方抱朴子葛洪真人孙思邈药王韦慈藏启子王氷钱乙朱肱刘完素张元素李杲朱彦修从祀每岁仲春仲冬上甲日本寺题请遣礼部堂上官一员行礼太医院堂上官二员分献三皇之祭自世宗皇帝始嘉靖二十一年建今庙【按本寺志云三皇之祭永乐初仍元之旧至嘉靖二十一年以庙制湫隘弗称始命展拓从祀僦贷季二十八人时礼官所议増也然查会典总览并无祭三皇之文岂二十一年以前太医院原有庙祭而不系祀典所载邪】隆庆四年春礼部侍郎王希烈以三皇既祭于帝王庙请罢太医院庙祭而专遣太医院官祭先医上不允嘉靖初年创建圣济殿祭先医之神殿在文华殿后每岁仲春冬上甲日本寺题请遣太医院堂上官行礼十一月上甲日祭三皇之神前期十日本寺题本遣礼部堂上官行礼太医院堂上官二员分献【甲属东方木取生气也】前期一日陈设
















　　炎帝神农氏黄帝轩辕氏笾豆二案陈设俱同三案共牛一羊一豕一












　　少俞至马师皇五位共一坛伊尹至张机四位共一坛陈设俱同东庑三坛共设素帛一西庑王叔和抱朴子五位孙思邈至朱肱五位刘元素至朱彦修四位共三坛陈设与东庑同
　　一仪注祭日子时賛引导遣官行教坊司作乐賛诣盥洗所賛搢笏盥讫賛出笏典仪唱执事官各司其事賛引賛就位典仪唱迎神賛四拜典仪唱奠帛行初献礼賛引賛陞坛引至中案賛跪賛搢笏賛上香引至左炉右炉俱賛跪賛上香复引至中案賛献帛賛献爵賛出笏賛诣读祝位賛跪賛读祝读讫賛俯伏兴平身賛复位典仪唱行亚献礼賛陞坛引至中案賛搢笏賛献爵又賛出笏賛复位典仪唱行终献礼【仪同亚献】唱彻馔唱送神賛引賛四拜典仪唱读祝官捧祝掌祭官捧帛馔各诣燎位捧祝帛馔出賛礼毕【分献官仪】
　　一祝文维皇帝遣致祭于太昊伏羲氏炎帝神农氏黄帝轩辕氏曰仰惟圣帝继天立极开物成务夀世福民尤重于医所以賛帝生徳立法配品惠我天民功其博矣时维仲冬特修常祀尚冀黙施冥化大着神功深资妙剂保和朕躬期与一世之生民咸蠲疾疚跻于仁夀之域以永上帝之恩不亦丕显矣哉以勾芒氏之神祝融氏之神风后力牧氏之神配尚享
　　一本寺库出制帛香烛果品等物祝版一片礼神帛三段素帛四段细香二斤降香六斤【又八炷】八两烛十枝四两烛十三枝二两烛三十二枝一两烛五枝芡实五斤十二两栗子十五斤八两红枣十二斤八两榛仁十三斤六两菱米十四斤四两香油五斤砂糖一斤八两白盐三斤盐砖一斤四两大笋七两花椒四两茴香四两莳萝二两醢鱼五斤鰝鱼五尾祝版本纸二张包版黄白榜纸各一张包香帛黄咨纸十张白咨纸七张木炭五斤酒二十三瓶苇把四束【每束重二十五斤】烧香木炭五十斤
　　一执事官员乐舞生导引官二员賛引官一员对引官一员读祝官一员司香官二员典仪一人分献賛引二人捧帛七人执爵九人司尊四人省牲二人俱祭服供事厨役八十一名十一月上甲日祭先医之神前期十日本寺题本遣太医院堂上官行礼







　　一仪注賛引导遣官行教坊司作乐賛诣盥洗所賛搢笏盥讫賛出笏賛就位賛诣前賛搢笏賛上香賛出笏賛复位賛四拜賛奠帛行初献礼賛诣神位前賛搢笏賛献帛賛献爵賛出笏賛复位賛跪賛读祝读讫賛俯伏兴平身賛行亚献礼行终献礼【仪俱同初献惟不献帛读祝】賛四拜賛焚祝帛执事捧祝帛出賛诣焚祝帛所导遣官至燎所燎半賛礼毕
　　一祝文维皇帝遣致祭于先医之神曰生人之徳莫重于医神能立法配品药此羣生功其博矣时维仲冬特修常祀尚冀黙施防化大着神功期尽世之生咸蠲疾疢以永上帝之仁于神之灵不亦丕显矣哉尚享
　　一本寺库出制帛香烛果品等物祝文一道礼神帛四【青一白三】降香一斤【又一炷】八两烛二枝四两烛四枝二两烛十枝一两烛五枝芡实一斤四两栗子二斤红枣一斤六两榛仁一斤六两菱米一斤八两香油一斤白盐八两盐砖四两大笋一斤花椒一两茴香一两莳萝五钱醢鱼一斤鰝鱼一尾木炭二斤祝文本纸二张包香帛黄咨纸五张白咨纸四张酒三瓶
　　一执事人员办祭官一员执事乐舞生五人厨役十三名三皇先医共用稻米六升黍米一斗二升粱米六升稷米一斗二升白麫荞麦麫各十斤葱菁菜芹菜韮菜各一捆酱一礶木柴一千五百斤犊二只【用骍】猪七口北羊四只鹿一只兎十二只
　　二月上甲日祭三皇先医之神【一应合行事宜俱与十一月同】
　　一祝文俱改时维仲冬为时维仲春
　　火神庙
　　庙建于后门之北桥西大门向东曰勅建火神庙门前大牌坊一座曰离徳昭明左右钟鼓楼二座门内小牌坊一座正殿向南曰荧寳殿内供火徳之神对殿内供灵官东西配殿内供火祖火师之神西殿伏魔殿四角四小殿二门内万夀景命阁上供玉皇上帝下供万夀雷坛三霄老子三十六天将后斗母阁周围羣楼上下供奉一切神祗西为道房一所住持伙居东至御路西至海河每岁六月二十三日遣本





　　一仪注【与先医同】
　　一祝文维皇帝遣致祭于司火之神曰惟神令司赤帝徳炳离明恭届良辰肇脩专祀鉴兹特典绥我蒸民尚享
　　一本寺库内出香烛帛果品等项祝版一片礼神帛一段降香一包【又一炷】四两烛二枝二两烛二枝一两烛二枝五钱烛三枝酒二瓶胡桃四斤栗子六斤红枣五斤枝圆各三斤包版包香黄白咨纸共七张木柴一百斤羊一只豕一口
