<!-- { "loadSidebar": true } -->
　　寝殿神主【每歳四孟正殿时享同】
　　太祖开天行道肇纪立极大圣至神仁文义武俊徳成功髙皇帝孝慈贞化哲顺仁徽成天育圣至徳髙皇后【中室】成祖启天道髙明肇运圣武神功纯仁至孝文皇帝仁孝慈懿诚明庄献配天齐圣文皇后【东第一室】睿宗知天守道洪徳渊仁寛穆纯圣恭俭敬文献皇帝慈孝贞顺仁敬诚一安天诞圣献皇后【西第一室】武宗承天达道英肃睿哲昭徳显功宏文思孝毅皇帝孝静庄惠安肃温诚顺天偕圣毅皇后【东第二室】世宗钦天履道英毅圣神宣文广武洪仁大孝肃皇帝孝洁恭懿慈睿安庄相天翊圣肃皇后【西第二室】穆宗契天隆道渊懿寛仁显文光武纯徳孝庄皇帝孝慈贞惠顺哲恭仁俪天襄圣庄皇后【东第三室】神宗范天合道哲肃敦简光文章武安仁止孝显皇帝孝端贞恪庄惠仁明嫓天毓圣显皇后【西第三室】光宗崇天契道英睿恭纯宪文景武渊仁懿孝贞皇帝孝元昭懿哲惠庄仁合天弼圣贞皇后【东第四室】熹宗达天阐道敦孝笃友章文襄武靖穆庄勤悊皇帝
　　【西第四室】
　　寝殿主皆南向太庙正殿贮诸帝后冕旒凤冠袍带匮而藏之祭则陈设祭毕仍藏匮中凡国有大事则告祭
　　庙中东庑下设
　　夀春王刘妃【为一坛】　霍丘王翟妃　下蔡王安丰王赵妃　南昌王【为一坛】　防城王田妃旴王唐妃　临淮王刘妃【为一坛】　宝应王六安王　来安王　都梁王　英山王　山阳王　昭信王【为一坛】
　　【按吾学编夀春王于髙皇帝为伯霍丘以下七王为兄寳应以下七王为侄太庙庑中木主称夀春八王为髙伯祖考寳应七王为曾伯祖考礼官误矣然吾学编作于嘉靖中今去世宗又二世矣庙中乃无所谓诸王木主而临祭时本寺以黄纸书诸王及诸妃王犹仍旧称愈误宜止书本爵为是】
　　庙中西庑下设

















　　配享【四孟歳暮位置皆同】
　　祧殿神主【歳暮大祫礼祭】
　　徳祖皇帝后　懿祖恒皇帝后　熈祖裕皇帝后仁祖淳皇帝后　仁宗敬天体道纯诚至徳文钦武章圣达孝昭皇帝　诚孝恭肃明徳仁顺天启圣昭皇后　宣宗宪天崇道英明神圣钦文昭武寛仁纯孝章皇帝　孝恭懿宪慈仁庄烈齐天配圣章皇后　英宗法天立道仁明诚敬昭文宪武至徳广孝睿皇帝孝庄献穆惠显仁恭天钦圣睿皇后　宪宗继天凝道诚明仁敬崇文肃武宏徳圣孝纯皇帝　孝贞庄懿恭靖仁慈钦天辅圣纯皇后　孝宗建天明道诚纯中正圣文神武至仁大徳敬皇帝　孝康靖肃庄慈哲懿翊天赞圣敬皇后　睿宗等帝后神座同前【东西相向两庑同】祧主皆南向冠服藏太庙凡歳暮大祫设祧庙衣冠祭毕则藏之按隆庆六年穆庙升祔上勑礼官议祧庙礼科都给事中陆树徳言宣宗于穆庙为五世祖不可祧肃皇帝尝从辅臣议建世庙至十七年始尊庙号祔太庙而世庙之祭不辍如奉睿宗于世庙则不惟遂世宗尊奉之初心而宣宗得免议祧又有以慰睿宗尊祖敬宗之至念下礼官议礼官具议上上曰典礼重大未可轻议其照勑谕行万厯九年礼科给事中丁汝谦复以请畧曰列圣尝君临天下睿宗北面事之一旦与之并列非礼跻武宗之右又非礼且世庙常尊百世不迁宜以睿宗专祭于世庙上曰祔享大礼我世祖亲定其何敢议谪汝谦万厯十三年礼科都给事中万象春请复建文之陵号正景皇帝之庙享上不允太庙东庑诸王侑享则夀春等十五王按夀春出熈祖于孝陵为伯霍丘下蔡安丰防城为夀春子于孝陵为从兄南昌旴临淮其同母兄也寳应为霍丘子六安来安都梁英山为安丰子山阳为南昌子昭信为旴子皆从子也十五王惟夀春霍丘安丰旴防城临淮六妃配食南昌者文正父也妃王氏不入配洪武二年定十五王侑享四祖庙东庑八西庑七称夀春为皇伯考霍丘等七王为皇兄寳应等七王为皇侄八年设黄布幄于殿左右左祀杨王皇兄徐王右祀功臣九年定夀春王王妃二十一人侑享于东壁功臣西壁亲王功臣不分献正徳中御史徐文华言族成人而无后者祭终兄弟之孙之身诸王于髙皇帝非兄弟即伯叔至于今五六世矣礼宜祧礼官议不可嘉靖中建九庙以东西庑配九庙灾复同堂异室之制仍祔于两序如故然其木主犹英庙之旧以夀春与霍丘七王为皇高伯祖考寳应以下七王为皇曾伯祖考世次不合舛谬尤甚万厯七年太常卿温纯言之阁臣而闻于上于是改称本爵云西庑功臣侑享则武宁王等十七人凡祭品每人一案初洪武二年既定十五王侑庙又祔飨战殁功臣已又设青布帏于庙庭祀之寻更定功臣十三人令大海通海两徳胜世杰再成楚国公廖永安七人已卒祔于庙达等六人俟卒进侑八年设黄布帏于殿左右右祀功臣九年定十五王侑享东壁功臣西壁罢永安祀洪熈元年以靖难功臣玉能真荣国恭靖公姚广孝侑享嘉靖九年中允廖道南言广孝髠徒不宜入庙移祀大兴隆寺即今防国寺十年以刑部郎中李瑜议进基位次六王十六年武定侯郭勋乞进其祖英下廷议不可户部侍郎唐胄争之尤力言庙祀诸臣位次上下且不可易况有无之额敢辄增损勋言往年进基祔享以文臣故举朝翕然顺从臣祖英武臣乃纷然阻忌上是勋言进英祀先是侑享功臣位各以爵及进基伯位公侯上上不喜曰何上基而下英也令礼官考议乃合二庙功臣叙爵于是列英于金乡侯上列河间东平二王于黔宁王下列基于永义下英未进侑时礼官言礼有功宗之祀汉祭功臣于朝廷魏祀尚书令荀攸于太祖庙唐髙祖至宪宗庙或六七八人或二三四人宋太祖至光宗亦然如魏征李沆司马光皆文臣不必皆武功也守成诸君亦各有与享者不必皆创业也我二祖开国靖难有功臣仁宗以后无事武功其间辅赞治平岂无有如魏征李沆辈者今侑享惟基广孝二人文臣耳自后六庙缺焉无闻乞下廷议考求六庙文武大臣功在当时泽在后世者进侑庙廷上不允万厯九年给事中丁汝谦言诸王世次逺宜罢祭祭于墓亲王之殇无后而近者宜配凡亲王功臣宜列两庑上以汝谦议睿庙谪汝谦遂未行万厯十四年太常卿裴应章上言诸王从祖祔食四祖亲尽且祧而诸王独配享百世非所以为杀也夀春等王于太祖为伯为兄太祖南面而伯若兄俯而侑于侧非所以为顺也列后在享诸功臣同座一堂非所以为别也其以诸王祔祧庙歳祫则祔余则罢功臣移之庑便上下礼官宗伯沈鲤议曰臣考仪礼诸书与前代故事无亲王祔享之仪是太祖以义起者也宗庙之祭祫为重故礼称弥逺而迩尊时享不可预而预于祫其无乃未安欤窃谓诸王坟墓近皇陵则祔皇陵之庙近祖陵则祔祖陵之庙于礼无嫌亦不失太祖遗意但考洪武四年初享十五王之文曰朕念亲亲之道无间存殁凡我伯考兄侄悉追封为王伯妣先嫂皆为王妃大夫列祀家庙着为常典臣不敢议罢其仍遵初制序列东庑功臣列西庑惟上裁择上曰可于是诸王功臣列两庑遣官分献如国初制矣
　　太庙建于阙左正殿九间翼以两庑两庑之南为二燎炉正殿后为寝殿寝殿后为祧殿各九间正殿南为防门上具服小次设于门左防门东为神库西为神厨南为庙门庙门外东南为宰牲亭南为神宫监西为庙街门正殿贮诸帝后衣冠【冕旒等服匮而藏之】寝殿为同堂异室之制奉安九圣神主祧庙奉藏祧庙神主亦各另有冠服【翼善冠黄袍等服】四时之享设九庙衣冠于正殿祭毕仍贮匮中歳暮大祫设九祖九宗衣冠于正殿祭毕亦各贮之匮寝殿祧殿皇祖帝后神主諡号如前仪歳孟春以上旬吉日夏秋冬皆以朔日行时享于太庙　太祖神座南向　成祖　睿宗　武宗世宗　穆宗　神宗　光宗　熹宗神座东西相向凡国有大事则告祭
　　歳暮行大祫礼
　　徳祖神座正中　懿祖　熈祖　仁祖　太祖神座左右序列皆南向　成祖　仁宗　宣宗　英宗　宪宗孝宗　睿宗　武宗　世宗　穆宗　神宗　光宗熹宗神座东西相向　东庑亲王　西庑功臣如前仪
　　十二月晦日歳暮行大祫礼于太庙
　　一前期十五日题请圣驾诣太庙致祭本同日题请于前期一日早开长安右等门放牲并供祀官员役人等进入本同日题钦命大臣二员于前期一日告【祧寝】庙本同日题前期二日夜开长安右等门进品物并供祀官员厨役人等本
　　一本寺委协律郎提调乐舞生于太和殿朝夕演习礼乐
　　一前期八日行手本知会鸿胪寺于前期三日请陞殿奏祭祀
　　一前期四日行揭帖知防司礼监奏祭祀
　　一前期三日本寺官具公服于皇极殿鸣鞭讫跪奏云太常寺卿臣某等谨奏本月某日歳暮行大祫礼于太庙本日午时恭圣驾致祭文武百官自某日为始致斋三日请防承防叩三头一揖一躬退【如其日不朝具本题知】是日属官一员率铺排执御仗纱灯进斋戒牌于文华殿东九五斋北向仍出示长安门
　　一斋牌某　　　年　月　日歳暮行大祫礼于太庙自本月某日午后沐浴更衣某日为始致斋三日一东西两长安门告示　太常寺为祭祀事某　　年月　日歳暮行大祫礼于太庙文武百官自本月某
　　日午后沐浴更衣于本衙门宿歇某日为始致斋三日其陪祀官员除年老残疾体气疮疥刑余丧过之人不与外文官五品以上六科都给事中武官四品以上皇亲指挥千百户等官各具祭服陪祀合行告示知防今月　日
　　一行揭帖知防司礼监填祝版并奏省牲【如次日不朝则不具省牲揭帖】
　　一前期二日本寺卿同光禄寺卿具吉服上御门嗽毕跪奏云太常寺等衙门卿臣某等谨奏本月某日臣等恭诣太庙省牲请防承防不叩头一躬退【如其日不朝则具本题知】同日早乐舞生诣太庙庙街门防门烧香同日早本寺官诣太庙同神宫监司设监官安设神座毕本寺官诣神乐观太和殿演礼乐毕诣牺牲所看牲同日早博士捧祝版三片于东平台上亲填御名毕捧出奉安于太庙神库
　　一前期一日遣官告【祧寝】二庙陈设祧殿











　　一仪注　导引官导遣官至殿门外典仪【唱】执事官各司其事赞就位典仪【唱】迎神赞四拜典仪【唱】奠帛行初献礼执事捧帛爵诣各帝后御案跪献讫赞跪典仪【唱】读祝读讫赞俯伏兴平身典仪【唱】亚献礼终献礼【与初献同惟不献帛读祝】本寺堂上官跪【唱】礼毕请还宫赞四拜典仪【唱】读祝官捧祝进帛官捧帛各诣燎位导遣官退拜位之西捧祝帛官出中门赞礼毕【奉上近例不迎神不还宫　二殿仪同】一祝文　祧殿【后殿】维　　年　月　日孝孙嗣皇帝某谨遣　敢昭告于　徳祖皇帝皇后　懿祖恒皇帝皇后　熈祖裕皇帝皇后　仁祖淳皇帝皇后　仁宗昭皇帝皇后　宣宗章皇帝皇后　英宗睿皇帝皇后　宪宗纯皇帝皇后　孝宗敬皇帝皇后兹者歳暮恭于太庙举行祫祭之礼只请圣灵诣庙享祀特申预告伏惟鉴知谨告
　　寝殿【前殿】维　　年　月　日孝孙嗣皇
　　帝某谨遣　敢昭告于祖宗列圣帝后兹者歳暮特修祫祭之礼恭迎　徳祖皇帝皇后　懿祖皇帝皇后熙祖皇帝皇后　仁祖皇帝皇后　仁宗昭皇帝皇后　宣宗章皇帝皇后　英宗睿皇帝皇后　宪宗纯皇帝皇后　孝宗敬皇帝皇后同临享祀伏惟鉴知谨告
