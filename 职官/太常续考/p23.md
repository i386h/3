<!-- { "loadSidebar": true } -->
　　祭日昩爽本寺卿候上至皇极门具吉服跪奏云太常寺卿臣某恭请圣驾诣先农坛致祭叩三头一揖一躬先出上繇正阳门至先农坛导引官导至具服殿具皮弁服出导至先农坛典仪【唱】乐舞生就位执事官各司其事内赞对引导上至御拜位【位设于坛上】奏就位典仪【唱】毛血迎神奏乐内赞奏陞坛导上至香案前奏搢圭奏上香奏出圭奏复位乐止奏四拜【传赞百官同】典仪【唱】奠帛行初献礼奏乐执事官捧帛爵跪献于神位前乐暂止内赞奏跪【传赞百官皆跪】典仪【唱】读祝读讫乐复作内赞奏俯伏兴平身【传赞百官同】乐止典仪【唱】亚献礼奏乐执事官捧爵跪献于神位前乐止典仪【唱】终献礼奏乐【仪同亚献】乐止本寺卿立于坛东西向【唱】答福胙光禄寺卿跪进福酒胙于上右内赞奏跪奏搢圭奏饮福酒饮讫奏受胙受讫奏出圭奏俯伏兴平身奏再拜【传赞百官同】典仪【唱】彻馔奏乐乐止典仪【唱】送神奏乐内赞奏四拜【传赞百官同】乐止典仪【唱】读祝官捧祝掌祭官捧帛馔各诣位奏乐捧祝帛馔官下级奏礼毕导引官导上至具服殿更翼善冠黄袍本寺卿入跪奏请诣耕耤位导驾官同本寺卿导上至观耕台前耕耤位南向立三公以下从耕者各就从耕位戸部尚书北向跪进耒耜顺天府官北向跪进鞭导驾官同本寺卿导上秉耒耜三推三返毕戸部尚书跪受耒耜顺天府官跪受鞭本寺卿跪奏请复位上复位顺天府官捧青箱随以种子播而覆之上御观耕台上南向坐观三公五推尚书九卿九推毕本寺卿跪奏耕毕从耕官各就位教坊司承应毕本寺卿跪奏礼毕同导驾官导上还至斋宫宴从耕官
　　一祝文维　　年岁次　　二月　朔　日嗣皇帝御名致祭于先农之神曰文同常年春祭惟今将东作下増亲耕耤田四字髙皇御制乐章乐八奏舞八佾
　　迎神　　永和
　　东风起蛰　地脉奋然　苍龙挂角　煜煜天田合四一尺　尺四工合　六工一尺　一尺四合民命惟食　创物有先　圜钟既奏　有降斯筵六尺工尺　一四工合　尺一合四　一尺四合
　　奠帛　　永和
　　帝出乎震　天农祥　神降于筵　霭霭洋洋合尺一合　六尺工尺　工尺一四　一尺一合礼神有帛　其色惟苍　岂伊具物　诚敬之将工六一尺　六尺工尺　一尺一四　工尺一合
　　初献　　夀和　　武功之舞
　　九谷未分　庶草攸同　表为嘉种　实在先农尺工合四　尺工尺四　工六工一　六尺工尺黍稌斯丰　酒醴是供　献奠之初　以祈感通合四一四　一尺一合　四尺工尺　合四一尺
　　亚献　　宁和　　文德之舞
　　□彼甫田　其隰其原　耒耜云载　御之间合四一尺　六尺工尺　工尺一四　尺合四合报本斯享　亚献惟防　神其歆之　自古有年工六尺一　一尺工尺　工尺一四　尺四工合
　　终献　　雍和　　文徳之舞
　　帝耤之典　享祀是资　洁丰嘉栗　咸仰于斯合尺一合　六工一尺　工尺一四　尺合一合特维亲耕　享我农师　礼成于三　以讫陈词六尺工尺　一尺六尺　合四一四　一尺四合
　　彻馔　　景和
　　于赫先农　歆此洁修　于篚于爵　于馔于馐合尺一合　六尺工尺　工尺一四　尺合四合礼成告彻　神惠敢留　馂及终亩　丰年是求工六一尺　一四工合　一尺工尺　一四工合
　　送神　　泰和
　　神无不在　于昭于天　曰迎曰送　于享之筵尺工一合　六尺工尺　工尺一四　尺合四合冠裳在列　金石在悬　徃无不之　其佩翩翩六工一尺　一四工合　一尺一四　尺一六尺
　　望瘗　　泰和
　　祝帛牲醴　先农既歆　不留不防　瘗之厚深合尺一合　六工一尺　工尺一四　尺四工合有幽其　有赫其临　曰礼之常　匪今斯今工六工一　一尺工尺　尺合一四　一尺一合
　　一本寺出祝帛果品等物祝版一片礼神帛一段青色降香二十斤【又一炷】块香一斤【又一炷】盥手檀香五钱薫辇速香一斤二十斤烛十枝八两烛八枝四两烛二十枝二两烛三百枝一两烛五十枝果品以下【与常年春祭同惟加胙牛一只】
　　一祭器【与常年春祭同】
　　一乐器【与太岁坛同】
　　一登坛官员掌祭卿司香少卿读祝奏礼寺丞二员对引官一员掌官一员举麾官二员陈设官一员铺拜褥官二员导驾官六员收支官二员
　　一执事乐舞生典仪二人通赞捧帛执爵司尊共四人【俱用青绢祭服】乐生七十二人武舞生六十六人文舞生六十六人烧香生一十八人
　　一乐生文舞生烧香生共用袍服一百五十六套一武舞生袍服六十六套【俱与太岁坛同】
　　一供祀厨役五十名上还叅内殿国初肇祀太岁礼官杂议因及隂阳家说十二月将十二时所值之神名目谓非经见唐宋不载祀典惟元每有大典作祭太嵗月将日直时直于太史院太祖乃定祭太嵗于山川坛之正殿而以春夏秋冬四月将分祀两庑二月某日圣驾亲祭先农之神行耕耤礼前期礼部题请不繇本寺礼部仪注
　　计开
　　一钦天监择到万厯八年二月十八日卯时圣驾亲祭先农行躬耕耤田礼
　　一十五日上御皇极殿太常寺奏祭祀如常仪自次日为始致斋二日
　　一十六日太常寺进祝版上御文华殿亲填御名讫太常寺博士捧出安于香帛亭内擡至先农坛暂安于神库上繇防极门出御皇极门顺天府官以耒耜及穜稑种于午门外伺早朝毕捧至皇极门前内官接上进呈讫仍捧下授顺天府官捧繇午门左门出置防舆鼓乐送至耤田所
　　一十七日上常服以亲祭先农并行耕耤礼预告于奉先殿内赞奏就位上就拜位内赞官导上至太祖及列圣各香案前奏上香上讫奏复位奏跪赞读告词读讫奏四拜礼毕
　　一正祭日免朝上御皇极门太常寺堂上官奏请圣驾诣先农坛致祭并行耕耤礼锦衣衞备法驾设辇于皇极门正中上常服乗辇卤簿导从繇大明门出诣坛所导驾官导上至具服殿报时具皮弁服出导驾官导上至先农坛行祭先农礼如常仪祭毕导驾官导上囘至具服殿更翼善冠黄袍陪祀等官更吉服讫太常寺卿入奏请诣耕耤位导驾官同太常卿导引上至耕耤位南向立三公以下从耕者各就从耕位户部尚书北向跪进耜顺天府尹北向跪进鞭导驾官同太常卿导引上秉耒三推三返毕户部尚书跪受耒耜顺天府尹跪受鞭太常卿奏请复位顺天府尹捧青箱随以种子播而覆之上御观耕台南向坐观三公五推九卿九推讫太常卿奏耕毕从耕官各就位教坊司承应毕太常寺奏礼毕导驾官同太常卿导上诣斋宫同上陞座鸿胪寺官奏陪祀等官行礼赞一拜叩头各分班侍立鸿胪寺官又奏顺天府官率两县官耆老人等行礼赞五拜三叩头礼毕率庶人终亩鸿胪寺官赞入班各官列定致词庆贺赞五拜三叩头礼鸿胪寺官拱聼圣防赐酒饭承防讫赞入班一拜叩头礼毕上暂御后殿少憇侍安膳卓及设宴毕该监官奏请上出陞座传防官人毎坐鸿胪寺奏赞各官一拜叩头方就坐其三品以上官于丹陛上序坐四品以下官台并宴劳耆宿于坛傍宴毕鸿胪寺赞入班一拜叩头奏礼毕各官即出至斋宫外送驾舆还宫卤簿导从如来仪大皷乐吹振作上还仍诣奉先殿叅谒如前仪
　　一是日早文武百官例该陪祀者先期入坛伺行礼其余百官各具吉服于承天门外桥南东西序立驾出大明门百官退于本衙门办事驾还之时仍照前序立迎接驾入午门百官退
　　本寺应行事宜
　　计开
　　一前期十五日委协律郎提调乐舞生执事于太和殿朝夕演习礼乐
　　一前期八日行手本知防鸿胪寺于前期三日请陞殿奏祭祀
　　一行司礼监职名手本
　　一行礼部祠祭司职名手本
　　一前期五日送知防尚膳监收祭设红手本
　　一前期四日行揭帖知防司礼监奏祭祀
　　一前期三日本寺堂官具公服于皇极殿鸣鞭讫跪奏云太常寺卿臣某等谨奏本月某日某时恭圣驾致祭先农之神并行耕耤礼文武百官自某日为始致斋二日请防承防叩四头一揖一躬退【如其日免朝则具本题知】
　　一属官率铺排执御仗纱灯进斋戒牌铜人于文华殿东九五斋北向仍出示长安门
　　一斋牌　　某年二月某日某时祭先农之神并行耕耤礼自本月某日午后沐浴更衣某日为始致斋二日
　　一东西长安门告示太常寺为祭祀事照得某年二月某日恭遇圣驾亲祭先农行躬耕耤田礼文武百官自本月某日午后沐浴更衣于本衙门宿歇某日为始致斋二日其陪祀官员【以下与大祀同】
　　一行揭帖知会司礼监奏省牲【如次日不朝则不具掲帖】
　　一内阁司礼监同九卿并各执事官本寺俱吉服赴先农坛演礼
　　一行掲帖知防司礼监填祝版
　　一前期二日博士捧祝版于东平台上填御名捧出午门外安于祝版亭厨役舁至先农坛神库内奉安
　　一本寺卿同光禄寺卿具吉服上御门传毕跪奏云太常寺等衙门卿臣某等谨奏本月某日祭先农之神并行耕耤礼臣等于某日早恭诣先农坛省牲请防承防不叩头一躬退【如其日免朝则具本题知】
　　一本寺官诣太和殿演礼乐毕诣牺牲所看牲
　　一前期一日上告辞内殿
　　一本寺卿同光禄寺卿省牲毕同具本复命
　　一行掲帖知防司礼监请驾致祭
　　一行揭帖知防司礼监请诣耕耤位
　　一乐舞生诣先农坛具服殿并各门烧香
　　一午后本寺官率乐舞生陈设乐器厨役洗祭器奉安神牌陈设笾豆牲只
　　一陈设与常年春祭同
　　祭日五鼓本寺卿具吉服午门中门入繇皇极门西级上至于西山墙邉驾御门内金殿坐毕门外正中跪奏云太常寺臣某恭请圣驾诣先农坛致祭并行耕耤礼承防叩四头一揖一躬仍繇西级下中门先出驾至坛所导驾官导上至具服殿报时具皮弁服出导至先农坛行祭礼本寺先易祭服立于坛上西向至三献完敔止稍上【唱】答福胙仍退立原处上行祭礼毕驾囘具服殿更翼善冠黄本寺具吉服繇西级上至殿门外正中跪奏请诣耕耤位不承防一躬退稍西同导驾从中路挨邉下导上至耕耤位户部北向跪进耒耜顺天府北向跪进鞭导驾官同本寺导上秉耒耜三推三返毕户部跪受耒耜顺天府跪受鞭本寺北向正中跪奏请复位上御观耕台观三公九卿并耆老人等耕毕本寺北向正中跪奏耕毕从耕官各就位教坊司作乐直至致语四时顺序五教宣明一人有庆永享太平承应毕本寺北向正中跪奏礼毕亦同导上至斋宫
　　太岁坛旗纛事宜
