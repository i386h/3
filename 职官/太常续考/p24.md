<!-- { "loadSidebar": true } -->
　　太岁坛建于正阳门外之西与天坛对中为太岁殿东庑为春秋月将二坛西庑为夏冬月将二坛前为拜殿拜殿东南为燎炉西为神库神厨宰牲亭亭南为川井【即山川坛旧井也】外为四天门东为坛门每嵗于孟春享太庙嵗暮祫祭太庙日本寺题请遣官行礼【每年遣本寺卿但题内不径拟】洪武三年建山川坛于天地坛西【俗呼为地坛】正殿七间凡七坛曰太嵗曰风云雷雨曰五岳曰五镇曰四海曰四渎曰钟山两庑各十五间东庑从祀三坛京畿山川夏季月将冬季月将西庑从祀三坛春季月将秋季月将都城隍二十一年増设太岁风云雷雨五岳五镇四海四渎山川坛于大祀殿环墠之外以孟春从祀天地毎岁山川坛但举秋祭永乐中京师建坛制同祭亦如之惟于钟山之右増祭天夀山一坛嘉靖八年始建太岁坛时祭太岁月将九年罢太岁从祀天地坛以风云雷雨从祀圜丘以岳镇海渎钟山【改封神烈山】天夀山从祀方泽又建天神地只二坛于太岁坛南以云师雨师风伯雷师为天神南向五岳五镇四海四渎基运翊圣神烈天夀纯德五山为地只北向又以京畿山川西向天下山川东向从祀地只而都城隍秋祭则于本庙行之十年定太岁月将祭期如今礼岁暮祫祭太庙日祭太岁月将之神前期十日本寺题遣官行礼本【毎年遣本寺堂上官但题内不径请】
　　一本寺委协律郎提调乐舞生执事于太和殿朝夕演习礼乐
　　一前期二日本寺官诣太和殿演礼乐牺牲所看牲俱如太庙行
　　一前期一日乐舞生诣太岁坛两庑各门烧香同日本寺官率铺排厨役人等诣坛宰牲毕乐舞生设乐器厨役洗祭器至夜陈设笾豆牲只
　　一陈设某甲太岁之神居中南向东庑为正月二月三月月将共一坛七月八月九月月将共一坛俱西向西庑为四月五月六月月将共一坛十月十一月十二月月将共一坛俱东向





<史部,职官类,官制之属,太常续考,卷三>
　　东庑秋季月将西庑夏冬二季月将共三案【每案陈设俱同春季月将】
　　一仪注
　　其日旦导引官导遣官繇拜殿右门入典仪【唱】乐舞生就位执事官各司其事赞引赞就位【位设于丹墀】典仪【唱】迎神奏乐乐止赞两拜典仪【唱】奠帛行初献礼奏乐执事捧帛爵诣各神位前跪奠讫乐暂止赞引赞跪典仪【唱】读祝读讫乐复作赞引赞俯伏兴平身乐止典仪【唱】亚献礼奏乐【仪同初献惟不献帛读祝】乐止典仪【唱】终献礼奏乐【仪同亚献】乐止典仪【唱】饮福受胙执事捧福酒胙于遣官右赞引赞跪赞搢笏赞饮福酒饮讫赞受胙受讫赞出笏赞俯伏兴平身赞两拜典仪【唱】彻馔奏乐乐止典仪【唱】送神奏乐赞两拜乐止典仪【唱】读祝官捧祝掌祭官捧帛馔各诣燎位奏乐捧祝帛馔官下陛赞礼毕乐止
　　一祝文皇帝遣致祭于某甲太岁之神四季月将之神时维岁暮将届新春特用遣祭以牲帛庶品之仪神其歆此报诚敷佑康吉尚享
　　一乐章　乐八奏　舞八佾
　　迎神　　保和
　　吉日良辰　祀典式陈　辅国佑民　太岁尊神合四上尺　六尺工尺　合四一四　尺工四合四时月将　功曹司辰　濯濯厥灵　昭鉴我心六工尺一　一尺工尺　合四一四　六工一尺以以迎　来格来歆
　　合四一四　尺一四合
　　奠帛
　　灵其莅止　有赫其威　一念潜通　幽防弗违尺合四一　一尺工尺　工尺一四　尺四工合有帛在篚　物薄而微　神兮安留　尚其享之工六工一　一尺工尺　工尺一四　合四一尺
　　初献　　安和　　武功之舞
　　神兮我留　有荐必受　享祀之初　奠兹醴酒一合四一　尺工尺四　四尺工尺　四尺一合晨光初升　祥征应候　何以侑觞　乐陈雅奏四合工尺　六工一尺　一合四一　工六工一
　　亚献　　中和　　文德之舞
　　我祀维何　奉兹牺牲　爰酌醴齐　二觞再升合尺一合　一尺工尺　工尺合四　尺四工合洋洋如在　式燕以宁　庶表微衷　交于神明六工尺一　六工一尺　合四一四　工尺一合
　　终献　　肃和　　文徳之舞
　　执事有严　品物斯祭　黍稷非馨　式将其意四合四一　尺工尺四　上尺工尺　四尺一合荐兹酒醴　成我常祀　神其顾歆　永言乐止四合四一　六工尺四　尺合四尺　尺工尺四
　　彻馔　　雍和
　　春祈秋报　率为我民　我民之生　赖于尔神合尺一合　六工尺一　合四一四　尺四工合惟神佑之　康宁是臻　祭祀云毕　神其乐歆六工一尺　尺四工合　一尺工尺　工尺一合
　　送神　　宁和
　　三献礼终　九成乐作　神人以和　既燕且乐尺合四一　尺工尺四　六工合一　尺四工合云车风驭　灵光昭灼　瞻望以思　邈彼廖廓六工尺一　六尺工尺　尺一合四　一尺六尺
　　望燎
　　爼豆既彻　礼乐己终　神之云旋　倐行焉从合四一尺　尺工合四　六工尺一　一尺一合以望以燎　庶畿感通　时和岁丰　惟神之功六工合一　尺四工合　尺一合四　工尺一合
　　一本寺库出祝帛香烛果品牲醴等物祝版一片礼神帛十三段降香三十斤【又一炷】二斤烛四枝八两烛十枝二两烛四十枝一两烛三十枝芡实五斤栗子十斤红枣五斤六两榛仁五斤十四两菱米六斤四两香油三斤砂糖一斤八两白盐三斤盐砖一斤四两大笋七两花椒香各三两莳萝一两五钱醢鱼五斤鰝鱼五尾木炭十斤祝版本纸二张包版黄白榜纸各一张包香帛黄咨纸十七张白咨纸十三张稻黍稷粱米各五升白麫十斤荞麦麫十斤葱十两菁菜四斤六两芹菜二斤三两韮菜一斤十两酱十两酒十七瓶木柴四千斤苇把二十四束【毎束重二十五斤】木炭五十斤犊六只用猪六口北羊五只鹿一只五只
　　一合用供器祭器【俱先农坛祠祭署收贮】
　　太嵗坛
　　大鼎八座大签盘八个小签盘二十四个香靠四个铜锅七口铜缸六口小铁锅一口锡酒壶四把锡水礶一个锡香盒三副锡汤壶二把锡杓二把锡水盆一个白磁爵十六个白磁笾豆盘一百四十个毛血盘十五个白磁酒钟二百个白磁羮碗十五个神座卓共三张馔卓五张条卓三张供卓八张孔卓三张烧香卓四张朝灯四座座灯六盏三牲匣二副天神坛
　　铜仪炉四个小圆炉一个圆烛台一对大签盘四个小签盘十二个香靠三个大圆炉二个并葢流金炉一个并靠流金圆烛台一对流金圆香盒一个铜钟十六口坠钟磬铜皷十二个各门烧香圆炉三个锡酒壶一把锡汤壶一把锡杓一把锡氷盆一个大小锡里匣四个锡里桶六个白磁爵十二个白磁酒尊四个白磁笾豆盘一百一十个白磁羮碗四个白磁毛血盘十二个白磁酒钟一百六十个木烛台四对帛匣四副条盘四个香盒四副笾豆匣四副祝版架一座神位座卓四张祝卓一张司尊卓二张供案四张正坛烧香卓二张扛牲匣一副座灯十盏倒环桶棳桶各二个
　　地只坛
　　小方炉八个并葢铜仪炉四个方烛台八对大签盘十三个小签盘二十四个大方炉二个并葢流金方香炉七个并靠流金方烛台七对铜钟十六口坠钟磬铜皷十三个流金香盒五个锡酒壶二把锡汤壶二把锡杓二把大小锡里牲匣十一个锡里桶八个白磁酒尊二十个白磁爵二十一个白磁笾豆盘一百一十三个白磁毛血盘二十一个帛匣七个条盘七个香盒七副笾豆匣二副扛牲匣一副祝版架一座神座卓七张祝卓一张供案七张上香卓七张司尊卓二张正坛烧香卓二张路灯六盏各门烧香卓八张
　　一乐器
　　琴瑟笙箫箎埙排萧皷钟磬柷敔搏拊麾节干戚籥羽
　　一登坛掌祭官一员读赞对举麾官共四员陈设收支官共一员导引官二员视燎官一员一执事典仪一人捧帛五人执爵五人司尊三人进接福酒胙四人【俱用青罗祭服】乐生七十二人武舞生六十六人文舞生六十六人烧香生十八人
　　一乐生文舞生烧香生袍服共用一百五十六套毎套蟾冠一顶角带一条红绢袍一件【葵花补】红生绢衬衫一件锦领白布袜一双青段履鞋一双
　　一武舞生服六十六套毎套天丁冠一顶金带一条红绢一件销金红生绢衬衫一件红绢裙一条【销金花邉】红绢结子一条销金红绢汗跨一件【销金蓝邉】青线绦一根红绢褡包一条抹緑皂靴一双白布袜一双红锦防臁一双
　　一供祀厨役六十五名祭毕本寺行礼官具本复孟春时享太庙日祭太岁月将之神【一应合行事宜俱同嵗暮】
　　一祝文皇帝遣致祭于某甲太歳之神四季月将之神时维孟春聿新嵗序特用遣祭以牲帛庶品之仪神其歆此祭诚敷佑康吉尚飨
　　旗纛坛
　　坛建于太嵗殿之东坛东为燎炉南为门永乐年建防制悉如南京旗头大将六纛大神五方旗神主宰战舡正神金鼓角铳铇之神弓弩飞鎗飞石之神阵前阵后神只五猖等众皆南向嵗仲秋本寺题请遣旗手衞官致祭歳暮则本寺题请遣旗手衞官祭旗纛之神于承天门外毎月朔望有神旗之祭专祭火雷之神神机营提督官请祭于教埸国有大征讨皇帝武弁服祃祭祭军牙之神六纛之神皆南向建牙旗六纛于神位后祭之日皇帝省牲视涤牛一羊一豕一礼三献奏乐皇帝饮福受胙望燎刺五雄鸡血于五酒碗酹神焉国家旗纛藏之内府毎嵗仲秋遣旗手衞指挥祭于旗纛庙霜降日祭于教埸嵗暮享太庙日祭于承天门外永乐后别有神旗之祭専祭火雷之神毎月朔望京营提督官请祭于教埸内今仍之【按霜降之祭本寺旧志云后罢未详何年】毎月朔望日神机营祭神旗本寺出金钱纸一百张执事乐舞生四人【余本营自办不繇本寺一嵗二十四次俱同】嵗暮祫祭太庙日承天门外祭旗纛之神前期十日本寺题本遣旗手衞官行礼前期一日陈设于承天门外











　　一仪注
　　其日赞引导遣官行教坊司作乐赞引赞就位赞诣前赞上香赞复位赞四拜赞奠帛行初献礼赞诣神位前赞献帛赞献爵赞复位赞跪赞读祝读讫赞俯伏兴平身赞亚献礼终献礼【仪俱同初献惟不献帛读祝】赞四拜赞焚祝帛执事捧祝帛过拜位赞诣焚祝帛所焚半赞礼毕
　　一祝文皇帝遣旗手衞指挥某致祭于旗纛之神惟神之灵实壮威武适当嵗暮礼宜时祀敬陈牲醴神其鉴知尚享
　　一本寺出祝帛果品牲醴等物祝文一道礼神帛一段【白色】降香一斤【又一炷】八两烛二枝四两烛二枝一两烛五枝胡桃四斤栗子六斤红五斤荔枝圆眼各三斤祝文本纸二张包香帛黄咨纸二张白咨纸一张酒二瓶山羊一只猪一口一办祭官一员一执事乐舞生赞引读祝捧帛执爵司尊共五人
　　一供祀厨役见太庙下八月某日祭旗纛等神
　　一前期十日本寺题本遣旗手衞官行礼
　　一前期一日典簿视宰牲午后陈设笾豆牲只




　　一陈设








　　一仪注
