<!-- { "loadSidebar": true } -->
　　莲肉各一斤八两香油一斤白盐一斤木炭五斤莳萝五钱茴香花椒各一两祝版用本纸
　　二张包祝版黄白榜纸各一张包香黄咨纸
　　二张酒二瓶【光禄寺支】木柴三百斤鹿一只兔一只【犠牲所送】
　　一执事人员导驾官六员賛引对引读祝官各一员典仪执爵司尊乐舞生共三人厨役五十七名
　　上出仍御帷帐内易皮弁服还御中极殿本寺卿同光禄寺卿具朝服跪奏云太常寺等衙门卿臣某等谨奏本月某日臣等恭诣天坛省牲请防承防不叩头一躬退上御皇极殿百官具朝服朝毕聴受誓戒是日早乐舞生诣圜丘坛皇穹宇斋宫各门等处烧香
　　一行移天坛祠祭署官待锦衣卫官旗尉到香舆亭奉祀捧苍玉匣祝版盒并青纻丝八十一龙袱青红帛匣二个香盒一个送寺香亭过本寺堂防官随进皇极殿安讫司礼监官出演签祝版装玉帛上香礼出进衙门开库发金玉晩斋宿衙门次日黎明进午门外驾到开门捧进签祝版装玉帛上香照前仪
　　一前期二日五鼔本寺官具吉服上告辞太庙【陈设仪注俱同告视牲前另有新仪】维　　　年嵗次　　月　　朔日孝孙嗣皇帝御名出宿于郊只行大报礼谨诣祖宗列圣帝后神位前恭预告知
　　一本寺出香烛同告视牲
　　一行掲帖知防司礼监填祝版
　　一前期一日五鼓博士捧祝版于皇极殿中陛卿接繇中门进跪安于御案上上填御名讫卿捧安舆内司礼监官进郊祀帛十二段上装匣内并苍玉安讫卿捧安舆内之中退于西柱下立司礼监官进奉先帛一段上装匣内少卿捧安舆内之左退于西柱下立【近年香帛俱先日本寺同司礼监官安舆内】卿捧香盒跪进于香亭右上三上香行一拜三叩头礼退于东锦衣卫官旗尉舁香帛亭出中门卿随诣天坛神库奉安上乗舆诣南郊至昭亨门迤西二知观叩头起执提炉导驾锦衣卫官奏落辇礼部尚书首班次左右侍郎次本寺少卿寺丞向上叩三头毕分两傍上降舆导上繇昭亨门左入至圜丘坛内壝左门内本寺卿跪迎导上至午陛尚书等官俱止本寺卿导上陞坛上北向立卿奏上帝坛上转东向立卿奏配帝坛导上繇东陛下尚书等官同导上至神库本寺卿导入上北向立卿奏正位坛笾豆上转东向立卿奏配位坛笾豆上稍转西向卿奏从四坛笾豆上出同导至神厨本寺卿导上至香案前奏燔牛上进步卿奏正配二坛牲上稍转北向立卿奏从四坛牲凡奏皆半跪导上出仍同导繇俎帐房北繇南左门出至神路西上乗舆至斋宫百官朝宴讫叩头谢恩退是日午后本寺官率铺排尉役乐舞生设御案供器乐器一更时分礼部同本寺官皇穹宇丹墀香案前尚书上香跪讫退同侍郎等官俱行叩头礼卿少卿请捧正配位神版少卿寺丞请捧从位神牌安于各亭内礼部侍郎导正位配位亭至午陛下从位亭至东西陛下卿等官请捧神版神牌各奉安讫本寺官率铺排人等陈设笾豆牲只
<史部,职官类,官制之属,太常续考,卷一>
<史部,职官类,官制之属,太常续考,卷一>
　　一仪注
　　祭日子时上御大次礼部本寺官奉安神位复命讫上具祭服出导驾官导上繇内壝左櫺星门入内賛对引导上行典仪【唱】乐舞生就位执事官各司其事【铺设御拜位官跪设御拜位红牌于二成牌前铺青色拜褥】上至御拜位内賛奏就位【世宗时位设于三成上穆宗时设于二成上】典仪【唱】燔柴【唱】迎帝神奏乐内賛奏陞坛导上至神御香案前少卿捧香跪进于上右奏跪上跪奏搢圭奏上香上三上香讫奏出圭内賛导上至配帝香案前少卿捧香跪进于上右内賛奏跪上跪奏搢圭奏上香上三上香讫奏出圭奏复位【二少卿上御案前二炉香】上复位乐止内賛奏四拜兴平身上四拜平身【賛百官同】典仪【唱】奠玉帛奏乐内賛奏诣神御前上陞至神御前捧玉帛官以玉帛跪进于上右奏搢圭上受玉帛奏献玉帛上奠讫奏出圭内賛导上至配帝前捧帛官以帛跪进于上右奏搢圭上受帛奏献帛上奠讫奏出圭奏复位上复位乐止典仪【唱】进俎奏乐本寺导俎官导俎至午陛下斋郎舁俎至坛上安讫内賛奏诣神御前上陞至神御前奏搢圭奏进俎奏出圭内賛导上至配帝前奏搢圭奏进俎奏出圭奏复位上复位乐止典仪【唱】行初献礼奏乐内賛奏诣神御前上陞至神御前捧爵官以爵跪进于上右奏搢圭上受爵奏献爵上献讫奏出圭奏诣读祝位【铺设祝饮位官跪设祝饮位红牌于一成牌前铺青拜褥】上至读祝位乐暂止奏跪上跪【賛百官皆跪】賛读祝读祝官跪读讫乐复作内賛奏俯伏兴平身上平身【賛百官同世宗时读祝官向东跪进祝版于上捧至御案篚内安讫今读祝官自安】内賛导上至配帝前捧爵官以爵跪进于上右奏搢圭上受爵奏献爵上献讫奏出圭奏复位上复位乐止典仪【唱】行亚献礼奏乐内賛奏诣神御前上陞至神御前捧爵官以爵跪进于上右奏搢圭上受爵奏献爵上献讫奏出圭内賛导上至配帝前捧爵官以爵跪进于上右奏搢圭上受爵奏献爵上献讫奏出圭奏复位上复位乐止典仪【唱】行终献礼奏乐内賛奏诣神御前上陞至神御前捧爵官以爵跪进于上右奏搢圭上受爵奏献爵上献讫奏出圭内賛导上至配帝前捧爵官以爵跪进于上右奏搢圭上受爵奏献爵上献讫奏出圭奏复位上复位乐止太常寺卿立于坛上祝卓前【嘉靖中立二成上】东向【唱】赐福胙内賛奏诣饮福位上陞至饮福位光禄寺卿捧福酒跪进于上右内賛奏跪上跪奏搢圭奏饮福酒上饮讫光禄寺官捧福胙跪进于上右内賛奏受胙上受讫奏出圭奏俯伏兴平身奏复位上复位内賛奏四拜兴平身上四拜平身【賛百官同】典仪【唱】彻馔奏乐执事官彻馔讫乐止典仪【唱】送帝神奏乐内賛奏四拜兴平身上四拜平身【賛百官同】乐止典仪【唱】读祝官捧祝进帛官捧帛掌祭官捧馔各恭诣泰坛上退御拜位之东立典仪【唱】望燎奏乐捧祝帛馔官至三成内賛奏诣望燎位【铺设望燎位官跪设望燎位红牌牌前铺青拜褥】内賛对引导上至望燎位燎半内賛奏礼毕乐止内賛对引导上至櫺星左门导驾官导引官导上至大次易服还其分献官各于【唱】初献时賛引引繇东西陛诣各神位香案前賛跪賛搢笏賛上香賛出笏坛上内賛奏诣读祝位奏跪各官俱向神案跪读祝毕賛俯伏兴平身各官兴平身賛搢笏賛献帛賛献爵賛出笏賛复位【亚献终献仪同惟不上香读祝献帛】典仪【唱】彻馔执事官诣各坛彻馔典仪【唱】各恭诣泰坛执事官各执帛馔诣燎所分献官分诣各燎炉前燎半賛引賛礼毕退【如祭日遇风雪上于小次行礼仪同前卿代上香执事官代献玉帛献爵卿唱赐福胙时光禄寺官捧福酒胙降至小次跪进于上左上饮福受胙如前仪各从位俱捧帛爵官代献如遣官摄祭位设于二成下陞坛出西陛上不饮福受胙余仪同前】礼部尚书侍郎本寺卿少卿丞捧安神版于皇穹宇神牌于两庑尚书上香跪讫同侍郎卿等官行叩头礼退
　　一祝文【青版硃书】维　　　年嵗次　　十一月　　朔日嗣天子臣御名敢昭奏于皇天上帝曰时维冬
　　至六气资始敬遵典礼谨率臣僚恭以玉帛牺齐粢盛庶品备此禋燎只祀于上帝奉太祖开天行道肇纪立极大圣至神仁文义武俊徳成功髙皇帝配帝侑神尚享
　　一新更祝文　维　　　年嵗次　　　　月　　朔日　　嗣天子臣御名敬遣　敢昭奏于皇天上
　　帝曰时维冬至六气资始恪遵典礼谨命臣僚恭以玉帛牺齐粢盛庶品备此禋燎只祀于上帝奉太祖开天行道肇纪立极大圣至神仁文义武俊徳成功髙皇帝配帝侑神尚享
　　一奉圣防是以后遣官用此其三郊遣官文俱着改定
　　一乐章　乐九奏舞八佾
　　迎帝神　中和
　　仰惟造兮于皇昊穹　时当肇阳兮大礼钦崇合四一四尺四合四合　工尺一尺工六尺工尺臣惟蒲栁兮蝼蚁之　伏承眷命兮职统羣工六工尺一尺一合四合　四合上四尺六尺工尺深懐愚昧兮恐负洪徳　爰遵彛典兮勉竭防衷工尺一尺工尺一六工　合四一四尺一合四合遥瞻天阙兮宝辇临坛　臣当稽首兮只迓恩隆六工尺一工尺一六工　六工合四尺一合四合百辟陪列兮舞拜于前　万神翊卫兮而西以东合四一四工一尺六工　合四一四尺一合四合臣俯伏迎兮敬瞻帝御　愿垂歆鉴兮拜徳曷穷四合四一工六尺工尺　六工尺一尺一合四合
　　奠玉帛　肃和
　　龙舆既降兮奉礼先　　爰有束帛兮暨瑶瑄一尺工尺一四合尺　　工尺一合尺一四合臣谨上献兮进帝前　　仰祈聴纳兮荷苍干四合四一尺工六尺　　合四一四工六工一
　　进俎　凝和
　　肴馐珍馔兮荐上　　庖人列鼎兮致精防合四上四尺四合尺　　工尺一合一尺四合臣盍只献兮馨醴牷　　愿垂歆享兮民福渊六工尺一尺六尺工　　合四一四尺一四合
　　初献　夀和　　　武功之舞
　　礼严初献兮奉觞　　　臣将上进兮圣皇
　　合四一四尺六尺　　　六工尺一合四合
　　圣皇垂享兮穆穆　　　臣拜首兮何以忘
　　四合上四尺六工　　　六工一尺合四合
　　亚献　豫和　　　文徳之舞
　　礼觞再举兮荐玉浆　　帝顔歆恱兮民福昻合四上四尺工六尺　　六工尺一尺一四合民生有赖兮感上苍　　臣惟鞠拜兮荷恩长六工尺一工尺六工　　六工尺一尺合四合
　　终献　熙和　　　文徳之舞
　　三献兮礼告成　　　　一念防兮露悃情
　　合四上四合四　　　　工六尺一尺六尺工景张乐舞兮声锽鋐　　仰瞻圣容兮俯恩六工尺一尺六工尺　　合四一四尺一合四合
　　彻馔　雍和
　　祀礼竣兮精意諲　　　三献备兮诚已伸
　　合四一尺六上尺　　　工尺上四合上四
　　敬彻弗迟兮肃恭寅　　恐多弗备兮惟赖洪仁合四一四尺六工尺　　工尺上四上四合四合
　　送帝神　清和
　　禋事讫终兮百辟维张　帝垂鉴歆兮沐泽汪洋合四一四尺四合工尺　六尺工尺一尺合四合龙车冉冉兮宝驾旋云　灵风鼓舞兮瑞露清瀼六工尺一尺一尺六工　合四一四尺一合四合洪恩浩荡兮无以为酬　粗陈菲荐兮己感歆尝工尺一尺工一尺六尺　六工尺一尺一合四合香气腾芳兮上彻帝座　仰瞻圣造兮赐福羣方合四一四工尺一六工　工六工尺一尺合四合臣同率土兮载欢载感　只回宝辇兮凤啸龙翔六工尺一尺六尺工尺　合四一四一尺合四合诚惶诚恐兮仰恋弥切　愿福生民兮永锡亨昌六工尺一尺一尺六工　合四上四尺一合四合
　　望燎　时和
　　龙车宝辇兮升帝乡　　御馐菲帛兮奉燎方合四一四尺四合尺　　六工一尺一尺四合环佩铿锵兮罗坛壝　　炬熖特举兮气辉煌尺一工尺工六工尺　　工六工一尺合四合生民防福兮圣泽沾　　臣荷眷佑兮拜谢恩光六工尺一尺工六工　　四合上四尺一合四合
　　一郊祀制帛一十二段【青色】奉先制帛一段【白色】正配二坛从四坛并十二大炉香红烛六对【俱系内出】礼神制帛共一十六段青色【二】红色【二】黄色【二】色【二】白色【八】祝版一片降香二百五十斤【又二炷】烧燎降香三
　　百斤省牲细香一斤【又一炷】提炉速香二斤【檀香】
