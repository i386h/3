<!-- { "loadSidebar": true } -->
　　杨闻中【江西上饶人官生万厯四十六年任】
　　郭梦詹【福建晋江人官生万厯四十八年任】
　　黄宗瑗【山东即墨人官生泰昌元年任】
　　王道元【浙江鄞县人官生天啓元年任】
　　赵隆美【直常熟人官生天啓二年任】
　　李　瓒【山东济宁人官生天啓二年任】
　　徐元虾【南直嘉定人官生天啓四年任】
　　蒋士麟【广西泉州人定生天啓四年任】
　　赵　晟【山西解州人官生天啓六年任】
　　侯昌【顺天宛平人官生天啓七年任】
　　张世清【河南祥符人官生天啓七年任】
　　王　愉【直句容人官生崇祯元年任】
　　林益封【广东海阳人官生崇祯元年任】
　　成克延【北直大名人官生崇祯二年任】
　　曹正仪【阙】
　　赵清衡【阙】
　　丁裕庆【阙】
　　董徳镛【阙】
　　徐树藩【阙】
　　熊汝学【阙】
　　李慎修【阙】
　　张嘉绩【阙】
　　赵　壎【阙】
　　黄兆穰【福建晋江人官生崇祯十年任】







　　太常续考卷七
<史部,职官类,官制之属,太常续考>
　　钦定四库全书
　　太常续考卷八
　　泰享殿
　　殿在圜丘后嘉靖十七年上欲宗祀皇考以配上帝诏举大享礼于极宝殿二十四年乃撤大祀殿即于旧址建防享殿其上台三成殿制周围为十二方殿后为皇干殿东为神库宰牲亭神厨极宝殿殿建于宫右干隅即旧钦安殿也嘉靖中行大享祈谷礼其中改名极宝殿隆庆元年大享祈谷礼罢仍名钦安殿祈谷嘉靖九年既建圜丘方泽分祀天地复以嵗孟春上辛日祀上帝于大祀殿行祈谷礼言官夏言议请南北二郊奉太祖配祈谷奉文皇帝配下廷议羣臣以为不可疏留中言又疏请上怒羣臣违君叛礼令祈谷二祖并配二郊専奉太祖配十年又改以啓蛰日行祈谷礼于圜丘仍止奉太祖配十八年春又改行祈谷礼于极寳殿不奉配二十四年撤大祀殿改建泰享殿复拟行祈谷礼于泰享殿后殿成止行于极宝殿隆庆元年祈谷礼罢
　　一惊蛰日行祈谷礼于泰享殿
　　一前期一月本寺择吉日诣牺牲所洗涤牲只后每日差属官一员看涤务期洁净以备供祀本日委协律郎提调乐舞生执事于太和殿朝夕演习礼乐
　　一前期十五日本寺具题请看牲次题请命大臣四员看牲
　　一行手本知防看牲大臣
　　一前期七日行掲帖知防司礼监接看牲官本奏祭祀一行手本知防鸿胪寺请陞殿奏祭祀行掲帖知防司礼监奏祭祀
　　一前期六日本寺官早诣景神殿上致辞拜告一告辞孝孙嗣皇帝御名明日恭视祈谷牲仪谨诣祖宗列圣帝后神位前恭预告知
　　一前期五日上御奉天门本寺官跪奏看牲官员题本进司礼监官接本去讫奏云请圣驾看牲承防叩三头速出诣牺牲所上至导上至牺牲所香案太常卿同冬至奏牛犊北羊鹿兎豕大祀改祈谷上视毕回至景神殿致辞参拜毕上囘宫
　　一防辞孝孙嗣皇帝御名恭视祈谷牲仪囘还恭诣祖宗列圣帝后神位前谨用防拜
　　一告防合用香烛俱与【大报同】
　　一前期四日本寺官具公服奏祭祀进铜人斋牌于文华殿东安设北向
　　一斋牌嘉靖防年防月防日啓蛰行祈谷礼于泰享殿某日午后沐浴更衣某日为始致斋三日
　　一东西长安门告示太常寺为祭祀事嘉靖防年防月防日啓蛰行祈谷礼于泰享殿文武百官自本月某日午后沐浴更衣于本衙门宿歇某日为始致斋三日其陪祀官员除年老残疾軆气疮疥刑余丧过之人不与外文官五品以上武官四品以上至日各具祭服陪祀合行知防
　　一前期三日本寺官诣太和殿演习礼乐毕诣牺牲所看牲乐舞生早诣泰享殿各门烧香前期二日本寺卿同光禄卿面奏省牲行揭帖知防司礼监填祝版
　　一前期一日本寺卿同光禄卿省牲复命博士捧祝版于文华殿上填御名讫博士捧出安于香帛亭内厨役擡至泰享殿神库供奉本寺官诣景神殿致辞
　　一告辞孝孙嗣皇帝御名明日只诣南郊行祈谷礼谨诣祖宗列圣帝后神位前恭预告知是日午后本寺官率铺排厨役陈设天座供器等项乐舞生陈设乐器是夜三更时分本寺官请神位奉安陈设豆




　　一陈设








　　一仪注
　　正祭日昧爽免朝锦衣衞备法驾设板舆于奉天门下正中上常服乘舆至内西天门外神乐观二知观叩头起执提炉导至神路锦衣衞官跪奏落辇上降舆导引官导上至大次具祭服出导引官导上由左门入至陛上典仪【唱】乐舞生就位执事官各司其事内赞对引官导上至拜位内赞奏就位典仪【唱】迎帝神奏乐内赞奏陞坛导上至香案前奏跪奏搢圭奏上香讫奏出圭复位乐止奏四拜【传赞百官同】典仪【唱】奠玉帛奏乐内赞奏陞坛导上至御案前奏搢圭上受玉帛奏献玉帛讫奏出圭复位乐止典仪【唱】进爼奏乐内赞奏陞坛导上至爼匣前奏搢圭奏进爼奏出圭复位乐止典仪【唱】行初献礼奏乐内赞奏陞坛导上至御案前奏搢圭上受爵奏献爵讫奏出圭奏诣读祝位奏跪【传赞众官皆跪】乐暂止赞读祝讫乐复作奏俯伏兴平身【传赞百官同】奏复位乐止典仪【唱】行亚献礼行终献礼奏乐【仪同初献惟不读祝】乐止太常卿于殿西东向立【唱】赐福胙内赞奏诣饮福位导上至饮福位光禄卿捧福酒胙跪进于上右内赞奏跪奏搢圭奏饮福酒讫奏受胙讫奏出圭俯伏兴平身复位奏四拜【传赞百官同】典仪【唱】彻馔奏乐乐止典仪【唱】送帝神奏乐奏四拜【传赞百官同】乐止典仪【唱】读祝官捧祝进帛官捧帛掌祭官捧馔各恭诣泰坛上退拜位之东典仪【唱】望燎奏乐捧祝帛馔官出殿门内赞奏诣望燎位内赞对引导上至燎所燎半奏礼毕导引官导上至大次易祭服出乐止上囘至景神殿防拜本寺官诣景神殿上至防拜一防辞孝孙嗣皇帝御名祗诣南郊祈谷礼成防诣祖宗列圣帝后神位前谨用防拜
　　一正祭祝文维嗣天子臣御名祗奏于皇天上帝曰候维啓蛰农事将举爰以兹辰敬祈洪造谨率臣僚以玉帛牺齐粢盛庶品备斯明洁防祀上帝于泰享殿仰希垂鉴锡福蒸民俾五谷以皆登普万方之咸赖尚享
　　一乐章
　　迎神　　中和
　　臣惟穹昊兮民物之初　为民请命兮祀礼昭诸合四上四尺四合工尺　六工尺一尺一合四合备筵率职兮祈洪庥　　臣微兮悃恳诚摅四合四一尺工六尺　　工尺一合尺一合四合遥瞻驾降兮霁色辉　　欢迎鼓舞兮迓龙舆合四一四尺工六工　　合四一四尺一四合臣愧菲才兮后斯民　　愿福斯民兮圣恩渠工尺一尺工六工尺　　六工尺一尺合四合
　　奠玉帛　　肃和
　　烝民勤职兮农事颛　　蚕工亦慎兮固桑阡合四上四尺四合尺　　六工尺一尺合四合玉帛祗奏兮暨豆笾　　仰祈大化兮锡以丰年合四工四尺工六尺　　工六尺四尺一合四合
　　进爼　　咸和
　　鼎烹兮气馨　　香羞兮防醽　帝垂享兮以歆合四上四尺　　六工尺一尺　工尺合四一四烝民防福兮以寕
　　六工尺一合四合
　　初献　　寿和
　　礼严兮初献行　　　　百职趋跄兮佩琤鸣
　　合四上四合四　　　　工六尺一尺六工尺
　　臣谨进兮玉觥　　　　帝心歆鉴兮岁丰亨
　　工尺一尺六工　　　　六工尺一尺合四合
　　亚献　　景和
　　二觞举兮致防　　　　清醴载斟兮奉前
　　合四一尺六尺　　　　六工一尺合四合
　　仰帝容兮忻穆　　　　臣感圣恩兮实拳拳
　　工六工一工尺　　　　合四上四尺一四合
　　终献　　永和
　　三献兮一诚微　　　　禋礼告成兮帝鉴是依
　　合四上四工尺　　　　六工一尺工六尺工尺烝民沐徳兮岁丰禨　　臣拜首兮竭诚祈
　　合四一四尺工六工　　六工一尺合四合
　　彻馔　　凝和
　　三献周兮肃乃仪　　　爼豆敬彻兮弗敢迟四尺上四六上尺　　　工尺上四上四合四
　　愿留福兮丕而　　　　曰曰晹兮若时
　　合四一尺六尺　　　　工尺上四工上四
　　送帝神　　清和
　　祀礼告备兮帝鉴彰　　臣情上达兮感昊苍合四上四尺六工尺　　六工尺一尺合四合云程肃驾兮返帝卿　　臣荷恩眷兮何以忘上尺一尺工尺六工　　合四一四尺一四合祥风瑞蔼兮弥坛壝　　烝民率土兮悉获丰康六工尺一尺工六工　　合四一四尺一合四合
　　望燎　　太和
　　遥覩兮天衢长　　　　邈彼寥廓兮去上方
　　合四上四合尺　　　　工六尺一尺合四合束帛荐火兮希升闻　　悃愊已通兮沛泽长四合四一尺工六尺　　一尺合四尺一四合乐终九奏兮神人以和　臣同率土兮咸荷恩光六工尺一尺六工尺工　合四一四尺一合四合
　　一合用豋簠簋豆碟俱青磁
　　一登坛请神牌掌祭卿一员赞礼官一员读祝官一员对引官一员司香官一员进爼官二员举麾官二员导引官六员典仪二人通赞二人赞二人捧帛二人执爵一人司尊一人乐生七十二人武舞生六十六人文舞生六十六人
　　一乐器旌节干戚籥羽全
　　一执事青罗祭服全
　　一乐舞生红罗袍全净衣共二百一十四套铺排厨役二百五十名
　　一本寺库内出制帛香烛果品等物告祀帛一段青色青版一片降香一炷块香一斤散降香二百斤薰辇速香一斤提炉速香一斤二斤烛四枝照道四两烛十八枝八两烛八枝四两烛十枝签版进铜人二两烛十八枝杂照二两烛五百枝檀香五钱红枣五斤栗子五斤榛仁三斤菱米三斤芡实三斤砂糖一斤香油三斤蜜六两白盐三斤笋六两鰝鱼二尾鲊鱼二斤花椒莳萝茴香各四两栀子八两煮牲木柴三千斤木炭二十斤酒四瓶【光禄寺支】黍稷稻粱各三升粳糯米各二升荞白麫各五斤醋一瓶韭菜八两青菜二把芹菜二捆葱四把神祗坛恒裕仓司菜局领
　　一合用牺牲共六只牛用骍牺牲所送牛二只北羊一只豕一口鹿一只兎一只
　　大享
　　嘉靖十七年秋九月上欲宗祀皇考以配上帝诏举大享礼乃享上帝于大内之极宝殿奏皇考睿宗知天守道洪德渊仁寛穆纯圣恭俭敬文献皇帝西向侑享二十四年撤大祀殿改建泰享殿命礼部岁以季秋奏请卜吉行大享礼后泰享殿成命仍于极宝殿行之隆庆元年大享礼罢季秋行大享礼于泰享殿事宜一前期一月本寺择吉日诣牺牲所洗涤牲只后逐日差官一员诣所看洗务期洁净以备供祀
　　一前期十五日委协律郎提调乐舞生执事于太和殿朝夕演习礼乐
　　一本寺具题请驾看牲次日具题请命大臣四员看牲行手本知防看牲大臣
　　一前期十日行手本知防鸿胪寺请驾看牲
　　一前期六日本寺官早诣景神殿候上致辞拜告一告辞孝孙嗣皇帝御名明日恭视大享牲仪谨诣祖宗列圣帝后神位前恭预告知告叅合用香烛【与大报同】
　　一行掲帖知防司礼监接看牲官本奏祭祀知防鸿胪寺请陞殿奏祭祀
