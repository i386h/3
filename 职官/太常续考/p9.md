<!-- { "loadSidebar": true } -->
　　一正祭日戌时分上乗舆舆前表亭伞盖成国公朱希忠京山侯崔元导引大臣生员耋老驾后随行鼓乐大作至昭亨门表亭伞盖至圜丘坛南櫺星门外希忠捧表至坛上置于案上降舆导引官导上至大次少憩钦天监发鼓三通毕上大次具服出导引官导至内壝内賛对引导上行典仪【唱】乐舞生就位执事官各司其事奏就位典仪【唱】迎帝神奏乐内賛奏陞坛导上至香案前奏跪搢圭上香出圭复位上命武定侯郭勋上御案前二炉香大学士夏言上皇地只香并捧牌大学士顾鼎臣上太祖香并捧牌至燎所乐止奏四拜【賛百官同】典仪【唱】升表奏乐奏陞坛内賛导上至祝饮位朱希忠诣表案跪捧表跪于上右内賛奏跪搢圭希忠进表于上上受表授于崔元奏出圭元受表授于卿金赟仁乐暂止賛读表讫乐复作奏俯伏兴平身捧表授于元元捧册表跪于上左奏搢圭元进表于上上受表捧献御案前奏出圭复位乐止奏四拜【百官同】典仪【唱】奠玉帛奏乐奏诣神御前奏搢圭献玉帛希忠请捧表上献玉帛讫希忠跪进表于上安于匣内奏出圭复位乐止典仪【唱】进俎奏乐奏诣神御前奏搢圭进俎出圭复位乐止典仪【唱】行初献礼奏乐奏诣神御前奏搢圭献爵出圭复位乐止典仪【唱】行奏祝礼奏乐卿啓祝跪乐暂止奏跪【百官同】賛读祝讫乐复作奏俯伏兴平身【百官同】卿捧祝跪进于上搢圭捧至御案安于帛匣内奏出圭复位乐止典仪【唱】行亚献礼行终献礼【仪同初献】乐止少卿【唱】赐福胙奏诣饮福位光禄卿捧福酒胙跪于上右奏跪搢圭饮福酒受胙出圭俯伏兴平身复位奏四拜【百官同】典仪【唱】彻馔奏乐乐止典仪【唱】送帝神奏乐奏四拜【百官同】乐止典仪【唱】进表官捧表进玉帛官捧玉帛读祝官捧祝掌祭官捧馔各恭诣泰坛典仪【唱】望燎奏乐奏诣望燎位燎半奏礼毕导引官导上至大次易服出囘至景神殿叅拜毕囘宫
　　一表　维嘉靖十七年嵗次戊戌十一月初一日辛未嗣天子有道孙明王臣御名只懽只忭顿首寅肃百拜上言伏以洪荒暝昧弗知大道之原混沌蒙黙防识人物之本若此于斯生民何有洪惟上帝判立隂阳肇生人物辟宰三才掌握万化统天制地神只悉赖于君临运圆括方羣类咸防于大造歴今古无己之神化作乾坤有主之祖根肆好生之徳巍巍于生民而立主简大命之求切切乃命之以为君昨当中夏之艰奉我高皇之徳授之宝符作生人主迨统继世己逾七帝兹洪图大服巨防臣嗣明厯奉郊庙一徳莫有居辟位代天工万罪皆积戴简眷之渊深荷仁生之岳重窃念臣御名至愚极昧甚最庸非但未肖于前王尤愧无及于祖宗之毫末者也兹臣感恩铭骨拜眷刻心不量凡昏之资钦奉无前之典臣御名百拜只上泰号称曰皇天上帝仰我天慈俯纳臣荐居高赫然而赐鉴享圜丘丕祀于亿年聴卑昭矣以垂歆佑斯明基业于万世顺五纬于圆清绥八荒于方浊世嗣生贤兆民防福臣御名下情无任氷渊惶汗不胜仰奉祗答天恩之至臣百拜万罪叩首谨言嘉靖十七年岁次戊戌十一月一日辛未嗣天子臣御名表奏闻
　　一奏祝维嗣天子臣御名祗肃奏于皇天上帝曰式陈愚恳上荐洪名表恭闻天慈允鉴臣御名敢伸祀贺之防复谨祖諡之命请窃惟臣祖丕受天眷再辟土疆功徳隆重臣祖配髙皇后马氏隂教首宗兹恭加諡号为太祖开天行道肇纪立极大圣至神仁文义武俊徳成功高皇帝孝慈贞化哲顺仁徽成天育圣至徳髙皇后仰祈垂鉴俯宥臣愆俞臣只叩之私纳臣寅奉之悃臣御名下情莫罄祀贺请命之至尚享
　　一乐章
　　迎帝神　中和
　　于昔鸿荒之初兮混蒙五行未运兮两曜未明其中挺立兮有无容声神皇出御兮始判浊清立天立地立人兮辟物生生
　　升表　元和
　　帝辟隂阳兮造化张神生七政兮精华光圆覆方载兮兆物康臣敢只报兮拜荐帝曰皇
　　奠玉帛　休和
　　帝垂聴兮义若亲予识庸昧兮无繇伸表荷鉴兮泰号式尊敬陈玉帛兮燕贺洪仁
　　进俎　豫和
　　大筵开懽声如雷皇神赐享臣涓埃大鼎炰烹肴馐馨裁帝歆兮兆民之福臣感恩兮何如幸哉
　　初献　夀和
　　天高降恩鉴防情何以承臣愚端拜捧瑶觥坚夀无极并
　　奏祝　景和
　　帝皇立命兮肇三才中分民物兮惟天徧该小臣请命用光帝陪庶永配于皇穹哉
　　亚献　太和
　　羣生摠摠兮悉防始恩人物尽囿兮于帝仁羣生荷徳兮谁识所从来于惟皇兮亿兆物之祖真
　　终献　永和
　　宝宴玉几凭液陞乐舞防恊气凝民物防臣蹇蹇兮报无穷
　　彻馔　咸和
　　泰奏既成防诚莫倾皇徳无京陶此羣生巨细帡幪刻小民之感兮防罄愚情实涵而容纳兮曲赐生成
　　送帝神　清和
　　礼只荐兮皇神垂享万舞毕举兮九成己行帝赐洪庥兮大我家庆金鸣玉振兮声镗镗羣僚环佩兮响玎珰神人交贺兮賛帝皇宝称泰号兮曷有穷量永固髙厚兮羣御久长防臣顿首叩首兮欣沐恩光
　　望燎　熙和
　　瑶简拜书兮泰号成奉扬帝前兮资离明珍币嘉肴兮与祝成均登巨熖兮逹清九垓四表兮莫不昻瞠庶类品彚兮悉庆洪名
　　同日寅时遣官祭北郊祝文　维嗣天子臣御名谨遣　敢昭告于皇地只曰适辰元吉臣率羣僚耆庶只上皇天上帝表礼成复取临午加上太祖天行道肇纪立极大圣至神仁文义武俊徳成功髙皇帝孝慈贞化哲顺仁徽成天育圣至徳髙皇后册宝于太庙敬此遣代闻于皇地只伏祈鉴知谨告
　　太社帝社坛祝文同【但改臣为名闻于皇地只五字改祭告二字】
　　次日百官行庆贺礼

　　太常续考卷一
<史部,职官类,官制之属,太常续考>
　　钦定四库全书
　　太常续考卷二
　　太庙五享事宜
