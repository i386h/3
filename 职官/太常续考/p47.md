<!-- { "loadSidebar": true } -->
　　在奉先殿右为奉孝宗生母孝穆纪太后也成化二十三年建孝宗既追尊孝穆皇太后以不得祔太庙奉先殿别作奉慈殿祀太后已而宪宗生母孝肃周太皇太后睿宗生母孝惠邵太皇太后皆祀殿中孝肃中室孝穆孝惠左右室孝肃孝惠主书太皇太后孝穆主书皇太后毎嵗五享四时荐新上食如太庙奉先殿嘉靖十五年上谕礼官曰庙祀陵祀本不同奉慈三后主既不得祔庙又不得祔陵殿似黜之非亲之也礼官请祔孝肃于裕陵殿孝穆孝惠于茂陵殿上又曰皇太后太皇太后本子孙尊称睿皇后纯皇后又嫌于适改主题皇后不得书帝諡罢奉慈享荐礼崇先殿嘉靖初年尊皇考为献皇帝外未祔太庙内亦未祔奉先殿也别立崇先殿十七年睿宗既祔享太庙崇先殿之主亦迁奉先殿罢崇先殿时食之荐孝殿在乾清宫之东神霄殿在孝殿之东隆庆元年奉安孝烈皇后神主于孝殿孝裕皇太后孝懿皇后神主于神霄殿三后忌祭及册封等项各告祭于内孝烈世宗皇帝继后也孝恪穆宗皇帝生母也孝懿穆宗皇帝正后也隆庆六年孝懿皇后随穆宗祔享太庙神霄殿神主奉安于奉先殿万厯三年上谕礼官曰朕思孝神霄皇祖妣孝烈皇后及孝恪皇太后神位宜奉安于奉先殿祔享其神主当奉迁何处查议来行礼部议奉迁神主查有嘉靖十五年孝肃三后神主迁于陵殿之例神位祔享奉先殿未敢擅拟奉圣防三后神主奉迁陵殿既有我皇祖旧典今宜遵行奉先殿今见有三后神位俱系我皇祖钦定亦宜遵照祔安不必另拟乃改题孝恪皇太后神主为孝恪皇后同孝烈皇后俱祔于永陵殿罢孝神霄祭金海祠祠建于大内西苑涌泉亭后祭司海水府司舟三神嘉靖十四年上谕礼官嵗端午朕奉两宫游西海子时望祀诸神宜建祠祀焉祠成毎嵗仲春秋上壬日遣本寺卿行礼隆庆元年罢
　　一每嵗仲春仲秋之上壬日祭司海等神前期十日本寺题本遣本寺正卿行三献礼如常仪
　　一办祭官一员供祀执事五人铺排厨役二十名






　　一陈设








　　一祝文维皇帝遣太常寺卿某致祭于司海之神水府之神司舟之神曰粤稽琼源其来旧矣自彼玉泉之委发兹液之流润泽禁垣功亦彰矣兹惟仲春秋敬修时祀用报灵贶神其流福以惠我生民尚享
　　一合用制帛香烛果品等物礼神帛七段白三黒四降香一炷散香一斤八两烛二枝四两烛四枝二两烛十枝一两烛五枝红枣一斤八两栗子二斤榛仁一斤八两菱米一斤半芡实一斤半香油三斤白盐二斤鰝鱼二尾花椒莳萝茴香各四两大笋二两木柴三百斤炭三斤酒三瓶黍稷稻粱各二升醤三斤葱五把菁芹菜各四两
　　一合用牺牲牛一只羊一只豕一口鹿一只一只
　　帝社坛
　　坛在大内西苑豳风亭西壝陛主如太社稷嘉靖十年上命垦西苑空地艺五谷建恒裕仓储以供粢盛遂建帝社稷坛于豳风亭西以祀毎嵗仲春秋上戊之明日行祈报礼东帝社西帝稷皆北向隆庆元年罢
　　一仲春上戊日于西苑祭帝社稷
　　一前期十五日本寺委协律郎提调乐舞生执事于太和殿朝夕演习礼乐
　　一本寺具题钦遣大臣陪祀
　　一前期五日行掲帖知防司礼监并鸿胪寺
　　一前期三日本寺官具公服奏祭祀斋戒
　　一行掲帖知防司礼监填祝版本寺官诣太和殿演礼乐毕诣牺牲所看牲
　　一前期二日本寺卿面奏省牲次日复命博士捧祝版于文华殿上填御名讫博士捧出安于香帛亭内厨役擡至帝社坛供奉乐舞生诣坛烧香午后陈设乐器夜至五更奉安神牌陈设笾豆牲只祭祀如在太社稷后已日斋戒同奏行奏省牲并复命题本

　　一陈设








　　一仪注
　　正祭日辰刻上具皮弁服乗舆至豳风亭之东上降舆导引官导上至坛门外内赞对引导上行典仪【唱】乐舞生就位执事官各司其事上至御拜位奏就位典仪【唱】迎神奏乐奏陞坛内赞导上陞坛至帝社香案前奏跪奏搢圭奏上香奏出圭内赞导上至帝稷香案前【仪同前】奏复位乐止奏两拜【通赞陪祀官同】典仪【唱】奠帛行初献礼奏乐执事官捧帛爵诣各神位前跪献讫乐暂止奏跪【通赞众官皆跪】赞读祝讫乐复作奏俯伏兴平身【通赞陪祀官同】乐止典仪【唱】亚献礼终献礼奏乐执事捧爵诣各神位前跪献讫乐止典仪【唱】彻馔奏乐乐止典仪【唱】送神奏乐奏两拜【通赞陪祀官同】乐止典仪【唱】读祝官捧祝掌祭官捧帛馔各诣位奏乐捧祝帛馔执事官过讫奏礼毕内赞对引导上出导引官接导上至豳风亭易皮弁服出上囘宫一祝文嗣天子御名致告祭于帝社之神帝稷之神时当【务农之期万宝告成】庸修恒祀特兹【告祈报谢】惟神歆鉴【俾五谷皆登万方咸頼　永富予民万世攸頼】尚享
　　一乐章
　　迎神　　时和
　　【东金】风兮【地脉万宝】以【融　　　首务充　　　忻成】兮稼穑之工
　　合四上四六尺工　　　工六尺一尺四合
　　祀神于此兮苑中　　　愿来格兮慰予衷
　　四合四一尺合四　　　六工一尺合四合
　　初献　　寿和
　　神兮临止　礼荐清醇　菲币在笥　初献式遵四工尺上　四上尺上　工尺上四　尺上合四神其鉴兹　享斯藻苹我祀伊何　祈报是因合四上尺　工尺四上　四工六尺　工尺上四神兮锡祉　则阜吾民
　　六工尺上　合四上四
　　亚献　　雍和
　　二觞再举伸此慇懃　神悦兮以纳　祥蔼兮氤氲合四上四　六尺工尺　工尺一合四　一尺合四合
　　终献　　宁和
　　礼终兮酒三行　　　　喜茂实兮稷黍粱
　　合四上合上四　　　　工六尺一合四合
　　农事待兮丰康　　　　予稽首兮以望
　　合四一四六尺　　　　六工一尺四合
　　彻馔　　保和
　　祀事告终　三献既周　彻之罔迟　惠注田畴合四上四　六尺工尺　工尺合四　尺合四合迓以休贶　庇兹有秋
　　六工尺一　尺一四合
　　送神　　广和
　　耕耨【伊首告就】　力事豆笾　粢盛赖之　于此天田合四上四　六尺工尺　工尺上四　合四上四予将以祀　神其少延　愿留嘉祉　副我洁防六工尺上　工尺合四　四上尺上　工尺上四肃驾兮云旋　普予兮有年
　　合四上工尺　工尺上四合
　　一合用祭器白磁爵六个笾豆盘三十二个簠簋四个小馔盘二个酒罇三个锡杓一把酒壶一把锡水盂二个盆二个锡水礶二个汤壶二把香盒二个木香盒二个篚箱二个屏息十个祝座一座小铜香炉二个烛台二对大铜炉四个香案二张案卓二张祝卓一张馔卓二张平头卓二张孔卓二张小卓十张条卓二张帐房三间大纱灯八座小纱灯五对路灯二十四对
　　一登坛掌祭卿读祝奏礼对引掌瘗举麾司香陈设导引官共十六员典仪执事共七人乐生七十二人武舞生六十六人文舞生六十六人烧香乐舞生六人
　　一乐器干戚籥羽旌节全执事青罗服三生红罗袍全一供祀铺排厨役五十名
　　一本寺库内出制帛香烛果品等物仲【春告祀秋礼神】帛二段色祝版一片方降香二炷方块香二斤散降香十斤二十斤烛四枝八两烛十二枝四两烛二十四枝二两烛六十四枝薫辇速香一斤檀香五钱红枣三斤春栗子四斤秋胡桃仁三斤榛仁三斤菱米三斤芡实二斤半盐五斤鰝鱼鲊鱼四尾香油二斤笋四两花椒莳萝茴香各四两木柴一千斤酒四瓶【光禄寺支】黍稷稻粱各三升酱五斤醋一瓶【恒裕仓领】葱五把韮菁芹菜各八两【司菜局办】
　　一合用牺牲牛用黝牛二只【内羮牛一】羊一只豕二口【内醓醢一】鹿一只二只
　　仲秋上戊明日祭帝社稷【一应事宜俱同仲春】
　　同日祭圣师
　　嘉靖初年毎嵗春秋开讲前一日奠告先圣于文华殿奉皇师伏羲氏神农氏轩辕氏帝师陶唐氏有虞氏王师夏禹王商汤王周文王武王皆南向左先圣周公右先师孔子东西相向寻罢
　　一仲春开讲
　　一前期三日进佥版掲帖前一日本寺博士捧祝版于文华殿上亲填御名讫博士捧出安于本寺香帛亭内供奉



　　一陈设








　　皇帝王师九案同
　　先圣先师二案盏各三和羮栗子圆眼各三碟一仪注
　　正祭日昩爽本寺官早进设酒盏笾豆祝帛讫上具皮弁服繇文华殿出内赞对引导上至拜位奏就位上就御拜位内赞导上至伏羲氏前奏搢圭奏上香讫诣各神位前俱奏上香讫奏出圭奏复位上复位奏再拜讫读祝官啓祝跪内赞奏跪上跪赞读祝讫奏俯伏兴平身读祝官安祝退讫奏再拜讫赞焚祝帛上退拜位之东立捧祝帛官出门奏礼毕内赞对引导上出上囘宫
　　一祝文皇帝御名谨告于先圣诸师暨周公孔子曰予惟后学之资必赖先圣遗集以为进修兹于明日春秋开讲学伏惟黙运神机觉我后学俾诚正之功不替庶治平之效可臻而圣道永有佑民之惠矣特用奠告惟圣师鉴焉谨告
　　一合用祭器小白磁酒盏三十三个羮碗十一个小白磁碟四十个供卓十一张帛卓一张祝卓一张帛匣三个
　　一供祀读祝奏礼对引掌燎捧帛导引官共十三员一本寺备帛烛果品牲醴等物礼神帛十一段白色八两烛二枝四两烛二枝二两烛八枝香内备圆眼十一斤栗子十一斤盐酱各三斤香油五斤葱二斤花椒莳萝茴香各四两柴五百斤黄白咨纸十五张酒三瓶【光禄寺支】牛一只豕一口鹿一只【造羮醢用】仲秋开讲前一日奠告圣师【一应事宜俱同仲春】
　　崇雩坛
　　坛建于圜丘坛泰元门之东为制一成坛东为神库大雩嘉靖中上欲于奉天殿行秋报礼丹陛上行大雩礼后用学士夏言议建崇雩坛于圜丘东毎嵗以孟夏后祭天祷雨祈谷后自二月至四月旸时若则大雩之祭遣官代如雨泽愆期上亲祷焉坛成未经行礼而罢【按后开仪注虽经拟定实未用也】崇雩坛告天祷雨
　　一前期十五日本寺委协律郎提调乐舞生执事于太和殿朝夕演习礼乐
　　一前期六日行手本知防司礼监鸿胪寺请陞殿奏祭祀
　　一前期四日本寺官具公服奏祭祀斋戒进铜人斋牌于文华殿东安设北向
　　一斋牌嘉靖防年某月某日于崇雩坛祷雨某日午后沐浴更衣某日为始致斋三日
　　一东西长安门告示太常寺为祭祀事嘉靖防年某月某日于崇雩坛祷文武百官自某日午后沐浴更衣某日为始致斋三日云云
　　一前期二日乐舞生早诣崇雩坛并南门烧香本寺卿光禄卿面奏省牲毕本寺官诣太和殿演乐毕诣牺牲所看牲
　　一前期一日本寺卿同光禄卿省牲复本寺官诣景神殿上致辞本寺博士捧祝版于文华殿上亲填御名讫博士捧出安于香帛亭内供奉
　　一本寺官率铺排诣神库视洗祭器午后陈设天座乐舞生陈设祭器
　　一陈设笾豆与祈谷同
