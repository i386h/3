<!-- { "loadSidebar": true } -->
　　一供祀厨役二百名八月某日祭歴代帝王【一应合行事宜俱同二月】祝文仲春改仲秋子午邜酉年遣乐舞生赍香帛往各陵致祭罢秋祭
　　帝王陵伏羲氏商髙宗俱陈州祭共遣乐舞生一人汉光武孟津县祭遣乐舞生一人周世宗郑州祭遣乐舞生一人宋太祖太宗真宗仁宗俱巩县祭共遣乐舞生一人以上并属河南神农氏酃县祭遣乐舞生一人舜帝宁远县祭遣乐舞生一人以上并属湖广轩辕氏延安府中部县祭遣乐舞生一人周文王武王成王康王汉景帝俱西安府咸阳县祭共遣乐舞生一人汉髙祖唐宣宗俱泾阳县祭共遣乐舞生一人汉文帝咸宁县祭遣乐舞生一人汉武帝兴平县祭遣乐舞生一人汉宣帝长安县祭遣乐舞生一人后魏文帝富平县祭遣乐舞生一人唐髙祖三原县祭遣乐舞生一人唐太宗醴泉县祭遣乐舞生一人唐宪宗蒲城县祭遣乐舞生一人以上并属陜西髙阳氏髙辛氏俱滑县祭共遣乐舞生一人商中宗内黄县祭遣乐舞生一人以上并属北直尧帝东平州祭遣乐舞生一人少昊氏曲阜县祭遣乐舞生一人以上并属山东娲皇氏赵城县祭遣乐舞生一人商汤王荣河县祭遣乐舞生一人以上并属山西夏禹王宋孝宗宋理宗俱浙江绍兴府防稽县共遣乐舞生一人【按会典所载应祭帝王陵寝有隋髙祖元世祖而无宋理宗嘉靖二十四年罢元世祖庙祭自是陵祭亦罢其隋髙祖陵祭罢宋理宗陵祭增之年阙】
　　孔子并启圣公
　　庙建于大学之东中为庙南向东西两庑丹墀西为瘗所庙正南为庙门门东为宰牲亭神厨门西为神库持敬门庙门正南为外门庙中奉安先师孔子东复圣顔子述圣子思子西宗圣曾子亚圣孟子配东稍次先贤闵损冉雍端木赐仲繇卜商俱西向西稍次先贤冉耕宰予冉求言偃颛孙师俱东向东庑为先贤澹台防明原宪南宫适商瞿漆雕开司马耕有若巫马施顔辛曹防公孙龙秦商顔髙壤驷赤石作蜀公夏首后处奚容蒧顔祖句井疆秦祖公祖句兹县成燕伋顔之防乐欬狄黑孔忠公西箴施之常秦非申枨顔哙先儒谷梁赤髙堂生毛苌后苍杜子春韩愈程颢邵雍司马光胡安国张栻杨时陆九渊许衡俱西向西庑为先贤宓不齐公冶长公晳哀髙柴樊须公西赤梁鳣冉儒伯防冉季漆雕哆漆雕徒父商泽任不齐公良孺公肩定鄡单罕父黑荣旂左人郢郑国原亢廉洁叔仲哙邽巽公西舆如陈亢琴张步叔乘先儒左丘明公羊髙伏胜孔安国董仲舒王通周惇颐欧阳修张载程颐胡瑗朱熹吕祖谦蔡沈真徳秀薛瑄俱东向从祀岁仲春秋上丁日皇帝御皇极殿传制遣大臣诣庙致祭两哲以翰林官二员两庑以国子监官二员分献遣祭大臣本寺预期题请钦定哲庑分献官不题请每月朔日每三岁进士释褐俱行释菜礼【本监官行事不题请】上即位后视学行释奠礼又遣官祭告于阙里国初上如江淮府先谒文庙幸学至南昌亦如之洪武元年令仲春秋上丁传制遣官祭先师于国学丞相初献翰林学士国子祭酒亚终献四年国子司业濂上孔子庙堂议大畧谓迁神南面设塑像皆非古荀况扬雄王弼贾逵杜预马融不当祀回参伋坐享堂上其父列食庑间非不先父食义释奠有乐无尸释菜无乐是二释之重轻以乐之有无也今袭用魏汉津所制大晟乐为乱世之音又周立四代学学有先圣复取左右先圣成徳业者为先师以配享焉此天子立学之法也上不喜谪濂是年令进士释褐行释菜礼更定释奠祭器礼物器用磁牲用熟丁祭定乐六奏笾豆各十乐舞生择监生及文大臣子弟在学校者习之五年罢孟子配享逾年上曰我闻孟子辩异端辟邪说发明孔子之道宜配享如故翰林国史院学士承防詹同侍讲学士乐韶凤上释奠乐章舞六佾礼部尚书牛谅上礼仪制曰可七年仲春上丁日食改仲丁十五年建大成殿大成门成遣官以大牢祭上遂视学释菜二十六年定大成乐二十九年从行人司副杨砥议罢扬雄从祀进祀董仲舒文皇帝即位之八月遣官释奠先师永乐年建庙京师如旧制正统元年刋定从祀名爵位次二年进宋儒胡安国蔡沉真徳秀从祀三年禁祀孔子于释老宫令祭物非所产者以所产代八年从辅臣士竒议追封元呉澄为临川郡公从祀景防六年从本寺请增两庑祭物成化二年追封仲舒为广川伯安国建宁伯沉崇安伯徳秀浦城伯十二年祭酒周洪谟请改大成至圣为神圣广运加服衮冕十二笾豆舞八佾下礼官议尚书邹干言圣神广运乃伯益賛尧之词不若大成至圣本于孟子中庸犹可拟议洪武中建南京大学当时祭酒讷碑文曰像不土绘旧习乃革今庙塑像徒仍元旧不忍彻毁故有冕旒原非国典笾豆佾舞之数祖宗成宪具在不敢輙议上曰尊崇孔子朝廷盛典笾豆佾舞从洪谟言洪谟又言古者堂上鸣球琴瑟堂下笙镛祝敔两阶干羽今干羽居上乐器居下宜正如礼上令太常考正之治元年上视学从吏部尚书恕请释奠用太牢加币致斋一日初亦有议尊孔子以帝号者事未行是年谏官请罢况融弼雄从祀进祀礼部侍郎兼翰林学士薛瑄下礼官集议言雄已黜于洪武时瑄无著述况等皆有羽翼圣经之功遂已当是时少詹事兼侍讲学士敏政言融弼戴圣刘向逵何休王肃预八人宜罢从祀郑众卢植郑服防范寗五人宜祀于其乡况融实相伯仲言者并欲黜况宜也申枨申党本一人祀宜存枨家语七十弟子不及公伯寮秦冉顔何蘧瑗林放宜祀瑗于卫祀放于鲁寮及冉何宜罢祀礼记传于后苍与王通胡瑗皆宜从祀顔曾子思配于庙殿而父坐庭庑非礼宜别立祠庙中祀启圣王以国公无繇菜芜侯防泗水侯鲤邾国公孟孙氏配享永年伯珦献靖公松从祀下礼官议不可遂已四年祭酒铎疏请斥澄进杨时不报八年从大学士溥言进时追封将乐伯嘉靖九年上从辅臣璁议作正孔子祀典说改大成至圣文宣王为至圣先师孔子四配为复圣顔子宗圣曾子述圣子思子亚圣孟子从祀及门弟子称先贤左丘明以下称先儒去塑像设木主罢公侯伯诸封爵舞佾笾豆仍国初申党申枨二人存枨去党寮冉何况圣向逵融休肃弼预澄十三人罢祀放瑗众植防寗七人祀于其乡进后苍王通胡瑗欧阳修从祀又以行人薛侃议进陆九渊从祀改称大成殿为先师庙大成门为庙门璁又引敏政说请别立祠祀叔梁纥称启圣公孔氏以无繇防鲤孟孙氏配称先贤珦松蔡元定从祀称先儒撤无繇防鲤从祀从之上以改称先师故皮弁服谒庙用特奠帛行释奠礼迎送神各再拜乐三奏配从祀贤儒及启圣祠分奠用酒脯遂幸大学隆庆五年言官复请进薛瑄上下礼官议覆奉圣防薛瑄公论既定准从祀
　　孔子庙祀汉晋及隋或号先师或称先圣宣尼宣父不越公称至唐宗始谥为文宣王而至圣之号加于宋真宗大成之号增于元成宗国初未有改也
　　附考嘉靖九年以前四配十哲两庑从祀名爵四配兖国复圣公郕国宗圣公沂国述圣公邹国亚圣公十哲左费公闵损薛公冉雍黎公端木赐卫公仲繇魏公卜商右郓公冉耕齐公宰予徐公冉求呉公言偃陈公颛孙师东庑金乡侯澹台灭明任城侯原宪汶阳侯南宫适莱芜侯曾防须昌侯商瞿平舆侯漆雕开雎阳侯司马耕平隂侯有若东阿侯巫马施阳谷侯顔辛上蔡侯曹防枝江侯公孙龙冯翊侯秦商靁泽侯顔髙上邽侯壤驷赤成纪侯石作蜀钜平侯公夏首胶东侯后处济阳侯奚容蒧富阳侯顔祖阳侯句井疆鄄城侯秦祖即墨侯公祖句兹武城侯县成汧源侯燕伋宛句侯顔之防建城侯乐欬堂邑侯顔何林虑侯狄黑郓城侯孔忠徐城侯公西蒧临濮侯施之常华亭侯秦非文登侯申枨济隂侯顔哙泗水侯孔鲤兰陵伯荀况雎阳侯谷梁赤莱芜侯髙堂生乐夀伯毛苌彭城伯刘向中牟伯郑众缑氏伯杜子春良乡伯卢植荣阳伯服防司空王肃司徒杜预昌黎伯韩愈豫国公程颢新安伯邵雍温国公司马光建宁伯胡安国华阳伯张栻将乐伯杨时魏国公许衡西庑单父侯宓不齐髙宓侯公冶长北海侯公晢哀曲阜侯顔无繇共城侯髙柴夀张侯公伯寮益都侯樊须钜野侯公西赤千乘侯梁鳣临沂侯冉孺沐阳侯伯防诸城侯冉季濮阳侯漆雕哆髙宛伯漆雕徒父邹平侯商泽当阳侯任不齐弁平侯公良孺新息侯秦冉梁父侯公肩定聊城侯鄡单祁乡侯罕父黑淄川侯申党厌次侯荣旂南华侯左人郢朐山侯郑国乐平侯原亢胙城侯廉洁博平侯叔仲哙髙堂侯邽巽临胊侯公西舆如内黄侯蘧瑗长山侯林放南顿侯陈亢阳平侯琴张博昌侯步叔乘中都伯左丘明临淄伯公羊髙乘氏伯伏胜考城伯戴圣曲阜伯孔安国广川伯董仲舒岐阳伯贾逵扶风伯马融髙宻伯郑任城伯何休偃师伯王弼新野伯范寗道国公周敦颐洛国公程颐郿伯张载徽国公朱熹开封伯吕祖谦崇安伯蔡沈浦城伯真徳秀临川郡公呉澄启圣祠嘉靖十九年建祠于文庙北祠前为门祠中奉安启圣公位东为先贤顔无繇孔鲤西为先贤曾防孟孙氏配东庑为先儒程珦蔡元定西庑为先儒朱松从祀岁仲春秋祭文庙日本寺题遣国子监堂上官行礼其两庑分献用本监官二员不题请【建置详见文庙下】



　　十二月初一日行释菜礼于先师庙献官执事俱本





　　一仪注其日侵晨执事者各司其事分献官各分列于庙门内监生排班献官至通賛唱排班献官以下各就位通賛唱班齐辟戸賛两拜引賛诣献官前賛诣盥洗所献官洗手讫引賛賛诣酒尊所司尊者举羃酌酒讫引賛賛诣至圣先师孔子神位前賛跪賛献爵賛俯伏兴平身賛诣复圣顔子神位前宗圣曾子神位前述圣子思子神位前亚圣孟子神位前【仪俱同】先师十哲两庑分献官一同行礼毕诸引賛同賛复位导献官分献官至原拜位立通賛唱再拜阖戸礼毕
　　一本寺库内出香烛果品牲醴等物降香十两【又一炷】四两烛二枝二两烛四枝一两烛四十枝胡桃四斤红枣四斤酒三瓶兎三只
　　一执事皆用本监监生供祀皆用庙戸每岁朔日十二次每三岁进士释褐一次事宜并与此同二月上丁日祭先师孔子
　　一前期十日本寺题请遣大臣一员行礼防下行手本知防其十哲翰林院官二员两庑国子监官二员分献本寺不题请
　　一本寺委恊律郎提调乐舞生执事于太和殿朝夕演习礼乐
　　一前期七日行手本知防鸿胪寺请上于前期一日陞殿传制
　　一前期二日本寺官同社稷奏斋戒示长安门
　　一前期一日文武百官具朝服侍班上陞皇极殿文武百官行一拜三叩头礼毕东西分列鸿胪寺官导引遣祭大臣行四拜礼毕向上立鸿胪寺官诣御前奏传制讫立于东陛西向称有制賛跪遣祭大臣跪宣制制曰　　　年　月　日祭至圣先师孔子命卿行礼宣毕賛俯伏兴賛四拜毕道大臣出诣文庙博士捧祝版遣祭大臣佥名本寺官同遣官省牲同十哲分献官诣彛伦堂演礼同日本寺出持敬门告示仰一体闲杂人等不许輙入防凟者国有常宪今月　日同日午后本寺官率乐舞生陈设乐器同遣祭官分献官御史礼部官看笾豆















<史部,职官类,官制之属,太常续考,卷五>







　　曾思孟子三案陈设俱同
















