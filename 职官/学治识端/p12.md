<!-- { "loadSidebar": true } -->
　　学治识端一卷元和徐君服官镇平上蔡公牍也君两治上蔡先后凡三年治镇平不及二年政教修明百废具举陋规弊政其甚者悉革之理冤狱尤众事不具牍辞不雅驯或文法拘牵者并不着见于此者特十之一耳夫以君之才?百里地卒卒一二年而规模宏远卓然可见者乃如此使得尽其用充其量吾不知其展布又何如也然君性刚直召对多直言又恒忤宪旨寅僚酬酢非所长卒以造土鎗为人所谗被劾落职虽旋即开复天下知其冤而君浩然且归隐矣吾于此盖重有感云伊古伟人杰士挫磨摧折大率皆不容于时顾受祸愈烈者享名亦愈盛天之报施其竟谬矣乎孟子有言曰天之将降大任于是人也必先苦其心志劳其筋骨动心忍性增益其所不能庸讵知天之非所以成君乎君之初仕也文其章曰动忍盖以袵席斯民为已任者方今圣明在上而吏治不修百姓愁叹君岂无意乎吾知君之必不可以终隐又必不以区区黜陟容心于其间也然则识端云者观成之朕兆吾将拭目俟之矣于君之归为书此以志之若夫文字之祸成之者崇礼也崇礼方且有上蔡佐治录之镌以彰吾过君之轶事善政别见吾序故此不详云会稽谢崇礼 

　　学治识端 
