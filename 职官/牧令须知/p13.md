<!-- { "loadSidebar": true } -->
　　罪人口供先叙籍贯年岁并有无父母兄弟子侄。如只有父母而无兄弟子侄。当叙父母年岁。盖有籍贯。则知其来厯。有年岁。则知其老幼强弱。有无兄弟子侄。则知其是否独子有父母年岁则知其是否亲老。问一人。必将此系何样人声明。如地保某人。即叙据地保某人供余仿此。问一人。须另作一行抬写。有职人员。即称职员。贡监举人。各就本分自称。如系武举武生。亦应叙明。至百姓则称小的。妇人称小妇人。女子称小女子。供某人之妻。某人之母。必须写出某氏。如有亲有服者。亦须叙明何亲何服。叙供宜简。总要尽情尽理。一切繁文宂节。无关案情之语。均不必叙。免其日后牵累。所供情形。要于理合。情者起事之由。形者、作事之状。如盗贼起意谋劫谋窃。谓之情。如何上盗。行劫行窃搜赃出入。谓之形。因何而为。或迫于饥寒。或涎其富饶。谓之理。情真理当形切无疑。方成信谳。虽欲救人亦要叙出一番可矜道理。若左遮右掩。支离牵合反致弄成重情。案犯之名。有与圣贤及上司同名。或与庙讳同音者。皆当改写。至乡里夷苗土字。不载字典者。应照音改正。其一切混名排行。易于牵混。总应叙出某即某人。案内未获另结之犯。应逐一点出。切不可只称某等缉获另结。生监犯罪。讯明人学年分。捐纳功名如前巳革除。叙明因何案由僧道犯罪。叙出俗家姓名何项僧道。曾否请有牒照。至于供内称老爷天票等字样。改写台前案下。叙供不宜太交。句句要像谚语又不可似乎小说如骂人污辱俗语。及奸案污秽情事。不宜直叙只以混骂成奸等字该括可也。供词不可半茹半吐。似是而非。又不可蔓衍支离。重迭缠扰。总宜详而不烦。简而不略。案临正审。要进一步者须加诘问。如鬬杀者。诘其平素有无嫌隙。是否有心欲杀。自尽者。诘其有无威逼之人。谋杀者。诘其夙怨旧仇。有无同谋加功。杀奸者。诘其从前有无纵奸情事盗案诘其有无窝伙。及劫窃别案脱逃后获者。诘其逃后有无知情容留之人。及有无为匪生事之类。如有供非落膝而即招认。或有情真而事可疑者。皆须加用诘语。以免疑惑。又有刁健之徒。层层剖辨。应随词驳诘。照供实叙。以防翻控。再办理翻控之案有三法。一怀疑妄控。一事出有因。一误听人言。惟在随事斟酌。至疯病人犯之供。必须舍糊错落似是而非所对非所问。或有问而无供亦有时发时止临审供吐明白者。若头绪清楚。反生疑惑。亦不可故意捏饰。若哑子犯案。无供可叙惟细以手指头点神状。叙入稿内。至亲老丁单之案。除谋故重情。例不留养外。其鬬误戏杀情轻等案。近有随案声请者。到案即应讯明有无父母祖父母老疾。是否独子。如其父故母存。并无兄弟。应讯伊父何年身故。伊母是否守节。现在若干岁。其被杀之人。有无父母。即无父母。是否独子。亦应讯明。均取具邻里族长供结。以凭秋审核办。即遣军流徒等犯。亦应如此讯明。不可疏漏。 

　　检卷法 

　　自理卷宗。及一切详解词卷。审结后。即将断语写于供本之后。应取结者。当堂取结。批发经书黏卷钤印。并将堂断抄八堂事印簿。其详解案件完结时。亦将原卷堂供详稿牌檄。黏成葢印。其和息及追欠。并饬查本批销等案。亦应黏连用印。另立登记。以备调查。断结之案。务将差票缴销。不可听役匿存。或致藉票酿事。案内应禁应释人犯。逐一当堂吩咐。以免差役撞骗私押。至于奉批提查事件。须将前后审过卷宗各供本逐一检齐。挨次年月黏连。接缝用印催呈催稿。及无关紧要状禀。悉行抽去其供后无断语者。查清添入。详文内须将此案始未情节。及如何审断之处。摘录明白。其文后云兹奉批查。理合检齐卷宗。摘叙案由具详云云如奉批录案详报者。须将审过卷宗抄录。另具详文申送。 

　　驳审覆详 

　　招解驳审之案。覆详应叙为某事某年月日奉本府批卑州县脾开云云详解某人某事一案。蒙批云云等因到州县奉此。查此案前经卑职审拟详解。荷蒙宪台 【如系司驳即叙蒙宪勘转】 兹蒙臬宪以摘叙驳语驳饬下州县仰见明慎刑狱之至意。遵即提犯。查照指驳情节逐一研讯。如奉驳某人一节。讯据供云云诘以照驳加问语供称云云窃恐一面之语。殊难凭信。覆提某某质讯。佥倛云云再四究诘。矢口不移。查其情节。 【似非捏饰尚属真实尚属可信】 又如奉驳某一节。讯据云云。照驳逐一登答明白以上各情。俱经覆审明确。委非遁词捏饰。卑职伏查云云。发议论须简要应请仍照原拟。如有应改则云某人请改照某律例余悉前招。毋庸赘叙缘奉驳饬。相应覆讯具详。伏乞宪台俯将各情。核入前招详并转。实为公便。 【氶审按审另行起限例应具详请咨者由本府核转】 

　　初报法 

　　命案以验伤为要。其受伤未死之时。录取生供。讯明下手之人拘押。饬令医治。讯明殴打时刻。责令保辜。如因伤身死。并当时致死。呈报到案。即带吏仵往验。 【即官公出即请邻封代验】 看明该尸伤痕方寸颜色。轻重平肿。分别致命不致命。及有无皮骨破损。何物殴打何伤最重。逐一验明填格。即令追起伤仗凶器比对。是否相符。讯明起衅情由。何人目覩。何人殴伤何处。执何器械。不厌详细验明。即饬将尸棺殓。并取仵作甘结存卷。其有当场查讯不确。而初报有五日之限不妨将人证带回。覆讯明确。再行叙报。不可草率。以致将来束手。其通报文只叙尸亲报呈一张。如保正有报呈。只须叙据地保报同前由 【余俱不叙】 再叙离县若于里。当即轻骑减从。带领吏仵人役。前诣尸所。 【叙出住房几进几闲路东路西之类如死在外叙出道路田地池塘地主何人如路毙者叙出所遗衣物】 查该尸穿何衣裤鞋韈靴帽。将尸抬放平明地方。脱去周身衣服。 【如死系妇女、尸亲求免脱下衣者、即叙脱去上身、衣服、据该尸亲属同称下身查明并无别故求免脱下衣等情随取具甘结附卷】 随令如法相验据仵作某人喝报验得巳死 【男妇】 某人身尸一具。 【问约】 年若干岁。身尸量长几尺几寸。膀宽几尺几寸。仰面面色 【黄白赤紫之类】 周身 【颜色肥瘦】 将尸有伤部位。逐一喝报。合面伤处。亦俱报出。其无伤处只填余俱无故。验毕。卑职覆加亲验无异。当场填注尸格。将伤仗与伤痕比对相符。饬令将尸棺殓。取具仵作不扶甘结附卷。随当堂查讯。 【叙紧要确切口其不可有混杂游移之语】 如自尽者。加看拟议详结。 【不用覆讯】 只叙将某人收禁。某人等取保省释。再行研讯起衅。及有无谋故各确情。 【如奸盗及自尽者随案声叙】 按拟详解外。合先填格录供。具文通报云云 

　　招详法 

　　审看得某人殴伤某人身死一案。缘某人与某人。素识无嫌不认识某年月日。某因何为。某斥其不应。某不服混骂。某回詈某向殴。某抵御。 【叙明致死情节】 讵某越日身死移时殒命当经验讯通详。奉批饬审 【如有犯病即叙据报该犯患病病痊俱经报明在案】 兹遵提应审人等到案。悉心研讯供认前情不讳。恐有谋故情弊。复加刑讯。矢口不移。似无遁饰。自应按律问拟。查律载云云等语。此案某 【加看语】 某人合依某律拟某罪名。 【余人有罪无罪叙明】 凶器解验。发回销毁是否允协理合连犯详解。伏乞宪台俯赐勘转。再此案于某年月日报官之日起。 【扣明限期】 某月日止。州县审分限三个月届满。今于某月日审解并未逾限。合并声明。 【府中审解不叙供只叙与州县审无异不复重叙外即加看】 

　　办盗案法 

　　盗案以赃为要。赃真则盗确。但事主被刦之际。心烦意乱。记忆不清。不妨听其补报会勘之时。看明出入情形。按照失单。问明对象颜色轻重大小。长短花样备叙。将来破案起赃。自无栽捏之弊。凡报盗刦。及临时行强。抢夺拒捕之案。均应会同营汛。会勘出入情形 【印官公出移请邻封代勘】 将事主房屋闲数层数坐落方向。盗贼撬门撞门门上有无损痕。如系挖洞。量明洞口宽窄。及有无遗下油淰器械。何时被盗。从何处人从何处出。何处搜赃。是否明火执仗。撞门毁户。抑系踰墙撬壁。一并讯明。叙明墎台远近。有无两邻。事主见贼几人。有无涂面装须。何处声音。赃在何处搜劫。有无捆殴奸淫。放火架□等情。取具切供。再问保甲邻佑更夫人等。有无见闻影响。逐一讯明。以免日后棘手。会勘后即行通报。并刊赏格。分关邻封。报文细叙情形。并声明悬立重赏。遴选干捕比□。并移邻封协缉。其附申之赃册。应将赃物。各归各类。以便翻阅。其报文内将事主住址。距县里数。并巡典所辖。及何汛营。详细声明。以便查参。拏获盗犯。先讯捕役何由而知。如何访获。将盗提案验明。有无私拷伤痕。曾否刺字。悉心研究。以防□良。追问得实。应究未获之盗。并起赃物。传集事主。当堂讯明认领。尤防事主冒认。及捕役栽赃。审取盗犯口供。应讯籍贯年岁。有无父母兄弟。其为盗何人起意。何人引线。何人纠约何人。窝主是谁。同伙几人。何日在何处聚集。何人执带何械何时到事主门首。何人上盗、把风、接赃、搜赃、助势捆殴架□。事主如何惊觉喊嚷。细讯确切。再查原报原验。是否相符。又诘其所刦赃物。何人俵分何物。再与失单校对明确。又问其此外有无另犯别案。及为匪不法情事。其父兄伯叔及弟。曾否分赃。脾甲保邻。有无得钱容隐。叙明事后逃匿何处有无知情容留之人。所刦赃物。赏卖得钱花用。无力完缴。赤贫免追等供词。总应初供时推究明确。勿任游移。以免翻供。至于看语。先将行刦情节叙明。又叙事主报呈。再叙当经会勘通报。选差勒缉。旋于某年月日缉获盗犯某某等。并起原赃到案。随经讯供通报。奉批饬审遵将某盗提审。供认不讳。赃经主认。正贼无疑。事主伤巳平复。某盗巳经病故。均无庸议。逸犯某某。缉获无期。自应先行拟结。查例载云云又例载云云各等语。此案某人窝留某人。某某等在某家起意。其谋为盗。某某胆敢云云均属愍不畏法。某某合依某例。拟何罪名。以昭烱戒。某某因破某人逼胁。未敢随同上盗。情有可原。惟事后分赃。亦有应得之罪。某某合依某例拟何罪名。其有同居父兄某。有无知情分赃。及接买受寄。并保邻牌甲有无知情容隐分赃。查明分别办理贼械案结销毁。逸犯某某严缉。获日另结。 

　　办案限期 

