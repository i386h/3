<!-- { "loadSidebar": true } -->
　　地方遇有水旱霜雹蝗蝻等灾。必宜速勘速报。如灾民饥溺。迫不及待一面倡捐。买米散放。以救民命。一面详请委查。发饷赈救。若必俟禀蒙批准。始行发给。哀鸿徧野。殊恐缓不济急。至灾未成分数。不能违例请赈。则详请缓征以纾民力。或请发仓谷以平市价。或请借籽种或劝富平粜。或散借粮食。秋收归还。安贫宜先保富。保富正可济贫。全在牧令尽心经理耳。三代以上冢宰以三十年之通制国用。而遣人掌乡关之委积。廪人周稽民食。所以积储而勤恤于平时者无微不至。故大司徒荒政十有二。独不及赈济之策。近世社义各仓。往往有名无实。一遇灾荒。民多饿莩语云、救荒如救火又云救荒无善策。葢未能经画于未荒之先。一时补苴。万难遍及然荒政亦不可不亟讲求。明林希元有荒政丛言。谓救荒有二难。曰、得人难。审户难。有三便。曰、极贫民便赈米。次贫民便赈钱稍贫民便赈货。有六急。曰、垂死贫民急饭粥。疾病贫民急医药。起病贫民急汤水。既死贫民急掩埋遗弃小儿急收养。轻重系囚急宽恤。有三权。曰、借官钱以籴粜。兴工作以助赈。贷牛种以通变有六禁。曰、禁侵渔禁怀夺。禁遏籴禁抑价禁宰牛。禁度僧。有三戒。曰、戒迟缓。戒拘文。戒遣使于荒政利弊言之尽矣至矣。地方官遇到此等事务宜不避怨。不辞劳。拚出性命。以力为之。庶能救灾黎于万一造福于此最大。造孽亦于此最深。切勿拘文牵义。坐视其毙。 

　　○交代 

　　交代一州县之要务。经手仓库钱粮。当刻刻清楚。当作交盘之想。一有交卸之信。先将款目清册、征收册、厯年奏销交盘册、及收支库簿。逐一核对。批领相符。再将接收前在交代册结查明。总期解支有据。存储无亏。即如人官田房、变价租息、充公田租、承追核减、溢完灾蠲、兑抵赈剩银两、追存籽种口粮、外结赃赎、给主赃银、及采办工料、动用库款。或虽造报。未奉批销。或前任咨追抵补。未准追解归款等类。均须查清。各归本款。又将一切应入交代之城池庙宇考棚营房墩台监仓马厂什物等类。亦皆查清。有无缺残。逐一造册。又将监内人犯数目罪名。外看人名。官押日期。及现案审由。原被人数。分别另造一册。又将书差卯册及上司交办事件。奉到文札。已未办结件数。查清备具文册。钤印包封。一俟后任到时。即可取具后任切结。交卸回省。 

　　○保甲 

　　编查保甲昉自周官。于稽察奸宄之中。寓保卫善良之意。诚能实心查办。洵为弭盗良规。无如地方官视为具文。往往置之不问。虽有一二纸上空谈者。不过虚应故事。派差滋扰造册有费立牌有费。择派甲长保正。亦莫不有费。保甲未行。小民先受无限之苦累。予莅任惠潮。常下各乡。招集耆老绅民。询其本乡某为端人。某为正土。令其举出。即由所举之内。择□派充保正。又令保正自举甲正再令因地制宜。各自定立章程条约。自造细册。并令将一乡之中。丁日年岁。及作何生理。各种地亩若干。完粮若干。册内逐一注明。限一月内来署呈递。俟各乡册齐。择其所拟章程。尽善尽美。日久无弊者。出示通行遵办。民皆乐从。由此不伹户口查清。钱粮地亩亦青矣。 
　　保甲之法。即三代寓兵于农之遗□。户口查清。牌甲编定则一村一邑之人数多寡。年力老弱。家计贫富。了然在目。牧令时常下乡。于躬自抽查点验之际婉言开导。劝令有力之家。量力捐置器械。以兵法渐渐部勒。谕令每家出一丁。十家以牌长一人率之。百家以甲长一人统之。一村以保正一人总统之。保副二人为之辅。农隙之时。定期于三六九日。聚齐操演。教以阵式步法。及击刺之术。守御之计。官复每月轻从减骑。亲自到村校阅。其壮丁技艺之娴熟者。犒以牛酒。赉以花红。偷安怠惰者。愧厉劝勉之。保甲长之督率有方。训练勤敏者。或旌其门。或记功请给功牌。如此激劝教练。小民无不乐于从事期年之后。必有可观。不特盗贼传门声势。断不敢乘机窃发。即一且有事。留一半为守。按伍登□。一半为战。纪律素习。无俟召募。唐李抱真为潞泽留守。选其子弟。教以射法考课优劣。严定赏罚。昭义步兵。遂为各军冠。古今无不可教之民。患在无人经畧之耳。 
　　北魏季崇为兖州刺史。兖土旧多盗劫。诸吏莫能治。崇命村置一楼。楼悬一鼓。盗发之处。乱击之。旁村始闻者。以一击为节。次二击。次三击俄顷声闻百里各村发人守险。互相接应。由是盗无不获。此法最善。今晋省大小村。莫不有钟。如能实力保甲。互相联络。设或盗贼窃发。该村击钟为号。邻村闻钟。一面传击村钟。一面派丁守险接应。尚何患有盗哉。 

　　牧令须知卷一终 

　　●牧令须知卷二 

　　长白□毅子良氏手辑　　海上葛士达子材编订 

　　吏房 

　　◆吏房 

　　被火被水、□失执照、例应讯取里邻户族确秸、查明原案、加结详府、核转请补、○丁忧守制、例不计闰、如遇闰月内亲故、即以下月起算、如有制服未满、接丁者、以接丁之日起算、不计闰、二十七个月、均取本人亲供、里邻族结、加具印结、验文申报、现任官、父母在籍病故者、令该家属取具亲族里邻甘结、于五日内呈报州县查明加结、五日内径详督抚、分别题咨、一面移咨任所、其任所衙门、不拘何处文咨、以先到者即行知照该员、令其离任仍将闻讣日期、咨部扣算、京官亦照此题咨、○候补候选各官、服满起复、取具供结、加结径详藩司、详咨报明本府、统限一月咨部、 【结内填明候补候选字样并叙明何日咨报丁忧以凭铨补、】 ○各省试用及题升题署未经实授人员、丁忧起复应由本籍督抚给咨、令赴原任省分试用题署、其推升奏留留任人员起复、应赴升任省分候补、 【查近年新章丁忧人员如服满时在别省流寓者均可在流寓省分起复不必专在本籍也、】 ○巳经截取之进士举人□职贡监、并捐纳应铨人员丁忧起复、随时专咨报部报科、○赴选人员请咨者、应令于供内开明祖父母父母年岁、由州县查核、加结送部、遇有亲老告近、奉到部文行查、亦应加结申送督抚核明咨部、○归旗回籍人员、限三个月、催令起程、如任内有应追之项、即于三个月追缴、如不能完、一面催令起程、一面分咨各部、转饬旗籍勒追、 

　　申报到任 
　　申报公出 
　　移知公出 
　　申报公回 
　　移知公回 
　　大计申文 
　　转报到任 
　　揭参格式 
　　申覆教职候选 
　　请咨投供 
　　请咨会试 
　　转报官属 
　　请咨回旗籍详文 
　　申报举贡 
　　充补典吏 
　　送考吏攒 

　　○申报到任 

　　某府某州县为申报到任日期事、某年某月某日蒙 
　　布政使司　宪牌内开云云等因、蒙此、卑职遵于某年某月某日由省起程、行抵某县、某令于某月某日、将印信移送前来、卑职即于是日接印、所有卑职到任日期、理合造具履厯清册一本、具文申、送 
　　宪台查考、除某令交卸另行申报并径报 
　　各宪外、为此备由具申、伏乞 
　　照验施行、须至申者、 

　　○申报公出 

　　某府某州县为申报公出日期事、窃卑职奉 
　　宪台札委云云遵即于某月某日启程前往、合将公出日期、具文申报 
　　宪台查核、除径报 
　　各宪外、为此备由具申、伏乞 
　　照验施行、须至申者、 

　　○移知公出 

　　某州县为移知事、窃照敝县接奉 
　　府宪札委云云兹于某月某日起程前往、合将公出日期、备文移知、为此合移 
　　贵县、请烦知照施行、 

　　○申报公回 

　　某府某州县为申报公回日期事、窃卑职奉 
　　宪台札委云云当将公出日期、申报在案、兹于某日公回、合将公回日期、具文申报 
　　宪台查核、除径报 
　　各宪外、为此备由具申、伏乞 
　　照验施行、须至申者、 

　　○移知公回 

　　某州县为移知事、窃照敝县奉 
　　府宪札委云云当将公出日期、移知在案、兹于某日公回、合将公回日期、备文移知、为此合移 
　　贵县、请烦知照施行、 

　　○大计申文 

　　为申送事、某年某月某日奉 
　　宪台　札开、奉 
　　道宪　札开、准 
　　藩宪　移开、窃查定例、内开各省官员 【照原文云】 等因、奉此、遵将卑州县暨所属教杂名官年岁履厯及任内行过事实、造具五花格册填注考语、具文申送 
　　宪台俯赐查核加转、为此备由具申、伏乞 
　　照验施行、须至申者、 
　　计申五花格册若干本 
　　册式卑职现年若干岁、系某处人 【照履厯云】 现供今职、理合造报、须至册者、 

　　○转报到任 

　　某府某州县为转报到任日期事、某年某月某日据卑州吏目县典某人申称窃卑职于某年某月某日奉 
　　宪台牌委、饬赴某州吏目县典史任、卑职遵于某月某日接钤视事、准前署吏目典史某人、移交钤记一颗、卷宗一束监犯几名某人、配犯某人、前署吏目典史即于是日卸事、遵将到任接钤、及前任交卸各日期、缮具履厯清册备文申请转详等情、据此、卑职覆查无异、理合具文申报、请祈 
　　宪台俯赐查核、除申 
　　抚宪外、为此备由具申、伏乞 
　　照验施行须至申者 
　　计申履厯清册若干本、 

　　○揭参格式 

　　为特揭 【叙犯由】 不职之某官、以肃功令事、窃照某官职司某事、理应守法奉公、方为无忝厥职、今有某官某人、 【偏执佼诈贪鄙性成才本平庸性复疲玩】 查该处云云或 【访闻告发云云、】 随经查访无异此等、 【犯由】 不职之员断难一日姑容、以致贻 【误害】 地方、理合据实列款揭报、伏候 
　　宪裁核办须至揭者 【揭参务须查讯明确、按八法字样出参所谓八法者、贪酷革职不叙老疾勒休罢软不谨皆革职浮、躁降三级调才力不及降二级调、是也不得以影响之词传闻之语冒味揭参】 

　　○申覆教职候选 

　　为遵查申覆事案奉 
　　宪台　札开奉 
　　抚部院　札开准 
　　兵部火票、递到 
　　吏部咨、文选司案呈、查定例在籍候选教职等官、如有事故、应令地方官、于三个月内、随时查察申报饬即。查明某员某名、现在是否在籍候选、有无事故、将该员年岁籍贯、造册申报等因、奉此遵即差查去后、兹据某教职某名呈投前来、在籍候选、并无事故、理合将该教职年岁籍贯、造册具文申报、祈请 
　　宪台俯赐查核详咨、为此备由具申、伏乞 
