<!-- { "loadSidebar": true } -->
　　上御太和门试兼翰林衔吏礼两部侍郎及内三院学士编检以上官六十二员君子怀德论一篇请立常平仓疏一通越日
　　驾幸内院将试过各官
　　御笔亲定去留令留原衙门者照旧供职少詹事王崇简
　　以下二十一人俱従优外转
　　谕吏部曰国家官人内外互用在内者习知纪纲法度则内可外在外者谙练土俗民情则外亦可内内外歴方见真才朕亲试词臣量为分别有照旧留任者有改授外任者其外任编检以上官照词臣外转旧例优与司道等缺年衰病弱者听其请告朕仍优遣之
　　十三年二月
　　御试教习
　　国书翰林官陈敱永等十人均加赏赉外夺俸三月者四人闰五月再试
　　上以王熙等六人学问皆优有
　　防奨励余住俸再留教习及镌级外用各有差
　　圣祖康熙十八年五月
　　御试词臣侍讲牛钮以名在第一即日除侍讲学士谨按牛钮以庚戌成进士选庶吉士壬子散馆授检讨未到任即除侍讲先后皆殊擢也
　　二十四年正月
　　御试翰詹诸臣于
　　保和殿经史赋一篇
　　懋勤殿早春应制五言排律诗一首越二日
　　上亲擢徐干学等十一人再试于
　　乾清宫班马异同辨一则
　　乾清宫读书记一通扈従
　　祈谷坛七言律诗一首时修撰蔡升元纳卷后
　　召对移时抵暮
　　命侍卫执灯伴送至阁门二月
　　上以试过翰詹诸臣徐干学韩菼孙岳颁归允肃乔莱学问优长文章古雅均加赏赉彭孙遹等照旧供职周之麟等分别调用各有差
　　三十三年闰五月
　　御试词臣于西苑
　　钦命丰泽园赋理学有真伪论时赞善陆葇以名在第一
　　即除内阁学士余各赏赉有差
　　是年六月
　　御试词臣于
　　畅春苑
　　钦命万寿无疆赋拟
　　御制以题中五字为韵
　　擢詹事徐秉义第一
　　赐宴并
　　赐御笔擢秀清流四大字少詹事以下皆有赐惟不合格
　　者二十人不与
　　五十四年
　　御试词臣于
　　乾清宫眀四目达四聪论为有源头活水来诗储在文以名在第一
　　特命入直
　　南书房又
　　命直
　　武英殿八人致仕者二十四人
　　皇上乾隆二年五月
　　谕内阁翰林乃文学侍従之臣所以备制诰文章之选朕看近日翰詹等官其中词采可观者固不乏人而浅陋荒疎者恐亦不少非朕亲加考试无以鼓励其读书向学之心自少詹讲读学士以下编修检讨以上满汉各员着于本月初七日齐赴乾清宫朕出题亲试倘有称病托词者着叧行具奏朕必加以处分考试之日着乾清门侍卫察看是月初七日
　　御试翰詹诸臣于
　　乾清宫先令掌院大学士等引
　　见于
　　养心殿奏名毕以次出就坐
　　钦命题为君难为臣不易论藏珠于渊赋以藏珠于渊南华妙蕴为韵赋得薰风自南来诗七言排律十二韵得来字既纳卷
　　上亲定其甲乙而加进退焉一等三人二等十人三等二十人四等五十六人名在一等之陈大受以编修陞侍读赵大鲸以赞善陞洗马张映辰以编修陞侍读名在二等之敷文介福俱以检讨陞侍读张若霭以编修陞侍读吴应枚以侍读陞侍读学士世臣以侍讲陞侍读学士名在三等之鄂容安以编修陞侍读邹升恒以侍讲陞侍讲学士余降调者七人休致者十三人十一日
　　赐优等翰詹诸臣
　　御制喜雪诗墨刻及宫纱文葛端溪松花石砚笔墨等物先是博学宏词授职编检刘纶等九人引
　　见时以
　　御试未久
　　特免与试至是并防
　　宣召一体
　　颁赐
　　八年四月
　　谕内阁古者创册府于西昆辟芸台于东壁是以木天储彦石渠抡才由来尚矣乾隆二年朕曾亲试翰詹诸臣因文以考其行所取者如陈大受等颇不媿此选也越今数载颇闻翰詹诸臣率従事于诗酒博奕而四库五车鲜有能究心者将何以华馆阁而垂来叶哉其依徃例自少詹讲读学士以下编修检讨以上各员着于本月三十日赴圎眀园朕出题亲试其托词不至者列名具奏大学士等即承防行是月三十日
　　御试翰詹诸臣于
　　圎眀园正大光眀殿
　　钦命题礼以养人为夲论藏珠于渊赋折槛旌直臣诗
　　五言排律八韵限三肴试毕
　　上亲定一等三人二等九人三等十七人四等七十一人名在一等之王防汾以编修陞侍读学士李清植以庶子陞少詹事裘曰修以编修陞侍读学士名在二等之观保以编修陞侍讲万承苍以编修陞侍讲学士于振以中允陞左庶子沈徳潜以编修陞左中允秦蕙田以编修陞侍讲张若霭周长发陈兆仑周玉章于应陞处具名题奏余降调者十九人罚俸一年者三十二人休致者二十人并
　　赐优等翰詹诸臣宫纱文葛画箑香囊笔墨等物闰四
　　月
　　谕内阁昨考试翰林时由部属等官用入翰林詹事衙门者皆不与朕思伊等已陞用翰詹读书作文乃其职分事既不似侍卫之足供差遣又不似部曹之日办簿书若徒虚縻俸禄岂不贻素餐之讥且伊等虽不由庶吉士陞转实俱科甲出身纵使不能诗赋如作论繙译亦岂得谢曰不能着传于初七日齐集圎眀园朕出题考试嗣后考试翰林时即将此等由别衙门改授者一并传齐另题考试永着为例初七日
　　御试
　　钦命知人则哲论赋得数问夜如何诗五言排律六韵
　　得中字繙译题
　　制曰天之立君以为民也君之设官分职亦以为民也人君必体上天生物之心人臣必体天子爱民之心盖仁者善之长爱养百姓为居官之第一义所谓乐只君子民之父母者视之如子民之疾苦如己之痛痒相关当思损上益下则为益损下益上则为损以至诚恻怛之心行恵泽寛大之政民有衣食为课农桑民有室家为谋干止无事则未雨绸缪不足则多方补救人君有徳意必实力奉行使膏泽及于民而无壅隔之患乃可以为民之父母若但以簿书钱谷为能以刑名督责为治不知爱养百姓则与为民设官之意相背驰而人君亦无以収承流宣化之益岂不谬欤越日
　　御定试过别衙门改用翰詹诸臣一等二人二等四人三等四等各五人名在一等之侍读学士石介令于应陞处具名题奏赫瞻以侍读陞侍读学士名在二等之世贵以侍读陞庶子文保以庶子陞侍读学士余降调者五人初十日覆试翰林休致各员
　　钦命题长勺之战论萤光照字赋以尺璧非寳寸隂是竞为韵赋得渭北春天树五言排律诗八韵防
　　恩仍留原任者六人止令各罚俸一年
　　议叙
　　翰林充书局纂修书成例邀议叙预修
　　实録尤为优渥总裁等有加宫傅衔
　　赐鞍马者纂修以下或加级食俸或议予应陞或加级纪録并宴赉有差其各馆初开均月给廪饩书成议叙较核在馆月日浅深以为差等
　　赠防
　　世祖顺治中修撰孙承恩卒
　　上深悼惜之
　　赐白金三百两令其归
　　圣祖康熙十五年十一月以故翰林院编修史鹤龄久侍
　　讲幄素着勤劳
　　特赐祭一次
　　十七年十二月掌院学士陈廷敬丁母忧
　　上谕大学士等满大臣有丧特遣大臣徃赐茶酒满汉大臣俱系一体着大学士眀珠掌院学士喇沙里等携茶酒徃赐寻部议以廷敬母用詹事封例无防典
　　上念廷敬侍従旧劳用学士品级
　　赐防
　　十八年十一月
　　上闻掌院学士喇沙里卒遣一等侍卫对秦等赍银三百两徃赐喇沙里之子三等侍卫俄尔济圗为治丧之用仍
　　谕慰问其赠防典礼俟礼部题给寻议上
　　特赠礼部尚书
　　赐諡文敏
　　谨按定制惟官至尚书大学士乃得予諡自是年学士喇沙里以讲筵旧劳首得防典后如掌院学士叶方蔼
　　赐諡文敏詹事沈荃
　　赐諡文恪皆非常例也而沈荃之卒得
　　防赐金五百两以治其丧尤为优渥后编修何焯在籍
　　卒有司以闻
　　特赠侍讲学士皆异数也
　　二十一年九月
　　上以翰林学士张英讲筵供奉敬慎勤劳方告假回籍营
　　其父张秉彞
　　特命照张英现在学士品级
　　赐防致祭








　　词林典故卷四
<史部,职官类,官制之属,词林典故>
　　钦定四库全书
　　词林典故卷五
　　艺文
　　夫采昆田者非片璧之珍搜邓林者讵一枝之秀在昔儒流遭逢明盛供奉清班著作専家汗牛充栋故从来记翰林者不载艺文非不载也不胜载也若乃歴朝赐什其文永勒于词垣或臣下飏言其事已详于恩遇则以言征训典宁惟丽骋缣缃矧
　　天家崇奬艺林代有咏歌流传
　　秘府今
　　圣天子文思临御几余挥藻万品包涵维玉堂载之隆尤旷代希逢之遇首编所录既已镌诸琬琰曜并日星兹复恭缮
　　奎文垂示无极即诸臣矢音简末尤必择其足资典故者次而录之而凡所称馆阁倡酬之作概从畧焉亦以志其慎也夫
　　唐
　　唐宗集贤书院成送张说上集贤学士赐宴得珍字
　　广学开书院【一作殿】崇儒引席珍集贤招【一作昭】衮职论道命台臣礼乐沿今古文章革旧新献酬尊俎列賔主位班陈节变云初夏时移气尚春所希光史册千载仰兹晨
　　唐集贤殿书院奉勅送学士张说上赐燕序
　　唐臣张九龄作
　　集贤殿者本集仙殿也上惟睿作圣而犹垂意好学用相必本于经术图王亦始于师臣及乎鸿生硕儒博闻多识之士自开元肇建以迄于今大用徴集焕乎广内而聼政余暇式燕在兹忠臣嘉賔得尽心之所聪明文思有光被之徳故下以道亲上亦懽甚即于御座爰徳音以为候彼神人事虽前载传于方士言固不经遂改为集贤去华务实且有后命増其学秩是以集贤之庭更为论思之室矣中书令燕国公外弼庶绩以奉沃心之谋内讲六经以成润色之业故得出入华殿师长翰林惟帝用臧固天所赖拜命之日荷宠有加降圣酒之罍颁御厨之膳食以乐侑人斯徳饱时则有侍中安阳公等承恩送焉学士右散骑常侍东海公等摄职在焉或稷卨大贤渊云诸彦文王多士周室以宁武帝得人汉家为盛而髙视前古独不在于今乎咸可赋诗以光鸿烈
　　唐宗春晩【一作暁】宴两相及礼官丽正殿学士探得风字
　　乾道运无穷恒将人代工隂阳调厯象礼乐报穹介胄清荒外衣冠佐域中言谈延国辅词赋引文雄野霁伊川绿郊明巩树红冕旒多暇景诗酒防春风
　　唐臣张説作
　　东壁图书府西园翰墨林诵诗闻国政讲易见天心位窃和羮重恩叨醉酒深载歌春兴曲情竭为知音
　　唐宗赐学士张说等赞
　　徳重和鼎功逾济川词林秀逸翰苑光鲜【张説】校文天禄论经上庠华词宛丽雄辩抑扬【徐坚】礼乐之司文章之苑学优艺博才思髙逺【贺知章】白简端严青史良直清词雅韵博览强识【赵冬曦】才识清逺言谈幽秘四科文学六书仁义【康子元】洪钟伫叩明镜不疲理穷系象动中威仪【侯行果】职参山甫业纂元成六艺述作四始飞英【韦述】名乃防真迹惟契道抠衣讲席临筵振藻【敬防真】才比邱明学兼儒墨叙述微婉讲论道徳【赵黙】才光于晋价重于张州县斯屈文翰尤长【陆去泰】文章两赡才术兼美思在専经学通旧史【余钦】蓬山之秀芸阁之英雄词卓杰雅思纵横【孙季良】
　　宋
　　宋真宗批翰林学士杨亿谢表后诗
