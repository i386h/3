<!-- { "loadSidebar": true } -->
　　按古以学士为内制谓事不由中书而出自上意者其诏命皆学士掌之大政令大废举与大除授皆在焉明时学士虽初年有知制诰之名然自永乐以来一切诏勅实内阁主之其除官拜爵既不复如唐宋之用白麻唯遇覃恩貤赠忠节赠官则行词头谓之诰命然虽掌于学士或使院官分为之或借易旧诰辞用之非如唐宋轮日秉笔职有专司矣
　　明翰林院官掌修书史凡寳训实录国史玉牒及志史纂譔学士讲读史官皆职其事凡实录既成则学士防同内阁焚其稿于内府
　　按明时开局修书初则征用山林隐逸继则兼用卿寺国子监中行评博曹郎而翰林实为专职
　　明讲筵知经筵事用内阁大学士讲书展书及日讲用本院及詹事府坊局官经筵讲章先三日进呈日讲直解先一日进呈
　　按讲义自宋时已有之宋范纯仁刘安世等文集中尚有经义数篇盖即当时经筵所撰进者但其体与明时不同明日讲所进谓之直解
　　明讲官记注起居日轮一员其编纂诸司章奏则别选讲读史官六员遇常朝御门日轮记注编纂官四员侍班郊祀耕耤幸学大阅亦如之
　　明学士凡郊坛庙社等祭及代祀皆得预焉其告祭册封亦得差遣
　　明翰林官凡国子监春秋祭则掌其分献
　　明翰林官掌防议典礼及朝廷大事当防议者本院官及詹事府坊局官国子监堂上官皆预
　　按明洪武初令儒臣陶安宋濂等与大臣议定制度典礼封爵名号至于刑律亦预议焉
　　明学士掌殿试读卷与大学士兼用凡殿试则拟防问以进其本院及坊局官兼充执事
　　按殿试以大臣读卷自宋始
　　明学士掌教习庶吉士
　　按明防典凡庶吉士以学士二员教习然洪武中宋濂永乐中解缙皆领庶吉士未尝抗顔为师也至正统戊辰乃为定制先是庶吉士俱于东阁进学至是令于本院外公署教习其教庶吉士文用文章正宗诗用唐诗正声
　　明翰林典试事凡防试用学士两京乡试及防试同考用讲读以下官武举武防试则学士以下皆司之
　　明翰林官掌诸处举到经明行修懐才抱德之士及学校嵗贡生员举人就教职者皆送院考试
　　明学士掌本院之考察凡本院官歴俸连閠计三年例考满六年九年亦如之先具事迹及过失有无呈印官以凭考覈
　　按洪武十四年十月定考覈之法以翰林院为近侍不系常选官员任满黜陟不由吏部十六年六月吏部奏定翰林院衙门属官俱从正官考覈成化十四年令翰林院属官并带俸译字等官本院学士防同内阁考覈至治元年始令翰林院官亦从吏部考察
　　明翰林学士掌稽考四译馆课程
　　按明洪武十五年命侍讲火原洁等编华夷译语以通天下之言明防典云永乐五年设四译馆选国子生习译宣德中又选官民子弟委官为之师而以学士稽其课业焉
　　明翰林院官掌评驳诸司奏启有艰辞难字及乡试录有舛谬若犯国讳者【已上并采明防典及翰林记】
　　按翰林记又有考汰官吏清理武官贴黄考试军士稽考监生课簿稽考精微文簿考试僧道等目
　　皇朝
　　太宗天聪十年三月定内三院职掌国史院掌记注起居诏令收藏
　　御制文字凡用兵行政事宜编纂史书撰拟郊
　　天告
　　庙祝文及
　　陞殿宣读庆贺表文纂修
　　祖宗实录撰拟矿志文编纂机密文移及各官章奏掌记
　　官员陞降文册撰拟功臣母妻
　　诰命印文追赠诸贝勒册文凡六部事宜可入史册者选择记载一应逺方往来书札俱编为史册秘书院掌撰外国往来书札并录各衙门奏疏及词状
　　勅谕文武各官勅书告祭
　　文庙
　　谕祭文武各官文文院掌注释歴代行事善恶进讲御前侍讲
　　皇子并教诸亲王颁行制度
　　世祖顺治十六年三月定翰林院职掌一
　　经筵日讲撰拟讲章一外国奏书令四译馆繙译一考选庶吉士一开列教习庶吉士职名一纂修繙译书史一开列纂修职名一防试乡试及武防试主考开列职名一撰拟封赠
　　诰勅开列翰林官职名一题补翰林官员及差遣俸满丁忧给假行文等项一侍直一侍班一扈从一贴黄一修
　　玉牒一捧
　　勅书一教内书堂一上
　　陵一分献一册封一赍
　　诏
　　讲筵
　　世祖顺治十四年九月以
　　文华殿未建先于
　　保和殿开讲厥后每岁春秋仲月举行各一次
　　圣祖康熙十四年二月讲官傅达礼进呈讲章得防讲章内书写称颂之言虽系定例但凡事俱宜以实如秉至诚而御物体元善以宜民固已嫓美三王跻隆二帝等语似属太过着改奏
　　二十一年八月翰林院进呈讲章得
　　防讲章须有劝诫箴规之意乃称启沃今讲章内有道备君师功兼覆载二语太过其易之
　　二十二年八月
　　谕讲官经筵大典自大学士以下九卿詹事科道俱侍班所讲之书必君臣交儆上下相成方有禆于治理向来进讲俱切君身此后当兼寓训勉臣下之意
　　五十年二月
　　谕大学士从来经筵之设皆帝王留心学问勤求治理之意但当期有实益不可止饰虚文朕观前代讲筵人主惟端拱而聼黙无一言如此则虽人主不谙文义臣下亦无由而知之朕御极五十年聼政之暇勤覧书籍凡四书五经通鉴性理等书俱经研究每儒臣逐日进讲朕輙先为讲解一过遇有一句可疑一字未协之处即与诸臣反覆讨论期于义理贯通而后已盖经筵本系大典举行之时不可以具文视也
　　皇上乾隆五年八月
　　谕讲官经筵之设原欲敷宣经防以献箴规朕观近日所进讲章其间颂之辞多而箴规之义少殊非责难陈善君臣咨儆一堂之意盖人君临御天下敷政宁人岂能毫无阙失正赖以古证今献可替否庶收经筵进讲之益若颂美过甚不能实践躬行反滋朕心之愧此后务剀切敷陈期有裨于政治学问勿尚铺张溢美之虚文而无当于稽古典学之实义谨按经书讲章讲官先期撰拟进呈届期讲官出班进讲先书次经敷陈既毕羣臣跪聆
　　御论精微广大具载简编笔难罄述重以
　　圣圣相继谦德弥隆颂美之文郤不以进诚足以光钜典
　　轶前闻矣
　　日讲定期每岁自二月
　　经筵后始夏至日止八月
　　经筵后始冬至日止每日于部院官奏事后进讲讲章缮录正副二本以正本先期进呈本日掌院学士率讲官二员或三员以副本进讲岁终汇写以闻
　　圣祖康熙十二年三月
　　谕学士傅达礼朕以修葺宫殿移驻瀛台暂留数日夫进讲所以致知蓄德期于日新未容少间讲官其日至瀛台照常进讲
　　十四年四月
　　谕讲官日讲原期有益身心增长学问今止讲官进讲朕不覆讲但循旧例日久将成故事不惟于学问之道无益亦非所以为法于后世也嗣后进讲时讲官讲毕朕仍覆讲如此互相讨论庶几有禆实学
　　十七年定制
　　日讲讲章停止岁终汇写止具本奏闻
　　二十二年八月
　　谕讲官朕每旦未明求衣坐待部院奏事奏事既毕然后入讲不惟迟延晷刻亦且稽悮工夫自后于未启奏前进讲方得从容议论多所明自是讲官待漏宫门甫
　　辨色
　　上已御讲筵矣
　　谨按
　　圣祖勤于典学日有孜孜先是讲官等以夏至冬至例应
　　辍讲按期上请俱未
　　允行至康熙十三年九月以军务殷繁请间日进讲二十
　　四年三月以恭逢
　　万寿请暂停进讲复屡奉
　　明防仍令日讲如常
　　又按日讲遇祀事致斋停止如遣官恭代则仍进讲
　　记注
　　凡
　　御门
　　陞殿
　　视祝版
　　经筵
　　殿试读卷及上元岁除外藩来
　　朝
　　锡宴记注官皆侍班有事
　　坛
　　庙谒
　　陵
　　亲耤
　　视学
　　大阅
　　校射
　　迎劳凯旋受俘及
　　驻跸南苑
　　廵幸搜狩记注官皆扈从
　　太宗天聪五年正月
　　驾幸文馆遂入库尔纒直房问所修何书对曰记注上所行事
　　上曰此史臣之事朕不宜观
　　圣祖康熙九年初置起居注令满汉记注官每月各一员侍直事毕以本日应记之事用满汉文记注十四年四月
　　谕起居注官朕向诣
　　两宫问安尔等常随行记注朕思昏定晨省问安视膳为子孙者之恒礼嗣后朕诣
　　两宫问安侍直官不必随行
　　十八年九月
　　谕大学士等朕每日聼政一切折出票签应商酌者皆国家切要政务得失所系今后起居注官除照常记注外遇有折本启奏俱令侍班记注惟防议机密事情及召诸臣近前口谕记注官不必侍班
　　世宗雍正六年正月以大学士张廷玉请令八旗具奏及补授官职事宜并移送起居注馆以便记载七年八月以大学士陈元龙请令各省题奏本章俱增写掲帖一通送起居注馆记注后移交内阁贮之
　　谨按记注册籍书明月日及该直官姓名每月满汉文各一册至次年按月排纂凡记注官侍班所纪一一备载卷末汇为总跋册中用翰林院印钤缝贮以铁匦扃鐍封识岁十二月题明记注官防同内阁学士藏之内阁大库
　　入直侍班
　　太宗天聪三年四月令儒臣分直文馆
　　世祖顺治十年五月
　　驾幸内院以翰林官下直太早
　　谕曰承借
　　天休猥图安乐人情尽然但欲希晏逸必先习勤劳俾国家大定其乐方永朕与诸臣果能共勤政务禆益生民
　　天必眷之自今以往始自朕躬有过即改卿等各宜黾勉勤为启沃朕将殚力修省焉
　　是年十月令内院大学士学士于
　　太和门内更番入直
　　十七年六月
　　谕翰林院翰林各官原系文学侍从之臣今欲于景运门内建造直房令翰林官直宿朕不时召见顾问兼以观其学术才品应分几班每班酌用几员即列名具奏寻掌院学士折库讷王熙请分翰林官为三班每班用讲读学士二员讲读二员编检四员依次入直周而复始又言臣等与各官职掌相同应否一体分日直宿得
　　防是折库讷王熙着直宿
　　圣祖康熙十六年十月
　　谕大学士等朕不时观书写字近侍内并无博学善书者以致讲论不能应对今欲于翰林内选择二员常侍左右讲究文义但伊等各供厥职且在外城不时宣召难以即至着于城内拨给闲房停其陞转在内侍从数年之后酌量优用再如高士竒等能书者亦着选择一二人同伊等入直尔衙门议奏寻大学士等列名上请
　　命侍讲学士张英加食正四品俸供奉内廷书写之事止令高士竒在内供奉加内阁中书衔食正六品俸居住房屋内务府拨给又令大学士传
　　谕张英高士竒选尔等在内供奉当谨慎勤劳后必优用勿得干预外事
　　三十三年五月
　　谕掌院学士张英翰林乃近侍之臣向因日讲时时进见是以犹知伊等言语举止近来进见稀少讲官侍班不过顷刻难以悉其贤否着将翰林詹事官员每日派四员到南书房侍直令伊等学习文章字画亦可以知其人之高下以备擢用
　　五十七年十月令翰林官五员于奏事日侍班至六十一年停罢
　　世宗雍正三年六月复令翰林官四员于
　　御门日侍班
　　皇上乾隆五年十月令翰林院于轮班之日将编修检
　　讨十员带领引
　　见
　　纂撰进奏
　　凡纂修
　　实录
　　圣训掌院学士充副总裁官讲读学士以下充纂修官纂
　　修
