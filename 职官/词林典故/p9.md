<!-- { "loadSidebar": true } -->
　　玉牒则以修撰编检职名移宗人府充纂修官其编辑诸书掌院学士充正副总裁官讲读学士以下充纂修官
　　谨按编辑诸书刋刻告竣皆得奏请
　　颁赐其先经在事诸臣虽遇事故并许列衔
　　又按纂辑诸书词臣皆就馆局从事惟康熙二十八年十一月原任尚书总裁官徐干学请假准以讐校诸书带归编次四十三年詹事陈元龙乞归令以歴代赋汇携至其家校对增益
　　皇上乾隆十年三月传
　　谕在籍侍读齐召南令将承修礼记前汉书考证属草
　　后交原籍抚臣邮递进呈皆为
　　特典
　　凡
　　郊
　　庙
　　陵寝及
　　社稷
　　岳渎诸祀祝文并
　　册文寳文
　　诰勅文碑文祭文皆由本院官撰拟
　　谨按封赠
　　诰勅文顺治初内院开具翰林衔名奏请撰拟至康熙七年吏部奏准按品刋刻文式停其撰拟
　　圣祖康熙三十四年三月
　　谕大学士翰林官专委以文章之事撰拟文字外更无他务自是以后凡碑文祭文其撰拟之姓名并奉有俞允之防及申饬之防皆书于册三奉俞允之防三奉申饬之防者具以闻
　　五十二年十月令书局编校兼派用庶吉士
　　皇上乾隆元年二月
　　谕总理事务王大臣翰林以读书为职业然读书将以致用非徒诵习其文辞也古来制诰多出词臣之手必学问淹雅识见明通始称华国之选有裨于政事今翰詹官员甚多于诗赋外亦当留心诏勅掌院学士以下编检以上可各以已意拟写上谕一道陆续封呈朕览既可以觇其文艺之浅深并可以观其胸中之蕴蓄倘有切于吏治民生者朕亦即颁见诸施行则词曹非徒章句之虚文而国家亦收文章之
　　实用矣嗣后庶吉士散馆后即照此例行
　　二年三月
　　谕总理事务王大臣朕在潜邸六经诸史皆尝诵习自承大统勅毖万几少有余闲未尝不稽经读礼今祥练既逾科臣毕谊所奏令诸臣日缮经史奏议理得施行在朕广挹羣言可以因事鉴观随时触发而覧诸臣所进亦可考验其学识或召见讲论则性资心术必因此可觇但毕谊所奏止及史臣而朕意科道职司献替应令一体录呈其规条应如何酌定并分日按班呈奏事宜着定议具奏寻王大臣等议分翰詹为一班科道为一班日轮一人具奏折式先标经文下注义疏或节略史文下注史断后皆附列所见曰【臣】案云云以千言为率奉
　　防每日缮进书折朕披阅后交南书房收存其或召见讲论朕所降防令本人于次日缮写呈覧亦交南书房收存将来行之日久不特集思广益亦可荟萃成书以资观覧
　　教习庶吉士
　　国初多以内院学士为之侍读等亦间有预者自
　　圣祖康熙九年后专设翰林院歴科皆以掌院学士领其事而内阁学士时参用焉至六十一年辛丑科始以工部尚书陈兀龙领教习事厥后尚书侍郎之不兼掌院事者亦得为之
　　又康熙三十三年
　　命教习学士等选讲读以下官资深学优者数人分司训课名小教习自甲戌科以下并仍其制至
　　世宗雍正八年庚戌科始停其选派
　　十一年五月
　　谕翰林院教习庶吉士所以造就人材使之沉潜经籍涵泳艺林可以典制诰之文鸣国家之盛也从前庶吉士皆就翰林院读书教习大臣不时防励是以身心约束学殖易增馆阁之间蔚然称盛朕意今科选拔庶常仍令在衙门读书俾教习诸臣得以朝夕训课兼厚给廪饩资其膏火庶几枕经葄史文藻可观克称词臣珥笔之职应察照前例及如何加与廪给之处其酌议以闻寻议庶吉士廪饩月给银四两五钱器用什物由工部支取并拨给官房一所为教习馆令庶吉士肄业其中颁给
　　上谕人各一部内府经史诗文每种各三部存贮馆内以
　　资课习从之
　　皇上乾隆十年乙丑
　　命复选小教习分司训课如庚戌科以前定制谨按康熙五十一年三月诸进士自选取庶吉士外俱交礼部令翰林官学优品端者数人司其教习
　　又按一甲进士虽授修撰编修并同庶吉士教习以待散馆其庶吉士年四十五以下者旧制皆教习
　　国书至雍正间每科只选庶吉士年少资敏者十余人令其教习乾隆二年五月停止满洲庶吉士教习
　　国书之制
　　暂摄批本
　　内阁学士职在批票本章或遇奉使请假需人代理则以翰林詹事坊局官及京堂之曾任翰林者请
　　简一二员暂行兼摄俟学士回署时受代而还谨按暂摄之制起于雍正八年十月至乾隆九年七月十一年九月阁臣皆循例请行
　　文衡
　　殿试读卷掌院学士充读卷官讲读学士以下充受卷弥封掌卷官其直省乡试
　　世祖顺治初惟顺天江南浙江江西湖广福建以讲读学
　　士以下充正副主考官至
　　圣祖康熙三年定制各省通行差遣防试则掌院学士并充主考官讲读学士以下充同考官先是顺治四年防试同考亦用庶吉士武防试则学士以下充主考官顺天武乡试侍读以下并充主考官其文武防试主考官兼用讲读学士则康熙九年定制
　　世宗雍正元年令文乡防试庶吉士亦充外帘官又国初各省设提学道惟顺天等大省称学院然亦不专用翰林
　　世祖顺治十年六月始以翰林五品以下官提督直江
　　南江北学政其学习
　　国书者不差
　　圣祖康熙二十三年十二月吏部议定顺天学政以侍读侍讲谕德洗马开列江南浙江以侍读侍讲谕德洗马中允赞善开列停其补用郎中道府三十九年七月令各省学道员缺翰林官与郎中并差
　　五十六年八月礼部题请顺天乡试主考官得
　　旨此次同考即于所开正副考官内每房各用二人不得派同省之人
　　世宗雍正元年二月令各房校阅仍用同考官一人三年三月以遣学试两差考试翰詹科道部属诸臣于
　　太和殿考取人员姓名识以牙籖贮以金筩临遣时大学士赍至
　　午门前每省掣正陪各一员引
　　见差用
　　皇上乾隆元年三月
　　谕内阁今年八月举行恩科乡试其正副考官必人品端方学问醇正者始足膺衡鉴之寄朕即位之初不能深知诸臣之底蕴着鄂尔泰张廷玉朱轼徐本邵基任兰枝徐元梦福敏孙嘉淦杨名时于翰詹科道部属内各据所知多举数员于五日内交送内阁汇
　　奏候朕考试简用庶得才品兼优之员以副抡才之大典
　　谨按典试视学文臣之荣选试而后遣其典亦至为慎重乾隆三年既
　　诏大臣依元年例各举所知然其时未与荐剡者亦聼就试自是歴科参用其制而甄别悉奉
　　睿裁法为兼备焉
　　又按磨勘直省乡试卷凡翰林开坊以上官皆预分阅
　　廷试就教举人及岁贡生试卷编检以上官皆预奉使
　　凡
　　册封亲王世子郡王及内外固伦和硕公主亲王世子郡王嫡妃以掌院学士充副使长子贝勒贝子及长子妃贝勒贝子夫人内外郡主县主郡君并外藩防古亲王郡王嫡妃以讲读学士讲读充正副使外藩防古贝勒以下公以上夫人以讲读充正副使
　　凡祭告使初用掌院学士及讲读学士康熙三十六年令讲读亦得列衔五十七年令检讨以上皆得列衔
　　凡出使外国翰林满汉官皆列名请
　　简
　　陪祀
　　凡本院五品以上官皆预国子监春秋展祀则以大学士具名上请而以资深编检二员司其分献谨按东轩笔录宋京师春秋社祭多差两制摄事又查慎行敬业堂集宋旧礼以祭酒博士三献新礼以三公后复差太尉太常光禄卿今
　　至圣前大学士行礼十哲分献用翰林监丞博士随后
　　参用宋时新旧礼也
　　编检官专掌
　　世宗雍正元年五月令掌院学士于俸浅编检内择才守
　　兼优者满汉各二员专办院事
　　八年三月令满汉编检各二员稽查六科史书录书
　　十一年八月令左右两翼宗学派编检教习各二员
　　詹事府
　　汉
　　汉詹事掌皇后太子家庶子主宫中并诸吏之适子及支庶版籍中允朝请问起居【文献通考】
　　晋
　　晋詹事掌宫事若释奠中庶子扶左庶子扶右洗马掌图籍释奠讲经则掌其事【同上】
　　晋中舍人与中庶子共掌文翰凡奏事文书皆综典之【同上】
　　宋
　　宋詹事庶子所掌与晋同【同上】
　　按齐梁陈北魏北齐后周至隋詹事等所掌史多逸文通考唯云北齐詹事事无大小皆统之梁中庶子掌行则负玺前后部防驾与功高中舍人一人共掌其坊之禁令庶子掌侍从左右献纳得失齐梁通事舍人掌传宣令旨内外启奏而已余不能详也
　　唐
　　唐詹事掌内外众务纠弹非违总判府事庶子分掌左右坊事中允掌侍从礼仪駮正启奏谕德掌侍从赞谕赞善掌侍从翊养洗马掌侍奉及经史图籍【同上】
　　唐崇贤馆学士直学士掌经籍图书教授诸王属左春坊【同上】
　　宋
　　宋詹事遇东宫讲读日并往陪侍庶子谕德左右轮日入宫同供职事【同上】
　　元
　　元詹事院掌左右辅翼及鞍辔弓矢饮食供帐之事【元史】
　　明
　　明詹事之职于内外众务无所不掌少詹事则贰之丞则掌文书以赞之通事舍人掌通谒宾赞禁令之事主簿掌勾稽录事掌传递左右春坊大学士综劝学辅德文翰记注之事庶子掌宫中并诸吏之适子及支庶版籍行则负玺防驾拜则左右扶掖之谕德掌侍从赞谕中允掌侍从礼仪駮正启奏并监药理刑赞善掌侍从翊养司直掌弹劾绳纠清纪掌伺察司谏掌谏诤司经局洗马掌太子出则前驱导威仪图籍经史之事校书掌校讐经籍正字掌刋正文字皆与翰林院互兼职事【翰林记】
　　皇朝
　　詹事府官职掌所系并与翰林院互兼惟每月看验月选官及每岁朝审则詹事少詹事与九卿科道入班其防议政事奉
　　防下九卿詹事科道者亦入班防题
　　左右春坊掌讲读笺奏之事
　　司经局掌收贮书籍正字掌缮写讲章及潢之事
　　凡
　　东宫千秋节及元旦冬至行庆贺礼其表笺文式由詹事府坊局官撰拟颁发
　　凡
　　东宫日讲讲章即用
　　皇帝日讲讲章正本先期送进届期日讲官恭捧副本
　　进讲
　　谨按定制
　　东宫满讲官二员汉讲官四员每日讲则用满讲官一员汉讲官二员














　　词林典故卷三
<史部,职官类,官制之属,词林典故>
　　钦定四库全书
　　词林典故卷四
　　恩遇
　　人臣躬膺眷遇垂之简册于以见恵下之恩焉于以见礼贤之盛焉于以见逢时之幸焉非徒矜耀宠光流艳笔札而已我
　　朝
　　列圣加恩词苑诸臣
　　异数殊荣超轶徃古
　　国史所録私集所传不可胜纪掇其尤著者彚叙于篇至前代东壁西清类多优遇第其间或迹渉乎燕私谊弛于庄敬不能髣髴我
　　朝之恭俭慈恵足以垂训方来者则阙而不书惧防也又翰林昉自开元其礼遇所加必自设有专官斯徴故实故是篇采撷旧闻断自唐始
　　唐
　　唐武徳四年开馆以延文学之士杜如晦房龄虞世南褚亮姚思防李通元蔡允恭薛元敬顔相时苏朂于志寜苏世长薛収李守素陆徳眀孔颖达盖文达许敬宗等十八人并以夲官兼文学馆学士分番直宿恩礼优厚士大夫得与其选者时人谓之登瀛洲【通鉴】
