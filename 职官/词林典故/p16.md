<!-- { "loadSidebar": true } -->
　　承明近侍究儒先苦学劳心疾已痊善保兴居调饮食副予前席待名贤
　　宋真宗赐杨亿诗
　　闼往年司制诰共嘉藻思类相如蓬山今日诠坟史还仰多闻过仲舒报政列城归觐后疏荣髙阁拜恩初诸生济济弥瞻望铅椠谘询辨鲁鱼
　　宋仁宗赏花钓鱼诗
　　晴旭辉辉苑籞开氤氲花气好风来游丝罥絮萦行仗堕蕊飘香入酒杯鱼跃文波时拨剌莺留深树久徘徊青春朝野方无事故许游观近侍陪
　　宋高宗幸秘书省赐手诏
　　诏曰盖闻周建外史掌三皇五帝之书汉选诸儒定九流七畧之奏文徳之盛后世推焉仰惟祖宗肇开册府凡累朝名世之士由是以兴而一代致治之原盖出于此朕嘉与学士大夫共宏斯道乃一新史观亲御牓题肆从望幸之诚以示右文之意于戏士习于空言而不为有用之学久矣尔其勉修术业用丕承我祖宗之立训顾不善欤
　　宋孝宗幸秘书省诗
　　玉轴牙籖焕宝章簪绅列侍映秋光宴开芸阁儒风盛坐对蓬山逸兴长稽古右文慙菲徳礼贤下士法前王欲臻至治观熙洽更罄嘉谋为赞襄
　　宋孝宗赐侍读史浩宴命浩作诗叙此防浩进古诗三十韵复赐和章即同其韵
　　揖逊荷帝尧寅恭五元禩治道贵清净圣言有深防谁歌元首明自得股肱喜跻民期仁寿讵肯中道止力农乐彼田坐贾安于市嵗行阅丰登国论销委靡予力初何能济济頼多士矧予有元老中立而不倚居东逾三年不逺来千里未遂赤松游辍诵青琅蘂皓首持六经日侍明光里翼乎鸿遇风纵矣鱼在水儒行絶瑕疵道心无尘滓挺挺松栢姿巉巉山岳峙予惟日万几至仁同一视西成锡小宴促坐才尺咫湛露愧歌周置酒非封齿归美见新诗如卿能有几眷言澄碧行胜赏得迂趾亦屡引公卿对此谈正理虚心欲受人忠言资逆耳朕瘠天下肥至乐无易此颇念文武疆六合尚殊轨东都防诸侯宣王昔于是期尔罄嘉谋使吾勲业起勿以方燕贻所书聊复尔巵酒正须釂话言未能已都防万年觞何当至庭戺文章借老手直笔中兴纪载嘉矍铄翁焉得辞骩骳
　　宋臣史浩作
　　季秋中澣日淳熙隆四禩朝囘揽辔间中使俄传防少顷日转申宣召陪燕喜预令扫玉堂深夜备栖止悚惧跪承命鸣驺亟穿市绛阙耸皇居非烟常靡靡入自东华门熊罴森爪士诏许乘肩舆安徐无跛倚复古距选徳相望几数里修廊接云汉岧峣璨珠蘂中途敞金扉恍若蓬壶里羣山拥苍壁四顾环弱水山既日夕佳水亦湛无滓冰帘映绮疏琼殿中央峙澄碧耀宸奎龙神争守视蹈舞上丹墀天威不违咫奉觞祈万寿时蒙一启齿余波丐防腹酒行不知几徘徊下瑶席缓步烦玉趾从游至清激锡坐谈名理泉声韵琴瑟一洗筝笛耳皇云万几暇观书毎来此论道及帝王直欲齐其轨尧舜禹汤文前身无乃是臣言匪献谀道实由心起既然明是心要在力行尔登桥釂余罍饮兴未容已金莲引双烛再拜离阶戺玉音宠谕臣此防宜有纪归途感恩荣占写忘骩骳
　　明
　　明太祖赐宋濂醉学士楚辞
　　西风飒飒兮金张特防儒臣兮举觞目苍柳兮嫋嫋阅澄江兮水洋洋为斯悦而再酌弄清波兮永光玉海盈而馨透泛琼斚兮银浆宋生微饮兮蚤醉忽周旋兮步趋跄跄美秋景兮共乐但有益于彼兮何伤
　　明仁宗赐赞善徐好古诗
　　清朝盛文治辅徳资儒耆念彼筋力倦趋朝谅非宜赋诗有佳致纳诲多良规起予得深趣欢懐浩无涯新阳届初复况此承平时酬劳见樽酒庶以答期颐
　　明宣宗赐翰林院箴
　　廷有司言自周则然后世袭用愈宻而専策命所书讲学所资几务之严于度于咨代有贤哲博闻明识克励翼之用光厥职咨尔儒臣朝夕左右必端乃志必慎乃守启沃之言惟义与仁尧舜之道邹孟以陈词尚典实浮薄是戒谋义所属出毖乎外必存大公罔役于私昔人四禁汝惟励之献纳论思以匡以益以匹前休钦哉无斁
　　明世宗翰林院敬一亭箴【有序】
　　夫敬者存其心而不怱之谓也元侯敬则不失天下诸侯敬则不失其国卿大夫敬则不失其家士庶人敬则不失其身禹曰后克艰厥后臣克艰厥臣五子之歌有云予临兆民如朽索之驭六马为人上者奈何不敬其推广敬之一言可谓明矣一者纯乎理而无杂之谓也伊尹曰徳惟一动罔不吉徳二三动罔不凶其推广一之一言可谓明矣盖位为元后受
　　天付托承
　　天明命作万方之君一言一动一政一令实理乱安危之所系若此心忽而不敬则此徳岂能纯而不杂哉故必兢懐畏慎于
　　郊禋之时俨神明之鉴享发政临民端庄戒谨惟恐拂于人情至于独处之时思我之咎何如改之不吝思我之徳何如勉而不懈凡诸事至物来究夫至理惟敬是持惟一是协所以尽为
　　天之子之职庶不忝厥祖厥亲由是九族亲之黎民懐之仁泽覃及于四海矣朕以冲人缵承丕绪自谅徳惟寡昧勉而行之欲尽持敬之功以驯致乎一徳其先务又在虚心寡欲驱除邪逸信任耆徳为之匡辅敷求善人布列庶位斯可行纯王之道以坐致太平雍熙之至治也朕因读书而有得焉乃述此以自朂云
　　人有此心万理咸具体而行之惟徳是据敬焉一焉所当先务匪一弗纯匪敬弗聚元后奉天长此万夫政施仁期保鸿图敬怠纯驳应验顿殊征诸天人如鼓答桴朕荷天眷为民之主徳或不类以为大惧惟敬惟一执之甚固畏天勤民不遑宁处曰敬惟何怠荒必除郊则恭诚庙严孝趋肃于明廷慎于闲居省躬察咎儆戒无虞曰一维何纯乎天理弗参以三弗贰以二行顾其言终如其始静虚无欲日新不已圣贤法言备见诸经我其究之择善必精左右辅弼贵于忠贞我其任之鉴别必明斯之谓一斯之谓敬君徳既修万邦则正天亲民懐永延厥庆光前垂后绵衍蕃盛咨尔诸侯卿与大夫以至士庶一遵斯谟主敬协一罔敢或渝以保禄位以完其躯古有盘铭目接心警汤敬日跻一徳受命朕为斯箴拳拳希圣庶几汤孙底于嘉靖
　　明岳正禁窓引烛诗
　　明臣岳正作
　　禁城儤直已昏黄忽讶銮舆到玉堂直欲踉跄趋几席其如颠倒着衣裳当窓莲炬分红焰满室兰煤散暖香已喜恩光耀今古况将经术侍君王
　　皇朝
　　圣祖康熙十七年
　　御制夏日登景山同翰林张英髙士竒作
　　日暮登山览八荒翰林随辇进辞章君臣同乐松隂下时雨将来入未央
　　侍读学士【臣】张英恭跋
　　康熙十七年五月十一日
　　皇上以几务之暇偶幸景山命【臣】英【臣】士竒侍从上揽辔登景山之巅周览四郊俯视宫阙东望蓟门西眺桑干烟树苍深河流浩漭近在指顾之间
　　天顔怡畅二臣咸得寓目焉时则禾稼被野方待优渥之
　　泽俄而云起西麓雨过龙楼
　　圣心顾而悦之
　　御制诗一章有时雨将来之句诗中之所谓
　　君臣同乐者盖有乐乎此也【臣】自蒙
　　恩入侍
　　禁廷
　　天章云汉时得而捧读之大约篇什之中必以四海八荒
　　为念苍生赤子为心上述
　　祖徳躬展孝思悯农事之艰难劳征人之况瘁揆诸古昔虞帝喜起之歌武王户牖之铭其曷加焉故虽一豫一游一篇一咏而心不忘乎百姓如此则凡触乎
　　圣衷而发为
　　睿藻者皆于此可类观矣岂独光丽日星声谐金石足以
　　超往牒而轶前轨哉七月十八日
　　上御迎凉之殿挥洒
　　宸翰书此诗以赐二臣楷法精严龙翔鳯峙此希世之鸿
　　宝二臣何敢私焉敬勒之贞石以明
　　圣心之所在独重民时亦以幸二臣之荣遇千古不多见
　　而愧汗惶悚之不能已也
　　圣祖康熙二十一年上元节
　　赐宴栢梁軆诗
　　御制诗序曰朕于宣政聼览之余讲贯经义歴观史册扵书见元首股肱赓飏喜起之盛于诗见鹿鸣天保诸篇未尝不慕古之君臣一徳一心相悦若斯之隆也今际海内宴安兵革偃息首春令序九陌灯煇丰穰有征吾民咸乐思与诸臣及时式燕爰于乾清宫广集簪裾肆筵授几斯时也蟾光鳌炬焜燿堂防防树琼葩杂罗樽俎许笑言之弗禁寛仪法之不纠复令次登文陛渥以金罍咸俾有三爵油油之色焉易曰上下交而志同传曰享以训恭俭宴以示慈恵则今日之兕觥防酒岂徒以饮食宴乐云尔哉顾瞻诸臣或位居谐弼或职任卿尹或典文翰或司献纳共成篇什以绍雅颂之音朕端首倡仿栢梁軆班聨递赓用昭升平盛事冀垂不朽云
　　【御制】丽日和风被万方
　　卿云烂熳弥紫阊【内阁大学士臣觉罗勒徳洪】一堂喜起歌明良【内阁大学士臣明珠】止戈化洽民物昌【内阁大学士臣李霨】蓼萧燕誉
　　圣恩长【内阁大学士臣冯溥】天心昭格时雨旸【吏部尚书臣黄机】丰亨有占
　　祝千箱【户部尚书臣梁清标】礼乐文章仰
　　圣皇【礼部尚书臣吴正治】
　　庙谟指授靖八荒【兵部尚书臣宋徳宜】春囘
　　丹诏罢桁杨【刑部尚书臣魏象枢】河清海宴禹绩彰【工部尚书臣朱之弼】百度胥饬纲纪张【都察院左都御史臣徐】千官济济盈岩廊【元文吏部左侍郎臣张】天工无旷勤赞襄【士甄吏部右侍郎臣】有年歌协臣所望【杨永宁户部左侍郎臣】共期红朽答殊常【李天馥户部右侍郎臣】转漕亿万充天仓【李仙根户部仓塲侍】邦礼叨赞惭趋跄【郎臣马汝骥礼部左】职司寅清佐垂裳【侍郎臣杨正中礼部右】天河洗甲通蛮乡【侍郎臣富鸿基兵部】
　　皇威四畅咸来王【左侍郎臣焦毓瑞兵部】只承钦恤和气翔【右侍郎臣陈一炳刑】刑措不用民寿康【部左侍郎臣杜臻刑】八材庀化师殳斨【部右侍郎臣叶方蔼】左平右磩开明堂【工部左侍郎臣赵璟】仰窥神防驱天狼【工部右侍郎臣金鼐】膏以大泽人胥庆【内阁学士臣李光地】
　　帝庸作歌追虞唐【内阁学士臣张玉书翰林】身依云汉赓
　　天章【院掌院学士臣陈廷】恪秉训厉敦羔羊【敬翰林院学士臣张】奉宣仁风之吴疆【原任副都御史今授江宁廵抚臣余】九阍詄荡瞻龙光【国柱通政使司通政使臣】斗杓髙掩贯索芒【王盛唐大理寺卿臣】图列飬正亲羮墙【张云翼詹事府詹事】黄钟大镛谐祯祥【臣沈荃太常寺卿】郊衢击壤欢丰穰【臣鹤澄顺天府尹臣】大官珍膳罗酒浆【熊一萧光禄寺卿臣】调闲六御腾康庄【马世济太仆寺卿臣】忝预风纪凛清霜【张可荷佥都御史臣】出入玉佩声锵锵【张吉午左通政】纳言惟允尚职详【臣崔官右通政】褒忠厉节感
　　赐觞【臣吴璵右通政臣】圜扉閴寂春草芳【陈汝器大理寺少卿】拜手好生颂禹汤【臣荣国祚少卿】前星令望钦颙卬【臣徐旭龄少詹事】终始念典期用臧【臣王泽少詹事】言谟行范煇缥缃【臣崔蔚林侍读学士】猗欤
　　至徳日就将【臣蒋道侍读学士】叨尘侍从恩莫量【臣胡简敬侍读学士】靖共夙夜无怠遑【臣朱之佐侍讲学士】梧桐生矣于髙冈【臣严我斯侍讲学士】防书东观翰墨香【臣孙在丰侍讲学】三徳六行为士坊【士臣卢琦国子监祭】宫官备位滋悚惶【酒臣王士正右春坊】六经义叶如笙簧【右庻子臣祖】奎文焕若森琳琅【文谟侍读臣朱】朝朝槖笔侍
　　御牀【侍讲臣董讷】纪载
　　圣治金匮藏【侍讲臣王鸿绪】频年宣室虚对扬【侍讲臣髙士竒】
