<!-- { "loadSidebar": true } -->
　　田金隆本州岛祖居洪武三年授本州岛知州故男田健隆蒙宣慰使司着令承袭署事故宣慰司彭添就令健贤署事不曽实授布政司奏保田健贤的系田金隆亲孙例袭查得田健贤田金隆不曽申达奏请擅称知州职名合行取问永乐九年十月奉圣旨着田健贤袭知州了罢行文书去着他知道再这等时不饶钦此故男田旺无三司保结正统元年闰六月奉圣旨既是洪武永乐年间有这等事例田旺也准他袭职回去还行文书去着湖广三司官吏将保缴来钦此故男田润奏袭弘治十五年节次行勘未报正徳十年本部题湖广布政司奏已故土官知州田广男田贵该袭连人到部本舎自祖以来不曽开有世袭字様奏奉圣旨是各准承袭父祖原职钦此

　　○广东

　　广州府新设龙门县龙门巡检司土官副巡检

　　黄宗诚系土人该镇巡会奏土人黄宗诚堪任副巡检弘治九年八月奉圣旨是钦此

　　土官底簿卷下

　　●土官底簿跋

　　土官底簿二册未详撰人姓氏海盐郑氏藏书也按禹贡三百里蛮书旅獒周官礼职方氏戴记明堂位称八蛮尔雅称六蛮其种曰黎曰犵曰狑曰獠曰獞各有大姓为之雄长明制仿元旧事分设官吏立宣慰招讨安抚长官四司云南百五十一员广西百六十七员四川二十四员贵州一十五员湖广五员广东一员初隶验封后以其半隶武选嘉靖中申明旧典隶验封者布政司领之隶武选者都指挥使领之文武相维羁縻有术虽间有不靖旋即削平濊泽沾濡乆而渐知向学若黔之宋氏昆友滇之木氏祖孙各着诗文刋有私集以雅以南昧任侏离明之声教逺矣予在史馆劝立土司传以补前史所未有毛检讨大可是予言撰蛮司合志因以是编资其采择焉秀水朱彛尊跋
