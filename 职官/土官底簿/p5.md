<!-- { "loadSidebar": true } -->
　　黒盐井巡检司巡检

　　杨节楚雄府定逺县民洪武十五年归附十六年总兵官札拟黒盐井巡检司土官巡检本年张布政整理盐课本井附近村分蛮民旧属提举司管属蒙将杨节就充本井提举司提举办事故男名四即杨巨源备马赴京朝贺告袭叅照不系世袭无例可准洪武三十五年十二月奉圣旨他的父虽不是世袭土官比先会办盐课供给大军既是病故了着他男做巡检还在提举司催办盐课只不做世袭若不守法度时却换了钦此故男杨霖洪熈元年六月奉圣旨着他做照太宗皇帝圣旨还不做世袭不守法度时换了钦此正统三年事简裁减查得大理府邓川州浪穹县十二关巡检司见缺巡检合将本官调去本年六月奉圣旨是钦此总兵等官榜示有能纳米二百石量升一级杨霖纳米二百石不愿升职呈部仍复旧任故成化三年庶长男杨伦应袭四月奉圣旨杨伦着做巡检还不世袭钦此填注黒盐井巡检故嫡长男杨宁弘治十四年五月奉圣旨准他袭还不世袭钦此故男杨永保告袭

　　巡检

　　樊子得姚安军民府魏州人洪武十四年进贡二十六年除授楚雄府楚雄县黒盐井巡检司巡检后为事发白盐井工役故男樊真告有同起为事主簿李苴已行复职具呈告承袭本部议拟樊子得系在配所病故难比李苴承袭宣徳五年六月奉圣旨准他做巡检只不世袭也不为例钦此故庶长男樊福縁天顺元年八月奉圣旨既是逺方土官巡检儿男准他袭钦此故嫡长男樊杰弘治七年六月奉圣旨准他袭钦此故樊垣抚按勘袭

　　南安州判官

　　李花通楚雄府定逺县民由闲良镇抚洪武十四年归附十五年因自久叛乱于山箐藏住十九年七月将伪叅政王满杀获首级解官总兵官授充黒盐井巡检司巡检二十年实授调琅井巡检二十三年备马进贡调除湖广蕲州兰溪镇巡检司巡检为是云南土人具告引奏复职故嫡长男李保备马进贡告袭永乐六年四月奉圣旨除他做巡检还不做世袭着回去等服满了就那里到任管事掌印他以后不志诚时换了钦此宣徳八年内官云仙奏将李保升任本州岛土官协同流官办事宣徳八年九月奉宣宗皇帝圣旨土官巡检李保既是署事公勤钱粮不欠逃民复业着做南安州判官协同流官知州办事不为例钦此正统四年为事斩罪运灰原籍为民随征麓川有功复还原职正统十四年老疾男李任能先故李晟系孙男当年六月奉太上皇帝圣旨准他替还着覆勘的实奏来钦此成化十六年三月被刁民郑端告称索要银两成化二十年男李柯来奏照李暹等事例纳米复业咨都察行查

　　广通县主簿

　　段玺僰人系土官髙政下把事洪武十五年归附十六年总兵官拟任前职十七年实授故长男段时春患耳聋长孙段禄年一岁患恶疮俱难承袭嫡次男段时可自备马赴京进贡告袭永乐三年十二月奉圣旨着他去广通县做主簿只不做世袭若不志诚犯了法度时拿来问别着人做钦此年老男段惟忠正统六年替老疾长男段鉴成化元年本部题准就彼冠带弘治七年征伤男段永聪本年奉圣旨段永聪准替职钦此故男段不磷告袭间亦故男段素见在听袭

　　回蹬关巡检司巡检

　　杨保楚雄府楚雄县民由土官把事洪武十五年归附十六年赴京朝贡告替永乐十六年正月奉圣旨准他替钦此后父杨伯龄病故亲男杨震咨袭查无体勘正统四年九月奉圣旨且准他袭还行文书去覆勘但有虚诈拿解来京钦此老疾嫡长男杨祖荣成化十三年十月就彼冠带疾嫡长男杨训弘治九年五月奉圣旨准他替钦此正徳七年六月杨训絶嗣亲弟杨淳送部查得祖来不曽开有世袭字样奏奉圣旨准他替钦此嘉靖九年十二月亲男杨遇春本月奉圣旨准令冠带就彼到任管事

　　回蹬闗巡检司巡检

　　成青可楚雄府广通县民充云南省叅政圗噜下効力洪武十五年归附十六年四月总兵官拟任本司巡检十七年实授残疾自备马匹带男成普赴京进贡告替永乐元年正月奉圣旨准他替还不做世袭若不守法度时换了钦此文选司缺册内查得成化十二年九月二十三日除流官巡检严海管事

　　定边县县丞

　　阿鲁小百夷人任前定边县土县尹洪武十五年归附总兵官拟任本县县丞十七年实授年老长男阿吾不通语言嫡孙阿哀备马赴京进贡告替二十九年正月奉圣旨准他钦此故宣徳二年男阿赛袭故庶长男阿俄弘治十三年十月奉圣旨是阿俄准做土官县丞不世袭钦此故正徳六年八月庶长男阿懐恩查祖来不曽开有世袭字样奉圣旨阿懐恩准做土官县丞不世袭钦此故嘉靖十二年七月庶长男阿大魁查祖来不曽开有世袭字样奉圣旨准他袭钦此

　　镇南州同知

　　段良楚雄府镇南州僰人前元任本州岛土同知洪武十六年四月总兵官札取复任二十四年赴京朝觐二十五年实授本州岛流官同知故嫡长男段奴备马赴京朝贺告袭三十五年十二月奉圣旨他父虽不是世袭土官比先曽供给军马粮草既是病故了着他这男还做流官同知不守法度时换了钦此老疾同男段节赴京进马告替洪熈元年六月奉圣旨着他替做同知还是流官钦此患病男段护正统七年三月袭故庶长男段梓潼成化十八年正月奉圣旨段梓潼保着做流官同知钦此故嫡长男段然正徳五年八月奉圣旨段然着做流官同知钦此故长男段时和故男段岩亦故絶然次男时泰应袭

　　判官

　　陈均祥楚雄府楚雄县民系土官髙政下把事洪武十五年归附十六年总兵官拟任前职十七年实授故嫡长男陈寿备马赴京朝觐告袭永乐元年正月奉圣旨还着他做判官不做世袭若不守法度时换了钦此老疾带男陈恭赴京告替洪熈元年六月奉圣旨着他替照太祖皇帝圣旨还不做世袭若不守法度时换了钦此故嫡长男陈全未经覆勘正统二年七月奉圣旨既云南路逺往复艰难且准他袭还行文书去覆勘如有不实拏解将来钦此年老男陈忠成化十五年十二月奉圣旨陈忠准替判官不世袭钦此故男陈献文弘治七年十二月奉圣旨陈献文准做判官不世袭钦此故嘉靖九年十二月亲男陈策奉钦依准令冠带就彼到任管事

　　英武闗巡检司巡检

　　张宗僰人前元任都都万户府长官司长官洪武十五年归附十六年总兵官札充前职十七年实授十九年被贼杀死无子亲侄张寺备马赴京朝贡告袭洪武三十五年十二月奉圣旨他的伯虽不是世袭土官比年曽供办粮草既是病故了准他侄男做巡检只不做世袭不守法度时换了钦此故嫡长男张禾送部查无世袭正统五年九月奉圣旨既是土官准他袭只不世袭若不守法时换了钦此故成化八年故男张逊嫡次男张子隆本年十二月奉圣旨准他做巡检只不世袭钦此故男张纲絶故絶弟张经男张一言于嘉靖九年十二月奉钦依准令冠带就彼到任管事

　　镇南巡检司巡检

　　杨昌僰人由本府土官髙政下把事洪武十五年归附十六年总兵官委署本司巡检十七年实授年老亲男杨三保应赴京告替三十三年四月替父职为因衙门裁革调大理府赵州定西岭巡检后丁忧起复到部查得已除流官巡检彭信在任永乐二年正月奉圣旨还着他去镇南巡检司做巡检不做世袭若不守法度时换了流官廵检也着他一同在那里管事钦此故弟杨平宣徳六年八月奉圣旨准他做只不世袭钦此故无嗣侄杨通正统六年七月袭故次男杨信未袭故男杨俊应袭成化二十一年三月奉圣旨杨俊着做土官巡检不世袭钦此故男杨珷告袭亦故男杨万林见在应袭

　　沙桥驿驿丞

　　杨均僰人洪武十五年归附充沙桥驿马戸十六年五月总兵官札充本驿驿丞十七年实授十九年正月被贼杀死男杨护年老杨应系嫡长亲孙备马赴京进贡告袭祖职永乐二年五月奉圣旨除他做驿丞不做世袭流官掌印他以后不志诚时换了钦此老疾亲男杨北极奴就彼替职老疾男杨典成化十二年四月奉圣旨杨典着做驿丞仍不世袭钦此故男杨玄弘治四年八月奉圣旨杨玄着做驿丞仍不世袭钦此故十五年五月男杨徳宸就彼承袭免其纳榖查得祖来不曽开有世袭字样奉圣旨杨徳宸准他袭父职钦此故男杨添爵应袭

　　阿雄府巡检司巡检

　　者白罗罗人充本村火头洪武十六年总兵官札任本村巡检司巡检十七年实授故次男者吾赴京告袭永乐六年三月奉圣旨着他袭钦此十七年故者白庶长男者姜赴京进贡告袭洪熈元年五月奉圣旨着他袭钦此故无儿男同宗堂弟者些宣徳十年三月奉圣旨既有司府州官吏保结明白着袭了去还行文书去着布政司覆勘若有虚诈就便拏下解京发落钦此故男者广本年二月内袭故次男者齐景泰七年四月奉圣旨且与他冠带回去管事钦此故无嗣侄男者应就彼承袭查祖来不曽开有世袭字样奉圣旨是者应准袭土官巡检职事钦此故男者旻故男者必登告

　　袭姚安府土官

　　髙寿僰人前元任云南行省左丞故男髙保袭职洪武十五年归附十七年正月袭职故男髙贤年幼有弟髙胜代袭原职候髙贤出幼仍还承袭永乐六年奉圣旨是着他署同知事钦此续该生贠老人偰思忠等告称髙胜别无冠带永乐七年四月奉令旨着他冠带敬此永乐十六年髙贤告系髙保庶长男先因年幼有叔髙胜借职今已出幼备马进贡告袭本年三月奉圣旨准他袭那借职的革了冠带闲住钦此后告照楚雄府女土官知府髙纳的斤例升做知府洪熈元年三月奉圣旨着他做知府只不世袭那流官知府取回来钦此故男髙嵩袭职为照髙贤知府不系世袭宣徳二年四月奉圣旨将髙嵩发回查勘病故奉清逺伯王骥准令髙贤次男髙贵袭土官知府叅照髙贤隠下祖髙保原系世袭土官同知伊父髙贤保升知府不系世袭情由妄行告袭知府三司委官明承前号勘合隠匿不行回报欲行都察院转行巡按将髙贵革去知府职名仍袭土官同知及查问前项违错官吏正统十三年十二月奉圣旨是钦此患风症男髙翔成化十六年六月替职故男髙凤弘治九年二月奉圣旨准他袭钦此嘉靖九年十二月髙凤患病亲男髙齐斗奉钦依准令冠带就彼到任管事

　　姚州同知

　　髙义僰人系世职土官知州洪武十六年归附总兵官将男髙惠札任本州岛同知十七年实授故庶长男髙紫潼赐永乐二十二年五月奉令旨照钦依例着他做只不世袭不守法度时换了钦此故男髙澄成化十三年四月奉圣旨髙澄着做州同知仍不世袭钦此故嫡长男髙椿正徳元年七月奉圣旨髙椿着做州同知仍不世袭钦此故嘉靖九年十二月亲侄髙郯奉钦依准令冠带十六年五月髙郯故絶堂弟髙弼承袭查无世袭字样奉圣旨既勘明准承袭钦此

　　普昌巡检司巡检

　　李可大理府赵州云南县人洪武十六年归附总兵官拟除本司巡检年老男李智替故嫡长男李善备马赴京朝贡告袭永乐四年十二月奉令旨着他做巡检只不世袭若不守法度不志诚时换了那见任的巡检掌印着他封印敬此宣徳元年五月男李文中袭老疾成化十四年七月孙男李洪奏袭未经会勘行勘未报文选司缺册内查得成化十年九月除流官阮志聪

　　鹤庆军民府知事

