<!-- { "loadSidebar": true } -->
　　人君之学与不学系天下之治乱太子之学与不学系后日之治乱其重可知也贾谊曰。天下之命。悬于太子。太子之善。在于早谕教慎选左右。今夫庶民之家有子焉则必择保姆以保护之择良师传以教道之而况神器所属系宗社之安危生民之休戚者乎昔者成王幼在襁褓。召公为太保。周公为太傅。太公为太师。所以保其身体傅之德义道之教训此三公之职也。又置三少。曰少师。少傅。少师。与太子宴游者也。又选天下端正孝弟。慱闻有道术者。以翼卫之。所与居处出入者也。逐去邪人。不使见恶行。故太子生而见正事。闻正言行。正道。前后左。皆正人也。其身有不正者乎。古之教太子者。其制如此。今国家东宫之官。而下。有庶子谕。洗马。校书等官。亦既备矣。然官以序进。未必皆天下之选。学之日。晨而授书。授毕而退。日中进讲。讲毕而退。况初寒暑雨。学皆间歇。间歇之日。所与宴游者谁欤所与居处出入者谁欤不可淂而知也又近世之弊患在上下不交然为太子亦且未同于君今也则巳俨然端默有言且不敢进又况为君之日乎求上下交而德业成胡可得论时政剀切也昔者三王之教世子必齿于学国人观之曰将君我而与我齿让何也曰有父在则礼然然而众知父子之道矣其二曰将君我而与我齿让何也曰有君在则礼然然而众知君臣之义矣其三曰将君我而与我齿让何也曰长长也然而众知长幼援引中綮之节矣此所以学为父子君臣长幼之道而与人同如此下至汉唐。此意冺矣。然明帝授书于桓荣。及为天子矣。执酱而馈。执爵而□。唐刘泊。岑文本。马周逓。口徃东宫。谈论治道。李泌与肃宗为布衣交出则联辔。寝则对榻。述祖制□□可行国朝洪武初建大本堂。取古今图书。充其。延四方名。教太子。亲王分番夜直。才俊之士。充伴读。时时赐宴赋诗。商确古今。评论文学。无虗日。　仁宗于潜邸。臣甞伏覩其教。令长至燕劳东宫之臣。如家人父子。又从学诗。学为表。则本朝之初。亦未甞如　今制也。英宗幼冲。当时大臣。无深识远虑。阿时所好。务为尊君卑臣。非祖宗之法本然也。今虽未能如古之制。亦宜稍略君臣之仪。敦东宫石画师友之。使宫僚日侍左。从容讲读。讲读之暇。宴饮出入居处。皆淂周旋其间。至暮乃退。或有翦桐折柳。随事谏止。游戏翰墨。端其所嗜。宫僚有不法。从三师紏正之。甚者斥逐。不使邪人淂预其间。如此。所谓一人元良。万邦以贞。三代所以久长者。用此道也。汉宣帝时欲使外家许。监护太子家。疏广以为太子历引东宫官僚接见之制详晰朗赡之禆国储飬德之助师友。必于天下英俊。不宜独亲外家。太子官属巳备。复使舜监护视陋。非所以广太子德于天下也。贞观中。撰太子接三师之仪。出殿门迎。太子先拜。三师荅拜。每门让三师坐。与三师书。前名惶恐。后名惶恐再拜。宋天禧二年。庶子张士逊等。言臣等日诣资善堂。参见皇太子。虽令升阶列坐。然后跪受。望令皇太子坐受参见。许不许。至道元年。皇太子每见宾客。必先拜。迎送常降阶及门。干道七年。讨论东宫开讲。并庆贺辞谢礼仪。宫僚讲读。当依仿讲筵。稍杀其礼。詹事以下。至讲读官上堂。并用宾礼参见。依官职序坐。皇太子正席。讲读官迭起如仪。延英讲罢。复位。节朔不受宫僚参贺。元日冬至。詹事以下。笺贺谢辞。初以常见之礼。后离位致辞。复位就坐茶汤罢。詹事参见拜皇太子荅拜庶子私初上参见。皇太子受拜。庶子谕德。乃讲读。虽有坐受之礼。止是五礼。定三师朝贺东宫仪。考究精密上以东宫师传皆勋旧大臣。待以殊礼。朝贺难同庶僚。乃命考定其仪曰。唐制羣臣朝贺东宫。行四拜礼。皇太子荅拜二拜。三公朝贺。前后俱荅拜。近代荅拜之礼不行。而三师之礼。不可不重。今拟凡大朝会前期。设太子坐于大本堂。设荅拜褥位于堂中。三师宾客拜位于堂前。至日太子常服升座。三师宾客。常服入就位。北向立。皇太子起立南向。赞四拜。太子受前二拜。荅后二拜。乃退。议礼有斟酌淂体 

　　○东宫圣学议（霍韬） 

　　东宫　圣学议杨论撰升庵公评陈图进戒述古献箴得纳约自牗之忠不负宫僚辅导之任岂独培圣功于一时即有道文孙世世玩之可也 

　　霍韬 【大学士】 
　　臣私伏蒙　圣恩。擢补　东宫官僚恩。命下临。无任感激。古人蒙一饭之惠。犹思效报。圣上独擢臣等。隆以。清秩。委以重任。岂直一饭之德比也。臣等所由万倍感激。图报无涯也。仰惟　皇太子。今未出阁。臣僚未淂供职。未淂陈说文辞图以涵养　睿资预培圣功之基惟曰闻正言见正事习正道久而默化习与性成而已矣臣等又闻古昔圣学。图史箴诫。日陈于前。于以维持身心。无不备具。进善之旌。诽谤之木。广听饫闻。善言日进。则德日崇。谤言日闻。则过日寡。帝王乐求谤言。何也。图以优进圣域也。臣等窃取古意。绘为　圣功图一十三幅。装为一册。献上东宫殿下。其一曰文王世子问安。次曰文王世子视膳。愿皇太子大孝师文王也次三曰文王世子齿让。愿皇太子默契古圣王谦德也次四曰汉儒桓荣授经愿皇太子见东汉存古风去隆代未远也次五曰神尧茅茨土阶。述十三图中意委宛有序渭厓忠爱之情见乎词矣愿　皇太子知我　祖宗皇帝圣德上符神尧也次六曰太禹菲饮食。恶衣服。愿　皇太子敦俭重祀也次七曰大禹?宫室。力沟洫。愿　皇太子知圣王啬身勤民也次八曰周王稼穑艰难。愿　皇太子默契帝王传授心法也帝王知稼穑艰难乃知小民之依不恣逸欲所以祈天永命也次九曰周室后妃蚕织。愿　皇太子知帝王家法也后妃知蚕织之勤乃知绮绣难得不敢侈也次十曰宫中隙地种蔬。愿　皇太子知我圣祖盛德同符尧禹也万世太平之丕基也卜一曰西苑耕□。愿　皇太子知我圣上恤民稼穑艰难同符成周上契舜也十二曰西苑蚕桑愿皇太子知我圣上家法即成周家法也关睢麟趾之风也十三曰商王高宗访道。愿皇太子知帝王圣学也圣王务学勤诚贤臣语学谆切莫盛于高宗传说万世准极也是图次先后微意也伏愿皇上。少垂　圣览。如谓臣等所绘图册。或有少禆东宫作圣之资。　敕下内使。谨厚人员。将臣等所绘图册。时进皇太子观玩。未用讲解文义。且观图象。得意契悟自深。愈于讲说之烦也。臣等据事直辞。无所忌讳。虽未及古人拾遗补过之盛节。亦庶几言无伪饰。欲皇太子预养纳言之量。无俾古人树诽谤木者专美于前也绘图效忠前古未有此谕教之一端所禆益于巠功者不浅 

　　○盐政利弊议（霍■〈韦畐〉） 

　　盐政利弊议邹祭酒廓庵公评塩政与边计国计相关乃国家苐一机宜今日苐一弊政渭厓述利弊如指掌即使案孔握等刘景掌赋亦不能出公范围矣 

　　霍■〈韦畐〉 【大学士】 
