<!-- { "loadSidebar": true } -->
　　臣闻天道以元生万物。而圣人体元治万民。故即位必称元年而建元必殊徽号。盖于天下更新。示其所以为治之意。使人心知所向望也。洪惟　宪祖以成化纪元。盖欲治化之成就。而先帝以弘治纪元。则欲治道之恢弘。皆即为治之大效。而言。其规模固已宏远矣今皇上龙飞御极。绍承大统。而建元独取于正德乃究为治之大本以寓继述之深意能正其德则何患乎化之不成而治之不弘也哉臣有以知　陛下真不世出之主负大有为之志可以四三王六五帝而争先于　列圣矣然以正德为名当求正德之实必如唐刘蒉所谓居正位亲正人发正言行正道而后可以正德必如董仲舒所谓正心正朝廷正百官正万民而谓之正德苟德有未正则虽令不从欲求治化弘成庸可得乎臣以菲才。待罪冑监。而老病衰颓。不能久事陛下。无以补报大恩。慈巳具疏乞骸。将归死首丘而犬马之诚忠义譪然耿耿不能自巳。敢摅一得之愚以正之所当务者条为五事效野人炙背食芹之献以为新政涓埃之助伏惟圣明择其可行者而见之施则宗社无疆之休生灵莫大之幸也为此开生。具本奏闻。此以下皆言勤圣学一曰勤圣学臣闻明君以务学为急以正心为要若尧舜禹汤文武之圣商高宗周成王之贤。昔不孜孜于学。讲明义理。正其心术。以为修齐治平之本。又设师傅保之官。有诵训箴谏之臣朝夕左右责难陈善。以潜格非心。而熏陶成性。故其圣德隆茂王猷允塞而致雍熙泰和之治也下如汉唐宋之英君谊辟。亦莫不然。但其学有未至。故其治不古若。洪惟我太祖高皇帝于退朝之暇。延接儒臣。讲论经典。又书大学衍义于内殿两庑。及书洪范。揭于坐右。以备观览。盖虽生知之圣。必从事于学也。　列圣相承。率由是道。今陛下出震继离。始登大位。即以正德纪元。而又关经筵。亲儒臣。论圣学不徒在经筵听政当勤便坐召对之典可谓深识治愿者以讲读经史。阐明圣道。固有志于学矣。但经　筵之开讲。而臣之进见有时。学问工夫未免间断一日暴之十日寒之有剪桐之戏而莫与箴规违持养之方而无从谏止则　所以辅成圣德者或未备也臣愿　陛下经筵之外。听政之余。时召师保大臣。侍从文臣。引之侍坐。讲论经术。咨询治道。照依唐太宗。引十八学士于禁中故事。不必限以日时。烦其礼貌。接以诚恴。假以温颜。使人人淂尽言。以输其忠。循习既久化与心成则出入起居罔有不钦发号施令罔有不臧施之任人而邪正以辨以之立政而事皆可法其于　圣德岂小补哉董子曰勉强学问则闻见博而知益明勉强行道则德日起而大有功此今日正德之先务也惟　圣明留意焉。天下幸甚。论継述在守先法成先志而又上推及圣祖之训典无不文??行所谓早识宏议者耶二曰隆继述臣闻武王周公。善继人之志。善述人之事。而夫子赞其达孝。孟庄子不改父之臣。与父之政。而孔子称为难能。则为嗣世之君者。不可不从事于继述也。昔我太祖开创之。比迹汤武。其立法制度。以　垂于后人者。至备。先帝守成致治之美。协德成康。其盛德大业之增光于前烈者尤盛岂非　陛下之所当继述者乎。　先帝在位之日。尊养两宫。备殚孝敬。亲任大臣。延问治道。宽假言官。乐闻谠。罢工役而止贡献放鹰犬而出宫人。不荒声色。不事游畋。皆其善行之可法者。　陛下所当遵守而不变。又尝念户口之消耗。而议抚恤之宜。以塩法之废弛而求拯弊之方清查禁军。以革滥冐沙汰冗官以节滥用。皆其志之欲为而未成者陛下所宜继成以终其志。其纂修会典则欲举祖宗之之旧章而文有次苐甚道整见诸施行其节修通鉴。则欲考前代之成败以为法戒。尤陛下所当究心而从事于其间也。不独是焉又当取圣祖之皇明宝训洪武圣政诸书。置诸座右。日与大臣议举其彝典而施诸今日则为能进继述之道。而见陛下正德之实矣昔启能敬承继禹之道而建四百年之夏成正能式刑文王之典而衍八百年之周惟圣明留意焉。天下幸甚。三曰谨大婚臣闻天子之于后。犹日之与月。阳之与阴。相须而论大婚在德不在色而正礼预教尤所以奍德之原且欲以谅阴缓册立尤寻常言事者所不能到成者也故礼以大婚为重自古圣王于婚姻之始。皆愽访令□简求淑德。然后昭告宗庙。成以婚礼。而未婚之前又必教于公宫有师傅保姆。教以妇德妇言。妇容。妇功。教成而祭。所以成妇顺也。昔宋哲宗以幼冲嗣位。将行纳聘。其臣范祖禹上奏宣□大后论纳后所宜先知者四事。一曰族姓。一曰女德三曰隆礼四曰愽。吕希纯则言当求德阀。不宜参用阴阳数术。以男女年命而勘婚而彭汝砺又言当早择而素教之盖王化之始万福之原选之不可不精教之不可不预而礼尤不可不正也伏惟　圣朝列圣皆有内德之助以成重熙累洽之治。非偶然也。今皇上圣德英明。睿质纯粹天命降鉴。必厘圣女。以佑。皇家近闻分遣内臣各处采择所得必非一人。伏望陛下远稽先王之礼近取宋臣之言。上思　宗庙天地之奉下为万世子孙之计。乞　命内阁。及该部大臣。考究典礼。审处事宜必由德选不以色进当此谅阴之时姑缓册立之期俟毕祥禫。以成嘉会。照依宋哲宗故事。将所选者。暂处　太皇太后宫论预教之法精详中使之观法壸仪。择师傅保姆之贤。修言德功容之教。严服饰之节。陈图史之戒。凡寝食坐立。视听动作。一皆约之以礼。而弗纳于邪。教之既成。又以四事察之。必有关睢鹊巢之德葛覃樛木之行足以母仪万国表正六宫然后设幄于内成以六礼以定后妃之位以正天下之本以对　上天之不显休命则礼行告庙史无愧辞非惟古训不违尤于孝道有光仪刑四海垂法万世而文王二南之化复见于今日矣陛下之正德孰有大于是乎臣老且耄。不达时宜而惓惓爱君之念。夙夜不忘。敢昧万死。冒进狂言。惟圣明留意。天下幸甚。万世幸甚。论诏令不宜改自失信于天下而言事痛切有批龙鳞劘虎牙之勇四曰重诏令臣闻人。君所以鼓动天下者在乎诏令而诏令所以行天下者由其信必所谓大哉王言者也苟发之不妄而持以必行坚如金石信如四时则敷天之下莫不耸听而厌服书曰令出惟行传曰令重则君尊诏令其可以不重乎。乃者陛下登极之初。涣颁　明诏。布告天下。有谓国家财赋有限。而让裁减文武冗食之员及裁取各门局仓库。与各处添设之内官。又谓塩粮为国用所急不许势要之求讨占窝。所以节国用也又谓皇亲势要之受献。地土。侵夺民利而治以重罪。又谓内外势要占夺军民地土。而限令改正退还。所以恤民隐也凡此数条皆经国之远猷为当今之急务天下闻之莫不歌诵圣德以为军民困若庶其有瘳逮今巳朞月矣而冗员之裁减。取回者庶几。势要之治罪退还者未闻。故内阁大臣。有政壅不行。而诏所载尽为虗言之奏。六科诤臣。亦有冗员复留。传奉复作。而号令不信之章。则论诏令不信意极恳切陛下之诏令耳日所及已有牵制而不能行者矣何以行之天下乎成汤之所谓朕不食言者。其道何如。而汉之吏不奉诏者。其罪当何如邪。臣愿　陛下主之以刚果守之以坚凝勿以臣室而宽假勿以嬖媟而姑息从羣臣之言而治不奉诏之罪则法行自近泽被生民而四夷莫敢不服矣此系正德之要务。也惟　圣明留意焉。天下幸甚。五曰敬天戒臣闻天生圣哲非常之君必遭非常之变以警动其心使之忧勤惕厉修政立事以致非常之治若尧汤之水旱。成王之风雷。与宣王云汉之虐。莫非天心仁爱之所在故尧舜以儆予为念成汤以六事自责成王悔过出郊宣王侧身修行讲敬天尚求致灾之由以尽弭灾之道视宋臣以天□不足畏者何如耶皆能变灾为祥转祸为福以其能致敬天之诚也臣又伏读五伦书所载。我　太祖皇帝开基之初。屡遭亢旱。而圣谕以为欲弥天灾但当谨于修已诚以爱民故减膳素食。宫中皆然。而免民之田租。既尝素服徒步诣山川坛。设藁席。昼曝于日。夜卧于地。三日而大雨沾足。又甞躬祀百神。而曰苟有罪责宜加朕躬毌为民灾其罪已修德若是。故能开创大业。聿致隆平。而垂无疆之休。非偶然也。今皇上天生圣哲。初政清明。求言图治。孜孜不倦。固宜其治效益隆而休征毕至。奈何即位以。星文示变。霪雨为灾。天鸣于西土。地震于南京。而陕西又有灾伤之患。生灵嗷嗷。有识澟澟。深怀不测之虞所谓非常之变□非天心仁爱而欲皇上厉非常之志行非常之事以济其变乎书曰天视自我民视。天听自我民听。凡国家之行政用人。但不合乎众情。即有违条陈时弊真对病之药也如不用何于天意如有罪而不诛无功而滥赏或幸门旁出而大臣不淂行其志或势要把持而百司不能举其职民已穷而征求之愈急财已匮而侈奢之无节若此类皆天心之所不豫而灾变之所由生不可以不察也伏望陛下远。师帝王近法圣祖先以侧身修行之诚解谢上苍又以罪已求言之意敷告下土日与左右大臣讲求致灾之由以尽弥灾之道凡用人行政之有违于天意者悉从紏正内外恊心上下交修以承天心仁爱之恴庶几精神潜通和气感召民心悦而天意淂则陛下之正德不为虗文矣惟圣明留意焉天下幸甚 

　　○谏元宵灯火疏（章懋） 

