<!-- { "loadSidebar": true } -->
　　具官臣某私谨上臣闻匹夫造滔天之孽将则必诛　上帝有激电之威兵谁能去故虽无为之治亦多不战之征伏惟皇帝陛下　具神圣之资乘　祖宗之统阴舒阳不言而四时行文德武功有作而万物覩五兵不试衣冠日出之邦九译来王玉帛月临之国凡此普天之下孰非食土之毛居然有穷海之邦。蕞尔起潢池之盗。妖贼曾一本等啸聚凶徒。首萌乱略。聚为起秽之物。腥彼冥池。散作旬始之妖。孛于南陆始而倡举网张颿之侣沐鱼鸟之波涛既而混雕题断发之夷依狐鼠之城社逮枭风之殄瘁犹虿尾之连腃鼓惑我人民摇荡我边境荒陬绝岛人镂拥剑之麟白昼大都条洒吞航之浪遂使烟迷合浦鲛人泣明月之珠蜂举番禺估客弃桃枝之簟损天地和平之气伤　朝廷玄默之风既成枭獍之凶可缓鲸鲵之戮是满纸珠玑从革端坠下至其遣词布格全从骆宾王讨柳诺杨处露布得来以臣等仰承　圣武祗奉　王猷严兴六月之师薄示三苗之讨碧□红旆飞盖海之楼船犀甲熊旗誓登坛之将士未鼓而人心激厉雷霆震瘴雨之乡先庚而器械精明霜雪洒炎风之地总督闽广某官臣某秉中权而下令分外阃以临戎左顾而合兵七闽倚剑扶桑之窟右指而宣威百粤鸣弓铜柱之崖廵抚福建某官臣某总长弢功弩之兵扬旆千泉漳境上廵抚广东某官臣某率鹤膝较函之士陈兵于潮惠城边军声大振于前茅从天而下贼势应摧。于破竹无穴可藏孰知游金釜之鱼尚雄深奇绝学处堂之燕罪巳深于擢发势何靳于燎毛至某月某日舳舻并进草木。皆兵貔貅沸万井之。烟介。冑增一鼓之。气初战于某岛。巳寒豺虎之心。再遇于某州遂折螳螂。之臂孰累棊而不坠字字雄壮真能使三军生气且留早暮之余生方压卯以如山宁许湏臾之勿死至某月某日师尽陈于水上贼已入于彀中投鞭而沧海成田鸣镝而冯夷罢舞旁张两翼此云合而星驰连发七擒彼土崩而瓦解澜刚镞者鱼贯而披翻染锋刃者川流于漭沆双轮势迫羣凶甘涿野之诛尺组功高渠首缚辕门之下自触凝霜之典何伤如凤舞鵉翔光芒耀目两之师即当剖狡狯之狼心且快三军之怒献突梯之首鼠各陈一体之功妖氛既已澄清疆圉当时平定日无私照南邦永以无虞海不扬波北户晏而不闭华夷震迭朝野讙呼此皆皇穹默佑潜消芥蔕之夏　圣武布昭预定庙堂之筭不然何帰功主上词笔精彩如如霆一举势无驻于建瓴不日斯成功有轻于拉朽　帝之德也永櫜不战之功臣何力焉但愿无疆之作其曾一本等云云谨差某官奉露布以闻 

　　增定国朝馆课经世宏辞之二毕 
　　周氏万卷楼藏板 

　　●增定国朝馆课经世宏辞卷之三 

　　太原　王锡爵　元驭父　增定 
　　四明　沈一贯　肩吾父　参订 

　　议类（一） 

　　◆议类（一） 

　　长城议（丘浚） 
　　铜楮议一（丘浚） 
　　考正孔庙祀典议（程敏政） 
　　东宫官议（王鏊） 
　　东宫圣学议（霍韬） 
　　盐政利弊议（霍■〈韦畐〉） 
　　惩胡议（袁襄） 
　　广谥议（徐师） 
　　郊社二祖并配议 
　　奏进乐书乞兴正乐议（严嵩） 
　　论户部出入揭帖（张居正） 
　　裁定宗藩事例议（张居正） 
　　保申议（何洛文） 
　　保甲议（许国） 
　　审举劾议（王锡爵） 
　　复河套议（王锡爵） 
　　拟新建文成侯谥议（范谦） 
　　新建文成侯谥议（利瓦伊祯） 
　　闽广善后事宜议（沈一贯） 
　　闽广善后事宜议（张一桂） 
　　闽广善后事宜议（利瓦伊祯） 
　　班军议（何洛书） 
　　边事议（张位） 
　　二失三害议（冯琦） 

　　○长城议（丘浚） 

　　长城议商文毅素庵公评今人类知秦筑长城而不知秦之前巳有之类知长城筑怨而不知所以限革夷抗虏人亦不可废也此等议论非文庄公之博学伟识孰能有此 

　　丘浚 【大学士文庄公】 
　　臣按长城之筑。起临洮。至辽东。延袤万余里。其为计也。亦劳矣。然此岂独始皇筑也王时。巳于陇西北地上郡。筑长城以拒胡矣。亦非尽秦筑也赵自代并阴山。下至高阙为塞。燕自辽阳至襄平。亦皆筑长城是则秦之前固有筑者岂但秦也秦之后。若魏。若北齐若隋。亦皆筑焉盖天以山川险隘。限夷狄。有所不足增而补之。亦不为过然内政不修而区区于外侮之乃至于竭天下之财以兴无穷巳之功是则不知所务矣虽然长城之筑虽曰劳民然亦有为民之意存焉设使汉之继秦因其巳成之势加以修葺魏之继汉晋之继魏世世皆然则天下后世亦将有以赖之限隔华夷使腥膻桀骜之虏不得以为吾民害矣柰何后之人惩秦人起闾左之失虑蒙恬绝地脉之祸而废其巳成之功岂不惜哉移世守边者。于边塞之地。无山川险阻。而能因险之阙。顺形势之便。筑为边墙。以抗虏人之驰突。亦不可无。但不可速成而广扰尔若就其守御之人。而限以三十年之久。徐徐而为之。其成虽迟。犹胜于不为也 

　　○铜楮议一（丘浚） 

　　铜楮议一梁文康厚斋公评仲深留心□务于国家机宜无不综计此篇□画铜楮筭无遗策当事者能举而行之于国计不无助云 

　　丘浚 【大学士】 
　　臣按天立君以子民付之利权使通融以济天下非专以为一一人用也所以通百物以流行于四方者币也金银之属。细分之则耗。布帛之属。片析之则废。惟铸铜以为钱物多则予之以多。物少则予之以少。惟所用而皆淂焉。且金银出于天。币帛成于人。钱也者。合天人以成其器。铜天生者也。铜而成钱。则人为之矣。自古论钱法者多矣。惟南齐孔顗。所谓不惜铜不爱工二语者万世铸钱不易之良法也铜出于天。吾无所惜工成于人。吾无所爱。则其钱之为。体质厚而内外适均。制作工。而轮郭周正。造一钱。费一钱。本多而工费。虽驱之使铸。彼亦不为矣。况冐禁犯法而盗为之哉。然自太府圜法以。以铜为泉。或为半两或为榆荚或为八铢或为四铢不知几变矣。惟汉之五考历代钱法无遗铢为淂其中。五铢之后。或为赤反或为当于或为鹅眼綖缳或为叶又不知几变矣。惟唐之开元为淂其中。二者之外。或以一当三。或以一当十。或以一当百。然皆行之不久。而遽变惟其质制如开元者。则至今通行焉。惜乎世道降而巧伪滋。古钱之存乎世者无几。凡市肆流行而通使者。皆盗铸之伪物耳。其文虽旧。其器则新。律非无明禁也。彼视之甚忽。作之者无忌。用之者无疑。销古以为今。废真而售赝。滔滔皆然。卒莫如之何也巳矣为今之计。莫若拘盗铸之徒以为工。收新造之钱以为铜本画制钱之法殆尽孔顗此说。别为一种新钱。以新天下之耳目。通天下之物货。革天下之宿弊。利天下之人民。所以为新制者当何如。曰每钱以十分为重。中间钱文。必以古篆。或用年号。别制佳名。其而加识以楷书二字。上书皇。下书明。轮郭之旁。周回凿以花纹每之计用铜十五分。剉磨之余。去五而存十。新钱既成之后。又令天下输旧钱于官。以易新钱。将所淂旧钱。周以细纹。如新钱制。其面亦刬以二字。或两旁。或上下。然后散之仍。诏告天下。非此二样钱不许用。而又申明废铜赴官中卖之律。则钱法流通而公私俱便矣制旧钱亦省费之法 

　　○考正孔庙祀典议（程敏政） 

　　考正孔庙祀典议朱恭靖玊峰公评孔庙祀典国家大礼匪人杂处贤大阙遗历代因仍罔知厘正篁缴公熟于典故考究详明正沿袭之讹抒独照之见可谓有功圣阻者矣 

　　程敏政 【翰林学士礼部尚书】 
