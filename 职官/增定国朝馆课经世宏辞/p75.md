<!-- { "loadSidebar": true } -->
　　自古开国孰有如我　国朝熙洽承平之久者哉虽天寔笃生明圣相承乎盖亦辅理茂焉以余所覩记诸卿佐负荩抱能亮工展采烂焉称硕者如繁星燮理则杨文贞杨文敏杨文定铨政则蹇忠定掌计则夏忠靖典礼则胡忠安典兵则邝忠肃于肃愍刘忠宣典刑则何文肃典工则宋永宁御史大夫则刘文成陈僖敏廷尉则杨康简司成则宋文恪李忠文学士则宋文宪王文节此其人皆声实鸿鉅为国扬休庶几哉与闳夭散宜全学龙门生等争烈矣至若张昌黎沈华亭之为纳言黄分宜蒋宜兴之为奉常郭万安王宁阳之。为京兆尹郝郁尉能李春艾福之为有次序光禄翁铭戴希文之为太仆亦靡不久于其官而职称焉它如戡定祸乱则有韩襄毅王文成威怀戎狄则有王威宁彭长沙历叙本朝淂人之盛而以一二言截非大手笔者不能抚集流移则有白南宫项嘉善原阳城治河则有徐武功督储则有张安平周文襄虽因职效猷施各不同要皆勋实着于社稷芳声洽乎来兹余每考览记志未尝不忻然廑执鞭之想也揆厥所自则本高皇崇儒术说?是探原之论高皇帝雅崇儒术士不在六经之科习孔氏道者勿使进设官分职又准周汉唐而酌之使网维相纽轩轾互操贤者得展其讦猷而奸究无所恣其螫毒肆兹二百年来贤哲逓起鲜旷官之诟士固自渥砺非由法制宜也而或者犹憾于佥夫壬人亦时错出其间则饕餮三族何损尧治独谓士受学患不通仕籍自効通籍矣患不得任鉅既已昂然列在卿佐譬之登高而招乘风而呼矣乃犹冺焉无所称述于后何自负哉何自负哉夫一字一句逼真子长考古固可镜今而世远或以玩焉至近世事耳目所熟迹其孰得孰失孰臧孰否畴不兢兢自惕乎余故各以官表其后先□于篇要之　英　宪以往譪譪乎盏哉其风至今可想见云 

　　○刊五经白文序（何洛文） 

　　刊五经白文序唐大史荆山公奇不贵经学贵心学此奥论也而词调尔足以祭之 

　　何洛文 【宗伯学士】 
　　圣人之有五经犹天地之有日月均以开群蒙而万古不可磨者也自 【奏】 六苇汉人始有专经之学人各守其师说坚不相下而注疏益纷然杂出使人淆于异同莫适寻绎其旨学者病焉故有谓秦人焚经而经存汉人觧经而经绝者是无禆于日月之明而反塞之也可胜叹哉迄有宋诸君子传注既出始一洗汉儒之陋而粹然以正灿然以明可谓有功于绝学者矣顾惟圣人之精蕴虑其随我以冺不得已而寄诸经其去忘言之秘已有间矣而复假传注以滋之繁缛譬之形象者流既依形以肖像。复放像以绘神虽其超怡神觧然离其本真不渐远乎斯数句道尽所以刊白文之意又其不得巳焉耳执一经者陋泥传注者繁不若融会经文一印证于心者之为要也兹某氏汇征五经本文成请予序之予嘉其意与予合乃为之言曰五经者非他圣人之心也圣人之心即天地之心古今所同者也故易不过道吾心之时礼乐不过道吾心之序与和使人人各得其心之自然则天地常位万物论五经可无作传注可不用皆心学之谭非专常孟浪者北常育五经何以无作而顾有不然者是以圣人笔之于书俾反求而自得之盖非有意于立言而不得不作也如此学者果能明探作者之意于千载之上真见吾之心与天地圣人之心较若符契其视五经真不啻我脚注然者奚暇役役于传注为哉何也其理自外入由内出也何限也矧望其究心言意之外岂可得耶呜呼世岂皆崇训诂而遗领畧者第心之本体未莹意谓启牗撤蔽舍传注不可而不知静以体验。虗以观理则求之五经足矣。氷什理顺之趣。岂顾不在此而在彼也乎且以七十子之英敏孔子犹示无言之警乃知多言足以离道大贤以上前面说心论理可谓精彻末复戒师心之敝方是大中之论而名理津津有味乎其言之也且病之矣然则今之治经者。柰何其多岐也。昔人谓齐桓公曰古之人与其不可传者皆巳往矣然则公之所读者古人之糟粕尔已予惧夫人之糟粕六经也故为序其意如此若大师心自用于经有所不通而臆见决裂以为奇者又非善治经者也 

　　○帝鉴图说后序（王希） 

　　帝鉴图说后序赵宗伯定宇公评其体□其词古其骨完其意□得馆阁之体至颂江陵豦恐未必为??之论也 

　　王希 【宫詹冡宰】 
　　今元辅少　师张公既帝鉴图说。奏御。刻其副以传。间示烈。使叙诸后烈。尝考载籍究观古大臣之义。则叹公之所为虑至远也。自昔嗣德守文之主。莫盛于啇周。啇周之臣。右右启沃其著者。在训诰保衡当嗣王之初。称引烈祖陈风愆之戒甚悉八年而践祚公旦明勖棐迪劳逸修短之戎。益加严焉。其大指可覩已。辅飬之道与匡救异辅飬之于冲年与鼎盛之年异人主至有佚德然后忠谏直鲠之士相与随而争之其转移之甚难而用力甚倍辅飬之道当止邪于未形起善于微眇故渐渍日益而从之也轻夫人少而习之长而安焉及其安也骤而告语未可卒禁而方其习也则取舍未定说辅□冲年与鼎盛之年异真老或长虑却頋之见如止邪于未形起善于微妙等语却似孟子格君心之非话头忠意常虗未定故可道而趋虗故可乘而入与之为贤圣非。难也语曰少成若性途之人皆然何况人主哉盖显诤默移机有深浅先入后戒施有逆顺格。心政事。效有。微转。故曰异啇周之大臣辨于是矣公以　顾命元辅。受上眷倚赞襄密勿。孳孳夙夜。居常持议与官保吕公言国家大体。必以辅飬君德为急。其绘图陈说。皆意所指授。手所疏列。精思极虑。而后成之。时时被　顾问。质所疑。及圣哲之际。未尝不反复诵之也。至覆亡巳事。未尝不慎惋为上深陈之也。斯巳。矣上以英妙之龄神智天授即啇周令王不足侔公辅飬得其道又及其时积之以精诚而发之乎忠恳盖信在未谏诲在不士而海宇蒙福社稷赖之即啇周大臣不能过。是图说也。即训诰之义。何以殊江陵公此举真不忝啇周大臣惜其未路之不终耳焉。于戏。使当世士大。知今日所亟。在君德。不在故事。一切省谈说。而除文苛。知公辅飬之深意。益务励翼。以佐下风。人人各举其职。则主必益圣治必益隆。太平可期日而望。是亦公刻以传之意。也图说大指。具公所进疏。及大宗伯陆公叙中。故不着。着公之心如此。 

　　○太祖御笔叙（申时行） 

　　太祖御笔叙□杜国颖□公评进御笔所以劝皇上法租此瑶泉师相之忠悃也甚盛甚盛然序以表章先媺箴法后王其间词意最难镕鋳此篇寓劝勉于赞扬之中披赤素于情文之表盖上臣词林之葩藻具见之矣 

　　申时行 【少师左柱国】 
　　臣等窃闻之周颂曰。念戡皇祖是以弘璧天球丹书大训陈春秋而俨着存何者手泽存焉而况　宸章妙墨出于亲沥者乎我太祖高皇帝神武圣文并高千古其　御制文集。象悬川布寰■〈宀禹〉臣庶固已家传而人诵之矣乃若　手书诸草。秘阁所藏。臣等备员密勿。始得伏覩千百之什一。盖为　御批勑谕及诗文七十六道朱墨点画炳朗如新恭捧而玩之相顾詟服夫高皇帝躬擐甲冑以定天下曷尝有意觚翰之业与墨士名流相尚哉乃笔以神行法由心运灿焉而星辰垂绚焉而云霞流森焉而河岳列讵非　大圣多能所谓天授非人力者乎当是时天下甫定筹划劻勷代言橐笔岂其无人乃一牍片楮不惮濡毫数十百言忘其劳倦　圣心无逸固可想见而宣之有位播之多方一时深谋远虑之臣顿首谢不及而下泽之氓遐荒之裔奉尺一之诏以为　天子明见万里而无敢匿其情顾何以得此圣祖讲学劝政之功摹写曲尽高皇帝奋起草莱孜孜问学弘开礼馆数聘耆儒相与谭经证史咨诹治道虽横戈驻马末尝少废义理之讲明既如彼且东征西伐迹几遍宇内风谣土俗物情世态靡不周知几务之练庄重谨严典实雄浑自是馆阁文率习又如此至于临事复。众思采群策裁以　权断参伍近衷然后施行是以存之渊然而有条理发之沛然而无凝滞要非信心自用任　纵以为能而屑屑沾沾于点画厝注间也盖先臣宋濂赞　圣德纯粹。无洱色之好。游畋乐之从。以故形于心声同流造化臣等于　御书亦云夫文心声也字心画也譬则星辰云霞河岳昭垂林列而于穆不巳因以见天地之心焉照应故宝而蒇之不啻天球弘璧仪而式之不让大训丹书皇上神圣同符剀切详尽忠荩之忱□然皇祖而万几之暇乘情篇翰窃意绍庭陟降无以易此是用装照应潢进　御　法宫清燕诚置诸座右时披择焉傥亦周颂念兹之义乎臣等拜手昌言。敬附于末简 

　　○重刻周礼序（刘元震） 

　　重刻周礼序王相或对□公评出有入无云于泉涌当为秇林上轨 

　　刘元震 【左庶子】 
