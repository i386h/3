<!-- { "loadSidebar": true } -->
　　帝载新　皇运而开万世斯文之统者郁乎盛哉畴能如兹臣闻爰初生民函光未宣自图书阐化踰绳越契而其象始显然黄炎以前纪载之湮灭汗漫而无纪者不淂而云也姬周之兴皇典具在若坟索之所诵述外史之所掌裁名山胜地玊版金箱非徒以名藻治经镂琢太平而巳其将包举艺苑寅亮洪业崇起道化于是乎存备哉灿烂真王事之所急也秦亡金镜未精整丧人文汉理珠囊重兴儒雅石渠天禄翻校表章亦云勤矣唐则四库并建标甲乙之名宋则三馆弘开置禁庭之内若兹者亦能垂示缥细访遗讲异而崇尚靡实石室金匮徒有号称安能拓英华之教而成美化乎盖古道凌夷衰微千载亡声学士大夫最为惜闵而嗟痛也我明启祚。皇祖以至德龙兴。钦明尚古。以长君夷夏。乃绎前猷。布朝封。建文渊阁于禁中前代诸书及　国朝典制悉贮其上部分昈列充栋塞字此其规画亶足以甄陶唐虞而孕毓姬周矣列圣作述绳率益加光大延阁秘藏盛美??干俪是鸿篇鉅制思入风云声出金石若锦绮之敷宝轴牙签若琳琅之烂圣经贤传则比明千日星帝训皇谟则同晖于云汉下至农圃医卜之言野史稗官之记浩穰毕具若邓林之会逸翮海河之纳奔涛自三五以来未有储书之盛加于此者也臣又闻创制作范经纬之业匪文弗兴宦情世纪雍熙之治匪文弗就故右文者所以弘功用标往昔所以镜当时南面之美节也我祖宗惓惓典籍之藏盖以式明训阐要机陈猷以经邦摛华。以贲世游扬德业褒休隆卓哉斯事真所谓谟神明而规卓远苍徤古雅□伟深沉虽精□照□而法度森然非寻常笔也者矣岂徒夸美往载流耀来世而理乱不关乎是以我皇祖剙制于金陵　文皇嗣述于北都。亦越宣庙。亲驾临幸。所以嘉惠斯阁者。蒸蒸云厚。至于列圣经纬之所勤诵。便殿之省览。披竹帛而舒卷法日月以缉。往往取诸所藏之书。用能启发睿聪。禆补喆性垂精六艺之府收功仁义之林譬诸宝鼎陈而神智悉开明珠握而遗忘毕照所关于国家非浅鲜矣故二百祀以来文治云兴儒风日丽声教畅乎九垓醇化极于醲茂崇嘉儒术之效岂不章章较着矣乎且夫揽册牍之渊以镜照四海者哲后之上务也资文墨之长以襄翊主德者荩臣之用心也今以秘阁崇严而俾儒臣优游其间与夫禁籍相周旋此殆有深意矣故必殚见洽闻规训阁臣意义謞切而词更藻赡如左史之诵读郑侨之愽习乃可备顾问张皇幽眇如子云之劾勘更生之核实乃可佐文雅揆经断政平章不丧。乃可冀化钧援古陈忠胸肝尽沥乃可资启益此四者。内阁诸臣之责。又以仰副　昭代储书盛典而不虗者也。臣不揣愚陋。谨稽祖宗列圣相继隆重斯文之意者。若干。用光　帝。昭垂罔极。而附以阁臣茂膺简?。所当委效者。俾后之人。淂有所观省焉。 

　　○漂母祠记（申时行） 

　　漂母祠记王相王荆石公评发漂母高人处反复悲悼令人彷徨不愤时疾俗之想而通篇词调酷似西京天地间有数文章 

　　申时行 【戕元首□】 
　　嘉靖丙寅。五月六日。予舣停淮阴。乃登观散趾。谒漂母于旧城之隅。因叹韩信之在当时三老无所举县次不以择胸涵冠代之畧才蕴帝王之算不能愽一餐于乡人蓐炊绝往川钓无癁绿草曷茹清波难饱使无漂母之饭则楚沟之莩信恐不免矣宜其一旦致侯王声天下而奉千金于毌以为报也且夫常人之情响辏于权显之门虽万镒之踰不以为吝昭华夜光之珍每百方求进以一受而为荣至于茅素埃尘之士神龙不云黄鹄未羽所须者斗釜之粟耳孰能误有毫毛之捐以济其旦夕之命哉此母之高义所以为难。而千金之报予犹以为薄也或曰。庙貌之享。不其过欤。予曰天将降大任于是人也必先投之穷困迫郁之地无所往而有适以坚闲其所具则是信之贫寠以十日之飬而易百世之报此等议论组织苑藻真千百所罕到者乃人之所养以为英雄者也母于天之所飬哀而食之数十日则天心宁有不悦而使之俎豆于百世青冥之表必有宰之者矣信而饥死则暴项不灭而苍生糜烂于无巳则是凡信之功皆母成之也信既有祠而母独可少哉当母之时所谓黄金北斗者徒皆卉蚁而死惟母之声名齐日月于穹壤施义之报宜其然也呜呼今之淮阴犹夫昔也莽泽困悴岂无英雄如信者余音遶梁乎未闻有若漂母以饭之者于是益知母之高义为难也夫 

　　○拟御史题名记（董份） 

　　拟御史题名记袁相国元□公评先叙秦汉置立监察之由次叙晋唐专官之制考究详尽词意曲折痛切处令人慷慨有批鳞之气 

　　董份 【宗伯学士】 
　　古御。为柱下史记事之职。秦汉时始执法弹事。初秦设郡县。命御史监理。谓之监察史。今监察御史是也。然秦惟监郡。得称监察。而是时各监其郡。其权尚轻。至汉命直指使者。廵行天下。虽不名监察。而入滋重晋。甞分十三曹。唐宋间。有三院。其一台院掌台记。其一殿院。掌殿中仪。其一察院。掌按事。明兴诸御。皆称监察。分其道十三。畧仿晋制而各隶以诸省因名焉。每朝仪。则淂以其序侍直。无殿中常员。罢殿院。其诸按事。则皆察院如故。而十三道。称台中郎。所谓台院者也。于椎御史者耳目风纪之臣古先王所以弼违匡善绳枉矫邪防征销萌以成至治然世治则听览之道广纲维方饬上下咸乐于闻过前有褒言之赏而后无忌直之讳进则九重开颜快容而受出则百官敛手奉身而不敢失此如登高顺风其呼易也当是举尽忠竭诚与选耎迂避两样人?说曲尽谏臣忠状情状时自非本末颠踬之人孰不效而为直哉故其尽忠竭诚者既皆以自见而其有激之言过计之虑亦皆并容于朝往往其辞危而指畅及其后则其言稍难巳。非有卓立特持之士未有不受变于时者。故其巽耎迁避者。既多以自容而其愤懑之衷謇谔之志。亦皆纾徐隐于世。往往其说婉。而其虑艰故察耳目此一转见言官在□身行已使人知不可夺方元负子行巳议论更出人意表风纪谏争之臣可以观世矣然古之贤臣岂特尝试于事一慷慨激烈之发而巳哉彼其体道经世纳巳于正者确然自信于时人皆知其不可夺而吾必无以动干外故传称金石之不可改者以其质之素定也而屈原叹兰熏之易化者以其羙之难持也故耳目风纪谏争之臣亦可以自观矣题名夕若干人始自某年迄于某年以待后来无穷云 

　　○詹事府题名记（王弘诲） 

　　詹事府题名记申相国瑶永公评论宫詹□处起句似太抑扬然言々中窾事々核实而气度春容文采逸丽绝无艰深险僻之词呌号亢厉之气所谓不骋愽而愽不炫奇一奇不墓古而古六雅之篇也 

　　王弘诲 【官詹学士】 
　　夫展寀之臣难矣然未若辅弼之臣难辅弼天子之臣难矣然又未若辅弼储君之臣难盖自六卿。以及羣有司。靡不各有受事。苟其事之辨。即称共位矣辅弼之臣。职在启沃非格心安可云无旷哉。而启沃躬临于万几之日。犹淂察于政之所向以调剂于献替之间。乃当在震邦时思养其恭敬温文于未然。而必其践祚之无阙。此其职宜何如辨也愚窃度焉非诚之素积不能先其未定而孚之非鉴之内朗不能迎其未发而禁之周武王举太公周召三大圣人而寄以师保傅之职盖其慎也我国初东宫官属。兼以勋旧大臣。不别设。巳而颛设詹事府。司辅导。然宫端事务。悉与词垣相参。又往往繇宫端晋。陟公孤盖使父子君臣相为一体此其意至深远也乃其官。则既育材词垣。矣。又必询之廷。佥曰。是孝弟愽闻。有道术。可侍储幄者。乃拜。自洪武二十五年。迄于今其质行纯诚可格储德者若而人朗心内照可达储聪者若而人其次殚见洽闻无奇诡可备咨诹者若而人　国家所为重熙累洽享数百年有道之畏虽天寔徤茟笃生圣哲哉乃辅导淂人之效安可诬与今天下内外官署皆镌石勒名而端揆独阙非所以宣扬储教而彰燕翼之谟也其若当官之劝诚何余故悉考前任人名姓氏。勒之碑阴。因识其职之不易。思与莅是官者。交警焉。 

　　○詹事府题名记（张位） 

　　詹事府题名记王相国对南公评才情儁□器局高华不假炫异聘奇而渊诣之识精邃之思令人神敛 

　　张　位 【少詹学士】 
　　盖贾谊称天下之命悬于　太子太子之善在于蚤谕教与左右故詹事建官所从来远矣。我　朝裕建启迪。稽古定制。而隆重有加焉。自詹事而下。分寮列尸?句以奉　储明至备也。当元储乃建。齿冑讲业。少阳之所从。甲观之所接。朝授经而夕引谊。用以琢磨　王质。辅翼　元良。则审喻弼谐之责端矣。即虎闱未出。而储铉所须官。不为辍置也。则以其间侍讲幄。直　东观。缉熙　帝学。经纬人文亦。惟攸兼焉。粤自设官以。唐称稍备。迨宋益疏略。建储则置。否则阙。而王?方寀之任。辄令武弁朴樕。布列其中。慎储之谓何。盖未有如我朝隆重者游习弦诵之益于是焉资论思著作之良于是焉取而任者往往于词垣之臣抡择秀望惟其学能稽古行能履道直能抗法愽能周知者充之彼出入金马罔匪所谓正人端士意裁仙锦句剪天葩孝弟愽闻有道术者也是以出震则恭敬温文毓潜龙之质继离则齐圣神哲叶　飞龙之占诚　天授哉傥亦渐摩之万一乎夫名之不存实将焉核往之无继来其何观是以题名故事它曹犹然不废也矧以　朝家崇重跨轶前代若彼而所为羽翊　明圣卓灿奕世若此则詹事府之题名又恶可巳哉是用遡洪武二十五年。迄今若千人。书其名氏爵里千石。而为之记。使后来继今者。有考焉。 

　　○汝南重修黄叔度祠记（孙继皋） 

　　汝南重修黄叔度祠记吕相国豫所公评潇洒俊朗不减叔度丰姿 

　　孙继皋 【状元修□】 
