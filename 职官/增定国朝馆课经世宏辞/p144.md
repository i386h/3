<!-- { "loadSidebar": true } -->
　　吏科给事中邹元标一本　国值非常灾异恳乞圣明严加修省以荅天心事臣闻汉臣云囼家将有失道之败天先出灾眚以谴告之。又出怪异以警惧之不知自省。而伤乃至。见天心仁爱人君无巳也。恭惟我皇上。仁厚性成。睿知天挺。孝养　两宫。则情文兼隆。恩覃万汇。则草木回春。未明而。衣严寒而。朝臣方欲歌诵盛德乃者本月上十二日。人庭火灾。延烧　慈宁宫。一时煨烬至震惊圣母忧。劳圣躬。皆臣等奉职无状所致。罪当万死。除痛自修省外。然臣等窃惟天下未有无灾之　国顾人君所以修德者何如耳。能修德。则反灾为祥。不修德。则祸立至。而不可觧。臣伏读汉儒论五行曰极阴生阳不旱则火又曰。君不思道。厥咎灾宫。是则天变之兴。釞事之未修欤。臣昧死陈为六事皆上关　君德下系国是最急者惟陛下俯赐省览昔人所谓事天以实不以言应天以实不以文。臣不敢剿儒生迂腐之谈。亦不引窒碍难行之事。傥蒙留神。国家幸甚臣愚幸甚　一曰保圣躬臣闻千。金之子坐不垂堂诚重之也矧陛下握符御历前而　祖宗之统绪后而神圣之国祚皆陛下一身宜何如致慎哉慎之云者匪偃仰屈伸煦吁呼吸之谓也惟在缉熙圣学而巳先儒云缉继续也熙光明也。有一毫间断。非缉也。有一毫暗昧。□熙也缉熙圣学必先无欲曩臣进无欲之训。　陛下俯垂加娲。　陛下试自修省。无欲耶。寡欲耶。诗曰。鹤鸣九皋。声闻于天。又曰。鼓锺于宫。声闻于外。盖言诚不□□□直保圣躬之良药也可掩也。语云。欲人勿闻。莫若勿言。欲人勿知。莫若勿为。陛下诚宜翻然自省矣何者。人之血气当壮盛之年而节省之则易为力及凋耗之日而培养之诚难为功　陛下今一节啬而千万年长龄从此始矣臣。之于君犹子之于亲也子祝其亲必曰百年寿考臣祝其君必曰万年无疆臣诚愿陛下寡欲以缉熙圣学缉熙圣学以保圣躬伏乞圣裁　一曰亲臣工臣闻巍巍惟天然必下济而后光明故自古君臣未有一语不通而能相与有成者曩臣　进召对之语。蒙陛下俯垂加纳。迄今数月犹未举行此必有为之说者曰。人君其尊如天。其严若神始无失居尊之体不知有尊严之名有尊严之实。务其名。而去其实。则非所以尊君矣故大臣欲献替其间。而动多掣肘者。台省欲紏正其间而事难上达者。尊卑睽越情旨罔洽。上德滞阻。下情塞欝。徒事文移。缪悠岁月而巳。当兹天变。讲议章疏大有实益陛下诚宜惕然自省。每朝讲后将台臣所上章奏者。召诸大臣一一讲明。如吏部。职在用人。其进退贤否。试一访询。户部职在会计。其出纳盈缩。试一稽查。礼仪之隆杀。边报之虗实。刑狱之出入。工作之兴废。务根极本源。杨确利弊。有献可而不以为同。有替否而不以为矫。要共成一代和衷之羙而巳。先是台臣杨四知所上三录召对其一闻陛下宫中留神省览。此正　祖宗时故。所宜尊祖攸行。以亲臣工。伏乞圣裁　一曰开言路臣闻言路开塞系世道之兴废。自古端人巨士立朝。惟惓惓以开言路为请。彼诚见理乱从兹而出故也。始臣等或起畎亩。或起身行伍。海内喁喁。想望太平。乃经数月。以言事落职者五人。方取之而遽斥之方起之而遽谴之载之史册。传之后世。可为寒心。虽其所言。不无过当然亦非全躯保身者比。使谋国之臣居全躯之下人虽至愚必不肯以为牺牲矣臣往读留都科臣疏云。士气之屈者。盖以十年。今幸得伸。言路之塞者。盖巳十年。伐幸得开。不觉愯然。旋开而塞。旋伸而屈。则宜忠愤之士。扼腕而谈。而闇昧之状。难于毕达也。当兹天变。在下宜廓虗受之量下。求言之诏。庶几忠谋嘉猷。尽忠而献。阙下者济济无穷矣然。欲下求言之诏则莫若以五臣为之招。或复原职或。授京秩。增　朝端正直之气。助臣工欲言之气。此旷古之盛事。而诸臣之所翘企也伏乞圣裁。　一曰谕百官臣闻书曰。先王克谨天戒。臣人充有常宪。百官修辅。厥后惟明明。天以示儆。人君。固当恐惧。乃臣子亦安晏然无所事事哉。古人立朝。不苟专以求词惟蹇蹇以谋国。日击时弊有慨于中砥柱中流之上今有谬不然者。则脂韦风炽。而奔兢之习成也。立谭间。以游戏征逐为本业。以流连诗书为高致。回视古人。何啻霄壤。臣请即近时人心。以为陛下镜之。如议官一事。昔言可减。今言可增矣。如处言官一事。昔言可死。今言可恤矣。如处故相一事。昔称伊吕。今异类唾之矣昔。称恩师。今仇敌视之矣。一人之身前后背驰为鬼为蜮不可测度犹且悠悠策高迹遍公卿以软熟为工以谋国为迂有臣如此国奚赖焉臣愿陛下敕百官。洗濯乃心如大臣湏务立朝之节。小臣湏敦廉静之风。各恭厥职。无论唐虞三代。即如弘正间。风俗淳朴。亦可几矣。夫　国运之隆替系士风之邪正。士风之邪正系　国家之振作。臣诚愿陛下谕百官以惩簿习。伏乞节用一事尤为国计要图圣裁。　一曰节财用臣闻　国家资财用犹人资食以生民无食则死国无财则匮陛下躬先洗濯仰追列祖。犹然有说焉。臣覩庶民之家。有百金之积者。岁支十金。不过十年而止。岁支百金。不过一年而止。善蓄者。以一年为百岁之计。今大司农告匮矣。如明年恢复　慈宁。鼎建山陵。大役并难継之忧无益之费可谓切中兴。动需不赀。取之不西北。西北饥荒。闻者酸鼻。取之东南。东南水旱。见者寒心。非大为樽节。膏脂易竭。诚难继矣。如江西烧造无益实用者。止之可也苏松织造。非系紧急者。停之可也。其它不急之兴作无名之赏赐。尽为禁止。以彰俭德至明也。以培国脉。至仁也。若不大加损益其间。虽叶孔复出。不能持筹而筭。易曰。节以制度不伤财。不害民节用一语。诚今日经国者急务。伏乞　圣裁　一曰拔幽抑臣闻民含阴阳之气。常与天地相为流通。民心和顺。则天地之和顺应之。民心乖戾。则天地之乖戾应之言民怨以气上干也。匹夫含冤三年大旱一夫呼天六月飞霜今凤阳高墙所禁宗室罪人不知几几矣诖误致谴。其苦可矜也。陛下临御。屡下宽刑之诏。远方凶竖。尤蒙贷死。况以皇室□亲忍使之羁囚而就死乎。今后宫所积宫人。不知几几矣由壮而老者。其情可矜矣幽抑之极亦积阴生阳之一事欤陛下临御屡布宽。仁之人草木群生。皆能自乐。况内廷幽妇。忍使之孤茕以终身乎夫生生而不已者天地之所以为大德也一物惟恐伤者人君之所以为至仁也臣愿陛下沛然降德音。敕所司于宗十至。审其罪可原者。尽行疏放。于宫人酌其年力巳壮者。量为释放。天心有不克顺嘉贶有不荐臻者未之信也。伏乞圣裁 

　　○广开言路疏（沈思孝） 

　　广开言路疏□少害□四公评刚峰公劲气直节多不满于私论余每为之不平之读此疏差足吐气矣 

