<!-- { "loadSidebar": true } -->
　　□□□太史评名言名理直探东鲁渊源不当以文字目之昔者曾子以忠恕之说明一贯。而紫阳氏以为借其易明者。言之。夫一贯之下果又有忠恕乎哉是二之矣而恶平一且所云借者非所名而假名之者也道而可假非至道已言而可假非至言矣余谓曾子之说。盖审乎忠恕之为一贯而直指之者也且夫人之心曷尝不足以贯天下哉患在二人已之见障大同之心。多方于私伪之术也。忠者与伪反者也恕者与私反者也。去其伪旦私者。而藩篱撤。形骸丧。六通四辟。于大公之涂。而无有一物以阂其间。如是而不谓之贯也可乎知忠恕之贯而一一萹大旨贯之不外乎是彰彰明矣然夫子以忠恕教其徒而独以一贯之说授之曾子语上语下。则必有分矣倘所谓借言之者耶而余有以知忠恕非仅仅学事者也虽圣人亦有之解在乎夫子之告子贡矣。总之忠恕也。其在圣人。则巳立立人。已达□人者。是也。其在学者。则能近取譬是也。葢大学之道。莫要于絜矩。而夫子由志学以极之。亦不过从心不踰矩而已。是矩也。庸独非从悟后得来忠恕耶故谓夫子无忠恕之迹则可谓其有加于忠恕则未也然夫子言一而曾子言忠恕忠恕二名也一不可以二名将无疑得亦是所谓借言者。是耶余又有以知忠恕之不二也觧不云乎尽已之谓忠。推已之谓恕。天下未有不尽巳而能推者。亦未有不推已而可谓之尽者奚其二且夫论絜矩而本之忠信。言忠而不及恕。则恕不外忠之验也。一言而可以终身行之者乎其恕乎言恕而不及忠则□不外恕之验也故忠恕者所谓一者也然曾子固尝忠恕矣岂□闻一贯而犹然无所进此则借之为言也庸何伤尝试喻之迷。于方者以东为西及其悟也即此为□无别有东夫悟道者亦若此矣故闻性于天道者自得其所为非面壁十九年不能有此语文章而已。不闻离文章而言性道也上达者。达所学而已。不闻离下学而言上达也故未□则忠恕非一贯而既唯则一贯即忠恕曾子之言言其唯者也安所事借言乎且夫一果何常之有三呈相授受也曰允执其中。中讵非是道乎孟子曰。尧舜之道。孝弟而已矣。孝弟非是道乎曾子言忠恕而夫子之道尽假贵悟不贵言有味哉令言忠言孝而夫子之道亦尽故迷者不胜一而悟者所见无非一夫人亦悟之而已安贵拟议于言论之间乎甚矣支于言者之足以病道也虽然无名忠恕有名有名者足以阐道而未方说出借言意思若无名之为至也夫子适言一贯而门人已疑之不为之名惑将何觧故忠恕之说曾子之所不得巳也紫阳子借言之说意在斯乎余惧世之君子不察其□而猥附以支离之见而重为道贽也作是说以明之 

　　○荀卿非十二子说（沈懋孝） 

　　荀卿非十二子说□□□元□公评立论亦奇诡 

　　沈懋孝 【翰林修撰】 
　　昔者读荀卿书。至非十二子篇曰卿之非田骈慎到。者流似也其非子思孟子。则已大甚。人言卿敢为高论。异说。而不让也果然既而思之道固有不相谋而相发者卿之非二子也。有意存焉抑所谓庄周之畔仲尼乃所以助仲尼者欤昔子思孟子发明。天命性善之旨。使人各识其善。不忍自弃于。充之可以保四海。育万物。即尧舜三王易。为也。孟子没。此学失传。垂之小儒沿流失真。不求其本体之良而直任其性之所发利污俗垢驳蚀其中不琢不磨侈然自大于一世略取尧舜之遗文粗迹以当纷纭战鬪之场而不知其作用之所在则虽谓之幽隐而无此以下言荀卿之学说闭约而无觧。畧法先王而无统。亦非过言。盖言学思孟者之罪也夫卿之学术则不然以为人性相近固如未雕之朴耳必熟得荀子书方有此论有礼以雕琢刮磨而文卓出焉经纬成焉可以治身可以治兵可以用天下故曰五寸之矩尽天下之方审后王之道于百王之前若端拜而议又曰粤□之间□席之上帝王之文章具焉平世之俗出焉此卿所以教习天下久作用毅然自信而不疑卓诡之谭可□可愕者欤故夫璞一也思孟之言璞主乎王者也故虽尽力琢磨而不害其中之所有卿之言璞主乎琢磨者也故不琢不磨则无以成器而致用此其说固相发也然其惩不学之弊而井疑乎先褒后贬论家要诀性之无良乃卿好奇之过耳今曰性恶玉石几无辨矣琢磨安从施哉吾观秦时邹鲁诸生不达进退潜见之机卒以是古非今自贻伊戚则知思孟而后俗学无当于世用以致蓄怒泄忿转折抑扬曲尽文家之更于狂秦其来已非一故卿有激而言之其意盖以助教耳而遂加诋于思孟二子则是卿之蔽也此岂果于畔仲尼者耶嗟夫彼田慎闲者其初源委盖思自见于世而卿非之卿之学思以法仲尼驾思孟自立于天下而宋诋之不遗余力故夫折衷道术者不可以不慎也 

　　○候气说（沈自邠） 

　　候气说□□国颖阳公评通萹以候气外于定律又莫先于定黄钟而黄钟以三寸九分为管以九寸为変正太史公及诸儒之谬崇黄帝及韦昭之说可谓深曲抉□深明□吕之元者矣国家欲议礼乐舍子其谁 

　　沈自邠 【翰林修撰】 
　　天地间一气耳有气而后有数有声数与声皆出乎气也气不定则数不均声不和律度量衡历象亡所取衷而万事万物胥失其节是以古圣人重之」自黄帝命伶伦取竹造律。命荣猨铸十二钟。恊月筩。律用十二律之中气。筩用十二月之节气。按气求声。以宣八风。节四序。推历律。和神人。渊乎妙矣。其法后稍轶不传。」汉志天子以冬夏至。先后五日。会八士。候锺律实土灰各以候状闻太史封上山。效则和。否则占。诸如密室缇缦葮灰诸法。犁然甚具。传至于今若而年。其间精知巧思之士。代有作述。亡不家伶伦而人后夔乃声气之元迄无定据嗟乎独非莫知独是莫晓自昔而病之矣愚盖尝求其说。候气非难定律难定黄锺难夫律者候气之具而黄钟者十二律之本也黄锺舛矣何所据以起律律舛矣何所据以候气盖自汉司迁徒闻此折诸儒祖龙门之谈黄钟得。律长九寸。遂以九寸为黄锺正管。历晋魏周齐隋唐五季以及于宋悉□其。独韦昭以九寸为黄钟之变盖尝考刘恕通鉴外纪。长孙无忌隋志。并吕氏春秋。所载黄帝。命伶伦取此韦昭之正论竹制律。断两节间。三寸九分而吹之。以为黄钟之宫。曰合少乃知黄锺之管。实三寸九分而九分者。则钟升数之极。而为蕤宾之管。所谓黄钟之变是也藉令黄。钟九寸则营极长。声木极浊。数极多。安在黄钟之谓君君尊也。上也。贵也。贵数少贱。数多。数少太极天子两喻极确者居上。数多者居下。即如太极数一。阴阳数二。四象数四。五行数五万物数万而君之者一太极耳天子数一。二伯数二。三公数三。六卿数六。九牧数九百。官数百万。国万民数万而君之者一天子耳故宫为君。数少。自是而商为臣。则多角。为民则。又多。此说黄锺之数少□为事。羽为物。则又多。然则极少者黄锺之数也」黄锺以时子半也。子半。阳生。极清自。是渐浊。至午而浊甚午以后。浊渐减。至戍。亥而又。即如人性之清。亦莫如子夜。后乃渐浊。浊而后渐清。盖声之清浊。在上下升降。飞沉之间。诚升扬。即大如雷霆不为浊诚下降。即细如蠛蠓不为清。清上浊下。清贵浊贱。故宫清此说黄钟之声清于啇。啇清于角征浊于角。而角浊于羽。然则极清者黄锺之声也」黄锺极清。以下。以渐而浊。至蕤宾而极。大吕次清。夹钟以下。以渐而浊。至林锺而极。极则以渐而清。复转为黄锺矣即。此说诸律增减之数以起黄锺黄锺三寸九分算。由黄锺而大吕。增六分由大吕而太簇。增九分而夹锺而姑洗。而仲吕。而蕤宾。其所增莫不九分也」由蕤宾而林锺减六分由林锺而夷则。减九分而南吕。而无射而。应锺。而黄锺其所减莫不九分也」独黄锺。之于太吕。蕤宾之于林钟增减与它笔不同何者太吕当五阴之盛。一阳始生。阳虽进而尚弱。林钟当五阳之盛。一阴始生。阳虽退而尚强。则其增减。以上言三寸九分之当宜亦三分之二。盖气之升降。自有次升。以渐。降亦以渐。故家二十四气。每气推算。不差毫忽」。今若计以司迁黄锺九寸上下相生损益之法。则黄钟至大吕。减六分奇大吕至太簇。减三分奇。太簇至夹钟。减五分奇。钟至姑洗。减三分奇姑。洗至仲吕。减五分奇仲吕至蕤宾。减三分奇而。自蕤宾奇至应锺至以上言太史公之□黄钟所增之数亦各参差不□揆之气序。必不其然。」而唐宋儒者。以相生损益者。专在隔八。遂至迁就。分数失厥本原。不知所谓三分损益者。以子午二律为经十律为纬。左右对待。俱得数一百二十九分而言而不在乎隔入。所谓隔入相生者。以正征循环无穷而言。而非谓黄钟十一月之阳气。能下生六月。林锺六月之阳气。能上生正月中间四五月皆无生气也损益自损益隔。八目隔八而。世儒不讲。辄迁就附会。以成其术乃有相生至仲吕而穷之说。有往而不返之说。有生执始南事四十八律以足六十律之说有虗宫不用之说。正由黄锺一差。百孔千。疮以上言唐宋诸儒之误势所必至」夫惟原帝三寸九分之旧味常昭以九寸为黄锺之变之言裁司马九寸之文越唐宋诸儒相传之误先以三十一萹主意收拾无遗九分正黄锺之管然后诸律以渐而增以渐而减一如前法无凌躐无参差乃以寘诸密室缇缦之中实灰而侯之庶乎气可应乐可户万事万化可兴盖愚读□志曰至治之世天地气合而风气正风气正而十二律定嗟乎其得之矣 

　　○十二律旋相为宫说（王乔桂） 

　　十二律旋相为宫说□相国凤盘公评论中二律旋宫之难不在宫而在黄钟黄钟能贯十二律帰乎其宗直得黄帝乮律之原者司马子长蔡季通之说可畧而不谈矣 

　　王乔桂 【翰林院庶吉士】 
