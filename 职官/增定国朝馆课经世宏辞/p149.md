<!-- { "loadSidebar": true } -->
　　户科给事中孙玮一本。有司名实多取选当慎恳乞特赐申明以登真贤以息伪风事臣惟士之?名实也尚矣。自风会渐漓。巧伪滋甚。于是乎名不必实实不必名名实两分。则论定为难而天下始以名胜者。众柰何伪不日炽。而真贤不日消且尽也。今取选且近正名实贞胜之会。而士转移之一机也。可弗慎与。臣请毕其余。今台省之官秩固卑卑。而责司则为颇重。故必不染而后可以摘人之污必不欺而后可以发人之诈必不回而后可以紏人之邪得其人则。　国是有所持。而官知儆。非其人。岂惟脂回互。罔裨人国。其害将有不可胜言者矣臣。以为今之求也。毌以资格之崇卑定分数其选也毌以荐剡之多寡定去留非为格不足重也偏重之则人怀必淂之心。而疵瑕者。得以格掩矣。非为荐足凭也。尽凭之则官矜市有识之士必为饰名者丑之誉之奸。而餙□者得以荐售矣。盖尝见有司之官。知足钓奇猾能应物其始也恶威名不遽立而声华不即着也则奸厘弊革霆击风生间发咨诣疾苦之号以收民命时炫兴革利病之文以当上意期会不失催科居先诸所铺张非不的然一良吏也及其威豆而名彰基深而蒂固自以为人莫奈我何而事可恣可纵也遂一更前辙丑态毕露或倚法而立骗局或枉法以逋私门或设法以剥民脂或鬻法以渔民藏攫取之术日新月盛沟壑之欲不盈不止盖心穿窬而行市井矣又能时出囊橐之余巧为弥缝之计在上官亦往往以交口之誉难定百足之扶不僵横之以怜愓之心而参之以顾忌之念置而不问者盖比比是矣岂直不问又从而益羙之为共日地耳乃若悃愊之吏厚重无华平易鲜奇廉静寡交以是二者较声华其高下殊绝奚啻霄。渊巳哉。故凡取选诸臣阅。历久垂故必闲。不患才之不实政终掩于巧宦此诚世道人心之大患闲而患。守之有未洁。不患事之不办。而患术之有未端。万一不察使悃幅终淹。而巧宦者。得一幸焉。四方之士。皆将曰。某以实淹某以名扬鲜。不舍实政。攻虗名兢为则效。以希荣进退。公家未获得人之利。而世道人心两默受其颓靡之。害矣。奚可哉。此臣谓格不必尽凭而惟核实之说为今日之最也是在官者加之意耳。伏乞圣明垂览。傥臣言非谬。敕下部院大臣。今次取选。慎加体访。大破相沿之套。夕辟众正之门。母嫌异同。母避怨忌。母拘荐格先守后才右实左名务期得清正端确之士以进岂惟　国有利赖庶几二转移而四方知所趋向矣其不去伪还醇爱民洁巳而争以循良之实相淬磨者臣未之信也奉圣旨选取有司岂得不凭荐举。但要各衙门用心谘访。务在该实。母得虗名。吏部知道。 

　　○弭灾异疏（王三余） 

　　弭灾异疏于太史谷峰公评说天変是畏天者所当知说民艰是忧民者所当念 

　　王三余 【都给事】 
　　礼科都给事中王三余一本。灾旱示异。适符象占。恳乞圣明慎交修之实以弭天变以恤民隐事窃闻之汉儒董仲舒云。灾异之来。天心所以仁爱人君也。故昔之君人者以无灾为天忘予。而善言一发。荧惑退舍。以是知　国家不患有灾。?有以弭之耳。伏覩今岁以来。风霾先示于关。火光继报于延绥。地震大作于西晋。天鼓复鸣于平凉。甚则近日厂内失火。延烧太多。据该部疏称所余煨烬。不十之一二耳。先是入春至今。颇闻火灾示儆。其占为民饥火灾。今　首夏已过。亢旸不雨。祈祷未应。疫疠流行而。灾异频仍。不一而足。如此。甚可畏也。恭惟皇上。孝飬　两宫。亲事上帝。锐精化理。子惠困茕。有君如此。即尧舜不啻宜天心效顺。灵澍时足。而顾灾旱踵至。皆臣等大小臣工奉职无状之所致除顺天府祈祷巳经奉旨照例举行外。乞　敕礼。备查修省事宜。通行各该衙门。照例施行并查□外近京地方。有无沾足。一体祈祷再乞申饰中外臣工精白承休共襄治理方今苞苴虽渐消而乡游故识之此皆责在臣下□私原未除异议虽稍息而背公植私之故态未冺侈靡屡禁闾阎仍奢僣之风宴会渐繁物命恣残割之惨财用缺乏而冗员冗役之蚕食如故烽火时警而足兵足食之石画无闻囹圄当清而覆□之冤抑容有未伸工役当兴而流离之载道不无可此所望于君上者悯各衙门俱当加意警愓勉修职业尤望皇上慎起居。以防咜欲之萌。御讲筵。以资启之益。减　内庭光禄之供省东南织造之烦。勤召对之典。下求言之　诏将见君臣一德上下交修。如是而化灾为祥。灵雨不应者未之□□ 

　　○议处兵食疏（邵庶） 

　　议处兵食疏□□□□□□评慎机事是帷幄之□□核冐□是边储之至计 

　　邵庶 【给事中】 
　　兵科给事中邵庶一本边计至重边供日烦乞赐严饬密实谋核虗靡以肃军务以裕军储事臣窃惟国家设重兵于九边。以捍御诸虏。虏款。则施之以羁縻之术。虏犯。则张之以挞。伐之烕卷。舒动静。操纵伸缩。惟庙堂得而筹策之。当事诸。得而与知之。非可以露形着声。晓然昭揭于中外也。是故不爱内帑外馈。而岁辇以供塞下者。不下三百二十万有奇。将令三军挟纩。士卒饱腾。上不病于虗靡下不苦于朘削。非谓其悬虗名耗实用。一任其蠹坏而。莫之究诘也。近者逆酋蓄谋报怨。并吞海西该镇虑切震邻。具疏勘处。明旨尚未下也。乃道路喧传。竞谓蓟辽有剿夷之举。随未覆而抄报广传。刊册远播。已遥闻边□间矣。兵机为军国重务三军之司命系焉。况闻原与虏接壤。诸夷日环伺而窥窃其间。吾欲机事可不慎欤扼吭拊背。以控制于彼。而虏且揣形知影。以规避于此。吾欲断绝声援以孤彼之危。而虏且东西紏合。以张己之势。兵法曰。攻其无备。今使虏得以尝我。而为之备也。母乃计疏而蹈危道乎。往岁小阿卜户四窃。当事者。议亟剿以彰天威。然以事未。而谋先发。竟不果行。夫剿之而果。则虏已窥吾虗实。而备其所为。攻剿而不果。则虏谓我为畏敌。而益肆其无所忌奈之何其可先泄也。臣愚以为各衙门章奏。奉有明旨分科抄贴。始得传布仱疏未及上而揭帖先传。本未到科而旨意广录。此与旧制。均属背违。而在边报。尤为乖谬。谓宜与漏泄军情者。同律而论罪。臣请自后各边镇督抚总兵官。凡遇军机重务。奏报更加慎屏耳目。仍今时书机密二字。于报讨之外以示标异。通攻司第代为赍奏而不敢预泄其副封。该科仅发抄送。而不得槩闻于吏书。至会极门发本之时。尤严督誊案校尉人等。俱要一体慎密。无令射利抄之徒。潜住禁地。窃录预传。以眩瞀人心。而招萌望衅。是亦密军机而肃邦政之大要也至于各边饷之靡费其于今日则尤有宜议者焉夫自边屯额减年例增国用之不支坐此屯之原额日减。而内帑之年例岁增。中塩之始制不复而。各边之请讨无已。今日增一额。曰加军饷也。明日增一额。曰加马价也。一镇得请。而他镇缘之以为例。一岁得增。而他年据之以为常。今水旱交极。帑藏日虗。岁且欲给而不能矣。夫九边屯地非。减于昔也士马器械。非益于□也。西有市。东有抚。又非有锋镝时交。无庸耕殖之时也。而按册则多虗。给饷则称之。何也毌乃边屯积弊种种如指诸掌设计查核一一可见之行屯田侵夺于豪右而未之稽核欤迯故冐滥乎廪饩而未之开除欤家丁半没于诡射而未之查革欤诚及今日虗心审核。或接额稽亩。而广置屯种。或剔除影射。而勾补迯亡。修筑缓急之际。期以樽节剂量于其间。斯边储庶其可裕乎。然不可取必之边臣也。边臣各为疆圉计。苟可为三军请恩。以冀其效旦夕之命计所不惜。孰肯减去故额。以树怨该镇者。即如往年部臣之所陈。今日科臣之所奏。奉有明旨。着督抚用心经理计议。具奏巳不啻再三。竟未有闻。此可思已。查得成化十三年正月。遣给事中御史查盘钱粮。今独不可师其意而行之乎往。时阅边之举。三年特遣以验钱粮之虗实。与工程边之修否。意亦类此。近万历十二年。暂令各该廵按御史。近就兼理。议者以为事非专管。势难详核。况耳目亲眤相惜体面要与督抚二臣等尔。其流将无以故事而赘庞是举职□□官故事无废弛欲饬边储宁□于此□臣愚以为仍宜特选风宪精密之臣分投各镇会□□按御史。综核名实悉将入事。逐一稽验而田根一节尤据实□查务以别功罪而定赏罚。则岂特边储可裕。将武事益整而边防胥有赖焉。若谓糜费徒劳。而稽核未审。此则奉　命者之自负简书。难迯。似还容以此。而并废课功也慎机事以预庙谟而制胜于朝廷者收万全之策重特遣以清冐滥而储于塞下者省内供之烦此诚今日军政之所宜亟议者。如臣言有可采择。伏乞　天语叮咛。严为禁饬。仍敕下兵部议覆上　请。则既可以厚飬于平时。而且可以决胜于临事。兵食益足。而兵威益□所禆于边关。非小补矣。奉圣旨兵。部知道 

　　○处置辽左疏（张希皋） 

　　处置辽左疏□□□王□公评台□□覩边计夷情而能为国家抱□仆之虑者方有此疏 

　　张希皋 【都给事】 
