<!-- { "loadSidebar": true } -->
　　敕修历代臣鉴外戚事鉴书成进表伏以　一人建极思垂宪于官箴千载遗踪谨编摩于缣素法戒备寮寀之宪能自淂师劝惩昭戚畹之条以人为鉴鸿编甫就蠡测奚堪臣诚惶诚恐。稽首顿首窃惟上天下地共协明良内阃外亲相为表里服寮寀于殿陛乃窃禄苟容之机倚亲幸于宫闱实博宠专权之渐故三代良佐伊愽周公而四姓小侯樊阴邓马绣裳赤舄避东土于流言文犀明珠成交趾之诽谤折槛乃以旌直勒石匪曰立功房杜之谋断可师武卫之凶顽一联臣鉴一外戚何□精□足鉴。韩范富欧勋名著而为磊磊伟人向孟高曹富贵全而称恂恂君子往代之得失如在后世之鉴戒昭然史秩虽存编摩未着兹盖伏遇皇帝陛下　德冐玄蒙　功参弘逖　琼雕岳峙表秀祥云霞胸中悔雅故挥毫自玉润金□不琢而文采星芒神挥丽日　金华香喷厂讲席以弥勤　长乐风清奉慈颜而止敬皎月色于智府光遍九围穆南熏于灵台凉回万里乃谓庶寮不景行先哲必多隼牗之奸戚臣不效法前修或恣鼠社之逆逖观往事近见师资与其散之图籍徒景慕而旁求孰若辑之编缃将显著而易识乃敕儒臣俾修　弘制发金匮石室之藏假上方之彤管起兰台摛藻烂然紫垣之秘燃太乙之青黎上穷周汉之源下及宋唐之季倭曰佞忠曰忠务禆实录笔则笔削则削岂是虗文列臣鉴为两端善恶分于指掌标戚事为二卷淑慝穷其腹心四贤一不肖叹明哲之遇穷五侯六贵人戒盛满之酿祸事列图分贤者覩缥缃而扬眉吐气别门异类奸者觌史册而屏息寒心赤文绿字调警言高之垂自此朝多周召玉轴牙签之灿从今国有房申谨封三帙之采函用陈乙夜之睿览窃念臣等识惭管豹才谢井蛙校书多亥豕之■〈言为〉杀事□钟缶之诮既乏袁松之三长且愧知几之五难也伏愿恩不疏于兰陛爱不溺于椒房隆塩梅曲蘖之交丕基永奠去墨敕斜封之弊大业无亏臣等无任瞻天仰圣激切屏营之至。四六中谏疏 

　　○拟辅臣进训录表（冯琦） 

　　拟辅臣进训录表范太史凝宇公评灏气宏词渊思深识睥睨一时凌厉千古 

　　冯　琦 【经筵侍讲】 
　　敲命诞膺万世肇臣民之统　鸿编就绪　两宫垂创守之规覩巨典之重光信　明王之尽制辉腾黻座藻溢缥缃臣等申谢。上言窃惟自古神圣之当天咸建维皇而锡极羲轩绵邈坟索贻混辟之猷姚姒文明谟典纪勋华之烈玄圭锡命典则可因黄钺凝图风愆示警聿开姬箓弥侈彝章丕显丕承启佑后昆有赫善述善继对杨前烈于昭慨叔季之相寻乃明圣之罕作虗称宏远祗闻汉约三章。聊取贞观仅法周官六典适臻至德有俟　熙朝恭惟太祖高皇帝秉钺南方辟乾坤而业宏一统　文祖成皇帝建璀灿旄北邸辑家国而基固千年皇图之肇造惟艰惟思贻翼帝心之简在无已豫积钦崇特选名儒亲承　睿意宝训撰于洪武之世。尧启至道于执中宝录编于永乐之朝。舜绍一中于敕命铺珠簇锦玊弢金版龟鉴昭在目前　圣子　神孙龙章炯诸掌上兹葢伏遇　皇帝陛下　道跻圣域　德协真符　祖宗二百载之洪基缵承匪懈　天地亿万年之景历抑畏弥殷允矣率由渊九天之云下垂四海之水起立然宥密先朝奥旨欣已庆千　宸衷乙夜严程请更加于御览臣等荷三事之重寄罔效寸禆叨四辅之殊荣頋陈一淂念兹　高庙文庙之懿训允为至精至美之神猷统嗣丕基道其存于玊册灵承景贶功罔漏于瑶编五神护而瑞检常新七曜凝而祥光时灿敬闻丹宁因启珍藏缮写而校阅必亲恐或工致■〈言为〉于豕亥进呈而存省益懋必有补于崇深伏愿　同功谟烈媲美勋华　瑶编展而　二祖如临毌忘堂构　宝帙披而九天若鉴愈励严恭则社稷灵长而祯祥辐辏矣臣等无任 【云云。】 

　　○拟河工告成廷臣贺表（庄履豊） 

　　拟河工告成廷臣贺表□太史四□公评无一不切河工字而叙河源纪河成详故实于骈俪之中兀为绝技 

　　庄履豊 【翰林修撰】 
　　万历某年。某月某日。具官臣某等。恭覩河工告成。谨奉　表称贺者伏以　干德方新　五位资贤臣而修辟　坤维永奠三河协景运以平成祥开苍水之符礼秩玄圭之报海邦庆洽朝着欢腾臣等申谢上言。窃惟黄河出于昆仑。导自积石遥。遡灵源之异特归利济之功。独其汇合者百川。咸既惊于淜湃。且其放流者万里。势易至于怀襄。历代所忧。于兹未息秦。居水德徒事厌胜之名汉纪河平苟安溢决之患彼三策虽善莫淂其中如四乘之勤谁缵乃服歌悲瓠子殚民力之若何浪泛桃花嗟水候之滋大载登伟绩专属昌时兹盖伏遇浸字妙皇帝陛下　健质夙成　睿谋神授　德巳浸乎万国　忧复先于八纮礼隆辅臣正仗舟楫之助召宣守令旁诹川济之才视民之痌若已之溺当黄淮之横溃。廑　宵旰而屡兴。谓河漕之臣一彼一此分疆场而迄无成功乃　朝廷之旨三令五申降玺书而专有委任宽之数月假以便宜搴长茭沈美玉与河伯共分其忧来马■〈鱼夹〉度龙门招冯夷使效厥顺万杵雷动墐禹穴叙事详核摛词工致情□而□流一写胸中所欲言与文忠公进陆贽奉议伐□甫辨谤两篇相上下于万仞之堤千舰云飞驱鲸饮于千顷之浪神谋既协天眷无违复故道之已湮回狂澜于既倒昔徐邳而上渐有北徙之虞今大海以东各循下流之信淤泥化而膏壤沧海变而桑田千耦俱兴始脱鱼龙之厄百堵皆作齐歌鸿鴈之诗盖尧为天子斯上婐下窟之患而不能为之灾若禹作司空故随山刊木之劳而厥易底成绩历兹一纪之久方臻四海之同至于今兹尤光在昔民罔告病役不踰年遂令东南还为财赋之邦而后漕挽永作咽喉之计臣等猥从凡品幸列　清朝事属经营思王臣之蹇蹇躬非胼胝媿良士之睢睢。徒喜切于燕私遂词申于雀跃伏愿闻言若决　布德如流万民益托于奠安四极咸沾其渗漉则金瓯固而开天长地久之鸿图玉阶平而奏海晏河清之雅颂矣臣等无任瞻天仰圣。激切屏营之至苦决如流影河字极切 

　　○拟朝鲜国谢赐敕昭雪宗系表（萧良有） 

　　拟朝鲜国谢　赐敕昭雪宗系表冯太史具区公评每阅唐宋表其神情流鬯洞达不徒以□摭故实为尚近来蹇促晦涩古风□上□□篇气舒而□不露叙致条达颇有宋人风故录之 

　　萧良有 【榜□修□】 
　　伏以　圣德如天丕冐裔夷之境。　王言若綍。明昭世系之传诬雪先臣感深后代臣申谢臣惟人本乎祖义不忘先凡兹戴发含齿之伦皆知木本水源之谊岂曰异域而无是心伏念臣先臣成桂系出全州忠闻　上国回戈鸭绿夙输内向之诚嗣位朝鲜寔迫众推之会是以高皇帝命名曰旦赐号为王系既昭然义亦甚正夫何谗人罔极造语不根诬以弒逆之名指为仁任之子穷荒绝徼流传易以见欵袭舛承■〈言为〉久远何由昭雪伏遇□帝陛下　乾坤为量日月同辉合夷夏以并包辫发雕题尽蒙覆露穷幽遐而毕照覆盆蔀屋淂耀光明臣幸祭熙时冐陈俺抑诚不忍忘其祖讵知得请于天察今是而昨非爰改疑而传信载之会典尽刊旧史之文赐以敕书俾作世家之宝先臣之心迹晦而复明累叶之源流龀而复正宁独云初之裔世世铭恩环兹日出之区人人咏德敢不益坚忠悃永守藩篱虽大造难酬期勉希乎犬马即此生莫报尚誓戒于子孙臣无任云云借云对日语意兼工 

　　○万寿圣节上东宫笺（申时行） 

　　万寿圣节上　东宫笺陈太史肃庵公评体裁典重摛词华藻览之斐然诵之鉴然 

　　申时行 【左柱国】 
　　伏以　虹流华渚光连少海之波电绕神枢影合前星之曜筭与天而并极治积岁以俱隆万姓效其讴歌千官致其忭舞恭惟　皇太子殿下温文天赋仁孝性成象辂鸾旌伍临青震金声玊润吉鴈黄离重轮远照乎四方主器灵承夫百世时当八月值圣人震夙之昌期祥叶　九重正寰海朝宗之令节曙光浮御幄视膳初回秋色满　宸居称觞均庆玉露晞云端之仙掌金风熟海外之蟠桃绛河凤阙溶溶瞻天孔迩红影龙旗譪譪引商刻语爱日愈殷　宝历方延璇源未艾皇图永固　国本不摇臣某忝职位于　明时忻储宫之预建窃陶埏于大块幸　寿域之弘开甫散鹓班绕建章而呼万岁仍随　鹤驾趋博望以祝千秋伏愿执玊捧盈孝志而善述　抚军监国章由旧以不忘民安物箪寿无。疆讵。事浮丘。之引。子孝父。慈邦有。道何。角里之招琢词庄丽如制锦撒玉 

　　○拟万寿圣节上东宫笺（余有丁） 

　　拟　万寿圣节上　东宫笺袁太史元峰公评以天地浩露□茟于氷□雪碗中方与此表神骨相副 

　　余有丁 【大学士】 
　　伏以　紫极天申式迓无疆之算　青。宫日。丽遹占有道之长庆洽神人欢均朝野恭惟殿下　含章挺睿　丽泽凝华　如玊　如金周颂惭温文之器　克岐克嶷汉庄谢齐理之资三善预闻五称先着吾君有子用怡王器之怀上帝降康逾衍维祺之寿譬之川至合幼海而弥长如彼月恒因前星以益耀臣生逢　盛际乐覩　重明祝鹤算而驩呼既愿洪厘之简望龙楼而踊跃载歌麟趾之振臣无任云云 

　　○庆成宴致语（徐显卿） 

　　庆成宴致语□宗伯忠铭公评致语得孙蘓骈俪之体诗章有燕许应制之风 

　　徐显卿 【天官□□】 
　　臣闻礼重　圜丘大祀展明禋之敬　宠颁湛露清时洪浩荡之恩万载昌期一阳佳节肆陈广惠申眷羣工庆神人之交通协君臣而同乐恭惟皇帝陛下　九干毓粹　三象储精体神睿之姿际熙洽之运任能飨　帝道则宜民迎。日书。云正律应黄钟之侯酬功报德修祭陈仓璧之仪勤殷荐于豫和普大烹千鼎养目?眷兹长至嘉乃礼成特　御大庭爰开高宴动诏跸于丹禁集朝簪于赤墀凤凰于飞千古仰卷阿之盛兕觥交荐一时洽鱼藻之欢翠虗从金箫韶迭奏华筵飞羽鹓鹭成趋日上扶桑陋白马柏梁之艳语会风生阊阖掩金屏翠帐之词维兹燕俎之光屏是休嘉之泽臣等叨尘法部幸觏良辰仰奉威颜□陈口号千官拜舞戴尧觞泰畤回　銮乐未央瑞日乍临仙阙曙祥风轻拂御炉香酒倾■〈酉灵〉醁传鹦鹉乐奏箫韶下凤凰共沐恩波何以报愿歌天保祝吾皇不让唐人早朝诸咏 

　　○庆成晏致语（张一桂） 

　　庆成晏致语王相国对南公评语□烟霞令人神飞魂动一诗更佳 

　　张一桂 【少司成】 
