<!-- { "loadSidebar": true } -->
　　河南道御史杨绍程一本灾异非常人心惶惧恳乞圣明深惟羣议特赐采纳以弥天变事臣待罪台垣本月初九日。地大震有声。一时臣工百姓不骇惧。夫变不虗生。必有所召。臣于此反复思之。不得其故。将臣工之修省。徒事虗文。而乏应天之实欤。抑所司条奏。其于隐尚未尽欤。或者皇上于臣下之言。未尽听。听而未尽行。臣尽因阁部科道诸臣章疏详阅之。其所关于吏治。民生。边防。国计。称不便者。皇上欣然加纳。一切厘正之矣。其中尚有一二末见施行者。为皇上陈之。内操马匹。遂以加派省直赋额。今也。内操罢矣。该监之马。所存无几矣。其价银除裁城外。所征尚。五万七千余两。纵有贡马等项。所费几何。而执三千之虗名。糜三千之实费。将焉用之此价银之议罢所当从也往岁供手库约该召买价七十五万余两。昨岁减办油蜡每顷不下二万斤。查据旧额。虽云拖欠。亦不为不敷。今其数更浮于前。而价亦不资何若是糜也此召买之议罢所当从也锦衣官校食俸粮者。千有奇。是果皆有勋劳于国者乎。果尽有技艺能供　上之使今者乎。夤缘附托。影射顶替。莫可究诘。以猥冗役厮之。聚羣而坐食百姓之膏血此议清查听当从也各监局年。例如薪炭铜漆等项。岁至百万而近且增以天灯盔甲矣炭龙床等费。夫以库贮之数。十万已极。一切应用。安所取。至十苗揄观音竹木等料。尤为奇异之物。非明主所宜近。此加派采办之议停止者所当从也此臣所以惓惓望皇上尽赐采纳庶以备修省之万一而不容己也然臣又惟坤覌阴阳之义审天変之原侃侃论列用写忠诚为母。其德宜静。周大史伯阳甫曰。阳伏而不能出。阴迫而不能升。于是有地震。臣愚不识五行休咎之占。据此方册所载。其应又若甚着。当皇明妃之封也封册本　朝廷盛典未可轻议臣下屡疏上请诚为过计。然自今日论之。又似未可深罪者。盖　皇贵妃位亚中宫。分为甚尊而　恭妃诞育元子。义则至至重。其礼相接。分相临。其中或恐有不自安者。此与周太史所谓阴迫而不能升者若有符焉臣窃意今之灾异。其应在此。伏望皇上仰承天恴。俯鉴羣情。仍采诸臣之请。颁赐封号以正宫闱之序。而因以宽宥姜应麟等。愚戆之罪。其于前四议尽赐裁省庶天变可弥。而阴阳畅遂矣。 

　　○矜宥言官疏（检元） 

　　矜宥言官疏 

　　检元 【御史】 
　　陕等道御史徐元等一本恳乞天恩矜宥言官以光圣治事该福建道御史潘士藻题为修省之实等事。奉圣旨。连年各省灾伤。虽上之不德所致。而设官分职。皆有寅亮天工之责。近来言于时政者。值于一途过归于上。以卖已直。好生无礼。其余贪官酷吏。欺蔽坏法。不行访查。参奏。如打死生□。罔杀无辜。威激民变。势辱县官。此可回天意乎。亦上之不德乎。这厮故。借以天意。肆言渎奏。潘士藻这厮好生无礼姑着降三级。调边方。后不许朦胧推用。该衙门知道钦此。臣等闻之。不胜极论谦诤系人臣之聀力陈受言彰人主之明亦善周其直者惊□。窃惟国家之于言官也葢欲其言也陈善闭邪自其职分而善则称君过则归巳亦忠爱之当如是耳士藻不知忌讳而务为责难皇上罪之夫亦何辞但君有过而臣言之。固明诤显谏之谊君无。而臣言之。亦爱治危明之心。故语大圣人若虞舜。不可及矣岂有过可言哉。而禹则以无若丹朱戒之语。大贤若成。不可及矣。然岂有过之可言哉。而周公则以无若啇王受戒之彼禹与周公岂不能进丰亨豫大之说而过为悖慢急切之词以昭君之过哉安不忘危羙不忘规此唐虞成周之所以隆也皇上德迈虞周而士藻之疏不逮禹旦何遽罪之深耶闻之贽曰。谏者之能狂。明我之能容。士藻纵涉狂诳而皇上能宥之实彰容德耳我皇上临御以来。广开言路。即诸臣之疏。多所嘉纳。而间有一二不当者。亦姑置之不问圣度汪洋。真同天地主圣则臣直。又奚罪一士藻。矧言路之塞。系国家之安危有古贤君置谏鼓立。谤木。询蒭荛取一得于千虑之余。求有过于无过之内。尚恐臣之不言而何罪士藻以拑天下之口耶此于国体所关。诚非浅鲜。伏乞皇上矜其愚狂。少霁天威将潘士藻。仍以原官供职或重加罚治。□圣德益光光。虽古帝王从谏弗咈者。不得专羙于天下幸甚 

　　○议发赈疏（张天德） 

　　议发赈疏 

　　张天德 【监察御史】 
　　福建道　监察御史张天德一本。谨题为目击东南十分饥困酌议发赈事宜以拯民竹扛以安众此事窃谓为民为国之论救荒息乱之谋其目击时艰志啚经济者乎国家之治否系于民心而民心之去留由于谷食苟食之不足则父子兄弟且不能相保矣安望其守死而不去耶不惟不能相保而且自相戕食矣安望其畏法而不叛耶今以天下大势论之。则频年水旱相仍。谷价腾涌。天下无不荒之土。南北无不饥之民矣。然以天下缓急论之。则自淮而壮。雨水及时。夏麦仅半收向者饥馁之民。今冀有生之望矣。但竹目淮扬以南如直隶则应太池宁苏松常等府。浙江。□杭嘉湖宁绍金衢严等府。或被江海之啸荡而山裂土崩或被蛟蟒之奔腾。而沉溺昏垫。兼之霪雨经年。四望一壑。不惟秋收粒米之无望。更兼蚕桑米麦之无资。米价每石一两六钱。市物白袒公然抢夺。被害不敢曲尽艰难之状而欲为额外之酌处是亦不费之惠申欣。有司莫可谁何。以此汹汹不靖之民。诚有朝不谋夕之势若不速为酌处豫为调停则穷迫无聊之民。易兴鼓噪啸聚之念即今湖盗窃发是其验一也。莅兹土者。欲出官帑以赈济。则库藏无余钱欲劝民间以乐输。则人情难强逼。以致束手无策。坐成莫大之患。故廵按御史传好礼之请。留一万漕粮。应天府府尹张槚之请。借二万五千纳锾此皆亲覩危急之状以为收拾人心之举。非曰好事擅专要誉求德于民者也然。思国家之财赋不在于国则在于民人臣之理财不聚于上则裕于下若以　国家额派之钱粮而皆议停征焉借脉焉窃恐军国所需关系匪细而禹敢以轻议为也若以钱粮措处之艰难而视饥窘如秦越焉若罔闻焉窃恐民穷则变流祸匪轻而又安可以隐忍为也臣以一介草茅。荷蒙皇上拔之言责之司。正捐糜此身。思报万一者。况目□之待哺之小民。既无可动之钱粮。而徒致文移之展转。闻泄□慢事之有司又无及民之实惠。而甘为积猾之阶梯。一念愤激于衷。固有不容干自默者敢先以钱粮之堪动者为我呈上陈次以赈済之切要者为我皇上献伏乞敕下该。速为。议行则无俟蠲正额以済民。而民藉余以存活矣。不致蹈积弊以冒破。而民沾实惠。以延生矣。其为体国裕民。赈荒息峊之计。莫急于此者。伏望皇上探纳施行。天下幸甚。灾民幸甚。一酌议堪动啇税以为赈济之策夫钱粮原属起运者。固不可免。而原属存留者。亦不可缺。是秋粮夏税之中。无一可议者。彰既征之而随以□赈则□异割□充饱乎彰明矣。况水旱频仍。即起运存留。亦未能及时催辨。又乌能望其为赈济之资哉。臣曩日窃禄芜湖县。备知芜湖抽分之□每年除正额外。尚有积余。堪以借动故以为今日　请也。盖无关向设南京。工部主事一员。驻札江口。以抽竹木之。其旧峕所积税银俱寄贮芜湖县库。凡县官升迁。交盘即有数万。雨之积。因县临大江。屡经失事。且展转日久。每被吏书侵渔于万历十四年。已经臣申请部厂。凡主一年差。即尽数觧纳南京工部节慎库。庶外寇无觊觎之虞而吏书无侵克之弊矣。然以常数言之。目　国初至隆庆以前。每岁正税。止三万有余。自隆庆以后。啇贾渐多。□银渐积。每岁乃增至。四万有余矣。夫五万在余。此原额也。每岁支用之外。尚有盈余。贮纳在库。今每岁又余一万之数是盈而又盈者也以百姓引领望食之时。值公私无措之日。而帑藏积此羡余。不因时而为赈发之举。友于正额钱粮。而乘涎焉。其不知本末轻重甚至。况即芜湖一关推之。则自此而浒墅。自此而杭州。南北两关。其日积月累。所积亦不异量地远近为之赈済施之甚便出之不费芜关矣臣意以每年所余之银。其在芜关者。发为应太池宁等府赈済之资。浒墅关者。发为蘓松常镇等府赈济之资。杭州两关者发为浙江各府赈済之资。此不过以商贾之余财拯苍生之急困因抽分之驻箚赈邻近之小民其势为甚便而其理为甚宜者若不蠲此虗贮之余税以挽回岌岌将去之人心臣恐淇池弄兵一呼向应则不惟涂炭生灵损我威重且调兵遣将之费修城迭垒之用将必致廑圣衷取足　内帑何不割此赘疣速为给済潜消于未形之际收拾于未发之时纵捐数万缗在皇上为不费之惠而在饥寒小民获更生之资当见人心爱戴在在欢腾将怀顺効忠之不暇也孰敢有潜昔不轨而□□化外之顽民哉伏乞済未必贫贫永必済启□容姓莫此为大圣裁。　一酌议赈済实惠以为抚恤之计夫赈済之策。固必钱粮。以充给散。尤必溥实惠。以及贫民。今之行赈者。皆责令保甲人等。开报应赈人数。此辈假公委以済私情。冐官物以充已橐。此正启弊容奸之大窦也。合无令各掌印官。单骑亲历各乡村。就一乡村之中。择一二家道颇殷。素有行谊。为乡人推信者。谕以朝廷轸恤至意就今当众开。极贫应済人户。从实注名。其它公门人役。市井棍徒。及佣作寠夫。稍可自给者。不得滥与其列。其或开报未尽兼有报而未实者。许各小民互相。面诰庶所开者。必皆贫民。而所赈者必无差舛矣。然赈济之举一方设处者。仅可给一方之民。若不驱逐流移。各归原藉。则非惟钱粮无以酌处流移亦弭度之一事相继。而且异乡羸弱。摩肩接踵。每有熏蒸染疫之忧。来历不明。乌合云屯。多有群聚鼓噪之変合。无通行各省。转行各府州县。除本地穷民。及先在迯而闻风复业者。或虽系外省。而艺业巳久有同土著者。俱许一同行赈。其于查系隔省。素芜根据。一旦流来者。务要严加设法。禁止驱逐。不得一槩容留。滥行赈济。庶人怕土著。而无跳梁不轨之谋所赈斉限。而得家给人足之益。矣至于赈济之所。尤必酌量远近。立为粥场。如一乡邻近处。所查其人数多寡。分为几处。大约远不得过十里。多不得满百名。盖大大远。则就食不便。过多。则拥夺难防。且乞食穷民。类多老稚曲为赈恤而料□之方如指诸掌枵腹远行。困培万状。因图充腹。反致殒躯。故不可不因地立场俾令随取而随足也。然每乡更湏佥派尚义乡民一名诚实老人一名。使之主掌米谷料理粥场更委廉能佐贰官及能干杂职等官。分投总摄。果能尽心赈済民占实惠者。许掌印官从实申报。轻则听俴本处抚按官嘉奖则传报吏部以凭不次超擢。否治之以重罪。庶人心知奋。而无侵渔虗冐之好。民皆受惠。而获起回生之利矣伏乞圣裁 

　　○奏为破虏事（马从谦） 

