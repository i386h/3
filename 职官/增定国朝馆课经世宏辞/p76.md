<!-- { "loadSidebar": true } -->
　　予尝上嘉皇王遐探邃古綦隆丰茂可畧而观矣至夫纲纪典则代异世殊厥籍渺焉蔑可殚闻也感于延陵称鲁河间肇汉读周礼而慨焉曰。嗟乎。此圣人之时也夫乘运而推移者天之经也随时而变易者圣之则也因势而顺成者治之极也是故结绳之理可纪于燧人之朝画象之形可空乎有虞之圄盖圣人远矣迨夫世变风移嚣虚并起染深缁素势迅江河是以达观者兴思远驭者更化污隆文质日异而月不同也至于有周承二代之纪尽损益之宜分设经礼灿若日星观夫周礼所载。此言周礼之详上之宗庙朝廷下之卿遂比闾内之宫壸贽御外之绥甸要荒大之典则法柄小之文物声名秩秩纶纶煌煌炳炳二帝三皇之法无弗备矣噫斯周公之道也无巳文乎顺时因势之理弗说周礼之文精莹奇古深识代変之运者可违也夫数起于一然数数相乘而一不能不益也色资于素然色色相成而素不能不文也音祖于宫然声声相和而宫不能不旋也致之极也夏之尚忠也盖殷不能不敬矣殷之尚敬也盖周不得不文矣是故周礼数之统也色之备也声之大成也伟哉制也蔑有以尚矣乃至异世之后纲畴沦斁统纪废弛王国拥器侯邦去籍干羽声诗为文奸之具榱栋黻衮资餙僣之媒王道之不行也文之弊矣然而孔子曰郁郁乎文哉。吾从周。盖叹周礼不行而先进之文远也遂至道阻东周愿垂寤寐论春秋所以维周礼之衰尔自□々有致俯仰斯世思拯颓流乃始凖周礼之法作为春秋垂教万世是故春秋所褒周礼之所赏也春秋所贬周礼之所罚也邦国商夏之辨名物器数之等炳然方册王制大明然后周公之礼存而不废斯孔子所以行周公之道乎统而论之周公之时夏也万物长茂则其道极于文明孔子之时秋也万物滛溢则其义主于裁制帝王之治非周礼不行周礼之行非春秋不久大哉圣人乘时拯世之猷乎因斯而谈明于春秋之义而后达于周礼之经彰彰明也僣如新周舛如王苏揆之。获麟理无赦宥乃欲索版册之遗齐柄凿之迹施而不行流訾无已是犹操乌堇之药而。合扁拊之书不己左乎洪。惟此论本朝重春秋而不及周礼核实中窾其言曲而中矣圣朝乘百王之统稽列代之规因革损益与时宜之要其大归周官是凖固已发辉三五方轨雍熙矣然周礼之书不列于学官而慱士儒生朝夕诵习顾反复于春秋岂其右载笔之实纪而左悬象之宏謩乎盖周礼以经常春秋以体变用其常于朝廷而存其变于载藉是故六典建官施周礼之实也麟经立教防周礼之弊也自有书之后至今日始行矣简帙蠹弊弗便览观爰订遗文锓之寿梓俾天下学士大夫稽圣绪之所由。考大更见缜密猷之榘雉?木。不亦盛乎。至于冬官之职。出于六典。考工之文。别而为册。以至康成存孝之渊源。十论七难之排诋。论在他书。毌俟赘言矣。谨序。 

　　○刻文中子序（萧良有） 

　　刻文中子序王相国□石公评诸子百家尽属炉锤 

　　萧良有 【翰林国史修撰】 
　　方内之鸣道术者众矣总之不离中者近是盖黄虞以前有操行无议论黄虞以降有论议无蹊径下迨挽近则多言繁称其文错出不雅驯若决河于堤而浸溃浸溢丝出于茧而弥引弥长老之岑寂庄之证洋列之谬悠荀杨之立异钧深靡不究极幻变取材愽而命旨玄而纳诸吾道之轨律以中行之涂则不词调苍蔚足以淑世而范俗今夫霓裳羽衣天孙诧以为奇弗若布帛之适也渊海珍错波臣见以为腴弗若羹酒之旨也盖予读文中子说而窃有味乎其言文中子受书春秋于李育。学书于夏琠询礼于卫子明。正乐于霍汲。考三易之义于中华。其不觧鞶带者。垂六禩。斯亦勤矣。西游长安。着太平十二策。于隋文帝。退而讲道于河汾。晚与其门人薛姚房杜辈。删诗定礼。修元经赞。易王仲淹虽不淂为醇儒然谓之僣　窃则过矣此篇极力辨论用意忠厚且苍渊之色宏鬯之词足称作者道。极精研虑。一禀于圣模。四方之士屈首受成不啻功令比事属词斤斤守其师说而罔敢越轶胡若斯之专也世儒闇于大旨猥云通僣拟鲁论见谓优孟抵掌嗟乎嗟乎彼以法言拟易者夫非杨氏子耶而柰何独令仲淹冤也盖举世方驰逐高旷布候子老庄诸子彼见其自辟一堂奥自筑一基室非常可喜群推毂之而不知夸诩其辞跳而游于理外孰与径省其辞约而游于理内故夫以僣罪王氏者诚厌之也然而已苛矣且通值隋之末造贤路未辟圣涂犹芜自。素王崛起以来六。经不绝如线而。通能上下千百余年尊。明其道而绍修之藉令非例矱独诣之见将不得为羽翼经传也与哉予间取所为中说诵之其辞约其志深其议该而宏因事考类分宗辨目亦足列于不朽之林巳或谓通与李德明不相及而唐初诸贵臣称门人者不一举其名以为阮逸伪撰夫予安能知之至。于深文巧诋以无渗漏中通罪甚且目之僣窃等为共类彼入吾藩篱而吾麾之室外焉得不为王氏称屈也惟一是表章之中说不具论论其可传者如此 

　　○拟御制重刻资治鉴纲目序（李廷机） 

　　拟御制重刻资治鉴纲目序许柱国赖阳公评□切有致 

　　李廷机 【榜眼编修】 
　　朕闻人无以水鉴当以民鉴夫欲原本治忽根极兴亡平臧否之衡审是非之权于以存法戒决趋舍昭若发蒙则舍监古无繇已是以自昔英君谊辟励精化理厝意太平靡不考信史籍折衷异代极目乎古今之囿游心乎得失之林愽涉远搜不遗叙置雅驯余览焉何者临明镜而照者无隐形望前车而趋者无易辙已事之不忘后事之师也唐宗有言。以古为鉴。可知兴替。　朕尝三复斯言。遐想贞观之盛。鉴古之效可见于斯盖自仲尼因鲁史。修春秋。羙剌褒贬昭昭乎揭日月而行裔是以降。史述不乏。然皆言因世立文。以事成。乘载。之迹。徒存。衮钺。之义。未着。泊乎宋儒朱熹乃取司马光所辑资治通鉴着为纲目一书纲以揭义目以汇事始周威烈迄唐五代上下一千六百六十三年间斯以勤矣。今取而观之表年首弗易稽也比事合类易悉也显微阐幽易明也轨迹别白易遵也彼固卑司马而継获麟作一代之元龟为万禩之□石藉令有天下者时寘一帙不忘省览其于治忽兴亡臧否是非之际如别黑白如数一二创惩于其融浑周匝玩之不厌所剌讥而袭迹于其所赞赏与治同道主善为师则可以坐登三五之隆永绝叔季之患朕嘉与天下来世。共臻斯路。特重刻焉。 

　　○拟御制重刻资治通鉴纲目序（邓宗龄） 

　　拟御制重刻资治通鉴纲目序□□元□潭公评□颖□□注射而□意一□之惩□有味哉 

　　邓宗龄 【翰林国史编修】 
　　朕观前代帝皇虽德躬上圣治臻綦隆而犹采摭故实不废训典者匪以侈观也则劝戒资焉耳朕以冲龄嗣执皇序日御经筵典学缉熙。考信六艺之指。究其要眇矣。其于宋儒朱熹资治通鉴纲目时披览焉诚以明镜所以察形古训所以资理苟非稽臧否于往代鉴得失于今日即日游秇圃何补理道是书也体访春秋目遵左氏搃质文而分其流离媺恶而要其指其法严而正其事精而核其词典而确岁序昭明统纪画一纲举目以上述纲目之□悉莫不胪列诚六艺之关键而法戒之箴规也夫懋昭之主不忘盘孟执兢之君犹勤几杖彼于小物且兢兢焉矧如是书事载君相炳如日星指存惩劝辨如白黑者乎朕每览其芳规为终始不□劝戒之适然动容窃向往而亟慕之及覩覆辙相寻之亦未始不凛□□臣交□淂都俞之旨□然深惧怵怵乎其戒之也是用重梓以便覌览。于盘盂。几杖之义且欲三事大夫鉴于臣纪靖恭尔度以称朕意焉 

　　○刻文章辨体序（袁宗道） 

　　刻文章辨体序□□□□庭公评□严古徤当是名世之文 

　　袁宗道 【会元编修】 
　　盖古所称经国大业不朽盛事也者其惟文章乎故机泄于龟马基造于坟索此语文章之始也摛藻则天壤为光抒情则丘陵生韵此语文章之用也而未及其体今夫治室者庙与寝异寝与堂异而庙寝堂之中桷与榱异节与梲异彼各有体焉□人固不得匠恴而运也而矧夫所称经国大业不朽盛事也者乎吾姑置庖牺以前。弗论论章章较著者。则莫如诗书。乃骚赋乐府。古歌行近体之类。源于诗诏檄笺疏状志之类。则源于书源于诗者不得类书源于书者不得类诗此犹庙之异寝寝之异堂。其体相离尚易辨也至于骚赋不得类乐府。歌行不得辨体精细是□心大业者类近体。诏不得类檄。笺不得类疏。状不得类志此犹桶之异榱梲之异节也其体相离亦相近不可不辨也至若诸体之中尊卑殊分禧祲殊情朝野殊态遐迩殊用疏数烦简殊宜此犹榱桶节梲之因时修短狭广也其体最相近最易失真不可不辨也故夫不深惟其体而以臆为之则渔父卜居之精远阿房赤壁之闳奇见为失骚赋体落霞孤鹜之篇见为伤俳黄鹤白黑之句见为似古而况夫他之朴遫者乎今天下人握夜光家抱连城类惮于结撰传景辄鸣自凿一堂猥云独喻千古全舍津论文章形似之失良是此君异□宿以□章主□当代矣筏猥云凭陵百代而古人体裁一切弁髦而不知□规非员削矩非方即令沉思出寰字之外酝酿在象数之先终万师心愈远本色矣则吴公文章辨体之刻也乌可以已哉抑不佞□之胡宽营新丰至鸡犬各识其家而终非直新丰也优人效□叔敖抵掌惊楚王而终非真叔敖也岂非拘形似而失真境泥□相而遗神情者乎兹集所编言人人殊莫不有古人不可烟□□□□□□□自是□论然□精尔在形体中之精神在岂徒具体者后之今有能□明作者之意修古人之体。而务自发□精卯。勿离勿合且近且远庶□□深于文礼□亦推不悖辑者本旨是在来者矣编起古歌谣至祭文凡五十卷外集起连珠至辞曲共五卷 

　　○刻文章辨□序（舒弘志） 

　　刻文章辨□序□□□□于公评□意□古词□苍然不欲作东京以下语异日当为名家 

　　舒弘志 【□□□□】 
