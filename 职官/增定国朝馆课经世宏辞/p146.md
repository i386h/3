<!-- { "loadSidebar": true } -->
　　乞停止助工之议疏□相国荆石公评□国体恤民穷一意甚善 

　　陈与郊 【给事中】 
　　恳乞停止助工之议以存　国体以恤民穷事本月二十四日。文书房。传奉圣旨。寿官工程浩大。应用钱粮数未有次第。闻嘉靖年间。抚按官。各进有助工赃罚银两。工部还查见在钱粮。有无足用。助工事例。是否可行。明白来说。钦此。臣伏读数四。窃有以窥皇上宸衷。无非预计大工。谓资之府库则积贮寡赋之闾阎则其致委婉其意忠貇中间二不可三不必之说谔谔言?党言仆仆确论盖芨臣之极忠里国之上计也膏液竭广之开纳则名器滥因忆　世宗皇帝时。曾以朝门午楼工程。令中外献助。或可仿行。而又虑异势殊时或不可踵袭。故　勑下工部议　请。一则曰。有无足用。一则曰。事例是否可行。然则助工岂陛下意哉或者偶询故事及之且　陛下临以来节俭闻天下闵念元元闻天下痛严贪墨吏抵禁丽法闻天下岂肯于损国病民之事轻易施行为天下生厉阶也不则或悦其名未究实闻其畧未察其详耳微臣反复为　陛下筹之。窃以不必助者二必不可助者三不敢不尽其愚心。往　世庙时。朝门午楼。临政所御先生势不得不朝夕急。加以天灾虏思。凑会仓皇。故为一时权变之计今日　寿宫吉典自万万年之图日月绵长尽可从容次第且军储无乏辇路辑宁在田野则极凶庵在　国家则犹间暇方之嘉靖时势迥殊此其不必助一矣当今重务孰重于　寿宫则凡　朝廷樽节之所留该部经营之所聚举不当为大工恡惜今第少裁　恩赉动可万千稍假岁时自饶接济此其不必助二矣抚按官献助不过赃罚。而抚按官。赃罚。不过词讼访察两端。一旦取。讼狱四起于是监自拾抚按□县百监司而顽民乘之奸吏又因之穷檐骨髓不尽于棰楚缧绁之下不止也官乱民贫盗贼滋甚其不可一矣审若此宗藩以下豪民讇吏以上谁不借口献输幸门一开凡徼富贵极陈其不可非抱忠悃者不能道此者被皋者奸伪不逞者侧足争进及是时而欲拒之耶则业巳听许之纳之耶则不肖得攘臂而杂衣冠污浊朝纲所　宜至虑其不可二矣且万室之邑百乘之家尚不欲人窥见虗实矧陛下承天地之祚苞四海之贡享九夷八蛮之率服岂容轻示空虗远近见此有以窥度　国用将无令戎丑生心其不可三矣又比岁平原旷野之民苦旱。江河之民苦水。山谷之民苦盗。室家流徙。寄命漏刻。守臣请赈无巳时。近日部臣。且以民生日顇。吏治日杂。请停开纳者。无虑拾玖。夫献助之浚穷民与开纳寔相千万赃罚之灾离民与赈济正相反今善四上意陛下于赈济亟发之于赃罚肯亟搜之于开纳亟止之于献助肯亟行之臣故曰助工非　陛下意也或者悦其名未究共实闻其畧未察其详耳伏愿陛下。一深究而熟察之。必且　毅然谓权变不可因。工程不必助。赃罚不宜搜括抚。按官不得献进。而　国计民生永赖之矣。惟　陛下留意省察。天下幸甚。臣愚不胜幸甚。 

　　○请潞王之国疏（陈与郊） 

　　请潞王之国疏许相国颖□公评论用恩曲尽夫亲之爱论大义□写一王之章 

　　陈与郊 【左给事】 
　　工科左给事中陈与郊一本。府第告成请遵祖制亟命　潞王之国以崇藩屏事臣闻　天子之亲亲与韦布不同韦布者不过子母兄弟瞹眜一室而孝弟行于家天子则有大典谟大法制以内藩帝宇而外奠王家而孝弟行于天下故恩过则以义裁之礼及则以时举之要不在瞹瞹眜眜于殿陛间也查得本朝故事。　宣宗朝。襄王二十余岁而之国。孝宗朝。益王未二十而之国。　世宗朝。嘉靖三十九年冬。内阁钦奉圣谕。景王府造成数年。当遵祖宗大制。令之之国。如何久不举行。传示所司。于是礼部奏请具仪择日而之国。时中外人心。焕然释。欢然相庆。此皆圣谟宸断。一举而贻万世之安。正圣子神孙。所当则效者。我揄扬圣爱悉至皇上自　王出邸以来。爰选俊髦。后先疏附。训之可谓至周即如近岁卫士小窘。赫然诏捕。有司。威动如雷。泽霈如雨。礼之可谓至厚祚以山河。又度之大国。不爱数十万。以营带砺之重。奠之可谓至安而且缔造从容。假之数岁。无非圣情恋恋不忍遽离。四海九州岛。人人谅陛下金石之恩。至隆矣。夫翱翔关下。谓待落成。今年三月间。见差去臣工。皆巳还奏。　殿宇皆巳鼎新。又潞王弱冠巳久。则所谓当遵祖宗大制令之之国不正在今日耶以臣韦布之私体之亦知皇太后徘徊以王年在纨绮必骤难遣行然窃以为圣母圣皇当以义断恩为万世典法不当以姑息而拂祖宗之大制况骨肉天性原不以远近为亲疏诚怜之爱之何不及今令潞王备其官属率其宫卫早就藩府为子孙百世基委婉善谏能令一言悟主业岂不甚盛甚休且卫辉风气平调道路孔迩又无崇山太河之隔往来闻奏月日不难岂不忍慰奚必盘桓京邸而后不违颜咫尺也稽于典制既如彼无妨于亲爱又如此惟陛下断而行之闻　天子之服十二章而黼居一焉王之四饮三酒凡巾皆黼焉黼取其断也圣王遇礼而断不俟终日故象之服食之间今　潞王受册巳几年居邸又复几年府苐告成者又复几阅月所司不以请之国无时册立分封典礼最重似不容一日逡廵者臣工臣也偶感工完辄冐昩效其悃悃伏惟皇上。察及工瞽之言。勑下礼部。查照累朝事例。择日具仪。上请。庶上蕃王室下副臣民之望而于祖制大有光矣臣无任激切祈恳之至。 

　　○注意遗贤敬举所知疏（陈与郊） 

　　注意遗贤敬举所知疏甲相国瑶泉公评搜剔遗贤大禆国是未?崇恬奖退尤见维风至意 

　　陈与郊 【右给事中】 
　　题为　圣明注意遗贤敬举所知以备及时录用事臣闻献纳之臣。职在举贤错不肖。臣给事两掖。有弹劾而无奏荐者。岂不谓三四年间。　朝廷之搜岩穴略空。而诸从岩穴中。起报朝廷。亦略不负矣。何事必延考盘辟兔置斯为无愧乎其官乃顷之见推择大臣。至廑　皇览。往往。询及去位。并居疾于家者。臣乃知　国家储贤若储木然夫木箦若丘陵非不给栋隆矣而采之山访之溪涧至举而出之沟中无虗岁焉夫然后足以预不时之需则今日虽济济在　廷又安敢睹牺樽而忘沟中断也。臣奉使行有日矣。因念梓匠贱工去亦有所自献于其主者敬举所知数人以少效区区如原任礼部尚书陆树声正学共宗于南国清风尤重于东山烟霞发其性情时舒时卷河岳助其摄卫弥邵弥高原任南京刑部侍郎王世贞累叶簪缨一历赞群贤尽皆实录门忠孝卧绮皓于五湖之外人曰麒麟凤凰班言游于数仞之间学者泰山北斗源任刑部侍郎王宗□才高八面学贯九流立谈而　国典朝常不啻倒流之峡临事而六通四辟诚如破浪之风原任南戆廵抚都御史邵陛雅志共琴书俱远壮猷与霄汉争高所之遗召伯之风而人犹歌儛见者乐赵衰之日而政自澄清原任翰林院编修邓以赞潜心窥颜孟之宗乐道负褒扬得宜名称其实伊莱之望和鸾大辂宛覩雍雍素椟玄珠难侔皜皜原任贵州按察使郭孝岳凛々一时节槩汪汪千顷胷怀县轩镜则愈不疲握灵蓍则百叩而百不爽原任陕西参政王时槐荀清蔡雅蚤有誉于人伦露润霜严更驰声于宦辙宜蒙阴和之鹤可用羽仪之鸿原任福建参政郈永春橡饭菁羹自甘井渫葭墙艾席□暮风尘谈经抗五岳于辞峰着艺洒丸溟于笔海是数臣者或隐鳞河上或养翮田间虽未足尽天下之贤要之皆望影而知其为梗梓也者　陛下方侧席而遅□轮而求而坐令六七臣卷其经术以训子弟躭其栖跱以帅闾里瀛注其精神而为文章以师世范俗即未必不助流风教然孰若起而任之以共佐巍巍且此六七人者与其为　盛明不辱不殆之臣亦岂若出而勒鼎彝书竹帛也故臣虽奉使而东而亟亟焉陈所知以塞献纳之职之一二倘蒙皇上。采察。　勑下吏部。再加咨审。如臣言不大谬盩。议　请简擢。则栋明堂器清庙者不患乏材而臣亦得比于山谷舆樗之民幸甚矣再照人臣有身不出丘壑。而可赞垂衣。人主有宠不在册墀。而可列位。则崇恬奖退之道胜也近见圣朝频修旷典。即一处士而授之师帅之官。可不谓索王剖珠。而隋和炳然。宁惜优异。故夫齿危发秀之老。若陆树声有如不就安车。即或晋崇阶。或分重禄。表之为百辟劝。而其它官人物之望。倘亦树声其人。悉表之。如表树声焉。不惟振鹭翩翩而白驹奕奕。使天下卿大夫闻而矫顽厉兢者不浅鲜也此尤千载盛羙事惟陛下垂神。臣愚不胜惓惓 

　　○安战民艰疏（陈与郊） 

　　安战民艰疏 

　　陈与郊 【给事中】 
