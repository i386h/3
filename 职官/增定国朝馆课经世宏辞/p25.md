<!-- { "loadSidebar": true } -->
　　臣闻古圣王之治天下必以祀典为重所以崇德报功而垂世教淑人心也故有功德于一时者一时祀之更代则巳有功德于一方者一方祀之踰境则巳然犹欲以劝一时范一方而不敢轻议焉况先师孔子有功德于天下万世。天下祀之。万世纪之。则庙庭之间。侑食之人。岂可苟然而巳。必得文与行兼。名与。实副。有功于圣门。而无疵于公议者。庶足以称崇德报功之意。若侑食者非其人。则岂惟先师临之。神不頋歆。将使典模范者莫知所教为弟子者莫知所学世教不明人心不淑通乎天下而施及后世其为关系岂特一时一方之可比哉迩者言官欲黜文庙从祀诸贤之有罪者。诏礼部集。臣愚亦在预议之列。疑其所言。尚有未尽。而议者相持。惮于改作。臣考之于书。揆之于心。不敢为异同。谨画一条陈。上渎　圣览。一唐贞观三十一年。始以左丘明等二十二人从祀孔子庙庭考证详明不踵页观陋习马融而下虽欲腼颜庙庭不可得矣盖当是时。圣学不明。议者无识。拘于旧注疏。谓释奠先师。如诗有毛公礼有高堂生书有伏生之类。遂谓专门训诂之学。为得圣道之传。而并及马融等。行之至今。诚不可不考。其行之得失。与义之可否。而厘正于大明有道之世也。臣考历代正史马融初应邓骘之召。为秘书。历官南郡太守。以贪浊免官。髠徒朔方。自剌不死。又不拘儒者之节。前授生徒。后列女乐。为梁冀草奏。杀忠臣李固。作西第颂。以羙冀。为正直所羞。即是观之。则众丑备于一身。五经为之扫地。后世乃以其空言。目为经师。使侑坐于孔子之庭。臣不知其何说也。刘向初以献赋进。喜诵神仙方术。尝上言黄金可成。铸作不。下吏当死。其兄阳城侯救之。获免。所著洪范五行传。最为舛驳。使箕子经世之微言。流为阴阳圣道原不在语言即使数子无此显过亦不过训诂之功尚还不当列于道术之林况章明较者若此哉篁墩此说发真于古不可磨灭之见术家之小技贾逵以献颂为郎。不修小节专一附会图谶。以致贵显。盖左道乱政之人也。王弼与何晏倡为清谈。所注易。专祖老庄。而范寗追究晋室之乱。以为王何之罪。深于桀纣。何休则止有春秋觧诂一书。黜周王鲁。又注风角等书。班之于孝经论语。盖异端邪说之流也。戴圣为九江太守。治行多不法。惧何武劾之而自免后为慱士。毁武于朝及子宾客为盗系狱。而武平心决之。得不死。而又造谢不惭。先儒谓圣乃礼家之宗。而身为赃吏。子为贼徒。可谓世鉴。王肃在魏。以女适司马昭。当是时。昭簒魏之势巳。肃为世臣。封兰陵侯。官至中领军。乃坐覌成败。及毌丘俭起兵。讨贼肃又为司马师画策。以济其恶。若好人佞巳。乃其过之小者。杜预所著。□止有左氏经传集觧。其大节□无可称。如守襄阳。则数馈遗洛中贵要。给人曰。惧其为害耳。非以求益也。伐吴之际。因斫瘿之讥。尽杀江陵之人。以吏则不廉。以将则不义。成此之人其千名教得罪非小。而议者。谓能守其遗经。转相授受。以待后之学者。不为无。臣窃以为不然。夫守其遗经。若左丘明公羊高谷梁赤之于春秋。伏胜孔安国之于有考究有分晓盖持域外之覌破拘挛之议者也书。毛长之于诗。高堂生之于仪礼。后苍之于礼记。壮子春之于周礼。可以当之。盖秦火之后。惟易以卜筮仅存。而余经。非此九人。则几乎熄矣。此其功之不可冺者。以之存祀可也。若融等又不过训诂此九人之所传者耳。况其书行于唐。故唐姑以备经师之数祀之。今当圣学大明之后。易用驰朱。诗用朱子。书用蔡氏春秋用胡。又何取于汉魏以来。驳而不正之人。使安享天下之祀哉。夫所以祀之者。非徒使学者。诵其诗。读其书。□将□其人。而使之尚友也。臣恐学者习其训诂之文于身心未必有斤戴圣八人罢祀奋郑众五子祀于乡又进后苍于庙庭□显阐幽不奇不滥祀典自此□定矣补。而考其奸謟淫邪。贪墨恠妄之迹将自甘于效尤之地曰先贤□若此哉其祸儒害道将有不可胜言者矣至于郑众卢植郑玄服虔范寗五人。虽若无过。然其所行。□未能以窥圣门。所著。□未能以发圣学。五人者。得预从祀。则汉唐以来当预者尚多。臣愚乞将戴圣刘向贾逵马融何休王肃王弼杜预八人。禠爵罢祀。郑众卢植郑玄服虔范寗五人。各祀于其乡。后苍在汉初说礼数万言。号后氏曲台记。戴圣等皆受其业。盖今礼记之书。非后氏。则不复传。于世矣。乞加封爵。与左丘明等。一体从祀。则伪儒免欺世之名。贤者受专门之祀。而情文两得矣。一孔子弟子。见于家语。自颜回而下。七十六人。家语之书。出于孔氏。当得其实。而司马迁史记所载。多公伯寮秦冉颜何三人。文翁成都庙璧所画。又多遽瑗林放申枨三人。先儒谓后人以所见增益。殊未可据。臣考宋邢昺论语注疏。申枨。孔子弟子。在家语作申续。史记作申党。其实一人也。今庙庭从祀。申枨封文登侯。在东庑。由党。封临川侯。在西庑。重复无稽。一至于此。且公伯寮愬子路以沮孔子。乃圣门之蟊螣。而孔子称瑗为夫子决非及门之士。林放虽甞问礼。然家语史记邢昺注。俱不载诸子之列秦冉颜何欵□为字画相近之误。如申枨申党者俱不可考耳。臣愚以为申枨申党位号宜存其一公伯寮秦冉颜何遽瑗林放五人既不识于家语七十子之数。宜罢其祀。若瑗放二人。不可无祀。则乞祀瑗于□。祀放于鲁。或附祭于本处乡贤祠。仍其售爵。以见优崇贤者之意。亦庶乎其名寔相符而。不舛于礼也申枨申党之混淆颜冉秦何之舛谬至蘧林误列子弟子伯寮阑入于圣门种种传讹殊可如笑篁墩此说尽洗圣门之尘矣□荀况而进正通胡瑗岂独知人抑且见道一洪武二十九年。行人司司副杨砥。建议。请黜杨雄进董仲舒太祖高皇帝嘉纳其言而行之。主张斯道。以淑人心。可谓大矣。然荀况杨雄实相伯仲。况以性为恶。以礼为伪。以子思孟子为乱天下。子张子夏子泸为贱儒。故程子有荀卿过多杨雄过少之说。今言者欲并黜」君之祀。宜也。然臣窃以为汉儒莫若董仲舒唐儒莫若韩愈而尚有可议者一人。文中子王通是也通之言行。先儒之论巳多。大约以为僣经。而不得比于董韩云尔。议论确而识见亦到臣请断之以程朱之说。程子曰。王通隐德君子也。论其粹处。殆非荀杨所及。若续经之类。皆非其作。然则程子岂私于通哉。正因其言之粹者。而知其非僣经之。人耳。朱子曰。文中子论治体处。高似仲舒。而本领不及。爽似仲舒。而纯不及。又曰韩子原道诸篇。若非通所及者。然终不免文士之习。利达之求。若览覌古论文中安定二公悉折里于程朱之说可谓识见大者今之変措诸事棊。恐未若通之精到恳切。而有条理也。至于河汾师道之立。出于魏晋佛老之余。迨今人以为盏。则通固豪杰之士也。今董韩并列从祀。而通不预。疑为阙典。臣又按宋儒自周子以下九人。同列从祀。而尚有可议者一人。安定胡瑗是也。瓇之言行。先儒之论巳详。大约以为少述着。而不得比于濂洛云耳。臣□请断之以程朱之。程子看详学制曰。宜建尊贤堂以延天下道德之士。如胡瓇张载邵雍使学者得以矜式。朱子小学书。□备载瑗事以为百世之法。臣以为自秦汉以来。师道之立。未有过瑗者。矧程子于瑗之生也。欲致其与张邵并居于尊贤之堂。其没也。乃不得与张邵并侑于宣圣之庙其为阙典信矣。况宋端平二年。议增十贤从祀。以瑗为首。若谓瑗无著述之功。则元之许衡□无著述。但其身教之懿。与瑗相望。诚有不可偏废者。臣考之礼有道有德。于教于学者。死则为乐祖。祭于瞽宗。乡先生殁。则祭于社。若通瑗两人之师道。百世如新。得加封爵。使与衡同列祀于学宫。最得礼意。论启□公而以杞国邾国??采芜泗水并配觧大绅曾为圣祖陈矣岂当时不果行耶篁墩复为阐明而考据较觧为详是有大识见者一自唐宋以来。以颜子曾子子思孟子配享坐堂上而颜子之父颜无繇曾子之父曾点子思之父孔鲤皆坐庑下。臣考之礼。子虽齐圣。不先父食。而三代之学。皆所以明人伦也夫孔子之所以为教与诸子弟之所以为学者不过明此而巳今乃使子坐于上。父坐于下岂礼也哉。若以为此乃论传道之功则自古及今未有外人伦而言道者纵出于后世之尊崇。非诸贤之本意。恐诸贤于冥冥之中。必有不安于心而。不敢享非礼之祀者。臣考之元至顺三年。尝封颜无繇杞国公。谥文裕。孟子之父孟孙氏亦尝封邾国公。臣愚乞下有司。于各处庙。如乡贤祠之制别立一祠。中祠启圣王以杞国公颜无繇莱芜侯曾点泗水侯孔鲤邾国公孟孙氏配享。庶不失以礼尊奉圣贤之意。臣又窃覌圣学失传。千五百年至程朱出而后孟氏之统始续。则程朱之先。□不可缺。况程子之父太中大夫。封永年伯。程珦首识濂溪周子于属椽之中。荐以自代。而又使二子从游。朱子之父。韦斋先生。追谥献靖公。朱松临没之时。以朱子托其友籍溪胡氏。而得程氏之学。珦以不附王安石。新法退居于洛松以不附秦桧和议。奉祠于闽。其历官行巳。俱有称述。臣愚乞将永年伯程珦献靖公朱松从祀启圣王祠。使学者知道学之传有开必先。明伦之义。不为虗文矣。论启圣祀典而并及永年献靖又失绅先生之所未及者非篁墩不能及此也 

　　○东宫官议（王鏊） 

　　东宫官议丘文庄琼山公评太子天下本辅导者不可不慎今日仪文所以尊东宫者至矣□隆师重传之道何在也済之考究精确拟议曲当异日居宫僚之任者当执此以往矣 

　　王鏊 【少傅柱国】 
