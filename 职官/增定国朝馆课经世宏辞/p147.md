<!-- { "loadSidebar": true } -->
　　为　圣心兢惕民艰正图安戢乞　赐拜纳为民之疏以广盛盛德以扩洪仁事臣近见阁臣深忧水旱。具奏安抚禁戢。奉圣旨。览卿等所奏。甚见为国为民勑着写来行。朕见近年以来。穷民聚刼。流亡失所。心甚兢愓。及见卿等奏至。意与朕同。可见君臣契合。卿等为国重臣。有所闻见。悉具来说。朕实行之。钦此。夫感慨时艰力陈攻要忧国忧民之思溢于言表皇上于被灾穷民。愓然念之。一间辅弼修奏。欣然　嘉纳之。即降敕安抚之百端至。譪譪然劳之曰。可见君臣契合。自都俞吁咈以来数千年无此气象一时大小臣工近者踊跃远者延颈举踵以为何幸得身事　尧舜之君即四方穷民闻之亦必驩然若更生矣臣伏而思之。尧舜时岂但曰都俞曰吁咈而好生遂洽于民哉其间经国厚民之政必自亹亹要之史臣不及书而竹帛不胜载也今皇上以晓舜之忧民者忧之诚忧之其实在足衣食欲足衣食安抚禁戢莫此为大其实在薄税敛欲薄税敛其实节省此乃所以释其忧也湏者右庶子赵用贤以国家征课等事奏。南京给事中孙世祯御史李一阳以东南水灾异常等事奏。言虽人人殊。然言经赋役者。为民衣食计也言崇节俭者。亦为民衣食计也。言裁恩泽者。亦为民衣食计也。即无论一一当上指。谐下议。要其心与安戢流亡者不殊。昔孟子以尧舜事君。正惟因仁心仁闻。一扩充之。今陛下扩一兢惕心。疾苦何所不问。扩一嘉纳。献替何所不容。矧三疏于　国计民生。未必无一补者。乃一以烦渎。一以陈乞向私槩为之市恩取誉。或罚或戒焉。岂以世祯等。为捃摭窾言。而用贤为乡。井地耶。臣窃以为皇上弃之则款言自世祯进之则凶荒本务用贤陈之则乡井语意甚委婉自　皇上视之则财赋隩区况元元之困往往有抚按不及知守令不能发而郁为闾阎隐痛者惟土人得周知而熟数焉试览采其情斟酌其条贯而稍稍见之施行臣且见万方戴宽恤之恩　九重收恭俭之誉诸臣固无所掠恩誉矣臣窃反复三疏。不越损上益下两言。是两言者。循之则民生厚。　国计隆。忽之则　国与民交病者也。何可以贾誉弃也。且微独于三疏而巳。　皇上即忧民。而非为损上益下计。譬之天降甘雨。终不到草木。即欲为损益计。而非愽采群言。譬之慈父母怀惟疾之忧。而摈。不任医。其何救于水旱凶荒哉。今日水旱凶荒半天下。中君民一体之意外人臣。计划无所出。故忧税敛穷于下。不得不求樽节于上。忧蠲赈穷于上。不得不求积贮于下。然则诸臣诸疏安见非陛下奉天子民一助也故臣愿陛下察之宥之。而更尽则赋源流。思节之难。不可不思豊之之不易。思用之易。不可不思敛之之甚难。继自今凡上言民所疾忠言苦者。必受之。其坐视民穷。不以时闻　奏者。必黜之。有能为□国家悯恤穷民。爱护邦本者。必立褒显。如此。则都俞吁咈之实。下究闾阎。而耕食凿令之风。上恬　廊庙。唐虞真再见矣。臣无任瞻仰战栗之至。 

　　○恳乞归养疏（陈与郊） 

　　恳乞归养疏王相国荆石公评读此疏而不哭者其为子必不孝今而后知隅阳之能为人子也 

　　陈与郊 【都给事】 
　　为衰亲恋子迎事艰难恳天矜代苦情罢官归养事窃惟臣一介草茅。蒙陛下擢之琐闼。于今六岁。遭逢　明圣。人人得毕其愚。臣于此即。即名位极微。怀抱极浅。何忍一朝自弃。亦何敢以身命自乞。顾臣乌乌情事。有内缠肥骨之痛。而外迫岁年之侵。万万不获巳者。何得不于皇上控陈之。臣父蚤亡。臣母今年七十七老矣。生臣最晚。而生臣最羸。堕地不五朝。两目臃肿。臣母日夜泣臣。时寒月。至含水舐臣目障。以故年未五十。齿落眼蒙。前年臣病谒归。每侍饔飱。少加一七。无何。谓臣病假且。复自谓桮卷尚强。又日夜趣臣来京。荏苒二年。曾无寸树。方惴惴焉进惭报　国。退媿忘家。不自意去冬十二月二十五日信到。谓臣母九月病脾。呕逆横作。病困呼臣不置。病巳。更数数趣臣蚤归。枕蓐涕洟。语言凄苦。臣一闻之。五内燔灼。因念无臣无母无母无臣性命相依痛分芜似李令伯陈情又似谢君直上书而情意过之越今微臣辗转筹筭正欲少图狗马万一而后言私恐臣母不能悬长年待臣臣亦不能容玩短日远母正欲移母就禄则母十年末疾跬步犹难岂能从臣于数千里外正欲再以移病陈乞则臣心有忧臣身无恙又安敢阴为吾亲而欺吾　君正欲请一江南差遣乘机省待则方恬子舍遽迫王程复不免异时凄々恻恻惨々切々一字一泪一泪一珠今日之感正欲衣祈终飬不惟臣有兄弟而例以亲终为文则是爱日何轻縻官何重似亦非人子所忍言臣于此时求所以上吁苍昊下颐黄发外不虗廪禄内不废薪葵者舍罢归何乞耶抑伏而思之以济济之朝视臣臣不过邓林一叶以臣之□茕寡母视臣臣则屋楹假令母也如此倚臣望臣而臣尚徘徊意真词恳不念母去有如霜露叵测臣且负人间之大逆深痛虽他年贪慕荣禄而绝裾忍吏将焉用之此臣所以沥胆叩阍而直请罢其官听其归养者也会方京察。口不敢言。且臣亦自知纔列谏垣。无端求去。人之闻且见者。不曰矫激则曰市名。益踟蹰累月不敢。近查得嘉靖十八年。有臣同县礼科给事申许相卿。奉职岁余。亦竟奏　准致仕。与臣职事相同。而臣情更苦。故敢。比例乞　恩。求　赐罢职。放归田里。就养庶臣母子相依之命延一忠孝之忱具见于此年是更生一年而柴桑未毕之生有一日则矢报一日又不徒扶老携北向拜祝而巳臣无任激切祈妥待命之至。 

　　○议饬吏治疏（杨堥相） 

　　议饬吏治疏沈太史蛟门公评酌处□劣奖劝贤能立民之命纾国之忧 

　　杨堥相 【给事中】 
　　吏科给事中杨廷相一本。议处衰庸诸臣以饬吏治事臣等接见吏部一本。为修举目前事宜。以安民生事。奉圣旨。依议着实行。各处司道官有年力近衰。才猷未称。及与地方不相宜的。着抚按官。一并议处。更调毌得虗应故事。钦此臣等伏诵再四。仰见皇上尊居九重。虑周寰区。比者以四方水旱之故。今不得其人。民不聊生。特颁敕谕部院大臣。惓惓然申命抚按。督责守令。以惩贪墨。理冤狱为急务兹复俞允该部之请。议处司道之官。此其欲举一时之吏治。而振刷之。以济元元于生全噢咻之域。甚盛心也。窃计抚按诸臣必能仰体圣心各廉所属汰其吏之不职者。以释当宁之忧顾臣等待罪该科。辨论奸邪。实为职掌。有所见闻。何敢不声其愚窃惟守令均切于民生。而守为令之表率监司又圣心各廉所属汰其吏之不职者。以释当宁之忧顾臣等待罪该科。辨论奸邪。实为职掌。有所见闻。何守令近民而监司尤重故先青之敢不罄其愚窃惟守令均切于民生。而守为令之表率监司又守令之纲维。此其所系甚重实时和岁丰之曰。尚不可以匪人膺之。今水旱频仍。饥馑荐臻流离载道。盗贼时闻。天下不无事矣所。恃抚绥而经理之者则方面是赖耳。故必有强徤之年力。而后可以任事。有识练之才猷。而后可以奏。其人与地相宜而后剂量之有余裕不然景逼于桑榆能疏于干理宜简而任烦宜僻而当孔道者。其不称职明甚犹然窃厚禄尸高位。以依违乎岁月譬之栋梁之用寄之枯木朽株而策驽蹇以驰峻坂也欲其不折而蹶亦难矣臣等仅采之公评核。之清议司。寺知府。不得其职则有如某某。或守未尽坏而质病于蒲柳之先□或年犹堪策。而量极鼷鼠之已满或物议之久腾。而负乘则羞。或干济非所长。而理棼则错。于以使统率一方。保障一郡。优于玩愒。私自计得矣。求其禁暴抑邪。事集而民安也。臣等固知其必不能也。非皇上所谓当议处更调者乎况于其间。有素行不检大计漏网者。乃犹剖符绾绶拥五马之荣。彼且念及穷途而。恣为不肖之专责抚臣则监司守令皆淂其人此确论也行也。讵可一朝居于民上耶。臣等再惟司道等官。固当议处然持衡于上。握一方之纲纪。则抚臣尤要矣。有如廵抚不得其人。安望其能。甄别诸属之减否以付　朝廷。之任使哉以今世道肃。清贤哲奋庸。抚臣才望之优。而无媿封疆之托者。济济实烦。至于庸庸自保冐非其任。若某者。□才绵薄。临事迂疏。持害关中。已致人言之滋起持循三楚益。斍物望之素轻。今在地方。且二年矣曾。未闻有所表竖尺寸。以来南国之颂。仅仅株守。而分量矣楚。幅员数千里。连遭灾沴斯。何时也。抚臣之任何任。也而可以庸才居之耶。且仕路之壅。莫甚于斯时。方伯诸臣。闻有考。绩已久未得擢用。而监司郡守。候补　阙下。经岁月者。相踵也。必选择而使不。可谓无其人独。奈何以瘝旷之臣妨民生而壅仕路哉。此不可不为之一清也臣。等上体　宸衷下循职掌。辄不敢避怨。据实指陈如此其余知之。未真臣等未敢言。言之未尽者。则台省诸臣。当能为皇上言之也。伏乞　勑下吏部。再加查访。如果臣等所言不谬将诸臣分别议处或宜加衔。或宜更谓或宜罢斥。必使官无幸位。吏皆得人则抚臣可以督司道司。道可以督守令。而民生实优赉矣。又奚南北氷旱之足虞哉。臣不胜愿望之至 

　　○广恤典疏（王治） 

　　广恤典疏□□□对南公评疏中六议陈诸臣应恤状恳到可以彰国家褒杨激劝之盛 

　　王　治 【都给事】 
