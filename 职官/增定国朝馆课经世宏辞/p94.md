<!-- { "loadSidebar": true } -->
　　终南有猛虎逐鹿鹿走崕。窘甚。自谓必死。乃坠崕虎贪鹿。亦随而坠。并死深崕中。猎者遇而获之。玄微子曰。吁嗟哉。虎知虎之能死鹿。而不知崕之能死虎也。故贪鹿而忘险千崖。鹿亦意。虎之必欲食我也。我坠崕。虎必从之使。虎而坠崕崕。得无死虎邪。甚矣鹿势之窘而急也故先坠意虎必坠虎果随之坠意。在食鹿而。不知为鹿所愚也。亦其贪暴之性使然。虽死而不悟者欤。王意原从秦失其鹿句化?而奇思儆语飙举□发奇品也噫岂惟虎为然哉秦失鹿。项羽逐之。而不知汉高为之崕故秦鹿走垓下羽随而遂之垓下又不知垓下为汉高之崕而韩信又崕中死羽石也鹿逐而羽亡并为汉高猎之使虎不贪暴崕恶得而死之使项羽不贪暴垓下恶得而死之虎不知崕之为死所羽又不知垓下之为巳死所嗟夫虎不悟而死于崕项羽不悟而死于垓下亦可谓贪暴者之戒矣 

　　○报应说（程敏政） 

　　报应说□□□□峰公评报应之说迹涉不经然足以惩恶故君□犹有取焉□曰王者之刑赏以治其外佛者之衬福以治其内程公斯论之谓欤 

　　程敏政 【翰林学士】 
　　淮阴侯佐高祖平列国取项羽。天下之大功也。而见杀于女主。何进与袁绍谋诛宦者。安帝室。天下之大忠也。而见杀于寺人。此后世君子所为痛惜者也。予独以谓之二人者。亦自有杀身之道焉。书曰。惠迪吉。从逆凶。孟子曰。杀人之父。人亦杀其父。杀人之兄。人亦杀其兄盖福善祸淫之理相为隐伏其见诸人者捷如影响之与形声人但见其感应之迟遂以为彼苍苍者若罔闻知殆所谓亵天者也以史考之郦食其不烦尺矢片甲。下齐七十余城。其功伟俟。而准阴嫉之。自以已为大将。握重兵在外。而功反出书生下。遂进击齐。齐王以食其为绐已也。而烹之则烹食其者非齐王乃唯阴也何太后专制。孝仁董后。积不能平。而进以太后之兄。为大将军。执国政。且恶童后之侄重。其权势与已同。乃诬奏董后。不宜居京师。少帝许之。进遂发兵围董自有一种道理宇宙间新议论也伤功嫉能者不可不知此说氏之宅。收重免官。俾之自杀。董后尔以忧死则杀董重者非少帝乃何进也夫二人者疾人之有功忌人之轧已必欲取而置之死地乃欲保成功永终誉幸死于牖下其亦不思之甚矣则二人者之死特假妇寺之手耳彼食其与重何罪哉传曰行一不义杀一不辜淂天下不为也二人者嫉忌之心一萌而杀一萹主意全在结句人之心无所不至然卒之亦足以自杀其身则福善祸淫之理盖可畏矣嗟夫功过不相揜也彼二人者功忠固可痛惜然表而出之特以戒夫世之忌嫉者 

　　○玉牒事宜图说（严嵩） 

　　玉牒事宜图说□文贞有□公评天潢系衍玊牒混淆纂修最难厘改不易介溪公经画区处悉中机宜后有纪载之聀者尚其考镜于斯云 

　　严嵩 【太学士】 
　　嘉靖二十四年。九月初一日。内阁题玉牒事宜。臣等为照玉牒。纪载宗支。以垂万世。系　朝廷重事。其制不敢不倍加详慎。其旧牒内。有事当厘改者。理合开具上请。臣等看得苐一册内。例有总图。备载　天潢世系于首。所以表。帝王之统。合同气之亲也。切因世代未远。人数未多。有纸一面。列书代。而以朱线各系所出之子孙于下。但近年以来。宗派蕃衍。已倍于前。其数不下累万。兹仍用前制。不惟纸狭。不足备载。而字迹微眇。朱线纷乱。难以寻。不无遗漏混淆之弊。况将来　天支万代。愈难增续。臣等窃意畧仿古史世表之法。以横格分代数。而列书其名氏于上其各派所出子孙。则从而逓书于各派之下。庶世次不紊。一览可见。仍余下方。以俟后来。增入。臣等又思得玊牒之修。当以　帝系为宗统。其中有虽系秘苑聀在篡修故典不可不□如此萹虽非馆课然在馆者言可不知故录之不徒以其文也长出。但不有天命。　　藩封如　懿文太子。秦晋二王。不敢以加于　成祖之前。又有虽系长出。但既殇而追受封号。如悼愍太子。岳怀王。哀冲太子。惟尚册内载之。不敢列于图之前。俱所以尊　帝统也其无可好。如颖伤等。则仍书之。又寿春王熙祖之长子。　仁祖之兄也。南昌诸王。　仁祖之长子。太祖之兄也。俱在　太祖有天下之后。追封为王。今靖江王。则南昌王之后也。以　太祖之圣子神孙视之则有堂从之分旧图以列于　帝纟之前。今移置本支之后。尔所以尊帝统也以上诸事。皆因旧图而少右厘改。谨着为　帝王世系总表一册上进。奉御批。卑不可先尊。亡不可先存。着照今拟用。 

　　○练习说（唐顺之） 

　　练习说□相国□玄公评通篇以教兵教将校为主而体用常変教之法也搃之必期于精又期于赏罚一非熟于兵家者能有是谈乎词林中有此可谓折冲樽俎矣嗟乎世谓随陆无武不重□文士哉 

　　唐顺之 【翰林学士】 
　　练习者教之战。而惜其死也夫民而荷之以戈曰兵生而驱之就死地曰战不有以教之弃其民矣昔晁错为汉画御戎之策。而归之于卒服习。惧以卒与敌也。然所谓教者有体有用有常有变又有教兵之沬教将校之法不可不察也。夫金鼓以一其耳。旗帜以一其目。赏罚以一其心。兹三者。黄帝以来。未之或异也。有所闻见而坐。有所闻见而作。有所闻见进。有所闻见而退。是所谓教之体也。而未必其致诸用也。九九之技。不足以尽周天之数千仓之药。不足以应尫羸之求。不达其用之弊也。可以坐。而俾之有闻见则坐。可以作。而俾之有闻见则作。可以进。而俾之有闻见则进。可以退。□□□□闻则退。是所谓教之以用也。然皆常也未必其达诸变也。刳□□□扁。鹊之所任众医则惧回樯倒帆舟师之所习众人则恐不达诸变之弊也是故金鼓一其耳不金鼓而耳亦一旗帜一其目不旗帜而目亦一此一段说练习而教将教兵之□即在其中其惟心之一乎心之一者赏罚之一也无滥及无幸免则赏罚一赏罚一则心一心一则常变一。夫是之谓练习乎君以是绳其将校教将校之法也将校以是绳其兵教兵之法也今之所谓练习者吾知之矣寅而集。辰而罢。已而集未。而罢。其金鼓震也。旗帜翩翩也。右此而左彼。赏罚错然也。问之兵兵不知其故也此岁武场。金鼓旗帜赏罚明也。来岁武场。金鼓旗帜赏罚明此巳下皆言今日练习之不得其实也。又岁武场。金鼓旗帜赏罚明也。问之兵兵不知其故也此将登坛。校吏以是应之。曰练习也。彼将登坛。校吏以是应之曰。练习也。又将登坛校吏以是应之曰。练习也。问之兵兵不知其故也。金鼓以令之。南进而北退。之于东西则否。旗帜以令之。东坐而西作。施之于南北则否。教阅之金鼓。金鼓也。卒然有警而□□□□不练习之弊金鼓之。耳有不闻者矣。教阅之旗帜。旗帜也。卒然有警而旗帜之。目有不见者矣。是可以为练习乎」举一将而之曰。子之持戟之士。某也勇。某也懦。不知也。彀弩之士。某也艺。某也习。不此不教兵之弊知也。举一将而私之曰。子部曲有善得上意。巧为剥下者。尽知之也。吁是教兵法邪」始下令曰某守某失入虏者。以军法。继下令曰。某邀某失出虏者。以军法。事巳矣。失入失出矣。则将以委之。上曰。有大监也。大监以告于　朝曰。请建治也。朝以下之理。曰会律文也。于是曰某也夺禄。某也赎金。则与始下继下者是不教将之弊左矣。其令不足信矣。吁是将校法邪」故尝曰。将授一兵。则其练习之政。宜任其将。期之曰。耳目心一焉巳。金鼓旗帜。坐作进退。一焉巳耳。赏罚一焉巳耳。不必日暴之日中饥疲之也。不故尝曰以下又正论练习之方必羣集之武场。观视之也。不必寅而至。辰而罢。巳而至。未而罢必火器千人焉。必千人精也。弓弩千人焉。必千人精也。勇力挺手千人焉。亦千人精也。将一日而与其火器者数十人。适诸野。习试之。精熟之。善者赏。拙者厉。度不可者更代之。至暮乃归。旬日而火器气遍矣。一日而与其弓弩者数十人适诸野。习试之。精熟之。善者赏。拙者厉。度不可教者更代之。亦暮而归。旬日而弓弩者遍矣。又旬日而与勇力者俱。勇力者亦遍矣。由是某也勇。某也艺。某也迟巧。某也疾拙。将无不心具之也。某之器大良。某之器良。某之器稍良。将无不心具之也。问之一。则举其十。练兵教兵教将校之■〈氵厺〉尽在于责之用。则呼其名。夫是之谓练也兵以是为式。是之谓教兵将以是为殿最是之谓教将校始下令。必虑其可继。继下令。必虑其可终。终稽功罪。必询其始。夫军法者。丈百馘劓斩首也。庶刑者笞杖徒流赎也。始之以军法而曰杖百馘劓斩首。终之此论赏罚以庶刑。而曰笞杖徒流赎。又何怪其心之不一也。又古人之言曰赏□不崇朝欲民速得为善之利也夫善善长者人君之度也威克爱者大将之体也赏善欲氏速得其利而军法可使不速伏其辜乎是皆所谓教兵教将校之法也结句谨严 

　　○一贯忠恕说（杨起元） 

　　一贯忠恕说 

　　杨起元 【少司成】 
