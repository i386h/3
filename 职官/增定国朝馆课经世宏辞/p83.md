<!-- { "loadSidebar": true } -->
　　文皇帝定鼎之后。升今名。儒学在府治东南即其时所拓基改筑者正统某岁甞一新之讵今若千年岁久不治日就圯坏京兆尹某至大惧不任以坠教基乃谋之某某曰顷者属皇。上御。字百度维新矧学宫近在邑而废坏不饰何以称国家作人之意乃稍出库帑之余不足则益以赎金庀工聚材完旧益新学成属余为之记余惟燕自甘棠教化之后寥寥数千年戎马■〈羊星〉膻之场挥戈溅血之地至胜国时毁弃冠裳为披发左衽之俗即学者咸用夷矣明兴定鼎以来教化渐摩习俗洗涤学者靡然向风道 【德仁】 义礼乐如取诸左右欣欣侃侃不虗首善之称余于是知皇明之德深以厚孔子之道尊而明由此□之古称燕俗沈鸷典丽弘鬯神采滨纷劲勇多感慨悲歌之士盖当时风声气习使然也然其英风义气亦足以激人于千百世之下又况涵育圣教济以中和者哉明之文林于斯为盛夫扬国家之教化而风二三子者京兆之事也余故因其请而为之记云 

　　○拟翰林院学士题名记（舒弘志） 

　　拟翰林院学士题名记王宗伯忠□公评樱宁世家子也年少登巍科八秘苑覌其文章古徤愽稚沉深苍蔚即老宿所不能及盖天才哉 

　　舒弘志 【□花编□】 
　　方今爵列至贵者惟词林学士其名我未之前闻也。自唐宋而下。始显矣。我高皇帝始称王于江左。干戈未遑。雅向儒术。置翰林学士。命陶安任之。入则与上总诸曹之封事而计之。盖其重也。二百余禩。官不必备。员无常置。视诸曹中。最为难矣夫其朝夕论思日夕献纳侍　天子于金华白虎之上居辅臣之次凡朝会享燕之位加于中大夫一等位在下卿而胪于三事徼主上非次之荣非廷臣所敢望列祖率重其选遴词臣之贤者居之士一都此位则辅翼爰立之任可局足而须自谓炎炎隆隆在廷臣之右矣嗟夫学士职遇加于他司则所显名于世者非璅璅修椠人之业先词臣而自雄也今观明兴以来自陶安以下若而人或稽干以道君或曲学以。阿世。或显。动名。于春。秋或。当世。而湮。灭不。闻观。所以。淂用茟如刀尊宠及所以废辱旷世而法戒昭焉名在东观固后事者之师也呜呼烈士徇名或求之而不淂小人自文或欲盖而弥章墨长一不业其官为羁终身况词臣学士帝左右唯以职任宠遇雄长诸司云尔哉嗟乎学士之名。荐绅先生。莫不隆之。然语甚切直愿无忘金人之铭明兴自　二祖以后。　列圣临朝恭默。学士具官待问。未有图事揆策于广厦细旃者。其所司惟纶綍劝讲。具文而巳。天子唯用苛礼。以尊宠其臣。诸学士亦唯雍容承顺之庐积资待迁大者卿相次亦不失为九列弁髦高皇之训而巧术取容以显当世则学士之名徒虗语耳余因是论述诸学士爵里姓氏。以诏来者。若其人之令闻恶声。不冺于来世。则有如此者矣。 

　　○拟翰林院学士题名记（萧云举） 

　　拟翰林院学士题名记徐冡宰□庵公评庄重清贵 

　　萧云举 【检讨】 
　　翰林古司言之官周礼天官大冢宰之属有左右大小史盖其始云然而未崇重也开元以后乃以儒硕待诏金马门直庐承明职词东观已更而宠殊稍益亲近天子与密议矣唐宋而降始定今名　国朝因而不改盖以司献纳备顾问清华贵近诸司莫埒而学士其端僚尤最崇焉是恶论淑慝并不宜使湮没也考诸故府列于诸司列名而镌诸石将诏来程后图不朽也夫士起家明经非公交车上第秘省填雕镂字句悉属匠心简既不淂滥竿词林而积勋絫望稍弗称实不淂猎跻学士盖学士首词林　天子所日与畴咨道秇图议献采规之堂上放之裔土将使羣生殖天地官礼乐修举媲隆黄虞之理者其绪余土苴又以榻管摛华丹青谟训本末兼茂与金石相宣焉则诚上叙词林斈士之隆下述题名法戒之义贵重哉嗟嗟翰林隆于诸司学士隆于翰林则其名又可易称哉明兴二百余年青田金溪仰熟而下无虑数十百人今按牒而指之犁然在目也中间抓揭两仪宪模羣秩彪柄无极者既已肩比踵附虽有所建立徒存空名询之舆人茫若异代者甚倨傲恣睢别白仇怨桑梓掩耳子孙羞称者亦往往而有也是则可荣也亦可愳也苟为荣而巳则甞在此位者可不谓荣乎若欲荣而名舍兹刻而外不有旗常可纪彝鼎可铭乎不有待结有沉□之思称弗谖书称无穷者乎夫抡材于明堂则梁欐且瞻焉论器于广乐则锺吕是审焉何者其司弥鉅其求弥备也学士固梁欐而锺吕也宁人荣名无宁名荣人是在卜所居焉耳巳 

　　○拟翰林院学士题名记（全天秩） 

　　拟翰林院学士题名记王相国荆石公评春容雅裕 

　　全天秩 【翰林编修】 
　　翰林之长。学士。秩正五品。其次为侍读学士。秩视学士稍亚焉始　高皇帝为吴王时。设国史院。若弘文馆。其官曰学士。若学士承旨。沿至洪武初年。而后翰林士。始定含官也。夫翰林之职。所谓天禄石渠秘书著作号称清曹华选者邪然某甞考高皇帝罢中书省。分六曹。其初秪以翰林诸臣。备顾问。记言动陈祖烈如指诸掌议礼乐。考文草。麻当制。盖居中持文墨议论曾不淂干预机务恩遇綦笃矣而其俭于五品曾不淂望六曹当是时二祖博于求贤而严于防微故翰林或从他曹入而亦从他曹自昭皇帝以前学士之之聀尚轻转官曾不淂优游金马翱翔玊堂坐而需卿相之爵若质左劵也自　昭皇帝以来翰林臣始六卿加保傅人主虽未甞显然降爰立之诏而乎章批决隐然负辅弼之实则翰林重其后官述学士所以重处考核精叙致当翰林则。大略。不更。选他曹而官他曹。者辄。不淂直。禁庐。参帷。幄则翰林又重最后慎学士之?若讲读学士间犹备位而学士则直以卿二兼官其专官学士者百仅一二则翰林学士益重矣嗟乎世之欣艳词臣者业巳目之曰天子私人而国家所为鉅寄而峻责之者亦奚竢当轴中处然后语宠灵张大也即上之补衮造膝敷谠沃心次之铨综国经润色　皇业次之宣演纶綍薪槱才俊斯事非细皆　国家所观乎人文以化成天下者也上所慎简隆指若此下所称塞职棊若彼斯不亦国家淂人所为独盛前代而翰林淂人所谓独盛他曹者乎学士旧无题名。某不佞。窃惧往哲旧闻。放失莫考。爰次　国初某公而下。淂若千人。题诸石。语曰人貌荣名宁有既乎前事之不□□史公忘后事之师也览者淂失之林乃以镜焉 

　　◆传类 

　　太白丈人传（宋濂） 
　　■〈忄蠡〉母传（王鏊） 
　　精忠庙碑（徐有桢） 
　　世宗肃皇帝神功圣德碑（陈经邦） 
　　国朝元勋名佐考（张四维） 
　　宝应新开运河成考（吕调阳） 
　　塩政考（申时行） 
　　图书考（沈一贯） 
　　五德之运考（陆可教） 
　　岁差考（王乔桂） 
　　九边屯政考（李廷机） 
　　京营兵制考（李廷□） 
　　萧曹魏丙相业评（高□） 
　　刘子玄评史举正（于慎行） 
　　评春秋列国大夫优劣（袁宗道） 
　　评春秋列国大夫优劣（吴应宾） 
　　评春秋列国大夫优劣（彭烨） 
　　评仲长统昌言寔政论（王荁） 

　　○太白丈人传（宋濂） 

　　太白丈人传宋文恪西隐公评此篇从漆园吏変化来其寓言之流乎 

　　宋　濂 【文宪公】 
