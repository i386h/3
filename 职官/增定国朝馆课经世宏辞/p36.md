<!-- { "loadSidebar": true } -->
　　○正文体议（朱国祚） 

　　正文体议王相国荆石公评折衷之体归于明白正大中和雅鬯本之自淂不为彼言讥评时病切申膏□ 

　　朱国祚 【翰林修撰】 
　　今天下之文竞趋于奇矣夫文安所事奇为哉古圣贤所为文若典谟训诰风雅礼乐之辞明白如日月正大如山岳浑乎如大圭冲乎如太羮玄酒而其和平雅畅如奏英韶于清庙明堂之上金石相宣宫商相应清浊高下莫不中者也恶曙所为奇者哉彼为奇者其立意固簿简易卑平淡将跨跃区宇超轶前人以文雄于时而不知其滋为病也抉隐宗玄杂取异端奇袤之说以恣其夸正学之谓何则理病务深窅晦闇其辞令人三四读不能通晓以是为深长之思则意病售屈赘牙至不能以句若击腐木湿鼓然则声病决裂饾饤离而不属涩而不贯则气病习尚颇僻不轨于正途令大雅之风澌灭殆尽则又为世道病也而皆起于奇之好夫文安所事奇为哉彼将曰吾恶夫卑卑者也吾恶夫弱而不振者也吾恶夫浅而无味者也而不知所谓文体者自非卑弱而浅之谓也明白正大浑如冲如和此正过犹不及意平而雅畅之谓也矫卑而务高之矫弱而务激之矫浅而务深之坏文体均耳抑又甚焉何者趋而之彼者第孤陋款启之人趋而之此者多聪明博洽之士彼之坏易知而此之坏易眩也是以君子主张世道秉握人文则惓惓于正文体正文体则莫若明示天下以所取舍仗人望表而趋夫周鼎商彝之器贵子议论正大庭则淫巧之工弃矣黄锺大吕之音作于堂则侏优之乐废矣诚广厉学官风以　呈天子崇雅返淳德意令士必以通经学古为高壹切禁绝所谓诸不在六葑之科孔子之术者而专责于督学使者久其任而考成焉岁登士悉取大雅勿使奇诡者与其间而诸所录以献之务粹然一出之正明操进退赏罚之权以振刷之则天下士未有不瞿然顾化竭蹷而从风者也昔昌黎氏以布衣起八代之衰欧阳子一持衡而化钩棘为平易化险怪为浑厚贞元嘉佑之文号称至道两公之功为多嗟乎天下有两公者则何忧文体之不正也气昌而笔健 

　　○正文体议（李廷机） 

　　正文体议 

　　李廷机 【国史编修】 
　　今　天子以文教提衡寓内枕经籍史家弦户诵盖彬彬盛矣顾惟阁阁诸巨公哲匠。主持雅道。经纬国家。文体称正脉焉。其一曰缙绅家二曰铭椠家三曰山林家文体各殊均非王脉他若缙绅家鞅掌薄书无事艺圃即瑰意钓名多偃仰瞪眄以夸世其文也亢厉而不淳铅椠家屹屹经史猎取世资务雕琢钩棘以希青紫其文也卑弱而鲜气山林家餐霞巢云遗世孤愤研究山湖鱼鸟之奇以吊诡于世务蔑如也其文也愤恻而不经旷荡而不适于用人各操觚家各摛藻骋筹策之办则董以理为本以气为干以意为脉以辞为枝叶真□文真□也贾比肩穷靡曼之巧则屈宋接迹侈同异之轨则苏张迭生夸纪载之盛则班马齐坛殚推敲之奇则岑王李杜纷纷皆是虽充车联驷莫可称载而淫蛙混听于文体均失矣夫文以理为根本而借名异端托为门户非所以命理也以气为干而斵削饾饤谓绝烟火非所以命气也以意为脉而构思广莫细入无垠非所以命意也以辞为枝叶而搜索齮龁巧工剌猴非所以命辞也噫无论文病也且及人心与世道盖古之世世道淳庞人心朴茂故其文简易闇然日章晚近之世世道浇漓人心狡伪其文亦因之艰深诡谲以希世取宠贾名驰誉一切中正之轨弁髦视之矣呜呼是文体所系岂浅鲜哉间者　明诏屡饬。务端士习。乃诡儒曲士。未尽蹈绳履矩。共返太朴者是非文端治一经之暇仍以旁经佐之较之楼猎不经之书者孰胜体难正也未得正之之道也语曰班虽善方不能舍矩倕虽善员不能舍规五经四书士林之规矩也今四书人人习之五经但治其一士甫明一经即旁涉百家务栉字沐句以为富旁经虽昭若日星竟有置之不谈者谓明经何是宜诏诸士端一经以外旁揽余经以资博洽庶悉心于正无暇于邪而布帛菽粟共游六秇之途是正之之道也语曰紫衣贱服。犹化齐风。长缨鄙好。且变邹俗。言贵倡也士习之倡。曰督学使者。今使者廵行督学使者乃一方之文衡也故以正文体一事责之甚当课士优劣。又率多好任臆见。务为奇诡。构字句之巧则命曰新丽而本旨悖谬。则以瑜掩瑕矣。工理致之辞。则反曰迂烂而根极理要。则以寸弃尺矣。所喜有荣所怒有辱士有谁肯含荣而就辱去所喜而投所怒也谓宜令铨曹申饬督学使者。务崇平正端士习仍或恣意妄取或隐僻不伦茁轧不轨者案覆之有罚庶倡率得人下将自劝是正之之道也语曰一夫持罟千夫临渊一夫决拾千夫习射端人正士所谓罟与拾也今风教播扬仁义灌溉世宁无沐浴其中阐扬经旨継往开来如周程张朱者在乎诚一有之而使掩于尘埃阨于制科徒令一二新进播摇笔端沦没其下甚有垂丁怀就者何以激人心端士向谓宜近日以阳明白沙徒祀庙廷亦是此意令有司详访岩穴之下有洽闻强记阐扬道统者一二人厚加优礼以示激劝庶实学既崇虗文自息所谓挈之纲而示之的也是正之之道也语曰稂莠不刈加禾之累碔砆不办良玊之玷今道家守玄希夷佛家息心了性各驰其荒唐之说以与吾辟玄关祛大乘则邪说息而正道自兴儒角乃吾儒亦阳非而阴托之攻佛者尤甚以天地为苦空视万介若閴寂著述之际动辄剽窃一二以骇人所不闻不见此风寖昌罔识底止谓宜颁示天下。痛革二氏之书有口及玄关禆乘之说者必罪无赦庶异端既除正道益炽是正之之道也夫经术明则常道着表率端则模范彰方正庸则士必劝谬攸文章原系心声故正心者又正文体之木黜则卮窾息返世道而淳挩人心而厚莫良于此于正文体奚难哉噫此皆为上言也文章之发也根抵于心心和平则文坦易心忠谠则文剀切心端方则文正直心纯粹则文细腻不然诐淫邪遁浮躁险怪毌论文体不端于心术其何观焉此又系于下之自正而不系于上也谨论 
　　正文体议 

　　○正文体议（王荁） 

　　正文体议王相国荆石公评首叙六经次及两汉唐宋迄于我朝以至今日中间文体伐変考论详明而六弊六策尤为不朽之 

　　王荁 【国史编修】 
　　夫学者搜图玄览必折衷于六经今观诗书所称易礼所载述政则纪注措为文章谈道则阐性灵为议论歌咏发乎性情动容要诸礼义大都载理成文信心敷藻以故悬诸日月与世罔极也嗣是而降马班雄汉韩柳起唐苏曾跨宋罔不因才于巳变于时即文非纯白亦染翰者之骊渊也我　国初课士以文归于实用词不蕲瑰而务适时意不蕲玄而在当理彬杉乎称盛世之文矣暨成私之降稍稍陋近代而轶往古学者始靡然向风焉而于近日为尤甚以径遂非以语于巧也而争罕喻以标奇以简辨非以语于博也而争繁缛以侈富以显著非以语于遽也而争要奥以极深以经常非以语于丽也而争僻诡以逞异盖究其志意直欲与作者为伍而责之实用頋出近代之下何也兢胜于奇而不务情理也愚窃谓其弊有□其反而正之也亦有六夫范世训俗必征乎圣今者祖意于玄虗师心于顿觉俾释老常与孔孟争涂不可也故返其弊莫若使之附圣以居宗选言建义必楷乎经今者假宠于南华乞灵于鸿烈缀渊卿之漓而葺其陋俾百家诸子与六籍并耀不可也故返其弊者莫若使之依经以作则文受命于心心受命于理今者执坚白异同之辨而不覩其归侈移山跨海之谈而不要其异斯其于理昧也故返之者莫若使之遽理而信心文以行远非以骇世今者铸意于不可测识之乡而绘词于无所经见之语斯其于思僻也故返之者莫若使之易辞以显旨昔秦女嫁晋从文衣之膢晋人贵膢而贱女楚珠鬻郑为熏桂之椟郑人买椟而还珠何者未胜其本也今文之胜质也亦若是矣反之者莫若使之佩实而衔华工倕持不过尺而结摩空之构义和度不过管而尽周天之形何者其规矩得也今之为文者镂刻胜而规六曰度体定势矩丧矣返之者莫若使之度体以定势是数者持衡于上则形端象指于下则化正能使文与三代比隆可矣奚啻近代哉抑人有言曰质之必趋于文也文之必趋于汰也气化之运其权悬乎天。文之必救以质也。质之必救以忠也。则挽回世道之机。不在天而在人。故有八代之袁。超之一人太学之体。正之一时非劫极而变也。故之则然耳司文衡者留意焉此天地间大议论 

　　○正文体议（杨元样） 

　　正文体议 

　　杨元样 【庶吉士】 
　　昔谓文章与时高下盖不独文因时也时亦因文焉文文者。心思之所构结而成也。其文也而雅正之尚。心亦浸之雅正矣。文章小技也壮夫若之然而系人心关世运岂细故也哉是乌容以不正其文也。而辞异之尚。心亦浸而之辞异矣。故愚以为文体不有不正也谓其关人心也天下所为操民柄者。士耳。而士各以其心之所甸发为政。即斯世隆替基之矣。故愚以为文体不可不正也谓其关世运也盖今之为文敝者三。而阘冗之徒不与焉。大道之不通习异端不经之语逃之乎不可诘之域是谓以深掩才不足以创矩矱务采摭胜语以相矜严是谓以袭掩卑卑无以逾人乃窜取古文奇字点缀以为工是谓以镂掩智不足而后迯深世且以其深也而智之才不足而后袭故世且以其故也而才之工不足而后镂辞世且以其镂也而工之转相仿效久而益烈此不有以大易其尚则吾惧文之不可复古也夫唐承六朝绮靡之习其文俳。故韩子起而正焉。以归于雅。宋承五代轧茁之习。其文险故欧阳子起而正焉。以归于则今儒生学子置韩欧于后乘乃反登其所摈者以为高则愚其惑焉□此言欲正文体当祛敝习声不去雅乐不可得而复也故愚以为欲正文体在祛敝习然而世之言祛敝习者。辄以为绝勿使进。则已矣。愚不谓然。夫士不观所错观所举也夫文有真才。有怪才。有凡才。怪者之病真固也。抑其自负不屑与凡者伍。今布令将怪是务去。或不能察真才而拔之。误以其凡者当焉彼■〈斤〉■〈也〉之士亦安肯俯首效之此言欲秩敝习在技真才哉拔之而诚真才乎使■〈斤〉■〈也〉之士玩之而益深。步之而不可几乃后心知其弗若也。必改□趋焉。欧阳子惟淂若曾若苏者而拔之故天下靡然向风即刘几变正矣奈何世之袭欧于刘几之黜而不务实得曾苏也愚又以为欲祛敝习在拔真才夫才此言欲淂真才当先定品固难辨也。才之有品也。若玊石然玊未必其无瑕也然而自□也石即莹无瑕。固石耳。不先察才品。而较量于字句之间几何其不以石先玊也。愚又以为欲淂真才在先定品执事将因文字之中逖然思所以维人心而扶世运则愿于才品。留意焉。谨议 

　　○三途并用议（李廷机） 

　　三途并用议王荆石太史评五议俱切中 

　　李廷机 【国史编修】 
