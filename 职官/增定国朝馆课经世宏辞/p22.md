<!-- { "loadSidebar": true } -->
　　阳生缇室一元律应乎黄锺礼荅璇霄羣象光回于紫禁仁独孚于飨帝乐每切于同人　恩自日边启　九重之燕誉庆称　天上祝万岁以嵩呼神人协和君臣相悦恭惟皇帝陛下　功深参赞道妙裁成求端见天地之心主静建中和之极贤良汇进正君子道长之时礼乐修明肇世道亨嘉之运南溟氛靖北塞尘清上帝显发育之弘功丰登率土圣人举美报之大典禋荐圜丘寅宾刚长之臣茂迓于常之命昭升一德奚须闻帝语于山前受职百神不啻见霄光于坛上是谓承天之佑庆任一人頋叨湛露之恩宴均百辟投醪义重濡神采奕□帝泽之汪洋推哺情深分天庖之芳苾联腹心手足为一体譪乎喜起休风聚元首股肱于一堂油然都俞景贶睠。兹太平之乐正宜大有之年臣等猥以微生幸遭盛典窃光辉于就日欲罄下情媿声调之入云□陈俚语　郊祀銮回敞御筵乐传阊阖瑞云边九重庆恊长生节四海人歌大有年虎拜声连嵩岳回龙墀春傍衮衣妍同沾镐宴欢无极天保还赓第一篇诗什庄重 

　　○庆成晏致语（陈于坒） 

　　庆成晏致语沈冡宰蛟门公评秾郁光华五色蔚然金马玉堂之上有才如此可以笙簧王骆矣 

　　陈于坒 【春坊学士】 
　　伏以　汉祠大乙休符丕集于瑶坛周宴镐京　睿泽涣颁于金阙湛露被鸿鸾之簉需霊临玳瑁之筵庆与人同祉由天锡恭惟　皇帝陛下　凝神渊穆受命溥将虎变龙飞缵宗社无疆之服凤仪兽舞衍邦家有道之长言至治足以配大惟　大圣为能享帝兹者时当阳复礼重郊禋前朱乌而翼翠虬迓琱舆之至止荐黄流而陈苍王迈芝检之登封牲燎昭升昭祗共卫珠星璧月叶景运于千年瑞气祥云绚灵文于五夜九穹申佑万国腾欢肆熙典之告成乃酺筵之特举猎三灵之润泽布在明廷锡五福于寰区先兹近寀铜龙晓辟宸枫与黼天心月胁锦胸绣口衮交辉金马昼趋宫漏并佩环同韵当既醉太平之日沐宴游岂弟之慈履听星辰宝殿上夔龙接迹旗翻日月绣墀前鸳鹭词分云锦之章响出钓天之奏葩藻缤纷光华烂熳一字一句令人魂飞色艳所谓吐白凤吞金□者耶成行玉露琼浆紫霞觥分从仙当猩唇麟脯赤瑛盘擎出天厨缤纷来水陆之奇蔓衍奏鱼龙之技云璈锦瑟如聆帝乐于钧天凤管鸾箫似写仙音于玄圃彩云光里依微百合飘香文石班中璀璨万花堆锦丽日映苍龙阙角轻烟绕金爵觚棱雉影开而　圣主高居渺渺上仙桃之色豹尾分而嘉宾在列呦呦闻野鹿之鸣且未言臣乐之未央又报道天颜之有喜五纹添线渐看春到瑶台万岁称觞恍忆声传嵩岳明良交庆愿年年垂尧舜之衣裳天地同和喜郁郁满成康之宇宙某等叨居法部欣际　昌辰谨献俚言上尘聪听蓬莱宫阙五云边　法驾遥从泰畤还自是受厘宣室后即看歌宴柏梁前珍分玊食香生座醉听仙韶乐在悬幸沐恩波何以颂　皇图帝寿万斯年浑厚□大有台阁□ 

　　○陵祀暨卜寿宫礼成内宴两宫致语（余継登） 

　　陵祀暨卜　寿宫礼成内宴　两宫致语徐太史端铭公评青鸟一联可谓工绝 

　　余継登 
　　伏以　明禋时举　陵园慰霜露之思全炁预呈宅兆合星辰之度青鸟引青乌而并集玊鵉奉玊尺以言旋宜设宴于宫廷用承欢于　慈幄恭惟仁圣皇太后陛下体任以之德禀娲皇之神轩翟垂光□问不愆乎珩佩阴仪示则壸政已洽千翚榆本樛木以广仁应猗兰赞美扬徽字亡□风霜之气而恊瑞慈圣皇太后陛下安行四教表率六宫感刘媪之龙精育圣奠邦家之福吞商妃之燕卵发祥衍　宗社之休徽美洋溢于紫闱芳猷光润于彤筦皇帝陛下握干图而驭宇缵累洽之弘基膺宝箓以临民登太平之治化文谟武烈奄被于无疆宗德　祖功益隆于不坠敬祭极斋虔之感孝亲尽鞠养之劳当秋气之凝严修岁事于　陵寝属峪山之肇卜奉慈驾以遨游地效其灵备朝海拱辰之势天留其象表迓休凝气象□峩音响琳琅命之征既抱向于阳和之方复密迩于穆考之宅土圭断自　神母乐丘协夫圣衷　大礼告成遄归　禁御　慈颜交悦俯集华筵八珍终绎出天厨五味调和升　御鼎繁俎崇兰蕙之品沈斋倾萸菊之芳阿监行觞似飞琼之绰约　衮衣上寿俨莱子之珽斓参金堂玉户丝鸣管语差鵉凤之音笙乐翕然而递奏砀极鱼龙之戏部伎绎然而并陈绮态扬菁纤腰蹈节金砌譪■〈毛瞿〉■〈毛俞〉之沓布珠帘晔华组之纷驰操玊柱以回春共繁霜而鬬调带金釭而嗣晷随皓月以争晖臣等猥以下里则工幸列钧天法部审音和律之师旷之聪因事纳忠慕优孟之智重喜　禁庭之庆会方遭海宇之升平伏愿　乐与众同孝因类锡推肥甘珍羞之养使闾阎咸淂尽菽水之私广纻絮石椁之心使贫窭咸得托蓬科之瘗不辞鄙陋敬进刍言上佐清欢并陈口号颂中有规君王燕喜集瑶台翠舞珠歌锦作堆　宝络乍从陵邑返玳筵先　诏　掖庭开帷祲爽气流苏结酒浥秋光长命杯更奏俳倡供语笑铜龙漏箭不须催诗亦佳丽 

　　○陵祀暨卜寿宫礼成内宴两宫致语（冯梦祯） 

　　陵祀暨卜　寿宫礼成内宴　两宫致语庄九史梅谷公评雍容慱大雅称廊庙文章 

　　冯梦祯 
　　伏以仁率亲义率祖馨香萃　九庙之精神天效顺地效灵考卜擅　万年之形胜覩　慈颜之有喜开华宴以承欢恭惟圣母仁圣懿安康静皇太后陛下　握握坤维而为天子之毌合华夷内外莫不尊亲　慈母宣文明肃皇后陛下乘泰运而生　圣人之君建礼乐中和寔惟启佑圣善同孚于一德　母仪均式于八埏我皇上　天纵圣神　日严爱敬　至养来九州岛万国无二域中富丽庄重清明同四序三时不离　膝下维霜露既降正鸿鴈来宾属当陵祀之期兼念　寿宫之卜奉　慈闱而出长乐金根玊辂亲劳　万乘先驱开驰道而走新丰羽骑霓旌毕集千官护从望寝园而至止祀事孔明登胜地以徘徊　玄览斯定何论甘泉长联吏警太乙诸若封泰山禅梁父七十二君缛典曾如今穆穆之孝思莫道骊阜牛眠纵然涧水东瀍水西八百余禩王基总逊我葱葱之佳气芬苾登而祖宗盼蠁山祗应而臣庶欢呼鸿礼告成銮舆载返筵张玳瑁宴设瑶池桂醑椒浆金茎露携来仙掌猩唇麟脯赤瑛盘檠出天厨缤纷来水陆之奇曼衍奏鱼龙之技宝鼎香烟譪譪璇居瑞气融融雉扇徐开五色云中瞻嫠彩凤箫沸起九重天上进霞觞不妨步步娇随肯惜声声慢送共祝慈龄永驻八千岁为春秋更偕帝祚遐昌亿万年应历数臣等叨参法部幸遘昌期莫罄名言僭陈口号冠裳伟丽帝王气象插写茟端可谓文中有画 

　　○附内训韵语（王锡爵） 

　　附内训韵语张太师大岳公评陈历代以昭法戒摅衷愫以效□规书之彤管足备我皇正内之规 

　　王锡爵 【大学士】 
　　两仪肇立。厥分阴阳。后参阴教。君统阳纲。阴阳既正。内外有章。阴教允肃。阳德弥光。粤稽古昔。内助咸崇。妫汭嫔虞。姒氏兴商姬箓载衍。寔惟任姜。明德翊漠。长孙毗唐。宫中尧舜。宋祚斯昌。彼昏不知。敢忽帷房。熏柱贻孽裂缯招殃风靡绮阁变起霓裳。揆诸庆代。奚啻霄壤。淑慝一判。治忽攸章。赫赫帝后。可容怠荒。诗诵采苹。承筐是将。肃雍在庙。洁修蒸尝。峕诵葛覃。絺绤是庸。鸡鸣儆戒。夙夜不遑。小星慈洽。鱼贯恩隆。和乐宜之。妬忌不萌。翟褕在御。曳绨饬躬。壸阃效之。俭德益弘。脱簪纳诲。□服临堂。词章稚驯一脱陋习词组回天。比于廷良。六嫔九御。粉黛盈宫。无然嬉狎。廪廪在旁。八珍环列。阻饥是皇。兰寝虽安。念恤逋亡。外政勿预。牝鸡勿鸣。言不喻阈。壸政以□。田窦勿纵。□乞勿容。凭借宠灵。或易朝纲。刘传班诫。彤管焜煌。陈之户牗。□敢不减。矧我高后。懿则洋洋。钦哉训词。徽音莫忘。 

　　○谕属檄（罗伦） 

　　谕属檄董少□中□公评论今日贪墨守今有贾大傅流涕之风至其针砭在位剀切周至真可为万世当官者戒 

　　罗伦 【状元人撰】 
　　圣主治天下守令是重焉以其亲民也夫亲民者莫如令其次莫如守令民父母于一邑守民父母于一郡所以父母□者以爱民如子民亦爱之如父母也所以爱民如子者知其饥而食之焉知其寒而衣之焉知其劳苦而逸之焉知其利而与之兴焉知其害而与之厺焉知其贤而优之焉知其不肖而教之焉四境之内吾民之好恶无不知而从之焉然后可谓爱民如子也吾爱之如。子分之然也。初何心于彼之服也。而为吾民者生则爱而戴之死则尸而祝之流芳竹帛垂范百世如古之龚黄卓鲁者真民之父母也今人之心岂异古人哉方其含餔畎亩鼓箧庠序见贪墨贼民者辄攘臂切齿而愤之高谈击节真足翱翔古人而犬彘若辈及一旦绾铜章佩墨绶以临民上则为势利之熏炙妻子之浸灌滛朋比友之怂慂附和则前日之良形容今世仕途言行□背处无一字不切时弊无一句不中膏肓使无耻之辈听之裭□心死而贪心生矣如倚门之妖如负嵎之虗如驱羊之狼吮膏啖髓肆然不知其可耻且恶也囊帛匮金。居则连屋。水则连舟。陆则连车。以买官。则连爵。以买田。则连阡。以买居。则大厦连云。以买肥甘。则方丈连味。以买姬妾。则粉黛连室。以买服用玩好。则珠玊锦绣连箱。如此而已矣殊不思之七尺之躯一日之享米不过一升肉不过一豆酒不过一瓢冬不过一裘夏不过一葛为吾身则身外皆长物也为子孙则子孙不能保而有也为昆弟婚友则刑辟戮辱昆弟婚友不能代也噫所以求仕者以其尊且荣也不知所以尊且荣不在富与贵而在功与德也金张许史视龚黄卓鲁何如哉乃计不出此而出彼何也卒使正士羞与同朝正人羞与同乡正朋羞与同门族人羞与同宗至其远裔子孙亦羞与为祖快欲于一朝而流秽于千载何其愚之甚也为吾属者尚鉴于兹以诚存心以廉律巳以俭制用以公照物以恕待人以勤属事以敬事上以严肃下以和睦僚以仁恤民以宽容众则庶几矣诗曰靖共尔位正直是俱国有明宪予罔攸贷其毌悔余读论属□□见一峰公念切生民志在国家之意明□以来一人而巳 

　　○云南镇臣约束土司檄（陆可教） 

　　云南镇臣约束土司檄吴太史覌我公评词严义正 

　　陆可教 【侍讲】 
