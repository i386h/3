<!-- { "loadSidebar": true } -->

　　○讲斈亲政疏（王鏊） 

　　讲斈亲政疏谢文正木斎公评慷慨而谈披沥而献以愽洽之识写忠悃之忱盖感恩于存问而忧国于林泉非済之不能有此 

　　王鏊 【柱国少傅】 
　　臣窃念古之圣君贤相共成至治之隆者盖起于上下之交而近世之弊。多起于上下间隔。所以为上下之交。其道有二。一曰讲学二曰亲政　陛下即祚以来。时御经筵。圣学勤矣。臣愚犹过忧。工夫或间断而不洽。所望清燕之间。广厦细旃之上。时召文学侍从之臣。从容讲论。凡帝王为治之大经大法。日陈于前。万几之暇。惟是观书。观书之暇。静以养心。则自内及外。无非进学之地。殷高宗所以惟学逊志务时敏。道积于厥躬者。此也陛下昧爽视朝。圣政勤矣。臣愚犹过忧。堂陛太悬绝而不亲所。望视朝之暇时御便殿。公卿大臣。侍从台谏。逐日轮对。从容咨询。生民疾苦。政事淂失。使得日陈于前。总揽干刚。不治微细。接引忠贤。不隔疏远。则自朝至暮无非修政之时周宣王所以早朝晏罢卒成中兴之名者此也讲学则圣心日明亲政则圣政日修君臣上下周旋于一堂之上又安有间隔之患哉二帝三王之治可复见于今日矣闻古人虽在畎亩义不忘君故敢辄效其愚诚不自知其言之可用与否其义则臣子事君尽心之道也惟　陛下少留意焉论经筵日讲详瞻讲学篇曰　国家经筵之设。其盛矣乎。天子自正朝。辇御文。公侯九卿夫臣。盛服侍列。羽林之士。亦皆环列以听经筵一开。天下欣欣焉传之。以为希阔之典。故曰。其盛矣乎。然一岁之间寒暑皆歇。春秋月分。日不过三五。日之风雨则免。政事有妨则免。谓之日。夙具讲章。至期讲讫。纶音赐宴。俨然而退。上下之情未见其亲且密也至于日讲。可谓亲矣。然体分犹过于严上有疑焉。未尝问下有见焉。未甞献。也。昔傅说之告高宗曰学于古训乃有获。惟学逊志务时敏。厥修乃。逊者。逊其志。如有所不能。敏者。敏于学。如有所不逮。成王访落于羣臣曰。学有缉熙于光。弼时仔肩。示我显德行缉叙啇周以及唐宋勤□之君缕上中窽熙者。继续而光明之。示我显德行者。冀羣臣有以开示之也商周之君其学知此之切夫人主一日万几固不暇如儒生学士日夜孜孜然而帝王精一之传治一下之大经大法古今治乱之迹夫人精祲之际自非逊敏缉熙亦安望其有得而今也阔略如是暴之之日少寒之之日多传之之人寡咻之之人众未见其能淂也且不独商宗周成为然也。汉光武虽在军中。投戈讲艺。息马论道。至夜分乃罢。唐太宗延四方文学之士。房杜禇薛辈。十八人。分东直宿。讨论经籍。或至夜分。今贞观政要。与魏征所论。亦可见矣。宋世贤主。宫中消日。惟是观书。居常禁中。亦有日课。翰林侍从。日寓直禁中。以备顾问。我太祖高皇帝甫淂天下。开礼贤馆。与宋濂刘基章溢辈。日相讲论其后圣学高明。诏诰天下。皆出　御制。睿翰如飞。羣臣拱视今　御制文集是也。　仁宗皇帝临御达弘文馆于思善门之右。文学之臣数人入直。时至馆中。讲论　孝宗皇帝经筵之外。每观永乐大典。大甞索太极图西名等书于宫中。玩之尤嗜。故学士沈度之书。日临数过。夫自古帝王之学如此此圣祖二宗之功祖宗之学如此　陛下睿哲自天。春秋鼎盛讲明圣学。正其时也。臣愚时望于便殿之侧。修复弘文馆故事。妙选天下文学行艺着闻者。七八人。更番入直。内阁大臣一人领之。如先朝杨溥故事。　陛下万几有暇。时造馆中。屏去法从。特霁天威。从容询问。或讲经。成读史慱。或论古人成败。或论民问疾苦。闲则游戏翰墨。虽诗文之类亦惟所好而不禁。盖亦日讲之义而加亲焉。大略如家人父子上有疑则必问下有见则必陈日改月化。有不知其然而然者。时　御经筵。所以昭国家之盛典。日造弘文。所以崇　圣学之实功。如是不巳则圣德日新又新高宗成王不淂专美于前矣御经筵造弘文乃劝讲斈之实亲政篇曰易之泰曰。上下交而其志同。其否曰。上下不交而天下无邦。盖上之情达于下。下之情达于上。上下一体。所以为泰。述否泰意甚切上之情壅阏而不淂下达。下之情壅阏而不淂上闻。上下间隔虽有国如无国矣所以为否也也交则泰不交则否自古皆然而不交之弊未有如近世之甚者君臣相见。止于视朝数刻。上下之间。章奏批荷相关接。刑名法度相维持而已。非独沿袭故事。亦其地势使然。何也。　国家常朝于奉天门。未甞一日废可。谓勤矣。然堂陛悬绝。威仪赫奕。御史紏仪。鸿胪举不如法。通政司引奏。　上特视之谢恩见辞。惴惴而退。上何甞问一事下何甞进一言哉此无他地势悬绝所谓堂上远于万里虽欲言无由论亲政当复三朝之典而叙历代朝仪亦悉言也愚以为欲上下之交莫若复古内朝之法盖周之时有三朝。库门之外为外朝。诸大臣在焉。路门之外为治朝。日视朝在焉。路门之内曰内朝。亦曰燕朝。玉藻云君日出而视朝。退适路寝听政。盖视朝而见羣臣。所以正上下之分。听政而适路寝。所以通远近之情。汉制大司马。左右前后将军。侍中散骑。常侍散骑诸吏为中朝。丞相以下。至六百石。为外朝。唐皇城之北南三门曰。天元正。冬至受万国之朝贡则御焉。盖古之外朝也其北曰太极门。其内曰太极殿。朔望则坐而视朝。盖古之正朝也又北曰两仪门。其由曰两仪殿。常日听朝而视事。盖古之内朝也。宋时常朝。则文德殿。五日一起居。则垂拱殿正旦冬至圣节称。贺则大庆殿锡宴。则紫宸殿。或集英殿。试进士。则崇政殿侍从以下。五日一员上殿。谓之轮对。则必入言时政利害。内殿引洪容讽议忠诚可掬不独取其文之忠也见。亦或赐坐。或免穿靴。盖亦三朝之遗意焉盖天有三垣天子象之正朝象大征也外朝象天市也内朝象紫微也自古然矣国朝圣节正旦冬至大朝会。则皇极门。即古之正朝也。常朝则奉天门。即古之外朝也。而内朝独缺焉。非缺也。华盖谨身武英等殿。岂非内朝之遗制乎。洪武中。如宋濂刘基。永乐以来如杨士奇杨荣等。日侍左右。大臣蹇义夏元吉等。甞奏对便殿。于斯时也。岂有壅隔之患哉。今内朝复临御。常朝之后。人臣无复进见。三殿高閟。鲜或窥焉。故上下之情。壅而不通。天下之弊。由是而积　孝宗晚年深有慨于斯。屡召大臣于便殿。讲论天下事。将大有为而民之无禄。不及覩至治之美。天下至今以为恨矣。惟　陛下远法　圣祖。近法　孝宗。尽刬近世壅隔之弊。常议内朝事仆□可行直是者用文章朝之外。即文华武英。仿古内朝之意大臣三日。或五日一次起居侍。从台谏各一员上殿轮对。诸司有事咨决上据所见决之。有难决者。与大臣面议之。不时引见。羣臣凡谢恩辞见之类。皆淂上殿陈奏。虗心而问之。和颜色而道之。如此人人得以自尽。陛下虽身居九重而天下之事灿然毕陈于前外朝所以正上下之分。内朝所以通远近之情如此岂独除近世壅隔之弊哉唐虞之世明目达聪嘉言罔伏野无遗贤亦不过是而巳 

　　○建言时务疏（刘定之） 

　　建言时务疏商文□□庵公评土木之祸乃国家大変故也刘公慷慨直谅首效十策千廷无一句不关庙谟无一字不禆国讨岂独乱世之药石亦治国之膏梁也三伤诵之不忍释手 

　　刘定之 【探花大学士】 
