<!-- { "loadSidebar": true } -->
　　汝南故有黄叔度祠岁久不饬且坏某君以职事荐苹藻于祠下周览太息乃始葺而新之盖东汉之世距今十三百年其人与骨朽巳久矣而其祠辄坏辄理其名犹若新也夫俾叔度与当世之贤豪比迹而论列则慷慨不若李范死国不若陈窦流化一方不若荀陈盖史亦谓其言论风旨亡所表见而胡以没而祠祠而至今不绝也嗟夫方汉之季士争骛卓诡之行相矜以声相高以死当是之时。服桁杨齿刀锯甘心而不悔者盖肩相摩踵相接也其祸至于正人尽而社稷从之识者以此亦咨不为李范荀陈正是叔度高处此篇可谓深知叔度之心者矣咨叹诸贤之少激矣叔度何不足为蕃为武为膺 【为滂】 以为捐吾生亡捄于天下而又趋之吾弗忍也吾既不能以一木支大厦之颠而又沾沾百里以为惠使天下犹淂而窥其浅深若太丘朗陵者吾又弗为也所谓隤然其处顺渊乎其似道者真知叔度哉后世浅中之夫以为叔度名迹两晦此特善自匿者嗟夫荀季和之贤也郭林宗之鉴也戴良之高才也蕃举之盛名也咸匪乐自损而妄誉人者而靡不退然深服远去玭吝叔度之长岂直善自匿也乎哉假令叔度而遭时得从其建竖必在假令而下以无作有善布虗景此等意法俱从苏氏父子淂?当时诸贤之上何者善藏者必善用倏而蠖屈倏而龙跃自千载之下隃度之其辨此也必矣惟其实能辨之而其言论风旨又一世所见此真善处浊世者乃叔度所以贤也虽然叔度并其当时之名与迹欲晦。之而后之人乃区区尸而祝焉岂叔度之情乎盖名以浊世晦者必以清时显古之翳迹岂薮而垂声犹余□□揽罢铿然来禩者非一也则叔度之久而获祠于其乡也固显晦之理也哉且使后之人游于其祠而夷放其人缘其人以求其意庶其有风乎则某君之为是举也知政本矣余故记之以诏来者俾永勿坏 

　　○拟癸未进士题名记（朱国祚） 

　　拟癸未进士题名记余相□同□公评典雅峻洁 

　　朱国祚 【状元修撰】 
　　今　上执　皇序十有一年春。礼部大比天下士。遵宸旨。拔三百五十人以献。　上亲临轩策试。赐进士及第出身有差。于是礼科给事中臣某请曰。令甲。进士释褐。工部树贞珉。勒名太学。斯亦以楽荣豪俊而彰　国家淂材之盛也间者叙得甚古前四科阙而不举甚不称陛下以广厉学官意其若太平之观何臣谨昧死请。请淂树贞珉。勒名太学。如故。　制曰可。于是将勒癸未诸进士名。属臣题名所以传不朽也此篇引穆叔所称三不朽□□归之立卓有独见记。臣谨拜首言。窃惟　国家宦使故多。然独重进士选。上亲称制而命之。公卿大臣。非繇是选者。不得拜。诸士幸一日离蔬释蹻而承光宠荣矣又且欲留诸士不朽而勒名焉甚盛恩也诸士亦知所以不朽者乎夫穆叔所称不朽者曰立德曰立功立言然臣考览故记或文藻脍炙至今而姓名湮灭不传即赫然勋动当时者迨今士或不能举其名则安足怯不朽也盖古。所谓立言者神明于道以自完而微泄之故其精寄于古遒而雅今人之文古人之茟也言以傅若乃立功之云则以其道济天下赞两仪而参之其功与其精人永耳然则功与言之所以不朽者皆德也穆叔列而为三过矣诸士所勒名在学宫学宫故祀孔子世所名万世为士者也乃其述六经垂后宪舍德何以焉高皇帝独取学宫勒珉者固谓诸士诵法孔子阶进抑亦令顾而自念毋举所言圣人之道而刍狗之今上斋居而念收心养性之学顷策尔诸士亦惟称举仁明武以询意所凝注可想也诸士感兹殊遇毌亦蒙上指泳圣涯宅心一德因是而陈谟启沃命曰德音因是而展采匡辅名曰德政斯乃永有垂于终古其以显国家淂士而焜耀兹珉无巳时脱不然即摛藻抽华臣不谓言戢中宁外臣不谓功以是为无当于不朽若乃谫谫而慕穆叔所云录之大者安所遗后而能以珉永乎且今所勒名记进荣歆之太常规以罪籍法戒凛如读者神竦耳它日苟诚有效于　国家其太常寔勒之设若不类则罪籍具焉其荣其辱自有在也诸士诚旷观而计不朽乎即勒太常者眇矣矧曰其特兹珉为荣臣不佞既先诸士与有名者则愿与诸士共朂焉 

　　○拟癸未进士题各记（徐应聘） 

　　拟癸未进士题名记许相国颖阳公评笔气苍然有古色 

　　徐应聘 【翰林检讨】 
　　万十一年春。三月。礼部贡会试中式士。某等若千人。于　廷上诹以君。及当世之务。　亲拔某等三人。赐进士及第。余赐进士出身有差。　恩赉如制。有司循故事。立石　国学题名上曰可命。臣某为之记。臣谫陋何能道扬明旨广厉多士臣顾惟　上所命记寔题名敢以名之说为多士绎之夫名所从来远矣古先王用以观髦隽风缨笏作其刷以题名立意既新而文称雅蔚磨而动其媿厉周礼曰为令闻嘉誉以别之故有旗常之书有锺鼎之勒用令九牧之内烝烝然望表而趋斯熊罴之士不二心之臣所繇盛巳我　国家故用旗常锺鼎劝士而于士之始进也有题名则视古益弘远焉何者论勋而纪义专崇褒汇茹而书道存鉴视叙之于底绩之后者其制明而诱之于登庸之发名字甚透词藻欲流天机若舜初者其权妙也盖名之于厉世磨钝也深矣乃蒿目而谭者或以近名忧士不知所谓名者果以吊诡诡润非广饰厚要之为邪则名不可有如以絫行积伐腾茂蜚英盈塞乎天渊而赫赫乎不朽之为名邪则名亦甚重巳夫名也隆卑不以爵秩章晦不以年世或据尊处显垂竹帛之声亦或散处下僚而有闻章彻或焜耀当时溢千民听亦或年世迁贸而愈乃着白要之起乎约成乎积非以空文见伪淂也故曰名者实之宾也名之不议论风生神采茟底存实将焉放是以圣王喆后所为鼓舞一世驱策万品者惟名俊民志士所为见景拔迹蕲表见为兢兢者亦惟名今兹士之名　上业以当日所敷奏先后之籍于司徒诏于太宰矣而又勒之乎贞珉树之乎辟雍夫非为多士计长久为世世览观勿绝也乎盖臣说尚书见肚康之命毕公也曰公其为成周建无穷之基亦有无穷之闻今上固以无穷之闻期士而士有不象上上之指端志壹虑殚诚陈力为国家建基无穷则贞珉勒之而自■〈垂夬〉之辟雝树之而自堕之臣知士必不尔为也臣谨记词严义正有禆士风 

　　○京营戎政府题名记（邹德溥） 

　　京营戎政府题名记曰宗伯锺召公评叙营制明练该愽是通达国体者而雄名奇杰之令仕夫生色 

　　邹德溥 【翰林编□】 
　　我　国家京营之设盖象汉之北军云业以锦衣诸卫卫宫林矣。而此主廵徼京师彷佛汉南北军相制意。而所谓班换兵。独取诸山东河南中都大。抑又有汉调三辅之规焉。高皇帝故以卫兵分隶五府独有所谓五军营尔。自文皇帝聚兵兆伐归。而结营团操。乃始设三大营。曰五军曰三千曰神机营以勋臣二人提督之。然不为开府置篆也当此之时。盖有胜兵四十万。称最劲云。凌迟至于己巳之变。而营务弛矣。于是于肃愍更画。简骁锐十五万。分为十营。而训练之。命曰考核精详团营而其余者。为老家营盖一变也然要以救弊举废振弱为强斯亦有足多焉当时仍用勋臣提督。莅以大司马。其后益团营为十二。而所谓提督者如故。正德初至用中贵人参之。号监鎗。而戎务滋窳矣。嘉靖中设东西官厅。简骁锐六千人。为听兵凡三変悆而悆下此结案也征。又一变也盖自三大营选兵为团营团营选兵为东西厅有东西厅而团营又与老家军等矣则积弊耗之渐也肃皇帝深惩庚戌之变。乃　诏敕中贵人归。尽罢所谓提督东厅者。而复设三大营易三营为神枢。并旧五军神机为三。特设提督勋臣一人为大将。又时命文臣一人恊理之。则今所谓戎此亡宗朝兵枚复振今京营戎政府之由设也政府也盖举十余万众而统于一自开国以来兵权未有若斯之重巳乃赵文贞盖尝奏言兵权独主强者挟重而可虞弱者又引嫌而不敢振。非所以强兵固国之术也。则请仿祖宗分府意。错置五营各。择一将董治之。而大臣以时廵核校焉。乃行之三日。见谓号令不一。而复议专统矣。岂分合于时固各有当欤。抑自有要领在。而不系乎法之分合欤。临淮侯李公言恭少司马辛公应干今在事尽籍前任人名氏勒之石而属余记为叙述营制兴革之略则因系之曰。于都哉。今所疏名惩劝意言々明快令人跃然有枕戈投距之想者。非勋臣。即文臣也。夫勋臣与国。谊同休戚。文臣本以明先圣之道发家。而并都天朝之高爵。至悉举所谓爪牙者付之。所不尽心简卒搜伍忠贞以卫天子者非夫也试按斯籍而稽之即公忠营职之士未甞不忻然愿为执鞭至强不轨弱不振如赵文贞所云者掩口不欲道其名则无有道则营兵设而不用此意更超圣明在御靡所逃于三尺即揆诸天下之公是非而荣辱固巳悬矣士宜何居焉夫吁谟竭智为国扬武壮士之槩也精白一心悍卫　皇家荩臣之轨也执节壮猷以功德自垂不朽哲人之致也继斯任者观于是碑亦可以悠然兴矣而余又惟天子有道守在曰夷要惟抚绥民生保古疆圉措天下于泰小之安至使营兵设而不恃是在纶扉哉是在纶扉哉余不佞盖重惕焉 

　　○顺天府重修儒学记（葛曦） 

　　顺天府重修儒学记□□史葵阳公评气度温淳词旨朗润 

　　葛　曦 【国史检讨】 
　　今观古昔盛时所谓庠序学校云者非徒聚师生勤条教之具盖人君以其躬行心淂倡率化导于上而其为师为弟子者则又以道德性命仁义礼乐相与琢磨砥砺优游厌饫不见异物而迁其近在王畿之内者则菁莪棫朴之化被之最深而欣欣侃侃之风远而为四国法程传所谓首善自京师始是巳逮圣王不作教化陵夷诗书道熄而学舍鞠为豊草矣即辟雍之制述前代有斈而不修斈而不冓委婉有致亦皆废坠莫之修举又况所谓庠序也哉其或建学立校不过为太平荣观非能倡率化导于上而师弟子之所诵习又不过词章占■〈亻毕〉媒富贵利达而巳安暇计道德性命仁义礼乐为何物邪治不古若有由然矣我　国家列祖相承右文图治学校星布宇内肆皇上嗣极尊崇儒道注意典章日御经筵身先教化屡勤明诏以厘正士风即今宇内人文炳蔚学术隆盛人诗书家孔孟虽穷陬僻壤咸进用文事斐然成章又况所谓首善者欤顺天古叙致匀妥燕冀之地。　国初为北平郡 
