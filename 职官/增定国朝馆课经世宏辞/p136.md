<!-- { "loadSidebar": true } -->
　　切惟吏治不清则士风日坏。即如郡县。向来不分繁简冲僻难易则劳者无所劝。逸者无所惩。避繁求简。避冲求僻。避难求易势所必至以致紧要难治地方。缺人整理。日渐废弛。顷虽渐次刬革。然必法有画一。方可行之经久。其于各处地方。今止备核民情。未暇兼论形势。大率以边方残破。远方困惫。盗贼猖獗。灾沴频仍。冲繁难支。刁疲难治为上。稍易者为中。易者为下。每省总括数语。以陈其槩。细列等差。以尽其详。使一方利病。宛然在目。治道缓急。可指诸掌。为守令者。果能覩边方残破。则思保障之略。覩远方困惫。则思拯救之术。覩盗贼则思抚循。而扫荡。覩灾伤。则思赈恤而安辑。覩冲繁。则思爱人而节用。覩刁疲。则思力于而善俗。外以是修其实政。内以是课其成功。至于推升行取。必准于此以为迟速高下。又念一纪之间一方之事体。更变不常。五方之民俗。美恶难定。本部每十年。厘正一次。今将南北两直隶浙江等十三省府州县上中下三等开而进呈恭候圣明裁定。　敕下遵行。此外合行事宜。容臣等另题　请此论京师盖赋繁民困虽畿甸同风而顺天之马政河问之水旱患尤□矣一北直隶臣等谨按北直隶　畿甸重地。根本系焉。永平逼近边陲。屡遭虏患。顺天役赋。并系禁场庄田。星罗棋布。事务掣□。而养马之累。则诸县同焉河间不一水患。真定保定路极冲繁。军屯达坞。交错其间。抚辑为难。且每秋防守三关。更为劳费。顺德俗淳讼简大名广平地僻土饶。赋税易办。长民者。持廉惇俭。加意抚绥可不劳而治矣此论留都□□京□□边备渐增岁漕江南四百余万而财用困矣其它备疏中不论一南直隶臣按南都。根本重地应天赋重役繁。颇为难治。苏松常均称烦剧。苏为最。松次之。常又次之。至于岁运水患。时增军饷。则三郡之通患也。镇江太平宁国池州安庆民朴产瘠。吏事殊简不甚难治。徽俗鄙吝健讼。弃本逐末。顷者且有矿寇守令非廉而有威者。不能安于其职。江以北。卢为善地。扬冲而俗侈。淮安转漕。烦剧特甚。凤阳地广大荒。与淮北一带。不困赋而困役。徐邳俗悍业盐。水陵孔道。州邑疲。一望萧条。不当以江北简易例也此论浙省患在倭夷入贡点诈叵测先事而备其在定海乎一浙江臣等谨按两浙。当天下财赋之半。顷岁倭夷陆梁东则宁绍温台西则杭嘉湖诸郡邑。横被蹂躏。以故增兵置师。加赋给饷。视昔数倍。近方稍。议者即欲罢兵辍饷。海上卒然有警。不知何以应之。况定海系倭夷入贡之道。尤为两浙门户。怀安攘之远图者。奚容以一日妄备哉。至于杭嘉湖地饶多利。俗尚纷华。赋役不均。逋负日多。救弊补偏。诚为急务。处州依山盗矿党与本众。且与衢严嶶州之寇。联踪哨聚。时肆剽掠。义乌民俗犷悍。窜名兵籍。散无所归。恐生他衅。先事预筹。不可不加之意也此论江右大都其民朴□俭苦有忧动之思弘治以来赋役渐烦少壮者多不务穑事出营四方矣一江西臣等谨按江西。介吴楚闽广之间土薄民勤。俗尚俭啬颇称安攘。南昌省会冲繁。吉安健讼奸猾。至于豪右掣。田粮逋负。则二郡同。南贑密迩闽广。巢寇时发。而贑当其冲。故军门兵备参将在焉。饶州南枕彭蠡。九江东据上流。江湖水寇。四出为患。而饶郡内有藩封。邑多顽梗。瑞州地狭民。抚州讼繁多盗。袁州临江建昌广信颇称饶庶第袁州界湖。水寇当责抚臣。南贑山寇。当责督臣。有司又能轻徭薄赋。养而教之。瘠上劳瘁之民。庶几其有瘳乎此□□省大□□□莫如卸武嚚讼莫如漳州若民稀土沃则入郡一也一福建臣等谨按福建僻在南服昔称沃壤□缘岛夷入纪。山寇内讧地方荼毒极矣。大抵福兴白漳以海为襟民习犷悍而月港海沧诏安漳浦同安福清等县。则为溟渤要害。延建邵订以山为枕。民多负固。而上□永定大田永安松溪光泽等县。则为逋迯渊薮。福宁居通省上游。八闽喉舌。南粤系广闽交。倭寇巢窟。地势民情。尤难控制。且闽守地狭民贫。残伤之余。钱粮无措。窥伺者未已。兵食之计。不可缓也。反侧者未安。绥靖之力。不可后也。端本澄源。补偏救弊。全赖有司。而励激劝。则又系乎抚镇诸大吏焉。此论楚省如□阳之保商陕彬桂之跨南粤辰沅之捍蔽云贵皆荆楚阮塞所当备者一湖广臣等谨按湖广襟带江湖。泽多田少。民俗栗轻。鲜思积聚。且道通九省。冠盖辐辏。邮驿苦之。即今宗室日繁。徭赋日重。采办之役。财力愈难。故其民率啙窳而难治。此其大较也。武汉德安民穷地瘠。承天　陵寝所在。费冗事繁。荆岳潜沔之间。频遭水患。盗且乘之。近日郧襄大水。尽损田庐。则又向来未有之变。长沙地虽稍沃。税田甲于他所。黄州浇。常德困惫。辰沅半迩郧阳之变又与前事体不同矣为贼。麻阳溪洞。诸蛮连结。永保每肆劫争。去岁支罗之害。实缘于此。衡永僻饶宝庆简静。庶几可为。然亦非复曩时比矣。加志穷民者。其尚思援拯之策乎此论广东其为患者不在岛夷之盗边而在郡民之剽□一广东臣等谨按广东。介岭海间。昔称饶□。然地远法疏官多黩货。以致山海诸寇。联踪哨聚。师旅繁兴。民之残疲既极。而广西兵饷。又全仰给。近增廵抚。虽称得策。方在经始。故广潮惠□南韶诸郡。盗炽事繁。选用守令为急。雷廉高琼诸郡。氏淳务简。稍为次之。至于择海道副使。以备诸夷。岭南兵备。以防山寇。择屯盐佥事。以修举屯政。讲求盐法。庶几南粤有息肩之日乎。此□□□□□□□□内给□封外困边团苗夷为患所不免焉一广西臣等谨按广西当岭南右偏幅员其广。国初以桂林为省。会肇建靖藩。于时编氓稀少。招摇垦荒。岁久蔓延。田土半为侵占。粮额日减宗人日繁。禄粮军饷。支给不敷。昔惟府江五百余里。夷獠阻滩为患。浔州大藤等峡。诸蛮巢穴其间。兴安西延陆峒。与武冈接壤。为猺据。又柳庆以西八寨者。称盗薮耳。今则珠连绳贯。在在有之。如古田洛容荔浦思恩怀柔等县。为其蚕食。将无民矣。寔以官多降调。惟事诛求。以致上官骄横。民散猺盛。越城劫库。戕害方面。岂一朝　夕之故哉故边方之官非才不足以戢乱。非守不足以服人。非久任不足以谙土俗。而识物情斯乃谋国者。任人之责也。此论河南当课农宣化如意拊循不然则宗亲之禄□支寇贼之祸难免矣一河南臣等谨按河南。为诸夏中区。向称乐土。近以宗室日繁黄河岁徙。禄粮工役。劳费不赀。民始不堪命矣。开封河南卫辉怀庆彰德五郡。冲烦虽同彰　德间于赵魏。军民杂处。牵制尤甚。归德地联数省。统辖非易。宿奸大猾。时发首难之端。南阳疲弊。且多矿盗。殷富。则汝蔡为优。劲强。则河洛为最。是故藩禄军需。均当规。第恐皮尽而毛无所附。方来之患。有难■者。保厘大臣。其蚤夜慎图之哉。此论山东大都边饷之费王禄之供浚河之劳所在不免一山东臣等谨按山东齐鲁奋域。海岱奥区。济兖东患在役重。其民顽。轻于流移青登莱患在赋烦。其民悍。敢于武断。济南虽称沃壤。而武滨沾蒲一带。即古广斥之地。一望白茅。兖川水陆之冲。且　宗藩河工。劳费不赀。至于沂费剡滕则荒落甚矣。东昌青州差有可观。均非昔比登莱地本瘠卤。舟车不通。虽值富岁。犹多逋负。大率济青依山。多矿盗。莱登频海。多盐徒。临淄之间多奸侠。单曹之境多妖民。保厘大臣。实心绥辑之外又不可不锐意于防练矣此□□□□□□□□□□□□□□□□之□□虏仅隔一河可畏哉一山西臣等谨按山西。大臣府逼□虏穴最苦□□太原府属如兴岢岚□河一带。虏一大举。辄入其境。断烟宿莽。萧条甚矣。汾州宗藩不畏国法颇为地方之害潞泽辽远环列大行上下谷深林密。盗时□发。往岁青羊山之事。可为鉴也。平阳虽称富庶。其实止蒲绛临汾太平襄陵曲仸翼城差有可观。地震之后。则亦大不如昔矣。是故休养内地之民。使之裕于供边。乃一方保厘者之责否则。割肉充腹。立见其毙。可叹也矣此论陕西所在声力以供边秦宗室而平凉尤甚闾□愁苦边事可虞也一陕西臣等谨按陕西内综入郡。外控三边。吏兹主者牧且兼帅焉责诚难矣西凤汉中稍称饶裕。百需给仰。供应颇难。延庆平凉临巩逼近边。虏一入。无论赀产。锋镝死伤之患。独先。□焉。三边视诸郡尤冲。而势不相贯。故甘肃星悬于河外。宁夏株保于横城。榆林一望。虏幕千里。馈粮独其人轻生敢战。相恃无恐。频年更番入卫。耗亡半矣。隋城殒将。葢有由然又其甚者。固原为开府调度之冲。重兵屯戍。自去秋败绩之后。悬赏□募。至今锐士尚不满千。若虏袭旧套。直驱践汗陇。薄泾邠。窥三辅。特再昼夜力耳凤沔之墟夙多回种。而无良亡命者。又多迯匿其中。立俟风尘鼓煽而起。腹心之患。其将大乎是故有牧师之责者。所当观衅而预图也此论蜀省大率番□之□祸尤为可忧若其它饶□备□庸□一四川臣等谨按四川西南奥区上则松荗□昌番夷时肆侵暴。下则播酋石砫土司互为劫掠。控制消弭。非一朝可图者也成都素称沃野。赋重役繁。供亿称诎。叙州地饶。而高拱诸夷兵费不赀。且大木多产其境。采办之扰。商民残疲重夔土寇连结。施州诸夷。虔刘未已而妖人内讧受患尤烈。保顺冲疲。民林。务简。马湖僻小。民夷相安。龙安新造全在经始。大抵蜀地夷汉杂处气习靡淳。地里辽邈。廵历虽遍加以大木之困。大兵之残民贫多盗。势使然也。事在抚按广于咨询。司道勤于躬。督率有司。持廉省费。爱养抚绥。数年之后。或者蜀其有瘳乎。此论云南大都城郭人民夷居十七向背靡常无万里投宦类难淂人柰何一云南臣等谨按云南。远在西南。汉夷杂沓。无事。则歹为舛骜积弊然也。府属如云南临安大理永昌鹤庆楚雄足称沃壤。曲靖为入滇之路。供亿艰难。武定当新造之区。安辑为要。元江景东丽江姚安北胜邓州沾益诸夷。其情叵测。镇廵同心。恩威兼济。方可称冶。至于旌别庶官。责在监司。抚字百姓。责在守令。惟求得人而已。此论贵州地瘠寡利夷性猾诈贵在因俗以时抚定耳一贵州臣等谨按贵州。初属四川行都司。永乐年间。始建省治。官则流土相参。民则汉夷杂处。不当中土一大县一线之路。外通滇南。官军月粮。仰给川湖二省。黎乎寄治湖广。五开卫铜仁僻处万山。逼近苗穴。都匀程番与广西接壤。土酋仇杀。素称难治。镇远湖广之冲。西水背山。险颇足恃。思州石阡孤县一隅。势可隐忧。惟思南城下有江。足通舟楫。商贾行旅。比之他郡不甚萧条。大抵贵州开为云南。无贵州。是无云南也。内安外攘。其抚镇大臣之责哉 

　　○惩贪吏疏（杨巍） 

