<!-- { "loadSidebar": true } -->
　　兵科都给事中张希皋等一本辽左班师报捷□称仇怨万深乞　敕当事诸臣严加防备以保孤悬重镇事臣符罪该科接得蓟辽督抚镇塘报等因。臣等见之。殊为辽师喜而又窃为辽左虑也。除功罪议赏罚尚俟按臣勘奏。臣等未敢遥度。然据该镇所报边事夷情大都可见。敢辄披沥为皇上陈之。夫兵闻拙速不闻巧遅。司马法未有能易之者。是抚镇二臣。奉有剿处之　旨已于正月十六日。提兵而东士马六集计欲灭虏而后朝食。不谓两雪泥泞。夜月尚晦。天时地利。适有未便者遂屯兵散饷。改卜三月为期即甴计甚工。举事甚密而遅兵缓进。虏或窥我。而得以有备臣等□抱隐忧。今以万余之甲士。攻塞外之坚城兵将矢心恊力。破其寨栅二层。斩首五百余级而迸虏且遥叩乞哀愿和虏商。效顺　中国。则酋首无恙巢穴荡倾。非出人初意。而斩获功次若此。亦足报挞伐之威。而寒。毡裘之胆。故臣为辽师喜也喜其攻虏而能得志于虏也然二酋负山为。垒石为城。内外周遭。壕堑层迭。城则坚矣。虏众万计披甲控弦。矢石滚木。诸品皆备。敌则劲矣。向已计合猛逆料虏情至为详悉长虑却頋无出于此仇攻反酋已了。今我提兵出寨。攻其城池。斩其部落岂所其心者。而怀仇挟怨。视昔不尤倍乎。愿和虏啇之语。可遂执为左劵而责彼之効顺乎。建州酋奴哈赤及北虏恍惚住牧近地。声势相倚。即今我兵亦出巳有闻风而授之者。傥一酋东连西□。哀词以请。无有酋昔恊应之乎。胡马渐壮。羽翼已成将。无悉甲而来思得一逞以图报乎我兵各有信地。无处不守。无处不备。人之战兵。皆调集而往者。旋师之后。能无分撤而西乎。兵撤而开原孤立。士马无多。傥众果结聚长驱。可能决策一战乎。战而可守。功万。矣故臣切为辽尤虑也虑酋之仇我而不能忘情我也臣等窃闻用兵之道。■〈氵厺〉防勇战。兹辽师战则勇。而警戒以防不虞。尤不可一日而忘备者。今之抚臣。雅负边猷。而大师素称智。或战或守。自能相机宜。得胜算。如臣等寡昧。曷能筹边事设谋详尽料理多方万全之□可纾宵旰之忧于万一。然职掌所关。义不容畎。敢辄陈其过计如此。伏乞敕下。行令该镇诸臣。各弹在事之忠。永怀桑土之虑。虏商作何安插。康酋作何处兮。猛酋之怀疑未附者。作何招怀。那卜二酋之挟仇恃憸者。作何羁縻。各兵信地。有缓急之当增损。各将领有勇■〈氵厺〉之当更置。一切善后事宜。从公酌议具奏。务俾□悬之地。有所恃以无恐。积怨之虏。有所畏而不来。庶足以安边陲。纾□宸虑。而　朝廷委任重臣之意。与各臣树功啚报之心而无负天 

　　○整肃风宪疏（许弘纲） 

　　整肃风宪疏□□□五台公评台臣要职也而美遣当慎其整饬法权维持风宪之一事欤 

　　许弘纲 【给事中】 
　　刑科给事中许弘纲一本恳乞圣明酌台差以肃宪体事臣惟　国家稽古建官不啻千百而职司风宪。专属两台。入则柱后惠文出则绣衣持斧诸司莫敢望焉诚重之也故法有所必行则母务穷之以情所难行之地权有所当行则母务乘之以势所难一之交其理固然而于事。体有不得不然者。伏稽会典。一应文职官员。并不得原职衙门授任。近年事例。姑有教官之职。得在本省之条。然止于各府耳。使遽有为本管。即教官杂职。尚有所不行。而况御史乎。今之御史。未闻有秦差原藉者。而仕南台间有之。南台各差御史。亦未闻有在原藉者。而惟仓屯二差。间有之得。无以所谓廵仓者直廵视亰仓凤阳仓而巳乎。不知既曰廵仓粮所出之地。皆属矣既曰督理屯马则屯田坐落之地皆所属矣彼其敕奉书而专制一方。不遂并。原籍。而惟号令也哉夫。二差职掌。虽殊。按臣访。察查盘近。居停止。而文移上下同也。受词同也。旌别吏治同也陛下谓行是数条于籍。便乎。弗便乎。臣请得竟其。夫居卿党而避席入里门而下车所以广敬也豸史起家诸生罢则衙事上临下体统倒置遵道无此于此门以自老其邑令丞郡守与诸监司固得以司牧临之宾礼遇之者一朝而绾玺符则移文传檄岳然上官抱牍佥名第为下吏考核殿最督责薄书亦其宪体宜尔则部民之义谓何而雅道从兹薄矣矧江河之日趋而下也或者父子兄弟且因有不肖之心焉亲戚跳跟童仆恣睢有司莫敢恃三尺以与上官抗不便者一今者之人。变幻万状。岂无以户婚。而托之侵粮。以曰土而托之占屯。以甲籍而窜名于中者乎。其餙词而来也槩送之而不理乎。偶一凖行而查知原告。为上官之里闬。或被告者稍稍隔越也。宁必问官之一无所承平。抑下司之揣摩。原非上官之本意。而俾两造之直者。吞声。曲者肆志。本差御史且缘是抱瓜李之嫌也又孰从而白之乎不便者二夫御史以观为职固将使本差无不冾之事所属无不称之官。用能弊绝风。法之不行椎之不振则焉用彼宪臣为地而奏起报天子今以原籍有司之故。不得不斈风裁韬晦。官府狎恩而玩愒吏书观望而为奸。故有廵仓而不敢督本府之仓粮。清屯而不敢问本府之屯课。马而不敢诘本府之蕃息举剌奖戒缺焉难举他可知矣然则陛下之以钦命寄若臣。果使之夸富贵于故乡而已乎。何浮假之。名而实制其事耶。不便者三夫兹数者。法在所必行而参之。舆情则悖欢有所当一而格之以势则挠如是而其可为常乎不可为常乎。其　国家之法乎。且廵塩之与仓屯均以事出者也。今廵塩槩避原籍。而何独遗于仓屯有司离任未五年。不原官应避故里握符则何惑乎法不容而催可挠乎得遽差原在地方廵历。惧夫事体之难行。而形迹之当避也。夫彼犹虑及其原官。而此何独不虞其故里。此皆职之所未觧也。职。顷待罪南。窃见夫近年一二台臣。观风原籍者。虽其握符揽辔。所至澄清苏台镇周。远非甚匹。而方其被命之姑。长虑却顾蹙。然不宁徒以有其命之不敢辞也。即堂官之循序疏请。亦岂不恤其私则。以旧例良然。不敢废耳。故久之制。当定自朝廷。而善后之图。湏详于今日。伏乞特敕都察院。转行南京都察院。除前奏差台臣容令循例竣事以后廵视京二仓。及屯田印马御史合无照廵江事例俱令回避原籍地方。即使一时缺人亦湏委曲更调。庶■〈氵厺〉纪大同事权归一。而风宪之体。益尊矣。职■〈氵厺〉垣也法司行事职掌所关一得之愚不敢不献惟陛下裁择焉。 

　　○广采纳疏（杜縻） 

　　广采纳疏□□马凤洲公评读其文　清旷疏达叩其衷诚恳切核且重纳言关国计系民生凿凿可惜之施为真昌言之禆实用者欤 

　　杜縻 【给事中】 
