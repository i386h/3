<!-- { "loadSidebar": true } -->
　丁内艰
　　母死丁忧曰丁内艰(父死丁忧曰丁外艰)
　服阕
　　丁父母忧已满三年服制已终例应起复
　起复
　　丁忧之员服满后禀知本籍上司请给咨文赴部补官
　归葬
　　此官父母早卒因不得葬地故未入土后来此官宦于别省忽得家信知地已置妥则按例告假归葬
　省亲
　　在距本籍较近省分为官或主考学政等官差满回京之便皆得告假二三月回籍望看双亲 
　夺情起复
　　督抚司道及带兵大员忽然丁忧则皇上命其在官守制不开缺或已开缺回籍皇上欲用之则降旨命其不待服满即行补官谓之夺情起复夺情言夺其孝思也 
　印结
　　凡外省之人来京考试及捐官等项皆须同乡京官为之具保结上盖以印其印乃六部之印也 　
　甘结
　　凡官府断案既定或将财物令事主领回者皆命本人作一情甘遵命之据上写花押谓之甘结 
　有司
　　凡官有管辖民人之责任者皆谓之有司
　执事
　　办理何项事务之官谓之何项执事
　上司
　　有管辖此官之权者皆谓之上司
　同僚
　　同官品级相等者谓之同僚又称同寅
　属员
　　上官所辖之小官曰属员
　近侍官
　　在内廷办事之官无论大小皆曰近侍官如军机处内阁等衙门是也
　亲临上司
　　管辖最为亲切之上司如知府之管知县是也
　挨资俸
　　凡官员升迁时必先考其食俸年数之多寡以食俸年多者为资深依其年资之深浅而定其升迁之次序先后 
　全俸官半俸官
　　在京城六部学习之司员如三年期满奏留本部补用者于未补缺以前先给半俸迨补缺后始给全俸
　历腹俸历边俸
　　外任官之在边界者与在腹地不同如在边界历任已满三年其升迁之次序比在腹地者加优十倍
　流官[干本作流内官嘉本脱内字]
　　有品级之官流乃等次之意
　风宪官
　　风闻奏事执掌法度之官即御史也
　冠带官
　　钦赐冠带之官如新进士授职必赐衣冠
　正印官
　　府州县等正任掌印之官
　方面官
　　道台知府皆称为方面大员
　幕员
　　有官职之幕友曰幕员
　么麻?么小吏
　　卑小之官用禀帖递上官时往往自称么么小吏么么细微也(订正:么么微物二字出汉班叔皮王命论么么小吏小官对于大官谦卑之称也)
　所在官员
　　在远处说此处地方官曰所在官员 
　同城官员
　　同在一城中为官者曰同城官员
　提塘
　　各省皆在京城设立往来递送文报之官曰提塘
　经制
　　有经理管辖之权者曰经制
　设流
　　在边地添设有品级治民之官
　改土归流
　　云贵两广等省蛮夷之区皆以本地头目作为知州等官以治其民子孙世袭谓之土官往往任意为虐故常有将土官革去改用流官者
　土职承袭
　　云贵两广等省土官病故其子例应承袭世职此事由吏部办理
　遵旨逐件事(以下皆咨详吏部公文之起句也)
　　从前有旨命吏部转饬各衙门详查某某事其后其各衙门查明咨覆其文之起句则云为遵旨逐件事
　服官之流品等事
　　如吏部命某省查某人历任何官某省查明咨覆则云为查明某人服官之流品等事服官作官也
　恳恩详题升补等事
　　如各衙门有应行升补之员例应由本衙门酌定详报吏部由吏部奏请升补在本衙门办稿呈堂时起句用此语
　恳恩详请题复姓氏以敦本源事
　行取
　　外省州县官有才能出众声名大著者例由吏部行文调取来京以御史或部员用此例在康熙年有之今无
　贤能(以下皆考语也)
　　有德行曰贤有才干曰能
　循吏
　　为官清廉良善者曰循吏
　卓异
　　才能极高曰卓与众不同曰异(订正:外官三年大考察一次谓之大计其中才能尤为出众者即保举卓异候旨送部带领引见擢用)
　精敏强干
　　明白曰精办事快曰敏有力量曰强有才能曰干
　四应之才
　　言其才能周全可以应答四面之事
　材勘盘错
　　古语云木不遇盘根错节不足以见斧之利曲折不直曰盘纹理不顺曰错此等之木最坚而[难]破比如难办之事(此句总而言之)是此人之能可以[堪]难办之事
　清慎勤谨
　　不贪曰清不妄言妄行曰慎不懒惰曰勤修品性曰谨
　治政有方允堪保举
　　言其治民办事都有方法实在可以保举
　实心任事
　　用诚实之心办理一切事务 
　宣讲圣谕十六条
　　州县等官应于每月朔望日聚集士民把圣谕广训十六条高声宣读详细讲解以使人人知所效法
　诚二千石之良者
　　实系知府中最好之员古称大守又曰二千石因每岁禄米二千石即今之知府也
　应军需而供亿克勤
　　凡有军营中应用之物多件都能供给齐全可谓勤矣
　自新异图尚可以束励
　　若能改了从前的不好从新用善法办理仍可约束勉励众官役辈使之不敢扰民
　督垦荒地
　　率领民众开垦荒旷之地以种五谷
　增出人丁获解逃人实绩
　　州县官本管境内民数加增拿获八旗的逃人解送至京此二事皆为实在之劳绩
　有荐一次纪录十次
　　此官从前得有保举一次因功纪绿十次
　随至随结
　　公事随手办结毫不身耽延
　参酌情法
　　将人情律法二者酌中参核务得其平而后已
　责成之法
　　将此事之任责之于此人必使办理有成效 
　贪酷
　　收受贿赂曰贪虐害百姓曰酷为八法之一
　贪戾
　　收受贿赂曰贪不顺人情曰戾为八法之一
　贪劣
　　收受贿赂曰贪卑鄙不才曰劣为八法之一
　贪残
　　收受贿赂曰贪凶暴不仁曰残为八法之一 
　浮躁
　　性情不定曰浮性急曰躁为八法之一
　轻浮
　　举止不端方曰轻性情不定曰浮为八法之一
　暴戾
　　性情凶曰暴不顺人倩曰戾为八法之一
　赃官
　　不廉之官
　清官  
　　赃官之对面即清廉之官
　受财
　　受人之钱财 
　苞苴
　　因受财而不肯认真秉公办事以致诸多含混苞苴即包容之意(订正:贿赂也昔人行贿赂恐为人所知以苴具裹之以掩饰人之耳目因即以苞苴名贿赂)
　过付
　　传送贿赂 
 
　才力不及
　　才情力量俱短
　老病
　　年老多病不能任事
　罢软
　　同疲软无力曰软迟延曰罢
　罢玩
　　迟延曰罢公事懈怠曰玩
　怠玩
　　性情怠惰玩视公务
　阘茸
　　性情昏乱懦弱遇事不知振作曰阘茸
　迂缓
　　固执曰迂性慢曰缓
　偷安
　　只求安闲不理公事曰偷安 
　冒名代替
　　假冒他人名姓代行考试或替人当差
　规避
　　打算躲避罪过曰规避(订正:凡官员处事居心欲避难就易避苦就乐避害就利避过就功皆曰规避) 
　言语傲慢
　　出言狂傲失于谦和有轻慢人之意
　尽先前补用班  
　　尽先补用班其补缺当在各班之先尽先前补用班即在尽先本班中又当在前也
　花样  
　　即各班名目如即补候补尽先尽先前等类是也
　委署委差  
　　外省凡补实缺官必经奏明若署理即各项差事则可由督抚径行委派
　轮委到班  
　　外省委署委差各班人员俱有次第依次轮委到班者言已轮及该员名次即将委之也
　指分  
　　内外各官或分发何省或分发何衙门向由吏部挚签而定自捐纳行而捐银者遂可任意指定何省何衙门而分发之
　兼署  
　　以此官而兼署他官也
　兼差  
　　以一员而兼任何差也 
　督办总办  
　　督者督率于上以办理公事也总者总其成也二者之中督办尤大(订正:督办者督率于上以办理公务也总办者总持其成以办理公务也二者之中督办尤大)
　帮办襄办  
　　帮办帮助办理公事也襄犹帮也
　先期公出  
　　地方官或遇该管地方出有事故而本官已于事未发之先时因公他出也
　严加议处  
　　寻常小过交部议处以罚若为大过则议处加严也
　降级准抵销不准抵销  
　　凡官员获咎部议或应降级如该员平日尝立功得有加级者准其以所加者抵销所降若遇大过则必加实降不准抵销
　主政  
　　六部之主事也
　开缺  
　　凡实缺官员或有过失而罪尚小不至于降级革职即饬其开去本缺小官则另候补委大官则另候简用
　开缺来京  
　　凡大官如获咎而皇上尚欲察看其人可否仍用者则饬其开缺来京另候简用如已决意不用者仅饬开缺下无来京另候简用等语
　革职永不叙用  
　　官员如犯大罪必不可复用者则上谕革职永远不复叙录任用
　驱逐回籍  
　　官员或有在服官省分犯法为非者朝廷既革其职仍驱逐之令回原籍不准在该省逗留生事 
　钦差  
　　凡皇上特命差往外省办事者皆曰钦差
　钦案  
　　凡奉谕旨交付办理之案皆曰钦案
　加级随带不随带  
　　官员有功绩得有加级奖赏其中有随带不随带之分随带者无论移任何官皆准带往不随带者则惟得于本任时有之若调移他官其加级即归消灭 
　不法  
　　官员所为不依法则也
　主稿  
　　乃奏事主撰折稿者也凡外省大员如有一事经数官员衔议奏者折尾必行声明此折由何人主稿又六部司员中经承撰拟本部公文折件者亦谓之主稿
　结党营私  
　　言官员结交党羽经营私事也
　罔上行私情同市侩  
　　言为官者欺罔其上而自行其私情卑鄙之情与市中牙侩无异也
　公尔忘私  
　　言臣民因公事而忘其私事也
　国尔忘家  
　　言臣民必在于国而自忘其家也
　君尔忘身  
　　言臣民忠于君上而自忘其身也 
　忠爱性成  
　　言臣子忠君爱国之心本于其性质所生成也
　急公奉上  
　　言臣民急于为公以奉事其君上也
　毁家纾难  
　　自毁其家出眦财以纾济国家之难也此春秋楚令尹子文事后人于捐财以助国者辄引以为言
　寻常劳绩异常劳绩  
　　官员立功者有寻常异常之分寻常者小功劳异常者大功劳功劳小者奖赏亦小功劳大者奖赏亦大
　瞻徇回护 
瞻者瞻顾徇回者迂回护者庇护言大吏于属下之官员虽有过失而瞻徇而为之回护不行举劾惩罚也
　暂行署理  
　　暂时署理之也
　白??比  
　　虎皮比读若皮古之人师讲学皆以虎皮为坐今因借以称学校学师之职
　密勿  
　　慎密也言办理公务慎密也
　弹奏  
　　参劾也言如以手弹击之也古人或谓之抨击
　监临知贡举  
　　凡外省乡试巡抚为监临若在京城会试则顺天府尹为之名曰知贡举 
　肆应之才  
　　言其才猷充裕可以纵肆随意以应各事也
　圣谕广训  
　　各府州县学官照例于每月朔望应择地聚集士庶宣讲圣谕广训谕十六条乃圣祖所制其每条注释之广训乃世宗所制也
　失于觉察
　　无论何事应预先察知者若失于预察皆有罪
　失察冒开
