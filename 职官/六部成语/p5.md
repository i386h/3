<!-- { "loadSidebar": true } -->
    搭配也如米不足数以银分配放给兵丁谓之搭放
  凑支银
    凑补足也如此项银数不足另取他项凑足支放
  垫发银
    垫补也此项未至暂以他项垫[补]拨放 
  透支银
    透偷漏也暗中私自支银入己也
  冒支银
    冒者假冒也假冒办公之人或假冒公事支银私用也
  冒领银
    冒名向部库内支领款项也
  奏销银
    承办公务完竣将所用之款赴部销算
  找给银
    找补也办公所领之项不足报部请补行给发也
  未完银
    应交之地丁关税等项拖欠未曾交完之款
  完半银
    应交款项业经交过一半也
  亏空银
    亏欠也空无着仓库存项空欠不足数为经管官所用曰亏空
  不敷银
    不敷者不足办公事或交公项不足数目也
  民欠银
    民人应纳地丁等项欠而不能如数交齐之款 
  挪移银
    将应用于此之款移而用于彼谓之挪移银
  侵蚀银
    侵盗也吞用也将经手官银自行吞用也
  入己银 
    将官银侵吞入于己橐
  无抵银
    亏空官银无项可以抵偿之
  赔头银
    赔补也头项也应行赔补之官项也
  包赔银
    代他人赔补之官项也
  代纳银
    代人完纳之款
  追赔银
    从前所办经手款项有所亏欠日后查出应行追赔
  补追银
    意同追赔银从前所办经手款项有所亏欠日后查出应行追赔
  赔垫银
    从前所办经手款项有所亏欠[以下原缺] 
  旧欠银
    应交地丁关税等项历年积欠之款也
  欠拨银
    应行拨发之款已经拨去若干欠拨未发若干
  候扣银
    应行扣留之款候临发之时照数扣留
  防欠银
    办公之项恐其不足预备一款以防之
  供丁银
    民丁应供官役者纳银以代之曰供丁银
  豁免银
    豁开也民间欠交之款奉旨开恩免交
  涂田银
    泥涂污下之地新垦成田应交之租银
  税契银
    置买田房之契?应按价纳税请官盖印
  芦课银
    沙洲种植芦苇每年应纳之税曰芦课银
  盐课银
    盐税也 
  四柱银[柱满汉本作传]
    官库之银有四项名目旧管新收现存开支是也谓之四柱银
  岁额引盐
    每岁所发盐引之定额也
  找纳呈纲
    商人所领之引有不足者应请找补多余者应回缴俱呈于纲总办理
  垦复盐折
    从前售盐之处后来废弃盐务折减之数亦当复旧也
  截角退引
    无用退还之盐引应折断一角而呈缴
  另给由帖
    商人贩盐除盐引外官府另给凭券一纸曰由帖
  套搭之引
    此商所领之盐引又辗转而与彼商或彼此互相搭配销售
  民皆淡食
    僻乡远地盐引不至甚难于食盐
  鹾库如洗
    盐务衙门中银库空乏也
  中盐来历
    盐引所到之地皆预定妥谓之中盐来历者缘由之意 
  周岁额办
    一年之中各商领办盐引之额数也
  亏兑课程
    盐务税课纳官兑收共数亏欠不足也
  盐徒私贩
    无赖之徒不纳税课私贩盐斤驮运各处售买例有严禁
  易米度日
    盐徒私贩例有严禁而贫民少许私卖例所不究
  店主窝顿
    窝藏也顿寄放也客店主人私代盐徒寄藏私盐也
  窝藏寄顿
    窝藏也顿寄放也客店主人私代盐徒寄藏私盐也
  阻坏盐法
    盐法之利为私贩者所阻隔败坏也
  停藏之人
    寄藏私盐者
  上供
    供献皇上之品物
  方物
    本方所产所制之物品也 
  土宜
    本方所产所制之物品也
  别境犯界货卖
    官盐售卖各定界此境之盐不准卖之彼境违者谓之犯界
  盐政例有考成
    盐务律例之中有考查盐场官员办理有无成效之条规
  每引酌带耗卤盐二十觔
    盐包经雨或天暑盐多化为卤水不免有消耗之虞故于每引正数之外多带二十觔以备添补 
  行盐办课以足原额
  分关秤掣以杜趋避
    盐商所运之盐经过各关皆掣出秤其斤两相符与否所以杜绝私偷减之弊也
  给过引目督催各属
    给与各商之引按其数目督令各属官催其速销售早交税课
  残引追变私贩赎锾
    赎锾罪人自赎之金也盐商领去之引有残剩未能销售追令交出变价以为私贩赎罪之款(订正:商人未能销尽之残引追回变价私售犯法而被获罚金赎罪此乃两事勿混为一)
  节省经费清出积余
    盐务所用办公之费宜从节俭其历年积余之款一一清楚查出为充别项之需
  招抚迁移复业新增壮丁
    灶户有流离迁居者招抚仍复旧业加以抚恤?立新添年壮之丁助其工作 
  官商
    奉官准作之商如盐商之类也
  埠头
    货舟屯泊之所也俗呼码头
 
  经纪
    经手办理商务之人也
  牙行
    说合商务从中作保之人也
  牙保
    说合商务从中作保之人也
  舶商
    水路舟行贩货之商也
  堽头
   水手之头目也
  歇家
    停歇客商货物之家也
  当槽
    旅店中之伺候客商者也
  两平交易
    彼此均平无偏之交易俗云公道买卖 
  兴贩出津
    大兴贩运出过关津往彼处销售也
  钱法
    铸钱局律例也又钱局事务也
  制钱
    国家设立定制由官铸造之钱也
  私铸钱
    匪徒私自开炉所铸之钱也
  掌铸
    掌管铸[钱]之员也
  设局铸钱
    设立钱局以为铸造之所也
  钱范清正
    范者铸造之模也清正者字画清楚形制端正也
  乱沙
    出模倾入沙土中以凝之曰乱沙
  打沙
    入沙凝定之后将所粘沙土打去又磨之令光曰打沙磨光
  磨钱
    入沙凝定之后将所粘沙土打去又磨之令光曰打沙磨光 
  看火
    铸钱镕铜时察其火候之大小也
  茶法
    官征茶税之规则也
  茶引
    四川等省茶客贩茶出口售与番夷者各有界限亦须纳税需引如贩盐然在他省则否
  假茶
    假充地道实乃下品茶也
  芽茶
    茶之嫩芽乃为上品
  行茶地方
    营销茶叶之地界也
  芦政
    江浙等省芦洲纳税事务曰芦政
  赋役全书
    各省地丁总目之书也
  支销银
    业经支用开销之款
  存留银
    存留之款也 
  截留银
    应彼处所得之款截留于此以济急用
  溢价银
    买办官物所发之款过于物价应即缴还
  溢额银
    关税畅旺所征之款过于原定之额数
  缺额银
    不足定额之银也
  正闰银
    正月闰月所应发款项也
  存库银
    所征官项除解京外在留本地库内之款
  存剩银
    用剩之银存贮于库
  动放钱本银
    动支用也放发放也钱本铸钱所需之工本也言由库支发银两交铸钱局以为工本也
  减让科征银
    科例也由按例应征之银数中减让几分
  浅船贡具银
    贡具贡御之品也言运送贡品之船被搁浅发银雇夫挽曳速进也 
  供应不敷银
    置办官府供应之物所发之款少不敷也
  催征不得银
    民间应纳之款屡次催征所欠之款不得
  扣留正项银
    从解京正项银款之中扣留若干以应急需
  存留备支银
    存留库中豫备有事支用之银也
  淮关四税银
    淮关江苏淮安府之税关也四者四季也言淮关一年四季应征之税也
  盐课车珠银
    盐税中所缴纳之银铸成车珠锭解京
  四月完半银
    民间地丁每年四月应完纳其半所谓上忙钱粮也
  递马工料钱粮
    驿站递送文报夫马食料之款也
  扛轿夫役钱粮
    抬轿之夫役食料也
  通融拨协站银
    通融者分[拨]协助也比如此站地居要冲夫役繁多官款不足则由他处分拨款项以助之 
  行折漕截银
    截留漕米协济他处折银而行取其轻便也
  俸薪经费银
    见前
  裁减复立驿站银[立满汉本作二]
    先经裁减之驿站后复设立其应需之银亦复给之
  少折五饭二米价银
    驿站夫役应日给饭五碗月米二斗谓之五饭二米皆核减折价以予之
  里长供应夫马钱粮
    夫马所需钱粮皆各乡里长征之于民以供应用
  裁丁减田征收租银
    地丁等项奉旨裁减之项
  倾销滴珠加耗银
    倾铸也销镕也以岁银倾为滴珠见火必有消耗故于每两内加征一二分以补之
  盐埕海陷无征银
    盐埕乃海滨洒盐之滩其埕被海水陷没应免征租银
  临清闸卸载纸价税银
    山东临清州为南北要冲南来货船至其江所载纸张卸下二三成分运山东各地售卖应征卸货之税按纸价计之
  广济桥旧额盐菜银
    广济桥通州运河之桥也粮船至其卸载入仓所用扛粮夫役旧例于工饭之外额给盐菜银数分 
  垦复盐埕网桁渡船等项银两
    盐埕盐滩也网桁捕鱼之岸也渡船往来摆渡之船也盐埕等地被海水陷没应免征税后来重垦复元征税亦复有之
  实征轻赍行月闰耗本折等项银两
    实征所征实数之米银清赍乃米折之银行月乃在途中之费用闰耗乃闰月所需之费用本折乃本色折色之米银也
  随漕钱粮实征轻赍折席本折行粮闰耗等项银两[随漕钱粮]
    随同正项漕米所征之杂费也实征所征实数之米银轻赍乃米折之银折席米囤所用之席折银也本折乃本色折色之米银也行月行粮意同乃在途中之费用闰耗乃闰月所需之费用
　部法
　　由部所定收银之平色规例曰部法
  天平
    称银之秤也
  整锭
    自元宝以至滴珠无论大小凡未剪断者皆曰整锭剪断者皆曰散碎
  散碎
    自元宝以至滴珠无论大小凡未剪断者皆曰整锭剪断者皆曰散碎
  倾销
    以碎银销镕倾铸成锭曰倾销
  滴珠
    官炉镕铸小圆锭曰滴珠
  银鞘
    以整木一段锯开凿孔放入元宝合而为一外以铁筢束之曰银鞘十锭计五百两为一鞘 
  银柜
