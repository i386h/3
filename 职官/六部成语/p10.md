<!-- { "loadSidebar": true } -->
  (土亭)房
  贮盐之屋也
  盐埕
    晒盐之岸也
  盐漏
    使盐澄清之器以铁制之俗名漏子
  掣挚
    攀取也任便取盐一袋而查验之也 
  江掣
    两淮之盐场有江南江北之分掣签归于江南者曰江掣归于江北者曰淮掣
  掣盐
    制成之盐某场应归某商领售掣签以定之官设监掣同知以领其事
  秤盘
    盘查也以大秤称盐袋而查其斤两准否也
  应掣
    应行掣签之盐也
  客盐
    贩盐客人市卖之盐也
  耗卤盐[卤嘉本注本误作海]
    海水所煮之盐晒干拣净每石必有销耗之数
  行盐办课
    发行盐引办纳国家税
  掣验  
    因恐盐商暗中多贩过于额数故特设关卡委员随时于盐商所贩者从中随手掣出过秤以查验之其委员亦即名掣验委员 
 
礼部 
　孤经调换
　　从前文士有专习一经者其它经题文皆不做调换文义以一题而做五篇谓之孤经调换今无此例
 
　会试举人
　　应会试举之人也
　拔贡
　　贡生有五种恩拔副优岁是也皇恩钦赐者曰恩贡从秀才中选其文学拔萃者作为贡生曰拔贡廪生年老而准作贡生者曰岁贡乡试中式副榜准作贡生曰副贡从秀才中举其品行可靠者准作贡生曰优贡
 
　附生
　　秀才也
　廪膳生
　　秀才之优者月给廪米曰廪膳生○又秀才今称生员
　府教授
　　一府之教官
 
　斋夫
　　教官书斋中伺候之官役曰斋夫
　火夫
　　炊煮茶饭之役者
　准贡
　　见拔贡
　岁贡
　　见拔贡 
　助祭
　　襄助祭事如焚香献爵供陈俎豆之类乃礼部司员之差也
　祭仪
　　祭祀所供之物品
　祭文
　　祭时所读之文词
　飨荐
　　供献食品
　案衣
　　陈设祭品之案以黄绫覆之如西洋之台布也
　元霄
　　正月十五日为上元节霄夜也
　除夕
　　十二月三十日为岁除夕者晚也
　圜丘
　　天坛之祭筑土成丘形圆以像天于此设祭谓之圜丘
 
　方泽
　　地坛之祭掘地为方池贮水以祭谓之方泽
　元旦令节
　　正月初一为元旦令节佳节也 
　灯节
　　正月十三日至十七日为灯节旧本三日宋时加二日谓之五谷丰登 
　万寿圣节
　　皇太后皇上诞日称万寿圣节
　千秋令节
　　皇后皇太子诞日称千秋令节在古时王爵亦得称之今不详
 
　庆贺表笺
　　上皇太后皇上者曰表上皇后皇太子者曰笺皆庆贺之辞也
　巨典礼成
　　庆贺大事之礼既毕应上尊号于皇帝而加恩施于百官
　请上尊号
　　尊号者美名也如慈禧端佑之类系由大臣请加上于太上皇皇太后皇帝者然有允有不允又在太上皇皇帝曰尊号皇太后曰徽号若薨后所上统曰尊谥
　举手加额
　　拱手与额相齐乃古人喜悦之礼今空有其说无行此礼者
　大行皇太后尊谥
　　大行者一去不返之意，犹言已故凡皇太后皇帝薨后尊谥未定之先称曰大行
　初祭  
　　皇帝薨后首七日始行奠祭之礼曰初祭
　大祭
　　皇帝薨后七七日谓之终七应行大祭之礼 
　启奠  
　　凡皇帝梓宫奉移他所启棺之先应行奠礼谓之启奠
　朝觐
　　在古时诸侯来朝觐见天子以此为名今则各省督[以下原缺]
　朝贡
　　蒙古各属国来朝于皇帝进贡方物曰朝贡
　礼物
　　官府往来互以礼物馈送然有公有私公者不在禁例私者应禁
　赐宴
　　属国朝贡应赐宴于殿廷国有大庆乃万寿节新年亦赐宴王公大臣新进士举人亦有赐宴之礼
　乡饮酒礼
　　乡饮酒为古礼今尚有行之者由各地方官岁时招请本地年高有德者宴于公堂盖尊敬耆老之意也
　如法装封
　　凡进贡物品表章皆按例装匣加印封固赉送京都进呈
　品尝御膳
　　上食曰膳凡食品将进于皇上该管官必先尝之乃慎重之意
　乘舆服御物
　　乘舆者天子也言天子之衣服及所用之物御者用也
　卤簿大驾
　　卤为仪仗簿为旌旗大驾为銮辂平日皇帝游幸不用有大祭大典始陈列之俗所谓全副执事是也 
　织金朝衣
　　大朝所著之私服以金线织成花纹者与蟒袍褂不同
　失误朝贺
　　令节大典百官朝贺于皇上有失期不到者例应处分
　判署刑杀
　　判定也署办也又写也在斋戒或庆典期内刑官不得断刑杀等案即不理刑名也
　州学正
　　一州之教官
 
　县教谕
　　一县之教官
　礼生
　　祭祀圣庙及先贤祠堂在傍提唱起跪叩首诸仪之员曰礼生皇帝祀则有赞礼郎之官
　吊丧问疾
　　凡祭祀坛庙应预陪祀之员在斋戒期内不得往亲友家吊丧问疾
　历代陵寝
　　前代之陵也如十三陵之属岁时应由礼部奏请派员往祭
　半??死?土价银
　　凡大臣官员及陈亡殉难之兵士死后例给葬费各按品级有一定之数按数全给谓之全葬给与正数之半谓之半葬
　忠臣烈士
　　忠于君曰忠臣忠于友曰烈士 
　古圣先贤[古满汉本作先]
　　圣如三皇五帝周孔贤如颜闵程朱之流
　孝子顺孙
　　子曰孝孙曰顺
　义夫节妇
　　不再娶曰义夫不再嫁曰节妇
　烈妇
　　殉夫或遇暴不屈而死曰烈妇
　烈女
　　遇暴不屈而死未嫁曰烈女
　旌表
　　旌者奖也表者揭也忠义节孝例由礼部奏请旌表
　建坊
　　旌表之事应赐金建坊于所居坊或石或木为之古所谓华表也
　天文
　　天上星象之事统名曰天文
 
　正初刻 
　　此言日月蚀之时候也或起于午正初刻子初二刻之类
　始亏
　　日月蚀初见缺痕谓之始亏 
　初食
　　即初亏也一名通用
　食甚
　　最为亏缺之时谓之食甚
　复圆
　　日月蚀既过圆满如初谓之复圆 
　占候
　　钦天监预卜日月蚀之期及星象变异之术名曰占候
　食甚日缠黄道星纪宫二十分
　　食甚日蚀之甚也日缠日行之次也黄道天文之度也星纪星辰之名也宫地位也二十分者小数也言日行至黄道星纪二十分地之时正是食甚之候也
　日入地平未复光
　　言日蚀至日落时尚未复圆也
　五纬二十八宿
　　五纬金木水火土五星也二十八宿角亢氐房心尾箕斗牛女虚危室壁奎娄胃昴毕觜参井鬼柳星张翼轸是也
 
　日月重轮珥食
　　日月之外又现光圈一二重谓之重轮左右旁现小圆光或一或二谓之单双珥食即日月蚀也
　推步测验之书占休咎
　　推步算法也测验窥测占验也休祥也咎灾也言此书之法可以推知未来之灾祥
　图象谶纬之书占治乱
　　图象以画图像形也谶预言也纬星象此种书可以预卜天下之治乱如推背图之类是也凡此皆在禁例考试作文概不准引用此书之语 
　印模
　　铸印所用之模范也以铅为之俗名印模子内外大小各衙门印信皆由礼部铸印局铸造颁发大官银印中下官铜印字用满汉篆文○又文官以长形印为贵武官以方印为贵
　铸换
　　各衙门印信之年久字画模糊应请礼部另铸新印更换将旧印销毁 
　印角微塌
　　印用年久或失而复得畸角有缺损之处
　康字五十号印信
　　铸印信按千字文编号记载年月于册而镌号数于印之背以凭查验 
　篆字模糊字画莫辨
　　此即前所言旧印之形状也
　一甲赐进士及第
　　会试取中贡士殿试定为三甲一甲三名状元榜眼探花是也皆赐进士及第授翰林院官
　二甲赐进士出身
　　二甲人数无定额第一名曰传胪皆赐进士出身或授庶吉士入翰林院读书或分入六部学习主事
　乡试外帘五所官
　　在贡院执事人员有内外帘之分外帘在二门之外分为五所如弥封所受卷所腾录所对读所供给所是也○详注后见
　三甲赐同进士出身
　　三甲亦无定额皆赐同进士出身授知县教官之属
　三场体格
　　乡会试头场试以四书题文三篇二场五经文五篇三场策论二篇各有体例格式如限定字数及行款规矩应行避讳字样等类是也 
　经书七义
　　诗书易礼春秋三传也共七义以之题目
　孤经调换
　　从前文士有专习一经者其它经题文皆不做调换文义以一题而做五篇谓之孤经调换今无此例
　会试举人
　　应会试举之人也
　拔贡
　　贡生有五种恩拔副优岁是也皇恩钦赐者曰恩贡从秀才中选其文学拔萃者作为贡生曰拔贡廪生年老而准作贡生者曰岁贡乡试中式副榜准作贡生曰副贡从秀才中举其品行可靠者准作贡生曰优贡
　附生
　　秀才也
　廪膳生
　　秀才之优者月给廪米曰廪膳生○又秀才今称生员
　府教授 
　　一府之教官
　斋夫
　　教官书斋中伺候之官役曰斋夫
　火夫
　　炊煮茶饭之役者
　准贡
　　见拔贡 
　岁贡
　　见拔贡
　填设道县按衣执事工食
　　填添也道为道台县乃知县按同案按衣本棹布之名今则借为案傍伺候之官役执事者道县官轿前鸣锣执伞诸役也盖乡试时道台县官皆入场办公其随侍人等应添给食料也
　知贡举官
　　即乡试正副主考也在外者称曰大主考顺天乡试称为知贡举
　大主考
　　正主试之官也
 
　副主考
　　副主试之官也
　内外帘官
　　在贡院执事人员有内外帘之分
　提调
　　总理试场杂务之官府道为之
　监临
　　总监试场之官督抚为之
　监试
　　监察考试作弊之官府道或御史为之
　同考官
　　协同正副主考评定文章之官 
　房考
　　即同考官也例派十八员各居一房分卷评阅故有此称
　巡视官
　　试场例派武弁带同兵役在试院四围巡查以防士子传递消息
　供给所[所满汉本做官]
　　场中需用食料茶水灯火及一切杂物派员专司经理设供给所即五所之一也
　县考  
　　童生由县官考试而送之于府也
　府考  
　　童生由府考试而送之于学院也
　道考
　　从前未设学政秀才即由各道道台考取故曰道考今设学政谓之院考然亦间有仍言称道考者
　乡试
　　秀才就各本省考取举人也
　会试
　　举人入京考取进士也
　弥封所
　　士子卷面各书姓名应由受卷所交弥封所将其姓名以纸封严上盖图章至阅文取中填写榜文时始拆其封盖恐士子与主考有亲友之谊先知姓名未免存偏向之意也
　受卷所
　　士子作文既毕书于卷上呈交受卷所 
　誊录所
　　由受卷所送交誊录所以朱笔誊录一本呈于主试而不呈原卷恐笔迹中有弊故也
　对读所
　　誊录既毕送对读所取原卷对读一过字无差讹乃送收卷官上呈主试
　誊录书手
　　誊录所写字之人
　宾兴
　　乡试又名宾兴盖取诗经我有嘉宾之句以士子皆国家所请之宾客亦隆重文人之意
　殿试
　　会试中式称曰贡士皇帝在保和殿御试一次始分三甲赐为进士
　录科
