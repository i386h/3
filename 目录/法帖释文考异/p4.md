<!-- { "loadSidebar": true } -->
　　载妖防过臧灾甾莫告咎臯陶惟【施释阙】士绳罪报鞠按城【刘释阙】防号裁割辜戮羞屈愬谩逆曲归想辍寂鬪争念复鞉鼓肆陈爱曰【施释阙】于予【刘释阙一作争】琴瑟以咏歌其命禽爵翔荣【一作集一作巢】兽乃鼔【刘释作歌】舞声翳丽城越动飞走脉土处【一作防】农姬业【疑作弃】掌稷
　　七月廿六日具书靖白虽数相闻不解劳倦信至【施作具非】得书悉知弃云宅及计来东言展有期索靖白
　　晋侍中刘穆之书【大观晋作宋置三卷第二十七】
　　所欲【刘释疑施作亦知是】足下家弊耳仓卒无禄故【施疑当作官字】推迁不得不相用事已御出宁复吾所得廻复足下且当就之公还当思更律【华本更律二字糢糊右有十一二字潘本二字亦糢糊独顾本不损】启申师情事也刘穆之白【米云同章帝伪帖】
　　晋尚书王劭书【大观标目作晋尚书令王劭置三卷第十八】
　　劭白明便夏节哀慕崩摧肝心抽絶烦寃弥深不自忍任痛当奈何当复奈何得告为慰肿转差劳悴勿勿力及不次王劭再拜【米云同章帝伪帖】
　　晋车骑将军纪赡书【伯思云纪赡帖中有云贫家无以将意所谓物微意全也观此语不待见笔迹可判其伪矣大观释注云石刻标题误以瞻为赡史作瞻大观标目作晋侍中纪瞻置三卷第二十一】
　　瞻白昨信来【阙　此上二字刘与施释俱阙一作永携可疑】今盖【一作送案书法当作逞】又贫家无以将意今粉二斗少香所谓【施释注中陈与义云刘误当作须】物微意全者也力书不多纪瞻顿首
　　晋司徒王廞书【大观置三卷第二十】
　　告诱静媛静仪静婔此晦便当假葬永痛抽剥心情【刘施俱作分字】割不自胜念汝等追痛摧恸纒绵断絶何可堪任痛当【案潘本华本割不字纒绵断絶字当字俱糢糊惟顾本俱全】奈何当复奈何遣施【施作悲又疑未是或作憵玊篇晋狄切急速也】涕不次廞疏【大观帖有八月廿八日五字】
　　晋太守张翼书【大观置三卷第二十二】
　　廿三日　【刘施阙　刘作卿施阙一当作赖　作即当作郎】翼顿首节过多怀得近书为慰意以何如深劳弊顿曳力还不具【施作乙乙】晋陆云书【位至都督大观标目作晋都督陆云置三卷第二十二】
　　三月十六日云白春节余不适得示知足下平安为思面未知何由如何信数之及卿既清邃可之【一作云一作与】经髙【施作髙孙本摹作亭】言人叹之当令征南取之也【米云已上三帖同章帝伪帖】
　　晋海陵恭侯王邃书【大观置三卷第二十四】
　　寒佳不张丞婚事云何是良对足下可时令知女决也王邃白
　　晋中书令王恬书【大观置三卷第十九】
　　得示知足下问吾故不差殊劣劣力小【一作少】具【施作乙乙一作令】王恬白
　　晋太守山涛书【伯思云山涛启事与李怀琳所撰七贤书中涛书自相矛盾但此启文是而书非七贤帖中笔语皆妄也大观置三卷第三】
　　侍中尚书仆射奉车都尉新沓伯臣涛言臣近启崔谅史曜陈准可补吏部郎诏书可尔此三人皆众论所称谅尤质正【一作止】少华可似敦教虽大化未可仓卒风尚所劝为益者多臣以为宜先用谅谨随事以闻【此上十九字长沙帖误连羊欣书后】
　　晋侍中卞壶书【大观置三卷第八】
　　足下佳不朝　【刘与施俱阙恐是比中二字】郎上获诸诚【一作城非】文墨至便在舍事许改爱子纸下物知此草勿令一人见也吾今勅书事令不发【案笔法当作友】亟付卿发发便宻令人传【施云刘释作传非疑是防字】之壶白
　　晋谢发书【大观置三卷第二十五】
　　晋安素自强壮且年时尚可当延遐期岂谓奄至于此自毕逺境二三惋愕不能已已未欲防问悲酸悒悒想不久可得还耳执笔恻感【此上三字潭帖误连山涛书后米云已上二帖同章帝伪帖】
　　宋特进王昙书【案昙首乃僧防之父也失一首字者下误以首为荅耳大观作王昙首置三卷第二十八】
　　昨服散差可【施作耳】然不过佳请示【刘施作清和】所【当作亦】宜如更增剧【华本如更增剧字未能字俱糢糊潘本顾本俱完好】恐难为力耳未能合【施作令】遣从【施作俗】有余念故【一作顿非】耳王昙首和南
　　宋中散大夫羊欣书
　　三月六日欣顿首暮春感摧切割不能自胜当奈何奈何得去六日告深慰足下复何如脚中日胜也吾日弊难复令自顾忧叹情想转积执笔增惋足下保爱书欲何言羊欣顿首【米云同章帝伪帖】
　　宋太常卿孔琳书【伯思云孔琳之帖有恨恨脚中转剧近明散未觉益十二字偏小盖行侧注字摹帖者妄以入行耳当依本为胜孔琳按史名琳之大观标目有之字】
　　日月深酷抚膺崩呌心肝分脍寻绎懊憹触感陨絶孤思悒悒自羣【书法疑】地最【施作穷字于书法为长】当奈何不孝奈何念痛悼难胜得去月二示知【潘本华本顾本俱糢糊泉本完】良【施作君】所患故尔不差甚有幽悒【上二字疑】热盛比复何似想已转佳眠食极胜也善将治之孤子并疾患叹具【施作叹叹非】悒悒【施云长睿作恨恨盖恨与叹字本接续文理皆通】脚中转剧近明散未觉益【孙帖觉益二字俱失眞】惙顿何赖扶力迷甚【刘作反陈作甚疑作亡】不次孤子孔琳之奈何【一合作等字】顿首
　　齐侍中王僧防书【伯思云王僧防两启皆佳结字与拟王琰乞江郢所统郡启同书声信不虚得】
　　臣僧防启刘伯宠陶瑾称勅二岸杂事悉委臣判圣恩防已奬使入效斯实臣下驱驰至愿且职事所司不应多陈虽奉今臣岂敢于外下意不先上闻正当磬率管见令官长啔审可否之宜会须恩裁此乃更乱天听或致烦壅且得仍旧以待能者恐于事体二三惟允伏愿少留神照察览所启非敢辞务惧尘圣化谨冒输请伏追震怍谨启
　　臣僧防启南台御史谢宪乃堪驱使臣门义旧粗是所悉统内新故杂米数十万斛实须督切宪今请假在此臣欲折以统摄庶得速辨其频经督运已有前效谨以启闻伏愿听许谨启
　　【黄伯思防秘阁法帖三卷后此卷伪帖过半自庾翼后一帖已向季春等十七家皆一手书而韵俗笔弱滥厠诸名迹间始予观之但知其伪而未审其从来及备员秘馆因彚次御府图籍见一书亟中尽此一手帖每卷题云仿书第若干此卷伪帖及他卷所有伪帖皆在焉其余法帖中不载者尚多竝以澄心堂纸写盖南唐人聊尔取古人词语自书之尔文真而字非故斯人自目为仿书盖但録其词而已非临摹也国初论次法帖时如王着辈不悟其非但采名杂载眞帖可胜叹哉今列此卷内一手伪帖于左】
　　【庾翼后一帖　　沈嘉　　　　　杜预后一帖王循　　　　　刘超　　　　　司马攸
　　刘瓌　　　　　刘穆之　　　　王劭纪赡　　　　　王廞　　　　　张翼】
　　【陆云　　　　　山涛　　　　　卞壶右十五家幷庾翼杜预后一帖皆一手伪书
　　庾亮　　　　　庾翼前一帖　　杜预后一帖谢伯璠　　　　王徽之　　　　王凝之
　　王操之　　　　王涣之　　　　索靖王坦之　　　　谢庄　　　　　王邃】
　　【王恬　　　　　王昙首　　　　孔琳之王僧防】
　　【右十四家幷庾翼杜预前一帖皆眞帖】

　　法帖释文考异卷三
　　钦定四库全书
　　法帖释文考异卷四　　　明　顾从义　撰梁尚书王筠书【大观置四卷第四】
　　筠和南至节过念哀慕深至情不可任寒凝道体何如想比清豫弟子羸劳每恶惙弊何理【大观摹作俚】眷请勤御比日来叙遣白王【案书法作至】筠和南
　　梁特进沈约书【大观置第五】
　　今年殆差【刘施作约垂】故尔【二字刘施阙】始得此【泉本此行有石断纹】事至【二字刘施阙】沈约白【一作行】十一月十六日
　　梁交州刺史阮研书【大观置四卷第六】
　　道增至得书【潘本得书甚勿未因中有补防直贯刺字刺字左有锭纹顾本未下锭】深慰已热卿何如吾甚勿勿始【大观失摹女字内一防】过峤今便下水未因见卿为叹善自爱【潘本上三字左有锭纹】异日当至上京有因道增行所有【刘施作具】少字不具【施作乙乙】阮硏顿首【大观帖有四月一日四字米云同章帝伪】
　　梁征南将军萧礭书【伯思云齐豫章王凝孙礭子范之子在梁位司徒右长史此云征南将军不知何防恐是梁邵陵王纶之子确也其书孝经一章亦近世伪体非江左书阮硏帖亦然　孙云一作确梁邵陵王纶之子也史谓工楷为秘书丞若作齐豫章王孙位至司徒右长史俱不曾为征南将军大观作梁广州刺史萧确置四卷第七】
　　故以孝事君则忠以敬事长则顺忠顺不失以事其上然后能保其禄位而守其祭祀盖士之孝也诗云夙兴夜寐无沗尔所生【米云同章帝伪】
　　梁萧思话书【宋征西将军大观作宋征西将军萧思话置四卷第三】
　　一月三日思话自节近説寒切足下复何如比何一涉道久当诸恶耶少首【二字疑】望近吾所患犹尔思话白梁萧子云书【伯思云萧子云有章草史孝山出师颂一章甚古雅与此卷正书列子逺矣纸中王蒙笔下徐偃信笃论也按史位至国子祭酒大观作梁侍中萧子云置四卷第八】
　　舜问乎丞曰道可得而有乎曰汝身非汝有汝何得有夫道舜曰吾身非【潘本吾身非左有锭纹顾本未下锭】吾有孰有之哉曰是天地之委形也生非汝有是天地之委和也性命非汝有是天地之委顺也孙子非汝有是天地之委蜕也故行不知所往处【潘本知所往处右有锭纹顾本有补防未锭】不知所持食不知所以天地强阳气也又胡可得而有耶
　　齐之国氏大富宋之向氏大贫自宋之齐请其术国氏告之曰吾善为盗始吾为盗也一年而给二年而足三年大壤自此以往施及州闾向氏大喜喻其为盗之言而不喻其为盗之道遂逾垣凿室手自所及亡不探也未及时以臧【列子作赃】获罪没其光居之财向氏以国氏之谬已也往而怨之国氏曰若为盗若何向氏言其状国氏曰嘻若失为盗之道至此乎今将告若矣吾闻天有时地有利吾盗天地之时利云雨之滂润山泽之产育以生吾禾殖吾稼筑吾垣建吾舍吾陆盗禽兽水盗鱼鳖亡非盗也夫禾稼土木禽兽皆天之所生岂吾之所有然吾盗天而亡殃夫金玊珍宝谷帛财货人之所聚岂天之所与若盗之而获罪孰怨哉向氏大惑以为国氏之重冈已过东郭先生问焉东郭先生曰若一身庸非盗乎盗阴阳之和以成若生载若形况外物而非盗乎诚然天地万物不相离也仞而有之皆惑也国氏之盗公道也故亡殃若之盗私心也故得罪有公私者亦盗也亡公私者亦盗也公公私私天地之德知天地之德孰为盗耶孰为不盗耶
　　或谓子列子曰子奚贵虚列子曰虚者无贵也子列子曰非其名也莫如静莫如虚静也虚也得其居矣取也与也失其所也事之破防而后有舞仁义者弗能复也陈朝陈逵书【伯思云陈逵者晋西中郎将也此云陈朝陈逵误矣大观作晋中郎将陈逵置四卷第一】
　　十二月廿五日逵百【刘施作白】岁终感惨寒切足下何如遣不悉陈逵
