<!-- { "loadSidebar": true } -->
　　五言秋日斆庾信体
　　岭衔霄月桂珠穿晓露丛蝉啼觉树冷萤火不温风花生圆菊蕋荷尽戱鱼通晨浦鸣飞雁夕渚集栖鸿防防髙天吹氛澄下炽空
　　数年来每有征动虽复事非为已犹恐下有怨咨所以废甘泉之逰履燋金之宁可违凉忍暑不能适已劳民想汝诚心惟吾是念自非孝情深结孰能以此为怀省书澘然益增感念善【泉本此行有石裂纹】自将爱遣此不多哥哥勅
　　东都今年别税草今既不去并停常税草彼处应无用处且宜减纳即早处分勿迟勅九日
　　唐髙宗书
　　太子无事欲僻洛城西门伏听更不须覆奏勅廿三日过午将审行福及仓粮怅乏絶戸数向衙里来勅廿五日【上二字飞白】
　　卿及文瓘处俊敬午前到九干门来勅廿九日钱事且莫宣出勅【有飞白】
　　六尚书及尚书左右承侍郎殿中将作少府司农等长官今日晚间并唤向衙里来勅至徳二日
　　昨日令卿等平章事遣作状报何因不进勅六日使至知堂已成得早了深以为慰不知诸作早晚总待断手日月犹賖必须牢固数日来极热卿等捡校大应疲倦陵初料髙一百一十尺今闻髙一百三十尺不知此事虚实今因使还故遣相问勅十五日
　　今遣【孝敬皇帝也】往东都逐生气敬已下宫臣及队仗至彼听入于文思章善等门祗承启事进食等物并听其文思门宿卫处卿等共其相知检校勅更不湏覆奏廿六日
　　陈长沙王陈叔怀书【伯思云据陈史长沙王但有叔坚而无叔怀其晜亦无此名观帖尾作名处疑是叔愼叔愼岳阳王也孙桢云盖摹传之变宣和书谱亦作叔怀谓史不载其名黄説为优】
　　云须吾既不司此行极是【是字疑】园中梅始发既无工力治未花之与今付此不多叔怀答自足何用此花【潘华顾三本花字内多一昼泉本孙本无画】
　　陈永阳王陈伯智书【伯思云陈文帝谓宣帝曰我名子以伯汝宜以叔此卷陈永阳王伯智书误録在长沙王叔怀后】
　　热甚汝习读为劳吾疾劣遣不具伯智疏
　　寒严比气力何似仆疾劣甚情想遇今信防此不多陈伯智疏








　　法帖释文考异卷一
　　钦定四库全书
　　法帖释文考异卷二　　　眀　顾从义　撰后汉张芝书【伯思云唐文皇右军传賛云伯英临池之妙无复余踪当是时逺购冥搜古帖毕出而御府所蓄其富无伦尚无伯英书后世岂可复得非特唐也晋世见者亦寡故庾翼与右军书云昔得伯英章草十纸过江亡失常叹妙迹永絶此卷草草芝白一帖差近古亦疑先贤摹放也前知汝殊愁以下五帖米云皆张长史书信然但帖中有云数徃虎丘祖希时面祖希张之字也之与大令同时虎丘地在江左当是长史书二王帖辞耳】
　　知汝殊愁且得还为佳也冠军蹔畅释当不得极踪可恨吾病来不辨行动潜不可【大观帖合不可共作处字后羲献帖语亦有潜处字以义详之要是王着误分也】耳
　　终年纒此当治【施总释注云治字本复字淳化帖摹差刘作治按大观帖摹正作复】何理耶且方有诸分张不知比去复得一会不讲意【施作竟】不意【同上】可恨汝还当思更就理一昨【一本合二字作所字】逰悉谁同故数往虎丘不此甚萧索祖希时面因行药欲数处【按此行下空不能容防字故提头耳】防过还复共集散耳【淳化拖笔不过三寸大观乃至七寸】不见奴粗悉书云见左军弥数论听故也
　　今欲归复何适报之遣不知总散往并【上二字刘施释阙按书法当作往并】侍郎耶言别事有及过谢忧【有飞白】勤
　　二月八日复得鄱阳等多时不耳为慰如何平安等人当与行不足不过彼与消息【米云前五帖并张旭书】
　　八月九日芝白府君足下不为【刘作所为陈作不日施疑　按字形当作不为】秋凉平善广闲【刘施作深非】弥迈想思无违前【一作奈非】比得书不逐【一作遂非】西行望逺悬想何日不懃捐【庭坚作指】弃【刘作业非】漂【庭坚作湮】没不当行李又去春送举【一作余非】丧到【一作美】阳须待伴比故遂蕳絶有縁复相闻飡食自爱张芝幸甚幸甚
　　后汉崔子玊书【伯思云崔子玊书云数附书知闻以解其忧唐人书也字亦非汉案孙云伯英尝云吾上方崔杜不足下比罗赵有余则叙崔当在张前大观帖叙在张后】
　　贤女委顿积日治此为忧悬憔心今已极佳足下勿复忧念有信来数附书知闻以解其忧【米云伪】
　　魏钟繇书【伯思云尚书宣示帖钟书眞迹本在王丞相导家导过江时藏衣带中以遗逸少逸少以遗王修修死其母以修平日所宝幷入棺眞迹遂絶此本右军所临者白骑遂帖乃王大令临唐开元中在滑台人家并逸少临宣示帖藏之故误录在钟部长风帖乃逸少早年书殊云变钟体故亦误寘此长风范母齐梁人书非也】
　　尚书宣示孙权所求诏令所报所以博示逯【孙云音録人姓　案韵会音代及也古作逯又贿霁韵钟繇力命帖有复逯及语正同】于卿佐必冀良方出于阿是茤【刍同】荛之言可择郎庙况繇始以疏贱得为前恩横所【一作眄又盼同】睨公私见异爱同骨肉殊遇厚宠以至今日再世荣【策通】名【按诸本皆作荣名法帖谱系云黔江帖荣名作荣石正与戯鱼堂帖同】同国休慼敢不自量窃致愚虑仍曰逹晨坐以待旦退思鄙浅圣意所弃则又割意不敢献闻深念天下今为已平权之委质外震神武度其【大观帖度其右边有臣张长吉张仲文小字】拳拳无有二计髙尚自疏况未见信今推欵诚欲求见信实怀不自信之心亦宜待之以信而当防其未自信也其所求者不可不许许之而反不必可与求之而不许势必自絶许而不与其曲在已里语曰何以罚与以夺何以怒许不与思省所示报权疏曲折得宜宜神圣之虑非今臣下所能有增益昔与文若【荀彧字也】奉事先帝事有数者有似于此粗表二事以为今者事势尚当有所依违愿君思省若以在所虑可不须复防节度唯君恐不可采故不自拜表
　　繇白昨疏还示知忧虞复深遂积疾苦何乃尔耶盖张乐于洞庭之野鸟值而髙翔鱼闻而深潜岂丝磬之响云英之奏非耶此所爱有殊所乐乃异若能审已而恕物则常无所结滞矣钟繇白
　　白骑遂内书不俟车驾计呉人权道情怀急切当以时月待取伏罪之言盖不以疑相府小縁心吞若八九【大观即接下帖】
　　弟常患常羸顿遇寒进口物多少【有飞白】新妇动止仰人十二日繇白雪寒想胜常得张侯书贤从帷帐之悼甚哀伤不可言疾患自宜量力不复具繇白
　　得长风书灵柩幽隔三十年心想平昔痛慕崩絶岂可居处抽裂不能自胜谢书【已上二字阁本微阙】已乞【施作具】日安厝即其情事长毕奈何松等陨动哀情顿泄亦难可言郗还未卜聊示友中郎相忧不去心感远怀近增伤惋每见范母子哀号使人情悲【米云齐梁人书】
　　呉青州刺史皇象书【伯思云皇象文武帖盖写汉东观校书郎中髙彪送幽州督军御史第五永箴耳结字亦古史本云吕尚七十此云师尚七十史本云明其果毅此云昭其果毅师作吕昭作明盖作史者避晋讳五将三门下当云地有九变丘陵山川人有计策六奇五间总兹三事谋则咨询无曰已能务在求贤淮阴之勇广野是尊周公大圣石碏纯臣以威克爱以义灭亲勿谓时险不正其身勿谓无人莫识已眞忘富遗贵福禄乃存枉道依合复无所观先公髙节越可永遵佩藏斯戒以厉终身时蔡邕辈并赋诗送永独彪作此箴邕等甚美之以为莫尚也全章见东汉书此段轶之象书人间殊少惟建业有吴时天发神防碑若篆若字势雄伟相传乃象书也张怀瓘目以沉着痛快眞得其笔势云皇象后章草一表盖唐人伪作其体正与世传曹植书鹞雀赋同皆非眞迹至若孙皓上晋武帝表亦章草书字画髙古与此有闲矣】
　　文武将队【一作坠】乃俾俊臣整我皇纲董此不防古【史有之字】君子即戎是【刘施俱作从】身昭【史作明】其果毅尚其桓桓师尚【史作吕避晋讳也】七十气冠三军诗人作歌如鹰如鹯天有泰一五将三门地
　　臣象言顽闇容【庭坚作空】薄【庭坚作荡非】加以年老凡百乖【庭坚作朽者长沙传摹失眞也】秽无所中【庭坚作中一作闻】宜特蒙哀伤【庭坚作侍是】殊异之遇安感骑乘之懽逰息之燕淳和足使忘躯【庭坚误作俭】命【疑作欲】荣【庭坚误作里】观足以光心膂延望翘翘念在効报而萧走垂须终何才力【潘本右有绽文】以答新恩唯尚有借近赵走文过首【施作省非】贫尚寻天恩智方当私成无往顔爱自弥文唯【米云此帖章帝一手伪帖】
　　晋丞相张华书
　　得书为慰仆诸惽疾已甚【已甚二字施作欲字】蹔西卧归还乃悉比将念【可疑】反【施作及非】不具张华呈【施作呈字疑一作顿首】
　　晋丞相桓温书
　　大事之日防在都谓无所复见慰劳又计时事也逐节郎来已具言意余所【淳化摹误大观摹正】慰劳诸都督【按上二字当作都督二字刘释作相具答大观摹正相具答三字施释又与刘同】边将粗当尔耳防无所使【当作防】酒席【刘作治度】意
　　晋丞相王导书【文本标目板有朽壊晋丞相三字糢糊不全】
　　省示【一作不】具卿辛酸之至【庭坚作言一作意】吾甚【刘与施同案书法当作虑】忧劳卿此事亦不蹔忘【庭坚作忌非】然书足下所欲致身处尚在彀【刘作彀形稍近庭坚作殿义亦通一作殷大观竟摹作冦故施以刘释为非】中王制正自欲不得许卿当如何导亦天明往
　　导白改朔【淳化摹可疑大观摹正】情增伤【大观摹正立人】感湿烝【一作恶非】自【一作日】何如颇小觉【大观摹正觉字】损不帖有应不悬耿连哀劳满闷不具王导【施释导字下多一白字】
　　晋丞相王敦书
　　敦顿首顿首蜡节忽【潘本右有绽纹】过岁暮感悼伤悲意【施分作今邑】想自如常比苦腰痛愦愦【心乱也一作快快】得示知意反不以悉王敦顿首顿首
　　晋中书令王洽书
　　洽白辱告承【陈与义曰此字画失】问洽故尔劣劣冀以复叙还日【一作白】不具王洽再拜
　　洽顿首言不孝祸深备○【刘作纷按书法可疑施作豫其释注云刘修撰无言以馆阁法书刻于私家有此帖乃侧注豫字恐是后人署名而淳化大观帖摹以入行钩勒复差盖不可辨刘氏本豫字甚明也】婴荼毒荫恃亡兄仁爱之训冀终百年永有凭奉何图慈兄一旦背弃悲号哀摧肝心如抽痛毒烦冤不自堪忍酷当奈何痛当奈何重告恻至感增断絶执笔哽涕不知所言洽顿首言
　　洽顿首言兄子号毁不可忍视抚之摧心发言哽恸当复奈何洽顿首言
　　洽白向感塞不成叙得告承【大观摹正承字】问殊乏劣白不具王洽再拜
　　晋司徒王珉书【伯思云王小令此年帖本唐人所畜与二钟虞松三帖为一卷珉帖末】
　　【云辅国司马君笔势婉雅与此有间矣此亦无后五字潘本此下有锭纹】
　　珉顿首顿首此年【本文补防右贯标目】垂竟【大观少末一钩】悲怀兼割不自胜奈何奈何寒切体中比何似甚耿耿仆疾遂不差眠食少忧深遣书不次王珉顿首顿首十八日珉白比【刘作以】二书蹔至未更近问悬情不适以可不吾羸疾故尔忧深力书不具【施作乙乙】王珉敬问
