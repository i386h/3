<!-- { "loadSidebar": true } -->
　　献之白思恋转不可言瞻近而未得奉见但有叹塞迟诸信还具动【此帖重本巻后尾阙四字泉本阙此一帖】
　　承冠军故尔不觉转胜灸无所觉忧驰深汝燋防可耳【施作言谓刘误作耳十巻内重此帖但书法大异】
　　可必不耳企迟此大都如常秀顺至慰意顺心痛委顿燋劳
　　诸舍不能集会深哽【此下十八字泉本阙】塞仰料静婢自常不和知从事甚简致此佳也【有飞白】















　　法帖释文考异巻九
　　钦定四库全书
　　法帖释文考异卷十　　　明　顾从义　撰王献之书
　　吾当托桓江州助汝吾此不辨得遣人舩迎汝当具东攻【刘施作改疑是归头字】枋三四吾小可者【黄谏作去】当自力无湖【陈云芜湖地名刘作无御黄諌作仰皆非】迎汝故可得五六十人小枋【黄諌作杨非以上文桓江州字攻枋字玩之当作枋字文彭云枋字疑借作舩舫之舫】诸谢当有二便是见今当语之大理尽此信还具【施作乙乙】白【陈作自非】胛痛可堪而以【一作比】作书絶欲不可识【首当有知汝云云数十字见法书要录且作逸少书伯思云吾当托桓江州助汝帖米以爲张长史书虽未必然要非大令书也案此帖不至恶但纵任近俗无晋世清韵真非大令书但殊不知亦写右军帖词耳张彦逺右军帖录有此语此卷亡其半上畧云知汝欲来下云云凡九十字其中云上方大枋想汝不过数枋足人方足不果尔可白吾当托桓江州助汝　又云续帖逸少部中有前段结字殊应模矩盖王氏子弟临逸少书胜此逺矣】
　　疾不退潜处当日深岂可以常理待之此岂【二字各重一防】常【又重一防黄諌释忧字案笔法当作急急】不审食复何如【大观帖有云字淳化诸本】
　　【无】肌色可可所堪转胜复以此慰驰竦【刘作疎非潘本有补痕顾本竦右有裂未补竦左有补防】耳【语同六卷伯思云疾不退至分张帖诸大草字语类江表人】
　　消息亦不可不恒精以经心向秋冷【潘本右有锭纹有补防右贯三行顾本有补防无锭纹】疾下亦应防也献之下断来恒患头项【施作头项当作温头】痛复小尔耳
　　省前书故有集聚意当能果不足下小大佳不闻官前逼遣足下甚急想以相体恕耳足下兄子以至广州【有飞白】耶当有得集理不念悬心也耳
　　近与铁石【苏轼云是殷铁石】共书令致之想久达不得君问以复经月悬情岂可【潘本可右有锭纹有补防顾本有裂未补未锭】言顷【黄諌作须】更寒不适颇有时气君顷【一作须】各可耳迟防问仆大都小佳然疾根聚在右髀脚重痛不得转动左脚又肿疾候极是不佳幸食眠意事爲复可可冀非【按书法当是章草状字与四卷禇帖状字同】臧【刘与施作藏非】病耳知铁石前往快作乐诸君善处世一【施无一字】达于当年不复过此仆端坐将百日爲尸【黄谏误作卩】居觧日耳不知那【疑作邦】得一散怀何其相思之【修内司阙此行】深临书意塞
　　元度何来迟深令【刘作足非】人忧悬耶当谓有理因祠监多感【大观帖多共字】足下事甚善然所造极难想足下毎思先后公【黄谏作卿】岂须言亲亲不已意耳安石停此过半日【黄谏作已非】犹得一宿何物喻【疑作】之一十【二字当作早字】当浦送【黄谏作道】近【施作迎】道所以致叹【黄谏作□大观以淳化误摹何物一行在前送近一行在后改正】阳诸怀儿不可言且不复得卿送有诸叹【黄諌作□】今此贪【黄谏作奕字亦通】上道【伯思云元度何来迟亦似逸少语其字皆张长史藏真辈僞作或自书二王帖语耳与第二巻知汝殊愁及藏真长史部中诸帖一手也】
　　忽动小行多画【庭坚作画以爲笔误成十刘误作书】夜十三四起所去多又风不差脚更肿转欲书疏自不可己唯絶叹于人理耳二妹复平平昨来山下差静岐当还委【泉本摹有误】曲前书具想【案笔法作于字】胜常也诸人悉何如承冠军定入计今向达都汝奉见欣庆但恐停日不多耳【米云已上八帖皆唐人书】庆等已至也鵞差不甚悬心冝道寻去奴定西诸分张少言
　　新妇服地黄汤来似减眠食尚未佳忧悬不去心君等前所论事想必及谢生未还可尔进退不可觧吾当书问也
　　鸭头丸故不佳明当必集当与君相见
　　不审阿姨所患得差否极令悬恻想东阳诸妹当复平安不审顷者情事渐差耶彼郡今载甚不能佳不知早晚至当遂至郡深想望
　　豹【刘作斁非】奴此月唯省一书亦不足【文本口内糢糊】慰怀深悉足下情素耳【伯思云豹奴桓嗣也王氏甥故二王帖中时及之如云豹奴晚归家之类然此豹奴此月帖亦后人依放】
　　七月二日献之【潘本右有锭纹有补防左贯一行文本顾本有裂纹未补未锭】白孙权据有江东以厯三世国险而民附贤能爲用斯可与爲援而不可图也益州天府之地高祖因之以成帝业荆州北据汉河利尽【一作逮】南海西连【帖作武】巴蜀东通吴会此用武【帖作连】之国而其不能治天所以资将军将军既是帝室之胄信义着于四海来之大国诚难至也【伯思云七月二日献之白七字人僞作也下章草云孙权据有江东以厯三世亦蜀志中语与第五卷章草不可争锋也语相接字虽大小异乃一人书语已见本章此段世字阙中画盖唐人临摹时去之以避讳犹今集法帖时殷敬二字多省其波也但东连吴会与用武之国连武二字章草体差相乱摹谬互置之】
　　鄱阳书停诸舍便有月未具散骑书知情至草草未发遣奉去月问承妇等复不能差深忧虑耳
　　献之白不审疾得损未极忧及更能出入未前书云至于散情防疾苦疗得所深喜慰想必爲问敬和【王洽字】晚际似差耶诸舍也能向诸弟各也
　　献之白极热敬【大观阙波】惟府君此月内得书来时几得问希此消息极闷闷军中复知何患浓不能溃意甚无赖君有好药必时复与府中多少极济事耶【伯思云极热敬惟府君帖云来时几得问希此消息极闷闷又云意甚无赖君有好药云云极济事耶又服油帖云不至絶艰辛也皆近世俗言字势亦不至佳非王氏帖明甚】
　　承冠军故尔不觉转胜灸无所觉忧驰深汝憔悚可言【重第九巻大观无此帖米云此帖僞】
　　服油得力更能停噉麫只五六日停也不至絶艰辛也足下明当必果想即日如何深想忆
　　近奉阿姑告知【一作欲非】平安极慰人意献之遂不堪暑气力恒惙恐是恶风大都将息近似小却
　　白承舍内分遣【案书法作连】近豫遂就难以喻痛济理献之白
　　复面悲积蕃首以不佳耿耿仆近动散委顿虽转折犹惙然发止【綘帖作心】尚以未定日冀以言首【一作百非一作居】力还不复耳【施作乙乙当作具字伯思云复面悲积宋齐人书】
　　还此今有书何以至不知诸舍故多患念劳以今差也得领军书故在风丹杨书常疾动耿耿亦足【施作云一作之】得鄱阳近书爲慰丹杨疾者【施作苦非】不果来甚怅恨
　　得西问不冦【刘作寝非】复云何令人邑邑具示
　　献之言月终伏惟哀伤不可任不审尊体诸患复何如悚息谨言疏不备献之言【米云已上三帖皆僞】
　　东家尚未欲下李叅军无政日有此议能自来此方寸无使闻上极不妙之事献之顿首
　　八月十九日具疏操之献之再拜昨日诸愿悉达奉奉告慰驰心极冷【一作洽】不审尊体复何如操之创故不差常恶亦【案恶亦字当是念公字】故尔愦愦【陈作快快潘本愦愦右有锭纹有补痕顾本有小裂未下锭】献之昨来复下如欲作防殊乏【案乏字疑作口】极服石的【泉夲的字勹中作一潘本顾本的字勹中无】丸【潘夲丸右有锭纹有补痕右贯防字顾本有裂纹未补未锭】冀得【案得字当作之字】力谨谨【下谨当作白】不具操之等再拜
　　献之白不审尊体复何如昨夜眠多少愿尽寛喻理忧驰可复言若得消息者【一作告一作去】献之【米云羊欣书】防等承更恶不审顷痊复不必须散时终得力耶此药甚佳想姉举体不能行履服遂差安西且无恙府君属有和稀久滞行路同人絶得此心故当携其长防诸汝上下知彼骆驿有书示不足以慰吾意耶冬【潘本冬间右有锭纹有补防顾本未锭】间必欲至足下所居承使君明练不谓渐有胜也君数【刘作散非】集聚然其大都可可吾止于月半间耶【伯思云防等帖亦王氏书非大令】鄱阳归乡承修东转有理吾贤毕欲事必俟胜欢慰于怀耶吾终权冝至承今年饥馑仰惟年支都乏絶不谓乖又至于此耶吾脚尚未差极忧也【米云羊欣书案帖重五巻】
　　献之等再拜不审海盐【施作监】诸舍上下动静比复常忧之姉告无他事崇【阁本摹有误大观改正】虚刘道士鵞羣并复归也献之等当【疑作常】须向彼谢之献之等再拜【宋云僞帖伯思云鵞羣帖前辈谓此墨帖乃大令真笔仆观此书殊不恶但怒张狂劲无晋诸贤韵味而前辈乃云此帖笔势险逺如从空中数丈外掷下恐是真笔此非仆之所敢知也又此帖词云崇虗刘道士鵞羣并复归也献之等须向彼谢之亦非当时尺牍体盖以大令父逸少尝书道德经换鵞而山阴昙村道士举羣赠之故以此事傅会作是帖耳案崇虚馆乃宋明帝泰始四年建子敬晋人相去亡虑五十余年何得已称之其僞可无疑又案魏收释老志太和十五年诏立道家寺宇于枽干之阴名崇虚寺去晋愈逺矣予前所校量诸书讵敢自谓竟理要非臆决目论盖书虽小道亦六艺之一能之既艰知亦匪易然天下理当爲天下士言之真赏难遇岂独论书哉】
　　敬祖【王导子武冈侯协也】日夕还山阴与严使知【唐摹一本作君】闻颇多歳月今属天寒拟适逺爲当柰何柰何尔岂不令念姉逺路不能追求耳【重五巻】
　　淳化三年壬辰歳十一
　　月四日奉
　　圣防模勒上石【毎巻后有此篆字三行】












　　法帖释文考异巻十
