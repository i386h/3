<!-- { "loadSidebar": true } -->
　　足下今年政【正同见前知念帖】七十耶知体气常佳此大庆也想复懃加頥养吾年垂耳顺推之人理得尔以爲厚幸但恐前路转欲逼耳以尔要欲一逰目汶领【岭通案兰亭崇山峻领亦作领字】非复常言足下但当保防以俟此期勿谓虚言得果此缘一段奇事也






　　法帖释文考异巻七
　　钦定四库全书
　　法帖释文考异巻八　　　明　顾从义　撰王羲之书
　　羲之死罪小大悉以来未惶【施作惟疑】不可怀未复谘【一作咨黄諌作临】诲问悬情计賔命行应至迟卞公【陈云是卞壸】还具承【一作年非】问妹极得散力以爲至慰期等故尔耳因縁不多白羲【上二字飞白】之死罪【黄谏作书非伯思云羲之死罪小大悉帖书殊恶末云因縁不多亦近代所爲耳案罪字草法不可辨岂钩摹之误耶】
　　不审定何日当北遇信复白迟承后问
　　伏想清和士人皆佳适桓公十月末书爲慰云所在荒【大观帖荒下甚上多一笔如横波淳化有空】甚可忧殷生数问北事势复云何想安西【庾翼也又谢奕】以至能数面不或云顿厯阳尔耶无縁同爲叹迟知问【此帖前四行多飞白大观此帖接运民作一帖】
　　运民【一作代非】不可得而要当得甚虑叛【淳化摹误大观改正】散顷【施亦作顷一作须】爲此足劳人意【顷至意七字大观接上帖淳化另起作一行未知孰是】八日羲之顿首多日不知君问得一昨书知君安善爲慰仆似【施疑作比】小差而疲剧昨若耶观望【淳化作宦字大观摹作望字】乃苦【一作者】舆上隐痛前后未有此也然一日一昔【当作发】劳复不极以此爲慰耳力不【有飞白】乡【一作得非】里人乐着县户今送其名【一作不】可爲领受君顷就转佳不仆自秋便不佳今故不善差顷还少噉脯又时噉麫亦不以爲佳亦自劳弊散系转久此亦难以求泰不去人间而欲求分外此或【一作咸非】速弊皆如君言
　　便大热足下晚可耳甚患此热力不具【大观作乙乙】王羲之上【帖是一防当作白字凡帖中一防非叠字即白字也】
　　此书因周常【有飞白】侍想必至
　　吾惟辨辨【一作办】便【有飞白】知无复日也诸怀不可言知彼人已还吾此犹有小小往来不欲来者其野近当往就【有飞白】之耳不大思其方不见可久理而任之者悠然此可叹息
　　得西问无他想彼人甚平安此粗佳元度【许询字】来数日爲慰【潘本右有锭纹有补痕左贯女字顾本有裂纹未补未锭】
　　中郎女颇有所向不今时防对自不可复得仆德【当作往】意君颇冷【一作论按书法当作临】不大都此亦当在君耶
　　发【有飞白】疟比日疾患欲无赖末面邑邑反不【有飞白】具【当作有】王羲之【当有言字或作白字之类】
　　得书知问肿不差乏气勿勿面近羲之报
　　足下各如常昨还殊顿匈【胷通】中淡闷干呕转剧【刘施俱误作乱】食不可强疾高难下治乃甚忧之力不具【施作乙乙】王羲之【伯思云足下各如常亦唐人作比初月帖差胜中云淡闷干呕淡古淡液之淡干古干湿之干今人以淡作痰以千作干非也据此当亦非今人所作】
　　得书知足下问吾既不佳贤内妹未差延期
　　须狼毒市求不可得足下或有者分三两【按字画类两字】停须故示
　　得书知问吾夜来【潘本夜来右有锭纹补防顾本有补防尚未下锭】腹痛不堪见卿甚恨想行复来修龄【王胡之也】来经日今在上虞月末当去重熙旦便西与别不可言【刘少此字】不知安所在未审时意云何甚令人耿耿
　　一昨得安西六日书无他无所知表亦复常言耳【此帖多飞白帖语重本巻后】
　　濶转久劳【有飞白】想岂舍知足下常得【当作同】之卒未近縁如何足下数令知问【伯思云濶转久帖云卒未近縁如何非晋人语】十一月四日羲之白冬中感懐深始欲寒足下常疾何如不得近问邑邑吾故苦心痛不得食经日甚为虚顿力及不具【施作乙乙】王羲【潘本羲右有锭纹有补痕顾本有裂未补未锭】之白【一本无白字】周益州送此卭竹杖【山海经卭山之竹节髙中实可作杖】卿尊长或须今送【案右军与周益州书凡廿许帖即今之十七帖也铨次者误置两巻中耳周抚字道和穆帝永和三年桓温攻成都李势降以抚为益州刺史镇彭模击范普获之益州平封建成公在官十年卒蜀人庙祀之】不得执手此恨为深足下各自爱数惠告临书怅然【恨告临三字飞白】
　　阮公【案此二字当是既月】故尔可忧时放恕大事今令速言何万【一作方】守笃大灸【黄谏作恶】不将力而从事以至甚无计自必出唯须小佳铁石今出求救足下可复【潘本顾本修内司本泉本俱阙半字独大观复助二字相连摹正】助旦令得通【伯思云阮公故尔一帖非逸少书】家月末当至上虞妹亦俱去
　　此蒸湿难爲人得示知足下故尔堪行想不成病耳吾至无赖行尅王羲之顿首【米云子敬代父书伯思云蒸湿帖米云大令代父书非也盖结字殊不同词亦异晋体淳化大观已上三帖绛帖合而一之】
　　不得西问耿耿【有飞白】
　　【施释注云刘释作近令送此宅图近字与下文词意似舛而与水邱之字笔法正同当作邱彦逺帖録云今与山阴书借人又语令临葬借轻车窃意即此邱令也右军宅在越之蕺山今爲戒铢寺山阴庸非此宅图耶】令送此宅图云可得卌亩尔者爲佳可与水【一作近】共行视佳者【刘作往告陈云当作佳者】决便当取问其贾谢生多在山下不复见且得书疾恶冷耿耿想数知问虽得还不能数可叹【已上半帖重见七卷】不审比出日集聚不一尔缅然恐东旋未期诸情罔
　　飞白不能乃佳意乃笃好此书至难或作复与卿羲之白昨故遣书当不相遇知君还喜慰足下【刘作足下施作重慰案大观摹帖失去足上一故施作重慰字】时行想今善除【刘作保陈施作除】犹耿耿仆时行以十一日而不除【同前】如比日便成委顿今日犹当小胜【潘本小胜右有补痕有锭纹顾夲有裂未补未锭】不知能转佳不积不卿至劣劣力还不具王羲之白【一本无白字】
　　不审复何比【一作以】永【潘本永右有锭纹有补痕右贯小胜字锭纹左贯当字顾夲有补防未锭】日多少看未九日当采菊【庭坚作药谓失一笔非也】不至日欲共行也但不知当晴不耳伦等还殊慰意増慨知足下疾患小佳当惠縁想　【刘与施俱作必施释云张芸叟侍郎得陈思王书雀鹞赋墨迹伯思论其僞如字晋魏六朝草止如行书故前辈云必字无草书是也宿观右军诸帖皆然独此帖中刘氏用唐人草法释作必字疑未是案下笔法当作君字】　能果迟【刘施陈皆作迟案书法当作返】此善散非直思想而已也寻复有问足下以数示【此行下有一字空因下文由爲二字连笔写不能容故耳】由爲诸力不具【施作乙乙此帖内多飞白】
　　月半哀感柰何柰何念邑邑罔极之至不可居处比日何似痹差不悒悒力知问王羲之顿首【米云子敬代父书伯思云月半帖虽晋人语字不合作盖后人写二王尺牍中语耳】
　　知彼乃尔切切汝乃独坐但有忧邑悬逺不能得遣人且吾无复久意果去当南视汝等也
　　一昨得安西六日书无他无所知【刘作大】说故不复付送让都督【刘作共非】表亦复常言耳如兄子书道嵩自必果今复与书督【刘作共非】之足下勅令至并与逺书也【伯思云修龄王胡之也重熈郗昙也安西庾翼也其云一昨得安西六日书无他无所知说故不复付送让都共或作督表亦复常言耳案翼之镇荆州以石虎衷暴屡表请北伐康帝及朝士皆遣使譬止孙绰辈亦致书諌之则逸少所见之表殆亦论北伐事也翼之此举朝论弗以爲然故逸少以爲常言及闻其迁襄阳乃云稚恭遂进镇东西齐举想尅定有期也则始虽同羣议而终以爲当犹赵充国之计防羌初是之者十三中十五最后十八有诏诘前言不便者皆顿首服无足恠也然翼有志无年徒奋十倍之气而蔑一统之功此志士所嗟慨者逸少所书进镇帖唐张彦逺载于书録今闻在王仲修家】
　　奉黄甘二百不能佳想故得至耳船信不可得不知前者至不
　　尊夫人不和想小尔今以佳念累息卿佳不吾故劣劣力知问王羲之敬问【米云僞帖】
　　日五期结极以大先师之言皆着【潘本右有锭纹有补防顾本有补防本下锭】推此言之无騐如此事君当欲知故及冝停宅先生适书亦小小不能佳大都可耳【书都可耳飞白】
　　三月十六日羲之白一昨省不悉雨快君可不万石【谢万字】转差也灸得力不不得后问悬悒不去【刘作知】怀君云当有防信迟望其至仆劣劣故遣不具【施作乙乙】还具示王羲之
　　取卿女聟【壻同案干禄字书聟壻上俗中通下正刘与施误分聟爲知耳两字】爲长史休【大观与黔江帖立人作二】种【一作稚】知【疑作不】何似耿耿适欲遣书云得示知足下得凉以爲佳其慰知【潘本慰知有锭纹顾本未下锭】多疾患念劳心吾【潘本吾右有锭纹有补防顾本有补防未下锭】故不欲食比来【刘与施合作几又作以来】以爲事恐不可久邑邑【一作区区潘本有补防右贯一行顾本此同】思面行【疑作拜字】故果之王羲之【此帖又见续帖第四卷无尾后六字米定爲智永伯思刋误谓非右军书然所防续帖复以爲真但防在崇宁丙戌刋误又大观戊子所着也潘本之字有补防顾损本同】
　　此郡之弊不谓顿至于此诸逋滞非复一【潘本复一右有锭纹有补防顾本有补防未下锭】条独坐不知何【有飞白】以爲治自非【非字可疑中阙一笔诸本皆同独大观摹正】常才所济吾无故舍逸而能劳【有飞白】叹恨【有飞白】无所复及耳夏人事请托【有飞白】亦所未见【刘作怱非施作免】小都冀得小差须【大观作顷】日当何理【伯思云此郡帖米谓与王述书非也逸少与蓝田方隙而爲属郡既捡察苛急主者疲于课对正救过不暇岂复尺牍间自彰其逋滞哉此帖官本传摹甚失真如以就劳爲能劳小却爲小都皆转失草法也　又云逸少十七帖本唐贞观御府中书张彦逺云王草书烜赫著名帖也仆谓当时书巻首帖有十七日字故诸帖总谓之十七帖耳非帖数也本二十七条今官法帖有其十五散寘逸少书三巻中又续法帖有五而卭竹杖丝布衣汉讲堂诸葛颙天防膏四果种虞安吉七条不载当是亡轶而世有完巻者传摹殊精非此比也此巻有帖云周益州送此卭竹杖卿尊长或须今送仆案十七帖云去夏足下致卭竹杖皆至此士人多有尊老者皆即分布令知足下逺惠之至以前帖观之即知此帖盖与周益州矣自昔相传十七帖乃逸少与蜀太守者未必尽然然其中蜀事爲多是亦应皆与周益州书也但来禽一帖则或以爲与桓温而已本朝僧邦者有寄李昌武翰林诗云来禽简寄桓宣武不知何据案此帖有云今在田里惟以此爲事足下致此子者大惠也逸少视桓公位殊寥絶与书不当尔尔然当时真长子猷辈犹嫚侮桓公彼亦能容逸少作书若交友盖无足恠温飞卿诗云画图惊畏兽书帖得来禽此帖垂宝非一也】



　　法帖释文考异巻八
　　钦定四库全书
　　法帖释文考异巻九　　　明　顾从义　撰晋中书令王献之书【伯思云此卷王大令部僞者最少相过终无复日借匪献之韵自可赏】
