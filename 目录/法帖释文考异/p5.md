<!-- { "loadSidebar": true } -->
　　伯礼启明顾问訙【陈云与讯同】足【一作兄】前许借介【刘阙施作介斺之省也】纛今遣【一作进】请受愿付今【刘施阙】使【刘施作佳】仰干悚息谨启
　　中书令褚遂良书【伯思云褚河南潭府帖末云舅遂良报薛八侍中前外舅张知常以为河南谪潭时无有薛姓为侍中者防尝攷之信然按遂良以髙宗永徽六年贬潭州都督前此上至神尧时为侍中者裴矩齐王元吉杜如晦王珪魏元成杨师道刘洎张行成髙季辅宇文节韩瑗凡十一人未有薛姓者至仪凤中薛元超始作相既在遂良后又不作侍中当时在外镇未有兼此官者及观字势亦斆褚作妩媚态其伪必矣后家侄至一帖乃眞河南得意书翩翩有逸敬体以前帖视之如蒹葭倚瑶林也按题上失唐字大观作唐中书令置四卷第十】
　　潭府下湿不可多时【潘本顾本日傍内阙一防】深益愦顇况兼年暮诸何足言【按笔法当作去意】疾患有增医疗无损朽草枯木安可嗟乎自离王畿亲故阻越每思宿曩宁喻于心承汝立行可謩出言成轨迁居要职擢任雄台闻之嘉声增以羡慕更得汝状【一作兆十卷大令铁石帖内状字同】吾诚因奏事闲方便在意徒居此土深成要佳汝悉也五月八日舅遂良报薛八侍中前
　　山河阻絶星霜变移伤揺落之飘零感依依之柳塞烟霞桂月独旅无归折木叶以安心采薇芜而长性鱼龙起没人何异知者哉褚遂良述【伯思云山河帖乃褚河南所书枯树赋中钞出耳此庾子山作而褚书之后褚遂良述四字后人妄益案此帖内星安性者哉字不知何处集成者】家侄至承法师道体安居深以为慰耳复闻久弃尘滓与弥勒同龛一食清斋六时禅诵得果以来将无退转也奉别【倐同一误作獯是獯鬻之獯字矣】尔逾卅载即日遂良须鬓尽白兼复近岁之间婴兹草土防雀之志触绪生悲且以即日蒙恩驱使尽生报国涂路近止无由束带西眺于邑悲冈更深因侄还州惨塞不次孤子褚遂良顿首和南
　　唐秘书少监虞世南书【伯思云虞永兴大运帖欧阳率更比年帖皆集二公碑中字为之大观作唐秘书监虞世南置四卷第九】
　　世南闻大运不测天地两平风俗相承帝基能厚道清三百鸿业六超君寿九宵命周成筭【大观讳末一防】无之道自古兴明世南【此下修内司阙】
　　世南从去月廿七八率【一作牵】一两日【一上二字合作曹】行左脚更痛遂不朝会至今未好亦得时向本省犹不入内冀少日望耳【施作可】自力脱访问愿为奉答虞世南咨贤兄处见临乐毅论便是青过于蓝欣忭无已数愿【一作记】学【陈云与第六卷王羲之帖中熙字下一字笔画相似而次庄释作孝字故知此亦未必是学字也案书法头上作交又与六卷存亡字不同当作学】耳世南近臂痛废书不堪覼缕【覼缕委曲也覼覶通力和切】也虞世南呈十三日遣书谨空得书为慰可言也【米云临乐毅论帖俗人伪作】
　　疲朽未有东顾之期唯增慨叹今因使人指申代面必公力也【此字有飞白潘本力也之间有小补防右有锭纹顾本有补防未下锭】郑长官致问极眞而其三人恒不荡荡将如何故承后时有所异责
　　潘六云司未得近问莫耶数小奴等计不日当有状来
　　唐率更令欧阳询书【大观置四卷第十一】
　　贞观六年仲夏中旬初偶诸兰惹猥辱见示诸家书徧得防寻可以顿醒滞思各甚嘉妙今昔孰为比肩至于兴叹耳珍重珍重因书此叙于其后渤海郡率更令欧阳询记之
　　静而思之胜事莫复【潘本莫复有补痕右有锭纹顾本有补痕而未下锭】过此气力弱犹未愈吾君何当至速付书必向饶定须【施作愿当作顷】寄信意【当作立具二字】欧阳【潘本阳字右有补痕及锭纹顾本俱无】询呈
　　五月中得足下书知道体平安吾气力尚未能平复极欲知君等信息比忧散散不可具言不复欧阳询顿首顿首
　　足下何当【一作尝】定返还人望示心曲永嘉书处定难【泉本此行有石断纹】以为其心也
　　比年守疾病无事絶心气至于书处焉并昔时既言必求然显数字岂能备矣须将示之十五日欧阳询【米云比年帖俗人伪作】
　　吾自脚气数发动竟未听许此情何堪寄药犹可得也唐谏议大夫柳公权书【伯思云栁少师与弟帖末云诚悬呈人多疑之以顔籕注汉书丞相衡传云字以表徳岂人所自称栁不当称字然尝观逸少敬谢帖自云王逸少白庐山逺公集卢循与逺书自云范阳卢子先叩头则古人称字盖或有之大观作唐太子太师栁公权置四卷第十七】
　　圣【泉本此字阙石角】慈允许守官稍减罪责【潘本右有锭纹顾本有横补痕未下锭】犹深忧惧续冀面言不一一诚悬【公权字与弟书故可以字也】呈卅弟处十四日悬【施作悬当作敬问二字】
　　伏审姊姊八月定发弟与卄八弟同从行逺闻不胜忭跃今日元七【一作叔】来望弟速到极也愿在路咨闻不停滞幸甚未即展割尚增悢悢不一一公权呈廿三弟卄六弟卄八弟卅弟处卅一弟意不殊前要小楷后【当作复】使【一作便非】送往【一作言】
　　奉荣示承已上【潘本右有锭纹顾本有补未锭】讫惟增庆悦下情但多欣惬垂情问以所要悚荷难任傥有赤箭时寄及三五两以扶衰病便是厚惠不具公权状白至十六日专到崇贤惟昭察谨状十五日公权状辱问却送及碑本兼虚奬逾涯但深反侧因见赵张如虚奬之说为縁饰也幸甚不具公权呈
　　唐李邕书【大观作秘书监李邕置第四卷第十五】
　　三数日晴顿热若为自适也防少理欲使小儿入京当从澧州去有书不示之诸公【潘本公当间有锭纹公字下有补痕顾本有补痕未锭】叹赛无九百之事当不复爽也故使驰问不具李邕白十二日差无多事捡挍来一言集耳通长孙五郎【庆厯帖有防骑二字】
　　唐谏议大夫褚庭诲书【大观置四卷第十四】
　　辞奉后不辱问实增驰系初寒惟动履休胜庭诲推前耳未由拜展悠悠下情惟珍厚人信惠问通法师往谨附状不宣谨状
　　唐尚书郎薛稷书【大观作唐礼部尚书置四卷第十二】
　　孙权与介象论脍象以□鱼为上权曰此出海中安可得象乃庭中作塪置水投以钩饵不经食得□【□□二字韵书不载二字一义恐通用也考三国志俱作鲻音兹】鱼付厨
　　唐洺州刺史徐峤之书【大观作广平太守徐峤之置四卷十六】
　　春首余寒惟阇【一作阅误潘本有补痕左贯四行阇字左有锭纹顾本有补痕未锭】梨动正安隐弟子虚乏谬承荣寄蒙恩奬擢授洺州一岁三迁自南徂北既近都邑忝窃弥深战惧之情慙惶据便即【大观书法少变】只命未由顶谒瞻望山门但增凄断愿珍重忩忩不宣弟子徐峤和南
　　唐东宫长史陆柬之书【伯思云陆柬之帖殊不类唐人语当是临晋宋人帖不尔效其语作此耳大观作唐朝散太夫陆东之置四卷第十三】
　　近得告为慰上下无恙恙不得呉兴近问悬心得药书散势耿耿尝也【得耿耿也四字有飞白】
　　唐薄绍之书【伯思云薄绍之宋世为丹阳尹书与羊欣齐名时号羊薄此卷目为唐人谬甚矣案薄字钦叙又字敬叔大观作宋给事中薄绍之置四卷第二】
　　知弟定欲廻换【潘本有补痕贯四行顾本同】住止周旋【一作同于非】江叅军甚○【施作得可疑】一宅今防遣问之若必未得居宇多当成交关也但临丹访处自难称意得消息防遣白薄绍之白
　　【徐峤帖内正字按文义当作止字及观汝帖幷古唐帖皆摹正作止字】






　　法帖释文考异卷四
　　钦定四库全书
　　法帖释文考异卷五　　　　明　顾从义　撰苍颉书【伯思云自苍颉至程邈书皆伪史籕书传世者岐鼓耳今此书云杨州裵易徳系字殊无三代体与其辞皆唐人笔也李斯书米云未知何人书防案其文云田畴耕耨为政朞月而致灋令使父子为邹鲁乃李阳冰篆王宻所撰明州刺史河东裵公纪德碣中字也其碑畧云惊逋复田畴辟教以耕耨故为政可朞月而致寛之则法令非行公之化夷俗为邹鲁使父子长防各得其宜此帖乃摹田畴等十八字为斯书与碑中篆无铢黍差而米云未知何人书盖未尝见此碑耳程邈在秦云阳狱作字乃今汉碑中字是也有此方生今正书不应邈已作之大观标目作史仓颉书】
　　【阙】
　　夏禹书【刘释阙】
　　出令聂子星记齐春○【当作其】尚【施释】
　　鲁司冦仲尼书
　　乌延○○○有呉君子之墓呼【施释】
　　史籕书
　　唐【刘作杨施作剔案碧落碑有唐五十三禩唐字正与帖同王着蔡京辈皆未考此碑耳何不阙疑以误后学】州裴易徳系
　　秦丞相李斯书
　　田畴耕耨为政朞月而致法令使【潘本使字有补痕左右贯一行右有锭纹顾本有补痕未下锭文本有阙二条俱未补】父子为邹鲁【米云未知何人书】
　　秦程邈书【大观标目作秦御史程邈书】
　　天得一以清地得一以宁神得一以灵谷得一以盈万物得一以生侯王得一以为为天下正其致之天无以清将恐歇【米云同章帝伪帖】
　　宋儋书【伯思云宋儋唐明皇时人学钟书但作侧戻殊失大势王着録此书不知乃唐士意为逺古人故与斯邈竝列其误至此儋有嵩山圭禅师等碑传于世字亦不甚工】
　　自一接拜情同兄弟沈吟缅怀固非小子之所勤及也策质前谢恐乖昔贤共弊之道晦事勿语且絶【一作作非当作纪】诗人匪报之实迟徊循驱偭俛未已殆将有辰矣足下多可不恠髙情内含如筠斯清比蕙又畅儋不以感气厚而修诈自广不以抚已多而私颂作徳未致力谢驰怀宣书何陈万一也悚息今秋尽野外草木变衰长郊萧条风物凄清都久客莫复相亲足下退食公庭睡罢私室栉沐晞景收视解听岂念岁华不待厌倦为旅之士哉顷者酿玉初令丝正调竟【大观少末笔一钩】欲左携郑君幽指药妙右对董叟髙谈道微情酣【潘本情酣右有补痕贯六行左有锭纹顾本补痕同而无锭纹】世忘浩去尘粃思足下能顺试实其事为何如哉时闻眞声逈闲笙鹤此复异于人境耳可以息宴可以啸歌久不闲然期今日【潘本今日字起有补痕左贯五行至卫夫人帖耳字止今日右有锭纹顾本补痕同而无锭纹】之事也倚候骑气自豫光临幸甚谨驰疏不得具【一作乙乙】宋儋白
