<!-- { "loadSidebar": true } -->
　　相过终无复日凄切在心未尝蹔掇【施与陈辨作拨】一日临坐目想胜风但有感恸当复如何常谓人之相得古今洞尽此处殆无恨于怀但痛神理与此而穷耳尽此感深殆无防【刘阙施作寘】处常恨况相遇之难而乖其所同省告不觉灌【施作浐】流既已往矣【当作员】亦复何言献之【米云无名人伪】
　　诸舎复何如吾家多患忧面以问慰情不知可耳永永嘉比复患下上下诸疾患乃尔燋驰岂可懐不审今复何如防即平和耳贞夀不成病不
　　鵞还慰姊意【潘本右有锭纹有补痕右贯两行至复字顾本有裂未补未锭】今已尝【施与陈俱作当】向发分张诸怀可言殊尝【同上】复忧县婢腹痛见差不刘家疾患即差秀已还也【伯思云鵞还慰姊意帖鵞者王氏子姓之小字耳犹袁羊顾虎之类或以此鵞即逸少所爱之鵞甚可鄙笑】
　　诸女无日事悬心阮新妇何日至至【一作慰】姉目下【一帖有君书二字】
　　献之死罪授衣诸感悲情伏惟哀慕兼恸痛毒难居见徐防并使君书承比极胜但承此凶问当复大顿耳比日忧驰无复意不审尊体云何脚及可痛气得此哀号何如先大恶时灸创【古疮字】特不堪此不乃爲患眠食几许使君今地实难爲识然所以爲识政在此耳【大观帖此下尚有四十二字伯思云授衣帖厯世所传自爲一巻法帖中亡其帖尾政在此耳下当云当今可复使不万全不愿其以多筭难易得之便自可令不爲因絫耳比者忉怛当不可言当不可言献之死罪法帖无此四十三字又其间多有燥笔及鱼食处而官帖不复依本其失多矣】
　　献之白奉别告承安和庆慰极冷不审尊体复何必【诸本皆作必刘施作如】献之比日如复小胜因夜行忽复下如欲作防今服药尽温燥理冀当可耳然异极都不得复小失和卿【黄谏作已】恶亦不复得妄近生冷体气顿至此令人絶叹行【黄谏作何】有佳酒【刘作治陈施作酒】便服【大观帖此下多献之二字字亦微大施谓别用摹入此帖者】
　　想彼悉佳汝复见诸女不此上【施作近】下故尔耳
　　献之白【一无白字】承承姑比日复小进退其尔不得一极和忧悚犹深不审比【刘作以】服散未必得力耳比驎【张堪小字也】相闻故云恶悬怀使君数得书也【有飞白】献之白思恋触事弥至献之既欲【潘本右有第九巻三字】过余杭州将若比还京必视之来月十左右便当发奉兄【当作见】无复日比告何喻愿复尽珍重理献之白【一本无白字】
　　献之白节过歳终众感纒心伏惟同之奉月初告承极不平复头眼半体恒恶兄告说姉故殊黄瘦忧驰可言寒切不审尊体复何如眠食转进不气力渐复先【刘作先施与陈作充案笔法当作克】耳迟复【潘本复右有锭纹有小补防】防告献之故尔献之
　　愿余余【施云此帖前段已亡无文义可考】上【一作近非】下安和知婢日夕疏慰意育故羸悬心倪比健也【上二字飞白】适奉奉永嘉去月十一日动静故常患不宁诸女无复消息献之
　　再拜夏节近感思深惟穷号崩絶不可忍处晴快不审体中何似食噉复多【当作知】少甚驰情不审诸舍复何如未复西动静不宁此多患反侧愿深寘勉故承问思恋无往不慰省告对之悲塞未知何日复得奉见何以喻此心【潘本此心右有锭纹顾本有补痕无锭纹】惟愿尽珍重理迟此信反复知动静
　　十二月廿七日具疏操之献之再拜歳尽无复日感思兼怀不自胜兄亦同之柰何柰何奉十二日告承承掾安和慰驰情姉三兄诸患故尔不损忧驰晴快不审尊体并复何如迟复来告操之故平平己再服散冀得力献之亦忘【刘与施作恶或是忌字】愦勿谨拜疏不具操之等再拜衞军犹未平和而哀劳殊未得尽消息理常以不宁仆射得散力甚慰表解台职不知得恕不复冠军告【疑作首】悬企【文本有裂纹贯后行息字】
　　献之白兄静息应佳何以复小恶耶伏想比消息理尽转胜耳礜石深是可疑事兄憙【通作喜】患散辄发防势爲积乃不易愿复更思献之唯赖消息内外极生冷而心腹中恒无他此一事是差但疾源不除自不得佳论事当【刘作常陈施作当】随冝思之也献之姉性纒绵触事殊当【刘作常陈施作当】不可献之方当长愁耳【施云自姉性纒绵以下载续帖中第二卷右军部字体一同伯思云静息帖云赖消息内外极生冷内外二字本行旁注故字差小而昧者摹填着行中非也当依本爲胜诸帖中此例甚多如十七帖中逺想慨然孔琳之帖恨恨脚中转剧等字本皆侧注后人摹以入行虽失格体犹于理未害至于读兰亭叙者以不知老之将至旁一僧字爲逸少作曽字之误借使摹入行中则害理矣案古兰亭叙本二十八行至第十四行间特濶者盖接纸处而不与知字适在此行之末梁舍人徐僧权于其旁著名当时谓之押缝梁御府中法书率如此而此帖僧字下亡其权字近世人殊不知此乃云僧者曽之误因读爲曽不知老之将至非也又案晋史逸少本传及书録第十巻皆载此叙但云不知老之将至而无曽字盖可是正乃知善摹帖者勿问其黵灭注阙横斜细大一放其本而不小异乃不失真矣今法帖多妄更易之至以注字入行大小既殊体不缀属后人不晓从而效之一行之中洪纤顿异号子母体如第五卷近世僞作释智果书是也每一观之使人深慨　又云静息帖云礜石深是可疑事兄憙患散辄发防散者寒食散之类散中盖用礜石是性极热有毒故云深可疑也刘表在荆州与王粲登障山见一冈不生百草粲曰此必古冢其人在世服生礜石热蒸出外故草木焦灭凿防果墓礜石满茔又今洛水冬月不氷古人谓之温洛下亦有礜石今取此石置瓮水中水亦不氷又鹳伏卵以助暖气其烈酷如此固不冝饵服子敬之语实然聊附于此　又云异苑魏武北征逾顿升领眺瞩见山冈不生百草王粲曰是古冢此人在世服礜石而石生热蒸出外故卉木焦灭即令发看果得大墓内有礜石满茔此段本草误列在矾石部此云刘表障山当别有出】
　　献之白不谓鄱阳一门艰故至此追寻悲惋益不自胜柰何柰何政坐视其灭尽使人悲熟赖子高在此不【潘本此不中有补防右有锭纹文本顾本有裂未补未锭】尔无可成献之
　　阮新妇勉身得雄甚善散骑【潘本散骑左冇锭纹有补防左贯五行右贯一行文本顾本有裂未补未锭】殊常【施陈辨作当】憙也
　　虽奉对积年可以爲尽日之欢常苦不尽触颇【一作额】之畅方欲与姉【潘本顾本泉本皆阙中一笔】极当年之足【潘本之足间有锭纹有补防右贯二行顾本有裂未补未锭】以之偕老岂谓乖别【一作列伯思及施俱作反】至此诸懐怅塞实深当复何由日夕见姉耶俯仰【施作纒绵】悲咽实无己己唯当【一作常】絶气耳【伯思云奉对帖云方欲与姉极当年之足以之偕老岂谓乖反至此当是与郗家帖也案子敬病笃请道士上章法应首过子敬曰不忆余事惟省与郗家婚子敬前室郗昙女也郗氏自太尉鉴后爲江左名族其姓读如絺绣之絺而世人以俗书郗字作郄因读爲郤诜之郤非也郤诜乃春秋晋大夫郤縠郗鉴乃汉御史大夫郗虑之后姓原既异音读逈殊后世因俗书相乱郗郤二姓遂不复辨亦近代氏族及小学二家之学不讲故也陆鲁望愽古矣其诗有云一段清香染郄郎亦误读也今因郄氏帖聊尔及之以纠俗缪梁中书郎虞龢表云逸少爲会稽子敬爲呉兴故三呉之地偏多遗迹又是暮年遒美之时今此卷中亦时有呉兴帖然大令帖传于世佳者尚多如乞假表庾公帖周姉帖洛神赋刘氏所藏十二字等帖官帖中皆遗之顷以韵语题河南王氏所藏子敬帖云君家大令书盈纸茟势翩翩趣多媚虽云沓拖如少年岂至拘挛同饿会稽七子五知名此公风概尤超诣太极璿题犹重书谓石书太极殿榜一时凛凛标英气半袖精裓众争求数幅新裠世尤贵当时亲遇得己难况复传今仅千歳龙珠归浦剑还津此帖君藏真得地才披尺许目増明鸾跂鸿惊欲飞逝硬黄响榻若传吾完碧摹刊愿垂世聊尔以记大令书事澷附于此碧字疑】
　　夏日感思兼悼切割心怀痛当柰何得思道书慰意薄热汝比各可不吾并故诸恶劳益勿勿献之白疏献之白思恋转不可言瞻近而未得奉【潘本奉下有补防左贯还字文本顾本同】见【或作具】但有叹塞迟诸作还具动静献之【施释多一白字潘本右有小补防顾损本同】
　　白东告具天宝疾患问何其仓卒乏【一作令】子【有飞白】孙常欣伦早成家以此娯上下岂谓奄失此女愍惜深至恻切心怀防哀念当可爲心情愿不可保使人惋惋悲政当【刘释作常】随事豁之耳防先积弊复有此痛心不审不乃恶不甚以忧驰眠食复多少愿遣无益尽消息理吾十一日发呉兴违逺兄姉感恋无喻庆等别不可言比奉告故多患姉经【恐是纒字】感【按经感二字特小亦似以旁注摹入行者】极顿忧驰益深适咨议十六日告风疾故尔反侧余可行未东动静不宁五宜速吴与丞别兄进犹恋冈劳亦极恶驰情二女晚生皆佳未复【一作后】华姜疏比来得直疏故恶故足【疑是云字】当视【示旁阙一潘本顾本泉本皆同】华也汝儿女并可不
　　廿九日献之白昨遂不奉恨深体中复何如弟甚顿勿勿不具献之再拜【有飞白伯思云廿九日帖云昨遂不奉恨深此近世人语非子敬书】承服肾气丸故以爲佳献之比服黄耆甚懃平平耳亦欲至十齐【剂通】当可知
　　得书爲慰吾先夜遂大得服汤酒诸治渐折【大观作相】故顿极难劳知足下便去不得面别怅【刘作快非】恨深保爱临书増怀王献之
　　元度时往来以此爲慰兴公【孙绰字】使适还数日具都下问人情所忧良可叹息诸吴【刘作从陈施作呉】数问龄前来经日极爲差云仁祖欲请爲军司不知行不【米云无名人僞帖伯思云元度时来一帖米以爲无名人作仆谓此真晋人语但笔势疎缓多失落耳谓大令书则非盖中云仁祖欲请爲军司案献之以晋孝武太元十一年年四十三卒上推谢尚于穆帝升平元年卒时献之方年十三请军司又在升平前大令是时才十许歳安得已作书论时事殆是穆帝时他人书第十卷元度何来迟亦此类】慕容有易赖意耶【米云无名人僞】
　　薄冷足下沈痼已经歳月岂冝触此寒耶人生禀气各有攸处相示消息
　　益部耆旧传今送想催驱写取了慎不可过淹留吾去月【潘本右有锭纹有补防左贯四行顾本有裂未补未锭】从孙家求信信次顿尔频爲乱反侧大佳栁六惠言可常饵亦觉有益耳【米云已上二帖并欧阳率更书伯思云薄冷益部二帖米以爲欧率更书实然但米误以益部爲益郎盖下接耆旧传字此帖盖借陈寿所着益部耆旧传也】
　　前告先以陈事意必是更有家信未知期说见德逺书所致【潘本右有锭纹有补防右贯二行】人耶【施作劳误】何可足下今【施作足念一本作云云】耶【耶字下又有一乛一释作何可足下今水门米云无名人僞帖】郁郁【潘本郁郁右有第九卷十四五小字】涧底松离离山上苖以彼径寸茎荫此百尺条世胄蹑高位英隽沈下僚【伯思云咏史诗郁郁涧底松数句乃集大令书】一月廿九日告仲宗奉世诸儿祸变无常【伯思云一月二十九日黄门帖亦王氏书而非大令也】
　　黄门陨背哀痛摧剥不自胜任柰何李何及书感塞父姑告
　　令【一作念】外甥知【一作欲非】问郗新妇更笃忧虑深
