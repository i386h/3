<!-- { "loadSidebar": true } -->
　　右魏公卿上尊号表唐贤多传爲梁鹄书今人或谓非鹄也乃钟繇书尔未知孰是也呜呼汉魏之事读其书者可为之流涕也其巨碑伟字其意惟恐传之不逺也岂以后世为可欺欤不然不知耻者无所不为乎右欧阳公集古録二巻公名修字永叔庐陵人平生嗜古有厯代石刻一千巻轴而藏之撮其大要为之説既刻而传于世矣嘉祐治平年公在政府时又各书其巻尾文或小异盖窜定有先后也凡説汉者今録之张平子碑南阳秦君额皆篆也左右生题名非文翁学生也故去之其间姓名官称歳月文辞考证之误者视释则可见也千巻之藏其传不一再世而靡有孑遗矣聚之难而散之易如此惜哉














　　释巻二十二
<史部,目录类,金石之属,隶释>
　　钦定四库全书
　　释巻二十三
　　宋　洪适　撰
　　集古録目
　　集古録既成之八年家君命棐曰吾集録前世埋没缺落之文独取世人无用之物而藏之者岂徒出于嗜好之僻而以为耳目之玩哉其为所得亦已多矣故尝序其説而刻之又跋于诸巻之尾者二百九十六篇序所谓可与史传正其阙谬者已粗备矣若撮其大要别为目録则吾未暇然不可以阙而不备也棐退而悉发千巻之藏而考之曰呜呼可谓详矣葢自文武以来迄于五代盛衰得失贤臣义士奸雄贼乱之事可以动人耳目者至于释氏道家之言莫不皆有然分散零落数千百年而后聚于此则亦可谓难矣其聚之既难则其久也又将遂散而无传宜公之惜乎此也于是各取其书撰之人事迹之始终所立之时世而着之为一十巻以附于跋尾之后夫此千巻之书者刻之金石托之山崖未尝不为无穷之计也然必待集録而后著者岂非以其繁而难于尽传哉故着其大略而不道其详者公之志也熙宁二年二月记
　　沛相杨君碑
　　右不著书撰人名氏杨君震之后也孝顺帝时以掾史召拜郎中累迁沛相建宁中卒碑为字首尾不完失其名字矣碑在阌乡震墓侧
　　杨君碑隂题名
　　右不著书人名氏碑首尾不完今可见者四十余人各有所出钱数杨氏数世皆阌乡此碑有称后公门生者有称沛君门生者不知何人碑隂也后公义不可知沛君所谓沛相者也碑在陜府阌乡
　　郭先生碑
　　右书不著书撰人名氏书字甚古盖汉碑也先生名辅字甫成荆州人碑在襄州谷城县
　　魏受禅坛记
　　右书不著书撰人名氏世传以为钟繇书或以为梁鹄书魏文帝黄初元年为坛于繁昌以受汉禅碑不着所立年月在许州魏文帝庙中
　　魏公卿上尊号表
　　右不著书撰人名氏字与受禅坛记同汉既禅位文帝未受魏相国安乐乡侯华歆等上表劝进碑在许昌
　　杨震碑
　　右书不著书撰人名氏其前不完碑首题曰汉太尉杨公神道碑铭震安帝时位至太尉碑在陜府阌乡县
　　繁阳令杨君碑铭
　　右汉不著书撰人名氏残缺不完不见其名字其可见者曰富波君之小子据杨震碑考之富波侯相名牧震之子也碑在陜府阌乡
　　髙阳令杨君碑
　　右汉不著书撰人名氏首尾不完不见名字据碑尝为髙阳令最后为善【上一字阙】侯相而碑额但曰髙阳令杨君碑据杨震碑高阳令名著震孙也碑在陜府阌乡
　　文翁石柱记
　　右汉不著书撰人名氏初文翁为蜀郡守始立学校至安帝永初中以火灾被焚惟庙门两石阙获存献帝时太守髙朕重修立之又于其东别筑周公礼殿碑以初平五年立在益州
　　魏大飨碑
　　右书不著书撰人名氏亳州图经以为梁鹄书魏文帝初即王位将伐吴南行至醮飨军士耆老于故宅此碑其元年上两字缺不可见当为延康元年也在亳州魏帝庙中
　　魏鲁孔子庙碑
　　右不著书撰人名氏字为书魏文帝黄初二年封议郎孔羡为宗圣侯奉孔子祀诏鲁立庙置吏卒守卫鲁人立此颂碑在兖州
　　樊常侍碑
　　右汉不著书撰人名氏常侍名安字子佑南阳湖阳人宫至中常侍追赠骑都尉此碑并追赠制书同刻以延熹三年立在唐州湖阳县
　　儒娄先生碑
　　右书不著书撰人名氏先生名寿字元孝南阳人隐居不仕以教授为业碑延熹中立在光化军干徳县夀墓之侧
　　老子铭
　　右汉陈相边韶撰字为书不著名氏世以为蔡邕书据碑延熹八年八月桓帝梦见老子尊而祀之韶时典其礼因而为铭碑在亳州卫真县太清宫
　　曹腾碑
　　右汉不著书撰人名氏腾桓帝时官至中常侍长乐太仆封费亭侯追加兼諌议印绶碑无所立年月在亳州
　　桂阳周府君碑
　　右汉不著书撰人名氏韶州图经云郭苍撰初桂阳有泷水人患其险太守下邳周憬字君光頽山凿石以通之延熹三年故吏区祉刻石以纪功并祉等故吏题名者二十二人在韶州乐昌县昌乐泷上周君庙中
　　桐柏庙碑
　　右汉不著书撰人名氏南阳太守卢奴【碑缺不见姓】君延熹六年重修桐柏庙作此颂桐柏淮源也碑在邓州
　　修西岳庙复民赋颂
　　右书不著书人名氏汉农太守樊毅上尚书表也毅使从事荀班华隂令先谠缮治岳庙并复华下十里民田租口算以其事表上光和二年也碑久埋没唐兴元元年华隂令卢仿求得而为之记八分书于碑末在华州
　　杨公碑隂题名
　　右汉无名氏题名可见者十五人皆称故吏在阌乡杨氏墓侧不知何人碑隂也并汉残碑题名附首尾残缺存者四十余人又有衙令修庙题名最完可见者曰朔方临戎孙羡太守仇君察孝廉迁衙令到官立祠刋石其后列时人姓名所出钱数然亦不言所立为何祠也碑延熹五年立
　　朱碑
　　右不著书撰人名氏字为书字伯灵广陵人官至幽州刺史碑以中平中立【碑缺不见年数】在亳州
　　刘寛碑
　　右汉不著书撰人名氏寛字文饶农华隂人灵帝时官至太尉封逯乡侯谥曰昭烈此碑故吏李谦等所立在洛阳
　　刘寛碑
　　右汉不著书撰人名氏寛门生殷苞等立不知所立年月在洛阳
　　孙叔敖碑
　　右汉不著书撰人名氏叔敖事迹着于史传然皆谓之叔敖而已独此碑言其名饶叔敖乃字也其他事迹与史传同延熹三年期思令光【碑亡其姓】为之立庙及此碑在光州
　　殽阬神君碑
　　右汉不著书撰人名氏中条山有石隄树谷常涌溢为患故立殽阬泄其水注之于渭自前汉时立庙以祠之其后阬稍堙塞庙亦毁废后汉郑县令裴字君光复浚阬立庙碑以光和四年立井县丞夏龚等题名者六十三人在华州郑县
　　樊毅修华岳庙碑
　　右书不著书撰人名氏据碑汉光和二年农太守河南樊毅字仲徳初至郡亲祠西岳以其斋室逼窄使县令朐忍先谠缮治之明年正月己夘而就立此碑在华州
　　祝睦碑
　　右汉不著书撰人名氏睦字元德济隂已氏人桓帝时官至山阳太守碑以延熹七年立在南京虞城县
　　范式碑
　　右汉不著书撰人名氏式字巨卿山阳金乡人后汉时官至庐江太守独行之士也此碑文字防缺其字及乡里皆不可见魏青龙三年县长薛【名缺】为之立庙建碑在金乡
　　祝睦后碑
　　右汉不著书撰人名氏睦故吏王堂等所立其所叙述与前碑同在南京虞城县
　　残碑
　　右书今残缺之余所存者数十字而有其名字曰高字幼徳其他皆不可知也
　　修孔子庙器表
　　右书不著书撰人名氏据碑孔子舅顔氏居鲁亲里妃亓官氏居安乐里鲁相河南京人韩勑字叔节复其里中繇役以尊孔子孔子庙所藏旧车见毁于秦项之际京修立宅庙造柤梪瑟鼓之属更作二舆时桓帝永夀二年也碑在兖州
　　泰山都尉孔君碑
　　右书不著书撰人名氏孔君名宙字季将孔子十九世孙后汉桓帝时为泰山都尉以疾致仕碑以延熹七年立在兖州
　　呉雄修孔子庙碑
　　右书不著书人名氏其奏曰司徒雄司空戒言鲁前相瑛言孔子庙褒成侯四时祀己即去有礼器无常人掌领乞置百石卒史出王家钱给飨礼元嘉三年奏制曰可司徒司空下鲁相承书从事选年四十通经艺者永兴元年相平等言司徒司空府除文学掾鲁孔龢如牒并为賛刻于后呉雄河南人字季直赵戒成都人字意伯瑛姓乙字少卿平原高唐人碑在兖州
　　张表碑
　　右汉不著书撰人名氏表字元异尝为兾州从事后去官不仕而终碑以建宁中立在兾州
　　郭中候碑
　　右书不著书撰人名氏中候名已磨灭不可见而字有其下一字曰竒河内汲人仕至北军中候碑以建宁五年立在河阳
　　司从事郭究碑
　　右汉不著书撰人名氏究字长【碑缺】汲人也官至司从事碑以中平元年立在河阳
　　田君碑
　　右汉无书撰人名氏田君名字皆缺亡不可见东平阳人也延熹中太山琅邪盗起以选为费令碑以永康中立在沂州
　　尧母碑
　　右书不著书撰人名氏尧母庆都于成阳立黄屋其上谓之灵台厯代常奉祠之至王莽而絶后汉故廷尉【碑缺姓名】请于朝复立其庙及济隂太守审晃修营之以建宁五年立此碑在曹州济隂
　　鲁相晨孔子庙碑
　　右建宁二年鲁相晨长史谦表言臣到官谒孔子宅而无公出酒脯之祠輙依社稷出王家谷春秋行礼以事上尚书并有铭辞皆书在兖州
　　杨君碑隂题名
　　右书凡故吏故民处士等百有余人在阌乡杨氏墓侧碑隂
　　无极山神庙碑
　　右书光和四年太常耽丞敏表上尚书言中山男子高迁等为无极山索法食乞少府给珪璧制曰可后有铭辞在定州
　　刘曜碑并隂
　　右书不著书撰人名氏曜字季尼东平无盐人仕至光禄勲碑缺不见其卒葬年月碑隂有门生故吏题名及所出钱数在郓州
　　石经遗字
　　右古文篆三体凡八百二十九字后汉熹平中校定五经使蔡邕以三体书今其石亡失皆尽皇祐中有苏望者得摸本左传于故相王文康家取其完者而刻之莫辩其真伪也在洛阳苏氏家
　　小黄门谯君碑
　　右书不著书撰人名氏君名敏字汉达碑以中平四年立
　　太尉刘公碑隂
　　右书故相国别部司马王曜等数百人皆有所出钱数刘寛故吏共为寛立碑因记于碑隂唐咸亨元年寛十五世孙湖城公爽重立此碑又为记刻于后不著书人名氏又有寛子松碑隂题名漫灭不见者今过半矣皆在洛阳
　　武荣碑
　　右汉不著书撰人名氏荣字含和桓帝末官至执金吾丞碑不书其乡里及卒年月
　　郎中郑固碑
　　右汉无书撰人名氏固字伯坚延熹中仕至郎中
　　武班碑
　　右不着撰人名氏严祺字伯鲁书君名班字宣【下一字缺】敦煌人碑以建和元年立今其文字磨灭姓名乡里粗得其髣髴而官爵事迹皆不可复知矣
　　鲁峻碑
　　右书不著书撰人名氏峻字仲严高平昌邑人官至屯骑校尉以病去位门生于商等追谥曰忠惠父碑以熹平中立在今济州
　　公昉碑
　　右不著书撰人名氏公昉成固人碑不书其姓名公昉乃字也耆旧相传云公昉以王莽居摄中及其妻子室屋牛马皆升天后汉汉中太守郭芝修其庙立此记不知所立年月在兴元
　　槀长蔡君颂
　　右不著书撰人名氏字为书君名堪字子德河内脩武人碑以光和中立在镇府
　　郎中王君碑
