<!-- { "loadSidebar": true } -->
　　河问讳衡字平子南阳此县人也軆徳纯和秉行孝友加以俊才命卋英□秀建崔子壬爲之【下阙】造化髙才玮艺与神合契君子以爲裦然闻之风声至于仕乎史官筭二仪之数研隂阳之理【阙二字】日月致巧浑仪有极深探之思数□知来之验此崔生所以发德音也若夫好学古贯综谟借坟典丘索之流经礼训诂之载百家九流之辩诗赋雅颂之辞金匮壬板之□防契图纬之文音乐书画之艺方技弈之巧自防范彞伦以遝于若郯子之所习介卢之所识者网不该罗□情原始要终故学爲人英文爲辞宗绍羲和之显迹系相如之遐风向若生于春秋之间游乎阙里之堂将同贯宰贡齐衡游夏岂值取足于身中□名于一涂防是以先生屈于不知已仕居下位再爲史官而发应间之论时不容道遂兴思之赋爰登侍中则党言允谐出相河间则黎民时雝庸渠限其所至哉若夫巡狩诰颂所以□陈主徳二亰南都所以賛羙畿辇者与雅颂争流英英乎其有味与若又造事属辞因物兴【阙】下笔流□潜思发义文无择辞言必丽自属文之士未有如先生之善选言者也南阳相夏侯湛自渉境以经亐诸邑毎县咨其故老访其先贤有者表其墓经坟者揖其魂涂出鲁阳行次西鄂防狐山而颂【阙】英□邑而□夫子暨路过茔域止驾衢覩封树之萧蓧观髙碑之称羙于是慨然永思怆尒长怀若死者可起吾其与归乃延邑宰而问之曰防武王入封比干之陇髙祖经巍酧信之墓此圣贤之所以礼忠旌□表眀徳也有可以优其嗣者礼其在是而□胄絶绍支庻无闻于是乃翦其落宠其宗人使奉其四时献其粢盛遂纠集旧迹摄载新□而书之碑侧以阐羙抒思为其颂曰
　　奕弈张生秉徳淑淸研深综理思俊才英实掌天地幽賛神明冠囊兴羙倾汉流声匪唯天象亦□人文有炳其犹有铄其新仰鍳遗借驰心□人殊卋投好百载交神奉命南邦行出尔涂【阙】及隧首辍驾前衢俳佪崇碑逍遥故企仰网瞻长怀为如防在先贤唯徳□友古而无死□言擕手卋则兹泯道乃【阙二字】在珠咏隋于壁称和戢宝无雕人寿防何望兼亰壹思逾□河
　　右张平子碑晋南阳相夏侯湛作水经云西鄂县有平子墓墓东有碑文字悉是篆崔瑗之辞也盛□之郭仲产并云夏侯孝若爲郡薄其文复刋碑隂爲铭然碑隂二铭乃崔子玉及陈翕字耳墓次又有二碑唯见其一以夏景驿途疲而莫究郦氏之说如此今丗所传凡百君子者即平子篆碑其石已中防合向城后碑始能成文此刻有夏侯湛姓名而云书之碑侧盖郦氏考之不详也魏隷自范式之后隷释悉弃不取呉之谷明陆祎碑晋之斿述邓乂碑皆体弱格卑已去黄初逺甚视熹平光和年所刻殆天冠地屦之不侔也此碑在同时字画中仅有可观因赘之篇尾亦以见一代佐书其工者止此尔【碑以值为直以党言为谠言以萧蓧为萧条】








　　隷释卷十九
　　钦定四库全书
　　释卷二十
　　宋　洪适　撰
　　水经
　　司马迁碑
　　在夏阳文云髙门华池在兹夏阳夏阳虢邑也华池方三百六十歩永嘉四年汉阳太守殷济瞻仰遗文及其功徳遂建石室立碑树垣太史公自叙曰迁生于龙门是其坟墟所在
　　洛阳北界碑
　　洛县河水之南岸有一碑北面题云洛阳北界上旧有河平侯祠祠前有碑今不知所在
　　夷齐庙碑
　　首阳山上有夷齐庙前有二碑并是后汉河南尹广陵陈导雒阳令徐循与处士平原苏腾南阳何进等立
　　郭林宗宋子浚碑
　　介休县有徴士郭林宗宋子浚二碑宋冲以有道司徒徴林宗县人也辟司徒举大尉以疾辞其碑文云将蹈洪崖之遐迹绍巢由之逸轨翔区外以舒翼超天衢以髙峙禀命不融享年四十有三建宁四年正月丁亥卒凡我四方同好之人永怀哀痛乃树碑表墓昭铭景行云陈留蔡伯喈范阳卢子干扶风马日防等逺来奔防持朋友服心防朞年者如韩子助宋子浚等二十四人其余门人着锡衰者千数其碑文故蔡伯喈谓卢子干马日防曰吾为天下碑文多矣皆有慙容唯郭有道无愧于色矣
　　尧庙碑
　　平阳县汾水东原上有小台台上有尧神屋石碑
　　石门铭
　　荥阳有浚仪渠建宁四年于敖城西北垒石为门以遏渠口谓之石门西去河三里石铭云建宁四年十一月黄场石也而主吏姓名磨灭不可复识
　　王诲碑
　　荥口石门南际河有碑云惟阳嘉三年二月丁丑使河堤谒者王诲防达河川述荒庶土云大河衡塞侵齧金堤以竹笼石葺土而为遏坏隤无已功消亿万请以濵河郡徒防山采石垒以为鄣功业旣就徭役用息未详诏书许诲立功府乡防基经始诏筞加命迁在沇州乃简朱轩授使司马登令缵茂前绪称遂休功登以伊洛合注大河南则縁山东过大伾回流北岸其势欝蒙涛怒湍急激疾一有决溢弥原淹野蚁孔之变害起不测葢自姬氏之所常蹙昔崇鲧所不能治我二宗之所劬劳于是乃跋渉躬亲经之营之比率百姓议之于臣伐石三谷水匠致治立激岸侧以捍鸿波随时庆赐説以劝之川无滞越水土通演役未逾年而功程有毕斯乃元勲之嘉课上德之表也昔禹修九道书録其功后稷躬稼诗列于雅夫不惮劳谦之勤夙兴厥职充国惠民安得湮没而不章焉故遂刋石记功垂示于后其辞云云使河堤谒者山阳东昏司马登字伯志伐东菜典城王诲字孟坚河内太守宋城向豹字伯尹丞汝南邓方字德山怀令刘丞字季意河堤掾匠等造陈留浚仪邉韶字孝先颂石铭嵗逺字多沦缺其所灭葢阙如也
　　刘孟阳碑
　　酸枣县城内有汉酸枣令刘孟阳碑
　　王纷碑
　　须胊城安民山有兾州刺史王纷碑汉中平四年立
　　薛季像碑
　　昌邑县有沇州刺史河东薛季像碑以郎中拜郯令甘露降园熹平四年迁州明年甘露复降殿前树从事冯巡主簿华操等相与襃树表勒棠政
　　杨叔防碑
　　又有沇州刺史茂阳杨叔恭碑从事孙光等以建宁四年立
　　班孟坚碑
　　又有东太山成人班孟坚碑建和十年尚书右丞拜沇州刺史从事秦闰等刋石颂德政
　　李刚碑
　　钜野黄水南有荆州刺史李刚墓刚字叔毅山阳髙平人熹平元年卒见其碑有石阙祠堂石室三间椽架髙丈余镂石作椽瓦屋施平天造方井侧荷梁柱四壁隐起雕刻为君臣官属龙麟鳯之文飞禽走兽之像作制工丽不甚伤毁
　　鲁恭碑
　　戴延之西征记曰焦氏山北数山有汉司校尉鲁恭穿山得白虵白不葬更山南凿而得金故曰金乡山山形峻峭冡前有石祠石庙四壁皆青石隐起自书契以来忠臣孝子贞妇孔子及弟子七十二人形像像边皆刻石记之文字分明
　　范巨卿碑
　　金乡有范巨卿冡名件犹存【范巨卿碑至今尚在恐名件二字水经误也】巨卿名式山阳之金乡人汉荆州刺史与汝南张劭长沙陈平子石交号为死友
　　赵越碑
　　获嘉县西有汉桂阳太守赵越墓冡北有碑越字彦善县人也累迁桂阳郡五官将尚书仆射遭忧服阕守河南尹建宁中卒碑东又有一碑碑北有石柱石牛羊虎皆碎沦毁莫记
　　比干碑
　　朝歌县牧野有殷大夫比干冡前有石铭题云殷大夫比干之墓所记唯此今己中折不知谁所志也
　　李云碑
　　广宗县清河之右有李云墓云字行祖甘陵人好学善隂阳举孝亷迁白马令中常侍单超等立掖庭民女亳氏为后家封者四人赏赐巨万云上书移列三府曰孔子云帝者谛也今尺一拜用不迳御者是帝欲不谛乎帝怒下狱杀之后冀州刺史贾瑶使行部过祠云墓刻石表之今石柱尚存俗犹谓之李氏石柱
　　漳河神坛碑
　　钜鹿县铜马祠侧有碑述河内修武县张导字景明以建和三年为钜鹿太守漳津泛滥土不稼穑导披按地图与丞彭防掾马道嵩等原其逆顺揆其表里修防排通正水路功绩有成民用嘉頼题云漳河神坛碑而俗老耆儒犹掲斯庙为铜马刘神寺是碑顷因震裂余半不可复识矣
　　太公庙碑
　　汲县有太公庙庙前有碑云太公望者河内汲人也县民故防稽太守杜宣白令崔瑗曰太公本生于汲旧居犹存君与髙国同宗太公载在经传今临此国宜正其位以明尊祖之义于是国老王喜廷掾郑笃功曹邠勤等咸曰宜之遂立坛祀为之位主
　　冀州北界碑
　　代郡灵邱县髙氏山上有石铭题云冀州北界世谓之石铭陉
　　张平仲碑
　　卢奴县有汉上谷太守议郎张平仲碑光和中立
　　王立碑
　　安喜县有汉明帝时孝子王立碑
　　幽冀二州界石文
　　北平县界有汉熹平四年幽冀二州以戊子诏书遣冀州从事王球幽州从事张昭郡县分境立石标界具掲石文也
　　赵徴碑
　　安平县城内有汉冀州从事安平赵徴碑
　　大石岭碑
　　新城县大石山上有大石岭碑河南隐士通明以汉献帝中平六年八月戊辰于山堂立碑文字浅鄙殆不可寻
　　洛阳桥右柱铭
　　洛阳建春门石桥建两石柱桥之右柱铭曰阳嘉四年乙酉壬申诏书以城下漕渠东通河济南引江淮方贡委输所由而至使中谒者魏郡清渊马宪监作石桥梁柱敦工匠尽要妙之巧攒立重石累髙周距桥工路博流通万里云河南尹邳崇防丞勃海重合双福水曹掾中牟任防史王防史赵兴将作吏睢阳申翔道桥掾成臯卑国洛阳令江双丞平阳降监掾王腾之主石作右北平山仲三月起作八月毕成
　　石经【魏三字石经魏典论六碑】
　　汉灵帝光和六年刻石镂碑载五经立于大学讲堂前悉在东侧蔡邕以熹平四年与五官中郎将堂谿典光禄大夫弹议郎张训韩说太史令单飏等奏求正定六经文字灵帝许之邕乃自书丹于碑使工镌刻立于太学门外于是后儒晚学咸取正焉及碑始立其观视及笔冩者车乘日千余两填塞街陌今碑上悉刻蔡邕等名魏正始中又立古篆三字石经魏文帝又刋典论六碑附于其次陆机言大学赞别一碑在讲堂西下列石碑载蔡邕韩说堂谿等名太学弟子赞复一碑在外门中今二碑并无
　　太学碑
　　石经东有一碑是汉顺帝阳嘉八年立碑文云建武二十七年造太学年积毁坏永建六年九月诏书修太学刻石记年用作工徒十一万二千人阳嘉九年八月作毕碑南面刻颂表里镂字犹存不破
　　赵融碑
　　郁夷县有汉邠州刺史赵融碑灵帝建安元年立
　　五部神庙碑
　　郑县城南山北有五部神庙庙前有碑汉光和四年郑县令河东裴毕字君先立
　　华山祠堂碑
　　华隂县华山下有汉魏文帝三庙庙有石阙数碑一碑是建安中立汉镇逺将军段煨更修祠堂碑文汉给事黄门侍郎张昶造昶自书之元帝又刋其二十余字二书有重名传于海内又刋传中司校尉钟繇农太守毌丘俭姓名广六行鬰然循平是太康八年农太守河东卫叔始为华隂令河东裴仲恂役其逸力修立坛庙引道树栢迄于山隂事见永兴元年华百石所造碑
　　河南界石柱【洛阳南界碑】
　　汝南出南山北流迳石碣东柱侧刋云河南界又有一碣题云洛阳南界碑柱相对旣无年月竟不知何代所表也
　　叶公庙碑
　　叶县有公子髙诸梁碑今长汝南陈晞以魏正始元年立
　　张明府祠碑
　　平舆县有神庙谓之张明府祠水旱之不节则祷之庙前有圭碑文字紊碎不可复寻
　　许由庙碑
　　颍川其县箕山有许由庙碑阙尚存是汉颍川太守朱宠所立
