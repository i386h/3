<!-- { "loadSidebar": true } -->
　　右武梁祠堂画像爲石六其五则横分爲二梁髙行蔺相如二叚又广于它石所者古帝王忠臣义士孝子贤妇各以小字识其旁有爲之賛文者其事则史记两汉史列女传诸书合百六十有二人有标题者八十七人其十一人磨灭不可辨又有鸟兽草木车盖器皿屋宇之属甚众水经云金郷有司隷校尉鲁恭前有石祠自书契以来忠臣孝子贞妇孔子及七十二弟子形像皆刻之四壁今此碑无阙里圣贤知其非鲁君石祠中物也又云钜野有荆州刾史李刚墓其石室三间四壁雕刻为君臣官属龙麟凤之文飞禽走兽之像今此碑不画四灵又知其非李刚石壁也赵徳夫虽云甞得鲁君石室所刻而题其所藏碑则云武氏石室画像其说云武氏有数墓在济之任城墓前有石室四壁刻古圣贤像赵君东人当知其实而不能辩此画为武氏谁人冡前者金郷钜野皆隷山阳与任城接境必是东州仟垄当时竞有此制予案任城有从事掾武梁碑以威宗元嘉元年立其辞云孝子仲章季章季立孝孙子侨躬脩子道竭家所有选择名石南山之阳擢取妙好色无斑黄前设坛墠后建祠堂良匠卫改雕文刻画罗列成行摅骋技巧委蛇有章似是谓此画也故予以武梁祠堂画像名之后之人身履其壤会能因斯言以求是先儒说三皇五帝者不一太史公采大戴礼少昊而不録经传皆云帝颛之后黎为祝融盖髙辛之火正也惟庄子以祝融氏与戯农赫胥同辞白虎通既依史记五帝之序遂以戯农祝融为三皇至论五行则又以祝融为南方之神初非通论此碑以祝诵为祝融而介于戯农之间则白虎通之说也帝王世纪称上古圣人牛首蛇身之类亦犹孔子四十九表所谓脊虎掌世之言相者有犀形鹤形之比也俗儒作图谱遂有眞爲异类之状者此碑所画伏戯自要以下若蛇然亦非也【碑以樊于其爲樊于期秦武阳爲秦舞阳媿女爲丑女凯式爲楷式斑连为斑烂者即嗜字□即劫字□即浆字巍即魏字】
　　四老神坐神祚机
　　圈公神防
　　角里先生神防
　　圈公神祚杌
　　右四老神坐神祚机凡四杨子云法言曰美行园公绮里季夏黄公角里先生班孟坚叙近古逸民与杨子同陈留志云园公姓庾字宣明常居园中因以为号夏黄公姓崔名广隠居夏里号曰黄公角里先生姓周名术或曰覇上先生皇甫谧之徒说又相戾故顔师古注汉书悉弃不取陶渊明诗有黄绮之南山杜子美诗有黄绮终辞汉之句似亦以夏为地名也惟圈称陈留耆旧传自序云圈公爲秦博士避地南山惠太子以为司徒至称士一世此刻有圈公神坐及神祚机则圈公盖有所防也此四人者神坐及胙几当各有之今绮季甪里尚阙其一而黄公者未见传者云数十年前商于农人耕地得此
　　麒麟凤凰碑
　　麒麟
　　凤凰
　　右麒麟凤凰碑凡二石其像髙二尺余图写甚有生意所题四字颇大汉代鳯皇集郡国频有之惟麟不多见尔此刻亦犹李翕黄龙白鹿碑之类也又有山阳麟凤碑二物共一石其像小于此碑像下有賛云天有竒鸟名曰鳯皇时下有徳民富国昌黄龙嘉禾皆不隐藏汉德巍巍分布宣扬又云天有竒兽名曰麒麟时下有德安国富民忠臣竭节义以脩身阙愆采善明明我君碑隂有记云永建元年山阳太守河内孙君新刻瑞像最后有铭辞皆篆文也胡承公云其石两旁有书六十九字赵氏但得其篆予所藏亦然
　　刘让阁道题字
　　建□元十月上旬工楗爲武阳刘让造
　　右刘让所题十六字相传云在蜀中阁道建宁者灵帝年号汉碑书犍爲之犍皆作楗
　　诏赐功臣家字
　　诏赐功臣家
　　右诏赐功臣家五大字今在蜀中似是汉人所书其事不可详也
　　中部碑
　　【上阙一字】祭酒谢防【下阙】主记【阙三字】□规主簿【阙二字】子【阙】门【阙】史李慈丗【阙二字】曺掾任【下阙】右【下阙】曺【下阙】水曺【下阙】周【下阙】祭【下阙】武功【下阙】史【下阙】伯【下阙】台【下阙】盛举【下阙】王元阳【下阙】长尊【下阙】门下功曺【下阙】门下游徼【下阙】主记史【下阙】门下贼曺【下阙】史【阙】球【下阙】掾卓【下阙】掾【阙三字】宣【下阙】曺掾黄【阙三字】章右金曺掾庆暠元【下阙】甫【下阙】法曺【阙】周顺【下阙】曺掾【阙二字】子右贼曺掾【下阙】胡真【下阙】兵曺掾文雒【阙二字】功曺史谢阳【阙二字】右户曺史陈【阙三字】右金曺史王【阙三字】法曺史【阙二字】子慎右贼曺史王【阙】□【阙】兵曺史【下阙】侯曺史【下阙】尉曺史【下阙】中仓曺史任烝【下阙】曺史【阙二字】举【下阙】史张【阙】元【下阙】曺史【阙二字】元□【阙二字】□夫郑宪德□校官主【阙】师周【阙】子坚校官祭酒【阙】□升举【阙】部　书掾【阙】任□英茂【阙】里祭酒任【下阙】阳里祭酒李元升【下阙】新安【阙】里祭酒【阙】郡【阙二字】卓【下阙】威【阙】里祭酒卓丗【下阙】眀【阙二字】里祭酒觧【下阙】永安里祭酒【下阙】安昌里祭酒杨邦【下阙】冝迁里祭酒韩子【下阙】中东里祭酒【阙】海眀【下阙】西贾里祭酒任仲礼【下阙】髙阳里祭酒王畼德【下阙】营里祭酒【阙】德【下阙】中文营里祭酒周升【下阙】营里祭酒张永【下阙】右中部碑隷额今在均州凡题名五十余人如汉世碑隂而有额谓之中部殊不可晓石理漫灭名字防有存者所称诸曹掾史功曹主簿与它碑同其间游徼啬夫各一人祭酒十六人其一人曰校官祭酒余则里祭酒也游徼啬夫汉县皆有之凡此诸曹史盖县吏也成都左右生碑有文学祭酒则此之校官祭酒也如淳曰祭祠时唯尊长者以酒沃酹胡广曰古者賔客得主人馔则老者一人举酒以祭地凡官名祭酒皆一位之元长也西京以宗室为刘氏祭酒着节老臣如苏武亦有此称东京择愽士聦明有威重者一人爲祭酒此碑所书里祭酒虽未详所出殆是闾里髙年如乡三老之类者




　　隷释卷十六
　　钦定四库全书
　　隷释卷十七
　　宋　洪适　撰
　　赵相刘衡碑　　　　　富春丞张君碑
　　郎中郭君碑　　　　　广汉属国都尉丁鲂碑南阳太守秦颉碑　　　鲁相谒孔庙残碑平原东郡门生苏衡等题名
　　益州太守无名碑【并隂】　吉成侯州辅碑【并隂】赵相刘衡碑
　　君讳衡字元宰济南东平陵人也厥先尚矣圣汉□兴【下阙】王爰啓兾土□于岱隂自康侯以来弈丗□承君□【阙】颂之纯【阙】丁炎【阙】之运时放依【下阙】相王【阙二字】其□孚藻发于成就纂周行而弥长不【阙二字】竝之【阙二字】蹈【阙二字】之则不【阙】师训之范而践四教人道所谓义方【阙二字】所谓言忠信不师而　【阙自】者也是【阙】雄防恊服莫不归称仕【下阙】侯【下阙】于【阙】勃海王帝之冡弟不遵宪典君以特选爲郎中令弹枉【阙】慝□弼【阙二字】以【阙】兄琅琊相亡即日轻举州察茂材【阙】除蓨令□张掖属国都尉以病徴拜议郎【阙】辽东属国都尉不【阙】拜赵相左位三【下阙】左□【阙二字】行【阙】拜议郎【阙二字】连徴不就君之始仕为吏师仍绥亰【阙】兴惠训【下阙】陟功西尉渠搜荒服来王后迁于赵叙民种徳威懐【阙】立【阙】清【阙二字】□【阙二字】直【阙三字】俗恶容恱之宻【阙】承【阙】灵以【阙二字】冝【阙】福三寿□朋旻穹不吊【阙三字】疾年五十有三以中平四【阙】二月戊午□其四月己酉葬梁木圯坠闵嗣孤【下阙】所自律【阙】栞勒【阙三字】诒声伐于后昆其辞曰
　　于穆我君邦家之【阙】正已帅义求福不回【阙】言以道逺【阙】先防【阙二字】有疾百侯佥咨舍德何取将【阙】名【阙】如何弗【阙三字】云亡天方【阙】靡【阙】□降【阙】殁而名□善【阙】令终休烈孔【阙】永【阙二字】风爰勒金石千载遗芳
　　右赵相刘君碑在齐州历城县刘君名衡字元宰爲渤海王郎中令察茂材除蓨令历张掖属国都尉议郎辽东属国都尉赵相再爲议郎以灵帝中平四年卒碑云渤海王帝之冡弟不遵宪典君以特选爲郎中令渤海王名悝威宗之母弟也灵帝纪熹平元年书渤海王被诬谋反自杀曹节传云节与王甫逐捕朱雀阙诽书人不获诬奏渤海王诛之宋后传载灵帝梦威宗曰悝已自贬又受诛毙今诉于天上帝震怒帝以问许永对曰渤海处国奉藩未尝有过曾不证审遂伏其辜如史所载则渤海死非其罪似作碑者附防时论辞有溢恶然威宗纪延熹八年书防海王谋反降爲瘿陶王后二年复旧则渤海亦非身端行治者瘿陶旣已覆车不能率徳迁善遂罹孥戮之祸哀哉孝灵之梦则齐谐家所志也【碑以范为范□即卒字栞即刋字】
　　冨春丞张君碑
　　君讳【阙】字【阙】□【阙】君之苐三子【阙】君之□弟【下阙】承父兄【下阙】矝矝□悔游居出【阙】孝友宣闻忠信澜【下阙】渉贯多【阙】通朝立莭正言卓【下阙】如松嵗寒而不凋【阙十六字】州従事临疑吐【下阙】深【下阙】其操【阙】智【阙】君【阙】之尤可称【下阙】有秩除吴郡【下阙】约清间教【下阙】丞道遘【阙】疾三年癸亥景命不禄君【阙】严平李德上感【下阙】新市冨春各复早丗旣陨慈恕续嗣不茂哀心摧剥靡【下阙】碑古今之常乃登山菜石刋照厥勋其辞曰娥娥冨春膺姿淸烈孝拟参骞人无间伐与友必信久而【阙】密【阙三字】敬州闾称实佐政流化□歌吴域位细徳□礼让□穆曷□旻穹此此英喆哀矣永徂命不可追周□至仁弗扞违铭勋示后防章厥煇
　　右汉故富春丞张君碑篆额在亳州张君之名髣髴如字土人以爲张湛亦非也碑载其父兄而官称磨灭志文多不成章而铭诗可读其间云三年癸亥景命不禄考东都歴年凡三癸亥永平与光和之六年延光之二年是也建光有三年则嵗在癸亥但次年壬戌已改延光亳社去雒阳不逺不应逾两载而不知改元也此碑先已装剪不无顚倒弃去者三年之下盖有阙文也【丗即世字菜即采字】
　　郎中郭君碑
　　汉郎中郭【下阙】君业【阙】安命书所【阙五字】肃【阙六字】其【下阙】主簿□邮【阙】帅【下阙】守【阙二字】思【阙二字】以齐其民【阙二字】氏其殆庻防【阙】其有之是以似之以孝防【阙三字】郡【阙】功【阙二字】树【阙】室与【阙二字】如【阙二字】临【阙】如【阙二字】祠烝尝恵兄仲奉缪郷【阙】礼终【阙】举【阙】台阁以尹王室遭疾【阙】旬医莁【阙】究【阙三字】剥切天子使吊羣后咸怨人违殂絶【阙】寒之性旣纳嫔【阙二字】□周南之【阙】遭【阙二字】之谊爲人后者爲之子州郡【阙】兆□艾叙圣逾君之功烈【阙】铭天府乃共刋石树碑式旌【下阙】
　　【阙】矣郭君柔嘉惟则静【阙】重猗【阙】令色【阙】德惟【阙】威仪是力従善惩恶防慝斯【阙】功奋千里【阙二字】咸【阙】孰不呼天懐忠伤絶元兄继世贞【阙】守莭壸【阙三字】载典籍矣顔骖冉通神眀矣后人【阙二字】永不【阙】矣
