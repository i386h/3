<!-- { "loadSidebar": true } -->
　　郭应祥笑笑词一卷【字承禧，临江人，嘉定间进士。】

　　高观国竹屋痴语一卷【字宾王，山阴人。】

　　史达祖梅溪词二卷【字邦卿，汴人。】

　　赵以夫虚斋乐府二卷【字用文，长乐人，端平中知漳州。】

　　陈经国龟峰词一卷【闽三山人。】

　　张榘芸窗词一卷【字方叔，润州人。】

　　洪瑹空同词一卷【字叔璵。】

　　方千里和清真词一卷【三衢人。】

　　卢炳哄堂词一卷【字叔阳。】

　　沈端节克斋词一卷【字约之，吴兴人。】

　　吴文英梦窗甲乙丙丁四藁四卷【字君特，四明人。】

　　石孝友金各遗音一卷【字次仲，南昌人，乾道二年进士。】

　　张抡莲社词一卷【字才甫。】

　　朱敦儒樵歌三卷【字希真，一作希直，洛阳人，居嘉禾，官鸿胪少卿。】

　　康与之顺庵乐府五卷【字伯可，以词受知宋高宗，官郎中。】

　　曾觌海野词一卷【字纯甫，汴人，官少保，醴泉观使。】

　　杨无咎逃禅集二卷【字补之，清江人，高宗朝累徵不起。】

　　侯寘孏窟词一卷【字彦周，东武人，绍兴中以直学士知建康府。】

　　朱雍梅词三卷【绍兴中人。】

　　辛弃疾稼轩长短句十二卷【历城人，官枢密都承旨，赠少师，谥忠敏。】

　　姚宽西溪居士乐府一卷【字令威，剡川人，为六部监门。】

　　韩元吉南涧诗馀一卷【字元咎，许昌人，官吏部尚书。】

　　京镗松坡居士乐府一卷【字仲远，豫章人，官右丞相，谥庄定。】

　　李处全晦庵词一卷【字粹伯，淳熙中官侍御史。】

　　赵彦端介庵词四卷【字德庄，乾道，淳熙间以直宝文阁，知建康府。】

　　管鉴养拙堂词一卷【字明仲。】

　　张镃玉照堂词一卷【字功甫，西秦人，张循王俊孙，官奉议郎。】

　　王千秋审斋词一卷【字锡老，东平人。】

　　姜夔白石词五卷

　　杨炎西樵语丛一卷【号止清翁，庐陵人。】

　　孙惟信花翁词一卷【字季蕃。】

　　陈德武白雪遗音一卷【三山人。】

　　林正大风雅遗音四卷【字敬之，号随庵，嘉泰中人。】

　　程贵卿梅屋词一卷【字□□，宋进士，朱子门人。】

　　赵长卿惜香乐府十卷【南丰宗室，自号仙源艮士。】

　　陈允平日湖渔唱二卷【字君衡，号西麓，明州人，淳熙中尝为馀姚令。】

　　李廷忠橘山乐府一卷

　　吴潜履斋诗馀三卷

　　许棐梅屋词一卷

　　汪元量水云词二卷

　　王沂孙碧山乐府二卷【字圣与，又字中仙，会稽人，一名花外集。】

　　张炎玉田词二卷，又山中白云词八卷

　　朱淑贞断肠词一卷

　　典雅词□卷【姚述克萧台公馀词，倪偁绮川词，邱崈文定公词各一卷。】

　　△金

　　孙镇注东坡乐府【字安常，隆州人，承安二年赐第，官陕令。】

　　元好问中州乐府一卷，又遗山乐府二卷

　　段成己遯斋乐府一卷

　　段克己菊庄乐府一卷

　　韩玉东浦词一卷【字温甫，北平人，凤翔府判官。】

　　△元

　　周密绝妙好词选八卷

　　凤林书院词选二卷【一名续草堂诗余。】

　　赵粹夫阳春白雪集

　　杨朝瑛朝野新声太平乐府九卷【称青城杨朝瑛。】

　　锺嗣成录鬼簿二卷

　　耶律铸双溪醉隐乐府十一册【分前，续，别，外，新五集。】

　　刘秉忠藏春词一卷

　　刘因樵庵词一卷

　　仇远乐府补题一卷

　　蒋捷竹山词一卷【字胜欲，宜兴人。】

　　周密草窗词二卷【一名蘋洲渔笛谱。】

　　虞集《道园乐府》一卷

　　彭致中《鸣鹤馀音》

　　张翥《蜕岩乐府》三卷

　　袁易《静春词》一卷【字通用，吴郡人。】

　　沈禧《竹庄词》一卷【字廷锡，吴兴人。】

　　张埜《吉山乐府》二卷【字野夫，邯郸人。】

　　张养浩《云庄休居自适小乐府》一卷

　　乔吉乔梦符小令一卷【号笙鹤翁，又号惺惺道人，太原人。】

　　张久可张小山小令二卷【元时以路吏转民务官，李中麓言乐府之有乔，张，犹诗家之有李，杜。】

　　汪元亨小隐馀音一卷，又云林清赏一卷

　　陆辅之《词旨》一卷

　　南北宫词十八卷【南词六卷，北词六卷，北词别集六卷。】

　　《南吕九宫谱》十卷

　　丹丘子《太和正音谱》十二卷

　　《词学荃递》

　　《乐府群珠》

　　《群英诗馀》

　　《词话总龟》

　　《百一选曲》

　　《乐府群玉》

　　《天机余锦》

　　《天机碎锦》

　　《片玉珠玑》

　　《仙音妙选》

　　《曲海》

　　《乐府浑成集》一百五册

　　《中州元气》十册

　　右《千顷堂书目》三十二卷，黄虞稷撰，虞稷字俞邰，先世泉州人，其父居中，字明立，官南京国子监丞，遂居南京户部街，有千顷斋集，少好读书，老而弥笃，千顷斋中藏书亦万馀卷，俞邰博雅好学古，时值南都倾覆，天府之宝藏，故家之插架，尽力搜罗以益之，此目所录，皆有明一代之书，经部十二门，为易，为书，为诗，为三礼，为礼乐，为春秋，为孝经，为论语，为孟子，为经解，为四书，为小学，史部十八门，为国史，为正史，为通史，为编年，为别史，为霸史，为史学，为史钞，为地理，为职官，为典故，为时令，为食货，为仪注，为政刑，为传记，为谱系，为簿录，子部十二门，为儒家，为杂家，为小说家，为兵家，为天文家，为历数家，为五行家，为医家，为艺术家，为类书，为释家，为道家，集部八门，为别集，为制诰，为表奏，为骚赋，为词曲，为制举，为总集，为文史也，意欲成明一代艺文志，提要以集部分八门，其别集以朝代科分为先後，无科分者则酌附於各朝之末，视唐宋二志之糅乱，特为清晰，体例可云是善，後本朝修明史，艺文一志，以此书作根柢而润色之，则其赅赡可知矣，每类之末，各附以宋金元人之书，俞邰以宋志漏略，元史，又无艺文，意援宋隋志例，补录遗逸，提要以为不赅备，又不及於五代以前，殊不可解，诋之殆未窥俞邰之意耶，金陵朱氏家集云，南仲公朱廷佐入吴郡庠，与周忠介友善，南渡後面折马阮，不求仕进，手写古今书目，为黄俞邰，龚蘅圃所得，以备史料，千顷堂书目，盖即参取南仲公书目而成，然钱受之采明诗，从俞邰借书，得尽阅所未见，又为作千顷斋藏书记，是俞邰实有是书，并非悉据旧目，或桑海之际，朱氏之书与目，均为俞邰所得与，此书从无刻本，今以十万卷楼，汉唐斋两钞本互补刻之。

　　癸丑重九乌程张钧衡跋


  杭世駿千頃堂書目跋

右千頃堂書目。金陵黄俞邰所輯。俞邰徵修明史。爲此書以備藝文志採用。橫雲山人删去宋、遼、金、元四朝。取其中十之六七爲史志。史館重修。仍而不改。失俞邰初志矣。元修三史。獨闕藝文。全在明史網羅。如後漢、晉、五代不列此志，隋書特補其闕，不必在一朝也。歲在辛亥。從曝書亭朱氏購得此本。亟錄出以箴史官之失。說者得無笑其迂乎。戊辰六月一日舊史杭世駿。

　　其中宋人著作係宋史藝文志所遺。非複出也。 
          
      
