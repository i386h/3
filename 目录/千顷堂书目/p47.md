<!-- { "loadSidebar": true } -->
　　冯柯冯子求是编四卷，又洄澜正论一卷，又冯子赘言一卷

　　程曈闲辟录十卷鲁邦彦就正录十卷【归德人，光禄寺丞。】（卢补）

　　张恒学辨撤蔀一卷，又因明子一卷【字伯常，嘉定县人，江西左参政。】

　　杨东明性理辨疑，又山居功课

　　姚君俞性命绪言五卷

　　江□□续近思录十四卷

　　许世卿太玄玄言【无锡人，万历中举人。】

　　周汝登圣学宗传十八卷，又程门微旨一卷，又王门宗旨十四卷，又东越证学录十二卷【嵊县人，尚宝卿。】

　　冯应京朱子录要十五卷

　　何栋如道一编五卷

　　高攀龙正蒙释四卷【徐必达发明。】，又朱子节要十四卷，又就正录二卷，又高子遗书十二卷【门人陈龙正编定。】

　　徐必达周子全书七卷，又张子全书十五卷，又二程全书六十五卷，又邵子全书二十四卷，又豫章全书□卷

　　吴尚学明四先生要语二卷

　　钟韶明四先生绎训编四卷

　　孙慎行玄晏斋困思抄四卷

　　岳元声圣学范围图说一卷

　　张信民日钞，又理学汇梓剖疑，又讲学会解，又噱录，又印正稿，又洗心录【字孚若，渑池人，万历中选贡，怀仁知县。】

　　徐奋鹏古今道脉二十卷，又辨俗十卷，又怡偲集十卷【舆弟奋鹗讲习语。】

　　连城璧朱陆参同辨解

　　史记事涧陆语略二卷

　　吴道南日讲录

　　李修吉理学迩言二卷【字允敬，同州人，万历丙戌进士，户部主事。】

　　马朴日省近言四卷近取譬言一卷

　　丁雄飞矜情录，又旦气宗旨

　　李登颜学编，又宝唐语录【字士龙，上元人，选贡，授新野令，语录吴道南辑。】

　　冯子咸日进答记，又自警私录

　　徐守纲圣矩参考

　　刘宗周理学宗要一卷，又证人要旨一卷，又古学经【目凡四，曰小学，集曲礼，少仪，内则，玉藻，王制语为之，曰大学，曰学记上，以文王世子合大戴保傅为之，曰学记下，则本书也。】，又合璧连珠【凡孔孟之言仁者曰合璧，周，程，张，朱，五子之言仁者曰连珠。】，又圣学宗要【亦择五子书之醇者。】，又阳明传信录三卷，又明道统录，又选人谱，又刘子遗书四卷

　　张国纲续性理十五卷【安定人。】

　　叶秉敬荆关丛语六卷，又读书录钞八卷

　　耿汝志廓如编三卷【字克励，黄安人，耿定向子，万历中举人。】

　　朱之冯在疚记一卷

　　张鼐读书印一卷

　　黄道周榕檀问业十八卷，又太函经八卷【以形，声，色，九九相推，各得七百二十九，本河图曲折之势，两其阴阳，以六因之，诸生时作。】

　　陈龙正程子详本二十卷【放近思录而类分之，其重复杂记，无关理道者节去。】又参定朱子语类□卷，又阳明先生要书八卷，又几亭全书六十四卷

　　姚张斌尚絅小语三卷

　　吴桂森息斋笔记二卷【字叔英，无锡人，从钱一本学，自号东林素衣。】

　　成勇消间录十卷，又西铭解

　　金铉狷庵先生语录

　　黄淳耀语录二卷，又答记二卷，又吾师录一卷

　　孙奇逢理学宗传二十六卷，又取节录十卷，又岁寒居答记十五卷

　　贺时泰思聪录【江夏人，贺逢圣父。】

　　辛全养心录

　　刁包辨道录四卷，又潜室答记二卷【字蒙吉，祁州人，天启丁卯举人，录濂，洛，关，闽之文。】

　　陆世仪思辨录辑要三十卷【字道成，号桴亭，太仓诸生。】

　　颜茂猷迪吉录八卷

　　陆瑞家学契三卷【金华人。】

　　夏云蛟心学直指二卷【嘉定县人。】

　　章世纯留书十卷

　　乔可聘读书答记四卷

　　林胤昌弟经一卷

　　李培讲学二卷【秀水人，龙南知县。】（吴补）

　　胡澄警时新录二卷【临川人。】（吴补）

　　揭其大图书直指

　　刘子全书【子汋辑。】

　　刘子节要十四卷【门人恽日初辑。】

　　子刘子学言二卷（吴补）

　　刘竟中心学旨归，又性理晰疑，又蕺山证道集【字子庸，山阴人。】

　　张镃就正编【山阴人。】

　　邢大忠证人录【字仲安，山阴人。】

　　何国辅理学正宗【字绍宁，山阴人。】

　　张应槐存养录，又凤山博议【字汝植，浦江人。】

　　曾承业曾子全书三卷【五经博士，万历乙卯周延儒序。（别本补）】

　　朱朝瑛罍庵杂述二卷（吴补）

　　太祖御制资世通训一卷【洪武八年三月成，凡十四章，首君道，次臣道，又次曰民用，士用，工用，商用，皆著劝导之意。】

　　祖训一卷【洪武二十八年九月庚戌颁于内外文武诸司。】

　　祖训条章一卷【洪武二年四月乙亥诏中书省编定封建诸王国邑及官属之制，至六年六月书成，目凡十三，帝自为序，颁之诸王，且录于谨身殿及乾清宫东壁，命诸王亦书于王宫正殿内宫东壁，以时观省。】

　　昭鉴录五卷【太祖常命礼部尚书陶凯，主事张筹等，采录汉唐以来藩王善恶以为鉴戒，后凯出参行省，编辑未成，于是诏秦王傅文原吉，翰林编修王僎，国子博士李叔元，助教朱复，录事蒋子杰等续修之，至六年三月书成，太子赞善宋濂为序以进，颁赐诸臣，一作二卷。】

　　永鉴录一卷【其书辑历代宗室诸王为恶悖逆者，以类为编，直序其事，洪武二十六年十二月书成，颁赐诸王，一作二卷。】

　　纪非录一卷【训周，齐，潭，鲁诸王。】

　　世臣总录二卷【自鲁周公至唐刘兰止，各为论断。】

　　宗藩永鉴录五卷（吴补）

　　公子书一卷，又务农技艺商贾书【太祖征儒士熊鼎，朱梦炎至建康，令纂是书，取古忠良奸恶事实怛词直解之，以训世臣子弟，又以民间农工商贾子弟所当务之事，直词解说，使之通晓，至丙午年十一月壬辰书成，命颁行之，赐鼎等白金，衣帽，靴蔑等物。】

　　省躬录七卷【存心录既成，复命赞善刘三吾编类汉，唐，宋以来灾异之应于臣下者为一书，洪武十九年三月成编，诏颁行之。】

　　精诚录三卷【洪武十六年二月东阁大学士吴沈等撰进，类编古圣贤敬天，忠君，孝亲之言，散见于六经，语，孟，国语诸书者，每事各为一类，命沈为序。】

　　醒贪录二卷【洪武二十五年八月命户部臣将内外月给俸米之数，以米计其用谷之数，又计其田亩米谷之数，与其用力多寡为书，颁赐中外，使知卹民，一名醒贪简要录。】

　　成祖文华宝鉴□卷【永乐二年四月甲申编成，先是命侍臣辑自古以来嘉言善行有益于太子者，为书以授太子，至是成，上御奉天门召皇太子授之，盖用太祖所辑储君昭鉴录而稍广之，益以太祖谟训而成。】

　　传心要语一卷

　　里贤心法四卷【永乐七年二月甲戌朔，上出一书示翰林院学士胡广等曰，古人治天下，皆有其道，虽生知之圣，亦资学问，由唐虞至宋，其间圣贤明训，具著经传，然简帙浩繁，未易遽领其要，帝王之学，但得其要，笃信而力行之，足以为治矣，太子天下之本，于今正当进学之时，朕欲使知其要，庶几将来太平之望，秦汉以下教太子者，多以申韩刑名术数，皆非正道，朕间因间暇，采圣贤之言，若执中建极之类，切于修齐治平者，今已成书，卿等试观之，有未善更为朕言，广等观览毕，奏曰，帝王道德之要，备载此书，宜与典谟训诰并传万世，请刊印以赐，上曰然，遂名曰圣贤心注，命司礼监刊行，七年五月庚寅赐皇太子，其书四卷，曰君道，臣道，父道，子道，上亲为之序。】

　　务本之训一卷【永乐八年上以皇孙生长深宫。欲其知稼穑艰难，因巡幸北京，命侍行使历观民情风俗，及田野农桑劳苦之事，因采太祖创业事迹及往古兴亡得失，为书以示训，十月书成。】

　　宣宗御制帝训一卷【自君德至药饵，凡二十五篇，宣德三年三月书成，上亲序其首，并跋于后，一作四卷。】

　　外戚事鉴五卷【采汉以下历代戚里之臣，其善恶之迹并其终所得吉凶，举其大略而类别之，得七十九人，宣德元年四月书成，皇亲各赐一本。】

　　历代臣鉴三十七卷【三代以上见诸经者不录，自春秋以下二千余年，凡臣之行事，其善恶大概，分类录之，用赐群臣，亦宣德元年四月成书，并自制序。】

　　五伦书六十二卷【先是宣宗万几之下，采辑经传子史嘉言善行，有关于君臣，父子，兄弟，夫妇，朋友之道者为是书，英宗正统十三年五月制序颁行。】

　　景皇帝御制勤政要典一卷【景泰三年制。】

　　历代君鉴五十卷【景泰四年御制序。】

　　宪宗御制文华大训二十八卷【成化十八年十二月编以赐皇太子，其书为纲四，目二十有四，嘉靖八年制序刊行。】

　　夏英莅阼典要一卷【官邵武府知府，弘治十八年八月表上，分法祖，师古二篇。】

　　廖道南文华大训箴解六卷

　　孙承恩钦定鉴古韵语一卷【先是承恩奉手敕命，摘取尚书中善恶事，编成韵语以为法，因取唐虞至宋元人君事迹可为法戒者，隐括成诗六十首以献，世宗嘉之，钦赐今名。】

　　李贤鉴古录【英宗时进呈，取尧舜以下二十三君所行最善者数十事。】

　　顾潜稽古政要【弘治十六年潜为鉴察御史时进呈。】

　　张居正帝鉴图说六卷【隆庆六年八月进呈，取历代人君善可为法者八十一事，恶可为戒者三十六事，每一事为一图。】

　　焦竑养正图解二卷【万历二十五年九月修撰竑为皇长子讲官编进，上命赐皇长子，同官有嫉之者，言其私因陈矩以进。】

　　刘诚千秋日鉴录【成化中诚为秀王长史编进。】

　　冯柯历代宗藩训典十二卷

　　刘元卿六鉴举要六卷

　　戚雄历代君臣纪略四卷

　　唐珤历代志略四卷【凡八类十五事。】

　　张铨慕古录六卷

　　耿定向硕辅宝鉴要览四卷

　　吴伯与宰相守令宙合

　　黄廷鹄为臣不易编八卷【字孟举，松江人，顺在府通判，崇祯初进呈。】

　　宋纁古今乐石

　　乔懋敬古今廉鉴八卷【号纯所，松江人，一名壶天玉露。】

　　钱升钱氏廉鉴四卷

　　徐元大全史吏鉴四卷

　　祁承■〈火業〉牧津四十四卷

　　徐奋鹏古今治统二十卷

　　郑纪圣功图十卷【字廷纲，仙游人，天顺庚辰进士，改庶吉士，授检讨，历官户部尚书，为太常卿时，武宗在东宫，纪集古今帝王嘉言善行，凡百徐条，各绘图作赞，名曰圣功图，表进。】

　　冯朴圣谕解说一卷

　　宁献王权家训六篇，又宁国仪范七十四章

　　唐成王弥■〈釒帝〉家教

