<!-- { "loadSidebar": true } -->
　　刘仁本羽亭稿□□卷【字德玄，天台人，中元乙科，为方国珍行省左右司郎中，参其谋议。】

　　顾德辉玉山草堂集二卷，又玉山璞稿二十卷【字仲瑛，别名阿瑛，昆山人，元时举茂才，授会稽教谕，不就，淮张辟之，避居嘉兴，入明，徙濠州卒，自号金粟道人。】

　　张昱张光弼诗集三卷【庐陵人，为杨完者参军，迁浙江左右司员外郎，行枢密院判官，明祖徵入京，问其年，曰可闲矣，因自号可闲老人，寓西湖山水间以终。】

　　王冕竹斋诗集二卷，又竹斋咏梅诗一卷【凡一百三首，字元章，自号煮石山农，诸暨人，举进士不第，弃去，明兵至邑，胡大海授咨议参军，一夕病死。】

　　戴良九灵山房集三十卷【字叔能，浦江人，至正辛丑荐，授淮南江北行中书省儒学提举，洪武中召至京，欲官之，以老病辞，卒於寓舍，钱谦益云，盖自裁也。】

　　王逢梧溪诗集七卷【字元吉，江阴人，至正中献河清赋，台臣荐之，称疾辞归，避地上海，自号最闲园丁，洪武初召之不出，子掖为通事司令，以逢老叩头泣请乃已。】

　　贡性之贡理官南湖集二卷【字友初，宣城人，号南湖先生，元季为闽省理官，明初隐居山阴，更名悦。】

　　陈高不系舟渔诗集十二卷【字子上，永嘉人，至正十四年进士，为庆元路录事，方国珍乱，高浮海走，察罕军中欲官之不受，卒於怀庆，明裔孙顺天府尹一元梓其诗行世，一作十六卷。】

　　华幼武黄杨集三卷续集一卷【字彦清，无锡人，号栖碧老人，师陈方子桢，子桢题其集曰黄杨，言其欲为诗而夺於事，犹黄杨之厄闰也。】

　　周霆震石初集十卷【字亨远，安成人，不仕，集为门人晏璧编。】

　　倪瓒云林诗集六卷，又清閟阁集十五卷【明裔孙锦搜辑。】

　　吕则耕得月镐六卷【新昌人，生而聋，自号石鼓山聋者，明初被荐，以病辞。】

　　叶广居自得斋集

　　赵德光松云樵唱四卷，又桃园旧稿二卷，又笔乡纪谬三卷【字子明，龙泉人，元季隐居不仕，石抹宜孙甚重之。】

　　程从龙梅轩诗集【字登云，嘉鱼人，隐士。】

　　熊本旧雨集五十卷【吴草庐弟子。】

　　郑东郑采连璧集十四卷【东字季明，号泉斋，采字季亮，号曲全，温州平阳人。】

　　方朴方壶集二卷

　　胡行简樗隐集【字居敬，新喻人，至正间进士，官国史院修撰。】

　　王茂东村野叟诗稿【字伯昌，曹州人，顺帝朝进士，累官行省左丞，入明授刑部尚书，力辞不就，因安置安庆，复以老病放归。】

　　杨俊民滹川文集【真定人，第进士，国子祭酒。】

　　朱升枫林文集十二卷

　　段信苴征行集【大理僰人，从元良哈台征交趾道里所作。】

　　【杭补】

　　张渊心远堂集【字清夫，吴江人。】

　　吕肃来鹤亭集既白轩稿番禺稿

　　竹洲归田稿【字敬夫，初名诚，昆山人。】黄锡孙谷山集【字禹畴，常熟人。】

　　傅若金妻孙蕙兰绿窗遗稿一卷

　　郑允端肃雍集一卷【字正肃，吴人，宋丞相郑清之裔孙，同郡施伯仁妇。】

　　僧圆至筠溪牧僭集七卷

　　僧善住谷响集四卷

　　僧大訢蒲室集十五卷【字笑隐，南昌人。】

　　僧廷俊泊川文集五卷【字用章，乐平人。】

　　僧允中云麓文稿□卷

　　僧元珙石屋山居诗二卷邓牧伯牙琴一卷【字牧心，钱塘人，隐大涤山。】

　　马臻霞外诗集十卷

　　张两句曲外史诗集二卷【字伯雨，吴郡人，年二十弃家入道，一名嗣真，别号贞居，隐茅山。】

　　雷思齐安山漫稿【临川人，字齐贤，玄教讲师。】

　　朱本初贞一稿【临川人，从吴全节宗师居大都，敷祀名山，所至考求地里，作舆地图考，集有虞邵庵，范德机，柳道传序。】

　　亡名氏看云集三卷【揭傒斯奉敕编，不详何人。】

　　韩谔五云书屋稿六卷【字致用，韩性从兄，御史王余庆荐为温州路学正，后官建宁路录事兼防御事。】

　　马莹岁迁集四十卷，又杂古文十二卷【字仲珍，浙江建德人。】

　　王朝王德辉先生文集十卷【莆田人。】

　　唐怀存斋杂稿

　　张明卿言志稿四卷，又六艺编六卷

　　僧栯堂集


  
千顷堂书目·卷三十 
○【制诰类】

　　太祖御制诏藳一卷【起洪武元年即位，迄五年止。】，又御制书藳三卷【未即位前与群雄书。】，又赐诸番诏敕一卷【赐元君臣及西番，安南诸国。】，又御制诰敕文一卷【诸司诰敕体式。】

　　国初诏令一卷【洪武一代。】

　　高皇帝诏谕辑略三卷【杨起元辑。】

　　燕王令旨一卷

　　太宗敕谕文武群臣注疏一卷【帝即位，赐群臣敕谕，德安县训导郑德裕为之注疏，永乐二年进呈。】

　　平安南敕谕一卷

　　两朝诏令二卷【永乐，洪熙二代。】

　　英宗皇帝玉音一卷

　　敕谕录一卷【嘉靖九年敕谕户礼二部及都察院。】

　　隆庆诏令一卷

　　万历丝纶录六卷【周永春编。】

　　崇祯丝纶录□卷

　　密谕二十八卷

　　圣谕簿三十四册

　　明诏制八卷【起洪武九年，迄嘉靖八年。】，又本朝制敕

　　傅凤翔皇明诏令二十一卷

　　明诏赦三十卷总目要略五卷【起永乐二十三年，迄嘉靖十二年。】

　　国朝大诏令

　　王世贞天言汇录□卷【录太祖及神宗初年制诏。】

　　金立敬圣谕注一卷

　　明外制集八卷

　　内阁制诏徐尊生制诏二卷【字大年，国初淳安人，预修元史。】

　　夏言应制集十卷

　　王材王吁江外制集三卷

　　高拱纶扉集一卷，又外制集二卷

　　申时行外制集十卷

　　瞿景淳内制集一卷

　　黄洪宪銮坡制草五卷

　　韩日缵代言草三卷

　　姚希孟薇天集二卷又丹黄集二卷【字绪仲，博罗人，万历丁未进士，选庶吉士，历官礼部尚书，谥文恪。】

　　黄景昉瓯安馆制草十卷

　　倪元璐代言录五卷

　　【补】

　　△元

　　虞廷硕历代制诰五卷又诏令四卷【字君辅建安人】

　　苏天爵两汉诏令□卷【天爵合林虙、刘昉二书为一，而取洪咨夔总论冠于首。】（卢补）

　　○【表奏类】

　　成祖谕辑历代名臣奏议三百五十卷【初帝谕翰林儒臣黄淮，杨士奇等采古名臣如张良对汉高，邓禹对光武，诸葛亮对昭烈，及董贾，刘向，谷永，陆贽奏疏之类，汇集以便观览，永乐十四年十二月书成进览，帝嘉之，命刊印赐皇太子，皇太孙及诸大臣。】

　　吴讷历代名臣谏疏

　　王恕历代谏议录一百卷【一作一百二十四卷。】

　　谢铎赤城论谏录十卷【铎与郡人黄孔昭同辑天台人文之有关治道者，宋十人，明六人，凡六十六首。】

　　程敏政瀛贤奏对录十卷

　　黄训名臣经济录五十二卷

　　陈九德删次名臣经济录十八卷【号逊斋，栾城人，监察御史。】

　　万表经济文录四十四卷

　　张瀚明疏议辑略三十七卷

　　孙甸明疏议钞七十卷【莱阳人，万历甲戌进士，由行人擢御史，累官操江都御史。】

　　汪□□明奏疏类钞六十一卷【南京都察院右佥都御史。】

　　张卤嘉隆疏钞二十卷

　　张国纲明代名臣奏硫二十卷【安定人，万历中举人，南阳府推官。】

　　吴亮万历疏钞五十卷【字采于，武进人，万历辛丑进士，巡抚宣大，御史，采辑万历癸酉迄己酉诸臣奏疏。】

　　庄莅政神宗留中奏疏四十卷

　　冯琦唐策十卷，又明策三卷

　　李廷机经国鸿谟八卷

　　陈子壮昭代经济言十四卷

　　朱吾弼明留台奏议二十卷【字谐卿，高安人，万历己丑进士，为南京监察御史，有直声，后官太仆寺卿。】

　　熙朝奏议十二卷【不知编次姓氏。】

　　王蓂古今谏议集疏【金溪人，正德辛未进士，官浙江提学副使，武宗时官刑部主事，疏请择宗子之贤而年少者一人，育之宫中，俟皇子生，然後封以亲藩，礼遣之国，如宋仁宗故事，不报，又屡数谏武宗巡游，剀切忠宜，人皆壮之。】

　　邵宝朱大懦奏议六卷【辑二程及朱子书疏。】

　　陈垲名家表选八卷【余姚人，广东提学。】

　　朱东观崇祯朝绍疏九卷【诏一卷，疏八卷，崇祯十六年止。】

　　危素奏议二卷

　　桂彦良太平十三策一卷

　　叶兑武事纲目一卷

　　董儒太平直言卷【洪武十八年儒官太子赞善上於朝。】

　　解缙解学士奏议一卷

　　张徽国泰民安策一卷【洪武元年官苏州府同知撰进。】

　　王暹奏议二十卷【字景阳，山阴人，永乐戊戌进士，右都御史。】

　　于谦忠肃公奏牍十卷【一作十八卷。】

　　孙原贞尚书孙公奏议八卷

　　何文渊钝庵奏议一卷

　　陈泰奏议十卷【邵武人，永乐癸卯举人，漕运都御史。】

　　轩輗宪台奏议四卷

　　姚夔文敏公奏议三十卷

　　林聪林庄敏奏议八卷

　　吴琛奏议十二卷【繁昌人，景泰辛未进士，官两广都御史。】

　　李昂奏议三卷【字文举，仁和人。】

　　杨鼎奏议五卷【陕西人，太子少保，户部尚书。】

　　商辂商文毅公奏议一卷

　　叶盛西垣奏草九卷，又边奏存藁七卷，又两广奏草十六卷，又上谷奏草八卷，又叶文庄公奏议五十卷

　　朱英诚庵奏议

　　张瑄奏议八卷

　　金绅青琐献纳藁【上元人，景泰甲戌进士，南京刑部右侍郎。】

　　彭时彭文宪奏疏一卷

　　李裕三朝奏议七卷

　　余子俊余肃敏公奏议六卷

　　韩雍韩襄毅公奏议一卷

　　章纶近思录

　　王恕三原王公奏藁十五卷

　　马文升马端肃公奏议十六卷

　　刘大夏刘忠宣公奏议一卷

　　韩文质庵奏议

　　谢铎谢文肃公桃溪奏议四卷

　　王珣奏藁十卷【字德润，曹县人，成化己丑进士，巡抚宁夏，都御史。】

　　任汉奏议十卷【四川温江人，成化丁未进士，南京大理寺卿。】

　　王鼎两台疏草二卷【字器之，福州中卫人，成化辛丑进士，右都御史。】

　　虞臣竹西奏草三卷，又丙辰奏草二卷【昆山人，成化戊戌进士，官四川右参政。】

　　朱钦奏议一卷【字懋恭，邵武人，成化壬辰进士，巡抚山东，都御史，受学康斋吴与弼。】

　　蒋琬奏议二卷【太保，兼太子太傅，定西侯。】

　　毕亨奏议一卷

　　杨廷和题奏录二卷，又辞谢录四卷

　　许进宪台议

　　陶谐南川奏议二卷

