<!-- { "loadSidebar": true } -->
　　袁宗菊庄集三卷【字宗彦，以字行，松江人，洪武中官长史，后谪戍滇南。】

　　华希颜东湖集一卷【辟常州训导，以老病辞职，隐居东湖。】

　　张存雪涧集【字性中，丹阳人，洪武中江西安远主簿。】

　　王震文集一卷诗集二卷【字震之，高邮州人，洪武中本州训导。】

　　张源湜樵歌集【字仲源，高邮州人，洪武中辰州知府。】

　　陈择善渔隐集【字从之，安东人，洪武中御史，能诗。】

　　吴伯冈松萝吟稿二十卷【新安人，名玉林，明初辟为参军，未几弃去，解大绅志其墓。】

　　方幼学翚山集十二卷【字泽民，绩溪人，洪武初举人才，为台州教授。】

　　叶宗茂茂斋集【名保翁，以字行，休宁人，洪武初饶州府知府。】

　　程弥寿仁山遗稿【字德坚，祁门人，明初为江西行枢密院都事。】

　　陈秀民寄情稿【字庶子，温州人，元时知常熟州，后仕张士诚为学士。】

　　陈雷窳庵集【字公声，秀民子。】

　　方行东轩集【字时敏，方国珍子，江浙行中书省参知政事，宋濂为集序。】

　　刘琏自怡集一卷【字孟藻，青田人，基长子，官江西参政。】

　　刘养晦雪樵集四卷【万安人。】

　　龚敩鹅湖集六卷【铅山人，洪武初举明经，官国子监助教。】

　　朱弘祖东皋畊叟诗八卷【字彦昌，临川人，明初都税大使，一作东皋舒啸集九卷。】

　　曾子永辽海诗略一卷【泰和人，洪武中礼部主事，坐事谪辽东。】

　　徐素澹湖集十卷【字淡如，鄱阳人，为文善叙妻，诗有气格，陶安称为儒者。】

　　刘宗玉清华集【字润芳，鄱阳人，陶安为赋积善堂歌。】

　　董彝平桥诗文集【字宗文，乐平人，元至正间领乡荐，明初国子监学录，自号太平桥迂士。】

　　解开集四十卷【字开先，吉水人，解缙父也，元末入胄监，明初徵至京，为本学训导。】

　　金固雪崖集五卷【字守正，新喻人，金幼孜父，官临江府学训导。】

　　胡寿昌胡延平诗四卷【字子祺，吉水人，胡广父，洪武初延平知府。】

　　罗性罗德安集一卷【字子理，泰和人，洪武初为德安府同知，坐事谪戍西安。】

　　雷贯知非稿四卷

　　罗闰玄栋庵诗集十卷【字存礼，瑞州人，为萧山税使，迁刑部司务。】

　　周启咏莱稿【字孟启，贵谿人，洪武中后军都督府经历，从张率学，为古文以才称。】

　　庄希俊击壤集【福清人，荐辟官临洮同知。（卢补）】

　　韩经恒轩集七卷【字本常，山阴人，洪武初屡以经明行修荐，皆以疾辞，家居教授，日以吟咏为乐。（卢补）】

　　周恒樗隐集【本开封人，徙临江，洪武初聘修礼书。】

　　鲁修卧雪斋稿三卷【董彝序。】

　　洪楫协趣集二十卷

　　黎明愚浦鸣稿十卷【俱明初乐平人。】

　　余应凤云山樵唱稿【字士韶，德兴人，洪武十七年以隐逸徵，官山东布政使司参议。】

　　李衡中山文集【字元成，崇仁人，洪武初本府训导。】

　　章喆击壤余音，又江湖渔唱集【字子愚，新喻人，梁寅弟子。】

　　王时宝天涯芳草集【号雪轩，江西乐安人，洪武中刑部主事，左迁东流教谕。】

　　朱叔服采芹集【大学士朱善子。】

　　吴从敬康衢集【贵溪人，洪武中秦府长史。】

　　蔡深散沐斋稿【字渊仲，乐平人，元徽州路学教授，饶州大守陶安荐其学行，辞不赴。】

　　欧阳贞馀学初集，又龙江丛稿，又东斋寓录，又贫乐集【字元嘉，分宜人，从揭徯斯学，工古文，洪武初以易魁江西省试，官考城主簿。】

　　朱智煮雪稿【字存礼，鄱阳人，洪武中靖江王府纪善。】

　　罗泰觉非集五卷【字宗让，福清人，一作明初布衣，工於易学，两聘京闱分考不仕，宣德中应天聘司文衡不赴，一作闽县人，别号觉非道人，集为徐■〈火勃〉所辑。】

　　陈仲进南雅集四卷【名伯康，以字行，长乐人，洪武中明经，江山知县。】

　　郑旭咏竹稿一卷【字景初，闽县人，洪武中南安训导。】

　　王坚三山樵唱二卷【字子正，长乐人，洪武三年荐辟，嘉兴府同知。】

　　林同铜鱼集【字于野，闽县人，洪武中训导。】

　　危德华北溪观海集【光泽人，善属文，尤工诗，洪武十五年知县金川姚伯和序其诗而传之。】

　　邢奇绳庵集【字彦美，长溪人，明初为河泊官。】

　　沈得卫东崖樵唱集【字辅之，连城人，为陈友定幕客，入明以荐官训导。】

　　俞日强俞伯庄文集【福建古田人，为太仓州。】

　　张昌龄诗集一卷【字有年，建安人，从杜本，蒋易学诗，洪武中官福建按察司佥事。】

　　苏仲简敬所小稿四卷【名境，以字行，洪武中训导，洪武癸酉陆仲述序。】

　　赵良士文集一集【字志道，瓯宁人，洪武中国子监助教，南雍志作赵友仁。】

　　胡宗华草润集六卷【龙溪人，洪武中明经，官训导。】

　　邹奕吴樵稿【字弘道，吴人，元赣州守，明初谪陇右。】

　　陆中蒲栖集二十卷【字与权，兴化县人，少读书，从杨维桢学，不干禄仕。】

　　王文静蝇声集五卷【宜兴人，隐士。】

　　刘醇菊庄集四卷【字文中，祥待人，洪武中周府右长史。】

　　丁鹤年海巢集三卷【本西域人，后家武昌，性至孝，永乐中楚宪王命长史管延枝刻其集。】

　　欧阳谦沧浪集【字伯贞，沔阳州人，洪武中举明经，官考功司郎中。】

　　陈南宾安老堂集□卷【名光裕，以字行，茶陵州人，元至正中进士，洪武二年应贤才聘至京，除无棣县丞，后官蜀府长史。】

　　岳仲明贻安集【固始人，岳飞七世孙，洪武七年举孝廉，不出，号纯学先生。】

　　吴仲昭文集十卷【铜梁人，洪武中以国子生历官浙江布政使。】

　　林大同范轩文集九卷【字逢吉，常熟人，洪武中由明经授开封府学训导，病归，永乐三年再召用，力辞受宴赐还。】

　　朱逢吉朱以贞集四卷【嘉兴人，洪武初应诏陈用贤五事，授宁津知县，后官大理寺丞，按逢吉为徐达左传，署衔大理卿，而列卿表皆不录，未知孰是。】

　　周静滇南集【安福周霆震子，明初为宝钞提举，坐事谪毕节卫，荐起官行人，使榜葛刺国，被羁久乃归，人比之苏子卿。】

　　林士敏芹边稿四卷，又匡庐小稿【名懋，以字行，莆田人，洪武中乡贡，淮安府知府。】

　　王旭鸣樵诗集【字士熙，蒲州人，性孝文，洪武间代叔戍陕右，与曹端友善。】

　　沈璵昆冈文稿【字吾温，太仓州人，洪武中谪戍滇南，宣德初始归，教授乡里，学有源委。】

　　钱蒙绿苔轩诗六卷【字子正，无锡人。】

　　钱子义种菊庵诗四卷【子正弟，汉府长史。】

　　钱仲益锦树斋诗六卷【名允升，以字行，蒙从子，洪武中为太常博士，后官长史，预修太祖实录。】

　　玉华山樵玉华遗稿【洪武初寓东阳之东山，终不肯言姓名，或云陈友谅客，友谅亡，遁迹至此，这诗百篇，孙石台杨序之。】

　　俞宗益翚山樵唱集【字允钦，绩溪人。】

　　游芳沟断稿【字兰仲，婺源人。】初月梅轩集【族子祖贤，泰，亨寿等编。】

　　江敬弘斐然集【休宁人，以吏谪濠上。】

　　舒逊搜楛集【字士谦，号可庵，绩溪人，頔弟。】

　　吴买药溪集【字汉臣，一字之翰，休宁人，学通五经，尤明于易，洪武初累徵不就。】

　　金译遗安集【字定远，休宁人，以老人召见，授县丞，辞疾归。】

　　汪周愚斋集【字子文，号素隐，婺源人，举明经，李一初序。】

　　韩廉樵野文集【字仲廉，婺源人。】

　　汪德袜线稿【字以名，休宁人。】

　　吴斌韫玉山房集【字韫中，休宁人，举贤良，授平阳主簿。】

　　孙阳蚓鸣稿【字士辉，号云隐，休宁人。】

　　王善庆秋斋野趣稿【字仕积，歙县人。】

　　戴恭山林清趣集十卷【字伯敬，婺源人。】

　　余镛尚友斋集【字子韶，休宁人，洪武四年举明经，为开封荥泽县丞，摄郑州事。】

　　方光昭勤成文集【字顺存，婺源人，洪武壬戌举聪明正直，投赣州宁都县大使。】

　　程汝器覆瓿集【名琨，以字行，休宁人，洪武二十三年以明经举，任黟县学训导，历蕲州知州。】

　　程用晦清隐稿【字明远，休宁人，以明经举，不就。】

　　吴观国石松稿【字用宾，休宁人，元婺州路医学录，归明，拜枢密分院都事。】

　　王槐斫苓余稿【字启昭，号斫苓，嘉定人。】

　　程宣萍水集味余稿宦途稿南墅笔录【字德敷，号适斋，等源人，湖广德安府经历。】

　　汪思敬养浩斋集二十卷【名敬，以字行，祁门人，侍郎杨宁荐於朝，徵不起。】

　　粱时噫馀集【字用行，长洲人，由明经举为岷府纪善，改翰林典籍。（别本补）】

　　吴复雪区集【字孟修，吴江人，辟人才，授湖广佥事。（别本补）】

　　吴颐桃溪集【字希程，复弟，举荐授本县儒学训导。（别本补）】

　　沈丙《白云集》【字南叔，以才荐授闽清县令。（别本补）】

　　郑宏味易斋稿【字以纯，嘉定人，举秀才，授礼部郎中。（别本补）】

　　沈应东磵集【字德乾，吴人，辟入文华殿说书，除江西左参议，转山东。（别本补）】

　　王琏《锦江稿》【字汝器，立中长子，吏部主事。（别本补）】

　　箫规《湘山樵寓集》【字元则，吴江人。（别本补）】

　　楼澄林皋集鼓缶集【字文渊，其先四明人，徙居吴，。（别本补）】

　　詹俊公馀小稿一卷【字用章，当涂人，从学陶安，供武初以荐官磁州同知，迁汝宁府通判。（卢补）】


 
  
千顷堂书目·卷十八 
○【别集类】

　　△洪武辛亥科【四年。】

　　包莘蛟川集【字尹耕，鄞人。】

　　胡澄鹘突稿【字以道，诸暨人。】

　　叶砥坦斋集，又退朝稿，又芝山稿，又经筵讲义，又銮坡稿，又溪居稿，又南行稿，又经进稿【字履道，上虞人，永乐中官饶州知府。】

　　吴伯宗南宫使交成均三集二十卷，又玉堂稿四卷【字伯宗，名祐，以字行，金谿人，一甲第一人，武英殿大学士。】

　　聂铉文集【字器之，清江人，授广宗县丞，累官国子监助教，胡俨序其集。】

　　△洪武壬子科【五年。】

　　王景玉堂稿，又南诏稿【字景彰，松阳人，建文初礼部侍郎，兼翰林侍讲，靖难后进学士。】

