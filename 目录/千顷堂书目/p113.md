<!-- { "loadSidebar": true } -->
　　照源雪林草【字道生，海盐人，住秀水古井庵。】

　　照楞松月轩稿【字镜元，秀水宁庆庵僧，游黄叶之门。】

　　景定香露庵草【字寂生，秀水报恩寺僧。】

　　圆映西林焚馀草【字元彻，嘉善西林庵僧。】

　　寂然影庵集，又选燔賸集，又散语【号山庵，秀水人。】

　　照德水边居集【字不孤，秀水人。】

　　智旋寄林草【字莹密，嘉兴圆通庵僧。】

　　一沤镜月稿【字冬江，秀水精严寺僧。】

　　清梵半秋稿【字竺音，秀水东弹寺僧。】

　　智道紫芝社集【字生一，嘉定僧，挂锡秀水三塔，禅栖崇德西林。】

　　文贞萍庵草，又藻影杂稿【字莲生，桐乡人，秀水精严寺冬溪之裔孙。】

　　大澍瘦烟草【字时了，应天人，嘉善大圣寺僧。】

　　海指松窗漫草【字影林，秀水古雪庵僧。】

　　怀朗铃语轩诗稿【字天衣，海盐资圣寺僧，姚叔祥，吴石匏为序。】

　　明方雪蕉集【字石雨，世居平湖泖上，又云嘉善人，居佛日寺。】

　　怀让北游集一卷【四明天童寺僧。】

　　如筏翠云稿【字性海，姓余，慈溪人。】

　　法藏山居集【字於密，无锡人，居常熟乌目峰。】

　　通发山居草【字师远，内江人。】

　　大璸石公诗选【字石公，云栖寺僧。】

　　性琮賸草【字白法，嘉兴楞严寺僧。】

　　读彻南来堂稿【字苍雪，呈贡人，居苏州楞伽之中峰。】

　　契灵山居诗【字仲光，号佛石，萧山人，居杭州理安寺。】

　　函可賸人诗【字祖心，博罗人，尚书韩文恪日缵子，少为诸生，弃家入罗浮，江南既下，坐事戍沈阳。】

　　通蕴巢枸集【字灵章，皋亭山僧。】

　　道源寄巢诗集【字石林，太仓人，居吴北禅寺。】

　　智观中峰草【字止先，一字蔚然，江都人。】

　　明怀■〈寱，穴代宀〉言【字墨浪，山阴人，云门寺僧。】

　　智誾炊香堂文集【字六雪，江西瀛山寺僧。】

　　无文鹄林草【字贞白，昆山鹄林僧，死时年三十三。】

　　照影镜斋诗草【字指月，吴江江枫庵僧。】

　　女冠

　　神一龙隐道稿【初名淑吉，字美南，姓夏氏，考功允彝女，归侯洵，二十而寡，遂为尼，更今名，敢字荆隐。】


  
千顷堂书目·卷二十九 
【补】

　　△宋

　　宗泽忠简公文集六卷

　　尹焯和靖先生文集十卷

　　罗从彦豫章文集十七卷【正集十三卷，外集一卷，附录三卷，元扬州路通判同邑曹道振编。】

　　欧阳澈飘然集六卷附录一卷

　　汪藻浮溪文粹十五卷

　　孙觌内简尺牍十卷【大金鸿庆二集，已见宋志。】

　　陈洎陈副使诗一卷【字亚之，彭城人，官三司群牧副使，陈师道之祖。】

　　朱长文乐圃馀稿十卷

　　吴颐金溪先生文集二十卷【元符间人，官旌德簿。】

　　员兴宗九华先生文集五十卷【官检讨，徽宗时人，李心传为序。】

　　曾协云庄集二十卷【字同季，徽宗时人。】

　　张九成横浦集二十卷【字子韶，钱塘人，绍兴二年进士第一，累官礼部侍郎兼侍讲，为秦桧所恶，谪守邵州，再起知温州卒。】

　　王廷珪卢溪先生文集五十卷【安福人，举进士，胡铨上封事，得罪秦桧，廷珪送以诗，坐流辰州，孝宗时召还，终宜敷文阁。】

　　刘才邵杉溪集十二卷【庐陵人，绍兴中官吏部尚书。】

　　华镇云溪居士文集一百卷【绍兴间人，称平原华镇。】

　　冯山冯太史集三十卷【安岳人，官祠部郎中，赠太史。】

　　冯澥左丞集四十五卷【冯山子，登进士，绍兴中累官资政殿学士。】

　　度正性善堂稿十五卷【字周卿，合州人，绍兴初进士，从朱文公学，累官礼部侍郎。】

　　曾极舂陵小雅□卷，又金陵百咏一卷【临川人，朱文公尝称其诗。】

　　左纬委羽集□卷【黄岩人。】

　　郭印云溪集三十卷

　　王佐敬斋先生文集二十卷【山阴人，绍兴十八年进士第一，累官户部尚书，一名宝文集。】

　　史尧弼莲峰先生家集三十卷【乾道时人。】

　　刘子澄玉渊先生文稿□□卷【孝宗时人。】

　　崔敦礼崔宫教集二十卷【孝宗时人。】

　　李浩橘园策二卷【临川人，绍兴中进士，乾淳间官吏部侍郎，广西安抚使。】

　　王阮义丰集一卷【德安人，王韶曾孙，隆兴初举进士，知抚州，忤韩侂胄，予祠归隐庐山。】

　　喻良能香山集十七卷【义乌人，累官太常寺丞，以开国县男致仕，孝宗时常进忠义传二十卷。】

　　李椿李文肃公经济编六卷【本洺州永年人，避金乱徙潭州，守敷文阁待制，李芾之曾祖。】

　　廖行之省斋文集十卷附集一卷【字天民，衡州人，淳熙间宁乡簿。】

　　陈长方唯室先生文集十四卷

　　裘万顷竹斋诗集六卷【字元量，新建人，登淳熙十四年进士，官大理寺丞。】

　　陈傅良止斋奥论十卷

　　唐仲友说斋文集四十卷，又别集三卷【金华人，登第后复中宏词科，仕至江西提刑。】，又说斋文粹十五卷【元季诸孙怀敬辑，文十卷，九经发题愚书五卷。】

　　徐安国西窗先生文集十五卷【字衡仲，上饶人。】

　　赵汝谈南塘集九卷【馀杭人，淳熙中进士，权刑部尚书。】

　　程遗卿梅屋诗集四卷【新安人，朱文公门人。】

　　吴锡畴兰皋诗集二卷【新安人。】

　　陈造江湖长翁集四十卷【高邮人。】

　　薛季宣浪语集三十五卷【字士龙，常州人，别号艮斋先生。】

　　王炎双溪文集十七卷【歙县人，乾道五年进士，官中奉大夫，军器监。】

　　汪华方壶小稿九卷【字叔耕，休宁人，嘉定间下诏求言，扣关三上书不报。】

　　杜范清献集三十卷【黄岩人，嘉定初进士，累官右丞相。】

　　程公许沧洲先生文集□卷【叙州宣化人，嘉定中进士，累官宝章阁学士，知隆兴府。】

　　邓虎文节先生文集六卷

　　崔敦诗崔舍人集三十卷

　　周林杨湖居士集四卷【宁宗时，知黄州。】

　　黄应龙璧林先生文集十四卷【嘉熙间人。】

　　许应龙东涧文集□卷【闽县人，举进士，累官端明殿学士，签书枢密院事。】

　　刘宰漫堂文集三十六卷【金坛人，绍熙进士，官籍田令，理宗召为太常丞，及知宁国府，皆不就，谥文靖。】

　　林光朝艾轩集十卷

　　刘爚《云庄集》十二卷附集十卷【建阳人，乾道中进士，累官工部尚书，兼左谕德，谥文简。】

　　陈淳北溪集五十卷【字安卿，龙溪人，朱文公弟子，官安溪县主簿。】

　　方大琮铁庵集四十五卷【莆田人，官集英殿脩撰，知广州。】

　　华岳翠微南征录十一卷【贵池人，宁宗时武科，忤韩侂胄谪死。】，又北征录十一卷

　　程珌洺水文集三十卷【，又一本二十六卷，休宁人，绍兴中进士，官端明殿学士。】

　　吴儆吴文肃公竹洲文集二十卷【字益恭，休宁人，举绍兴二十七年进士，官朝散郎，主管台州崇道观。】

　　吴偁棣华杂著一卷【吴儆弟。】

　　岳珂玉楮诗稿八卷【字肃之，岳飞孙，官户部侍郎，浙东总领兼制置使，尝知嘉兴府，后家焉。】

　　刘过龙洲道人集十五卷

　　赵蕃淳熙诗稿四十卷【本郑州人，家玉山，官直秘阁，尝受学朱熹。】

　　倪朴倪石陵书一卷

　　真德秀西山文集五十五卷

　　魏了翁鹤山全集一百十卷【周礼折衷，师友雅言附。】，又渠阳集二十二卷

　　崔与之清献公集十卷【增城人，绍熙中举进士，累官四川安抚制置使，召为礼部尚书，进参知政事，又进右丞相，皆辞不就。】

　　李昴英文溪集二十卷【字俊明，一作公昴，番禺人，宝庆初进士，累官右正言，赠吏部侍郎，谥忠简。】

　　孙梦观雪窗文集二卷附录一卷【慈溪人，宝庆初进士，知建宁府。】

　　吕午竹坡类稿□□卷【字伯可，歙人，官右文殿修撰，赠通奉大夫。】

　　郑清之安晚堂诗

　　徐鹿卿清正公集六卷【丰城人，嘉定中进士，官礼部右侍郎。】

　　徐经孙文惠公集五卷【丰城人，宝庆初进士，官翰林学士，知制诰，忤贾似道罢归。】

　　高定子著斋类稿四十卷【邛州人，嘉泰初进士，累官端明殿学士，佥书枢密院兼参知政事。】

　　高斯得耻堂先生存稿七卷【定子从子，绍定间进士，累官翰林学士，佥书枢密院事兼参知政事。】

　　吴泳鹤林文集四十卷【中江人，嘉定间进士，历官宝章阁学士，知泉州，温州。】

　　吴昌裔格斋文集四十卷【泳弟，举嘉定进士，官宝章阁待制，谥忠肃。】

　　李■〈艹緐〉桃溪文集一百卷【崇庆晋原人，举进士，官太府少卿。】

　　叶时竹埜诗集□卷【字秀发，仁和人，累官龙图阁学士，谥文康。】

　　程元凤讷斋集【歙人，绍定中礼部第二人，官右丞相兼枢密使，封吉国公，赠少师，谥文清。】

　　曹彦约昌谷小集二十卷，又续集一卷【都昌人，淳熙中进士，累官兵部尚书，谥文简。】

　　阳枋字溪阳先生文集十二卷【字昌期，理宗时人。】

　　赵汝腾蓬莱集□□卷【宋宗室，居福州，宝庆初进士，累官翰林学士，知泉州。】

　　袁甫蒙斋集四十卷【四明人，嘉定中进士第一，累官吏部尚书，谥正肃。】

　　方岳秋崖小稿八十三卷【文四十五卷，诗三十八卷，字巨山，祁门人，理宗朝官中秘书，出守袁州。】

　　刘克庄后村居士集五十卷【诗文。】，又六十卷【皆文。】，又大全集一百九十六卷，又诗集十五卷【莆田人，以父弥正任得官，真德秀荐其文追骚雅，赐进士，官至龙图阁直学士。】

　　李刘梅亭类稿九十卷，又四六标准四十卷

　　刘光祖后溪先生文粹三十六卷【字德修，简州人，登进士第，累官显谟阁直学士，提举嵩山崇福宫，谥文节。】

　　陈元晋溪墅类稿十卷【一作渔墅类稿，宝唐人。】

　　余谦一文安余氏家集□卷【宝祐间人。】

　　乐雷发雪矶丛稿五卷【春陵人，字声远，宝祐癸丑特科状元，明裔孙教谕韶，户部主事宣成化中重梓。】

　　李曾伯可斋先生文集三十四卷，又续集八卷【本怀州人，家於嘉禾，累官观文殿大学士。】

　　严大猷方山集四卷【苍溪人，特奏名，授隆兴府司理参军。】

　　陈耆卿筼窗文集【临海人。】

　　李宣子月溪诗集七卷【杭州人。】

