<!-- { "loadSidebar": true } -->
　　宗泐全室外集十卷，又全室西游集一卷【字季潭，临海人，洪武初举行沙门居首，命住天界寺，十一年命往西域求遗经，还授左善世，坐胡党免死，谪凤阳槎峰。】

　　来复蒲庵集十卷，又澹游集□卷【字见心，自号竺昙叟，丰城人，元季航海至鄞，止定水寺，洪武初召至京，大祖览其诗褒美，赐金栏袈裟，授僧录司左觉义，诏住凤阳圆通院，坐胡党凌迟死。】

　　法住幻住诗一卷【来复弟子。】

　　守仁梦觉集六卷【字一初，号梦觉，富阳人，四明延庆寺僧，住持灵隐，洪武中征授僧录司左讲经，升右善世。】

　　万金澹泊斋稿【字西白，吴人，宗衍弟子，元末住持瑞光寺，洪武初召入禁庭，奏对称旨，总持钟山法会，住天界寺，一云名力金。】

　　廷俊泊川文集五卷【字用章，号嫩庵，饶州乐平人，正末主西湖净慈寺，洪武元年示寂于钟山，葬南屏，危素著塔铭，黄溍，杜本，李孝光，张翥，周伯琦皆为序其集。】

　　怀渭竹庵外集【字清远，南昌人，洪武初奉诏至钟山，退居钱塘，】

　　克新雪庐南询稿一卷【字仲铭，自号江左外史，鄱阳人，尝为元文宗书记，住嘉兴水西寺，洪武初召至南京，奉诏往西域，诏谕吐番。】

　　文湛芦苇亭稿【字秋江，海盐人，天宁寺僧。】

　　永瑛石林集一卷【字含章，海盐天宁寺僧。】

　　戒襄禅余集【字子成，号平野，海盐天宁寺僧。】

　　宗林香山梦■〈寱，穴代宀〉集【字大章，余姚宋氏子，嘉靖间为戒坛宗师，世宗奉道，宗林上书规劝，帝不以为忤。】

　　法聚玉芝内外集，又龙南漫稿【号玉芝，嘉兴人，始居海盐资圣寺，后隐武康天池山，尝观王守仁传习录，谓与禅理无殊，因以偈相叩答，陆树声序其诗。】

　　方泽冬溪内外集八卷【字云卿，嘉善人，秀水精严寺僧。】

　　守节东林遗稿【号虚堂，嘉兴人，雪江之嗣孙。】

　　圆理云东漫稿二卷【号云东，秀水天宁寺僧。】

　　果斌半峰集【号半峰，嘉靖初住持天界寺。】

　　宗伦觉隐遗风集【字性彝，芝溪人。】

　　普仁山居诗【字德隐，兰溪人，钱塘净慈寺僧。】

　　梅雪幻寄集【钱塘僧。】

　　永顾朝野赓歌，又山居倡和集，又缶音集【字本源，鄞人，上天竺寺僧。】真可紫柏老人集十五卷【字达观，吴江人，万历中住石经山，慈圣太后赐以紫衣，后坐妖书事，逮系死于狱。】

　　德清憨山梦游集四十卷【字澄印，全椒人，出家南京报恩寺，寻入五台栖牢山，慈圣太后建祈储道场于五台，命清主之，后居牢山，与黄冠相诘，坐戍雷阳，神宗崩，始赦归，卒于曹溪。】

　　弘恩雪浪斋诗集二卷【字三怀，上元人，居长干寺。】

　　通岸栖云庵集【字觉道，南海人，居光孝寺。】

　　智观中峰草【字止先，号蔚然，江都僧雪浪弟子，居吴兴双髻峰。】

　　大壑吴咏【字玄津，钱塘人，净慈寺僧。】

　　通润秋水庵集【字一雨，吴人，居常熟。】

　　惟则鵶臭吟【字天真，湖州人，海盐海门寺僧。】

　　道济賸语一卷【字法舟，秀水人，芝溪东禅寺僧。】

　　具蕴谷声集【隆万间，秀水真如寺僧，冬溪门人。】

　　斯学幻华集二卷【字悦友，号庾山，海盐慈会寺僧，姚士粦为序，又有昙华集，钱懋谷籥序刻。】

　　一元山居百咏一卷【隆庆中，宁波僧。】

　　智舷黄叶庵诗集二卷，又黄山老人诗六卷【字苇如，号秋潭，嘉兴人，居秀水金明寺，同郡谭梁生，休宁叶休时辈各梓其集。】

　　法衡竹西斋稿【字秋岩，海盐人，居天宁寺。】

　　法杲雪山诗集八卷【字雪山，吴人，居华藏寺，王稚登极称其诗，集为僧一雨所辑。】

　　宽悦尧山藏草五卷【字臞鹤，南京人，居普德寺。】

　　如愚空华集二卷，又饮河集二卷，又四悉稿四卷，又石头庵集【字蕴璞，江夏人，少为诸生，负俗为僧，居衡山，寻居金陵碧峰寺。】

　　祩宏竹窗随笔一卷，又二笔一卷，又三笔一卷，又山房杂录一卷，又杂录补一卷【字佛慧，别号莲池，仁和人，住云栖寺，本诸生。】

　　明心觉源宜晚堂诗稿

　　道岩玉峰集【字鲁讷。】

　　释讷如幻集【字无言。】

　　如清枯木吟【字石浪，城固人，祝发紫柏山，寻居匡庐金轮峰下。】

　　圆■〈常上心下〉青莲居集【字心柏，秀水天宁寺僧。】

　　德胜■〈艹湡〉花社集【字梵华，嘉善人，居嘉兴福源庵。】

　　斯德金粟斋稿【号晚岩，海盐人，天宁寺僧。】

　　法济竹间语【字慈航，嘉兴石佛寺僧。】

　　戒言五亩山居少林遗稿【号少林，海盐天宁寺僧，雪江元孙。】

　　行忞且止庵诗集【字□择，号复元，湖州人。】

　　如观梦华幻住禅余等集【字蕴虚，海盐人，居云岫寺。】

　　如晓萍踪道人岩航草【李萍踪，萧山人，栖隐天台石梁下，晚居湖上，往来嘉湖。】

　　本成嫩云诗稿【字在久，苏州人，慧庆寺僧。】

　　智明空响集【字若昧，庐山开先寺僧。】

　　明贤上方集【字履中，常州人，住鹤林寺。】

　　慧秀秀道人集十三卷【字孤松，常熟人。】

　　德祥桐屿诗集【字麟洲，号止庵，钱塘人，洪武中住持径山，旧传其西园诗得罪太祖被刑，钱谦益据其诗辨其诬，言永乐时犹在。】

　　妙声东皋录七卷【字九皋，吴县人，居常熟慧目寺，洪武三年召统天下僧教。】

　　元极圆庵集十卷【天台人，为僧录司左阐教，住持灵谷寺，蜀献王称其为僧中班马。】

　　至仁澹居稿【字行中，自称熙怡叟，番阳人，元末住绍兴崇报寺，洪武初主虎丘寺。】

　　元静朴园集【字天镜，号朴隐，会稽人，自称会稽山樵，洪武中召至南京，乞归主灵隐寺，罹祸谪戍陕西。】

　　清楚兰江望云集二卷【字兰江，天台人，常说法吴中，太祖召对称旨，衔制清楚歌赐之。】

　　傅洽雨轩外集八卷【字南洲，山阴人，陆游裔孙，上天竺僧，洪武中为僧录司右善世，为建文帝然镫诅太宗，太宗即位，下狱，姚广孝力救之始释，仁宗即位，乞居南京报恩寺，宣德初卒。】

　　至道梦室集【字物外，临海人，住无锡之嵩山寺，洪武中被召，寻乞还。】

　　如兰支离集七卷【字古春，富阳人，与守仁同学于杨维桢授春秋，住持天竺寺，永乐初召校经律论三藏，善相人，尝识于忠肃谦于童时，目为救时宰相。】

　　善学古庭诗集【号古庭，吴人，出家大觉寺，元末主昆山荐福寺，明初居光福，以寺僧输赋违期，徙赣州，行至马当山下，示寂而卒。】

　　无愠山庵杂录【字恕冲，号空室，临海人，出家径山，主明州之灵岩，再主台州之瑞岩，忽谢事入松岩，日本来聘，被召至阙下，以老病辞，留天界寺，寻还鄞之翠山。】

　　子楩水云堂小稿二卷【字用章，奉化人，族陈氏，宋濂为序其集。】

　　如阜西阁集【字物元，四明人，余姚赵撝谦注次，天台朱右序。】

　　照元上人诗集【住持万松岭之寿宁寺，刘基序。】

　　宗衍碧山堂集三卷【字道原，苏州人，危素为集序。】

　　故山松月集【洪武初，扬州府僧纲司都纲。】

　　姚广孝逃虚子集十卷，又外集一卷【释名道衍，字斯道，长洲人，永乐初为僧录司左善世，东宫立，特授资善大夫，太子少师，卒，追封荣国公，谥恭靖，太宗御制文铭其墓，仁宗立，追赠少师，配享太庙，嘉靖中，移祀大兴隆寺。】大圭梦观集【字恒白，晋江人，泉州开元寺僧。】

　　善启江行倡和诗一卷【字东白，号晓庵，长洲人，主苏州永定寺，寻主松江延庆寺，授僧网司副都网，预修永乐大典，书成告归，与上竺完公敬修，北禅瑾公如圭，白莲车公指南舟中倡和，王汝玉序之。】

　　大回竺庵集二卷【字妙止，会稽人，鄞县延庆寺僧，预修永乐大典。】

　　法宣无闻和尚诗集【镇平人，洪永间说法少林寺。】

　　净伦竹室集【字大巍，昆明人，正统中出家，天顺间参善学於浮山，晚住锡五台，示寂京师显通寺。】

　　觉澄雨华诗集□卷【号古溪，蔚州人，天顺中住金陵高座寺，集为胡忠安濙序。】

　　恩■〈釒基〉诗集【字古田，号友云，成化间苏州嘉定护国寺僧。】

　　明秀雪江集三卷【字雪江，自号石门子，海盐人，弘正间天宁寺僧，晚居钱塘胜果山。】

　　普泰野庵诗集三卷【字鲁山，陕西人，住京师兴隆寺，杨循吉喜其乌栖匠氏难求木，僧住樵夫不到山句，为定其集，王鏊为序。】

　　傅慧浮幻斋诗草三卷，又流云集二卷【字朗初，四明人。】

　　圆复三支集卷，又一苇集一卷【字休远，四明僧，屠隆叙其诗，比之魏之三支。】

　　圆信语风稿【字雪亭，更字雪峤，宁波人，初住武康双髻峰，后居径山。】

　　元贤禅余集四卷【字永觉，建阳人。】

　　月用蝶庵集【灵隐寺僧。】

　　明旷小品斋诗略二卷，又绀园集【字公朗，崇德人，崇福寺僧。】

　　传相薰莸漫稿，又慕果轩镜园集【字无为，桐乡凤鸣寺僧。】

　　道敷中洲草【字觉明，嘉兴兴善寺僧，姚叔祥，范东生共定。】

　　大遂出林草【字梵印，平湖人，乍浦会济庵僧。】

　　广化唾馀草【字无期，嘉兴人，住海盐天宁寺。】

　　斯云天香社草【字抱石，万历间海盐天宁寺僧。】

　　志淳杂华林草【字恒岳，嘉兴东塔寺僧。】

　　海旭芜林草【字竹朗，平湖东林院僧。】

　　圣行山宗绪言，又尘馀集【号智河，桐乡菩提庵僧。】

　　正治客尘集【字慎初，桐乡人，秀水精严寺僧。】

　　本中天香草【字净觉，海盐天宁寺僧，雪江裔孙。】

　　大泓挈瓶草【字野白，嘉兴人，小杖林僧。】

　　道耕游燕稿【字牧隐，万历间秀水真如寺僧。】

　　寂观跛鼎稿，又云庵集【字内惺，嘉兴大云庵僧。】

　　正开蕉上稿，又香牙团草【字道可，嘉兴人，祝发於长水广福寺，后结茅郡之白苎村水之庵，谭扫庵，取黄叶，水芝两稿梓之，题曰长水雨僧诗。】

　　大述如是斋集【字碧印，海盐资圣古僧。】

　　大持佛华院录，又负钵草，又问答语，又无碍庵稿【初名持衡，字圆印，吴江人，云栖薙染。】

　　广衍病痴稿【字雪音，秀水普庵僧。】

　　如山碧莲院稿【字惊峰，秀水天宁寺僧。】

　　大定浪锡草【字一印，海盐福业寺僧。】

