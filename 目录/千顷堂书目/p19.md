<!-- { "loadSidebar": true } -->
　　宋濂等修元史二百十二卷【洪武二年二月丙寅，诏修元史，上谓廷臣曰，近克元都，得元十三朝实录，元虽亡国，事当纪载，况史记成败示劝惩，不可废也，乃诏中书左丞相宣国公李善长为监修，前起居注宋濂，漳州府通判王祎为总裁，徵山林遗逸之士汪克宽，胡翰，宋禧，陶凯，陈基，赵埙，曾鲁，高启，赵汸，张文海，徐尊生，黄篪，傅恕，王锜，傅著，谢徽十六人同为纂修，开局天界寺，取元经世大典诸书以资参考，至八月癸酉书成，善长表进，凡为纪三十七卷，志五十二卷，表六卷，传六十三卷，通一百六十九卷，至三年二月乙丑，儒士欧阳和等采摭元统以后事实还朝，仍命翰林学士宋濂，待制王祎为总裁，赵埙，朱右，贝琼，朱世廉，王彝，张孟兼，高巽志，李懋，李汶，张宣，张简，杜寅，殷弼，俞同十四人续修，七月丁亥朔书成，计五十有三卷，纪十，志五，表二，传三十六，凡前书未备者，悉补完之，通二百十二卷，学士宋濂表进，诏刊行之，人赐白金二十两，文绮，帛各二，授儒士张宣等官，惟赵埙，朱右，朱世廉乞还，从之，○洪武实录四年七月林弼小传，亦云与修元史，今无其名，不知何官。】

　　朱右元史补遗十二卷

　　刘应秋等皇明七朝帝纪四十卷

　　陈懿典正史七太子传一卷

　　杨继礼后妃传一卷，又外戚传一卷【以上俱万历二十六年大学士陈于陛题请编纂。】。

　　郑晓吾学编六十九卷【大政记一卷，逊国记一卷，同姓诸王表二卷，传三卷，异姓诸侯表一卷，传二卷，直文渊阁诸臣表一卷，两京典铨表一卷，名臣记三十卷，逊国臣记八卷，天文述一卷，地理述二卷，三礼述二卷，百官述二卷，四裔考二卷，北卤考一卷，外吾学编馀一卷，余无。】

　　邓元锡皇明书四十五卷【辑洪武至嘉靖十一朝君臣事迹。】

　　陈翼飞史待五十卷【字小翮，漳州人，万历庚戌进士，宜兴知县。】

　　何乔远名山藏一百卷【分三十七类，曰典谟记，曰坤则记，曰开圣记，曰继体记，曰分藩记，曰勋封记，曰天因记，曰天欧记，曰舆地记，未全，曰典礼记，曰乐舞记，皆缺，曰刑法记，曰河漕记，曰漕运记，曰钱法记，曰兵制记，曰马政记，曰茶马记，曰盐法记，曰臣林记，曰臣林外记，曰关柝记，曰儒林记，曰文苑记，曰俘贤记，曰宦者记，曰列女记，曰臣林杂记，曰高道记，曰本士记，曰本行记，曰艺妙记，曰货殖记，曰方伎记，曰方外记，曰王享记，始於洪武，终於隆庆。】

　　朱国祯皇明史概一百二十卷【其目曰大政，曰大训，曰大因，曰大志，曰大事，大因，大志皆缺列传，曰开国，曰逊国，曰历朝，曰类，曰外，亦惟开国逊国二传，余并缺。】

　　尹守衡皇明史窃一百七卷【字用平，东莞举人，新昌知县，左迁赵府审理正书，为帝纪八卷，志六卷，世家十卷，列传八十三卷，高后纪，百官志，田赋志，河漕志四卷，俱缺。】

　　吴士奇皇明副书一百卷【字无奇，歙县人，万历壬辰进士，由宁化知县擢南京户部主事，历官太常寺卿，卒赠工部右侍郎，书为帝纪十四卷，表四卷，志九卷，列传七十三卷，起洪武迄隆庆。】

　　雷叔闻国史四十卷【始洪武迄泰昌，字实先，江陵人，万历中举人，官景东府知府。】

　　刘振识大录【字自我，宣城人。】

　　廷左平国书三卷【不知为何人书，不全，仅存帝纪及天官，舆地，历，礼，乐五书，余皆缺，有王化澄序，起太租迄熹宗，庄闵帝有录无书。】

　　柯娘祺宋史新编二百卷【会宋，辽，金三史为一，以宋为正统，辽，金列於外国传，瀛国二王升於帝纪，以存宋统，正亡国诸叛臣之名，以明伦升道学於循吏之前，以重道盩复补漏，击异订讹，阅二十寒暑始成，其后祥符王惟俭吉水刘同升皆有删定宋史，咸未行世。】

　　谢陛季汉书六十六卷正论五篇问答二十篇【字少连，歙人。】

　　蒋之翘更定晋书一百三十卷

　　孙悫唐纪七十卷【字士先，华容人，选贡生，书成於崇祯中，自序言颇纠新旧书之失，而折衷於通鉴纲目，侄禔瞿表进。（吴补）】

　　钱士升南宋书增删定本六十卷【吴补】

　　国史考异六卷【撰人未详，考实录与诸家稗乘之异同者，止洪，永两朝事迹。（吴补）】

　　【补】

　　△宋

　　熊方后汉书年表十卷【字广居，丰城人，靖康中乡举，澧州参军，自名其堂曰补史。】

　　方岳重修南北史一百十卷

　　△金

　　萧永祺辽记三十卷志五卷传四十卷【太常丞。】

　　陈大任辽史

　　完颜孛迭中兴事迹【翰林学士。】

　　萧贡史记注一百卷【京兆咸阳人，户部尚书。】

　　蔡珪南北史志三十卷

　　△元

　　脱脱等修宋史四百九十六卷，又辽史一百十六卷，又金史一百三十五卷

　　郝经续后汉书一百三十卷【经使宋被羁於真州时作，用朱子纲目义例，以昭烈为正统，魏吴为僭伪，凡为年表二卷，帝纪二卷，列传七十九卷，录八卷，共九十卷，别为一百三十卷，号曰续后汉书。】

　　瞻思金哀宗纪，又正大诸臣史传

　　张枢刊定三国志六十三卷【枢以陈寿一书没武侯之丰功伟烈，善谯周之卖降覆国，反道害义，莫大於是，因刊而正之。】，又续后汉书七十三卷【枢既刊定三国志，又别撰汉本纪，列传，以魏吴载纪附之为续后汉书，三国之臣，有能致节於其君者，旧史或讳而不书，或书而失实，或仅见于异代之史，皆为更定，经筵检讨危素言其书於朝，诏藏於宣文阁。】

　　○【通史类】

　　唐顺之史纂左编一百四十二卷

　　穆孔晖诸史通编

　　安都十九史节定一百七十卷【太原人，愤诸史书法不公，改正为是书，嘉靖十三年上於朝，世宗以诸史已有定论，都妄肆赘疣，命毁而谴之。】

　　邵经邦宏简录二百五十四卷【继郑樵通志之后，起唐五代迄宋辽金合五史为一，正前史之踳駮，删其繁芜，分类凡十有四。】，又学史会同三百卷【起帝星三代以迄於隋，依郑氏通志别为之纪传，而加以论断。】

　　吴珫史类六百卷【字汝秀，号甘泉，长兴人。】

　　邓元锡函史上编九十五卷函史下编二十卷

　　魏国显史书大全五百十二卷【帝纪一百七卷，列传四百五卷。】三才考四十六卷

　　况叔祺二史会编十六卷【合史汉。】

　　杨寅冬历代史汇二百四十卷【泰兴人，杨寅秋弟，有孝行称。】

　　张萱西园汇史□□□卷汇史义例二卷

　　饶伸学海君道部二百三十四卷【世系一百四十三卷，创业五十卷，中兴五卷，继统二十五卷，馀氛五卷，全书甚多，行世者仅此一类，续成大礼，大祀，征伐等部，又三百馀卷，未见。】

　　郑郊史统一百四十六卷

　　姚允明史书十卷【休宁人。（吴补）】

　　○【编年类】

　　吴朴龙飞纪略十卷，又洪武大记二十卷【字华甫，诏安人，嘉靖中布衣。】

　　蔡于谷开国事略十卷【莆田人，嘉靖中岁贡，湖广行都司经历，在太学时，礼部郎郑继之荐其明习理数，请擢用以正司天之谬，不果行。】

　　雷礼大政记三十六卷

　　黄光升昭代典则二十八卷

　　夏浚皇明大纪三十六卷【字惟明，玉山人，嘉靖中进士，广东布政司参议，因朱子纲目为此书。】

　　张元忭明大政纪

　　陈建明通纪二十七卷，又续通纪十卷【隆庆间给事中李贵利言，建以草莽之臣，越职僭拟，请毁其板，从之，或云，梁储弟亿托名建作。】

　　薛应旂宪章录四十六卷

　　沈越嘉隆闻见纪十二卷【字中甫，南京锦衣卫人，嘉靖壬辰进士，由知县擢监察御史，忤严嵩坐监试事，出判开州，稍迁卫辉府推官，德安府同知，罢归。】

　　吴瑞登明绳武编三十四卷，又两朝宪章录二十卷【嘉隆二代。】

　　黄凤翔嘉靖大政编年纪一卷，又嘉靖大政类编二卷

　　范守己肃皇外史四十六卷【一名肃皇大谟。】

　　支大伦永昭二陵编年信史六卷

　　谭希思皇明大纪纂要六十三卷【号岳南，茶陵州人，万历甲戌进士，官御史。】

　　冯琦两朝大政纪

　　卜世昌皇明通纪述遗十二卷【秀水人，起元至正十一年，迄明隆庆六年。】

　　涂山明政统宗三十卷【字子寿，豫章人，吏部尚书，蜀郡卫承芳为之序，万历乙卯编。】

　　薛敷教续宪章录

　　姚文蔚国朝纪要十卷【首卷至八卷为洪武至正德编年，末二卷则弇山堂别集钞也。】

　　王大纲皇明朝野纪略一千二百二十卷【浙江山阴人，以太学生官兖州府东平州同知，辑列朝实录，旁及野史稗编成是书，起太租迄於穆宗，别有野史编年未见。】

　　周永春皇明政纪纂要二卷，又熙朝政纪纂要二卷

　　张铨国史纪闻十二卷【万历四十八年巡按江西时辑。】

　　杨维休泰昌日录二卷【字叔度，丰城人，录中直书梃击，红丸，选侍事无所避，霍维华疏劾维休，草莽一介，何从记注朝廷起居，称述舛错，语意闪烁，非潜授意旨，即暗含讥刺，得旨提问，并毁其书，维休时为保定通判，闻之仰药死，维休万历庚申尝作黄河清赋及山陵颂以献，他著作尚多，咸散佚。】

　　沈国元明从信录四十卷，又两朝从信绿三十五卷，又甲申大事记六卷

　　万历编年【不知何人作。】

　　冯复京明右史略三十卷

　　许重熙宪章外史续编十四卷【一名五朝注略，起正德十六年四月，迄天启七年八月，崇祯九年正月诚意伯刘孔昭论其居下讪上，实录未成书而五朝注略先刊行世，旨令斥革。】，又神宗大事纪要二卷，又光宗大事纪要一卷

　　文秉定陵注略，又甲乙事案一卷

　　江旭奇通纪集要六十卷

　　东村老人两年事略三卷【一名甲乙汇编，不知何人。】

　　李清南渡录二卷

　　谈迁国榷一百卷【字孺木，海盐人，诸生。】

　　明法传录二十八卷

　　明传信四十卷

　　十六朝汇记二十八卷

　　皇明纪略□卷【以上皆不知何人撰。】

　　续宋元资治通鉴纲目二十七卷【成化九年敕修，遵朱熹资治通鉴纲目例，纂宋元二史上续其书，总裁大学士彭时，户部尚书商辂，获部尚书万安。】

　　历代通鉴纂要九十二卷【弘治十八年论内阁李东阳等纂辑纲目及续编切於治道者，以备观览，正德□年书成。】

　　张居正通鉴直解二十五卷【万历元年十二月讲筵所编进，一作二十八卷。】

　　王祎大事记续编七十七卷

　　杨维桢补正三史纲目

