<!-- { "loadSidebar": true } -->
　　王结诗文集十五卷【字仪伯，定兴人，翰林学士，知制诰，同修国史。】

　　宋衜秬山集十卷【字次道，长洲人，太子宾客。】

　　张■〈頿，立代此〉文集

　　萧■〈奭斗〉勤斋文集十五卷

　　同恕矩庵同先生文集二十卷【官赞善。】

　　安熙默庵集五卷【一作十卷，门人苏天爵编。】

　　杜瑛中山文集十卷

　　杜秉彝文集四十卷【瑛曾孙，累官中书左丞，集贤大学士，预修宋史。】

　　商琥彝斋文集

　　冯子振梅花百咏一卷【号海粟，宁乡人，仕为翰林待制。】

　　邓文原巴西集，又内制集

　　袁桷清容居士集五十卷，又致亭集三十七卷

　　曹元用超然集四十卷【汶上人，翰林学士。】

　　曹伯启汉泉漫稿十卷，又续稿三卷【锡山人，集贤学士。】

　　张养浩文忠公归田类稿二十八卷附录一卷

　　敬俨诗文集

　　王旭兰轩文集二十卷【字景初，郓城人。】

　　滕安上东庵稿十六卷【字仲礼，元贞间官国子司业。】

　　王士元拙庵集【山西平阳人，崇文少监。】

　　王泰亨康庄文集【平阳人，成宗时给事东宫，中书平章政事，封晋国公，谥清献。】

　　张之翰西岩文集□卷【元贞间，邯郸人。】

　　元明善清河集三十九卷

　　张起岩华峰漫稿，又华峰类稿，又金陵集

　　陈景仁爱山诗稿□卷【至大间，嘉禾人。】

　　刘岳东崖稿□卷【字公泰，吴人，世祖以医召入，知其能文，改官翰林学士，后历建德路总管。】

　　张庆之海峰文编三卷【字子善，吴人。】

　　龚璛存悔斋诗一卷【字子敬，高邮人，宋司农卿潗之子，官浙江儒学副提举。】

　　陈深宁极斋集一卷，又东游小稿【字子微，吴人，元天历间以能书召，匿不出，自号清全斋。】

　　周自得斐然稿【字性善，新喻人，举春秋第一，揭傒斯序。】

　　卞南仲溪居集，又江行集【字应午，长兴人，官溧阳州判，遂家於溧。】

　　元淮水镜元公金囦集一卷【崇仁人，先为宋崇义郎，后归元授武德将军，同知溧阳州，总管府事。】

　　宋无翠寒集八卷，又啽呓集一卷【字子虚，吴人，生宋景定间，入元科举废，遂工於诗，尤善咏史，尝举茂异不就。】

　　郑滁孙文集

　　闻人梦吉诗二卷【字应之，婺源人，泰定丙午乡举，庆元路总管府知事，学者私谥曰凝熙先生。】

　　刘应龟山南先生集二十卷【字元益，义乌人，杭州路学正，所著集为梦稿，痴稿，听雨楼稿。】

　　韩性五云漫稿十二卷【字明善，会稽人，赐谥庄节。】

　　冯翼翁文集二十卷

　　胡助纯白类稿三十卷【字履信，一字古愚，东阳人，国史编修。】

　　郑觉民求我斋集三十三卷【字以道，鄞人，与程端礼齐名，官处州教授。】

　　黄叔英戆庵下笔二卷，又诗文二十卷【字彦实，慈溪人，宋进士，元山长。】

　　王厚孙遂初稿三十卷【字叔载，鄞人，王应麟孙，福建路儒学副提举。】

　　顾渊守斋类稿三十卷【字德辉，鄞人。】

　　赵偕宝云堂文艺二卷，又宝峰先生遗集□卷【字子永，慈溪人。】

　　翁森一瓢稿【字秀卿，仙居人，隐居教授，从游者多至八百人。】

　　吴镇梅道人墨菜诗一卷【字仲圭，嘉兴人。】

　　洪渊环中集十卷【丰城人，宋乡贡进士，入元以教授致仕，给半俸终，自号泳斋翁。】

　　龙仁夫文集【字观复，号麟洲，永新人。】

　　龙云从鱼轩集【字子高，庐陵人。】

　　罗志仁蓟门行卷，又姑苏笔记，又古香编，又倦游集【字寿可，号壶秋，新喻人，举元乡荐，授天山书院山长，刘会孟称其小词人不能及。】

　　真山民诗集一卷【浦城人，真德秀裔，入元隐居，自晦其名称山民。】

　　虞集道园学古录五十卷，又道园类稿五十二卷，又道园遗稿六卷，又虞伯生诗续稿三卷

　　揭傒斯揭文安公集五十卷【全集今轶不完，杨士奇文籍志云，缺十三卷。】，又揭文一卷，又诗三卷，又文粹一卷，又文续录二卷

　　杨载杨仲弘诗集八卷，又集古诗二卷【浦城人，徙居杭，延祐中进士，历宁国路推官。】

　　范椁范德机诗七卷【字亨父，清江人，累官翰林应奉，福建廉访司知事。】

　　黄溍日损斋稿二十三卷，又黄文献公集四十三卷【前集二十三卷，后集十八卷，续集三卷，门人宋濂定。】

　　柳贯文集四十卷，又集三十卷，又待制文集二十卷，又别集二十卷

　　欧阳原功圭斋文集十五卷附录一卷

　　许熙载东园小稿【字献臣，许有壬父，为会福院照磨，见彰德志。】

　　高克恭文简公集七卷【字彦敬，本西域人，後家房山，仕元官刑部尚书，善画，世所称高房山也，内阁书目云，名亨，一名士亨。】

　　小云石海牙酸斋文集

　　孛术鲁翀文集六十卷

　　乌古孙良桢约斋诗文奏议

　　马祖常石田文集十五卷

　　瞻思文集三十卷【字得之，其先大食国人，後居真定，官秘书少监。】

　　也先忽都诗集十卷【贺太平子。】

　　迺贤金台集二卷，又海云清啸集□卷【字易之，本回鹘，後家四明，集危素所编定。】又金台後集一卷

　　萨天锡诗集二卷，又雁门集六卷【雁门人，登泰之初进士，官京口录事，南御史台辟为掾，奏为燕南架阁官，进闽海廉访司知事，又擢为河东廉访司经历。】

　　许有壬至正集八十一卷，又圭塘小稿十卷，又别稿二卷，又外稿二卷，又续稿一卷

　　宋本至治集四十卷

　　宋褧燕石集十五卷附录一卷

　　王守诚文集【阳曲人，河南行省右丞，赐谥文昭。】

　　李泂文集四十卷【字溉之，胜州人，姚燧荐其有文名，累官翰林学士。】

　　王元明达意集十卷【蜀人。】

　　王都中本斋诗集三卷

　　吕思诚文集

　　曹鉴文集【字克明，宛平人，礼部尚书，谥文穆。】

　　武恪水云集【字伯威，宣德府人，明宗在潜邸，选为侍书。】

　　蒲道源顺斋闲居丛稿二十六卷

　　贡奎云林小稿六卷【字仲章，宣城人，官直贤集学士，奎他所著有听雪斋记，青山漫吟，倦游集，豫章稿，上元新录，南湖记行，皆逸不传。】

　　柯九思《柯敬仲诗》一卷

　　鲜于枢《困学斋集》□卷

　　杨刚中霜月斋集四十卷【字志行，建康上元人，官翰林院待制。】

　　杨翮佩玉斋集十卷【字文举，上元人，刚中族，官浙江儒学提举。】

　　吴师道《吴礼部集》二十卷

　　陆文圭《墙东类稿》二十卷

　　梁益《三山稿》

　　孟梦恂笔海杂录五十卷【字长文，台州黄岩人，官宜兴州判。】

　　宇文公谅折桂集，又观光集，又辟水集，又以斋行稿，又玉堂漫稿，又越中行稿

　　朱德润存复斋集十卷【字泽民，昆山人。】

　　吾衍竹素山房集二卷

　　叶森瓦釜鸣集三卷【字景瞻，钱塘人，吾衍门人。】

　　莫惟贤广莫子稿【字景行，钱塘人。】

　　俞汉象川集十卷【字仲云，诸暨人，辟儒学教官，不就。】

　　岑安卿栲栳山人集一卷【字静能，余姚人，宋景濂称其唾涕富贵，以布衣传其诗文。】

　　黄庚月屋樵吟四卷【字星甫，天台人。】

　　程珣柳轩逸稿十卷【字晋甫，乌程人，泰定三年进士，婺源县令。】

　　薛闻孙甬东野人语四卷【鄞县人，官宣教郎。】

　　薜观学箕集三卷【一名孟，字景荀，鄞人，元至治癸亥乡举，知丹阳县事。】

　　薛明道瑞堂稿七卷【鄞人，官提举。】

　　丘世良梯云集六卷【字子正，钱塘人，庆元路总管府治中。】

　　范霖岁寒小稿一卷【缙云人，家於吴，杭云，礼部侍郎。】

　　袁士元书林外集七卷【字彦章，鄞人，翰林院检阅官，明袁忠彻其裔孙，忠彻正统四年春，以私家所藏先世集，命中书舍人代录，坐是下狱，即是集。】

　　沈贞茶山集十集【字元吉，长兴人，隐居不仕，号茶山老人。】

　　洪震老观光集一卷【字复翁，淳安人，延祐初以诗经领乡荐，官州学正。】

　　吴暾青城集二十卷【字朝阳，淳安人，泰定间进士，镇平县尹。】

　　李序絪缊集【字仲修，东阳人，诗学李长吉。】

　　李庸诗集五卷，又宫词一卷【字仲常，序弟，举明经，官杭州路录事。】

　　于石紫岩诗选四卷【字介翁，兰溪人。】

　　周权此山集四卷【一作十卷，字衡之，松阳人，欧阳原功荐为馆职，以母老辞。】

　　应恂纯朴翁稿【字子孚，永康人。】

　　方谊虎林高隐集五卷附录一卷【钱塘人，自名其斋曰谨严，附录者皆同时人，诗文末有鉴湖集一卷，则其裔孙明人方质学文著作。】

　　陈朴味道编，又云轩集【奉化人，陈桱兄，家於吴。】

　　唐元诗文五十卷【字长孺，歙人，徽州府儒学教授，别号筠轩先生。】

　　汪可孙云窗法语一卷【绩溪人，隐居力学，号虚夷子，工文章。】

　　方澜诗一卷【字叔囦，本莆田人，居於吴。】

　　王元杰水云清啸集【诗。】，又贞白英华集【文，字子英，吴江人，至正中领乡荐，值兵乱遂不仕，隐居教授，集巙巙子山序。】

　　卫培过耳集十卷【字宁深，吴人，延祐七年乡居，赋龙虎台赋，文不起草，後聘为州训导。】

　　师馀缕裂集一卷【字学翁，本眉州人，居於吴。】

　　陈铎北游集八卷【字子振，吴人，赵文敏序。】

　　黎仲基瓜园集十卷【名载，以字行，临川人，元天历中太平路儒学教授，洪武初徵之不起。】

　　曾德裕小轩初稿【字益初，永丰人，大德中官翰林学士，兼领吏部考功郎。】

　　曾巽申明时类稿【德裕弟，应茂才异等，官翰林文字兼国史院编修官，明时者，元京师坊名，巽申所居也，明状元曾棨是其曾孙。】，又超然集二卷

　　朱隐老灊峰精舍文集□卷【字子尚，丰城人，明初大学士朱善父。】

　　吴景南南窗吟稿四卷【吴溥曾祖，元时不仕，杨士奇序其集。】

　　刘霖云章集【安福人。】

　　孙辙澹轩诗【临川人。】

　　黄河清黄叔美诗一卷【吁江人。】

　　葛元喆遗稿十卷【金溪人，举进士，官福建行省经历，人称文贞先生，明崔亮，苏伯衡咸师之。】

　　周应极拙斋集二十卷【字南翁，鄱阳人，周伯琦父，官温州府同知。】

　　吴存月湾溪诗稿【字仲退，鄱阳人，延祐元年乡试第一，为本县主簿。】

