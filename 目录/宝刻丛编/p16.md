<!-- { "loadSidebar": true } -->
　　文词颇古质可喜云孔子欲北从赵鞅闻杀鸣犊遂防车而返及其没也晋人思之于大行岭南为之立庙焉记太和元年立其额又有延兴四年太上皇帝祭孔子文者孝文之父献文帝也【金石録】
　　后魏定鼎碑【金石録作御射碑】
　　不著书撰人名氏后魏镇远将军通直散骑常侍复馥书宣武帝讲武于洹卫之间命近臣驰射帝发矢逺及里余侍中崔光等请为铭记之其首曰定鼎迁中之十年俗因谓之定鼎碑以景明三年十月立【集古録目】
　　流俗谓之定鼎碑景明魏宣武年号也碑云定鼎迁中之十年按魏孝文以太和十七年迁都洛阳至景明三年盖十年矣【集古録】
　　按北史及魏书宣武纪景明三年十月庚子帝射御弧矢射逺及一百五十步羣臣勒铭于射所即此碑也【金名録】
　　后魏神造像碑
　　后魏恒嵩撰不著书人名氏河内县民造石碑像记题名者数十人三十皆称侍佛碑以神三年立【集古録目】
　　余所集録目隋以前碑志皆未尝辄弃者以其时有所取于其间也然患其文词鄙浅又言皆浮屠然独取其字画往往工妙惟后魏北齐差劣而又字法多异不知其何从而得之遂与诸家相戾亦意其外人昧于学问而所传讹谬尔然録之以资广览也此碑字画时时遒劲尤可佳也神孝明年号【集古録】
　　北齐崇因寺碑
　　陆义撰姚淑八分书皇建二年三月【金石録】
　　周大云寺碑
　　唐太子中舍人贾膺福撰并书夲隋文帝所立谓之长夀武后改曰大云碑以大足元年五月立【集古録】贾膺福撰并八分书笔法精妙可喜按旧唐史武后铸九鼎图山川物象命上书人贾膺福薛昌容李元振钟绍京等分题之绍京之书世固多有膺福笔迹虽仅存然世亦未有称其能者如昌容等书遂不复见以此知士之所以自着于不朽者果在徳而不在艺也【金石録】
　　周大云寺碑阴
　　萧怀素正书长安二年立【诸道石刻録】
　　唐孔子赞并碑阴记
　　唐文林郎武尽礼书据碑称其先君尝为怀州刺史作此賛后为州録事叅军而刻之然不书其姓也并尽礼所作记述汉以来追赠孔子官爵孔子裔孙元寳等重葺祠宇修立旧碑并賛皆刻于碑阴【集古録目】唐孔子賛撰人姓名残缺武尽礼正书景龙二年立【金石録】
　　唐宁照寺钟铭
　　唐居士武承泰撰文林郎武尽礼书寺僧初铸大钟以景龙三年立此铭【集古録目】
　　武尽礼笔法精劲当时宜自名家而唐人未有称之见于文字者岂其工书如尽礼者往往皆是特今人罕及尔余毎得唐人书未尝不叹今人之废学也【集古録】
　　唐明皇御注道徳经
　　唐元宗书注皇太子绍及庆王琮等奉敕书初开元二十四年宗已注道徳经道门威仪司马秀等奏请两京及天下应修官齐等州造立石防刋勒经注【集古録目】
　　唐羣臣立道徳经防奏答
　　唐元宗注经成诏道士司马秀等请立经防奏谢批答及皇太子绍庆王琮等十八人列名皆刻于经台【集古録目】
　　唐令长新诫
　　在河内唐元宗御制初唐元宗择令长一百六十三人又自制新诫宰相裴耀卿等请令集贤院善书者书以赐之其后诸县往各以刻石【集古録目】
　　唐太子太师裴休神道碑
　　唐宣武节度副大使【碑缺不见其姓】处晦撰右散骑常侍【缺】
　　碑以咸通八年立【集古録目】
　　衞州
　　【战国时属魏秦属三川二汉属河内郡魏置朝歌郡晋改为汲郡后魏因之东魏置义州后周改为衞州又置修武郡隋初郡废炀帝初州废复置汲郡唐为衞州天寳元年曰汲郡今县四　汲县　获嘉　新都　共城】
　　殷比干墓四字
　　殷比干墓四字在今衞州比干墓上世传孔子书然书始于秦非孔子书必矣字画古劲其汉人书乎【石公弼】
　　水经云朝歌县牧野比干塜前有石铭云殷大夫比干之墓今已中折不知谁人所志大观中防稽石国佐有此四字比水经又阙其三字书清劲乃东都威灵时人所书者碑如欧赵皆未之见【续】
　　汉故原武典农高府君之神道
　　在汲县东北五十里二石柱上【寰宇记】
　　晋立齐太公庙碑
　　其畧云太公望者此县人晋室受命四海一家太康二年县之西偏有盗发塜而得竹防之书此碑乃汲县令卢无忌立后题太康十年三月【金石録】
　　后魏吊比干文
　　文为书不著名氏据碑称迁中之元载北届衞壤覩比干之墓内吊之而其额曰皇帝吊殷比干文然则后魏太和中孝文帝之所作也碑以太和十八年十一月立
　　碑首残缺惟元载字可识其下云嵗御次平阉荗望舒防于星纪十有四日日惟甲申按尔雅云嵗在戍曰阉茂又郑康成注月令仲冬者日月防于星纪后魏书孝文以太和十八年十一月甲申经比干墓亲为吊文树碑而刋之是嵗甲戌其説皆合【金石録】
　　后魏吊比干文碑阴
　　碑阴尽纪侍从羣臣官爵姓名【金石録】
　　后魏造五级浮图碑
　　不著书撰人名氏后魏汲郡朝歌雍城里人张丑和等共造五级浮图以正光二年刻石其后有比丘僧题名【集古録目】
　　东魏石像记
　　武定四年建【访碑録】
　　东魏石像碑
　　后魏镇西将军亷侯李道于汲县置立堂宇镌石为老子像而祠之在共城武定十年立【寰宇记】
　　北齐造像碑
　　天保九年嵗次戊寅二月八日鲁思明敬造【访碑録】
　　唐赠比干诏
　　唐薛纯陁八分书贞观十九年二月【金石録】
　　顾村佛堂碑
　　在共城路南字画颇古无年月【访碑録】
　　周百泉陂碑
　　尊胜陁罗尼幢子
　　香严寺华严经壁
　　唐共城令碑
　　班氏先宗碑
　　五碑诸道石刻録
　　濬州
　　【政和五年改通利军为濬州县二　卫县　黎阳】
　　汉张公神碑
　　在通利军黎阳县界其口镇【访碑録】
　　书不著书撰人名氏字多讹缺虽事迹粗可见而不复成文其间有铭词凡二首汉朝歌长郑彬以和平元年为张公立碑于庙又为监黎阳营谒者李君作歌九章同刻其后有李君等题名亦讹缺不可辨矣在黎阳【集古録目】
　　张公神碑额在黎阳威宗和平元年立碑云朝歌长郑彬为张公建阙作碑铭勒神懿监黎阳营谒者李君好郑之文既彻俸佐工又作歌九章刻之石皴剥不明仅能辨其梗概其辞依仿离骚颇亦遒雅可观然不知张公是何神也【释】
　　洺州
　　【春秋属晋战国属赵秦属邯郸郡汉置广平国后汉国废为钜鹿郡之西郡魏置广平郡晋及后魏皆因之后周置洺州隋大业初置武安郡唐为洺州天寳元年曰广平郡今县五　永年　肥乡　平防　鸡泽　曲周】
　　汉淳于长夏承碑
　　碑云君讳承字仲兖东莱府君之孙太尉掾之中子中郎将弟也又云年五十有六建宁三年六月癸巳淹疾卒官碑在洺州元祐间因治河堤得于土壤中建宁灵帝时年号也距今千嵗矣而刻画完好如新余家所藏汉碑二百余卷独此碑最完【金石録】
　　汉北海淳于长夏君碑篆额元祐中洺州治河堤始得之夏君名承仕郡为主簿督邮至冀州从事四府举辟除淳于长灵帝建寕三年卒此碑字体颇奇怪唐人盖所祖述汉字有八分有其学中絶不可分别梁庾元威作书论载有十余种曰芝英花草钟鼎龙虎鳯鱼麒麟仙人科斗云虫鸾此碑盖其间之一体【释】
　　魏大长秋防述碑并阴
　　碑云君讳述字庶祖广平任人也晋太始十年九月乙丑卒咸宁三年九月甲子造【复斋碑録】
　　唐昭福寺碑
　　在永年县西南十里洺水南唐贞观四年立岑文本祠【寰宇记】
　　唐高匡墓志
　　不著书撰人名氏匡字才仁沧州渤海人碑以干封二年立夲朝嘉祐中永年令石起得之于洺州干明僧舍【集古録目】
　　深州
　　【春秋时属晋战国属魏秦属钜鹿郡汉属信都国后汉属安平国魏晋为博陵国后魏北齐后周为博陵郡隋开皇初郡废十六年置深州大业初废属博陵郡唐武徳四年置深州贞观十七年州废先天二年复置天寳元年曰饶阳郡今县五　静安　束鹿　安平饶阳武强】
　　隋敬族碑
　　【诸道石刻録】
　　唐武强令梁胙徳政碑
　　撰人名缺刘元明正书垂拱元年四月立【金石録】
　　武强令王公徳政碑
　　在本县【访碑録】
　　磁州
　　【春秋时属晋战国属赵秦属邯郸郡汉属魏郡赵国后汉因之晋属广平郡隋属武安魏二郡汉置磁州天祐三年以磁慈声相近更名惠州后唐复故名后曰滏阳郡今县三滏阳　邯郸　武安】
　　东魏太尉高翻碑
　　翻齐献武王欢之叔父也碑后题建立嵗月文字残缺惟齐魏无字可辨又云嵗次己未按东魏孝静以元象二年十二月改元兴和是年嵗次己未此碑盖元象二年建也【金石録】
　　在州城南门外五星村民家元象二年立碑题北齐临清王假黄高翻碑【访碑録】
　　唐日爱寺碑
　　唐何荣光书开元二十六年立【访碑録】
　　唐罔极寺大行禅师元徳幢铭
　　在邯郸县韩覃撰并书【访碑録】
　　韩覃撰并行书开元二十六年二月【金石録】
　　唐大行禅师义方训
　　唐何荣光行书开元二十六年二月【金石録】
　　唐登丛台怀古赋
　　唐严浚撰蔡有邻分书开元二十七年秋立【金石録】
　　唐瑶台寺律和尚塔铭
　　在滏阳县【访碑録】
　　唐洺州司马厐承宗碑
　　在邯郸县【访碑録】
　　唐崔府君庙颂
　　在州城敷灵朝内【访碑铭】
　　唐崔府君墓志
　　在同前处【访碑録】
　　祁州
　　【春秋时属晋战国时属魏二汉属中山国晋属博陵国元魏北齐后周隋属博陵郡唐属定州景福二年置祁州于无极县皇朝景徳元年徙治蒲阴今县三蒲阴鼓城　深泽】
　　魏立汉刘盆子碑
　　在深泽县正始二年立【访碑録】
　　魏元成碑
　　在深泽县坟侧正始五年立【访碑録】
　　唐大忍寺门楼碑
　　沙门释某撰裴杭八分书开元十八年立【金石録】
　　唐大思寺门楼碑
　　唐杨邈撰裴抗书开元二十一年立【金石録】
　　赵州
　　【春秋时属晋战国属赵秦属邯郸郡汉属恒山钜鹿郡后汉因之兼置汉州晋为赵国后魏为赵郡明帝兼置殷州北齐改为赵州隋改为栾州后复为赵郡唐为赵州天宝元年曰赵郡皇朝崇寜四年陞庆源军节度今县五　平棘　宁晋　临城　隆平　高邑】
　　周穆王吉日癸巳
　　刻石曰吉日癸巳在今赞皇坛山上坛山在县南十三里穆天子传云穆天子登赞皇山以望临城置坛此山遂以为名癸巳志其日也图经所载如此而又别有四望山者云是穆王所登山据穆天子传云登山不言刻石然字画亦奇怪土人谓坛山为马蹬山以其字形类也庆厯中宋尚书祁在镇阳遣人于坛山摹此字而赵州守将武臣也命工凿山取其字龛于州廨之壁闻者为之叹惜也【集古録】
　　世传周穆王书按穆王时所用皆古文科斗书此字笔画反类小篆又穆天子传史记诸书皆不载以此疑其非是姑録之以待识者【金石録】
