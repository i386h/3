<!-- { "loadSidebar": true } -->
　　伯箫碑隂者石子才之所作也子才甘陵人自称君舅家中孙瞻彼碑诔不堪哀思而叙之以诗也其诗有云中表之思情兄弟与甥舅茑与女萝性乐松之茂好闻君显令名举宗为欢喜不寤奄忽终藏形而匿影又云策马循大道褰裳而涉洧惴惴之临穴送君于厚土末又云一别会无期相去三千里絶瀚永忼慷泣下不可止贤哉石君不远三千里而会中表之丧也今之人以贵陵贱以富忽贫薄恩败礼喜不庆忧不吊者几何人也呜呼观此碑者情友亲厚之心何不悠然而生矣【集古后録】
　　费凤别碑刻舅家中孙甘陵石勋诗一篇其辞云瞻彼碑诔怀之好音谓卜君所作也其诗先叙世系厯官继以韵语六十句其三句六言余皆五言石君盖凤之中表也所述兄弟甥舅诸姑伯姊夫人孝孙悲伤哀痛之意宛转凄切费氏父子三碑今并列于呉兴校官之壁不知者指此为碑隂赵氏亦有斯误【释】
　　陈乌程县孝义寺塔铭并隂
　　释慧景制天嘉二年立【释】
　　碑隂呉兴太守武陵王【碑缺】贞明元年八月【复斋碑録】
　　唐尊胜经幢
　　沙门明迥述正书开元五年五月建【诸道石刻録】
　　陈孝义寺碑并隂
　　陈人徐陵撰十世孙徐峤之正书开元二十二年正月十五日立在乌程【复斋碑録】
　　初陈徐陵为考义寺碑至开元十三年陵十世孙徐峤之为湖州刺史再书而刻之因记其事于碑隂【金石録】
　　徐陵文非佳而颇有内典故事又徐峤之书有法故漫録之【东观余论】
　　唐吏部常选沈待瑗墓志
　　开元二十四年十二月刻【复斋碑録】
　　唐乌程令韦承庆德政碑
　　唐沈务本撰沈仲昌正书肃宗至德二年二月立【金石録】
　　唐金刚经尊胜经二石幢
　　唐朝议郎行河南府河隂县主簿上柱国沈洽建太原邬彤书乾元元年八月三十日立【新增】
　　唐宣州博士沈缙墓志
　　唐韦贞撰正书无名乾元二年十一月五日祔于东主山在武康县【复斋碑録】
　　唐封孔子为文宣王诏
　　唐明皇撰开元二十七年下大厯四年十月一日孙沛建王全荣行书倒薤额【复斋碑録】
　　唐修建功德铭
　　唐湖州刺史萧公创建佛室造三世佛及诸功德等铭武康令韩章撰前衢州龙游县尉徐浩书丘悌篆额大厯六年立【复斋碑録】
　　唐立晋谢公碣
　　唐裴清撰僧道锐书大厯七年十月十一日龙兴寺沙门皎然建【复斋碑録】
　　唐谢公碣隂记
　　行书无书撰人姓名大厯七年十一月【金石録】
　　唐沈氏述祖德碑并碑隂记
　　碑下一半缺不见书撰人名氏大厯八年十二月立【复斋碑録】
　　唐干禄字书
　　唐濠州刺史顔元孙撰湖州刺史顔眞卿书初元孙以字书分四声定为正通俗三体眞卿以大厯九月正月刻石于湖州【集古録目】
　　干禄字样别有撰本文注完全可备检用此本刻石残缺处多直以鲁公所书眞本而録之尔唐公书刻石者多而絶少小字惟此注最小而笔力精劲可法尤宜爱惜而世俗多传模本此以残缺不传独余家藏之【集古録】
　　唐放生池碑
　　唐升州刺史浙西节度使顔眞卿撰并书肃宗乾元二年使骁衞郎将史元琮诏天下自山南至浙西七道临江置放生池八十一所眞卿为天下放生池铭上之碑以大厯九年正月立【集古録目】
　　唐乞御书放生池碑额表
　　表顔眞卿书批答唐肃宗御书表以上元元年上眞卿时为刑部尚书碑以大厯九年立【集古録目】
　　唐乞御书放生池碑额表碑隂记
　　唐顔眞卿撰并书初肃宗旣许书额未及下而眞卿贬碑不果立至大厯中为湖州刺史始追建于州之骆驼桥东集批答御书字以为额又序其事于批答碑隂以大厯九年立【集古録目】
　　唐射堂记
　　唐顔眞卿撰并书碑石缺讹文理断续其事迹不可完考大厯十二年四月立
　　唐项王碑隂述
　　唐顔眞卿为湖州刺史重建项羽庙旧碑以大厯七年五月刻记于碑隂【集古録目】
　　唐湖州石记
　　碑字残缺不见年月及书撰姓名验其字画顔眞卿书也凡湖州诸县皆记其山川前古陵墓【集古録目】文字残缺其存者仅可识读考其所记不可详也惟其笔画竒伟非顔鲁公不能书也公忠义之节明若日月而坚若金石自可以光后世传无穷不待其书然后不朽然公所致必有遗迹故今处处有之唐人笔迹见于今者惟公为最多视其钜书深刻或托于山崖其用意未尝不为无穷计也盖亦有趣好所乐尔其在湖州所书为世所传者惟干禄字书放生池碑尚多见于人家而干禄字书乃杨汉公摹本其眞本以讹缺遂不复传独余集録有之惟好古之士知人用意之深则其湮沉磨灭之余尤为可惜者也【集古録】
　　唐乌程县新陞望记
　　唐县尉陈苌撰顔次公分书大厯十三年八月二十三日记【复斋碑録】
　　唐茶山诗并诗述
　　唐湖州刺史袁高撰前滁州长史徐璹书湖州之顾渚山岁修茶贡高为刺史感其采制之勤而作是诗其后于頔为刺史得之于坏垣为之序而刻之贞元七年立【集古録目】
　　唐诗述碑隂记
　　唐李吉甫撰徐璹正书贞元十年正月立【金石録】
　　唐白苹亭记
　　唐李直方撰史镐八分书并篆额己夘岁作即贞元十五年也【诸道石刻録】
　　唐义兴县重修茶舍记
　　史镐八分书【访碑録】
　　记云义兴贡茶非旧也前此故御史大夫李栖筠实典是邦山僧有献佳茗者会客尝之野人陆羽以为芬香甘辣冠于他境可荐于上栖筠从之始进万两此其滥觞也厥后因之徴献寖广遂为任土之贡与常赋之邦侔矣每岁选匠徴夫至二十余人云余尝谓后世士大夫区区以口腹玩好之献为爱君此与宦官宫妾之见无异而其贻患百姓有不可胜言者如贡茶至末事也而调发之扰犹如此况其甚者乎羽盖不足道呜呼孰谓栖筠之贤而为此乎书之可以为后来之戒且以见唐志义兴贡茶自羽与栖筠始也【金石録】
　　唐盐官尉丘景朝墓志
　　贞元十九年【诸道石刻録】
　　唐纪功铭并将士题名
　　唐时佐元撰胡季良分书元和二年秋九月李锜作乱至十月九日当州讨平【复斋碑録】
　　唐封崇孔宣父故事记
　　唐辛秘撰元和四年二月【诸道石刻録】
　　唐丘氏大宗碑
　　元和四年十月二十二日建
　　唐乌程县新水亭记
　　元和四年【诸道石刻録】
　　唐永兴寺碑
　　元和五年【诸道石刻録】
　　唐永兴寺僧伽和尚碑
　　裴曥撰胡季堂篆额费涛行书元和九年十月二日【复斋碑録】
　　唐尊胜经宝胜幢赞
　　胡季良纂并书【诸道石刻録】
　　唐下山普广寺养山记
　　唐呉国怦撰呉士良行书呉仁杰篆额元和十四年三月二十日建【复斋碑録】
　　唐大明寺贤圣防道斋记
　　沙门鸿本书僧良建篆额大和元年十月【复斋碑録】
　　唐德本寺碑隂
　　唐胡季良纂正书无姓名太和八年立【复斋碑録】
　　唐立呉文皇帝庙碑
　　唐胡季良撰凌渭书太和八年立【复斋碑録】
　　唐智者大师灵塔题
　　太和九年四月二十八日【复斋碑録】
　　唐安公令嫔呉夫人墓志
　　唐处士胡季良述并书太和九年五月【复斋碑録】
　　唐重模干禄字书
　　开成四年刺史杨汉公以旧本讹缺重模刻石并为记附于碑后今其本比顔鲁公所刻差完可以备用【集古録目】
　　眞卿所书乃大厯九年刻石至开成中遽已讹缺汉公以为一二工人用为衣食之业故模多而速损者非也盖公笔法为世楷模而字书辨正伪谬尤为学者所资故当时盛传于世所以模多尔岂止工人为衣食业耶今世所传乃汉公模本而大厯眞本以不完遂不复传故余并録二本并藏之亦欲俾览者知模本之多失眞也【集古録】
　　欧阳文忠言杨汉公谓此书以工人用为衣食之业故模多而损速者非也盖鲁公笔法为世楷模而字书辨正伪谬尤为学者所资故当时盛传于世所以摹多尔岂止工人为衣食业耶此论甚善但云汉公模本多失眞则不然今观此书精隐劲媚殊得顔眞杨自以为不差纎毫信矣然文忠又云干禄之注持重舒和而不局促余輙易之曰持重而不局促舒和而含劲气乃尽鲁公之笔意也【柬观余论】
　　唐新造白苹洲五亭记
　　唐白居易撰马缵正书开成四年十月立【金石録】
　　唐范处士妻蔡氏墓志
　　乡贡进士李矩撰大中二年【诸道石刻録】
　　唐文宣王新庙碑
　　唐郑言撰并书篆额大中三年【复斋碑録】
　　唐鲁府君墓志
　　大中四年【诸道石刻録】
　　唐陆文正墓志
　　长男肱撰并正书大中十一年三月【复斋碑録】
　　唐处士冯湍妻金夫人墓志
　　大中十二年十二月【复斋碑録】
　　唐姚华妻蒋夫人墓志
　　大中十四年九月【复斋碑録】
　　唐报德寺新建尊胜宝幢记
　　唐萧徴撰张时暕正书咸通四年四月十六日记在长兴【复斋碑録】
　　唐重置兴国寺冥阳斋社记
　　沙门简章述并书篆额咸通四年癸未八月十九日立在乌程【复斋碑録】
　　唐尊胜经
　　唐于僧翰小字八分书咸通五年【诸道石刻録】
　　唐乌墩市古山索靖王庙碑
　　唐朱宏撰并书呉晔篆额咸通十三年岁在壬辰四月立【诸道石刻録】
　　唐李府君墓志
　　咸通十四年五月【复斋碑録】
　　唐三祖信心铭
　　沙门师立述沈咸正书并篆额干符五年正月三十日【诸道石刻録】
　　唐渤海高君妻彭城刘氏墓志
　　干符六年在德清【复斋碑録】
　　唐资圣寺宣和尚塔铭
　　沙门蕴让述杨光中正书陈汉温八分书额光启三年九月日葬【复斋碑録】
　　唐尉衞少卿沈公升仙庙碣
　　唐于景休撰行书光启三年六月六日记【复斋碑録】
　　唐乌程县修建廨署记
　　唐布衣杨夔撰并正书南岳道士张【阙】贤篆额干宁三年正月七日建【复斋碑録】
　　唐安定胡应夫人清河张氏墓志
　　唐于景本撰正书天复四年正月【复斋碑録】
　　唐大悲咒加句尊胜咒
　　天复四年【诸道石刻録】
　　唐勅书褒战功记
　　篆额行书【诸道石刻録】
　　刺史李师悦碑
　　钟离賔墓志
　　顾渚山杜牧杨汉公题名
　　三碑诸道石刻録
　　常州
　　【春秋属呉战国属越后属楚秦汉属防稽郡东汉属呉郡晋大康二年属毘陵郡惠帝改曰晋陵郡宋齐梁陈因之隋平陈郡废置常州大业初州废置毘陵郡唐武徳三年复置常州天宝元年曰晋陵郡后复曰毘陵皇朝因之今县四　晋陵　武进　无锡　宜兴】
　　汉许司农夫人刘氏碑
