<!-- { "loadSidebar": true } -->
　　唐海州刺史李邕撰并书寺旧谓之确师禅房僧慧藏增葺之碑以开元十二年四月立【集古録目】
　　初武后时有僧上大云经陈述符命遂令天下立大云寺至开元二十六年诏改为开元寺此碑十一年建故犹称大云也【金石录】
　　唐孔子老子顔子赞
　　唐睿宗撰李邕行书开元十一年十二月立【金石录】











　　寳刻丛编卷十二
<史部,目录类,金石之属,宝刻丛编>
　　钦定四库全书
　　宝刻丛编卷十三
　　宋　陈思　撰
　　两浙东路
　　越州
　　【大都督绍兴府春秋为越国之都秦属会稽郡汉因之东汉置会稽郡乃自呉县徙治山隂晋宋齐梁陈皆因之宋兼置东杨州寻废梁复置东杨州隋平陈郡废改州曰呉州大业初置越州寻废置会稽郡陞为鎭东军皇朝因之统县八　会稽　山隂　崠县　诸曁　余姚　上虞萧山　新昌】
　　秦会稽山刻石
　　史记秦始皇本纪云上会稽祭大雨望于南海而立石刻颂秦德越絶书云始皇以三十七年东游会稽以正月甲戌到越留舍都亭取钱塘浙江岑石石长四尺南北面广六尺西南广尺六寸刻文立于越东山上其道九曲去越二十一里水经云秦始皇登稽山刻石记功尚在山侧孙畅之述征记云丞相李斯所篆也梁书竟陵王子良为会稽太守范云为主簿云以山上有始皇刻石三句一韵多作两句读之并不得韵又其字皆大篆人多不详云夜取史记读之明日登山读之如流张守节云会稽山刻李斯书其字四寸画如小指圆镌今文字整顿是小篆字予尝上会稽东山自秦望之山巅并黄茅无树木其山侧有三石笋中有水一别无他石石笋并无字复自小迳别至一山俗名鹅鼻山山顶有石如屋大中间揷一碑于其中文皆为风雨所剥隐约就碑可见缺画如禹庙没字碑之类不知此果岑石欤非始皇之力不能揷于石中此山絶险罕有至者得一采药者引之至耳非为碑也或云大篆或云小篆皆不可考【姚寛丛语】
　　禹庙窆石铭
　　汉窆石铭永建元年五月【金石録】
　　禹庙窆石遗字直宝文阁王顺伯【复斋金石録】
　　定为汉刻旧经云禹葬于会稽取此石为窆【会稽志】
　　汉曹娥孝女碑
　　汉度尚所立邯郸淳文【诸道石刻録】
　　在会稽县东南二十七里按后汉书云元嘉元年县长度尚改葬娥为立碑会稽典録云尚弟子邯郸淳字子礼时甫弱冠而有异才尚先使魏朗作曹娥碑文成未出会朗见尚尚与之饮宴而子礼方下督酒尚问朗碑文成朗辞不才因试使子礼为之操笔而成无所定朗嗟叹不暇遂毁其草其后蔡邕又题八字曰黄绢幼妇外孙韲臼其碑岁久字多讹缺至景德中重立【会稽志】
　　汉石经遗字
　　在州治蓬莱阁【诸道石刻録】
　　晋黄庭经
　　凡三本无书人名氏前二本大约相类题云永和十二年山隂县写石在越州后一本其后不完不知石所在【集古目録】
　　齐桐栢山金庭馆碑
　　南齐征虏将军南清太守司徒左长史扬州行事沈约造扬州刺史骠骑记室倪珪之书据记称永泰中定居桐栢岭因地名建馆曰金庭宫命置道士十人而已为之首盖道士自叙之言非约所撰其谓造之者疑如后世所立碑之类尔碑以永元三年立【集古録目】在剡县东南七十二里本观内齐永元三年正月七日立【访碑録】
　　隋禹庙碑
　　隋史陵正书大业二年五月立其文字磨灭十五六而其末隐隐可辨云会稽郡【阙】　史陵书笔法精妙不减欧虞接张怀瓘书断云褚遂良尝师史陵盖当时名笔也今此碑磨灭而仅存世之藏书者皆未尝有非余収録之富则遂不复见于世矣【金石録】
　　唐虞世南碑
　　贞观二年闰二月五日立在会稽县南二十里【访碑録】
　　唐龙泉寺碑
　　唐虞世南撰布衣董彛书沙门好直篆额大周天授二年立太和六年再建在余姚【诸道石刻録】
　　周密州司马康遂成墓志
　　行书不著书撰人名氏君讳遂成字筠会稽山隂人仕至密州司马长寿二年四月二十日卒以三年正月二十四日与夫人栁氏同归于篱渚山之旧茔【新增】
　　唐贺知章二告
　　一延和元年八月
　　一开元四年八月政和辛夘摹勒上石【复斋碑録】
　　唐龙瑞宫记
　　唐贺知章撰并正书开元二年立【诸道石刻録】
　　唐高行先生徐师道碑
　　唐姚奕撰序贺知章铭子峤之书开元十一年四月立【金石録】
　　唐香严寺碑
　　唐银青光禄大夫康希铣撰赵州刺史东海徐峤之书香严寺者本梁贾恩旧宅其妻舍充梵宇旧名同惠神龙中请而着焉碑以开元十一年六月立【新增】
　　唐秦望山法华寺碑
　　唐李邕撰并行书开元二十二年十二月【金石録】
　　唐康公夫人许氏墓志
　　唐王寿撰褚庭诲正书天宝五年五月二十五日立【复斋碑録】
　　唐宇文颢山隂述
　　唐窦公衡撰杜陵史怀则分书并篆额天宝十三载甲午夏四月立在山隂【复斋碑録】
　　怀则与惟则同时必其晜弟也惟则以八分著名怀则之书盖不减惟则而初不见称当时者岂非其位不显乎以此知士负其艺能或以垂名于不朽或遂湮没而无闻者盖亦有幸有不幸也若怀则之书非见録于余则遂泯没于后矣【金石録】
　　唐法华寺俨律师碑
　　唐前秘书省正字万齐融撰武部郎中徐浩书律师姓徐氏诸暨人居越州法华寺碑以天宝十五年六月立【集古録目】
　　唐休光寺法眞师行业赞
　　唐王燧撰洪元睿集王羲之行书天宝十五年立在余姚【诸道石刻録】
　　唐龙泉寺常住田碑
　　唐万齐融撰范的书【诸道石刻録】
　　唐徐浩先茔题记
　　唐徐浩正书大厯九年十月
　　唐题宝林寺诗
　　唐会稽公徐浩撰并书【集古録目】
　　唐谒禹庙诗
　　唐徐浩撰并书【访碑録】
　　唐台州刺史康希铣碑
　　唐顔眞卿撰并书大厯十二年立在离渚官遣匠摹本为村民击碎【诸道石刻録】
　　唐南鎭会稽山神永兴公祠堂碣
　　唐试左衞威兵曹参军羊士谔撰试太子正字韩抒材书韩芳明篆额唐封会稽山神为永兴公贞元年奉诏祷祠作此铭无刻石年月
　　唐嘉祥寺大觉禅师影堂记
　　唐崔元翰羊士谔书贞元九年【诸道石刻録】
　　唐复禹庙冠冕记
　　唐崔及撰马积正书元和三年十月立在城东禹庙内【诸道石刻録】
　　唐禹庙诗
　　唐浙东观察使越州刺史薛萃诗不著书人名氏萃初至鎭易禹庙金紫服以冠冕后因祈雨作此诗其和者盐铁转运崔述等凡十七首【集古録目】
　　唐杭州司士卢君第二女墓表
　　唐林贾词元和六年秋八月庚寅立【复斋碑录】
　　唐建南鎭碣记
　　唐孟简撰陈搆正书元和十年十月【金石録】
　　唐孔子弟子赞
　　唐明皇源乾曜卢从愿李杭元行冲张嘉贞宋璟陆余庆姚元崇苏颋裴灌撰正书无名氏篆额元和十年十二月刺史孟简立在州学【复斋碑録】
　　唐庾肩吾孟简经禹庙诗
　　唐庾肩吾孟简撰谢楚行书元和十一年八月【复斋碑録】
　　唐禹穴碑
　　唐郑鲂序元积铭韩抒材书宝厯二年九月立【金石録】
　　唐春分投简阳明洞天并继作
　　唐元威明白居易撰王璹分书刘蔚篆额太和三年正月十五日立在龙瑞宫【复斋碑録】
　　唐杜羲墓志
　　沙门【阙】义述太和三年四月二十四日葬【复斋碑録】
　　唐宁贲禅师塔铭
　　唐沈的撰并行书沙门潭镜八分书额太和六年九月立在山隂县界昭福寺【复斋碑録】
　　唐大龙兴寺惠崇大师碑
　　释好直述门人宗易行书太和五年十月十五日建在余姚【复斋碑録】
　　唐法华寺诗
　　唐越州刺史李绅撰徐浩书太和八年刻【集古録目】唐李绅撰后自序题云太和甲寅岁游寺刻诗于壁详自序所言似绅自书然以端州题名较之字体殊不类【集古録】
　　唐修龙宫寺碑
　　唐李绅行书无姓名太和九年四月立
　　唐王士伦墓志
　　大和九年终于暨阳【诸道石刻録】
　　唐修阿罗汉塔记
　　沙门知白述王辞正书开成二年九月八日立在余姚【复斋碑録】
　　唐越州都督府户曹参军齐君墓志
　　乐安蒋璟撰无书人姓名开成三年正月终四月窆于会稽玉笥山之南原【复斋碑録】
　　唐开元观夏尊师墓志
　　唐何得一述正书无姓名会昌元年二月十九日卜宫于陶朱峰在诸暨【复斋碑録】
　　唐尊胜经幢
　　唐奚奬行书会昌元年六月【复斋碑録】
　　唐五大夫市新桥记
　　唐周援书会昌三年月属无射二十有九日建在会稽虞江之东
　　唐赐李褒改大中禹迹寺勅
　　大中年刻【复斋碑録】
　　唐戒珠寺记
　　唐衢州刺史赵璘撰贝灵该八分寺以会昌中被废宣宗初复立碑以咸通元年正月立【集古録目】
　　唐大庆寺众尼粥田记
　　唐裴澹述王随正书并额咸通三年十月二十七日立
　　唐平察防墓志
　　咸通三年八月立于陶朱乡赤山之岗【诸道石刻録】
　　唐琅琊王子琚墓志
　　唐李修撰陈郅行书咸通三年十一月二十日在上虞【复斋碑録】
　　唐彭城刘府君墓志
　　唐杨珪撰咸通十年在诸暨
　　唐大庆寺复寺记
　　唐贝灵该八分书并篆咸通十一年二月二十日【复斋碑録】
　　唐魏絪府君墓志
　　唐陈子蕴撰正书无姓名咸通十一年十一月一日刻
　　唐尊胜经幢
　　唐王鋗书并镌字咸通十三年八月间人铢等造在戒珠寺【复斋碑録】
　　唐尊胜经幢
　　唐王修已书咸通十五年【复斋碑録】
　　唐尊胜经幢
　　唐陈灵欣书咸通十五年【复斋碑録】
　　唐浙东都团练董翊墓志
　　唐鲁郡祝知防撰正书无姓名翊字正臣干符四年终在山隂
　　唐平阳霍夫人李氏墓志
　　干符六年【复斋碑録】
　　唐滕夫人墓志
　　广明元年【复斋碑録】
　　唐侯官令魏公墓志
　　袁【阙】述中和元年【复斋碑録】
　　唐立晋王右军祠堂记
　　从十一代孙师干撰无书人名氏在城内戒珠寺【诸道石刻録】
　　云门寺画华严经变赞
　　马鸿翥纂田琦分书【复斋碑録】
　　石氏所刻厯代名帖
　　【周穆王吉日癸巳　　　蔡邕石经遗字钟繇力命表　　　　　钟繇墓田丙舍帖】
　　【王右军兰亭记　　　　黄庭经遗字海宇乐毅论　　　　　东方先生画像赞】
　　【献之十三行洛神赋　　晋贤书曹娥碑集正书笔阵图　　　　欧阳询书心经】
　　【玉枕尊胜咒　　　　　褚遂良小字隂符经褚遂良草隂符经　　　褚遂良度人经虞世南破邪论序　　　顔鲁公寒食帖顔鲁公论坐位帖　　　顔鲁公祭伯父文】
　　【顔鲁公祭侄文　　　　顔鲁公马伏波帖顔鲁公鹿脯帖　　　　栁公权清净经】
　　【栁公权消灾经　　　　栁公权泥甚帖白乐天诗简】
　　秘阁续帖十巻兰亭续帖六巻
　　在州学
　　婺州
