<!-- { "loadSidebar": true } -->
　　唐赠并州都督豆卢寛碑
　　唐门下侍郎李义甫撰正书不著名氏寛氏【缺】恕位至光禄大夫封茂国公赠并州都督諡曰定碑以永徽中立在昭陵【集古录目】
　　唐光禄大夫豆卢寛碑永徽元年五月立【金石录】
　　唐太常卿薛収碑
　　唐于志宁撰书人不著名氏収位至天防府记室太常卿定州刺史諡曰献碑多漫灭志宁官爵収字及乡里之年月皆不可见【集古录目】
　　【缺】
　　唐李商隠撰栁公权细书大中元年【复斋碑录】
　　唐李公夫人武功苏氏墓志
　　从弟涤撰栁公权细书夫人苏味道孙女李泳妻也【复斋碑录】
　　唐殿中省尚衣奉御蒋洞幽墓志
　　唐任吉撰朱玘书大中元年【复斋碑录】
　　唐宥州刺史李本墓志
　　唐杜秘撰张行周正书大中元年【京兆金石录】
　　唐安国寺产业记
　　僧正言撰大中五年刻于大达法师碑隂【京兆金石录】
　　唐大中复寺勅
　　【缺】




　　宝刻丛编卷九
　　钦定四库全书
　　寳刻丛编卷十
　　宋　陈思　撰
　　陜西永兴军路下
　　河中府
　　唐蒲州刺史裴寛徳政碑
　　唐赵良噐撰韩择木分书开元二十四年【访碑録】
　　唐赠文部郎中薛悌碑
　　唐国子司业苏预撰武部郎中徐浩八分悌长卢人中宗时为雍州司兵叅军坐魏元忠流死袁州天寳中子伯连为咸宁令追赠悌文部郎中【集古録目】
　　唐薛悌碑天寳十三载二月【金石録】
　　唐宗登逍遥诗
　　唐宗御制并分书太常卿姜皎书年月蒲州刺史王璵以诗刻石请御书碑额袁一蒲州刺史顔真卿书答诏肃宗书以乾元元年立【集古録目】
　　唐王公城河中颂
　　陈翃传卢耿正书上元元年十月【金石録】
　　唐万泉令裴千钧徳政碑
　　唐萧嵩正书皇太子已下题
　　陜州
　　唐禹庙题名
　　唐陜州别驾崔頴等题名字为八分不著名氏开元二十五年刻【集古録目】
　　唐禹庙颂
　　唐龙门令吕延祚撰楚顺八分书开元中刻于汉宗季方禹庙题名之上【续】
　　唐砥柱山名
　　唐魏征撰薛纯书【诸道石刻録】
　　在硖石县唐贞观十二年太宗东巡临幸于此今有魏徴所制碑铭【寰宇记】
　　唐独孤府君颂德碑
　　唐硖石尉孟缺休撰桃林主簿卢元珪书
　　碑今缺府君名不可见其字曰思思下又缺一字河南洛阳人给事中元恺之子为陜州桃林令入为水部员外郎桃林人立此碑以颂德据唐书表元恺二子曰思荘思行而亦不著名此不知其为谁也碑以调露二年立【集古录目】
　　府元府君德政碑
　　不著书撰人名氏府君名思哲字知仁河南洛阳人以绛都夏县令卒于官县人右监门校尉阴神义等为立碑以颂德以调露二年立在夏县【集古录目】
　　周石柱铭
　　唐陜州刺史【碑缺】撰八分书不著名氏【缺】
　　柱者相传以为周召分陜所立以别地【缺】
　　着所刻年月騐其字武后时【缺】
　　等题名【集古録目】
　　唐杨琰碑
　　唐崔沔撰梁升卿八分书开元六年四月
　　唐万回法师碑
　　唐徐坚撰行书无姓名开元十年闰五月【金石録】
　　唐立关龙逢碑
　　在灵宝县西南七里唐太宗东巡致祭开元十三年立碑舎人呉巩之词【寰宇记】
　　唐刺史卢奂防事赞
　　唐宗御制御书帝西幸遇陜府至奂防事题賛于其壁奂以刻石并谢表批答附于后
　　延州
　　【中都督延安府属上郡汉初为翟国寻复为上郡后汉因之汉末羌胡缺　　　　户口流散郡县废焉后魏置东夏州西魏改曰延州置总管府隋置延安郡唐复为延州梁号忠义军后唐改曰彰武皇朝陞延安府今县七　肤施　延川　延长　门山　临真敷政甘泉】
　　唐石像文并隂
　　唐延州别驾唐琰撰不著书人名氏显庆中琰之祖季卿为延州刺史造石龛立三佛像开元中琰复为州别驾加以镌饰以开元二十七年立此碑并碑隂题名【集古录目】
　　同州
　　【战国时属秦魏秦属内史项羽分属塞国汉高帝置河上郡景帝分为左内史武帝改为左冯翊东汉因之魏除左字但为冯翊郡晋及元魏皆因之兼置华州西魏改曰同州隋初郡废大业州废复置冯翊郡唐武徳元年曰同州天寳元曰冯翊郡梁曰忠武军皇朝太平兴国七年陞定国军今县六　冯翊澄城　朝邑　郃阳　白水　韩城】
　　后周河渎庙碑
　　后周车骑大将军王褒撰车骑大将军赵文渊奉勅书字为体初北齐天綂十六年周文帝请立四渎庙于华山郡使郡守杨子昕营建武帝朝晋公防东政庙在其封内又增修之而立此碑以天和二年十月立【集古录目】
　　隋兴国寺碑
　　李徳林文张孝征书开皇四年【访碑录】
　　唐无量寿佛大像碑
　　不著书撰人名氏唐兴国寺沙门道宗造无量夀佛大像未成而卒其徒智常成之贞观十年同州刺史陇西郡王博又为立此碑【集古录目】
　　唐三藏圣教序记
　　序唐太宗御制记高宗御制中书令禇遂良书永徽四年刻在永兴今此本序记同为一石字画并同而刻石在永兴本后十年疑模本也龙朔三年六月立【集古录目】
　　唐河渎纪瑞颂
　　唐崔禹锡撰王崇敬分书先天元年立【金石录】
　　唐河侯新祠颂
　　唐奉崇撰王晏行书开元九年四月立碑云河伯姓冯名夷字公子潼乡华隂人也【金石録】
　　唐同州别驾崔禹传
　　唐权倕撰党抚八分书开元二十五年春【金石録】
　　唐洛祠志
　　行书无书撰人名氏天寳六年三月立【金石録】
　　唐郑预注心经
　　正书无姓名天寳元年四月【金石録】
　　不著书人名氏疑预自书盖开元天寳之间书体类此者数家如练石韩公井记洛祠志皆一体而皆不见名氏此经字体不减三记而注尤精劲【集古録目】
　　唐阿那寺碑
　　韩休撰僧闲秘书大歴二年立在澄城县【访碑録】
　　唐赠太常卿王仁忠碑
　　唐江夏太守李邕撰都水使者集贤殿学士史惟则八分书仁忠字揖初太原人位至左千牛卫将军永防中以子崟赠太常卿碑以大歴三亡其姓名仕后魏至卫大将军赠侍中司空碑以正光四年立【集古录目】
　　邑义一千人造像记
　　正光五年四月【金石录】
　　孟思文等造像碑
　　正光六年四月【金石録】
　　房云渊等造像记
　　庄帝永安三年十月【金石录】
　　斛斯疋碑
　　不著书撰人名字疋字贷敦河南洛阳人仕后魏至骠骑大将军赠侍中司徒谥武昭碑以永熙二年立【集古录目】
　　御史台双塔颂
　　永熙二年【金石录】
　　大鸿胪卿郑伯碑
　　无立石年月【金石录】
　　华州
　　汉彰长断碑
　　在华阴已断裂惟存下一段故其姓名皆亡矣所可见者假除百石迁补任尉假印绶守广平夏曲阳令斥彰长熹平二年秋七月寝疾不豫最后题熹平六年十月九日辛酉造【金石録】
　　斥彰长田君断碑所存其下一段与赵氏所藏者同文虽半亡遗字一一明白碑云其先高祖时以吏二千石自齐临淄徙关中祖兴先为执金吾弟防渔阳太守孙布光武中兴云云史记高祖徙贵族齐田氏关中后汉传朔方人田防引兵至单于庭迎卢芳入塞帝记建武七年卢芳所置朔方太守田防举城降则斥彰盖诸田之后碑云二年七月卒而缺其年名未有立碑岁月始知物故在熹平年但斥彰非所终之官赵氏强名姑仍其旧碑中字札妩媚甚类华租华山亭碑书之者好用奇字【续】
　　汉樊毅西岳华山亭碑
　　书不著书撰人名氏据碑汉光和元年农太守河南河南樊毅字仲徳初至郡亲祠西岳以其斋室逼窄使县令朐忍先谠缮治之明年正月己夘而就立此碑【集古录目】
　　汉樊毅修西岳庙复民赋碑
　　书不著名氏汉农太守樊毅上尚书表也毅使从事荀班华阴令先谠缮治岳庙并复华下十里民田租口筭以其事表上光和二年也碑久堙没唐兴元元年华隂令卢仿求得而为之记八分书于碑末在华岳庙中【集古録目】
　　碑云光和二年十二月庚午朔十三日壬午农太守臣毅顿首死罪上尚书臣以去元年十一月到官其十二月奉祠西岳华山省视庙舎及斋衣祭噐率皆久逺有垢臣以神岳至尊宜加恭肃辄遣行事荀班与华隂令先谠以渐缮治成就之又曰谠言县当孔道加奉尊岳一岁四祠养牲百日或有请雨斋祷役费兼倍小民不堪有饥寒之窘乞差诸赋复华下十里以内民租田口臣辄听尽力宣奉诏书思惟惠利此碑粗完故录其首尾臣毅者樊毅也【集古录目】樊毅乞复华下民租田口筭状此碑全载光和二年壬午奏牍别无他祠善毅到郡即遣官属缮治庙宇县令以地当孔道一岁四祠有养牲之费调发之劳故为华下十里之内希匄恩恤虽不同孔庙卒史碑并载朝廷施行语案后碑云上奏复赋克厌帝心则知已从其请矣碑后有唐兴元中县令卢仿题字云碑在庙北隟地没于荒榛时方徙之县治云【释】
　　汉樊毅修华岳碑
　　书不著书撰人名氏汉光和二年华阴太守樊毅修岳祠记也并唐贞元三年检校太子庶子董叔经等十五人题名附【集古録目】
　　华岳有樊毅之碑三华亭及华租碑皆云祠事在元年季冬华亭碑云缮治就绪在二年正月此碑叙始祠乃在二年十月与前碑不同前碑以午年季冬己巳斋祠至来春己夘一旬之内工役已就则所修者散斋外亭尔盖是以次整治工役相继至未年之冬众作咸毕十月之祠乃是次年再举此云役不干时而功已着盖欲美其速成故不引午年之祭也【释】
　　汉殽阬君神祠碑
　　汉不著书撰人名氏中条山有石堤树谷当涌溢为患故立殽阬泄其水注之于渭自前汉时立庙以祠之其后阬稍陻塞庙亦毁废后汉郑县令裴华字君光复浚阬立庙碑以光和四年六月立并县丞夏龚等题名者六十三人在郑县【集古录目】
　　庆歴中枢宻直学士施昌言为陜西都转运使为余模此本云碑文已磨灭初不可辨以面填其刻稍寻其画命工镌治之乃可读汉碑今在者类多磨灭不完故斯碑歴歴可见也惟裴华姓名为乡人镵去矣殽阬所以蓄泄水患光和中华为郑县令始修复之事见水经及华州图经殽阬君祠今谓之五部神庙其像有石堤西戍树谷五楼先生东台御史王翦将军皆莫晓其义【集古录】
　　欧阳公集古录云殽阬君祠今谓之五部神庙其像有石堤西戍树谷五楼先生东台御史王翦将军莫晓其义今此碑有云石堤树谷为通商雒又云前世通吏利民兴贵有御史大夫将军牧伯故为立祠以报其功乃知石堤树谷御史将军之号自汉以来有之流俗相传其所从来逺矣而水经云郑县城南山北有五部神庙庙前有碑光和四年郑县令河东裴华字君先立又知五部神自齐魏间已有此号矣【金石录】
