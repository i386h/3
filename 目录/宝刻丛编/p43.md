<!-- { "loadSidebar": true } -->
　　成王周公画像有标题者六皆偏而不正惟成王周公二榜不漫灭其间张幕设案有总角垂褏而中立者成王也冕而跪于东者曰周公则西者当是召公汉碑有龙虎者随其文而观之则先龙而后虎盖以碑之所向为左右也立于二公之后者六人其西三人则无标题皆有所执如弓矢之属一马在其后此碑所列诸臣翼如也与武梁朱浮画像法式皆异雍丘令及此图皆洛阳朱敦孺希真所藏者末云齐鲁间
　　汉公卿墓中物亦不详其主名武帝尝画周公负成王朝诸侯以赐霍光此画之意良未谕也【续】
　　孔子见老子画像
　　孔子见老子画像人物七车二马三标榜四惟老子后一榜漫灭孔子面右贽鴈老子面左曳曲竹杖中间复有一鴈一人俛首在鴈下一物柱地若扇之状石有裂文不能详辨侍孔子者一人其后双马驾车车上一人马首外向老子之后一马驾车车上亦一人车后一人回首向外史记鲁昭公予孔子一乗车两马一竖子同南宫敬叔适周问礼于老子此画与圣舆两骖似是据此【续】
　　阳都长徐君冢阙
　　钟君碑
　　二碑无年月其字画皆东汉人书【金石録】
　　魏石刻
　　太保任公神道
　　魏太保任公神道七字【金石録】
　　蜀石刻
　　邓芝阙
　　蜀户部尚书邓芝阙铭九字又有小字题识漫灭不可读莫知其为何代所立资古所録魏晋三国遗文独无蜀刻姑以附卷中【寳古绍志録】
　　西晋石刻
　　防羌校尉彭祈碑并隂
　　元康二年三月立碑云君讳祈字子陇西襄武人也又云有诏以军州始分河右未清豺狼肆虐授君节盖除防羌校尉统摄凉土前后军功应封七侯劳谦退让隂德不伐年未知命以太康十年三月癸酉薨西晋石刻见于今者絶少又多残缺此碑文字完好可喜【金石録】
　　碑隂题名者凡三百十二人有故孝廉计掾计史良吏亷吏计佐主簿领校録事中部督邮西部督邮军议从事和戎从事记室督军谋从事録事史户曹史贼曹史金曹史田曹史仓曹史铠曹史兵曹史客曹史记室史节史车曹史水部都督中部都督功曹典事武猛从事舎人蜀渠都水行事中部劝农西部劝农东都水蜀渠平水门下贼曹门下议生録事金曹掾兵曹掾作部史法曹史防战骑督步督散督门下书佐弓马从事监牧史防史金曹典事武猛史门下通事门下小吏凡一官多者十人少者不减数人其余称故吏无官号者百六十余人当时州郡官属其滥如此盖自汉以来太守皆得自署置僚佐彭君为边郡守故其所辟尤众今尽録其名号以见一时之制焉【金石録】
　　鸿胪成公重墓刻
　　碑云永宁二年四月辛巳朔十五日乙未守鸿胪闗中侯成公重魏夫人之灵柩【金石録】
　　青山君神颂
　　永安元年九月【金石録】
　　东晋石刻
　　夜郎太守毋稚碑
　　隆安三年六月【金石録】
　　伪赵石刻
　　横山李君神碑
　　碑题建武六年岁在庚子三月己亥二十一日癸丑立【金石録】
　　后魏石刻
　　造三级浮图碑
　　太和十二年七月【金石録】
　　太尉于烈碑
　　景明四年四月【金石録】
　　淮阳太守梁鉴碑
　　延昌四年十月【金石録】
　　齐兖二州刺史傅公碑
　　孝明熈平元年十二月【金石録】
　　兖州刺史羊使君碑
　　不著书撰人名氏君名缺不可见而有其字曰灵引太山平阳人也为京兆王愉长史愉将反君不从见杀诏赠兖州刺史諡曰威碑以熈平二年立【集古録目】
　　瀛州刺史孙恵蔚墓志
　　神元年五月立其名字乡里年夀皆不载独其末载赠官制书云故安东将军银青光禄大夫枣强县开国男孙蔚知其名蔚又云归于世邑武遂知其为邑人也按后魏书儒林传有孙恵蔚其所书事迹与志皆合传云先单名蔚正始中侍讲禁内夜论佛经有惬帝防诏使加恵号恵蔚法师焉【金石録】
　　叱闾神寳修闗城铭
　　铭题右将军西中郎将叱闾神寳铭又云维天魏神元年岁次戊午十一月壬午朔十日壬辰起工三十万修治闗城并作馆第敬造三级浮图【金石録】
　　赠司空元晖碑
　　正光三年四月【金石録】
　　望都令侯宗碑
　　正光三年六月【金石録】
　　杨麯仁造老子释迦文佛记
　　正光三年【集古録目】
　　僧防碑
　　不著书撰人名氏僧防名集安定朝那人碑缺亡其姓名仕后魏至卫大将军赠侍中司空碑以正光四年立【集古録目】
　　邑义一千人造像记
　　正光五年四月【金石録】
　　孟思文等造像碑
　　正光六年四月【金石録】
　　房昙渊等造像记
　　庄帝永安三年十月【金石録】
　　斛斯疋碑
　　不著书撰人名氏疋字贷敦河南洛阳人仕后魏至骠骑大将军赠侍中司徒諡武昭以永熈二年立【集古録目】
　　御史台双塔颂
　　永熈二年【金石録】
　　大鸿胪卿郑伯碑
　　无立石年月【金石録】
　　东魏石刻
　　造石碑像记
　　天平元年十月【金石録】
　　造寺碑
　　书不著书撰人名氏寺后魏太武帝所立东魏天平中中军将军元景康重修不知其为何寺也【集古録目】
　　石像记
　　不著书撰人名氏石像邑人所共造庐江太守逢荣等刻铭以兴和二年立【集古录目】
　　三冢寺碑
　　不著书撰人名氏后魏【缺】人董兴夀等造石佛像于三冢寺以兴和二年立此碑【集古録目】
　　张卑墓志
　　兴和二年十月【金石録】
　　张奢碑
　　不著书撰人名氏残缺尤甚奢之字及乡里皆亡其可见者以兴和三年尔其额曰魏故渤海太守张君碑以此又知其官爵姓氏也【集古録目】
　　魏兰根碑
　　兴和四年【金石録】
　　造石观音像记
　　武定元年平南将军焦永安造【集古録目】
　　瀛州刺史李公碑
　　武定三年二月【金石録】
　　乐陵太守刘公碑
　　武定二年二月【金石録】
　　刘起贵造像碑
　　武定二年五月【金石録】
　　比丘昙妙等造像记并题名
　　武定三年【集古録目】
　　造石防记
　　无书撰人名氏鲁郡白源寺沙门志绍村人刘志义等造石防记东魏武定四年刻其后题名百余人【集古録目】
　　安州刺史赫连栩碑
　　武定五年四月【金石録】
　　镇东将军刘干碑
　　碑无立石年月【金石録】
　　西魏石刻
　　化政寺石刻铭
　　文帝大统七年十二月【金石録】
　　造像记
　　大统十五年六月【金石録】
　　北齐石刻
　　九级防像铭
　　不著书撰人名氏北齐天保三年众造九级防像之碑也其间多称后魏年号【集古録目】
　　不见书撰人名氏盖北齐时所作也碑文浅陋盖鄙俚之人所为惟其字画多异往往竒怪故録之以备广览【集古録】
　　造像记
　　天保四年五月【金石録】
　　郭道尊等造像记
　　天保四年八月【金石録】
　　孙士渊造像记
　　天保五年九月【金石録】
　　建陵山修靖馆碑
　　天保六年十月【金石録】
　　郁乆闾业碑
　　天保七年五月【金石録】
　　石当门等造像碑
　　天保七年十二月【金石録】
　　李威碑
　　不著书撰人名氏威字钟癸赵郡柏仁人此碑字画古怪不可悉辨其题额曰大齐府君李公之碑以天保九年立【集古録目】
　　造像碑
　　皇建元年【金石録】
　　石像颂
　　皇建元年【金石録】
　　阎亮造像记
　　比丘道常书齐武成河清元年九月【金石録】
　　鸣球山禅房记
　　不著书撰人名氏前有比丘邑子题名其后有颂亦无书撰人名氏皆北齐人造经像立浮图记也鸣球山碑以河清元年立【集古録目】
　　捄疾经偈
　　河清二年二月【金石録】
　　华阳公主碑
　　河清二年八月【金石録】
　　权法师碑
　　河清二年十月【金石録】
　　三像颂
　　不着撰人名氏北齐东豫州防军宋元进书河清二年邑主宋士端等造释迦定光弥勒三佛石像作此颂其后有东豫州中兵外兵防军宋欢隽等题名者数十人【集古録目】
　　造石浮图记
　　不著书撰人名氏建州长史冯文显等造石浮图以河清二年刻此记题名者称维那或称佛主左右菩萨东西堪主其称号甚多凡百七十余人【集古録目】河清二年岁在癸未河清北齐髙湛年号也碑文鄙俚而镌刻讹谬时时字有完者笔画清婉可喜故録之【集古録】
　　邑义人造像记
　　天统二年七月【金石録】
　　造双防碑
　　天统三年三月【金石録】
　　造石经并记
　　天统四年六月【金石録】
　　造石像记
　　无书撰人名氏南济隂功曹髙志逺等与邑人造石像记天统四年刻其后题名百余人【集古録目】
　　赵志和造像碑
　　天统五年十二月【金石録】
　　后魏曹公碑
　　书其文之亡者过半书撰之人与公之名字乡里皆不可见公后魏人也李昌中官至散骑常侍其子显于齐为侍中追赠公鸿胪卿赵州刺史諡曰宣以武平元年立此碑碑之所存如此而已【集古録目】
　　龙华寺造浮图碑
　　不著书撰人名氏据碑称维那刘显等于双井村共造龙华浮图一区爵离一区碑以北齐武平元年立释氏谓寺为爵离今北朝石刻往往见之【集古録目】
　　陇东王胡长仁碑
　　武平二年四月【金石録】
　　观音石像碑
　　武平二年八月【金石録】
　　造像记
　　武平二年九月【金石録】
　　长乐王尉景碑
　　武平三年七月【金石录】
　　白长命碑
　　武平四年立碑云公字长命而其名已残【缺】
　　命白建之父也【金石録】
　　唐邕造佛文
　　北齐散骑常侍中书侍郎李德林撰通直常侍中书舎人姚淑书骠骑大将军録尚书事唐邕造佛像三万三千躯以武平五年立此碑【集古录目】
　　大安乐寺碑
　　武平五年四月立其额题广业王大安乐寺碑广业王者尉苌命之子破侯也碑云魏末离乱苌命尝营防此寺其后破侯与其弟兴敬复加营葺故立此碑【金石録】
　　开明寺弥勒像碑
　　武平五年八月【金石録】
　　贾罗侯等造像碑
　　武平五年十月【金石録】
　　造像记
　　齐武平五年张买等造像记有铭辞及题名不著书撰人名氏【集古録目】
　　邸珍碑
　　武平六年二月【金石録】
　　宋恱和等造像碑
　　武平七年七月【金石録】
　　唐邕造寺碑
　　书不著书撰人名氏北齐録尚书事晋昌王唐邕造四生咸觉寺之记也不着所立年月【集古録目】
　　宜阳国太妃傅氏碑
　　其额题齐故女侍中宜阳国贞穆太妃傅氏碑云云太妃讳华清河丹丘人也按北史后魏置女侍中视二品然本后宫嫔御之职今以宰相母为之惟见于此傅氏赵彦深之母有贤操事载于史【金石録】
　　赠司空赵奉碑
　　奉彦深父也碑云君讳奉字奉伯而北齐书及北史但云名奉伯而已【金石録】
　　司空赵起碑
　　碑云起自沧州刺史还阙除吏部尚书判外兵省事迁光禄大夫以本官兼尚书左仆射出行怀州事转胶州刺史封南泉郡王而卒【金石録】
