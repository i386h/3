<!-- { "loadSidebar": true } -->
　　唐杨于陵撰徐藏器书【京兆金石录】
　　唐千福寺楚金禅师碑
　　唐紫阁山草堂寺沙门飞锡【缺】
　　学士吴通微书楚金姓程氏长安【缺】
　　中建多宝塔于千福寺宗梦闻其【缺】
　　之徳宗时中人窦文场言楚金其师也
　　諡乃諡曰大圆碑以贞元二十一年七月立【集古録目】
　　唐赠越州都督符元亮碑
　　不著书撰人名氏其字画栁公权书也元亮字也阙其名而不书仕唐至左神防军将军赠越州都督碑以贞元中立【集古录目】
　　唐赠太子太保顔杲卿碑
　　从弟真卿撰外侄卢佐元书大厯九年鲁公书建至贞元十八年倾倒石折元和元年十月孙男证重建立【复斋碑录】
　　元和中旧石刓缺其甥卢佐元重书而刻之【金石录】
　　唐内侍张尚进碑
　　薛钊撰邢义行书并篆额元和三年【京兆金石录】
　　唐宝刹寺佛顶尊胜陁罗尼经石柱
　　唐元长楚撰赞序周仲諲书元和三年【京兆金石录】
　　唐刑部侍郎刘伯刍碑
　　唐段文昌撰沈传师正书元和三年【京兆金石录】
　　唐常州司仓陈志妻张淑墓志
　　唐韦泾撰并正书元和四年【京兆金石录】
　　唐同州刺史顔防墓志
　　唐胡证撰并书元和四年
　　唐左仆射裴倩碑
　　唐权徳舆撰张靖正书胡证篆额元和四年【京兆金石录】
　　唐左仆射魏国元靖公贾耽墓志
　　唐权徳舆撰郑余庆书元和四年【京兆金石录】
　　唐赠尚书左仆射贾琰碑
　　子耽撰并书【京兆金石录】
　　唐赠太尉魏国元靖公贾耽碑
　　唐郑余庆撰并正书元和五年五月【金石录】
　　唐杜佑郊居记
　　唐太常卿权徳舆撰正书不着姓名元和五年八月【集古录目】
　　唐王处士引水记
　　唐大理卿武少仪撰与郊居记皆一体【缺】　　名氏杜佑有池泉在长安杜曲处士王易【缺】　佑凿石引泉为瀑水碑以元和五年立【集古录目】
　　唐杜佑庄居记
　　佑自撰沈传师正书元和五年十月【金石录】
　　唐昭懿公主碑
　　唐谏议大夫孟简撰权知吏部郎中皇甫镈书公主代宗之女讳升平字升平出嫁左散骑常侍郭暧号升平大长公主道赠号国諡曰昭懿碑以元和六年立【集古录目】
　　公主代宗女也号升平公主嫁郭氏今此碑乃云讳升平斯莫可晓也【集古录】
　　唐青龙寺佛顶尊胜真言碑
　　唐曹昉正书元和六年【京兆金石录】
　　唐青龙寺大悲陀罗尼咒
　　元和六年【诸道石刻录】
　　唐心经碑
　　元和六年李文成建【诸道石刻录】
　　唐开府仪同三司张庭芝墓志
　　唐邵居敬撰元和七年【京兆金石录】
　　唐杜佑賔佐记
　　唐司徒平章事杜佑不著书人名氏【缺】　　　　前后賔佐其首曰今相国中书侍郎赵国【缺】　公者李吉甫也其余凡八十余人碑以元和【缺】年立【集古録目】
　　唐新修尚书省记
　　唐许孟容撰序郑余庆正书袁滋篆额元和八年正月【金石录】
　　唐尚书省石幢记
　　唐胡证撰八分书元和八年二月【金石录】
　　唐魏博节度田正家庙碑
　　唐比部郎中史馆脩撰韩愈撰谏议大夫胡证八分书并篆额宪宗时魏博节度田正始以六州归于朝廷诏追赠其父母立庙祭三世勅愈为之记碑以元和八年十一月立【集古录】
　　唐乐善寺处道和尚塔铭
　　唐归登撰并行书篆额元和八年【访碑录】
　　唐知内侍省赠开府刘贞亮碑
　　唐归登撰王伯良书元和九年【京兆金石录】
　　唐建国寺华严经品石柱
　　僧智藏正书元和十年【诸道石刻录】
　　唐于頔先庙记
　　唐礼部尚书同中书门下平章事权徳舆撰兵部侍郎归登八分书并篆额元和中頔位至司空平章事以品得立庙祠其髙祖郫令徳威以下为四室碑以元和十一年立【集古録目】
　　唐建后周逍遥公韦夐晒书台铭
　　唐令狐楚撰并书元和十二年【京光金石录】
　　唐卫州刺史李公妻马氏墓志
　　元和十三年【京兆金石录】
　　唐佛顶尊胜陁罗尼经
　　僧智严正书元和十三年【京兆金石录】
　　唐荘严寺大慧禅师塔碑铭
　　唐归登撰并书元和十四年【京兆金石录】
　　唐赠扬州大都督萧昕碑
　　唐孟简撰并书贺拔恕篆额元和十四年【京兆金石録】
　　唐太清宫宿齐寄张靖诗
　　唐令狐楚撰正书无名元和十四年【京兆金石录】
　　唐段文昌妻武氏墓志
　　唐段文昌撰男斯立正书元和十四年【京兆金石录】
　　唐内常侍刘光珍墓志
　　唐郭叔瑜撰长庆元年【京兆金石录】
　　唐邠国公梁守谦功徳碑
　　唐杨承和撰并书陆邳篆额长庆二年【京兆金石录】
　　唐王涯先庙残记
　　唐刘禹锡撰长庆四年【京兆金石录】
　　唐内侍省内给事崔谈晋碑
　　唐李怀撰僧景麟正书并篆额长庆九年【京兆金石录】
　　唐总持寺大果禅师藏山和尚塔铭
　　唐于敖撰李随正书太和元年【京兆金石录】
　　唐左威卫将军李藏用碑
　　唐礼部侍郎翰林学士王源中撰翰林待诏唐度篆额唐序集王羲之书藏用宦者也字师贞陇西成纪人官至冠军大将军左威卫大将军知内侍省陇西郡开国公碑以太和四年立【集古录目】
　　度以书自名于一时其笔法柔弱非复前人之体而流俗妄称借之尔故存之以俟识者【集古录】
　　唐赠太子少保何文悊碑
　　唐王源中撰刘禹锡正书陈脩古篆额太和四年八月立【金石录】
　　唐游击将军许给墓志
　　唐张汉夫撰并书太和六年【京兆金石录】
　　唐开府仪同三司崔守诚碑
　　许康佐撰唐度分书并篆额太和九年【诸道石刻録】
　　唐游都观诗
　　唐刘禹锡撰并书太和十年【京兆金石录】
　　唐知内侍省崔谈峻夀堂碑
　　唐许康佑撰唐序行书唐度篆额太和中立【京兆金石录】
　　唐长安县水达亭记
　　太和中立【京兆金石录】
　　唐泾州节度朱叔夜墓志
　　从侄景撰并正书开成四年【京兆金石录】
　　唐长安令李敬方祈两题名记
　　开成五年【京兆金石录】
　　唐脩汉未央宫碑
　　唐裴素撰朱玘行书元伯贞篆额防昌二年十一月六日建【复斋碑录】
　　唐化度寺三堦院尊胜陁罗尼经石柱
　　僧惟则撰序并书防昌二年【京兆金石录】
　　唐武威郡王赠太傅李载义碑
　　唐裴璟撰栁公权正书篆额防昌五年【京兆金石录】
　　唐赠司徒赵郡贞孝公李绛先庙碑
　　唐裴度撰韩欣正书并篆额大中元年【京兆金石录】
　　唐内常侍成叔贞碑
　　唐郑戎撰并书篆额大中二年【京兆金石录】
　　唐赠内侍王巨镛碑
　　唐刘瑑撰毛文庾书并篆额大中三年【京兆金石录】
　　唐平卢节度孙公妻荥阳郡君郑氏墓志
　　唐任缮撰大中四年【京兆金石录】
　　唐慈恩寺善导和尚塔铭
　　僧志遇撰并书大中五年【京兆金石録】
　　唐千福寺重建章资师傅教碑
　　唐朱景撰朱玘行书大中五年【京兆金石录】
　　【缺】
　　唐崔彦鲁撰栁仲年书大中十三年【京兆金石录】
　　唐少府监丞杨涤妻张氏墓志
　　涤自撰并正书行书铭大中十三年五月【金石录】
　　唐安国寺模西明寺金刚经
　　唐栁公权正书大中十三年六月【金石录】
　　唐崇圣寺佛牙宝塔碑
　　唐忠武军节度判官监察御史内供奉孙朴撰检校太子賔客濮王府司马王君平书据碑髙宗仪凤中始建崇圣寺于京师武宗废佛法寺亦被毁宣宗初复以太平坊之温国寺为崇圣寺崇圣旧寺所藏佛牙者显庆中沙门道宣得之于神人至此建塔以奉之碑无所立年月【集古录】
　　唐崇圣寺佛牙碑大中中立【金石录】
　　唐磻溪庙碑并诗二
　　唐监察御史张翔撰并后序右骁卫将军兼侍御史髙骈书磻溪诗二首其一京兆府渭南县尉郑諴撰其一前进士潘纬撰皆骈书初翔以大厯中作铭骈以咸通二年刻【集古录目】
　　骈为将尝立战功威惠着于蛮蜀笔砚固非其所事然书非工字亦不俗盖其明爽豪隽终异庸人至其惑妖人吕用之诸葛殷等信其左道以冀长年乃骑木鹤而习凌虚仙去之势此至愚下品皆知为可笑而骈为之惟恐不至者何哉葢其贪心已动于内故邪説可诱于外内贪外诱则其何所不为哉【集古录】
　　唐赠太尉防稽郡公康志睦碑
　　唐韦瓘撰归融正书杨述篆额咸通二年【京兆金石录】
　　唐襄州刺史薛系先庙碑
　　唐郑处晦撰栁公权正书咸通二年【访碑录】
　　唐内谒者监崔公先庙碑
　　唐权璩撰张元正书并篆额咸通二年【京兆金石录】
　　唐圣夀寺上座惠灵和尚塔铭
　　唐薛琮撰咸通四年【京兆金石录】
　　唐赠内侍周景齐碑
　　唐栁仲年撰并书篆额咸通十年【京兆金石录】
　　唐右司郎中裴墓志
　　侄质撰咸通十二年【京兆金石录】
　　唐浙东观察判官裴□妻萧焕墓志
　　唐裴撰咸通十二年【京兆金石录】
　　唐右神防军碑
　　唐卢説撰韩遂安书董懐篆额咸通中立【京兆金石录】
　　唐左仆射康承训碑
　　唐狄渠撰任表正书广明元年庚子五月十九日壬申建【复斋碑录】
　　唐左监门卫将军宋匡业碑
　　唐吴融撰阎湘书光化元年【京兆金石录】
　　慈恩雁塔唐贤题名十卷
　　慈恩寺本隋无漏寺故地髙宗在春宫为文徳皇后复置故以名之永徽三年沙门奘自西域归始扵寺西建雁塔其后頽圯至长安中乃复更造南对玉案雾檐诸峯东枕曲江北与大明宫丹凤门端若引绳气象雄伟甲于天下杜诗所谓泰山忽碎破泾渭不可求盖言其髙逺如此自神龙以来进士登科皆锡燕江上题名塔下由是遂为故事五季寺废惟雁塔岿然独存有僧连芳始葺新之塔之内外皆以涂塈唐人题字不复可见元丰间塔再火乡人王正叔始见画壁断裂自刬刮甃甓得题名数十乃录以归屡白好事者使刻石建今逾四十年卒不果宣和戊戌察雠书东观偶与同年栁伯和谈及此击节怅然明年伯和出使咸秦暇日率同僚登絶顶始命尽刬断壁而所得尤富皆前此未之见者又俾刋者李知常知本摹搨随其断缺不复敢増益一字时正叔隠居里中素工书法廼属以法第标目分十卷刻于塔之西南隅于是一代竒迹烂然在目先是防昌中宰相李徳裕自以不由科第深贬进士始罢宴集向之题名削除殆尽故今所序独诗人逸士与公卿贵游子弟为多夫晋贤真迹流传至唐官禇私胜几数千卷自欧虞禇薛而下皆宗之当时士人咸以不能书为耻以今题名攷视其间纵复敧斜至锋藏笔劲气格髙皆有江左遗风国朝士大夫必题识其侧欲俾来者防持而皂庸人輙以俗书汚漫其上于是汲水涤之新墨尽去旧画宛然乃知唐人于字学非特曳尽工至于笔墨亦复精妙如此伯和好古博学迈往不羣闻其成也为之喜而不寐见诿序引輙以所闻见者列之碑首云宣和庚子九月望日少陵樊察仲恕序一字廉卿【本碑序】
