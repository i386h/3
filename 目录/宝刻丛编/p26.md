<!-- { "loadSidebar": true } -->
　　殽阬君神祠之碑铭篆额在郑县灵帝光和四年县令裴华字君先立碑无县令姓名据水经得之殽有二陵古称地险盖山阜高深雨盛水集有阬以储之则可以疏泄既注而无湓溢之患自魏晋以来谓之五部神庙欧阳尝托部使者模此碑命工以面填其刻而镌刻之始可读云庙有石堤西戍树谷五楼先生东台御史王翦将军之像莫可晓今碑云石堤树谷南通商雒当是有石为堤有水为谷后人因以名其神碑云前世通吏利民兴贵有御史大夫将军牧伯故为立祠考其文意盖谓前世阬不湮塞水泉通利地产人物有至御史将军牧伯之贵者后人不考亦以名其神尔碑之末有题名六十六人云有秩长安知其皆长安人也【释】
　　汉殽阬君神祠碑阴
　　碑阴题名三百四十二人其磨灭不可见者三十余字小而劲汉之神品也前碑之后曰有秩者六十余人在碑之隂则无秩可知矣【释】
　　碑阴县吏及乡人题名其完好可识者二百余人磨灭者又百余人小字淳劲可喜【金石录】
　　汉华岳庙碑
　　在华阴汉镇逺将军段煨更修之碑黄门侍郎张昶书魏文帝与钟繇各于碑阴刻二十字此碑垂名海内【寰宇记】
　　汉沛相杨君碑
　　汉故沛相杨君之碑篆额碑缺不知其名髣髴有富波君字按杨震碑云长子牧富波侯相牧子统金城太守沛相则知此为杨綂碑也顺帝以其忠臣之苗特召为郎歴常山长史为府丞鲖阳侯相金城太守车骑将军从事议郎五官中郎将沛相以灵帝建宁元年立故吏戴条等共立此碑【释】
　　汉沛相杨君碑阴
　　杨氏世葬阌乡墓侧皆有碑【阙】
　　集录皆得之乃太尉沛相高【阙】
　　阴者不知为何人碑文字残【阙】
　　灭其一其在者十四人【集古录目】
　　杨统碑隂凡十五人不称郡皆【阙】
　　汉高阳令杨君碑
　　汉不著书撰人名氏首尾不完不见名字据碑尝为高阳令最后为善【缺】侯相而碑额但曰高阳令杨君碑据杨震碑髙阳令名著震孙也【集古録目】
　　首尾不完而文字尚可识云司从事定颖侯相最后为善【缺】侯相盖其中间尝为高阳令而碑首不书最后官者不详其义也按杨震碑高阳令着震孙也【集古录】
　　汉故高阳令杨君之碑篆额杨君名著太尉震之孙常山相让之子碑缺其名得之于震碑仕歴司从事议郎高阳令思善侯相年五十三而卒石损立其年【集古录目】
　　汉高阳令杨君碑阴
　　不著书人名氏碑首尾不完今可见者四十余人各有所出钱数杨氏数世皆葬阌乡此碑有称后公门生者有称沛君门生者不知何碑之隂也后公义不可知沛君所谓沛相者也
　　首尾不完今可见者四十余人杨震子孙葬阌乡者数世碑多残缺此不知为何人碑阴其后有云右后公门生又云右沛君门生沛君疑是沛相者自有碑而亡其名字矣后公亦不知为何人也【集古录】
　　欧阳公云余家集录得杨震墓域中汉碑四震及沛相繁阳高阳令碑并得碑阴题名然得时参错不知为何碑之阴也集公所有余尽得之又各以碑阴附于碑后其曰怀陵园令蒋禧字武仲者沛相碑阴也其曰故吏故民故功曹史故门下佐者繁阳令碑阴也其曰右后公门生右沛君门生者高阳令碑阴也【金石录】
　　杨着碑阴其间有沛君门生者沛相綂也后公门生者太尉秉也杨震拜于前故以秉为后沛君者着之从兄后公者着之季父后公之薨其犹子繁阳君委荣而投绂高阳君以沛相之丧亦弃官而归一门孝义如此宜其门人事之如一代石立表无彼此之分非皆着之门生也故不名【释】
　　汉繁阳令杨君碑
　　汉不著书撰人名氏残缺不完不见其【阙】其可见者曰富波君之小子据杨震碑富波相名牧震之子也碑以熹平中立【集古录】
　　首尾不完文字磨灭可识者四百三十字不可识者六十一字碑云君遭叔父太尉薨又云富波君之子也按汉书杨震子牧为富波相君乃牧子也叔父太尉者秉也惜其名字磨灭不可见矣【集古録】
　　汉故繁阳令杨君之碑铭篆额逸其名杨君者太尉震之孙富波侯相牧之子太尉秉之犹子沛相綂之亲昆弟高阳令着之从昆弟也自郎中除右都侯繁阳令以灵帝熹平三年卒【释】
　　汉繁阳令杨君碑阴
　　书凡故吏故民处士等百有余人【集古録目】
　　汉司徒刘奇碑
　　在华阴【诸道石刻録】
　　汉刘党碑
　　在华阴墓下文字磨灭【诸道石刻录】
　　晋王猛碑
　　在华阴县东八十里【寰宇记】
　　后魏大代华岳庙碑
　　不着撰人名氏后魏镇西将军略阳公侍郎刘明书大延中改立新庙以道士奉祠春祈秋报有大事则告碑以大延五年五月立【集古录目】
　　后魏修华岳庙碑
　　不著书撰人名氏后魏兴光元年诏遣侍中辽西王常英析曹尚书苟尚等重葺岳庙二年立此碑【集古録目】
　　后魏崔浩碑
　　兴光二年【访碑録】
　　后周华岳庙碑
　　万纽于瑾撰赵文渊书天和二年十月【金石録】
　　隋杨雄碑
　　不着撰人名氏书博士【姓名缺】书雄隋之踈属官至司徒封观王諡曰德碑以大业九年立【集古録目】
　　唐灵仙寺碑
　　唐秦王府记室参军薛收撰国子书学博士【缺】凤卿书寺在西岳沙门妙达所建碑以贞观元年立【集古録目】
　　唐长明灯铭
　　唐郑行寳撰显庆二年二月八日建【复斋碑録】
　　唐渭南县令李思古清徳颂
　　唐直崇文馆马吉甫撰不著书人名氏李君名思古渤海蓨人为鸿州渭南令入拜右司员外郎县人为立清德碑以圣歴元年十月立【集古録目】
　　其首题云大周鸿州渭南县按新唐书则天大授二年析雍州之渭南庆山置鸿门县遂以渭南庆山鸿门高陵以置鸿州大足二年州废矣【集古録】
　　唐沙州司马杨荣碑
　　荣孙元表字伯仪篹韦同分书神龙二年三月建在蒲城县【复斋碑録】
　　唐卫州司马杨恪碑
　　唐张柬之撰八分书姓名残缺神龙二年歳次敦牂三月建在蒲城县【复斋碑録】
　　唐右武卫大将军李思训碑
　　思训从子福州刺史李邕撰并书思训字建景皇帝之后官至右武卫大将军諡曰昭碑以开元八年立在蒲城【集古録目】
　　唐凉国长公主碑
　　唐苏颋撰明皇八分书开元十二年八月立公主睿宗女也【金石录】
　　唐西岳大洞张尊师碑
　　唐王延龄撰李慈书尊师名敬宗字城华阴盟东里人为西岳灵台官主碑以开元十四年四月立【集古录目】慈之书体兼虞禇而遒丽可喜然不知为何人以其书当时未必不见称于世盖唐人善书者多遂不得独擅既又无他可称遂至冺然于后世以余集録之博慈所书碑祗得此尔【集古録】
　　唐高祖驻马佛堂碑
　　唐渭南县兴法寺僧贞庆撰并八分书高祖武徳二年尝幸渭南至大韩村其父老以为荣立佛像于其地谓之驻马佛堂歳久碑记缺落开元十七年村人韩祚等重建【集古録目】
　　唐华岳真君碑
　　唐华隂丞陶翰撰韦腾书宗开元十九年加五岳神号曰真君初建祠宇立此碑【集古録目】
　　唐代国长公主碑
　　唐郑万钧撰并行书开元二十二年十二月【金石录】公主婿郑万钧撰并书公主睿宗第四女也碑以开元二十二年十二月立【金石録】
　　唐刺史杨玚遗爱颂并阴
　　唐王暐撰史惟则八分书开元二十二年立碑隂记史惟则八分书【金石録】
　　唐郑防祷华岳文
　　开元二十三年四月二十三日【复斋碑録】
　　唐华山石阙名
　　自唐开元二十三年郑防题名为首后二百一年至后唐清泰二年户部侍郎杨凝式而止其间无年月时世者悉列于后总五百一人在华岳庙中【集古録目】自唐开元二十三年讫后唐清泰二年实二百一年题名者五百十一年人者题者又三十一人往往当时知名士也或兄弟同游或子侄并侍或僚属将佐之咸在或山人处士相携或奉使奔命有行役之劳或穷高望逺极登临之适其富贵贫贱欢乐忧悲非惟人事百端而亦世变多故开元二十三年歳在丙子是歳天子躬耕田肆大赦羣臣方颂太平请封禅盖有唐极盛之时也清泰二年歳在乙未废帝簒立之眀年也是岁石敬瑭以太原及召契丹入自雁门废帝焚于洛阳而晋高祖入自太原五代极乱之时也始终二百年间或乱或盛或衰而往者来者先者后者虽穷达夀夭参差不齐而斯五百人者卒归于共尽也其姓名岁月风霜驳裂亦或在或亡其存者独有千仭之山石尔故特録其题刻毎抚卷慨然何异临长川而叹逝者也【集古録】
　　唐左辅顿僚四岳庙中刻石记
　　唐权仅撰李琚八分书开元二十四年十月【复斋碑録】
　　唐华岳庙碑
　　唐宗御制御书【诸道石刻録】
　　唐御制华岳碑述圣颂
　　唐京兆府富城县尉达奚珣撰序右补阙集贤殿学士吕向撰颂并书宗御制御书华岳庙碑建于庙中珣等遂作此颂以开元中立【集古录目】
　　唐金仙长公主碑
　　唐徐峤之撰明皇行书开元中立【金石録】
　　唐鄎国长公主碑
　　唐张説撰明皇八分书开元中立【访碑録】
　　唐韩赏祭华岳文
　　唐右补阙韩赏撰诸王侍书荣王府司马韩择木八分书自陈其志以忘身忧国为己任以盟于神天寳元年四月刻在华岳【集古録目】
　　唐灵台观主张敬忠碑
　　唐何思逺撰郭怀渐书天寳六年正月立【金石録】
　　唐岳庙古松诗
　　唐韦元志撰右补阙贤院学士卫包古文篆天寳九年立【集古录目】
　　唐御书华岳碑堂修饰记
　　唐卫包撰并正书天寳九年正月立【金石录】
　　唐灵台观三方功徳颂
　　唐右补阙内供奉集贤院修书卫包撰并书字为古文据碑天寳中诏颂功徳于华山云台宫并安御容重防金天王庙前御制碑而作此颂以天寳九年四月立【集古録目】
　　唐云台观金箓斋颂
　　唐卫包撰并书字为古文宗自开元中毎嵗之千秋节设金箓斋于华岳云台宫碑以天寳九年四月立【集古录目】
　　虽不著书人姓氏而字为古文实为包书也唐世华山碑刻为古文者皆包所书包以古文见称当时甚盛盖古文世俗罕通徒见其字书多奇而不知其笔法非工也余以集録所见三代以来古字尤多遂识之尔【集古録】
　　唐修金天王庙灵毕述
　　唐卫包撰并正书天寳九年四月立【金石録】
　　唐顔鲁公华岳题名
　　唐顔鲁公书以乾元元年为饶州刺史题于华岳庙【集古録目】
　　唐渭南令路嗣恭遗爱表
　　唐考功郎中知制诰苏源明撰不著书人名氏嗣恭字嗣恭平阳人初名劔客开元中歴数县令皆有能名明皇以为可嗣汉鲁恭故赐此名复歴渭南令至朔方留后上元二年渭南为立此表在渭南【集古録目】
　　唐赠扬州都督段寛神道碑
　　唐杨炎撰萧正正书大歴四年十月【金石録】
　　唐赠工部尚书王忠嗣碑
　　唐元载撰王缙行书大歴十年四月【金石录】
　　唐华岳精享昭应之碑
　　兴元元年十二月立【诸道石刻録】
　　唐节度李元谅懋功昭徳颂
　　唐张蒙撰韩秀弼八分李彛篆额贞元五年十月【金石录】
　　唐冠军将军乌承玭碑
