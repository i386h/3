<!-- { "loadSidebar": true } -->
　　道德经疏义节解上下各二卷 原释，伪蜀乔讽撰，讽仕蜀为谏议大夫、知制诰，奉诏以唐明皇注疏、杜光庭义掇其要，附以己意解释之，（见文献通考。）阙。（见天一阁钞本。）
　
　　〔侗按：宋志、无上下二字。〕
　
　　道德经小解二卷 原释，不著撰人名氏，注解道德经义，（见文献通考。）阙。（见天一阁钞本。）
　
　　列子冲虚至德真经八卷 列制寇撰，张湛注。
　
　　〔侗按：汉志、御寇作圄寇。〕
　
　　又子十一卷 原释，徐灵府注阙。（见天一阁钞本。）
　
　　〔侗按：史记货殖传集解云，徐广曰，计然者，范蠡之师，名研，骃按范子曰，计然者，葵邱濮上人，姓辛氏，字文子，其先晋国亡公子也，意林云，姓辛，名文子，未知孰是，汉志九篇，诸家书目及今道藏本并十二卷，书录解题、通考并作默希子注，即灵府自号也。〕
　
　　文子十二卷 原释，李暹注。（见天一阁钞本。）
　
　　〔侗按：诸家书目并作文子训注，宋志作子暹训文子注，旧本暹讹作进，今校改。〕
　
　　亢仓子三卷 王士元补亡，原释，凡九篇。（书录解题引，见文献通考。）
　
　　〔侗按：唐志、读书志、通考并二卷，今本一卷。〕
　
　　庄子十卷 庄周撰，郭象注。
　
　　补注庄子十卷 张昭撰。
　
　　南华真经篇目义三卷 原释阙。（见天一阁钞本。）
　
　　〔侗按：诸家书目、并不著撰人，通志略无义字。〕
　
　　鹖冠子三卷 原释，今书十五篇，述三才变通古今治乱之道，唐世尝辨此书后出，非古所谓鹖冠子者。（见文献通考。）
　
　　〔侗按：鹖冠子，佚其名氏，汉志、一篇，通考、八卷。〕
　
　　集注阴符经一卷 唐志、不著撰人，原释，自太公而下，注传尤多，今集诸家之说合为一书，若太公、范蠡、鬼谷子、诸葛亮、张良、李淳风、李筌、李合、李鉴、李锐、杨晟凡十一家，自淳风以下皆唐人，又有传曰者，不详何代人，太公之书，世远不传，张良本传不云著书，二说疑后人假托云，又有阴符经叙一卷，不详何代人叙，集太公以后为阴符经注者凡六家，并以惠光嗣等传附之，（见文献通考。）阙。（见天一阁钞本。）
　
　　阴符经一卷 黄帝撰。
　
　　阴符机一卷 原释，唐李靖撰，以为阴符者，应机制变之书，破演其说为阴符机，又有势滋及论合三篇，（见文献通考。）
　
　　阴符经太无传一卷
　
　　〔侗按：唐张果得是书于道藏，不详作者，宋志、蔡望撰。〕
　
　　骊山母传阴符元气一卷 李筌撰。
　
　　〔侗按：通志略、元气作妙义。〕
　
　　阴符经要义一卷 通志略、不著撰人，原释阙。（见天一阁钞本。）
　
　　阴符经正义一卷 原释，唐韦洪撰，（见文献通考。）阙。（见天一阁钞本。）
　
　　〔侗按：宋志、正义作疏诀。〕
　
　　黄帝阴符经辨命论一卷 原释，唐张果传，或曰果于道藏得此传，不详何代人所作，因编次而正之，今别为古字，盖当时道书所得之本也，（见文献通考。）阙。（见天一阁钞本。）
　
　　〔侗按：通考、辨命作辨合，引此释与前太无传共之，考二书皆张果所得，不知原本究隶何书，今附于此，下小解、原释、通考引，亦与前要义共之。〕
　
　　阴符经小解一卷 原释，元解先生撰，不详何代人，（见文献通考。）阙。（见汪氏钞本。）
　
　　〔侗按：通志略、宋志并不著撰人。〕
　
　　阴符天机经一卷 原释，唐李筌撰，自号少室山达观子，筌好神仙，尝于嵩山虎口岩石壁得黄石阴符本，题云魏道士寇谦之传诸名山，筌虽略钞记，而未晓其义，后入秦骊山，逢老母传授，（见文献通考。）阙。（见天钞本一阁。）
　
　　〔侗按：通考作阴符元机，宋志无阴符二字，不著撰人。〕
　
　　抱朴子内外篇二十卷 葛洪撰。
　
　　〔侗按：后杂家类，别有外篇五十卷，考内篇言神仙黄白变化之事，故列道家，外篇驳难通释，故列杂家，隋志之例如此，此有外字疑衍，然遂初堂亦合内外篇为一书，盖当时已有并合之本矣，陈诗庭云，隋志内篇二十一卷，旧唐志、宋志与此卷数并同，无外字，唐志、内篇十卷。〕
　
　　孙子十卷 孙绰撰。
　
　　〔侗按：隋志、旧唐志、唐志并十二卷。〕
　
　　无能子三卷
　
　　〔侗按：读书后志云，无能子三卷，不著撰人，总目录之于道家，通志略云，唐光启中隐者，不著名氏，阴符九经元谭二卷 元解先生撰。〕
　
　　〔侗按：通志略无九字。〕
　
　　原叙道家者流，本清虚，去健羡，泊然自守，故曰我无为而民自化，我好静而民自正，虽圣人南面之术，不可易也，至或不究其本，弃夫（侗按，一本作去。）仁义而归之自然，以因循为用，则儒者病之。（见欧阳文忠公集。）
　
　　〔侗按：以上原卷二十五。〕
　
　　法家类

　　共六部，六十五卷
　
　　管子十八卷 管夷吾撰，原释，刘向录校。（见天一阁钞本。）
　
　　〔侗按：隋志、十九卷，书录解题、通考、宋志及今本并二十四卷。〕
　
　　管子十九卷 原释，唐国子博士尹知章注，按吴克书目凡三十卷，今存十九卷自列势解篇而下十一卷亡。（见文献通考。）
　
　　管氏指略二卷 原释，唐杜佑撰，采管氏章句之要为十篇。（见文献通考。）
　
　　商子五卷 商鞅撰。
　
　　〔侗按：汉志、商君二十九篇，隋志、唐志、通志略亦作商君书。〕
　
　　慎子一卷 慎到撰，原释，三十七篇。（见直斋书录解题。）
　
　　〔侗按：隋志、旧唐志、唐志并十卷。〕
　
　　韩子二十卷 韩非撰。
　
　　〔侗按：汉志五十五卷。〕
　
　　原叙法家者流，以法绳天下，使一本于其术，商君申韩之徒，乃推而大之，挟其说以干世主，收取功名，至其尊君抑臣，辨职分，辅补制，于王治不为无益，然或狃细苛，持深刻，（侗按，一本作刻深。）不可不察者也。（见欧阳文忠公集。）
　
　　名家类

　　共五部，计一十卷。
　
　　尹文子二卷
　
　　〔侗按：唐志、宋志并一卷，读书志、书录解题并三卷。〕
　
　　邓析子一卷 原释，邓析子，战国时人，汉志、二篇，初析著书四篇，刘歆有目一篇，凡五，歆复校为二篇。（见献通文考。）
　
　　〔侗按：诸家书目并二卷。〕
　
　　公孙龙子一卷
　
　　〔侗按：汉志、十四卷，诸家书目及今本并三卷。〕
　
　　人物志三卷 刘劭撰。
　
　　〔侗按：玉海引崇文目同。〕
　
　　广人物志三卷 杜周士撰。
　
　　〔侗按：玉海引崇文目作一卷，书录解题、通考并十卷，宋志、二卷。〕
　
　　原叙，名家者流，所以辨覈名实，流别等威，使上下之分不相逾也，仲尼有云，必也正名乎，言为政之大本，不可不正者也。（见欧阳文忠公集。）
　
　　墨家类

　　共二部，计十六卷。
　
　　墨子十五卷 墨翟撰。
　
　　〔侗按：读书志、五十卷，书录解题、三卷。〕
　
　　董子一卷 董无心撰。
　
　　〔侗按：旧唐志、二卷。〕
　
　　原叙，墨家者流，其言贵俭，兼爱，尊贤，右鬼，非命，上同，此墨家之所行也，孟子之时，墨与杨其道塞路，轲以墨子之术俭而难遵，兼爱而不知亲疏，故辞而辟之，然其彊本啬用之说，有足取焉。（见欧阳文忠公集。）
　
　　纵横家类

　　一部三卷
　
　　鬼谷子三卷 鬼谷先生撰。
　
　　〔侗按：书录解题云，隋志有皇甫谧、乐壹二家，今本称陶宏景注，考通志略作乐台撰，误也，今隋志乐台作乐一，则台字亦误，诸仁煦曰，唐志又有尹知章注三卷。〕
　
　　原叙，春秋之际，王政不明，而诸侯交乱，谈说之士出于其间，各挟其术以干时君，而因时适变，当权事而制宜，有足取焉。（见欧阳文忠公集。）
　
　　杂家类

　　共三十九部，计四百二十二卷。
　
　　〔侗按：今核计实四百二十卷。〕
　
　　吕氏春秋三十六卷 吕不韦撰，高诱注。
　
　　〔侗按：诸家书目及今本并二十六卷。〕
　
　　孔丛子三卷
　
　　新语二卷 陆贾撰。
　
　　淮南子二十一卷 原释，许慎注。（见天一阁钞本。）
　
　　淮南子二十一卷 原释，高诱注。（见天一阁钞本。）
　
　　〔侗按：旧唐志作淮南子注解，宋志、十三卷。〕
　
　　仲长子昌言二卷 原释，汉仲长统撰，按本传，统论说古今及时俗行事，著论名昌言，凡三十四篇，十余万言，隋唐书目十卷，今所存十五篇，分为二卷，余皆亡。（见文献通考。）
　
　　〔侗按：玉海引崇文目同，今隋志十二卷。〕
　
　　论衡三十卷 王充撰。
　
　　〔侗按：隋志、二十九卷。〕
　
　　傅子五卷 原释，晋傅休奕撰，集经史治国之说，评断得失，各为区例，本传载内外中篇凡四篇，亡录合一百四十篇，今亡一百一十七。（见文献通考。）
　
　　〔侗按：玉海引崇文目同，陈诗庭云，旧唐志唐志、尚存一百二十卷，今本十二篇，又佚十一篇。〕
　
　　抱朴子外篇二十卷 葛洪撰。
　
　　〔侗按：隋志、通志略并三十卷 旧唐志及书录解题引馆阁书目并五十卷，读书志、通考并十卷，古今注三卷 崔豹撰。〕
　
　　〔侗按：旧唐志五卷，唐志一卷。〕
　
　　续古今注三卷 周蒙撰。
　
　　〔侗按：玉海云，周蒙续古今注三卷，崇文目有之。〕
　
　　古今善言二十卷 范泰撰。
　
　　〔侗按：宋志、三十卷。〕
　
　　金楼子十卷 梁湘东王绎撰。
　
　　〔侗按：隋志、二十卷，今本六卷，元帝为湘东王时，自号金楼子，是书成于其时，故以命名，诸家书目竟题为元帝撰，失其实矣，宋志题湘东王绎，是也，今从之。〕
　
　　子钞三十卷 庾仲容撰。
　
　　〔侗按：旧唐志、唐志仲容、并作子容，又有沈约一书，卷同。〕
　
　　竟林三卷 马总撰。
　
　　〔侗按：唐志一卷，今本五卷。〕
　
　　刘子三卷
　
　　侗扫，旧唐志、唐志并十卷，刘勰撰，书录解题、五卷，刘画撰，读书附志云，刘画之书，或云刘勰所撰，或曰刘歆之制，或谓刘孝标之作，袁孝政为叙之际，已不能明辨之矣。
　
　　理道集十卷 李文博撰，原释阙。（见天一阁钞本。）
　
