<!-- { "loadSidebar": true } -->
　
　　玉府新书三卷 原释阙。（见天一阁钞本。）
　
　　〔侗按：通志略云，梁齐逸人撰，不著名氏。〕
　
　　麟角抄十二卷 通志略、宋志、并不著撰人，原释阙。（见天一阁钞本。）
　
　　〔侗按：旧本脱麟角二字，作□抄十二卷，今校增。〕
　
　　麟角一百二十卷
　
　　〔侗按：通志略、不著撰人，宋志、欧阳询撰。〕
　
　　书抄一百七十三卷 虞世南撰，原释阙。（见天一阁钞本。）
　
　　〔侗按：玉海引崇文目同，是书成于隋世，故隋志已著录，作一百七十四卷，书录解题、宋志及今本并一百六十卷，读书后志、一百二十卷，诸家书目多有北堂二字，惟隋志、旧唐志与此同。〕
　
　　通典二百卷 杜佑撰。
　
　　会要三十卷 王溥撰。
　
　　〔侗按：诸家书目并作五代会要。〕
　
　　会要四十卷 苏冕撰。
　
　　集类一百卷 刘绮庄撰。
　
　　唐会要一百卷 王溥撰。
　
　　集类略三十卷 高邱词撰。
　
　　事鉴五十卷 郭道规撰，原释阙。（见天一阁钞本。）
　
　　类林十卷 于立政撰。
　
　　〔侗按：宋志作于政立。〕
　
　　唐书类苑二卷 邵思撰，原释阙。（见天一阁钞本。）
　
　　〔侗按：玉海引崇文目同。〕
　
　　十九书语类十卷 是光乂撰，原释阙。（见天一阁钞本。）
　
　　〔侗按：唐志十九下有部字，注云，光乂后赐姓齐，宋志、语类作类语，晁光乂撰误。〕
　
　　新修唐朝事类十卷 郭廷诲撰，原释阙。（见天一阁钞本。）
　
　　〔侗按：玉海引崇文目同，宋志无新修二字，通志略，唐朝作唐书。〕
　
　　群书致类一卷 原释阙。（见天一阁钞本。）
　
　　九经类义二十卷 刘济撰，原释阙。（见天一阁钞本。）
　
　　〔侗按：宋志作九经类议，注云一作义。〕
　
　　艺文类聚一百卷 欧阳询撰。
　
　　初学记三十卷 徐坚等撰。
　
　　六帖三十卷 白居易撰。
　
　　〔侗按：醉吟先生墓志云，又著事类集要三十部，诗人目为白氏六帖，唐志又作白氏经史事类，注云一名六帖。〕
　
　　王氏千门四十卷 王洛宾撰，原释阙。（见天一阁钞本。）
　
　　〔侗按：宋志、王氏不著名。〕
　
　　编珠五卷 杜公瞻撰。
　
　　〔侗按：宋志、四卷。〕
　
　　鹿门家钞九十卷 皮日休撰。
　
　　备举文言二十卷 陆贽撰。
　
　　〔侗按：读书后志、玉海引崇文目并同，旧本文讹作，又今校改，宋志、三十卷。〕
　
　　警年十卷 陆羽撰。
　
　　词圃十卷 张仲素撰。
　
　　穿杨集四卷 马幼昌撰。
　
　　青□十卷
　
　　〔侗按：此条旧阙一字，无本可证。〕
　
　　瀛类十卷 韦稔撰，原释阙。（见天一阁钞本。）
　
　　蒙求三卷 李瀚撰。
　
　　续蒙求三卷 王殷范撰，原释阙。（见天一阁钞本。）
　
　　〔侗按：通志略作王范，无殷字，避讳删去，说见前。〕
　
　　唐蒙求三卷 白廷翰撰。
　
　　〔侗按：宋志作邱延翰撰。〕
　
　　蒙求二十卷 原释阙。（见天一阁钞本。）
　
　　系蒙十卷 李伉撰，原释阙。（见天一阁钞本。）
　
　　〔侗按：宋志作系蒙求，唐志、通志略并二卷。〕
　
　　群书系蒙三卷 刘潜撰，原释阙。（见天一阁钞本。）
　
　　〔侗按：宋志作刘渐。〕
　
　　韵对十卷 高测撰。
　
　　四库韵对九十八卷 陈鄂撰，原释阙。（见天一阁钞本。）
　
　　〔侗按：宋志、九十九卷。〕
　
　　十经韵对二十卷 陈鄂撰。
　
　　〔侗按：以上原卷三十。〕
　
　　类书类下

　　共五十一部，计八百六十五卷。
　
　　〔侗按：玉海引崇文目同，云终于搢绅集，今核计实四十九部，八百四十四卷。〕
　
　　资谈六十一卷 范赞时撰。
　
　　〔侗按：通志略、六十卷。〕
　
　　史海十卷 曹化撰，原释阙。（见天一阁钞本。）
　
　　〔侗按：玉海引崇文目同。〕
　
　　学海二十卷 温庭筠撰。
　
　　〔侗按：玉海引崇文目作三十卷，陈诗庭云，诸家书目亦作三十，疑此二字误也。〕
　
　　应用类对十卷 韦稔撰。
　
　　〔侗按：宋志注云，一名笔语类对。〕
　
　　雕金集十卷 原释阙。（见天一阁钞本。）
　
　　〔侗按：通志略、刘润国撰，宋志作彫金集三卷，国润广彫金集十卷。〕
　
　　王氏属对十卷 原释阙。（见天一阁钞本。）
　
　　经史事对十卷
　
　　〔侗按：宋志、三十卷，不著撰人。〕
　
　　修文海十七卷 王博古撰，原释阙。（见天一阁钞本。）
　
　　属文宝海一百卷 郭微撰，原释阙。（见天一阁钞本。）
　
　　文鉴五卷 原释阙。（见天一阁钞本。）
　
　　〔侗按：宋志有沈寥子撰，四十卷，疑即此书。〕
　
　　戚苑篡要十卷 刘杨名撰，原释阙。（见天一阁钞本。）
　
　　〔侗按：旧本脱篡要二字，今据诸家书目校增。〕
　
　　戚苑英华十卷 原释，刘扬名撰，袁说重修，说摭采他书以增缀之。（见玉海艺文类。）
　
　　〔侗按：书录解题作袁悦撰。〕
　
　　内范要略十卷 唐武后撰，原释阙。（见天一阁钞本。）
　
　　记室新书三十卷 李途撰。
　
　　〔侗按：玉海引崇文目同，宋志三卷。〕
　
　　文华心鉴六卷 通志略、不著撰人，原释阙。（见天一阁钞本。）
　
　　玉英二卷宋志、不著撰人，原释阙。（见天一阁钞本。）
　
　　经典正要三卷 通志略、不著撰人，原释阙。（见天一阁钞本。）
　
　　修文异名录十卷 原释阙。（见天一阁钞本。）
　
　　〔侗按：通志略、不著撰人，宋志、十一卷，裴说撰。〕
　
　　类要十五卷 晏殊撰。
　
　　〔侗按：玉海引崇文目同，书录解题、七十六卷，云中兴书目、七十七卷，通志略、七十四卷，宋志与中兴书目同。〕
　
　　子谈论三卷
　
　　〔侗按：宋志作诸子谈论，注云，不知作者。〕
　
　　语丽十卷 朱澹远撰。
　
　　白氏传家记二十卷 原释阙。（见天一阁钞本。）
　
　　〔侗按：宋志、传家作家传，诸家书目、并不著名。〕
　
　　王论家要四卷 原释阙。（见天一阁钞本。）
　
　　锦绣谷五卷 孙翰撰。
　
　　玉屑二卷
　
　　〔侗按：诸家书目、并不著撰人，书录解题、十五卷。〕
　
　　广略新书三卷 原释阙。（见天一阁钞本。）
　
　　〔侗按：旧本略讹作要，通志略、不著撰人，宋志、杨名撰，注云，广一作唐。〕
　
　　雕玉集二十卷 通志略、不著撰人，原释阙。（见天一阁钞本。）
　
　　碎金钞十卷 通志略、不著撰人，原释阙。（见天一阁钞本。）
　
　　绣囊五卷 原释阙。（见天一阁钞本。）
　
　　儒林碎宝二卷 通志略、不著撰人，原释阙。（见天一阁钞本。）
　
　　羊头山记十卷 徐叔旸撰，原释阙。（见天一阁钞本。）
　
　　〔侗按：宋志、作徐叔阳。〕
　
　　书判幽独四十卷 宋志、不著撰人，原释阙。（见天一阁钞本。）
　
　　典要三卷 原释阙。（见天一阁钞本。）
　
　　轺书事类三卷 原释阙。（见天一阁钞本。）
　
　　〔侗按：宋志、轺书作轺车，不著撰人。〕
　
　　春秋要类五卷 原释阙。（见天一阁钞本。）
　
　　〔侗按：宋志、有左传类要五卷，不著撰人。〕
　
　　春秋义鉴三十卷 郭翔撰，原释阙。（见天一阁钞本。）
　
　　名氏族十卷 杨知惲撰，原释阙。（见天一阁钞本。）
　
　　岁时广记一百二十卷 徐锴撰。
　
　　〔侗按：宋志注云，内八卷缺，通志校雠略云，岁时自是一家书，如岁时广记百十二卷，崇文目不列于岁时，而列于类书，何也。〕
　
　　略玉字十卷 原释阙。（见天一阁钞本。）
　
　　宝鉴丝纶二十卷 原释阙。（见天一阁钞本。）
　
　　〔侗按：通志略、马洪敏撰，宋志作冯洪敏。〕
　
　　要览二卷 陆士衡撰。
　
　　〔侗按：旧唐志、三卷。〕
　
　　童子洽闻一卷 宋志、不注撰人，原释阙。（见天一阁钞本。）
　
　　文选抄十二卷 苏易简撰。
　
　　〔侗按：玉海引崇文目同。〕
　
　　群书解题八十卷 郑斋撰，原释阙。（见天一阁钞本。）
　
　　〔侗按：旧本群讹作郡，今校改。〕
　
　　门类解题十卷 宋志、不著撰人。
　
　　仙凫羽冀三十卷 曾致尧撰。
　
　　〔侗按：玉海引崇文目同，通志略作僧智晓撰，考致尧淳化中为光禄丞，卒赠谏议大夫，即巩祖也，此书见于巩撰文集后叙，郑渔仲未究本末，凭臆窜改，误曾为僧，因易致尧为智晓，反似方外之作，其谬诞至此。〕
　
　　青宫懿典十五卷 王纯臣撰，原释阙。（见天一阁钞本。）
　
　　翰苑七卷 张楚金撰。
　
　　〔侗按：旧本苑讹作院，今校改，唐志重出，一部作三十卷。〕
　
　　搢绅集三卷
　
　　〔侗按：以上原卷三十一。〕
　
　　算术类
　
　　共三十一部，计七十九卷。
　
　　〔侗按：玉海引崇文目同，云始于周髀算经，至术数记遗又秝律类引崇文目，亦与此同，今核计，实七十三卷。〕
　
　　周髀算经二卷 赵君卿注，甄鸾重述，李淳风注释。
　
　　〔侗按：书录解题云，唐志有赵婴、甄鸾注各一卷，李淳风释二卷，今曰君卿者，岂婴之字耶，中兴书目又云，君卿名爽，盖本崇文总目，然皆莫详时代。〕
　
　　九章算术九卷 原释阙。（见天一阁钞本。）
　
　　〔侗按：诸家书目、术并作经，遂初堂书目作法，读书后志云，未详撰者姓名，或曰周公，宋志、刘徽撰，李淳风注，考徽非撰者，亦注之耳。〕
　
　　九章算草九卷 贾宪撰。
　
　　〔侗按：通志略、算草作细草。〕
　
　　九章算经要略一卷 李淳风注释，原释阙。（见天一阁钞本。）
　
　　〔侗按：宋志无算字，通志略、要略作要诀。〕
　
　　五经算术二卷 李淳风注。
　
　　〔侗按：通志略、一卷，甄鸾撰，宋志亦一卷，王孝通撰，今本五卷。〕
　
　　缉古算经一卷 王孝通撰，原释，李淳风注。（见玉海艺文类。）
　
　　〔侗按：玉海引崇文目同，诸家书目、经并作术，四卷。〕
　
