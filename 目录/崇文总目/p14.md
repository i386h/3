<!-- { "loadSidebar": true } -->
　　开元四库书目四十卷 通志略不著撰人，原释阙。（见天一阁钞本。）
　
　　唐秘阁书目四卷 通志略、不著撰人。
　
　　〔绎按：玉海两引崇文目，并作唐秘阁书目，旧本脱阁字，今校增。〕
　
　　集贤书目一卷 韦述撰。
　
　　〔绎按：玉海云，韦术集贤书目一卷，崇文目有之，通志略、上有唐字，不著撰人，宋志亦作唐集贤书目。〕
　
　　唐列圣实录目五十卷 孙玉汝撰。
　
　　〔绎按：玉海引崇文目作五十□卷，通志略、宋志、并二十五卷。〕
　
　　后唐统类目一卷 宋志、不著撰人，原释阙。（见天一阁钞本。）
　
　　群书丽藻自录五十卷 宋遵度撰。
　
　　吴氏西齐书目一卷 吴克撰，原释阙。（见天一阁钞本。）
　
　　〔绎按：玉海引崇文目同，宋志、目下有录字。〕
　
　　河南东斋史目录三卷 诸家书目、并不著撰人。
　
　　〔绎按：玉海引崇文目同，唐志、通志略、并无录字，宋志作河南东斋史书目，注云，斋一作齐。〕
　
　　唐书叙例目录一卷 唐志、通志略、宋志、并不著撰人，原释阙。（见天一阁钞本。）
　
　　新集书目一卷 蒋彧撰，原释阙。（见天一阁钞本。）
　
　　〔绎按：宋志、无新集二字。〕
　
　　天下郡县书目一卷 原释阙。（见天一阁钞本。）
　
　　学士院杂撰目一卷 原释阙。（见天一阁钞本。）
　
　　〔绎按：玉海引崇文目同，通志略、杂撰作新撰，陈诗庭云，宋初改军镇及宫殿名，诏学士院撰，又按：以上原卷二十三。〕
　《崇文总目》  宋?王尧臣等编 



卷三 


　　儒家类

　　共四十四部，计三百二十卷。
　
　　〔侗按：今核计实三百三十卷。〕
　
　　晏子春秋十二卷 晏婴撰，原释，晏子八篇今亡，此书后人采婴行事为之，以为婴撰则非也。（见文献通考。）
　
　　〔侗按：玉海引崇文目同，隋志、旧唐志、唐志并七卷，今本八卷。〕
　
　　曾子二卷
　
　　〔侗按：即从大戴礼中录出别行者，原本一卷，宋汪晫所编。〕
　
　　孟子十四卷 原释，赵岐注。（观天一阁钞本。）
　
　　孟子七卷 原释，陆善经注，善经唐人，以轲书初为七篇，因删去赵岐章旨与其注之繁重者，复为七篇云，（见文献通考。）阙。（见天一阁钞本。）
　
　　〔侗按：孟子题辞正义云，皇朝崇文总目，孟子独存赵岐注十四卷，唐陆善经注孟子七卷，凡二家，二十一卷。〕
　
　　续孟子二卷 原释，林慎思撰，慎思以为孟子七篇非轲自著书，而弟子共记其言，不能尽轲意，因传其说演而续之。（见文献通考。）
　
　　〔侗按：玉海引崇文目云，唐咸通中林谨思撰，又林永伸蒙子家传云，欧阳文忠公上崇文总目，卷续孟子二卷，程钜夫续孟子叙云，续孟子二卷，其书列于唐艺文志，宋崇文目同。〕
　
　　荀子二十卷 荀况撰，杨倞注。
　
　　荀卿子十二卷
　
　　〔侗按：唐以前著录家惟汉志孙卿子三十二篇，余并作十二卷，至杨倞为注，始分为二十卷，则此书乃原本也，应列于前。〕
　
　　鲁仲连子五卷
　
　　〔侗按：汉志、十四篇。〕
　
　　贾子十九卷 原释，汉贾谊撰，本七十二篇，刘向删定为五十八篇，隋唐皆九卷，今别本或为十卷，（见文考献通。）阙。（见天一阁钞本。）
　
　　〔侗按：玉海云，唐志贾谊新书十卷，崇文目、九卷，书录解题、十一卷，今本新书十卷，陈诗庭云，隋志亦作十卷，原释云，隋唐皆九卷，误矣。〕
　
　　太元经十卷 扬雄撰，蔡文邵注。
　
　　〔侗按：通志校雠略云，太元经以讳故，崇文改为太真，困学纪闻杂识类亦云崇文总目，谓太元经曰太真经，旧本作太元，盖后人窜改，今仍之。〕
　
　　法言十三卷 扬雄撰，原释，李轨注。（见天一阁钞本。）
　
　　〔侗按：陈志、通志略并十五卷，唐志、三卷。〕
　
　　法言十三卷 原释，柳宗元注。（见天一阁钞本。）
　
　　说苑五卷 原释，汉刘向撰，向、成帝时典秘书，采传记百家之言，撰其正辞美义可为劝戒者，以类相从，为说苑二十篇，今存者五卷。（见文献通考南丰文集，书录解题并引末句。）
　
　　〔侗按：读书志云，曾子固校书，自谓得十五篇于士大夫家，与崇文旧书五卷合为二十篇而叙之，汉艺文志考证云，崇文总目存者五篇，曾巩复得十五篇，与旧为二十篇，诸仁煦曰，书唐志又作三十卷。〕
　
　　续说苑十卷 原释，唐刘贶撰，以刘向著说苑二十篇，时汉史未行，故汉事颇阙，贶因采其所遗亡凡十篇云。（见文献通考。）
　
　　〔侗按：宋志、刘餗撰。〕
　
　　新序十卷 原释，汉刘向撰，成帝时典校秘书，因采载战国秦汉间事，为三十卷上之，其二十卷今亡。（见献通文考。）
　
　　〔侗按：通志略、一十卷。〕
　
　　盐铁论十卷 桓宽撰。
　
　　〔侗按：玉海引崇文目同。〕
　
　　潜夫论十卷 玉符撰。
　
　　〔侗按：玉海引崇文目同。〕
　
　　中论六卷 徐斡撰，原释，不知何人合之。（郡斋读书志引，见文献通考。）
　
　　〔侗按：玉海引崇文目同，读书志、二卷，引此作七卷，书录解题、二卷，宋志十卷，今本二卷。〕
　
　　中说十卷 王通撰，原释十卷，王道、天地、事君、周公、问易、礼乐、述史、魏相、立命、关子明。（明玉海艺文类。）
　
　　〔侗按：玉海引崇文目十卷，与读书志、书录解题同，考原释中分十门，当是每门一卷耳，旧本讹作六卷，今校改，旧唐志、唐志、通志略并五卷。〕
　
　　帝范一卷 唐太宗撰，原释，述修身治国之要言。（见玉海圣文类。）
　
　　〔侗按：玉海艺文类、官制类两引崇文目并同，旧唐志、唐志并四卷，贾行注，此本盖无注者，今本亦四卷。〕
　
　　青宫要记十卷 唐武后撰，原释阙。（见天一阁钞本。）
　
　　〔侗按：玉海艺文类、官制类两引崇文目并同，旧唐志、要记作记要，三十卷，唐志作纪要，卷亦同，臣轨二卷 唐武后撰。〕
　
　　修身要览十卷 唐章怀太子贤撰，原释阙。（见天一阁钞本。）
　
　　〔侗按：旧唐志、要览作要录，宋志别有李贤修书要览，即此书而重出也。〕
　
　　百行章一卷 杜正伦撰。
　
　　君臣政理论三卷 杨相如撰。
　
　　〔侗按：玉海引崇文目同。〕
　
　　圣典三卷 杨浚撰，原释阙。（见天一阁钞本。）
　
　　伸蒙子三卷 林慎思撰。
　
　　〔侗按：林元复伸蒙子跋云，先伸蒙之书，一志于唐艺文，再纪于皇朝崇文总目，刘希仁后叙云，伸蒙子虽见于唐艺文志及本朝崇文总目，而犹未广其传。〕
　
　　康教论一卷 邱光庭撰。
　
　　贞礼一卷 原释阙。（见天一阁钞本。）
　
　　元子二十卷 元结撰。
　
　　〔侗按：唐志、通志略、宋志并十卷。〕
　
　　理源二卷 牛希齐撰。
　
　　〔侗按：遂初堂书目，希齐作希济。〕
　
　　皇王大政论一卷 李琪撰。
　
　　〔侗按：宋志、十卷。〕
　
　　鲰子一卷 赵邻几撰，原释阙。（见天一阁钞本。）
　
　　前朝君臣正论二十五卷 赵莹撰，原释阙。（见天一阁钞本。）
　
　　〔侗按：宋志、无上二字。〕
　
　　资理论三卷 朱昂撰，原释阙。（见天一阁钞本。）
　
　　本说十卷 刁衎撰。
　
　　素履子一卷 张宏撰，原释阙。（见天一阁钞本。）
　
　　〔侗按：宋志、张弧撰。〕
　
　　里训十卷 张涉撰。
　
　　东莞子十卷 通志略、宋志并不著撰人，原释阙。（见天一阁钞本。）
　
　　儒门诫节忠经三卷 通志略、不著撰人，原释阙。（见天一阁钞本。）
　
　　中庸论一卷 赵澡撰，原释阙。（见天一阁钞本。）
　
　　商子新书三卷 商子逸撰。
　
　　〔侗按：宋志作商孝逸。〕
　
　　李子正辞十卷 原释阙。（见天一阁钞本。）
　
　　〔侗按：宋志、正辞作正辨，不著撰人名。〕
　
　　尹子五卷 宋志、不著撰人名。
　
　　原叙，仲尼之业，垂之六经，其道闳博，君人治物，百王之用，微是无以为法，故自孟轲、扬雄、荀况（侗按，一本作卿。）之徒，又驾其说，扶而大（侗按，一本作本。）之，历世诸子，转相祖述，自名一家，异端其言，或破碎于大道，然计其作者之意，要之孔氏（侗按，一本作子。）不有殊焉。（见欧阳文忠公集，及玉海艺文类。）
　
　　〔侗按：以上原卷二十四。〕
　
　　道家类

　　共三十五部，计一百七十卷
　
　　〔侗按：今核计实一百六十八卷。〕
　
　　鬻子一卷 鬻熊撰，原释，艺文志二十六篇，其八篇亡，特存此十四篇耳。（巽岩李氏引，见文献通考。）
　
　　〔侗按：汉志、二十二篇。〕
　
　　老子道德经二卷 李耳撰，原释，河上公注。（见天一阁钞本。）
　
　　〔侗按：宋志、一卷。〕
　
　　道德经二卷 原释，不著姓氏阙。（见天一阁钞本。）
　
　　道德经一卷 原释，王弼注。（见天一阁钞本。）
　
　　〔侗按：诸家书目及今本并二卷，陈诗庭云，唐志作王弼注，新记元言道德。〕
　
　　道德经二卷 原释，唐明皇注。（见天一阁钞本。）
　
　　道德疏六卷 唐元宗撰，原释阙。（见天一阁钞本。）
　
　　〔侗按：读书志、作老子疏，宋志、作道德音疏。〕
　
　　道德经传四卷 原释，唐陆希声撰，传疏道德二经义。（见文献通考。）
　
　　〔侗按：宋志作陆氏撰，不著名。〕
　
　　道德经疏二卷 原释，不著撰人名氏，集河上公、葛仙翁、郑思远、唐睿宗、明皇诸家注，叙其自疏。（见文献通考。）
　
　　〔侗按：宋志、有赵至坚道德经疏三卷，疑即是书。〕
　
　　老子道德经开题序诀义疏七卷 成元英撰，原释阙。（见天一阁钞本。）
　
　　道德经广圣义三十卷 原释，唐杜光庭撰，以明皇注疏演其义，（见文献通考。）阙。（见天一阁钞本。）
　
　　〔侗按：宋志、义下有疏字。〕
　
　　道德经谱二卷 原释，道士扶少明撰，不详何代人，以道德经章句略为义训，（见文献通考。）阙。（见天一阁钞本。）
　
