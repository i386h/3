<!-- { "loadSidebar": true } -->
　　风论仙眺经二卷 吴希言撰。
　
　　〔侗按：通志略、仙眺作山兆，宋志、作风论仙兆经一卷，注云，兆一作眺，考后医书类五，有山眺针炙经，不作仙眺，则此仙字及宋志，疑并传写之讹。〕
　
　　张果先生伤寒论一卷
　
　　发背论一卷 原释僧智宣。（见天一阁钞本。）
　
　　发背论十卷 原释白岑。（见天一阁钞本。）
　
　　〔侗按：通志略、宋志、并一卷。〕
　
　　新撰脚气论三卷 李暄撰。
　
　　论三十六种风一卷 杨天业撰。
　
　　〔侗按：宋志作三十六种风论，天业作大业。〕
　
　　青乌子风论一卷
　
　　〔侗按：宋志作青乌子风经，又重出一部作青乌子论。〕
　
　　伤寒论十卷 张仲景撰，王叔和编。
　
　　楚刘豹子眼一卷
　
　　〔侗按：宋志作刘豹子眼论，旧本疑脱论字。〕
　
　　伤寒手鉴二卷 田谊卿撰。
　
　　岭南脚气论一卷 李暄撰。
　
　　〔侗按：宋志、二卷。〕
　
　　伤寒证辨集一卷 通志略、宋志、并不著撰人。
　
　　广陵正师口齿论一卷
　
　　〔侗按：通志略，广陵作唐陵，释普济撰，宋志亦作唐陵，注云唐一作广。〕
　
　　口齿玉池论一卷 释普济撰。
　
　　〔侗按：通志略，玉池作玉地。〕
　
　　咽喉口齿方论一卷
　
　　〔侗按：通志略、宋志、并五卷，不著撰人。〕
　
　　张仲景口齿论一卷
　
　　西京巢家水气论一卷
　
　　〔侗按：宋志、巢家作巢氏，不著名。〕
　
　　医眼针方论一卷
　
　　〔侗按：通志略、针下有钩字，不著撰人，陈诗庭云，宋志有针眼钩方一卷，注云，针眼一作眼针，不著撰人，亦即此书。〕
　
　　口齿论一卷 原释邵英俊撰。（见天一阁钞本。）
　
　　疗口齿杂方一卷 通志略、不著撰人。
　
　　百中伤寒论三卷 陈昌允撰，原释，百中者，取其必愈。（见通志校雠略。）
　
　　〔侗按：校雠略云，崇文总目间有见名知义者，亦彊为之释，如陈昌允作百中伤寒论，其名亦可见，何必曰百中者，取其必愈乎。〕
　
　　疮肿论一卷 喻义撰。
　
　　〔侗按：通志略作藉喻义撰，误也。〕
　
　　养身食法三卷 宋志，不著撰人。
　
　　食医心鉴三卷 昝殷撰。
　
　　〔侗按：宋志、二卷，通志略、昝殷作昝商，避讳也，说见前。〕
　
　　萧家法馔三卷 通志略、宋志、并不著撰人。
　
　　侍膳图一卷 通志略、宋志、并不著撰人。
　
　　江餐馔要一卷 黄克明撰。
　
　　馔林五卷 诸家书目、并不著撰人。
　
　　〔侗按：宋志、四卷。〕
　
　　产前后论一卷 王守愚撰。
　
　　〔侗按：宋志作产前产后论，通志略作王守忠。〕
　
　　集产后十九论一卷 诸家书目、并不著撰人。
　
　　〔侗按：宋志无集字。〕
　
　　家宝义囊一卷 通志略，不著撰人。
　
　　崔氏产鉴图一卷 通志略、宋志、并不著名。
　
　　杨氏产乳集三卷 杨归厚撰。
　
　　侗按、通志略，集下有验方二字。
　
　　草木诸药单方一卷
　
　　〔侗按：通志略，张秀言撰，宋志作章秀言。〕
　
　　脚气方一卷 李暄撰。
　
　　贾相公备急单方一卷 贾眈撰。
　
　　奏闻单方一卷 宋志，不著撰人。
　
　　〔侗按：通志略，奏闻作秦闻。〕
　
　　单方一卷
　
　　〔侗按：通志略有此书，不著撰人，下注崇文总目四字，疑原本亦无名氏者。〕
　
　　穆昌叙眼方一卷
　
　　〔侗按：宋志作疗眼诸方，穆昌绪撰，注云，绪一作叙。〕
　
　　〔又按：以上原卷三十七。〕
　
　　医书类五

　　共六十五部，计一百三十卷。
　
　　〔侗按：玉海引崇文目同，今核计实一百三十五卷。〕
　
　　铜人俞次针炙图经三卷
　
　　〔侗按：读书后志无经字，王惟德撰，通志略作王惟一。〕
　
　　新集明堂炙法三卷 通志略，不著撰人。
　
　　婴孩论二卷
　
　　童子秘诀三卷 姚和撰。
　
　　〔侗按：唐志、童子上有众字。〕
　
　　妆台方一卷 宇文士及撰。
　
　　〔侗按：宋志、方作记，六卷。〕
　
　　神杭方一卷
　
　　名医传一卷 甘伯宗撰。
　
　　〔侗按：玉海云，历代名医录书目七卷，唐志作名医传，崇文目同，今考唐志亦七卷。〕
　
　　审的眼药歌三卷 通志略，不著撰人。
　
　　黄帝针经一卷 原释，以下俱阙。（见天一阁钞本。）
　
　　〔侗按：玉海引崇文目同，隋志、通志略、宋志、并九卷。〕
　
　　山眺针炙经一卷
　
　　〔侗按：通志略，山眺作山兆，宋志与此同，注云，眺一作兆。〕
　
　　黄帝岐伯论针炙要诀一卷
　
　　〔侗按：宋志无黄帝二字。〕
　
　　针经钞三卷 甄权撰。
　
　　〔侗按：宋志作甄拥，误。〕
　
　　公孙克针炙经一卷
　
　　炙经十卷
　
　　〔侗按：宋志有颜齐□炙经十卷，当即此书。〕
　
　　明堂论一卷 朱遂撰。
　
　　〔侗按：通志略云，唐志、朱作米。〕
　
　　金滕玉匮针经三卷 吕博撰。
　
　　元悟四神针法一卷 诸家书目并不著撰人。
　
　　〔侗按：旧本、元悟讹作元误，今校改，通志略，法作经。〕
　
　　扁鹊针传一卷
　
　　〔侗按：隋志有扁鹊偃炙图三卷，此书疑即从中析出者。
　
　　又按：通志校雠略云，唐志别出明堂经脉一条，而崇文总目合为医书，据明堂一类，亦有数家，以为一条已自疏矣，况合于医书，而其类又不相附，可乎。〕
　
　　经食草木法一卷 宋志，不著撰人。
　
　　服食神秘方一卷 诸家书目并不著撰人。
　
　　〔侗按：隋志，上有神仙二字。〕
　
　　神仙金匮服食方二卷 潜真子撰。
　
　　新集方二卷 王朝昌撰。
　
　　〔侗按：通志略，一卷。〕
　
　　李八百方一卷
　
　　孟氏补养方三卷 宋志，不著名。
　
　　老子服食方一卷
　
　　集录古今服食导养方三卷
　
　　〔侗按：宋志无集字、不著撰人。〕
　
　　纂集秘要合炼神妙方五卷。
　
　　通元秘要术三卷
　
　　圃田通元秘术方三卷 郑氏（名失）撰。
　
　　〔侗按：宋志无秘术二字。〕
　
　　返魂丹方一卷 通志略、宋志、并不著撰人。
　
　　通元秘禄三卷
　
　　〔侗按：通志校雠略引崇文总目、作通元秘诀。〕
　
　　婴孩病源论一卷
　
　　〔侗按：通志略不著撰人，宋志无源字，李言少撰。〕
　
　　崔氏小儿论一卷 通志略，不著名。
　
　　婴孺方十卷 孙会撰。
　
　　〔侗按：宋志、婴孺作婴孩，不著撰人。〕
　
　　疗一儿论一卷
　
　　〔侗按：通志略有疗小儿眼论一卷，疑即此书。〕
　
　　小儿五疳二十四候论一卷 通志略、宋志、并不著撰人。
　
　　小儿官气集三卷
　
　　〔侗按：通志略、官气作宫气，不著撰人。〕
　
　　小儿方术论一卷 通志略、宋志、并不著撰人。
　
　　孩孺明珠变蒸七疳方论一卷
　
　　〔侗按：旧本脱疳字，今校增，通志略，朱篆撰，宋志作朱传。〕
　
　　孩子脉诀论一卷
　
　　〔侗按：宋志无诀字，不著撰人。〕
　
　　小儿药证一卷 刘景裕撰。
　
　　〔侗按：宋志、不著撰人。〕
　
　　小儿秘录一卷 通志略，不著撰人。
　
　　仙人水鉴图诀一卷 王超撰。
　
　　〔侗按：旧本水鉴讹作冰鉴，今校改，唐志、鉴作镜，此避嫌讳，说见前，宋志亦作仙人水镜，无图诀二字，王超作王起误。〕
　
　　保童方一卷
　
　　〔侗按：通志略云，周挺撰，宋志作姚和众撰，众字误，说见医书类二。〕
　
　　婴儿杂方五卷
　
　　〔侗按：通志略、婴儿作婴孩，不著撰人。〕
　
　　妆台宝鉴集三卷
　
　　〔侗按：通志略、杨氏撰，宋志注云，杨氏南阳公主。〕
　
　　发焰录一卷 司空舆撰。
　
　　修玉丹粉口诀一卷 宋志，不著撰人。
　
　　服云母诀一卷
　
　　〔侗按：旧本、云字阙，今校补，宋志作服云母粉诀，不著撰人。〕
　
　　服火丹砂诀一卷
　
　　〔侗按：宋志、诀下有叙字，不著撰人。
　
　　又按：通志校雠略云，唐艺文志与崇文总目既以外丹煆法为道家书矣，奈何崇文又于医书中见服火丹砂通元秘诀数条，大抵炉火与服饵两种，向来道家与医家杂出，不独艺文与崇文虽隋志亦如此。〕
　
　　葛仙翁杏仁煎方一卷 葛洪撰。
　
　　〔侗按：宋志，仙翁作仙公。〕
　
　　元明粉方一卷 宋志、不著撰人。
　
　　神仙□丹粉方一卷
　
　　〔侗按：旧本阙一字，陈诗庭云，宋志有神仙云母丹粉方，不著撰人，疑阙处是云母二字。〕
　
　　吞字帖肿方一卷 释波利译。
　
　　修纂疗痈疽要诀一卷 喻义撰。
　
　　〔侗按：唐志无修字，通志作痈疽要诀，无上三字。〕
　
　　瘰疬方一卷 通志略、宋志、并不著撰人。
　
　　徒都子膜子外气方一卷
　
　　〔侗按：通志略、宋志、并无膜下子字，不著姓名。〕
　
　　意医纪历一卷 吴群撰。
　
　　灵方志一卷 孔周南撰。
　
　　疗黄经三卷
　
　　〔侗按：通志略，不著撰人，宋志，扁鹊撰。〕
　
　　疗黄歌一卷 蒋淮撰。
　
　　相色金妙诀一卷 华氏撰
　
　　灵奇壁奥三卷
　
　　〔侗按：宋志上标陶隐居三字。〕
　
　　审的选要歌一卷 通志略、不著撰人。
　
　　排玉集三卷 邵英俊撰。
　
　　〔侗按：唐志、二卷，下注口齿方三字，通志略亦二卷。
　
　　又按：以上原卷三十八。〕
　卷四 


　　卜筮类

　　共六十部，计一百一十四卷。
　
　　〔锡鬯按：今核计实五十六部，一百一十卷。〕
　
　　齐人行兵天文龟眼玉钤经二卷
　
　　龟经一卷 原释，无名氏述龟卜之法。（天见一阁钞本。）
　
　　〔锡鬯按：玉海引崇文目同。〕
　
　　龟经三卷 原释，无名氏亦述龟卜之法。（天见一阁钞本。）
　
　　周易林十八卷 焦赣撰。
　
　　〔锡鬯按：玉海引崇文目同，诸家书目并十六卷，经义考亦作十六卷，云崇文总目同，误也。〕
　
　　周易杜陵贲卜法一卷
　
　　郭璞洞林一卷
　
