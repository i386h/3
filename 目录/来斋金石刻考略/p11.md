<!-- { "loadSidebar": true } -->
　　白脰乌乌误作鸟　杨乌白鷢杨乌误作鸉　鸢乌丑乌误作鸟　乌鹊丑乌误作鸟　大误作大凡经中二十字皆作廿三十字皆作卅按古诗之文多是四言如于三十里三十维物皆四言也则当为三十字史记秦始皇刻石如卄有六年维卄九年卅有七年则当为卄字卅字今改经文而为卄卅字非矣　凡经中虎字皆缺末笔作虎虓号饕滮箎褫字皆同避太祖讳　渊字皆缺笔作渊婣亦作婣避髙祖讳　世字皆缺笔作丗泄作泄绁作絏弃作弃勚作勚叶作防揲韘媟谍堞偞皆改从云　民字皆缺笔作民氓作甿岷作防昬缗皆改从氏避太宗讳　适字皆缺笔作活避徳宗讳　诵字皆缺笔作诵避顺宗讳　纯字皆缺笔作□避宪宗讳　恒字皆缺笔作避穆宗讳　湛字皆缺笔作湛葚作葚避敬宗讳　乃若髙宗讳治中宗讳显睿宗讳旦宗讳隆基文宗讳涵皆不缺笔者礼天子事七庙自肃至敬七宗而髙祖太宗创业之君不祧者也宗以上则祧庙也故不讳【册府元宝厯元年正月太常寺礼院上言宗庙讳准故事祧迁后不当更讳制可】文宗则今上也古者卒哭乃讳故生不讳　左传文公宣公卷字更滥恶而成城字皆缺末笔谷梁襄昭定哀诸公卷仪礼士昏礼皆然皆为朱梁所补刻考之宋刘从乂黎持二记但言韩建刘鄩移石而不言补刻【宋建隆三年刘从乂修文宣王庙记言天祐甲子嵗太尉许国公为居守移太学并石经于此甲子嵗昭宗迁雒之年许国公即韩建也元祐五年黎持新移石经记则云旧在务本坊自天祐中韩建筑新城而石经委弃于野至朱梁时刘鄩守长安从幕吏尹玉羽之请辇入城中置于此地即唐尚书省之西隅也今龙图吕公领漕陜右以其处洼下命徙置于府学之北墉而建亭焉二说不同朱彞尊曰尹玉羽者京兆长安人以孝行闻刘鄩辟为保大军节度推官厯雍汴滑兖从事仕后唐至光禄少卿晋髙祖召之辞以老退归闗中尝着自然经五卷武库集五十卷其事散见于府元惜欧阳子不为之立传而其书亦不传于世也】然成字缺笔其为梁讳无疑昔人固未尝徧读而博考也详见镇东军墙隍庙记下
　　五经文字三卷
　　凡一百六十部三千二百三十五字大厯十一年国子司业张参以说文字林兼采汉石经着为定体按刘禹锡国学新修五经壁记曰大厯中名儒张参为国子司业始详定五经书于论堂东西厢之壁辨齐鲁之音取其宜考古今之文取其正由是诸生之师心曲学偏聴臆说咸束而归于大同积六十年崩剥污蔑泯然不鲜今天子尚文章尊典籍国学上言遽赐千万时祭酒皥博士公肃遂以羡赢更新壁书惩前土涂不克以寿乃析坚木负墉而比之其制如版牍而髙广其平如粉泽而絜滑皆施阴闗使众如一附离之际无迹可寻堂皇靓深两屋相照申命国子能通书法者分章揆日悬其业而缮写焉此文当作于太和年间自土涂而木版自木版而石壁凡三易矣乃今石刻其末曰干符三年孙毛诗博士自牧以家本重校勘定【当云毛诗博士孙自牧于文乃顺】七月十八日书刻字人鱼宗防其字别体与朱梁所刻相类而本文不然当是开成中所刻其中有磨改数字者意自牧所为也
　　新加九经字様一卷
　　凡七十六部四百二十一字国子监奏覆定石经字体官翰林待诏唐元度状准太和七年十二月五日勅覆定九经字体者今所详覆多依司业张参五经文字为准其旧字様嵗月将久画参差传写相承渐致乖误今并依字书参详改正诸经之中别有疑阙旧字様未载者古今体异变不同如总据说文即古体惊俗若依近代文字或传写乖误今与校勘官同商较是非取其适中纂録为新加九经字様一卷请附于五经字様之末奉勅宜依开成二年八月十二日中书门下牒册府元周太祖广顺三年六月尚书左丞兼判国子监事田敏献印板书五经文字五经字様各二部一百三十防奏曰臣等自长兴三年较勘雕印九经书籍经注繁多年代殊邈传写纰缪渐失根源臣守官胶庠职司较定旁求援据上备雕镌幸遇圣朝克终盛事播文徳于有截传世教以无穷谨具陈进是此二书曽有印板而自宋以来学者不之言何也
　　吏部南曹尊胜咒石幢【天宝七载】
　　在西安府学文庙櫺星门内【与六部题名石幢对立】左光允撰序
　　崇仁寺尊胜咒石幢【天宝七载】
　　在西安府城西十里【今名金胜寺】张少悌书今寺僧龛置经堂前知所爱防一字不损赵子函云深圆秀逸顾宁人谓以少悌之名存之
　　慈恩寺尊胜咒石幢
　　今在西安府城南寺内堂前
　　草堂寺尊胜咒石幢【在鄠县杨万嵗书】
　　经咒石幢秦中在处有之不下二千余种太宗昭陵前赵村内有石鼓寺皷制如周宣王石鼓而稍大亦遍书尊胜经咒行笔甚佳石色甚美剥蚀过半予搜搨陵碑独略此今思亦觉可惜
　　嵩岳永泰寺尊胜咒石幢
　　在寺内庭西天宝九载
　　成都府尊胜咒石幢
　　字特大与前五石异太和五年马季武书嘉靖间土中掘出








　　来斋金石刻考略卷中
<史部,目录类,金石之属,来斋金石刻考略>
　　钦定四库全书
　　来斋金石刻考略卷下
　　侯官林侗撰
　　唐
　　孔子庙堂碑【正书　武德九年】
　　评者谓虞永兴书如层台缓步髙谢风尘又如行人妙选罕有失辞此碑武德九年奉勅撰书乃碑首有相题额【相乃王旦也】何以题额反居后耶葢古碑多无额至武后始増耳是碑谓与欧阳率更齐名而耑体过之今经五代节度王彦超重刻原石不知亡于何时贾相公躭谓为青箱至宝葢指旧刻言耳其见重于当时如此今在西安府学文庙防门内东墀与智永千字文碑对峙碑已断今续而竖之嘉靖乙夘嵗三秦地大震庙中碑其断而或存者幸也其碎而遂亡失者亦多矣碑髙五尺二寸广二尺六寸计三十四行每行六十四字
　　宗圣观记【武德九年书无名】
　　宗圣观唐奉老子为逺祖故神其说谓尹文操游太白山覩异象立坛而祀之老子降于坛间不经实甚欧阳询撰序陈叔达铭书无书者名经元人翻刻失其笔意耳石髙六尺广二尺五寸计二十三行每行六十字在盩厔县中南楼观大殿前华阳録记云秦始皇好神仙于尹先生楼南立老子祠此祀老子之始晋元康中重更修葺莳木万株连亘七里给戸三百供洒扫按尹先生相传为老子之师着尹真人经者有紫雪楼在盩厔县东三十里尹先生结草为楼望紫气西迈处今名楼观是也晋惠帝时重修唐髙祖武德改为宗圣观蘓东坡通判凤翔来游诗古观正依林麓断居民来说水泉甘乱溪赴渭争趋北飞鸟迎山不复南羽客衣冠朝上象野人香火祝春蚕女师岂解言符命山鬼如何说老聃刻于碑侧子由亦有和诗
　　邠州昭仁寺碑
　　今在邠州长武县宜禄递运所内　按旧唐书太宗本纪贞观三年十二月癸丑诏建义已来交兵之处为义士勇夫殒身戎阵者各立一寺命虞世南李百药褚亮顔师古岑文本许敬宗朱子奢等为之碑铭以纪功业于是立昭仁寺于邠州破薛举处也立昭觉寺于洛州破王世充处也立宏济寺于汾州破刘武周处也立慈云寺于晋州破宋金刚处也立普济寺于吕州破宋老生处也立等慈寺于郑州破窦建德处也立昭福寺于洛州破刘黒闼处也并官给供度精蓝森列当日之颅山血海骤化为经狮律虎之塲陈眉公品外録言之甚详石髙七尺二寸广三尺计四十行每行八十四字称守谏议大夫骑都尉臣朱子奢奉勅撰而无书者名氏字类庙堂碑庙堂经五代翻刻稍觉丰逸此更劲瘦为虞伯施真迹可宝也余四过其地始得一纸装潢甚精为人借观不还又三十年往西凉重过其地复得两纸石多漶漫且僻在西陲圉人驿卒岂知爱重销沉易易耳余有过宜禄巡司读昭仁碑二律边沙夕起接天黄梵呗遗踪塞路长坚壁早敎平薛举挥戈宁待识秦王战声尚想揺吴岳杀气潜消到上方缔搆髙文应卧读陇秦云树望苍苍晋阳兴运统戎衣百战功成四海归故垒尚浮龙虎气征裘犹带雪霜威连营鞞鼓千山动大漠旌旗夹日飞梵宇寂沉文石在拂尘读罢对斜晖
　　九成宫醴泉铭
　　九成宫今在麟游县西五里之天台山即隋仁夀宫也按开皇中文帝命杨素作仁夀宫于岐州北素遂铲山堙谷为崇台累榭宛转相属而役令严急丁夫毙者载道皆推填坑谷中覆以木石夷为平地帝颇知其事甚不悦后值嵗晚帝偶登仁夀殿周望原隰见燐火弥漫又闻哭声令左右察之报曰鬼火也帝曰此辈皆以役死今年暮魂魄思归耶乃令设祭洒酒宣勅咒遣之自是乃息王元美谓郑公此文因隋氏之钜丽归唐德之俭损颂而有风体了然谏録中语渤海书书郑公文当知合也书防云率更书出大令森森若武库矛防虞永兴称其不择纸笔皆能如意髙丽亦知爱重遣使请之其名大若此然太伤瘦俭古法小变独醴泉铭遒劲之中不失婉润尤为合作宫乆蒿莱而碑独存覆以小亭缭以周垣山且多虎摹搨者必数人持械以上今碑既为海内所宝重已糢糊矣复为恶令凿损三十余字亦何心哉余家藏宋搨旧本今特搨其碑额篆文与安喜使君碑同体皆阳刻可爱石髙五尺二寸广二尺六寸计三十四行每行五十字麟游县学有吴道子画凌烟阁功臣像石刻今只存魏征王珪李勣侯君集四像余曽得之复为人窃去不胜惋惜
　　慈恩寺塔圣教序并记
　　三藏圣教序文皇帝所制也述三藏圣教序记髙宗在春宫日所制也褚遂良奉勅书各为一碑文皇序龛塔门东髙宗记龛塔门西风雨牧樵所不及故最完好二碑俱髙四尺三寸广俱二尺一寸序计二十一行每行四十二字永徽四年十月建记二十行毎行四十字永徽四年十二月建　按髙宗为文德皇后立寺曰慈恩寺作浮图曰慈恩塔今名雁塔以唐放进士榜于此有诸科进士题名石碑寺乆废毁殆尽独塔嵬然为鲁灵光在髙坡之上曰塔坡其下有居民数十家今亦有寺而小非昔日之旧可知自宋熈宁火后塔不可登至万厯始加修葺有梯以上今复壊仅得陟至第四层而天府千里尽入目中矣但求唐人题咏如孟郊舒元舆之类不可得见塔下四门以石为桄桄上唐画佛精絶为游人恶札题刻可恨塔前近有碑亭万厯乙夘秦地震塔顶坠压亭圯碑碎唐题名无一存者只有尊胜石幢在东墀下无恙又唐史载髙宗御制御书慈恩寺碑奘迎置寺中导以乘舆卤簿天竺法仪其徒甚盛上御安福门观之可想当日金碧之致今此碑已亡又其南为曲江杜曲韦曲诸胜今一望平畴为禾黍腴区名刹如慈恩而泥积尘封僧徒数人负米南畆茫不知楞严法华为何物岂昔日过盛有时而衰耶使慈恩寺在江kao南报恩瓦棺不能独擅其美唐故事天子游幸秋登慈恩寺浮图进菊花酒称夀
　　同州圣教序并记
