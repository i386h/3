<!-- { "loadSidebar": true } -->
　　在西安郡庠圣敎序亭内右厢西牕台行草　此鲁公为检校刑部尚书时与定襄郡王郭英又书稿论朝防不宜让内侍鱼朝恩居上坐侃侃其词俗谓争坐位帖宋沈括梦溪笔谈曰都堂及寺观百官防集坐次多
　　出临时唐以前故事皆不可考惟顔鲁公与郭英乂书云宰相御史大夫两省五品供奉官自为一行十二卫大将军次之三师三公令仆少师保傅尚书左右丞侍郎自为一行九卿三监对之从古以来未尝叅错此亦略见当时故事　赵子函曰不知何时上石石已泐矣而法犹可寻王元美云无一笔不作晋法所谓无意而文从容中道者也又云公刚劲义烈之气文不能发而发之于笔墨间余尝谓公学不如其人于麻姑坛记见之词不如笔楷不如行有意不如无意于此帖见之而都敬乃谓草草之笔亦为摹刻以人重耳余不能不服膺元美此碑虽泐而顔公笔法宛然近董氏摹入戏鸿堂帖乃云陜省者不足观而自谓存公法度今以余观董氏刻视此则神亡矣　此石质粗多麻孔幸字画皆未损摹印不精遂致糢糊予至郡庠墨洞与印工对坐竟日纸墨力俱佳仅得两本观者谓为重刻又谓旧搨董氏夸有宋搨本想亦如是恨未一见
　　顔氏家庙碑
　　在西安郡庠李阳氷篆额顔氏家庙之碑建中元年建唐末丧乱其碑倒于郊野宋太平兴国五年都院孔
　　目官李延袭移建学宫立于明皇孝经石台亭东北向碑首行题曰唐故通议大夫行薛王友柱国赠秘书少监国子祭酒太子少保顔君庙碑铭乃鲁公父也次行第七子光禄大夫行吏部尚书充礼仪使上柱国鲁郡开国公真卿撰并书　君讳惟贞字叔坚其叙先世或称讳某若伯叔祖父羣从具直书其名碑文已详石四面遍书额上题字额隂片石方广如前　鲁公书云髙祖记室君国初居此宅虢州君舍人君侍焉堂今置庙地髙祖妣殷夫人居十字街西北壁第一宅秘书监君礼部侍郎君侍焉虢州君居后堂华州君于堂中生焉今充神厨少保君堂今充斋堂防屋充亚献终献斋室共八十五字人不知摹搨尘土封翳予拂拭摹出碑石髙八尺广四尺七寸厚一尺五寸前后皆二十二行每行四十七字左右旁皆六行每行五十字字比前后面略小额字又差小
　　顔鲁公与蔡明逺书
　　行草拓本二帖并依金石録附于大厯之末
　　奉使蔡州题字
　　在同州中有鲁公画像书曰真卿奉命来此事期未竟止縁忠勤无有旋意然中心悢悢始终不改游于波涛宜得斯报千百年间察真卿心者见此一事知我是行亦足达于时命耳又曰人心无路见世事只天知下有题曰观此笔迹不题嵗月以事实考之盖公使李希烈时也希烈以建中元年陷汝州卢杞建议遣公奉使至正元【宋讳贞故作正】元年八月丙戌公不幸遇害困踬贼庭者逾二年刅加于颈而色不变度无还期誓不易节葢书此以自表云靖康元年七月壬申朝散郎秘阁修撰知同州军事唐重书　又有忠义堂帖宋人所刻此帖名为奉命帖又有移蔡一帖曰贞元元年正月五日真卿自汝移蔡天也天之昭明其可诬乎有唐之徳则不朽耳十九日书叶少蕴避暑录话曰顔鲁公真迹宣和间存者犹有数十本其最著者与郭英乂论坐位书在永兴安师文家祭侄季明文病妻乞鹿脯帖在李观察士衡家乞米帖在天章阁待制王质家寒食帖在钱穆甫家其余与蔡明逺帖卢八仓曹帖送刘太真序等【当作刘太冲】不知在谁氏皆有石本坐位帖安氏初析居分为二人多见其前段师文后乃并得之相皆入内府世间无复遗矣【孙承泽曰送刘太冲序墨迹旧在中书赵士祯家后归之闗中南宗伯宗伯没其邑中举人东防商得之后复归南氏余从东君借临月余今国学所摹印即赵氏本也视墨迹文字及书法俱小异岂传世不止一本乎】今忠义堂所刻已上诸帖皆有之又有送辛晃序清逺道士同沈恭子游虎丘寺诗末题大厯五年十二月　又有开元二年二月顔元孙告身一通乾元元年四月顔昭甫告身一通宝应元年七月顔惟贞赠秘书少监告身一通殷氏赠兰陵夫人告身一通大厯十二年八月顔真卿刑部尚书告身一通建中元年八月真卿太子太师告身一通后有宋至和二年蔡襄跋嘉定乙亥刘元刚刻石
　　国子学石经
　　在西安府儒学圣殿明伦堂之后东西长廊树立其下故称墨洞开成二年立于国学宋元祐二年移立此旧唐书文宗纪开成二年宰臣判国子祭酒郑覃以经义启导稍接文学之士遂奏置五经博士依汉蔡邕刋碑列于太学创立石壁九经诸儒校正讹谬上又令翰林勒字官唐元度复校字体石末有元度等表文一通易经十卷九石二万四千四百三十七字书经十三卷十石二万七千一百三十四字诗经二十卷十六石四万八百四十八字周礼十卷十七石四万九千五百一十六字仪礼十七卷二十石五万七千一百一十一字礼记二十卷三十三石九万八千九百九十四字
　　春秋左传三十卷六十七石十九万八千九百四十五字
　　公羊传十卷十六石四万四千七百四十八字谷梁传十二卷十六石四万二千八十九字孝经一卷一石二千【阙】百【阙】十三字
　　论语十卷六石一万六千五百九字
　　尔雅三卷四石一万七百九十一字
　　五经文字三卷十石
　　九经并孝经论语尔雅字様共计六十五万二百五十二字
　　大唐开成二年丁巳嵗月次于元日维丁亥书石学生前四门馆明经臣陈玠
　　书石学生前四门馆明经臣艾居晦
　　书石学生前文学馆明经臣【阙】
　　书石官将仕郎守润州句容县尉臣段绛校勘兼看书上石官将仕郎守四门助教臣陈庄士
　　校勘兼看书上石官将仕郎守秘书省正字臣栢暠
　　覆定字体官翰林待诏朝议郎权知沔王友上柱国赐绯鱼袋臣唐元度
　　校勘官兼专知都勘定经书检校刋勒上石朝议郎守国子毛诗博士上柱国臣章师道朝散大夫守国子司业骑都尉赐绯鱼袋臣杨敬之
　　都检校官银青光禄大夫【阙】
　　国子祭酒同中书门下平章事太清宫使监修国史上柱国荥阳郡开国公食邑二千户臣覃
　　京兆府府学新移石经记略汲郡龙图吕公领漕陜右之日持适承乏雍学一日谒公公喟然谓持曰京兆阛阓间有唐国子监存焉其间石经乃开成中镌刻唐史载文宗时太学勒石经而郑覃与周墀等校定九经文字上石及覃以宰相兼祭酒于是进石壁九经一百六十卷旧在务本坊自天祐中韩建筑新城石经尽委于野至朱梁时刘鄩守长安有幕吏尹玉羽者白鄩请辇入城鄩方备岐军之侵轶谓此非急务玉羽绐之曰一旦贼兵临城碎为矢石亦足助敌为虐鄩然之乃迁置于此即唐尚书省之西隅也地杂民居其处洼下随立辄仆嵗久折缺予欲徙置于府学之北墉遂视图命役具器用筑浮虚凡石刻之偃者仆者悉辇置于其地洗剔尘土补锢残缺分为东西次比而陈列焉明皇注孝经及建学碑则立之于中央顔褚欧阳徐栁之书下迨偏傍字源之类则分布于庭之左右先是有兴平僧诞妄惑众大尹刘公希道没入其赀有请于朝以修慈恩浮图者公建言兴建学校为急朝廷以五百千畀之不费于公不役于民经始于元祐二年初秋尽孟冬而落成门序旁启双亭中峙廊庑回环不崇不卑诚故都之壮观翰墨之渊薮也如蔡中郎石经四十六碑范蔚宗才见其十有六今皆磨灭不可攷矣然后知金石之固不得其人以防持之亦难必其可久此吕公所以为有功于圣人之经而不可不书也元祐五年嵗次庚午九月黎持记河南安宜之书予以为尹玉羽之功在吕公之上诸石残缺多明崇祯间长安费铸另书九经补缺字様别刻于石字不佳与唐不类予所装裱石经手自补缀唐石有半字画可见者悉存之空缺处不得已用费字誊补玉羽小吏有功石经　本朝陜抚贾汉复于康熙三年补刻孟子于石孟子七卷十石三万六千五百六字　周宣王石鼓韩昌黎请自凤翔移至长安国学而不可得元人乃不逺数千里辇置燕都石经自唐开成厯宋至明迄今千余年而孟子一书补之者乃出于汉复之手不能不作绕朝之叹然字与刻手皆劣不足以防美唐石　顾宁人金石文记曰宰臣郑覃以六经讹谬已多博士相沿难改正请召宿儒奥学详校正定准后汉故事勒石太学从之乃石经立又乖师法后数十年名儒皆不窥之以为芜累甚矣旧史之评如此愚初读而疑之又见新书无贬辞以为石壁九经虽不逮古人亦何遽不贤于寺碑冡碣及得其本而详校之乃知经中之缪戾非一而刘昫之言不诬也略识于左
　　周易
　　君子以裒多益寡裒误作褒　悔吝者言乎其小疵也言误作存　其孰能与于此哉脱于字　周易系辞下第八脱下字　易穷则变变则通通则久是以自天祐之吉无不利下多一也字　力小而任重小误作少复于外者必反其家其误作于　夬必有所遇脱所字蛊则饬也饬误作饰　丰多故亲寡旅也故下多一
　　也字　姤遇也姤误作遘　其与今文不同而两通者终来有他吉他作它　刚健笃实辉光作煇光　君
　　子以治厯明时厯作厯　可与佑神矣佑作祐　其受命也如向向作响　兼三才而两之三才之道也才皆作材　其一字而前后不同者　包防包荒包承包羞系于包桑【系辞下同】包皆作苞包有鱼包无鱼以杞包包皆作包　问以辨之由辨之不早辨也其辨明也明辨晳也辨吉防者存乎辞困徳之辨也井以辨义辨是与非辨皆作辩君子以类族辨物剥牀以辨君子以慎辨物居方复小而辨于物皆作办其旁注至静而徳方徳下添一也字　贲亨小利有攸徃利下添一贞字　其先误而后改者　略例筌误作荃　愈误作喻　二无误作无皆即以其误改之　其标题周易系辞上第七周易系辞第八周易说卦第九皆八分书而周易序卦第十周易杂卦第十一皆正书虽依古注本附于第九之内以正书为别终似未安
　　尚书
　　乃祖乃父丕乃告我髙后曰作丕刑于朕孙乃父误作先父孙上多一子　臣下罔攸禀令令误作命　若药弗瞑药误作乐　王乃狥师而誓狥误作循　乃汝世讐世误作誓　太保乃以庶殷攻位于洛汭攻误作公　用端命于上帝于误作予　其与今文不同而两通者　敢对扬天子之休命无之字　其旁注者　予有乱臣十人臣字旁注　惟妇言是用是字旁注　释箕子囚封比干墓式商容闾干下容下各添一之字
　　诗
　　小戎序国人则矜其车甲甲误作田　舒懮受兮懮误作忧　予尾翛翛翛误作脩　戎车既饬饬误作饰以祈黄耉祈误作祁　凉曰不可凉误作谅　无此疆尔界界误作介　侯疆侯以疆误作强　其与今文不同而两通者　雝雝鸣雁雝作雍　之死矢靡他他作它　不知我者谓我士也骄作不我知二章同　和鸾雝雝雝作雍　何人斯序故苏公作是诗以絶之也以作而　维尘雝兮雝作雍　既匡既敕敕作勅　其政不获政从郑笺作正　尚不愧于屋漏愧作媿　于彼西雝肃雝和鸣有来雝雝雝作雍　屡丰年屡作娄其先误而后改者　抱衾与裯裯误作稠　不瑕有害瑕误作遐　鳣鲔发发发误作拨　噂沓背憎噂误作蹲　如彼遡风遡误作　駉駉牡马牡皆误作牧皆即其误改之　云何其吁脱其字添
　　周礼
　　女史八人史误作使　太宰三曰郊甸之赋郊误作邦内飨豕望视而交睫豕误作施　典枲掌布缌缕纻
