<!-- { "loadSidebar": true } -->
　　瓦头篆长生未央四字按三辅黄图甘泉宫一曰云阳宫史记秦始皇二十七年作甘泉宫及前殿筑甬道自咸阳属之宫周围十余里汉武帝建元中増广之周十九里师古曰秦林光宫在磨石岭岭侧有甘泉故汉武建甘泉即取为名其岭髙出他山距长安三百里而能望见长安城堞更置前殿始造宫室百官皆有邸第有芝生甘泉殿斋房中汉旧仪云芝有九茎芝金色緑叶朱实夜有光乃作芝房之歌帝又起紫殿雕文刻镂黼黻以玊饰之如他宫馆不可胜记帝时居之汉书云烽火达甘泉以帝不常居长安故边警烽火两通之也巫蛊事起帝亦居甘泉宫成帝永始四年行幸甘泉歴今二千余年王迹乆湮萧相国所造未央宫旧址在今西安城西北三四十里间禾黍离离耕夫时弃瓦砾道傍亦隠隠有字文可见絶无完好者嵗辛丑余与祝丈光逺自三原至淳化山中凭吊故宫惟有荒烟蔓草不意于幽僻处搜获此瓦何异商周鼎彛近与家弟吉人作为歌诗以咏其事四方博雅属而和之遂盈卷轴其所寄慨又非特一瓦已也诗多不具録聊志其梗概如此瓦制字形质古简朴汉初法物世所希有为足重也嘉兴朱竹垞歌西京无书家但有急就凡将篇其后阙里辟乃得五凤二年甎滕公石室閟已乆文体倜诡自然芝英鹤头书嵗逺具沈湮孰能抉渊奥索崔张先福州林侗媕苍雅袖中忽出甘泉瓦长生未央字当中逸熊横生恣涂写定州汉庙不足珍铜爵香姜尽流亚吾闻甘泉本是祖龙之所遗武帝因而恢拓之非无益夀延夀字今已荡尽捐犂金铜仙人别渭水椽桷自毁化作龙鳞而当知是瓦定有鬼神防不然安得团圞如镜勿使纎毫亏伊谁擅此法古毋乃史邈丞相斯下至元封人物能尔为侗也好竒莫与竝影搨硬黄墨一挺装池作册要客题重之不异焦山鼎吾生亦嗜金石文南逾五岭西三云手披藂篁剪荆棘残碑断塌搜孤坟携归蓬屋少香芸壁鱼散走饥防啮虫涎粉蛀徒纷纷侗兮侗兮真好事殿阙遗墟靡不至短衣匹马寻昭陵陪葬诸臣辨衘位旁及降王一十四右先咄毖左什毖殿以那顺范头利旧史缺略新史删侗也为之考其次试入储藏兰话堂长物何论金一笥君家严君政不苛至今秦地犹讴歌年过八十尚健飰丹砂不饵朱顔酡循陔之养乐事多长生瓦兆本为此请君一日三摩挲　济南王阮亭歌汉宫一百四十五横絶南山包九未央建章最广丽渭北更起甘泉宫甘泉之山化金碧千门万户交玲珑通天髙防屹宫表下瞰云雨青蒙蒙武皇求仙跨沧海射鱼牵犬东门东【秦始皇纪立石东海上以为秦东门】孙卿已诛五利死飞防桂馆犹巃嵸上陵磨剑势一变云阳烟草悲秋风甲帐珠帘尽黄土何况片瓦埋荒丛林生好古极幽赜短衣匹马空山中太乙坛边吊钩弋悲歌慷慨斜阳红此瓦出土事非偶长生古篆疑神工濯以清泉袭绨锦携归岭海光熊熊令弟绘图亟示我使我懐古忧心忡终南渭水旧逰歴汉家陵阙随飞蓬岂知一瓦供赏识逺与石鼓岐阳同兄视羽阳弟铜雀纎儿慎勿加磨砻　吴江徐虹亭诗武帝乗龙事可哀更无人到集灵防惟留一片甘泉瓦曾照西京烽火来云阳宫殿乆摧残遗瓦犹同渭水寒莫向铜驼问消息金仙清泪不曾干已无寳鼎荐芝房碧瓦徒怜委路旁犹胜临漳老铜雀不从防畔看分香土花如绣色如妍收拾荒山夕照边留与诗人共啸咏夜深常得伴陈　常熟王露斯歩前韵诗地指云阳是处哀漫凭片瓦想楼防金茎甲帐神仙窟剰得长生两字来磨洗鳞鳞片碧残自然鲜润自清寒当年雨露知多少重叠苔痕渍未干斵成员璧列文房犹勒甘泉字在傍不用龙睛开半勺玉蟾蜍注露花香霜毫氷茧共清妍献赋应随到日邉释却褐衣临即墨明光殿上赐重来斋歌阿房烟飞渭水赤六国美人楚人索萧相亟营未央宫万户千门重金碧娄敬羊裘定帝京被山带河长安城四帝垂休七十载百金露防还未成上林苑墙连太乙武皇猎骑旌旗疾汉闗开拓种葡萄【得西城葡萄并作葡萄宫】中流箫鼔横汾日北山紫雾树蒙蒙【甘泉山多紫雾】甘泉如醴多清风君王避暑深驻辇渡渭渉泾万国同珠帘玉户山谷里中有倾城尹与李集灵防上青鸟鸣是耶非耶徒徙倚回中烽火照夜来【汉回中烽火达甘泉宫】江充巫蛊事堪哀【巫蛊祸起帝在甘泉】神仙未有长生术幸闻明诏罢轮台君王一去变沧海岂但荣华能不改雄闗百二鎻秋烟终南惟有夕阳在未央前殿百牛犂长乐朱草路人悲【长乐宫内有地数尺草根茎俱赤色传是韩淮隂死处】败瓦断甃时隐见无有完好足称竒甘泉虎豹之所穴九月寒氷蹵霜雪天南逰屐来者谁我同祝叟遍搜抉【余与祝丈光逺同逰】储胥鳷鹊漫经过紫殿芝房失山阿【储胥芝房皆宫内之别殿】从人跻险披荆棘获此完瓦若随和土人失色嗟未有几见来人祗空手长生未央字陆离光覩商敦与周卣君不见铜雀髙防漳水滨何曽一日断行人朝求暮取古已尽纵有流传疑非真又不见秦时更筑羽阳宫千岁万岁空青葱【宋时长安民有献羽阳宫瓦于朝者文曰羽阳千岁万岁】秦人持瓦献天子宣和御府转漂蓬玊盌金盘成倐忽陈迹逓迁王气歇茂陵芳草逐春生天外三峯照汉月　杏山阿云举诗未央铜雀咸饮墨汁甘泉荒榛孰啓而辟伟兹片瓦珍逾拱璧寳诸奕祀匪雕伊刻
　　五凤二年甎刻
　　石纵一尺广二尺许刻五凤二年鲁三十四年六月四日成十四字金明昌五年开州刺史髙德裔勅修孔子庙掘得此石于太子钓鱼池中德裔记曰在灵光殿基南三十歩太子者景帝子刘余封鲁故俗以太子呼之也曰五凤二年宣帝年号也曰鲁三十四年余孙孝王之三十四年也曰六月四日成者必当时创建或凿池而记其成功之日也西汉石刻无有传者存之见西京之遗石在庙内奎光楼下北壁按金章宗明昌五年即宋光宗绍熈五年是时和议成南北息兵章宗好文学髙德裔以才名显故充修庙之选开州距鲁四百里家君守开州丁未岁侗自开至鲁挈西安良搨工以往欲尽搨庙中碑庙中诸工人持不肯因请于阙里主人乃得极印搨之乐即庙中诸搨手环视皆叹服以为精好莫及阙里四氏称为近来盛事
　　嵩山开母庙神道石阙铭【延光二年】
　　在今嵩山啓母庙南汉避景帝讳改啓曰开　此铭与少室铭二纸皆楚黄叶井叔先生所贻先生嵩阳石刻记曰今见存篆书三十二行前题名十行每行七字内第三行止六字以少室石阙所列官名参考之则此十行之上无阙文也后二铭共二十二行前铭十二行年月一行每行十二字今止存六字后铭今止存九行每行亦止存六字葢亡其上一层矣后铭视嵩髙志所载又阙四句　顾寜人金石记嵗屠维协洽暮春予亲至庙下视此石阙井叔所谓阙四句者今又四行得二十余字以文多不能容故转而刻于其旁仍亡其上一层也　啓母石嵩志载在崇福宫左汉书武帝诏曰朕用事华山至中岳见夏后啓母石顔师古注云禹治洪水通轘辕山化为熊先谓涂山氏曰欲饷闻鼓声乃来禹跳石误中鼓涂山氏往见禹方化熊惭而至嵩髙山下化为石方孕啓禹曰归我子石破北方而啓生　梅尧臣诗旷哉嵩室阳神怪所栖宅苍石不知年灵熊去无迹烟岩想桂宫苔壁疑椒掖不学舜娥悲潇湘竹枝碧
　　少室神道石阙铭【延光二年】
　　今在登封县西十里邢家铺西距少室山尚十余里当是汉时庙在其地叶井叔嵩阳石刻记所载无疑也此阙有铭辞而今仅存二行八字其可辨者五字又云三月三日而上无年云郡阳城而上无郡名亦亡其上石一层矣　楚黄叶井叔先生司理延平改令登封嵩岳古碑搜搨无遗乙丑复至闽家弟佶从受壁经见余家藏帖秦晋阙里悉偹许以嵩岳全碑见遗丙寅仲夏邮寄二十七种分为十二帙为汉者二啓母少室两阙铭是也汉石在人间者甚少余所得颇无遗恨记此以志不忘
　　北海相景君碑并隂
　　碑额篆汉故益州太守北海相景君铭十二字汉安二年八月碑剥蚀不能读石髙七尺广二尺七寸计一十七行每行三十三字　碑隂刻故中部督邮故门下督盗贼门下议史书佐骑吏故循行故小史诸名称共四十八人
　　鲁相置孔子庙卒史碑【永兴元年六月】
　　司徒臣雄吴雄也司空臣戒赵戒也以鲁相言请置孔子庙百户卒史掌领礼器制可造此碑石髙六尺广二尺八寸计十八行每行四十字碑后小刻楷书云后汉钟太尉书宋嘉祐七年张穉圭按图题记永兴桓帝号也钟太尉献帝初始为黄门侍郎距永兴且四十年非太尉书明甚不知穉圭所按何图也
　　韩勑造孔庙礼器碑并隂【永夀二年】
　　勑为鲁相造立礼器立此碑髙五尺六寸广二尺五寸四面遍书面文十六行每行三十六字隂侧刻助钱姓氏隂列三层计十七行左右侧俱三层四行共一百八人碑面文自韩明府下已载八人碑隂始曲成侯王暠终鲁周房伯台六十二人左侧始东海傅敬谦终卢成子十八人右侧始山阳瑕丘终平陵令鲁麃十九人内有蕃王狼子逺人慕义可嘉也杨用修金石考以碑隂姓氏附有多寡为疑或未得其左右侧故所见有不同耳
　　郎中郑君碑【延熹元年】
　　碑额刻汉故郎中郑君之碑文云君讳固字伯坚亦剥落不可读存二百余字有延熹元年字面今在济寜州学　碑文有云逡遁退让顾寜人金石文字记曰逡遁者逡廵之异文也考据经传累数百言不详録
　　泰山都尉孔君碑并隂【延熹七年】
　　碑额篆有汉泰山都尉孔君之碑　秦汉魏不刻书石人姓氏此碑书髙八尺余广三尺余计十六行每行二十九字按宙字季将孔子十九世孙融之父也此碑宜竖于墓不知何时移立曲阜孔庙防门东方碣方座式甚朴古题额三尺许中凿圎孔如月透背即记所称丽牲者是也碑隂额篆刻门生故吏名五字下列三层有门生弟子门童故吏故民之不同共六十二人　按延熹七年甲辰桓帝即位之十八年梁冀虽诛五侯犹纵是嵗太尉黄琼亦卒未几而党祸作范李诸君子且就戮矣人之云亡邦国殄瘁迨戊子四十三年间覆巢之伤神明之胄且不免焉可慨也夫
　　鲁相史君祀孔子庙碑并隂【建寜二年】
　　汉制郡国因尚书以达天子史晨为鲁相出俸钱以供祀事上书尚书府奏于桓帝石髙五尺五寸广二尺六寸计十七行每行三十六字碑隂刻史君姓氏爵里称享礼成郡国观者九百七人皆雅歌吹笙又以余钱修渎置井云计十四行毎行三十六字　顾寜人金石文字记曰其文云饮酒畔宫者泮宫之异文也益州太守髙朕修周公礼殿记亦作畔宫
　　郭有道先生碑【建寜二年】
　　先生讳泰字林宗碑文蔡邕撰书昔人谓中郎书有道碑当知合也墓在介休县驿路傍侗尝过介休墓下不见碑石询之故老云汉石乆亡即重刻者以摹搨之累明末一夜为人盗去此拓本为潘次耕先生所遗不知所自出略存形似乏神采耳计二十【阙】行每行四十【阙】字髙六尺广三尺介休碑作界休　闗西夫子杨公震墓在潼闗内西五七里间其墓背渭面华岳前有四知坊后有飨堂堂后为杨氏诸墓累累其中择髙大者当为太尉墓欧阳集古録杨墓尚存汉碑四五通余数过墓下不见片石矣汉最为难得即有道碑亦是拓本不知去本来面目又何若也集古録又云杨氏墓在阌乡今潼闗以内皆属秦为华隂县地阌乡则属中州河南耳
　　博陵太守孔君碑【建寕四年】
