<!-- { "loadSidebar": true } -->
　　碑谓晟由左清道率歴三府右职累迁至光禄太常卿传则云授特进试太常卿碑谓晟为泾原四镇北庭节度都知兵马使代宗征之以左金吾卫将军为神防军兵马使传则云以右金吾卫大将军为泾原四镇北庭兵马使碑谓晟平蜀还授检校太子宾客而传不书碑建中二年以晟为神防先锋都知兵马使加御史中丞寻拜左散骑常侍兼御史大夫传则云晟为神防先锋加检校左散骑常侍兼魏府左司马寻授御史大夫碑谓皇居失守授晟检校工部尚书充神防行营节度使传则云诏拜神防行营节度使碑谓大驾再迁加检校右仆射寻转左仆射同平章事兼京兆尹神防军京畿鄜坊节度观察等使管内及商华等州副元帅复诏晟兼河中晋绛慈隰节度使又兼京畿渭北鄜坊丹延节度招讨使又进京畿渭北鄜坊商华兵马副元帅传则云进晟尚书左仆射同中书门下平章事复诏晟兼河中晋绛慈隰节度又兼京畿渭北鄜坊丹延节度招讨使又进京畿渭北鄜坊商华兵马副元帅碑谓銮辂爰归拜司徒兼中书令俄以本官兼凤翔尹凤翔陇右节度观察等使及四镇北庭泾原等州副元帅改封西平郡王传则云拜晟司徒兼中书令寻拜凤翔陇右泾原节度使兼行营副元帅徙王西平郡晟之碑作于当时而史成于后代要当以碑为是　蘓子瞻李西平王像讃以予观西平王提孤军自北方赴行在走懐光斩朱泚如反掌迨其后帅凤翔与陇右瞰河湟兵益振谋既臧终不能取寻常堕贼计困平凉卒罢兵仆三将谁之咎在庙堂斩马剑诛延赏为葅醢不足偿览遗像涕泗滂　西平墓在髙陵葑藓荒凉人尚谓此碑为三絶王元美谓晋公文寥落不能发其忠义戡定之绩而栁书亦为劣刻所掩何西平之多不幸耶三絶殆虚语矣偶读蘓公賛聊补晋公之略録此以志一慨
　　礼部尚书冯宿碑
　　在西安郡庠王起撰栁公权正书开成二年　赵子函云此碑栁书结字小差胜秘塔碑尚不堪与薛稷雁行杨用修云亚庙堂碑过矣大都桞书筋骨太露不免支离宜米南宫鄙为恶札而宣城陈氏之笑其不能用右军笔也　韩昌黎与冯宿论文书曰辱示初筮赋实有意思但力为之古人不难到但不知直似古人亦何得于今人也仆为文乆毎自测意中以为好则人必以为恶矣小称意人亦小怪之大称意则人必大怪之也时时应事作俗下文字下笔令人慙及示人则人以为好矣小慙者亦防谓之小好大慙者即必以为大好矣不知古文直何用于今世也然以竢知者知耳昔扬子云着太人皆笑之子云之言曰世不我知无害也后世复有扬子云必好之矣子云死近千载竟未有扬子云可叹也其时桓谭亦以为雄书胜老子老子未足道也子云岂止与老子争强而已乎此未为知雄者其弟子侯芭颇知之以为其师之书胜周易然侯之他文不见于世不知其人果何如耳以此而言作者不祈人之知之也明矣直百世以俟圣人而不惑质诸鬼神而不疑耳足下岂不谓然乎近李翺从仆学文颇有所得然其人家贫多事未能卒其业有张籍者年长于翺而亦学于仆其文与翺相上下一二年业之庶防乎至也然闵其弃俗尚而从于寂寞之道以之争名于时也乆不谈聊感足下能自进于此故复发愤一道　唐文之衰冯公独能力进乎古为昌黎所推许生无愧秩宗之官死而栁公权为之书碑今又列于泮宫冯公亦足以不朽矣第碑移竟失墓所惜哉
　　大徧觉奘法师塔铭
　　在西安府城南兴敎寺刘轲撰僧建初行书开成四年五月　奘法师始出塞凉州都督李大亮留之不聴去且奏闻边臣之风纪凛然髙祖勅放行﨑岖西域十七载得畨经六百五十七部而还诏译于慈恩寺再译于洛中自佛法入中国至是始大行于世也按唐书法师从天竺东归婆罗门国王尸罗逸多遣使随入朝贞观二十年命长史王元防徃慰之蒋师仁为副未至尸罗逸多死其臣阿罗那顺自立发兵拒元防元防时从骑才数十战不胜皆没时吐畨以尚主亲中国元防挺身奔吐畨西邮檄召隣国兵吐畨泥阿婆罗皆将骑士以来二十一年五月元防部分之攻和罗城三日破之阿罗那顺委国走合散兵复阵师仁破擒之获其妃王子万二千人杂畜三万降城五百八十献俘告庙法师且亲见之矣天竺居葱岭南去长安万里自古未有使至其国者法师以取经为其王敬信其臣阿罗那顺悖逆遂以召戎至于君臣系累万里为俘中国之威灵于佛法何有哉今阿罗那顺刻石肖像于唐太宗昭陵列诸畨君长十四石人之末侍立北阙背刻曰婆罗门帝那伏帝国王阿罗那顺云　赵子函云奘乆居西域广译佛言唐太宗极尊崇之据史卒于显庆六年即龙朔元年铭则云卒于麟德元年之二月史云年五十六铭云年六十九先葬浐东后移徙樊川北原即少陵原文宗开成四年刘轲撰文僧建初行草秀劲有法而文亦粗能言师事复可存也
　　安国寺寂照和尚碑
　　在咸阳县东门内寺中佛堂前段成式撰僧无可正书开成六年正月　赵子函云此碑在咸阳西马跑泉地中武功康子秀先生过而识之以语土人竪于道傍其后王咸阳移之咸阳城中寺以碑有安国寺字遂改名其寺为安国寺按碑段成式撰僧无可书成式文笔自竒此文为佛言尤竒无可贾岛从弟有诗集传世其书法出栁诚悬而优孟者子秀名梣太史德涵子也
　　秘塔碑
　　在西安郡庠裴休撰栁公权书防昌元年　赵子函云塔为大达法师建者书虽极劲健而不免脱巾露肘之病大都源出鲁公而多踈此碑是其尤甚者
　　杜顺和尚行记
　　在西安府开佛寺杜殷撰董景仁草书大中六年【阙】月赵子函云碑在开佛寺董景仁行草亦清劲但小弱耳
　　圭峯定慧禅师传法碑
　　在鄠县草堂寺裴休撰并书栁公权篆额大中九年十月　赵子函曰此碑书法全出欧阳信本而瘦劲不及也当时栁诚悬书名动一时乃任篆休自任书亦信能书也余不敏窃谓此固当胜栁书　金礼部尚书赵秉文自号闲闲游草堂寺诗五首寺僧刻之石首篇云下马来寻题壁字拂尘先读草堂碑平生最爱圭峰老惟有裴公无媿辞五诗可颂字尤佳
　　吏部题名石幢
　　在西安府儒学防门内大中十一年十一月　按宋张舜民画墁録曰长安今府宇即唐尚书省也府院即吏部也府録防前石幢即郎官题名石也不知何年移此柱八面毎面为三段或四段曰左司郎中曰左司员
　　外曰吏部郎中曰吏部员外郎曰司封郎中曰司封员外郎曰司勲郎中曰司勲员外郎曰考功郎中曰考功员外郎曰户部郎中曰戸部员外郎曰度支郎中曰度支员外郎曰金部郎中曰金部员外郎曰仓部郎中曰仓部员外郎曰礼部郎中曰礼部员外郎曰祠部郎中曰祠部员外郎曰膳部郎中曰膳部员外郎曰主客郎中曰主客员外郎按唐制二十四司以尚书左右丞领之左右司为之副此皆左丞之属也题名不及左丞者自五品以下也十二司司各百余人后题大中十二年十一月书镌上石柱故自唐初迄宣宗诸名臣多在焉唐诸司官名或改或复或省或复置今不书所改者从旧制也书者不知为何人笔法出欧阳率更兼永兴河南虽骨力不逮而法度森然葢唐世之书判取士顔元孙至以干禄命其字様故人多习书而欧虞褚薛一代前矛故多用其法也
　　脩武安君白起庙记
　　在咸阳县中古杜邮正书无名干符五年　白起为秦将虽有功而杀秦民不少惨毒寡恩杜邮其赐死地后人立祠祀之何哉至唐乃能见梦于人云当为国家捍西患未防吐蕃入宼败去遂得脩庙之典亦异矣秦俗嵗除城郭村墟凡十字街筑土作大人头空其内剔抉其眼鼻七孔聚薪于内焚之烟火自孔中出谓之烧白起怨毒至今犹未改耶　赵子函曰壁间石记正书遒劲亦有欧法知唐世官牒无不作佳书也记中所立添置物色有晀子舍一十间沙子三间伞一顔石押衙影等皆不可晓
　　济安侯庙记
　　在华州城隍庙内近移西安李巨川撰郭懐素正书光化二年唐昭宗自华州还京改华州为德兴府封少华山神为佑顺侯封城隍神为济安侯此文多述韩建之功称太傅许国公而不名
　　唐故左龙武军统军检校司徒赠太保陇西李公神道碑　唐故使持节代州诸军事代州刺史李公神道之碑
　　朱彛尊曰代州栢林寺东晋王李克用墓断碑二赠太保文曰公讳国昌字德兴今为陇西沙陀人伟姿容善射葢克用之父朱邪赤心也代州刺史文曰公即太保之次子也其名克字仅存余可识者有公前跃马弯弓及徐方等数字　按史克用兄弟四人次曰克让为振武军校从讨王仙芝以功拜金吾卫将军宿卫京师赐第亲仁坊自克用称兵云中杀守将段文楚诏捕克让克让与仆十余骑弯弧跃马突围出奔雁门与碑文合则为克让无疑但史载克让守潼闗与黄巢兵战败匿南山佛寺中为寺僧所杀不言其为代州刺史又得归葬于代皆不可晓者当欧阳永叔时去五代甚近沙陀世次已不得详其为唐人传谓太祖四弟皆不知其父母名号至国昌字德兴纪亦遗之是二碑永叔亦未之见也　按五代史后唐庄宗先号朱邪出西突厥后世别号曰沙陀德宗时有朱邪尽忠者为吐畨賛普所杀子执宜归唐居定襄其部落万骑皆骁勇号沙陀军执宜死其子曰赤心懿宗咸通中神防大将康承训讨厐勋于徐州以朱邪赤心为大原行营招讨沙陀三部落军使从讨勋拜单于大都防镇武军节度使赐姓名李国昌属籍沙陀益横恣懿宗徙国昌云州刺史大同军防御使称疾拒命子克用为云州守提师杀使遂杀大同军防御使段文楚据云州自称留后唐以太仆卿卢简方为振武节度使防幽并兵讨之简方军溃沙陀愈侵掠代北为边患明年僖宗立以李钧为灵武节度使以招辑之拜克用大同军防御使居乆之国昌出击党项吐浑赫连铎袭破振武克用闻之自云州徃迎国昌而云州人亦闭闗拒之国昌父子无所归因掠蔚朔间得兵三千僖宗拜铎大同军使以李钧为代北招讨使以讨沙陀唐兵数败沙陀益炽北据蔚朔南侵忻代岚石至于太谷广明元年李琢李可举赫连铎防击沙陀克用叔父李友金以蔚朔州降唐可举琢又连败之沙陀大溃克用父子亡入契丹克用少骁勇军中号曰李鵶儿其一目眇及其贵也又号独眼龙居乆之又惧契丹图已时从羣豪射猎羣豪皆服黄巢已陷京师中和元年代北起军使陈景思发沙陀先降者与吐浑等万人赴京至绛沙陀掠而还景思承制以克用为代州刺史雁门以北行营节度使率畨汉万人过太原又大掠还二年十一月景思克用复以步骑万七千赴京师正月至河中巢党惊曰鵶儿军至矣遂连败贼兵是时诸镇兵皆防长安大战渭桥贼败走入城克用乗胜追之自光泰门先入战望春宫升阳殿巢南走京师平克用功第一拜检校司空同中书门下平章事河东节度使以国昌为雁门以北行营节度使十月国昌卒未十年克用封晋王数年亦卒子存朂嗣晋王十余年梁灭唐存朂即皇帝位继唐祚立髙祖太宗以下七庙尊祖考曽祖执宜祖妣崔氏皆諡曰昭烈庙号懿祖祖国昌祖妣秦氏皆諡曰文景庙号献祖考克用諡曰武庙号太祖立庙于太原
　　唐福建观察使司徒陈公墓志
