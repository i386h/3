<!-- { "loadSidebar": true } -->
　　周堪字少卿齐人事夏侯胜为译官令论于石渠经学最髙后为太子少傅光禄大夫为石显所谮免官堪授牟卿及长安许商长伯牟卿为博士商善为算着五行论歴至九卿号其门人沛唐林子髙为徳行平陵吴章伟君为言语重泉王吉少音为政事齐炔钦幼卿为文学
　　黄霸字次公淮阳阳夏人霸少学律令喜为吏累迁为河南太守丞宣帝即位闻霸持法平召以为廷尉正数决疑狱守丞相长史坐夏侯胜非议诏书霸不举劾下狱霸因从胜受尚书狱中积三歳乃出擢霸为扬州刺史迁颍川太守治行为天下第一征守京兆尹代丙吉为丞相封建成侯
　　张山拊字长宾平陵人事小夏侯建受尚书为博士至少府授同县李寻子长郑寛中少君山阳张无故子儒信都秦恭延君陈留假仓子骄无故善修章句为广陵太傅守小夏侯说文恭増师法至百万言为城阳内史仓以谒者论石渠至胶东相寻善説灾异为骑都尉寛中有隽才以博士授太子成帝即位赐爵闗内侯食邑八百户迁光禄大夫领尚书事繇是小夏侯有郑张秦假李氏之学寛中授东郡赵无故授沛县唐尊恭授鲁冯宾宾为博士尊至太傅御史大夫
　　欧阳歙字正思乐安千乗人自欧阳生伏生尚书至歙八世皆为博士歙既业而恭谦好礼让更始立为原武令世祖平河北到原武见歙在县修政迁河南都尉世祖即位封被阳侯建武九年更封掖侯歙在郡教授数百人视事九歳征为大司徒坐事下狱诸生守阙为歙求哀者千余人歙竟死狱中
　　李寻字子长平陵人治尚书事丞相翟方进除为吏及王根为大司马厚遇寻是时多灾异根数虚已问寻寻见汉家有中衰阸防之象乃説根宜急求幽拔擢天士诸阘茸佞讇以时废退政治感隂阳犹铁炭之低卭见效可信者也根乃荐寻哀帝召寻侍诏黄门数上书抑外亲举有徳帝虽不从然采其语每有非常辄问寻寻对屡中迁黄门侍郎建平时坐事徙敦煌郡
　　云敞字幼孺平陵人师事同县吴章章治尚书为博士平帝即位莽秉政以平帝为成帝后不得顾私亲帝母及外家卫氏不许至京师莽长子宇惧帝长见怨与吴章谋夜以血涂莽第门冀惧莽章欲因对其咎事觉莽诛宇并灭卫氏章坐腰斩时敞为大司徒掾自劾为吴章弟子收抱章尸归京师称焉比之栾布后荐为諌大夫
　　曹曾字伯山济隂人从欧阳歙受尚书门徒三千人位至谏议大夫子祉父业至河南尹
　　髙获字敬公汝南新息人少与光武有旧旧师事欧阳歙歙下狱当断获铁冠帯铁锧诣阙请歙帝虽不许谓曰敬公朕欲用子为吏宜改常性获曰曰臣受性于父母不可改之于陛下出便辞去三公争辟不应郡守每行县辄轼其闾获遂逺遁江南卒于石城人思之共为立祠
　　礼震字仲威平原人年十七闻师欧阳歙坐事下狱当断驰之京师行到河南获嘉县自系上书求代书奏歙已死狱中光武嘉其髙义拜震为郎中后以公事左迁淮阳王廏长
　　林尊字长宾济南人治尚书事欧阳髙为博士后至少府太子太傅授平陵平当梁陈翁生当至丞相翁生信都太傅家世传业繇是欧阳有平陈之学翁生授琅邪殷崇楚国龚胜崇为博士胜右扶风而平当授朱普鲍宣普为博士宣司隶校尉徒众尤盛
　　平当字子思平陵人以明经为博士毎有灾异当辄传经术言得失文雅虽不及萧望之匡衡然指意畧同哀帝时累迁御史大夫至丞相赐爵闗内侯子晏以明经歴位大司徒封防乡侯汉兴唯韦平父子至宰相鲍宣字子都渤海宣城人受尚书于平当举孝亷为郎病去官哀帝初大司空何武复荐宣为谏大夫每言事语极切直帝以宣名儒优容之防地震宣复谏帝纳其言拜宣为司隶坐忤丞相孔光下廷尉狱太学诸生救宣者千余人遮丞相车不得行又守阙上书帝减宣罪徙之上党王莽秉政宣及何武等以不附已俱诛龚胜字君宾楚人受书陈翁生三举孝亷哀帝时征为谏大夫数上书言事二歳余迁丞相司直徙光禄大夫出为渤海太守胜谢病归王莽篡国拜胜为讲学祭酒胜称疾不应征后二年莽复遣使者奉玺书以太子师友祭酒印绶安车驷马迎胜胜累辞使者不听胜谓弟子髙晖等吾受汉家厚恩无以报今年老矣义岂以一身事二姓哉语毕遂不复开口饮食积十四日死时年七十九矣
　　桓荣字春卿沛郡龙亢人习欧阳尚书事博士九江朱普贫窭无资常客佣以自给精力不倦十五年不窥家园王莽篡国荣抱经书逃匿山谷建武十九年始辟大司徒府召拜议郎使授太子防欧阳博士缺帝欲用荣荣让同门生郎中彭闳扬州从事臯因拜荣为博士引闳为议郎荣又荐门下生九江胡宪侍讲二十八年拜荣太子少傅赐以辎车乗马荣谓诸生曰今日所防稽古之力也显宗即位尊以师礼甚见亲重永平二年三雍初成拜荣为五更荣毎疾病帝幸其家问起居入街下车抚荣垂涕良久乃去自时诸侯将军大夫问疾者不敢复乗车到门皆拜牀下荣卒帝亲自变服临丧送赐冢茔于首阳之下子郁
　　郁字仲恩敦厚笃学父业以尚书教授门徒常数百人荣卒郁当袭爵上书让于兄子汛显宗不许不得已受封帝以郁先师子有礼让甚见亲厚常居禁中论经书问政事稍迁侍中和帝即位以郁及宗正刘方并入教授歴迁侍中奉车都尉永元初代丁鸿为太常门人杨震朱宠皆至三公
　　丁鸿字孝公颍川定陵人年十三从桓荣受欧阳尚书三年而明章句善论难为都讲父綝卒鸿当袭爵上书让与弟盛不报鸿遂逃去初九江鲍骏与鸿同事桓荣及鸿亡封与骏遇于东海阳狂不识骏骏乃止而让之鸿感悟遂还就国累迁侍中建初四年肃宗诏鸿与诸儒论定五经同异于白虎观帝亲称制临决时人叹曰殿中无双丁孝公擢徙校书门下繇是益盛彭城刘恺北海巴茂九江朱伥陈留陈弇皆至公卿
　　何汤字仲弓豫章南昌人事沛郡桓荣以才明知名荣年四十无子汤乃去荣妻为更娶生三子荣甚重之后拜郎中以明经授太子建武中守开阳门候世祖微行夜还汤闭门不纳更从中东门入明旦召诣太官赐食诸门候皆夺俸
　　桓焉字叔元少以父任为郎明经笃行永初元年入授安帝三迁为侍中步兵校尉永宁中顺帝为皇太子以焉为太子少傅月余迁太逾年废皇太子为济隂王焉谏不能得顺帝即位与太尉朱宠并录尚书事以焉前议守正封阳平侯固让不受迁太尉弟子传业者数百人黄琼杨赐最为显贵
　　杨震字伯起农华隂人少好学受欧阳尚书于太常桓郁明经博览无不穷究诸儒为之语曰闗西孔子杨伯起年五十始举茂才四迁荆州刺史延光二年代刘恺为太尉累上疏言事樊丰等惧遂谮震怨怼帝夜遣使者取震印绶于是柴门谢客客丰等复请大将军耿寳奏震不服罪诏遣还本郡震以为奸臣狡猾不能诛嬖女倾乱不能禁何面目复见日月乎遂饮酖而卒顺帝即位诛樊丰等震门生虞放陈翼诣阙追讼震事诏改华隂令太守丞以中牢具祠
　　刘恺字伯豫宣帝孙居巢侯般之子少受尚书于丁鸿恺当袭爵让与弟宪遁逃避封久之有司奏请絶恺国肃宗美其义特优假之乃征拜为郎恺入朝在位者莫不仰其风行元初二年代夏勤为司徒以病免诏以千石禄归养河南尹常以歳八月致半酒无何复召拜太尉视事二年乞骸骨久乃许之下河南尹礼秩如前杨伦字仲理陈留东昏人少为诸生受尚书于司徒丁鸿为郡文学掾志乖于时遂去职讲授于大泽中弟子至千余人安帝时为清河王坐上书切直免归阳嘉中前后三征俱不应
　　杨秉字叔节震中子少业居教授年四十乃应司空辟拜侍御史桓帝即位以明尚书征入劝讲拜大中大夫左中郎将迁侍中尚书以言事忤防免官归久之复拜太常代刘矩为太尉秉性不饮酒又早丧夫人遂不复娶所在以淳白称尝从容言曰我有三不惑酒色财也年七十四薨子赐
　　赐字伯献少家学笃志博文又事桓焉教授门徒不荅州郡礼命建宁初灵帝当受学诏太傅三公选通尚书桓君章句宿有重名者三公举赐乃侍讲于华光殿中迁少府光禄勲为司徒熹平光和中以灾异数上封事忤曹节等以病免无何复拜太常累迁尚书令后迁司空卒諡文烈
　　黄琼字世英江夏安陆人师事桓焉受尚书五辟不应顺帝时诏下县以礼慰遣始至即拜议郎稍迁尚书仆射防连有灾异琼奏諌帝多纳之元嘉中欲褒崇大将军梁冀下特进胡广等议广等咸称冀之勲徳宜比周公锡之山川土田附庸琼独不从冀以为恨防地动策免及冀被诛以琼不阿梁氏乃封邟乡侯是时五侯擅权倾动中外琼称疾不起其年复为司空疾笃犹上疏諌语甚激切卒諡忠侯
　　桓典字公雅其家业以尚书教授颍川举孝亷为郎是时宦官秉权典执政无所回避常乗骢马京师为之语曰行行且止避骢马御史献帝即位三公奏典与何进谋诛阉宦功虽不遂忠义炳着诏拜家一人为郎赐钱二十万从西入闗拜御史大夫赐爵闗内侯仕至光禄勲
　　张奂字然明敦煌酒泉人少游三辅师事太尉朱宠学欧阳尚书举贤良对策第一擢拜议郎延熹中拜武威太守平均徭赋率厉散败常为诸郡最迁大司农上灾异疏申雪窦武陈蕃而曹节等疾其言卒陷党罪禁锢卒年七十八武威多为立祠世世不絶
　　杨众赐从子先业以谒者仆射从献帝入闗累迁御史中丞及帝东还夜走度河众率诸官属步从至太原建安初追前功封蓩亭侯从弟彪
　　彪字文先以能家学征拜议郎迁侍中京兆尹中平六年为司空明年闗东兵起董卓欲迁都闗中彪不从坐免及迁洛阳复拜尚书令魏文受禅欲以彪为太尉先遣吏示防彪固辞乃赐几杖衣袍因朝防引见令彪着布单衣鹿皮冠杖而入待以宾客之礼
　　孔安国字子国孔子十一世孙武帝时鲁共王欲壊孔子旧宅于壁中得古文虞夏商周之书乃不壊宅悉以其书还孔氏书皆科斗文字时人无知者安国以今文字读之因以起其家为谏议大夫承诏作书传传成遭巫蛊事遂不立学官安国出为临淮太守安国授都尉朝司马迁朝授胶东庸谭谭授清河胡常少子常授虢徐敖敖为右扶风掾授平陵涂恽子真子真授贾徽及河南桑钦徽授子逵自有传
　　儿寛千乗人受业孔安国贫无资用常为弟子都养及时时闲行佣赁以给衣食行常经止息则诵习之以试次第补廷尉史寛为人温良亷智而善著书书奏敏于文口不能道也张汤以为长者荐之天子天子见问说之后位至御史大夫寛授东平简卿卿亦以儒术显司马迁字子长龙门人年十歳则诵古文二十而南游江淮上防稽探禹穴窥九疑浮沅湘北涉汶泗讲业齐鲁之都观夫子遗风乡射邹峄阸困蕃薛彭城过梁楚以归于是迁仕为郎中奉使西征巴蜀以南畧邛筰昆明还报命后三歳而迁为太史令防石室金鑎之书述陶唐以来至汉武止作史记凡百三十篇五十余万言拾遗补艺成一家言尝从孔安国问尚书故史记载尧典禹贡洪范金縢诸篇多古文词
　　孔延年安国兄武之子治尚书为武帝博士子霸字次孺亦治尚书宣帝时为太中大夫以选授皇太子经迁詹事髙密相元帝即位征霸以师赐爵闗内侯食邑八百户号褒成君给事中加赐黄金二百斤第一区徙名数于长安霸为人谦退不好权势帝数欲致相位霸力辞以是尤重赏赐特厚卒策赠以列侯礼諡曰烈君子光
