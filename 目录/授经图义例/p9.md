<!-- { "loadSidebar": true } -->
　　毛诗谈一巻【宋萟文志】　毛诗提纲一巻【宋萟文志】
　　毛郑诗学十巻【宋萟文志】　比兴穷源一巻【宋萟文志】
　　毛诗演圣通篇二十巻【胡旦】
　　毛诗闗言二十三巻【黄君俞】
　　诗总问二十巻【王质】　　毛诗前説一巻【项安世】
　　读诗备忘二十四巻【李简】诗可言二十巻【王柏】
　　诗正纪三巻【宋咸】　　　别集正义一巻【经籍志】
　　诗解统论一巻【黄】　　诗论一巻【程大昌】
　　诗学一巻【范处义】
　　吕氏家塾读诗纪三十二巻【吕祖谦】
　　续读书记三巻【戴溪】　　诵诗训五巻【许洞】
　　解颐新语十四巻【范处义】诗经解颐四巻【朱善】
　　诗说解颐三十巻【季本】　诗说三十巻【张贵谟】
　　诗说三十巻【周尧卿】　　诗说二十巻【孔武仲】
　　诗说一巻【张载】　　　　诗说三十巻【黄度】
　　毛诗三巻【许奕】　　　　诗说一巻【辅广】
　　诗说一卷【髙瑞叔】　　　诗说三十巻【曹粹中】
　　放斋诗说十巻【经籍志】　诗重文说七巻【吴良辅】
　　诗传遗说六巻【朱鉴】　　方山诗说八巻【薛应旂】
　　俨山诗微一巻【陆深】　　诗臆二卷【冯时可】
　　诗二南义一巻【防酢】　　诗闗睢义解一巻【宋萟文志】诗解颐总论二巻【季本】
　　右论说
　　诗太序一巻【卜商】　　　毛诗序注一巻【阮珍之】
　　毛诗序义七巻【孙畅之】　毛诗发题序义一巻【梁武帝】毛诗集解序义一巻【顾欢】毛诗序注一巻【陶景】
　　毛诗序义疏一巻【刘瓛】　毛诗序义二巻【雷次宗】
　　毛诗集小序注一巻【刘】诗统解序一巻【宋萟文志】
　　诗序辩一巻【朱熹】　　　毛诗序义索二巻【王商范】毛诗序说一巻【吕柟】　　诗序解颐一巻【邵弁】
　　毛诗序说八巻【郝敬】
　　右序解
　　毛诗谱三巻【郑】　　　毛诗谱三巻【徐整】
　　毛诗谱二巻【刘】　　　诗谱三巻【李焘】
　　谢氏毛诗谱钞一巻【隋萟文志】
　　补注毛诗谱一巻【欧阳修】韩诗谱二巻【赵晔】
　　右谱
　　草木鸟兽虫鱼疏二巻【陆玑】
　　草木鸟兽虫鱼广疏六巻【王应麟】
　　毛诗名物解二十巻【蔡卞】
　　毛诗名物性门类八巻【宋萟文志】
　　诗集传名物钞八巻【许谦】诗名物疏五十五巻【冯复京】多识篇七篇【林兆珂】
　　右名物
　　毛诗图三巻【萧伟】　　　毛诗孔子图经十二巻【萧伟】毛诗古贤圣图二巻【萧伟】
　　毛诗草木虫鱼图二十巻【隋萟文志】
　　小戎图二巻【通志略】　　诗纂图四册【文渊阁书目】
　　诗图説一巻【文渊阁书目】
　　右图
　　毛诗诸家音十五卷【郑】毛诗音十六巻【徐邈等】
　　毛诗笺音证十卷【刘芳】　毛诗音二巻【徐邈】
　　毛诗注音八巻【鲁世达】　毛诗释文三卷【陆徳明】
　　毛诗释文二十巻【宋萟文志】诗古音辩二巻【郑犀】
　　毛诗叶韵补音十巻【吴棫】
　　诗集传音义防通三十巻【汪克寛】
　　诗集传音释二十巻【罗复】毛诗音训四卷【李恕】
　　诗解颐字说八巻【季本】　毛诗古音考四巻【陈第】
　　右音
　　诗纬注三巻【郑】　　　诗纬注十八卷【宋均】
　　右纬














　　授经图义例巻十二
<史部,目录类,经籍之属,授经图义例>
　　钦定四库全书
　　授经图义例卷十三
　　明　朱睦防　撰
　　春秋
　　左传世传丘明所着观其文辞不类丘明其传他国事略楚国事详或为左史倚相之作倚相楚人故纪楚独详也今姑依旧图为丘明以俟知者
　　何休传称与其师羊弼追述李育以难二传注疏又称公羊夀四传而至何休经学大明以此知休受于弼弼受于育育受于仲舒当是一派兹略着其梗概
　　褚大殷忠吕步舒汉书俱称事胡母子都而叙述亦未详及考史记乃为仲舒一派子都别有传者今图从史记
　　楼望旧图从严彭祖及考汉书本传受学丁恭今图从本传
　　翁君按本传尹更始字旧图列为二人今从史汰去丁褚大按本传无丁字段仲温本传无温字或传写之误今图俱从史改正
　　房凤字子元汉九江太守侯霸受学于房元史氏或书名或书字其例不一故系霸于房氏之派
　　段仲殷忠旧图为二人史记徐广注曰殷作段仲忠声相近当是一人今图从之
　　旧图张敞受学荀卿按史记荀卿六国时人张敞宣帝时人相去年代颇逺非的传今图不载







　　授经图义例巻十三
　　钦定四库全书
　　授经图义例卷十四
　　明　朱睦防　撰













<史部,目录类,经籍之属,授经图义例,卷十四>















　　授经图义例卷十四
　　钦定四库全书
　　授经图义例卷十五
　　明　朱睦防　撰
　　诸儒传略
　　左丘明鲁人受春秋于孔子作传授鲁申申授吴起起授子期期授铎椒椒授虞卿虞卿作抄撮九卷授荀卿荀卿授张苍及贾谊张敞刘公子皆修左氏春秋传谊为左氏传训故授赵人贯公为河间献王博士贯公授子长卿为荡隂令长卿授张禹禹授尹更始更始授子咸及翟方进胡常常授黎阳贾防哀帝时待诏为郎授苍梧陈钦至将军刘歆从尹咸及翟方进受繇是言左氏者本之贾防刘歆
　　呉起卫人从鲁申受春秋左氏传事魏文侯文侯以起善用兵亷平能得士心乃以为西河守以拒秦韩文侯既卒起事其子武侯武侯浮西河而下中流顾谓起曰美哉山水之固此魏国之寳也起对曰在徳不在险昔三苗氏左洞庭右彭蠡徳义不修禹灭之夏桀之居左河济右泰华伊阙在其南羊肠在其北修政不仁汤放之殷纣之国左孟门右太行常山在其北大河经其南修政不徳武王杀之繇此观之在徳不在险若君不修徳舟中之人尽为敌国也武侯曰善及公叔为相欲害呉起乃谮于武侯起惧而之楚楚之贵戚忌其能乘楚乱射杀之子期亦家学铎椒楚人受春秋于呉期为楚威王傅以王不能尽观春秋采取成败卒四十章为铎氏微
　　虞卿不知何许人从铎椒受左氏春秋为赵上卿以魏齐之故不重万户侯卿相之印与魏齐间行卒去赵困于梁不得意乃著书上采春秋下观近世曰节义称号揣摩政谋凡八篇以刺讥国家得失世传为虞氏春秋张苍阳武人受学荀卿秦时为御史主柱下方书汉兴苍为常山守复徙代相臧荼反苍以击荼有功封北平侯更为列侯明习天下图书计籍又善算律厯故令苍以列侯居相府领主郡国上计者累迁御史大夫年百余歳卒
　　贾谊雒阳人受左氏学于荀卿年十八能属文称于郡中文帝召为博士谊以汉兴二十余年天下和洽宜当改正朔易服色定官名兴礼乐乃草具其仪法奏之文帝议以谊任公卿之位绛灌东阳侯冯敬之属毁之出为长沙王太傅后歳余复拜谊为梁懐王太傅懐王文帝少子爱而好书故令谊傅之梁王坠马死谊自伤为傅无状歳余亦死武帝初举贾谊之孙二人为郡守贾嘉最好学世其家
　　翟方进字子威汝南上蔡人少入京从博士尹更始受春秋左氏传复从刘歆讲授积十余年经学明习徒众日广以射防甲科为郎二三歳举明经迁议郎是时宿儒有清河胡常与方进同经常为先进名誉出方进下心害其能论议不右方进方进知之候伺常大都授时遣门下诸生至常所问大义疑难因记其説如是者乆之常知方进宗让已内不自得其后居士大夫之间未尝不备述方进遂相亲友河平中转博士累迁御史大夫防丞相缺羣臣多举方进帝亦器其能遂擢为相封髙陵侯居九歳以灾异赐册自裁天子亲临礼赐异于他相故諡曰恭侯子宣亦明经笃行为南郡太守郑兴字少赣河南开封人从博士金子严为左氏春秋天凤中又将门人从刘歆讲大义歆美兴才使撰条例章句训诂及校三统厯建武六年以杜林荐徴为太中大夫数言事依经守义文章温雅坐奉使买奴婢左转莲勺令复以事免世言左氏者多祖兴而贾逵亦善説春秋故左氏有郑贾之学兴去莲勺遂不复仕客授阌乡三公连辟不肯应卒于家子众自有传
　　孔奋字君鱼扶风茂陵人少从刘歆受春秋左氏传歆称之谓门人曰吾已从君鱼受道矣光武时奋为武都太守为政明防甄善疾非见有美徳爱之如亲其无行者忿之如讐郡中称为清平弟竒游学洛阳奋以竒经明当仕乃上病去官守约乡闾卒于家竒博通经典作春秋左氏删奋子嘉官至城门校尉作左氏説云陈元字长孙苍梧广信人父钦习左氏春秋事黎阳贾防与刘歆同时而别自名家元受父业为之训诂鋭精覃思至不与乡里通以父任为郎建武初元与桓谭杜林郑兴俱为学者所宗及立左氏学选博士四人元为第一后辟司空李通府又辟司徒欧阳歙府数陈当世便事帝不能用以病免
　　公羊髙齐人受春秋于卜子夏传其子平平传其子地地传其子敢敢传其子寿至汉景帝时乃与弟子董仲舒胡母子都着以竹帛仲舒以公羊显于朝四传而至何休作解诂其学遂大行
　　胡母生字子都齐人传公羊春秋为景帝博士与仲舒同业以老归教授齐之言春秋者多宗事之授东平嬴公广川段仲嬴公为昭帝諌大夫授东海孟卿卿授鲁人眭孟孟授东海严彭祖鲁人顔安乐彭祖为春秋严氏学安乐为春秋顔氏学孟卿自有传
　　董仲舒广川人从公羊夀受春秋汉景帝时为博士下帷讲诵弟子传以乆次相受业或莫见其面盖三年仲舒不观于舎园其精如此武帝即位出为江都相中废为中大夫仲舒为人廉直是时公孙治春秋不如仲舒而疾之言于帝使相胶西王胶西王素闻仲舒有行亦善待之仲舒恐乆获罪疾免家居不治产业修学著书为事故汉兴五世之间惟仲舒名为明于春秋仲舒弟子兰陵褚大广川殷忠温吕步舒大至梁相步舒至长史弟子通者至于命大夫为郎谒者掌故者以百数而仲舒子及孙皆以学至大官
　　公孙字季少齐菑川国薛县人家贫牧豕海上年四十余始受春秋于胡母生养后母孝谨建元元年徴以贤良为博士使匈奴还报不合上意以病免元光五年复以文学徴让谢国人固推及对防天子擢第一召入见状貌甚丽拜为博士待诏金马门毎朝防议开陈其端令人主自择不肯面折庭争上以其行敦厚辩论有余习文法吏事而又縁饰以儒术二歳中至左内史元朔三年代张欧为御史大夫五年为丞相年八十终于位自以春秋白衣为天子三公封以平津侯天下之学士靡然乡风矣
　　吾丘夀王字子赣赵人年少以善格五召待诏诏使从中大夫董仲舒受春秋髙材通明迁侍中中郎坐法免防东郡盗贼起拜寿王为东郡都尉后徴入为光禄大夫侍中丞相公孙奏禁民挟弓弩上下其议寿王对曰愚闻圣王合时以明教未闻弓矢之为禁也且为禁者为盗贼之以攻夺也攻夺之罪重诛不避也臣恐邪人挟之而吏不能止良民以自备而抵法是擅贼威而夺民救也窃以为无益于禁奸而废先王之典使学者不得习行其礼大不便上以难丞相诎服焉及汾隂得寳鼎上问夀王夀王对上善之赐夀王黄金十斤后坐事诛
