<!-- { "loadSidebar": true } -->
　　贡禹字少翁琅邪人师事嬴公以明经洁行着闻宣帝时举贤良为河南令歳余以职事为府官所责免冠谢禹曰冠一免安复可冠也遂去官元帝即位徴禹为諌大夫数虗已问以政事是年饥禹奏切直帝善其忠拜光禄大夫后乞骸骨诏褒荅迁御史大夫禹又奏罢郡国园庙定汉宗庙迭毁礼禹卒后帝追思竟下诏行其议
　　眭字孟鲁国蕃人以字行从孟卿受春秋以明经为议郎至符节令昭帝元凤三年春莱芜山南匈匈有数千人声民视之有大石自立上林苑中柳树防枯卧地亦自立孟推春秋灾异之义使友人内官长赐上书言事时昭帝幼霍光恶之下其书廷尉奏赐孟妄言惑众皆伏诛后五年宣帝即位徴孟子为郎疏广字仲翁东海兰陵人受孟卿春秋家居教授徴为博士地节三年立皇太子广为少傅居数月徙太傅广兄子受亦以贤良举为太子家令好礼恭谨敏而有辞拜少傅太子毎朝太傅在前少傅在后父子并为师傅朝廷以为荣在位五歳皇太子年十二通论语孝经广谓受曰吾闻知足不辱知止不殆即日父子俱以病乞归诏赐黄金二十斤皇太子赠以五十斤广既归乡里日令家供具请族人故旧与相娯乐不置田宅或劝广广曰吾岂老誖不念子孙哉顾自有旧田庐子孙勤力足供衣食今复増益但教子孙怠惰耳贤而多财则损其志愚而多财则益其过于是族人悦服后广受皆以夀终
　　何休字邵公任城樊人休为人质朴讷口而雅有心思精研六经世儒无及者以列卿子召拜郎中非其好也辞病而去不仕州郡进退必以礼坐陈蕃党锢作春秋公羊解诂覃思不闚门十有七年妙得公羊本意与其师博士羊弼追述李育以难二传作公羊墨守左氏膏肓谷梁废疾党锢解又辟司徒府羣公表休道术深明宜侍帷幄乃拜议郎屡陈忠言迁諌大夫卒年五十四严彭祖字公子东海下邳人与顔安乐俱事眭孟孟弟子百余人惟彭祖安乐为明质问疑义各持所见孟曰春秋之意在二子矣孟死彭祖安乐各专门教授繇是公羊春秋有顔严之学彭祖为宣帝博士至河南太守以髙第入为左冯翊迁太子太傅亷直不事权贵或説曰天时不胜人事君以不修小节曲礼亡贵人左右之助经谊虽髙不至宰相愿少自勉强彭祖曰凡通经术固当修行先王之道何可委曲从俗苟求富贵乎彭祖竟以太官终授琅邪王中中为元帝少府家世业中授同郡公孙文东门云云为荆州刺史文东平太傅顔安乐字公孙鲁国薛人眭孟姊子家贫为学精力官至齐郡太守丞安乐授淮阳冷丰次君淄川任公公为少府丰淄川太守繇是顔氏有冷任之学始贡禹事嬴公成于眭孟至御史大夫疏广事孟卿至太子太傅广授琅邪筦路路为御史中丞禹授颍川堂溪惠惠授泰山防都都为丞相史都与路又事顔安乐故顔氏复有筦防之学路授孙寳为大司农丰授马宫琅邪左咸咸为郡守徒众尤盛官至大司徒
　　丁恭字子然山阳东缗人习公羊严氏春秋恭学义精明教授常数百人州郡请召不应建武初为諌议大夫博士封关内侯十一年迁少府世称大儒后拜侍中祭酒骑都尉卒于官
　　孙寳字子严颍川鄢陵人从筦路受春秋初为郡吏御史大夫张忠荐寳经明质直宜侍近臣为议郎迁諌大夫防益州蛮夷犯法巴蜀不寜诏以寳为广汉太守蛮夷既辑徴为京兆尹平帝立寳为大司农越嶲郡上黄龙游江中廷臣咸称莽功徳比周公宜告祠宗庙寳曰周公上圣召公大贤尚犹有不相説着之经典两不相损今风雨未时百姓不足毎有一事羣臣同声得无非其美者时大臣皆失色侍中奉车骑都尉甄邯即时承制罢议未几寳坐事免建武中録旧徳以寳孙伉为都长
　　钟兴字次文汝南汝阳人少从丁恭受严氏春秋恭荐兴学行髙明光武召见问以经义应对甚明帝善之拜郎中稍迁左中郎将诏令定春秋章句去其重复以授皇太子又使宗室诸侯从兴受章句封关内侯兴自以无功不敢受爵帝曰先生教训太子及诸王侯非大功耶兴曰臣师丁恭于是复封恭而兴固辞不受爵卒于官
　　楼望字次子陈留雍丘人少从丁恭习严氏春秋操节清白有称乡闾建武中赵节王栩闻其髙名遣使赍玉帛请以为师望不受后仕功曹永平初为侍中越骑校尉入讲省内累迁左中郎将教授不倦世称儒宗樊鯈字长鱼南阳湖阳人宏之子从侍中丁恭受春秋谨约有父风事后母至孝永平元年拜长水校尉以决狱见知于明帝尝删定严氏春秋章句世号樊侯学教授门徒前后三千余人弟子颍川李修九江夏勤皆为三公勤字伯宗为京宛二县令庐陵太守所在有理能称安帝时至司徒
　　承宫字少子琅邪姑幕人受春秋于丁恭勤学不倦永平中徴诣公车拜博士迁左中郎将数陈时政论议切慤朝臣惮其节仕至侍中祭酒
　　马宫字游卿东海戚人治顔氏春秋以射防甲科为郎迁楚长史免官后为丞相司直师丹荐宫行能髙洁迁廷尉平青州刺史汝南九江太守所在见称徴为詹事光禄勲右将军代孔光为大司徒封扶徳侯元始中坐议太后諡上大司徒印绶以侯就第
　　张霸字伯饶蜀郡成都人年数歳而知孝让虽出入饮食自然合礼乡人号曰张曽子七歳通春秋复欲进余经父曰汝小未能也霸曰我饶为之故字曰饶焉后就长水校尉樊鯈受严氏公羊春秋遂博览五经诸生孙林刘固段着等慕之各市宅其旁以就学焉举孝亷稍迁光禄主事永元中为防稽太守表用郡人处士顾奉公孙松等奉后为颍川太守松为司校尉并有名称其余有行业者皆见擢用郡中争厉志节习经者以千数道路但闻诵声初霸以樊鯈删严氏春秋犹多繁辞乃减定二十万言更名张氏学霸后四迁为侍中当为五更防疾卒将作大匠翟酺等与诸门人追録本行諡曰宪文中子楷
　　楷字公超通父严氏春秋门徒常百人賔客自父党夙儒偕造门焉车马填街徒从无所止黄门及贵戚之家皆起舎巷次以候过客往来之利楷疾其如此辄徙避之家贫无以为业常乗驴车至县卖药足给食辄还乡里司举茂才除长陵令不至官隐居农山中学者随之所居成市后华隂山南遂有公超市五府连辟举贤良方正不就建和三年诏安车备礼聘之辞以笃疾年七十终于家
　　谷梁赤一名淑字元始鲁人受经于子夏作春秋传授荀卿卿授鲁申公申公授瑕丘江公江公授子及孙博士公其后寖微惟荣广皓星公二人传其学
　　瑕丘江公与董仲舒并时仲舒本治公羊能持论善属文江公呐于口上使与仲舒议不如仲舒卒用仲舒于是诏太子受公羊春秋太子既受公羊复私问谷梁而善之
　　刘向字子政年十二以父徳任为辇郎既冠以行修饬擢为谏大夫会立谷梁春秋诏向受经博士江公讲论于石渠元帝初太傅萧望之少傅周堪荐向宗室忠直明经有行擢为散骑宗正给事中与侍中金敞拾遗于左右四人同心辅政为恭石显所谮愬下狱其春地震上感悟征向为中郎寻以恭显诬罔复免为庶人成帝即位显等伏辜向复召用领防三辅都水数奏封事迁光禄大夫校中秘书时政由王氏灾异浸甚向曰外家日盛其渐必危刘氏复上书极谏天子召见向叹息悲伤以向为中垒校尉每陈奏言皆痛切发于至诚上数欲用向为九卿辄为王氏居位者及丞相御史所持故终不迁向卒后十三歳而王氏代汉子歆自有传荣广字王孙鲁人受春秋于博士江公髙才捷敏与公羊大师眭孟等论数困之故好学者颇宗焉蔡千秋少君周庆幼君丁姓子孙皆从广受千秋又事皓星公其学益显
　　蔡千秋沛人治谷梁春秋宣帝即位闻卫太子好谷梁春秋以问丞相韦贤长信少府夏侯胜及侍中乐陵侯史髙皆鲁人言谷梁子本鲁学公羊氏乃齐学也宜兴谷梁时千秋为郎召见与公羊家并説帝善谷梁説擢千秋为谏议大夫给事中后有过左迁平陵令复求能为谷梁者莫及千秋帝愍其学絶乃以千秋为郎中户将选郎十人从受
　　尹更始字翁君汝南人本事蔡千秋能説春秋矣会千秋病死征江公孙为博士刘向以故谏大夫通达待诏受谷梁欲令助之江博士亦死乃征周庆丁姓待诏保宫使卒授十人自元康始讲至甘露元年积十余歳皆明习乃召五经名儒太子太傅萧望之等大议殿中评谷梁公羊同异各以经处是非时公羊博士严彭祖侍郎申挽伊推宋显谷梁议郎尹更始待诏刘向周庆丁姓并论公羊家多不见从欲请内侍郎许广使者亦并内谷梁家中郎王亥各五人议三十余事望之等十一人各以经义对多从谷梁繇是谷梁之学大盛庆为博士姓至中山太傅授楚申章昌曼君为博士至长沙太傅徒众尤盛尹更始为諌大夫长乐户将又受左氏传取其变理合者以为章句子咸及翟方进琅邪房凤咸至大司农方进凤自有传
　　房凤字子元不其人以射防乙科为太史掌故太常举方正为县令都尉失官大司马王根荐凤明经擢为光禄大夫迁五官中郎将九江太守至青州牧时光禄王龚与奉车都尉刘歆共校书三人皆侍中始江博士授胡常常授梁萧秉君房为讲学大夫繇是谷梁春秋有尹胡申章房氏之学
　　侯霸字君房河南密人笃志好学不事产业师九江太守房元治谷梁春秋为元都讲少举徳行迁随宰光武初时无故典朝廷又少旧臣霸明习故事收録遗文乃征霸令条奏善政法度有益于时者皆施行之明年拜大司徒封闗内侯在位明察守正奉公不囘薨于位












　　授经圗义例卷十五
　　钦定四库全书
　　授经图义例卷十六
　　明　朱睦防　撰
　　诸儒著述附歴代春秋传注
　　春秋古经十二篇【汉艺文志】
　　右古经
　　古字石经春秋一卷　　字石经春秋三卷
　　古篆石经左传十二卷
　　今字石经左传十卷今秦本石经左传三十卷蜀本石经左传三十卷
　　今字石经公羊传九卷
　　秦本石经公羊传十卷
　　蜀本石经公羊传十二卷
　　秦本石经谷梁传十卷
　　蜀本石经谷梁传十二卷
　　右石经
　　春秋章句三十八篇【公羊髙】
　　春秋章句三十三篇【谷梁赤】
　　春秋左传章句二十卷【贾逵】
　　春秋左传章句三十卷【董遇】
　　春秋左传章句二十二卷【王肃】
　　春秋谷梁传章句十五卷【尹更始】
　　右章句
　　春秋传三十卷【左丘明】　春秋传十一卷【公羊髙】
　　春秋外传五十篇【公羊髙】春秋传十一卷【谷梁赤】
　　春秋外传二十篇【谷梁赤】春秋传十一卷【邹氏】
　　春秋传十一卷【□氏】
　　春秋公羊谷梁传十二卷【刘兆】
　　春秋传一卷【程頥】　　　春秋传十二卷【陈禾】
　　春秋传十五卷【刘敞】
　　春秋绎圣新传十二卷【任伯雨】
　　春秋传三十卷【胡安国】　春秋传十二卷【郑樵】
　　春秋传二十卷【程】　　春秋故训传五卷【晁公武】春秋传十二卷【陆佃】　　春秋传补遗一卷【陆佃】
　　春秋传三十卷【林拱辰】　春秋后传十二卷【陈良】春秋后传补遗一卷【陈傅良】
　　春秋传二十卷【叶梦得】　春秋传十二卷【刘绚】
　　春秋新传十三卷【余安行】春秋外传二十五卷【朱临】春秋正传三十七卷【湛若水】
　　春秋传【阙】　卷【朱睦防】　春秋传十二卷【张铨】
　　左氏正传十卷【王栢】
　　右传
　　春秋左氏传解诂三十卷【贾逵】
　　春秋左氏传解义十一卷【服防】
