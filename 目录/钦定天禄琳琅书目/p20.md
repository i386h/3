<!-- { "loadSidebar": true } -->
　　夏时正跋作于明宪宗成化九年正月称三礼考注版刻无传成化庚寅间时正以使命莅南昌按察司副使夏君寅以録本相示系得之翰林编修张君元祯余因建昌守谢君士元以礼乐为教乃许以堂食之余锲梓并命録请状元罗君伦访善本正字讹阙留谢守所原本还之张君去年冬谢守书来上锲有日喜无量也用谨书其锲梓始末云云书前所载求校三礼考注书即时正所致伦者伦故为之序谢士元跋作于成化九年七月葢在刋刻成书之后矣其载杨士奇跋以士奇谓是书经元季兵乱藏于吾邑康氏后为郡中晏璧所得遂掩为已作书中所増义率多混淆岂璧所为云云疑非确论罗伦序中亦深辨之今按朱彞尊经义考称草庐先生诸经解各有序録余购得周官礼乃先生孙当所补其余仪礼则有逸经戴记则有纂言今所传三礼考注以验对先生之书论议体例多有不合其为晏氏伪托无疑云云是时正当时得见此书过于偏信遂欲开雕而罗伦之校讐亦仅取资于三礼考注别本而未能如彞尊之旁叅互证也考明史夏时正字季爵仁和人正统十年进士除刑部主事成化六年以南京大理少卿巡视江西坐上奏不具赍奏人姓名吏科论其简恣遂乞休归罗伦字彞正吉安永丰人成化二年擢进士第一授翰林修撰以上疏论大学士李贤谪福建市舶司副提举后因商辂荐召复原职改南京居二年引疾归筑室著书年四十八卒嘉靖初追赠左春坊谕徳諡文毅谢士元字仲仁长乐人景泰五年进士授户部主事天顺七年擢建昌知府后巡抚四川坐事下狱事白遂致仕夏寅字正夫松江华亭人正统十三年举进士授南京吏部主事成化间迁江西副使累官至山东布政使张元祯字廷祥南昌人天顺四年进士改庶吉士授编修武宗时擢吏部左侍郎兼学士入东阁専典诰勅寻卒天启初追諡文裕杨士奇名寓以字行泰和人建文初以史才荐召入翰林充编纂官寻命吏部考第史馆诸儒擢第一成祖即位改编修屡迁至礼部侍郎兼华葢殿大学士寻以少保兼兵部尚书正统三年进少师九年卒赠太师諡文贞
　　明邵宝藏本有锡山邵氏家藏印宝见前余印无考




　　大戴礼记【一函四册】
　　汉戴徳着十三卷前宋韩元吉序
　　此书系明仿宋刋仅能效其版式而字画则拘滞矣韩元吉宋史无传凌迪知万姓统谱载元吉字无咎颍川人绍兴间知建阳县用广而赋啬乃贸迁盐鹾以佐其费迁守建川以军兴调发功转朝奉大夫赴召去民甚懐之后官至吏部尚书
　　明李应升藏本考明史应升字仲达江隂人万厯四十四年进士由南康府推官擢福建道监察御史以劾魏忠贤崔呈秀等人为阉党曹钦程诬谕削籍归复以李实劾周起元疏入应升名逮下诏狱酷掠毙之崇祯时赠太仆卿福王时追諡忠毅其所着有落落斋集见常州府志


　　大学衍义【二函二十册】
　　宋真徳秀撰四十三卷前明世宗序后杨一清序此世宗特命司礼监重刋之本也寛行大书笔法在顔栁之间不减宋椠杨一清实董其事故作后序考明史一清字应宁巴陵人少能文以奇童荐为翰林秀才年十四举乡试登成化八年进士授中书舍人累官至户部尚书嘉靖间转吏部寻加特进左柱国华葢殿大学士继以张璁等搆朱继宗狱坐一清受张容金钱遂落职疽发背卒后数年复故官久之赠太保諡文襄
　　书中钦文之玺钤世宗序后所记年月之上又广运之宝皆钤毎卷上方当即为世宗宝也


　　大学衍义【四函二十册】
　　篇目同前前録真徳秀原序并进表申状尚书省剳子
　　此书即前版而阙明世宗及杨一清两序毎卷首叶皆钤广运之宝亦是当时内府所藏后流传于外失去序文得是书者不知为嘉靖时所刋遂依宋本抄録原序进表等篇以为补原书之阙而原书所阙则固不在此也


　　大学衍义【三函十五册】
　　篇目同前阙明世宗杨一清二序
　　此书版式字体亦与前同而无内府所钤诸玺其橅印亦逺不相及当属坊间翻刻之本
　　大学衍义【四函四十册】
　　明邱濬撰一百六十一巻前明神宗序濬自序并进书表周洪谟进书表
　　丘濬进表作于宪宗成化二十三年考明史孝宗本纪以成化二十三年嗣位其明年为治元年周洪谟进表系是年作称邱濬所进大学衍义补原书副本俱已装潢成册中间字样亦各校正无差合无顺付公差人员赍去福建布政司转发建宁府着落书坊照样誊写务要字画端楷就将原书比对校正停当翻刻完日仍将印过书籍并发去原本送部查考云云是孝宗命所司刋行是书郑重周详已可概见此本为万厯二十三年所刋神宗复为之序亦极褒扬是书之善乃刋印草草不求精良观洪谟进表中有谨撰表文一通之句其时竟将谨撰二字截防分为两篇编校者俱未之见抑何漫不经心耶丘濬字仲深琼山人景泰五年成进士改庶吉士授编修官至礼部侍郎孝宗嗣位表上是书特进礼部尚书寻命兼文渊阁大学士加少保卒赠太傅諡文庄周洪谟字尧弼长宁人正统十年进士及第授编修官至礼部尚书治三年卒諡文安明史俱有传
　　监本附音春秋谷梁传注疏【一函六册】
　　晋范甯集解唐杨士勋疏陆徳明音义二十巻前范甯序
　　按前宋版亦有此书标题称监本附音春秋谷梁注疏此书标题于谷梁下刋入传字其非宋本无疑观毎卷之版长短不齐其长者规仿宋椠犹有似处短者则逺逊之葢系书贾偶得旧印不全之本翻刻者半补刋者半耳纸墨亦俱不佳非善本也
　　泰兴季氏藏本


　　春秋经传集解【三函三十册】
　　晋杜预集解三十卷前预序后预后序
　　此书寛行大字橅刻极精书贾得之遂伪作咸平辛丑刋五字补印于板心上方以当宋椠不知墨色浓淡一望可知且其中有不能容五字者其咸字已印出边防之外而刋字复缩其结体用墨笔补填于下心劳日拙此之谓也
　　明内府藏本有文渊阁印吕雄印见前余印无考






　　春秋经传集解【二函十二册】
　　篇目同前
　　此与前书同出一版惟阅嵗既久版之径围稍缩书之橅印亦差其版心上方并无咸平辛丑刋五字益足证前书之伪矣
　　明焦竑藏本有澹园印见前


　　国语【二函十二册】
　　吴韦昭解宋宋庠补音明张一鲲辑二十一卷前一鲲序昭庠二序
　　书首标题次行刋明侍御史蜀张一鲲楚李时成阅虞部郎豫章郭子章选部郎东粤周光镐校一鲲序称先是同年李惟中刻内传于督学署中不佞与郭相奎敢外传各分四国之注仍韦氏益以宋氏补音条注其下字画剞劂一放内传庶几称左氏完书云云一鲲等四人明史俱无传朱彞尊明诗综载郭子章字相奎泰和人隆庆辛未进士歴官都御史巡抚贵州进兵部尚书周光镐字国雍潮阳人隆庆辛未进士除宁波推官陞南京户部主事改吏部厯郎中出知顺庆府屡迁至佥都御史抚宁夏入为大理寺卿一鲲时成二人亦未载考明太学进士题名碑此四人者皆登隆庆辛未进士序所称李惟中者即时成之字其刋刻是书葢合四同年而互相讐校者也碑载张一鲲四川重庆府合州定逺县人李时成湖广黄州府蕲水县人
　　国语【一函四册】
　　篇目同前
　　此书纸墨之色皆逊前部葢版同而后印也书中有震宫育徳弱侯杨爵之印斛山金坛王氏书画珍藏二酉藏书铁笛道人东楼书画印记香炉式印九印篆法既不能佳其印色亦复相等且兼以油污糢糊几不可辨系书贾伪造一时所钤不足采录其余四印亦俱无考




　　国语【一函八册】
　　吴韦昭解二十一卷前昭序
　　此书専载韦解橅刻精良其版在一鲲所刋上如定窝中人收藏印记未知谁氏


　　国语【二函十六册】
　　呉韦昭解二十一卷前昭序宋宋庠补音序并注解诸家名氏诸国世系説
　　诸国世系説后有明许宗鲁识语则此书当为宗鲁所刋第书首空载宋庠序文而其补音并未采録体例不孚未为尽善也凌迪知万姓统谱载宗鲁字伯诚长安人正徳丁丑进士嘉靖初任湖广提学佥事刚明峻洁不为权势所屈博学能诗文所取皆知名士擢山东副使屡迁至佥都御史寻免归
　　十三经注疏【二十二函一百二十册】
　　周易九卷上下经魏王弼注系辞晋韩康伯注唐孔颖达疏前颖达序后附唐陆徳明音义王弼畧例尚书二十卷汉孔安国传唐孔颖达疏陆徳明音义前颖达序次安国序毛诗二十卷汉郑康成笺唐孔颖达疏陆徳明音义前颖达序次诗谱序春秋左传六十卷晋杜预注唐孔颖达疏陆徳明音义前颖达序次预序后预后序春秋公羊传二十八卷汉何休学疏不者名或云徐彦撰陆徳明音义前载宋景徳二年校刋牒文次休序春秋谷梁传二十卷晋范甯集解唐杨士勋疏陆徳明音义前甯序周礼四十二卷汉郑康成注唐贾公彦疏前公彦序次序周礼废兴仪礼十七卷汉郑康成注唐贾公彦疏前公彦序礼记六十三卷汉郑康成注唐孔颖达疏前颖达序孝经九卷唐元宗注宋邢昺校前昺序次宋传注序唐元宗御制序论语二十卷魏何晏集解宋邢昺疏唐陆徳明音义前晏上集解序孟子十四卷汉赵岐注宋孙奭疏前奭序次奭题辞解尔雅十一卷晋郭璞注宋邢昺疏唐陆徳明音义前昺序
　　此明北监本也其板心皆记刋刻之年系创始于万厯十四年逮二十一年而工毕计阅八载之久每卷标题次行分别校刋及重修者各列其祭酒司业衔名其校刋之祭酒经八人司业经七人而重修之祭酒司业则只二人始终其事葢校刋者系合计八载中歴任是官之人故其数多而所谓重修者不过于书成之后讐勘一通其功易竣其日无多也第是当时奉勅刋行宜加郑重乃所载陆徳明音义于周易则别为一卷附于书后其尚书毛诗三传以及论语尔雅忽散列于书中而三礼之音义又不采録去取混淆漫无体例抑独何耶
　　明内府藏本有钦文之玺钤葢上方


　　九经释音【一函五册】
　　宋赵孟至撰不分卷前孟至自序
　　孟至序称暇日取陆氏释文质以韵书采其可音者音之不可则以四声纪之又不可则着翻切于其下云云孟至宋史无传朱彞尊经义考引郑元庆曰孟至宋燕懿王后祖希怿自青田徙湖州父与嘉定中登第孟至咸淳乙丑进士官运判彞尊又称未见此书则知流传于世者少此本规仿宋椠橅刻颇精惜字体不能如宋人书之流丽耳明内府藏本有东宫书府印张璁亦经收藏有赐名孚敬印考明史张璁字秉用永嘉人登正徳十六年进士第世宗初践阼议追崇所生父兴献王廷臣持之议三上三却璁时在部观政上疏曲排廷议世宗大喜擢璁南京刑部主事寻召赴都授翰林学士继由兵部侍郎屡迁至华葢殿大学士进少师璁以名嫌御讳请更乃赐名孚敬字茂恭御书四大字赐焉继引疾归卒赠太师諡文忠李先开明史无传考太学万厯己未进士题名碑先开系直河间府景州人


　　七经图【一函八册】
　　易书诗周礼礼记春秋六经图宋杨甲撰仪礼图宋杨复撰明呉继仕编校不分卷前明焦竑序继仕自序仪礼图前继仕又序
