<!-- { "loadSidebar": true } -->
　　本朝黄虞稷俱经收藏孟頫虞稷见前考明史宗仪字九成黄岩人少试有司一不中即弃去洪武六年命有司举人才皆及宗仪引疾不赴晚嵗有司聘为教官非其志也所着辍耕録三十卷又葺説郛书史防要四书备遗并行于世




　　金台集【一函二册】
　　元乃贤着危素编二卷前欧阳李好文黄溍三序后虞集张起岩诗泰不华【今改正曰台哈布哈】识语贡师泰掲傒斯危素程文彞五序
　　危素序称易之金台前稿余既序之矣及再至京师又得后稿一卷云云今书有二卷当是前后稿并刋而无危素前序葢偶佚之书中诸贤序诗识语皆至正间所作当时心折易之匪特文章各尽所长书法亦兼其妙真行篆无体不具则无体不精而摹刻者又能得其精神不失铢黍选纸选墨印而传之岂独为元刻之冠即置之宋椠佳本中又何多让焉乃贤元史无传按浙江通志乃贤字易之先世居金山之西元兴西北诸部仕中朝者多散处内地故易之称南阳人随其兄宦游江浙卜居于鄞再至京师以能文名尤长歌诗久之归浙东辟为东湖书院山长以荐授翰林编修官寻卒元史欧阳字原功浏阳人延裕二年赐进士出身由平江州同知官至翰林学士承防进阶光禄大夫年八十五卒追封楚国公諡曰文李好文字惟中东明人登至治元年进士第由大名路濬州判官入为翰林国史院编修歴官至翰林学士承防阶荣禄大夫寻屡引年乞致仕遂拜光禄大夫河南行省平章政事仍以翰林学士承防一品禄终其身黄溍字晋卿义乌人中延祐二年进士第由台州宁海丞歴官侍讲学士同知经筵事年八十一卒追封江夏郡公諡曰文献虞集字伯生蜀人侨居临川以荐授大都路儒学教授歴官奎章阁侍书学士年七十七卒赠江西行中书省参知政事防军封仁夀郡公张起岩字梦臣济南人年弱冠以察举为福山县学教谕中延祐乙夘进士首选除同知登州事特防改集贤修撰屡迁至翰林承防进阶荣禄大夫泰不华字兼善家于台年十七江浙乡试第一明年进士及第授集贤修撰累官至浙东道宣慰使死于方国珍之难追封魏国公諡忠介贡师泰字泰甫宣城人肄业国子学为诸生泰定四年释褐出身授従仕郎由太和州判官屡迁至户部尚书俾分部闽中未几召为秘书卿行至杭之海宁得疾而卒掲傒斯字曼硕龙兴富州人以荐授翰林国史院编修官迁侍讲学士同知经筵事进阶中奉大夫卒追封豫章郡公諡曰文安明史危素字太朴金谿人至正元年用大臣荐授经筵检讨歴官防知政事除翰林学士承防出为岭北行省左丞言事不报弃官居房山寻起为承防甫至燕都明师已入素投报恩寺井中僧大梓挽之出洪武间官文馆学士后谪居和州守余阙庙嵗余卒程文彛俱无传彛未详其人新安志载程文字以间婺源人以荐入直翰林累拜南台御史擢礼部员外郎卒收藏诸印无考


　　文选【六函六十一册】
　　梁昭明太子萧统撰唐李善注六十卷前萧统序李善上文选注表唐吕延祚进五臣集注文选表书中每卷标题下于李善注次行刋奉政大夫同知池州路总管府事张伯顔助率重刋张伯顔无考其橅刻此书颇得宋椠模范第书中祗收李善一人之注而又録吕延祚进五臣注表未免自淆其例矣
　　两汉文鉴【二函二十册】
　　宋陈鉴编西汉文二十一卷东汉文十九卷共四十卷前鉴自序
　　陈鉴宋史无传自署为建安人其始末亦无考序作于端平甲午按甲午为宋理宗端平元年称余作两汉史节积十余年而功始竟至若名公钜卿忠言嘉谟何敢一字妄加节畧是以别为一编云云考马端临文献通考载陶氏西汉文类二十卷窦氏东汉文类三十卷初未言及此书其史部中亦不録陈鉴史节岂鉴本非知名之士著述不显于时抑其书未经付刋逮元而始有是刻耶收藏二印无考


　　阙补西汉文卷六【十八】卷十六【七之十】东汉文巻十三【十八】
　　三国志文类【二函二十册】
　　六十卷无编纂姓氏
　　马端临文献通考载三国文类四十卷引陈振孙语曰不知何人集考宋史艺文志亦称是书不知集者名氏然所载系六十卷与通考异今观此本卷数适与艺文志符合则端临所称四十卷者尚非全书得此元刋亦足证宋本之误矣
　　明着庄王钟藏本印记见前余无考




　　续文章正宗【一函十册】
　　宋真徳秀撰二十巻后宋倪澄梁椅郑圭三序前宋版续文章正宗祗载倪澄郑圭二序不録梁椅序文葢阅嵗久而佚其一篇也此本出自元刋橅印虽所不及然三序得全亦参考之一助按两浙名贤録梁椅字子奇丽水人登嘉熙进士第除太常寺丞权礼部郎官晚年慕程朱之学编辑遗论名曰论语翼
　　明徐达藏本有魏国公印严嵩亦经收藏有钤山堂印考明史徐达字天徳濠人年二十二従太祖军所向克捷谋畧甲诸将初以平呉功封信国公洪武三年进封魏国公十八年卒年五十四追封中山王諡武宁严嵩字惟中分宜人举治十八年进士改庶吉士授编修移疾归读书钤山十年还朝进侍讲累官至华葢殿大学士太子太师窃政二十年天下咸目为奸臣年八十五黜为民寄食墓舍以卒今观书中本有礼部官书朱文长印俱为嵩钤山堂诸印所掩考明礼部尚书郑赐奉诏访赐遗书系永乐四年之事徐达以洪武十八年先卒则知此书乃先为达所藏而后入于礼部者至嵩以私印钤葢官印之上明是嵩入直文渊阁仍掌礼部事时攘取官书以为已有小人贪邪无所不至即一书可见矣刘文燿印无考




　　类编层澜文选【一函四册】
　　前集十卷后集十卷续集十卷别集十卷共四十卷无编集姓氏
　　此书前后俱无序跋前集目録前有未记识语称将旧集所选古文重加増录分为前后续别四集前集类编赋诗杂语杂著以便初学者诵习后续别三集类编记传等作以便作文者披阅云云其书始自楚骚终于北宋毎卷标题下别行刋云坡家塾鼎新刋行系当时帖括之书书贾刻以谋利者故仿宋巾箱本式取易售耳
　　萧徳源收藏印无考


　　阙补前集目録【五六】后集卷八【五六】
　　新编古赋题【二函八册】
　　前集十卷后集八卷共十八卷不载编集人名氏此与前部同类之书也亦仿巾箱本式标题下别行刋翠岩刘氏家塾新编两集目録后均有木记识语纪年为天厯己巳庚午系元文宗初年刋行之本其书于经史子集中类纂赋题各疏本末于下葢为应试者揣摩之用前集仍有未备爰纂后集以补之
　　明毘陵周氏藏本印记见前尚古堂印无考




　　阙补后集巻三【一二】
　　新编事文类聚翰墨全书【十函八十册】
　　元刘应季编甲集十三卷乙集九卷丙集五卷丁集五卷戊集五卷已集七卷庚集二十四卷辛集十卷壬集十二卷癸集十一卷后甲集八卷后乙集三卷后丙集六卷后丁集八卷后戊集九卷共一百三十四卷前元熊禾序并全书总目及诸道图
　　考宋建安祝穆撰事文类聚一书先以羣书要语次以古今事实次以古今文集分纲列目采摭颇详此本虽袭其名而所分门类二十有五皆取便于书问之往来文翰之酬应世俗鄙俚之言无所不载非复祝穆所辑之旧矣刘应李熊禾元史俱无传凌迪知万姓统谱载应李字希泌建阳人初名棨登咸淳甲戌进士调建阳主簿入元不仕退与熊禾胡廷芳讲道于淇源山后建化龙书院于莒泽聚徒讲授学者云集顾嗣立元诗选载熊鉌字位辛初名禾字去非居建阳之鼇峯志求濂洛之学访朱子门人辅氏而従游焉宋度宗咸淳十年登进士第授宁武州司户参军宋亡遂隠不仕创云谷书院四方来学者翕然归之
　　阙补后乙集目録【一】




　　钦定天禄琳琅书目卷六
<史部,目录类,经籍之属,钦定天禄琳琅书目>
　　钦定四库全书
　　钦定天禄琳琅书目卷七
　　明版经部
　　韩诗外传【一函六册】
　　汉韩婴着十卷前元钱惟善序
　　钱惟善序作于元顺帝至正十五年称海岱刘侯贞来守嘉禾聴政之暇因以所藏诸书悉刋郡庠云云是此书实为元末刋本然观其纸质与明版诸书相同当属元刋而明印者考明史惟善字思复钱塘人至正元年以省试罗刹江赋得名官副提举张士诚据呉遂不仕既殁与杨维桢陆居仁同葬干山人目为三高士墓浙江通志载刘贞于顺帝时任嘉兴路总管以惟善序证之其时适相脗合也
　　韩诗外传【一函四册】
　　篇目同前阙钱惟善序
　　此书即是前版而橅印则愈后纸色墨光逺逊之矣
　　明文彭藏本按王世贞呉中往哲像賛文彭字夀承号三桥待诏徴明子也少承家学善真行草书尤工篆咄咄逼其父以秀水训导擢国子助教于南京清白堂印无考


　　诗经集传【一函十册】
　　宋朱子集传二十卷
　　此书前后俱无序跋亦不载刋刻年月而板式字体实属明刋其刻手印工咸出上选惜墨色少差耳
　　阙补卷九【九　十　十六　十七二十二　二十三】卷十一【十五十六】卷十七【二十五二十六】
　　诗缉【一函十册】
　　宋严粲着三十六卷前宋林希逸序粲自序袁甫手帖并条例清浊音图十五国风地理图
　　粲自序作于宋理宗淳祐八年称缉诸家説句析其训章括其防使之了然易见命锓之木云云是宋时此书业经刋行而此本固非宋椠按音图后别行有赵府刋于居敬堂七字考明史赵王祐采子厚煜嗣封事祖母杨妃以孝闻嘉靖七年玺书褒予厚煜性和厚搆楼读书文藻曕丽则所刋赵府或即厚煜所自记欤书前载林希逸序袁甫手帖皆极称粲深得风人之防凌迪知万姓统谱严粲字明卿邵武人精毛氏诗闽县志林希逸字肃翁号鬳斋端平间登进士第歴官学士宋史袁甫字广微鄞县人嘉定七年进士第一由秘书省正字累官至吏部尚书卒谥正肃
　　诗缉【六函四十二册】
　　篇目同前
　　诗缉【五函三十三册】
　　篇目同前林希逸严粲二序袁甫手帖俱阙
　　诗缉【二函十二册】
　　篇目同前
　　以上三书皆与前部同版橅印并出一时
　　阙补卷十三【三】
　　周礼【一函四册】
　　汉郑康成注唐陆徳明音义十二卷
　　此书不载刋刻年月而纸色甚旧是明初橅印阙补卷十一【二十八】
　　仪礼【二函十四册】
　　汉郑康成注十七卷
　　此书系规仿宋椠毎卷末详记经注字数与前宋版周易之式相同然以彼较之书手刻工皆大相迳庭矣
　　书中有赵氏子昻枢密之章允文三印篆法庸俗皆出一手其为书贾伪造无疑不足载
　　三礼【四函四十四册】
　　汉郑康成注周礼十二卷仪礼十七卷礼记二十卷共四十九卷
　　此书与前周礼仪礼皆无校刻人序跋当是坊间所刻之本葢明永乐中命儒臣纂修五经风声所及或有以倡之也
　　曲江张氏收藏印记未详其人


　　三礼考注【二函十册】
　　元呉澄撰六十四卷前明罗伦序谢士元跋夏时正求校三礼考注书杨士奇跋后时正跋
