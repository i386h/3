<!-- { "loadSidebar": true } -->
　　此明南监本版心中有称嘉靖八年补刋者亦有称九年及十年者亦有不记刋刻之年者是其中本有旧版不尽为南监所梓行者矣
　　收藏印记无考


　　阙补传四十【九】
　　梁书【二函二十册】
　　篇目同前
　　与晋书版式相等其中间有字画模糊者当是宋椠所遗残版
　　阙补纪一【四十】纪二【十六　二十四】纪三【十九　三十八】纪四【二三九】纪五【八】传一【五　七十一】传五【十】传六【七十】传七【三七】传八【五　十三】传九【一二】传十【七八】传十一【一二】传十二【四　七十五】传十三【六七】传十五【七】传十六【十二十五】传十七【七八】传十八【九】传二十【八　九十】传二十七【十五　十六二十四】传二十八【十九】传二十九【八　十三】传三十【四六】传三十三【十三十四】传三十五【一之四十一】传三十七【一二】传三十八【二四】传三十九【一　十一二十】传四十【三之六】传四十一【九】传四十二【十　十一二十三】传四十三【十三　十四十九】传四十四【二　三　二十二二十五　二十六】传四十八【三十二　三十三三十八之四十四十二】传四十九【八】传五十【二　五　六二十】
　　陈书【二函十六册】
　　唐姚思防撰三十六卷目録后有宋曽巩序版心上方有割补处其字画版式与梁书前一部同葢去嘉靖某年刋补字样图作宋椠也
　　书中有裴字并闲主人二印钤版心补纸之上明系书贾作伪以掩补痕者其裴字乃取裴庵印左方之字观裴庵印与李葆贞庆东两印每牵连并用篆法俱不工印色复相似皆出伪造无疑均不足録惟有沈率祖印篆刻颇精惜其人不可考又秀峯方文印考庐山志有开先寺
　　本朝更名曰秀峯此书或经收藏也


　　阙补纪一【二】纪四【四】传十一【四】传十三【十三】传十四【七】传十五【五】传十八【十三】传二十一【十五】传二十七【四】
　　陈书【一函十二册】
　　篇目同前
　　字画糢糊系新旧参半之板与梁书后一部同阙补目録【六】纪一【八】纪二【十　十四】纪三【九十】传一【五　七九】传二【七】传三【五六】传五【十　十一】传六【三】传十三【十七】传十五【四　五十五】传十六【三】传二十二【四五】传二十五【十七】传二十八【十四十五】传二十九【十三十四】
　　北齐书【四函二十册】
　　隋李百药撰五十卷
　　版式亦与梁书后一部同兼属一时橅印之本
　　周书【一函十册】
　　唐令狐徳棻等撰五十卷目録后有宋梁焘等序版心上方亦间载嘉靖补刋之年其年分并与前梁书脗合
　　周书【一函十册】
　　篇目同前
　　版心上方亦经割补其无补刋字様之叶字画反较清朗者橅印在先也
　　宛陵太守藏本其子翰臣亦无考


　　阙补纪八【一】传二十四【一】传二十八【十八之二十】
　　旧唐书【五函二十册】
　　石晋刘昫撰二百卷前明闻人铨文征明杨循吉三序
　　闻人铨序称刘氏唐书欝絶不传酷志刋复苦无善本逮弭节姑苏穷搜力索呉令朱子得列传于光禄张氏长洲贺子得纪志于守溪公遗籍俱出宋时模板旬月之间二美璧合乃督同苏庠严为校刻司训沈子独肩斯任効勤四载书幸成编匮直千金刻未竟业石江欧阳公闻而助以厚镒午山冯子西郭陈子以迨郡邑诸长贰成力辅以终事肇工于嘉靖乙未卒刻于嘉靖戊戌云云诠循吉明史俱无传按朱彞尊明诗综小序诠字邦正余姚人嘉靖丙戌进士除宝应知县擢山西道御史巡视两闗歴湖广按察副使有芷兰集今观书中列衔称督学畿南彞尊作小序时未经考及循吉字君谦呉县人成化甲辰进士除礼部主事以病乞归有松筹堂集徴明见前所云司训沈子名桐嘉兴人诠之门人也
　　阙补纪十二【二十三】志二十【十九】志二十四【十三】传一百十五【三】传一百三十五上【二】传一百五十下【十】
　　五代史记【一函五册】
　　宋欧阳修撰徐无党注七十四卷前宋陈师锡序版之径围较诸史缩十之三葢取便行箧所携者
　　南唐书【一函八册】
　　宋马令撰三十巻前令自序二篇
　　马令阳羡人具序作于崇宁乙酉按乙酉为宋徽宗崇宁四年陈振孙书録解题称其书畧备纪传体而亦言徐汤悦之疎畧焉此书虽系坊间刻梓而字画清朗纸墨精洁亦足为插架之珍也檇李项笃夀藏本有万卷楼印笃夀见前余印无考




　　文公先生资治通鉴纲目【六函六十册】
　　宋朱子编五十九卷前批抹纲目凡例次朱子纲目凡例次朱子序例王幼学集览序例尹起莘发明序次朱子与赵师渊论纲目书附宋王柏识语此书仿宋椠式不能精善所采王幼学集览尹起莘发明汪克寛考异皆分标于纲目毎条之下其中亦间有载陈济正误者数人之名皆于每卷标题后按行分列并称京兆刘寛裕刋行寛裕为何如人不可考按汪克寛陈济皆明人而书首所载纲目凡例视各卷之版缩半寸余似是従他本割取补入葢凡例従宋王柏识语有锓梓于涵古堂与同志共之之语书贾得是书不知克寛济为明人欲借柏识语以充宋椠耳克寛字仲裕祁门人元举于乡不第遂居教授明初预修元史程敏政目为史局第一人见凌迪知万姓统谱陈济字伯载武进人成祖诏修永乐大典用大臣荐以布衣召为都总裁书成授右赞善明史有传
　　收藏印记无考








　　资治通鉴纲目【八函五十六册】
　　宋朱子编五十九卷前明宪宗序次纲目凡例目録次纲目凡例后附宋王幼学习览五十九卷并序尹起莘发明五十九卷并序续纲目二十七卷幷宪宗序续纲目凡例商辂万安等进书表宪宗纲目序称传刻既久间有缺讹甚至书法与所着凡例提要或有不同是以后人疑焉有考异考证之作尝求其故葢凡例提要乃朱子亲笔以授门人使据之以成书及书既成再加笔削则随事立文时有小异而大体终不出乎劝惩之外所有书法与凡例小异无大闗涉者悉仍其旧尽去考异考证不使并传此重刋纲目之意也续纲目序称宋元二代之史迄无定本虽有长编续编之作然概以朱子书法未能尽合乃申勅儒臣遵朱子成例编纂二史上接纲目共为一书此重编续纲目之意也其书刻印精良纸洁墨润洵推明刻善本当时董其事者为商辂万安考明史辂字宏载淳安人登正统十年进士及第除修撰歴官至吏部尚书进谨身殿大学士加少保卒赠太傅諡文毅安字循吉眉州人正统十三年进士改庶吉士授编修累官至吏部尚书进华葢殿大学士加少傅卒赠太师諡文康恩遇常优于辂而品节则逺不逮焉
　　明内府藏本有广运之宝表章经史之宝






　　资治通鉴纲目【八函五十四册】
　　篇目同前
　　此坊间翻刻之本橅印之工次于前部
　　资治通鉴纲目【六函四十二册】
　　篇目同前阙王幼学集览尹起莘发明
　　考明王圻续文献通考所载朱子资治通鉴纲目王幼学集览尹起莘发明皆各为单行之书此本以正续纲目合装则本文已成全帙虽无集览发明正不得以阙佚弃之
　　书中有项氏家藏汪氏象家二印篆文杜撰昧于古法又二印字画糢糊不可辨识均出书贾僞造之手不足存也
　　资治通鉴纲目【六函四十二册】
　　篇目同前阙续通鉴纲目
　　宪宗续纲目序有朱子通鉴纲目既命儒臣重加校定锓梓颁行之语是续纲目未成帙时此书已宇内非始全而终阙也明矣
　　明内府所钤之宝与前第一部同又有道卿顿首印考明太学进士题名碑有吴道卿者山东平山衞人隆庆五年进士或即其人余印无考







　　资治通鉴纲目集説【八函六十二册】
　　明扶安辑纲目五十九卷前编二卷首列朱子序例次朱子与赵师渊论纲目书次元汪克寛考异序徐昭文考证序宋王幼学集览序明陈济正误序冯智舒质实序尹起莘发明序元掲徯斯书法序次歴代先儒姓氏次明晏宏识语次朱子纲目凡例纲目目録次明刘玑序
　　刘玑序称镇守陜西束斋晏先生集胡三省音注吕东莱大事记少微通鉴大明一统志邱济世史正纲诸家之説合而为一稿虽其师马平扶先生自立然实托诸先生以成之也又称马平讳安字世宁卒年七十有二朝廷赐祠额昭义防其侄孙数人束斋名宏字约之云云考明史职官志有以文臣而称镇守者永乐时命尚书侍郎都御史少卿等官巡行天下初名巡抚亦名镇守后定为巡抚或加提督或加賛理参賛并总督诸名不复称镇守惟内监为镇守者始于洪熙徧于正统凡各省镇无不有之至嘉靖八年后始革今按玑序作于嘉靖己丑正嘉靖八年其犹称晏宏为镇守则为宦官无疑矣而扶安之赐祠赐防亦明代内寺防幸之常数也王道浚收藏诸印无考






　　通鉴纪事本末【四函二十四册】
　　宋袁枢编四十二卷前宋杨万里赵与元陈良弼三序
　　前宋版中是书有三部宋印者二元印者一寛行大字精妙出羣此本橅刻虽亦清朗然不免相形见绌矣
　　厯代通鉴纂要【四函四十册】
　　明治间奉勅辑九十二卷前明武宗序次李东阳等进书表及编纂儒臣衔名次凡例次引用书目次先儒姓氏
　　武宗序作于正徳二年称孝宗好观通鉴纲目苦其繁多特勅儒臣撮其要畧赐名纂要昔在东宫预闻是举乃治乙丑冬翰林以首帙备讲读又明年丁夘夏始克成编云云考明史武宗印位于治十八年五月明年丙寅改元正徳又明年丁夘即正徳二年所云治乙丑乃治十八年也是书之作葢创始于治之末而藏事于正徳二年者观其纸墨精良当是橅印最初之本
　　明内府藏本有广运之寳表章经史之寳






　　阙补卷五十二【四十二】
　　歴代通鉴纂要【六函六十册】
　　篇目同前
　　此系通行之本橅印逺逊前部
　　阙补卷八【五六】
　　通鉴总【二函十六册】
　　宋沈枢撰二十卷前宋楼钥序
　　前元版中有是书以此较之橅刻则犹出其上也
　　少微通鉴节要【六函三十册】
　　宋江贽撰外纪节要四卷通鉴节要五十卷前明武宗序次歴代帝王授总图后附资治通鉴节要续编三十卷
　　考凌迪知万姓统谱江贽字叔圭崇安人初游上庠与龚深之以学易并著名居里中近臣荐其贤明不赴政和中太史奏少微星见赐号少微先生所着通鉴节要行于世其説与王圻续文献通考所载畧同武宗序称偶检少防通鉴悦之详不至泛畧不至疎一开卷间首尾具见前日纂要之修亦备采择第嵗久字画糢糊因命司礼监重刻之又附宋元节要续编于其后云云书中不着撰续编人姓氏前扶安通鉴纲目集説载歴代先儒姓氏内称建阳刘剡字用章号仁斋着少微宋元二鉴是通鉴节要续编正为刘剡所作也
　　明内府藏本有广运之宝





　　卷二十　卷二十一
　　少微通鉴节要【五函四十册】
　　篇目同前
　　此亦正徳间初印本纸墨俱极光洁有广运之宝




　　阙补续编卷二十三【四十六】
　　呉越春秋【一函四册】
　　汉赵晔着元徐天祐音注十卷前天祐序
