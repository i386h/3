<!-- { "loadSidebar": true } -->
　　赵晔字长君山隂人尝従杜抚受韩诗所着有诗细歴神渊并此书见后汉书徐天祐字受之越州人见凌迪知万姓统谱天祐序称此书越尝锓梓嵗久不存汴梁刘侯治越重刻于学侯名世昌世大其字云云卷十后刋大徳十年丙午三月音注越六月书成刻版十二月毕工又刋文林郎国子监书库官徐天祐音注并列绍兴路学官及提调学校官衔名考宋史职官志淳化后改国子监印书钱物所为国子监书库官而元史百官志无国子书库之名又考万姓统谱称天祐登进士第徳祐二年以文林郎国库书监召不赴云云按徳祐为宋瀛国公年号则知天祐本宋末人入元不仕其结衔葢于刻音注时追叙宋官耳此本目録后有万歴丙戌之秋武林冯念祖重梓于卧龙山房木记考卧龙为越郡山名则又因元版而翻刻于越中者其橅印极精固翻版最佳之本也
　　十六国春秋【二函十二册】
　　后魏崔鸿撰一百巻前明朱国祚序并载北齐魏收撰崔鸿本传
　　朱国祚序称此书不传已久屠侍御之孙乔孙与诸友校讐其阙于是此书复完云云目録后列乔孙及同校姓氏十人末行称万歴三十七年兰晖堂镂版是此书为明代新刋非仿旧翻刻之本故字画俱极清朗国祚字兆隆秀水人万厯十一年进士第一歴官至武英殿大学士累加少傅兼太子太傅卒赠太傅諡文恪立朝能持大体详见明史本传乔孙爵里未详
　　阙补卷八【三四】卷十三【十二】卷三十九【一二】卷四十四【十五】卷五十九【一　二二十三】卷六十六【九十】卷七十二【十五】巻七十六【十三之十六】卷七十八【十九二十】卷八十一【七八】
　　路史【二函十六册】
　　宋罗泌撰泌子苹注前纪九卷后纪十三卷余论一卷国名记六卷归愚子大衍数一卷国姓衍庆纪原一卷国名纪信一卷路史发挥六卷共三十八卷前泌自序余论前有宋费煇序发挥后有宋曽大鼎序
　　此书不载刋刻年月惟首卷标题下称钱塘洪楩校刋洪楩未详其人而橅印颇佳葢亦深于嗜古者按乾隆元年有泌裔孙玉藻重刻是书书前载明金堡序文称呉子伯持妙年好古有路史之役较讹订譌斯已精矣云云考金堡仁和人登崇祯庚辰进士玉藻刻是书独载其序者似所刋即従呉本摹出然版式字画不及此本逺甚则知洪本逺在呉本之前惜玉藻未得而见之也泌字长源江西庐陵人
　　贞观政要【一函五册】
　　唐呉兢撰元戈直集论十卷前明宪宗序次元呉澄序次郭思贞戈直二序次呉兢原序次集论诸儒姓氏
　　宪宗序称贞观政要有元儒士临川戈直复加考订注释附载诸儒论説以畅其义顾传刻嵗久字多讹谬因命儒臣重订刻梓云云是此书之凡有集论者皆为元后所刋此本系奉勅重梓纸墨亦精然较前金版之书则逺逊其古香古色矣明内府藏本有广运之寳


　　贞观政要【一函五册】
　　篇目同前
　　此书橅印在后乃坊间鬻市之本
　　阙补宪宗序【三】吴澄题辞郭思贞戈直二序【全】卷四【十七　十八　二十三二十四　二十五】卷五【三十九】卷七【三】卷九【二十五二十六】
　　帝学【一函二册】
　　宋范祖禹编八卷前齐砺序
　　前宋版已有是书卷帙并同
　　本朝何焯藏本有印记焯字屺瞻长洲县人翰林院编修赠侍读学士


　　厯代君鉴【一函五册】
　　明代宗御撰五十卷前代宗序
　　是书编辑汉唐以来诸君嘉言善行掲曰善可为法其恶可为戒者则附之末考明史艺文志惟载宣宗御制歴代臣鉴三十七卷而不及代宗此书葢自英宗复辟之后代宗御制之书中外已鲜流传且有明一代独无代宗实録仅以事迹附见英宗实録中故史家遂无従纪载耳此本墨香纸质完好如新正不得不以少见珍矣
　　明内府藏本有广运之宝


　　文献通考【二十函一百册】
　　宋马端临撰三百四十八卷前明世宗序次元至治二年访文献通考文移次元王夀延进书表次端临自序
　　明世宗序作于嘉靖三年以是书为有益于世特命司礼监重刻此本橅印极精所载王夀延进书表题延祐六年自称宏文辅道粹徳真人考延祐为元仁宗年号陶宗仪辍耕録载夀延字眉叟杭州人出家为道士受知晋邸后以宏文辅道粹徳真人管领开元宫所云晋邸者考元史仁宗尝出封懐州懐州即今懐庆本晋地也但进书宜在访书之后而书中所载访书文移反称至治二年至治为英宗年号按英宗以延祐七年即位明年方改元至治则书中所刋必有差悮或至治系至大之讹访书在武宗时未可知也
　　明内府藏本有广运之宝表章经史之宝


















　　文献通考【二十函一百册】
　　篇目同前
　　此书橅印稍后墨色亦逊前本



　　文献通考【二十函一百册】
　　篇目同前
　　此书与第二部纸墨相埒
　　阙补卷一百二十三【三十三】
　　文献通考【二十函一百册】
　　篇目同前
　　以上三部橅印并出一时皆坊间售本故无内府收藏之宝
　　阙补卷一百五十二【二】卷三百三【五六】卷三百四【二三】
　　文献通考【十四函九十八册】
　　篇目同前
　　此亦前版而书贾将嘉靖靖字割去补书定字亦充宋椠且所钤广运之宝篆笔薾弱亦非明时内府原玺不足采録
　　阙补卷二十三【七之十】卷七十【二十七二十八】卷一百五【二十一】卷一百八【二十五二十六】卷一百五十五【十七十八】卷一百五十六【三十三三十七】卷一百六十一【三十一三十二】卷一百六十六【四十一四十二】卷二百七【十五】卷二百十一【二十一之二十八】卷二百十八【十五】卷二百二十二【十五十六】卷二百二十四【十九】卷二百二十九【十三十四】卷二百三十三【十一十二】卷二百三十四【三十一三十二】卷二百五十一【十一十二】卷二百五十六【二十一二十二】卷二百六十一【二十二之二十四】卷二百六十五【三十三之三十六】卷二百六十八【十九二十】卷二百七十六【三十三三十四】卷二百八十一【二十一二十二】卷二百八十三【十七之二十五】卷三百三【十三十四】卷三百四【二十一二十二】卷三百六【二十三二十四】卷三百九【十四】卷三百十【二十九　三十　三十三　三十四】卷三百十二【十三十四】卷三百十五【十一十二】卷三百二十三【九】卷三百二十四【二十九三十三十一】卷三百三十四【十九二十】卷三百三十六【二十七二十八】
　　大明防典【二十函七十四册】
　　明万厯间重修二百二十八卷前孝宗治十五年御制序次武宗正徳四年御制序次神宗万厯十五年御制序次治正徳嘉靖万厯四朝勅谕次纂辑诸书次开报文册衙门次治间凡例次嘉靖间续纂凡例次万厯四年张居正吕调阳张四维等请勅礼部编辑事例送馆剳子次万厯间重修凡例次万厯十五年申时行许国王锡爵等进书表次重修诸臣衔名
　　考大明防典一书始修于治重订于正徳嘉靖时复加参补増入治十六年以后事例至万厯间又増入嘉靖二十八年以后条例校刋成书故明史艺文志称为万厯中重修大明防典第此书自孝宗迄神宗四朝俱经纂辑而世宗独无御制序文按书中所载万厯四年谕防谓世宗申命儒臣重加校辑比及进览讫未颁行似于圣心犹有未当据此则世宗时仅以稿本进览并未刋行故不为制序非有阙佚也张居正字叔大江陵人嘉靖丁未进士隆庆初以礼部侍郎入内阁万厯中累加太师吏部尚书中极殿大学士諡文忠张四维字子维蒲州人嘉靖癸丑进士隆庆时歴官吏部侍郎万歴间以礼部尚书兼东阁大学士累加至少师吏部尚书中极殿大学士赠太师諡文毅申时行字汝黙呉县人嘉靖壬戌进士第一累官少师兼太子太师吏部尚书中极殿大学士諡文定许国字维桢歙县人嘉靖乙丑进士累官少傅吏部尚书建极殿大学士赠太保諡文穆王锡爵字元驭太仓人嘉靖壬戌进士累官少保兼太子太保吏部尚书建极殿大学士赠太傅諡文肃俱见明史本传吕调阳临桂人嘉靖庚戌进士第二见太学题名碑
　　大明集礼【三函三十册】
　　明太祖御撰五十三卷前明世宗序
　　考明史艺文志载大明集礼一书称洪武中梁寅等纂修初系写本嘉靖中诏礼部校刋今观世宗御制序亦称礼部请刻布中外俾人有所知见乃命内阁发秘藏令其刋布兹以讫工遂使广行宣传云云与史所言脗合是本版非初印纸亦不精盖为书肆通行之本
　　水经山海经【三函二十四册】
　　水经汉桑钦撰魏郦道元注四十卷山海经晋郭璞撰十八卷山海经前载璞原序并刘歆目録序水经前有明黄省曽总序
　　黄省曽序称二经一主叙山而水归详缀一専纪水而山亦寓列山者水之根柢水者山之委枝云云葢言二经所以合刋之故也省曽字勉之呉县人嘉靖辛夘举人尝着五岳山人集见朱彞尊明诗综小传此序作于嘉靖甲午即省曽发解后之三年书贾以其规仿宋椠因将嘉靖靖字割去填改定字于补纸之上谬称宋刻此作伪之显然者二书版式字画并同惟山海经版心上方有前山书屋四字而水经无之或水经刋梓在先其时尚未有此书屋额名也
　　朱卧庵收藏印记见前余印无考




　　阙补水经卷二十六
　　古今游名山记【四函二十六册】
　　明何镗撰十七卷前明黄佐吴炳王世贞王穉登四序次凡例次总録纪胜一卷总録名言一卷总録类考一卷后镗自序蔡文范跋
　　镗自序作于嘉靖四十四年其书以前人所作名山游记及自记所经游者合为一编故以古今为称镗嘉靖丁未进士浙江处州衞军籍顺天府宛平县人见太学题名碑明史王佐字才伯香山人正徳中举乡试第一成进士改庶吉士嘉靖初授编修歴国子祭酒少詹事兼翰林学士赠礼部侍郎諡文恪呉炳宜兴人万厯末进士崇祯中官江西提学副使后従永明王至桂林以兵部侍郎兼东阁大学士死事衡州朱彞尊明诗综小传蔡文范字伯华瑞州新昌人隆庆戊辰进士歴官广东布政司参议王世贞王穉登并见前
　　泊如斋重修考古图【一函二册】
　　宋吕大临辑十卷前大临自序
　　此书刋刻极精楷体仿二王书篆法亦古乃明版中杰出之本第考古图别本均有元大徳二年茶陵陈才子翼子兄弟二序才子序且云属罗兄更翁临本刻以传世是自元以后所刋者方谓之重修书前应载其序而此本无之则书贾之所私汰也
　　收藏诸印记无考




　　宝古堂重修宣和博古图【三函三十册】
　　宋徽宗御撰三十卷明吴公宏重刋前明焦竑洪世俊蒋三序
