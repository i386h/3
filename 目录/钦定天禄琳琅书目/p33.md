<!-- { "loadSidebar": true } -->
　　李天麟山东济南府武定州人登万歴庚辰进士第见太学题名碑其书専辑骈体上自六朝下迄唐宋采其根叶并茂者合而録之不以富丽为工天麟曽有自刋之本其序作于万歴丁亥备述选辑之防此本序称祥宇李公则又别为一版而序后署名为书贾割去复従目録卷六中割取欧阳修方岳李良枢等名移补目録首叶标题下以此书为欧阳修所作不知书中所载南宋人文章甚多岂有修为纂辑之理今取天麟自刋本校之颠末具见又安従欺饰乎苐此书雕刻清朗橅印颇工亦不失为佳本
　　龙筋凤髓判【一函二册】
　　唐张鷟着二卷后附唐书列传节文
　　按此书载于文献通考者称为十卷今止二卷葢因书仅百题故后人翻刻遂为省并也晁公武读书志谓鷟尝八中制科此其书判陈振孙书録解题谓百题皆待选预备之具而洪迈容斋随笔讥其蔽罪议法不能深切则此书崖畧概可见矣书末节録唐书乃张荐传文以鷟为荐祖中兼叙其始末也
　　山谷老人刀笔【一函四册】
　　宋黄庭坚着二十卷前山谷老人传
　　考晁公武陈振孙马端临诸书目止载黄鲁直豫章集三十卷别集十四卷又别集一卷初无此书之名宋史艺文志于豫章集别集之外又载乐府二卷书尺十五卷亦未以刀笔名书则非宋椠可见此书前后当有选辑人序跋或由书贾欲充宋椠遂従而汰之耳
　　明檇李项氏蔵本其衡斋印无考又有谢叠山赵孟頫二印系出伪作不足存


　　滑耀编【一函四册】
　　明贾三近着不分卷前三近自序
　　考明史贾三近字徳修峄县人隆庆戊辰进士选庶吉士累官兵部右侍郎其选辑是书以滑耀名者葢取荘子滑疑之耀圣人之所图句也序作于万歴庚辰自称东鸠子题其文皆取意于亡是子虚之説以自况其风防当时橅刻此书虽非精善而字画尚为清朗








　　钦定天禄琳琅书目卷十
