<!-- { "loadSidebar": true } -->
　　刘宰字平国金坛人绍圣元年进士官泰兴令諡文清赵葵字南中衡山人官至右丞相兼枢宻使封鲁国公赠太傅諡忠靖宋史俱有传葵序作于嘉熙四年称刘公自号漫堂病叟著述不可胜纪然皆散佚不存今姑就所见所闻者传之于世云云是葵实始刋是书之人而此本纸色皆出渲染葢以新本而袭旧刋者矣
　　镡津文集【一函四册】
　　宋沙门契嵩着二十卷目録后载宋陈舜俞撰镡津明教大师行业记末附契嵩与沙门倡和诗一卷序诗题讃一卷
　　按陈舜俞记称契嵩所著书自定祖图而下谓之嘉祐集又有治平集凡百余卷总六十有余万言其甥沙门法灯克奉蔵以信后世云云据此则契嵩所著述甚富此二十卷仅其十之一二但谓法灯奉蔵则未全行镂版可知也今书未有洪武甲子天台松雨斋沙门原旭募重刋镡津集疏一篇又有永乐三年嘉兴沙门宏宗书后一篇称松雨制疏重刋既已化行开至二十余版适疾作不克成其事兹以天全叡首座发坚固志继其芳猷云云则此版为天全所雕始末具见又有后序一篇称天全叡公为东海慧眼宏辨禅师之弟子似亦沙门所作乃书贾于署名处割补别纸意在伪充宋椠而不知原旭之疏宏宗之序已题洪武永乐年号又安従掩饰乎考浙江通志契嵩字仲灵自号潜子藤州镡津李氏受记莂于洞山聪公作原教论十余万言未防游衡岳归着禅宗定祖图法正宗记书成游京师仁宗览之嘉叹付法院编次入蔵赐号明教韩琦欧阳修俱尊礼之后居钱塘佛日禅院应蔡公襄所请也陈舜俞字令举嘉禾人庆歴六年进士歴都官员外郎谪监南康酒税宋史有传
　　阙补卷三【十一十二】卷十五【八】巻十八【十五】卷十九【十】
　　弇州山人四部稿【六函六十二册】
　　明王世贞着一百七十四卷分赋诗文説四部前明汪道昆序后附世贞弟世懋书并世贞记观世懋遗世贞书世贞自为记云敬美此书寄自豫章垂十年矣以其见饰之过秘不敢示人至于防艺文折衷上下往往有寸心千古意安可以嫌终秘之且闻在艺圃撷余中行之闽矣乃为梓拙稿之后据此则此书为世贞所自刋也当时橅刻本不能工今世所行者皆出一版而此本犹属明时所印较为清朗世贞世懋汪道昆并见前
　　代囊子集【二函十六册】
　　明贺逢圣着诗类六卷文类十卷
　　此书前后俱无序跋而雕刻精良纸色墨香絶类宋椠葢明末文人刻集之最工者按明史逢圣字克繇江夏人万歴四十四年廷试第二授翰林编修天启间为洗马忤魏忠贤削籍崇祯时复官进秩礼部尚书太子太保文渊阁大学士致政归张献忠陷武昌投墩子湖一家殉之福王时赠少傅諡文忠
　　六家文选【三函三十册】
　　梁昭明太子萧统撰六十卷唐李善吕延济刘良张铣吕向李周翰注前萧统序次李善上文选注表并国子监奉刋文选诏防次吕延祚进五臣集注文选表后明袁褧识语
　　此书橅刻甚精校勘亦审实与宋椠同工序后标此集精加校正絶无舛误见在广都县北门裴宅印卖又五十二卷末叶标毋昭裔贫时常借文选不得发愤曰异日若贵当版镂之以遗学者后至宰相遂践其言并注云出挥麈録此二条宋椠中本有之系存其旧其六十巻末叶有呉郡袁氏善本新雕书木记则袁褧所自标也褧识语云余家蔵书百年见购鬻宋刻本昭明文选有五臣六臣李善本巾箱白文大字小字殆数十种家有此本甚称精善而注释本以六家为优因命工翻雕匡廓字体未少改易始于嘉靖甲午成于己酉计十六载云云其四十四卷末叶标丁未六月初八日李宗信雕五十六卷末叶标戊申孟夏十三日李清雕李宗信李清疑皆当日剞劂髙手故自署其名而丁未为甲午后之十三年仅刻至四十四卷戊申又丁未后之一年仅刻至五十六卷且其成也经十六载则袁氏之择工选艺以求毫发无憾之意亦概可见矣按苏州府志袁褧字尚文呉县诸生循例入太学善属文尤长于诗绘花鸟有逸趣书法拟元章晚耕谢湖之上自号谢湖
　　六家文选【六函六十一册】
　　篇目同前阙袁褧识语
　　此即袁氏所刋之版而四十四卷末叶李宗信之名及五十六卷末叶李清之名俱被书贾割去故纸幅均属接补袁褧识语亦经私汰而于六十卷末叶改刋河东裴氏考订诸大家善本命工锲于宋开庆辛酉季夏至咸淳甲戌仲春工毕并于末一行増刋把总锲手曹仁其字画既与前絶不相类版心墨线亦参差不齐且考订订字误作金旁则伪饰之迹显然毕露矣
　　明楚府蔵本考明史诸王世表洪武三年太祖封庶子桢于楚是为昭王六世显榕袭封以嘉靖二十四年遇害是为愍王至嘉靖三十年始续封愍王庶子英防为王是为恭王今考袁氏书刻成于嘉靖己酉为嘉靖二十八年正当楚国絶封之时则所钤楚府图书当出恭王以后也又有翰林学士文节世家一印考宋史杨万里谥文节此宋人諡法之最著者其印或为明时杨氏所钤余印无考又有袁忠澈印记袁澈篆法譌作表字明属书贾伪为不足录入




　　阙补卷二【一】卷三【一之四】卷四【二之一】卷六【二十五二十六】卷十八【十四】卷【二十四八　三十一之三十四】卷二十八【六　八十八】卷二十九【十】卷三十二【五　　十　七十八　二十五】卷五十二【九】
　　六家文选【六函六十一册】
　　篇目同前阙袁炽识语
　　此亦前版而书中所有宋刋明刋识语本纪悉经私汰补痕类然橅印亦不及前二部之工
　　寳峯主人收藏印记未知谁氏


　　六家文选【十函六十一册】
　　篇目同前阙袁褧识语
　　此书惟存五十二卷后所载挥尘録一条其余识语木记皆经割补而纸质特佳
　　泰兴季氏蔵本印记见前


　　阙补目録【三十一三十二】卷三十【三十七】
　　六家文选【六函六十一册】
　　篇目同前阙袁褧识语
　　此书亦存挥麈録一条而六十卷之末伪刋奉议郎充提举茶盐司干办公事臣朱奎奉圣防广都县镂版起工于嘉定二年嵗次己已毕工于九年壬子腊月并标督工把总恵清亦系割去原纸别刋半叶粘接于后且嘉定九年系丙子而非壬子则其作伪益显然矣
　　明文征明蔵本有烟条馆印袁忠澈亦经收蔵印记见前又有世美堂印按朱彛尊明诗综小传载丁此吕字右武江西新建人万歴丁丑进士歴官湖广布政司参政着有世美堂集此印当即丁氏右武所钤余印俱无考又有景濓印考明史宋濓字景濓浦江人洪武间官至翰林学士承防兼太子賛善大夫是景濓乃明初人书中不应有其印记明系书贾伪作不足存也








　　阙补表序目录【全】
　　六家文选【六函六十一册】
　　篇目同前阙袁褧识语
　　此书亦于卷六十之末叶改刊河东裴氏考订云云订字并作金旁与前第二部同其伪制葢出一人之手也
　　明袁忠澈蔵本印记与前部同又有王伟印考明史王伟神宗显皇后父也万歴五年授都督寻封永年伯吕雄济之二印见前华亭朱氏未详其人


　　六家文选【六函六十一册】
　　篇目同前阙袁褧识语
　　此书于萧统序后标绍圣三年丙子嵗蜡月十六日秘阁发刊又于吕延祚表后列曽布蔡卞等校正衔名卷六十后复标绍圣四年十月十五日太学博士主管文字陈瓘督镌匠孙和二等工完皆系别刊半幅粘接而袁氏识语木记尽为割补纸质印工并出前后诸部之下
　　明冯梦祯蔵本有冯开之印考浙江通志梦祯字开之秀水人万厯丁丑进士累官南京国子监祭酒又有太子太保文穆公家蔵图书考明史傅瀚字曰川新喻人天顺八年进士累官礼部尚书赠太子太保諡文穆此印当其后人所钤其曲阿孙氏真赏斋二印无考




　　六家文选【六函六十册】
　　篇目同前阙袁褧识语
　　此书亦将袁氏识语末记妄为割补其卷五十二末叶所有戊申孟夏十三日李宗信雕一行虽子橅印之时以别纸掩葢其上然十三两字墨痕犹隠透行间依稀可辨乃版心上方后以熙宁四年刊五字别刻本记逐幅钤印抑何其心劳日拙耶
　　书中有呉寛印记考明史呉寛以正徳时卒于官其时袁氏此书尚未付梓安得经其收蔵明是书贾故取袁褧以前之人冀掩其作伪之计不足采入余所钤三印亦无攷


　　六家文选【六函六十一册】
　　篇目同前阙李善吕延祚表袁褧识语
　　此书惟存萧统序后裴宅印卖一条其余识语木记俱经私汰实亦呉郡袁氏新版也其于卷二十四后乃伪标嘉祐改元澄心堂刊八字而祐字误作祜改字已旁譌作此作伪而益形其陋者收蔵诸印无考








　　阙补卷四【二十四】卷十【三十五】卷十七【二十五二十六】卷十八【十三十四】卷二十【七八】卷二十四【十一十二】卷二十五【十一十二二十三二十四】卷二十七【十六十七】卷二十八【十九二十】卷二十九【二十三】卷四十一【十三　十四十七　十八】卷四十四【三十九】卷四十八【十五十六】卷五十【十一十二】
　　六家文选【六函六十二册】
　　篇目同前阙袁褧识语
　　此书于萧统序末及卷六十后伪刋淳祐二年庚午嵗上蔡刘氏刋书木记字体杜撰漫无凖绳亦即用袁氏版窜易乱真者合计此书共成十部而作伪者居其九其间变易之计狡狯多端或假为汴京所传或托之南渡之末虽由书贾谋利欺人亦足见袁氏此书橅印精良实为一时不易得之本今登
　　册府者至十部之多且袁氏所蔵宋椠原本已入前宋版书中七百余年后先辉映猗欤盛矣
　　南昌袁氏收蔵印记见前武陵华伯子印无考


　　阙补卷五【二十一】巻八【二十一】巻十【十一】巻十八【二十一　二十二二十四】巻二十四【二十九三十】巻二十八【十六】巻四十一【十四】卷四十三【三十三】巻五十四【三】
　　六臣注文选【六函六十册】
　　篇目同前
　　此亦明翻宋椠而别为一版橅刻颇佳其目録内于昭明五臣衔名之次割补一行似是明时刋梓者自署其名而书贾去之以售其作伪之术又于卷六十后刻河东裴氏考订云云订字亦作金旁且字画纸墨判然各异不能掩也
　　文选注【二函十二册】
　　明王象干删定十二卷前萧统序次吕延祚进五臣集注文选表次李善上文选注表次文选姓氏此书版式将六臣之注或列之上方或列于行右其音释则于下方列之不以注间本文亦取便于记诵者也王象干字子廓山东新城人举隆庆五年进士授闻喜知县迁兵部主事歴郎中出为保定知府累官至兵部尚书加少师兼太子太师总督宣大山西军务以衰病乞归卒赠太师具见明史本传象干自擢宣府巡抚以后皆任边疆重寄年八十三犹驰驱戎马间此书标题下结衔为保定知府葢惟其时尚有余闲游心翰墨也
　　文选补遗【二函十册】
　　宋陈仁子辑四十巻前宋赵文序后宋谭绍烈识语
