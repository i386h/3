<!-- { "loadSidebar": true } -->
　　鼂公武郡斋读书志曰唐李肇撰国史补起开元止长庆间事初刘餗记元魏迄唐开元事名曰国朝传记故肇续之考崇文总目于肇国史补外又载林恩补国史六卷高若拙后史补三卷而鼂氏读书志中皆不载是当时所重者惟肇所补之书此本密行小字制甚工整虽墨光稍逊而刋手印工咸出上选目録后有董氏万卷堂本篆书木记较元椠他书木记独精此书贾中不苟于刻梓者
　　御题是书采摭开元至长庆故事以补国史之遗凡三百有六节轶事方言颇资观览其间采取各条亦间有载入正史者是序文所云虑正史之或阙非尽阙也其字迹刻画精能当推为元本之冠乾隆御识钤
　　宝二曰几暇临池曰稽古右文之玺
　　钱谦益藏本有牧翁防叟如来真子天子门生二印



　　唐杜佑撰二百卷前唐李翰序佑自序
　　鼂公武郡斋读书志曰唐宰相杜佑撰先是刘秩采经史自黄帝迄天宝末制度沿革仿周礼六官法为政典三十五篇佑以为未尽因广之防以新礼为二百篇徳宗时上之考唐书杜佑字君卿京兆万年人以防补济南防军事累官至同中书门下平章事拜司徒封岐国公卒赠太傅諡曰安简李翰赵州賛皇人擢进士第调衞尉张巡死节媢其功者以为降贼肃宗未及知翰传巡功状表上之帝由是感悟累迁翰官至左补阙翰林学士以病免此书系仿宋刋亦颇得其形似而纸质墨香则逊矣
　　收藏诸印无考内京口某氏收藏一印嵗久纸蚀并阙其姓




　　阙补卷三十三【九】卷四十一【十四】卷五十三【九】卷五十四【七】卷九十三【七】卷一百四十二【九】卷一百四十六【八】卷一百六十【九】卷一百七十二【三】卷一百九十一【二】卷一百九十四【六】卷一百九十八【六】
　　通志【二十函二百册】
　　宋郑樵撰二百卷前樵自序元呉绎序并进书疏马端临文献通考云按此书刋本元无卷数止是逐畧分为一二耳中兴四朝艺文志别史类载通志二百卷其后叙述云中兴初郑樵采歴代史及他书自三皇迄隋为书曰通志仿迁固为记传而改表为谱志为畧则其为书似是节抄删正歴代之正史如髙峻之小史苏辙之古史而非此二十畧之书也但二十畧序文后言于纪传即其旧文従而损益制诰书疏寘之别録唐书五代史本朝大臣所修非微臣敢议故纪传及隋若礼乐刑政务存因革故引而至唐云则亦畧言其作书之意岂彼二百卷者自为一书亦名之曰通志而于此序附言其意耶或并二十畧共为一书耶云云今以歴代刋本通志考之系并二十畧为一书共成二百卷并非别有所谓通志者端临所见刋本葢仅有二十畧耳是书呉绎序作于元英宗至治二年绎元史无传其结衔为福州路总管考江西志呉绎字思可信都人泰定间曽守吉州序称是集梓于三山郡庠北方学者犹未之见乃募僚属捐已俸摹印五十部散之江北诸郡云云疏后别行载至治三年九月印造则知此本亦非呉绎所刋当属元初开雕于闽中者也
　　阙补卷五上【二十一四十七】卷五下【三十二】卷六下【二十七】卷七【六十四】卷十上【七十九】卷十五下【三十九】卷六十三【三十八】卷六十五【二十六】卷六十七【五十一五十七】卷六十八【三十三三十四】卷六十九【五十二】卷七十七【七十四】卷八十一【三十六】卷八十二【十三】卷八十三【三十一　三十二　九十二】卷八十五【八十一八十二】卷八十八【四十三】卷九十二【二四】卷一百【三十六】卷一百三【六十一】卷一百五【三十三四十二】卷一百七【七十一七十二】卷一八【五　六四十九】卷一百十【九　三十三　三十五　四十四　五十二　六十九七十五七十六】卷一百十一下【一百二】卷一百十五【五十九】卷一百十八【十三　四十一四十二】卷一百二十七【六十四】卷一百三十三【四十八】卷一百三十四【二十三】卷一百三十五【十三】卷一百三十八【五十四】卷一百四十五【十一】卷一百四十六【十八　五十六】卷一百四十七【九　六十三】卷一百五十一【七十五】卷一百五十三【八】卷一百五十五【十二】卷一百五十六【二十三二十四】卷一百五十七【七十五】卷一百六十【二十六】卷一百六十五【十七】卷一百七十三【二】卷一百七十七【三十五】卷一百八十三【六十六】卷一百八十七【三十九】卷一百九十二【五十二】卷一百九十五【三十】
　　通志【三十二函三百二十册】
　　篇目同前前樵自序
　　此书即前版而阙呉绎之序与疏或是书贾去之以伪充宋椠也
　　阙补目録【一百十一】卷六上【八十三八十四】巻七【七十四】卷十上【六】卷十下【六十五六十六】卷十八【三十一三十二】卷二十三【十六】卷四十【三十二】卷四十二【三十九】卷六十七【五十一五十七】卷六十八【三十三三十四】卷七十二【二十三二十四】卷七十九【十五】卷九十三【八十一八十二】卷一百七【七十一七十二】卷一百八【五　六　三十四三十五】卷一百十【九　十三十三三十四　七十五七十六】卷一百十五下【五十五】卷一百十八【八十三　九十五一百十二】卷一百二十九【七十】卷一百三十三【四十九】卷一百四十六【三十一三十二】卷一百四十七【六十三】卷一百五十【一】卷一百五十六【二十三　　二十四】卷一百六十二【三十三三十四】卷一百八十六【四十八】卷一百八十七【八十】卷一百九十五【三十】卷一百九十六【九十六】
　　通志【十二函一百二十册】
　　篇目同前前樵自序元呉绎序
　　此书有绎序而阙其疏字画较前二部清朗印工差善
　　阙补呉绎序【一】目録【一百十一】卷十九【一之八】卷二十【五十】卷五十四【二十六】卷七十三【七十】卷八十【三十四】卷九十一【二十六】卷一百十四【三十二】卷一百十五上【四十七之五十三】卷一百二十五【三十五三十六】卷一百二十九【九十】卷一百四十七【六十三】卷一百六十【八十三】卷一百九十一【四】卷一百九十三【四十一】卷一百九十五【六十一】
　　宋名臣言行録【十函六十册】
　　前集十卷后集十四卷宋朱子撰李衡校正前朱子自序李居安序续集八卷别集十三卷别集下十三卷外録十七卷宋李幼武撰赵崇硂序外録前有道统授图并程颐司马光尹焞杨时李侗朱子张栻吕祖谦诸像
　　陈振孙书録解题载八朝名臣言行録二十四卷称朱子以近代文集及传记载本朝名臣言行撮取其要辑为此书前五朝五十五人后三朝四十二人云云按前集始赵普终苏洵自太祖以至英宗固为五朝矣而后集始韩琦终陈师道由仁宗以至徽宗亦五朝合两集而名为八朝则可如専指后集为三朝则不可也故李幼武于后集亦标五朝而其所纂续集别集外録则标皇朝以别之幼武此书宋人诸书目中皆不采入惟明焦竑经籍志载朱子宋名臣言行録七十五卷与是书卷数相符即系幼武合辑之本竑不标五朝而统之以宋是矣然以七十五卷尽属于朱子又何其漫不加考耶幼武所纂续集别集及别集下皆载名臣而外録则専为道学统宗而设考宋史宗室世系表崇硂为太宗长子汉王元佐九世孙序称外孙李士英顷以八朝名臣言行録锓梓又于中兴四朝诸名臣搜阅行事集为全编云云士英乃幼武字而宋史无幼武其爵里俱不可考序朱子名臣言行録之李居安江西志载为庐陵人登宝庆二年丙戌进士其校正之李衡宋史载为江都人字彦平登进士第由呉江主簿歴官秘阁修撰致仕定居昆山结茅别墅杖屦徜徉聚书万卷号曰乐庵幼武编辑既成曽自刻梓而此本字画不匀纸墨麄黝系元时翻刻非宋椠也
　　明焦竑藏本有弱侯印见前余印无考




　　阙补后集卷十三【十　十一十四】卷十四【一　三六】别集卷七【一】别集下卷一【一】外録卷十二【二十六二十七】
　　五朝名臣言行録【一函二册】
　　前集十卷后集十四卷宋朱子撰李衡校正前朱子自序李居安序
　　此朱子所辑前后集单行之本振孙所指即为是书独惜非宋椠耳
　　阙补后集卷四【六】
　　自警编【二函十册】
　　宋赵善璙撰不分卷前善璙自序
　　歙县志赵善璙字徳纯宗室赵不俄兄不佊之子登嘉定进士第尝谓缙绅不明大法九章无以防疑未几中法科除大理评事后通判广徳军有政声召为尚书郎着自警编行世善璙序作于宁宗嘉定十七年其书皆辑宋名臣言行分类纪之首以事君终言操守序称越三年而后成编亦深于克治者矣书中字体规仿顔栁刻工未始不善而墨黯纸麤决非宋本
　　徐元明俞立初收藏二印无考




　　阙补序文【一】首册【七】
　　山海经【一函四册】
　　十八卷前汉刘秀进书表晋郭璞序
　　鼂公武郡斋读书志曰刘秀表言禹别九州而益等类物善恶着此书皆圣贤之遗事古文明著者也大父尝考之于书有曰长沙零陵雁门皆郡县名又自载禹鲧似后人因其名参益之陈振孙书録解题曰汉侍中奉车都尉臣秀所校秘书秀即刘歆也世传禹益所作其事见呉越春秋恢诞不典司马迁曰言九州山川尚书近之矣至禹本纪山海经所书怪物余不敢言之也可谓名言然古今相传既久始以冠地理书之録此本字仿欧体用笔整严刻手虽未能尽得其妙而摹印清朗在元刻中洵为善本
　　御题山海经一书流传最古而近世无善本是本笔法刻书清峭当为元版之佳者明呉郡黄氏省曽曽合刋水经山经为上下集其字迹仿佛相同葢以是刻为蓝本也乾隆御识钤
　　宝二曰稽古右文之玺曰乾隆宸翰
　　本朝檇李曹溶藏本考嘉兴府志曹溶字洁躬号秋岳秀水人崇祯丁丑进士官御史
　　本朝顺治间歴副都御史户部侍郎出为广东布政使左迁山西阳和道杜元夫印无考


　　阙补卷一【七】
　　博古图【四函二十册】
　　宋徽宗御撰三十卷
　　陈振孙书録解题曰宣和殿所藏古器物图其形象而记其名物録其款识品有总説以举其凡而物物考订则其目详焉此书系仿宣和旧刻前后序跋俱无惟每卷首行标题冠以至大重修四字按至大为元武宗年号书中字体图式规模畧具而不能工整非元刻之佳本也
　　达观楼收藏印无考


　　阙补卷一【四十二】卷二【十三】卷六【四】卷七【五　六三十四三十六】卷十二【三十二】卷十九【九】卷二十八【一二】卷二十九【二十三】卷三十【六　二十四二十五】
　　博古图【四函三十册】
　　篇目同前
　　此书与前版同纸色较洁而质之匀致亦过之阙补卷十六【二十九】卷二十三【三十六】卷二十五【十五】卷二十九【十四】
　　博古图【六函三十册】
　　篇目同前
