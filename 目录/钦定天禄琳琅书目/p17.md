<!-- { "loadSidebar": true } -->
　　宋史胡宏字仁仲建宁崇安人安国次子初以防补右承务郎不调秦桧当国贻书其兄寅问二弟何不通书意欲用之宏书辞甚厉人问之宏曰正恐其召故示之以不可召之端桧死宏被召竟以疾辞著书曰知言张栻谓其言约义精道学之枢要制治之蓍也按张栻尝従宏游其序作于孝宗乾道四年极推崇之意朱子语録有曰因与诸子论湖湘学者崇尚胡子知言曰知言固有好处然亦大有差矣如论性往往与告子湍水之説生之谓性之意有相似处云云而吕祖谦谓知言胜似正防则又过于称许矣此书两卷后别行皆刻后学天台呉坚刋于福建漕治考宋史无坚浙江通志载坚仙居人登淳祐四年甲辰进士第歴官至端明殿学士此书系元时翻刻虽不能精而宋椠规矩犹存尚属元版之佳者
　　本朝商邱宋荦藏本有纬萧草堂印按荦作西陂杂咏诗有纬萧草堂一篇其子至曽取以名其集


　　困学纪闻【一函六册】
　　宋王应麟着二十卷前应麟自识元牟应龙袁桷序后陆晋之序
　　考宋史王应麟字伯厚庆元府人九嵗通六经淳祐元年举进士宝祐四年又中博学宏辞科歴官礼部侍郎寻转尚书兼给事中左丞相以留梦炎用徐囊黄万石等遂东归后二十年卒所著书甚多困学纪闻其一也牟应龙序作于元英宗至治二年袁桷序作于泰定帝泰定二年元史列传应龙字伯成其先蜀人后徙居呉兴应龙幼警敏日记数千言擢咸淳进士第贾似道招之拒不见不得寘上第调光州定城尉沿海制置司辟为属以疾辞不仕而宋亡矣已而起家教授溧阳州晚以上元县主簿致仕泰定元年卒年七十八袁桷字伯长庆元人以荐为翰林国史院检阅官屡迁至侍讲学士泰定初辞归四年卒追封陈留郡公諡文清陆晋之呉郡人元史无传其结衔为庆元路儒学教授序中有鸠工度费给以学储本学官及岱山长共助以足其用云云按顾炎武日知録引陆深金台纪闻曰元时州县皆有学田所入谓之学租以供师生廪饩余则刻书工大者合数处为之故讐校刻画颇有精者今证以晋之所言适相脗合第此书橅印不佳耳
　　阙补卷二【三十七三十八】卷十一【十七】卷十五【十二】
　　困学纪闻【一函十一册】
　　篇目同前前牟应龙序后陆晋之序俱不载此书板较大非陆晋之所校刋者故不载其序应龙序或本有而后失之刻手印工较前部皆髙一筹在元刻中尚为佳本
　　阙补目録【三】卷二【三十五】卷三【九　　二十七】卷六【十八三十一　　三十二】卷七【八】卷十一【六　九　　十四　十六】卷十四【十五】卷十五【十一十二】卷十九【二　五六】卷二十【一　三四】
　　北户録【一函二册】
　　唐段公路纂图注三卷前唐陆希声序
　　公路唐书无传陆希声序称为邹平公之孙考唐书段文昌于唐文宗时以御史大夫进封邹平郡公则公路乃文昌之孙矣其书皆采岭南民风土俗饮食衣制歌謡哀乐有异于中夏者録而志之至于草木果蔬虫鱼羽毛之类有瑰形诡状者亦莫不毕载谓之北户録者葢取淮南子云南方之极自北户之界至炎风之野赤帝祝融之所司也希声呉人善属文由右拾遗歴官至同中书门下平章事唐书有传图无考书中目録后别行刋临安府太庙前尹家书籍铺刋行则知是书先有宋椠此本规仿为之意欲伪充宋刋故犹存尹家之名耳元王元伯藏本
　　本朝泰兴季氏虞山钱氏亦经收藏钱曽见前考江南志元伯金坛人四世不异爨家人百余口无间言日使诸女妇聚一室为女工毕敛贮一库室无私藏兄宣伯卒以家事付兄子轨轨辞元伯曰若宗子也宗子宜主之相让既久卒以付轨缙绅之家咸自谓不如至元间旌表其门





　　宋沈括着二十六卷前括自序
　　括序称予退处林下思平曰与客言者时纪一事于笔谓之笔谈圣谟国政及事近宫省皆不敢私纪至于系当日士大夫毁誉者虽善亦不欲书所录惟山间木防率意谈噱不系人之利害者下至闾巷之言靡所不有云云考宋史括字存中钱塘人擢进士第歴官至龙圗阁待制知审官院出知青州未行改延州以功加龙图阁学士寻谪均州圑练副使元祐初徙秀州继以光禄少卿分司居润八年卒此书当属居润时所作故有退处林下之语其书曰故事曰辨证曰乐律曰象数曰人事曰官政曰权智曰艺文曰书画曰技艺曰器用曰神奇曰异事曰谬误曰讥谑曰杂志曰药议共十有七门开雕者虽仿宋椠而橅印不工纸质亦未能坚致其为元刻无疑
　　明杜堇藏本考冯仙湜图绘宝鉴续纂杜堇字惧男有柽居古狂青霞亨长之号丹徒人占籍京师举进士不第遂絶意进取为文奇古兼善绘事安阳开国印记无考又有宋徽宗政和二字宝篆麄俗系书贾伪作不足载入


　　诗苑樷珠【一函三册】
　　元仇舜臣编曹彦文増辑三十卷前曹輗序輗序作于大徳己亥按己亥为元成宗大徳三年序后有至正甲辰菊节西园精舍新刋木记按至正甲辰为元顺帝至正二十四年距輗作序之时已逾六十六载书分三十六门皆采摘成语取其二三字集成对偶并附诗聫以备初学挦摭之用系饾饤之书故不显于当世歴年既久书贾得之始为开雕宜其刋印草草也舜臣彦文輗俱无考
　　元版集部
　　分类补注李太白诗集【一函五册】
　　唐李白着元杨齐贤集注萧士赟补注二十五卷前载唐李阳氷宋乐史宋敏求曽巩毛渐五序刘全白李君碣记
　　陈振孙书録解题曰唐志有草堂集二十卷李阳氷所録也今按阳氷序文但言十丧其九而无卷数又乐史序文称李翰林集十卷别收歌诗十卷校勘为二十卷又于馆中得赋序书表賛颂等亦为十卷号为别集然则三十卷者乐史所定也家藏本不知何处本前二十卷为诗后十卷为杂著首载阳氷史及魏颢曽巩四序李华刘全白范傅正裴敬碑志卷末又载新史本传而姑孰十咏笑矣悲来草书三歌行亦附焉复着东坡辨证之语其本最为完善别有蜀刻大小二本卷数亦同而首卷専载碑序余二十三卷歌诗而杂著止六卷有宋敏求后序言旧集歌诗七百七十六篇又得王溥及唐魏万本同裒唐类诗诸编洎石刻所传广之无虑千篇以别集杂著附其后曽巩葢因宋本而次第之者也以校旧藏本篇数如其言然则蜀本即宋本也耶末又有元丰中毛渐题云以宋公编类之勤曽公考次之详而晏公又能镂版以传于世乃晏知止刻于苏州者然则蜀本葢传苏本而苏今不复有云云今观此本首卷録赋八篇余二十四卷皆载謌诗并无杂著与振孙所见诸本不惟卷数参差亦且所收反少虽载阳氷诸人之序而皆不仍其旧矣书中有建安余氏勤有堂刋篆书木记目録末叶板心记至大辛亥三月刋按辛亥为元武宗至大四年其时勤有堂之名尚存葢建安俞氏子孙皆世守其业者也杨齐贤无考萧士赟字粹可宁都人笃学工诗与呉澄友善所着有氷涯集见西江志
　　陈惟中收藏印记无考


　　阙补卷三【三十三】
　　唐翰林李太白集【一函八册】
　　唐李白着二十六卷前唐李阳氷序后宋乐史曽巩毛渐三序目録后载薛仲邕编白年谱
　　此书不载编纂人姓氏前二十四卷皆载歌诗赋则列于二十五卷其二十六卷専载讃十七篇较前部故多一卷然橅印逊于前部其中错误亦多如作序之毛渐并讹为毛述似是坊间自为刋行之本也
　　明安国钱谷黄姬水俱经收藏安国见前按苏州志钱谷字叔寳呉人少孤贫失学迨壮始知读书家无典籍游文待诏门下日取架上书读之以其余功染水墨得沈氏之法黄姬水字淳父长洲人五岳山人省曽之子生而英敏山人出入必携之俱命学书千祝京兆遂传其笔法余印无考






　　集千家注分类杜工部诗【一函十册】
　　唐杜甫着宋徐居仁编次黄鹤补注二十五卷前载传序碑铭一卷注杜诗姓氏一卷年谱一卷陈振孙书録解题曰门类杜诗二十五卷称东莱徐居仁编次未详何人云云是门类系居仁所编而集千家注之名则自黄鹤为之书分七十二门所列注诗姓氏始韩愈元稹终以文天祥谢枋得刘防孟共一百五十六家其曰集千家者葢夸大之词耳黄鹤字叔似临川人所着有北牕寓言见西江志书中门类目録后有皇庆壬子钟式木记勤有堂鑪式木记传序碑铭后有建安余氏勤有堂刋篆书木记诗题目録及卷二十五后皆别行刋皇庆壬子余志安刋于勤有堂按皇庆壬子为元仁宗皇庆元年前余氏所刋李太白集系至大辛亥与此刻仅隔一年葢欲以李杜诗集并行于时故刻手印工亦复相等也
　　阙补卷二【十六】卷五【十一】卷七【十七之二十二】卷十五【三十二　　三十二】卷十九【十四　十五二十七】
　　集千家注分类杜工部诗【一函二十册】
　　篇目同前后附文集二卷
　　此书即前版惟将传序碑铭后建安余氏篆书木记镵去别刋广勤书堂新刋木记门类目録后钟式鑪式二木记尚存而以皇庆壬子易刋三本书舎勤有堂易刋广勤堂其诗题目録后别行所刋之皇庆壬子余安安刋于勤有堂十二字虽亦镵去而卷二十五后所刋者当时竟未检及失于削补所増附之文集二卷橅印草草较之前二十五卷亦不相类此拙工所为虽欲作伪亦安能自掩耶
　　本朝泰兴季氏藏本余印无考




　　集千家注分类杜工部诗【一函六册】
　　篇目同前阙传序碑铭一卷年谱一卷文集二卷此本与前第二部为一时橅印之书其卷二十五后虽亦无皇庆壬子余志安刋于勤有堂一行乃用别纸粘接非由版中镵去系后之鬻书者知其作伪未周又従而弥缝之耳
　　阙补诗题目録【十八】卷七【十七】
　　集千家注分类杜工部诗【二函二十六册】
　　篇目同前
　　此书乃以前版重加翻刻故将建安余氏前后所列之名尽为削去其广勤书堂新刋木记亦复不存惟以钟式木记中三峯书舍四字易刋汪谅重刋而鑪式木记中之广勤堂则仍其旧汪谅无考观其去广勤书堂新刋木记则是堂亦非汪谅所有矣书中注字本小一经翻刻笔画未免较肥然纸质印工实出前二部之上
　　阙补卷十一【全】卷十五【全】
　　韦苏州集【一函五册】
　　唐韦应物着十卷前宋王钦臣序元沈明逺补撰传
　　马端临文献通考载韦苏州集十卷未及作序之人考宋史王钦臣字仲至应天宋城人洙之子用防入官文彦博荐试学士院赐进士及第歴集贤殿修撰知和州徙饶州斥提举太平观徽宗立复待制知成徳军卒钦臣性嗜古藏书数万卷手自讐正世称善本沈明逺元人史无传考顾瑛玉山名胜集载明逺呉兴人精法玉山草堂春晖楼緑波亭诸额皆其所书又称其与顾徳辉同时按徳辉之子元臣于太祖至元之季为水军副都万户则明逺为元初人无疑此书当属钦臣所订而明逺重刻于元初者故橅印精好与宋椠犹不相逺
　　御题韦应物五言诗高逺闲淡世所罕及年至九十余益造微妙浮屠皎然工诗尝拟其体应物语之曰人各有能有不能子欲为我且失其故步至今传为知言白居易继守苏州诗云敢有文章替左司其见推重如此惜其文史逸不传所传者特诗集耳是集编次雕锓雅称善本予爱读其诗因书数语于卷首乾隆甲子九秋三日钤
　　宝二曰乾隆宸翰曰几暇临池
