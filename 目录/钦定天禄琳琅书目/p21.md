<!-- { "loadSidebar": true } -->
　　前宋版经部中有六经图其仪礼图则元版中有之而橅印不及六经图之善此本为继仕合刋一规宋椠制极精良焦竑序云新安呉君见宋刻六经图而奇之手自摹画考校授之梓人与好学者共焉又念仪礼为朱子所定其徒杨复篇为之图幷加编纂合为七经图以传学者得而读之可谓粲然明备无复遗憾云云今以此书观之竑之所许良不诬也继仕始末未详
　　六经图【一函六册】
　　宋杨甲撰不分卷前明顾起元序次载校刋姓氏宋苗昌言原序
　　顾起元序称新都呉氏购得宋本始授梓人计部大夫汝南方公览而善之谋于同寮诸大夫出帑羡复刻而存于署云云是此书之刻在呉氏刋六经图甫成之后其时仪礼图尚未付诸剞劂遂不获摹入耳应明时为南京戸部郎中掌戸部者系南京吏部尚书衞承芳兼摄其事故首列之其余司曹同寮计三十四人皆备载姓氏起元曽官南京国子司业故为之序其作序时则官右庶子也顾起元字太初江宁人万厯二十六年赐进士第三除翰林编修累官至吏部侍郎兼翰林学士卒諡文庄见江南通志方应明汝宁府光州人登万厯三十二年进士见太学题名碑其歴官事迹无考明史列传衞承芳字君大达州人隆庆二年进士万厯中官温州知府公防善橅字屡迁至南京吏部尚书卒于官赠太子太保諡清敏
　　六经图【一函六册】
　　篇目同前顾起元序及校刋姓氏俱阙
　　此书即前版书贾见其橅刻精良遂割去序文并校刋姓氏以希伪充宋椠也
　　明檇李项氏藏本孙克亦经收藏有汉阳太守印按松江志孙克字允执号雪居文简公承防子也以防为应天府治中擢汉阳知府精于六法山水花鸟无不臻妙余印无考




　　六经图【一函六册】
　　篇目同前顾起元序及校刋姓氏俱阙
　　六经图【一函六册】
　　篇目同前顾起元序及校刋姓氏俱阙
　　以上二书与前第二部皆曽经书贾之手作伪伎俩如出一辙然是书之善摹宋椠亦可概见矣
　　五经图【一函二册】
　　明卢谦辑不分卷前明李维桢章达二序
　　经图目録后别行刋章达卢谦同辑今阅达序称卢公自永丰令归携信州学五经图石本以授余且曰公幸割俸镌之余亟命工刋石树之学宫又念石本摹搨之艰更损为卷帙刻于金陵云云是章达系校刋之人而辑是图者则卢谦也考明史卢谦字吉甫庐江人万厯三十三年进士授永丰知县擢御史出为江西右叅政引疾归崇祯八年流贼犯庐江城陷谦服命服骂贼死赠光禄卿章达楚人事迹无考刻是书时以无为州知州摄庐江县事是书所载各图亦采宋人六经图中所列者小变其前后之序详畧之文而以周礼礼记合为一经遂名之曰五经图殊失古制之旧也李维桢字本宁京山人隆庆二年进士由庶吉士授编修官至南京礼部尚书此书系刻于金陵故有其序
　　六经正误【一函五册】
　　宋毛居正撰六巻前宋魏了翁序
　　陈振孙书録解题称柯山毛居正谊甫校监本经籍之误所欲刋正者魏鹤山为之序而刻传之云云是六经正误一书为了翁所付刋者方为宋椠此本每卷前俱刋江都郝梁子高重校刋九字郝梁为何如人虽无可考以书中字体纸质校之系明时坊刻之本亦非其至者也居正毛晃子考衢州志晃字叔明江山人绍兴中免解进士尝増注礼部韵学者称为铁研先生子居正亦第进士有名于时
　　收藏诸印无考


　　阙补卷一【四五】卷三【二　十四　　　二十四　二十五】巻四【四　六二十二】卷五【九　十七】卷六【十四　二十一　二十二　二十八　三十九　四十五　四十八】
　　五经四书性理大全【十二函一百二十册】
　　明永乐间奉勅辑首载胡广等进书表易宋程愿传朱子本义二十四卷前总目次凡例程頥序朱子上下篇义图説五赞筮仪易説纲领书宋蔡沈集传十卷前凡例书图沈集传序书説纲领汉孔安国序后书序诗朱子集传二十卷前凡例诗图朱子序诗传纲领后大小序辨説春秋宋胡安国传三十七卷前凡例序论年表诸国兴废説东坡图説礼记宋陈澔集説三十卷前凡例总论澔序大学朱子章句前读大学法或问朱子序凡例中庸朱子章句前或问朱子序读中庸法论语朱子集注二十卷前读论语孟子法朱子序説孟子朱子集注十四卷前朱子序説性理七十巻前明成祖序次先儒姓氏
　　此书中五经大全皆攘前人成书以为已有顾炎武朱彞尊尝讥之已载前元版经部中矣其辑性理大全附于书后者葢以先儒议论格言足以辅翼五经四书也成祖序诸臣进表皆作于永乐十三年书前所列编纂儒臣衔名共四十有二而胡广杨荣金幼孜实董其成刋印之善亦足称焉考明史胡广字光大吉水人洪武三年以文学选为御史成祖即位偕解缙迎附擢侍讲迁学士兼左春坊进文渊阁大学士卒赠礼部尚书諡文穆杨荣字勉仁建安人建文三年进士授编修成祖入京以请先谒陵受知屡迁其官仁宗初由谨身殿大学士进工部尚书正统间进少师卒諡文敏金幼孜名善以字行新淦人建文二年进士授戸科给事中成祖即位改翰林检讨官至礼部尚书兼武英殿大学士卒諡文靖
　　五经四书【十函五十六册】
　　明正统间奉勅刋首载英宗谕防易宋程頥传朱子本义十卷前頥序次易图易説纲领后上下篇义五赞筮仪书宋蔡沈集传六卷前沈序次书图书説纲领汉孔安国序后书序诗朱子集传二十卷前朱子序诗图诗説纲领大小序辨説春秋宋胡安国传三十卷前安国序春秋图春秋兴废説春秋总例礼记宋陈澔集説十六卷前澔序集説凡例大学朱子章句前朱子序后大学或问中庸朱子章句前朱子序后中庸或问论语朱子集注十卷前朱子序説孟子朱子集注十四卷前朱子序説后读论语孟子法
　　英宗谕防以五经四书经注书坊刋本譌误者多令司礼监誊写重刋以取便于观览其版寛行大字橅印颇精嘉恵艺林亦盛典也
　　诗经内有枕流漱石君则氏二印系先割去旧有之印钤于补纸上者其君则氏印本小乃平列二方与枕流漱石配合明属书贾伪为又四书内有尚宝寺卿袁忠彻家藏书画印考明史职官志有尚宝司而无尚宝寺之名其列传内载袁忠彻字静思鄞人従父珙谒燕王王厚遇之及即位召授鸿胪序班赐赉甚厚迁尚宝司丞寻进少卿今印记中以司为寺以袁为表谬误尤甚均不足存真赏斋荆溪邵氏收藏二印亦无考


　　五经【八函三十八册】
　　明正统间奉勅刋篇目同前四书阙
　　是书之首不载英宗谕防葢因四书已佚书贾従而汰之然橅印精洁与前部相埒且五经具存未可以阙四书而弃之也
　　乐律全书【六函三十六册】
　　明朱载堉着律吕精义内篇十卷外篇十巻律学新説四卷乐学新説一卷算学新説一卷圣夀万年歴二卷万年厯备考三卷律厯融通四巻附録一卷操缦古乐谱一巻旋宫合乐谱一卷乡饮诗乐谱六卷六代小舞谱一卷小舞乡乐谱并二佾缀兆图一卷灵星小舞谱一卷共四十七卷首载堉书成进表其余各书进表序文并勅谕题跋俱散见各卷
　　万厯三十四年载堉进书表称臣检阅书笥除厯书已进外其律书内有数目字样及乐舞图恐誊写舛误就令画图刋板是以延迟十载今始成书为此具本谨以所撰律吕精义一部计六册律学新説一部计六册乐舞全谱一部计八册装潢成帙専差右长史李徳赍捧进献云云是载堉此书非由一时进御故各自为卷可分可合也考明史郑恭王厚烷以言时政获罪降为庶人锢之鳯阳子载堉笃学有至性痛父见系筑土宫室门外蓆藁独处者十九年厚烷还邸始入宫上厯算嵗差法及所着乐律书考辨详确识者称之卒諡端清朱彞尊经义考谓河间献王之后言礼乐者莫有过焉良不诬也
　　明内府藏本有广运之宝宝见前


　　乐舞全谱【二函八册】
　　明朱载堉着首操缦古乐谱次旋宫合乐谱次乡饮诗乐谱次六代小舞谱次小舞乡乐谱并二佾缀兆次灵星小舞谱
　　观前书载堉进表称乐舞全谱一部计八册是此书原可单行今所分册数与表所云适合且系初印本纸墨并出前部之上
　　尔雅【一函一册】
　　三卷晋郭璞注前璞序
　　坊间刋行之本橅印亦不能工
　　明内府藏本有广运之宝其醉茗斋书画印无考


　　埤雅【一函四册】
　　宋陆佃着二十卷前佃子宰序
　　宰序称其父作埤雅言为尔雅之辅按马端临文献通考载陆佃曽撰尔雅新义其曽孙子遹刻于严州为二十卷是佃撰此书在尔雅新义既成之后陈振孙书録解题曽并载之此本与前尔雅板式字画如出一手葢书贾锓木祗谓埤雅为尔雅之辅遂将郭璞所注并刋而不知佃自有尔雅新义一书宰序所指非璞注也考宋史佃字农师山隂人熈宁中擢甲科官至尚书左丞防稽志宰字元钧佃子官朝请大夫
　　收藏二印与前尔雅同


　　埤雅【一函四册】
　　篇目同前
　　此书与前部同版而橅印在先遂觉明朗纸墨亦俱过之
　　埤雅【一函十册】
　　篇目同前
　　此仿宋巾箱本式而不能作蝇头细书且字法端楷有余流丽不足去宋刋逺矣
　　刘杏収藏印记无考


　　重刋许氏説文解字五音韵谱【一函十二册】
　　宋徐锴编辑十二卷前汉许氏説文序慎子冲序锴兄铉进表雍熈三年中书门下牒文
　　规仿宋刋颇殊俗本而篆法抚刻未精亦形笔弱叶氏収藏印记未详其人


　　许氏説文解字五音韵谱【二函十二册】
　　篇目同前
　　此书标题虽无重刋二字而篆法逊于后一部葢欲伪充宋椠而不能上者也
　　文彭钱谦益俱经収藏印记见前其渔阳子郊无考又有赵子昻印篆刻甚庸劣其为伪作可知




　　重刋许氏説文解字五音韵谱【二函十二册】
　　篇目同前
　　此本篆法亦劣以书中印记证之乃建本也太山赵氏收藏未详其人


　　重刋许氏説文解字五音韵谱【二函十二册】
　　篇目同前
　　此书橅印稍后亦前版也
　　闵声収藏印记无考


　　重刋许氏説文解字五音韵谱【一函四册】
　　篇目同前
　　纸墨在前二部之下虽出一版实逺逊之
　　释【二函十四册】
　　宋洪适着二十七卷前适自序
　　宋中兴艺文志称适取古今石刻法其字为之韵辨其文为之释以辨书曰释陈振孙亦称年来北方旧刻不可复得览此犹可慨想此本虽非宋椠橅印不精而其书则固足重也
　　歴代钟鼎彞器款识法帖【一函二册】
　　明万岳山人校刋二十卷前山人自序
　　万岳山人不知何许人序后有宣公后裔之印则为陆氏可知惜未详其名始末无考其序作于万厯十六年称苏人货古物者有博古图録予厚价而得之每自称快又数年得钟鼎款识一集与博古图相为表里然有钞本无刻本意欲梓焉谋之数年因艰于摹写之手遂不果迩年偶得松石姜君能兼诸家书又工篆遂以是集付之不半月而就于是遂得而梓焉云云是此书非山人所撰而序中亦未及作者之名考宋人诸书目只载钟鼎篆韵七卷亦无此书葢亦以未有刋本罕传于时也书中篆法古雅竟似従钟鼎彞器中摹搨而出其橅印以朱不以墨亦别饶古色明版之杰出者矣
　　六书精蕴【六函三十册】
