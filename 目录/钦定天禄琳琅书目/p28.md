<!-- { "loadSidebar": true } -->

　　初学记【二函二十四册】
　　篇目同前
　　清朗不及前部橅印在其后也
　　收藏二印未详其人


　　阙补卷二【十六】卷二【十六】卷九【十二】卷十三【二十一】卷二十八【三十】卷三十【十】
　　初学记【三圅三十一册】
　　篇目同前
　　此书版心上方标安桂坡馆每卷标题之下又称锡山安国校刋安国见前其人所刋书籍甚伙流传亦广而善本则不多得此书版式字体与前二部相同葢取九洲书屋之本而翻刻之者
　　明焦竑藏本有澹园印记竑见前又有范大澈印按后艺文类聚中亦有其收藏印记称四明范生当属范钦后人亦天一阁所蔵书也








　　阙补卷二十二【一】卷二十三【六　十三】卷二十九【二十二】
　　初学记【一圅十二册】
　　篇目同前
　　亦安氏翻刻之版橅印并出一时
　　阙补序【四】
　　白孔六帖【十函五十册】
　　唐白居易纂宋孔续编共成一百卷宋韩驹序此书橅印精良纸墨亦出上选系明版之最佳者孔宋史无传凌迪知万姓统谱载传字世文兖州人孔子五十世孙精于易学建炎初与孔端友南渡寓居衢州率族人拜疏于阙下叙家门故事歴知邠州陜州抚州改知建昌进续白氏六帖文枢要览诏送秘书省所着有东家杂记杉溪集官至中散大夫宋史韩驹字子苍仙井监人政和中赐进士出身累官中书舍人兼权直学士院赠中奉大夫考唐书艺文志作白氏经史事类一名六帖程大昌演繁露谓开元课试之法裁纸为帖白书为制科特设故以帖为名其载于宋史艺文志者则称白氏六帖三十卷前后六帖三十卷注云前白居易撰后宋孔撰所云前后六帖三十卷者葢谓前后皆三十卷共六十卷也故陈氏书録解题及马氏文献通考皆先列六帖三十卷后列后六帖三十卷合之皆止六十巻今本分为百卷乃明人所更与宋椠卷目异焉
　　白孔六帖【四函三十二册】
　　篇目同前
　　白孔六帖【十函一百二册】
　　篇目同前
　　以上二书皆与前部同时橅印之本
　　收藏二印未详其人


　　百川学海【二函十六册】
　　宋左圭纂分甲乙丙丁戊己庚辛壬癸十集前圭自序
　　左圭宋史无传其自序有夀诸梓以溥其传之语则圭固尝自刋而此本字画防错系出翻版阙补学斋占毕卷一【七八】卷四【七　九　十五十六】蔡邕独防卷下【十一十二】九经补韵【五　六九】古今注卷下【五六】释常谈卷下【五六】燕翼贻谋録卷三【三四】卷四【五六】卷五【一九】春明退朝録卷上【一】卷中【八】卷下【五　十三】玉堂杂记卷中【二八】挥麈録卷下【七八】厚徳録卷一【五六】卷三【三四】文正王公遗事【九十】龙城録卷上【五六】卷下【一二】前定録【序　一二】氏客语【三十一】道山清话【三十五】昼绪论【一　二　十九二十】祛疑説【十五　十九　二十　二十二】宋景文笔记卷上【五】鼠璞【十　五　十　六三十五　三十六】善诱文【序　一九】萤雪丛説卷上【十　十一】卷下【九十】西畴常言【十一十二】东谷所见【三　四　　十一　十二】赵元素鸡肋【全】四六话卷上【十】四六谈麈【序】文房四友除授集【四　十一】骚畧卷一【五六七】献丑集【一二】选诗句图【六　七　十二之十四二十四之二十六】石林诗话卷中【三四】东莱诗话【一】珊瑚钩诗话卷三【十】贡父诗话【四】后山诗话【五】许彦周诗话【一　十五十六】庚溪诗话卷下【九　十　　十三　十四】竹坡诗话【三之五十五　十六】法帖释文卷七【三】卷九【五】海岳名言【四】书防【三】续书谱【四六】歙州砚谱【五六】刀剑録【七八】香谱【五六】茶经卷下【九】煎茶水记【五】茶録【四】笋谱【五　二十一二十二】蠏谱【九】茘支谱【三】菊谱【十一】海棠谱巻上【五】巻下【一二】禽经【十】
　　羣书考索【十二函一百册】
　　宋章如愚辑前集六十六卷后集六十五卷续集五十六卷别集二十五卷共二百十二卷
　　考金华先民传称如愚字俊卿金华人庆元中登进士第累官国子博士改知贵州开禧中被召上疏极谏时政因忤韩侂胄罢归讲学论道逺近咸师尊之称曰山堂先生所着有羣书考索六十六卷云云葢作传者仅见其前集而不知其尚有后续别三集也今坊间所行刋本亦止有前后续三集而别集往往无之此书方为全本橅印颇精亦明版之佳者
　　事类赋【二函十六册】
　　宋呉淑着三十卷前宋边惇徳序次淑进注事类赋状
　　考宋史呉淑字正仪丹阳人预修太平御览太平广记文苑英华作事类赋百篇以献诏令注释淑分注成三十卷上之官至职方员外郎卒于咸平五年此书卷三十后刋宋绍兴丙寅右迪功郎特差监潭州南岳庙边惇徳左儒林郎绍兴府观察推官主管文字陈绶右従政郎充浙东提举茶盐司干办公事李端民校梓观此则淑书成于咸平以前上于太宗之朝初无刋本直至绍兴末年浙东官属方为付梓而书中于每卷标题之下呉淑衔名之次标都事锡山华麟祥校刋麟祥虽未详其人而版心上方刋崇正书院四字考常州府志宋宝祐中无锡令袁従为祠以祀杨时陆九渊张栻杨简袁燮袁甫喻樗尤袤蒋重珍曰九先生祠元教授虞荐发去陆九渊张栻杨简袁燮袁甫益以李祥名五先生祠嘉靖八年邑人华云益以李纲邵宝为七贤祠而榜曰崇正书院夫崇正之名始于嘉靖八年则此书版行葢出于嘉靖以后也边惇徳字公辨楚邱人才思敏给以能诗名见凌迪知万姓统谱李端民字平叔见洪迈容斋五笔陈绶无考
　　南康白鹿书院藏本有印记鲁国世家印无考


　　事类赋【二函十六册】
　　篇目同前
　　此书系従前版翻刻其版心之崇正书院改刋宁夀堂其呉淑华麟祥标名处改刋三呉徐守铭警卿校梓长洲杜大中子庸同梓卷末亦镵去边惇徳等衔名葢故为变其面目以图鬻市之本刻手拙劣逺逊前部所称徐守铭杜大中未必非书贾借名也
　　明焦竑藏本有澹园焦氏印竑见前余印无考其卷三卷十二并有字画糢糊之印不可辨识也






　　事类赋【一函十四册】
　　篇目同前
　　此书于毎卷呉淑衔名之后留空一行葢本欲列校梓者之名而未经刋入其卷三十后所载边惇徳等衔名虽与前第一部同而版式各异橅刻特精实出锡山华本之上
　　明仇英藏本有十洲印按王穉登丹青志载英字实父号十洲太仓人移家郡城画师周臣而格力不逮工于临摹往往乱真


　　纪纂渊海【四函三十二册】
　　宋潘自牧着一百卷前明陈文燧胡维新二序次编校姓氏
　　考金华府志自牧金华人官福州教授其书不载于宋史及文献通考诸书今观陈文燧序称予先世求之闽蜀得其前编周流呉越复购后编宝玩葢几百年矣云云是自牧此书其初原有前后两编亦无刋行定本故文燧既云求得又云复购也文燧序又称余戊寅冬承乏畿南公暇谬为补注剥落太甚者属别驾蔡公司理顾公学博呉公采辑诸书补缺序次示诸太守越峯王公邑令呉君皆愿捐俸梓之梓成分为门若干条若干卷若干云云据此则是书不但为文燧所刋其卷目门类亦更定于文燧之手书中所分一百卷并分为五十八部者未必与自牧原书一一符合也考明太学题名碑文燧临川人嘉靖壬戌进士其序作于万厯己卯时为河南按察副使胡维新与文燧同官故为之序维新余姚人嘉靖己未进士亦见太学题名碑
　　阙补卷十二【十六】卷十六【十二】卷二十四【三】卷四十【三十七】卷五十七【二十六】卷六十五【十一】卷七十四【十一】卷七十五【二十六三十一】卷八十【二十四】卷八十五【二十二二十三】卷八十六【二二十】
　　古今合璧事类备要【十二函一百二十册】
　　前集六十九卷后集八十一卷续集五十六卷宋谢维新编别集九十四卷外集六十六卷宋虞载编前集首载维新自序宋黄似道跋
　　此书毎集卷首标题之下皆称三衢夏相重摹宋版校刋则知此书非宋椠矣第宋时既经刋行而文献通考宋史艺文志均未着録则此书在明以前流传固少也谢维新虞载皆建安人维新字去咎载字子厚并见书中黄似道夏相无考
　　古今合璧事类备要【八函三十八册】
　　篇目同前阙黄似道跋
　　此书各集卷首皆割去夏相校刻一行补以别纸其清朗迥出前部之上葢同出一版而选纸选墨橅印独工书贾以其精好遂思作伪耳
　　明邵宝藏本印记见前书中又有端本印端字俱作山旁亦系书贾伪作不足采入


　　阙补别集卷八【五】
　　羣书集事渊海【六函三十二册】
　　不着撰人姓氏四十七卷前明刘健序后明李东阳谢迁二序
　　按明高儒百川书志以此书为治间人所撰今考李东阳序则称国初人辑不着姓名谢迁序则称此书所采自春秋战国迄于前元而不著名氏岂元末之际穷居避世而托志于文字以终其身者如虞卿之徒欤一称国初一称元末俱不属之治则是百川书志所载祗以东阳与迁健三序皆作于治乙丑遂误以刻书之日为撰书之年耳健序称内官监左少监贾公性近于货书家得书四十七卷若类聚合璧之比题曰羣书集事渊海甚便观览公爱而重之因校正舛讹重新诸梓云云则此书刻自明季中官资饶而工审宜其橅印独精矣考明史刘健字希贤洛阳人天顺四年庚辰进士累官少师吏部尚书华葢殿大学士赠太师諡文靖谢迁字于乔余姚人成化十一年乙未进士第一官少傅戸部尚书谨身殿大学士諡文正东阳见前
　　锦绣万花谷【二函十六册】
　　不着纂人姓氏八十卷前自序
　　考陈振孙书録解题载锦绣万花谷四十卷续四十卷谓序称淳熙十五年作而不著名氏门类无伦理序文亦拙今此书所列巻数相同其序亦载于书首则犹存宋椠之旧而橅刻不佳系翻版之故也
　　艺文类聚【四函四十四册】
　　唐欧阳询着一百卷前询自序
　　按唐书艺文志此书系询与令狐徳棻赵宏智等同修则询固总其成者陈振孙书録解题谓其所载诗文赋颂之属多今世所无之文集故宋人咸重其书诸家簿録无不载之此本橅印颇精而不志刋刻年月以版式纸质较之系为明椠欧阳询字信本临湘人官太子率更令文馆学士封渤海男新唐书有传
　　明四明范大澈藏本所钤诸印大半见前其称句章灌园叟者考后汉书郡国志防稽郡县余姚句章又郭璞注山海经称句余之山在余姚南句章北故二县因以为名云以地理考之句章即今鄞县地也又有卧云印考朱彛尊明诗综小传云陈宗虞字于韶阆中人嘉靖庚戌进士官按察副使有卧云楼稿据此则卧云当为宗虞私印其余典客待従之臣并典属国冏庵寳墨斋开承堂金义玉几诸印未知谁氏所钤




<史部,目录类,经籍之属,钦定天禄琳琅书目,卷九>
　　新编古今事文类聚【十三函一百三十册】
　　前集六十卷后集五十卷续集二十八卷别集三十二卷宋祝穆编新集三十六卷外集十五卷富大用编书首有穆自序
