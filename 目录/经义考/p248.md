<!-- { "loadSidebar": true } -->
　　北史贾思伯字仕休齐郡益都人弟思同字仕明为侍讲授静帝杜氏春秋加散骑常侍兼七兵尚书寻拜侍中卒諡文献思同之侍讲也国子博士辽西衞冀隆精服氏学上书难杜氏春秋六十三事思同复駮冀隆乖错者一十余条互相是非积成十巻诏下国学集诸儒考之事未竟而思同卒后魏郡姚文安乐陵秦道静复述思同意冀隆亦寻物故浮阳刘休和又持冀隆説竟未能裁正
　　潘氏【叔防】春秋经合三传【唐志作三传通论】
　　隋志十卷
　　佚
　　春秋成套【唐志作集】
　　隋志十卷
　　佚
　　北史河北诸儒能通春秋者张买奴马敬德邢峙张思伯张奉礼张雕刘昼鲍长宣王元则并得服氏之精微又有衞凯陈达潘叔防亦为通解又有姚文安秦道静初亦学服氏后兼更讲杜元凯所注
　　王氏【元规】续春秋左氏传义畧
　　隋志十卷
　　佚
　　春秋题辞　义记
　　十一卷
　　佚
　　左传音
　　唐志三卷
　　佚
　　南史王元规字正范太原晋阳人少从吴兴沈文阿受业通春秋左氏孝经论语丧服仕梁位宣城王记室参军陈后主在东宫引为学士俄除尚书祠部郎自梁代诸儒相传为左氏学者皆以贾逵服防之义难駮杜预凡一百八十条元规引证通析无复疑滞着春秋发题辞及义记十一巻左传音三巻
　　辛氏【子馥】春秋三传总
　　佚
　　册府元辛子馥为尚书右丞以三传经同説异遂总为一部传注并出挍比短长防亡未就
　　刘氏【献之】春秋三传畧例
　　三卷
　　佚
　　北史献之每讲左氏尽隐公八年便止云义例已了不复讲解由是弟子不能究竟其説魏承丧乱之后五经大义虽有师説诸生多有疑滞咸决于献之六艺之文虽不悉注所标宗防颇异旧义撰三传畧例三卷
　　徐氏【遵明】春秋义章
　　三十卷
　　佚
　　北史徐遵明字子判华阴人知阳平馆陶赵世业家有服氏春秋是晋世永嘉旧冩遵明乃往读之经数载因手撰春秋义章为三十巻
　　姚氏【文安】左氏駮妄
　　佚
　　北史姚文安难服防左传解七十七条名曰駮妄
　　李氏【崇祖】左氏释谬
　　佚
　　北史崇祖字子述申明服氏名曰释谬
　　李氏【】春秋二传异同
　　唐志十二卷
　　佚
　　张氏【思伯】左氏刋例
　　十卷
　　佚
　　北史张思伯河间乐城人善説左氏传为马敬德之次撰刋例十卷位国子博士
　　乐氏【逊】春秋序论
　　佚
　　春秋序义
　　佚
　　北史乐逊字遵贤河东猗氏人开府仪同大将军东扬州刺史着孝经论语毛诗左氏春秋序论十余篇又着春秋序义通贾服説发杜氏违辞理并可观
　　辛氏【德源】春秋三传集注
　　三十卷
　　佚
　　北史德源字孝基【陇西狄道人】仕周为宣纳上士
　　刘氏【】春秋左传杜预序集解
　　隋志一巻
　　佚
　　春秋左氏传述义
　　隋志四十卷【唐志三十七巻宋志述义畧一卷】
　　佚
　　春秋攻昧
　　唐志十二巻【本传十卷】
　　佚
　　春秋规过
　　唐志三卷
　　佚
　　春秋义囊
　　宋志二卷
　　佚
　　顾氏【啓期】大夫谱
　　唐志十一巻【隋志有春秋左氏诸大夫世谱十三卷疑即是书】
　　佚
　　崇文总目不着撰人名氏凡七卷起黄帝至周见于春秋诸国世系传乆稍失其次矣按隋唐书目春秋大夫世族谱十三卷顾啓期撰而杜预释例自有世族谱一卷今书与释例所载不同而本或题云杜预撰者非也疑此乃启期所撰云
　　晁公武曰谱左氏诸国君臣世系独秦无世臣郑樵曰有杜预春秋公子谱无顾啓期大夫谱可也
　　李氏【谧】春秋丛林
　　唐志十二巻【隋志不着姓氏】
　　佚
　　册府元李谧涿郡人鸠集诸经广校同异比三传事例名春秋丛林十二卷徴拜著作佐郎辞以授弟郁
　　沈氏【仲义】春秋谷梁传集解
　　唐志十巻
　　未见
　　萧氏【邕】谷梁传义
　　唐志三卷
　　佚
　　孔氏春秋公羊传集解
　　唐志十四巻
　　佚
　　孔氏春秋谷梁传指训
　　七录十四巻【隋志五卷】
　　佚
　　张程孙刘谷梁传四家集解
　　隋志四卷
　　佚
　　按四家集解当是张靖程阐孙毓刘瑶
　　亡名氏春秋左氏传条例
　　隋志二十五巻
　　佚
　　春秋义例
　　隋志十巻
　　佚
　　春秋义林
　　隋志一卷
　　佚
　　春秋大夫辞
　　隋志三卷
　　佚
　　春秋辨证【唐志作辨证明经论】
　　隋志六卷
　　佚
　　春秋左氏义畧
　　隋志八巻
　　佚
　　春秋五十凡义疏
　　隋志二卷
　　佚
　　春秋公羊谷梁二传评
　　隋志三卷
　　佚
　　左氏评
　　唐志二巻
　　佚
　　左氏音
　　唐志十二卷
　　佚
　　左氏钞
　　唐志十巻
　　佚
　　春秋辞苑
　　唐志五巻
　　佚
　　春秋杂义难
　　唐志五巻
　　佚
　　春秋井田记
　　佚
　　史绳祖曰后汉循吏传白首不入市井注引春秋井田记云井田之义有五一曰无泄天时地气二曰无费一家三曰同风俗四曰合巧拙五曰通财货因井为市交易而退故称市井也按春秋井田记不见于他书独此引用故表而出之




　　经义考卷一百七十五
　　钦定四库全书
　　经义考巻一百七十六
　　翰林院检讨朱尊撰
　　春秋【九】
　　唐章懐太子【贤】春秋要录
　　唐志十卷
　　佚
　　陆氏【德明】春秋释文
　　八巻
　　存
　　按陆氏释文左传六卷公羊谷梁各一巻
　　孔氏【颖达】等春秋正义
　　唐志三十六巻
　　存
　　颖达序曰夫春秋者纪人君动作之务是左史所职之书王者统三才而宅九有顺四海而治万物四时序则玉烛调于上三才协则寳命昌于下故可以享国永年令闻长世然则有为之务可不慎与国之大事在祀与戎祀则必尽其敬戎则不加无罪盟会协于礼兴动顺其节失则贬其恶得则褒其善此春秋之大防为皇王之明鍳也若夫三始之目章于帝轩六经之道光于礼记然则此书之发其来尚矣但年纪緜邈无得而言曁乎周室东迁王纲不振楚子北伐神器将移郑伯败王于前晋侯请隧于后窃僭名号者何国不然专行征伐者诸侯皆是下陵上替内叛外侵九域骚然三纲遂絶夫子内韫大圣逢时若此欲垂之以法则无位正之以武则无兵赏之以利则无财説之以道则不用虗叹衔书之鳯乃似丧家之狗旣不救于已往冀垂训于后昆因鲁史之有得失据周经以正褒贬一字所嘉有同华衮之赠一言所黜无异萧斧之诛所谓不怒而人威不赏而人劝实永世而作则歴百王而不朽者也至于秦灭典籍鸿猷遂寝汉德旣兴儒风不冺其前汉传左氏者有张苍贾谊尹咸刘歆后汉有郑众贾逵服防许惠卿之等各为诂训然杂取公羊谷梁以释左氏此乃以冠双屦将丝综麻方凿圎枘其可入乎晋世杜元凯又为左氏集解专取丘明之传以释孔氏之经所谓子应乎母以胶投漆虽欲勿合其可离乎今挍先儒优劣杜为甲矣故晋宋传授以至于今其为义疏者则有沈文阿苏寛刘炫然沈氏于义例麤可于经传极踈苏氏则全不体本文惟防攻贾服使后之学者钻仰无成刘于数君之内实为翘楚然聦慧辨博固亦罕俦而探赜钩深未能致远其经注易者必具餙以文辞其理致难者乃不入其根节又意在矜伐性好非毁规杜氏之失凡一百五十余条习杜义而攻杜氏犹蠹生于木而还食其木非其理也虽规杜过义又浅近所谓捕鸣蝉于前不知黄雀在其后按僖公三十三年经云晋人败狄于箕杜注云却缺称人者未为卿刘规云晋侯称人与殽战同按殽战在葬晋文公之前可得云背丧用兵以贱者告箕战在葬晋文公之后非是背丧用兵何得云与殽战同此则一年之经数行而已曾不勘省上下妄规得失又襄公二十一年传云邾庶其以漆闾丘来奔以公姑姊妻之杜注云盖寡者二人刘规云是襄公之姑成公之姊只一人而已按成公二年成公之子公衡为质及宋逃归按家语本命云男子十六而化生公衡已能逃归则十六七矣公衡之年如此则于时成公三十三四矣计至襄二十一年成公七十余矣何得有姊而妻庶其此等皆其事歴然犹尚妄説况其余错乱良可悲矣然比诸义疏犹有可观今奉勅删定据以为本其有疎漏以沈氏补焉若两仪俱违则特申短见虽课率庸鄙仍不敢自专谨与朝请大夫国子博士臣谷那律故四门博士臣杨士勋四门博士臣朱长才等对共参定至十六年又奉勅与前修疏人及朝散大夫行大学博士上骑都尉臣马嘉运朝散大夫行大学博士上骑都尉臣王德韶给事郎守四门博士上骑都尉臣苏德融登仕郎守大学助敎云骑尉臣随德素等对勅使赵智覆更详审为之正义凡三十六巻冀贻诸学者以禆万一焉崇文緫目按汉张苍贾谊尹咸郑众贾逵皆为诂训然参用公谷二家至晋杜预专治左氏其后有沈文阿苏寛刘炫皆据杜説贞观中颖达据刘学而损益之长孙无忌等又复损益其书乃定皇朝孔淮等奉诏是正
　　中兴书目頴达参刘沈之説两义俱违则断以己意晁公武曰自杜预专治左氏学其后沈文阿苏寛刘皆有义疏而性矜伐雅好非毁规杜氏之失一百五十余事义特浅近然比诸家犹有可观今书据以为本其有疎漏以沈氏补焉
　　陈振孙曰自晋宋传杜学为义疏者沈苏刘沈氏义例麤可经传极疎苏氏不体本文惟攻贾服刘氏好规杜失比诸义疏犹有可观
　　杨氏【士勋】春秋谷梁传疏
　　唐志十二巻
　　存
　　崇文緫目唐国子四门助教杨士勋撰皇朝邢昺等奉诏是正令太学传授
　　春秋公谷考异
　　宋志五巻
　　佚
　　徐氏【文逺】左传义疏
　　唐志六十卷
　　佚
　　左传音
　　唐志三巻
　　佚
　　旧唐书徐文逺洛州偃师人博覧五经尤精春秋左氏传大业初为太学博士时人称文逺之左氏禇徽之礼鲁达之诗陆德明之易皆为一时之最文逺所讲释多立新义先儒异论皆定其是非然后诘驳诸家又出己意博而且辨听者忘倦武德六年髙祖幸国学观释奠遣文逺【时为国子博士】发春秋题诸儒设难蠭起随方占对皆莫能屈
　　黄渊曰徐文逺发题徧举先儒异论分别是非乃出己意折衷不知合乎夫子否也
　　隂氏【道】注春秋左氏传序
　　唐志一卷
　　佚
　　王氏【度】注春秋左氏传
　　唐志卷亡
　　佚
　　王氏【元感】春秋振滞
　　唐志二十卷
　　佚
　　啖氏【助】春秋集传
　　佚
　　春秋统例
　　佚
　　助自述曰三传分流其源则同择善而从且过半矣予考覈三传舎短取长又集前贤注释亦以愚意禆补阙漏商得失研精宣畅期于浃洽尼父之志庻几可见疑殆则阙以俟君子谓之春秋集传集注又撮其纲目撰为统例三卷以辅集传通经意焉　又曰予所着经传若旧注理通则依而书之小有不安则随文改易若理不尽者则演而通之理不通者则全削而别注其未详者则据旧説而已但不博见诸家之注不能不为之恨尔
