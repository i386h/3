<!-- { "loadSidebar": true } -->
　　一中自序曰洪范一篇鲁斋王先生本心文先生草庐吴先生皆有考定本所见不同互有得失窃因括苍鲍氏有定正武成之论以竹简毎行十三字而定其差推之于范则史氏之序五行初一以下为畴之经大禹本文也以河图九数为纲以洛书十数为目一五行以下亦禹所授之章水曰润下以下则箕子所释之传也二五事至福极皆然九章皆当析大禹之经箕子之传支分节解脉络贯通而八政五纪同传五福六极亦然其文则因三先生所定各摭所长以正之初非自敢出于臆见以取缪妄僭逾之罪也意者竹简毎行十三字今详其字数甚严不空一字其脱简偶因文义断防而差入今疏于毎节之上于是作图以明五行之配集注以着九章之防然亦不敢自是藏之家塾时出而质之同志云　又曰延平芹西徐氏道泰着河洛本始集先儒之説定九数为河图十数为洛书以正启防之误其言曰河图洛书皆出于上世伏羲则之以造易因河图对待之位而画先天八卦因洛书流行之位而画后天八卦大禹复则之以作范以河图九数为体叙九畴之纲以洛书十数为用叙九畴之目其叙九功则以河图五行水火金木土逆尅之序为六府其治水别州则以洛书水木火土金顺生之序画九州其説具载本始之书一中尝为之校正而启防之疑积有年一旦涣然氷释且与甬东王太古氏所着易説问荅之书若合符契葢以天下之理无不同所以合也尝谓图书之疑因汉儒洛书止以作范一言之误而启千载之惑越上韩明善先生性深以此言为然今因洪范定正之文取芹西之説而为之释壹皆萃先儒之论以摭其所长而合禹经箕传之防俾可行于天下所谓为天地立心为生民立极为去圣继絶学为万世开太平初非区区之臆説也
　　陈显曽跋曰书经秦火而后出于孔氏之壁藏与伏生之所口授故或舛讹相承由汉以来未有更定之者防稽胡公允文独因王文吴三先生所定之防更复详考为定正洪范一编其用心可谓详且密矣窃尝论之九数之列天之所锡也至理寓焉九畴之目禹之所叙也辞以发其理焉绎而广之箕子之所推也致详以究其义焉序而辞者经也绎以详之者传也史臣列之始必不紊而编简错乱不能无舛允文定而正之非独使学者易于观覧而于圣贤之防无复遗憾允文葢有功于洪范者矣公之令子温字尊道袭藏惟乆不敢失坠今刻之三山郡庠是亦善继人之志为可嘉也请仆识其后谨书以归之若夫以九为图以十为书则刘牧氏之説允文宗之其必有所见矣他日请从尊道示其要领庶相与懋明之黄虞稷曰一中字允文诸暨人元绍兴路録事
　　谢氏【章】洪范衍义
　　佚
　　吴师道后序曰洪范一书有大禹之言有箕子之言自为纪传其文甚明而传注者昧焉孔氏以初一曰五行止威用六极为禹所第叙而不及其余中又颇有错简先儒或是正一二而未究故读书者不能无疑谢氏章作衍义考图数之错综而推极其变萃经説之精要而发明其遗可谓用志于此矣但其开端之説引禹谟九功即为九畴谓范为箕子所自陈因九功而演者其言曰六府继以三事五行继以五事九功继以戒休董威九畴终以向用五福威用六极禹列谷于金木水火土之次箕子则専言五行而以稼穑归之土之甘三事衍为五事正徳衍为三徳五事八政无非利用厚生之本五纪庶征莫非五行之顺逆至其次序或有差互则若易先后天之不同其言灼有明证若合符契夫以二篇相望于简册之间数千百年习而不察谢氏独能举以为説亦异矣窃有疑焉神负文禹则之而叙以为畴若五行五事葢已次第而定毎畴之下又条陈其目若一曰水二曰火之类皆禹本文自水曰润下而降乃箕子释经而为传余畴皆然惟八政一畴独缺尔且禹谟曰功洪范曰畴二字未尝互见谟陈徳政教养之事范着天道人为之蕴范之体叚固大于谟彼所云功者指其成绩而言可言顺而不可言逆可言吉而不可言凶若六极者亦可以言功乎戒休董威义主劝督九功之事曰休曰威虽与作福作威者类此指君之所得为而福极葢有君所不得为而多系于天者矣使谢氏而曰禹因九数故功亦以九名而事亦出于范互相发则可直以为洪范有数无词大经大法皆出于谟是则不深考禹经箕传之过也昔南丰曾氏亦尝谓谟言六府则范言五行六府次以三事则五行次以五事九功言戒休董威则九畴言庶征福极帝王治天下其道未尝不同呜呼为是説者非谢氏之比矣谢氏其勦以为已説而故异之者与故凡读书者必先画句叚正文字辨述作而后义理可寻不然则虽善其説而攷证疎攷证疎则剌抵牾而不合不合则又何足以为善邪吾乡仁山金氏尝深究洪范之説而定着经传见于书表注今亦颇行于时愚不复述特辨其大防又使学者知表注之为有功云
　　陈氏【樵】洪范传
　　一卷
　　未见
　　田氏【泽】洪范洛书辨
　　一卷
　　未见
　　黄虞稷曰泽居延人延祐中常徳路总管府推官
　　按叶氏菉竹堂目有之
　　陈氏【希圣】洪范述
　　未见













　　经义考卷九十六
　　钦定四库全书
　　经义考卷九十七
　　翰林院检讨朱彛尊撰
　　书【二十六】
　　明太祖皇帝御注洪范
　　一卷
　　未见
　　实録洪武二十年二月甲辰御注书洪范成上尝命儒臣书洪范揭于御座之右朝夕观览因自为注至是成召赞善刘三吾曰朕观洪范一篇帝王为治之道也所以叙彛伦正皇极保万民叙四时成百谷原于天道而验于人事箕子为武王犹自谦曰五帝之道我未能焉朕毎为惕然遂疏其防为朝夕省观三吾对曰陛下留心是书上明圣道下福生民为万世开太平者也
　　刘三吾后序曰皇上宵旰图治留心经学以为六经莫古于书帝王政事亦莫备于书读书弗本其行事而徒求之于文字非善学者也既厪睿思发其奥义为书若干篇矣载惟洪范大法本诸天道体之人君验之民生未易推测则即銮舆日所戾止勑写是编揭之座右朝夕顾諟一旦心领神防有得焉乃拨机冗为之注释于是九畴大范灿然复明大哉圣训于世讵小补哉臣如孙尝习是书叨沗近侍日获与闻敢僭序其后
　　黄虞稷曰帝尝命儒臣书洪范揭于御座之右因自为注洪武二十年二月成书
　　宣宗皇帝序洪范
　　一篇
　　存
　　世宗皇帝洪范序略
　　一篇
　　存
　　按文渊阁书目御注洪范二册当合景永二陵序为一编也
　　王氏【祎】洛书非洪范辨
　　一篇
　　存
　　叶氏【世竒】范通
　　二卷
　　未见
　　傅氏【淳】洪范敷言
　　未见
　　黄虞稷曰淳字伯厚慈谿人洪武中征士乡人称退密先生
　　俞氏【深】范畴解
　　佚
　　严州府志俞深字景渊桐庐人洪武中以乡贡入太学歴建寕府儒学教授
　　徐氏【骥】洪范解订正
　　一卷
　　未见
　　黄虞稷曰骥字尚徳浦城人永乐中国子生仕府经歴
　　卢氏【玑】洪范集解
　　未见
　　括苍彚纪卢玑字舜用松阳人天顺甲申进士
　　熊氏【宗立】洪范九畴数解
　　八卷
　　未见
　　黄虞稷曰建阳人
　　按范氏天一阁西亭万卷堂均载是书
　　丁氏【玑】洪范正误
　　一卷
　　未见
　　陆元辅曰丁玑字玉夫丹徒人成化戊戌进士除中书舍人以星变言事谪普安州判官转广西通判起礼部仪制司郎中出为广东提学副使溺死
　　杨氏【亷】洪范纂要
　　一卷
　　存
　　亷自序曰尚书洪范所陈笃恭而天下平圣神功化之极尽在是矣刘氏父子五行传于五者増而为六夏侯胜乆隂谋上之言偶尔而中人愈神之而世遂有两洪范六五行宋苏明允指其谬当矣然向歆以前已有尚书大传大略如向歆之説而苏氏曽无言及岂亦未之见邪噫易出于羲文周孔其后乃有京房郭璞之学范出于大禹箕子其后乃有刘向刘歆之学而淫巫瞽史往往幸其一言之中从而张之使其为説遂与圣人之经抗衡于世岂不可憾哉学者诚取洪范本篇沉濳玩味则五行五事休咎福极之应昭然可见又何必牵合补缀以曲为之説哉黄虞稷曰専辟刘向五行传増而为六之説
　　吴氏【世忠】洪范攷疑
　　一卷
　　存
　　江西通志吴世忠字懋贞金谿人治庚戌进士歴官延绥巡抚佥都御史
　　郑氏【善夫】洪范论
　　一卷
　　存
　　顾氏【鼎臣】洪范讲章
　　一卷
　　存
　　钟渊映曰公字九和昆山人治乙丑赐进士第一累官少保兼太子太傅武英殿大学士卒諡文康洪范讲章一卷嘉靖七年四月奉上谕草进
　　刘氏【天民】洪范辨疑
　　一卷
　　未见
　　山东通志天民字希尹济南人正徳甲戌进士除户部主事諌南廵廷笞三十改吏部泣諌大礼又笞三十歴文选郎中调夀州知州累迁至河南副使改四川以贪罢
　　潘氏【葵】洪范本传
　　未见
　　卢氏【鸿】君道洪范
　　八卷
　　未见
　　贑州府志卢鸿寕都人湖广临武训着君道洪范八卷
　　吕氏【贤】洪范解
　　一卷
　　未见
　　张云章曰吕贤字宗器永丰诸生隠居鵞有洪范解
　　曾氏【俊】洪范图辑
　　未见
　　黄虞稷曰南海人正徳中官知县
　　叶氏【良佩】洪范图解
　　一卷
　　未见
　　徐氏【献忠】洪范或问
　　一卷
　　未见
　　献忠自序曰圣人列天地自然之利可以养民者曰五行后世谲其义谓造化羣有而生吉凶此五物者司之甚矣其过论也刘向五行传始穷其义以通变化蔡子传其学着洪范皇极内篇以儒者之道縁之厥后作书集传遂防趣五行综其余论不自知其防于纬説之家矣夫天地之道有象有数有体有用故孔子谓易有君子之道四焉至于洛书者其精行鬼神其变参卦图其数穷物理通治轨阖辟推移犹夫易之为道广大悉备者也箕子陈范之本意纯乎理而不穷其变则其象而不衍其数后世儒者没于刘向之过论既昩地十之数不可通于洛书之九又不知五行一畴不可通于八畴之义徒泥异端之説使圣人之教不白于天下是固可惜也顾传注之行已久后生末学不敢以一得之见遽缀其间聊即问难语名之以竢悟学之士云
　　游氏【日章】洪范释义
　　未见
　　黄虞稷曰日章字学侗莆田人嘉靖己未进士歴官亷州府知府
　　归氏【有光】洪范传
　　一卷
　　存
　　有光自述曰昔王荆公曾文定公皆有洪范传其论精美逺出二刘二孔之上然予以为先儒之説亦时有不可废者因折之复为此传若皇极言予攸好徳即五福之攸好徳而所谓锡福者锡此而已箕子丁寕反覆之意最为深切古今注家未之及也不敢自谓有得箕子之心于千载之下然世之君子因文求义必于予言有取焉矣
　　瞿氏【九思】洪范衍义
　　五卷
　　存
