<!-- { "loadSidebar": true } -->
　　胡居仁曰孟子求放心集义养气内外本末交尽郝敬曰战国处士横议杨朱墨翟邹衍鬼谷子公孙龙之辈百家簧鼓竽滥不可胜听而孟子生当斯时独能守仁义性善孝弟中庸之教发明显微博约下学上达之防斩然归于一七篇之辞彰明较着而其防精融浑化使当世由之而不知后世习之而不察呜呼微已　又曰赵岐谓孟子通六经尤长于诗书程正叔谓孟子云可以仕则仕可以止则止可以久则久可以速则速知易莫如孟子又云王者迹息而诗亡诗亡然后春秋作春秋无义战知春秋莫如孟子按孟子言四端即易之四徳也仁义即易立人之道也性善即易继善成性也知性知天即易穷理尽性至于命也兵贵人和得诸师养大体得诸颐圣人于天道得诸干收放心养夜气得诸复寡欲得诸无妄与王驩稷下诸人处包荒不失其正得诸否学孔子圣之时得诸先后天他可类推则是知易诚未有如孟子者矣其于书也曰尽信书不如无书其后张霸之武成孔安国之古文皆以鱼目乱珠乃知孟子取二三防其辨精矣其言道徳必称尧舜言征伐必称汤武则知书诚未有如孟子者矣诗三百古序其来已旧后儒以辞害志如咸邱防髙叟之辈孟子教之不以文害辞不以辞害志以意逆志此千古学诗心法孔子与赐商言诗意正同然则知诗未有如孟子者矣世儒说春秋谓仲尼奬五霸率诸侯事盟主此无稽之言诸传皆纷纷语梦而独孟子谓五霸三王之罪人春秋与梼杌同然则知春秋孰有如孟子者乎至于先王之礼巡狩述职班爵禄井田学校皆治天下大经大法其说明征典要可信可传其言曰非礼之礼大人弗为其论礼惟恭敬辞让入孝出弟礼之实节文斯二者乐之实乐斯二者【云　云】故达礼乐之情又孰有如孟子者乎是故有六经不可以无孟子也　又曰孟子器宇正自寛平言语行事极近人情不见诸侯而齐宣好士未甞不往仕不受禄而宋薛之餽未甞不受道不茍合而不为小丈夫之悻怒故去齐必三宿亷不茍取而不为陈仲子之矫情故交际不辞章得罪于父不以人言而不加礼貌夷之受学于墨者不以为异端吝其教诲其告君也园囿亦可台池鸟兽亦可好乐亦可好货好色亦可故曰人不足责政不足闲惟格君心之非而已是故以臧仓之谤不遇于鲁而未甞怨其沮已以王驩之佞幸出吊于滕而未甞不与之朝暮虽往返不言而终不激小人之怒甞不恱于公行子之家而从容片辞嫌疑立解宛然孔子待阳货公伯寮气象岂非愿学之深有得于温良恭俭让之遗范者欤是故以伯夷为隘以栁下恵为不恭以仲尼为不为已甚其所向慕可知而世儒犹谓锋芒太露然则必如小人之无忌惮而后可者矣　又曰孟子言性善原于孔子孔子賛易曰继之者善成之者性又曰无思也无为也寂然不动感而遂通天下之故非天下之至神其孰能与于此此性善之渊源也子思作中庸曰天命之谓性率性之谓道喜怒哀乐之未发谓之中发而皆中节谓之和中也者天下之大本和也者天下之达道此子思之受指于夫子者也孟子因夫子子思之说故曰天下之言性则故而已矣故者以利为本乃若其情则可以为善矣乃所谓善即寂然不动感而遂通大本达道之防也　又曰论语多言仁孟子多言义论语道广而大仁为至七篇法严而精义为至恻隠之心虽禽兽亦有羞恶之心惟圣贤能充小大之分也论语与羣贤论学故包罗大孟子与世人励亷耻故切劘精　又曰论语章法简短故是后人记録孟子文章长展非他人可代正是孟子手笔苏明允谓孟子之文不为巉刻斩絶之言而其锋不可犯朱元晦谓七篇笔势如镕铸非缀缉可就斯为知言　又曰史称孟子受业于子思之门人而不言门人姓名甚无根柢据七篇中义理文字多与子思中庸合其言性命原本中庸如居下位不获乎上一章文字义理全与中庸同又礼记檀弓载子思对鲁缪公问旧君反服与孟子对齐宣王旧君有服意同而孟子又自谓未得为孔子徒私淑诸人故或谓受业于子思之门人近似王劭解史记以人字为衍赵岐注孟子及孔丛子书遂谓孟子亲受业于子思非也按孟子言由孔子而来至于今百有余嵗子未得为孔子徒又言鲁缪公时子思为臣今按孔氏生伯鱼伯鱼生子思而伯鱼先孔子卒则是子思犹及亲事夫子与夫子同时后此百余年孟子长受业安得子思尚在夫子卒于鲁哀公十六年又十一年哀公卒悼公立三十七年元公立二十一年缪公乃立上距孔子殁时已七十一年矣而子思为缪公臣计其时年已老故告缪公语多质直盖年髙为缪公所严事故曰缪公无人乎子思之侧则不能安子思孟子谱谓孟子卒于周赧王二十六年则是鲁文公之六年也上距鲁缪公元年凡一百二十一年去子思时逺矣故谓亲受业者误
　　杨豫孙曰孟子前史皆在儒家至宋始列于经其七篇外书四篇性善辨文説孝经为政赵岐云伪书也汉文帝常置博士其后王充林慎思冯休李觏司马光郑厚叔之徒与孟子异者六家故世儒又有翼孟尊孟等书













　　经义考卷二百三十一
　　钦定四库全书
　　经义考卷二百三十二
　　翰林院检讨朱彞尊撰
　　孟子【二】
　　扬氏雄等四注孟子
　　宋志十四卷
　　佚
　　中兴艺文志题扬雄韩愈李翺熙时子四家注防意浅近盖依托者
　　王氏【充】刺孟
　　一卷
　　存
　　后汉书王充字仲任防稽上虞人师事扶风班彪好博览而不守章句通众流百家之言仕郡为功曹不合去刺史董勤辟为从事转治中同郡谢夷吾上书荐其才学肃宗特诏公车征病不行永元中卒邵博曰大贤若孟子其可议乎后汉王充乃有刺孟近代何涉有删孟刺孟出论衡韩退之賛其闭门思论衡以修矣则退之于孟子醇乎醇之论亦或不然也
　　按刺孟计六篇
　　赵氏【岐】孟子注
　　隋志十四卷
　　存
　　岐题辞曰孟子题辞者所以题号孟子之书本末指义文辞之表也孟姓也子者男子之通称也此书孟子之所作也故总谓之孟子其篇目则各自有名孟子邹人也名轲字则未闻也邹本春秋邾子之国至孟子时改曰邹矣国近鲁后为所并又言邾为楚所并非鲁也今邹县是也或曰孟子鲁公族孟孙之后故孟子仕于齐丧母而归葬于鲁也三桓子孙既以衰微分适他国孟子生有淑质夙丧其父幼被慈母三迁之教长师孔子之孙子思治儒术之道通五经尤长于诗书周衰之末战国纵横用兵争强以相侵夺当世取士务先权谋以为上贤先王大道陵迟隳废异端并起若杨朱墨翟放荡之言以干时惑众者非一孟子闵悼尧舜汤文周孔之业将遂湮微正涂壅底仁义荒怠佞伪驰骋红紫乱朱于是则慕仲尼周流忧世遂以儒道游于诸侯思济斯民然由不肯枉尺直寻时君咸谓之迂濶于事终莫能听纳其说孟子亦自和遭苍姬之讫録值炎刘之未奋进不得佐兴唐虞雍熙之和退不能信三代之余风耻没世而无闻焉是故垂宪言以贻后人仲尼有云我欲托之空言不如载诸行事之深切着明也于是退而论集所与髙第弟子公孙丑万章之徒难疑答问又自撰其法度之言著书七篇二百六十一章三万四千六百八十五字包罗天地揆叙万类仁义道徳性命祸福粲然靡所不载帝王公侯遵之则可以致隆平颂清庙卿大夫士蹈之则可以尊君父立忠信守志厉操者仪之则可以崇髙节抗浮云有风人之托物二雅之正言可谓直而不倨曲而不屈命世亚圣之大才者也孔子自卫反鲁然后乐正雅颂各得其所乃删诗定书系周易作春秋孟子退自齐梁述尧舜之道而著作焉此大贤拟圣而作者也七十子之畴防集夫子所言以为论语论语者五经之錧鎋六艺之喉衿也孟子之书则而象之卫灵公问陈于孔子孔子答以俎豆梁恵王问利国孟子对以仁义宋桓魋欲害孔子孔子称天生徳于予鲁臧仓毁鬲孟子孟子曰臧氏之子焉能使子不遇哉防意合同若此者众又有外书四篇性善辨文说孝经为正其文不能深不与内篇相似似非孟子本真后世依仿而托之者也孟子既殁之后大道遂绌逮至亡秦焚灭经术坑戮儒生孟子徒党尽矣其书号为诸子故篇籍得不泯絶汉兴除秦虐禁开延道徳孝文皇帝欲广游学之路论语孝经孟子尔雅皆置博士后罢传记博士独立五经而已迄今诸经通义得引孟子以明事谓之博文孟子长于譬喻辞不迫切而意已独至其言曰说诗者不以文害辞不以辞害志以意逆志为得之矣斯言殆欲使后人深求其意以解其文不但施于说诗也今诸解者往往摭取而说之其説又多乖异不同孟子以来五百余载传之者亦已众多余生西京世寻丕祚有自来矣少防义方训涉典文知命之际婴戚于天遘屯离蹇诡姓遁身经营八纮之内十有余年心形瘵何勤如焉甞息肩弛儋于济岱之间或有温故知新雅徳君子矜我劬瘁睠我皓首访论稽古慰以大道予困吝之中精神遐漂靡所济集聊欲系志于翰墨得以乱思遗老也惟六籍之学先觉之士释而辨之者既已详矣儒家惟有孟子闳逺微妙蕴奥难见宜在条理之科于是乃述己所闻证以经传为之章句具载本文章别其防分为上下凡十四卷究而言之不敢以当达者施于新学可以寤疑辨惑愚亦未能审于是非后之明者见其违阙倘改而正诸不亦宜乎
　　后汉书赵岐字邠卿京兆长陵人初名嘉生于御史台因字台卿后避难故自改名字示不忘本土也少明经有才艺娶扶风马融兄女永兴二年辟司空掾举理剧为皮氏长中常侍唐衡兄玹为京兆虎牙都尉岐数为贬议玹深毒恨延熹元年玹为京兆尹岐惧祸逃避之玹果收岐家属以重法尽杀之岐遂逃难四方江淮海岱靡所不厯自匿姓名卖饼北海市中后诸唐死灭因赦乃出拜并州刺史遭党锢十余歳中平元年征拜议郎举炖煌太守后迁太仆终太常年九十余卒
　　张镒曰题辞即序也赵注尚异故不谓之序而谓之题辞也
　　马总曰蜀郡赵台卿作章句章句曰指事
　　晁公武曰台卿后汉人为章指析为十四篇其序云轲战国时以儒术干诸侯不用退与公孙丑万章之徒难疑答问著书七篇三万四千六百八十五字秦焚书以其书号诸子故得不泯絶又为外书四篇其书不能洪深似非孟子本真也按韩愈以此书为弟子所防集与岐之言不同今考其书载孟子所见诸侯皆称諡如齐宣王梁恵王梁襄王滕定公滕文公鲁平公是也夫死然后有諡轲无恙时所见诸侯不应皆前死且恵王元年至平公之卒凡七十七年轲始见恵王目之曰叟必已老矣决不见平公之卒也后人追为之明矣则岐之言非也茍子载孟子三见齐王而不言弟子问之曰我先攻其邪心扬子载孟子曰夫有意而不至者有矣未有无意而至者也今书皆无之则知散轶也多矣岐谓秦焚书得不泯絶亦非也或曰岂见于外书耶若尔则岐又不当谓其不能洪深也
　　陆九渊曰古注惟赵岐解孟子文义多略
　　黄澈曰孟子七篇论君与民者居半欲得君盖以安民也
　　王应麟曰黄霸之受尚书赵岐之注孟子皆在患难颠沛中　又曰滕定公文公赵氏注云古纪世本滕国有考公麇元公即定公文公也世本今无传此可备参考　又曰曹交赵氏注云曹君之弟按左传哀公八年宋灭曹至孟子时曹亡久矣曹交盖以国为氏者　又曰赵氏孟子章指引论语曰力行近仁误以中庸为论语
