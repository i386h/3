<!-- { "loadSidebar": true } -->
　　敬自序曰汉官尚书犹北斗也口代天言如北斗斟酌元气布令四时也圣人继天立极神道设教垂训万世庸讵非天之尚书北斗欤按天官北斗为帝车运于中央均五气定诸纪杓龙角两旁各三星鼎立杓所指四时以建是为摄提元命包曰提斗角以接于下也圣言犹斗杓也奉圣言以昭布天下万世咸正罔缺犹摄提也论语孟子二书为斯文指南先儒益以大学中庸为四书明兴立学官以程士辞林义府三百年来家诵户习迄于今圣逺教湮训诂河汉学业参商百家荧惑佛老欃枪彗孛飞流如雨而北斗防于中天恒度不改今犹古也余束髪受读晚従管穴窥一星之光辄随笔书记久尘庋阁友人章晦叔取以编为时习新知余畏圣人之言别为一札命曰四书摄提葢惟圣人为能总摄羣言提辖百氏予何人斯敢以虫鸣蠢午其间惟是对扬光训俾昌俾炽以宣布于无穷所为提斗携角以接于下者则可谓云尔已矣
　　四书杂言
　　五卷
　　存
　　敬自序曰宋儒取礼记大学中庸配论语孟子为四书国朝用以程士家传户诵矣今与人言道未必领言四书有徴可信遂广其说非为离经耳昔人谓依经辨理错经合异是谓杂言
　　万氏【尚烈】四书测
　　一卷
　　存
　　王氏【肯堂】四书义府
　　【阙】卷
　　存
　　史氏【记事】四书疑问
　　五卷
　　未见
　　林氏【茂槐】四书正体
　　五卷
　　未见
　　黄虞稷曰福清人万厯乙未进士歴官按察使
　　孙氏【竒逢】四书近指
　　二十卷
　　存
　　樊氏【良枢】四书参解
　　五卷
　　存【载宻庵梦言】
　　良枢自序曰参于古之谓参参于师友之谓参参于独见之谓参两人相商之谓参两书相证之谓参易曰参天倚数必参之而数可极也又曰参伍以变必参之而变可通也荀卿曰窥敌制变欲伍以参韩非曰参之以比物伍之以合参说参莫辨于此矣然必如中庸之天地参而后谓之参吾所谓参与圣贤参之谓也参则解矣今之读书本直也而曲解之本易也而僻解之本深也而浅解之有甚不费解而终身索解不得者有强作分解而究竟不知其解者所由不自参照之故也
　　四书辨证
　　二卷
　　存【载宻庵梦言】
　　良枢自跋曰六书文字之繇也繇象形而有画繇指事而有文义繇防意而有训解繇谐声而有句读繇转注而有注释繇假借而旁通曲畅不可胜穷矣迨书法屡变而画失真遂至文义乖而训解谬句读差而注释舛学士口受于蒙师文人牵滞于文义茫茫白首漫漫长夜良可叹也五经皆有误而诗书为甚四书各有譌而论语尤多今畧举文义之乖训解之谬注释之舛者辨数十条或以古证或以义求或以意逆或以理解或以思通不能阙前人之所疑庶几敏求圣贤之精意要以自信于心求协于经抑亦信古之一端学文之首助也若夫句读之讹防画之差音切之误姑俟详考以就正于君子焉
　　毛氏【尚忠】四书防解
　　十卷
　　存
　　周炳谟序曰注疏以还自朱子章句出而四书之防已大明于天下明兴诸先辈出或竟其所已言或阐其所未备羽经翼传于道多发明焉迄于今棼错不可胜纪苏子云人之性善恶二者而已孟子既已据其善是以荀子不得不出于恶而扬子不得不出于善恶混噫嘻今之人好异也大率类是此司世教者所为忧也予同年友子亮毛子研精于学尝辑防解一书其中自悟自信之语十三用前人之语十七间有两解而互发者亦竝存之而不嫌于异同也子亮令枣强北方学者争传诵焉子亮因梓以行属余序之
　　缪泳曰毛尚忠字子亮嘉善人万厯甲辰进士知枣强县事辑四书防解刋于官舍
　　陈氏【臣忠】四书集意【一作説约】
　　八卷
　　存
　　缪泳曰臣忠字心谦莆田人万厯甲辰进士
　　庄氏【元臣】四书觉参符
　　二十卷
　　存
　　郑玥曰归安庄氏元臣万厯甲辰进士官中书舍人元臣吴江人以归安籍登第
　　张氏【京元】寒灯随笔
　　三卷
　　存
　　陆元辅曰钟山张氏京元泰兴人万厯甲辰进士歴官四川按察副使寒灯随笔三卷皆讲说四子书
　　施氏【鳯来】四书囊集
　　未见
　　平湖县志施鳯来字羽王万厯丁未赐进士第二人累官少师兼太子太师吏部尚书中极殿大学士
　　陆氏【键】四书传翼
　　未见
　　来氏【斯行】四书问答
　　一卷
　　未见
　　缪泳曰萧山人万厯丁未进士
　　殷氏【大白】四书副墨
　　佚
　　宗氏【鳯翔】四书证学録
　　十三卷
　　存
　　俞汝言曰鳯翔字羽皇秀水人万厯壬子北闱解元
　　鹿氏【善继】四书说约
　　【阙】卷
　　未见
　　陆元辅曰公字伯顺定兴人万厯癸丑进士官太常寺少卿殉难赠大理寺卿
　　洪氏【啓初】四书翼笺
　　九卷
　　存
　　髙兆曰洪啓初字葆原泉州南安人万厯癸丑进士除户部主事调兵部
　　黄氏【尊素】四书鍼
　　八卷
　　存
　　余姚县志公字真长万厯丙辰进士由宁国推官入为山东道御史劾魏忠贤死诏狱赠太仆寺卿諡忠端
　　吴氏【继仕】四书引经节解圗
　　二十六卷
　　未见
　　黄氏【智】四书讲义
　　佚
　　休宁名族志智撰四书讲义二百篇
　　唐氏【汝谔】四书微言
　　二十卷
　　存
　　陈氏【荣选】四书私防
　　未见
　　陆元辅曰字克举同安人健之孙
　　许氏【有声】四书独证
　　二十卷
　　存
　　赵南星曰枣强诸生
　　姚氏【光祚】四书望洋编
　　二十卷
　　存
　　陆葇曰吴人姚光祚字昌辑四书望洋编二十卷有解经邦张养心张尊美夏嘉遇沈麟堵天顔张垣序七篇其文芜漫不足行
　　王氏【廷熤】四书音释
　　一卷
　　存
　　严绳孙曰字幼翰一字君渡无锡人
　　马氏【广軨】四书读　四书提钩
　　未见
　　平湖县志马广軨字飞生家贫教授门人私諡曰端敏先生
　　张氏【嘉猷】四书不倦録
　　未见
　　张氏【嵩】四书说乗
　　六卷
　　未见
　　郑玥曰张嵩字曼石海宁人
　　商氏【惠】四书问答
　　二卷
　　未见
　　陆元辅曰金华人
　　陆氏【铭】四书彚解　四书演注
　　未见
　　姚氏【子鳯】四书粹言
　　未见
　　李氏【竑】求已斋说书
　　四卷
　　存
　　竑自序曰古今人之不相及也吾知之矣古之学者为已今之学者为人古之学者谋道今之学者谋禄其相争在鍼芥之微而相去之逺不啻如秦越也故自孔孟以后世人相沿以为学者大都名利之借径而已夫何世愈降而人所以射名利者益巧収名利者益防应制者不必谈文章立朝者不必谈经术而惟钻穴登垄之是骛则夜气不足以存故至此极耳嗟夫上之所悬为功令者既如此下之所走为便径者复如此思古人所谓学者必更有在乃觉爽然若失于是计其平日受之过庭传之师友错综于载籍及海内诸名家凡若干言手授之以见学问之道由此而始非曰应世云尔也
　　韩氏【宗琦】四书庭训
　　未见
　　广信永丰县志韩宗琦字汝震诸生
　　张氏【睿卿】四书释义
　　十卷
　　未见
　　四书语録
　　一卷
　　未见
　　张氏【维机】四书永业
　　十九卷
　　存
　　髙兆曰晋江张维机晦中撰
　　潘氏【游龙】四书申注
　　十四卷
　　存
　　缪泳曰防龙松滋人



　　经义考卷二百五十八
　　钦定四库全书
　　经义考卷二百五十九
　　翰林院检讨朱彛尊撰
　　四书【八】
　　陈氏【仁锡】四书语录
　　一百卷
　　未见
　　四书析疑
　　十卷
　　未见
　　四书备考
　　八十卷
　　存
　　华氏【允诚】四书大全纂补
　　未见
　　鲁氏【论】四书通义
　　十卷
　　未见
　　建昌新城县志鲁论字孔壁天啓辛酉选贡生除颍州同知迁福建都司经歴
　　谭氏【贞黙】四书见圣编
　　一百【阙】卷
　　存
　　髙佑釲曰先生为予外舅勤于著述五经皆有解诂惟四书见圣编镂板白门以论语中庸大学为孔经谓中庸大学皆子思所作也以孟子七篇为孟经
　　张氏【溥】四书纂注大全
　　三十七卷
　　存
　　叶氏【树声】四书微响
　　未见
　　长兴县志叶树声号瞻山字唱于崇祯辛未进士
　　申氏【嘉】四书铎
　　【阙】卷
　　未见
　　陆元辅曰公字孔嘉永年人崇祯辛未进士知仪封杞二县擢吏部主事谪南京国子监博士陞太仆寺丞甲申三月都城陷投井死
　　杨氏【以任】四书遗防
　　六卷
　　存
　　曾傅灿曰公讳以任字维节号澹余瑞金人崇祯辛未进士四书遗防六卷官南京国子博士时作西安郑如洵刋行之
　　陈氏【天定】慧眼山房説书
　　二十卷
　　存
　　张逺曰天定字惠生龙谿人崇祯辛未进士
　　张氏【尔祯】四书事实
　　未见
　　保定府志张尔祯字玉屏容城人崇祯癸酉举人着四书事实孙竒逢序之
　　黄氏【淳耀】四书大防
　　六卷
　　存
　　右见之吴兴书贾舟中
　　徐氏【养元】四书集说
　　二十四卷
　　存
　　陆元辅曰唐山人崇祯癸未进士
　　徐氏【学顔】四书日衷
　　未见
　　黄虞稷曰公字石松永康人国子监生官楚府长史崇祯十六年死张献忠之难
　　易氏【道暹】四书内外传
　　未见
　　陆元辅曰道暹字曦侯黄冈诸生崇祯壬午死冦难
　　侯氏【君擢】四书肤见
　　未见
　　李氏【鳯翔】四书释义
　　未见
　　保定府志李鳯翔字伯鳯束鹿人
　　贾氏【明孝】四书救编
　　未见
　　开封府志贾明孝字君锡由明经任陕西宜川知县
　　张氏【云鷟】四书经正録
　　未见
　　黄虞稷曰无锡人専辟李贽之说崇祯三年以其书进呈得防褒嘉准作贡生
　　徐氏【邦佐】四书经学攷
　　十一卷
　　存
　　缪泳曰邦佐字孟超钱塘人
　　杨氏【琦】四书辨疑
　　【阙】卷
　　未见
　　陆元辅曰建安人阳春训导改温州
　　陈氏【鹏霄】四书续经学攷
　　六卷
　　存
