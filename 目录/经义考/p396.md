<!-- { "loadSidebar": true } -->
　　黄伯思东观余论曰汉石经与今文不同者殊多今畧记之书女母翕侮成人【今本女无侮老成人】保后胥高【保后胥戚】女永劝忧【女诞劝忧】女有近则在乃心【今近作戕】女比犹念以相从【今作女分猷】各翕中【各设中】尔惠朕曷祗动万民以迁【尔谓朕曷震动】天旣付命【今付作孚】曰陈其五行【今汨陈】严恭寅畏天命自亮以民祗惧【今亮作度以作治】怀保小人惠于矜寡【今人作民于作鲜】母兄曰【无皇曰】则兄自敬德【兄作皇】旦以前人之微言【今作徽言】是防显哉厥世【今哉作在】文王之鲜光【今作耿光】通殷就大命【达殷集大命】论语意与之与【今意作抑】孝于惟孝【今于作乎】朝闻道夕死可也【今也作矣】是鲁孔丘与曰是是知津矣【是鲁孔丘与曰是也曰是知津矣】耰不辍子路以告子怃然【耰而不辍子路行以告夫子怃然】置其杖而耘【今置作植】其斯以乎【其斯而已矣】譬诸宫墙【今诸作之】贾诸贾之哉【今贾作沽】又论语每篇各计其章数其最后云凡二十篇万五千七百一十字又记诸家异闻之语若曰在于萧墙之内葢毛包周氏于今论语无葢氏毛氏书此石刻在洛阳本在洛宫前御史台中年久摧散洛人好事者时时得之若骐骥一毛虬龙片甲今张焘龙图家有十版最多张氏壻家有五六版王晋玉家有小块洛中所有者止此予皆得其拓本论语之末题云诏书与博士臣左立郎中臣书上臣下皆缺当是著书者姓名或云此即蔡邕书姓名既亡无以辨之独刻者陈兴姓名甚完何其幸欤又有一版公羊不知谁氏所得其末云谿典谏议大夫臣马日防臣赵防议郎臣刘郎中臣张文臣苏陵臣傅桢杂【杂未详】下谿上缺谿上当是堂谓堂谿典也此葢鸿都一字石经然经各异手书不必皆蔡邕也三字者不见眞刻独此一字者乃当时所刻字画高古精善殊可宝重开元中尝藏拓本于御府以开元二字小印印之与法书名画同藏葢唐世以前未录前代石刻独此见收其可宝如此邵博闻见録曰近年洛阳张氏发地得石十数汉蔡伯喈尚书礼记论语各已坏阙论语多可辨每语必他出至十数语则曰凡章若干如朝闻道夕死可也如鳯兮鳯兮何而徳之衰如执车者为谁子子路曰为孔丘曰是鲁孔丘与曰是是知津矣如置其杖而耘等语挍今世本为异尚书高宗飨国百年今世本肆高宗享国五十有九年为异甚初熹平四年伯喈以经读遭穿凿谬妄同马日防等以前闻攷正自书立石洛阳太学门下摹写者日千人车乘塡塞至隋开皇六年迁其石于长安文字刓泐不可知诏问刘焯刘能尽屈羣起之说焯因罗飞章之毁予谓孔子自卫反鲁一定诗书之册至汉熹平六百年有竒已多谬失自熹平至开皇又四百年有竒自开皇至今代又五百年有竒其谬失可胜计耶又隋史旣迁其石于长安今尚有出扵洛阳者何哉
　　郑樵通志畧曰石经始于蔡邕秦火之后经皆初出诸家所藏传写或异笺传之儒皆凭所见更不论文字之讹谬邕挍书东观奏求正定六经文字灵帝许之乃自为书而刻石于太学门外奈当汉之末祚所传未广而兵火无存后之人所得者亦希矣今之所谓石经者多非蔡氏之经
　　洪适释续曰石经尚书残碑盘庚篇百七十二字高宗肜日篇十五字牧誓篇二十四字洪范篇百八字多士篇四十四字无逸篇百三字君奭篇十一字多方篇五字立政篇五十六字顾命篇十七字合五百四十七字熹平四年议郎蔡邕所书者汉儒传伏生尚书有欧阳大小夏侯之学孔安国尚书汉人虽有为之训传者然不立于学官永嘉之乱三家之书并亡故孔氏传独行以其书挍之石本多十字少二十一字不同者五十五字借用者八字鸿艾劮【逸】犹之类是也通用者十一字于戏母女之类是也孔氏叙商三宗以年多少为先后此碑独阙祖甲计其字葢在中宗之上以传序为次也但云高宗飨国百年异尔范史云蔡邕以俗儒穿凿经籍疑误后学与堂谿典马日防等奏求正定六经文字时博士试甲乙科争第髙下至有行赂改兰台漆书经字者灵帝乃从诸儒之请刋石立之太学天下咸取则焉碑高一丈广四尺陆机洛阳记云碑凡四十六书易公羊二十八碑其十二毁论语三碑其二毁礼记十五碑皆毁北齐徙之邺都至河阳岸頽半没于水隋复载入长安有易一卷书六卷鲁诗六卷仪礼九卷春秋一卷公羊九卷论语一卷未及补治而乱作营缮者至用为柱础唐初魏郑公收聚之十不存一则石经之散亡久矣本朝一统时遗经断石藏于好事之家犹昆山片玉已不多见今京华鞠为氊罽之乡残碑日益鲜矣予旣集释因以所有镵之防稽蓬莱阁又曰石经鲁诗残碑百七十三字魏唐国风数篇
　　之文也与毛诗异者如猗作兮贯作宦枢作蓲数字又有一段二十余字零落不成文惟有叔于田一章及女曰鸡八字可读其间有齐韩字葢叙二家异同之説犹公羊碑所云顔氏论语碑所云盍毛包周之比也汉代诗分为四在东京时毛氏诗不立学官隋志有石经鲁诗六卷此碑既论齐韩于后则知隋志为然也　又曰石经仪礼残碑四十五字皆大射仪之文也石磨灭字画比他经不明白灵帝纪云诏诸儒正五经文字刻石立于太学蔡邕传则云奏求正定六经纪传既已不同陆机洛阳记所载但有书易公羊礼纪论语尔惟隋志云后汉刻七经于石碑皆蔡邕所书其目有一字石经仪礼九卷乃汉史陆记之疏畧也未央宫有曲台殿天子射宫也西京无太学于此行礼故后仓著书说礼数万言名曰曲台记今禁中有选德殿葢便坐观射之地而清闲之燕咨访治道率在于是殆与曲台暗合古者射为六艺之一仪礼一经説射者两篇后世非介胄之士则不习与古殊矣媵觚媵爵云者媵葢送也　又曰石经仪礼残碑一段八行上下皆糜碎行多者六字少者二字聘礼之文也前五行乃使还反命之仪后三行乃出聘遭丧之仪一段十行二十字士虞礼之文也漫灭太甚仅有数字隐隐可认非板本寻绎安能得之因知此碑每行七十三字鸿都遗刻独此最为难辨聘礼曰使者归及郊请反命朝服载禳乃入陈币于朝西上上宾之公币私币皆陈上介公币陈他介皆否束帛各加其庭实皮左公南乡卿进使者使者执圭垂缫北面上介执璋屈缫立于其左反命曰以君命聘于某君某君受币于某官某君再拜以享某君某君再拜宰自公左受玉受上介璋致命亦如之执贿币以告曰某君使某子贿授宰礼玉亦如之执礼币以尽言赐礼公曰然而不善乎授上介币再拜稽首公答再拜私币不告君劳之再拜稽首君答再拜若有献则曰某君之赐也君其以赐乎上介徒以公赐告如上宾之礼君劳之再拜稽首君答拜劳士介亦如之君使宰赐使者币使者再拜稽首赐介介皆再拜稽首乃退成周之时朝觐废而盟防讲列国相聘结辙于道往反礼容骫曲备具靖康建炎间敌马南牧己酉年先公张旜请和抵云中听命于粘罕继徙冷山十有五年然后归绍兴之季金人犯广陵明年壬午仲弟往寻盟隆兴之季复入淮壖其明年乙酉予衔命至燕馆其邸十日四见其君燕射讫礼到阙与上介便服对内殿再拜升阶奏使事赐坐饮茶而退既弛担件所得之物以闻骇步就赐以所一二物随以献得告三日涖职如初古礼病于太烦今日之仪无乃太简乎　又曰石经公羊残碑三百七十五字自隐公四年至桓公元年及哀公十四年之文也所书者皆是公羊氏传辤而无春秋正经又有顔氏说石文断续不可考绎葢严顔异同之辨也以今板本挍之惟易四字省四字尔汉注引陆机洛阳记云礼记碑上有马日防蔡邕名今此本有堂谿典马日防赵防【下一人阙】刘张文苏陵傅桢八人姓名论语碑亦有左立孙表二人姓名陆氏所记未之详也　又曰石经论语残碑九百七十有一字前四篇后四篇之文也每篇必计其章终篇又总其字又载盍毛包周有无不同之说以今所行板本挍之亦不至甚异其文有増损者其字亦有假借及用古者有字异而训不逺若置其杖贾之哉者汉人作文不避国讳桓帝讳志顺帝讳保石经皆临文不易樊毅碑命守斯邦刘熊碑来臻我邦之类未尝为高帝讳也此碑邦君为两君之好何必去父母之邦尚书安定厥邦皆书邦作国疑汉儒所传如此非独逺避此讳也水经云光和六年立石于太学其上悉刻蔡邕名魏正始中又刻古篆三字石经葢诸儒受诏在熹平而碑成则光和年也隋志有一字石经七种三字石经三种其论云汉镌七经皆蔡邕书又云魏立一字石经其说自相矛盾新旧唐志有今字石经七种而注论语云蔡邕作又有三字石经古篆两种葢唐史以为今字也观遗经字画之妙非蔡中郎辈不能为以黄初后来碑刻比之相去不啻霄壤岂魏人笔力可到当以水经为据三体者乃魏人所刻儒林传云为古文篆三体者非也史称邕自书丹使工镌刻今所存诸经字体各不同虽邕能分善兼备众体但文字之多恐非一人可办史云邕与堂谿典杨赐马日防张驯韩说单飏等正定诸经今公羊论语之后惟堂谿日防二人姓名尚存别有赵防刘张文苏陵傅桢左立孙表数人窃意其间必有同时挥毫者予详玩遗字公羊诗书仪礼又在论语上刘寛碑隂王曜题名则公羊诗书之雁行也黄初孔庙碑则论语之苖裔也识者当能别之　又曰蔡伯喈奉熹平之诏列鸿都之碑晚学咸所取正未尝一字好奇也
　　娄机汉字源曰石经汉熹平四年立在西京灵帝纪云诏诸儒正五经文字刻石于太学蔡邕传云帝从邕与马日防所请正定五经文字刋石太学石高一丈广四尺陆机洛阳记云碑凡四十六多毁但有书易公羊论语而礼记尽毁不存北齐徙于邺都半没于水隋复载入长安乱作营缮者以为柱础而隋志以谓后汉刻七经于石皆邕所书与纪传所载不同唐魏郑公收聚之十不存一尚书存一百三十九字鲁诗存一百四十字仪礼存一百四十一字公羊存一百四十二字论语存一百四十三字
　　张縯曰石经本末丞相洪公论载于释详矣洪公所未及者今麤见于此唐章懐太子引洛阳记注范汉书论石经凡四十六碑及高澄迁石经于邺通鉴所书为五十二碑自东汉歴魏晋宋数百年间洛阳数被兵此碑当有毁者其迁于邺乃视洛阳记多六焉疑洛阳记未详也碑制高一丈广四尺六经文多必非四十六碑所能尽者宋常山公河南志称石经凡七十三碑常山公博物洽闻欧阳文忠每以古今疑事谘之河南所书必有依据矣后周代齐毁碑以为礟石方高纬昏乱两阵胜负之顷犹需孽妇一观遂以其国输后周复何有于石经则此碑之残毁亦宜也贞观稽古止得石经数其传于今者亦可知其无防矣蔡邕本传称邕自书丹于碑不言为何体书今世所传皆为体至儒林传序则云为古文篆三体书法以相参检注言古文谓孔氏壁中书以縯考之孔壁所藏皆科斗文字孔安国当武帝之世已称科斗书无能知者其承诏为尚书五十九篇作传为古定不复从科斗古文邕独安能具三体书法于安国之后三百年哉汉建武时杜林避地河西得古文尚书一轴诸儒共传宝之一轴已为世所珍如此熹平距建武又几载乃谓六经悉能为古文非事情也或者邕以三体参挍其文而书丹于碑则定为亦如孔安国之书传耶儒林传序疑字有误者初邕正定六经与堂谿典等数人同受诏今六经字体不一当时书丹者亦不独邕也姑识其末以俟博识君子
　　赵防书史曰欲学者当以石经为祖
