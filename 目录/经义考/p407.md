<!-- { "loadSidebar": true } -->
　　隋书经籍志魏秘书郑黙始制中经秘书监荀朂又因中经更着新簿分为四部总括羣书一曰甲部纪六艺及小学等书宋元徽元年秘书丞王俭别撰七志一曰经典志纪六艺小学史记杂传梁有秘书监任昉殷钧四部目録其术数之书更为一部故梁有五部目録普通中处士阮孝绪更为七録一曰经典録纪六艺隋平陈以后经籍渐备秘书内外之阁凡三万余卷唐武德元年克平伪郑尽收其图书命司农少卿宋遵贵载之以船泝河西上将致京师行经砥柱多被漂没其所存者十不一二其目録亦渐濡残缺今考见存分为四部易六十九部五百五十一卷【通计亡书合九十四部八百二十九卷】书三十二部二百四十七卷【通计亡书合四十一部二百九十六卷】诗三十九部四百四十二卷【通计亡书合七十六部六百八十三卷】礼一百三十六部一千六百二十二卷【通计亡书二百一十一部二千一百八十六卷】春秋九十七部九百八十三卷【通计亡书合一百三十部一千一百九十二卷】孝经十八部六十三卷【通计亡书合五十九部一百一十四卷】论语尔雅五经六经七十三部七百八十一卷【通计亡书合一百一十六部一千二十七卷】纬十三部九十二卷【通计亡书合三十二部二百三十二卷】又儒家类孟子三家二十八卷【亡书九卷】
　　唐六典秘书郎掌四部图籍分库以蔵之以甲乙景丁为之部甲部为经其类有十一曰易以纪隂阳变化二曰书以纪帝王遗范三曰诗以纪兴衰诵叹四曰礼以纪文物体制五曰乐以纪声容律度六曰春秋以纪行事褒贬七曰孝经以纪天经地义八曰论语以纪先圣微言九曰图纬以纪六经谶候十曰小学以纪字体声韵易六十九部五百五十一卷书三十二部二百三十七卷诗三十九部四百三十三卷礼一百三十六部一千六百二十二卷乐三十二部一百四十三卷春秋九十七部九百八十三卷孝经一十八部六十三卷论语并五经异义七十二部七百八十卷卷图纬一十三部九十二卷小学三部四十六卷
　　王锴曰开元五年写四部书以充内库共二万五千九百六十卷一曰甲为经经库书白牙轴黄带红牙签
　　韦述曰开元十九年冬驾发京时集贤院经库凡一万二千七百五十三卷用白牙木书轴赤黄晕带黄牙锦花织竹书帙签天寳三载经库七千七百七十六卷
　　唐防要开元七年九月勅令丽正殿写四库书十九年冬车驾发京时集贤院四库书总八万九千卷经库一万三千七百五十二卷二十四年十月车驾从东都还京百司从官皆令减省集贤书籍三分留一贮在东都至天寳三载六月四库更造见在库书目经库七千七百七十六卷
　　旧唐书经籍志开元三年左散骑常侍禇无量马怀素侍宴言及经籍宗曰内库皆是太宗高宗先代旧书尝令宫人主掌所有残阙未遑补缉篇卷错乱难于检阅卿试为朕整比之至七年诏公卿士庻之家所有异书官借缮写及四部书成上令百官入乾元殿东廊观之九年十一月殷践猷王惬韦述余钦毋煚刘彦真王湾刘仲等重修成羣书四部録二百卷右散骑常侍元行冲奏上之自后毋煚又略为四十卷名为古今书録大凡五万一千八百五十二卷禄山之乱两都覆没旧籍亡散文宗时郑覃侍讲禁中以经籍道丧屡以为言诏令秘阁搜访遗文日令添写开成初四部书至五万六千四百七十六卷广明初黄巢再陷两京曩时遗籍无存昭宗即位秘书省奏曰常省元掌四部御书共七万余卷广明之乱一时散失省司购募尚及二万余卷及先朝再幸山南尚存一万八千卷窃知京城制置使孙惟晟收在本军望付当省挍其残缺渐令补辑从之及迁都洛阳又丧其半今録开元四部诸书以表艺文之盛四部者甲乙丙丁之次也甲部为经其类十二一曰易二曰书三曰诗四曰礼五曰乐六曰春秋七曰孝经八曰论语九曰图纬十曰经解十一曰诂训十二曰小学凡经録十二家五百七十五部六千二百四十一卷易七十八部凡六百七十三卷尚书二十九部凡二百七十二卷诗三十部凡三百十三卷礼一百四部凡一千九百四十五卷乐二十九部凡一百九十五卷春秋一百二部凡一千一百八十四卷孝经论语六十三部凡三百八十七卷经纬七经杂解三十六部凡四百七十四卷小学一百五部凡七百九十七卷又儒家类孟子四部三十五卷
　　新唐书艺文志六经之道简严易直而天人备故其愈乆而益明今着于篇有其名而无其书者十盖五六也易七十六家八十八部六百六十五卷【失姓名一家不着録十一家三百二十九卷】书二十五家三十三部三百六卷【不着録四家二十卷】诗二十五家三十一部三百三十二卷【失姓名三家不着録三家三十三卷】礼六十九家九十六部一千八百二十七卷【失姓名七家不着録十六家二百九十五卷】春秋六十六家一百部一千一百六十三卷【失姓名五家不着録二十二家四百三卷】孝经二十七家三十六部八十二卷【失姓名一家不著录六家一十三卷】论语三十家三十七部三百二十七卷【失姓名三家不着録二家十二卷】谶纬二家九部八十四卷经解十九家二十六部三百八十一卷【失姓名一家不着録十家一百二十七卷】小学六十九家一百三部七百二十一卷【失姓名二十三家不着録二十三家二千四十五卷】又儒家类孟子六家四十五卷
　　宋三朝志【太祖太宗真宗】易二十七部二百四十卷书十一部一百一卷诗十三部一百四十一卷礼四十部一千五十六卷【内十一部仪注】春秋七十二部六百五十八卷论语十六部一百三十九卷孟子五家二十七卷孝经六部十卷经解十五家一百七十一卷谶纬四部三十二部小学六十七部六百八卷
　　孙逢吉曰龙图阁蔵太宗御书阁之四壁设五经图其下立六阁经典阁三千三百四十一卷
　　按岳珂愧郯録载龙图阁经典卷帙与孙逢吉职官分纪同
　　李焘曰龙图经典阁为卷三千七百六十二
　　按林駉源流至论载龙图阁经典卷帙与李焘长编同
　　长编景祐元年闰六月辛酉命翰林院学士张观知制诰李淑宋祁编三馆秘阁书目仍命判馆阁盛度章得象石中立李仲客覆视之　庆厯元年十二月己丑翰林学士王尧臣等上新修崇文总目六十卷先是景祐初以三馆秘阁所藏书其闲亦有谬滥及不完者命官定其存废因仿开元四部録为总目至是上之所蔵书凡三万六百六十九卷然或相重亦有可取而误弃不録者
　　崇文总目易一十八部一百七十一卷书七部八十一卷诗八部一百一十五卷礼三十三部一千九十七卷乐四十八部一百八十一卷春秋三十三部三百九十六卷孝经五部九卷论语一十三部二百一十卷小学二十八部三百卷
　　按崇文总目当时撰定诸儒皆有论説凡一书大义必举其纲法至善也其后若郡斋读书志书録解题等编咸取法于此故虽书有亡失而后之学者览其目録犹可想见全书之本末焉乃夹漈郑氏持论谓崇文目録每书之下必着説据标类自见何用更为之説又何用一一强为之説使人意怠于是绍兴中改定此书仅存六十六卷之目悉去论説书之散佚者学者遂无由知撰述之本防矣幸而尚存其概者则鄱阳马氏之功也
　　宋两朝志【仁宗英宗】易十一部七十三卷书二部一十三卷诗一部一卷礼三部五十二卷【内一部仪注】春秋十七部一百一十四卷论语二部二十卷孝经一部一卷经解二家七十九卷小学二十部六百四十二卷宋两朝志【神宗哲宗徽宗钦宗】易三十七部二百一十九卷书一十二部一百二十卷诗二十一部三百二十八卷礼二十五部三百六十七卷【内一部仪注】春秋三十六部三百七十五卷论语十三部七十八卷孟子九家九十二卷孝经六部五卷经解四家一百九十五卷小学二十二部二百七十七卷
　　宋中兴志易一百四十家一百八十四部一千三百六十六卷书四十二家五十一部七百一十六卷诗五十三家六十四部八百七十一卷礼六十四家九十一部一千二百六十五卷春秋一百二十九家一百七十四部二千二百七十一卷论语五十五家六十三部四百九十八卷孟子二十二部二百八十五卷孝经二十一家二十一部二十九卷经解二十二家一百四十九卷谶纬三家五部十二卷小学一百三十八家一百五十五部一千一百一十三卷绍兴中秘书省续编到四库阙书目易三百三十七卷书四十二卷诗一百六十二卷礼四百六十六卷春秋一百三十三卷孝经一十四卷论语九十九卷宋史艺文志始太祖太宗真宗三朝次仁英两朝次神哲徽钦四朝三朝所録则两朝不复登载而録其所未有者四朝于两朝亦然自太祖至寜宗为书凡四志艺文者前后部帙有亡增损互有异同今删其重复合为一志易二百十三部一千七百四十卷【不着録十九部一百八十六卷】书六十部八百二卷【不着録十三部二百四十四卷】诗八十二部一千一百二十卷【不着録十四部二百四十五卷】礼一百十三部一千三百九十九卷【不着録二十六部四百六十九卷】春秋二百四十部二千七百九十九卷【不着録二十三部四百八十八卷】孝经二十六部三十五卷【不著录二部六卷】论语七十三部五百七十九卷【不着録八部八十二卷】经解五十八部七百五十三卷【不着録九部一百四十六卷】尔雅十五部九十九卷又儒家类孟子三十部三百一十四卷
　　柯维骐宋史新编艺文志易二百三十一部一千八百四卷书七十三部一千一十五卷诗一百部一千三百三十四卷礼一百三十三部二千卷春秋二百六十三部三千二百六十五卷孝经二十八部四十二卷论语八十二部六百五十一卷孟子二十八部三百九卷尔雅九部五十四卷经解五十二部七百六十八卷
　　郑樵通志略易二百四十一部一千八百九十卷书八十部五百九十八卷诗九十部九百四十二卷春秋二百四十六部一千三百三十三卷又外传九部一百三十二卷孝经六十一部一百六十一卷论语六十五部四百八十二卷尔雅二十四部一百三卷经解五十八部七百四十四卷周官二十一部二百六十五卷仪礼十五部一百一十八卷丧服传八十八部三百四十七卷礼记四十九部八百一十八卷月令十七部五十六卷三礼及图十六部三百九十卷参同契十九部三十一卷孟子九部五十卷按夹漈郑氏疑诗序之非古而所辑六艺略反信伪三坟书为真未免多学而寡识也
　　马端临经籍考易一百七家一千七十六卷书四十四家五百五十卷诗三十五家四百八十九卷礼六十一家一千八十四卷春秋九十六家一千五百二十八卷孝经十四家一十八卷论语四十三家四百二十八卷孟子二十七家二百七十一卷尔雅十一家七十六卷
　　元秘书志至正二年五月簿録在库书先次送库经六部一百一十三册后次发下经书二百四十四部二千一百四十五册续发下经一百六十六部一千九百四十六册
　　按元秘书志十一卷至正二年著作郎王士著作佐郎商企翁同编统计经类四百一十六部四千三百四册而史子集不与焉元之储蔵富矣惜不分着其目而洪武初修元史命吕复欧阳佑等采书北平当时若一关取则诸书具在以撰艺文志无难顾元史阙焉不能不致憾于宋王诸公也
