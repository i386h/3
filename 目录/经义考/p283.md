<!-- { "loadSidebar": true } -->
　　李腾鹏曰佑字宗吉钱塘人洪武中爲宜阳临安儒学教谕迁国子助教擢周府长史致仕
　　金氏【居敬】春秋五论
　　佚
　　黄虞稷曰字元忠休宁人从朱升赵汸学凡二家著述多其挍正
　　张氏【复】春秋中的
　　一卷
　　佚
　　严州府志张复字明善淳安人司训郡庠学者称爲书隐先生
　　方氏【孝孺】春秋诸君子赞
　　一卷
　　存
　　孝孺自序曰余取友于当世而未得则于古人乎求之读春秋左氏传得数十人心慕焉圣贤所称较著者不敢论少戾乎圣贤之道者不敢取自石碏以下十有五人取其事赞其美以爲法云
　　按正学先生所赞一十五人石碏季梁臧僖伯公子友叔肸刘康公范文子子臧臧文仲祁奚魏绛孟献子季札子皮子家羁













　　经义考卷一百九十九
　　钦定四库全书
　　经义考卷二百
　　翰林院检讨朱彞尊撰
　　春秋【三十三】
　　胡氏【广】等春秋集传大全
　　三十七卷
　　存
　　呉任臣曰永乐中勅修春秋大全纂修官四十二人翰林院学士兼左春坊大学士奉政大夫胡广奉政大夫右春坊右庶子兼翰林院侍讲杨荣奉直大夫右春坊右谕德兼翰林院侍讲金幼孜翰林院修撰承务郎萧时中陈循翰林院编修文林郎周述陈全林志翰林院编修承事郎李贞陈景着翰林院检讨从仕郎余学夔刘永清黄寿生陈用陈璲翰林院五经博士迪功郎王进翰林院典籍修职佐郎黄约仲翰林院庶吉士涂顺奉议大夫礼部郎中王羽奉议大夫兵部郎中童谟奉训大夫礼部员外郎呉福奉直大夫北京刑部员外郎呉嘉静承直郎礼部主事黄裳承德郎刑部主事段民章敞杨勉周忱吾绅承直郎刑部主事洪顺沈升文林郎广东道监察御史陈道潜承事郎大理寺评事王选文林郎太常寺博士黄福修职郎太医院御医赵友同迪功佐郎北京国子监博士王复原泉州府儒学教授曾振常州府儒学教授廖思敬蕲州儒学学正傅舟济阳县儒学教谕杜观善化县儒学教谕顔敬守常州府儒学训导彭子斐镇江府儒学训导留季安其发凡云纪年依汪氏纂疏地名依李氏防通经文以胡氏爲据例依林氏其实全袭纂疏成书虽奉勅纂修而实未纂修也朝廷可罔月给可糜赐予可要天下后世讵可欺乎
　　金氏【幼孜】春秋直指
　　三十卷
　　佚
　　春秋要旨
　　三卷
　　佚
　　黄虞稷曰幼孜爲翰林侍讲侍仁宗于东宫令纂十二公事爲要旨以进
　　胡氏【直】春秋提纲
　　佚
　　黄虞稷曰直字敬方吉水人由贡入太学中永乐元年甲申乡试六馆多师之称西防先生
　　李氏【萱】春秋啓蒙
　　佚
　　髙层云曰萱字存爱华亭人永乐间乡进士钱学士溥师事之
　　陈氏【嵩】春秋名例
　　佚
　　黄虞稷曰嵩字伯髙宁海人年十五县辟爲吏嵩上书县令请爲生员永乐中以国子监生纂修文渊阁
　　郭氏【恕】春秋宗传
　　佚
　　广平府志郭恕字安仁鸡泽人永乐甲午举人厯官山西布政使参议
　　冯氏【厚】春秋卑论
　　佚
　　黄虞稷曰厚字良载慈谿人举明经官淮府长史与李伯璵同编文翰类选大成学者称坦庵先生
　　马氏【骈】春秋探微
　　十四卷
　　存
　　按是书抄本无序其首卷书名曰扬州府学生员马骈未详时代
　　李氏【奈】春秋管闚
　　佚
　　春秋王霸总论
　　佚
　　黄虞稷曰蒙阴人宣德丁未进士陜西右参议
　　刘氏【祥】春秋口义
　　佚
　　黄虞稷曰清江人宣德己酉举人翰林院检讨
　　刘氏【实】春秋集录
　　十五卷
　　存
　　实自序曰古者帝王治天下其道皆本诸天故惇典庸礼命德讨罪不过奉若天道而已非有所爲也霸者则假此以行其私虽不能谓无功于时然皆有所爲而爲而非本诸天者也盖至是时天理民彝或几乎熄矣孔子假鲁史而笔削之以寓王法以抑霸功以存中国之体复先王之治如斯焉耳故曰春秋天子之事也迹其二百四十二年之间自日用彝伦之外大而天地四时微而昆虫草木靡所不及噫非圣人其孰能修之故君子谓是书爲百王之法度万世之准防有志者诚不可以不学也自有是经以来释之者众其间诸説亦云备矣但未有防而一之者胡氏之宏纲大领非不正也惜乎其爲有宋髙宗告而非爲学者设则其于圣经笔削之旨岂能一一而尽之哉实不自揆辄取诸儒之説防辑成篇因名之曰集录以便初学而非敢谓有所发明也
　　陆元辅曰实安福人宣德庚戌进士改庶吉士厯南雄知府
　　饶氏【秉鉴】春秋防传
　　十五卷【提要一卷】
　　存
　　秉鉴自序曰春秋説者不一然得其事实之详莫若左氏得其笔削之旨莫若胡氏左氏事之案也所纪多出旧史虽序事或泛然本末详略夫岂无所据哉胡氏经之断也所论多主公谷虽立例不一然论据于理亦岂无所见哉是以我太宗文皇帝命集儒臣纂修春秋大全必以胡氏爲主而引用诸儒传注必以左氏爲先盖有由矣第左氏或先经以起事或后经以终义而泛切之有不同胡氏或引其事而断其义或断其义而不书其事而详略之有不一矧二传各爲一书似不相合故学者未易得其旨也予读是经有年乃忘其固陋窃取二传合而编之于其词泛而易重者则依庐陵李氏防通以少裁之词略而未备者则取公羊谷梁传义以少补之然后案与断相合事与理俱明而一经之旨不待他求而得于此矣因目之曰春秋防传虽曰沿经引注非有所补益然初学之者得少便于讲习不亦浅之爲助者与何乔新志墓曰先生讳秉鉴字宪章世家广昌麟角里初从监察御史聂宗尹受春秋又从教谕罗濬受尚书正统甲子领江西乡荐两试礼部俱名在乙榜景泰三年除肇庆府同知迁知廉州府归建雯峰书院与修撰罗应魁讲学其间着有春秋提要春秋防传传于世
　　叶氏【萱】春秋义
　　佚
　　陆元辅曰叶萱字廷懋华亭人景泰甲戌进士厯官布政使
　　郭氏【登】春秋左传直解
　　十二卷
　　未见
　　【阙】　　曰登字元登武定侯英诸孙土木之难以都督佥事守大同也先部拥上皇至城下登陴谢却之景防间进封定襄伯上皇复辟谪戍甘肃成化初复爵卒赠侯諡忠武
　　陆元辅曰定襄以名将解左传远与杜武库争衡
　　黄氏【仲昭】读春秋
　　一篇
　　存
　　袁氏【颢】春秋传
　　三十卷
　　未见
　　包氏【瑜】春秋左传
　　四十卷
　　未见
　　黄虞稷曰字希贤青田人成化中浮梁教谕
　　王氏【鏊】春秋词命
　　三卷
　　存
　　鏊自序曰予读左传爱其文而尤爱其词命当春秋时诸侯大夫朝聘宴飨征伐盟防类以微言相感触其词命往来亦皆婉而切简而庄巽而直虽或发于感愤然犹壮而不激屈而不挠词穷矣然且文焉遁而饰僞而恭诬而近正于戏何其善于词也其犹有先王之遗风乎予生謇呐甚思所以变其气质而无由因彚萃其词而日讽焉庶有益乎孔子曰不学诗无以言读此编者亦可以有言矣
　　【阙】　　曰鏊字济之呉县人成化十一年进士及第自编修厯官吏部右侍郎正德元年入内阁进户部尚书文渊阁大学士加少傅改武英殿致仕嘉靖初卒諡文恪
　　宋氏【佳】春秋肤説
　　未见
　　黄虞稷曰佳字子美奉化人成化癸夘举人徽府长史
　　罗氏【昕】春秋摭要
　　未见
　　广东通志罗昕字公旦番禺人成化乙酉举乡荐治间累迁贵州按察佥事
　　杨氏【循吉】春秋经解摘录
　　一卷
　　佚
　　【阙】　　曰循吉字君谦呉县人成化甲辰进士除礼部主事善病年三十有二致仕八十九自爲圹志而卒
　　呉氏【廷举】春秋繁露节解
　　四卷
　　未见
　　广西通志呉廷举字献臣梧州人成化丁未进士累官南京兵部尚书赠太子少保諡清惠
　　邵氏【宝】左觿
　　一卷
　　存
　　宝自序曰予昔读左传盖志于求经故于其辞不求甚解非不欲解也思之不得故遂已之尝叹杜子美所谓读书难字过者之不诬壬午夏仲暑雨连月斋居无事乃属塾师髙子明取而读焉予隐几听之遇难解处则稽之疏义而参诸他书纵横推度往往有得得辄呼笔记之于简是秋读毕叙录成帙凡若干条疏陋之见不知与丘明之意果有得与否也名之曰左觿俾里塾藏之觿解结之具也
　　桑氏【悦】春秋集传
　　未见
　　悦序略曰传春秋者不一家近世多宗胡氏发明圣人襃贬之旨不爲不多但病其议论翻覆文致成章又当宋髙宗南渡之时欲输忠荩于章句之间故于复雠处言之微有过当有非万世之通论悦不自揣量因取胡传删之择取诸家之平顺者补其阙略间有一得之愚亦附见其中名曰春秋集传薄宦代耕奔走南北凡十易寒暑始克成编传总若干言爲之序以俟后之君子治四年三月
　　刘氏【绩】春秋左传类解
　　二十卷
　　存
　　曹溶曰刘氏左传类解莆田洪珠爲之序晋藩刻之于宝贤堂
　　毕氏【济川】春秋防同
　　佚
　　广信府志济川贵谿人治壬戌进士官翰林编修
　　席氏【书】元山春秋论
　　一卷
　　未见
　　姓谱书字文同遂宁人治庚戌进士由郯城知县累迁兵部右侍郎以议大礼陞礼部尚书加少保武英殿大学士卒赠太傅諡文襄
　　胡氏【世宁】春秋志疑
　　十八卷
　　未见
　　童氏【品】春秋经传辨疑
　　一卷
　　未见
　　蔡氏【芳】春秋训义
　　十一卷
　　未见
　　黄虞稷曰芳字茂之浙江平阳人治戊午举人厯官福建盐运司副使折衷诸传而爲是书
　　许氏【诰】春秋意见
　　一卷
　　未见
　　金氏【贤】春秋纪愚
　　十卷
　　存
　　顾璘曰金子潜心春秋几二十年凡先儒传注无不考证而讨论者故比事甚广析义甚精其发凡指意或执经以阐义或反传以补编或稽实以明疑或裁道以正谬陈之则皦然易见举之则坦然可行杜氏所谓优柔厌饫怡然理顺者也其子大车所叙新义数十尤发前传之所未发
