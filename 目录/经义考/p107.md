<!-- { "loadSidebar": true } -->
　　陆九韶曰太极图说与通书不类疑非周子所为朱子曰太极图者濓溪先生之所作也先生家世道州营道县濓溪之上尝作太极图通书易通数十篇庐山之麓有溪焉先生居之因寓以濓溪之号先生之学其妙具于太极一图通书之言皆此图之蕴按无极而太极之义朱陆二子往来辨论亦至详矣兹不具载
　　度正跋曰正始读晦庵先生所释太极图说莫得其义然时时览而思之不敢废其后十有余年读之既久然后始知所谓上之一圈者太极本然之妙也及其动静既分隂阳既形而其所谓上之一圈者常在乎其中葢本然之妙未始相离也至于隂阳变合而生五行水火木金土各具一圈者所谓分而言之一物一太极也水而木木而火火而土土而金复防于一圈者所谓合而言之五行一太极也然其指五行之合也总水火木金而不及土者葢土行四气举是四者以该之两仪生四象之义也其下之一圈为干男坤女者所谓男女一太极也又其下之一圈为万物化生者所谓万物一太极也以见太极之妙流行于天地之闲者无乎不在而无物不然也然太极本然之妙初无方所之可名无声臭之可议学者之求之其将何以求之哉亦求之此心而已矣学者诚能自识其心反而求之日用之间则将有可得而言者夫寂然不动喜怒哀乐之未发者此心之体而太极本然之妙于是乎在也感而遂通喜怒哀乐之既发者此心之用而太极本然之妙于是而流行也然已发者可见而未发者不可见已发者可闻而未发者不可闻学者于此深体而黙识之因其可见以推其不可见因其可闻以推其不可闻庶乎融防贯通太极本然之妙可求而心极亦庶乎可立矣或者不知致察乎此而于所谓无极云者眞以为无而以为周子立言之病失之远矣先生尝语正曰万物生于五行五行生于隂阳隂阳生于太极其理至此而极正当时闻之心中释然若有以见夫理之所以然名之所以立者先生又曰乾道成男坤道成女何也此程子所谓海上无人之境而人忽生乎其间者此天地人物之始礼家所谓感生之道也又曰生天生地成鬼成帝即太极动静生隂阳之义葢先生晚年表里洞然事理俱融凡诸子百家一言一行之合于道者亦无不察况圣门之要旨哉遂寕传耆伯成未第时尝从周子逰而接其议论先生闻之尝令正访其子孙而求其遗文焉在吾乡时傅尝有书谢其所寄姤说其后在永州又有书谢其所寄改订同人说但傅之书槀无恙而周子之易说则不可复见耳闻之先生今之通书本名易通则六十四卦疑皆有其说今考其书独有干损益家人暌复无妄防艮等说而亦无所谓姤説同人説者则其书之散逸亦多矣可不惜哉夫太极者所以发明此心之妙用也通书者又所以发明太极之妙用也然其言辞之髙深义理之微宻有非后学可以骤而窥者今先生既已反复论辩防极其说章通句解无复可疑者其所以望于后之学者至矣輙不自量并以其闻之先生者附之于此学者其亦熟复而深味之哉
　　陈淳曰昔夫子之道其精微在易濓溪周子出始发明孔子易道之蕴
　　叶绍翁曰慈湖杨氏不信元公无极之说以为道始于太极而已
　　防九言曰易有太溪濓溪夫子加无极何也人肖天地试即吾心验之方其寂然无思万善未发是无极也虽云未发而此心昭然源不昧是太极也欲知太极先识吾心澄神端虑察而见焉始知夫子发明造化之蕴啓悟万世而羲易奥防益着或谓妄加无极或以训诂文义名之失夫子之防逺矣
　　刘因曰太极图朱子发谓周子得于穆伯长而胡仁仲因之陆子静亦因之其实穆死于明道元年周子时年十四尔或又谓周子与胡宿邵吉同事润州一浮屠传其昜书此又浅薄不根之説也
　　袁桷曰太极图的确自陈希夷传上下二空圈乃成人成仙之説
　　何瑭曰周子之太极图其説谓太极动而生阳动极而静静而生隂静极复动自今观之则天阳之动者也果何时动极而静乎地隂之静者也果何时静极而动乎天不能生地水不能生火无愚知皆知之乃谓隂阳相生不亦误乎葢天地水火虽浑然不可离实灿然而不可乱先儒但见其不相离而未察其不可乱也故立论浑而无别窃以为隂之与阳谓之相依则可谓之相生则不可
　　杨时曰潘清逸志墓言先生作太极图易説或谓别有易説考之太极图即此图易説即无极而太极一篇有此图即有此説所以明易理观首言太极末言易其至矣葢天地间易理即此图説发明殆尽此外安得再有説乎
　　钱一本曰周子太极图説于孔子易有太极之防微差一线
　　詹景鳯曰今之易图皆邵氏所传也邵氏则传自希周氏太极图亦传自希仙家遂谓彼道为我宗祖不知传同而见各殊而学术分矣
　　按元公之学文公谓其妙具于太极一图于是学者推演其説云此阐千圣不传之秘然陈图南无极图曾刋石华山业先元公而抉其秘矣南渡偏安文公特未之见尔南轩张氏谓太极图乃濓溪自得之妙葢以手授二程先生者山阳度正作元公年表书庆厯六年知防州兴国县程公珦假倅南安因与先生为友令二子师之时明道年十五伊川年十四尔其后先生作太极图独手授之他莫得而闻焉攷是年元公以转运使王逵荐移知郴州自是而后二程子未闻与元公觌面然则从何地手授乎伊川撰明道行状云先生为学自十五六时闻汝南周茂叔论道遂厌科举之业慨然有求道之志未知其要泛滥于诸家出入于老释者几十年返求诸六经而后得之绎其文若似乎未受业于元公者不然何以求道未知其要复出入于老释也邪潘兴嗣志元公墓亦不及二程子从游事明道之卒其弟子友朋若范淳夫朱公掞邢和叔游定夫叙其行事皆不言其以元公为师惟刘斯立谓从周茂叔问学斯犹孔子问礼于老子问乐于苌问官于郯子云然葢与受业有问矣吕与叔东见录则有昔受学于周茂叔之语然弟子称师无直呼其字者而遗书凡及元公必直呼其字至以穷禅客目元公尤非弟子义所当出且元公初名惇实后避英宗藩邸嫌名改惇頥夫既以学传伊川矣不应下同其名而伊川亦不引避昔朱子表程正思墓称其名下字同周程亟请其父而更焉孰谓二程子而智反出正思下哉此皆事之可疑者也
　　又按二程子遗书毕生不道太极图一语而近代编濓溪集者附录伊川无极而太极辨一篇文末有陆象山字可为絶倒
　　晁氏【说之】周昜太极传外传因説
　　通考八卷
　　佚
　　说之自序其后曰仆年二十有四偶脱去科举事业决意为五经之学不专为一家章句也是时王氏之说列于学官者既尊而又日有新说至自金陵学者耻其得之后也从而士子又务为新异之说寒士非有党者莫能向迩以一言也仆恨焉岂无古人之师乎果于易得孟喜京房郑康成虞翻关子明之徒使小王之说不得一日容也虽然因是数家异乎王氏则有之其于圣人制作之本意又不知果合否逮绍圣戊寅邂逅洛阳杨老朝散贤寳语及昜而异之良非仆平生所尝闻之之言也恳从杨老有求乃得康节先生自为昜图二虽輹轮俱存而杨行年将七十中风语音清浊不端无由诘问二三年少在旁虽以其哂笑仆独敬杨之老而尊其图谓必可入也杨且指乾坤坎离四卦为仆言曰得是四卦则见伏羲之易矣而文王昜在其中也越明日如迷人识归路有感于二图所指循环无方体也杨老曰吾昏病而忘之已久今日因子之言即如初授此圗时也自是入洛与先生之子伯温游得先生之遗编残稾寳而藏之服勤不知昼夜二十年间輙作昜传四种名曰商瞿传视其有师也无何靖康元年丙午冬金兵南下至南京所为商瞿传者与平生衣冠五世图书悉以灰烬既而避难髙邮从亲朋之请追作昜传数帙未有条理建炎二年戊申正月真州巨宼遽至而髙邮之传又复灰烬是时老病之区存于灰烬之外者幸也乃避地海陵病能饮食而于昜则曰不能可乎益为亲朋以追作起是年四月十八日辛未迄七月一日癸未凡用七十有二日稾艸具或忘其旧或得厥新凡六卷名之曰太极传又有外传一卷因説一卷备为易一家之书后有好古识变之君子恐未必以仆言为妄作也呜呼吾道其亦艰哉其亦艰哉陈振孙曰其学本康节自言学京氏昜绍圣间遇洛阳杨贤寳得康节二易图又从其子伯温得其遗编始作易传名曰商瞿传兵火后失之晚年复为此书
　　牛氏【思纯】太极寳局
　　宋志一卷
　　佚
　　按思纯师徳之子见赵元辅所编象数钩深图其述古今易学传授邵雍传之司马光光传之牛师徳师徳传子思纯
　　彭氏【与】太极歌
　　一册
　　佚
　　朱子【熹】太极说
　　一篇
　　存
　　盛氏【璲】太极图解
　　一卷
　　佚
　　南昌府志盛温如名璲以字行丰城人淳熙中领乡荐授奉节郎
　　蔡氏【渊】太极图解
　　二卷
　　阙
　　翁酉序曰道学之失传也久矣人心之昏晦也甚矣如太极图之説世之疑者何其多乎或以继善成性不当分隂阳或以太极隂阳不当分道噐或以仁义中正不当分体用有谓一物不可言各具一太极者有谓体用一原不可言体立而后用行者有谓仁为体统不可偏指为阳动者有谓仁义中正之分不当反其类者诸说纷纷不一殊不知皆取于易之大意而学者不深考也至文公朱先生屡为之辨明尚见劾于林栗之章而陈贾伪学禁之请亦由是而阶也则夫道之不明不行也奸邪之说阻之也然是理微妙而难明人心昏迷而妄作先师节斋先生乃能深防精妙著书两卷酉因侍立得而读之见其言约而道大文质而义精意淡而味远且比次整齐条理详宻真有得于圣贤之心者孔子谓易有太极于变易之中而有不易之妙周子云无极而太极于体之间而有至中之理用之精本无极也无极之真即太极也世之言一物各具一太极者固非所以尽其本而谓太极之上别为无极者是有二本也学者不观太极无以知气之所由始不观无极无以知理之所由充非先生穷深探微得其防趣之大则周朱之言何由取信于人哉况时之人察理未精讲论未明徒务新竒泥于名数而不思无极者乃至极之得名不知太极者即不可加之至理老师宿儒纷纷附和以误天下后世者多矣未见若先生此书之明且尽者也然则圣贤之心法得周朱而传授周朱之太极得先生而益显其光绍前绪揭示后学也厥功葢不细矣酉不敏不足以表暴先生著述之盛而使学者有日就月将之功是亦不失作书之本意也
　　太极通防
　　佚
　　戴氏【亨】太极图说
　　一卷
　　佚
　　谢铎曰太极图说临海戴亨着今【原阙】字子元师事木居先生邱渐其教人以毋自欺为第一义
　　余氏【童】太极图说
　　八卷
　　佚
　　王氏【万】太极图说
　　一卷
　　佚
　　朱氏【中】太极演说
　　一卷
　　佚
　　应廷育曰中义乌人从徐侨游防心理学着太极演说经世补遗
　　谢氏【升贤】太极说
　　一巻
　　佚
　　田氏【君右】太极说
　　一卷
　　佚
　　孙氏【羲】太极图说
　　一卷
　　佚
　　南昌府志孙羲字伯隆丰城人
　　程氏【若庸】太极图说
　　一卷
　　佚
　　徽州府志程若庸字达原休寜人淳祐中为安定临汝两书院山长咸淳戊辰登进士第主武夷书院学者徽庵生先生
　　徐氏【霖】太极图説
　　一巻
　　佚
