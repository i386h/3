<!-- { "loadSidebar": true } -->
　　刘榛序曰六经所以明道也自为帖括之用而经亡矣且易不可为典要而诗与春秋亦然泥其文而求之则其义愈晦盖诗也者随感而言其志也言之所指未必为志之所存则其温厚醖借同时之人未必尽知之况在数千百年之后乎顾圣人之所取惟其止乎理义而使讽之者涵泳而自得其性情之正故古人之学不必依赖训诂而徃徃因之能兴也迨至后世先生之教泽既熄人不知斯道之存而遗经将废于是不得已诱天下于帖括之中使之不弃屣而去也可以慨世变矣则夫为之学者应上所求不得不以文为业以文为业不得不以言是循以言是循不得不字栉句比抽丝穿穴以求明也吾里前辈安君履吉者业诗病世之説诗者未至也而为之纂或曰经不以帖括而愈明乎曰经以明道道亡而经何有彼夫汲汲焉怀利以驰章句之末而希工于文艺即区区草木鸟兽之名亦不暇识遑问其兴观羣怨事君事父之益哉古人之言志者而适以为夺志者也其谓之亡乎其不谓之亡乎虽然有志者诚因是而反之于性情之间法其所美戒其所刺而六义之指归无不为一身之实用则经明而道益明以之修齐以之治平将无徃而非诗教之所兴矣然则安君之纂又岂独可为帖括之用欤安君举明天启甲子孝廉其书乆湮灭于戎马灰烬之余而今始解頥于天下也然则一书之显晦顾亦有时哉











　　经义考卷一百十八
　　钦定四库全书
　　经义考卷一百十九
　　翰林院检讨朱彞尊撰
　　诗【二十二】
　　梁简文帝毛诗十五国风义
　　七录二十卷
　　佚
　　吴氏【申】十五国风咨解
　　宋志一卷
　　佚
　　姓谱申字景山瓯宁人皇祐进士为国子监説书神宗擢为御史寻知谏院出知舒州
　　董氏【谷】国风辨
　　一篇
　　存
　　王文禄曰董子名谷字实甫初号两湖海盐人从吾先生澐子正德丙子荐浙闱屡试春官不第退而耕于海上渡江从阳明先生游初令安义改汉阳还居澉水澉有碧里山故又称碧里山樵
　　林氏【国华】十五国风论
　　一卷
　　未见
　　顾氏【玘徴】十五国风疏
　　一卷
　　存
　　缪泳曰君讳玘徴字文玉嘉兴梅防里人崇祯甲申后弃诸生闭户著书国风疏説郑衞诗不尽泥朱子传
　　顔氏【鼎受】国风演连珠
　　一卷
　　存
　　毛氏【竒龄】国风省篇
　　一卷
　　存
　　竒龄自述曰竒龄随兄万龄受尚书毕去受他经因受诗时避人壁中得窃闻时贤徃来所论诗自河间北海下及汉魏晋唐宋诸儒以暨所为古燕齐韩鲁纷纷之説且旁极名物参博野稗爰有旧义所未安者为合综所闻转相论述着闻诗説辞合如干篇而惜乎亡之渉江以后频行濑中注经胠箧重以畀防辞中可记独国风耳余何有之矣友人张杉廹予记忆因漏就阙补饰成文合而计之得如干篇初名问答以其中起义多假谘诹发疑文也然而其名侈焉因复改今名其请改今名者临安陆折先生也
　　黄氏【祖舜】诗国风小雅説
　　佚
　　许氏【懋】风雅比兴义
　　十五卷
　　佚
　　赵氏【宦光】风雅合注
　　三卷
　　未见
　　吴周瑾曰宦光字凡夫吴人隐居寒山
　　亡名氏比兴穷源
　　宋志一卷
　　佚
　　顔氏【鼎受】六义辨
　　一卷
　　存
　　游氏【酢】诗二南义
　　一卷
　　未见
　　张氏【纲】周南讲义
　　一卷
　　存
　　按讲义戴华阳老人集始诗序至螽斯章
　　亡名氏诗关雎义解
　　佚
　　崔氏【铣】关雎解
　　一篇
　　存
　　周氏【紫芝】驺虞解
　　一篇
　　存
　　刘氏【襃】北风图
　　一卷
　　佚
　　张华曰汉桓帝时刘襃画云汉图见者皆热又画北风图见者复寒
　　衞氏【协】北风图
　　一卷
　　佚
　　李嗣眞曰顾画居第一然虎头又服衞协画北风图高似孙曰隋朝官本有衞协画北风图一卷
　　陆氏【探微】毛诗新台图
　　一卷
　　佚
　　高似孙曰古人多好以诗为图陆探微有新台图衞协有黍离图司马昭有豳风七月图昔戴安道作南都赋图人尚以为有益况以诗为图乎
　　按探微所画新台图见贞观公私画史
　　衞氏【协】黍离图
　　一卷
　　佚
　　茅氏【坤】郑风説
　　一篇
　　存
　　李氏【公麟】缁衣图
　　一卷
　　佚
　　宣和画谱李公麟字伯时舒城人熙宁中登进士第任大理寺丞
　　茅氏【坤】秦风説
　　一篇
　　存
　　亡名氏小戎图
　　通志二卷
　　佚
　　李氏【因笃】蒹葭説
　　一篇
　　佚
　　按李氏之説大防谓秦之封域本周之旧都周家积德累仁流风遗俗宜有存者何至一变而为车辚驷铁小戎诸诗及读蒹葭三章乃知周之遗民不忘故主思乎王之在洛所谓在水一方溯洄溯游者皆指洛阳而言也此前人所未发李氏字天生更字孔德又字子德富平人与余同被荐授官检讨未逾月即上防请终养其母母殁仍坚卧不出终于家无子其著作甚多要不可问矣惜哉
　　胡氏【铨】素冠説
　　一篇
　　存
　　司马氏【昭】豳风七月图
　　一卷
　　佚
　　赵氏【孟頫】豳风图
　　一卷
　　佚
　　宣德实录七年七月上燕间阅内库书画得元赵孟頫所绘豳风图而赋长诗一章召翰林词臣示之曰豳诗周公陈后稷公刘致王业之由与民事早晚之宜以告成王使知稼穑艰难万世人君皆当鉴此朕爱斯图为赋诗欲揭于便殿之壁朝夕在目有所儆励尔其书于图之右
　　林氏【子奂】豳风图
　　一卷
　　未见
　　吴寛曰国初林子奂作豳风图每图篆书其诗于后学士解公又各疏其大略而总题之观之者如生于周处于豳而古风宛然必如是而后为图画也王世贞曰豳风图五帧林子奂作子奂于书画史俱不载而画笔遒可雁行马和之小篆系诗尤醇雅
　　茅氏【坤】豳风説
　　一篇
　　存
　　方氏【回】鹿鸣二十二篇乐歌考
　　一篇
　　存
　　彤弓考
　　一篇
　　存
　　唐无名氏吉日图
　　一卷
　　佚
　　楼钥跋曰此图古矣意其出于唐人是时六经未板行本各不同故沧浪录旧文而以今本证之前有壮士驱羣丑而前以待王射得悉率左右以燕天子之意然御者当居中以执辔主将居左必择勇者为右此画御者或在左或在右殊未晓也
　　汪氏【广洋】宾之初筵讲义
　　一篇
　　佚
　　广洋自序曰臣忝在谏垣上于搜武余暇延访遗老从容赐坐讨论古今博士梁贞辑诗三百篇进呈睿览上以宾之初筵一诗命臣讲解臣敬为演绎上曰衞武公一诸侯九十衰耋尚能令人作诗自儆朝夕讽咏矧今以可为之年当有为之时何可不勉爰命臣缮写数十本颁赐文武大臣揭于堂壁
　　熊氏【过】读凫鹥假乐篇
　　一篇
　　存
　　鲜于氏【戣】诗颂解
　　宋志三卷
　　佚
　　周氏【续之】毛诗序义
　　佚
　　陆德明曰续之字道祖雁门人宋徴士及雷次宗俱事庐山惠远法师
　　雷氏【次宗】毛诗序义
　　隋志二卷
　　佚
　　孙氏【畅之】毛诗序义
　　七录七卷
　　佚
　　阮氏【珍之】毛诗序注
　　七录一卷
　　佚
　　隋志宋交州刺史阮珍之撰
　　顾氏【欢】毛诗集解序义
　　隋志一卷
　　佚
　　梁武帝毛诗发题序义
　　隋志一卷
　　佚
　　陶氏【景】毛诗序注
　　七录一卷
　　佚
　　隋志毛诗序梁隐居先生陶景注亡
　　刘氏【瓛】毛诗序义疏
　　隋志一卷【唐志同七录三卷】
　　佚
　　刘氏【献之】毛诗序义注
　　一卷
　　佚
　　北史刘献之博陵饶阳人善春秋毛诗撰毛诗序义一卷行于世
　　刘氏【】毛诗集小序注
　　隋志一卷
　　佚
　　韩子【愈】诗之序义
　　一篇
　　存
　　晁氏【説之】诗之序论
　　一卷
　　存
　　亡名氏诗统解序
　　通志一卷
　　佚
　　李氏【樗】诗解序
　　一卷
　　存
　　范氏【处义】毛诗明序篇
　　一篇
　　存
　　朱子【熹】诗序辨説
　　宋志一卷
　　存
　　辅广曰释文载沈重云按大序是子夏毛公合作卜商意有未尽毛更足成之隋经籍志亦云先儒相承谓毛诗序子夏所创毛公及衞敬仲宏更加润色至于以为国史作者则见于大序与王氏説然皆是臆度悬断无所据依故先生直据后汉儒林传之説而断以为衞宏作又因郑氏之説以为宏特增广而润色之又取近世诸儒之説以为序之首句为毛公所分而其下推説云云为后人所益者皆曲尽人情事理至于首句之已有妄説者则非先生阅理之明考义之精不能及也至论诗序本自为一编别附经后又以尚有齐鲁韩氏之説并传于世故读者亦有知其出于后人之手而不尽信亦得其情又论毛公引以入经乃不缀篇后而超冠篇端不为注文而直作经字不为疑辞而遂为决辞云者则可见古人于经则尊信而不敢易视于己説则谦虚推托不敢自决而有待于后人者自有深意若毛公之作则出于率易不思遂啓后人穿凿迁就之失以至于上诬圣经而其罪有不可逭者矣呜呼可不戒哉可不谨哉或曰子之责夫毛公者当矣而晦翁先生又生于数千年后乃尽废诸儒之説而遂断小序为不足据者何哉予应之曰不然先生之学始于致知格物而至于意诚心正其于解释经义工夫至矣必尽取诸儒之説一一细研穷一言之善无有或遗一字之差无有能遁其诵圣人之言都一似自已言语一般盖其学已到至处能破千古疑使圣人之经复明于后世然细考其説则其端绪又皆本于先儒之所尝疑而未究者则亦未尝自为臆説也学者顾第勿深考耳观其终既已明知小序之出于汉儒而又以其间容或眞有传授证验而不可废者故既颇采以附传中而复并为一编以还其旧因以论其得失云之説则其意之谨重不苟亦可见矣岂可与先儒之穿凿迁就者同日语哉
　　王应麟曰朱子诗序辨説多取郑渔仲诗辨妄孙绪曰朱子作诗传尽去序説惟讽诵辞气抑扬以求时世今人翕然宗之夫序説虽不可尽信然去作者尚未远犹有可据乃尽删其説顾自信于千载之下近者可信远者果不信乎以言取人孔子犹失之宰我不根据于当时简册之所存而时之先后人之淑慝俗之隆降概取必于吟哦咏叹之间糟粕刍狗与序説等耳后当有是鄙言者
　　黄氏【櫄】诗序解
　　一卷
　　存
　　段氏【昌武】诗序解
　　一卷
　　存
　　王氏【啇范】毛诗序义索隐
　　宋志二卷
　　存
　　包氏【希鲁】诗小序解
　　一卷
　　未见
　　陶氏【安】诗小序论
　　一卷
　　佚
　　周氏【是修】诗小序集成
　　三卷
　　佚
　　江西通志周是修名德以字行泰和人初举霍丘县学训导擢周府奉祀正改衡府记善靖难师入金川门自经于应天府学
　　吕氏【柟】毛诗序説
　　六卷
　　存
　　李氏【舜臣】诗序考
　　一卷
　　佚
　　陈氏【頥正】诗序折衷
　　未见
　　黄虞稷曰慈谿人嘉靖壬戌进士官按察使
　　邵氏【弁】诗序解頥
