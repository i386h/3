<!-- { "loadSidebar": true } -->
　　林氏【共】太图
　　通志一卷
　　佚
　　图发微
　　通志三卷
　　佚
　　孙氏【胄】太正义
　　通志一卷
　　佚
　　太叩键
　　通志一卷
　　佚
　　张氏【行成】翼
　　十二卷
　　未见
　　李氏【沂】太集解义诀
　　十卷
　　佚
　　王应麟曰集宋陆范王并撰筮法占法又为图并杂説总十五篇
　　晁氏【説之】易星纪谱
　　通考二卷
　　存
　　説之自序曰説之在嵩山得温公太集解读之益知扬子云初为文王易而作姑托基于高辛及太初二厯此二厯之斗分强弱不可下通于今亦无足议温公又本诸太初厯而作厯其用意加勤矣然简畧难明继而得康节先生图布星辰辨气候分昼夜而易相参于中为极悉矣复患其传写骈委易乱岁月斯乆莫知其躅手欲释而意不置乃朝维夜思取厯于图合而谱之于是知子云以首准卦非出于其私意盖有星候为之机括不得不然古今诸儒之失则多矣如羡准小过而以准临则失之是时水泽腹坚已终于临上六而小过初六用事矣或者以羡准解尤非是夷准豫而以准大壮则失之是时始电终于大壮上六而豫初六用事矣应准咸而非离沈准观而非兑惟震离兑坎是谓四正卦易所不用则亦无所准矣且既不准坎震而乃独准离兑邪永准同人而非恒先此凉风至常已准恒继之以白露降度乃准节今永当寒蝉鸣则准同人岂可汨乱后先乃复准恒于后邪疑准贲而非巽盖鸿鴈来而翕准巽鸟归而聚准萃羣鸟养羞而积准大畜雷乃収声而餙准贲矣疑当蛰虫培戸则又可汨乱后先乃复准巽邪或者以疑准震尤非是此难与诸家口舌辨而按谱以视之则彼自屈矣此谱之所以作也晬准干而在地中则无当于干沈准观而在人中则无当于观守再准否而无当于否驯准坤而星穷候尽则无当于坤将准未济而析木之已终星纪之未见则火不能降以济水水不能升以济火此又以明易之隂阳进退盈虚之几者也惟坤既无当于卦则无当于爻以示为用者八十而一则虚也虚一者即虚五也易天地五十五之数与夫大衍四十九之数复七日之数其所以虚而无用者坤以藏之也隂虚无用而运行无疆阳则始终变化而不息故彊准干而为冬至之终晬又再准干而为夏至之始与驯之准坤者不同也易乾坤之辟阖乃着易以颐中孚为一气则始之于中终之于养通而候之则养退乎一日中进乎一日易之岁功乃建中先乎周以明中孚之生复迎先乎遇以明咸之生姤易之月纪乃正易三百八十四爻以直日而夜藏其用七百二十九赞则各分昼夜而用事易之日法乃全曰中曰更曰减是谓三而三易之相荡乃不诬凡此之类若之异乎易者而于易则深研几之功则大矣如养为阳而中不为隂为金而羡不为土之类则又若之自相诡异者然变化之微于是乎在学者按谱以视之则皆易了矣图厯所用斗分自有强弱不能同并古今诸家异同之説悉以着之学者可自考焉顾仆之愚何足以与此然用意专而私窃好之以俟将来之知易者呜呼茍不明乎易则亦无以为而不通乎者则又乃徒为易也可不勉诸今之学者知尚其辞耳而莫知其辞之所自来宁顾此耶或曰欧阳公不读而于易何如曰子非欧阳公奈何大观四年庚寅甬江官舍
　　晁公武曰从父詹事公撰以温公厯及邵康节太准易图合而谱之以见扬雄以首准卦非出私意盖有星候为之机括且辨正古今诸儒之失如羡不当准临夷不当准大壮之类凡此难与诸家口舌争观谱则彼自屈矣此谱所以作也
　　曾氏【元忠】太经解
　　佚
　　许氏【翰】解
　　通考四卷
　　佚
　　厯
　　通考一卷
　　佚
　　陈振孙曰右丞襄陵许翰崧老撰所解十一篇通温公注为十卷仿韩康伯注系辞合王弼为全书之例也大抵首如彖赞如爻测如象文如文言攡莹掜告如系辞数如説卦冲如序卦错如杂卦之类其于易也规规然拟之勤矣太厯者亦翰所传云温公手録不着何人作
　　胡氏【次和】太集注
　　十二卷
　　未见
　　太索隐
　　四卷
　　未见
　　张萱曰宋庆元闲江源胡次和撰第十一卷唐相王涯説五篇宋司马光读説太虚厯第十二卷易星纪谱皆附焉
　　林氏【希逸】太精语
　　三卷
　　存【载鬳斋十一槀】
　　希逸序曰子云作太以拟易昔人以为僭惟韩退之屡称之至我朝康节司马公老泉却喜其书康节用其数老泉论其书司马公为之注独东坡乃谓以艰深之辞文浅近之説但子云之辞虽非易比然亦岂易能哉今取其语之精者表而出之亦畧为解释使读者易晓庻有意于古书者不以坡老一言而忽之也
　　呉氏【霞举】太图説
　　十卷
　　佚
　　释【全莹】太畧例
　　一卷
　　佚
　　赵氏【秉文】笺太赞
　　佚
　　秉文自序曰太何为者也将以发明大易而羽翼之者也易有八物而五行万事在其中则列之以三才本之以五行表之以隂阳推之以律厯而天下万事之理具要其归为仁义而作也卦用八蓍用七则首用九蓍用六互彰之也易有道数象义説易者言道义则遗象数言象数则遗道义实兼之其于圣经不为无助昔人讥屋下架屋不犹愈于章句一偏之学乎后之言数术者孰与张平子以平子不敢轻议太而后儒非之恐几率易顾仆何从以知太姑以范注之小误以证本经之不误范注以九首次九阳家阳画至十首羡之初一又为阳家阳画则昼多于夜祸福殽乱故其説时有不通王氏已辨之矣揲法一扐之后而数其余王氏依之注本作两扐非经悮也经云旦筮用经夕筮用纬旧注以旦用一五七夕用三四八日中夜中用二六九苏氏攻之以为中夕筮吉凶杂至旦筮非大吉则大凶是吉凶杂终不可得而遇也扬子大贤拟圣而作不应筮法尚悮此殆岁乆失其传也及考数五为中央注土行所在经纬杂用旦筮有三表一二三一表也四五六一表也七八九一表也表取其一以为占旦筮用一与七皆取其初遇至于四为纬五则经纬杂无已则用六矣一六七吉凶杂与日中夜中夕筮同况晬首一六七皆吉而唫首一六七皆凶亦有时而纯吉纯凶矣恐旦筮当用一六七夕筮用三四八日中夜中用二五九二为经九为纬五杂用之也筮有四星时数辞注星若于一度也时谓旦中夕也数谓首数之奇耦辞若九赞之辞也时若旦筮遇阳家其数自奇辞自多吉是时数辞皆同何以别之窃意星若二十八宿是也又有四方之宿各分配日月五星数有干支之数律厯之数筭之数与防数杂用之此扬子所以知汉二百载而中天平子所以知汉四百载其兴乎之验也其然岂其然乎有文告等十一篇道义象数之学宋陆二注及王氏辨之详矣兹不复云独首赞与昼夜不合及首赞之辞与首之名义亦如六十四卦与卦义当相合如同人暌六爻皆言同人暌之类是也而注闲有不悟辄以他义释之恐有未安理当厘正使赞与首名义相合庻几粗明经之万一仆亦未能审于是非姑録备遗忘以为学之阶耳俟得前人之注改而正诸
　　叶氏【子奇】太本旨
　　九卷
　　存
