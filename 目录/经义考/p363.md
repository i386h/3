<!-- { "loadSidebar": true } -->
　　按枚乘七发归神日母李善注引内事文云日者阳徳之母又天有十二次日月之所躔也地有十二分王侯之所居也亦内事文
　　春秋秘事
　　七録十一卷
　　佚
　　春秋録图
　　佚
　　按録图文有曰苍精萌姬稷之后昌见李善文选注
　　春秋灾异
　　隋志郗萌撰十五卷
　　佚
　　隋书汉末郎中郗萌集图纬谶杂占为五十篇谓之春秋灾异
　　孙瑴曰汉郎中郗萌集图纬谶杂占为五十篇于是七经纬各自为篇部至宋均始合而集之得三十卷緫名曰春秋灾异而言纬者始主春秋诸书征引殊不别疏皆曰春秋纬以故纬之篇春秋为多
　　春秋少阳篇　撰命篇
　　佚
　　王应麟曰论语疏按春秋少阳篇伯夷姓墨名允字公信伯长也夷諡叔齐名智字公达伯夷之弟齐亦諡也眞宗问陈彭年墨允墨智何人彭年曰伯夷叔齐也上问见何书曰春秋少阳篇
　　按徐氏公羊传疏引撰命篇文云孔子年七十岁知图书作春秋








　　经义考卷二百六十六
　　钦定四库全书
　　经义考卷二百六十七
　　翰林院检讨朱彞尊撰
　　毖纬【五】
　　论语谶【新唐志作纬】
　　七録宋均注八卷【新唐志十卷】
　　佚
　　陈振孙曰唐志有论语纬十巻七纬无之太平御览有论语摘辅象撰考谶者意其是也
　　论语摘辅象
　　宋均注
　　佚
　　孙防曰陶渊明圣贤羣辅録本之
　　按摘辅象文多説圣门仪表如孔子胸应矩顔渊山庭日角曾子珠衡犀角樊迟山额有若月衡子贡山庭斗绕口南容井口澹台灭明岐掌又称宰我子游公冶长子夏公伯周手握之异以仲尼为素王左丘明为素臣皆本此书又以顔渊为素王之司徒子贡为素王之司空悉无稽之説而又溯于上古燧人四佐明由必育成博陨蓲伏羲六佐金提乌明视黙纪通仲起阳侯黄帝七辅风后天老五圣知命窥纪地典力墨葢好事者为之
　　论语摘衰圣
　　佚
　　按摘衰圣文有曰帝不先义任道德王不先力尚仁义霸不先正尚武功
　　论语素王受命谶
　　佚
　　按李善注文选引其文云王者受命布政易俗以御八极莫不喁喁引颈归德
　　论语隂嬉谶
　　佚
　　论语纪滑谶
　　佚
　　按李善注文选引其文云渐渍以道废消乃行又云陈灭齐六卿分晋
　　论语崇爵谶
　　佚
　　按谶文云子夏六十四人共撰仲尼微言以当素王亦见李氏文选注
　　论语比考谶
　　宋均注
　　佚
　　孙防曰命曰比考葢以上比之三王下自考也
　　论语撰考谶
　　佚
　　孙防曰比考之外别有撰考不言谶实谶文也按论语谶虽有比考撰考之目诸书所引徃徃互见如曰轩知地理九牧倡教正朔所加也莫不归义远都殊域莫不向风穿胸儋耳莫不来贡尧歩舜骤禹驰汤骛又云古者七十二家为里又曰水名盗泉仲尼不潄里名胜母曾子敛襟邑号朝歌顔渊不舍七十弟子掩目宰予独顾由蹷堕车又曰殷惑妲己玉马走为比为撰不能尽别也
　　孝经杂纬
　　七録宋均注十卷【新唐志五卷】
　　佚
　　毛奇龄曰礼记正义引孝经纬文云后稷为天地之主文王为五帝之宗后稷配天地于南北郊文王配五帝于明堂羣儒争南北郊并争祭地北郊祭昊天上帝与五帝于明堂聚讼不已皆本此文
　　按应劭风俗通引孝经云圣不独立智不独治王制正义引孝经云德不倍者不异其爵功不倍者不异其土今孝经无此文当亦纬书中语也又风俗通引孝经説云社者土地之主土地广博不可徧敬故封土以为社而祀之稷者五谷之长五谷众多不可徧祭故立稷而祭之报功也又礼记正义引孝经説云封于泰山考绩燔燎禅于梁父刻石纪号又广明集引孝经説云奇者阳节偶者隂基得阳而成合隂而居数相配偶乃为道也又按公羊春秋作僖公主传何氏注主状正方穿中央达四方天子长尺二寸诸侯长一尺又阍弑呉子余祭传何氏注引孔子曰三皇设言民不违五帝画象世顺机三王肉刑揆渐加应世黠巧奸伪多徐彦疏云孝经説文
　　孝经谶图
　　十二卷
　　佚
　　右见张彦远名画记
　　孝经句命决
　　隋志宋均注六卷
　　佚
　　罗苹曰孝经句命决云任已感神生帝魁故郑康成云任己帝魁之母而春秋句命决作任姒传者误也夫任乃太昊之后黄帝所封为己姓姒氏夏始有之王应麟曰何休公羊传序郑康成中庸注俱引孔子云吾志在春秋行在孝经此孝经句命决之言也孙瑴曰参其奥以示人故名决
　　按尚书春秋孝经俱有句命决白虎通德论所引有云三皇歩五帝趋三王驰五霸骛续汉书天文志刘昭引宋均句命决注云彗五彗也苍则王侯破天子苦兵赤则贼起强国恣黄则女害色权夺于后妃白则将军逆二年兵大作黑则水精赋江河决贼处处起也此是孝经説其云欲观我褒贬诸侯之志在春秋崇人伦之行在孝经何休约其辞明皇述之世遂以为何休文非矣
　　孝经援神契
　　隋志宋均注七卷
　　佚
　　徐彦曰援神契自是孝经纬説横说非是正解王应麟曰周官九嫔注引孔子云日者天之明月者地之理孝经援神契之言也
　　孙瑴曰此言孝道之至行乎隂阳通乎鬼神上下古今若合符契也
　　按礼文王世子郑注引孝经说云诸侯归各帅于其国大夫勤于朝州里于邑孔氏疏谓是援神契文
　　又按大戴礼注引其文云日月属于天则隂类消于渊又贾氏齐民要术引其文云黄白土宜禾黑坟宜黍麦污泉宜稻赤土宜菽也
　　援神句命解诂
　　十二篇
　　佚
　　后汉书翟酺字子超广汉雒人拜光禄大夫迁将作大匠善图纬天文厯算着援神句命解诂十二篇按益部耆旧传谓是酺弟子緜竹杜眞孟宗所着
　　孝经威嬉拒
　　佚
　　按威嬉拒之说欲去恶鬼湏具五刑令五人皆持大斧着铁兠鍪駈之此眞邪说于孝经何与焉
　　孝经元命苞
　　七録一卷
　　佚
　　孝经内事
　　隋志一卷
　　佚
　　按此系借经説灾祥之书
　　孝经古秘援神
　　七録二巻
　　佚
　　孝经古秘图
　　七録一卷
　　佚
　　孝经左右握
　　七録二卷
　　佚
　　孝经左右契图　中契
　　七録一卷
　　佚
　　按孝经纬有左右契亦有中契其曰元气混沌孝在其中天序日月星辰以自光人序孝悌忠敬以自彰务一德也此左契之文也其曰内深藏不足为神外博观不足为明惟孝者为能法天之神丽日之明此右契之文也其曰孝经文成云涌北极紫宫开北门此中契之文也
　　孝经雌雄图
　　七録三卷
　　佚
　　五代防要周显德六年八月高丽遣使进孝经雌雄图三卷皇灵孝经一卷雌图者止説月之环晕星之彗孛灾异之应乃谶纬之书也
　　厐元英曰雌图亦非奇书
　　宋永亨曰孝经雌雄图本京房易传日星占相之书也
　　高丽史光宗光德十年秋遣使如周进皇灵孝经一卷孝经雌雄图三卷
　　孝经异本雌雄图
　　七録二卷
　　佚
　　皇灵孝经
　　一卷
　　佚
　　厐元英曰皇灵者止说延年避灾之事及志符文乃道书也
　　孝经分野图
　　七録一卷
　　佚
　　孝经内事图
　　七録二卷
　　佚
　　孝经内事星宿讲堂七十二弟子图
　　七録一卷
　　佚
　　孝经口授图
　　七録一卷
　　佚
　　孝经应瑞图
　　旧唐志一卷
　　佚
　　孝经河图
　　佚
　　按贾氏齐民要术载孝经河图文云少室之山有防器竹堪为釡甑安思县多苦竹竹之丑有四有青苦者白苦者紫苦者黄苦者其目不见于他书
　　孝经皇义
　　一巻
　　佚
　　册府元宋均为河内太守撰孝经皇义一卷
　　孝经内记星图
　　唐志一卷
　　佚
　　孝经元辰
　　唐志二巻
　　佚
　　孝经中黄谶
　　佚
　　按沈约宋书符瑞志裴松之魏志注引之云日载东纪火光不横一圣明聪四百之外易姓而王天下归功致于太平
　　孝经错纬
　　佚
　　缪泳曰晋炖煌郭瑀元瑜撰
　　书易诗孝经春秋河洛纬秘要
　　七録一卷
　　佚
　　句命决图
　　一卷
　　佚
　　灵命本图
　　一卷
　　辨灵命图
　　二卷
　　俱佚
　　右三图见张彦远名画记未详何经之纬
　　杨氏【统】内谶解説
　　二卷
　　佚
　　益部耆旧传曰统字仲通家新都建初中为彭城令代以夏侯尚书相传作内谶二卷解说朝廷灾异多以访之位至光禄大夫为国三老
　　孙氏【防】古微书
　　三十六卷
　　存
　　瑴自序曰纬有七俪经而行顾其文皆删余也相传孔子既述六经知后世不能稽同其意别立纬及谶八十一首以遗来世故东汉谓之古学魏晋以降倚为符图图令人讳讳令人惮至隋而燬遂禁不传噫伤哉使孔门知百世之学而今无闻也病之者以为多谈怪迂义致无取夫经之尊譬帝王也图纬虽纤陋譬之犹驺贲奄奚而日环侍帝也今欲亲识帝之面而曰必屏而驺贲却而奄奚则帝难见矣欲见孔子而不欲见其亲授受者之謦欬之光容孔子可见乎然则惟孔宜删非孔乌得删且非孔而欲识孔又乌得删也自昔为之説者有郄有袁为之注者有郑有宋一以为起于中兴之前终张之徒皆借仲尼杂以己说一以为盛于建武之代俗儒趋时篇卷第目转加增广惟刘彦和以为事幽辞富有助文章故羲皥之源钟律之要瑞孽之符鬼神之状读之者皆有取焉尝读歴代史经籍艺文志空标其目而书竟隐泯矣闲有存者亦复如裂锦碎璧声味不联予苦心于兹且十年顾简不一遘遘不连行于是考其班部其宗旨覈其譌阙葢句累而章章累而篇篇累而帙焉虽非其本卷本文之后先要亦可以大义征以文律准也


　　经义考卷二百六十七
　　钦定四库全书
　　经义考卷二百六十八
　　翰林院检讨朱彞尊撰
　　拟经【一】
　　扬氏【雄】太经章句
　　隋志九卷
　　存【章句佚】
　　汉书雄大潭思浑天参摹而四分之极于八十一旁则三摹九据极之七百二十九赞亦自然之道也故观易者见其卦而名之观者数其画而定之首四重者非卦也数也其用自天元推一昼一夜隂阳数度律厯之纪九九大运与天终始故三方九州二十七部八十一家二百四十三表七百二十九赞分为三卷曰一二三与泰初厯相应亦有颛顼之厯焉之以三防关之以休咎絣之以象类播之以人事文之以五行拟之以道德仁义礼智无主无名要合五经茍非其事文不虚生为其泰漫漶而不可知故有首冲错测攡莹数文掜图告十一篇皆以解剥体离散其文章句尚不存焉
