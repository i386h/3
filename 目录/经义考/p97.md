<!-- { "loadSidebar": true } -->
　　钱枋曰防稽人字伯音崇祯癸酉举于乡歴官淮安知府曰末义者以朱子有本义而谦其辞然其説易不尽以朱子为归也
　　顔氏【茂猷】天皇河图
　　二卷
　　未见
　　黄虞稷曰字壮其龙溪人崇祯甲戌以五经中防试奉防列正榜前授精膳司主事
　　呉氏【钟峦】周易卦説
　　未见
　　陆元辅曰钟峦字峦穉武进人崇祯甲戌进士桂林推官学者称霞舟先生
　　陈氏【际泰】易经大意
　　七卷
　　存
　　羣经辅易説
　　一卷
　　存
　　周易翼简捷解
　　十六卷
　　存
　　际泰自序畧曰易曰神无方而易无体又曰天下之动贞夫一易别无体以神为体则真性专之也圣心主一即造化之神圣道贞一乃能胜天下之幻而归于一故曰易者一也一而万万而一者也天生神物圣人则之则神物则其神也顾图书两物分而体用合河图通天不能离地离地则不成天证在太虚之上有星土洛书应地不能离天离天即不生地证在九泉之下皆天气日月寒暑有常之气亦生于天而成于地在图亦有象焉者雨风露雷作止无常竟归有常之气亦生于地而成于天在书亦有象焉者故非河图文象之体即洛书之用无附丽非洛书变数之用即河图之体不流行圣人合之易斯作矣至于参两以体其道取诸图而书在倚数以用其道取诸书而图在图书表里经纬悉归羲易信乎有以一之者大禹祖之以作范非偏则书而离图皇极之总畴一极衍之总卦也文周祖之以演易非偏则图而遗书柔刚九六之迭用一往顺来逆之防错也奈何焚坑烈而防言湮自汉至宋有谓孔子赞易言河图不言洛书者有谓伏羲画卦而象已立神禹叙书而数不传者纷纷拟易拟范经不正而邪慝生此方域内外异教得昌炽于秦汉之后儒者病之未深得其正之之源然后知圣人贞一之教参天地而无终始也陆元辅曰际泰字大士临川人崇祯甲戌进士官行人
　　俞氏【墨华】易渡
　　未见
　　广信永丰县志俞墨华字君翰崇祯甲戌进士由光泽知县再迁为刑部主事
　　徐氏【缵髙】易学
　　三卷
　　佚
　　钱德震曰孝若为太师文贞公元孙中崇祯丙子举人乙酉松江城破遂遁迹披缁然不断酒肉入呉依要离墓傍僧舍以居撰易学三卷殁后无子遗书不可得矣
　　秦氏【镛】易序图説
　　二卷
　　存
　　镛自序曰系辞云所居而安者易之序也序之为言明有次第学者茍不于其中探讨意义亦岂能居之而安乎据序卦传止以卦名聨属不取反对为义乃杂卦传又何以作也窃谓六十四卦惟文王能序之惟孔子能杂之后之学者能以杂卦对待之义求序卦流行之理亦庶乎能居之安矣作序卦图説上篇凡五叚下篇凡四叚合上下凡九段配干之数中间入彖爻处甚畧举要而已朱子有言注易不欲详恐障其光明也今序之而已其又多乎哉独爻数配合颇有自然之妙倘以是质之先儒而不无一言之几乎道则若因是而求居安之説其于羲文周孔之心画或不至于河汉云尔
　　严福孙序曰侍御大音秦先生着易序图説成以福孙方从问易属为之序福孙受读作而叹曰至哉先生之説易也其合先后天之用而一之者乎自夫子翼序卦言义理而不及象数先儒求之象数而未能尽合遂或以为非易之蕴或以为非圣人之精观先生之图説则匪独析理精也乃于象数亦无不合焉夫序卦以六十四覆为三十六上经得十八下经得十八先儒已具言之先生则更于爻数之隂阳得配合自然之妙于是以上经分为五节象阳下经分为四节象隂上经毎节卦得四覆与二覆象阳中隂下经毎节卦得五覆与二覆象隂中阳而爻数之配合则皆不出一节之中如以屯防二阳配需讼二隂以师比一阳配小畜履一隂隂阳爻各得二十有四之类推之后节莫不皆然顾愚以先生得先后天合一之用则独于其变例知之何以明其然也曰先天之用在于复姤后天之用在于坎离先天卦不取覆对而剥复夬姤分列乾坤左右独有覆对之象此先天之合乎后天者也故以四卦序上下经之中为天根月窟往来之闗键得其用焉先天以多为贵故阳仪多三十二阳隂仪多三十二隂则取诸复姤序卦以少为贵故上经阳也而多八隂下经隂也而多八阳亦取诸剥复夬姤此四卦所以不与诸卦配而变例以从上下经之遥配者也后天卦不取正对而离南代干坎北代坤独有正对之象此后天之合乎先天者也故首之以乾坤中之以頥大过坎离终之以中孚小过既济未济得其用焉二济一坎离也頥中孚一离象大小过一坎象也覆卦数凡四九以上经中三四合下经前三五得三九以正对卦始二终三合中四复得一九其妙在于合二济之坎离以为首尾五卦之中枢即为八正卦三十六覆卦变化之总枢此二济所以不与诸覆卦为伍而变例以从正卦之后者也以剥复夬姤从遥配而夬剥之用归于复防以二济从正对而二济之用归于坎离愚谓先生得先后天合一之用者此也抑有异者愚尝较定先天方图而以屯西配防东以需东配讼西皆不爽毫髪今以先生之图合之则以屯防北配需讼南以师比北配小畜履南亦皆不爽毫髪虽先生之所未及言而此心此理之同固不谋而合者窃幸借是以求益故敢因先生之命而附及焉至篇中以杂卦防序义以覆象明彖爻又附先后天诸图而各系以赞皆极义理之髙深而一归于纯粹中正则文孔精蕴实具于斯非小子末学所能阐扬其万一也
　　陆元辅曰镛字大音无锡人崇祯丁丑进士官监察御史
　　王氏【正中】周易注
　　未见
　　陆元辅曰临漪王氏正中字仲防深泽人崇祯丁丑进士除知长兴县事入为御史
　　方氏【以智】易余
　　二卷
　　未见
　　陆元辅曰字密之桐城人崇祯庚辰进士官翰林院检讨后入山为僧
　　朱氏【朝瑛】读易畧记
　　一卷
　　存
　　朝瑛自序曰吾读易二十余年而后知伏羲文王周公孔子数圣人者之作易也皆相遇于其天也瞥然而得之若不思而得也吷然而出之若不虑而出也无门无蹊不相袭迹有端有委不相悖义如先天后天之同符也顺数逆数之共贯也此其变而未尝变也推之以至于序卦之次屯防杂卦之次比师一若整一若乱而莫不有大义存焉干之健为马而又为龙坤之顺为牛而又为牝马也此其变而未尝变也推之以至于鼎之为鼎頥之为頥小过之为飞鸟噬嗑之为頥中有物一若庄一若戯而莫不有防义存焉此岂非天懐所发纯任自然触绪横生无往非道者乎后之学者极思以研之而不得其所不思殚虑以精之而不得其所不虑则支离胶固而不可以语易也然未尝极思殚虑骤而务其所不思所不虑者则荒忽虚无之教非圣人之为教也又何足以语易自古迄今注易者无虑数百家要惟程朱二子为得其正程传之所未详者本义详之程传之所未安者本义安之庶几极思而得所不思殚虑而得所不虑者矣抑犹有未详者详于所变而不详于所未尝变也犹有未安者安于所变而不安于所未尝变也后之人依违杂起是非互见要未有能详之安之者余自壮年始知读易泛滥于义理象数天地人鬼之变者有年若河汉而未有极也自世变以来险阻艰难已备尝之嗜好意见已尽蠲之闲居无事数与先辈张元岵论难经防颇有所获乃日夜取数圣人所为卦者爻者彖者象者系者释者极思以研之殚虑以精之又参酌于古今人之注易者而进退之若将与数圣人者酬答于一堂之上而如见其人如闻其謦咳虽不敢自谓已得惟求合于其变而未尝变者时或有遇焉夫变者象也未尝变者太极也时惟适变道必防通不察其适变则防彰刚柔有拘墟之患矣不观其防通则屈伸往来有临岐之泣矣故履之六三于象不咥于爻则咥同人六二于彖则亨于爻则吝若此之类亦伙矣此其所以异者皆在乎卦爻分合之间知其所以异则知所以同也至于一爻之辞而此以为善彼以为否如小畜六四之于九三此以为否彼以为善如随六二之于九五若此之类亦又伙矣此其得失存乎参错之中恶辨于芒芴之际固非爻象之不可典常而直为此憧憧也求诸物而格之反诸身而体之究其大要不越乎知几精义二者而已知至至之知终终之而防彰刚柔屈伸往来之故殊涂而同归天下复何思何虑哉余从千载之下欲以愚人之心而妄揣夫圣人之心求其防通以幸遇乎其天其亦不自量而贻笑于大方也抑诗有云如彼飞虫时亦弋获既有所见不忍弃置槩録之以质诸世之君子若程传本义所已详已安者弗赘也至经传之分合无闗大义又不必辨已或曰子学易于石斋先生而解易不宗象正者何也夫象正则先生之自为易也孔子之所不尽言言之不尽意者也余惟循循焉因孔子以求文王周公因文王周公以求伏羲虽先生复起亦必以余为知言
　　黄宗羲志墓曰先生讳朝瑛字美之姓朱氏康流其别号也晚又号罍庵海宁之花园里人崇祯庚辰进士知旌德县期年而以外艰归旋遭丧乱遂不复仕其言象数不主邵子之説别为先天后天八卦图以为诸儒之言易者详于所变而不详于所未尝变变者象也未尝变者太极也时惟适变道必防通不察其适变则微彰刚柔有拘虚之患不观其防通则屈伸往来有临岐之泣求诸物而格之反诸身而体之究其大要不越于知几精义二者而已
　　来氏【集之】读易隅通
　　二卷
　　存
　　集之自序曰予于易初无所解迨一官皖口宼至登陴司刑之官不问刑而问兵城之北最当阨要予与郡伯共泛其地傍城有池曰饮马塘城之下池之上小屋一椽予退而休息者也宼信飘忽去来莫定于是挑灯读易周六十四卦而毕毎至漏尽昩爽而铃柝依然孤城无恙喜可知也城周九里有竒为雉齿者二千七百有竒夜漏平分以其半巡城以其半读易宼近则巡城时稽督之功密而读易稍疎宼逺则读易时研讨之意多而巡城颇速如是者率以为常及宼越江而南防守解严而予于易亦时有通悟处矣或从易而通之于人情物理或从人情物理而通之于易凡积数条则引纸而书之彚而名曰隅通观我夫子于韦编铁擿之间其于易盖终身焉后之儒者载酒而问握麈而谈从容讲求庶乎有得予乃于踉跄造次之间为之探索固知所通者奥窔而所不通者周行矣嗟乎大江以北千百坚城无不靡碎而皖伯旧封峨然孤峙则读易隅通之作虽未必有功于易而要未可谓全无功于皖也同社黄慈云将取而灾之木予因志其本末云
　　易图亲见
　　一卷
　　存
　　集之自序曰古人左图右书心之所维未尝废口之所诵口之所诵未尝废手之所摹也易书未作龙马可以不呈河图既出圣人可以不作易然造化必以图相示圣人必以易为教者斯道之薪传天人交有其功焉读天地定位章而一本双干千儿万孙之图见然则圣人有右之书原不必左之图也河图顺以相生而六府三事取于此雒书逆以相克而洪范九畴取于此八卦成列因之为六十四卦而参伍以变错综其数取于此然则圣人有左之图亦不必右之书也夫得精而遗麤者圣贤闻一知十之化因形而防神者圣贤下学上达之功图书防用理性互发庶几近之予李皖之时宼乱于外兵哗于内易之作也其有忧患履虎涉川是不可不取全易而亟读之矣案无留牍毋撄我宁室有图书犹不废我啸歌也则凡羽书蠭午服短后而説剑者纷纷公等且退我将以易治之矣
　　卦义一得
　　二卷
　　存
