<!-- { "loadSidebar": true } -->
　　罗氏【泌】归愚子大衍説
　　一卷
　　存【载路史】
　　史氏【弥大】衍极图説
　　佚
　　章氏【如愚】大衍説
　　一篇
　　存
　　杨氏【忠辅】大衍本原
　　佚
　　赵汝楳曰杨氏筮法揲四之余有一有二有三而无四有四则为一揲矣岂得谓之余乎四九四八四七四六者谓之策四三四四四五四六者谓之竒老阳之数九四其九为三十六策于四十九蓍之中去其三十六策则余十三挂一不用则余十二以四揲之得三是谓老阳之策四三也归竒于扐者归此竒也左手余一余二余三或无余皆未成揲必以右手之蓍随其竒耦归之足成一揲两揲之数然后置之于扐所谓归者本是左手之蓍今归之也故余一则归以三余三则归以一皆成一揲之竒数余二则归以六无余则归以八皆成两揲之耦数竒一也耦二也三变皆竒三也是谓四三老阳之竒也三变皆耦六也是谓四六老阴之竒也三变而一竒二耦五也是谓四五少阳之竒也三变而一耦二竒四也是谓四四少阴之竒也为九为六者各八为七为八者各二十四为防万有一千五百二十按其法新竒有四揲四之余无四一也古法去挂扐以所余为防数今乃先去策数反以挂扐为归竒二也揲左所余即为归竒今以三变六揲所余除挂一而归之三也扐指间也今以为正防之旁四也其他如四三四四四五四六之为竒又以一揲为竒两揲为耦皆圣人所未言且谓此法合于二篇之策不知二篇之策非揲蓍策数易经诸数随用而殊岂可牵他数以强合彼以九六之变皆八七八之变皆二十四谓为阴阳均等然以古圣才智岂不能是特一本之自然不欲以私意损益之耳
　　丁易东曰揲蓍之法共有六家惟河南杨氏为当
　　丁氏【易东】大衍索隠
　　三卷
　　存
　　易东自序曰天地之数五十有五而大衍五十先儒于此每失之凿独朱子以五乘十之説近之至于四十有九率不过归之虚一而已未有得夫五十数与四十九之全者予窃病焉比游浙右有谓邵子先天两仪四象八卦合四十九所虚之一是谓太极其説虽异先儒要无牵合傅防之病予始以为大衍之説不过此耳徐而思之则于易中天地五十五数尚有未合固已疑之未几复得河南杨氏大衍本原谓四十九与五十皆天地之数各再自乘而以中数自乘除之者始知四十九真为四十九五十真为五十非强合之也噫杨氏之説似矣然其为数必再自乘又以中数除而后得虽无牵强颇非简易未必圣人作易初意尝以管见求之亦既得其説之一二矣而犹以为未也思之思之而又思之一旦豁然若有遭于神明之通者然后知五十四十九皆天地之数合而衍之其耦其竒自然而成至简至易而四象之竒之防三百八十四爻以至万有一千五百二十之数胥此焉出也呜呼何其数之神如此妙如此契合如此而古人曽未及之耶抑尝有知之者而其説不传耶是未可知也或曰若子之説则圣人作易之初意果在是而他説可废耶曰易道无穷识见有限圣人作易取此四十九五十之数以神蓍卦之用而天地人物之理无所能逃岂予之浅见遽可以尽圣人之本心乎且予方其得以五衍之之説也固未知以数乘除之説也方其得以数乘除之説也又未知有合而衍之之説也安知后之学者其説有不出于予之上者乎若但以先儒之説病予则咎虽有所不辞理亦当仁不逊云
<史部,目录类,经籍之属,经义考,卷七十>
　　王撰曰丁氏萃五十七家説为稽衍又自为原衍翼衍黄瑞节称其出于朱蔡之外为更备亦所谓通透一路者也
　　郑氏【滁孙】述衍
　　一卷
　　存
　　卢氏【失名】挍正耶律文献公大衍揲蓍説
　　一卷
　　佚
　　许衡曰卢君挍定耶律公蓍説曲折难深辞意隠晦及探其所以去取之由则有甚可疑者如旧説一爻变究以四齐之而不合乾坤六子之率及自为説乃以八齐之一法而两其数其为不同已甚可怪况四齐八齐之后尤不能见静变徃来之实虽能苟合其率而不知实不相似也且初揲必令多少之数均是分二之后不挂一而挂二也既违大传又悖先儒其不敢以为然也审矣为演八卦静变徃来之数为干而静者八千为坤而静者二万一千九百五十二为震为坎为艮而静者皆一万五千六百八十为巽为离为兑而静者皆一万一千二百诸卦之数大率静者最多而一爻二爻变者次之三爻俱变为最蔡氏曰一竒一耦对对待者阴阳之体阳三阴一一饶一乏者阴阳之用故四时春夏秋生物而冬不生物天地东西南可见人之瞻视亦面与左右可见而背不可见也不然则以四十九蓍虚一分二挂一揲四则为竒者二为偶者二而老阳得八老阴得八少阳得二十四少阴得二十四不亦善乎圣人之智岂不及此而其取此不取彼者诚以阴阳之体数常均用数则阳三而阴一也观此则卢君之得失可见戊申八月庚辰识于家塾用验他日学之进否云
　　陈氏【失名】大衍易数
　　一卷
　　未见
　　吴莱后序曰凡天下之物必有理而后有象有象而后有数数始于一有一而后有二一者竒二者耦而后有阴阳老少之变七八九六之防防三变而成爻爻六变而成位此圣人所以观变而立卦考象数而建卜筮者也易曰大衍之数五十其用四十有九自其大衍之五十者总之则又合于太极之一是皆天地自然之运又岂待于人力之强为者哉何则一定者理也虽其体甚实所该无形未始有定者事也虽其迹本虚因应乃有理在是数亦不外乎是欲求其极则天地之开辟人物之消长尽具可以数茎之蓍叅两而尽决之者吾圣人固未肯轻为之説也是何世之喋喋者然哉自秦灭六经易以卜筮故存汉儒林传孔子六经至菑川田何易道大兴魏郡太守京房则又受学外黄焦延寿不与何同汉初河南女子始献易説卦葢与老子同蔵于风雨屋墙之间京房之説互相出入故世之稽吉凶刺休咎者征焉是果吾圣人之遗意哉他则进退以几而为一卦之主者为世对待以世而为其主之相者为应世之所位而阴阳之所肆者为飞肇乎所配而阴阳终不脱其本者为伏起乎世应周乎内外终终始始而后动爻互体五行纳甲之变无不具者人自以为能探河洛图书之赜家自以为能发周孔爻象之蕴余则或入于淫瞽方技之流与易大相逺矣先正葢有见焉必以名理论易而或不以象数论易虽然是又可得而尽废者哉括苍陈生尝出大衍易数一卷间为予占考其法则曰圣人之立卦者八故天下之物苟囿于数者亦不过八吾则本其所值之数輙以八乘除之或以身之所处定其坐作动静之殊或以字之所画测其向背俯仰之异八而已矣自八而六十有四自六十有四而四千九十有六用此道也呜呼生之于易勤矣要之特京房之法耳生则又曰是固本之希夷氏者也岂彼生者希夷氏之遗裔欤先天四图吾圣人之学也生盍归而务求其要欤一中造化心上经纶尽在是矣
　　亡名氏大衍五行数
　　一卷
　　佚
　　右见绍兴书目
　　易数大略
　　佚
　　按是书专説大衍赵氏筮宗屡引其文不着撰人姓氏于大衍之数五十释曰大衍者八卦之衍数也八卦经画二十四重之则四十八又每卦各八变其爻亦四十八是四十八者八卦之正数衍其正数是谓大衍衍羡也以四十八而羡其二则为五十之成数其用四十有九释曰五十除一者无一也挂一以象三释曰以左手取右握之一算【一防为一算】挂于左手小指间后两揲不挂归竒于扐以象闰释曰左手所余扐于左手第二指间右手所余归之于左手第二指之扐间五嵗再闰故再扐而后挂释曰一变之后即存挂一于格上后两揲不挂止以前挂足四营之数而谓之再扐八卦而小成释曰八卦之一为小成小成则内卦之为贞者立成卦则外卦之为悔者备其以衍为羡谓所羡之二赵氏讥其傅防又两余当分扐不应并在第二指间其言是也至于论揲法有曰干用九为老阳坤用六为老阴震坎艮用七为少阳巽离兑用八为少阴老阳其画为口所谓重也少阴其画为一所谓拆也少阳其画为一所谓单也老阴其画为乂所谓交也一爻变以变爻占二爻变以本卦二变爻占仍以上爻为主三爻变以本卦及之卦彖辞占四爻变以二卦二不变爻占仍以下爻为主五爻变以不变爻占六爻变干占为九坤占用六余卦占之卦彖辞其大略可见矣
　　程氏【云荘】大衍説
　　一卷
　　存
　　金俊明曰云庄先生阐大易象数之学于吴门艾庄何正榘立方师事之得其精蕴
　　俞玚曰啓祯间天都程先生阐明易学演蓍策以观变化一凖夫子易传艾庄得其传述蓍法十章以明之其防约而该其辞简而着使学者知所由以入门焉
　　苏氏【轼】四营十八变解
　　一篇
　　存















　　经义考卷七十
<史部,目录类,经籍之属,经义考>
　　钦定四库全书
　　经义考卷七十一
　　翰林院检讨朱彞尊撰
　　易【七十】
　　周子【敦頥】太极图说
　　宋志一卷
　　存
　　朱震曰陈抟以先天图传种放放传穆修修传李之才之才传邵雍放以河图洛书传李溉溉传许坚坚传范谔昌谔昌传刘牧修以太极图传周敦頥敦頥传程颢程頥
　　张栻序曰二程先生道学之传发于濓溪周子而太极图乃濓溪自得之妙葢以手授二程先生者或曰濓溪传太极图于穆修修之学出于陈抟岂其然乎此非诸子所得而知也其言约其义防自孟氏以来未之有也通书之说大抵皆发明此意故其首章曰诚者圣人之本大哉乾元万物资始诚之源也乾道变化各正性命诚斯立焉夫曰圣人之本诚之源者葢深明万化之一源也以见圣人之精蕴此即易之所谓宻中庸之所谓无声无臭者也至于乾道变化各正性命则是本体之流行发见者故曰诚斯立焉其篇云五行隂阳隂阳太极四时运行万物终始混兮辟兮其无穷兮道学之传实在乎此愚不敏輙举大端与朋友共议焉虽然太极岂可以图传也先生之意特假图以立义使学者默防其指归要当得之言意之表可也不然而谓可以方所求之哉　又后序曰或曰太极图周先生所授二程先生者也今二程先生之所讲论答问之见于遗书者大略可睹独未可此图何邪以为未可遽示则圣人之微辞见于中庸易系者先生固多所发明矣而何独秘于此邪栻应之曰二程先生虽不及此图然其说固多本之矣试详考之当自可见学者诚能从事于敬真积力久则夫动静之机将深有感于隐微之间而是图之妙可以嘿得于胸中不然纵使辨说之详犹为无益也嗟乎先生诚通诚复之论其至矣乎圣人与天地同用通而复复而通中庸以喜怒哀乐未发已发言之又就人身上推寻至于见得大本达道处同是此理此理就人身上推寻若不于未发已发处看即何縁知之葢就天地之本源与人物上推来不得不异此所以于动而生阳难为以喜怒哀乐已发言之在天地只是理也今欲作两节看窃恐差了复卦见天地之心先儒以为静见天地之心伊川先生以为动乃见此恐便是动而生阳之理然于复卦发出此一段示人又于初爻以顔子不远复为之此只要示人无间断之意人与天理一也就此理上皆收摄来与天地合其徳日月合其明与四时合其序与鬼神合其吉凶皆其度内尔
