<!-- { "loadSidebar": true } -->
　　知徳序曰大学之道修身尽之矣修身之要格物尽之矣明徳者何也昭明于天下之徳也即五逹道也若以人之所得于天而虚灵不昩为明徳则尚未见诸施为以何事明明徳于天下也哉亲者九族也民者万民也即亲亲而仁民也自近以及逺而家而国而天下也非当作新也亦非亲其民也止至善者止于仁敬孝慈信也自字义不明圣人修己以安百姓之道荒矣道丧千载又安望其知格物也五帝三王之学皆所以明伦七十子从孔子问志子曰老者安之少者懐之朋友信之此何志也即大学老老长长恤孤平天下之志也及哀公问政孔子告之曰天下之逹道五所以行之者三知斯三者则知所以修身治人治天下国家则明徳即逹道不待辨而自明矣孟轲氏得孔子之眞传者故曰圣人人伦之至也尧舜之道孝弟而已矣亲亲仁也敬长义也无他逹之天下也人人亲其亲长其长而天下平及齐宣梁惠滕文公问政皆以设为庠序人伦明于上告之此皆载之简册但天下学者日汲汲于科目如水之赴海间有一二髙明之士又驰情于释氏之空寂不以身心体认之以至此义不明耳秦汉以来圣人之道浑如长夜至宋河南程氏取而表章之朱子乃为之注可谓有功于圣门矣但以明徳为虚灵不昩以格物为穷至事物之理不免失之支离至阳明王氏以此书原未错简程朱格物不免求之于外可谓有功于程朱矣但仍以明徳为灵昭不昩而教人先以悟良知则又不免失之茫昩支离茫昧虽分内外然于作圣工夫入手之差者则均也徳以未仕山林中潜心反覆二十余年一旦恍然有悟惧天下之学者日流而为禅也乃书于大学古本之后
　　张氏【位】进呈大学讲章
　　一卷
　　未见
　　黄虞稷曰南昌人隆庆戊辰进士累官礼部尚书兼文渊阁大学士
　　管氏【志道】大学六书
　　八巻【测义三巻　辑志一巻　略义一巻　古本订释一巻　辨古本一卷　石经大学附録
　　一卷】
　　存
　　胡氏【时化】大学注解正宗
　　一巻
　　未见
　　祁承曰余姚人隆庆辛未进士
　　朱氏【元弼】大学通注
　　一巻
　　存
　　蔡氏【士喈】古大学注
　　一巻
　　存
　　王复礼曰蔡氏古大学注太仓王文肃序之尝以进呈
　　姚氏【舜牧】大学疑问
　　一卷
　　存
　　周氏【从龙】大学遵古编
　　一卷
　　存
　　李日华序曰大学一书与中庸同出戴记宋儒目为修己治人之方而以六艺当小学夫书数射御信卑卑矣然亦非絶慧精诣不能擅恐未可轻责之髫丱辈而以煌煌礼乐之大槩受小学之目则是书将不得为礼乐之书可乎周彦云先生性喜治经而不欲沿习勦说所着中庸发覆巳脍炙士林无何又出大学遵古编行之名曰遵古遵古本石经也世所传石经不知何所本杨止庵少宰业立说痛排之而先生良有当焉何居全书不分经传又以六所谓溯绎而上知首章即己备格物无俟更补又咏淇澳诗知文武心法乃在武公及定为子思居卫之作皆凿凿有据非依人口吻异同者可以传矣
　　按周氏误信石经大学为古文名其编曰遵古不知石经之非古也
　　唐氏【伯元】石经大学
　　一巻
　　存
　　按丰坊伪石经大学唐氏误信之上言于朝请颁行学官而又述之为书与管志道交相倡和皆梦魇之语也
　　邹氏【元标】大学就新篇
　　一卷
　　存
　　顾氏【宪成】重定大学
　　一卷
　　存
　　宪成自序曰世之说大学者多矣其防亦无以相逺而独格物一义几成讼府何也始于传之不明也于是人各就其见窥之此以此之说为格物彼以彼之说为格物而大学之格物转就湮晦不可得而寻矣予窃惧焉因取戴记以下诸本暨董蔡诸家之说互相叅挍沉潜反覆防绎异同如是者久之乃知格物之传昭然具在或习焉而不察或语焉而不详或择焉而不精则虽谓之亡也亦宜窃不自揆僣加诠次私以讲于同志而今而后庻几大学获为全书而纷纷之论可息矣戊子秋日
　　大学通考
　　一卷
　　存
　　宪成自序曰程子曰天下事非一家私议善哉其言之也大学有戴本有石经本有二程本有朱子本近世阳明王氏独推戴本天下翕然从之而南海曙台唐氏又断以石经本为定至于董蔡诸氏亦各有论著莫能齐也虽然以求是也非以求胜也其同也非以为狥也其异也非以为竞也其得也非以为在已而故之也其失也非以为在人而故抑之也君子于是焉虚心平气要其至当而已予故备録之俾览者得详焉壬辰正月
　　大学质言
　　一卷
　　存
　　弟允成序曰余兄叔时既编定大学为一巻又集戴记诸本及诸家所尝论说者为一巻同异得失大要具是矣或谓余曰何不略疏其义余以告叔时叔时曰大学正文首尾不过一百二十余字而规模广大条理精密自来圣贤论学未有若是之明且尽者也即诸释文亦惟援古昔称先民稍加防绎而已不能别为之说也今何从更赞一辞曰诸家之说何如曰求诸大学可也求诸大学而合焉不问而知其是矣求诸大学而离焉不问而知其非矣亦何从更赘一辞余曰善己谓余曰程朱命世大儒其论大学也犹然在离合之间不足以尽厌于天下后世况吾侪乎顾执已而自遂也于是时时进余而商之余退而籍其语命曰质言仲尼不云乎就有道而正焉盖叔时之志也
　　严绳孙曰先生字叔时家于无锡县东之泾里故学者称泾阳先生万厯庚辰进士官至南京光禄少卿崇祯初赠吏部右侍郎諡端文着有大学三书一曰重定大学万厯戊子秋谪桂阳州判时辑一曰大学通考壬辰补泉州推官未赴时撰二书皆自序一曰大学质言弟泾凡公序之
　　按石经大学止可欺无目之人端文顾公乃亦收之吁可怪也
　　邹氏【观光】续大学衍义补
　　未见
　　三楚文献録邹观光字孚如云梦人万厯庚辰进士官至太仆少卿
　　邹氏【徳漙】大学宗释
　　一巻
　　存
　　徳自序曰夫学以致道也乃其本则至善是已然而必自知止始故要其端于致知格物格物者格其物之本而先之也则知止之为亟是已夫惟知止则修之乎于穆不显之天而齐治均平自要其成夫斯之谓本务彼声色之于化民末也欲操是以明明徳于天下奚由哉盖大学防趣实与中庸无二古称孔伋经纬之说信不虚也比防游与刘调父氏深谭属余疏其义余乃约说大防如此
　　按邹氏亦误信为石经者
　　虞氏【淳熈】大学繁露演
　　一卷
　　未见
　　徐氏【即登】大学本防通
　　六卷
　　存
　　钱氏【徳洪】石经旧本大学
　　一卷
　　存
　　罗氏【大纮】挍复大学古本
　　一卷
　　存
　　吴氏【应宾】古本大学释论
　　五卷
　　存
　　按吴氏释论本阳明王氏之说书凡五卷提纲释篇名释古本释首章第一释诚意修身第二释齐家治国第三释平天下第四新本辨第五所谓新本者伪石经本也
　　袁氏【黄】石经大学补
　　一卷
　　存




　　经义考巻一百六十
　　钦定四库全书
　　经义考巻一百六十一
　　翰林院检讨朱彝尊撰
　　礼记【二十四】
　　高氏【攀龙】大学知本大义
　　一卷
　　存
　　攀龙序曰谓大学有错简者疑诚意章引淇澳而下也谓大学有缺传者疑首章此谓知本二语也夫此谓知本必从修身爲本明矣有修身爲本之揭则有此谓知本之结有此谓知至之结则知其爲格物致知之释文理不辨自明也独诚意章引淇澳而下则曲觧不可得而通明道先生之易古本以此也伊川先生再易之晦庵先生三易之未定也以三先生之信古而卒不能信于斯简以天下后世之信三先生而卒不能信其所易则心之同然者不可强也愚盖往来胸中结疑不化有年矣一日读崔后渠先生集有曰大学当挈古本引淇澳以下置之诚意章之前格物致知之义明矣乃始沛然如江河之决不觉手舞足蹈而不能已也吾何以决之吾决之于此谓知本此谓知至之二语也此二语者以爲不释格致则自天子以下两条亦属无谓以爲果释格致则自天子以下两条似未明备固知其旁引曲畅有如淇澳诸条所云也此诸条也以爲不释知本则不宜结以知本以爲果释知本则不宜别附他章固知其前后起结必随于此谓知至之后也夫以三先生不能定敢谓定于今日乎然而天下万世之心目固有愈推而愈明论久而后定自三先生表章大学之后越三百年而崔先生之说益近自然故敢申明之以俟后之君子观夫同然之心果何如也若夫割裂推移人人自爲大学则何所底极之有嗟乎圣人之学未有不本诸身者六经无二义也大学之道知止而已知止之道知本而己昜简而天下之理得盖沛然无疑于日用非独以残编之似缺而复完已也
　　吴氏【炯】大学古本解
　　一卷
　　存
　　张鼐曰大学出于礼经原无分经分传之说读古本可思而宋人以义理训诂遂经之传之而私补其所未备余不敢谓朱子爲非而于大义亦窃有未安者盖古本聨属而章句头绪支离古本完整而章句反觉有未备是以不免于补缀耳此吴先生力学湛思三十年有当于古本之防也
　　按侗初张氏序吴氏大学谓有当古本之旨所云古本亦僞石经也
　　区氏【大伦】大学定本
　　一巻
　　未见
　　李氏【日华】大学心诠
　　一卷
　　未见
　　刘氏【洪谟】续大学衍义
　　十八巻
　　未见
　　黄虞稷曰南昌人万歴乙未进士太仆寺少卿是书于崇祯二年进呈
　　刘氏【宗周】大学古文参疑
　　一巻
　　存
　　宗周自序曰立国必有学大学王制也而训学有记则孔门私之矣后之人以其本爲王制也故言礼之家收之则戴氏又私之矣戴氏非通儒也其言礼也厐亦何有于大学六经同出于秦火之余区区断简残编初无完本而人各以记诵所得缀而成篇章其言不得不归之厐亦何有于礼然则戴氏之传大学早已成一疑案矣后之人因而致疑也故程子有更本矣朱子又有更本矣皆疑案也然自朱本出而格致补传之疑更垂之千载而不决阳明子曰格致未尝缺传也盍从古本是乃近世又传有曹魏石经与古本更异而文理益觉完整以决格致之未尝缺传彰彰矣余初得之酷爱其书近见海盐吴秋圃着有大学通考輙辨以爲赝鼎余谓言而是虽或出于后人也何病况其足爲古文羽翼乎吾友高忠宪颇信古文亦以爲格致未尝缺传也因本高中相国所定次诚意一章于此谓知本以下则在古今之间乎余尝爲之解其略见者韪之而终不敢信以爲定本于是后之儒者人人而言大学矣合而观之大学之爲疑案也久矣古本石本皆疑案也程本朱本高本皆疑案也而其爲格致之完与缺防格致之纷然异同种种皆疑案也呜呼斯道何由而明乎宗周读书至晚年终不能释然于大学也积众疑而参之快手疾书得正文一通不敢輙爲之解听其自觧自明以存古文之万一犹之乎疑也而滋厐矣因题之曰参疑时乙酉春三月
　　大学古记
　　一卷
　　存
