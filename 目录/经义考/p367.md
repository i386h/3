<!-- { "loadSidebar": true } -->
　　南唐书张易字简能元城人右谏议大夫判大理寺改勤政殿学士判御史防注太未成卒
　　杜氏【元頴】太经传
　　通志三卷
　　佚
　　范氏【谔昌】补正太经
　　通志十卷
　　佚
　　林氏【瑀】太经注
　　通志十卷
　　佚
　　太经释文
　　通志一卷
　　佚
　　宋氏【惟干】太解【干通志作翰】
　　通志十卷
　　未见【宗防一篇存】
　　晁公武曰皇朝宋惟干注惟干尝得太古本于昭应咸平中知滑台取宋衷陆绩范望三家训解别为之注仍作太宗防两篇附于后其学盖师济东田告司马温公所谓小宋者也
　　王应麟曰景德元年五月直昭文馆宋惟干上太新注十卷付史馆
　　章氏【詧】太经讲疏
　　通志四十六卷【通考注十四卷疏三十卷】
　　佚
　　太经发隐
　　通志三卷
　　未见
　　太图
　　一卷
　　佚
　　苏轼曰詧本闽人迁于蜀者数世遂为成都人晁公武曰皇朝章詧撰嘉祐中成都帅蒋堂献其书于朝诏书褒宠赐号冲退处士实録詧字隐之双流人通经术善属文性恬淡屏居林泉以养生治气为事
　　李焘曰其説以范望为宗望所否者辄改正之大抵之吉凶专在昼夜而子云之辞或竒奥难晓诸家徃徃迷误指凶为吉违背经义詧独以昼夜订其辞于吉凶无所差比诸家诚最优焉詧成都人字隐之博通五经尤长于易太王素赵抃守蜀皆宾礼之赐号冲退素所请也詧将死其乡人梦詧以小童自随投谒告别曰此闲嚣尘非修行地吾归阆苑矣詧盖明术数得道者　又曰詧有太讲疏四十九卷其説甚备发隐之作盖在讲疏以前其大畧可见矣下篇所称王莽旦筮遇干之一五七乃宋衷陆绩旧注本寓言也而詧谓宋陆皆居汉世去扬雄未远必得之传闻故因用之要恐非实耳然亦不害学者观其意焉可也
　　长编至和元年十二月以益州布衣章詧为本州助教詧通经术尤深于太着发隐三篇讲疏四十五卷田况上其发隐特録之詧辞不拜嘉祐四年十一月赐号冲退处士
　　玉海皇祐五年閠七月章詧上太经发隐三篇又太图一卷庆厯中撰发隐始序雄出处本末着之意中陈准易造之法末论之妙以适变通
　　宋氏【咸】太音
　　一卷
　　佚
　　徐氏【庸】太经解【绍兴阁书目作释文】
　　通考十巻
　　未见
　　晁公武曰皇朝徐庸注庸庆厯闲人也以范望解指义不的因王涯林氏诸解重为之注取王涯説附于后目为赜通名之为太性总其自序云尔又多改其文字如以杚为仡以为姽以牡凡为札乃以半为手以孪为防以雅为推之类其所谓林氏者瑀也贾文元尝辟瑀之妄于朝
　　郭氏【元亨】太经疏
　　通志十八卷
　　佚
　　晁公武曰皇朝郭元亨撰元亨序云昔扬雄作传之侯芭后独有张衡桓谭张华见而称叹呉郡邹伯岐求本不能得宋衷为训解陆绩为注解范叔明王涯亦注之皆未明白元亨在蜀自淳化末迄于祥符八年凡三十年撰成今疏又云太虚润色于君平未知何书也【通考经籍志作太润　于君平未知何所据而言然】李焘曰其疏专主范望虽讲论极详然于望本注无所增益也元亨自谓得归于蜀而不着其师之名氏蜀人盖多学疑严扬所传固自不絶但濳伏退避非遇其人则鲜有显者耳元亨之本末亦未详
　　陈氏【渐】演
　　通志十卷【国史志七卷】
　　佚
　　宋史渐字鸿渐少以文学知名于蜀淳化中与其父尧封皆以进士试廷中太宗擢渐第辄辞不就愿擢其父许之至咸平初渐始仕为天水县尉时学者罕通扬雄太经渐独好之著书十五篇号演奏之召试学士院授仪州军事推官后迁耀州节度推官晁公武曰皇朝陈渐撰渐尧佐之族子也国史有传凡十四篇渐谓史以扬雄非圣人而作经犹呉楚僭王按子云法言解嘲止云太然则经非其自称弟子侯芭之徒尊之耳
　　王应麟曰国史渐传著书十五篇号演奏之演本十卷其闲多言星厯自焚三卷所存七卷者有綂述防纪鐍键畧各一篇弹误二篇图一篇箝一篇字摹十六篇
　　孔氏【旼】太图
　　一卷
　　佚
　　长编庆厯七年八月赐汝州龙兴县处士孔旼粟帛旼孔子四十六代孙隐居县之龙山滍阳城晚年惟玩易老为太图张壁上外列方州部家而规其中心空之无所书曰易所谓寂然不动者与此无以异也
　　张氏【揆】太经集解
　　通考一卷
　　佚
　　宋史张揆字贯之齐州人擢进士第歴大理寺丞以疾解官十年不出户读易因通扬雄太经上集解数万言召对迩英阁擢天章阁待制累迁翰林侍读学士
　　长编庆厯七年九月以工部郎中集贤殿修撰张揆为天章阁待制兼侍读学士揆上所着太集解召见延和殿令揲蓍得断首具言断首准易之夬卦盖阳刚以决隂柔君子进小人退之象也帝悦故有是命
　　玉海皇祐四年九月丁度上张修撰写太经
　　张氏【齐】太正义綂论
　　一卷
　　佚
　　释文説
　　二卷
　　佚
　　许氏【洞】演
　　十卷
　　佚
　　王应麟曰许洞演十卷其説分三纪二体上纪甲首丙尾日月迭居以辨数中纪丙首戊尾男女异政以辨位下纪庚首癸尾山川冲气以辨德二体曰范曰纬
　　王氏【鸿】太经注
　　佚
　　江西通志王鸿字翼道雩都人皇祐中试南宫不第幡然归隠目其山曰峿山岩曰需岩尝注太经时周濓溪倅郡鸿亦在讲郡守刘彜请掌郡教不就
　　师氏【望】鉴
　　十卷
　　佚
　　冯氏【元】太音训
　　通志一卷
　　佚
　　宋史冯元字道宗七岁读易母夜梦异人以绀莲花与元吞之且曰善读此后必贵显眞宗试进士殿中召元讲易直龙图阁诏预内朝天禧初数入讲易于宣和门北阁官至户部侍郎元且老率三日一诵易卒赠尚书諡章靖
　　呉氏【秘】太经注
　　佚
　　太音义
　　佚
　　长编嘉祐二年十一月司封员外郎呉秘上所注太经及音义降勑奬谕
　　陈振孙曰太释文一卷相传自侯芭虞翻宋衷陆绩互相增损非后人所作也呉秘尝作音义岂即此耶
　　苏氏【洵】太论
　　一卷
　　存
　　邵子【雍】太准易图
　　未见
　　雍自序曰夫之于易犹地之于天也天主太极而地总元气元气转而为三綂在元则谓之三元三元转而为九州九州转而为二十七部二十七部转而为八十一首首有九赞赞分昼夜而刚柔之用见矣故之赞七百二十九而有竒以应三百六旬有六日之度盖本出于元气而作者也太极生两仪两仪生四象四象生八卦八卦因而重之为六十四故易有干坎艮震巽离坤兑八卦以司八节又以坎离震兑四正之卦二十四爻以司二十四气以复临泰大壮夬干姤遯否观剥坤十有二卦以司七十二候节也气也候也既各有綂矣然周天之度未见其所司也于是又去四正之卦分取六十卦引而伸之为三百六十爻各司其日则周天三百六十度而寒暑进退之道隂阳之运备矣盖本乎太极而作者也由是观之则天地各有生成之数而相为表里之用故天数西行上承而左转者在地之元气也地数东行下顺而右运者在天之太极也太极运三辰五星于上元气转三綂五行于下此所谓成变化而行鬼神者也所谓之于易犹地之于天者如斯而已准而作之不亦宜乎若夫分天度列次舍序气候明卦爻冠首赞位列八重先以夜赞布诸外然后昼赞首位爻象候卦气卦宫分度数次诸内复防于辰极而易显仁藏用之道循乎数者可见矣是故始于上元甲子天正朔旦日躔牛宿之初后四千六百一十七年复防于太初之上元者之赞也自上元甲寅青龙之首气起未济之九四后三万一千九百二十年复防于太极之上元者易之爻也原始要终究其所穷则体用虽殊其归一而已矣
　　按是序载元呉草庐支言然晁以道嵩山集即载之当属康节之作
　　司马氏【光】太经集注
　　通考十卷
　　存
　　光自序曰汉五业主事宋衷始为作解诂呉郁林太守陆绩作释文晋尚书郎范望作解赞唐门下侍郎平章事王涯注经及首测宋兴都官郎中直昭文馆宋惟干通为之注秦州天水尉陈渐作演司封员外郎呉秘作音义庆厯中光始得太而读之作读自是求访此数书皆得之又作説疲精劳神三十余年讫不能造其籓篱以其用心之乆弃之似可惜乃依法言为之集注诚不知量庻几来者或有取焉其直云宋者仲子也云小宋者昭文郎中也晁公武曰司马光君实集汉宋衷解诂呉陆绩释文晋范望解赞唐王涯注经及首测宋惟干通注陈渐演呉秘音义七家为此书自庆厯至元丰凡三十年始成
　　陈振孙曰集取宋衷以下七家之説而断之以己意张岳序曰扬子太自司马氏注出而诸家之説可废然好之者故少今之学者岂惟不好纵有精力亦不暇及故岁乆而讹脱愈甚予始得是书爱其文字竒古又爱司马氏以其所自得之义理説明畅详尽因并读之患无善本可以讐挍丙戌冬使过广信郡守张侯景周方图刻乃出予本与张本参挍之得其讹谬可正者数处而阙其疑序之曰子云之为是书将以拟易也夫易于天地万物之理赜矣岂待别有一言与之并行而能有所发明哉自先天之学不传吾夫子赞易仅存其辞于大传中而世之为丁何焦京学者方蔽于传注拘于术数莫有能察其所由然者也子云博极羣籍又好深湛之思其于天地之运隂阳二气之徃来盖见其机缄之不容己者于是考之于律则十二管相生之气应参之于厯则四时分至之候验测之以乾象则日月五纬之度合独反而求之于易不得其説乃以为四圣亦有未备必待已而后明也于是奋而为其数肇于一参于三成于九而极于八十一一者阳之数也积阳之极轻清而运于上者为天故八十一首以象周天之体太隂五纬俱丽乎天者也迟留伏逆参差不齐惟日一日一度无有余欠日法既定则太隂五纬所躔之度皆可考故为七百二十九赞以象日行一岁周天之度气始于冬至辰始于子律始于黄钟宿度始于牵牛而疏布其节侯分秒于八十一首七百二十九赞之中终始迭运而不穷与先天气运之序眞有相合者而不知易已有之以为待已而后明则是于易学之未深矣或谓子云善于模仿是书仿太初厯及京房卦气夫太初汉人本厯自当用之房之书惟互换卦序分卦直日及四正六爻各主一气为牵合无取若其十二辟卦次第虽羲文未之及也特房用之异耳子云首专言隂阳消息而深致意于盛衰胜负之际至于赞辞所断吉凶又直以义理人事得失为言不杂乎占验小数此其意正与房反自刘向父子号为精达隂阳视子云不知何如而岂京氏之所敢拟哉故予尝谓子云是书虽不得先天之数与象而得其意其他得失先儒之论己辨学者择之可也或曰象数亦有二乎曰有理则有气有象则有数盈天地间皆象也因象起数皆可显造化之体惟其所起有偏全故其显于是者时有不神耳譬之万物皆得造化之气以生而有正者偏者通者塞者谓偏且塞者造化之气不在是不可也易之与以是求之斯得矣
　　程氏【贲】太经手音【或作义训】
　　通志一卷
　　佚
　　黄休复曰贲字季长自号丘园子江阳人
