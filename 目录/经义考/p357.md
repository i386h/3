<!-- { "loadSidebar": true } -->
　　翘翘车乘招我以弓岂不欲往畏我友朋
　　虽有丝麻无弃菅蒯虽有姬姜无弃蕉萃凡百君子莫不代匮
　　周道挺挺我心扃扃讲事不令集人来定
　　俟河之清人寿几何兆云询多职竞作罗
　　谋之多族民之多违事滋无成
　　我无所监夏后及商用乱之故民卒流亡
　　礼义不愆何恤乎人言
　　淑慎尔止无载尔伪
　　我之怀矣自诒伊戚
　　优哉游哉聊以卒岁
　　右左传
　　相彼盍旦尚犹患之
　　昔我有先正其言明且清国家以宁都邑以成庶民以生谁能秉国成不自为正卒劳百姓
　　右礼记
　　鱼在在藻厥志在饵
　　右大戴礼
　　皇皇上天其命不忒天之以善必报其德
　　右家语
　　舟张辟雍鸧鸧相从八风回回凤凰喈喈
　　右乐元语
　　敇尔瞽率尔众工奏尔悲诵肃肃雝雝无怠无凶
　　右周官注
　　鸿鹄将将惟民歌之济济多士殷民化之
　　浩浩者水育育者鱼未有室家而安召我居
　　右管子
　　青青之麦生于陵陂
　　右庄子
　　乐矣君子直言是务
　　右晏子春秋
　　良工之子必先为箕良冶之子必先为裘
　　右列子
　　圣人之德若天之髙若地之普
　　若地之固若山之承不坼不崩若日之光若月之明与天地同常
　　必择其所堪必谨所堪
　　王道荡荡不偏不党王道平平不党不偏其直若矢其易若底君子之所履小人之所视
　　鱼水不务陆将何及
　　右墨子
　　国有大命不可以告人妨其躬身
　　涓涓源水不雝不塞毂已破碎乃大其辐事以败矣乃重太息
　　右荀子
　　按荀子之引诗多矣如云墨以为朗【或作明】狐狸其苍又云如霜雪之将将如日月之光明为之则存不为之则亡又云凤凰秋秋其翼若干其声若箫有凤有凰乐帝之心又云长夜漫兮永思骞兮太古之不慢兮其辞俱不类三百篇中语故置不录
　　将欲毁之必重累之将欲踣之必髙举之
　　惟则定国
　　君君子则正以行其德君贱人则寛以尽其力
　　右吕氏春秋
　　四牡翼翼以征不服
　　右汉书
　　雍雍鸣旭日始旦登得前利不念后患
　　右盐铁论
　　皎皎练丝在所染之
　　右后汉书
　　相彼鸟止于陵阪仁道在迩求之无远
　　右徐轩中论
　　大夫士琴瑟御
　　右白虎通德论

　　经义考卷二百六十一
　　钦定四库全书
　　经义考卷二百六十二
　　翰林院检讨朱彝尊撰
　　逸经【下】
　　礼
　　逸篇
　　青史氏之记
　　右见大戴记保傅篇
　　世子之记
　　右见小戴记文王世子篇
　　王居明堂礼【句附】
　　孟春出十五里迎岁
　　仲春带以弓韣礼之禖下其子必得天材
　　季春出疫于郊以禳春气
　　孟夏毋宿于国
　　仲秋九门磔禳以发陈气御止疾疫命庶民毕入于室曰时杀将至毋罹其灾乃命国醵
　　季秋除道致梁以利农也
　　孟冬之月命农毕积聚系收牛马
　　季冬命国为酒以合三族君子説小人乐
　　右三礼注
　　中霤礼【句附】
　　以功布为道布属之几
　　右周礼注
　　凡祭五祀于庙用特牲有主有尸皆先设席于奥祀户之礼南靣设主于户内之西乃制脾及肾为俎奠于主北又设盛于俎西祭黍稷祭肉祭醴皆三祭肉脾一肾再既祭彻之更陈鼎俎设馔于筵前迎尸畧如祭宗庙之仪
　　祀灶之礼先席于门之奥东靣设主于灶陉乃制肺及心肝为俎奠于主西又设盛于俎南亦祭黍三祭肺心肝各一祭醴二亦既祭彻之更陈鼎俎设馔于筵前迎尸如祀户之礼
　　祀中霤之礼设主于牖下乃制心及肺肝为俎其祭肉心肺肝各一他皆如祀户之礼
　　祀门之礼北靣设主于门左枢乃制肝及肺心为俎奠于主南又设盛于俎东其他皆如祭灶之礼
　　行在庙门外之西为軷壤厚二寸广五尺轮四尺祀行之礼北面设主于軷上乃制肾及脾为俎奠于主南又设盛于俎东祭肉肾一脾再其他皆如祀门之礼【以上皆中霤礼文】
　　右月令注
　　禘于太庙礼【句附】
　　禘于太庙之礼日用丁亥其昭尸穆尸其祝辞总称孝子孝孙皆升合于其祖
　　祫于太庙之礼毁庙之主升合食而立二尸
　　右呉氏仪礼逸经左传杜预注
　　三正记【句附】
　　正朔三而改文质再而复也质法天文法地也
　　天子长一尺二寸诸侯一尺大夫八寸士六寸天子蓍长九尺诸侯七尺大夫五尺士三尺
　　灼以荆以火动不以水动蓍
　　右白虎通德论
　　江河淮济为四渎渎者通也所以通中国垢浊民陵居殖五谷也江者贡也珍物可贡献也河者播为九流出龙图也淮者均均其务也济者齐齐其度量也
　　右风俗通
　　大夫蓍五尺故立筮士之蓍三尺当坐筮
　　右仪礼疏
　　三王各以正月祭天南郊日用上辛【以上皆三正记文】
　　右三礼义宗
　　瑞命篇
　　右论衡
　　本命篇【句附】
　　男必三十而娶女必十五乃嫁
　　别名记【句附】
　　司徒典民司空主地司马顺天
　　五人曰茂十人曰选百人曰俊千人曰英倍英曰贤万人曰杰万杰曰圣
　　右白虎通德论
　　盛德记【句附】
　　明堂自古有之凡有九室室有四户八牖共三十六户七十二牖以草盖屋上圆下方所以朝诸侯其外有水名曰辟雍
　　右礼记疏
　　号諡记
　　右风俗通
　　亲属记【句附】
　　男子先生称兄后生称弟女子先生为姊后生为妹父之昆弟不俱谓之世叔父之女昆弟俱谓之姑
　　王度记【句附】
　　刘向曰王度记齐宣王时淳于髠等所説也
　　天子冢宰一人爵禄如天子之大夫
　　子男三卿一卿命于天子
　　臣致仕于君者养之以其禄之半
　　玉者有象君之德燥不轻湿不重薄不挠防不伤疵不掩是以人君宝之
　　反之以玦其不待放者亦与之物
　　天子鬯诸侯熏大夫芑兰士蒹庶人艾
　　右白虎通德论
　　百尸为里里一尹其禄如庶人在官者
　　右杂记注
　　大夫俟放于郊三年得环乃还得玦乃去
　　右曲礼疏
　　天子驾六马诸侯驾四大夫三士二庶人一【以上皆王度记文】
　　右汉书舆服志
　　五帝记【句附】
　　立庠序之学则父子有亲长幼有序
　　右周礼疏
　　王霸记
　　史防祖曰周礼大司宼注引王霸记曰四面削其地又曰置之空墠之地又曰正之者杀之也又曰残灭其为恶又曰犯令者违命也陵政者轻政法不循也又曰悖人伦内外无以异于禽兽不可亲百姓则诛灭去之凡六举于司宼之注而不见于他书
　　右周礼注
　　按郑康成注周礼引王霸记文乃大司马之职史氏学斋占乃以为司寇误矣
　　秩官篇【句附】
　　韦昭曰周常官篇名
　　敌国宾至关尹以告行理以节逆之候人为导卿出郊劳门尹除门宗祝执祀司里授馆司徒具徒司空视涂司宼诘奸虞人入材甸人积薪火师监燎水师监濯膳宰致餐廪人献饩司马陈刍工人展车
　　右国语
　　王史氏记
　　隋书王氏史氏记二十一篇
　　昭穆篇【句附】
　　祀先贤于西学所以教诸侯之德也即所以显行国礼之处也
　　太学志【句附】
　　礼士大夫学于圣人善人祭于明堂其无位者祭于太学
　　右蔡邕明堂论
　　礼外篇【句附】
　　周时德泽洽和蒿茂大以为宫柱名曰蒿宫
　　右贾思勰齐民要术
　　遗句
　　子孙娶妻嫁女必择孝弟世世有行义者是则子孙慈悌孝爱不敢淫暴党无不善三族辅之故凤凰生而有仁义之性虎狼生而有贪戾之心呜呼戒之哉无养乳虎将【阙】天下
　　右逸大戴礼
　　父召无诺君命召不俟驾
　　诸侯耕助以供粢盛夫人蚕缫以为衣服
　　惟士无田则亦不祭
　　朝廷不歴位而相与言不逾阶而相揖也
　　右孟子
　　距冬至日四十六日则天子迎春于东堂距邦八里堂髙八尺堂阶三等青税八乘旗旄尚青田车载矛号曰助天生唱之以角舞之以羽翟此迎春之乐也自春分数四十六日则天子迎夏于南堂距邦七里堂髙七尺堂阶二等赤税七乘旗旄尚赤田车载防号曰助天养唱之以征舞之以鼓鞉此迎夏之乐也自夏至数四十六日则天子迎秋于西堂距邦九里堂髙九尺堂阶九等白税九乘旗旄尚白田车载兵号曰助天收唱之以商舞之以干戚此迎秋之乐也自秋分数四十六日则天子迎冬于北堂距邦六里堂髙六尺堂阶六等黑税六乘旗旄尚黒田车载甲铁鍪号曰助天诛唱之以羽舞之以干戈此迎冬之乐也
　　春则衣青衣佩青玉乘青辂驾青龙载青旗以迎春于东郊居明堂左啓东户夏则衣赤衣佩赤玉乘赤辂驾赤龙载赤旗以迎夏于南郊居明堂正庙啓南户秋则衣白衣佩白玉乘白辂驾白龙载白旗以迎秋于西郊居明堂右啓西户冬则衣黑衣佩玉乘辂驾铁骊载旗以迎冬于北郊居明堂后庙啓北户
　　右皇览
　　兆于南郊所以定天位也祭地于泰折在北郊就阴位也
　　右汉书郊祀志
　　小学碾小节业小道焉大学碾大节业大道焉
　　毛竒龄曰贾谊新书引逸礼记文称容经曰云云容经即容礼后汉刘昆少习容礼也容礼当即今之仪礼
　　右贾谊新书
　　珪博三寸剡上寸半厚半寸半珪为璋方中圆外曰璧半璧曰璜圆中牙身外曰琮
　　孔颖达曰逸礼记文
　　右白虎通
　　王者必制巡狩之礼何尊天重民也所以五年一巡狩何五岁再闰天道大备所以至四岳者盛德之山四方之中能兴云致雨也巡狩者何巡循也狩牧也为天循行牧民也
　　右太平御览
　　乐
　　遗句
　　土曰壎竹曰管皮曰鼓匏曰笙丝曰石曰磬金曰钟木曰柷敔此谓八音也法易八卦也
　　壎坎音也管艮音也鼔震音也离音也钟兑音也柷敔干音也
　　右白虎通
　　磬前长三律二尺七寸后长二律尺八寸
　　右考工记疏
　　春秋左氏传
　　遗句
　　岁祫及坛墠终禘及郊宗石室
　　毛竒龄曰见通典博士徐禅议按今左传无此文岂左传亦有遗句耶
　　论语
　　逸篇
　　问玉
　　璠璵鲁之寳玉也孔子曰美哉璠璵远而望之焕若也近而视之瑟若也一则理胜一则孚胜
　　玉十谓之区治玉谓之琢亦谓之雕
　　瑳玉色鲜白也莹玉色也瑛玉光也琼赤玉也璿瑾瑜美玉也璑三采玉也玲玱琤瑱瑝玉声也璬玉佩也瑱充耳也璪玉饰以水藻也
　　右太平御览
　　玉粲之璱兮其瑮猛也
　　右説文
　　如玉之莹
　　右文选注
　　按逸论语问玉篇疑是问玉説见论语部
　　知道
　　班固曰齐论二十二篇多问王知道
　　右汉书艺文志
　　遗句
　　朋友无所归生于我乎馆死于我乎殡
　　右白虎通
　　大夫退死葬以士礼
　　右王制正义
　　孝经
　　逸篇
　　子曰闺门之内具礼矣乎严父严兄妻子臣妾犹百姓徒役也
　　熊禾曰开元敇议意非不美而司马贞浅学陋识并以闺门一章去之卒啓明皇无礼无度之祸
　　右长孙氏説
　　孟子
　　逸篇
　　性善　辨文　説孝经　为正
　　王充曰孟子作性善之篇以为人性皆善及其不善物乱之也
