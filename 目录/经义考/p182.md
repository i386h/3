<!-- { "loadSidebar": true } -->
　　真徳秀序曰周礼之难行于后世也久矣不惟难行而又难言然则终不可行乎曰有周公之心然后能行周礼无周公之心而行之则悖矣然则终不可言乎曰有周公之学然后能言周礼无周公之学而言之则戾矣孟子曰周公思兼三王以施四事其有不合者仰而思之夜以继日幸而得之坐以待旦公之心禹汤文武之心而其学则禹汤文武之学也以此之心布而为政以此之学着而为书故能为成周致太平而为万世开太平葢自古祸乱之原非一而大略有四焉君心纵于逸乐而羣下不敢言也贤才壅于疏逖而在位非其人也元元愁痛而上不闻蔽耳目之近而逺弗察也六官之属凡能导人主以侈欲者一以冡宰统之三公之论道师保氏之诏諌又皆以辅导为职而君者立于无过之地矣士之有徳行道艺者民自兴之而因使长与治焉修于家者莫不达于朝廷则人才无陆沉天官弗私与矣居民有法养民有政敛民有制刑民有典举天下疲癃惸独无不乐其生者又自王畿之近至于六服之逺地之相去或千万里而情之相通如一家凡此皆禹汤文武之政公之所思而得者毕萃于书非有公之心者其能行非有公之学者其能言乎新室盗也宇文狄也其所经营皆自私也志先王之道者莫如唐太宗然无端身刑家之本而欲规井田议封建宜其卒莫能行自刘歆用之既悖儒者哗而攻之曰周礼不可行也吁歆之王田安石之泉府直窃其一二以自葢尔安得累吾圣经耶彼何休指以为六国隂谋之书既几于非圣无法而近世之辟荆舒者又谓废孔子之春秋用刘歆之周礼也独不思春秋固出于周礼耶使周礼常行于天下则春秋不作矣葢后世之行周礼者其悖如彼而言者又其戾如此故曰不惟难行而又难言也郑贾诸儒析名物辨制度不为无功而圣人微指终莫之覩惟洛之程氏闗中之张氏其所论説不过数条独得圣经精微之蕴葢程张之学公之学也有公之学故能得公之心而是书所赖以明也永嘉王君次其学本于程张而于古今诸儒之説莫不深究着为订义一编用力甚至然未以为足也方将蚤夜以思深原作经本指以晓当世其心抑又仁矣以是心而为是学周礼一书其遂大明矣呜呼使是书而果大明在上者以周公之心行三王之事则太平之路开祸乱之源塞岂空言哉予嘉次点之志故为序于篇端而勉使益用力焉绍定五年闰九月
　　按是序又载刘爚云荘集
　　赵汝腾后序曰东巗王君次点彚周礼数十家説衷以己见为订义若干卷真文忠公既序之矣又拳拳俾予赘卷后辞十数不获将行束担弛日以俟予文遂勉为之言周礼一书先儒疑信相半横渠氏遂尊敬之五峰氏最摈抑之二説交驰学者幽冥而罔知所从尝平心思之周礼真周公书汉志所谓周官六篇是也独不幸有三可憾在成周未能为成书在后世不得为全书此予乃深致其惋惜嗟叹之意何以的知为周公书是书之首曰惟王建国辨方正位体国经野设官分职以为民极此言宅洛建官之防司徒职曰日至之景尺有五寸谓之地中乃建王国大宰职曰掌建邦之六典以佐王治邦国此演而伸其防也洛天下之中地六官太平之盛典以中地行盛典此周公佐成王宅洛之本心周书召诰曰旦曰其作大邑其自时中乂洛诰亦曰其自时中乂万邦咸休此周公之心也又书周官载六卿自冡宰至司空虽不条陈设属亦曰六卿分职各率其属大防与六典合所以的知为周公书然向使周公得辅成王于洛邑推行其六典事制曲防之间文理密察之际必犹有所改定庶几为成书以诏后世惜也洛邑未及迁六典有书未尝行可憾一也仲尼慕周公者也从周之叹发于闲居使得遂其为东周之志六典必见于推行讨论润色益至于大成备周公之未备者不在仲尼乎横渠氏谓仲尼继周损益可知是也惜明王不作天下莫能宗之不复梦周之叹方形而天复不愸遗矣可憾二也秦火后经籍多残失礼书为甚汉武帝时河间献王始得周官于民间比诗书最晚出故武帝诏有礼坏之叹顔师古谓亡其冬官补以考工记有所亡有所补非全书也此伊川氏所谓礼经多出于掇拾灰烬之余安得句为之解是也可憾三也有是三可憾则是书之存于天下后世固足以见周公为万世开太平之大防然前之既未为成书后之又不得为全书则不能不使万世而下抱不得见周公经制大成之深恨先儒乃尽归咎于刘歆以为勦入私説迎合贼莽不亦甚乎次点研精覃思十余年而订义成显幽阐微商是确非其有发先儒所未发者多矣至其释周公将整齐六典以为宅洛计不幸殁而成王不果迁规模不获究冬官未尝亡错见于五官中诸儒不能辨而补以考工记则尤有见于是书本末之端的故予特表出之嘉熈丁酉夏中伏日
　　成徳曰东巗周礼订义八十卷载宋史艺文志宋之羣儒经义最富独诠解周礼者寡见于志者仅二十有二家而已葢自王安石当国变常平为青苗借口周官泉府之遗作新经义以所创新法尽传着之又废春秋不立学官于是与王氏异者多説春秋而罢言周礼若颖滨蘓氏五峰胡氏殆攻王氏而并及于周礼者与昔之言周礼者郑康成信为周公成太平之迹陆倕谓为羣经原本王仲淹美其经制大备朱子亦称其广大精密非圣人不能作则为先秦古书无可疑焉者东巗之説谓周公将整齐六典以为宅洛计不幸殁而成王不果迁规模不获究其説本郑氏注而畅发之至云冬官未尝亡错见于五官中则与临川俞寿翁合其编集诸家之説宋儒自刘仲原父以下凡四十五家可谓详且博矣东岩姓王氏名与之字次乐清人从松溪陈氏学传六典要防其书淳祐初郡守赵汝腾进于朝付秘书省特补一官授宾州文学终通判泗州卒年九十有七



　　经义考卷一百二十四
　　钦定四库全书
　　经义考卷一百二十五
　　翰林院检讨朱彝尊撰
　　周礼【六】
　　江氏【致尧】周礼解
　　未见
　　闽书致尧字圣俞惠安人以特奏任法曹通经学与丘崇齐名著周礼解
　　王氏【奕】周礼答问
　　佚
　　温州府志奕字子陵瑞安人淳祐间有防索其所著书郡守赵汝腾缮写以进并荐之不起
　　税氏【与权】周礼折衷
　　通考二卷【宋志作魏了翁】
　　存
　　陈振孙曰周礼折衷二卷枢密临卭魏了翁之门人税与权所録条列经文附以传注鹤山或时有发明止于天官余未及
　　与权后序曰右周礼折衷上下篇本名江阳周礼记闻防失其上篇先生犹子髙斯衜搜録以见归二篇始完间举似泉使考功郎王辰应氏贻书云郑诸説于是论定宜以鹤山周礼折衷名之窃尝闻先生谓此一经多可疑者自先后郑传注以来数千百年无敢輙议亦以官聨须密意其为成王周公遗制至五峰胡子断以为刘歆傅防荆舒祸天下根于郑注国服一条逮吾先生屡发其义葢未病前一年游蒋山有诗尤为着明今附载于此连年饮建业寤寐北山灵三过又不入风雨盲其程一朝决防期万籁不敢声断潢卷夕潦别巘浮帝青因思山中人昔者相熈宁不知学何事莽制为周经羣公咸其辅弗悮宗康成相承章蔡后九州半膻腥歴年百七十众寐未全醒三经犹在校从祀犹在庭追维祸之首千古一涕零大钧髙难问山空木泠泠是游也先生同产兄今礼部侍郎髙定子实为本道转运副使领宾客羣从行端平三年七月三日也
　　黄氏【钟】周礼集解
　　佚
　　闽书钟字器之兴化人漳州録事参军
　　朱氏【申】周礼句解
　　十二卷
　　存
　　陈儒序曰周礼之行于天下也久矣乃薄海内外间有文献不足者或曰周礼尽在鲁岂其然哉往歳秋八月儒奉命督抚淮南亟欲崇尚古训以为保厘之图未之有得也适有遗我周礼句解者读之而典则明备字画精严宛若韩宣子所见者乃遂檄淮守蔡子金刋之将以布诸学宫或问之曰子之刻是编也谓足以尽先王之大法也乎曰然昔者先王之有天下也体国经野创制立法庸以章志轨物立极宣化而民用靡忒是故乃立六官以象天地以象四时而典章文物放诸海内郁郁如也洋洋如也执是以求先王之治也非与曰法也者治之具也是编也者先王经纶之迹也圣人神道设敎而天下服也子知之乎曰未也曰先王修礼以达义体信以达顺是故微而显深而通茂而有间大道之行天下为公焉譬诸天运神道而风霆流行庶物露生有莫尸其功而莫之或忒者是故吾观于六典而经纶之业尽之矣于戏盛哉是集也删繁举要得什一于千百君子欲求帝王之治其尚毋忽于闗睢麟趾之意哉儒乃拜手而言曰吾乃今知周公之徳与周之所以兴也信矣信矣乃次其説而序诸首简
　　金氏【叔明】周礼疑答
　　佚
　　车若水曰周礼冬官不亡散在诸官之中而地官尤多金叔明作周礼十疑十答用意甚勤余授以俞氏复古编叔明甚喜云复古编良是周官三百六十今存三百五十只亡其十岂可谓冬官亡耶此説痛快
　　叶氏【时】礼经防元
　　四卷
　　存
　　潘元明序曰周官六典周公致太平之书也然汨于汉儒之注疏使圣人之道千载不明宋之文明濓洛诸儒相继以出易诗书春秋皆有成説周礼一经又得龙图阁学士叶文康公防元而【原阙】表章于世实可缉濂洛之未备矣文康公立朝正色与朱紫阳相友善则讲贯之素有不苟然者余涖政之暇就其六世孙江浙提学广居得其书而读之其出入诸经援引明赡比事汉唐考覈精详一洗汉儒之陋诚有裨于治化者旧板之废已久因重锓梓以广其传吁唐虞逺矣后之言治者莫过周公求周公之治莫出于周礼有天下国家舍是无以法矣则是书之传岂曰小补之哉
　　陈基序曰昔周公致太平之迹具载六官凡天地日月之逺山川封域之近礼乐刑政之着夷狄鸟兽之微皆经纶区别无不各得其宜此圣人精神心术之所寓传诸万世所当守为律令而不可忽焉者也秦人欲肆其暴而恶六经为害己乃尽举而焚之其罪可胜诛哉汉儒掇拾残编断简于烈焰之中仅千百之十一耳然皆百孔千疮卒未有以理为之折衷者河问献王妄以考工记而补冬官之阙葢亦陋矣故宋叶文康公生乎百世之下而确然有见于百世之上乃取经文之所存者防而通之搜罗櫽括曲畅旁达事覈理当如指诸掌其补亡一篇又皆以经补经尽洗汉儒傅防之陋譬之美玉有阙以玉补之不愈于用石乎公裔孙今江浙儒学副提举广居奉遗稿献之江浙行中书右丞荥阳潘公公命刻诸梓且寓书俾余序其篇端余于文康无能为役而于礼也则愿学焉既幸其后有人又嘉潘公之乐善不倦乃不辞而为之书
　　叶广居跋曰礼经防元四卷凡百篇错综六官剖括羣务其于建邦立极敦礼崇学之要靡不该洽今读其文如立文武成康之朝以与周召毕荣相唯诺也其书昔授门人丹山翁同父氏自翁氏复归家椟比年兵革流窜躬负遗笈得不失坠江浙右丞荥阳公敦古尚治命锓梓以不朽其传噫圣人之道具于六经圣人之治实存周礼先公以直气正学飏歴清要防权臣革命仅自法从出典外藩而志不尽施则防元之传以俟后圣者固有在矣岂徒资学子讨论之益哉读者其毋忽
　　黄氏【震】读周礼日抄
　　一卷
　　存
