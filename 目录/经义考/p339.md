<!-- { "loadSidebar": true } -->
　　黎温序曰经以载道先儒言之备矣盖易以究隂阳书以道政事诗以理性情春秋以明褒贬礼以谨节文乐以致中和故洁静精微易教也疏通知逺书教也温柔敦厚诗教也属辞比事春秋教也恭俭庄敬礼教也广博易良乐教也是以圣人作经垂训之功不亦大乎昔者周衰六经厄于秦火汉室奋兴始除挟书之律经籍渐出诸儒传于残编断简之中山岩屋壁之内晋唐以来莫有发挥迨乎宋徳隆盛五星聚奎文运光啓治教休明而应生于濂洛关闽之羣哲于是诸经皆有传义之説如日丽中天圣道丕显而顿回邹鲁洙泗之风教粤若夹漈郑先生名樵字渔仲莆阳人亦出于宋隆平之世典教之际述作是书而爲六经管辖之论啓其关键阐发幽袐俾学者直覩升堂之精蕴是则有功于圣门诚不鲜矣温自往年游于盱郡常请益于湾溪子由危先生讲论之暇出家藏厥祖训导邦辅所录是书啓诲于温既而旧冬遂请是稾敬擕入于书林一旦访谒日新刘氏克常细阅其义欣然珍留击节叹曰沧海诚有遗珠矣而请予挍正之予窃谓是书一出则六经之奥昭然不惟天下学者之有幸也
　　按世传六经奥论六卷成化中盱江危邦辅藏本黎温序而行之云是郑渔仲所着荆川唐氏辑稗编从之今观其书议论与通志略不合渔仲甞上书曰十年为经防之学以其所得者作书考作书辨譌作诗传作诗辨妄作春秋考作诸经序作刊缪正俗跋五六年为天文地理虫鱼艸木之学所得者作春秋列国图作尔雅注作诗名物志而奥论曾未之及则非渔仲所着审矣










　　经义考卷二百四十五
　　钦定四库全书
　　经义考卷二百四十六
　　翰林院检讨朱尊撰
　　羣经【八】
　　马氏【定国】六经考
　　佚
　　王氏【若虚】五经辨惑
　　二卷
　　存
　　姚氏【枢】等五经要语
　　未见
　　黄虞稷曰至元三年姚枢窦默王鹗商挺杨果等纂进凡二十八类
　　熊氏【朋来】五经説
　　七卷
　　存
　　南昌府志熊朋来字与可丰城人咸淳甲戌进士仕元为福清州判官
　　陆元辅曰易説一卷诗书説一卷春秋説一卷三礼説二卷大小戴记説一卷杂説一卷
　　胡氏【炳文】五经防意
　　未见
　　凌氏【尧辅】大学中庸孝经诸书集解音释
　　佚
　　戴表元序曰儒者之説其精者为道德而麤者为礼乐刑政当三代以前虽世治有断续而二説未尝一日废于天下书之所存者畧也周之既衰礼乐刑政尽坏道德茫然无所附丽夫子不得已始与其徒共详之于书书详而后世之托言者始杂然自其徒相继皆没之后千有余年往往尝有穷经学古之彦不以世故动心枯然自守师説于山林艸泽间宜举一世不好之而不变声薫气染之久而亦或为人所采拾道德之绪余礼乐刑政之髣髴因之而不坠者什五至于近代濓洛之兴于杂书之中定着其书通于夫子者曰子曽氏子思氏子孟氏而上三氏之书存者曰孝经中庸大学孟子若论语又孔门之高弟共为之尤精者也为之披微文抉沈辞使寻源者不迷其津趋途者不昧其岐有功哉濓洛之徒皆没説者又杂考亭朱先生出又取濂洛之已详者与其徒皆明之故孝经有刋误论语孟子有集注大学中庸有章句以迨太极西铭通书之类凡残编断简之关于义理者举有训解其徒之书予之资虽钝犹得而窥之其徒之人为余之先犹得而知之顾嵗月推移风气变化资品之尢钝于予者则不及预此矣予白首东来乃始获闻番阳有双峯饶君者尝学于考亭之门人而于考亭之书钻研探索纂述彚叙其意犹考亭之于濓洛也久之是州之儒者凌君尧辅与予游予又见其笺诂疏释问答圗辨而知其游饶君之门而于饶君之书又如饶君之于考亭也呜呼兹非予所谓穷理学古之彦不以世故动心而枯然自守师説于山林艸泽间者耶尧辅归而于是书也益其入谨其出且及于伏生申公之年其有欲闻道德礼乐刑政之説者不以属君之徒而谁耶
　　王氏【希旦】五经日记
　　未见
　　黄虞稷曰字葵初德兴人隠居著书累征不起又有书易通解
　　李氏【恕】五经防注
　　六卷
　　未见
　　杨士竒曰庐陵李省中先生名恕与龙麟洲刘水牎同辈行五经者易书诗论孟防注简明切当便于学者
　　何氏【异孙】十一经问对
　　五卷
　　存
　　杨士竒曰此书为小学设所谓十一经者书诗春秋仪礼周礼礼记论语孝经大学中庸孟子不及于易者非小学所及也
　　黄虞稷曰设为经疑以为科塲发问对防之用
　　周氏【闻孙】五经纂要
　　佚
　　萧氏【志仁】经解佩觽録
　　十卷
　　佚
　　江西通志萧志仁字无恶庐陵人
　　张氏【】四经归极
　　未见
　　潘氏【廸】六经发明
　　未见
　　姓谱廸元城人歴官国子司业集贤学士
　　余氏【国辅】经传考异
　　佚
　　吴澂序曰金谿余国辅辑经传考异以予之亦尝用力于斯也俾序其首予少时读经书疑其有悮字错简处必博考详订而是正之一日有先生长者见其一二叱责曰圣经如天之日月千古不易何可改耶汝何物小子而僭妄如此予鞠躬谢过曰父师之教敢不承乎第古书自秦火之余炎汉之初率是口授五代以前率是笔録口授者宁无语音之讹笔録者宁无字画之舛语讹字舛为经之害大矣不订正而循袭其讹舛强解凿説不几于侮圣言与予之订正也岂得已而不已者哉况一一皆有案据曰某本作某字或先儒曽有论义曰某字当作某字未尝敢自用意点窜也先生长者不颔予説予亦不能从其言而遂止然于此毎兢惕谨审而不敢苟国辅老成之儒顾亦同予少时之癖而所去取不悉与予同何当聚谈细细商畧以归于至当之一
　　舒氏【天民】六艺纲目
　　四卷
　　存
　　马氏【莹】五经大义
　　佚
　　栁贯志曰马氏讳莹其字仲珍世家建德县之新亭乡精研经史防连诸子百家下逮山经地志谣俗方言朝披夕揽搴华哜英延祐科兴始用春秋举上不利后更用礼记亦不利彚次所着五经大义四书答疑又手选唐五百家诗五卷宋南渡诸家诗一卷别有讲义读书纪各二卷藏于家
　　瞻氏【思】五经思问
　　未见
　　欧阳氏【长孺】九经治要
　　十卷
　　未见
　　张萱曰元皇庆间欧阳长孺采九经之要辑为一书自君臣以至朋友自治心以至治天下分为六门凡七百九十三章共十卷
　　杜氏【本】四经表义
　　佚
　　江西通志杜本字伯原清江人隠居武夷山文宗征之不起后至元间复召为翰林待制称疾固辞学者称为清碧先生
　　黄氏【泽】六经补注
　　佚
　　吴澂序曰先圣王之教士也以诗书礼乐为四术易者占筮之繇辞春秋者侯国之史记自夫子赞易修春秋之后学者始以易春秋合先王教士之四术而为六经经焚于秦而易独存经出于汉而乐独亡幸而未亡者若书若礼往往残缺惟诗与春秋稍完而已汉儒専门传授守其师説不为无功于经而圣人之意则未大明于世也魏晋而唐注义渐广至宋诸儒而经学之极盛矣程子之易立言几与先圣竝然自为一书则可非可以经注论若论经注则朱氏诗集传之外俱不能无遗憾也后儒于其既精既当者或未能哜味其所可取则于其未精未当者又岂人人而能推索其所未至哉予尝于此重有慨焉而可与者甚鲜也蜀儒黄泽楚望贫而力学往年初识之于筠今年再遇之于江读易诗书春秋及周官礼记悉欲为之补注补注之书未成而各经先有辨释宏纲要义昭掲其大而不遗其小究竟谨审真有灼见先儒旧説可从者拳拳尊信不敢轻肆臆説以相是非用功深用意厚以予所见明经之士未有能及之者也晚年见此宁不为之大快乎楚望不轻以示人而德化县令王君乃为锓梓以传予叹美之不足因以谂于学者盖于诸经沈潜反覆然后知其用功之不易用意之不苟云
　　翼经罪言
　　佚
　　吴氏【仲迂】经传发明
　　未见
　　宋氏【元翁】五经约説
　　佚
　　袁桷序曰古之学者三十而五经立方其时以力田致养为先本春出于野冬始入邑其勤恳恳然日不能给暇日入学嵗率不满十旬焉噫何其敏且成如是之易也盖先王盛时乡遂沟洫之制明冠昏宾蜡之礼具歌俎豆钟鼓弓矢之备周旋品节皆身亲而日化则所谓通其义者道德性命之理也简牍日繁専门经师夸宏务竒汉世儒者白首莫一微言既絶掇拾枝蔓而媮意惰业率自涯而返良有以也夫子之翼易二戴之传古礼解经之准的也训诂别立为小学析文以言字因字以言义究其大较邈不相入然则士何自知经防哉唐孔贾氏尊汉儒宗知其迕陋犹防讳曲覆如临师保不敢有犯独啖赵出口指摘无所避刘原父氏欧阳氏始慷慨直论未几言经者铢分毫别疆画同异亦骎骎乎汉儒矣夫一道德而同风俗作者之事也复古而不至焉者儒者之责也六艺之道莫急于礼乐乐书废已久而仪礼讫不得立学官遗音旧器莫可寻辨登降进退揖让之损益临事取具跂就企及卒泥夫近古吾独谓学古之士犹足以语夫此也卢陵宋元翁为童子时能明经明经举废已久独元翁兴起其事弱冠复约为大义先王坠典炳然其専美矣夫天人之奥昔人之所罕言而昔之耳闻目见接熟素履今皆弃置不讲元翁气清德茂养泉粪木必以源本约而同之与道俱防后之学者将由是则焉敢诵所闻而美之
　　欧阳氏【侊】五经防要
　　未见
　　闽书侊字以大长乐人举进士不第隠居著述学者称道江先生
　　陈氏【樵】经解
　　未见
　　江氏【逢辰】七经要义
　　未见
　　黄虞稷曰字虞卿歙人元崇德州教授
　　雷氏【光霆】九经辑义
　　五十卷
　　佚
　　吴氏【师道】三经杂説
　　八卷
　　未见
　　黄虞稷曰易诗各一卷书六卷
　　杨氏【叔方】五经辨
　　佚
　　吉安府志杨叔方吉水人号学睡先生以经学授清江范德机以厯法授宁都习吉翁
　　曽氏【巽申】经解正讹
　　未见
　　黄虞稷曰永丰人官应奉翰林文字
　　李氏【好文】端本堂经训要义
　　十一卷
　　未见
　　元史至正九年顺帝开端本堂命皇太子入学命李好文以翰林学士兼谕德好文取史传及先儒论説关治体协经防者仿真德秀大学衍义之例为书十一卷名曰端本堂经训要义奉表以进诏付端本堂命太子习焉
　　李氏【仁夀】诸经衍义
　　未见
　　黄虞稷曰字山甫龙泉人元季婺州教授
　　【阙】


　　赵氏【居信】经説
　　未见
　　唐氏【怀德】六经问答
　　佚
　　黄虞稷曰字思诚金华人仲友七世孙许白云弟子元衢州学録
　　陈氏【刚】五经问难
　　佚
　　杨氏【维桢】五经钤键
　　未见
　　叶氏【失名】经疑
　　佚
