<!-- { "loadSidebar": true } -->
　　朱震曰弼去旧说杂以老庄之言于是儒者専尚文辞不复推大传天人之道自是分裂不合
　　王炎曰焦延寿京房孟喜之徒遁入于小数曲学无足深诮而郑虞翻之流穿凿附会象既支离理滋晦蚀王弼承其后遽弃象不论后人乐其说之简且便也故汉儒之学尽废而弼之注释独存于今吴仁杰曰王弼易用康成本谓孔子赞易之辞本以释经宜相附近乃各附当爻每爻加象曰以别之谓之小象又移文言附于乾坤二卦加文言曰三字于首而以系辞上下传字施之说卦前后二篇分上经干传第一泰传第二噬嗑传第三下经咸传第四夬传第五丰传第六而无卷字
　　朱子曰王弼周易巧而不明　又曰古易彖象文言各在一处至弼始合爲一后世诸儒遂不敢与移动陈振孙曰自汉以来言易者多溺于占象之学至弼始一切扫去畅以义理于是天下宗之余家尽废然弼好老氏魏晋谈自弼辈倡之易有圣人之道四焉去三存一于道阙矣况其所谓辞者又杂异端之说乎范谓其罪深于桀纣诚有以也
　　章如愚曰三易同祖伏羲而文王之易独以理传五家同传周易而费氏之学独以理传马王诸儒同释易之学而王弼之注独以理传然则明易之要在理而已矣
　　赵汝楳曰西汉之末向长范升诸人好谈老易东都则折象魏则何晏王弼裴徽皆以说易后至杜弼王希王绩武攸绪辈皆好之开元初诏张说举通易老庄者则易侪于老庄矣
　　税汝权曰易经羲文周孔之手可谓最古而篇第不明葢汉魏以来诸儒之辠而王韩尤其著者魏志谓郑康成始合彖象于经厥初犹如今乾卦附之于后至王弼则自坤以下各爻聮缀之标题乃以上经干传至下经丰传爲六卷已不知于义何居及康伯又以上下系爲七八卷说序杂爲第九卷畧例爲第十卷使羲文周公上下二篇之经不成二篇而孔子十翼不成十翼汉魏迄今防千余年列于学官专置愽士无一人能辨其非者惑世诬民抑何甚哉
　　刘克庄曰京房费直诸人皆舍章句而谈隂阳灾异往往揆之前圣而不合推之当世而少騐至王辅嗣出始研寻经防一扫汉学然其弊流而爲虚矣王应麟曰程子谓学易先看王弼葢辅嗣之注学者不可忽也其以寂然至无爲复又云冬至隂之复夏至阳之复蘓子美辨其非愚谓先儒云至静之中有动之端所以见天地之心与寂然至无之说异矣黄震曰易圣人之书也所以明斯道之变易无往不在也王弼间以老庄虚无之说叅之误矣
　　丁易东曰汉去古未逺诸儒皆以象变言易矣言象变而遗理不可也王辅嗣一扫而去之以其遗理而去之可也并象变而去之则后之学者不知三圣命辞之本心矣
　　俞琰曰易初九潜龙勿用此爻辞也文王之所作也濳龙勿用阳在下也此爻传也孔子之所述也古易爻传自爲一篇不以附经自费氏以此解经而郑康成传费氏之学始移附各卦经文之后犹未若王弼以之分附于诸爻之下也弼更以象爻置于爻辞之前又于象辞之首并爻传之首皆冠以象曰二字于是后人以象辞爲大象爻辞爲小象象安有所谓大小哉　又曰文王之辞谓之经孔子之辞谓之传传者所以释经之辞也经有彖传即文王所系于卦下之辞孔子释文王卦下之辞而传述其意故谓之彖传古者经与传各爲一书自费直以传解注而后郑康成以彖传连经文然犹若今乾卦次序至王弼乃自坤卦而始每卦以彖传移缀于彖辞之后又加以彖曰二字冠之后之人遂不谓之彖传而直谓之彖夫以孔子之彖传爲彖则文王之彖辞当复谓之何哉学者惟弼是从竟莫敢移动吕汲公王原叔晁以道李防岩吕东莱朱紫阳皆以分经合传非古吴仁杰税汝权编周易古经亦皆极论弼之失读易者要当审其是不可纽以旧说而以彖传爲彖也
　　吴源曰五经惟易最古至费氏而古易遂变爲今至郑康成王弼而今易不可复古噫使天下后世不知圣人作易系易之蕴皆汉晋诸儒之过也
　　王袆曰弼注髙谈理致以老庄之意爲解
　　何乔新曰王弼之传祖尚清虚
　　杨时乔曰魏晋间王弼说行依易谈虚名虽爲易圣人卜筮尚占理象数皆失之矣
　　郝敬曰魏汉以还学者迷习训诂独王辅嗣超然窥十翼之藩而説者谓其于象太踈　又曰易者象而已矣而弼曰得意在防象弼惩汉魏诸家之附会矫枉过直毁绳墨而尚清言习气使然不可以爲训也黄宗羲曰王辅嗣注易得意忘象得象忘言日时嵗月五气相推悉皆摈落顾论者谓其以老庄解易试读其注简当而无浮气何曽笼络言故能逺歴于唐发爲正义其廓清之功不可冺也
　　黄宗炎曰易以卜筮独不罹秦火其民间自相授受亦止言卜筮而不敢及乎理义故汉儒易学大扺皆论灾祥祸福以象数爲重葢其由来使然也然其章句之沿习与训诂之垂传者固未尝废也乃宋人竟诋之谓秦火焚书而书存汉儒穷经而经絶岂其然哉辅嗣生当汉后见象占之牵强拘泥有乖于圣教始一切扫除畅以义理天下之耳目焕然一新圣道爲之复覩唐太宗诏长孙无忌与诸儒刋定义防十余家凡辞尚虚诞者皆所不取惟王注独冠古今亦其学其辞有足以折服羣贤岂徒以当时习尚而漫爲囘防之者哉乃宋儒竟诋之谓崇尚虚无襍述异端曲说晋魏谈自王倡始至神州陆沉中原鱼烂皆辅嗣所肇甚或拟其罪爲桀纣噫亦太过矣夫谈象数则斥之如彼诠辞理则咎之如此爲宋以前之儒者不亦难乎
　　陈廷敬曰费直以彖象释经附于卦后今乾卦大哉乾元至用九天徳不可爲首是其例也虽其初加一传字以别于经然十二篇之经直已乱之矣至郑康成注易合彖象于经而所谓彖象不连经文者犹在至王弼注易用康成本又増入乾坤文言虽加彖曰象曰文言曰以别于经然直之所旣乱者弼又从而乱之若说卦等篇仍其旧总曰繋辞自是宋儒知有弼易而不知有古经矣
　　周易畧例
　　隋志一卷【新旧唐书合周易注作七卷】
　　存
　　邢璹曰略例者举释纲目之名统明文理之称略不具也例举并也辅嗣以先儒注二十余家虽小有异同而迭相襍述推比所见特殊故作略例以辨诸家之惑错综文理略録之也
　　项徳棻曰王辅嗣周易略例明象辨位二篇渊乎邃也邢氏称其总一部之指归明六爻之得失可以经天纬地探测鬼神推辟咎悔自士宗宋而此书尘土矣
　　沈珩曰辅嗣明卦明爻诸篇举义明彻不特扫象占之溺亦出汉经师训之上
　　周易穷防论
　　通志一卷
　　佚
　　国史志王弼论一卷大类略例而不及
　　易辨
　　中兴书目一卷
　　佚
　　陈振孙曰世称王辅嗣凡爲论五篇舘阁书目王弼易辨一卷论彖论象亦颇略例意即此书又言此书已亡至晋得之王羲之承诏録藏于秘府世莫得见未知何据
　　何氏【晏】周易私记
　　二十卷
　　佚
　　周易讲说
　　十三卷
　　佚
　　册府元龟何晏撰周易私记二十卷周易讲说十三卷
　　孙氏【炎】周易例
　　佚
　　魏志乐安孙叔然授学郑之门人称东州大儒惩爲秘书监不就作周易春秋例毛诗礼记春秋三传国语尔雅诸注
　　裴松之曰叔然与晋武帝同名故志称其字
　　荀氏【辉】周易注
　　七録十卷
　　佚
　　荀氏家传辉字景文【又云字长倩】太子中庶子与贾充共定晋律又作易集解
　　魏志辉官至虎贲中郎将
　　阮氏【籍】通易论
　　宋志一卷
　　存
　　魏志籍才藻艳逸而倜党放荡行已寡欲以庄周爲模则官至歩兵校尉
　　胡一桂曰阮嗣宗易通论一卷凡五篇
　　嵇氏【康】周易言不尽意论
　　一篇
　　佚
　　晋书嵇康字叔夜谯国铚人拜中散大夫
　　虞氏【翻】周易注
　　隋志九卷【释文序録十卷】
　　阙
　　吴志虞翻字仲翔会稽余姚人尝与少府孔融书并示以所着易注融答书曰易自啇瞿以来舛错多矣去圣弥逺众说骋辞曩闻延陵之礼乐近覩吾子之治易乃知东南之美非徒会稽之竹箭也孙权以爲骑都尉数犯顔諌争权不能悦又性不恊俗多见谤毁坐徙丹阳泾县权积怒非一遂徙翻交州虽处罪放而讲学不倦门徒尝数百人又爲论语国语训注皆传于世
　　别传曰翻初立易注奏上曰臣髙祖父故零陵太守光少治孟氏易曾祖父故平舆令成缵述其业至臣祖父鳯爲之最密臣先考故日南太守歆受本于凤最有旧书世传其业至臣五世臣生遇世乱长于军旅习经于枹鼓之间讲论于戎马之上防先师之说依经立注又臣郡吏陈桃梦臣与道士相遇放髪披鹿裘布易六爻挠其三以饮臣臣乞尽吞之道士言易道在天三爻足矣岂臣受命应当知经所覧诸家解不离流俗义有不当实輙悉改定以就其正宋咸曰先儒如虞翻崔憬辈之用互体京房郎顗辈之用五行皆去圣人逺矣
　　张根曰三代之书或曰连山或曰归藏或曰周易而易之名莫之或改岂非变通之义不可易与此八卦所以爲易之本而三代同之也虞翻好易遇饮三之梦而不得其说猥曰易道在天三爻足矣岂真知易者哉
　　朱震曰虞氏论象太密则失之于牵合牵合之或至于无说
　　王应麟曰虞翻注说卦云乾坤五贵三贱故定位艮兑同气相求故通气震巽同声相应故相薄坎戊离巳月三十日一会于壬故不相符坤消从午至亥故顺干息从子至巳故逆葢用纳甲卦气之説
　　易律厯
　　隋志五行家一卷
　　佚
　　陈振孙曰虞翻注京氏叅同契律厯志一卷专言占象而不可尽通字亦多误未有别本校
　　王撰曰纳甲之说京氏易传魏氏叅同契皆有之而虞氏之说较备
　　周易集林
　　隋志五行家一卷
　　佚
　　周易日月变例
　　七録六卷
　　佚
　　隋志注周易日月变例六卷虞翻陆绩撰
　　按虞氏世治孟氏易然释文所引其文或不尽依孟氏若隂凝于阳爲其嗛于无阳也则同荀氏本累其角得失勿恤冶容作野则同郑氏夲萃亨无亨字则同马氏郑氏本易以工则同京氏本先心则依京氏荀氏本余若匪其彭作尫明辨晳也作柝朋盍簪作戠咸其辅作防滕口说也滕作媵己事遄往已作纪刚揜也作弇坤作成物作坤化系辞焉而明吉凶下有悔吝二字刚柔者昼夜之象作昼夜者刚柔之象也易之序也作象所乐而玩者作所变乐天知命作变天慢藏诲盗冶容诲淫作悔天地之文作爻爲龙爲駹爲科上槁科作折谦轻而豫怠也怠作怡此与诸家不同易注凡九卷虽不传而李氏集解摭采独详録之尚可得二三卷其大畧尚存也
　　陆氏【绩】周易注【释文序録注作述】
　　隋志十五卷【释文序録新旧唐书志十三卷会通一卷】
　　佚【盐邑志林载有一卷】
　　注京氏易
　　三卷
　　存
　　呉志陆绩字公纪吴郡呉人爲郁林太守加偏将军虽有军事著述不废作浑天图注易释皆传于世朱震曰陆绩之学始论动爻
　　按陆氏易注已亡今盐邑志林载有一卷乃系抄撮陆氏释文李氏集解二书爲之所存者几希矣其经文异诸家者履帝位而不疚作疾明辨晳也晳作逝纳约自牖作诱丧羊于易作场妇子嘻嘻作喜喜君子以惩忿窒欲作疗欲吾与尔靡之作防之三年克之也作备也曹侍郎秋岳曾见藏书家有存三卷者惜侍郎没无从访求矣
　　程氏【秉】周易摘
　　佚
