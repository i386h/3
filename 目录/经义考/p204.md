<!-- { "loadSidebar": true } -->
　　按唐张燕公駮魏郑公类礼云礼记传习已向千年至魏孙炎始改旧本以类相比则炎所注礼不用小戴原本可知
　　郑氏【小】同礼义
　　七录四卷【新旧唐志作礼记义记】
　　佚
　　隋志注小同魏侍中
　　杜氏【寛】删集礼记
　　佚
　　杜氏新书曰寛字务叔举孝廉除郎中经传之义多所论駮草创未就惟删集礼记及春秋左氏传解今行于世
　　射氏【慈】礼记音义隐
　　隋志一卷【七录同唐志二卷】
　　佚
　　册府元龟射慈字孝宗为中书侍郎撰丧服变除图五卷礼记音一卷
　　谢氏【桢】礼记音
　　七录一卷
　　佚
　　陆德明曰不详何人
　　司马氏【伷】礼记寜朔新书
　　七录二十卷【唐新旧志同隋志作八卷】
　　佚
　　旧唐书司马伷序王约注
　　孙氏【毓】礼记音
　　七录一卷
　　佚
　　缪氏【炳】礼记音
　　七录一卷
　　佚
　　蔡氏【谟】礼记音
　　七录二卷
　　佚
　　陆德明曰谟字道明济阳考城人晋司徒文穆公
　　曹氏【躭】礼记音
　　七录二卷【唐志同】
　　佚
　　陆德明曰躭字爱道谯国人东晋安北谘议将军
　　尹氏【谷】礼记音
　　七录二卷【唐志同释文序录一卷】
　　佚
　　陆德明曰天水人东晋国子助教
　　范氏【宣】礼记音
　　七录二卷
　　佚
　　陆德明曰宣字宣子济阳人东晋员外郎
　　按释文诠尔雅注蝗字引范宣礼记音音横
　　徐氏【邈】礼记音
　　七录三卷【唐志同】
　　佚
　　刘氏【昌宗】礼记音
　　七录五卷
　　佚
　　徐氏【爰】礼记音
　　隋志二卷【唐志同释文序录三卷】
　　佚
　　雷氏【肃之】礼记义疏
　　七录三卷
　　佚
　　隋志注肃之宋豫章郡丞
　　按雷氏义疏乐记治世之民安以乐读至安絶句以乐二字
　　庾氏【蔚之】礼记略解
　　隋志十卷【唐志同】
　　佚
　　陆德明曰蔚之字季随颍川人宋员外常侍
　　业氏【遵】礼记注【唐志业作叶】
　　七录十二卷【唐新旧志同】
　　佚
　　陆德明曰遵字长孺燕人宋奉朝请
　　何氏【佟之】礼记义
　　唐志十卷
　　佚
　　楼氏【幼瑜】礼记捃拾
　　三十卷
　　礼记摭遗别説
　　七录一卷
　　俱佚
　　浙江通志幼瑜字季玉南齐时金华人
　　梁武帝礼记大义
　　隋志十卷【唐志同】
　　佚
　　简文帝礼大义
　　二十卷
　　佚
　　贺氏【玚】礼记新义疏
　　隋志二十卷
　　佚
　　皇氏【侃】礼记义疏
　　隋志九十九卷【唐志五十卷】
　　佚
　　梁书武帝纪大同四年冬十二月兼国子助教皇侃表上所撰礼记义疏五十卷
　　陆德明曰梁国子助教皇侃撰礼记义疏五十卷又传丧服义疏并行于世
　　孔頴达曰皇氏虽章句详正微稍繁广又既遵郑氏乃时郑义此是木落不归其本狐死不首其丘未为得也
　　礼记讲疏
　　隋志四十八卷【唐志百卷】
　　佚
　　按隋唐志二书卷数悬殊盖以义为讲以讲为义也
　　沈氏【重】礼记义疏
　　隋志四十卷【唐志同】
　　佚
　　礼记音
　　佚
　　陆德明曰重撰问礼礼记音
　　戚氏【衮】礼记义
　　四十卷
　　佚
　　陈书戚衮字公父盐官人梁武帝除扬州祭酒从事史就国子博士宋懐方质仪礼义懐方北人自魏防仪礼礼记疏秘惜不传及将亡谓家人曰吾死后戚生若赴便以仪礼礼记义本付之若其不来即宜随尸而殡其为儒者推许如此寻迁员外散骑常侍兼国子助教
　　禇氏【晖】礼记文外大义
　　隋志二卷
　　佚
　　隋志注晖秘书学士
　　刘氏【芳】礼记义证
　　隋志十卷【唐志同】
　　佚
　　刘氏【隽】礼记评
　　隋志十一卷【唐志十卷】
　　佚
　　熊氏【安生】礼记义疏
　　唐志四十卷
　　佚
　　孔頴达曰熊氏违背本经多引外义犹之楚而北行马虽疾而去愈远矣又欲释经文惟聚难义犹治丝而棼之手虽繁而丝益乱也
　　缑氏礼记要钞
　　隋志十卷
　　佚
　　何氏礼记义
　　隋志十卷
　　佚
　　按孔氏礼记疏每引何之説疑即书
　　无名氏礼记音义隐
　　隋志七卷
　　佚
　　礼记隐
　　唐志二十六卷
　　佚
　　按陆氏释文每引礼记隐义如云乐浪人呼容十二石者为鼔齐人以相绞讦为掉磬腱筋之大者鱼须文竹以鱼须饰文竹之边侇之为移也符长符谓甘露醴泉之属长谓麟鳯五灵之属攷隋志不载惟唐志有礼记隐二十六卷疑其脱去义字即是书也【孔氏礼疏亦引之】
　　礼记义疏
　　隋志三十八卷
　　佚
　　礼记疏
　　隋志十一卷
　　佚
　　礼大义
　　隋志十卷
　　佚
　　礼大义章
　　隋志七卷
　　佚
　　礼记类聚
　　唐志十卷
　　佚
　　孔氏【頴达】礼记正义
　　唐志七十卷
　　存
　　頴达自序曰夫礼者经天纬地本之则大一之初原始要终体之乃人情之欲夫人上资六气下乘四序赋清浊以醇醨感隂阳而迁变故曰人生而静天之性也感物而动性之欲也喜怒哀乐之志于是乎生动静爱恶之心于是乎在精粹者虽复凝然不动浮躁者实亦无所不为是以古先圣王鉴其若此欲保之以正直纳之于德义犹襄陵之浸修隄防以制之泛驾之马设衔防以驱之故乃上法圆象下叅方载道之以德齐之以礼然飞走之伦皆有懐于嗜欲则鸿荒之世非无心于性情燔黍则大享之滥觞土鼓乃云门之拳石冠冕餙于轩初玊帛朝于虞始夏商革命损益可知文武重光典章斯偹洎乎姬旦负扆临朝述曲礼以节威仪制周礼而经邦国礼者体也履也郁郁乎文哉三百三千于斯为盛纲纪万事雕琢六情非彼日月照大明于寰宇类此松筠负贞心于霜雪顺之则宗祏固社稷宁君臣序朝廷正逆之则纲纪废政教烦隂阳错于上人神怨于下故曰人之所生礼为大也非礼无以事天地之神辨君臣长幼之位是礼之时义大矣哉暨周昭王南征之后彜伦渐壊彗星东出之际宪章遂冺夫子虽定礼正乐頽纲暂理而国异家殊异端并作畵蛇之説文檀于纵横非马之谈辨离于坚白暨乎道丧两楹义乖四术上自防夏之初下终秦汉之际其间岐途诡説虽纷然竞起而余风曩烈亦时或独存于是物通人知今温古考前代之宪章参当时之得失俱以所见各记旧闻错综鸠聚以类相附礼记之目于是乎在去圣愈远异端渐扇故大小二戴共氏而分门王郑两家同经而异注爰从晋宋逮于周隋其传礼业者江左尤盛其为义疏者南人有贺循贺玚庾蔚崔灵恩沈重宣皇甫侃等北人有徐道明李业兴李寳鼎侯聪熊安生等其见于世者惟皇熊二家而已熊则违背本经多引外义犹之楚而北行马虽疾而去愈逺矣又欲释经文惟聚难义犹治丝而棼之手虽繁而丝益乱也皇氏虽章句详正微稍繁广又既遵郑氏乃时乖郑义此是木落不归其本狐死不首其丘此皆二家之未为得也然以熊比皇皇氏胜矣虽体例旣别不可因循今奉敕删理仍防皇氏以为本其有不偹以熊氏补焉必取文证详悉义理精审翦其繁芜撮其机要恐独见肤浅不敢自专谨与中散大夫守国子司业臣朱子奢国子助教臣李善信守太学博士臣贾公彦行太常博士臣栁士宣魏王东阁祭酒臣范义頵魏王参军事臣张权等对共量定至十六年又奉敕与前修疏人及儒林郎守太学助教云骑尉臣周达儒林郎守四门助教云骑尉臣赵君赞儒林郎守四门助教云骑尉臣王士雄等对敕使赵智覆更详审为之正义凡成七十卷庶能光赞大猷垂法后进故取其意义列之云尔
　　新唐书志礼记正义七十卷祭酒孔頴达司业朱子奢国子助教李善信太学博士贾公彦栁士宣范义頵魏王参军事张权等奉诏撰周达赵君赞王士赵智等覆审
　　卫湜曰自晋宋而下传礼学者南人有贺循贺玚庾蔚崔灵恩沈重范宣皇甫侃等北人有徐道明李业兴李寳鼎侯聪熊安生等何止数十家正义实防皇甫侃以为本而以熊安生补其所不偹后世但知为孔氏之书而已　又曰刘原父七经小传载檀弓圣人之葬人与人之葬圣人也以与为语助辞世多称之然正义已有是説
　　王应麟曰祭酒邢昺等奉诏是正咸平二年六月昺上新印礼记疏七十卷赐诸王辅臣人一本
　　陈澔曰郑氏祖谶纬孔疏惟郑之从虽有他説不复収载固为可憾然其可据者不可易也
　　魏氏【征】类礼【唐书作次礼记】
　　唐志二十卷
　　佚
　　旧唐书魏征以戴圣礼记编次不伦遂为类礼二十卷以类相从删其重复采先儒训注择善从之研精覃思数年而毕太宗覧而善之赐物千叚
　　魏郑公谏录诏曰礼经残阙其来已久汉代戴圣爰记旧闻古今所宗条目杂乱先儒传授多歴年数咸事因循莫能厘正特进郑国公征文髙翰林学综册府服膺典礼有志讨论乃依圣所记更事编录以类相从别为编第并更注解文义粲然遂得先圣微言因兹重阐后之学者多有益宜付秘省
　　唐会要贞观十四年五月二十一日诏以特进魏征所撰赐皇太子及诸王并藏本于秘府
　　朱子曰魏征以小戴礼综彚不伦更作类礼二十篇数年而成太宗美其书录寘内府今此书不复见惜哉
　　陆氏【德明】礼记释文
　　四卷
　　存
　　王氏【度】注礼记
　　唐志二十卷
　　佚
　　王氏【元感】礼记绳愆
　　唐志三十卷
　　佚
　　王氏【方庆】礼经正义
　　唐志十卷
　　佚
　　元氏【行冲】类礼义疏
　　唐志五十卷
　　佚
