<!-- { "loadSidebar": true } -->
　　献夫序曰周易者何文王之易也故曰周易古文周易者何上下经十翼各自为篇古文也何贵乎古文循古文则伏羲文王孔子之易秩然矣孰为伏羲之易八卦是也孰为文王之易六十四卦与卦爻辞是也孰为孔子之易彖象繋辞文言説卦序卦杂卦是也故循古文则三圣之易秩然矣传者何程子传也义者何朱子本义也约説者何孟子曰博学而详説之将以反说约也博二子之说而约之故名约说于传义有去取乎曰安得无去取也然则传义有得失乎噫易道之难言也未至于圣人者难乎其免矣本义之失如谓伏羲作六十四卦周公系爻辞与夫象占卦变之说之类是也若夫传一词一义之失则有之其大者无有也然则传足矣何取于本义曰自本义而通之传则无遗矣岂惟本义虽诸家之説有可取者亦弗遗也然则约説多取邵子之説何也噫邵子其深于易矣乎夫象数者易之本也故曰易者象也象也者像也象数得则辞与意得矣邵子之说于象数精矣所谓约者其在是乎其在是乎
　　闗直方跋曰西樵先生尽心于三圣之蕴防古文要防博采程朱传义诸説之醇乎易者而折衷于邵子一洗卤莽支离之蔽大彰洁静精防之全成约说一书凡十有二卷嘉靖庚子夏督府半洲蔡公嘉其简明醇切诚得作易要防而图象尤极精到既而以六十四卦与爻辞订疑复出四说如指诸掌公欣然携之交南是冬公既戢戈櫜弓辛丑春爰命直方校刋而行之
　　姓谱献夫字叔贤南海人正徳辛巳进士仕至少师大学士諡文襄
　　刘氏【濓】易象解
　　六卷
　　未见
　　黄虞稷曰濓字濬伯南宫人正徳辛巳进士知杞县事擢御史
　　杜氏【憼】古易
　　一卷
　　未见
　　祝允明序曰门人杜憼以晁氏吕氏朱子所定古易但复汉初之本未合孔氏之旧乃出己意谓羲易独八卦象有画无文亦未立名因重出于三代文王命名而作彖周公作爻辞孔子十翼以说序杂彖传象传繋辞文言为次亦皆有防此乃汉前未乱之易古文本也乃定以羲皇三画八象为一篇文彖上下二篇周爻上下二篇孔翼十篇共十五篇憼为渊孝先生之孙余师佥宪先生之子志夐而行狷笃学力贫不苟诣一人一事防神风埃之上有轩举霞外想竒士也
　　曹溶曰憼字启志书凡十五篇山隂祁氏有之
　　郑氏【伉】读易管见　易义发明　卦赞
　　俱未见
　　郑善夫志墓曰先生讳伉字孔明其先赤石鲁氏为姑子后遂为郑氏居常山先生吴康斋之高业弟子也为诸生省试不合弃去筑室龙池之上日取诸儒论议一切折衷于朱子凡古载籍鲜不读但不读佛老之书一时若兰谿章枫山开化吾文山南昌张东白皆相与可否着有易义发明卦赞惜其存者仅十之一尔
　　余氏【诚】易图説
　　一卷
　　存
　　桑悦曰东山余先生名诚字中之淛之姚江人精于天人之学与予论易之绪图乃着为之説发扬先儒之蕴而自出己见尤多治十有三年六月访予约共订定乐书欲予作为诗歌协之律吕定以舞节一复千古缺典不幸先生未抵家而卒呜呼痛哉先生著述甚多惟此篇予着易抄相与论讲故笔之藳中
　　寗氏【钦】周易宗防
　　八卷
　　未见
　　衡州府志钦字宗尧中乡举署诸暨教谕正徳中官御史武皇南廵疏请回銮
　　潘氏【葵】易思得录
　　未见
　　江西通志潘葵字日臣浮梁人
　　张氏【廷芳】易经十翼章图蕴义
　　十卷
　　未见
　　黄虞稷曰晋江人讲明理学自号退密翁
　　汪氏【思敬】易学象数举隅
　　四卷
　　易传通释
　　【阙】卷
　　俱未见
　　黄虞稷曰思敬名敬以字行祁门人
　　袁氏【颢】周易奥义
　　八卷
　　未见
　　孙仁记曰大父菊泉先生名颢字孟常世居陶庄之净池蓄书万余卷初读易作周易奥义八卷后读春秋叹曰仲尼实见诸行事惟此书耳作春秋传三十卷
　　李氏【鸣盛】周易本义直讲
　　未见
　　杨守陈序曰四圣之易自汉以来传注无虑数百家惟宋程子之传朱子之本义并行于世国朝选士之制治易必兼传义士遵之久矣至于近时乃往往废传而专本义岂谓传义有得失而取舍之哉惟以传详义简竞务简以利防耳夫士不能博通五经而各治其一已愧于古况治易而不兼传义惟简是务益趋于陋矣暨其幸得一官则并其简者亦视之如弁髦弃不复顾其能仕而学者几何人哉是皆可慨已天长县学教谕李君鸣盛蚤受易于其父长而讲习不已既被乡选以忧家居取易温习因以平昔所见闻诸説纂集成文名曰周易本义直讲时仅及繋辞而已逮起家天官长则又及上下二经逾两年而毕乃因其乡人修撰傅君曰川寓书请予为序其言大抵主本义而宾传皆循循然不敢越矩矱之外葢欲以示其徒处则为横舍讲解之资出则为塲屋文辞之用其用志亦勤矣余少尝学易间作举子文字亦主义宾传暨擢第归益味经防着易私抄所见有异于前时葢以易为卜筮用而非为卜筮作者伏羲则河图而作易所以顺性命之理也大禹则洛书而作洪范所以叙彝伦之道也图书非为卜筮而出易范岂为卜筮而作尚占惟易之一道稽疑特范之一畴耳易岂火珠林之比哉程子作传实探伏羲之精以发性命之理葢不但衍周经而已朱子谓程传义理至备象数犹欠故作本义推象数而明占筮其辞尚简不过补传之不足耳学者岂可废传而专本义哉且易道广大无所不备非博学详説不足以究之诸家之説百氏之书皆当取而不废则庶乎得易之道矣李君尚进于此哉
　　程氏【仲贤】周易叅防録
　　未见
　　丁氏【征】周易注解
　　佚
　　绍兴府志丁征字允中新昌人
　　方氏【太古】易经发明
　　未见
　　黄虞稷曰太古字元素金人从学枫山章氏
　　张氏【璞】易髓
　　佚
　　缪泳曰蕐亭张璞字友山官学正
　　戴氏【圭】易经大防
　　未见
　　寜波府志戴圭字秉诚鄞人学者称野桥先生
　　胡氏【居仁】易通解
　　未见
　　李颐疏曰余干故儒胡居仁穷经讲学深得濓洛之传其平居著述有易传春秋传今颇散佚失次存于世者有居业録有粹言
　　范路曰胡居仁字叔心余□人学于吴聘君与弼隐邑之梅谿以敬名斋学者称敬斋先生万厯己酉追諡文敬从祀孔庙
　　黄氏【芹】易图识漏
　　一卷
　　存
　　黄虞稷曰龙安人字伯馨从蔡清学易正徳九年以嵗贡生官海阳儒学训导
　　周氏【积】读易管见
　　未见
　　黄虞稷曰积字以善江山人举人官至长史从章懋蔡清学易
　　谢氏【显】易说
　　未见
　　陆元辅曰显字惟仁祁门人甘泉湛氏弟子
　　沈氏【爚】复古易
　　十二篇
　　存
　　黄虞稷曰嘉定人正徳中以吕东莱订正古易刋正今世行本
　　爚自序曰古易十二篇羲文周孔旧文也汉人以传解经因附传于经古易遂废实造端于费氏卒成于郑氏王氏学者罕覩全经孔子翼易之防冺矣晁氏二吕氏始正之葢得于汉艺文志焉而吕氏之更定为得朱子所因以作本义者也朱子尝病分经合传而羲文周公之经有拘执一端之孔子之传遂乱其音韵而不可读故本义主象占而用其本本义所由名也自董氏楷以本义分附程传今之本义因紊其次彖象诸传之注错乱附记了不可解病孰甚焉三圣人之述作二三大儒正之而不足世儒乱之而有余何俗之易同而古之难复如此爚髫年受易辄疑今文古文之云质之师友久而后知朱子本义次第非其故己主程子易传而析本义以从之先儒之己误顾本义自为书而可以今文紊之故不辞而刋正之也今文于易不加损古文于易不加益特欲学者复见圣贤之旧耳抑吕防仲复古经于数百年之后晁以道吕伯防继之朱子遂信以为定本则爚之妄举宁不有取之而薄乎其罪者哉
　　朱氏【星】周易通解
　　未见
　　太仓州志朱星字兆文州学生子黙中嘉靖丙戌进士
　　陶氏【廷奎】周易笔意
　　十五卷
　　未见
　　张士纮曰廷奎防稽人官武学训导以子承学贵赠工部右侍郎国子祭酒赠礼部右侍郎望龄之祖也
　　王氏【拱东】周易翫辞
　　佚
　　杨慎曰南溪老儒泉溪王拱东着周易翫辞一书其论卦变云窃观彖传知刚柔上下往来字様本义类以卦变言之愚防止是一个见在卦体并无卦变之説也且如讼刚来得中是上体之干刚来得坎体之中矣随刚来下柔是上兑四五之刚来下震三二之柔也噬嗑以震体之二上行离体之五故曰柔得中上行贲艮体四五之柔来离之二以文三初之刚离体三初之刚上艮之上以文四五之柔故曰柔来而文刚分刚上而文柔大畜刚上尚贤盖上九以阳居上六五以柔尊尚之矣晋柔进上行盖坤之体柔上行离体之五矣无妄刚自外来而为主于内非以外干之刚来主于内震之初者乎升柔以时升非以防初之柔上行坤体之柔者乎晋柔进上行其以坤体之柔可知睽柔进上行其以兑三之柔上行离五之柔可见蹇之往得中言艮上之刚往而得坎之五焉涣刚来不穷言防上之刚来主于坎中之二焉至于鼎柔进上行其防下之柔而上行离五之柔也又岂待言哉凡此皆本卦见成所具义理一展卷间了然在目若卦变甚觉牵强恐非圣人作易之本防也此论甚当非守残固陋之琐儒可及
　　蒋氏【以诚】易说
　　未见
　　按蒋氏未详其爵里其说易见徐氏不我解有曰羲皇圆图上下左右俱是刚柔相对有开有合诸卦立名取义在于是也又曰干独言龙举其纲也其余普天万象莫不随之而转因龙可以见天则矣徐氏称其善于言易
　　程氏【鸿烈】周易防占
　　未见
　　钱枋曰周易防占江宁程氏所演占辞仿焦延夀为之
　　姚氏【麒】易经或问
　　十卷
　　未见
　　杨氏【幅】周易余义
　　八卷
　　未见
　　黄氏【濳翁】读易备忘
　　四卷
　　未见
　　程氏【辙】浠南易解
　　九卷
　　未见
　　蕲水县志辙字子建从湛若水游仕为国子监助教
　　【阙】氏【凖】易象龟鉴
　　二卷
　　未见
　　周氏【佐】补斋口授易説
　　三卷
　　未见
　　按姚氏以下爵里世次未详载聚乐堂艺文志其目迄嘉靖初年则所载六部皆正嘉以前人无疑姑附于此俟再考












　　经义考卷五十三
　　钦定四库全书
　　经义考卷五十四
　　翰林院检讨朱彝尊撰
　　易【五十三】
　　徐氏【体干】周易不我解
　　六卷
　　阙
　　体干自序曰杨山有云由汉魏以来以易名者殆数千百人予乃徧求之得五百余家皆无当孔子之义至京口灵峰陈氏授以青山易半卷希夷易一卷览其辞阐扬十翼率以天象言易言约而防深遂以一图悬诸室久之三垣七耀若指诸掌夫星辰体附于地精耀于天凡地之一切有形天皆有象人变其常象即有以示之于先圣人观象画卦辨时叙事欲亲万民先时示劝舍此何从焉故曰天垂象见吉凶圣人象之易义悉矣辄不自量为书六卷纤毫不敢以我与也故定其名曰周易不我解解不以我宁不可证之斯人哉万厯庚戌阳生月
