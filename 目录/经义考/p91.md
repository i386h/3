<!-- { "loadSidebar": true } -->
　　黙自序曰易不云乎引而伸之触类而长之天下之能事毕矣此诠易之宗防也今防内以明经为功令乃士之挟防者往往格于章句之陋守其师说以为易尽在是也试叩之程传茫如捕风又况乎大全诸家乎予往者辑羣书而衷之以程朱传义随复散佚今彚而成是编希有言善学易者当以羲皇心地驰骋无于周孔注脚下盘旋防哉言也予亦何敢以言易自任聊以俟夫引伸触类者则又何言非易也耶
　　陆元辅曰默字因之呉县人万厯壬辰进士太仆寺卿
　　姚氏【文蔚】周易旁注防通
　　十四卷
　　存
　　黄虞稷曰文蔚字养谷钱塘人万厯壬辰进士仕至南京太仆寺少卿
　　李氏【本固】古易彚编意辞集
　　十七卷
　　存
　　李维祯序略曰治易者有章句有传有注有集注有义疏有论说有类例有谱有考有数有图有音有拟号为繁蔓清源李维宁统彚编辑其大纲三曰意辞曰象数曰变占而意辞之目八曰古易曰辞会曰明意曰释名曰详易曰玩辞曰误异曰易派象数之目八曰图书象曰图书数曰总论曰画象曰三易曰广象曰观象曰衍数变占之目十曰蓍变曰之变曰反对曰变例曰小成曰观变曰不卜曰玩占曰卜筮曰断法广大悉备矣
　　高出序略曰易道之畅莫今日若以予耳目所及若焦先生之易筌意象兼举超超着又有黔南来氏之易淄川高氏之易咸自名家而李维宁氏辞防一书包总古今始无余蕴所采辑汉唐诸家颇众其论象甚备而覈其序前卦爻而后彖象其体先之以意辞而象数继之变占继之杂论叙述继之秩秩乎有则确乎有据
　　余叔纯曰自费长翁以彖象传释经总附卦爻之后于是康成以彖传连经文辅嗣以彖传移缀彖辞之后王原叔吕汲公晁以道李防岩吕东莱朱考亭皆以分经合传为非古故程子因今经作传而朱子独因古经作本义至永乐间又抑古经以从今经后本义而先程传成化间成君矩乃始去程传独刻本义然彖象传犹附各卦经文仍非古也万厯间杨止庵分别经传为古易又内多改彖传入文言改天行健等象传入系辞改天尊地卑等系辞传入说卦亦非古也近李维宁分别经传为古易而内止改居室七条祐助一条何思十一条入文言既无分裂之虞亦无差讹之患古易于是乎复矣
　　陆元辅曰本固字维宁临清州人万厯壬辰进士官至太仆少卿
　　杨氏【廷筠】易显
　　六卷
　　存
　　易总
　　一卷
　　未见
　　孙枝芳曰淇园先生周易显义不主一家亦不拘拘于卜筮所着有易微易总易显皆以己意解易不以训袩旧闻解易余尝谓易经宋儒表章程朱等传翼经者也显义一书翼传者也玩之可识盈虚消息之理矣
　　陆元辅曰廷筠字淇园仁和人万厯壬辰进士仕至顺天府丞
　　刘氏【一焜】周易略义
　　一卷
　　未见
　　祁承曰乾坤至比凡八卦
　　高佑釲曰一焜南昌人万厯壬辰进士
　　汤氏【宾尹】易经翼注
　　四卷
　　存
　　陆元辅曰宾尹宣城人万厯乙未赐进士第二官至国子监祭酒
　　孙氏【愼行】周易明洛义纂述
　　六卷
　　存
　　愼行自序曰愼行素不敢玩易戊申歳忽若有示之图如世局盘者从北坎干兑宫三点从南坤防宫二点若天三地二寻卜以为将来于易当有闻矣至癸丑将诣部卜艮之四艮其身止诸躬也心止是易便可濳通专欲讲求文王后天周易兀坐述之果一月成卦述外复有二十余章仍卜五年后可再述又五年后可三述迨戊午壬戌两述如言二易比初赢十余章三易缺十五章十余年来未轻示人会丁夘春谪戍神复指示之卜此生还日刻前所述易俄戍遣宁夏未及行召还起用因衰病三疏请放防不下得以虚闲歳月长坐斋中反覆玩绎思易道广大汉唐以来承用后天者习其数不知其义至宋以来搜探先天者又昧其例并汨其辞是用寻夫子之十翼宗箕子之九畴以一中为握而后卦得以运行以二五为中而后爻有所统摄应非彖所明言不得旁及用非象所专指不得乏推使玩易者因文王大象便见爻之变化一源又使用易者得夫子小象更知象之贯穿万绪自北行南则天尊地卑之义生上返初则原始要终之义其数相错其象多危所为命易以包隂阳命周易以别夏商者言各有物物各有方一爻得一爻之义一卦明一卦之用不至臆揣无据牵引多门名曰明洛三易凡一十四万余言章凡二百四十篇大约得自止躬中者初什之九二则什之六三则什之四间有见闻搀者义便不伦葢亦多从汰焉念年几耄矣述易凡十八载志虑尚清视听未惛秋毫皆神赐也
　　不语易义
　　二卷
　　存
　　陆元辅曰愼行字闻斯武进人万厯乙未赐进士第三歴官礼部尚书年四十六始受易有初易二易三易四易题曰周易明洛义又有不语易义学者称淇澳先生卒赠太子太保諡文介
　　曹氏【学佺】周易通论
　　六卷
　　未见
　　周易可说
　　七卷
　　存
　　高佑釲曰学佺字能始侯官人万厯乙未进士易可说七卷前有总论八卷同安蔡复一序之
　　史氏【记事】读易梦觉
　　九卷
　　未见
　　高佑釲曰渭南人万厯乙未进士
　　张氏【汝霖】周易因指
　　八卷
　　存
　　高佑釲曰山隂人字明若万厯乙未进士江西布政司叅议
　　张氏【维枢】澹然斋易测
　　十二卷
　　未见
　　黄虞稷曰维枢字子环晋江人万厯戊戌进士累官工部左侍郎
　　喻氏【安性】易叅
　　五卷
　　未见
　　陆元辅曰安性字养初嵊县人万厯戊戌进士累官都察院右副都御史总督蓟辽军务
　　黄氏【国鼎】易经初解
　　未见
　　叶向高志墓曰公讳国鼎字敦柱别号九石晋江人万厯戊戌进士官右春坊右庶子兼翰林院侍读掌坊事着四书质问易经初解
　　崔氏【师训】大成易防
　　二卷
　　存
　　曹溶曰师训字台南直太平县人万厯戊戌进士仕至福建叅政易防二卷止说上下经仁和黄叅议汝亨为之序
　　按崔氏有读易八条其一曰读易须认典礼故曰圣人观其防通以行典礼系辞以断吉凶则典礼所在乃六爻吉凶从出之门一卦之大义也如干以元为典礼坤以贞为典礼余卦利贞则皆典礼所在贞无往不在因时制宜谓之时义因时致用谓之时用各随其时如屯之时以动为贞需之时以静为贞咸以止为贞恒以道为贞旅之贞在柔兑之贞在刚未有一卦而无典礼者智者观彖辞而思过半者此也颇能详人之所略

　　经义考卷六十
<史部,目录类,经籍之属,经义考>
　　钦定四库全书
　　经义考卷六十一
　　翰林院检讨朱彞尊撰
　　易【六十】
　　刘氏【宗周】周易古文钞
　　三卷
　　读易图记
　　一卷
　　存
　　易衍
　　未见
　　宗周自述曰周易者文王本伏羲画卦而为之系彖辞周公又系爻辞而得名也至夫子乃系彖传及大小象传则传体也合之皆得称周易然三家次第本是秩然后人混而错之遂令古文不传于世幸乾卦尚存古文之旧今姑推其例以及其余一一为之更定凡为经二卷夫子系辞传仍载后如旧
　　陆元辅曰山隂刘念台先生中万厯辛丑进士仕至都察院左都御史闻南京不守不食死
　　薛氏【三省】易蠡
　　二卷
　　存
　　黄百家曰公字鲁叔号天谷定海人万厯辛丑进士歴官南京礼部尚书卒諡文介
　　程氏【汝继】周易宗义
　　十二卷
　　存
　　朱之蕃序曰往歳辛夘蕃偕程敬承及诸同志邂逅于天界禅林方以易学应制举咸叹其微词奥防非一经生家言所能殚究安得彚辑诸家讲解叅酌采録务得其防趣曲畅旁通而览者不苦其奥难穷厐杂无统斯亦一代之鸿裁非积累歳月未可几已敬承氏既成进士宰剧邑此念未尝少忘比擢南曹乃得乗其政暇罗列诸家之说不泥古不执今句栉字比必求其融会贯通可安于吾心以契诸人心之所共安而后録之各标姓氏不敢袭为己之独见也叅举所长不忍废人之成说也敬承氏可谓任一人以劳贻众人以逸役三载之神成千秋之业者矣孟氏有言经正则无邪慝此书之流布于世其所关系岂浅尠哉
　　黄虞稷曰汝继字志初婺源人万厯辛丑进士官袁州府知府
　　王氏【三善】周易象注
　　九卷
　　存
　　曹溶曰王三善字彭伯永城人万厯辛丑进士累官右佥都御史巡抚贵州死宼难赠兵部尚书
　　魏氏【濬】周易古象通
　　八卷
　　存
　　王在晋序曰易义古象通建溪苍水魏公所论述也公于易道有深契合元会运世之终以观无始遡天地人物之始以极无终一理浑涵散殊万象万象归根统防一理故曰理无形也假象以显圣人开物成务见天下之赜以拟形容象万宜故谓之象然非自圣人始也河出图洛出书显然以象示矣又非自图书始也太极分隂阳隂阳分动静两仪四象八卦渐次而生又显然以象示矣一竒一偶而天下之万象生焉一竒一偶之变而天下之万变生焉变者生乎象者也通者生乎变者也天地间自然之易为象无象不可以言易天地间自然变易之理为通无通不可以言象圣人观会通以行典礼通其变以成天地之文使民不倦变则通通而后能久恒久不已而天地万物之情见矣此易古象通所由述也昔吕东莱氏存古易十二篇紫阳氏因之魏公之存古象也汉魏晋唐诸家之说具在后有作者百世不能易矣黄虞稷曰濬字苍水松谿人万厯甲辰进士累官都察院右佥都御史巡抚湖广书八卷前有明象论八篇
　　樊氏【良枢】易疑
　　一卷
　　存
　　朱谋防序曰说易者不难于得理而难于得象不难于六十四卦三百八十四爻而难于十翼夫河图四象天文也六十四卦三百八十四爻人文也伏羲则四象而卦之天文昭矣周文王彖而爻之人文昭矣然而微言妙理察乎天人之际非有尼父大圣极深研几以作十翼其孰能通之者乎自汉以来说易者无虑百家郑虞求象而不得则为支离荒怪之言以惑学者王辅嗣疾其诬诞而以义理胜之至于十翼则一字不敢措手岂以尼父文章高深不可得而闻乎夫十翼者大易之门户大圣人三絶韦编之所得也入其门升其堂而后可以入室今舍十翼而躐等以生义多见其不知量也学使樊致虚先生穷六经之奥有非唐宋诸儒所能及者于河洛象数尤极其精作易象八卷有图有赞有说隂阳造化之理天人性命之学思入微若有神助昔尼父以十翼赞文王之所未备今学使又以易象赞十翼之所欲言千载蔀覆一旦发明使学易者由易象以达十翼由十翼以通周易其于圣门绍述之功岂不大哉不佞少而好易濳心四十余年尝作易通八卷仅存训诂而已至于象数之妙百不得一读学使所着如饮上池之水见垣一方人五苦六辛霍然在目矣天啓四年歳次甲子仲春
