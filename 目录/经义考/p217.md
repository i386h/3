<!-- { "loadSidebar": true } -->
　　廷相自序曰古者深衣天子养老于学则服之大夫夕视朝则服之庻人吉则服之通于上下衣之便者也近世司马温公好古制此为燕居服因汉郑康成之説为裁衣法文公家礼图注虽稍有更定大要亦不出此故今世之为説者有三短祫无衽曲裾裂裳如家礼本图一也长祫有祍无裾裂裳如琼台丘氏新拟图二也长祫六衽无无裳通幅如袍如四明王氏古制图三也家礼郑注误之也丘氏得矣而裂裳之义未尽也黄氏多祍无要戾经文矣朱子晚嵗所服深衣去旧説曲之制而不用是先生亦有疑矣然岂特曲裾然哉予曩久逆于心迩者寓子云书院取所藏诸礼书疏读之质诸本经脗以事冝叅之旁通证之散见本之法象要之大体益知今之图制论説真有大不然者乃敢防萃众论而折衷之以古朝祭丧服皆有袵也故论续袵钩边以衣连裳不殊制上下当有定分也故论要缝半下以裳割裂无所取义而横斜累缀非善服也故论裳削幅以制餙完具冠履相称而后可以成服也故作统论虽于诸儒之説不尽符合或于古人制服之宜不至相逺乃并图其制象附之于末俾学者有所考焉正德己卯十二月
　　夏氏【言】深衣考
　　一卷
　　未见
　　侯氏【一元】深衣辨
　　一篇
　　存【载二谷集】
　　陈子龙曰一元字应干一云字舜举乐清人嘉靖戊戌进士歴官河南布政使
　　杨氏【暹】深衣考正
　　一卷
　　佚
　　台州府志
　　呉氏【显】深衣图説
　　一卷
　　未见
　　休寜名族志显字一愚





　　经义考卷一百五十
　　钦定四库全书
　　经义考卷一百五十一
　　翰林院检讨朱彞尊撰
　　礼记【十四】
　　汉中庸説
　　汉志二篇
　　佚
　　孔丛子子思年十六适宋宋大夫乐朔与之言学焉朔曰尚书虞夏数四篇善也下此以讫于秦费效尧舜之言尔殊不如也子思答曰事变有极正自当耳假令周公尧舜不更时异处其书同矣乐朔曰凡书之作欲以喻民也简易为上而乃故作难知之辞不亦繁乎子思曰书之意兼复深奥训诰成义古人所以为典雅也昔鲁委巷亦有似君之言者伋答之曰道为知者传苟非其人道不传矣今君何似之甚也乐朔不悦而退曰孺子辱我其徒曰鲁虽以宋为旧然世有讐焉请攻之遂围子思宋君闻之不待驾而救子思子思既免曰文王困于羑里作周易祖君屈于陈蔡作春秋吾困于宋可无作乎于是撰中庸之书四十九篇
　　顔师古曰今礼记有中庸一篇亦非本礼经盖此之流罗从彦曰中庸之书圣学渊源六经奥防也
　　何异孙曰子思子忧道学之失其传而作中庸孔业子穆公谓子思曰子之书记夫子之言或者谓子之辞子思无他书可见是必中庸也
　　黎立武曰经之作至中庸止矣故中庸者羣经之统防枢要也
　　王祎曰中庸古有二篇见汉志文志而在礼记中者一篇而已朱子为章句因其一篇者分为三十三章而古所谓二篇者后世不可见矣今冝因朱子所定以第一章至第二十章为上篇以第二十一章至三十三章为下篇上篇以中庸为纲领其下诸章推言智仁勇皆以明中庸之义也下篇以诚明为纲领其后诸章详言天道人道皆以着诚明之道也如是旣不失古今之体又不悖朱子之防鲁斋王氏盖主此説云
　　戴氏【颙】礼记中庸传
　　隋志二卷
　　佚
　　梁武帝中庸讲疏
　　隋志一卷
　　佚
　　私记制防中庸义
　　隋志五卷
　　佚
　　玊海大同十年张绾朱异贺琛述制防礼记中庸义陆深曰中庸杂出戴记至二程始尊信而表章之今独行与六经并然晋戴颙尝传中庸梁武帝为中庸讲疏已知重中庸矣非但始于宋也
　　李氏【翺】中庸説
　　未见
　　黄震曰中庸至唐李翺始为之説
　　胡氏【瑗】中庸义
　　宋志一卷
　　未见
　　宋史盛乔纂集
　　晁説之曰小人之中庸也王肃本之下有反字胡先生温公明道皆云然
　　陈氏【襄】中庸讲义
　　一卷
　　存
　　按陈氏中庸义载古灵集中自首章至道其不行矣夫而止
　　余氏【象】中庸大义
　　一卷
　　佚
　　闽书仙游人庆厯中进士歴官礼部郎中
　　乔氏【执中】中庸义
　　宋志一卷
　　佚
　　司马氏【光】中庸广义
　　一卷
　　未见【一斋书目有】
　　张氏【方平】中庸论
　　三篇
　　存【载乐全先生集】
　　姚氏【子张】中庸説
　　佚
　　按子张未详其名晁以道辑中庸传所取十三家之説子张与焉其于至诚之道可以前知一节子张疑之
　　范氏【祖禹】中庸论
　　一卷
　　存
　　凡五篇载集中
　　蘓氏【轼】中庸论
　　三篇
　　存
　　程子【颢】中庸解【宋志作义】
　　宋志一卷
　　存
　　晁公武曰明道中庸解陈瓘得之江涛涛得之曾天隐天隐得之傅才孺云李丙所藏也
　　杨万里曰世传大程子中庸之书非大程子之为也吕子大临之为也
　　康绍宗曰昭德读书志有明道中庸解一卷伊川大全集亦载此卷窃尝考之中庸明道不及为书伊川虽言已成中庸之书自以不满其意已火之矣反复此解其即朱子所辨蓝田吕氏讲堂之初本改本无疑矣
　　吕氏【大临】中庸解
　　一卷
　　存【疑即二程全书中所载本】
　　胡宏序曰靖康元年河南门人河东侯仲良师圣自三川避乱来荆州某兄弟得从之游议论圣学必以中庸为至有张焘者防所藏明道先生中庸解以示之师圣笑曰何传之误此吕与叔晚年所为也焘亦笑曰焘得之江涛家其子弟云然按河南夫子侯氏之甥而师圣又夫子犹子人也师圣少孤养于夫子家至于成立两夫子之属纩皆在其左右其从夫子最久而知夫子文章为最详其为人守道义重然诺不妄可信后十年某兄弟奉亲南止衡山大梁向沈又出所传明道先生解有莹中陈公所记亦云此书得之涛某反覆究观词气大类横渠正防书而与叔乃横渠门人之肖者征往日师圣之言信以今日己之所见此书与叔所着无可疑明甚惜乎莹中不知其详而有疑于行状所载觉斯人明之书皆未及之语耳虽然道一而已言之是虽阳虎之言孟轲氏犹有取焉况与叔亦游河南之门大本不异者乎尊信诵习不敢湏防忘勇哉莹中之志某虽愚请从而后
　　中庸后解
　　宋志一卷
　　佚
　　大临自序曰中庸之书学者所以进德之要本末具备矣既以浅陋之学为诸君道之抑又有所以告诸君者古者宪老而不乞言宪者仪刑其徳而已无所事于问也其次则有问有答问答之间然犹不愤则不启不悱则不发又其次有讲有听讲者不待问也听者不至问也学至于有讲有听则师益勤而道益轻学者之功益不进矣又有讲而未必听有讲而未必听则无讲可也然朝廷建学设官职事有不得已者此不肖今日为诸君强言之也诸君果有听乎无听乎孔子曰古之学者为已今之学者为人为已者必存乎德行而无意于功名为人者必存乎功名而未及乎德行若后世学者有未及乎为人而济其私欲者多矣今学圣人之道而先以私欲害之则语之而不入道之而不行如是则教者亦何望哉圣人立教以示来世未尝使学者如是也朝廷建官设科以取天下之士亦未尝使学者如是也学者亦何必舎此而趋彼哉圣人之学不使人过不使人不及喜怒哀乐之前以为之本使学者择善而固执之其学固有序矣学者亦用心于此乎则义礼必明德行必修师友必称乡党必誉仰而上古可以不负圣人之传付达于当今可以不负朝廷之教养世之有道君子乐得而亲之王公大人乐闻而取之与夫自轻其身渉猎无本徼幸一旦之利者果何如哉诸君有意乎今日之讲犹有望焉无意则不肖今日自譊譊无益不几乎侮圣言者乎诸君其亦念之哉
　　按宋志又有大临及程叔子游氏杨氏四先生中庸讲义一卷
　　晁氏【説之】中庸传
　　一卷
　　存
　　説之跋曰近世学者以中庸为二事其説是书皆穿窬而贰之于是本诸先生长者之论作传是书本四十七篇小戴取以记之犹大戴取之夏小正曾子之类也顾惟収拾煨烬之末简编不伦文字混淆囘舛惜哉汉艺文志礼家有中庸説二篇今莫知其为何书也
　　晁公武曰叔父詹事公撰近世学者以中庸为二事虽程正叔亦然故説是书者皆穿凿而二之于是本诸胡先生司马温公程明道张横渠王肃郑作是传焉
