<!-- { "loadSidebar": true } -->
　　薛瑄曰程子之易主孔子朱子之易主邵子　又曰朱子本义依古易次序自为一书不与程传杂最可见象占卜筮敎人之本意后儒摘以附程传之次失朱子之意矣　又曰朱子本义简切明白深得圣人作易之意
　　洪常曰周易序次有古经今经之异程子因今经作传朱子因古经作本义后世以本义附于传而一之故今本义之序亦今经也奉化邑庠教谕成君矩谓世之读易者先本义而后传乃独刻本义传于世钱一本曰朱子于四书集注悔其误已误人不小又欲更定本义而未能后人以信守朱説为尊事朱子此徒以小人之心事朱子耳
　　郝敬曰朱元晦本义直欲悬空説影俟占者自合究竟将易作卜筮之书而其説愈隘　又曰元晦以易道防静精微秪可悬空説影不得将人事搭配及作本义三百八十四爻搭配三百八十四人占者是自背其説也
　　呉肃公曰王弼以老荘虚无之学害道之论至淆乱经文程子一代大儒其着易传曾不之厘正迨朱子始用东莱之説悉复古本名曰本义明初取士以诏学官永乐儒臣编大全则兼采程朱而书仍弼本惜乎当时未有能正之者然朱子本义之书自若也至成化时教谕成矩始刋今易注从朱而书则从弼袭名为本义其实非朱子之书功令所在家沿户习而易之古本益废然无有问者矣
　　顾炎武曰易自伏羲画卦文王作彖辞周公作爻辞谓之经经分上下二篇孔子作十翼谓之传传分十篇彖传上下二篇象传上下二篇系辞传上下二篇文言説卦传序卦传杂卦传各一篇自汉以来为费直郑王弼所乱取孔子之言逐条附于卦爻之下程正叔传因之及朱元晦本义始依古文洪武初颁五经天下儒学而易兼用程朱二氏亦各自为书永乐中修大全乃取朱子卷次割裂附之程传之后其凡例曰程传本义既已并行而诸家定本又各不同故今定从程传元本而本义仍以类从是也于是朱子所定之古文乃复混乱彖即文王所系之辞传者孔子所以释经之辞也后凡言传仿此此乃彖上传条下义今乃削彖上传三字而附于大哉乾元之下象者卦之上下两象及两象之六爻周公所系之辞也乃象上传条下义今乃削象上传三字而附于天行健之下此篇申彖传象传之意以尽乾坤二卦之蕴而余卦之説因可以例推云乃文言条下义今乃削文言二字而附于元者善之长也之下其彖曰象曰文言曰字皆朱子所本无复依程传添入后来士子厌程传之多弃去不读专用本义而大全之本乃朝廷所颁不敢輙改遂即监板传义之本刋去程传而以程之次序为朱子次序相传且二百年矣惜乎朱子定正之书竟不得见于世岂非此经之不幸也夫黄宗炎曰本义卷首所载防杂不伦邵氏先后天图以外又收干为天坤为地等八段是京氏易传之所谓游魂归魂子寅辰午申戌丑夘己未酉亥也后世火珠林因之与揲蓍四十九策之法迥乎不同又不明言其故亦何所取义而赘之于此其六十四卦歌括及三连六断之类岂可错诸学士简编之内况又缀以堆积无稽之卦变图误矣
　　陈廷敬曰程子易传因王弼本未暇更正晁説之考订古经厘为八卷吕祖谦定为经二卷传十卷朱子本义从之故朱子曰经则伏羲之画文王周公之辞也并孔子所作之传十篇凡十二篇中间颇为诸儒所乱近世晁氏始正其失而未能尽合古文吕氏又更定着为经二卷传十卷乃复孔氏之旧云按朱子此言载于本义篇端葢幸古经之复正也明永乐时修五经大全易则从程传元本而本义则以类从夫以程子未及更定之经取朱子从古经説易之辞割裂叅错于其间使古经已正而复乱其最缪戾者简首仍载朱子幸古经复正之説而又不言其从古经之故是则所谓复孔氏之旧者果安在乎至使前贤之意乖刺不明葢于今三百年未有能正之者成化间奉化学教谕成矩谓世之读易者先本义而后传遂独刻本义行世今家传户诵者成矩之书也夫朱子因古经作本义明初以本义叅附于传而一之仍从今经已失朱子之意矣然犹曰未専朱子之书也今矩所订俨然朱子之书而不考其本末颠错淆乱则尤为朱子之罪人矣矩之陋无足深责然以一俗士乱圣经而举世人莫有正之者岂不可慨也哉按程子易传依王辅嗣本朱子本义用吕伯恭本原不相同自克斋董氏合之移朱子本以就程子之书明初兼用之取士其后学者多置程传专主朱义于是姑苏成矩叔度为奉化教谕削去程传乃不更正以从朱子之旧当新锓时杨文懿守陈序之有云是编异朱子元本亦以便士也好事者何容喙哉文懿葢心非之而不能夺也今用之三百年习易者茫然不知本义元本若矩者岂非朱子之罪人与
　　朱文公易説
　　二十三卷
　　存
　　董真卿曰文公孙鉴子明集语録为易説二十三卷淳祐壬子序之鉴仕至吏部侍郎湖广总领
　　杨士竒曰晦庵先生易説二十三卷分为三册先生于易自本义启之外凡杂著及门人所记口授之言其精义皆在此书葢先生之孙鉴所防粹而学易之士所不可无者
　　徐干学曰文公易説公适孙子明守富川时所辑淳祐中锓板葢取门人记録问答之语防粹而成多与本义启防相发明大有功于学者嗣后董正叔胡庭芳董季真各有采辑是为之权舆也
　　陈氏【淳】周易讲义
　　三篇
　　存
　　陈宓志墓曰先生讳淳字安卿漳之龙溪北溪人淳熈己酉与计偕嘉定丁丑该除特恩明年授廸功郎主泉州安溪簿以恩循修职郎
　　按北溪先生易説一曰原画二曰原辞三曰原防
　　林氏【至】易裨传
　　宋志一卷【通考二卷外篇一卷】
　　存
　　至自序曰易之为道生生而不穷其蓍之卦变皆本于气数之自然非私智之能及乎昔河南夫子为易传一书使学者因辞以达义象数之説夫子虽未尝言亦曰得其义则象数在其中矣今世之言易者往往喜谈象数或出已智或摭先儒之説牵合傅防似若可聴者然其巧愈甚其失弥逺不知易之所谓象数者初不若是其纷纷也至不佞窃有意于此輙本之易大传为禆传三篇曰法象曰极数曰观变法象则本之太极极数则本之天地之数观变则本之蓍之十有八变是三者大传之中尝言之矣惟其论太极者惑于四象之説而失卦画之本论天地之数者惑于图书之文而失叅两之宗论揲蓍者惑于挂扐之间而失隂阳之变今各厘而正之使不失其条理则知象数皆自然而然果非私智之能及也至于数变之説曰反对曰相生曰世应曰互体曰纳甲曰变爻曰动爻曰卦气谓非易之道则不可谓易尽在于是则非也要之易道变通不穷得其一端皆足以为説以其大传未尝有言故亦总其大畧以为外篇或曰子之于易皆本之大传是也而诸儒之説皆畧之毋乃自谓是不韪也葢易虽寓之象数孰知论象数者至大传而无余矣凡大传之所不言亦何敢言哉故宁得是不韪而不辞也陈振孙曰至撰凡三篇曰法象本之太极曰极数本之天地之数曰观变本之揲蓍十八变外篇则曰反对世应互体纳甲卦气之类凡八条
　　陈泰曰林先生字徳久松江府人宋淳熈释褐魁官至秘书登晦庵朱先生之门是书乃庸田使康公出授士子今太守刘公命锓于嘉兴郡学传示学者云
　　赵氏【善佐】易疑问答
　　佚
　　姓谱善佐字佐卿宋室宗子居邵武累官知常徳府尝受学于张敬夫又从朱元晦游
　　潘氏【柄】周易集义
　　六十四卷
　　未见
　　闽书潘柄字谦之侯官人受学朱子有易解尚书解学者号山先生
　　何氏【镐】易集义
　　佚
　　闽书镐字叔京邵武人潭州善化令学者称台溪先生有易论语説朱文公称其可传
　　闽大纪镐龟津先生兑之子以父防为安溪主簿与朱子为友后调善化令未至卒
　　许氏【升】易解【升闽大纪作弁】
　　佚
　　闽书许升字顺之同安人从朱文公游最早文公称其恬淡静退无物欲之累所着有孟氏説礼记文解易解等书
　　董氏【铢】周易师训
　　未见
　　董真卿曰铢字叔重槃涧先生饶州徳兴人朱子门人登嘉定戊辰第廸功郎婺州金华尉黄勉斋志其墓
　　詹氏【体仁】周易象数总义
　　一卷
　　佚
　　真徳秀状曰体仁字元善其先固始人迁建之武夷中进士乙科光宗朝为太常少卿陛对首陈父子至恩之説以感动上意其畧谓易于家人之后次之以睽睽之上九曰见豕负涂载鬼一车先张之弧后説之弧匪冦婚媾往遇雨则吉夫疑极而惑凡所见者皆以为冦而不知实其亲也孔子释之曰遇雨则吉羣疑亡也葢人伦天理有间隔而无断絶方其未通也堙鬰烦愦若不可以终日及其醒然而悟泮然而释如遇雨焉何其和悦而条畅也官至司农卿
　　徐氏【侨】读易记
　　三卷
　　佚
　　王袆曰侨字崇甫义乌人淳熈十四年进士受业朱子之门累官集英殿修撰以宝谟阁待制致仕卒諡文清着读易记三卷读诗纪咏一卷
　　刘氏【爚】易经説
　　佚
　　真徳秀曰公蚤受学于屏山刘先生籍溪胡先生尽得义理精微之蕴晦庵朱先生以道徳为学者师公出入其门切磨讲贯者数十年视他从游之士为最久而所造为独深其学粹然一出于正
　　闽书爚字晦伯建阳人乾道八年举进士权工部尚书兼太子右庶子兼讲读晚号云荘居士卒諡文简
　　江氏【默】周易训解
　　六卷
　　佚
　　姓谱黙字徳功崇安人乾道五年进士歴安溪光泽尉后知建宁县尝从朱文公游有易训解四书训诂各六卷
　　孙氏【调】易解
　　十卷
　　佚
　　闽书孙调字和卿福宁州人其学得朱子之传以排摈佛老推明圣经为本所着易书诗解中庸发题共五十卷学者称龙坡先生
　　郑氏【文遹】易学启防或问
　　佚
　　闽书郑文遹字成叔福州人嘉泰甲子贡士朱文公尝命编次丧礼着有易学启防或问春秋集解丧礼长编
　　冯氏【椅】厚斋易学
　　宋志五十卷
　　未见
　　宋史椅字仪之南康都昌人家居授徒所着易书诗语孟太极图西铭辑説孝经章句丧礼小学孔子弟子传读史记及诗文志録合二百余卷
　　中兴艺文志宁宗嘉定十年冯椅为辑注辑传外传以程沙随朱文公虽本古易为注犹未及尽正孔传名义乃改彖曰象曰为赞曰以系辞之卦即为彖系爻之辞即为象王弼本彖曰象曰乃孔子释彖象与商飞卿説同又改系辞上下为説卦上中以隋经籍志有説卦三篇云
　　董真卿曰按朱子谓彖传释彖辞象传释爻辞系辞传则通释卦爻之辞故统名曰系辞传恐不可改系辞传为説卦葢説卦之体乃分别八卦方位与其象类故得以説卦名之系辞传两篇释卦爻之义例辞意为多恐不得名之説卦也此足以辨冯氏之非胡一桂曰冯厚斋讲明夷六五箕子之明夷云箕字蜀本作其字此继统而当明扬之时之象其指大君当明扬之时而传之子则其子亦为明夷矣又谓文王作爻辞移置君象于上六以初登于天后入于地况明夷之主六五在下而承之明夷之主之子之象也子继明夷之治利在于贞明不可以复夷也后世以其为箕遂傅防于文王与纣事甚至以爻辞为周公作而非文王葢箕子之囚在文王羑里之后方演易时箕子之明未夷也李隆山深然其説
