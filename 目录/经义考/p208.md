<!-- { "loadSidebar": true } -->
　　澔自序曰前圣继天立极之道莫大于礼后圣垂世立教之书亦莫先于礼礼仪三百威仪三千孰非精神心术之所寓故能与天地同其节四代损益世逺经残其详不可得闻矣仪礼十七篇戴记四十九篇先儒表章庸学遂为千万世道学之渊源其四十九篇之文虽纯駮不同然义之浅深同异诚未易言也郑氏祖谶纬孔疏惟郑之从虽有他説不复収载固为可恨然其灼然可防者不可易也近世应氏集解于杂记大小记等篇皆阙而不释噫愼终追逺其关于人伦世道非细故而可略哉先君子师事双峰先生十有四年以是经三领乡书为开庆名进士所得于师门讲论甚多中罹煨烬只字不遗不肖孤僣不自量会萃衍绎而附以臆见之言名曰礼记集説盖欲以坦明之説使初学读之即了其义庶几章句通则蕴奥自见正不必髙为议论而卑眎训故之辞也书成甚欲就正于四方有道之士而衰年多疾游歴良艰姑藏巾笥以竢来哲治教方兴知礼者或有取焉亦愚者千虑之一尔
　　陆元辅曰澔字可大都昌人宋亡不乐仕进教授乡里学者称云庄先生
　　髙梯曰云庄集説以其简便而得列于学官
　　按自汉以来治小戴之记者不为不多矣以公论揆之自当用卫氏集説取士而学者厌其文繁全不寓目若云庄集説直兎园册子耳独得颁于学官三百余年不改于其度数品节择焉不精语焉不详礼云礼云如斯而已乎
　　程氏【时登】礼记补注
　　未见
　　陈氏【栎】礼记集义详解
　　十卷
　　未见
　　栎自序曰栎自少读礼记多有未究颇习朱子大学中庸窃有闻焉即其所已闻推其所未究不无所得未浃洽也大德丙午始见卫氏集説乃得因众説之纷纭而折衷去取之至大德庚戌始融会诸説句为之解一得之愚亦见其中昔朱子为诗传不及载诸家姓氏当时如张宣公亦未然之今安知无执宣公之见以见尤者然销镕百家铸之自己亦安能逐字逐句一一标题以自取破碎之哉乃若所采成叚必不可不书氏名者已谨书之矣名之曰礼记集义详解云
　　程氏【龙】礼记辨证
　　佚
　　周氏【尚之】礼记集义
　　佚
　　柳贯作志曰周氏尚之东扬其字延祐四年江西以春秋举上礼部不得第至元年擢丙科授将仕郎永州零陵县丞调南安路上犹县尹所着有礼记集义若干卷藏于家
　　韩氏【性】礼记説
　　四卷
　　佚
　　王氏【梦松】礼记解
　　佚
　　括苍彚纪王梦松字曼卿青田人隐居不仕学者称顺斋先生
　　张氏【宏图】大礼记
　　佚
　　王圻曰宏图字巨济福清人以宋人説礼者多讹舛因着此书
　　叶氏【遇春】礼记觉言
　　八卷
　　佚
　　杨氏【维桢】礼经约
　　未见
　　无名氏礼记平要
　　十五卷
　　佚
　　礼记义例
　　二卷
　　佚
　　礼记纂图
　　未见
　　右见叶氏菉竹堂书目不书撰人姓氏未详何人







　　经义考卷一百四十三
　　钦定四库全书
　　经义考卷一百四十四
　　翰林院检讨朱彞尊撰
　　礼记【七】
　　梁氏【寅】类礼
　　未见
　　寅自述曰于礼记也以其多駮杂惟取格言以类而分谓之类礼
　　连氏【伯聪】礼记集传
　　十六卷
　　存
　　汪霦曰明洪武十四年连伯聪以所撰礼记集传进呈去庸学止四十七篇
　　黄氏【克】礼经博约
　　未见
　　黄虞稷曰克字绍烈临川人洪武二十七年进士瑞安知县
　　胡氏【广】等礼记大全
　　三十卷
　　存
　　陆元辅曰礼记大全就陈氏集説而增益之凡四十二家纂修者翰林学士兼左春坊大学士奉政大夫湖广奉政大夫右春坊右庶子兼翰林侍讲杨荣奉直大夫右春坊右谕德兼翰林侍讲金幼孜翰林院修撰承务郎萧时中陈循翰林院编修文林郎周述陈全林志翰林院编修承事郎李贞陈景着翰林院检讨从仕郎余学夔刘永清黄夀生陈用陈璲翰林院五经博士廸功郎王进翰林院典籍修职佐郎黄约仲翰林院庶吉士凃顺奉议大夫礼部郎中王羽奉议大夫兵部郎中童谟奉训大夫礼部员外郎呉福奉直大夫北京刑部员外郎呉嘉静承直郎礼部主事黄裳承德郎刑部主事叚民承直郎刑部主事洪顺沈升承德郎刑部主事章敞杨勉周忱吾绅文林郎广东道监察御史陈道潜承事郎大理寺评事王选文林郎大常寺博士黄福修职郎太医院御医赵友同廸功佐郎北京国子监博士王复原泉州府儒学教授曾振常州府儒学教授廖思敬蕲州儒学学正傅舟济阳县儒学教谕杜观善化县儒学教谕顔敬守常州府儒学训导彭子斐镇江府儒学训导季安共四十二人当日诸经大全皆攘窃成书以罔其上此亦必元人成书非诸臣所排纂也
　　张氏【洪】礼记总类
　　未见
　　鲁氏【穆】礼记日抄
　　未见
　　黄虞稷曰穆天台人永乐丙戌进士歴官都察院右佥都御史
　　何氏【文渊】礼记解义
　　未见
　　张氏【业】礼记节疏
　　未见
　　黄虞稷曰安福人景泰辛未进士官国子监司业
　　郑氏【节】礼传
　　八十卷
　　佚
　　广信府志郑节字崇伦贵溪人天顺甲申进士官御史尝病礼经残阙注疏乖剌着礼传八十卷
　　罗氏【伦】礼记集注
　　未见
　　王氏【经】礼记纂要
　　未见
　　黄虞稷曰长洲人成化壬辰进士其书于名物度数多所折衷
　　陈氏【垲】戴记存疑
　　未见
　　黄虞稷曰鄞县人字山甫成化壬辰进士官广东提学副使
　　王氏【杰】礼记集成
　　未见
　　黄虞稷曰杰字邦杰安仁人成化庚子举人官岷州长史
　　王氏【华】礼经大义
　　未见
　　黄虞稷曰华字德辉余姚人新建伯守仁之父成化辛丑进士第一官至南京吏部尚书
　　宋氏【佳】礼记节要
　　未见
　　黄虞稷曰奉化人成化癸夘举人官长史
　　祝氏【萃】礼经私录
　　未见
　　朱一是曰萃字惟真海寜人成化甲辰进士歴官广东右叅政
　　薛氏【敬之】礼记集传
　　未见
　　关学编薛先生敬之字显思号思庵渭南人成化丙戌以诸生贡入太学除知应州陞金华府同知
　　刘氏【绩】礼记正训
　　未见
　　绩自序曰汉初河间献王得仲尼弟子及后学所记一百三十篇献之至刘向校经籍因而叙之又得明堂阴阳记三十三篇孔子三朝记七篇王史氏记二十一篇乐记二十三篇凡五种合二百十四篇戴德删其烦重合而为八十五篇谓之大戴记戴圣又删德书为四十六篇谓之小戴记汉末马融遂传小戴学足月令明堂位乐记合四十九篇郑受学于融为之注唐孔頴达又为之疏宋朱程取大学中庸表章之其余则陈澔为之集説国初兼用注疏今则专主澔説澔自云先君子以是经三领乡书则识见可知矣绩读而觉其非治甲子迁镇江遂奏归成初志僻居十三年得以考订其谬而为之説是经所闻非一时所记非一人绩生千百年后安能真知而一一折衷哉盖礼乐有情有文文即所当然事也情即所以然义也即其事而绎其义自有不容毫髪差者故知礼乐之情者能作识礼乐之文者能述读是书者依次第而履之礼也无牵强而悦焉乐也玊帛钟鼓最其下者也经虽名礼记而实兼乐云
　　童氏【品】礼记大防
　　未见
　　王氏【崇献】礼记择言
　　未见
　　黄虞稷曰山东曹县人字季徴治丙辰进士歴官佥都御史廵抚寜夏
　　韩氏【邦奇】礼记断章
　　未见
　　顔氏【】礼经疏义
　　佚
　　上虞县志顔字文华正德丁夘举人澂江知府
　　王氏【崇庆】礼记约防
　　一卷
　　存
　　崇庆自序曰夫礼先王之所以治天下圣人所以教万世也予旣为礼记管见又自病其逐逐于章句于训辞未之能约也于是复取其篇目而总防之是故芟繁所以会要也撮意所以提纲也简文所以敦行也其庶几先王圣人之意乎此盖庆之晚年书也藏之家塾士或有助焉亦庶乎千虑而一得矣作约防嘉靖丁酉
　　蒋一葵曰语有之玉巵无当虽寳非用侈言无当虽丽非经夫戴记四十九篇纯驳不同诸家复祖谶纬附会其説遂成千古礼障今王先生有约防焉政不必侈为议论而穷礼之源极礼之致三千三百灿若指掌焉呜呼此不可与曲士道也
　　吾氏【翕】读礼类编
　　未见
　　李铠曰翕字廷顺哻子浙江开化人正德戊辰进士
　　余氏【本】礼记拾遗
　　未见
　　王氏【渐逵】读礼记
　　未见
　　渐逵自序曰圣人之道大矣无不见诸日用礼也者其诸日用之着见者乎夫礼者履也非虚谈以资讲説博洽以悦听闻假饰以为美观之谓也后之纪礼者重复繁芜无所折衷及夫陈氏集説亦人各为见精蕴弗着近日于读礼之暇因草庐呉氏之意类聚而章分之去其谬妄究其中正则于圣贤之学笃实之行庶乎其少禆于世也
　　黄虞稷曰因草庐纂言再为订正分章类次之
　　张氏【岳】更定礼记
　　未见
　　徐文贞公志墓曰公讳岳字维乔惠安人正德丁丑进士以副都御史总督两广军务入为兵部侍郎以右都御史总督湖广川贵军务卒赠太子少保諡襄惠
　　张氏【孚敬】礼记章句
　　八卷
　　存
　　孚敬自序曰孚敬少时即好读礼苐观旧説多所未安思欲厘正之而未暇也治戊午筑罗峰书院于五都瑶溪山中集徒讲学始取而章句之正德庚辰中礼部试辛巳上登极试进士时武宗皇帝嗣孝宗皇帝一十六年矣宾天无嗣上以兴献王世子奉太祖髙皇帝兄终弟及之训入继大綂朝议以上考孝宗皇帝而称兴献王为叔父孚敬执礼争之举朝汹汹至嘉靖四年始定上鋭志中兴以明圣述作为己任如正孔子之祀定郊庙之仪与夫耕蚕冠服之制皆所最先者而左右匡助以责孚敬孔子曰能以礼譲为国乎何有上固天啓之矣孚敬自惟薄劣无以仰副万一敢不兢兢乎始终勉之期以自效然三千三百变观适中毫厘有差为害匪细此寻常讲义尤不可不求其当也然礼莫大于父子之伦而明王之治天下必本于孝孚敬既以是賛圣天子正大光明之治则畴昔之所好而致力者似不为欺世之空文而或者可以对扬于名教霍宗伯韬谓孚敬可以礼记章句献孚敬有所不敢仍自念平生精力悉在于是胡可使之冺灭也嵗乙未以疾乞归未几朝使复促因付児逊业軰挍梓藏于勅建寳纶楼中以质诸博古君子
　　陆元辅曰孚敬初名聪永嘉人中正德辛巳进士首上书言大礼当世宗意累官少师兼太子太师吏部尚书兼华盖殿大学士恩遇罕比卒赠太师谥文忠其书虽存人以言礼逢君薄之无浏覧者
　　戴氏【冠】礼记集説辨疑
　　一卷
　　存
　　钱陆灿曰冠字章甫长洲人其学自经史外诸子百家山经地志阴阳律厯稗官小説莫不贯总搜弥刳剔必求缘起而会之以理为文必以古人为师下视曹耦莫有当其意者久次诸生以年资贡礼部授绍兴府训导
　　右载濯缨亭笔记
　　叶氏【瑞】龄礼记粕説
　　未见
　　括苍彚纪叶瑞龄字仁夫青田人嵗贡生仕为漳州府经歴
　　柯氏【尚迁】曲礼全经类释
　　十四卷
　　存
