<!-- { "loadSidebar": true } -->
　　子喻义序曰书百篇尼父所定虞夏书二十篇商书四十篇周书四十篇书序是也秦时禁挟书博士伏生壁藏之禁解求其书亡数十篇独得二十八篇以教于齐鲁之间掌故晁错写以古是为今文时人惟知尚书二十八篇取象二十八宿不知其有百篇也既而伪泰誓百两篇之属稍出然不大行惟孔氏有古文尚书学安国以今文字读之因以起其家逸书得二十五篇葢尚书滋多于是矣百两篇者出东莱张覇采左氏传书序为作首尾凡百二篇孔氏古文吾不能知而采传序作首尾犹百两也庸瘉乎或曰书何以有伪也曰汉时有经学各欲名家至有行金易中书漆经以合其私説者而人主以尚书为朴学不好惧且中废汾隂寳鼎周汉孰辨是以趋为伪而不辞安国书未上不列学官故蔡邕所勒石经仍今文而古文至东晋始盛行于世夫其是也二十八篇已足矣如其非也多亦奚为王通氏言书残于古今葢伤之也先君赠公家世受书补博士弟子已乃弃去不交人事者二十年静中有获时着笔札小子谨识之钞集成书是为尚书是正大率原本今文首列书序次载本书次下已意亡者阙之而散见论语左国孟荀者附録焉非是族也虽世所称十六字不敢不正翦却梧桐枝防湖方可窥先君诵之云尔予小子承厥志也
　　张云章曰是正云者正经正传正字正句正术也其正术之説曰书者道政事者也人心惟危道心惟防分形气义理之名徳无常师善无常主标万殊一本之目此则讲堂义理之书非道政事之书也信如此言则义理与政事果可判而为二乎又以允执其中补书之亡而曰中之言空也空不可持其中安在执之何法就令执之当其舍时顿放何处此以禅家机锋语説书矣又举中庸执其两端用其中于民释之而曰中也者天下之至虚也不言心也两也者天下之至化也不言一也用也者天下之至赜也不言精也其意以人心道心惟精惟一为非经语以千百年圣作明述之书而一旦欲灭裂之可乎
　　陈氏【履祥】尚书极
　　一卷
　　未见
　　余氏【懋学】尚书折
　　未见
　　缪泳曰余懋学字行之婺源人隆庆戊辰进士歴户部侍郎赠工部尚书
　　张氏【位】尚书讲略
　　未见
　　王猷定曰南昌洪阳张公中隆庆戊辰进士改庶吉士累官礼部尚书兼文渊阁大学士
　　钟氏【庚阳】尚书传心録
　　七卷
　　存
　　王樵序曰六经中惟书最古博士家葢难言之余家世业是经少尝受读粗得其文义晚而味之乃始有悟时时为子弟説之然其词不能不多今观钟先生书説则约而该赡而覈尽述其父学山公之训而笔之简者也先生守鎭爱民作士有古循良风而出之以眞诚养之以鎭静湛恩濊泽沦洽于四境荘生曰书以道政事夫书之于政事如诗之于性情皆在我而已故未有不得于心而能神明其迹以见于用者也先生父子自相师承而又以其所防心者成一家言防通其聱牙难解之语而出之以明易使人如见葢长于经学者也学者得此篝火明烛而行乎屈曲之途可无颠踬之虞矣万厯辛巳五月
　　王肯堂跋曰大江之南以尚书起家者莫盛于檇李当嘉靖中学山钟先生以名儒为斯文盟主缀学之士执经而质难者常数十人隆庆之初吾师西星先生始登春官髙第而先生亦将贡京师已乃受玺书封如子官又十余年而吾师受命来为润州牧则迎养于郡斋时起居小不适则召肯堂诊始得一望见睂宇葢退而叹仰者累日吾师既以良二千石为明时倚重发抒先生蓄积而又时时念先生学为儒宗莫遇赏音即列职郎署而不及以身効每以语肯堂輙不怡者久之噫先生之所养与吾师之所以事先生者可知也已而吾邑诸生得一编则吾师之所趋庭而得者俨然在焉邑侯刘公见而悦之以金坛之治尚书者十户而九也谓是书足为指南顾诸生挍而传之四阅月而工成焉檇李之説经者屠氏之研几郑氏之题防皆能味经之腴不囿宿见嗣是而后寥寥焉是编出足集其成哉
　　俞汝言曰钟庚阳字西星秀水人隆庆戊辰进士除太平府推官入为大理寺评事陞工部主事歴员外郎中出知鎭江府谪广徳知州迁刑部员外卒张云章曰此虽帖括之书然犹足録庚阳为鎭江守王方麓序其书谓其父子相师承又以其得之心者防通其聱牙难解之辞而出以明易使人如见庚阳父名天才老于经学口授庚阳而述之为书者也
　　沈氏【位】尚书笔记
　　未见
　　蒋方馨曰虹台沈氏着尚书笔记
　　俞汝言曰位吴江人隆庆戊辰进士改庶吉士授检讨卒于邳州
　　龚氏【勉】书义卓见
　　未见
　　严绳孙曰勉号毅所无锡人隆庆戊辰进士官至浙江右布政使
　　汪氏【在前】读书拙见
　　未见
　　方馨曰雅堂汪氏在前歙县人隆庆戊辰进士
　　陆氏【光宅】尚书主説
　　未见
　　蒋方馨曰云台陆氏有主説
　　钟立曰光宅平湖人隆庆庚午举人
　　张氏【元忭】读尚书考
　　未见
　　人物考张元忭字子荩号阳和山隂人隆庆辛未赐进士第一除翰林院修撰迁左谕徳兼侍讲所着有读尚书考读诗考
　　王氏【祖嫡】书疏丛抄
　　一卷
　　存
　　黄虞稷曰祖嫡字师竹信阳州人【一云徳州人】隆庆辛未进士改庶吉士授检讨陞国子监司业迁司经局洗马终右庶子
　　方氏【杨】尚书集解
　　未见
　　吴璵曰杨字初庵歙县人隆庆辛未进士杭州知府
　　瞿氏【九思】书经以俟録
　　六卷
　　存
　　史学迁序曰曩瞿子以书来谓帝王之学与韦布异以故行年且六十终不敢谈尚书然今观其所论著以天道人道君道臣道世道治道厘为六部论篇章次第则以为世运相递而下自不得无此篇章运在此则篇章亦当在此而徐观其联络之势信累累如贯珠然后知尚书之篇章果秩然不可移易其论篇名则以为待人而成有圣君有圣臣自不得无此篇名而参考于无篇名之君臣则皎皎【阙】若观火然后知尚书之篇名果犂然不可増损且其以洪范为范围治道之本尤为卓有纲维而又谓后世君臣不当览观前史恐前史有败度败礼慆滛匪彛诸所行事令后世臣主览观后反若树之的而久将渐渍而从之乃摘尚书有禆君徳臣道治道诸语为纲而稍取考亭纲目所纪载系于其下使人但见其纲而不能遽覩其败度败礼慆淫匪彛之实及其以纪传为质既见其败度败礼慆滛匪彛之实而又已见考亭之书法谓如此则是如此则非如此则吉如此则凶时必有惕然深省必不敢复败度败礼慆滛匪彛者其有功于万世君臣可胜道説哉吾是以令有司趣刻之髙世泰曰瞿九思字睿夫黄梅人从学罗洪先耿定向厯主鹿洞濓溪岳麓石鼔四书院中万厯癸酉举人罹寃狱得解为民还里寻论学于河南广东作中庸口授中庸位育图中庸运卦古乐测孔庙礼乐考至圣荣哀考六经以俟録洪范衍义厯正诸书徴授翰林院待诏谢不赴诏歳给米六十石以资著述乃撰明诗拟万厯武功録长吏为起江汉书院居之
　　蔡氏【立身】删补书经注
　　未见
　　温州府志蔡立身字师曽浙江平阳人万厯癸酉举人髙唐知州
　　姚氏【舜牧】书经疑问
　　十二卷
　　存
　　舜牧自序曰书教至有宋诸儒阐发殆尽将安所置疑又安所致问哉葢书无可疑而所以説书者或稍失其故也则管窥蠡测之説苟有可与天下共疑者未必非圣贤之所与矣余今所疑未尝求异于传注惟必求其是终归于无疑与天下万世共知共由之耳然此可传之学究哉藏之名山可也万厯甲辰四月
　　孙氏【继臯】尚书意解
　　未见
　　严绳孙曰孙继臯字【原阙】无锡人万厯甲戌进士第一厯官吏部左侍郎
　　冯氏【梦祯】尚书大意
　　未见
　　俞汝言曰冯梦祯字开之秀水人万厯丁丑进士厯官国子监祭酒
　　沈氏【自邠】尚书引
　　未见
　　俞汝言曰沈自邠号几轩秀水人万厯丁丑进士改庶吉士授检讨歴修撰
　　杨氏【起元】书録
　　未见
　　姚瀚曰起元字复所归善人万厯丁丑进士改庶吉士歴官吏部右侍郎兼侍读学士
　　陈氏【泰交】尚书注考
　　一卷
　　未见
　　俞汝言曰陈泰交号长水平湖人万厯丁丑进士由顺天府儒学教授陞国子监博士歴礼部精膳司员外降饶平县典史
　　项臯谟曰髙皇帝明经比士诏用古注疏不知罢于何年岂自文皇纂修大全后乎大全首经文次传注后附诸説意深逺矣同倩治尚书编注考其嘉惠学者岂小补耶
　　钟氏【化民】尚书臆见
　　未见
　　邹氏【龙光】书经约言
　　未见
　　方馨曰斗墟邹氏龙光长洲人万厯庚辰进士
　　刘氏【应秋】尚书防
　　十卷
　　存
　　蒋方馨曰兑阳刘氏应秋吉水人万厯癸未进士第三人歴国子监祭酒
　　汤氏【显祖】玉茗堂尚书儿训
　　未见
　　江西通志显祖字义仍临川人万厯癸未进士除南太常博士稍迁南祠郎抗疏劾政府謪徐闻典史量移知遂昌县
　　潘氏【士藻】尚书心镜
　　未见
　　徐氏【即】登书説
　　十卷
　　未见
　　陆元辅曰即登号匡岳丰城人万厯癸未进士除工部主事歴河南左参政著书説凡四册
　　郭氏【正域】东宫进讲尚书义
　　一卷
　　存
　　姜氏【镜】书经见解
　　未见
　　毛竒龄曰姜镜字翼龙山隂人万厯癸未进士歴官广东布政使
　　何氏【乔逺】书经释
　　一卷
　　未见
　　沈氏【瓒】尚书大义
　　未见
　　潘耒曰瓒字【原阙】吴江人万厯丙戌进士
　　袁氏【宗道】尚书纂注
　　四卷
　　存











　　经义考卷九十
<史部,目录类,经籍之属,经义考>
　　钦定四库全书
　　经义考卷九十一
　　翰林院检讨朱彛尊撰
　　书【二十】
　　董氏其昌书经原防
　　未见
　　卞洪勲序曰今之治书者率多承袭傅防又或标奇逞臆经学之厄甚矣云间董宰氏以尚书起家独深得其防凡疏义笺解皆虚心阐绎勒为一家言令观者划然解頥也昔郑寛中入説尚书于金华成帝诏班伯受之赏赉甚渥以其剖析经义不昧作者之防耳若宰氏固已诣古人之奥室矣
　　吴氏【烱】书经质疑
　　一卷
　　存
　　烱自跋曰余于六籍易有绎防诗春秋有质疑礼有孝经以辑其遗逸有大学以订其章句而独缺尚书尝曰帝王之大经大法义本直截故无辨难之辞虽然终未卒业也今采丛语所载及间居酬应之言凡有闗于四代者辑成一编自古文后出谈经者失其綂绪互有抵牾故于传注居多虽未能章分节解庶几少补其缺云万厯庚申秋七月
　　王氏【肯堂】尚书要防
　　三十一卷
　　存
　　张云章曰金坛损斋王氏中丞樵之次子万厯己丑进士改庶吉士除翰林院检讨要防一书舘中所撰其从兄尔祝守沧州为之锓版天津兵备副使张汝蕴序之葢原本家学而为学士家刺经训故之用者也
　　郝氏【敬】尚书辨解
　　十卷
　　存
