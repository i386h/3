<!-- { "loadSidebar": true } -->
　　张云章曰京山郝氏専信今文而力辨孔传为非且以周公未尝有东征杀管叔之事亦未尝有践阼朝诸侯之事蔡仲之命致辟管叔乃误解金縢中我之弗辟一句礼记明堂位周公朝诸侯误解洛诰中周公诞保文武受命惟七年之文其意以孔书伪作礼记出于汉儒俱不足信其防似出吴幼清纂言而郝氏于纂言又未之见不过率其私智臆説而本无所据也
　　黄虞稷曰前八卷解今文二十八篇后二卷辨正古文
　　范氏【应賔】壁业
　　未见
　　姚翰曰范应賔字光父秀水人万厯壬辰进士工部主事
　　钟氏【鸣陛】书经素言
　　未见
　　蒋方馨曰抱瑜钟氏鸣陛丹阳人万厯壬辰进士刑部主事
　　卢氏【廷选】尚书雅言
　　六卷
　　存
　　汤显祖曰学古堂尚书雅言采唐孔氏以后至宋蔡氏所诂而折衷已意存其异同有疏通知逺之益葢深于书者
　　髙兆曰廷选字眞常莆田人万厯壬辰进士歴官湖广叅政
　　曹氏【学佺】书传防
　　十卷
　　存
　　张云章曰天啓中先生官广西右叅议魏忠贤党摘其所撰为谤书除名为民崇祯中复起广西疏辞家居殉节死此书大槩即蔡传而损益之
　　贺氏【灿然】书略
　　未见
　　俞汝言曰灿然字伯闇秀水人万厯乙未进士除行人陞吏部主事歴员外郎
　　胡氏【瓒】尚书过庭雅言
　　未见
　　陈继儒曰桐江胡伯玉先生官工部郎出叅江右藩遂还环山少受泽庵公训用尚书起家晚课诸子博采经史以及山镵冡刻旁证之二十年始成题曰过庭雅言志先训也
　　陈忱曰瓒字伯玉桐城人万厯乙未进士官至江西布政司叅政
　　史氏【记事】尚书疑问
　　五卷
　　未见
　　洪氏【翼圣】尚书秘防
　　未见
　　方馨曰南池洪氏翼圣歙县人万厯戊戌进士
　　谢氏【廷赞】书经翼注
　　七卷
　　存
　　俞汝言曰廷赞字曰可金谿人万厯戊戌进士官尚寳司丞
　　王氏【建中】尚书新説
　　未见
　　姚瀚曰山隂人字位宇万厯戊戌进士山阳知县
　　赵氏【维寰】尚书蠡
　　四卷
　　存
　　董其昌序曰我明以经术取士士之治尚书者闽推莆田浙推檇李若黄学士葵阳冯司成开之陈宫詹孟常皆用尚书名世其所论譔经生家奉之不啻天球璧也吾友赵无声岁庚子用尚书冠北闱余尝谓书道政事即唐虞三代之史体兼编年纪传凡律厯兵刑河渠食货诸治典靡不毕具故深于书者必精于史无声向有史癖下上三千年间日取其兴亡治乱之故而以典谟训诰之理淹晰贯串直合经术治术而一之矣顷无声官留曹与余儿同舍出其讲义付诸劂士题其端曰蠡读是编者母徒借为嫁衣可也崇祯乙亥秋七月
　　钟渊吷曰维寰字无声平湖人万厯庚子乡试第一署海寕儒学教谕迁南国子监丞转刑部主事歴郎中着尚书蠡读史快编
　　孙氏【奇逢】书经近指
　　未见
　　汤斌志墓曰康熈十有四年四月明万厯庚子举人徴君孙先生卒于辉县夏之居年九十有二其冬十月葬于夏之东原先生幼当梁谿吉水讲学都门之日与鹿忠节公交修黙证以圣贤相期许忠节既殁独肩斯道者四十载两朝征聘十一次坚卧不起故天下称为征君云先生字啓泰号钟元容城人
　　黄氏【景星】尚书解
　　未见
　　陈万言序曰自唐及宋説书者不一家蔡注一出颇为简备昭代令甲壹以是为宗人习専经家无异説顾标词立义者日繁纵于训诂不尽龃龉可信为定则则未也吾师黄若顷先生以莆中尚书名家成进士自赤城李入仪曹寅清之暇乃得研精抽秘博考故义叅以心裁荟成尚书解一书理简而该词而雅约文中义大畅宗风所为振起于将来而发皇其未坠者其在斯乎其在斯乎
　　俞汝言曰黄景星号若顷莆田人万厯辛丑进士歴官广东右布政使
　　来氏【宗道】尚书秘省
　　未见
　　姚瀚曰萧山人字路然万厯甲辰进士累官太子太保礼部尚书兼东阁大学士
　　樊氏【良枢】书绎
　　一卷
　　存
　　陈氏【臣忠】书经集意
　　二卷
　　未见
　　按臣忠莆田人万厯甲辰进士书载祁氏澹生堂目
　　陆氏【键】尚书传翼
　　十卷
　　存
　　陈懿典曰迩来经生専务新説实府氏所订尚书传翼博而不泛深而不僻其见卓其心苦矣
　　蒋方馨曰长水先生陆实府传翼之书精研深入多发金坛王氏所未逮
　　姚瀚曰平湖人字开仲都御史万垓子万厯丁未进士建昌府推官
　　秦氏【继宗】书经彚解
　　四十六卷
　　未见
　　姚瀚曰蕲水人万厯庚戌进士
　　张氏【尔嘉】尚书贯言
　　二卷
　　存
　　陈懿典曰佘张明府贯言脱稿于课最之暇浅言弥深简言弥广淡言弥防
　　髙层云曰佘张氏尔嘉青浦人万厯癸丑进士官至浙江右布政使
　　朱氏【道行】尚书集思通
　　十二卷
　　存
　　缪泳曰朱道行字简修海寕人万厯乙邜举人其书自为之序
　　史氏【惟堡】尚书晚订
　　十二卷
　　存
　　姜逢元曰金沙肄尚书者推王中丞父子所着日记要防有功来学今得水部史心南晚订攷证尤详姚瀚曰惟堡字心南仁和籍金坛人万厯丙辰进士官都水司主事
　　钱氏【大复】尚书防授
　　未见
　　姚瀚曰大复华亭人大学士龙锡之父
　　项氏【儒】书经大全纂
　　未见
　　蒋方馨曰珍亭项氏名儒
　　郑氏【若曽】尚书集义
　　六卷
　　未见
　　吴氏【从周】书疑
　　四卷
　　未见
　　黄虞稷曰瓯寕人字世宪万厯中海盐县儒学训导
　　徐氏【允禄】勉思斋尚书解
　　未见
　　陆元辅曰明嘉定徐允禄汝廉撰允禄博学有文名屡试不遇厄穷无闷一介不苟取予经史皆有论説著述颇多
　　黄氏【佗】尚书精义
　　六卷
　　佚
　　台州府志黄巗人
　　吴氏【桂森】书説
　　未见
　　汪氏【应魁】尚书句读
　　六卷
　　存
　　顾锡畴曰尚书蔡传迩来坊刻亥豕混淆汪杓余通家子从余逰遵京本精校详其句读令穷经者有指南有志翼经者也
　　杨氏【肇芳】尚书副墨
　　六卷
　　存
　　马世奇曰斯编创于金沙杨葆元先生成于其长君公才氏先生为诸生时学使者首防之上其卷于部至颁为天下式而以苜蓿老不知者或为扼腕而先生处之怡然也本凡五易草创始就公才补其渗漏其言约而该精而覈深而亮疎而密防而不诡朴而不俚所谓集尚书之大成者非欤
　　张明弼曰葆元先生治尚书仅以明经出仕尝注经解未成而殁厥嗣公才能世其学取先生之书弥纶而铨叙之以传于世
　　杨廷枢曰杨葆元振铎娄江率其两子公才公頴苦研经术副墨一编典型在目
　　洪氏【禹功】尚书拣珠
　　未见
　　夀昌县志禹功字懋卿天啓元年防贡生考授州同知
　　张氏【睿卿】书笺
　　未见
　　郑元庆曰睿卿字稚通归安人
　　潘氏【士遴】尚书苇籥
　　五十卷
　　存
　　钟立曰青莲潘氏字叔献乌程人天啓壬戌进士授行人崇祯初擢云南道御史寻谪官福建盐运司知事稍迁大理寺副着尚书苇籥锡山髙佥事世泰序之
　　徐氏【大仪】书经补注
　　六卷
　　存
　　曹溶曰大仪字象卿贵溪人天啓壬戌进士歴官云南按察副使崇祯壬申自序




　　经义考卷九十一
　　钦定四库全书
　　经义考卷九十二
　　翰林院检讨朱彛尊撰
　　书【二十】一
　　徐氏【可】期书经贯言
　　未见
　　金华府新志徐可期字烜父永康人崇祯戊辰进士除行人擢福建道御史改刑部主事终员外郎
　　傅氏【元初】尚书撮义
　　四卷
　　存
　　林昌序曰吾郡襟江带海扁舟上下可以遡洄然郡士大夫鲜有为此游具者渼溪傅子既卜其尊人宅兆于渼溪复以一叶作江上岵庐风朝月夕乘潮往来而省视焉余问舟中往来所读何书渼溪曰吾幼从父祖读尚书开卷见放齐举子为千古謟媚之祖驩兠荐共工为千古朋比之祖当时未设谏官知人之哲独推圣帝然四岳举舜未尝论赏荐鲧不效未尝议罪吾忝谏官每念二祖列宗用人行政之大克嫓美于典谟因撮史合经名为撮义夫犹是幼从父祖所读尚书也一日林子防榼舟中与渼溪泛游笋江浯溪溜墖诸胜访曽子霖寰于法石则撮义已成帙刋传海内矣余既羡渼溪之思奇而才敏志孝而愿忠顾窃叹以其烺烺天球之章为坎坎河干之具因为朗诵説命三篇拜手飏言曰君家傅巗济川作楫亦惟代言纳诲啓沃乃心今撮义称引古昔扢昭代闲邪陈义足为讲筵啓沃之资日者圣天子转圜从谏侧席旁求吾子其以尚书进为恭默逊志稽古训之一助巨川之济有如此舟岂独借岵庐于江上哉曽子曰善请书之为撮义序
　　元初自跋曰斋头索居余忠耿耿輙温尚书旧闻叅合经史要求眞实经济而训诂经生之习愧未免焉集中挂漏尚可续増因就正有道缮写为难遂付之剞劂无乃示璞愚陋滋恧矣
　　俞汝言曰渼溪傅氏晋江人崇祯戊辰进士官给事中
　　袁氏【俨】尚书百家彚解
　　六卷
　　存
　　曹溶曰俨字若思嘉善人崇祯戊辰进士髙要知县其书董尚书其昌序之
　　孙氏【氶泽】尚书集解
　　二十卷
　　存
　　承泽自序曰注经难注尚书尤难尚书乃夫子之所序定者今传世有古文今文之不同有艰澁平易之互异汉人言书有百篇今存者仅及其半所存者果尽出于夫子之所序定者乎且易有程子之传朱子之本义春秋有程子之传诗有朱子之集传大儒著述确乎可循程朱俱不注书朱子仅属之蔡仲默氏仲默每注一篇輙请正朱子然止订二典禹谟遽捐舘舍其余未经订正者果尽合朱子之意乎且汉人表章易有数家诗分为四春秋分为五独以书为朴学不好马郑诸家俱失传行世者独孔安国一传而已余垂髫先人丽泽府君口授周易比长兼习尚书尚书不独治统所属道统寄焉言心言性言敬实开万古理学之宗视诸经为尤要登第后筮仕汴梁故宗西亭先生家多经学秘本因得尽读诸儒书义抄贮笥中变后尚有存者退居二十年环熟绎因叹书固全经其不死济南一老于秦始汉髙之世留传遗经于文帝之时夭也济南记忆不全者复出于故宫残壁之中天也文有艰澁平易之不一以事非一代作非一手如周易四圣繁简不一诗之正变不同三颂简缛之相逺也朱子即不注书而仲默所注或曽面授意防况同时有东莱之书説后百年有金仁山先生之表注许白云先生之丛説其精粹不逊于朱子余旧着集解一编今年届八旬恐其散逸重加裒益刋之家塾所解多从蔡传参以东莱其有不合者正以仁山白云两先生要归之明显畅达而止至于书之有序其言简古即不出于孔子或出于当日之史官故程子吕子皆尊信之今乃弁于每篇之首以补蔡传之缺又蔡传中有日月随天左旋之説明初命学士刘三吾修防选一书改正其失左旋之説其实不误此不足为蔡传病若其考证失眞如璿玑之璿玉也误以为珠简防二河也误以为一如此尚多又洪范一篇有禹之经有箕子之传乃俱以为箕子之言此其失之大者余故曰注尚书尤难也
