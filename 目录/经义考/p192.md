<!-- { "loadSidebar": true } -->
　　敖继公曰仪礼先儒皆以为周公所作以其书攷之辞意简严品节详备非圣人莫能为也是经之言士礼特详其于大夫则但见其祭祀耳而其昏礼丧礼无闻焉此必其亡逸者也公食大夫礼云设洗如飨谓如其公飨大夫之礼也而今之经乃无是礼焉则是逸之也明矣又诸侯有觐礼但用于王朝耳若其邦交亦当有相朝相飨相食之礼又诸侯亦当有丧礼祭礼而今皆无闻是亦其亡逸者也
　　熊朋来曰仪礼是经礼记是传儒者恒言之以冠义昏义乡饮酒义射义燕义聘义与仪礼士冠士昏乡饮酒射燕聘之礼相为经传也刘氏又补士相见公食大夫二义以为二经之传及读仪礼则士冠礼自记冠义以后即冠礼之记矣士昏礼自记士昏礼几行事以后即昏礼之记矣乡饮酒自记乡朝服谋宾介以后即乡饮之记矣乡射礼自记大夫与公士为宾以后即乡射之记矣燕礼自记燕朝服于寝以后即燕礼之记矣聘礼自记久无事则聘以后即聘礼之记矣公食大夫礼自记不宿戒以后即公食大夫之记矣觐礼自记几俟于东箱以后即觐礼之记矣士虞礼自记虞沐浴不栉以后即士虞礼之记矣特牲馈食礼自记特牲以后即特牲之记矣士防礼则士处适寝以后附在既夕者即士防礼之记矣既夕礼则啓之昕以后即既夕之记矣汉儒称既夕礼即士防礼下篇故二记合为一也丧服一篇每章有子夏作传而记公子为其母以后又别为丧服记其记文亦有传是子夏以前有此记矣十七篇惟士相见大射少牢馈食有司彻四篇不言记其所记者十有三篇然冠礼之记有孔子曰其文与郊特牲所记冠义正同其余诸篇惟既夕之记畧见于丧大记之首丧服之记与大传中数相似余记自与小戴冠昏等六义不同何二戴不以礼经所有之记文而传之也十三篇之后各有记必出于孔子之后子夏之前盖孔子定礼而门人记之故子夏为作丧服传而并其记亦作传焉三礼之中如周礼大纲虽正其间职掌繁密恐传之者不皆周公之旧左传所引周公制周礼曰殊与今周礼不相似亦恨其仅似左传之文耳大小戴所记固多格言而僞讹亦不免惟仪礼为礼经之稍完者先儒谓其文物彬彬乃周公制作之仅存者后之君子有志于礼乐勿以其难读而不加意也　又曰仪礼名为十七篇实十五篇而已既夕礼乃士丧礼之下篇也有司彻乃少牢馈食礼之下篇也　又曰聘礼篇末执圭如重入门鞠躬私觌愉愉等语未知乡党用聘礼语抑聘礼用乡党语大抵礼经多出于七十子之徒所传按朱子乡党集注引晁氏曰定公九年孔子仕鲁至十三年适齐其间无朝聘之事疑使摈执圭两条但孔子尝言其礼如此又引苏氏曰孔氏遗书杂记曲礼必非孔子之事也见得古有仪礼之书圣门因记其语
　　吴澂曰仪礼十七篇汉兴高堂生得之以授瑕丘萧奋奋授东海孟卿卿授后苍苍授戴德戴圣礼经残阙之余独此十七篇为全书自王安石行新经义废黜此经学者罕传习矣
　　何异孙曰仪礼一书决非秦汉间笔其制度必出于圣人若断以为周公之作则非所敢知
　　宋濂曰周制聘觐燕飨馈食昏丧诸礼其升降揖让之节既行之矣然后笔之为仪礼之文
　　何乔新曰仪礼未知孰作或以为周公之作也孔子有学礼之言礼记有读礼之文当是时固已有简牍之传矣决非秦汉间笔也其法度必出于圣人若曰周公作之则非所敢知也遭秦焚书礼经废坏其传于世者十七篇而已冠昏相见三篇皆士礼也乡饮乡射三篇大夫礼也燕射聘觐公食大夫五篇诸侯礼也士丧既夕士虞特牲馈食四篇皆诸侯之士丧祭礼少牢馈食有司彻二篇皆诸侯之卿大夫祭礼丧服一篇则通言上下之制汉兴高堂生得之以授瑕丘萧奋奋授东海孟卿卿授后苍苍授戴德戴圣是为今文后鲁恭王坏孔子宅得古经五十六篇于壁中河间献王得而上之其十七篇与仪礼正同余三十九篇藏于秘府是为古文哀帝初刘歆欲以列之学官而诸博士不肯置对竞不得立唐初犹存诸儒不以为意遂至于亡惜哉
　　湛若水曰仪礼之为经也礼记之为传也不可易矣然而今也皆亡而不全故有士冠礼而无天子诸侯冠礼有士昏礼而无天子诸侯昏礼其于丧祭也亦然故祭则小戴郊特牲也大戴诸侯衅庙也迁庙也冠则公符也及其散见于礼记也班班焉尔皆其传也而经则亡矣　又曰仪礼有有经而无传者矣公食大夫也士相见也有有传而无经者矣郊特牲也诸侯衅庙也迁庙也公符也投壶也有经中之传者矣凡仪礼之称曰记者也有传中之传者矣玊藻之有深衣也明堂之有月令也呉文正以大戴衅庙迁庙投壶公符奔丧补经也奈何曰非也其为逸经传也投壶之为传也何征曰称鲁令薛令也可知其为传　又曰曲礼大醇而小疵仪礼极醇而无疵然而仅存其什一已耳
　　唐伯元曰仪礼存者为古经尚矣凡礼有经有记有义有传记亦经也缀之经则不成章传亦义也不曰义而曰传逊辞也惟冠有义惟丧有传而诸礼皆无者失之也
　　李黼曰仪礼亦周公之所作也凡冠昏丧祭饮射朝聘之仪法度数具焉故谓之仪礼
　　呉继仕曰仪礼经多散佚如投壶奔丧世子明堂乃是经而逸于记中者
　　徐三重曰仪礼一书无论是否先王之旧即于今所传者若士大夫少而诵习之长而谨守奉行之终其身恐朝夕跬步有违也如此心安得不收敛身安得不斋饬一言一动安得不循分秉礼而上临下奉何一人不贤良君子乎此古昔敦让教化成就人材之轨物所以臻太平盛治者孰谓不由此道也
　　郝敬曰仪礼者礼之仪周衰礼亡昔贤纂辑见闻着为斯仪非必尽先圣之旧然欲观古礼舍此末由矣又曰十七篇不言天子诸侯礼郑康成因冠昏丧
　　虞礼皆称士遂谓礼独士存拘也士先四民礼义由士出故言礼繋之士公卿大夫皆士之仕者上而诸侯又上而天子可引而伸矣故夫特牲不言士少牢不言大夫士用特牲而不止士也大夫用少牢而不止大夫也但举隆杀为例耳读礼者固执不通遂谓天子诸侯礼亡亦犹夫礼经存而乐经亡之陋説也又曰不读仪礼不见古人周详缜密之思
　　钱曰高堂生传士礼十七篇又有古经出于淹中河间献王得而献之合五十六篇并威仪之事今所存十七篇当与古经不殊犹有三十九篇未行于世万斯大曰仪礼一书与礼记相为表里考仪文则仪礼为备言义理则礼记为精在圣人即吾心之义理而渐着之为仪文在后人必通达其仪文而后得明其义理故读礼记而不知仪礼是无根之木无源之水也
　　仪礼逸经
　　十八篇
　　未见
　　张采曰永乐初太平守刘有年进逸礼则知初唐所亡之书国初犹有表献者
　　黄虞稷曰明洪武中御史沅州刘有年以辞秩养母忤防罚输站役通州于州旧家得其书献之朝命付史舘有年建文中起知太平府成祖靖难不行迎驾谪戍云南后官交趾按察司佥事卒
　　按明一统志沅州刘有年洪武中为监察御史永乐中上仪礼逸经十有八篇杨用修讶有年何从得之又怪当时庙堂诸公不闻有表章传布之请且求之内阁不见其书吾意有年所进即草庐吴氏本尔逸经八篇传十篇适合其数当时内阁诸老知其为草庐书是以舘阁书目止载草庐本无有年姓名也此无足致疑者

　　经义考卷一百三十
　　钦定四库全书
　　经义考卷一百三十一
　　翰林院捡讨朱彞尊撰
　　仪礼【二】
　　郑氏仪礼注
　　隋志十七卷
　　存
　　晋书元帝践阼周官礼记郑氏置博士荀崧上防曰仪礼一经所谓曲礼郑于礼特明皆有证据宜置郑仪礼博士一人
　　阮孝绪曰古经出鲁淹中其书周宗伯所掌五礼威仪之事有六十六篇无敢传者后博士侍其生得十七篇郑注仪礼是也余篇皆亡
　　隋经籍志古经十七篇惟郑注立于国学其余并多散亡又无师说
　　晁公武曰仪礼十七篇郑氏注西汉诸儒得古文礼凡五十六篇高堂生传士礼十七篇为仪礼丧服传一卷子夏所为其说曰周礼为本圣人体之仪礼为末圣人履之为本则重者在前故宗伯序五礼以吉凶军宾嘉为次为末则轻者在前故仪礼先冠昏后丧祭
　　仪礼音
　　七録二卷【释文序録】一【卷】
　　佚
　　王氏【肃】仪礼注
　　隋志十七卷
　　佚
　　仪礼音
　　一卷
　　佚
　　陆德明曰仪礼丧服传朝一溢米夕一溢米郑云二十四两为溢为米一升二十四分升之一射慈同王肃刘逵袁凖孔伦葛洪皆云满手曰溢
　　李氏【轨】仪礼音
　　七録一卷
　　佚
　　袁氏【凖】仪礼注
　　唐志一卷
　　佚
　　晋书凖字孝尼以儒学知名官至给事中
　　王应麟曰唐艺文志袁凖孔伦陈铨蔡超宗田僧绍之注杜预贺循王逡之崔游蔡谟赵成沈文阿诸家之礼服皆仪礼之学也
　　孔氏【伦】仪礼注
　　唐志一卷
　　佚
　　陆德明曰伦字敬序会稽人东晋庐陵太守
　　陈氏【铨】仪礼注
　　唐志一卷
　　佚
　　陆德明曰不详何人
　　蔡氏【超】仪礼注【新旧唐书俱作蔡超宗】
　　唐志二卷
　　佚
　　陆德明曰蔡超字希远济阳人宋丞相谘议叅军
　　田氏【儁之】仪礼注【唐志书字】
　　唐志二卷
　　佚
　　陆德明曰田儁之字僧绍冯翊人齐东平太守按陆氏释文序録载注解传述人于仪礼有郑康成注此外马融王肃孔伦陈铨裴松之雷次宗蔡超田儁之刘道拔周续之凡十家云自马融以下并注丧服考隋经籍志十家之中惟载王肃仪礼注十七卷其余未尝有全书注也旧唐书经籍志于马融丧服纪下云又一卷郑注又一卷袁凖注又一卷陈铨注又二卷蔡超宗注又二卷田僧绍注亦未载诸家有全书注至新唐书艺文志始载袁凖注仪礼一卷孔伦注一卷陈铨注一卷蔡超宗注二卷田僧绍注二卷并不着其注丧服则误以丧服注为仪礼全书注也下至郑氏通志畧既于仪礼全书注载袁凖孔伦陈铨蔡超宗田僧绍姓名而又于丧服传注五家复出由是西亭王孙授经图焦氏经籍志皆沿其误今未敢遽删去仍两载之而辨其非是当以陆氏序録为正也
　　刘氏【昌宗】仪礼音
　　七録一卷
　　佚
　　陆氏释文多引之
　　沈氏【重】仪礼义疏
　　三十五卷
　　佚
　　按沈氏仪礼义疏隋唐经籍志俱无之新唐书艺文志有周礼礼记义疏各四十卷而无仪礼惟北史载之
　　张氏【冲】仪礼传
　　八十卷
　　佚
　　亡名氏仪礼义疏
　　隋志六卷
　　佚
　　仪礼义疏见
　　隋志二卷
　　佚
　　黄氏【庆】仪礼章疏
　　佚
　　李氏【孟悊】仪礼章疏
　　佚
　　贾公彦曰信都王庆者齐之盛德李孟悊者隋曰硕儒庆则举大畧小经注疎漏犹登山逺望而近不知悊则举小畧大经注稍周似入室近观而逺不察二家之疏互有脩短时之所尚李则为先
　　贾氏【公彦】仪礼疏
　　唐志五十卷【玉海云旧史四十卷今本亦作五十卷】
　　存
