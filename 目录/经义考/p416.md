<!-- { "loadSidebar": true } -->
　　焦竑曰经者性命之奥政治之枢文章之祖也顾起元曰汉建初八年诏选髙才生受四经乃左氏谷梁春秋古文尚书毛诗也汉艺文志云学五经乃诗书礼乐春秋也建元五年立五经博士乃书诗礼易公羊春秋也扬子法言五经为辨乃易书礼诗春秋也唐五经博士乃周易尚书毛诗左氏春秋礼记也孔颖逹与诸儒撰定五经正义乃周易尚书毛诗礼记春秋也礼记经解六艺政教得失乃诗书乐易礼春秋也史记孔子曰六艺于治一也乃礼乐书诗易春秋也庄子天下篇六经与上同汉武表章六经乃易书诗礼乐春秋也秦宓曰文翁遣司马相如东受七经又傅咸有七经诗隋樊深有七经义纲七经论乃易书诗三礼春秋也宋刘敞有七经小传乃诗书春秋周礼仪礼礼记论语也经典释文序録九经乃易书诗三礼春秋孝经论语也汉书艺文志九经唐谷那律称九经库韦表防着九经师授谱后唐挍九经镂板于国子监乃易书诗礼乐春秋论语孝经小学也南史周续之通十经乃五经五纬也宋百官志国子助教十人分掌十经乃周易尚书毛诗礼记周官仪礼春秋左氏公羊谷梁论语孝经也庄子孔子繙十二经以説老聃云诗书礼乐易春秋又加六纬一説易上下经并十翼也一云春秋十二公经也今十三经注防国子监刋本乃易诗书礼记周礼仪礼左氏春秋公羊传谷梁传论语孝经孟子尔雅也髙攀龙曰三代而后圣王不作于是孔子出以六经治天下决是非定好恶使天下晓然知如是为经常之道越志者欲有所肆焉民得执常道以格之故乱臣贼子不旋踵而诛是六经者天之法律也天下之所以治而乱乱而复治者以六经在也　又曰六经皆圣人传心明经乃所以明心明心乃所以明经明经不明心者俗学也明心不明经者异端也
　　陈懿典曰甚哉王通氏之黜汉而自尊其续经之功也其言曰九师兴而易道防三传作而春秋防齐韩毛郑诗之末也大戴小戴礼之衰也书残于古今诗失于齐鲁其讼言而攻之也无非欲自尊其所述七制之书闗朗之易元经礼乐与六籍并而卑訾汉人之注疏为不足道也自文中子之言出而训诂家绌矣传至宋儒则诋訾汉儒愈力甚且曰秦人焚书而书存汉人穷经而经絶则又隂祖通之言而益重汉人之罪也嗟夫贬汉所以尊宋也不知秦灰方熸孔壁乍起自汉始除挟书律之嵗以至于宋其间千有余载六籍之文不至于凘灭殆尽以竢后人之讲明而表章者伊谁之力也设令遗经防逸异端纵横即有宋诸儒何所据以加论著之功续不传之秘哉谢肇淛曰宋儒贬经太过者至目春秋为防烂朝报信经太过者至以周礼为周公天理烂熟之书不知春秋非孔子不能作而周礼实非周公之书也至欧阳永叔以系辞非孔子之言抑又甚矣
　　钱陆灿曰十三经之有传注笺解义疏也肇于汉晋粹于唐而是正于宋熙宁中王介甫慿借一家之学创为新义而经学一变淳熙中朱元晦折衷诸儒之学集为传注而经学再变再变之后汉唐章句之学或几乎熄矣宋之学者自谓得不传之学于遗经而近代儒者遂以讲道为能事汉儒谓之讲经今世谓之讲道圣人之经即圣人之道也离经而讲道则亦宋儒埽除章句者导其先路也宋史儒林与道学分而古人传注笺解义疏之学转相讲述者无复遗种此亦古今经术升降絶续之大端也经学之熄也降而为经义道学之偷也流而为俗学辁材小儒敢于嗤防六经呰毁三传学术蛊壊世道偏颇孟子曰我亦欲正人心君子反经而已矣诚欲正人心必自反经始诚欲反经必自正经学始
　　赵枢生曰读经者求天地之道于易求帝王之道于书求诸侯之道于春秋求大夫士之道于礼求民物之道于诗
　　乔可聘曰六经之义验之于心而然施之行事而顺然后为得今人读孔孟书乃只为荣肥计便是异端如何又辟异端
　　柴绍炳曰春秋载夏五郭公子伯甲戌己丑之类以其传疑未尝輙加增损论语曰君子于其所不知葢阙如也至宋代儒者多以己意删订经文二程改大学朱子作孝经刋误将旧文并省分属经传而删其字句夫仲尼不敢改鲁史而程朱改孝经大学此等事听先儒自为之勿效之也
　　顾炎武曰攻定经文如程子改易系辞天一地二一节于天数五之上论语必有寝衣一节于齐必有明衣布之下苏子瞻改书洪范曰王省惟嵗一节于五曰厯数之下改康诰惟三月哉生魄一节于洛诰周公拜手稽首之上朱子改大学康诰曰至止于信于未之有也之下改诗云瞻彼淇澳二节于止于信之下论语诚不以富二句于齐景公有马千驷一节之下诗小雅以南陔足鹿鸣之什而下改为白华之什皆至当无复可议后人效之妄生穿凿周礼五官互相更调而王文宪作二南相配图洪范经传圗重定中庸章句图改甘棠野有死麕何彼秾矣三章于王风仁山金氏本此改敛时五福一节于五曰考终命之下改惟辟作福一节于六曰弱之下使邹鲁之书传于今者几无完篇殆非所谓畏圣人之言者矣又曰古人之文变化不拘况六经出自圣人传之先古非后人所敢擅议也　又曰读书不通五经者必不能通一经
　　【阙】　　曰六经自秦煨烬而后非汉儒专门训诂后即有濓洛大儒亦无从得不传之学于遗经在当时各自名家至今日而存亡或异然其源流犹可取而考证也
　　黄虞稷曰五经逮婺源朱子出而学益明双湖云峰两胡氏之于易庆源辅氏之于诗九峰蔡氏之于书勉斋黄氏信斋杨氏之于礼清江张氏之于春秋阐明羽翼等于汉儒家法而义理过之
　　陆陇其曰诸经皆学者所当用力今人只专守一经而于他经则视为没要此学问所以日陋　又曰汉儒多求详于器数而濶畧于义理圣人之遗言虽頼之以传而圣人之精微亦由之而湮至濓洛闗闽诸儒出即器数而得义理然后圣人之防昭若白日而六经之学于是为盛
　　按西汉经师各有家法其授受流儒林传载之详矣其后费直京房之说行而为施孟梁丘之易者寡杜林古文兴而为欧阳大小夏侯之书者疎毛传广而齐鲁韩诗渐衰左传立而严顔春秋几辍范史述儒林不能如班氏之备稽之欧阳子赵氏洪氏所録碑碣治梁丘易则有重安侯相杜晖慈明治欧阳书则有郎中王政季辅郑固伯坚绥氏校尉熊乔郯令景君又有闾葵龚叔谦治小夏侯书则有闾葵廉仲絜治鲁诗则有司校尉鲁峻仲严执金吾丞武荣含和治韩诗则有郎中马江元海山阳太守祝睦元徳广汉属国都尉于鲂叔河从事武梁绥宗费县令田君中常侍樊安子佑治严氏春秋则有祝睦处士闾葵班宣髙暨子让公谦泰山都尉孔宙季将巴郡太守樊敏升达祝长严防少通文学掾百石卒史孔龢治顔氏春秋则有鲁峻此皆史传所不载考古君子续九经师授之谱所当补入者也
　　又按五经始出多系古文辞义艰晦非得训故其何能通博士转相授受不无异同石渠虎观讲说纷纶帝临亲决厯久而后论定汉之经师用力勤而训义艰有功于经大矣而又兢兢各守其师说遇文有错互一字一句不敢移易其尊经也至莫有侮圣人之言者平心以揆之汉人亦何罪之有乃宋人之论谓诗因序而亡经因穷而絶至以训诂之害等于秦火之燔毋乃过与呜呼帖括盛而经义微语録多而经义少于是孔子之庑配食祧汉而跻宋说经者退而髙谈性命者始得进矣
　　又按五经埀世昔贤方之于海比之日月久而常新挹而不竭葢合羲农轩尧舜禹汤文武周公孔子数圣人而成非一人一家之言也朱子注论语从礼记中摘出中庸大学为之章句配以孟子题曰四书谆谆诲人以读书之法先从四子始由是淳熈而后诸家解释四书渐多于说经者矣元皇庆二年定为考试程式凡汉人南人第一塲试经疑二问于大学论语孟子中庸内出题并用朱氏章句集注经义一道各治一经若防古色目人第一塲试经问五条以大学论语孟子中庸内设问亦用朱氏章句集注则舍五经而专治四书矣明代因之学使者挍士以及府州县试专以四书发题惟乡防试有经义四道然亦先四书而后经沿习既久士子于经义仅渉畧而已至于习礼者恒删去经文之大半习春秋者置左氏传不观问以事之本末茫然不知经学于是乎日微海其可枯乎日月其可晦乎此学者之所深惧也梼昧之见斟今酌古谓试士之法学使而下宜经书并试先经后书乡防试亦然葢书所同而经所独专精其所独而同焉者不肯后于人则经义书义庶几并治矣若夫元人之试经义诗以朱氏为主尚书以蔡氏为主周易以程氏朱氏为主三经兼用古注疏春秋许用三传及胡氏传礼记用古注防迨明洪武中损益之春秋得兼用张洽集注礼记则用陈澔集说要仍不废古注防而永乐诸臣纂修大全类攘窃一家之书以为书废注防而不采先与取士程式不恊何得谓之大全乎所当覈诸书所本各还原著书之人别事纂修可也









　　经义考卷二百九十七
　　钦定四库全书
　　经义考卷二百九十八
　　翰林院检讨朱彞尊撰
　　通说【四　说纬】
　　桓谭曰凡人情忽于见事而贵于异闻观先王之所纪述咸以仁义正道为本非有竒怪虚诞之事葢天道性命圣人所难言也自子贡以下不得而闻况后世浅儒能通之乎今诸巧慧小才技数之人增益图书矫称防记以欺惑贪邪诖误人主焉可不抑逺之哉其事虽有时合譬犹十数只偶之类　又曰谶出河图洛书但有朕兆而不可知后人妄复加増依托称自孔子误之甚也
　　张衡曰圣人明审律厯以定吉凶重之以卜筮杂之以九宫经天验道本尽于此或观星辰逆顺寒燠所由或察策之占巫觋之言其所因者非一术也立言于前有徴于后故智者贵焉谓之谶书谶书始出葢知之者寡自汉取秦用兵力战功成业遂可谓大事当此之时莫或称谶若夏侯胜眭孟之徒以道术立名其所述着无防一言刘向父子领挍秘书阅定九流亦无谶録成哀之后乃始闻之尚书尧使鲧理洪水九载绩用不成鲧则殛死禹乃嗣兴而春秋防云共工理水凡防皆云黄帝伐蚩尤而诗谶独以为蚩尤败然后尧受命春秋元命包中有公输班与墨翟事见战国非春秋时也又言别有益州益州之置在于汉世其名三辅诸陵世数可知至于图中讫于成帝一卷之书互异数事圣人之言埶无若是殆必虚伪之徒以要世取资往者侍中贾逵摘防互异三十余事诸言防者皆不能说至于王莽簒位汉世大祸八十篇何为不戒则知图谶成于哀平之世也且河洛六艺篇録已定后人皮傅无所容簒永元中清河宋景遂以厯纪推言水灾而伪称洞视玉版或者至于弃家业入山林后皆无效而复采前世成事以为证验至于永建复统则不能知此皆欺世罔俗以昧埶位情伪较然莫知纠禁且律厯卦九宫风角数有徴效世莫肯学而竞称不占之书譬犹画工恶图犬马而好作鬼魅诚以实事难形而虚伪不穷也宜收藏图谶一禁絶之则朱紫无所典籍无瑕玷矣
　　尹敏曰防书非圣人所作其中多近鄙别字颇类世俗之辞恐疑误后生
　　班固曰圣人作经贤者纬之
　　苏竟曰孔丘秘经为汉赤制包幽室文隐事明王充曰神怪之言皆在防记所表皆效圗书
　　韩勑曰八皇三代至孔乃备三阳吐图二隂出防荀悦曰世称纬书仲尼之作臣悦叔父故司空爽辩之葢发其伪也或曰以已杂仲尼乎以仲尼杂已乎若彼者以仲尼杂已而已然则所谓八十一首非仲尼之作矣或曰燔诸曰仲尼之作则否有取焉则可其燔
