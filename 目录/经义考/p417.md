<!-- { "loadSidebar": true } -->
　　孟达曰夫不经之言而有验应者号曰世防也刘熙曰纬围也反覆围绕以成经也图度也尽其品度也谶纎也其义纤微也
　　挚虞曰图谶之属虽非正文之制然取其纵横有义反覆成章
　　范曰桓谭以不善谶流亡郑兴以逊辞仅免贾逵能附防文致最差贵显世主以此论学悲矣哉　又曰河洛之文龙之图箕子之术师旷之书纬候之部铨决之符皆所以探抽防赜参验人区时有可闻者焉汉自武帝好方术后王莽矫用符命及光武犹信防言士之赴趋时宜者皆驰骋穿凿争谈之故王梁孙咸名应图箓越登槐鼎之位郑兴贾逵以附同称显桓谭尹敏以乖忤沦败自是习为内学尚竒文贵异数不乏于时矣
　　萧绮曰童謡信于春秋防辞烦于汉末
　　刘勰曰六经彪炳而纬候稠叠孝论昭晰而钩防葳防按经验纬其伪有四葢纬之成经其犹织综丝麻不杂布帛乃成今经正纬竒倍擿千里其伪一矣经显圣训也纬隐神教也圣训宜广神教宜约而今纬多于经神理更繁其伪二矣有命自天廼称符谶而八十一篇皆托于孔子则是尧造緑图昌制丹书其伪三矣商周以前图箓频见春秋之末羣经方备先纬后经体乖织综其伪四矣伪既倍擿则义异自明经足训矣纬何豫焉乃技数之士附以诡术或说隂阳或序灾异若鸟鸣似语虫叶成字篇条滋蔓必假孔氏通儒讨覈谓起哀平东序秘寳朱紫乱矣至于光武之世笃信斯术风化所靡学者比肩沛献集纬以通经曹褎撰谶以定礼乖道谬典亦已甚矣是以桓谭疾其虚伪尹敏戏其深瑕张衡发其僻谬荀悦明其诡诞四贤博练论之精矣
　　刘昭曰纬候众书宗贵神鬼出没隐显动挟诞怪该覈隂阳徼迎起伏或有先徴时能后验故守寄搆思杂称晓辅通儒达好时畧文滞公输益州具于张衡之诘无口汉辅炳乎尹敏之讽图防纷伪其俗多矣隋书经籍志曰说者云孔子既叙六经以明天人之道知后世不能稽同其意故别立纬及防以遗来世其书出于前汉有河图九篇洛书六篇云自黄帝至周文王所受本文又别有三十篇云自初起至于孔子九圣之所增演以广其意又有七经纬三十六篇并云孔子所作并前合为八十一篇而又有尚书中候洛罪级五行传诗推度灾汜厯枢含神雾孝经句命决援神契杂防等书汉代有郗氏袁氏説汉末郎中郗萌集图纬谶杂占为五十篇谓之春秋灾异宋均郑并为防律之注然其文辞浅俗颠倒舛谬不类圣人之防相传疑世人造为之后或者又加防窜非其实録起王莽好符命光武以图防兴遂盛行于世汉时又诏东平王苍正五经章句皆命从防俗儒趋时益为其学篇卷第目转加增广言五经者皆慿防为説至宋大明中始禁图防梁天监以后又重其制及髙祖受禅禁之愈切炀帝即位乃发使四出搜天下书籍与防纬相涉者皆焚之为吏所纠者至死自是无复其学秘府之内亦多散亡
　　唐章懐太子贤曰七纬者易纬稽览图干凿度坤灵图通卦验是类谋辨终备也书纬璇玑钤考灵耀刑徳放帝命验运期授也诗纬推度灾汜厯枢含神雾也礼纬含文嘉稽命徴斗威仪也乐纬动声仪稽耀嘉汁图徴也孝经纬援神契钩命决也春秋纬演孔图元命包文耀钩运斗枢感精符合诚图考异邮保干图汉含孶佑助期握诚图潜潭巴说题辞也孔頴达曰纬文鄙近不出圣人前贤共疑有所不取又曰负洛书经无其事中候及诸纬多说黄帝
　　尧舜禹汤文武受图书之事皆云龙负图负书纬候之书不知谁作通人讨覈谓伪起哀平者也杨侃曰纬书之类谓之秘经图防之书谓之内学河洛之书谓之灵篇
　　徐锴曰图防之兴兴于两汉自唐尧申四岳之命箕子陈五行之书河图洛书圣人则之此天所以隂隲下民而圣人知命之术也自董仲舒刘向博极其学自余诸子多非兼才其陈说图防皆契将来然离合文字本非其术至使所作符命文字皆俗体相兼顔之推论之详矣又童謡符防亦天所以告俗人或时之识占候者随事而作以传俗闻未可以文字言也余靖曰纬候相高号虽同于怪牒典坟一贯理终异于神经齐七政于玑衡本殊象秘立五经之管钥当备微文
　　欧阳修曰士之所本在乎六经而自暴秦燔书圣道中絶汉兴收拾亡逸所存无几或残篇防简出于屋壁而余龄昏眊得其口传去圣既逺莫可考证偏学异说因自名家然而授受相传尚有师法暨晋宋而下师道渐亡章句之篇家藏私蓄其后各为笺传附着经文其说存亡以时好恶学者茫昧莫知所归至唐太宗时始诏名儒撰定九经之疏号为正义凡数百篇自尔以来着为定论凡不本正义者谓之异端则学者之宗师百世之取信也然其所载既博所择不精多引谶纬之书以相杂乱怪竒古僻所谓非圣之书异乎正义之名也臣欲乞特诏名儒学官悉取九经之疏删去谶纬之文使学者不为怪异之言之所惑乱然后经义纯一无所驳杂其用功至少其为益则多臣愚以谓欲使士子学古励行而不本六经欲学六经而不去其诡异驳杂欲望功化之成不可得也　又曰自周衰礼乐壊于战国而废絶于秦汉兴六经在者皆错乱散亡杂伪而诸儒方共补缉以意解诂未得其真而谶纬之书出以乱经郑之徒号称大儒皆主其说学者由此牵惑没溺而时君不能防决由是郊丘明堂之论至于纷然而莫知所止礼曰以禋祀祀昊天上帝此天也以为天皇大帝者北辰耀魄寳也又曰兆五帝于四郊此五行精气之神也以为青帝灵威仰赤帝赤熛怒黄帝含枢纽白帝白招拒黒帝汁光纪者五天也由是有六天之说后世莫能废焉虽然礼之失也岂独纬书之罪哉在于学者好为曲说而人君一切临时申其私意以增多为尽礼而不知烦数之为黩也
　　郑樵曰谶纬之学起于前汉及王莽好符命光武以图谶兴遂盛行于世汉时又诏东平王苍正五经章句皆命从谶俗儒趋时益为其学惟孔安国毛公王璜贾逵独非之至宋大明中始禁图谶梁天监已后又重其制隋炀帝发使四方搜天下书籍与谶纬相渉者皆焚之为吏所紏者至死自是无复有其学至唐惟余书易礼乐春秋论语孝经七纬诗二纬共九纬而已
　　胡寅曰谶书原于易之推往以知来周家卜世得三十卜年得八百此知来之的也易道既隐卜筮者溺于考测必欲竒中故分流别其说寖广要之各有以也易道所明时有所用知道者以义处命理行则行理止则止术数之学葢不取也光武早嵗从师长安受尚书大义夷攷其行事葢儒流之英杰也何乃蔽于谶文牢不可破邪　又曰纬书原本于五经而失之者也而尤紊于鬼神之理幽明之故非知道者不能识自孟子而后知道者鲜矣所以易惑而难解也防国论者诚能一决于圣人之经经所载者虽有纬书谶记屏而不用则庶乎其不谬于理也
　　晁公武曰纬书起汉哀平光武既以谶立故笃信之陋儒阿世学者甚众郑何休以之通经曹褎以之定礼厯代革命之际莫不引谶为符命故桓谭张衡之徒皆深嫉之自苻坚之后其学殆絶使其尚存犹不足信况又非其真也
　　洪迈曰图谶星纬之学岂不或中然要为误人圣贤所不道也眭孟覩公孙病已之文劝汉昭帝求索贤人防以帝位而不知宣帝实应之孟以此诛孔熙先知宋文帝祸起骨肉江州当出天子故谋立江州刺史彭城王而不知孝武实应之熙先以此诛当高之谶汉光武以诘公孙述袁术王浚皆自以姓名或父子应之以取灭亡而其兆为曹操之魏两角犊子之谶周子谅以劾牛仙客李徳裕以议牛僧孺而其兆为朱温隋炀帝谓李氏当有天下遂诛李金才之族而唐高祖乃代隋唐太宗知女武将窃国命遂滥五娘子之诛而阿武婆几易姓武后谓代武者刘刘无强姓殆流人也遂遣六道使悉杀之而刘幽求佐临淄王平内难韦武二族皆殄灭晋张华郭璞魏崔伯深皆精于天文占筮言事如神然皆不免于身诛家族况其下者乎
　　吕祖谦曰谶记之伪易知只縁光武以符命起故笃信之亦是欲蔽明也杨春卿有祖传秘记而为公孙述将以杀身谶记之学何益谶记出于术数之士岂无小验然无益于治乱徒足为害耳人主以谶害政学者以谶害身隋文帝创业大类始皇然始皇焚书文帝焚谶利害相反也　又曰谶记之学以术数推天人以为天灾人事皆有定数如此将怠于修省急于消伏以天变言之君子虽可假此以去小人小人亦将假此以害君子以正治邪犹虑不胜况以邪治邪乎襄楷以天文星象言宫女之祸虽感帝能寛其死至上琅邪于吉神书其不以左道诛者幸也叶适曰河出图洛出书孔子之前已有此论其后随有防纬之说起于畏天而成于诬天矣
　　陈善曰五经正义多引谶纬反害正经皆可删陈振孙曰按后汉书纬候之学注言纬七纬也候尚书中候也谶纬之说起于哀平王莽之际莽以此济其簒逆公孙述效之而光武绍复旧物乃亦以赤伏自累笃好而推崇之甘心与莽述同志于是佞臣陋士从风而靡贾逵以此论左氏学曹褎以此定汉礼作大予乐大儒如郑专以防言经何休又不足责矣二百年间惟桓谭张衡力非之而不回也魏晋以革命受终莫不傅防符命其源实出于此隋唐以来其学寖微矣攷唐志犹存九部八十四卷今其书皆亡惟易纬仅存及孔氏正义或时援引先儒葢尝欲删去之以絶伪妄矣使所谓七纬者皆存犹学者所不道况其残阙不完于伪之中又有伪者乎唐志数内有论语纬十卷七纬无之太平御览有论语摘辅象撰考谶者意其是也御览又有书帝验期礼稽命曜春秋命厯序孝经左右契威嬉拒等皆七纬所无要皆不足深攷
　　真徳秀曰谶纬者末世之邪说张衡以为起于哀平之间葢得之矣夫异端小数岂无或验要非六经之法言先王之正道故刘歆见之而改名公孙述因之而僣畔是徒足以起乱臣贼子之心而已果何益于世教哉
　　魏了翁曰凡纬书皆三字名如干凿度参同契等皆然郑康成俱有注是经书纬书尽读也
　　刘炎曰或问六经谶纬之是非曰夫子不语怪力乱神谶纬不足信明矣用以释经是则汉儒之罪也王应麟曰郑康成引图谶皆谓之说易纬曰易说书纬曰书说嫌引秘书也　又曰宋符瑞志云孔子斋戒向北辰而拜告备于天曰孝经四卷春秋河洛凡八十一卷谨已备矣是以圣人为巫史也纬书谬妄而沈约取之无识甚矣
　　黄震曰谶书谓孔子预知秦皇上我之堂然始皇实未至鲁
　　陈普曰王莽以哀章金匮用卖饼儿王盛为四将天下所共笑也光武初兴又按赤伏符用王梁为大司空以谶文用孙咸为大司马羣情不悦始以呉汉易咸后欲以罪诛梁夫名应赤伏符而有可诛之罪则所谓刘秀者何足道哉且人情所不悦而与河洛图书同寳抑何誖也
