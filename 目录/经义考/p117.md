<!-- { "loadSidebar": true } -->
　　后汉书本传杜林字伯山扶风茂陵人光武徴拜侍御史林前于西州得漆书古文尚书尝寳爱之虽遭艰困握持不离身出以示衞宏等曰林流离兵乱常恐斯经将絶何意东海衞子宏济南徐生巡复能传之是道竟不坠于地也古文虽不合时务然愿诸生无悔所学于是古文遂行儒林传扶风杜林传古文尚书林同郡贾逵为之作训马融作传郑注觧由是古文尚书遂显于世
　　按漆书古文虽不详其篇数而马郑所注实依是书陆氏释文采马氏注甚多然惟今文及小序有注而孔氏増多二十五篇无一语及焉安国序中称伏生口授裁二十余篇徳明谓即马郑所注二十九篇是也葢今文二十八篇益以小序合二十九徳明又云马郑所注并伏生所诵非古文也然则漆书亦止有今文二十八篇而已孔氏増多之书无之也夫东汉为古文尚书者不一家有葢豫所传有杜林所得初不本于安国而孔頴达正义谬称孔所传者贾逵马融等皆是世儒不察见古文字即以为安国所传亦粗疎甚矣
　　贾氏【逵】尚书古文同异
　　三卷
　　佚
　　后汉书贾逵字景伯扶风平陵人与班固并校秘书肃宗立降意儒术特好古文尚书逵数为帝言古文尚书与经传尔雅训诂相应诏令撰欧阳大小夏侯尚书古文同异逵集为三卷帝善之
　　衞氏【宏】尚书训防
　　佚
　　后汉书衞宏字敬仲东海人从大司空杜林受古文尚书为作训防
　　刘【陶】中文尚书
　　佚
　　后汉书刘陶字子奇一名伟颍川颍隂人济北贞王勃之后举孝廉除顺阳长陶明尚书春秋为之训诂推三家尚书及古文是正文字三百余事名曰中文尚书后拜諌议大夫
　　马氏【融】尚书注
　　隋志十一卷
　　佚
　　王应麟曰鸟兽跄跄马融注以为笋簴七经小传用其说
　　按马氏尚书注本于杜林漆书故多与今文异如至于北岳如西礼作如初天叙有典有作五天明畏作威暨稷播奏庶艰食鲜食艰作根云根生之食谓百谷日月星辰山龙华虫作防会作绘作十有三载载作年瑶琨篠簜琨作瑻沿于江海沿作均荥波既猪波作播云荥播泽名导岍及岐岍作开天用勦絶其命勦作巢诞告用亶作单用又讐敛讐作稠云数也自靖作清云防也弗迓克奔迓作御云禁也无虐防独作亡侮防独我之弗辟作避谓避居东都信噫作懿云犹亿也大诰尔多邦作大诰繇尔多邦降割作害酒诰王若曰作成王若曰皇天既付中国民付作附非我小国敢弋殷命弋作翼大淫泆有辞泆作屑云过也严恭寅畏严作俨文王卑服卑作俾云使也诪张为幻诪作辀其终出于不祥终作崇云克也我道惟寜王徳延道作迪有若南宫括宫作君迪简在王庭迪作攸云所也尔防不克臬作防王不怿作释云不释疾不解也在后之侗作词云共也冐贡作朂赣云陷也王崩作成王崩注安民立政曰成四人綦弁綦作骐云青黒色三咤作诧折民惟刑折作悊云智也王曰吁作于惟来作求云有求请赇也仡仡勇夫作讫讫云无所省録之貌谝言作偏云少也辞约损明大辨佞之人葢其书唐初尚存此陆氏释文采之
　　张氏【奂】尚书记难
　　佚
　　后汉书张奂字然明敦煌酒泉人师事太尉朱宠学欧阳尚书延熹九年拜大司农建寜元年迁少府寻以党罪禁锢归田里闭门不出养徒千人着尚书记难三十余万言
　　张氏【楷】尚书注
　　佚
　　后汉书楷字公超通严氏春秋古文尚书隐居农山中学者随之所居成市五府连辟举贤良方正不就性好道术能作五里雾时闗西人裴优亦能为三里雾自以不如楷从学之楷避不肯见桓帝即位优遂行雾作贼事觉被考引楷言从学术楷坐击廷尉诏狱积二年恒讽诵经籍作尚书注后以事无验见原
　　郑氏【】尚书注
　　隋志九卷
　　佚
　　按梁刘昭注续汉书五行志引尚书大传文曰凡六沴之作嵗之朝月之朝日之朝则后王受之嵗之中月之中日之中则正卿受之歳之夕月之夕日之夕则庶民受之郑注曰自正月尽四月为嵗之朝自五月尽八月为嵗之中自九月尽十二月为嵗之夕上旬为月之朝中旬为月之中下旬为月之夕平旦至食时为日之朝隅中至日昳为日之中晡时至黄昏为日之夕受之受其防咎也又大传文云其二辰以次相将其次受之郑注曰二辰谓日月也假令嵗之朝也日月中则上公受之日月夕则下公受之嵗之中也日月朝则孤卿受之日月夕则大夫受之嵗之夕也日月朝则上士受之日月中则下士受之其余差以尊卑多少则悉矣此外所引尚多不録
　　尚书音
　　七録一巻
　　佚
　　书赞
　　佚
　　虞翻曰北海郑注尚书以顾命康王执瑁古月似同从误作同既不觉定复训为杯谓之酒杯成王疾困凭几洮颒为濯以为澣衣成事洮字虚更作濯以从其非又古大篆卯也读当为柳古栁卯同字而以为味分北三苖北古别字又训北言北犹别也若此之类诚可恠也
　　隋书经籍志曰梁陈所讲有孔郑二家齐代惟传郑义至隋孔郑并行而郑氏甚微
　　孔頴达曰避序名故谓之赞
　　李延夀曰齐时儒士罕传尚书之业徐遵明兼通之遵明受业于屯留王聪传授浮阳李周仁及渤海张文敬李铉河间权防并郑康成所注非古文也王应麟曰郑康成书注间见于疏义如作服十二章州十二师孔注皆所不及　又曰康成注禹贡九河曰齐桓公塞之同为一按春秋纬寳干图云移河为界在齐吕填阏入流以自广郑葢据此文　又曰康成云祖乙居耿后奢侈逾礼土地迫近山川尝圯焉至阳甲立盘庚为之臣乃谋徙居汤旧都上篇是盘庚为臣时事中篇下篇是盘庚为君时事正义以为谬妄书禆传云郑大儒必有所据而言
　　顾炎武曰马融郑注古文尚书载于旧唐书经籍志则开元之时尚有其书而未尝亡也
　　卢氏【植】尚书章句
　　佚
　　后汉书植字子涿郡涿人少与郑俱事马融建宁中徴为博士拜九江太守以疾去官作尚书章句
　　荀氏【爽】尚书正经
　　佚
　　后汉书爽字慈明一名谞延熹九年举至孝拜郎中后遭党锢隐于海上又南遁汉滨积十余年以著述为事献帝即位徴之拜平原相复追为光禄勲视事三日进拜司空着礼易传诗传尚书正经春秋条例又作公羊问
　　亡名氏书传略说
　　佚
　　按周礼大行人疏礼记曲礼檀弓王制玉藻疏春秋公羊传疏俱引是书未详作者名氏
　　王氏【肃】尚书駮议【唐志作释駮】
　　隋志五卷
　　佚
　　古文尚书注
　　隋志十一卷【新旧唐书志十卷】
　　佚
　　陆徳明曰梅赜上孔氏传古文尚书云舜典一篇时以王肃注颇类孔氏故取王注从慎徽五典以下为舜典以续孔传徐仙民亦音此本
　　刘知几曰王肃注今文尚书大与古文孔传相类或肃私见其本而独秘之乎
　　按唐志有尚书答问三卷当即隋志义问孔晁采郑康成及肃叅以已见者也
　　王氏【粲】尚书释问
　　七录四巻
　　佚
　　唐书注王粲问田琼韩益正
　　魏志王粲字仲宣山阳髙平人太祖辟为丞相掾赐爵闗内侯后迁军谋祭酒魏国既建拜侍中
　　程氏【秉】尚书駮
　　佚
　　范氏【顺】刘氏【毅】尚书义
　　七录二巻
　　佚
　　隋【志注】范顺问吴太尉刘毅答
　　李氏【克】尚书注
　　佚
　　范氏【】尚书注【经典序録作集解】
　　七録十卷【隋志止古文尚书舜典注一巻】
　　佚
　　伊氏【説】尚书义疏【唐志作释义】
　　七録四巻
　　佚
　　阮孝绪曰説为晋乐安王友
　　孔氏【晁】尚书义问
　　七録三巻
　　佚
　　隋【志注】郑王肃及晋五经博士孔晁撰
　　册府元晁为五经博士撰尚书义问三卷又注春秋外传国语
　　周书注
　　十卷
　　存
　　徐氏【邈】古文尚书音
　　隋志一卷
　　佚
　　尚书逸篇注
　　新唐志三卷
　　佚
　　孙奭曰尚书逸篇唐有三卷徐邈为之注焉
　　谢氏【沉】尚书
　　隋志十五巻【唐志十三巻】
　　佚
　　陆徳明曰沉字行思防稽人东晋尚书郎领著作録一卷
　　李氏【颙】集解尚书
　　隋志十一卷【经典序録唐志作集注十卷】
　　佚
　　尚书新释
　　隋志二卷
　　佚
　　尚书要略
　　新唐志二卷
　　佚
　　孔頴达曰李颙集注尚书于伪泰誓篇每引孔安国曰计安国必不为彼伪书作传不知颙何由为此言
　　李氏【轨】古文尚书音
　　七録一卷
　　佚
　　吕氏【文优】尚书义注
　　隋志三巻
　　佚
　　姜氏道盛集释尚书【经典序録作集解】
　　隋志十一巻【经典序録十卷】
　　佚
　　隋志宋给事中姜道盛注
　　陆徳明曰天水人
　　册府元姜道盛为给事中注集释尚书十一巻一云注古尚书
　　王氏【俭】尚书音义
　　唐志四卷
　　佚
　　任昉曰公讳俭字仲寳琅琊临沂人年六嵗袭封豫寜侯初拜秘书郎迁太子舎人以选尚公主拜驸马都尉元徽初迁秘书丞服阕拜司徒右长史出为义兴太守还除给事黄门侍郎迁尚书吏部郎恭选俄迁侍中辞不拜补太尉右长史俄迁左长史齐台初建以公为尚书右仆射领吏部太祖受命以佐命功封南昌县开国公食邑二千户建元二年迁尚书左仆射领选如故寻表解选诏加侍中又授太子詹事侍中仆射如故改授散骑常侍太祖崩遗诏以公为侍中尚书令镇国将军进号衞将军以本官领丹阳尹复以本官领国子祭酒解丹阳尹领太子少傅又领本州大中正顷之以本号开府仪同三司诏加中书监薨追赠太尉諡曰文宪
　　顾氏【欢】尚书百问
　　隋志一卷
　　佚
　　隋志齐太学博士顾欢撰
　　姚氏【方兴】舜典孔传
　　一篇
　　存
　　陆徳明曰齐明帝建武中吴兴姚方兴采马王之注造孔传舜典一篇云于大头买得上之梁武时为博士议曰孔序称伏生误合五篇皆文相承接所以致误舜典首有曰若稽古伏生虽昬耄何容合之遂不行用又曰舜典曰若稽古帝舜曰重华协于帝此十二
　　字是姚方兴所上孔氏传本无阮孝绪七録亦云然方兴本或此下更有濬哲文明温恭允塞徳升闻乃命以位凡二十八字异
　　孔頴达曰东晋之初豫章内史梅頥上孔氏传犹阙乃命以位已上二十八字至齐萧鸾建武四年吴兴姚方兴于大航头得孔氏传古文舜典亦类太康中书乃表上之事未施行方兴以罪致戮至隋开皇初购求遗典始得之
　　刘知几曰姚方兴采马王之义以造孔传舜典云于大航购得诣阙以献举朝集议咸以为非及江陵板荡其文北入中原学者得而异之隋学士刘遂取此一篇列诸本第
　　郑公晓曰舜典曰若稽古帝舜二十八字葢隋开皇时人伪为之假设姚方兴以伸其嵗月尔曰若句袭诸篇首重华句袭诸史记濬哲掠诗长发文明掠干文言温恭掠颂那允塞掠雅常武徳掠淮南子鸿烈乃试以位掠史伯夷传正见其搜窃之踪











　　经义考卷七十七
　　钦定四库全书
　　经义考卷七十八
　　翰林院检讨朱彛尊撰
　　书【七】
　　梁武帝尚书大义
　　隋志二十卷
　　佚
　　刘氏【叔嗣】尚书注
　　七録二十一卷
　　佚
　　尚书新集序
　　七録一卷
　　佚
