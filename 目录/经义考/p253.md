<!-- { "loadSidebar": true } -->
　　尹氏【玉羽】春秋音义赋
　　宋志十卷
　　佚
　　宋志冉遂良注
　　春秋字源赋
　　宋志二卷
　　佚
　　宋志杨文举注
　　王应麟曰咸平四年正月乙酉知河南府李至上之以书送秘阁
　　按尹玊羽京兆长安人以孝行闻杜门隐居刘鄩辟为保大军节度推官仕后唐至光禄少卿晋髙祖召之辞以老退归秦中春秋二书之外又着自然经五卷武库集五十卷其行事散见于册府元龟
　　姜氏【防嗣】春秋纂例【宋志作三传纂要】
　　宋志二十卷
　　佚
　　崇文緫目伪唐人姜防嗣撰以春秋左氏公谷三家之传学者抄集之文
　　冯氏【继先】春秋名号归一图
　　通考二卷
　　存
　　崇文緫目伪蜀冯继先撰以春秋官谥名字裒附初名之左
　　晁公武曰左氏所书人不但称其名或字或号或爵谥多互见学者苦之继先皆取以系之名下
　　李焘曰昔丘明传春秋于列国君臣之名字不一其称多者或至四五学者病其纷错难记继先集其同者为一百六十篇音同者附焉于左氏抑亦微有助云宋大夫庄堇秦右大夫詹据传未始有父字而继先輙增之所见异本若子韩晳者盖齐顷公孙世族谱与传同而继先独以为韩子晳与楚郑二公孙黑共篇盖误也
　　陈振孙曰左传所载君臣名氏字谥互见错出故为此圗以一之周一鲁二齐三晋四楚五郑六卫七秦八宋九陈十蔡十一曹十二呉十三邾十四杞十五莒十六滕十七薛十八许十九杂小国二十
　　岳珂曰春秋名号归一图二卷冯继先撰刋本多讹错尝合京杭建蜀本参挍有氏名略同实非一人而合为一者有名字若殊本非二人而析为二者有自某国适他国而前后互见者有称某公与某年而经传不合者或以传为经或以注为传或偏傍疑似而有亥豕之差或行数牵连而无甲乙之别若此类非一今皆订之经传刋其譌谬且为分行以见别书若杂出于经传与注而止称经或传注散见于前后数年闲而止称某公某年盖据始见而书之廖本无年表归一图今既刋公谷并补二书以附经传之后
　　名字同异录
　　宋志五卷
　　存
　　蹇氏【遵品】左氏传引帖新义【宋志作断义】
　　宋志十卷
　　佚
　　崇文緫目伪蜀进士蹇遵品撰拟唐礼部试进士帖经旧式敷经具对
　　李氏三传异同例
　　唐志十三卷
　　佚
　　新唐书注开元中右威卫录事参军失名
　　亡名氏春秋加减
　　唐志一卷
　　佚
　　崇文緫目唐元和时国子监承诏修定以此经字文多少不同故志其增损以防差駮
　　中兴书目春秋加减一卷订正左氏句读字画讹舛陈振孙曰书称元和十三年国子监奉勅定不着人名挍定偏旁若五经文字之类此本作小防册才十余板前有睿思殿书籍印末称臣雩校定盖承平时禁中书也
　　春秋精义
　　宋志三十卷
　　佚
　　崇文緫目不着撰人名氏彚事于上分抄杜氏孔頴达言数家之説参以释文
　　演左氏传谥族图
　　五卷
　　佚
　　崇文緫目不着撰人名氏以左氏学世谱增广之贯穿系序无遗略
　　春秋鉴
　　宋志一卷
　　佚
　　崇文緫目不着撰人名氏述春秋周及诸侯世次齐鲁大夫公子公孙初不详备其后传写又失其次序今存以备计阅
　　春秋宗族名谥谱
　　佚
　　崇文緫目不着撰人名氏略采春秋三传诸国公卿大夫姓名谥号
　　春秋指掌图
　　二卷
　　佚
　　国史志春秋指掌图二卷融据李瑾指掌为图不着姓
　　春秋十二国年厯通考【作二十国年表】
　　宋志一卷
　　佚
　　国史不知撰人
　　陈振孙曰不知何人作周而下次以鲁蔡曹卫滕晋郑齐秦楚宋杞陈呉邾莒薛小邾按馆阁书目有年表二卷元丰中杨彦龄撰自周之外凡十三国又按董氏藏书志年表无撰人自周至呉越凡十国又有附庸诸国别为表凡征伐朝觐防同皆书今此表止记即位及卒皆非二家书也
　　春秋新义
　　宋志十卷
　　佚
　　春秋纂类义统
　　宋志十卷
　　佚
　　春秋通义
　　宋志十二卷
　　佚


　　经义考卷一百七十八
　　钦定四库全书
　　经义考卷一百七十九
　　翰林院检讨朱彞尊撰
　　春秋【十二】
　　宋眞宗皇帝春秋要言
　　三卷【中兴书目五卷】
　　佚
　　长编上作春秋要言三卷召辅臣至龙图阁示之玉海天禧元年二月幸龙图阁出春秋要言三卷示辅臣二年以赐皇太子三年十月赐辅臣御制前后序
　　职官分纪天章阁天禧四年初建五年二月工毕奉眞宗御集安阁中有春秋要言五卷
　　杨氏【均】鲁史分门属类赋
　　三卷
　　佚
　　玉海干德四年四月国子丞杨均上鲁史分门属类赋三卷诏襃之
　　晁公武曰皇朝杨均撰以左氏事类分十门各为律赋一篇干德四年上之
　　按是书宋艺文志作崔升撰杨均注
　　胡氏【旦】春秋演圣通论
　　十卷
　　佚
　　崇文緫目皇朝秘书监胡旦撰多摭杜氏之失有禆经旨
　　黄渊曰胡旦编年先经后传栁仲涂欲赠一剑意尊经也
　　许氏【洞】春秋释幽
　　五卷
　　佚
　　宋史许洞字洞天吴县人太子洗马仲容之子精左氏传咸平三年进士释褐雄武军推官景德二年除均州参军大中祥符四年召试中书改乌江主簿
　　叶氏【清臣】春秋纂类
　　宋志十卷
　　佚
　　中兴书目天禧中叶清臣取左氏传随事类编为二十六门凡十卷名春秋纂类
　　胡氏【瑗】春秋口义
　　宋志五卷
　　佚
　　陈振孙曰胡翼之撰至宣公十二年而止戴岷隐在湖学尝续之不传
　　石氏【介】春秋説
　　未见
　　王氏【沿】春秋集传
　　宋志十五卷
　　佚
　　崇文緫目沿患学者自私其家学而是非多异失圣人之意乃集三传之説删为一书又见秘书目有先儒春秋之学颇多因啓求之得董仲舒等十余家沿自以先儒犹为未尽者复以己意笺之
　　晁公武曰沿字圣源大名人好春秋所至以春秋断事是书集三传解经之文仁宗朝尝奏御诏直昭文馆后官至天章阁待制
　　长编景祐元年正月河北漕臣转运使刑部员外郎王沿诣阙奏事上所着春秋集传十五卷复上书以春秋论时事命直昭文馆
　　贾氏【昌朝】春秋要论
　　十卷
　　佚
　　玊海景祐元年十二月崇政殿説书贾昌朝撰春秋要论十卷诏令舍人院试二年五月诏直集贤院
　　春秋节解
　　八十卷
　　佚
　　玊海景祐二年正月御延义阁命贾昌朝讲春秋庆厯四年三月问辅臣三传异同之説贾昌朝曰左氏多记事公谷专解经皆以尊王室明赏罚然考之有得失皇祐五年十月上春秋节解八十卷
　　李氏【尧俞】春秋集议略论
　　宋志二卷
　　佚
　　玉海庆厯中大理丞李尧俞辨三传诸家得失及采陈岳折衷緫其类例五百余目而成一百九十五论表进称春秋集议略论三十卷今分上下二卷
　　孙氏【复】春秋尊王发微
　　宋志十二卷【中兴目有緫论三卷今佚】
　　存
　　欧阳修曰先生治春秋不惑传注不为曲説以乱经其言简易明于诸侯大夫功罪以考时之盛衰而推见王道之治乱得于经之本义为多
　　晁公武曰皇朝孙明复撰史臣言明复治春秋不取传注其言简而义详着诸大夫功罪以考时之盛衰而推见治乱之迹故得经之意为多常秩则讥之曰明复为春秋犹商鞅之法弃灰于道者有刑歩过六尺者有诛谓其失于刻也胡安国亦以秩言为然王得臣曰泰山孙明复治春秋着尊王发微大得圣人之微防学者多宗之以为凡经所书皆变古乱常则书之故曰春秋无襃盖与谷梁子所谓常事不书之义同
　　王辟之曰明复尊王发微十五篇为春秋学者未之有过者也
　　叶梦得曰孙明复春秋专废传从经然不尽达经例又不深于礼学故其言多自抵牾有甚害于经者虽槩以礼论当时之过而不能尽礼之制尤为肤浅魏安行后序曰六经皆先圣笔削而志在于春秋者赏善罚恶尊天子而已矣奈何传注愈多而圣人之意愈不明平阳孙明复先生奥学逺识屏置百家自得襃贬之意立为训传名曰尊王发微其辞简其义明惜流传旣久讹舛益多安行假守涤阳公余获与同僚参挍厘正谬误凡一百一十九释文二百一十四命工镂板以授学官若先生操履学问则有范文正公荐章欧阳文忠公墓志铭载之详矣此不复叙朱子曰近时言春秋皆计较利害大义却不曾见如唐之陆淳本朝孙明复之徒虽未能深于圣经然观其推言治道凛凛然可畏终得圣人意思
　　长编殿中丞国子监直讲孙复治春秋不惑传注其言简易得经之本义旣被疾枢密使韩琦言于上选书吏给纸札命其门人祖无择即复家录之得书十五卷藏秘阁
　　陈振孙曰复居太山之阳以春秋教授不惑传注不为曲説其言简易明于诸侯大夫功罪以攷时之盛衰而推见王道之治乱得于经为多石介而下皆师事之欧阳文忠公为作墓志
　　吕中曰春秋之学前乎此举凡例而已自孙泰山治春秋明于诸侯大夫功罪以考时之盛衰推见王道之治乱而天下始知有春秋之义
　　王应麟曰尊王发微十二篇大约本于陆淳而増新意
　　黄震曰先生力贫养亲读书泰山之阳鲁之名士石介以下皆师事之丞相李迪妻以弟之女给事中孔道辅闻其风就见之范公富公荐之天子为直讲行无隐而不彰积力久効固应尔张贵妃幼随其父尧封常执事先生左右旣贵数遣使致礼先生闭门拒之所谓求福不回非与
　　黄泽曰孙泰山谓春秋有贬而无襃若据此解经则不胜舛谬
　　查滢曰尊王发微其书于君臣内外之际论辨凛凛无少寛假宋人自欧阳永叔而下多盛称之独苏子由不取至胡文定春秋传引常秩之言谓孙氏之于春秋动輙有罪比之啇鞅之刑及弃灰家氏铉翁亦以为法家之言然考胡氏春秋传自伊川传外多取资于二孙其持论不应龃龉如是以今观其发明之义例原本三传折衷于啖赵陆诸家而断以古先哲王正经常法似非同时説春秋所及
　　三传辨失解
　　佚
　　程端学曰平阳孙氏复有尊王发微緫论又有三传辨失解
　　陈氏【师道】春秋索隐
　　三卷
　　佚
　　呉曾曰馆中有陈师道春秋索隐三卷士大夫以为陈无已所作非也师道建安人仕至殿中侍御史吕南公所谓深于春秋盖与泰山孙复齐能而师道仕望专髙故不倚经以名者也
　　丁氏【副】春秋演圣统例
　　宋志二十卷
　　佚
　　晁公武曰皇朝丁副撰田伟书目副作嗣未知孰误其序云经有例法一家所至较然重轻杜预释例专主左氏而未该唐陆淳纂例虽举经而未备纤悉絓罗而咸在者其惟此书乎
　　春秋三传异同字
　　宋志一卷
　　佚
　　郑樵曰丁副春秋三传同异字可见于杜预释例陆淳纂例
　　黄氏【君俞】春秋闗言
　　通志十二卷
　　佚
　　赵希弁曰国子监直讲黄君俞盖仁庙时闽人所谓六经闗言二传节摘六经续注三史训彝六代史记惜不得而见之矣
　　周氏【希孟】春秋緫例【通志作希圣】
　　通志十二卷
　　佚
　　龙氏【昌期】春秋正论
　　通志三卷
　　佚
　　春秋复道论
