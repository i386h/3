<!-- { "loadSidebar": true } -->
　　应麟自序曰郑康成学费氏易为注九卷多论互体以互体求易左氏以来有之凡卦爻二至四三至五两体交互各成一卦是谓一卦含四卦系辞谓之中爻所谓八卦相荡六爻相杂唯其时物杂物撰德是也惟乾坤无互体盖纯乎阳纯乎隂也余六子之卦皆有互体坎之六画其互体含艮震而艮震之互体亦含坎离之六画其互体含兑防而兑防之互体亦含离三阳卦之体互自相含三隂卦之体亦互自相含也王弼尚名理讥互体然注睽六二曰始虽受困终获刚助睽自初至五成困此用互体也弼注比六四之类或用康成之説钟防著论力排互体而荀顗难之江左郑学与王学并立荀崧谓康成书根源【阙】　顔延之为祭酒黜郑置王齐陆澄遗王俭书云易自商瞿之后虽有异家之学同以象数为宗数年后乃有王弼之説王济云弼所误者多何必能顿废先儒若今儒郑注不可废河北诸儒専主郑氏隋兴学者慕弼之学遂为中原之师此景迂晁氏所慨叹也易有圣人之道四焉义理之学以其辞耳变象占其可阙乎李鼎祚云郑多参天象王全释人事易道岂偏滞于天人哉今郑注不传其説间见于鼎祚集解及释文诗三礼春秋义疏后汉书文选注因缀而录之先儒象数之学于此犹有考云然康成笺诗多改字注易亦然如包防为彪豮豕之牙为互包荒读为康锡马蕃庶读为蕃遮皆甲宅之皆读为解一握为笑之握读为屋其説近乎凿学者盍谨择焉厌常喜新其不为荄兹者几希
　　冯氏【去非】易象通义
　　佚
　　宋史冯去非字可迁南康都昌人淳祐元年进士干办淮东转运司宝祐四年召为宗学谕罢归
　　胡一桂曰去非厚斋子周易二篇通故图説又有易象通义其文専解上下经大象
　　欧阳氏【守道】易故
　　佚
　　宋史欧阳守道字公权一字迂父吉州人淳祐元年进士官著作郎
　　蔡氏【模】易传集解
　　佚
　　翁合志墓曰先生讳模字仲觉九峯先生冡子淳祐四年以丞相范钟荐谢方叔亦乞表异之诏补廸功郎添差本府教授尝辑文公所著书为续近思录及易传集解大学衍説论孟集疏河洛探赜等书行世学者称曰觉轩先生
　　戴氏【仔】易传
　　佚
　　姓谱仔字守镛永嘉人常以孝廉荐年四十即弃去塲屋肆力于学诗书易周礼四书皆有传述
　　戴氏【侗】周易家説
　　未见
　　姓谱侗字仲达永嘉人仔弟登淳祐第由国子簿守台州徳祐初秘书郎迁军器少监辞疾不起
　　方氏【逢辰】易外传
　　五卷
　　未见
　　逢辰自序曰以文王周公之辞证伏羲之画以孔子之传求文王周公之心非愚己説也或曰子以干之彖象传各附经下不僭乎曰古易经传各为一书至汉以上下经及十翼爲十二篇则已合经传为一矣后汉郑氏惧学者未能一贯遂以彖象传附各卦经后魏王氏又以彖象传各附经下独干则郑氏之旧耳干圣人之事全体大用规模宏扩非切已实下工夫则羲文周孔之心实未易窥之予暗室屋漏自谓进徳功夫正欲以文王周孔之辞求伏羲之画以孔子之传求文王周公之心不得不引传各附经下以便省察以自求切已实践之益非为人为之也董真卿曰蛟峯易外传五卷其书以上下经各分一二作四卷乾坤彖辞附入彖传又附入文言传説彖处继以大象传爻辞附入小象传又附入文言于小象之下凡传低一字余六十四卦仿此外有周易辨伪辨诸本互有不同易数图易象图各附论説共为一卷
　　浙江通志方逢辰字君锡淳安人淳祐十年举进士第一累官兵部侍郎国史修撰兼侍读除吏礼尚书俱不拜宋亡元世祖诏御史中丞崔彧起之辞不赴卒于家学者称为蛟峯先生
　　胡氏【仲云】周易见一
　　佚
　　江西通志胡仲云字从甫髙安人淳祐十年登进士第歴官枢密院编修摄尚书右司以忤贾似道出为浙东提举兼权绍兴安抚九江太守将避地南海至庐陵卒所着有六经蠡测周易见一四书管窥等书总百余卷
　　林氏【光世】水村易镜
　　一卷
　　存
　　光世自序曰古者包牺氏之王天下也仰则观象于天俯则观法于地观鸟兽之文与地之宜近取诸身逺取诸物于是始作八卦以通神明之徳以类万物之情此数语者实先圣夫子教人入易之序也古之君子天地日月星辰隂阳造化鸟兽草木无所不知不必读繇辞爻辞眼前皆自然之易也世道衰防易象几废孔圣惧焉于是作大象小象又作系辞明明以人间耳目所易接者立十二象令天下后世皆知此象自仰观俯察而得也曰鸟兽曰身曰物则次之大象小象者释易也系辞者又释大象小象也十二象者又释系辞也后世诸儒释易凡天地变化隂阳消长君子小人进退之道言之详矣不可复加矣独仰观俯察之学则置而不言臣拘拘尘世磨蚁醯鸡何能透彻家有藏书万卷少年父师律举子业不许读晚始窥先大父删定臣霆手校灵宪图时秦师垣为同年屡诋和戎之非挂冠归莆怆然语郑夹漈曰吾向在汴送季父主客郎中臣冲之使北也至孟津夜见天牀星动未防国事忍言今约子夜观星问何年当太平臣读灵宪图虽知天然未知星与易合嵗在丙午朝贤喧易九之戒天子恐惧修省星之逆者皆轨道臣时居海上自幸此身不死可以观星可以读易从事心目不顾寒暑忽一夕观天有所感纵观天泽火雷风水山地八宫之星皆自然六十四卦也遂顿悟圣人画卦初意臣何修得此于天隠而不言咈天也敢先以系辞自离至夬十三卦凡十二象笔之书愿与通天地人之君子演而伸之亦以补诸儒之所未言焉
　　馆阁续録林光世字逢圣兴化军莆田县人淳祐十一年以易学召赴阙充秘书省检校文字十二年教授常州文学职事仍旧宝祐二年补迪功郎添差江西提举司干办公事
　　闽书林光世景定二年赐进士出身初淮东漕臣黄汉章上其所着易镜由布衣召为史舘检阅迁校勘改京秩自将作丞知潮州开庆元年召为都官郎中后入为司农少卿兼史舘
　　阳氏【枋】存斋易説
　　佚
　　四川总志阳枋铜梁人淳祐中进士
　　阳氏【岊】字溪易説
　　佚
　　按二阳易说其学本于朱子门人防氏黄晋卿所谓大阳先生枋小阳先生岊也其后裔又有玉井易説而杨用修志全蜀艺文曹能始记蜀中著作均未之及何与
　　时氏【少章】周易大义
　　佚
　　周易卦赞
　　佚
　　吴师道曰少章字天彞澜之季子着撰最多其所性丛稿起嘉定甲戌止淳祐壬子惟用编年不复铨序凡三十六卷至若易诗书论孟大义六十余卷春秋四志日记二十余册皆无所考则今之所得又特其细者而已时子年余五十始登一第用荐者擢史舘检阅未上而罢
　　金华志少章博极羣书谈经多出新意登宝祐癸丑进士调丽水县主簿改婺州教授兼丽泽书院山长又改南康军教授兼白鹿书院山长用荐擢史舘检阅改授保宁军节度掌书记
　　季氏【可】大易体卦
　　五十卷
　　佚
　　宋登科録可字与可小名斯可贯龙泉县寄居飞溪括苍彚记季可字处仁龙泉人宝祐丙辰进士累官兵部尚书行枢密院都承防
　　周氏【方】学易説
　　一卷
　　未见
　　宋登科録方字义翁小名介小字方俶
　　曹溶曰周方建昌南城人宝祐四年文信公榜登第其书昆山叶氏菉竹堂目有之
　　黄氏【震】读易日抄
　　一卷
　　存
　　震自序曰易圣人之书也所以明斯道之变易无往不在也王弼间以老庄虚无之説参之误矣我朝理学大明伊川程先生始作易传以明圣人之道谓易有圣人之道四焉以言者尚其辞以动者尚其变以制器者尚其象以卜筮者尚其占吉凶消长之理进退存亡之道备于辞推辞考卦可以知变而象与占在其中故其为传専主于辞发理精明如揭日月矣时则有若康节邵先生才竒学博探赜造化又别求易于辞之外谓今之易后天之易也而有先天之易焉用以推占事物无不可以前知自是二説并兴言理学者宗伊川言数学者宗康节同名为易而莫能相一至晦庵朱先生作易本义作易啓防乃兼二説穷极古始谓易本为卜筮而作谓康节先天图得作易之原谓伊川言理甚备于象数犹有阙学之未至于此者遂亦翕然向往之揣摩图象日演日髙以先天为先以后天为次而易经之上晚添祖父矣愚按易诚为卜筮而作也考之经传无有不合者也爻者诚为卦之占吉凶悔吝者诚为占之辞考之本文亦无有不合者也且其义精辞覈多足以发伊川之所未及易至晦庵信乎其复旧而明且备也然吉者必其合乎理凶悔吝者必其违乎理因理为训使各知所趋避自文王孔子已然不特伊川也伊川奋自千余载之后易之以卜者今无其法以制器者今无其事以动者尚变今具存乎卦之爻遂于四者之中専主于辞以明理亦岂非时之宜而易之要也哉若康节所谓先天之説则易之书本无有也虽据其援易为证者凡二章亦未见其确然有合者也其一章援易有太极是生两仪两仪生四象四象生八卦曰此先天之卦画于是尽改易中伏羲始作八卦之説与文王演易重为六十四卦之説而以六十四卦皆爲伏羲先天之卦画其法自一画而二二而四四而八八而十六十六而三十二三十二而六十四然生两生四生八易有之矣生十六生三十二易此章有之否耶其一章援易言天地定位山泽通气风雷相薄水火不相射曰此先天之卦位也于是尽变易中离南坎北之説与凡震东方卦兑西方卦之説而以干南坤北为伏羲先天之卦位其説以离为东以坎为西以兑巽为东南西南以震艮为东北西北然天地定位安知非指天位乎上地位乎下而言南方炎为火北方寒为水亦未见离与坎之果属东与西而可移离坎之位以位乾坤也易之此章果有此位置之意否耶且易之此二章果谁为之也谓出于孔子孔子无先天之説也谓出于伏羲伏羲未有易之书也何从而知此二章为先天者耶图方画于康节何以明其为伏羲者耶然闻先天为演数设也夫易于理与数固无所不包伊川康节皆本朝大儒晦庵集诸儒之大成其同其异岂后学所能知顾伊川与康节生同时居同洛相与二十年天下事无不言伊川独不与言易之数康节每欲以数学传伊川而伊川终不欲康节既没数学无传今所存之空图殆不能调弦者之琴谱晦庵虽为之训释他日晦庵答王子合书亦自有康节説伏羲八卦近于附防穿凿之疑则学者亦当两酌其説而审所当务矣伊川言理而理者人心之所同今读其传犂然即与妙合康节言数而数者康节之所独今得其图若何而可推验此宜审所当务者也明理者虽不知数自能避凶而从吉学数者傥不明理必至舍人而言天此宜审所当务者也伊川之言理本之文王孔子康节之言数得之李挺之穆伯长陈希夷此宜审所当务者也穷理而精则可修己治人有补当世言数而精不过寻流逐末流为技术此宜审所当务者也故学必如康节而后可创言先天之易学必如晦庵而后可兼释先天之图易虽古以卜筮而未尝闻以推步汉世纳甲飞伏卦气凡推歩之术无一不倚易为説而易皆实无之康节大儒以易言数虽超出汉人之上然学者亦未易躐等若以易言理则日用常行无往非易此宜审所当务者也
　　浙江通志黄震字东发慈谿人宝祐四年进士歴官史舘检阅门人私諡曰文防先生
　　杨氏【文焕】五十家易解
　　宋志四十二卷
　　佚
　　董真卿曰文焕字彬夫泰州人释褐状元
