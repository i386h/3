<!-- { "loadSidebar": true } -->
　　贤自序曰昔壶遂问于司马迁曰孔子何爲而作春秋哉迁曰周道废孔子知时之不用道之不行也是非二百四十二年之中以爲天下仪表达王事而已矣孟子曰春秋天子之事也迁之言盖本诸此夫平王东迁周室虽微而遗法尚存是以礼乐征伐犹或有自天子出者及齐桓王霸天下宗齐而礼乐征伐自诸侯出矣溴梁之防羣臣主盟而礼乐征伐自大夫出矣阳货作乱季斯见囚而礼乐征伐自陪臣出矣此春秋之大势夫子之深忧而经不容以不作矣若夫诛乱臣讨贼子严内外崇仁义黜诈力尊君卑臣贵王贱霸程子所谓大义数十炳如日星者此类是也至若有功者或不录有罪者或见原如齐桓违王志而防世子反或许之郑文承王命而背首止乃致讥焉晋厉弑于臣而书国蔡眧弑于臣而书杀晋昭征防欲示威也而或取其功呉师从蔡欲谋楚也而或进其爵桓公无王定公无正权衡独裁于圣心是非不狥乎众见程子所谓微辞奥义时措从宜者此类是也夫其炳如日星者众人可得而知矣其时措从宜者非深于道者孰能识之哉夫春秋感麟而作曷托始于隐公元年耶盖以隐摄之初正雅亡之时也雅亡则王法弛矣故作春秋以寓王法使爲善者于焉而取则爲恶者于焉而知惧诚经世之大典百王之大法也故曰拨乱世而反诸正莫近诸春秋孟子曰王者之迹熄而诗亡诗亡然后春秋作正谓此耳或曰仲尼之意发于传左氏详于事公谷深于理而又发挥于诸儒大备于文定春秋有传矣纪愚何爲而作也曰今夫山草木生之而樵者不能以尽采今夫水鱼鼈生焉而渔者不能以尽取圣言渊微义理博是以传者虽多而各有所得探之益深推之益广譬之饮河者各充其腹而源不竭此纪愚之所以作也其有未尽者别爲或问于后愚也固陋浅薄安敢拟于诸传亦以识其所得而已矣
　　黄虞稷曰金贤字士希江宁人治壬戌进士官给事中以忤刘瑾出爲大名知府徙延平请老归尝曰圣人精蕴尽于易而妙用见诸行事则在春秋学者不通春秋终不达圣人之用遂取三传及诸家之説研究异同发所未发成纪愚十卷
　　徐氏【泰】春秋鄙见
　　佚
　　俞汝言曰丰崖徐氏海盐人治甲子举人光泽知县
　　湛氏【若水】春秋正传
　　二十七卷
　　存
　　若水自序曰春秋者圣人之心也圣人之心存乎义圣心之义存乎事春秋之事存乎传经识其大者也传识其小者也夫经窃取乎得失之义则孔子之事也夫传明载乎得失之迹则左氏之事也夫春秋者鲁史之文也谓圣人某字襃某字贬非圣人之心也知春秋者莫如孟子孟子曰其事则齐桓晋文其文则史孔子曰其义则丘窃取之矣夫其文则史经之谓也其事则齐桓晋文传之谓也合文与事而义存乎其中矣窃取之谓也义取于圣人之心事详乎鲁史之文后世之言春秋者谓字字而笔之字字而削之若然乌在其爲鲁史之文哉惟观经以知圣人之取义观传以知圣人所以取义之指夫然后圣人之心可得也惜也鲁史之文世远而久湮左氏之传事实而未纯其余多相沿袭于义例之文而不知义例非圣人立公谷之厉阶也是故治春秋者不必泥之于经而考之于事不必凿之于文而求之于心事得而后圣人之心春秋之义可得矣予生千载之下痛斯经之无传诸儒又从而纷纷各以己见臆説而汨之圣人窃取之心之义遂隐而不可见于是取诸家之説而厘正焉去其穿凿而反诸浑沦芟其繁芜以不汨其本根不泥夫经之旧文而一证诸传之实事圣人窃取之心似若洞然复明如披云雾而覩青天也名曰春秋正传夫正传云者正诸传之谬而归之正也
　　髙简序曰春秋正传之作其有忧乎昔者仲尼慨道不行于天下而文武之法废是故援鲁史而直书使后之覩之者得考其善恶是非以爲永鉴其爲心固浑乎其天而皎乎其日月也乃义例兴而诸传出焉春秋之学殆若法家者流鍜链刻深而莫知所纪极也间有明焉者则又通诸此而彼或窒焉至于所谓进退予夺之类以爲尽由孔子害义尤甚故睂山苏氏不得其説而强归诸鲁其亦觉乎此矣甘泉先生忧圣人之心之弗明也乃即其书法而表章之一本诸孟子正诸传之误兼采其长以其洒然平易之心而契之故圣人取义之志跃如于前而不可掩诸儒非不有其心也而义例拘焉或有非圣人之义者矣简得先生所述而读之始觉吾心豁然开朗絶无瑕翳爰与同门江都沈汝渊氏参详讐挍而卞莱者亦先生门人遂捐赀刻之以传
　　刘氏【节】春秋列传
　　五卷
　　存
　　丘九仞序曰春秋二百四十二年之间人臣之贤否得失详矣然事以附年年以附国未及夫人爲之传也至子长史记则稍爲之传矣未之能详也自是古史诸书亦踵爲之大率子长之绪余耳独郑樵氏通志始爲加详然亦未尽也况繁芜冗秽纪载无伦或主鲁史以例列国或杂寓言以淆真实甚者齐宋大国阔略无征栁下百里之贤特以附见其缪陋可见矣今观梅国刘公之爲是书本之左氏参之国语兼采夫先秦两汉诸书互相考订该括不遗凡其善可师其恶可鉴与夫一言一行之微苟可以风天下示来世者莫不昭然可指其事核其文蔚千载之下使人企迹先民若将物色髣髴而歆畏存焉其著述之功真足以补史氏所未及矣
　　潘榛序曰列传之体创自太史氏然春秋大夫自管晏伍胥而外无与焉他亡论矣如栁下恵臧文仲子产子文百里狐赵诸人岂即减于管晏者而槩不爲传得无疎乎或曰左氏传之己详然左氏编年爲例杜元凯以爲必原始要终优游餍饫然后爲得则亦安能使学之者尽如彼其癖也余弱冠受左氏逮强仕犹未得其要领守庐之暇得刘君所爲春秋列传读而心好之顾是书岁久譌乱于是更爲缮写梓既成进诸生而语之曰古者称谓或以名或以字或以爵或以封邑读者不悉心考之茫然莫解读此传而诸人履厯可不爽也又诸人事错见于传左氏每一事辄附以君子之评襃贬未归于一读此传则生平毕备以定襃贬可无失也又诸国散乱无统兴亡之故漫焉难考读此传则国之兴以若而人废以若而人其间政治得失风俗好尚可统观也诸生唯唯遂书之简端
　　魏氏【挍】春秋经世书
　　二卷
　　存
　　挍自序曰春秋鲁之策书也其法受之周公自伯禽抚封于鲁迄于顷公而鲁亡者国史旧文也断自隐公爲始絶笔于获麟此则孔子所修后世尊而爲经者也孔子所爲修春秋者明王不兴三纲五常大坠于地是故拨乱世而反之正垂百王其名曰史其实固夫子之政经也
　　张氏【邦竒】春秋説
　　一卷
　　存










　　经义考卷二百
<史部,目录类,经籍之属,经义考>
　　钦定四库全书
　　经义考卷二百一
　　翰林院检讨朱彝尊撰
　　春秋【三十四】
　　吕氏【柟】春秋説志
　　五卷
　　存
　　江氏【晓】春秋补传
　　五卷
　　未见
　　杭州府志晓仁和人正德戊辰进士厯官工部右侍郎赠尚书
　　钟氏【芳】春秋集要
　　二卷
　　未见
　　胡氏【缵宗】春秋本义
　　十二卷
　　未见
　　王氏【崇庆】春秋断义
　　一卷
　　存
　　崇庆自序曰昔者吾闻诸夫子曰吾行在孝经志在春秋而孟子推广仲尼则又曰其事则齐桓晋文其文则史其义则防窃取之吾是以知春秋圣人之心经也因史而寓吾义焉尔也然而圣人之义存乎取舎圣人之取舎存乎是非是故是非之来无恒而后吾之取舎应焉而何尝有心于其闲也如此则圣人可窥后人之凿可恶也矣今夫人伦莫大乎君臣父子夫妇长幼朋友始终莫大乎冠昏丧祭吊殡葬交际莫大乎朝觐防同盟誓聘问内外莫大乎中国四裔润色戡定莫大乎礼乐征伐省咎反躬莫大乎时之灾祥民之向背巡行莫大乎省方田狩然而莫不有先王之法在焉夫法天之理也人之纪也不可乱也理悖而纪乱人之心灭矣吾乃今然后知仲尼之悲周也夫悲周因之于鲁探其原也是故言鲁所以正列国也举列国所以例鲁也又从而参之周所以互见也爲无穷防也仲尼取舎之义微矣然而经者纲也史之文也有笔削焉传者目也列国之事也圣人取舍之心行乎其中矣而谓字字而襃字字而贬岂所以论圣人也哉故善观春秋者必以传善观传者必以理必自平心易气始平心易气者必自无欲始仲尼复起必从吾言矣作春秋断义嘉靖戊戌
　　杨氏【慎】春秋地名考
　　一卷
　　未见
　　余氏【本】春秋传疑
　　一卷
　　未见
　　王氏【道】春秋亿
　　四卷
　　未见
　　霍氏【韬】春秋解
　　未见
　　马氏【理】春秋备义
　　未见
　　郑氏【佐】春秋传义
　　未见
　　黄虞稷曰佐字时夫正德甲戌进士福建右参议
　　舒氏【芬】春秋疑义
　　未见
　　姜氏【纲】春秋曲言
　　十卷
　　存
　　黄虞稷曰纲字幼章金华人正德丁丑进士工部郎中
　　王氏【渐逵】春秋集传
　　未见
　　渐逵自序曰春秋者大圣人所作之经为天下古今礼义不易之公案也而论春秋者乃有千载不决之疑二焉曰凡例也周正也凡例见于三传汉唐宋之儒者皆从而附防之虽以胡氏犹不免焉惟朱子始破其説以爲非圣人之意而犹未明言以辟之也近得甘泉湛氏作春秋正传乃深斥之然后凡例之説始弗信于天下周正亦起于左氏而汉唐宋之儒亦从而附防之虽以朱子犹不免焉惟唐子西仅及之而亦未得其详也近得周文安作辨疑集始析而正之而三正之説犹或遗焉予谓三正之説古无是制亦无是言也求之诗书考之周礼皆曰班朔事于诸侯自此始耳非谓改元也自是而改时改月之言渐兴而天地阴阳之道乖矣故予断以周王无建子之制夏厯爲百王之书而春秋无冠月之训自以谓足以破千载不决之疑不知博古君子以爲何如也虽然得圣人之意而出于凡例时月之闲犹相千里之马而出于牝牡骊黄之外此又读春秋者之所宜知也予既爲春秋古经义以其辞简奥恐读者晦焉暇日徧观诸儒之论亦有精确得圣人之意者裒爲集传俾学者一开卷而知之无事乎揣测牵强之劳庶几明白简易而圣人正大之情见矣
　　林氏【希元】春秋质疑
　　未见
　　季氏【本】春秋私考
　　三十六卷
　　存
　　唐顺之序曰春秋之难明也其孰从而求之曰求之圣人之心圣人之心又孰从而求之曰求之愚夫愚妇之心或曰然则游夏何以不能赞也曰髙与赤者世传以爲游夏之徒也师説固宜有在焉者其犹未免于説之过详与其诸家之纷纷者又可知矣可谓蔽于圣经而不以愚夫愚妇之心求春秋者也余爲是説久矣儒者皆牵于旧闻迂焉而莫余信也闲以语彭山季君君欣然是之于是出其所着春秋私考示余则公谷之义例左氏之事实诸家纷纷之説一切摧破而独身处其地以推见当时事情而定其是非虽其千载之上不可亿知然以斯人直道而行之心准之要无甚远者余是以益自信余之説有合于君也君尝师阳明王先生闻致知之説爲能信斯人直道之心与圣人无毁誉之心同其春秋大旨亦多本之师説故其所见直截如此至于地理古今之沿革姓名氏族之流派星厯之数度禘郊尝社礼乐兵赋之纤悉古今之所聚讼皆辨析毫厘务极核实昔人所称经师莫之及也
