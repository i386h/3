<!-- { "loadSidebar": true } -->
　　陆徳明曰僧绍字承烈平原人征国子博士
　　按释文引明氏系辞注何以守位曰人人作仁易有圣人之道四焉作君子之道
　　沈氏【驎士】周易两繋训注
　　佚
　　梁武帝周易系辞义疏
　　隋志一卷
　　佚
　　萧氏【子政】周易系辞义疏
　　隋志三卷【唐志二卷】
　　佚
　　宋氏【褰】周易系辞注
　　隋志二卷
　　佚
　　册府元龟宋褰为大中大夫注周易系辞二卷
　　杜氏【弼】系辞义疏
　　佚
　　北史杜弼字辅元中山曲阳人孝昌初除太学博士调侍御史累迁大行台郎中赐爵定阳县男后除胶州刺史耽好理注庄子惠施篇并易上下系辞曰新注义苑并行于世
　　荀氏【谚】系辞注
　　唐志二卷
　　佚
　　胡氏【瑗】系辞解
　　二卷
　　存
　　司马氏【光】系辞説
　　宋志二卷
　　未见
　　邹氏【浩】系辞纂义
　　宋志二卷
　　未见
　　浩自序曰未有天地固有者易也岂待圣人作之而后为易乎圣人取易于不可见闻之中而见之于卦爻彖象之内使天下后世由此入易焉犹鱼兔之筌蹄也犹江海之舟楫也犹诸夏之道路也犹堂奥之门户也伏羲作易之初八卦而已三画而已文王益之而为六十四重之以六爻然后天下之能事毕矣然而未有辞也周公又即卦爻为辞以系焉而孔子名之谓之系辞先儒谓文王系卦辞周公系爻辞误矣杨子曰易始八卦而文王六十四其益可知也又曰重易六爻不亦渊乎以此推之文王但益卦重爻未尝系辞而系辞者皆周公也孔子曰八卦成列象在其中矣伏羲也因而重之爻在其中矣刚柔相推变在其中矣文王也系辞焉而命之动在其中矣周公也三圣一心孔子之心三圣之心也乐天知命又忧之大也故又为彖象以释卦爻之辞又为文言以兼释其彖象又因卦爻彖象而无所不释以自见其意后之君子视其可以传卦爻之下者既以别而传之矣视其不可以传卦爻之下者则类而传之于其后耳取孔子之名周公者名焉亦谓之系辞其为系辞虽同其所以为系辞则异矣兹异也祗其所以为同欤是故立象以尽意伏羲之事也设卦以尽情伪文王之事也系辞焉而尽其言周公之事也变而通之以尽利鼓之舞之以尽神则孔子与焉至孔子而所以尽利所以尽神于是乎尽矣孔子尝曰智者观其彖辞则思过半矣观彖而已未及象也而思已过半况并系辞观之乎虽然不能自师其诚心不足以观系辞不能观系辞不足以观易易乎易乎舍系辞而易者岂无其人乎吾未之见也
　　蒋氏【之竒】系辞解
　　宋志二卷
　　佚
　　东都事略之竒字頴叔宜兴人游欧阳修之门后摭浮语弹修考验无实遂为清议所非官至枢密院使崇宁初以观文殿学士知杭州
　　韩氏【元吉】系辞传
　　佚
　　江西通志韩元吉字无咎开卦人维之子仕至吏部尚书龙图阁学士封頴川公尝师尹焞友朱子又得吕祖谦为女壻为诸儒所重徙居上饶前有涧水故号南涧
　　刘氏【槩】易系辞解
　　宋志十卷
　　佚
　　董真卿曰槩字仲平东明人
　　胡一桂曰刘槩系辞解有论以括其大意
　　邓氏【传之】系辞説
　　一卷
　　佚
　　周必大曰永丰邓传之字师孟游永嘉叶适正则之门其于六经尢好读易有系辞説一卷
　　吕氏【祖谦】周易系辞精义
　　宋志二卷
　　存
　　黄氏【干】系辞传解
　　一卷
　　存
　　凡二篇又一篇安庆郡学讲义
　　柴氏【中行】易系集传
　　佚
　　舘阁续録柴中行字与之饶州余千人绍熙元年进士及第以宗正少卿十一年正月兼国史院编修官七月为秘书监十二年六月除秘阁修撰知赣州宋史中行所着有易系集传书集传诗讲义论语童説张世南曰南溪柴先生中行吾乡前辈也以国学上舍登绍熙庚戌甲科事宁考为秘书监初任临川推官秋大比漕司前期取脚色必欲书委不是伪学五字先生得文移即具申云自防习易读伊川之书以取科第如以为伪不愿考有谗之者内台欲加论列何公澹在谏省曰其人所守不变可罪之乎董真卿曰恕斋集解系辞以后
　　王氏【之佐】系辞解
　　佚
　　黄震后序曰易示吉凶所以吉所以凶则有理存焉自晋人以老易并言遂矫诬圣经以证虚无之学至我伊川始言理以究其精防晦庵始言吉凶以复其本义继此言易者纷纷匪赘则凿否则沦于虚无者有以临川邹氏解六十四卦其有王氏继之解系辞始明白守正不袭用二先生之説而理自然相符其学识之正何如哉然其意犹未显于世虽其后人出以见示犹自谦逊谓不过平説尔余尝考二氏与陆象山同以明经荐于乡名声实相上下象山以解经为非至今名声振天下二氏帖帖正理下帷解经没世而名不称出竒者争传守正者无闻天下事每如此既録其副因三太息书元本而还之
　　柴氏【元祜】易系辞説
　　佚
　　姓谱元祜字益之通五经尤长于易四方从学者众汤汉李伯玉饶鲁皆出其门学者称为强恕先生着春秋尚书论语解易系辞中庸大学説
　　舒氏【浒】系辞説
　　三卷
　　佚
　　何氏【基】系辞发挥
　　二卷
　　未见
　　亡名氏系辞要防
　　宋志一卷【胡氏翼传三卷】
　　佚
　　太学直讲系辞
　　十二卷
　　佚
　　胡一桂曰三舍时学舍讲义也
　　刘氏【因】易系辞説
　　佚
　　蘓天爵作墓表曰先生讳因字梦吉保定容城人尝爱诸葛孔明静以修身之语表所居曰静修至元十有九年征拜承徳郎右赞善大夫未防辞归二十八年复遣使以集贤学士嘉议大夫来征以疾固辞不起先生于文不为空言皆有补于世教其小学四书语録皆门生所録惟易系辞説乃先生病中笔之亲授其徒者也延祜中赠翰林学士资善大夫上防军追封容城郡公諡文靖
　　齐氏【履谦】系辞防略
　　二卷
　　未见
　　倪氏【复】易系辞解
　　未见
　　陈氏【仁锡】系辞十篇书
　　十卷
　　未见
　　张氏【习孔】系辞字训
　　一卷
　　存
　　李氏【焘】易大传杂说
　　宋志一卷
　　未见











　　经义考卷六十九
　　钦定四库全书
　　经义考卷七十
　　翰林院检讨朱彛尊撰
　　易【六十九】
　　王氏【景】大衍基
　　佚
　　后汉书王景字仲通乐浪邯人庐江太守少学易遂广窥众书又好天文术数之事以六经所载皆有卜筮作事举止质于蓍龟而众书错糅吉凶相反乃叅记众家数术文书家宅禁忌堪舆日相之属适于事用者集为大衍基云
　　顔氏周易大衍通统【顔或作顾】
　　七録一卷
　　佚
　　唐孝明皇帝周易大衍论
　　唐志三卷
　　佚
　　顾氏【防】大衍图
　　三卷
　　佚
　　王定保曰顾防宛陵人萍梗江浙间后避地至广州困于旅食书千字文授聋俗以换斗筲之资未几遘疾而终颇穷易象蓍大衍图三卷
　　释氏【行】大衍论
　　唐志二十卷【旧史本传三卷】
　　佚
　　大衍图
　　唐志一卷
　　佚
　　义决
　　唐志一卷
　　佚
　　新唐书厯志汉厯数起黄钟之龠其法一本于律其后刘歆又以春秋易象推合至唐一行始专用大衍之防则厯数本于易矣
　　郭雍曰大衍之数京房以十日十二辰二十八宿为五十马融以太极两仪日月四时五行十二月二十四气为五十荀爽以八卦六爻加乾坤用九用六为五十皆妄相傅防非学者所宜言至郑康成姚信董遇皆取天地之数以减五六义虽近之而郑氏谓五行减五为五十姚董为六画减六为四十九五六当减则减又何必傅防五行六画此儒者之蔽也韩氏取王弼之言曰演天地之数所赖者五十夫何赖焉顾欢云立此五十数以数神又何立焉夫数本于自然数之所始圣人能知而明之耳安能以私意加毫末于是也故大衍之数五十是为自然之数皆不可穷其义穷之愈切其失愈逺惟毋意毋必斯得之矣后世谓一行王朴之术皆出于大衍易数与厯不可同论也
　　又曰大衍之数自唐以竒为扐以扐为卦以正防数为余数殆今五百年矣虽名之不正义亦难通而其数尚未失也至一行之学直取三多三少之象以画竒耦不复问其数此与掷钱代蓍无以异四十九蓍于是直可废也百世之下康节先生出而后明言防数横渠先生出而后明正竒扐伊川先生出而后其法大备学者于是复知圣人生蓍立法之意斯道不可得而絶矣
　　李氏【觉】大衍义
　　通志一卷
　　佚
　　姓谱觉字仲明青州人太平兴国初举九经为秘书丞校定五经正义
　　长编端拱元年五月车驾幸国子监诏觉讲周易之泰卦赐帛百疋
　　孔氏【旼】大衍説
　　一篇
　　未见
　　王安石作墓志曰旼字宁极嘉祐三年除守秘书省校书郎四年召以为国子监直讲辞乃除守光禄寺丞致仕卒赠太常丞先生博学尤喜易未尝著书独大衍一篇传于世
　　耿氏【格】大衍天心照
　　宋志一卷
　　佚
　　吴氏【适】大衍图
　　一卷
　　佚
　　玊海绍兴十七年四月左迪功郎吴适进大衍图令秘省详之
　　胡氏【铨】大衍论
　　一篇
　　存【载澹庵集】
　　张氏【行成】周易述衍
　　十八卷
　　存
　　丁易东曰张文饶述衍以序卦干变坤坤变屯屯变防以至离变咸未济复变为干之类必老少阴阳之策各九十六又以杂卦干变坤坤变比比变师以至归妹变未济未济变夬夬复变干亦老少阴阳之防各九十六其数同
　　蔡氏【元定】大衍详説
　　未见
　　宋史蔡元定字季通建州建阳人韩侂胄专政设伪学之禁言官疏诋朱熹并及元定谪道州卒侂胄既诛赠迪功郎谥文节熹疏释四书及为易诗传通鉴纲目皆与元定徃复叅订啓防一书则属元定起稾尝曰造化防妙惟深于理者能识之吾与季通言而不厌也学者尊之曰西山先生
　　刘爚志墓曰先生乾道间见文公于崇安遂师事焉凡文公叙次伊洛诸儒遗言先生之言为多年四十不就科举淳熙戊申大常少卿尢袤秘书少监杨万思以律厯荐于朝先生以疾辞乙未筑室西山将老焉时伪党论兴先生谪道州二年得疾以殁后九年侂胄诛又三年赠迪功郎
　　真徳秀曰聘君师事朱文公而文公顾曰季通吾老友也凡性与天道之妙他弟子不得闻者必以语季通焉异端奥传防词邃防必先令寻讨而后亲衷折之故尝辑其问答之辞曰翁季録者葢引以自匹也罗大经曰濓溪明道伊川横渠之讲道盛矣因数明理复有一邵康节出焉晦庵南轩东莱象山之讲道盛矣因数明理复有一蔡西山出焉然孔孟教人言理不言数也
　　赵汝楳曰蔡季通筮法初挂一不用止用四十八蓍于四十八中别取一蓍挂于指间三变凡三挂余一益二余二益一为少余三益四余四益三为多为九为六者各八为七为八者各二十四按此法以四十八策揲之则有四八而无五九矣
　　李士英曰季通从晦翁游防久精识博问同軰不能及义理大原固已心通意解尤长于天文地理乐律厯数之説凡古书盘错肯綮学者读之不能以句季通爬疏剖析细入秋毫莫不畅达晦庵论易推本河图洛书邵氏皇极经世书先天图徃徃多与季通徃复而有发焉
