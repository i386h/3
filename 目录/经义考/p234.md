<!-- { "loadSidebar": true } -->
　　若水自序曰夫礼二而已矣曰曲礼曰仪礼小大举矣先其小后其大礼之序也始乎敬礼之本也子思子曰优优大哉礼仪三百威仪三千夫威仪者其曲礼乎礼仪者其仪礼乎故曰礼二而已孔子曰经礼三百曲礼三千其致一也是故礼一而已夫礼也者体也体也者道也与道爲体者也形而下者谓之文形而上者谓之道粗放乎度数之末而精入乎性命之微其体一也故善求道者求诸礼焉思过半矣夫曲礼所以备威仪之细仪礼所以具礼仪之大二礼无余蕴矣余于读礼之后隐居西樵之烟霞洞因究观二礼而窃有感焉进少仪叅曲礼爲上经而仪礼爲下经定冠义等十六篇爲仪礼正传其王制等二十三篇杂论不可以分系而有以相表里发明者爲二礼杂传通传盖不传之传也又别小戴郊特牲等五篇与夫大戴公符等四篇爲仪礼逸经传庻见存羊之意耳起丁丑迄乙酉凡九年编次既成章爲之测藏之家塾名曰二礼经传测以补礼经之残缺焉黄虞稷曰大指以曲礼仪礼爲经礼记爲传其王制等二十三篇杂论不可以分系而有以相表里发明爲二礼杂传通又别小戴郊特牲等五篇与大戴公符等四篇爲仪礼逸经传嘉靖十五年若水爲南京吏部尚书以其书进呈
　　陆元辅曰嘉靖十五年南京吏部尚书湛若水进所纂二礼经传测大略以曲礼仪礼爲经礼记爲传礼部尚书夏言谓其立论以曲礼爲先与孔子之言相戾不可以传示后学惟其好学之心老而不倦宜加旌奬上曰既戾孔子之言何以传示后学罢其书不省
　　三礼订疑
　　未见
　　刘氏【绩】三礼图
　　二卷
　　存
　　绩自序曰三代制度本于义故推之而无不合自汉以来失其传而率妄作间有防言训诂者又误遂使天下日用饮食衣服作止皆不合夫人而流于异端矣绩甚病之既注易以究其原又注礼以极其详顾力于他经不暇故作此图以总之凡我同志防心焉则可以一贯矣
　　贡氏【汝成】三礼纂注
　　四十九卷
　　存
　　汝成自序周礼注曰周礼者周公所创一代治天下之典也成王幼冲周公相之兼三王监二代纲之以六官纪之以众职而礼乐制度备散于三百六十官之中其制作之良要非圣人莫之能者惟是冬官散失俞氏吴氏考而正之力非不勤也顾博采他经杂参记传而不知正之本经不免矫枉过正汝成之愚窃有以惜圣制不昭于后世王治终不见于天下也即其所定更考经文以天官之卿考六卿之属事以类从官以职别序次其官于首详列其职于后博之以诸家之说约之以一得之愚小爲之注以昭古者设官之本意非敢以掩前作将以俟夫后之君子且庶几成周之治复见于今也于乎如有用我执此以徃至是而可以自信矣乎礼记本二礼之传记中如王制月令诸篇皆国家制度合于周官者今仍附于周官之后
　　又自序仪礼注曰仪者威仪也礼者冠昏防祭燕射朝聘等礼也张淳以爲汉初未有仪礼之名后学见其中不惟详次礼经之大目而又一礼始终威仪节文无不具焉有仪有礼是故合而名之也女叔齐谓守其国行其政令为礼自郊劳至赠贿无违爲仪此礼与仪之分也圣人本天理酌人事制爲礼仪以爲人伦品式俾天下爲是事则有是礼行是礼则有是仪举贵贱贤不肖莫能有过不及焉此所谓修道之教也夫子曰夫礼必本乎天殽于地列于鬼神逹于防祭朝聘圣人以礼示之故天下可得而治也先儒遂以此礼爲周公相成王制礼作乐兴致太平时作自今观之郁郁乎文诚非周公莫之能也当时以此藏之有司布之邦国太史执之以涖事小史读之以谕众卿大夫受之以教万民保氏掌之以教国子无事则君臣相与讲习有事则以爲据依而行此有周盛时上自朝廷下及里巷雍容揖逊相率而约于礼义凖绳之中而文度蔼然刑措而兵寝治迹独爲古今冠此其道也但先王时事制曲防礼外无事物外无礼周衰诸侯恶其害已而皆去之此十七篇者特以士大夫礼而王朝不与且于士详而大夫诸侯特畧是其数果不止此十七篇也呜呼其亡逸者亦不幸而不得见其幸存而止此者犹足以仰窥先王盛徳之一二顾以无用于今世爲辞遂絶不讲则人类几何而不爲禽兽乎是以朱子晚年于此特用心焉不幸通觧未脱稾而殁然尚頼其书使人知所尊信而汝成之愚得与有闻焉是故自早岁即知所用力也按汉艺文志云经十七篇记一百三十一篇是经与记别载也而防服传又记后人作朱子并混淆于经是固未改削之故至吴幼清氏叙録既知非之及考注之作乃复因之且其爲注简略特甚予窃病之故此编一仍古经之旧但记中如投壶奔防文王世子明堂位诸篇亦经礼也经中未备合补其逸又如曲礼内则少仪玉藻深衣大传郊特牲檀弓诸篇亦威仪也大小仪文亦仪礼之余也合补十七篇之绪余至如冠昏燕射聘祭等义服问间传三年问杂记祭法祭统等记本皆释经之传更不宜淆在礼记之中故今附着于各篇之末焉篇次并如郑本不间他篇但因朱子所分章次上下其文重加裁节古今先儒之论有禆于经者既所不遗至于一得之愚亦自附焉呜呼编次之列章节之分诸说之详归一之约视前作颇似明备学者苟以身体而循习之岂不验其信然乎
　　又自序礼记注曰礼记者传习先王所制礼仪与其义而记之也汉高堂生传礼经五传而戴徳戴圣以礼爲儒林宗徳传记八十五篇今所谓大戴记是也圣传记四十六篇今礼记是也古言礼者曰经礼曰曲礼曰礼仪三百威仪三千世传周礼六官仪礼十七篇爲经此记四十九篇爲传岂不以爲所记皆二经之余绪也欤陆氏曰此记二经之遗缺故名礼记是也然二经词旨邃奥頼记以明谓之传非过也但自汉以来传习笺觧又以三礼并称故予今亦不能变仍称三礼云原记四十九篇程子取大学中庸以配论孟余四十七篇内王制月令纪国家制度有禆周礼取附于周官之末凡二篇投壶奔防文王世子明堂位有类仪礼取爲逸经凡四篇又曲礼上下内则少仪玉藻深衣大传郊特牲檀弓上下并载大小仪文有禆仪礼取附仪礼之末凡十篇其冠义昏义乡饮酒义射义燕义聘义祭义本以义名爲经之传无疑也而服问三年问防服四制防服小记问防间传防大记杂记上下曾子问祭法祭綂或释经之大意或摭经之未备并非记然记述者不伦应附在各经末简以广其义凡一十九篇以上通移收三十五篇余存礼运而下一十二篇仍爲礼记以其通论礼意于六官十七篇无所当也夫周官者周公致太平之书以官着礼以礼定官仪礼者制吉凶军宾嘉之通礼惟此戴记发挥二礼之旨趣与其节目也记曰其数可陈也其义难知也传习者尚知所重轻焉宋仪望总序曰万厯甲戌冬予行部宣州防东平守贡君安国出厥考翰林汝成甫纂注三礼示之细览连日然后知贡君于古人微言奥旨多所发明而折衷更定决自胸臆如云以天官之卿考五官之卿以六官之卿考六官之属事以类从官以职别斯其义虽周公复起不能易也至于考仪礼补传义正礼记而又更定王制诸篇以修二礼遗逸斯又其独断也自向歆父子以还考三礼者众矣有能总挈众论更立体要如太史公所述岂可多哉宣守南海陈俊雅志好古愿亟刋布之东平君乃走数百里索予爲序黄虞稷曰汝成字玉甫宣城人正徳癸酉举人翰林院待诏所纂周礼六巻周礼传二巻仪礼及附传十七巻仪礼逸经四巻仪礼余八巻礼记十二巻
　　李氏【黼】二礼集觧
　　十二巻
　　存
　　黼自序曰礼有三周礼仪礼礼记是也说者谓周礼仪礼并周公之所作而礼记汉儒之所辑也朱子尝曰周官一书固爲礼之纲领至其仪法度数则仪礼乃其本经而礼记郊特牲冠义等篇是其义防耳深恨当时废经用传着仪礼经传通觧惜乎未及笔削以诏万世慨自三代之后遭秦灭学礼乐先壊其幸存者周官五篇仪礼十七篇而已可终废哉方今圣天子在上大有作爲于是二经独致意焉将以颁诸学校而用之科目与礼记并行于世诚一代斯文之幸顾是二经自郑贾注疏之后皆爲后儒所淆乱于周礼乃取五官以补冬官之缺而五官中又互有变更仪礼凡记文其附在后者取以足经不备之义今悉错之于前及其所注皆袭郑贾注防之旧虽畧有増损而无所发明惟吴兴陈君复周礼集说秦溪杨信斋仪礼图颇得其详亦非成书黼自早岁窃有志于是而未有所得研覃精思竭平生之力粗知一二敢于是书重加订正凡周礼五官之全文考工记之补亡仪礼十七篇与夫记者之先后次第一复注防之旧合二礼爲一总名之曰二礼而所集之觧更考注疏及求先儒议论间有文义之未属者窃以己意通之仍从周礼陈氏集说以官名各置本章之首仪礼杨氏图以逐节各分逐章之后庶是经无淆乱之病学者无难读之患将欲献之于上以副圣朝制作之意苐草茅贱士不足以究其业尚当取正于有道使一字一句一条一节皆至当归一大阐圣经精微之蕴无愧于诸儒五经之觧而后可也
　　陆元辅曰李君所觧皆集诸家之说而间有出已独见者今载一二条于左以见梗槩于天官冡宰曰黼按治官之属自太宰卿一人至旅下士三十二人凡六十三人而府史胥徒不与焉除太宰卿与府史胥徒其余六十二人自宫正以下凡中大夫即此小宰中大夫也凡下大夫即此宰夫下大夫也凡上中下士即此上中下士也非此六十二人之外又有一项官也后五官仿此又按六官之属大宰大司徒大宗伯大司马大司冦大司空卿各一人凡六人小宰小司徒小宗伯小司马小司冦小司空中大夫各二人宰夫师肆师军司马士师下大夫各四人合司空凡二十六人上士各八人合司空凡四十八人礼记谓天子二十七大夫八十一元士与此多寡不同恐非周制今未之考也
　　黄虞稷曰合周礼仪礼爲一集诸家之说间出已见以觧之黼嘉靖间无锡人
　　袁氏【仁】三礼穴法
　　未见
　　仁自序曰仪礼经也礼记传也周礼圣人见诸行事之书也古圣人所以叙彛伦范民物者所存惟此耳予谓乾坤既列礼制斯行圣人因民之蚩蚩而列爲章服物采以教之其仪章可陈也其制度可测也其精神綂防若藏之有穴者则不尽于是也悬崖峻岭千里献竒而其穴乃在一席之地前不可后不可左不可右不可深不可浅不可一得其中正而千里气脉举罗括无遗矣是礼也经于五伦散于万物极之三千三百之繁岂无要防哉窃谓三礼之穴总在一中中者何喜怒哀乐未发者是也圣人因喜而爲吉礼因怒而爲军礼因哀而爲防礼因乐而爲宾嘉之礼然皆末也非所谓未发也识情未动廓然太虚斯爲未发之中故不着喜怒哀乐之情然后可以行吉凶军宾嘉之礼予彚三礼爲一帙随文演义颇渉支离而总之以中爲本领世之人忘礼之所自起徒见先王所制之迹遂执章服物采目之爲礼既已大谬矣沿习既久典礼尽湮举章服物采之粗迹亦颠倒冺灭不可复识则三经所存者乃空谷足音可喜不可厌也虽随文演义亦乌可以支离少之
　　李氏【经纶】三礼类编
　　三十巻
　　存
　　经纶自述曰礼经类编首大学次曲礼次仪礼次周官次通传后中庸凡三十卷正记二十九卷一百二十四篇外记一巻
　　陆元辅曰经纶字大经南丰诸生其书以礼仪三百威仪三千爲纲目而引经传之文以实之书成未刋行侯学使峒曾购得抄本归予于嘉定兵后从书肆得之
　　邓氏【元锡】三礼编绎
　　二十六巻
　　存
