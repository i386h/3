<!-- { "loadSidebar": true } -->
　　家翁进状曰窃惟义理之学托象数而传者也昔河南程氏倡道于洛时则邵雍发经世不传之妙新安朱氏讲学武夷时则蔡元定明图书未发之防今其遗编皆在而世之学者知读程朱之书而不知穷邵蔡之学象数之传无传焉幸而有一人事此爲事学此爲学葢千百而一二者也而沉滞下僚堙厄冗役无以自振拔于当世适仕于翁之部内是用忘分出位具以名闻窃见承节郎差处州龙泉遂昌庆元县建宁府松溪政和县廵检朱元升苦心旧学笃志遗经独探象数之传自悟羲黄之蕴着中天归藏书数万言爲图数十以述其所自得之学其说谓伏羲易先天学也黄帝易中天学也干南坤北离东坎西震艮防兑奠于四隅而爲八卦八其八而爲六十四卦者先天易也十日十二子纳而爲六十甲者中天易也中天自先天来者也其名虽异其理则一于是以中天六十甲配先天六十四卦而六十甲之序与先天六十四卦之序自然脗合不爽锱铢以是知黄帝作六十甲所以发先天六十四卦不尽之义载隂阳五行之功用被之天下万世者中天归藏易也孔子于商道而取坤干所取者商之归藏而中天之易于是乎在商易名归藏而黄帝亦以归藏爲氏商易用归藏而商之诸君皆以甲丙辛壬爲号以见归藏之书作于黄帝而六十甲与先天六十四卦并行者乃中天归藏易也归藏易自汉初已亡元升述其意而爲此书以自然之数纳自然之音符自然之象纵施横设无一不合皆元升所自悟者也至于邵氏之经世蔡氏之图书与近代诸儒象数之学皆能洞究其义爲之折衷其用功甚勤其探讨甚精非徒掇拾前人之文字语言爲之讲解漫以学问自见者比其人早游塲屋有声屡举不第舍而以右科奋图窃升斗之禄以供菽水之养身堕右弁官爲徼廵而探赜钩深卧起不辍穷壮老坚贞士之有志于学者而恬于进取不求人知人亦无有能知之者翁将指于粤始识其人是用冐犯斧钺之诛僭以元升所学上彻于朝仰祈万一之采录除已具录奏闻乞特赐甄擢收之冗散之役处以挍雠之任使海内学士知以象数爲学不惟陈言旧说之是务其于兴起文治作新斯人实非小补伏候指挥咸淳八年六月林十之序曰自昔圣智开物必有爲之先者圣人有作天不爱其道发祥阐灵无复隐秘圣人则而象之天地隂阳之情始爲天下泄此河图洛书天所以开圣人而圣人所以画卦以开天下后世也大传曰河出图洛出书圣人则之是图书并出于伏羲之世矣其言河图示羲洛书赐禹者非也周官掌三易之法一曰连山二曰归藏三曰周易其经卦皆八其别皆六十有四是八卦已重于伏羲之世矣其言文王重之者非也秦燔六籍易以卜筮之名得全然坤干之义夏时之等吾夫子已叹杞宋文献之不足征则二书不待至汉而亡久矣水檐朱公博极羣书尚友千载绝识异辞感防契自初年于邵子之书有所悟入着邵易畧例若干卷首明河图洛书之辨以爲孔安国马融郑康成关子明诸儒皆谓自一至十爲河图自一至九爲洛书惟刘牧反是牧非无见而然也按春秋纬河图之篇有九洛书之篇有六河以通干出天苞洛以流坤出地符河图本于天宐得奇数而居先洛书本于地宐得偶数而居后此其所据依以爲在验者也由是因徃顺来逆之八卦推五行纳音以明四十五数之爲河图因起震终艮之八卦推五行生成以明五十五数之爲洛书而三易之大纲定矣连山夏易也贾公彦谓连山作于伏羲因于夏后氏夏后氏之易不可见即伏羲之易可见矣夏时之行自汉太初厯至于今未之有改连山之易不可见即春首纯艮之义可见也说卦曰艮东北之卦也万物之所成终而成始也又曰终万物始万物者莫盛乎艮邵子虽以此一节爲明文王之卦要之首艮之秘固已具于所成终始万物之两言是以述连山象数图以备夏后氏之易之遗大传曰显诸仁藏诸用说卦曰干以君之坤以藏之贾公彦周官疏曰归藏以纯坤爲首万物莫不归藏于其中按归藏黄帝易也商人用之昔黄帝命大桡作甲子使伶伦造律吕日辰有十干十二支而其相承之数究于六十律吕有五声十二律而其相承之数亦究于六十干老阳之防三十有六坤老隂之数二十有四此六十也震坎艮少阳之防三十二防离兑少隂之防二十八亦六十也稽之以纳音定之以策数己亥爲隂阳之终子午爲隂阳之始六甲纳音遇己亥子午之间隂阳终始之际数必交音必藏交则生生之机不息藏则化化之迹不露一象一数莫不与图书合是以述归藏象数图例备商易之遗八卦之象不易者四反易者二此以六变而成八也重卦之象不易者八反易者二十有八此以三十六变而成六十四也其说尚矣未有究先天后天之体用因象数之合以验羲文之合者乾坤之体不互夬姤剥复具乾坤之体不互既济未济具坎离之体不互其余互体爲卦五十六其说尚矣未有悉以繇辞爻辞彖象之辞证之者是以演反对互体图例备周易之遗公于三易可谓补苴隙漏张皇幽渺寻坠绪之茫茫独旁搜而逺绍者矣抑公之于图书非求与文公先生之说异也先生释圣人则之之义曰则河图者虚其中则洛书者总其实虚五与十者太极也则虚其中者亦太极也奇耦之数各二十者皆两仪也以一二三四爲六七八九者四象也一二三四而含九八七六纵横十五而互爲七八九六四象也析四方之合以爲乾坤离坎补四隅之空以爲兑震防艮者八卦也四方之正以爲乾坤坎离四隅之偏以爲兑震防艮则亦八卦也且毕之曰又安知图之不爲书书之不爲图也邪由是观之公之说若与文公异而未尝不与之合也偹遗既脱藁当路以之传闻悉上送官籍记后省而公老矣亡禄即世其子起予在丙子嵗以示千之时方干戈抢攘欲考订肯綮未皇也明年起予即世仲子起濳独抱于泽于风波溟涬中十有八年于兹公遗言我书必得能一爲序于是缮写成编惠而好我口授手画亹亹防倦其间眡旧书多所补正犹司马子长成一家言于周南执手之后而太可无俟后世之子云幸哉有子如此夫千之少以三礼从公之族子元夫先生游辱公防年定交虽不获面受此书请问论著大指厥既从起濳尽见其书而读之窃窥其概后死不佞序焉敢辞起予名仕可世登右科起潜名仕立癸丑腊月朔葛寅炎序曰连山包牺先天易也归藏黄帝中天易也周易西伯后天易也皆遇孔圣皆脱秦火皆厄汉九师也宋室龙兴五星奎聚天生大贤于马初出之地岂偶然哉余读经世书而知先天之传在邵子读易传而知后天之传在程子独怪夫中天旷千百余年无传焉余尉青田以王事防水檐朱君于沐鹤溪公退之暇出一编书示余曰三易备遗其推原归藏中天之妙引之于先天不见先天之为先推之于后天不见后天之为后是将合邵程为一书独传有熊氏不传之妙也呜呼道之兴天也废亦天也其废而复兴庸非天乎孔子曰吾欲观商道是故之宋而文不足征也吾得坤干焉使天不生孔子于皇风既邈之后黄帝之道将无传焉不生微子于商绪将坠之初汤之道独得而存乎哉吾想其抱祭器而来归也坤干之道已得之宋矣呜呼姬辙之东茫茫禹迹知有是书者谁也宋虽有是书知有是道者谁也夫子商人也乃独知焉呜呼天遗商道于商之后而必使商人知之是可以观天意矣呜呼旷千百余年朱君何从而知之乎其间之邵程子乎闻之有熊氏乎曰闻之天时咸淳癸酉四月朔日书
　　元升自序曰周礼春官掌三易一曰连山二曰归藏三曰周易连山作于伏羲用于夏归藏作于黄帝用于商周易作于文王用于周一代之兴必有一代之易虽不相沿袭而实相贯通连山首艮归藏首坤周易首干其经卦皆八其别皆六十有四是数圣人者岂各出已见以为斯易哉龙马之所呈神之所授是皆得之天者也周公相成王设官分职命太卜命筮人并掌三易不以周用周易而置连山归藏于无用是天固将以斯易托斯人也周辙既东周礼废阙天之未防斯文也复生孔子为天下木铎黜八索阐十翼韦编三絶而周易系矣之而得夏时焉之宋而得坤干焉故天下后世有亡书无亡言而连山归藏易传矣是天又将以斯易托斯人也孔子既没经秦历汉连山归藏寂然无闻惟周易行于世汉儒用心徒勤着眼不及或破碎一卦以直六日七分或牵强四卦以管二至二分或杂之以谶纬之文或引之以老庄之境如盲摸象如管窥天万端臆説千差并起是何易道之不幸也天开我宋五星奎聚两曜合璧异人间出希夷陈抟以先天一图传种放放传穆修修传李之才之才传邵子康节康节以超诣绝尘之姿加以融防贯通之学着皇极经世书包罗万象该括三易本领正大规模宏逺是天又将以斯易托斯人也呜呼易固坠也天固兴之易固晦也天固彰之天之心欲以斯易福斯世也昭昭矣元升结发读书防心易学慨皇王之道冺冺没没其不絶者若一线之系千钧也元升上无位下无应徒以疏贱抱此勤志根极理要铺陈规范掎揭沦坠显发幽渺尚拟补皇王之絶学于千百世之上存皇王之良法于千百世之下辄不自揆本诸河图洛书述三易备遗因世次而冠以先天中天后天之名庻几连山归藏得与周易并显于世后之人或因此知邵子之心则知孔子周公之心与文王黄帝伏羲之心知孔子周公与文王黄帝伏羲之心则知天之心咸淳庚午冬至
　　子士立跋曰夫子既没迄今千七百年间诸以易立家者专于理则简于象数专于象数则荒于理因注迷经因疏迷注致十翼本防不白于世而世之学者果于袭旧疑于知新罕研圣人作易之根柢我先君子述三易备遗曰河出图洛出书圣人则之此夫子明作易之根柢也故言理必考象言象必考数理象数无抵牾然后措诸词写诸图自谓得圣人之心于注疏解释之外有先儒所未发者视诸家言易理自理象自象数自数三易自三易河图洛书自河图洛书判然不相符者不侔矣噫此其于易也功不在名世诸儒下咸淳庚午备遗成帙部使者则堂家先生一见奇先子书用闻于朝防国督戍事严未遑暇也送中书籍记载三载先子殁先兄起予甫继志纂述时事且别多所散失起予甫亦下世矣士立弗克肖似夙夜罔敢斁惟父兄之志是酬补遗苴阙仅完其帙敬锓诸梓非敢曰论譔其先人之美以显扬之后世也易之晦也明也有时也人焉得而已诸时元贞乙未立春日
　　王氏【埜翁】见易篇
　　佚
　　周易分注
　　佚
　　太古见易篇自序曰尝观于易意契杳茫见九宫宗五四象数藏叅伍错综离合纵横湿燥艸木逆相制形以触万彚蔑徃不通则知伏羲画卦河图是放干兑下重奇太阳金生艮坤出水数六太隂爲祥故天多于南川泽注旁昆仑亥地地厚朔方离震少隂木之子防坎厥父火少阳故大明未彻隂解雷行阳破凉风月孕西光是曰先天爲易钜纲又见洛书出数十五五位得合生成族聚金火变至凉秋炎夏周易儗之男女当柄父母以老遯于野坎降离生中气遂执子午左兄司木春生阳初右姊秉金秋杀隂末是取防以隂萌恒随雷兑以重刚不违父艮累则坤胖嫓中土对峙寅申食水寝火消息五行四序顺布是曰后天洛书爲祖何汉孔臆说亥豕鱼鲁二刘附和交肆慢侮緜歴千五百嵗有如日月弗覩我虽颛防独不喻于洛河马于是诎众说复本文作见易防圣言证今质古沿委溯原一逆一顺体用彪分方圆斜竪同易门戸不顾鬼责人非爲易雪寃杂志墙屋语逺于烦爰总厥防以诏后昆亦足自娱乐何必后世子云
