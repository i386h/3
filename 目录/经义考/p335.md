<!-- { "loadSidebar": true } -->
　　汪伟序曰横渠经学理窟或以爲先生所自撰伟按熙寜九年秋先生集所立言以爲正蒙其平日所俯而读仰而思妙契而疾书者宜无遗矣明年遂捐馆舍所谓文集语录诸经説等皆出于门人之所纂集若理窟者亦分类语录之类耳言有详略记者非一手也虽然言之精者固不出于正蒙谓是非先生之蕴不可也论学则必期于圣人语治则必期于三代至于进爲之方设施之术具有节级凿凿可行非徒托之空言者朱子曰天资高则学明道不然且学二程横渠良以横渠用功亲切有可循守百世而下诵其言若盲者忽覩日月之光聋者忽聆雷霆之声偷惰之夫咸有立志其正蒙之阶梯与其闲数条与遗书所载不殊可见先生平昔与程氏兄弟议论之同而非勦以入也大理丞莆田黄君伯固志趣高逺守道笃信有先生之勇闲取理窟刻于官寺俾有志之士知所向往亦推先生多栽培思以及天下之意云黄巩跋曰先生经説之类朱文公编次近思录取之矣独理窟世所罕见然晁氏读书志有经学理窟一巻张某撰黄氏日抄亦谓横渠好古之切故以诗书次周礼焉但晁云一卷而此则五卷岂本自一卷而爲后人所分未可知也考之近思录凡取之先生文集语录诸经説者乃皆出于理窟意理窟亦其门人彚辑文集语录诸经説之语而命以是名殆非先生所自着也然则晁氏与日抄之所云者其又未必然先生文集及诸经説皆不传其见于近思录者亦无几犹幸是编之存先生所谓知礼成性变化气质之道学必如圣人而后已者盖屡书焉世之欲求先生之学者其可忽诸
　　王氏【安石】三经新义
　　佚【分见各经】
　　薛应旂曰王介甫解洛诰有不可晓者则阙之此亦见其不专于自用也刘子澄甞言王介甫不凭注疏欲修圣人之经不拘格例欲新天下之法可谓知务但其出于已者反不逮旧以至误国害民　又曰介甫三经义皆颁之学官既而诛絶之甚遂泯其传自今思之或不无一二可取当时不以人废言可也宋鉴绍兴九年沙县陈渊爲右正言入对因论程颐王安石学术同异上曰杨时之学能宗孔孟其三经义辨理甚当渊曰杨时始宗安石后得程颢师之乃悟其非上曰视三经义解具见安石穿凿矣渊曰穿凿尚小至于道之大原安石无一不差上曰云何渊曰圣学所传止有论孟中庸论语主仁中庸主诚孟子主性安石皆暗其原仁道至大论语随问随荅以爱人语樊迟特其一端而已而安石遂谓以爱爲仁其言中庸则谓中庸所以接人高明所以处已孟子七篇专发明性善而安石取雄善恶混之説至于无善无恶又溺于佛其失性逺矣
　　杨氏【时】三经义辨
　　宋志十巻
　　未见
　　中兴书目辨王安石书诗周礼三经义之失
　　玉海绍兴五年六月起居郎朱震言故龙图阁学士杨时所着三经义辨请令本家抄录投进
　　吕本中曰山沈浸经书推广师説穷探力索务极其趣涵蓄广大而不敢轻自肆也
　　朱子曰山一出追夺荆公王爵罢配享孔子且欲劈毁三经板士子不乐遂相与聚问三经有何不可辄欲毁之当时山亦谨避而已
　　王氏【居正】三经辨学
　　三十八卷【分见诸经】
　　佚
　　吕祖谦状曰公之学根极六艺深醇闳肆以崇是辟非爲己任自其少年已不爲王氏説所倾动慨然欲黜其不臧以觉世迷其在兵部以事请对因及王安石新学爲士大夫心术之害请以辨学爲献上许之公既上辨学而山杨先生三经义辨亦上于秘府于是孔孟之本防始明天下遂不复宗王氏
　　宋鉴绍兴五年正月兵部侍郎王居正献辨学四十二篇居正甞入见请以旧所论著王安石父子平昔之言不合于道者爲献上许之居正乃厘爲七卷其一曰蔑视君亲亏损忠义凡所襃贬悉害名教其二曰非圣人灭天道诋诬孔孟宗尚佛老其三曰深惩言者恐上有闻其四曰托儒爲奸以行私意变乱经防厚诬天下其五曰随意互説反覆皆危其六曰排斥先儒经术自任务爲新竒不恤义理其七曰三经字説自相抵牾诏送秘书省又进言曰臣闻陛下深恶安石之学久矣不识圣心灼见安在敢请上曰安石之学杂以霸道取商鞅富国强兵今日之祸人徒知蔡京王黼之罪而不知天下之乱生于安石居正对曰祸乱之原诚如圣训然安石所学得罪于万世者不止此因爲上陈安石训释经义无父无君一二事上作色曰是岂不害名教孟子所谓邪説者正谓是矣居正退即序上论系于辨学书首上之
　　胡氏【埜】诸经讲义
　　佚
　　江西通志胡埜字徳林寜都人政和八年进士婺州教授方腊陷城罹害
　　黄氏【彦逺】五经指南
　　佚
　　江西通志黄彦逺字思邈金谿人政和二年进士爲平江府教授调吉水令
　　张氏【邦彦】经解
　　佚
　　楼钥曰邦彦政和二年由太学上舍擢进士第官左朝散郎赠朝议大夫有经解杂著数十卷
　　邹氏【首】六经解
　　佚
　　闽书首字晋信福清人宣和二年乡荐南渡后被讦赐死
　　张氏【网】六经辨疑
　　宋志五卷
　　佚
　　六经确论
　　宋志十巻
　　佚
　　王氏【廷珪】六经讲义
　　十巻
　　佚
　　陈氏【光】六经讲解
　　佚
　　闽书字世徳永春人与陈知柔爲友梁克家受业焉官封州佥判权知贑州甞进六经讲解
　　萧氏【楚】经辩
　　二卷
　　未见
　　陈第曰凡四十九篇














　　经义考卷二百四十二
　　钦定四库全书
　　经义考卷二百四十三
　　翰林院检讨朱彝尊撰
　　羣经【五】
　　程氏【俱】汉儒授经图
　　佚
　　俱自序曰古者尊师而重道自天子达于庻人故孔安国授经昭后死爲之服桓荣傅明帝于东宫及即尊位幸其第至里门下车拥经而前盖其严如此汉兴诸儒以经谊专门教授故学者必有师承源流别皆可推考歴东汉二晋以迄有唐余风犹有存者然其间大儒间出不专以一经章句授诸生如王通行道于河汾之间韩愈抗顔于元和之际故从之学者其于行已成务作爲文章皆足以名世而垂后如魏征王珪李翺皇甫湜之徒是也陋哉夏侯胜之言也曰士病经术不明经术茍明取青紫如俯拾地芥耳夫所贵于学者岂专爲是哉而胜以利诱诸生何也西汉之俗固已尚通达而急进取矣又使士专爲利而学学而仕仕而显则不过容悦患失而已如张禹以经爲帝师位丞相而被佞臣之目后世议者谓西汉之亡以张禹谷永因灾异之对枉公议以阿王氏二人者皆成帝所取决关汉存亡之机者也然则懐奸狥利岂其志本在青紫故耶后世君子志于青紫者众求师务学者寡学者亦无所师承此予所以常恨生之晚也方祖宗隆盛之时如孙明复胡翼之以经术杨文公欧阳文忠以学问文章爲一时宗师学者有所折衷而问业焉王荆公出以经义授东南学者及得君行政于天下靡然宗之元祐间苏子瞻以文章主英俊之盟亦云盛矣予卧病里中读西汉儒林传观其师弟子授受之严所谓源流派别皆可推考者窃有感焉且浮屠氏自释迦文佛传心法与夫讲解之宗至于今将二千年而源派谱牒如数一二下至医巫祝卜百工之技莫不有所师如吾儒师承之道乃今蔑焉所谓学官师弟子如相遇于涂耳盖可叹也则其事业之不竞语言之不工名节之不立无足怪者因以汉儒授经爲图以想见汉兴之风范云建炎四年六月
　　罗氏【无竞】经解
　　佚
　　胡铨作传曰罗无竞字谦中庐陵人仕爲建寜主簿卒门下客私諡曰孝逸先生有经解数卷
　　呉氏【沆】羣经正论
　　四卷
　　佚
　　玉海绍兴十六年九月呉沆进羣经正论四卷
　　郑氏【伯熊】六经口义拾遗
　　佚
　　宋氏【藻】羣经滞穗
　　百篇
　　佚
　　闽书藻字去蕐莆田人绍兴中进士知江隂军
　　黄氏【开】六经指南
　　佚
　　任氏【文荐】六经章句
　　佚
　　姓谱闽县人绍兴中进士历浙江提刑本路都转运使
　　杨氏【汝南】经説
　　三卷
　　未见【一斋书目有】
　　陆元辅曰汝南字彦侯龙谿人绍兴中进士爲广州教授摭诗礼中庸春秋义成三十篇以授学者仍表进于朝
　　洪氏【适】经子法语
　　未见
　　杨氏【甲】六经图
　　六巻
　　存
　　中兴书目绍兴中布衣杨甲撰
　　毛氏【邦翰】增补六经图
　　六卷
　　存
　　中兴书目绍兴中布衣杨甲撰六经图乾道中毛邦翰复增补之易七十书五十有五诗四十有七周礼六十有五礼记四十有三春秋二十有九合爲图三百有九
　　苖昌言序曰陈大夫爲抚之期年乐民之安于其政思所以富之教之之叙既已创辟试院以奉圣天子三年取士之制又取六经图命泮宫执讲肄者编类爲书刋之于学以教诸生谓昌言掌教于是邦积十余年而庠序友生相与爱敬之不衰俾参订焉既逾月诸经谕各以其图就议于予且曰六艺之文浩博若欲别加编摩非积以岁月有不能是图集诸家所长愿因其旧庻得以亟称贤大夫善教之意予韪其説无敢去取惟传写诠次有舛误者是正之而已凡得易七十书五十有五诗四十有七周礼六十有五礼记四十有三春秋二十有九合爲图三百有九盖甞论之自汉儒章句传注之学行而士之道学益不明逮本朝以经术取士大儒继出讲解一新而后天下之士皆知渊源之归今是图之作凡六籍之制度名数粲然可一二数使学者因是求其全书而读之则造微诣逺兹实其指南也若因以得于观瞻之闲遂以爲圣人之经尽在于是则破碎分裂不尤甚于爲之蕐藻鞶帨者邪其不见斥于覃思幽眇者寡矣然则陈大夫之易图爲书不无意也观者宜深思之顾起元曰六经图爲宋绍兴中布衣杨甲所撰乾道初知抚州陈森属教授毛邦翰等补而刻之爲图三百有九旧鲜行世者顷新都呉氏购得宋本始授梓人计部大夫汝南方公览而善之谋于同僚诸大夫斥帑羡复刻而存于署既成属爲之叙夫图书之用创于圣人使百代宪章譬诸经纬勿可偏废者也古之学者得其书必攷其图后之学者修雕绘之技或以词藻相矜严于古之名物度数抵牾濶疏者有矣不知形而上者谓之道形而下者谓之噐天下之道贞夫一者也使尽废其形则噐亡而道亦不可见矣故曰书不尽言言不尽意圣人立象以尽意然则标于指外通于意表惟图能之是固书之所不尽也穷经者试以是参伍而想像之于六艺之言当更有洞若观火者又安得谓观象非忘言之妙哉予又甞考之易有唐沈熊之谱宋刘牧朱震之图书有唐之无逸图治要图诗有魏卫协之图唐之草木虫鱼图春秋有汉严彭祖唐张杰李瑾之图宋邓名世之谱礼有汉郑阮谌唐张镒夏侯伏朗宋梁正聂崇义之图陆佃之象今皆轶不存而是编所图多沿旧记党枯防朽间亦有之夫谬解牺尊臆注葵首昔之通人不无可议今以此掎摭异同纠廸淆舛因形契理亲见古人则是图诚爲六艺之津涉也方今古学载兴异书间出羽陵蠧简半在人间顾经笥断残尚须防方公与诸大夫亟举是编而表章之其于通经学古禆益宏多矣
