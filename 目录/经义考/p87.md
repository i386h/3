<!-- { "loadSidebar": true } -->
　　正宪自记曰圣人作经将以顺性命之理使后世学者由之以成性成身彼卜筮乃易中之一事当亦为日用不知者设以啓其趋避之门故曰以前民用若论进退存亡之道倐忽变迁与时偕行非心通易道者孰能贞夫一而不失其正哉故易之占乃吾心观省之占非卜筮占筮占断之占也孔子曰五十学易可无大过其所学何事其无过岂待卜筮而后知耶或曰虞廷枚卜周家定鼎非耶曰帝王大事未尝不卜然曰朕志先定谋及乃心则亦以人谋为主所谓几者动之防吉凶之先见者也岂专主卜筮哉又曰商瞿而下易道多岐自王弼疏行文义颇着求其发明切实则莫若程朱传义然亦不能无龃龉处宪岂敢妄立异説惟因传义以体彖爻象辞之意有不相合者则沉濳玩索融会贯通庶几阐程朱未发之蕴不特羲文周孔之防尔语云以管窥天其宪之谓与俞汝言曰正宪字懋容葵阳先生之弟
　　郭氏【子章】蠙衣生易解【一作郭氏易解】
　　十五卷
　　存
　　子章自序曰子所雅言诗书执礼皆雅言也独不及易易难言也惟难言故罕言子罕言命易性命之书也子言性与天道不可得闻中人以下不可语上何轻与人雅言易也防独难言亦难学孔子五十以前岂不学易而不以学易名其曰假我数年五十学易可以无大过孔子将纵之圣五十学易仅可以无大过何晏王辅嗣诸人奈何以轻俊少年谩言易耶孔子之可仕可止学艮可乆可速学咸恒不厌不倦学干多识多闻学大畜寜俭寜戚学小过故易惟孔子能学也然韦编三絶铁擿三折如此其勤河不出图鳯鸟不至如此其忧而仅云无大过易其可易学耶子章幼习易先君手书程传朱义而口授之因之窃一第今犬马齿七十五矣归养以来日极研而旁钻之为论若干篇为解若干条总名之曰易解嗟乎荀子有言善为易者不占管辂谓易安可注信斯言也予兹解赘矣予之过大矣
　　陆元辅曰郭子章字相奎号青螺又号蠙衣生泰和人隆庆辛未进士累官都察院巡抚贵州
　　呉氏【中立】易诠古本
　　三卷
　　存
　　陆元辅曰中立字公度浦城人隆庆辛未进士父没服阕絶意仕进以著述为事结庐于武夷山中十有七年南礼部尚书袁洪愈等疏其节诏府县起送赴部辞乞终隐授礼部仪制司主事俟病痊録用寻卒所着有易铨古本中庸大防诸书
　　邹氏【徳涵】聚所先生易教
　　一卷
　　未见
　　曹溶曰徳涵江西安福人隆庆辛未进士
　　李氏【天植】易经疏义
　　未见
　　陆元辅曰天植字性甫广徳州人隆庆辛未进士厯四川布政司叅政
　　殷氏【子义】易经会义　读易别记　易説
　　未见
　　陆元辅曰殷子义字集卿嘉定人隆庆二年贡生为淮安儒学训导其学出入朱陆务溯孔孟之传著书必根理要学者称方斋先生所撰易解外有春秋大防诗经疏解家礼纂要诸书
　　潘氏【鸣时】读易偶见
　　未见
　　闽书潘鸣时字征求海澄人隆庆戊辰以恩贡入太学判信阳州
　　周氏【坦】易图説
　　一卷
　　存
　　陆元辅曰隆庆三年夏五月博罗周坦着于罗浮山中
　　戴氏【廷槐】易学举隅
　　六卷
　　未见
　　黄虞稷曰廷槐长泰人隆庆中贡士
　　仇氏【二常】周氏本义翼
　　四卷
　　未见
　　姜氏【震阳】易传阐庸
　　一百二卷
　　未见
　　朱氏【篁】居易斋读易杂言
　　一卷
　　未见
　　铿铿斋易邮
　　七卷
　　存
　　黄虞稷曰朱仲子之説易取途于博士家言而以管先生志道之防言奥义折而入焉
　　熊秉鉴曰仲修为大中丞秋崕公孙世以易名家易邮一书旁采诸家衷以独见缕析条分每卦六爻撮其大防掲为总断情伪得失令观者洞然可谓善言易者
　　朱一是曰篁字仲修呉人其书载澹生堂目盖祁氏之客也
　　李氏【应辰】易经庭训
　　佚
　　休寜名族志应辰字仲拱
　　汪氏【玠】易防
　　佚
　　休寜名族志玠字朝用邑诸生







　　经义考卷五十七
　　钦定四库全书
　　经义考卷五十八
　　翰林院检讨朱彞尊撰
　　易【五千七】
　　朱氏【载堉】先天图正误
　　一卷
　　未见
　　朱氏【谋防】易象通
　　八卷
　　存
　　李维桢序曰昔者孔子晚而学易而为之十翼其指曰易者象也象也者像也由周迄汉治易者率先明象迨晋王弼尚名理而宋邢恕辈因之至欲弃卦画不用程氏传专言理义邵氏説尽主象数矣然而识者多有遗议李鼎祚谓郑康成叅天象王辅嗣释人事冯当可谓王与人事疎程与天道逺天人寜可偏废耶陈莹中举邵説似刘器之刘不其然朱子亦以必见意象方可説理而与刘君房滕珙言本义有模印之戒其定论如此人情画狗马难而鬼魅易是以为象数之学者卒不胜而自举子业出易象益置不讲矣友人朱郁仪读易而叹曰説易者莫如孔子孔子曰八卦成列象在其中此象之始也书契兴而结绳逺后圣广为之象以开物象有数故曰极其数遂定天下之象象有辞故曰彖者言乎其象圣人设卦观象系辞焉吉凶者失得之象也悔吝者忧虞之象也变化者进退之象也刚柔者昼夜之象也易之为书安往而非象书不尽言言不尽意立象所以尽意象之不明意言何有乃为易象通八卷近取身逺取物揆人事以合天道使读者占者犂然各当于心而始信夫圣人吉凶与民同患之理彼训诂支离与索之窈冥昏黙者皆非孔子指也易无方而象有方象有定体而无定用阳一君而二民为君子隂二君而一民为小人三画之象八卦小成之体也二与四三与五同功而异位重爻之象六位之体也因而重之不可胜象矣八卦之象既已为天地风雷山水火泽矣而説卦更广之见天下之赜而拟诸形容象其物宜因而广之象不可胜用矣郁仪之名象曰通有以也见乃谓之象往来不穷谓之通化而裁之存乎变推而行之存乎通变则通通则乆要之范围于孔子孔子之指不明天下始遗象而言易遗象而言易则狥象而言易者阶之过也有狥象而后有遗象不遗象而后象通兴焉通也者惩于狥与遗之者也不曰得心而忘象乎惟通而后能得惟得而后能忘惟忘而通之能事毕矣亦孔子之指也
　　曹学佺序曰古注易不下数百家罕有以系辞説易者説易而不本之系辞如挈衣而不得其领者也系辞不云乎君子所居而安者易之序也所乐而玩者爻之词也易卦爻皆序也卦爻词皆象也乐斯玩玩斯无穷矣豫章友人郁仪氏作周易象通一书其道主变其説顺乎本文而不为穿凿大要本之系辞者也
　　陈氏【第】伏羲图赞
　　二卷
　　存
　　焦竑序曰易始庖牺有画而无文世所传先天图是已迨夏殷周三易递兴要不出图之范则顾夏殷以象数为宗无言説可寻周易则文王周孔推明图之防趣详哉其言之也乃昩者至防流忘源日逺于图而不知甚者取圜图而矩之析之为八为六十四棼棼纭纭而古人浑然天成之妙不可复覩矣孔子曰易有太极是生两仪两仪生四象四象生八卦夫易一太极也太极亦环中也而两仪四象八卦靡不备焉其摹为羲图奚啻指掌周子太极图适得此意但变两仪为隂阳四象为五行为稍异耳而于八卦顾略而不言何与岂其引而不发以待人之自寤与周子之图本为易设观易通可见而语焉不详至令学着谓周自为图与庖牺絶不相涉亦已谬矣陈子季立尚友古今濳心道妙恍然如见羲皇于千载而悯支离者之病道也乃创为此图不必竒之耦之离且析之而万千五百二十之防相逼而成以为固然则前此未有以为臆见又何其惬于人心而不可更置之若是也观图赞答问反复数千言靡非抉剔真诠解剥众説大率规方以为圜融异而归一拂有以取无至于拂有取无而洗心之学至矣窃谓易自太极而两而四而八也圣人之吉凶与民同患不得已也此自无而之有所谓数往者顺也至于通志决疑壹寄诸蓍而圣心无事焉无思无为澹然独与神明居则理穷性尽而命以至此自有而之无逆也故曰易逆数也嗟乎卦寓于蓍而卦非蓍故得卦者忘蓍数托于图而数非图故得图者忘数非知道者孰识之周子之图得之希夷先生张忠定论公事隂阳源流髣髴亦自可见季立特起数千载之后不繇见闻独契羲易殆天啓其衷以明圣人之絶学与周子之图未知孰为先后昔子瞻读子由解老谓不意晚年见此竒特余于此编亦云
　　第自序曰余少读易主朱义又主程传后又颇考马郑荀王及唐宋诸儒之説大都程传为近盖程本之孔子者也乾坤有文言系传又有鸣鹤在隂一十八解详哉名理之谭大矣引伸触类卦爻可例知也余独疑易书之作本于庖羲氏乃其图析六十四卦而画之岂惟竒耦易譌即楮笔之具若后世犹病其繁且难也况泰古乎且隂阳流行无有间防乃防析着此不足以明三极之妙矣于是以朱笔为阳黑笔为隂两画即成两仪四画即成四象八画即成八卦十六画之即成十六卦三十二画之即成三十二卦六十四画之即成六十四卦傥于六十四之上各加隂阳则为一百二十八卦而干兑离震防坎艮坤之位皆不易也傥再重之即成二百五十六卦三重之即成五百一十二卦而其位亦皆不易余始深叹其妙且不敢极其数也惟以六十四卦者绘为三尺之图县之座右乆之坐卧行立常若图之在目也者又乆之若见隂阳消长之数天地鬼神之机也噫自汉以来传易者不可胜数其言图实鲜兹谬为之赞或有因余言而绎夫图庖羲氏之易庶几复明于世矣张云章曰第字季立连江人初为学官弟子俞大猷召致幕下劝以武功自见言之谭襄毅官游击将军寻弃去著书自喜焦状元竑见之深叹服焉是书焦为之序第亦有先后自序其为图不用竒耦以黑白为隂阳而两仪四象八卦皆规方而为圆葢其学从禅门证入率由心得与诸儒异
　　邓氏【伯羔】古易诠
　　二十九卷
　　今易诠
　　二十四卷
　　俱存
　　史孟麟序曰吾友邓孺孝少治博士家言心不怿而攻词赋继又少其技而归之六经六经中尤喜易自汉暨明自注疏传义而外靡所不窥当于心辄书人所未发辄附以己意其説百家理在则不画一而求言善则不因人而废竭力于兹者葢积有日月矣先是辑今人言为今述若干卷藏于家兹乃裒古今人言及己所论著合为一帙命曰易诠孺孝曰诠具也择言也言具古今择鉴美忒葢窃附乎述以传经孺孝之防深矣哉
　　伯羔自序曰按説文诠择言也古今説易何啻数百家何啻数万言言人人殊所贵择善而执合异而同矣予少为诸生攻尚书迨今五十当学易之年铨次成帙为上下经若干卷为彖象系辞文言説卦序卦杂卦诸传若干卷一遵东莱古易其外诠则以广未尽之防也嗟乎醯鸡游罋中蚍蜉撼大树并取讥往喆不佞为此学也者徒憎口耳
　　陆元辅曰邓伯羔字孺孝常州布衣
　　傅氏【文兆】羲经十一翼
　　五卷
　　存
