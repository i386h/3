<!-- { "loadSidebar": true } -->
　　易【五十四】
　　方氏【逢时】周易外传
　　一卷
　　未见
　　陆元辅曰方逢时字行之嘉鱼人嘉靖辛丑进士累官太子少保兵部尚书
　　张氏【鹗翼】易説辨譌
　　未见
　　陆元辅曰张鹗翼字习之上海人嘉靖辛丑进士累官右佥都御史巡抚贵州
　　陈氏【士元】易象钩解
　　四卷
　　易象彚解
　　二卷
　　俱存
　　士元自序曰孔子曰易之兴也其于中古乎作易者其有忧患乎今观泰否剥复损益夬姤之相次也隂阳消长治乱存亡之机微矣先儒传注论义理不论祸福虑人以卜筮浅易也发明彖爻非不显著而取象之由则畧而不论夫文周系辞观象以阐吉凶占者玩辞稽象以定趋避朱晦庵张南轩善谈易者皆谓互体五行纳甲飞伏之数俱不可废岂不豁然于蓍变而歉然于传经哉盖文周彖爻虽非后世纬数琐碎拘拘互体五行纳甲飞伏也而道则无不冒焉传注者惟以虚之防例之有遗论矣往予为彚解三卷括其大凡而旧所谬承尚阙质问者兹则述之简篇题曰钩解云钩曲也转取也本无所见物而旁通者也若夫隂阳消息治乱存亡之几其何能解哉陆元辅曰士元字心叔应城人嘉靖甲辰进士
　　沈氏【束】周易通解　易图
　　俱未见
　　姓谱束字宗约防稽人嘉靖甲辰进士厯给事中疏劾严嵩下诏狱十五年释为民隆庆改元起复职擢通政咸辞不出
　　吴氏【文光】周易防通
　　未见
　　陆元辅曰吴文光字有明婺源人嘉靖丙午举人除应山知县拂衣归里讲学学者称为一源先生
　　陈氏【嘉谟】周易就正略义
　　五卷
　　未见
　　黄虞稷曰嘉谟庐陵人嘉靖丁未进士
　　王氏【樵】周易私录
　　未见
　　陆元辅曰王樵字明逸号方麓金坛人嘉靖丁未进士累官刑部侍郎南京右都御史卒諡恭简
　　李氏【先芳】周易折衷录
　　五卷
　　未见
　　陆元辅曰先芳字伯承濮州人嘉靖丁未进士
　　梅氏【继勲】周易管闚
　　四卷
　　未见
　　李延昰曰宣城人嘉靖己酉举人汉阳知县迁黄州府通判
　　张氏【四知】易经辩疑
　　未见
　　汝宁府志张四知字子畏信阳州人嘉靖庚戌进士歴官四川按察司佥事
　　鲁氏【邦彦】图书就正录
　　一卷
　　存
　　王道行序曰睢阳鲁朝选登第授行人以终养归十余年事亲之外殚思六籍读易有得爰着是编大传言太极濂溪先生以无极赞之防以五行真为不类象山非之不害其为象山然则朝选今日之所论辨初何嫌于异同哉至谓太极不可见图两仪以见太极深得古人之意且衍为四象八卦无不脗合他如论图书之理驳先儒五行经纬之説为非是以八卦轮转明逆顺之序谓易道主变不主生与夫性善之説皆平正精确足以羽翼大易无疑也嘉靖丙寅二月
　　曹溶曰鲁邦彦字朝选睢州人嘉靖庚戌进士
　　李氏【贽】九正易因
　　四卷
　　存
　　贽自序曰易因一书予既老复游白门而作也三年就此封置防笥上济北读易于通州马侍御经纶之精舍昼夜防详更两年而易因之旧者存不能一二改者且至七八矣侍御曰乐必九奏而后备丹必九转而后成易必九正而后定宜仍旧名易因而加九正二字予喜而受之遂定其名曰九正易因也闽书李载贽晋江人嘉靖壬子举人
　　徐氏【师曽】今文周易演义
　　十二卷
　　存
　　师曽自序曰余用古文周易作演义以俟好古君子复取今文录之以为是编葢经传之乱乆矣汉魏而下千有余年未闻有正之者至宋始定于吕氏然惟朱子崇信之而一齐众楚卒不能广其传呜呼何其难也方今朝廷之颁布有司之贡举学官之藏闾童之习率用今文而余欲以古文变之势必不能此是编之所为录也本义之书其文简略其防防奥骤而观之猝未见有不合者而不知毫厘之差谬以千里不可不择也余为是书搜括百家谘访众説而折衷于朱子前后十年始获脱藁然中多未定未敢传诸人也间出以质防稽士人遂刻诸杭迩来谒告家居药物之余重加修改友人董朝献请刻以传余方悔初本未定而误行也遂不辞而卑之隆庆戊辰七月人物考徐师曽字伯鲁呉江人其学自易旁及诸经以至洪范皇极隂阳厯律医卜篆籀诸家皆能通其説中嘉靖癸丑进士改庻吉士授兵科给事中歴礼科左给事中
　　姜氏【寳】周易传义补疑
　　十二卷
　　存
　　寳自序曰秦火六经易以卜筮故获存于太卜之官而汉儒説易鲜有得其要领者惟宋程朱二氏説为是程传专主理而不尽及占朱子本义谓此为卜筮之书其説则专主占愚于是心有疑焉家居十有五年日手是书居乎是动乎是观且玩乎是日求所以寡过而未能又日求所以贯通其説而未有得也乃専主传义十八九旁及诸家十一二于程朱二先生之説间有疑者未详者由臆见为臆説其或有一得之愚一隙之明悉录之乆而成帙防以入留曹侍御潘君维岳郡守古君之贤并有志学易者谓可以传相与校正而刻之新安郡斋夫孔子能羽翼三圣人之经程朱二先生又能羽翼孔子之经使予之説而可羽翼乎程朱二先生之传义二君虽许我乎必以俟诸后来者
　　人物考姜寳字廷善丹阳人嘉靖癸丑进士歴南京礼部尚书加太子少保
　　程氏【廷策】读易琐言
　　未见
　　人物考程廷防字汝扬歙县人嘉靖癸丑进士官辰州知府
　　江氏【一麟】易説
　　未见
　　陆元辅曰江一麟婺源人嘉靖癸丑进士
　　顾氏【曾唯】周易详蕴
　　十三卷
　　存
　　陆元辅曰顾曽唯字一贯号鲁斋吴江人嘉靖癸丑进士
　　孙氏【应鼇】淮海易谈
　　四卷
　　存
　　应鼇自序曰易以着天地万物之理天地万物之理妙于人心古之圣人生而明诸心矣欲人人皆明诸心于是作易自经之意晦于是诸儒为之传愚自学易尝求诸儒之説于传求诸圣人之説于经未窥测也已乃因传以求经因经以求心噫嘻天地得易以清以宁万物得易以生以成吾人得易上下四方往古来今罔不毕臻心之理若是至精至纯至大至一也得其心斯得其理矣继自今请终身是易也夫隆庆二年戊辰中秋日
　　陆元辅曰应鼇如皋人嘉靖癸丑进士仕至南京工部尚书万厯初諡文防
　　李氏【贵】读易劄记
　　二卷
　　未见
　　曹溶曰贵丰城人嘉靖癸丑进士
　　邓氏【元锡】易经绎
　　五卷
　　存
　　高佑釲曰邓元锡字汝极江西新城人嘉靖乙夘举人以南昌守范涞南国子祭酒赵用贤荐遂以翰林院待诏徴自号濳谷万厯戊寅绎易于廪山既卒学者私諡为文綂先生
　　顔氏【鲸】易学义林
　　十卷
　　存
　　鲸自述曰易之为书包含万理义更四圣象数具陈已无余蕴后儒纷纷之説非无所见终堕偏枯惟伊川传辞博义该神理两得説莫辨于此矣朱子复本占法作本义窃谓易不专为卜筮之书易有君子之道四焉以卜筮者尚其占特四中之一耳今故悉遵程传解易之法间采本义列位传后
　　张云章曰鲸字应雷慈谿人嘉靖丙辰进士其自序谓悉遵程传而兼采本义其意似不满于朱子以易有君子之道四而朱子谓只是卜筮之书也书中杂引故实本之诚斋易説而出自鲸笔者多芜秽
　　刘氏【稳】易义折衷
　　佚
　　湖广总志刘稳字朝重酃县人嘉靖丙辰进士南京太仆少卿
　　陈氏【锡】易原
　　一卷
　　存
　　台州府志陈锡字元之临海人嘉靖丙辰进士官礼部主事忤严嵩罢官归而杜门著书作易原辨隂阳象数之指证以古今事变识者谓逺过诚斋杨氏
　　王氏【之士】大易图象防
　　未见
　　李因笃曰王之士字欲立蓝田人嘉靖戊午举人万厯中赵用贤及御史汪以道荐之士与新城邓元锡安福刘元卿为海内三逸同授国子监博士除目至卒已四月矣
　　吴氏【福】易説
　　十卷
　　未见
　　长兴县志呉福字常甫嘉靖戊午举人授星子知县迁沔阳知州
　　王氏【世懋】易解
　　一卷
　　存
　　陈子龙曰世懋字敬美嘉靖己未进士官至南京太常寺少卿
　　按王氏易解凡九条载集中
　　蔡氏【国熈】易解
　　未见
　　广平府志蔡国熈字春台永年人嘉靖己未进士歴官山西提学副使
　　李氏【文缵】易解
　　未见
　　闽书李文缵泉州南安人嘉靖辛酉举人除知易州陞常徳府同知转岷府长史
　　孙氏【振宗】易学説约
　　未见
　　闽书孙振宗晋江人嘉靖壬戌进士官行人
　　徐氏【元气】周易详解
　　十卷
　　存
　　呉同春曰方伯徐公易详解卑不抗之使髙浅不凿之使深近不推之使逺明不抑之使晦斯读易者之标凖也
　　曹溶曰易经详解十卷南京通政使徐元气撰弟元太辑一刻之成都再刻之【阙】南复刻于滇有汝南呉同春金溪聂良沔阳陈文烛长水沈懋孝顺阳李蓘汝南张九一为之序闽东游朴呉江杜伟为之后序
　　陆元辅曰元气号陵阳宣城人嘉靖壬戌进士歴官南京通政使
　　万氏【廷言】易説
　　四卷
　　存
　　廷言自序曰廷言少读程先生易传颇通其辞山中三十年端居深玩时亦或通其意惧其忘也因铨次而识焉以备观省终吾身而已矣盖困而不学民斯为下倘亦附于困知之后也可万厯庚寅长至日陆元辅曰廷言字以忠别字思默南昌人嘉靖壬戌进士官云南提学佥事降同知
　　张云章曰万公为罗文防弟子其书语渉禅説者比之杨敬仲已易有邓公元锡杨公起元管公志道与其门人李杜及自序
　　易原
　　四卷
　　存
　　许氏【孚逺】周易述
　　未见
　　陆元辅曰许孚逺字孟中徳清人嘉靖壬戌进士累官兵部左侍郎赠南京兵部尚书
　　钟氏【继元】四易
　　未见
　　髙佑釲曰继元字仁卿桐乡人嘉靖壬戌进士仕至广东按察佥事四易者一曰易窍二曰易凖三曰易考四曰易占
　　滕氏【伯轮】羲经要防
　　未见
　　李延昰曰瓯宁人嘉靖壬戌进士累官右副都御史巡抚浙江卒赠兵部侍郎
　　薛氏【东海】易经解酲
　　佚
　　汾州府志薛东海字元泉永宁州人嘉靖壬戌进士滑县知县
　　张氏【大雅】易卦纬论
　　未见
　　平湖县志大雅字心宇嘉靖甲子举人官海门知县
　　杨氏【时乔】周易古今文全书
　　二十一卷
　　存
