<!-- { "loadSidebar": true } -->
　　张隆跋曰先祖讳以宁字志道居于闽古田翠屛山之下因以翠屛爲号焉自少力学不倦往宁德受学于韩古遗先生之门年二十七以春秋经登泰定丁夘李黼榜进士第复往淮南读书十余年后厯官太学及翰苑数十年间所作诗文号翠屛集洪武二年己酉夏使安南著述是书明年庚戌春书成逾月疾革作自挽诗而逝时年七十矣噫先祖晚年劳心积虑而成此书采摭羣经搜罗众説欲以明圣经而定周之正朔也隆愚昧不知痛念手泽尚存深恐泯而无传一依旧本誊写刋而藏之家塾以俟诸君子讲究焉宣德元年
　　周氏【原诚】春王正月辨
　　一卷
　　未见
　　周氏【洪谟】周正辨
　　一篇
　　存
　　王氏【鏊】春王正月辨
　　一篇
　　存
　　冷氏【逢震】周正考
　　一卷
　　未见
　　张萱曰冷氏周正考杂引古今经史子传以证胡文定春秋春王正月以夏时冠周月之误谓时与月皆未改爲是其説颇精
　　黄虞稷曰逢震四川资县人
　　王氏【守仁】春王正月论
　　一篇
　　存
　　霍氏【韬】春王正月辨
　　一篇
　　存
　　董氏【谷】夏时周月论
　　一篇
　　存
　　俞汝言曰其文亦驳胡氏传之非
　　汪氏【衢】春秋周正考
　　一卷
　　未见
　　徽州府志衢字世亨祁门人
　　李氏【濂】夏周正辨疑防通
　　四卷
　　未见
　　翁氏【金堂】春王正月辨
　　一篇
　　存
　　俞汝言曰钱塘人隆庆戊辰进士除知铜陵县事迁廉州府同知
　　章氏【潢】春秋正月辨
　　一篇
　　存
　　杨氏【元祥】春秋正月辨
　　一篇
　　存
　　刘芳喆曰元祥字奎垣锦衣衞籍襄毅公博之孙也中万厯癸未进士改庶吉士授检讨
　　徐氏【应聘】春王正月辨
　　一篇
　　存
　　顾曰公字端铭昆山人万厯癸未进士改庶吉士授检讨谪归安县丞迁南京行人司副卒今刑部尚书干学左春坊左中允秉义大学士元文皆其曾孙也春王正月辨一篇载翰林馆课
　　史氏【孟麟】春王正月辨
　　一篇
　　存
　　刘芳喆曰孟麟字玉池宜兴人万厯癸未进士改庶吉士授工科给事中厯户科都给事中迁太常少卿
　　亡名氏春王正月辨
　　二篇
　　存【载八科馆课】
　　俞氏【汝言】春王正月辨
　　一卷
　　存
　　汤氏【斌】春王正月辨
　　一篇
　　存
　　呉氏【任臣】春秋正朔辨
　　一卷
　　存
　　徐盛全曰任臣字志伊仁和人以荐授翰林检讨
　　罗氏【泌】即位书元非春秋始立法论
　　一篇
　　存
　　杨氏【时】春秋不书即位説
　　一篇
　　存
　　黄氏【泽】鲁隐公不书即位义
　　一卷
　　佚
　　张氏【方平】君子大居正论
　　一篇
　　存【载乐全先生集】
　　俞氏【成】矢鱼于棠説
　　一篇
　　存
　　按俞成字元德东阳人宋庆厯中着萤雪丛谈其诠矢字谓三十六家春秋皆以矢爲观非也引周礼矢其鱼鼈而食之直作射解
　　陈氏【普】考仲子之宫义
　　一篇
　　存
　　苏氏【轼】公子翚弑隐公论
　　一篇
　　存
　　郑伯以璧假许田论
　　一篇
　　存
　　亡名氏鲁郑易田説
　　一篇
　　存【载山堂考索】
　　杨氏【简】公至自唐论
　　一篇
　　存
　　张氏【方平】蔡仲行权论
　　一篇
　　存
　　司空氏【图】疑经
　　一篇
　　存
　　按疑经者以家父求车毛伯求金若诸侯之金天子不得谓之求宜于家父来毛伯来句絶其云求者使乎私自求故书以惩之
　　罗氏【泌】恒星不见论
　　一篇
　　存
　　张氏【方平】季友归狱论
　　一篇
　　存
　　章氏【如愚】季子来归説
　　一篇
　　存
　　周氏【名未详】吉禘庄公説
　　一篇
　　存【载山堂考索】
　　苏氏【轼】管仲相齐论
　　一篇
　　存
　　欧阳氏【修】五石六鹢论
　　一篇
　　存
　　按是篇六一居士集不载见皇宋文选
　　陈氏【普】重耳天赐论
　　一篇
　　存
　　孔氏【武仲】介之推不受禄论
　　二篇
　　存
　　许氏【衡】子玉请复曹衞论
　　一篇
　　存
　　栁氏【宗元】晋文公问守原议
　　一篇
　　存
　　章氏【如愚】春秋卜郊説
　　一篇
　　存
　　林氏【名未详】不郊犹三望説
　　一篇
　　存
　　亡名氏不郊犹三望説
　　一篇
　　存【见山堂考索】
　　苏氏【轼】闰月不告朔犹朝于庙论
　　一篇
　　存
　　黄氏【泽】作丘甲辨
　　一卷
　　存
　　刘氏【敞】子囊城郢论
　　一篇
　　存
　　杨氏【简】季札观乐説
　　一篇
　　存
　　韩子【愈】子产不毁乡校颂
　　一篇
　　存
　　刘氏【敞】非子产论
　　一篇
　　存
　　杨氏【简】许世子弑君説
　　一篇
　　存
　　刘氏【敞】叔孙昭子讥叔辄论
　　一篇
　　存
　　席氏【书】夹谷论
　　一篇
　　存
　　春秋救日论
　　一篇
　　存
　　林氏【名未详】齐人归鲁侵田説
　　一篇
　　存
　　亡名氏齐人归鲁侵田説
　　一篇
　　存
　　以上二篇俱见羣书考索
　　苏氏【轼】堕三都论
　　一篇
　　存
　　张氏【方平】赵鞅入晋阳论
　　一篇
　　存
　　胡氏【铨】获麟説
　　一篇
　　存
　　罗氏【泌】获麟解
　　二篇
　　存
　　金氏【寔】泣麟图説
　　一篇
　　存
　　王氏【鏊】获麟説
　　一篇
　　存
　　席氏【书】获麟论
　　二篇
　　存
　　唐氏【顺之】获麟説
　　一篇
　　存










　　经义考卷二百十
　　钦定四库全书
　　经义考卷二百十一
　　翰林院检讨朱彛尊撰
　　论语一
　　古论语
　　汉志二十一篇
　　存
　　汉书论语者孔子应答弟子时人及弟子相与言而接闻于夫子之语也当时弟子各有所记夫子既卒门人相与辑而论篹故谓之论语
　　论语谶曰子夏六十四人共撰仲尼微言
　　桓谭曰古论语二十一卷文异者四百余字
　　王充曰论语者弟子共纪孔子之言行勑已之时甚多数十百篇以八寸为尺纪之约者怀持之便也以其遗非经传文纪识恐忘故但以八寸不二尺四寸也汉兴失亡至武帝发取孔子壁中古文得二十一篇齐鲁河间九篇本三十篇至昭帝女读二十一篇宣帝下太常博士时尚称书难晓名之曰传后更写以传诵初孔子孙安国以教鲁人扶卿官至荆州刺史始曰论语
　　如淳曰古论语二十一篇分尧曰篇后子张问何如可以从政以下为篇名曰从政
　　郑康成曰论语仲弓子游子夏等所撰定易诗书礼乐春秋防皆尺二寸孝经谦半之论语八寸防者三分居一又谦焉
　　刘熙曰论语纪孔子与诸弟子所语之言也
　　杨泉曰论语圣人之至教王者之大化乡党篇则有朝廷之仪聘享之礼尧曰篇则有禅代之事
　　刘勰曰昔仲尼微言门人追记故仰其经目称为论语葢羣论立名始于兹矣
　　隋书古论语与古文尚书同出章句烦省与鲁论不异惟分子张为二篇故有二十一篇
　　陆德明曰古论语出自孔氏壁中凡二十一篇有两子张篇次不与齐鲁论同　又曰论纶也轮也理也次也撰也答述曰语撰次孔子答弟子及时人之语也
　　薛放曰汉时论语首立学官
　　柳宗元曰曾参少孔子四十六嵗曾子老而死是书记曾子之死则去孔子也逺矣曾子之死孔子弟子略无存者矣吾意曾子弟子之为之也或曰孔子弟子尝杂记其言然而卒成其书者曾氏之徒也欧阳修曰出于孔子壁中者曰古论有两子张宋永亨曰论语所记孔子与人语及门弟子并对其人问答皆斥其名未有称字者虽顔冉髙弟亦曰回亦曰雍至闵子独云子骞终此书无指名昔贤谓论语出于曾子有子之门人予意出于闵氏观所言闵子侍侧之辞与冉有子贡子路不同则可见矣程子曰论语曾子有子弟子撰所以知者惟二子不名
　　杨简曰今世所行论语乃鲁语非孔壁中古文古论分尧曰下章子张问为一篇
　　胡寅曰子思檀弓皆纂修论语之人檀弓亦曾子门人
　　朱子曰论语多门弟子所集故言语时有长短不类处　又曰论语要冷看　又曰论语愈看愈见滋味出
　　何异孙曰论语者孔门师弟子讨论文义之言语也有弟子记夫子之言者有夫子答弟子之问者有弟子自相答问者又有时人相与言者有臣对君之问者有师弟子对大夫之问者皆所以讨论文义故谓之论语　又曰论语一书窃意曾子弟子为之故是书载弟子必以字称或以名称独曾子称曾子有子称有子此皆其门人称之柳宗元辨正以为必子春子思为之若公冶长一篇多论人物恐是子贡门人所记先进一篇称闵子侍侧恐是闵子门人所记第十八篇多记隐逸之事恐是记者类聚成篇第十九篇言多子贡子夏然亦必曾子门人记之有曽子曰故也
　　杨宗吾曰六经譬则山海论语其泛海之航上山之阶乎
　　谭贞默曰孔子一生仕止久速造次颠沛纂修删述盛德大业靡一不具论语及门弟子德性气质学问造诣浅深髙下进止得防靡一不具论语论语多记言少记事知孔子之言者即知孔子之事知及门弟子之言者即知及门弟子之事矣
　　齐论语
　　汉志二十二篇
　　佚
　　汉书注多问王知道
　　陆德明曰齐论语者齐人所传别有问王知道二篇凡二十二篇其二十篇中章句颇多于鲁论
　　欧阳修曰齐论增问王知道二篇今文无之
　　晁公武曰问王知道详其名是必论内圣之道外王之业未必非夫子之最致意者
　　按汉志论语十二家齐二十二篇多问王知道如淳曰问王知道皆篇名説者谓是内圣外王之业此防也论语二十篇皆就首章字义名篇非有包括全篇之义今逸论语见于説文初学记文选注太平御览等书其诠玉之属特详窃疑齐论所逸二篇其一乃问玉非问王也考之篆法三画正均者为王中画近上者为王初无大异因譌玉为王耳王伯厚亦云问王疑即问玉亶其然乎
　　齐论语説
　　汉志二十九篇
　　佚
　　班固曰传齐论者昌邑中尉王吉少府宋畸御史大夫贡禹尚书令五鹿充宗胶东庸生惟王阳名家邢昺曰王卿天汉元年由济南太守为御史大夫庸生名谭王吉字子阳琅邪臯虞人为昌邑中尉三人皆以齐论语教授于人
　　洪适曰季氏篇或以为齐论
　　鲁论语
　　汉志二十篇
　　存
　　传
　　汉志十九篇
　　佚
　　班固曰传鲁论语者常山都尉龚奋长信少府夏侯胜丞相韦贤及子成鲁扶卿太子太傅夏侯建前将军萧望之安昌侯张禹皆名家
　　陆德明曰鲁论语者鲁人所传即今所行篇次是也欧阳修曰论语汉兴传者三家鲁人传之谓之鲁论齐人传之谓之齐论出于孔壁则曰古论三家篇第先后皆所不同考今之次即所谓鲁论者也
　　郑耕老曰论语一万二千七百字
