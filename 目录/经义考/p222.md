<!-- { "loadSidebar": true } -->
　　按管氏订释分中庸为三十五章以人莫不饮食也一节合子曰道其不行矣夫为一章析子曰无忧者一节为一章自武王缵太王王季文王之绪至孝之至也为一章以郊社之礼一节自为一章自哀公问政至礼所生也接在下位一节然后接以故君子不可以不修身一节为一章自天下之达道五至则知所以治天下国家矣为一章自凡为天下国家有九经至道前定则不穷为一章自诚者天之道也至明则诚矣为一章自惟天下至诚至惟天下至诚为能化为一章自诚者自成也至无为而成为一章自天地之道可一言而尽也至纯亦不已为一章自子曰愚而好自用至亦不敢作礼乐焉为一章自子曰吾説夏礼至君子未有不如此而蚤有誉于天下者也为一章自唯天下至诚至末为一章谓通篇未有径以诗云作章首者故订之云
　　周氏【从龙】中庸发覆编
　　一卷
　　存
　　陈懿典序曰中庸发覆编者吾友周彦云所着也其称发覆者从前所覆者自今发之彦云所自命也彦云于吾党中最号博雅淹通而好深湛之思兹编虽成于匝月然其生平积累之工夫见矣世儒狃于旧闻骤而语之必骇且疑以为牵合凿空不知从古圣贤著书精微变化无所不有无所不通本非一家之言一人之见所可画疆而守况经籍流传阙文错简往往有之厘正刋定更不可少兹编订定如武周达孝继述二条次于作述之下纉绪之上故君子不可以不修身一条次于在下位一条之下天道人道之上虽其中与传注不同者什九而要之皆以中庸解中庸读者又何骇焉余尝窃疑中庸性命之书而古者乃置之礼经岂以武周祭葬郊社为礼之大者故以入礼经中乎论语终篇云不知命无以为君子也不知礼无以立礼之三千三百无非性命也而不可认礼为性命外之物也圣人之致中和无非性命中来则谓中庸为性命之言可也谓为礼经亦可也彦云解礼仪威仪为道之愈析愈大处待其人而行所行即礼君子尊德性要归于崇礼真发我覆也
　　瞿氏【九思】中庸三书
　　俱未见
　　按瞿氏三书一曰中庸口授二曰中庸位育图三曰中庸运卦
　　姚氏【舜牧】中庸疑问
　　二卷
　　存
　　邹氏【德溥】中庸宗释
　　一卷
　　存
　　呉氏【应宾】中庸释论
　　十二卷
　　存
　　黄虞稷曰字客卿桐城人万厯丙戍进士
　　袁氏【黄】中庸疏意
　　二卷
　　存
　　顾氏【起元】中庸外传
　　三卷
　　未见
　　林氏【日正】中庸古本
　　一卷
　　未见
　　樊氏【长卿】中庸绎　中庸举正
　　俱未见
　　杨氏【文】中庸臆
　　一卷
　　未见
　　李氏【颎】中庸叅
　　一卷
　　未见
　　陈氏【仁锡】中庸渊天绍易测
　　六卷
　　未见
　　洪氏【德常】中庸要领
　　一卷
　　未见
　　黄虞稷曰德常字常伯歙县人谓大易后发明性道莫先中庸着中庸要领
　　汪氏【于沚】中庸剩义
　　一卷
　　未见
　　周氏【梦华】中庸传
　　一卷
　　未见
　　李氏【清】中庸章句详説
　　一卷
　　未见
　　髙氏【世泰】中庸问荅
　　一卷
　　未见
　　朱氏【应升】中庸诠注
　　一卷
　　存
　　陆元辅曰江东朱应升字允升崇祯巳夘举人
　　程氏【智】中庸防説
　　一卷
　　存
　　金侃曰休寜程子尚撰中庸防説一卷曾刋行
　　钱氏【】中庸説
　　一篇
　　存
　　李延昰曰钱氏证中庸为言礼之文
　　郁氏【文初】中庸郁溪记
　　二卷
　　存
　　程氏【时登】中庸中和説
　　一卷
　　佚
　　瞿氏【九思】中庸位育图説
　　朱见
　　黄氏【佐】中庸九经政要箴
　　一卷
　　存














　　经义考卷一百五十五
　　钦定四库全书
　　经义考卷一百五十六
　　翰林院检讨朱尊撰
　　礼记【十九】
　　司马氏【光】大学广义
　　一卷
　　未见【一斋书目有】
　　按取大学于戴记讲说而专行之实自温公始
　　程子【颢】大学定本
　　一卷
　　存
　　黄震曰程氏谓大学乃孔子遗书初学入徳之门无如大学者然其诠次与礼记原书不同明道以康诰曰以后释明字新字止字者聨于首章明徳新民止至善三语之下然后及古之欲明明徳一章又然后以所谓诚其意以后节节释之伊川移古之欲明明徳一章于前然后及康诰曰一章
　　周应宾曰大学二程改本亦不相一
　　柴绍炳曰春秋夏五郭公子伯甲戌己丑之类以其传疑未尝輙加增损至宋代儒者多以己意删订经文二程改大学朱子作孝经刋误将旧文并省分属经传而删其句字夫仲尼不敢改鲁史而程朱改大学孝经此等事姑听先儒自为之勿可效也毛竒龄曰河南二程氏读大学疑其引经处叅错不一因各为移易实未尝分经别传指为谁作且变置其文而加以增补也
　　按明道改本大学自大学之道【至】则近道矣【下接】康诰曰克明徳【至】止于信【下接】古之欲明明徳于天下者【至】未之有也【下接】此谓知本此谓知之至也所谓诚其意者【至】辟则为天下僇矣【下接】诗云瞻彼淇澳【至】大畏民志此谓知本【下接】诗云殷之未丧师【至】以义为利也
　　程子【頥】大学定本
　　一卷
　　存
　　按伊川改本大学自大学之道【至】未之有也【下接】子曰听讼吾犹人也【至】此谓知之至也【下接】康诰曰克明徳【至】止于信【下接】所谓诚其意者【至】辟则为天下僇矣【下接】诗云瞻彼淇澳【至】此以没世不忘也【下接】康诰曰惟命不于常【至】骄泰以失之【下接】诗云殷之未丧师【至】亦悖而出【下接】生财有大道【至】以义为利也
　　吕氏【大临】大学解
　　宋志一卷
　　未见
　　朱子曰吕氏之先与二程夫子游故其家学最为近正然不能不惑于浮屠老子之说故其末流不能无出入之弊若其他说之近正者君子犹有取焉
　　苏氏【总龟】大学解
　　一卷
　　佚
　　萧氏【欲仁】大学篇
　　一卷
　　佚
　　杨时防曰学始于致知终于知止而止焉致知在格物物固不可胜穷也反身而诚则举天下之物在我矣诗曰天生蒸民有物有则凡形色之具于吾身无非物也而各有则焉目之于色耳之于声口鼻之于臭味接乎外而不得遁焉者其必有以也知其体物而不可遗则天下之理得矣天下之理得则物与我一也无有能乱我之知思而意其有不诚乎由是而通天下之志类万物之情赞天地之化其则不逺矣则其知可不谓之至矣乎知至矣则宜有止也譬之四方万里之逺苟无止焉则将焉归乎故见其进未见其止孔子之所惜也古之圣人自诚意正心至于平天下其理一而已所以合内外之道也世儒之论以髙明处已中庸处人离内外判心迹其失逺矣故予窃谓大学者其学者之门乎不由其门而欲望其堂奥非余所知也萧君欲仁志学之士也录示大学一篇求余言以题其后其意盖非苟然者故聊为发之苟于是尽心焉则圣人之庭户可防而进矣欲仁其勉之哉
　　廖氏【刚】大学讲义
　　一卷
　　存【载髙峰集】
　　谭氏【惟寅】大学义
　　佚
　　何氏【俌】大学讲义
　　佚
　　喻氏【樗】大学解
　　宋志一卷
　　佚
　　张氏【九成】大学说
　　宋志一卷【杭州府志二卷】
　　未见
　　朱子【熹】大学章句
　　宋志一卷
　　存
　　黄干曰先生于大学修改无虚日诚意一章未终前三日所更定
　　陈振孙曰朱子章句大略宗程氏会众说而折其中又记所辨论取舍之意别为或问以附其后皆自为之序至大学则颇补正其脱简阙文
　　王应麟曰淳熈十六年二月甲子文公序大学章句三月戊申序中庸章句二书各有或问中庸又有辑畧
　　黄震曰晦庵先生表章四书遂以大学为称首所定为章句又与程氏不同自修身一章以后程氏尝移易者今悉仍旧今举世之所诵习者惟章句也王袆曰大学在礼记中通为一篇朱子始分为经传以明徳新民止善为三纲领以格物致知诚意正心修身齐家治国平天下为八条目惟其间格物致知传朱子以为亡而补之孰知其未亡也今即其书求之有曰知止而后有定定而后能静静而后能安安而后能虑虑而后能得物有本末事有终始知所先后则近道矣此谓知本子曰听讼吾犹人也必也使无讼乎无情者不得尽其辞大畏民志此谓知本此谓知之至也此十七句足为格物致知传盖错简在他所则为羡语而取以为传则极其精切朱子勇于补而不知移易何耶且三纲领八条目之外安有所谓本末乃别为之耶董丞相槐及玉峯车氏西磵叶氏皆著论以辨其非使朱子复生将必以其言为然也
　　王彝曰大学本礼记中之一篇程子见此篇与中庸非圣贤不能作而俱隐礼记中始取以配论语孟子而为四书朱子俱作为章句凡若干言题之曰章句者分章析句以发明之也不曰集注以拟诸论孟者古注外诸儒未备言也于二篇独为之序者总言其所以述作之大防也
　　王鏊曰大学原文见古本礼记郑为之注依文释义略通而已阙文错简亦不复识别至程朱始别为纲领三条目八分传以释之其义精矣惜致知格物之传独亡或以为非亡也移物有本末一节继以知止能得又继以听讼吾犹人一节而结之曰此谓知本此谓知之至也即释格物致知之义似亦可通盖知物之本末始终而造能得之地是格物之义也而尤以知本为贵与程子之义亦不相妨朱传以听讼一节为释本末则可疑本末非纲领非条目何以释为且本末既释终始独遗之耶
　　都穆曰朱子作大学章句尝取程子之意以补致知格物之传黄氏日抄载董丞相之说谓经本无阙文此特错简之厘正未尽者耳首章明明徳三句纲领之下即继以欲明明徳以下条目八事之详此经也自知止而后有定至则近道矣及听讼吾犹人也至此谓知之至也此正释致知在格物不俟他补后黄巗车清臣着大学沿革论其见与董氏合王鲁斋闻之谓洞照千古之错简本朝大儒如宋学士方正学其见亦同宋公曰纲与目之名无有所谓本末者何必传以释之方先生曰以听讼释本末律以前后之例不类合为一章而观之与孟子尧舜知不徧物之言正相发明其为致知格物之传何惑焉是语虽异于朱子而不乖乎道固朱子之所取也
　　陆深曰朱晦庵作大学章句说经是孔子之言而曾子述之传是曾子之意而门人记之夫不得其言徒记其意遂乃支分节解微恐于理有碍不若程子只说大学孔氏之遗书恰好
　　李蓘曰子思遭乐朔之难作中庸事具孔丛子明矣曾子着大学初谓朱说有本然观与林择之书大学正经云云亦以意言尔传中引曾子曰知曾氏门人成之则晦翁亦未有所本也
