<!-- { "loadSidebar": true } -->
　　陈振孙曰晦庵既为章句复取石子重所集解删其繁乱名以辑略其取舎之义则或问详之
　　赵希弁曰晦翁先生既定着章句于经文之下又述平时问荅所疑以为或问中庸又述辑略两卷盖集伊洛诸儒之説也希弁所藏各两本岳麓书院精舎及白鹿洞书院所刋者
　　唐顺之序曰中庸辑略凡二卷初宋儒新昌石子重采二程先生语与其弟子游杨谢侯诸家之説中庸者为集解凡几卷朱子因而芟之为辑略其后朱子旣自采二程先生语入章句中其于诸家则又着为或问以辨之自章句或问行而辑略集解二书因以不着于世友人御史新昌吕信卿宿有志于古人之学且谓子重其郷人也因购求此二书而余以所藏宋板辑略本授之已而吕子廵按江南则属武进李令板焉而集解则不可复见矣序曰盖古之乱吾道者常在乎六经孔氏之外而后之乱吾道者常在乎六经孔氏之中昔者世教衰而方术竞出隂阳老墨名法尝与儒并立而为六家为九流其道不相为谋而相与时为盛衰佛最晚出其説最盛至与吾儒并立然其不相谋而相盛衰也则亦与六家九流同其不相为谋也则是不得相乱也呜呼六经孔氏之教所以别于六家九流与佛而岂知其后也六家九流与佛之説窜入于六经孔氏之中而莫知辨也説易者以阴阳或以老庄是六经孔氏中有隂阳家有老家矣説春秋者以法律説礼者以形名度数是六经孔氏中有名家有法家矣説论语者以尚同之与兼爱尚贤明鬼是六经孔氏中有墨家矣性不可以善恶言其作用是性之説乎心不可以死生言其真心常住之説乎是六经孔氏中有佛家矣六家九流与佛之与吾六经孔氏并也是门外之戈也六家九流与佛之説窜入于六经孔氏之中而莫之辨也是室中之戈也虽然六经九流之窜于吾六经孔氏也其为説也粗而其为道也小犹易辨也佛之窜于吾六经孔氏也则其为道也宏以濶而其为説也益精以密儒者曰体用一原佛者曰体用一原儒者曰显微无间佛者曰显微无间其孰从而辨之嗟乎六经孔氏之防与伊洛之所以讲于六经孔氏之防者固具在也苟有得乎其防而自信乎吾之所以一原无间者而后彼之所谓一原无间者可识矣儒者于喜怒哀乐之发未尝不欲其顺而达之其顺而达之也至于天地万物皆吾喜怒哀乐之所融贯而后一原无间者可识也佛者于喜怒哀乐之发未尝不欲其逆而消之其逆而消之也至于天地万物泊然无一喜怒哀乐之交而后一原无间者可识也其机尝主于逆故其所谓旋闻反见与其不住色声香触乃在于闻见色声香触之外其机尝主于顺故其所谓不睹不闻与其无声无臭者乃即在于睹闻声臭之中虽其求深于内者穷深极微几于吾圣人不异而其天机之顺与逆有必不可得而强同者子程子曰圣人本天释氏本心又曰善学者却于已发之际观之是中庸之防而百家之所不能驾其説羣儒之所不能乱其真也彼游杨谢侯诸家之説其未免于疵矣乎吾弗敢知然而醇者大矣其未能不浸滛于老与佛乎吾弗敢知然而师门之绪言盖多矣学者精择之而已矣则是书其遂可废乎是信卿所为刻以待学者之意也
　　中庸章句
　　宋志一卷
　　存
　　黄震曰防稽石集濂溪以下十人之説晦庵先生因其集解删成辑略别为章句以总其归又为或问以明其所以去取之意已无余蕴矣呉郡卫湜集解乃增入石氏元本又附入石氏元所不集与晦庵以后诸皆取之晦庵章句虽亦错杂其间意若反有未满于晦庵者天台贾防为集解杂列诸家若晦庵章句之説特见一二而已晦庵以命世特出之才任万世道统之托平生用力尽在四书四书归宿萃于中庸而二家之所见如此何哉
　　郑明选曰子思作中庸朱子定为三十章按孔丛子云子思撰中庸之书四十九篇不当作三十章
　　中庸或问
　　宋志二卷
　　存
　　马氏【之纯】中庸解
　　一卷
　　佚
　　薛氏【季宣】中庸説
　　一卷
　　佚
　　倪氏【思】中庸集义
　　宋志一卷
　　佚
　　熊氏【节】中庸解
　　三卷
　　未见【一斋书目有】
　　姓谱节字端操建阳人庆元中官通直郎
　　项氏【安世】中庸説
　　宋志一卷
　　未见【一斋书目有】
　　黄氏【干】中庸总论　续説
　　各一篇
　　存
　　熊氏【以寜】中庸续説
　　一卷
　　佚
　　闽书建阳人从朱文公游举进士授光泽簿
　　林氏【夔孙】中庸章句
　　一卷
　　佚
　　闽书夔孙字子武福州人从朱文公游嘉定中特奏名为县尉
　　孙氏【调】中庸发题
　　一卷
　　佚
　　蔡氏【渊】中庸通防
　　一卷
　　未见
　　刘氏【黻】中庸就正录
　　一卷
　　佚
　　叶绍翁曰考亭解中庸眞文忠德秀观之曰生我者太极也成我者先生也吾其敢忘先生乎而考亭之门人刘黻字季文号静春与文忠为友而辈行过之乃大不取其师之説其自为论则曰维天之命于穆不已惟人受天地之中以生故谓之性而贵于物焉汤诰曰惟皇上帝降衷于下民若有常性吾夫子曰天地之性人为贵是则人之性岂物之所得而儗哉或疑万物通谓之性奚独人愚曰是固然矣然此旣曰性则有气质矣又安可合人物而言以自乱其本原也凡混人物而为一者必非识性者也今皆不取至如孟子道性善亦只谓人而已文忠公与静春辩各主其説或当燕饮旅酬之顷静春必与公辩极而争起公引觞命静春曰某窃笑汉儒聚讼吾侪岂可又为后世所笑姑各行所学而已刘犹力持其说不已着为就正录云昔子思作中庸篇端有曰天命之谓性率性之谓道是专言乎人而不杂乎物也其发明性命开悟天下后世至矣而或者必曰此两句兼人物而言嗟夫言之似也而差也尝考古先圣贤凡言性命有兼人物而言者有专以人言而不杂乎物者易之干彖曰各正性命乐记亦曰则性不同矣是乃兼人物而言然既曰各有不同则人物之分亦自昭昭假如天命之谓性率性之谓道或兼人物而言则犬之性犹牛之性牛之性犹人之性当如告子之见告子孟子之髙弟彼其栁湍水之喻食色无善不善之説纵横缪戻固无足取至于生之谓性孟子辩焉而未详得无近是而犹有可取者耶善乎朱文公辟之曰告子徒知知觉运动之蠢然者人与物同而不知仁义礼智之粹然者人与物异此其一言破千古之惑我文公真有大功于性善如此文忠已不及登文公之门闻而知之者也其读中庸默与文公合静春见而知者乃终不以先生之説中庸为是何与
　　徐氏【防】中庸説
　　一卷
　　存
　　戴铣曰防字居父永嘉人朱子称其务学求师志尚坚确
　　万氏【人杰】中庸説
　　一卷
　　佚














　　经义考卷一百五十二
　　钦定四库全书
　　经义考卷一百五十三
　　翰林院检讨朱尊撰
　　礼记【十六】
　　黄氏【櫄】中庸解
　　一卷
　　佚
　　潘氏【好古】中庸説
　　一卷
　　佚
　　袁氏【甫】中庸详説
　　宋志二卷
　　佚
　　王氏【万】中庸説
　　佚
　　钱氏【文子】中庸集传
　　宋志一卷
　　佚
　　邵氏【囦】中庸解
　　一卷
　　佚
　　赵氏【善湘】中庸约説
　　一卷
　　佚
　　郑氏【霖】中庸讲义
　　一卷
　　佚
　　谢铎曰郑霖字景説寜海人绍定进士累官知平江府为贾似道所害后追赠中奉大夫着中庸讲义
　　贾氏【防】中庸集解
　　佚
　　陈氏【尧道】中庸説
　　宋志十三卷
　　佚
　　呉氏【之防】中庸口义
　　三卷
　　佚
　　魏了翁志曰中江呉君先之讳之防受小戴氏书于厥考良弼教授于广汉逆曦尝欲以季春聘士豫令就聘者诣县书行义年君叱吏曰此何时耶义形于色无所挠夺贼平始应聘君于歴代史国朝故实天文地理字书罔不精治有诸经讲义五卷中庸口义三卷藏于家
　　魏氏【天祜】中庸説
　　佚
　　魏了翁志墓曰公卭州之蒲江人讳天祜字德先以词赋登里选累举不利当以防补官辞不受年七十益大肆于学圣经贤传歴览博究即河洛之正传上遡洙泗之源歴歴乎其独得而的然无所疑也
　　王氏【奕】中庸本义
　　一卷
　　佚
　　陈氏【华祖】中庸提纲
　　佚
　　温州府志华祖字理常永嘉人举遗逸为翰林国史院检阅官
　　江氏【泳】中庸解
　　一卷
　　佚
　　陈氏【义宏】中庸解
　　一卷
　　佚
　　方氏【逢辰】中庸注
　　一卷
　　佚
　　黎氏【立武】中庸指归
　　一卷
　　存
　　赵秉文序曰圣人一贯之道在易中庸大学中庸大学杂于礼书自汉以来诸儒未有能识之者宋河南二程夫子实始挈而出之于是孟氏子没后数千百年不传之道统粲然复明于天下伟哉子贡曰夫子之言性与天道不可得而闻也二书言髙旨逺辞密义微读之者固未易窥其涯涘自考亭四书出学者奉持信受如读成律或莫知其何为而出何为而入诵言终身呜呼圣人立教之大本果不可得而闻邪前魁彦所寄黎先生宿德峻望如鲁灵光振铎郷国以觉后为己任慨然谓二书道统所载乃取兼山郭氏説从而发明之作中庸指归首以正綂居体释所以名中之义其説曰干九二人道之始故称龙德正中中之体也坤六五心君之位故称黄中通理中之位也帝降衷民受中万化之所由出也作大学发微曰大学曾子之书一书之功在于止善止善之説盖取诸艮曾子固尝称艮象曰君子思不出其位厥防甚深所谓一以贯之者此也夫易冐天下之道中庸大学实出于易先生提纲举要綂宗防同由是天人相与之际体用一源之实昭彻无间非先生之学深造自得卓然有见于大本其孰能与于斯既又原作者之意为中庸分章以见绳聨珠贯之妙据旧文之古为大学本防以订夫更定错简之疑备论详説归其有极先生有功于圣门有赐于后学可谓逺且大矣先生旣开山学以来四方问学之士又建凤洲精舎彷佛河汾兹二书者先生沉涵有年宜锓诸梓以嘉惠同志董子云道之大原出于天天不变道亦不变吾党同子苟能端居默识循初返本则有以见先生是书无隐乎尔又何待千载之后子云也哉
　　中庸分章
　　一卷
　　存
　　立武自序曰中庸之书浩博深逺若不可涯其实绳聨而珠贯也诸家虽字论句析然于大防未明读之使人茫然分章所以原作者之意
　　呉澂碑曰元中子黎氏讳立武字以常临江新喻人擢进士第三人歴国子司业官秘省时阅官书爱二郭氏中庸郭游程门新喻谢尚书仕夷陵尝传其学将由谢溯郭以嗣其传故于大学中庸等书间与世所宗尚者异议
