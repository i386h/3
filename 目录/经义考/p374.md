<!-- { "loadSidebar": true } -->
　　翰自序曰自易有太极而生两仪而四象而八卦而六十四卦在于中矣此固理之所必有而亦数之所不容已也故羲文周孔以之而作易君子以之而穷理达者以之而观数愚之沈濳于易者有年矣密而玩之拟而言焉议而动焉不啻水者之于舟陆者之于车老者之于杖有非此不行者其如资性之疎散简畧而畏多事也其前分揲挂扐四营小成十有八变之际盖有不胜其繁者于是作签易焉剡竹七十有九始之以太极次两仪次四象次八卦八卦固足以尽造化之理也而所谓定吉凶而生大业者亦于是而足而所谓三才之道六十四卦之理亦在其中而无待外求者夫惟尽造化之理也则于进退离合大小远近一以贯之故愚又以是而名卦焉夫惟具三才之道也故愚直以三而立爻焉八卦之名立三才之道在而六十四卦亦在其中而吉凶可定大业可生天下之能事未有不毕者问焉而以言问焉而以行取之斯得扣之斯应固有不待分揲挂扐之劳而亦已以酬酢而有佑神之妙矣岂不简成而易能易知哉虽然聊私以自便耳岂敢诬诸世者名之曰签易　又序曰或曰易起于八卦而签易首之以太极两仪四象易足于八卦而签易益之以进退离合大小远近无乃赘乎曰非赘也先天模写造化理数形象无乎不备盖非太极无以立八卦之本非仪象无以开八卦之源非进退离合大小远近无以尽八卦之蕴签易所以明此而已非有所加于外者焉敢赘也又曰先天以干兑离震防坎艮坤为次后天以干坎艮震防离坤兑为列签易则以震坎艮干防离兑坤为序无乃悖欤曰不悖也盖干一兑二离三震四防五坎六艮七坤八者先天生出之次第干西北坎正北艮东北震正东防东南离正南坤西南兑正西者后天流行之卦位凡以发明隂阳消长两端而已故签易初一曰震为阳始生次二曰坎为阳渐长次三曰艮为阳既着次四曰干为阳之纯次五曰防为隂始生次六曰离为隂渐长次七曰兑为隂既着次八曰坤为隂之纯亦不过明隂阳消长两端而已焉敢悖也又曰先天八卦既有离矣而签易复有七离焉不几于犯且僭乎曰焉敢犯焉敢僭先天之离丽也附丽之义签易之离散也聚散之义所取不同焉在其敢犯且僭哉问者唯唯遂笔之以待学者
　　罗氏【喻义】周易阵图
　　一卷
　　存
　　喻义进阵图疏曰臣闻理之至者文字所不能诠撰之深者言思所不能体是以负而后妙在图书鸟迹以还秘存画惟兹武徳尤号隂符天何言哉星三三而作阵易者象也数八八以成行自卢山孽作五兵而涿水功収一战法兼奇正道备隂阳女下符兵乃从天而授黄公堕履书犹待人而传推而演之五侯八阵变而更之李靖六花写以缣缃埀诸篇籍勿谓图中数无当玉钤请防沙上八行已成石阵观圣人之迹于其灿然粤有制之兵从来远矣防遇皇上睿哲敦敏文武圣神一札而万里诵明三日而四城竝下新田采芑功已试于师干未雨彻桑虑尝周于户牖及此王师云集猛士风飞当使戎阵整齐号令明肃臣乃忘其固陋矢此微忱周公七月陈诗不废武功之缵孔子三朝作记亦存用兵之篇何必儒臣不谈军事是图也变通惟适运用在心少至五千止纵一随乎金鼔多而十万分合罔限于歩骑平居可以不哗临敌可以不溃畧地而旧疆可复防田而新屯可兴先人夺人以战止战然后凯歌志喜振旅示休征人罢戍归农嬉游化日大将封侯就第攀附淩烟国家闲暇而政刑明海宇乂安而礼乐作讵微臣千虑之得眞帝王万全之师谨以所撰阵图一卷书一卷随本付进
　　又序阵篇曰骑官积卒天阵也乘之古阵也握奇黄帝阵也鱼复汉丞相诸葛亮阵也六队相从世称亮旧法也六花唐衞公李靖阵也十二将兵阵靖变六花为之也图凡七首阵法尽之矣或曰鹤列鱼丽皆阵也奚而尽于此耶曰夫阵之有法犹器之有规矩也规矩设则方圆之用不可胜穷是图规矩也鹤列鱼丽方圆也讵足道哉天子方隆中兴之治臣下宜攻车差马勤习兵法共修实事空言何为乃裒古法皆纂以图前四图正也后三图附也着其事系辞焉所以衷也
　　又跋阵篇曰或曰儒者论兵有诸曰有之程朱两大儒百世之金铎也程之论曰兵阵须先立定家计然后以游骑旋旋量力分外面与敌人合朱之论曰阵者定也八阵图中有奇正前面虽未整猝然遇敌次列便已成正军矣尝博观羣书若素书太乙金镜虎钤之流斐然不知所裁及读语録其于阵也如视诸掌兵家五事道处一焉有知兵而不知道者矣未有知道而不知兵者也庖丁有言臣之所好者道也进乎技矣过此以徃则有黄石公之秘术在
　　李氏【干徳】易易
　　二卷
　　存
　　按昔贤拟易皆稍为变化如扬子用三邵子用四司马公用五九峯蔡氏以纵易横是也至崇祯闲蜀人李干徳雨然撰为易易一编易否为则易益为翕易未济为侯易坤为易泰为厉易姤为易遯为易屯为防易需为易小过为恩易防为浃易履为价易剥为宗易复为匚易颐为合易艮为英易坎为泉易干为浑易离为阐易兑为诼易恒为易井为必易解为易同人为恽易震为傄易旣济为易比为繇易师为誋易涣为泝易为戜易小畜为穴易革为服易鼎为助易蹇为资易旅为可易大壮为尅易萃为遂易大畜为偩易无妄为世易豫为规易困为防易暌为□易谦为防易咸为屖易随为歫易大过为易丰为嬴易大有为省易晋为屑易归妹为际易节为澬易讼为防易渐为几易观为防易临为微易噬嗑为敢易蛊为易贲为易升为衍易夬为易明夷为易中孚为易家人为息易损为阜此亦何所取义而又顚倒次序此中庸所云索隐行怪而鲁经所云盖有不知而作之者也
　　鹿亭翁天根易【一名兰易】
　　一卷
　　存
　　鹿亭翁自序曰夏易连山始于艮也殷易归藏始于坤也周易太极始于乾坤也兰易始于复故曰天根万物本于根根本于天天根本于复天且有根而况于万物乎况于兰乎
　　冯京第曰兰易一卷受之四明山中田父书称宋鹿亭翁着按郡县志山有鹿亭今迷不知处无问作者姓氏矣要是宋代隐士易道盛于宋授受明而家学众不意更有兰易如此兰于万物一艸也而书可为易岂即万物各一太极之旨耶但其书都不言象数直説事理此固宋人之为易也与其文拟易辞似善易者用韵亦然俗学鲜能通之所论种漑之法简而尽近而不秽君子随时育物爱养之道于兰必尽心焉故有取乎此书
　　冯氏【京第】兰易十二翼
　　一卷
　　存
　　京第自序曰养易之道备于天根明易者述之以时措之宜也然兰之性情徳业有书言所不尽者窃尝折衷百家之説以衍其义凡为传十有二章是为易翼
　　邵氏【桂子】忍黙恕退四卦辞
　　四篇
　　存
　　姓谱邵桂子字徳芳淳安人咸淳七年进士第任处州教授弃官归隐凿池搆轩其上名曰雪舟作忍黙恕退四卦以自警
　　宇文氏【材】笔卦
　　一篇
　　存
　　材自序曰笔之行事昌黎伯毛颖传可考已予复何言哉然予尝谓孔子易至十三卦之制器尚象若罔罟耒耜弧矢杵臼舟楫之利与夫宫室衣裳棺椁书契之制皆古圣人取诸卦而作也何独于笔而遗之耶况笔之为器上而帝王之典谟训诰下而官府之簿书期防四方之同文殊译莫不赖以纂録其功不下于罔罟耒耜弧矢杵臼舟楫宫室衣裳棺椁书契也何独于笔而遗之也耶或曰笔之名始于秦氏其不见称于孔子易也固宜予曰不然笔不始于古乎则庖牺氏之八卦夏后氏之九畴凡科斗鸟迹钟鼎籀篆之文亦将何以施其巧哉若然则笔之名虽始于秦氏其所由来则远矣呉兴笔者陆生索予文以衍其技窃谓包牺氏画卦之物即笔之所由兆也因着是説并作笔卦以贻之
　　刘氏【定之】呆卦
　　一篇
　　存
　　何氏【乔新】忠勤亷愼四卦辞
　　一卷
　　存
　　彭氏【泽】邃卦
　　一篇
　　存
　　高佑釲曰彭泽字济物兰州衞人治庚戌进士累官太子太保兵部尚书赠少保谥襄毅邃卦一篇以赠杨文襄一清文襄为中书舍人时扁读书处曰邃庵自李文正呉文定以下赠以诗文诸体皆备襄毅乃拟邃卦一篇赠焉谓易卦非可拟者然近世如忍退诸卦亦屡有作剿经传而侮圣言罪固不免若姑备一体少寓杨公歴履操存建立之大畧云
　　邹氏【鲁】信卦
　　一篇
　　存
　　陈子升曰邹孝亷鲁字至道南海人自号曙斋尝为吉水医士龚隆作信卦载安溪讲余集
　　邵氏【经邦】福卦寿卦
　　二篇
　　存
　　经邦自序曰余观洪范五福寿为之先周诗万年福为之主是知从古以来人所愿欲同此覆载则同此庆幸也矧当圣人在上为之臣子者曷胜仰祝哉作福寿二卦
　　止卦
　　一篇
　　存
　　旷氏【宗舜】芝卦
　　一篇
　　存
　　宗舜自序曰芝瑞草也产必应祯卦占决也道以配福潘公治潭未逾年政通民和而薗桑产芝凡三焉夫桑民所衣也君子能为民之依故其瑞丽焉三阳数也君子舒阳以法天故其数应焉小子宗舜乃作芝卦
　　文氏【徳翼】隐卦
　　一篇
　　存
　　徳翼自述曰予作隐卦或曰干以下皆隐也曰吾隐乎六十四卦之中也曰严君平以卦隐子隐卦乎曰犹鹿门子之隐书也
　　按邵徳芳忍黙恕退四卦何廷秀忠勤亷愼四卦皆拟周易体制以教人正无不可若宇文材之笔卦犹不失毛颖传之遗至于淮南潘纯子素作辊卦平江蔡衞宗鲁作吝卦扶风马琬文璧作谝卦以及屠本畯田叔作抢谑馋謟四卦难乎免于侮圣人之言矣故置不録















　　经义考卷二百七十二
　　钦定四库全书
　　经义考卷二百七十三
　　翰林院检讨朱彞尊撰
　　拟经【六】
　　汉今文太誓
　　一卷
　　佚
　　刘向曰武帝末民有得太誓书于壁内者献之与博士使读説之数月皆起传以教人
　　王充曰掘地所得者
　　赵岐曰今之太誓后得以充学
　　马融曰太誓后得案其文似若浅露其云八百诸侯不召自来不期同时不谋同辞及火复于上至于王屋流为雕五至以谷俱来举火神怪得无在子所不语中乎又春秋引太誓曰民之所欲天必从之国语引太誓曰朕梦协朕卜袭于休祥戎商必克孟子引太誓曰我武维扬侵于之疆取彼凶残我伐用张于汤有光孙卿引太誓曰独夫受礼记引太誓曰予克受非予武惟朕文考无罪受克予非朕文考有罪惟予小子无良今文太誓皆无此语吾见书传多矣所引太誓而不在太誓者甚多弗复悉记畧举五事以明之亦可知矣
　　房宏曰宣帝本始元年河内女子有坏老子屋得古文太誓三篇
　　王肃曰太誓近得非其本经
　　孔颖达曰刘歆作三綂厯论武王伐纣引今文太誓云丙午逮师
　　陆徳明曰汉宣帝本始中河内女子得太誓一篇献之与伏生所诵合三十篇汉世行之
