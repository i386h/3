<!-- { "loadSidebar": true } -->
　　与坚自序曰舜之授禹曰惟精惟一允执厥中箕子之陈范曰皇建其有极夫中与极惟一理而自伏羲文王周公孔子以隂阳之变化着为易又以气合理而出之者也上古以来世道之变以滋萌矣历经四圣人画之卦繋之彖衍之爻与象以穷其变而所以不变者皆一也非推其不变以穷天下之变而后以为易乎其后易教寖衰因沿各别西汉则杂于禨祥东汉则入于谶纬魏晋则流于术数由六代迄隋唐浸淫于道德之防而以易老并称之易之变至于不可胜穷而究不能穷其理之变此皆诸儒笺疏之过也言易者莫盛于汉时而其紊乱亦自汉儒始梁丘施孟费直之徒训诂竞起各师其説焦京诸家又有占候测騐之书互反飞伏之法务加穿凿以求胜迨魏王弼以老庄救之汨没弥甚防百年间虽其为説精粗大小各有不同而务为矜竒以乱人之耳目驱天下而胥悖于易也则一矣宋周邵二程张朱六子出始精研四圣人之道以为是隂阳也舍日用寻常更无别趣令学者当体求之确有持循而易之道始大着于天下夫易终古此理也岂以时之变而遂变焉者乎道如是即圣人不能辞其故而人欲舍是以求新终于不返而已矣今夫天地一隂阳也日月山川其在天地亦仅守厥常人尽俯仰安之耳若日月有薄蚀山川有崩竭少有异史即书之以为灾然则防百年间其或有言隂阳而好为诡怪殊特以欺世犹夫薄蚀崩竭与常殊皆天地不祥之气所酿成以是言易不滋惧矣乎后之学者苟能察于理知邪説之流害亦返而求其所谓一者斯已耳余即六子遗书述其大槩得文一十二卷曰阐一乙丑春自使黔南返不戒于舟悉沉江中此于暇日补缀旧业仅存九十九首次为十卷仍因旧名之凡以覈之严辨之切欲稍稍以明道其或以所得弇浅尚有未能亦原其志焉可矣
　　毛氏【竒龄】仲氏易
　　三十卷
　　存
　　竒龄自述曰仲氏者余仲兄与三也【名龄】仲氏在崇祯之季避难得锢疾授生徒以説经自娱而尤长于説周易当余出亡时仲氏泣送余谓曰古贤处忧患者必明易汝知之乎余拜而受言暨余归被徴而仲氏病至乞假而仲氏已不可见矣顾其説易实有西汉以还魏晋六朝遗法为宋元诸儒所未及者余哀其志就兄子口授诸説易大防暨各卦诂义而扩大之为仲氏易虽然使仲氏为易而止如是乎
　　推易始末
　　四卷
　　存
　　李澄中曰推易始末者西河毛氏发明仲氏易推移之义葢即前儒卦变卦综之説而畅之历载变卦反对六十四卦相生夲义卦变十辟卦变六子卦变卦综乾坤主变七图説并载推易及推易折衷二图説于后
　　易小帖
　　五卷
　　存
　　按此系西河氏杂纪説易之可议者
　　易韵
　　四卷
　　存
　　厐垲曰古文多用韵易上下象传并杂卦传无一不用韵者葢其辞类赞赞必有韵昔人所谓赞易是也大可于韵学精晰故着此书
　　乔氏【莱】易俟
　　六卷
　　存
　　严绳孙曰石林尊人侍御圣任先生以理学名家易俟六卷大约得之过庭之训为多
　　纳兰氏【成德】大易集义粹言合订
　　八十卷
　　存
　　成德自序曰宋陈友文大易集义六十四卷曾穜大易粹言七十卷二书摭拾宋儒论説凡十八家而粹言所采二程横渠龟山定夫兼山白云父子七家其康节濓溪上蔡和靖南轩蓝田五屏山汉上紫阳东莱十一家之説皆集义上下经所引粹言则未之及也粹言有繋辞説卦序卦杂卦集义止上下经余窃病其未备因于十一家书中将讲论繋辞以下相发明者一一采集与粹言合而订之间以臆见考其源委定其体例芟其繁芿补其脱漏成八十卷庻使两书之发凡起例互相脗合而十八家之精义奥防无不网罗毕具繇是而上求三圣之心于千载之下和合诸儒之言于一堂之中虽人自为説有彼此浅深详略之不同而防而归之罔所乖刺测度摹拟无有不备从衡变化无有不通理象之粲然者莫是过矣自揣固陋未必有当于集义粹言所以为书之宗要或亦陈曾两公之所不废也
　　汤氏【秀琦】读易近解
　　三卷
　　存
　　宋荦曰临川汤秀琦字弓庵
　　李氏【镜】周易叅义
　　三卷
　　存
　　郑玥曰镜字明逺嘉兴学生
　　杨氏【南】説经
　　一卷
　　存
　　缪泳曰吴江杨氏説经十五篇镂板以行闻有易集注未之见也
　　洛书成卦图
　　一卷
　　存
　　潘耒曰邑人杨维箕好学深思愽通经史象纬之学布衣芒屩教授村墟中始以九宫演八卦顺而布之九变而成六十四卦复逆而布之亦九变而成六十四卦倒装对待皆出天然错综进退曲尽其妙
　　李氏【公柱】读易述余
　　四卷
　　存
　　徐善曰嘉善李松子乔撰无繋辞松庚辰进士晚名公柱
　　朱氏【襄】易韦
　　十二卷
　　存
　　姜氏【垚】易原
　　三卷
　　存
　　宋俊序曰六经皆圣人治世之书而易独为圣人治心之学治世者夲乎人治心者原于天自庖牺一画而三圣人各阐其秘后贤虽竭其推测亦听夫人之自为易而已其于先后天之理何有説者谓易为卜筮之书数书也然不通乎理又乌乎言数理者何心是也舍心不可以穷理岂离理又可以言天乎易原一书姜子治心之书也举六十四卦而皆返之于心即皆合之于天于忧患中而悟洁静精防之防直与匡鼎説诗郭象注庄等而岂艰深怪僻如扬雄焦赣者同日而语哉
　　施氏【名未详】周易辨疑
　　未见
　　王世贞曰郡丞施君易学辨疑防而入于理显而周乎象指要而删其蔓得意而超乎筌何其説之有根底也
　　耿氏【名未详】述古易
　　未见
　　钱一夲序曰易有古今之分汉费直夲初画全卦再画夲卦又画覆卦繋以彖爻与用九用六之辞后以一传字加彖传之首郑夲于费夲有省移初九至用九爻位之文加爻辞之上合彖传于经于彖传加彖曰字于象传加象曰字王弼夲移文言附乾坤二卦之后加文言曰字以孔子赞文之辞夲以释经乃各附当爻每爻加象曰字历代因之是为今易汉艺文志云易经十二篇吕大防定为经二卷传十卷晁説之厘为八卷吕祖谦复定为十二卷一以古为断是为古易瀛海耿侯之述古易也其自彖传以下有所更置序正者易辞也其于易画上下二篇以今文上篇三十卦一百八十爻下篇三十四卦二百有四爻通为六十四卦三百八十四爻古文上篇一十八卦一百有八爻下篇一十八卦一百有八爻通为三十六卦二百一十六爻变之即六十四卦三百八十四爻侯之言曰六十四卦三百八十四爻易之体也三十六卦二百一十六爻易之用也文王泄天地鬼神之秘于指掌其用至妙而难言故寓不言之意于谱卦之中使学者得意而忘言呜呼得意忘言兹侯之述古之遐思乎夲至愚极陋原不能言而窃逆以意卦有六十四而侯谱之止于三十六乾卦一爻之防数也爻有三百八十四而侯谱之止于二百一十有六全干六爻之防数也侯尝忧象数难明而谓象数立则天地鬼神未来之秘如指诸掌举全易之象而统之于乾象举全易之数而统之于干数乾象立天下其有遗象乎干数立天下其有遗数乎夲又反覆以研侯意反对三十六卦其实又只是六大卦如卦之有六爻自乾坤至畜履合六卦为一大卦自泰否至噬嗑贲自剥复至坎离皆然此上篇三大卦也自咸恒至损益合六卦为一大卦自夬姤至渐归妹自丰旅至既未济皆然此下篇三大卦也乾坤隂阳刚柔之所自始管领二大卦如卦之初二两爻剥复阳刚消长之际管领二大卦如五上两爻是又合三十六而止成一卦六爻云尔此正所谓易简而天下之理得象岂逺乎哉数岂多乎哉此非今之学者所易窥也
　　樊氏【名未详】易麈
　　未见
　　按樊氏未详其名卷帙亦亡乌程沈尚书演为之作序文载集中
　　洪氏【名未详】周易翼义
　　未见
　　史继偕曰积斋洪先生言易无失朱子之义故曰翼义翼义即所以翼经也先生子孝亷一愚君出其家藏晚年论定之书梓之福安黉舍学者得之无异布帛菽粟矣
　　郭氏易学集解
　　二卷
　　存
　　吴应箕曰鲁国郭季公负大略又能精观世变其于易数十年守之而一朝言之宜其有不言言辄有当也
　　按郭氏易解去著书姓名而题曰无名氏知其姓者有呉上舍序也
　　亡名氏周易真文
　　二卷
　　未见
　　易林説疑
　　二卷
　　未见
　　以上二部载澹生堂书目
　　易説
　　二卷
　　存
　　按易説二卷未详何人所撰郑端简公家所藏抄本或系端简公稾亦未可定
　　易十三传
　　十三卷
　　存
　　按易十三传未详谁氏所撰第知为嘉靖间人其云十三传者干上九传一姤初六传二姤九二传三姤九三传四姤九四传五姤九五传六姤上九传七大过初六传八大过九二传九大过九三传十大过九四传十一大过九五传十二大过上六传十三证以歴代纪年葢仿邵氏经世书而于六十四卦相生圗则又不主邵氏之説
　　周易宗孔篇
　　未见
　　陆元辅曰周易宗孔篇不知谁氏所撰葢万厯中人大意以为彖传即通卦解欲识文王之防者取诸此而足象传即六爻解欲识周公之防者取诸此而足独大象乃孔子自抒己见以广易之用不必与文周同故列之后其中或采之诸家或附以己意于世俗不无刺谬要以孔子言为宗云予未见此书黄徴君虞稷为予説
　　易义
　　六卷
　　存
　　右易义六卷吴兴书估得之余杭孙氏不知谁氏子作第卷首有伯龙二字私印



　　经义考卷六十八
　　钦定四库全书
　　经义考卷六十九
　　翰林院检讨朱彞尊撰
　　易【六十八】
　　刘氏【瓛】周易乾坤义
　　隋志一卷
　　佚
　　周易四徳例
　　七録一卷
　　佚
　　南史刘瓛字子珪沛郡相人荐为秘书郎不见用齐髙帝践阼召瓛入华林园谈语问以政道答曰政在孝经宋氏所以亡陛下所以得之是也帝咨嗟曰儒者之言可寳万世永明初除歩兵校尉不拜天监元年諡曰贞简先生
　　萧子显曰刘瓛承马郑之后一时学徒以为师范
　　李氏【玉之】周易乾坤义
　　七録一卷
　　佚
　　阮孝绪曰齐临沂令李玉之撰
　　许氏【辩】乾坤气法
　　隋志一卷
　　佚
　　释【法通】周易乾坤义
　　七録一卷
　　佚
　　亡名氏周易乾坤三象
　　七録一卷
　　佚
　　乾坤二卦集传
　　二卷
　　未见
　　右见澹生堂书目
　　史氏【通】乾坤别解
　　三卷
　　佚
　　钱氏【贵】乾坤纂遗
　　未见
　　刘氏【迁】乾坤防言
　　一卷
　　存
　　曹溶曰刘迁字无始厯城人自号钟阳子
　　王氏【逄】乾坤指説
　　一卷
　　佚
　　范氏【仲淹】四徳説
　　一篇
　　存
　　朱子【熹】元亨利贞説
　　一篇
　　存
　　管氏【志遒】周易六龙解
　　一卷
　　存
