<!-- { "loadSidebar": true } -->
　　陆元辅曰六经图宋绍兴中布衣杨甲撰乾道初抚州教授毛邦翰等补大易象数钩深图七十首易有太极图二次干知大始次坤作成物次天尊地卑次参天两地图次日月爲易次河图数图次洛书数图次天地之数次乾坤之防次六子图次六位图次伏羲先天图次方圆相生图次仰观天文图次俯察地理图次伏羲八卦图次文王八卦图次八卦取象图次八卦象数图次四卦合律图次八卦纳甲图次刚柔相摩图次八卦相荡图次六爻三极次五位相合次帝出震图次蓍卦之徳次序上下经图次三变大成图次重易六爻图次六十四卦天地数图次六十四卦万万数图次卦爻律吕图次运防歴数图次乾坤大父母图次复姤小父母图次八卦生六十四卦图次八卦变六十四卦图次阳卦顺生次隂卦逆生次复姤临遯泰否六卦生六十四卦图次六十四卦反时变图次六十四卦卦气图次十三卦取象图次三陈九卦图次参伍以变图次十有八变图次一隂一阳图次先甲后甲图次隂阳君民次隂阳竒耦次二仪得十变化次十日五行相生次大衍之数图次揲蓍之法图次河图百六数次八卦司化图次类聚羣分图次通乎昼夜图次阳中隂次隂中阳次序卦图次杂卦图次太准易卦名图次太准易卦气图次皇极经世全数图次邵氏皇极经世图次温公着虚拟图次古今易学传授图尚书轨范撮要图五十有五首五十八篇数图次逸书篇图次作书时世图次帝王世次图次夏世次图次秦世次图次晋鲁世次图次尧典四仲中星图次日月防次舍图次四仲日永短图次四时测中星图次日月行冬夏图次尧九族图次舜廵四岳图次七政五辰图次玑衡图次诸侯玉帛图次律度量衡图次十二章服图次五声八音图次六律六吕图次九韶乐噐图次五刑四罪图次舜舞干羽图次禹贡随山濬川图次禹贡九州疆界图次禹贡治水先后图次禹贡九州谱图次禹贡九山名数图次禹贡九川名数图次濬畎浍距川图次尧制五服图次弼成五服图次舜十二州图次商七庙图次商五迁都图次周营洛邑图次召诰土中图次九畴本河图图次九畴虚五用十图次洪范九畴图次九畴合八畴数图次九畴相乗得数图次刘苏洪范传图二次皇极居次五图次皇极不言数图次周宗彝图次六年五服朝图次君牙太常图次平王圭瓒图次牧誓兵噐图次费誓兵噐图次汉儒授受书学图毛诗正变指南图四十有七篇首诗篇名次作诗世次次周公世次次召公世次次卫世次次齐世次次曹世次次陈世次次晋世次次秦世次次宋世次次族谱次十五国风谱次十五国地理图次日居月诸图次公刘相隂阳图次楚丘揆日景图次齐国风挈壶氏图次大田雨我公田图次甫田岁取十千图次百夫之田次万夫之田次载芟借田图次时迈廵守图次我将明堂图次清庙閟宫图次辟雍泮宫图次斯干考室图次秦国风小戎图次商颂王畿图次释草名次释木名次释菜名次释谷名次释鸟名次释兽名次释虫名次释鱼名次释马名次释衣服制名次释车马噐名次释礼乐噐名次兵农噐名次四诗传授图周礼文物大全图六十有五首天官冡宰次地官司徒次春官宗伯次秋官司冦次冬官考工记次王宫制图次营国制图次经九轨图次朝位寝庙社稷图次宗庙图次社稷图次治朝图次燕朝图次外朝图次夏世室次商重屋次周明堂次宫寝制图次扆制图次几筵制图次王畿千里图次王畿乡遂采地图次井田之法图次四井爲邑图次四邑爲丘图次四丘爲甸图次四甸爲县图次四县爲都图次四都爲同图次六乡图次六遂图次五等采地图次六乡乡地图次职方九服图次职方九州图次行人六服朝贡图次王公侯卿士冕服图次后服制图次圭璧璋瓒缫借制图次圆丘乐图次方丘乐图次宗庙乐图次分舞乐图次笋簴钟磬制图次鳬氏爲钟次木铎金铎次鼓人四金图次舞师乐师舞制图次鼔制图次乐噐制图次祭噐制图次六尊制图次六彝制图次掌客噐图次鬯人制图次金车玉辂制图次墨车制度图次厌翟车制图次轮人爲盖图次九旗制图次射侯制图次冯相太岁图次人图次筮人图次土圭测日图次水地法图次传授图礼记制度示掌图四十有三首四十九篇数次二十四气图次七十二候图次月令中星图次月令明堂图次十二律还相爲宫图次月令十二律管候气图次月令所属图次月令仲春昏星图次月令仲夏昏星图次月令仲秋昏星图次月令仲冬昏星图次五社制度图次五帝坐位图次王制商建国图次王制周建国图次王制公卿大夫士图次天子县内图次周公明堂图次武舞表位图次冠冕制图次噐用制图次七庙制图次祫庙制图次五庙三庙图次别子祖宗图次郊禘宗祖图次堂上昭穆图次室中昭穆图次燕礼图次投壶礼图次乡饮礼图次养老礼图次冠礼噐图次昏礼噐图次习射礼图次飨礼图次内外用事之日图次祭祀用樽之数图次礼记名数图次礼记传授图春秋笔削发微图二十有九首春秋十二公次二十一国世次图次春秋一百二十四国爵姓次五覇次齐盟次与盟之国次春秋诸国地理图次地名所属次诸国地理次周地次鲁地次陈地次齐地次晋地次宋地次卫地次郑地次楚地次邾地次莒地次纪地次诸国地次阏地次周王族诸氏次鲁公族诸氏次晋公族诸氏次齐公族诸氏次宋公族诸氏次卫公族诸氏次郑公族诸氏次陈公族次蔡公族次呉公族次莒公族次曹公族次虞公族次虢公族次诸侯兴废次春秋始终次春秋总例数次春秋三传传授图共三百有九图
　　叶氏【仲堪】六经图
　　宋志七巻
　　未见
　　陈振孙曰东嘉叶仲堪思文重编按馆阁书目有六巻昌州布衣杨甲鼎卿所撰抚州教授毛邦翰增补之易七十今百三十书五十五今六十三诗四十七今同周礼六十五今六十一礼记四十三今六十二春秋二十九今七十二然则仲堪盖又以旧本增损改定者耶
　　杨氏【万里】六经论
　　一卷
　　存【载诚斋集】
　　吕氏【祖谦】丽泽论説集录
　　通考十卷
　　存
　　陈振孙曰吕祖谦门人所录平日説经之语末三卷则史説杂説东莱于诸经有读诗记及书説成书而未终也
　　唐氏【仲友】説斋六经解
　　一百五十卷
　　未见【一斋书目有】
　　九经发题
　　一卷
　　佚
　　先民录唐仲友字与政金蕐人号説斋登绍兴辛未进士复中宏词科判建康府转知台州抑奸拊弱发粟赈饥创中津浮桥以济渉政声卓然俄爲同官高文虎所忌谮诸仓使屡疏劾之防仲友迁提点江西刑狱而劾者益力遂主管冲祐观以归席授徒学者数百人益肆力于经史百家以究其业着帝王经世图谱十卷六经解诸史精义羣书新录各若干卷文集四十巻
　　周必大曰与政于书无不观于理无不究凡天文地理礼乐刑政隂阳度数兵农王覇皆本之经典兼采传注类聚羣分旁通午贯使事时相参形声相配或推消长之象或列休咎之徴而于郊庙学校畿疆井野尤致详焉昔汉儒专通一经局守师説居家用以修身涖官取以决事况乎六经防趣百世轨范广记备言精思博考使见诸行事岂不要而有功也与苏伯衡曰乾道淳熙间紫阳朱子广汉张子东莱吕子鼎立于一时而东南学者翕然宗之説斋唐公出乎其时又与吕子同居于婺而独尚经制之学眞可谓特起者矣而岂立异哉公不惟精史学尤防于诸经自谓不专主一説不务爲茍同隐之于心稽诸圣人合者取之疑者阙之所着六经解百五十卷九经发题经史难答孝经解愚书各一卷诸史精义百卷帝王经世图谱十卷乾道秘府羣书新录八十三卷天文地理详辨各三卷故事备要词科杂录各四卷陆宣公奏议详解十卷説斋文集四十卷今去公垂二百年传者盖无几矣雄有言存则人亡则书欲求公于公之书而其书又如此不愈大可惜哉
　　王氏【炎】诸经考疑
　　佚
　　李氏【舜臣】羣经义
　　宋志七卷【本传八巻】
　　佚
　　徐氏【存】六经讲义
　　佚
　　喻氏【良能】诸经讲义
　　佚
　　浙江通志喻良能义乌人官至太常寺丞
　　刘氏【光祖】山堂疑问
　　通考一卷
　　佚
　　陈振孙曰起居郎简池刘光祖徳修撰凡一巻庆元中谪居房陵与其子讲説诸经因笔记之以其所问于诗爲多遂取吕氏读诗记尽观之而释以已意附疑问之后
　　俞氏【亨宗】羣经感发
　　十卷
　　佚
　　绍兴府志俞亨宗字兼善山隂人隆兴二年进士嘉定中爲秘书少监
　　游氏【桂】畏斋经学
　　宋志十二巻
　　佚
　　陈振孙曰宣教郎广安游桂元发撰桂除兴癸未进士厯官至制司机宜
　　彭氏【年】训经解
　　佚
　　楼钥撰碑曰嘉定改元诏赠故吏部侍郎彭年爲寳谟阁直学士旣又加赠龙图阁学士赐諡忠肃公登乾道五年进士第甞着训蒙经解若干卷藏于家
　　张氏【布】六经讲解
　　佚
　　陈耆卿曰临海人字伯旉乾道八年进士厯太学录博士枢宻院编修官宗正丞权金部右侍郎迁秘书丞知徽州不赴奉祠终朝散大夫有六经讲解藏于家
　　毛氏【璞】六经解
　　佚
　　叶氏【适】习学记言序目
　　五十卷
　　存
　　孙之宏序曰习学记言序目者龙泉叶先生所述也初先生辑录经史百氏条目名习学记言未有论述自金陵归研玩羣书更十六寒暑乃成序目五十卷子寀既以先志编次谂今越帅新安江公锓木郡斋又嘱之宏掲其大指于书首窃闻学必待习而成因所习而记焉稽合乎孔氏之本綂者也夫去圣緜邈百家竞起学失其綂久矣汉唐诸儒皆推宗孟轲氏谓其能嗣孔子至本朝闽洛骤兴始称子思得之曾子孟轲本之子思是爲孔门之要传近世张吕朱二三钜公益加探讨名人秀士鲜不从风而靡先生后出异识超旷不假梯级谓洙泗所讲前世帝王之典籍頼以存开物成务之伦纪頼以着易彖象仲尼亲笔也十翼则讹矣诗书义理所聚也中庸大学则后矣曾子不在四科之目曰参也鲁以孟轲能嗣孔子未为过也舍孔子而宗孟轲则于本綂离矣故根柢六经折衷诸子剖析秦汉迄于五季以吕氏文鉴终焉其致道成徳之要如渇饮饥食之切于日用也指治摘乱之几如刺腧中肓之速于起疾也推迹世道之升降品目人材之短长皆若绳准而铢称之前圣之绪业可续后儒之浮论尽废其切理防心氷消日朗无异新造孔室之闳深继有宗庙百官之美富可谓稽合乎孔子之本綂者也
　　黄百家曰习学记言存于今者序目而已内説经共十四卷易四巻书一卷诗一卷周礼仪礼合一卷礼记一卷春秋一巻左氏传二巻国语一卷论语一巻孟子一卷若记言原本不知若干巻惜乎不得见矣是书前有山隂孙之宏序叶氏门人
　　任氏【希夷】经解
　　十卷
　　佚
　　邵武府志任希夷字伯起邵武人淳熙三年进士官至端明殿学士佥书枢密院事兼权参知政事赠少师諡宣献
　　傅氏【芷】羣经讲义
　　佚
　　应廷育曰芷字升可义乌人淳熙五年进士仙居尉
　　戴氏【厚】经解
　　三十巻
　　佚
　　楼钥志墓曰东嘉戴君浚仲甞荐于乡五上礼部至淳熙八年始以特奏名试补贺州之学寻授廸功郎金蕐县尉改修职郎监漳州南岳庙着经解三十卷藏于家君讳厚又字长文
　　李氏【焘】五经传授图
　　宋志一巻
　　佚
　　危氏【稹】诸经讲义集解
　　佚
