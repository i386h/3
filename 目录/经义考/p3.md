<!-- { "loadSidebar": true } -->
　　朱元升曰连山者三易之首也　又曰连山易之作兼取则于图书　又曰连山作于伏羲用于夏归藏作于黄帝用于商周公相成王设官分职命太卜簭人与周易并掌不以周用周易而置连山归藏于无用　又曰周礼疏贾公彦释连山之义曰连山其卦以纯艮爲首艮爲山山上山下是名连山即贾氏之疏稽之说卦之辞夏时之候夏建寅正纯艮实应立春春爲时之首艮所以爲连山易之首乎考之汉律厯志述三綂谓人綂寅木也太簇律长八寸象八卦虙牺氏之所以顺天地通神明类万物也以是知虙牺氏巳用寅正夏后氏因之而巳公彦谓连山作于伏羲因于夏后氏此之谓也　又曰连山易亡久矣因周礼得存其名因说卦传得存其义因夏时得存其用　又曰连山二篇自复至干爲阳仪自姤至坤爲隂仪其策万有一千五百二十系辞二篇之末万有一千五百二十举连山策言之也　又曰连山易夏时之取则也尧典一书分命羲和亦夏时之取则也以书考易其义一也书曰日中星鸟以殷仲春日永星火以正仲夏宵中星虚以殷仲秋日短星以正仲冬葢取中星以定四时者也今即连山易而布以二十八宿冬至其卦也复其宿也虚夏至其卦也姤其宿也星春分其卦也临其宿也氏房秋分其卦也遯其宿也昴四时之二至二分以卦凖宿即尧典之中星　又曰长分消翕者连山易至精至变至神之理寓焉干与坤对干之长即坤之消干之分即坤之翕坤之长即干之消坤之分即干之翕兑与艮对离与坎对震与防对余六十四卦两两相对长分消翕悉凖八卦
　　金履祥曰连山归藏其辞不复可考学者谓邵氏互体既济卦诸图即连山之遗法也后世纳甲归魂之法即归藏之遗法也
　　胡一桂曰连山十卷见唐艺文志自唐以前并无其书则唐之连山似隋世僞书
　　吴澂曰连山夏之易
　　吴莱曰易占以变故其数但用九六而尚老连山归藏占以不变故其数但用七八而尚少连山七而首艮归藏八而初坤亦不过伏羲之旧及推其所用之防连山三十有六归藏四十有六易则四十有九又若不相爲用者
　　朱隐老曰连山神农之易也以艮爲首而凡建寅者宗之虽唐虞亦然不独夏后氏爲然也
　　雷思齐曰连山归藏之易其筮法同而繇辞异也朱升曰连山首艮终始之际也
　　王袆曰易自伏羲始画八卦因而重之爲六十四卦当时葢有图而无书也后圣因之作连山作归藏作周易皆本于伏羲之图而取用各不同
　　何乔新曰唐艺文志有连山十卷出于长孙无忌次述文多阙误其书不传久矣然求之周易尚有可言者所谓兼山艮即连山之遗意也六爻皆别人象书虽不存象可得而推焉
　　王道曰连山首艮说者皆谓艮寅位与建寅之义合此殊不然艮在寅文王后天卦位夏何由而预取之且六子皆属人道独首艮何也葢三女无论震以一阳动于二隂之下坎以一阳陷于二隂之中俱不足以当人道之正也惟艮一阳止二隂之上既有符于一君二民之象而又深契夫惟止能止众止之妙人道之最善也首艮取此
　　湛若水曰夏之连山知止者始终之要程子所以取艮卦也
　　孙宐曰解连山者谓如山出云连緜不绝夫出云连緜奚足尽天下之理　又曰八卦以序相循环连山归藏亦各有序而其义未偹
　　胡应麟曰连山易十卷见唐艺文志按班氏六经首周易凡夏啇之易绝不闻隋牛购得防内遗书至三十七万卷魏元成等修隋史晋梁以降亡逸篇名无不具载皆不闻所谓连山者而至唐始出可乎北史刘传隋文搜访图籍因僞造连山及鲁史记上之马端临据此以爲作或有然者葢后事发除名故隋志不録其书尚传后开元中盛集羣书仍入禁中尔
　　沈孝曰夏易首艮以成终而胎出震之用
　　郝敬曰连山六画艮卦艮爲山上下两艮故曰连山焦竑曰连山艮也夏时讲学者所重在止
　　孙竒逢曰连山首艮艮止也天下事不日新于行而日新于止惟其时止则止所以时行则行也成始成终之义也
　　黄宗炎曰桓谭谓连山八万言归藏七千三百言是殷书与周易等夏之文字防二十倍于文王周公之辞岂古昔之方册乎爲此说者亦不明古今之通义矣
　　顾炎武曰连山归藏非易也而周官云三易者后人因易之名以名之也犹之墨子言周之春秋燕之春秋宋之春秋齐之春秋周燕齐宋之史非必皆春秋也而云春秋者因鲁史之名以名之也
　　尤侗曰连山首艮归藏首坤序卦略殊卦名未尝异也
　　黄与坚曰易周之所命名则连山归藏亦周以易名之而谓之三易也
　　按连山归藏汉志不载则其亡已久而郦道元注水经引连山易云有崇伯鲧伏于羽山之野是元魏时尚有其书矣若司马膺所注度即刘僞本尔李淳风乙巳占云有冯羿者得不死之药于西王母姮娥窃之以奔月将往枚筮于有黄有黄占之曰吉翩翩归妹独将西行逢天晦芒无恐无惊后且大昌姮娥遂托身于月是亦僞本连山之文今其书亦亡毛渐所序三坟首列山坟谓是连山之易伏羲所作其象有崇山君伏山臣列山民兼山物濳山隂连山阳藏山兵疉山象等义其言曰天皇始画八卦连山名易君臣民物隂阳兵象始明于世荒诞不足信也
　　又按黄佐六艺流别载连山繇辞复初七曰龙濳于渊存神无畛象曰复以存神可致用也剥上七曰数穷致剥终吝象曰致剥而终不知变也姤初八曰聚蛇于洼滋孽之牙象曰隂滋牙不可长也中孚初八曰一人知女尚可以去象曰女未归孚不中也不知本于何书岂有连山之易乃效王弼易传之体乎作僞者拙且爲刘笑矣
　　又按杜子春以连山爲宓羲归藏爲黄帝姚信以列山爲神农而班孟坚古今人表既于圣人列宓牺神农黄帝又于仁人着列山归藏不应出乃尔





　　经义考卷二
　　钦定四库全书
　　经义考卷三
　　翰林院检讨朱彝尊撰
　　易【二】
　　归藏
　　隋志十三卷晋太尉叅军薛贞注【唐志同崇文书目三卷】佚
　　礼记孔子曰吾欲观殷道是故之宋而不足徴也吾得坤干焉
　　山海经黄帝氏【姚信作归藏氏】得河图商人因之曰归藏杜子春曰归藏黄帝
　　桓谭曰归藏藏于太卜
　　郑康成曰殷隂阳之书存者有归藏
　　淳于俊曰归藏者万物莫不归藏于其中也
　　于寳曰初干初奭初艮初兑初荦初离初厘初防此归藏之易也
　　阮孝绪曰归藏载卜筮之书杂事
　　刘勰曰归藏之经大明迂怪乃称羿毙十日嫦娥奔月
　　隋书归藏汉初已亡按晋中经有之惟载卜筮不似圣人之防
　　孔頴逹曰归藏起于黄帝　又曰圣人因时随宜不必皆相因故归藏名卦之次亦多异　又曰孔子曰吾得坤干焉殷易以坤爲首故先坤后干　又曰归藏僞妄之书非殷易也
　　贾公彦曰殷人因黄帝曰归藏归藏易以纯坤爲首坤爲地万物莫不归而藏于其中殷以十二月爲正地綂故以坤爲首
　　元稹曰穆姜遇艮足徴麟史之文尼父得坤亦验归藏之首
　　邢昺曰归藏者成汤之所作是三易之一也
　　刘敞曰坤者万物所归商以坤爲首礼运吾得坤干焉此归藏之易
　　欧阳修曰周之末世夏商之易已亡汉初虽有归藏已非古经今书三篇莫可究矣
　　邵子曰商以建丑之月爲正月谓之地綂易曰归藏以坤爲首坤者地也
　　方慤曰归藏首乎坤各归其根密藏其用皆殷之所爲则合乎地之时焉殷用地正故其书名之
　　黄裳曰微显者易之知也故商曰归藏者以其藏诸用而言之也
　　王观国曰礼记孔子曰吾得坤干焉郑氏注得商隂阳之书其书存者有归藏尔雅释羊属有牡羭郭璞注引归藏曰两壶两羭初学记云部引归藏曰有白云出苍梧入于大梁举此可以见矣
　　中兴书目归藏隋世有十三篇今但存初经齐母本蓍三篇文多阙乱不可训释
　　朱震曰归藏之书其初经者庖牺氏之本防也卦有初干初奭【坤】初艮初兑初荦【坎】初离初厘【震】初防卦皆六画周礼三易经卦皆八所谓经卦则初经之卦也　又曰归藏之干有干大赤干爲天爲君爲父又爲辟爲卿爲马爲禾又爲血卦　又曰归藏小畜曰其丈人乃知丈人之言三代有之
　　张行成曰商曰归藏地易也元包义取之
　　郑锷曰归藏以坤爲首商人之易其卦坤上坤下故曰归藏言如地道之包含万物所归而藏也
　　郑樵曰连山亡矣归藏隋有薛贞注十三卷今所存者初经齐母本蓍三篇而已言占筮事其辞质其义古后学谓爲不文疑而弃之独不知后之人能爲此文乎
　　杨简曰孔子之时归藏犹存故曰之宋而得坤干焉罗泌曰黄帝正坤干分离坎倚象衍数以成一代之宜谓土爲祥乃重坤以爲首所谓归藏易也
　　罗苹曰归藏初经卦皆六位其卦有明夷营惑耆老大明之类昔启筮明夷鲧治洪水枚占大明桀筮营惑武王伐商枚占耆老曰不吉是也　又曰归藏之文有干爲天爲君爲父爲大赤爲辟爲卿爲禾爲血卦之类知与今易通矣　又曰归藏黄帝之书而坤启筮乃有尧降二女以舜妃之语节卦云殷王其国常母谷月之类其卦是也其文非也葢归藏之文汤代之作
　　林学曰易疏论连山归藏一以爲伏羲黄帝之书一以爲夏商之书未知孰是
　　蒋君实曰商之序易以坤爲首其尚质尚白之制皆自此出也
　　李过曰易钞云天尊地卑乾坤之定位也商易首坤是地尊乎天也商易所以不传不知商人建丑以十二月爲嵗首取丑未之冲爲地綂坤爲地商用地綂只得首坤　又曰夏后氏连山易不可得而见商人归藏易今行于世者其经卦有八重卦已有六十四经卦八谓坎爲荦荦者劳也以万物劳乎坎也谓震爲厘厘者理也以帝出乎震万物所始条理者也余六卦同其六十四卦干屯防溽讼师比小毒畜履防否同人大有很厘大过颐困井革鼎旅丰小过林祸观萃称仆复毋亡大毒畜瞿散家人节奂蹇荔贠諴钦恒规夜防兑离荦兼分归妹渐晋明岑未济遂大壮蜀马徒四卦阙名与周易卦同者三之二曰屯防讼师比小畜履次序大畧相同卦名不同者如谓需爲溽小畜爲小毒畜大畜爲大毒畜临爲林祸之类如此则文王重易止因商易之旧今以周易质之归藏不特卦名用商卦辞亦用商如屯之屯膏师之帅师渐之取女归妹之承筐明之垂其翼皆因商易旧文则六十四卦不在文王时重自伏羲以来至于夏商其卦已重矣乃知系辞所载取象十三卦皆当时所有之易也
　　王应麟曰越绝外传范子曰道生气气生隂隂生阳愚谓先隂后阳即归藏先坤之意阖而辟静而动也马端临曰连山归藏乃夏商之易本在周易之前然归藏汉志无之连山隋志无之葢二书至晋隋间始出而连山出于刘僞作北史明言之度归藏之爲书亦类此尔
　　葛寅炎曰归藏黄帝中天易也
　　家铉翁曰归藏之书作于黄帝
