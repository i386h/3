<!-- { "loadSidebar": true } -->
　　应镛曰乐正崇四术以训士则先王之诗书礼乐其设教固已乆易虽用于卜筮而精防之理非初学所可语春秋虽本于纪载而防书亦非民庶所得尽窥故易象春秋韩宣子适鲁始得见之则诸国之教未必尽备六者葢自夫子删定赞系笔削之余而后传习始广经术流行
　　戴栩曰诗壊于卫宏之序春秋误于公羊之传易由于三圣系爻彖象之互入书失于孔壁序传简编之相乱周礼特周公大约之书当时有未必尽行者洪咨防曰易者文之太极也诗书礼乐春秋论语文之两仪也
　　方镕曰家庭日用起无非六经之道
　　包恢曰理备于经经明则理明矣
　　方岳曰六经四十三万字
　　罗璧曰六经皆根人事而作周易着吉凶悔吝之理春秋録是非善恶之迹毛诗载政教美刺之分尚书陈唐虞三代之治礼记威仪之详备周礼制度之纎悉论语立身行已之大防孟子发明王道之极致无有空言者
　　林駉曰圣人六经与天地并汉自中世以来上以表章自任下以授受名家朝廷之上非经不能立事搢绅之间非经不敢建议贾捐之请勿击珠厓王商则曰经义何以处龚胜之奏王嘉公孙禄则曰君议一无所据一时君臣相与从事于经学亦善矣董仲舒曰元年谨始之意勉时君之初政隽不疑以蒯聩出奔之事辨一时之疑狱以此立论岂不为圣经之幸若夫来归自镐我行永乆诗虽有是言而无关于邉功也乃援之以颂陈汤之功何泥也乃眷西顾此维与宅诗虽有是语初无关于郊祀也乃取以定南北郊何凿也甚者欲附奸臣则援不语怪力乱神之言【张禹传】欲行酤则援有酒酤我之文欲夺民利则援周礼五均之法【王莽传】假托以文奸援引以济私是先王学术反为祸天下之具也　又曰圣经不幸于后世者三曰议经曰僭经曰叛经夫以圣人之经天地鬼神不能易而易之者诸儒也孔子不敢议夏五郭公之疑游夏髙弟不敢一辞之措庄周异端之流犹知尊圣人之教君子以是知议经僭经叛经者之罪矣
　　王应麟曰记之经解指诗书礼乐易春秋之教未始正六经之名庄子天运篇始述老子之言曰六经先王之陈迹实昉乎此太史公滑稽传以礼乐诗书易春秋为六艺而班史因之又以五学配五常而论语孝经并纪于六艺略中自时厥后或曰五经或曰六经或曰七经至唐贞观中谷那律淹贯羣书禇遂良称为九经库九经之名又昉乎此其后明经取士以礼记春秋左传为大经诗周礼仪礼为中经易尚书春秋公谷为小经所谓九经也国朝方以三传合为一又舍仪礼而以易诗书周礼礼记春秋为六经又以孟子升经论语孝经为三小经今所谓九经也又曰汉世经先出者不如后出盛传于后世费氏易古文尚书毛诗小戴礼左氏春秋是也　又曰自汉儒至于庆厯间谈经者守训故而不凿七经小传出而稍尚新竒矣至三经义行视汉儒之学如土梗古之讲经者执卷而口説未甞有讲义也元丰间陆农师在经筵始进讲义自时厥后上而经筵下而学校皆为支离曼衍之辞説者徒以资口耳听者不复相问难道愈防而习愈薄矣　又曰六经即圣人之心随其所用皆切至理
　　叶时曰六经更秦火而不全者多矣书亡四十三篇周雅亡六篇周礼六官缺一河间献王求考工记以足其书嗟夫书亡而张霸伪书作诗亡而束晳补诗作适资识者捧腹尔曽是考工记而可补礼经乎方回曰近世以老注易以六典传尚书以三礼笺诗以司马法释周礼以灾异谶纬説春秋以郑卫淫声制乐真学者之大不幸也
　　张卿弼曰圣贤之学载在六经明于日月汉魏以来诸儒或以谶纬为奥或以老庄为髙使异端百家之説与六经参错于天地之间千有余年自濓洛诸公之出辞而辟之廓如也
　　蒋岩曰道之大原出于天天有是道而不能言故托诸圣人言之易书诗礼乐春秋此圣人之言而天地之道也非易无以立天地之心非书无以纪帝王之迹诗以导风俗之美春秋以严王覇之辨礼以节民乐以和人用是训天下万世一日不可废岂无用之空言哉　又曰以通书读易可以防太极以经世书观洪范可以建皇极中庸之慎独可以位天地育万物大学之致知可以齐家治国平天下论语一书无非言仁孟子七篇无非道性善
　　马端临曰秦燔经籍而独存医药卜筮种树之书学者抱恨终古然以今考之易与春秋二经本末具存诗亡其六篇或以为笙诗元无其辞是诗亦未甞亡也礼本无成书戴记杂出汉儒所编仪礼十七篇及六典最晚出六典仅亡冬官然其书纯驳相半其存亡未足为经之疵也独虞夏商周之书亡其四十六篇尔然则嬴秦所燔除书之外俱未尝亡也若医药卜筮种树之书当时虽未甞废锢而并无一卷流传至今者以此见圣经贤传终古不朽而小道异端虽存必亡初不以世主之好恶为之兴废也
　　王柏曰六经虽同一道而各有体犹四时均一气而各有用
　　陈普曰五经四书无一句一字无义理　又曰五经传注岂可无视其是与非足矣岂宜一切屏之曹淇曰圣经贤传无非示天下后世以当行之道食之必用五谷衣之必用桑麻所以开悟后学者无以易此
　　六经奥论曰六经厄秦残编断简口授壁藏遗文仅见是以礼籍无传曲台撰述乐书沦没河间采献科斗古文遭难不传泰誓伪书公行射防李氏五篇幸存于世考工有记强足周官易托卜筮爻系俱全説卦一篇曷传女子诗因歌颂篇次无缺由庚六义岂得无辞解经比事体制不同笔録口传烦省亦异道之与貌制而为仪委曲三千古人所重或东都而论定或晋室而书显或至于唐而后篇第字义始得其伦理甚矣厄于秦之易而出于汉之难也　又曰唐贞观中孔颖逹奉诏撰五经正义与马嘉运等参议于礼记毛诗取郑于尚书取孔传于易取王弼于左氏取杜预自正义作而诸家之学始废独疑周礼仪礼非周公书不为义疏其后永徽中贾公彦始作仪礼周礼义疏本朝真宗又诏邢昺挍定周礼仪礼公羊谷梁正义于是九经之义疏始备仁宗朝欧阳文忠公上言曰自唐太宗诏名儒定九经正义迩年以来着为定论不本正义者为异説然所载既博所择不精多引谶纬之説以相杂乱异乎正义之名臣欲乞特赐诏诸臣儒学官悉取九经之疏删去谶纬之文使经义纯一无所驳杂其用功至多为益最大使欧阳删定正义必有大可观者惜乎其不果行也李世弼曰道防而有六经六经防而有子史子史之是非取证于六经六经之折衷必本诸道国家所以稽古重道者以六经载道所以重科举也后世所以重科举者以维持六经能传帝王之道也
　　党懐英曰六艺者夫子所以传唐虞三代之道众流之所从出而儒为之源也
　　郝经曰昊天之四府春夏秋冬之谓也圣人之四经易诗书春秋之谓也昊天以时授人圣人以经法天是则四经也谓之五何哉其一则礼乐也夫论性者言四端而不及信序五行者土配旺于木火水金故易诗书春秋之间礼乐为之经纬虽五而为四也又曰尽天下之情者诗也尽天下之辞者书也尽天下之政者春秋也易也者尽天下之心者也　又曰六经一理尔自师异传人异学各穷其所信而遂至于不一彼以为是而此以为非彼以为非而此复以为是师弟异而父子不同诞妄者入于谶纬冯借者入于叛逆刻深者入于刑名噫甚矣
　　刘因曰治六经必自诗始古之人十三诵诗葢诗吟咏性情感发心志中和之音在焉人之不明血气蔽之尔诗能导性情而开血气使幼而常闻歌诵之声长而不失刺美之意虽有血气焉得而蔽也诗而后书书所谓圣人之情见乎辞者也即辞以求情情可得矣血气既开性情既得大本立矣本立则可徴夫用用莫大于礼三代之礼废矣见于今者汉儒所集之礼记周公所着之周礼也二书既治非春秋无以断也春秋以天道王法断天下之事业也春秋既治则圣人之用见本诸诗以求其情本诸书以求其辞本诸礼以求其节本诸春秋以求其断然后以诗书礼为学之体春秋为学之用【阙】　一贯本末具举天下之理穷理穷则性尽矣穷理尽性以至于命而后学夫易易也者圣人所以成终而成始也学者于是用心焉是故诗书礼乐不明不可以学春秋五经不明不可以学易　又曰世人往往以语孟为问学之始而不知语孟圣贤之成终者所谓博学而详説之将以反説约也圣贤以是为终学者以是为始未説圣贤之详遽説圣贤之约不亦背驰乎
　　呉澂曰先王教士以诗书礼乐为四术若易者卜筮之繇辞春秋者侯国之史记尔自夫子赞易修春秋之后学者始以易春秋合先王教士之四术而为六经　又曰通天地人曰儒一物不知一事不能耻也洞观时变不可无经广求名理不可无诸子游戏词林不可无诸集旁通多识不可无纪録而其要在圣人之经圣人之经非如史子文集杂记杂録之供渉猎而已必饮而醉其醇食而饱其胾斯可矣
　　赵孟頫曰六经之为文一经之中一章不可少一字一句不可阙葢其谨严如此故立千万年为世之经也学文者当以六经为师舍六经无师矣
　　陈栎曰明理然后能作文讲学然后能明理于何下手不出乎读六经四书而已
　　张曰学者读四书以朱子章句集注为本次读仪礼诗朱氏传书蔡氏传易先朱子啓防本义以逹程传春秋胡氏传张氏集注
　　邓文原曰经籍之弗坠繄汉儒是頼　又曰六经之书先圣王之道在焉故六经在天地亘万古而无敝有兴衰理乱之不常者人也而非书也
　　富珠哩翀曰孔子经法于易则溯伏羲以本无言书则始唐虞以道政事诗则采殷周以正性情春秋则黜五霸以严名分礼乐升降以鉴汚隆天人之道至矣
　　蒲道源曰汉置五经博士取其专且精也今之学者耻一经之不该及究其归趣则茫然莫据又或以注释经义媒仕进者视其书皆掇拾先儒已成之书初无自得之实而徒耗蠧纸劄厖乱经训益使人厌之今欲令学者各守一经则不免于陋欲兼通诸经则汗漫而不精欲拒注释之烦杂则恐或废其善欲容而受之则易惑学者其何以矫其而适其中乎虞集曰昔者周公因尧舜禹汤之传制典礼以成文武之业布之天下传之后世周道之衰有司废坠仲尼思周公之遗绪无其位以行之赞其辞于易载其迹于书咏其声于诗正其法于春秋而周公之制作尽在是矣　又曰古人制作见于后世者学士大夫求之诗书易春秋而仪礼周官其专书也
　　呉师道曰道防于羣经防于四书经者道之所存而事之本也
　　许谦曰六经载道之器欲求道者不可外乎经　又曰诗以顺性情之正易以谨事变之几礼以固其外乐以和其中书以示圣贤之功用春秋以诛赏其善恶　又曰欲闻道者必求诸经经非道也而道以经存传注非经也而经以传显由传注以求经由经以知道蕴而为徳行发而为文章事业则所谓行道也袁桷曰汉武表章六经兴太学至后汉尤盛唐附益之制愈详密今可考也自宋末年学者唇腐舌敝止攻四书之注凡刑狱簿书金谷户口靡宻出入皆以为俗吏而鄙弃之卒至国亡而莫可救近者江南学校教法止于四书近于宋世之末尚甚者知其学之不能通也于是大言以葢之议礼止于诚敬言乐止于中和其不渉史者谓自汉而下皆霸道其不能辞章也谓之玩物防志殊不知通逹之儒灌膏飬根非本于六经不可也
　　桞贯曰六经垂世立教之言不可一日不明于天下也
