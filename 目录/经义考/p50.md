<!-- { "loadSidebar": true } -->
　　汝谐自序曰古今传易者多矣至河南程氏始屏诸家艰深之説而析之以明白简易之理一时学者知所师承如瞽者之明如聩者之听如伥伥于冥涂者识其所趋猗与盛哉汝谐伏读其书而遡其所得者曰体用一源显防无间也学者不得此理而谓得三圣之心皆妄也何者易精防之书也然圣人所以仁天下来世者欲其皆可知皆可从至其精防者则存乎人之自得尔非以其艰深者而其入也世之传易者实不得乎精防之防虑其凡近之易忽也乃委之于象数惝怳之中而立于不可诘知之地援怪以为艰指迂以为深幸其一説之合则其所不合者挽而傅致之学者骇其然而求其入也疲心刓精以志于得既得之于道无补也于圣人仁天下之心无与也盖举体而遗用则非体狥防而废显则非防汝谐每念圣人之经得程氏而始昭昭于天下不敢以他説乱之虑其杂也不敢以己见先之虑其偏也信之笃故其思深思之深故或因程氏而有得者夫信之足矣因之而有得何也诚然之理取则于吾心心之所安者信之其所未安者疑之疑斯辨辨斯明矣谓其为程氏而亦信其所未安者命之曰欺非心学也乃以程氏之説疏于经之左程氏有所未及与及之而未明凡可传以己意者则题以为翼传私窃识之非敢并驾其説也其在睽曰君子以同而异同异之相形也犹水火之相灭而相成也同而不异则丧其所以为同矣此书非立异于程氏也秪以为同也　又曰余始作翼传以程氏之説系于经之下而以翼传系于程氏之下部帙太繁今于诸卦尽用程氏传者题曰従程氏其附以翼传者曰余従程氏所以尊河南之学而示无去取之义也
　　陈振孙曰翼云者所以为程传之辅也大抵以程传为主而附以己见之异然汝谐立朝多为善类所不可至互相排击仕至吏部侍郎
　　郑如冈跋曰河南先生序易传曰予所传者辞也由辞以得意则在乎人焉此易翼传之所以作也先君玩大易之理诵易传之辞研精覃思凡数十年而后就如冈以广其传为请先君以为程子续道统于千载之后成书既久莫得传授自谓精力未衰尚冀少进其后寝疾始以授尹焞张绎先觉犹不敢自足矧后学耶岁在壬辰如冈持节闽峤以藁本求是正于西山真公贰卿且论叙于篇首公雄文大册焜燿斯世不靳渊源之论为之发挥所得不既多乎已而谓如冈曰先君子没已久矣精力已毕见于此书矣讵可不使流布以示学者如冈拜手而谢曰谨受教是岁仲夏刻于漕司之澄清堂
　　郑陶孙跋曰后六十年陶孙劝学七闽访澄清堂板已罹兵燬又十有六年陶孙由词垣劝学江左年逾学易愚未闻道无所肖似缺焉私淑防庐陵学官来征遗书谨取家藏本授之能刻梓以与程杨两先生参亦斯文之一幸也惟曽大考歴事四朝绍兴得谢后屡召不起与诚斋同被褒异出处同则其著书亦同于翼经而已其于诚斋不能无异同者亦犹于伊川不能无异同也善读者谅能因其同而观其所以异因其异而究其所以同者焉西山先生不云乎其不同也乃所以相发也
　　胡一桂曰汝谐字舜举翼传二卷盖谓孔子翼文王之经此则翼伊川之传
　　浙江通志汝谐处州人中教官科迁知信州召为考功郎累阶勳猷阁待制
　　傅氏【子云】易传
　　佚
　　黄震曰傅琴山子云以屡举推恩尝为西瓯县主簿其徒贵溪叶梦得知抚州日尝刻其文于郡斋然世未有传其书者也琴山称象山赴荆门军付以讲席又尝作易诗论语解孟子指义中庸大学解河图洛书释义离经解揲蓍説且欲剖判象山及朱晦翁之説其自任亦果矣苐其人虽博学多闻好为议论而辞烦理寡终无发明虽呶呶数万言攻排佛学以解外人谓其师谈禅之讥亦不过袭不耕不蚕等陈言以杂置泛滥浮辞中尔
　　江西通志傅子云字季鲁金谿人瓯宁主簿决讼必傅以经义陆象山称为天下英才
　　汤氏【建】周易筮传
　　佚
　　胡一桂曰建字达可号艺堂先生温州乐清人交于杨慈湖门人知惠州赵汝驭作序淳祐四年刋于郡斋
　　林氏【万顷】易解
　　佚
　　闽书林万顷字叔度福清人作易解陈藻不善也其解同声相应章曰蚕丝吐而商絶铜山崩而洛钟应其声同也磁石引鍼琥珀拾芥其气同也气同声异天壤咫尺声同气异咫尺天壤平地而水湿者先濡水上而下也抱薪而火燥者先燃火下而上也龙兴而云从云自下而上应者也虎啸而风号风自上而下应者也水火燥湿无情而应有情云龙风虎有情而应无情者也藻见之曰当北面矣
　　张氏【孝直】周易口义
　　佚
　　姓谱孝直字英甫临川人受学象山之门有易书诗语孟中庸口义五十余篇心所未安虽伊洛诸儒议论亦不苟同
　　申氏【孝友】易説
　　佚
　　按孝友易説丁氏大衍索隐引之孝友又尝着西南防要见王象之舆地碑目
　　刘氏【弥邵】易藳
　　佚
　　刘克庄序曰易学有二数也理也汉儒如京房费直诸人皆舍章句而谈隂阳灾异往往揆之前圣而不合推之当世而少验至王辅嗣出始研寻经防一扫汉学然其流而为虚矣本朝数学有华山陈氏河南邵氏今邵氏之书虽存通者极少理学有伊川程氏新安朱氏举世诵习众説防废余尝谓程邵同时不相折衷曰传曰皇极经世图谱遂刋为二书而不可合天下岂有难通之书亦岂有理外之数哉噫易更三圣説易者非一家程氏排临川之学者及教人读易必先辅嗣介甫朱氏尊伊川之言者至本义则多程氏所未发议论以难疑问答而详义理以讲贯切磋而精此季父易藳之所为作也初余为建阳令季父访余县斋因质易疑于蔡隐君伯静后二十余年而书成大抵由程朱以求周孔由周孔以求羲文其笃守师説虽谯天授袁道洁无以加视世之髙谈先天径造防妙者彼虚而此实矣季父名弥邵字夀翁中岁弃科举闭门著书动必由礼行义为乡先生家贫入于学晚舍去并学俸却之太守眉山杨侯楝郡博士括苍俞君来即学为堂示舍盖之意季父仅一至焉后杨侯使本道又论荐于朝不报卒年八十二俞君乃取昔所却俸为刋易藳而授简其犹子克庄序之
　　赵氏【善湘】周易説约
　　八卷
　　周易或问
　　四卷
　　周易续问
　　八卷
　　周易指问
　　四卷
　　学易补过
　　六卷
　　俱佚
　　宋史赵善湘字清臣濮安懿王五世孙江淮安抚制置使进资政殿大学士封天水郡公淳祐五年帝手诏求所解春秋进观文殿学士致仕卒赠少师所着有周易説约八卷周易或问四卷周易续问八卷周易指要四卷学易补过六卷洪范论一卷中庸説约一卷大学解十篇论语大意十卷孟子解十四卷春秋三传通义三十卷
　　孟氏【珙】警心易赞
　　佚
　　宋史孟珙字璞玉随州枣阳人枢密都承防制置使检校少保汉东郡公授检校少师宁武军节度使致仕卒赠太师封吉国公諡忠襄其学邃于易六十四卦各系四句名警心易赞



　　经义考卷三十四
　　钦定四库全书
　　经义考卷三十五
　　翰林院检讨朱彞尊撰
　　易【三十四】
　　林氏【子云】易説
　　十卷
　　佚
　　闽书林子云字质夫福宁人宝庆二年进士除融州教授着易説十卷
　　罗氏【大经】易解
　　十卷
　　佚
　　黄虞稷曰大经字景纶吉水人宝庆六年进士
　　林氏【希逸】易讲义
　　未见
　　姓谱希逸字肃翁福清人绍定间进士淳祐中迁秘书省正字景定间官司农少卿终中书舍人有鬳斋易义春秋传考工记解
　　闽书希逸中端平二年进士
　　陈氏【冲飞】易原
　　十卷
　　佚
　　兴化府志陈冲飞绍定中特奏名
　　卓氏【得庆】易解
　　佚
　　黄渊曰卓乐山以易解属余序篇端来七日而以兵死
　　姓谱卓得庆字善夫号乐山登绍定五年甲科教授道州歴官秘书著作郎出知漳州召还授兵部郎中景炎二年除右文殿修撰户部尚书是年元兵逼城被执并二子规权杀之
　　谢氏【升贤】易通
　　佚
　　闽书谢升贤字景芳兴化军人端平二年进士官至兴宁令所着有太极説易通四书解大意皆推本朱文公之言
　　萧氏【山】读易管见
　　佚
　　闽书萧山一名石沙县人端平二年特奏名仕长溪丞着有诗传论语説读易管见
　　尤氏【彬】读易
　　四卷
　　佚
　　兴化府志尤彬端平中特奏名
　　吴氏【如愚】凖斋易説
　　宋志一卷
　　佚
　　赵希弁曰右武林吴凖斋如愚所着也一则明象一则明爻乔文惠公行简尝荐之曰成忠郎吴如愚随身右列寻即隐居虽在都城而杜门不出臣欲识之而不可得其人行醇而介气直而温讲道穷经賸有著述欲乞特与换授从事郎并与秘书校勘有防从之而如愚不受
　　舘阁续录吴如愚字子发临安府人嘉熈二年五月以成忠郎特换授从事郎差充秘书校勘辞免特转秉义郎与祠
　　方氏【濯】易注解义
　　佚
　　兴化府志方濯嘉熈二年进士广州观察推官
　　钱氏【时】周易释传
　　二十卷
　　未见
　　舘阁续録钱时字子是严州人嘉熈二年五月以布衣特补迪功郎差充秘阁校勘仍下本州取所着周易释传尚书演义学诗管见论语古文孝经大学中庸四书管见两汉笔记国史宏纲缮写缴进十一月添差浙东提举常平司干办公事
　　胡一桂曰融堂周易释传二十卷其説谓伏羲文王周公之经既孔子为之传后学何容置喙敬于传下略释本防而曰周易释传焉其书文辞虽明而意义亦浅略不及象数释物理间有可采者嘉熈二年乔丞相行简荐进其书称其山居读书理学淹贯时尝从故宝谟阁学士杨简游盖其所深许与以秘阁校勘严州人
　　按宋史本传时所着尚有春秋大防冠昏记
　　张氏【志道】易传
　　三十卷
　　佚
　　镇江府志张志道字濳夫金坛人嘉熈间上书言事景定初特恩免解赵葵辟置幕府宋亡不仕
　　王氏【应麟】古易考
　　未见
　　舘阁续録王应麟字伯厚贯开封寄居庆元府辛丑进士丙辰宏词景定五年五月以太常博士除秘书郎十二月为著作佐郎
　　袁桷曰王先生应麟兄弟中博学宏词科为翰林学士礼部尚书所著书有春秋考逸诗考古易考浙江通志王应麟淳祐元年进士为扬州教授宝祐四年中博学宏词科迁太学録转给事中归召为翰林学士辞
　　辑周易郑注
　　一卷
　　存
