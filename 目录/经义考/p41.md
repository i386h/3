<!-- { "loadSidebar": true } -->
　　虞集序曰周易玩辞者江陵项公安世平甫之所着也其言以爲大传曰居则观其象而玩其辞动则观其变而玩其占其道虽四而实则二变乃象之进退占乃辞之吉凶圣人因象以措辞后学因辞而测象是故学易者舎辞何以哉项公以其玩于辞而得之者笔于书使后之学者因其言皆有以玩于前圣之辞而得焉此项氏著书之意也嗟夫天不言生圣人而代之言故曰圣人之精画卦以示圣人之蕴因卦以发微卦圣人之精蕴殆不可悉得而闻然卦象未有语言自非眀智何以知之中古圣人以其忧患之心因卦立言畅于周公究于孔子首尾具完皆所亲定所谓精与蕴者后世因得以推见焉今夫生乎千载之下而仰观于千载之上以凡人之资而欲窥见天与圣人之道苟得于圣人之一言即爲天之命已矣况乎三圣人之言广大悉备虽歴嵗久逺遭时防乱亘千万古而与所谓卦画者略不可有所磨灭岂非天乎后之立言岂有加于此者志于学者诚不可舎此而他求已愚是以深叹项公之爲知言汉晋以来治易之师其言犹有可见而于四圣人之意未知其何如也及乎邵子周子之生易道葢中兴焉邵子以先天心学着为成书不必丽乎经传而极天地之妙通万物之情三圣人以降未之或先而学者鲜防知之周子之图亦不必求同于易象而理则不二所谓通书者皆所以通乎易者也因卦以立辞者如干损益家人睽复无妄防艮之説仅见如大畜等卦当时已不得闻独赖河南程子亲得其宗以其成德之能事附于三圣人之书而言之非直传注而已也自其学而推之以极其至则天人之际岂有间哉葢尝闻之能尽其性者则能尽人之性能尽人之性则能尽物之性故曰知其性则知天矣苟知天矣则天地之故鬼神之迹事物之杂岂待于考索推测而后通之故程子有言不尽意者诚有望于后世学者自有得于圣人也朱子发明象占本义多约程子之言而精之云尔故学易之士于是得其端绪而不差焉项公实与朱子同时当时则又有江西陆先生者各以其学为教又有聪眀文学过人之士兴于永嘉项公尝从而问辨咨决焉其遗文犹有可徴者朱项徃来之书至六七而不止其要防直以程子涵养须用敬进学则在致知之説以告之于是项公之学上不过于髙虚下不防于功利而所趋所达端有定向然后研精覃思作为此书外有以采择诸家之博闻内有以及乎象数之通变竒而不凿深而不迷详而无余约而无阙庶防精微之道焉其书既成而朱子殁矣自叙其学皆出于程子而其言则不必皆同也是可以见其讲明之指归矣近时学易君子多有取于其説岂徒然哉然而爲是学者自非深求于程朱之説而有所愤悱于缺塞则亦不足以知项氏之功也集至壮嵗至好此书每取其説以与朋友讲习今淮西防访佥事韩君克庄好古博雅学道爱人尝以礼乐贡于有司而不及奏有防俾居成均勤苦数载有人所不能堪者逮文宗皇帝临御日开延阁以待天下之士乃特召见得与论思之次一时谓之得人持节淮壖至于江上取是书于箧俾齐安郡学刻而广之葢叹乎学者之不多见是书也不鄙谓集退老林下庶乎困学之不敢忘俾叙其説焉呜呼内圣外王之学不明于后世而爲治者以其知力之所及而行之不无其效至若与天地同流者则何有哉昔邵子有言曰学于里人而尽里人之情学于乡人而尽乡人之情学于国人而尽国人之情学于古人而尽古人之情学于天地而尽天地之情如此则可以玩辞观象而得之世有斯人哉
　　董真卿曰安世号平庵着周易玩辞十六卷又有项氏家説十卷其第一卷説易余及诸经史
　　赵氏【善誉】易説
　　宋志二卷
　　佚
　　宋史善誉字静之太宗之后乾道五年试礼部第一累迁大理丞潼川路提刑转运判官
　　楼钥志墓曰善誉所着易説晦庵朱先生一见欣赏以爲扩先儒之未眀頥正郭先生序之谓贯三才之理于其中一诸儒之説于其外
　　陈振孙曰善誉为潼川漕进易説每卦爲论一篇冯椅曰赵自谓一意孔子之易本画卦命名之意防稽卦爻彖象之辞以贯通六爻之义而爲之説胡一桂曰宋朝宗室前此未有推明易学者葢自善誉始
　　李氏【吕】周易义説
　　佚
　　闽书李吕字濵老光泽人幼从学于从父郁晚见朱文公于庐阜遂爲讲学之友吕学甚富尤深于易每言易在识时权之以义苟非真知义之所在而喜言变反害于易矣
　　石氏【】周易解
　　佚
　　朱子作墓志曰吾友石君子重居天台临海县擢进士选授福建路安抚司干办公事差监登闻检院除将作监主簿寻改太常请奉祠知南康军事所集周易大学中庸数十卷
　　丘氏【义】易説
　　佚
　　姓谱义字通济又字子野建阳人隠居不仕与朱熹友善熹书芹溪小隠扁其堂楣作诗序赠之
　　邵氏【囦】读易管见
　　佚
　　金华志邵囦字万宗兰谿人淳熈八年进士授郴州教授改潭州朱子荐其学行晚由楚州倅奉祠家居名其堂曰今是所着有曲礼王制乐记大学中庸觧五篇及读易管见等书
　　吴师道曰吾乡先軰宋南渡后如邵公囦应公镛深究经学邵于易礼记应于易书礼皆有论著成书邵即朱子集中所称长沙博士以张宣公三家礼范及释奠仪式刻之学官者也















　　经义考卷二十八
　　钦定四库全书
　　经义考卷二十九
　　翰林院检讨朱彝尊撰
　　易【二十八】
　　杨氏【万里】诚斋易传
　　宋志二十卷
　　存
　　万里自序曰易者何也易之为言变也易者圣人通变之书也何谓变葢隂阳太极之变也五行隂阳之变也人与万物五行之变也万事人与万物之变也古初以迄于今万事之变未已也其作也一得一失而其究也一治一乱圣人有忧焉于是幽观其通而逆绎其图易之所以作也易之爲言变也易者圣人通变之书也其穷理尽性其正心修身其齐家治国其处显其傃穷其居常其遭变其参天地合鬼神万事之变方来而变通之道先立变在彼变在此得其道者蚩可哲慝可淑眚可福危可安乱可治致身圣贤而跻世泰和犹反手也斯道何道也中正而已矣惟中为能中天下之不中惟正爲能正天下之不正中正立而万变通此二帝三王之圣治孔孟顔子之圣学也后世或以事物之变为不足以撄吾心举而捐之于空虚者是乱天下者也不然以爲不足以遁吾术挈而持之以权谲者是愈乱天下者也然则学者将欲通变于何求通曰道于何求道曰中于何求中曰正于何求正曰易于何求易曰心愚老矣尝试与二三子讲之二三子以爲愚之言乎非也愚闻诸先儒先儒闻诸三圣三圣闻诸天　又后序曰六经至夫子而大备然书非夫子作也定之而已耳诗非夫子作也删之而已耳礼乐非夫子作也正之而已耳惟易与春秋所谓夫子文章者欤昔者伏羲氏作易矣时则有其画无其辞文王重易矣时则有辞无余辞至吾夫子起乎两圣之后而超出乎两圣之先发天之藏据圣之疆挹彼三才之道而注之于三絶之间于是作彖辞又作小象之辞又作文言之辞又作二系之辞又作説卦之辞又作序卦之辞又作杂卦之辞炳然蔚然聚此书矣其辞精以幽其防渊以长其道博以重是书也其蕴道之玉府范圣之大钧也欤韩起聘鲁见易象而喜曰周礼尽在鲁矣当是时岂易之书惟鲁有之欤抑诸国皆有而晋未有欤宜其见之而喜也然起所见者羲文之易而已未见夫子之易也见羲文之易其喜已如此使见夫子之易其喜又当何如哉今乃得见韩起之所未见呜呼后之学者一何幸也子贡在三千七十子之中其科在乙其名在六其不在升堂入室之间乎然尝叹夫子之言性与天道不可得而闻夫子之易书非性与天道之言乎而子贡独不得闻者岂叹之之时此书未作欤抑已作而未出欤今乃得闻子贡之所不得闻呜呼后之学者又何幸也每谓闻而知不若见而知葢闻者疎见者亲闻者略见者详也见子贡之叹则见而知者反不若闻而知者欤然则学者之羡子贡又安知子贡之不羡学者也呜呼学者又何幸也舘阁续録杨万里字廷秀庐陵人绍兴二十四年进士淳熈十六年除秘书监绍熈元年为直龙图阁江东运制
　　陈振孙曰寳谟阁学士杨文节公当淳熈末爲大蓬论思陵不合去及韩侂胄用事召之不至自次对迁至学士闻开禧出师不食而死
　　董真卿曰诚斋先生易传二十卷淳熈戊申自序其子长孺申送易传状云自淳熈戊申八月下笔至嘉泰甲子四月脱藳阅十有七年而后成书嘉熈元年奉防给劄其家抄録宣付秘阁其説本之程氏而多引史传事证之
　　吴澂跋曰诚斋杨先生易传板本行天下久矣王若周得其草藳有序及泰否二卦凡先生亲笔改定之处比初藁为审独初名外传而后去外字余谓当从其初葢易之道广大悉偹无所不包程子被之于人事所谓一天下之动者由王辅嗣胡翼之王介甫至此极矣朱子直谓可与三古圣人并而为四非过许也杨先生又因程子而发之以精微之文间有与程不同者亦足以补其不足然皆推行易道之用而经之本防未必如是人以国语为春秋外传非正释经而实相发眀今先生于易亦然故名曰外传宜
　　郑希圣跋曰右诚斋易乃旧本鬻书客潘生所售余者置诸三家村芭蕉林中读书处时至大二年己酉端阳日
　　陈栎曰诚斋本文士因学文而求道于经学性理终非本色其作易传用二十年之工力亦勤矣文极竒説极巧叚叚节节用古事引证使人喜动心目坊中以是书合程子易并行名曰程杨二先生易传实不当也胡双湖本义附録纂注无半字及之可见杨传足以耸动文士之观瞻而不足以使穷经之士心服杨士竒曰吾乡杨文节公着易传二十卷宋理宗尝诏给札其家録进宣付秘阁当时已板行而其藳前百余年尚藏杨氏元季之乱所存无防矣此小畜同人大有三卦公族黻所藏皆公手笔其中有一二处窜定而重録者至今二百余年楮墨如新诚可寳也公与晦庵先生交逰有讲论之益先生平居论人物于公极推重而未尝及此书者葢书成于先生既没之后也此书本程子其于説理粹然而多引史传为证程子以易为人事之书晦庵先生尝论之矣而公自序此书惟中能中天下之不中惟正能正天下之不正中正立万变通至矣哉其不易之言也
　　朱良育跋曰杨万里诚斋易传二十卷自淳熈戊申至嘉定甲子凡十七年始脱藁前后序文皆公手笔其説本之伊川而多引史传事证葢象数之学蔑闻焉嘉熈元年臣僚申请得防给劄其家抄録宣付秘阁此本纸札精好真三百年物也书后有元人郑希圣题字在至大二年己酉距今二百八年矣予得之祝希哲希哲得之朱性甫性甫得之南园俞石涧先生家藏呜呼凡法书名画流传人间君子付之烟云过目无所系恋真名言也是果人之玩物追慕古人感慨系之正德十一年夏四月
