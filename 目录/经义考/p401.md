<!-- { "loadSidebar": true } -->
　　按宋干德三年收蜀送降款者通奏使伊审徴也草降表者翰林学士李昊也自昊以下从降者三十二人入除目者二十六人载句延庆续锦里耆旧传而昭裔绍文朋吉逢吉徳贞徳钊皆不与焉
　　宋国子监石经
　　七十五卷
　　佚
　　江休复曰宋子京判国子监进礼记石经本
　　王应麟曰仁宗命国子监取易诗书周礼礼记春秋孝经为篆二体刻石两楹　又曰至和元年八月命皇侄右屯卫大将军克继书国子监石经以上所写石经论语求书石国子监帝欲旌劝宗室特从其请二年九月工毕上之赐银币　又曰至和二年三月国子监王洙言国子监刋立石经至今一十五年止孝经刋毕尚书论语见书镌未就乞促近限毕工余经权罢从之　又曰石经七十五卷杨南仲书周易十诗二十书十三春秋十二礼记二十皆具眞篆二体　又曰嘉祐三年五月王洙荐大理丞杨南仲石经有劳赐出身六年二月国子监言草泽章友直篆石经毕诏补试将作监主簿友直不愿仕赐以银绢五月以同篆石经殿中丞张次立与堂除
　　周宻曰罗夀可游汴梁见太学九经石板堆积如山一行篆字一行眞字
　　长编嘉祐六年三月以篆国子监石经成赐草泽章友直银百两绢百疋除试将作监主簿辞不就故有是赐友直建安人得象之叔
　　叶适曰瑞安沈彬老北游程氏师生间得性命微防经世大意时方禁春秋学石经甫刻即废彬老窃赂守者自摹蔵之后世孙体仁阁以焉名曰深明朱翌曰本朝石经胡恢所书
　　顾起元曰胡恢金陵人博物强记善篆臧否人物坐法失官十余年潦倒贫困赴选集于京师是时韩魏公当国恢献诗自达魏公怜之令篆太学石经因得复官任华州推官而卒
　　按宋史艺文志又有杨南仲石刻三体孝经一卷
　　陈颀曰开封宋建都处予署府庠事见诸碑刻多宋时太学中石经皆磨灭破碎罕有完者周视斋庑见石础俱断碑隠然文字在上
　　按宋太学石经在开封陈永之犹及见之惜未有好事者摹搨今则沈于黄河淤泥之下矣
　　胡氏【元质】重刻汉石经
　　佚
　　元质记曰汉灵帝时博士试甲乙科争第高下至有行赂改兰台漆书经字者诸儒受诏于熹平成刻于光和俾天下咸取则焉碑高一丈广四尺水经云立石太学其上悉刻蔡邕名隋志有一字石经七种其论云汉镌七经皆蔡邕书史亦称蔡邕自书丹使工镌刻其书画超诣要非中郎不能到也然至今存者体各不同虽中郎兼备众体而篇章之富未必能办于一人之手传称邕与堂谿典杨赐马日防张驯韩说单飏等正定诸经意者当时诸儒同渉笔于其间不可知也歴年多更变故久陵迁谷变煨烬剥蚀之余甚至取为柱础为礟石者唐初魏郑公首访求之十不得一况于今哉兹来少城得坠刻于一二故家虽间断不齐然残圭裂璧亦可宝也因以镵之锦官西楼庶几补古之缺文云尔
　　宇文绍奕防曰内翰胡公每以天下自任推六经精微寓诸日用至于屋壁所蔵残编断刻收拾无遗常叹石经画最古旁搜博访合诸家所蔵得蔡中郎石经四千二百七十字有竒以楷书释之又得古人篆三体石经遗字八百一十九并镵诸石永贻不朽按史称蔡邕自书丹使工镌刻郦道元注水经亦云光和六年立石太学其上悉刻蔡邕名则一字石经出于邕笔似无可疑若夫三体石经以儒林传考之其书已出于东汉时水经乃云刻之魏正始中意者魏刻殆以补汉刻遗亡尔
　　姓谱胡元质字长文长洲人官至敷文阁学士
　　宋洪氏【适】重刻汉石经
　　佚
　　诸道石刻録汉石经遗字在越州治蓬莱阁
　　洪适跋曰蔡中郎石经在承平时已不多见今京雒雍鬲虑其遂泯没不传也予既辑释因以所得尚书仪礼公羊论语千九百余字镌之防稽蓬莱阁凡八石庶防见者有跫然之喜
　　吾丘衍曰石经遗字碑防稽蓬莱阁翻本破缺磨灭不异眞古碑今亡矣
　　按蓬莱阁重刻石经详见汉石经下
　　苏氏【望】重刻魏三体石经遗字
　　佚
　　娄机曰魏三体石经正始中刻今在洛阳者皇祐癸巳苏望于故相王文康家得左氏传搨本取其完者刻之凡八百一十九题曰石经遗字








　　经义考卷二百八十九
　　钦定四库全书
　　经义考卷二百九十
　　翰林院检讨朱彞尊撰
　　刋石【四】
　　宋太学御书石经
　　阙
　　王应麟玉海曰绍兴五年九月赐汪应辰以下御书石刻中庸篇廷试毕赐御书自此始十二年赐陈诚之周官十八年六月御书儒行篇赐进士王佐等二十一年五月赐赵达等大学二十四年赐张孝祥等臯陶谟二十七年赐王十朋等学记三十年四月赐梁克家等经解篇皆就闻喜宴赐之十三年二月内出御书左氏春秋宣示馆职少监秦熺以下作诗以进六月内出御书周易九月上谕辅臣曰学写字不如便写经书不惟可以学字又得经书不忘旣而尚书委知临安府张刋石颁诸州学十四年正月出御书尚书十月出御书毛诗十六年五月又出御书春秋左传皆就本省宣示馆职作诗以进上又书论语孟子皆刋石立于太学首善阁及大成殿后三礼堂之廊庑
　　李心传中兴系年録曰绍兴十三年十一月秦桧奏前日防付出御书尚书来日欲宣示从臣时上写六经论孟皆毕因请刋石国学仍颁墨本赐诸路州学诏可
　　截江网绍兴九年上所写六经论语孟子皆毕因刋石于国子监仍颁墨本赐诸路县学
　　玉海淳熙四年二月诏知临安府赵磻老于太学建阁奉安石经置碑石于阁下墨本于阁上以光尧石经之阁为名朕当亲写参政龚茂良等言自昔帝王未有亲书经传至数千万言者不惟宸章奎画照耀万世崇儒重道至矣上曰太上字画天纵冠絶古今五月磻老奏阁将就绪其石经易诗书春秋左氏传论语孟子外尚有御书礼记中庸大学学记儒行经解五篇不在太学石经之数今搜访旧本重行摹勒以补礼经之阙从之六月御书光尧御书石经之阁牌赐国子监百官表请观视从之
　　宋鉴知临安府赵磻老具到两学修造图本西北隅建阁安顿太上皇帝御书石经上曰太上于字画葢出天纵朕甞谓钟繇字最工犹带体如太上宸翰冠絶古今参政龚茂良等奏诚如圣训
　　陈骙中兴馆阁録绍兴十三年二月恭阅御书左氏春秋史记列传少监秦熺著作郎王扬英周执羔秘书郎张汉彦挍书郎严抑张阐赵卫钱周材范云正字洪遵吴芾各进诗一首六月恭阅御书周易少监姜师仲秘书丞严抑秘书郎张阐著作佐郎钱周材赵卫各一首挍书郎陈诚之二首正字洪遵吴芾洪适潘良能沈介各一首十四年正月恭阅御书尚书秘书丞严抑三首秘书郎张阐著作佐郎钱周材赵卫挍书郎陈诚之正字吴芾沈介各一首十月恭阅御书毛诗提举秘书省秦熺一首少监游操吏部员外郎兼国史院检讨官严抑各二首著作佐郎钱周材一首赵卫二首挍书郎陈诚之一首正字沈介二首十六年四月恭阅御书春秋左氏传提举秘书省秦熺著作佐郎王墨卿各二首魏元若挍书郎沈介正字汤思退刘章张本各一首
　　洪迈御书阁记略曰若稽古髙宗皇帝实天生德旣以聦明圣武戡济多难垂中兴亿年之基洎保大定功投戈息马于世纷万殊泊乎无一嗜翫惟翰墨梱域天纵神与不舍食息诗书易春秋孝经论语孟轲氏书凡几帙帙凡几字一一肆笔而成翥鳯翔鸾震荡辉赫端正严重肃如神明当是时每终一轻辄诏玉册官摹刻徧以石本侈锡方夏光天之内羣戴其书
　　曾宏父曰高宗即位十九年干戈之日居多乃能亲御翰墨作小楷以书周易尚书毛诗春秋左传全帙又节礼记中庸儒行大学经解学记五篇章草语孟悉送成均
　　按此则绍兴石经礼记未曾全写
　　杨冠卿曰太上皇中兴以来崇尚经术亲洒宸翰刋之翠珉防以丰宇圣人之经固已是正遗阙昭如日月传诸无穷圣上临幸两学思有以尽宝蔵尊崇之意且又建为杰阁掲以璇题栋宇翚飞奎璧焕烂穷今亘古未之前闻
　　叶绍翁四朝闻见录曰高宗御书六经甞以赐国子监及石本于诸州庠上亲御翰墨稍倦即命宪圣续书至今皆莫能辨
　　濳说友临安志光尧石经之阁孝宗皇帝御书扁淳熙四年诏临安府守臣赵磻老建阁奉安石经以墨本置阁上御书石经易诗书左氏春秋礼记五篇【中庸大学学记儒行经解】论语孟子
　　陈基西湖书院记曰杭西湖书院宋季太学故址也徳祐内附学废今为肃政廉访司治所宋御书石经孔门七十二子画像石刻咸在焉
　　呉讷曰昔宋太宗尝曰朕退朝观书外留意字画虽非帝王事业不愈游畋声乐乎迨后高宗亦曰写字当写书不惟学字又得经书不忘绍兴二年宣示御书孝经继出易诗书春秋左传论孟及中庸大学学记儒行经解五篇緫数千万言刋石太学淳熙中孝宗建阁奉安亲书扁曰光尧石经之阁新安朱熹修白鹿书院奏请御书石经本是也元初西僧杨琏眞伽造塔行宫故址取碑石垒塔杭州路官申屠致逺力争而止后因改学为西湖书院嵗久阁废石经断折零落洪武中移仁和学于书院然石经久废人莫知留意也宣徳元年夏予出按于杭观之慨叹廼以属郡守卢君玉润率教官生员收拾得全碑若干碎折若干一一补辏共得经碑百片舁置殿后及两庑焉
