<!-- { "loadSidebar": true } -->
　　洪焱祖防曰乡先生罗公端良着尔雅翼三十有二巻释草八卷凡一百二十名释木四卷凡六十名释鸟五卷凡五十八名释兽六卷凡七十四名释虫四巻凡四十名释鱼五巻凡五十五名通为名四百有竒附见者不与夫尔雅之作多为释诗毛公传诗皆据尔雅今观此翼明诗之义者一百二十章明三礼之义者一百四十章有竒他如易象春秋传间亦因有发明盖先生成此书时年三十有九经学最精非但为尔雅之翼而已也咸淳庚午郡守厚斋先生浚仪王公应麟始刋布之今五十年矣板逸不存郡守自斋先生北谯朱公霁属学官访求墨本节费重刋且以难字颇多初学未能遽暁俾焱祖详加音释附于各卷之末又旧本出于笔吏之手颇有讹舛谨为正之所不知者阙昔莆田郑公樵序昆虫草木略以为学者皆操穷理尽性之説而以虚无为宗至于名物之实学则置而不问愚尝窃疑其言之过及观所作草类以公之博物洽闻犹不免自以兰蕙为一物则知鸟兽草木之学岂易言哉先圣教人学诗多识者此也学者观于此翼其勿以明道玩物丧志之失借口而自恕云延祐七年

　　经义考卷二百三十八
　　钦定四库全书
　　经义考卷二百三十九
　　翰林院检讨朱尊撰
　　羣经一
　　汉石渠五经杂议【唐志题刘向撰】
　　汉志十八篇【唐志七巻】
　　佚
　　范寗曰汉兴以来瓌望硕儒各信所习是非纷错准裁靡定故有父子异同之论石渠分争之説
　　刘勰曰石渠论艺白虎通讲聚述圣言通经论家之正体也
　　吕祖谦曰宣帝论五经亦长专门之风其用经术差胜武帝
　　按徐天麟西汉防要彚载杂议羣儒姓名萧望之韦成施讐梁丘临欧阳地余林尊周堪孔霸张山拊张生薛广徳戴徳戴圣闻人通汉刘向凡十有五人攷假仓以小夏侯学为谒者论石渠而徐氏失载又大戴未闻其议石渠意误读孟卿传也
　　刘氏【向】五经通义
　　隋志八卷【七録九卷唐志同】
　　佚
　　王应麟序曰刘向辨章旧闻则有五经通义通义者汉五经课试之学也维汉以文立治以经选士鸿生传业支蕃叶滋阐绎道真探索圣蕴决科射策则有通义之目以孟子明事则有博文之名赵岐题辞觕述大槩谨稽合史传而为之説曰圣人作经载道学者因经明道学博而不详説无以发羣献之眇防説详而不反约无以折众言之殽乱故必泝正学之源而后能通乎圣人之海粤自木铎声寝经与道榛塞孟子辟邪距诐羽翼孔道七篇垂训法严义精知性知天易之奥也以意逆志诗之纲也言称尭舜书之要也井田爵禄之制可以知礼王霸义利之辨可以知春秋儒者称之曰通五经噫若孟氏斯谓之通矣媺哉汉之尊经乎儒五十三家莫非贤传也而孟子首置博士九流百八十九家莫非贤传也而通义得述孟子斯文之綂纪以一多士之趋向以纯非徒缀训故诵占毕而已若稽前载建元五年春五经始立博士元朔五禩通一艺者试之孝元好儒通一经者复之博士十四昉于建武选受四经俶于建初科有甲乙试有家法或试经于太常或试诵説于博士永元十四年司空徐防建言开五十难解释多者为上第演文明者为髙説所谓博文明事虽轶不传然建武中太子诸王欲为通义而聘郑众建初四年防诸儒白虎观命史臣着通义曹褒传庆氏礼亦篹通义十二篇观其名可求其畧矣还观有汉之盛钜儒石师开门授徒着録至万六千人经数家家数説章句多者百余万言歴禩绵邈湮没居多尝即诗礼训注考之小弁述亲亲之言王制述贡助彻之法爵徳齿释于大宰经界释于小司徒圭田市廛闗讥释于载师廛人司关助有公田国中什一及函矢之説又详列于考工记珠贯丝组上下洽通盖传得其宗无越邹孟求观圣道必自兹始否则缋以华藻汨以纬候荄兹诡辨稽古曼辞燕説郢书吾道莠矣焉得而通诸虽然经学至于通而止汉儒之説何其纷纷也五经通义刘向辑之五经通论沛献着之程曽通难洼丹易通专已党同辙殊牖异君子已不能无憾况课试之学以明经为利禄之涂则通义乃诸儒之筌蹄也其不传于今有以夫吁师异道人异论汉儒之説犹得以考同异折是非也暨唐贞观十二年防萃章句为正义百七十巻由是举天下宗一説而无深造自得之功若明经又变为帖诵而口义墨义兴焉君子又惜通义之不传于今也
　　按五经通义唐志尚存观王伯厚拟序宋季已无传矣今就羣书所引者次于后冬至阳动于下推隂而上之故大寒于上夏至隂动于下推阳而上之故大热于上日在牵牛则寒在东井则暑牵牛外宿逺人故寒东井内宿近人故温也冬至所以寝兵鼔商旅不行君不聼政事何冬至阳气萌生隂阳交精始成万物气微在下不可动泄王者承天理物故率天下静而不扰也易曰先王以至日闭关后不省方以此助之始夏寝兵鼓不设政事何所以助隂气之养也震与霆皆霹雳也月中有免与蟾蜍何月隂也蟾蜍阳也而与并明隂系乎阳也神之大者曰昊天上帝其佐曰五帝王者所以祭天地何王者父事天母事地故以子道事之祭日以丁与辛何丁者反覆自丁宁辛者当自尅辛也王者所以因郊祭日月星辰风伯雨师山川何以为皆有功于民故祭之也皆天地之明神从官也縁天地之意亦欲及之故岁一祭焉礼日出于南门外礼月四渎于北门外礼山川丘陵于西门外礼风伯雨师于东门外各即其位也其祭之奈何曰祭日者县祭月者毁祭风雨者槱祭星者布祭山川者沈各象其貌也王社借田中为千亩报功也文家右社稷左宗庙质家左社稷右宗庙泰山一曰岱宗言王者受命易姓报功告成必于岱宗也东方万物始交岱宗处之长也言为羣岳之长王者诸侯所以三年一祫五年一禘何三年一闰天道小备故三年一祫祫皆取未迁庙主合食太祖庙中五岁再闰天道大备故五岁一禘禘者缔也取已迁庙主合食太祖庙中王者受命而起所以立灵台何以为在于野中也国之南附近辟雍依頖宫也灵台制度奈何师説云积土崇増其髙九仞上平无屋髙九仞者极阳之数上平无屋望气显著天子立辟雍者何所以行礼乐宣徳化教导天下之人使为士君子养三老事五更与诸侯行礼之处也义取四方来观者平均尔诸侯不得观四方故阙东以南半天子之学故曰頖宫頖之言半也頖宫水雍其半盖东西门以南通水北无水也三王教化之宫皆名为学曰学校者校之言教也夏曰校殷曰序周曰庠兼用之乡为庠里为序家为塾诸侯防天子则以方明为主觐礼云方明木也其形四方六面上下黄东青南赤西白北黒方明者上下四方神明之象也号者所以表功徳号令天下也諡者死后之称累生时之行而諡之善行有善諡恶行有恶諡所以为劝善戒恶也諡之言列陈列其行身虽死名常存故谓諡也问曰天子有天下大号诸侯宁有国大号乎答曰天子居无上之位下无所屈故立大号以劝勉子孙诸侯有爵禄之赏削绌之义鈇之诛故无所有国之号也颛顼者颛犹专顼犹愉幼少而王以致太平尝自愉俭嗛约自小之意故两字为諡帝尭帝舜先号后諡也帝者徳盛与天同号諡虽美终不过天也故如其次道之妇人以随从为义夫贵于朝妇贵于室故得防夫之諡妇人无爵故无諡崩薨从何王始乎曰从周何以言之曰尚书曰放勲乃殂落舜曰陟方乃死武王以前未称崩薨也至成王太平乃制崩薨之义尚书曰翌日乙丑成王崩是也凡奔丧近者先闻先还逺者后闻后还诸侯未葬嗣子闻天子崩不奔丧王者制礼縁人心而为之断闵孝子之思不忍去棺柩故不使奔也王冕夏曰收以入宗庙长尺六寸广八寸前起冕长六寸广八寸员冠前缁布在上五采组十二旒夏殷之冕如周制矣夏冕黒白赤组旒殷冕黒黄青组旒皮弁冠前后玉餙玉有五徳温润而泽有似乎知鋭而不害有似乎仁抑而不挠有似乎义有瑕乎内必见于外有似乎信垂之如队有似乎礼乐者所以象徳表功因事之宜受命而王者有六乐焉以太一乐天以咸池乐地以肆夏乐人以大夏乐四时以大濩乐五行神明以大武乐六律各象其性而为之制以乐其先祖黄帝乐所以为咸池者何咸皆也池施也黄帝时道皆施于民也王者之乐有先后者各尚其徳也以文得之先文乐持羽旄而舞以武得之先武乐持朱干玉戚而舞八音者金石丝竹匏土革木也金为钟石为磬丝为弦竹为管匏为笙土为埙革为鼓木为柷敔箫编竹为之长尺有五寸歌之言讙也以厚志意故发声而歌长言郑国有溱洧之水男女聚防讴歌相感今郑诗二十一篇説妇人者十九故郑声淫也舞四夷之乐明徳泽广被四表也东夷之乐曰侏离南夷之乐曰任西夷之乐曰禁北夷之乐曰昧东夷之乐持矛舞助时生也南夷之乐持羽舞助时养也西夷之乐持舞助时杀也北夷之乐持干舞助时藏也闻宫声无不温雅而和之闻徴声无不善养而好施功成作乐治定制礼所以禁奢侈涤邪志通中和也余见正义者不具録
　　五经要义【唐志题刘向撰】
　　隋志五巻
　　佚
　　按艺文类聚引要义文云周礼钟磬皆编悬之二八十六而在一簴谓之堵钟一堵磬一堵谓之肆初学记引要义文云天子借田千亩以供上帝之粢盛当孟春啓蛰既郊之后身率公卿大夫而亲耕焉所以先百姓而致孝敬也立坛于田所祠之其制度如社之坛又云王者受命创始建国立都必居中土所以总天地之和据隂阳之正均綂四方旁制万国者也又云古者着裘于内而以缯衣覆之乃加以朝服防之时袒其朝服见裘里覆衣谓之裼裼之言露可见之辞所以示美呈好而为饰加以朝服谓之袭袒谓之裼大裘不覆反本取其质也又云诸侯黼裘以誓田杂羔狐为黼文也又云天子之笏谓之珽挺然而无屈也韠者舜所制也太古之时未有布帛人食禽兽肉而衣其皮知蔽前未知蔽后至舜冕服既备故复制之示不忘古韠名有三朝廷则谓韎韠宗庙谓之韠韐韨者大带之饰非韠也天子朱韠诸侯赤韠赤盛色也又云将行者有祖道一曰祀行言祭道路之神以祈也又云木主之状四方穿中央以达四方天子长尺二寸诸侯长尺皆刻諡于其背又云磬立秋之乐也杜氏通典引要义文云冠嘉礼也冠首服也首服既加而后人道备故君子重之以为礼之始矣太平御览引要义文云古者后夫人必有女史彤管之法后妃羣妾以礼御于君所女史书其日授其环以进退之有娠则以金环退之当御者以银环进之着于左手于左者阳也以当就男故着左手右手隂也既御而复故此女史之职也
　　沛献王刘【辅】五经通论
　　佚
　　后汉书沛王辅好经书善説京氏易考经论语传及图谶作五经论时号曰沛王通论
　　金楼子刘辅性矜严有盛名沈深好经书善説京氏易论集经传及图谶文作五经通论世号之曰沛王通明帝甚敬重之赏赐恩宠加异
　　熊方曰沛献王辅光武子建武十五年四月封右冯翊公十年十月进为中山王二十年六月徙为沛王
　　班氏【固】等白虎通徳论【一作议奏一作通义】
　　隋志六卷【宋志十卷】
　　存
　　后汉书杨终传终言宣帝博徴羣儒论定五经于石渠阁方今天下少事学者得成其业而章句之徒破壊大体宜如石渠故事永为后世则于是诏诸儒于白虎观论考同异焉防终坐事系狱博士赵博挍书郎班固贾逵等以终深暁春秋学多异闻表请之终又上书自讼即日贳出乃得与于白虎观焉
　　儒林传建初中大防诸儒于白虎观考详同异连月乃罢肃宗亲临称制如石渠故事顾命史臣着为通义
