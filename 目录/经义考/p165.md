<!-- { "loadSidebar": true } -->
　　陆元辅曰穆天台人永乐丙戌进士累官都察院右佥都御史理院事
　　刘氏【翔】诗口义
　　未见
　　黄虞稷曰翔清江人宣德己酉举人官翰林院检讨
　　范氏【理】诗经集解
　　三十卷【杨守陈志墓云三卷】
　　未见
　　台州府志范理字道济天台人宣德庚戌进士官至南京吏部左侍郎
　　王氏【逢】诗经讲説
　　二十卷
　　佚
　　乐平县志王逢字原夫宣德初荐授富阳学训导寻以明经召见放归杜门讲学乡里称曰松隝先生
　　李氏【贤】读诗记
　　一卷
　　未见
　　孙氏【鼎】诗义集説
　　四卷
　　未见
　　江西通志孙鼎字宜庐陆人永乐间领乡荐任松江教授擢监察御史提督南畿学政
　　黄虞稷曰书成于正统十二年
　　陈氏【济】诗传通证
　　佚
　　杨氏【守陈】诗私抄
　　四卷
　　存
　　守陈自序曰诗三百篇皆孔子所录世无异论矣其序或谓作于孔子又或以为子夏毛公或以为衞宏莫能定也然自汉毛公据序作传而郑康成之笺从之唐孔祭酒之疏宋吕东莱之读诗记皆从之他儒亦莫不尊序如经无敢有议而违者至欧阳文忠苏頴滨始皆疑序而嫌传笺各出其所见頴滨则例取序之首句尽去其下文而説之文忠则于传笺之善者皆从之而其间有悖理咈情者始易之耳独郑夹漈深辟传笺之妄尽去序而自为之説或谓其私心自是殆于不知而作者晦庵朱夫子博考诸家深探古始以为集传多主夹漈之説且断然以序説谬妄浅拙实汉儒所作不当分冠诸篇因并为一编而详论其得失学者莫不信而遵之奋千古之卓见以扫百代之陋闻非命世之大儒其孰能与于此哉然其主夹漈而与郑衞诸风尽断为淫诗则东莱固尝议之其后马氏端临亦尝辨之今虽专门举子尚或有疑于此者防少从先祖栖芸先生授诗仅闻大防已厌淫诗之繁而疑之矣其后徧考诸家益详味之则所疑亦不止此厯岁洊乆疑犹未能释也今居闲处静日味诸经因详考各家传注择而抄之以诵习诗则专抄集传独于疑未释者或仍从传笺或易以他説或写愚见附焉嗟乎序説多谬妄浅拙信有如朱子之言者徒以其托名于圣贤故世儒尊而信之厯数百年之乆无敢更者况朱子之道学无媿圣贤何啻百世之山斗而其为集传也贯穿古今折衷百氏发理精到措辞简明诸家莫有能逮之者而初学小生乃敢私窃去取于其间岂非昏愚僭妄之极者哉虽然自昔儒生治经讲道皆由粗以造精而于前言徃行亦始多疑而终信者今防学未至而轻据言之不自知其説之谬甚也俟他日改正焉斯可以验学之进矣天顺元年丁丑冬十月
　　戚雄曰镜川诗抄于引墨子曰文王举闳夭泰顚于罝罔之中授之政而西土服此説有据
　　王鏊曰诗小序序所以作者之意而或与诗词不应自宋以来人多疑之未敢尽屏至朱子一切刮去自讽其诗而为之説卓哉其为见也视古注亦简切易暁可谓有功于三百篇矣但古人作诗必自命题国史采之亦必着其所自不然其人去之千古安知微意所属使今人为诗不自命题则释之者人人殊不知果谁能得作者之心也毛郑泥于小序宛转附防多取言外之意朱子不泥小序独味诗之本防毛郑固多失然去古未远其説亦或有自朱子以夫子郑声淫之説于郑衞之风多指为淫奔杨文懿公守陈谓春秋列国大夫防盟多赋诗以见志使皆淫辞焉肯引以自况若夫子意在垂戒一二篇足矣何取于多若是如风雨鸡鸣丘中有麻之类序以为思贤木以为报功采葛以为惧谗青青子衿以为刺学校废如此之类姑从其旧未为不可也
　　黄佐曰朱子所指淫诗与小序説异者近世四明杨氏直以为秦火之后汉儒误収以偹三百之数故其所着私抄删削而改编之愚谓左传载列国所赋者诸淫诗具在误収之説岂其然乎
　　易氏【贵】诗经直指
　　十五卷
　　佚
　　郭子章曰易贵字天爵吉水人景泰甲戌进士官至辰州知府
　　黄氏【仲昭】读毛诗
　　一篇
　　存
　　李氏【承恩】诗大义
　　未见
　　程氏【楷】诗经讲説
　　二十卷
　　未见
　　高佑纪曰攷登科录程楷二人一乐平人成化丁未进士一合肥人天啓乙丑进士诗説未详谁作
　　刘氏【铨】诗经发钥
　　佚
　　宁波府志刘铨字世衡慈谿人以贡为丹徒训导
　　王氏【彦文】诗传旁通
　　未见
　　钱金甫曰华亭人号益斋官嘉兴县儒学教谕
　　丁氏【征】诗解
　　佚
　　郑氏【满】诗经讲义
　　未见
　　浙江新志满字守谦慈谿人治壬子举人濮州知州
　　陈氏【鳯梧】毛诗集解
　　未见
　　鳯梧自序曰秦汉以来説诗者四家曰齐鲁韩毛厥后三家之説不传而毛氏独着毛之注多近古而郑康成笺之孔頴达疏之迨宋刘欧王苏及程子张子各有诗説而未叶于一至晦庵朱子作为集传固已家传人诵无容议矣鳯梧尝反覆考究诗之篇什为秦汉诸儒所乱徃徃失其次序如二南多闺门之诗而美大夫贤士之篇不宜无别王风宜首列国不当居之后列国之风注疏明有诸公世次可攷而先后混淆大小雅各有正变暨商周颂各有世次而亦相杂于其中此篇什之不可不正者也至于注释则集传泥于放郑声之言且过惩小序之失有可因者亦辄改之如桑中溱洧诸诗本刺淫也而悉以为淫者所作静女木诸诗本咏他事也而亦以为淫者所作不无于思无邪之防而亦非所以垂训矣此训释之不可不更者也窃不自揆悉据世次考定其篇什爰取诸毛氏之注郑氏之笺孔氏之疏稽诸朱子之语类叅之吕东莱之读诗记严华谷之诗集杨镜川之诗抄而间有一得之愚亦附见焉名曰毛诗集解凡若干卷将以求正于有道也若马番阳之论杨镜川之辨及余别着篇叶攷定一卷悉具列篇端庶以解学诗者之疑云尔
　　许氏【诰】诗考
　　未见
　　陆氏【深】俨山诗防
　　二卷【存俨山集中】
　　存
　　深自序曰深承父兄之训于诗自少诵习中岁业举反覆讽咏之余窃有所疑辄用劄记迨通籍禁林获交贤俊间于僚友间稍出一二质之颇有合焉而亦未敢遽以为是也今六十年矣虽于经术终身难闻而一得之愚不忍自弃聊存藁以示子孙目曰诗微其章句篇什多仍乎是编也盖欲折衷传序兼采众长以明诗人之防其疑者存焉其阙者后焉而因以附见鄙説求为朱子之忠臣而后已呜呼僭妄之罪安所于逃觕令后世知予之苦心焉尔
　　按诗微业有成书公子楫称公擕入京师为朝士窃去仅存二南风而已其于大序疑有错简而更正之存俨山集中
　　张氏【邦竒】诗説
　　一卷
　　存
　　湛氏【若水】诗厘正
　　二十卷
　　存
　　若水自序曰诗何为而厘正也甘泉子曰厘正夫淫诗也淫诗不可存于经也此必夫子已删后儒复取而杂入焉者也诗三百一言以蔽之曰思无邪无邪者正也夫古之诗皆乐章也奏之乡党焉奏之闺门焉奏之邦国焉淫奔之词果可奏之乡党闺门邦国乎大不可也此夫子之所以去之独存三百篇也今乃三百十一篇其十一篇者非夫子所删淫诗好事之儒复取而混之为三百十一者乎其厘正小序何也曰小序者如今人作诗必先有序于前为某人其事尔也诗之大序孔子弟子子夏以夫子之意为之其曰国史明乎得失之迹国史谓小史也其时近故其记事也切与后之生乎千百年之后而臆计乎千百年之前者异矣故论诗者必以小序为正然其中有数字后儒杂入者厘而正之使序纯乎古则序正序正则诗正矣














　　经义考卷一百十二
　　钦定四库全书
　　经义考卷一百十三
　　翰林院检讨朱彞尊撰
　　诗【十六】
　　韩氏【邦竒】毛诗末喻
　　未见
　　胡氏【纉宗】胡氏诗识
　　三卷
　　存
　　王氏【崇庆】诗经衍义
　　一卷
　　存
　　崇庆自序曰诗三百周诗也商颂十二得之周太师氏而亡其七亦周人为之也夫上公之封礼乐之备所以思康微子也周先王之用心笃矣是故学莫大乎性情风所以风此也雅所以雅此也颂所以颂此也然则学诗奈何曰本之吾心以审其几叅之事物以观其变之学问思辨以广其志反之无声无臭以防其极其庶几哉作诗经衍义
　　丁氏【奉】诗经臆言
　　未见
　　钱金甫曰丁奉常熟人正德戊辰进士
　　杨氏【愼】四诗表传
　　一卷
　　未见
　　王氏【道】诗亿
　　三卷
　　未见
　　马氏【理】诗经册义
　　未见
　　李氏【淮】诗经童训辩疑
　　未见
　　黄虞稷曰淮字巨川闻喜人正德甲戌进士歴官都察院右佥都御史廵抚延绥
　　霍氏【韬】诗经注解
　　未见
　　舒氏【芬】诗稗説
　　三十卷
　　未见
　　高氏【尚贤】诗经摘玉
　　佚
　　钱金甫曰尚贤新郑人正德丁丑进士
　　王氏【渐逵】读诗记
　　未见
　　渐逵自序曰予闻夫子之教曰诗可以兴故大乐正以弦歌为教令入学者习之而圣门闲居雅言亦为首务及至春秋诗学盛行其君臣之所宴防宾客之所酬答罔不赋以示意其可以兴者正在于此尝叹夫朱子初与吕东莱讲解皆主夫小序晚年乃尽变之以小序之所记者皆以为淫风噫先王以政治得失原于风俗故设为采风之官凡关于政治者悉采以行赏罚黜陟之典至于夫子之删之也则一归于正而削其邪盖为庶民小子后世学者而设也岂复有淫邪者与于其间哉乐记曰正声感人而和气应之夫以正感人而犹恐其不顺而况乎以邪感之其能免于讽一而劝百乎不知朱子何为以已意逆料之于千百载之下尽小序讲师训诂而废之此予之所深惜而怅叹也虽然以刺幽厉之诗而加之宣王以正雅之什而入于乱世此又小序之失也非朱子其孰能辨而正之哉予因许鲁斋订正二南之图窃取朱子之意复为订正小雅之图犹欲尽其章防而改正之未暇也姑识于篇端以求正于有道之士焉
　　季氏【本】诗説解頥
　　八卷又总论二卷
　　存
　　徐渭曰防稽季先生所着诗説解頥其志正其见远其意悉本于经而不泥于旧闻深有得于孔氏之遗防有裨后学
　　黄氏【佐】诗传通解
　　二十五卷
　　存
