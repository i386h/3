<!-- { "loadSidebar": true } -->
　　陈振孙曰汉儒辑录前记固非一家之言大抵駮而不纯独大学中庸为孔氏之正传然初非专为礼作也唐魏征尝以小戴礼综彚不伦更作类礼二十篇盖有以也
　　虙氏曰礼记乃仪礼之传仪礼有冠礼礼记则有冠义以释之仪礼有昏礼礼记则有昏义以释之仪礼有乡饮酒礼礼记则有郷饮酒义以释之仪礼有燕礼礼记则有燕义以释之仪礼有聘礼礼记则有聘义以释之其他篇中虽或杂引四代之制而其言多与仪礼相为表里仪礼周公所作而礼记则汉儒所录然亦仪礼之流也
　　项安世曰礼记诸篇有相抵牾者盖诸家之书各记其师説如本朝诸臣之家丧祭之礼各成一书亦不能以相似也世之好学者总而集之以资考订可也必欲曲为之説使贯为一家则妄之甚者也檀弓之言丧或以为大功或以为齐衰或以为当使之丧或以为不使之丧或以为可反或以为不可反如此之类甚多惟其各载姓名故后人不以为疑而得以置议论取舎于其间朱有合为一説而并用之者也罗璧曰梁沈约谓汉初典章简畧诸儒捃拾遗文片简与礼事相关者编次篇帙皆非圣人之言月令取吕不韦春秋中庸表记坊记缁衣取子思乐记取公孙尼子学记出毛生王制出汉文博士盖汉儒本欲补圣人之言以明道但未折衷于圣人记不免杂礼不免凿也
　　王应麟曰记百三十一篇今逸篇之名可见者有三正记别名记亲属记明堂记曾子记礼运记五帝记王度记王覇记瑞命记辨名记孔子三朝记月令记大学志
　　虞集曰小戴记四十九篇虽记载之文不一而曾子子思道学之传在焉不学乎此则易诗书春秋未易可学也且夫尧舜三代之遗説天子诸侯大夫成制吉防军宾嘉之具物虽或残阙叅错然舎此几无可求者
　　朱升曰礼有数有义名物制度者数也其所以然者义也数非目击而身履之者未易知也义则学者可推而知矣仪礼经也所记者名物制度礼记则传其义焉远古无传则求其数也难不若姑因其义之可知者使学者尽心焉以求古圣制作之意而通乎其余此设科者不得不舎经而用传也
　　湛若水曰仪礼譬则其易也礼记譬则其十翼也仪礼譬则其春秋也礼记譬则其三传也传则不必同也相表里也相左右也皆足发明也其非者当自见之　又曰以记为经则杂焉不可也以之为传则或杂焉可也彼春秋三传诬妄者多矣然而以为传焉无伤也精而择之存乎人尔
　　郝敬曰是书汉儒戴圣所记多先圣格言七十子门人后裔转相传述非出一手如中庸子思所作缁衣公孙尼子所撰月令吕不韦所修王制汉文帝时博士所录三年问荀卿所着真赝相袭而瑕不掩瑜先儒推周礼仪礼以为经欲割记以为传夫三书皆非古之完璧而周礼尤多揣摩杂以乱世阴谋富强之术仪礼枝叶繁未甚切日用惟此多名理微言天人性命易简之防圣贤仁义中正之道往往而在如大学中庸两篇岂周官仪礼所有故三礼以记为正今之学官守此程士良有以也　又曰礼非夫子原定之书矣后儒各记所闻致相矛盾达观自能折衷其有不知存而勿论牵强附合失之愈远如王制云公侯国方百里伯七十里子男五十里而周礼云公五百里侯四百里伯三百里子二百里男百里王制云天子三公九卿下至元士百二十人而周礼官职且多至三百六十若其人不可胜数也王制云次国三卿一命于其君小国二卿皆命于其君而周礼云诸侯之卿大夫士皆命自天子月令封诸侯于孟夏而祭綂云出田邑以秋襍记云公圭九寸侯伯圭七寸子男圭五寸而周礼云子执谷璧男执蒲璧聘记云诸侯朝天子圭缫皆九寸三采诸侯圭缫皆八寸二采而周礼大宗伯考工记皆云天子诸侯圭璧长短各以等差礼噐云天子堂九尺而考工记云堂崇三尺王制云诸侯于天子五年一朝又云天子与诸侯相见曰朝而周礼大宗伯云春曰朝夏曰宗秋曰觐冬曰遇然仪礼惟有觐礼无所谓朝宗遇而大行人又有九服分六嵗来朝之説礼噐云天子席五重诸侯席三重周礼司几筵职云天子席三重诸侯再重周礼典命礼云各视其命数天子大夫四命四牢而檀弓云大夫遣车五乗诸侯之卿大夫与天子之卿大夫命数异而庙制与相见之贽小敛之衣几筵之席诸侯与天子卿大夫士又无别曲礼王制月令皆云五祀惟大夫祭周礼亦云五祀而祭法云王立七祀诸侯五祀大夫三祀士二祀庶人一祀王制天子七庙或云九庙士二庙又云士一庙祭法自天子至于士庙外各有坛墠而王制但有五七等数无坛墠王制祭綂皆云夏祭曰禘郊特牲祭义云春禘明堂位云季夏六月禘襍记又云七月禘然则禘者常祭耳而丧服小记大传皆云王者禘其祖之所自出不王不禘则祭无复有大于禘者矣祭法天于泰坛地于泰折周礼圜丘方泽乐舞玉帛天地各异是祭天与地分也而诗周颂昊天有成命为祀天地之乐则是祭天地本合也祭义云郊之祭大报天而主日配以月是祭日月与天合也而祭法又云祭日月星与四时水旱同郊用犊日月用少牢周礼亦云禋祀昊天上帝实柴祭日月星辰则是祭日月与天又分也月令仲夏大雩于上帝是五月也而春秋传云龙见而雩是四月也郊特牲云郊用骍尚赤而周礼大宗伯以苍璧礼天其牲各仿其噐之色是郊牲又用苍也祭法天地皆骍犊而周礼阳祀骍牲隂祀黝牲是地牲又用黑不用骍也曲礼云大飨不卜表记亦云大事有时而周礼大宰祀五帝卜日祀大神只亦如之是又无时也郊特牲云郊用辛而月令云择元日是又不定于辛也社用甲日而月令仲春择元日命民社周书召诰社以戊日是又不定于甲也曲礼大夫祭以索牛而仪礼大夫祭以少牢也中庸云上祀先公以天子之礼而周礼司服云祀先公用毳冕则是以侯礼也襍记云士弁而祭于公冠而祭于已而论语云宗庙之事端章甫为小相章甫冠名是祭于公亦冠也玊藻以冠为斋冠端为天子燕居诸侯之祭服而士冠昏与卿大夫聘享上下通用冠端周礼冕衣裳五等皆祭服而曾子问云冕而亲迎乐记云魏文侯端冕听古乐则是亦衣端也周书顾命成王康王临朝君臣皆冕服则是冕服不止祭也礼器云天子龙衮诸侯黼大夫黻士衣纁裳而周礼云侯伯鷩冕子男毳冕孤希冕大夫冕士皮弁服玉藻云国君带朱绿大夫华士缁故士冠礼三加带皆缁而襍记又云诸侯大夫带皆五采士二采祭义云君用冕夫人用副袆而周礼又云王后用副祎丧大记云复衣不以衣尸不以敛而士丧礼又云以衣尸丧大记云士小敛陈衣于房西领北上大敛陈衣于序东西领南上而士丧礼云大小敛皆陈衣于房皆南领西上周礼云天子含用玊而襍记云用贝丧大记云君于大夫疾三问之而襍记云卿大夫疾君问无算丧大记云公之丧大夫俟练而归士卒哭归襍记云大夫次于公舘以终丧士练而归奔丧云大功望门而哭齐衰望乡而哭襍记又云闻兄弟之丧大功以上见丧者之乡而哭士丧礼小敛朔奠皆陈鼎遣奠陈五鼎皆具牲牢周礼牛人亦云丧事共奠牛而襍记有子以遣车视牢具载粻为非礼丧奠脯醢而已丧大记云四隣宾客吊其君后主人而拜盖君为臣主君拜则主人拜其后而曾子问又云卫灵公吊季桓子之丧哀公为主拜季康子亦拜孔子谓丧有二孤季康子之过则后拜又非也曾子问云金革之事无避也者伯禽有为为之丧大记又云既卒哭弁绖带金革之事无避也曾子问云慈母无服仪礼又云慈母如母服檀弓云天子之哭诸侯也爵弁绖缁衣而周礼又云天子为诸侯缌衰檀弓云祥而缟是月禫徙月乐则是祥之月不作乐而又云孔子既祥弹琴十日而成笙歌杂记云朼用桑仪礼特牲又云杞用棘郊特牲云鼎俎奇而笾豆偶乡饮酒义云六十者三豆八十者五豆是豆亦奇也檀弓云孔子恶野哭者又云孔子哭伯髙曰吾哭诸野曲礼云卜筮不相袭而周礼又云大事先筮后卜玉藻云天子日食少牢月朔太牢而周礼又云王日一举是日食亦大牢也射义云天子歌驺虞周礼亦然而仪礼乡射亦歌驺虞是士庶人与天子同乐也周礼射人云王射六耦三侯仪礼大射诸侯三侯射三耦周礼王虎熊豹侯诸侯熊豹侯卿大夫麋侯而乡射记又云天子熊侯白质诸侯麋侯赤质大夫士布侯畵虎豹鹿豕如此之类错杂纷挐师説相承言人人殊虽使考证详确古今异宜亦难尽用而郑康成辈好信不通执此征彼及其不合牵强穿凿诪张百出初学为其所惑随声应和莫知其譌世儒所以苦于读礼也顔茂猷曰礼记多汉儒附会成之然其精者已洞心彻髓矣后世得有所稽以融会其意亦借是经焉
　　礼记羣儒疑义
　　七录十二卷
　　佚
　　隋书注戴圣撰
　　桥氏【仁】礼记章句
　　四十九篇
　　佚
　　后汉书桥七世祖仁从同郡戴德学着礼记章句四十九篇号曰桥君学成帝时为大鸿胪
　　按桥杨本传小戴之学班史叙次甚明此云戴德恐误
　　髙氏【诱】礼记注
　　佚
　　按髙氏礼注艺文类聚引之
　　郑氏【】礼记注
　　隋志二十卷
　　存
　　后汉书本习小戴后以古经校之取其义长者为郑氏学又注小戴所传礼记四十九篇
　　李觏曰郑康成注礼记其字误处但云某当为某玉藻全失次序亦止于注下发明未尝便就经文改正此盖尊经重师不敢自谓已见为得
　　朱子曰郑康成考礼名数大有功事事都理会得如汉律令亦皆有注尽有许多精力
　　卫湜曰郑氏注礼虽间有拘泥而简严该贯非后学可及尝读朱文公中庸章句以戒谨其所不睹恐惧其所不闻与莫见乎隐莫显乎微为两事割析精诣前所未有今观郑注已具斯防
　　郝敬曰小戴记四十九篇大都先贤流传后儒补缉非真先圣之旧而郑康成信以为仲尼手泽遇文义难通处则称竹简烂脱而顚倒其序根据无实则推夏殷异世而逃遁其説节目不合则游移大夫士庶之间而左右两可解释不得则托为殊方语音而变换其文牵强穿凿殊本初盖郑既以记为经不敢矫记之非世儒又以郑为知礼不敢议郑之失千余年所以卒瞀瞀然耳
　　礼记音
　　七录一卷
　　佚
　　卢氏【植】礼记注
　　隋志十卷【唐新旧志同释文序录二十卷】
　　佚
　　陆德明曰曲礼去国三世郑云自祖至孙而卢植王肃注云世嵗也万物以嵗为世
　　元行冲曰小戴礼行于汉末马融为传卢植合二十九篇为之解世所不传
　　朱子曰东汉诸儒考礼煞好卢植也好
　　王应麟曰诗疏尝引卢植礼记注
　　按续汉书礼仪志注亦引植志通典亦引之
　　蔡氏礼辨名记
　　佚
　　王应麟曰春秋正义引辨名记云倍人曰茂十人曰选倍选曰隽千人曰英倍英曰贤万人曰杰倍杰曰圣礼记正义引之以为蔡氏















　　经义考卷一百三十九
　　钦定四库全书
　　经义考卷一百四十
　　翰林院检讨朱彝尊撰
　　礼记【三】
　　王氏【肃】礼记注
　　隋志三十卷【新旧唐志同】
　　佚
　　朱子曰王肃仪礼必反郑
　　王应麟曰肃字子雍魏志有传集说以肃为元魏人误也有两王肃在元魏者字恭懿不以经学名
　　按王肃注礼以月令为周公所作
　　礼记音
　　七录一卷
　　佚
　　孙氏【炎】礼记注
　　隋志三十卷【唐新旧志同】
　　佚
