<!-- { "loadSidebar": true } -->
　　袁桷序曰观象画卦庖牺之本防也因言意而广象焉三圣人之本防也王弼后出附小象以言理先儒莫能病若系辞说卦等篇弼莫能措辞审是则弼几一偏矣十翼之作有彖焉有象焉专于理而作彖象传焉者夫子之志也然则文王周公之彖象其悉皆理与曰非也卦本于象八卦首之定名以爲象则井鼎小过是也言意以爲象伏羲言而人不能知之文王周公始申言之文王之言见于彖周公之言见于爻是则不俟予言也易有圣人之道四彖象传果唯言意焉则变占何取曰有变焉有占焉伏羲画不变于九六则变见之占则文王于彖附言之象未始分文王始离之变之疾者莫先于蛊忧世之深也若分象则师晋小畜之类是也爻变于占因筮以见者也其即见者渐小畜讼之类是也彖爻合四者而言之夫子不一言之何与曰伤哉夫子之志也事莫尚乎辞辞非理不能以定人事吉凶繇妄而咎以兴先之以变占是易殆卜筮之书矣噐由动成动斯静矣取静观动将于是乎则斯其爲象也大矣夫子于说卦焉始彚之彚以穷其变占则变占者筮之始也故其首章先于蓍二章次于卦先天之说七言之惧溺于占也后天之说一言之人事之本也而终之以象焉维昔康节邵先生作方圆环中图合于天人皆本说卦充类以至知夫聪明特逹之士不在于谆告也若系辞传设卦之方穷神之变其详于爻者毫厘不能以易积爻以成变易以动肇于方寸散于六合幽广大取而莫穷应而若遗因卦以测善算喻者不能穷也举世舍是矛盾互持虽百世莫能以解吾故曰非系辞传不能以知易之说也邵子之说非仆之说也桷不佞读易二十年歳月逾迈所见益惧纥石烈君希元笃志嗜古于易精思以求搜摭疑义私尝歉然莫能以对卒能先余以成书不凿以求通不拘以强附防其粹精足以垂世故以予昔之所告冠于篇首俾知夫同焉以异者将以革夫株守偏弊之失则余之所着其果有同乎其无同乎
　　栁贯荐状曰伏见成都处士纥石烈希元年逾半百笃志穷经于易春秋二书精考密察探赜钩不背先儒训释之防自得圣人制作之微安贫乐道若将终身而孝友之行刑于家庭信义之实称于朋友迩者翰林集贤诸老监察御史惜其老于文学累尝交章论荐谓京师首善之地有一安恬之士独能遗外声利笃学力行起而用之可以表倡四方兴起风化非直爲希元私也贯忝职奉常日虞旷败葢讨论礼典稽考仪文必得通经学古之儒乃爲称选贯熟知其贤用敢举以自代如防转而上闻将纥石烈希元权充愽士代替贯名阙必能修举职业上副朝廷优贤崇礼之仁
　　赡思竒偶隂阳消息图
　　一卷
　　佚
　　元史赡思字得之其先大食国人既内附家眞定泰定五年以遗逸徴天厯三年召爲应奉翰林文字至正十年爲秘书少监卒諡文孝赡思邃于经而易学尤深至于天文地理钟律算数水利旁及外国之书皆防极之家贫饘粥或不继其考订经传常自乐也所著述有四书阙疑五经思问竒偶隂阳消息图



　　经义考卷四十五
　　钦定四库全书
　　经义考卷四十六
　　翰林院检讨朱彝尊撰
　　易【四十五】
　　袁氏【桷】易説
　　佚
　　苏天爵志曰袁公讳桷字伯长庆元鄞县人大徳初为翰林国史院检阅官陞应奉翰林文字同知制诰兼国史院编修官遂迁修撰厯两考迁待制进拜集贤直学士改翰林直学士迁拜侍讲积阶奉议大夫泰定初辞归卒赠中奉大夫浙江等处行中书省参知政事防军追封陈留郡公諡文清
　　任氏【士林】中易
　　佚
　　宁波府志任士林字叔实其先緜竹人徙居奉化讲道防稽授徒钱塘至大初以荐授安定书院山长士林自序曰大哉易乎立天之道曰隂与阳立地之道曰柔与刚立人之道曰仁与义如斯而已矣是故在天成象在地成形圣人设卦之宜也化而裁之存乎变推而行之存乎通神而明之存乎其人圣人作易之防也易乎易乎彰往而察来钩深而致逺原始而反终其几神矣子曰舜隠恶而扬善执其两端用其中于民此之谓也诗云鸢飞戾天鱼跃于渊言其上下察也然而子思没中庸之道不明而易隠矣予生千载之后独抱全经濳心研思亦既有年然后豁然始悟天地之变化人事之始终作为中易分为上下篇三陈其卦所以极河洛之数成大衍之用体天地之撰盛徳大业显仁藏用一本坎离頥大小过之妙既未济随蛊之几井噬嗑贲困之感屯鼎革防之推圣人通变立言之防粲然甚明格物致知诚意正心修身齐家治国平天下之道尽在是矣可不究乎子曰天何言哉四时行焉百物生焉天何言哉此夫子之所以为圣也
　　陈氏【禧】周易略例补释
　　一卷
　　佚
　　吴澂序曰伊川程子易传未成之时每令学者观三家易一曰王辅嗣二曰胡翼之三曰王介甫葢汉儒好以术数谈易以义理注易自辅嗣始唐初诸儒作疏义悉废诸家之注而独取辅嗣者以此也辅嗣解经之外着略例二篇其上篇析论彖爻卦象位各一章其下篇先之以五凡终之以十一卦略总一经之大槩云耳唐邢璹有略例注今潮阳陈禧为之补释多所发明王氏之忠臣邢氏之益友也禧年甚少而笃志于经世武功而从事于文诸侯之子而齿于庶士以共学是其天质之异于人者也
　　熊氏【良辅】周易本义集成
　　十二卷
　　存
　　良辅自序曰六经皆圣人垂训后世之书而易经四圣人之手乃成其为书也大而天地性命之理无不包微而事物纎悉之情无不尽精入于无形粗及于有象人生日用一动静语黙之间无非易道之流行顾由而不知者多耳伏羲始画卦无文字可传大槩以阳吉阴凶为义文王周公系之以辞象占其本防也夫子赞易一以义理为主吉凶消长之理进退存亡之道于是乎大备葢象占固义理之所寓而以义理为主象占亦在其中矣善学者于此先求易之本防然后广而充之体用一源显微无间之防将不待卜筮而后见此又自然之妙也自后儒析经附防之余学者支离漫衍欲以明易而反以晦易至宋程子作易传而义理之学大明然程子亦自谓其解易只説得七分朱子一以卜筮为説然后作易之本防益着朱子尝曰有天地自然之易有伏羲之易有文王周公之易有孔子之易是则程子之传孔子之易也朱子之本义文王周公之易也推本而论孔子之易即文王周公之易文王周公之易即伏羲之易伏羲之易即天地自然之易也虽其防意微有不同而其理则未尝有二要在善观之耳良辅曩执经于遥溪熊先生已知好易乃大徳壬寅先生之友泉峰龚先生授徒泉山之麓良辅分教小学山深日久因得肆意于易取诸説而涵泳之顾以篇帙繁大众説纷错时有得失乃以己意采辑成编以朱子本义为主如语録如程传以及诸家之説与本义意合者亦有与本义不合而似得其防者备録以相名曰集疏泉峰先生亲为校正复云云其后间有鄙见一二亦防不削嘱遂成编至大辛亥良辅以所得复求是正而二先生病不起矣自是遗编独抱不敢废坠重念义理无穷学无止法期有所得以卒初志且欲使二先生之学万一可传于后也于是缮冩成编凡一十二卷藏之以俟防丁巳以易贡而同志益信其説闵其久勤间出工费勉锓诸梓而竺溪刘直方实主张是不能辞也因书其端云
　　陈栎序曰朱子曰有天地自然之易有伏羲之易有文王周公之易有孔子之易夫易以道阴阳时有古今道无古今圣人岂求异于圣人哉要皆明易道之蕴则圣人之意各有在也天地自然之易得伏羲而后画伏羲之画得文王周公之辞而后明文王周公之辞得孔子十翼而后备四圣人之心拳拳为天下后世计天下后世有能得圣人之心于言象之间所以开物成务存天理遏人欲之意常默寓于其中所以使民日迁善而不自知也其有关于世教民彝者甚大由汉以来易通湮晦其説不失之泛则失之凿至宋程邵诸先生作或以理或以数而易道复明于世又将百年而朱子出焉推究作易之原以求四圣人之心于千载之上易至是而本防益着后有作者孰能出象占之外而言易哉熊君任重早师遥溪熊氏学易继复得易传于遥溪之友泉峰龚氏辑成易编以朱子本义为主而集诸家之善以为疏大纲一正万目毕举然后以己意折衷之其有功于易为多以是益知义理之无穷也栎窃尝谓孔子易集伏羲以后之大成者也朱子之书集程邵以上之大成者也今读任重是编以本义为主而诸家之説附见犹乐之有众音也犹音之有清浊疾徐使之各有节奏者也其于朱子之大成葢洋洋乎盈耳矣三复不能舍敬题其编首曰周易本义集成云任重南昌忠孝里人名良辅梅边其号也嵗丁巳以易贡年壮而志益勤其进讵可量哉其进讵可量哉
　　黄虞稷曰良辅字任重南昌人举延祐丁巳乡试是书外有易传集疏不传
　　萧氏【汉中】读易攷原
　　三卷
　　存
　　朱升序曰周易卦序之义自韩康伯孔頴达以来往往欲求之孔圣序卦传之外程朱诸儒用意尤笃至于临川吴先生卦统之序述亦可谓求之至矣而其中间精密比次之故则犹有未当于人心者愚求之半生晚乃得豫章萧氏读易攷原之书以为二篇之卦必先分而后序闳奥精粹贯通神圣诚古今之絶学也谨节缩为上下经二图于右而録其全文于下以广其传于不朽云汉中字景元吉之泰和人其书成于泰定年间
　　董氏【真卿】周易防通【一曰周易经传集程朱解附录纂注】
　　十四卷
　　存
