<!-- { "loadSidebar": true } -->
　　良枢后序曰易之为教也曰通志曰断疑既通矣曷云疑吾所谓疑非稽疑也羲文之义既不可窥吾求之十翼而不得遍求之说易之家疑其诞且枝也疑而思问不敢谓能疑为明也既疑矣又曷云通吾所谓通非能神而明之也通其变可以成文通其意可以精义通其象而天地鬼神之奥君民事物之頥五官百体之动鸟兽草木之名金木水火土谷之用礼乐刑政之属不胜穷矣夫易开物成务之书也吾患夫学易者之不通于物务也即其象辞引而伸之以通于史可以彰往即可以知来可以准古亦可以酌今庶乎存疑而得解观会以求通是易之为民用也吾苟能前用之虽以通天下之志断天下之疑可也此易疑象通之所以述也
　　易赞
　　二卷
　　未见
　　陈继儒序曰豫章致虚樊使君精于易其学传之渠上老人老人君祖也年七十犹纂易传义手触寒暑细书盈箧夜则坐使君灯下授之使君以明经得通籍而老人学易至九十不少衰使君衍而广之遂成一家言所为易赞大抵易多者约之使少理幽者张之使着辞简韵隽惟京房焦赣之衍繇东方生管辂之射覆差足以当之汉儒之易率门生弟子更相学习罕有家传家传莫盛于仲翔虞氏零阳太守光授之乎舆令舆令授鳯鳯授歆歆授翻五世受易为孔融陆续所推重翻讲论于戎马之上而使君习经于簿书期会之间其苦心好学同也余遇使君于西湖其气静幽而清审非有道不能今而后知其发寤于易者深也
　　陆元辅曰良枢字致虚进贤人万厯甲辰进士累官广东右布政
　　高氏【捷】易学象辞二集
　　十二卷
　　存
　　蔡复一曰菑川大行高君着易学象辞二集以苦思入悬解其辞则荟传注诸家疏择采削附己意以为发明尤潜观于隂阳消息盈虚进退离合之际以变动不居为宗而不执于一局非博通深诣者不能也黄虞稷曰高捷字中白淄川人万厯甲辰进士官至河南按察副使
　　陆氏【振竒】易芥
　　十卷
　　存
　　浙江新志陆振竒字庸成钱塘人万厯丙午举人葛寅亮曰亡友庸成易芥不执象亦不执理
　　郑之惠曰陆庸成为诸生时着易芥八卷丙午庸成举孝亷未及上公车即世庸成故工逢掖业而所为易芥独不为逢掖言
　　宿氏【梦鲤】易纂
　　未见
　　严绳孙曰梦鲤字龙吉无锡人万厯丙午举人松阳知县学者称仁寰先生
　　杨氏【瞿崃】易林疑说
　　十卷
　　存
　　黄鳯翔曰穉实易林疑说采摭详而考订覈如谓九畴子目脗合河图则取诸胡方平谓洛书可以叙畴亦可以画卦则取诸陈器之皆非创己见为臆说者至于横图圆图逆数顺数与夫五行之推迁生尅纵横错综左右逢源尤超然言诠象数之外
　　黄虞稷曰杨瞿崃字穉实晋江人万歴丁未进士歴官江西提学副使
　　王氏【纳谏】周易翼注
　　三卷
　　存
　　黄愿素曰五经之教莫精于易乃依象守筌摭言窜句以副帖括则是五经之学莫觕于易也吾友观涛王君精易理言简而便理约而精宜公之学易者高佑釲曰纳谏字圣俞号观涛江都人万厯丁未进士除行人歴吏部稽勲司员外郎
　　陆氏【梦龙】易畧
　　三卷
　　存
　　陆鸣勲序曰汉魏晋宋诸儒论易或言象数或言占验或言卦气或言理解或言圗学以至吞爻拆角之家篐桶卖浆之士推演师说言人人殊学者如游溟渤亡津梁泛泛然流转而无所适从则要略不精而指归未定也君啓先生尽屏众说于洁静精微之中有广大悉备之蕴昔扬雄之莹也曰不约则其指不详不要则其应不博不浑则其事不散不沉则其意不见合数言而易畧之蕴可见矣
　　黄虞稷曰山隂陆公梦龙字景邺万厯庚戌进士累官广东按察使降补河南布政司叅议寻备兵固原崇祯七年死宼难赠太仆寺卿諡忠烈
　　文氏【翔鳯】邵窝易祜
　　一卷
　　存
　　李因笃曰先生字太青西安三水人万厯庚戌进士南京光禄少卿
　　翔鳯自述曰邵子安乐窝在天津之畔乎屡以祀谒先天堂则登皇极之台北眺邙洛南揖嵩伊想见皇帝王伯雪月风花之襟聊为从者绎河图洛书象数之畧云
　　卓氏【尔康】易学全书
　　五十卷
　　存
　　髙攀龙志墓曰去病姓卓氏名尔康杭之塘西里人万厯壬子举乡书授祥符教谕入为国子学録转兵部司务陞南京刑部主事工部屯田司郎中左迁常州府简较徙大同推官移两淮运判作易学五十卷诗学四十卷春秋辩义四十卷
　　林氏【齐圣】易编
　　未见
　　齐圣自序曰易有圣人之道四首曰以言者尚其辞故得其辞不达其意者有之未有不得其辞而能通其意者予今所习辞也观玩之余手编成帙画而后彖彖而后爻爻而后传总一篇之要防彚四圣之大全至如上传下传之参合正解覆解之羣分时或出自己意总期不诡于圣经苦夫因文见道因其可传以索其不可传者象外之意画前之易不言而会诸心则是集也又宁徒以其辞而已哉
　　高兆曰林齐圣字司一莆田人万厯壬子举人官同知
　　缪氏【昌期】周易会通
　　十二卷
　　存
　　张云韦曰公江隂人万厯癸丑进士歴官左春坊左谕徳殉珰难赠詹事諡文贞其书弟子饶秉鉴等所述
　　罗氏【喻义】读易内篇问篇外篇
　　共七卷
　　存
　　喻义总序曰往官南中有读易内外二篇山中晏坐或日说数卦或数日一卦当其领解欣然独笑家人问之不以告也初有卷如指渐大如觚乃撰定诸篇内篇为上问篇为中外篇为下
　　又序内篇曰易用二用三皇极经世用四濳虚用五经世学易濳虚学而不敢望易用三者圜用二者方也理至圜也喻如流珠惟方者可以奠之书曰地平天成此之谓易虽然方画既敶妙在无方故十翼所系皆圜义也尝取二画规而圜之以着其旋之义而徃来下上活泼泼地呜呼可以观矣内篇约畧言之其解剥文义在问篇
　　又序续内篇曰歳庚辰天子居门之月深夜春寒剪灯闲语客问余内篇三图余为画炉灰诠解指明客以为佳宜别作图余亦欣然相与共营之其斜界一线道庻几剖破混沌凡图一首系若干言仍附诸内篇
　　又序问篇曰读易问篇设客难而应之客曰卦有单复爻有顺逆九师以来未之闻也惟子内篇言之何以为卦有单复也曰易自有之人未之玩耳卦有单复即图之对者是也邵子诗曰天地定位否泰反类山泽通气咸损见义雷风相薄恒益起意水火相射既济未济四象相交成十六事八卦相荡为六十四故易者博易之义东西互换往来不穷者也何独于乾坤疑之请观同人师同者类族而有伏莽乗墉之事师者临戎而有丈人弟子之名卦在此辞在彼也客曰唯唯何以为爻有顺逆也曰爻有顺逆即图之反者是也易纬曰卦者挂也垂挂物象以示人也固有一正一反之事矣易系之撰爻也曰其初难知其上易知本末也爻固有本末也曰杂物撰徳非中爻不备爻固有中也曰二多誉四多惧三多凶五多功爻固以二五为中也故顺不过五逆不过二以就中焉而卦以成又寛立一爻为之地则本末具矣当其正也初辞拟之卒成之终及其反也卒反在下初反在上请观损益损下益上损也至五或益之十朋之龟而益成矣损上益下益也至二或益之十朋之龟而益成矣舍所益之初上不系而系二五且以知上之无位也故夫刚柔相易者卦也上下无常者爻也对者言乎其变也反者言乎其动也变动不居者易之道也乃徧及易象对体六十四卦其合三十二反体十有八其别三十是为问篇
　　又序外篇曰读易外篇不经不传自为一家兴于天啓末造子属婴世患退而学易庶几同死生之变以无怵惕于胸中尔时予乃或言不及易中事而一皆易中事百物不废易之道也古无其书聊以当一丸弄之以颇涉方外题曰外篇
　　张云章曰喻义字禹钟号萸江益阳人万厯癸丑进士官至户部侍郎读易二篇各自有序大抵言刚柔相易之义而问篇为详曰卦有单复爻有顺逆单复即图之对者顺逆即图之反者对者言乎其变也反者言乎其动也变动不居易之道也
　　程氏【玉润】周易演防
　　六十五卷
　　存
　　林增志曰玉润字吉正叔夫子裔也冠进贤后不数年辄隐去取易象反覆谛思畅正叔微防成一家言岂非子程子顺孙也与
　　倪长玗曰程铉吉先生以进士为郎中歳辄引退濳心易学取正叔先生传而益广之为演防接数百之祀而全一家之说
　　陆元辅曰玉润常熟人万厯癸丑进士
　　俞氏【士瑛】周易眇说
　　佚
　　叶向高志墓曰君讳士瑛字子伟新会人万厯癸丑进士甫登第而殁所着有周易眇说
　　姜氏【山斗】大易阐庸
　　三十卷
　　未见
　　陆元辅曰山斗字文河直通州人万厯乙夘举人
　　冯氏【洪业】易羡
　　六卷
　　未见
　　高佑釲曰洪业字茂逺平湖人万厯乙夘举人
　　钱氏【士升】易揆
　　十二卷
　　存
　　许誉卿序曰四经皆有定论易不可以定论非不可定至定者存于画遂能包天下不定之论而无所不有无所不通商瞿而后言易者多郑释天象王疏人事说者犹或非之赵宋以来易学大明邵子之言曰易于时配春于事属皇于性系仁是揆诸气者也程子之言曰易变易也随时变易以从道也是揆诸理者也或问卦象于朱子朱子曰便是理会不得是揆诸象者也三贤各得其一而易之大全无不毕见然则以定论论易者拘于易之辞未通于易之画者也年友塞庵钱先生立朝当否泰之交则为包荒出世丁兴亡之防则为硕果以故学识所至既过前贤晚年躭味益深所着易揆一书余受而读之时抒独见旁辑诸家洁静精微直与易契而余所服膺者尤在卦前设互卦后设对卦而说分合直举所谓气与理与象莫不兼融而并摄之何也三才分六位初二为地三四为人五上为天天地位居其尽无事于互人则上下乗承可合可离相生相接而削长之道伏焉故六位分属则二贤五君三为诸侯令长四为太子大臣近臣四爻皆得以事互初未主事上已谢事故不得互自有互而变通无穷举凡人事得失正不能见者互濳见之此气所蓄然也是编首揭互卦则一定者既不阻其旁通已然者并不遏其未见是先生之论气简于邵而详于邵矣卦有反对所谓综也有四正综而气之定者见有四隅综而气之变者见以正综隅以隅综正而气之平者见顺逆既得象随以立变化多寡均适其平上经隂多于阳者八爻下经阳多于隂者亦八爻是象之大中随时非若太濳虚以艰深疑人也且乾坤坎离中孚頥大小过有错无综先生特设反覆为对之义即以错为综而以十二爻合断其防则又穷其变而通其理观乎象外以发先贤所未发是先生之论象变于朱而深于朱矣若六十四卦之合而为三十二盖数之相周自有乗除此即天运之终始也阅正忘反是知进不知退也阅反遗正是知退不知进也两卦交绎其防弥变如屯防易位在屯则雷在则山矣如小畜履易位在履则泽在小畜则风矣必两卦分卷而后非偶者不相杂如屯可继坤必不可合坤本与末之见也师可继讼必不可合讼兵刑不可偏见也卷数之分合明则有分而井疆备有合而关隧通是先生之论理备于程而严于程矣昔孔子韦编三絶始悟羲之圆图为错文之序卦为综叹其不可典要先生深悟此意则对互分合极尽易画之妙而无所不有无所不通是以委心任运流行坎止无非易理也
