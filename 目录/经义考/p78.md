<!-- { "loadSidebar": true } -->
　　鷟自序曰有儒一生问于鷟曰伏羲之作易有画无文信乎鷟应之曰非然也景差大招曰伏羲驾辩兮王逸注云驾辩伏羲书名伏羲既有书名驾辩安得谓其无文哉伏羲先有卦画之易后有蓍防之易周官太卜掌三易之法则易字之文始于伏羲三代特随时而冠以代号于其上耳三画竒三画一偶或一竒二偶或一偶二竒此伏羲内卦之画一也皆竒者干皆偶者坤竒初者震竒中者坎竒上者艮偶初者防偶中者离偶上者兑此伏羲内卦之文也三竒三偶矣又重之以三竒三偶一竒二偶一偶二竒矣又重之以一竒二偶一偶二竒此伏羲外卦之画也曰干下干上乾坤下坤上坤震以下六卦皆然干下兑上夬干下离上大有干下震上大壮干下防上小畜干下坎上需干下艮上大畜干下坤上泰举一干而其他皆然此伏羲外卦之文也画卦之后龙马负图以出于河自天一至地十之数衍为五十有五之数伏羲则衍此数而大衍之为九十有九之数置其体之五十不用惟用四十有九之用数纯粹不杂者以揲蓍求卦此伏羲蓍防之数也分二卦一揲四归竒再扐此其揲蓍之文也太刚为重口少刚为竒一太柔为交乂少柔为偶一此伏羲揲蓍之四象也曰七曰八曰九曰六此其四象所以示人之文也六画皆七为干皆八为坤本羲圣之文而设此求得之卦于前观象系辞焉以明吉凶由是始为文王之文矣初画变曰初九初六二画变曰九二六二上画变曰上九上六六画皆变曰用九用六亦伏羲之文而因其刚柔相推以知变化系辞焉以明吉凶由是始为周公之文矣虽然伏羲之文一卦变为六十四卦而周公独于乾坤二用以二语该之而犹未尽摅伏羲之文也夏商之易亦不外此但序各不同耳特为古易攷原一书使读易者知三易之有本也説者云伏羲止有八卦文王重为六十四卦又以伏羲止立三画卦之名文王始立重卦之名者吾旡取乎尔是时古易攷原适成因次其语以冠于首嘉靖三十三年夏四月黄虞稷曰鷟旌徳人正徳癸酉举人官南京国子监助教终盐课司提举
　　马氏【理】周易赞义
　　十七卷
　　阙
　　理自序曰夫太极而两仪两仪而四象四象而八卦八卦而六十四卦者此伏羲所画之卦先天之易也乾坤设而易行乎其中至未济而终焉者此文王所叙之卦及所系之辞后天之易也周公又系之爻辞遂成一代之书名曰周易者以别连山归藏夏商之易也孔子赞易于周不于他者以是易变通无方而不离于正虽至凶之时之位有吉道寓焉洁静精微而不失之贼也易穷则变变则通通则不穷以是道而行于上则垂裳而治尧舜之君也以是道而行于下则昭明协极尧舜之民也是故圣人明之则希乎天君子明之则齐乎圣小人明之则吉无不利而天祐之矣是故易之为书有转祸为福之理有以人胜天之道非卜之书所可班也故孔子赞之自孔子赞易而卜书废葢卜之吉凶定于天而易之吉凶系于人夫天作孽犹可违自作孽不可活吉凶诚系乎人而非定于天也是故孔子独于周易赞之以示夫尧舜君民之治圣人君子之道吉凶消长之理在此而不在彼也于戏易诚万世不刋之典也欤
　　朱睦防序曰乙夘之秋马谿田先生以周易赞义寄余且贻之诗有兹呈管见编薄言供覆瓿之句余受之未及卒业而先生云亡悲夫悲夫明年春侍御南泉厐公来按兹土首出是编左史葵山郑公览而嘉之遂付之梓人刻既竣命余序之夫易自伊洛考亭之后其学有二攷象辞者泥于术数谈义理者沦于空寂求其所谓通简易之法仁义中正之归则尠矣国朝道化宣朗易学大明而修经之士林林总总以余所知者临江梁石门氏晋江蔡虚斋氏陈紫峰氏增城湛甘泉氏南海方西樵氏高陵吕泾野氏安阳崔少石氏凡七先生所著者或曰叅义或曰引或曰通典或曰易测或曰约説或曰説翼或曰余言咸推明理性出所自得无説雷同以与前儒相统承者也谿田先生少与增城高陵安阳同仕于朝以徳艺切磨最久顷嵗自卿寺谢病而归卜筑名山雅志著述是时四方请业者踵接于门讲授之暇先生乃谓易为六籍之原也今者不作二三子何观焉于是发凡举例阐微擿隠博求诸儒同异得十余万言厘为十有七卷猗与盛哉当与七先生之汤并行矣然所谓通简易之法仁义中正之归其庶几乎先生其他著述歴履世自有精凿嘉尚而传之者兹不载南泉公名俊泾阳人丁未进士葵山公名防莆田人己丑进士二公皆以经术缘饰吏事巍然为公辅之望此其中葢有合于是编者故特为之表章云郑防序曰余少好读易窃览诸家传注其精诣者得四人焉在汉魏之际有郑康成氏王辅嗣氏宋有程正叔氏朱仲晦氏然四人者大义不殊节目亦稍有异郑之学主于天象王之学主于人事程之学主于义理朱之学主于占筮其后诸儒迭兴互相祖述虽千有余家然亦不出四氏之矩画也夫易之为道也广大悉备是以仁者见之谓之仁知者见之谓之知要其归一而已矣故曰其防逺其辞文其言曲而中其事肆而隠逺而可以弥纶宇宙匡济邦家近而可以淑厥身心推辟咎悔诚三才之枢籥六艺之宗统也光禄卿三原马伯循先生以卓荦之才该洽之学屏居山中歴载构缀乃就斯编总十有七卷题曰周易赞义门人侍御南泉厐公缮录藏于家嵗在丙辰南泉公来按中州政暇以斯编出示且属矛序于首简余取而读之乃知先生叅酌四氏旁求诸説由详而约考异而同于是乎象辞之防变占之法乃灿然明矣余因校之刻置省署将以传诸四方后有好古博闻如南泉公者则子云之书为不朽矣
　　陜西通志马理字伯循三原人正徳甲戌进士仕至南京光禄寺卿学者称谿田先生
　　金氏【贲亨】学易记
　　五卷
　　存
　　洪朝选序曰学易记者一所金先生晚年学易有得因记其得于易者也夫易广矣大矣先生何如而学之也曰学孔子之学而学也孔子之学何如曰孔子之身三才之理备矣大本立而知大始矣达道行而作成物矣易简而天下之理得天下之理得而成位乎其中矣然孔子之心犹不自足也反复易理于易之书见其广大而无所不包精微而无有少杂叹曰假我数年五十以学易可以无大过矣孔子之过非夫人之过而不可不谓之无过也此孔子学易之心也然则孔子之学易也将求之于书乎求之于心乎曰孔子固有言矣曰生生之谓易曰神无方而易旡体曰易变易也随时变易以从道也谓易为有形之书不可也曰夫易圣人之所以极深而研几也曰夫易圣人之所以崇徳而广业也谓易尽为无形之理不可也易具于心而着之书书着其理而原于易孔子以其生生无体随时变易之易者而证夫画卦命爻系辞之易者观象玩辞观变玩占之余所得多矣然后书之于防曰天下何思何虑天下同归而殊涂一致而百虑天下何思何虑自是而从容中道从心所欲不逾矩矣谓夫子之无所得于易书不可也此夫子之学易也于乎微矣一所金先生崛起于有宋程朱二先生之后倡道浙东自其知学即以程门相传指诀所谓中庸喜怒哀乐未发之中者致力平居默坐体认反观密照操存涵养积有嵗年由是用功久而心体澄莹施之应用从容闲暇绰有成矩乃以告人曰此真圣学指要也先生素业春秋晚嵗独喜读易沈濳反覆叅伍诸家之説而专以证验乎此身之动静语默出处去就不为经师以故于先儒之説不主一家但取其合于四圣人之防而已亦不攻其未合者也葢先生气质浑厚充养纯粹刚介有立寛裕善容自其登第即弃州县而就儒官中嵗督学闽南江右之墟渐致通显而先生辄弃去居家辞受取与一依于义无所苟虽一室萧然不以屑意然未尝为介也风格髙逺湛然如深渊之渟凝然如乔岳之峙测之莫窥其蕴迫之不见其动然未尝为迂也葢先生一身无非易矣而独有好于易其好于易而学之也乃以之证验一身之言动是非学孔子之学而然哉先生此书之成徒以讲于家庭之间未尝轻以示人也其介子中夫君叅议吾闽独出以示某且命之序某曰明道先生有言圣人之微言在中庸易论语乃其格言耳于乎先生既有得于未发之中矣而尤注心于此书然则易之太极两仪阖辟象器之物岂外于未发己发之谓先生既己用力于大本之中者有年而又精义入神以致其用利用安身以崇其徳其所造将底于何思何虑之地而不自觉矣某末学何足以知先生敬因中夫君之命而序于首与欲学易者共焉
　　姓谱金贲亨字汝白临海人正徳甲戌进士歴提学副使
　　郑氏【佐】周易传义
　　未见
　　陆元辅曰佐字时夫歙县人正徳甲戌进士歴官贵州左叅政
　　经义考卷五十二
<史部,目录类,经籍之属,经义考>
　　钦定四库全书
　　经义考卷五十三
　　翰林院检讨朱彝尊撰
　　易【五十二】
　　舒氏【芬】易笺问
　　一卷
　　存
　　梅鹗曰子舒子博极羣书尤尽心于易祖程宗朱有易笺问之作其言曰爵禄不入于心沟壑不忘于念则吾身虽凶吾道亦贞而吉矣又何朶頥之凶哉又曰未济之终虽当可济而上九高而无位才无所施自信有命而饮酒为乐故得无咎呜呼贤才固不可以不自惜而有国者亦不可以不重惜贤才也予三读其言而深悲之言行録芬字国裳进贤人正徳丁丑赐进士第一授翰林修撰谪广东市舶副提举复职卒諡文节
　　季氏【本】易学四同
　　八卷
　　图文余辩
　　一卷
　　蓍法别传
　　一卷
　　古易辩
　　一卷
　　俱存
