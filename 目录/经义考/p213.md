<!-- { "loadSidebar": true } -->
　　晁公武曰唐上官仪奉勑删定　史道续注采周颙郝同梁简文帝数家为之唐志有其目
　　史氏【道】续投壶经
　　一卷
　　佚
　　卜氏【恕】投壶新律
　　宋志一卷
　　佚
　　钟氏【唐卿】投壶格
　　一卷
　　佚
　　刘氏【敞】投壶义
　　一篇
　　存
　　何乔新跋曰临川吴文正公校正仪礼既因郑氏本而诠次其篇章凡经文散见于戴礼郑注者则表而出之为逸经八篇礼必有义又取戴记所存与清江刘原父所补者为传十篇若士相见义公食大夫义则原父所补也予近读原父文集又得投壶一篇盖释礼经投壶之义也故附录于朝事之后以偹逸经之传焉正经十七篇有传者十逸经八篇有传者一其余缺焉崇礼君子虽追而补之可也或曰束晳补南陔诸诗居易补汤征皆见非于君子原父所补亦南陔汤征之类耳岂可取以为训哉予以为不然南陔汤征经也经出于圣人所删补之僣也冠婚诸义传也传出于周末汉初诸儒所作补之奚不可耶且朱子尝补格物致知之传矣今与曽子之传并列于学官未有非之者苟以补传为不韪则朱子岂为之哉
　　按原父投壶义椒丘何氏以附仪礼逸经之末而今本无之予从同里曹秋岳侍郎所抄得闻海盐胡氏家藏有公是公非两先生全集顾靳不肯借人其遗书近多遗失访之不可得矣
　　司马氏【光】投壶新格
　　宋志一卷
　　存
　　光自序曰传曰张而不弛文武弗能也弛而弗张文武弗为也一张一弛文武之道也君子学道从政勤劳罢倦必从容宴息以养志游神故可久也荡而无度将以自败故圣人制礼以为之节因以合朋友之和饰宾主之欢且寓其教焉夫投壶细事游戯之类而圣人取之以为礼用诸乡党用诸邦国其故何哉郑康成曰投壶射之细也古者君子射以观德为其心平体正端一审固然后能中故也盖投壶亦犹是矣未审度于此而取中于彼仁道存焉疑畏则疎惰慢则失义方象焉左右前却过分则差中庸着焉得十失二成功尽弃戒慎明焉是故投壶可以治心可以修身可以为国可以观人何以言之夫投壶者不使之过亦不使之不及所以为中也不使之偏颇流散所以为正也中正道之根底也圣人作礼乐修刑政立教化垂典谟凡所施设不啻万端要在纳民心于平正而已然难得而制者无若人之心也自非大贤守道敦固则放荡倾移无不至求诸少选且不可得是故圣人广为之术以求之投壶与其一焉观夫临壶发矢之际性无麤密莫不耸然恭谨志存中正虽不能久可以习焉岂非修身之道与一矢之失犹一行之亏也岂非修身之道乎兢兢业业慎终如始岂非为国之道与君子之为之也确然不动其心俨然不改其容未得之而不慑既得之而不骄小人之为之也俯身引臂挟巧取奇苟得而无愧岂非观人之道与由是言之圣人取以为礼宜矣彼愽奕者以诡谲相髙以残贼相胜孔子犹曰饱日终食无所用心为之犹贤乎已今投壶者又可鄙略而轻废哉古者壶矢之制揖譲之容今虽阙焉然其遗风余象犹彷佛也世传投壶格图皆以奇隽难得者为右是亦投琼探之类耳非古礼之本意也余今更定新格增损旧图以精密者为右偶中者为下使夫用机徼幸者无所措其手焉壶口径三寸耳径一寸髙一尺实以小豆壶去席二箭半箭十有二枝长二尺有四寸以全壶不失者为贤苟不能全则积算先满百二十者胜后者负俱满则余算多者胜少者负为图列之左右并各释其指意焉
　　晁公武曰旧有投壶格君实恶其多取奇中者以为侥幸因尽改之
　　王氏【趯】投壶礼格
　　宋志二卷
　　佚
　　朱子【熹】壶説
　　一篇
　　存
　　方氏【承赟】投壶图【或作张】
　　一卷
　　佚
　　熊氏【朋来】投壶説
　　一篇
　　存
　　王氏【恽】投壶引
　　一篇
　　存
　　刘氏【仁敏】倾壶集
　　三卷
　　未见
　　髙丽投壶仪
　　佚
　　髙丽史睿宗十一年十二月御清防阁命内侍良醖令池昌洽讲礼记中庸投壶二篇谓寳文阁学士等曰投壶古礼也废已久矣宋帝所赐其噐极为精偹将试之卿等可纂定投壶仪并图以进
　　亡名氏投壶考正
　　一卷
　　未见
　　右载叶氏菉竹堂目
　　何氏【宗姚】投壶新式
　　一卷
　　未见【一斋书目有】
　　汪氏【禔】投壶仪节
　　一卷
　　未见
　　徽州府志汪禔字介夫祁门人环谷先生之后
　　李氏【孝先】投壶谱
　　一卷
　　存
　　杨大寛序曰古之防士者歌以鹿鸣其説载诸诗防宾客者乐以壶矢其説载诸礼鹿鸣周王劝士之典也壶矢一技耳而近于戏君子取之者何哉盖枉矢哨壶请以乐宾再拜而具三辞之礼司射而奏貍首之乐胜者而致敬飬之文得之不矜失之不慑和而不流戏而不谑以此乐宾孰曰不可是故必心正必体直必端一审固而后中审度于此取中于彼法度寓焉疑畏则疎惰慢则失戒愼明焉左右则却过不及则谬中庸着焉法度寓则可以观哲戒慎明则可以观敬中庸着则可以观节视夫博奕者机诈以相尚残忍以相胜不亦大径庭耶予讲学友季松桥濮阳太保公两世司徒之家也方其覊贯习六书调五善丹青之笔而尤渉猎于百家六艺之説其于壶矢之技得之手而应之心若斲轮者得心悟之神也凡防宾客必举壶以乐宾见者罔不拱揖前却而未之或先每于退政之暇乃作壶谱以广其义凡目百三十有二壶自一矢以至十二矢每矢品之以题每题图之以谱每谱着之以诀如见古人之风焉技不专技于技者也是故雅歌投壶古之名将为之偶耳中耳古之大儒所不废也岂曰德成而上艺成而下而顾轻之耶嘉靖丙辰孟夏
　　投壶谱拾遗
　　一卷
　　存
　　纪模序曰事有出于智巧之外而忘乎其为能者郢人之运斤九方臯之相马庖丁之解牛要皆得之心而应之手取乎内而忘乎其外知变化而不知所以变化也投壶古礼所以淑宾主聨交道为习射之基鲁人松桥李君先为南亰左都督叅军复擢顺天府治中观艺于射会心于壶以其妙寓于谱嘉靖甲子秋见之今君之亡才五年其谱已失求其刋本亦阙其半予为拾其遗而重之凡为圗直者三十有七横者十卧者五倒者二二矢直壶二十横壶六三矢直壶十横壶二四矢直壶八五矢直壶六六矢直壶亦六七矢八矢九矢十一矢十二矢各二又八卦图各一
　　周氏【履靖】投壶仪制
　　一卷
　　存
　　詹氏【景鳯】投壶説
　　一篇
　　存【载明辨类函】
　　周氏【筼】投壶谱
　　一卷
　　存
　　梅氏【文鼎】曾子天圆篇注
　　一卷
　　存








　　经义考卷一百四十七
　　钦定四库全书
　　经义考卷一百四十八
　　翰林院检讨朱彞尊撰
　　礼记【十一】
　　王氏【劭】勘定曲礼
　　佚
　　孔頴达曰隋秘书监王劭勘晋宋古本皆无稷曰明粢一句立八疑十二证以为无此一句为是
　　上官氏【均】曲礼讲义
　　宋志二卷
　　佚
　　闽书均字彦衡邵武人熈宁三年进士歴殿中侍御史给事中以龙图阁待制致仕
　　邵氏【囦】曲礼解
　　一卷
　　佚
　　戴氏【溪】曲礼口义
　　宋志二卷
　　佚
　　汪氏【汝懋】礼学幼范
　　七卷
　　佚
　　戴良序曰古者小学敎人以洒埽应对进退之节事亲敬长隆师亲友之道所以为修身齐家治国平天下之本也今其全书虽不可见而紫阳朱子尝以其杂出于传记者搜辑为内外篇庶几小学之教复明于后世严陵汪君学朱子者也以为曲礼一篇正其幼穉所宜知之礼但汉儒所记多不以类而从学者颇艰于用力遂取篇中凡为人子及侍先生长者与夫饮食言动冠昏丧祭等礼类聚而编之至于总言礼之本原则又别自为类以标诸篇首仍摘郑氏注语及濂洛诸儒之论附见焉间有未安则足以己意合为七卷谓之礼学幼范书成俾予题其端夫陶人之治土也必揉木以为范冶人之治金也必抟土以为范是故帝有帝范家有家范至其为子弟为女妇也则又有师范女范之教焉有以见天下之事无大无小无贵无贱必资范而后成况夫人之幼也欲以其所宜行之礼讲而习之使其习与智长化与心成而无扞格不胜之患可独无説以为之范哉此礼学幼范之书不可以不述也其传世之远当与朱子小学相为终始云君名汝懋字以敬官至定海县尹
　　刘氏【永澄】曲礼删注
　　二卷
　　未见
　　邓氏【元锡】曲礼
　　二卷
　　未见
　　周氏【梦臯】曲礼注
　　一卷
　　未见
　　吴氏【桂森】曲礼注释
　　一卷
　　未见
　　陈氏【骙】檀弓评
　　一卷
　　未见
　　徐氏【人杰】檀弓传
　　一卷
　　佚
　　谢氏【枋得】檀弓章句
　　一卷
　　存
　　陈氏【普】檀弓辨
　　一篇
　　存
　　杨氏【慎】檀弓丛训【一名附注】
　　二卷
　　存
　　张舎序略曰杨氏用修居滇手録宋疉山谢氏防勘檀弓以为丛训其中如曾子之易箦子思之不丧出母季札之葬子皆厘正之杨子之説于是乎有补于道矣
　　愼自序曰檀弓可孤行每病训之者未能犁然有当于人之心也经犹招也训犹射也一人射招或中或否未若众人射之中之多也若郑康成之简奥或以三字而括经文之数十字盖寡而不可益也孔頴达之明备或即经之一言而衍为百十言盖多而不可省也贺陆黄呉补缉胪列亦各殚述者之心陈骙谢枋得二家批评亦稍窥作者之天巧已兹训也于诸家其英华于二家昭其甄藻不亦可乎
　　徐氏【应曾】檀弓标义
　　二卷
　　未见
　　郑氏【圭】檀弓注
　　二卷
　　未见
　　顾氏【起经】檀弓别疏
　　一卷
　　未见
　　林氏【兆珂】檀弓述注
　　二卷
　　未见
　　陈氏【与郊】檀弓辑注
　　二卷
　　存
　　与郊辑注合考工记注序曰近世谢东山氏合编檀孟颇为学者所宗昔韩愈氏谓读孟氏书而后知孔子之道尊圣人之道易行王易王覇易覇也则安得以文章槩之哉且当代五经之士畴不读孟氏书尊之至与孔子并也而以俪檀弓过矣其与檀弓并者宜莫如考工记二书郑氏注之注未晰者孔氏贾氏疏之间有奇辞奥防疏所未竟者诸老师大儒互焉而不佞复踵谢枋得氏各章句之而二书始豁焉无可疑则俪之不亦宜乎于是乃采掇传注着于篇俾初学者观焉韩氏又谓孔子从周为文章之盛也然则读是书者恍然习议论窥制作于成周呜呼盛哉
　　徐氏【昭庆】檀弓记通
　　二卷
　　未见
　　江氏【旭奇】檀弓诠释
　　一卷
　　未见
　　张氏【习孔】檀弓问
　　四卷
　　存
