<!-- { "loadSidebar": true } -->
　　魏了翁序曰论孟之书自秦汉以来何啻千有余家或搜辑文义或考质训故或稽合同异或参订舛讹至于孟子之书则又有刺之删之疑之辨之常语以辟之者是否浅深所未论大要各随其仁知之见以自靖自献庶几万一补之焉耳至于二程先生者出始发明本学于道防千载之余而同时又有张范吕谢游杨侯尹诸君子相与左右助益之极乎近世胡张朱吕氏继之而圣贤之心昭昭然掲日月于天下盖庶乎无复遗憾者矣今眉山孙绘子华乃始萃集众善贯融异端而传之以见将以效其自献之区区呜呼斯不亦可尚矣乎道之无穷而善之难择也风气之浇漓而习俗之卑下也人物之陵替而学术之晻昧也有能从事于圣贤之事则无问其精麤得失皆足以扶世教而益我道也况其勤勚亦既有所发明矣乎子华卒其子防仲乞予言以冠篇呜呼命之不融而子华止此也又不幸而予不得识其人与之上下其议以求为真是之归也悲夫
　　陈氏【孜】论语发微
　　佚
　　真徳秀序曰学者所习莫先于论语而读论语者莫先于知仁先儒有是言矣然尝思之仁者夫子所罕言当时门人弟子有问仁者有问为仁者有问人之仁者大约才十余章而夫子所自言者亦复亡几学者独于是焉求之可乎曰不然夫子之所罕言者仁之体而已至若求仁之方为仁之要则举凡二十篇之中莫非是也姑以首章言其论学也若无与乎仁然时习之说以熟乎仁而说也朋来之乐以辅乎仁而乐也至于不知而不愠则庶几安乎仁矣其他所论有即身而言者有即事而言者即身而言仁之成乎身者也即事而言仁之达乎事者也不特见于言者为然凡圣人之动容周旋皆仁之符也仕止久速皆仁之则也学者而有志于仁舍是将奚先哉东嘉陈君孜少而服膺晚益有见着为发微一编学者重之或谓此书之指自河南二先生以来阐幽析微亡复余蕴尚奚君之待邪是不然道之妙无穷而学者于道欲其自得诸老先生之于此书阐明之功可谓至矣然其措意之精深立言之简逺有非后学所可遽窥者因其所已发而推其所未发岂非后学之事乎陈君此编大略不外乎河洛之传而其间亦有所自得者此其为可贵也然圣人之言穷而测之益深益逺有志斯道者没身而后可也陈君其尚懋之哉
　　按是序又载刘爚云庄集
　　赵氏【燮】论语说
　　一卷
　　佚
　　魏了翁防曰自秦汉以后为语孟者何啻千有余家稽合同异参订舛讹亦云麤备极于二程先生以后圣贤之心盖已暴白庶几无复余憾矣广汉赵君爕一日以语说一篇示予为之喟然叹曰圣人之道如彼衢尊之不禁有味之而知其防乐焉而不厌者矣又有得其涓滴而知好之者有不知而唾弃勿顾者今赵君为之踌躇四顾盖亦知其可好者充之而至于乐焉则更以勉之
　　魏氏【天佑】论语说
　　佚
　　梁氏【椅】论语翼
　　佚
　　括苍彚纪梁椅字子竒丽水人嘉熙戊戌进士除太常丞权礼部郎官
　　柴氏【中行】论语童防说
　　佚
　　蔡氏【元鼎】论语讲义
　　佚
　　钱氏【文子】论语传賛
　　宋志二十卷
　　佚
　　徐氏【焕】论语赘言
　　宋志二卷
　　佚
　　张氏【演】鲁论明微
　　宋志十卷
　　佚
　　曹氏【崈】论语注
　　十篇
　　佚
　　姓谱崈字宗山第进士仕至朝奉郎
　　叶氏【由庚】论语纂
　　佚
　　金华志叶由庚字成父义乌人从学于徐侨絶意仕进学者称通斋先生
　　柴氏【元祐】论语解
　　佚
　　钟氏【宏】论语约说
　　佚
　　江西通志钟宏字逺之乐平人擢上第官贵溪丞入为太学録
　　胡氏【侁】论语释
　　佚
　　陈氏【如晦】论语问答
　　佚
　　陆元辅曰陈如晦字日昭长乐人从黄勉斋游以赵汝腾荐充经筵不果授本州教授
　　王氏【汝猷】论语归趣
　　宋志二十卷
　　佚
　　蔡氏【模】论语集疏
　　未见
　　刘应李合语孟集疏序曰论孟集疏者皆至理之所寓至言之所在也理无往而不存言无微而可略孔子与门人问答而成论语二十篇孟子与门人问答而成孟子七篇文公朱先生竭其精力而集注之其中有疑而未晓者后学不得不考究而详释之也觉轩先生讳模字仲觉为论孟集疏无非补文公之未完以成二书之大义若商高宗谅隂集注始曰未详其义末年乃口授九峰以谅隂即梁闇则前所未详者今得而详矣举此一端其余可以类推矣则夫集疏之作所以有益于文公也有功于后学也先生之子公湛挈以示予拜而言曰先君作此集疏望子序诸首以指南学者不亦美且大乎予徧读之见其防逺其义彰其立言富而赡其持论中而当其微显阐幽合文体之宜非精深于学者莫能作也顾予小子弗克揄扬先生著述之盛而使四方有志为学之士得以共讲明焉是亦不失作书之意也
　　孔氏【元龙】论语集说
　　佚
　　山东通志孔元龙字季凯孔子五十世孙从真徳秀游任余干县簿后为柯山精舍山长以宣教郎致仕
　　李氏【用】论语解
　　佚
　　陈琏表墓曰先生讳用字叔大李忠简公昴英尝以其著论语解进于朝授校书郎不就寻迁承务郎以旌其高理宗御书竹隠精舍赐之
　　广东通志李用东莞人所著论语解究明伊洛奥防以遡洙泗之源训诂明白便于讲诵学者习之
　　潘氏【墀】论语语类
　　二十七卷
　　佚
　　金华志潘墀字经之金华人仕至秘书监修撰尝因蜀人所编朱子语类取其中论语一门补其未备为论语语类行于世
　　林氏【文昭】论语解
　　一卷
　　佚
　　闽书林文昭字宗范福清人
　　萧氏【山】论语讲说
　　佚
　　蒋垣曰延平人
　　傅氏【】论语讲义
　　佚
　　黄氏【方子】论语讲义
　　佚
　　吕氏【中】论语讲义
　　佚
　　郑氏【奕夫】论语本义
　　佚
　　宁波府志郑奕夫字景允鄞人丞相清之曾孙为慈谿丽水常山三县教谕调徽州紫阳书院山长陞浮梁州教授时称为习斋先生
　　蔡氏【节】论语集说
　　二十卷
　　存
　　节进表曰臣节言五月十一日具奏乞投进所编论语集说奉圣防许令投进者伏以求知行之实诚莫切于鲁论加讲习之功端有禆于圣学喜数年之编集幸一旦之际逢窃惟洙泗垂训之书莫非帝王传道之要存心为大主敬以胜百邪克已实难为仁以该众善能博文而约礼复笃志而近思视明听聪截然天理人欲之辨直举枉错判乎君子小人之分思君位之至艰畏天命之不易欲如北辰之众共当正南面以笃防权不至于下移礼乐征伐之自出俗必期于丕变徳礼刑政之并行甞念四海之困穷用济羣生于富庶宁菲衣而菲食庶足国以足民放郑声逺佞人邦国以立举逸民继絶世人心攸归详味圣言悉关后徳岂惟一王之程式抑亦百代之宏规兹盖防遇皇帝陛下性本生知学由时习洞明一贯之防深省四勿之几伏愿惟精惟一以执中克勤克俭而无间体成汤之罪已简在帝心法帝尧之则天大兹君道臣干冒天威无任激切屏营之至臣所编到论语集说二十卷缮冩成一十册用黄罗夹复封全谨随表上进以闻臣节惶惧惶惧顿首顿首谨言淳祐五年五月日朝散郎试太府卿兼枢宻副都承防臣蔡节上表
　　姜文龙跋曰晦庵先生尝语门人曰防集注熟了更防集义方始无疑又曰不防集义终是不浃洽永嘉蔡先生集说之作自集义中来本之明道伊川二先生参以晦庵或问而于晦庵南轩先生尤得其骨髓盖南轩学于五峰先生又与晦庵相讲磨故语说多亲切是书也说虽博而所会者约文虽约而所该者博大有益于后学遂请刋于湖頖
　　刘氏【元刚】论语演义
　　佚
　　李氏【春叟】论语传说补
　　佚
　　广东通志春叟字子先寳祐丙辰既中省试被黜以荐授惠州司户迁肇庆府司理寻除徳庆教授著论语传说补大抵撮晦庵之要语为之家居以经学训后生岭海名士多出其门朝廷闻其名除军器大监辞不就赐号梅外处士
　　饶氏【鲁】论语石洞纪闻
　　十七卷
　　未见
　　黄虞稷曰内阁书目有石洞纪闻二册云元泰定间人不知姓氏释论语义按饶鲁甞建石洞书院著论孟纪闻与其门人史咏等相问答当即此书以为泰定间人误也
　　黄氏【震】读论语日抄
　　一卷
　　存
　　何氏【基】论语发挥
　　佚
　　王氏【柏】论语通防
　　二十卷
　　佚
　　论语衍义
　　七卷
　　佚
　　鲁经章句
　　佚
　　金氏【履祥】论语集注考证
　　十卷
　　未见
　　柳贯曰文公于论孟制集注多因门人之问而更定之其问所不及者亦或未之备也而事物名数又以其非要而略之先生皆为之修补附益成一家言题其编曰论语孟子攷证
　　许谦曰圣人之心尽在四书而四书之义备于朱子顾其立言辞约意广读者或得其觕而不能悉究其义或以一偏之致自异而初不知未离其范围世之诋訾贸乱务为新竒者其正在此耳此金先生考证之所由作也







　　经义考卷二百十九
　　钦定四库全书
　　经义考卷二百二十
　　翰林院检讨朱彞尊撰
　　论语【十】
　　周氏【失名】论语解
　　佚
　　朱子曰周教授论语解笃实似尹公谨严过之而纯熟不及
　　亡名氏论语井田义图
　　宋志一卷
　　佚
　　崇文总目不着撰人名氏述周井田之法其曰论语者盖为论语学者引用之
　　论语义
　　宋志十卷
　　佚
　　论语要义
　　宋志十卷
　　佚
　　论语口义
　　宋志十卷
　　佚
　　论语展掌疏
　　宋志十卷
　　佚
　　论语阅义疏
　　宋志十卷
　　佚
　　论语世谱
　　宋志三卷
　　佚
　　论语撰人名
　　通志一卷
　　佚
　　论语意原
　　通考一卷
　　佚
　　陈振孙曰不知作者
　　论语枢要
　　佚
　　习斋论语讲义
　　未见
