<!-- { "loadSidebar": true } -->
　　张昶曰长方字齐之其先长乐人居呉中歩里绍兴间以进士终江阴军教授所着有春秋礼记尚书传
　　呉氏【曾】春秋考异
　　宋志四卷
　　佚
　　按春秋考异陈氏书录解题云不著名氏录三传经文之异者而宋艺文志题作呉曾今从之
　　左氏发挥
　　宋志六卷
　　佚
　　陈振孙曰临川呉曾虎臣撰取左氏所载事时为之论若史评之类
　　宋鉴绍兴十一年六月壬午布衣吴曾特补右迪功郎曾献所着春秋发挥而宜有是命
　　夏氏【沭】春秋素志
　　宋志三百一十五卷
　　佚
　　春秋麟台独讲
　　宋志十一卷
　　佚
　　王应麟曰夏沐撰春秋素志二百十五卷凡三百万言谓出于元圣素王之志名曰素志又略其文而约説之为麟台独讲十一卷
　　句龙氏【传】春秋三传分国纪事本末
　　佚
　　马端临曰夹江句龙传明甫撰
　　刘光祖序略曰传字明甫精于春秋三传博习详考又分国而纪之自东周而下大国次国特书小国灭国附见不独纪其事与其文而兼着其义凡采其説者数十家盖嗜古尊经之士确乎其能自信者也
　　黄氏【叔敖】春秋讲义
　　宋志五卷
　　佚
　　程氏【迥】春秋传
　　宋志二十卷
　　佚
　　朱子曰沙随春秋解説滕子来朝最好隐十一年方书滕侯薛侯来朝如何桓二年便书滕子来朝或以为时王所黜不知是时时王巳不能行黜陟之典或以为春秋恶其朝桓特削而书子自此之后滕皆书子岂恶其朝桓而并后代子孙削之乎或以为当丧未君前又不见滕侯卒皆不通之论沙随谓此见得春秋时小国事大国其朝聘贡赋之多寡随其爵之崇卑滕子之事鲁以侯礼见则所供者多故自贬降而以子礼见庶得贡赋省少易供此説却是何故縁后面郑朝晋云郑伯男也而使从公侯之赋见得郑本是男爵后袭用侯伯之礼以交于大国初焉不觉其贡赋之难办后来益困非独是郑伯当时小国多是如此
　　春秋显微例目
　　宋志一卷
　　佚
　　方氏【淑】春秋直音
　　宋志三卷
　　佚
　　陈振孙曰德清丞方淑智善撰刘给事一止为作序以学者多不通音切故于每字切脚之下直着其音盖古文未有反切为音训者皆如此服防如淳文頴辈于汉书音义可见
　　毕氏【良史】春秋正辞
　　宋志二十卷
　　佚
　　春秋通例
　　十五卷
　　佚
　　玉海绍兴十三年正月毕良史献春秋正辞二十卷诏諌议罗汝楫司业髙闶防详来上特改京官陈振孙曰知盱眙军东平毕良史撰良史为东京留守属官东京再陷留金三年着此书已而得归表上之
　　北盟会编毕良史字少董蔡州人
　　陈氏【知柔】春秋义例
　　十二卷
　　佚
　　呉氏【仁杰】春秋论
　　未见
　　洪氏【迈】春秋左氏传法语
　　宋志六卷
　　未见
　　徐氏【端卿】麟经渊源论
　　十篇
　　佚
　　魏了翁志曰武义徐君讳端卿字子长绍兴十一年进士教授镇江尝着麟经渊源论十篇
　　董氏【自任】春秋总鉴
　　宋志十二卷
　　佚
　　玉海绍兴十二年十二月诏董自任上春秋总鉴可采宜处以太学录之职其书秘省录进凡十二卷类集本末而为解义
　　程端学曰庐陵人
　　刘氏【本】春秋中论
　　宋志三十卷
　　佚
　　王应麟曰绍兴中着
　　程端学曰长乐人
　　洪氏【兴祖】春秋本旨
　　通考二十卷
　　未见
　　陈振孙曰知饶州丹阳洪兴祖庆善撰其序言三代各立一王之法其末皆有春秋经世之大法通万世而无又言春秋本无例学者因行事之迹以为例犹天本无度治厯者即周天之数以为度又言属辞比事春秋教也学者独求于义则其失迂而凿独求于例则其失拘而浅若此类多先儒所未发其解经义精而通矣兴祖尝为程瑀作论语解序忤秦桧贬昭州以死
　　黄震曰浮溪序春秋本旨直谓仲尼复生不能易而末乃归之兴祖可草辟雍封禅之仪则文人之妄意谈经其舛甚矣
　　晁氏【公武】春秋故训传
　　宋志三十卷
　　佚
　　续馆阁书目淳熙中晁公武进春秋故训传三十卷
　　张氏【九成】春秋讲义
　　一卷
　　存
　　按张氏春秋讲义载横浦集迩英殿进讲凡三篇一曹伯来朝一齐人归公孙敖之丧一六月辛丑朔日有食之鼔用牲于社海昌县庠所讲二篇一发题一隐公元年春王正月又日新录载翚帅师一篇
　　王氏【彦休】春秋解
　　佚
　　王庭珪序曰王泽竭于不竞之晚周然后春秋作然六经俱焚于秦自汉以来采取古人逸篇往往出于菑川济南齐鲁诸生之所掇拾惟春秋出圣人之笔时有断阙要非后之儒者所能窜一词也世之为春秋学者其説锋起解诂论释至数十百家类以词气相击排党枯竹防朽骨徒为异论以相訾也孔子曰吾犹及史之阙文也彼去圣人千百年之后取其焚余残脱之篇益凿其説以出新意失其旨矣余崇宁中始游庐陵郡学是时朝廷方以经术训士薄海内外悉用三舎法独春秋不置博士故鼓箧升堂无问春秋者惟王彦休以宿学老儒时能诵説而学者终不暇习彼年复诏天下立学以是经天子之事首尊用之于是彦休之学久湮没而近乃出焉若彦休者可谓能守其所学穷年而不易特未见有入室操戈而伐之者耳惜其老矣不能以是发策决科编次其书丐余文以冠之
　　羊氏【永德】春秋发微
　　佚
　　括苍彚纪羊永德缙云人绍兴中进士官奉议郎徽州通判师事吕成公
　　桂氏【绩】类左传【寰宇志作桂续】
　　十六卷
　　佚
　　广信府志桂绩字彦成绍兴乙丑进士终浙西运办
　　黄氏【开】春秋妙旨　麟经总论
　　佚
　　徐氏【人杰】春秋发微
　　佚
　　朱氏【恮】春秋羣疑辨
　　二卷
　　佚
　　晏穆曰浦阳朱恮师黄山薛大观大观善于説春秋能绍述平阳孙公复遗旨登其门者亡虑千余人惟恮实得其要领
　　栁贯曰浦阳朱恮撰后有石陵倪朴跋语观其所述大槩本尊王发微
　　王氏【十朋】春秋解
　　佚
　　周氏【聿】春秋大义
　　佚
　　张氏【震】春秋奥论
　　佚
　　右见章俊卿羣书考索载一篇
　　郑氏【绮】谷梁合经论
　　佚
　　晏穆志墓曰处士讳绮字宗文传家学以春秋为宗其所笃好独在谷梁氏撰谷梁合经论三万言乾道中赐号曰冲素处士
　　揭傒斯曰处士谷梁合经论多发摘微辞
　　金华府志浦江义门郑氏起宋建炎迄明正统厯三百余年五十四世合居聚食自绮始也




　　经义考卷一百八十六
　　钦定四库全书
　　经义考卷一百八十七
　　翰林院检讨朱彝尊撰
　　春秋【二十】
　　薛氏【季宣】春秋经解　指要
　　通考共十四卷
　　佚
　　季宣自序指要曰春秋鲁史之名也史何以名春秋鲁厯之所为更也何更尔变周也何言乎变周周正建子以建寅为正岁夏时得天犹用夏也春秋之序鲁变之也加春于建子而为王正月建夘之月而为夏四月鲁史之作也故凡春秋之序皆舎周之旧也何始于隐公疾始变常也昉于此乎前此矣前此则曷为始于此鲁春秋之始也鲁春秋之始作于隐公也先王之制诸侯无史天子有外史掌四方之志而职于周之太史隐之时也始更鲁厯而为鲁史诸侯之有史其周之衰乎晋乘始于殇叔秦史作于文公王室之微诸侯之力政焉尔然则春秋何取于鲁因也其因何因鲁之史以为春秋仲尼之志也春秋何以为仲尼之志善扬其善恶书其恶直笔以书其事不为襃贬抑扬而乱是非之正也褒贬非仲尼之意也三家者托襃贬以为传舎襃贬则无以为传矣此不知春秋者也仲尼修春秋将以反经之正而还于旧也是故直言以明得失谓之辞正辞以别是非谓之事属辞比事莫善于春秋春秋之道治乱之法也可行于当世可示于四方小人惮焉君子达焉乱臣贼子云谁之不惧拨乱世而反之正春秋之用也指要之谓辞达而已君子苟春秋之为好不以弃传为过而反求之春秋之义也
　　陈傅良作行状曰右奉议郎新权发遣常州借紫薛公季宣字士龙永嘉人有春秋经若干卷指要一卷朱子曰薛常州解春秋不知如何率意若此只是几日成此文字如何説诸侯无史内则尚有闾史又如赵盾崔杼事皆史臣所书
　　陈振孙曰知常州永嘉薛季宣士龙撰指要列谱例于前季宣博学通儒不事科举陈止斋师事之季宣死当乾道九年年四十其为此书实绍兴三十二年盖甫二十岁云
　　陈氏【傅良】左氏章指
　　宋志三十卷
　　未见
　　春秋后传
　　宋志十二卷
　　存
