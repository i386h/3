<!-- { "loadSidebar": true } -->
　　王象之曰碑在昌州北山元二十二章与今文十八章小异按今文先出于汉初而古文与尚书同出于孔子坏宅今文已盛而古文独不得列之学官惟孔安国马融为之传及明皇注今文十八章孝经为古文者益微矣司马光范祖禹皆曾缴进光谓始蔵之时去古未逺其书最眞祖禹又为之说亦云古文庶得其正
　　盛熙明曰古文孝经内一篇大谬后人妄欲作古以古文字集成者
　　李氏【师徳】石刻孝经
　　一卷
　　佚
　　师徳序曰万胜使乡里无秋毫之损虽功烈不大着于时与妻子剽掠拱手受刃者盖有间矣事之本末见吴王祠之石刻焉师徳获嗣其后天不降造及长而孤惸然一身思愿竭力以事朝夕其可得乎圣人之经孝为大行为人子者不得躬而行之食稻衣锦于女安乎每一念之不觉涕之无从且父母之爱于子孙非止鞠之育之衣之食之而已凡一言一行常恐恐然虑其有所失而沦于非道也逮夫啓手足之际尚谆复戒之饬之不能已者诚以爱之之心无有穷尽也以不可穷尽之爱而限以死生之变该人情之所不足也师徳虽不敏上焉旣不得竭力于其亲下焉敢忘于爱之乎良田广居不足以有之也兼金美玉不足以宝之也可宝而有之者惟圣人之言乎圣人之言布在方防烂若日月至于立身治家事君事亲其章句较然而易晓者无如孝经之为最窃愿摸之坚石一植之于先垅一置之于县庠以示其后复愧于声迹暧昧不足以耸动人之耳目取重来世是用购求甚贵而有名于时者人题一章益之以叙得一十九人复且名之庶有托焉司马迁曰闾巷之人欲砥名励行者非附青云之士恶能施于后世哉师徳窃慕之是不徒使后之孙子知吾爱之之至亦庶几不肖之迹附见于来今又以乡里之光传诸永永而无穷已也朝请郎勾当东京排防司轻车都尉赐绯鱼袋李师徳叙元祐元年三月初九日朝奉大夫充集贤挍理刘定书
　　莫旦吴江志曰孝经石刻旧在县庠景泰中尚存然则李师德盖吴江人也
　　徐师曾呉江志曰呉江县学宋大中祥符始作元祐中乃竟邑人李师德刻孝经于石树其中自为序
　　亡名氏石刻孝经
　　未见
　　曹昭曰吉安府学有眞楷小字孝经今不完不知何人书
　　明国子监石刻孝经
　　一卷
　　存
　　按万厯间蔡毅中进孝经注于朝毅中复刋石嵌于国子监西厢左壁今尚存
　　席氏【益】石刻孟子
　　十四卷
　　佚
　　晁公武曰孟子十四卷皇朝席益宣和中知成都刋石置于学官云伪蜀时刻六经于石而独无孟子经为未备夫经大成于孔子岂有阙邪其论既谬又多误字如以频顣为类不可胜计
　　赵希弁曰孟子十四卷不题经注字数若干亦不题所书人姓氏










　　经义考卷二百九十一
　　钦定四库全书
　　经义考卷二百九十二
　　翰林院检讨朱彝尊撰
　　书壁
　　唐太学壁经
　　佚
　　封演曰大厯十年有司上言经典不正取舍莫准诏儒官挍定经本送尚书省并国子司业张参共相验考参遂撰定五经字様书于太学讲堂之壁学者咸就取正焉
　　李肇曰张参为国子司业年老常手写九经以为读书不如写书
　　通鉴注大厯中张参为司业定五经书于论堂东西厢之壁
　　按唐舒元舆问国学记云元舆欲观礼于太学谒者许诺遂前导之初过朱门门阖问曰此鲁圣人之宫也遂拜之次至于西有高门门中有厦屋问之曰此论堂也又至一门问之曰此国子馆也其庭其堂如入论堂【云云】防要通典诸书不详论堂之制后学不知疑论堂为讲堂之误故具疏之
　　唐防要太和七年二月勅覆定九经字体令依司业张参五经文字为准
　　册府元郑余庆以太子少师判国子祭酒元和十三年十一月以太学荒坠日乆生徒不振奏请率文武俸禄修广两京国子监十四年十二月又奏请京官每月料钱每贯抽一十文以充国子监造先师庙并缮壁经制可　又曰开成二年八月翰林待诏唐度状张参五经旧字様岁月将乆画防参差传写相承渐至乖误今依字书商较是非取其适中新加九经字様一卷请附于五经字様之末用证谬误勅防依奏
　　刘禹锡记曰初大厯中名儒张参为国子司业始详定五经书于论堂东西厢之壁辨齐鲁之音取其宜考古今之文取其正繇是诸生之师心曲学偏聴臆说咸束而归于大同掲掲高悬积六十载崩剥汚蔑淟然不鲜今天子尚文章尊典籍于苑囿不加尺椽而成均以治学上言遽赐千万时祭酒齐皥实尸之博士韦公肃实佐之国庠重严过者必轼遂以羡嬴再新壁书惩前土涂不克以夀乃析坚木负墉而比之其制如版牍而高广其平如粉泽而洁滑背施隂关使众如一附离之际无迹而寻堂皇靓深两庑相照申命国子能通法书者分章揆日逊其业而缮写焉笔削既成挍雠既精白黑彬斑了然飞动以防来求焕若星辰以敬来趋肃如神明以疑来质决若蓍蔡由京师而风天下覃及九译咸知宗师非止服缝掖者钻仰而已于是学官陈师正等暨生徒凡四百二十有八人请金石刻且歌之曰我有学宇既倾而成之我有壁经既昧而明之孰规模之孰发挥之祭酒维齐博士维韦俾我学徒歌以时切切祁祁不敖不嬉庻乎遒人来采我诗时余为礼部郎凡瞽宗之事得以关决故书之以移史官宜附于艺文云按唐新旧史均不为齐皥立传新书宰相世系表瀛州齐氏皥京兆府司録参军而不言其官祭酒昌黎韩子集有送齐皥下第序文称高阳齐生兄为时名相出藩于南生举进士有司用是连枉生所云名相者映也王定保摭言载陇西李舟与映书称三十三官足下韦公肃旧史无传新书入之儒学诸臣之列表云是逍遥公房元和初太常博士兼修撰
　　王履贞赋云国家覃敷文命建学崇政置六经于屋壁作羣儒之镜剪遗文以辨谬俾雅诘以详正是以儒业益敷皇风载盛斆学既阐廓宇斯分饰素壁而照月搆丹梁而结云于是集青衿之侣延鸿鹤之羣贞八索起三坟采典谟之沦翳次编简之缤纷稽古至今从百家之正义归真背伪俾四海之同文于是博考羣臣宣明旧典既科斗之互缺亦鱼鲁之相舛依鸟迹而难从访蛇形而莫辨定兹金简规程邈之书遵彼古文参史籀之大篆然后命钟张之艺诏文学之官界四壁以绳直择五色之毫端粲尔其采昭然可观虽一劳之克定乃千载之不刋错综既备班列有次欲昭明于六书先褒贬于一字俾去颠讹之惑用全述作之意苟不絶于韦编将永齐于石记至于止戈为武反正为文将为后生之式必宪先王之法爰及垂露悬鍼鹤头蚊足酌前后之模楷为后来之轨躅瞻彼垣墙代兹简牍篇章焕炳文雅照烛正以先王之修则曲礼三千习以孔门之徒则冠者五六所谓一人作则京国仪型光我廊庙异彼丹青示人范于古训正国常于典经既文明于天下宜逺域而来庭
　　按是赋载文苑英华当日试官以六经典法刋正文字为韵篇中既有俾四海之同文句不应后复转入文韵且法韵在乏部韵虽险亦无止押一字之理然则反正为文句非文字有误必其下尚有阙文刋本失去也
　　郭忠恕曰五经文字以屯【陟伦切】卦之屯音豚其滥读有如此者又五经字书不分校校张氏皆从木非也又曰验张司业云久讹而不敢改其顺非有如
　　此者
　　钱易南部新书曰大厯十一年制国子监置书学博士立说文石经字林之学举其文义嵗登下之
　　按此正张参为司业时事
　　释赞寜续高僧传大厯中勅定四分律防建中改元其年五月疏草毕六月望勅僧圆照依国子学大厯新定字様抄写进
　　程大昌曰知者创物虽则云创其实必有因借以发其知也蔡邕虽曰能书若无垩帚亦无以发其飞白之智吾独怪夫刻石为碑蜡墨为字逺自秦汉而至于唐张参軰于五经文字皆已立板传本乃无人推广其事以槩经史其故何也
　　王应麟曰唐儒学传序文宗定五经镵之石张参等是正譌文按刘禹锡国学新修五经壁记云初太厯中名儒张参为司业始详定五经书于论堂东西厢之壁序以参为文宗时人误矣参所定乃书于壁非镵石也
　　按张参自序五经文字有云十年夏六月诏委国子儒官勘挍经本送尚书省参幸承诏防得与二三儒者分经钩考互发字义书于屋壁凡三千二百三十五字所谓十年夏者大厯十年也今西安府碑洞石刻九经后附五经文字于参序十年句上增贞观二字论世者遂疑不能决攷孟浩然集有送张参明经举觐省诗盖参在开元天寳闲举明经至大厯年为国子司业无足异者其贞观字不知何妄人所增宋钱塘陈思撰书苑菁华卷中载参序无此二字而后有大厯十一年六月七日国子司业张参序一十六字读之积疑始释可知碑洞石本非唐人之旧矣又按刘梦得国学新修五经壁记称参为名儒参所书壁经至发题以试士今文苑英华载有王履贞赋其辞有曰置六经于屋壁作羣儒之镜又曰一人作则京国仪型光我廊庙异彼丹青其推诩之至矣唐人多専攻诗赋留心经义者寡作史者宜以参入儒林传而旧史新书俱不及焉其姓名仅一见于宰相世糸表一见于艺文志小学类而已阙事一也参谓读书不如写书度其书法必工故当时壁经羣儒奉为镜纵不得与儒林之列书家姓氏亦宜载之而书苑书谱书史均未之及阙事二也壁经虽无存然参所定五经文字与唐度九经字様同刻石附九经之后欧阳永叔最嗜金石文字其序集古録云上自周穆王下更秦汉隋唐五代外至四海九州名山大泽穷厓絶谷荒林破冢神仙鬼物诡怪所传莫不皆有乃独唐所刻石经録中跋尾三百九十六篇此独无有是唐刻石经永叔当日反失于摹搨未免类于昌黎韩子所云掎摭星宿遗羲娥矣阙事三也今诸书皆有雕本独五经文字九经字様止有拓本无雕本阙事四也惟因参所详定文字务从简要以便士子作式不能如説文释文之详此学者所易忽因之未有开雕者矣
　　经义考卷二百九十二
　　钦定四库全书
　　经义考卷二百九十三
　　翰林院检讨朱彞尊撰
　　镂板
　　五代防要后唐长兴三年二月中书门下奏请依石经文字刻九经印板令国子监集博士儒徒将西京石经本各以所业本经句度抄写注出子细看读然后顾召能雕字匠人各部随帙刻印板广颁天下如诸色人要写经书并湏依所印本不得更使杂本交错其年四月差太子賔客马镐太常丞陈观太常博士段颙路航尚书屯田员外郎田敏充详勘官兼委国子监于诸色选人中召能书人端楷写出旋付匠人雕刻每日五纸与减一选如无选可减等第据与改转官资汉干祐元年闰五月国子监奏在雕印板九经内有周礼仪礼公羊谷梁四经未有印板今欲集学官挍勘四经文字镂板从之周广顺三年六月尚书左丞兼判国子监事田敏进印板九经书五经文字様各二部一百三十册显德二年二月中书门下奏国子监祭酒尹拙状称准挍勘经典释文三十卷雕造印板欲请兵部尚书张昭太常卿田敏同挍勘经典释文已经本监官员挍勘外宜差张昭田敏详挍
