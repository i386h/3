<!-- { "loadSidebar": true } -->
　　章美序曰易自田何而后各自为説其著者七十余家或言象或言数或言理或言占四者要皆本乎象然则象固难明而易托者乎慨夫絶学之不继也不意当吾世而得一人焉曰新安程子上子上之言曰易逆数也数存乎卦爻之后可得而言数存乎卦爻之先不可得而言也越十五年而又得一人曰东粤黎子美周美周之言曰卦之有爻所以效变也辞之有象所以象像也攷交互研物宜而当名辨物之书于是乎出由黎子之説可以振圣人之教后有起者虽谓不悖于中正可也
　　易史
　　佚
　　遂球自序曰易人事之书也昔仲尼至圣作春秋纪二百四十年之事于易作十翼葢尝三絶其韦编云夫数所以剖理也所以成理也易有太极生生不穷众人囿于器焉圣人见其道焉是故顺其理然后得吉悖其理斯以取凶然亦有以理取凶者此圣人所以有忧也是故以古人之事而拟诸其形容鲜不见矣箕子之明夷髙宗伐鬼方其端可见者也仲尼曰假我数年五十以学易可以无大过罪我者其惟春秋乎是故易有吉凶而春秋善善恶恶夫人不能得之易犹庶几其惧乎春秋圣人复起此义未之或改也予读史不能无感焉乾坤阖辟于斯乎攷矣因取其可相发明者系于卦爻之下而事无不合焉着其事而理无不见焉得其理而数无不晰焉作易者之意其在斯矣
　　陆元辅曰遂球字美周番禺人天启丁夘举人死赣州之难
　　俞汝言曰黎美周先生读易毎以史系之以爻配事以事例爻自谓不烦太卜立筮詹尹拂吉凶了如其明炳烛
　　郑氏【赓唐】读易搜
　　十二卷
　　存
　　赓唐自序曰易广大变通之书也三画无端六爻不处探理者以为深观象者以为竒前之所是后或非之此之所疑彼或信之各出所见以得津涯犹之乎测海酌河也王辅嗣之言曰众之所以得咸存者主必致一也动之所以得咸运者原必无二也物无妄然必由其理故六爻相错可举一以明也刚柔相乘可立主以定也苏子瞻之言曰其实有不容言也故以其似者告也逹者因似以识真不逹则又见其似似者而日以逺矣朱元晦之言曰以一时而索卦则拘于无变非易也以一事而明爻则窒而不通非易也杨敬仲之言曰道一而已矣三才一万物一万事一万理一坤者干之偶也震巽坎艮离兑干之变错者也无二干也一言之谓之干两言之谓之坤八言之谓之八卦又别而言之谓之六十四卦又谓之三百八十四爻又谓之万有一千五百二十又谓之无穷皆此物也数子者或即事以明理或泝源以该流其为经传羽翼则一也余读易三十年辄不自揣量网罗旧闻裁诸管见求庶几无戾于理斯已矣
　　髙佑釲曰赓唐缙云人天启丁夘举人官福建按察佥事










　　经义考卷六十三
　　钦定四库全书
　　经义考卷六十四
　　翰林院检讨朱彛尊撰
　　易
　　金氏【】易説
　　一卷
　　存
　　贺世寿曰先生释褐最少已励必为圣贤之志非六经及诸儒心性之书不陈于棐几昼夜孜孜惟在闻道故于天经人纪肩荷独力其人千古其学亦千古李清曰金驾部铉于壬午七月晦日读邵子记其后曰甲申之春定我进退进虽遇时外而弗内退若苦衷逺而弗滞外止三时逺不卒歳优哉游哉庶没我世及甲申死难人始见之初以驾部巡皇城毎过御河辄流连不能去归语其弟曰我一见御河若依恋不忍舍何也竟投御河死其妾王氏随母章入井弟錝亦死焉
　　黄氏【端伯】易疏
　　五卷
　　存
　　端伯自序畧曰仲尼之论易也有天易地易人易鬼易京房氏宗之其説测防于数十歳之后隠藏于数百世之前镜往知来如指掌神矣哉甲戌孟秋泛舟河上取卦变图防之豁然有省夜中假梦灵伏胸臆间旦起筮之两得明夷之卦始悟京房易变乃宗文王箕子者也学者详于辞占畧于象变不能究易之全而文王作易之心且若灭若没矣予既为易表其象复以卦变冠于简端且旁防以隂符凿度握竒遁甲防同诸书皆与京房易传符合今卜者所传五行六甲之书犹不失先圣遗意当秦焚书易以卜筮独存易变晦于理学家乃卜肆尚仍其説而不废易之以卜筮存也天也
　　文德翼序曰易者九流大共之书也河洛之图传者以为搜自希攷干凿度太乙九宫四正四维之义与康成所论大衍十日十二辰二十八宿合则宋之先已有此图书矣吾师海岸先生穷四易六九筮之学爰契京房房晞卦气动有数世之徴后人泥其挟刺蹈危上累赣传然综其变端实文王后天之学也后天序对之图上下经各十八卦上经不变者仅六下经不变者仅二屯防咸恒而下庄子所谓相反而不可相无者也文王固乐示人以变象乎先生之言曰八卦三变五变有不变之世爻则易之元命也推而究之卦卦然一卦亦无不然如屯归震初防主坎二咸取下女之爻恒用下男之画故曰一君二民寓不变于众变之中隠众变于不变之内至矣乎观其苞络岂仅古司怪主卜而已乎即五行传六甲书皆寻数之主启兆之质古人辟啣烛龙入闇室不可谓火为目也四易之变不尽于六九筮而飞伏之化寓焉先生梦叶灵符文宣学易之年以此成书合之诸家俶诡灵之防无不滙为一元易虽大共之书称为先生大则之书无不可矣
　　朱一是曰公字元公建昌新城人崇祯戊辰进士除宁波府推官改杭州陞礼部主事死于难
　　周氏【一敬】苑洛先生易学疏
　　四卷
　　存
　　一敬序曰韩子忧易学之忘原也为敷陈河图以志其端详诂筮数以悉其委备述诸儒之説以证其归盖于象数辞占句训节指矣一敬家世治易毎玩绎图书轴先大父肖溪公旁注之笔几废寝食通籍以来周歴豫粤燕赵齐鲁呉越秦晋之国瞻画卦之台穷羲皇之遗吊河图之迹而后喟然于周易之作后世逓阐而渐失非包羲之初也日挟其书遇簿书之暇灯火之初即诠疏焉凡自万厯甲寅迄崇祯壬午先后二十九载而始敢句释而节解焉盖韩子以开明初学为心故疏从其详一敬以遡原明理窃附前人故多遗末而寻本然于易学综未之有窥也至于明筮开物孔子已前言之一敬恐其以筮小易也附疏象数卦位之理括其端以质之学易者知于不言易之防似有悖焉于以诠翼夫易勉焉而已矣
　　朱氏【天麟】易鼎三然
　　四卷
　　存
　　缪泳曰朱天麟字震青昆山籍呉江人崇祯戊辰进士以兵部武选主事选授翰林编修其书上饶郑以伟余姚姜一洪南康钱启忠为之作序三然者一曰庖然二曰潄然三曰飶然凡三十六篇其题皆诡异未免近怪
　　胡氏【世安】易史
　　八卷
　　存
　　世安自序曰史着是非胪列于事后易研吉凶析兆于几先上下今古其可徴者赜矣乃有吉而不必是凶而不必非匪时异则地殊先喆齐其论于不占数而占理不典要而变通所以坚人长善而消恶者无所不用其极其为君子谋固大且乆而为小人谋尤婉以周未尝髙扄君子之门絶小人以必不可诣盖隂阳互根刚柔交克者天运也妍媸借鉴长短度程者人事也无小人则君子失礲错矣谓小人特戾气所钟圣人竟置诸胞与外余未敢信以为然闻毒草所产之地即有一解毒之草丛育其间天生小人以励君子仍责君子以化小人亦水火相息之道也学者明其所以然则忌我者皆美疢之药石而共济险之防讐矣故规未兆以已事洞于观火昔我友杨用宾有云或问读史之法曰如读易以事为封以人为爻而吉凶见矣问读易之法曰如读史以封为事以爻为人而是非见矣夫人事之不齐倾否以保泰审损以广益道固不一往往包小人者治敌小人者乱以小人攻小人者得中防以君子用小人者得上防守是之谓经善是之谓权天地定位日月合明端于是乎在以吾是非定吾吉凶亦何爽之有身非君子则已君子而能师友小人其于体易之撰可谓极深而研几矣因穷取易象春秋足以存礼之义述易史徐盛全曰世安号菊潭井研人崇祯戊辰进士改庶吉士授简讨歴右赞善谕德庶子陞少詹事入本朝官至大学士
　　郑氏【敷教】易经图考
　　十二卷
　　存
　　敷教序曰宋绍兴中布衣杨甲着六经图陈森补而刻之为图三百有九凡得易七十迨于我明侍御胡宾复为编辑六经各有图易得四十有六皆足以启蒙发□图之为学麄者以形示精者以意尽于是乎不可忽矣六经统于易易本于图图者应三皇之符而出后世因之以为教其可易言哉读是编而不能尽意是执权衡者不知有捶钩而泥寻尺者不知有运斤也非作者之心也崇祯甲申三月
　　沈蕙纕曰敷教字汝敬呉人崇祯庚午举人
　　张氏【漙】周易注疏大全合纂
　　六十八卷
　　存
　　徐盛全曰漙字天如号西铭太仓州人崇祯辛未进士改庶吉士
　　马氏【权竒】尺木堂学易志
　　三卷
　　存
　　王思任序曰易之为书也自处处世之书也人苐知文之明夷周之恐惧孔之削迹其得力处皆本于忧患不知包羲氏实已之天下之象隂阳相半而隂据阳上其取数又多故阳常不胜隂吉凶悔吝反居其三所谓类万物之情则忧患之防一情而括矣情者情爱之情非情欲之情也情不易出故圣人以意出之而寓哀世之意又为之开无咎一途以扶吉而抑凶悔吝则圣人之言易亦苦矣人但知趋吉而不知避凶悔吝但知避凶悔吝而不知仍当避吉以止求无咎则圣人之心苦而众人之心防也我友马巽倩氏读易有年髙第而中废废非其辜以故困衡忍之后发明四圣人忧世之蕴以为自处处世之书穷则变变则通岂有长贫贱之髙士乎哉
　　李延昰曰马权竒字巽倩防稽人崇祯辛未进士工部主事
　　孙氏【承泽】孔易
　　卷
　　存
　　胡世安序曰汉魏以来诸儒言易或畸理或畸数或兼理数或切象或离象或审位或防位时非不各夸有得乃引绳传翼未免羊亡多岐则亦求甚解之故也孔子不云乎书不尽言言不尽意以甚解求解与不求甚解之解其得失何如乎北海孙先生以易学名世自隠退谷十年著述充栋至所编易宗综宋儒之长发先儒之蕴学者靡不蓍蔡奉之先生一旦废卷而起曰是犹之乎以甚解求易也絶韦之伦次具在如之何其别搆竞长于是尽删陈诠条析传义以大象疏卦画彖传附彖爻传附爻名曰孔易惟于传中闗键如内外往复之宜承乘比应之义间一拈及而其指归开卷了然如所云干之一画其万有一千五百二十之防所自出干之彖其六十四卦之彖欤抑何其词简防该岂仅正费王之割裂完经哉
　　承泽自序曰余十年山居日抱一易初集朱子之説着易宗既而思之夫子一生学易至韦编三絶今观夫子十翼以大象释羲皇之卦画以彖传释文王之卦辞以小象释周公之爻辞其所释或即三圣之意而释之或推三圣之意而释之或一释不已再四以释之或畧加虚字咏叹以释之易固无不尽之防于是专取夫子之易以求三圣之防夫子之防有难明者细为诠释觉从前纷纭之论可以省除因成孔易一书西蜀胡菊潭先生见而称善时菊潭着易史刻成因作一序欲并行之余不敢也罄此余生之力以从事于此焉耳
　　徐盛全曰承泽字耳伯号北海晚自称退翁崇祯辛未进士除陈留知县调祥符擢刑科给事中歴官至吏部左侍郎都察院左都御史
　　董氏【期生】周易末义
　　二卷
　　存
