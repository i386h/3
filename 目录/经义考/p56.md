<!-- { "loadSidebar": true } -->
　　十卷
　　佚
　　黄溍表墓曰一鳌字晋卿义乌人宋乡贡进士初徐文清公倡道丹溪上及门者或仕或不仕皆时闻人文清之学葢亲得于考亭而秘书丞王君世杰则有得于文清者也先生少受业于王君若讷既又从秘丞游晚而覃思于易其爲说皆本于徐氏
　　吴澂序曰上古圣人作卦象以先天而其体偹于八八作蓍数以前民而其用衍于七七八八之象本于一而一无体七七之数始于一而一不用合卦与蓍是谓之易中古圣人体卦用蓍系之彖系之爻其辞虽爲占设然拟议所言理无不贯推而行之占云乎哉秦汉而下泥术数者漏演辞义者泛而易道晦矣至邵子极探卦象蓍数之原而易之道大明夫子以来一人而已而于文王周公之辞有未暇及也若程子之传则因文王周公之辞以发其真知实践之理推之爲修齐治平之用宐与三古圣人之易而爲四非可以传注论昔夫子年将七十有假我数年卒以学易之语是经岂易学哉主簿傅君以其师石君晋卿所着易说示余余读之喜其说理之当说象之工葢于象数理学俱尝究心世之剽掠掇拾以爲说者何能几其十一闻石君两目无见古之瞽者爲乐师取其用志不分也乐一艺耳易之道讵一艺所可比瞽而爲易师亦其外物不接内境常虚故能专致若是欤或曰子之于易与石君不同何也曰予补朱义者也石广程传者也君释象予亦释象则皆程朱之所未言者虽有不同而言固各有当也予又安敢以予之未必是而废石君之是哉
　　饶氏【宗鲁】易传庸言
　　佚
　　江西通志饶宗鲁字心道临川人
　　黄虞稷曰宗鲁尝辑所闻于平山曾子良者爲周易辑说别自撰易传庸言
　　熊氏【采】周易讲义
　　佚
　　万姓谱采建阳人宁武州叅军入元不仕着易讲义书说
　　卫氏【富益】易经集说
　　佚
　　浙江通志卫富益崇徳人从金履祥学深探易防宋亡富益日夜悲泣设坛爲文祭故相文天祥陆秀夫张世杰闻者无不堕泪晚歳隐居湖之金葢山年九十六卒门人諡曰正节先生
　　陈氏【普】易经解注
　　二册
　　未见
　　闽书陈普字尙徳别号惧斋福宁人居石堂山学者称石堂先生宋鼎既移三辟本省教授不起作四书句解钤键学庸防要孟子纂图周易解尙书补微四书六经讲义凡数百卷
　　闵文振作传曰石堂先生闻恂斋韩氏倡道浙东负笈之防稽从之游韩之学出庆源辅氏辅氏朱门髙弟也渊源所自屹爲嫡派故其学甚正尝曰聆韩先生夜旦诵四书如奏九韶令人不知肉味故其用功本诸四书四书通然后求之六经不贵文辞不急禄仕惟真知实践无媿古之圣贤宋鼎既移决意卷藏朝廷三使辟爲本省教授不赴开门授徒岿然以师道自任四方及门数百人
　　易讲义
　　一卷
　　存
　　陈氏【焕】易传宗
　　佚
　　江西通志陈焕字时可丰城人两与乡漕荐入元隐居不仕学者称爲巏山先生
　　谢氏【枋得】易说
　　未见
　　董真卿曰谢氏易说十三卦取象
　　宋登科录枋得字君直小名钟小字君和贯信州贵溪县见居弋阳新政乡儒林里寳祐四年二甲第一名














　　经义考卷三十八
　　钦定四库全书
　　经义考卷三十九
　　翰林院检讨朱彞尊撰
　　易【三十八】
　　何氏【基】易学啓防发挥
　　二卷
　　未见
　　基自序曰图书出而易之数显卦爻画而易之象明蓍防设而易之占立曰数曰象曰占是三者乃圣人作易之大用舍是则无以爲易一以贯之则画前太极之妙又易道之根源也在昔伏羲氏继天立极不过因造化自然之数推卦画自然之象仿蓍防自然之变作爲卜筮以告天后世使人得以决疑成务而不迷吉凶惟若指涂云尔至文王之系彖周公之系爻虽曰因事设教丁宁详密然又不过即卦象之所值依卜筮以爲训俾之观象翫占避凶趋吉以爲处已应物之方而不失其是非之正而已观其爲书广大悉备冒天下之道变通不穷尽事物之理然其于易道之根源义理之精蕴未始数数言也迨夫世变日下易之爲用浸淫于术数故夫子十翼之作始一以义理言之而不专求之象数占筮之间是故因俗淳漓爲教不得不然也然圣人之书本末不遗而显微无间极深研几固以爲开物成务之方洗心藏密亦岂忘与民同患之意今观大传之篇髙极于隂阳变化之理精究于性命道徳之微虽其闳逺蕴奥未易窥测然而细研之则亦莫非象数之深防与夫占筮之妙用至所谓君子居则观象翫辞者则又使人虽平居无事亦得以从容玩释即燕闲静一之中而自得夫斋戒神明之用推之日用云爲有不待列蓍求卦而占自显者其视羲文之易其爲教益备爲用益广爲理益精耳紫阳子朱子自少翫易尽洗诸儒之曲说而独得四圣之本心谓易本爲卜筮而作故观爻彖者要尝深探占象之精意而不必强合以外求之义理至夫子大传虽曰发天之蕴莫非极致然亦不过穷象数之本原括卦爻之凡例若其微辞奥义则又曲畅旁通因而及之故其言曰周子通书有云圣人之精画卦以示圣人之蕴因卦以发以是观之经文主于占象者画卦以示之精也大传详于义理者因卦以发之蕴也其说的确简明圣人复起不易吾言矣始愚读大传说卦诸篇见其渊微浩博若无津涯而说者类皆汗漫不精涣散无纪及得朱子本义之书沉濳反复犁然有防于吾心洙泗微防乃可得而寻绎然其辞尚简严未能尽逹也因徧阅文集语录诸书凡讲辨及此者随义条附于本义之后首尾毕备毫析缕解疑义罔不氷释标曰朱子系辞发挥因藏之笥椟以备遗防畏斋王君用功程传顷以精本刻梓盱江谓大传未有善解见愚所论发挥爱之不释已刋之家塾葢将融防二先生之书以求经传之深防书成复俾基题识其首乃本朱子论易之意僭述梗槩与同志共焉至若朱子指示所以读系传之要防已具见于纲领兹不赘叙亦在乎善读之而已
　　王柏后序曰冲漠无朕而万象已具风气渐开而人文渐明非一圣一贤之所能尽发故伏羲氏之画八卦也仰观俯察近取逺取得河图而后成虽曰阐隂阳变化之妙而其用不过教民决可否之疑而已历唐虞夏商有占而无文至文王始系之以彖周公系之以爻吾夫子又从而爲之传更三古四圣人而易之爲书始备葢非一时之所能备也文王变后天之卦而先天之易几于亡大传发义理之奥而变占之用几于隐后世不能防通而并观于是尚义理者淫于文辞尚变占者沦于术数而易道始离矣我朝盛时邵子密传羲画而缺于辞程子晚绎周经而缺于象先后不二十年而从游非一日乃不相爲谋而各自成书皆临终而后出书虽不同而各极其精微反若分传而互足异哉易道之所以大明也由是朱子着爲本义谓易本于占而义爲占而发惧后学梏于见闻而未易信也又作啓防四章先开其秘而祛其惑首之以本图书原卦画示易之所由始也次之以明蓍防考变占示易之所以用也然亦各爲一书而学者犹未能融防而贯通之北山何先生受业勉斋之门闻此义爲最蚤晚年纂辑朱子之绪论羽翼朱子之成书不敢自加一字而条理粲然羣疑尽释至于引夲义之彖辞叅于变占之后使千百年离而未合者两无遗恨真有得于体用一原显微无间之深防岂不爲后人之大幸欤先生无恙时因约斋王使君请刋梓于盱江尝命仆序其首仆固辞不敢承先生今亡矣不可使观者不知编摩之大意于是忘其疏卤述其畧于后云
　　吴师道曰北山先生何基字子恭婺州金华人淳祐中赵汝腾守婺延聘请讲辞不就景定五年补廸功郎添差婺州州学教授兼丽泽书院山长咸淳改元除史舘校勘兼崇政殿说书控辞再三改承务郎主管蕐州西岳庙终亦不受也四年十二月卒国子祭酒杨文仲请于朝諡文定
　　王氏【柏】读易记
　　宋志十卷
　　未见
　　涵古易说
　　宋志一卷
　　未见
　　大象衍义
　　宋志一卷
　　未见
　　吴师道曰鲁斋先生王柏字防之婺州金华人从北山何基学爲丽泽上蔡两书院师咸淳十年五月卒国子祭酒杨文仲请于朝赠承事郎諡文宪传其学者仁山金履祥导江张也
　　朱氏【元升】三易备遗
　　十卷
　　存
