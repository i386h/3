<!-- { "loadSidebar": true } -->
　　吴氏【迂】孟子集注附録
　　未见
　　读孟子法
　　一卷
　　未见
　　李氏【昶】孟子权衡遗说
　　五卷
　　佚
　　元史昶取孟子旧说新说矛盾者参考归一附以己见为孟子权衡遗说五卷
　　夏侯氏【尚】原孟
　　未见
　　陆元辅曰元华亭夏侯尚文卿撰别字石嵓
　　亡名氏孟子通解
　　十四卷
　　佚
　　孟子衍义
　　十四卷
　　佚
　　孟子思问録
　　一卷
　　佚
　　孟子旁解
　　七卷
　　未见
　　黄虞稷曰以上四部不知撰人皆元人所着也旁解首载赵氏题辞其本文下细书以释之
　　刘氏【三吾】等孟子节文
　　二卷
　　未见
　　张萱曰洪武间翰林学士刘三吾上言孟子一书中间词气抑扬太过请节去八十五条课试不以命题科举不以取士其余存者颁之学官上可其奏命曰节文
　　杨士竒曰孟子节文一册有翰林学士刘三吾题辞盖三吾等奏请为之者也总一百七十余条此外惟课试不以命题科举不以取士而已刋板在太学祝允明曰圣祖以孟子当战国之世故辞气或抑扬太过今天下一统学者不得其本意而槩以见之言行则学非所学而用非所用命刘三吾删其过者为孟子节文不以命题取士
　　杨氏【守陈】孟子私抄
　　七卷
　　未见
　　守陈自序曰防抄孟子一如论语之例既辍笔仰而思之孔子在当时或讥或毁鲜知其圣惟其门人若回赐数人知之深耳暨其卒也世稍诵法之然皆识其小而遗其大得其麤而忘其精虽檀弓所记之言行亦或有失其真而况乎他逮夫世逺言湮异端杂出惟孟子传得其真所着若性善四端义利王霸之类皆发明其大与精者且辟杨墨拒仪衍而独尊之谓其贤于尧舜迈于夷尹恵自生民以来所未有者其论明辨博伟足诏万世至今人仰孔子如天地之大日月之明者孟子之力居多也孟子在当时亦多讥毁之者后世若荀卿王充苏轼李觏郑樵冯休之论尚諵諵不已尊信之者惟赵邠卿韩文公二程子张南轩陆嘉材余隐之才几人耳至朱子尊信尤至谓其道性善大有功于圣门也言思诚得曽思之所授受也论经界丧礼见命世亚圣之大才也歴叙羣圣见自任之重也凡七篇之言皆为发明其蕴奥至于冯李郑三人之说又皆别白其瑕疵故至今论书则必称论孟论人则称孔孟而翕然无异词者朱子之功多矣然则孔子之道得孟子而益彰孟子之道得朱子而弥着三子之道一也而浅深异焉志学从心孔子之所以圣也知言养气孟子之所以亚圣也穷理反躬朱子之所以贤也学朱子而渐造乎孟子造孟子而寖近乎孔子此士之所当务也防窃有志焉诗曰高山仰止景行行止书是以自防
　　李氏【承恩】孟子记
　　未见
　　童氏【品】孟子编类　邹书
　　俱未见
　　吕氏【柟】孟子因问
　　三卷
　　未见
　　林氏【士元】孟子衍义
　　未见
　　陆元辅曰士元夐山人正徳甲戌进士
　　杨氏【时乔】孟子古今四体文
　　七卷
　　存
　　李氏【栻】孟子道性善编
　　一卷
　　未见
　　李氏【鼎】孟子诂
　　一卷
　　未见
　　万氏【表】孟子摘义
　　未见
　　管氏【志道】孟子订释
　　七卷
　　存
　　陈氏【士元】孟子杂记
　　四卷
　　存
　　姚氏【舜牧】孟子疑问
　　七卷
　　存
　　王氏【豫】孟子尊周辨
　　一卷
　　未见
　　郑元庆曰王豫字介夫乌程人万厯丁丑进士厯官福建按察司佥事
　　郝氏【敬】孟子说解
　　十四卷
　　存
　　陆元辅曰郝仲舆孟子说解前有读孟子三十一条为一卷又孟子遗事一卷余随文详说十二卷
　　陈氏【懿典】孟子贯义
　　二卷
　　存
　　懿典自序略曰十三经中孟子有赵岐注晦庵为孟子集注又于礼记中表章曽子大学子思中庸为之章句与论语集注并行号为四书成祖文皇帝诏儒臣编辑四书五经大全科场取士士皆各占一经而论孟学庸三义则人人所同诚重之也大学中庸本皆一篇朱子析为章句其次第贯通之脉络自在不必添说论语孟子注疏集注于一章下有小引而有无详略不同予在京邸时曽为论语衍其义数篇归来始竣后又演孟子前三篇病冗寝阁已已复为续之庚午春仲始卒业而为之序
　　顾氏【起元】读孟私笺
　　二卷
　　未见
　　戴氏【君恩】绘孟
　　七卷
　　存
　　林侗曰戴君恩字忠甫澧州人万厯癸丑进士累官右佥都御史巡抚山西
　　陈氏【一经】孟子大全纂
　　五卷
　　存
　　黄氏【宗羲】孟子师说
　　一卷
　　存
　　宗羲自序曰天下之最难知者一人索之而弗获千万人索之而无弗获矣天下之最难致者一时穷之而未尽千百年穷之而无不尽矣四子之义平易近人非难知难尽也学其学者讵止千万人千百年而明月之珠尚沉于大泽既不能当身理防求其着落又不能屏去传注独取遗经精思其故成说在前此亦一述朱彼亦一述朱宜其学者之愈多而愈晦也先师子刘子于大学有统义于中庸有慎独义于论语有学案皆其微言所寄独孟子无成书羲读刘子遗书潜心有年麤识先师宗防所在窃取其意因成孟子师说一卷以补其所未备或不能无所出入以俟知先生之学者纠其谬云




　　经义考卷二百三十五
　　钦定四库全书
　　经义考卷二百三十六
　　翰林院检讨朱彝尊撰
　　孟子【六】
　　吴氏【迂】孟子年谱
　　一卷
　　佚
　　季氏【本】孟子事迹图谱
　　二卷
　　存
