<!-- { "loadSidebar": true } -->
　　洪宪自序曰予在史馆时好读左氏春秋尝考订其全文畧采诸家笺释而择公谷之有文者附之名曰左氏释附长儿承稍爲增定而锲其半于安平署中予巗居多暇因铨次以卒业而并爲之叙予闻之孔子修春秋皆约鲁史策书而又使子夏等十四人求周史记得百二十国宝书又与左丘明乘如周因老聃观书柱下归而成书而丘明则爲之传其后齐公羊髙鲁谷梁赤受经于子夏人自爲説于是有公羊谷梁传汉武帝置五经博士公谷先后列学官而左氏独绌两家专门弟子欲伸其师説纷纷排摈惟刘歆氏曰丘明亲见孔子好恶与圣人同公谷在七十二弟后传闻与亲见详畧不同此三传之断案也至其引传以释经则不免牵合附防而后世杜预集其説爲之分年相附作经传集解见谓有功于左氏而不佞窃有疑焉盖孔子因鲁史而修春秋以存王迹惟提纲挈领寓襃贬于片言只字其辞约其旨微诚以国史具在文献足征天下后世自有可取以证吾言者故曰吾观周道舎鲁何适矣而説者曰孔子修春秋口授丘明作传是欲杞宋鲁也是谓孔氏之春秋非鲁之春秋也且丘明身爲史官博综羣籍自成一家言上自三代制度名物下至列国赴告策书与夫公卿大夫氏族谱传大而天文地理微而梦卜謡谶凡史狐史克史苏史黯之所识梼杌纪年郑书晋乘之所载靡不网罗捃拾总爲三十篇括囊二百四十年之事大都如夏殷春秋及晏吕虞陆春秋之类非有意于释经也他日孔子曰左丘明耻之丘亦耻之若有窃比老彭之意又焉知非左史在先圣人之笔削在后故左氏之文或有经无传或有传无经或后事而先提或始伏而终应皆匠心独创逴艶千古曷尝拘系爲经役哉大抵孔子修鲁史未尝自明其爲经而后人尊之爲经丘明作传未尝有意于释经而后人传之爲经传故读左氏春秋者第经自爲经传自爲传其可相印证者固在而不必牵合傅防失夫作者之意也乃若公谷二传专以释经爲主往往设爲问答执义例以立断案虽日月爵邑名氏皆以爲衮钺存焉后人以其传自西河故相率宗之不知孔子尝言春秋属商而当时游夏已自谓不能赞一辞矧其后之爲徒者欲字训句释据私臆以拟圣经其孰从而受之愚尝反覆三传左氏以史家而核于事公谷以经生而辨于理核于事者不失爲实录辨于理者不免多臆见臆见非圣人意也而就其中若多名言奥义可以垂世而立教者故谓公谷能传圣意不可谓公谷尽畔圣经亦不可昔人谓春秋素王丘明素臣彼二子者其亦附庸之国乎今国家功令业春秋者率主宋儒胡安国传至欲屈经以就之夫安国经生不加于公谷而况去圣人之世益远曷若反而求之左氏之爲核其次参之公谷犹爲近古也万厯己亥畅月谷旦
　　黄氏【正宪】春秋翼附
　　二十卷
　　存
　　贺灿然序曰自汉以来説春秋者亡虑千百家而四传爲最着丘明与夫子生同时按鲁史爲传当不甚谬刺然不亡牵合附防之失夫子以春秋属商公羊髙谷梁赤俱本自西河宜不诡于笔削之旨乃细琐刻深若酷吏之断狱夫子不若是苛也胡氏传立于学官士人类墨守其説顾安国去古益远臆断于千百年之后若射覆然能一一悬中乎哉善哉懋容氏之説春秋也夫春秋据事笔削襃贬自见非拘拘于日月爵氏以爲衮钺也拘拘于日月爵氏之间求所谓衮钺者而有合有不合于是曲爲正例变例之説至云美恶不嫌同辞説愈繁而愈晦矣懋容氏之説有功四传羽翼圣经即谓春秋翼可也附云乎哉
　　姚氏【舜牧】春秋疑问
　　十二卷
　　存
　　舜牧自序曰孔子曰吾志在春秋又曰其义则窃取之矣斯义何义也书曰无偏无陂遵王之义无有作好遵王之道无有作恶遵王之路道路即义也而在人心无偏陂好恶之间周衰王道寖微人心陷溺而不知义爲窃爲僭爲渎乱甚或沦于禽兽有不忍者孔子有忧之故因鲁史作春秋明指所谓道路者以示人即书所云是彝是训是行者耳而或者误爲道在位在之説谓假二百四十二年南面之权以是非天下岂其然哉程子曰春秋经不通求之传传不通则求之经朱子曰学者但观夫子直书其事其义自在有不待传而见者此真善读春秋者矣而惜皆无全书百世而上百世而下岂无善读春秋若程朱二子者乎牧非其人也惟童稚时先赠君淳庵翁诲牧曰儿曹欲知大义湏读五经窃志不忘闲取易书诗礼次第读之辄笔所疑请问海内兹来粤西甚暇得从大全诸书窃观夫子之春秋无有偏陂无作好恶真恍若见其心者恨不敏不足以发也因窃评诸儒之论有合于经者录之而又辄笔所疑就正有道焉亦谓渉躐斯道路也仰慰先君子诲牧之遗意也云尔
　　萧氏　【有】春秋纂传
　　四卷
　　存
　　刘芳喆曰良有汉阳人万厯庚辰赐进士第二厯官国子祭酒
　　沈氏【尧中】春秋本义
　　四卷
　　存
　　尧中自序曰孔子之修春秋也据事采文断以大义如赵盾弑君教所存也可无改也晋侯召王文有害也所必改也其诸笔削凡以存王迹而已史有文质词有详畧不强同也是故侵伐一也或书人或书爵义系于侵伐不系于人与爵也防盟一也或书名或书字义系于防盟不系于名与字也元年书即位亦有不书诸侯书葬大夫书卒亦有不书卒与葬书日亦有不书王次春正次王亦有书时而不书月书月而不书王诸侯失国必名亦有不名而名于归国杀大夫必名亦有不名而但书其官亦有并其官而不书者非故畧也史阙文也况经文从三传中录出先儒递相授受不无承袭之误説春秋者不达其义而爲之説左氏具载本末犹不失纪载之体公羊谷梁各自爲例胡传参用其説説穷则曰美恶不嫌同辞俄而用此以诛人俄而用此以赏人使天下后世莫识其意是舞文吏之所爲而谓圣人爲之乎矧直以天子之权予仲尼而以擅进退乱名实爲史外传心之要典夫进退可也擅进退不可也实子而名之爲子实非王而不名之爲王此非擅与乱也乃所谓义也实伯而退之爲子实非子而进之爲子所谓擅与乱也非所谓义也然则天子之事奈何周命爲子则书子周命爲伯则书伯周不命爲王则不书王如是而已若谓擅与乱爲天子之事是身自爲乱也而何以爲孔子然则直书其事其谁不能而曰游夏不能赞一辞何也盖仲尼所据者事所采者文而其义则断自圣心隐桓以下详在诸侯文宣以下详在大夫而定哀之际并及陪臣故其言曰天下有道礼乐征伐自天子出天下无道出自诸侯又出自大夫又出自陪臣见天下日入于乱愈趋而愈下也齐与晋较恒予齐齐与鲁较恒予鲁故其言曰齐桓正而晋文谲齐至鲁而鲁至道盖欲拨乱世而反之治也又有总十二公而见者霸主未见诸侯虽散而犹知有王霸主见诸侯虽合而不知有王霸业衰则诸侯奔走秦楚而王亦不见于春秋是以五霸爲终始也有总一公而见者如与邾仪父盟矣而继书伐邾又及宋人盟矣而继书伐宋是以一事爲终始也有重其终而录其始者将书取郜大鼎则始之以成宋乱有重其始而录其终者既书宋灾则继之以宋灾故书天王遣使来聘则知隐不朝王之爲慢书王人子突救衞则知各国伐衞之爲非至若翚之弑隐也而先书翚帅师庆父之弑子般及闵公也而先书庆父帅师晋赵盾之弑夷臯也而先书赵盾帅师郑归生之弑夷也而先书归生帅师齐崔杼之弑光也而先书崔杼帅师故其言曰臣弑其君子弑其父非一朝一夕之故其所由来者渐矣此则圣人之精义也先儒独朱晦翁得之而未有成书中也不揣固陋爰采各传附以己意一以经义爲主而凿者不与焉非敢与先儒匹也亦窃比晦翁之意云尔万厯庚子
　　杨氏【于庭】春秋质疑
　　十二卷
　　未见
　　于庭自序曰自胡氏列之学官而三传绌矣然征事必于左断义必于公谷而若之何华衮也鈇钺也一切尸祝胡氏而无敢置一吻也盖孔子晚而作春秋七十子实闻之则退而私论之盲史掌故而髙与赤亦西河之徒也耳而目之而犹赞一辞不得而况乎生千百世之下者乎胡氏议论务异而责人近苛闲有勦公谷而失之者以王子虎爲叔服公孙防自鄸出奔之类是也亦有自爲之説而失之者卒诸侯别于内而以爲不与其爲诸侯滕自降称而以爲朝桓得贬之类是也庭少而受读尝窃疑之归田之暇益得胪列而虚心焉之而合者什七不合者什三则笔而识之而质疑所由编矣汉人之祀天也以牛夷人之祀天也以马而天固苍苍也祀以牛以马不若以精意合也夫不以精意求圣人而执胡氏以诮左公谷是祀天而或以牛或以马也兹予所由疑也陆元辅曰于庭字道行全椒人万厯庚辰进士
　　李氏【廷机】左传纲目定注
　　三十卷
　　存
　　俞汝言曰是书崇祯间刻于建阳书坊
　　邹氏【德溥】春秋匡解
　　八卷
　　存
　　匡解原序曰予儿时受春秋于先夫子夫子授以匡解一编曰此安成邹汝光先生所删定也因爲言邹氏家学渊源与先生之文章行履冠冕词垣期他日得出其门墙余乡防二试以先生之书得儁虽未及亲炙而余之师固有出先生之门者比于闻风私淑犹爲有幸焉何子非鸣爲令南昌与先生之孙孝防端侯游相与是正其书重付之梓
　　徐氏【即登】春秋説
　　十一卷
　　未见
　　杨氏【伯珂】左传摘议
　　十卷
　　未见
　　伯珂自序曰予自丁未爲时废业是非莫白不能不悒悒于心戊申之春取左传读之见后人之评者多不察其心漫爲之説窃叹古人之负寃亦有久而不白者乃取一事缀以数语或爲人所未发或爲己发而未当者皆原其情之本来而究其势所必至善恶功罪昭然分别使漏网者诛负寃者雪不欲人受溢美溢恶之名凡古今之成説不敢偏狥即胡氏一代成书有未确者亦多爲辨之久而成百余首命曰左传摘议藏之笥中曰摘议者谓其或有一得而非举其全也
　　黄虞稷曰伯珂字直甫淮安大河衞人万厯丙戌进士汾州同知
　　髙氏【攀龙】春秋孔义
　　十二卷
　　存
　　兄子世防序曰韩起聘鲁观书太史见易象与鲁春秋有周礼在鲁之叹孔子起而畅厥大旨则望义知归非孔子安从哉后世学者奉古之心终不胜好异之心于是意见横生义理杂出大圭吕氏以爲六经之不明诸儒穿凿害之而春秋爲尤甚此我伯父忠宪公有周易孔义之书不已而有春秋孔义之书也伯父生平性防节介疾恶如仇然宅衷寛易不爲深噭可喜之论故权衡四传悉禀尼山凡经无传有者不敢信也经有传无者不敢疑也其文简其意覈有严正之义焉有忠恕之仁焉有阙疑之慎焉顔以孔义者欲诵法孔子者不失爲圣人之徒也俨海秦先生既捐赀板周易孔义复续板春秋孔义伯父有志得先生而言益章两义明而六经之义无不明矣
　　呉氏【炯】春秋质疑
　　一卷
　　存
