<!-- { "loadSidebar": true } -->
　　辙自序曰予少而治春秋时人多师孙明复谓孔子作春秋略尽一时之事不复信史故尽弃三传无所复取予以为左丘明鲁史也孔子本所据依以作春秋故事必以丘明为本杜预有言丘明受经于仲尼身为国史躬览载籍其文缓其旨远将令学者原始要终寻其枝叶究其所穷优而柔之使自求之餍而饫之使自趋之若江海之浸膏泽之润涣然氷释怡然理顺斯言得之矣至于孔子之所予夺则丘明容不明尽故当参以公谷啖赵诸人然昔之儒者各信其学是而非人是以多窒而不通老子有言学不学复众人之所过以辅万物之自然而不敢为予窃师此语故循理而言言无所系理之所至如水之流东西曲直势不可常要之于通而已近岁王介甫以宰相解经行之于世至春秋漫不能通则诋以为断烂朝报使天下士不得复学呜呼孔子之遗言而凌灭至此非独介甫之妄亦诸儒讲解不明之过也故予始自熙宁谪居髙安览诸家之説而裁之以义为集解十二卷及今十数年矣每有暇辄取观焉得前説之非随亦改之绍圣之初迁于南方至元符元年凡三易地最后卜居龙川之白云桥杜门无事凡所改定亦复非一览之洒然而笑盖自谓无憾矣南荒士人无可与论説者顾谓子逊仰之弥髙钻之弥坚瞻之在前忽焉在后此孔子之不可及而顔子之所太息也而况于予哉安知后世不复有能规予过者其于昔之诸儒或庶几焉耳汝能传予説使后生有闻焉者千岁之絶学傥在于是也
　　晁公武曰子由大意以世人多师孙复不复信史故尽弃二传全以左氏为本至其不能通者始取二传啖赵自熙宁谪居髙安至元符初十数年暇日辄有改定卜居龙川而书始成
　　叶梦得曰苏子由专据左氏言经左氏解经者无几其凡例既不尽经所书亦多违牾疑自出己意为之非有所传授不若公谷之合于经故苏氏但以传之事释经之文而已传事之误者不复敢议则迁经以成其説亦不尽立凡例于经义皆以为求之过朱子曰苏子由解春秋谓其从赴告此説亦是既书郑伯突又书郑世子忽据史文而书耳定哀之时圣人亲见据实而书隐桓之时世既远史册亦有简略处夫子据史册写出耳
　　陈振孙曰其书专取左氏不得已乃取二传啖赵盖以一时谈经者不复信史或失事实故也
　　张萱曰辙以时人治春秋多师孙明复尽弃三传后王安石解经至春秋漫不能通则诋以为断烂朝报致学者不能复明春秋故着此书取诸家之説而裁之以义
　　陈绪跋曰春秋集解十二卷宋颍滨先生苏辙撰是时王介甫以春秋为断烂朝报不列学官故颍滨矫俗而作此书其説一以左氏为主而于公羊谷梁二传时多讥刺颍滨之言曰凡春秋之事当从史左氏史也公羊谷梁皆意之也盖孔子之作春秋亦略矣非以为史也有待乎史而后足也以意传春秋而不信史失孔子之意矣十二卷中类皆发明此旨然予谓圣人之为经也丽于事者必根柢于道揆之道而不合则虽其事之传于久远者要亦未可尽信左氏纪事粲然具备而亦间有悖于道者政不妨博采之诸家以求吾心之所安子舆氏于武成亦仅取其二三策而已况丘明之书乎公谷虽以臆度解经然亦得失互见如戎伐凡伯于楚丘谷梁以戎为衞齐仲孙来公谷皆以为鲁庆父鲁灭项又皆以为齐实灭之显然与经谬戾其失固不待言至如隐四年秋翚帅师防宋公陈侯蔡人衞人伐郑桓十有四年秋八月壬申御廪灾乙亥尝庄二十有四年夏公如齐逆女诸如此类似公谷之説妙合圣人精微而颍滨一槩以深文诋之可谓因噎废食读者舍其短而取其长焉可也

　　经义考卷一百八十二
　　钦定四库全书
　　经义考卷一百八十三
　　翰林院检讨朱彝尊撰
　　春秋【十六】
　　崔氏【子方】春秋经解
　　宋志十二卷
　　佚
　　春秋本例　例要
　　宋志二十卷【今本十卷】
　　存
　　子方自序曰春秋之法以为天下有中外侯国有大小位有尊卑情有疏戚不可得而齐也是故详中夏而畧夷狄详大国而畧小国详内而畧外详君而畧臣此春秋之义而日月之例所从生也着日以为详着时以为畧又以详畧之中而着月焉此例之常也然而事固有轻重矣安可不详所重而畧所轻乎其槩所重者日其次者月又其次者时此亦易明耳然而以事之轻重错于大小尊卑疏戚之闲又有变例以为言者此日月之例至于参差不齐而后世之论所以不能合也今考之春秋之法权事之轻重而着之为例分其类而条次之可以具见而不疑若夫事有疑于其例者则备论焉且尝论圣人之书编年以为体举时以为名著日月以为例春秋固有例也而日月之例盖其本也故号本例呜呼学者苟通乎此则于春秋之义斯过半矣
　　陈振孙曰涪陵崔子方彦直撰绍圣中罢春秋取士子方三上书乞复之不报遂不应进士举黄山谷称曰六合有佳士曰崔彦直其人不游诸公然则贤而有守可知矣其学辨三传之是非而专以日月为例则正蹈其失而不悟也
　　玉海建炎二年六月江端友请下湖州取崔子方所着春秋传藏秘书绍兴六年八月子方之孙若上之
　　任氏【伯雨】春秋绎圣新传
　　宋志十二卷
　　未见
　　晁公武曰皇朝任伯雨德翁撰解经不甚通例玉海淳熙十二年二月任清叟进曾祖伯雨春秋绎圣传十二卷付秘省
　　晁氏【补之】左氏春秋传杂论
　　宋志一卷
　　未见
　　王应麟曰元祐中晁补之撰左氏杂论一卷指左传之失凡四十六条
　　晁氏【説之】春秋三传説
　　三篇
　　存
　　刘氏【弇】春秋讲义
　　佚
　　弇自序曰公天下之好恶者莫大乎好恶之心不存焉好恶之心不存于是襃贬可寄而真好恶见矣春秋之为经非酿好恶者也非致喜怒者也非私予夺者也为孔子者得尺寸之柄効乎当世则春秋亦无事于作矣幽厉既往滋削之周如日西薄奄奄就尽一变而为葵丘之防政在诸侯可也再变而为溴梁之防政在大夫犹之可也卒变而为黄池之防则中国之纪纲扫地而尽尚曰可哉此春秋之不得不作也是故有阙之以谨其疑者如夏五郭公甲戌己丑陈侯鲍卒之类是也有视世久近而为之者如辞显于隐桓微于定哀之类是也有深探其本而加讨者如天王狩于河阳赵盾许世子止弑其君之类是也有微物而吾无苟焉者如五石六鶂星陨如雨之类是也此其凡也有字之者有名之者有氏之者氏以志其所自出名以谨其所当据字则于是乎进之矣有日之者有月之者有时之者其治是人也时为缓月次焉时则于是乎操之为己蹙矣此其例也君臣之义废见之于隐桓之事然也父子之恩絶见之于蒯瞆出奔然也兄弟之爱蔑见之于郑伯克段者然也夫妇之别丧见之于姜氏孙于齐者然也书尹氏卒所以讥世卿之尸国爵书公及邾仪父盟所以疾盟诅之始兆乱书公子翚如齐逆女则亲迎之废有如此者矣书天王使凡伯来聘则朝觐之废有如此者矣书如齐纳币与四卜郊不从乃免牲则丧纪祭祀之废有如此者矣此其槩也曰然则是书也而谓之春秋何也盖天地之所以舒惨百物其运在四时而春秋为阴阳之中圣人仿乎阴阳以信襃贬此鲁人命春秋之意虽孔子亦莫之能易也自孔子殁传春秋者中间有五而邹氏夹氏独灭泯不传左氏公谷其大致不必一一尽同至唐有啖助赵匡两人者其最有功于春秋者乎学者之于春秋患在求之太过拘之太甚求之太过则精理失拘之太甚则流入于峭刻而不知变于此有一言而尽者道而已矣有两言而尽者公与恕而已矣故曰圣人之言如江河诸儒泝沿妄入畎浍圣人之心如日星诸儒纠纷云障雾塞此亦学者之大患也
　　杨氏【湜】春秋地谱
　　通考十二卷
　　佚
　　晁公武曰皇朝杨湜编十三国地皆释以今州县名并为图于其后盖常氏已尝有此书而湜增广焉
　　谢氏【湜】春秋义
　　宋志二十四卷
　　佚
　　春秋总义
　　宋志三卷
　　佚
　　张氏【大亨】春秋通训
　　宋志十六卷
　　佚
　　张大亨自序曰少闻春秋于赵郡和仲先生某初盖尝作例宗论立例之大要矣先生曰此书自有妙用学者罕能领会多求之防约中乃近法家者流苛细缴绕竟亦何用惟丘明识其用然不肯尽谈微见端兆使学者自得之予从事斯语十有余年始得其彷佛通训之学所谓去例以求经畧微文而视大体者也
　　陈振孙曰直秘阁呉兴张大亨嘉父撰其自序言少闻春秋于赵郡和仲先生东坡一字和仲所谓赵郡和仲其东坡乎
　　按苏籀双溪集载嘉父以春秋义问东坡东坡答书云春秋儒者本务然此书有妙用学者罕能领会多求之防约中乃近法家者流苛细缴绕竟亦何用惟丘明识其用终不肯尽谈微见端兆欲使学者自求之故仆以为难未敢轻论也其书今载续集中嘉父自序称少闻春秋于赵郡和仲先生者盖此书也
　　五礼例宗
　　宋志十卷
　　存
　　陈振孙曰例宗考究未为详洽
　　邓氏【骥】春秋指踪
　　宋志二十一卷
　　佚
　　程端学曰延平邓骥字德称
　　黄氏【裳】春秋讲义
　　佚
　　姓谱裳字冕仲浦城人元丰五年对策第一后官尚书赠资政殿大学士諡忠文
　　沈氏【括】春秋机括
　　宋志二卷【玉海三卷】
　　未见
　　晁公武曰春秋谱也
　　王应麟曰元丰中沈括撰春秋机括三卷上卷以鲁公甲子纪周及十二国年谱中卷载周及十二国谱系世次下卷记列国公子诸臣名氏其无异名者不录
　　春秋左氏纪传
　　宋志五十卷【通考三十卷】
　　佚
　　李焘曰不着撰人名氏取丘明所着二书用司马迁史记法君臣各为纪传凡欲观某国之治乱某人之臧否其行事本末毕陈于前不复错见旁出可省繙阅之勤或事同而辞异者皆两存之又因以得文章繁简之度虽编削附离尚多不满人意然亦可谓有其志矣独所序世族谱系既与释例不同又非史迁所记质诸世本亦不合也疑撰者别据他书今姑仍其旧以竢考求　又曰后在陵阳观沈存中自志乃知此书存中所着存中喜述作而此书终不满人意史法信未易云
　　陆氏【佃】春秋后传
　　宋志二十卷
　　未见
　　张氏【根】春秋指南
　　宋志十卷
　　佚
