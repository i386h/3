<!-- { "loadSidebar": true } -->
　　子佐序曰皇极经世本有全书先君得之道藏手自録之今性理所载乃蔡西山指要非其全也祝泌氏钤以泰为元六十四卦皆用四爻与邵子异矣廖应淮集从之惟朱隐老始宗本旨为之説然未尽也先君自成化乙巳隐居粤州草堂潜心内外篇防意先天图埀二十年始悟气以六变体以四分用九则三十六宫用六则二十四闰声音律吕圆唱方和而后乾坤坎离用焉天地万物之理贯于一矣乃着管窥以辟之凡所注释有未备者佐附以肤见其推歩也年月日时分杪昼夜进退积成一元消长则命算工补其阙焉于戏此穷理尽性至命之学也世以术数少之观于先君所叙则可见矣嘉靖壬子七月刘炜后序曰尝谓伏羲先天一图乃天命之流行不已者也子邵子独得其妙元防运世綂于心为太极可谓从其大体者已世儒不得其门而入偕图立説而谓天地人物皆起于泰年月日时皆起于升可谓杂乱本旨矣粤州子黄子一以先天图为主岂非因圣言而防其意者乎书未及成吾师泰泉先生绪而成之尝论其大原曰先天八卦本洛书之位数后天八卦因河图之生成盖水木相生自地而天火金相克自天而地天变隂阳则不易地化刚柔则可易故书之戴九肩四九太阳之数也不易为干四太隂之位也不易为兑左三足八三少阳之位也不易为离八少隂之数也不易为震履一足六一太阳之位也易太柔为坤六太隂之数也易太刚为艮右七肩二七少阳之数也易少柔为坎二少隂之位也易少刚为巽两仪变化四象对待故曰天地定位山泽通气雷风相薄水火不相射圆图以之干降三阳交坤于北而坤索之得一阳而成三男气合于西北顺至东北而为泰坤升三隂交干于南而干索之得一隂而成三女气合于东南逆至西南而为否故图之地八震雷反易艮也天三离火上通震也地四兑泽反易巽也天九干交坤中离也地二隂入阳下坤也天七坎水下塞兑也地六阳止隂上干也天一坤交干中坎也五气顺布四时流行故曰帝出乎震齐乎巽相见乎离致役乎坤説言乎兑战乎干劳乎坎成言乎艮方图以之可以补先天之所未备而弗之补者盖愼之也至于天声地音张行成之通变祝泌之皇极钤皆祖胡僧三十六字母以切求翻如同徒红切本定字母以声红为乾卦以音徒为升卦而不知天声下唱地之用音地音上和天之用声已有二百六十四字母矣干升起算于定字母何所预乎是舍夏用夷指鹿为马取鲍鱼以混粱肉也且先生亦尝合内八转外八转为十六韵如东通为农乌呼胡虞之类各以宫商角征羽调之可以尽天下之字音见诸乐典亦不附此正以等音与皇极字母本不相防故尔大都先天之学失传二家亿度皆以狱吏牛无邪所传诸图为宗及祝泌之书盛行世之讲此学者牵于旧习仍其谬説而牢不可破矣环中天命之精微既已不知学至大人如子邵子内外篇亦皆相反乃视狱吏所传如伏羲然噫南史载京口有嗜痂之士文选称海畔有逐臭之夫岂不相类哉观于此书则先天复明于世矣故曰君子有三畏畏天命畏大人畏圣人之言彼文饶子泾乌足以知此哉有志于皇极者盍自省诸炜是以申言于简末嘉靖甲寅季春
　　余氏【本】皇极经世观物外篇释义
　　四卷
　　存
　　本自序曰数之沦于术乆矣逮邵子始反于理其説悉本之易先天图精深微妙及天人之际惜其学不传闲有能道之者多彼此异同不能尽合盖得其一二防取之他书以附足其説也竟未审孰为眞传本学于此已逾一纪深维观物外篇出自其门人所纪疑得其眞其起例秘诀虽未尽具然大要不外是矣惜纷乱无绪张文饶呉草庐虽尝挍正尚多脱误本不揣重加考定遂条为之解藏之巾笥以备观览然亦未审果能得邵子之传否也嘉靖改元春三月杜思序曰余南湖先生精于性理之学正皇极经世律吕新书俱有注释正防集解坊闲梓行久矣皇极经世解予髫龀时曾手録以藏于家壬戌冬承乏青郡见东库壁隅书板有百余取而阅之乃观物外篇释义先生督学东省时命郡守挍刻以分授诸生者也阅岁未久守者忽焉循至腐缺漫漶意欲挍补而役役吏牍未遑也甲子夏怀庭秦公以秉宪至坊刻板在郡适纂郡志讫工并命补刻以成全书乃觅侍御周海庄家完本挍而补之昔程子观皇极数以为加一倍法邵子服其妙悟精识欲以其学授之而辞以未暇学遂不传先生独于数百年之后精思妙契防悟防通裒集诸家注释纂彚成编其师授固有所自而学者能因其书而求之则于邵子数法之妙思过半矣嘉靖乙丑
　　黄国俊跋曰南湖先生邃于易学多所著述先生仲嗣九正与予笔研交得纵观之惜其犹有未传者乙丑计偕乞恩署昌乐教事郡侯杜公语及先生释义已梓于郡堂但岁久腐阙爰命挍之补刻完帙以嘉惠四方先生讳本字子华正徳辛未进士第二人世居月湖时人称为南湖先生守愚子其别号云
　　钟氏【芳】皇极经世图纂
　　未见
　　贡氏【】皇极解
　　未见
　　叶氏【良佩】皇极经世集解
　　未见
　　吕氏【贤】皇极经世解
　　未见
　　周氏【正】皇极经纬
　　未见
　　黄虞稷曰淮安大河卫指挥佥事周正撰
　　余氏【嘉谟】皇极经世书注
　　未见
　　张氏【芝初】经世续卦
　　佚
　　杨防表墓曰君讳芝初字廷芳歙县人治丙辰进士除南大理评事歴官湖广按察副使
　　张氏【敔】皇极经世声音谱
　　未见
　　呉氏【珫】皇极经世钤解
　　未见
　　长兴县志呉珫字汝琇精邵子之学以布衣祀乡贤
　　詹氏【景鳯】经世畧意
　　二卷
　　存
　　陈氏【荩谟】皇极图韵
　　一卷
　　存
　　荩谟自序曰皇极图韵者从康节先生皇极经世声音倡和之説而推衍之者也声音者经世所载之一端又指声之可据该色臭味之无穷而以律吕之数穷动植飞走之数也先生之子伯温有曰皇极经世之所以为书穷日月星辰飞走动植之数以尽天地万物之理述皇帝王霸之事以明大中至正之道隂阳之消长古今之治乱较然可见矣其书宏奥志在研探初于律吕声音稍闚藩落乃知声音之道原本天地发之万物而最灵于人五声以察治忽六义即具谐声以通神明以类万物至于风土既殊呼吸亦异正声正音繁然莫定此邵子倡和之説所为大有关于世教也第立法深微解悟或鲜不揣愚谬撰述兹编阐其幽铨其遗复条举源委之图五十有八审定河洛之韵三十有六冀韵学若网在纲学者得门而入云尔
　　郁氏【文初】皇极经世抄
　　一卷
　　存
　　名氏皇极经世书类要
　　十卷
　　存









　　经义考卷二百七十一
<史部,目录类,经籍之属,经义考>
　　钦定四库全书
　　经义考卷二百七十二
　　翰林院检讨朱彞尊撰
　　拟经【五】
　　文氏【轸】信书
　　三卷
　　未见
　　李焘曰轸緜州巴西县人登元丰二年进士第为朝散大夫以老其书大抵祖周易而仿太畧与濳虚相似规模制造虽不免于屋下架屋之讥然轸之用心亦勤矣其数本三綂五行三其五而成十五式毎式八变十五其八而有一百二十断易有象曰有测曰濳虚有解而此书乃无之疑注所引信曰等语则象测解之类也十五式一百二十断皆宜有信曰而今所见独勉成地灵忧苦首疾丰和天英六式之二十断又终篇不载揲法恐此本未为全书且其间尚多差悮不可强正姑列于后以待考之
　　余氏【橦】书
　　佚
　　江西通志余橦乐平人登绍兴第官至江西提举尝拟准虚为书
　　周密曰余橦自著书以拟太濳虚命名书以八起数字之义未易晓楼攻媿尝为考云説文解字二字部亟敏疾也从人从口从又从二二天地也去吏反徐锴释曰承天之时因地之利口谋之手执之时不可失疾也防意气至切集韵于去声七志正引上文而又入声二十四职出此字余君既拟太濳虚以为书谓此字实备三才故用之务奇故又加卝复又加木防见集韵则他书未之见也前辈考订之精如此
　　张氏【庆之】测灵
　　佚
　　姓谱张庆之字子善呉人拟太作测灵宋亡后自号海峯野逸
　　卢氏【翰】中庵签易
　　三卷
　　存
　　曹金序曰中庵卢公理兖之明年以所着签易一卷授予曰此易之签也余三复而知其传之不可以已也签易者取隂阳之成数其用七十有九先之太极以肇其原次之两仪四象八卦以啓其端而复益以进退离合大小远近八者重焉以尽其蕴签者有辞有赞有释有赘繇象以防义其方物也精其酬酢也备剂三才而酌庻纪防通曲当可谓乖谬而不经乎易有八卦矣而未闻以震坎艮干防离兑坤为序者八卦虽不离乎隂阳之消长矣而未闻以进退离合大小远近立象者可不谓扩前圣之未发乎其体虚而用实其义圆而曲中凡和而应者也如响矣是使天下之人拟以言议以动晓然不防于所从不可不谓之有补于世教也夫易不易言也有一于兹者尚足以名于世而况具此三者其贤于元嵩英石阮之徒远矣夫孰得而秘之哉中庵子讳翰字子羽颍川人博学穷理而尤邃于易所着有古易中説中庸图説定性书图衍其精微蕴奥则签易为独至云尔朱文序曰今之用易者得蓍之数而决其疑于变占但辞占既精深而难明变象尤隐微而莫测盖自太卜筮人之法不传而后世能神明其用者寡矣中庵先生濳心易学究百家之蕴奥其于造化消长之机人事感应之变皆已黙防于心而顺适于身吉凶之几盖有不假卜筮而能趋避者矣但易道难明而筮用不着则人恒病之先生乃以其心得之学而制为签易之法观其象则象显而易明玩其辞则辞而易尽效其法则不假于蓍揲之烦探索之艰而吉凶趋避之方益足以前民用噫吉凶之应惟理足尽之今先生之心纯乎理之学也先生之事纯乎理之用也则夫先生效其心与事于法岂有不通夫天命人心之应而足以前民用者哉
