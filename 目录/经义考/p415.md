<!-- { "loadSidebar": true } -->
　　王守仁曰经常道也以言隂阳消息之行则谓之易以言纪纲政事之施则谓之书以言歌咏性情之徳则谓之诗以言条理节文之着则谓之礼以言欣喜和平之生则谓之乐以言诚正邪伪之辨则谓之春秋六经者吾心之纪籍也而六经之实则具于吾心许诰曰六经所载皆圣王治民之道欲求道者舍是无所用心矣
　　陆深曰书莫尚于经经圣人之书也后有作焉凡切于经者咸得附矣
　　湛若水曰圣人之治本于一心圣人之心见于六经故学六经者所以因圣言以感吾心而逹于政治者也
　　祝允明曰经业自汉儒迄于唐或师弟子授受或朋友讲习或闭戸穷讨敷布演绎难疑订譌益乆益着宋人都掩废之或用为己説或稍援他人必当时党类吾不知先儒果无一义一理乎亦可谓厚诬之甚矣其谋深而力悍能令学者尽弃其学随其歩趋迄数百年不悟不疑而愈固太祖皇帝令学者治经用古注防参以后説而士不从也呜呼试阅两汉魏晋南北朝隋唐之学其义指理致度数章程何等精宻博宋人不见何处及之况并之又况以为过之乎此非空言可强辨解也
　　黄焯曰六经文之至也不可以拟而续也后之为文者舍六经奚以哉
　　厐嵩曰孔子集百王大成非不可博取然所删述六经而已所信用者周礼而已所传授者论语而已杨慎曰宋儒説经其失在废汉儒而自用巳见夫六经作于孔子汉世去孔子未逺传经之人虽劣其説宜得其真宋儒去孔子千五百年矣虽其聪颖过人安能一旦尽弃其旧而独悟于心乎然今之人安之不怪则科举之累先入之説胶固而不可解也　又曰六经日用之五谷也人岂有一日不食五谷者乎杨天祥曰五经备天地万物之理读之每彻一卷心旷神怡视听俱新不出户庭十年徧之矣虽不足以喻人亦足以自喻也
　　邹守益曰五经四书圣人救世之药方也
　　徐公阶曰经也者圣人以扶人极以开来学其道甚大羣籍不得并焉
　　郑公晓曰宋儒有功于吾道甚多但开口便説汉儒驳襍又讥讪训诂恐未足以服汉儒之心宋儒所资于汉儒者十七八只今诸经书传注尽有不及汉儒者宋儒议汉儒太过近世又信宋儒太过要之古注疏终不可废也
　　林云同曰天地圣人之蕴尽于六经六经垂宪之功成于夫子
　　苏祐曰圣人垂教六籍森列立天人之极逹皇王之轨究隂阳之变溯声化之原谨名分之防约性情之正则皆心之用而经之所由着也虽有易诗书春秋礼乐之殊弗外于心苟善治焉其于经不合者寡矣孔天曰六经者圣人之心也所谓天地之道民物之彝宇宙之极而非言语文字云尔也繇是变通之而为易经纶之而为书歌咏之而为诗节文之而为礼和畅之而为乐法制之而为春秋皆自其心出之者也
　　王崇曰圣人不可得见所可见者圣人之书易书诗春秋礼乐是也易言乎其命也书言乎其行也诗言乎其思也春秋言乎其识也礼言乎其体分也乐言乎其风气也皆圣人之所为文也是故君子能遂义不愆于时则庶乎易矣遹徳不诡于中则庶乎书矣慎动不离于正则庶乎诗矣鉴防不闇于公则庶乎春秋矣修已不欺于敬则庶乎礼矣轨物不失于和则庶乎乐矣
　　薛应旂曰圣人作经易以道化书以道事诗以逹意礼以节人乐以发和春秋以道义先后圣哲上下数千言究其指归无非所以维持人心于不壊也人乃任末弃本各出意见竞为训疏支辞蔓説炫博务竒门戸争髙相倾交毁而彼此枘凿后先矛盾遂使学者之耳目应接不暇而本然之聪明反为所蔽焉况乎不遵经而遵传今日之经已为世儒之经非复古圣人之经矣正犹读方书而不知治病反以庸医之説而乱炎黄之真也其害可胜言哉　又曰汉之穷经者易如田何以及施孟梁丘书如伏生以及欧阳大小夏侯诗如申公以及辕韩大小毛公礼如髙堂生以及后苍大小二戴春秋如公羊谷梁以及刘氏严氏其诸若马融刘歆郑孔颖逹诸人转相授受而注疏作焉虽其人未必皆贤所言未必皆当然于秦火之后而非此数人则六经几乎息矣至宋郑樵乃谓秦人焚书而书存汉儒穷经而经絶信斯言也则是汉儒之罪葢又不止于秦火也然自今观之汉去古未逺而圣人之遗防犹或有得于面承口授之余故宋儒释经遂多因之而阙文疑义一以注疏为正如九六老变孔颖逹之説也文质三统马融之説也河洛表里之符宗庙昭穆之数刘歆之説也五音六律还相为宫郑之説也其择言之广取善之公要在明乎经而不失圣经之意耳岂得尽如夹漈之论哉葢汉儒之学长于数若仪文节度之烦虫鱼草木之变皆极其详其学也得圣人之博宋儒之学长于理若天地隂阳之奥性命道徳之防皆究其极其学也得圣人之约合是二者而虚心体认则天机相为感触当自黙防于燕闲静一之中超然悟于意言象数之表而吾心之全体大用可一以贯之而不溺于先入之説不蔽于浅陋之见矣尚何有众言之淆乱哉
　　王文禄曰大学之道问学之宏规论语之言践履之实理孟子七篇扩充之全功中庸一书感化之大义呉桂芳曰惟精惟一者圣人之心而其经纶之迹则今六经之所载者备焉圣人非故以迹而示人也葢其仁天下之心无穷故不忍以其有尽之身而废天下万世可继之治是故六经作焉六经者道法兼备圣人虽往而循之者足以立政明之者足以立教此圣人为万世至深且逺之计也故其举之于口笔之于书或删或述若易诗书礼乐春秋其为言虽殊然皆不离乎彞伦日用之常此吾儒之学所以为万世不易之道而与天壤均无敝者也
　　林曰圣人之道不明诸儒晦之也易诗书春秋礼乐圣人所以垂训也自汉以来传经者无虑数百家其书学者多有之然圣人之防愈鬰而不章则诸儒之过也夫六经之道同条共贯第诸儒言之有同有不同易以道隂阳而厄之于数至作太潜虚以拟之其失也拘而不通书以道政事武成之篇孟子疑之金縢之册周公或不为此也必曲为之説则其失也诬而难信诗以道性情而郑卫之风皆目为淫奔所自作何以被之管又欲尽废小序则其失也踈而起后世之疑春秋以道名分诛乱臣讨贼子其大防固也滕侯以党恶贬其后世许止以不尝药被之弑君故其失也凿而多端至于礼乐则汉儒之附防为已甚矣葢传注愈繁则圣人之经愈晦曰尽废传注可乎曰何可废也传注所以明经也与其过而废之孰若过而存之
　　王维桢曰经者常也言万世可常用也故天有常星不见则为异圣人有常言不用则为乖六经各一体不相沿也易布卦以经纬相错书序事以都俞造端诗纪徳以比兴发义礼乐陈器数以问荅成章六经之道明哲所不能逾也
　　皇甫汸曰道防于天地而载于书谓之文文以载道谓之经六经作而天地之道阐矣天地之文肇矣周子仪曰圣人之作经也因人心自然之理而为之阐明开发其言明白简切而可深思故因人心之有隂阳也而为之赞易因人心之有政事性情也而为之删诗书因人心之有名分节文也而为之修春秋定礼乐理如是而至圣人之言亦如是而止
　　田一曰昔者圣人之作经也枢纽造化陶冶性情纲纪政事宣逹中和扶植名分垂恒乆之至教泄神化之奥防莫非道也经以载道而后世之书多伪则圣人之经紊矣学以致道而后世之儒多杂则圣人之学病矣经不可使紊也是故恶夫伪也学不可使病也是故恶夫杂也
　　冯时可曰六经无浮字　又曰汉儒之于经台史之测天也不能尽天而观象者莫能废
　　呉中行曰秦人坑燔之后经术熄矣汉儒传经之义而六经頼以不亡叔世汨溺之余理学晦矣宋儒穷经之理而六经因之益显
　　王敬臣曰六经文之本为文者舍六经而效子史本之则无如之何
　　陈师曰太昊画八卦则易之始也又有网罟之歌则诗之始也伏羲神农黄帝之书谓之三坟则书之始也
　　章潢曰经常道也以言隂阳消息之行则谓之易以言纪纲政事之施则谓之书以言歌咏性情之发则谓之诗以言条理节文之着则谓之礼以言懽喜和平之生则谓之乐以言诚伪邪正之辨则谓之春秋故易也者志吾心之隂阳消息者也书也者志吾心之纪纲政事者也诗也者志吾心之歌咏性情者也礼也者志吾心之条理节文者也乐也者志吾心之懽喜和平者也春秋也者志吾心之诚伪邪正者也君子之于六经也求之吾心之隂阳消息而时行焉所以尊易也求之吾心之纪纲政事而时施焉所以尊书也求之吾心之歌咏性情而时发焉所以尊诗也求之吾心之条理节文而时着焉所以尊礼也求之吾心之懽喜和平而时生焉所以尊乐也求之吾心之诚伪邪正而时辨焉所以尊春秋也　又曰易以道人心之中正书以道人心之祗敬诗以道人心之和平礼以道人心之品节春秋以道人心之是非则是人心为五经之本也　又曰五经圣贤述作不齐要皆定之孔子以垂教万世易以象教书以身教诗以声教礼以理教春秋以名分教若各一其义也然道一也
　　何洛文曰五经非他圣人之心也圣人之心即天地之心古今人所同也故易不过道吾心之时书不过道吾心之中诗不过道吾心之无邪春秋不过道吾心之公礼乐不过道吾心之序与和使人人各得其心之自然则天地常位万物常育五经可以无作而顾有不能者是以圣人笔之于书俾反求而自得之葢非有意于立言而不得不作也
　　沈尧中曰道统之在天下由伏羲而尧舜而禹汤而文武周公孔子上下数千百年若断若续迄今犹可寻绎者经是已伏羲吾得之易尧舜禹汤文武吾得之诗书周公得之礼孔子得之春秋合五经而序之廼知数圣人之统系存焉
　　陈于陛曰圣贤垂世立教莫备于五经五经者天地自然之文生人日用之具五经之道明则诸子百家之説若权设而不可欺以轻重绳陈而不可欺以曲直頼以见圣人之心者独此而已
　　叶向髙曰九经者圣言之至约至博者也
　　唐公文献曰经之存于世若日星丽天岳渎亘地学者见作者之心于千载之上頼有注防存焉汉之诸儒磨砻以歳月穷殚以心力然后成一家之言其所持论皆师门所授搢绅长老之所传闻要以发明圣学泽于道徳者多也自谈者谓汉儒穷经而经絶至以训诂支离烈于燔焰抉瑕摘衅掩其美往哲羽翼之功几不存于世矣
　　刘曰寜曰今之谈经者専主濓洛诸儒当秦火既燔闗洛未起防汉诸儒彼宋人岂真能于梦想羹墙之间遂彷佛其意而接其传耶不见夫越人之治丝乎汉儒三缫拮据尺栉寸比防之引之绪井井然理也宋人则因之以収组织章甫之效世徒见其为章为甫也而遂忘拮据之为力可乎哉
　　郑瑗曰六经言道而不遗法四书言理而不外事胡应麟曰夏商以前经即史也尚书春秋是已周秦之际子即集也孟轲荀况是已　又曰尚书经之史也春秋史之经也中庸孟子子也而其理则经也又曰六经之学广大闳深歴世名儒第专其一有专于易者有专于书者有专于诗者有专于礼者有专于春秋者有专于尔雅者若马融郑康成贾逵王肃刘崔浩孔颖逹陆徳明数子诸经并释六籍兼该义或未精博斯称极宋世钜儒精于析理博匪所先新安后出兼综二家既精且博矣　又曰宋初邢昺孙奭等尚多以注防显至闽洛谈理而经学逈别前代
　　邓黻曰文莫粹于经圣贤以其精蕴而形诸辞辞可以已圣贤必无事于作作焉者不得已也
