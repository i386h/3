<!-- { "loadSidebar": true } -->
　　吴莱后序曰春秋左氏汉初本无传者刘子骏始建明之欲立学官诸儒莫应然传之者亦已众多贾景伯服子愼并为训解及晋而杜元凯又作经传集解三十卷释例四十卷且厯诋刘贾之违独不言服氏岂或不见服氏书乎亦不应不见也世族谱本之刘向世本地志本之泰始郡国图长厯本之刘洪乾象厯世多言其天文星厯为长然説经多依违以就传似不得为左氏忠臣者南北分裂馆陶赵世业家有服氏春秋是晋永嘉旧写华阴徐生往读之遂撰春秋义章以教学者是永嘉时犹未尚杜氏青州刺史杜坦及其弟骥世传其业故齐地亦多习之坦元凯之孙也姚文安秦道静初亦学服氏后更兼讲杜説刘兰张吾贵之徒则又隐括两家同异义例无穷呜呼汉初习经者专门而今河洛习传者宗服子愼江左尚杜元凯矣晋刘兆始取公谷及左氏説作春秋调人而今兰吾贵又防服杜之説矣圣人之道不自是而愈散哉自唐孔颍达春秋正义一用杜氏非徒刘贾之説不存服义亦不尽见固不若两存之以见服杜之为孰愈也今释例具在有刘蕡序蕡太和中对贤良策讥切人主斥骂宦者文极激学一本春秋与汉董生天人三策相为上下蕡亦自拟董生且曰昔董仲舒为汉武帝言之未尽者今臣复为陛下言之壮哉蕡乎至为此序独不类唐文之衰至此极矣
　　春秋左传音
　　七录三巻
　　佚
　　隋书梁有服防杜预音三巻
　　春秋左氏传评
　　隋志二巻
　　佚
　　春秋经传长厯
　　佚【惟论存】
　　预自序曰书称朞三百六旬有六日以润月定四时成岁允厘百工庶绩咸熙是以天子必置日官诸侯必置日御世修其业以考其术举全数而言故曰六日其实五日四分之一日日行一度而月日行十三度十九分度之有畸日官当防集此之迟疾以考成晦朔错综以设闰月闰月无中气而北斗邪指两辰之间所以异于他月也积此以相通四时八节无违乃得成岁其微宻至矣得其精微以合天道事叙而不悖故传曰闰以正时时以作事事以厚生生民之道于是乎在然阴阳之运随动而差差而不已遂与厯错故仲尼丘明每于朔闰文盖矫正得失因以宣明厯数也桓十七年日食得朔而史阙其日单书朔僖十五年日食而史阙朔与日故传因其得失并起时史之谬兼以明其余日食或厯失其正也庄二十五年经书六月辛未朔日有食之鼓用牲于社周之六月夏之四月所谓正阳之月也而时厯误实是七月之朔非六月故传云非常也惟正月之朔慝未作日有食之于是乎有用币于社伐鼓于朝此非用币伐鼓常月因变而起厯误也文十五年经文皆同而更复发传曰非礼明前传欲以审正阳之月后传发例欲以明诸侯之礼也此乃圣贤之微防先儒所未喻也昭十七年夏六月日有食之而平子言非正阳之月以诬一朝近于指鹿为马故传曰不君君且因以明此月为得天正也刘子骏造三统厯以修春秋春秋日食有甲乙者三十四而三统厯惟一食厯术比诸家既最疎又六千余岁辄益一日凡岁当累日为次而无故益之此不可行之甚者班固先代名儒而谓之最宻非徒班固也自古以来诸论春秋者多述谬误或造家术或用黄帝以来诸厯以推经传朔日皆不得谐合日食于朔此乃天验经传又书其朔食可谓得天而刘贾诸儒説皆以为月二日或三日公违圣人明文其蔽在于守一元不与天消息也余感春秋之事尝着厯论极言厯之通理其大指曰天行不息日月星辰各运其舍皆动物也物动则不一虽行度大量可得而限累日为月以新故相序不得不有毫毛之差此自然理也故春秋日有频月而食者旷年不食者理不得一而算守恒数故厯无不有差失也始失于毫毛而尚未可觉积而成多以失望朔晦则不得不改宪以从之书所谓钦若昊天厯象日月星辰易所谓治厯明时言当顺天以求合非为合以验天者也推此论之春秋二百余年其治厯变通多矣虽数术絶灭还寻经传微防大量可知时之违谬则经传有验学者固当曲循经传月日日食以考晦朔也以推时验而皆不然各据其学以推春秋此无异度己之迹而欲削他人之足也余为厯论之后至咸宁中善算李修夏显依论体为术名干度厯表上朝廷其术合日行四分之数而微増月行用三百岁改宪之意二元相推七十余岁承以强弱强弱之差盖少而适足以远通盈缩时尚书及史官以干度与太始厯参挍古今记注干度厯殊胜今其术具存时又并考古今十厯以验春秋知三统厯之最疎也今具列其时得失之数又据经传微防证据及失闰防考日辰朔晦以相发明为经传长厯诸经传证据及失闰时文字谬误皆甄发之虽未必其得天盖春秋当时之厯也学者览焉











　　经义考卷一百七十三
　　钦定四库全书
　　经义考巻一百七十四
　　翰林院检讨朱彞尊撰
　　春秋【七】
　　刘氏【实】春秋条例
　　隋志十一巻
　　佚
　　左氏牒例
　　唐志二十巻
　　佚
　　晋书刘实字子眞平原高唐人泰始初少府咸宁中转尚书元康九年策拜司空怀帝即位授太尉自少及老笃学不倦尤精三传辩正公羊以为衞辄不应辞以王父命祭仲失为臣之节举此二端以明臣子之体遂行于世又传春秋条例二十巻
　　春秋公羊达义【唐志达作违】
　　七录三卷
　　佚
　　集解春秋序
　　隋志一卷
　　佚
　　泛氏【毓】春秋释疑
　　佚
　　晋书泛毓字稚春济北卢人武帝召补南阳王文学秘书郎太傅参军并不就于时青土隐逸之士刘兆徐苗等皆务教授惟毓不蓄门人清净自守时有好古慕德者谘询亦倾怀开诱以三隅示之合三传为之解注撰春秋释疑肉刑论凡所述造七万余言
　　刘氏【兆】春秋公羊谷梁传解诂
　　隋志十二卷
　　佚
　　春秋三家集解
　　唐志十一巻
　　佚
　　春秋左氏全综
　　佚
　　春秋调人
　　佚
　　晋书刘兆字延世济南东平人博学洽闻温笃善诱从受业者数千人武帝时五辟公府三徴博士皆不就濳心著述不出门庭数十年以春秋一经而三家殊涂诸儒是非之议纷然互为讐敌乃思三家之异合而通之周礼有调人之官作春秋调人七万余言皆论其首尾使大义无乖时有不合者举其长短以通之又为春秋左氏解名曰全综公羊谷梁解诂皆纳经传中朱书以别之
　　王氏【接】公羊春秋注
　　佚
　　晋书王接字祖游河东猗氏人永宁初举秀才除中郎接学虽博通特精礼传尝谓左氏辞义赡富自是一家书不主为经发公羊附经立传经所不书传不妄起于文为俭通经为长任城何休训释甚详而黜周王鲁大体乖硋且志通公羊而徃徃还为公羊疾病接乃更注公羊春秋多有新义
　　王氏【愆期】注春秋公羊经传
　　隋志十三巻【唐志十二卷】
　　佚
　　晋书接长子愆期流寓江南縁父本意更注公羊陆德明曰愆期字门子河东人东晋散骑常侍辰阳伯
　　公羊难答论
　　七录二卷【唐志一巻】
　　隋书晋车骑将军庾翼问王愆期答
　　王氏【长文】春秋三传
　　佚
　　华阳国志王长文字德儁广汉郪人察孝廉不就后拜蜀郡太守以为春秋三传传经不同每生讼议乃据经摭传着春秋三传十二篇
　　张氏【靖】谷梁传注
　　隋志十卷
　　佚
　　隋书晋堂邑太守
　　江氏【熙】公羊谷梁二传评
　　唐志三巻
　　佚
　　徐氏【干】春秋谷梁传注
　　七录十三巻
　　佚
　　陆德明曰干字文祚东莞人东晋给事中
　　孔氏【衍】春秋谷梁传【唐志作训注】
　　隋志十四卷【唐志十三卷】
　　佚
　　春秋公羊传集解
　　七录十四巻
　　佚
　　晋书孔衍字舒元鲁国人孔子二十二世孙中兴初补中书郎领太子中庶子出为广陵郡
　　程氏【阙】春秋经传集注【隋志作春秋谷梁传】
　　唐志十六巻
　　佚
　　胡氏【讷】春秋谷梁传集解
　　七录十卷
　　佚
　　春秋三传评
　　隋志十卷
　　佚
　　春秋集三师难
　　七录三卷
　　佚
　　春秋集三传经解
　　七录十卷【唐志十一卷】
　　佚
　　刘氏【瑶】谷梁传注
　　佚
　　范氏【甯】春秋谷梁传集解
　　隋志十二巻
　　存
　　晋书甯字武子解褐为余杭令迁临淮太守征拜中书侍郎补豫章太守甯以春秋谷梁氏未有善释遂沈思积年为之集解其义精审为世所重既而徐邈复为之注世亦称之
