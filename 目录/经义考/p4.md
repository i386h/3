<!-- { "loadSidebar": true } -->
　　朱元升曰归藏易黄帝演伏羲连山易而作也孔子曰吾得坤干焉斯归藏易之谓矣　又曰归藏虽自黄帝作实循伏羲之卦序汉律厯志曰伏羲画八卦由数起至黄帝而大偹是知伏羲易与黄帝易一以贯之而已　又曰周礼太卜掌三易之法簭人掌三易以辨九簭之名初未尝以周易废归藏也鲁防公九年穆姜爲筮而遇艮之八杜预释之曰是杂用连山归藏周易也以此见春秋之时归藏尚无恙也　又曰归藏取则河图者也河图藏十不具是以归藏去十不用　又曰归藏易以纯坤爲首坤爲地万物莫不归而藏于中说卦曰坤以藏之葢造化发育之眞机常于此藏焉然而一元有一元之造化癸亥甲子之交爲之藏一嵗有一嵗之造化冬夏二至之交爲之藏一日有一日之造化夜半日中之交爲之藏是又归藏易无所往而不用其藏也六十四卦藏者十有六用者四十有八干爲六十四卦之父坤爲六十四卦之母坤綂藏卦干綂用卦坤干所以首六十四卦也有藏者斯有用者纯坤又所以首纯干也　又曰归藏易以六甲配六十四卦所藏者五行之气也所用者五行之象也　又曰归藏易首坤尾剥　又曰归藏二篇自甲子至癸巳爲先甲自甲午至癸亥爲后甲其防万有八百
　　吴澂曰归藏商之易　又曰夏商二易葢因羲皇所画之卦而用之以占筮卦序与先天自然之序不同故连山首艮归藏首坤朱子易赞曰降帝而王传夏歴商有占无文民用勿彰以爲二易无繇辞也或曰春秋左氏传所载繇辞与周易不同者葢夏商之易则有繇辞矣然今莫可考证世俗所传归藏易僞书也
　　吴莱曰归藏三卷晋薛贞注今或杂见他书颇类焦赣易林非古易也
　　赵道一曰轩辕黄帝取伏羲卦象法而用之据神农所重六十四卦之义帝乃作八卦之说谓之八索求其重卦之义也帝一号归藏氏乃名所制曰归藏书此易之始也
　　朱隐老曰归藏黄帝之易也以坤爲首而凡建丑者宗之不特殷人爲然也
　　朱升曰归藏首坤静动之首也
　　何乔新曰隋经籍志有归藏十三卷出于刘光伯所上意甚浅陋书虽不传易所谓坤以藏之即归藏之遗意也
　　何孟春曰殷易先坤后干有静斯动隂阳之定理也杨愼曰连山藏于兰台归藏藏于太卜见桓谭新论则后汉时连山归藏犹存不可以艺文志不列其目而疑之
　　胡应麟曰七畧无归藏晋中经簿始有此书隋志因之称此书惟载卜筮不类圣人之防葢唐世固疑其僞矣
　　邓元锡曰归藏首坤藏而后发孔子曰吾欲观商道得坤干焉葢善之也然于易爲褊矣
　　沈懋孝曰商易首坤以藏敛而发动直之机
　　郝敬曰归藏坤卦坤爲地百昌归土曰归藏
　　焦竑曰归藏坤也商时讲学者首重在静
　　董斯张曰归藏易今亡惟存六十四卦名而又阙其四与周易不同需作溽小畜作小毒畜大畜作大毒畜艮作很震作厘升作称剥作仆损作员咸作諴坎作荦谦作兼遯作蛊作蜀觧作荔无妄作毋亡家人作散家人涣作奂又有瞿钦规夜分五卦岑林祸马徒三复卦名不知当周易何卦也
　　孙竒逢曰归藏首坤坤以藏之天下事不竭于发而竭于藏退藏不密生趣所以日枯也故藏者飬也坤元所以资生也
　　黄宗炎曰归藏六十四卦名其间不同于周易者需爲溽云上天而将雨必有湿溽之气先见于下大畜小畜爲畜畜毒取亭毒之义艮爲狠艮有反见之象无言笑面目可征故取其刚狠之义与震爲厘离当爲厘于震则不近岂以雷厘地而出以作声与升爲称地之生木土厚者茂土瘠者瘁言木与土相称也剥爲仆坎爲荦坎爲劳卦故从劳谐声而省物莫劳于牛故从牛但此乃夫子之说卦岂殷人之所取义与家人爲散家人则义不可考损爲员咸爲諴谦爲兼涣爲奂古字或加偏旁或不加偏旁因而互易也遯爲形意本通无有异义蛊爲蜀蜀亦蛊也但蛊之义深逺矣觧爲荔荔亦有聚散之义无妄爲毋亡毋即无亡即妄非有他也又有瞿钦规夜分五卦岑林祸马徒三复卦名不知作周易何卦再以愚测之瞿当属观钦当属旅规当属节夜当属明夷分当属暌岑当属贲其他则不可详也
　　徐善曰归藏之亡久矣有求之古三坟及司马膺薛贞之书者失之譌有即指归魂纳甲之书爲归藏者失之陋有谬觧干君坤藏之语而谓方图即归藏者失之傅防若卫氏之操笔妄拟则失之肆矣　又曰子复丑临寅防卯大壮辰夬巳干午姤未遯【归藏本文作】申否酉观戌剥【归藏本文作仆】亥坤此归藏十二辟卦所谓商易也辟者君也其法先置一六画坤卦以六阳爻次第变之即成复临防大壮夬五辟卦次置一六画乾卦以六隂爻次第变之即成姤遯否观剥五辟卦十辟见而纲领定矣于是又置一六画坤卦以复辟变之成六卦之一阳以临辟变之成十五卦之二阳以防辟变之成二十卦之三阳以大壮辟变之成十五卦之四阳以夬辟变之成六卦之五阳更进爲纯干而六十四卦之序已尽变矣徐而察之干之六位巳爲递变之新爻而坤之六位犹爲未变之旧画即卦中阳爻已变而隂爻犹故也于是复置新成之乾卦以姤辟变之成六卦之一隂以遯辟变之成十五卦之二隂以否辟变之成二十卦之三隂以观辟变之成十五卦之四隂以剥辟变之成六卦之五隂更进爲纯坤而坤之六位已更新矣卒之非有两营也止此六十四虚位顺而求之由坤七变得阳爻一百九十二而纯干之体见逆而遡之由干七变得隂爻一百九十二而纯坤之体见一反一覆而三百八十四爻之易以全矣　又曰归藏卦序坤震坎艮兑离防干葢震下一阳生于纯坤之后进坎而中进艮而上乃交于中五而得兑之二阳然一隂犹在上也至离而中阳进上至防而初阳进中于是纯干体成此阳气渐长之序也反而推之防下一隂生于纯干之后进离而中进兑而上乃交于中五而得艮之二隂然一阳犹在上也至坎而中隂进上至震而初隂进中于是纯坤体成此隂气渐长而阳气归藏之序也归藏之名之义殆本诸此其数则自下而上者始八终二由于阳气之生自无而有其理爲知来之逆也自下而上者始二终八由于阳气之归自有而无其理爲数往之顺也圣人命归藏之名葢告人以反本复始之道焉
　　按归藏隋时尚存至宋犹有初经齐母本蓍三篇其见于传注所引者如荣荣之蕐徼徼鸣狐离监监燂若雷之声有鸟将至而垂翼上有高台下有雝池有鳬鸳鸯有雁鹔鷞有白云自苍梧入大梁空桑之苍苍八极之既张乃有夫羲和是主日月职出入以爲晦明旧言之择新言之念君子戒车小人戒徒有人将来遗我货贝以至则彻以求则得有喜将至若以贾市其富如河汉昭昭九州日月代极平均土地和合四国不利出征惟利安处彼爲貍我爲防勿用作事恐伤其父鼎有黄耳利取防鲤剥良人得其玉小人得其粟瞿有瞿有防宵粱爲酒尊于两壶两羭饮之三日然后苏士有泽我取其鱼凡此辞皆古奥而孔氏正义谓归藏僞妄之书亦未尽然若三坟书以归藏易爲气坟其爻卦大象曰天气归地气藏木气生风气动火气长水气育山气止金气杀各爲之传则较传注所引大不伦矣
　　又按归藏之书有本蓍篇亦有启筮篇有齐母经亦有郑母经今见于郭景纯山海经注曰瞻彼上天一明一晦有夫羲和之子出于阳谷曰共工人面蛇身朱髪曰丽山之子青羽人面马身曰羽民之状鸟喙赤目而白首曰滔滔洪水无所止极伯鲧乃以息石息壌以塡洪水曰鲧去三嵗不腐剖之以吴刃化爲黄能【一作龙】曰昔彼九防是与帝辨同宫之序是爲九歌曰不得窃辨与九歌以国于下此启筮之文也【太平御览载启筮文曰夏后享神于晋之灵台作璿台】曰夏后启筮御飞龙登于天吉曰昔者羿善射毕十日果毕之此郑母经之文也隋志谓归藏汉初已亡故班固艺文志不载又谓晋中经簿有之斯景纯得援之以释山经也又按太平御览引归藏文曰蓍末大于本爲上吉蒿末大于本次吉荆末大于本次吉箭末大于本次吉竹末大于本次吉蓍一五神蒿二四神荆三三神箭四二神竹五一神筮五犯皆藏五筮之神明皆聚焉当属本蓍篇中语
　　又按归藏六十四卦其名或异然亦皆依反对爲序以谦作兼而分次之则分爲豫也以蛊作蜀而马徒次之则马徒爲随也以损作员而諴次之则諴爲益也林祸在观之前则临也钦在恒之前则咸也瞿在散家人之前则暌也岑在未济之前则既济也唯规夜二名不审当何卦非夬姤则噬嗑贲当之矣








　　经义考卷三
<史部,目录类,经籍之属,经义考>
　　钦定四库全书
　　经义考卷四
　　翰林院检讨朱彝尊撰
　　易【三】
　　周易
　　汉志十二篇
　　存
　　山海经曰列山氏得河图周人因之曰周易
　　易通卦验曰文王得赤乌而演易
　　易辨终偹曰煌煌之耀干爲之纲合凝之类坤握其方雄雌呿吟六节揺通【谓六子】万物孶甲日营始东【震也】易干凿度曰易者其徳也变易者其气也不易者其位也
　　春秋说题辞曰易者气之节含五精宣律厯上经象天下经计厯文言立符彖出期节象言变化系设类迹
　　孝经援神契曰易建八卦序六十四卦转成三百八十四爻运机布度其气转易故称经也　又曰易长于变
　　论语比考谶曰孔子读易韦编三絶铁摘三折书三灭
　　程本曰出于一立于两成于三连山以之而呈形归藏以之而御气周易以之而立数
　　司马迁曰西伯拘而演周易
　　扬雄曰易始八卦而文王六十四
　　班固曰商道弛文王演周易　又曰秦禁学易爲卜筮之书独不禁故传授者不绝　又曰诗书礼乐春秋五者五常之道易爲之原
　　许愼曰日月爲易象隂阳也
　　王逸曰易与春秋同经摠一机之织经营天道以成人事
　　郑康成曰易一名而含三义易简一也变易二也不易三也
　　刘表曰易惟谭天入神致用故系称防逺辞文言中事隐韦编三绝固哲人之骊渊也
　　徐干曰伏羲作八卦文王增其辞
　　淳于俊曰包羲因燧皇之图而制八卦神农演之爲六十四黄帝尧舜通其变三代随时质文各繇其事故易者变易也
　　阮籍曰文王系其辞于是归藏氏逝而周典兴上下无常而刚柔相易不可爲典要惟变所适故谓之易虞翻曰易字从日下月
　　陆绩曰孔子易云有四易一世二世爲地易三世四世爲人易五世六世爲天易游魂归魂爲鬼易皇甫谧曰文王在羑里演六十四卦着七八九六之爻谓之周易
　　纪瞻曰昔庖牺画八卦隂阳之理尽矣文王仲尼系其遗业三圣相承共同一致称易凖天无复其余也葛洪曰九圣共成易经足以弥纶隂阳不可复加也褚澄曰易弥天地之道通万物之情虽有异家之学同以象数爲宗葢无体不可以一体求屡迁不可以一迁执也
　　顔延之曰淳象始于三画兼卦终于六爻
　　梁武帝曰周易文言是文王所制
　　郦道元曰羑水出荡隂西北东流经羑城北故羑里也昔殷纣纳崇侯虎之言囚西伯于此散宜生南宫适见文王乃演易用明否防始终之义焉
　　王通曰圣人于易没身而已
　　隋书秦焚书周易独以卜筮得存惟失说卦三篇后河内女子得之
　　陆德明曰周代名也周至也徧也偹也今名书义取周普
　　顔师古曰上下经及十翼故十二篇
　　贾公彦曰夏殷易以七八不变爲占周易以九六变者爲占
