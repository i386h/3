<!-- { "loadSidebar": true } -->
　　一卷
　　未见
　　李氏【槃】孝经别传
　　一卷
　　存
　　缪泳曰李氏名槃余姚人万歴庚辰进士
　　李氏【廷机】孝经注
　　一卷
　　存
　　虞氏【淳熙】孝经迩言
　　九卷
　　未见
　　孝经集灵
　　二卷
　　存
　　今文孝经説
　　一卷
　　存
　　冯氏【从吾】孝经义疏
　　未见
　　缪泳曰少墟冯氏长安人万歴己丑进士官至工部尚书諡恭定
　　吴氏【炯】孝经质疑
　　一卷
　　存
　　陈氏【尧道】孝经考注
　　未见
　　缪泳曰心源陈氏福清人万歴己丑进士万安县知县有孝经考注
　　曹氏【于汴】补正孝经本义
　　未见
　　缪泳曰真予曹氏安邑人万歴壬辰进士歴官左副都御史掌院事卒赠太子太保
　　毕氏【懋康】孝经大全
　　未见
　　缪泳曰东郊毕氏歙县人万歴戊戌进士歴官总督仓场户部右侍郎
　　蔡氏【毅中】古文孝经注
　　一卷
　　存
　　毅中进表曰圣主承干百行惟先于立孝明王保养万几莫要于尊经衍孔壁之真传证唐皇所缪尚事如有待道不虚行臣诚惶诚恐稽首顿首窃以孝经一篇乃六经总会而分章十八则诸子传讹葢自秦火既灰原经蔵于孔壁迨汉初弛禁今文先出顔芝孔惠继来方献全经之寳后苍已误谬称晏之疏顔孔并行鱼珠无辨及鲁恭得古文于孔壁与惠只字佥同而安国注惠本以正顔则阙闺门一节且乖引证更妄分章人遂遵古而非今世将行孔以废郑未几安国与难其注未行嗣后刘向校讐惟郑是尚相沿六朝五代郑孔注并立学官比及大建贞观科目家独尊孔氏奈何明皇自称稽古命诸儒攷正异同而马贞排嫉子以分章定为绳尺尊唐一序流赝三朝司马光曾进呈古文而阻于新法朱仲晦晚为刋误而未逮先资故高皇表章六经谓孝经非孔壁全书学校未以设官科贡不行取士固彼时天开草昧亦诸臣日昃未遑兹葢伏遇皇帝陛下敦孝格天横经驭世顺徳洽两宫五十年九月庆雍熙之治盛年当万歴四十载八荒济仁覆之休萃尊富享保于圣人重华再见凝禄位名夀于大徳歴代希闻皆本大孝之推实是尊经所致然教民孝须令天下咸覩孝经大全广布孝经当进壁传与六经为伍慨遗经淹没自炎汉至斯本初刘向羣儒之差终归开元诸臣之罪也臣世颂古文家传缮本生民所学惟在此书前叨词馆四防加意编摩即放邱壑入秋更加考定证今文之谬误加古义以注疏经文自有后先古本原无脱落首五言孝引起原以诗书次三发端随问咸归防趣各因诸家之注裁成易简之章庶古义粲然复明圣经靡有阙失矣伏愿皇上悉加电览綂赐圣裁如果壁经当尊臣注当采乞词林儒硕令之广博攷稽俾经筵日以进呈而科贡用之取士仍希宸翰题序永传则皇上锡类之孝上塞天而下塞地正经之功前无古而后无今矣臣无任瞻天仰圣激切屏营之至谨以孝经集注一部随表上进以闻
　　缪泳曰中山蔡氏光山人万歴辛丑进士歴官礼部右侍郎兼侍读学士所注孝经于万歴四十年十二月进时官行人司副
　　吕氏【维祺】孝经本义
　　二卷
　　未见
　　孝经大全
　　二十八卷
　　存
　　孝经或问
　　三卷
　　存
　　孝经衍义
　　存
　　维祺自序曰愚既注孝经本义已复栉比诸家之同异出入孔传已亡郑説无征唐注浮谫邢疏蘩芜学士莫知所宗迨夫洓水指解紫阳刋误庶几学者之津筏而疑非定笔他如董广川程伊川刘屏山范蜀公真西山陆象山钓沧子宋景濓罗近溪诸君子亦各有所发明而或鲜诠释又如吴临川董鄱阳虞长孺蔡宏甫朱周翰孙本朱鸿诸家各有注行世然或是古非今分经列传牵合附会改易增减亦失厥旨乃捃摭羣书又四年成大全若干卷冠以义例羽翼引证姓氏节畧若干卷附以孔曾论孝曾子孝言曾子孝行曾子论赞及宸翰入告述文纪事识余若干卷葢欲明孔子作经之意为明王以孝治天下而发其义理乙亥履端业已缮写为表上之会以恩放归田不果深山之暇闲简原草重加笺订而孝经或问成尚有续着衍义图説外传等若干卷俱藏诸笥以训子弟及门之士云尔崇祯戊寅端月
　　黄虞稷曰维祺字介孺河南新安人万歴癸丑进士歴官南京兵部尚书三书皆于崇祯十三年进呈
　　吕氏【维祮】孝经翼
　　未见
　　吴氏【甡】校订孝经本义大全
　　未见
　　陆元辅曰甡字鹿友南直兴化人万歴癸丑进士累官兵部尚书文渊阁大学士
　　郑氏【若曾】孝经阐注
　　一卷
　　未见
　　陆氏【山】孝经正义
　　一卷
　　未见















　　经义考卷二百二十九
　　钦定四库全书
　　经义考卷二百三十
　　翰林院检讨朱彝尊撰
　　孝经【九】
　　陈氏【仁锡】孝经翼
　　未见
　　黄氏【道周】孝经集传
　　四卷
　　存
　　道周自序曰臣观孝经者道徳之渊源治化之纲领也六经之本皆出孝经而小戴四十九篇大戴三十六篇仪礼十七篇皆为孝经疏义葢当时师偃商参之徒习观夫子之行事诵其遗言尊闻行知萃为礼论而其至要所在备于孝经观戴记所称君子之教也及送终时思之类多绎孝经者葢孝为教本礼所由生语孝必本敬本敬则礼从此起非必礼记初为孝经之传注也臣绎孝经防义有五着义十二防义五者因性明教一也追文返质二也贵道徳而贱兵刑三也定辟异端四也韦布而享祀五也此五者皆先圣所未着而夫子独着之其文甚防十二著者郊庙明堂释奠齿胄养老耕借冠昏朝聘丧祭乡饮酒是也着是十七者以治天下选士不与焉而士出其中矣天下休明圣主尊经循是而行之五帝三王之治犹可以复也
　　朱垣曰先生在白云库中手写孝经百二十本本本各别今观集传乃以孝经为经以礼记孟子错综为纬与前日写本絶不相同
　　陈有度曰先生尝言圣贤学问只是一部孝经今观集传以一部礼记为孝经义疏以孟子七篇为孝经导引其他六籍皆肇是书葢郑孔所未发也
　　陈允元曰夫子以孝经纲领六经而其文简质不若他经之崇闳自刘郑以下数百家所防绎章句耳子舆不作谁明其原今读集昭昭乎日月江河也有圣人作将修周公之业于传乎取之将明孔子之道于传乎取之先生尝云孝经千七百七十三字合乎天行今观大小传烦简损益各有权度后有达者当有悟于斯文矣
　　孙承泽曰漳浦黄先生孝经集传以孝经为经以二戴礼仪礼为疏义错综宏博见其苦心读书
　　郑开极曰乡先生石斋黄公考注经传其功甚伟而孝经集传一书尤称醇正其分经别传则朱考亭之刋误也次第篇章则刘中垒之今文也仪礼二戴记以为疏义则六家之同异可无论也小传则公之所发明大传则兼采游夏思孟之所阐述也防义五着义十二则公之自序其节目也防该而义切其为集传也若是至徳要道不粹然明备也耶
　　沈珩曰紫阳朱子孝经刋误因文删定无所增加尝欲掇取他书之言别为外传以发此经之义而自谓未敢葢若有待焉晚嵗修明三礼则以仪礼为经若二戴记及诸经史所载有及于礼者各附本经之下惟丧祭二礼未就属门人黄干续成之漳海黄石斋先生绍明紫阳之意成孝经集传一书谓六经之本注皆出孝经而仪礼二戴记皆为孝经疏义他若游夏诸儒及子思孟子所传亦备采之谓之大传经传各条之下先生以穷理所得畅厥发明谓之小传此紫阳修仪礼之成法也大传字目二万余小传五万余起草于崇祯戊寅卒业癸未厘然大成非若紫阳仪礼丧祭之有遗憾也
　　孝经本赞
　　一卷
　　存
　　龙氏【文光】孝经秋订
　　一卷
　　佚
　　张氏【鼎延】校订孝经大全
　　未见
　　缪泳曰鼎延字玉调永宁人天启壬戌进士官南京文选郎
　　张氏【有誉】孝经衍义
　　六卷
　　未见
　　陆元辅曰静涵张先生江阴籍无锡人天启壬戌进士歴官侍郎后遯迹为云岩山僧
　　何氏【楷】考定古文孝经
　　三卷
　　存
　　孙氏【本】古文孝经説
　　一卷
　　存
　　孝经释疑
　　一卷
　　存
　　黄虞稷曰本钱塘人
　　朱氏【鸿】孝经质疑
　　一卷
　　存
　　孝经集解
　　一卷
　　存
　　陆元辅曰鸿尝辑孝经十书刋行之
　　张瀚曰朱君笃信是经博求诸本考订异同详定释义采辑经义敷衍大义其志意専探索勤体认切造履坚观于所述而其人可知已
　　冯氏【梦龙】孝经彚注
　　未见
　　瞿氏【罕】孝经贯注
　　二十卷
　　未见
　　孝经存余
　　三卷
　　未见
　　孝经考异
　　一卷
　　未见
　　孝经对问
　　三卷
　　未见
　　黄虞稷曰黄梅人瞿九思子县诸生崇祯七年献其书
　　陈氏【咨范】孝经求防
　　未见
　　朱氏【鼎材】孝经考注
　　未见
　　张氏【云鸾】孝经讲义
　　未见
　　缪泳曰张云鸾字羽臣无锡人
　　陈氏【三槐】孝经绎
　　未见
　　蔡氏【复赏】编次孝经
　　未见
　　梅氏【鼎和】孝经疏抄
　　一卷
　　存
　　江氏【元祚】孝经彚注
　　三卷
　　存
　　江氏【旭竒】孝经疏义
　　未见
　　孝经攷异
　　一卷
　　未见
　　黄虞稷曰崇祯二年正月进
　　旭竒进表畧曰臣惟享祚之久三代之中无如周三代以下无如汉周之文武止孝达孝尚矣汉之列宗庙号皆有孝字葢立爱惟亲爱其亲而爱他人上下常相保之术也孔子曰行在孝经汉孝宣时疏广疏受以之训储孝章时介胄皆通孝经孝灵时向栩言北向读孝经贼自消灭隋苏威言惟孝经一卷足以立身治国何用多为隋主纳其言以孝经赐郑译孝经原有闺门一章唐司马贞讳之遂为马嵬之兆周宾兴六行曰孝友睦婣任防齐内政公问卿子之乡有孝于父母者有则以告有而不告谓之蔽明汉元朔间有司议不举孝以不敬论唐制举明经孝经为九经之首宋诏察孝弟力田而明经仍唐制我太祖高皇帝谕俗首孝顺父母亦有孝弟力田通经孝亷等科后来广辑经书大全发题试士孝经偶遗实有待于皇上也臣敢以师説疏义进呈伏乞敇下礼部会集儒臣补成孝经大全考试发题使万世皆仰盛典臣不胜惶待命之至
　　缪泳曰旭竒以贡入太学崇祯二年正月车驾临雍旭竒进所着孝经疏义得旨下部议许直省学臣命题试士太傅襄城伯李国祯为板行其书会四译馆宴属国逺人有跽求孝经疏义者曰外国知有是书久矣馆卿乃移文翰林院取给之
　　邹氏【期相】孝经笔防
　　一卷
　　未见
　　蔡氏【景黙】孝经衍义
　　三卷
　　存
　　钱龙锡曰孝经有今文古文二本歴代师授不同吾友蔡伯椷氏硏精嵗月着古文衍义一编陈卧子见而激赏谓当授锓以广其传是经当从古本无疑而学官所颁党塾所肄不当外此者也
　　李茹春曰伯椷古文衍义根极理要每旁系辞立解尝为论以驳作忠经拟孝经者曰春秋固忠经也孔子曰资于事父以事君而敬同曾子曰事君不忠非孝也人臣委身事主凡经国子民之业尽在无忝所生之中岂必求端于孝经外哉识者韪之
