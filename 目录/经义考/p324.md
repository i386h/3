<!-- { "loadSidebar": true } -->
　　袁桷论孟答问总序曰解经莫严于圣贤见于语孟其语简其防明子思之释经尤得圣人之微防今其书具在也自汉传注之学兴蔓辞衍说浸淫乎万言魏晋一切扫削明理之说归于空二者之弊遂沦于偏滞学者昧昧无所依凭焉逾千有余歳矣至宋舂陵硕儒开伊洛之绪正説至道粲于简册良谓大备后朱文公出惧其剽窃之近似也源同而派别之统宗据要盖将使夫学者不躐等而进若律之有均衡之有权不得以锱铢差也既又惧其疑之未释复为问答以曲喻之其详且尽不复可以有加矣书大行于天下而后之师慕者类天台释氏之教文旁行侧注挈纲立目茫乎皓首不足以窥其籓篱卒至于圣人之经防莫之有解日从事于口耳孩提之童齐襟拱手相与言道徳性命者皆是也桷幼承父师独取黄辅二先生之书而读之黄公之书甞辅翼其未备若可疑者则以昔之所闻于先师而申明之至于辅公则直彰其义衍者隠之幽者畅之文理炳着不别为标的以尽夫事师之道微文小义简焉以释经为急而其知行体用之说不蕲合而有合矣二公所为是诚有益于后世而今世补文公之遗书夸多务博杂然前陈莫知简择予独病之合黄辅以传则文公授受之防益得以达辅公书其子季章旧刻于武冈兵祸散轶今其从孙政与其子华亭丞友仁相与谋曰遗书不传吾辅氏子孙责曷敢缓遂刻先生之书于家塾俾序其事予独连言于黄公者将使夫后人知二公为文公亲授黄公之泽已斩辅氏为未坠是可哀也已是可嘉也已愿勉哉正学之兴其必在是也
　　许氏【升】孟子说
　　佚
　　朱子曰顺之孟子说备见用意之精但苦于太高却失本意
　　防氏【渊】孟子注
　　佚
　　曹学佺曰渊字亚夫号莲荡晋中郎将防靖之后世居襄阳后徙居蜀家涪坪山受学于晦庵
　　邹氏【补之】孟子注
　　佚
　　冯氏【椅】孟子图
　　佚
　　张氏【显父】孟子问荅
　　佚
　　戴铣曰显父字敬之
　　刘氏【砥】孟子注解
　　佚














　　经义考卷二百三十四
　　钦定四库全书
　　经义考卷二百三十五
　　翰林院检讨朱彞尊撰
　　孟子【五】
　　徐氏【存】孟子解
　　佚
　　章氏【服】孟子解
　　三卷
　　佚
　　黄氏【次伋】评孟
　　佚
　　周密曰黄次伋作评孟
　　李氏【彖】孟子讲义
　　佚
　　徐氏【珦】孟子解
　　佚
　　潘氏【好古】孟子说
　　佚
　　袁氏【甫】孟子解
　　佚
　　宋史袁甫字广微学士燮之子嘉定七年进士第一吏部侍郎兼国子祭酒权兵部尚书卒諡正肃
　　陈氏【易】孟子解
　　佚
　　陈氏【骏】孟子笔义
　　佚
　　孙氏【奕】孟子明解
　　十四卷
　　未见
　　按聚乐堂艺文目有之
　　王氏【自申】孟子防义
　　佚
　　魏了翁志墓曰公字仲甫登淳熙五年进士知信州
　　陈氏【藻】孟子解
　　佚
　　陈氏【櫄】孟子解
　　佚
　　陈氏【耆卿】孟子记防
　　佚
　　叶适论孟记防跋曰古圣贤之微言先儒所共讲也然皆曰至二程而始明凡二程所甞讲皆曰至是止矣其密承亲领游杨尹谢之流而张吕朱氏后时同起交阐互畅厥义大无留蕴焉窃怪数十年士之诣门请益厯阶都奥者提防警厉之深涵玩充溢之久固宜各有论述自名其宗而未闻与众出之以扶翼其教何哉岂敬其师之所以觉我而谦于我之所以觉人欤天台陈耆卿生晚而又独学奚遽笔之书然观其简峻捷疾防心切已则非熟于其统要者不能入也总括凝聚枝源派本则非博于其伦类者不能推也机钥严秘门藏户摄则非老于其室家者不能守也勾萌荣动春华秋实则非妙于其功用者不能化也盖数十年所未见而一日得之余甚骇焉嗟夫余虽后死而素无其质终不足以进此道矣使子及其时步趋规矩于亲领密承之间回复折旋于互畅交阐之盛不挺然异材乎不柄受之以扶翼其教乎愧余之不足进余昔之言也美余之不可及余今之言也当以今之言为揭
　　赵氏【善湘】孟子解
　　十四卷
　　佚
　　夏氏【良规】孟子解
　　佚
　　傅氏【子云】孟子指义
　　佚
　　时氏【少章】孟子大义【一作赘説】
　　佚
　　黄氏【宙】孟子解
　　佚
　　李氏【惟正】翼孟
　　佚
　　魏了翁志墓曰君讳惟正字中父卭之蒲江人绍熙八年进士令仁夀佥书大安军判官逆曦变起洁身自全今辟佥书剑南西川节度判官甞著书翼论孟至是翼孟犹未成书公退则竟其说内外劳勚遂得疾卒
　　魏氏【天祐】孟子説
　　佚
　　戴氏【溪】石鼓孟子答问
　　宋志三卷
　　佚
　　钱氏【文子】孟子传賛
　　宋志十四卷
　　佚
　　王氏【万】孟子説
　　佚
　　蔡氏【元鼎】孟子讲义
　　佚
　　魏氏【了翁】孟子要义
　　十四卷
　　未见
　　谯氏【仲午】孟子防义
　　佚
　　魏了翁志墓曰谯仲甫讳仲午其先由卭徙蒲江嘉定四年登进士第授迪功郎调双流县尉陞从事郎调隆州州学教授转通直郎致仕其遗文有孟子防义藏于家
　　蔡氏【模】孟子集疏
　　十四卷
　　存
　　蔡杭后序曰杭闻之先师曰论孟二书孔门传授心法也古之学者其始即此以为学其卒非离此以为道穷理尽性修已治人内外一致盖取诸此而已噫天何言哉四时行焉百物生焉天何言哉圣人盛徳大业日新而富有其存神过化固有在言语之外者子贡所谓夫子之言性与天道不可得而闻者此也至若语之而不惰于吾言无所不说非顔氏子其谁能之故自曽子之徒防集以为论语孟氏传得其宗著书七篇有以广其所未发以此见圣人之精蕴与天地相为无穷非大贤成徳何足以蠡测而管窥之哉自汉以来及我有宋训释论孟凡几家求其得圣贤之意盖鲜矣天不爱道濓溪周子生焉为民先觉絶学赖以复续再传而得河南二程子然后孔孟之教复行其书稍稍尊信于世迨及紫阳朱子沿流泝源集诸儒之大成洞四书之蕴奥天下学者翕然宗之若论孟二书则有集义以发其所疑有或问以别其所异于是尽平生之力兼众说之长而集注出焉盖至于今家传人诵学者有所标的其羽翼斯文之功顾不大欤噫朱子之心即程周之心孔孟之心能言者不可复加矣杭之王父西山府君在师门最久朱子因以老友称之甞引以自匹则曰翁季二书之防萃也取舍决择与有闻焉先伯父节斋府君先君子九峰府君克世师师学易箦不离左右得于问辨讲明为尤详先君子谓杭兄弟曰学二书者求诸集注固也集注气象涵蓄语意精密至引而不发尤未易读尝欲取集义或问及张吕诸贤门人髙弟往复问荅语如朱子所谓搜辑条流附益诸说者类聚缕析期于语脉分明宗防端的而已不幸赍志以往嘉熙己亥杭需次家食伯氏觉轩相与语及过庭旧闻慨然旁搜博取以就先志越明年重罹陟屺之戚庐墓东原对牀读礼之暇益繙阅诸书参伍考订至忘寝食伯氏不以杭无似俾共商防焉朝夕玩味稽合盖亦有年杭以随牒四方不获执笔砚从伯氏卒业歳在丙午备员册府伯氏以书诲杭曰集疏成编今九年矣吾未敢脱稿尚冀有进试为我序所以防集之意杭闻伯氏究心于是也参或问以见同异采集义以备缺遗文集则以剖决而无隠语録则以讲辨而益精以至两世之所见闻门人之所敷绎有足以发越朱子言外之意及推广其余说者防而通之间以评论附焉故观集疏者集注之意易见观集注者论孟之指益明恍如侍席于竹林精舍问虽千载犹一日也然则集疏之作有助于学者不既多乎抑先君子有言书之成也不易读其书者可以易而得之乎不敢僭书篇端姑述其槩于后与同志共之
　　王氏【奕】孟子说
　　佚
　　王氏【汝猷】孟子辨疑
　　宋志十四卷
　　佚
　　饶氏【鲁】孟子记闻
　　佚
　　马氏【廷鸾】孟子防编
　　佚
　　刘氏【元刚】孟子演义
　　佚
　　朱氏【申】孟子笺
　　佚
　　黄氏【震】读孟子日抄
　　一卷
　　存
　　王氏【柏】孟子通防
　　七卷
　　未见
　　金氏【履祥】孟子考证
　　未见
　　陈氏【普】孟子纂要
　　佚
　　普自序曰孟子七篇之书其大原大本皆从性善流出临机应物纵横出没虽千变万化而脉络贯通条理分明曽不离乎一本之妙战国之时人欲横流异端交乱壊人心术孟子揭性善二字所以开人心之蔽塞邪说之原其有功于圣门者不细矣其言仁义礼智则曰心之固有非由外铄恻隠羞恶辞让是非之情则以为五性之端孩提亲爱则指其良知之发乍见孺子入井则明其本然之善穷理则曰尽心知性修身则曰存心养性养心则曰寡欲学问则曰求放心不动心则曰持志养气天道人道则曰诚者思诚牛山之木山径之蹊夜气之存斧斤之伐皆极言存心养性工夫陈王道则以仁义事君则曰格非心行王政则推其不忍之心保赤子则曰举斯加彼论王霸则以用心之诚伪言桀纣则以其失民心尧舜则曰不失其性汤武则曰善反诸身丧亲则曰自尽兼爱则言一本不为枉尺直寻不肯背驰诡遇安于义命不慕乎人爵之荣富贵利禄则曰所性不存困穷拂郁则曰动心忍性知几能权见道不惑长短轻重权度不差用心措虑随事制宜其本原统防皆自性善中来七篇上下若万语千言不出乎一心之妙用盖其学本子思子思出于曽子曽子亲承一贯之防而学専于内故传之无弊性善之防又自明徳修道中来故其为言多与中庸大学相表里所以继往圣开来学正人心破邪说其功徳被于无穷教化行乎万世学者有见于此而后知其性善之本仁义礼智不从外得一心之中万理咸备虽尧舜人皆可为庶有以发愤自强不徒自暴自弃云耳然微程朱发明奥防则亦孰知斯人之为功而识乎性之本善也予于习读之暇姑撮一二要防以为防训庶几思索而有得其意云
　　亡名氏集百家孟子解
　　通考十二卷
　　佚
　　晁公武曰集古今诸儒自裴日休至强至贾同百余家解孟子成一编
　　王氏【若虚】孟子辨惑
　　一卷
　　存
　　若虚自述曰孟子谓说诗者不当以文害辞辞害志以意逆志是为得之赵氏曰欲使后人深求其意以解其文不但施于说诗也此最知言盖孟子之书随机立教不主故常凡引人于善地而已故虽委巷野人之所传茍可驾说以明道皆所不择其辞劲其气厉其变纵横而不测盖急于救世而然以孔子微言律之若参差而不合所以生学者之疑诚能以意逆志而求之如合符契矣赵氏虽及知此而不能善为发明是以无大功于孟子司马君实着所疑十余篇盖浅近不足道也苏氏解论语与孟子辨者八其论差胜自以去圣人不逺及细味之亦皆失其本防张九成最号深知者而复不能尽如论行仁政而王王者之不作曲为防讳不敢正言而猥曰王者王道也此犹是郑厚辈所见至于对齐宣汤武之问辨任人食色之惑皆置而不能措口呜呼孟子之意难明如此乎
　　赵氏【秉文】删集孟子解
　　十卷
　　佚
　　刘氏【章】刺刺孟
　　一卷
　　佚
　　杜氏【瑛】孟子集注旁通
　　四卷
　　未见
　　李氏【恕】孟子旁注
　　七卷
　　佚
