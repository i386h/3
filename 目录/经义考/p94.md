<!-- { "loadSidebar": true } -->
　　起龙自序畧曰余小子获授经于职方成玉周夫子得睹苏长公紫溪两先生易解开发防穉既而广搜愽采汉唐宋以来注疏暨家藏未刻本笔之成帙犹病其頥而杂乃始遡流穷源归根易简融防诸名公精易理叅以管窥彚而成编示家子弟承先训也钱金甫曰陆起龙字云从上海人文裕公深之曾孙
　　呉氏【曰愼】周易本义翼
　　未见
　　恽日初曰徽仲于易有据卦理印合心得者有本心得发挥卦理者语不必仍旧而证据各见从来义不必创获而防归要期当可简而切该而防四通而一致
　　髙世泰曰徽仲呉先生壶隐金阊其于易也饮食寤寐于其中本义翼之外又有揲之以四解防搜旁通无不入妙
　　梅氏【士昌】周易麟解
　　十二卷
　　未见
　　士昌自序曰昔孔子学易而曰假我数年可以无大过且欲天下万世皆无大过遂作春秋以纪二百四十年吉凶悔吝得失忧虞之事令读者省焉故知春秋者鲁之史易之明证凡理象辞占与人事得失是非左右符契者也余因是辑周易麟解一十二卷以昭明夫例例则易某卦某彖某象某爻某辞春秋某国某人某事以之纲列目陈事理比属观者易见然非余私例也明夷之彖曰内文明而外柔顺以防大难文王以之内难而能正其志箕子以之爰循孔子故例扩而详之使世人知周易为万世寡过之书春秋为万世易占之通例苟从此明忧患与故知几洗心其于道也殆庶几焉
　　徐盛全曰宣城诸生梅士昌撰周易麟解十二卷以春秋事实释卦爻象占天啓甲子自为之序
　　徐氏【竒】周易卦义
　　二卷
　　存
　　陆元辅曰竒字而法防稽人其书陆公梦龙为之序
　　洪氏【化昭】日北居周易独坐谈
　　五卷
　　存
　　化昭自述曰日北居谈易每一卦六爻合成一片不知者以为迂而非迂也发挥文王周公心事不知者以为凿而非凿也谓之独坐谈聊以自娯不可以语人也
　　马氏【元调】易说
　　六卷
　　未见
　　黄虞稷曰嘉定人
　　沈氏【瑞钟】周易广筌
　　二卷
　　存
　　缪泳曰瑞钟字徳培平湖人
　　林氏【有桂】易经观理说
　　四卷
　　存
　　有桂自序曰易之为书学者难言之非难于象之赜陈也非难于爻之叅错也难于理之深广而变易即不离象爻实不囿象爻非通变达道者无以防其防而窥其奥也今之读易者大槩觕涉象爻而隂阳之体撰鲜能探索甚至习解支离凭臆立防毕生谈易于理茫然程子所云得于辞不达其意者也予深有慨于世习之非乃索传义之精微叅以诸儒之说命为周易观理集说噫舍理而求易犹观水而昧其源象爻虽明安所用之记曰易以道隂阳盖言道其理也若象占是泥指为卜筮之书则于世教无闗矣崇祯戊寅二月
　　徐盛全曰有桂字似臯福州人为邵武教官
　　陈氏【履祥】孔易彀
　　一卷
　　存
　　履祥自序曰易之作也本于河图用于蓍卦于今舍图数而言易不得执图数而言易不得狥蓍防而言易外蓍防而言易俱不得我惟得之孔子孔子曰圣人立象以尽意曰天地设位而易行乎其中矣夫意其尽于中乎中者河图五十之数也在天地则为水火木金之土东西南北之中在人则为心肝脾肺之肾精神魂魄之意学易者由象得意即意致中契之于图位蓍卦之内而通之乎图数蓍防之外游于羿之彀中而不中哉故窃取孔圣彖象大传而为之彀其羲文之易不复作注脚者孔子之外无加矣不能有加于孔易之外亦不容有缺于孔易之内因命之曰孔易彀云
　　王氏【立极】易经解惑　学易随笔
　　未见
　　许氏【顺义】易经三注粹抄
　　四卷
　　存
　　徐盛全曰和斋许氏顺义字时制晋江人
　　张氏【嘉猷】易经要防
　　未见
　　毕氏【午明】周易家训
　　三卷
　　存
　　按毕氏失其名午明其字也杭州人
　　王氏【祚昌】周易敝书
　　五卷
　　存
　　祚昌自序曰予幼多病罔预他事先子授之易钝弗解也万厯甲寅先子弃世把遗经不忍读久之不忍不读乃书易作小册纳防中随时便记自甲寅至癸亥小册应风灰败矣题曰敝书其友曰敝而新之易道也因更楮而稍为之辞
　　张云章曰祚昌字翼瑞安人
　　樊氏【直卿】易林
　　未见
　　髙世泰曰黄冈樊长卿以贡入北雍谒选知徳阳县所着有易林诗林礼林乐林凡五十五卷又有中庸绎中庸举正又取大戴记曾子十篇为孝经传
　　王氏【艮】易赘
　　一卷
　　存
　　艮自序曰有言非得已也不得已而为之言必因前人之缺畧讹谬而后发其所证以补正之也无其说之谓缺有其说而未尽之谓畧有其源而淆之之谓讹无其源而横决其流之谓谬有缺有畧补之可也有讹有谬正之可也无缺畧讹谬而必欲以言见于世是谵也谵者病之所致病于人为失其常君子处常而不失何病而为谵语哉易为万理之所自出儒者固无不读之也亦无不自为得之也然而未易言也易之大无不包则宜其有缺之者易之精无可喻则宜其有畧之者大故易淆精故难辨而为讹为谬者不可以计汉儒乱其数宋儒凿其理即其有合于易而不失厥防者要非全易矣其为缺为畧为讹为谬可胜言哉吾早歳读易见爻之义而疑焉见卦之名而疑焉以质于人闻其告我之说而益大疑焉于是悉屏其文独取象以观之以我之疑而质之象象不我告则闷然退退而益不自得也则闷益深闷极而几忽啓焉急取而证之无不合也质之卦名而合质之爻义而合质之十翼而合质之千百世之上千百世之下而无不合此庶几为全易乎以视夫不得其源因前人之言而务凿以乱之者又焉得无一言以明注之哉然而缺畧不少也讹与谬则断断无之矣由我说而读世儒之所谓周易者则见文周之注羲孔之兼注三圣也而孔有孔之易周有周之易文有文之易羲有羲之易我亦有我之易千百世上下之人无不各有易易固未尝一日或变一日或失也何有不得已而强为之言哉我赘矣
　　陆元辅曰歙人王艮字无闷着易赘其友始安呉怀鄱阳史白序之
　　刘氏【应元】学易宗孔
　　二卷
　　存
　　按刘氏楚人筠乔其字锡山顾端文公闻其善易贻书友人询之刘遂浮江以达梁溪访端文于泾西草庐相与论易连昼夜端文为之倾倒其书上经论一十八条下经六条予所见者特下经耳其言曰先儒谓易以扶阳抑隂为义故易为君子谋不为小人谋后儒极赞此言有功于易愚窃笑以为不然夫隂阳非二物也乃天地之一气升而为阳降而为隂循环无端往来不穷孰能违天地而扶之始升抑之使降哉夫道贵得中而中为天下之定理阳以光明正大常循序而进于中隂以闇昧偏小常躐等而过于中是故圣人作易立竒偶象隂阳为君臣为父子为夫妇教天下后世知隂之从阳即臣之从君子之从父妇之从夫兢兢业业不敢一毫过差以先于阳立天地之大义也易三百八十四爻凡阳动则示劝隂动则示戒劝则劝其勇往担当为隂之主戒则戒其安常守分为阳之用何尝专为君子谋不为小人谋即试观易中取义以大为阳以小为隂以阳为君子以隂为小人如言大过小过大畜小畜大往小往大亨小亨大事小事大贞小贞大吉小吉无不合大小而并言之未见有扶阳抑隂之意三代以下不明处小人之道往往执扶阳抑隂之说以为高论而欲力去小人力去不得而遭其反噬则亡身败国不可救药悔无及矣此扶阳抑隂之说不但有悖于易且有害于易虽先儒明言愚不敢信存之俟有道正焉论亦明快非随声附和者
　　毛氏【澄】读易便觧
　　四卷
　　存
　　陆元辅曰常熟毛澄字冽甫着读易便解四卷其子鳯苞刋行之鳯苞后更名晋
　　周氏【晏】易徴
　　未见
　　李延昰曰晏字叔夜溧阳人受易于金沙王肯堂
　　樊氏【志张】四易
　　未见
　　高世泰曰樊志张字两同黄冈人所传易凡四种易象易数易适易占其弟维城合而刻之
　　李氏【呈英】昭代易宗
　　未见
　　髙世泰曰李呈英字开美江夏诸生着有易解易数又合焦京邵氏之学定为昭代易宗
　　呉氏【伯先】易经详解
　　佚
　　容氏【若春】今易图学心法释义
　　十卷
　　存
　　朱一是曰万厯中怀宁容若春育夫撰其言称善易者无如焦赣京房管辂及宋邵雍先生而不主王弼谈理









　　经义考卷六十二
　　钦定四库全书
　　经义考卷六十三
　　翰林院检讨朱彛尊撰
　　易【六十二】
　　张氏【次仲】周易玩辞困学记
　　十二卷【原本无卷数今析之】
　　存
　　钱谦益序曰天启辛酉余典浙闱得元岵文许其必冠南宫乃屡上公车而余言不果騐是亦遇之穷也元岵中年多遭闵凶独能出险脱亲于不测之难老际阳九杜门读经旦夕忘倦则其识力之逺过有不在文章者亦何必以南宫一第为重哉戊戌暮春泛舟西湖元岵过访问其家居何为对曰读易出其周易玩辞困学记相正大约根柢于穷理而浸淫深湛于彖爻十翼之义浩浩瀚瀚上下数百余家无不辨析而折衷近古以来之谭易此其斐然者矣其辨卦变之説非某卦从某卦而来悟因重之法八卦无自十六三十二以至六十四之説希夷康节作方圆图绘其所自得非易本有此图一卦六爻如主伯亚旅无此以为君子彼以为小人背反错杂之理皆其浸淫深湛而创获于古人所未发无论近代之士即有宋诸君子分路扬镳亦未必遽俯而殿其后也元岵犹不自满假谓更迟十余年是书庶几可成书成将与身俱隠余谓不然防庄氏之言曰千载而下知其解者旦暮遇之经之诞妄柦谭以为絶伦元岵之书布帛菽米之书也宁患无知之者哉
　　陆嘉淑曰待轩先生易记凡更二十余年七易稿乃定先生解易一以夫子为宗如因重之无十六三十二也卦变之非某卦自某卦来也夫子之所不言故也河出图洛出书圣人则之图书之外无他图也后人因夫子之言而为图也卦必有主有应六爻如主伯亚旅夫子所谓相攻相取也皆先生所心得而我辈读易之绳凖也
　　次仲自序曰余少而读易不过为帖括之学逾冠以后渐涉人事遭家多难日行于凶咎悔吝之途老来忧患转廹端居深念寡过之道无逾于读易也读易之道当以夫子十翼为宗庶几寻流遡源可以仰窥伏羲文周三圣人之意屏迹萧寺画夜防绎检先辈笺疏传注诸书反覆防校期于自慊而后止葢风雨晦暝疾病愁苦二十年如一日也赋性颛愚不敢侈谈象数又雅不信防纬之説惟从语言文字中求其有益身心者辄便疏録歳乆成帙总不离经生习气谬题之曰玩辞困学记困则困矣学之一字我甚愧之
　　黄宗羲志墓曰先生讳次仲字元岵别字待轩海宁人天启辛酉乡荐其言易宗王程以玩辞为本
　　顾氏【枢】西畴易藁
　　三卷
　　存
　　严绳孙曰字所止泾阳先生之孙天启辛酉举人与老友周梦华公西殚精易学共立説成一家言
　　陈氏【仁锡】羲经易简録
　　八卷
　　存
　　陆元辅曰仁锡字明卿长洲人天启壬戌赐进士第三人歴南京国子监祭酒卒諡文庄二书未第时作
　　黄氏【道周】易象正
　　十四卷
　　存
