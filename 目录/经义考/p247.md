<!-- { "loadSidebar": true } -->
　　甯自序曰昔周道衰陵乾纲絶纽礼坏乐崩彞伦攸斁弑逆簒盗者国有淫纵破义者比肩是以妖灾因衅而作民俗染化而迁阴阳为之愆度七曜为之盈缩川岳为之崩竭鬼神为之疵厉故父子之防缺则小弁之刺作君臣之礼废则桑扈之讽兴夫妇之道絶则谷风之篇奏骨肉之亲离则角弓之怨彰君子之路塞则白驹之诗赋天垂象见吉凶圣作训纪成败欲人君戒愼厥行増修德政盖诲尔谆谆听我藐藐履霜坚氷所由者渐四夷交侵华戎同贯幽王以暴虐见祸平王以微弱东迁征伐不由天子之命号令出自权臣之门故两观表而臣礼亡朱干设而君权丧下陵上替僭逼理极天下板荡王道尽矣孔子观沧海之横流廼喟然而叹曰文王既没文不在兹乎言文王之道丧兴之者在己于是就太师而正雅颂因鲁史而修春秋列黍离于国风齐王德于邦君所以明其不能复雅政化不足以被羣后也于时则接乎隐公故因兹以托始该二仪之化育赞人道之幽变举得失以彰黜陟明成败以着劝诫拯頺纲以继三五鼓芳风以扇游尘一字之褒宠逾华衮之赠片言之贬辱过市朝之挞德之所助虽贱必伸义之所抑虽贵必屈故附世匿非者无所逃其罪濳德独运者无所隐其名信不易之宏规百王之通典也先王之道既麟感化而来因应事备而终篇故絶笔于斯年成天下之事业定天下之邪正莫善于春秋春秋之传有三而为经之防一臧否不同褒贬殊致盖九流分而微言隐异端作而大义乖左氏以鬻拳兵谏为爱君文公纳币为用礼谷梁以卫辄拒父为尊祖不纳子纠为内恶公羊以祭仲废君为行权妾母称夫人为合正以兵谏为爱君是人主可得而胁也以纳币为用礼是居丧可得而婚也以拒父为尊祖是为子可得而叛也以不纳子纠为内恶是仇讐可得而容也以废君为行权是神器可得而闚也以妾母为夫人是嫡庶可得而齐也若此之类伤教害义不可强通者也凡传以通经为主经以必当为理夫至当无二而三传殊説庸得不弃其所滞择善而从乎既不俱当则固容俱失若至言幽絶择善靡从庸得不并舍以求宗据理以通经乎虽我之所是理未全当安可以得当之难而自絶于希通哉而汉兴以来瓌望硕儒各信所习是非纷错准裁靡定故有父子异同之论石渠分争之説废兴由于好恶盛衰继之辨讷斯葢非通方之至理诚君子之所叹息也左氏艶而富其失也巫谷梁清而婉其失也短公羊辨而裁其失也俗若能富而不巫清而不短裁而不俗则深于其道者也故君子之于春秋没身而已矣升平之末岁次大梁先君北藩囘轸顿驾于吴乃帅门生故吏我兄弟子侄妍讲六籍次及三传左氏则有服杜之注公羊则有何严之训释谷梁传者虽近十家皆肤浅末学不经师匠辞理典据既无可观又引左氏公羊以解此传文义违反斯害也已于是乃商畧名例敷陈疑滞博示诸儒同异之説昊天不吊泰山其頺匍匐墓次死亡无日日月逾迈跂及视息乃与二三学士及诸子弟各记所识并言其意业未及终严霜夏坠从弟凋落二子泯没天实丧予何痛如之今撰诸子之言各记其姓名名曰春秋谷梁集解王通曰范有志于春秋徴圣经而诘众传
　　杨士勋曰魏晋以来注谷梁者有尹更始唐固麋信孔衍江熙程阐徐仙民徐干刘瑶胡讷之等以传者虽多妄引三传辞理典据不足可观故与门徒商畧名例博士同异
　　晁説之曰谷梁晚出于汉因得监省左氏公羊之违畔而正之其精深远大者眞得子夏之所传与范又因诸儒而博辨之申谷梁之志也其于是非亦少公矣非若杜征南一切申传汲汲然不敢异同也王晢曰自汉崇学校三传迭兴以贾谊之才仲舒之文向歆之学犹溺于师説不能防通况其余哉其专穷师学以自成一家者则何氏杜氏范氏而已何氏则诪张瞽説杜氏则胶固传文其稍自觉悟者惟范氏尔
　　晁公武曰自汉魏以来谷梁注解有尹更始唐固麋信孔衍江熙等十数家而范皆以为肤浅于是帅其长子泰中子雍小子凯从弟邵及门生故吏商畧名例博采诸儒同异之説成其父汪之志尝谓三传之学谷梁所得最多诸家之解范之论最善陈振孙曰晋豫章太守顺阳范武子撰尝谓王何之罪深于桀纣著论以排之以春秋惟谷梁氏无善释故为之注解其序云升平之末先君税驾于吴帅门生故吏兄弟子侄研讲六籍三传盖父汪为徐兖二州北伐失利屏居吴郡时也汪没之后始成此书所集诸家之説皆记姓名其称何休曰及郑君释之者即所谓发墨守起废疾也称邵曰者从弟也称泰曰雍曰凯曰者其诸子也汪范晷之孙晷在良吏传自晷至泰五世皆显于时父子祖孙同训释经传行于后世可谓盛矣泰之子亦着后汉书以不轨诛死其家始亡
　　黄震曰杜预注左氏独主左氏何休注公羊独主公羊惟范不私于谷梁而公言三家之失
　　王应麟曰谷梁先有尹更始唐固麋信孔衍江熙段肃张靖等十余家范以为肤浅乃商畧名例为集解十二巻例一巻盖杜预屈经以申传何休引纬以汨经惟之学最善
　　家铉翁曰何休治公羊传外多生支节失公羊之本防若范治谷梁能知谷梁之非视休为长
　　春秋谷梁传例
　　隋志一巻
　　佚
　　京相氏【璠】春秋土地名
　　隋志三卷
　　佚
　　隋书晋裴秀客
　　郦道元曰京相璠与裴司空彦季修晋舆地图作春秋地名
　　郑樵曰京相璠春秋土地名见于杜预地名谱桑钦水经注
　　孙氏【毓】春秋左氏传义注
　　隋志十八巻【唐志三十巻释文序录二十八巻】
　　佚
　　春秋左氏传贾服异同畧
　　隋志五巻
　　佚
　　徐氏【邈】春秋左氏传音
　　隋志三巻【唐志一卷】
　　佚
　　春秋谷梁传注
　　隋志十二卷
　　佚
　　答春秋谷梁义
　　隋志三卷
　　佚
　　春秋谷梁传义
　　隋志十巻
　　佚
　　晋书徐邈注谷梁传见重于时
　　荀氏【讷】春秋左氏传音
　　七录四巻
　　佚
　　陆德明曰讷字世言新蔡人东晋尚书左民郎
　　李氏【轨】春秋左氏传音
　　隋志三卷
　　佚
　　春秋公羊传音
　　七录一卷
　　佚
　　方氏【范】春秋经例
　　隋志十二巻【唐志六卷】
　　佚
　　殷氏【兴】春秋释滞
　　七录十巻
　　佚
　　隋书晋尚书左丞殷兴撰
　　虞氏【溥】注春秋经传
　　佚
　　晋书虞溥字允源高平昌邑人郡察孝亷除郎中稍迁公车司马令除鄱阳内史注春秋经传
　　郭氏【瑀】春秋墨説
　　佚
　　晋书郭瑀字元瑜敦煌人精通经义隐于临松薤谷凿石窟而居作春秋墨説孝经错纬弟子著录千余人
　　干氏【寳】春秋左氏函传义【旧唐书作春秋义函传新唐书作春秋函传】
　　隋志十五巻【唐志十六巻】
　　佚
　　春秋序论
　　隋志二卷【唐志一卷】
　　佚
　　晋书寳为春秋左氏义外传
　　范氏【坚】春秋释难
　　七录三卷
　　佚
　　高氏【龙】春秋公羊传注【新旧唐志龙作袭传注作传记】
　　七录十二巻
　　佚
　　陆德明曰字文【阙】范阳人东晋河南太守
　　江氏【惇】春秋公羊传音
　　七录一卷
　　佚
　　聂氏【熊】注谷梁春秋
　　佚
　　晋书国子祭酒聂熊注谷梁春秋列于学官
　　黄氏【容】左传抄
　　佚
　　华阳国志蜀郡太守巴西黄容好述作着左传抄数十年
　　薄氏【叔】问谷梁义
　　隋志二卷【七录四卷】
　　佚

　　经义考卷一百七十四
<史部,目录类,经籍之属,经义考>
　　钦定四库全书
　　经义考卷一百七十五
　　翰林院检讨朱尊撰
　　春秋【八】
　　谢氏【庄】春秋图
　　佚
　　南史谢庄分左氏经传随国立篇制木方丈图山川土地各有分理离之则州郡殊别合之则防内为一
　　何氏【始眞】春秋左氏区别
　　隋志三十巻
　　佚
　　隋书宋尚书功论郎
　　齐晋安王萧【子懋】春秋例苑
　　三十卷
　　佚
　　南齐书晋安王子懋字云昌世祖第七子撰春秋例苑三十巻奏之世祖嘉之勅付秘阁
　　王氏【俭】春秋音
　　唐志二卷
　　佚
　　杜氏【干光】春秋释例引序
　　七录一巻
　　佚
　　隋书齐正员郎
　　王氏【延之】春秋防通
　　隋志十卷
　　佚
　　春秋左氏经传通解
　　隋志四卷
　　佚
　　南史延之字希季仕宋为司徒左长史厯吏部尚书左仆射齐建元元年进号鎭南将军后为尚书左仆射领竟陵王师
　　吴氏【略】春秋经传説例疑隐
　　七录一卷
　　佚
　　梁简文帝左氏传例苑
　　唐志十八卷【隋志不着简文帝作十九卷】
　　佚
　　春秋题
　　七录一卷
　　佚
　　春秋左氏图
　　通志十卷
　　佚
　　刘氏【之遴】春秋大意　左氏　三传异同
　　佚
　　梁书刘之遴字思贞南阳湼阳人起家寕朔主簿累迁中书侍郎兼中书舍人出为南郡太守乆之为太府卿都官尚书太常卿之遴好属文多学古体与河东裴子野沛国刘显常共讨论书籍是时周易尚书礼记毛诗并有高祖义疏惟左氏传尚阙之遴乃着春秋大意十科左氏十科三传同异十科合三十事以上之高祖大悦诏答之曰省所撰春秋义比事论书辞微防远编年之教言阐义繁丘明传洙泗之风公羊禀西河之学铎椒之解不追瑕丘之説无取继踵胡母仲舒云盛因修谷梁千秋最笃张苍之传左氏贾谊之袭荀卿源本分镳指归殊致详畧纷然其来旧矣昔在弱年久经研味一从遗置迄将五纪兼晚冬晷促机事罕暇夜分求衣未遑搜括须待夏景试取推寻若温故可求别酬所问也
　　沈氏【宏】春秋五辨
　　隋志二巻
　　佚
　　隋书梁五经博士
　　春秋经传解
　　唐志六卷
　　佚
　　春秋文苑
　　隋志六卷
　　佚
　　春秋嘉语
　　隋志六卷
　　未见
　　崔氏【灵恩】春秋经传解
　　隋志六卷
　　佚
　　春秋申先儒传论【唐志论作例】
　　隋志十卷
　　佚
　　春秋左氏传立义
　　隋志十卷
　　佚
　　春秋序
　　隋志一卷
　　佚
　　南史灵防先习左传服解不为江东所行乃改説杜义每文句常申服以难杜遂着左氏条议以明之时助教虞僧诞又精杜学因作申杜难服以答灵防世并传焉灵恩左氏经传义二十二卷左氏条例十卷公羊谷梁文句义十卷
　　田氏【元休】春秋序
　　隋志一卷
　　佚
　　贺氏【道养】春秋序
　　隋志一巻
　　佚
　　沈氏【文阿】春秋左氏经传义畧【释文作义疏】
　　隋志二十五巻【唐志二十七巻】
　　佚
　　南史文阿字国衞【吴兴武康人】通三礼三传位五经博士寻迁通直散骑常侍兼国子博士所撰仪礼八十余条春秋礼记孝经论语义记七十余卷经典大义十八卷并行于时
　　陆德明曰文阿撰春秋义疏阙下帙王元规续成之
　　张氏【冲】春秋义畧
　　隋志三十卷
　　佚
　　隋书陈右军将军
　　北史张冲字叔吴郡人仕陈为左中郎将非其好也乃覃思经典撰春秋义畧异于杜氏七十余事
　　贾氏【思同】春秋传駮
　　十巻
　　佚
