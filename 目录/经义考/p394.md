<!-- { "loadSidebar": true } -->
　　庐江太守丞汝南桓寛次公
　　宋显
　　郑兴
　　侍中扶风李育元春
　　戴宏
　　博士羊弼
　　成都杨终子山
　　谏议大夫樊何休邵公
　　郑康成
　　荀爽【以上范氏后汉书】
　　徐淑
　　处士东莞綦母君
　　广陵太守琅邪赵昱
　　车骑将军宕渠冯绲鸿卿【以上谢氏后汉书】
　　重安侯相杜晖【释】
　　治严氏春秋
　　郅恽
　　琅邪太守河内李章第公
　　骑都尉关内侯东缗丁恭子然
　　左中郎将雍邱楼望次子
　　侍中琅邪承宫少子
　　左中郎将汝阳钟兴次文
　　侍中骑都尉三老安邱周泽穉都
　　太子少傅安邱甄宇长文子普孙孝廉承
　　海西令南昌程曾秀升
　　长水校尉南阳樊鯈长鱼
　　会稽太守成都张霸伯饶【鯈弟子下二人同】
　　九江夏勤伯宗
　　颍川李修
　　诸生孙林　刘固　段着
　　长陵令张楷公超【以上范氏后汉书】
　　中山刘祐【谢氏后汉书】
　　山阳太守祝睦
　　泰山都尉鲁孔宙季将【王粲汉末英雄记张璠汉记宙宇公绪】北海尉陆暹孟辅【以下宙弟子】
　　陈畱乐禹宣举
　　下邳朱班
　　宁阳周顺
　　沛周升仲甫
　　汶阳陈褒圣博
　　平舆谢洋子让
　　山阳丁培实坚
　　鲁戴璋元圭
　　卞王政汉方
　　钜鹿张云子平【以下宙门生】
　　瘿陶赵政元正
　　广宗捕廵升台
　　宁阳韦勳幼昌
　　馆陶张上仲举
　　馆陶王时子表
　　阴安张典少高
　　魏郡孟忠待政
　　魏郡李鎭世君
　　馆陶吴让子敬
　　馆陶文俭元节
　　馆陶乡瑱仲雎
　　邺暴香伯子
　　东武阳梁淑元祖
　　东郡赵恭和平
　　东武阳张表公方
　　东武阳滕穆奉德
　　乐平桑演仲厚
　　乐平靳京君贤
　　乐平梁布叔光
　　乐平桑显伯异
　　平邱司马规伯昌
　　下博张祺叔松
　　安平张朝公房
　　安平苏观伯台
　　堂阳张琦子异
　　安邱齐纳荥谋
　　北海吕升山甫
　　剧秦麟伯麟
　　北海如庐浮遗伯
　　剧薛顗胜辅
　　北海高氷季超
　　梁邹赵震叔政
　　梁邹徐璜幼文
　　东平陵吴进升台
　　广川李都元章
　　贝邱贺曜升进
　　魏郡许祺升明
　　馆陶史崇少贤
　　馆陶孙忠府文
　　东郡卢精子节
　　任城任景汉
　　下博张忠公直【以上释】
　　巴郡太守樊敏升达
　　东牟侯相祝长严防少通【以上金石录】
　　治顔氏春秋
　　博士河阳张君夏【后汉书】
　　司校尉鲁峻仲严
　　汝南干宝
　　沛丁直
　　魏郡马萌
　　渤海吕图
　　任城吴盛
　　陈畱诚屯
　　东郡夏侯【以上释】
　　谷梁氏传
　　谷梁赤受经于子夏作传传之荀卿卿传鲁申公申公传博士瑕邱江公公传子至孙为博士
　　按谷梁传亦援沈子之言又有尸子度即佼也佼为卫鞅师
　　江公门生
　　鲁荣广王孙
　　皓星公【皓或作浩】
　　荣广弟子
　　谏大夫郎中户将沛蔡千秋少君【又事皓星公】梁周庆幼君
　　中山太傅丁姓子孙
　　蔡千秋弟子
　　谏大夫长乐户将少陵尹更始子大司农咸
　　丁姓弟子
　　长沙太傅楚申章昌曼君
　　尹更始弟子
　　翟方进
　　房鳯
　　江博士弟子
　　胡常
　　胡常弟子
　　新讲学大夫梁萧秉君房
　　治谷梁春秋
　　韦贤
　　夏侯胜
　　侍中乐陵侯史高
　　刘向
　　中郎王亥
　　南昌尉夀春梅福子真
　　尹敏
　　钟宁君律
　　密侯霸君房
　　段肃
　　魏乐平太守麋信南山
　　吴尚书仆射丹阳唐固子正
　　晋堂邑大守张靖
　　广陵相鲁孔衍舒元
　　豫章太守顺阳范甯武子
　　论语
　　仲弓子夏等所撰定
　　治鲁论语
　　常山都尉龚奋
　　长信少府夏侯胜兄子太子少傅建
　　丞相韦贤子成
　　鲁荆州刺史扶卿
　　前将军萧望之
　　安昌侯张禹
　　治齐论语
　　昌邑中尉王吉子阳子骏治鲁论语
　　少府宋畸
　　御史大夫琅邪王卿
　　御史大夫贡禹
　　尚书令五鹿充宗
　　胶东庸谭
　　安昌侯张禹
　　治古论语
　　孔安国
　　马融
　　孝经
　　河闲顔芝藏子贞出
　　治今文孝经
　　长孙氏
　　博士江翁
　　少府后仓
　　谏大夫翼奉
　　安昌侯张禹
　　郑康成
　　治古文孝经
　　孔安国
　　马融
　　广誉
　　汉
　　韦贤以诗教授号邹鲁大儒宣帝本始三年为丞相封扶阳侯少子成复以明经厯相位故邹鲁谚曰遗子黄金满籝不如一经
　　少府五鹿充宗为梁邱易元帝好之欲考其异同令与诸易家论充宗辩口诸儒莫能抗有荐朱云者召入摄齐登堂抗首而讲音动左右故诸儒为之语曰五鹿岳岳朱云折其角
　　东海匡衡好学善诗诸儒歌曰无説诗匡鼎来匡説诗解人颐
　　河内张禹字子文成帝为太子时禹以博士授太子论语及即位以师进位丞相封安昌侯为论语章句献之诸儒为之语曰欲为论念张文
　　世祖时正旦朝贺诏令羣臣説经更相难诘义有不通辄夺其席以益通者博士戴凭重坐五十余席故京师语曰解经不穷戴侍中
　　扶风井丹字大春博学高论京师为之语曰五经纷纶井大春
　　召驯字伯春少习韩诗博通诗传以志义闻乡里语曰德行恂恂召伯春
　　杨政字子行治梁邱易与祁圣元同好俱名善説京师语曰説经铿铿杨子行论难僠僠祁圣元
　　贾逵长八尺二寸能讲左氏及五经本文以夏侯尚书教授诸儒为之语曰问事不休贾长头
　　丁鸿字孝公章帝时与桓郁贾逵等论定五经同异于北宫白虎观鸿以才高论难最明时人语曰殿中无双丁孝公
　　黄香博学经典精究道术京师号之曰天下无双江夏黄童
　　鲁丕叔陵兼通五经元和初拜赵相虽居官不废教授关东号曰五经复兴鲁叔陵
　　孔僖二子长彦季彦并明经术会徒数百故时人语曰鲁国孔氏好读经兄弟讲习皆可听学士来者有声名不过孔氏那得成
　　农杨震伯起经明博览无不穷究诸儒语曰关西孔子杨伯起
　　刘恺为太常论议常引正大义诸儒为之语曰难经伉伉刘太常
　　成都赵典仲经学孔子七经河图洛书内外靡不贯综受业者百有余人时人号曰天下才英赵仲经山阳度尚博平通京氏易古文尚书为吏清洁时人号曰海内清明度博平
　　河闲刘淑仲承少明五经隐居立精舍讲授诸生常数百人时人语曰天下德刘仲承
　　刘祐字伯祖宗室子少修操行学严氏春秋小戴礼古文尚书拜宗正三转大司农灵帝初为河南尹时人语曰天下稽古刘伯祖
　　上虞魏朗少英从博士郤仲信学春秋图纬又诣太学受五经以陈蕃荐官尚书时人语曰天下忠贞魏少英
　　议郎蔡衍字孟喜汝南项人少明经讲授以礼让化乡里时人语曰天下雅志蔡孟喜
　　鲁国孔昱世元少习尚书遭党事禁锢灵帝征拜议郎补洛阳令时人语曰海内才珍孔世元
　　瑕邱檀敷字文友家贫志清不受乡里施惠举孝廉连辟公府不就立精舍教授远方至者常数百人时人语曰海内通士檀文友
　　荆州牧刘表景升起立学校撰定五经章句时人语曰海内所称刘景升
　　荀爽年十二能通春秋论语杜乔称曰可为人师遂耽思经书庆吊不行征命不应颍川为之语曰荀氏八龙慈明无双
　　许愼字叔重博通经籍时人语曰五经无双许叔重周举字宣光博学洽闻为儒者所宗京师语曰五经纵横周宣光
　　广汉任安字定祖受孟氏易兼通数经时人称曰居今行古任定祖
　　陈嚣君期善説诗语曰关东説诗陈君期
　　许晏伟君受鲁诗于琅邪王扶改学曰许氏章句列在儒林故谚曰殿上成羣许伟君
　　折象字伯式事东平虞叔雅以道教授门人朋友自远而至时人谚曰折氏客谁朱云卿段节英中有佃子赵仲平但説天文论五经
　　魏
　　贾洪字叔业好学有才精于春秋左传与冯翊敬危材学相高众人为之语曰州中贾叔业辨论汹汹敬文通
　　晋
　　裴秀季彦着易论乐论年二十五为黄门侍郎时人语曰后进领袖有裴秀
　　宋
　　陶覆之字孙宗为太常丞习于礼凡宗庙疑义多所决定时人语曰定礼决疑问陶覆之
　　齐
　　沈驎士隐居余不吴差山讲经教授从学数十百人各营屋宇依止其侧时人语曰差【一作】山中有高士开门教授居成市
　　梁
　　贺琛为散骑常侍领尚书左丞参礼仪事每进见武帝与语常移晷刻省中语云上殿不下有贺雅琛容止娴雅故时人呼之
　　陈
　　山阴贺德仁与兄德基师事周正以文学称人为语曰学行可师贺德基文质彬彬贺德仁
　　北魏
　　崔光为孝明帝讲孝经王道业预讲安丰王延明录义时人语曰英英济济王家兄弟
　　崔暹子达拏年十三暹令儒者教其説周易两字乃集朝贵名流达拏升高坐开讲赵郡眭仲让阳屈服之暹大悦擢仲让为司徒中郎邺下为之语曰解义两行得中郎
　　北齐
　　陆乂于五经最精熟馆中谓之石经人语曰五经无对有陆乂
　　隋
　　夀张吕思礼年十四受学于徐遵明长于论难诸生为之语曰讲书论易锋难敌











　　经义考卷二百八十五
　　钦定四库全书
　　经义考卷二百八十六
　　翰林院检讨朱尊撰
　　宣讲【阙】
　　立学【阙】
　　【阙】









　　经义考卷二百八十六
<史部,目录类,经籍之属,经义考>
　　钦定四库全书
　　经义考卷二百八十七
　　翰林院检讨朱尊撰
　　刋石【一】
　　汉一字石经
　　隋志一字石经周易一卷【七録三卷】一字石经尚书六卷【唐志五卷七録有今字石经郑氏尚书八卷亡】一字石经鲁诗六卷【七録有毛诗三卷亡】一字石经仪礼九卷【唐志四卷】一字石经春秋一卷一字石经公羊传九卷一字石经论语一卷【七録二卷唐志同】
　　佚
　　后汉书灵帝本纪熹平四年春三月诏诸儒正五经文字刻石立于太学门外
　　蔡邕传蔡邕字伯喈陈留圉人拜中郎挍书东观迁议郎邕以经籍去圣久逺文字多谬俗儒穿凿疑误后学熹平四年乃与五官中郎将堂谿典光禄大夫杨赐谏议大夫马日防议郎张驯韩説太史令单飏等奏求正定六经文字灵帝许之邕乃自书丹于碑使工镌刻立于太学门外于是后儒晚学咸取正焉碑始立观视及摹写者车乘日千余两塡塞街陌摰虞三辅决録注马日防字翁叔马融之族子少传融业歴位九卿遂登台辅【魏志官太傅】
　　后汉书韩说传说字叔儒防稽山隂人举孝廉中平二年迁江夏太守
　　单飏传飏字武宣山阳湖陆人举孝亷稍迁太史令出为汉中太守
　　张驯传张驯字子儁济隂定陶人辟公府举高第拜议郎与蔡邕共奏定六经文字擢拜侍中光和七年徴拜尚书迁大司农
