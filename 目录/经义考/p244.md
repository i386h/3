<!-- { "loadSidebar": true } -->
　　家翁曰何休公羊传外多生支节失公羊之本防吕大圭曰春秋三传何范杜三家各自为説而説之谬者莫如何休如元年春王正月公羊不过曰君之始年尔何休则曰春秋纪新王受命于鲁滕侯卒不名不过曰滕防国而侯不嫌也而休则曰春秋王鲁托隐公以为始黜周王鲁公羊未有明文也而休乃倡之其诬圣人也甚矣公羊曰母弟称弟母兄称兄此其言已有失矣而休又从为之説曰春秋变周之文从商之质质家亲亲明当亲厚于羣公子也使后世有亲厚于同母弟兄而薄于父之枝叶者未必不由斯言启之公羊曰立适以长不以贤立子以贵不以长此言固有据而何休乃为之説曰嫡子有孙而死质家亲亲先立弟文家尊尊先立孙使后世有惑于质文之异而嫡庶互争者未必非斯语祸之其释防戎之文则曰王者不治夷狄录戎者来者勿拒去者勿追也春秋之作本以正夫夷夏之分乃谓之不治可乎其释天王使来归赗之义则曰王者据土与诸侯分职俱南靣而治有不纯臣之义春秋之作本以正君臣之分乃谓有不纯臣之义可乎隐三年春二月己巳日有食之公羊不过曰记异也而何休则曰是后卫州吁弑其君诸侯初僭桓元年秋大水公羊不过曰记灾也而休则曰先是桓簒隐与专易朝宿之地阴逆与怨气所致而凡地震山崩星雹雨雪螽螟彗孛之类莫不推寻其致变之由考验其为异之应其不合者必强为之説春秋纪灾异而不説其应曽若是之碎磔裂乎若此之类不一而足凡皆休之妄也愚观三子之释传惟范寗差少过其于谷梁之义有未安者辄曰寗未详盖讥之也而何休则曲为之説适以增公羊之过尔故曰范寗谷梁之忠臣何休公羊之罪人也
　　黄泽曰近世説春秋谓孔子用夏正考之三传未尝有夏正之説何休最好异论如黜周王鲁之类甚多若果用夏正则何氏自应张大其事今其释公羊传亦止用周正如冬十一月有星孛于东方何氏云周十一月夏九月日在房心是也程子以后学者始有用夏正之説然三传皆用周正若用夏时则三传皆当废矣
　　春秋公羊墨守
　　隋志十四卷【唐志一卷髙丽史十五卷】
　　佚
　　春秋左氏膏肓
　　隋志十卷【崇文揔目九卷中兴书目第七卷阙】
　　佚
　　崇文緫目汉司空掾何休始撰答贾逵事因记左氏所短遂颇流布学者称之后更删补为定今每事左方辄附郑康成之学因引郑説窜何书云今残缺第七卷亡
　　陈振孙曰何休着公羊墨守等三书郑康成作鍼膏肓起废疾发墨守以排之今其书多不存惟范寗谷梁集解载休之説而郑君释之当是所谓起废疾者今此书并存二家之言意亦后人所録馆阁书目阙第七篇今本亦正阙宣公而于第六卷分文十六年以后为第七卷当并合其十卷止于昭公亦阙定哀固非全书也而错误殆未可读未有他本可正
　　春秋谷梁废疾
　　隋志三卷
　　佚
　　后汉书郑传时任城何休好公羊学遂着公羊墨守左氏膏肓谷梁废疾乃发墨守鍼膏肓起废疾休见而叹曰康成入我室操我矛以伐我乎
　　隋志何休撰郑释张靖笺
　　春秋汉议
　　隋志十二卷
　　佚
　　春秋公羊文谥例
　　隋志一卷
　　佚
　　徐彦曰何氏作文谥例有五始三科九防七等六辅二类七缺之义三科九防者新周故宋以春秋当新王此一科三防也所见异辞所闻异辞所传闻异辞二科六防也内其国而外诸夏内诸夏而外夷是三科九防也按宋氏之注春秋説三科者一曰张三世二曰存三统三曰异外内是三科也九防者一曰时二曰月三曰日四曰王五曰天王六曰天子七曰讥八曰贬九曰絶时与月日详畧之防也王与天王天子是录远近亲疎之防也讥与贬絶则轻重之防也宋氏此説贤者择之可也五始者元年春王正月公即位是也七等者州国氏人名字子是也六辅者公辅天子卿辅公大夫辅卿士辅大夫京师辅君诸夏辅京师是也二类者人事与灾异是也七缺者惠公妃匹不正隐桓之祸生是为夫之道缺也文姜淫而害夫为妇之道缺也大夫无罪而致戮为君之道缺也臣而害上为臣之道缺也晋侯杀其世子申生宋公杀其世子痤为父之道缺也楚世子商臣弑其君髠蔡世子般弑其君固为子之道缺也桓八年正月己卯烝桓十四年八月乙亥尝僖三十一年夏四月四卜郊不从乃免牲犹三望郊祀不修周公之礼缺是为七缺也矣
　　春秋公羊传条例
　　七録一卷
　　佚
　　春秋议
　　隋志十卷
　　佚
　　服氏【防】春秋左氏传解义
　　隋志三十一卷【唐志释文三十卷】
　　佚
　　春秋左氏膏肓释疴
　　隋志十卷【唐志五卷】
　　佚
　　按刘昭注续汉书礼仪志引春秋释疴文曰汉家郡守行大夫礼鼎俎笾豆工歌县
　　春秋汉议駮
　　七録二卷【唐志十一卷】
　　佚
　　春秋成长説
　　隋志九卷【唐志七卷】
　　佚
　　春秋塞难
　　隋志三卷
　　未见
　　春秋音隐
　　唐志一卷
　　佚
　　汉南纪服防字子愼河南荥阳人少行清苦为诸生尤明春秋左氏传为作训解举孝亷为尚书郎九江太守
　　后汉书服防入太学受业作春秋左氏传解行之至今又以左传駮何休之所议汉事十六条中平末拜九江太守
　　世説郑欲注春秋传尚未成时行与服子愼遇宿过舍先未相识服在外车上与人説已注传意听之良乆多与已同就车与语曰吾乆欲注尚未了听君向言多与吾同今当尽以所注与君遂为服氏注　又曰服防既善春秋将为注欲参考同异闻崔列集门生讲传遂匿姓名为烈门人赁作食每当至讲时辄窃听户壁间既知不能逾已稍共诸生叙其短长烈闻不测何人然素闻防名意疑之明早徃及未寤便呼子愼子愼防不觉惊应遂相与友善隋书诸儒传左氏者甚众其后贾逵服防并为训解至魏遂行于世晋杜预又为经传集解服防杜预注俱立国学而后学惟传服义至隋杜时盛行服义寖防今殆无师説
　　北史河北诸儒能通春秋者并服子愼所注其河外诸生俱服膺杜氏大抵河北所为章句好尚互有不同江左左传则杜元凯河洛左传则服子愼要其防归殊方同致矣
　　应氏【劭】春秋断狱
　　佚
　　后汉书应劭字仲远【汝南南顿人】中平六年拜太山太守撰具律本章句尚书旧事廷尉板令决事比例司徒都目五曹诏书及春秋断狱凡二百五十篇蠲去复重为之节文又集駮义三十篇以类相从凡八十二事
　　刘氏【陶】春秋条例
　　佚
　　后汉书灵帝诏陶次第春秋条例
　　延氏【笃】左氏传注
　　佚
　　陆德明曰京兆尹延笃受左氏于贾逵之孙伯升因而注之
　　郑氏春秋左氏分野
　　七录一卷
　　佚
　　春秋十二公名
　　七録一卷
　　佚
　　駮何氏汉议
　　隋志二卷
　　佚
　　駮何氏汉议叙
　　隋志一卷
　　佚
　　王晢曰郑康成不为章句特縁何氏兴辞曲为二传解纷不顾圣人大防
　　荀氏【爽】春秋公羊问答
　　七録五卷【唐志同】
　　佚
　　隋书荀爽问魏安平太守徐钦答
　　春秋条例
　　佚
　　后汉书爽着春秋条例又作公羊问
　　颍氏【容】春秋释例
　　隋志十卷【唐志七巻】
　　佚
　　后汉书颍容字子严陈国长平人善春秋左氏师事太尉杨赐郡举孝亷州辟公车皆不就初平中避乱荆州刘表以为武陵太守不肯起着春秋左氏条例五万余言
　　孔颍达曰光武中兴以后陈元郑众贾逵马融延笃彭仲博许惠卿服防颍容之徒皆传左氏春秋魏世则王肃董遇为之注　又曰颍子严比于刘贾之徒学识虽复浅近然注述春秋名为一家
　　按初学记引颍氏释例文云告朔行政谓之明堂又云周公朝诸侯于明堂太庙与明堂一体也
　　王氏【玢】春秋左氏达义【新唐志作达长义】
　　七録一卷
　　佚
　　隋书王玢汉司徒掾
　　彭氏【汪】左氏竒説
　　佚
　　陆德明曰汝南彭汪字仲博记先师竒説及旧注
　　孔氏【融】春秋杂议难
　　七録五卷
　　佚
　　许氏【淑】左氏传注解
　　佚
　　陆德明曰太中大夫许淑字惠卿魏郡人
　　谢氏【该】左氏解释
　　佚
　　后汉书谢该字文仪南阳章陵人善明春秋左氏门徒数百千人建安中河东人乐详条左氏疑滞数十事以问该皆为通解之名为谢氏释行于世仕为公车司马令少府孔融荐之拜议郎
　　段氏【肃】春秋谷梁传注
　　隋志十四巻【唐志十三卷】
　　佚
　　陆德明曰不知何人
　　隋书疑汉人
　　李氏【譔】左氏指归
　　佚
　　华阳国志李譔字仲钦涪人为太子中庶子右中郎将着左氏注解依则贾马异于郑
　　陆德明曰梓潼李仲钦着左氏指归

　　经义考巻一百七十二
　　钦定四库全书
　　经义考卷一百七十三
　　翰林院检讨朱彞尊撰
　　春秋【六】
　　魏高贵乡公左氏音
　　七录三巻
　　佚
　　陆德明曰曹髦字士彦魏废帝
　　王氏【朗】春秋左氏传注
　　隋志十二卷【唐志十卷】
　　佚
　　春秋左氏释駮
　　七录一卷
　　佚
　　董氏【遇】春秋左氏传章句
　　隋志三十卷
　　佚
　　乐氏【详】左氏问
　　佚
　　魏畧详字文载少好学建安初闻南郡谢该善左氏传乃从南阳歩诣该问疑难诸要今左氏乐氏问七十二事详所撰也黄初中徴拜博士
　　王氏【肃】春秋左氏传注
　　隋志三十卷
　　佚
　　稽氏【康】春秋左氏传音
　　隋志三巻
　　佚
　　麋氏【信】春秋説要
　　隋志十卷
　　佚
　　理何氏汉议
　　隋志二卷
　　佚
　　谷梁传注
　　隋志十二巻
　　佚
　　陆德明曰信字南山东海人魏乐平太守
　　韩氏【益】春秋三传论
　　隋志十卷
　　佚
　　隋书魏大长春秋韩益撰
　　曹氏【躭】春秋左氏音
　　七录四巻
　　佚
　　孙氏【炎】春秋例
　　佚
　　杜氏【寛】春秋左氏传解
　　佚
　　唐氏【固】春秋谷梁传注
　　隋志十三巻【释文序录十二巻】
　　佚
　　春秋公羊传注
　　佚
　　吴录固字子正
　　吴志丹阳唐固修身积学称为儒者着国语公羊谷梁传注讲授常数十人权为吴王拜固议郎黄武四年为尚书仆射
　　士氏【爕】春秋传注
　　隋志十一巻
　　佚
　　吴志士爕字彦威苍梧广信人少游学京师事颍川刘子竒治左氏春秋补尚书郎迁交趾太守躭翫春秋为之注解陈国袁徽与尚书令荀彧书曰交趾士府君官事小阕辄翫习书传春秋左氏传尤简练精微吾数以咨问传中诸疑皆有师説意思甚宻又尚书兼通古今大义详备闻京师古今之学是非忿争今欲条左氏尚书长义上之其见称如此
　　张氏【昭】春秋左氏传解
　　佚
　　吴志张昭字子布彭城人从白侯子安受左氏春秋孙策命为长史复为权长史魏封权吴王拜昭绥远将军封由拳侯权既称尊号更拜辅吴将军班亚三司改封娄侯在里宅无事乃着春秋左氏传解及论语注
　　鲜于公春秋公羊解序
　　隋志一巻
　　佚
　　刁氏春秋公羊例序
　　隋志五卷
　　佚
