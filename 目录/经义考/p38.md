<!-- { "loadSidebar": true } -->
　　万姓谱日休字虚中舒人撰易觧春秋解春秋名义按昆山叶氏菉竹堂目载日休书凡九册名曰凖系易象
　　林氏【维屏】榕台易论
　　佚
　　闽书林维屛字邦援福建人通性理学于易诗书尤有造诣梁克家判福州延礼郡庠讲道授业所着有易春秋论学者称榕台先生
　　按榕台林氏易説有本论六十四卦论李氏学易记熊氏本义集成皆尝引之
　　郭氏【彦逢】易辨説
　　十篇
　　佚
　　周必大曰庐陵郭彦逢着易辨十篇自乾卦至系辞皆爲训説
　　赵氏【彦真】易集觧
　　五卷
　　佚
　　陆游志墓曰彦真一名彦能以淳熈新制改今名胄出宣祖昭武皇帝之后举进士通判袁州知兴化州未到郡而卒有易觧五卷
　　黄氏【顔荣】易説
　　佚
　　闽书顔荣字全仁福清人着易春秋论语説莆人宗之称蘖山先生林栗传其学
　　兰氏【廷瑞】渔樵易觧
　　十二卷
　　佚
　　胡一桂曰廷瑞字惠卿渔樵易解十二卷自序称白云溪笺释上下经六卷系辞二卷説序杂一卷图説二卷外编一卷自谓于先儒未尝蹈袭未尝求异惟其是而已始于绍兴己卯成于淳熈己酉三十余年又撰日月运行二图説一编
　　李氏【椿】周易观画
　　宋志二卷
　　佚
　　宋史李椿字夀翁洺州永平人待制显谟阁知潭州湖南安抚使进敷文阁直学士致仕椿年三十始学易其言于朝廷措诸行事皆易之用卒朱熹铭其墓谓其逆知得失不假蓍不阿主好不诡时誉云朱子曰侍郎李公翫心于易尝为上言天地变化万物终始君臣父子夫妇之道性命之理幽明之故死生之説尽偹于易不当求之无父无君之言以伤俗化其言虽约功实倍于韩子至其生平大节则不惟进退险夷一无可憾而超然于生死之际足以明吾道之有人而信其言之不妄矣
　　杨万里曰椿年三十始学易有得不着训传或先儒未言则述之
　　魏了翁序曰故吏部侍郎广平李公尝大书六十四卦之象于屋壁玩之三月而有得焉于是为书题曰观画所见既自序所以作厥七十年其孙大谦守邵则公观画之地也是书久失而俄得故不无烂脱大谦又叙所以然而属予申其义呜呼得于画而不滞于辞亦可谓善观易矣易言六画六爻六位六虚是四者相近而不同盖爻者动也専指九六则父母之策也画者卦也兼七八九六则包男女之策也总而言之画即爲爻析而言之爻与画异画之见者又爲位爻之变者又爲虚故曰变动不居周流六虚位从爻而爲虚也曰六画成卦六位成章虚从画而爲位也然其实皆自竒偶之画始竒偶则太极之分者也今李公之于易不观诸辞而观诸画不惑乎诸儒之异传而求诸心目之良能虽兼收众善而片词折衷皆纯体独得之妙虽不离乎变伏反之等而因体明用无牵合傅会之烦至于发二五刚柔之义斥异端邪遁之説则进而告君退而省已造次必是秦汉以来爲易者多矣顾拳拳乎诸葛氏之出处则又举一隅以明易道之用有非占毕陋儒所能尽识呜呼斯亦异乎世之所谓读易矣公名椿字夀翁师友渊源所自则文定胡公云
　　刘清之曰李公尉衡山时游胡文定之门
　　胡一桂曰书名观画多逐卦摘觧
　　薛氏【季宣】古文周易
　　十二卷
　　佚
　　季宣序曰古易经二篇彖象文言系辞説卦序卦杂卦总十篇以参挍别异同定着十二篇皆已刋正可诵读也道隠久矣书存而着可即之见道者圣人之遗经不幸遭秦絶学举煨烬无完书惟易号数术家故独免而传后包羲之卦文王周公之辞仲尼之赞于是乎具在天岂有意斯文哉何其保之之固也他经虽妙难拟要皆自易出也夫礼乐王政之纪纲诗书春秋其已事也凡名教声音性命事物之理非易无自见也六经之道易为之宗故他经亡而传不殊其书之存也假易亡其数卦其害将可言哉天之所以相后人如何其至于六经大难之际廼保易全之而人有重不幸者易师爲之也夫易之爲书广大悉备尽天地万物之道也辞占象数皆其一物而易师者析之以教虽互有啓发于义驳矣易道隠其肇兹乎且八卦条陈六爻咸列系辞其下易之故也仲尼赞述其义未尝不错以成文分系卦爻非其防矣欲眀圣人之意舎故书何稽乎是以差次其书尽复于古古文不可得见故以正写之判文言爲二篇象有小大之别易经无义不足辨焉惟文言一篇旧失其序虽先儒谓次彖象或以爲次系辞以理言之皆非其旧夫乾坤易之门也非乾坤无以见易故以文言起之而系之彖辞象若系辞之后恐非必然先儒所云盖即今文以求故也今文布彖象卦爻之下故文言不得不居后非元在后也虽然不敢以己见爲必得姑从其近是者之次以待后之明哲若夫传注之失得在所不论
　　浙江通志薛季宣字士龙永嘉人以荐爲大理寺主簿出知湖州改常州
　　郭氏【缜】易春秋
　　二十卷
　　未见【一斋书目有】
　　闽书郭缜字天锡浦城人上杭簿留意邵雍象数之学兼取杨雍所据列山易以章会綂元推之久而成书名易春秋按图布卦计二十万言厘为二十卷总之以图隆兴纪元以其书上方议推恩而卒
　　罗氏【泌】易説
　　佚
　　按丁氏大衍索隠引用其説
　　程氏【大昌】易原
　　宋志十卷
　　佚
　　中兴舘阁録程大昌字泰之新安人赵逵榜进士淳熈二年四月除秘书少监三年权刑部侍郎
　　陈振孙曰易原首论天地五十有五之数防之河图洛书大衍之异同以此爲易之原也以及卦变揲法皆有图论徃徃断以己见出先儒之外
　　按篁墩程氏辑新安文献志载有三篇
　　余氏【端礼】周易啓防
　　佚
　　宋史余端礼字处恭衢州龙游人绍兴二十七年第进士荐为监察御史宁宗即位知枢密院事改防知政事进左丞相薨赠太傅諡忠肃
　　髙氏【昙】易説
　　二十卷
　　佚
　　中兴舘阁续録髙昙字子云长乐人绍兴三十年进士及第淳熈十三年除秘书郎十三年转著作郎终朝散郎













　　经义考卷二十六
　　钦定四库全书
　　经义考卷二十七
　　翰林院检讨朱彝尊撰
　　易【二十六】
　　杨氏【简】慈湖易解
　　十卷
　　存
　　已易
　　宋志一卷
　　存
　　易学啓蔽
　　未见
　　简自序易觧曰夏后氏之易曰连山连山者以重艮爲首商人之易曰归藏归藏者以重坤爲首周人之易曰周易以重干爲首周礼太卜之官曰其经卦皆八其别皆六十有四其卦之重也久矣先儒谓文王重之非也孔子之时归藏之易犹存故曰之宋而得坤干焉于戏至哉合三易而观之而后八卦之妙大易之用混然一贯之道昭昭于天下矣而诸儒言易率以干爲大坤次之震坎艮防离兑又次之噫嘻末矣者易之也者易之也其纯者名之曰干其纯者名之曰坤其杂者名之曰震坎艮防离兑其实名易之异名初无夲末精粗大小之殊也故孔子曰吾道一以贯之子思亦曰天地之道其爲物不贰八卦者易道之变也而六十四卦者又变化中之变化也物有大小道无大小徳有优劣道无优劣其心通者洞见天地人物尽在吾性量之中而天地人物之变化皆吾性之变化尚何夲末精粗大小之间虽説卦有父母六子之称其道未尝不一大传曰百姓日用而不知君子小人之所日用者亦一也惟有知不知之分尔
　　赵彦悈已易后序曰先生挈古圣所指以诏学者遂成此书知有此书者众好者鲜彦悈事先生旧矣顷丞吉水邑士曽定逺笃信好学久藏此书一日携示彦悈曰先生推明心量之大使人读之万理备具思与朋友刋诸版俾彦悈书于后噫定逺其有得于先生之言乎
　　曾熠已易后序曰杨先生已易曩先生宰乐平时尝加改订熠得其夲因谒知丞赵公是正之锓木以贻同志或者犹谓先生复有所改近赵公爲转致诸先生之前而先生不复加损则此爲定本矣夫六经论语之书言天下之义偹矣迨孟氏兴而复出性善养气之説自孟氏没更秦歴汉以至于今前圣之意隠然而未发者乃有横渠之西铭虽然西铭之意认天地爲一家而已易一书悟天地爲一己其流行发见精觕毕偹厥功益大学者诚能沉潜而反复之其于一理浑然之中知其万物森然莫不具在反诸吾身觉其机之动而体验推放之虽驯造圣贤之域可也胡一桂曰已易一卷只作一大篇自包羲氏一画阳一画隂论起至八卦六十四卦爻辞大要谓易者已也以易爲书不以易爲己不可也桐江詹阜民子南刻之新安郡斋
　　舘阁续録简字敬仲庆元府慈谿人乾道五年进士及第嘉泰五年除著作郎为将作少监
　　宋史简以寳谟阁学士太中大夫致仕所着有冠记昏记丧礼家记家祭记释菜礼记已易等书
　　张云章曰敬仲象山之髙第易传不无了义然于中正之道则戾矣己易大意以爲易者已也隂阳者已之变化耳目者已之日月仁义礼知者已之四象恻隠羞恶辞让是非者已之八卦也推而衍之则六十四卦三百八十四爻皆在于我可谓易简而不待外求矣其书只作一大篇
　　王氏【炎】读易笔记
　　宋志八卷【通考九卷】
　　佚
　　易数稽疑
　　佚
