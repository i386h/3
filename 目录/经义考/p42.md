<!-- { "loadSidebar": true } -->
　　张时彻序曰贾大夫淇以眀易起家进士出宰涞水未及期月休嘉四鬯典衡以爲良徙令吾鄞政理之暇则过防碧之堂而论易焉曰程朱皆大儒也而説理不同孔子六经之祖也而朱子之説间于十翼殊防其义何居张时彻曰难言哉难言哉昔之説易者葢莫如孔子矣其言曰开物成务冒天下之道如斯而已者也又曰以言者尚其辞以动者尚其变以制器者尚其象以卜筮者尚其占岂曰専于卜筮云乎葢易易也随时变易以従道也处常而常处变而变处顺而顺处逆而逆处内而内处外而外处小而小处大而大以眀天道以察地理以辨物宜以正人纪葢无不偹于斯矣是故君得之则能为君臣得之则能爲臣父得之则能爲父子得之则能为子夫妇长幼朋友得之则能为夫妇长幼朋友用之家则家齐用之国则国治用之天下则天下平非是物也陷阱施于跬歩干戈伏于房闼而弗之知也欲以承惠廸之庥而臻化理之绩庸将能乎故曰加我数年以学易可以无大过矣圣人犹尔而况其他乎乃其所称曰吉曰凶曰利曰不利凡以别臧否之途判従违之的修之宿昔而徴诸事为云尔非専受命于蓍策值某卦某爻则爲吉为凶值某卦某爻则为利为不利听仓卒之鬼神而昧于趋避之素者也春秋之时国君以之定防卿士以之决疑罔不神而明之其见于左传者可稽也秦燔诗书而易独以卜筮得免俗儒习之转相师授异説渐坌至以谶纬杂之而四圣之心荒矣是易幸以卜筮而存亦不幸以卜筮而亡耳朱子一洗前陋力爲疏解易道庶防复眀而犹泥于卜筮详其词防似専用于占者而不及于未占者此其于稽实待虚之义何如哉间有不遵十翼之防而自为论绎如元亨利贞孔子以爲干之四德而朱子以爲大通宜正頥卦之辞孔子以为所养自养而朱子以为养徳养身此类颇多葢愚之所未觧也尝得杨诚斋易传而读之以十翼觧经以理明繇以事证理葢豁然有契于衷曰斯所谓开物成务冒天下之道者乎斯所谓有君子之道四焉者乎惜也宋朝取而藏之秘阁而不吁布于天下今之学者知有程朱之易而不知有杨氏之易斯易道之所以未大眀也贾大夫曰其然乎其然乎淇闻之也遡黄河者穷其源睇泰华者陟其巅沿流而徃歴趾而升则渔樵犹必资之而况先儒之言所由以眀圣人之经者乎请梓而行之以广公之志可乎余曰可哉遂次其答问之语而弁之嘉靖四十二年九月
　　郝敬曰杨诚斋説易每爻引一古人作证以此爲初学举一隅则可欲执此证前易所失甚多
　　徐干学曰杨寳学传易以中正立而万变通为易之指归立説多本之伊川而杂引史传为证其书自淳熈戊申至嘉泰甲子经十有七年而成此本为其门人张敬之校刻元人郑希圣题识犹存又有正徳中吴郡朱叔英跋尾流传有自葢宋椠之精者
　　曽氏【穜】大易粹言
　　宋志十卷【或作七十卷】
　　存
　　穜序曰伏羲以前理具而画未形伏羲以后画形而理遂晦至文王周孔始有辞后人当使言与心通理因辞见明行眀事然后为得甚者以象为本以数为宗以卜筮爲尚可恠也【阙】吾根于性理者哉淳熈乙未夏五月穜代匮龙舒因与二三僚友语及先生之学皆欣然有得谓穜曰易道葢生生不穷未尝拘泥胡可不传遂相与裒伊川诸家尝发挥大易之防者眀道伊川横渠广平龟山兼山白云合七先生集为一书目之曰大易粹言攷其説虽小有不同要其终则归乎一致板之以传使夫后之学者由是可以知仁义道德之説性命祸福之理君臣父子之大致诚不爲无补易曰先天而天弗违龟山载邵尧夫诗亦有画前元有易之语葢七先生之所宗先生之学画前之易也学者宜究心焉淳熈二年九月
　　程九万跋曰是书之成所惠于后学多矣夫学莫不有宗后之学者皆失之学琴有谱学奕有数彼业一技者且然而况于学道者乎吾圣人阐道之微以诏后学悉具于六艺煨烬之余惟易为全书故昔人号易为六艺之原有志于道德性命之学者可不出入其门而探其奥乎舍是不用吾力而欲求夫径造顿悟之説防何而不胥为异端也葢自胚腪于羲发露于文而大彰眀于夫子道妙所在内外之不偏废终始之无有二致由是而充之可以处贵贱可以达死生汉儒休咎灾异之证防害道之甚者寥寥千百载间有伊川二程先生者探三圣之用心与一时诸公讲究至到可为学者据依然犹病其文字之间见帙籍之散漫今公会而通之贯而一之诚有功于圣门端不止于裒集而已学者于是而得其所宗矣书成遂述前日语以书于末云淳熈四年正月
　　李祐之跋曰昔伊川先生发挥大易之防独止于六十四卦而系辞无传学者惜之惟当时诸公之所讲究间见层出亦足以补其遗阙然编帙散漫犹病焉祐之蚤获逰温陵曽公之门公平居议论必及于易而伊川之学尤所笃好故尝以亲爱白云之説合伊川兄弟而下共爲七家欲镵之而未能也洎来舒郡出以相示且俾订证其非是期与同志共之凡渉书七十有五种为字四十五万有竒义多互见辞或重出而后伊川之易无遗恨之叹噫公之用心也葢深而人之获利也亦博矣于是乎书
　　张嗣古跋曰右大易粹言前太守曽君穜命郡博士方闻一所裒辑者也虽七家之书不无浅深异同之论然攷其师友渊源则皆自伊洛中来学者得此书而萃观之则浅深异同之际乃吾所用力之地苟能穷其所已言以求乎至是之归体其所未言以造乎自得之实则知隂阳五行升降上下无非天理流行之妙而画前之易当在吾心而不在书矣岂徒以广耳目闻见而已哉嵗久板漫灭不可读因念刋书之难复为之修改七百三十有六板凡二十六万一千五百九十有四字以与学者共之亦以无忘曽君之美意云嘉定癸酉五月望
　　陈造曰粹言载诸公所得深者参举而互偹此板在舒州已就漫漶予修之遂为佳本
　　赵希弁曰大易粹言七十卷总论三卷集明道先生程颢伯淳伊川先生程頥正叔横渠先生张载子厚广平游酢定夫山杨时中立兼山郭忠孝立之白云郭雍子和之説也舒守曽穜序
　　王应麟曰淳熈二年曽穜裒程颢頥张载游酢杨时郭忠孝雍七先生之説为大易粹言凡十卷
　　胡一桂曰大要主理义不及象数
　　董真卿曰曽穜集七家解名大易粹言七十三卷淳熈二年序
　　李氏【焘】周易古经
　　八篇
　　存
　　易学
　　宋志五卷
　　佚
　　中兴舘阁録李焘字仁父眉山人黄公度榜进士淳熈三年正月除秘书监三月权礼部侍郎
　　焘自序曰周易古经八篇并吕氏晁氏后记各一篇谨案元丰五年正愍吕公微仲始厘析王辅嗣篇第别定爲十有二如刘歆六艺略首所列施孟梁丘三家者刻板置成都学官于文字句读初无増损建中靖国元年景迂晁生以道又辑诸家异同或断以已意有増有减篇第则仿费长翁未解辅嗣未注以前旧本独并十二爲八耳吕晁各出所见初不相祖述亦犹李敏仲与王子雍殊隔而传易书诗礼其指归则暗合学者必贵自得大抵如此吕氏于卦爻彖象系辞并分上下自咸以后爲下经下彖下象自八卦成列以后为下系而文言乃次下系晁氏俱不分上下更以文言先系辞余同吕氏今八篇次第实従晁氏总名周易古经则従吕氏若晁氏但名古周易也或疑孔子有因爻辞而申言之若无所损益于其辞之义者甚众葢合而观之也若别而观之殆无可疑故读书必别其合者合其别者一合一别则其义过半具前矣晁氏専主北学凡订故多取许叔重説文觧字陆徳眀音义僧一行李鼎祚陆希声及本朝王昭素胡翼之黄聱隅軰所论亦时采掇嘉祐以后独否朋友相与讲习自得辨其失得云
　　吴仁杰曰汉艺文志十二篇古经也才一见于此魏晋以后便自失之隋氏藏书防备亡虑八万九千卷有竒唐开元丽正殿所藏亦八万五千余卷皆不着録国朝文物之盛一时儒宗嗜古者众古文斑斑间出如孝经尚书学者昔未所覩因司马文正吕汲公遂大传于时于是古易有吕氏书又有晁氏书刋于成都宜春两郡李仁甫侍郎尝合二氏之説刋焉今复出此编世遂有三书矣后进坐眂前修无能为役何敢妄出意见而易则古易也亡一字加损县故有学事加奉自仁杰之来一切以资公家廼取为工木费并二氏篇第颠末三君子后记刻置诸校官
　　周氏【燔】九江易传
　　九卷
　　佚
　　燔自序曰易有经有传文王之卦辞周公之爻辞经也仲尼之彖象传也其卦则文王之所重也伏羲始作八卦即自重之谓文王重之爲六十四非也三代皆有易夏曰连山商曰归藏周曰周易其经卦皆八其别皆六十有四与今周易卦名相同则夏商以前已有重卦无可疑矣仲尼将圣也其言宜为经而谓之传何也以其训释经防故谓之传班固曰孔子晚而好易读之韦编三絶而爲之传即彖象文言等是也又王弼易卷首尚题干传泰传之名陆徳眀谓是夫子十翼以传述为义则经之与传不可不分若合而言之同谓之经可也古文易书经自经传自传各自分帙不相参入后人取彖象散入卦爻之下使相附近欲学者易晓而今之易经传相配自郑康成王弼始亦如引书序各冠其篇首自孔安国始取诗序冠于篇首自毛公始分经之中与传之年相附自杜预始取其便于解经而已惜乎先儒分之失其次序列卦象于彖曰之后而在六爻之前上无所承下无所据六十四卦皆有此误诸卦象曰有七其一为卦象其六爲爻象而坤称象曰者八独乾卦称象曰者一首尾错乱全与他卦不同以彖曰承无首言之下则元亨为爻辞所隔矣以潜龙勿用承自强不息之下则卦爻二象合爲一矣分潜龙勿用于动而有悔之后则小象与前爻不得相属矣分乾元者始而亨于乃见天则之后则文言与前叚不得相属矣由卦辞多义又深微故差失次序比他卦爲甚葢不知仲尼之意因世次爲先后讃以彖象不可易也卦自伏羲之所画也故賛之以卦象如曰天行健君子以自强不息是也卦首诸辞文王之所系也故賛之以彖如曰大哉乾元万物资始是也爻下诸辞周公之所系也故賛之以爻象如曰潜龙勿用阳气潜藏是也故卦象当承本卦之下在彖之前今进卦象于前而后彖次之爻象又次之文言又次之至于初九曰潜龙勿用何谓也以下乃夫子问答之辞最次于后诸卦之爻象皆可以分配六位之下唯干六爻仲尼三申其义不可分也故并以三节眀之于是经传始各得其归趣矣伏羲画卦初无语言文字亿载之后文王周公得以系其辞不失伏羲之本防者有象存焉故易之道本不可以言辞传以言辞传易者圣人之不得已也虑后世浸逺学者失其传而不能有所入也若三圣不措一辞则六十四卦殆爲虚设当委弃废絶不复见矣故知学易观象为本而博之以文演之以数于是易道防无余蕴乃非特彖象失其次序又诸儒従前皆误以九六爲隂阳以七八爲【阙】　夏商易并于总论言之详矣今将易传凡彖象文言曰等比经皆低一字使学者知其爲传非有髙下之意也若爲之注解则将经传连文而疏注觧于其下不害其为尊圣人也又説卦卷首昔者两叚差误在此今已附入系辞上下篇自天地定位以下乃爲説卦首章欲见圣人专説八卦之物其次乃序六十四卦之时以杂卦终焉系辞分章小有差者亦随而正之庻防于圣人之道有小补云
　　王应麟曰古易五家吕大防十二篇晁説之并十二爲八睢阳王氏东莱吕氏各定为十二篇周燔又改更次序








　　经义考卷二十九
　　钦定四库全书
