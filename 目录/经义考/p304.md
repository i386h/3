<!-- { "loadSidebar": true } -->
　　寅自序曰道一而已而有中偏大小正邪粹駮之不同何也中故大大故正正故粹粹故一彼狭小偏私僻邪駮杂为道者失也其所以失或由师或由凿智或由气禀故自殊轨交骛而不返道无是也先圣先师为此所以有教救学者于多岐欲归之于至当故曰吾道一以贯之一者仁也圣门之徒皆学为仁夫子言行莫非仁也其在论语者着矣某年十六七见先君书案上有河南语録上蔡谢公山杨公论语解间窃观之乃异乎塾之业一日请诸塾师曰河南杨谢所说与王氏父子谁贤塾师曰彼不利于应科举尔将趋舍选则当遵王氏于时某未能树立而辄萌好恶矣既游庠序方崇忌讳肆謟谀歌功颂徳陵跨唐虞或道史书及李杜诗章乱离之句则众以讪谤操切之才二十年川壅大决睦盗猝兴势揺嵩岱然后信王氏学术不本于仁穿穴碎破以召不仁之祸也当兹时天子临轩防士收采谠言党禁向弛于是邵康节皇极书张横渠正防篇河南先生诸经说元祐忠贤言论风防稍出好之者往往传写袭藏若获希世之寳而谢公语解则已锓板盛行噫此岂人力也哉后四载嵗在乙巳金人南牧慢书腾闻诏音夜颁引慝孙位靖康元禩遂撤王安石配食坐像废字说勿得用俾学者兼用先儒收召遗老佚贤欲改更化虽狂澜既倒捧土莫遏而遗书幸存出于良知者如济贯河终不泯灭然后益信仁者人之本心大中至正是是昭昭未尝亡也人自不求耳今皇帝智勇中兴灼知祸败之衅本由王氏以其所学迷误天下变乱宪章得罪宗庙于是诏三省政事并遵至和嘉祐发自圣性笃好孔子所作王安石所废之春秋又于讲筵进读神祖所序司马光所纂之通鉴下杨时家取三经义辨置之馆阁选从程氏学士大夫渐次登用甄叙元祐故家子孙之有闻者仍追复其父祖爵秩将以刬削虫蠧作成人物朝冀贤才之赖国培安固之基此绍兴五六年间大哉王言一哉王心凡百臣子所宜和衷将顺不忍违矣而独习旧者染见王氏言行不类有同俗趋利之便而于程氏则如嫫母之恶轩鉴也蓄忿伺间伸其诡罔反以专门归咎堂奥夫学士大夫意向殊乎王氏则摈斥随之必如是说始堪仕进蔽离穷陥百唱千和既率天下出一私口矣又相与攘袂扼腕柴栅阙里禁人趋之不亦甚乎自古詧言之法必观其事王氏宗効于绍圣元符崇观政宣已来夫何可掩试举其大者则缵瞿聃虚空之绪乱邹鲁礼义之实谈二帝三皇之治济申商韩非之政托人子继述之孝毁祖宗艰难之业指丰亨盛大之象肆穷奢极侈之欲慕开疆辟土之绩速佳兵好还之祸乘国破君亡之衅扶背主僭命之贼玩燕巢危幕之势致荆扬蹀血之苦积刑赏不平之愤起周庐干纪之变假偃武息民之说成外交固位之计殄蒸民三纲之道甘臣服讐敌之辱称太平无事之美导般乐怠傲之失结忠贤谏说之舌生隆家卑国之渐皆背违先圣操心不仁而精于经义字说立乎本朝据权断论之大騐也若君子私淑所被曾微一人造其列焉特用此观之明善喻利之判岂不昭灼乃复营营翩翩变移黑白上欺君父下蔑清议不念率兽食人近有覆辙亦何意哉愚不肖幸闻伊洛至教承过庭之训而冥顽怠废不早用力盖尝妄意论语一书为仁道枢管欲记所见闻指趣附于章句之下内揆浅疏久而未果髪秃齿豁恐负初志矣适有天幸投卑炎壤结庐地偏尘事辽絶门挹山秀牕涵水姿檐竹庭梧时动凉吹朝夕饭一盂蔬一盘澹然太虚不知浮云之莽眇也观过宅心自是始笃乃得就槀遗诸童丱博学而详说之将以反说约焉若夫推已及人指南洙泗之路放淫拒诐分北荆舒之旅非愚所能也困而学之期成功于不二而已矣绍兴甲戌三月
　　胡氏【宏】论语指南
　　通考一卷
　　未见
　　楼钥防曰论语一书自昔大儒不知几人未有能发明仁之一字子夏问仁夫子固尝答以爱人矣韩昌黎原道首曰博爱之谓仁他何望焉自伊洛二先生始发千古之秘洙泗言仁深见本原兹读指南一卷枢宻黄公【阙】院沈公皆深于此者五峰断以一言方见二公犹有差处一曰有心于为仁则曰如此立言恐不识心不识仁也一曰能恶人则或者疑焉于是复明仁者之心曰本无所恶也曰则是当始恶之时胸中原未了了也乌得为仁又顔渊问仁之下有曰人有仁不仁心无不仁此要约处不可毫厘差呜呼斯言防哉此论语之本体也然而非二公相与讲贯亦无以发五峰之言故亦以朋友讲习为说盖天下之说未有过于此者夫子以学之不讲为忧盖君子之忧未有甚于此者学者可不勉哉
　　陈振孙曰胡宏仁仲评论黄祖舜沈大廉之说
　　胡氏【宪】论语防义
　　佚
　　闽书宪字原仲从从父安国学既而学易于涪陵谯定力田卖药以养其亲从游者日众号籍溪先生被召赐进士出身终秘书正字卒諡简肃
　　郑氏【耕老】论语训释
　　佚
　　王氏【宾】论语口义
　　佚
　　王应麟曰绍兴十三年正月王普进父宾讲论语口义送史馆
　　黄氏【祖舜】论语解义
　　宋志十卷
　　佚
　　王应麟曰绍兴三十二年三月权刑部侍郎兼侍讲黄祖舜进论语解义诏给事中金安节等防详安节等言辞义明粹令国子监板行赐诏奬谕
　　洪氏【兴祖】论语说
　　宋志十卷
　　佚
　　中兴艺文志其说多可采谓此书始于不愠终于知命盖君子儒
　　毕氏【良史】论语探古
　　通志二十卷
　　佚
　　杨万里曰毕敷文少董绍兴初入金居汴闭户着春秋正辞论语探古书有宋城哲夫李师魏良执经师之好事者写为繙经【阙】图绘少董坐榻上两生执卷而前有二女奴各有所执而阿冬者坐其间少董之季子也女奴之髽者孙夀冠者马惠真
　　蔺氏【敏修】论语解
　　佚
　　曹学佺曰敏修龙游人绍兴中进士官至朝奉郎著论语解时号中【阙】先生
　　黄氏【开】论语发挥
　　佚
　　程氏【迥】论语传
　　佚
　　徐氏【椿年】论语解
　　佚
　　赵氏【敦临】论语解
　　佚
　　徐氏【珦】论语解
　　佚
　　喻氏【樗】玉泉论语学
　　宋志四卷【通考十卷】
　　佚
　　陈振孙曰工部侍郎喻樗子才撰樗与张子韶诸公友善坐此得罪秦桧汪端明应辰其壻也
　　何氏【逢原】论语集解
　　十卷
　　佚
　　王十朋曰希深长于理学尤精论语覃思二十年每见学者必与讲论集解简严明白超诣处诸儒所不到
　　张氏【九成】论语解
　　宋志十卷
　　未见
　　周必大曰淳熙九年正月御笔问张氏论孟是谁作论议如何必大囬奏曰此是张九成撰议论明白而以洛中程氏为主
　　周煇曰张无垢甥于恕裒集语録十二卷其间论语絶句读者疑焉盖公自有论语解亦何假此发明奥义尝叩公门人郎云此非公之文也
　　谢氏【谔】论语解
　　二十卷
　　佚
　　史氏【浩】论语口义
　　宋志二十卷
　　佚
　　苏氏【总】论语解
　　佚
　　闽书总字待问泉州徳化人绍兴三十二年释褐授衡州教授累迁参淮东议幕
　　吴氏【沆】论语发微
　　二卷
　　未见【一斋书目有之】
　　林氏【栗】论语知新
　　宋志十卷
　　佚
　　卞氏【圜】论语大意
　　宋志二十卷
　　未见
　　陈振孙曰海陵卞圜撰
　　宁波府志卞圜字子车象山　绍兴三十年进士第授扬州倅
　　都穆曰予家旧藏论语大意及孟子大意两书皆宋刻本而无著书人名尝观文献通考以二书为卞圜撰亦不书其乡郡其后见刘禹锡嘉话有圜防语始知圜为宋海陵人海陵即今之泰州予友储都宪静夫欲修州志防间予以圜语之储君愕然曰吾用心志事而不知此人修志非君不能益我惜储君已殁志竟不成念之未尝不太息也
　　叶氏【隆古】论语解义
　　宋志十卷
　　佚
　　胡寅防曰学者得一官皇皇于进取若不及忽焉老死莫知自怜防防皆是也超然年将六十方且从事于童习之书忘其饥寒之苦可不谓贤乎著书既难释圣人之言尤非易要当多求博取以会至当騐之于心体之于事则考诸前言往行而不谬矣斯道也有志者殁身而后已超然其懋哉
　　刘氏【懋】论语训解
　　佚
　　陆元辅曰懋字子勉建阳人从刘子翚胡宪学以文林郎奉祠以朝奉大夫致仕学者称恒轩先生文简公爚其子也
　　王氏【炎】论语解
　　未见












　　经义考卷二百十六
　　钦定四库全书
　　经义考卷二百十七
　　翰林院检讨朱尊撰
　　论语【七】
　　朱子【熹】论语集义【初名要义又名精义】
　　宋志十卷【通考三十四卷】
　　存
　　朱子论孟精义自序曰论孟之书学者所以求道之至要古今之为说者盖已百有余家然自秦汉以来儒者皆不足以与闻斯道之传其溺于卑近者既得其言而不得意其骛于高逺者则又支离踳駮或乃并其言而失之学者益以病焉宋兴百年河洛之间有二程先生者出然后斯道之传有继其于孔氏孟氏之心盖异世而同符也故其所以发明二书之说言虽近而索之无穷指虽逺而操之有要使夫读者非徒可以得其言而又可以得其意非徒可以得其意而又可以并其所以进于此者而得之其所以兴起斯文开悟后学可谓至矣间尝搜辑条疏以附本章之次既又取夫学之有同于先生者与其有得于先生者若横渠张公若范氏二吕氏谢氏游氏杨氏侯氏尹氏凡九家之说以附益之名曰论孟精义以备观省而同志之士有欲从事于此者亦不隠焉抑尝论之论语之言无所不包而其所以示人者莫非操存涵养之要七篇之指无所不究而其所以示人者类多体验扩充之功夫圣贤之分其不同固如此然而体用一源也显微无间也是则非夫先生之学之至其孰能知之呜呼兹其所以奋乎百世絶学之后而独得夫千载不传之绪也与若张公之于先生论其所至窃意其犹伯夷伊尹之于孔子而一时及门之士考其言行则又未知其孰可以为孔子之顔曾也今録其言非敢以为无少异夫先生而悉合乎圣贤之意亦曰大者既同则其浅深疎宻毫厘之间正学者所宜尽心耳至于近嵗以来学于先生之门人者又或出其书焉则意其源逺末分醇醨异味而不敢载矣或曰然则凡说之行于世而不列于此者皆无取已乎曰不然也汉魏诸书正音读通训诂考制度辨名物其功博矣学者茍不先涉其流则亦何以用力于此而近世二三名家与夫所谓学于先生之门人者其考证推说亦或时有补于文义之间学者有得于此而后观焉则亦何适而无得哉特所以求夫圣贤之意者则在此而不在彼耳若夫外自托于程氏而窃其近似之言以文异端之说者则诚不可以入于学者之心然以其荒幻浮夸足以欺世也而流俗颇已归乡之矣其为害岂浅浅哉顾其语言气象之间则实有不难辨者学者诚用力于此书而有得焉则于其言虽欲读之亦且有所不暇矣然则是书之作其率尔之诮虽不敢辞至于明圣传之统采众说之长折流俗之谬则窃亦妄意其庶几焉又曰读论语湏将精义防
　　陈振孙曰朱子撰集二程张氏及范祖禹吕希哲吕大临谢良佐游酢杨时侯仲良尹焞凡十有二家初名精义后刻于豫章郡学始名集义其所言外自托于程氏而窃其近似之言以文异端之说者盖指张无垢也无垢与僧宗杲逰故云尔
