<!-- { "loadSidebar": true } -->
　　若水序曰夫圣学格物通何爲者也明圣学也明圣学何以谓之格物通也宋儒程頥曰格者至也物者理也至其理乃格物也致知在所养养知莫过于寡欲夫以涵飬寡欲言格物则格物有知行之实非但闻见之粗矣然则何以至其理也知止知也定静安虑行也知而弗去格物之功尽于此矣夫通有四伦焉有总括之义焉有防觧之义焉有贯穿之义焉有感悟之义焉夫圣人之道莫备于大学大学曰欲明明徳于天下者先治其国欲治其国者先齐其家欲齐其家者先修其身欲修其身者先正其心欲正其心者先诚其意欲诚其意者先致其知致知在格物物格而后知至知至而后意诚意诚而后心正心正而后身修身修而后家齐家齐而后国治国治而后天下平夫自天下逆推本于格物是格物乃其本始用功之要也又自格物顺循其效于天下是格物乃其本始致效之原也经曰物有本末事有终始物格者其本始之谓乎宋臣彭龟年曰大学之书其节虽繁而道甚要格致而已张栻答曰自诚正以至治平固无非格致事也伏覩我太祖高皇帝谕侍臣曰大学一书其要在修身而大学古本以修身释格致曰此谓知本此谓知之至也经文两推天下国家身心意皆归其要于格物则圣祖盖深契乎古本大学之要矣乎由是言之圣人之学通在于格物矣故曰有总括之义焉凡意之事则诚意之类举之矣凡心之事则正心之类举之矣凡身之事则修身之类举之矣凡家之事则齐家之类举之矣凡国之事则治国之类举之矣凡天下之事则平天下之类举之矣辑事以从其类取义以畅其情故曰有疏解之义焉列诚意所以示人于意焉格之也列正心所以示人于心焉格之也列修身所以示人于身焉格之也列齐家所以示人于家焉格之也列治国所以示人于国焉格之也列平天下所以示人于天下焉格之也意身心之于家国天下之事非二也一以贯之也故大学于诚意曰好恶曰慎独于正心曰忿懥曰忧患曰恐惧曰好乐于修齐曰辟曰好恶于齐治曰孝弟慈曰心诚求曰恕于治平曰絜矩曰辟曰好恶曰忠信曰仁义皆以其心言之也而通之于各条因事以明其理因理而防诸心通一无二故曰有贯穿之义焉是故君子之学读诚意之事则感其意之理读正心之事则感其心之理读修身之事则感其身之理读齐家之事则感其家之理读治国之事则感其国之理读平天下之事则感其天下之理理也者吾之良知也学之者所以觉其良知也知也存之又存存存而不息由一念而逹诸万事皆行也故曰有感悟之义焉是故读斯通者意心身家国天下之理皆备于我矣故君得之以成其仁臣得之以成其敬学士得之以成其徳家国天下之民得之以防极而归极是故圣人之学无余蕴矣或曰诸通无格致者何也臣曰诚意正心修身齐家治国平天下之事无非格致之地也夫又何赘焉或又曰夫格致而不及天下万物者何也臣曰意心身家国天下一贯圣门切问近思之学也然而天下万物同体无外矣虽位育配天可也何别高逺之求哉疑曰真徳秀之衍义邱濬之补具矣而乃又有格物通者何居臣应之曰孔门一本无二之指臣幸得之于正经证之于诸儒仰稽于我皇祖之训者上下十余年而思欲効其愚见者久矣乃今伏闻圣明四年七月初四日诏令文臣撮经书史鉴有关帝王徳政之要者直觧进览臣实欣庆圣学日升务求典要窃念臣亦旧忝词臣讲官也心在皇室忠切劝学故不揣踈愚逺自伏羲二帝三王与夫诸儒之格言近至我祖宗列圣之谟烈章采而节释之不诡于衍义与补而容或少有发明而一助焉庻或上裨圣明进徳修业合一之要领且明经文直以格物爲诸条之统防枢纽也有随事体认之实合孔门求仁一贯之指夫圣人之学体用一原本末逺近一致知行并进者也此臣格物通之所以作也按是书盖仿眞氏大学衍义而作诚意之目八曰审几曰立志曰谋虑曰感应曰儆戒曰敬天曰敬祖考曰畏民正心不列目修身之目三曰正威仪曰慎言动曰进徳业齐家之目七曰谨妃匹曰正嫡庶曰事亲长曰飬太子曰严内外曰恤孤幼曰御臣妾治国之目七曰事君使臣曰立教兴化曰事长慈幼曰使众临民曰正朝廷曰正百官曰正万民平天下之纲三曰公好恶曰用人曰理财目二十曰学校曰举措曰课功曰任相曰任将曰六官曰修虞衡曰抑浮末曰饬百工曰屯田曰马政曰漕运曰劝课曰禁夺时曰省国费曰慎赏赐曰蠲租曰薄敛曰恤穷曰赈济各爲之小序
　　瞿氏【汝稷】大学格物训
　　二篇
　　存
　　沈氏【朝焕】格物训
　　一篇
　　存
　　郑玥曰朝焕字伯含仁和人万歴壬辰进士官至福建叅政格物训一篇杂以二氏之说不能使学者心折也
　　程氏【时登】大学本末图说
　　一卷
　　佚
　　时登自序曰大学曰物有本末其本乱而末治者否矣以是考之尧舜之所以帝禹汤文武之所以王汉唐之所以仅治而旋乱秦隋之所以大乱而遂亡者效葢可见也宋受天命以道治天下于是河南二程子出始取是书而推明之崇正数劄叔子岂徒托之空言哉自是厥后朱子有章句西山有衍义虽至治之泽未溥而大道之要己明矣歴代指掌旧尝有图顾纲目有图义例多舛因复爲此以备观览名曰大学本末图起春秋迄五季凡若干年君徳之修否治体之醇疵国祚之短长世道之否防井然易见岁月举而天时明正闰分而君道立灾异纪而人事验君子小人内外之位定而盗贼僭乱消长之势分唐虞三代之君其本正而末随之故修身而下四者之目详天下国家事既简而治亦隆汉唐以来之君不反其本而求其末故修身以下四者之目畧天下国家事徒烦而治愈寡人知大学之道有时而不彰而不知大学之道无时而可易也呜呼我之爲是图也可以感矣事及帝王而图始春秋大学帝王心法治法春秋之法外意也欧阳子修五代史曰此乱世之书也吾用春秋之法师其意不袭其文故述本纪以治法而正乱君呜呼本之大学之道绳之以春秋之法后之观是图者其必有所感矣
　　按许瑶作行状称大学本末图说自尧即位甲辰迄周显徳己未今由自序绎之则图始于春秋非自尧甲辰始也咸淳甲戌合试江东九路士子时登居首入太学宋鼎既移入元不仕











　　经义考卷一百六十一
　　钦定四库全书
　　经义考巻一百六十二
　　翰林院检讨朱彝尊撰
　　礼记【二十五】
　　司马氏【光】等六家中庸大学解义
　　宋志一巻
　　未见
　　蔡氏【元鼎】中庸大学解
　　佚
　　陈氏【孔硕】中庸大学讲义
　　未见
　　闽书孔硕字肤仲侯官人从张南轩吕东莱朱文公学官秘阁修撰学者称北山先生
　　陈氏【淳】中庸大学讲义
　　一巻
　　未见
　　李昻英跋曰大学中庸之微防朱夫子发挥备矣北溪翁从之防久以所得鸣漳泉间泉之士有志者相率延之往教翁指画口授不求工于文采务切当于义理诸生随所闻笔之成帙韶州别驾诸葛君当时席下士之一也广其传梓嘉与后学共使之由北谿之流溯紫阳之源而窥圣涯不徒口耳且必用力于实践则曰希圣希贤工夫可循循而诣矣予过曲江得见所未见茅塞豁然尹番禺而始创黉舍者此诸葛君也珏其名
　　魏氏【文翁】中庸大学讲义
　　二巻
　　佚
　　魏了翁志曰嘉父名文翁卭之蒲江人举嘉定四年进士以朝议大夫知叙州
　　蔡氏【渊】中庸大学思问
　　未见
　　李氏【起渭】中庸大学要语
　　佚
　　柴氏【元祐】中庸大学说
　　佚
　　谢氏【兴甫】中庸大学讲义
　　宋志三巻
　　佚
　　牟氏【少眞】中庸大学发防俗解
　　佚
　　魏了翁跋曰吾儒之书自诸老先生语录外未有方言俚字爲文者葢弟子之于师惟恐稍失其指故聪听之谨书之莫之敢易也近世乃勦入科举之文以惑凡近以欺庸有司诿曰姑以给取利禄耳是固可陋今牟君之爲中庸大学发防将以信今贻后而为是俚俗之语五方之言语不相通而可强同乎又若谓世人不可与庄语姑俯而就之者然则不浅之待人乎言之不文行而不逺牟君归爲我精思而文言之亦当有商略者兹未暇及也
　　熊氏【庆胄】庸学绪言
　　一卷
　　佚
　　谢氏【升贤】中庸大学解
　　佚
　　姓谱字景芳仙逰人端平中登第官至循州兴寜令所着中庸大学觧刻于廉泉书院
　　黄氏【必昌】中庸大学讲稾
　　佚
　　闽书必昌字京父晋江人从陈淳学嘉定十年进士判循州
　　李昻英跋曰吾友黄京父主濂堂日沃诸生胸次以大学中庸之味揭宏举要阐邃析微探圣贤妙防于千百载之下取儒先绪论蔽之片言间体认眞切处如良畵状人物考察精密处如厯家歩星气于义理无少差盖渊源于北溪而根柢乎考亭者爲后学之益多矣京父循循修谨人一语不妄发意其于二书心之身之久不但工诵说而已也
　　方氏【逢辰】中庸大学释传
　　三巻
　　未见
　　戴氏【景魏】中庸大学要义
　　佚
　　黄震序曰二书发明先儒未及处极多真是有功后学知仁勇三节经旨本自分晓文公独以三近者勇之次正未晓何谓执事与之条列剖析却一一与经文正合君子诚之爲贵诚之正是用功处前軰止以之字作助语执事改其说而以孟子思诚为证至如既禀之如字亲新之通用索隐之作素本因古字之从宜此虽字学中来亦皆足爲前辈之拾遗其他大义不暇遍举惟以蒲卢爲蜾蠃虽本尔雅然蜾蠃虫类恐于地道敏树不相应以周公追王二祖爲改葬虽以下文葬祭爲证然二祖之葬既久恐改葬亦是重事如谓葬时以诸侯之礼则改时以天子之礼若棺外之物犹可改也棺内切身之冠冕亦可褫之而易七章爲九章乎切身者不可改改外物孰重轻况下文明言父爲士子爲大夫葬以士祭以大夫则葬礼合因在日之旧祭方用今日之新二祖之生爲诸侯葬以诸侯爲己合礼周公祭以天子之礼足矣正亦不必改葬也
　　工氏【幼孙】中庸大学章句
　　二巻
　　佚
　　刘氏【黻】中庸大学说
　　二篇
　　存【载防川集】
　　傅氏【子云】中庸大学觧
　　未见
　　何氏【梦桂】中庸大学说
　　二篇
　　存【载集中】
　　郑氏【仪孙】中庸大学章句
　　一卷
　　佚
　　闽书建安人咸淳癸酉应贤良举
　　郑氏【奕夫】中庸大学章防
　　佚
　　鲁川胡氏【名未详】中庸大学说要
　　佚
　　程珌曰胡君说要之书取太极中庸大学而一之此圣人之心而未见之于言者也而胡君发之至论阴阳之中而及于春秋之分至要非口耳之学也
　　潘氏【廸】中庸大学述觧
　　佚
　　叶氏【瑞】中庸大学提要
　　六巻
　　佚
　　曾氏【贯】庸学标注
　　佚
　　饶氏【鲁】中庸大学纂述
　　二卷
　　庸学十一图
　　一卷
　　俱未见
　　按以上诸家皆以中庸先大学不紊小戴记之旧葢科举之学未盛故典型尚存也自是而后考试程式一定于皇庆再定于延祐于是经问经疑冠大学于论语孟子之前以中庸居末科目日重知有朱子而不复还小戴记之次矣
　　袁氏【明善】大学中庸录
　　未见
　　杨士竒曰大学中庸日录元吴文正门人袁明善述其师授之旨而爲之者也有文正公补大学第五章黄虞稷曰眀善临川人
