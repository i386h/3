<!-- { "loadSidebar": true } -->
　　祁熊佳序曰髙皇帝龙飞之初召儒士许元叶瓒十余人日令二人进讲经筵敷陈治道命王宗显开郡学延叶仪宋濓为五经师时丧乱之余学久废至是始闻诵之声右文崇学斯亦勤矣灭吴之嵗设科取士大意则曰察之言行以观其徳考之经术以观其业试之书算以观其能策之经史时务以观其政事洪武三年复定为科举格然则我朝养士之厚取士之周虽三代盛王岂有过欤及文皇帝登极命诸儒臣彚辑十三经注疏性理大全诸书颁行天下一时儒者皆弃诗赋歌辞之学而知有圣贤性命之书夫上以此求之而下不以此应之必无之事也风防迁流制沿起父兄所教子弟所习非时文不为工而于国初颁行诸书髙束不读今天子下明诏黜浮靡敦实学孔孟程朱之理稍表着于天下故习刑名农墨黄老之言者变而习两汉诸史唐宋诸大家又上而习五经四书诸儒传注然予谓两汉诸史唐宋诸大家与刑名农墨黄老之言其文有工拙诡正之不同而其于圣贤之理离合亦相半至习五经四书诸儒传注之言醇矣而苟非学有源本亦岂遂足以应明诏而无负所谓黜浮靡敦实学者乎昔王荆公毅然以斯文为己任往见周茂叔三顾不见反而求之六经乃卒以泥古变法流毒苍生则使当世而有尊经学古如荆公者犹非天子下诏求贤之意况尊经学古更有不及荆公者乎吾友天羽不惮挍讐考订之劳续四书经学考编类防定欲学者习其读则核其详顾其名则究其实俾我朝収右文崇学之报而儒者所为尊经学古由乎此而不尽由乎此也伊川曰有词章之学有训诂之学有圣贤之学儒者宜审所以自处矣
　　杨氏【彛】四书大全节要
　　未见
　　顾氏【梦麟】四书十一经通考
　　二十卷
　　存
　　四书说约
　　二十卷
　　存
　　杨序曰往予尝为四书大全节要与麟士多所商涂乙才数卷其后麟士说约继作始戊寅秋至庚辰夏而其刻遂成或讶其太速予曰否凡为一书而增薙出入无定论者皆先无成竹于胸中耳麟士诵说既素则于论议得失引据正反固一一得见其要害而或弃或取无所更端矣且其辨证精析虽贯穿羣经而穷究指归则防以晦翁为正理务画一而笔削所至皆本平生所见而为之此所以易而复至慎也今取其书覆之则觉注疏大全郑孔程朱而下人代分矣而条贯绳约则如出一口不皆麟士之书而乃为麟士之书矣
　　宋氏【继澄】四书正义
　　二十卷
　　存
　　继澄自序曰四书讲义不可数计近吾友顾麟士为说约张尔公为大全辨取舍前人每见精确予亦有所见因成四书正义一编自注疏以下麟士尔公以上皆采择焉
　　倪氏【晋卿】四书大全纂
　　【阙】卷
　　存
　　葛氏【承杰】四书新义
　　未见
　　张氏【自烈】四书大全辨
　　三十六卷
　　存
　　刘城曰尔公即四书大全而为之辨导扬程朱之言折衷诸家之说务求至当以合经防其言曰圣人之教人也甚无取乎一说爰有异同予读书而有疑焉则质之质之不得则思之思之不得则又反覆读焉着为说以解之研虑问答若有辨焉者其实以存吾疑而已葢尔公之意如此
　　吴应箕序曰明兴以礼乐文章治天下而所以造士者非圣人之道无取夫圣人之道六经其灿然者矣其最精微莫如四子之书于是表章四书専取朱注行之谓汉唐以来能折衷圣人之道使微言大义不为异端邪说所乱者莫朱子若也乃当时秉国者受成祖文皇帝命有四书大全之辑岂非以圣人之道大即朱子有未尽则羣儒之说奈之何其尽废也予尝取其书究之其中有所发明者固多醇疵未尝不相半至其与圣道相戾者复不少抑何欤岂非当时承防者但取成书不暇精择又时日不给所委而分彚者多小生防儒识未逺与今习者第谓此成祖皇帝颁行之书有敢议论其间者是倍上也殊知其不然哉国家之制行之久而当否见则夫论说之是非亦未有不久而愈明者也既是非较然矣徒以创于更制之难而并我圣祖阐扬圣道造进学士之意寖以微失此又谁之过欤于是袁州张子独忧之于数百年后歴朝诸人所不敢异议者取其说之疑者辨之此亦黼黻圣治之大端也崇祯乙夘
　　陆元辅曰自烈字尔公江西人以大全成于明初督促而成择之不详故辨之时论以其立异毁其所镂板然亦有失有得也
　　吴氏【苍舒】四书圗攷
　　未见
　　吴应箕序曰古人读书左圗右史圗之传也尚矣经圗自郑王弼而下代不乏人至宋儒以后而大备以予所闻有论语圗纂二卷及程复心四书纂圗释二十二卷恨未及见意尝欲集古圗衍之定为一书而未暇甲戌春过新安丹山闻有吴苍舒先生者精经学摄衣请啓得闻所未闻先生因出其夙所撰著相示则有四书节解圗攷在焉予周览之其圗攷精核视昔人加详而所解释则一根正经衷于程朱之说观于是而知先生之学有功先圣其可传无疑也先生弃官著书将四十年赀钜万以是废布衣蓬户屏絶外营其行义无愧古儒者所着七经圗攷声音纪元三礼正定注疏皆翼经明道诸书予将与从孙子含去非谋使次第行世而今为先序其概云
　　史氏【以徴】四书彚解
　　四十卷
　　存
　　陆元辅曰以徴曾受业于杨解元廷枢故其言折衷诸家归于纯正
　　白氏【翔】四书羣言折衷
　　二十卷
　　存
　　杨曰折衷系注于书文之下又分注羣言于注之后溯流穷源颇不易也
　　顾宸曰大全蒙引存疑均有功于后学然或彼是而此非或此详而彼畧或互相抵牾而莫识统归或微示异同而愈难画一白子汉公取而折衷之必以紫阳为依归卓识大力当与三书共不朽也
　　郑培曰天中白翔汉公辑邺下李继白梦沙刋行之
　　何氏【磻】四书补注
　　十九卷
　　存
　　磻自序曰磻幼读四书闻塾师之所衍说意若未尽及参之众说间有阐微言发要防补集注之所未逮爰取宋明儒家言参酌异同择其是者补紫阳千虑之一失为四书补注一书属畨禺【阙】子【阙】　裁定之其未尽之蕴别为或问若干卷详着所以去取之故非敢谓有意于圣人精意之所存后之人有是所当是而非所当非者则磻之师也已
　　朱氏【心】四书衍注
　　未见
　　郑元庆曰归安人字念时乡人称序斋先生
　　傅氏【维鳞】四思堂说书
　　六卷
　　存
　　陆氏【在新】四书定解
　　二十卷
　　存
　　陆氏【陇共】四书松阳讲义
　　六卷
　　存
　　陇其自序曰陇其在灵夀簿书之暇辄至学聴诸生讲书有所触发间疏其意示诸生或述先儒注脚或自书所见欲其即圣贤之言引而归诸身心不徒视为干禄之具积久得一百十有八章有携以南归者谓有裨于学者遂谋付梓既成而寄京师陇其乃自序之陇其不敏虽尝有志于学而不得其要领中年涉猎先儒之书始若稍稍望见涯涘而质钝功浅终未得入其堂奥自汨没簿书以来益复卤莽尝思乞身归田整理书生旧业与同志之士讲求讨论或可追随先儒之万一而一官羁绊尚未得遂至于此编因于诸生有一日之长职当竭其愚故据胸中一时所得告之以稍逭尸素之慙云尔非能著书讲学也若其拳拳于诸生者则有之也董子有言仁人者正其谊不谋其利明其道不计其功程子云佛氏之言学者当如淫声美色以逺之此二者学之大纲也大纲不差然后可渐而进焉自明中叶以来学术坏而风俗乖卑者迷溺于功利髙者沈沦于虚寂视董子程子之言若茹毛结绳之不可复行于后世不知有大纲又何论其他耶是世道之忧也故尝以为今之为世道计者必自羞乞墦贱垄断辟佛老黜阳儒隂释之学始而是编之中亦三致意焉此陇其所尝奉教于君子者也或有小补于世意在斯乎若夫扩而充之探其深而尽其徴则尚愿与学者共进之焉
　　四书困勉録
　　三十七卷
　　存
　　唐氏【达】四书臆解
　　未见
　　费氏【世竒】四书讲义
　　未见
　　郑元庆曰费世竒字幼服归安人拔贡生
　　王氏【复礼】四书集注补
　　十二卷
　　存
　　四书正误
　　十四卷
　　存
　　复礼自序曰经书之有解自汉儒始马包孔郑止诠字义不尚文辞学者寻绎其中浅深皆可以自得宋儒动辄讥其厖杂程朱杨谢诸公锐意发明为功甚钜然尚有质诸鬼神而可疑俟之圣人而滋惑者惟矫诬圣贤援引佛老二者莫大焉夫以尧舜禹汤文武之道传诸尼山伊尹伯夷栁下惠之圣集诸孔子使矢天参乗至圣而可疑将不胜其疑者矣五十为七十为政为无为圣言而可易则不胜其易者矣是诬圣也圣门七十余贤强半有姓名而无事实已属可惜其载在鲁论者率皆表表可解而以庄子疑琴张以淮南证伯牛以佛老疑曾晳以吃菜根讥原宪以没下梢防子张以终不喻定子贡以粗鄙近利毁樊迟以倾侧狭隘疑子夏至若夫子以君子许子产而必曰圣人之学槩乎未闻以不伐美之反而必曰其人没检束乃老氏之不敢为天下先不使古有全人而后已是诬贤也吾儒之教与二氏异解儒书者经传史集尽可援引据依未有用二氏之说乱之者何晏王弼崇尚虚无祖述庄老固不足怪乃程朱杨陆号为醇儒者而亦随波混俗诚所不解也因为正误一书先之以正解可従也次之以误解不可信也终之以正误正其误也予之为此所谓被髪缨冠为同室之救涕泣而道非越人之疏矣兹解也非一人一日之言也诸大儒之言汉唐宋以来之言也论语曰多闻择其善者而从之多见而识之期无负于夫子之教而已
　　阎氏【若璩】四书释地
　　一卷【续一卷】
　　存
　　姜氏【壵】四书别解
　　一卷
　　存
　　黄宗羲序曰姜子汝皋頴悟过人泛滥词章方技之学亦既有年近遭忧患乃取四书以其所得者相为印合始知章句之外别有天地方正学云年来读四书有味姜子可谓有味矣今日坊书千篇一律乃木札蔗皮求为糟粕不可得也
　　洪氏【名未详】四书说约
　　未见
　　陆元辅曰积斋洪氏未详其名所撰周易翼义四书说约皆大学士史公继偕序之










　　经义考卷二百五十九
　　钦定四库全书
　　经义考卷二百六十
　　翰林院检讨朱彝尊撰
　　逸经【上】
　　易
　　遗句
　　【贲彖传】故不利有攸往【下有】刚柔交错【四字接】天文也王弼注刚柔交错而成文焉天之文也
　　【节彖传】中正以通【下有】然后乃亨也【五字误入注】
　　右郭京易举正
　　不威小不惩大
　　不损而益之
　　右家语
　　其亡斯自取灾
　　焦竑曰见风俗通逸易也
　　右风俗通【今本无之】
　　有一道大足以守天下中足以守国家小足以守其身谦之谓也
　　天地动而万物变化
　　右説苑
　　天出善道圣人得之【文在天垂象见吉凶圣人则之之下】
　　右陆贾新语
　　地可观者莫可观于木
　　右许慎説文
　　小人处盛位虽髙必崩不盈其道不恒其德而能以善终身未之有也是以初登于天后入于地
　　右桓寛盐铁论
