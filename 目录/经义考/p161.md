<!-- { "loadSidebar": true } -->
　　子坦跋曰家君所着诗説每篇条例诸家解而系已意于后其所纂辑家数视东莱诗记加详亦互有去取又以诗记所编诗解乃文公初笔其晚年诗解成时吕成公已下世更别为目系于朱曰之次若全以锓梓未易遽集坦浸迫终更日力有限兹且以家君已説与书説对刊仍录全本之副于学宫或充为完书以淑后学则有望于将来之师儒淳祐六年人日迪功郎郴州州学教授刘坦
　　按刘氏诗説宋志及焦氏经籍志朱氏授经图均未之载昆山徐氏传是楼有藏本乃宋时雕刻惜第二第九第十卷都阙前有总説楮尾呉匏庵先生题识尚存克信安人
　　王氏【应麟】诗地理考
　　宋志五卷
　　存
　　应麟自序曰诗可以观广谷大川异制民生其间者异俗刚柔轻重迟速异齐声音之道与政通矣延陵季子以是观之太史公讲业齐鲁之都其作世家于齐曰洋洋乎固大国之风也于鲁曰洙泗之间龂龂如也盖深识夫子一变之意班孟坚志地理叙变风十三国而不及二南岂知诗之本原者哉夫诗由人心生也风土之音曰风朝廷之音曰雅郊庙之音曰颂其生于心一也人之心与天地山川流通发于声见于辞莫不系水土之风而属三光五岳之气因诗以求其地之所在稽风俗之薄厚见政化之盛衰感发善心而得性情之正匪徒辨疆域云尔世变日降今非古矣人之性情古犹今也今其不古乎山川能説为君子九能之一毛公取而载于传有意其推本之也是用据传笺义疏防之禹贡职方春秋尔雅説文地志水经罔罗遗文古事傅以诸儒之説列郑氏谱十首为诗地理考读诗者观乎此亦升髙自下之助云
　　诗考
　　宋志五卷【今六卷】
　　存
　　应麟自序曰汉言诗者四家师异指殊贾逵撰齐鲁韩与毛氏异同梁崔灵恩采三家本为集注今惟毛传郑笺孤行韩仅存外传而鲁齐诗亡久矣诸儒説诗一以毛郑为宗未有防考三家者独朱公集传闳意眇指卓然千载之上言关雎则取匡衡柏舟妇人之诗则取刘向笙诗有声无辞则取仪礼上天甚神则取战国策何以恤我则取左氏传抑戒自警昊天有成命道成王之德则取国语陟降庭止则取汉书注宾之初筵饮酒悔过则取韩诗序不可休思是用不就彼岨者岐皆从韩诗禹敷下上方又证诸楚辞一洗末师专已守残之陋学者讽咏涵濡而自得之跃如也文公语门人文选注多韩诗章句尝欲写出应麟窃观传记所述三家绪言尚多有之网罗遗轶傅以説文尔雅诸书粹为一篇以扶微学广异义亦文公之义云尔读集传者或有攷于斯
　　又后序曰诗四家异同惟韩诗略见于释文而鲁齐无所考刘向列女传谓蔡人妻作芣苢周南大夫妻作汝坟申人女作行露衞宣夫人作柏舟定姜送妇作燕燕黎庄公夫人及其傅母作式微庄姜傅母作硕人息夫人作大车新序谓伋之傅母作二子乘舟寿闵其兄作忧思之诗黍离是也楚元王受诗于浮丘伯向乃元王之孙所述盖鲁诗也郑康成注礼记以于嗟乎驺虞为叹仁人以燕燕为定姜之诗以生甫及申为仲山甫申伯以商为宋诗维鹈在梁以不濡其翼为才上天之载读曰载至于汤齐读为跻注周礼云甸读与惟禹敶之之敶同康成从张恭祖为韩诗注礼之时未得毛传所述盖韩诗也贾谊谓驺文王之囿虞虞官也欧阳子从之韦昭注国语谓采菽王赐诸侯命服之乐黍苗道召伯述职劳来诸侯与朱子集传合太史公以薄伐猃狁至于太原出车彭彭城彼朔方为周襄王时之诗班固谓靡室靡家之诗防王时作城彼朔方之诗宣王时作白虎通以相鼠为妻谏夫之诗赵岐以小弁为伯竒之诗汉儒言诗其説不一如此关雎正风之始也鲁齐韩以为康王政衰之诗扬子云伤始乱鹿鸣正雅之始也太史公云仁义陵迟鹿鸣刺焉圣人删诗岂以刺诗冠风雅之首哉扬子又云正考甫常晞尹吉甫矣公子奚斯常晞正考甫矣正考甫得商颂而以为作商颂奚斯作新庙而以为作鲁颂此皆先儒所不取许叔重説文谓其称诗毛氏皆古文也而字多与今诗异岂诗之文亦如书之有古今欤并掇而录之
　　董斯张曰伯厚诗考引诸书字义异同及薛君韩诗章句极其详覈然犹有未尽者如荀子引节南山云维天子是庳卑民不迷庳今作毘卑今作俾子华子引野有蔓草云有美一人清风婉兮风今作扬説苑引黍苗原隰既平泉流既清本立而道生汉頴薛君碑引诗永矢不愃【考槃今作弗谖】水经注引鲁颂保其鳬绎其今作有韩诗于嗟叹辞【薛君章句驺虞文选注】使我心【伯兮文选注】彼其之子硕大且笃非良笃修身行之君子其孰能与之哉【椒聊韩诗外传】和乐且湛薛君乐之甚也【常棣文选注】檀车【枤杜伯厚引作张张误释文】彼交庶纾天子所予言必交吾志然然予【米菽外传】刑于寡妻刑正也【思齐释】蒸美也濯美也【文王有声释文】薛君曰亹水流貌【鳬鹥文选注】对彼云汉薛君曰宣王遭乱仰天也【云汉文选注】薛君曰干正也谓以其义非而正之【韩奕文选注伯厚引此缺下句】薛君曰宋襄公去奢节俭【商颂文选注】师臣者帝交爱臣者王臣臣者霸臣不行者亡【韩诗内传伯厚诗引此亦缺下句】又姜后曰雎鸠之鸟犹未见其乘居而匹游【文选注按此番本三家诗説】此皆困学翁之所逸也
　　毛诗草木鸟兽虫鱼广疏
　　六卷
　　未见








　　经义考卷一百九
　　钦定四库全书
　　经义考卷一百十
　　翰林院检讨朱彝尊撰
　　诗【十三】
　　洪氏【咨防】诗注
　　佚
　　熊氏【刚大】诗经注解
　　佚
　　陆元辅曰建阳熊刚大从蔡渊黄干游为建安教授有诗经注解学者称古溪先生
　　髙氏【斯得】诗肤説
　　佚
　　顾氏【文英】诗传演説
　　佚
　　刘克庄曰顾贡士诗传大略如郑夹漈
　　董氏【鼎】诗传
　　佚
　　李氏【彖】诗讲义
　　佚
　　郑氏【犀】诗古音辨【犀或作庠】
　　宋志一卷
　　佚
　　刘氏【元刚】诗演义
　　佚
　　章氏【叔平】读诗私记
　　佚
　　黄震序曰诗自衞宏作小序诸儒往往凭之以説诗随其所发理趣虽精而诗之所以作则世远未必知其果然否也王雪山郑夹漈始各舍序而言诗朱晦庵因夹漈而酌以人情天理之自然而折衷之所以开示后学者已明且要东莱吕氏读诗时尝杂记诸儒之旧説未及成书公已下世学者以其朱晦庵之説异而与旧传之诸説同也或莫适从临川章君叔平因两家之异参诸説之详断以已见名以私记无一语随人之后其用功之精勤与谦虚不敢自信之意果何如哉余得而读之三叹不忍去手方欲从之面请则已拜予祠之命东归矣始志篇端归之尚俟后会云
　　蔡氏【梦説】诗笺
　　八卷
　　佚
　　赤城新志蔡梦説字起岩黄岩人从车敬斋游究心濂洛之学开门授徒黄超然髙志尹方仪皆其弟子也所著书多散亡独笺诗八卷藏于家
　　俞氏【德邻】佩韦斋辑闻诗説
　　一卷
　　存
　　曹溶曰宋季俞德邻永嘉人着有佩韦斋辑闻中有诗説一十三条
　　姚氏【隆】诗解
　　佚
　　黄渊序曰心动物也诗亦动物也岂可以言语求哉惟不説者为上矣夫子歌而取三百十有一篇断之以思无邪一语即诗论诗他无文字洙泗言诗特子贡子夏见于鲁论耳齐鲁毛韩四家出传兴而经废矣序文不知果谁所作毛苌于序犹无所与郑康成惟序是信叔世讲师又出入毛郑间跛眇相迓笑者孩之虽然语初学者不为诂释彼岂知或大或小或博或约或显或晦或抑或扬之妙此野庵诗解所以作也是解也防之李迂仲订之张敬夫序之可者从之否则正之谓风雅颂皆始于文王谓风关雎鹊巢廼应其声谓二雅声有大小非政有大小谓王风廼王城之声谓国风无变风二雅无变雅谭诗平易如此野庵姚姓隆名赠朝散大夫萧之韶溪人
　　黄氏【震】读诗一得
　　一卷
　　存
　　震自序曰毛诗注释简古郑氏虽以礼説诗于人情或不通及多改字之然亦多有足以裨毛诗之未及者至孔氏疏义出而二家之説遂明本朝伊川与欧苏诸公又为发其理趣诗益焕然矣南渡后李迂仲集诸家为之辨而去取之南轩东莱止集诸家可取者视李氏为径而东莱之诗记独行岷隐戴氏遂为续诗记建昌段氏又用诗记之法为集解华谷严氏又用其法为诗缉诸家之要者多在焉此读诗之本説也雪山王公质夹漈郑公樵始皆去序而言诗与诸家之説不同晦庵先生因郑公之説尽去美刺探求古始其説颇惊俗虽东莱不能无疑焉夫诗非序莫知其所自作去之千载之下欲一旦尽去自昔相传之説别求其説于茫防之中诚亦难事然其指桑中溱洧为郑衞之音则其辞晓然诸儒安得回防而谓之雅音若谓甫田大田诸篇皆非刺诗自今读之皆蔼然治世之音若谓成王不敢康之成王为周成王则其説实出于国语亦文义之晓然者其余改易固不可一一尽知若其发理之精到措辞之简洁读之使人了然亦孰有加于晦庵之诗传者哉学者当以晦庵诗传为主至其改易古説间有于意未能遽晓者则以诸家参之庶乎得之矣
　　谢氏【枋得】诗传注疏
　　佚
　　陆元辅曰叠山诗传疏发明透畅大全中所采颇多
　　王氏【拍】诗可言集
　　宋志二十卷
　　未见
