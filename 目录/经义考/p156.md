<!-- { "loadSidebar": true } -->
　　许宗鲁曰余少授诎于家庭诵而不协窃疑谓诎者宫征防所谐也管弦防所被也岂宐乖刺叒昰而附载叶韵不知所本续检它知有所谓韵补者力求罕值比习业翰舘见同舘防抄本然又简畧过甚字存其音引据全阙读防滋惑焉及按呉中乃从冭仆所获嘉禾旧刻岁远禇蠧十仅存其九真二韵又复错简不分乃重假杨仪郶所藏□伍防校间有补裨而书人脱缪失其本真复不可读乃又属校于呉士皇甫生有反正而未完也及按宣城谋于同年梅氏梅氏力赞之遂相与覆校于是稽诸载籍殚神雠正犹未慊于余心鲁尝闻之韵者□防矩也字者韵防原也矩败则物废原别则派乖夫字不□作至理寄焉韵不苟叶至龢宰焉苟事其龢而弗基诸理弗龢也基诸理而弗探其文弗理也今兹防韵以复古也乃顾载以俗文俾理龢所基昧不可讲将龢其听先蒙其视焉此何用耶于是颇原六书本文防正俗体防害义者而韵补稍可观矣然传录易伪学士观复乃锓于木工凡再月乃卒厥书既出以授于人人乃于是好者恶者□者非者纷若讼而袭藏瓿覆见各不同许子曰嗟兮物有定质人鲜至情苟溺所偏燕石且宝蒙于乃心莹莹荆璧楚庭不售而龢氏悲焉迨其□也赵人获之秦欲绐取蔺相如至于欲与首俱碎璧岂有二轻重在人遇弃有峕何怪哉凡今人诵□读书一取正于朱子曰昰则昰非则非无非趋向大贤以为准的呉氏韵补文公固用以韵诗骚矣而去取犹异焉又何故耶余读呉氏书固非凿空臆为者音本诸母转声以相叶唇齿喉舌准旧弗更而援引指证朗然大备使古人韵语铿锵击戛播于律吕□或忤违呉氏之功夫多哉















　　经义考卷一百五
　　钦定四库全书
　　经义考卷一百六
　　翰林院检讨朱彝尊撰
　　诗【九】
　　郑氏【樵】诗传
　　宋志二十卷
　　未见
　　诗辨妄
　　宋志六卷
　　未见
　　樵自序略曰毛诗自郑氏既笺之后而学者笃信康成故此诗专行三家遂废齐诗亡于魏鲁诗亡于西晋隋唐之世犹有韩诗可据迨五代之后韩诗亦亡致今学者只凭毛氏且以序为子夏所作更不敢拟议盖事无两造之辞则狱有偏听之惑今作诗辨妄六卷可以见其得失
　　陈振孙曰辨妄者专指毛郑之妄谓小序非子夏所作可也尽削去之而以已意为之序可乎樵之学虽自成一家而其师心自用殆孔子所谓不知而作者也
　　马端临曰夹漈专诋诗序晦庵从其説所谓事无两造之辞则狱有偏听之惑者大意谓毛序不可偏信也然愚以为譬之听讼诗者其事也齐鲁韩毛则证验之人也毛诗本书具在流传甚久譬如其人亲身到官供指详明具有本末者也齐鲁韩三家本书已亡于他书中间见一二而真伪未可知譬如其人元不到官又已身亡无可追对徒得之风闻道听以为其説如此者也今舎毛诗而求证于齐鲁韩犹听讼者以亲身到官所供之案牍为不可信乃采之于旁人传説而欲以断其事也岂不误哉
　　朱德润序曰莆田林子发氏防宋郑夹漈先生诗传训诂谓德润曰先生昔在闽中防绎之暇集为此书其间摘诗传之幽隐辨事物之名义真所谓发宋儒之所未发者于是以挍正是本俾德润读之愚按慈溪黄氏谓文公朱氏因雪山王公质浃漈郑公樵去美刺以言诗又尝于郑传取其切于诗之要者以备集传矣独惜当时门人学子各宗其宗而不能参防折衷之以见此书之有补于学者噫汉儒专门训诂一经之旨扬镳分路使后世学者莫适而经之本文亦乖戾破碎至宋濂洛诸儒出然后诸经之旨粲然明白今考载籍诗传自伊川欧苏诸先生发其理趣南渡后李迂仲张南轩吕东莱戴岷隐严华谷诸先生又各自名家而方今学者咸宗朱氏者岂非以其义明理畅足以发诗人比兴之旨趣辞简意备足以广诗人赋咏之性情乎至于诗篇之可以被之音乐者仍按周礼太师谓风雅颂者声音部分之名赋比兴者作诗之体制也今观郑氏传引山川草木虫鱼之辨五音六律六吕之所谐诚可以发挥后学之未究而焕明千载之微辞奥义者也如以雀无角为雀之角以龙盾之合为二盾之衞露被菅茅非雨露之露有豕白蹢为江豚之豕之风雅颂为四器十二器之声合其他如国风二雅三颂名物度数毫分厘析岂非诗传之大备者乎善乎孟子曰説诗者不以文害辞不以辞害志以意逆志是为得之德润于朱郑之学有得焉盖朱氏之学淳故其理畅郑氏之学博故其理详学者不可不兼该而并进也理以明之义以析之则斯传也当相为引用而讽咏之兹亦后学之所深愿与
　　虞集序曰圣人之教人盖以诗为学矣孔子説烝民之诗曰为此诗者其知道乎故有物必有则民之秉彝也故好是防德战战兢兢如临深渊如履薄氷曾子之所以终身也鸢飞戾天鱼跃于渊子思之所以明道体也不以文害辞不以辞害志以意逆志是为得之孟子之所以説诗也是以程子之于诗也尝掇一两字而诵之使人自解又曰今之学者未见意必不乐学欲以三百篇教之歌舞恐未易晓欲别作诗令朝夕歌之似当有助其意一也圣贤之于诗将以变化其气质涵养其德性优游餍饫咏叹滛泆使有得焉则所谓温柔敦厚之教习与性成庶几学诗之道也汉儒有保存遗经之功而亦不无专门训诂之失儒先君子知岂不足以知之而罕见于言者岂非有得于此则彼穿凿纒绕之説自有所不得行乎诸经皆然盖不止于诗也齐鲁韩诗不传而毛氏独存言诗之家千数百年守此而已至宋欧阳子疑诗序之非而着本义苏栾城亦疑而去之不免犹存其首句譬诸山下之泉其初出也壅塞底滞而端亦微见矣渐而清通沛如江河后因于先而廓之而水之源流远矣亦有其时也至于朱子诗传之出然后悉屏去大小序别为一编存而不废以待考辨即经以求其故自为之説而天下学者从之国家定以为是然后其説与圣贤之言诗者合而学者有所用功矣集之幼也尝从诗师得郑氏经説以为大序不出于子夏小序不出于毛公盖衞宏所为而康成之为説如此心窃异之欲求其全书不可得中岁偹员劝讲有阿鲁灰叔仲自守泉南入朝为同官始得其录本而读之见其説风雅颂之分盖本诸音节之异于比兴赋也训诂多不得兴之説而为序者掇拾傅防以愚惑乎后之人鸟兽艸木之名天文地理之説或疎或缪非一端也剖晰训诂之旧痛快决裂无复遗蕴向之所谓纒绕穿凿者幸一快焉恨未久散去而不得终卷也盖窃感郑氏去朱子之乡若是其近以年计之不甚相远门人学者里闬相错而不通见于一时何哉虽各自为説而多同者岂闽多贤人学者老于山林尝有其説未逹于外而两家各有所采乎将二氏之卓识皆有以度越前人不待于相谋而有合乎世远地广未之有攷也西夏斡公克庄尝以礼经举进士如左防汉生者考官见其博赡疑不敢取而朝廷知其为明经之士其佥宪淮西也以项氏易玩辞足补程朱之遗谂于集也序其説而刻之自南行台而贰闽宪也以为闽在山海之间岂无名家旧学谘询之暇思有以表章之予因及郑氏之诗即使录以来示且曰果可传也畧为我序之故着其説如此又曰求诸郑氏之子孙夹漈之手笔犹有书五十余种故御史中丞马公伯庸延祐末奉旨阅海货于泉南观于郑氏得十数种以去将刻而传之马公剔厘清要出入台省席不暇暖未及如其志而殁泰定中故太史齐公履谦奉使宣抚治闽亦取十余种将刻而传之太史还朝不一二年而殁亦不克如其志二家皆有子弟安知无能承其先志者乎吾闻闽人刻书摹印成市成邑散布中外极乎四海其间亦有缪妄未经论定在所当禁者观风使者得以正之而移其工力于博洽有用之説则在于今日矣
　　周氏【孚】非郑樵诗辨妄
　　一卷
　　存
　　孚自序曰古之教人者未尝有训诂也故曰不愤不啓不悱不发不以三隅反则不复也自圣人没而异端起先儒急于警天下之方悟者故即六经之书而训诂之虽其教与古异而意则一也自汉以来六经之纲维具矣学者世祖传守之虽圣人起未易废也而郑子乃欲尽废之此予所以不得已而有言也故撮其害理之甚者见于予书而其为诗之义则有先儒之传在呜呼聚讼之学古人恶之安知不有以是规予者哉然予之所不暇恤也于是总而次之凡四十二事为一卷
　　顾湄曰周孚字信道济北人居京口淳熙初真州学教授自号蠧斋
　　王氏【质】诗总闻
　　宋志二十卷
　　存
　　陈振孙曰质自序云研精覃思于此几三十年其书有闻音谓音韵闻训谓字义闻章谓分段闻句谓句读闻字谓字画闻物谓鸟兽草木闻用谓凡器物闻迹谓凡在处山川土壤州县乡落之类闻事谓凡事类闻人谓凡人姓号共十闻每篇为总闻又有闻风闻雅闻颂等其説多出新意不循旧传
　　陈日强跋曰右雪山王先生诗説二十卷其家椟藏且五十年未有发挥之者临川贰车国正韩公摄守是邦慨念前辈著述不可湮没廼从其孙宗旦求此书锓梓以广其传命工经始而日强分符此来公余因取读之其删除诗序实与文公朱先生合至于以意逆志自成一家真能寤寐诗人之意于千载之上斯可谓之穷经矣趋使镵刻凡三阅月而后竣事使斯文显行于世后学之幸也
　　陆深曰王景文诗总闻颇与朱传不合然多前人所未发
　　晁氏【公武】毛诗诂训传
　　宋志二十卷
　　佚
　　程氏【大昌】诗议
　　一卷
　　存
　　大昌自序曰二代以下儒者孰不谈经而独尊信汉説者意其近古或有所本也若夫古语之可以证经者远在六经未作之前而经文之在古简者亲预圣人援证之数则其审的可据岂不愈于或有师承者哉而世人苟循习传之旧无能以其所当据而格其所不当据是敢于违背古圣人而不敢于是正汉儒也呜呼此诗议之所为作也
　　陆元辅曰程氏诗议十七篇一论古有二南而无国风之名二论南雅颂为乐诗诸国为徒诗三论南雅颂之为乐无疑四论四始品目五论国风之名出于左荀六证左荀创标风名之误七论逸诗有雅颂而无风以证风不得抗雅八论诗非七月九辩诗序不出于夏十辩小序缀语出于衞宏十一辩序不可废十二据季札序诗篇次知无风名十三论毛诗有古序所以胜于三家十四论采诗序诗因乎其地十五论南为乐名十六论关雎为文王诗十七论诗乐及商鲁二颂唐应德称其文义蔚然绎其论议洵多独得之见然风雅颂之名周礼左传荀子有之季札亦言之而程氏必谓有二南而无国风凭臆妄决无所称据亦难乎免于穿凿之讥矣
　　毛竒龄曰程大昌谓诗有南无国风此不然乐记曰正直而静防而谦者宜歌风表记引国风曰我躬不阅皇恤我后又引国风曰心之忧矣于我归説此不称国风而何
　　郑氏【谔】毛诗解义
　　宋志三十卷
　　佚
　　范氏【处义】诗学
　　宋志一卷
　　佚
　　解頥新语
　　宋志十四卷
　　佚
　　王应麟曰鼍鸣如鼓新经之説也解頥新语取之凿矣　又曰晁景迂诗序论云序驺虞王道成也风其为雅与序鱼丽可以告神明雅其为颂与解頥新语亦云文王之风终于驺虞序以为王道成则近于雅矣文王之雅终于鱼丽序以为可告神明则近于颂矣
　　诗补传
　　宋志三十卷
　　存
