<!-- { "loadSidebar": true } -->
　　从子佺知筠州进表曰元圣素王之道盖纬地以经天六艺载籍之传实同条而共贯夫缺一则不可岂道二而当然臣某【中谢】窃以周自平王东迁雒邑而周室衰微诗于黍离降为国风而小雅尽废征伐肆出名号仅存圣人伤周道之不行春秋因鲁史而有作笔则笔而削则削是其是而非其非厯载一十二公行事之当愆以代二百余年时君之赏罚非独贵中国而贱夷狄又将尊天子而抑诸侯于以明礼乐而立政刑莫不禁战伐而防暴乱片言示贬戮宵人既死之奸一字或襃发潜德幽光之美知我者罪我者当时有感而终麟在则人亡则书后世遂资于古鉴故乱臣贼子以之知惧虽言偃卜商不能措辞卓哉大经孰明奥义嗟去圣之既远悼为説之纷更稽之左氏则有叙事之长考之公谷则有解经之善啖助之集解复为之损益陆淳之纂例自较其短长要之探其渊源未免互有得失发明圣师之微旨允归极治之熙朝在仁宗时尝命以师儒迨元祐初复诏以科举力赞盛时之治颇号得人之多伏念先臣幸生斯世夙绍青毡之学每躭黄卷之书未冠而掇巍科既壮而事髙蹈栖迟乐圃闭门著书者垂三十年特起泮宫鼔箧授学者逾数百辈晚被钜公之荐旋膺璧水之招翺翔芸阁之儁游防绎枢庭之密议平生之作述于羣经固无不该通而终身之讨论在此书尤深于凡例其去取三家之当否旁稽考诸儒之异同远殊董仲舒刘歆向所治之偏近取孙明复程颐颢立言之要酌以自得之学着为通志之编属时论一起于要涂使斯文遂束于髙阁天祐吾道运丁昌辰恭惟皇帝陛下大一统以朝元张四维而御极下袭水土之治上律天时之和且欲因文武而宪章又将绍尧舜而祖述首念恢隆于此道聿先复用于是经立之学官取以士类所以抚四海而奄九有是将举三纲而明五常而臣以一介之微生际千龄之嘉防早窃功名于俊域屡叨讲席于王宫寻常不坠于箕裘鉴寐敢忘于堂塾因赞郡条之暇自遗传癖之讥况此难逢实为幸遇追念前人之志觊扬后世之名与其独善以传家孰若迪教而辅世谨蠲笔札恭缀简编所有先臣某着春秋通志并序凡二十卷计一十策谨赍诣登闻检院随表投进以闻恭愿天度包荒圣心稽古辅以缉熙光明之学资于施为注措之时或备乙夜之观庶少裨于德政傥示诸生之好亦有补于方来遂忘鈇钺之诛仰渎神明之听玉海淳熙十四年九月朱佺进伯父长文春秋通志十册付秘省
　　中兴书目春秋通志二十卷折衷三传旁考啖赵陆淳之説及推演孙复之言
　　王氏【乘】春秋统解
　　三卷
　　佚
　　元祐四年梓州路转运使吕陶奏曰朝廷复春秋之科为置博士所以扶进后学敦劝诸生甚大惠也广安军乡贡进士王乘尝撰春秋统解三卷序引二十四篇推明笔法得其大旨比之陈岳折衷王沿集传孙复发微不在其下曾于元祐二年九月中缮写投进乞诏侍从馆阁臣僚考详其书藏于秘省以备一家之説广四部之盛
　　刘氏【易】春秋经解
　　宋志二卷
　　佚
　　韩琦赠诗曰夫子春秋之所记二百四十有二年谨严之法不可犯欲示万世天子权礼乐征伐必上出诸侯虽大莫得专周平东迁鲁君隐王纲壊裂勿复联天王所存位与号列国自用公承传齐桓晋文无实义挟周狥已掩大愆不归圣笔立中制谁其当罪谁其贤纷纷五传角同异各专门户执所偏遂使学者蹈迷径不探元本遭羁牵至于歆向父子间亦反天性相镵镌何休杜预范辈离经附传以臆笺膏肓废疾互讥病虽欲针起难自痊前人文字安可数议难啾唧秋嘒蝉有唐名儒陆淳者始开奥壤窥源泉我朝又得孙明复大明圣意疏重渊刘生新解最后出了无塞碍成通川所趋旨义极简正撑拄异论牢且坚事不归王皆不与达经之志所以然诗三百可一言蔽曰思无邪而已焉方今四海大一统万里号令犹君前安不思危易其治毋容僭乱生阶缘往持此説助邦政坐令当扆尊如天
　　程端学曰易定襄人
　　刘氏【夔】春秋襃贬志
　　通志五卷
　　佚
　　皮氏【元】春秋意
　　通志十五卷
　　佚
　　郑氏【招庆】春秋会元
　　通志十二卷
　　佚
　　郑氏【寿】春秋世次图
　　通志四卷
　　佚
　　师氏【协】等四家春秋集解
　　通考二十五卷
　　佚
　　晁公武曰或人集皇朝师协石季长王棐景先之解为一通具载本文
　　马氏【择言】春秋要类
　　宋志五卷
　　佚
　　王应麟曰崇文目入类书
　　呉氏【元绪】左氏鼔吹
　　宋志一卷
　　佚
　　陈振孙曰彭门呉元绪撰
　　巩氏【叡】春秋琢瑕【叡或作潜】
　　宋志一卷
　　佚
　　张氏【传靖】左氏编纪
　　宋志十卷
　　佚
　　王氏【晓】春秋原要
　　通志二卷
　　佚
　　杨氏【希范】左氏摘元
　　通志十卷
　　佚
　　李氏【融】春秋枢宗
　　宋志十卷
　　佚
　　惠氏【简】春秋通畧全义
　　宋志十五卷
　　佚
　　元氏【保宗】春秋事要
　　宋志十卷
　　佚
　　李氏【涂】春秋事对
　　宋志五卷
　　佚
　　宋志蔡延注
　　耿氏【秉】春秋传
　　二十卷
　　佚
　　姓谱秉字直之江阴人仕至焕章阁待制
　　王氏【当】春秋释
　　玉海十二卷
　　佚
　　春秋列国诸臣传
　　宋志五十一卷
　　存
　　晁公武曰当睂山人尝为列国诸臣传效司马迁史记凡一百三十有四人十万余言又释春秋可谓有志矣
　　陈振孙曰当元祐中复制科以苏轼荐试六论廷对切直置下第与堂除簿尉所传诸臣皆本左氏有见于他书则附其末系之以赞诸赞论议纯正文辞简古于经传多所发明
　　陈造曰春秋人才尚余三代气质然非左氏之文雄古严密亦孰能畅叙发扬如此其言与事随编年而书君子欲其迹之本末可攷辞之连属毕见或类而为之传往往失之漏略此书成于贤良王当不惟该备无遗而复引史记国语等书补苴弥缝之而终之以赞多出新见学者与经传参赞既足以见当时人才出处语黙之大节抑于著述体制所得将不赀也
　　董氏【敦逸】春秋义略
　　通志十四卷
　　佚
　　吉安府志董敦逸字梦授永丰人嘉祐八年进士元祐中为监察御史徽宗召拜谏议大夫极言蔡京卞过恶迁户部侍郎卒
　　郑氏【昻】春秋臣传
　　宋志三十卷
　　佚
　　王应麟曰以人类事凡二百十五人附而名者又九十三也
　　程端学曰昻字尚明长乐人
　　刘氏【熙古】春秋极论
　　二篇
　　春秋演例
　　三篇
　　未见
　　吕氏【奎】春秋要旨
　　宋志十二卷
　　佚
　　呉氏【孜】春秋折衷
　　宋志十二卷
　　佚
　　程端学曰会稽人
　　两浙名贤录孜从胡安定受业舍宅为郡学
　　范氏【柔中】春秋见微
　　宋志五卷
　　佚
　　程端学曰南城人
　　谢氏【子房】春秋备对
　　宋志十三卷
　　佚
　　于氏【正封】三传是非
　　二十卷
　　佚
　　朱氏【振】春秋指要
　　宋志一卷
　　佚
　　春秋正名赜隐防要
　　宋志十二卷【叙论一卷】
　　佚
　　春秋讲义
　　宋志三卷
　　佚
　　程端学曰应天朱氏正名赜隐旨要并叙论不拘类例专取经意
　　李氏【撰】春秋緫要
　　宋志十卷
　　佚
　　汪氏【洙】春秋训传
　　佚
　　陆元辅曰元符中进士
　　沈氏【滋仁】春秋兴亡图鉴
　　宋志一卷
　　佚
　　李氏【格】春秋指归
　　佚
　　袁州府志李格字承之萍乡人元符中进士作诗讽新法谠论下狱厯州县以终
　　余氏【安行】春秋新传
　　宋志十二卷
　　未见
　　晁公武曰皇朝余安行撰采三传及孙复四家书参以已意为之
　　江西通志余安行字仲勉德兴人【一云弋阳人】官至大中【一云朝议】大夫所居有岩如月号石月先生所着春秋新传元符中上之诏藏秘阁
　　狄氏【遵度】春秋杂説
　　佚
　　宋史狄遵度字元规长沙人少举进士一斥于有司耻不复为以父棐任为襄县主簿居数月弃去好为古文着春秋杂説多所发明
　　冯氏【山】春秋通解
　　通考十二卷
　　佚
　　晁公武曰皇朝冯山允南撰普州人澥之父也按春秋通解山自为序予家藏集本阙之
　　王氏【安石】左氏解
　　宋志一卷
　　存
　　陈振孙曰专辨左氏为六国时人其明验十有一事题王安石撰其实非也
　　林希逸曰尹和靖言介甫未尝废春秋废春秋以为断烂朝报皆后来无忌惮者托介甫之言也韩玉汝有子宗文上介甫书请六经之旨介甫皆答之独于春秋曰此经比他经尤难盖三传皆不足信也和靖去介甫未远其言如此其公今人皆以断烂朝报之语为荆公之罪亦寃甚矣






　　经义考卷一百八十一
　　钦定四库全书
　　经义考卷一百八十二
　　翰林院检讨朱彝尊撰
　　春秋【十五】
　　孙氏【觉】春秋经解
　　宋志十五卷
　　存
