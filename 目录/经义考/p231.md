<!-- { "loadSidebar": true } -->
　　倪氏【公晦】学庸约说
　　佚
　　黄氏【文杰】大学中庸双说
　　佚
　　江西通志黄文杰字显眀上犹人大徳中安远教授
　　秦氏【玉】大学中庸标说【一作探说】
　　佚
　　王逢曰秦玉字徳卿隐居崇明淑门弟子若干人及卒私諡孝友先生
　　黄虞稷曰太仓人约之父
　　朱氏【升】大学中庸旁注
　　各一卷
　　未见
　　升自序曰前年读书郡城紫阳祠始爲诸生作书旁注观者善之以其注文附经语意通贯一读即了无繁复之劳也既又命诸生用其义例旁注诗经未克成去年寓里中程氏舘书旁注脱稾稍有传抄之者然日知所亡窜改不能已今岁授徒于家又成大学中庸旁注先儒经觧至矣而犹未免云云者先儒用圣贤功夫故能因经文以得圣贤之意学者用先儒功夫而能因经觧以得先儒之意几人哉性质庸常学力卤莽父兄师友取经觧而督之读经与觧离不能以意相附其弊也断裂经文使之血脉不通首尾不应欲求其知味乐学不可得也此愚所以于六经四书皆欲旁注之以爲教子授徒之计而未暇悉成也虽然愚之所注其意义取诸先儒经觧而已辞语则有不可纯用原文者盖以逐字顺附经文实而不泛离之则字各有训贯之则篇章浑全制作之体既殊辞语各有宜也至于意义间亦有不得已而不可以苟同者则又有望于平心明眼实用功力之君子相与印可之商确之也至正丙戌秋日
　　又跋大学旁注曰大学以修已治人爲纲要以致知力行爲工程然而知止能得之间必有事焉经所谓定静安论语所谓仁能守之孟子所谓居安资深者是也中庸曰尊徳性而道问学盖致知力行二者皆道问学之事动而道问学静而尊徳性二者功夫如寒暑昼夜之更迭而无间尊徳性即大学之正心也大学诚意是省察克治于将应物之际正心是操心防飬于未应物之时与既应物之后然而八目于致知之后即继以诚意而正心但列于其后者盖大学爲入徳者言使之先于动处用功禁其动之妄然后可以全其静之真也此圣贤之心法爲传学之本也而旁注不能详具故表而着之云
　　又跋中庸旁注曰中庸经朱子训释之后说者亦多其间最有超卓之见者饶氏也有融防之妙者思正李先生也精于文义切于体认者楼山袁氏述吴氏之说也今兹旁注既各取其长矣至于知仁勇之用至诚不贰不息之分尊徳性道问学之说若此之类一得之愚间见焉不知其果是乎否实用功力之君子愿有以教之
　　范氏【祖干】大学中庸发微
　　未见
　　曾氏【景修】大学中庸详说
　　未见
　　黄虞稷曰莆田人洪武中徳安府学教授
　　张氏【鼒】学庸句觧
　　二卷
　　未见
　　黄虞稷曰祥符人洪武初举明经官秦府长史
　　李氏【希顔】大学中庸心法
　　二巻
　　未见
　　黄虞稷曰郏县人明初徴入大本堂说经累官右春坊赞善大夫
　　詹氏【凤翔】大学中庸章句
　　未见
　　熊氏【钊】学庸私録
　　二巻
　　未见
　　江西通志熊钊字伯几进贤人至正甲申以春秋领乡荐授崇仁学官觧徐寿辉之围授临江路知事洪武初挍书防同馆
　　黄氏【润玉】庸学通防
　　二巻
　　未见
　　杨守陈曰先生以大学中庸旨皆渊奥撰庸学通旨
　　叶氏【挺】学庸庭训
　　二巻
　　未见
　　黄虞稷曰永嘉人正统间举经明行修
　　程氏【先民】学庸敷言
　　未见
　　黄虞稷曰浮梁人
　　王氏【纶】学庸要旨
　　二巻
　　未见
　　黄虞稷曰王纶字汝言慈谿人成化甲辰进士累官右副都御史廵抚湖广
　　吴氏【世忠】学庸通旨
　　未见
　　朱氏【谏】学庸图说
　　未见
　　黄虞稷曰乐清人治丙辰进士吉安知府
　　童氏【品】学庸大义辨疑　学庸精义
　　俱未见
　　孙氏【绪】大学中庸放言
　　二巻
　　未见
　　郑玥曰沙溪孙氏绪故城人治己未进士仕至太仆寺卿
　　朱氏【文简】学庸图说
　　未见
　　温州府志文简字元可乐清人徙永嘉治甲子举人晋江教谕
　　施氏【儒】学庸臆说
　　未见
　　黄虞稷曰归安人正徳辛未进士
　　金氏【贲亨】学庸议
　　二卷
　　未见
　　林氏【士元】学庸衍义
　　未见
　　黄虞稷曰琼州人正徳甲戌进士歴广西按察使
　　章氏【衮】学庸口义
　　未见
　　黄虞稷曰字汝明临川人嘉靖癸未进士陜西按察副使
　　李氏【渭】学庸答问
　　一巻
　　佚
　　黔记李渭字湜之思南府人嘉靖甲午举于乡仕至云南叅政
　　马氏【森】学庸口义
　　三巻
　　未见
　　徐氏【爌】学庸初问
　　二巻
　　存
　　张正位序曰嘉靖壬戌之秋柱史巗泉先生奉天子命督视两淮驻节于扬越明年纲纪肃张遐迩风动遂进多士每期月三集于郡庠之崇文阁晨兴即至学诸生无间少长咸侍于侧次第请益首举学庸二书章分句析挈领提纲欲人同喻其旨既乃尽以所讲究者笔之爲书题曰学庸初问阐幽显微于先儒注防禆益实多先贤述作发明殆尽益信先生所得于学庸者深矣位敬请而刻之
　　缪泳曰爌太仓州人嘉靖癸丑进士
　　防氏【日章】学庸释义
　　未见
　　黄虞稷曰莆田人嘉靖己未进士
　　万氏【表】学庸志略
　　未见
　　吴氏【中立】学庸大旨
　　未见
　　黄虞稷曰中立字公度浦城人隆庆辛未进士官尚寳司丞
　　邹氏【元标】邹子学庸商求
　　二巻
　　未见
　　王氏【豫】学庸识大录
　　二卷
　　未见
　　黄虞稷曰乌程人万歴丁丑进士
　　邹氏【徳漙】学庸宗释
　　未见
　　邹氏【徳泳】学庸归旨
　　未见
　　董氏【应举】学庸略
　　二巻
　　存
　　应举自序曰六经定于夫子秦火厄之汉收其烬而传注之家作各以所见管窥沿唐至宋号爲昌明然而分章析句或更定补缀其失也耑如学庸二书古本犹存尚可寻绎宋之诸儒乃经之传之更定而易置之又爲之补遗隔截章句予向读而疑之作爲二略今耄矣偃曝之暇于中庸略再加删润使之直截易晓又闻阳明先生崇尚古本大学遂爲通略以明简原无错至于格物致知之旨亦依古本寻绎并归知本虽与先生稍异聊书所见以待评驳非敢以爲是也
　　黄虞稷曰应举号见龙闽县人万厯戊戌进士累官工部右侍郎
　　王氏【振熈】学庸逹觧
　　三巻
　　存
　　张云章曰王振熈字君含福建南安人万厯庚戌进士
　　李氏【鼎】学庸大旨
　　三篇
　　存
　　叶氏【祺】大学中庸臆说
　　三卷
　　存
　　高佑釲曰叶祺字钖我嘉兴人大学臆说一巻中庸臆说二巻天啓甲子镂板顾起元序之
　　王氏【飬性】学庸传宗叅补
　　一卷
　　未见
　　沈氏【澣】学庸防筏
　　二巻
　　存
　　缪泳曰澣字则新平湖人
　　程氏【佩】学庸问辨
　　佚
　　休宁名族志佩诸生
　　陈氏【元纶】学庸日笺
　　二巻
　　存
　　曹学佺曰陈道掌日笺不拘拘于字栉句剖或用古语或用微言以证觧之而自有跃然之妙
　　傅氏【璿】大学中庸俗讲
　　二卷
　　未见
　　金氏【镜】学庸绪言
　　未见
　　缪泳曰长兴人
　　李氏【觏】读儒行
　　一篇
　　存
　　苏氏【总龟】儒行觧
　　一卷
　　佚
　　黄氏【道周】儒行集觧
　　一巻
　　存
　　道周序曰古未有称儒者鲁之称儒有道艺之臣伏而未仕者也其首行曰待聘待问待举待取者需也故儒之爲言需也昜曰云上于天需天下所待其膏雨也而说者以爲柔懦故天下无知儒者也天子无儒臣则道义不光礼乐不作乱贼恒有天下无儒学则骄慢上陈贪鄙下行宼攘穿窬据于高位而贤人之徳业皆熄矣仲尼故举十七种以明之先于学问衷于忠信而归之于仁故仁者儒者之质也夫子既知儒之实不疑于名因而求之得其数种皆足以为治其无当于是虽习章句被文绣皆小人之儒也周之末年始不恱学原伯鲁宣言于朝闵子马闻之曰周其乱乎夫必多有是说而后及其大人大人患失而惑又曰可以无学无学不害则苟而可于是乎下陵上替能无乱乎夫学殖也不学将落原氏其亡乎仲尼恐后世不学不知先王之道存于儒者儒者之学存于徳行故备举以明之使后之天子循名考实知人善任爲天下得人不以爵禄爲宵小侥幸不以黼黻骄于士大夫故其悬鉴甚定取舍甚辨则备取诸此也
　　刘氏【敞】与爲人后议
　　一篇
　　存











　　经义考巻一百六十二
<史部,目录类,经籍之属,经义考>
　　钦定四库全书
　　经义考卷一百六十三
　　翰林院检讨朱彞尊撰
　　通礼【一】
　　郑氏【】三礼目録
　　隋志一卷
　　佚
　　三礼图
　　佚
　　按隋志郑及阮谌等撰图共九卷
　　阮氏【谌】三礼图
　　三巻
　　佚
　　裴松之曰阮谌字士信
　　隋书注后汉侍中
　　后魏礼志阮谌礼图并载秦汉以来舆服
　　张昭曰阮谌受礼学于綦毋君取其说爲图三卷多不案礼文而引汉事与郑君之文违错
　　按初学记引阮氏三礼图文云牛鼎受一斛天子饰以黄金错以白银余书所引但云三礼图不言阮氏
　　范氏【隆】三礼吉凶宗纪
　　佚
　　晋书范隆字嵩雁门人博通经籍无所不览着春秋三传撰三礼吉凶宗纪甚有条义后依刘元海爲大鸿胪
　　董氏【景道】三礼通论
　　佚
　　晋书董景道字文博农人明春秋三传京氏易马氏尚书韩诗皆精究大义三礼之义专遵郑氏着礼通论非駮诸儒演广郑旨
　　刘氏【献之】三礼大义
　　隋志四巻【不着姓名】
　　佚
　　陶氏【景】三礼目录注
　　七录一巻
　　佚
　　戚氏【衮】三礼义记
　　佚
　　崔氏【灵恩】三礼义宗
　　隋志三十巻
　　佚
　　梁书灵恩徧习五经尤精三礼三传
　　李受曰灵恩达于礼总诸儒三礼之说而评之爲义宗论议洪博后世鲜能及
　　王方庆曰梁崔灵恩撰三礼义宗但捃摭前儒因循故事
　　崇文总目其书合周礼仪礼二戴之学敷述贯串该悉其义合一百五十六篇推演闳深有名前世晁公武曰灵恩仕魏归梁爲博士甚拙朴及解析经理尽极精致正始之后不尚经术咸事虚谈公卿士大夫盖取文具而已而灵恩经明行修制义宗诗昜春秋百余巻终桂州刺史此书在唐一百五十篇今存者一百二十七篇凡两戴王郑异同皆援引古谊商略其可否爲礼学之最
　　陈振孙曰凡一百四十九条其说推本三礼参取诸儒之论博而核矣本传四十九卷中兴书目一百五十六篇皆与今卷篇数不同书目又云庆厯中高阳许闻诲爲之序家本亦无此序也
　　王应麟曰义宗始于明天地以下岁祭终于明周礼仪礼礼记废兴义庆厯中高阳许闻诲爲之序
　　元氏【延明】三礼宗略
　　隋志二十巻
　　佚
　　夏侯氏【伏朗】三礼图
　　唐志十二巻
　　佚
　　张彦逺曰隋文帝开皇二十年勅有司撰左武候执旗侍官夏侯朗畵
