<!-- { "loadSidebar": true } -->
　　赵岐曰孟子外书四篇其文不能深不与内篇相似非孟子本真后世依仿而托之者也
　　遗句
　　孟子三见齐王不言事门人曰曷为三遇齐王而不言事孟子曰我先攻其邪心
　　人之学者其性善
　　右荀子
　　吞舟之鱼不居潜泽度量之士不居污世
　　夫艺冬至必雕吾亦时矣
　　其于心为不若求鸡犬哉不知类之甚矣悲夫终亦必亡而已矣【在有放心而不知求下学问之道无他上】髙子问于孟子曰夫嫁娶者非已所自亲也衞女何以得编于诗也孟子曰有衞女之志则可无衞女之志则怠夫道二常之谓经变之谓权权怀其常道而挟其变权乃得为贤夫衞女行中孝虑中圣权如之何
　　孟子曰夫电雷之起也破竹折木震惊天下而不能使聋者卒有闻日月之明徧照天下而不能使盲者卒有见
　　右韩诗外传
　　孟子曰夫有意而不至者有矣未有无意而至者也
　　右扬子法言
　　孟子曰人皆知以食愈饥莫知以学愈愚人皆知粪其田而莫知粪其心粪田莫过利苗得粟粪心易行而得其所欲
　　右刘向説苑
　　孟子曰诸侯有王
　　右周官大行人注
　　舜年五十而不失其孺子之心
　　右坊记注
　　禹生石纽西夷人也
　　右史记注
　　孟子曰纣贵为天子死曾不如匹夫
　　右汉书伍被传
　　蚕麻以时布帛不可胜衣也
　　孟子曰尧舜之道非远人也而人不思之尔
　　右桓寛盐铁论
　　人性皆善及其不善物乱之也
　　右王充论衡
　　矫枉过直
　　右仲长统昌言
　　正枉者必过其直【党锢传】
　　阿谀事贵胁肩所尊俗之情也【张衡传注】
　　右后汉书
　　尧舜不胜其美桀纣不胜其恶
　　右风俗通
　　孟子曰千载一圣犹旦暮也
　　右鲍昭河清颂
　　千年一圣谓之连歩
　　右梁萧绮拾遗录
　　孟子曰今人之于爵禄得之若其生失之若其死
　　右梁书处士传
　　图景失形
　　右顔氏家训
　　太山之髙参天入云
　　右文选注
　　六十四黍为一圭十圭为一合
　　右广韵注
　　战者危事也
　　右北堂书钞
　　虐政杀人何异刀耶
　　敬老爱幼推心于民天下运掌中也
　　若久涂炭则易政
　　见孺子入井非孺子之父母亦有恻隐之心
　　当以直矫枉若以曲何以正人
　　白羽白性轻白雪白性消白玉白性贞虽俱白其性不同也
　　右马揔意林
　　仁也者人也【下有】义也者宜也礼也者履也智也者知也信也者实也
　　右外国本孟子
　　按外国本孟子世儒莫有见者朱子集注有云或问信乎曰不可知也
　　孟子曰人之所知未若人之所不知
　　君王无好知君王无好勇勇知之过生平患祸所遵正当仁义为本
　　右广明集
　　按广韵丘字注复姓四十四孟子齐有曼丘不择今无其文
　　尔雅
　　遗句
　　瑟二十七弦者曰洒大琴曰离二十弦磬形似犂以玉为之大曰毊笙十九簧者曰巢篪大者尺四寸围三寸曰沂埙大者曰嘂大钟曰镛中者曰剽小者曰栈悬钟磬者曰笋簴横曰笋纵曰簴箫编二十三管尺四寸者曰言十六管长尺二寸者筊管长尺围寸并漆之有底大者曰簥中者曰篞小者曰篎籥如笛三孔而短小七孔大者曰产中者曰仲小者曰箹
　　右沈约宋书乐志所引比今文详畧不同








　　经义考卷二百六十二
　　钦定四库全书
　　经义考卷二百六十三
　　翰林院检讨朱彞尊撰
　　毖纬【一】
　　易纬
　　隋志八卷郑注【七録九卷旧唐志崇文总目同旧唐志云宋均注】佚【惟干凿度存余未见】
　　晁公武曰隋志有郑氏注易纬八卷唐志有宋均注易纬九巻李氏本注与隋志同巻数与唐志同家本盖出李氏独不载干凿度二卷而有乾元叙制一卷按后汉书注七纬名亦无乾元叙制
　　冯椅曰崇文总目周易纬九卷汉郑康成注隋志有宋衷注唐四库书目有宋均注中兴馆阁书目又有李淳风续注其一推天元甲子之术其二推易天地人之元术也唐章怀太子后汉书注称易纬有六篇一稽览图二干凿度三坤灵图四通卦验五是谋六辨终备
　　王应麟曰康成注易纬或引以解经今篇次具存宋注不传李淑书目九卷凡干凿度稽览圗通卦验各二辨终备是谋坤灵圗各一今三馆所藏干凿度通卦验皆别出为一书而易纬止有郑氏注七卷稽览圗第一辨终备第四是谋第五乾元序制记第六坤灵圗第七二卷三卷无标目
　　何孟春曰葢寛饶引易传言五帝官天下三王家天下家以传子孙官以传圣贤今易传无此语或曰易纬文也
　　埀皇策
　　佚
　　干凿度曰先元皇介而后有埀皇策　又曰埀皇策干文纬乾坤二凿度此三文説易者也
　　郑鲂曰伏羲得神蓍而埀皇策
　　万形经
　　佚
　　干凿度曰有埀皇防而后有万形经
　　按坤凿度注引万形经文云风者天地之大信又云坎北方无海又云天地者体也易者体中情性又云天地失序必有沮泄娲皇用隂阳钩之
　　干文纬
　　佚
　　干凿度曰有万形经而后有干文纬
　　干凿度
　　宋均注通志二巻
　　存
　　太古文目曰干凿度圣人顺乾道浩大以天门为名也干者天也干训健壮健不息日行一度凿者开也圣人开作度者度路圣人凿开天路显彰化原也坤凿度曰庖牺氏着干凿度上下文
　　黄庭坚曰易纬干凿度等书其中多有不可晓者独九宫之法颇明
　　崇文总目曰中述隂阳日辰数谶
　　绍兴续书目曰苍颉注干凿度二卷
　　晁公武曰右旧题苍颉修古籀文郑氏注按唐四库书目有郑注诗书纬及宋均注易纬而无此书其中多有不可晓者独九宫之法颇明
　　程大昌曰干凿度出于汉世其书多言河圗曰太乙取之以行九宫四正四维皆十五也夫太乙非所论其谓四正四维环拱一五无徃而不为十五即陈抟所传之圗矣然则昔之作为干凿度者实尝亲见是圗其书言七八之象九六之变皆以十五为宿葢于圗乎得之也干凿度者世儒多引之以明易防矣而郑康成之论大衍以十日十二辰二十八宿为五十亦自干凿度出也晋张湛传列子至七变为九曰此章全是周易干凿度则汉魏以降凡言易老者皆已宗而用之非后世托为也
　　程龙曰乾坤二凿度序称庖牺氏作注称其书谓序乾坤之元体与易大行者也考其间有所谓太乙九宫卦宫卦气月卦爻位之法与夫轨占算之术律厯相生之数古今术家多用之又似隂阳卜筮者流托为庖牺氏书以自神其説也
　　姚小彭曰今所传戴九履一之圗乃易干凿度九宫法
　　胡一桂曰题庖牺氏先文公孙轩辕氏演古籀文苍颉修为上下二篇汉去古未远秦烬之余犹或尚有祖述如羲之用蓍九宫之于洛书皆有禆于易教者
　　乾坤凿度【一作坤凿度】
　　通志二卷
　　存
　　坤凿度曰太古变干之后次凿坤度　又曰坤軵于干顺亨贞
　　晁公武曰右题曰庖牺氏先文轩辕氏演古籀文苍颉修按隋唐志及崇文总目皆无之至元祐田氏书目始载焉当是国朝人依托为之
　　黄震曰凿度不知谁所作矫黄帝而为之言云庖牺氏之古文黄帝演古籀文而苍颉修为上下篇上篇干凿度凿开也度路也圣人凿开天路显彰化源也其説谓有太易而有太初而有太始而有太素乃及古帝者之代兴乃及乾坤防艮之四门乃及坎离震兑之四正至若配身取象取物制度等説支离矣下篇坤凿度也谓太古变干之后次凿坤度谓坤元十性谓坤有八色曰荡配曰凌配支离益甚矣乾坤凿度之言大率词澁而理寡又有周易干凿度周易坤凿度二篇又皆矫孔子而为之言窃取系辞余自太极两仪八卦而生六十四卦而至爻象复归太易太初太始太素之説谓太易未见气也太初气之始也太始形之始也太素质之始也较之乾坤凿度文颇明直是出一人之手而僞爲古今华质之不同以互相发明者欤然以日之十干辰之十二支星之二十八宿指为大衍之数五十于易未必合而以易之三百六十析当期之日是京房卦气之法此书正为此作而前冒大易为重耳若其谓入戊午部二十九年伐崇侯作灵台改正朔布王号天下受録应河圗又谓消息卦纯者为帝不纯者为王恐皆非君子之言而谓帝乙以生日为名亦非殷以即位之年太岁为号考厯者已得之矣
　　程龙曰宋大明中始禁图谶梁天监以后又重其制隋炀帝发使収天下谶纬书悉焚之故遂散乱无复全书今行于世惟乾坤二凿度
　　胡应麟曰周易干凿度二卷又乾坤凿度二卷今合为一实二书也乾坤凿度称黄帝撰而干凿度皆假孔子为言其伪固无庸辨説然亦非凿度本书也葢元包洞极之犹是稍能文者所为此特荒陋俚儒伪撰尔
　　孙瑴曰诸纬文俱佚矣惟乾坤凿度犹存
　　易考灵纬
　　佚
　　干凿度曰有干凿度而后有考灵经　干凿度注曰考者成也诸灵术行化本于代
　　坤凿度曰炎帝黄帝有易灵纬
　　郑康成曰神农法古易为考灵纬
　　易制灵圗
　　佚
　　干凿度曰有考灵经而后有制灵圗【注书是也】
　　易含文嘉
　　佚
　　干凿度曰有希夷名而后有含文嘉【注亦名瑞文】
　　易稽命圗
　　佚
　　干凿度注曰算文
　　易含灵孕
　　佚
　　按坤凿度注引之
　　易八坟文
　　佚
　　郑康成曰公孙氏名轩辕依大庖之制作易八坟文释八卦之理
　　易九厄谶
　　佚
　　王应麟曰三綂厯引易九厄
　　按阳九百六之义本于九厄谶其文云三綂是为元岁元岁之閠隂阳灾初入元百六阳九次三百七十四隂九次四百八十阳九次七百二十隂七次七百二十阳七次六百隂五次六百阳五次四百八十隂三次四百八十阳三凡四千六百一十七岁与一元终经岁四千五百六十灾岁五十七
　　易稽览图
　　通志七卷【通考三巻】
　　佚
　　陈振孙曰与上易纬前三卷相出入而详畧不同祝泌曰稽览图首中孚而复次之秪六十四卦故取震离兑坎直二十四气而以六十卦三百六十爻各直一日
　　黄震曰纬虽非正书然出汉世此书言至今大唐上元二年乙亥卦起中孚不知何人作也书有推天元甲子之术推易天地人之元术皆堕小数不足留情其曰癸巳元年一百九十万八千八百五十三岁乃加太初元年殆诬诞耳惟其谓六日八十分之七注云一卦七分此为京房卦法则明至每候言灾异之应恐亦未必然
　　孙瑴曰此主节候征应倚卦立言
　　按稽览图文地有险易故风有迟疾虽太平之政犹有不能均同也惟政平均风乃不鸣条雨不破块其辞若出汉以后人语
　　易是类谋【或作筮谋类】
　　郑注通考一卷
　　佚
　　孙防曰书有致其谲以导其庸者此篇是也
　　按类书所引是谋文有云斗机絶纲玉衡拨摄提亡五星合狼弧张昼视无日虹蜺煌煌夜视无月彗孛将将当藏者出当出者藏太山失金鸡西岳亡玉羊天卑地髙雷讙虹行星昼奔蜺夜光上无干下无常天昧昧履践氷民衣雾主吸霜闲可倚杵于何藏不知冬不知夏不见父不见兄望之漠漠视之茫茫羣党假威坐玉牀通篇纯作韵语正复古致错落孙樵大明宫纪梦文疑本此
　　易辨终备【终或作中】
　　通考一卷
　　佚
