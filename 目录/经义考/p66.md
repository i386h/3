<!-- { "loadSidebar": true } -->
　　程文海序曰易晦于九师防于卜筮言易者何纷纷也深者遂爲古奥难测之书浅者又爲墙壁劝诫之语象数义理几于不相爲用学者徒能习知其辞罕究其蕴而易遂虚矣予所识知毋虑十数家言人人殊独吾友呉幼清最爲精诣徃徃出人意表今见王君防卿缉说确然粲然者也夫干以易知坤以简能乾坤毁则无以见易欲知易固自乾坤始欲知乾坤必先知易简之用王氏渊源之学其几是乎惜幼清方留燕山不得相与探赜其说且印吾言之是否也姑着之篇间以爲异日张本
　　呉澂曰王防卿易虽与鄙说多不同然皆袓本程传程传有与易之本文不甚恊者乃更易之其书最爲平正稳当不敢以其不与已说合而轻议之也李琳曰防卿手辑一家之言髓探三圣之防天机独露日用互明乃知象数之源毕具性命之理
　　田泽曰易最精微难得明白自子夏以来说之见于世者何啻数百家不爲不多然河图洛书之象数易所本也而未免错乱先天后天之卦象易所袓也而未免阙疑学者迷惑终未释然蜀儒王申子所解大易缉说分纬河图以遡伏羲画卦之始错综河洛以定文王位卦之次又参上系下系以覆圣人设卦系辞之防又主成卦之爻以发圣人立象取义之因贯通爻义章分彖传订晦庵十图九书之防辨濂溪无极太极之说无一毫之穿凿有理致之自然泽于大徳十年任澧州路推官询之学校诸儒皆曰申子前卭州两请进士寓居慈利州天门山隐居幽深无心求仕垂三十年始成此书观其覃思之精用力之勤诚可嘉尚
　　邓从仕曰申子所着易十图九书推本先儒之说防绎错综附以已见言词条逹防意详明皇庆二年四月湖广行省劄付王申子充武昌路南阳书院山长
　　张氏【清子】周易本义附录集注
　　十一卷
　　佚
　　董眞卿曰清子字希献号中溪建安人周易本义附录集注十一卷其书以文公本义髙下字行反置之王弼今易经文之下大徳癸未自序
　　徐氏【之祥】读易蠡测【或作玩易详説】
　　佚
　　董眞卿曰之祥字麒父号方塘饶州徳兴人宾州上林簿
　　戴表元序曰古圣人之经至难言者莫如易余攷王制见先王时之居学校者其法春诵夏秋学礼冬读书而仲尼之门人记其师雅言之详不过诗书执礼而皆不及易惟其自爲也则不得已有文以明之以见易非圣人不能言而虽圣人之教人亦不使人之得以易其言也汉以后始有易师今诸家法度髣髴具存徃徃用之占歩测算若后世之言易者以爲必能通圣人之言而续爲之説也余之少时不免斯累近乃稍自悔艾欲慎其出窃尝间与爲杂学者徃还若丹经之铅汞厯书之纪朔医家之运气兵家之机势大略反与易合而支离泛滥不切者莫如书生举子之说此无他彼数氏者犹托于象数爲可凖而书生举子专以空言谈理故也儒者徐君之祥自番易槖所着易经蠡测若干言见余于余杭其言象数取皇极于康节取太极于濂溪厥既知所先务而诸卦之中多详其变曰非变无以明易自正体伏体互体变体反对体上下体而通之一卦有六十四以至于四千九十六愈变愈通而卦愈不穷有辩卦中有四画五画而成卦者皆见于易反覆恳欵实皆不叛于新安汉上二朱氏之学余甚慕而竒之而徐君机神敏给于天人性命事物精粗之理他人经年历纪而未喻者一日即了其得于天葢厚不但人力之勤也然君于易书之变本由象数以通理而象数者起于无而寄于有理者妙于有而归于无寄于有者其变可知可言归于无者不可知不可言也人之可知而言易之变固不止于四千九十六人之不可知不可言画之一不必三卦之八不必六十四可也古人老而学易易又爲忧患作徐君渉世益深刋落轻锐而复谂之蠡乎蠡乎其游于圣人之海有不爲夜光乎
　　严氏【飬晦】先天图义
　　一卷
　　佚
　　牟巘序曰邵子发先天之秘不过四图然自一分而二推之至于无穷邵子以爲犹根之有干干之有枝愈大则愈小愈细则愈繁而朱子亦云本是小底变成大底到那大处而变成小似非假图以明之则四图之义未易悉究是以朱子谓东北以之西南便是自否以之泰是两角尖射上与乾坤相对又谓邵子天地定位否泰反类诗八句是说方图中两交股处意欲分作四层看又谓文王八卦应地之方是邵子见得四正卦生出四角是方底意思皆若有取于图者严君飬晦心通于易尝取方圆定位二图演之爲四十九图毫分缕析如织机之错综经纬布置粲然可覩而未始有所穿合大抵一本于邵子朱子之説如八卦相错一卦分八卦上下顺逆对待愽易数从中起天根月窟乾坤六子纵横之类皆有以发其义遽数之不能终也自非濳玩黙察先具此图于胸中安能与之脗合乎亦可谓精且详矣最后一图乃易之所谓太极邵子所谓道即太极心即太极而朱子所谓象数未形之全体也两仪四象之所由生今顾列于诸图之后严君之意自流泝源葢欲复其性初于寂然不动之时尤见先天图心法是当求之于象数之外
　　戴元表序曰自汉儒易林之传絶而士大夫一切以理谈易几二千年如扬子云太虞仲翔纳甲关子明洞极魏伯阳叅同契之类徃徃皆古人象数之余説而学者疑其近于厯家方士弃不肯习迨至近世乃有太极先天二图于是最爲深宻然非濂溪康节开张于前考亭朱先生尊奬于后则二图者安知不以疑废今二图既皆显行于时而今谈先天者犹不如太极之盛何也太极以理先天以象数理易喻而象数难精前贤所以有狗马鬼神之论也予之少也固习于科举长也阨于忧患又生穷乡僻邑无所师授亦莫能听受其説山隂严飬晦以四十九图相示方圆之象纵横之数不劳执比一一脗合而隂阳徃来动静消息之理开卷可一目而尽是其于濂溪康节考亭之学可谓叩其疆藩而窥其堂室矣世念渐空幸有余力可以偿平生饥渇之愿当从飬晦卒业焉
　　呉氏【迂】易学啓防
　　佚
　　黄虞稷曰迂字仲迂浮梁人从饶双峰学皇庆间浮梁知州郭郁延之爲师以训学者人称可堂先生汪克寛其门人也
　　倪氏【公晦】周易管闚
　　佚
　　金华县志倪公晦字孟师事何北山仕爲运干






　　经义考卷四十四
<史部,目录类,经籍之属,经义考>
　　钦定四库全书
　　经义考卷四十五
　　翰林院检讨朱彝尊撰
　　易【四十四】
　　傅氏【立】易学纂言
　　十八卷
　　未见
　　董眞卿曰立字权甫号初庵饶州徳兴人仕至正奉大夫集贤院大学士赠荣禄大夫柱国饶国文懿公御赐宋金内府易书数千卷以其意授同里王奕复初摘其正大合理者一百二十家彚爲一编名易学纂言十八卷无系辞以下元贞乙未自序
　　王氏【结】易说
　　十卷
　　佚
　　元史王结字仪伯易州定兴人至治二年叅议中书省事天厯二年拜中书叅知政事寻拜中书左丞晚邃于易着易说十卷临川呉澄读而善之卒諡文忠
　　何氏【荣祖】学易记
　　佚
　　元史何荣袓字继先其先太原人徙家广平以吏累迁中书省掾陞侍御史厯中书右丞寻加平章政事卒赠光禄大夫大司徒柱国追封赵国公諡文宪所著书有大畜十集又有学易记载道集观物外篇
　　邓氏【文原】读易类编
　　佚
　　元史邓文原字善之绵州人徙钱塘至元二十七年行中书省辟爲杭州路儒学正大徳二年调崇徳州教授五年擢应奉翰林文字九年陞修撰至大三年授江浙儒学提举皇庆元年召爲国子司业延祐四年陞翰林待制至治二年爲集贤直学士兼国子祭酒卒諡文肃
　　杨氏【阙龙】易说纲要
　　佚
　　呉澂序曰清江杨明夫与予同歳生自少工进士学国朝既复贡举时年六十余矣欣欣然就举至八十犹未巳其笃好葢如此观所编易说纲要程朱爲之本而他诸说附焉将以淑其子孙年老而志不衰可尚也夫有能因其所说择其相近者玩绎而践行之则可以立身可以应世及其久也得易之用而深于易虽【阙】　　不难也然则是编也岂特爲杨氏子孙【阙】　而已哉明夫名【阙】龙今年七十九视强壮无以异
　　王氏【希旦】易通解【一作学易摘编】
　　佚
　　董眞卿曰王希旦字愈明号葵初饶州徳兴人
　　张氏延周易偹忘
　　十卷
　　佚
　　蘓天爵碣曰节斋先生讳延字世昌家藁城以荐除眞定路教授着周易偹忘十卷
　　曹氏【说】易说
　　佚
　　袁桷曰曹说侍讲粹中曾孙父爲山阳佐死难说幼絶荤娶精易象数论语诗春秋皆有解多折衷旧说易说爲里人所窃今不存
　　刘氏【传】易说
　　佚
　　蘓天爵碣曰君讳传字芳伯居鄱之清溪穷五经尤深于易推明程朱之传复辑诸儒之言以辅翼之
　　叶氏【瑞】周易释疑
　　十卷
　　佚
　　许有壬作墓碑曰先生讳瑞字宗瑞金谿人以荐授辽阳路儒学教授歴江西等处儒学副提举致仕
　　胡氏【允】四道发明
　　佚
　　董眞卿曰允号濳斋饶州乐平人其易解曰四道发明
　　鲍氏【云龙】筮草研几
　　一卷
　　佚
　　洪焱袓曰鲍云龙字景翔歙县人愽通经史易学尤精领乡荐省试不利教授生徒有天原发微若干卷行世又有大月令筮草研几未传
　　余氏【芑舒】读易偶记
　　佚
　　董眞卿曰芑舒字徳新号息斋饶州徳兴人
　　程氏【珙】易说
　　佚
　　董眞卿曰珙字仲璧饶州徳兴人文公门人端之从曾孙也
　　刘氏【庄孙】易志
　　十卷
　　佚
　　袁桷作墓志曰隐士刘庄孙字正仲天台人五经之学由宋诸儒先缉续綂绪诗首苏辙成郑樵易首王洙东莱吕氏始定十二篇胡宏辨周官俞廷椿廼渐次第书有今文古文陈振孙掇拾援据确然明白言传心者犹依违不敢置论至正仲始愤然曰吾不能接响相附和尊闻绍言各爲论著不没其实而先儒之传益显
　　杨氏【刚中】易通微说
　　佚
　　金陵新志杨刚中字志行其先松阳人徙居建康厯文林郎江浙等处儒学提举召爲翰林待制承务郎兼编修官谢病去着易通微说诗讲义若干卷
　　李氏【学逊】大易精解
　　佚
　　闽书学逊忠定九世孙博学洽闻尤邃于易所着有易精解
　　彭氏【复初】易学源流
　　佚
　　江西通志彭复初安福人精于易范尝本米子邵子之説着易学源流
　　盛氏【象翁】易学直指本源
　　佚
　　台州府志盛象翁字景则太平人由荐辟爲汀州教授仕终昌国判官学者称爲圣泉先生
　　程氏【璹】易学啓防类编
　　佚
