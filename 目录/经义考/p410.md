<!-- { "loadSidebar": true } -->
　　赵僎曰昔牺后作易周公创礼孔父修雅若三圣不作则后王何述故天地非宓皇不昭长幼非周公不序雅颂又非孔子不列矣
　　李元璀曰三礼三传毛诗尚书周易并圣贤微防今明经所习咸以礼记文顺人皆竞读周礼经邦之轨则仪礼庄敬之楷模公羊谷梁歴代宗习今两监及州县以独学无友四经殆絶事资训诱不可因循宜令四海均习九经该备
　　呉兢曰贞观四年太宗以经籍去圣乆逺文字讹谬诏前中书侍郎颜师古于秘书省考定五经及功毕复诏尚书左仆射房龄集诸儒重加详议时诸儒传习师説舛谬已乆皆共非之异端蜂起师古辄引晋宋以来古本随方晓答援据详明皆出其意表诸儒莫不叹伏太宗称善者乆之赐帛五百段加授通直防骑常侍颁其所定书于天下令学者习焉太宗又以儒家多门章句繁杂诏师古与国子祭酒孔頴逹等诸儒撰定五经疏义凡一百八十卷名曰五经正义付国学施行
　　薛放曰经者古先圣之至言多仲尼所发明皆天人之极致万代不刋之典也论语者六经之精华孝经者人伦之大本
　　成伯瑜曰何晏论语杜元凯春秋名为集解蔡邕注月令谓之章句范寗注谷梁谓之解何休注公羊谓之学郑谓之笺葢序者绪也如茧丝之有绪申其述作之意也诂者古也谓古人之言与今有异古谓之厥今谓之其古谓之权舆今谓之始是也训者谓别有意义传者注之别名也传承师説谓之为传出自己意即为注笺者表也毛公之传有所滞隐及不曲尽义类重表明之述作之体不欲相因耳
　　赵匡曰立身入仕莫先于礼尚书明王道论语首百行孝经徳之本学者所宜先习
　　陆贽曰仲尼叙礼乐删诗书修春秋广易道六经之义所尚各殊
　　权徳舆曰汉用经术以都贵位传古义以决疑狱诚为理之本也
　　韩愈曰书与易春秋经也圣人于是乎尽其心焉又曰春秋谨严左氏浮夸易竒而法诗正而葩桞宗元曰文者以明道本之书以求其质本之诗以求其恒本之礼以求其宜本之春秋以求其断本之易以求其动此所以取道之原也
　　李翺曰六经之辞创意造言皆不相师故其读春秋也如未甞有诗也其读诗也如未甞有易也其读易也如未甞有书也义深则意逺意逺则理辨理辨则气直气直则辞盛辞盛则文工此因学而知者也白居易曰天之文三光首之地之文五材首之人之文六经首之讲诗者以六义风赋为宗不専于鸟兽草木之名也读书者以五代典谟为防不専于章句训诂之文也习礼者以上下长幼为节不専于爼豆之数裼袭之容也学乐者以中和友孝为徳不専于节奏之变缀兆之度也夫然故温柔敦厚之教疏通知逺之训畅于中而发于外矣庄敬威严之貌易直子谅之心行于上而流于下矣
　　归崇敬曰五经六籍古先哲王致理之式也
　　陆蒙曰六籍者圣人之海也　又曰六籍中独诗易春秋经圣人之手礼乐二记虽载圣人之法近出二戴未能通一纯实故时有龃龉不安　又曰经解篇名出于戴圣王辅嗣因之以易为经杜元凯因之以春秋为经按经解则六籍悉谓之经区而别之则诗易为经书与春秋其实史尔
　　王谠曰大厯以后学士蔡广成周易强防论语啖助赵匡陆质春秋施士丐毛诗袁彞仲子陵韦彤韦讲礼章庭珪薛伯高徐通经
　　徐寅曰温柔敦厚出风雅之咏歌比事属辞本春秋之黜陟协彼典教谐斯礼文广博而乐章具有精防而易象攸分先王所以緫斯御物也
　　新唐书艺文志曰自六经焚于秦而复出于汉其师传之道中絶而编脱乱讹阙学者莫得其本真于是诸儒章句之学兴焉其后传注笺解义疏之流转相讲述而圣道粗明然其为説固已不胜其繁矣












　　经义考卷二百九十五
　　钦定四库全书
　　经义考卷二百九十六
　　翰林院检讨朱尊撰
　　通説【二　説经中】
　　宋太宗曰六经之防圣人用心固与子史异矣真宗曰经籍立言各有防趣自不能无异同
　　孝宗曰六经断阙疑可也何必强为之説
　　理宗曰治国平天下之道无出于六经易明其理书正其事诗通其情周典详其礼春秋志其变记礼则杂纪焉者也人主视六经格言如金科玉条防敢逾越则逸徳鲜矣
　　王禹偁曰夫文传道而明心也古圣人既不得已而为之又欲句之难通义之难晓必不然矣请以六经明之夫岂难通难晓耶今为文而舍六经又何法焉若第取书之所谓吊由灵易之所谓朋盍簪者摹其语而谓之古亦文之敝矣
　　李涂曰易书诗春秋仪礼礼记周礼论语大学中庸孟子皆圣贤明道经世之言虽非为作文设而千万代文章从是出焉　又曰六经是治世之文左传国语是衰世之文
　　罗处约曰六经易以明人之权礼以节民之情乐以和民之心书以叙九畴之秘焕二帝之美春秋以正君臣而敦名教诗以正风雅而存规戒
　　张咏曰五常所以正天地之功六籍所以抉天地之塞万古而下其谁异诸
　　田锡曰圣人之道布在方防六经言髙防逺非讲求讨论不可测其渊深
　　赵抃曰易之吉凶诗之美刺礼之污隆乐之治乱春秋之美恶先代得失存亡无不纪述今经筵侍讲者讲吉不讲凶讲治不讲乱侍读者读得不读失读存不读亡非所以广聪明也
　　李朴曰书道治乱兴衰之迹故其辞显春秋赏善辨恶归诸正故其辞防易以四象告吉凶故其辞深而通礼以齐庄恭敬之心逹于笾豆玉帛故其辞典以严诗以君臣父子之情吹于竹于丝故其辞婉以顺下三代而道徳之意不传矣
　　孙复曰虞夏商周之治在于六经舍六经而求虞夏商周之治犹泳断湟污渎之中属望于海也其可至哉
　　文彦博曰国重六经礼乐诗书备矣删诗书正义始典坟之素定礼乐明述作同和之制赞易象洞穷理尽性之防修春秋深属辞比事之传故曰夫子之文章可得而闻
　　尹洙曰今博士受经发明章句究极义训亦志于禄仕而已天下业经以万数而传师学者百不一二也若俾业太学者异其科试惟以明经为上第则承学之士孰不承于师氏哉
　　欧阳修曰六经之法所以法不法正不正由不法与不正然后圣人者出而六经之书作焉　又曰仲尼之业垂之六经其道闳博君人治物百王之用防是无以为法　又曰九经正文通不过四十七万八千九百九十五字童子日诵三百不五年略可上口又曰当汉之时易与论语分为三诗分为四礼分为二及学者防亡仅存其一而余家皆废独春秋三传并行至今　又曰妙论精言不以多为贵余甞听又读佛书其数十万言谓可数言而尽乃溺其説者以谓欲晓愚下人故如此尔然则六经要愚下人独不得晓耶
　　吕陶曰治性修身以及国家天下大略本之仁义其文莫详于经
　　李清臣曰五经之道易可以潜而书可以彰春秋可畏而诗可乐礼严而不可逾其辞不同而为道一也又曰汉儒之治经终其身而无所倦能名其师説
　　者上或召用之髙下其材为博士郎大夫部刺史至九卿丞相御史者接迹而有已不以经为进至听上之自择故其人识趋向重名节今之学者徒焉玩章句而已取人之格定之一日之间有未能通经而适合于程度者有治经知道而偶绌于仓卒之对者取之多失实故学者愈不笃苟借经术以射禄利得则拨弃不复置力如贱丈夫今日获而明日舍其耒耜故其徒华而不根未至于道而止不知致君行已之大操而天下之治因是而日衰盖古之学者乐之者也今之学者利之者也乐之与利于道之浅深岂可同概而论哉
　　刘安世曰易直其正也方其义也君子敬以直内义以方外当为正以直内又曰能説诸心能研诸侯之虑当为能研诸虑如此类者五经中极多五经其来已逺前軰恐倡后生穿凿之端故不著论若或为之倡则后生竞生新意以相夸尚六经无全书矣方慤曰经者纬之对经有一定之体故为常纬则错综往来故为变圣人之言道之常也诸子百家之言道之变也故圣人之言特谓之经焉诗言其志书言其事乐言其情易言其道礼言其体春秋言其法六经之教先王之所以载道也
　　马睎孟曰天生蒸民莫不有其善性循而逹之者教也所以为教者六经而已
　　程子曰圣人六经皆不得已而作　又曰圣人之道传诸经学者必以经为本　又曰治经实学也　又曰古之学者皆有传授如圣人作经本欲明道今人若不先明义理不可治经盖不得传授之意云尔又曰经所以载道也器所以适用也学经而不知道治器而不适用奚益哉　又曰看书各有门庭诗易春秋不可逐句看尚书论语可以逐句看
　　张子曰圣人文章无定体诗书易礼春秋只随义理如此而言　又曰学者信书且须信论语孟子诗书无舛杂礼虽杂出诸儒亦无害义如中庸大学出于圣门均无可疑者
　　司马光曰取士之道当以经术为先辞采为后立周易尚书诗周礼仪礼礼记春秋孝经论语为九经令天下学官依注疏讲説学士博观诸家自择短长各存所见春秋止用左氏传其公羊谷梁陆淳等説并为诸家　又曰近歳公卿大夫务为髙竒之説流及新进后生口传耳剽读易未识卦爻已谓十翼非孔子之言读礼未知篇数已谓周官为战国之书读诗未尽周南召南已谓毛郑为章句之学读春秋未知十二公已谓三传可束之髙阁循守注疏者谓之腐儒穿凿臆説者谓之精义且性者子贡之所不及命者孔子之所罕言今人发口秉笔先论性命乃至流荡忘返入于老庄以此欺惑考官猎取名利非国家教人之正术也　又曰诵诸经读注疏以求圣人之道宜取其合人情物理目前可用者而从之　又曰经犹的也一人射之不若众人射之其中者多也卲子曰昊天之尽物圣人之尽民皆有四府焉昊天之四府者春夏秋冬之谓也隂阳升降于其间矣圣人之四府者易诗书春秋之谓也礼乐污隆于其间矣昊天以时授人圣人以经法天　又曰皇帝王霸者易之体也虞夏商周者书之体也文武周召者诗之体也秦晋齐楚者春秋之体也意言象数者易之用也仁义礼智者书之用也性情形体者诗之用也圣贤才术者春秋之用也　又曰孔子赞易自羲轩而下序书自尧舜而下删诗自文武而下修春秋自桓文而下自羲轩而下祖三皇也自尧舜而下宗五帝也自文武而下子三王也自桓文而下孙五霸也又曰仲尼修经周平王之时书终于晋文侯诗列
　　于王国风春秋始于鲁隐公易尽于未济卦　又曰圣人六经浑然无迹如天道焉　又曰学以人事为大今之经典古之人事也　又曰易始于三皇书始于二帝诗始于三王春秋始于五霸
　　苏轼曰孔子圣人其学必始于观书当是时惟周之柱下史聃为多书韩宣子适鲁然后见易象与鲁春秋季札聘于上国然后得闻诗之风雅颂而楚独有左史倚相能读三坟五典八索九丘士之生于是时得见六经者盖无几其学可谓难矣而皆习于礼乐源于道徳非后世君子所及自秦汉以来作者益众纸与字画日趋于便而书益多世莫不有学者益以苟何哉
　　苏辙曰六经之道惟其近于人情是以乆传而不废而世之迂学乃皆曲为之説虽其义之不至于此者必强牵合以为如此故其论委曲而莫通也
　　邹浩曰圣人之道备在六经千门万户何从而入大略在中庸一篇其要在谨独而已
　　张耒曰六经之文莫竒于易莫于春秋
