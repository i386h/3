<!-- { "loadSidebar": true } -->
　　兴化府志郑廷芬莆田人大观三年进士成都路转运副使
　　马氏【永卿】周易拾遗
　　二卷
　　佚
　　广信府志马永卿字大年扬州人大观三年进士退居铅山撰论语解十卷易拾遗二卷
　　程氏【逵】易解
　　宋志十卷
　　佚
　　江西通志程逵字彦通浮梁人
　　新安文献志程克俊传父逵登政和二年进士不乐仕授徒里中逺近来者至不能容乃建乡校立宣圣祠朔望春秋奠谒习为礼容相师成俗有易解十卷论孟解十卷五经解题二十卷学者号九龙先生赠太师
　　李氏【椿年】逍遥公易解
　　通考八卷
　　未见
　　周易疑问
　　通考二卷
　　未见
　　陈振孙曰直学士李椿年仲永撰其门人鄱阳吴説之景傅所述胡邦衡爲作序疑问者説之所録其问答之语也
　　董真卿曰椿年字仲永饶州浮梁人直学士院易解八卷疑问二卷门人吴説之编淳熈乙未胡铨序胡铨序易解曰孔子既没易道微矣自汉魏迄今学易者不知几人欧阳子独称王弼何也余尝考东坡横渠伊川学以求其説又尝闻龟山文定紫巗寂照了翁汉上诸老先生謦欬然后知欧阳子之学葢本于弼夫易至汉分爲三田何也焦赣也费直也田氏始于子夏传之孔子有上下二篇又有彖象系辞文言等十篇而説者自为章句易之夲经也凡学章句者皆祖焉焦氏无所师授自言得之隐者専于隂阳占察之术欧阳子谓不类圣人之经凡学隂阳占察者皆祖焉费氏无章句亦无师授颛以爻象文言参解上下经凡以彖象文言杂八卦中者皆祖焉费氏初微至东京陈元郑康成之徒皆学费氏而田学遂衰古十二篇遂亡其夲弼注亦用彖象相杂之经自晋以后弼学独行欧阳子凡説易必祖弼弼不解系辞止解大衍四十有九欧阳子亦谓系辞厐杂七八九六无老少乾坤无定策且曰易无王弼其沦于异端之説乎愚故谓欧阳子之学葢夲于弼其故人鄱阳逍遥公李仲永濳心易学卫道甚严一旦梦弼而有得遂成一家之书殆与欧阳子之意黙契其门人府庠校正云岩吴君説之摄其枢要冠于篇首丐某正其説则曰就有道而正焉某固辞不获遂书其始末昔蜀人赵宾为易饰易文云受孟喜及宾死喜因不敢仞及博士缺众人荐喜汉帝闻喜改师法遂不用喜若説之可谓不背夲矣圣上鋭精经术某顷侍迩英备员侍读得防进六经解侧闻不辍丙夜之观倘逍遥之书逹圣聼説之当遂补博士缺矣孟喜有知得不泚其颡仲永名椿年尝直学士院云淳熈乙未胡一桂曰其説専主王辅嗣
　　江西通志李椿年字仲永浮梁人政和进士歴官户部侍郎兼直学士院权吏兵两部封普宁郡开国侯
　　王氏【升】易説
　　佚
　　方勺曰王升字君仪居严州乌龙山布衣防食无书不读为湖婺二州学官罢归山中每正旦筮卦以卜一岁事豫言灾祥其验甚多宣和乙巳以待制领宫祠
　　林之竒曰王君仪説易大抵论象谓易无非象者如干初爻潜龙勿用葢初爻是震故爲龙二爻是坎龙在水下所以为濳龙二爻见龙在田此爻变为离有见龙象三爻君子终日干干夕惕若此爻变兑有夕意四爻或跃在渊亦如初爻而震为足故跃上九亢龙此爻变夬泽在天上所以爲亢
　　陆游曰王君仪待制易学虽出于葆光张先生然得于心者多矣
　　朱子曰严州王君仪能以易言祸福其术略如徐复林瑀之説以一卦直一年尝言绍兴壬戌太母当还其后果然人问其説则曰是年晋卦直事有受兹介福于王母之文也此亦小数偶中尔若遂以君仪爲知易则吾不知其説也
　　王氏【俊乂】易説
　　十卷
　　佚
　　扬州府志王俊乂字尧夫如臯人宣和乙亥以上舍释褐官国子博士进吏部员外郎迁右司员外郎与王黼忤以直秘阁知岳州卒有易説二卷
　　李氏【彦章】等周易全解
　　十卷
　　佚
　　董真卿曰李氏彦章元逹与李端行圣与李舜由彦安李士表元章合成一书凡十卷号四李先生周易全解
　　胡一桂曰易全解十卷説卦以后三卷宣和四年序者不着其名谓四人者俱有职于庠序则太学讲义也
　　林氏【疑独】等太学十先生易解
　　十二卷
　　佚
　　董真卿曰林氏疑独慎微与吴子进袁志行李元量刘仲平路纯中洪成季陈子明郑正夫阎彦升共成一书凡十二卷号太学十先生易解
　　胡一桂曰书凡十二卷又有説卦以后论三卷亦有发明处
　　按兴化府志有林疑独传名曰党附蔡卞官宣徳郎着周易解疑即十先生之一也
　　康氏【平】河图解
　　通考二卷
　　佚
　　晁公武曰皇朝康平撰凡五十二篇
　　雷氏【度】周易口义
　　佚
　　江西通志雷度字世则临川人靖康初为举首然无意利禄硏精于易有易口义
　　李氏【开】易解
　　三十卷
　　佚
　　胡一桂曰三家易解三十卷有进表合李宏芸阁为三家宏潼川府路转运判官蜀人
　　熊良辅曰小舟李氏开字去非
　　喻氏【唐】周易宗经
　　十卷
　　佚
　　李氏【勃】周易正例
　　三卷
　　佚
　　陈氏【正中】周易卦象赋
　　一卷
　　佚
　　黄氏【宗旦】易卦象赋
　　二卷
　　佚
　　杜氏【令贲】周易歌
　　一卷
　　佚
　　以上五书见绍兴书目
　　刘氏【不疑】易论
　　二十四卷
　　胡一桂曰刘不疑易卦正名论一卷广论一卷大义疑问二十卷大义一卷发义一卷
　　丘氏【铸】周易卦断
　　通志一卷
　　郭氏【思永】周易明文
　　通志十卷
　　周氏【镇】周易精微
　　通志三卷
　　荘氏【道名】周易略例疏
　　通志一卷【绍兴书目同】
　　楚氏【泰】周易柝微通説
　　通志三十卷
　　周易质疑卜传
　　通志三十卷
　　许氏【季山】易诀
　　宋志一卷
　　王氏【晓】周易太清易经诀
　　通志一卷
　　郑樵曰晓号玉笥山人
　　王氏【守一】周易探元
　　通志九卷【宋志夲十卷】
　　黄氏【景元】周易卦颂
　　通志一卷
　　阮氏【兆】周易玊鉴颂【绍兴书目鉴作镜】
　　通志一卷
　　邢氏【朝宗】周易八仙经疏
　　通志一卷【绍兴书目二卷】
　　王氏【鄯】易镜
　　宋志三卷
　　郑樵曰中条山道士号无惑子
　　周易通神歌
　　宋志一卷
　　张氏【胥】周易缭绕词
　　通志一卷
　　按刘不疑以下时代未详存佚亦莫可考
　　郝氏【失名】周易述解
　　佚
　　释契嵩序曰子郝子治易平生得圣人作易之大法乃解易以自发其法谓圣人所以作易在治道治道在君臣君臣法隂阳以为爻列爻以成卦立卦以成易是故求治道者必观乎易求易象者必观乎卦求卦体者必观乎爻求爻变者必原乎隂阳隂阳也者作易之夲也治道之大范也隂爻者臣道也阳爻者君道也隂阳之爻升降得其所则卦吉隂阳之爻失其所则其卦凶是故君臣之道正则其政治也君臣之道谬则政乱也治则三纲五常修也三才顺也万物遂也乱则彞伦万事斁也夫天下万世治乱规诫之道易其偹矣方絶笔乃出其书示于潜子欲我乱而明之濳子稽其説条其绪虽累百而无不与圣人之法合者掲然而自立义例精而且至大略如乾坤小畜大畜卦之类虽古之善治易者不过是也潜子因语其人曰子之书是也然易之始固出于河图河图所见惟隂阳之数最为其夲也而君臣之法与有神物皆出矣虽然其吉凶治乱之效未着乃资乎圣人者君天下而发之故包牺氏出焉示与神道适防遂卦之而又爻之用其法以王天下然其法非圣人作君不能张之圣人非以是不能王之故易与圣人而相需也孔子圣人也虽知其法而无位叹不得如伏牺行其道于当世徒文而传之耳故曰凤鸟不至河不出图吾已矣夫然其传自孔子之商瞿更九世至汉人杨何而所传遂絶其后诸儒用己见各为其家纷然骋其异説师弟子相承相胜不复守圣人之道其易之道遂微而子当易道支离纷错漫漶难审之时乃毅然独推圣人之轨法解其书以遗学者其于圣人之道亦有力焉子郝子益谓潜子曰吾考杂卦其説烦且重殆非圣人之意是葢后世学者括众卦而歌之之言也预之十圣不亦忝乎吾尝削之乃离序卦爲之上下篇而以禆夫十翼可乎潜子曰扬子云谓学者审其是而已矣仰圣人而知众説之小也子非之果是而排其渎圣人之言者宜也何必疑之









　　经义考卷二十二
<史部,目录类,经籍之属,经义考>
　　钦定四库全书
　　经义考卷二十三
　　翰林院检讨朱彞尊撰
　　易【二十二】
　　李氏【纲】梁谿易传内外篇
　　通考十九卷
　　佚
