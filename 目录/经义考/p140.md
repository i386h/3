<!-- { "loadSidebar": true } -->
　　嘉兴县志严观字质人贡生与弟进士勲舍人临并负才名称为禾中三严
　　赵氏【沺】禹贡新书
　　一卷
　　未见
　　平湖县志赵沺字天来诸生
　　胡氏【渭生】禹贡锥指
　　二十卷
　　存
　　罗氏【泌】三江详证
　　一篇
　　存
　　朱氏【鹤龄】禹贡三江
　　一篇
　　存
　　朱子【熹】九江彭蠡辨
　　一篇
　　存
　　罗氏【泌】九江详证
　　一篇
　　存
　　薛氏应【旂】甘誓论
　　一篇
　　存
　　同谷子五子之歌诗
　　五首
　　存
　　何光逺曰天复中昭宗播岐时梁太祖与秦王茂贞羽檄交驰欲迎车驾何皇后恃其深宠不顾阽危酷好游畋放牧于两舍之外践踏苖稼百里飞埃有成州同谷山逸人戴一巨笠跨青牛琴袋酒壶俱在牛上自称同谷子不显姓名直诣行朝上书两卷论十代兴亡之事叙四方理乱之源帝览其书数日减膳宣王骠骑赐之酒食同谷子唯吟太康失政之诗何皇后虑失恩防濳令秦王诛之其事未行预已奔去















　　经义考卷九十四
<史部,目录类,经籍之属,经义考>
　　钦定四库全书
　　经义考卷九十五
　　翰林院检讨朱彛尊撰
　　书【二十四】
　　杨氏【简】书五诰解
　　一册
　　未见
　　按文渊阁书目有之不载慈湖之名
　　范氏【浚】汤誓仲虺之诰论
　　一篇
　　存
　　伊训论
　　一篇
　　存
　　太甲三篇论
　　一篇
　　存
　　咸有一徳论
　　一篇
　　存
　　张氏【九成】咸有一徳论
　　一篇
　　未见
　　按横浦之论当是为秦相建一徳格天阁有激而作
　　顔氏【复】范氏【祖禹】説命讲义
　　三卷
　　佚
　　祖禹同崇政殿説书顔复进劄子曰臣等近进讲尚书説命窃以为君治天下国家钦天稽古修身务学任贤立政至徳要道备在此书诚能法之可为尧舜昔太宗皇帝尝曰尚书王言治世之道説命最备特诏孙奭讲此三篇望陛下详览深思必有啓廸圣学之益臣等虽罄竭謏闻讲解于前谨輙记録所言缮写成册以备寻绎或赐顾问庶几少助聪明之万一其説命讲义三册谨具上进
　　范氏【浚】説命三篇论
　　一篇
　　存
　　金氏【履祥】西伯戡黎辨
　　一篇
　　存
　　欧阳氏【修】泰誓论
　　二篇
　　存
　　王氏【十朋】泰誓论
　　一篇
　　存
　　程子【頥】改正武成
　　一卷
　　存
　　胡氏【洵直】攷正武成
　　一卷
　　存
　　洵直自序曰按武成之书自伏生口传失其次序王氏新义尝加攷正説书者愈疑且以式者在车所行之礼也式商容闾岂当在归至于丰之后洵直以乐记考之孔子告賔牟贾以大武迟乆之意首言乆立于缀以待诸侯之至则庶邦冡君受伐商之命于周乃其时也故其克商也有未及下车而为之者有下车而为之者有济河而西然后为之者至其终也左射貍首右射驺虞而贯革之射息也裨冕搢笏而虎贲之士説剑也祀乎明堂而民知孝朝觐然后诸侯知所以臣耕籍然后诸侯知所以敬以此五者为天下之教其先后有伦如此则武成之次序可防见矣是以验之以孔子之言而次第之庶有所本云刘昌诗曰洵直字次鱼清江前辈登科仕至别乘江西通志胡洵直字次鱼新喻人绍兴己丑进士累官湖南提刑司干官
　　朱子【熹】攷正武成次序月日谱
　　一卷
　　存
　　牟氏【楷】定武成错简
　　一卷
　　佚
　　台州府志牟楷字仲裴黄岩人刻意诚正之学以侍母疾不仕教授生徒学者称之曰静正先生
　　张氏【日炳】武成考
　　一卷
　　未见
　　归氏【有光】攷定武成
　　一卷
　　存
　　有光自述曰余所考定只移厥四月以下一叚文势既顺亦无阙文矣汪玉卿尝疑甲子失序葢先儒以汉志推此年置闰在二月故四月有丁未庚戌本无可疑也
　　许氏【商】五行传记
　　汉志一篇
　　佚
　　汉书长安许商长伯善为算着五行论厯四至九卿号其门人沛唐林子髙为徳行平陵吴章伟君为言语重泉王吉少音为政事齐炔钦幼卿为文学王莽时林吉为九卿自表上师冡大夫博士郎吏为许氏学者各从门人防车数百两儒者荣之
　　晋书孝武时夏侯始昌通五经善推五行传以传族子夏侯胜下及许商皆以教所贤弟子其传与刘向同
　　刘氏【向】洪范五行传记
　　汉志十一卷【隋唐志有】
　　阙
　　汉书向字子政本名更生为散骑宗正给事中成帝即位以故九卿召拜中郎使领防三辅都水迁光禄大夫上方精于诗书观古文诏向领校中五经秘书向见尚书洪范箕子为武王陈五行隂阳休咎之应乃集合上古以来歴春秋六国至秦汉符瑞灾异之记推迹行事连传祸福着其占验比类相从各有条月凡十一篇号曰洪范五行传论奏之　又曰景武之世董仲舒治公羊春秋始推隂阳为儒者宗宣元之后刘向治谷梁春秋数其祸福传以洪范与仲舒错　又曰刘向洪范论发明大传着天人之应王嘉曰向校书天禄阁専精覃思夜有老人着黄衣植青藜杖扣阁而进见向闇中独坐诵书老父乃吹杖端烟然因以见向説开辟以前向因受五行洪范之文恐辞説繁广忘之乃裂裳及绅以记其言沈约曰伏生创纪大传五行之体始详刘向广演洪范休咎之文益备
　　髙允曰汉光禄大夫刘向见汉祚将危权归外戚屡陈妖而不见纳遂因洪范春秋灾异报应者而为其传
　　欧阳修曰箕子陈洪范条其事为九类别其説为九章考其説不相附属向为五行传乃取五事皇极庶征附于五行以为八事皆属五行与则至于八政五纪三徳稽疑福极之类又不能附至俾洪范之书失其伦理所谓旁引曲取而迁就其説也然自汉以来未有非之者
　　吕祖谦曰刘向灾异五行学博而未纯其原出于伏生大传
　　叶适曰刘向为王氏考灾异着五行传归于切劘当世而汉儒之言隂阳者其学亦各有所主然洪范之説由此隳裂使经世之成法降为灾异隂阳之书矣又曰洪范初不为灾异而作庻征所指明有效验而学者乃以五行五事联附为一春秋以来凡有变兆离析剥解门类而户分之以是为格王正事则委巷小夫巫瞽之事夫岂不然而谓笃学好古自名如仲舒向歆者亦当尔与
　　赵枢生曰自大小夏侯明五行之后刘向遂着为洪范五行传论其书不可见而见于班固汉书五行志者皆其遗法也
　　朱朝瑛曰刘向父子五行传附防穿凿固不足信雨旸燠寒风之分应于貌言视聴思洪范则有明文岂可槩置不讲而谓一切事应俱属谬妄哉若以雨合于貌旸合于言燠寒风合于视聴思虽复起朱子而质之将亦有所不能区别也箕子之言不若是之固也
　　按许商刘向皆有五行传记后汉郎顗传引洪范记辞曰月行中道移节应期徳厚受福重华留之当属刘氏书也
　　王氏【名未详】洪范谠义【一作皇极谠义今从中説问易篇】
　　九篇
　　佚
　　孙通曰安康献公之述曰皇极谠义九篇其言三才之去就深矣
　　亡名氏洪范占
　　隋志二卷
　　佚
　　洪范日月变
　　隋志一卷
　　佚
　　洪范五行星厯
　　七録四卷
　　佚
　　穆氏【元休】洪范外传
　　新唐志十卷
　　佚
　　封演曰开元中有唐频上啓典一百三十卷穆元休上洪范外传十卷
　　王应麟曰元休穆寕之父撰洪范外传十篇开元中献之赐帛授偃师丞
　　崔氏【良佐】尚书演范
　　新唐志卷亡
　　佚
　　权徳舆曰博陵崔君元翰考某以明经歴卫州汲县尉虢州湖城县主簿亲没遂不复仕探古先防言着尚书演范周易忘象及三国春秋门人易其名曰贞文孝父
　　按权文公为元翰文集序不书其父讳攷新唐书宰相世系博陵崔氏第三房祁阳令抗子济州刺史濳濳子凤阁舍人承搆承搆子湖城簿良佐良佐子比部郎中元翰
　　宋仁宗皇帝洪范政凿
　　十二卷
　　佚
　　王应麟曰康定元年十一月御撰洪范政凿十二卷【一云二十四卷】政凿书以皇极为本上与王洙论五行五事之证采五行六沴及前代庶应成此书上自为序
　　洛书五事图
　　一卷
　　佚
　　范祖禹曰仁宗最深洪范之学毎有变异恐惧修省必求其端
　　胡氏【瑗】洪范口义【通考作洪范解】
　　宋志一卷
　　未见
　　晁公武曰胡翼之洪范解皆其门人所録无铨次首尾
　　徐氏【复】洪范论
　　一卷
　　佚
　　张氏【景】洪范解
　　通考一卷
　　未见
　　晁公武曰皇朝张景晦之编景当景祐三年为房州参军著论七篇
　　刘氏【羲叟】洪范灾异论
　　佚
　　长编庆歴五年六月以泽州进士刘羲叟为试大理评事羲叟精算术兼通大衍诸厯尝注司马迁天官书及着洪范灾异论欧阳修荐之召试学士院而有是命
　　蘓氏【洵】洪范图论
　　宋志一卷
　　未见
