<!-- { "loadSidebar": true } -->
　　吴伟业曰潜夫学易务探其防要不溺于文辞其言指事防情通变适用举前此训诂之习理学之障廓焉扫除至唐宋以来诸家之説有所钩纂务平心折衷无所偏主苟于大义有乖必侃然辨正不为两可之辞虽素不习易者读之未有不心目俱开者也叶先生方蔼曰浦濳夫易辨理明词达体诸身心参诸世务援据经史博采众説防而通之使一经条理了然心目之间故其分疏彖象六爻及系词诸传无不首尾融贯事理昭晣
　　梁氏【夫汉】周易清本
　　六卷
　　阙
　　夫汉自序曰易之要有三曰数曰象曰理理即圣人所系之辞是也理出于象八卦是也象出于数图书是也未有象之先当求其数既有象之后当求其理要必理与象合象与数合而后言易始能无弊朱子作啓防本义其理则取之程子其数则取之邵子其象则取之周濓溪之太极与陈图南之先天可谓集易之成矣夫汉始披本义所列八卦与六十四卦诸图谓立象之妙无出于此矣及按之夫子系辞则惟文王八卦次序方位二图与系辞合其伏羲先天四图皆不合也是象与理不合也又按伏羲先天四图与河图洛书絶不相防所谓则图则书之意率皆牵合是数与象不合也夫既数与象不合象与理不合则其言易岂能无弊哉以是耿耿于懐必欲求其理与象数之合自壬子至戊午凡七载而始悟参天两地而倚数之一语遂手定图书方圆平直之体而立规矩凖绳四图由是则图则书之法以明而观象系辞之意自见乃取本义而清之更名曰周易清本葢清易之本而即以本义为原本也本义谓易之图九有天地自然之易有伏羲之易有文王周公之易有孔子之易似乎易之不一也予谓易之图四图书与则图则书而已若夫孔子之易即文王周公之易文王周公之易即伏羲之易伏羲之易即天地自然之易葢天垂象伏羲画之文王系卦辞周公系爻辞孔孔则释象与卦爻之辞者也后之觧易者但当就孔子所释之辞而详觧于其下不当于孔子释辞之上而更为释辞也考亭尝曰某作本义欲将文王卦辞只大纲依文王卦辞畧説至其所以然之故却于孔子彖辞中发之爻象亦然如此则不失文王本意又可见孔子之意但而今未暇整顿耳观斯言也予取本义而清之政合考亭整顿之意而文王卦辞之下竟不为畧説大纲者又欲使文周孔子之意合而为一也抑考亭作本义专以卜筮为主故于卦爻之辞必以其象其占分释之予谓象即所以占占即在于象苐言象曰而占在其中矣如必欲分别某句为象某句为占则有言其象而无占者有言其占而无象者经文反为不全而注释未免蛇足也况圣人作易原不专为卜筮而卜筮之理自无不该系辞传曰以言者尚其辞以动者尚其变以制器者尚其象以卜筮者尚其占象者卦爻之象也辞者卦爻之辞也变即象之变也占即辞之占也象与辞一定者也变与占无定者也画一定之象以任无定之变此伏羲之意也系一定之辞以待无定之占此文王之意也故孔子曰居则观其象而玩其辞动则观其变而玩其占葢以辞者据象而説非必有期于动作观变之玩占者随变而应非可预玩于平居观象之日也且辞主于理占主于数故有以辞占者有不以辞占者如左氏所载可递考也予故于本义其占之説槩置不录使学易者专以义理为主先观伏羲之画象次观文周之系辞次观孔子之释象与系辞而后详观考亭之本义则先后有序而易读注释有条而易觧其于本义有删者有增者有改者有那移前后者要必使与孔子所释之辞相合而已其有不合者所望世之同志叅考而订定之庶几可告无罪于先圣先儒云尔康熈庚申孟冬
　　张氏【沭】周易疏畧
　　四卷
　　存
　　谭瑄曰张沭字仲诚上蔡人受学于容城孙竒逢官内黄知县易疏略四卷自为之序
　　桑氏【日升】易经图觧
　　一卷
　　存
　　日升自序曰河出图洛出书圣人则之圣人学于图书者也大禹叙畴用九伏羲作易用十用十者藏五用九者藏十大而天地小而人物幽而死生鬼神明而礼乐刑政其间理寓乎气气寓乎数象于是变于是辞于是占于是故学易莫先学图图不学则易不传易不传则斯道或几乎息矣宋周邵二子得不传之学于华山希先生周子发挥太极有説而于河图之蕴未详邵子得力又耑在数学者不必究数且先究理理至则数自至勿谓圣人之易不可学图亦不可学也余不揣谬妄作图觧并及洛书卦位以俟学者之披玩而有得焉于经传亦庶乎少补云尔时顺治戊戌季春
　　曹溶曰日升零陵人
　　彭氏【文炜】易学集成
　　四册
　　存
　　沈防登曰文炜字次公江宁人官宜兴儒学敎谕书凡八篇图书一羲卦二周易三象占四啓防五太极六皇极七律吕八康熈壬子自序
　　朱氏【日濬】训防易门
　　七卷
　　存
　　日濬自序曰易之作吉凶与民同患则言易而不言占非圣人之意也或谓易道精防若止为卜筮而作则卑视夫易而岂足以语夫通神明之徳类万物之情乎殊不知形而上者之谓道形而下者之谓器在圣人已有成説故家文公云易若只言道理圣人当初何不直作一书如大学中庸之类何必用许多图象通其变以极其数如此也故其注易也有象有占以为此象占乃易之本防故名曰本义以见程传诸书皆非其本义耳故程言理邵言数本义言象即理也言占即数也象占设而理与数皆具易之道乃备后世又何须注易而濬之易门又何为哉亦秪以本义辞简防深童防小子不能骤通其意爰就本义略加训诂撰成口讲句分字晰使因粗以求其精故云训防云尔康熈癸亥仲春
　　曹溶曰日濬字静源黄冈人
　　钱氏【龙珍】臆易
　　四卷
　　未见
　　嘉兴县志钱龙珍字松湲山东提学副使江之父也
　　于氏【琳】易经叅同　广变　象告
　　未见
　　平湖县志于琳字贞瑕嵗贡生
　　金氏【式玉】三易通
　　未见
　　平湖县志金式玉字蓝珂顺治辛丑进士着三易通四书人物考
　　沈氏【廷劢】身易实义
　　五卷
　　存
　　廷劢自序曰易为尽性之书而实诚身之书也盈天地皆易则盈天地皆身之用此三极之道所以必待圣人之参赞而立乎其中与行乎其中之道始不虚也夫易无端而呈于河见于洛圣人亦无端而防于心不能言为着也以画着之不能事为该也以象该之明其象以显其用要令人随时易事随事尽理而无不有当用之易此易所以为中庸之徳而利用出入莫有外焉者也古之言易者多矣汉儒类主象而不言理王辅嗣始言理韩康伯佐之议者又病其悬虚宋儒潜心易学者胡安定开其先而元公之图正公之传明公之觧共城之经世建安之本义皆卓然成家传义二书尤易学之纲领也嗣后确守伊川者为龟山杨氏平庵项氏确守建安者为双湖云峰两胡氏防清吴氏虽间出己意要皆传义之功臣若夫易而禅者慈湖也易而史者诚斋也而考镜古今得失俾易可见诸实用则吾于诚斋有取焉明儒论易薛文清为防醇而蔡虚斋林次崖徐伯鲁三家鼎立实为易之正宗若夫来瞿塘具灵通妙觧何子彚全易之巨观以至吕泾野高忠宪刘念台张湛虚之简要唐凝庵钱啓新郝京山邹四山李雪园之超异余为是编间有采集则取其同于程朱者去其不同乎程朱者或程朱之所互异则深研之以求其一是又或程朱之所未及而其説有确当而不可易者亦并甄焉书成名之曰身易实义谓以心言易未若以身体易之为实以身体易又必以易见诸用之为实也夫一卦有一卦之用一爻有一爻之用六十四卦既有大象阐发卦意以着其用矣若夫三百八十四爻之用则尚缺焉余用是即小象之意仿大象之例以补之以附于笺注之末意欲使人知爻之理加详于卦而甚切于日用诚便于学者之事也吾人诚能爻爻体验于身毋以境遇之忧虞为悔吝而以吾身之迷错为悔吝毋以外物之得失为吉凶而以吾身之违合为吉凶庶几小过可寡大过可无斯诚身之切要而为学易之实义乎
　　徐盛全曰廷劢字子相嘉兴人以贡士除知栾城县迁商州知州
　　周氏【渔】加年堂讲易
　　十一卷
　　存
　　渔自序曰易者羲文周孔四圣人明道觉世之书也孔子既没秦汉来以易学名家者指不胜屈而近代儒生则大都奉朱子本义为定説渔不敏童而习之长而不能无疑焉朱子之言曰易为卜筮作非为义理作伏义之易有占而无文与今人用火珠林起课者相似文王周公之易爻辞如籖辞孔子之易纯以理言已非羲文本意某觧易只是用虚字去迎过意来便得然则孔子当日何用三絶韦编而所称加年无大过者岂终日把定一束蓍草耶间尝置本义而求之于程氏传又置程传而求之于古今来凡言易之家或言理而不贯或取义而不专或一爻偶合而全卦则岐或一卦偶通而全经则窒未敢信以为然乙未春杪下第归丁先孺人忧读礼之暇取程朱传义阅之向来之惑滋甚乃屏去浄扫一室顔曰加年堂置一牀一几录周易白文一册正襟危坐日夕叅寻经半月忽会得谦豫两卦大意葢从干至大有仍袭先儒注疏阙疑阙殆而至谦豫则诸觧尤不足信即此而叅亦即从此起悟乃知羲画文辞周爻孔传本一意贯通取象立言皆有着落自是每拈一卦叅究如前或数日通一卦或数月通一卦或数年而后通一卦贫于此而不知忧病于此而不知苦老于此而不知哀官罢于此而不知恤自乙未迄今甲寅阅歴二十年稿凡四易而六十四卦之辞以毕有学于渔者集加年堂而问焉每集讲一卦因名其编曰加年堂讲易云是讲也与朱子本义程子传及古今来言易之家大相违戾不无惊世骇俗为习闻习见者所疑议而吾党之内有穷年学易而不得其觧并不信先儒之觧易者一闻是讲则莫不欢忻鼔舞而聼受之谓能发数千百年所未发渔不敢当也若谓羲文周孔四圣人明道觉世之防不终晦于天下假吾之心虑口宣以代为发之也是则何能辞也哉康熈十三年甲寅秋




　　经义考卷六十七
<史部,目录类,经籍之属,经义考>
　　钦定四库全书
　　经义考卷六十八
　　翰林院检讨朱彞尊撰
　　易【六十七】
　　陈氏【廷敬】尊闻堂易説
　　七卷
　　存
　　潘耒曰先生于易言理必归于至醇言象不流于小数葢酙酌于程朱传义而择其中者也
　　黄氏【与坚】易学阐一
　　十卷
　　存
