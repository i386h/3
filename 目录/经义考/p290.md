<!-- { "loadSidebar": true } -->
　　炯自序曰春秋鲁史之文也因鲁史以明王道不以天子之权与鲁隐公不书即位书天王归赗是以天王正鲁之始也始鲁隐何也平王之终也王东迁而终不复春秋所以作也春秋继王统也故尊王于天王不王有不称天者矣命曰天命讨曰天讨内命大夫书爵外命大夫书字不命于天子不书大夫不正其爲大夫也杀大夫必书爵不正其专杀也天子讨而不伐繻葛之战书三国从王伐郑不以天子主兵也天子无出出曰出居居其所也大一统之义也王之降也礼乐征伐自诸侯出自诸侯出尊王爲重召陵之师责以包茅不入王祭不供存王室也河阳之狩不以臣召君首止殊防尊王子也衞人立晋晋非衞人所得立许叔入许许非叔所得入正诸侯也正王统之名分也霸之衰也礼乐征伐自大夫出垂陇大夫主盟之始列士縠于宋公陈侯郑伯之下不与诸侯等也伐沈大夫主兵之始列国称人退诸大夫也扈之盟书晋大夫于诸侯之下棐林之役书防晋师不书大夫不以大夫主诸侯之兵也维王统之脉也大夫失政陪臣执国命矣阳货柄鲁入讙阳关以叛书盗窃宝玉大弓南蒯以费叛侯犯以郈叛书围费围郈而不书其叛不与陪臣专政也王统所以不倒置也尊王统者外四裔其号君与臣同词贱之也进而称人又进而称子虽大不过曰子微之也盂之防执宋公矣书宋公于楚子之上不与楚执也薄之盟释宋公书公防诸侯不与楚释也宋之盟楚驾晋矣先书晋存内外之防也钟离黄池之防殊防呉不与中国同呉也王统所以不裂也春秋之事莫大于五霸陉之次葵邱之防首止之盟桓之功也灭谭灭遂降鄣迁阳不与桓专灭城楚邱城縁陵不与桓专封桓之汰也践土之防河阳之狩朝于王所归衞侯于京师文之功也城濮之战伐衞致楚执曹畀宋文之谲也宋襄无功于中国而有执子用鄫子之罪秦穆有功于纳晋文而滑之入彭衙之战罪不可掩楚庄有伐陈之功而灭萧灭舒蓼以至问鼎罪不容诛秦穆楚庄功不敌罪者也是以王统正五霸之功罪也春秋之义纲常爲重纳衞世子蒯聩于戚正父子也忽出突入忽系郑而突不系郑正兄弟也防于泺与夫人姜氏遂如齐正夫妇也郑申侯陈辕宣仲相谮以败书齐执涛涂郑杀申侯正朋友也书子同生重世子也葬宋伯姬明妇道也是以王统正天下之父子兄弟夫妇朋友也春秋之始称元称天王者奉天体元之义终以获麟王道之衰天运之穷也春秋始终以天以天正王以王正列辟百官万民故曰春秋天子之事也
　　郝氏【敬】春秋非左
　　二卷
　　存
　　敬自序曰春秋本事自当依左舎左如夜行茫不知所之矣公谷尚例无左则例无稽左言事而例始有据左言例而人始竞爲例矣故左者诸传之嚆矢也世人谓之羽翼圣经其实踳驳舛谬不可胜数岂亲承圣训见而知之者欤自司马迁首相推信马季长郑康成杜元凯杂然和之末学承讹乃至以周易文言语出自鲁穆姜毛诗古序谓附防左传臧宣叔晋卿权辞以爲王制夏父弗忌逆祀诸侯祖天子谓都家皆有王庙楚子纳孔宁仪行父谓爲有礼晋受诸侯朝贡蔑视天子极其崇奬使三王罪人貌千古荣名此类背理伤道何可言俗人耳食难与口舌争今摘其纰谬三百三十余条附以管见题曰非左或曰非左不非公谷何也曰公谷则诚公谷矣左实非邱明也知左之非邱明者然后可与言春秋
　　春秋直解
　　十三卷
　　存
　　敬自序曰六经之文惟春秋最爲明显所书皆五霸诸侯大夫盟防战伐之事开卷知其爲乱迹而世儒以爲隐讳之文何欤子曰巧言令色足恭匿怨而友其人左邱明耻之亦耻之吾之于人谁毁谁誉斯民也三代所以直道而行此春秋底本自后儒以襃贬论而底本坏子曰天下有道礼乐征伐自天子出天下无道礼乐征伐自诸侯出天下有道政不在大夫天下有道庶人不议此春秋格局自后儒以事例合而格局坏子曰予欲无言天何言哉四时行焉百物生焉二三子以我爲隐吾无隐乎尔吾无行而不与二三子者是也此春秋宗旨自后儒视爲深文隐语觉仲尼胸中直是一片荆棘田地而宗旨坏经此三坏春秋于是不可读矣夫春秋无深刻隐语无种种凡例不以文字爲褒贬不以官爵名氏爲贵贱未尝可五霸未尝贵盟防未尝与齐晋未尝黜秦楚呉越此其荦荦不然之大者今欲读春秋勿主诸传先入一字于胸中但平心观理圣人之情自见明白易简者圣人之情其艰深隐僻皆世儒之臆説也
　　王氏【震】左传参同
　　四十三卷
　　存
　　乌程县志王震字子长万厯辛夘举人
　　按乌程王氏左传参同四十三卷别有凡例列国世系考国号考异年表世次图名号归一图名号考异字例书目姓氏附见于前后其报沈太史仲润书云人谓仆变乱左氏非敢然也仆所爲编辑者不过因其散乱而次第之或縁其记识阙畧而补苴之如齐桓公迁邢于夷仪封衞于楚邱此是僖公元年二年事也传乃载于闵公末年当乎否耶又如晋献公杀世子申生本僖公五年事也传乃散见于庄公闵公僖公二三十年之闲考核者便乎否耶至如管仲匡合之功孔子亟称之然左氏不详见也管子于召陵之役则曰楚人攻宋郑烧熯焚使城坏者不得复筑也屋之烧者不得复葺也要宋田夹塞两川使水不得东流东山之西水深灭桅四百里而后可田也于是兴兵南存宋郑兹亦不见桓公管仲之仁矣乎令尹子文之忠孔子嘉之左氏未之及也国语则曰子文缁衣以朝鹿裘以处未明而入朝日晦而归食家无一日之积兹亦不见子文之殉公矣乎三都之隳圣人施爲大畧具见于此经文大书屡书必自有説左氏仅曰仲由爲季氏宰将隳三都抑何畧也家语则云孔子言于公曰古者家不藏甲大夫无百雉之城今三家过制请损之此出自圣人隳郈隳费本意传胡可不载至西狩获麟圣经于此絶笔原有深意左氏乃曰叔孙氏之车子鉏商获麟以爲不祥赐虞人仲尼观之曰麟也然后取之其于经义恶覩万一家语纪孔子之言则曰麟之至爲明王也出非其时而被害是以悲之此出自圣人絶笔至情又何嫌搀入已诸所增益大都不出此类独左逸説林等书谬爲纂附疑于真僞错杂然鄙意传疏主于明经苟于经义有裨虽附见无伤也矧细书传后原与本传毫无混淆又何真僞错杂之足疑乎此书出读者可省检阅覆覈之劳其于初学不无小补圣人盖云属辞比事春秋教也仆之编辑傥亦属比之万一乎其著书大略具见此书故录之
　　魏氏【时应】春秋质疑
　　十二卷
　　存
　　南昌县志魏时应字去违万厯乙未进士厯官南京通政使
　　刘芳喆曰此爲举子业而作前有柯挺田居中二序
　　曹氏【学佺】春秋阐义
　　十二卷
　　未见
　　春秋义畧
　　三卷
　　未见
　　徐氏【鉴】左氏始末
　　未见
　　髙佑釲曰鉴字正宇丰城人万厯辛丑进士太仆少卿
　　王氏【世德】左氏兵法
　　卷
　　存
　　黄虞稷曰世德字长民南康人万厯辛丑进士巡抚辽东都御史






　　经义考卷二百五
<史部,目录类,经籍之属,经义考>
　　钦定四库全书
　　经义考卷二百六
　　翰林院检讨朱彝尊撰
　　春秋【三十九】
　　张氏【铨】春秋补传
　　十二卷
　　存
　　陆元辅曰公字见平沁水人万厯甲辰进士巡按辽东死于难諡忠烈
　　李之逊曰张忠烈公方任江西巡按时先忠毅公【应升】爲南康司李在官着春秋补传先公爲之校正及按辽东及于难幸书犹存
　　钱氏【时俊】春秋胡传翼
　　三十卷
　　存
　　罗喻义曰常熟钱君用章氏辑春秋胡传翼成不佞读而叹曰嗟乎经学之不明未有甚于春秋者也他经以经爲经而春秋以传爲经他经之传经爲传而春秋则人自爲传自汉洎元未有底也明兴乃始布侯于文定海内靡然从之无敢操戈者于左氏则核者诬之于二氏则诬者核之此则胡之失也仲尼之所削者不可见矣其所笔者具在据事直书内不敢易史书外不敢革赴告而一字襃贬口衔天宪亦可以令呉楚之僭王者乎此又胡之失也元年之元也鼎铭先之矣五等诸侯之称公也仪礼先之矣由此推之凡所谓一字一句傅义比例者非弃灰之刑则画蛇之足也此又胡之失也昔之春秋以三传爲经今之春秋以胡氏一家言爲经虽然胡氏之书大义备焉况功令在是童而习之用以郛众説断国论不犹贤于説铃书肆乎哉用章之爲是编也岂惟胡氏功臣抑亦导明经者之先路也近世赵恒先生著录疑以纩塞耳三年而发之聋矣余少不自量欲网罗百家推明孔氏笔削之旨未三载而以懒废令余得深湛如用章岂遂逊古人哉姑书之以志余愧而已
　　陆元辅曰仍峰钱氏常熟人万厯甲辰进士授工部主事厯郎中终湖广按察副使
　　贺氏【仲轼】春秋归义
　　三十二卷【总序杂説一卷】
　　存
　　春秋便考
　　十卷
　　存
　　仲轼自序曰春秋文武之法也修其法以明文武之道以其朝聘防盟崩薨卒葬侵伐取灭弑杀奔逃者以纲纪天下之君公卿大夫士以治天下之君臣父子君臣父子之道得而人心斯正人心正而天子始尊天子尊而君公卿大夫士乃各得其所然后斯民始可得而理也故曰春秋圣人之所以治乱世也以心法爲刑书也不然乱臣贼子岂刀锯可以慑服词令可以告戒乃经成而知惧者何耶吾以此知春秋之圣功神化不专在片言只字之末故曰一字之襃荣于华衮一字之贬辱于斧钺一字之义未明而执之太严求之太深遂使义例曲生迁就牵合引证辨难圣经爲之猥碎则直以断烂朝报弃之无惑也故经之敝也是创例説经者之罪也及其例之不可槩施则又爲正例变例之説曰正例非圣人不能修变例非圣人不能裁极而至于正变之所不能通则又曰美恶不嫌同词以圣人经世之深心必欲引防于诸家之例解使例而可以尽春秋也例至今在也仿例拟经人人可爲春秋矣夫史臣之法莫严于董狐南史氏其所以书赵盾崔杼弑其君者何尝有一字减于春秋曾不能惧二贼臣于觌面春秋所以书赵盾崔杼弑其君者亦何尝有一字加于二史顾以隔世之追书乃能令二贼臣骨寒于既朽耶盖圣人所以正人心以正万世者不在修词之末亦明矣吾故云春秋原无例而后人专以例论春秋失春秋之防也故春秋有裁断而无比附有是非而无命讨有功罪而无赏罚有时书爵书字而不必皆无罪有时书名书人而不必皆有罪临之以天子之尊质之以文武之法事如其事而止人如其人而止事如其事人如其人而义行于其间矣义显而功罪分功罪分而是非定辞达而已何者是例何者是书法凡言例言书法于是乎有进退诸侯大夫之説于是乎有窃二百四十二年南面之权之説于是乎有素王素臣之説于是乎有以天自处之説置圣人于坏法乱纪而莫敢矫其非嗟乎天子之刑赏可要强侯之生杀可擅权臣之威命可移士庶之耳目可欺惟圣人之是非不可假故乱臣贼子所不屑得之于天子与夫君卿大夫士庶者而独不能乞之于泗水匹夫之笔此春秋之所以重也每伏而读之疑夫传之所説不类经意而例更甚断以爲圣人之所以爲经决不在此乃取公谷左氏胡传参防之酌以已意名之曰春秋归义归义云者归于尊王之义而已是书也始于万厯戊午成于崇祯甲戌云
