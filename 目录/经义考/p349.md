<!-- { "loadSidebar": true } -->
　　杨载序曰四书者王道之骨髓五经之根柢也自孟子后无传于世伊洛大儒始发其端至于文公遂寻而竟之文公学者万余人著名者数十人文公虽贵为従官而常自放于山林之中极幽穷深人迹所不到之处优游终歳研穷诂训断离章句至辞有曲折意有难明辄与其徒互相诘难往复防绎五三圣人以道相传而托之于文字虽皋防伊傅之徒葢仅有闻者而去之千载将逆求其防岂非难哉文公以希圣之才曵踵伊洛纂辑旧闻性命道徳发无余蕴纲纪大伦使人道生生不遂灭息其书亦既流出于八极之表虽言语不通文字不同译之以象人无间中国然而文公造事大网罗万殊沉思黙虑昼夜不辍至于属纩犹有所更定补而辑之使无缺遗亦文公之所望于后人者也程先生生文公之乡里授受此书具有师法惧学者务以防词破碎大道或掇拾一二妄肆诋毁攷凡辞见异同义渉疑似者列而为圗使学者于文公之言了然于心欲疑无所盖有为都邑之游者念其乡人之不能至也作都邑志以遗之或者又因其志绘而为圗既绘而圗则览之者知益易矣程先生行义甚盖所谓真知而实践之者故其为言综覈深固有所据依学者观焉如伐邓林而假利于斤斧则其所获不多且逸哉延祐元年后三月十一日
　　臧梦觧序曰混沌未凿鸿蒙兹萌固未有圗也自宓牺氏之王天下也河出龙马负圗焉圣人以此发造化之机阐鬼神之秘两仪生四象四象生八卦而生生不穷之理实肇于此于是易有圗一百二十有二书有圗七十有七诗有圗七十有六礼有圗一百一十有二记有图九十有八春秋有圗一百二十有六而六经之圗矣其他五行有圗天文有圗地理有图三礼有圗绍运有圗器物制度亦各有圗圗非不多也惟四书章句集注未有为圗者林隠程君生文公之鄊志文公之学而自得乎孔曽思孟之心用力四书阐微析幽分章纂圗垂三十年而书始成又间出已见以发明文公未尽之说名曰四书章圗纂释后学之士苟能因圗以求解因解以求经则四书义理了然于胷中矣岂非后学之指南读书之防径也欤予甞闻诸文公之教学者有曰学问须以大学为先次论语次孟子次中庸又曰大学中庸语孟四书道理灿然人只是不去防若理会得此四书何书不可读何理不可究何事不可处也防哉言乎以文公之言验林隐之圗见者易暁卓然有补于世教矣矧今天子嘉恵斯文勉励学校宣明教化东宫喜聴经书尊儒重道乐善好贤予以是知林隐之圗可以自见矣进之于朝非惟斯文之幸抑斯世之幸也故喜书而乐道之至大三年六月六日
　　袁桷序曰象数可以圗言名意不可以圗言以圗言之其亦有所本乎昔者圣人观象着圗因圗为书范围发挥由书而始通则夫圗之秘非书不能以尽是书之明于圗者也后圣继述遵文演圗器度物象之微刚柔善恶之应若天旋之黙运于枢纽其不可以绘画得之者犹因名以立义此圗之辅于书而不可废焉者也二者之用各有先后合而言之者吾不知其说也自正心诚意之说兴茫无畔岸朱子忧之遂以其可据依者为之主而体用知行之说实切于学者之功用后百余年五经废弃遂复勦取其近似端坐涂餙而根柢原委悉不能攷礼主于敬理主于善一言以蔽讲学之法糜烂而不可救矣新安程子见取论孟中庸大学之书切于吾身者析而为圗以辅翼朱子之教抑亦使夫人知为学之叙非字义之可尽条分目举必有能笃行而亲识之者斯足以尽夫斯道之要其勤且可谓能矣昔真文忠公作读书记仁义性命之说各以类従先正肃公作书上之曰使若书成学者将得以自肆今是书具在视今之言理者与古贤无异论其所学则又甚于朱子之忧矣子见之圗其必有以拯诸
　　薛瑄曰程复心四书章圗破碎义理愈使学者生疑姓谱婺源人防辅氏黄氏之学而折衷之章为之圗圗为之说名曰四书章圗总要
　　黄虞稷曰复心字子见取文公四书集注分章析义各布为圗又取语录诸书辨证同异损益详畧名曰纂释至大戊申江浙儒学提举司言于行省皇庆癸丑行省进于朝特授徽州路儒学教授致仕给半俸终其身
　　吴氏【存】四书语录
　　佚
　　薛氏【大猷】四书讲义
　　佚
　　姓谱汤隂人早中甲科弃而不仕隠居教授有四书讲义
　　戚氏【崇僧】四书仪对
　　二巻
　　佚
　　萧氏【镒】四书待问
　　八巻
　　存
　　镒自序曰四书有疑朱门师友辨之详矣而散出于其所自为书观者难以歴览未有合之者天朝取士以经疑为试艺之首盖欲吾党之士彊勉学问以求圣贤立言之微意而或者昧焉若大学道字训言而以为道理之道性善贤愚同得而谓愚者得其伪博文约礼重在行而曰主于知详说反约専言知而曰主于行亦既得隽郷闱防名天府矣则眇迓眇之故也比客建城与友人欧阳养正读书之次随时采集因成是编皆先儒之遗言绪论及时之不倍师说者间亦附以一二鄙语及养正所述则以防蕞自修别之凡五百四十问一百一十七则以经之扁章为之次目曰四书待问非敢拟诸叩钟者以是待有司之问焉则庶防其应不匮比而求之则凡经之所疑皆可旁通而尽得之是书之集本为举子观览之便由是而得其义则于穷理尽性之功为尤大而于进取又其余事矣泰定甲子日南至
　　杨士竒曰四书待问八巻元临江萧镒为科举之学设也元屋有四书疑问国初三科犹然洪武甲子始改为四书义
　　陆元辅曰萧镒字南金临江人
　　欧阳氏【侊】四书释疑
　　佚
　　黄氏【清老】四书一贯
　　四十卷
　　未见【一斋书目有】
　　陈氏【刚】四书通辨
　　未见
　　黄虞稷曰字子潜温州平阳人从胡长孺学人称潜学先生
　　王氏【桂】四书训诂
　　未见
　　黄潜曰桂字仲芳东阳人丽水县主簿
　　何氏【文渊】四书文字引证
　　九卷
　　未见
　　黄虞稷曰河南何文渊泰定间人
　　陈氏【尚徳】四书集觧
　　未见
　　黄虞稷曰寜徳人号惧斋隠居不仕
　　按石堂陈氏字尚徳亦寜徳人不闻其号惧斋或别是一人
　　瞻氏【思】四书阙疑
　　佚
　　祝氏【克】四书明辨
　　佚
　　涂氏【溍生】四书断疑
　　未见
　　黄虞稷曰字自昭宜黄人福州濓溪书院山长
　　蒋氏【】四书笺惑
　　未见
　　陆元辅曰东阳蒋字子晦别字若晦従许谦防学者私諡贞节先生
　　马氏【莹】四书答疑
　　佚
　　陈氏【樵】四书本防
　　未见
　　吴氏【成大】四书图
　　佚
　　王瓒曰字浩然瑞安人登至治辛酉第官永嘉县丞
　　傅氏定【保】四书讲槀
　　未见
　　黄虞稷曰南安县人平江路儒学
　　冯氏【崋】四书直解
　　未见
　　黄清老曰崋字君重闽县人南剑州儒学教授
　　倪氏【士毅】四书辑释
　　三十六巻
　　存
　　汪克寛序曰四书者六经之阶梯东鲁圣师以及顔曽思孟传心之要舎是无以他求也孟子没圣经湮晦千五百年迨濓洛诸儒先抽关发蒙以启不传之秘而我紫阳子朱子且复集诸儒之大成扩徃圣之遗蕴作为集注章句或问以惠后学昭至理于皦日葢皜皜乎不可尚已而其词意浑然犹经虽及门之士且或未能究其精微得其体要矧初学之昧昧乎近世儒者惧诵习之难于是取子朱子生平之所以语学者并其弟子训释之辞疏于朱子注文之左真氏有集义祝氏有附录赵氏蔡氏有集疏纂防相继成编而吴氏集成最晚出葢欲博采而统一之但辨论之际未为明去取之间颇欠精审览者病焉比年以来家自为学人自为书架屋下之屋叠牀上之牀争竒异窃自附于作者之列锓于木而传诸人不知其防益可叹矣同郡定宇陈先生云胡先生睹集成之书行于东南辗转承误莫知所择乃各摭其精纯刋剔繁复缺畧者足以已意陈先生着四书发明胡先生着四书通考皆足以摩刮向者之敝而陈先生晚年且欲合二书而一之而未遂也友人倪君仲宏实従游于陈先生有得于讲劘授受者盖稔且详乃防萃二家之说字求其训句探其防鸠僝精要考订讹舛名曰四书集释学者由是而求子朱子之意则思过半矣至正辛巳建阳刘叔简得其本而刻之后二年倪君犹虑其有未底于尽善者爰即旧本重加正是视前益加精宻闲出是书请予序其所以然者余窃以为书固不可不解解固不可不详然理贵玩索始有自得之功读是书者苟不能沈潜反覆求其义而反诸身而徒资口耳之用则非子朱子所望于后学也倪君曰然乃序而书之以志卷颠云杨士竒曰四书辑释倪士毅编朱子集注四书之后儒先君子推广发明之者无虑数十家而今读集注者独资集成及此书为多他不能悉得也集成博而襍不若此书多醇少疵
　　薛瑄曰四书集注章句之外倪氏集释最为精简黄虞稷曰士毅字仲休寜人授徒于黟学者称道川先生防萃胡云陈夀翁之说字求其训句探其防鸠僝精要考订讹舛
　　万授一曰朱子集注既行当时儒者惧后学诵习之难因各诠释于是勉斋有通释而采语录附录于大学章句之下始自西山真氏名曰集义祝氏宗道四书附录仿而成之格庵赵氏有纂疏克斋吴氏有集成定宇陈氏有发明云峯胡氏有四书通仁山金氏有指义由宋迄元不下数十家而义理明采择精当莫如道川倪氏之辑释道川元末人为陈定宇髙弟隐居新安与赵东山汪环谷为友明永乐间诏诸臣纂大全实本其书厥后大全行而学者罕知有辑释矣
　　史氏【伯璿】四书管窥
　　五卷
　　未见
　　陈髙序曰圣贤之言夫岂徒言而已哉道所存也故凡求道者不可不得于其言不得其言而欲以明道譬之适国而不由其途未有能至焉者矣然圣贤之于言也或近而指逺或约而义微大而无乎不周细而无乎不贯载诸方册宏深简奥而其理实具于吾心学者不可以易而观之亦不可以僻而求之也夫以易而观则卤莾而疏畧以僻而求则穿凿而牵附若是则日诵其言而不达其意其于求道也不亦逺乎孔曾思孟之书载道之书也自朱子为集注章句释其义理要其指归而其说大眀于世其辞详以宻其趣悠以长天下学士所共尊信至于受业私淑之徒又为之发其绪余演绎增广纷然间见而层出背而违者亦或有焉文日繁而辨日起岐愈多而道愈幽使读之者不舍源而寻流则弃同而即异君子葢病之也吾乡乡先生史君文玑苦求于学防信坚守朱子之说反覆研究殆三十年遂取诸家纂辑之编而去取焉乖戾者折而辟之隠昧者引而伸之旁通曲畅着于简牍名曰管窥抑可谓有功于朱子也已呜呼立意以为髙好竒以为尚为学之大也管窥之作葢为是与孟子曰博学而详说之将以反说约也学者由是以明朱子之说然后自详而反约以防圣贤之言则其为道也庶几矣
　　杨士竒曰四书管窥四册永嘉史伯璿文玑着葢出饶氏辑讲吴氏集成胡氏陈氏发明金氏攷证许氏丛说倪氏辑释之后其论诸家之失皆平正确的刻板在永嘉郡学永嘉叶琮知黄州府又刋置府学黄虞稷曰伯璿温州平阳人元时隐居不仕辨诸家说之与朱子相悖者
　　韩氏【信同】四书标注
　　佚
　　马氏【豫】四书辑义
　　六卷
　　未见
　　张萱曰马豫四书辑义内阁所藏凡十四册
　　汪氏【炎昶】四书集疏
　　佚
