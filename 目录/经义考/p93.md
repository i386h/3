<!-- { "loadSidebar": true } -->
　　子棻曰先府君方诸生时即留心易学迩年以来闭户覃思耄而弥笃一义未安累日不寐及其既得忻然忘餐又复广罗诸家之说而是正之刜其烦芜衷以己意因爻探象因彖观爻别二卦于一卦定主爻于六爻至于互体侧体靡不该尽藳凡屡易始克成书名曰易揆葢府君所自命也夫易忧患之书也文之翼翼周之几几孔之无可无不可皆当悔吝忧虞之地而能知阻知险故处困得亨府君丁流极之运怅家国之已非攀弓髯而莫逮匿影空门栖神漆简其于涉世济险进退存亡之道倘亦有异代而同揆者乎
　　钱氏【继登】易篑
　　三卷
　　存
　　魏坤曰龙门钱先生撰易篑三卷先生中万厯丙辰进士官至右佥都御史总理两淮盐法江防
　　呉氏【极】易学
　　五卷
　　存
　　极自序曰宋苏季明以治经为传道之实而六经之道尤莫实于易程正叔亦云治经实学也极幼治诗长好读易寻究万思黙先生易原等篇实获我心迨三仕南中官邸多暇日以乐玩为业研证既久繙搜亦侈其不甚异意者宋程先生易传外惟杨敬仲苏子瞻明则焦弱侯邹汝光四家而已顾其书犹囿训故例予欲不遗训故更以拟议发明为主乃严择众解并出素所契于理学诸儒者叅以己见镕会而为此本因忆幼读夫子五十以学易语未知刘元城以五十作卒竟何所据而朱晦翁据史记称是时孔子年七十直判五十字之误洵如年已七十矣又安知非转思无过于五十之年以追学之所歴乎而加我数年则显然过此以往未之或知也之深意矣夫易穷理尽性以至于命也而夫子不自道五十而知天命乎即五十以前夫子何尝不学易或如仁者见之谓之仁智者见之谓之智以至命不无有间至于五十夫子通体是命则通体是易通体是易则通体是学了不作二见矣要以神穷知化非韦编三絶而学之不厌不及此则志道者之于易有终身焉云尔若语夫禔躬涉世洞机赴节理无不备然皆道之用学之事也故曰学莫实于易而学人务以道之见实体易学之微而已
　　张云章曰呉极字元无汉阳人万厯丙辰进士
　　方氏【孔炤】周易时论
　　十五卷
　　存
　　孔炤自述曰少侍先廷尉之侧负墙而已筮仕嘉州锐身解绶救出一高孝亷未免自喜先廷尉示之曰谦之平称一言而可终身者也天啓甲子以不覆魏良卿之伯忤珰削籍祸且不测始自痛省先廷尉教之曰而知三陈九卦之生于忧患乎以世道言后更有甚于此者灭理以言天讳善以夸道人心之几如此邪风大行能无辞乎忽忽庐白鹿之墓三年重读祖父之书述成时论优游丘壑足矣贼风甚炽江北为墟居乡守御不能弢晦而危楚之任倐尔在肩议勦谷城失执政之指以将防致逮琅当西库者两年归顔环中草堂且天溃海竭矣此生忧患便为家常奉北堂以守此山终老墓侧筮得濳龙自称濳老夫固其时也衰病之余供薪举火合编往哲之语以为蓍龟荒乡僻处兵燹书残逺借甚苦是以此编未得卒业惟有农夫幼光右錞及从子建诒辈间过径中老夫何尝一语人乎暮年独子万里归省凿坎自矢不出环中余书诫之犹是九卦也鹿湖濳老夫孔炤生万厯辛夘奄忽六十四卦之歳且记此以付子孙云
　　徐芳曰先生讳孔炤字濳夫号仁植桐城人万厯丙辰进士除嘉定知州移福宁迁职方员外郎擢尚寳司卿以都御史巡抚湖广为杨嗣昌所劾议戍遭乱归隐山中取环中易读之着成时论曰此孤臣一缕心血所濡也及卒门人私諡曰贞述先生
　　徐氏【世淳】易就
　　六卷
　　存
　　魏禧曰公讳世淳字中明嘉兴县人中万厯戊午举人先任重庆推官迁知随州献贼攻州城一十三日公以羸卒乗城出竒兵杀贼力竭絶援身巷战攒刃断脰以死赠官太仆卿
　　陆嘉徴曰公与先子同举于乡后死随州之难易就六卷张吉士溥序之
　　汪氏【邦柱】周易防通
　　十二卷
　　存
　　缪昌期序略曰汪砥之頴悟絶伦于易学尤长初从吾游谈业数载至丙午遂捷矣尝与论易迥不作犹人解癸丑北征出易解数帙质余余甲乙之迄今防通书成网收百家栉比羣议俱本全经引伸触类而爻象必核其原取象悉稽其实葢不徒为举业阶梯眞可作圣经羽翼者矣
　　高佑釲曰汪邦柱字砥之长洲人万厯己未进士官湖广叅议
　　叶氏【宪祖】大易玉匙
　　六卷
　　存
　　黄百家曰公子美度号六桐余姚人万厯己未进士仕至广西按察使



　　经义考卷六十一
　　钦定四库全书
　　经义考卷六十二
　　翰林院检讨朱彞尊撰
　　易【六十一】
　　方氏【鲲】易荡
　　二卷
　　存
　　鲲自序曰余弱龄读易困章句二十余年始受衍图之法盖衍先后九图也其法参伍错综至变至神九图既彰易道思着不必钩深索隐也戊寅秋授经江上衍图毕思易卦之作羲皇以荡为序岂非欲尽卦之材乎观其序而八卦之性情六十四卦之发挥思过半矣于是因之作易荡卦义
　　李延昰曰鲲字梦明桐城人侍御大鎭之弟侍郎孔炤之从父也
　　鲍氏【观白】易说
　　二卷
　　存【附载山单堂集】
　　郝敬序曰余宰永嘉时呉兴鲍观白士龙氏为郡博士治易尝从先辈讲良知善谈名理余就而问易手书所言于册见示卑之无甚高论忽以为老生常谈耳乾坤而后遂阙如罢官归来下帷覃思取鲍子言复之旁薄道理导窽批却豁然四解深恨当年未竟其蕴也余晚歳学易三益之友如鲍子眞空谷之足音也録其遗草以当兰金
　　张氏【伯枢】易象大防
　　三卷
　　存
　　徐盛全曰伯枢山隂人
　　呉氏【桂森】象像述
　　五卷
　　存
　　桂森自述曰象像述者述啓新先生钱子之易也先生有象像三书曰管见曰像抄曰续抄其大防以乾坤两画为人仪以天地雷风水火山泽八物为人象而谓之像者以全象备于人则人必成其为象斯成其为人也惟知像象为人而乃知一卦一爻皆人身中物爻象之辞皆言人身上事故易至深也而实至显至頥也而实至近三书之外又画人象图以析其义斯义也啓钥开关无异以司南指来学之路也然则先生之书详矣又何必述乎盖森于庚戌受业于癸丑设臯比延先生于东林得覩像抄随读随听而见先生之言不尽于书也又于丁巳负笈龟山得读续抄朝夕从游而见先生之意不尽于言也于是间有所述以呈先生先生为面订之惜未及半而先生逝矣夫先生之书犹不足尽先生而况述之者又安能彷佛先生乎然而宁述焉者使有好易者见之知像象之防其意不在于言而言不在于书若此天啓乙丑十一月
　　严绳孙曰桂森字叔美无锡人从顾端文高忠宪诸公讲学以序贡应廷试归遂絶意仕进学易于毘陵钱啓新先生日夜探索几忘寝食天啓中逆珰毁东林书院及珰败叔美亟谋兴复建丽泽堂又购小斋曰来复讲易于其中学者称为素衣先生
　　郑氏【维岳】易经意言
　　六卷
　　存
　　高兆曰维岳晋江人意言六卷万厯壬寅自序戊申刋于建阳
　　呉氏【继仕】周易象变述防
　　二卷
　　易辞述防
　　二卷
　　易占
　　一卷
　　易数
　　三卷
　　俱未见
　　休宁名族志呉继仕字公信以贡授耀州判官
　　华氏【时亨】周易笺注
　　未见
　　钱谦益曰无锡华时亨字仲通学于高忠宪忠宪之被急徴也仲通先期刺知之忠宪整衣冠依彭咸之遗则仲通相之也奄党诘责漏泄甚厉人咸指目仲通监司素重仲通得不问忠宪既没仲通褎衣大带自命东林弟子门人日益进甲乙以后著书不辍有春秋法鉴録又笺注易书三礼
　　唐氏【大章】易经合疏
　　未见
　　黄虞稷曰仙游人
　　黄氏【浑】周易如是编
　　二卷
　　未见
　　建昌新城县志黄浑字会泉万厯中贡生永安教谕
　　陆氏【基仁】易元
　　未见
　　平湖县志陆基仁字元卿太学生着易元尚书传诗说纂元礼记导窽诸书
　　喻氏【有功】周易悬镜
　　七卷
　　存
　　甘士价曰高安喻混初嗜性命之奥究象数之微教授湖湘游于闽粤燕蓟呉越足迹半天下搜罗易奥逾四十年得诸异人讲授为多晚与新都胡圭方契论演周易悬镜七卷首明太极河图洛书之秘次陈意言象数之微又次阐先后天防轨之妙又次载歴代帝王经世甲子之序而末纂左国繇象占验并郭氏洞林附之学者得此用易如鉴照然谓之悬镜不诬也
　　刘宇序曰是数相传为宋邵康节先生作余按康节之学具在皇极经世一书而经世实用则周天之数一十二万九千六百分部而倍之以极乎二万八千二百一十兆九百九十万七千四百五十六亿以尽乎万物之数大而天地小而动植飞走莫不有数存焉初无有云轨与防者是轨防之数非康节作也载观祝泌经世钤其传康节之学乃云以字翻切视何声音配为天地卦以卦中动静起元会运世得数若干以属何甲乙数因之以定万物之生灭洪纤曲折推测惟艰一差百谬千里毫厘是故非一宿所能辨也然世称康节应对如响亦何神速如是意者必操易简之术一览了然若轨防者其遗法与不然何经世以千百十零配元防运世而轨防与之同法若出一人之手邪喻君混初数学渊源于康节采摘百家彚而成帙曰周易悬镜问序于余余惟康节皇极经世书读者如入暗室茫无所覩得是说而照之可辨毛髪然则此镜之悬也不独可照今人之吉凶悔吝亦可照古人之微词奥义是则可传也
　　缪泳曰喻有功字若无又字混初高安人
　　冯氏【存贞】大明中天易
　　未见
　　缪泳曰存贞嘉兴人未详其名李少卿日华序其书
　　徐氏【】易旁通
　　一卷
　　未见
　　孙氏【缵宗】易说
　　未见
　　陆元辅曰缵宗字克承婺源人诸生精研易理着有易说
　　潘氏【士龙】演易图说
　　一卷
　　存
　　蒋义淳曰鳯侪先生隆冬盛暑手不释易虽疾病之际亦未尝离也盖寝处其中五六十年矣自谓所画八卦图与前圣合辙人能尽心于此则易之理未尝晦也淳接而读之所谓理数合一不外是矣
　　洪氏【守美】易说醒
　　四卷
　　存
　　曾化龙序曰诸经显而易幽商瞿子木而后代有醒其义者京房以卜筮醒之程朱以义理醒之古猷洪生在中研精歳月彚诸家语録而择之标其名曰易醒此非学一先生知见所能料量也昔伊川生平得力在易传尝曰吾四十以前讲诵五十以前研究六十以前防绎六十以后著书传之成犹未敢轻以示门人洪生起韶年而刳心此道渊然开愚而符圣可以表章训诂而为歴世儒者之功臣已
　　张氏【汝谦】读易记
　　未见
　　郑元庆曰张汝谦字大若例贡生承父天徳之志为之
　　余氏【叔纯】周易读
　　五卷
　　存
　　徐刚振曰余叔纯字与文别字铭遂安人周易读五卷前有图说易名易用方相国逢年序之近仁和张氏振渊辑说统颇采用其说
　　呉氏【从周】易经明训
　　未见
　　陆元辅曰从周字文卿婺源人以贡司教桐城转国子监正陞杭州通判以讲学明道为务学者称平沙先生
　　陆氏【起龙】周易易简编
　　四卷
　　存
