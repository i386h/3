<!-- { "loadSidebar": true } -->
　　卫湜曰方氏马氏及山阴陆氏三家方氏最详马氏颇略马氏大学解又与蓝田吕氏同朱文公或问以为吕氏今从之
　　江西通志马希孟庐陵人熈寜癸丑登第
　　吕氏【大临】芸阁礼记解
　　通考十卷【中兴书目一卷】
　　未见
　　晁公武曰芸阁礼记解十卷吕大临与叔撰与叔师事程正叔礼学甚精博中庸大学尤所致意也陈振叔曰按舘阁书目作一卷止有表记冠昏乡射燕聘义丧服四制凡八篇今又有曲礼上下中庸缁衣大学儒行深衣投壶八篇此晦庵朱氏所传本刻之临漳射垜书坊称芸阁吕氏解即其书
　　卫湜曰蓝田吕与叔礼记解中兴舘阁书目止一卷今书坊所刋十卷有曲礼上下孔子闲居中庸缁衣深衣儒行大学八篇
　　礼记传
　　宋志十六卷
　　未见
　　张萱曰吕氏礼记传十六卷今阙第三卷宋淳熈中朱晦庵刻之临漳学官
　　何氏【述】礼记传
　　二十卷
　　佚
　　闽书何述字明道浦城人元丰二年进士歴徽猷阁待制知永兴军移帅泾原
　　杨氏【训】礼记解
　　二十卷
　　佚
　　闽书杨训字公发浦城人元丰五年进士知东阳县转朝奉郎
　　慕容氏【彦达】礼记解
　　佚
　　陆元辅曰彦达字叔遇毘陵人元丰中登科
　　陆氏【佃】礼记解
　　宋志四十卷
　　佚
　　卫湜曰陆氏説多可取间有穿凿亦字学之误也宋中兴艺文志陆佃新义牵于字説宣和末其子宰上之浙江通志陆佃字农师山隂人官至尚书右丞
　　述礼新説
　　宋志四卷
　　佚
　　礼象
　　宋志十五卷
　　存【未见全本】
　　陈振孙曰陆佃撰以改旧图之失其尊爵彜鼎皆取公卿家及秘府所藏古遗器与聂图大异戴岷隐分教吾乡作阁斋舘池上畵此图于壁而以礼象名阁与论堂礼图相嫓云
　　按陆氏礼象丹徒张先生鹏廵抚山东获之章丘李中麓家惜已残阙矣
　　叶氏【梦得】礼记解
　　未见
　　卫湜曰叶少蕴解曲礼檀弓王制文王世子祭义祭綂哀公问仲尼燕居孔子闲居坊记表记缁衣儒行大学昏义郷饮酒义射义燕义聘义十九篇仲子模过庭录时有论説
　　李氏【夔】礼记义
　　十卷
　　佚
　　陆元辅曰宋朝奉大夫右文殿修撰邵武李夔斯和撰
　　亡名氏礼记小疏
　　宋志二十卷
　　佚
　　礼记名义
　　通志十卷
　　佚
　　礼记名数要记
　　通志三卷
　　佚
　　礼记外传名数
　　通志二卷
　　佚
　　礼记评要
　　通志十五卷
　　佚
　　礼枢
　　一卷
　　佚
　　右见绍兴续到阙书目
　　礼钥
　　佚
　　右见朱子语类










　　经义考卷一百四十一
<史部,目录类,经籍之属,经义考>
　　钦定四库全书
　　经义考卷一百四十二
　　翰林院检讨朱彞尊撰
　　礼记
　　胡氏【铨】礼记传
　　宋志十八卷
　　佚
　　卫湜曰礼记解义惟严陵方氏庐陵胡氏始末全偹
　　陈氏【长方】礼记传
　　佚
　　刘氏【懋】礼记集説
　　佚
　　陆元辅曰刘懋字勉之胡借溪门人学者称恒轩先生爚之父也
　　夏氏【休】破礼记
　　宋志二十卷
　　未见
　　中兴艺文志夏休以礼记多汉儒杂记于义有未安者乃援礼经以破之然中庸大学实孔氏遗书也卫湜曰绍兴间进士夏休撰破礼记二十卷断章析句妄加讥诋中庸大学犹且不免其不知量甚矣
　　黄氏【祖舜】礼记説
　　佚
　　呉氏【仁杰】礼记解
　　佚
　　朱子曰呉斗南説礼不王不禘王如来王之王要荒之君世见中国一世王者立则彼一番来朝故王者行禘礼以接之彼本国之君一世继立则亦一番来朝故归国则亦行禘礼此説亦有理所谓吉禘于庄公者亦此类非五年之禘也
　　蒋氏【继周】礼记大义
　　七卷
　　佚
　　括苍彚记蒋继周字世修青田人绍兴甲戌进士歴舘职二十年仕至御史中丞礼部尚书卒赠太师谥文恭
　　游氏【桂】礼记经学
　　十二卷
　　佚
　　卫湜曰广安游桂字元发着经学十二卷
　　曹学佺曰宋广安游桂着桂号畏斋隆兴进士官四川制置大全注采入者十七条
　　樊氏【光逺】礼记讲义
　　二卷
　　佚
　　吕氏【祖谦】礼记详节
　　佚
　　王氏【炎】礼记解
　　佚
　　杨氏【炳】礼记解
　　佚
　　闽书杨炳字若晦晋江人乾道二年进士累迁中书舎人权吏部尚书以寳谟阁直学士奉祠
　　庄氏【夏】礼记解
　　佚
　　陆元辅曰庄夏字子礼永春人淳熈中进士官至兵部侍郎以寳谟阁待制奉祠进焕章阁待制自号藻斋老人着礼记解
　　黄氏【樵仲】礼记解
　　佚
　　闽书樵仲字道夫龙谿人淳熈二年进士汀州录事叅军
　　曾氏【光祖】礼记精义
　　十五卷
　　佚
　　周必大曰光祖字景山吉州安福人淳熈乙未登第奉议郎知临江新喻县事
　　郭氏【叔云】礼经疑
　　阙
　　广东通志郭叔云字子从潮阳人有礼经疑二十余条见文公集中
　　顔氏【棫】礼记解
　　佚
　　王圻曰棫字叔坚淳熈中以上舎释褐官至吏部尚书
　　辅氏【广】礼记解
　　未见
　　卫湜曰庆源辅汉卿取注疏方氏马氏陆氏胡氏诸説仿吕氏读诗记编集间有己説
　　刘氏【爚】礼记解
　　佚
　　许氏【升】礼记文解
　　佚
　　赵氏【汝谈】礼记注
　　佚
　　李氏【心传】礼辨
　　二十三卷
　　佚
　　余氏【复】礼记类説
　　佚
　　王圻曰复寜德人光宗初防士大廷览复所对曰余复直而不讦擢第一后入史舘兼实录
　　林氏【震】礼问
　　佚
　　舒氏【璘】礼解
　　佚
　　邵氏【囦】礼解
　　未见
　　卫湜曰金华邵囦字万宗解曲礼王制乐记中庸大学五篇
　　应氏【镛】礼记纂义
　　二十卷
　　未见
　　卫湜曰金华应镛字子和有纂义二十卷
　　陈澔曰近世应氏集解于杂记丧大小记等篇皆阙而不释噫慎终追逺其关于人伦世道非细故而可略哉
　　岳氏【珂】小戴记集解
　　佚
　　魏氏【了翁】礼记要义
　　宋志三十三卷
　　未见
　　按聚乐堂艺文目有之
　　卫氏【湜】礼记集説
　　宋志一百六十卷
　　存
　　魏了翁序曰礼自正义旣出先儒全书冺不复见自列于科目士诸生亦不过习其句读以为利禄计至金陵王氏又罢仪礼取士仅存周官戴记之科而士习于礼者滋鲜就戴记而言如檀弓丧礼诸篇既指为凶事罕所记省则其所业仅一二十篇耳苟不得义则又诿曰此汉儒之説也弃不复讲所谓解説之详仅有方马陈陆之家然而述王氏之説者也惟关洛诸大儒上接洙泗之传乃仅与门人弟子难疑答问而未及着为全书呜呼学残文阙无所因袭驱一世而防行焉岂不重可叹与平江卫氏世善为礼正叔又自郑注孔义陆释以及百家之所尝讲者会粹成书凡一百六十卷正叔名湜自号栎斋今为武进令
　　湜自序曰礼记四十九篇自二戴分门王郑异注歴晋迄陈虽南北殊隔家传师授代不乏人唐贞观中孔頴达等详定疏义稍异郑説罔不芟落诸家全书自是不可复见由贞观至五代逾三百年世儒竞攻专门之陋学礼者几无传矣本朝列圣相承崇显经学师友渊源跨越前代故经各有解或自名家或辑众説逮今日为尤详礼记并列六籍乃独辟焉诸儒间尝讲明率散见杂出而又穷性理者略度数推度数者遗性理欲其叅考并究秩然成书未之有也予晚学孤陋滥承绪业首取郑注孔义翦除芜蔓采摭枢要继遂求诸家之説零篇碎简収拾略徧至若説异而理俱通言详而意有本诋排孔郑援据明白则亦并录以俟观者之折衷其有防袭陈言牵合字説于义舛驳悉置勿取日编月削几二十余载而后成凡一百六十卷名曰礼记集説传礼业者苟能因众説之浅深探一经之防趣详而度数精而性理庶能贯通而尽得之矣　又后序曰予旧习诸家训解每病世儒勦取前人之説以为已出近得延平周谞希圣解一再繙阅始知陈氏方氏亦推衍其説者耳比嵗枢密何公澹本生继母亡疑于持服太学生乔嚞朱九成黄会卿移书何公引逮事父母则讳王父母不逮事父母则不讳王父母之文以为本朝方慤解此一节谓特庶人之礼耳此説见郑康成注乃指为方慤盖后人掇拾前言而观者防新忘旧莫究其始先儒之书日就湮晦此予之所慨叹而集説所由作也他人著书惟恐不出于已予之此编惟恐不出于人因不敢谓此编能尽经防后有达者何嫌论著谨无袭此编所已言没前人之善可也　又跋尾曰绍定辛卯嵗湜偹员江东漕筦大资政赵公善湘以制师摄漕事见余集説欣然捐资锓木以广其传次年秋予秩满而归迨嘉熈己亥夏首尾阅九载矣中虽倅金陵叨纶院仅食年余之禄余悉里居需次因得徜徉于书林艺圃披阅旧帙搜访新闻遇有可采随笔添入视前所刋增十之三间亦删去冗复朅来严瀬适继郡计空竭之后廉勤自力补苴培植粗可支吾乃撙节浮费别刋此本期与学者共之
　　陈振孙曰直秘阁昆山卫湜正叔集诸家説自注疏而下为一书各着其姓氏寳庆二年表上之由是寓直中秘魏鹤山为作序
　　卢熊苏州府志湜字正叔好古学除太府寺丞将作少监皆不赴尝集礼记诸家传注为一百六十卷名曰礼记集説寳庆二年上之终朝散大夫直寳谟阁知袁州学者称为栎斋先生
　　张萱曰栎斋礼记集説宋寳庆间武进令卫湜撰进取郑注孔义陆释以及百家讲説粹为一书凡一百六十卷各记姓名以听学者自择魏了翁序之按卫氏集説援引解义凡一百四十四家不专采成书也如文集语录杂説及羣经详论有渉于礼记者皆裒辑焉今以经籍艺文志暨诸家书目未着于录者疏之晋有淳于纂曹述初刘世明唐有田琼宋则四明沈焕晦叔宣缯子平呉兴沈清臣正卿钱唐于有臣君锡新定顾元常平甫邵甲仁仲严陵喻仲可可中不书字者柯山周处约四明李元白演山黄敏求髙要谭惟寅宣城奚士达建安潘植会稽髙文彪眉山家颐孙佖临卭宋逺孙不书地者刘氏孟冶叶氏棣呉氏华王氏子墨孙氏景南林氏坰晏氏光湛氏循毛氏信卿蒋氏君实书地不书名者东山何氏建安刘氏新安王氏海陵查氏西蜀董氏止书姓者费氏虙氏施氏卢氏谯氏许氏俞氏王氏陈氏叶氏郑氏二张氏姑就其目存之俟愽古君子或有攷云
　　竺氏【大年】礼记订义
　　佚
　　宁波府志竺大年字耕道奉化人受业于沈焕着礼记订义扬琪铭其墓
　　戴氏【良齐】礼辨
　　佚
　　林右曰当今经书虽皆具完而礼经独为残阙加以汉儒之説有不纯也郡先哲戴大监尝力为之辨草庐呉文正公师之得其説
　　谢铎曰戴良齐字彦肃号泉溪黄巗人嘉熈二年进士累官秘书少监
　　黄氏【以翼】礼记説
　　佚
　　何乔逺曰宗台受业于陈北溪着礼説
　　杨氏【畿】礼记口义
　　佚
　　宋氏【闻礼】礼记解
　　佚
　　范氏【钟】礼记解
　　佚
