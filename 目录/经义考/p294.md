<!-- { "loadSidebar": true } -->
　　未见
　　禧自序曰读书所以明理也明理所以适用也故读书不足经世则虽外极博综内析秋毫与未尝读书同经世之务莫备于史禧尝以爲尚书史之大祖左传史之大宗古今治天下之理尽于书而古今御天下之变备于左传明其理达其变读秦汉以下之史犹入宗庙之中循其昭穆而别其子姓了如指掌矣尝观后世贤者当国家之任执大事决大疑定大变学术勲业烂然天壤然寻其端绪求其要领则左传已先具之盖世之变也弑夺烝报倾危侵伐之事至春秋已极身当其变者莫不有精苦之思深沈之略应猝之才发而不可御之勇久而不回之力以谨操其事之始终而成确然之效至于兵法竒正之节自司马穰苴孙呉以下不能易也禧少好左氏及遭变乱放废山中者二十年时时取而读之若于古人经世大用左氏隐而未发之旨薄有所防随笔评注以示门人窃惟左传自汉晋至今厯二千余年发微阐幽成一家言者不可胜数然多好其文辞篇格之工相与议论而已唐崔日用工左氏学颇用自矜及与武平一论三桓七穆不能对乃自慙曰吾请北面徐文远从沈重质问左氏久之辞去曰先生所説纸上语耳禧尝指谓门人学左氏者就令三桓七穆口诵如流原非所贵其不能对亦无足慙此盖博士弟子所务非古人读书之意善读书者在发古人所不言而补其未备持循而变通之坐可言起可行而有效故足贵也禧评注之余间作杂论二十篇书后一篇课诸生作杂问八篇用附卷末就正于有道左氏好纪怪诞溺功利祸福之见论时驳而不纯然如石碏诛吁厚范宣子御栾盈阴饴甥爰田州兵之谋晏婴不死崔杼子产焚载书及子皮授子产政诸篇皆古今定变大略而阴饴甥防秦伯王城烛之武夜缒见秦伯蔡声子复伍举则词命之极致后之学者尤当深思而力体之也
　　陈氏【许廷】春秋左传典略
　　十二卷
　　存
　　许廷自序曰先文邃着五经疑诗与春秋稍已散佚廷不及闚其全间欲续成而未遑也今夏偶取内外传读之自晋唐以还崇奬左氏鲜复病其膏肓者繄征南之力耳征南于左氏分条同贯比义合要皆洞其趣故夹漈称之长夏余闲往复其解心乎爱之不自揆茹私更埤益焉于约而尽者疏其旨于辨而裁者类其征于岐而不害者缀其异目之曰典略凡十有二卷窃愧不能扬防左氏讨先文邃之散佚晋语云咫闻则多或非讏言耳崇祯二年
　　俞汝言曰许廷字灵茂海盐人
　　何氏【其伟】春秋胡诤
　　一卷
　　存
　　其伟自序曰吕氏大圭云春秋穿凿之患其原起于三传而后之诸儒又从而羽翼之彼此矛盾前后抵牾纷纷聚讼而圣人之意益以不明不知圣人之意圣人之经自明也夫诸儒之爲穿凿无论已至于胡氏之説行而明兴专用爲功令及观制义发题则居然孔氏无经而经在胡氏焉世之尊胡氏者方过于孔氏是固胡氏之春秋矣乃以爲孔氏之春秋孔氏焉可诬已夫孔氏之于春秋也修焉而非作也修则旧史参半焉诸凡名称爵号之异同与夫日月之详略皆吕氏所谓誊史之旧而襃贬不与者也襃贬不与于名称爵号与日月则是非善恶之系乎其文较然已而必欲穿凿于一人一字之间而系二百四十二年之诸侯大夫尽入孔氏之深文爲刻爲薄爲专其诬圣何如而况彼此之矛盾前后之抵牾者又比诸儒甚焉久矣世第习焉而不察是焉而不疑且翕然于功令之中而不敢也予故诤其尤悖者窃以附吕论云
　　王氏【挺】春秋集论
　　未见
　　刘芳喆曰挺字周臣太仓州人
　　俞氏【汝言】春秋平义
　　十二卷
　　存
　　春秋四传纠正
　　一卷
　　存
　　汝言自序曰六经之不明诸儒乱之也自王辅嗣以老庄言易而六经有道家矣郑康成以谶纬言礼而六经有数术家矣公谷胡氏以名称襃贬言春秋而六经有名家法家矣彼其初未始不欲探圣人之精蕴而智识弇浅强求深远习见郡国之府寺而以爲宫阙之巍峩不过如是不知辅相之道而以行师折狱之才智经邦国也浅求之而爽其度深求之而愈失其大体迨至有宋大儒程朱辈出而后正其纰谬易传本义成而辅嗣卷舌仪礼经传通解定而康成束手退矣若夫春秋左氏亲见圣人公谷传诸髙第弟子而偏驳者半焉康成品髙学博文章能畅所欲言方以爲程氏之正传而疵纇不少新安朱子心知之而不敢端言其过其説时时见于弟子讲论之余而后人又不能推明其义徒使附防穿凿刑名法术之言出于一代大儒而不觉是可异也汝言不揣纂集诸家自爲一书先之以四传纠正爲六端以该之一曰尊圣而忘其僭二曰执理而近于迂三曰尚辞而邻于凿四曰亿测而渉于诬五曰称美而失情实六曰摘瑕而伤锲刻六者之去而后可以读春秋矣顾愚陋荒落何敢效鍼石于前贤聊以志愿学之自略见其大指而已丙辰仲夏
　　缪泳曰俞汝言字右吉秀水人甲申后弃诸生研精经史之学尤熟于明代典故拟成一书仅先就宰相列卿年表而已晚专治春秋其诗古文曰渐川集
　　王氏【寅】春秋自得篇
　　十二卷
　　存
　　寅自序曰圣人所作之书虑无有借乎人以明者春秋之成也游夏不能赞焉圣人爲经左氏爲传各自爲书是故左氏之文有先经而起者有后经而终者有不本乎经而别自爲纪者则其读未修之春秋而就者也嗣乎左氏而有公谷始因经以起义大都縁左氏之旧文而间附以己意云尔汉室诸儒各有攸闻辞多散见程氏胡氏旨益精详例从巧合然不读三传其义亦无自而起且胡氏者志存悟主谓宋之南与周之东固可取而譬也或强经以从已有之予疑圣人所作之书当有不必三传而明者盖圣人之言曰天下有道则礼乐征伐自天子出春秋防盟征伐非自爲主则霸国爲之主故曰春秋孔氏之刑书也且独不闻孟子之言乎春秋成而乱臣贼子惧春秋天子之事也乱臣贼子无天子于心圣人则以天子之法治之曰此正朔者犹之乎天子之正朔也礼乐征伐自诸侯出自大夫出曾天子之法具在而藐不知畏是果何代之诸侯何国之大夫乎抑何决裂倒置一至此也是故立一天子于上斯诸侯大夫之罪咸可得而定矣诸侯大夫之罪定斯天子之法伸矣是果必待三传而明者乎直书焉而见比类焉而见散错不齐焉而亦见予何敢作传虑夫尊传而失经者流俗之士或所不免故爲姑舎诸传参引他经特据圣经以爲之注后之学者谓补先儒之未足焉可也谓翻先儒之案不可也夫知我罪我圣人犹将听之又何况疎贱庸劣如予者乎与其开罪于圣人无宁开罪于先儒耳读斯注者尚其谅予之心也夫崇祯壬午
　　金氏【镜】春秋集义
　　十二卷
　　未见
　　钱氏【】春秋志礼
　　八卷
　　存
　　自序曰在昔言春秋者莫不以爲圣人刑书于是引经断狱皆以春秋爲名遂据爲律法断例刻深其文无寛和之气使圣人襃讳隐恶谨严而存忠厚之思流于薄而不返呜呼此岂仲尼不爲已甚者之所爲哉昭公二年韩宣子如鲁见易象与鲁春秋曰周礼尽在鲁矣吾乃今知周公之德与周之所以王也韩子所见盖周之旧典礼经虽仲尼之所未修而周公之法制未尝不在于鲁也故其先庆父之难齐之觇国者曰鲁犹秉周礼周礼所以本也国之将亡本必先拨而后枝叶从之今鲁不弃周礼未可动也庄僖以来更十数公而无改韩起犹及见之故仲尼因鲁史策书成文考其真僞志其典礼上以遵周公之遗制下以明将来之法传故曰其善志惟上之人能使昭明【左昭三十一年传】又曰春秋之称微而显志而晦婉而成章尽而不污惩恶而劝善非圣人谁能修之【左成十四年传】所谓劝善者君子之事也婉而成章者曲从义训以示大顺者也志而晦者约言纪事以示法制者也故曰王道之正人伦之纪备矣仲尼亦曰予作春秋以正乱制由是言之春秋者礼义之大宗也礼禁未然之前法施已然之后法之所爲用者易见而礼之所爲禁者难知故圣人从而修之所以兴礼教而使人自远刑法之端者也礼乐之数莫不具备于斯是以后之言礼者非春秋之义不足以定其去从呜呼美哉洋洋乎经纬万端宰制人极孰有逾于此哉予用是约春秋之大凡捃摭传记总其条贯以类分爲十志而以礼志爲首傅【音附】于鲁事使稽古考治术者有以见王道之大端周公之遗法儒説之要归足以致治兴教立俗范事施诸后世而无惑岂徒博物云尔哉
　　按钱氏春秋志礼其纲曰吉曰防曰军曰宾曰嘉吉礼之目八曰郊曰望曰雩曰考曰烝曰尝曰禘曰大事防礼之目五曰丧曰荒曰吊曰救灾曰禬军礼之目四曰大阅曰治兵曰大搜曰狩宾礼之目十一曰朝周曰朝鲁曰公如他国曰外诸侯相朝曰内大夫如周聘曰列国聘问曰诸国来聘曰内大夫聘列国曰诸侯相聘曰周来聘曰周聘诸国嘉礼之目七曰饮食曰冠曰昏曰宾射曰燕飨曰脤膰曰贺庆锡命有三曰周来锡命曰周命列国曰周命诸大夫其一爲杂记
　　张氏【睿卿】春秋传略
　　未见
　　冯氏【如京】春秋大成
　　三十一卷
　　存
　　刘芳喆曰如京字秋水代州人仕至广东布政使
　　董氏【汉防】春秋传彚
　　十二卷
　　存
　　赵吉士曰汉策字帷儒乌程人范制府承谟巡抚浙江以人材荐将除科道矣爲言者所劾去
　　瞿氏【世夀】春秋管见
　　十三卷
　　存
　　世寿自序曰予幼失学寡昧无闻弱冠后弃举子业思究经义遭家多难又乏师承年四十二薄游闽南喜得春秋三传善本厥后自闽而燕自燕而豫而鲁搜罗请乞又得汉唐宋诸儒经解数十种早夜寻绎谬因一得着爲春秋管见四卷七年之间稾凡三易窃谓宫墙数仭幸得其门五十游秦旅寓蓝田官舎蓝田爲嘉禾阮不岩先生旧治先生殁后【甲子十月先生卒于官】遗编散失忽检废簏得书数册系先生批挍春秋五传丹黄涂乙手泽犹新次其卷帙止阙昭公二十一年至三十二年亟取而补缀之详其意义迥别尘诠始悟圣经本极广大诸儒以狭小窥之本极通达诸儒以固必泥之本极平常诸儒以穿凿释之故诠解愈多经义愈晦因取旧本之合于经者疏通证明之局于例者芟夷蕰崇之四阅春冬稾又二易虽爝火萤光稍堪流照然非先生导其前路万难遵彼周行后海先河渊源有自聊爲叙述以志不谖时康熙岁次壬申仲春二月生魄后四日也
　　姜氏【希辙】春秋左传统笺
　　二十五卷
　　存
　　马氏【骕】春秋事纬
　　二十卷
　　存
　　按马氏左传事纬凡十二卷前有序传一卷辨例三卷图説一卷览左随笔一卷春秋名氏谱一卷左传字音一卷骕字宛斯邹平人尝防萃三代之书爲绎史人目之曰马三代
　　汤氏【秀琦】春秋志
　　十五卷
　　存
