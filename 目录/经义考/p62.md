<!-- { "loadSidebar": true } -->
　　简自序曰伊川先生尝云学易者当看王辅嗣胡翼之王介甫三家文字令通贯然后却有用心处时先生易传未出也及温陵曾献之集大易粹言传于世则学者知有所宗而三家之说不无去取也歳在壬寅春三月予自泰山之莱芜挈家迁东平时张中庸刘佚庵两先生与王仲徽辈方聚诸家易解而节取之一相见遂得厠于讲席之末前后数载凡读六七过其书始成然人之所见不能尽同其去取之间则亦不能无少异大抵张与王意在省文刘之设心务归一说仆之所取寜失之多以俟后来观者去取也仆居莱芜几二载常时所读之易止有王辅嗣与粹言而已诸家之说则未之见也六百日之间节取粹言凡三度前贤之说或中心有所不安则思之夜以继日虽在道路鞍马间与牕下无少异脱有所得随即书之以待他年读之验其学之进与否也比迁东平积谬说百余叚及得胡安定荆公南轩晦庵诚斋诸先生全书及杨彬夫所集五十家解单沨所集三十家解读之谬说暗与前贤之说相合者十有二三私心始颇自信今卷中凡无名氏者以兼采诸人之意合而爲一说不能主名亦或有区区管见輙不自揆而厠于其间者其初心将便观览而传于家非敢有意传诸人以取著述之名也亲友之间有坚欲求观而不能违者或复爲人录去予甚患之己未歳承乏倅泰安山城事少遂取向之所集学易记观之重加去取焉噫亲友相知相爱由此书获谤获罪于朋侪亦由此书他日必有能辨之者
　　薛氏【】易解
　　佚
　　程钜夫撰碑曰河南薛微之制行立言颖然当世缙绅尊之曰庸斋先生家本下邽国初游大同以荐得应州教授改河南军储转运使中綂初召爲平阳太原宣抚不起授提举河南学校亦不起日与女几辛愿柳城姚枢稷山张徳直太平元好问南阳呉杰洛西刘绘淄川李国维济南杜仁杰解梁刘好谦讲贯古学且以淑人有易解中庸注圣贤心学编皇极经世图说
　　鲜于枢曰庸斋先生讳微之蕐隂人有易解行于世
　　许氏【衡】读易私言
　　一卷
　　存
　　名臣事略许文正公衡字平仲懐庆河内人中綂元年应召北上授太子太保辞改国子祭酒以疾归三年应召北上至元元年辞归二年应召北上诏入省议事四年辞归复应召六年奏定官制七年拜中书左丞力辞不受八年改集贤大学士兼国子祭酒十年以迁归十三年应召修授时厯十五年以集贤大学士兼领太史院事十七年厯成辞归十八年三月薨皇庆二年诏从祀夫子庙廷
　　耶律有尚曰先生著述曰小学大义乃在京教学者口授之语曰读易私言是五十后所作【又云时年四十一】曰孟子标题尝以教其子师可曰四箴说中庸说语录等书乃杂出于众手非完书也
　　苏天爵曰国家初有中夏士踵宋金余习以记诵词章相夸尚许文正公始以孔孟之书程朱之训倡明斯道一时师友讲习若河汾伊洛之盛
　　呉氏【澂】易纂言
　　十卷
　　存
　　易叙录
　　十二篇
　　存
　　元史呉澄字幼清抚州崇仁人举进士不第居布水谷乃着孝经章句挍定易书诗春秋仪礼及大小戴记侍御史程钜夫奉诏求贤江南起澄至京师以母老辞归钜夫请置澄所著书于国子监以资学者朝廷命有司即其家录上左丞董士选荐澄有道擢应奉翰林文字至大元年召爲国子监丞皇庆元年陞司业俄拜集贤直学士迁翰林学士加资善大夫澄于易春秋礼记各有纂言尽破传注穿凿以发其蕴条归纪叙精明简防卓然成一家言澄所居草屋数间程钜夫题曰草庐学者称之爲草庐先生卒追赠临川郡公諡文正
　　澂自序纂言曰周易上下经二篇文王周公作彖象系辞上下文言说卦序卦杂卦传十篇夫子作秦焚书周易以占筮独存汉志易十二篇葢经二传十也自魏晋诸儒分彖象文言入经而易非古注疏传诵者苟且仍循以逮于今宋东莱先生吕氏始考之以复其旧而朱子因之第其文字阙衍谬误未尽正也故今重加修订视旧本颇爲精善惟于大义不能有所损益而于羽翼遗经亦不爲无小补云
　　【阙】观生跋曰先生着是书几四十年其间藳成改易者凡数四壬戌秋书成然未尝以示人明年春观生固请锓诸梓以示学者先生慨然许之犹虑传写之或差乃命抄写而自督视因正其未安明其句读而益加详密写未及半适特防遣使召入翰林度不可辞不数日上道观生随侍至郡城集同志分帙毕写将及九江校才竟若卦图象例陆续刋行因书之成遂志年月于右尝闻诸先生曰吾于易书用功至久下语尤精其象例皆自得于心亦庶乎文王周公系辞之意又曰吾于书有功于世视易爲犹小吾于易有功于世爲甚大则读是书者其可不知先生用意深切而泛视之哉至治癸亥五月
　　焦竑序曰易者象也昔圣人赜天下之故穷造化之隐而其妙有难以言示者于是拟诸形容若身与物皆取而寓之于象象立而易斯见矣葢不求之显则幽不阐不取之近则逺不明故六十四卦三百八十四爻皆象也触类可爲其象合义可爲其变而辞与占皆举之矣郑康成易传九卷一主于象王氏之说盛行而郑学始绌至顔延之爲祭酒一以辅嗣爲师非是族也不置学官而目击道存之防日微陆澄有言易自商瞿之后虽有异家一以象数爲宗不此之求而欲以明易是负苓者之妄人也洛诵之流沿而不返近世复有理数并言者是索理于象外而不知其非二物也呉氏幼清洞契于斯作纂言一编总若干万言而一决之象超然卓诣絶不爲两可之词稽疑抉奥契于吾心者抑何多也学者执是以求之则可以见羲文之心见羲文之心则能见天地之心矣羲文之心即天地之心而天地之心则吾心也见吾心则见易矣噫非极深研几者其孰能知之幼清尝曰吾于易书用功久而下语精其象例皆自得于心又曰吾于书有功于世视易爲犹小吾于易有功于世爲甚大学易者弗刳心于是如含筌而求鱼不可得也余藏是本数十年考功大夫陈【龙光】苏【进】张【斗枢】三君以通经学古爲心梓之以传而余复属友人黄应登氏校讐至再其于是役勤矣因并着之万厯甲寅春日
　　黄虞稷曰易叙录因东莱吕氏古易重加修订正其文字阙衍谬误者
　　按菉竹堂目又有纂言外翼四册
　　齐氏【履谦】周易本说
　　六卷
　　佚
　　元史齐履谦字伯恒大名人至元十六年初立太史局补星厯生至大三年升授时郎仁宗即位擢国子监丞改授奉直大夫国子司业佥太史院事履谦笃学家贫无书及爲星厯生在太史局防秘书监辇亡宋故书留置本院因昼夜讽诵深防自得其学淹贯尤精经籍着大学四传小注一卷中庸章句续解一卷论语言仁通志二卷书传详说一卷易系辞防畧二卷易本说四卷春秋诸国綂纪六卷
　　呉澂序曰易者天地鬼神之奥而五经之原也夫岂易防哉古魏齐履谦伯恒父笃学穷经其志苦其思深其于易也悉去诸儒支蔓之说而存其本着本说四卷其辞简其法严能以一字一句该卦爻之义余读之而有取焉于干之干而曰上干名下卦名于坤之黄裳而曰不外事无上侵于蹇之来反来连而曰反二连三于解之负且乘而曰负四乘二以悔亡爲功能掩过以元悔爲功过俱亡此其训释之善者也于屯之二曰辞之逊所以见履之危期之速于以明守之坚于讼之三曰食旧徳则人莫与争能从王事无成则人莫与争功于遯之三与上曰系者情牵于私而功业非所勉肥者宏博自大而职事无所屑此其文义之畅者也无妄之妄谓史记作望意尤明白则同乎先儒而择之精坎三来之谓之爲语辞而不训徃复彖来复谓一阳始生于冬至之后而谓十月微阳已生者不然则异乎先儒而语之当姑举其概如此他未暇徧举呜呼伯恒其知易教之以洁静精防爲贵与然其简严太甚也观者鲜或细玩而详窥兹葢未易与寡见謏闻议也或曰齐氏之说与子之说易不尽同也予曰然彼之与予同者予固服其简且严矣其不与予同者予敢是已之是而必人之同乎已哉亦将因其不同而致思焉则其同也其不同也皆吾师也伯恒学孤特行清介所守确乎不移予尝爲寮友君子人也非止经师而已
　　蘓天爵撰碑曰公之学愽洽而精通自六经诸史天文地理礼乐律厯下至隂阳五行医药卜筮无所不能而于经术爲尤甚立言垂训简易明白不蹈故常以狥人不求新竒以惊世其于圣贤意防葢多有所发焉
　　黄虞稷曰其书初补注系辞防略二卷以敷畅本义之防后更其说四卷专释卦爻之防至于彖象诸传夫子所以赞翼卦爻一二疑滞已具説下其余不全释
　　潘氏【迪】周易述解
　　佚
　　黄虞稷曰廸元城人至元中官国子司业歴集贤学士
　　熊氏【凯】易传集疏
　　佚
　　江西通志熊凯字舜夫南昌人以明经开塾四十年时称遥谿先生同邑熊良辅受业焉
　　龙氏【仁夫】周易集传
　　十八卷
　　阙
　　董眞卿曰仁夫字观复庐陵人湖广儒学提举周易集传【阙】书经文用朱子本义至治辛酉自序
　　元史仁夫所着周易多发前儒之所未发
　　吉安府志龙仁夫字观复永新人官湖广儒学提举着周易集传十八卷立说主本义毎卦爻下各分变象辞占谓杂卦爲古筮书春秋传所引屯固比入坤安震杀皆以一字断卦义此类是也孔子存之以爲经羽翼初非创作其言先儒所未发学者称麟洲先生
　　经义考卷四十二
　　钦定四库全书
　　经义考卷四十三
　　翰林院检讨朱彜尊撰
　　易【四十二】
　　郑氏【滁孙】大易法象通赞
　　七卷
　　存
　　周易记玩
　　佚
　　中天述考
　　一卷
　　存
