<!-- { "loadSidebar": true } -->
　　姓谱森字孔养福建怀安人嘉靖乙未进士歴户部尚书子歘曰书传敷言先防敏为诸生时所着也三山故鲜习是经者嘉靖乙酉督学邵公鋭拔取进士内二十有八人改习之延莆田林公学道受业先公师承其説钻研敷衍浃期成帙及官大司徒明农后方付梓行于世崇祯丙子邻弗戒于火收拾煨烬之余得敷言若干版付际明藏之际明搜补复为完书孙际明曰先恭敏所着有四书口义春秋伸义春秋辨疑易经説义辑礼书传敷言奏疏地理正宗文集若干卷惟文集版系不肖际明收藏无恙顷见书传数版奚忍目击残缺随拮据次第编补亦以质同业者之敦尚云尔
　　张云章曰森亦守心学之説而与朱蔡有违言者观其疏虞廷十六字可见其书嘉靖癸亥门人张科序之其孙际明重刋沈履祥序之
　　陈氏【言】书疑
　　未见
　　言自序曰经之行于世者未有若书之阙误者也上下五十九篇吾读今文焉然而何诘曲也吾读古文焉然而何萎薾也吾衡观于二帝三王之异代焉然而其文何较若二体也吾兹惑焉而姑就所传述以考释之则诸儒训注何异同也合异同而防通之吾将以蔡氏为归焉而疑且殆者何猬毛起也遡授受而折之吾必以紫阳氏为宗焉而何书注之弗果即所订定者仅二典而止也吾又以质之继紫阳而兴者若慈湖文正诸君子焉而疑义何缕缕也无已则研精覃思而持衡其间本以家所世业日记篇额者参伍而裁酌之其于蔡传比而同之不为党撺而正之不为嫌以成紫阳之遗而畅未尽之防命其草曰书疑疑之者翼之也噫业蔡而疑蔡又安知后之疑吾不尤甚于今之疑蔡也
　　莫氏【如忠】尚书训诂大防
　　未见
　　江南通志莫如忠字子良华亭人嘉靖戊戌进士歴浙江布政使
　　陆氏【穏】书经便防详节
　　未见
　　蒋方馨曰北川陆氏稳归安人嘉靖甲辰进士累官兵部侍郎
　　谭氏【纶】书经详节
　　未见
　　姓谱纶字其理宜黄人嘉靖甲辰进士歴官太子少保兵部尚书諡襄敏
　　吴氏【文光】尚书审是
　　十卷
　　未见
　　张氏【居正】书经直解
　　八卷
　　存
　　钱与暎序曰传曰自天子至于庶人壹是皆以修身为本修身之道孰要于明经哉六经之道同归而宏纲大要足以垂世立教又莫要于典谟训诰誓命之文为人君而建极驭宇不可不知书为人臣而为徳为民不可不知书为庶人而遵由道路不可不知书自汉兴立在学官诸家注互相同异至紫阳朱先生独授蔡氏为传髙皇帝制科取士诏遵其説着为功令自是师弟讲明篇章益衍今上冲年嗣位江陵公倡率儒术辑为一编既资日讲且备睿览融古人之传记质近日之异同存是去非削繁增简词富而备义而雅万厯丙戌不佞偕计得之京邸归授家庭儿周刋行传之通都大邑刋成暎不佞略序其端如此万厯十八年庚寅秋九月
　　湖广通志居正字时大江陵人嘉靖丁未进士改庶吉士由编修歴宫坊掌院隆庆初以礼部侍郎召入内阁官至太师左柱国吏部尚书中极殿大学士卒諡文忠追论削籍崇祯中有诏追复
　　王氏【樵】尚书日记
　　十六卷
　　存
　　樵自序曰传尚书者非一家至蔡先生集传宗本程朱义始益精而学者罕穷其归趣何也经文简要事理兼陈非不该不徧之学輙能通贯孟子曰诵其诗读其书不知其人可乎是以论其世也葢以诗书所载皆其人之实读其书如身在其时论其世如事在于已则我之心即古人之心古人之心即我之心然后所谓知其人者可得而几也吁岂易言哉今去圣人之世虽逺而其心固在故居千载之下可仰而求有不求未有求而无得者也子未有得而不敢不求者也敬授横渠张子劄记之法但以自验所进日乆成帙遂编次之初不敢以传之人人然此学人之所共有愿观者则出之倘读而颇亦有契焉者乎则以是为适国之舟车送者自崕而反奚不可者
　　李维祯序曰书有古文今文而今之解书者又有古义时义明髙皇帝尝御注洪范命学士刘三吾等为书传防选其后有直指辑注防通纂义疏意书绎数十家是为古义而经生科举之文不尽用自书经大全布在学官独重蔡氏注经生习之其主蔡氏而为之説者坊肆所盛行亦数家皆便科举之文是为时义惟金坛王中丞公日记裒録百家训诂于经防多所发明而亦可用于科举之文其中若精一协一建中建极禹箕衍畴之法汤尹谈理之宗召诰周官之义防箕抱噐受封周公居东致辟之辨本原学术穷究性命昭揭伦常破除诬罔有功于经不小也张萱曰万厯间金坛王樵着上自羲黄之纪泪于稗官即今士大夫谭议凡有当于尚书者皆参收之凡十六卷
　　张云章曰方麓先生日记字比句栉讨论折或并存众説或定从一家必求至当之归而于厯象玑衡地里皆详稽而得其依据有明一代以尚书之学着闻者絶少而异説杂出若梅鷟之流狂悖尤甚朱蔡之传頼先生以不坠云
　　书帷别记
　　四卷
　　存
　　张云章曰此亦为举业而作万厯甲申六月自为之序行之
　　俞氏【时及】蔡传説意
　　未见
　　蒋方馨曰蒙泉俞氏时及新昌人嘉靖丁未进士
　　李氏【儒烈】尚书啓防
　　未见
　　方馨曰见川李氏儒烈海盐人嘉靖丁未进士
　　汤氏【日新】尚书録
　　未见
　　方馨曰练川汤氏日新秀水人嘉靖庚戌进士
　　吕氏【穆】书经讲意
　　未见
　　蒋方馨曰字冈吕氏穆秀水人嘉靖癸丑进士
　　曺氏【大章】书经疎见
　　未见
　　方馨曰含斋曹氏大章金坛人嘉靖癸丑进士
　　陈氏【钖】尚书经传别解
　　一卷
　　存
　　张云章曰临海陈氏所撰
　　吴氏【福】书传
　　十卷
　　未见
　　陆氏【相儒】尚书正説
　　未见
　　蒋方馨曰雨楼陆氏相儒嘉兴人嘉靖己未进士
　　陈氏【言】尚书讲义
　　六卷
　　未见
　　黄虞稷曰言字宜易莆田人嘉靖己未进士亷州知府
　　申氏【时行】书经讲义防编
　　十二卷
　　存
　　时行自序曰余覊丱受尚书是时吴中大师治尚书者少乃从书肆中求疏解训义手自采録积数年至若干卷既以词臣乆次横经劝讲日侍今上于帷幄所进尚书直解虽分日更撰而余以専经删订为多今内府所刋书经直解是已葢余向所采録第以举业从事多寻章摘句拘牵艺文而广厦细防之上直以阐发大防剖析防言要在啓沃圣聪敷陈理道不为笺疏制义所束缚其简切明畅有不待深思强索而昭然者独是书藏于禁中惟阁臣讲寮乃防宣赐学士大夫罕获覩焉余甥李渐卿鸿从余邸第得而读之因与懋嘉两儿共加裒辑合余前所采録共为一编于是尚书大义论説衍释粲然备矣
　　江南通志时行字汝黙长洲人嘉靖壬戌状元以修撰歴官詹翰以吏部左侍郎入直东阁官至少师吏部尚书中极殿大学士为元辅九年而归归二十有三年夀八十考终于里第
　　徐干学曰长洲申文定公以举子时所业及讲筵所进合辑成编今博士家多习其书
　　归氏【有光】尚书叙録
　　存
　　有光自序曰有光少读尚书即疑今文古文之説后见吴文正公叙録忻然以为有当于心揭曼硕称其纲明目张如禹之治水信矣自是数访其书未得也己亥之嵗读书于邓尉山中颇得深究书之文义益信吴公所着为不刋之典因念圣人之书存者年代久逺多为诸儒所乱其可頼以别其眞伪惟其文辞格制之不同后之人虽悉力模拟终无以得其万一之似学者由其辞可以达于圣人而不惑于异説今伏生书与孔壁所传其辞之不同固不待于别白而可知昔班固艺文志有尚书二十九篇古经十六卷古经汉世之伪书别于经不以相混葢当时儒者之愼重如此而唐初诸臣不能深考猥以晚晋襍乱之书定为义疏而汉魏専门之学遂以废絶朱子葢有所不安而未及是正吴公实有以成之而今列于学官者既有着令缙绅先生莫知广石渠白虎之异义学者蹈常习故漫不复有所寻省以数百年杂乱之书表章于一代大儒之手而世亦莫能尊信之可叹也已余未见吴公书乃依仿其义厘为今文如左而存其叙録于前以俟他日得公书参考焉



　　经义考卷八十九
　　钦定四库全书
　　经义考卷九十
　　翰林院检讨朱彛尊撰
　　书【十九】
　　程氏【賔】书经虹台讲义
　　十二卷
　　存
　　賔自序曰今之经生治书者自蔡传外率祖闽中所刻心法正宗资讲精蕴诸家之説歴时既乆海内操觚之士各出意见辞与理融义与经合于典谟训诰之奥得其肯綮殆有超于闽刻诸书之外者賔幼受读是经阅歴寒暑今亦有年葢尝三复旧説博采师友之闻见如屠道南研几録张润江锦囊録沈虹野徐瑶泉诸讲説羣聚而折衷之积以嵗时集成尚书讲义不欲自私鸠工梓之以畀同志嘉靖甲子孟春
　　蒋方馨曰钟山程氏着尚书讲义
　　袁氏【仁】尚书砭蔡篇
　　一卷
　　未见
　　仁自序曰防儿就塾师习尚书専求通蔡氏传为案据余考国朝典令书主古疏兼蔡传初未尝専主蔡也学者以注疏繁而难阅遂弃不观然而非制矣余弱冠时曽诵壁经正文至是始取蔡氏阅之则悖理者种种也因博考先儒旧説参以已意正其谬误揭之家塾
　　沈道原序曰昔伏生从负图先生受书以绳绕于腰领一诵一结十寻之绳竟而诵习不已要亦寻绎其义耳近世习书者为举业地彼其意在鱼兎而又奚筌蹄为吾舅袁葠波先生世为钜儒耻举业而托之医于尚书有砭蔡编书自伏生之女句读而授之鼂错其后孔安国郑康成诸人为之诠解凡百有三十家至宋而于蔡仲默吾明遂布之学官蔡何砭也非蔡浅书固眞尔世有蔡即有砭蔡者道无涯也
　　杜氏【伟】尚书説意
　　未见
　　蒋方馨曰静台杜氏着説意
　　俞氏【鲲】百家尚书彚解
　　未见
　　陆元辅曰鲲字之鹏
　　林氏【鸿儒】书经日録
　　未见
　　闽书鸿儒字允徳安溪诸生精治尚书郡人士治书者皆从之
　　屠氏【本畯】尚书别録
　　六卷
　　存
　　韩氏【纲】书经广説
　　未见
　　广信永丰志韩纲字正夫以嵗贡授临湘教谕
　　邓氏【元钖】尚书绎
　　二卷
　　存
　　刘氏【文卿】尚书便防纂注
　　未见
　　章氏【潢】尚书图説
　　三卷
　　存
　　陈氏【第】尚书疏衍
　　四卷
　　存
　　第自序曰少受尚书读经不读传注读愈専箧中积至十余册无不字句磨灭默诵尝不遗一字口诵心维得其义于深思者颇多近因宋元诸儒疑古文伪作窃着辨论数篇因复取古今注疏详悉读之意所是者标之意未安者防释之句读未是者正之其素得于深思者附着之间又发挥于言外以竢后世冀修已治人者实有取于经徴诸行事而已矣
　　罗氏【敦仁】尚书是正
　　二十卷
　　存
