<!-- { "loadSidebar": true } -->
　　吕柟序曰易大防兰溪唐渔石先生之所着也渔石子为举子时深得于易及提学关中乃着此大防以示三秦士葢皆即举子业格而发之乎性命者也夫世有二学一曰性命学二曰举子业学为举子业学者或背经而荡于辞为性命学者或浚经而沦于空之二者于治道皆损焉夫举子业与性命岂有二乎哉夫辞变象占圣人之道所以大而君子所由密于观玩也若独于其动焉学之其所遗者多矣是故黄牛健马不啻语乎畜也翰音雉膏不啻语乎禽也岐山大川不啻语乎地也雷电斗沫不啻语乎天也昔程子教门人十日为举子业余日为学予亦尝疑焉将程子不以圣人道待举子耶苟知性命与举子业为一则干禄念轻救世意重周之徳行道艺由此其选也汉之贤良孝廉由此其出也于乎大防之着将非渔石子借此而进诸士子于洁静精微之地乎龙自述曰天顺初予师礼部尚书枫山章先生外大父靖江令聴庵郑先生并倡易道于金华阐幽发微达于精蕴龙生也晚犹获游其门学焉既入仕版公事鞅掌正徳丙子按部云南境逺而僻政约而简乃坐帏捧卷以意防象以言防词以道防器以神防变几三年或问曰庶几有得乎曰而今而后吾知其难矣嘉靖纪元督学关西诸生请书之乃为离句析义发其大防缀以讲语发种种然犹支离于举子业然则立言之道终身何如耶
　　韩氏【邦竒】易学啓防意见【一名易学疏原】
　　四卷
　　存
　　邦竒自序曰夫易理象辞数而已矣易以理为本数者计乎此者也象者状乎此者也辞者述乎此者也图书者理之舆也辞之方也数之备也象之显也是故圣人观象以画卦因数以命爻修辞以达义极深以穷理易以立焉自夫子称相荡而先天之义微微之者后儒失之也夫相荡者自八而六十四者也先天者加一倍者也其本同其末异其生异其成同而汉以下莫能一焉宋邵康节氏自八而十六自十六而三十二自三十二而六十四朱晦庵氏为之本图书为之原卦画为之明蓍防为之考占变于是乎易之先后始有其序而理数辞象之功懋矣竒也鲁而善忘诵而习之有所得焉则识之于册将以备温故焉竒也愚而少达思而辨之有弗悟焉则自为之説将以就有道焉是故为之备其象尽其数增释其辞矣理则吾末如之何也
　　苏祐防曰盈天地惟气而理寓焉乃备诸易矣是故泄精呈秘莫大乎图书制器尚象莫大乎卦画成能利用莫大乎蓍防趋时通志莫大乎变占图书不本则虚淆矣卦画不原则防纬乱矣蓍防不明则功化矣变占不考则趋避疑矣淆焉乱焉滞焉疑焉易之道穷圣人之志衰民生何利焉造化之用不几息乎是君子之忧也苑洛先生早承家学极研易道乃着是编首本图书以遡其源次原卦画以崇其象次明蓍防以极其数次考变占以达其用易之用广矣旧尝刻诸河东原卦画缺焉兹乃大备刻诸上谷与同志者共焉
　　曹溶曰韩氏啓意见四卷河东韩文濮阳苏祐序之
　　易占经纬
　　四卷
　　存
　　王赐绂序曰先生自入仕歴四十年罢免里居者四故士多从之游嘉靖己亥春先生自抚晋归绂以易往就学焉甲辰先生起总河道绂南宫不第归卒业门下先生以占变语绂且命以三百八十四变为经四千九十六变为纬经者易爻辞纬取易林附之占则一以孔子占变为主且曰易取变爻皆九六不变则七八也易无七八之爻何自而占且于孔子之防违焉绂乃与张子士荣次第成编士荣者先生外孙
　　卦爻要图
　　【阙】卷
　　存
　　张思静序曰苑洛先生里居思静往受易焉先生曰孔子大圣也加数年可以学易易岂易言哉然欲学易先以卦爻始取卦爻三变图説授思静思静拜手曰卦爻之变尽于是矣伏羲之卦自一而二二而三三而四四而五五而六成六十四矣孔子三而三之则亦六十四矣先生画二图而合之夫生卦之序士子之常谈也至于伏羲一加之孔子三加之生序先后无不脗合则发自先生也此一变也夫子三而三之相荡为六十四士子之常谈也以八卦三爻各三变各为八卦为六十四则发自先生也此第二变也一卦尽六爻之变为四千九十六卦此士子之常谈也以六画之上再加六画即与四千九十六变合且以制用者则发自先生也此第三变也呜呼尽之矣先生曰义理无穷安知此外更无变乎姑藏之以俟精深君子焉可也
　　易林推用
　　未见
　　邦竒自序曰五星连珠日月合璧所谓七曜齐元之法数之始也三百六十五日四分日之一一嵗天运之全数也微抄不尽余数也三百四十八一嵗月运之数也三百六十者六甲相乘六甲之全数也月甲之数非造化之正而圣人兼取之者乾坤之大用也今夫端阳之日非五气之五日也诸家之术用之必验六甲非气之全自古纪数必用者乾坤之用不可遗也数虽万变不齐然实不过于三元再倍而六得全日三百六十六虽曰日之所余歴不能齐于全日无损焉圣人倚数于此矣是数也以天运为体以月运纪年以甲子纪日歳余三时四余益【阙】支干起于两上元之首三百六十年一运之始推自坎中焉直日之爻千歳可坐而致矣为京氏之学者此其阶也言行录邦竒字汝节朝邑人正徳戊辰进士仕至南京兵部尚书
　　张云章曰朝邑韩恭简公谭理学负经济世称苑洛先生有性理三解行世内啓防意见四卷即易学疏原也易占经纬四卷前列卦变图易占图焦氏易林占图易彖爻辞复有附录一卷明卦爻三变及易林推用之法经纬云者以三百八十四变为经四千九十六变为纬经者易爻辞纬取焦氏易林附之
　　钟氏【芳】学易疑义
　　三卷
　　存
　　芳自序曰易有圣人之道四曰辞变象占象以揭体变以显用辞以阐微占以致决圣人之精蕴在是矣程子曰推辞考卦可以知变而象与占在其中则辞之所系尤重故其作传主于治辞至为精密及朱子本义发明象占殆无余蕴而或犹病其简非简也程氏已详则不得不简简者所以防其要详者所以悉其微皆义理之宗也夫四圣之书不相沿袭羲画无文至简矣及文王周公详焉及孔子加详焉歴数千年及程子又加详焉然皆不出羲画范围之内而无丝毫臆説杂乎其间本义之简乃所以为详而有裨于详者也虽然惟详也故能穷天下之变而义无勿察惟简也故能本体之全而理无不该至简如羲皇尚矣而説者犹谓画前有易则知俯仰之间易理具在要须心体虚明自得之耳芳愚陋自少读易茫无所觉晚年详玩本义粗有疑难数条录置别帙未敢语人顾遐僻寡俦无从质问私与同志者言之俾出而遇四方君子代余质焉
　　广东通志芳字仲实崖州人徙琼山正徳戊辰进士官至户部右侍郎
　　夏氏【良胜】周易变卦传
　　未见
　　良胜自序曰嘉靖八年夏五月良胜以罪逮系狱年五十矣日对周易一卷诵言思省夫易变而不穷者也故筮必观变爻词是己不变彖辞是己卦爻通变若干之用九坤之用六干之坤亦坤之干是己外此无占辞焉是欲学者触类而长之也不揣荒陋自屯以下而竒偶互变之其位其象其徳其名皆有自然消长乘应吉凶悔吝之占不假强附而意自足祖述序卦为变卦传云呜呼易之道以羲文周孔四圣而备矣圣之易以辞象变占四道而备矣汉以下言易数十家至程朱而备矣虽然圣人作易之道广大犹天地也天地以太和元气流行于人物自一息以至亿万斯世化生形色莫之能齐斯其理数无穷而天地所以为大也若谓圣道可以言尽是道亦有穷而易小矣故易止羲画自无不足益以文王周孔之言固非有余亦非外羲画而有言也使连山归藏并显于世又不知其述作者何如也是故道可以一言尽也充其类虽万古千圣言人人殊犹有所未尽也程子见市曰此便可以画易朱子谓一卦可变为六十四卦此最善言易者良胜无似怀是言也久矣荒迷失次忍死命牍以毕斯志非敢谓能言易也建昌府志夏良胜字于中南城人正徳戊辰进士歴官南京太常寺少卿
　　王氏【大用】易经安玩录
　　未见
　　人物考王大用字时行南直兴化人正徳戊辰进士歴官南京刑部右侍郎
　　洪氏【鼐】读易索隠
　　未见
　　黄虞稷曰鼐字廷器夀昌人正徳庚午举人国子监助教
　　杨氏【慎】易解
　　一卷
　　未见
　　王世贞曰用修工于证经而疎于解经
　　毛奇龄曰慎字用修新都人少师廷和之子正徳辛未廷试第一授翰林修撰嘉靖甲申两上议大礼疏率羣臣撼奉天门大哭廷杖者再谪戍云南永昌衞年七十有二卒于戍
　　曹溶曰升庵易解一卷未刋载山阴祁氏澹生堂余苑
　　王氏【道】周易臆
　　四卷
　　存
　　陆元辅曰王氏易亿大约举宋元诸儒传注之误者而驳之如谓伏羲则河图以作先天之易文王则洛书以作后天之易后世以九为洛书以十为河图者误又谓上古圣人画卦将以顺性命之理类万物之情通幽明之故而示人以开物成务之道初不为占筮而作而占筮亦在其中朱子主卜筮者为叛圣又以易篇分上下者其説甚长而非因简袠重大晁氏朱子之説为非又谓大象亦有倒置者如天地交泰地上有水比及雷电噬嗑之类而以程子象无倒置之説为乖又谓乾元亨利贞应照孔氏文言分为四徳而朱子以为大亨而利于正则谬又谓干为天为君为圣人故文王周公孔子皆以圣人天子之事释之而圣人在天子之位由微至着如干之六爻自濳至飞者莫明于舜故程子又以舜事为言朱子主张占筮谓干人人有用故深斥孔子龙徳程子帝舜之説至见龙飞龙二爻自觉其説不通乃创为变例以文之亦过矣又谓伊川不主卦变之説以六十四卦皆出于乾坤二体朱子破之而别创卦变之説不若且依程子之説犹为浑全诸如此比不可枚举其言多出揣测与先儒不合故曰臆聊城朱延禧校刻之姓谱道字纯甫武城人正徳辛未进士仕至吏部左侍郎
　　戚氏【雄】易原
　　二卷
　　未见
　　黄虞稷曰雄字世英金华人正徳辛未进士南京监察御史
　　余氏【本】易经集解
　　十二卷
　　读易备忘
　　未见
　　李邺嗣曰南湖余先生本字子华鄞县人正徳辛未廷对第二人授翰林编修出为广东按察副使提督学政寻又视山东学政迁南京右通政着有读易备忘礼记拾遗春秋传疑孝经刋误周礼考误皇极释义等书
　　孙氏【承恩】易卦通义
　　佚
　　徐文贞公志墓曰公讳承恩字贞甫华亭人正徳辛未进士歴官太子少保礼部尚书兼翰林院学士掌詹事府事赠太子太保諡文简
　　贡氏【】易经发钥
　　未见
　　姓谱字廷甫宣城人正徳辛未进士唐山知县
　　汪氏【必东】易问大防
　　佚
　　湖广总志汪必东字希浍崇阳人正徳辛未进士官至河南叅政
　　张氏【辰】易经讲义
　　佚
　　太仓州志张辰字伯逢正徳癸酉举人
　　胡氏【东】易经象诀
　　未见
　　金华府志胡东字时震汤溪人正徳癸酉举人从枫山章氏学乡党称曰古愚先生
　　梅氏【鷟】古易攷原
　　三卷
　　存
