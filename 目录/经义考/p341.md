<!-- { "loadSidebar": true } -->
　　按莹亦莆田人正统乙丑进士
　　支氏【立】五经解
　　未见
　　嘉兴县志支立字中夫正统甲子举人官翰林孔目
　　杨氏【守陈】诸经私抄【分见各经】
　　一百卷
　　存
　　何乔新志墓曰公居庐读礼有所得作礼记周礼仪礼私抄继而防读羣经悟先儒注释不能无失又作孝经大学中庸论孟尚书周易春秋私抄皆正其错简更定其章句于诸儒之传惟是之从附以已见有不合者虽濂洛关闽大儒之説不苟狥也其挍定羣经谓书象以典刑一章乃舜命官之辞诗卷耳乃大夫行役者之作大学本末一章乃治国平天下之传礼丧大记一篇乃仪礼经文皆超然独见先儒论议未尝及是也
　　程敏政曰先生诸经私抄皆扩前贤所未发使及朱子之门必有起予之叹后此亦必辅朱子传注行于世
　　王兆云曰文懿公博学多识五经四书时有独见不泥古説録为私抄凡百余卷
　　黄宗羲曰镜川长于经术诸经皆有私抄其于先儒之传惟善是从附以已见有不合者虽大儒之説不苟狥也
　　李邺嗣曰杨公私抄不尽从先儒传注
　　五经考证
　　未见
　　守陈自序曰昔孔子能言夏商之礼以杞宋之文献不足而不能征其言窃尝叹之夫圣人言礼尚欲有所取证况下此者乎六经至秦而亡汉兴求之惟得易诗书春秋皆残阙而乐尽亡矣礼仅有存者小戴氏乃掇拾其亡篇防简以为礼记后人因谓易诗书春秋并礼记为五经而并传之经既残阙亡防而传注者又専门名家人各为説故易或主理或主占诗主美刺春秋主褒贬亦有不主此者至若三代之正朔则诗与春秋两传各异日月五星之左右旋转周公之东征则诗书两传各异又若易之履霜坚氷魏志作初六履霜书之上帝割申劝礼记作上帝周田观诗之假乐君子显显令德中庸以假作嘉显作宪凡若此者岂可独信一经之文偏狥一家之説而已哉防少从先大父授读五经未之讲也今居闲处静时取五经讲之或疑有不能决或见有异先儒者皆无所取证乃考汉魏以上诸书凡言及五经者各以类抄之庶可以广见博闻参考互订以求至当归一之论也惜乎世无上古之典家无四库之藏无以足吾证耳
　　李氏【东阳】讲读録
　　四卷
　　存
　　程氏【敏政】经筵讲义
　　四卷【又一卷】
　　存
　　罗氏【伦】五经疏义
　　未见
　　青宫直讲
　　四卷
　　存
　　李氏【晟】六经举要
　　未见
　　黄虞稷曰字孔阳濮州人成化己丑进士为监察御史以言兵被谪治中上所着六经举要诏起参谋大同军事
　　马氏【中锡】笺经寓意
　　未见
　　邵氏【寳】简端録
　　十二卷
　　存
　　黄虞稷曰嘉靖四年四月巡抚应天都御史吴廷举上终养南京礼部尚书邵寳所着简端録学史二书以资啓沃诏下有司
　　姚氏【文灏】经説
　　未见
　　王氏【敕】五经通防
　　未见
　　山东通志王敕字嘉谕歴城人成化甲辰进士及第歴南京国子监祭酒
　　费氏【宏】经书讲义
　　一卷
　　存
　　徐善曰铅山费文宪公成化丁未赐进士第一累官少师兼太子太师吏部尚书华盖殿学士赠太保讲义一卷载摘稾中
　　陈氏【公懋】经説
　　佚
　　孝宗实録治元年五月直无锡县民陈公懋奏上所著书大要谓尚书周易大学中庸注失经迷臣有一得颇能析理言涉夸诞通政司言公懋奏内不称军民籍自称庶人凡五经四书集传皆我太宗命儒臣纂辑者公懋多穿凿更改悖理害道乞正其罪上命焚所著书押遣还乡
　　陈氏【珂】五经发挥
　　未见
　　黄虞稷曰字希白钱塘人治庚戌进士大理寺卿
　　陈氏【鳯梧】六经篆文
　　四十四卷
　　未见
　　赵氏【鹤】五经考论
　　未见
　　陆元辅曰鹤字叔鸣江都人治丙辰进士官至按察副史晚着此书
　　王氏【守仁】五经臆説
　　四十六卷
　　未见
　　守仁自序曰得鱼而忘筌醪尽而糟粕弃之鱼醪之未得而曰是筌与糟粕也鱼与醪终不可得矣五经圣人之学具焉然自其已闻者而言之其于道也亦筌与糟粕耳窃尝怪夫世之儒者求鱼于筌而谓糟粕之为醪也夫谓糟粕之为醪犹近也糟粕之中而醪存求鱼于筌则筌与鱼逺矣龙居南夷万山中书卷不可携日坐石穴默记旧所读书而録之意有所得辄为之训释期有七月而五经之防畧遍名之曰臆説盖不必尽合于先贤聊写其胸臆之见而因以娱情养性焉耳则吾之为是固又忘鱼而钓寄兴于麯糵而非诚防于味者矣呜呼观吾之説而不得其心以为是亦筌与糟粕也从而求鱼与醪焉则失之矣夫説凡四十六卷经各十而礼之説尚多阙仅六卷云
　　黄虞稷曰先生居龙万山中默记旧所读书録之意有所得辄为训释
　　黄氏【俊】五经通畧
　　二卷
　　未见
　　右见聚乐堂目俊武进人治己未进士
　　徐氏【溍】经筵讲义
　　五卷
　　未见
　　陆元辅曰溍中治乙丑进士累官吏部左侍郎兼侍讲学士諡文敏
　　冯氏【珵】五经正议
　　佚
　　陕西通志冯珵字允庄泾阳人南工部尚书贯之子官吴江县丞
　　陈氏【维之】五经辨疑
　　一册
　　未见
　　右见菉竹堂目
　　朱氏【存理】经子钩
　　佚
　　戴氏【冠】经学啓
　　佚
　　黄虞稷曰长洲戴冠章甫撰








　　经义考卷二百四十七
　　钦定四库全书
　　经义考卷二百四十八
　　翰林院检讨朱彞尊撰
　　羣经【十】
　　吕氏【柟】泾野经説
　　十卷【或作二十一卷】
　　存
　　陆元辅曰泾野经説周易説翼三卷尚书説要二卷毛诗説序二卷春秋説志二卷礼问一卷共十卷陜西正学书院刋行其门人谢少南序之
　　王氏【崇庆】五经心义【分见各经】
　　五卷
　　存
　　苏祐曰端溪先生自晋东迁日以著书为事所撰有易经议卦书经説略诗经衍义春秋防义礼记约防深体往哲之精颇定后儒之惑
　　丁氏【奉】经传臆言
　　二十卷
　　存
　　黄虞稷曰奉常熟人正德戊辰进士
　　杨氏【慎】经説丛抄
　　六卷
　　存
　　经子难字
　　二卷
　　存
　　陆元辅曰用修经説喜推陈出新贬驳宋儒然小智则有之闻道则未也
　　戚氏【雄】经子要言
　　三卷
　　未见
　　郑氏【佐】五经集义
　　未见
　　黄虞稷曰字时夫歙人正德甲戌进士山东按察使
　　林氏【士元】读经録　附録
　　未见
　　薛氏【蕙】五经杂説
　　未见
　　黄氏【绾】经书原古
　　未见
　　黄宗羲曰久庵于五经皆有原古易以先天诸圗有圗无书为伏羲易彖辞为文王易爻辞为周公易彖传小象传系辞传文言説卦序卦杂卦为孔子易以大象传为大象辞为孔子明先天易其卦次序亦以先天横圗之先后又以孔子系辞言神农黄帝尧舜周易之【阙】为明歴代易又以孔子始终万物莫盛于艮以阖户之坤先辟户之干干先后天而推之以为夏商连山归藏之次第诗以南雅颂合乐次第于先退十三国于后去国风之名谓之列国鲁之有颂僭也亦降之为列国春秋则痛扫诸儒义例之凿一皆以圣经明文为据礼经则以身事世为三重凡言身者以身为类【谓视听言动之类】凡言事者以事为类【谓冠昏丧祭之类】凡言世者以世为类【谓朝聘会同之类】书则正其错简而已此皆师心自用颠倒圣经而其尤害理者易与诗夫先后天圗説固康节一家之学也朱子置之别传亦无不可今以先天诸圗即是伏羲手笔与三圣并列而为经毋乃以簒窃为正统乎大象传之次第又复从之是使千年以上之圣人俯首而从后人也诗有南雅颂及列国之名而曰国风者非古也此説本于宋之程泰之泰之取左氏季札观乐为证而于左氏所云风有采蘩采苹则又非之是岂可信然季札观乐次第先二南继之以十三国而后雅颂今以南雅颂居先列国居后将复何所本乎此又泰之所不敢也
　　陆元辅曰黄绾字叔贤黄岩人正德丁丑进士仕至礼部尚书
　　廖氏【道南】讲幄集
　　二卷
　　存
　　穆氏【相】五经集序
　　二卷
　　未见
　　姓谱相字伯寅三原人正德辛巳进士监察御史
　　孙氏【宜】遁言
　　经议二卷
　　存
　　李氏【舜臣】五经字义
　　未见
　　虞氏【守愚】经书一得録
　　未见
　　姓谱字惟明义乌人嘉靖癸未进士歴官南京刑部右侍郎
　　陈氏【深】十三经解诂
　　六十卷
　　未见
　　丁元荐序曰汉儒之解经非必尽出于汉儒也于时去古未逺専门之士各有所承袭以授诸弟子诸弟子转相授受各成一家之言宋儒起五季后乃鋭然举千圣不尽之言不尽之意蕲以一人发其藏而画一以示天下万世凡汉儒所肆力者宋儒弗屑也夫经吾取其布帛菽粟终身而不厌也二曜中天人人指而观之欲逃焉而无非是也解经者亦若是则已矣昔七十之徒通六艺而游圣门才頴什伯后世也亲聆咳唾然不可得而闻者何限而况影响于三千载之下乎陈先生曰吾取传合之于经而不得而弗敢强也吾又取宋儒合之乎汉而不得而弗敢强也久而索之得者半求之而得吾两存焉求而不得衷其近古者因其解而解之乌知夫一脔之非尝鼎哉陈先生讳深字子渊吴兴长兴人一再官不得意老而喜读书年八十余篝灯至丙夜不辍语予曰老夫所苦心者经也将易箦以此执手见托曰幸辱一言比于挂剑之义予心许之又三年而序成先生更有周易周礼春秋然疑若干卷惜散佚不尽传
　　郑氏【世威】经书答问
　　十卷
　　未见
　　薛氏【甲】心传书院经义
　　未见
　　唐氏【顺之】稗编经説
　　四十一卷
　　存
　　宗氏【周】就正录
　　未见
　　黄虞稷曰周字维翰兴化县人嘉靖辛卯举人四川马湖府知府易五册书四册诗三册春秋六册礼记六册四书四册
　　薛氏【治】五经发挥
　　七十卷
　　未见
　　李邺嗣曰公号曲泉嘉靖辛卯举于乡歴官马湖府同知
　　蔡氏【汝楠】説经劄记
　　八卷
　　存
　　胡氏【宾】六经圗全集
　　六卷
　　未见
　　黄虞稷曰字汝观光州人嘉靖壬辰进士兵科给事中
　　马氏【森】经笔
　　一卷
　　未见
　　赵氏【贞吉】经义进讲录
　　未见
　　孙氏【铨】五经述
　　未见
　　郑元庆曰归安人字揆卿嘉靖戊戌进士歴官陜西按察副使
　　金氏【世龙】六经字原
　　三十卷
　　未见
　　黄虞稷曰字孟阳长洲人嘉靖辛丑进士官按察司副使
　　王氏【觉】五经明音
　　五卷
　　未见
　　高氏【拱】日进经义直解
　　十卷
　　未见
　　陈氏【士元】五经异文
　　十一卷
　　存
　　士元自序曰暴秦焚书汉兴屡下购书之令而经文竟多残逸所立博士各家师授转录不同况汉初文字兼行后世易以今文岂得尽同又汉儒称引经语皆出自记忆非有镂本可挍且撰著各成一家言其文自不能同予读十三经注疏及秦汉晋唐书所载经语有与今文异者辄私识之辑十一卷用示塾童俾得择取焉
