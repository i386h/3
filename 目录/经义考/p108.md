<!-- { "loadSidebar": true } -->
　　姓谱霖字景说西安人淳祐初试礼部第一授沅州教授后知汀州
　　饶氏【鲁】太极三图
　　一卷
　　未见
　　何氏【基】太极图发挥
　　一卷
　　未见
　　王氏【栢】太极衍义
　　一卷
　　未见
　　程氏【时登】太极图说
　　佚
　　王氏【防孙】太极图说
　　一卷
　　佚
　　刘氏【黻】太极说
　　一篇
　　存【载川集】
　　郑滁孙曰公字升伯乐清人在太学率同舍伏阙论丁大全安置南安军其后由昭庆军节度使掌书记除学官使馆职擢御史迁谏省歴集英殿修撰中书舍人吏部尚书端明殿学士二王泛海陈宜中迎黻共政事及罗浮以疾薨弟子称曰防川先生
　　胡氏【希是】太极图说
　　一卷
　　未见
　　姓谱希是仲云之子元革命家居著述所着有洪范考订大学稽疑太极图说
　　李氏【道纯】太极图解
　　一卷
　　存
　　朱一士曰羽士也道藏有之
　　郝氏【经】太极传
　　一卷
　　存
　　太极演
　　二十卷
　　佚
　　经自序曰天下之理一隐一显而已矣故其间有开阖之防总萃之体变动之用布散之迹焉其始也皆自夫隐而出也其终也皆自夫显而返也于是天下之理无滞无道之大用全体旁行而不流确乎其不可防而不昜而易行乎其间妙万物而为神翕然而藏天地万物无不隠辟焉而生天地万物无不显一翕一辟一生一藏一隐一显所以为道所以为易所以为神天地万物至今而不穷至今而防防也至今而昭昭也是以圣人作易推其隐者而为赜为密为幽为深为防为微穷原筑底而无上反而为显于是为太极推其显者而为图为画为卦为爻为象为数为辞为说亦穷原筑底而无上复反而为隐而止于太极故易之为书本末一隐显太极则其开阖之防也总萃之体也变动之用也布散之迹也故道易神之蕴奥皆具于太极而伏羲发之伏羲之图文王之卦周公之爻孔子之象皆自太极推出而孔子独为言之故易有太极而太极易之本也学昜者必先求其本本得而易道可求矣摄网者必提其纲衣裘者必挈其领入室者必由其户也由孔子而来言易者众矣开卷而便及乾坤直造羲文莫不怳惚茫漠以为髙深幽远至简至易者而以为至烦至难夫易成于四圣人之手莫不先后相因伏羲演河图文王演伏羲周公演文王孔子演三圣后世之言易也则在夫孔子之后矣故当由孔子之易以求三圣之易自流徂源由末及本也孔子之易其彖象文言说卦序卦杂卦皆所以承三圣扩而充之也其系辞上下探索羲文之前包举万世之业其扶示道本挈举易纽转斡神机推出两仪四象造起天地万物则在夫易有太极之一言固当即此以为学也知孔子之易则知三圣之易矣尝闻之师读易者当先读系辞其次说卦序卦杂卦其次读乾坤二卦既精且熟然后读屯防诸卦此学易之序也葢意言象数之本皆在于是矣故取太极一章以为学易之标凖类系辞文言说卦彖象之名义探诸太极之前而演其隐征诸太极之后而演其显问津洙泗以及河洛遍参诸儒庶防数年之后可以学易观道易神之髣髴不失吾身之极焉故取道易神等二十三条为一类合为一图以示其序而各为之说谓为昜道蕴极演诸太极之前者也其次取太极等六条为一类合为一图以示其序而各谓之说谓为易有太极所以演太极也其次取易书诗春秋论语大学中庸孟子名义【阙】皇极等凡二十四条为一类合为一图以示其序而各为之说谓为人道建极合隐显而立极成易也其次分易为四为伏羲易文王易周公易孔子易合为四圣易图以示其序而各为之説为之图演太极之后所以成昜者也其次为孔门言昜诸儒拟易传注疏释等类以为易之支流余裔见太极为易之用【阙】而无极神而明之存乎其人焉尔矣凡十类六十
　　篇总谓之太极演云
　　刘氏【因】太极图后记
　　一篇
　　存
　　齐氏【徳胜】太极辨
　　佚
　　盛如梓曰衢州徐经畈以科第道学负重名初立朝便有气槩归柯山创书院讲太极立说颇异番士齐徳胜着太极辨不远数百里访而投之
　　程氏【存】太极图说
　　一卷
　　佚
　　休寜名族志存陈栎弟子
　　刘氏【霖】太极图解
　　一卷
　　佚
　　江西通志刘霖字【阙】安福人从虞集学至正丙申举于乡不仕
　　吕氏【洙】太极图说
　　一卷
　　佚
　　应廷育曰吕洙字宗鲁永康人与弟溥从许谦游着太极图说大学辨疑
　　朱氏【本】太极图解
　　佚
　　南昌府志本字致真富州人至正间用荐授福州路儒学提举
　　陈氏【樵】太极图解
　　一卷
　　佚
　　张氏【字初】太极图释
　　一篇
　　存
　　载岘泉集道藏亦有之
　　朱氏【谧】太极图解
　　一卷
　　未见
　　周氏【是修】广演太极图
　　一卷
　　佚
　　钱谦益曰是修名徳以字行泰和人初为霍丘训髙庙擢周府奉祠正陞纪善改衡府靖难师渡江入应天府学自经死
　　曹氏【端】太极图说述解
　　一卷
　　存
　　端自序略曰太极者象数未形而其理已具之称形器已具而其理无朕之目是生两仪则太极固太极两仪生四象则两仪为太极四象生八卦则四象为太极推而至于六十四卦生之者皆太极焉葢孔子而后论太极者皆以气言老子道生一而后乃生二荘子师之曰道在太极之先列子浑论之微周子启千载不传之秘则孰知太极之理而非气也哉陆元辅曰曹端字正夫渑池人永乐戊子举人署霍州学正学者称月川先生
　　张氏【元祯】太极图说要
　　一卷
　　未见
　　戴氏【琥】太极图说
　　一巻
　　未见
　　叶氏【应】太极图说
　　一卷
　　佚
　　蔡氏【清】太极图解
　　一卷
　　存
　　易时自序曰道之在于世也犹行地之水乎源出于一而其流必分至其流之委也必合而后有所止然则是水也虽其流之远而不可量极其所谓源者固未尝变也今学道者委弃不循而必源之得势固无有以委之去源之远也疑源之不在于是而以为有二水焉亦不察之过也载道莫备于经易者五经之源也羲文周孔之相承源所从来至一而无二也由汉逮宋为易之言者无虑百家殊途异派其分多矣最后乃有濓溪周氏伊川程氏考亭朱氏之学合异为同统殊归一卒极于羲文周孔之防醇如也士之有志于易而欲明羲文周孔之言者不尽心于朱子之学其何所循沿以上溯乎朱子之于易防图书之微防防易传之奥义以统承乎画卦生爻之初所谓委之合而止者固在是矣嗟乎今之治昜者何其众也于朱子之学莫能专而精也将何以论于画卦生爻之初而明羲文周孔之言哉肆我蔡虚斋先生天挺其资神授之识卓然有追前开后之志沉涵浸渍于义理之中而分析解剥乎文字之际穷其平生之力而无须臾之暇尽心于朱子之学者我朝一人而已葢朱子之尽心于孔子无所不该而于易为大故虚斋之尽心于朱子亦无所不防而于易为深此图之解推衍图书探索卦畴入于精微而极乎广大孜孜然惟委之循沿而不止源之既得矣时中少而知学即游先生之门士之在门者以百数先生独加器待以为可语以斯言忘其颛愚黾勉朝夕虽于精蕴未能庶防隐词显义闻之于进见而绎之于退私者葢亦有年天丧斯文梁木其壊时中独抱遗编不敢弃頽而无所启发遂终为颛愚之人大负先生往日之所待每一临文展巻未尝不媿悚陨越如不能生顾今日就荒落恐终已矣惟先生之学着而为书者既已家挟而人颂之此编乃其著述之大者士或以无所资于时文莫肯尽心故时中刻而传之以与同志者共且僭述其槩以告之使知斯道之委葢在于此嗟乎学者果有志于羲文周孔之言以得其源者其可忽焉而不尽心哉
　　左氏【辅】太极后图说
　　一篇
　　存
　　右载廖道南楚纪
　　杨氏【亷】太极图纂要
　　一卷
　　未见
　　亷自序曰周子太极之说出于易大传孔子之言其为图正所以明易尔故其说之终篇曰大哉易也斯其至矣至于通书虽所以明太极图即所以明易观其本号易通可见矣要知易之两仪四象八卦乃有画之太极图之隂阳五行男女万物乃无画之易斯图也斯理也实四方上下古往今来众理之防本朝薛文清公谓细心体玩三四十年庶得其防有志于学者须辨此则于图所见无全牛矣
　　周氏【山】太极图解
　　一卷
　　佚
　　绍兴府志周山字静之嵊人成化庚子举人知保徳州
　　王氏【承裕】太极动静图说
　　一卷
　　未见
　　陜西通志王承裕字天宇三原人端毅公恕第七子治癸丑进士歴兵刑吏三科给事中陞太仆少卿转南京太常寺卿后至南京戸部尚书諡康僖
　　许氏【诰】太极图论
　　一卷
　　存
　　何景明序曰昔者圣人之作易也俯仰逺近叅验而稽合其言广大弗贰故曰易与天地凖函谷子发明太极之义撰图著论其思精其辨晳其指一葢玩易有得而作者也罔有缪悠背经之说其所究深矣或曰太极图说儒先之论定矣学者尊尚之函谷子乃置异同其间何也予曰圣人之道贵相发不贵袭贵相明不贵同茍徒袭其说同其防而靡有发明其道终莫违也茍发明矣虽异同其间无害其为尊尚也诰自序曰圣人者克全天徳天无言假圣人而言是圣人之言天之言也然则欲观天道者舍圣人之言将何所本乎圣人之言谓之经经者犹布帛之有经也经之外虽千万世之久千万人之多其言皆纬也然则欲观圣人之道者舍经而事纬可乎故夫六经所载皆至诚无妄天下实有之道彼好髙喜诞之士妄以有无为言复分理气之论穿凿琐碎背戾圣经传习既久牢不可破欲以明道而道愈不可明葢皆不本于经而徒以私意测之也呜呼人情贵耳而贱目矧一家之说既行百家之废已久虽有辨析精微之士灼见斯道之蕴言一出口必将羣而共斥之矣尚何所言乎虽然心者道之所在也吾道之不明吾心之不安也吾求吾心之安安计他人之言乎故吾之言一本于经而背经者不与存焉千古一道天下一心安知四海之中百世之下不有同吾心而是吾言者乎为图一幅为论十章浅陋可鄙谬戾孔多尚冀同吾心者指而正之吾之幸也正徳乙亥八月
　　王氏【廷相】太极辨
　　一篇
　　存
　　何景明曰廷相字子衡仪封人治壬戌进士歴官兵部尚书提督团营掌都察院事加太子太保
　　何氏【维柏】太极图解
　　一卷
　　未见
　　沈氏【宾国】太极图衍
　　一卷
　　未见
　　两浙名贤录宾国字用之义乌人
　　谈氏【缙】太极图说
　　一卷
　　未见
　　严绳孙曰缙字朝章无钖人自号荷桥子隐居不仕
　　俞氏【昆】太极图辨
　　一卷
　　未见
　　广信永丰县志俞昆字佑英与吴康斋胡敬斋娄一斋为友讲性命之学学者称为裕斋先生时号湖东四斋
　　厐氏【嵩】太极解
　　一卷
　　未见
　　郑氏【守道】太极图说
　　未见
　　舒氏【芬】太极绎义
　　二卷
　　存
