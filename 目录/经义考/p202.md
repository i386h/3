<!-- { "loadSidebar": true } -->
　　陈振孙曰汉信都王太戴德延君九江大守圣次君皆受礼于后苍谓大小戴礼者也汉初以来迄于刘向校定中书诸家所记殆数百篇戴德删其烦重为八十五篇圣又删为四十九篇相传如此今小戴四十九篇行于世而大戴之书所存止此自隋唐志所载卷数皆兴今同而篇第乃自三十九而下止于八十一其前阙三十八篇末阙四篇所存当四十三而于中又阙四篇第七十二复出一篇实存四十篇意其阙者即圣所删耶然哀公问投壶二篇与今礼记文不异他亦间有同者保傅传世言贾谊书所从出也今攷礼詧篇汤武秦定取舎一则尽出谊疏中反若取谊语勦入其中者公符篇至录汉昭帝冠辞则此书殆后人好事者采获诸书为之故駮杂不经决非戴德本书也题九江太守廼戴圣所歴官尤非是王应麟曰大戴礼哀公问投壶二篇与小戴无甚异礼詧篇首与经解同曾子大孝篇与祭义相似而曾子书十篇皆在焉劝学礼三本见于荀子保傅篇则贾谊书之保傅职胎教容经四篇也汉书谓之保傅传易本命篇与家语同但家语谓子夏问于孔子孔子曰然吾昔闻老亦如汝之言子夏曰啇闻山书曰云云大戴以子曰冠其首疑此篇子夏所着而大戴取以为记也践阼篇载武王十七铭蔡邕铭论谓武王践阼咨于太师作几席楹杖器械七铭十有八章按后汉朱穆传注及太平御览诸书引太公隂谋崔骃传注引太公金匮以诸书叅攷之则又不止于十八章矣　又曰大戴礼既已阙佚其间又多杂误后汉儒林传与隋经籍志诸书言三礼皆不及大戴云
　　熊朋来曰大戴第一篇第三十九末篇第八十一中间乃有两篇七十三而阙四十三四十四四十五六十一篇目紊乱尚如此况经文乎小戴删取为今礼记除大学中庸曲礼檀弓月令学记乐记礼运内则等篇及冠昏聘射乡饮诸义尚多可删而大戴篇中所取曾子之言及武王践阼明堂之类有可取者大戴之明堂位篇能记龟文之位为明堂九十而记之也小戴之明堂位又奚取焉且如行以采茨趋以肆夏步中采茨趋中肆夏保傅两言之而玉藻及周礼乐师大驭皆误作趋以采茨行以肆夏郑康成虽改正于大戴之注明言玉藻周礼文误而玉藻周礼之文郑氏未及改采茨乃堂上之歌诗宜接武而行肆夏乃堂下之金奏宜布武而趋学者当依大戴礼及注改正趋行二字也
　　郑元祐曰汉儒传经虽未必尽纯而其间多可采者若大戴礼是已按汉书儒林传戴德字延君尝为信都太今大戴礼乃题九江太守戴德撰宋宣和间山隂傅崧卿盖已病其讹谬以为世亡汉史而大戴礼独传后人讵知德为信都太傅欤其为书凡十三卷总四十篇隋志亦以为十三卷而夏小正别为卷唐志但云十三卷而无夏小正之别至傅氏厘析经传始可读然今不敢钞入傅氏说惧紊旧章也若崇文总目则十卷而云三十五篇者无诸本可定也或谓汉儒得记礼之书凡二百四篇戴德删之为八十五篇谓之大戴礼圣又删德之书为四十九篇谓之小戴礼小戴为人见何武传此所不论然大戴礼首题三十九终八十一凡四十三篇中间缺者四篇重出一篇其不可复见者则三十八篇故不能合于八十五篇之数其缺者既不可复见抑圣取以为小戴之书欤其间礼察篇与小戴经解同曾子大孝篇与祭义同劝学则荀卿首篇也哀公问投壶二篇尽在小戴书然其诸篇亦多可采颍川韩元吉在淳熈间得范太史家本挍定盖谓小戴取之以记礼其文无所删者也若夫取舎保傅等篇虽见于贾谊政事书然其增益三公三少之贵任与夫胎教古必有其説否则不应有是也至于文王官人篇则与汲周书官人解相出入夫汲冡书出于晋太康中未审何由相似也若公符武王祝辞而称陛下于考古何居余诸篇先儒取以为训论者谓其探索隂阳穷析理物推本性命严礼乐之辨防度数之详要皆有从来苐不可致诘然其书度越诸子也明矣海岱刘公庭干以中朝贵官出为嘉兴路总管政平讼理发其先府君御史节斋先生所藏书刋诸梓寘之学大戴礼其一也遂昌郑某向尝学于金华胡汲仲先生之门每以诸生拜御史公得闻绪论上下数千载亹亹防倦而公不究德故始发于嘉兴公公以某尝承教于御史公也故授某识之卷末云
　　黄佐曰大戴礼记十三卷汉信都王太傅戴德所纂葢因河间献王所得百三十一篇刘向挍定又得明堂隂阳记三十二篇德删其烦重为八十五篇其篇目始三十九终八十一中间第四十三四十四四十五第六十一四篇复阙第七十三一篇复出末复阙四篇总四十篇葢小戴所取后人合其余篇仍为大戴记者也虽为小戴摘取而精粹之语往往犹有存者投壶哀公问小戴旣已取去而此犹存投壶公冠诸侯迁庙诸侯衅庙呉澄取入仪礼逸经朝事一篇取以备觐礼之义哀公问衍去保傅传多与贾谊语同公符篇录孝昭冠词故朱子谓大戴礼多杂误难读先正刘定之有言非礼之亡也汉儒去取之不精也盖韪言云
　　周氏西麓渉笔曰大戴礼公冠篇载汉昭帝冠辞及郊天祀地迎日三辞皆典驯简朴有史佚祭公风味班固徒取麟马以下夜祠诸篇文词峭美者入礼乐志此皆不录可恨也
　　陆元辅曰大戴礼主言第三十九与家语王言解大同小异哀公问五义第四十与家礼五仪解前半篇同哀公问于孔子第四十一自章首至然后能以其能教百姓家语问礼篇有之孔子侍坐以下与家语大婚解略同礼三本第四十三荀卿礼论篇有之比此加详礼察第四十六自篇首至徙善逺罪而不自知经解终篇有之取舎之説取贾谊疏保傅第四十八前半与贾谊疏同曾子大孝第五十二礼记祭义有此而加详卫将军文子第六十自首至亦未逢明君也与家语弟子行篇略同五帝德第六十二家语亦有此篇大略多同劝学第六十四自首至岂有不闻哉与荀子劝学篇大同小异末叚荀子宥坐篇有此多不同子张问入官第六十五与家语大同小异盛德第六十六自民之为奸邪以下家语有之而详略不同德法者御民之衔至御天地与人与事者亦有六政家语执辔篇有之大抵相似朝事义第七十七自聘义至诸侯务焉与聘义同投壶第七十八礼记亦有此篇比之为畧公符第七十九家语冠颂有是而不同本命第八十家语有是篇而略自有恩有义至圣人因教以制节与礼记丧服四制同易本命八十一凡地以下至圣人为之长家语执辔篇有之要之先儒所记礼书七十四篇皆七十子之徒及周秦间老儒相传先王之制及孔氏之微言而汉儒会粹之大戴小戴又递为删定故其书与他书异同者如此
　　卢氏【辨】大戴礼注
　　存
　　后周书卢辨字景宣范阳涿人通经籍为太学士以大戴礼未有解诂乃注之其兄景裕谓曰昔侍中注小戴今尔注大戴庶纂前修矣累迁尚书右仆进位大将军
　　王应麟曰大戴礼卢辨注非郑氏朱文公引明堂篇郑氏注云法龟文未考北史也
　　马氏【定国】大戴礼辨
　　一卷
　　佚
　　元好问曰定国字子卿荏平人阜昌初齐王豫授监察御史仕至翰林学士自号荠堂先生
　　呉氏【澂】大戴礼序录
　　一篇
　　存
　　澂自述曰大戴记三十四篇澂所序次按隋志大戴记八十五篇今其书阙前三十八篇始三十九终八十一当为四十三篇中间第四十三第四十四第四十五第六十一四篇复阙第七十三有二总四十篇据云八十五篇则末又阙其四或云止八十一皆不可考窃意大戴类粹此记多为小戴所取后人合其余篇仍为大戴记已入小戴记者不复录而阙其篇是以其书冗泛不及小戴书甚盖彼其膏华而此其查滓耳然尚或间存精语不可弃遗其与小戴重者投壶哀公问也投壶公冠诸侯迁庙诸侯衅庙四篇旣入仪礼逸经朝事一篇又入仪礼传哀公问小戴已取之则于彼宜存于此宜去此外犹三十四篇夏小正犹月令也明堂犹明堂位也本命以下杂录事辞多与家语荀子贾傅等书相出入非专为记礼设礼运以下诸篇之比也小戴文多缀补而此皆成篇故其篇中章句罕所更定惟其文字错误参互考挍未能尽正尚俟好古学之君子云













　　经义考卷一百三十八
　　钦定四库全书
　　经义考卷一百三十九
　　翰林院检讨朱彞尊撰
　　礼记【二】
　　戴氏【圣】礼记
　　隋志二十卷
　　存
　　汉书圣以士论石渠至九江太守号小戴授梁人桥仁季卿杨荣子孙由是小戴有桥杨氏之学隋书汉初河间献王得仲尼弟子及后学者所记一百三十一篇献之时无传之者至刘向考校经籍检得一百三十篇第而叙之又得明堂隂阳记三十三篇孔子三朝记七篇王史氏记二十一篇乐记二十三篇凡五种合二百十四篇戴德删其烦重合而记之为八十五篇谓之大戴记而戴圣又删大戴之书为四十六篇谓之小戴记汉末马融遂传小戴之学融又益月令一篇明堂位一篇乐记一篇合四十九篇
　　孔頴达曰礼记之作出自孔氏但正礼残阙无复能明故范武子不识殽烝赵鞅及鲁君谓仪为礼至孔子没后七十二子之徒共撰所闻以为此记或录旧礼之义或录变礼所由中庸是子思伋所作缁衣公孙尼子所撰郑康成云月令吕不韦所修卢植云王制汉文时士所录其余众篇皆如此例未能尽知所记之人
　　张説曰礼记汉朝所编遂为厯代不刋之典
　　刘敞曰今之礼非醇经也周道衰孔子没圣人之徒合百説而杂编之至汉而始备其间多六国秦汉之制离文断句綂一不明惟曾子问一篇最详而又不可信
　　李淸臣曰自秦焚书之后学者不得完经亡者已亡而存者大抵皆杂乱已不可全信汉之儒者各守所见务以自名其家亦非有圣人之言而托之于圣人学者谓圣人之重也不敢辄议又从而传师之斯敎之大害也五经独礼乐尤为秦之所恶絶灭几尽今之礼经盖汉儒鸠集诸儒之説取累世之残文而后世立之于学官夏商周秦之事无所不綂盖不可以尽信矣
　　程子曰礼记杂出于汉儒然其间传圣门绪余其格言甚多如乐记学记大学之类无可议者檀弓表记坊记之类亦甚有至理惟知言者择之如王制礼运礼噐其书亦多传古意若闲居燕居三无五起之説文字可疑　又曰礼记之文删定未了其中有圣人格言亦有俗儒乖谬之説本不能混如珠玊之在泥沙岂能混之只为无人识则不知孰为泥沙孰为珠玉也
　　张子曰礼记虽杂出于诸儒亦无害义处如中庸大学出于圣门无可疑者
　　周谞曰礼记杂记先王之法言而多汉儒附会之疵此学者所宜精择
　　周行已曰礼记四十九篇杂出诸儒传记不能悉得圣人之防攷其文义时有抵牾然而其文繁其义愽学者而约之亦可弗畔盖其説也麤在应对进退之间而精在道德性命之要始于童幼之习而卒于圣人之归惟达古道者然后能知其言
　　李防曰礼记非尽圣人之意也非尽宣尼所述也当时杂记也
　　叶梦得曰世言三代周公孔子之道详者莫如礼记然礼记之传駮真得孔子之言者惟中庸与大学尔晁公武曰汉戴圣纂所谓小戴者也此书乃孔子没后七十子之徒所共录中庸孔伋作缁衣公孙尼子作王制汉文帝时博士作河间献王集而上之刘向校定二百五十篇大戴既删八十五篇小戴又删四十六篇马融传其学又附月令明堂义合四十九篇胡寅曰礼运子游作乐记子贡作
　　郑耕老曰礼记九万九千二十字
