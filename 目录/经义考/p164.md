<!-- { "loadSidebar": true } -->
　　黄虞稷曰字彦达昆山人熊之父
　　杨氏【璲】诗传名物类考
　　未见
　　两浙名贤录璲字元度余姚人注诗传名物类考侍御史姚黻上于朝厯宁海缙云及本州学官
　　俞氏【远】诗学管见
　　未见
　　苏氏【天爵】读诗疑问
　　一卷
　　存
　　天爵自述曰戊辰之冬阅朱子诗集传吕氏读诗记偶有所疑辄笔录之盖将就有道而正焉非愿学固哉髙叟之为诗也
　　呉氏【简】诗义
　　佚
　　绍兴府志呉简字仲广呉江人以荐入官厯绍兴学录
　　杨氏【舟】诗经发挥
　　佚
　　江西通志杨舟字道济吉水人
　　湖广总志杨舟字梓夫慈利人登进士任茶陵同知厯迁翰林待制
　　韩氏【性】诗音释
　　一卷
　　佚
　　陆元辅曰元慈湖书院山长防稽人韩性明善撰
　　贡氏【师泰】诗补注
　　二十卷
　　佚
　　林氏【泉生】诗义矜式
　　十二卷
　　存
　　缪泳曰此专为科举而设无足存也
　　按泉生行状墓志俱呉海作平生著述秪载春秋论断而无诗义矜式一书殆书贾所托也
　　秦氏【玉】诗经纂例
　　佚
　　杨维桢志墓曰先生讳玉字德卿姓秦氏其先盐城人徙居崇明又徙昆之太仓家焉通五经尤邃于诗教授乡里二十年既没其徒私諡曰孝友先生
　　余氏【希声】诗説
　　四卷
　　佚
　　括苍彚记余希声青田人
　　周氏【鼎】诗经辨正
　　佚
　　宋濂志墓曰周鼎字仲恒先世自安成徙庐陵从湜溪郭正表游六经有所疑滞纵横扣击惟恐其弗明积功既久多超特之见谓诗分正变之説固肇于汉儒然而正中有变变中有正不可执一而求况其体制音节夐然不侔若虚心玩之策书紊乱了然可见必各从其类然后可辨世道升降之由其诗虽非盛时之作其人既贤其书犹近于古必附小大雅之正者劝惩之义庶有托焉先王以礼乐化成天下而于诗之用见之其效至于协和神人之应非空言比也君于六经皆有论著未及完独诗经辨正若干卷藏于家
　　方氏【道壡】诗记
　　佚
　　两浙名贤录方道壡字以愚淳安人蛟峰先生之曾孙登至顺二年进士第授翰林编修官调嘉兴推官再调杭州判官引疾归洪武初两被召不赴
　　朱氏【倬】诗疑问
　　七卷
　　存
　　刘锦文跋曰诗经疑问朱君孟章所拟以淑人者也朱君以明经取科第凡所辨难诚足以发朱子之蕴而无髙叟之固然其间有有问无答者岂真以为疑哉在乎学者深思而自得之耳旧本先后无绪今特为之论定使旨同而辞小异者因得以互观焉成德序曰诗疑问七卷元进士朱倬孟章着朱氏授经图焦氏经籍志皆作六卷今本七卷末附南昌赵德诗辨説一卷余始得是书称盱黎进士朱倬莫知为何如人考之汉书地理志豫章郡下有南城县注云县有旴水图经云在县东二百一十歩一名建昌江亦名旴江名胜志云县之东境有新城县立于宋绍兴八年就黎滩镇置县因号黎川然后知倬为建昌新城人及考近所为建昌志仅于科第中有倬姓名载其为遂昌尹而已他无所见也暇读新安文献志载明初歙人汪叡仲鲁所为七哀辞盖录元季守节服义者七人而倬与焉因得据其辞而考定之辞言倬以辛巳领江西乡荐登壬午第考龚艮厯代甲子编年辛巳为顺帝至正元年壬午其二年而志载倬以至顺元年登第考至顺为文宗纪元岁在庚午仲鲁之交倬当辛夘壬辰间倬自言登第十年壬午至辛夘恰如其数则志所云至顺者误也岂以顺帝至正二年遂譌而为至顺耶辞言初授某州同知以忧家居服阕授文林郎遂安县尹则已为官矣而倬之言于仲鲁者曰登科十年未沾寸禄仲鲁哀辞亦有十年未禄奚命之屯语殊不可解岂两任皆试职故不授禄耶哀辞言壬辰秋宼由开化趋遂安吏卒逃散倬大书于座有生为元臣死为元鬼语遂坐公所以待尽宼焚廨舎乃赴水死遂安为严州属邑壬辰为至正十二年考元史是年七月饶徽贼犯昱岭关陷杭州路当是其时盖蕲黄余党由衢而至严者也哀辞言后竟无传其事者岂非以邑小职卑时方大乱省臣以失陷郡邑自饰不遑遂掩其事而不鸣于朝耶哀辞又称其下车兴学诵诗民熙化洽盖倬固当时良吏不仅以一死自了者而元史既不为之立传郡人亦不载其行事于志苟非仲鲁是辞不几与荒燐野蔓同尽哉诚可哀也已辞称岁庚寅倬同考浙江乡试始识仲鲁于葛元哲家因见仲鲁诗义而惜其不遇盖倬以同经阅卷则其着是书无疑其为是书也当在未为县尹之前其论经义大抵发朱子集传之蕴往往微啓其端而不竟其説盖欲使学者心思自得不欲遽告以微辞妙义也赵德者故宋宗室举进士入元不仕隐居豫章东湖于诸经皆有辨説诗其一耳嗟嗟倬以义烈着德以髙隐称虽无经学皆可表见况著述章章若是乎是不可以无传也已












　　经义考卷一百十一
　　钦定四库全书
　　经义考卷一百十二
　　翰林院检讨朱彞尊撰
　　诗【十五】
　　梁氏【寅】诗演义
　　八卷
　　未见
　　诗考
　　四卷
　　未见
　　寅自述曰于诗也因朱子之传演其义而申之谓之诗演义
　　陈氏【谟】诗经演疏
　　未见
　　朱氏【升】诗旁注
　　八卷
　　存
　　汪氏【克寛】诗集传音义防通
　　三十卷
　　未见
　　危素序曰新安朱子诗传或文义或引证读者时有所未通穷乡下邑岂能家贮羣书人熟通训故学者之患此乆矣祁门汪君仲裕甫蚤贡于乡教授宣歙间易礼春秋各有著述至于诗传为凡例十有二条幽探徧索具见成书分为三十卷名曰诗集传音义防通其自序则以兴诗成乐之效望于来学盛哉君之用心盖其从大父东山受学于饶先生伯舆君之学得于吴先生可翁两先生俱鄱人距祁门甚迩君年高德卲为士林之蓍云
　　宋濂序曰汉晋诸儒既造传以释六经唐孔頴达复为正义什传而使之明陆德明经典释文之书遂与之兼行盖名物之详理所当明声字之讹理所当正而议者尚有谓孔之繁芜陆之疏漏者当是时伊洛之学未兴则其失有不得不然者矣三百篇之诗自子朱子亲为之注其大义固已昭如日星读者于事证音义有所未喻辄昧昧而言之譬犹不得其门而欲阃奥之入不调其弓而思正鹄之中抑亦难矣前乡贡进士汪先生新安人其从大父东山君尝从双峯饶子浙得黄文肃公之学文肃则子朱子高第弟子也其授受渊源最为亲切故学者多尊事之先生幼即从之游学遂大进慨然以致君泽民为已任应书有司以春秋中前选已而上春官不利叹曰得失固命也明诸经以淑后世不犹行已之志哉于是作诗集传音义防通若干卷引古今之书凡百余家疑者辨之阙者补之朱子之欲更定而未及者亦从而正之稽其用心固欲孔陆无异然而简而弗繁精而不疎则有大过于人者矣呜呼自经学湮微其于名物之详声字之讹多忽而不讲高谈性命者有不屑为没溺辞章者有不暇为其视先生为何如哉濂少先生七岁应书武林时尝一防之迄今三十余年先生以修元史被召至京师防濂亦来总裁史事于是与先生谈经其深诣远到殆非当世之士所可及方欲执弟子礼而请业焉而先生飘然东归因为叙其书以志歆艶之私先生所着有易传义音考春秋传纂疏春秋左传分纪春秋诸传提要经礼补逸周礼类要四书音证通鉴纲目考异六书本义等书皆有益于世非但今所序之书而已因并及之先生名克寛字德辅学者尊为环谷先生云
　　曽氏【坚】诗疑大鸣录
　　一卷
　　未见
　　黄虞稷曰坚吴江人仕元为礼部员外郎徐达克元都坚同学士危素等出谒军门太祖仍命原官后宣德初厯官云南左布政使
　　按坚尝序薛毅夫四明洞天丹山图咏集自称沧海逸吏临川曽坚序有云余再以使事航海出庆元洋盖犹属至正年间事俞邰谓是吴江人宣德初尚存度别有所据其书叶氏菉竹堂目有之
　　范氏【祖干】读诗记
　　未见
　　金华府志范祖干字景先金华人受业白云许先生之门太祖帅师下婺辟为谘议以亲老辞乡人称为纯孝先生
　　何氏【淑】诗义权舆
　　未见
　　朱氏【善】诗解頥
　　四卷
　　存
　　丁隆题后曰诗经解頥一编先师文渊阁大学士一斋朱先生之所述也先生得家学之传经籍无不考赜至古诗三百篇尤博极其趣每授诸弟子于发明肯綮处辄录之时愚亦在门不数年成集俾诵之者不待玩诸心而喜形于色先生遂取匡説诗解人頥之语以名之其子叔【阙】既锓诸梓远迩读诗之士徃徃称之不啻良金美玉之重焉比年愚承乏南昌司训上下亦莫不重是编之便学者但岁乆不能无亥豕鲁鱼之难辨于是佥议命工重刋以广其传愚僭分章析类正其伪误以便观览亦未必无小补云杨士竒曰诗解頥四卷国朝文渊阁大学士朱善着南昌有刻板余得之兵部侍郎卢渊凡二册卢朱之同郡人
　　江西通志善字备万号一斋丰城人隐老之子洪武初官至文渊阁大学士
　　王氏【袆】诗草木鸟兽名急就章
　　一篇
　　存
　　高氏【頥】诗集传解
　　二十卷
　　未见
　　黄虞稷曰頥福安人洪武中举孝亷任海盐知县蒋垣日字应昌福宁州人
　　张氏【洪】诗正义
　　十五卷
　　未见
　　何氏【英】诗经详释【一作増释】
　　未见
　　按是书当即朱公迁疏义増释之
　　杨氏【禹锡】诗义
　　二卷
　　佚
　　云南通志杨禹锡太和人洪武间以经明行修辟授本县学训导
　　瞿氏【佑】诗经正葩
　　佚
　　浙江通志佑字宗吉钱塘人洪武中以荐歴仁和临安宜阳训导陞周府右长史永乐间下诏狱谪戍保安洪熙乙巳英国公奏请赦还令主家塾
　　郑氏【旭】诗经总防
　　一卷
　　佚
　　黄虞稷曰旭闽县人建文中官儒学训导
　　彭氏【竒】诗经主意
　　未见
　　按竒未详何时人书载叶氏菉竹堂目录
　　胡氏【广】等诗集传大全
　　二十卷
　　存
　　吴任臣曰诗大全纂修官亦四十二人翰林院学士兼左春坊大学士奉政大夫胡广奉政大夫右春坊右庶子兼翰林院侍讲杨荣奉直大夫右春坊右谕德兼翰林院侍讲金幼孜翰林院修撰承务郎萧时中陈循翰林院编修文林郎周述陈全林志翰林院编修承事郎李贞陈景着翰林院检讨从仕郎余学防刘永清黄夀生陈用陈璲翰林院五经博士廸功郎王进翰林院典籍修职佐郎黄约仲翰林院庶吉士凃顺奉议大夫礼部郎中王羽奉议大夫兵部郎中童谟奉训大夫礼部员外郎吴福奉直大夫北京刑部员外郎吴嘉静承直郎礼部主事黄裳承德郎刑部主事段民承直郎刑部主事洪顺沈升承德郎刑部主事章敞杨勉周忱吴绅文林郎广东道监察御史陈道潜承事郎大理寺评事王选文林郎太常寺博士黄福修职郎太医院御医赵友同廸功佐郎北京国子监博士王复原常州府儒学教授廖思敬蕲州儒学学正傅舟济阳县儒学教谕杜观善化县儒学教谕顔敬守常州府儒学训导彭子斐镇江府儒学训导留季安按是书止抄袭安成刘瑾通释一书仅删去数条而刘本以诗小序各篇之下是书则别为一编若似乎不同者要之当日元未尝纂修也
　　鲁氏【穆】葩经或问
　　未见
