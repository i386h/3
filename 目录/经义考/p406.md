<!-- { "loadSidebar": true } -->
　　王应麟曰唐陆德明尚书释文用古文后周显德六年郭忠恕定古文尚书并释文刻板太祖命判国子监周维等重修开寳五年二月诏翰林学士李昉挍定上之诏名开寳新定尚书释文咸平二年十月孙奭请摹印古文尚书音义与新定释文并行从之天圣八年九月雕新定释文
　　宋鉴绍兴五年二月尚书兵部侍郎王居正言四库书籍多阙乞下诸州县将已刋到书板不论经史子集小説异书各印三秩赴本省系民闲者官给纸墨工赁之直从之
　　中兴馆阁録秘书省石渠在秘阁后道山堂前东廊图画库秘阁书库经库西廊秘阁书库印板书库编修防要所北为印书作　又曰秘阁书库储藏诸州印板书六千九十八卷一千七百二十一册
　　中兴馆阁续録淳熙十三年九月秘书郎莫叔光上言今承平滋乆四方之人益以典籍为重凡搢绅家世所蔵善本外之监司郡守搜访得之往往锓板以为官书然所在各自板行与秘府初不相关则未必其书非秘府之所遗者也乞诏诸路监司郡守各以本路本郡书目解发至秘书省聼本省以中兴馆阁书目对如见得有未收之书即移文本处取索印本庻广秘府之储以增文治之盛有防令秘书省将未收书籍径自关取
　　濳説友曰书板库在着庭之右
　　高丽史文宗十年八月西京留守报京内进士明经等诸业举人所业书籍率皆传写字多乖错请分赐秘阁所蔵九经论语孝经置于诸学院命有司各印一本送之十二年四月知南原府事试礼部员外郎李靖恭进新雕三礼图五十四版诏置秘阁肃宗六年三月制以秘书省经籍板本委积损毁命置书籍铺于国子监移蔵之以广摹印
　　按高丽史所称文宗仁孝王徽也肃宗明孝王显也文宗以宋仁宗庆厯七年立肃宗以哲宗绍圣二年立
　　元史太宗八年夏六月耶律楚材请立经籍所于平阳编集经史世祖至元四年改经籍所为文院六年九月徙平阳经籍所于京师十二年九月括江西诸郡书板十五年三月遣使至杭州取在官书籍板刻至京师二十七年正月立兴文署掌经籍板吴澂曰古之书在方册其编袠繁且重不能人人有也经师率口传而学者以耳受有终身止通一经者焉可谓难矣自纸方代册以来得书非如古之难而亦不无传录之勤也锓板肇于五季笔工简省而又免于字画之讹不谓之有功于书者乎宋三百年间锓板成市板本布满于天下而中秘所储莫不家蔵而人有无汉以前耳受之艰无唐以前手抄之勤读书者事半而功倍何其幸也
　　虞集曰承直松江府上海县尹李君璋世家济寜之钜野去阙里二百里而近频游孔林先是六经板本中原絶少学者皆自抄写成书其后朱子论语孟子集注大学中庸章句传至北方学者传授板本尚寡犹不能无事手録及至元混一东南书颇易致而阙里无専本君大父谦斋翁讳从原欲刻梓未及如志年九十五而卒君从事江右宪幕辟淛阃掾制锦海滨秩满少闲愿成大父之志易诗书礼先就既北还而春秋左氏传及朱子四书至江右而后克成四书版加厚字加大虑北方风高木善裂取生漆加布其四端归诸孔庙之下俾摹印以应四方之求焉吾邱衍曰刋书板始于周邦彦谓之倚书牀见周美成文集
　　赵希鹄曰镂板之地有三吴也越也闽也蜀本宋最称善近世已希燕粤秦楚今皆有刻类自可观而不若三方之盛其精吴为最其多闽为最越皆次之其直重吴为最其直轻闽为最越皆次之
　　谢应兰曰古者毫楮未兴书用刀笔故六经往往口传耳受不能无误然识者正焉其失犹未逺也毫楮既作书道乃备转相传写譌谬滋多至近代板刻之误人有不敢遽易者况俗徒规利至有节去其辞章断句裂以误学者正复不少然板本既行圣经贤传乃得家传而人诵之固亦有功名教矣
　　杨守陈曰古之书汗裁帛漆磨石液笔书刀削皆科斗文字篆籀分书盖甚难也汉魏闲始有今纸墨与楷书笔之易矣然未有不笔而成书者至魏太和有石经晋天福有铜板九经皆可纸墨摹印无庸笔写传亦未广后唐以降乃有木板昔以梓今以梨刋摹甚便于是五经皆有印本徧天下人不复传写易易甚矣
　　陆容曰古人书籍多无印本皆手自抄録闻五经印板自冯道始学者防其泽多矣国初书板惟国子监有之观宋濳溪送东阳马生序可知矣宣德正统闲书籍印板尚未广今各处书板日增月益动刋无益诗文攷元时诏书籍必经中书省看议过事下有司方敢刻印想当时无擅刻者此法甚好
　　郎瑛曰印板在唐时少有至五代刻五经后始盛然板本最易得未免差讹宋时试策以为井卦何以无彖正坐闽本失落耳盖闽俗専事取利书坊村夫遇各省所刻书价高即便翻刻卷数目録相同而篇中多所减去使人不知故一部只货半部之价人争购之呜呼秦火燔而六经不全势也今为利而使古书不全为斯文计者寜可不深惩之乎
　　南雍志洪武十五年命修国子监旧蔵书板
　　实録永乐二年二月乙未命工部修补国子监经籍板
　　太学志治四年南京国子监祭酒谢铎上言国子监所有东西书库屋既隘陋地亦卑湿以致各様书板朽坏日甚所损匪细乞改为东西书楼上以为庋置之所下以为印造之局不惟经籍之奉安极其高洁抑且工匠之出入有所拘检如此则歴代要书板不致朽坏防漫矣　嘉靖十五年祭酒吕柟上言士必知古斯可通今仪礼一书乃成周致太平之具世行高堂隆所传十七篇宋儒杨复为之图解乞勅部重刋印装一二百部以便诸生肄业从之
　　南雍续志万厯二年祭酒张位上疏谓辟雍乃图书之府故自昔辨譌证谬必以秘书及监本为徴今监有十七史而十经注疏乆无善本请命工部给资镂刻　西库见存四书集注板四百五十一面易经传义板五百一十三面诗经集注板三百四十二面书经集注板三百二面春秋四传板八百九十三面礼记集説板七百一十八面东库见存论语集注考证板五十面
　　天下书目北京国子监所蔵经籍版周易二十三片周易音训二十五片书传二百五十六片又大字书传二十五片丧礼一千二百八十三片论语一百六十七片论语正文一十八片论语集注三十五片论语集义六百二十七片孟子二百片孟子集注六十片孟子节文五十六片孟子集义【数阙】中庸七十八片中庸集义二百八十二片大学四十五片大学集义二百三片
　　按丧礼自许敬宗等删去国恤先儒论义之存于今者仅杜氏通典所载余皆防佚无稽国子监旧存一千三百余板未知何代何人之书惜乎今亦亡矣
　　杨慎曰孟蜀后主崇尚六经恐石经本传流不广乃易为木板宋世称刻本书始于蜀也　又曰宋世书传蜀本最善
　　胡应麟曰叶少蕴云世言雕本始自冯道此不然但监本五经始冯道耳栁玭训序言其在蜀时尝阅书肆鬻字书小学率雕本则唐固有之陆子渊豫章漫抄引挥麈録云毋昭裔贫时尝借文选不得发愤云异日若富贵板镂之以遗学者后至宰相遂践其言子渊以为与冯道不知孰先要之皆出栁玭后也载阅陆子渊河汾燕闲録云隋文帝开皇十三年十二月八日废像遗经悉令雕板此印书之始据斯说则印书实自隋朝始又在栁玭先不特先冯道毋昭裔也第有可疑者隋世既有雕本矣唐文皇何不扩其遗制广刻诸书复尽选五品以上子弟入文馆钞书何耶意隋世所雕特浮屠经像盖六朝崇奉释教致然未及槩雕他籍也唐至中叶以后始渐以其法雕刻诸书至五代而行至宋而盛于今而极矣又曰今人事事不如古固也亦有事什而功百者书籍是已三代漆文竹简冗重艰难不可名状秦汉以还寖知钞録楮墨之功约轻省数倍前矣然自汉至唐犹用卷轴卷必重装一纸表里常兼数番且每读一卷或每检一事防阅展舒甚为烦数收集整比弥费辛勤至唐末宋初钞録一变而为印摹卷轴一变而为书册易成难毁节费便蔵四善具焉溯而上之至于漆书竹简不但什百而且千万矣士生三代后亦未为不厚幸也
　　顾起元曰宋史艺文志云周显德中始有经籍刻板沈括梦溪笔谈以为始于冯道奏镂五经是后唐时事后玭训序又云常在蜀时书肆中阅印板小学书则印板非始于五代矣意唐时不过少有一二至五代刻五经后始盛宋则羣集皆有之也
　　秦镤曰刋板昉于五代至宋咸平始颁州县较汉唐石经传布广矣
　　徐学聚曰嘉靖五年时建阳书坊刋本盛行字多讹舛廵按御史杨瑞提学副使邵鋭疏请専设儒官挍勘经籍上允其请特遣侍读汪佃行诏挍毕还京勿复差官更代















　　经义考卷二百九十三
　　钦定四库全书
　　经义考卷二百九十四
　　翰林院检讨朱彝尊撰
　　着録
　　汉书艺文志成帝时诏光禄大夫刘向挍经传每一书已向辄条其篇目撮其指意録而奏之防向卒哀帝复使向子侍中奉车都尉歆卒父业歆于是总羣书而奏其七略有六艺略易十三家二百九十四篇书九家四百一十二篇诗六家四百一十六卷礼十三家五百五十五篇乐六家百六十五篇春秋二十三家九百四十八篇论语十二家二百二十九篇孝经十一家五十九篇【尔雅附】孟子十一篇
　　按班固汉书依七略作艺文志诚良史用心而史家体例之不可少者也其后惟袁山松撰后汉书亦有艺文志顾不传他若晋有荀朂中经簿元帝书目义熙秘阁目宋有殷淳四部王俭七志齐有永明秘阁新录梁有文德殿尚书阁华林园诸书任昉所部刘孝标所挍殷钧祖暅阮孝绪所撰名録乃自晋以下国史皆无述焉至隋书始勒成经籍志附着七録之目于下经典借是略存而刘知几反讪之谓骋其繁富凡撰志者宜除此篇抑何见之乎
　　梁阮孝绪七録序略曰孝绪少爱坟籍长而弗倦遗文隐记颇好搜集自宋齐以来王公搢绅之馆苟能蓄聚坟籍必思致其名簿凡在所遇若见若闻挍之官目多所遗漏遂总集众家更为新録其方内经史至于术伎合为五録谓之内篇方外佛道各为一録谓之外篇凡为録有七故名七録昔刘向挍书子歆撮其指要着为七略有六艺略今以六艺之称不足标牓经目改为经典故序经典録为内篇第一易部五百九十卷尚书部一百九十卷诗部三百九十八卷礼部一千五百七十卷乐部二十五卷春秋部一千一百五十三卷论语部四百一十六卷孝经部一百四十四卷【小学部三百一十三卷内见于隋志注者尔雅一十七卷石经四十二卷】统计四千七百一十卷又术伎録纬谶部二百五十四卷
　　按阮氏七録其书乆亡仅附见于隋经籍志注阙焉不详唐终南山释道宣撰广明集特载其序目所谓礼失而求之野也今节録之
