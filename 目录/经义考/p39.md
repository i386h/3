<!-- { "loadSidebar": true } -->
　　炎自序笔记曰未有书契之初羲皇首画八卦文字生焉则易之有书由有画也画以数起数之用于占者世虽未之能学至其本元河图起于天一地二而变于九六七八天一之画竒其数以太阳之九地二之画耦其数以太隂之六蓍之用衍以少阳之七七卦之重定于少隂之八八此学易者所托也舍象则理不着矣舍画则象不明矣故三画爲八卦六画爲六十四卦画变则象异画不变则象同象有体而理无迹也有体则显无迹则隠本隠以之显圣人立象之意也即显以索隠学者观象之方也文王犹惧后人未能有见故发其凡于卦之彖周公又本文王之防着其变于卦之爻爻彖之词具而于象与理可以见其端倪矣虽然圣人之经或言约而防博或语宻而义深读者未必遽了非文王周公故隠而不发也开其端于言之中而存其意于言之外欲学者深思而自得之则象所蕴蓄义味深长可玩而不可厌也尼父生知之圣也而读易韦编三絶且曰加我数年则于易道彬彬矣十翼训释不惮辞费学者岂得易言之哉秦焚古文字易以卜筮之书幸存此天地鬼神之所防持以诏来世而自汉以来易道不明焦延夀亰房孟喜之徒遁入于小数曲学无足深诮而郑虞翻之徒穿凿附会象既支离理滋晦蚀王弼承其后遽弃象不论后人乐其説之简且便也故汉儒之学尽废而弼之注释独行于今然木上有水爲井以木防火爲鼎上止下动为頥頥中有物为噬嗑此四卦虽弼不能削去其象也夫六十四卦等耳岂有四卦当论其象六十卦可畧而不议乎弼之言曰筌所以在鱼得鱼而忘筌蹄所以在兎得兎而忘蹄言者象之筌也象者意之蹄也舍筌蹄无以得鱼兎则舍象求意弼亦知其不可而猥曰义苟在健何必干始爲马类苟在顺何必坤始爲牛是未得鱼兎先弃筌蹄之説也或者知象不可去既不能尽通又不肯阙所不知则爲之説曰易之有象犹书有譬喻诗有比兴也象不可去亦不必泥得其意足矣此与弼説无异亦未为确论也夫易三圣人所尽心也立义深于诗书而措辞严于春秋书之有譬诗之有比惟意所之初无定防易象反是以竒耦之画摹写天地万物之形似而寄于六十四卦之中一卦六画画有此象圣人即着之于辞画无此象不泛然旁引曲取也岂得执诗书比喻爲例哉前軰尝有疑其不然者故于象数求之加详然掇拾先儒旧説嚼糟粕之余失甘香之味其所发明无防耳炎读易三十年不得其门而入嵗在辛亥始脱爲县之厄明年归自中都侨寓古艾杜门却扫寻绎旧学久之若有所悟譬犹徃来熟习于山海之间虽未能手探其玉然寳气所在或望而见之因释然笑曰观六画之象而未合于爻彖之辞是未得其象也翫爻彖之辞而未合乎六爻之象是未得其辞也象与辞未能融会而曰得圣人之意其中否特未定也管蠡之见何足以窥测髙深本之于画验之于辞对观互攷二者如合符契则笔记之其未达者阙焉以爲圣经不可易知固不可强通也而河南邵氏曰画前有易删后无诗不特以象爲可忘且并以画爲可遗其説髙矣易而可以无画但不知三圣人尽心于此以垂世立教者其防果安在也或曰然则易尽于画乎曰易者变也其变始于乾坤天地阖辟一乾坤也吾身动静亦一乾坤而画能尽之乎自乾坤而上不可以象求以通变而不穷者命之曰道藏用而不测者命之曰神力独而无对者命之曰太极而画能示之乎虽然无画而可以体易伏羲文王之事也有画而后可以语易学者之事也不翫周公尼父之辞而曰吾求易于六爻之外此系风捕影之类而炎则不敢已矣将以此得罪于传道之贤哲未可知也将以此见取于好古之君子亦未可知也　又进表曰韦编渊永非浅识之能通斧扆天髙觊迩言之致察妄陈末学上渎圣聪窃以道载于经易爲之祖马图示象牺画成文首开天地之秘藏微显帝王之妙用六爻以变乃分西伯之二篇八索既除迭有东家之十翼发挥不隠垂示无穷幽至于行乎鬼神显足以措诸事业遭秦虐政仅为卜筮之书在汉诸儒未达乾坤之蕴末流浸甚本防俱亡虽竭心思各持臆见京孟失之谲诡是爲谶纬之端王韩矫以清虚偏杂老庄之説纷纷如是冺冺至今欲扶正学以示人亦有先儒之名世然系辞精矣可信而翻疑且互体昭然当详而反畧或説明而义浅或语约而理偏通于数者不及翫辞释其辞者又迷立象自出新意乃捭阖以爲竒兼述旧闻复支离而多凿微臣何者独学无师念先人老死于穷阎以经术窃传于诸子因斯愤悱晚益鑚研味微言于六十四卦之中望先圣于数千百年之上参之众説折衷良难断以已私颛门何敢阅朝华之易谢叹芳木之方芚卦有画则其象俱存象有意则非辞莫逹是谓以蠡而测海乌能得兎而忘蹄幸世道之交兴逢圣明之有造微如爝火何禆日出之轮动以震风亦发地鸣之籁兹葢伏遇皇帝陛下体干精粹用贲文明比附得民鼎新凝命悦亲有道率由豫顺之和接下思恭务尽谦光之美升羣贤而交泰育万物以由頥节不伤财旅无留狱饬法于丰亨之后除戎于萃聚之时善皆出于中孚动不闻于小过以成大有之盛而消未济之忧行三圣之所传莫非自得笑九师之甚陋安用多谈尚蕲盛徳之日新不恃成能之天縦亹亹政机之少暇孜孜经纬之多闻既知矣而重知故圣焉而益圣仰望虎生而文焕学兼极于髙明俯惟马老则志専见终惭于精博第大道或存于稊稗而先民亦采于刍荛成篇颇极于辛勤敷奏觊尘于乙览持周璞而过郑贾本自堪嗤用燕説而谈郢书或能偶中
　　舘阁续録王炎字晦叔徽州婺源人乾道五年进士及第庆元五年除著作郎六年为军噐少监
　　陈振孙曰炎尝以上下经觧进表作十卷今但六卷并系辞二卷爲八阙説卦于象数颇有发明
　　胡一桂曰双溪读易笔记十卷总説象例在前经传皆有觧
　　戴表元后序曰易以象爲书而理附焉亦犹人之有是耳目口鼻四体然后可以论其视听言动云尔而世之言理者先去象不知去象则理于何所附而存哉汉之易林存者惟焦氏一家士大夫占筮多用之其余亰房孟喜诸人之学窃意王弼注未行时必且家有其説一时以好恶废弃而千载之下遂茫然不可复攷予爲之恨恨久矣然亦疑古圣人之爲此书何縁止于卜筮最后乃得新安朱文公本义啓防于程邵外时时出入沙随汉上而一断以占法上不失防静精微之教而下可通吉凶鬼神之故于是尽舎他学而学之今又得双溪王公笔记其説以画起象以象明理又谓杂物撰徳兴于中爻而互体不可废又谓麻衣非直河图非错之类讨论讲贯又在文公乡闾师友间防于鹤鸣而子和也语曰屦不必同同于适足味不必同同于适口语不必同同于适理学者取其大要而姑置其小疑云
　　程敏政曰文公与王直卿书有伪学之禁前此刘元秀力荐王炎作察官之语今考双溪传及家集双溪未尝作察官也岂别一王炎世以其名姓之同而误归之双溪耶审尔则受诬甚矣
　　林氏【栗】周易经传集解
　　宋志三十六卷
　　存
　　宋史林栗字黄中福州福清人绍兴十二年进士除兵部侍郎朱熹以江西提刑召爲兵部郎官既入国门未就职栗与熹相见论易与西铭不合栗遂论熹太常博士叶适上封事辩之侍御史胡晋臣劾栗罢知泉州又改明州卒諡简肃
　　栗自序曰臣闻易之爲书肇自伏羲演于文王成于周公賛于孔子虽经秦火无所失亡极四圣之精思发三才之妙理其指若逺而甚近其辞若奥而甚明其象与数若恢诡而不可知而皆显然着见于生民日用之间殆不可以须臾离者然其爻象反覆上下周流惟变所适故谓之易葢取变易为义也自汉以来言易之家千涂万辙于易之一字已有三説曰变易也不易也简易也是岂所谓至当归一精义无二者乎昔之制字者葢以日月合而成文亦取昼夜变通之义云尔易之兴也其于中古乎伏羲尚矣文王演之周公成之故谓之周易犹书言周书礼云周礼而已孔子读易至于韦编三絶且曰加我数年五十以学易可以无大过矣其可以易言之哉近世诸儒湛思未至烛理不明乃欲舎羲文之画捐周孔之辞至于系辞説卦序卦杂卦一切不取而自以其意言易之义是犹即鹿而无虞也其能有得乎哉古者简编重大故六十四卦析爲二篇上篇三十下篇三十四其多寡不齐者非取诸卦取诸画也卦出于象象出于画八卦之画三十有六六十四卦之象亦三十有六剖而分之各十有八十有八者蓍之变也揲之所以成卦也上篇之象十有八其爲卦三十下篇之象亦十有八其爲卦三十有四是非私智之所能议矣错而成之十有八综而言之则三六之数也易始于三成乎六三者干之画也六者坤之画也是则爻象之所从起而变化之所由生也文王周公孔子三圣人者于此尽心焉学者不本乎是而言易妄也臣故防绎经传述其指觧而爲之序　又进表曰臣闻古圣开先河洛有图书之出明王在御凤麟为郊薮之防矧兹易象之昭垂宜作治朝之瑞应臣栗诚惶诚惧顿首顿首窃以伏羲画卦肇隂阳竒耦之形西伯重爻演仁义刚柔之防辞至周公而大备法从尼父而益彰言其变化则范围髙厚而不遗语其机缄则槖籥生灵而无间焕乎父子君臣之懿范卓乎礼乐刑政之宏模秦人以爲卜筮之书幸逃灰烬汉世杂于谶纬之学防至湮沦粤从魏晋以来廼至隋唐之际谈象数者率由穿凿论性情者悉本虚无其或推眀人事之端奈何刋落圣心之画晋宗辅嗣舍系辞序杂以无传唐尚希声摈文言彖象而不取是皆忘本以齐末何自寻流而探源空存隠赜之辞莫测形容之拟寜期末学得与斯文有太极以生两仪灼见混成之理覆四象而爲八卦具存一定之规以此而观象则象乃可观以此而玩辞则辞皆可玩亶由天造非出人爲载惟洪范九畴之陈与夫黄石一编之记傥匪圣神之应运曷臻穹壤之效祥恭惟皇帝陛下濬哲生知成能夙就究极三才之蕴奥发挥四圣之精微酬广厦之诸儒言皆破的接大廷之多士意以忘筌惟徳业与日以俱新故道术为时而竞出臣之固陋学则颛初乏师承探索何殊于聋瞽忽如神授鑚研方得于端倪虽未能造诣于防深然颇亦贯通乎伦类回观众説殆似防行老矣负暄徒自言炙背之快心乎向日宁复存卫足之思惟殚夙夜之勤敢希昼日之遇所有周易经传三十二卷系辞上下二卷文言説卦序杂本文共为一卷河图洛书八卦九畴大衍总防图六十四卦立成图大衍揲蓍解共为一卷总三十六册谨随表上进淳熈十二年三月　又贴黄曰臣昨陈乞修写劄子系以周易爻象序杂指解为名今来窃自维念三圣人所垂经训先设卦画次系彖辞即爻象二字不爲该备及观孔子所赞有彖象系辞文言説卦即序杂二字亦未能槩举今故仍春秋之例以三圣所垂之经与孔子所賛之传总谓之周易经传集觧缮写进呈其间有犯庙讳及御名者并依经传本文不敢改易只令书不成字覆以黄纸伏乞睿照四月三省同奉防书付秘书省令学士降敕书奬谕
　　敇林栗省所上表进周易经传集解等共三十六册事道载六经亶爲明备易更三圣尤号精微繄训传之滋多有简编之可考卿才猷俊茂噐识髙宏繇深造于渊源务旁周而综彚昔究麟经之蕴兹明羲画之传惟三统本于春秋仍通大衍之用且九章列于洪范亦参八卦之分乃能偹绎始终兼该表里会萃篇图之富包罗象数之全给札而诏尚书已光于侯国赐玺而免太守益重于文儒爰布温言以旌笃学允懐殚洽良用叹嘉故兹奬谕想宜知悉夏热卿比好否遣书指不多及
