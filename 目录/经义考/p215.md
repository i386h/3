<!-- { "loadSidebar": true } -->
　　又按林甫改本其叙节气云正月之节日在虚昏昴中晓心中斗建寅位之初立春之日东风解冻后五日蛰虫始振后五日鱼上冰正月中气日在危昏毕中晓尾中斗建寅位之中雨水之日獭祭鱼后五日鸿雁来后五日艸木萌动二月之节日在营室昏东井中晓箕中斗建夘位之初惊蛰之日桃始华后五日仓庚鸣后五日鹰化为鸠二月中气日在奎昏东井中晓南斗中斗建夘位之中春分之日鸟至后五日雷乃发声后五日始电三月之节日在娄昏栁中晓南斗中斗建辰位之初清明之日桐始华后五日田鼠化为驾后五日虹始见三月中气日在胃昏张中晓南斗中斗建辰位之中谷雨之日萍始生后五日鸣鸠拂其羽后五日戴胜降于桑四月之节日在昏翼中晓牵牛中斗建巳位之初立夏之日蝼蝈鸣后五日蚯蚓出后五日王生四月中气日在毕昏轸中晓湏女中斗建巳位之中小满之日苦菜秀后五日靡草死后五日小暑至五月之节日在参昏角中晓危中斗建午位之初芒种之日螳螂生后五日鵙始鸣后五日反舌无声五月中气日在东井昏亢中晓营室中斗建午位之中夏至之日鹿角解后五日蜩始鸣后五日半夏生六月之节日在东井昏氐中晓东璧中斗建未位之初小暑之日温风至后五日蟋蟀居壁后五日鹰乃学习六月中气日在栁昏尾中晓奎中斗建未位之中大暑之日腐艸为萤后五日土润溽暑后五日大雨时行七月之节日在张昏尾中晓娄中斗建申位之初立秋之日凉风至后五日白露降后五日寒蝉鸣七月中气日在张昏箕中晓昴中斗建申位之中防暑之日鹰乃祭鸟后五日天地始肃后五日禾乃登八月之节日在翼昏南斗中晓毕中斗建酉位之初白露之日鸿雁来后五日鸟归后五日群鸟养羞八月中气日在轸昏南斗中晓东井中斗建酉位之中秋分之日雷乃収声后五日蛰虫坏戸后五日水始涸九月之节日在角昏牵牛中晓东井中斗建戌位之初寒露之日鸿雁来宾后五日雀入大水为蛤后五日菊有黄花九月中气日在氐昏湏女中晓栁中斗建戌位之中霜降之日豺乃祭兽后五日草木黄落后五日蛰虫咸俯十月之节日在房昏虚中晓张中斗建亥位之初立冬之日水始冰后五日地始冻后五日野鸡入大水为蜃十月中气日在尾昏危中晓翼中斗建亥位之中小雪之日虹藏不见后五日天气上腾地气下降后五日闭塞而成冬十一月之节日在箕星营室中晓轸中斗建子位之初大雪之日鹖鴠不鸣后五日虎始交后五日荔挺出十一月中气日在南斗昏东璧中晓角中斗建子位之中冬至之日蚯蚓结后五日麋角解后五日水泉动十二月之节日在南斗昏奎中晓亢中斗建丑位之初小寒之日鴈北乡后五日鹊始巢后五日野鸡始雊十二月中气日在须女昏娄中晓氐中斗建丑位之中大寒之日鸡始乳后五日鸷鸟厉疾后五日水泽腹坚林甫讥吕氏纂集旧仪定以孟春日在营室有拘恒检无适变通乃更定节顾以天气上腾地气下降为一候闭塞而成冬为一候此则弄麞杖杜之故智矣又按唐王砅注素问所引月令节气桃始华作小桃华雷乃发声下有芍药荣田防化为鴽下有牡丹华王生作赤箭生苦菜秀作呉葵华半夏生下有木槿荣鸿雁来上有盲风至蛰虫坏戸上有景天华鹖鴠不鸣上有冰益壮地始坼荔挺出上有芸始生攷砅于寳应初官太仆令当日宜奉明皇刋定月令而所述又异不可解也
　　李氏【林甫】月令并时训诗
　　通志一卷
　　佚
　　王氏【涯】月令图
　　通志一卷
　　佚
　　杜氏【仲连】月令诗
　　通志一卷
　　佚
　　亡名氏月令纂要
　　未见
　　复月令奏议
　　通志一卷
　　佚
　　范氏【浚】月令论
　　一篇
　　存【载香溪集】
　　刘氏【先之】月令图
　　宋志一卷
　　佚
　　张氏【虙】月令解
　　宋志十二卷
　　未见
　　浙江通志张虙字子宓慈谿人庆元二年进士端平元年为国子司业兼侍讲谓月令之书虽出于吕不韦然人主后天而奉天时此书不为无助乃为月令解十二卷以进陞国子祭酒工部侍郎卒谥文靖张萱曰宋端平间祭酒慈谿张虙入侍缉熈讲幄解释其义以孟仲季析为寒暑之期于朔望占作旦昏之以十二月分十二卷按月而彚释之凡一月之中隂阳消长星辰出入气数迁改景物移易园林艸木鸟兽虫鱼田舎耕耘妇子蚕桑歴歴备载
　　按连江陈氏书目有之凡十二篇
　　黄氏【谏】月令通纂
　　四卷
　　存
　　谏自序曰曩家食时见方药之良者輙录之苐修为必以时或先后则弗验亦竒矣哉因窃叹天下之事未或外时以成也时之义亦大矣哉孔子告顔渊为邦之问必曰行夏之时取其时之正与令之善想古当时每月有政令以行其事不特建为正朔观夏小正与月令可见诚以天时先后民事早晚风俗淳漓鸟兽艸木之凋荣不可无事以晓示之朝廷每嵗颁朔授厯正以为王政之大天时人事所关也谏读书之暇好为圃而栽植先后失时多不茂有以农桑撮要遗余者凖而用之验甚多自是宦游京师所居旁必开园虽农夫野老之贱必与谈此去嵗倪学士克譲使自湖湘囘以周防月覧见示惧其杂而弗纯乃删其渉于诞者与撮要辑为一书仍附昔所录方药依时修为者附内以便观覧又于逐月所载取礼记月令冠其首取尧命羲和之辞冠四时先使知先王所重如此夫鸡知将旦鹤知夜半燕忌戊巳虎知冲破巢居知风六居知雨将雨而鱼噞将风而鹊下无知而能知如此况人乎若知来而不知往知往而不知来此干鹊猩猩之窒于所禀人则宜无不知也
　　卢氏【翰】月令通考
　　十六卷
　　存
　　秦鸣雷序曰尝观周礼一书上自日月星辰之运下至昆虫艸木之变大而体国经野之规细而农圃工虞之务莫不申令以垂画一盖详哉乎其言之矣月令载于吕覧大都纪之书不过周官中之一事耳然千余年来民咸用之诚不以人废言矣而頴有卢君者嫌其局而未通闻而不广于是不惮旁搜博采凡稗官野史博物杂记苟一言一事足前民用者靡不攟摭而兼蓄之附于各月之下曰天道曰治法曰地利曰民用曰摄生曰涓吉曰占候曰迹往曰攷言曰扩闻胪列星布灿然具备经以十二辰纬以十事用配干支自谓获免挂一漏万之诮命之曰月令通攷其用心良厪矣余不佞曩典秩宗时其于时令之説亦尝防心然徒得其槩耳未有该括靡遗条分缕析若斯之备且晰者以之嘉惠人人所谓警聩之铃导南之车非耶
　　翰自序曰病中无寄意者命仆抽书得家塾事亲谓其事义欠切欲缉而广之屡困于病而未逮也间见十二月占候及十二月杂事因思农桑撮要亦列嵗务惜皆各据一事而未广焉爰是主之以月令博之以羣书以十二月应十二地支以为经又各以十类以应天之十干而为纬彚附区别顺天时以授人事则气运可得而察功业可因而兴物情可借而悉庶无挂一漏万之叹噫支经干纬而地天之泰寓矣一经一纬而天地之文备矣名之曰月令通攷
　　陈氏【经邦】月令纂要
　　一卷
　　未见
　　冯氏【应京】月令广义
　　二十四卷
　　存
　　黄虞稷曰应京字可大盱眙人万厯壬辰进士湖广按察佥事学者称慕冈先生
　　按冯公讲学叅研于主静穷理之间乃所辑月令广义冗襍不伦至采及帝释天神诞日是岂儒者之言乎
　　李氏【巨川】月令采竒
　　佚
　　李光缙曰邑博士巨川李生所辑也本月令纪候之意博采羣书彚而集之嵗分季季有总序季分月月有月令月分日日有杂记而又有五行生旺论调摄占候诸説各附于日月之末凡有奇事可前民用者靡不摭载
　　黄氏【道周】月令明义
　　四卷
　　存
　　黄虞稷曰崇祯十一年先生官少詹事协理府事进月令明义坊记表记缁衣儒行集解于朝
　　郑开极曰石斋先生月令明义以二十四气归于中五洛书以九律吕以八嵗闰以成厯象以定故有气候生合之图礼乐之作本于五行行政施令本于易象中星旣定四方为则故有中星卦体之图王道首重农事致治在乎得人得失在乎法古凡古今之建言行事合于月令者悉附焉
　　钱氏【】月令説
　　一卷
　　存
　　按钱氏之説谓月令于刘向别录属明堂隂阳记则是篇本古明堂遗制吕氏从而录之秦有天下不闻有事于明堂盖非不韦所撰而蔡邕王肃张华皆言是周公作必有所防吕氏录明堂隂阳记旧文于首以为纲附以八覧六论为目中间杂入秦官无足怪也且言太尉为秦官者据汉百官表之文也然晋语公使祈奚为元尉韦昭注云中军尉也铎遏防为舆尉韦昭注云上军尉也管子分州以为十里里为之尉又曰筦籥藏于里尉则尉之称不自秦始亦周官之名矣其辨俱详核
　　熊氏【过】读曾子问文王世子
　　各一篇
　　存










　　经义考卷一百四十九
<史部,目录类,经籍之属,经义考>
　　钦定四库全书
　　经义考卷一百五十
　　翰林院检讨朱彞尊撰
　　礼记【十三】
　　方氏【囬】明堂位辨
　　一篇
　　存
　　张氏【九成】少仪论
　　一卷
　　存
　　吕氏【祖谦】少仪外传
　　二卷
　　未见
　　弟祖俭跋曰少仪外传一编先兄太史所自次辑者也首命其名曰帅初次更其名曰辨志而其终则定以是名焉某尝侍坐与闻所以为此编之意盖以始学之士徒玩乎见闻泊乎思虑轻自大而卒无据故指其前言往行所当知而易见者登之于册使之不待考索而自有得于日用之闲其于未易遽知而非可卒见者则皆略而不载苟读是编而无所厌忽各因其所得而有自立之地则先兄之本心庶乎其不冺矣
　　陈振孙曰吕祖谦撰杂取经传嘉言善行切于立身应世者皆小学切问之事也而大要以谨厚为本
　　戴氏【溪】学记口义
　　宋志三卷
　　佚
　　刘氏【敞】祭法小传
　　一卷
　　存
　　杨氏【简】孔子闲居解
　　宋志一卷
　　存
　　赵彦悈后序曰曾定逺旣刋先生已易又刋所解孔子闲居闲居真圣人之言伊洛诸贤未尝及之道之不明也我知之矣不肖者不及贤者又过之中庸庸常也弃日用平常而起乎异説吾不知之矣
　　曾熠后序曰知丞赵公尝言杨先生昔着孔子闲居解熠请之而未获近乃寄示诚足以开示后学因锓木传之夫孔子之言见于六经论孟者人所尊信惟杂出传记者虽戴圣所传人犹未之尽信惟大学中庸先儒所推尊故学者讲诵至若孔子闲居先儒未尝留意今先生首发明而诲解之得非所谓五至三无皆斯人良知良能苖裔发见于心端诚可体察而用力者与彼坐谈髙逺而不隐诸内心者可以自省矣
　　黄氏【道周】坊记集传
　　二卷
　　存
