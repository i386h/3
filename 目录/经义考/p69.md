<!-- { "loadSidebar": true } -->
　　真卿自序曰太极泄而为图包牺氏则以之画卦如根干之有条枝横竪方圆往来交互变通不穷而谓之易大之天地日月小之万物万事之象与理莫不毕具文王周公孔子系之以辞者名曰周易于是四圣之书与天地并其书广大精深未易窥测先儒传注逮程朱子至矣尽矣讵非宋易乎然文有古今之异义有理象之殊今易则自费直郑以孔子彖象之传附释正经之末而参解文王周公彖象经文之间并附文言则始于王弼传主理义而仍其旧古易则自吕微仲晁以道始复而未尽吕伯恭复分羲文周公上下经六十四卦为经二篇而以孔子十翼为传十篇各自为卷以合于古本义主象占而用其本二子之书并行于今天下万世师尊之无异辞矣但其经文体统传义主张各有攸当不能合为一书读易者犹病焉大徳甲辰先父深山府君命真卿从先师新安双湖胡先生读易武夷山中并携先父所著书蔡氏传辑録纂注访求文献其于程朱子之书沈濳玩绎于兹有年未得其説而一之天台董楷葢尝防编于咸淳之世据王弼本分为髙下字行以别四圣二贤之易已不能尽行于系辞诸篇至近嵗始出不旋踵有废其例者矣先生凡两注本义附録纂疏程传以撮其要于诸儒之列而天台本则未及见也愚因复熟朱子本义至系辞上传题下之注及从伯父槃涧先生所録师训通论一经之大体凡例无经可附而自分上系下系云者与本义语録叶韵之説忽有得焉夫朱子之所以宗晁吕者不过欲使学者分别四圣之易以求之古耳若一切例以古人著书经传必各自为卷窃意解经者之谦徳兼竹简刀篆之烦而然若以孔子之传附羲文周公之经亦犹程朱子之传义附四圣之书尔固未见其不可也律以今易乾卦义例其合传之经则彖象文言混而不分其附经之传则卦象彖爻紊而无序今特标列而次第之于羲文周公之经孔子之传初不相杂而相统有经可附者附之无经可附者则总附于六十四卦之后亦岂非朱子之意而程子之传可合而观之矣苟如是读之则周公之爻辞孔子之彖象文言与夫系辞以后四篇莫不各有声韵音律焕乎防通又何以为读易者之病哉愚于是以四圣之易各标经传于其首以别之虽不分卷而先后之序已明程朱传义夹注其下名曰集解而以程子朱子曰别之既不异书则理象之防咸在系辞以后程子无传姑以经説补之天台本程朱子皆有语录今朱语则兼取先师所编采其精详而有绪者各益其未备续于传义之后名曰附録而以程子朱子语别之诸家之説唯音训以吕氏为主悉附经文他可互相发明者全用先师纂疏各广以闻见之所及翼于语録之次名曰纂注而以某氏曰别之管窥一得之愚亦间附于其末合而命之曰周易经传集程朱解附录纂注此愚编集是书之凡例纲目也呜呼易大经也羲文周孔大圣也程朱大贤也自天地开辟以来不知几千万年至包羲氏始作易由包羲至于文王周公又不知几年而后有卦爻之辞由文王周公至于孔子五百余年而后有十翼之辞由孔子至于程朱子千五百余年而后有传义今距程朱子百有余年去大圣之世若此其逺也去大贤之世若此其近也乃僭敢析合经传集四圣二贤及歴代诸儒之説以备一书犯不韪甚矣然使读者开卷了焉于古易今易之所由分合先圣后圣之经传所宜区别程子朱子之传义各有攸当其于天地万物万事之象与理可以一览而得之虽于先圣先贤著书立言之意非曰小功而于世之学者心身家国天下之用未必不有小补焉非止于知易而已兹当大衍用数之年是为天厯初元苍龙戊辰天开之月阳复后十日序于审安书室子僎跋曰周易经传自汉诸儒以来纷纭不一欲速好径者则混淆而莫分嗜古复初者则离析而难读家君授受之际颇欲更定编集以程子朱子易传本义合为一书而未能决乃筮之遇师之坤于是尊经以统传而不失于古订传以附经而且便于今合程朱传义之全采诸家注释之要僎幸供检阅叅校之职久已成书不敢私于一已负笈闽关谋绣诸梓庶几家传而人诵之
　　杨士奇曰易防通十四卷元鄱阳董真卿季真辑五经先儒所论著者易最多而精义悉具此书至于经传古今之辨先儒传授之详披卷了然可为易书集大成者也
　　易传因革
　　一卷
　　存
　　真卿自序曰朱子以伏羲易文王易孔子易当分为三等又曰易自伏羲至伊川自成四样因而推之由伏羲始画八卦以来歴代圣贤经传注解其所因所革何啻三等四样之不同哉姑据师授及其闻见叙其大槩列于编首非唯使读易者不惑于古今之同异且知程朱子之因革则于愚所妄定者庶无大过矣
　　吴氏【师道】读易杂记
　　二卷
　　佚
　　元史吴师道字正传婺州兰谿人至治元年进士以奉议大夫礼部郎中致仕所着有易诗书杂説春秋胡传附辨
　　师道后序曰学者类喜言易今世尤甚愚不知其何説也自汉魏以来王辅嗣之説单行虽未尽善而数百年实宗之至宋而邵子阐伏羲之秘程子衍周孔之文朱子又发明易专为卜筮作融防义理象数之防説者无以复加矣所宜虚心濳玩以求圣贤之心不当横生己意喜新好奇穿凿破碎务以求多为也其有名为祖程朱而夸多骋博援引丛杂自相矛盾不之顾又有摭前人之所已言以为己出架屋下之屋不相为嫌若是者葢不胜其纷纷焉果何益于易哉某读是经有年颇厌众説乙亥丙子之嵗来池建徳陆走道逺不能多负书独取吕氏古易音训程传【仁山金氏标点者】朱本义北山何氏啓防大传二发挥鲁斋王氏诸图论自随与儿辈説读惧汨乱也既而番易新安友人摹寄鹤山魏公集义平庵项氏玩辞及近时纂集者数家集义自周程诸门人下及朱吕渊源所自可以参观但其取汉上朱氏以备象数一家未免芜杂项氏説多精善其余家类皆择勿精语勿详以此较彼是非了然矣窃不自揆管窥之愚时亦有之因记于篇将就正于有道非敢言易也但俾儿辈知守正途而毋忘乡老先生之所以导啓我者则其于易学葢庶几焉
　　潘氏【弼】读易管见
　　四卷
　　佚
　　黄虞稷曰元龙兴路司狱丽水潘弼良辅撰
　　涂氏【溍生】易主意
　　一卷
　　佚
　　江西通志涂溍生字自昭宜黄人邃于易三上春官不第为贑州濓溪书院山长着有四书断疑易义矜式行世
　　杨士竒曰易主意一册元临川乡贡进士涂溍生着专为科举设近年独庐陵谢子方有之以教学者于是吾郡学易者皆资于此
　　史氏【公珽】蓬庐学易衍义
　　象数发挥
　　俱佚
　　宁波府志史公珽字搢叟鄞县人家居教授程端学荐主甬东书院弃去自号蓬庐处士
　　许氏【天箎】易象图説
　　佚
　　江西通志许天箎字时翁吉水人
　　陶氏【元干】易注
　　佚
　　湖广总志陶元干襄阳人尝注易世称为陶易
　　吾丘氏【衍】重正卦气
　　未见
　　陶宗仪曰衍字子行号竹房太末人寓杭之生化坊好古博学不交杂客与赵魏公相厚
　　惠氏【希孟】易象钩
　　十卷
　　佚
　　黄虞稷曰希孟号秋厓
　　毘陵人品记希孟江阴人家居如对大宾趋跄进退动合矩度兄希顔弟希箴皆无嗣希孟奉兄如父抚弟如儿着杂礼纂要家范五卷
　　祝氏【尧】大易演义
　　佚
　　江西通志祝尧上饶人延祐五年进士为江山尹后迁无锡州同知
　　广信府志尧字君泽萍乡州同知
　　鲁氏【真】周易注
　　佚
　　浙江通志鲁真字起元开化人元统二年举人隠居不仕邃躬行实践余阙荐之不起
　　蒋氏【宗简】周易集义
　　佚
　　黄溍作墓碣曰宗简字敬之四明人程先生端礼归自江东敬之以弟子礼见留旁舍数嵗凡天人性命之本古今治乱得失之迹靡不叅究郡庠延敬之为小学师尝挈其徒寓湖心僧寺聚易诗春秋诸家之説而折衷焉
　　严氏【用父】易説发挥
　　二卷
　　佚
　　陆元辅曰元髙安县尹严用父撰
　　解氏【】易经精蕴
　　佚
　　江西通志解防字求我吉水人
　　解氏【季通】易义
　　佚
　　杨士竒曰元盛时吉水解氏治易有名江乡间而观我求我最着季通其兄弟也此编平正典实惜多阙文
　　韩氏【信同】易经旁注
　　佚
　　闽大纪韩信同字伯循防稽人居宁徳从陈普游姓谱信同宁徳人隠居不仕著书经讲义五百篇又书集解易三礼旁注
　　李氏【公凯】周易句解
　　十卷
　　存
　　卫氏【谦】读易管窥
　　三十卷
　　佚
　　姓谱谦字山甫华亭人尝建义塾以教学者
　　黄虞稷曰元进士号有山
　　吴氏【存】周易传义折衷
　　佚
　　江西通志吴存字仲退鄱阳人宁国路教授
　　朱氏【祖义】周易句解
　　十卷
　　佚
　　卢氏【观】易集图
　　未见
　　黄虞稷曰观字彦达昆山人卢熊之父隠居教授门人私諡曰夷孝先生
　　吴氏【梦炎】补周易集义
　　佚
　　黄虞稷曰歙人后至元中紫阳书院山长典括苍教
　　胡氏【持】周易直解
　　佚
　　彰徳府志胡持武安人元江浙提刑按察使赠礼部尚书祗遹之子官太常博士
　　郭氏【镗】易説
　　佚
　　闽书郭镗字徳基闽县人至元中举遗逸授泉山书院山长迁兴化路教授改吴江州再调兴化学者私諡纯徳先生于四书易皆有述


　　经义考卷四十六
　　钦定四库全书
　　经义考卷四十七
　　翰林院检讨朱彝尊撰
　　易【四十六】
　　黄氏【镇成】周易通义
　　十卷
　　未见【一斋目有】
　　闽书黄镇成字元镇昭武人隠居著书学者号存斋先生至正间筑室城南名南田耕舍部使者相继论荐授江西路儒学提举命下而卒集贤定号曰贞文处士所着有尚书通考周易通义中庸章防
　　陈氏【应润】周易爻变易蕴
　　四卷
　　存
