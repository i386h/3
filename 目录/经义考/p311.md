<!-- { "loadSidebar": true } -->
　　陈振孙曰世传秦火之后河间人顔芝得孝经蔵之以献河间王今十八章是也相承云康成作注而郑志目录不载故先儒并疑之古文有孔安国不行于世刘为作稽疑一篇序所谓刘明安国之本陆澄讥康成之注者也及唐开元中诏议孔郑二家刘知几以为宜行孔废郑诸儒非之卒行郑学按三朝志五代以来孔郑注皆亡周显徳中新罗献别序孝经即郑注者而崇文总目以为咸平中日本僧奝然所献未详孰是世少有其本乾道中熊克子复袁枢机仲得之刻于京口学官而孔不可复见矣王应麟曰郑氏注相承言康成作郑志目录不载通儒皆验其非开元中孝明纂诸説自注以夺二家然尚不知郑氏之为小同
　　按孝经郑注久逸然犹有仅存者经曰仲尼居注云居讲堂也曾子侍注云卑在尊者之侧曰侍先王有至徳要道注云禹三王最先者五帝官天下三王禹始传于殷于殷配天故为孝教之始至徳孝悌也要道礼乐也以显父母注云父母得其显誉也资于事父注云资者人之行也用天之道注云谓春生夏长秋収冬蔵分地之利注云分别五土视其高下若高田宜黍稷下田宜稻麦丘陵阪隰宜种桑栗枣棘是也谨身节用以养父母注云行不为非度财为费什一而出无所复谦其政不严而治注云政不烦苛也先王以敬让而民不争注云若文王敬让于朝虞芮推畔于田则下效之诗云赫赫师尹注云师尹若冡宰之属也不敢遗小国之臣而况于公侯伯子男乎注云昔聘问天子无恙五年一朝郊迎刍禾百车以客礼待之夜设庭燎庭燎者在地曰燎执之曰烛树之门外曰大烛于内曰庭燎五年一巡狩劳来别优侯者候伺伯者长男者任也言思可道注云言中诗书五刑之属三千注云科条三千谓墨劓宫割大辟穿窬盗窃者劓贼伤人者墨男女不以礼交者宫割【阙】　人垣墙开人关者【阙】手杀人者大辟教以孝注云天子事三老兄弟五更天子有争臣七人注云左辅右弼前疑后丞使不危殆光于四海无所不通注云孝悌之至则重译来贡哭不偯注云偯痛声也食防不甘注云礼三年之丧食无盐酸而食粥早一溢米暮一溢米丧不过三年注云再期不肖者企而及之贤者俯而就之陈其簠簋注云方曰簠圆曰簋擗踊哭泣注云啼号竭情也卜其宅兆注云兆卦也为之宗庙以鬼享之注云无遗憾也生民之本尽矣三句注云寻绎天经地义究竟人情也行毕孝成葢自石台注行后学无读郑注者并见亦罕矣故抄撮及之
　　高氏【诱】孝经解
　　佚
　　宋氏【均】孝经皇义
　　七录一卷
　　佚
　　王氏【肃】孝经解
　　隋志一卷
　　佚
　　刘知几曰王肃孝经传首有司马宣王之奏奉诏令诸儒注述孝经以肃説为长
　　衞氏【觊】孝经故
　　一卷
　　佚
　　闻人牟准曰敬侯所著述注解故训及文笔等甚多皆已失坠所注有孝经故
　　章樵曰汉儒注释诗书有故此注释孝经之名恐字误
　　苏氏【林】孝经注
　　七录一卷
　　佚
　　陆徳明曰林字孝友陈留人魏散骑常侍
　　何氏【晏】孝经注
　　七录一卷
　　佚
　　刘氏【邵】孝经古文注
　　七录一卷
　　佚
　　陆徳明曰邵字孔才广平人魏光禄勲一云刘熙
　　孙氏【熙】孝经注
　　唐志一卷
　　佚
　　按阮氏七录有孙氏注孝经一卷释文序录云不详何人当即熙也
　　虞氏【飜】孝经
　　佚
　　王应麟曰孝经序六家异同今考经典序录有孔郑王刘韦五家而无虞飜注隋唐志皆不载
　　韦氏【昭】孝经解讃
　　隋志一卷
　　佚
　　严氏【畯】孝经传
　　佚
　　陆徳明曰吴严畯着孝经传















　　经义考卷二百二十二
　　钦定四库全书
　　经义考卷二百二十三
　　翰林院检讨朱彝尊撰
　　孝经【二】
　　晋元帝孝经传
　　佚
　　元帝序曰天经地义圣人不加原始要终莫逾孝道能使甘泉自涌邻火不焚地出黄金天降神女感通之至良有可称
　　晋孝武帝緫明馆孝经讲义
　　七录一卷
　　佚
　　徐氏【整】孝经嘿注
　　隋志一卷【唐志二卷】
　　佚
　　谢氏【万】集解孝经
　　隋志一卷
　　佚
　　荀氏【朂】集议孝经【唐志作集解】
　　隋志一卷【七录二卷】
　　佚
　　袁氏【敬】仲集议孝经
　　隋志一卷
　　佚
　　隋志晋东阳太守袁敬仲集
　　虞氏【喜】孝经注
　　佚
　　杨氏【】孝经注
　　七录一卷
　　佚
　　陆徳明曰天水人东晋给事中
　　袁氏【宏】孝经注
　　一卷
　　佚
　　陆徳明曰宏字彦伯陈郡人东晋东阳太守
　　虞氏【槃佑】孝经注【或作槃佐】
　　七录一卷
　　佚
　　陆徳明曰字猷高平人东晋处士
　　殷氏【仲文】孝经注
　　七录一卷
　　佚
　　陆徳明曰东郡人东晋东阳太守
　　册府元龟殷叔道为东阳太守
　　车氏【】孝经注【唐志作讲义】
　　七录一卷【唐志四卷】
　　佚
　　晋书字武子南平人辅国将军丹阳尹迁吏部尚书
　　孔氏【光】孝经注
　　七录一卷
　　佚
　　陆徳明曰光字文泰东莞人
　　宋大明中东宫讲义
　　七录一卷
　　佚
　　何氏【约之】大明中皇太子讲义疏
　　唐志一卷
　　佚
　　何氏【承天】孝经注
　　七录一卷
　　佚
　　陆徳明曰东海人宋廷尉卿
　　荀氏【昶】孝经注
　　一卷
　　佚
　　陆徳明曰昶字茂祖颍川人宋中书郎
　　费氏【沈】孝经注
　　七录一卷
　　佚
　　谢氏【稚】孝经图
　　一卷
　　佚
　　张彦逺曰谢稚陈郡阳夏人初为晋司徒主簿入宋为宁朔将军西阳太守
　　右见贞观公私画史
　　齐永明东宫讲义
　　七録一卷
　　佚
　　南齐书永明三年太子于崇政殿讲孝经
　　永明诸王讲义
　　七录一卷
　　佚
　　王氏【载】孝经注
　　七录一卷
　　佚
　　陆徳明曰字彦运齐光禄大夫
　　周氏【颙】孝经义疏
　　佚
　　明氏僧【绍】孝经注
　　七录一卷
　　佚
　　李氏【玉之】孝经义疏
　　七录二卷
　　佚
　　阮孝緖曰齐临沂令李玉之为始兴王讲孝经作义疏二卷亡
　　陆氏【澄】孝经义
　　佚
　　按陆澄孝经义隋唐志经典序录皆不载然在开元所采六家之例故特着之
　　梁武帝孝经义疏
　　隋志十八卷
　　佚
　　梁书武帝纪中大通四年三月侍中领国子博士萧子显上表置制防孝经助教一人生十人専通高祖所释孝经义
　　昭明太子【綂】讲孝经义
　　七录三卷【又一卷】
　　佚
　　梁书昭明太子讲孝经殿中中庶子徐勉祭酒张充执经天监八年九月于夀安殿讲孝经
　　简文帝孝经义疏
　　七录五卷
　　佚
　　孝眀帝【岿】孝经义记
　　佚
　　萧氏【子显】孝经义疏
　　七録一卷
　　佚
　　孝经敬爱义
　　隋志一卷
　　佚
　　隋志梁吏部尚书萧子显撰
　　皇氏【侃】孝经义疏
　　隋志三卷
　　佚
　　严氏【植之】孝经注
　　七録一卷
　　佚
　　南史严植之字孝源建平秭归人五经博士馆在潮沟生徒常百数讲説有区段次第析理分明每当登讲五馆生毕至聴者千余人
　　贺氏【玚】孝经讲义
　　七録一卷
　　佚
　　孝经义疏
　　七录一卷
　　佚
　　陶氏【景】集注孝经
　　七录一卷
　　佚
　　曹氏【思文】孝经注
　　七录一卷
　　佚
　　隋志梁尚书功论郎
　　诸葛氏【循】孝经序
　　七录一卷
　　佚
　　江氏【系之】孝经注
　　七录一卷
　　佚
　　江氏【逊】孝经注
　　七录一卷
　　佚
　　太史氏【叔明】孝经义【唐志作发题】
　　隋志一卷
　　佚
　　册府元龟太史叔明为扬州从事文学撰孝经义又集解论语
　　赵氏【景韶】孝经义疏
　　隋志一卷
　　佚
　　张氏【讥】孝经义
　　八卷
　　佚
　　南史简文在东宫出士林馆发孝经题讥论议徃复甚见嗟赏讥所撰孝经义八卷
　　周氏【王】孝经私记
　　隋志二卷
　　佚
　　沈氏【文阿】孝经义记
　　佚
　　顾氏【越】孝经义疏
　　佚
　　徐氏【孝充】孝经讲疏
　　隋志六卷
　　佚
　　册府元龟徐孝克为散骑常侍入隋为国子博士撰孝经讲疏六卷论语句义五卷
　　张氏【冲】孝经义
　　三卷
　　佚
　　王氏【元规】孝经义记
　　二卷
　　佚
　　熊氏【安生】孝经义
　　一卷
　　佚
　　陈氏【竒】孝经注
　　一卷
　　佚
　　樊氏【深】孝经疑
　　一卷
　　佚
　　乐氏【逊】孝经序论
　　佚
　　何氏【妥】孝经义疏
　　三卷
　　佚
　　刘氏【】古文孝经义疏【隋唐志作述义】
　　隋志五卷
　　佚
　　宇文氏【防】孝经注
　　佚
　　释氏【慧琳】孝经注
　　隋志一卷
　　佚
　　陆徳明曰宋世沙门秦郡人
　　琳着辨正论曰孝经者自庶达帝不易之典从生暨死终始具焉畧十八章孝治居其一揆吏任所奉民胥是赖贯神明厘道风俗先王奉法则乾象着明哲后尊亲则山川表瑞遂有青鹰合节白雉驯飞坟柏春枯潜鱼冬跃行之邦国政令刑于四海用之乡人徳教加于百姓故云孝者始于事亲中于事君终于立身也秦悬吕论一字番成可责蜀【阙】扬言千金更招深怪惟孝经川阜无资功侔造化比重则五岳山轻方深则四海流浅风雨不能乱其波涛处虚未足栖其令誉
　　释氏【慧始】孝经注
　　七録一卷
　　佚
　　释氏【灵裕】孝经义记
　　佚
　　续高僧传灵裕钜鹿曲阳人相州演空寺僧隋大业中卒释孝经义记
　　亡名氏孝经私记【隋志称无名先生】
　　隋志四卷
　　佚
　　孝经义
　　隋志一卷
　　佚
　　孝经
　　七录一卷
　　佚
　　孝经图
　　七录一卷
　　佚
　　孝经孔子图
　　七录二卷
　　佚
　　魏国语孝经
　　隋志一卷
　　佚
　　隋书魏氏迁洛未达华语孝文帝命侯伏侯可悉陵以其言译孝经之旨教于国人谓之国语孝经










　　经义考卷二百二十三
<史部,目录类,经籍之属,经义考>
　　钦定四库全书
　　经义考卷二百二十四
　　翰林院检讨朱彝尊撰
　　孝经【三】
　　唐明皇孝经注【唐志作孝经制旨　别见石经】
　　通考一卷
　　存
