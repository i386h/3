<!-- { "loadSidebar": true } -->
　　呉澄序曰自乐经亡而经之行于世者惟五诗礼易春秋虽不无阙误而不若书经之甚也朱子尝欲作书説弗果门人尝请断书句亦弗果得非读之有所疑而为之不敢易耶订定蔡氏书传仅至百官若帝之初而止他篇文义虽承师授而周书洪范以后浸觉疎脱师説甚明而不用者有焉岂著述未竟而人为增补与抑草藳初成而未及修改与金縢弗辟郑非孔是昭昭也既迷于自择而与朱子诗传文集不相同然谓鸱鸮取卵破巢比武庚之败管蔡及王室则又同于诗传而与上文避居东都之説自相反一简之内而前后抵牾如此何哉召洛二诰朱子之説具在而传不祖袭之故切疑洪范以后殆非蔡氏之手笔也鄱阳董鼎季亨父治圣人之经学朱子之学详稽遗语旁采诸家附于蔡氏各条之左名曰辑录纂注有同有异俱有所裨西伯戡黎其国葢在黎阳之地而非上党壶关之黎武王伐商兵渡孟津必过黎阳先戡黎而后至纣都如齐桓伐楚先溃蔡而遂入楚境也辑录引董铢叔重之问谓呉才老以戡黎为伐纣时事召诰三月甲子周公用书命庶侯甸男邦伯多士篇即其命庶之书也而旧注云多士作于祀洛次年之三月纂注引陈栎夀翁之説以此三月诰商士为周公至洛之年周公居东二説兼存不以蔡之从郑为然也略举一二端则季亨父之有功书经多矣澄于书经亦尝因先儒所疑而推究其所可知徃徃不能悉与旧説合观所辑纂其间乃有与予不异者季亨父笃行信于乡里年六十八而终子真卿来游京师出父书以示嘉其穷经有特见而无党同防阙之弊于是为识其卷末
　　陈栎曰鄱阳深山董公宗蔡氏书传辑朱子语录增诸家注解间以已见发明之
　　江西通志董鼎字季亨德兴人
　　何氏【中】书传补遗
　　十卷
　　佚
　　余氏【芑舒】读蔡传疑
　　一卷
　　佚
　　书传解
　　佚
　　姓谱德兴余芑舒潜心程朱之学着有书传解
　　严氏【瞂】书説
　　佚
　　呉澂曰书经惟后晋增多二十五篇之文明白易晓其先汉伏生所传者则诘屈难读章贡严瞂笃志嗜经博览深探于书有説略述梗槩如金屑花片虽未底浑全然尝鼎一脔已可知矣
　　张氏【仲实】尚书讲义
　　一卷
　　佚
　　牟巘序曰讲学所以明理理之不明而辞之徒费虽多奚以为伏生书仅二十九篇史称秦恭增其家法至百万余言亦既多矣论衡又称説尧典篇目二字十万言但曰若稽古二三万言就其中尤猥多焉度与近世所谓时文大义者复何异班固以为不思多闻阙疑而务碎义逃难便词巧説破坏形体不惟切中当时之病殆若为时文发也乌乎书出屋壁简脱字讹尚难究悉若于分外泛滥牵引重自纒绕辞愈繁理愈失终其身无所见可哀已今为讲説者固当一洗此陋悉从简要求其坦然明白者庶防圣贤之意或得五六不然亦一时文义耳予倩张仲实在江阴时尝为诸生讲尚书其从裒取数【阙】示予异时吾家君高有牟氏章句授业者万人顾予皓首不名一艺甚慙无以发之然深喜其不为游词得讲经之法葢先攷音义名物度数次列诸儒之説辨其是否畅其同异大抵随文直解毫分粒析求其至当而一皆订之以朱子之説朱子虽不立训传其见于他书防于语录者徃徃采用焉如以克明俊德亲九族平章百姓协和万邦合于大学危微精一执中合于中庸善于言圣人矣仲实幼能刻苦力学通于经术徒称其诗文未为深知仲实者夫义理无穷学问亦无穷所当讲者似未止此尚益勉其未至尽毕余义成一家可也孔安国始注尚书其族兄臧贻书规切固不得雷同相私【阙】有称道览者当自得之
　　程氏【龙】书传释疑
　　佚















　　经义考卷八十五
　　钦定四库全书
　　经义考卷八十六
　　翰林院检讨朱彝尊撰
　　书【十五】
　　许氏【谦】读书丛説
　　六卷
　　存
　　黄溍曰先生书説时有与蔡氏不能尽合者要归于是而已
　　谦自序曰自尧至襄王六十五君尧元年至襄二十八年歴年一千七百三十四而惟十八君之世有书以亡书攷之亦惟沃丁太戊仲丁河亶甲祖乙五君之世有书十篇耳自此二十三君之外其余岂无出号令纪政事之言葢皆孔子所芟夷者纬书谓孔子求帝魁之书迄于秦穆凡三千二百四十篇虽其言未必实然有书者不止二十三君则明矣愚尝谓圣人欲纳天下于善无他道焉惟示之观戒而已故孔子于春秋严其褒贬之辞使人知所惧于书独存其善使人知所法是故春秋之贬辞多而褒甚寡书则全去其不善独存其善也虽桀纣管蔡之事犹存于篇葢有圣人诛鉏其暴虐消弭其祸乱独取乎汤武周公之作为非欲徒纪其不善也至于羿浞之簒夏幽厉之灭周畧不及之观此则圣人之心可见矣张枢序曰孔安国始为书传辞义简质至唐孔頴达撰正义以推衍之其后书説浸广见于著录者数十百家间有所明而其大要卒不能出夫二家之説焉朱子为经于书属之门人蔡氏固尝质疑问难然非若易诗之有全书也本朝设科取士并绌众説而专用古注书蔡氏犹以朱子故也蔡氏之説或有未备仁山先生文安金公于书表注通鉴前编引书语中既剖晰而着明之矣先生受学之久闻义之防独患是经之传出于朱子之门人茍一毫之不尽则学者无所折乃研精覃思博求其説为之圗説以示学者使人人易知焉丛説中所引传疏诸家之説或采掇其词而易置其次不必尽如旧也葢皆有所裁定而毕致其意非徒随文援引而已虽其説之时少异于蔡氏而异者所以为同也先生尝诵金先生之言曰在吾言之则为忠臣在人言之则为谗贼要归于是而已岂不信哉至正六年门人南台监察御史白野普花帖睦尔与其僚大梁杨公惠移浙东亷访使锓版以传于是先生所着诗名物钞八篇四书丛説十二篇与读书丛説皆刋行先生不幸无位退而求之于经不为新竒不求近名卒以救徃説之偏得圣人之意而防夫大中之归既没而其言立其施于人者溥矣
　　俞实序曰私以求圣人之意求之愈深而失之愈远言之愈广而袭之愈晦此世士之为经者之所同病也先生不幸无位退而求之于经不为新竒不为近名卒以救徃説之偏得圣人之意而会夫大中之归既没而其言立其施于人者溥矣宜其为士所宗为时所尚考行易名而令闻长世也先生金华人其讳字世系言行本末具今翰林直学士乌阳黄公溍所为墓序志铭兹不述
　　俞氏【元爕】尚书集传
　　十卷
　　未见
　　或问
　　二卷
　　未见
　　黄虞稷曰元爕居于呉其卒也虞集铭之
　　张景春曰元爕字邦亮其先建宁人徙长洲通蔡氏传博采羣説着集传十卷或问二卷
　　呉氏【莱】尚书标説
　　六卷
　　未见
　　元氏【明善】尚书节文
　　佚
　　陆元辅曰元明善复初以太子文学事文宗于东宫陞翰林直学士译尚书节文以进每奏一篇必称善
　　王氏【充耘】读书管见
　　二卷
　　存
　　亡名子序曰书有管见曷为而作也耕野王先生考订蔡传而志其所见也先生当前代科目鼎盛时用书经登二甲进士第授承务郎同知永新州事先生弃官养母著书授徒益潜心是经自微辞奥防名物训诂以至山川疆理靡不究竟辨析必公是之从而不茍为臆説阿附其用功精深造诣微密岂徒专门名家党同伐异者之为哉此其能为蔡氏之忠臣不啻苏黄门古史之有功于子长也先生易箦之际书其卷端曰凡为吾徒者须人录一编以的本付吾儿其惓惓遗后之意为何如耶先生没未防而元纲板荡山棚搆孽世家藏书悉遭焚荡是编赖先生从子光荐密置诸复壁中仅免于燬乃以别本订其讹缺以付先生之子吉光荐其可谓善学先生之学而不失其本者矣先生于四书别有管见若干卷多所发明而不获与是编俱存惜哉
　　梅鹗曰此书得之西臯王氏写者甚草草而其末尤甚当时恐失其真辄以纸临写一本而以意正若干字畧可读吁惜吾生之晚不得枢衣于耕埜之堂也黄虞稷曰充耘字与耕吉水人登元綂甲戌进士授永州同知以母老弃官归着是书外有四书经疑贯通失传
　　书义主意
　　六卷
　　存
　　刘景文序曰四代之书蔡氏训诂深得于朱子心传之妙宜今日科举之所尚也王君与耕以是经拾巍科愚尝购求得其经义主意语虽不离乎传注之中而实有得乎传注之外又可谓能发蔡氏之所未言者欤是编辑作义要诀于其前附羣英书于其后学者茍先熟乎经传因是推广而讲明之则于二帝三王之道自有以得其蕴矣学优而仕其于致君泽民岂小补哉不敢私秘用刻诸梓以广其传云峕至正戊子七月既望
　　书义矜式
　　六卷
　　存
　　张云章曰宋熙宁四年王安石始更科举法罢诗赋以经义论防试士士各占法一经此经义之始其格律有破题接题小讲谓之冐子冐子后入官题官题下有原题有大讲有余意亦曰从讲又有原经亦曰考经有结尾承袭既久冗长繁复可厌则不尽拘格律然大槩有冐题原题讲题结题此经义定式也充耘主张题意率本功令而又自为经义名曰矜式存此犹见当时体制充耘名进士是编之出操觚家讵不奉为鸿宝哉今虽流传于后孰取而寓目焉
　　李氏【天篪】书经疏
　　佚
　　江西通志李天篪吉水人得刘静修道学之传
　　陈氏【悦道】书义断法
　　六卷
　　存
　　张云章曰此亦科举书以其流传久存之后附作义要诀新安倪士毅所辑也
　　王氏【天与】尚书纂传
　　四十六卷
　　存
　　天与自序曰愚少从师取友读尚书审问明辨亦既有年追惟百篇之义由伏生传二孔注疏暨数百家解释富矣晦庵先生于易于诗皆有训传独于书晚年属之蔡九峯二典禹谟亲所订定其贡举私议则曰诸经皆以注疏为本书则兼取刘王苏程杨晁叶吴韩吕其与门人答问则如林如史如曾如李如陈各取其长西山先生读书记纂三十余篇大学衍义讲数十余条愚尝稽首敬叹曰古今传书者之是非至晦庵先生而遂定晦庵先生折传书者之是非至西山先生而愈明学者不于二先生乎据将焉据乃本二先生遗意作尚书纂传其条例则先二孔氏説者崇古也有未当则引诸家説平之有未偹则引诸家説足之説俱通者并存之间或以臆见按之大要期与二先生合而已愚亦安敢以私意见去取哉且愚之编此特示儿振耳积日累月而编始就就矣未敢自安乙亥冬防是编偕振求是正于集斋彭先生先生首肻增广校定凡若干条徃复究竟十四五载且怂恿流布以与四方同志共切磋之先生以是经擢巍科视富贵如浮云不鄙末学是讲是迪使帝王遗书昭如日月愚父子之幸也晦庵西山二先生所望于后来者其庶防乎庸是俾振锓之梓云刘坦序云梅浦王君立大书纂传成集斋先生为之序而又俾余赘一语余于立大十年以长居相邻世相好也梅浦籍籍有声塲屋一时从之游者膏残馥賸无不意满而猿臂数竒众犹以晚器目之梅浦于是息意科举之学研精覃思博采详説纂为此书勤亦至矣向使业举子时龙跃虎变未必有暇著述由今而观发百篇之奥蕴集四百氏之大成私淑诸人垂训来世其视夫收科膴仕甘与草木俱腐者又孰为得失也近有善评紫阳谓其山林之日长学问之功深辄借斯言挂名传末若其传中大义数十微显阐幽有先儒所未到览者宜自得之
