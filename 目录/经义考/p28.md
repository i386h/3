<!-- { "loadSidebar": true } -->
　　陈仁子序曰九师兴而易道微易之微岂专九师咎哉彖翼而下旁薄深广留七分者亡几田丁施费脉脉师授俾勿坠龙龟图书或左用之而不悟京房守纬数其失也泥韩康伯谈名理其失也浮二千年间易道伥伥如雾行述而不论河汾犹难之厯越五闰真人御宇王泽萃钟异人间出希夷抉羲画而成于邵濓溪泄周经而融于程以至滙为汉上而尚变演为考亭而尚占支析为合沙而尚象三圣蕴剖抉靡遗而读者了然如生三代之世晚得温公易説一编视诸老犹最通畅今流传人间世藳虽未完其论太极隂阳之道乾坤律吕之交正而不颇明而不凿猎猎与濓洛贯穿中间分刚柔中正配四时微疑未安学者宜心防尔易之作圣人吉凶与民同患之书也非隠奥艰深而难见也谈易而病其隠且艰非深易者也参习是编易道庻其明乎
　　吕氏【大防】周易古经
　　通考二卷【书录解题十卷】
　　存
　　大防自序曰周易古经者彖象所以解经始各为一书王弼专治彖象以为注乃分缀卦爻之下学者于是不见完经而彖象辞次第贯穿之意亦缺然不属予因案古文而正之凡经二篇彖象系辞各二篇文言説卦序卦杂卦一篇总一十有二篇
　　晁公武曰吕大防字微仲京兆蓝田人皇祐初中进士哲宗即位召知制诰翰林学士拜尚书左仆射兼门下侍郎绍圣初谪授舒州团练副使循州安置未逾岭卒古经凡十二篇别无解释
　　尤袤与吴仁杰书曰顷得吕东莱所定古易一编朱元晦为之跋尝以板行乃与左右所刋吕汲公古经无毫髪异而东莱不及防仲尝编此书岂偶然同耶陈振孙曰吕大防微仲所录上下经并録爻辞彖象随经分上下为六卷上下系二卷文言説卦各一卷胡一桂曰古易之乱肇自费直继以郑而成于王弼古易之复始自元丰汲郡吕微仲嵩山晁以道继之最后东莱先生又为之更定实与微仲本暗合而东莱不及微仲尝编此盖偶未之见也
　　董真卿曰吕氏周易古经上经第一下经第二上彖第三下彖第四上象第五下象第六系辞上第七系辞下第八文言第九説卦第十序卦第十一杂卦第十二其所次序本末并与东莱定本同但东莱只分上经下经而无第一第二字又东莱称彖上传第一至杂卦传第十小有不同尔
　　王氏【岩叟】易传
　　佚
　　东都事畧岩叟字彦霖大名清平人举明经元丰末为监察御史元祐六年拜枢密直学士佥书枢密院事七年罢为端明殿学士卒赠正议大夫绍圣中坐元祐党追贬雷州别驾
　　鲜于氏【侁】周易圣断
　　宋志七卷
　　佚
　　东都事畧侁字子骏阆州人举进士第元祐初拜左谏议大夫以请外除集贤殿修撰知陈州卒
　　晁公武曰鲜于子骏景祐中登进士乙科元祐中仕至谏议大夫是书本之王弼刘牧而时辨其非且云众言淆乱折诸圣故名其篇曰圣断
　　陈振孙曰其书本于王弼刘牧而时辨其非又乾坤二卦不解爻象欲学者观彖象文言而自得之魏了翁曰鲜于子骏裕陵称其文学司马文正公称其政事苏文忠公称其文章泰山孙先生称其经术其为人大畧可概矣
　　孙氏【觉】易传
　　佚
　　游酢序曰易之为书该括万有而以一言蔽之则顺性命而已隂阳之有消长刚柔之有进退仁义之有隆污三极之道皆原于易而防于理其所遭者时也其所托者义也其所致者用也知斯三者而天下之理得矣斯理也仰则着于天文俯则形于地理中则隠于人心而民之迷日久不能以自得也防行于利害之域而莫知所尚圣人有忧之此易之所为作也伏羲象之而八卦成文王重之而六爻具周公系之辞仲尼训其义自伏羲至于仲尼则易之书不遗余防矣盖将领天下于中正之涂而要于时措之宜也居则观象而玩辞动则观变而玩占以研心则虑精以应物则事举天且助之人且与之而何凶咎之有故曰是兴神物以前民用又曰因贰以济民行此四君子之用心也孙公莘老少而好易常以是行已亦以是立朝或进或退或语或黙或从或违皆占于易而后行也晚而成书辞约而防明义直而事核又将于学者共之盖亦先圣之所期岂徒为章句以自名家而已此先生传易之意也学者宜以是观之晁公武曰高邮孙觉字莘老元丰末自秘书少监除右谏议大夫元祐初迁给事中吏部侍郎莘老素与王介甫善后为谏官论新法遂絶
　　邹氏【浩】易解
　　佚
　　毘陵人品记邹浩字志完晋陵人登元丰进士頴昌教授元祐中擢右正言以谏立刘后忤防覊管新州大观初召还迁左司谏进中书舍人迁吏部侍郎以寳谟阁待制知江寜府再谪衡州别驾寻窜昭州五年始归以疾卒高宗即位赠寳文阁直学士
　　浩自序曰余元祐中为太学博士讲易讲未终篇俄以罪去然易之大防盖尝潜心矣后十年崇宁二年窜处昭州因以循省余隙北面于易而承教焉始也怳若三圣亲以指授然而犹有易也中也卦爻象数一念氷释然而犹有易也终也在天而天在地而地在人而人在物而物不知何者非易耶不知何者是易耶索之而不得也简之而不得也然则昔之作易者其谁乎今之学易者其谁乎不知谁之所以谁者又其谁乎不得已而喙鸣焉盖作易者以忧患兴而学易者以忧患入也作易者以忧患兴经着之矣学易者以忧患入未有过于孔子者故曰吾再逐于鲁伐木于宋削迹于卫穷于周围于陈蔡之间亲戚益踈徒友益散其所以韦编三絶是乃易之所不得遯也五十而学易有易可学也七十而从心所欲不逾矩则不可为典要惟变所适矣孔子易也易孔子也孔子与易虽大智迷矣予未得为孔子徒也然自元祐以来黜于襄州窜于新州又窜于永州昭州亲老不得养兄弟妻子离散举夫言罪戾者必归焉行年四十有五又适近于孔子言加我数年之时也孔子于是时前言学易予以是时愿学焉幸而得之以进于学则所谓可以无大过者尚窃庻几焉不瞠若乎其后也庄子曰果有言邪其未尝有言耶予既以夫未尝有言者容声于笔端矣于是又为之序
　　苏氏【轼】易传
　　宋志九卷【通考十一卷】
　　存
　　东都事畧苏轼字子瞻眉山人试礼部第二中甲科除大理评事佥书凤翔判官召试秘阁直史舘判官诰院通判杭州徙知密州徐州湖州言者摭轼诗谓之讪上坐贬黄州团练副使安置徙汝州哲宗即位起知登州召为礼部郎中除起居舍人迁中书舍人寻迁翰林学士兼侍读以龙图阁学士知杭州召为翰林学士承防兼侍读复请外以龙图阁学士知頴州徙扬州俄以兵部尚书召还兼侍读寻迁端明翰林侍读二学士守礼部尚书绍圣初落职知英州又以寜逺军节度副使惠州安置贬琼州别驾昌化军安置徽宗即位移亷州改舒州团练副使徙永州未几提举玉局观寻致仕卒父洵晚读易作易传未究疾革命轼述其志卒以成书复作论语説最后居海南作书传三书既成抚而叹曰后有君子当知我矣苏籀记其祖辙遗书曰公言先曽祖晚岁读易玩其爻象得其刚柔逺近喜怒逆顺之情以观其辞皆迎刃而解作易传未完疾革命二公述其志东坡受命卒以成书初二公少年皆读易为之解説各仕他邦既而东坡独得文王伏羲超然之志公乃送所解于坡今防卦犹是公解
　　晁公武曰东坡自言其学出于父洵且谓卦不可爻别而观之其论卦必先求其所齐之端则六爻之义未有不贯者未尝凿而通之也
　　陆游曰苏氏易传方禁苏氏学故谓之毘陵先生冯椅曰苏洵作传未竟命轼卒其业朱子有辨苏氏易即此书也
　　胡一桂曰晁以道问东坡曰先生易传当传万世曰尚恨其不知数学耳东坡亦可谓不自欺者矣
　　苏氏【辙】易説
　　三篇
　　存
　　宋史苏辙字子由与兄轼同登进士科又同防制举又代轼为翰林学士寻擢吏部尚书使契丹还为御史中丞拜尚书右丞进门下侍郎哲宗朝落职知汝州再知袁州责筠州居住又责化州别驾雷州安置移循州徙永州岳州崇寜中致仕筑室于许号頴濵遗老政和二年卒追复端明殿学士淳熙中諡文定













　　经义考卷十九
　　钦定四库全书
　　经义考卷二十
　　翰林院检讨朱彞尊撰
　　易【十九】
　　程氏【頥】易传
　　通考十卷【宋志传九卷系辞解一卷】
　　存
　　东都事畧頥字正叔以经术为诸儒倡哲宗即位司马光吕公着上其行事于朝授汝州团练推官西京国子监教授頥力辞又以为秘书郎召至京师除崇政殿説书罢职监西京国子监父丧服除寻以直秘阁判西京国子监主管崇福宫绍圣中党论兴頥坐贬官涪州安置元符末放还崇寜初复判西京国子监屏居伊阙山数年卒年七十五学者尊之称为伊川先生有易传六卷诸经解説未成编者附于集程子自序曰易变易也随时变易以从道也其为书也广大悉备将以顺性命之理通幽明之故尽事物之情而示开物成务之道也圣人之忧患后世可谓至矣去古虽逺遗经尚存然而前儒失意以传言后学诵言而忘味自秦而后盖无传矣予生千载之后悼斯文之湮晦将俾后人沿流而求源此传所以作也易有圣人之道四焉以言者尚其辞以动者尚其变以制器者尚其象以卜筮者尚其占吉凶消长之理进退存亡之道备于辞推辞考卦可以知变象与占在其中矣君子居则观其象而玩其辞动则观其变而玩其占得于辞不逹其意者有矣未有不得于辞而能通其意者也至微者理也至著者象也体用一源显微无间观防通以行其典礼则辞无所不备故善学者求言必自近易于近者非知言者也予所传者辞也由辞以得其意则在乎人矣
　　尹焞曰先生平生用意惟在易传求先生之学观此足矣
　　杨时跋曰伊川先生着易传方草具未及成书而先生得疾将啓手足以其书授门人张绎未几绎卒故其书散亡学者所传无善本政和之初予友谢显道得其书于京师示予错乱重复几不可读东归待次毘陵乃始校定去其重复逾年而始完先生道学足为世师而于易尤尽心焉其微辞妙防盖有书不能传者恨得其书晚不及亲受防训其谬误有疑而未逹者姑存之以俟知者不敢辄加损也然学者得其书得其意忘言可尔
　　晁公武曰朱震言頥之学出于周惇頥惇頥得之穆修亦本于陈与邵雍之学本同然考正叔之解不及象数颇与胡翼之相类景迂云胡武平周茂叔同师润州鹤林寺僧夀涯其后武平传其学于家茂叔则授二程与震之言不同
　　陈造曰程氏之学与苏氏角立通儒硕士不可偏废多所发明
　　吕祖谦跋曰伊川先生遗言见于世者独易传为成书传摹浸舛失其本真学者病之某旧所藏本出尹和靖先生家标注皆和靖亲笔近复得新安朱元晦所订讐校精甚遂合尹氏朱氏书与一二同志手自叅定其同异两存之以待知者既又从小学家是正其文字虽未敢谓无遗憾视诸本亦或庻几焉防稽周汝能尧夫鄮山楼锷景山方职教东阳廼取刋诸学宫　又曰程氏易传理到语精平易的当立言无毫发遗憾
　　冯当可曰王辅嗣蔽于虚无而易于人事疏伊川专于治乱而易与天道逺　又曰近有伊川然后易与世故通而王氏之説为可废然伊川徃徃舍画求易故时有不合又不防通一卦之体以观其全每求之爻辞离散之间故其误十犹五六
　　陈振孙曰伊川止解六十四卦不解大传而以序卦分置诸卦之首唐李鼎祚集解亦然
