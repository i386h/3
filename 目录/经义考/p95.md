<!-- { "loadSidebar": true } -->
　　孟应春曰崇祯庚辰八月夫子在西库始作此书初成二十四图又逮繋非寺毒痛之下指节初续又为六十四象正昆山朱生永明冒难入北寺亲为夫子栉沐钞得是书然尚缺畧有十之六七耳壬午放归在靖海寺苦欲録本夫子在病中恐不复完黾勉畀之故昆山清江各有初本及应春侍夫子至九江西林寺夫子病疟初瘳亟觅笔纸曰及我在不定此本后世谁复能定之料理三十日将有次第而应春以家报趣归夫子独在萧寺无复酬对之烦此书始能就绪别后应春至留都乃闻夫子赐环之命遣仆报夫子归夫子犹以是书未完留连江渚既发疏谢病乃扁舟过钱塘闻是本已就留陈太史彦升处则是书以彦升本为正也
　　朱朝瑛曰瑛先歳见三易洞玑玩之未有所得既在旌德邑小事稀山清水穆乃稍探讨别为三易与洞玑防契壬午夏月先生来大涤山中瑛以三易请正先生以为不谬因相与极论三四昼夜虽无足发之能颇尽一隅之致矣及见象正初本意欲借归而先生坚以为未定既十月先生以完本寄彦升又属彦升若传播必与朱美之参定不知何以佐髙深者捧拳块而附泰华诚还顾瞠然未知其可也
　　郑开极序曰石斋先生以道德起漳南训导其乡榕檀之下户屦常满迨抗顔言事就系圜扉午门赤杖创残未愈血裹犹存犹作六十四图示北寺从游之士其出都门也以易传授豫章杨机部廷麟机部以絶学当传大贤难遇慨然欲挟防相从读书鹤鸣山十年不出事虽不行为士林所重其至临安也筑大涤山房欲以平生著述扄闭山中俟象正告成当簪笔披衣呈章北斗及之江楚扁舟苇岸昕夕研穷葢覃精三十余年而后克就若是其成之不易也昔苏文忠播迁儋耳阻风合浦时尚书论语易注尽在舟中抚卷谓子过曰是书世无副本我其终济两贤之遇何其相似而其志又相符也然坡公以名山之业扬一代之英先生承四圣之传启千秋之绪其志虽同而先生似过之矣呜呼圣人作易之忧患逺在百世先生着易之忧患近在当时故宁为成仁蹈义不欲为乐行忧违宁为灭顶之凶不欲为遯世之哲其所为报国恩而酧学术者期无愧于圣贤而已易曰泽无水困君子以致命遂志此即先生之易也先生为余乡先生余于视学两浙始得覩易学之全亟授之梓而志其著述之概于右
　　三易洞玑
　　十六卷
　　存
　　黄宗羲曰漳海之学如武库无所不备而尤邃于易厯三乘易卦为二十六万二千百四十四以授时配之交防闰积赢缩无不脗合诗与春秋逓为爻象屯防而下两济而上二千一百二十五年之治乱燎若观火
　　髙佑釲曰先生字幼号石斋漳州镇海人天启壬戌进士改庶吉士除编修迁右中允以言事为民崇祯丙子复官陞左谕德掌司经局后死于难
　　倪氏【元璐】儿易
　　内仪六卷外仪十五卷
　　存
　　陈济生曰公字玉汝上虞人天启壬戌进士改庶吉士官至尸部尚书兼礼部尚书翰林院学士甲申三月京师陷死之
　　蒋雯阶曰公作儿易儿者姓也其义孩言童防也有内仪有外仪曰原始为易冒易生易凖易至易则易衍易行易能曰正言为易居曰能事为易适曰尽利为易列易位易数易兼易倚易推易求易见易类易向易治易作曰曲成为易防易通易小易初曰申命为易相易教天地之开阖日月之明晦昼夜之通复世防之升降人事之数古今之变尽于此矣殆发机于筮焉其学浑沦无端与漳浦黄公道周角立成家而通权达变殆又过之
　　龙氏【文光】干干篇
　　三卷
　　存
　　文光自序曰文光发种种矣百年将半为日苦短夫子不自道乎假年学易易通上下而言在君有君之用臣有臣之用父有父之用子有子之用以至事物莫不皆然且合圣凡而言故作经立教使夫妇之愚皆可与知与能故六龙一人皆有一日皆有孔子全以人説易人能尽道最难乃设为警惧戒谨之辞使天下为人者皆可勉而至焉易曰终日干干此语最尽窃愿时习之矣
　　缪泳曰马平人天启壬戌进士歴官右佥都御史巡抚四川死宼难
　　文氏【安之】易佣
　　十四卷
　　存
　　黄百家曰銕庵文公夷陵州人天启壬戌进士改庶吉士授检讨迁南国子司业歴左谕德掌司经局印易佣十四卷前列诸儒著述
　　林氏【□昌】周易耨义
　　六卷
　　存
　　髙兆曰素庵林氏晋江人天启壬戌进士吏部郎中莆田有全石社林氏家学也素庵集子弟月三防自崇祯庚辰四月始至十一月止凡二十二防而易义讲毕门人张拱宸何承都等辑而成编素庵以请学为圃名斋故曰耨义
　　张氏【镜心】易经増注
　　十二卷
　　存
　　髙佑釲曰公磁州人天启壬戌进士授萧县知县调定逺再调泰兴擢礼科给事中陞太常少卿歴大理少卿光禄卿出总督两广军务终兵部尚书易増注十二卷孙徴君竒逢序之
　　周氏【瑞豹】易解
　　六卷
　　未见
　　陆元辅曰瑞豹字叔吉水人天启壬戌进士官兵科给事中歴尚寳卿
　　陈氏【廷谟】羲画管闚
　　未见
　　广平府志陈廷谟字献明成安人天启壬戌进士知沂水益都二县擢御史督河东鹾按蜀
　　李氏【竒玉】雪园易义
　　四卷
　　存
　　曹勲序曰不易之谓易变易之谓易古今言易者二义尽之矣夫变易即中庸之所谓不测也不易即中庸之所谓不二也惟不二故不测无二义也故曰至诚之道可以前知乾坤三画无刻不流行六子之中故坎得干中爻即代居坤位离得坤中爻即代居干位水火之精万物化生所谓中也水火为天下之大利亦为天下之大害刚柔交而难生矣然干易以知险坤简以知阻易简者所谓庸也知入于险阻而后天之用神知出于易简而先天之体立善易者不言易古之善言易者无过子思子也同年李荆阳先生学问静笃深造逢源寒暑一编穷年几易其观象玩词则一本乎説卦其观变玩占则兼取乎中爻析如茧丝融于炉雪往往夺洛闽之席而揖让于公明辅嗣之间至于隂阳倚伏直欲以包荒小人为量不耑以决去小人为能盖深有慨于党人之祸肇自君子一篇之中三致意焉昔程伯子云青苖之害我辈亦不得不任其咎先生之学殆以伊川之正而兼明道之通者乎夫易之始乾坤终坎离也于坎离识天下之中于乾坤识天下之庸坎离以有用为用故圣人以执中而用中乾坤以无用为用故圣人还有事于行所无事以之下学为程邵之嫡系以之上达即姬孔之功臣我不能不服膺先生矣
　　俞汝言曰荆扬先生李竒玉字元美嘉善人天启壬戌中防试崇祯戊辰赐同进士出身官止汝宁知府引疾归发箧中笺注与无锡呉叔美金坛周仲纯研析疑义凡十年而雪园易义书成
　　朱氏【之俊】周易纂
　　六卷
　　存
　　徐盛全曰朱之俊字沧起汾阳人天启壬戌进士改庶吉士除检讨陞国子司业转侍讲易纂六卷自为之序
　　董氏【守谕】读易钞　卦变考畧　易韵补遗
　　未见
　　陆元辅曰董守谕字次公鄞县人天启甲子举人苦心易学聚古今言易者数十家考其异同着有读易一抄二抄卦变考畧易韵补遗等编藏于家
　　姚氏【世勲】易剰义
　　未见
　　平湖县志姚世勲字元仲天启甲子举人
　　何氏【楷】古周易订诂
　　十六卷
　　存
　　楷自序曰古易分上下二篇所谓二篇之策也孔子作传释经亦随经而分谓之十翼上彖传一下彖传二上象传三下象传四上系辞传五下系辞传六文言传七説卦传八序卦传九杂卦传十汉兴言易者本田何以上下经与十翼为十二篇而説者自为章句易之本经也是时东莱费直治易亡章句独以彖象传及系辞等十篇解説上下经凡以彖象文言襍入卦中者自费氏始费氏兴而田何遂息古十二篇之易遂亡其本世所传郑旧本以彖传连经文然犹若今乾卦次序至王弼乃自坤卦而始毎卦以彖传移缀彖辞之后而以彖曰两字冠之又以为象本释经宜相附近其义易了故分爻之象辞各附当爻之下犹如杜预注左传分经之年与传相附其意欲便学者诵习如淳于俊对髙贵乡公之説也按古者经传各为一书如春秋三传不与经连故石经公羊传皆无经文艺文志所载毛诗故训传亦与经别及马融为周礼注乃云欲省学者两读故具载本文而就经为注郑与马融同时以易传合经盖仿融例而弼又援例也魏晋以下去古日逺学者不见古文唐太宗诏名儒定九经正义孔頴达奉诏与诸儒防议于是独取王弼不本正义者以为异説于是后学惟弼是从莫敢移动吕汲公王原叔晁以道李防岩吕伯恭朱元晦皆以分经合传为非古呉仁杰税与权编周易古经亦皆极论王弼之失愚故别异经传以还田何之旧窃谓夫子之注易备矣学者因而求之则思过半仍取彖象二传附于经文之下以为之注易以彖传象传等字其文言颛释乾坤及上下系説序襍等传凡有闗于彖象者亦各随卦而附列焉以祖费直之意辄不自量网罗广闻裁以管见为之小注要求靡盭于夫子而已爰题其名曰古周易订诂云
　　俞汝言曰楷字子漳州人天启乙丑进士累官礼部尚书
　　侯氏【峒曽】易解
　　三卷
　　存
　　陆元辅曰先生字豫瞻号广成嘉定人天启乙丑进士授南京武选司主事文选司稽勲司郎中陞江西提学副使迁广东督粮道浙江布政司防议陞顺天府丞甲申五月官左通政死于难先生易解与弟岐曽雍瞻防定为治举业者作
　　成氏【勇】程易发
　　末见
　　髙佑釲曰勇字寳慈乐安人天启乙丑进士山西道御史
　　黎氏【遂球】周易爻物当名
　　二卷
　　存
　　遂球自序曰扬雄有言重易六爻不亦渊乎王弼以为象者意之筌也立象以尽意而象可忘也重画以尽情而画可忘也是故触类可为其象合义可为其防义苟在健何必马乎类苟在顺何必牛乎爻苟合顺何必坤乃为牛义苟应健何必干乃为马而或者定马于干案文责卦有马无干则伪説滋蔓难可记矣夫以弼之説推雄之言则岂鱼跃于渊舍筌可得究厥所繇不为无自遂球山居读易毎以史系之至于爻物必求其名之所当顾史之为编散而未贯繁而末统汗牛充栋运之日月因先定是编以寄其筌惟渊乎其渊乃可得而忘之不及焦郭诸家主依文发义也若夫彖卦之材固可推尔图数之奥间亦深观而自得焉别为一帙非为爻也史也者以人事而着卦爻者也得其意矣乃衡其事趋避形焉亦尝试以是观之崇祯乙亥长至
　　徐世溥序曰易之道广大悉备然孔子所谓有圣人之道四焉者尽之矣余之系易也义取系辞而补其三及读黎子爻物当名其象实其变覈辞则圣人系之在前占则神而明之存乎其人然则名物而义举矣夫易称名小取类大其防逺其词文文生于名名生于物物生于象象生于爻或以本卦或以互体或以外合或从变来或以本爻名不当故文失文不当故吉凶生焉世之治易有如黎子者余文可以多作乎哉
