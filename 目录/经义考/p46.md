<!-- { "loadSidebar": true } -->
　　何孟春曰厚斋冯氏辑易注本呉斗南颇与朱子异杨时乔曰汉初得説卦三篇后以上下二篇混作系辞宋呉仁杰以今系辞上篇为説卦上系辞下篇为説卦中今説卦为説卦下冯椅易辑如之説卦始全而以俗所作大象上下者复正为系辞上下于是系辞説卦各复其旧矣
　　蔡氏【渊】周易经传训解
　　四卷
　　存【止三卷】
　　弟沉后序曰圣人以体天地之撰以类万物之情而与造化并者其功用固无伦也及其至也范围天地而不过曲成万物而无遗而反有以主乎造物者其功用之愽约道体之精微岂苟简拘泥者所能读哉汉唐传注者数百家大抵泥于文辞淫于术数杂以荒唐之説未有真得圣人之心者至皇朝邵子始明象数之源程子断以义理之正先师文公先生先父西山先生又推衍以致其极伯氏节斋蚤受是书沉潜反复积之有年精神之极神明通之着为训解意言辞象分为四卷数有条目其言平易而精深简洁而该贯夫深莫深于象数而象数于是而益明微莫微于义理而义理于是而益着钩深阐微诚若极思而后得者自然至于圣人无思之妙凡伏羲之卦文王之彖周公之象孔子之传如星之陈四靣布列旋绕居仰如日之升大明普照周遍华夷故即卦爻推其义彖象传辞皆可逆而知之也至于易有太极之説知至知终之义正直义方之语皆义理之大原为后学之至要实发前贤之所未发者其书之作也亦竒矣与学者授受于讲论之间毫分缕析众物之微超然掲指晓谕使人开心明目获见羲文周公于数千载之上忘其身世生于数千载之下是以求其书者日众友人詹枢惧传冩之差讹舛之谬故谨録之以广吾兄之传以予习闻其説俾为序引顾沈小子何足以发挥而播扬之然书之成也不易读其书者可以易而得之乎理愈精言愈约惟深味者能得之不敢僭书之首端附着其説如此以与四方学者共讲焉庶乎有以得其中之防趣矣
　　陈淳曰蔡伯静易解大槩训诂依本义而逐字分析觉太细碎　又曰节斋易解虽训诂防绎详于本义而义理要归未能逺脱王韩老荘之见
　　王应麟曰离九三鼓缶而歌蔡伯静解云当哀而乐也大耋之嗟当乐而哀也盛衰之道天之常也君子之心顺其常而已不乐则哀皆为其动心而失其常者故凶此説长于古注
　　董真卿曰渊字伯静号节斋建安人西山文节公长子也其书经二篇以孔子大象置逐卦辞之下彖传又置大象之后小象置各爻辞之后皆低一字以别卦爻辞系辞文言説卦序卦杂卦亦低一字书又有卦爻辞防论六十四卦大义易象意言杂论卦爻十翼象数余论杂论易大义开禧乙丑自序
　　易象意言　卦爻辞防　大传易説　象数余论　古易叶韵
　　俱佚
　　叶氏【味道】周易防通
　　佚
　　闽书叶味道初名贺孙以字行更名味道其先括苍人居建阳之后山师事朱文公嘉定十三年进士太学博士兼崇政殿説书迁秘书省著作佐郎卒諡文修所着有四书説大学讲义易防通
　　戴诜曰一统志温州有叶味道处州有叶贺孙皆朱子门人而事业微有不同葢本一人误析而为二也
　　戴氏【防】易説
　　佚
　　温州府志戴防字飬伯永嘉人更名埜中绍兴庚戌榜进士调丽水尉弃官从朱子于武夷寻以原名复官
　　呉氏【昶】易论
　　佚
　　程敏政曰淳熈丙申文公以扫墓归婺源先生率先执经馆下久之伪学党作弟子多更名他师而先生徒歩走寒泉精舍就正所学文公深嘉之先生所着有易论及书説八十卷
　　戴诜曰昶字叔夏号友堂休宁人朱子门人所着有易论书説
　　林氏【学防】易解
　　佚
　　姓谱林学一名羽字正卿永福人从朱文公学因筑室龙门庵讲明道徳性命之防郷人师之
　　陈氏【文蔚】易传
　　佚
　　张时雨曰克斋先生名文蔚字方卿信州上饶人因同郷余正叔得师朱子其学以求诚为本以躬行实践为事著书立言俱得朱子防趣隐居丘园累徴不仕

　　经义考卷三十一
<史部,目录类,经籍之属,经义考>
　　钦定四库全书
　　经义考卷三十二
　　翰林院检讨朱彛尊撰
　　易【三十一】
　　何氏【万】易辨
　　通考三卷
　　佚
　　渊源録
　　通考三卷
　　佚
　　中兴舘阁録万字一之长乐人淳熈四年正月除著作郎
　　陈振孙曰三山何万隆兴元年进士仕为都司知漳州为辨三十三篇大抵多与先儒异渊源録者葢其易解未成书仅有乾坤二卦而已万受知阜陵官至右司郎中知漳州
　　李氏【舜臣】易本传
　　宋志三十三卷
　　佚
　　宋史李舜臣字子思隆州井研人乾道二年进士调邛州安仁县主簿改宣教郎知饶州徳兴县迁宗正寺主簿邃于易尝曰易起于画理事象数皆因画以见舍画而论非易也画从中起乾坤中画为诚敬坎离中画为诚明着本传三十三篇朱熹晚岁毎为学者称之所著书羣经义八卷书小传四卷家塾编次论语五卷
　　陈振孙曰其自序以为易起于画舍画无以见易因画论心以中为用如舎本卦而论他卦及某卦从某卦来者皆所不取洪景卢为之序
　　王应麟曰李舜臣易传迹坎离之从中起较震防之偏而不中谓舍本卦而论他卦为不然谓某卦从某卦来为妄
　　胡一桂曰西蜀隆山李先生优于明象者也其论坤卦直曰干既称马坤不得不称牝以别之殊不知彖文王所作文王彖干何尝称马而顾于坤乃称牝以求别于干也此亦祖説卦以为论其失甚矣　又曰隆山先生周易本传三十三卷淳熈己亥自序大槩谓易原起于画有画故有卦与辞随辞释义泛论事理不复推之于画以騐古圣人设卦命辞之本意失之逺矣故今所着皆因画论心主文王孔子之学以推衍大易之用此其大防也其间发明甚多説象有功但不絶言占耳
　　倪氏【思】易训
　　宋志三十卷
　　佚
　　易説
　　二卷
　　佚
　　舘阁续録倪思字正甫呉兴人乾道二年进士及第淳熈十四年除著作郎十六年为将作少监
　　陈振孙曰礼部尚书归安倪思正父丙戌进士戊戌宏词受知阜陵早登禁直绍熈间遂位法从刚介不苟合庆元嘉定屡召屡出端平初诏以先朝遗直得諡文节
　　蔡氏【戡】易解
　　佚
　　中兴舘阁续録戡字定夫
　　兴化府志蔡戡莆田人乾道二年进士官宝谟阁直学士
　　陈氏【炳】易讲义
　　五卷
　　佚
　　金华府志陈炳字徳先义乌人乾道丙戌进士为太平主簿
　　冯氏【诚之】易英
　　十卷
　　佚
　　魏了翁志墓曰诚之字明仲乾道四年乡举授廸功郎调江油县尉
　　王氏【时防】周易训传
　　佚
　　陆游志曰时防字季嘉奉化人乾道五年进士自台州司户叅军歴袁州学敎授知防稽县最后终于长沙鋭意经学有易诗书论语训传乡饮酒辨疑凡数十百卷
　　刘氏【光祖】续东溪易传
　　佚
　　真徳秀志墓曰光祖字徳修其先句容人居简州登进士第官右文殿修撰以宝谟阁直学士知潼川府进显谟阁直学士提举玉隆万夀宫公从族父兄东溪先生伯熊学其在房州谪居无事取东溪所传易续之葢东溪传止睽公续之始蹇
　　中兴馆阁续録光祖乾道五年进士
　　史氏【弥大】易学指要
　　佚
　　宁波府志史弥大字方叔鄞人登郑侨榜进士官至礼部侍郎封奉化郡侯
　　范氏【飞卿】易辨
　　佚
　　南昌府志飞卿字升甫丰城人乾道中乡荐授龙阳主簿有易虚辨
　　丘氏【防之】易原
　　佚
　　魏了翁曰防之居嘉之夹江淳熈元年举于礼部贯通古今论説诸子有诗总易原
　　陈氏【造】易説
　　一卷
　　存【载江湖长翁集】
　　申屠駉志墓曰造字唐卿髙邮人淳熈二年登科官淮南西路安抚司叅议官自以无补于世置江湖乃宜遂号江湖长翁
　　按陈氏易説首无妄次屯次同人次大有次豫次防次需次夬次姤次小畜大畜次复次噬嗑次革次比凡十五卦
　　杨氏【大法】易説
　　佚
　　金华志杨大法字元范武义人淳熈二年进士歴国子祭酒兵部侍郎以集英殿修撰知镇江府
　　商氏【飞卿】周易讲义
　　宋志一卷
　　未见
　　馆阁续録商飞卿字翚仲台州临海人淳熈二年进士庆元四年除秘书丞五年为著作郎
　　胡氏【有开】周易解义
　　宋志四十卷
　　佚
　　馆阁续録胡有开字益之建昌南城人淳熈二年进士开禧元年除秘书郎三年致仕
　　杨氏【炳】易説
　　佚
　　闽书炳字若晦晋江人淳熈二年进士官左司諌累迁中书舍人权吏部尚书开禧三年除宝谟阁直学士奉祠自号儵溪居士
　　义氏【太初】周易集注
　　五卷
　　佚
　　湖广总志义太初字仲逺营道人淳熈戊戌进士歴典髙琼二藩
　　叶氏【适】周易述释
　　一卷
　　未见
　　温州府志叶适字正则永嘉人淳熈戊戌廷对第二人官至宝文阁学士卒諡文定
　　林氏【应辰】易説
　　佚
　　温州府志应辰字渭逺平阳县人淳熈戊戌登第监尚书六部门着有易説
　　戴氏【溪】周易总说
　　宋志二卷
　　佚
　　舘阁续録戴溪字肖望温州人淳熈五年同进士出身嘉定三年以太子詹事兼秘书监四年权工部尚书
　　陈振孙曰毎卦为一篇溪嘉定初为东宫端尹作此以授景献
　　吕氏【凝之】易书
　　四十卷
　　佚
　　玉海淳熈八年八月知阆州吕凝之上易书四十卷上问辅臣周必大奏曰此本邵雍之学蜀人张行成推衍之凝之必讲学于行成上曰行成所着颇畧必大曰凝之配年以卦爻所以加密
　　王氏【宗传】童溪易传
　　三十卷
　　存
