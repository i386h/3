<!-- { "loadSidebar": true } -->
　　陈耀文曰大学或问云正经盖夫子之言而曾子述之其传则曾子之意而门人记之盖传文或引曾子之言而又多与中庸孟子者合则知其成于曾氏门人之手无疑夫无所承受无他左验而据其相似者輙谓某之所作所谓自信之笃而能自得师者与樊良枢曰大学古本原无经传朱子述程子之言曰大学孔氏之遗书乃割一经为曾子所述分十传为门人之记遽称曾子之书似与遗书之说不合观诚意章别引曾子之言决非曾子之书可知也王文恪谓大学初无阙文王文成谓大学亦无错简郑端简颇信其说
　　冯屺章曰大学在戴记中从未尝属谁氏作不知朱子何以确指为曾子此必有所受而言之
　　钱曰大学一篇汉唐诸儒并未言作者晦翁分叙经传迁次旧文定为曾子及其门人所述世遂信而莫敢疑
　　按汉艺文志曾子十八篇今见于大戴记者十篇曰曾子立事曰曾子本孝曰曾子立孝曰曾子大孝曰曾子事父母曰曾子制言上曰曾子制言中曰曾子制言下曰曾子疾病曰曾子天圆篇篇必冠以曾子二字其余虽无闻使其存亦必冠以曾子如大戴所记矣大学不题作者姓氏或云七十子之徒共撰所闻或云是子思作至朱子于百世之后毅然论定为曾子之书且析为经传谓经一章盖孔子之言而曾子述之传十章则曾子之意而门人记之其答林择之书云传中引曾子曰知曾氏门人成之而樗斋漫録又云大学决是子思所作不然诚意传中不合有曾子曰三字黄冈樊氏亦曰记引曾子之言决非曾子之书可知学者所见不同如是当日复斋陆氏东磵汤氏咸谓朱子中庸大学其传不逺而朱徳庄亦不信朱子章句于是董文清而后改本纷纶出矣
　　又按香溪范氏云班生志儒家书有曾子十八篇今其存者十篇而已不知余八篇为何等语意其亡于魏晋之间也范氏于朱子未成大学章句以前故为是言迨章句行而十篇之外又增出大学一篇人不敢复致疑矣
　　大学或问
　　宋志二卷
　　存
　　倪氏【思】大学辨【一作僻解】
　　一卷
　　佚
　　薛氏【季宣】大学说
　　一卷
　　佚
　　孙氏【礿】大学讲义
　　一卷
　　佚
　　金华志孙礿字居敬东阳人淳熈十四年进士第三人仕至兵部郎官
　　黄氏干大学圣经解
　　一卷
　　存
　　大学章句疏义
　　一卷
　　存
　　叶氏【味道】大学讲义
　　一卷
　　佚
　　邵氏【囦】大学解
　　一卷
　　佚
　　熊氏【以宁】大学释义
　　一卷
　　佚
　　赵氏【善湘】大学解
　　十卷
　　佚
　　眞氏【徳秀】大学衍义
　　宋志四十三卷
　　存
　　徳秀自序曰臣始读大学之书见其自格物致知诚意正心修身齐家至于治国平天下其本末有序其先后有伦盖尝抚卷三叹曰为人君者不可以不知大学为人臣者不可以不知大学为人君而不知大学无以清出治之源为人臣而不知大学无以尽正君之法既又考观在昔帝王之治未有不本之身而逹之天下者然后知此书所陈实百圣传心之要典而非孔氏之私言也三代而下此学失传其书虽存槩以传记目之而已求治者既莫之或考言治者亦不以望其君独唐韩愈李翺尝举其说见于原道复性之篇而立朝论议曾弗之及盖自秦汉以后尊信此书者惟愈及翺而亦未知其为圣学之渊源治道之根柢也况其他乎臣尝妄谓大学一书君天下者之律令格例也本之则必治违之则必乱近世大儒朱熹尝为章句或问以析其义宁皇之初入侍经帷又尝以此书进讲愿治之君傥取其书玩而绎之则凡帝王为治之序为学之本洞然于胸次矣臣不佞窃思所以羽翼是书者故剟取经文二百有五字载于是编而先之以尧典臯谟伊训与思齐之诗家人之卦者见前圣之规橅不异乎此也继之以子思孟子荀况董仲舒扬雄周敦頥之说者见后贤之议论不能外乎此也尧舜禹汤文武之学纯乎此者也商髙宗周成王之学庻几乎此者也汉唐贤君之所谓学已不能无悖于此矣而汉孝元以后数君之学或以技艺或以文辞则甚缪乎此者也上下数千载间治乱存亡皆由是出臣故断然以为君天下之律令格例也虽然人君之学必知其要然后有以为用力之地盖明道术辨人材审治体察民情者人君格物致知之要也崇敬畏戒逸欲者诚意正心之要也谨言行正威仪者修身之要也重妃匹严内治定国本教戚属者齐家之要也四者之道得则治国平天下在其中矣每条之中首以圣贤之明训参以前古之事迹得失之鉴炳焉可观昔时入侍迩英盖尝有志乎是比年以来屏居无事乃得繙阅经传彚而辑之亩防忠朝思暮绎所得惟此秘之巾术以俟时而献焉其书之指皆本大学前列二者之纲后分四者之目所以推衍大学之义也故题之曰大学衍义云又进表曰汗竹虽厪何补圣经之奥食芹欲献误
　　防天语之温以十年纂辑之余欣一旦遭逢之幸【中】
　　【谢】惟大学设八条之教为人君立万世之程首之以格物致知示穷理乃正心之本推之于齐家治国见修已为及物之原曾子之传独得其宗程氏以来大明厥防迨师儒之继出有章句之昭垂臣少所服膺晚而知趣谓渊源逺矣实东鲁教人之防言而纲目粲然乃南面临民之要道曩叨侍从论思之列适当奸谀防蔽之时念将开广于聪明惟有发挥于经术使吾君之心炳如白日于天下之理洞若秋毫虽共兠杂进于尧朝岂魑魅能逃于禹鼎不量菲薄欲效编摩遽罹三至之谗徒结九重之恋既投闲而置散因极意以研精亩不忘君每惓惓于报上藩墙皆置笔几矻矻以穷年首剟圣贤性命道徳之言旁采古今治乱安危之迹必提其要皆聚此书凡诸老先生之讲明粗加该括于君子小人之情状尤极形容载瞻海岳之崇深期效涓埃之裨补兹盖恭遇皇帝陛下干旋坤转日就月将于缉熈单厥心基命遹隆于成后念终始典于学逊志克迈于商宗方将切磋琢磨而笃于自修定静安虑而进于能得事欲明于本末理期贯于精粗适粹成编冐尘清燕止其所止愿益加止善之功新以又新更推作新民之化玉海端平元年十月侍读真徳秀进大学衍义上谓有补治道是月读大学章句毕令进读
　　赵希弁曰右真文忠公徳秀为户部尚书日所进也因大学条目而附以经史首之以帝王为治之序次之以帝王为学之本是之谓纲首之以明道术辨人材审治体察民情次之以崇敬畏戒逸欲又次之以谨言动正威仪又次之以重妃匹严内治正国本教戚属是之谓目每条之中首之以圣贤之典训次之以古今之事迹诸儒之释经论史有发明者録之而公之说亦附见焉
　　魏了翁曰自庆元权臣立伪学之名以锢善类憸人乗之以给爵位俗士假之以渔科名自周程子至于朱张氏凡以发天人之蕴阐圣贤之秘者皆宪禁以絶其书虽以中庸大学孔门之遗言亦科目之所忌学士解散甚有不敢名其师者公晚出独立慨然以世道自任即口诵心惟验已之实践行世接物体心之所安造次理道于仕于处无贵贱少长爱而敬之自长沙后国人以公出处为庙社安危公身愈退道愈尊名愈盛而责愈众积忧成疾亦自是始矣公将以晚岁著书贻后仅有大学衍义一书既上送官留之经幄其次仅有文章正宗号为成书悲夫
　　杨士竒曰大学衍义四十三卷著述之意见公所上劄子及序盖其为书广大精密纲目毕备有天下国家之任及为臣欲致其君于唐虞三代者必考之于斯焉
　　薛瑄曰朱子之后真西山大学衍义有补于治道张宁曰大学衍义一篇依经据史博古通今言天必有徴于人语事而不遗乎理録善恶以示百世王之监戒广节要以尽八条目之工夫忠臣爱主之讽导箴规人君治世之格例律令于今可见尽在此书




　　经义考卷一百五十六
　　钦定四库全书
　　经义考卷一百五十七
　　翰林院检讨朱彞尊撰
　　礼记【二十】
　　董氏【槐】大学记
　　一卷
　　佚
　　黄震曰大学自二程先生更定至晦翁先生章句益精矣独所谓传之四章自听讼吾犹人以下释本末云下有阙文传之五章释致知云上有阙文是以工夫次第大备之间犹有文字阙失之憾也辛酉嵗见董丞相槐行实载此章谓经本无阙文此特错简之厘正未尽者耳首章明徳新民至善三句纲领之下即继以欲明明徳以下条目八事之详此经自致止而后有定定而后能静静而后能安安而后能虑虑而后能得物有本末事有终始知所先后则近道矣此谓知本子曰听讼吾犹人也必也使无讼乎无情者不能尽其辞大畏民志此谓知本此谓知之至也右正释致知在格物不待别补今错在首章三句之下耳
　　宋史董槐字庭植定逺人嘉定六年进士寳祐二年叅知政事三年拜右丞相兼枢密使封许国公卒赠太子少师諡文清
　　景星曰大学传五章此谓知本一句不但非衍文正是释格物二字经言物有本末此本字指极本穷源处即至善之所在也经曰知止传亦曰于止知其所止经曰物有本末传亦曰知本非释物格知至而何程子曰格物者谓知至善之所在如此则谓之传无阙文可也静安虑得四字即可以见吾心之全体大用无不明处谓非致知工夫不可本末终始四字即可见众物之表里精觕无不到处谓非格物工夫不可不待补而义已足此说得之矩堂董氏中庸曰知所以修身则知所以治人知所以治人则知所以治天下国家学莫先乎致知其所知者不过自心而身自身而家国天下此外无余蕴矣
　　顾炎武曰董文清改大学知止而后有定二节于子曰听讼吾犹人也之上以为传之四章释格物致知而传止于九章则大学之文原无所阙其说可从
　　蔡氏【模】大学演说【或作衍论】
　　一卷
　　未见
　　陈氏【尧道】大学说
　　宋志十一卷
　　佚
　　余氏【学古】大学辨问
　　一卷
　　佚
　　括苍彚纪学古青田人
　　陈氏【华祖】大学审明
　　佚
　　王瓒曰永嘉人
　　吴氏【浩】大学讲义
　　一卷
　　未见
　　胡炳文曰字义夫新安人
　　卢氏【孝孙】大学通义
　　一卷
　　未见
　　黎氏【立武】大学发防
　　一卷
　　存
　　大学本防
　　一卷
　　存
　　立武自序曰大学一书学者皆以先儒更定错简为据本防之述则依本文次序讲寻厥防将以备考订也
　　按黎氏大学其诠格物致知云格物即物有本末之物致知即知所先后之知盖通彻物之本末事之终始而知用力之先后耳夫物孰有出于身心家国天下之外者哉天下之本在国国之本在家家之本在身身之主在心心之发为意此物之本末也诚而正正而修修而齐齐而治治而平此事之终始也本始先也末终后也而曰知所先后者其究在乎知止而已其后心斋王氏亦云格物者格其物有本末之物致知者致其知所先后之知心斋虽为姚江之学而其论格物与师说殊不知语本于黎氏也
　　车氏【若水】大学沿革论
　　一卷
　　未见
　　王柏曰车君书言致知格物传未尝忘自知止而后有定以下合听讼一章俨然为格物一传使朱子闻之当莞尔一笑也
　　王逢曰清臣师杜清献公范贾似道再聘入史馆辞不受有重证大学章句
