<!-- { "loadSidebar": true } -->
　　钱曰周官礼而外尚有周政六篇周法九篇要亦周家一代之典也若曲礼仪礼明堂阴阳诸记不知作者独军礼司马法百五十五篇传是周公所作今所存止穰苴杂乱之文五篇而已其详不可复覩以愚论之周官礼特举大纲未分节目故治官之外别为周政六篇宗伯之外别为仪礼曲礼诸篇夏官之外别为司马法百五十五篇司宼之外别为周法九篇是皆礼经之外分流疏节者也然则考工记者当亦冬官之外别具一书详其条目以遗后人者也又曰考工之属皆称人百工之执艺者也犹天官之酒浆笾羃司徒之胥贾邻肆宗伯之瞽蒙眂了司马之方相圉师秋官之蛮闽夷貉皆非以爵称也按考工记汉以补冬官之阙然周官三百六十多以士为之若记之所云直百工焉尔矣夫玉府有工有贾而巾车弁师追师屦人之属府史胥徒而外咸有工以执事亦犹大府典丝典妇功庖人羊人马质之各有其贾也贾不与士齿工顾可充司空之掌乎典丝则颁丝矣掌皮则颁皮革矣稾人则掌六弓八矢四弩矣是冻丝者工也而颁丝外内者考工者也函鲍韗韦裘者工也以式法颁皮革者考工者也刮磨攻木以为弓矢者工也而受财于职金以赍其工书其等乗其事试其弓弩者考工者也以是推之则记之所载三十工郑氏以为司空之官非矣临川王介甫新昌黄文叔均置考工不解而俞氏丘氏何氏舒氏柯氏金氏众説纷纶各以己见移易蔑有以考工记附于经者然如轮舆桃冶弓车庐梓诸人其可废耶
　　杜　【牧　氏　考】工记注
　　二卷
　　存
　　陈氏【祥道】考工解
　　未见
　　王与之曰天台陈用之有考工解
　　林氏【亦之】考工记解
　　一卷
　　未见
　　刘克庄曰网山先生名亦之字学可福清人一号月鱼先生艾轩先生之高弟其论著句句字字足以明周公之意
　　王氏【炎】考工记解
　　一卷
　　未见
　　叶氏【皆】考工记辨疑
　　一卷
　　佚
　　赤城志宁国县主簿临海叶皆孟我撰
　　林氏【希逸】鬳斋考工记解
　　三卷
　　存
　　林兆珂曰林氏考工记有图葢宗三礼图而祖汉儒郑康成辈非无据也
　　赵氏【溥】兰江考工记解
　　未见
　　王与之曰金华赵溥有兰江考工记解
　　郑氏【宗顔】考工记注
　　一卷
　　佚
　　按万厯重编内阁书目有之叶氏菉竹堂作周礼讲义合王荆公讲义共一卷
　　陈氏【深】考工记句诂
　　一卷
　　存
　　徐氏【应曾】考工记标义
　　二卷
　　未见
　　林氏【兆珂】考工记述注
　　二卷【图一卷】
　　存
　　兆珂自序曰考工记一书诸家论者不一其曰非周礼战国间为之者此定论也予反覆其书变化纵横犂然策士口吻而制又时兼邃古则不可为姬氏书明矣岂好事者博摭羣籍而排缵之与要之周家一代制度典籍既多沦亡而考古者犹得察器于书稍窥作者之天巧是书之力也即如以文而论故是不可磨灭者吴氏槩以汉儒附防拟削之过矣予山居【多】暇廼取汉唐注疏叅以训故诸家缪为纂辑间有
　　古义难通不敢凭臆见以乱真命曰述注窃谓贤于博奕云尔
　　焦氏【竑】考工记解
　　二卷
　　存
　　张氏【鼎思】考工记补图
　　二卷
　　未见
　　陈氏【与郊】考工记辑注
　　二卷
　　存
　　陆元辅曰与郊字宁宇海宁人万厯甲戌进士官太常寺少卿提督四译馆
　　与郊合檀弓辑注序曰近世谢东山氏合编檀孟颇为学者所宗昔韩愈氏谓读孟氏书而后知孔子之道尊圣人之道易行王易王霸易霸也则安得以文章槩之哉且当代五经之士畴不读孟氏书尊之至与孔子并也而以俪檀弓过矣且与檀弓并者宜莫如考工记二书郑氏注之注未晰者孔氏贾氏疏之间有奇辞奥防疏所未竟者诸老师大儒互发焉而不佞复踵谢枋得氏各章句之而二书始豁焉无可疑则俪之不亦宜乎于是乃采掇传注着于篇俾初学者观焉韩氏又谓孔子从周为文章之盛也然则读是书者恍然习议论窥制作于成周呜呼盛哉
　　周氏【梦旸】考工记评
　　一卷
　　未见
　　郭正域序曰民有四工居其一官有六司空居其一周礼有六冬官逸其一而考工记兴焉其人则攻木攻金攻皮设色刮摩抟埴其技则为车为量为钟为鼓为圭为侯为弓为矢为笋簴为营国为沟洫记之所为工也圣人之作无苦窳亦无淫巧以前民用以彰轨物至于工执艺事以谏则规万之中尚有典型人主岂敢厌纵其耳目以为邪心比于末世木鵞玉虎云梯威斗大钟刑鼎琼弁金掌宝山银海楮叶防花为奇为衺恣玩好而荡心志则记之所为戒也盖观考工而古今之大较可见矣夫以记而叅五官五官制事而记制物记果勿类矣乎然读记之文而周之五辂六玉彤弓卢矢豆区釡钟良工哲匠巧心艺术如几见之记之文焉可诬也世儒执邦土地利之説而谓于五材无当若是乎冬官不亡而记自赘疣矣夫先王驭吏事用旁通时摄时析时置时省唐虞惟百夏商官倍所损所益若存若亡必以其属六十而不宜有羡修冬官而乱五官我无取焉夫奏汉而后六籍之亡久矣宁独周官我犹以五官幸存犹当有如记记之者以畅其疏节发挥事业扬诩治平而奈何更非议之于其几希之存者而轻废也今土裂而出甂瓯泉涌而见鼎鼒博古之士目瞬心惊视如神运鬼工莫可彷佛由此而谭周汉而上工絶技而文絶调记之所考我能征之冬官矣夫记者当自独行于世而于五官之其赝无论也我楚周启明氏为郎工部藻记文而授之梓夫所谓在官而言官者乎郎多才能文章有水部考行于世则冬官之政举矣林兆珂曰襄阳周启明氏本依谢叠山批防檀弓旁用小圈标出章法句法字法以便童子诵习
　　徐氏【昭庆】考工记通
　　二卷
　　存
　　昭庆自述曰是注本之朱周翰之句解上而参之郑康成下而合之周启明孙士龙诸家谬成是帙其间晦者求明略者求详未安者求之以正订注颇殷惟欲取便初学故自忘固陋耳
　　陈氏【仁锡】考工记句解
　　一卷
　　存
　　张氏【睿卿】考工记备考
　　一卷
　　存
　　吴氏【治】考工记集説
　　一卷
　　存
　　治自序曰周礼五官详已独于司空有阙汉兴购以千金不得于是河间献王痛王制之不传求考工记以足之亦曰冬官不可必得姑勿阙焉可也然此记既不同周礼体例于设官本意又无与而强取以傅防可乎但是三十工不知笔于何人又不知作于何日反覆绎之筑氏之为削鳬氏之为钟防氏之为量钟氏之为染羽其事不同于今也古制也西北利用车东南利用舟上古东南未辟车制传而舟制不传古俗也庐何以戈柲宣何以为人头也古语也以柯量车以庛量耒古度也即传称密须之鼓阙巩之甲兑戈和弓犹中古物耳岂若臯陶防韗之制乎故考工记逺矣辞薄夏书铭埓商颂文采则虞典之绘绣尺度则禹贡之章裁字奇而法词富而铿其为邃古之书无疑后之作者辽乎其不相及矣故此考工记于周官可不于周官可无所加损焉而其书之得以不亡者刘氏力也其注解之悉则王郑之功居多治于周礼一书手之不置口之不倦数十年于兹矣孔子叹阙文之难而讥自用之失五家补本断不可从以非圣人之书也治爰复正五官古本不没其旧仍以考工记附后有所晦或通而释之有所见或表而断之庶后之君子了然心目间不无少助万一云尔
　　钱氏【】冬官补亡
　　三卷
　　存
　　自序曰儒者言考工不足补冬官之阙于是五家之文并割五典以续其书议者称其妄凭胸臆决裂圣经周公之罪人也因谓周礼周公未成之书摄政七年而一年有流言之变居东二年而防鸮之诗作金縢之书启于是迎归而为破斧缺斨之役及管蔡平而卜雒既迁殷顽遂有明农之志矣当成王在丰作周官在摄政七年之后传称周公六年制礼作乐七年致政成王而一代之典疑尚未定所谓周礼若唐之显庆开元礼未尝见诸行事者也故封国建都之制与尚书不大合予曰不然周礼者即韩献子适鲁所称周礼尽在于鲁先儒谓为周之旧典礼经者是也汉承秦火燔灭之后孝惠除挟书之律遗书渐出河间好古献于孝武之世孝成诏求遗书刘氏为録七畧入汉志艺文中隋唐之志周官经外犹有周政六篇周法九篇今其书不复存诗亡笙诗六篇易亡蓍图占法诸篇书亡四十一篇而周礼仅亡冬官一篇亦已幸矣其佚不可得详其义乃稍稍见于五经六艺之文其官名或颇与五官之属异如月令称工师舟牧国语称匠师工人左传圬人工正之属皆周官经无有而义不可入五官之职审为司空官逸名无疑予故彚集其文与其义疏而注之冬官既亡其详不能尽存然五家之儒割裂旧文五官几于尽亡而冬官犹存者故予欲使五官尽复而冬官之义未尽阙也
　　按説周礼者言冬官不亡散见五官中故自临川俞氏而后多以意取五官之属强补冬官独平湖钱氏据尚书大小戴记春秋内外传补亡凡二十有一曰司空曰后稷曰农正曰农师曰司商曰甸人曰火师曰水师曰舌人曰工人曰舟虞曰匠师则本诸国语曰寄曰象曰狄鞮曰译则本诸王制曰野虞曰工师曰舟牧则本诸月令曰工正曰圬人则本诸左氏传不袭前人之言可谓温故知新者【矣】
　　朱氏【襄】考工记后定
　　一卷
　　存
　　顾贞观曰依记文次序自轮舆至陶旊后定云者取诸后汉刘表传中语也
　　亡名氏周官郊祀图
　　七録二卷
　　佚
　　夏氏【休】周礼井田谱
　　宋志二十卷
　　未见
　　陈振孙曰进士防稽夏休撰绍兴时表上之淳熈中楼钥刻之
　　陈傅良序曰夏君休所着井田谱亦有志矣郑氏井邑若画棊然盖祖王制王制晚杂出汉文帝时以海内尽为九州州必方千里千里必为国二百一十其后班固食货志亦谓井方一里八家各私田百畆公田十畆是为八百八十畆为庐舍盖人二畆半云凡若此夏君皆不取汉以来诸儒鲜或知之者其説畿内广成万步谓之都不能成都谓之鄙虽不能鄙即成县者与之为县成甸者与之为甸至一丘一邑尽然以其不能成都成鄙故谓之闲田以其不可为军为师而无所专系故谓之闲民乡遂市官皆小者兼大者他亦上下相摄备其数不必具其员歳登下民数于策损益之是谓相除之法皆通论也余至纤至悉虽泥于数度未必皆叶然其意要与时务合不为空言去圣人逺周礼一经尚多三代经理遗迹世无覃思之学顾以説者缪尝试者复大缪乃欲一切駮尽为慊苟得如井田谱与近时所传林勋本政书者数十家各致其説取其通如此者去其泥不通如彼者则周制可得而考矣
