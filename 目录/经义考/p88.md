<!-- { "loadSidebar": true } -->
　　文兆自序曰图书者数之祖也牺画者象之祖也并出于太古之世而诸儒独详言之噫夏商之礼至夫子且无征矣周室班爵禄至孟子且不得闻其详矣况上世之图书乎吾于诸儒之详言图书而益知其无考也言其所可考者故作太古易冠于首图以蓍筮书以卜若存若亡至牺画以立象则详具于説卦篇中是説卦其源也出于太古之后也二篇其流也兴于中古之后也而世儒遡其流不穷其源徒遡其流故虚而无据卒亡其源故辞多不解奈何以所自有者而并忘之也作上古第一易以观象为主辞者因象而系也变者因象而通也占者因象而断也但説卦之象文王二篇十用其三四其间多有不合者于是世儒疑之疑则因置之而不讲并其所可通者而亦莫之考也作观象篇第二其次莫若玩辞葢象也者有形貌无文字故象不可见以辞而见或逺取物近取身皆所以像其象也匪辞则乌知其象之所在故曰君子观象亦于其辞观之而已矣作玩辞篇第三其次莫若观变葢一卦能涵万象一卦止言一象果尔则得此遗彼各卦均此隂阳诸卦均此爻位果尔则执此泥彼故须通变随时通变因时化裁有不穷之妙焉故可以象事亦可以知来不然纵卦辞爻辞终为有尽即之卦本卦终属有限作观变篇第四其次莫若玩占葢占者占其吉凶而已吉凶因乎事之得失事之得失因乎象之当否故事之得也非他也贞而已事之失也非他也不贞而已事之得而失失而得也又非他也悔与不悔而已故总而一之以贞悔而世儒以辞占之遇吉则吉遇凶则凶吉凶将何所凭乎作玩占篇第五夫易孔子十翼言之详矣兹复又有十一翼者何曰非于十翼之外别有增加也亦不过就十翼中阐明之而已矣虽然此亦学易之筌蹄耳至于得心忘象得意忘言又有在于善悟者
　　陆元辅曰金谿傅文兆撰曰太初易古周易玩辞篇观变篇观象篇推明古易次第有上下二篇十翼十篇阐发三圣易学力主文王作爻辞之説絶与周公无涉而辨汉儒费直为乱易
　　黄虞稷曰文兆金谿人以孔子传易为十翼而已又翼孔子故谓之十一翼
　　林氏【兆恩】易外别传
　　一卷
　　存
　　浦大冶序曰易外别传者乃三教先生龙江林夫子之所传传之而未尝得其传者也而其徒复婴子林翁者先生入室弟子也倡教于吴乃以先生平生所谈易防散于论著裒集成之衍为图説图凡六十説本指归诚继往开来之学也葢尝闻之吾身之天地则具吾身之河图洛书人惟能得吾身之河图则便能与太虚同其体太虚之体寂然不动太极本无极也非命与而性在其中矣人惟能得吾身之洛书则便能与天地同其用天地之用感而遂通无极而太极也非性与而命在其中矣然则吾儒性命之学归根于易学易之道当自艮背始夫艮者止也艮其背者止其所也艮其背而吾心止乎其所矣止其所止自能忘乎其身也故曰不获其身不获其身而吾心之神明寂照元神自复矣元神自复而真空之体见性全乎天矣谓非真儒之能事欤先生阐易之精义入神穷神知化正惟追宗四圣而黙成叅赞之至道位育之全功也天之未丧斯文也复婴子闻之黙然防笑拱而立曰防哉言乎子为我识之简端万厯丁已
　　闽书林兆恩字懋勲莆田人补诸生弃去游湖湘者十年归而讲学谓圣人之道所以不明者二氏蠧之也二氏之学觕者吾儒所不屑精者不出吾范围则莫若先之以三纲本之以四业使世无游民民无废伦羣而趋圣人之教则其民莫不士农工商其道莫不仁义尝作书拟诣阙上之不果著书积万言从学者称为三教先生
　　王氏【宇】周易占林
　　四卷
　　存
　　张云章曰宇字永啓泉州人仿焦延夀着占林广六十四卦为四千九十六卦随卦纪所用之辞自云观象玩占若指诸掌此书宜入占筮门
　　彭氏【好古】易钥
　　五卷
　　存
　　好古自序曰夫易者性命之书也以性命言易易之正也而庄言性命则人惑余之言易因卦体卦象卦徳卦才摅之为辞一卦一义一句一义一字一义各求其当名曰正义与朱子本义列而为二以待人之自求而其要不失性命之正顾性命可易言耶统论其纲取坎填离尽之矣离之填一而坎之取百或取之内或取之外或取之己或取之人或取之顺或取之逆或取之捷或取之徐未可一言述也言取则人思不言其所以取则人茫昧而难入譬之户然范金冶铁饬疏簧其扃固矣而非钥以导之则不开夫易者四圣之扃也四圣扃其户以俟后人后之人更无造其户而入之者则以钥之亡耳余着易正义并着易钥啓四圣枕中之钥于千百载之下其谁曰然而余非无据也易不在画不在彖不在爻而在人心人心有真钥悟则钥在不悟则钥亡余以心为易亦以心为钥即去四圣千百载而遥犹面受也余受之余啓之然未敢出以授人将藏之名山聊备他日著述之阙尔
　　方氏【时化】易疑
　　一卷
　　易引
　　九卷
　　周易颂
　　二卷
　　学易述谈
　　四卷
　　俱存
　　张云章曰时化字伯雨歙县人官叙州府同知以野狐禅乱经可谓无忌惮矣指要云是其髙祖以来家藏而时化为之绎易疑以下诸书皆其所自着
　　樊氏【炜】周易外传
　　佚
　　郭正域志墓曰公讳炜字仲光别字仑川黄冈人以明经除汉阳儒学训导精于易着周易外传数十卷以授孙子藩藩明其説以费孟焦京之防而防有异同以为易有天道有地道有人道易与天地凖故能弥纶天地之道辅嗣以后程朱苏杨之属泥人蔽天故其象不明象不明故其变难周变难周故其辞无据辞无据故不可得占也其法以卦爻象周天周天三百六十干防二百一十有六坤防百四十有四凡三百六十当期之日六十四卦三百八十四爻当闰之日闰嵗之日余二十四赤黄道相去之数盈缩迟疾之差易之所积也先天六十四卦之序有位能按图而述之后天六十四卦之序无位不能测其分至啓闭故难述耳后天八卦独于兑言正秋干兑两卦先后天皆相次隂阳之始终刚柔之分际也今正立兑当秋分则乾坤居戌末坎离居辰中是以魁步奎娄而履始杓防龙角而发春四正既齐推移靡忒然后乾坤屯随临无妄革七卦之元亨利贞蛊升二卦之元亨可得而言履谦复恒损益困井防九卦之蕴可得而测先甲后甲先庚后庚已日乃革之防十年三年八月七日三日之数左腹左股右肱之方可得而辨大都以日星为纪以月为量并六十四卦以为天数去四卦以为日数去八卦以为月数而损益盈虚变化在其中矣非通周髀算经灵宪天体不能善解其义
　　方氏【学渐】易蠡
　　十卷
　　未见
　　史孟麟表墓曰桐城方先生讳学渐字逹卿本庵其别字学者以其学宗性善諡曰明善先生以子大镇贵累赠大理寺少卿
　　张氏【元防】读易纂
　　五卷
　　未见
　　黄虞稷曰元防字叔正万厯壬午自序
　　程氏【元初】周易韵叶
　　二卷
　　未见
　　缪泳曰新安程元初字全之精韵学撰周易韵叶二卷又作季周书万厯癸夘自序
　　杨氏【士显】周易存言
　　八卷
　　未见
　　黄虞稷曰士显字用晦奉先人万厯二十八年自序
　　王氏【铸】易解
　　佚
　　闽书铸万厯中晋江诸生也所解有论语易诗三书皆六七易稿乃定
　　程氏【嗣光】易经发防
　　六卷
　　未见
　　章氏【潢】周易象义
　　十卷
　　存
　　潢自序曰孔子生生之语易奚自而生哉隂阳是也一隂一阳之谓道隂阳不测之谓神象若不足以尽之矣然易也道也神也一也不可得而见也惟神明于衷者真见形上形下道气浑融则知象即隂阳不测生生不穷之易矣何为象一竒与一耦也一者竒也阳之象也一者耦也隂之象也天垂象见吉凶圣人象之象此者也是故盈天地间莫非隂阳之翕辟莫非隂阳之变化伏羲俯仰逺近通神明类物情见隂阳有竒耦之数故画一以象阳画一以象隂竒耦各三画名之曰乾坤干阳物坤隂物象其物宜此其槩也乾坤各三索而成六子名之曰坎艮震防离兑所谓八卦成列象在其中是也又于八卦错综而重之为六十四卦焉然周易则有反对次第其对者八如干与坤颐与大过坎与离中孚与小过其余屯防既未济则皆相反而成也合之为三十六析之上下经各取十八卦易之书备是矣孰非天地隂阳自然之象乎故因象异名名以象而定因名异义义以象而显也葢易虽无文辞而六十四卦卦象各殊三百八十四爻爻象各别郁郁乎天下之至文矣文王总一卦而系之彖周公分六爻而系之辞孔子彖传所以释彖辞也象传所以释爻辞也系辞文言説卦诸篇所以统论卦爻之防也可见伏羲六十四卦之画画以象也文周孔子之辞辞以象也象虽至隐至赜至杂至动其变化不齐而元亨利贞吉凶悔吝厉无咎占亦不一要亦因其象之变而异其占耳故曰易者象也象也者像也又曰圣人设卦观象系辞焉而明吉凶信乎三百八十四爻莫非一竒一耦之变化而耦又竒之变也圣人惧其义有难明间又取诸物以象之其所为类物情象物宜亦皆卦画原有此象非圣人故为此以发其义也是故文王于各卦举牝马牝牛豚鱼飞鸟之类以见其例周公于各爻举六龙飞跃履霜坚氷之类以极其赜孔子又于文周辞外设天行健地势坤之类以广其义且曰吉凶者失得之象也悔吝者忧虞之象也变化者进退之象也刚柔者昼夜之象也虽辞之吉凶悔吝亦孰非象乎其设象系辞或不同孰非发明伏羲所画之卦辞乎然则由孔子之彖传象传以求文周由文周之卦辞爻辞以求伏羲而易象其庶几矣噫非求之羲文周孔也吾心固有未画之象无言之辞即所谓易与道与神之谓也以此洗心密藏得其所谓生生不测焉则居观动变无一非变无往非占而天地之法象无一非教吾亦无往非法天之学矣
　　张云章曰潢字本清南昌人尝主白鹿书院学者称斗津先生以荐授顺天府儒学训导其书亦主言象视熊南沙来瞿唐立説较近理
　　刘氏【子立】易经新义
　　未见
　　李延昰曰子立字以中髙安人与邹东谷邓濳谷论学里人称曰刘夫子以嵗贡廷试卒于京
　　张氏【从征】易粃补注
　　未见
　　钱徳震曰华亭诸生



　　经义考卷五十八
　　钦定四库全书
　　经义考卷五十九
　　翰林院检讨朱彞尊撰
　　易【五十八】
　　姚氏【舜牧】易经疑问
　　十二卷
　　存
