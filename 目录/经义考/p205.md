<!-- { "loadSidebar": true } -->
　　旧唐书元行冲河南人后魏常山王素连之后举进士累迁国子祭酒拜太子宾客文馆学士封常山郡公初左卫率府长史魏光乗奏请行用魏徴所着类礼上令行冲集学者撰义疏将立学官行冲于是引国子博士范行恭四门助教施敬本检讨刋削勒成五十卷开元十四年八月奏上之尚书左丞相张説駮奏曰今之礼记是前汉戴德戴圣所编录歴代传习已向千年着为经教不可刋削至魏孙炎始改旧本以类相比有同抄书先儒所非竟不行用贞观中魏徴因孙炎所修更加整比兼为之注先朝虽厚加赏锡其书竟亦不行今行冲等解徴所注勒成一家然与先儒第章句隔絶若欲行用窃恐未可上然其奏于是赐行冲等绢二百疋防其书贮于内府竟不得立于学官行冲恚诸儒排已退而著论以自释名曰释疑其词曰客问主人曰小戴之学行之已久康成铨注见列学官传闻魏公乃有刋易又承制防造疏将颁未悉二经孰为优劣主人答曰小戴之礼行于汉末马融注之时所未覩卢植分合二十九篇而为説解代不传习郑絪子干师于季长属党锢狱起师门道丧康成于窜伏之中理纷挐之典志存探究靡所咨谋而犹缉述忘疲闻义能徙具于郑志向有百科章句之徒曾不窥覧犹遵覆辙颇类刻舟王肃因之重兹开释或多改駮仍按本篇又郑学之徒有孙炎者虽挟义乃易前编自后条例支分箴石间起马伷增革向逾百篇叶遵删修仅全十二魏公病羣言之错杂防众説之精深经文不同未敢刋正注理暌误寜不芟砻成毕上闻太宗嘉赏赉缣千匹录赐储藩将期颁宣未有疏义圣皇纂业躭古崇儒髙曾规矩宜所修袭乃制昏愚甄分旧义其有着遗往説理变新文务加搜穷积稔方毕具录呈进勅付羣儒庶能斟详以课疏密岂悟章句之士坚持昔言持嫌知新慤欲仍旧贯沉疑多月摈压不申优劣短长定于通识手成口答安敢铨量客曰当局称迷傍观见审累朝诠定故是周详何所为疑不为申列答曰是何言欤谈岂容易昔孔安国注壁中书会巫蛊事经籍道息族兄臧与之书曰相如常忿俗儒淫词冐义欲拨乱反正而未能果然雅达通不代而生浮学守株比肩皆是众非难正自古而然诚恐此道未申而以独智为议也则知变易章句其难一矣汉有孔季产者专于古学有孔扶者随俗浮沉扶谓产云今朝廷皆为章句内学而君独修古义修古义则非章句内学非章句内学则危身之道也独善不容于代必将贻患祸乎则知变易章句其难二矣刘歆以通书属文待诏官署见左氏传而大好之后防亲近欲建斯业哀帝欣纳令其讨论各迁延推辞不肯置对刘歆移书责让其言甚切诸博士等皆忿恨之名儒龚胜时为光禄见歆此书乃乞骸骨司空师丹因大发怒奏歆改乱前志非毁先朝所立帝曰此广道术何为毁耶由是犯忤大臣惧诛求出为河南太守宗室不典三河又徙五原太守以君宾之著名好学公仲之深博守道犹廹同门朋党之议卒令子骏负谤于时则知变易章句其难三矣子雍规数十百件守郑学者时有中郎马昭上书以为肃谬诏王学之辈占答以闻又遣博士张融案经论诘融登召集分集推处理之是非具圣证论王肃酬对疲于嵗时则知变易章句其难四矣卜商疑圣纳诮于曾舆木赐近贤贻嗤于武叔自此之后惟推郑公王粲称伊洛已东淮汉之北一人而已莫不宗焉咸云先儒多阙郑氏道偹粲窃嗟怪因求其学得尚书注退而思之以尽其意意皆尽矣所疑之者犹未喻焉凡有两卷列于其集又王肃改郑六十八条张融覈之将定臧否融称注泉深广博两汉四百余年未有伟于者然二郊之际殊天之祀此误也其如皇天祖所自出之帝亦虑之失也及服防释传未免差违后代言之思圣意非谓扬已之善掩人之名也何者君子用心愿闻其过故仲尼曰过也人皆见之更也人皆仰之是也而专门之徒恕已及物或攻先师之误如闻父母之名将谓亡者之德言而见压于重壌也故王邵史论曰魏晋浮华古道夷替泊王肃杜预更开门戸歴载三百士大夫耻为章句惟草野生以专经自许不能究覧异义择从其善徒欲父康成兄子慎寜道孔圣误讳闻郑服非然于郑服甚愦愦郑服之外皆雠也则知变易章句其难五也伏以安国尚书刘歆左传悉遭摈于曩叶咸见重于来今故知二人之鍳髙于汉廷逺矣孔季产云物极则变比及百年外当有明直君子恨不与吾同代者于戏道之行废必有时者欤仆非专经罕习章句髙名不着易受轻诬顷者修撰殆淹年月頼诸贤辈能左右之免致愆尤仍叨赏赉内省昏朽其荣已多何遽持一已之区区抗羣情之噂舍勿矜之美成自我之私触近名之诚兴犯众之祸一举四失中材不为自用韬声甘此沉黙也
　　新唐书元澹字行冲以字显
　　成氏【伯璵】礼记外传
　　唐志四卷
　　佚
　　中兴书目礼记外传四卷中山成伯璵撰吴郡张幼伦注四门博士刘素明序凡一百一十条分义例名数二体又各分上下卷虽举礼记为目实兼三礼言之
　　晁公武曰义例二卷五十篇名数二卷六十九篇虽以礼记为目通以三礼言之刘素明序张幼伦注按礼记外传今逸不传太平御覧每引之有曰吉防军宾嘉五礼之目也吉礼者祭祀郊庙社稷之事是也防礼者丧记之説年谷不登大夫去国之事也军礼者始黄帝与虽尤战于涿鹿之野宾礼者贡献朝聘之事是也嘉礼者好防之事也起自伏羲以俪皮焉始制嫁娶其后有冠乡饮酒乡射食耆老王燕族人之事是也但前代象天其礼质而略后代法地其事烦而文唐虞之际五礼明偹周公所制文物极矣观此则一书之大纲略可见也
　　杨氏【逢殷】礼记音训指説
　　宋志二十卷
　　未见
　　亡名氏礼记字例异同
　　唐志一卷
　　未见
　　新唐书元和十三年诏定





　　经义考卷一百四十
　　钦定四库全书
　　经义考卷一百四十一
　　翰林院检讨朱彝尊撰
　　礼记【四】
　　邢氏【昺】礼选
　　二十卷
　　佚
　　宋史雍熈中邢昺撰礼选二十卷献之太宗探其帙得文王世子篇观之甚悦因问卫绍钦曰昺为诸王讲説曾及此乎绍钦曰诸王常时访昺经义昺每至发明君臣父子之道必重复陈之太宗益喜上尝因内阁暴书览而称善召昺同观作礼选赞赐之昺言家无遗藁愿得副本上许之缮录未毕而昺卒亟诏写二本一本赐其家一本俾置冡中
　　李氏【清臣】礼论
　　二篇
　　存
　　张子【载】礼记説
　　三卷
　　未见
　　魏了翁序曰横渠张先生之书行于世者惟正防为全书其次则经学理窟及信闻录已不见于吕与叔所状先生之言行至于诗书礼乐春秋之书则方且条举大例与学者绪正其説而未及就其在朝廷讲行冠昏丧祭郊庙之礼乃以孤立寡与议卒不用既移疾西归欲与门人成其初志亦未及为而卒于临潼今礼记説一编虽非全解而四十九篇之目大畧固具且又以仪礼之説附焉然则是编也果安所从得与尝反复寻绎则其説多出于正防理窟信闻诸书或者先生虽未及定着为书而门人会粹遗言以成是编与亦有二程先生之説参错其间盖先生之学其源出于程氏岂先生常常讽道之语而门人并记之与先生强学质行于丧祭之礼尤谨且严其教人必以礼为先使人有所据守若有问焉则告之以知礼成性之道其行之于家也童子必使之执幼仪亲洒扫女子则观祭祀纳酒浆久以固其肌肤之防筋骸之束而养其良知良能之本然其始也闻者莫不疑笑久而后信其説之不我欺也翕然丕变以先生之从呜呼是乌可强而致然与岂人心之所无而可以袭而取之与人受天地之中以生莫不有仁义礼智之性具乎其心故仁其体也义其用也知以知之礼则所以节文仁义者也且自父坐而子立君坐而臣立推之凡升降上下周旋禓袭之文丧祭射御冠昏朝聘之典夫孰非其性情所有天理之自然而为之品节者与夫孰非天秩天叙此其是也然出天理则入人欲故品节云为者又将以人情或纵之防限也孔孟教人要必以是为先今所谓礼记仪礼诸书虽曰去籍于周衰煨烬于秦虐淆乱于汉儒然所谓经礼曲礼者错然于篇帙之中其要言精义则有可得而推寻者也后生小子自其幼学因而从事乎此不幸时过而后知学者亦有以倍致其力焉则将变化气质有以复其性情之正虽柔可强虽顔子四勿之功可体而自致之也所谓忠信之薄人情之伪者亦将晓然知其为异端之説矣此先生有功于礼乐之大意也敢识篇末以告同志又以自儆云
　　章氏【望之】礼论
　　一篇
　　佚
　　建寜府志章望之字表民浦城人签书建康军节度判官以光禄寺丞致仕李觏谓仁义礼智信乐政刑皆出于礼望之因着礼论一篇以订其説
　　刘氏【彜】礼记中义
　　四十卷
　　佚
　　李氏【格非】礼记精义
　　宋志十六卷
　　未见
　　卫湜曰李文叔精义就曲礼檀弓王制丧服小记大传少仪学记乐记杂记丧大记祭法十一篇中随所见为之义
　　王氏【安石】礼记发明
　　一卷
　　未见
　　礼记要义
　　二卷
　　未见
　　周氏【谞】礼记解
　　未见
　　谞自序曰夫礼者性命之成体者也盖道徳仁义同出于性命而所谓礼者又出乎道德仁义而为之节文者也方其出于道德仁义则道德仁义者礼之本也故曰仁者人也亲亲为大义者宜也尊贤为大亲亲之杀尊贤之等礼所生也方其为之节文则道德仁义反有资于礼也故曰道德仁义非礼不成呜呼此礼之所以为礼者也若夫吉凶之殊军宾之别其言不尽于意其意必寓于象故一服饰一噐械有以存于度数之间者象也象则文也及推而上之有以见于度数之表者意也意则情也所谓意者归于性命而已矣书曰天秩有礼自我五礼有庸哉盖其以欲灭命以人废天者圣人不为惟其天秩之所有是乃圣人之所庸者也然圣人所以庸之者岂特使天下后世知有尊卑之分而苟自异于禽兽耳盖又将为入道之资也圣人既没礼经之残缺久矣世之所传曰周礼曰仪礼曰礼记其间独周礼为太平之成法仪礼者又次之礼记者杂记先王之法言而尚多汉儒附会之疵此学者所宜精择
　　卫湜曰延平周谞字希圣解王制礼运礼器郊特牲玊藻学记乐记祭法祭仪祭綂经解哀公问仲尼燕居孔子闲居中庸表记大学共十七篇不见于中兴舘阁书目
　　陈氏【祥道】礼记讲义
　　二十四卷
　　未见
　　陈氏【旸】礼记解义
　　宋志十卷
　　佚
　　方氏【慤】礼记解
　　通考二十卷
　　未见
　　朱子曰方氏礼解尽有説得好处
　　陈振孙曰政和三年表进自为之序以王氏父子礼记独无解义乃取所撰三经义及字説申而明之着为此解由是得上舎出身其所解文义亦明白卫湜曰方氏马氏及山阴陆氏三家书坊锓板传于世方氏最为详悉有补初学然杂以字説且多牵合大为一书之累间为与长乐陈氏讲义同者方自序亦谓诸家之説于王氏有合者悉取而用之则其説不皆自已出也
　　浙江通志方慤字性夫桐庐人父死庐墓覃思积年注礼记集解政和三年领鄊荐至亰师表进于朝诏赐上舎释褐而颁其书于天下八年中进士仕至礼部侍郎
　　马氏【晞孟】礼记解
　　通考七十卷
　　未见【一斋书目有】
　　陈振孙曰晞孟字彦醇未详何人亦宗王氏者朱子曰方马二解合当叅考尽有好处不可以其新学而黜之
