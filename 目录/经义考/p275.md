<!-- { "loadSidebar": true } -->
　　三卷
　　未见
　　春秋学讲
　　一卷
　　未见
　　黄溍作墓志曰君讳崇僧字仲咸金华人从乡先生许公讲道于东阳之八华山博通经史旁及诸子百家吕公汲创义塾聚族人子弟使就学委君主敎事扁其室曰朝阳人称之曰朝阳先生
　　冯氏【翼翁】春秋集解
　　佚
　　春秋大义
　　佚
　　郑氏【杓】春秋解义【或作表义】
　　佚
　　闽书枃字子经福州人泰定中辟南安儒学教谕
　　袁氏【桷】春秋説
　　佚
　　邓氏【淳翁】春秋集传
　　佚
　　袁桷序曰因襃贬而传春秋焉圣人之余意也悉贬而遗其襃焉非圣人之本旨也粤自周室既迁史列于诸侯典策之藏世莫得见而纪载之法号称近古故凡是非善恶之实天灾时变之着直书而不隐逮于战国执简侍史者犹守而未坠然而攻刼凌据之侈相寻而莫之顾实由夫外史之职不行于邦国其史之存于国者又将日幸沦弃而无所传证故益得以逞其骄而恣其所行若是者二百余年矣圣人始出然后因其史之本文而修明之别爲之书以信于后善乎孟子之言曰孔子成春秋而乱臣贼子惧若是则春秋其果爲襃贬哉三家之传事与义例轇轕殽紊刻者若法吏博者若辨士上下二千余载各执所嗜介不相并而玩猎搜择髣其音声益遗其形传愈疏而经益湮矣夫因义例以明圣人之意惧义与例不得而尽广其记闻不烛于理则事益无以自附春秋之道幽而明无传而著论至于是良有以也自唐以来合三传者始各以其长自见然而求于外者必谨于内纯明粹精非自外至焉者耳先王之典礼旧章具于传记悉心以推之闇而日章坠而复完则礼者又春秋之标准也邵武邓淳翁慨不行于今特立己任纂而爲编复因胡氏七家而增广之余尝谓审乎人情酌乎事变非春秋其谁准感而通天下之故则易之用其与是相并始于春秋而终于易者邵子之学也淳翁学首于是必有其本敢因以订诸
　　呉氏【暾】麟经赋
　　一卷
　　佚
　　严州府志暾字朝阳淳安人泰定中登第仕峡州路经厯方道壡师之
　　林氏【泉生】春秋论断
　　佚
　　呉海志墓并状曰公讳泉生字清源居永福章山治春秋独得微旨天厯庚午登进士第授承事郎同知福清州事迁永嘉县尹调漳府推官陞奉政大夫知福州事擢翰林待制退居召入爲翰林直学士卒諡文敏公文辞名海内选于春秋爲四方学者所宗其著述有春秋论断
　　刘氏【闻】春秋通旨
　　佚
　　江西通志刘闻字文庭安福人天厯进士官太常博士迁翰林院编修进修撰出知沔阳府
　　方氏【道壡】春秋集释
　　十卷
　　未见
　　浙江通志方道壡字以愚淳安人逢辰曾孙至顺二年进士授翰林编修调嘉兴推官再调抗州判官洪武初再召不起
　　李氏【昶】春秋左氏遗意
　　二十卷
　　佚
　　元史类编李昶字士都东平人累官吏部尚书黄虞稷曰昶父世弼从外家受孙明复春秋得其宗旨昶承家学集诸家之説而折衷之
　　苏氏【夀元】春秋经世
　　佚
　　春秋大旨
　　佚
　　蒋易曰北谿先生字伯鸾又字仁仲福安人弱冠游太学连魁三馆时太学生至京师者皆授郡博士先生归隐于建阳之唐石以春秋四书教授学者着春秋经世春秋大旨凡数十万言
　　吾丘氏【衍】春秋説
　　佚
　　王氏【惟贤】春秋旨要
　　十二卷
　　佚
　　宁波府志王惟贤字思齐鄞县人与弟惟义皆以儒名
　　万氏【思恭】春秋百问
　　六卷
　　佚
　　杨维桢序曰六经皆有疑而莫疑于春秋疑而不决而欲得笔削之微者盖寡矣此春秋之经有百问也予家藏是书凡六卷尝授之无锡孟生季成季成又传之于华亭曹君继善之子元朴以其传之不广也特锓诸梓而征予爲序是书也失其首辞久矣不知爲何人所着或以爲方孝先孝先又不知爲何时人观其设爲问答者往往与予补正之意合实有以释是经笔削之疑予令孟生勿秘所授而未及板行于世今曹君父子能推所秘于人不遂吾之初心而贤于汉儒之私论衡于一已者乎虽然道学是讲者谓説书不古虑学者不求诸心而惟口耳之是资夫百问之书探圣意之微而欲决诸儒未决之论非见之卓思之精者能之乎谓资口耳之辨不可也学者于春秋苟读而未有疑疑而未求释于心而遽观是书又安知百问之不爲学者病而着是书者之所虑乎然则是书之广传也爲益爲病则固存乎其人焉按春秋百问作于万思恭汪氏纂疏尝采其説
　　曾氏【震】春秋五传
　　佚
　　李祁序曰春秋经世之书其记约其志详其旨意深以远左氏公谷各以其所传闻意见爲传不无异同自是以来诸儒亦以其説名家至胡氏传出而诸説始略有折衷矣国朝设科以胡氏与三传并用立法之意至爲精详然学者困于繙阅每叹未有能合爲一书者庐陵樵南曾君震乃集而加次第焉始左氏次公次谷次胡氏而取止斋陈氏之説附于后盖陈氏之于春秋多所发明贯穿乎王霸之盛衰反覆乎夷夏之消长又推明左氏不书之旨以观春秋之所书此其必不可遗者于是使读者一展卷而诸传皆得焉其有便于学者甚大凡胡氏有所引用皆分注其下而又别爲类编以附于卷其有助于学者甚溥或者谓此书无所取舎不能成一家书予谓使曾君以一己之见取诸説而取舎之其是非可否未必使人人合意是亦曾氏之书而已非天下之书也今备列五传使学者自择焉岂非斯文之大全与书成而锓梓乃复得安成刘鼎安力相其成其有功于斯文又甚溥予喜是书之有成而又嘉刘氏之能相之也故爲记之若夫择诸説之长以求合乎圣人之旨意则又存诸其人焉
　　张氏【枢】春秋三传归一义
　　三十卷
　　佚
　　黄溍作墓表曰征士金华张枢子长言学春秋者必始于三传而其义例互有不同乃辨析其是非会通其归趣参以儒先之説裁以至当之论爲三传归一义
　　金华府志张枢东阳人至正初丞相脱脱监修宋辽金三史奏辟爲长史辞再以翰林修撰同知制诰兼国史院编修官召之复辞使者迫之行至武林驿仍以病辞归卒
　　汪氏【汝懋】春秋大义
　　一百卷
　　佚
　　戴良作志曰汝懋字以敬其先歙人迁睦之青溪今淳安县也以荐授丹阳县学教谕陞乡郡教授调将仕佐郎浙东帅府都事未几授登仕郎庆元路定海县尹
　　梅氏【致】春秋编类
　　二十卷
　　未见
　　钟氏【伯纪】春秋案断补遗
　　佚
　　戴良序曰春秋案断补遗者大梁钟伯纪先生之所着也其意以爲学春秋者多惑于传家褒贬之説而经旨有不明其能脱去宿一以经文爲正者又往往于笔削精义而或昧焉今故采择诸家格言之合于经者附于各条之下闲有未足则以己意补之而题以今名盖取程叔子传爲案经爲断语也予读之而叹曰昔之传春秋者有五家而邹夹先亡学春秋者舎左氏公羊谷梁三家则无所考征矣然左氏熟于事而或不得其事之实公谷近于理而害乎理之正者要不能无至唐啖赵师友者出始知以圣人手笔之书折衷诸家之是非而传已亡逸继是而后爲之传者虽百十余家其言虽互有得失能不傅会三家之説者鲜矣胡康侯得程子之学慨然有志于发挥而其生也当宋人南渡之时痛千余年圣经遭王临川之禁锢乘其新败雪洗而彰明之使世之爲乱贼者增惧若夫圣人作经之本意则未知其如何也然自当时指爲复讐之书而不敢废太学以之课讲经筵以之进读至于我朝设进士科以取人治春秋者三家之外亦独以胡氏爲主本则以三纲九法粲然具见于是书而塲屋之腐生山林之曲士因而掎摭微文破碎大道有可悯念者矣然则学春秋者亦将何所折衷乎窃尝考求之而得其説矣吾志在春秋夫子之自道也春秋天子之事孔子作春秋而乱臣贼子惧孟子之所以论春秋也盖方是时王纲日紊簒夺相寻孔子不得其位以行其权于是约史记而修春秋使乱臣贼子无所逃其罪而王法以明所谓拨乱世而反之正此其爲夫子之志而天子之事也是以邵子有曰春秋夫子之刑书而天门王氏亦曰春秋一经无罪者不书惟罪有大小故刑有轻重耳斯言也盖有得夫孔孟之遗意也是则学者之折衷固无出于夫子之自道与夫孟子之所以论春秋者矣后之立言岂有加于此哉先生之于是书下既不惑于襃贬之説上复不失乎笔削之义外有以采择诸家之博闻内有以发乎自得之深意竒而不凿正而不迂详而无余约而无阙庶几善学者焉然其推传以达乎经因贤者之言以尽圣人之志则得之夫子之自道孟子之所论者爲多是可以见其折衷之所在矣余自幼岁即知读是经而山林孤陋之风科举利禄之念或不能无故其所学不过曲士腐生之爲耳乌覩所谓经之义圣人之蕴哉及识先生于浦阳始闻其説而悦之至其成书则未之见焉近来淞上亟求是书于所馆先生手录以示且曰使可传也幸爲我序之嗟乎学春秋者多矣求其得乎孔孟之遗意以折衷诸説于千有余载之下者几何人哉故读先生之书譬诸饫刍豢之旨病夏畦之苦而得一勺之清泉甘露岂不悦哉则夫是书之传固不有待于区区之言矣若夫述作之大旨与其编次之岁月则不可以不书姑书此以爲序庶有以复先生之命乎
　　潘氏【着】圣笔全经
　　佚
　　贡师泰志墓曰君讳着字泽民嘉兴人受易于竹冈叶氏再从呉朝阳氏受春秋中乡试备榜补呉郡甫里书院直学寻爲广德学录改铜陵教谕以内艰去服除调乌程终湖州路儒学正有圣笔全经一编发明春秋微旨甚悉




　　经义考卷一百九十五
　　钦定四库全书
　　经义考卷一百九十六
　　翰林院检讨朱彝尊撰
　　春秋【二十九】
　　呉氏【师道】春秋胡氏传附辨杂説【呉渊颖集作补説】
　　十二卷
　　未见
