<!-- { "loadSidebar": true } -->
　　董鼎曰帝王之书歴代所寳前乎五帝者为三皇世尚洪荒非后世所可考后乎三王者为五霸习尚权谲又非圣人所忍为故自唐迄周而百篇之书定一书之中其于明徳新民之纲修齐治平之目即尧典已尽其要而危微精一四言所以开知行之端主善协一四言所以示博约之义务学则说命其入道之门为治则洪范其经世之要也他如齐天运则有羲和之厯定地理则有禹贡之篇正官僚则有周官之制度修已任人则有无逸立政诸尽煨烬壊烂之余百篇仅存其半而宏纲实用尚如此故尝谓六经莫古于书易虽始于伏羲然有卦未有辞辞始于文王尔六经莫备于书五经各主一事而作易主卜筮即洪范之稽疑也礼主节文即虞书之五礼也诗主咏歌即后防之乐教也周礼设官即周官六卿率属之之事也春秋褒贬即臯谟命徳讨罪之权也五经各主帝王建置之一端书则备纪帝王政事之全体修齐治平之规模事业尽在于此学者其可不尽心焉熊朋来曰典谟训诰誓命凡百篇注者有正与摄之分正者有其义而正其名摄者无其名而附其义正三十四摄六十六典十五篇正者二尧典舜典摄者十三禹贡洪范汨作九共九篇稁饫谟三篇正者二大禹谟臯陶谟摄者一益稷训十六篇正者二伊训高宗之训摄者十四五子之歌太甲三篇咸有一徳高宗彤日旅獒无逸周官吕刑典寳明居徂后沃丁诰三十八篇正者八仲虺之诰汤诰大诰康诰酒诰召诰洛诰康王之诰摄者三十盘庚三篇西伯戡黎微子武成金縢梓材多士多方君奭立政帝告厘沃汝鸠汝方夏社疑至臣扈咸乂四篇伊陟原命仲丁河亶甲祖乙分器将蒲姑誓十篇正者八甘誓汤誓泰誓三篇牧誓费誓秦誓摄者二嗣征汤征命十八篇正者十二说命三篇微子之命蔡仲之命顾命毕命冏命文侯之命肆命旅巢命贿肃愼之命摄者六君陈君牙归禾嘉禾成王政亳姑
　　黄鎭成曰伏生所授今文尚书凡二十八篇尧典臯陶谟禹贡甘誓汤誓盘庚高宗肜日西伯戡黎微子牧誓洪范金縢大诰康诰酒诰梓材召诰洛诰多方多士立政无逸君奭顾命吕刑文侯之命费誓秦誓汉武时又入伪防誓一篇为二十九篇孔安国古文尚书增多伏生二十五篇大禹谟五子之歌征仲虺之诰汤诰伊训太甲三篇咸有一徳说命三篇防誓三篇武成旅獒微子之命蔡仲之命周官君陈毕命君牙冏命又分尧典为舜典分臯陶谟为益稷分盘庚一篇为三篇分顾命为康王之诰通今古五十八篇逸书四十二篇汨作九共九篇稁饫帝告厘沃汤征汝鸠汝方夏社疑至臣扈典寳明居肆命徂后沃丁咸乂四篇伊陟原命仲丁河亶甲祖乙髙宗之训分器旅巢命归禾嘉禾成王政将蒲姑贿肃愼之命亳姑又百篇之序一篇通前今古文合百篇之数何异孙曰书者古之史也当时事实有当纪载者史官书之简防有君臣相告诫之言有君命臣者有臣告君者有君告民者孔子定书百篇名之曰虞夏商周之书薛瑄曰经凡言徳言圣言神言心言道言中言性言天命言诚言善言一言斆言学之类多见于书书之后乃有易彖象辞及诸经书圣贤发明性理之名虽有浅深不同实皆原于书也
　　孙宜曰尚书纬言孔子求书得黄帝孙帝魁之书迄秦穆公凡三千二百四十篇黄帝至尧舜不逺尧舜至秦穆不二千年书至三千二百四十篇不过多耶斯汉儒侈大之言无足信也
　　沈嗣选曰序称百篇商周皆三十九篇夏止四篇而虞反十五篇此不可信
　　按欧阳永叔日本刀歌云传闻其国居大海土壤沃饶风俗好前朝贡献屡往来士人往往工词藻徐福行时书未焚逸书百篇今尚存令严不许传中国举世无人识古文永叔虽有是说而叶少蕴疑之马翔仲亦疑之郑麟趾高丽史宣宗八年五月李资义还自宋奏云帝闻吾国书籍多好本命馆伴书所求书目録授之且曰虽有卷第不足者亦须传写附来目録首开百篇尚书而高丽未之有也宣宗八年者实宋元祐六年先是咸平中日本僧奝然以郑康成注孝经来献不言有尚书王恽中堂事纪载中统二年高丽世子禃来朝宴于中书省问曰传闻汝邦有古文尚书及海外异书答曰与中国书不殊然则高丽之书犹夫中国之书耳百篇尚书高丽且无之况日本乎乃万歴初尚书郎叶春及上书请命封倭使臣多方索之以归眞无异痴人说梦矣
　　又按白虎通徳论引尚书文云咨四岳曰裕汝众或有一人王者又云不施予一人又云必立赏罚以定厥功又云太社惟松东社惟柏南社惟梓西社惟栗北社惟槐今其文皆逸未审是百篇书中语抑大传文也
　　百篇之序
　　一卷
　　存
　　司马迁曰孔子之时周室微而礼乐废诗书缺追迹三代之礼序书传上纪唐虞之际下至秦缪编次其事故书传礼记自孔氏
　　刘歆曰孔子修易序书
　　班固曰书之所起逺矣至孔子篹焉上断于尧下讫于秦凡百篇而为之序言其作意
　　隋经籍志曰孔子删书别为之序各陈作者所由孔頴达曰书序郑马融王肃并云孔子所作依纬文也百篇凡六十三序　又曰百篇次第于序孔郑不同孔以汤誓在夏社前于百篇为第二十六郑以为在臣扈后第二十九孔以咸有一徳次太甲后第四十郑以为在汤诰后第三十二孔以蔡仲之命次君奭后第八十三郑以为在费誓前第九十六孔以周官在立政后第八十八郑以为在立政前第八十六孔以费誓在文侯之命后第九十九郑以为在吕刑前第九十七不同者孔依壁内篇次及序为文郑依贾氏所奏别録为次
　　陆徳明曰马郑之徒百篇之序总为一卷孔以各冠其篇首而亡篇之序即随其次第居见存者之间刘知几曰书列典谟诗含比兴若不先序其意难以曲得其情故每篇有序敷畅厥义
　　程子曰书序夫子所为逐篇序其作之之意
　　林光朝曰序乃歴代史官相传以为书之总目犹诗之有小序也
　　朱子曰书序恐即是经师所作决非夫子之言　又曰小序决非孔门之旧
　　董铢曰书序之作出于圣人无疑学者观书得其序则思过半矣班固言书之所起逺矣至孔子篹时上断于尧下讫于秦凡百篇而为之序言其作意而林少頴乃谓书序乃歴代史官转相授受以为书之总目者非孔子所作今玩其语意非圣人其孰与于此哉
　　叶适曰以书序为孔子作其说本出班固固因司马迁迁因孔安国安国无先世的传止据前后浮称兼左氏楚灵王言倚相事尔
　　王应麟曰大传之序有嘉禾揜诰今本阙焉
　　马廷鸾曰书序自为一编故以昔在帝尧起于篇首后接舜典则曰虞舜侧微接禹谟则曰臯陶矢厥谟禹成厥功益足证古序自为一篇而相续之辞如此盖史氏旧文也今史记序传亦自为一篇
　　金履祥曰前汉书言张霸采左传书序作书首尾后汉书言卫宏作诗序卫宏之云朱子尝引之以证书序之伪矣独书序疑而未断方汉初时泰誓且有伪书何况书序之类且孔传古文其出最后则附会之作有所不免其为齐鲁诸儒次第附会而作序可知也
　　陈栎曰汉刘歆曰孔子修易序书班固曰孔子篹书凡百篇而为之序言其作意今考序文于见存之篇虽颇依文立义而识见浅陋无所发明其间至有与经相戾者于已亡之篇则依阿简略尤无所补其非孔子所作明甚顾世代久逺不可复知然孔安国虽云得之壁中而亦未尝以为孔子所作但谓书序序所以为作者之意与讨论坟典等语隔越不属意亦可见
　　邹季友曰史记尽引今文书二十八篇及伪泰誓一篇并不引孔壁所增诸经是太史公未见孔壁书明矣然却多引小序虽亡篇之序亦有之意西汉时自有百篇之序故太史公见之造伪书者亦见之非专出于孔壁也
　　樊良枢曰书序在五十八篇之外云出壁中由是篇以读经文乃得其义兼辨其伪盖序述二帝之徳显而微序夏商直以简序周【原阙】疑非圣人不能作也孙寳侗曰书序为后人伪作逸书之名亦多不典至如左氏传定四年祝佗告苌其言鲁也曰命以伯禽而封于少昊之虚其言卫也曰命以康诰而封于殷虚其言晋也曰命以唐诰而封于夏虚是则伯禽之命康诰唐诰周书之三篇而孔子所必録也今独康诰存而二篇亡为书序者不知其篇名而不列于百篇之内疏漏显然是则不但书序可疑并百篇之名亦未信矣
　　按书小序西汉孝武时当即有之此史公据以作夏殷周本纪若孔壁古文尚书汉魏西晋诸儒均未之见而马融于书小序有注见于陆氏释文又郑注周官引书序文以证保傅而百篇之序次第与孔不同见于正义许谦亦云郑氏不见古文而见百篇之序攷马郑传注本漆书古文是孔传未上之时百篇之序先着于汉代初不与安国之传同时而出也今以马氏书小序传附纪于后昔在帝尧传云諡也翼善传圣曰尧伊尹相汤传云俗儒以汤为諡或为号然不在諡法故无闻焉殷始咎周传云咎周者为周所咎奔告于受传云受读曰纣或曰受妇人之言故号曰受也殷始错天命传曰错废也武王有疾传本下有不豫二字召公为保周公为师传云保氏师氏皆大夫官作成王政传本政作征将迁其君于蒲姑传本蒲作薄王俾荣伯作贿肃愼之命传本俾作办肃作息作顾命传云成王将崩顾念康王命召公毕公率诸侯辅相之康王既尸天子传本此句上有成王崩三字平王钖晋文侯秬鬯圭瓒传本无平字钖作赐东郊不开传本开作辟
　　又按朱子疑诗小序而并疑书小序疑孔安国所传之古文而并疑古文之有小序然百篇之序实自汉有之窃谓周官外史达书名于四方此书必有序而今百篇之序即外史所以达四方者其由来古矣
　　又按伯禽唐诰王伯厚云皆防命篇名大传之序有揜诰史记殷本纪有太戊一篇孟子注云逸书有舜典之序厯志引古文月采篇俱不入百篇之目是则书名尚多其篇目偶逸者与


　　经义考卷七十三
　　钦定四库全书
　　经义考卷七十四
　　翰林院检讨朱彞尊撰
　　书【三】
　　今文尚书
　　汉志经二十九卷
　　存
　　汉书伏生济南人故为秦愽士孝文时求能治尚书者天下亡有闻伏生治之欲召时伏生年九十余老不能行于是诏太常使掌故晁错往受之秦时禁书伏生壁藏之其后大兵起流亡汉定伏生求其书亡数十篇独得二十九篇即以教于齐鲁之间
　　王充曰尚书本百篇遭秦用李斯之议燔烧五经济南伏生抱百篇藏于山中孝景皇帝时始存尚书伏生已出山中景帝遣鼂错往从受尚书二十八篇伏生老死书残不竟鼂错传于倪寛至孝宣皇帝之时河内女子发老屋得逸易礼尚书各一篇奏之宣帝下示愽士然后易礼尚书各益一篇而尚书二十九篇始定矣
　　隋书伏生口传二十八篇又河内女子得秦誓一篇献之顔师古曰此二十九篇伏生传授者卫宏定古文尚书序云伏生老不能正言言不可晓使其女传言教错齐人语多与颍川异错所不知凡十二三略以其意属读而已
　　陆徳明曰即马郑所注二十九篇泰誓本非伏生所传武帝世始出而得行史因以入于伏生所传之内故曰二十九篇
　　孔頴达曰今文尚书刘向五行传蔡邕勒石经皆其本
　　叶梦得曰尚书文皆竒非作文者故欲如此乃当时语自尔也
　　郑耕老曰尚书今古文合二万五千八百字
　　朱子曰伏生今文尚书无武成独孔氏古文尚书乃有此篇今顔氏注刘歆所引见其与古文不同遂皆以为今文尚书不知何所考也
