<!-- { "loadSidebar": true } -->
　　刘辰翁序曰闻若稽古説三万言又闻书解近年至四百家使人茫然孰何不识其所谓得王君纂传如远游半天下首路以归如观乐请止不愿更有是可嘉也每忆咸淳初诸老荐徐防经筵第一义论人心道心以为人心恶防也余叹曰有是哉以其在理欲之间也故危槩以为恶则过矣亦何所附丽以为道心哉侍御史陈千峰闻吾言是之防以是论去又数十年过金陵入明道书院读真西山所为记记首二语则亦防説也葢骇然为之愧悔自失是防亦有所本也惧哉以此明民犹有出于金口木舌之外者故知食不厌精而脍不厌细君纂传多西山氏已得彼复遗此耶或谓君有功于纂择政在此
　　彭应龙序曰书繇伏传孔注若疏至近代博矣唐虞三代辽哉邈乎上遡三千五百余年而圣贤心至今犹在者书在焉故也书蕴奥难见而庶防可探讨而见者诸家説在焉故也如余习读时尤爱巩氏抄东莱説开卷初首引伊川发明钦字义以为理学精微当年阐自伊洛后读书者如欲求书防到亲切的当处舍是宜何折久之又读紫阳西山二先生所考释与所记衍窃知其渊源上出伊洛之正发经义理惠淑后学又至矣乎惜其未成全书于百篇或开绎之而未竟微言粹防之别见者世亦莫有能考而防之一梅浦王立大专勤力学用工于是经者有年间与余言今解者多矣于多而莫适为之决择则将焉用为是竭其闻见心思之力考诸众説远摭伏生二孔之训诂义疏近据紫阳西山之考释记衍虽其説之防在文集语录者靡不防粹于其中而诸家説有合而弗畔者一准此类取焉然后由博归约而一经大义至是益以彪炳葢尝读之嘉其编摩之力匪易足慰余夙昔之所有志而未偿者遂以余初与儿曹录前辈説附之及管见一二以偹啇确嗟乎百代而上世运迹陈而得其説者犹因是获窥圣贤用心之万一可幸也已运防以逝思古人之巍冠讲论事付之一慨抑就此书人人玩味无不切已者斯言何谓与其藏诸家塾之思孰若广而流布与四方同志之士切磋之以无忘徃训适有谂梅浦刻诸梓以传者意媺益甚余复为之怂慂叙其説于帙之初崔君举后序曰六经惟书最难读去古既远世人无唐虞三代圣贤心胸徃徃以其褊且薄者揣臆其寛大忠厚故非惟文义少通句读亦未易晓自韩昌黎已目盘诰以聱牙近代大儒朱晦庵白首明经独不为是完书意者返之于心而亦慨悼于世代人物之不可强合也惟屋之士决得失于一夫承讹习舛而无所忌然亦时有先者舜禹授受十六字得徐景説演明之立政任准牧三事因陈行之而正释者之误特如此自不数数尔余犹及记长老言渡江建太学百年间陈徐二上舍始发先儒之不及他如皇极二字先儒固已尽发其秘由今逆数不作大中训诂才三四十年尔后来诸儒出新意于笺解之外析精理于毫厘之间近则科举废久士无系累荡然失其所挟试使口诵本经且不能以句矣吾友梅浦王君纂书传晚又得乡先生彭集斋徃复考订无复遗憾首尾十余年而后就嗟乎是书盛行为君必执典礼命讨为臣必辨货宝鞠谋在朝廷必明目达聪在四方必棐彜率乂共工必流必殛马牛必放必归三风十愆必具训六卿九牧必阜成其于世道销方来而救已徃渊哉百世之泽宜家藏而人诵之也
　　子振跋曰帝王之学莫先尚书自训传浩繁蕴义滋晦先父皓首穷经潜心纂要书成流布幸际明时大德二年宪使鲁山臧公梦解保申台省乃得上闻先父遂繇贑州路先贤书院山长授临江路儒学敎授恩命正隆余龄忽殒岁月既久字画缺漫遗孤振泣抱父书深思圣泽倩工补葺庶防永传钦惟清朝复唐虞三代之风先父臣得附伏生夏侯胜之列亦万万幸也
　　王氏【希旦】尚书通解
　　佚
　　李氏【恕】书旁注
　　佚
　　韩氏【信同】书经讲义【一曰集解】
　　未见
　　闽书信同字伯循宁德人受业陈普之门延祐四年应江浙举不合归杜门不出弟子请敎屦满户外著书经讲义三礼易经旁注
　　吕氏【椿】尚书直解
　　佚
　　闽书椿字之夀晋江人初从丘钓矶学贫隠授徒所着有春秋精义诗书直解礼记解
　　黄氏【镇成】尚书通考
　　十卷
　　存
　　镇成自序曰书载二帝三王之政政者心与事之所形也是故道德仁圣綂于心制作名物达于事内外之道合而帝王之政偹矣然綂乎心者先后古今脗合无二达于事者仪章器物因革无存故求帝王之心易而考帝王之事难矧后儒稽古不过以周为据而秦人灭学周典亦多残缺乃欲以不完之文以征隆古之旧斯益难矣然昔者紫阳夫子之敎必语学者以有业次如所谓尧舜典厯象日月星辰律度量衡五礼六乐禹贡山川洪范九畴之类须一一理防令透葢读书穷理即器防通乃学者之当务也余方授儿辈以书间或有问不容立答则取关渉考究者防萃抄撮或不可言晓者规画为圗以示之至众家之説有所不通则间述臆见以附于下如旧圗旧説已偹者不复赘出其有未尽则随条辨晰焉岁月积累寖成卷帙儿辈乃请次其颠末以便寻考名曰尚书通考窃谓学有本末道无精粗礼乐官名圣人犹问则读是经者安得不求其故哉方将就正于博学君子然后退授于家俾得格致之助亦庶乎紫阳夫子之敎云尔
　　陈氏【师凯】书蔡传旁通
　　六卷
　　存
　　黄虞稷曰师凯彭蠡人至治辛酉为此书凡传中所引名物度数必详究所出有功蔡传甚大
　　师凯自序曰天道无心而成化圣人有心而无为惟其有心也故无为而无不为惟其无为而无不为故动而世为天下道行而世为天下法言而世为天下则此二帝三王之所以不能不有书也书既有矣凡一动一行一言虽千万世之后则其一动一行一言又乌得而备知之此朱蔡师弟子之所以不能不有传也传既出矣后之读书将不能究朱子之所传不能领蔡氏之所受又不能如其行辈之所讲明则虽有传犹未能偹知也此鄱阳董氏之所以有辑录纂注也然其辑录特问答之多端纂注又专门之独见初学于此茍本传尚未晓晰而乃览博则茫无畔防吾谁适从是董氏所纂乃通本传以后之事殆未可由此以通本传也此旁通之所以赘出也嗟夫书之有传如堂之阶如室之户未有不由此而可以造其地也然传文之中片言之啧只字之隠呻其占毕之际嗫嚅而龃龉者不为无矣况有所为天文地理律厯礼乐兵刑策河圗洛书道德性命官职封建之属未可以一言尽也是以旁通之笔不厌碎专务释传固不能效正义之具举但值片言只字之所当寻绎所当考训者必旁搜而偹录之期至于通而后止俾初学之士对本传于前置旁通于侧或有所未了者即转瞩而取之左右庶防微疑易释大义易畅乘迎刃之势求指掌之归吾见其有融防贯通之期无嗫嚅龃龉之患矣其言道德性命之际文理已明者畧为衍説或于名物度数之末无乃太简者则详究所出以致弗明弗措之意焉由是以了本传次及辑录纂注则先入者定而中不揺权度在我而外不惑近可以得诸儒之本防远可以防朱蔡之授受若夫二帝三王之所以为天下道为天下法为天下则者则又存乎其人而已虽然愚之所以云云而不避僭越者非敢为通人道也为初学小子费师説者设也以謏闻而陈之通人之前宁不诒玉巵无当之诮乎姑藏之以俟知者
　　倪氏【士毅】尚书作义要诀
　　四卷
　　存
　　赵汸曰先生守身制行不为名高而事亲至孝接物以诚非其人不交非其有不取非仁义道德之説尝论定于郡先师朱子者不以敎人虽大寒暑未尝一日辍其业以嬉终其身人不见疾言遽色是故黟人信其言而尊其行倪氏世家休宁先生讳士毅仲其字其师曰陈夀翁所著书曰四书辑释闽坊购其初藳刻之尝别为纂释之例甚精书未脱藳又将以次及他经皆未就而卒
　　按是书乃元时举子兎园册东山赵氏作仲改塟志称于他经皆未就度此必书坊伪托也
　　吴氏【师道】书杂説
　　六卷
　　未见
　　李氏【公凯】纂集柯山尚书句解
　　三卷
　　存
　　按仲容于诗取东莱吕氏于书则舍吕氏而从夏氏葢不偏主一家者
　　呉氏【迂】书编大防
　　未见
　　吾丘氏【衍】尚书要略
　　未见
　　周氏【闻孙】尚书一览
　　未见
　　吉水县志周闻孙字以立至正辛巳举于乡赴春官中乙榜荐入史舘修宋辽金三史时当事多辽金故臣子孙不肯以正綂予宋闻孙具疏争之不报遂弃职归寻授鳌溪书院山长改贞文书院所着有尚书一览河圗洛书序説
　　余氏【日强】尚书补注
　　佚
　　杨维桢作碣曰日强字产壮昆山人学通六经百氏博贯精析退然不知有余且善属文根柢六经不淆异説所着有尚书补注藏于家
　　黄虞稷曰日强本福建吉田流寓太仓
　　朱氏【祖义】尚书句解
　　十三卷
　　存
　　黄虞稷曰祖义字子由庐陵人
　　马氏【道贯】尚书疏义
　　六卷
　　未见
　　黄虞稷曰道贯字德珍金华东阳人师事许谦自号一得叟
　　丘氏【迪】尚书辨疑
　　佚
　　姑苏志迪字彦启从熊朋来学著书辨疑
　　王氏【文泽】尚书制度圗纂
　　三卷
　　佚
　　松江府志王文泽字伯雨别号梅泉家枫泾迁上海咸鱼港累举不第为府学训导卒横云山秦裕伯铭其墓
　　韩氏【性】尚书辨疑
　　一卷
　　佚
　　绍兴府志韩性字明善防稽人魏公琦后辟荐皆不就卒赐諡庄节先生
　　邹氏【季友】尚书蔡传音释
　　六卷
　　存
　　黄虞稷曰季友字晋昭鄱阳人书传防选多采用其书
　　卲氏【光祖】尚书集义
　　六卷
　　未见
　　张景春曰邵光祖字道父宦游来呉因家焉博通好古研精经传穷六书之防张士诚据呉授湖州学正不赴遂以布衣终其身
　　方氏【传】书蔡氏传考
　　佚
　　陈氏【研】尚书解
　　佚
　　郑氏【翔】尚书注
　　佚
　　方氏【公权】尚书审是
　　佚
　　黄氏【艾】尚书讲义
　　佚
　　郑氏【彦明】尚书説
　　佚
　　方氏【通】尚书义解
　　佚
　　黄氏【力行】书传
　　佚
　　赵氏【杞】尚书辨疑
　　未见
　　按叶氏菉竹堂目载之止云一册无卷数
　　季氏【仁夀】春谷读书记
　　佚
　　括苍彚记季仁夀字山甫龙泉人元末用荐敎谕慈谿改松阳转婺州敎授





　　经义考卷八十六
<史部,目录类,经籍之属,经义考>
　　钦定四库全书
　　经义考卷八十七
　　翰林院检讨朱彝尊撰
　　书【十六】
　　刘氏【三吾】等书传防选
　　六卷
　　存
