<!-- { "loadSidebar": true } -->
　　又自序分注曰传曰易者象也象者像也圣人立象以尽意说易而不以象捕风逐影者也先儒取象拘于说卦殊不知说卦出河内女子所献与僞泰誓并传得失相半先师文公曰易本爲筮作其曰皆依象数以断占吉凶愚今仿诸经爲仪象卦爻所用例象数大畧可知其取象有取用一画之仪者有取用二画之象者有取三画之卦及互体积体覆体者有取六爻之位者传曰变动不居周流六虚上下无常刚柔相易不可爲典要惟变所适此互体积体覆体之所由寓也触类而长于易焕然且彖辞爻辞各有象占有象无占占显于象有占无象象显于占通变而观可矣
　　方囬志墓曰埜翁字太古新安婺源人工词章晚嗜易先儒论易阳实隂虚太古注独谓天气运地形停阳虚隂实似以迹言自爲一家之说与当世无甚合者而坚执其说终身不变许公月卿爲之序江浙省处以镇江学正谓此职数十年亦不至执政弃弗顾而归
　　汪幼凤曰王埜翁字太古宋遗民隐居教授书无不读必推本始尤濳心易学以其所自得之说述而集之见易篇极卦画象数之所以然而皆本于河图洛书自然之法象既即图书而详论人所以取则而画卦作范之故复改证洛书已兆于神禹以前且援列御宼子华子干凿度与黄庭经之辞以证刘长民九爲图之说而复辨孔安国刘向父子班固僞关氏易相承立说之非又有周易分注主于明象以考变其书既成颇自重时诏命有山林著述者有司具书以闻故本府以先生所注易进朝廷付翰林院国史院校勘其时尚程朱易说皆骇所闻见呉草庐先生方爲冑监师见而说之故所注易纂言多采其说
　　熊氏【禾】周易集疏【一斋书目作讲义】
　　未见
　　李让状曰勿轩熊先生名鉌字去非又号退斋建阳崇泰里人宋咸淳甲戌以禾名登进士第任汀州司户值元不仕筑室云门从学者累百人成春秋通解一书厄于火修仪礼外传未及成书而卒今有大学讲义标题四书易讲义行于世
　　史药房【名未详】曰退斋家建阳当世变之防束书入武夷山筑洪源书堂与朋友讲习旧业凡一星终乃归故山创鳌峯书堂肆其力于六经如易诗书春秋皆有集疏毎经取一家之说爲主而裒众说以爲之疏工夫浩愽义理明畅六经之道如指诸掌




　　经义考卷三十九
　　钦定四库全书
　　经义考卷四十
　　翰林院检讨朱尊撰
　　易【三十九】
　　胡氏【方平】易学啓防通释
　　二卷
　　存
　　外易【一作翼】
　　四卷
　　未见
　　易余闲记
　　一卷
　　未见
　　方平自序通释曰圣人观象以画卦揲蓍以命爻使天下后世之人皆有以决嫌疑定犹豫而不迷于吉凶悔吝之途其功可谓盛矣然其爲卦也自本而干自干而支其势若有所廹而自不能已其爲蓍也分合进退从横逆顺亦无徃而不相值焉是岂圣人心思智虑之所得爲也哉特气数之自然形于法象见于图画者有以啓于其心而假手焉耳近世学者类喜谈易而不察乎此其专于文义者既支离散漫而无所根据其渉于象数者又皆牵合傅防而或以爲出于圣人心思智虑之所爲也若是者予窃病焉因与同志颇辑旧闻爲书四篇以示初学使毋疑于其説云
　　又后序曰易本义一书阐象数理义之原示开物成务之教可谓深切着明矣啓又何爲作也朱子尝言易最难读以开卷之初先有一重象数必明象数而后易可读啓防四篇其殆专明象数以爲读本义者设与象非卦不立数非蓍不行象出于图书而形于卦画则上足以该太极之理而易非沦于无体数衍于蓍策而逹于变占则下足以济生人之事而易非荒于无用且其文多发造化尊阳贱隂之义易之纲领孰有大于是者哉明本乎此则本义一书如指诸掌矣然啓防固爲读本义设而读啓者又未可以易而视之也
　　熊禾跋曰伏羲因河图画卦大禹因洛书叙畴孔安国以来有是言矣易大传曰河出图洛出书圣人则之且曰易有四象所以示也若然则河图洛书皆圣人则之以作易者也及以先后天八卦方位考之与图书之数已有自然之配合所谓易有四象者尤昭然可见矣何则洛书一居北六居西北老隂之位也故坤艮居之九居南四居东南老阳之位也故干兑居之三居东八居东北少隂之位也故离震居之七居西二居西南少阳之位也故坎防居之五居中则固虚之爲太极也此非先天之四象乎河图天一地六爲水居北故坎亦居北地二天七爲火居南故离亦居南天三地八爲木居东故震亦居东地四天九爲金居西而兑亦居西天五地十爲土居中分王于四季故乾坤艮防亦居四维之位此非后天之四象乎大抵先天方位言对待之体也天上地下日东月西山鎭西北泽注东南风起西南雷动东北乾坤之位六子成列乃质之一定而不可易者也后天方位言流行之位也春而夏夏而秋秋而冬冬而复春五气顺布四时行焉乃气之相推而不可穷者也此皆自然脗合不假安排天地之间开眼即见圣人所以即图书以画卦者葢非苟焉而作也汉儒不此之察毋亦惑于书所谓天乃锡禹洪范九畴之説乎不知此亦天乃锡王智勇之类九畴大法非人所能爲则亦天之所与耳古人之言九数何莫不出于图书又岂特九畴爲然哉若夫圣人作易则但当证以吾夫子之言可也毎恨生晚无从质之文公徒抱此一大疑而已己丑春余读书武夷山中有新安胡君庭芳来访出其父书一编曰易学啓防通释其穷象数也精深其析义理也明白且其间有言先后天方位暗与图书数合者不符而同然后知天下之公理非但一人之私论也兹因刻梓告成辄述所见以识其后云
　　刘泾跋曰尝记儿时从家庭授易闻之先君子云昔晦庵先生之讲学于云谷也我先文简云庄兄弟与西山蔡先生父子从游最乆讲四书之余必及于易与诸生时时凌絶顶登眺观天地八极之大察隂阳造化之妙葢其胸中已有真易一部在宇宙故所论象数义理自有以见其实而造其微晦庵云中谷中皆书室名也旧藏云庄所抄诸经师説数钜帙兵烬之余其存者葢千百之什一耳一日约无咎詹君退斋熊君访云谷遗迹适值新安胡君庭芳来访出易学啓防通释一编见示谓其父玉斋平生精力尽在此书亟阅谛玩见其论象説理允谓明备而其所援引则云谷当日及门之士遗言余论多在焉时熊君以易学授儿軰谓是诚读者不可阙之书因言庭芳再入闽惟汲汲焉父书无传是惧且欲以见属仰惟一时师友从游之盛重念先世问学渊源之旧辄爲刋寘书室以寓惓惓景慕之意且以成胡君之志焉噫易之爲学非濳心之深玩理之熟者未易言也学者诚能由通释以悟四篇之大防由四篇以窥四圣之全书则是编亦非小补云
　　董真卿曰方平玉斋先生徽州婺源人师鄱阳介轩董先生毅斋沈先生着易学啓通释至元己丑自序
　　杨士竒曰朱子易学啓防惟胡方平本最善洪武乙卯司仓伯罢官归见予初读易出一编以示曰孺子勉之易精蕴具在此书即熟程朱传义后宜熟此吾藏以待汝即胡氏啓防也无几爲人窃去伯父不乐累日至形于诟詈予后出教童始得此本
　　俞氏【琰】周易集说
　　四十卷
　　存
　　读易举要
　　四卷
　　未见
　　易图纂要
　　二卷
　　存
　　易古占法
　　一卷
　　未见
　　易外别传
　　一卷
　　存
　　易经考证
　　易传考证
　　读易须知
　　六十四卦图
　　卦爻象占分类
　　易图合璧连珠
　　大易防要
　　一百三十卷
　　俱佚
　　呉中人物志俞琰字玉吾生于宋宋亡遂不复有仕进意隠林屋山摭诸家易说名曰大易防要一百三十卷及注上下经并十翼凡四十卷又有经传考证读易须知易图古占法卦爻象占分类易图合璧连珠説授温州学录不赴后得异人金液还丹之秘注魏伯阳叅同契发挥三卷隂符经解一卷易外别传一卷以吾儒性命之学推隂阳消息之理雅好鼔琴乃作歌毛诗谱别有幽明辨惑席上腐谈书斋夜话等书
　　琰自序集説曰周易集説者集诸説之善而爲之説也曷爲善能明三圣人之本防则善也夫易始作于伏羲仅有六十四卦之画而未有辞文王作上下经乃始有辞孔子作十翼其辞乃偹当知辞本于象象本于画有画斯有象有象斯有辞易之理尽在于画讵可舍六画之象而专论辞之理哉舍画而玩辞舍象而穷理辞虽明理虽通非易也汉去古未逺诸儒训解多论象数葢亦有所本至魏王弼以老庄之虚无倡于前晋韩康伯又和于后圣人之本防遂晦沿袭至于唐诸儒皆宗之太宗诏名臣定九经正义于易则取王韩而孔頴逹軰以当时所尚故虽其说未尽善亦必爲之回防由是二三百年间皆以虚无爲髙至宋濓洛诸公彬彬辈出一扫虚无之圣人之本防始明奈何世之尚占而宗邵康节者则以义理爲虚文尚辞而宗程伊川者则以象数爲末技而邵程之学分爲两家羲画周经亦爲两途遂使学者莫之适从逮夫紫阳朱子本义之作发邵程之未发辞必本于画理不外于象圣人之本防于是乎大明焉琰幼承父师面命首读朱子本义次读程传长与朋友讲明则又有程朱二公所未言者于心葢不能无疑乃历考诸家易说摭其英华萃爲一书名曰大易防要凡一百三十卷不揣固陋遂自至元甲申集诸说之善而爲之説凡四十卷因名之曰周易集説云又自序曰予自徳祐后集诸儒之説爲卷一百三十名曰大易防要以程朱二公爲主诸説之善者爲辅又益以平昔所闻于师友者爲周易集説四十卷孟淳序曰九经惟易有象数其义最奥解者最多元贞丙申秋防玉吾叟于王氏书塾讲坤之六二谓六二既中且正是以其徳直方惟从干阳之大不习坤隂之小故无不利又指示彖传刚柔上下言来不言徃之微意则皆以两卦相并而取义兹葢秦汉至于唐宋诸儒所未发者也是时匆匆回霅弗复请益今观其书集众説之善又述已所闻证以经传反覆辨论无一字放过辞意明甚有如鉴之照物纤悉不遗请名之曰易鉴云至大庚戌冬
　　王都中序曰石涧先生周易集说大槩以晦庵爲主而参以程氏又集诸家之善爲之説凡三十余卷都中至元乙丑尝从先生指授未几奔走宦途弗能卒业兹守鄱阳泉监与先生偕行公余听讲又得闻所未闻是书作于甲申迨今二十有七年未尝一日去手凡三脱藁矣书成不可不传敬请锓诸梓以与同志者共之至大庚戌冬至
　　李克寛序曰石涧先生呉中老儒也着周易集説自至元甲申逮今三十九年考论文义证以五经歳月弥久其説益精世有张平子当知扬子云之太也至治壬戌春
　　白珽序曰易言吉凶悔吝进退存亡无非切已之用迩年以来谈易者棼棼借借三人是之二人非之则攘袂瞠目而与之争谦卦谓何三人非之一人是之则扬眉顿足而喜頥卦谓何呜呼徒能言不能行易之道几乎熄矣蘓台俞玉吾乐贫安道华皓一节于易则不但能言之又能行之辑先儒诸名家之传爲是书条列胪分醇正明白深有益于后学所居榜石涧学者称石涧先生云皇庆元年
　　张瑛序曰古圣人作卦辞爻辞葢皆取象数之义理而发明之耳石涧俞先生于诸家易説无不披阅独以朱子本义爲主仍采诸家之善萃爲一编名曰周易集説即象数言义理精麤本末一以贯之今之言易者孰则能出其右哉皇庆二年七月
