<!-- { "loadSidebar": true } -->
　　王文贯曰晦庵读书古今注解自音而训自训而义自一字而一句自一句而一章以至言外之意透彻无碍莹然在心如琉璃然方敢下笔一字未透即云未详
　　论语详说【初名训防口义】
　　佚
　　真徳秀后序曰建安太守三山陈侯既以武功戡冦难又思以文教淑人心曰论语一书子朱子之所用力而终其身者也其始有要义焉其次有集义焉又其次则有详说而以集注终焉今集注之书家传人诵若详说则有问其名而勿思者矣圣人之道大矣善学如顔子且亲得圣人而师之犹必仰钻瞻忽久而未获至于循循善诱之余既竭吾才而后卓然有见于道之全体况今之人即书而求道其难于顔子又倍矣故虽以子朱子之学得之于天而其进也亦必以渐盖沈濳玩索不知老之将至迨乎集注之出然后集其成而无憾学者可不徧考之乎嫓之于玉集注其圭璧斚瓒也人见其温润缜栗无少瑕以为出于天成而不知追琢磨治之功非一朝夕积也故此书之视集注章句详略往往弗同而于先儒之说去取亦或小异昔若乎而详今若乎而略昔奚为而取今奚为而去斟酌权量之微范镕防化之妙盖不待从游于考亭云谷之间而言论风防若亲承面命矣是非求道之至要邪故予欲学者以集注为之本而参之以此书观子朱子之所得月异而嵗不同庶乎知圣贤之防为无穷而问学之功不可以已也既已镂诸梓而俾某述其所以然是用笔之篇末
　　按是序又载刘爚云庄集
　　袁桷曰文公之教于家也谓集义之作义理详而训诂略别为一书曰训防口义今此书不存
　　论语集注
　　宋志十卷
　　存
　　朱子自述曰集注乃集义之精髓　又曰集注后来改定处多遂与或问不相应又无工夫修得或问故不曾传出今莫若只就正经上玩味有未通处参攷集注更自思索为佳不可恃此未定之书便以为是也　又曰集注盖熹十年前本为朋友间传去乡人遂不告而刋及知觉则已分裂四出而不可收矣其间多有未穏
　　【阙】　曰集注发明程子之说或足其所未尽或补其所未完或白其所未莹或贯其所未一其实不离乎程说之中必如是而后有功于程子未可以优劣较之
　　黄干曰朱子集注于一字未安一语未顺覃思静虑更易不置或一二日而未已用心如此学者顾以易心读之安能识圣贤之意哉
　　陈淳曰集注遍阅诸家说虽一字一句皆为抄掇旋加磨刮翦繁趋约不啻数百过　又曰学者湏专事集注为标凖复读餍饫胸中已有定见然后参以集义方识诸家是非得失始知集注明洁亲切辞约而理富义精而味长信为万世不刊之书
　　陈振孙曰集注大略本程氏学通取注疏古今诸儒之说间复断以已意晦庵先生平生讲解此为第一所谓毫髪无遗憾者矣
　　魏了翁朱氏语孟集注序曰王师北伐之嵗予请郡以归辅汉卿广以语孟集注为赠曰此先生晚年所授也谨拜而受之较以闽浙间书肆所刊则十已易其二三赵忠定公帅蜀日成都所刋则十易六七矣前辈讲学工夫皆于躬行日用间真实体验以自明厥徳非以资口笔也故歴年久阅天下之义理多则知行互发日造平实语若近而指逺余慕之累嵗每读辄异他日故不敢秘其本以均淑同志之士云子在曰集注于正文之下止解说字训文义与圣经正意如诸家之说有切当明白者即引用而不没其姓名如学而首章先尹氏而后程子亦只是顺正文解下来非有高下去取也章末用圈而列诸家之说者或文外之意而与正文有所发明不容略去或通论一章之意反覆其说切要而不可不知也
　　黄震曰南轩论语多是统说大体又多于本意上生新意晦庵则分文释句只依本章而使学者自得之又曰晦庵集注论语祖诂训明字义使本文坦然
　　易知而后择先儒议论之精者一二语附之以发其指要诸说不同恐疑误后学又为或问以辨之近世辟晦庵字义者固不屑事此其尊而慕之者又争欲以着解名家浩浩长篇多自为之辞于经渐相逺甚者或凿为新竒反欲求胜岂理固无穷耶
　　论语或问
　　宋志二十卷
　　存
　　陈淳曰论孟须以集注为正如或问后来置之不修未得为成书今细观之时觉有枯燥处亦多有不穏处亦多有失之太甚处比之大学中庸或问之书大不同若姑借之以参订集注之所未详则可矣未可全案之以为定论也
　　陈振孙曰朱子撰集注既成复论次其取舍之所以然别为一书而篇首述二书纲领与读者之要法其与集注实相表里学者所当并观也
　　王应麟曰文公初编次集义辑二程之说又取张范二吕谢游杨侯尹氏九家初名要义改名精义最后名曰集义三十四卷又本注疏参以释文会诸老先生之说间附以闻于师友得之心思者为详说旧云训口义者也既而约其精粹为集注十卷又疏其所以去取之意为或问十卷其后集注删改日以精宻而或问不复厘正故其去取间有不同者
　　黄氏【干】论语注义问答通释
　　宋志十卷
　　未见【一斋书目有之】
　　陈振孙曰其书兼载或问发明妇翁未尽之意赵希弁曰右勉斋黄先生干通释晦庵先生集注或问之书也
　　魏了翁序通释曰勉斋黄直卿合朱文公三书为论语通释吾友复斋陈师宓叙所以作张敏则刻之潭之湘乡之连谿予首从萧定夫得善本以归里赵心传请刻诸梓以幸惠学士而属予申其义呜呼是书之有士得之以增益智虑而益卲所学士之幸也论说之益广士窃之以绐取利禄而罔闻于行予之忧也呜呼学者其亦知所择哉
　　辅氏【广】论语答问
　　未见
　　袁桷曰辅公此书直彰其义衍者隠之幽者畅之文理炳着不别为标的以尽事师之道微文小义简焉以释经为急其子季章旧刻之武冈兵祸散佚其从孙政与其子华亭丞友仁复刻于家塾
　　冯氏【椅】论语辑说
　　佚
　　刘氏【砥】论语解
　　佚
　　八闽通志刘砥字履之长乐人与弟砺同事朱子
　　陈氏【易】论语解
　　佚
　　闽书陈易字复之泉州永春人受业朱文公庆元二年登第仕为懐来丞
　　吴氏【英】论语问答
　　未见
　　蒋垣曰吴英字茂实邵武人从学朱子有论语问答
　　何氏【镐】论语说
　　佚
　　邹氏【补之】论语注
　　佚
　　氏【璘】论语说
　　佚
　　徽州府志滕璘字徳粹婺源人淳熙八年进士官至朝奉大夫与弟珙俱从朱子学璘为论语说朱子善之


　　经义考卷二百十七
　　钦定四库全书
　　经义考卷二百十八
　　翰林院检讨朱彞尊撰
　　论语【八】
　　张氏【栻】南轩论语解
　　宋志十卷
　　存
　　栻自序曰学者学乎孔子也论语之书孔子之言行莫详焉所当终身尽心者宜莫先乎此也圣人之道至矣而其所以教人者大略则亦可睹焉盖自始学则教之以为弟为子之职其品章条贯不过于声气容色之间洒扫应对进退之事此虽为人事之始然所谓天道之至赜者初亦不外乎是圣人无隠乎尔也故自始学则有致知力行之地而极其终则有非思勉之所能及者亦贵乎行着习察尽其道而已矣孔子曰道之不行也我知之矣知者过之愚者不及也道之不明也我知之矣贤者过之不肖者不及也秦汉以来学者失其传其间虽或有志于力行而其知不明摘埴索涂莫适所依以卒背于中庸本朝河南君子始以穷理居敬之方开示学者使之于致知力行有所循守以入尧舜之道然近嵗以来学者又失其防汲汲求所谓知而于躬行则忽焉本之不立故其所知特出于臆度之见而无以有诸躬识者盖忧之此特未知二者互相发之故也孔子曰学而不思则罔思而不学则殆歴考圣贤之意盖欲使学者于此二端兼致其力始则据其所知而行之行之力则知愈进知之深则行愈达是知尝在先而行未尝不随之也知有精麤必由麤以致精行有始终必自始以及终内外交正本末不遗条理如此而后可以言无然则声气容色之间洒扫应对进退之事乃致知力行之原也其可舍是而他求乎顾栻何足以与闻斯道辄因河南余论推以已见辑论语说为同志者切磋之资而又以序冠于篇首焉
　　薛氏【季宣】论语少学
　　宋志二卷
　　佚
　　季宣自序曰推步占天未足与言天道之至缗丝测海未足与窥溟海之深肤见謏闻以求圣人之言我知其无以议为也然则圣人之道其终不可学邪曰无【句】求之则得不求则不得也自明其徳道积于厥躬诚以思之睿以通之问学以参之神而明之天之高地之厚鬼神之盛遂古方来之逺将无所藏其用圣人之道其无以外此夫鲁侯得之乔梓而周公识其见贤曾蒧鼓瑟咏雩而仲尼与之言志圣人之学果可以意知而事得乎走于论语之书愿学焉而终身者也谓其旁通伦类细沦幽眇就之而不见挹之而愈深虽一本诸人情曾非力行可到尝朝而诵莫而思忘寝食而求但见其源源而泉混混而渊灏灏而天进于前无以从而后取诸右无以逢其左泯泯黙黙而未得以臻其极也卷之有以自乐行之足以迨时走于夫子之言知其一而不知其二矣强笔少学识之于书庶乎他日见之有以知其不足戾之斯改得之斯尚天未防道或将可质诸圣人之门也曰以此明孔氏之言则庸敢不知量
　　论语直解【王瓒温州志作约说】
　　佚
　　季宣自序曰巧匠不世出其法具乎规矩绳墨圣人不世作其言在乎礼易诗书然则礼易诗书与夫规矩绳墨往之所以贻后今之所以求古也即规矩绳墨以为圆方虽非巧匠而巧匠之制作于此乎在由礼易诗书以趋礼义虽非圣人而圣人之精诚备于吾身学者为道而舍经犹工人而去其规墨也虽有工垂之指其能制器乎孔子圣之至也颢乎其浑邈乎其宏其静也坤其动也乾道贯古今而体之以虚神偕造化而终之以愚望之平平即之峩峩寂如其若忘岿如其若存挹而愈冲挠而愈清观其行则不过乎物察其言则适当人心无色无形既高且明无墉无隍肃肃茫茫止止而安安者欤尽性而参天者欤赞焉以辞犹日而禆萤凿之窍死均无事焉适亡其所存而已自伏羲以至文公其时亨其政行其言事具乎礼易诗书曰闇而弗明得孔子而弥章非圣人无以知圣人固莫知孰贤传是道以贻将来斯其为集大成孔氏有春秋孝经通礼易诗书曰经其弟子门人又杂记其难疑答问之言别为论语一书参乎六经之间六经固妙且必论语而后行论语之于六经其道学之中和大易之乾坤乎元无穷指南诸儒性命仁义之渊源诸子百家之蹊途覆载而丛薄之宜莫此其究且详也传记称孔子之言众矣率多踳駮不疑乎贞其周而曲当触而咸获纯而靡类约而兼该者宜莫近乎论语之书后之学孔子者将折中夫六经之奥返求其性命之正者舍论语其何稽乎先儒之传此书行乎今者多矣如川渎之容流各极其量而莫不有合焉其于沧溟也不亦微哉走诚庸愚学而未能有得愿法孔子其素心也研穷此书久矣讫未知其趋向自求诸已以求合于前言譬诸蚁之縁嵩乌之冲霄不至必也亦惟其力行之又何惮夫穹崇也敢自信其所自知笔而释其句读名直解示无曲说者焉不事辞文贵全防要分章无取为其失于本真匪敢言传述逝将终身于此庶几明徳之见有补不逮云
　　沈氏【文炳】论语解
　　佚
