<!-- { "loadSidebar": true } -->
　　南史伏曼容字公仪平昌安丘人善老易常云何晏疑易中九事以吾观之晏了不学也为骠骑行叅军宋明帝好周易尝集朝臣于清暑殿讲诏曼容执经曼容素美风采明帝恒以方嵇叔夜使吴人陆探微畵叔夜像以赐之齐建元中仕为太子率更令与河内司马宪吴郡陆澄共撰丧服建武中拜中散大夫曼容宅在瓦官寺东施高坐于防事有宾客輙升高坐为讲说生徒常数十百人梁台建召拜司徒司马出为临海太守为周易毛诗丧服集解老庄论语义
　　陶氏【景】易髓
　　宋志三卷
　　佚
　　南史陶景字通明丹阳秣陵人齐高帝作相引为诸王侍读除奉朝请永明十年脱朝服挂神武门上表辞禄诏许之止于句容之句曲山号蕐阳隐居时人谓为山中宰相大同二年卒诏赠太中大夫諡贞白先生
　　褚氏【仲都】周易讲疏
　　隋志十六卷
　　佚
　　南史仲都钱唐人善周易为当时之冠梁天监中歴位五经愽士
　　按褚氏易钱唐全缓立受之正义每引其说其云雷资风而益逺风假雷而增威颇与子夏传地得水而柔水得地而流辞义相近
　　何氏【】周易注
　　隋志十卷
　　佚
　　梁书字子季庐江人师事沛国刘瓛受易及礼记毛诗起家齐秘书郎迁太子舍人出为建安太守迁司徒主簿注易又解礼记于卷背书之谓为隐义累迁左民尚书领骁骑中书令髙祖践阼诏为特进右光禄大夫遣领军司马王果宣防果至单衣鹿巾执经卷下牀跪受诏书就席伏读谓果曰吾年已五十七月食四斗米不尽何容得有宦情果还以报有敕给白衣尚书禄注周易十卷毛诗总集六卷毛诗隐义六卷礼记隐义二十卷礼答问五十五卷
　　贺氏【玚】周易讲疏
　　佚
　　梁书贺玚字徳琏防稽山隂人天监初为太常丞四年初开五舘以玚兼五经愽士七年拜歩兵校尉领五经愽士所着礼易老庄讲疏朝廷愽议数十篇
　　朱氏【异】集注周易
　　七录一百卷
　　佚
　　梁书朱异字彦和吴郡钱唐人遍治五经尤明礼易明山宾表荐异髙祖召见使说孝经周易义甚悦之召直西署俄兼太学愽士其年髙祖自讲孝经使异执读累迁右卫将军时城西开士林舘以延学士异与左丞贺琛递日述高祖礼记中庸义皇太子又召异于圃讲易改加侍中迁左卫将军迁中领军侯景举兵反以讨异为名及防至文武咸尤之异慙愤发病卒所撰礼易讲疏及仪注文集百余篇乱中多亡逸
　　孔氏【子袪】续朱异集注周易
　　一百卷
　　佚
　　梁书孔子袪防稽山隂人通经术尤明古文尚书初为长沙嗣王侍郎兼国子助教累迁散骑侍郎兼中书通事舍人寻迁歩兵校尉髙祖撰五经讲疏及孔子正言専使子袪简阅羣书以为义证事竟敇子袪与右卫朱异左丞贺琛于士林舘递日执经累迁通直正员郎舍人如故着尚书义二十卷集注尚书三十卷续朱异集注周易一百卷续何承天集礼论一百五十卷
　　庾氏【诜】易林
　　二十卷
　　佚
　　南史庾诜字彦寳新野人梁武帝少与诜善及起兵署为平西府记室叅军诜不屈普通中诏以为黄门侍郎称疾不起卒諡贞节处士撰易林二十卷
　　费氏【元珪】周易注
　　七录九卷
　　佚
　　隋书梁有齐安叅军费元珪着周易
　　陆徳明曰蜀人
　　尹氏【涛】周易注
　　七录六卷
　　佚
　　陆徳明曰不详何人
　　姚氏【规】周易注
　　隋志七卷
　　佚
　　崔氏【觐】周易注
　　隋志十三卷
　　佚
　　周易綂例
　　隋志十卷
　　佚
　　马氏【楷】周易爻
　　七録一卷
　　佚
　　沈氏【林】周易义
　　七录三卷
　　佚
　　武氏【靖】周易杂占
　　七录八卷
　　佚
　　梁氏【蕃】周易开题义【唐志作开题论序疏】
　　隋志十卷
　　佚
　　周易文句义疏
　　唐志二十卷
　　佚
　　周易释序义
　　唐志三卷
　　佚
　　周氏【正】周易义疏
　　隋志十六卷
　　佚
　　陈书周正字思行汝南安城人起家梁太学博士累迁国子博士时于城西立士林馆正居以讲授听者倾朝野焉正启梁武帝周易疑义五十条又请释乾坤二系诏答曰知与张讥等三百一十二人释乾坤文及二系万几小暇试当讨论大建五年授尚书右仆射卒于官諡曰简子所着周易讲疏十六卷论语疏十一卷孝经疏二卷顔之推曰梁世老庄周易总谓三武宣简文躬自讲论周正奉赞大猷化行郡邑学徒千余实为盛美
　　张氏【讥】周易义【或作讲疏】
　　隋志三十卷
　　佚
　　南史张讥字直言清河武城人受学于汝南周正梁武帝尝于文德殿释乾坤文言讥与陈郡袁宪等与焉敕令论议诸儒莫敢先出讥乃整容而进谘审循环辞令温雅帝异之赐裠绢云表卿稽古之力为士林舘学士简文发孝经题讥论议往复甚见嗟赏陈天嘉中为国子助教后主嗣位为国子愽士东学宫士陈亡入隋终于长安所撰周易义三十卷尚书义十五卷毛诗义二十卷孝经义八卷论语义二十卷后主尝敇就其家写入秘阁
　　鲁氏【度】易林
　　隋志三卷
　　佚






　　经义考卷十二
　　钦定四库全书
　　经义考卷十三
　　翰林院检讨朱彝尊撰
　　易【十二】
　　崔氏【浩】周易注
　　隋志十卷
　　佚
　　北史浩字伯深明元初拜愽士祭酒常授帝经书明元好隂阳术数闻浩说易及洪范五行善之因命筮吉凶叅观天文考定疑惑浩总覈天人之际举其纲纪者数家多有应騐袭爵白马公进爵东郡公拜太常卿加侍中特进抚军大将军左光禄大夫迁司徒浩自序曰国家西平河右敦煌张湛金城宗钦武威叚承根三人皆儒者并有隽才见称于西川每与余论易余以左氏传卦解之遂相劝为注故因退朝之余暇而为之解焉
　　阚氏【骃】集王朗易传
　　佚
　　魏书阚骃字隂敦煌人愽通经传三史羣言经目则诵时人谓之宿读注王朗易传学者借以通经撰十三州志行于世沮渠逊重之常侍左右拜秘书考课郎中给文吏三十人典校经籍刋定诸子三千余卷加奉车都尉牧犍待之弥重拜大行台迁尚书
　　刘氏【昞】周易注
　　佚
　　魏书刘昞字延明敦煌人隐居酒泉不应州郡之命弟子受业者五百余人李暠署为儒林祭酒从事中郎注周易行于世防逊平酒泉拜秘书郎筑陆沉舘于西苑躬往礼焉号处先生月致羊酒牧犍尊为国师亲自致拜命官属以下皆北命受业焉世祖平凉州拜乐平王从事诸郎
　　按释文引刘氏注丰初九虽旬作钧
　　卢氏【景裕】周易注
　　佚
　　魏书卢景裕字仲孺小字白头范阳涿人也专经为学居拒马河将一老婢作食妻子不自随从又避地太宁山居无所业惟在注解世号居士前废帝初除国子愽士甚见亲遇待以不臣之礼永熙初以例解天平中还郷里河间邢摩纳与景裕从兄仲礼据郷作逆逼其同反以应元寳炬齐献武王命都督贺防仁讨平之闻景裕经明行着驿马特征既而舍之使教诸子在舘十日一归家随以鼎食先是景裕注周易尚书孝经论语礼记老子其毛诗春秋左氏传未讫齐文襄王入相于第开讲招延时隽令景裕解所注易景裕义理精微吐发闲雅时有问难或相诋呵大声厉色言至不逊而景裕神采俨然风诵如一从容往复无际可寻由是士君子嗟美之普防初复除国子愽士兴和中补齐王开府属卒于晋阳景裕虽不聚徒教授所注易大行于世
　　关氏【朗】易传
　　宋志一卷
　　存
　　张晞河东先贤传关朗字子明河东解人有经济大噐或以占算示人而不求宦逹魏太和末并州刺史王蚪奏署子明为记室因言于孝文帝帝曰张郭祚昔尝言之朕以卜筮之道不足见尔蚪曰此人言微道深非彝祚所能知也召见帝问老易子明寄言象实陈王道翼日帝谓蚪曰关朗管乐之噐岂占算而已使蚪与子明着成疑筮论数十篇【即今易传】孝文帝崩明年蚪卒子明遂不仕居临汾山授门人春秋老易号关先生学
　　中兴书目关子明易传一卷唐赵防注阮逸诠次刋正
　　陈师道曰世传王氏经薛氏传及关子明易传李卫公对问皆阮逸所着逸尝以草示蘓明允而子瞻言之
　　晁公武曰关子明易传四库书不载李邯郸始着之目云王通赞易葢本此也
　　陈振孙曰关氏易隋唐志皆不録或云阮逸伪作朱子曰关子明易伪书也
　　项安世曰唐李鼎祚集解易尽偹前世诸儒之说独无所谓关子明者葢阮逸伪作也
　　王应麟曰子明易传卜百年义第一次以统言易义大衍乾坤防盈虚阖辟理性时变动静神义终于杂义第十一吴莱后序曰予始读文中子中説颇载关朗子明事后得天水赵防所注关子易传十有一篇大槩易上下系之义疏耳首述其出处本末次分卜百年数别为一篇似皆出之王氏或曰王氏中説本于阮逸关氏易传肇于戴师愈师愈江东老儒也观其传綂言消息盈虚爻象防数之类独与张彝相问答彝尝荐之魏孝文而王氏之赞易世传关氏学也是又岂尽假托而后成书欤夫易之道大矣世之言易者往往不求其道之一卒使其学凿焉而各不同是故谈理数者多溺于空虚守象数者或流于谶纬此岂圣人之意哉葢天地之初未始有物也圣人特因其自然之理故推而为七八九六之数非苟画焉将以着其未尽之妙而已后之儒者苟造其理而过为其画之求太凖易者也洞极则又拟者也之数起于三而洞极之数亦起于三生以配天育以配地资以配人犹易所谓三极之道也故凡三体九变三九二十有七始于萌而实讫于防正且通焉今其书世见之者亦少中说所载殆未尝及此然而王氏每尊其学之所自且欲自当逹者以为圣人复出王道复行而洙泗礼乐之教复明于斯世毋乃徒托于此而侈言之欤至于考之以典礼稽之以龟防即人事以申天命悬厯数以示将来关氏之学葢深于易者也虽然昔者子张尝欲知来圣人但言其既往者以告之是故三代常因其礼之大体而或损益其制非谓王者有是礼也必过其所卜之数夏以金王得数之生商以水王周以木王得数之成圣人不敢知也为其说者尊周汉废介且以明真主正綂之所归后世谶纬之流耳楚灵欲并天下既不得卜则役龟而诟天孙皓亦命尚广卜焉且曰庚子之嵗青葢入洛彼二君者曾不悟其已之不修而徒欲惟天之决也故天命吉凶命歴年必以其类应亦可见其槩耳元魏以下争夺扰攘乃若灼然亲覩其事无有少差忒者张彝之杀乱端见矣曾不告之以避祸者何也其数也耶铨削选格排沮武人不可谓之数也果其理有以召之故耶虽然法自此立命由此出圣人人而合天者也关氏犹拳拳于天人相与之际今之言天者类曰是莫之为而为者终至于废人事而不之讲呜呼关氏之学殆孤矣吾欲削其不合者而着其合者且书此以质于人焉
　　胡应麟曰新旧唐书志并无关氏易传则此书为阮逸伪撰无疑
　　李氏【】周易义例
　　佚
