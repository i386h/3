<!-- { "loadSidebar": true } -->
　　方回序曰可言集前后二十卷金华鲁斋王公柏之所着也此集专以评诗故曰可言前集取文公文集语录等所论三百五篇之所以作及诗之教之体之学而及于骚次取文公所论汉以来至宋及题跋近世诸公诗后集各专一类而论其诗者二十三人曰濂溪横渠山罗豫章李延平徐逸平胡文定致堂五峰朱韦斋刘屏山潘黙成吕紫微曾文清文公宣公成公黄谷城黄勉斋程蒙斋徐毅斋刘篁防刘漫塘附见者五人曰刘静春曾景建赵昌父方伯谟李果斋其第十三卷专取汉唐山夫人房中乐然则其立论可谓严矣文公成公于思无邪各为一説前辈谓之未了公案诗三百一言以蔽之曰思无邪自古及今皆谓作诗者思无邪文公独不谓然论语集注谓凡诗之言善者可以感发人之善心恶者可以惩创人之逸志观此固已为诗之言有善有恶作诗之人不皆思无邪矣犹未也文集第七十卷读东莱诗记乃有云孔子之称思无邪也以为诗三百篇劝善惩恶虽其要归无不出于正然未有若此言之约而尽者尔非以作诗之人所思皆无邪也今攷东莱所説见桑中诗后谓诗人以无邪之思作之学者当以无邪之思读之文公则辨之曰彼虽以有邪之思作之而我以无邪之思读之二公之説不同如此又雅郑二字文公谓桑中溱洧即是郑声衞乐二雅乃雅也成公谓桑中溱洧亦是雅声彼桑间濮上已放之矣予尝详录二先生异説于思无邪章今鲁斋但纪文公之説而不纪成公之説虽引成公读诗记所説十有三条而桑中诗后一条不录无乃以文公之説为是耶别见鲁齐诗説则谓今之三百五篇非尽夫子之三百五篇　秦法严密诗岂独全窃意删去之诗容有存于里巷浮薄之口汉儒病其亡逸槩谓古诗取以足数小序又文以他辞而后儒不敢议欲削去滛奔之诗三十有二以合圣人放滛之大训予晚进未敢遽从窃谓桑中溱洧非滛奔者自为之诗彼滛奔者有此事而旁观之人有羞恶之心故形为歌咏以刺讥丑恶若今鄙俚如赚如令连篇累牍形容狭邪之语无所不至岂滛者自为之乎旁观者为之也文公以滛奔之诗出于滛奔者之口故不惟不信小序而大序止乎礼义之言亦致疑焉盖谓桑中溱洧等作未尝止乎礼义也予妄意以为采诗观风诗亦史也郑衞之滛风盛矣其国岂无君子与好事者察见其人情状故从而歌咏之其所以歌咏之盖将以扬其恶虽近于戏狎而实亦足以为戒也文公以为滛奔者自为是诗则其人亦至不肖大无耻矣恶人之尤也圣人何录焉成公谓诗雅乐也祭祀朝聘之所用也桑间濮上之音郑衞之乐也世俗之所用也桑中溱洧诸篇作于周道之衰虽已烦趣犹止于中声孔子尝欲放郑声岂有删诗示万世乃收郑声以偹六艺乎此説不为无理而文公则谓郑风衞风若干篇即是郑衞大雅小雅若干篇即是雅二南正风房中之乐也二雅之正朝廷之乐也商周之颂宗庙之乐也变雅无施于事变特里巷之歌謡耳必曰三百篇皆祭祀朝聘之所用则未知桑中溱洧之属当以荐何等之鬼神接何等之宾客耶此二説者内翰尚书王公应麟与予一商略之矣作诗不皆思无邪文公纠成公之説也因是遂辨雅郑二字而及于三百篇或用为乐或不用为乐三节不同所以谓之未了公案学者不可不细考也予考十家所评诗话始于胡苕溪博也终于王鲁斋约也欲学诗者观是足矣
　　诗辨説【或作诗疑】
　　二卷
　　存
　　柏自序曰圣人之道以书而传亦以书而晦夫天髙地下万物散殊皆与道为体然载道之全者莫如书既曰以是而传又曰以是而晦何也在昔上古教化隆盛学校修明圣人之道流行宣着虽无书可也惟教化有时而衰学校有时而废道之托于人者始不得其传然后笔于言存于简册以开后之学者而书之功大矣及其专门之学兴而各主其传训詀之义作而各是其説或胶于浅陋或骛于髙远援据傅会穿凿支离诡受以饰私驾古以借重执其词而害于意者有之袭其讹而诬其义者有之遂使圣人之道反晦蚀残毁卒不得大明于天下故曰以书而晦此无他识不足以破其妄力不足以排其非后世任道者之通病也紫阳朱夫子出而推伊洛之精蕴取圣经于晦蚀残毁之中专以四书为义理之渊薮于易则分还三圣之旧于诗则掇去小序之失此皆千有余年之惑一旦汛扫平荡其功过孟氏远矣然道之明晦也皆有其渐盖非一朝夕之积集其成者不能无赖于其始则前贤之功有不可废正其大著者不能无遗于其小则后学之责有不可辞大抵有探讨之实者不能无所疑有是非之见者不容无所辨苟轻于改而不知存古以缺疑固学者之可罪纽于旧而不知按理以复古岂先儒所望于后之学者何后世狥破裂不完之经以壊明白不磨之理乎予因读诗而薄有疑既而思益久而疑益多不揆浅陋作诗十辨一曰毛诗辨二曰风雅辨三曰王风辨四曰二雅辨五曰赋诗辨六曰豳风辨七曰风序辨八曰鲁颂辨九曰诗亡辨十曰经传辨非敢妄拟圣人之经也直欲辨后世之经而已
　　成德序曰金华王文宪公于六经四子之书论説最富诗则有读诗记十卷诗可言二十卷诗辨説二卷见呉礼部正传节录行实中今所传诗疑则行实未载卷帙不分绎其辞殆即诗辨説因公于书有书疑遂比而同之也古之説诗者率本大小序自晦庵朱子去序言诗遂以列国之风多指为男女期会赠答之作公师事何文定文定学于黄文肃文肃受业朱子之门宜其以郑衞诸诗信为淫奔者所作且疑三百五篇岂尽夫子之旧容或有删去之诗存于闾巷之口汉初诸儒各出所记以补其缺佚者又以二南各十有一篇两两相配于是削去野有死麕一篇退何彼秾矣甘棠于王风其自信之坚过于朱子此则汉唐以来羣儒莫之敢为者也文定尝语公矣诸经既经朱子订定且当谨守不必又多起疑论有欲为后学言者谨之又谨可也昔贤之善诲人如此按诗有南有风有雅有颂用之乡人邦国秩然一定而不可紊故一豳也有豳诗有豳雅有豳颂鼔钟之诗曰以雅以南论语雅颂各得其所南之不可移于风犹风之不可杂于雅颂也自朱子专主去序言诗而郑衞之风皆指为淫奔之作数传而鲁斋王氏遂删去其三十二篇且于二南删去野有死麕一篇而退何彼秾矣甘棠于王风夫以孔子之所不敢删者鲁斋毅然削之孔子之所不敢变易者鲁斋毅然移之噫亦甚矣世之儒者以其渊源出于朱子而不敢议则亦无是非之心者也
　　戴氏【亨】朱子诗传辨正
　　佚
　　江氏【恺】诗经讲义
　　佚
　　徽州府志恺字伯几婺源人贡礼闱宋亡衣齐衰隐居学者称雪江先生
　　陈氏【深】清全斋读诗编
　　未见
　　陈氏【晋】诗讲义
　　一卷
　　存
　　陈氏【焕】诗传微
　　佚
　　黄虞稷曰字时可丰城人宋末两预漕荐入元不仕
　　丘氏【葵】诗正义【或作口义】
　　佚
　　俞氏【琰】歌毛诗谱
　　一卷
　　未见
　　何氏【逢原】毛诗通旨
　　佚
　　李德恢严州府志逢原字文澜分水人咸淳间官中书舎人入元被荐不起
　　赵氏【惪】诗辨説
　　七卷
　　阙
　　黄虞稷曰德宋宗室入元隐居豫章东湖自号铁峰诗辨疑本七卷附录朱氏疑问后者其撮要也
　　熊氏【禾】毛诗集疏
　　佚
　　呉氏【失名】诗本义补遗
　　宋志二卷
　　佚
　　按王氏困学纪闻载鹤林呉氏论诗曰兴之体足以感发人之善心毛氏自关睢而下总百十六篇首系之兴风七十小雅四十大雅四颂二注曰兴也而比赋不称焉盖谓赋直而兴防比显而兴隐也呉氏未详其名其书出于朱子集传之前未审即宋志所载本义补遗否也
　　亡名氏毛诗小疏
　　宋志二十卷
　　佚
　　崇文总目不着撰人名氏因孔疏为本删取要义辅益经注云
　　毛诗余辨
　　通志四卷
　　佚
　　毛诗别集正义
　　通志一卷
　　佚
　　毛诗释题【崇文目释作觧】
　　宋志二十卷
　　佚
　　崇文总目不着撰人名氏篇端总叙诗义次述章旨盖近儒之为者与
　　毛诗正数
　　宋志二十卷
　　佚
　　毛诗释篇目疏
　　宋志十卷
　　佚
　　诗疏要义
　　宋志一卷
　　佚
　　毛诗谈
　　宋志一卷
　　佚
　　毛诗章疏
　　宋志三卷【绍兴书目二卷】
　　佚
　　毛诗通义
　　宋志二十卷
　　佚
　　毛郑诗学
　　宋志十卷
　　佚
　　纂图互注毛诗
　　二十卷
　　存
　　陆元辅曰此书不知何人编辑锓刻甚精首之以毛诗举要图二十五曰十五国风地理图曰太王胥宇图曰宣王考室图曰文武丰镐之图曰春借田祈社稷图曰巡守柴望祭告图曰灵防辟雍之图曰閟宫路寝之图曰我将明堂之图曰诸侯泮宫之图曰兵器之图曰周元戌图曰秦小戎图曰有瞽始作乐图曰丝衣绎宾尸图曰朝服之图曰后夫人妇人服之图曰冠冕弁图曰带佩芾图曰衣裘币帛之图曰祭器之图曰乐舞器图曰器物之图曰四诗传校图上下各图或引注疏或引礼书详注其下传校图则按汉三史而为之者也次之以毛诗篇目每诗题下采毛诗首句注之其卷一至终则全录大小序及毛传郑笺陆氏释文而采左传三礼有及于诗者为互注又摽诗句之同者为重言诗意之同者为重意盖唐宋人帖括之书也
　　诗义断法
　　一卷
　　佚
　　右见菉竹堂书目









　　经义考卷一百十
<史部,目录类,经籍之属,经义考>
　　钦定四库全书
　　经义考卷一百十一
　　翰林院检讨朱彝尊撰
　　诗【十四】
　　李氏【简】诗学偹忘
　　二十四卷
　　佚
　　雷氏【光霆】诗义指南
　　十七卷
　　佚
　　南昌府志光霆字友光宁州人程钜夫尝从受业至元间遣使征之未至而卒学者称龙光先生
　　胡氏【一桂】诗传纂疏附录
　　八卷
　　未见
　　刘氏【庄孙】诗传音指补
　　二十卷
　　佚
　　程氏【直方】学诗笔记
　　未见
　　胡氏【炳文】诗集解
　　未见
　　程氏【龙】诗传释疑
　　佚
　　安氏【熈】诗传精要
　　佚
　　苏天爵状曰先生讳熈字敬仲姓安氏太原离石人也金亡徙山东爱真定风土家焉试中选占儒籍以郡博士举贰其学事先生之教人也师道卓然科条纤悉皆有法度入学以居敬为本读书以经术为先其讲説也毫分缕晰融会贯通俾学者如亲闻圣人之言心开目明释然无疑弟子去来者常至百人宪司数以其行荐于朝卒无所就不幸以疾卒年四十有二有诗传精要统皇极经世书四书精要考异
　　陈氏【栎】诗经句解
　　未见
