<!-- { "loadSidebar": true } -->
　　余用宾跋曰春秋五论复斋蔡先生讳沆字复之者所作也文学精义学博而要本之以天命叙之以民彞达之以时中断之以通谊眞得圣人作经之大防顾学者疎陋未有深究其説者吕氏则有或问五卷实与此书相为经纬然五论纲领也或问条目也欲观或问必自五论始三山学宫旧刋或问而此书罕有知者予故正其亥豕使竝传于世为君臣父子而欲通春秋之义者可由此门而入以得其防意之大畧矣
　　虞氏【知方】春秋大义
　　二十二卷
　　佚
　　春秋衍义
　　三卷
　　佚
　　眞德秀序曰右春秋大义二十二卷衍义三卷建阳虞君知方复之所着也初西山蔡先生以道学名当世有子三人焉长伯静次复之又其次仲默复之虽出后虞氏而其学固蔡氏之学也先生于经亡不通而未及论著顾尝语三子曰渊女宜绍吾易学曰沈女宜演吾皇极数而春秋则属知方焉既而易皇极二书成独春秋未得要领居一日读易豁然有悟曰夫易之一卦一爻为义各异而谓春秋以一例该众事可乎学者以义求经而不以例求经庶几得圣人之意矣乆之读书又豁然有悟曰道心者义理之正也人心者血气之私也正者易晦而私者易流大舜所以有危微之戒也春秋二百四十余年间诸侯大夫行事其于道心者亡几而凡毁彞伦基祸乱者皆人心之为也故经于赗仲子纳郜鼎皆据大义以止私欲之流一书纲领大率在此吾圣人之心即舜之心也夫易书之与春秋其为教亦不同而君于是得春秋之指焉盖天下之理无二致故圣人之经亦无异指昧者析之而通者一之也西山于是乎得所托哉君又将为王纲霸统一书明王道所由废与霸权所自起使万世人主知履霜坚氷之戒尤有功于世教云
　　陈氏【宓】春秋三传抄
　　佚
　　宋史陈宓字师复莆田人丞相俊卿之子少尝及登朱熹之门长从黄干游以荫补官厯提点广东刑狱直秘阁赠直龙图阁
　　陈氏【思谦】春秋三传防同
　　四十卷
　　未见【一斋书目有】
　　闽书陈思谦字退之龙溪人
　　陆元辅曰思谦尝魁乡荐见知于朱子语门人李唐咨以女妻焉
　　黄氏【东】春秋大防
　　佚
　　戴诜曰东字仁卿干之兄
　　时氏【澜】左氏春秋讲义
　　宋志十卷
　　佚
　　赵氏【彦秬】春秋左氏发微
　　十卷
　　佚
　　两浙名贤录赵彦秬字周锡东阳人师事吕祖谦擢取应科授右选精春秋左氏传作发微一百篇以进上嘉之旋借和州观察使充接伴副使隆兴元年登进士擢宣义郎终睂州通判
　　刘氏【伯证】左氏本末　三传制度辨
　　俱佚
　　徽州府志伯证字正甫歙县人
　　赵氏【崇度】左氏常谈
　　佚
　　眞德秀志墓曰崇度字履节丞相忠定公子也为右曹郎中提举湖南常平改江西以朝散大夫致仕
　　贺氏【升卿】春秋防正论
　　一卷
　　佚
　　周必大曰永新贺升卿着春秋防正论
　　林氏【拱辰】春秋传
　　宋志三十卷
　　佚
　　温州府志林拱辰字岩起平阳人淳熈戊戌武举换文登第厯工部尚书广东经畧安抚使有春秋传刋于婺州
　　王氏【文贯】春秋传
　　佚
　　程端学曰字贯道四明人
　　潘氏【好古】春秋説
　　佚
　　胡氏【维宁】春秋类例
　　佚
　　左氏类编
　　佚
　　余氏【克济】春秋通解
　　十五卷
　　佚
　　闽书克济字叔济安溪人庆元五年登第为浙西常平干官终梅州知州其学邃于春秋着通解十五卷
　　丁氏【锬】春秋要解
　　佚
　　叶氏【仪鳯】左氏聨璧
　　八卷
　　佚
　　赵希弁曰右三山叶仪鳯子仪撰乃对偶之书也
　　杨氏【泰之】春秋列国事目
　　十五卷
　　佚
　　公羊谷梁传类
　　五卷
　　佚
　　林氏【万顷】春秋解
　　佚
　　陈氏【琰】春秋传解
　　十卷
　　佚
　　左氏世系本末
　　四十卷
　　佚
　　金华府志琰字仲叔嘉定十六年擢武举以閤门舍人出知辰州




　　经义考卷一百八十九
　　钦定四库全书
　　经义考卷一百九十
　　翰林院检讨朱彞尊撰
　　春秋【二十三】
　　魏氏【了翁】春秋要义
　　宋志六十卷
　　未见
　　高氏【元之】春秋义宗
　　宋志一百五十卷
　　未见【一斋书目有】
　　楼钥志墓曰端叔少读襄陵许公翰书及从沙随程公防故尤邃于春秋博采诸儒所集搜抉无遗闻人有书不惮裹粮徒歩而求之前后凡三百余家订其指归删其不合者防萃为一书间出己意号义宗盖十余年而后成晚多所更定吾乡及旁郡之为春秋者多出君之门或其门人之弟子也
　　李邺嗣曰先生集春秋説三百余家号义宗悉本经防究其指归
　　王氏【绰】春秋传纪
　　三卷
　　佚
　　温州府志字诚叟永嘉人赵汝谈在史馆奏充编挍不就有春秋传纪门人尤焴薛防守建与括皆为刊于学
　　林氏【维屏】春秋论
　　佚
　　程氏【公説】春秋分记
　　宋志九十卷
　　未见
　　陈振孙曰卭州教授睂山程公説伯刚撰以春秋经传仿司马迁书为年表世谱厯天文五行地理礼乐征伐官制诸书自周鲁而下及诸小国皆彚次之时有所论发明成一家之学公説积学苦志早年登科值逆曦乱忧愤以死年才三十七兄弟三人皆以科第进中书舍人公许其季也
　　赵希弁曰右克斋程公説伯刚所编也其弟公许守宜春刻于郡斋游丞相佀为之序
　　王应麟曰春秋分记九十卷推春秋防义即左氏传分而记焉又旁采公谷诸子之説附其下又为年表世谱世本及天文疆域礼乐诸书次国小国著录张萱曰宋淳祐间克斋程公説编以圣经为本而事则按左氏间取公谷及先儒论辨以证其诬至于论述大纲悉本孟子而微辞多取之程胡二氏复以己意为新注又仿司马迁史记为年表九卷世谱七卷名谱二卷书二十有六卷周天王纪二卷鲁及列国世家二十六卷附庸诸小国及四裔十有三卷凡九十卷
　　赵氏【善湘】春秋三传通议
　　三十卷
　　佚
　　戴氏【溪】春秋讲义
　　宋志四卷【王瓒温州志作三卷】
　　佚
　　盛如梓曰或谓春秋以夏正纪事近世戴岷隐颇似此説
　　柴氏【元祐】春秋解
　　佚
　　王氏【镃】春秋门例通解【镃宋志作】
　　宋志十卷
　　佚
　　李氏【明复】春秋集义
　　宋志五十卷纲领二卷
　　存
　　魏了翁序曰天地之运荡摩屈伸为五行四时感遇聚结为风雨霜露所以接人耳目切人体肤告晓于人者眞不啻口训而靣命矣人盖有由之而弗察者夫子之政布春秋正邪善恶有目皆睹其为五行四时风雨霜露不已多乎学士大夫生乎百世之后有能尚论古人考求义例参订事实则以为是通经已耳于己之所存反而思之以求其合或鲜能焉孟子曰孔子惧作春秋又曰孔子成春秋而乱臣贼子惧春秋由惧而作书成而乱贼惧乱贼盖陷溺之深者而犹惧焉则人性固不相远也学士大夫习读是书而已之所存则未尝切近求之异端所怵利禄所诱所以陷溺其良心者固不减于乱贼矣而莫之知惧焉余为之惧又以自惧尝览诸儒之传至本朝先正始谓此为经世之大法为传心之要典又曰非理明义精殆未可乎然则使人切己近思以求为迁善远罪之归非以考义例订事实为足也余闻其説而惧益深乃裒萃以附于经将以反诸身而益求其所可惧者尚虑观书未广择理不精又虑开卷了然秖以资耳目之闻见故未敢轻出也合阳李君明复乃亦先我心之所惧而为是书且谂予为序呜呼予安能知春秋亦庶几知惧焉者耳
　　张萱曰宋嘉定间太学生李俞编进俞旧名明复字伯勇取周程张三子或著书以明春秋或讲他经以及春秋或其説有合于春秋者皆广収之定其后先审其精麤各附于本章之次有魏鹤山序
　　按宋史艺文志载李明复春秋集义五十卷又载王梦应春秋集义五十卷予尝见宋季旧刻即李氏原本而王氏刋行之非王氏别有集义也宋史两存之误矣
　　钱氏【时】春秋大防
　　佚
　　杨氏【景隆】春秋解【闽书隆作陆】
　　佚
　　姓谱字伯淳晋江人开禧进士建宁司户参军
　　时氏【少章】春秋志表日记
　　佚
　　吴师道曰时子春秋四志八表日记二十余册
　　郭氏【正子】春秋传语
　　十卷
　　佚
　　王圻曰郭正子绍定中进士教授庐州着春秋传语十卷
　　林氏【希逸】春秋三传正附论
　　宋志十三卷
　　未见
　　龙氏【淼】春秋传
　　佚
　　李鸣复端平三年奏举状曰伏见吉州布衣龙淼会萃经传科列其条治乱兴衰本末该贯评以己见多所发挥如谓鲁僭纪元独承正朔其于名分所补良多
　　章氏【樵】补注春秋繁露
　　十八卷
　　未见
　　姓谱樵字桐麓昌化人嘉定进士朝散郎知处州事
　　赵氏【涯】春秋集説
　　抚州府志赵涯字伯泳临川人嘉定七年进士厯右正言起居舍人权工部侍郎知泉州再知宁国府
　　刘氏【克庄】春秋揆
　　一卷
　　存
　　黄氏【仲炎】春秋通説
　　宋志十三卷
　　存
