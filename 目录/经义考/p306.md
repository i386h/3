<!-- { "loadSidebar": true } -->
　　周必大序曰扬子曰圣人之言逺如天贤人之言近如地易更三圣诗书礼乐春秋皆删定笔削于孔子之手此圣言也孟荀扬韩发明经训羽翼治道此贤言也兼是二者其惟论语乎盖齐家治国立身行道夫子平居形诸言者如三辰着明有目咸睹莫知所以明如四时运行无物不遂莫知所以行非天乎门弟子或求益或质疑往往指事而请譬之山川有定体高深犹可度草木有定形名物或可辨非地乎是诚五经之錧鎋六艺之喉襟学者如欲时习圣人之言舍此何以哉吴兴沈文炳字尧夫家世儒者少有声国学养亲不仕惟留意于是书其子数抱遗编求予一言易不云乎仁者见之谓之仁知者见之谓之知亦资道以尽吾之分而已其视作无益而攻异端者盖相万也
　　胡氏【公武】论语集解
　　佚
　　周必大序曰论语记夫子善言简易明白而褒贬劝戒实同春秋羣弟子总而述之之时于称谓尤有法凡门人问答率称子若夫子及对诸国君臣及姓以别之如是者十八九独季氏一篇皆切责冉求之言每章必称孔子无他絶之也此与春秋夷杞何异推类以求则行夏之时从周之文管仲之称仁昭公之知礼笔削之微防皆行乎其中矣学林胡英彦辨博该贯泛通六艺诸子百家之书而以论语为宗古今注解自汉贾生扬子晋何氏唐韩栁氏周熙时子本朝邢氏刘原父欧阳子司马温公程正叔二蘓谢显道数十家片言之相涉一说之可取如医储药贾居货惟患其不备所得既富则徐为折衷而以其先君子隠居口讲与夫从叔侍读公新说繋之又为丛书二卷掇拾遗余集音二卷考证同异博观约取期明道而后止谓余使序卷首予闻圣人之言若近而其防甚逺仁者见之谓之仁知者见之谓之知虽大贤有不能尽况后学乎自汉以来乃始擅专门之业党同而伐异欲以一说尽圣人之蕴斯亦过矣惟胡氏世传春秋学英彦尤致意焉是书也集诸书之说而以道为之权衡是非取舍不敢铢两轻重其心间有防虽殊而理通亦并存不废务使学者优柔而自求餍饫而自趋非深于春秋能如是乎其用心过汉儒逺矣予故乐为之书
　　杨万里曰胡英彦讳公武澹庵先生犹子覃思经训谓求圣道当自论语始取贾谊扬雄李翺等解为集注论语若干卷傅以新意自郑康成王肃马融之外史汉所引臣瓒顔袐书注阙文异义靡不毕萃成一家言今参政周公甚爱其书为之序
　　陈氏【知柔】论语后传
　　佚
　　林氏【亦之】论语解
　　佚
　　林希逸曰先生字学可吾邑龙江人受学于艾轩自号网山山人月鱼氏生高宗丙辰终孝宗乙巳刘克庄曰网山林氏福清人一号月鱼先生
　　梁氏【亿】论语集解
　　佚
　　姓谱亿字伯安晋江人克家子以父任补官累迁通判福州尝著论语集解上之袐府进官一秩
　　诸葛氏【说】论语说
　　佚
　　李氏【舜臣】家塾编次论语
　　五卷
　　佚
　　沈氏【大亷】论语说
　　佚
　　缪泳曰大亷字元简
　　丘氏【义】论语纂训
　　一卷
　　佚
　　朱子序曰论语纂训书无卷第合一篇凡古今论语训义见録者十四家而大抵宗程子盖熹外兄丘子野所述子野亦以意附见其是非取舍之说熹读之其不合于圣人者寡矣因为之序论曰士生乎圣人既殁数千百嵗之下而欲明圣人之心于数千百载之上推其立言垂训之防约其辞义于众説淆乱之中以为一家之书而又欲其是非取舍不谬于圣人亦难矣盖圣人之书其为意微其为辞约茍不明乎其中而识乎其本多见其以私见臆说乱之也昔之大儒其犹有不免乎此者况后世之纷纷乎此其所以难也抑又有甚难者焉孔子曰文莫吾犹人也躬行君子则吾未之有得此其所以为甚难者也夫其所以难者如此所以为甚难者又如此则是书之作亦将以明乎其所难者求至乎其所甚难而已其可已乎故其求之能博取之能审推是言之其寡过矣孟子曰博学而详说之将以反说约此之谓已如是则后圣人数千百嵗而生而欲明其心于数千百嵗之上无难矣夫学之所以尽其心如此又安有放其邪心以穷乎外物之患哉其行之也不逺矣则其所以为甚难者又得而庶几焉熹是以乐道之而为之序所以明子野之为是书其难如此而亦以着其从事于圣人者不易焉绍兴三十二年十月
　　倪氏【思】论语义证
　　宋志二十卷
　　佚
　　章氏【服】论语解
　　三卷
　　佚
　　徐氏【存】论语解
　　佚
　　高氏【元之】论语解
　　宋志一卷
　　佚
　　马氏【之纯】论语说
　　佚
　　黄氏【补】论语人物志
　　佚
　　闽书补字季全莆田人乾道八年登特科授高州文学调高要尉
　　宋氏【蕴】论语略解【魏了翁集作解义】
　　二十卷
　　佚
　　张氏【珫】论语拾遗
　　二十篇
　　佚
　　王应麟曰淳熙五年六月军器少监张珫上凡二十篇付秘阁
　　许氏【奕】论语讲义
　　二卷
　　佚
　　姜氏【得平】论语本防
　　宋志一卷
　　佚
　　陈振孙曰建昌军教授永嘉姜得平撰
　　杨氏【防之】论语孟子类
　　七卷
　　佚
　　论语解
　　三十卷
　　佚
　　胡氏【泳】论语衍说
　　未见
　　胡炳文曰泳字伯量南康人
　　汤氏【烈】集程氏论语说
　　宋志二卷
　　佚
　　戴氏【溪】石鼔论语答问
　　宋志三卷
　　佚
　　陈振孙曰戴溪岷隠撰溪初仕领石鼔书院山长所与诸生讲说者也其说浅近明白晦庵亦称其近道
　　潘氏【好古】论语说
　　佚
　　孙氏【应时】论语说
　　佚
　　王应麟曰孙季和说论语举直错诸枉谓举直而加之枉之上则民服枉固服于直也举枉错诸直谓举枉而加之直之上则民不服固非枉之所能服也姓谱孙应时字季和余姚人学于象山登进士第官邵武军通判自号烛湖居士
　　陈氏【藻】论语解
　　佚
　　刘克庄曰乐轩陈氏藻字元洁居福清县之横塘初网山师艾轩网山之徒又推乐轩为高弟开门授徒不足自给至浮游江湖﨑岖岭海归买田数畆辄为人夺去士之穷无过于此矣而以乐自扁此固先生所闻于师者与
　　王氏【时会】论语训传
　　佚
　　叶氏【秀发】论语讲义
　　佚
　　金华志秀发字茂叔师事吕祖谦为庆元府学教授著论语讲义以训诸弟子一时钜儒皆相器重愿与之交而杨简问难尤详谓得所启发后知高邮军
　　时氏【少章】论语大义
　　佚
　　陈氏【耆卿】论语记
　　宋志六卷
　　佚
　　陈振孙曰国子司业临海陈耆卿寿老撰叶水心为之序耆卿学于水心者也尝主丽水簿嘉定初年成此书
　　谢铎曰论语孟子记防陈耆卿着今亡
　　罗氏【维藩】论语解
　　二卷
　　佚
　　陈氏【宓】论语注义问答
　　佚
　　章氏【良史】论语探古
　　宋志二十卷
　　佚
　　黄氏【宙】论语解
　　佚
　　闽书黄宙字繇仲晋江人居乡讲授有论孟解
　　夏氏【良规】论语解
　　佚
　　闽书夏良规字道矩福清人
　　丁氏【明】论语解
　　二十篇
　　佚
　　陆元辅曰明字子公金坛人
　　傅氏【子云】论语集解
　　佚
　　姓谱子云字季鲁金溪人主瓯宁簿
　　冯氏【诚之】复庵读论语
　　十卷
　　佚
　　王氏【万】论语说
　　佚
　　经义考卷二百十八
<史部,目录类,经籍之属,经义考>
　　钦定四库全书
　　经义考卷二百十九
　　翰林院检讨朱彞尊撰
　　论语【九】
　　真氏【徳秀】论语集编
　　宋志十卷
　　存
　　魏氏【□□】论语要义
　　宋志十卷
　　未见
　　赵氏【善湘】论语大意
　　十卷
　　未见【一斋书目有之】
　　郑氏【汝谐】论语意原
　　二卷
　　存
　　汝谐自序曰或问郑子曰论语之书释者甚多子复为之说不亦赘乎予曰非赘也圣人之言溥博渊深非若诸子可俄而测度也汉唐以来鲜有识其防者本朝二程横渠杨谢诸公互相发明然后此书之义显谓诸公有功于此书则可谓此书之义备见于诸公之书则不可何者言有尽防无穷譬之山海之藏随取而获取者虽伙未见能竭其藏也学者志于自得而已徒取信于他人之得不知反吾心以求其得谓是口耳之学君子无取焉予于此书少而诵长而辨研精覃思以求其指归积有年矣日进月化颇窥圣心之万一既断以已说复附以诸公之说理之所在不知其出于人也出于已也期归于当而已虽然予岂敢自以为当哉尚赖同志者有以教之　又曰论语意原甞锓版于贑于洪始意欲以诱掖晚学失之太详辄掇其简要者复锓版于池阳今之所见稍异于昔若得若失必有能辨之者
　　真徳秀序曰东谷郑公之学本于伊洛诸君子而沈濳玩绎必求至于深造自得之地易与论语皆其用力书也徳秀于翼传已序其篇末矣至读意原则以其已意而逆圣人之志盖多得之于八佾篇谓其伤权臣之僭窃痛名分之紊乱大指与春秋相表里于子贱章谓其为人沈厚简黙非鲁多君子不能取其为君子于闻韶章谓以揖逊之乐作于僭窃之国圣人盖伤之于三仁章谓微子之去为去王朝而之国非归周也若是者不可殚书其言虽若异于先儒而未甞不合于义理之正有微显阐幽之益而无厌常求异之过盖信乎其为自得也前辈问学之不茍如此可以为法矣
　　郑如冈防曰意原之作盖将发明先圣之奥防而为学问有成者之助也先君心于此殆将终身昔者尝锓于章贡豫章晚嵗由禁槖守池阳取二本而较之删润殆居其半践履益至议论益深乃知学问固未始有止也如冈来闽嵗余思所以淑诸人谨取池阳本锓木以广其传且求印可于先觉君子庶无负先君之素志
　　郑陶孙防曰曾大父东谷先生宋绍兴初由江南西路提防刑狱迁转运副使会帅府诸台适皆阙官躬佩五司之印而总听之曾不知其为烦剧也暇则诣学亲为诸生讲析疑义未几被召取所著论语意原捐金畀学官锓板以便学者之玩绎盖豫章此书之自始也后百十有八年陶孙叨忝劝学江右一日诸生有口讲子在齐闻韶一章以为揖逊之乐作于僭窃之国宜夫子闻之而三月之久不知肉味也坐人有咋咋责其叛于集注者以父师所传授对盖意原之说然也因访旧板存否则散轶久矣曾大父此书晚年更定尤简而要暨由小宰出刺池阳日亦曾锓板学官求之亦不复存遂取家藏者以应诸生之求教授严陵姜材之愿得重锓以补其亡陶孙学业荒陋无以私淑忝其祖甚于此何敢靳因念自晦庵先生集注之行于世学者往往不复求自得之学间有取集注以前先儒之说者辄如惊诧以为叛于考亭西山先生亦甞追序意原矣西山岂叛考亭者哉理本无终穷学者尚不可以集注自画况可谓集注之外可尽废乎此非不肖孙之私心乃学者之通论也既增锓西山先生序文复缀数语卷末或者议其泥于家学陶孙则知过矣然亦天理人情之所在也朱子曰贑州所刋论语解乃是郑舜举侍郎着中间略防亦有好处
　　孙氏【绘】拙斋论孟说
　　佚
