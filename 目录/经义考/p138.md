<!-- { "loadSidebar": true } -->
　　大昌自序曰臣惟帝王临御天下凡四海九州之面势名山大川之向背九夷八蛮之区域必先究其曲折表里然后宅抚大略得以审所施置而效之于事禹之出也其所遭者水也故其经画必以奠髙山大川为始葢髙山既奠则避碍有方大川不迷则濬距有向是以功力所及地平天成不愆于素知所指而措之罄无不宜也今具载之禹贡虽曰主为水役而区处夷夏播敷政教使四海得为唐虞其遗范所诏葢帝王必当取法者也孔子采録而纪之书岂直为行河者之地哉大有为之主将陟禹迹以方行天下是书也即禹舆地图志而可稽者矣然而极天下大川如江淮河汉济黑水弱水此七者宇宙不能越之以自大禹功不能外之以自立而其名称迹道世传失实七缪其六人主苟欲追防禹迹而不得七者之眞正犹禹之行水髙山大川其犹未奠而欲行其荒度则将何据以为施置之序也然则士而考古以待有国者之采择推诸世务宜无要于此书者矣然去古益逺简编不与禹接其辨正实难顾有一者经文虽简而于事情无所不该如即其简而得其该则虽茫茫之迹见于千余言亦既无所乏少若但病其简言外輙无余见必且越而求之经文之外説成而经不应则于稽据何頼臣为此故方其疑牾古説则尽屏训传独经文而熟复之研味既乆忽于一言一字之间觉其意指可以总括后先则主以为据而益加叅校暨其通之一经而合质之旁史而信稽诸人情物理而凖于是跃然喜涣然悟知甚简之中有甚该者焉如人有脉緜緜若存可以精察而不可以亟见然后知圣经之异于凡史也积其所见撰次成论凡五十有一篇岂敢谓能有明然章而习之白首不知止亦冀施之实用不徒为此空言尔臣近因进讲黒水遂得陈道其素圣明尽下不以为愚而宠褒之且宣谕臣曰禹贡于古今山川地理无不闗贯最为难明卿著论以据证之用功甚矣嘉赏至于再三俾之来上臣恭禀睿训岂敢以浅陋为辞谨具所著论缮写尘献夫其浅闻而博考居千百世后而讨究前人之未安持窽啓之见以敷露于天纵圣学之前极自知其不量然千虑之愚或庶几其一得者率皆本经而求之传防传而反诸经因禹贡以言禹贡未始舍经而自出一见以此致之君上非臣之敢为若言也禹也书叙载其经啓功用曰东渐于海西被于流沙朔南暨声教臣惓惓所愿效忠者正在此语也若夫山川方域散在四海而名称迹道不啻千百其变臣所著论撮总其事而不能缕陈其方乡位置则别为之图以表着之苟防采择庶几便于省览又自序后论曰臣惟禹之水功被頼万世而大河特不辍为治世之患较其劳费殆若一敌国然而民又未尝得寕也汴渠规模不出于禹而转输之利愈于未有汴时臣以是知天下事其迹状未形于前则虽圣人亦无所感发以出其智故周监二代而文物郁郁汉创笞杖徒流以代肉刑而百世遂不可易葢见其形而后知所措也臣本为稽攷禹贡而及古今山川曲折于是念河汴二水本朝极尝闗意而其间应讲求以偹稽用者实云有之輙随见记録以为禹贡后论比因奏对忝防睿防宣取臣不敢以愚陋为辞谨此録进夫事未至而逆知其理之当然则事至而防画审定此臣区区愚诚也
　　陈振孙曰凡论五十三篇后论八篇图三十一其于江河淮汉济黒弱水七大川以为旧传失实皆辨证之淳熈四年上进宇宙广矣上下数千载幅员数万里身不亲歴耳目不亲闻见而欲决于一心定于一説乌保其皆无抵牾然要为卓然不诡随传注者也中兴书目禹贡论五卷后论一卷専论河汴二水之患又禹贡论图五卷因禹贡偹论歴代山川郡县名称改易以唐世地书为正
　　王应麟曰淳熈四年七月刑部侍郎程大昌上禹贡论五十二篇后论八篇诏付秘阁
　　周密曰程泰之以天官兼经筵进讲禹贡阙文疑义疏説甚详且多引外国幽奥地理阜陵颇厌之宣谕宰执云六经断简阙疑可也何必强为之説且地理既非亲歴虽圣贤有所不知朕殊不晓其説想其治铨曹亦如此也既而补外
　　归有光防曰禹贡论五十二篇得之魏恭简公而亡友吴纯甫家藏有禹贡图皆淳熈辛丑泉州旧刻也泰之此书世称其精博然予以为山川土地非身所履终无以得其眞太史公言张骞穷河源乌覩所谓昆仑者元世祖至元十七年使驿治运河土番朶甘斯西鄙星宿海所谓河源者始得其眞如泰之所辨鸟鼠同穴数百言以为二山而吾郡都太仆常亲至其山见鸟鼠来同穴乃知宇宙间无所不有不可以臆断也
　　王氏【炎】禹贡辨
　　一卷
　　未见







　　经义考卷九十三
　　钦定四库全书
　　经义考卷九十四
　　翰林院检讨朱彛尊撰
　　书【二十三】
　　陈氏【埴】禹贡辨
　　一卷
　　未见
　　浙江通志陈埴字器之永嘉人从学朱文公举进士以通直郎致仕学者称濳室先生
　　李氏【方子】禹贡解
　　未见
　　邵武府志李方子字公晦光泽人朱子髙弟自号果斋嘉定七年进士第三人累官国子録通判辰州寳庆二年眞徳秀袁甫取所着禹贡解以进特授朝奉郎
　　余氏【嚞】禹贡考
　　佚
　　闽书嚞字若防龙谿人任惠浔二州教授差浙西仓干上书论韩侂胄改通直郎主管岳祠所着周礼解禹贡考春秋地例增释
　　黄氏【千能】禹贡图説
　　佚
　　江西通志黄千能字必强丰城人刻意读书谓皇极九畴之统汉儒举以参五事配六极则失之妄作皇极要论又谓古今地理无一定之形神禹疏河之故道芜没而难考作禹贡图説
　　孟氏【先】禹贡治水图
　　宋志一卷
　　佚
　　傅氏【寅】禹贡集解
　　二卷
　　存【阙】
　　乔行简序曰今学之不古若科举之习害之也明经记诵固不足以言古然犹近古文词之习兴而义疏之学冺矣利所不在谁复睥目视之乎同叔家故贫亦以教举子为业乃能取古书天官地志律厯权度井田兵制分寸零整乘除杪忽之説究观笃攷穷日夜不愒无是书则多方从人借之月累嵗积而其学成矣遂取其书事为之图条列诸説而防以已意名曰羣书百考禹贡説葢其一也夫説禹贡者多家三江莫定其名黑水弗知所入诸如此类甚众余曩得同叔此书读之葢跃如也然间有疑而未决者方图与之讲切防而一之而同叔亡矣以同叔之用工如此其至既勒成一家之言是固不可使之无传也百攷文多欲锓之板未办姑摭其禹贡説出之庶几留意此学将求证于是者有取焉同叔姓傅名寅乌伤人也葢晚而徙居与余为同里云
　　吕祖俭曰同叔禹贡图考可谓集先儒之大成叶适曰同叔博通古书特有隐趣
　　黄溍曰乡先生傅公从説斋唐公质疑问难皆有援据可反复説斋喜曰吾益友也及闻其升陑分陕之説语门人曰职方舆地尽在同叔腹中矣大愚吕公阅其禹贡图考曰是书可谓集先儒之大成矣揭其图请申言之而坐诸生以聼且曰以所能者教人所不能者受教于人理之所在初无彼此先生亦乐为之尽亹亹不倦
　　金华志傅寅字同叔义乌人于天文地理明堂封建井田律厯兵制之属世儒置不讲者靡不穷究订其譌谬学者称之曰杏溪先生
　　易氏【袚】禹贡疆理记
　　一卷
　　佚
　　戴氏【防】禹贡辨
　　一卷
　　佚
　　邹氏【近仁】禹贡集説
　　未见
　　陆元辅曰近仁字鲁卿鄱阳人官龙阳丞尝问学于杨简着归轩集
　　王氏【柏】禹贡图
　　一卷
　　未见
　　按西亭王孙万卷堂藏书目载之
　　陈氏【刚】禹贡手抄
　　一卷
　　佚
　　温州府志刚字公濳平阳县人从胡石塘学隐居教授学者称为濳斋先生
　　林氏【洪】禹贡节要
　　一卷
　　佚
　　张氏【性善】禹贡沿革图
　　佚
　　王氏【祎】禹贡山川名急就章
　　一篇
　　存
　　朱氏【右】禹贡凡例
　　一卷
　　存
　　右自序曰愚读禹贡而知圣人之书法谨而有辨也其载九州山川地理曲折及贡赋封域之事言简义密词严意周一字之间含蓄无尽如书山川广平曰原下湿曰隰山南曰阳水北曰汭地髙曰丘再成曰陶髙平曰陆潴水曰泽其土色无块曰壤土黏曰埴脉起曰坟青黒曰黎而防曰垆其草木少长曰夭上竦曰乔繇言其茂条言其长丛生而积曰苞其水道因水入水曰达循行水涯曰沿舟行水上曰浮絶水而渡曰逾曰乱大水合小水曰过小水合大水谓之入二水势均相入谓之防防而合之一谓之同其治功除木曰刋祭山曰旅致功曰绩可种曰艺可治曰乂顺其道曰从得其正曰殷经始治之谓之载已尽平治谓之既其赋法最薄曰贞杂出曰错其贡赋常献曰贡器盛曰篚包褁曰包待命曰锡非一物曰错凡例不过四十而千万世之丰功盛徳尽在是矣因诠次以便览者
　　郭氏【余】禹贡传注详节
　　一卷
　　佚
　　杨士竒曰禹贡传注详节先友湖州府经歴郭庆宜先生删节传注为之以便记诵者也先生治书尝从前元进士迈养高讲习其授受有自云
　　江西通志郭余字庆宜泰和人洪武中徴授广东按察司佥事
　　葛氏【大纪】禹贡要略
　　一卷
　　未见
　　郑氏【瑶】禹治水谱
　　一卷
　　未见
　　夏氏【寅】禹贡详节
　　一卷
　　未见
　　姓谱夏寅字正夫华亭人正统十三年进士歴南京吏部郎中陞江西提学副使终山东右布政使
　　张氏【吉】禹贡疑误辨
　　一篇
　　存
　　杨廉撰碑曰公讳吉字克修余干人成化辛丑进士仕至贵州左布政使
　　刘氏【龙】徐氏【缙】等禹贡注解
　　未见
　　陆元辅曰明世宗命刘龙徐缙撰进龙字舜卿治己未进士第三人歴礼部尚书諡文安缙字子容吴县人治乙丑进士歴礼部侍郎諡文愍
　　韩氏【邦竒】禹贡详略
　　二卷
　　存
　　邦竒自序曰略者为吾家初学子弟也复讲説者举业也详释之者俟其进而有所考也治丁巳欧思诚后序曰禹贡详节廼苑洛韩公心得之学传之家塾者往嵗愚承乏朝邑知而求传之公辞曰此特以教我子弟者非敢传之人人也嘉靖乙巳春适公奉命总理河道于济寕愚复备属东昌获伸前请公诺愚归郡夀诸梓俾读是经者本其説以研经义攷其图以穷源委庶知公用心之勤析理之精有裨后学不为小补云
　　桂氏【蕚】禹迹九州图
　　四幅
　　未见
　　陆元辅曰嘉靖四年十二月吏部桂蕚绘禹迹九州图以进言古人之学右图左书未尝偏废后世书籍繁而图学不传顷者陛下命礼部侍郎刘龙徐缙撰成禹贡注解以供览观用意勤矣臣谓禹贡大防分叙九州以经之总叙山川以纬之毎州之下奠山川猪薮泽而后继之以物土宜定田制经赋法通职贡其总序于后则列山川叙原委总成功定封建别限制同教化是大禹先后经理之本末也皇上葢将因禹贡以考地理之逺近见贡赋之难易为施教之次第而求所以祗台徳先非若经生学士徒为考索记问而已臣輙于龙缙取前代方舆形制合今日一统地图重为四幅其一别禹九州之限而禹贡水之略书焉其一列山川原委而禹贡田制贡赋之略书焉其一载禹贡九州之域其一列禹贡五服之制经理分明本末具备皇上诚于清闲之燕一展玩之则不烦训诂而所以法象禹贡之意者举在目前矣上曰观所绘图具知忠爱以是开发朕学深有禆益因命左右揭之御屏以便省览
　　郑公【晓】禹贡图説
