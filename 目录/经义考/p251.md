<!-- { "loadSidebar": true } -->
　　新唐书注字又咸通山阳令
　　黄氏【敬密】春秋图
　　一巻
　　佚
　　中兴书目春秋图一卷唐会昌中黄敬密撰
　　王应麟曰国史志作春秋两霸列国指要图因序有晋霸楚霸之语
　　郭氏【翔】春秋义鉴
　　唐志三十巻
　　佚
　　皮氏【日休】春秋决疑
　　十篇
　　存
　　晁公武曰日休字袭美一字逸少襄阳人隐鹿门山自号醉吟先生咸通八年登进士第为著作佐郎太常博士干符丧乱东出关为毘陵副使防巢贼中贼遣为谶文疑其讥已遂害之
　　陆防曰该闻录言皮日休防黄巢为翰林学士巢败被诛今唐书取其事按尹师鲁作大理寺丞皮子良墓志称会祖日休避广明之难徙籍会稽依钱氏官太常博士赠礼部尚书祖光业为呉越丞相父璨为元帅府判官三世皆以文雄江东据此则日休未尝陥贼为其翰林学士被诛也光业见呉越备史颇详孙仲容在仁庙时仕亦通显乃知小説谬妄无所不有师鲁文章传世且刚直有守非欺后世者可信不疑也故予表而出之为袭美雪谤于泉下
　　裴氏【光辅】春秋机要赋
　　宋志一巻
　　佚
　　孙氏【郃】春秋无贤臣论
　　一巻
　　存
　　王应麟曰孙郃论春秋无贤臣盖诸侯不知有王其臣不能正君以尊王室此孟子所以卑管晏也浙江志孙郃奉化人唐末为左拾遗朱温簒唐着春秋无贤臣论即脱冠裳服布衣超然肥遯养晦林泉著书纪年悉用甲子以示不臣之义
　　李氏【象】续春秋机要赋
　　宋志一巻
　　佚
　　王氏【邹彦】春秋防求
　　宋志五卷
　　佚
　　崔氏【表】春秋世本图
　　宋志一巻
　　佚
　　氏【玉霄】春秋括囊赋集注
　　宋志一卷
　　佚
　　杨氏【蕴】春秋公子谱
　　宋志一卷
　　佚
　　程端学曰蕴字藏机
　　春秋年表
　　宋志一卷
　　存
　　岳珂曰春秋年表三朝艺文志不载作者名今诸本或阙号名或紊年月参之经传多有舛错不无刋写之误如诸国君继立有簒夺者表止书某立今增入诸国君有弑杀表例书某卒今改定诸国君卒或年与月误或称某公子若弟与兄误今考注疏刊正诸国君卒与立皆书惟鲁阙今依经传添补如郑庄公卒表书厉公突立突出奔按经传昭公立宋人执祭仲以厉公归而立之昭公奔卫如莒着丘公去疾表书又名郊公按传着丘公卒郊公不慼注郊公着丘公子如楚庄王旅误为旋晋景公獳误为儒若此类不可枚举皆以经传正之史记年表书事今表止书继立循旧不敢增　又曰按馆阁书目元丰中杨彦龄撰二巻绍兴中环中撰一卷今本一巻与绍兴中本及艺文志所载者同
　　张氏【暄】春秋鉴图
　　宋志一卷
　　佚
　　王应麟曰自鲁周迄陈蔡载其名氏












　　经义考卷一百七十七
<史部,目录类,经籍之属,经义考>
　　钦定四库全书
　　经义考卷一百七十八
　　翰林院检讨朱彞尊撰
　　春秋【十】
　　陈氏【岳】春秋折衷论
　　唐志三十卷
　　佚
　　岳自述曰圣人之道以春秋而显圣人之文以春秋而髙圣人之文以春秋而微圣人之防以春秋而奥入室之徒旣无演释故后之学者多失其实是致三家之传并行于后俱立学官焉噫絶笔之后歴战国之艰梗经暴秦之焚荡大汉初兴未暇崇儒术至武帝方设制策延天下英隽有董仲舒应谶记而通春秋仲舒所业惟公羊传仲舒旣殁则有刘向父子向受业谷梁歆业左氏左氏之道假歆而振自斯学者愈茂欲存左氏而废公谷则西汉鸿儒向焉欲存公谷而废左氏则丘明与圣人同代是以皆各专一传夫经者本根也传者枝叶也本根正则枝叶固正矣本根非则枝叶曷附焉矧公羊谷梁第直释经义而已无他蔓延苟经义是则传文亦从而是矣经义非则传文亦从而非矣左氏释经义之外复广记当时之事备文当时之辞与二传不类或谓丘明授经于仲尼岂其然欤苟亲受之经则当横经请问研防深微闲不容髪矣安得时有谬误致二传往往出其表邪葢业左氏者以二传为证以斯为证谓与圣人同时接其闻见可也谓其亲受之经则非矣闻不如见见不如受丘明得非见欤公羊谷梁得非闻欤故左氏多长公谷多短然同异之理十之六七也郑何休贾逵服防范寗杜元凯皆深于春秋者也而不穅荡秕芟稂抒莠掇其精实附于麟经第各酿其短互鬬其长是非千种惑乱微防其由各执一家之学学左氏者则訾公谷学公谷者则诋左氏乃有膏盲废疾墨守之辨设焉谓之膏肓废疾者则莫不弥留矣亡一可砭以药石者也谓之墨守则莫不坚劲矣亡一可攻以利者也
　　按此当是岳序而其文未全
　　司空图曰岳所作春秋折衷论数十篇赡博精致足以下视两汉迂儒矣
　　崇文緫目唐陈岳撰以三家异同三百余条参求其长以通春秋之义
　　王定保曰陈岳吉州庐陵人少以词赋贡于春官晚从钟传为同舎所谮退居南郭以坟典自娯着春秋折衷论三十卷光化中执政议以蒲帛徴传复辟为从事
　　晁公武曰其书以左传为上公羊为中谷梁为下比其异同而折衷之岳唐末十上春官晚乃从钟传辟为江西从事
　　呉莱后序曰自西汉学者专门之习胜老儒经生世守训诂不敢少变继而旧説日以磨灭新传之后出者独传于今春秋一经始立公羊氏学又立谷梁氏学东汉左氏学又盛行古传后出者日胜后儒注古传而世亦取后出者为宗公羊氏有胡母生严彭祖顔安乐而后何休独有名谷梁氏有江公尹更始而后范独有名左氏前有刘子骏贾逵服防后有杜预故预亦独有名呜呼岂预必能为左氏忠臣哉休固陈蕃客也自谓妙得公羊本意故今有公羊墨守十四卷谷梁废疾三卷左氏膏肓十卷北海郑康成独反之学者多笃信康成今犹见寗所集谷梁解又服防自有左氏释疴一卷不见也虽然公谷左氏三家之説后出者皆传于今殊不知胡母生江公刘子骏诸人复云何也借令诸人所説不废至今并传孰能有以大公至正之道一正之哉不然犹治乱丝益棼之也讹日以讹舛日以舛不以圣人之经观经而征诸传不以贤者之传解传而又征诸何氏范氏杜氏独何欤幸今三家之説尚未泯则唐陈岳之折衷此也庶有得乎盖昔汉儒甞以春秋断狱予谓非徒经法可以断狱而狱法亦可以断经何者两造之辞具备则偏听之惑无自而至矣扬子云曰众言淆乱折诸圣读春秋者曾不明汉晋诸儒之遗论又何贵乎学者之知经也哉
