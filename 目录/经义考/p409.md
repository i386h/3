<!-- { "loadSidebar": true } -->
　　鲁丕曰説经者传先师之言非从已出不得相让相让则道不明若规矩权衡之不可枉也难者必明其据説者务立其义浮华无用之言不陈于前故精思不劳而道术愈章
　　髙彪曰杂艺为庖厨五经为府库
　　傅干曰六经为庖厨百家为异馔
　　张奋曰五经同归而礼乐之用为急
　　徐防曰诗书礼乐定自孔子发明章句始于子夏其后诸家分析各有异説汉承乱秦经典废絶本文略存或无章句収拾缺遗建立明经博征儒术开置太学孔圣既逺微防将絶故立博士十有四家设甲乙之科以勉劝学者所以示人好恶改敝就善者也伏见太学试博士弟子皆以意説不修家法论议纷错互相是非孔子称述而不作又曰吾犹及史之阙文疾史有所不知而不肯阙也今不依章句妄生穿凿以遵师为非义意説为得理轻侮道术寖以成俗虽所失或久差可矫革
　　翟酺曰孝文皇帝始置一经博士武帝大合天下之书孝宣论六经于石渠学者滋盛弟子万数
　　应劭曰经五艺六其枝别叶布繁华无已也
　　乙瑛曰孔子作春秋制孝经演易系辞经纬天地幽赞神明
　　延笃曰吾常昧爽栉梳坐于客堂朝则诵羲文之易虞夏之书歴周公之典礼览仲尼之春秋夕则消揺内阶咏诗南轩洋洋乎其盈耳也焕烂兮其溢目也纷纷欣欣兮其独乐也当此之时不知天之为盖地之为舆不知世之有人已之有躯也
　　郑康成曰诗者歌讽谕之声也礼者序尊卑之序崇让合敬也春秋者古史所记之制动作之事也荀悦曰仲尼作经本一而已古今文不同而皆自谓真本经古今先师义一而已异家别説不同而皆自谓古　又曰道之本仁义而已矣五典以经之羣籍以纬之施之当时则为道徳垂之后世则为典经秦宓曰河洛由文兴六经由文起
　　后汉书儒林传曰光武中兴爱好经术未及下车先访儒雅采求阙文补缀漏逸先是四方学士多懐挟图书遁逃林薮自是莫不抱负坟防云防京师范升陈元郑兴杜林卫宏刘昆桓荣之徒继踵而集于是立五经博士各以家法教授易有施孟梁丘京氏尚书欧阳大小夏侯诗齐鲁韩礼大小戴春秋严颜凡十四博士太常差次緫领焉建武五年廼修起太学中元元年初建三雍明帝正坐自讲诸儒执经问难于前冠带搢绅之人圜桥门而观听者葢亿万计其后复为功臣子孙四姓末属别立校搜选髙能以受其业自期门羽林之士悉令通孝经章句济济乎洋洋乎盛于永平矣建初中大防诸儒于白虎观考详同异连月乃罢肃宗亲临称制如石渠故事顾命史臣着为通义又诏髙才生受古文尚书毛诗谷梁左氏春秋虽不立学官然皆擢髙第为讲郎给事近署所以网罗遗逸博存众家孝和亦数幸东观览阅书林及邓后称制樊准徐防并陈敦学之宜顺帝感翟酺之言更修黉序本初元年诏大将军下至六百石悉遣子就学自是防学增盛至三万余生熹平四年灵帝诏诸儒正定五经刋于石碑树之学门使天下咸取则焉　又曰自光武中年以后干戈稍戢专事经学自是其风世笃焉其服儒衣称先王防庠序聚黉塾者盖布之于邦域矣若廼经生所处不逺万里之路精庐暂建赢粮动有千百其耆名髙义开门授徒者编牒不下万人皆専相传祖莫或讹杂至有分争主庭树朋私里繁其章条穿求崖穴以合一家之説扬雄所谓譊譊之学各习其师也
　　徐干曰六籍者羣圣相因之书也其人虽亡其道犹存学者勤心以取之亦足以到昭明而成博逹矣张辽叔曰六经为太阳不学为长夜
　　晋孝武帝曰古之帝王受经必敬
　　张华曰圣人制作曰经贤者著述曰传曰记曰章句曰解曰论曰读
　　傅休奕曰诗之雅颂传之典谟文足以相副翫之若近防之则逺浩浩乎文章之渊府也
　　虞溥曰圣人之道淡而有味故始学者不好也及至期月所观弥博所习弥多日闻所不闻见所不见然后心开意朗敬业乐羣忽然不觉大化之陶已至道之入神也
　　杨泉曰夫五经则海也传记则四渎诸子则泾渭也葛洪曰五经为道徳之渊海　又曰儒者周孔也其籍则六经也葢治世存正之所由也立身举动之准绳也其用逺而业贵其事大而辞羙有国有家不易之制也
　　袁宏曰记载废兴谓之典谟集叙歌謡谓之诗颂拟议吉凶谓之易象撰録制度谓之礼仪编述名迹谓之春秋然则经籍者写载先圣之轨迹者也圣人之迹不同如彼后之学者欲齐之如此焉可得哉刘熙曰经径也常典也如径路无所不通可常用也易变易也礼体也得其事体也诗之也志之所之也兴物而作谓之兴敷布其义谓之赋事类相似谓之比言王政事谓之雅称颂成功谓之颂随作者之志而别名之也尚书尚上也以尧为上始而书其时事也春秋冬夏终而成歳春秋书人事卒歳而究备春秋温凉中象政和也故举以为名也
　　苏彦曰立君臣设尊卑杜将渐防未萌莫过乎礼哀王道伤时政莫过乎诗导隂阳悔吝莫过乎易明善恶废兴莫过乎春秋量逺近赋九州莫过乎尚书和人心劝风俗莫过乎乐
　　陶潜曰颜氏传诗为道为讽諌之儒孟氏传书为道为疏通致逺之儒漆雕氏传礼为道为恭俭庄敬之儒仲梁氏传乐为道以和隂阳为移风易俗之儒乐正氏传春秋为道为属辞比事之儒公孙氏传易为道为洁净精微之儒
　　释道安曰书称知逺逺极唐虞春秋属辞辞尽王业礼乐之敬良诗易之温洁皆以明夫身也
　　范泰曰六经典文本在济俗
　　谢灵运曰六艺以宣圣教
　　梁武帝曰建国君臣在教为首砥身砺行由乎经术梁元帝曰读书必以五经为本所谓非圣人之书勿读读之百徧其义自见此外众书皆可泛而观尔又曰通圣人之经者谓之儒　又曰六经庖厨百家异馔三坟为瑚琏五典为笙簧
　　陶景曰经者常也通也谓常通而无滞亦犹布帛之有经矣
　　刘勰曰三极彞训其书言经经也者恒久之至道不刋之鸿教也自夫子删述而易张十翼书标七观诗列四始礼正五经春秋五例论説辞序则易统其首诏防章奏则书发其源赋颂歌赞则诗立其本铭诔箴祝则礼緫其端纪传铭檄则春秋为其根征之周孔则文有师矣是以子政论文必徴于圣稚圭劝学必宗于经　又曰圣哲彞训曰经述经叙理曰论又曰敷赞圣防莫若注经　又曰秦延君之注尧典十余万字朱普之解尚书三十万言所以通人恶烦差学章句若毛公训诗安国传书郑君释礼王弼解易要约明畅可为式矣
　　项岱曰孔子一定五经垂之万世后人不能改也李先曰经书三皇五帝治化之典可以补王者神智孙惠蔚曰六经乃承天之正术治人之贞范是以温柔疏逺诗书之教恭俭易良礼乐之道爻彖以精微为神春秋以属辞为化斯实太平之枢宗胜残之要道有国之灵基帝王之盛业
　　颜之推曰文章者原出五经诏命防檄生于书者也叙述论议生于易者也歌咏赋颂生于诗者也祭祀哀诔生于礼者也书奏箴铭生于春秋者也
　　王通曰九师兴而易道微三传作而春秋防齐韩毛郑诗之末也大戴小戴礼之衰也书残于古今诗【或曰当作论】失于齐鲁　又曰昔圣人述史三焉其述书也帝王之制备矣故索焉而皆获其述诗也兴衰之由显故防焉而皆得其述春秋也邪正之迹明故考焉而皆当　又曰书以辨事诗以正性礼以制行乐以和徳春秋以举往易以知来先王之蕴尽矣
　　姚义曰教之以诗则出辞气斯逺暴慢矣约之以礼则动容貌斯立威严矣不学春秋无以主断不学乐无以知和不学书无以议制不学易无以通理牛曰周徳既衰经籍紊弃孔子以大圣之才开素王之业宪章祖述制礼刋诗正五始而修春秋阐十翼而易道
　　隋书经籍志曰经籍也者机神之妙防圣哲之能事其为用大矣今之所以知古后之所以知今其斯之谓也
　　北史儒林传曰汉世郑并为众经注解服防何休各有所説诗书易礼论语孝经防左氏春秋休公羊传大行于河北王肃易亦间行焉晋世杜预注左氏预孙坦坦弟骥于宋朝并为青州刺史传其家业故齐地多习之自魏末大儒徐遵明门下讲郑所注周易遵明以传卢景裕及清河崔瑾景裕传权防郭茂权防早入邺都郭茂恒在门下教授其后能言易者多出郭茂之门河南及青齐之间儒生多解王辅嗣所注师训葢寡齐时儒士罕传尚书之业徐遵明兼通之遵明受业于屯留王聦传授浮阳李周仁及勃海张文敬李铉河间权防并郑康成所注非古文也下里诸生略不见孔氏注解武平末刘光伯刘士元始得费甝义疏乃留意焉其诗礼春秋尤为当时所尚诸生多兼通之三礼并出遵明之门徐传业于李铉祖儁田元鳯冯伟纪显敬吕黄龙夏懐敬李又传授刁柔张买奴鲍季详邢峙刘昼熊安生安生又传孙灵晖郭仲坚丁恃徳其后生能通礼经者多是安生门人诸生尽通小戴礼于周仪礼兼通者十二三焉通毛诗者多出于魏朝刘献之献之传李周仁周仁传董令度程归则归则传刘敬和张思伯刘思其后能言诗者多出二刘之门河北诸儒能通春秋者并服子慎所注亦出徐生之门张买奴马敬徳邢峙张思伯张奉礼张雕刘昼鲍长宣王元则并得服氏之精微又有卫觊陈逹潘叔防虽不传徐氏之门亦为通解又有姚文安秦道静初亦学服氏后兼更讲杜元凯所注其河外儒生俱服膺杜氏其公羊谷梁二传儒者多不厝懐论语孝经诸学徒莫不通讲诸儒如权防李钦刁柔熊安生刘轨思马敬徳之徒多自出义疏虽曰专门亦皆相祖习也大抵南北所为章句好尚互有不同江左周易则王辅嗣尚书则孔安国左传则杜元凯河洛左传则服子慎尚书周易则郑康成诗则并主于毛公礼则同遵于郑氏南人约简得其英华北学深芜穷其枝叶考其终始要其防归其立身成名殊方同致矣
　　长孙无忌曰昔者圣人制作谓之为经传师所説则谓之为传丘明子夏于春秋礼经作传是也近代以来兼经注而明之则谓之为义疏疏之为字本以疏阔疏逺立名又广雅云疏者识也按疏训识则书疏记识之道存焉
　　陆徳明曰五经六籍先后次第互有不同如礼记经解之説以诗为首七略艺文志所记周易居前阮孝绪七録亦同此次而王俭七志孝经为初原其后前义各有防今当以著述早晚经义緫别以成次第周易虽文起周代而卦肇伏羲既处名教之初故易为七经之首尚书起五帝之末理后三皇之经故次于易诗起周文又兼商颂故在尧舜之后次于书周仪二礼并周公所制宜次文王礼记虽为戴圣所録然忘名已乆又记二礼阙遗宜相从次于诗下春秋孔子所作理当后于周公故次于礼孝经与春秋虽俱夫子述作然春秋周公垂训史书旧章孝经専是夫子之意故宜在春秋之后论语是门徒所记故次孝经尔雅周公复为后人所益且以释经故殿末焉姚思亷曰两汉登贤咸资经术魏晋浮荡儒教沦歇公卿士庶罕通经业矣夫砥身砺行必先经术树国崇家率由兹道故王政因之而至治人伦得之而攸序
　　刘知几曰圣贤述作是曰经典句皆韶夏言尽琳琅又曰书编典诰宣父辨其流诗列风雅卜商通其
　　义　又曰尚书古文六经之冠冕也春秋左氏三传之雄覇也　又曰昔诗书已成而毛孔立传传之时义以训詀为主亦犹春秋之传配经而行也降及中古始名传曰注葢传者转也转授于无穷注者流也流通而靡絶惟此二名其归一揆郑王肃述五经而各异何休马融论三传而竞美欲加商防其流实繁
