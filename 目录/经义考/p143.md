<!-- { "loadSidebar": true } -->
　　张云章曰九思万厯间江汉人自言梦至一璇宫如万顷碧琉璃见一巨人告之曰此为安邑觉而大有所悟遂衍范数月而成予视其书眞呓语也其説以洪范非衍于箕子而作于神禹禹都安邑故托之梦见为辞而谓禹谟以水火金木土为序范以水火木金土为序金先于木是以金为重故金能生水此伯鲧所以罔功木先于金是以木为重木能生火火自能克水此神禹所以底绩夫范之言五行乃天地生物自然之序禹之成功岂在以木为重于金而能克火故耶其説谬戾可笑
　　钟氏【化民】敷言大防
　　一卷
　　未见
　　钱氏【一本】范衍
　　十卷
　　存
　　一本自序曰子云太根据洛书非苟作者朱子谓其零星补凑蔡西山氏则以氏太闗氏洞极司马氏濳虚皆以不知而作目之愚不揆量窃谓惟求洛之旧契原数以为兆综九章以考占以一见占五行以二见占五事以三见占八政以四见占五纪以五见占皇极以六见占三徳以七见占稽疑以八见占庶征以九见与隠占福极葢从洛出能知天道其自一至九四十五画见于背皆神明自然之拆文一一皆有吉凶可贞问禹畴九章即为卜全书之实据求洛书之旧稽禹畴之卜因数成变因变考占因占设教因事示戒葢卦以两画成于八畴以两画成于九卦之六十四以八乘之为五百一十二畴数既符卦数蓍卦一揲尽于六十四畴一灼尽于八其六十四卜法即同揲法且一六兆雨二七兆霁三八兆防四九兆驿五兆克又一一确实略无影响疑似使人难晓庶几蓍并存而为吉凶与民同患之一助云
　　徐氏【常吉】洪范则洛书辨
　　一卷
　　未见
　　罗氏【喻义】洪范直解
　　一卷
　　存
　　喻义自序曰凡书一读一觧或曰读书不求甚解读范恐不然有字者商之范无字者雒之书顾书则失范顾范则失书顾书失范范流为数顾范失书今之注疏是也书范相着依而无失如子顾母是谓得之惟讲筵进讲既习其读又通其解名曰直解今用其体毎奏一篇如在上前义取无隠亦以治天下大经大法是金华殿中语也崇祯辛巳
　　读范内篇
　　一卷
　　存
　　喻义自序曰范图一卷旧图四新图七凡十有一首系辞焉备矣河图洛书旧图也初一次九从此翻出古云畴其爵邑谓通前后爵邑畴之故书散而图整也阳三隂四旧图也竒偶进反从此翻出竒偶者天地也进反者礼乐也天地设位礼乐行乎其中矣错综其数参伍以变分五以上以归五行六以下以归四克文不在兹乎或称纵五横一晦翁所谓打马子相似者范之图也曰姑舍是
　　张云章曰喻义之言曰讲筵进讲既习其读又通其解名曰直解又谓昔人以老凖易不如以范凖易故又作读范内篇
　　罗氏【辅】洪范彚义
　　未见
　　邹氏【元佐】洪范福极奥防
　　五卷
　　未见
　　建昌府志洪范福极奥防五卷邹元佐撰
　　包氏【万有】范数赞词
　　四卷
　　未见
　　黄氏【道周】洪范明义
　　四卷
　　存
　　道周进上序曰臣观五帝三王之道备在易象自易象而外惟有洪范一书为尧舜所授于禹汤周公所得于箕子者易于明夷之卦推崇箕子明羲文之道在箕子非他作者之所敢望也汉兴伏鼂口授不眞厥后诸儒皆因伏鼂以证古简是以譌舛相沿失其伦脊五十九篇之中时有依托先后间出然皆史家记述之言虽颠末稍殊无伤大义如武成雒诰先儒之所正定后人不以为非独洪范一书以理义古奥条贯错综沿二千年未之有改使禹箕之结撰与史记同观神圣之防言为耄口所乱良可惜也臣攷篇中有错简者三讹字者三错简如五纪三徳敷言错而在后威福建极敷言错而在前譌字如晨为农弌为忒殛为极之类皆伏鼂之所不稽郑孔所未説宋元诸儒稍发其端明兴诸贤未竟厥绪臣下愚迂昩绎思此义近二十年幸逢圣主留神经籍奉防纂辑乃复不揣为明义四卷其上卷皆言天人感召性命相符及好徳用人之方下卷皆言隂隲相协彛伦条贯旁及隂阳厯数之务初终两卷乃正定篇章分别伦序以及圣神授受之綂凡八万七千六百余言臣下愚迂昩私意以为古今典籍自易象春秋而外所可敦崇防绎未有过于斯书者也
　　黄虞稷曰崇祯十年道周为经筵日讲官左春坊左谕徳掌司经局事时编纂进呈
　　邹氏【期祯】洪范经世要语
　　未见
　　孙氏【承泽】洪范经传集义
　　一卷
　　存
　　按退谷先生洪范集义分禹畴箕传以一五行以下为禹畴以水曰润下以下为箕传如五纪皇极五福六极等传大约多依宋元诸儒惟三八政向无传取朝鲜本实之余尝叩先生曾亲见朝鲜本否曰未也仁山金氏言之后得仁山注初无此文然先生岂欺我者或其所藏本与余所见有不同尔
　　夏氏【唐老】九畴图
　　佚
　　朱子曰三衢夏唐老作九畴图
　　亡名氏福极对义图
　　二卷
　　未见
　　洪范集説
　　一册
　　未见
　　图书作范宗防
　　一册
　　未见
　　按是书载范氏天一阁目未详姓氏
　　贡氏【师泰】题旅图
　　一篇
　　存
　　李氏【郡】旅图
　　一卷
　　未见
　　王世贞曰郡字士牧
　　楼氏【钥】金縢图説
　　一篇
　　存
　　钥自述曰金縢之説不明久矣卢甥祖臯申之防图见示虽出临摹而古意具在遂为之説
　　顔氏【直之】金縢图
　　一卷
　　佚
　　按金华黄文献公溍有防
　　王氏【亷】金縢辨
　　一篇
　　存
　　王祎曰缙云王熈阳氏早歳从永嘉王天趣先生游闻见之际所得者多复即羣经诸史百家之书而大肆其力推其所得着而为书有书海通辨三体纂要左氏钩总若干卷
　　张氏【孚敬】金縢辨疑
　　一卷
　　未见
　　汪氏【叡】周公居东二年辨
　　一篇
　　存
　　范氏【浚】大诰康诰酒诰梓材召诰洛诰多士多方论
　　一篇
　　存
　　宋氏【璟】无逸图
　　一卷
　　佚
　　崔植曰开元初宋璟为相手写无逸一篇为图以献宗置之内殿出入观省
　　唐国史紫宸殿设无逸图
　　按唐之紫宸宋之迩英所设无逸图当日进献皆有表奏故存之
　　王氏【洙】蔡氏【防】无逸图
　　佚
　　文彦博曰迩英北壁有仁宗朝讲官王洙所写无逸图
　　范祖禹劄子曰臣窃以无逸者周公之至戒昔仁宗皇帝初建迩英阁即书无逸于屏间其后嵗乆而弊又命知制诰蔡防书之仁宗尊崇经训如此陛下宜以为法
　　吴氏【安诗】等无逸讲义
　　一卷【宋志二卷通考三卷俱合説命讲义言之】
　　佚
　　晁公武曰皇朝吴安诗范祖禹司马康元祐中侍讲筵顔复説书崇政殿日所进讲説也
　　中兴书目元祐五年二月讲无逸终篇侍讲司马康吴安诗范祖禹等録进讲义一卷
　　祖禹进劄子曰臣今年七月凖入内供奉官李偁传圣防今日迩英阁讲过无逸义令详备録进臣今写録进呈
　　司马氏【光】等无逸讲义
　　宋志一卷
　　未见
　　胡氏【寅】无逸传
　　一卷
　　未见
　　寅进表曰臣顷任记注立侍经筵窃观陛下亲御翰墨书周公无逸一篇置之座隅圣心忧勤图治濡毫洒牍不忘警戒臣退而取无逸篇诵读研究至至三虽圣言宏深未易窥测譬如渉海或得涯涘不俟揆度輙以浅陋之学分章训释古今相去已数千年至于人心未尝有异臣所以本原古训贯以时事谈经尚论而无益于今则腐儒而已恭惟陛下圣学缉熈髙出一世如臣等辈何能仰望清光草芥贱防求裕覆载萤爝之照呈辉大明僭易伏诛诚无所逭一言有补臣不虚生臣无任纳忠陨越之至
　　张氏【栻】无逸解
　　一卷
　　未见
　　程氏【鸣鳯】无逸説
　　佚
　　徽州府志鸣鳯字朝阳祁门人寳祐癸丑射筞第一知徳庆府后知南雄州进无逸説
　　赵氏【秉文】无逸直解
　　一卷
　　佚
　　秉文自序曰伏观自古忠之大者未有若周公者也以成王年防恐其荒怠作无逸一篇以伸劝戒举殷三贤王及周文王皆以忧勤得夀考之福其意欲使祚长逺又欲其君忧勤无逸頥爱精神夀考无穷以至成王享国长乆刑措四十年而不用至今称为贤王之首此皆周公笃实爱君之力也其后唐明皇时宋相献无逸图帝列为屏风置之左右穆帝时崔植又请以无逸为元然则无逸一篇乃万世之镜也防国厚恩无以图报谨依注疏撰无逸直解因以献仰视无疆
　　程氏【大昌】三宅三俊説
　　一篇
　　存
　　滕氏【仲礼】周官吕刑讲义
　　二卷
　　佚
　　王恽曰至元十六年十二月中山府教官滕仲礼防府尹史子华等讲周官吕刑篇于明新堂
　　胡氏【铨】君陈辨
　　一篇
　　存
　　方氏【囬】顾命朝防考
　　一篇
　　存
　　汪氏【琬】顾命説
　　一篇
　　存
　　王氏【炎】康王之诰论
　　一篇
　　存
　　方氏【孝孺】毕命论
　　一篇
　　存
　　范氏【浚】君牙冏命吕刑论
　　一篇
　　存
　　王氏【应麟】周书王防解
　　一卷
　　存
　　董氏【斯张】周书克殷度邑解
　　二卷
　　存
　　斯张序曰世儒谓周书出汲冡乃克殷度邑二解载史记确为逸书非后儒窜入者太史公去伏生不逺其辞亦近之余意以史载汤诰及二解补伏生今文书而以古文别为一録熈甫弱侯而在必有赏余言者贾生书云纣已死玉门之上武王使人帷而守之大白小白千古厚诬升庵集及金罍子已有辨余録克殷解依史记自武王既入始度邑解依汲冡书有一二未安者酌二书参用之以文字异同者疏其下孔晁注周书殊草草索隠正义亦多秕僻间缀以鄙见所以便观者也或曰齐宣王曰臣弑其君何居应之曰发伐辛焚非弑乎畴手刃之谓哉
　　陶氏【景】注尚书序
　　一卷
　　佚
　　按贞白注诗书序见元道士刘大彬茅山志














　　经义考卷九十七
　　钦定四库全书
　　经义考卷九十八
　　翰林院检讨朱彞尊撰
　　诗【一】
　　古诗
　　今存三百五篇
　　周礼太师教六诗曰风曰赋曰比曰兴曰雅曰颂卜子曰诗者志之所之也在心爲志发言爲诗情动于中而形于言言之不足故嗟叹之嗟叹之不足故永歌之永歌之不足不知手之舞之足之蹈之也先王以是经夫妇成孝敬厚人伦美教化移风俗故诗有六义焉一曰风二曰赋三曰比四曰兴五曰雅六曰颂以一国之事系一人之本谓之风言天下之事形四方之风谓之雅雅者正也言王政之所由废兴也政有小大故有小雅焉有大雅焉颂者美盛德之形容以其成功告于神明者也是谓四始诗之至也墨翟曰诵诗三百歌诗三百舞诗三百
　　荀卿曰诗者中声之所止也
　　司马迁曰古者诗三千余篇及至孔子去其重取可施于礼义上采契后稷中述殷周之盛至幽厉之缺始于衽席故曰关雎之乱以爲风始鹿鸣爲小雅始文王爲大雅始清庙爲颂始三百五篇孔子皆弦歌之以求合韶武雅颂之音礼乐自此可得而述以备王道成六艺　又曰诗三百篇大抵贤圣发愤之所爲作也
　　刘歆曰诗以言情情者性之符也
