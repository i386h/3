<!-- { "loadSidebar": true } -->
　　晋书乔字彦叔陈郡阳夏人拜尚书郎桓温引为司马劝温伐蜀以江夏相为军锋李势既降进号龙骧将军封湘西伯卒追赠益州刺史諡曰简
　　尹氏【毅】论语注释
　　七录十卷
　　佚
　　王氏【蒙】论语义
　　七录一卷
　　佚
　　江氏【熙】论语集解
　　隋志十卷【释文十二卷】
　　佚
　　册府元熙字太和为兖州别驾
　　晁公武曰皇侃论语疏序称熙所集世谓其引事虽时诡异而援证精博为后学所宗
　　王应麟曰皇侃疏列论语十三家卫瓘缪播栾肇郭象蔡谟袁宏江惇蔡系李充孙绰周怀范寗王珉此十三人江熙所集
　　张氏【凭】论语注
　　七录十卷
　　佚
　　陆徳明曰字长宗呉人东晋司徒左长史
　　论语释
　　隋志一卷
　　佚
　　宋氏【纤】论语注
　　佚
　　晋书纤字令文敦煌效谷人隐居酒泉南山不应州郡辟命明究经纬注论语弟子受业三千余人张祚徴为太子友进太子太傅不食卒
　　册府元纤为张祚太子太傅明究经纬注论语及为诗颂数万言
　　畅氏【惠明】论语义注
　　七录十卷
　　佚
　　蔡氏【系】论语释
　　七录一卷
　　佚
　　张氏【隐】论语释
　　七录一卷
　　佚
　　郄氏【原】论语通郑
　　七录一卷
　　佚
　　姜氏【处道】论语论释
　　七录一卷
　　佚
　　宋明帝论语续注【隋志作论语补阙】
　　二卷【唐志十卷】
　　佚
　　南史帝在藩时续卫瓘所著论语二卷
　　蔡氏【谟】论语注
　　佚
　　按蔡氏论语注不见于隋唐志而陆氏释文于夫子矢之引蔡氏説云陈也
　　张氏【略】论语疏
　　七录八卷
　　佚
　　隋书宋司空法曹张略等撰
　　伏氏【曼容】论语义
　　佚
　　范氏【廙】论语别义
　　隋志十卷
　　佚
　　孔氏【澄之】论语注
　　七录十卷
　　佚
　　册府元孔澄之字仲渊为新安太守著论语十卷
　　虞氏【遐】论语注
　　七录十卷
　　佚
　　陆徳明曰防稽人齐员外郎
　　沈氏【驎士】论语训注
　　佚
　　许氏【容】论语注
　　七录十卷
　　佚
　　曹氏【思文】论语注
　　七录十卷
　　佚
　　按思文齐永元初国子助敎
　　戴氏【诜】论语述议
　　唐志二十卷
　　佚
　　梁武帝论语
　　佚
　　按梁书南史本纪不载帝训释论语而陆氏释文于事君数引武帝云数色具反数已之功劳也又可使治其赋也赋作传
　　陶氏【景】论语集注
　　七录十卷
　　佚
　　太史氏【叔明】论语集解
　　七录十卷
　　佚
　　南史太史叔明呉兴乌程人呉太史慈后也少善庄老兼通孝经论语礼记尤精三每讲説听者常五百余人为国子助教邵陵王纶好其学及出为江州携叔明之镇王迁郢州又随府所至辄讲授故江州人士皆传其学
　　褚氏【仲都】论语义疏【唐志作讲疏】
　　隋志十卷
　　佚
　　皇氏【侃】论语义疏
　　隋志十卷
　　未见
　　国史志皇侃疏虽时有鄙近然博极羣言补诸家之未至为后学所宗
　　中兴书目梁国子助教皇侃以何晏集解去取为疏十卷又列晋卫瓘缪播栾肇郭象蔡谟袁宏江厚蔡奚李充孙绰周怀范寗王珉等十三人爵里于前云此十三家是江熙所集其解释于何集无妨者引取以广异闻
　　晁公武曰古今论语之注多矣何晏集七家复采古论语注为集解行于世侃今又引卫瓘缪播栾肇郭象蔡谟袁宏江厚蔡奚李充孙绰周怀范寗王珉凡十三家之説成此书
　　张氏【讥】论语义
　　十卷
　　佚
　　顾氏【越】论语义疏
　　佚
　　张氏【冲】论语义疏
　　隋志二卷【呉中人物志作十卷】
　　佚
　　陈氏【奇】论语注
　　佚
　　册府元陈奇博通坟籍尝非马融郑解经失防在在著述五经姑注孝经论语颇传于世为搢绅所召赴京不得叙其论语注义多异郑氏往往与司徒崔浩同
　　徐氏【孝克】论语讲疏文句义
　　隋志五卷
　　佚
　　隋书残缺
　　刘氏【炫】论语述义【唐志作章】
　　隋志十卷【唐志二十卷】
　　佚
　　史氏【辟原】续注论语
　　通志十卷
　　佚
　　释【智略】论语解
　　七录十卷
　　佚
　　司马氏论语标指
　　隋志一卷
　　佚
　　盈氏论语注
　　七录十卷
　　佚
　　卢氏论语注
　　隋志七卷
　　佚
　　王氏论语修郑错
　　七录一卷
　　佚
　　徐氏古论语义注谱
　　七录一卷
　　佚
　　亡名氏论语隐义
　　佚
　　按论语隐义隋志不载但有其注载七录未审即是郭象论语隐否太平御览载隐义文云卫蒯聩乱子路兴师往有狐黯者当师曰子欲入邪曰然黯从城上下麻绳钩子路半城问曰为师邪为君邪曰在君为君在师为师黯因投之折其左股不死黯开城欲杀之子路目如明星之光曜黯不能前谓曰畏子之目愿覆之子路以衣袂覆目黯遂杀之
　　论语隐义注
　　七录三卷
　　佚
　　按论语隐义注太平御览载有一条文云孔子至蔡假于客舍夜人有取孔子一只屐去盗者置屐于受盗家孔子屐长一尺四寸与凡人屐异
　　论语义注
　　七录三卷
　　佚
　　论语难郑
　　隋志一卷
　　佚
　　论语杂问
　　隋志一卷
　　佚
　　论语义注图
　　七录十二卷
　　佚









　　经义考卷二百十二
<史部,目录类,经籍之属,经义考>
　　钦定四库全书
　　经义考卷二百十三
　　翰林院检讨朱彛尊撰
　　论语【三】
　　贾氏【公彦】论语疏
　　唐志十五卷
　　佚
　　陆氏【徳明】论语释文
　　宋志一卷
　　存
　　王应麟曰陆氏释文于申枨注曰申枨包云鲁人也郑云盖孔子弟子申续史记云申棠字周家语云申续字周也今史记以棠为党家语以续为绩传写之讹也后汉王政碑云有羔羊之絜无申棠之欲亦以枨为棠则申棠申枨一人尔唐开元封申党召陵伯又封申枨鲁伯本朝祥符封枨文登侯又封党淄川侯俱列从祀党即棠也一人而为二人失于详攷论语释文也
　　陈氏【蜕】论语品类【蜕或作鋭】
　　宋志七卷
　　佚
　　计敏夫曰蜕肃代时人生长江淮间
　　韩子【愈】论语注
　　唐志十卷
　　佚
　　论语笔解
　　通志二卷【中兴书目二十卷】
　　存
　　许勃序曰昌黎文公着笔解论语一十卷其间翺曰者葢李习之同与切磨世所传率多讹舛始愈笔大义则示翺翺从而交相明辨非独韩制此书也噫齐鲁之门人所记善言既有同异汉魏学者注集繁濶罕造其精今观韩李二学勤拳渊防可谓窥圣人之堂奥矣岂章句之技所可究极其防哉予缮校旧本数家得其纯粹欲以广传故序以发之
　　王谠曰论语宰予昼寝梁武帝读为寝室之寝昼胡卦反言其绘画寝室故夫子叹朽木不可雕也粪土之墙不可杇也今人皆以韩文公所説非也又伤人乎不问马今亦云韩文公读不为否言大徳圣人岂仁于人不仁于马故贵人所以前问贱畜所以后问然不字上岂必更助词其亦曲矣况又未必韩公所説
　　邵博曰张籍祭韩退之诗云鲁论未讫注手迹今防茫是退之尝有论语传未成也今世所传宰予昼寝以昼作画字三月不知肉味以三月作音字浴乎沂以浴作沿字至为浅陋程伊川皆取之何耶
　　晁公武曰唐韩愈退之李翺习之撰前有秘书丞许勃序云韩李相与讨论共成此书按唐人通经者寡独两公名冠一代葢以此然四库邯郸书目皆无之独田氏书目有韩愈论语十卷笔解两卷此书题曰笔解而两卷亦不同
　　王楙曰李汉序退之集云有论语注十卷后世罕传然搢绅先生往往有道其三义者近时钱塘汪充家有是本王公存刻于防稽郡斋目曰韩文公论语笔解自学而至尧曰二十篇文公与李翺指摘大义以破孔氏之注正所谓三义者观此不可谓鲁论未讫注后世罕传也然观闻见录引三月不知肉味三月作音字今所行笔解无此语往往亦多遗佚或谓文公所解多改本文近于凿仆又观退之别集答侯生问论语一书有曰愈昔注解其书不敢过求其意取圣人之防而合之则足以取信后生軰耳韩公以此自谓夫岂用意于凿乎
　　赵希弁曰右唐昌黎先生韩文公之説也其间翺曰者李习之也韩文补云公作论语传未成而殁见于张籍祭诗辨之于洪庆善者明矣今世所传如宰予
　　昼寝以昼作画子在齐闻韶三月不知肉味以三月作音浴乎沂以浴作沿子在回何敢死以死作先之类虽未必然而为伊川之学者皆取之
　　陈振孙曰馆阁书目云秘书丞许勃为之序今本乃王存序
　　都穆曰唐李汉序韩文曰有论语解十卷传学者不在集中予家藏古本韩文有之但其説时与今不同如六十而耳顺解云耳当为尔犹言如此也如曾谓泰山不如林放乎解云谓当作为言冉有为泰山非礼也如宰予昼寝解云昼当作画宰予四科十哲安得有昼寝之责如人之生也直解云直徳字之误言人生禀天地之大徳也如子所雅言解云音作言字之误也如三嗅而作解云嗅当作鸣鵙之鵙雉之声也如子在回何敢死解云死当作先如浴乎沂解云浴当作沿如君子而不仁者有矣夫解云仁当作备如以杖叩其胫解云叩当作指如君子贞而不谅解云谅当作让如孔子时其亡也解云时当作待如乡愿徳之贼解云乡愿当作内柔已上诸说朱子尝谓其鄙浅复曰为伊川之学者皆取之及观韩文有答侯生问论语书曰愈昔注其书而不敢过求其意取圣人之防而合之则足以信后生軰耳然则朱子之所谓鄙浅固韩公之欲求信于后生者耶
　　侯氏【喜】论语问
　　佚
　　韩子曰侯生所示论语问甚善
　　按喜字叔韩子赠诗云吾党侯生字叔是也官终国子主簿韩子集有祭国子主簿侯君文是也文云惟子文学今谁过之唱我和我问我以疑所云问我以疑则指论语问也
　　张氏【籍】论语注辨
　　唐志二卷
　　佚
　　计敏夫曰籍字文昌和州人厯水部外郎终主客郎中
　　马氏【总】论语枢要
　　宋志十卷
　　佚
　　晁公武曰总字防元
　　陈振孙曰总仕至大理评事尝副裴晋公平淮者也
　　李氏【涪】论语刊误
　　通志二卷
　　存
　　李氏【磎】注论语
　　佚
　　孙光宪曰司空图侍郎撰李公磎行状以公有出伦之才为时軰妬忌罹于非横尝注论语一部仓卒之辰焚于贼火时人无所闻也惜哉
　　亡名氏论语杂义
　　唐志十三卷
　　论语剔义
　　唐志十卷
　　俱佚
　　宋徽宗皇帝论语解
　　二卷
　　佚
　　邢氏【昺】论语正义
　　宋志十卷
　　存
　　中兴书目论语正义十卷翰林侍讲学士邢昺等撰咸平中颁其书于章句训诂名器事物之际详矣晁公武曰亦因皇侃所采诸儒之说刊定而成书陈振孙曰唐人止为五经疏而不及孝经论语至昺始奉诏为之
