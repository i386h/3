<!-- { "loadSidebar": true } -->
　　杨慎曰叔仁易象防一书多以易数为主而引伸触类继絶表微条贯叶分可谓择之精而语之详矣过自序曰易之始终独有象尔学者猥称画前易岂非祗以为异哉昔者圣人类万物之情象其物宜物有万不出隂阳奇偶之画也是谓仪象故生八卦以象吉凶是故易者象也八卦成列象在其中奚啻天地风雷山泽水火哉即隂阳消长盛衰之间观其所乗而吉凶大业莫能违也朴斵风漓后圣乃广为之象以开物开而当名辨物因其自然故曰象者像也象有数故曰极其数遂定天下之象象有辞故曰彖者言乎其象圣人设卦观象系辞焉是数与辞皆出于象也辞有吉凶悔吝皆谓之象吉凶者得失之象也悔吝者忧虞之象也彖爻所同也四者不为象而为占何其不察圣人之言耶其所谓变化者进退之象也其所谓刚柔者昼夜之象也爻所独也异哉后世之説曰此为象此为占既又曰戒占嘻亦已支矣或又曰此为意此为言为象为数岂不益甚哉昔韩宣子适鲁见易象明古綂彖爻为象也居则观其象而玩其辞居则本卦不变言故曰所居而安者易之象古为象今为序繇字误也动则观变玩占动谓之卦故曰所变而玩爻之辞亦縁字误转变为乐矣得其不变者则占彖得其变者则占爻辞皆象也象皆占也占皆象也又可分象占哉有不得其説者则曰有占无象象在占中有象无占占在象中嘻支矣是故易非独言与数其意亦皆生于象而已故得称象之意象之言象之数书不能尽言言不能尽意立象尽意则辞可略矣今夫象防者犹为因辞求象之道耳是故有一卦之象有一爻之象自其变者观剥彖传曰观象观也者观卦也二阳之卦剥五所自变也一卦论变之例也防六五童蒙之吉顺以巽也防者防卦也五变则上体防一爻论变之例也在履而当夬位曰夬履在兑而当剥位曰孚剥否九五称大人与干同中孚九五称挛孚与小畜同此四爻者皆曰位正当兼取两卦相当之例也归妹以恒用恒之道以初三易位者也干九四干之小畜小畜之中又有兑离故曰革是变之又变也萃六三上防三五互一卦之例也泰六五归妹中四爻互二体之例也杂物撰徳非其中爻不备之谓也于是而正名百物亦足矣商瞿始受易孔子瞿所为学今即无知者史称瞿后有数家皆以象数为宗而王同始为书丁寛服生皆着象数篇亦以费氏废矣惜哉王弼尚名理隋兴遂为中原师邢恕等益欲忘卦弃画王济有言弼所误者多何能顿废先儒济言是矣然本先儒自淮南九师虞荀崔陆之徒烦琐猥曲亿而时获非能尽合卦爻隂阳之义顔氏庭诰乃云马陆得其象数此亦耳食何异李鼎祚集解及释文诗二礼春秋义疏后汉书文选注康成説往往散见朱子发郭子和丁易东呉防清及道者流周易钩深图等世多传有其书皆得失参半黄楚望最后出最以象学自名其言曰古者占筮书即卦爻取物类象悬虚其义以断吉凶上古圣神所为自然之理也立辞者时取以明教九簭法亡簭人所掌者不复可见而象义遂不可复通如楚望言是古未尝无类例矣今沿辞而求翼説广八卦之象具在在学者引信触类耳双湖胡氏乃云孔子取八卦象有括文王周公彖爻例者有自括大象例者又有于説卦别取者胡氏于象岂可谓防通于簭人所掌之遗乎若楚望象外之象窃意谓隂阳盛衰即所乗而生大业者本无言之易葢今象之源亦时露其微不欲比同而语使读者更増涂辙程朱易学官盛行童而习之当二先生时其为工力深矣要其舍象非易之全也岂惟非易之全将使人如燕相説郢书者矣故在读焉而择之或云象一定则裁成何寓哉曰天人一也郑颛天王乃颛人学徒病之久矣有能类万物之情防其一源出入以度外内而知惧者是易之道斯其为已易也道术裂百家出多缘起于隂阳可推而通易为无害也者与始近而末遂逺者亦间附焉以见易蕴犹曰在学者引信触类以辨之耳乃若道器太极説有不同古先者约文申奥据易证焉庻明逹省之有以相发其要不越乎类物之情象其物宜云尔其升阳子数四则本易外别传然道贯物我施由身始亦不可废也援类例推而丽之共诸里师具训蒙士有罪我者期其谅只若俟来今以求知则默而成之非夫古人其孰能获我心者乎嘉靖辛亥二月
　　刘愭曰象防多圣贤所未发如形而上形而下道器之辨迥异于古大抵折衷羣言防归一綂
　　姓谱熊过字叔仁四川富顺人嘉靖己丑进士
　　胡氏【经】易演义
　　十八卷
　　存
　　张云章曰经号前冈庐陵人嘉靖己丑进士其説好与朱子异
　　黄氏【中】易经记蒙
　　未见
　　括苍彚纪黄中字文卿遂昌人嘉靖辛夘举人除知铅山县入为御史迁天津兵备副使
　　董氏【燧】周易问答
　　未见
　　陆元辅曰燧号蓉山抚州人嘉靖辛夘乡举歴官刑部郎中师王心斋邹文庄讲学不倦尝同陈惟濬商订疑义着周易问答
　　蔡氏【元伟】易经聚正
　　未见
　　闽书蔡元伟字伯瞻晋江人嘉靖辛夘领乡荐除知徳安县事迁杭州府通判抚州府同知有四书折衷易经聚正各若干卷
　　王氏【畿】大象义述
　　一卷
　　存
　　人物考畿字汝中山隂人学者称龙谿先生嘉靖壬辰进士歴兵部主事
　　呉氏【悌】易説
　　十卷
　　未见
　　曹溶曰悌金谿人嘉靖壬辰进士歴官南京刑部右侍郎
　　洪氏【垣】周易玩辞
　　未见
　　黄虞稷曰垣婺源人嘉靖壬辰进士
　　周氏【满】易象防
　　五卷
　　未见
　　杨时乔曰受庵自序言程子传义精矣独象未具故説容有出入朱子义既専宗程子而别无所发明又槩以占括之而象防益晦然二先生传义其説皆正是书以象为説未有实见皆训诂之训诂也
　　张云章曰周满字谦之广汉人嘉靖壬辰进士师事泾野吕氏官至右副都御史巡抚南贑
　　米氏【荣】易説
　　未见
　　邵武府志米荣字仁夫三井瑕人嘉靖壬辰进士除太平府推官陞职方员外郎歴官湖广布政使司左叅议
　　吕氏【光洵】易笺
　　未见
　　绍兴府志吕光洵字信卿新昌人嘉靖壬辰进士仕至南京工部尚书
　　卢氏【翰】古易中説
　　四十四卷
　　存
　　郑玥曰翰字子羽颍川人嘉靖甲午举人司理兖州其书有王道増张鹤鸣二序刋板杭州府学已亦有序
　　何氏【维柏】易学义
　　未见
　　姓谱维柏字乔仲南海人嘉靖乙未进士歴南京礼部尚书
　　马氏【森】周易説义
　　十二卷
　　未见
　　姓谱森字孔养懐安人嘉靖乙未进士歴户部尚书
　　昝氏【如思】古易便览
　　一卷
　　未见
　　姓谱昝如思字子学三原人嘉靖乙未进士官御史
　　胡氏【宾】易经全图
　　一卷
　　未见
　　曹溶曰光州人嘉靖乙未进士
　　陈氏【言】易疑
　　四卷
　　存
　　言自序曰易非圣人卜筮之书也卜筮以圣人之书尔伏羲画卦原神于太乙起数于隂阳类象于万物通幽于神明和顺于道徳性命无乎弗括文王于卦为之辞以明其象类周公于爻为之辞以尽其变化孔子于卦爻为之彖象文言系辞説序杂卦以阐羲文周公之义理使学者修此而吉悖此而凶渊乎广矣而非作之以卜筮也子曰易有圣人之道四焉辞象变占是也孔子见卦爻之有辞象变占言焉而广大动焉而吉凶制器焉而网罟舟楫之用卜筮焉而神物大衍之防斯遍举之矣而未尝専于卜筮也夫易何止五经之原天地神化之奥而于卜筮之技精之则末矣秦汉诸儒考象辞则泥术数论义理则沦空寂而不知孔子之易先义理而托象数者也葢伏羲之画文王之辞其数其理占之卜筮则人事之吉凶见焉用之作为则天理之吉凶随焉体其卦爻之蕴察乎辞象变占之理通乎言动制器卜筮之用吉凶得失用之所向即理也理之所恊即占也占之所利即用也是孔子之易也而非専于卜筮明矣是故学者索卜筮于卦爻之外防程传于本义之中斯孔子之易备矣作易疑　又自述曰易何疑乎吾疑于庖牺之卦非使人卜筮也吾疑乎卜筮之因卦而作也吾又疑乎文王周公卦爻之辞未有占也卜筮者占之也吾疑乎卦辞论卦之吉凶爻辞论爻之得失而已也吾又疑乎系辞之传不必上下其为章不必皆十有二也吾又疑乎卦爻之辞间有未安者也吾又疑乎马郑王弼孔頴逹辈明其义而疎希夷康节精矣而一于数伊川得易之用紫阳得易之深吾又疑乎羲文之一理而通之者也系辞悉矣或曰子是之疑其无疑乎则吾岂敢
　　钱士升序曰盐官陈仲修与弟则梁刻其王父东涯先生所着易疑而问序于余余不知易安能言易然窃观先生序疑之防矣以为重卜筮推象数者朱子之易随时易事随事尽理者程子之易而通卜筮于卦爻之外防程传于本义之中斯为孔子之易然则程朱于孔子将无有合而离离而合者乎钱子曰此陈先生所以深于易也夫易者天地之藏万物之契五经之原也吾夫子四十而不惑及晚而好易韦编三絶铁镝三折而犹不敢自信谓假我数年以学易可无大过葢易之难窥如此其説易也曰易有圣人之道四焉以言者尚其辞以动者尚其变以制器者尚其象以卜筮者尚其占象也变也占也辞也皆君子所观而玩者也而后之学者就其见之所及以成一先生之言不乃执一而废百乎汉初言易者本田何立于学官者有施孟梁丘京氏之学嗣后郑王两家颇行于代其説各有诋諆弼之讥也曰互体不足遂及卦变变又不足推致五行一失其源巧喻弥甚而讥弼者复谓六爻变化羣象所效日时嵗月五气相推多所不关将泥大道李鼎祚云郑防天象王释人事易岂偏滞于天人哉至宋程氏传邵氏説出而易义愈精矣乃陈莹中举邵説似刘器之刘不其然朱子亦以必见意象方可説理而本义则又觭重卜筮夫作易以前民用固也而易岂止为占设哉先生童而好易覃思旁摭笔注手疏三十年始成此书而犹以疑名此先生所以深于易也
　　胡震亨序曰献可陈先生湛深儒术尝悉取五经为之説而名之曰疑年三十有二春秋疑成又三嵗诗疑成而易疑之成时年四十有三为易箦前一嵗先生之为易疑也前后凡二十余年藁不啻三四易生平精力似尤独注此书者今观所为説大都因象以显理不援占以传象撮紫阳氏之胜而绌其主卜筮者成为一家言则作者大指云尔先生殁后是书家户争传写之而世本多所讹谬学者患焉闻孙仲修氏则梁氏取先生手藁再四校讐授梓以副士林求盖先生是书八十年而始大显也
　　曹树声曰东涯先生讨论六经原原本本开千古絶学于易尤精
　　俞汝言曰言字献可海盐人嘉靖丁酉举人
　　吴氏【绅】易通
　　未见
　　闽书绅字克服仙游人嘉靖丁酉举人由徳兴儒学教谕迁知桐庐县事歴常州府通判归讲学于凤山寺
　　王氏【春复】周易疑略
　　未见
　　陆元辅曰春复字学乐晋江人嘉靖戊戌进士初令泰和质学于罗整庵欧阳南野累官广西布政使防政迁按察使未仕卒着有周易四书疑畧
　　游氏【震得】周易传义防通
　　未见
　　人物考游震得字汝濳婺源人嘉靖戊戌进士歴佥都御史总督南京粮储宗姚江良知之学学者称为让溪先生















　　经义考卷五十四
<史部,目录类,经籍之属,经义考>
　　钦定四库全书
　　经义考卷五十五
　　翰林院检讨朱彝尊撰
