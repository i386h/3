<!-- { "loadSidebar": true } -->
　　陆元辅曰平湖周起道腴着余杭严侍郎沆序之其曰三义者疏义通义要义也疏义取疏通本义而止通义顺文铺叙要义研勘异同互相发明
　　郁氏【文初】郁溪易纪
　　二十一卷
　　存
　　文初自述曰文初生固陋从来学易诸家其书不能遍读自天啓乙丑迄今丁酉三十三年霁心澄虑防食防忧优游浸入而弗能自已以笔纪之日一改焉歳一改焉入仕以来阅十载庶乎浅深得失之辨可考以自验若其窃圣人之蕴附述作之林则吾岂敢
　　潘氏【元懋】周易广义
　　六卷
　　存
　　元懋自序曰周易广义云者取蔡氏引林氏存疑诸书以广本义之所未尽易为占筮作而能有以冒天下之道故自王公以至士庶自上哲以至颛愚咸得举而用之有是象而后有是辞有是占而后有是变圣人之道不越于斯四者而已自説易者执理以陈辞而其弊也失之固援数以测变而其弊也失之荒夫岂易之为説果有加于理与数之外欤诚合理数以求之防本义其谁与归迩来学者皆略本义而抒臆见本卑也而抗之使高本浅也而凿之使深本近也而推之使逺本明也而必使至于晦幸而蔡氏林氏之书具在斯道頼以不坠樊生而寡昧幸得服膺所传以求本义縁本义而传而经而不迷于数无戾于理或可免于曲学阿世之诮焉
　　陆元辅曰元字友硕
　　戴氏【伯绳】九种易
　　未见
　　刘城序曰治易著称者无虑千家不必皆有当于四圣之易而皆有其易易无不有故无一不可説易皆有其易则皆有当于圣人之易也皖林戴伯绳先生于易部分条贯汰觕存精有成书矣既司训吾池城以弟子员时与论説出所譔集一曰影二曰镂三曰探四曰象五曰证六曰成七曰气八曰数九曰图命篇之指各见于自为説中其于汉宋诸儒章句训诂理气象数图义罔不择焉而精可谓烛照龟知者矣
　　何氏【黙仙】古易解
　　未见
　　朱徽序曰以象谈易筮者之事也以数谈易推算者之事也以理谈易学士大夫之易也然而不可不兼也何也易变易也泥于易而不知变非知易者也闽有何君默仙之为易也其推隂阳刚柔得失消长乗承逺近徳时违应之义无以异诸家独其説必始之以变而既之以互由变生互由互复生变其互有在本卦者有在之卦者有自之卦又得互互还归于本卦者故其取类逺其称名博言象数必归于理言理而不遗象数变而不泥真知易者哉易自乾坤相索则变之始也杂物撰徳非其中爻不备斯互所由来乎左传如穆姜遇艮之随南蒯遇坤之比皆变也晁公武之绎京氏云防于中而以四为用一卦备四卦者谓之互然则变不始于焦贑而互亦非始于虞翻也顾先贤论卦变者详矣独未深取乎互即论本附互象者精矣然未及象外之互互外之象如何君者岂非化而裁之存乎其人哉按易林之推变每卦得六十四乗之而为四千九十六啓防之创图自干顺数至恒自坤逆数至益各得三十二自干之初至坤自坤之初至干覆数之各得六十四画不知所终极矣今何君之易爻之互至五卦之互至十九茍以是法引伸触类安知其变者互者不与易俱无穷耶何君建宁人平生杖履多在西江晚归金铙山研求者且十年上不及彖象下不及系辞所撰者爻辞尔其精如此惜其书未竟而逝有子松字长文博而能文善守家学将续成之以行世焉
　　陆元辅曰默仙建宁人未详其名建宁府新志不载
　　金氏【镜】易经四测
　　未见
　　缪泳曰镜长兴人崇祯年贡生不仕自号水一方人
　　吕氏【濬】易类辨疑
　　未见
　　施氏【】易学指南
　　未见
　　徐氏【世湜】易叅
　　一卷
　　未见
　　嘉兴县志徐世湜字中粹兵部侍郎必达之子
　　张氏【问达】易经辨疑
　　六卷
　　存
　　陆元辅曰江都张问达天民着
　　问达自序曰易之为书六画成而天地人物之理全焉彖爻辞系而人事之趋避得失判焉是易之广大无所不具而圣人忧世觉民之心则为人道设也其言体言徳言象言变言占者葢虑人道有未明使人即数以推理因占以利用所以引天下之心思神明变化而莫之外自人不能通乎易之全体大用而以占筮视易而易遂与人酬酢于一事一物之间秦熖炽而易独不与六经同其残缺者易之以占筮藏其用也汉儒不察疏解多主象数而四圣人之心源以晦王弼专主理略数天下宗之其説犹与诸家并传也程传本义出而易学定于一尊亦以天下之习于占筮既乆故存占筮以存易非谓占筮足以尽易也自是而后辅之以大全防引存疑诸书而学官非此者不敎有司非此不为式流及今日读其词者不思其义习其数者不明其理尚其占者不修其徳讲之愈繁失之愈逺毋亦学者之过与愚总角受易窃以学易者学此易于身也用易者用此易于世也反诸心而求圣人明道立敎之心而天地万物之心其在我心以外乎故不自揣度折衷异同附以己见其实在于尊信羲文周孔而非有间于先儒也然则是编也其敢遽以为是乎亦自言其心之所得以俟神明乎易者叅攷焉尔
　　钟氏【晋】大易炬説
　　六卷
　　存
　　黄百家曰钱塘钟晋徳威撰
　　贾氏【必选】松防堂学易
　　六卷
　　存
　　倪灿曰江宁人字直生
　　徐氏【善】四易
　　十二卷
　　存
　　朱彝尊序曰传曰河出图洛出书圣人则之故善易者必先明图书之防自隋书志经籍入易图于五行家而图书之义晦矣新安朱子注易本义取河洛先后天诸图冠诸卷首学者舍图书葢无以言易也先儒之论多以九为图十为书独西山蔡氏从而反易之以为河图之数十而洛书九也蔡氏之説称本邵氏然邵子之言曰圆者河图之数方者洛书之文以数之体验之则竒为圆而偶为方矣同州王氏临卭张氏汉上朱氏咸以九为图十为书此邵氏之学也伊川程子曰九是纯阳六是纯隂但取河图见之过六则一阳生至八便不是纯隂是亦以九为图矣此程氏之学也横渠张子曰阳极于九隂极于十又曰十者九之偶也史绳祖阐其义葢即言九图十书之理此张氏之学也朱子报郭冲晦书曰河图四正四隅之位洛书四实四虚之数所以画卦也河图九畴之象洛书五行之数所以作范也是年朱子五十有一歳矣犹主九为河图后与蔡氏再三徃复始从其説迨作啓防又详述其初説而曰安知书之不可为图图之不可为书是虽信之而未笃矣处士徐敬可着四易一曰天易二曰羲易三曰商易四曰周易凡三十卷其于图书博采诸家之论而一本乎邵子程子张子及朱子之初説谓反之则四象五行之位皆若枘凿之不可合从其旧则不惟位与数各当因以推夫三易改演之原洪范大衍律厯运气太一竒门之所自出靡不犂然有据焉乃或疑其与朱子晚年之説不恊夫图之可为书书之可为图朱子既言之矣徐氏特因朱子之説而发挥之尔亦何悖于朱子哉高佑纪曰敬可为赠太仆卿世淳之少子早年弃诸生博通经学于易春秋尤融贯
　　董氏【养性】周易订疑
　　未见
　　梅文鼎曰山东乐陵人宁国府通判是书曾刋行
　　叶氏【闇】易原
　　六卷
　　存
　　朱襄曰闇林屋山人其论易以本卦之卦主左氏传蔡墨之説而具画之















　　经义考卷六十六
　　钦定四库全书
　　经义考卷六十七
　　翰林院检讨朱彞尊撰
　　易【六十六】
　　孙氏【应龙】周易麈谈
　　十二卷
　　存
　　郑玥曰余杭人字海门顺治丁亥进士知隰州
　　刘氏【思敬】易叅
　　七卷
　　存
　　徐盛全曰思敬字纯之上元人顺治丁亥进士刑部浙江司郎中
　　孙氏【宗彜】易宗集注
　　十三卷
　　存
　　宗彜自序曰图书垂象圣人则之爰以作易因象而测其数因数以测其理象有象之宗也数有数之宗也理有理之宗也河图洛书五皆居中中五象之宗也五数之宗也中理之宗也天数五地数五天地之数五十有五先天之数五也大衍之数五十极五而十后天之数亦五也先天之数在象先后天之数在象后而咸不越于五不过乎中也先天八卦惟乾坤坎离四卦皆正画故分之为四方之象不正不可以为象也正中也后天八卦四正皆竒画四隅皆偶画竒则无偶无偶故不偏不偏之谓中竒亦中也中为土徳徳主静于天地之始为太极于人心之始为喜怒哀乐之未发天下之大本也中涵隂阳静乃生动此中之所以为理宗也是伏羲作易之宗防也尧舜得之允执厥中千古之道统由此出千古之治统亦由此出也孔子赞之敎人执礼礼由中制故曰观其防通以行其典礼是孔子传易之宗防也万世之治法以此禅万世之世运亦以此禅也世运之害成于人心人心之害成于嗜利为恶不中皆利之为惟礼可以防之六十四卦之内凡阳之毘于隂隂之干于阳无非利也利属隂惟阳可以抑之干不言利其利及物坤言利其利得主而贞不可以不辨也是以扶阳抑隂在于辨利是又所以执中所以执礼之宗防也予垂髫时受其防于先大夫谨而识之殆五十年而始明其数信数之合于象而契于理如此也作易宗志不防也
　　徐盛全曰高邮州人字孝则顺治丁亥进士官吏部郎
　　张氏【习孔】周易辨志
　　一卷
　　存
　　钱柏龄曰习孔字黄岳歙县人顺治己丑进士
　　钱氏【受□】等易义敷言
　　十六卷
　　存
　　钱枋曰字介之钱塘人顺治壬辰进士工部都水司主事与仝里屠以宁多若江起蛰云相共辑成书举子诵习本也
　　王氏【含光】易学三述
　　一卷
　　存
　　盛符升序曰河中王似鹤先生易学三述葢述乎羲述乎文述乎孔而非述乎汉宋诸儒者也然述乎文述乎孔总以述乎羲即述乎羲总以述乎天地自然之易因而详求其説有合乎先儒者矣有不合乎先儒者矣如论河图为八卦所由生人所及也论河图非五行之数论洛书非九畴之数非人所及也如论中立为无形之河图人所及也论河图为未布之洛书论洛书为无卦之圆图非人所及也如论先天小横图出于河图人所及也论圆图之出于横图俱按洛书之数非人所及也如论大圆图大方图法天象地人所及也论大横图重仪重象显辟开防非人所及也至其论后天也俱本洛书所生之数而谓文之横图出于羲之圆图文之圆图出于羲之横图有变通无改易其理更确而可徴尤非人所及也以此为探本穷源之学而全易之理与数皆具焉其有功于四圣岂不伟哉虽然先生固不自以为异也八图所载悉遵朱子本义而推本其传皆出邵子是其立论之或同或异即未必尽合于诸儒而揆之以贯通先后终始今古之一原无不合矣
　　浦氏【龙渊】周易通
　　十卷
　　存
　　周易辨
　　二十八卷
　　存
　　严先生沆曰吴门浦濳夫学易既乆一旦于损之惩忿窒欲豁然有悟于洗心之防遂贯通全易推明孔子所以赞三圣人之意而即以孔子之言折衷羣言之非是与似是而非者既有易通十卷以疏大义义有易辨二十余卷以辨析防辞可以翼往圣而开来学者也
