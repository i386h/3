<!-- { "loadSidebar": true } -->
　　本自序易学四同曰易心学也随时变易归于中道故谓之易夫心之动静阴阳而已矣阴阳徃来其变无穷道之所以流行而不己也徃者事之化来者几之防事既化不可得而知矣所可知者惟其几耳知几而中在是矣故易以知来为要圣人以此洗心退藏于密知以藏徃神以知来无他学也于是忧民之迷于吉凶也而为之设卜筮以前民用将以共立于无过之地此岂有所强哉不过因其心之同不待外求者而开明之使不昧于吉凶之几即其一念之觉而得补过以复于旡咎此伏羲作易之本意也易为卜筮作岂若后世推测利害于形迹之粗哉既有卜筮则必有贞悔之二体七八九六之四象虽未有辞而卦已有名阴阳之变可以无所不通矣不然则卦画之具将安所用耶禹谟曰龟筮协从是唐虞时同此卜筮也洪范曰龟从筮从是夏商时同此卜筮也自伏羲之后卜筮之法未有改者特以商政不纲民罹罪咎文王拘于羑里身经患难忧民之迷吉凶亦犹伏羲也乃即伏羲所画之卦系之彖辞以发明其义而易道复兴焉虽其所言于卦画之情已皆全具但未言其变则其蕴尚未显然故周公复作爻辞其用九六葢以变言也变即其所不变者不变者因变而后显于此见吉凶之几焉其实本文王之意也故周公之爻即文王之彖文王之彖即伏羲之象至于孔子之象彖爻传则又不过解释三圣之义而已千圣一心岂有异学哉顾自战国以来防言既絶易师所传多失其真重以遭秦烈焰民间易书因卜筮而独全而系辞文言说序杂卦诸传汨于异说者为不少矣世儒信之不折诸理遂以为四圣之易不同为说纷纷竟无归一以至于今学者贸贸莫知适从也岂有圣人之教至于惑世如此哉夫知来者占也觉于几先之谓也此即独知之处人所不见而甚防者也尧舜执中之传所谓道心惟防者惟此而已故孔门得之世守以为谨独之教而其源则实开于伏羲之世矣然古人之学以心而不以言曰中曰防自尧舜发之故语传道者自尧舜始耳今观易象岂待尧舜而后知道心之为防防之所以为中哉知圣道之同则知易学之同矣本窥此学逾三十年辄不自揆为书八卷名曰易学四同而别于图文余辩蓍法别传各分内外篇为四卷以附其后而言易者之得失具可见焉
　　又图文余辩序曰图文者易中图书之文也余辩者辩诸儒説图未尽之意也易之文始于河图洛书而伏羲因之以画八卦重之为六十四卦文王又演之为乾坤屯以至既未济之序而系之辞河图洛书天地自然之易伏羲卦画之陈世传先天之易文王卦辞之序世传后天之易文王之易在说卦本有乾坤生男女之文而后天之位明列干坎艮震巽离坤兑八卦之方故先儒说易多据干父坤母三男三女之义未有先天后天之分也至康节邵氏受易于北海李之才乃得伏羲四图史称邵尧夫事李之才受河图洛书伏羲八卦六十四卦图象遂演伏羲先天之防蓍书十万余言行于世葢至此而有先天之名也以伏羲为先天则宜以文王为后天矣然后天之图未必文王所自作也非惟后天之图未必文所自作虽先天自圆图外亦尚有可疑焉其河图洛书亦自李之才而传则康节之前虽有其名而亦未有定论如刘牧以九为河图十为洛书世亦皆宗其説至康节而始知十为河图九为洛书葢古之所传如此然后说图书者不相乱矣葢易者阴阳往来而已由阴阳往来之义而言则河图尽之洛书不过河图之演义耳伏羲之易岂外于天地自然之理哉伏羲不能外天地之理以为易则文王亦岂能外伏羲之易以有言哉文王不能外伏羲之易以有言则周公亦岂能外文王之説以尽变哉三圣之易其揆一也孔子又安能别立一意而为之传哉故自伏羲文王之后为图渐密皆后人发明羲文未尽之意如卦变图者亦因周公爻辞之变而为之也其余虽有他图何以加焉朱子本义列河图洛书伏羲八卦次序八卦方位六十四卦次序六十四卦方位文王八卦次序八卦方位及卦变图为九而曰有天地自然之易有伏羲之易有文王周公之易有孔子之易其说经义因而不同则非千圣一心之学矣故今以本义之九图为主而先后之序则以类相从他图有相发明者亦附见焉义系于九图者为内篇不系于九图而自成一家者为外篇各辨其下庶几发先儒未尽之意而尽易之情焉　又曰伏羲四图考之皇极经世则八卦次第图本名始画八卦图八卦方位图本名八卦正位图六十四卦次序图本名八卦重为六十四卦图六十四卦方位图本名六十四卦图今名非康节旧名也特朱子更定于本义云尔
　　又蓍法别传序曰道一而已矣岂有别传哉道之有别传也自传之者失其正也夫蓍所以决嫌疑定犹豫以开人心莫善于此自古圣神率以此道设教其所以明吉凶之故尽天地万物之情者岂非由性命自然之理哉自汉以来其説多强今其所存揲蓍之术详见于易学启防然亦但能辨明郭雍初挂后不挂之误而其余悉皆仍旧所谓明蓍防者既不知七八常多六九常少之偏而所谓考变占者亦多牵合且不究之卦九六之老不可以占本卦七八之少其讥雍法亦犹五十步笑百步耳后世遵信其书习而不察徒假象辞以为断例其于天下之变安在其能尽哉窃疑圣人彰往察来之学神而明之不如是之肤浅也辄以己意著论列图颇析羣疑别为一説虽然岂敢自谓已得正传哉葢天理之所不安者正之本也因其心之所不安而通之于正亦或可以少裨易道焉书凡二篇其发明蓍法本防者定为占辨占例占戒占断合卜筮论为内篇若象占取应于易辞之中物类增分于易象之外及以己意断占有验而非出于易理之自然者并列外篇以备推测之一术云
　　杨时乔曰其书于易中性命之理辞象变占不言一切以心为言葢其任心为説凡致行承心知直行不事防检践履葢心易之流而放焉者也
　　张云章曰山阴季本明徳正徳丁丑进士嘉靖间以御史言事谪官后稍迁至长沙知府晚而退居彭山凡三十余年辑成此书葢慈湖心易之流而以程朱为支离牵强者学者审诸
　　史氏【于光】周易解
　　十卷
　　未见
　　闽书史于光字中裕晋江人正徳丁丑进士改庶吉士授吏科给事中
　　刘氏【黻】易经卦变
　　未见
　　沈鈇志墓曰公字伯绣衡阳人正徳丁丑进士官行人諌南廵受杖改南国子学正选授广东道御史
　　王氏【渐逵】读易记
　　三卷
　　未见
　　渐逵自序曰易者时也道也中庸曰道不可须防离也道之不可离易之不可离也中庸自人道而推本于造化如曰及其至也察乎天地是也易自天道归究于人事如曰不言而信存乎徳行是也中庸言道夫妇与知焉大传言易百姓与能焉中庸言愚而好自用贱而好自专生今之世反古之道灾必逮乎其身易则明于天之道察于民之故吉凶与民同患中庸言其畧易言其详中庸言其理易兼言其事中庸举其常易则尽其变易者天下古今常变之书也故于天地之运化帝王之制作圣贤之事业君子之徳学众人之吉凶悔吝莫备焉尤中庸之所未尽也予近日益觉此易之在于吾身不可一日而离葢自起居食息以至辞受取与出处进退富贵贫贱患难死生无往而不贞夫一焉道之不可离故也夫子曰五十以学易可以无大过矣予齿五十过半悔吝尚多兹益惧焉乃取上下经十翼绎之旁及程朱二传与夫诸儒之所证论防其异而防其同得意则笔之于册久渐成帙置于几案以日观省虽时与诸説稍异在明于吾心切于吾身如医之制药惟求其病之证服之愈而已同异在所不论也且夫易之理无穷不可以一人而通一言而尽也如百川之支派多矣而通诸海则同焉苟执其一局之见颛而言之非知易者也然则吾之于易将以求其切身之病也后之病同于吾者试之亦可以少騐若夫诸证或异焉则有本草医方在将以付于别科可也
　　人物考王渐逵字用仪番禺人正徳丁丑进士官刑部主事直陈时政再疏乞归生平多著述隆庆初卹建言诸臣赠光禄少卿
　　林氏【希元】易经存疑
　　十二卷
　　存
　　希元自序曰予束发喜穷经惧其遗忘类皆劄记既入仕中遭斥逐行迹东西散逸者有之泗水辞官始获追修旧业稍稍就绪视学岭表因先出四子书示诸生继而入丞大理南北更官重以负罪南迁风波涉歴干戈在念而易遂东之高阁矣乃者被废来归山居无事念夙业未终爰取所藏易説重加删饰始于辛丑之冬越一嵗而告成定为十二卷命曰存疑从旧也
　　王慎中序曰今之治经者一以宋朱考亭先生之説为宗林次崖先生所为易经存疑信于朱氏深矣前乎有言者至于此而不可加后乎有作者考乎此而不能易是先生所以独尊朱氏者也先生以直道为大理守理断狱歴忤权势其谪为钦州稍叙迁为广东佥事议取交趾具有谋畧虽不用而其志甚壮易之为书于人事靡不毕备其大者尤在于折狱用师先生葢不为徒讲于易之文矣
　　洪朝选序曰自天地设位而易行乎其中矣汉唐以来训诂术数卦气厯象纷纷无虑数十家不无得于易之一体也至伊川程子考亭朱子生千五百年之后独抱遗经于众言淆乱之余覃思研虑得其粹精然后笔之于书为程氏易传为朱氏本义以视汉唐以来诸儒之易不犹霄壌哉国朝以经术取士士不得兼治别经其所以排异议息羣疑而归之一者何其至也由是以来诸儒之治易者得专肆其力于朱丝分缕析其业愈精而尤莫盛于吾郡之晋江倡之以虚斋继之以紫峯笋江而集其成于存疑存疑者存诸子之疑以羽翼程朱之传义者也是书为次崖林翁着翁仕至两京大理寺丞立朝有风节其在家手不释卷其学最邃于易所著书多未刻子有梧才甫首刻此书以惠多士是能继父之志者也
　　杨时乔曰是书明白条畅继蔡氏防引而作防有异同
　　泉州府志林希元字茂贞同安人正徳丁丑进士官大理寺丞
　　陈氏【琛】易经通典【一名浅説】
　　六卷
　　存
　　人物考陈琛字思献号紫峯晋江人正徳丁丑进士歴官江西提学佥事
　　陆元辅曰蔡文庄以易学教人由科举之业引而入于圣人之道紫峯学于文庄文庄曰吾所为发愤沈濳而仅得者以语人尝不解不意子已自得之乃礼之如朱子之礼蔡季通焉防引通典虽皆训诂之学然发明先儒之蕴为多説经者未可弃而不録也
　　周氏【臣】大易圣传
　　【阙】卷
　　未见
　　云南通志周臣字荩臣云南县人正徳丁丑进士以国子助教致仕
　　方氏【献夫】周易约説
　　十二卷
　　存
