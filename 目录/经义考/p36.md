<!-- { "loadSidebar": true } -->
　　刚中自序曰窥余窥窃易家余意缀缉而成也老来心志凋落健忘自觉所学渐次遗失恐他时儿童辈有问寖就荒唐无以对故取平日所诵今昔易学与意防者辄次第编録时自省览此窥余之所爲作所爲名序之所爲缕缕也伏羲氏画八卦古无异论至重卦则指名不一郑康成軰谓神农孙盛谓大禹史迁扬雄谓文王攻爲神农之说者曰耒耜之利日中之市固已取诸益取诸噬嗑岂应后来方重卦神农之説破则盛以下自当无语矣孔頴逹王弼又谓伏羲氏始用蓍十有八变而成卦观变之数则用蓍犹在六爻之后造书契以代结绳之治而书契之作取诸夬重卦者非伏羲乎伏羲氏既画卦又爲重卦文王爲卦下之辞又分上下经孔子爲十翼周公爲爻辞此易纬所谓三圣人而周公不与者周公本文考之志而爲之举文王则知周公之圣也頴逹既坚守弼论不移后之立异相可否者犹未是已要指摘相胜无明白证据当以王孔爲允复有疑者曰爻辞亦文王所作非周公也此葢不攷明夷尔文在羑里无自称文王之理亦不得先谓箕子爲明夷韩宣子适鲁见易象云吾乃知周公之徳则公作爻辞何疑马融陆绩皆知此意也系辞曰知者观彖辞则思过半矣又曰圣人设卦观象系辞焉而明吉凶遂又疑夫子不应自賛如此彖辞必文王所爲也曾不知卦下之辞乃文王所系其所系辞亦可谓之彖夫子于上下系特賛序之与夫子所谓彖系自不相碍范谔昌误疑干彖与文言重而谓文王爲彖者亦此类也至于十翼之目亦复纷纷以彖象系辞三者各分上下而与文言序卦说卦杂卦四篇号爲十者頴逹主之彖也大小象也上下系辞也乾坤文言也而与序卦説卦杂卦三篇号为十者胡旦主之以象分大小而不以彖分上下旦说爲胜以文言分乾坤似未安去古逺矣学者要当以意所安者爲是故两存之以俟来哲通乎此然后可以读易或问曰子爲书始屯何也曰予于乾坤不敢谈也易者天地万物之奥乾坤则又易之奥圣人妙易书之神而藏之乾坤其所示人者犹委曲载之文言孰谓学者可以言定乎尊乾坤而不敢论自屯防而徃以象求爻因爻识卦万有一见其髣髴则随子索母沿流寻源乾坤之微或可得而探也今固未敢妄有窥焉又问易自商瞿子木亲受业夫子下抵汉魏専门名家者不胜计虽互有得失之论大抵不过象义二者就其意防不合最甚者惟李鼎祚王弼其専用象变三十余家而不及义者鼎祚也尽扫象变不用古注而专以意训者弼也子爲书爲象乎爲义乎曰有象则有义以义训者不可以遗象也义不由象出是犹终日论影而不知形之所在偏于一而废于一学者所以难了窥余所不然也近世程頥正叔尝爲易传朱震子发又爲集传二书颇相弥缝于象义之间其于发古今之奥爲有功焉但易之道广大变通诸家不能以一辞尽有可窥之余吾则兼而取之杜预春秋经传集解后序载晋太康元年汲县发旧塜大得古书皆科斗文字不可训知独周易及纪年最爲分了周易上下篇与今正同而无彖象文言系辞预疑于时仲尼造之于鲁尚未播之远国而汉艺文志易经十二篇谓上下经及十翼也以是考之汉之易已十二篇但经与十翼自爲篇帙非若今易之各附卦爻先儒谓费直専以彖象文言参解易爻谓王辅嗣象本释经欲相附近故辞与象各附于当爻要之取古本輙相分合二子不容无过然于圣人之防未大悖也并见于序之末绍兴壬申
　　中兴舘阁録郑刚中字亨仲东阳人张九成榜进士及第绍兴九年二月除秘书少监十一月除礼部侍郎
　　何耕志墓曰故资政殿学士东阳郑公绍兴间宣抚四川留蜀门者六年承朝廷新与金和之后外饬邉偹内御将帅上接士大夫辨其贤不肖而采用其长下抚五十六州之民无有逺迩皆便安之故相秦桧忌其能诬致其罪置狱遣酷吏鍜錬竟窜岭外以殁桧死朝廷知其寃追复官职公讳刚中字亨仲其先闽人徙居婺之金华绍兴二年赐进士第三人陈振孙曰资政殿学士金华郑刚中亨仲绍兴二年亚魁受知秦相使川陜后忤意贬死封州説易兼取象义不解乾坤二卦独自屯卦始刚中尝得罪秦桧岂其于乾坤之义有所避耶
　　大易赋
　　一篇
　　存


　　经义考卷二十四
<史部,目录类,经籍之属,经义考>
　　钦定四库全书
　　经义考卷二十五
　　翰林院检讨朱彞尊撰
　　易【二十四】
　　郑氏【东卿】易卦疑难图
　　通考二十五卷
　　未见
　　东卿自序曰此爲朋友讲习而作也富沙丘先生告某曰易尽在画中当求诸画中始得其理若易之用则画有所不尽于是画一卦置之座则六十四卦周而复始积日累月几五年而后有所入医卜算厯之书黄老丹灶之说经传子史凡与易相渉者皆博观之不泥于文字而一采其意防以求于吾之卦画则始之六十四卦皆一理也一理皆本于吾之一心心外则无理理外则无心心理浑融与象数体用防而爲一言乎天地之大蚊蝱之细皆不出于吾心之内焉圣人岂欺我哉
　　陈振孙曰其书以六十四卦爲图外及六位皇极先天卦气等图各附一论说末有击辞解自言其学出于富沙丘先生以爲易理皆在于画中于是日画一卦周而复始久而后有所入沙随程迥可久曰丘程字宪古尝有诗曰易理分明在画中谁知易道画难穷不知画意空笺注何异丹青欲画风其学传之东卿云永嘉所刻本作二册不分卷无系辞解东卿三山人字少梅
　　冯椅曰东卿字少梅自称合沙渔父周易疑难图解三十卷绍兴丁巳自序其云丘先生者名程字宪古建阳人宪古之学传东卿东卿之学传潘冠英潘説十三卦处内象极当而少梅所撰无之葢闻之鄕人于公梁国辅于亲授之于潘也
　　马廷鸾曰此书本五行卦气之说而象数义理出焉无朱子发之琐碎戴师愈之矫僞读之时有防心者董真卿曰东卿自称合沙渔父大易约解九卷易説二卷宋志及冯氏作周易疑难图三十卷绍兴丁巳自爲序
　　易说
　　宋志三卷
　　未见
　　先天图注
　　一卷
　　佚
　　东卿自序曰东卿自学易以来读易家文字百有余家所可取者古先天图扬雄太经闗子明洞极经魏伯阳防同邵尧夫皇极经世书而已惜乎雄之太子明之洞极仿易爲书泥于文字后世忽之以爲屋上加屋头上安头也伯阳之防同意在煆链而入于术于圣人之道又爲异端也尧夫毅然摆去文字小术而著书天下又不顾之但以爲律厯之用难矣哉四家之学皆兆于先天图先天图其易之源乎复无文字解注而世亦以爲无用之物也今予作方圆相生图爲先天图注脚比之四家者爲最简易而四家之意不出于吾图之中于易之学爲最易曰广大配天地变通配四时隂阳之义配日月是天地四时日月之理也苟不能髣髴其理讵敢欺我同志乎有意于易者请自此图始孔子有言曰学而不思则罔思而不学则殆思本于心非耳目与口也区区耳目口之学者无观我之图焉学者能自此图以逹古圣贤之用心则我之愿也我小人耳何足与言学哉
　　冯氏【当可】易论
　　三卷
　　佚
　　程逈曰蜀人冯时行字当可尝言易之象在画易之道在用号缙云先生其学传之李舜臣
　　王应麟曰趾所以行辅所以言艮其趾虽行犹不行也艮其辅虽言犹不言也故能时行时止动静不失其时其道光明冯当可云
　　董真卿曰当可字时行蜀人易论三卷止六十四卦孙兴祖编朱子曰冯当可字时行名字见于跋语陈氏书解名时行字当可今从朱子
　　姓谱时行字当可巴县人绍兴状元极言和议之非秦桧忌之出知左州
　　晁氏【公武】易诂训传【一名易广传】
　　宋志十八卷
　　佚
　　陈振孙曰晁公武子止撰博采古今诸家附以已闻又考载籍行事以明诸爻之变其文义音读之异者别之逐条曰同异考乾道中上之其议论精博不主一家然亦畧于象数
　　王应麟曰晁子止爲易广传冯当可答其书云判浑全之体使后学无以致其思非传逺之道也
　　董真卿曰公武字子止彭城人髙孝时官至尚书直敷文阁易诂训传十八卷
　　夏氏【休】周易讲义
　　宋志九卷
　　佚
　　冯椅曰其说以言动制器卜筮四尚之说综而通之以乘承比应爲例
　　胡一桂曰休防稽人中兴时绍兴府进士
　　徐氏【珦】易解
　　佚
　　江西通志徐珦字温甫上饶人髙宗朝进士除辰州教授转池州判官所著论孟易解学者多宗其说号止斋先生
　　郑氏【厚】存古易
　　佚
　　闽书郑厚字景韦兴化军人绍兴五年举吏部奏赋第一授左从事郎泉州观察推官着存古易削去彖象文言大传以爲皆后之学易者所作
　　徐氏【良能】易说
　　佚
　　金华志徐良能字彦才兰谿人登绍兴五年进士丙科爲殿中侍御史给事中终龙图阁待制
　　陈氏【天麟】易传
　　佚
　　姓谱天麟宣城人绍兴中进士累官至集贤殿修撰尝编易三传左氏缀节等书
　　诸葛氏【说】艮园易说
　　佚
　　陈傅良作行状曰说字梦叟永嘉人绍兴庚辰进士授福州长乐县主簿有易论语说自叙读书二十年得一健字
　　陈氏【知柔】易本防
　　十六卷
　　佚
　　易大传
　　三卷
　　佚
　　易图
　　一卷
　　佚
　　闽书知柔字体仁晋江人绍兴十二年进士授台州判官教授建漳二州知循州徙贺州自号休斋居士
　　郑氏【畊老】易范
　　佚
　　闽书郑畊老字谷叔莆田人绍兴十五年进士明州教授以荐召见孝宗擢国子监簿添差福建安抚司机宜文字着诗易中庸范论孟训释
　　王氏【刚中】易说
　　佚
　　宋史王刚中字时亨饶州乐平人绍兴十五年进士第二人端明殿学士签书枢密院事进同知院事卒諡恭简有易说春秋通义经史辩
　　刘氏【季裴】周易解頥
　　佚
　　闽书刘季裴字少度福安人歴秘书丞监察御史起居郎兼太子左庶子终朝散郎秘阁修撰所着有论语孟子周易解
　　钱氏【俣】易说
　　三卷
　　佚
　　姑苏志钱俣字廷硕一字惟大登进士乙科授泰州教授除太学正改宣教郎宗正寺簿大府寺丞宗正丞丐外知袁州除著作佐郎迁作少监请祠除福建路提举终朝请郎有诸经讲解十卷易说三卷姓谱俣字惟大绍兴二十一年进士授泰州教官入爲太学正歴秘书丞作少监出爲福建路提举终朝请郎有易说三卷诸经讲解十卷
　　彭氏【与】周易义解
　　十册
　　神授易图
　　四册
　　易证诗
　　一册
　　易义文图
　　二轴
　　俱佚
　　林之竒曰兴化士人彭帝锡名与自言于易有见处其易图最多有一图谓之地中图以六居中纵横十八以与河图爲对葢河图五居中左三右七戴九履一四二爲前八六爲后天中图也彭之地中图则每位加一焉六居中右八左四戴十履二五三爲前九七爲后此亦自然之数
　　玉海绍兴二十七年九月彭与上周易义解十册神授易图四册太极歌一册易证诗一册易义文图二轴舘学防详谓濳心象数训释渊贯诏补上州文学宋鉴绍兴二十七年五月兴化军免解进士彭与进所着周易解义及神授图太极歌
　　宋氏【大明】周易解
　　佚
　　玉海绍兴三十年三月宋大明上周易解
　　黄氏【开】周易图说
　　佚
　　绍兴府志黄开字必先诸暨人绍兴中进士官崇安令
