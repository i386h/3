<!-- { "loadSidebar": true } -->
　　江西通志危稹字逢吉临川人淳熙十四年乙科除南康军教授厯屯田司郎官出潮州又知漳州
　　徐氏【大受】经解
　　佚
　　陈耆卿曰天台人字季可淳熙十一年特科监行在草料塲号竹谿先生有经解藏于家
　　项氏【安世】家説
　　宋志十巻【附録四巻】
　　未见
　　陈振孙曰九经皆有论注其第八巻以后杂説文史正学附录孝经中庸诗篇
　　蕐氏【镗】六经解
　　佚
　　按华氏书无传杨诚斋荆溪集有赠诗云华镗晨趋孔子堂今日覃思雕肺肠毛颖爲君秃尽髪问君何时放渠歇题曰华镗秀才着六经解以长句书其后则其书业成编矣








　　经义考卷二百四十三
　　钦定四库全书
　　经义考卷二百四十四
　　翰林院检讨朱彝尊撰
　　羣经【六】
　　黄氏【干】六经讲义
　　宋志一巻
　　未见
　　辅氏【广】五经注释
　　佚
　　李氏【大同】羣经讲义
　　十五卷
　　佚
　　金华府志李大同字从仲东阳人学于吕成公朱文公登嘉定十六年进士官至工部尚书以寳谟阁直学士知平江府
　　陈氏【埴】木钟集
　　十一巻
　　存
　　埴自序曰善问者如攻坚木善待问者如撞钟朋友讲习不可以无问也问则不可以无复今之不善问者徒先其所难后其所易取其节目之坚乃欲一斧而薪之不少徐徐以待其自解则匠石从旁而窃之矣至其待人之问者或小叩之而大鸣或大叩之而小鸣不待其再至而亟尽其余声或余之未尽而恣其人之更端焉然则是钟也其必州鸠氏之所弃者乎余非待问者顾诸友方持班氏之斧以运成风之巧乃欲以空中之物随酢焉其不哆然肆黯然哑者几希矣或曰空故能声虚故能应壊木之窍穴而万出焉物固有然者矣余有感于斯言也取二物因命之曰木钟焉
　　按濳室陈氏木钟集一论语二孟子三六经总论四易五书六诗七周礼八礼记九春秋附以近思杂问汉唐史各一卷
　　呉氏【梅卿】经説
　　佚
　　浙江通志呉梅卿字清叔仙居人嘉定十七年特举仕至忠州文学从朱子游
　　许氏【奕】九经直音
　　宋志九巻
　　未见
　　九经正讹
　　宋志一巻
　　佚
　　诸经正典
　　宋志十巻
　　佚
　　林氏【观过】经説
　　宋志一卷
　　佚
　　章氏【如愚】羣书考索经説
　　三十二巻
　　存
　　应廷育曰章如愚字俊卿金华人庆元中进士官国子博士改知贵州禧初言事忤韩侂胄罢归学者称山堂先生
　　按章氏书皆采诸家之説非自撰惟因援引诸书刋本多失载于是唐氏稗编所录直言如愚姓名矣书共六十六巻内言经籍图书前集凡九巻别集凡十一巻读集凡十二卷
　　毛氏【居正】六经正误
　　通考六卷
　　存
　　魏了翁序曰自秦政灭学经籍道熄迨书之作又举先王文字而并弃之承讹袭舛愈传愈失蔡伯喈书石经有意正捄之旋亦焚荡张参所见石经又不知果爲蔡本否其所引石经文多失字体魏晋以来则又厌朴拙耆姿随意迁改义训混淆漫不可考重以避就名讳如操之爲掺昭之爲佋此类不可胜举况唐人綂承西魏尤爲谬乱陆徳明孔颖逹同与登瀛之选而释文与正义自多背驰至开元所书五经则又以俗字易旧文如以颇爲陂以平爲便之类又不可胜举而古书益邈五李而后镂板繙印经籍之传虽广而点画义训讹谬自若本朝胄监经史多仍周旧今故家往往有之而与俗本无大相逺南渡草创则仅取版籍于江南诸州与京师承平监本大有迳庭与潭抚闽蜀诸本互爲异同而监本之误爲甚柯山毛居正义甫以其先人甞增注礼部韵奏御于阜陵遂又挍讐增益以申明于寜考更化之日其于经传亦既博览精择嘉定十六年春会朝廷命胄监刋正经籍司成谓无以易义甫驰书币致之尽取六经三传诸本参以子史字书选粹文集研究异同凡字义音切毫厘必挍儒官称叹莫有异辞旬岁间刋修者凡四经乃犹以工人惮烦诡窜墨本以绐有司而板之误字实未甞改者什二三也继欲修礼记春秋三传义甫以病目移告其事中辍或者谓纵令尽正其误而诸本不同何所取证岂若录其正误之籍而刋传之后学得以参考余观其书念今之有功于经者岂无经典释文五经文字九经字様之等然此书后出殆将过之无不及者其于后生晚学祛蔽寤疑爲益不浅因纵臾其成而序识之书曰若升高必自下若陟遐必自迩学者其毋忽于斯
　　陈振孙曰柯山毛居正义甫挍监本经籍之误所欲刋正者魏鹤山爲之序而刻传之大抵多偏旁之疑似者凡六巻
　　王氏【士竒】诸经释疑
　　佚
　　姓谱字永叔福安人莆田法曹奉议郎
　　李氏【伯玉】斛峯经义
　　佚
　　江西通志李伯玉字纯甫余干人嘉定进士累官礼部尚书
　　岳氏【珂】九经沿革
　　卷
　　存
　　珂自述曰世所传九经自监蜀京杭而下有建余氏兴国于氏二本皆分句读称爲善本廖氏又以余氏不免讹舛于氏未爲的当合诸本参订爲最精板行之初天下寳之流布未乆元板散落不复存甞博求诸藏书之家凡聚数帙仅成全书惧其乆而无传也爰仿成例乃命良工刻梓家塾如字画如注文如音释如句读悉循其旧且与明经老儒分卷挍勘而又证以许愼说文毛晃韵畧非敢有所增损于前偏旁必辨圈点必挍不使有毫厘讹错视廖氏世防堂本加详焉旧有总例存以爲证
　　张萱曰宋相台岳珂家塾刋本与九经总例相同
　　眞氏【徳秀】西山读书记
　　通考三十九卷
　　存
　　陈振孙曰眞徳秀景元撰其书有甲乙丙丁甲言性理中述治道末言出处大抵本经子格言而述以已意今但有甲三十七卷丁二卷乙丙未见
　　魏氏【了翁】九经要义
　　二百六十三卷【分见诸经外有类目六卷】
　　阙
　　虞集序曰圣贤之学实由秦汉以来诸儒诵而传之得至于今其师弟子所授受以颛门相尚虽卒莫得其要然而古人之遗训前哲之绪言或者存乎其间盖有不可废者自濂洛之説行朱氏祖述而发明之于是学者知趋乎道徳性命之本廓如也而从事于斯者诵习其成言惟日不足所谓博闻多识之事若将畧焉则亦有所未尽者矣况近世之好爲卤莽其求于此者或未切于身心而攷诸彼者曾弗及于详博于是传注之所存者其舛譌抵牾之相承既无以明辨其非是而名物度数之幸在者又不察其本原诚使有爲于世何以徴圣人制作之意而爲因革损益之噐哉魏氏又有忧于此也故其致知之日加意于仪礼周官大小戴之记及取诸经注疏正义之文据事别类而录之谓之九经要义其志将以见道噐之不离而有以证臆説聚讼之惑世此正张氏以礼爲教而程氏所谓彻上彻下之语者也而后人莫窥其説以兼致其力焉昔之所谓卤莽日以弥甚甘心自弃于孤陋寡闻之归呜呼魏氏之学其可不讲乎魏氏名了翁字蕐父临卭人故宋庆元己未进士仕至资政殿大学士参知政事佥书枢宻院事都督江淮军马赠太师封秦国公諡文靖而学者称爲鹤山先生
　　王袆曰孔颖逹作九经正义往往援引纬书之説欧阳公甞欲删而去之以絶僞妄使学者不爲其所惑然后经义纯一其言不果行迨鹤山魏氏作九经要义始加黜削而其言絶焉
　　张萱曰九经要义魏了翁着考究九经中义理制度也今内阁见存仪礼七册礼记三册周易二册尚书一册春秋二册论语二册孟子二册又于前书各叚分类爲类目六卷以便简阅尚存
　　钱氏【时】融堂四书管见
　　十三卷
　　存
　　张萱曰宋理宗朝钱时注解论语学庸附以古孝经爲四书
　　按钱氏四书管见有孝经而无孟子与朱子所定四书不同故附以羣经
　　高氏【定子】经説
　　五卷
　　佚
　　卢熊曰高定子字瞻叔【原阙】二年进士签书枢密院事兼参知政事学者称着斋先生
　　李氏【彦华】经传辨疑
　　三十六卷
　　佚
　　魏了翁志曰彦华字仲实抚州宜黄人通判武冈军李刘之王父家故藏书至万余轴矻矻晨夜天文地理礼乐律厯兵谋方伎毫分缕析体习既精晚而述经传辨疑礼乐遗录三十六卷乡人号曰藏修先生
　　呉氏【之巽】诸经讲义
　　五卷
　　佚
　　史氏【尧辅】诸经讲义
　　五十卷
　　佚
　　魏了翁志墓曰尧辅字克甫居睂之丹棱受春秋于横舟刘子有年十五讲学于徳溪禧三年以易冠同经生寻中乙科调永康军青城县主簿补大足县尉调合州推官
　　呉氏【猎】经解
　　佚
　　魏了翁状曰公讳猎字徳夫醴陵人敷文阁直学士赠通议大夫
　　谢氏【升贤】四书解
　　佚
　　张氏【贵谟】泮林讲义
　　宋志三卷
　　佚
　　俞氏【言】六经图説
　　宋志十二卷
　　佚
　　周氏【士贵】经括
　　宋志一卷
　　佚
　　梁氏【南一】六经辨疑
　　佚
　　姓谱字力行
　　贾氏【铸】考信录
　　通考三十卷
　　未见
　　刘氏序畧曰友人贾君成已少余十三岁未脱举子累且教授生徒所至坐席常满而能厯年笃以成书世之学者于六经之疏能一阅焉者盖寡况能参稽其类大之如天地气形之初微之如服食噐用之末先儒该洽兼综凡古书之杂出者徴之而靡不在分之而靡不贯也其书曰考信录考诸古而信诸心又以质于余而证于后世用意逺矣
　　黄氏【大昌】晦庵经説
　　三十卷
　　未见
　　杨氏【伯嵒】九经补韵
　　一卷
　　存
　　伯嵒自序曰字学湮废已久学者无以寤疑辨惑仆性嗜古癖书传因渉猎诸经训释或同字殊音或假音如字若此者众韵书率多不载窃有惑焉如礼部韵一书政为声律举子设绍兴间三山黄进士甞补选进上乃亦阙畧弗备近嘉禾呉教杜复申明仅增三字仆之惑滋甚盖若礼记敛般请以机封毛诗倚傩其枝之类庸可诿曰是丧制所出非程文所当用或音义弗顺非韵语所可押至如周礼舍采合舞之为释菜毛诗鳣鲔发发之为鱍鱍皆足正后学之传讹助文塲之窘歩一切置之可乎乃即经搜罗萃爲一编非敢上于官以求增补亦非敢淑诸人以侈闻见姑藏家塾以击蒙昧博识幸毋我诮
　　俞任礼后序曰礼部韵以畧言外多隘之而议欲增也自元祐国子博士孙谔随乞添收继其后则黄啓宗有补韵呉棫有补韵补音毛晃有増韵张贵谟有韵畧补遗近世黄子厚蒋全甫则又各有论説然疎者随韵补辑仅得一二详者至尽采子史苍雅方言欲增入二千六百五十五而难于行此礼部韵之所以至今未备也泳斋先生治衢之暇日揖任礼于柯山堂而语曰子见我所纂九经补韵乎先生于书无所不读而以经爲根源补韵之作凡九经中字之假借音之旁通考订分彚各疏其下若星象之错落于天而灿然以明平斋洪端明所谓杜门论著佳哉者此也平斋欲著论而后弗果他日上之朝而颁行于礼部俟后世知国家之淑士以经则岂但爲声韵之助任礼敢写平斋之志而系于后
　　黄氏【补】九经解
　　佚
　　梅氏【寛夫】裕堂先生诸经讲义
　　一卷
　　未见
　　黄虞稷曰括苍人解易诗论孟学庸诸义
　　黄氏【彬】经语协韵
　　宋志三十卷
　　佚
　　钱氏【承志】九经简要
　　宋志十卷
　　佚
