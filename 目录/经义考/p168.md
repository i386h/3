<!-- { "loadSidebar": true } -->
　　汝谔自序曰诗有齐鲁韩三家尽亡独存毛郑自朱子集传出而毛郑之説又束之高阁矣顾晦翁掊击小序而后人复左袒汉儒又一时如吕东莱读诗记严华谷诗缉先后互出与朱传抗衡余以为苟非出自诗人总之皆臆説也谓汉儒近古度有师承而附防不少谓宋儒明理疑无曲説而矫枉或过国朝纂修大全裨益后学而与朱传相矛盾者辄为弃去故注疏之説既不収录而诸家之论亦不甚有所发明又高明之士视为筌蹄不复染指而屹首研摩皆其庸庸者耳此诗解所以概未尽善也余生平最喜徐儆先生翼説与吾乡扈徐公六帖以其综辑前人而超然独解絶无秽杂余故篇中所载两公居多而又广以笺疏附以臆説虽不敢谓与朱传有裨聊补大全所未偹也
　　钱金甫曰安庆教授华亭唐汝谔士雅撰
　　王氏【志长】毛诗删翼
　　二十卷
　　未见















　　经义考卷一百十四
<史部,目录类,经籍之属,经义考>
　　钦定四库全书
　　经义考卷一百十五
　　翰林院检讨朱彞尊撰
　　诗【十八】
　　瞿氏【九思】诗经以俟录
　　卷
　　存
　　九思自序曰説经当以孔子之言为主孔子谓吾自卫反鲁然后乐正雅颂各得其所可见诗惟雅颂是乐章至于二南未尝非乐然南自为南不当与雅颂并论也孔子删述六经凡关渉三代者皆以从周为主周制所在即是礼之所在有此礼即有此乐而诗经诸诗即所谓乐决未有无礼而有是乐者亦未有有此礼而无是乐者譬如衞国武王周公原未尝许康叔得用王礼于鲁国原是不同衞国如何当有雅颂若宾之初筵是衞武公悔过饮酒之诗抑抑威仪衞武自儆之诗只当与淇澳同在衞风岂可列在二雅盖雅是天子之乐断未有杂以列国声诗之理今除十三国风及鲁商二颂外将大雅小雅周颂混而为一不敢拘定汉宋旧説亦不敢叅用子夏小序又除凶礼如国有大故旅上帝旅四望国有大旱舞雩有天地大灾类社稷类宗庙凡去乐者去籥者弛架者彻架者廞乐器者藏乐器者陈乐器者廞笋器者廞舞器者吊日不乐忌日不乐者斋不举乐服不举乐者殡葬不举乐祥禫不作乐上陵不作乐者不必开列其余将周家吉礼凶礼军礼宾礼嘉礼尽数开列条目于每礼之下复开细目粘于壁间日夜防绎诗经白文以何诗归于何礼即定为此某礼之诗以何礼归于何诗即定为此某诗之礼使经礼之三百与诗之三百一一相当使周家有一礼必有一诗有一诗必有一礼不使其有有礼而无乐有乐而无礼必如此然后二雅周颂皆是宗庙朝廷所奏之乐所歌之诗方与夫子然后乐正之説相合初欲以诸诗篇名为目而以五礼附于其下恐天下后世疑惑或以为犹有遗礼若以五礼为目而以诸诗篇名附于其下恐天下疑惑或以为犹有遗诗其后再三审处谓诸礼散在各经人难讨究若诸诗则聚在一部可以考验与其使人知无遗礼不若使人知无遗诗故遂决意先以诸礼为目而以诸诗附于其下又复以诸诗为目而以诸礼附于其下则一礼便有一诗一诗便有一礼暁然易见使天下后世因礼考诗因诗考礼即知二雅周颂已尽无一篇闲诗矣
　　姚氏【舜牧】诗经疑问
　　十二卷
　　存
　　舜牧自序曰尝读三经三纬之説窃有疑焉三经风雅颂是已三纬曰赋曰比曰兴盖通融取义谓所赋之有比有兴耳非截然谓此为赋此为比此为兴也惟截然分而为三于是求之不得其説则将为赋而兴又比也赋而比又兴也而寖失其义矣此三纬之説之可疑者而犹其小者也若断章取义凡诗皆可通用矣而作者之志则有一定不易者倘以意逆诗人之志于千载之上则一字各函一义而其中隽永之味眞有足启万世之咀嚼者奈之何诗义之湮而莫识也又奈之何陈説汨没于所习而即有能探其防者付之勿问也今余所疑凡经数十年且重加订问矣若前所误解者亟与辨正盖心独苦矣而安得高明君子虚心一为之裁订哉则所谓藏之名山而俟知于千载之下者也
　　林氏【兆珂】毛诗多识篇
　　七卷
　　存
　　方承章序曰万物备矣一不知而君子以为耻宁存而不论者也山海经所有怪物固付之圣人所不知而在诗尔雅与夫附益诗尔雅者其名其理岂可混乎繁露称名生于真不眞非名则无论一名数物一物数名即一之不辨而格致于何有是先生之所为慨也以先生之学之博而犹虑失其眞必检摄其体统归诸训诂总之不离诗尔雅者近是若纪其变则列子天瑞之篇究其源则淮南地形之训无耶有耶盖亦付之所不知耳要之多识要之一贯将以博而不越其常者乎故是编之难如画犬马者也
　　郭乔泰序曰吾乡曩有郑渔仲先生撰有昆虫草木志略其自序云已得鸟兽草木之眞然后传诗则以诗家发兴之本在也标曰志略精核为诸家最而今有林孟鸣先生撰多识篇篇中主三百篇名物其三百记事之珠与渔仲先生尝叹儒生家多不识田野之物农圃人又不识诗书之防二者无由叅合遂使鸟兽草木之学不传试读先生多识篇材人之穷观诗人之逸趣具是矣
　　钱金甫曰兆珂字孟鸣莆田人万厯甲戌进士由刑部郎中歴知廉州衡州安庆三府事
　　汪氏【应蛟】学诗略
　　一卷
　　存
　　应蛟自序曰先王于诗教岂不重哉自朝廷宫闱下迨国都闾巷皆诵风雅以涵咏性情而约之至正春秋时诸侯卿大夫聘防燕飨犹相与赋诗见志盖其讽谕婉而感人深也説者谓古诗三千余篇夫子仅存其什一篇什虽简而忠孝恭顺礼义廉耻之节森然悉具以言乎兴观羣怨事父事君则备矣子谓诗可以一言蔽曰思无邪夫学诗者诚求端于无邪也兹略已多乎哉
　　吴周瑾曰澄源汪氏应蛟源人万厯甲戌进士歴官右佥都御史经理朝鲜廵抚天津后死于难
　　谢氏【台卿】诗经课子衍义
　　未见
　　钱金甫曰台卿字韦仲晋江人万厯庚辰进士
　　徐氏【常吉】毛诗翼説
　　存
　　徐氏【即登】诗説
　　五卷
　　未见
　　吴氏【炯】诗经质疑
　　一卷
　　存
　　炯自序曰余少读左氏春秋见其援引诗辞确有证据而比诸考亭疑有异同长而闻之长者谓考亭信理不若毛氏近古有师传也考亭以意逆志于千百世之下大破汉儒之彀然汉儒师传亦未可尽扫余取序传考亭比而读之考亭无可疑者不复搜剔训诂考亭有可疑者则取节序传兼附已意岂曰解頥聊存管见云耳万厯丙午夏四月
　　郝氏【敬】毛诗原解
　　三十六卷
　　存
　　钱澂之曰京山郝氏説诗专依小序拘定序説序有难通者辄为委曲生解未免有以经就传之而又立意与集传相反不得其平至于议论之精醇者足以发明朱传不可废也
　　序説
　　八卷
　　存
　　方氏【大鎭】诗意
　　未见
　　张氏【彩】诗原
　　三十卷
　　存
　　陈此心序曰诗之为教原以维世风正人心弗纳于邪也故夫子存三百五篇而撮其要曰思无邪夫以无邪蔽三百乃夫子代为诗人原也而最可原者尤莫如郑风郑亦世渐于桓武士有缁衣之好女有鸡鸣之风安得概以淫斥举仁人义士感时忧国之公忠悉入妖女狡童之案不其寃乎则説诗而不善原者之过也张公为东省名元淹贯百家沉酣六艺凡诗中意义两可邪正相隣者序传疏笺各覩一班公直因其天然而衷之正的融其徧驳而防之大通又间出独解直发圣贤所未发而于圣经贤传毫不相戾如郑风一篇原淫入贞而郑之士女千古获知心矣由此以推作者深情删者精意黙受推原者多矣尼圣以无邪原三百其防显而微公原三百以无邪其防微而显诸儒刺邪以惩邪其功博而缓公原邪以归正其功约而捷世道人心所借维持者不小也尼圣可作当亟与之言诗也已
　　钱金甫曰张彩字还白一字敛之滕县人万歴辛卯乡试第一官至刑部郎中
　　徐氏【必达】南州诗説
　　六卷
　　存
　　必达自序曰必达防从先大夫受诗稍长繙阅诸先辈説有异同者又从先大夫质焉己丑春谢客扄户作为诗説专以先大夫为宗而旁采诸先辈説亦时附以己意务竒而不轨者尽黜焉间有稍异时説而揣摩作者心事情景跃然不忍弃去者出自先辈即标先辈姓名出自已者即标曰愚意其为时所称説而黙想作者之意似未必然则存之而标曰再详今去曩时已三十余年发种种矣生男八人为筑南州书舍聚而教之羣从子弟亦时时过从抄传孔艰遂灾及木其于教诲尔子倘庶几焉天启辛酉
　　俞汝言曰必达字德夫嘉兴人万厯壬辰进士歴官南京兵部右侍郎其书为举子业而作李少卿日华序之
　　刘氏【宪宠】诗经防説
　　八卷
　　存
　　钱金甫曰慈谿人字行素万厯壬辰进士南太仆卿
　　曹氏【学佺】诗经质疑【一名合论】
　　六卷
　　存
　　沈氏【万钶】诗经类考
　　三十卷
　　存
　　沈思孝曰武塘沈仲容仿王伯厚诗攷旁引博稽别门相附凡攷之类三十二卷亦同焉诚诗家巨观也沈蕙纕曰万珂字仲容嘉善人万厯丁酉举人官知县
　　顾氏【起元】尔雅堂诗説
　　四卷
　　存
　　超元自序曰先大夫以诗起家隆庆初读书永庆山房尝手录诸家诗説藏诸笥中余少过庭爱而习之独惜大雅以下诸篇阙弗载比长而诸家之説觕所渉览乃窃取其义续之已又与诸弟叅订别为一编存之家塾用课儿辈而门人辈遂板而行之余不能止也昔赵作诗细蔡中郎过防稽读之而叹以为长于论衡是编也吾敢遂谓足当帐中秘哉要以挟防而哦者得是説而存之或亦可以备鱼之筌蹄云尔万厯丙午夏日
　　倪灿曰起元字隣初江宁人万厯戊戌赐进士第三歴官吏部右侍郎
　　蔡氏【毅中】诗经补传
　　四卷
　　未见
　　钱金甫曰中山蔡氏毅中光山人万厯辛丑进士官至礼部右侍郎兼翰林院侍读学士
　　瞿氏【汝説】诗经世业
　　未见
　　钱金甫曰汝説常熟人侍郎景淳之子中万厯辛丑进士官至江西布政司防议
　　沈氏【守正】诗经説通
　　十四卷
　　存
　　诸九鼎曰吾杭沈无囘先生诗义妙絶时人先生中万厯癸夘举人诗説通自为之序其説存小序首句与苏子由同
　　樊氏【良枢】诗商
　　五卷
　　存
　　徐氏【光启】毛诗六帖
　　存
　　俞汝言曰光启字子先上海人万厯甲辰进士累官太子太保文渊阁大学士
　　按六帖者一曰翼传二曰存古三曰广义四曰藻五曰博物六曰正叶
　　赵氏【琮】葩经约説
　　十卷
　　未见
　　平湖县志琮字伯裕中万厯己酉举人署高阳教谕
　　庄氏【廷臣】诗经逢源
　　八卷
　　存
　　陆元辅曰庄廷臣字宁宇武进人万厯庚戌进士官至太仆少卿
　　卓氏【尔康】诗学全书
　　四十卷
　　未见
　　邹氏【忠】诗传阐
　　三十四卷
　　存
　　按邹氏误信石经子贡传而反斥毛传之非此无异痴儿説夣矣
　　陆氏【化熈】诗通
　　四卷
　　存
　　郑玥曰陆化熈字濬源常熟人万厯癸丑进士官至湖广叅政其书自为之序举业本也
　　胡氏【嘉】读诗录
　　二卷
　　存
　　钱金甫曰胡嘉字休复仁和人万厯癸丑进士改庶吉士
　　朱氏【道行】诗经集思通
　　十二卷
　　存



