<!-- { "loadSidebar": true } -->
　　修辞鉴衡二巻　元人集所以为文与诗之术次叙诸说诗为首文后之四六附之凡百九十余条俾学者知其难焉 
　　全唐诗话三巻　宋尤文简公尽唐甲子帝王名士方外闺秀三百二十人各钩其警语摭其事实唐人精力殆尽于此一代诗史也今时罕传 
　　乌台诗案一巻　宋词部员外郞直史馆知湖州苏轼时遭羣小构成诗祸拘忌乌台之巻案也 
　　存斋归田诗话三巻　国朝钱唐存斋公瞿佑宗吉告归田时着也凡百二十条 
　　都玄敬诗话二巻　国朝太仆少卿南濠都穆玄敬着 
　　麓堂诗话一巻　国朝大学士长沙李东阳宾之撰卽西涯先生 
　　谈艺录一巻　国朝迪功郞呉郡徐昌谷祯卿撰其论情文辞气甚分明区别也 
　　沙中金一巻　元无著者以全诗摘句定为格式 
　　诗学禁脔一巻　元淸江范德机集唐人诗十五首具为格式 
　　杜陵诗律一巻　元杨仲宏作律止四十三首此不知出于何人首着一格凡五十一格 
　　诗林要语一巻　元淸江子范椁述 
　　诗法源流一巻　元人着有正论家数诗解诗格 
　　诗家一指一巻　皇明嘉禾怀悦用和编集 
　　诗家指要一巻 
　　木天禁语一巻　以上六种俱相出入当削其重复定成一集以便观览不然则纷无定格矣 
　　台中文议一巻　皇明御史顾?撰发斋其号也凡四十八条 
　　白沙诗敎十巻　诗敎外传五巻　皇明翰林检讨白沙陈献章诗百六十六篇南京国子祭酒甘泉湛若水辑解之外传十篇凡若干条皆诗谈 
　　吟堂博笑集五巻　皇明葵亭居士中呉高铉编集诸书所载隋陈唐宋妇人女子之事会萃一篇分死节劝戒奇遇题咏寄情五类著书立格度越常情仍系本事以资考据 
　　汝南诗话一巻　皇明秦藩长史汝南强晟着纪其应接遭际之事以代客谈 
　　月泉吟社一巻　故宋浦阳盟诗濳斋呉渭淸翁着集立社开科誓盟拔萃往复编章共成胜集也 
　　黼藻文章百段锦二巻　宋太学生三山方颐孙编十三格八十八篇或选录前文或裁取奇妙究意定格提纲示奥直指颇为详明虽间出古文而专尚宋制也 
　　文章缘起一巻　梁太常卿任昉彦升集秦汉以来圣君贤士沿革文章立名之始凡八十五题自为序 

　　●百川书志巻之十九 
　　集 
　　总集 
　　李善注文选六十巻　梁太子萧统选唐李善注自秦汉六朝十代人物精力尽在此书 
　　文选增定二十二巻　不着姓氏葢国朝书坊仿太子文选去其事类削其注释巻以诗赋为首人以秦汉居先载作者之几何　粹定如贯珠使初学易观人才易辨也 
　　唐文粹一百巻　宋太宗诏羣儒辑文苑英华千巻呉兴姚铉观其浩瀚恐人难得纂采有唐之作十拔其一谓之文粹一代之气运沨沨乎在人耳目矣 
　　唐文正宗六巻　宋姚铉旣成文粹又采可和场屋者一百四十篇谓之正宗 
　　宋文鉴一百五十篇　宋吕祖谦奉勅诠次吕以文海一时书坊刊行去取未精名贤大夫尚多遗落故奉勅次之 
　　国朝文类七十巻　元赵郡都事苏伯修撰次本朝之作积二十年而成有元百年文物之英尽在是矣 
　　文章正宗二十四巻　宋眞德秀编分辞命议论叙事诗歌四类正宗云者以后世文辞之多变欲学者识其源流之正也 
　　续文章正宗四十巻　明浦阳郑柏编西山之撰止于五代柏复以后世之作续成此书凡例一准眞氏 
　　秦汉文四巻　自先秦至蜀汉帝王名臣五十人诏书表论诸文凡百十有八篇不知何人所集 
　　西汉文鉴二十一巻　宋建安石壁野人陈鉴编集七十六人百五十六篇 
　　东汉文鉴十九巻　陈鉴编集九十三人二百四十八首 
　　西汉书疏八巻　皇明缙云周瓘编 
　　东汉书疏八巻　皇明周瓘编 
　　唐文鉴二十一巻　皇明御史贺泰东呉人也仿汉宋文鉴遍阅唐书及诸典籍所载李唐三百年奏议表策记赋有关治道裨风敎者梓之 
　　唐文类稿六巻十五巻　梅溪王十朋选凡一百四十七篇 
　　古文集四巻　皇明提学副使信阳何景明仲默选次周秦而下文之精华八十八篇 
　　古文关键二巻　宋吕祖谦编选七大家之文凡六十九篇前有看文作文之法 
　　古文精粹十巻　不知成于何人乃精选历代名贤所作也二十六体诗词歌赋百二十三首诸文八十四篇 
　　古文大全二十二巻　不知着人与精粹少异自战国至我朝所载八十四人之作每篇俱有注释 
　　古文会编十二巻　明御史蒲田王希武编以诸家选本不一难于检阅希武稍加增损士林便之 
　　古文苑二十二巻　唐人所编史传所不载文选所不录之文也为体二十有一为编二百六十四附七上下千三百年诸人文集今亦罕传 
　　古文精选一册　皇明人精选八家四十八篇 
　　文章轨范八巻　宋谢枋得批点选次有大胆小心之别入门达道之功凡十五家六十九篇 
　　虞邵庵批点文选心诀一巻　元雍虞集伯生批选韩柳欧曾苏公父子之作不具别体止序记三十篇以启后学著作之初也 
　　文髓九巻　宋进士磻州周应龙标注韩柳欧苏五家文七十四篇 
　　皇明文衡一百巻　新安程敏政编选我朝名公著作其间载有圣道治度诏诰表章书诗礼乐词赋碑铭序文形物议论诸事可以备史氏收录淸庙咏歌著述考证也成一代之言 
　　学约古文三巻　皇明上谷岳伦二檀杨抚增损信阳何景明选集 
　　风雅逸篇六巻　皇明成都杨愼编录中古先秦歌诗也斯三百篇之逸诸书之散载也愼恐久而泯没编成一书以图不朽以慰学古以正时习凡一百九十七篇 
　　选诗补注八巻　元上虞刘履增损梁昭明之选加以注释诗旨凡二百四十六首 
　　选诗续编四巻　坦之复选唐宋古风近于选羽翼之更为补注凡十三人诗一百三十一首 
　　选诗补遗一巻　坦之选注古歌谣词散见传记诸书及乐府集者凡四十二首三书通号风雅翼 
　　楚词集注八巻　宋紫阳朱元晦校定集注离骚五巻七题二十五篇皆屈原之作也续离骚三巻八题十六篇宋玉景差贾谊庄忌淮南小山之作也 
　　楚词后语集注六巻　朱子以晁氏所集录续变二书刊补定著者也凡五十二篇 
　　楚词辨证二巻　朱子集其训诂文义之外当考者为辨证所以袪前注蔽陋明屈子微义千载之下也 
　　古诗一巻　或云枚乘葢十九首尔锺嵘称四十五首非一人作明矣前此无集予恐湮没搜摭诸诗犹阙数首傥流落人闲尚存俟博求益之 
　　汉诗七巻　河中刘成德编选凡二百一十四首 
　　魏诗六巻　皇明刘成德编选凡二百八十三首二诗各注人之事实诗之作旨 
　　汉魏古辞一巻　词旨高古絶非晋宋可及但各诗注下亦无姓氏可考凡二十一首 
　　玉台新咏十巻　陈尚书左仆射太子少傅东海徐陵孝穆纂取汉魏晋宋齐梁陈艳歌勒成此集自为之序 
　　（德辉按以下缺十一行疑尚有书目一抄本接下冩非是） 
　　选诗外编九巻　皇明翰林成都杨愼用修集梁太子所遗诗及所未及者是编起汉迄梁选之弃余北朝陈随选所未及者凡二百余首 
　　古乐府十巻　元?章左克明编次唐虞三代以来逸诗至六朝之言备矣其为类也八为编也八百八十有奇 
　　古乐府三巻　皇明中书舍人信阳何景明编择左氏所集辞古雅者九十一首列为六等又择可录者一百五首续焉 
　　古体辨体十巻　宋上饶左溪祝尧君择采取古今名家词藻文歌有合赋体亦登载焉 
　　诗准四巻　宋何无适倪希程选取古歌谣辞逸诗韵语及汉魏晋宋诸作有合三百篇者为诗准则 
　　诗翼四巻　何倪旣成前书又闲取唐宋名公之作合于古者为羽翼而又放黜唐律法度益严 
　　箧中集一巻　唐元结次山录沈千运王季友于逖孟云卿张虎赵微明元季川七人诗二十四首书箧中所有次之 
　　搜玉小集一巻　自崔湜至崔融三十七人诗止六十三首内五人并多一百四人诗缺尚当考之 
　　国秀集三巻　唐元宗天宝三载进士芮廷章编选凡九十人诗二百二十首 
　　河岳英灵集三巻　唐丹阳进士殷璠选凡二十四人诗二百三十四首人有小序旧分二巻 
　　中兴闲气集　唐渤海高仲武选二十六人各有传叙诗一百五十二首 
　　极玄集二巻　唐谏议大夫姚合纂自题云此诗家射鵰手也凡二十一人诗百首今缺一首 
　　唐贤三体诗法二十巻　宋汶阳周弻伯弜选七言绝句五七言律诗以为有一诗之法一句之法一字之法以虚实接对用事咏物抝侧起结各为一巻音响格面轻重意旨各为一类元僧高安圆至天隐注之方虚谷序之 
　　唐诗绝句五巻　宋上饶章泉赵蕃昌父?泉号虢仲止精选止唐七言绝句百一首作者二十五人叠山谢枋得批注之 
　　唐诗鼓吹十巻　金进士河东遗山先生元好问裕之选郝天挺注之 
　　唐音二十二巻　元襄城杨士弘伯谦选凡百七十五人分始音正音遗响别初唐盛唐中唐晩唐审定音律选择精严非诸家所及通一千三百四十一首 
　　唐诗品汇九十巻　拾遗十巻　国朝翰林检讨新宁高棅廷礼编集有唐一代之作自贞观迄龙纪不以小泯不以人废因时定体比杨选精详得六百二十人共诗五千七百六十九首类分七体详列九目上自朝廷公卿大夫下有山林隐逸士子外而夷貊内而闺秀与夫方外异人衲子羽士之流一题一咏之善采摭无遗又集拾遗十巻增六十一人诗九百五十四首足成百巻合六百八十一人共诗六千七百二十三首严沧浪言唐诗八百家校此亦庶几矣诸选之总会唐诗之大成也 
　　唐诗正声二十二巻　棅成品汇又虑其浩繁复采取声律纯正九百二十九首以正唐音 
　　绝句博选四巻　称秦中衣山王公选唐七言绝句千余首及宋人数百首 
　　增广草木虫鱼杂咏十八巻　宋眉山家求人直夫编集唐宋人诗凡咏物者长编短章细大不遗效宋宣献公岁时杂咏之例编中草木鸟兽之名有出三百五篇之外者可助多识干道中龙溪增广之 
　　诗林辨体十六巻　皇明景宁潘援编自唐虞而至　我朝自古歌谣而至近代词曲体自为类各着序题原制作之意辨析精确必底成说原增损呉思庵文章辨体备二十五代之言辨二十九体之制而诸家谈录诗法皆萃聚焉 
　　诗林广记前集十巻后集十巻　蒙斋野逸蔡正粹然编唐宋诗为世景仰绝唱者选为前后集凡五十九人晋微君冠诸首引谈录小说传记有及者证附各诗之末又名诗林广记丛话无序例 
　　瀛奎律髓四十九巻　元紫阳居士虚谷方回万里选唐宋五七言律数十分类如巻自言其所选诗格也所注诗话也虽博不及别体 
　　唐诗别刻五巻　皇明御史王梦弻于唐音钞出五七言律三百六十首另行 
　　初唐诗三巻　皇明信阳南溪溟樊鹏集专取贞观至开元间编成而古诗不与焉诚以律诗当以唐初求之又曰初唐诗如池塘春草又如未放之花含蓄浑厚生意勃勃大历以后锄而治之矣 
　　唐诗正体七巻　皇明新喩符观重订唐音正声而少加增损焉止五七言律及七言绝三体 
