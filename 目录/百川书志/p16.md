<!-- { "loadSidebar": true } -->
　　宋诗正体四巻　新喩符观以宋诗略萃文鉴散载各集撮其三体精要以举世宗唐尚元语人曰吾为宋立赤帜矣 
　　元诗正体四巻　符观以元诗当世所向乃选其三体以嗣唐 
　　明诗正体五巻　符观旣选三代之诗又以今代之诗上自卿相下及韦布损诗选益近闻成此体例仍前焉 
　　宋诗绝句选一巻　皇明翰林庶吉士靑崖王瑄选拔卫琦之集又续可采而遗者合七十四人五言十一首七言一百三十三首且冠晦翁于首 
　　濂洛风雅七巻　元仁山金履祥吉甫记录石泉唐良瑞进之编类宋濂洛诸君子之作以师友渊源为统纪古今体制为正变有关名敎之书也 
　　谷音二巻　元微君京兆先生杜本伯原早游江湖间得于闻见人着小序录而成书皆宋亡元初节士悲愤幽人淸咏之辞也幷无名氏三十人诗百首 
　　中州集十巻　金遗山先生河东元好问裕之录本朝之诗自天子以至隐逸皆载南冠亦附焉 
　　河汾诸老诗集　元横汾隐者房淇编纂金元遗山而下八人诗二百一首 
　　元音十二巻　皇明孙原理陈孟诚编选有元一代之音所载一百七十五人 
　　元诗体要十四巻　皇明姚江宋公传编选总三十八体凡一千五百二十一首 
　　参玄别集一巻　皇明通政参议武乡窦惟远以二十九门选集七朝盛唐五十四人之诗又以李贺王建温庭筠白居易李商隐诗七十六首别成此集 
　　参玄续集一巻　窦惟远又以前例编选中唐晩唐五十二人七言律诗一百七十八首成此集 
　　咏史诗选一巻　皇明左谕德程敏政选次七言绝句二百余首自唐至国初诗人咏鉴三代历元之事也 
　　雅颂正音五巻　皇朝鄱阳刘仔肩选国初诸公之诗也 
　　士林诗选十巻　皇朝嘉禾怀悦用和编次同时名人之诗也 
　　明诗粹选十巻　皇朝山阴高播居获布衣人也所选公卿名士异人闺秀参拔诸选得二百四十六人 
　　沧海遗珠集四巻　皇明都督沐景颙选集皆诸选所遗得二十一人诗二百余首 
　　五伦诗选五巻　不知选者取唐宋诸体以五伦类之 
　　璇玑回文诗词三巻　皇朝涵虚子臞仙编集古今之作诸体咸萃反复旋转成文诗中之异珍也 
　　古今咏物诗选一巻　皇明进士蜀人邹鲁于唐宋诗中咏物七言律随手录之似不止此恐有全集尚当博求之 
　　呉兴诗选六巻　皇明乌程尹覚熟钱学选呉兴人物自梁沈约至大明呉琼五朝一百二十四人 
　　锡山遗响十巻　皇明进士邑人莫锡载定锡山地灵人杰代不乏人故采自南宋以底于今也 
　　容山锺秀集六巻　皇明容山朴庵王韶编辑自唐至　国朝诗人二百六十七人诗共一千四十一首 
　　赤城诗集六巻　皇明翰林侍讲谢铎鸣治辑赤城乡贤自宋宣和间至国朝洪武永乐得五十九人诗三百六十一首 
　　檇李英华十六巻　皇明石田朱翰编选嘉兴元明二代乡贤诗 
　　皇明西江诗选十巻　会稽韩杨选编洪武至景泰江西一省文人才子百余年之作也 
　　皇明慈溪诗选十巻　常熟知县杨子器编次 
　　郭氏遗芳集诗选四巻　皇明黄岩郭氏孙齐琤辑录自宋至明祖祢九世之诗也 
　　连珠集一巻　集汉班固至我朝刘伯温宋景濂十人连珠 
　　兰坡聚珍集二巻　先父讳荣字邦庆涿鹿人也先任尚宝丞后转锦衣积阶鎭国将军暇日取朝野交游题赠翰墨及先哲图书手自摹勒集成数书此集约收三代毕载家储上自王公国老下及方外闻人书法详明诸体攸备为后之选者设也 
　　选诗三巻　集昭明太子所选以世代序次之 
　　六朝声偶集七巻　皇明呉人徐献志选齐梁陈隋北齐后周诗取其偶切成律者以明唐人之创也 
　　增广唐诗鼓吹续编一巻　皇明宗室凝眞轩编集凡四百人 

　　●百川书志巻之二十 
　　集 
　　别集 
　　苏蕙织锦回文诗一巻　前秦符坚时秦州刺史扶风窦滔妻苏蕙若兰撰夫失音问苏悔恨自伤因织回文五彩相宣计八百余言后附七图各加读法得诗三四五六七言三千七百五十二首为回文正宗武则天有记序其始末 
　　漫叟拾遗一巻　唐元结着序曰次山集行世久矣顾此数首于警策人心感激时事颇切故别录之非有所去取也 
　　白乐天讽谏一巻　唐白居易着凡九千二百五十二言为长句五十篇系意不系文首句标目古十九首之义也此本集钞出另行者 
　　白氏策林四巻　唐白居易撰应制举揣摩当代之事成策目七十五问全集有之 
　　会赋三赋三巻　宋东嘉王十朋撰会稽卽南宋绍兴府也三赋风俗民事堂蓬莱阁赋也明渭南南逢吉校注也 
　　疎寮骚略三巻　宋高似孙续古撰三十三篇 
　　止斋论祖四巻　止斋论诀一巻　宋止斋先生永嘉陈傅良君举着蛟峰先生严陵方逢辰君锡批点凡三十九篇 
　　大明一统赋三巻　南京国子学正呉江鲈乡莫息景周着一统天下事物巨细该载包括无遗注目更加详备虽非班马之才度越京都之志 
　　东坡和陶诗五巻　宋苏子瞻谪居时和晋陶渊明之作也各诗下间有子由及时人所和 
　　名相赞三巻　皇明兵部尚书澄江居士尹直正言着汉唐宋贤相八十七人摭事迹成赞词邪佞不与焉 
　　诸儒奥论二十八巻　古云谭叔金选诸大贤之作也 
　　谢宗可咏物诗一巻　元金陵谢宗可咏皆七言律凡百四首外九首有题而无诗 
　　存斋咏物诗一巻　皇明钱唐瞿佑宗吉着百咏皆新题不经谢题也二公取物之难咏者而咏之自成一体 
　　古愚咏物诗一巻　皇明古愚山人孙蔓着立题入意又异谢瞿矣 
　　夕川咏物诗一巻　皇明夕川老人陶辅着目前事物吟咏殆尽不文不俗凡三百首末附盆梅赋 
　　林斋老学课一巻　失作者爰自命题率性情之正七言绝凡百首 
　　石田画诗一巻　皇明长洲沈周启南诗画驰名凡作画必题一诗尤善书人称三绝此其门人盛德沾所录者共分四景止七言绝二百七十余首 
　　顾氏七记一巻　皇明迁金陵四世孙顾璘着垂敎子孙也 
　　定襄咏物诗一巻　皇明定襄伯临淮郭登着七言绝句百二十五首 
　　和陶诗一巻　元文靖公刘静修撰着 
　　文山集杜诗一巻　宋丞相文天祥集句 
　　连珠集一巻　皇明括苍刘基集钞出凡五十首 
　　东坤演连珠一巻　皇明毗陵奎章子翰着凡六十首 
　　连猗亭拟连珠一巻　皇明古瀛樊深撰凡五十首 
　　和唐诗绝句一巻　皇明余姚杨节居俭初和 
　　张文僖公和唐诗鼓吹十巻　皇明柏崖张升取遗山所编次第和之以当时之故实发今日之性情汇得五百八十首 
　　和杜诗四巻　皇明南京兵部右侍郞眉山万叶取少陵五七律排绝体和之太常卿鄱阳童轩评点之 
　　南濠居士文跋四巻　皇明太仆少卿呉郡都穆玄敬撰书籍四十五跋翰墨三十一跋图画二十四跋 
　　铁崖先生古乐府十巻　元太史绍兴杨维桢廉夫着门人富春呉复见心编凡四百九首 
　　铁崖先生复古诗集六巻　元太史绍兴杨廉夫着太史金华黄缙评门生云闲章琬孟文注凡一百四十一首 
　　冯海粟梅花百咏一巻　元人自立百题各咏七言一绝尝为翰林学士 
　　麟台野笔一巻　皇明乡贡进士东流道人陶性着止赋三篇 
　　四端通俗诗词一巻　皇明致政指挥凤阳陶辅廷弻着凡十六目诗词四十八首以解勤俭富贵骄奢贫贱之四端幷陈图说金沙赋皇明金沙知县石屛子戴璟撰凡四赋 
　　八面锋十三巻　宋永嘉先生撰都穆云卽陈传良君举也凡九十三则 
　　论孟古义一巻　或曰止斋着又曰王从之着未详孰是 
　　翰林策要四巻　四问三十八事 
　　策学矜式五段锦一巻 
　　场屋准绳三巻 
　　费状元锦囊试问巻三巻 
　　竹斋咏梅诗一巻　元王冕着绝句长句 
　　宾斋梅花诗四巻　宋张道洽撰五七言律绝凡百五十八 
　　复庵咏梅诗一巻　皇明江西副使襄城王絅着七言百律各立一题 
　　靑城梅花三百咏三巻　大明翰林锦城晏铎着次中峰一韵百律品题古今人物用韵二十皆律幷和海粟百题及梅花赋墨庄其号也 
　　斯存和梅稿一巻　皇明鎭常孙锦着百律次韵中峯也 
　　咏梅集句录一巻　皇明钱唐沈行履德集唐宋元七言诗句而成凡百二十律 
　　梅花集咏一巻　皇明山西按察司副使沂水杨光溥集三代诗句足成百首 
　　梅花百咏一巻 
　　牡丹百咏一巻　牡丹谱 
　　玉堂春百咏一巻　皇明亲藩诚斋殿下着俱次元中峯和尚之句 
　　春香百咏一巻　皇明云间管时敏着菊花百品各咏七言一绝博胜谱录 
　　落花诗集一巻　皇明山阳陈操集东呉名士陈周辈九人所作七言律百三十首未载双城呉滋一赋 
　　咏雪唱和一巻　皇明杨一淸提学陕西出巡郡县往返积雪中几四十日得诗三十六首秦藩宾竹道人和之 
　　续咏雪唱和一巻　皇明秦简王俾陕西参政樵山张元应顺德次韵邃庵之作也 
　　千一斋分类百咏雪诗一巻 
　　千一斋次韵百咏梅诗一巻　二诗明鄱阳郑芝山秀着 
　　荆南诗社唱和集十二巻　皇明宗人府仪宾江陵周应璧编次社友一十四人唱和诗律五百八十有奇 
　　蒹葭倚玉集一巻　皇明呉郡杨循吉编其同名人联句一十二诗 
　　同声集一巻后同声集一巻　皇明西涯李东阳方石谢铎前后左掖垣经历应接联句唱和之作也 
　　髻游联句录一巻　国朝都宪巴陵应辰同杨邃庵一淸作也 
　　簪萍录一巻　皇明王云凤关西纪行之作 
　　汇吉和鸣集一巻 
　　渠阳诗注一巻 
　　朝正唱和一巻 
　　朝正归途唱和一巻　皇明徐祯卿赵鹤诸名人十三人之作 
　　绎过亭联句稿一巻　皇明前御史淮阳杜旻按陇时同副使王云凤参议邵棠所联也凡十五首 
　　纪迹 
　　殷太史比干录三巻　皇明华亭曹安编次八十八书及比干事幷碑吊咏 
　　雷神纪事三巻　纪出处祀事记文题咏也 
　　关王事迹义勇录三巻　皇明巴陵胡琦编实录说图制神迹诗文也 
　　钓台集十巻　皇明严州同知邝才编历代之及子陵之诗文也 
　　韩祠录三巻　附录一巻　纪韩文公祠关涉诗文幷后人作者 
　　忠武录五巻　皇明鄢陵魏寿集录武侯遗文及历代文献也 
　　文昌忠孝化书一巻　梓潼帝君宋淳熙绍兴年鸾笔降书九十七化诗章事实幷遗迹遗文及封谥传序 
　　杂集 
　　太白楼集十巻 
　　云岩诗集六巻 
　　武夷诗集四巻 
　　黄陵一览事迹一巻诗文二巻 
　　淸风祠集六巻 
　　梅市唱和集一巻 
　　赵州石桥诗集一巻 
　　待隐园集一巻 
　　游崆峒诗一巻 
　　洞庭湖诗集一巻文一巻洞庭湖纪事一巻 
　　岳阳楼诗集三巻序纪一巻岳阳楼纪事一巻 
　　石钟山集九巻 
　　超然台集九巻 
　　蓬莱阁诗集一巻 
　　分司题咏一巻 
　　南楼赛和诗集一巻附录一巻 
