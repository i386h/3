<!-- { "loadSidebar": true } -->
　　状元记事三巻　皇明扬州卫指挥使玩浙野桥宾馆张干山编述宋元明三代自宋太祖建隆庚申至嘉靖已丑大廷御试一百九十余年详载状元笃志立德协梦应卜符运兆瑞致君行道之事无稽阙之独元设立南北状元有异常典 
　　迷楼记一巻　载隋炀帝昏迷之事必唐人所为也 
　　宣和遗事二巻　载徽钦二帝北狩二百七十余事虽宋人所记辞近瞽史颇伤不文 
　　香台集三巻 
　　皇明钱塘存斋瞿佑宗吉着纂言纪事得百一十题事关闺阁辞切劝惩仍以本事附于题后傍诗系于诗下资人吟咏之趣而广见闻之方庶几咏史之作也 
　　麟台野笔二巻　皇明乡进士东流道人陶性着开元天宝遗事各长短咏之以陈风刺 
　　使鞑日录一巻　宋理宗端平改元甲午岁朝奉大夫京湖制置大使司参议官邹伸之同史嵩之六臣使元国报谢所纪也载彼风俗地里及使节行迹为详 
　　大业杂记一巻　唐杜宝撰通考曰隋炀帝嗣位至越王侗皇泰间及王世充降唐事凡十巻今止传此或后人删钩者也 
　　唐国典故一巻　载劵书论事十篇 
　　杜阳杂编三巻　唐前进士武功苏鹗撰纪代宗至懿宗合一百一十载二百四十事述奇集异之书也 
　　南唐近事二巻　宋工部郑文宝编纪李氏三王起天福己酉终开宝甲戌乙亥四十年间杂事 
　　唐忠臣录二巻　皇明陕西参政池阳县孙仁编述狄梁公碑传也 
　　职官 
　　大唐六典三十巻　唐集贤院学士李林甫等注上 
　　翰林志一巻　唐翰林学土左补阙李肇撰 
　　大明诸司衙门官制二十八巻 
　　南京北京十三布政十五巻　内外官制十二巻　杂志一巻 
　　大明官制增注十六巻 
　　诸司职掌十巻　九卿衙门及五府断事 
　　吏部四司职掌四巻 
　　武黄条例一巻 
　　湻熙玉堂杂记三巻　宋周必大记五十余条 
　　大明会典一百八十巻　序例目录二巻　国朝弘治年少师吏部尚书华葢殿大学士臣李东阳等奉　勅纂修诸司衙门统理事物因革损益上遵成宪下博典籍以成一代之典颁布臣工永为遵守 
　　品级录一巻　载文选九品之等级也 
　　地理 
　　山海经注十八巻　大禹制晋郭璞传 
　　水经三巻　汉桑钦撰 
　　三辅黄图六巻　不着撰人 
　　洛阳名园记一巻　宋山东李文叔撰凡记十九处 
　　海内十洲记一巻　汉东方朔撰 
　　名山洞天福地记一巻 
　　方舆胜览三巻　宋省轩刘应李编 
　　雍大记三十六巻　皇明大复山人何景明编 
　　惠大记六巻　皇明丰湖郑敬甫编 
　　雍地乘十巻　皇明镜堂子新蔡王齐元修编 
　　太湖志八巻　皇明知县翁浦修 
　　异域志二巻　不著作者凡所编入者一百五十八国 
　　中都志十巻　皇明给事中柳瑛编纂 
　　涿州志十二巻　皇明州学训导唐舜卿编修 
　　大同府志十八巻　皇明潞郡张钦编次 
　　泰安州志十巻　皇明监察御史李锦编辑 
　　太岳太和山志十五巻　本朝宣德六年太常寺寺丞任自垣表上 
　　贵州诸夷图一巻　不著作者诸夷凡存八十余种中多残阙前后无序文可考 
　　云南诸夷图一巻　不著作者凡载夷人三十七种前有本朝御史瓯闽杜琮序文 
　　山海经图四巻　不著作者凡载海外诸国及龙鱼鸟兽之像凡一百三十八种有序文 
　　游名山记六巻　皇朝太仆少卿呉郡都穆所游之处皆叙履歴之实为文积二十年而成凡二十九篇 
　　漕运录二巻 
　　皇明漕船志一巻　皇朝遂宁席书编次 
　　东关地理图二巻　不著作者凡载关塞堡府州县里路合二百七十三处为图四十 
　　武林旧事六巻　泗水濳夫辑载南渡杭州建置故事风俗为详濳夫未知何许人也序文亦莫详其姓氏 
　　古杭梦游录一巻　宋灌圃耐得翁着纪杭风俗凡十三事今世罕传中多断文惜专市肆无政教之说焉 
　　宣和奉使高丽图经四十巻　宋奉议郞徐竞撰进竞奉使高丽往回居馆耳目所及道路山川宫室器用人物土俗纂记此书又得其建国立政之体用心良且勤矣 
　　东京梦华录十巻　宋幽兰居士孟元老追纪胜国时事也八十六则赵师侠曰其事关宫禁典礼得之传闻不无谬误若市井游观岁时货物民情风俗尚见闻习熟皆得其眞 
　　海道经一巻　无名氏录登郡溟渤漕运故道及山川岛屿之殊风雷变占之法波涛之险艘舰之制备载无遗眞海运一实录也 
　　浚复西湖录一巻　皇明杭州知府西蜀杨梦瑛温甫着载浚湖章疏文移碑记二十篇以论古今利病事势以纪告厥成功之始终也 
　　神异经一巻　汉东方朔曼倩撰晋张茂先注纪海外荒服异常之事或曰十洲记及此皆后世好事者因取奇言怪语附箸之传士当自镜也 
　　洛阳伽蓝记一巻　元魏羊衍之撰其时王公大人崇尚佛教多造佛寺有舍第为之故曰天下凡四十八寺载其本末事迹甚备 
　　溪蛮丛笑一巻　宋朱辅撰采溪蛮五种之事识其土产习俗 
　　大明舆地指掌图一巻　少保兼太子太傅吏部尚书武英殿大学士臣桂蕚纂进天下土地分为十七图各具叙记府州卫所之额王府之制戸口钱粮军马之数四夷附末以见大一统之义也 
　　九边图论二巻 
　　皇明职方主事灵宝许伦撰冢宰许进之子许赞之弟也封疆延袤山川险易道里迂直城堠疏密据形审势计利制胜非图莫见也作九边图摭拾旧闻参以时宜作九边论献上纳之法令 
　　大明律三十巻　图目一巻　凡四百六十条 
　　大明律解附例三十一巻　御史胡琼故效才集解 
　　大明令一巻　凡一百三十四条 
　　宪纲一巻　凡三十八条 
　　刑统赋一巻　宋律学博士徐霖撰 
　　御制大诰一巻　凡七十四条洪武十八年十月颁 
　　疑狱集二巻　晋鲁国公和凝集凡四十七条事（石晋） 
　　疑狱续集二巻　凝子太子中允和?述凡三十二事 
　　疑狱三集六巻　大明御史汝阳张景光启集凡一百二十八事 
　　棠阴比事一巻　南宋四明桂万荣取疑狱集折狱龟鉴比事属辞联成七十二韵 
　　提刑洗冤录一巻　宋湖南提刑大使宋慈惠父编集 
　　圣朝颁降洗冤录一巻 
　　平冤录一巻　皇朝东瓯王氏作 
　　龙筋凤髓判二巻　唐司门员外郞张鷟文成撰 
　　大诰武臣六巻　皇朝洪武二十年制大诰三十二条四勅及武士训戒一录 
　　大诰续编一巻　洪武十九年三月颁凡八十七条 
　　大诰三编一巻　洪武十九年十月颁凡四十二条俱御制 
　　皇明祖训条章一巻　出示臣民永为遵守凡二十四条 
　　时令 
　　七十二候一巻　候下有注不知作者 
　　四时气候集解四巻　皇朝进士河南李泰通叔集解引用诸说甚详 
　　月令通纂四巻　皇朝翰林学士金城黄谏纂取礼记月令尚书尧命羲和之辞分载时月之首删取养生月览农桑撮要及方药依时修为者逐月载之 
　　养生月览二巻　南宋榕庵周守忠编次诸书逐月养生宜忌之事五百一十七条 
　　运化玄枢五巻　皇朝臞仙编岁时七百五十九条天地会元混元之数十二条四时朝修吉辰三十六条逐月分气候月占时俗吉辰养生服食禁忌七类牵多道家之说神应下巻载四时治生之道全书不专著月令详其著述之意编入隐士书类 
　　目录 
　　子略目一巻　宋疏寮高似孙续古着子略又集汉隋唐书子钞通志略五家之目便观 
　　书庄记一巻　国朝武定侯家刻书目也并记 
　　宋艺文志八巻　宋史内抄出者以备参考 
　　皇明御制策要一巻　眞定云凤山人梁桥公济纂集八朝圣制书文诗颂四十七目各撮其要语 
　　姓谱 
　　百家姓一巻　宋人制 
　　千家姓一巻　大明制翰林学士呉沈等稽图籍广见闻编纂上　进约为韵语凡一千九百六十八姓 
　　宋晦庵先生同年录一巻　绍兴十八年王佐榜五甲三百三十人籍贯祖父姓氏年甲小名小字并御制试官皆录焉 

　　●百川书志巻之六 
　　史 
　　史咏 
　　铁崖咏史一巻　元铁笛道人抱遗叟会稽杨廉夫着 
　　西崖拟古乐府二巻　皇明西崖公长沙李东阳宾之撰凡百首 
　　音注西崖拟古乐府二巻　郴阳何孟春音注序列其事分注其辞随加方石谢铎南屏潘辰评点颇具周详 
　　雪湖咏史录二巻　皇明姚江冯兰着 
　　咏史继编一巻　大明淸源王懒云继胡曾之作也自出一意凡百四十九事 
　　止庵观感诗四巻　皇明开化施敏政着自西周迄宋七言诗一百八十六律 
　　通史补遗二巻　皇明九峯山人邹璧　辰甫考着锡山人也凡八十五事各具出处诗评成周底唐粗备 
　　谱牒 
　　王文正公遗事一巻　宋王素记其父文正公事也 
　　韩忠献公遗事一巻　宋上骑都尉强至编次 
　　宾竹遗行录一巻　大明秦简王遗事也凡二十五类纪善汝南强晟编次 
　　三家史典三巻　大明武定侯郭勋辑开国功臣魏黔二国公及侯三世家系歴履勋伐遭遇本末 
　　郭氏家传四巻　续传一巻　大明功臣武定侯定襄伯二勋之家传也 
　　夏忠靖公遗事一巻　皇明太师戸部尚书夏原吉之事也其子太常少卿藴辉记公字维诰 
　　文史 
　　游文小史十三巻　国朝浮梁兰庄子闵文振道充汇编古今载籍托物兴辞采其事迹设为史传以文滑稽圣门者也惜其散出故成此编足以见文字之愈出愈奇而游艺之学不可废也自南北朝以迄于今作者五十二人为本纪三世家三列传一百七十七 
　　野史 
　　三国志通俗演义二百四巻　晋平阳侯陈寿史传明罗本贯中编次据正史采小说证文辞通好尚非俗非虚易观易入非史氏苍古之文去瞽传诙谐之气陈叙百年该括万事 
　　忠义水浒传一百巻　钱塘施耐庵的本罗贯中编次宋寇宋江三十六人之事并从副百有八人当世尚之　周草窗癸辛杂志中具百八人混名 
　　外史 
　　西厢记五巻 
　　钱塘梦一巻 
　　诗论一巻 
　　蒲东崔张珠玉诗一巻 
　　海翁诗集一巻 
　　风月始终诗一巻　元王实甫着余皆近世名人所作 
　　词林备要一巻　皇明南京进士及第刘大经新注西厢辞曲引用诸书故事集览之类也 
　　秦月娥误失金环记一巻 
　　（此处空撰人一行各钞本同） 
　　萨眞人夜断碧桃花记一巻 
　　（此处空撰人一行名钞本同） 
　　客窗夜话一巻　皇明洪武中天京士夫广阳宋让着一折中吕宫四十二曲 
　　风月囊集二巻　皇明古汀?里马惟厚编改桂英诬王魁海神记也凡六折 
　　吕洞宾戏白牡丹飞剑斩黄龙一巻 
　　（此处空撰人一行各钞本同） 
　　邓伯道弃子留侄一巻　元李眞夫撰 
　　秦太师东牕事犯一巻　元金志甫撰 
　　贞淑秀拜月诉衷肠一巻　元关汉卿撰太和谱名为拜月亭（续考明广阳蔡?编） 
