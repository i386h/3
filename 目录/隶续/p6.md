<!-- { "loadSidebar": true } -->
　　钦定四库全书
　　续卷八【碑图】
　　宋　洪适　撰













　　右功曹史残画像为旁行者四第一行凡五车中车而坐者一人御者亦一人自第二车复有一人踵其后右执杖左执一物如扇之状最后别有一人石缺不能尽见第二行导者二人左执管而吹之其右则石缺凡三车车后不复有人最后人一车才见其马之半第三行导者四人右持铙左执管凡两车最后又一车则见其人之半面第四行一人乗马在前次二车其前车亦有一介随其后最后又一车亦见其马之半车各一马有盖左方通下三行为一可见者二大车后有二马奴凡六人其前则缺矣






　　泰山爲□防令


　　画像未録




　　右雍丘令画像所存者八车十三马宋有一车不全见车上之人十有六马上之人四奔走于车马之前者四人





　　右成王周公画像君臣侍御凡九在其后者一马右图中卷其碑三皆东州汉人丘垄间所刻赵氏跋北齐陇东王感孝颂云济州平阴山顶有古冢隧道尚存塞其后而空其前类杜预所见邢山郑大夫冢上有石室制作工巧其内镌刻人物车马似是后汉时人所为水经谓之孝子堂陇东访之耆旧以为郭巨墓又跋唐赵冬曦祭仲山父文云水经谓成阳有仲山父墓尝得其石室画像上有八分书题云君为从事时以字画及衣冠人物验之乃东汉时所为汉末仲氏为成阳大族后人因仲氏所葬遂误指为山父墓歴阳徐藏子礼谓子曰其季父兢政和年自济阳代还所得汉世人物画颇多则知兖豫间冢中画像殆不一姓此卷前一碑得之张安国参考米氏画史疑是朱浮墓壁者后二碑得之朱希真家虽有车马人物不可得而强名也图于此俟多识者证之续卷八
　　钦定四库全书
　　续卷九
　　宋　洪适　撰
　　【阙】











　　续卷十
　　钦定四库全书
　　续卷十
　　宋　洪适　撰
　　【阙】











　　续卷十
　　钦定四库全书
　　续卷十一
　　宋　洪适　撰
　　司空孔扶碑
　　【上阙】子十九世之孙公始即位辟故襄【上阙】威卿为□曹属东阁祭酒以尚【上阙】公拜【阙】上疾病卒官有子男二人【上阙】各【阙】致身晨以与君【上阙】建宁元年三月十八日丙申晨从□【上阙】四月十一日戊子到官谒孔子冢【下阙】
　　【上阙】念殁亲五内惨恻霰然陨涕【阙】故【上阙】令【阙】晨追感亡父见遇立【阙】石【上阙】以示后昆魂而有神炤其【下阙】
　　右汉故司空孔公之碑额阙里祖庭记孔林有司空孔扶碑碑録云司农孔峡碑在仙源县墓前建宁元年立农峡二字乃传写之讹其文上一半皆已沦缺仅存其下九行多者十有四字碑云孔子十九世孙则泰山都尉宙河东太守彪临晋令僖之从昆弟也顺帝纪阳嘉二年六月太常鲁国孔扶为司空注云字仲渊次年十一月免详此碑之辞乃司空当国时辟史晨之父为士曹属东閤祭酒后三十有三年当灵帝建宁之元年晨自越骑校尉拜鲁相以三月丙申受命四月戊子到官既谒先圣冢遂为司空公刻此碑其文云五内惨恻霰然陨涕追感亡父见遇立石以示后昆盖是懐恩醻徳之碑非表阡纳圹之文也赵氏以为鲁相谒孔子冢文当是不见其额之故汉志公府官属自西曹已下凡十二曹不云有士曹有黄閤主簿而无东閤祭酒亦阙文也
　　武都太守耿勲碑
　　汉武太守右扶风茂陵耿君讳勳字伯玮其先本自钜鹿□有令名为汉建功俾侯三国卿守将帅爵位相承防迄亐君君敦诗説礼家仍典军压难和戎武虑慷慨防得奉贡上计廷陈惠康安遏防谋上纳其谟拜郎上党府丞掌令考绩有成符英【阙】胙熹平二年三月癸酉到官奉宣诏书哀闵垂恩猛残义寛宥奸喜纵慝威戮仁赏防罚否畀奥【阙】流其统【阙】宠存赠亡笃防至也嵗在癸丑厥运淫雨伤害稼穑率土暜议开仓振澹身冒炎赫火星防热至属县巡行穷匮陟降山谷经营拔渉草止露宿扶□【阙】餐千有余人出奉钱两【阙二字】振衣赐给贫乏发荒田耕种赋【阙】寡独王佳小男杨孝等三百余户减省贪吏二百八十人劝勉趍时百姓乐业老者得终其夀幼者得防全育甘棠防□是过矣又开故道铜官铸作钱器兴利无极外羌且【阙】等怖威悔□重译乞降□治狭道分子効力【阙二字】如农得众防欢心可谓卬防若明神者已夫美政不纪人无述焉国人命叹刊勒斯石表示无穷其辞曰
　　泰华惟岳神曜吐精育兹令徳既喆且明寔谓耿君天胙显荣司牧莅政布化惟成□嘉惟则穆如风清勤防民隐拯阸扶倾【阙】皇【阙二字】东抚西征赤子遗慈防□防生山灵挺宝匃【阙】字平恺悌父母民赖防宁熹平三秊四月廿日壬戌西部道槗掾下辨李□造
　　右武都太守扶风茂陵耿勳碑灵帝熹平三年造在成州同谷县载熹平癸丑淫雨害稼耿君开仓振澹冒热行县经营扶活千有余人出奉钱以给衣赐发荒田以赋寡独凡百有余言又称其铸钱器脩狭道之绩盖徳政碑也造碑之人即李翕天井碑中西部道桥掾李□也壬子之夏李翕尚在武都次年暮春耿君到郡似是继翕者碑云其先本自钜鹿世有令名为汉建功俾侯三国卿守将帅爵位相承按汉史云台功臣牟平侯耿纯者钜鹿人其三弟亦同时封侯好畤侯耿弇者茂陵人传云其先武帝时以吏二千石自钜鹿徙中兴初其父况封隃麋侯弟舒封牟平侯所谓俾侯三国者谓隃糜父子也耿氏自中兴后迄建安之末大将军二人将军九人卿十三人列侯十九人中郎将护羌校尉及刺史二千石数十百人所谓爵位相承者也好畤鸿烈与宼邓齿其后有列传者四人皆抱将帅之略着邉徼之勳碑谓武都敦诗阅礼家仍典军压难和戎武虑慷慨陈惠康安遏之谋天子纳而用之可谓能世其家者既贯茂陵则是隃糜之后裔也【碑以説为阅以拔为跋】
　　都乡孝子严举碑
　　都乡都里孝子严君父□　　　　　　　　　　　　　　【马】字子顺结□治身非义行【阙】郡入州居【阙二字】孝位至蕃车产生三女絶嗣无男愤然【阙】恐【阙】户孤寒宗族【阙二字】收集孤【阙二字】防□后礼爲人后则爲人子举【阙十字】尤勤和颜【阙】防【阙】终制【阙】行【阙】忉怛愤泣憔悴消躬【阙】乱【阙】【阙六字】母老【阙三字】请然后为稽然后行【阙十一字】孝顺□则闺门【阙】积行慎心徳刑州里莫称【阙】歌【阙二字】慈仁其【阙三字】前世官贤有秩长思裦大其义造【阙八字】善□□君子之伦共立碑表勒石述叹以章其芬
　　颂曰【阙四字】炎【翟】隆□徂徳配神广波明察化及黔首施防润【阙九字】慈顺博爱九族和睦事继若眞行为表式殊性□异曾【阙三字】克谐【阙】勳无徳【阙】勒石后后生惟则
　　乱曰休哉休哉【阙二字】君【阙三字】施【阙二字】兆民勒石表义【阙三字】仁【阙七字】镇君明臣孝行着成兮防报徳奂焕荣兮贯洞只灵永【阙】只兮【阙】万基【阙】施【阙】兮
　　延熹七年五月辛未十一日辛巳临江长恺丞杜谓都【阙】言孝子严举为父行防服制逾礼追恩□义【阙】表门闾有书贤明宰卿【阙】应风生是防天【阙】仁人孝弟之至通洞神祗盖防【阙】赏则庻民劝今　书到【阙二字】勉加劳来以究言如诏书　君敬【上阙二字】頴【阙】秩巡书佐文翠右都乡孝子严举碑崇七尺其二分之下横有裂文近嵗出梁山军所传者皆至裂文止石理皴剥文意间断不知其尚有阙遗也予再得之始是全碑严举姓名甚分明其碑有文有颂又有乱曰十六句盖严举之父仕至郡守三女无男以举为后举能和顔奉亲送终尽孝母氏年老事继若真徳刑州里官表门闾弟子共为立碑又有数行载邑官甄表之因颛称其为父行丧制逾礼延熹之七年也【碑以蕃为轓以陆为睦以基为朞】
　　严举碑阴
　　丞广汉厉国王杜字文柜
　　右尉楗为南安周位字惠照
　　都尉有秩安汉赵宣字茂逹盐官有秩安汉任【阙】字立中向主吏讳旻字孝圣　　　赵主吏讳齐字伯盛
　　杨主吏讳□字显宗　　　　杨讳镇字敬宝
　　文主吏讳汤字稚仓　　　　杨侯讳庞字志髙
　　杨主吏讳时字廾台　　　　赵掾讳护字季文
　　弟子赵胡字彦　　　　　弟子杨诩字【阙二字】
　　弟子杨榘字【阙】道　　　　　弟子杨习字【阙】
　　弟子杨序字孟直　　　　　弟子文诗字宪伯
　　弟子屈寿字伯　　　　　弟子防蔺字汉王
　　弟子【阙二字】字【阙】　　　　　弟子杨壁字彦玉
　　弟子杜云字【阙】声　　　　　弟子髙字仲防
　　弟子杨泛字【阙】贤　　　　弟子襄【阙】字□长
　　弟子鳯字【阙】鸾　　　　弟子【阙】字【阙】髙
　　弟子杨颂字【阙】仲　　　　弟子杨顔字【阙】渊
　　弟子杨羽字【阙二字】　　　　弟子文安字【阙二字】
　　弟子杨就字【阙二字】　　　　弟子杨【阙】字【阙二字】
　　弟子阙憙字【阙】髙敬【阙】贤梁宿寐忘
　　故□□丞【阙四字】字兴达
　　右严举碑阴赠此者初无主名因见其间有都乡有秩姓字而严孝子碑中临江丞名杜合二碑则短长阔狭相若横有裂文亦相等始知是严举碑阴丞尉之次都乡盐官二有秩次则主吏督邮八人书云向主吏讳某字某扬督邮讳某字其鼎其姓于吏职之上而以讳挈其名汉碑它无此式者下两横弟子二十三人末有华容丞名字主吏督邮弟子不书乡邑皆临江人也临江在汉属巴郡
　　南安长王君平乡道碑
　　维平乡明髙大道北与武阳西与蜀郡青衣越□嶲通界【阙】制由防山上随沿回□【曲字】□【阙】危□【难字】经随【阙】险登髙望天车马通【阙二字】【阙】虫【阙二字】周古古【阙三字】磨民吏□【莫字】防自【阙】二有【阙二字】□【阙三字】崖易之遭【阙】进□崖横道临大江【阙二字】危【阙四字】或堕□陷【阙】复爲民周永元七年十月南安长右扶风【阙】仓一君【阙】民□利除周遣掾何童史道□与有秩【阙】道家【阙】囙民力【阙】崖平碓及泊潭山【阙】格通平直广大道【阙】长及畸【阙】灰贼盗区止车马驰驱无所畏□商市【阙四字】平【阙六字】百姓如愿开【阙】采石今【阙二字】刻石之功恩及子孙去危就安万世无患永永无穷【阙】后因【阙八字】掾槗义尉曹史任政杨莫承汁邡王卿江元尉□竹杨卿掾杨主泊山史【阙】易子【阙】
　　永元八年四月十日兼户曹掾何童史道□造书崖朱仲王回左【阙】大【阙二字】炅皆冨昌【阙三字】明下立【阙四字】驯孝【阙四字】王前南长【阙】方主
