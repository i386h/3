<!-- { "loadSidebar": true } -->
　　惟二君【下阙】神府乃【下阙】平文武【下阙】祭死者【下阙】薛刘征讨轻【下阙】曰【下阙】贤劳【下阙】墅【下阙】功【下阙】今【下阙】
　　右汉故益州刺史中山相薛君巴郡太守宗正卿成平侯刘君碑隷额颇杂篆体其碑髣髴二十行所余其上一段它石断裂不存矣第一行有益州刺史中山相薛八字第二行有巴郡太守宗正卿成八字第三行有惟二君三字余皆不可句读葢前两行各举其官后行始是碑语与广汉属国辛李二君碑正同其间有祭死者及薛刘征讨字殆是纪述平宼之事赵氏误以为墓刻故云古无两人共立一碑者又以刘君为成平侯相详其额初无相字此葢王子侯也西京列侯其传国皆有世次东京枝叶既不蕃而史笔又简略其书于策者不过如东海王传云王弟二十二人皆为列侯耳故刘君之名不可得而考周官太宰卿一人为太宰以卿一人为之也百官志太傅上公一人太常卿一人葢史氏用周官之法纪传所书居三九之官者皆不系以公卿字惟孔庙碑称呉雄为司徒公赵戒为司空公衡方碑题卫尉卿与此碑所题宗正卿乃遣辞挥翰者益非当时官名也太尉刘寛司空宗俱光禄勲刘曜廷尉仲定碑额俱不加公卿字后世以卿名其官则自萧梁始
　　司空残碑
　　【上阙】躬差觞豆婆娑尊俎盛【下阙】命尔司空予回尔辅【下阙】功遂不居思冲芒□消【下阙】纳我□范既童具彪庶【下阙】予惟哀愤用着斯诗忉【下阙】
　　右司空残碑四十五字政和乙未得之西洛天津桥下所存片石才五行行九字皆铭诗也字径二寸余雄健清新葢汉代之神品其词有云命尔司空故赵氏谓之司空残碑末云予惟哀愤用着斯诗知其为丘垅之文也碑阴有皮氏段升子荣题名百有余人访之未获
　　处士严发残碑
　　【上阙】月戊申朔五日□丑彭城【下阙】桓□□章言处□严发【下阙】生则有曽闵之行送终则【下阙】允诚于多友不求直吕【下阙】分离拔身委让勤四体防【下阙】□镌坚仰髙西迟衡门甚【下阙】例所述□有一行则可尊【下阙】葢孔子作春秋裒仪甫防【下阙】塞利欲之□是故□有商【下阙】防显寳玉今聴表门闾复【下阙】勉已表言防月【下　上阙　阙】君丞汝南番君户掾【下阙】
　　右处士严发残碑所存十有二行行凡十字其大略载桓景陈章所言处士严发有曾闵之行栖迟衡门诚于朋友引春秋襃仪甫之事后有聴表门闾复之文复下字阙葢邑官称严之行遂表其门闾复其租繇而碑之所由立也末有丞汝南番君及户曹掾题名当是其时官寮也其首行月日之下有彭城字乃其乡国也召诰云戊午社于新邑越七日甲子是从戊至甲为七日毕命云六月庚午朏越三日壬申亦是从朏至壬为三日西汉律厯志引逸书粤五日乙卯亦然惟武成云丁未祀于周庙越三日庚戌则是祀庙之后三日去丁而不数与召毕二篇立文不同此碑云戊申朔五日癸丑者正用武成句法百官志孝子顺孙烈女义妇及学士为民法者皆扁表其门许氏说文云扁者题门户之文则旌闾之事东都葢已有之此碑不见歳年月疑其非汉刻虽字画不工却不类魏晋以后书法弃之又可惜也【碑云镌坚仰高与今文论语不同又以西为栖□为溪为夷古响字□即志字】













　　续卷一
　　钦定四库全书
　　续卷二
　　宋　洪适　撰
　　新莽候钲
　　候钲重五十来斤新始建国地皇上戊二右上上晦造□夫放守史凡掾大夫左丞守令嘉掌共工大夫【阙二】右候钲四十二字阙二字王莽地皇二年所作绍兴中出于金州今在毗陵胡承公家汉器如馆陶釜甘泉内者镫之类虽非彞鼎间古文葢犹是篆体独此器所书有波画字尤清劲与汉末笔法无异孰谓西都隶字皆古拙乎范史祭祀志东夷传俱有建武中元之文与此所谓始建国地皇相类语在何君阁道碑说文桼象形如水滴而下贾山云桼涂其外是也而漆枲絺纻椅桐梓漆之类经传已多借用至今反以桼为古字漆沮之漆却有省其水者韩勑碑书漆作□此云重五十来斤者隶法小变而借用作七也呉天玺年国山碑云神女告征表祥者世有桼唐裵谈司刑寺佛迹碑云长安贰□漆□夫岂无据乎惟北齐文宣以七为漆而诛上党王涣则冤哉虐也数自壹贰至于玖拾莫非假借独防字鄙俗无它训若仿古而用漆桼岂不韵胜莽本传云莽自以土行故令太傅府置戊曹以戊子代甲子为六旬之首冠用戊子为元日昏以戊寅之旬为忌日令太史推三万六千厯纪六歳一改元遂改元为地皇其所下书有上戊六年之文孟康注云上戊者莽所作厯名故此云上戊二年也赵氏有居摄坟坛刻石其一曰上谷府卿坟坛一曰祝其卿坟坛皆居摄二年造赵云上谷郡名祝其县名王莽时官名日易史家不能尽纪不知府卿祝其卿为何官予尝于广汉属国造桥碑论之矣应劭所云大县有丞左右尉所谓命卿三人汉隶有呉郡府丞武开明碑而武荣碑中称之曰呉郡府卿又沈子琚緜竹江堰碑云县丞王卿则居摄坟坛刻乃上谷府丞祝其丞也予未获此二碑因说王莽候钲故并及之
　　耿氏镫
　　延光四二月耿氏作镫比二工张□造
　　右耿氏镫安帝延光四年所作见于钱唐薛尚功彞器款识碑比二者言如此器之比有二也两汉器物铭存于今者皆是篆文独此一镫用隶第薛君酷好篆古不习隶法模勒不精颇失其精未知此器今藏于谁氏也
　　五君桮柈文
　　大老君
　　西海君
　　东海君
　　真人君
　　仙人君
　　右五君桮柈文十五字子所见者已装治成帙不得详其形制五君之旁有棬各三径三寸余其中者圆若碑碣之穿上下二棬则褊不匀亦有阙其一者藏碑若欧赵皆所无有复不见于诸家杂说中殆莫知其为何物独武阳黄伯思长睿作洛阳九咏其瞻上清一篇中云洼柈五兮石桮九飨西后兮腏东后所注甚详今并録其词云睠邙阜兮北睇眇璿题兮云际羌胡为兮斯宫肇先唐兮六世【唐初北邙有老子庙开元末庙北别建微观后曰上清宫】蕊殿兮穹崇桂栋兮椒墉绮
　　疏晃兮杲日瑶铎韵兮曽空峨云冠兮纷羽袂飇为车兮鹤为骥瞹羣眞兮飞軿悉云从兮仙李日旂兮霞斾腾玉虬兮沛艾谷祖祀兮肃祗堟琼章兮綷防【唐明皇朝谒斋宿斯宫有诗石存焉】焕妙绘兮秀发五龙俨兮千鹭列悼两駮兮壒防随一埽兮烟灭【宫壁有呉画即杜甫称五圣联龙衮千官列雁行本朝祥符中府吏以其故暗刬而更画森罗妙絶之迹一旦埽地矣李西台建中得数像□斋壁后为大水所没】郁梁子兮翠枝樛藏史西兮丽绀牛度函闗兮代邈木何为兮此留【殿有古木相传名梁子木老子以系青牛葢后人假托明甚】洼柈五兮石桮九飨西后兮腏东后若胚浑兮自然差眇茫兮难究【宫中有石上列圆穴五椭穴九俗谓之九卯石侧谷有题记曰大老君真人君仙人君东海君西海君字与汉人隷法同其穴殊无刋刻之迹乃汉世所作以祠真仙耳圆者代柈椭者代桮就石为之若洼尊之类或谓晋世仙人白仲理作此链丹非也葢字画类汉世隶不类晋体】柏翠兮棃红金井露兮玉橙风思少陵兮不可再得吾独吟乎山之侧又东观余论载政和中黄君瞻上清跋语云此碑帙有五君桮柈文故书于右且云欲考桮柈所以者观此可知也宣和殿藏碑録以为汉碑面名之曰真人君石樽刻与四老神祚机刻石同帙良由此石就其上有器物之状以祀五君故或谓之桮柈或谓之石樽而黄君之词可据始知是洛阳上清宫中之物其文惟大老君三字最大葢尊老子也西海真人六字却似晋人笔札岂镌刻有工拙乎六经无真字独于诸子见之延熹中蔡邕作王子乔碑及仙人唐公房碑皆有真人之称矣
　　征南将军刘君神道
　　有汉征南将军刘君神道
　　右征南将军刘君神道十字大小与王稚子阙相类而刚劲过之惟后两字刓损两汉杂号将军掌征伐背叛事讫则罢不常置也唐杜佑云四征兴于汉代四安起于魏初四镇通于柔逺四正止于丧乱在光武时岑彭尝建征南之号矣牛僧孺怪録载卢公涣为明州刺史时有盗发汉征南刘将军墓者葢在明之翁山县其官氏偶同非此刘君也
　　司农刘夫人碑
　　汉故【下阙】






　　右司农夫人碑汉太尉许馘之室也首行有标题之文石已刓剥所存数十百字其漫漶者强半惟次行独全故知其姓刘氏而为山阴之人其辞惟数句可读如云体性纯淑非礼不行及孙息盈房而已其云徳配古列任似者以姒为似也字画多杂篆体所书以字全类孔宙碑其它偏旁多与故民呉公碑中山相薛君题额相类应劭汉官仪所载三公孝灵时有呉郡阳羡许馘季轶范纪光和四年馘以卫尉代刘寛为太尉今许氏两墓皆在宜兴而此碑犹在夫人冢旁呉处厚青箱杂记云义兴有许馘庙其碑许邵所作唐开元诸孙重刻碑阴有八字云谈马砺毕王田数七徐延休读之曰谈马即言午言午许字砺毕必石卑石卑碑字王田乃千里千里重字数七是六一六一是立字今其残碑才有数十字其间载许君自司农迁卫尉此又称刘氏为司农夫人则铭墓时许犹未为卫尉也其碑在光和之前无疑建康王厚之云其友阳羡邵伟尝泛舟过许氏丛冢见水濵一石举而察之则许君残碑也邵遂载以归厚之字顺伯乐古多闻山阴石台卿亦佳士搜奇抉怪埤助此书为多
　　任君残碑阴
　　【上阙三】四九月十日五官掾【阙十】令　君【阙三】主【阙七】何治【阙五】先桓守史景【阙二十五】故官石官二【阙十四】屮【阙二】七【阙四】四千木【阙二】直千二百【阙二】鼎缚官【阙二】直九百【阙三】屮二　三千　百君残官石校见左石庙时主事【阙十】掾杜峻□史何　□　又【下阙】
　　右任君残碑蜀人谓之武帝先生任君碑阴所谓先生似若儒先生娄夀之类第武帝二字必有譌也此碑可辨者不盈百字惟掾杜峻孟珍姓名独存何孟二史仅有其姓前有四年九月十日五官掾字而纪年及名氏皆阙中有直千二百直九百及四千三千字又有石屮木莋及庙就字葢是计缮脩所费岂任君有祠于彼而邦人尊事之乎
　　举吏张残题名碑
　　举吏汝南细阳张【下阙】魏郡内黄【下阙】千故吏河内林虑【阙四】二千【上阙】薛令宁阳【阙四】千门生济南郡平【阙二】文　千门生济南梁邹虞升仲迁二千门生东郡范夏【阙二】二千门生东郡东【阙六】门生东郡【阙七】千门生平【下阙】安徳【下阙】千门生南【下阙】门【下阙】千门生任城【下阙】门生【下阙】千【上阙】和五百门生
　　【下阙】五百门生【下阙】门生【下阙】
　　右举吏汝南张残题名其可见者故吏河内一人门生东郡三人门生济南二人门生平原任城各一人薛令有其官而亡其姓名惟虞升一人郡邑名字及所出钱无一字阙者汉碑称举将者有二外黄令高彪碑称颍川太守文君为举将三公山碑元氏尉樊子义称常山相冯君为举将其自称举吏者独于此碑见之
　　公乘伯乔残题名
　　【上阙】广都公乘伯乔【上阙】曹守长郫审叔雍
　　右公乘伯乔残题名所存者一列二人广都及郫皆蜀郡之邑而所题者乃其盖字西州之残碑也雒阳稚子六字
　　先置雒阳稚子
