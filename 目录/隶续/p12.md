<!-- { "loadSidebar": true } -->
　　故修行营陵淳于登字登成
　　故修行营陵顔理字中理
　　故修行营陵水丘郃字君石
　　故修行都昌吕兴字世兴
　　故修行都昌逢进字世安
　　故书佐剧徐徳字汉昌　　　行三年服者
　　故书佐剧姚进字元豪　　　凡八十七人
　　故书佐剧邴钟字元钟
　　故书佐都昌张翼字元翼
　　故脩行都昌张耽字季逺
　　故脩行剧中【阙】字季逺
　　故脩行平寿徐允字佰允
　　故脩行淳于赵尚字上卿
　　故脩行都昌段音字世节
　　故脩行都昌齐晏字本子
　　故午营陵是迁字世达
　　故午营陵敏字元成
　　故午淳于董纯字元祖
　　故午营陵繻良字世腾
　　故午朱虚炅诗字孟道
　　故午都昌台丘迁字孟坚
　　故小史都昌齐冰字文达
　　故小【阙】都昌张亮字元亮
　　竖建【阙一字】惟故臣吏慎终追逺谅闇沈思守卫坟园【阙】纲礼备陵成宇立树列既就圣典有制三载【阙二字】当离墓侧永怀【阙三字】不【阙】胜以义【阙】志乃着遗辞以明意魂灵瑕显降【阙】嘉祐
　　右景北海碑阴三列故中部督邮故门下督盗贼故门下议吏各一人故门下书佐二人故骑吏一人故吏四人故书佐十五人行义一人故脩行十九人故午六人故小吏二人第三列姓名之下又云行三年服者凡八十七人末以两行刻四言韵语十八句脩脩二字隷法只争一画书碑者好奇所以从省借用赵云故午者不知其为何官案百官志载郡县吏属自曹掾之下有书佐有循行有干有小史此碑故午六人在循行小史之间隷文干字其旁从二从干或从一从午盖是干字省文娄寿碑朱爵司马亦官名也省爵为□脩字皆省作攸亦此之类呜呼三年齐斩天下之通丧也西都以日易月羣下化之短丧废礼薛宣谓三年服少能行之者兄弟相駮暌乖异同翟方进续母既葬三十六日除服视事薛翟二公当时皆在相位降及东都上下一律安帝始听大臣二千石刺史行三年丧不四年复断威宗尝听刺史二千石行三年丧不五年亦断见之碑碣司隷鲁峻以母丧乞身徙议郎则解组居庐仅行于下僚尔繁阳令杨君上虞长度尚以叔父忧西鄂长杨弼以伯母忧思善侯相杨着以从兄忧广平令仲定以姊忧皆解官而归赵圉令有兄之丧则不应司徒府之辟当其时二千石已上不行三年之服而令长小【下阙数页】
　　【前阙】显节山阳防东夏州叔举山阳金乡张谚季德河南【阙】陵【阙】堂世苌河南【下阙】河【阙】成睾【阙】香伯【阙】南阳【阙四字】伯道南阳【阙五字】表南阳南乡【阙三字】逺济阴【阙五字】表济阴【阙二字】张鳯季节山阳昌邑田元尊任城【阙四字】世明任城【阙二字】朱翔元举任城元父李能叔逺
　　右奔丧
　　右王元賔碑阴四横称故吏者四人有名字郡邑者十余人余皆凋落不备其中有立碑钱各五百之文又有右奔丧右斩杖三年之文欧赵有其碑而亡其名碑云门徒雨集盛于洙泗故衰杖过礼等于事父惜乎碑石沦碎姓名不能尽见欧云碑有钱各五百字似是脩庙人所记其可见者济阴定陶蔡颢子盛山阴金乡张谚季徳河南宛陵赵堂世长南阳南乡邓升升逺济阴成武周鳯季节又时有故吏字不知为何人祠庙按此碑既有故吏又有奔丧斩杖之文谓之脩庙人题名非也成宗延熹四年立
　　繁长张禅等题名
　　长蜀郡繁张君讳禅字仲闻故郡掾杨甫字季山郡掾杨雄字孟孝　　　议曹掾杨除字伯
　　议曹掾杨立字元宰　　从掾位杨棠字子夷
　　郡文学师杨胡字升海　五大夫杨赏字伯骞
　　五大夫屈畼字进骞　　校官掾谢就字孟直
　　民杜孔茂　　　　　　民杨伯章
　　民【阙】伯着　　　　　　县□例掾杜长字子阳夷浅口例掾赵防字进徳　夷侯李伯宣
　　夷侯杨伯宰　　　　　夷侯牟建明
　　夷侯杜臣伟　　　　　夷侯杜永严
　　夷侯屈孟辽　　　　　夷侯资伟山
　　夷侯苌竟舒　　　　　夷侯养达伯
　　邑长爰文山　　　　　邑长【阙】宰【阙】
　　邑长【阙】小君
　　邑【阙四字】　　　　　　　邑长兰世兴
　　邑君宋【阙二字】　　　　　夷民【阙三字】
　　夷民【阙】度山　　　　　夷民李伯仁
　　夷民【阙三字】　　　　　　夷民爰【阙】世
　　夷民【阙】长生
　　凡世八户造
　　白虎夷王谢节　　　　白虎夷王资伟
　　丞蜀郡司马达字伯通　左尉武都孙眞字子尼右蜀郡繁长等题名一石三横今在蜀道首行云长蜀郡繁长君讳禅字仲闻其次题掾曹十人及三民姓名次横之首行云夷浅口例掾赵陵字进徳次夷侯九人邑长三人第三横邑君三人夷民六人后云凡世八户造末有四行髙出两字题白虎二夷王及丞尉名字最后两行及其下一横字画差小似是纪事之辞惟夷王谢资数字分明余皆不可读东都益部郡县夷汉错居此必蜀郡太守有徳政繁县夷人共立此碑尊其官吏故书之前列苑史西南夷传安帝时青衣道夷邑长令曰举土内属帝増令田爵号奉通邑君则邑君邑长皆夷酋之称也史载蜀郡徼外有白马国莋都之西有白狼国无所谓白虎国者秦时有白虎为巴蜀之害募能杀之者赏邑万家阆中夷人登楼射杀之即板楯蛮之先也又赤穴巴氏子乗土船能浮众共立之为廪君既死魂魄世为白虎所谓白虎王者岂此二国之别称乎
　　帝尧残碑隂
　　史仲【阙】叔惠【阙】千五百
　　史仲【阙六字】百
　　故功曹从事【阙】仁【下阙】
　　行义民【阙】本【阙二字】钱三百
　　【阙】士陈国【阙四字】钱【阙】百
　　处士【阙二字】刘【阙三字】钱百
　　处士任城曹【阙】孟【阙】钱二百
　　处士【阙一字】张辅国钱二百
　　【上阙】陈国梁【阙二字】珍元【阙】钱二百
　　【上阙】成阳令陈国【阙】眞字【阙】钜【阙】立碑【阙二字】祭【阙】中殿【上阙】石坐三上章【阙二字】缇惟四【阙】一以致神坐迁中山相
　　【上阙】主簿山阳【阙三字】字【阙】玉【阙】即【阙二字】为【阙】更美右帝尧残碑阴开元中濮州刺史赵冬曦磨其上数列刻所作祭文止存其下一列有故吏处士九人题名后四行纪事无上文可读传者以为尧庙碑阴考其中一行有云成阳令陈国阙其一下有眞字案尧庙碑中成阳令乃河南吕亮帝尧碑则是成阳令陈国郑眞知此乃帝尧碑阴也上一列磨不尽者尚有百及千字数处











　　隷续卷十六
　　钦定四库全书
　　续卷十七
　　宋　洪适　撰
　　鲁峻石壁残画象












<史部,目录类,金石之属,隶续,卷十七>
　　右鲁峻石壁残画象二石并广三尺崇二尺水经云金乡山司隷校尉鲁君家前有石祠石庙四壁皆青石隐起自书契以来忠臣孝子烈妇孔子及七十二弟子形象象边皆刻石记之此石上下三横首行一牓云祠南郊从大驾出时次有大车帐下骑鲜明骑小史骑凡十六牓大车之上一牓三字上两字略有左畔偏旁似是校尉骑字车前两旁鲜明八骑歩于中者四人铃下三十余骑如鱼鳞然列两行横车之后后有驸马二匹帐下一骑小史执幢四骑次横荐士一人有牓奏曹书佐主簿车各一牓有车马骑史仆射二骑铃下二骑各有牓第三横冠劔接武十有五人人一牓阙里之先贤也次石上横两牓云君为九江太守时车前导者八人后骑石损其半少前一牓云功曹史导有车马车前二骑牓灭中横但刻云气下横十有六人形象标牓与前石同后汉志大驾卤簿五校在前按鲁峻碑尝厯九江太守终于屯骑校尉从驾南郊乃屯骑之职藏此者不知为何人碑既有九江标牓又有屯骑职掌更有先贤形象定为鲁峻石壁所刻其谁曰不然考孔子家语史记七十子传邽子敛名巽梁子鱼名鳣商子木名瞿左子行名郢县子期名成樊子迟名须顔子栁名辛冉子产名季颜子路名无繇叔子其者叔仲防也史作子期子鲁者姓冉名孺子象者姓县名亶子景伯者子服何也唐刘懐玉作孔圣真宗録以子服景伯在七十子之间求子敛者疑是漆雕哆地皇候録书七作来韩勑碑书漆作□漆雕哆字子敛恐此求字是漆之省文县子期史作子祺【姓驷者恐是壤驷赤子偃恐是言游如顔子思襄子鲁襄子孺数人姓字分明与史家异同鲁枨史记作申棠家语作申续檀弓以申详为颛孙子张之子　史家不能次以为両地音声如此则传闻异辞无足疑者又二石长过于此】其一之上横尽圗人物如武梁画象主坐客拜侍于前后者六又主客三人列坐侍者四中横三车如雍丘令画一车导骑二一车两人在前一车一人在后屋下之人三五宾主三车有标牓皆湮灭下横十七人如前石所圗圣门高弟人亦一牓一字不可认其一则上横七骑皆右驰中横二车一有一导骑一则倍之末有五人在屋下二稚子在屋上下横两毡车皆驾以一马人一车有导骑二末有五人在屋下立车皆有牓惟四导骑者上下各一字粗可认上曰君下曰郎鲁君再为议郎岂谓是乎以其冠劔人物絶类九江石壁所画疑此二石亦是鲁祠四壁者汪圣锡家有此碑后汉志列侯防耕祠导从中有鲜明卒未氏画史朱浮墓石壁人物有鲜明队或者不能细认先贤姓氏但见有鲜明数牓遂谓是朱浮墓壁画象非也予前书以功曹史门下督残画为朱浮墓中物亦非也【碑以觧为鲜以偅为憧以廌为荐】
　　太尉公墓中画象
　　防尉公　　　　　　　西□侯
　　右将军韩侯子本　　　髙陵侯【以上画象未录】
　　右太尉公墓中画象八石近嵗出资州内江县蜀人谓之燕王墓人物未知何所依据乾道中一蜀士入官中都持赠同寮人始知之访求累年茶马使朱景仙召还以之相遗一石横四尺髙二尺有半两巨人髙坐右方有防尉公三字左方有右将军韩侯子本七字又一石七人分坐三席其中一席二人题其左曰髙陵侯右曰西【阙】侯人物字画比前石甚小汉碑书太尉太守之类大字皆无字书有防字与大同音注云海中地名从人从犬者则是倚伏之伏此碑所云防尉公盖是用伏为大即太尉公也石在圹中可以不出姓幷与髙陵二侯省之何也建武中右将军官废汉末方复有之益州十二郡国二百年间五人为三公至太尉者南郑李固成都赵戒戒之孙谦二赵在桓帝献帝时成都去内江不逺岂其冢墓耶画象则二立石髙五尺上有朱爵相向右禽之下刻一人物长且三尺衣冠甚伟左右刻一牛首衔大环如江原长碑大尉之石坐后各一奴下有两禽髙陵之石两璃横其上三席之下有舞劔者戏钱者胹鼎者使令之人凡廿其一有祭楼人坐其下一人前跪












　　续卷十七
　　钦定四库全书
　　续卷十八
　　宋　洪适　撰
　　荆州刺史李刚石室残画象












