<!-- { "loadSidebar": true } -->
唐李白撰。　宋咸淳己巳刻本，卷尾江万里《序》。　宋茗香有钱孙宝校本，云可校正缪本数十处。　《天禄书目》有元板《唐翰林李太白集》二十六卷，前廿四卷皆歌，廿五卷为赋，廿六卷为赞十七篇，较补注本多一卷，不载编纂名氏。模印已逊，错误亦多。似是坊间自为可行之本。　康熙五十六年缪曰芑仿宋本。　乐史所编《别集》十卷，有嘉靖时袁氏翻宋本，顾千里见之洪殿撰家。孙氏《廉石居藏书记》亦有《翰林别集》十卷，云正德间吴郡袁翼刻 。　朱修伯曰，曾见明刻《李翰林集》诗二十卷，杂著十卷。　汲古阁本二十五卷。　《李翰林别集》，嘉庆八年，长洲王芑孙得明正德中袁翼序刻板于眙老园 ，补修印行。近沈瑞琳用王氏印本重刻。 
《分类补注李太白集》三十卷 
宋杨齐贤注，元萧士赟删补。　明翻至元本，劣。嘉靖癸卯吴会郭云鹏刻。　明许自昌刻。　《天禄目》有明刻本廿十五卷，云元板中。是书末页板心标“至大辛亥三月刻”。此本板式似之，收标“正统己巳二月印 ”，当即翻元刻。其“建安余氏勤有堂刻”木记尚仍之。　又有郭云鹏刻本，多附《文集》五卷，首标“郭云鹏编次”，不列齐贤、士赟，盖以《文集》无两家注也。　元至元辛卯刻本，半页十二行，行大字二十，小字二十六字。藏吴门汪氏。　海盐陈氏有元本。　元本有“建安余氏勤有堂刻”八字篆书木长印，《目录》末页板心记“至大辛亥三月印”。辛亥为元武宗至大四年，其时勤有堂之名尚存，盖建安余氏子孙，皆世守其业者也。见《天禄书目》。其本廿五卷，盖无杂著。张金吾亦有此本。　元刻本甚精，每半页大字十二行，行二十字。第二十五卷末页，后半五行后有“至大庚戌余志安刻于勤有书室”十三字。正统翻本注“齐”字多改作“斋”，刻工远逊元刻。 
《李太白诗集注》三十六卷 
国朝王琦撰。　乾隆中刊。　道光初翻刻，劣。 
《杜工部集》二十卷附《补遗》 
无注，宋王沫编。　昭文张氏有影宋本，绛云楼之旧物也。凡诗十八卷，杂著二卷，附《遗文》九篇为《补遗》；元稹《墓铭》附二十卷后，均与《直斋解题》合，盖即王原叔编定本也。《杜集》以吴若本最善，此其祖本。　嘉庆中，玉勾草堂刻袖珍本《杜集》二十卷，无注。 
《九家集注杜诗》三十六卷 
唐杜甫撰。　宋郭知达集注。　刻本。　宋宝庆元年己酉，曾噩子肃重刻成都淳熙八年本于五羊漕台。半页九行，行十六字。字大宜老，端劲清楷，宋板之绝佳者。内府藏即此本，《四库》依之。《天禄目》云，噩集诸僚友，精其校雠，固非苟付剞劂，故字画端正，一秉唐人。而刻手印工，皆为上选。曾《序》谓蜀本纸恶字缺，不满人意。兹摹蜀本会士友，正其脱误。则是刻之胜于原本可知矣。 
《黄氏补注杜诗》三十六卷 
宋黄希原本，子鹤成之。　宋本题《黄氏补千家注杜工部诗史》，见《天禄书目》，谓其于诗之有关时事者，皆于题下注明，故谓之《诗史》。　宋刻本半页十行，行十九字。　张金吾有元刻本，杨蟠《观子美画像诗》后“积庆堂刻木”印，有“至正戊子十二月印”一条。　元刻广勤堂本二十五卷，题“东莱徐居仁编，临川黄鹤补注”。后有“三峰书舍”钟式木记，每页廿四行，行二十字。铁樵记。　《天禄书目》载元本《集千家注分类杜工部诗》二十卷，宋徐居仁编次，黄鹤补注。前载《传碑铭》一卷，《序注杜诗姓氏》一卷，《年谱》一卷。诗中《门类目录》后有“皇庆壬子”钟式木记，“勤有堂”炉式木记，《传序碑铭》后有篆书“建安余氏勤有堂刻”木记，《目录》及二十五卷后，皆别行刊“皇庆壬子余志安刊于勤有堂”。壬子为仁宗皇庆元年，前列《太白集》系至大辛亥，仅隔一年，盖欲以李杜诗集并行，故其刻手行工亦复相等也。又载工部于篆书木记，改刻“广勤书堂新刻”木记，其钟炉二式记，易刻“三峰书舍”及“广勤堂”。《诗题目录》后一行削去，末卷未削，增附刻《文集》二卷，尤草草不类。　嘉靖初年，金台汪谅刻翻元广勤堂本。　平津馆有元刻三部，皆二十五卷。 
《集千家注杜诗》二十卷 
元高楚芳编。　元刻本，页廿二行，行廿二字。　明嘉靖汪壬刻。　嘉靖丙申明易山人刻。　又嘉靖丙申玉几山人刻，二十卷，附《文》二卷。字大，无须溪评点。　万历中许氏刻本，附《文》二卷。汲古阁有本，亦附《文》二卷。　环玉山房《刘须溪评杜诗》二十二卷。　又附虞、赵《七五言笺》各一卷，为二十四卷，似元刻本，然诗犹逸其半，何也？ 
《杜工部全集》六十六卷 
明刘世教分体编校 ，其《凡例》系合李杜二集，姚士麟《序》则只书《杜诗》，盖又析以单行。世教字少彝。万历庚子举北闱，授闽中令。见《天禄目》。 
《草堂诗笺》五十卷 
宋建安蔡梦弼注。　《四库》未录。 
《草堂诗笺》五十卷 
宋鲁訔撰。　季沧苇《书目》有此书二十本。近湘潭袁芳瑛得宋刻残本，自二十三卷至五十卷系汲古毛表所藏，闻其后获前半，宋残本合之以全。 
《钱牧斋注杜诗》二十卷 
钱曾编。　刻本。 
《杜诗详注》二十五卷《附编》二卷 
国朝仇兆鳌撰。　康熙二十二年刻。　道光间坊刻，劣。 
《王右丞集注》二十八卷《附录》二卷 
唐王维撰。　国朝赵殿成笺注。　乾隆元年赵氏刻。抱经云，其校正远胜旧本。有翻刻本。　汪氏有宋刻十卷本，徐、李有钤记。　明正德中仿宋十卷本，无注。半页十行，行十八字。　黄丕烈有宋麻沙十卷本。　昭文张氏有何义门校本十卷。　《天禄书目》有影宋刻本《王摩诘集》十卷，琴川毛氏所钞。　明顾起经《类笺王右丞诗集》十卷，《文集》四卷，前载《序例》、《表敕》、《列传》、《世系图》、《目录》，末载《书画评》一卷，《唐诸家同咏集》一卷，《唐诸家赠题集》一卷，《右丞年谱》一卷，《外编》一卷。　《四库》入《存目》。　《天禄书目》亦载其本，云其开局氏里，后标“嘉靖三十四年十二月望授锓，三十五年六月朔完局”。每卷末俱记刻书之月及校阅姓氏，可谓郑重经营者矣。　明套板本七卷，与《孟浩然集》合刻。　明东壁图书府本，乃黄氏刻《十二家诗集》本，明《十二家诗集》本凡三四刻。　汪立名刻《王孟韦柳集》本十二卷。　明奇字斋本。　弘治甲子吕夔刻六卷本。　嘉靖二十四年顾佃子刻本。 
《高常侍集》十卷 
唐高适撰。　影宋钞本校各本多《碑文》数篇。　明正德中刻本，页二十行，行十八字。校《四库》所据汲古影印精钞，多《绝句》一首。与王、岑二家合刻。　明上陵校刻本。 
《岑嘉州诗集》十卷 
唐岑参撰。　昭文张氏有明初刻本，云较他明刻为善。　明正德庚辰谢元良刻本八卷。　又许自昌本，与孟浩然合刻本。　阮氏进呈本亦八卷。参，南阳人，为文本曾孙。天宝三载，赵岳榜第二人及第。累官右补阙起居郎，出为虢州长史及嘉州刺史。杜鸿渐表荐安西幕府，拜职方郎中兼侍御史。详《唐才子传》。其集《唐志》至《通考》及焦氏《经籍志》并云十卷，是编与杜确《序》合。然如《瀛奎律髓》所载《同崔十三侍御灌口夜宿报恩寺作》，为此本所逸，则非唐人旧册矣。 
《孟浩然集》四卷 
唐孟浩然撰。　明刻本有四卷、三卷、二卷、不分卷本。　汲古阁刻三卷。　许自昌本。　康熙间天都汪立名刻本二卷，与王、韦、柳刻 。　黄丕烈有宋本三卷。 
《常建诗》三卷 
唐常建撰。　明嘉靖丁未，余文周仿宋刻《唐十子诗》，自常建至鱼玄机十人，共十卷本。　汲古阁刻本。 
《储光羲诗》六卷 
唐储光羲撰。　明活字本五卷，与刘随州、钱考功合本。 
《次山集》十二卷 
唐元结撰。　明正德刻本，《附录》一卷。　明湛若水校本十卷。　淮南黄又刻十二卷。 
《颜鲁公集》十五卷《补遗》一卷《年谱》一卷《附录》一卷 
唐颜真卿撰。　聚珍本。　闽覆本。　明嘉靖二年无锡安氏刻。　万历中平原令刘思诚刻。　万历中颜允祚刻。　《乾坤正气》本。　国初颜氏刻。　嘉庆中颜氏重刻安本。　孙渊如刻本，精。　道光间，黄本骥蒐葺定本三十卷，甚备而刻甚劣。有仿宋钞，较明刻多《碑文》数篇。 
《宗玄集》三卷《附录》一卷《玄纲论》一卷《内丹九章经》一卷 
唐吴筠撰。　宋刻大字本。　汲古阁刻。　《道藏八种》本。　路氏有钞本。 
《杼山集》十卷 
唐释皎然撰。　汲古阁刻。　昭文张氏有旧抄本，题《昼上人集》，即钱遵王家物。 
《刘随州集》十一卷 
唐刘长卿撰。　明弘治戊午余姚韩明校刻。　明弘治耿申李士修刻。　明活字本，十卷。　明韦祀谟刻，八卷。　康熙中，席氏刻《唐百家诗》本十卷，《补》一卷。　宋刻《刘文房集》残本，半页十三行，行二十一字。存五至十，凡六卷。在黄荛圃家。 
《韦苏州集》十卷 
唐韦应物撰。　明吴汝纪仿宋与《陶集》合刻本，八卷。　明淩濛朱墨印陶韦合集本。　明户部郎华云刻于九江，改题《韦江州集》。　下邳余怀本。　小字翻宋板本。　席氏刻本多《拾遗》一卷。　项氏玉烟堂刻本，佳。　又单印本五卷。　又天都汪氏刻二卷。　《天禄目》有元板《韦苏州集》十卷，谓模印精好，与宋椠不相远。当是王钦臣所定，而沈明远重刻于元初。《天禄后目》有宋刻巾箱本《韦苏州集》一部。　大字宋刻一部。　弘治丙辰杨一清《跋》，陇州刘屺刻本。 
《毘陵集》二十卷 
唐独孤及撰。　赵怀玉刻本。　席氏刻只诗三卷。 
《萧茂挺文集》一卷 
唐萧颖士撰。　路氏有钞本。此本前有曹溶名字二印。 
《李遐叔文集》四卷 
唐李华撰。　路氏有钞本。 
《钱仲文集》十卷 
唐钱起撰。　嘉靖间罗龙渊刻本七卷。　明活字本题《钱考功集》。　席氏刻本。 
《华阳集》三卷附《顾非熊诗》一卷 
唐顾况撰。　明顾氏刻。　席刻共五卷。 
《翰苑集》二十二卷 
