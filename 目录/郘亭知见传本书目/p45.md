<!-- { "loadSidebar": true } -->
汉扬雄撰。　明郑璞补辑刻本。　明漳浦张燮辑刻本《杨侍郎集》五卷。　汪士贤本三卷。　张溥本一卷，均不全。 
《蔡中郎集》六卷 
汉蔡邕撰。　明正德乙亥锡山华氏活字本十卷，每页十四行，行二十三字。　顺治甲午刘嗣美刻。　明陈留令徐子器编辑本六卷，以万历王乾章刻本校。　张溥本只二卷。　汪士贤刻本八卷。　明兰雪堂活字本十卷，《外传》一卷 。　明万历王乾章刻本十卷，每页十八行，行二十一字。　万历又刻十卷本，不及华、王二印。　雍正中刻本。　咸丰中，漕督杨以增刻顾广圻校辑本原编十卷、《外记》一卷，增《补遗》四卷、《附录》一卷。最精备。　明嘉靖戊申本。顾涧薲《跋》谓，天圣癸亥欧静本十六卷六十四篇，今为六卷九十二篇，全属嘉靖时余宪、乔世宁所改。卢抱经《钟山札记》云，欧本首篇是乔太尉。此十卷本犹胜六卷者。 
《孔北海集》一卷 
汉孔融撰。　刻本，后附《杂考》一卷。　张溥《百三名家》本。　《乾坤正气集》本。 
《曹子建集》十卷 
魏曹植撰。　宋本，大字。旁有“陈思王”三字。　明嘉靖中郭万里仿宋刻本，有徐伯虯《序》。每页十八行，行二十一字。　明活字本十卷。别本四卷，诗赋，无杂文。　汪士贤刻亦十卷。　《百三名家》本二卷。　此书以无《七步诗》者为善。　《天禄琳琅书目》十载《曹子建集》十卷，《目录》后有“元丰五年万玉堂刻”木记，前后无《序跋》。其书模印甚精 ，印纸有“金栗山房”记，古色可爱。惟《目录》末页、卷首一叶，纸色不同，字体亦异。当是先有宋本阙此二叶，因为翻刻，并以原书所阙，重写补刻；或旧有《序跋》，俱经私汰，亦未可知，故编入明本。 
《嵇中散集》十卷 
魏嵇康撰。　明嘉靖乙酉黄省曾仿宋本，每页二十二行，行二十字。板心有“南星精舍”四字。　程荣校刻本。　汪士贤本、《百三名家》本一卷。　《乾坤正气》本。　持静室有顾沅以吴匏菴钞本校于汪本上。 
《陆士龙集》十卷 
晋陆云撰。　明正德己卯，陆元大刻都穆、汪士贤重校宋徐民瞻所刻《二俊集》各十卷。此目有云集而不出机集 ，岂未见合刻全部耶？　《百三名家》本二卷。 
《陆士衡文集》十卷 
晋陆机撰。　宋庆元庚申，知华亭县信安徐民瞻合刻《二俊集》本。阮文达抚浙时得影钞本，进呈内府。　汪士贤刻本。 
《陶渊明集》八卷 
晋陶潜撰。　明正德辛未林位刻本。　嘉靖癸未何孟春注刻本。　万历己卯华亭蔡汝贤刻本。　万历丁亥休阳程氏刻本。　明注刻本十卷。　明谷园刻六卷本。　明新安吴汝纪仿宋本十卷，与《韦应物集》合刻。　明闵氏套板本。　《百三家》本一卷，汲古阁刻十卷，附吴人杰所编《年谱》。　嘉靖十三年，鲁氏刻仿宋东坡手书本十卷，佳。　道光壬辰海盐陈氏刻本。　道光间，陶文毅澍辑注刻本十卷，附《年谱》、《考异》二卷。　汲古阁有宋巾箱本，每半页十行，行十六字。末有治平三年思忱《跋》。近旌德有仿刻，佳。　绍熙间赣川曾集本。　黄丕烈有汲古阁所藏北宋刻本。 
《陶靖节诗注》四卷 
宋汤汉注。有宋本，在海昌吴氏。吴骞校刻入《愚谷丛书》中。汉字伯纪，鄱阳人。淳祐间充史馆校书官至端明殿学士。谥文清。人品为真德秀所重。《宋史》有《传》。渊明《述酒》之作，读者几不省为何语，汉云窥见其指，详加笺释。以及他篇有宜发明者，亦并著之。清言微旨，抉出无遗。马端临以为渊明异代知己。《拟古诗》“闻有田子泰”，《魏志》正作“泰”，今本多讹“春”。他佳处尤夥。阮氏影宋本进呈。 
《璇玑图诗读法》一卷 
《诗》苏蕙撰，《读法》明康万民作。　总集之《古诗纪》及《回文类聚》皆载之。 
《支遁集》二卷 
晋释支遁，字道林，姓关氏。陈留人，或云河东林虑人。太原王濛甚重之。《隋志》载《支遁集》八卷，注云：“梁十三卷。”《唐志》载十卷。《宋志》无。《读书敏求记》及《述古堂书目》载二卷，知缺佚多矣。是编依汲古阁旧抄过录，上卷诗十八首，下卷书、铭、赞十五首。阮氏以进呈。　嘉庆乙丑，僧寒石刻明支硎山本，可。　道光中潘锡恩刻本，佳。 
《鲍参军集》十卷 
宋鲍照撰。　明正德庚午朱应登活字本，即《四库》著录之都穆本。　明汪士贤刻。　明程荣刻。　《百三名家》本二卷。　近年扬州刻本。　持静室有顾园以宋本校汪刻本。　阳湖孙氏有影写本系本《鲍集》原文。 
《谢宣城集》五卷 
齐谢朓撰。　宋绍兴戊寅楼炤 刻本。　明正德六年刘绍刻于武功。　嘉靖丁酉黎晨刻。　万历己卯宣城重刻。　明汪士贤刻。　《百三名家》本一卷。　康熙丁亥郭威钊刻六卷吴骞校刻本。　扬州刻本。《天禄书目》宋板附《宣城诗集》五卷。　宋《楼炤集序》后有嘉定庚辰鄱阳洪汲《识》称：“枢密楼公镌本，距今六十四年，字画漫毁不可读，用再刻于郡斋。” 
《昭明太子集》六卷 
梁昭明太子撰。　明嘉兴叶绍泰刻本六卷。　明张燮刻本五卷。　明杨慎等校定辽府宝训堂刻五卷，在嘉靖乙卯，较叶刻为古。　汪士贤刻亦五卷。　《百三名家》一卷。　《天禄后目》有宋淳熙八年刻本五卷。 
《江文通集》四卷 
梁江淹撰。　宋本十卷，半页十行，行十八字。　《敏求记》八卷本。　持静室有钱曾藏翻宋本。　明胡人骥汇汪本十卷。　梅鼎祚校刻本附《集遗本传》。　《百三家集》二卷。　汪士贤刻十卷。　乾隆戊寅梁宾刻四卷。　扬州江氏刻十卷。 
《华阳隐居集》二卷 
梁陶宏景撰。宏景有《真诰》，已著录。隋、唐《志》皆有《陶宏景集》三十卷，隋又有《内集》十五卷，此仅二卷，尚不及旧编之十一。从明《道藏》本录出，阮氏以进呈。　明时有黄省曾编刻本。　汪士贤刻《兴自集》即黄省曾编本。 
《何水部集》一卷 
梁何逊撰。　明正德丁丑张紘刻。　明钱塘洪瞻祖合刻《阴何诗集》二卷。又明刻三卷天福本。　《敏求记》有旧刻、旧钞两本，并题《阴何集》，连《阴常侍诗集》一卷。　《百三名家》一卷。　阳湖孙氏《书目》谓，雍正间项道晖刻多于张紘本。　乾隆十九年汪昉刻据洪本。 
《刘孝威诗集》一卷 
梁刘孝威撰。　旧钞本。　明刻本孝威、孝绰诗似是仿宋，与谢、王、阴诸集《目》，盖系合刻古人集者，又见有名人诸集，亦相类。曾收一本，似明仿宋刻各集之零种。又有《阴常侍集》。 
《张正见诗》一卷 
陈张正见撰。　旧钞本。 
《王子深集》一卷 
北周王褒撰。　何焯藏旧钞本，有题字。　三件并持静室收。 
《庾开府集笺注》十卷 
周庾信撰，国朝吴兆宜笺注。　明汪刻无注本十二卷。　明朱日藩辑刻《庾开府集》六卷，有诗无文。　明正德辛巳承节本，不全。《百三家》本二卷。　扬州吴氏刻本。 
《庾子山集注》十六卷 
国朝倪璠撰。　康熙二十六年刻本。 
《徐孝穆集笺注》六卷 
陈徐陵撰。国朝吴兆宜笺注。　《百三家》本一卷，无注。　扬州吴氏刻本。 
《东皋子集》三卷 
唐王绩撰。　明崇祯中刻。　孙氏岱南阁刻仿宋巾箱本。　赵清常脉望馆钞本，最善。半页九行，行二十字。 
《寒山子诗集》二卷附《丰干拾得诗》一卷 
唐僧寒山子、丰干、拾得撰。　明吴明春刻。　万历己卯王宗沐刻。　明天台僧永乐丙申重刻宋淳熙己酉沙门志南编本，题《天台三圣诗集》。 
《王子安集》十六卷 
唐王勃撰。　崇祯中张燮校刻。　平津馆有影钞北宋刻《唐四杰集》四卷。　乾隆辛丑项氏刻合称。　曾见一本，一卷，半页十三行，行二十字。　《初唐四杰集》十六卷。　云宋刻，疑明翻本改正，尚不止一家也。 
《盈川集》十卷《附录》一卷 
唐杨炯撰。　明张燮、曹荃等校。　刻本十三卷，附一卷。　明张逊业刻五卷。　明万历中龙游童佩刻。　项氏刻本。 
《卢昇之集》七卷 
唐卢照邻撰。　明刻十卷本。　明张逊业刻，二卷。　项氏刻本。 
《骆丞集》四卷 
唐骆宾王撰。　明颜文撰注四卷。　又陈继儒注本四卷。　张炳祥刻小字本六卷。　陈魁士注本十卷。陈注在颜注前。又陈大详刻陈魁士注六卷。　虞更生刻八卷。　又郗云编二卷，有诗无文。　又有一卷本，最古。　又嘉庆丙子，秦恩复校刻仿宋十卷本。　道光己酉义乌骆氏刻本，附《考异》一卷。　项氏刻本。　平津馆有元刊本十卷，每页二十二行，行十八字。 
《陈拾遗集》十卷 
唐陈子昂撰。　《四库》依写本录。　明弘治四年新都杨春重编本。万历中射洪杨澄重校刻。　《四库》本完善，题《陈伯玉文集》，《附录》一卷。　弘治四年刻本，黑口，半页十一行，行二十一字。　又一本，页二十二行，行二十九字。　又一本，十六行，行十七字。　又二卷本，又赵坦校白口本。 
《张燕公集》二十五卷 
唐张说撰。　明嘉靖丁酉，伍氏龙池草堂刻本。明有与《曲江集》合刻本单诗赋。　聚珍本。　闽覆本。　顾千里家有《张燕公集》三十卷钞本，系由朱竹君家宋刻本传钞。　刘燕庭藏宋刻《唐三十家文集》，如二张、权载之、《会昌一品集》等皆足本，系刘公勈藏书，并有元翰林国史院官书长印。 
《曲江集》二十卷 
唐张九龄撰。　明成化九年邱濬刻本，最善。　万历甲申间，南韶巡按王民顺撰刻本十二卷，《附录》一卷。　明刻二张本，仅诗赋二卷。　雍正中，张氏裔孙世律等重刻十二卷本，附《千秋金鉴录》五卷。　又一本，题《张文献集》，十二卷。　又有题《张子寿集》。 
《李北海集》六卷《附录》一卷 
唐李邕撰。　明无锡曹荃校刻。　崇祯庚辰刻。　《乾坤正气集》本。 
《李太白集》三十卷 
