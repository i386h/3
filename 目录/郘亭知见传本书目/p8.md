<!-- { "loadSidebar": true } -->
周左丘明撰，晋杜预注，唐孔颖达疏。 闽、监、毛、殿、江西五本。 钱氏《养心录》称吴门朱文游家有宋刊《春秋正义》二十六卷，疑即阮氏《校勘记》所据。云宋庆元间，吴兴沈中宾刊本三十六卷也。 又有南宋刊本释音注疏六十卷，有明正德修补之页。此后，闽、监、毛本皆分为六十卷。 《爱日精庐藏书志》《春秋左传正义》三十六卷，临金坛段氏校宋庆元本。段略跋云，此书淳化庚寅官本，庆元庚申摹刻者也。凡宋本佳处，此本尽有。今日所存宋本，未能善于此，乃滋兰室朱文游物。陈芳琳借校一部，嘉庆壬戌，余借诸令嗣，命长孙美中细意临校。 文游名奂，藏书最精。 淳熙种德堂小字本，每页二十行，行大字十八，小字廿二。末卷尾有楷书木记云：“依监本写作大字，附以《释文》，兼列图表。淳熙柔兆涒滩闽山阮仲猷刊。”则三年丙申也。 《天禄后目》有北宋刻《集解》本三十卷，不附《音义》。自序后连卷一，不另篇。阙笔极谨严。如桓二年“珽”字，诸书从未见避。各本误字，一一无误。如昭二十年“赐北宫喜谥”，杜注“皆死而赐谥及墓田传终言之”，无“未”字“而”字，以为稀世之珍，非相台岳氏及诸宋本可及。 有宋刊本四部。 又宋刊附《释文》麻沙本二部。 又元刊巾箱本一部。 又明翻宋本一部。其所收宋本《集解》，已有七部，即彭文勤《读书跋尾》所记。 
《春秋公羊传注疏》二十八卷 
周公羊高传述，其玄孙寿及胡毋子都录为书。汉何休注，唐徐彦疏。 闽、监、毛、殿、江西五本。 《天禄后目》宋本卷首有景德二年六月黑口本，每页二十行，行十七字。 十行本、闽本皆不题撰、注、疏人姓名。徐彦作《公羊疏》，不见《唐志》。北监本始依《崇文总目》作徐彦疏。张氏志《春秋公羊经传解诂》十二卷，临何氏校余仁仲本后，有经、传注、音义字数三行，“余仁仲刊于家塾”一行。上方临惠氏评阅语。蜀大字校经注三卷，元板校疏，宋板官本校经注。全。唐石经校经。 单何氏《解诂》有汪氏问礼堂仿宋绍熙辛亥刊本十二卷，宋刊《公羊注》余仁仲本也。 同治二年，邵阳魏彦获其板于上海，补《校勘记》一卷刊附以行。今板归金陵书局，每页二十二行 ，行大字十九，小字双行二十七。 
《春秋穀梁传疏》二十卷 
周穀梁赤所述，晋范宁注，唐杨士勋疏。 闽、监、毛、殿、江西五本。 阮氏《校勘记》《公羊》、《穀梁》注、疏，皆据何义门之弟煌依宋元诸刻精校本。 又有不全影宋单疏，为明李中麓家抄本。 《天禄后目》有宋刊监本附音《春秋穀梁传疏》二十二卷二部。 宋板每半页十行，行大字十八字，小字二十三字。今归袁芳瑛漱六家。 惠氏校宋余仁仲本《春秋穀梁传集解》十二卷，每页二十三行，行大字十九，小字双行，行二十七。 又有建安余氏万卷堂刊本，与《公羊》同。卷末有经、传注、音义字数三行，及“国学进士余仁仲、刘子庚”等题名五行。 又余氏万卷堂藏书木记见张氏志。 张金吾又有李中麓藏抄《穀梁疏》七卷，虽阙误不少，而远胜今本，为《校勘记》未采亦多。 
《春秋穀梁传注》二十卷 
宋余氏万卷堂本。 光绪八年遵义黎星使得之日本东京，即据以重刊，极为精雅。 
《箴膏肓》一卷《起废疾》一卷《发墨守》一卷 
汉郑玄撰 。 《汉魏丛书》本。 《艺海珠尘》本。 问经堂本。 孔广森集本。 郑学本。 武亿王秀复重定本。 武进庄述祖辑本。 《箴膏肓》二十八条，《起废疾》三十八条，《发墨守》五条。 
《春秋集传纂例》十卷 
唐陆淳撰。 明刊本。 康熙中龚氏《玉玲珑阁丛刻》本。并下二种。 乾隆中刊本。 《经苑》本。 金泰初三年刊本。 延祐五年，集贤学士克酬言，唐陆淳所著《春秋纂例》、《辨疑》、《微旨》三书，请令江西行省锓梓。 蜀有小字本。 张金吾有旧抄本。 （元有平阳府刊本。） 
《春秋释例》十五卷 
晋杜预撰。 聚珍本。 闽覆本。 岱南阁本。 孙氏重校本。 嘉庆二年庄氏本。 孔氏微波榭刻《杜氏地名》一卷，《长历》一卷。 扫叶山房重刊本。 
《春秋微旨》三卷 
唐陆淳撰。 玉玲珑阁本。 《学海类编》本。 《学津讨原》本。 海昌陈氏养和堂刊巾箱本。 《经苑》本。 袁桷有皇祐间汴本。 
《春秋集传辨疑》十卷 
唐陆淳撰。 明嘉靖乙未刊本。 海昌陈氏养和堂刊巾箱本。 汪文藻刊小字本。 玉玲珑阁本。 （以上四种并有《古经解汇函》本 。） 
《春秋名号归一图》二卷 
蜀冯继光撰。 宋岳珂重编。 通志堂本。 武英殿岳本。 列杜解前，明刊岳本同。下《年表》亦然。 宋淳熙中阮氏种德堂十行小字本附《集解》前。 嘉靖翻刊种德堂本附《集解》后。与通志堂本多异。 绛云楼藏宋板，白纸初印。今在苏城胡心耘家。 （明刊本，无锡华察题跋《天一目》。） 
《春秋年表》一卷 
不著撰人。 通志堂本。 岳本翻刊。 
《春秋尊王发微》十二卷 
宋孙复撰。 通志堂本。 吴兔床有影宋抄本。 
《春秋皇纲论》五卷 
宋王皙撰。 通志堂本。 
《春秋权衡》十七卷 
宋刘敞撰。 通志堂本。 《三刘全集》本。 又有单刻本。 吕鹤田有宋刊《权衡》、《意林》二书纸板，甚宽大。《权衡》半页十三行，《意林》半页十二行，行皆十二字。 虞集《送刘叔熙序》云，《意林》及此书刻本在学宫。是二书有元刻本。 
《春秋传》十五卷 
宋刘敞撰。 通志堂本。 《三刘全集》本。 又单刻本。 有宋刻本。 内府所藏写本。 
《春秋意林》二卷 
宋刘敞撰。 通志堂本。 聚珍本。 闽覆本。 《三刘全集》本。 有单刊本。 宋刊本。 元刊本。 
《春秋传说例》一卷 
宋刘敞撰。 聚珍本。 闽覆本。 《艺海珠尘》本。 
《春秋经解》十三卷 
宋孙觉撰。 聚珍本。 闽覆本。 通志堂单刻本。 汪刻丛书本。 （嘉定丙子汪纲刻之新安。） 
《春秋集传》十二卷 
宋苏辙撰。 明刊焦氏《两苏经解》本。 《经苑》本。 
《春秋辨疑》四卷 
宋萧楚撰。 聚珍本。 闽覆本。 杭缩本。 海宁新刊本。 汪氏有宋本十卷。 
《春秋本例》二十卷 
宋崔子方撰。 通志堂刊，用汲古阁旧抄本。 
《春秋例要》一卷 
宋崔子方撰。 附刊《本例》。 阁本无。 
《春秋经解》十二卷 
宋崔子方撰。 《提要》次《本例》前。 有宋本。 
《春秋五礼例宗》七卷 
宋张大亨撰。 昭文张氏有旧抄本十卷。 胡心耘见过宋刊。 
《春秋传》二十卷 
宋叶梦得撰。 通志堂本。 
《春秋通训》六卷 
宋张大亨撰。 《墨海金壶》本。 
《春秋考》十六卷 
宋叶梦得撰。 聚珍本。 闽覆本。 昭文张氏有旧抄本。 宋开禧中与《春秋传》、《春秋谳》同刻于南剑州。 
《春秋集解》三十卷 
宋吕本中撰。 通志堂本。 
《春秋传》三十卷 
宋胡安国撰。 明正统十二年刊《六经》本。 成化甲午崇仁书院刊。 嘉靖癸未赣州清献堂刊本。 内府刊《六经》本。 国初至乾隆坊刊甚多。 《天禄后目》有元刊本二部。 
《春秋集注》四十卷 
宋高闶撰。 聚珍本。 闽覆本。 
《春秋后传》十二卷 
宋陈傅良撰。 通志堂本。 
《春秋左氏传说》二十卷 
宋吕祖谦撰。 通志堂其《类编》六卷。 昭文张氏有刊本。 
《详注东莱左氏博议》二十五卷 
宋吕祖谦撰。其门人张成招注。 明正德中书林刘氏安正堂刊本。 瞿氏清吟阁本。 阁本所收，有朱彝尊收藏印。 
《春秋比事》二十卷 
宋沈棐撰。 《四库》依吴玉墀家抄本录。元至正中金华刊。 
《春秋左传要义》三十一卷 
宋魏了翁撰。 此书本末有“万历戊申中秋后三日龙池山樵彭年”手跋。 
《春秋分纪》九十卷 
宋程公说撰。 此本从影宋抄本传抄，宋讳皆阙笔。 昭文张氏旧录附《例要》。 宋淳祐三年刊。袁漱六有旧抄本。 
《春秋讲义》四卷 
宋戴溪撰。 宋嘉定癸未刊本。 宝庆丙戌刊本。 
《春秋集义》五十卷《纲领》三卷 
宋李明复撰。 《四库》依无锡邹氏蕉绿草堂藏写本录。 
《春秋集注》十一卷《纲领》一卷 
宋张洽撰。 通志堂本无《纲领》。 何子贞有宋本。 
《春秋集传》二十六卷 
宋张洽撰。 明宗室朱睦桔有刊本，见《列朝诗集小传》 吴兴严久能有元延祐元年李教授万敌临江学刻本。缺十八至二十，又二十二至二十六，共七卷。 阮文达抚浙时，曾以进呈内府。 路小洲有此元刊本，不全。 昭文张氏有抄本，亦仅十九卷，附《纲领》，缺七卷。 是书《经义考》注佚，诸家书目亦绝少著录。其《绕会群言》掊击外辨，多《集注》所未及。其《缴省投进状》后有“延祐甲寅，李教授捐俸补刊于临江路学”两行。 
《春秋王霸列国世纪编》三卷 
宋李琪撰。 通志堂本。 乾隆末当涂朱煌刊本。 
《春秋通说》十三卷 
宋黄仲炎撰。 通志堂本。 
《春秋经诠》十六卷 
宋赵鹏飞撰。 通志堂本。 何云据天一阁抄本，有脱文。 
《春秋或问》二十卷附《春秋五论》一卷 
宋吕大圭撰。 通志堂本无《五论》。 
《春秋左传句解》六十卷 
宋林尧叟撰。 昭文张氏有元刊本。《经义考》亦注曰“存”。《陈鳣集》有跋语。 元刊本作四十卷。 宋刊本卷末有“绍兴字样”一行。 
《春秋详说》三十卷 
宋家铉翁撰。 通志堂本。 
《读春秋编》十二卷 
宋陈深撰。 通志堂本。 
《春秋提纲》十卷 
元陈则通撰。 通志堂本。 
《春秋集传释义大成》十二卷 
元俞皋撰。 通志堂本。 
《春秋纂言》十二卷《总例》一卷 
元吴澄撰。 《四库》著录依抄本。 元刊大字本。 明嘉靖中蒋若愚刊本，久佚。 朱检讨曾见吴郡陆医其清家两淮所进，《四库》殆传写陆本。 张金吾载旧抄本《纂言》，其《总例》五卷。 
《春秋诸国统纪》六卷《目录》一卷 
元齐履谦撰。 通志堂本。 《目录》云，汲古阁元本，颜书甚精。系述古堂旧藏。 
《春秋本义》三十卷 
元程端学撰。 通志堂本。 何云，元刻句读、圈点甚精，东海尽删云。 
《春秋或问》十卷 
元程端学撰。 通志堂本。 
《春秋三传辨疑》二十卷 
元程端学撰。 《四库》著录依吴玉墀家抄本。 
