<!-- { "loadSidebar": true } -->
　旧本题王十朋撰。 贵筑黄彭年子寿有宋刊本王梅溪《集注分类东坡先生诗集》二十五卷。每页大字十九，小字二十五。前有“建安万卷堂刊梓”一行。 朱从延刊本。 茅维刊本，注有删。 《天禄书目》宋本《东坡先生和陶渊明诗》四卷，云《文献通考》载《东坡前集》四十卷，《后集》二十卷，《奏议》十五卷，《内制》十卷，《外制》三卷，《和陶集》四卷，《应诏集》十卷。又载陈振孙语曰，杭、蜀本同，但杭本无《应诏集》。是轼《和陶集》宋时杭、蜀本皆有之，在《全集》中别为四卷，原可单行。此本无校刊名氏，似即从《全集》中抽出，且纸致墨润，实为宋印之佳者。 金台汪谅翻宋板刊《千家注苏诗》。 《天禄书目》有增刊校《王状元集注分类东坡先生诗》二十五卷，附傅藻《东坡纪年录》一卷。元刊本其诗姓氏后有“汪氏诚忆斋集书堂新刊”木记，规仿宋椠，抚印清朗，为元刊之善者。书中有刘会孟批点。 平津馆亦有元刊。《四库》本三十二卷 ，分二十九类。此本二十五卷，分七十类。有评点，似出须溪，与天禄琳琅本同。又元刊本有“卢陵□□□□书堂新刊”十字木长印 。黑口，每页二十四行，行二十一字。 吉州程守本即成化《七集》本，嘉靖间江西布政司重刊者。程守盖尝刊《欧集》于吉州，即天顺本也。 
《经进东坡文集事略》残本二十九卷 
　宋郎晔撰。 昭文张氏有宋刊残本，即季沧苇藏书。苏文未有注者，郎氏考核甚精，与施氏诗注相颉颃。原书卷数无考，存卷一至十一、卷三十四至四十。又卷二十一至二十七，每卷“二”字俱有补缀痕，细审板口，似是五字所改，或卷五十一至五十七欤？结衔称“嵊县主簿”，即注《陆宣公奏议》者。 《清波别志》，煇堂友人郎晔晦之，杭人。尝注三苏文及《陆宣公奏议》，投进未报。 
《施注苏诗》四十二卷《东坡年谱》一卷《王注正讹》一卷《苏诗续补遗》一卷 
　宋施元之撰。 康熙乙卯宋荦刊本。 古香斋袖珍本。 宋牧仲所得宋残本，后归翁覃溪，后又归叶润臣。其书与世彩堂《韩集》相类。 相传怡府宋刊《施注苏诗》有全本二部，端华诛后乃散佚，不知何归。 
《补注东坡编年诗》五十卷 
　国朝查慎行撰。 乾隆辛巳其侄开原刊本，不载《施注》，后人颇以两读为病 。 桐乡汪氏藏有先生手稿本。 拜经楼有旧抄本。 翁方纲有《苏诗补注》八卷，又补查氏引施之遗。刊本。近粤雅堂重刊本。 
《冯应榴集注苏诗》五十卷 
　冯氏刊本。 
王文诰《苏诗编注集成》 
　嘉庆二十四年刊。 《编年总案》四十五卷，《编年诗注》四十六卷。首载《序》、《例》、《目》、《传》等六卷，末杂缀《识余》等四卷。 
《纪批苏诗》五十卷 
　道光中广州刊朱墨本。 
《栾城集》五十卷《栾城后集》二十四卷《栾城三集》十卷《应诏集》十二卷 
　宋苏辙撰。 明嘉靖辛丑刊本。 明蜀中活字本。 道光壬辰眉州新刊本。 拜经楼有插花山马氏旧抄本。 宋刊残本《栾城集》，半页十一行，行十八字。《前集》存八卷，《后集》存十三卷。在吴门黄氏。 天禄又有元板《栾城四集》，合八十四卷，与《王状元注东坡诗》一律。并有文徵明“梅溪精舍”、“玉兰堂”二印，纸墨之善相等。盖二苏同刊之本。 《天禄目》载《栾城集》、《后集》、《三集》宋刊本，凡八十四卷，无《应诏集》。其曾孙云：“《栾城公集》刊行者，建安本颇多缺谬，在麻沙者尤甚，蜀本舛误亦不免。今以家藏旧本并第三集，合为八十四卷，皆曾祖自编类者。谨与同官即儿辈校雠，刊板于筠之公孥。”纪年为淳熙己亥。己亥为孝宗淳熙六年。列校官倪思、邓光闾、邱泳衔名。 又辙四世孙森《跋》云：“《先文定公集》，先君吏部淳熙己亥守云阳日命工刊之。森无所肖似，滥承人乏，到官之初，重念先人所刊家集板岁旧浸灭，撙节浮费一新之。”纪年为甯宗开禧三年丁卯，距诩锓板时历二十九载。父授于前，子继于后，宜其毫发无遗，为宋刊斯集之冠。且祖孙五世，三治筠阳，俾板刊常新，此中亦有天幸。观诩、森书《跋》之字，家法犹存，亦可称象贤矣。 
《山谷内集》三十卷《外集》十四卷《别集》二十卷《词》一卷《简尺》二卷《年谱》三卷 
　宋黄庭坚撰。 嘉靖丙戌徐岱、乔迂、余载仕刊本，附《伐檀集》。先是，前守叶天爵刊周季凤所抄内阁本，未竟而去。又二十年，乃季凤别抄刊之。因旧刊者，盖三之一。《四库》著录即此本，盖宁祠最旧本，亦最善。万历癸卯，莆田方沆刊《正集》三十卷，万历甲寅，滇中李友梅又刊《外集》十四卷，《别集》二十卷，附《年谱》十五卷，并周希令重编。 乾隆乙酉江西刊本《正集》三十二卷，《外集》二十四卷，《别集》十九卷，首四卷附《伐檀》二卷。依万历本所改编，而新改字多误。 乾隆间陈守诚重刊本六十四卷。 《豫章先生遗文》十二卷，乾隆庚子汪大本仿宋刊本。 《山谷刀笔》二十卷，近纷欣阁刊本。 宋乾道本《类编增广黄先生大全文集》五十卷，赋、诗、杂文、乐章，各以类分编。维《绛云书目》有之，他家皆未著录。又麻沙镇水南刘仲吉《识语》题乾道端午。张金吾有藏，见《续志》四卷。 《天禄目》有元板《黄太史精华录》八卷，任渊选。前渊《序》，后朱承爵《跋》。称仁子渊《精华录选》，盖宋元祐间刊板。云必非宋人，定为元刊。又《山谷精华录》八卷，明刊本，题任渊撰。 《山谷题跋》四卷，汲古阁刊。 
《山谷内集注》二十卷《外集注》十七卷《别集注》二卷 
　宋任渊撰。 乌镇鲍氏有元刊本。 聚珍本。 闽覆本。 乾隆五十三年谢启昆刊翁方纲校本，附《遗诗》五卷及黄撰《年谱》十四卷。 明弘治丙辰南昌陈沛等刊本。 明嘉靖癸巳成都蒋芝刊《黄诗内篇》十四卷，《续》二卷。 道光中黄氏后人排印本。 影宋抄《山谷前集诗注》二十卷，半页十三行，行二十三字。注低一格，单行缺《序》。宋淳熙本《山谷外集诗注》十七卷，半页九行，行大、小并十九字。末有淳祐庚戌孙季温《跋》，谓大夫书脱稿日，白石钱先生文季为《序》，锓木于眉。钱《序》，嘉定元年后增注复诠次，今刊之闽宪治。并郘亭藏本。 张金吾有旧抄《山谷诗三注》，附弘治丙辰张元桢《序》，己未杨廉《后序》，盖据明刊也。又有宋刊任注残本六卷，旧抄《目录》阙，二页独不阙。 
《后山集》二十四卷 
　宋陈师道撰。 明嘉靖刊本三十卷。 明马潡刊本二十八卷。 弘治十二年刊本三十卷。 雍正庚戌，云间赵鸿烈刊本二十二卷。 拜经楼藏旧抄，为秀水濮氏校何义门评本。 昭文张氏有何义门手校弘治间刊本，谓以嘉靖前旧抄校，补正刊本之错不少。 马刊本亦三十卷。 库本即赵本，恐非二十二卷。 
《后山诗注》十二卷 
　宋任渊撰。 聚珍板本。 闽覆本。 明有杨一清《序》刊本，在弘治丁巳秋，云以属汉中知府袁宏。 雍正乙巳，嘉善陈唐刊无注本六卷，《遗诗》五卷，《诗余》一卷，皆唐所蒐辑。 昭文张氏《志》有宋刊本后九卷，抄补三卷。 
《宛秋集》七十六卷 
　宋张耒撰。 聚珍本。 闽覆本。 题《柯山集》五十卷。 旧抄本题《张右史集》六十五卷。 《汲古阁目》《张右史文集》六十卷，云世行《文潜集》仅十之五，《右史集》乃大全。明嘉靖中郝梁刊本十七卷。知不足斋传抄本有八十二卷，最足。 
《淮海集》四十卷《后集》六卷《长短句》三卷 
　宋秦观撰。 《淮海集》有影宋抄本四十卷，后二集已佚。 明初刊本。 嘉靖中张綎刊本。 万历十六年李之藻刊本。 道光十七年高邮王敬之刊本，合为十七卷，《后集》二卷，《补遗》一卷。 
《济南集》八卷 
　宋李廌撰。 抄本。 
《参寥子集》十二卷 
　宋释道潜撰。 刊本。 宋刊本半页十一行，行廿四字。莲须阁旧物，又有黄子羽、季沧苇、徐建菴诸人印。胡心耘藏宋刊，行、字同，黄荛圃物也。 
《斜川集》六卷 
　宋苏过撰。 此集自明代即佚，书贾每以刘过《龙州集》改题欺世，《四库提要存目》所斥是也。历城周永年从《永乐大典》辑成六卷，乾隆丁未，鲍氏知不足斋刊入《丛书》。后嘉庆十五年，法式善又从《大典》中辑出《补遗》二卷，则与原本不甚悬殊，重为刊行。 道光七年，眉州又重刊，附《三苏集》后。阮氏以六卷本进呈。 
《宝晋英光集》八卷 
　宋米芾撰。 抄本。 明刊本六卷。有宋刊本。 绍定壬辰，岳珂编刊《宝晋英光集》于润州米祠。 潘讱叔刊撰五卷。翁方纲撰有《年谱》。 陆心源有《宝晋山林集拾遗》八卷景宋抄本，乃嘉泰初刊于云阳，其孙米宪所辑。《四库》未录。 
《石门文字禅》三十卷 
　宋释惠洪撰。 《释藏》刊本。 
《青山集》三十卷《续集》七卷 
　宋郭祥正撰。 抄本。 明刊本。 
《画墁集》八卷 
　宋张舜民撰。 知不足斋本。 
《陶山集》十四卷 
　宋陆佃撰。 聚珍本。 闽覆本十六卷。 
《倚松老人集》 
　宋饶节撰。 《四库》依抄本。 常熟陈氏有旧抄本，有宋庆元己未黄汝嘉重刊一条。 张氏旧本每卷有之。 
《长兴集》十九卷 
　宋沈括撰。 明刊本原四十一卷，缺一至十二，又缺三十一，又缺三十三至四十一，凡缺廿二卷，故仅存十九卷。今所存《三沈集》，明人翻刊宋括苍本也。 
《西塘集》九卷《附录》一卷 
　宋郑侠撰。 明万历中刊本。 
《云巢编》十卷 
　宋沈辽撰。 明刊本。 
《景迂生集》二十卷 
　宋巢说之撰。 抄本。 道光十年晁氏裔孙刊。 
《鸡肋集》七十卷 
　宋晁补之撰。 明刊。 又崇祯乙亥，吴郡顾凝远依宋刊重刊本。《四库》据之。 昭文张氏旧抄本，题《济北晁先生鸡肋集》。宋绍兴七年丁巳，从弟谦之权福建转运判官，编次为七十卷，刊于建阳。 张氏本壬辰在吴下收得，有季沧苇、王鸣盛诸藏印。又收明抄残本。 崇祯刊本亦有《跋》，与抄本同。抄本即从刊本出耳。 
《具茨集》一卷 
　宋晁冲之撰。 明晁瑮重刊宋本。 《天一阁目》六卷。 道光十年晁氏重刊本十五卷。 晁瑮本载俞汝砺《序》，署绍兴十一年九月。 阮氏曾进呈。 
《乐圃余稿》十卷《附录》一卷 
　宋朱长文撰。 康熙壬辰裔孙岳寿刊本。 
《龙云集》三十二卷 
