<!-- { "loadSidebar": true } -->
　宋韦骧撰。 昭文张氏旧抄二十卷，缺前二卷，存十八卷。题曰《钱塘韦先生文集》。是编原三十六卷，前有收藏家题识云，宋板《韦骧集》，系明吴宽家藏本。原缺第一、二两卷，实止十四卷。检勘书中，凡构字皆空缺，而注其下云“太上皇御名”，当由孝宗时刊本。 《钱塘集》，乾道四年五月，其孙能定知汀州军事，知管学事始刊于临汀郡庠，谓“太父文稿二十卷，日久，二卷遗失，不可复得。能惧复亡逸，谨命工锓本。”是初刊即止十八卷也。 
《净德集》三十卷 
　宋吕陶撰。 聚珍本。 闽覆本。 
《冯安岳集》十二卷 
　宋冯山撰。 宋嘉定乙亥，泸洲周锐刊本三十卷。今仅存诗十二卷，馀已佚。周又合其子獬集，何德固为《序》，题《二冯先生集序》。獬集则全佚。 
《元丰类稿》五十卷 
　　宋曾巩撰。 明成化六年杨参刊。 康熙中顾崧林刊本，多《补遗》。 明万历中裔孙敏行、敏才重刊本。 《天禄书目》明板中有南丰邵濂校刊本。濂不知时代，以板式似明。案邵濂刊本在隆庆辛未，多《附录》一卷，编为五十一。 康熙二十三年，南丰彭期重编刊《曾文定公集》二十卷，劣。 《天禄后目》有宋建阳刊巾箱本《南丰曾子固先生集》三十四卷，云与元大德丁思敬所刊《元丰类稿》序次多寡迥异。又有宋刊《南丰先生文粹》十卷，不著编者姓名。又有元大德刊本五十卷。 昔曾南丰《元丰类稿》五十卷，《续稿》四十卷。末后数卷如《越州开湖顷亩丁夫》、《齐州籴米斗解户口》、《福建调兵尺籍员数》，条分类列，如甲乙帐微。而使院行遣呈复之类，皆著于编。岂非儒学吏事，粗言细语，同一机棙，有不可得而废欤。节后村《续序》。 《四库目》子固及弟肇集，远出欧前。及《王安礼集》亦远出欧公与介甫前，不可解。 案《南丰文粹》乃明初人编刊本，见正统刊《类稿》何义门《跋》。明筠山安氏亦刊《文粹》，有王遵岩《序》。 
《龙学文集》十六卷 
　宋祖无择撰。 张氏有旧抄本十六卷，题《洛阳九老祖龙学文集》。结衔云：“龙图阁学士左谏议大夫上桂国公范阳郡开国侯食邑二千八百户赐紫金鱼袋，祖无择撰。” 后附曾孙衍撰《祖氏源流》、《龙学始末》。 
《宛陵集》六十卷《附录》一卷 
　宋梅尧臣撰。 明正统己未，知宁国府袁旭廷辅刊。明姜奇芳刊。 元刊本半页十行，行十九字。 康熙中梅氏刊。 康熙中宋牧仲刊，佳。 嘉道间刊本。 
《忠肃集》二十卷 
　宋刘挚撰。 聚珍本。 闽覆本。 
《无为集》十五卷 
　宋杨杰撰。 路氏有抄本。 张金吾有旧抄本。 《天禄后目》有宋刊本。 赵士知无为军岁馀 ，搜获次公文，删其芜颣，取其有补于教化者，编次成集十五卷。若释、道二家诗文，只见别集。见绍兴癸亥士《序》，其集盖此时刊也。 
《王魏公集》八卷 
　宋王安礼撰。 韩氏有旧抄本。 
《范太史集》五十五卷 
　宋范祖禹撰。 明刊小字本五十五卷。 旧抄本十八卷。 
《潞公集》四十卷 
　宋文彦博撰。 明刊本。 嘉靖五年吕柟重刊。 
《击壤集》二十卷 
　宋邵雍撰。 《天禄目》天禄目有元板《伊川击壤集》，云宋时《击壤集》，雍所自刻。此刊本亦仿宋椠式。 《伊川击壤集?自序》署“治平丙午仲秋”，盖即其时所刊。 昭文张氏有元刊本。天禄又有明希古成化乙未《序》刊本，有河南毕亨庚子岁《序》，云应天尹始克刊行，取板回洛，通守刘尚文建安乐窝书院以板授之。希古岂即尚文之名，两《序》同一板耶？ 康熙间，吴门后裔仓来刊本十七卷。 汲古刊《道藏八种》本。 支那本。 
《鄱阳集》十二卷 
　宋彭汝砺撰。 胡心耘有惠定宇藏旧抄本 。 
《曲阜集》四卷 
　宋曾肇撰。 有刊本，题《曾文昭公集》。 康熙中裔孙俨刊本。 
《周元公集》九卷 
　宋周敦颐撰。 明嘉靖中，漳浦王会曾刊。 明天启癸亥黄克俭刊本，十卷。 明濂溪书院刊本，三卷。 康熙中裔孙沈琦重编刊。 乾隆间江西董榕重辑刊本，二十三卷。 
《安阳集》三十卷《附录》一卷 
　宋韩琦撰。 路氏有抄本。 
《节孝集》三十卷《附录》一卷 
　宋徐积撰。 宋景定甲子翁蒙正刊本。 乾道己丑嘉禾刊本三十卷，教授许及之以《语录》一卷附之。淳祐庚戌，淮南东路判官王央亨刊本，亦附《语录》一卷。 元刊本有大德皇庆时人题像《赞》，或谓即修王央亨本而附入之。武昌张裕钊廉卿有之。 嘉靖乙丑刘祐刊本。 康熙丙子山阳邱氏刊本，三十三卷。 
《文忠集》百五十三卷《附录》五卷 
　宋欧阳修撰。 天顺辛巳海虞程宗知吉安府刊，半页十五行，行廿字。 天顺刊《文忠集》，每卷末俱有“熙甯五年秋七月，男发等编定”，“绍兴三年三月，郡人曾谦益校正”两条。 弘治壬子刊。 正德壬申刊。 嘉靖丁酉刊。 嘉靖庚午何迂刊。 康熙间同里曾弘校刊。 乾隆间裔孙世祖重刊。 嘉庆己卯裔孙衡重校刊。 《文忠集》宋刊本，大字，分七集。 《天一阁目》有宋刊本六十四卷。 明嘉靖本一百三十五卷，改其原次第，劣。 《年谱》一卷，天顺以下本有之。胡柯编、跋。 《天禄目》有《居士集》九十九卷，《附录》一卷。吉州公使库刊北宋本，其前五十卷，宣和四年九月，知吉州陈城所刊。六年后，继其任者方时可恨其未全，有嗣刊之。前有祝庇民《序》，因考证以得刊人。《序》后列周诜、方荐可诸衔名，则时可同官。其卷五十后，载吉州公使库开到《六一居士集》五十卷，宣和四年九月记。又列郭嗣明、曹尹、洪知柔诸衔名，盖成通官也。 又有元板周益公所编全本。云此书字法，规仿鸥波，深得起妙，定属元时所重刊者。观其抚印之精，非好古者不能为。 《天禄后目》亦有元刊本。 明成化四年，李绍序《东坡集》云，尝命翻刊《欧集》、《苏集》，而《苏集》未毕工。 
《欧阳文粹》二十卷 
　宋陈亮撰。 明郭云鹏刊。 陈亮《序》后有木记，称吴会郭云鹏校刊于宝善堂。 又刊《遗粹》十卷，卷末有“吴会郭云鹏选辑付梓”木记。 《四库》入《存目》。 《天禄书目》明板有之，嘉靖丁未刊。 
《乐全集》四十卷 
　宋张方平撰。 抄本。 许氏有钞本。 附王巩撰《行状》。 《刍荛奥论》一卷，有单行本。 收鸣野山房旧抄本。 
《忠宣文集》二十卷《奏议》二卷《遗文》一卷《附录》一卷《补编》一卷 
　宋范纯仁撰。 元天历刊《二范集》本，已有“岁寒堂”字。 明万历戊申毛一鹭刊《二范集》本。 十六世孙惟一校刊本。 康熙丁亥，二十世孙时崇合刊《二范集》，称岁寒堂本。 
《嘉祐集》十六卷 
　宋苏洵撰。 绍兴本《嘉祐集》十五卷，半页十二行，行二十一字。刊工推，唐端甫藏。 嘉靖刊本十五卷。 明凌濛初朱墨本十三卷。 康熙中蔡士英刊本十六卷，《附录》二卷。 康熙中吴郡邵仁泓辑刊本二十卷，《附录》一卷。 道光中眉州刻《三苏集》本二十卷。 《天禄目》有明板《老泉先生文集》十四卷。云“标题即不仍嘉祐之名，而分卷只十四，不合宋诸家《书目》十五卷之数。其板虽仿宋巾箱式，然字画结体较大，笔法亦不能工，决非宋椠。” 《四库》著录即绍兴本，疑十五卷误记。 
《临川集》一百卷 
　宋王安石撰。 明嘉靖丙午刊。 万历刊。 明有宗文堂刊。 又有王荆岑刊。 宋绍兴十年，郡守桐庐詹太和校定重刊本。 宋刊元印，每页二十四行，行廿字。后有嘉靖间郎瑛仁宝《题跋》。 《天禄后目》有宋刊《临川集》一百卷二部。昭文张氏亦有宋刊本。 元危素刊吴澄《序》本，嘉靖丙午本即从之。 构字注“御名”，盖亦宋本也。 
《王荆公诗注》五十卷 
　宋李璧撰。 乾隆辛酉海盐张宗松刊本。 张刊原本在邵懿辰位西处，缺第三十、第五十卷末一页。 《天禄后目》有元大德辛丑刊本，前有詹太和撰《王荆公年谱》及刘归孙《序》、王常《题识》，皆张氏刊本所无。 宋刊有大字残本。 
《广陵集》三十卷《拾遗》一卷 
　宋王另撰。 昭文张氏旧抄本四十二卷。 顷收抄本。 
《东坡全集》一百五十卷 
　宋苏轼撰。 明茅氏刊本，陈明卿刊本。 明刊本七十五卷。 成化四年江西布政司刊七集本。 嘉靖十三年江西重刊七集本。 王宗稷刊本。 康熙中蔡士英刊本。 《纷欣阁丛书》本《东坡翰墨尺牍》八卷。 道光中眉州刊本。 陈振孙所称《东坡集》有杭本、蜀本、张某所刊本、吉州本。 轼曾孙峤刊建安本。 麻沙书坊《大全集本》。 蜀本、建本无《应诏集》。 麻沙集本、吉州本兼载《志林》、《杂说》之类。姑胥居士英本殊有序，又少舛谬，极可赏。 《水东日记》云，邵复孺家有细字小本《东坡大全文集》，松江东日和尚所藏有大本《东坡大全集》，又有小字大本《东坡集》，叶氏所见，皆宋氏旧刊 。 《天禄书目》有元板《东坡七集》一部，一百二卷，前后无《序》、《跋》。密行细字，抚印工致，系仿宋巾箱本式，欲以之乱真者，当属元和人所为，始有此形似。惜纸质松脆，不能相称耳。 《天禄书目》又有明刊《七集》，无《和陶》四卷，而多《续集》十二卷。乃吉州守程某刊者。 
《东坡诗集注》三十二卷 
