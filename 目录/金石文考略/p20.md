<!-- { "loadSidebar": true } -->
　　御注孝经
　　唐宗书孝经后有太子亨右相林甫左相适之等题名韦郇公陟称彭城县男盖自吏部侍郎出为河南采访始袭公爵此本封耳韦斌封平乐郡公可补本传之阙书法丰妍匀适与太山铭同行押亦雄俊可喜当其时为林甫所蛊媚极矣犹知有是经耶三子同日就陨属镂南内凄凉废食厌代唐家父子如此循览遗迹为之慙慨【弇州山人稿】
　　此碑四面以蟠螭为首凿嵌精工故非后世所能开元帝书法与太山铭同润色史惟则老劲丰妍如泉吐凤为海吞鲸非虚语也后有李齐古表行书亦佳同勒诸臣名字字不草草至如行押数十字尤豪爽可喜乃知前代帝王留心翰墨如此【石墨镌华】前第二行题曰御制序并注及书其下小字曰皇太子臣亨奉勅题额其额云大唐开元天寳圣文神武皇帝注孝经台后有天寳四载九月一日银青光禄大夫国子祭酒上柱国臣李齐古上表及宗御批大字草书三十八字其下有特进行尚书左仆射兼右相吏部尚书集贤院学士脩国史上柱国晋国公臣林甫光禄大夫行左相兼兵部尚书文舘学士上柱国渭源县开国公臣李适之等四十五人姓名惟林甫以左仆射不书姓【旧唐书王璠传载李绛疏云左右仆射师长庶僚开元中名之宰相表状之中不署其姓宋周必大二老堂杂志曰祖宗朝宰相官至仆射勅后乃不着姓他相阶官自吏部尚书而下皆着姓】中间人名下搀入丁酉岁八月廿六日纪九字是后人所添是岁乙酉非丁酉也又末二人官衔下不书臣亦可疑
　　孝经防序曰孝经河间顔芝所蔵因始传之于世自西魏及魏歴晋宋齐梁注解之者殆及百家至有唐之初虽备存秘府而简编多有残缺传行者惟孔安国郑康成两家之注并有梁博士皇侃义防播于国序然辞多纰缪理昧精研至唐宗朝乃诏羣儒学官俾其集议是以刘子辨郑注有十谬七惑司马坚斥孔注多鄙俚不经其余诸家注解皆荣华其言妄生穿凿明皇遂于先儒注中采摭菁英芟去烦乱撮其义理允当者用为注解至天寳二年注成颁行天下仍自八分御扎勒于石碑即今京兆石台孝经是也【二条金石文字记】
　　宗御注道徳经
　　唐石台道徳经开元二十三年道门威仪司马秀等请于两京及天下应脩宫斋等州皆立石台刋勒其经文御书其注皆诸王所书羣臣请立道徳经台奏荅并书注诸王列名附唐宗诸子十三人字皆一体【集古録】
　　唐宗注老子道徳经开元二十三年用道门威仪司马秀言令天下应修宫斋等州皆于一大观立石台刋勒邢州故有龙兴观开元二十七年刺史李质立石摹勒如制至宋端拱初观台已废没知州军事何缵始修复之镌记于台左方余至邢州龙兴观已废仅存半畆之宫先有尼居之前太守徐衍祚改为社学石台尚存于屋后人少知之者千年之物莫知爱惜计亦不能乆矣【归震川集】
　　凉国公主碑
　　右凉国长公主碑小许公撰而开元帝御书书法过肥然防画间自有异趣要自唐变此体帝为最也碑辞大半可读攷之唐史睿宗第六女字华庄始封仙源下嫁薛伯阳今碑内封爵先后同而字乃从花妆非华庄也又称归故丞相虞公温彦博曽孙曦及攷彦愽传曽孙曦尚凉国长公主伯阳传尚仙源公主坐父稷诛流岭表自杀然则公主固嫁薛伯阳再嫁温曦史遗曦而碑讳伯阳也【弇州山人稿】
　　此苏颋撰开元帝分书帝书润色史惟则而此碑稍肥要之一变汉法者也公主碑名花妆史作华庄先封仙源嫁薛稷子伯阳伯阳坐父稷流岭表再嫁温彦博曽孙曦史遗曦不书而碑讳不言伯阳【石墨镌华】今在蒲城县其文有云开元十二载八月辛丑薨于京永嘉里第按唐书天寳三年正月丙辰朔改年为载而此在前二十年已云载矣盖文字中偶一用之后乃施之诏令符牒耳【金石文字记】
　　金刚经碑
　　王知敬正书
　　任君碑
　　碑在汾州府南门外二里文侯村任君名恭官至金紫光禄大夫上柱国临济县开国男贞观十七年二月卒夫人郭氏其文有曰未挂东都之冠先覆北墉之首按论语伯牛有疾注礼病者居北牖下仁山金氏曰牖字误当作墉室中北墉而南牖墉墙也【金石文字记】
　　栖霞寺明徴君碑
　　正书　髙宗御制　髙正臣书　上元三年
　　旧唐书明崇俨传累迁正谏大夫特令入阁供奉崇俨每因谒见辄假以神道颇陈时政得失帝深加允纳润州栖霞寺是五代祖梁处士山宾故宅帝特为制碑文亲书于石论者荣之今按此碑髙正臣书史家以御制并讹为御书耳【金石文字记】
　　上元县摄山佛寺明徴君碑其文唐髙宗御制书之者髙正臣也碑立于上元三年徴君者萧梁处士山宾寺其故宅髙宗以山宾来孙崇俨入阁供奉特为撰文勒之于石石至今犹完好【曝书亭集】
　　右髙宗御制髙正臣书王知敬篆额碑隂有栖霞二大字乃大中庚子岁立今碑乃景子此即米芾所谓手摩一丈玉读尽上元记者书自圣教序中出极有风骨可爱【苍润轩帖防】
　　封祀坛记
　　正书　武三思撰　薛曜书　登封元年
　　于志宁碑
　　正书　令狐徳芬撰　子立政书　干封元年右唐于志宁碑以攷唐史列传其微时所歴官史多不书今亦不复録録其尤著者碑云大业十年为清河县长而传云为冠氏长碑云自中书侍郎迁兵部郎中授蒲州刺史不赴后为卫尉卿判太常卿事以本官兼雍州别驾迁礼部尚书而史皆不载中云自侍中拜尚书左仆射同中书门下三品顷之兼太子少卿迁太傅显庆四年以老乞骸骨诏解仆射更拜太子太师仍同三品今以碑攷之其初拜仆射也未尝领中书门下三品至罢仆射乃为同中书门下防谋朝政皆史家之误又按百官志唐初宰相有叅议朝政叅预朝政防知政事其后有同中书门下三品同平章事永淳中遂以平章事入衔而独无叅谋朝政之名盖惟见于此耳【金石録】
　　凉国公契苾明碑
　　正书　娄师徳撰　殷祚书　今在咸阳县以武氏僭窃之年载乱贼蠢譌之字此秽碑也收之当爱其字而忘其恶邪是不然扶余髙句丽等国隋广富强之世太宗英武之主思折服之而不能一得志者后能以夷狄归顺之才驱疲敝涣散之卒胜而败败而复胜卒疆理其地而归之版圗雪千古之愤盖具开创之略故能笼络驾驭不恤不灰竟底于成立此碑所述平凉土又其小小者耳后世歴数一统之君问学雄杰之辟能闯其籓篱否其人固穷凶极恶其略固可取也监古者取其略用之不胜于师蛛之网螳之斧乎况其有功之佐又乌可废也【墨林快事】此碑立于先天元年十二月乃宗受禅之后而碑犹用武后字又明父何力史作何而此碑作河又其中特勤字再见皆特勒之讹按北史突厥传大官有叶护次特勒【通典同温公通鉴攷异曰诸书或作勅勤今从新旧二唐书】回纥传依托髙车臣属特厥近谓之特勒无君长契苾何力传父葛隋大业中继为莫贺咄特勒隋书髙祖纪突厥雍虞闾可汗遣其特勒来朝李崇传突厥遣使谓崇曰若来降者封为特勒史传中称特勒者甚多此乃作特勤又栁公权神防军碑亦云大特勤嗢没斯此皆书者之误若其中有云玉质金相作葙鹰扬字前从木后从才又其小失也【金石文字记】
　　李靖上西岳书
　　世传扶余国事类若剑侠而卫公从之似以任纵自喜然攷其行事则动以礼法自约又若老书生此书豪武自将亦既放矣或疑其伪将其暴侮神羞求合于杳冥者乎亦当时愤激感慨豪气未除而然耶刘餗尝言卫公诉神且请告以官位所至词色抗厉后有声曰仆射好去后果如言此书殆似或真有是邪将后人因此附益之乎餗在开元中其说似有据若可信也【广川书防】
　　此好事者诬卫公而为之书词可笑而刘餗言卫公诉神且请告以官位词色抗厉后有声曰仆射好去顾不见后果如言以此观之真有是书耶又小说载公射猎行雨事殆异人不可以常理论也书三种潞州者崇宁间刻藤县者绍兴间刻西岳庙则近刻笔亦遒逸王元美称之当是潞州本藤县者不及近刻又下矣【石墨镌华】
　　右唐李卫公布衣时上西岳书真迹盖厌隋乱已极负济世之志奋欲有为而咨之神明之辞也士重乎立志养气卫公此书志已先定而气盖宇内矣是以卒能辅明主而建功业焉其书亦佳石刻在广西余得之刘长吾佥事云【东里集】
　　世传李卫公未遇为文告西岳神意在取天下次则择主而仕若微时预以帝王自许者然攷之史卫公初仕隋为殿内直长寻为马邑丞唐髙祖击突厥卫公察其有非常志乃自锁上急变新旧唐书所载略同可谓不知天命之尤者亦安得于未遇时逆知为唐佐命出入将相乎其事虽见李肇国史补而告文不知何人所作其云斩大王之头焚其庙宇此岂卫公之言昧者从而刻之石按欧阳赵氏所録皆无之盖近代作伪者为之真妄男子也【曝书亭集】














　　金石文考略卷七
　　钦定四库全书
　　金石文攷畧卷八
　　嘉兴李光暎撰
　　集王右军书圣教序记
　　此碑为百代书法模楷今时尤重者无虚日风骨铓铩俱无存者形似耳然其笔法隠然可寻余曽见旧十数本独长安一田生本为善今已为按察佥事刘公余泽索去余皆不及也余所收本乃二十年前物较之今犹胜真可寳惜【石墨镌华】
　　书苑云唐文皇制圣教序时都城诸释诿福寺怀仁集右军行书勒石累年方就逸少真迹咸萃其中今观碑中字与右军遗帖所有者纎微克肖书苑之说信然然近世翰林侍书軰多学此碑学弗能至了无髙韵因是目其书为院体由唐呉通微昆弟已有斯目故今士大夫玩此者絶少然学弗至者自俗耳碑中字未尝俗也非深于书者不足以语此政和四年四月长睿书【东观余论】
　　圣教序虽沙门怀仁所集书然从髙宗内府借右军行笔摹出备极八法之妙真墨池之龙象兰亭之羽翼也余平生所见凡数十百本无逾于此者其波拂钩磔处与真迹无两当是唐时本耳去歳嘉平腊得此本今年伏中复得定武兰亭为自快自赏者久之穷措大余生一何多幸耶
　　圣教序未裂本予往往得之多为人乞去而留其颇佳者此亦其一也怀仁既善书又从文皇借得真迹摹出以故虽不无偏旁辏合而不失意他集右军书者未尽尔也【二条古今法书苑载王世贞说】
　　世之所以重藏序非重怀仁也以右军之精神在也右军之精神一寄于石而怀仁即可以为世寳则夫古之全者一笔一画右军之遗意与怀仁寤寐追维之极思一举而收之岂非千古之尤物学此道者所当以顶踵奉之者哉【墨林快事】
　　怀仁真迹在余家一纪余未尝展观今乃临石本政如汉元杀毛延夀
　　每以怀仁圣教序书有蹊径不甚临仿欲用虞永兴法为之方于碑刻习气有异此册亦其一也苦不能竟耳
　　古人摹书用硬黄自运用绢素此卷首有宋徽宗金书缥字与内景经同一黄素知为怀仁一笔自书无疑书苑所云杂取碑字右军剧迹咸萃其中非也黄长书家董狐亦以书苑为据恨其不见真迹辄随人言下转耳
