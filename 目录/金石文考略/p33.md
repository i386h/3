<!-- { "loadSidebar": true } -->
　　英于篆体偏傍二石皆系防语与忠恕书皆作正书皆方劲有法而此碑忽尔蹶张全用栁诚悬秘塔法不师其遒劲而师其粗疎所谓真恶扎也米南宫可作请以是质之【石墨镌华】
　　梦英谬篆极为可鄙一时缙绅从而赠诗今观此碑有顔栁遗法殊堪披诵岂唐时旧刻特重摹之上石故典型俱在耶【苍润轩帖防】
　　英师学栁不啻似之冷面枯肠出世人所宜也夫子庙记縁其文美殚意极精以敌之允为合作程碑初刻遂无传【墨林快事】
　　扶风县夫子庙碑首云天地吾知其至广也云云作者唐大厯二年丁未驾部郎中程浩碑尚在扶风县今传为皮日休误矣皮在僖宗广明年与大厯相去年代殊逺不知何以错误如此此碑书法清劲仍多古字地作墬三作弎道作衜子作□光作唐作天作善作譱逰作曹作【升庵外集】
　　此碑苍润轩帖防墨林快事升庵外集皆称之赵子函独贬之者过也按碑文为程浩撰相传为皮日休金石评考云此记载在古文大全作皮日休而碑作程浩岂日休代浩作欤攷日休文薮无此文则当从碑余窃谓代作之説宜有之既代之作则已集中自不必载耳【光映识】
　　绛州夫子庙碑
　　圣教序盖唐文皇从右军墨迹集之而又获懐仁善手故能师法百代此碑从刻本摹集仅形似耳无论不及圣教即以较吴文断碑又隔一尘矣【石墨镌华】綘州夫子庙记宋人集右军书圣教序犹是真迹中集者此又从序书及他石本摹刻形似之外风流都尽矣然记得朱紫阳好曹孟徳书刘共父好鲁公书朱以时代讥之刘答固耳吾唐忠臣若汉贼也朱乃屈笑此夫子庙记不当胜作奘师序耶吾姑为此石解嘲【弇州山人稿】
　　抄高僧传序
　　陶承防文全乏蕴借英大师书徒尔矜张俱非当家善乎元美氏之言曰陶法门之画葫芦者英笔塜之盗枯骨者蔑以易矣【石墨镌华】
　　摩利支天经并隂符经
　　此碑首摩利支天经前作佛像次黄帝隂符经前作黄帝问广成子像画俱不恶书者为汝南袁正已亦能习欧阳率更法者因以见宋初诸人犹歩趋唐矩也【石墨镌华】
　　袁正已所书摩利支天隂符经立于干徳年在京兆国学以太学刻二教之经不必论宋初文字徐以篆梦英以杂体袁以楷皆得郭忠恕之一端而此袁得意之作古淡闲雅尚有李氏之遗风焉蔡襄稍为变调继以苏黄各出新意凌夷至于颠老古法埽地尽矣余于宋初犹有取焉尔【墨林快事】
　　澹山岩诗
　　淳化改元　永陵李建中题
　　西台本学王大令书而拘挛若此犹韩非之学黄老李斯之学荀卿也余观笔势尚有先贤风气固自佳【东观余论】
　　三体隂符经
　　干徳四年　郭忠恕书
　　右郭忠恕三体隂符经其二大小篆其一也忠恕篆笔几与徐铉埒而尤以工小楷名画入妙品仕宋为国子主簿用酒狂得罪贬能自卜死日或云仙去不死也隂符最为唐人所重褚河南前后奉勅书至累百卷中亦多精语是老子以下鬼谷以上人作但非黄帝书耳忠恕既谪仙人宜其有防屡书之而不足也【弇州山人稿】
　　重中岳庙记
　　中岳庙记干徳二年乡贡进士骆文蔚撰并书瘦朴有骨畧似欧阳率更【嵩阳石刻记】
　　重嵩岳中天王庙碑
　　嵩岳中天王庙碑卢崖州撰有唐季衰薾之风孙崇望盖以书待诏者运笔固圆熟毋乃通微院体之遗耶【弇州山人续稿】
　　祥符圣文宣王赞
　　秦至无道而创封禅儒人排之未达于天人之故也天地之秀孔子未生散于山川孔子既出钟于泰岳是以自秦之后沿汉及唐未有不登封泰山而降礼曲阜者载在史故非若七十二君之荒忽也故不知者谓因岱而及孔子不知造物之意尊孔子而本于孔子之所由生也即祥符之主诈为天书以诬上帝况于岳神而于孔子独为慑志躬赞躬书下及弟子此其心亦有一罅之明者其赞或假手润色字必其所勉为皆不必以韦布之法绳之矣【墨林快事】此真宗东封还过曲阜奠孔子而作碑二方上刻御制赞下刻加号诏真行书无名氏疑亦书院待诏尹熈古辈为之虽不离院体而亦有圣教遗意据碑奉勅诸道府州监各于文宣王庙刻赞并诏不止曲阜余所收乃曲阜碑盖它处易燬而孔林独存耳【石墨镌华】
　　宣义大师梦英十八体书
　　后有郭忠恕书
　　劝慎刑文并箴
　　此宋晁逈述自古酷吏循吏之报应以为用刑者劝文冗似鬼书则方整劲防有欧阳率更法稍逊其遒逸耳碑无书者姓名以后慎刑箴碑证之当为卢经书
　　逈既作慎刑文又为是箴刻石永兴军文宣王庙即今西安府学碑立于天圣中是时逈判西京巳年八十余矣召宴太清楼既而献斧扆慎刑箴是此耶中多为长吏语似非上天子者逈为殿中丞时失入死囚夺二秩故晚年津津慎刑如此耳书碑者进士卢经大有欧法【二条石墨镌华】
　　慎刑箴乃晁尚书逈判西京时作一叙一箴极其剀切而进士卢经书刻于石书法整洁可爱当兹刑罚烦苛四海重足安得此仁人之言重刻之石置司刑之座右乎【销夏记】
　　承天观碑
　　大中祥符二年　李维奉勅撰　尹熙古奉勅书并篆额
　　龙门铭
　　大中祥符【缺】年　御制御书并篆额
　　永兴军修文宣王庙大门记
　　大中祥符二年　孙仅撰　冉宗闵书
　　中岳中天崇圣帝碑铭
　　大中祥符七年　王曾奉勅纂　白宪奉勅书并篆额
　　重北岳碑
　　北岳庙在曲阳中有一白石梁相传云是舜时从岳飞至者因祀于此其説迂诞不可信然古树遒竦有二塑鬼竒甚皆千年外物碑刻亦称是魏公此书全法顔平原而时露栁骨锋距四出令人不可正视公之受遗二世以身系轻重此亦可窥一班矣【弇州山人稿】
　　尝见王元美称是碑云魏公书法顔平原而时时露栁骨锋距四出令人不敢正视亟慕而购求之既得再阅所谓锋距四出良是但以三公较之似不无少逊顔之方整而偏得栁之旧张居顔栁间可也何至兼二公令人不敢正视乎魏公受命二世以身系重轻诚不可及而于书家嫡恐不敢过枉也【石墨镌华】
　　余于宋名臣墨迹每每见之独未见公手书此碑仿鲁公书宛如画像赞毅然有不可犯之色【销夏记】
　　韩魏公书杜少陵义鹘行
　　墨池编论字体有擘窠书今书家不解其义按顔真卿有云画稍细恐不堪久臣今谨据石擘大书王恽玉堂嘉话云东坡洗玉池铭擘大字极佳又云韩魏公书杜少陵义鹘行诗擘窠大字此法宋人多用之墨札之祖也【米襄阳志林攷据】
　　右韩忠献王琦所书杜甫义鹘行端严厚重古所谓顔筋栁骨殆无以过之展卷熟视则夫垂绅正笏不动声色而措天下于泰山之安者其气象犹可想见其仿佛也朱文公有云韩公书迹虽与亲戚卑防未尝有一笔作行草势以此观之王之为人出中达外无斯须不本于诚故其建功立事凝定不揺徳在生民而着史册宜也视彼倾歌偃仆常若大忙中书者则其急寛易相去何如哉【宋学士集】
　　刘太初书中岳醮告文
　　中岳醮告文真宗御制翰林待诏朝奉郎行少府监主簿赐绯臣刘太初奉勅书并篆额刻于石幢八面在中岳庙峻极门外其书有唐人风致【嵩阳石刻记】
　　重刻终南山上清太平宫碑
　　上清太平宫碑太平兴国五年徐铉奉勅譔张振奉勅书
　　汧阳普济禅院碑
　　阎仲卿撰　沙门善儁书
　　碑在汧阳于侍御永清始获之亟称赏以为不减圣教序余得一纸观其书非惟不及圣教抑且不及隆阐法师碑时代为之非书者责也书者为僧善儁曰习右将军王羲之书其年为大中祥符此时苏黄四家未出故书虽逊古犹有唐风【石墨镌华】
　　原理碑
　　天圣五年　孙冲述　张茂宗书
　　赐西岳庙乳香碑
　　咸平六年　韩见素譔
　　高绅转运荆湖奏请赐南岳焚香而四岳并及之据碑南岳诸殿日破乳香一两西岳诸殿共十一处乃日破半两古人焚香其俭如此且所焚乳香非今香也碑正书亦有栁诚悬笔意【石墨镌华】
　　宋传书真武经
　　真武经元符二年河南宋传小正书秀雅可观【嵩阳石刻记】
　　心经序
　　心经序僧省言书赵崡云得心经序于报恩寺壁间唐南阳忠国师述宋九华山僧省言书书全出伯施几于乱真【石墨镌华】
　　云居寺碑
　　燕山云居寺碑盐铁判官朝议郎行右补阙王正述乡贡进士郑熙书郑熙穆宗时人【吉金贞石志】
　　袁州学记
　　李泰伯撰栁淇书章友直篆额世称三絶
　　栁淇书学中兴颂笔力虽未絶劲而间架已方严【书史防要】
　　重刋樊宗师綘守居园池记并叙
　　孙冲譔　薛瑛书　耿説篆额
　　防师雄昭陵图攷
　　六马赞唐文皇御制欧阳询书石与文徳皇后碑同立陵后高宗又诏殷仲容别题马赞于石座则赞宜有欧殷二公书也今文徳皇后碑与欧书都亡而陵上马无石座书世所传图乃防景叔所刻景叔序云得唐陵图记云然杨用丹铅録记六马赞云在秦中殷仲容譔欧阳询书又有元学士王恽防云云其説与景叔小异或用所见乃旧石耶然一为欧书刻石一为殷书刻马座实出太宗制非殷譔而欧书也防公刻图盛传用不当未见何抵牾乃尔今去用未百年岂旧石顿亡独有防公刻耶景叔亦云询书不复见独殷书存距昭陵北五里今石马正在陵下不数十武又无座书其非唐马无疑然则殷书宋时尚在今亦沦没不可求矣非防公刻图谁其知之公又云殷书薛仁杲作仁果以证史官之误如此类者尚多防公雅善临池李靖李勣碑隂各有题字草行甚佳而此图序乃醴泉县尉刁玢正书深得欧阳询遗意者可观也【石墨镌华】
　　温泉箴
　　温泉箴唐燕国公张説作宋治平丁未孟冬朔县令尹光臣立石虞部员外郎杨方平书丹
　　骊山杂题
　　程懿叔诗一首谢彦诗一首吴雍诗一首惠吉诗二首张询诗一首曹仪立石刻正甫太丞诗四首王素诗一首田稹诗一首朱光庭诗一首李君保书郭忠诗一首程懿叔又诗一首张煜诗一首蒲宗孟诗四首李埏诗三首孙仅诗二首张若谷书孙渐诗一首程时章诗二首温廸诗一首赵子期诗一首袁宏道诗六首
　　李长者祠杂题
　　唐李长者皇枝也讳通沧州人祠在太原寿阳县方山昭化禅院记一萹宋崇寜元年比丘宗胜立石前作长者像又宋张商英新祠堂记并书又元祐己巳鲁郡侯曾布谒祠题名偕行者钱景山潘璟邵壎张元淳李毅李良臣李乗后附曾纡题名又绍圣二年杨谟题诗一首郭时亮次韵和又元符庚辰知寿阳县事郭瑗以祈雨获应设报谢道塲见五色云起散为五颗明珠且现长者身因记其异又邑宰员逄原留题二诗崇寜【缺】年立石又太原府帖崇寕二年寿阳县方山昭化禅院【缺】准尚书礼部符内勅命指挥施行又政和戊戌十月张商英作记陈知质篆额张元亮书碑隂又张商英手啓一通又宣和辛丑董賔卿留题诗一首又西堂海慧诗一首沙门吕次韵和又元统五年沙门吕诗一首又贞元乙亥太原王华重寺记又祁人王雷诗二首
　　故赠左屯卫将军刘公墓志铭
　　元祐元年　杨构譔　臧逢书
　　周孝侯庙记
　　元祐四年　沃彦譔　刘明仲书并篆额
　　京兆府新移石经记
