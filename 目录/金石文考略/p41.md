<!-- { "loadSidebar": true } -->
　　书法甚难有得于天资有得于学力天资高学力到未有不精奥而神化者也赵松雪书笔既流利学亦渊深观其书得心应手防意成文楷法深得洛神赋而揽其标行书诣圣敎序而入其室至于草书饱十七帖而变其形可谓书之兼学力天资精奥神化而不可及矣此种千文又非平日率意之书若以鉄门限相并较之虽永师复作不能为之髙下矣虞集识【道园学古集】古今人书千文甚多如赵公此卷尤秀润可贵者按方正学防语宋舍人仲珩书评以此为公中年得意书仲珩为国初书家第一手其言如此岂特他人言哉【匏翁家藏集】
　　项刻千字文
　　周兴嗣千文便于小学善书者恒写一本独智永曾书八百本散在江南而吴兴赵王孙亦屡书之延祐三年四月有防赵子昂写来千文一十七卷发秘书监装背收拾此或一十七卷之一也吾郷项子亰家刻石今归于余【曝书亭集】
　　兰州千字文
　　有班惟志防又有题云海岱刘贞时同鉴赏
　　小楷千字文
　　天冠山诗
　　有松雪自防　文徴明防　邓霖防　又题防江周錞观
　　白雪斋帖
　　大德二年　赵孟頫书　有孟淳防
　　雪赋
　　大德二年日短至写于班彦功
　　临右军道德经
　　山隂杨耕夫宾为余作字一幅云王防稽书道德经不传传者唯赵文敏墨池堂本嫌其肉多于骨近见终南山说经台本字稍大方严类旧馆记在赵本上余初得墨池堂本嗣又得一本不知是説经台本否字不见稍大而方严则有之【光暎识】
　　为定慧师作法语
　　延祐元年　正书大字有松雪自防
　　小楷过秦论
　　至元辛夘八月晦日书后有鲜于枢郭天锡卢克柔李衎姚式张谦张嗣真仇逺钱良右陆辅之虞集宋旡刘致李瓉倪瓉姚安道【阙】立李衍周兆龙诸题防
　　松雪文赋
　　文赋为子昂其迹无疑乃其中多有可商处真书有痴笔行书有俗气不害其佳亦不必其痴俗也惟临之最难似其痴俗则益之丑不似其佳而骤改其病又益之丑董宗伯所云初欲离而去之后乃就之非虚也宗伯天分高而去之者其本懐就之者业已临之不得不俯耳然临书之法尤当得其佳者其病随笔改之佳者既为我有则纵有改处是本其佳者生出乌有不似本人自改者【墨林快事】
　　赵子昂书文赋精工之极如花月松风娟娟濯濯披襟留连不能自己【弇州山人稿】
　　右晋陆士衡文赋元赵文敏公子昂为其友杨仲所书士衡年二十作此赋呉亡因杜门积学太康末晋徴为郎中令成都王兵败被害子昂宋昌陵后寓家湖州元初程钜夫荐为集贤学士延祐三年仁庙超拜翰林承防阶荣禄大夫六年己未得请归老仲名载宋杨文公裔孙登进士第授浮梁州同知七年正月迁宁国推官归杭省墓道谒子昂霅上书此子昂人品甚高书法晋人元初克变晚宋诗体上接于唐始乎公也继以仲二公名重一时此赋晚年合作尤为世寳襄城伯李公世济忠孝功载彛鼎以此卷求题余考士衡之殁距今千有一百五十载而子昂仲下世亦已一百又十年矣海桑迁变匪一然遗文賸墨流传至今三君子之名耿耿在人耳目孰谓词翰非不朽之事又况立德立功立言之在天壤间者乎有志者其可不自勉朂而甘同草木之泯灭乎余重襄城公之请因书梗槩后之览者亦将有感斯言也宣德十年乙夘正月中顺大夫都察院右佥都御史海虞吴讷书【续书画题防记】
　　容台集云吾郡普照寺士衡宅也胜国时有碧溪上人与赵子昂游得其所书文赋特为精妙牟巘任士林诸君子皆为题咏不知何时流落好事家后为项子亰所摹刻以较真迹无复遗恨此刻故董尚书所称赏也今在吾里朱氏潜采堂【光暎识】



　　金石文考畧卷十六
