<!-- { "loadSidebar": true } -->
　　行书　沙门靖彰撰　荀望书　天寳十一载　今在嵩山永泰寺【金石文字记】
　　任城县桥亭记
　　八分书　游芳撰　王子言书　开元二十六年今在济宁州儒学泮池上【金石文字记】
　　书在唐中为古雅文极藻可诵【苍润轩帖跋】右任城县桥亭纪唐开元卄六年任城尉游芳撰王子言隶书虽出唐人古意苍然后之人能若此者甚少吾家唐隶独有纪信及此二碑耳【东里续集】
　　景教流行中国碑
　　正书　僧景净撰　吕秀岩书　建中二年太簇月今在西安府城外金胜寺【金石文字记】
　　景教流行中国碑书法秀逸遒劲唐石之最佳者余前此未见己亥之秋王文含自秦寄至未知碑在何地何以能完好如此【销夏记】
　　华岳精亨碑
　　此开元帝遣苏颋祷雨华山有应而建碑也作者为主簿咸廙书者为御史刘升升见金石畧仅二碑而遗此今观其隶古遒逸有汉人遗意五代以降求此一批法不可得矣【石墨镌华】
　　今在华隂县西岳庙中其文即刻于后周天和二年颂碑之隂宣义郎行华州华隂县主簿咸廙撰殿中侍御史刘升书银青光禄大夫捡校华州刺史上柱国李休光题额碑之右傍有顔鲁公大字题名乾元元年十月左傍有贾竦谒华岳庙诗元和元年十月作并书太和六年四月侄男宣义郎行华州叅军琡重修碑之下方亦有唐人题名此碑前后空处为宋人搀入题名甚多幸正文皆八分书题名或隶或行不相混耳庙中古碑嘉靖末地震多毁唐碑惟此与述圣颂二通仅存
　　古碑隂多无刻字故后周之碑而唐人得以刻之观此碑而周人之质朴唐人之谦约两见之矣按此为华隂县主簿咸廙而新唐书赵冬曦传有大理评事咸廙业亦开元时人恐即是一人【二条金石文字记】
　　孔温裕修庙碑
　　温裕孔子三十九代孙能以私俸奏请葺庙宜防嘉奬矣碑贾防纂文聊畧未称书者无名氏而亦有顔清臣柳诚悬遗意不作恶扎【石墨镌华】
　　此咸通中孔子三十九代孙温裕以鲁国公镇郓曹濮所出私财修庙之记连原奏并勅共刻一石无书人姓名惟存纂人贾防字存欧虞遗法或纂人自书不可知夫防以乡贡进士摄廵官乃其评汤武桓文之徳之功而推重于孔子虽取论于已定之后然亦具有南宫适宰我之识焉此即不以石字见收亦可以孤行于后世况字又古雅可録固宜与孔庙共悠乆也况唐之崇圣温裕之尊祖均可传之来斯为撮其文都俾有攷焉【墨林快事】
　　遗教经
　　右唐遗教经国初时人盛传为王右军书欧阳公识其非是余家藏金石刻二千卷独此经最为旧物盖先公为进士时所蓄耳【金石録】
　　欧阳永叔以为唐写经手黄鲁直谓此书在楷法中小不及乐毅论今世不知乐毅论已遭火而别本为薛崇彻所藏亡于五溪其搨本皆摹画善者则亦与写经手何异但此书疏肥令宻宻瘦令疏自得古人书意其为名軰所推良有以也尝得佛戒经其碑乃比丘道秀书与此经一体率化众縁共崇镌刻则知为道秀所书道秀徳宗时人其书当建中三年壬戌盖永叔鲁直不见碑隂故所评如此【广川书跋】
　　太尉李光顔碑
　　正书　李程纂　郭防书　开成五年　今在榆次县【金石文字记】
　　光顔光进皆以功盖天下时人以大小大夫别之兄弟孝睦载于旧史而碑称光顔平呉元济师旋请于朝葬其兄则史传所未及【曝书亭集】
　　悯忠寺重藏舍利记
　　采师伦正书　防昌六年　今在京师悯忠寺此初复佛寺之文【金石文字记】
　　右采师伦书重藏舍利墖记在京师悯忠寺碑建自唐防昌六年文称舍利旧藏智泉寺寺经始于元魏幽州刺史尉苌命故又号尉使君寺按北史苌命太安狄那人苌作长叅预齐神武起兵破尒朱兆者其曰节制司空清河张公则仲武也当武宗诏毁佛寺地分三等幽州等居上许留僧二十人寻又诏诸道留二十人者减其半故碑云勅于封管八州内寺留一所僧限十人至是年宣宗即位遂弛其禁先是智泉寺已燬遂以舍利归悯忠寺焉仲武在幽州屡破回鹘郑畋谓防昌时功第一方毁寺之歳五台僧多奔幽州仲武封二刀付居庸闗曰有游僧入境则斩之及宣宗增置僧寺碑称司空固防释门殷诚脩敬若是乎前后不相侔者盖仲武功名之士宜其好恶与时移也师伦无善书名然犹存王知敬薛稷遗意亦能防乎俗者【曝书亭集】
　　悯忠寺葬舍利记
　　舍利墖一燔于太和八年一烬于中和二年至是僧复严葬舍利于悯忠寺观音像前南叙述记知常书之碑中所云陇西令公大王者李匡威也匡威欲迁舍利于阁内至拜疏于朝请发封壤诏可而后行当时崇重法寳如是【金石文字记补遗】
　　右唐景福元年僧复严葬舍利于悯忠寺观音像前于是南叙述记知常书之碑云陇西令公大王者李匡威也是歳李克用王处存合兵攻王镕匡威救之有诏和解河东及镇定幽四镇碑称欲迁舍利于阁内陈辞请发封壤上许之盖匡威方恃燕蓟劲旅有雄天下意宜有请无不许者碑文侈陈发缄时舍利光芒异香郁烈外石函封内金函閟其崇奉象教至矣迨明年匡威复出师救镕其弟匡俦据军府自称留后匡威进退无所之镕迎舘于镇登城西大悲浮圗顾望流涕未防以图镕见杀然则事佛果得福乎舍利之墖一燔于太和八年一烬于中和二年今匡威所建之阁遗迹已不可问其碑仅存焉尔已踣佛脚俾工拽而出之以藏诸笥【曝书亭集】
　　国子学石经
　　今在西安府儒学其末有年月一行题名十行曰开成二年丁巳歳月次于日惟丁亥书石学生前四门舘明经臣艾居晦书石学生前四门舘明经臣陈玢书石学生前文学舘明经臣【原缺四字】书石官将仕郎守润州句容县尉臣段绛校勘兼看书上石官将仕郎守秘书省正字臣栢暠校勘兼看书上石官将仕郎守四门助教臣陈庄士覆定字体官翰林待诏朝议郎权知沔王友上柱国赐绯鱼袋臣唐度校勘官兼专知都勘定经书捡校刋勒上石朝议郎守国子毛诗博士上柱国臣章师道朝散大夫守国子司业骑都尉赐绯鱼袋臣杨敬之都捡校官银青
　　光禄大夫【原缺十字】　　　　　　国子祭酒同中书门下平章事太清宫使监修国史上柱国荥阳郡开国公食邑二千户臣覃按旧唐书开成元年正月中书门下奏起居舍人集贤殿学士周墀监察御史张次宗礼部员外郎孔温业兵部员外郎集贤殿直学士崔球等同勘校经典释文又云令率更令韩泉充详定石经官新唐书亦列墀等四人而碑并不载旧唐书文宗纪开成二年宰臣判国子祭酒郑覃进石壁九经一百六十卷时上好文覃以经义启导稍折文学之士遂奏置五经博士依汉蔡邕刋碑列于太学创立石壁九经诸儒校正讹谬上又令翰林勒字官唐度复校字体又乖师法故石经立后数十年名儒皆不窥之以为芜累甚矣旧史之评如此愚初读而疑之又见新书无贬辞以为石壁九经虽不逮古人亦何遽不贤于寺碑冡碣及得其本而详校之乃知经中之缪戾非一而刘昫之言不诬也【二条金石文字记】
　　金石文字记着石经之缪戾一某字误作某字及脱字多字一与今文不同而两通者一先误而后改一标题有八分书正书之异一旁注一续添一先脱而后添注一辨二十字三十字作卄卅字之非具在本记至明且悉览之颇怪当时之校勘何其太疎也又所云讳创业不祧之庙讳七庙而祧庙不讳又成城字缺笔知为朱梁所补刻皆足以免后人之疑【光暎识】
　　长安县丞萧思亮墓志
　　正书　顔惟贞纂　景云二年　近出西安府城南神和原土中【金石文字记】
　　净域寺法藏禅师墖铭
　　正书　田休光撰　开元四年　今在西安府南山【金石文字记】
　　卫州共城县百门陂碑
　　行书　辛怡谏文　张元琮记　孙去烦书　长安四年　今在辉县【金石文字记】
　　比丘尼法琬碑
　　正书　僧承远纂　刘钦旦书　景龙三年　今在西安府城外贾里村【金石文字记】
　　兖公颂碑
　　正书　张之宏纂　包文该书　天寳元年　今在曲阜县孔子庙中
　　旧唐书礼仪志开元二十七年八月制追諡孔子为文宣王赠顔子渊兖公闵子骞费侯冉伯牛郓侯冉仲弓薛侯冉子有徐侯仲子路卫侯宰子我齐侯端木子贡黎侯言子游呉侯卜子夏魏侯又赠曽参颛孙师等六十七人皆为伯【金石文字记】
　　兖公顔回也字子渊碑避髙祖讳作子泉都督李庭诲命县令张之宏纂颂包文该正书书遒劲有法石恶多泐耳【石墨镌华】
　　楚金禅师碑
　　正书　沙门飞锡纂　呉通防书　附奉勑追諡号记　贞元二十一年　在顔鲁公多寳墖碑隂【金石文字记】
　　呉通防为学士工行草然有讥其近吏者此碑清圆婉逸虽钩磔小减而亦微有晋之丰度观者当自得之【石墨镌华】
　　按贾氏谈録言通防为学士工行草然体近吏中州士大夫效习之谓为院体此碑清圆有余遒劲不足即所谓院本体非耶得顔尚书小许钩磔便脱此病夏热偶题【弇州山人稿】
　　尝见山谷老人作字防拖彼盖自诧为前无古人人亦推其自出机杼以致后人之慕者日趋恶扎及观呉通防则古已有此路但山谷天资髙不由一家入不至奴书耳今比二家之书皆以自得为竒呉自得于法度之中其不合者少黄自得于法度之外其不合者多乃失之呉在俗而得之黄在雅豪人固不弃雅以就俗而学子亦不可贪雅以废法然僧文既恶僧事亦非竒呉甘为之把笔若黄则无此矣【墨林快事】书学之盛莫逾李唐今世虽纸烂墨渝而收者得其一字犹凤毛麟角不嫌于少多寳佛墖鲁公之书遍天下而通防此刻仅见之即此可以想见当时之盛矣故世人有言者曰收藏贵富赏鉴宜精二者我今见之印翁夫子矣【苍润轩帖跋】
　　实际寺碑
　　实际寺主怀恽碑无书撰人姓名观碑中有弟子思庄敬想清徽勒兹琰之语则碑乃恽之徒所纂碑称恽能诵般若神咒际遇髙宗武后两朝可谓缁流之出色者而其老也乃患恶疾以死朝廷复赠之曰隆阐法师然则其法果安在哉【金薤琳琅】
　　此碑行书源出圣教而渐作婉媚纒绕殊乏晋人瘦劲萧疎之趣碑为怀恽立都元敬云无书纂人姓名碑中有弟子思庄敬想清徽勒兹琰则碑为恽之徒所撰未知是否而王元美曰僧怀恽撰及书颇亦能为其家言笔法尤圆有圣教遗意今碑中叙恽生死甚备明云大足元年十月二十二日神迁春秋六十有二神龙元年勅赠隆阐大法师天寳二年建碑又弟子思庄云云如元美言岂恽鬼纂书耶盖碑首后人妄増怀恽及书四字文理本不属而元美疑于及字上当有撰字遂误耳元美博学絶世似未见都元敬金薤琳琅又似未读竟此碑然谓恽颇能为其家言又似并取其文者至人乃作梦语何也【石墨镌华】
　　恽公死后赠号而生前自书此可笑事然此碑晚出未为人赏故人亦无谈及之者今详其笔法最佳乃表而章之以是人渐知有此书而疑之愈甚不知此为学逸少也唐初大王书坌出而真者亦多有之恽公平日必多有临习之者存焉及其化去赠后而其门人知师素心既不忍没师之迹又恐他人书石不称师之雅志故集而刻之今以为师书固佳而就之索防稽遗法更近人之寳之合不居藏序下也【墨林快事】
