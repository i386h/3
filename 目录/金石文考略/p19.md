<!-- { "loadSidebar": true } -->
　　慈德寺旧宅诗
　　此唐太宗先后于故宅诗二首人以后题字有僧惠鉴书遂以诗亦僧书殊不尔盖天圣中已刻于种世衡必有所本今原即不存然跋语明称字画损壊复命工刋立而已未言改书则书仍旧体必矣即未可必为太宗手笔乃其修整不俗自非恶扎其惓惓慕思之诚尚可见于仿佛固攷古者所宜急想见者也唐一代书法之妙辉掩千古自其立国之初已然矣余特为案其故一申之非传讹也【墨林快事】
　　秦王告少林寺主教碑
　　今在寺中其文刻于裴漼碑之上方首曰太尉尚书令陜东道益州道行台雍州牧左右武侯大将军使持节凉州总管上柱国秦王世民告柏谷坞少林寺上座寺主以下徒众及军民首领士庶等末曰四月卅日按旧唐书太宗纪髙祖受禅拜尚书令右武侯大将军进封秦王加授雍州牧武徳元年冬拜太尉陜东道行台尚书令寻加左武侯大将军凉州总管三年加拜益州道行台尚书令七月总率诸军攻王世充于洛邑则此乃四年之四月卅日也其五月丙寅则世充降而河南平矣世民二字草书特大乃太宗亲书【按碑文行书】
　　又按金石録载唐太宗赐少林寺教书八分书武徳二年与此不同或别是一教【二条金石文字记】
　　英国公李勣碑
　　行书　髙宗御制并书
　　公陪葬昭陵碑文髙宗制并书行草神逸机流后半尤纵横自如良由文皇蔵右军墨迹如兰亭之类极伙故其父子青宫万几之暇一意模仿以至此也碑首御制御书四字大类褚登善余曽至碑下见碑髙大过房杜诸臣岂以陛下家事之一言而为是以报之耶【石墨镌华】
　　文皇以絶世之姿而字学又所防神是以凡有制作不俭不侈自章心得晋王问安之暇时所佩服乃既无其天授兼歉其工力而窃窃効之遂防拖断截仅存风流自赏之态视之尔日大醉之贬不啻倍之恐不得聫翼家鸡也然初唐之主世以字名亦其贻谋之騐与髙宗诸版各有致而此又其白眉者况在黄屋因题而録之【墨林快事】
　　□广韵作贙胡畎切兽名似犬多力出西海倒一虎者非也五经文字亦云贙于犬反从二虎从贝俗以二虎颠倒与说文字林不同此书用俗体倒一虎而又缺一笔以避太祖讳今人不识之矣苏文举开业寺碑亦用此体尔雅贙有力注出西海大秦国有养者似狗多力犷恶沈佺期驩州寄家人诗且惧威非贙宁知心是狼杜甫哀苏源明诗不要悬黄金胡为投乳贙寄刘峡州诗乳贙号攀石饥鼯诉落藤注引炙毂子载贙铭曰爰有犷兽厥形似犬饥则驯服饱则反眼出于西海名之曰贙
　　梁升卿御史台精舎碑作□一武一虎更竒文选左思魏都赋蒹葭贙雚蒻森李善注引说文曰贙分别也此又一义【三条金石文字记】
　　兰陵公主碑
　　兰陵公主太宗第十九女名淑字丽贞驸马都尉庆州诸军事使持莭庆州刺史扶风窦懐悊太穆皇后孙银青光禄大夫上柱国窦徳素子也史书窦氏二十余人无徳素名而公主传但言悊为太穆皇后族子而已此碑亦可以备史之缺撰者据金石録为李义甫无书者名姓而方整劲防亦欧虞之流亚也【石墨镌华】
　　汝南公主墓志
　　行楷　虞世南
　　昔人于永兴率更书俱登品神妙间而往往左袒永兴余初不服之以虞之肉似未胜欧骨盖谓正书也晚得永兴汝南公主志铭草一阅见其萧散虚和风流姿态种种有笔外意髙可以并兰亭诗叙治头方卑亦在枯树上游则非鄱阳薄冷险笔所能并驾矣【弇州山人稿】
　　天后御制诗并书一通
　　王知敬正书　永淳二年　今在少林寺
　　知敬工草及行尤善章草入能肤骨兼有戈防足以自卫毛翮足以飞翻若冀大畧宏图摩霄殄防则未竒也【书断】
　　知敬善草行评者谓如麒麟将腾鸾凤欲翥【墨池编】
　　夏日游石淙御制诗并序
　　薛曜正书　久视元年　碑在嵩山石淙崖上右唐武后夏日游石淙诗并序羣臣和者一十六人河东薛曜正书久视元年五月刋于平乐涧之北崖斯游也新旧唐书本纪均未之书计敏夫唐诗纪事亦不载仅见之赵明诚金石録及楼大防集而已予友叶封井叔知登封县事撰嵩阳石刻志始着于録顾删去九首览者不无憾其阙漏康熈己夘九日获披全文碑尚完好澷漶仅三字惟张易之昌宗姓名为人击去然犹可辨识也井叔曩语余涧壁面水必穴崖栈木乃可摹拓故储蔵家罕有之余性嗜金石文以其可证国史之谬而昔贤题咏往往出于载纪之外若贾竦华岳诗李夐恒岳诗任要韦洪岱岳观白蝙蝠诗三衢石桥寺李諲古风临朐冯氏诗纪海盐胡氏唐音统籖泰兴季氏全唐诗集皆畧而不收斯碑亦弃而不録世遂莫知睿宗及狄梁公之有诗传于今予因为防其尾【曝书亭集】
　　岱岳观造像记
　　泰山之东南麓王母池有唐岱岳观今存小殿三楹土人称为老君堂其前有碑二髙八尺许上施石盖合而束之其字每面作四五层每层文一首或二首皆唐时建醮造像之记周环读之得显庆六年一首仪凤三年一首天授二年一首万嵗通天二年一首圣歴元年一首久视二年一首长安元年一首四年二首神元年一首景龙二年一首三年一首景云二年三首开元八年一首大歴七年一首建中元年一首其空处又有唐代人题名书法不一东侧面有诗一首其下题名西侧面题名亦有诗一首中二侧面皆无字唐碑于防山者唯此及宗泰山铭苏颋东封朝觐颂二文皆磨崖刻于山上而此碑在山下以小而防束故不仆书非名笔故摹拓者少而独完至今因叹唐时六帝一后脩斋建醮凡二十许共此二碑亦异乎近代之每岁一碑以劳人而灾石者矣但不知赵徳甫金石録何以不收恐古人碑记失传者正多耳碑为积土所壅余来游数四最后募人发地二尺下而观之乃得其全文云
　　碑凡大周年者天作而地作埊人作圣作□臣作年作□月作□亦作【韵防以为生字误攷此碑及顺陵碑字并是月字】日作□星作○正作授作□【契苾明碑授作□】初作□唯□字无可攷疑是应字凡数字作壹贰叄肆捌玖等字皆武后所改及自制字其□歴年记有云设金箓寳斋河图大醮□□□古七字大经攡曰运诸□政棿曰□拟之二□方言曰吴有□娥之台【晋束晳居释夕宿七娥之房】王莽候钲铭候钲重五十□斤是也后人不知妄于左旁添凿三防浅而大又稍偏知非一笔【唐碑书七字亦有作漆者今墨子书周公旦朝读书百萹夕见漆十士张参五经文字七作漆后人省笔作防防即漆之草书赵古则谓以七漆二字合成造之非也山海经刚山多防木水经注漆水下有柒县柒渠柒溪字皆作柒今作防又柒之省】
　　旧唐书睿宗纪先天二年三月癸巳诏制勅表状书奏牋牒年月等数作一十二十三十四十字是知前此皆借壹贰等字矣不知其始于何年也
　　程大昌演繁露曰古书一为弌二为弍三为弎盖以弋为母而一二三随数附合以成其字特不知单书一画为一单书二画三画为二为三起自何时今官府文书凡其记数皆取声同而防画多者改用之于是壹贰叄肆之类本皆非数直是取同声之字借以为用贵防画多不可改换为奸尔本无义理若十之用拾八之用捌九之用玖尤为不伦【韵防捌破声刘钦遂初赋石捌破之嵒嵒】亦有似可相通者易之参天两地左传自参以上则往称地来称防是尝以参为三矣【攷工记鍭矢参分茀矢参分庄子参月而后能外天下史记滑稽传饮可八斗而醉二参并以参为三】顔子不贰过士有贰宗国不堪贰为其与正为副则贰之为二尚或可以傅防矣在顔师古时江充传固己讹犬台为太壹又薛宣传本曰壹笑为乐而俗本乃改壹笑为壶矢是此时一已为壹矣若元本不用壹字则一字本一画何縁转易为壶也又今汉书凡一字皆以壹代【诗壹醉日富壹者之来大学壹是皆以脩身为本周礼典命其士壹命公羊襄二十九年传许夷狄者不壹而足】则一变谓壹已在师古之前矣【册府元谓叙传班壹当作一流俗本改壹为误非也】然而古今经史凡书千百之字无有用阡陌之阡伯叔之伯者余故疑旧本不曽改少画以从多画也然不能究其起自何时
　　洪氏容斋随笔曰古书及汉人用字如一之与壹二之与贰三之与叄其义皆同鸤鸠序刺不壹也又云用心之不一也而正文其仪一兮表记莭以壹惠注言声誉虽有众多者节以其行一大善者为諡耳汉华山碑五载壹巡狩祠孔庙碑恢崇壹变祝睦碑非礼壹不得犯而后碑云非礼之常一不当则一与壹通用也孟子市价不贰赵岐注云无二价者也本文用大贰字注用小二字则二与贰通用也易系辞参天两地释文云参七南反又如字音三周礼设其参注参谓卿三人则三与叄通用也
　　册府元文宗大和二年十月诏天后所撰十二字并却书其本字今按景龙以后碑志之文固皆书其本字矣不知何以复有此诏【六条金石文字记】
　　升仙太子碑
　　行书　天后御书　圣歴二年　今在偃师县南三十五里府店【缑氏山本庙】
　　武曌淫横千古而亦假借柔翰天之生才于彼何其不靳也此文未必真出后手当是北门学士语碑首升仙太子之碑六大字飞白书作鸟形亦佳飞白书久不传于世此其仅存者耳【石墨镌华】
　　武氏牝晨淫革唐鼎此书遂欲乱千古同文之治嘻何其甚也文似北门诸学士手笔意软媚无铁椎椎悍马时意气且既为太子立碑而以莲花六郎称其后身得不秽千古青简耶为之一笑【弇州山人稿】唐武徳舛讹立国规模未定太宗力行仁义而未纯继以髙宗之昏前徽几堕得武曌刚明精宻之心思整顿二十余年而后海内贴然驯致髙丽百济一一收服以隋广之强贞观之武不能得者以一妇人竟其绩即其崇武抑李不无大罪而有功于唐则多矣观其词笔之美不逊文皇宁非天挺之豪乎三郎不知妄作遂以亡唐论者贵有目力耳【墨林快事】
　　磨崖纪太山铭
　　八分书　明皇御制并书
　　记太山铭唐开元帝制及手书相传燕许脩其辞韩史润其笔以故文颇雅驯不猥弱法虽小变东京最为秾劲饶古意余尝游其地度天门造碧霞郁浡云雾中此铭独煜然有龙翔凤翥之熊包叅军搨得一本以示予予既读而爱之然窃有慨于帝之侈心也木有蚀蠧入焉当时天下几小康帝意以前薄秦皇汉武不足道而不知太真林甫国忠禄山之徒固己乗其侈而入之蠧矣叅军得浯州中兴颂当时置墨池傍阅之其治乱始未有大足相发者噫嘻可畏哉记太山铭者唐宗皇帝御撰及书字径可六寸许虽小变汉法而婉缛雄逸有飞动之势余尝登太山转天门则见东可二里穹崖造天铭书若鸾凤翔舞于云烟之表为之色飞既摩挲久之惜其下三尺许为工人恶寒篝火焚蚀遂缺百余字傍有苏丞相颋东封颂正书闽人林炜以四大字刻其上恶扎题名纵横漶灭不可读怅然而下后人事事可憎殆不特此【二条弇州山人稿】
　　宗御制并书文词雅驯而分遒逸婉润最为得意之笔刻在太山髙崖字大六七寸石方三丈极不易王户部尧年为彼中司理见饷一纸如获明珠【石墨镌华】
　　唐初诸人石犹略存汉法如孔庙诸碑是也至宗而始一变力超丰艳汉法荡然矣所书太山铭字大七八寸雄伟可观絶胜他书是其最得意笔【销夏记】余所收有三本其二本有缺文王弇州所云为火焚蚀遂缺百余字是也其一本无一字损壊铓铩俱全当是旧无疑【光暎识】
