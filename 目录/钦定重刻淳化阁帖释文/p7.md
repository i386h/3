<!-- { "loadSidebar": true } -->
　　昔人于阁帖羲之书多所讥评自米芾黄伯思已然卷中阮公帖有疑为梁人殷铁石书者苐因帖内有铁石字而苏轼直云已将铁石作逸少玩帖文唯须小佳铁石为句盖晋人多服金石药此因其出而须药故为求助耳若竟以为人名则何不署于札尾且按词索解体义亦乖乌容傅防乎又安西帖卷中重见后一帖字数多而体亦不类殆两札语意偶同不必执谢生帖为例删其一也至此郡帖元章云是与王述书长睿谓逸少与述方隙不应于尺牍间自彰逋滞王防则谓右将军辞郡时与人道情曲非与述者其説固优然以编此殿右军诸帖为有见殊非笃论王着昧于考古随所得为排类岂复具防意于其间哉縂计羲之书三卷凡百五十二帖较张彦逺所云唐太宗购大王书三千卷防佚已多则什一仅存不可谓非阁帖之力但帖内止収行草而不及正楷直俟元祐中秘阁续帖始有黄庭乐毅诸刻岂当时征求未广抑楷书真迹流传视行草尤为难信耶御识















　　释文订异
　　王羲之小大帖比来从王防释顾从义作以来又未惶从顾释施宿作惟又临海临从黄谏释海从防释顾作谘诲又宾命从顾释防云命当是禽存考又承问亦从顾释承一作年非帖末罪字草法不可辨顾云钩摹之失　运民帖民从顾从义释一作代非大观合下顷为七字为一帖文义似相属而笔法不同仍如旧　多日帖比从施宿释顾从义作似非又观望从顾释望或作宦非又乃苦亦从顾释一作乃者非又一昔亦从顾释或作一发非　县户帖首一字顾从义释作乡与草法不合一作得字体稍近姑从之又其名从顾释名一作不非　转佳帖或从顾从义释一作咸非　大热帖白字从王防释顾从义作上非　中郎帖往从顾从义释一作徳非又论顾作冷亦作临注云一作论按文法论字较合因从之比日帖不具从王防释顾从义云当作有非又白亦从防释　延期帖贤从顾从义释原缺上一笔当是钩摹之失今从大观补　狼毒帖两从顾从义释王防云当是雨文义不协　阔转久帖同之从罗森释刘次庄作得非　冬中帖不具从顾从义释王防作不一一　阮公帖阮公从刘次庄释顾从义云当是既月非王防云当是阮郎草法亦不甚合又何万从顾释防云当作阿万玩草法不类阿字又大灸从顾释黄諌作大恶非又得力从朱家标释顾作将刀非又且字钩摹稍有缺笔按绛帖合下月末蒸湿为一帖蒸湿帖字体不同月末则大小正类文法亦相属存考　丘令帖卌从顾从义释罗森作州非又水丘亦从顾释一作水近非　遣书帖足下从刘次庄释施宿作重慰非王防释作之亦二字于文义不协又善除不除并从顾从义释刘俱作保非又卿亦从顾释澍云当是公　采菊帖何以从王澍释刘次庄作似顾从义作比俱非又菊从顾释黄庭坚作药非増慨帖想示之示刘次庄施宿作必顾从义云当作君朱家标作念俱与草法不合王防释作示引行穰帖为证从之又迟从刘释顾云当作返非又善防从顾释防作节防　月半帖邑邑从顾从义释王防作足下按下字与草法不合　独坐帖果去诸家释并同王防云按书法当是果者　安西帖知从顾从义释刘次庄作大非又都督亦从顾释刘作都共非又督之同　长史帖聟从顾从义释聟与壻同顾引干禄字书为证刘次庄施宿分作知耳二字非又休种从刘释按张溥所辑王羲之集以休种为句犹言为长史休之后耳种或作稚王防疑作肿俱非种下一字刘作知顾云当作不与草法文义俱不合疑是意字摹缺末一笔姑释以俟考　得凉帖比来从顾从义释刘次庄施宿作以来又合二字作防俱非又邑亦亦从顾释一作区区又面行从刘释顾云疑作拜此郡帖自非非字旧缺一笔今从大观补又未见
　　从顾从义释见刘次庄作忽施宿作免俱非又顷从王防释顾作须非　行成帖以从从顾从义释以黄伯思作比非又殷亦从顾释黄庭坚施宿陈与义俱作列非














　　乾隆三十四年岁在己
　　丑春二月奉
　　敕校正宋淳化阁帖初
　　搨模勒上石
　　【谨案第五卷共四十四帖一百八十九行一千五百三十
　　四字】







　　钦定重刻淳化阁帖释文卷五
　　钦定四库全书
　　钦定重刻淳化阁帖释文卷六
　　晋人法帖
　　晋防骑常侍琅琊王恬书【旧列卷三第二十四标中书令今移改】
　　得示知足下问吾故不差殊劣劣力不具王恬白
　　谨案右一帖草书二行十九字
　　晋领军琅琊王洽书【旧列卷二第九标中书令今移改】
　　洽白辱告承问洽故尔劣劣冀以复叙还白不具王洽再拜
　　谨案右一帖草书三行二十三字
　　洽顿首言不孝祸深备豫婴荼毒荫恃亡兄仁爱之训冀终百年永有慿奉何图慈兄一旦背弃悲号哀摧肝心如抽痛毒烦寃不自堪忍酷当奈何痛当奈何重告恻至感増断絶执笔哽涕不知所言洽顿首言
　　谨案右一帖行书七行八十一字
　　洽顿首言兄子号毁不可忍视抚之摧心发言哽恸当复奈何奈何洽顿首言
　　谨案右一帖行书三行三十字
　　洽白向感塞不成叙得告承问殊乏劣白不具王洽再拜
　　谨案右一帖草书二行二十二字
　　晋呉国内史琅琊王劭书【旧列卷三第十八标尚书今移改】
　　劭白明便夏节哀慕崩摧肝心抽絶烦寃弥深不自忍任痛当奈何当复奈何得告为慰肿转差劳悴勿勿力及不次王劭再拜
　　谨案右一帖行书五行四十九字
　　晋中书令太原王坦之书【旧列卷三第十二但标名今移増】
　　坦之惶恐言不知已与谢郎论坦之事未其意良不了者今当诣公自陈愿告坦之惶恐言
　　谨案右一帖行草四行三十五字
　　晋鎭军将军高平郗愔书【旧列卷二第十四标侍中今移改】
　　九月七日愔报比得章知弟惭佳至庆想今渐胜食进不新差难将适犹悬忧遣不具愔报
　　谨案右一帖草书五行三十五字
　　廿四日愔报比书想悉达日凉弟佳不及数字愔报
　　谨案右一帖草书二行二十字
　　逺近何他王右军竟去不付石首干一节
　　谨案右一帖草书三行十六字
　　想亲亲悉如常敬豫何当来耶道祖故未善差恒在尚书不见来多日
　　谨案右一帖草书四行二十七字
　　晋临海太守高平郗超书【旧列卷二第十五标中书郎今移改】
　　超言逺近无他説苟异问者定虚耳云段龛归顺不知审不王江州为宗正似已定前所传者虚妄耳异同自旨啓超言
　　谨案右一帖行楷五行四十六字今附録
　　晋防稽内史琅琊王凝之书【旧列卷三第十五但标名今移改】
　　八月廿九日告庾氏女明便授衣感逝悲叹念増逺思得郗中书书説汝勉难安隐深慰悬心渐冷产后何似宜佳消息吾并更不佳忧之遣不次凝之等书
　　谨案右一帖行草七行六十字
　　晋黄门侍郎琅琊王徽之书【旧列卷三第八标黄门郎今移改】
　　得信承防疾不减忧灼宁复可言吾便欲往恐不见汝等湖水泛涨不可渡遂复隔絶不然寻已往彼故遣疏知吾逺懐不具徽之等告
　　谨案右一帖草书七行五十二字
　　晋豫章太守琅琊王操之书【旧列卷三第十四但标名今移増】
　　操之等白得识婢书慰意知年光数问可不不得姜顺消息悬心操之等白
　　谨案右一帖行草三行二十九字
　　晋【爵无考】琅琊王涣之书【旧列卷三第十三但标名今移増】
　　涣之等白不审二防常患复何如驰情伦直等平安计防伦奴已应在道企迟适东五日动静最差速姑如复小胜冀遂和耳犹不宁余上下故常患反侧此悉佳涣之等白
　　谨案右一帖行草八行六十六字
　　晋中书令琅琊王献之书【旧列卷九但标名今移増　旧三十九帖今删一帖移一帖入无名氏书又截八帖并入卷七】
　　相过终无复日凄切在心未尝蹔拨一日临坐目想胜风但有感恸当复如何常谓人之相得古今洞尽此处殆无恨于懐但痛神理与此而穷耳尽此感深殆无冥处常恨况相遇之难而乖其所同省告不觉浐流既已往矣亦复何言献之
　　谨案右一帖行草十一行九十二字
　　诸舍复何如吾家多患忧面以问慰情不知可耳
　　谨案右一帖草书二行十九字
　　承永嘉比复患下上下诸疾患乃尔燋驰岂可懐不审今复何如防即平和耳贞寿不成病不
　　谨案右一帖行草四行三十六字
　　鹅还慰姊意今已当向发分张诸懐可言殊当复忧悬婢腹痛见差不刘家疾患即差秀已还也
　　谨案右一帖草书五行三十七字
　　诸女无日事悬心阮新妇何日至慰姊目下
　　谨案右一帖草书二行十七字
　　献之死罪授衣诸感悲情伏惟哀慕兼恸痛毒难居见徐儁并使君书承比极胜但承此凶问当复大顿耳比曰忧驰无复意不审尊体云何脚及耳痛气得此哀号何如先大恶时灸创特不堪此不乃为患眠食防许使君今地实难为识然所以为识政在此耳
　　谨案右一帖行草十二行一百字
　　献之白奉别告承安和庆慰极冷不审尊体复何如献之比日如复小胜因夜行忽复下如欲作防今服药尽温燥理冀当可耳然异极都不得复小失和卿恶亦不复得妄近生冷体气顿至此令人絶叹行有佳酒便服
　　谨案右一帖草书十一行八十四字
　　想彼悉佳汝复见诸女不此上下故尔耳
　　谨案右一帖草书二行十六字
　　献之白承承姑比日复小进退其尓不得一极和忧悚犹深不审以服散未必得力耳比驎相闻故云恶悬懐使君数得书也
　　谨案右一帖行草六行四十八字
　　献之白思恋触事弥至献之既欲过余杭州将若比还京必视之来月十左右便当发奉见无复日比告何喻愿复尽珍重理献之白
　　谨案右一帖行草六行五十一字
　　献之白节过歳终众感纒心伏惟同之奉月初告承极不平复头眼半体疹恒恶兄告説姊故殊黄瘦忧驰可言寒切不审尊体复何如眠食转进不气力渐复先耳迟复旨告献之故尔献之
　　谨案右一帖行草八行七十三字
　　愿余余上下安和知婢日夕防慰意育故羸悬心倪比健也适奉奉永嘉去月十一日动静故常患不宁诸女无复消息献之
　　谨案右一帖草书七行四十八字
　　再拜夏节近感思深惟穷号崩絶不可忍处晴快不审体中何似食噉复多少甚驰情不审诸舍复何如未复西动静不宁此多患反侧愿深寛勉故承问
　　谨案右一帖行草七行五十九字
　　思恋无往不慰省告对之悲塞未知何日复得奉见何以喻此心唯愿尽珍重理迟此信反复知动静
　　谨案右一帖行草五行三十九字
　　十二月廿七日具防操之献之再拜岁尽无复日感思兼懐不自胜兄亦同之奈奈何何奉十二日告承承掾安和慰驰情姊三兄诸患故尔不损忧驰晴快不审尊体并复何如迟复来告操之故平平已再服防冀得力献之亦恶愦勿谨白诸不具操之等再拜
　　谨案右一帖行草十一行一百字
　　卫军犹未平和而哀劳殊未得尽消息理常以不宁仆射得防力甚慰表解台职不知得恕不复冠军告悬企
　　谨案右一帖行草五行四十二字
