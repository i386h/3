<!-- { "loadSidebar": true } -->
　　谨案右一帖行楷四行三十七字今附録
　　昨日令卿等平章事遣作状报何因不进勅六日谨案右一帖楷书二行十九字今附録
　　使至知堂已成旣得早了深以为慰不知诸作早晚总得断手日月犹賖必须牢固数日来极热卿等捡挍大应疲倦陵初料髙一百一十尺今闻髙一百卅尺不知此事虚实今因使还故遣相问勅十五日谨案右一帖行楷七行八十字今附録
　　东都今年别税草今既不去并停常税草彼处应无用处且宜减纳即早处分勿迟勅九日
　　谨案右一帖行楷四行三十五字今附録
　　今遣往东都逐生气敬已下宫臣及队仗至彼听入于文思章善等门祗承啓事进食等物并听其文思门宿衞处卿等共其相知捡挍勅更不须覆奏廿六日
　　谨案右一帖行楷六行六十三字今附録













　　阁帖第一卷首列帝王于义当矣而禹书十二字散置卷五所应表出以冠简端又隋朝法帖一则既属制词且考婺州沿革宜标文帝移入此卷至如司马懿虽其子孙追尊宣帝而谊终魏臣与晋陈三王并当改就臣列其余标题岐舛悉为订正又唐太宗帖内多阑入髙宗书如江叔为太宗弟元祥蔼为鲁王灵防子乃髙宗从弟枇杷一帖则蒋王恽镇蜀时事东都废自武徳复于显庆终贞观之世为洛阳宫正史具存皆可据以移定或以移营怀让二帖亦髙宗书考永徽以后未亲武事不当有移营之勅而豆卢怀让与房遗爱皆文皇懿亲岂得以开元僧名偶同妄生疑义其章草数行乃梁周兴嗣千文中语不应后汉先有此书或亦如怀仁之集圣教序但章草着自章和以为章帝书理尚可通葢此帖重在摹刻流传其书之真伪固无庸深论耳御识


　　释文订异
　　谨按自宋陈与义奉勅校释阁帖刘次庄刻戏鱼堂帖始附释文而施宿着大观帖总释姜防绛帖平今存六卷黄庭坚题跋间亦音注至明上海顾从义叅订诸家撰为阁帖释文考异颇称完备
　　内府藏陈继儒家旧搨本丹注字右
　　本朝罗森朱家标各有刋本最后王澍纂阁帖考正凡十卷于笔法音义采辑辨证綦详今择诸家所长就篆草各体释注行间其中或可两存或应正其非者附订如后
　　夏后氏大禹书节化二字释旧阙今从明李登摭古遗文补释
　　晋武帝省啓帖既下旣字不合草法别无可考姑从顾从义释又具具从刘次庄释施宿作具之又实欲可可从王澍释刘作寒到有
　　晋元帝安军帖未报从顾从义释王澍作未想　中秋帖顿首下施宿重顿首二字又慰抱亦从顾释刘次庄作慰愁
　　宋明帝郑脩容帖彧明帝名从陈与义释顾从义云一作感非
　　唐太宗两度帖欲恒从顾从义释施宿作欲怕非怀让帖气候从顾从义释刘次庄罗森朱家标俱作气复非　使至帖不知从顾从义释刘次庄作不足又今为亦从顾释刘作令为非又相去顾云一作相知非又欣怉亦从顾释按怉音抱怀也施宿作悦或作悒俱非又无具旧释阙今从陈继儒释顾作无乏王澍作无一一俱非　雅州帖雅州从顾从义释按造船云云与史事合刘次庄作稚州或作雍州俱非又万亦从顾释罗森作一力王澍作方俱非　八柱帖之灵之字缺波今从大观帖补顾从义作下非数日帖三品从刘次庄释顾云一作六误　移营帖从大观合上作一帖又一二里从顾从义释或合作三非　数年帖潸然刻作潜然王澍云古通用字书虽无可考玩文义潸字为长潜或笔误今订正之唐髙宗江叔帖具从顾从义释施宿作乙乙　艺韫帖戏操从顾从义释施宿作遽操非　枇杷帖慰悦从顾从义释一作至非又绿字亦从顾释刘次庄作缘非












　　乾隆三十四年嵗在己
　　丑春二月奉
　　敕校正宋淳化阁帖初
　　搨模勒上石
　　【谨案第一卷共四十七帖二百二十九行一千八百四十
　　九字】







　　钦定重刻淳化阁帖释文卷一
　　钦定四库全书
　　钦定重刻淳化阁帖释文卷二
　　上古至晋人法帖
　　轩辕氏史苍颉书【旧列卷五首但标名今移并从通鉴改题】
　　戊己甲乙居首共友所止列世式气光名左互乂家受赤水尊戈矛斧芾
　　谨案右一帖篆书四行二十八字
　　孔子书【旧列卷五第三标鲁司宼称字今移并特书表异】
　　乌延陵封有吴君子之墓呼
　　谨案右一帖篆书二行十二字
　　秦御史下邽程邈书【旧列卷五第六但标名今移改以下皆増系爵里】
　　天得一以清地得一以宁神得一以灵谷得一以盈万物得一以生侯王得一以为为天下正其致之天无以清将恐歇
　　谨案右一帖楷书五行四十六字今附録
　　后汉济北相涿郡崔瑗书【旧列卷二第二按瑗字子玉旧误称字今移改】
　　贤女委顿积日治此为忧悬憔心今已极佳足下勿复忧念有信来数附书知闻以解其忧
　　谨案右一帖草书五行三十五字
　　后汉徴士农张芝书【旧列卷二首但标名今移改　旧五帖今移四帖入张旭书】
　　八月九日芝白府君足下不为秋凉平善广闲弥迈想思无违前比得书不逐西行望远悬想何日不懃捐弃漂没不当行李又去春送举丧到美阳须待伴比故遂简絶有縁复相闻飡食自爱张芝幸幸甚甚
　　谨案右一帖章草六行八十字
　　后汉屯田都尉董祀妻陈留蔡琰书【旧列卷五第十三但标名今移改】
　　我生之初尚无为我生之后汉祚衰
　　谨案右一帖草书二行十四字
　　魏太傅颍川钟繇书【旧列卷二第三但标名今移改　旧六帖今移一帖入王羲之书】
　　尚书宣示孙权所求诏令所报所以博示逮于卿佐必冀良方出于阿是蒭荛之言可择郎庙况繇始以疏贱得为前恩横所睨公私见异爱同骨肉殊遇厚宠以至今日再世防名同国休慼敢不自量窃致愚虑仍日达晨坐以待旦退思鄙浅圣意所弃则又割意不敢献闻深念天下今为已平权之委质外震神武度其拳拳无有二计髙尚自疏况未见信今推款诚欲求见信实怀不自信之心亦宜待之以信而当防其未自信也其所求者不可不许许之而反不必可与求之而不许势必自絶许而不与其曲在已里语曰何以罚与以夺何以怒许不与思省所示报权疏曲折得宜神圣之虑非今臣下所能有増益昔与文若奉事先帝事有数者有似于此粗表二事以为今者事势尚当有所依违愿君思省若以在所虑可不须复皃节度惟君恐不可采故不自拜表谨案右一帖楷书十八行二百九十八字今附録
　　繇白昨疏还示知忧虞复深遂积疾苦何乃尔耶葢张乐于洞庭之野鸟值而髙翔鱼闻而深潜岂丝磬之响云英之奏非耶此所爱有殊所乐乃异君能审已而恕物则常无所结滞矣钟繇白
　　谨案右一帖楷书六行七十四字今附録
　　白骑遂内书不俟车驾计吴人权道情怀急切当以时月待取伏罪之言葢不以疑相府小縁心吞若八九
　　谨案右一帖楷书四行四十一字今附録
　　弟常患常羸顿遇寒进口物多少新妇动止仰人谨案右一帖行楷二行十九字今附録
　　十二日繇白雪寒想胜常得张侯书贤从帷帐之悼甚哀伤不可言疾患自宜量力不复具繇白
　　谨案右一帖行楷四行三十七字今附録
　　魏太傅河内司马懿书【旧列卷一第三标西晋宣帝今移改】
　　之白阿史病转差未皆列曹尚书之白书法
　　谨案右一帖草书二行十七字
　　吴侍中广陵皇象书【旧列卷二第四标青州刺史今移改】
　　文武将队乃俾俊臣整我皇纲董此不防古君子即戎忘身昭其果毅尚其桓桓师尚七十气冠三军诗人作歌如鹰如鹯天有泰一五将三门地
　　谨案右一帖草书六行五十六字
　　臣象言顽闇容薄加以年老凡百乖秽无所中宜特防哀伤殊异之遇安感骑乘之懽游息之燕淳和足使忘躯命荣观足以光心膂延望翘翘念在效报而萧走垂须终何才力以荅新恩唯尚有借近赵走文过首贫尚寻天恩智方当私成无往顔爱自弥文唯
　　谨案右一帖章草九行一百字
　　晋齐王攸书【旧列卷三第十标侍中司马攸今移改】
　　攸惶恐顿首顿首望近未得谘承以为委积比已秋风不审尊体何如冀行得禀受首顿首
　　谨案右一帖行楷四行三十五字今附録
　　晋防稽王道子书【旧列卷一第九标东晋文孝王今移改】
　　异暑复何如向见钦云卿小苦疟不乃以为患治之不遣不悉司马道子白
　　谨案右一帖行楷三行二十九字今附録
　　晋特进京兆杜预书【旧列卷三第四标侍中今移改】
　　十一月十四日预顿首嵗忽已终别久益兼其劳道远书问又简间得来况知消息申省次若言面
　　谨案右一帖草书五行三十八字
　　亲故数移转想祖父白具云也祖父如足下来言小大云具孤女亲亲也有信数附书信以慰吾心也
　　谨案右一帖草书四行三十九字
　　晋太保河东衞瓘书【旧列卷二第十六标尚书令今移改】
　　顿州民衞瓘惶恐死罪中阙音敬望想想怀在外累年始尔得还情甚踊跃且至卅里上须节度明日乃入奉説欣承福祚自白不具瓘惶恐死罪
　　谨案右一帖草书六行五十六字
　　晋司空范阳张华书【旧列卷二第五标丞相今移改】
　　得书为慰仆诸惛疾已甚蹔西卧归还乃悉比将念反不具张华呈
　　谨案右一帖草书四行二十六字
　　晋司徒河内山涛书【旧列卷三第二十五标太守今移改】
　　侍中尚书仆射奉车都尉新防伯臣涛言臣近啓崔谅史曜陈准可补吏部郎诏书可尔此三人皆众论所称谅尤质止少华可似敦教虽大化未可仓卒风尚所劝为益者多臣以为宜先用谅谨随事以闻谨案右一帖行楷八行七十九字今附録
　　晋后将军炖煌索靖书【旧列卷三第十六标征西司马今移改】
　　载妖防遏臧灾甾莫告咎臯陶惟士绳罪报鞫按城据端裁割辜戮羞屈愬谩逆曲归想辍寂鬬争念复鞉鼓肆陈爱曰于予琴瑟以咏歌其命禽爵翔荣兽乃起舞声翳丽城越动飞走脉土防农姬弃掌稷
　　谨案右一帖章草八行七十九字
　　七月廿六日具书靖白虽数相闻不解劳倦信至得书悉知弃云宅及计来东言展有期索靖白
　　谨案右一帖章草四行三十七字
　　晋中书侍郎吴郡陆云书【旧列卷三第二十二但标名今移改】
　　三月十六日云白春节余不适得示知足下平安为思面未知何由如何信数之及乡既清邃可与经髙言人钦之当令征南取之也
　　谨案右一帖草书五行五十一字
　　晋黄门郎河东衞恒书【旧列卷二第十七今移】
　　一日有恨知问未面为叹欲七日云耶恒白
　　谨案右一帖草书二行十七字
　　晋太傅琅琊王导书【旧列卷二第七标丞相今移改】
　　省示具卿辛酸之至吾守忧劳卿此事亦不蹔忘然书足下所欲致身处尚在殿中王制正自欲不得许卿当如何导亦天明往
　　谨案右一帖草书八行四十九字
　　导白改朔情増伤感湿烝自何如颇小觉损不帖有应不悬耿连哀劳满闷不具王导
　　谨案右一帖草书五行三十三字
　　晋荆州刺史琅琊王廙书【旧列卷二第十二标侍中今移改】
　　廿四日廙白唯久白想适妙来行未面迟想得示知同云冀何生相见近及不多王廙白
　　谨案右一帖草书四行三十四字
