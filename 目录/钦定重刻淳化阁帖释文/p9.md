<!-- { "loadSidebar": true } -->
　　不审阿姨所患得差否极令悬恻想东阳诸妹当复平安不审顷者情事渐差耶彼郡今载甚不能佳不知早晚至当遂至郡深想望
　　谨案右一帖行草七行五十一字
　　豹奴此月唯省一书亦不足慰懐深悉足下情素耳
　　谨案右一帖草书三行二十字
　　鄱阳书停诸舍便有月未具防骑书知情至草草未发遣奉去月问承妇等复不能差深忧虑耳
　　谨案右一帖行草五行三十七字
　　献之白不审疾得损未极忧及更能出入未前书云至于防情防疾苦疗得所深喜慰想必为问敬和晚际似差耶诸舍也能向诸弟各也
　　谨案右一帖草书五行五十三字
　　献之白极热敬惟府君此月内得书来时几得问希此消息极闷闷军中复何如患脓不能溃意甚无頼君有好药必时复与府中多少极济事耶
　　谨案右一帖行草八行五十六字
　　服油得力更能停噉麪只五六日停也不至絶艰辛也足下明当必果想即日如何深想忆
　　谨案右一帖草书四行三十五字
　　近奉阿姑告知平安极慰人意献之遂不堪暑气力恒惙恐是恶风大都将息近似小却
　　谨案右一帖行草五行三十四字
　　白承舍内分违近豫遂就难以喻痛济理献之白
　　谨案右一帖行书三行十九字
　　复面悲积蕃首以不佳耿耿仆近动防委顿虽转折犹惙然发止尚以未定日冀以言居力还不复具
　　谨案右一帖草书五行三十九字
　　还此今有书何以至不知诸舍故多患念劳以今差也得领军书故苦风丹杨书常疾动耿耿亦云得鄱阳近书为慰丹杨疾苦不果来甚怅恨
　　谨案右一帖草书六行五十五字
　　得西问不寇复云何令人邑邑具示
　　谨案右一帖草书二行十四字
　　献之言月终伏惟哀伤不可任不审尊体诸患复何如悚息谨言疏不备献之言
　　谨案右一帖行书四行三十一字
　　东家尚未欲下李参军无政日有此议能自来此方寸无使闻上极不妙之事献之顿首
　　谨案右一帖行草五行三十四字
　　八月十九日具防操之献之再拜昨日诸愿悉达奉奉告慰驰心极冷不审尊体复何如操之创故不差常恶乏故尔愦愦献之昨来复下如欲作防殊乏极服石脂丸冀得力谨白不具操之等再拜
　　谨案右一帖草书十行七十六字
　　献之白不审尊体复何如昨夜眠多少愿尽寛喻理忧驰可复言若得消息者献之
　　谨案右一帖行草四行三十二字
　　防等承更恶不审顷痊复不必湏防时终得力耶此药甚佳想姊举体不能行履服遂差安西且无恙府君属有和稀久滞行路同人絶得此心故当擕其长防诣汝上下知彼骆驿有书示不足以慰吾意耶冬间必欲至足下所居承使君明练不谓渐有胜也君数集聚然其大都可耳吾止于月半间耶
　　谨案右一帖行草十五行一百十六字
　　鄱阳归乡承修东转有理吾贤毕欲事必俟胜欢慰于懐耶吾终权宜至承今年饥馑仰惟年支都乏絶不谓乖又至于此耶吾脚尚未差极忧也
　　谨案右一帖行草八行五十六字
　　献之等再拜不审海盐诸舍上下动静比复常忧之姊告无他事崇虚刘道士鵞羣并复归也献之等当须向彼谢之献之等再拜
　　谨案右一帖行草八行五十字
　　郁郁涧底松离离山上苗以彼径寸茎防此百尺条世胄蹑高位英儁沈下僚
　　谨案右一帖草书四行三十字















　　侍书集子敬帖殽紊尤甚如潜处一帖上同右军肥防分或可云临橅父迹若思恋冠军二帖本人两系岂当时全无雠校耶今从泉本大观本各删其一至章草蜀志诸葛亮传中语前半已入古法帖而以后半属之大令且妄増七月二日献之白七字以史传旧文讹为简牍造作纰缪一何至是今悉归并无名氏书列于末卷涧松三十字乃左思诗句伯思以为集书然太冲在西晋时以咏史着子敬或书先軰名什如苏轼写蔡襄嵩阳诗帖之类未可执成旅数行晋字唐文为例但与尺牍混列亦不伦因移卷尾又卷中铁石两见苏轼并谓是殷鐡石姜防则以为谢铁石按南史铁石即谢铁字为安石季弟与子敬时世正同且札内文义的系人名亦殊逸少帖语兹取防説义各有当也鵞羣帖黄米力斥为伪书更引刘宋崇虚观元魏崇虚寺驳证自非过刻苐此帖故是名迹真自可存而不论云御识

　　释文订异
　　王献之徳逺帖足念耶从施宿释顾从义作足下今耶文义不甚可解王防云当是与恐永问草法亦不甚合存考　外甥帖令从顾从义释刘次庄作念又知从顾释刘作欲　冠军帖悚从大观摹按此帖前后复见前作燋防后作燋悚大观删去后帖而移悚字入此帖又可言从施宿释顾从义作可耳　江州帖辨与办通诸家释并同又改从刘次庄施宿释顾从义作攻非又枋文彭云借作船舫之舫王防云东改枋恐是当时船名存考又者从顾释黄諌作去又无湖地名晋地理志如此湖刘作御黄作仰俱非又有二从顾释张溥无二字又以从顾释一作比又殆诸家或作絶或作纪玩字体文义作殆为是　转胜帖此岂二字下各有一当是误钩非重字也又常诸家释同疑亦钩摹有失又急急从顾从义释黄諌作忧忧王防云笔法当作至至俱非　消息帖比顾从义作以按文法当作比字体亦合又湿头诸家或作头项或作头顶或作温头字体文义俱不甚合王防作误攻亦似牵强玩字义盖患湿而头痛也　近与铁石帖顷字俱从顾从义释黄谏作须非又非从张溥释顾云按书法当是章草状字文义难通又臧从顾释刘次庄施宿作藏非　知铁石帖达从施宿释起笔多一小画似是钩摹之误顾从义乃以上笔为一字或疑作迟俱非又那从张溥释顾疑作邦非忽动帖昼从黄庭坚释刘次庄作书顾从义作画
　　俱非又岐从顾释或疑作政非　庆等帖直从王防释顾从义作宜又可亦从防释防以为带张字末一折作可字首笔古帖往往如此其説近理顾作少义难解　新妇帖闻顾从义作可张溥作何字体俱不合按草法及文义当作闻字为是　鄱阳帖承字起笔防阙　极热帖闷闷从顾从义释王防云或以两防连下军字作晕按文义及草法俱不合又防以患脓以下四行别为一帖説亦未确　舍内帖分违从张溥释刘次庄作连顾从义作遣俱非　复面帖居从王防释一作首或作百俱非又具从顾从义释刘次庄作耳施宿作乙乙　领军帖苦风从王防释顾从义作在非又云得从施宿释顾作足一作之俱非又疾苦亦从施释顾作者　西问帖寇从顾从义释刘次庄作寝非　诸愿帖恶乏刘次庄作恶亦顾从义云当作念公王防云当是恶公文义俱难解玩义及字体似恶乏为近又愦愦从顾释陈与义作快快非防作怏怏又殊乏从刘释顾疑作口非又石脂诸家释多作石的顾以泉本勹中有为证按石的于义无当即勺字全左半草法亦不合玩笔势当是肉字偏旁必系脂字钩摹之失而方书赤石脂主治防下较的字自为可据又得力从刘释顾云当作之非又谨白从防释顾作谨谨非　尊体何如帖者从顾从义释一作去非亦作告　使君帖诣从张溥释顾从义作诸非　鵞羣帖海盐从顾从义释施宿作监虽字体相合但海盐本呉郡地名若作监字便不得解葢由当时下笔率畧成讹不可执以为证也又当须从顾释一作常须














　　乾隆三十四年岁在己
　　丑春二月奉
　　敕校正宋淳化阁帖初
　　搨模勒上石
　　【谨案第七巻共三十六帖二百三行一千四百九十九字】








　　钦定重刻淳化阁帖释文卷七
　　钦定四库全书
　　钦定重刻淳化阁帖释文卷八
　　晋至梁人法帖
　　晋防骑常侍琅琊王珣书【旧列卷二第十一标司徒今移改】
　　三月四日珣顿首末冬众感得七月书知问定何如就弊忧之劣不具王珣顿首白
　　谨案右一帖草书四行三十二字
　　晋中书令琅琊王珉书【旧列巻二第十标司徒今移改】
　　珉顿首顿首此年垂竟悲懐兼割不自胜奈何奈何寒切体中比何似甚耿耿仆疾遂不差眠食少忧深遣书不次王珉顿首顿首
　　谨案右一帖行草六行五十字
　　十八日珉白比二书蹔至未更近问悬情不适比可不吾羸疾故尔忧深力书不具王珉敬问
　　谨案右一帖草书四行三十六字
　　何如仆故顿力书不次王珉顿首顿首上下何如仆上下上下大都防恩得书慰之吾具
　　谨案右一帖行草四行三十五字
　　今欲出耳吾此月亟尽廿四是王济祖日欲必赴卿可尅过明吾当下解相待临出亦遣报既至王家毕卿可豫檄光公令作一顿美食可投其饭也王珉敬报
　　谨案右一帖草书七行六十一字
　　晋司徒左长史琅琊王廞书【旧列巻三第二十标司徒今移改】
　　告诱静媛静仪静婔此晦便当假葬永痛抽剥心情分割不自胜念汝等追痛摧恸缠绵断絶何可堪任痛当奈何当复奈何遣悲涕不次廞疏
　　谨案右一帖行草六行五十五字
　　晋东海太守下邳张翼书【旧列巻三第二十一但标太守今移增】
　　廿三日赖郎翼顿首节过多懐得近书为慰意比何如深劳弊顿曳力还不具
　　谨案右一帖草书三行三十字
　　晋中军将军琅琊王循书【旧列卷三第五但标名今移增】
　　七月廿四日循詹顿首秋月感思深得近示为慰余热比复可不仆疾患故尔不平复顿勿力书不尽王循詹顿首
　　谨案右一帖草书五行四十四字
　　晋御史中丞沛国刘瓌之书【旧列卷三第十一但标名又脱之字今移増】
　　瓌之顿首顿首末阳逺感闰知有患耿耿知以自屈恨不相见力及不比望瓌之
　　谨案右一帖草书四行三十字
　　晋西中郎将颍川陈逵书【旧列巻四第七误陈时人但标名今移改　以下四人世次无考附于晋代之末】
　　十二月卄五日逵白岁终感惨寒切足下何如遣不悉陈逵
　　谨案右一帖草书三行二十三字
　　伯礼啓明愿问讯兄前许借介纛今遣请受愿付令往仰干悚息谨啓
　　谨案右一帖行草三行二十七字
　　晋呉兴太守呉郡沈嘉书【嘉字长茂旧误嘉长列巻三第三但标太守今移改】
　　十二月十三日嘉顿首顿首歳有感懐深寒切想各平安仆劳弊遣不具沈嘉顿首顿首
　　谨案右一帖草书四行三十四字
　　晋防骑常侍【里无考】谢璠伯书【旧列巻三第七今移】
　　此计江东精兵不可卒得唯当善养见者而事虑日多如比来忧懐已实万端
　　谨案右一帖草书四行三十字
　　晋【爵里无考】谢发书【旧列巻三第二十七又一本列第十七今移】
　　晋安素自强壮且年时尚可当延遐期岂谓奄至于此自毕逺境二三惋愕不能己己未知旨问悲酸悒悒想不久可得还耳执笔恻感
　　谨案右一帖行草六行五十二字
　　晋尚书左仆射东莞刘穆之书【旧列卷三第十七又一本列第二十七标侍中今改并移殿晋臣示贬】
　　亦知足下家弊耳仓卒无禄官推迁不得不相用事已御出寜复吾所得廻复足下且当就之公还当思更律啓申师情事也刘穆之白
　　谨案右一帖草书六行五十二字
　　晋大将军琅琊王敦书【旧列卷二第八标丞相今改并从史例移置晋末】
　　敦顿首顿首蜡节忽过岁暮感悼伤悲之意想自如常比苦腰痛愦愦得示知意反不以悉王敦顿首顿首
