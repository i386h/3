<!-- { "loadSidebar": true } -->
　　献之白兄静息应佳何以复小恶耶伏想比消息理尽转胜耳礜石深是可疑事兄憙患防輙发痈势为积乃不易愿复更思献之唯赖消息内外极生冷而心腹中恒无他此一事是差但疾源不除自不得佳论事当随宜思之也献之
　　谨案右一帖行草九行九十字
　　姊性纒绵触事殊当不可献之方当长愁耳
　　谨案右一帖草书二行十七字
　　献之白不谓鄱阳一门艰故至此追寻悲惋益不自胜奈何奈何政坐视其灭尽使人悲熟赖子高在此不尔无可成献之
　　谨案右一帖草书六行四十七字
　　阮新妇勉身得雄甚善防骑殊当憙也
　　谨案右一帖草书三行十五字
　　虽奉对积年可以为尽日之欢常苦不尽触类之畅方欲与姊极当年之足以之偕老岂谓乖别至此诸懐怅塞实深当复何由日夕见姊耶俯仰悲咽实无己巳唯当絶气耳
　　谨案右一帖草书九行六十七字
　　夏日感思兼悼切割心懐痛当奈何奈何得思道书慰意薄热汝比各可不吾并故诸恶劳益勿勿献之白防
　　谨案右一帖行草四行四十二字
　　献之白思恋转不可言瞻近而未得奉见但有叹塞迟诸信还具动静献之白
　　谨案右一帖行草四行三十字
　　白东告具天寳疾患问何其仓卒乏子孙常欣伦早成家以此娯上下岂谓奄失此女愍惜深至恻切心懐防哀念当可为心情愿不可保使人惋惋悲政当随事豁之耳防先积弊复有此痛心不审不乃恶不甚以忧驰眠食复多少愿遣无益尽消息理
　　谨案右一帖行草十一行九十七字
　　吾十一日发呉兴违逺兄姊感恋无喻庆等别不可言比奉告故多患姊经感极顿忧驰益深适谘议十六日
　　谨案右一帖行草四行四十二字
　　告风疾故尔反侧余可行未东动静不宁五宜速呉与丞别兄进犹恋罔劳亦极恶驰情二女晚生皆佳未复华姜防比来得直防故恶故足当视华也汝儿女并可不
　　谨案右一帖行草七行六十四字
　　廿九日献之白昨遂不奉恨深体中复何如弟甚顿勿勿不具献之再拜
　　谨案右一帖行草三行二十八字
　　承服肾气丸故以为佳献之比服黄耆甚懃平平耳亦欲至十齐当可知
　　谨案右一帖行草三行二十八字
　　得书为慰吾先夜遂大得服汤酒诸治渐折故顿极难劳知足下便去不得面别怅恨深保爱临书增懐王献之
　　谨案右一帖草书五行四十三字
　　慕容有易赖意耶
　　谨案右一帖草书二行七字
　　薄冷足下沈痼已经歳月岂宜触此寒耶人生禀气各有攸处想示消息
　　谨案右一帖行草三行二十八字
　　益部耆旧传今送想催驱写取耳慎不可过淹留吾去月从孙家求信信次顿尔频为乱反侧大佳柳六惠言可常饵亦觉有益耳
　　谨案右一帖草书六行五十二字




　　王氏寳章世传书迹今卷中所列多属琅琊惟坦之系出太原宗派各异虽其父述为逸少同官序次应居洽劭后而王着因其名相似以厠凝之兄弟间几如右军子姓失考甚矣若凝之书帖乃告女之词而末署某等与第二卷谢万帖款称父防而简首自名同滋疑义或好事者妄为増益则不可知姜防乃谓已行之女待以客礼称名臆度无据且于万与兄子帖又何説以处焉献之书虽不逮羲而石墨流传正尔多多益善乃昔人评以为伪托者颇复不少如元度以下四帖黄庭坚米芾黄伯思皆斥之考元度帖中仁祖为谢尚字尚事在升平前献之方当髫龀安得作书论时事伯思之説当矣至慕容一帖语意脱漏不可晓献之时南燕再兴或札论偶及亦所应有薄冷两行迹类欧书究无明证益部耆旧传乃陈寿所着寿生蜀仕晋譔述擅名送催写取亦当时雅尚应尔今改元度帖入无名氏书后三帖则仍其旧悉征实以为定论云御识
　　释文订异
　　王恬书不具从刘次庄释施宿作不一一或作少合非
　　王洽承问帖还白从姜防释顾从义作还日非　仁爱帖豫从施宿释刘次庄作纷非按豫字于上下文义无当草法亦不合施注疑是后人署名侧注误摹入行钩勒复失似为近理姜防绛帖平无此字益可为本非帖文之证
　　王垣之书已与从姜防释顾从义作兴非又良不了者亦从姜释良一作断非了王防疑作可
　　郗愔至庆帖今从姜防释顾从义作令非又进姜顾释并同一作逢非　比书帖达从姜防释一作连或作违俱非　远近帖何他从姜防释他顾从义作也一作地草法俱不合又干与干通此帖顾及刘次庄俱与上二行误合为一按上帖末已署愔报且两帖字体不类大观分列为是姜释亦同　敬豫帖亲亲姜防顾从义释并同下亲字刘次庄作今或作乙乙王防作一一以羲之帖证之姜顾释为长又未善亦从姜释或作未曽非
　　王凝之书勉与免同姜防引汉书免身为证又渐冷从姜释顾从义同施宿作防非
　　王徽之书可言从顾从义释刘次庄作可耳或作可可俱非
　　王操之书帖末等白从施宿释玩字体等字草法甚明带笔注正白字耳且与帖首相合顾从义作顿首非
　　王涣之书上下从姜防释施宿合二字作叔非王献之相过帖拨从施宿释陈与义同顾从义作掇又冥从顾释施作寘又浐从施释按字书浐出涕貌顾作灌非又矣从张溥释文义是而草法不合应是钩摹之误顾云当作员非　鵞还帖已当殊当俱从施宿释陈与义同顾从义并作尝非按王防以鵞还五行与前承永嘉四行合为一帖而辨刘次庄合诸舍永嘉二帖为一之非玩诸舍二行字体与永嘉以下不相类帖本与顾释文可耳二字适当行尽原不必强合为一若鵞还则王氏尺牍用标帖名张溥详辨之文义亦不甚相属防説似未足据也　授衣帖及耳从王防释顾从义作可非帖内患字钩摹小失安和帖复何如之如从刘次庄施宿释顾从义作
　　必非又行有佳酒从顾释张溥同行黄谏作何酒刘作治俱非　承姑帖承承从顾从义释张溥无下承字存考又以服从刘次庄释以与已同顾作比非余杭帖见从张溥释顾从义作兄非　节过帖复先从刘次庄释犹言复旧也施宿陈与义作充顾从义疑作克草法俱不合　愿余帖上从顾从义释一作近非刘次庄以适奉以下四行另为一帖顾合为一玩笔法相似张溥亦合载顾説为优　珍重帖慰从顾从义释王防云当作至存考　岁尽帖恶愦从刘次庄施宿释顾从义作忘或作忌俱非又谨白诸不具从王防释白顾作拜诸顾作防　卫军帖告从刘次庄释张溥同顾从义疑作首非　礜石帖当从施宿释刘次庄作常又献之二字虽署名减笔不宜如此省便当是钩摹小失　姊性帖殊当从陈与义释刘次庄作常顾从义以此两行合上为一张溥分列二帖王防以前帖末有献之字文义已完笔法亦与前不类当别是一帖其説为当　阮新妇帖勉与免同又殊当从施宿释顾从义作常　奉对帖触类从张溥释顾从义作颇非王防云当作额又与姊之姊阙中一笔当由钩摹之失又乖别从顾释黄伯思作乖反又俯仰亦从顾释施宿作纒绵按此二字草法俱不甚合亦钩摹小失苐俯仰义较长张溥释同因从之又唯当亦从顾释刘次庄作常非　夏日帖奈何中一拂王防云当是重奈何字张溥同　思恋帖奉见从顾从义释或作具非又信还从张溥释顾以信为作误又帖末白字从施宿释　天宝帖乏从顾从义释一作令非又政当亦从顾释刘次庄作常非又恶亦从顾释王防云上画钩摹失　呉兴帖经感从顾从义释经王防云当作纒玩字体经字甚明似无可疑又五宜亦从顾释五张溥作吾防説亦同当是钩摹脱误又呉与从顾释防云与草书兴字存考又未复亦从顾释一作未后非又故足亦从顾释张溥同防疑作云　肾气丸帖齐与剂通　汤酒帖汤酒从顾从义释王防以二字相混顾释亦臆决然不能定为何字而张溥以此标帖名似为可据又怅恨亦从顾释张作怏　益部帖取耳从张溥释王防同顾从义作了又信下叠字从顾释刘次庄但作求信次非又饧大佳以下防云当别是一帖顾张皆合为一存考




　　乾隆三十四年岁在己
　　丑春二月奉
　　敕校正宋淳化阁帖初
　　搨模勒上石
　　【谨案第六卷共四十八帖二百五十五行二千一百六十
　　八字】







　　钦定重刻淳化阁帖释文卷六
<史部,目录类,金石之属,钦定重刻淳化阁帖释文>
　　钦定四库全书
　　钦定重刻淳化阁帖释文卷七
　　晋人法帖
　　晋中书令琅琊王献之书【旧列卷十但标名今移改　旧三十二帖今从前卷归入八帖删一帖移三帖入无名氏书】
　　前告先以陈事意必是更有家信未知期説见徳逺书所致人耶何可足念耶
　　谨案右一帖草书五行三十字
　　一月廿九日告仲宗奉世诸儿祸变无常
　　谨案右一帖行书二行十六字
　　黄门陨背哀痛摧剥不自胜任奈何奈何及书感塞父姑告
　　谨案右一帖行草三行二十三字
　　令外甥知问郗新妇更笃忧虑深
　　谨案右一帖草书二行十三字
　　承冠军故尔不觉转胜灸无所觉忧驰深汝燋悚可言
　　谨案右一帖草书三行二十一字
　　可必不耳企迟此大都如常秀顺至慰意顺心痛委顿燋劳
　　谨案右一帖行草三行二十三字
　　诸舍不能集防深哽塞仰料静婢自常不和知从事甚简致此佳也
　　谨案右一帖行草四行二十六字
　　吾当托桓江州助汝吾此不辨得遣人船迎汝当具东改枋三四吾小可者当自力无湖迎汝故可得五六十人小枋诸谢当有二便是见今当语之大理尽此信还具白胛痛可堪而以作书殆欲不可识
　　谨案右一帖草书十行七十八字
　　疾不退潜处当日深岂可以常理待之此岂常急急不审食复何如肌色可可所堪转胜复以此慰驰竦耳
　　谨案右一帖草书五行四十一字
　　消息亦不可不恒精比经心向秋冷疾下亦应防也献之下断来恒患湿头痛复小尔耳
　　谨案右一帖草书五行三十四字
　　省前书故有集聚意当能果不足下小大佳不闻官前逼遣足下甚急想以相体恕耳足下兄子以至广州耶当有得集理不念悬心也耳
　　谨案右一帖草书八行五十三字
　　近与鐡石共书令致之想久达不得君问以复经月悬情岂可言顷更寒不适颇有时气君顷各可耳迟防问仆大都小佳然疾根聚在右髀脚重痛不得转动左脚又肿疾候极是不佳幸食眠意事为复可可冀非藏病耳
　　谨案右一帖草书十一行八十五字
　　知铁石前往快作乐诸君善处世达于当年不复过此仆端坐将百日为尸居解日耳不知那得一防懐何其相思之深临书意塞
　　谨案右一帖草书六行五十字
　　忽动小行多昼夜十三四起所去多又风不差脚更肿转欲书疏自不可已唯絶叹于人理耳二妹复平平昨来山下差静岐当还委曲前书具想胜常也诸人悉何如承冠军定入计今向达都汝奉见欣庆但恐停日不多耳
　　谨案右一帖草书十三行八十六字
　　庆等已至也鹅差不甚悬心直道寻去奴定西诸分张可言
　　谨案右一帖草书四行二十三字
　　新妇服地黄汤来似减眠食尚未佳忧悬不去心君等前所论事想必及谢生未还闻尓进退不可解吾当书问也
　　谨案右一帖行草六行四十四字
　　鸭头丸故不佳明当必集当与君相见
　　谨案右一帖行草二行十五字
