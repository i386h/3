<!-- { "loadSidebar": true } -->
　　王羲之秋月帖问从顾从义释黄庭坚谓是而字缺上一笔非　桓公帖蔡公公字起笔摹误今从大观改正　谢光禄帖下念字一字从顾从义释刘次庄施宿合作二字非　月半帖割晴从顾从义释二字义不可通王澍云摹搨有误又省苦亦从顾释施宿作省告　长素帖小大从张溥释字画明了无可疑顾从义作不大葢沿别本字误　知念帖益从顾从义释陈与义作葢非　每念长风帖壮温诸家释并同但义不可解他又无可考证存疑　得长风书帖具日从施宿释顾从义作乞日非　初月帖皇恐从顾从义释王澍云当是皇恐皇恐存参施宿作呈耳一作皇皇俱非　时事帖主人从顾从义释又叙亦从顾释王澍云当是钩摹小失一作欲非　寒切帖切从刘次庄释王澍云上带笔钩摹小失顾从义作切非　十月七日帖叔兄从顾从义释一作七见非又比从施宿释顾作次一作须皆非又充从顾释王澍作二兄非　皇象帖勿三从顾从义释王澍云三或三思之三杨慎作勿勿非　君晚帖羲之下顾从义释有白字玩笔势当是之字末笔微拖与月半帖异　尚停帖武从顾从义释刘次庄作里非又如恒诸释或作小船或作所恨大观改作甚恒俱不甚足凭玩文义及草法恒字自无可疑上一字当是如字微有缺损耳存考　长平帖患苦从王澍释澍云苦字钩橅有失笔良是顾从义释作者非　丹杨帖反事从顾从义释刘次庄施宿作友事非　太常帖竦从顾从义释刘次庄作谏非又应有亦从顾释或合二字作膺非　得万书帖备悉本无缺顾从义释作备半亦沿别本之误　热日帖且从刘次庄释顾从义作旦非又迟字微有缺笔　贤室帖便尔从王澍释澍云是笔偶出玩初搨上笔与下撇本不相属似系石版损防由别本联为一笔诸家遂误作使耳又以语从顾从义释或作比非　多日帖昨问刘次庄陈与义施宿释并同王澍云二字皆钩摹有失顾从义作比门于义难通　力东帖冶顾从义释作论或作诣王澍作治义俱未安考晋书防稽有东冶因从冶又省苦从顾释施宿作告　别送帖舍子从顾从义释草法虽合而文义难解但无可考据姑从之择药帖发梦从王澍释按此与十七帖梦中结体正类刘次庄施宿作简非又即顾从义释作与或作有或作可义俱难通惟顾云一作即文义较顺姑从之其字体不甚完或是钩摹微失　昨见帖昨从刘次庄释顾从义云当作所非又徳从王澍释顾作值非又诣黄庭坚作临一作治或作谒顾云当作诣较诸释为长从之　雪候帖苦患从张彦远释顾从义作吾患非　知远帖顷从王澍释陈与义作须顾从义作次俱非或作江草法尚合　荀侯帖深从刘次庄释顾从义疑作谆或作淳俱非又安好亦从刘释顾云当作安西非又那从刘释云从姜防释草法颇合但云字有缺笔耳或作明公存考顾作那可非又愚诸释或作遇或作里或作还字体俱不类义亦未安惟愚字草法差近释以俟考又计介从王澍释顾作计令非　分住帖反字从顾从义释或作友非　自慰帖大从刘次庄释顾从义作火非　晚复帖言从王澍释顾从义作意非　将接帖末耳字文义不属王澍云当由集书人妄増　小园帖故故从顾从义释施宿作故之非又及比亦从顾释或作反侧非又嘉慰亦从顾释慰姜防作至非又华直亦从顾释刘次庄作华宜非又何似亦从顾释或作以非　清晏帖丰从顾从义释施宿作无非又所使亦从顾释十七帖作所出又有无无乡亦从顾释但义不可解或作有丰一乡或有无无以或有无一乏草法俱不甚合存疑



　　乾隆三十四年嵗在己
　　丑春二月奉
　　勅校正宋淳化阁帖初
　　搨模勒上石
　　【谨案第四卷共五十一帖二百二十一行一千九百七字】








　　钦定重刻淳化阁帖释文卷四
<史部,目录类,金石之属,钦定重刻淳化阁帖释文>
　　钦定四库全书
　　钦定重刻淳化阁帖释文卷五
　　晋人法帖
　　晋右军将军琅琊王羲之书【旧列卷八今移改旧四十三帖今自卷六归入一帖】
　　羲之死罪小大悉比来未惶不可懐未复临海问悬情计宾命行应至迟卞公还具承问妹极得防力以为至慰期等故尔耳因縁不多白羲之死罪
　　谨业右一帖草书六行五十七字
　　不审定何日当北遇信复白迟承后问
　　谨案右一帖草书二行十五字
　　伏想清和士人皆佳适桓公十月末书为慰云所在荒甚可忧殷生数问北事势复云何想安西以至能数面不或云顿歴阳尔耶无縁同为叹迟知问
　　谨案右一帖草书七行五十八字
　　运民不可得而要当得甚虑叛防
　　谨案右一帖草书二行十三字
　　顷为此足劳人意
　　谨案右一帖草书一行七字
　　八日羲之顿首多日不知君问得一昨书知君安善为慰仆比小差而疲剧昨若耶观望乃苦舆上隐痛前后未有此也然一日一昔劳复不极以此为慰耳力不
　　谨案右一帖草书六行六十二字
　　得里人乐着县户今送其名可为领受君顷就转佳不仆自秋便不佳今故不善差顷还少噉脯又时噉麫亦不以为佳亦自劳弊防系转久此亦难以求泰不去人问而欲求分外此或速弊皆如君言
　　谨案右一帖草书十一行七十七字
　　便大热足下晚可耳甚患此热力不具王羲之白
　　谨案右一帖草书二行十九字
　　此书因周常侍想必至
　　谨案右一帖草书二行九字
　　吾唯辨辨便知无复日也诸懐不可言知彼人已还吾此犹有小小往来不欲来者其野近当往就之耳不大思其方不见可久理而任之者悠然此可叹息
　　谨案右一帖草书七行六十字
　　得西问无他想彼人甚平安此粗佳元度来数日为慰
　　谨案右一帖草书三行二十一字
　　中郎女颇有所向不今时婚对自不可复得仆往意君颇论不大都此亦当在君耶
　　谨案右一帖草书四行三十二字
　　发疟比日疾患欲无赖未面邑邑反不具王羲之白
　　谨案右一帖草书三行二十字
　　得书知问肿不差乏气勿勿面近羲之报
　　谨案右一帖草书二行十六字
　　足下各如常昨还殊顿匈中淡闷干呕转剧食不可强疾高难下治乃甚忧之力不具王羲之
　　谨案右一帖草书四行三十六字
　　得书知足下问吾既不佳贤内妹未差延期
　　谨案右一帖草书二行十七字
　　须狼毒市求不可得足下或有者分三两停须故示
　　谨案右一帖草书三行二十字
　　得书知问吾夜来腹痛不堪见卿甚恨想行复来修龄来经日今在上虞月末当去重旦便西与别不可言不知安所在未审时意云何甚令人耿耿
　　谨案右一帖草书七行五十八字
　　一昨得安西六日书无他无所知表亦复常言耳
　　谨案右一帖草书三行十九字
　　阔转久劳想岂舍知足下常同之卒未近縁如何足下数令知问
　　谨案右一帖草书三行二十五字
　　十一月四日羲之白冬中感懐深始欲寒足下常疾何如不得近问邑邑吾故苦心痛不得食经日甚为虚顿力不及具王羲之白
　　谨案右一帖草书五行五十字
　　周益州送此邛竹杖卿尊长或湏今送
　　谨案右一帖草书二行十五字
　　不得执手此恨何深足下各自爱数惠告临书怅然
　　谨案右一帖草书三行二十字
　　阮公故尔可忧时放恕大事今令速言何万守笃大灸不得力而从事以至甚无计自必出唯须小佳铁石今出力救足下可复助且令得通
　　谨案右一帖草书七行五十四字
　　家月末当至上虞妹亦俱去
　　谨案右一帖草书二行十一字
　　此蒸湿难为人得示知足下故尔堪行想不成病耳吾至无赖行尅王羲之顿首
　　谨案右一帖草书四行三十一字
　　不得西问耿耿
　　谨案右一帖草书一行六字
　　丘令送此宅图云可得亩尔者为佳可与水丘共行视佳者决便当取问其贾谢生多在山下不复见且得书疾恶冷耿耿想数知问虽得还不能数可叹不审比出日集聚不一尔缅然恐东旋未期诸情罔
　　谨案右一帖草书十行八十字
　　飞白不能乃佳意乃笃好此书至难或作复与卿
　　谨案右一帖草书三行十九字
　　羲之白昨故遣书当不相遇知君还喜慰足下时行想今善除犹耿耿仆时行以十一日而不除如比日便成委顿今日犹当小胜不知能转佳不积不卿至劣劣力还不具王羲之白
　　谨案右一帖草书七行七十字
　　不审复何以永日多少看未九日当采菊不至日欲共行也但不知当晴不耳伦等还殊慰意増慨知足下疾患小佳当惠縁想示能果迟此善防非直思想而已也寻复有问足下以数示
　　谨案右一帖草书九行七十二字
　　由为诸力不具
　　谨案右一帖草书一行六字
　　月半哀感奈何奈何念邑邑罔极之至不可居处比日何似痹差不悒悒力知问王羲之顿首
　　谨案右一帖草书四行三十六字
　　知彼乃尔切切汝乃独坐但有忧邑悬逺不能得遣人且吾无复久意果去当南视汝等也
　　谨案右一帖草书四行三十五字
　　一昨得安西六日书无他无所知説故不复付送让都督表亦复常言耳如兄子书道嵩自必果今复与书督之足下勅令至并与逺书也
　　谨案右一帖草书六行五十三字
　　奉黄甘二百不能佳想故得至耳船信不可得不知前者至不
　　谨案右一帖草书四行二十四字
　　尊夫人不和想小尔今以佳念累息卿佳不吾故劣劣力知问王羲之敬问
　　谨案右一帖草书三行二十九字
　　日五期结极以大先师之言皆着推此言之无验如此事君当欲知故及宜停宅
　　谨案右一帖草书四行三十一字
　　先生适书亦小小不能佳大都可耳
　　谨案右一帖草书二行十四字
　　三月十六日羲之白一昨省不悉雨快君可不万石转差也灸得力不不得后问悬悒不去懐君云当有旨信迟望其至仆劣劣故遣不具还具示王羲之
　　谨案右一帖草书七行五十九字
　　取卿女聟为长史休种意何似耿耿
　　谨案右一帖草书二行十四字
　　适欲遣书云得示知足下得凉以为佳甚慰知多疾患念劳心吾故不欲食比来以为事恐不可久邑邑思面行故果之王羲之
　　谨案右一帖草书五行四十九字
　　此郡之弊不谓顿至于此诸逋滞非复一条独坐不知何以为治自非常才所济吾无故舍逸而能劳叹恨无所复及耳夏人事请托亦所未见小都冀得小差顷日当何理
　　谨案右一帖草书八行六十六字
　　行成旅以从是月也景风司至星火殷宵伯赵鸣而载阴爽鸠习而扬武时可以升高逺望礼可以出宿饯行有诏具寮爰开祖
　　谨案右一帖草书六行四十九字





