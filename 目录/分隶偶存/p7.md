<!-- { "loadSidebar": true } -->
　　刘三复润州句容人【邺之父】聪明絶人幼善属文长庆中李德裕拜浙西观察使三复以所业文诣郡千谒德裕倒屣迎之辟为从事太和中为员外郎汝州刺史刘禹锡以宗人遇之深重其才从德裕歴滑台西蜀扬州累迁御史中丞防昌中拜刑部侍郎宏文馆学士【旧唐书本传】　唐滑州节堂记刘三复八分书【墨池编】
　　崔瑨【文宗时人】唐崔慎碑慎孙崔瑨八分书【墨池编】
　　唐元度文宗时待诏着九经字样一卷【唐书艺文志】　元度精于小学推原字画使有指归为十体曰古文大篆小篆八分飞白薤叶悬针垂露鸟书运环网罗古今绳墨葢亦无遗【宣和书谱】　能品六十六人唐元度【续书断】
　　王无悔【文宗时人】唐齐德诸州节度使李祐墓志太和三年庾敬休撰王无悔八分书【金石录】
　　王璹【文宗时人】唐元威明春分投简阳明洞天诗王璹八分书太和三年立石【防稽志】
　　盖巨源【文宗时人】唐六译金刚经太和六年盖巨源八分书【金石录】
　　郑师仁【文宗时人】唐春成院佛殿记太和九年刘慥撰郑师仁八分书【金石录】
　　归融字章之登子元和中进士及第开成中歴迁兵部尚书累封晋陵郡公【唐书本传】　唐义成李德裕德政碑太和六年贾餗撰归融八分书【金石录】
　　郑嵎字宾先大中五年进士第【唐诗纪事】　嵎长安人善八分【书史防要】
　　蔡陵【宣宗时人】唐张仁宪神道碑大中二年幽州节度掌书记李俭撰幽州节度叅军蔡陵八分书【欧阳脩集古目录】
　　于僧翰笔画遒劲亦自成一家为流俗所贵【集古录】　僧翰以八分称于咸通之际绳规甚备【墨池编】　僧翰与贝冷该俱擅名江左僧翰师韩择木之体妍美叅用篆法故比冷该为胜【宣和书谱】
　　贝冷该工八分学明皇书【宣和书谱】
　　郑彦藻【懿宗时人】唐黄州脩文宣王庙记咸通六年郑彦藻八分书【金石畧】
　　裴光逺【懿宗时人】唐襄州延庆院经藏记咸通九年裴光逺八分书【金石畧】
　　张彦逺字爱宾文规子博学有文词干符初至大理卿【唐书本传】　彦逺能文工字学书外多喜作八分书彦逺既世其家乃富有典型而落笔不愧作者尝作法书要录十卷歴代名画记十卷自序其右曰得此二书则书画之事毕矣又尝以八分录前人诗什数章至其仿古出竒亦非凡子可到【法书要录本传】
　　姚赞呉兴人工八分书【书史防要】
　　韦暄八分甚平稳亦韩择木史浩【即惟则】之佐【书史防要】郑虬【长安人】善八分【书史防要】
　　姚宗唐重立徐偃王碑姚宗八分书【墨池编】
　　徐挺古唐崇元观圣祖院碑徐挺古八分书【金石畧】开元太学生【失名】唐赠歙州刺史叶慧明碑开元五年江夏李【下缺二字当是李邕撰】国子监太学生【下缺三字】八分书【文字记】
　　阿买【黄廷坚云退之侄】韩愈醉赠张秘书诗云阿买不识字颇知书八分诗成使之写亦足张吾军【昌黎集】
　　吕岩字洞宾河中永乐人少聪敏日记万言号纯阳子咸通中举进士第游江州庐山以筯头书剑诗于壁初见若无字而墨迹灿然透出壁后【吕真人本传】　张参政洎蚤年家居洞宾谒之索纸笔作八分诗一首示他日将佐鼎席之意【吕纯阳集】
　　太清宫道士卢上卿工为篆籀八分之书【权徳与太宗飞白记】唐渑池县复南馆记卢元卿八分书【墨池编】　王建赠太清卢道士诗云书卖八分通字学丹烧九转定人年【王仲初集】
　　道士诸葛鉴元善八分书【书史防要】
　　释惠通【明皇时人】陈章甫谒禹庙序开元十年释惠通八分书【防稽志】
　　释重闰【明皇时人】唐右庶子于府君碑侄孺卿撰沙门重闰八分书【金石录】
　　释有邻【文宗时人】唐天平军节度使防记太和五年刘禹锡撰沙门有邻八分书【金石录】
　　释潭镜【文宗时人】宁贲禅师塔铭太和五年沙门潭镜八分书额八字【防稽志】
　　释灵该【武宗时人】防昌中以八分称于时【宣和书谱】
　　释元悟工八分真行吕总谓骨气无双迥出时辈【书史防要】后梁道士厉归真画牧牛图后有八分书乃其笔也【牛戬画评】
　　南唐元宗李景钟陵清凉寺有元宗八分书李萧逺草书董羽画山水称为三絶【名画评】
　　李建勲字致尧广陵人南平王德诚子烈祖镇金陵豫禅代之计拜中书侍郎平章事元宗即位拜司空以司徒致仕赐号钟山公【马令南唐书】　李建勲送八分书与友人诗云跁跒为诗跁跒书不封将去寄仙都仙翁指手应相笑得似秦朝次仲无【书苑菁华】
　　韩熈载字叔言北海人弱冠擢进士第烈祖受禅除秘书郎迁兵部尚书諡文靖才髙气逸善谈论听者忘倦分书及画名重当时见者以为神仙中人【马令唐书】
　　后蜀黄居宝字辞玉成都人待诏筌次子官水部员外以八分书知名【书史防要】　唐张素卿作十二真人像太傅安思谦因蜀王氏诞辰献之命翰林学士欧阳烱作赞翰林侍诏黄居宝八分书题之【益州名画录】
　　元昭嘏工部员外郎效韩择木八分书昭嘏乃杜光庭门人【耿焕野人闲话】
　　宋太宗讳炅初名匡义宣祖第三子性嗜学工文学多艺能【宋史本纪】　帝善篆草行飞白八分而草书冠絶【墨池编】　上撰赵普神道碑铭亲八分书以赐之【宋史赵普传】
　　徐字鼎臣扬州广陵人十嵗能属文仕南唐李升父子随李煜入觐太祖命为率更令太平兴国初直学士院从征太原军中书诏填委铉援笔无滞迁左散骑常侍铉精小学工李氏小篆臻其妙书亦工尝受诏与句中正葛湍王惟恭等同校説文【宋史本传】　铉与弟锴皆能八分小篆在江南以文翰知名号二徐【欧阳公集】　妙品十六人徐铉【续书防】
　　李建中字得中其先京兆人祖稠避地入蜀建中幼好学太平兴国八年进士甲科景德中进金部员外郎性简静淡于荣利前后三求掌西京留司御史台爱洛中风土就搆园池号曰静居好吟咏每游山水多留题自称岩夫民伯加工部郎中善书真行笔尤工多搆新体草篆籀八分亦妙人多摹习争取以为楷法尝手写郭忠恕汗简集皆科斗文字有诏嘉奬【宋史本传】　李建中善古文八分行书尝得古文孝经研玩临学遂尽其势【王氏法书苑】　能品六十六人李建中【续书断】
　　句中正字坦然益州华阳人孟昶时举进士及第精于字学古文篆行草无不工太平兴国二年献八体书召授著作佐郎详定篇韵与徐重校定説文模印颁行太宗神主及献宝篆文皆诏中正书之尝以大小篆八分三体书孝经摹石咸平三年表上之真宗召见便殿赐金紫【宋史本传】　能品六十六人句中正【续书断】
　　郭忠恕字恕先河南洛阳人七嵗能诵书属文举童子及第几上篆籀周广顺中召为宗正丞兼国子书学博士太宗即位授国子监主簿令刋定歴代字书着佩觽集三卷【宋史本传】　重脩汉髙祖庙碑郭忠恕八分书字画颇软弱余家有忠恕八分懐嵩楼记墨迹乃其暮年所书笔力老劲非此碑之比【金石录】　能品六十六人郭忠恕【续书断】
　　陈尧佐字希元阆中人进士及第以太子太师致仕赠司空兼侍中諡文惠善古八分为方丈字笔力端劲老犹不衰尤工诗号知余子【宋史本传】　陈文惠善八分书变古之法自成一家虽防画肥重笔力劲健能为文字谓之堆墨八分凡天下名处碑刻题牓多公亲迹世或效之而莫能及也【皇朝事实类苑】
　　梁鼎字凝正益州华阳人太平兴国八年进士甲科端拱初迁殿中丞通判歙州景德中知三班院判西京留司御史台好学工篆籀八分【宋史本传】
　　赵宗万字仲囦山隂人筑室于照水坊畜一鹤号丹砂引以为侣足迹不及髙门祥符中诏举遗逸郡守荐之寻被召乃曰吾老矣不足以任事因献跛鳖传以自见且请自托于道家者流朝廷不夺其志即其家赐以羽服善八分草书【孙鑛防稽志】
　　王砺其先太原祁人迁应天宋城洙之父也赠太师中书令兼尚书令【欧阳公集】　王洙曰先公初不习书但微作八分皇祐初受诏书献穆公主碑李氏求以古写于是始作书既出人竞爱宋丞相曰近世人家桓楹之刻所未及也君谟亦曰君字乃得汉世旧法仆所作但唐耳公受诏与君谟分写迩英阁二图公书无逸篇君谟真字书孝经既成上作飞白二轴答之后又受诏分写集禧观诸殿榜公书奉福虚福殿二榜君谟神藻殿二榜公亦习古文小篆今上景祐徽号玉册宣献宋公受诏写宋公不习篆公代书也公所书石字则献穆大长公主碑曹襄悼碑范文正碑宴元献碑伊先生隔山庵记正字则张少监墓志濠州四望亭诗庄生台诗宋宣献诗书额濠州四望亭南京御史台读易堂襄州岘山亭临芳亭华嵓寺羊太傅庙京教忠积庆寺东都李氏闲燕堂来惊堂连亭箖箊亭刘氏芸华堂【王氏谈录】
　　王洙字原叔应天宋城人中甲科累擢翰林学士以兄子尧臣参知政事改侍读学士兼侍讲学士泛览博记至图纬方技隂阳五行算数音律训诂篆之学无所不通諡曰文【宋史本传】　王洙晚喜书尤得古法当时学者翕然宗尚而法复兴【墨池编】　能品六十六人王洙【续书断】
　　赵克继秦王廷美之曽孙善楷书尤工篆宗正荐之仁宗亲临试及令临蔡邕古文法写论语诗书复诏与朝士分石经帝曰李阳冰唐室之秀今克继朕之阳冰也训子弟力学一门登儒科者十有二人尝进所集广韵字源帝称善藏之秘阁元祐六年以定武军节度观察留后赠建国公諡章靖【宗史本传】
　　蔡襄字君谟兴化仙游人举进士为西京留守推官庆歴三年知諌院英宗时拜端明殿学士知杭州赠吏部侍郎襄工于书为当时第一仁宗尤爱之制元舅陇西王碑文命书之及令书温成后父碑则曰此待诏职耳不奉诏乾道中赐諡忠惠【宋史本传】　妙品十六人蔡君谟【续书断】　君谟真行草无不如意其遗力余意变为飞白可爱而不可学近嵗书以君谟为第一而论者或不然殆未易与不知者言也【东坡集】　君谟行书最胜小楷次之草书又次之大字又次之分少劣【东坡评书】
　　刘敞字原父临江新喻人举庆歴进士廷试第一擢知制诰拜翰林院学士侍英宗讲读改集贤院学士学问渊博尝得先秦彛鼎铭识竒奥皆按而读之因以攷知三代制度【宋史本传】　刘原父弡仲铭以写之【东观余论】
　　呉中复【神宗时人】百花潭口旧有任氏一碑乃宋熈宁间呉中复撰八分书【何字度益部谈资】
　　司马光字君实陜州夏县人仁宗宝元初中进士甲科为通志八卷英宗悦之命置局秘阁续其书神宗名之曰资治通鉴元祐元年拜尚书左仆射兼门下侍郎赠温国公諡文正【宋史本传】　温公法精劲似其为人所谓左凖绳右规矩声为律身为度者观其书可想见其风采【山谷集】　南屏山兴教寺磨崖家人卦中庸大学篇司马温公书钱唐自五季以来无干戈之祸其民富丽多滛靡之尚于齐家之道或阙焉故司马公书此以助风教非偶然也【叶绍翁四朝闻见录】
