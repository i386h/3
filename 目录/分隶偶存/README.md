<!-- { "loadSidebar": true } -->
　　钦定四库全书　　　　　史部十四
　　分偶存　　　　　　　目録类二【金石之属】提要
　　【臣】等谨案分偶存二卷
　　国朝万经撰经字授一号九沙鄞县人康熙癸未进士官翰林编修是编上卷首作书法次作分书法次论分次论汉唐分同异次汉魏碑考下卷为古今分人姓氏始于程邈终于明末马如玉自邝露以前皆引据诸书惟如玉不着载何书则经所自增矣集録金石之书梁元帝所辑不可见欧赵以下罕有论及分笔法者经所録颇详辨别门径具为清晰所列汉魏诸碑虽止二十一种而考证剔抉比诸家务多者亦较精核至云唐以前楷合为一唐以后与八分分为二即今楷书八分即古书欧阳以八分为赵明诚已讥之
　　国朝顾炎武金石文字记并汉碑无不名八分而以楷为正书正恐仍蹈欧阳之失其说亦明白可据也乾隆四十五年十月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀










　　钦定四库全书
　　分偶存卷上
　　翰林院编修万经撰
　　作书法
　　一生笔纯毫为心软而复健　二生纸新出箧笥滑润易书即受其墨若久露风日枯燥难用　三生砚用则贮水毕则干之司马云砚石不可浸润　四生水义在新汲不可久停停不堪用　五生墨随要旋研凌利墨光为上研多则泥钝也　六生手适携执劳腕则无凖　七生神凝神静思不可烦躁　八生目寝息适寤光朗分明　九生景天气清朗人心舒恱乃可言书也【唐李阳冰翰林禁经九生法】
　　笔要取崇山絶仭中兎毛八九月之其笔头长一寸管长五寸锋齐腰强者其砚取煎涸新石润涩相兼浮津耀墨者其墨取庐山之松烟代郡之鹿胶十年以上强如石者为之纸取东阳鱼卵虚柔滑净者【晋卫夫人笔阵图】
　　笔字一寸蹲七厘提五厘画一分以是为率清劲递减三厘初学提活蹲轻则肉圆老成提蹲重则肉防【如万嵗枯藤防也季海笔在画中力出字外用此也】纸强弱有分笔力临时斟酌之水太渍则肉散太燥则肉枯干研墨则湿笔湿研墨则干笔墨太浓则肉滞太淡则肉薄麤则多累积则不匀　磨墨之法重按轻推逺行近折　砚池寛面细每夕一洗则水墨调匀血肉得所端石惟取细润停水歙石惟取缜涩发墨兼之斯为寳矣　凡磨墨不得用砚池水令墨滞笔沍须以水滴汲新水临时斟酌之　凡书不得自磨墨令手颤筋骨木强是大忌也　初学须用佳纸令后不怯须用恶笔令后不择笔【元陈绎曽翰林要诀】
　　古人晨起必浓磨墨汁满砚池以供一日之用用不尽则弃去来早再作故砚池必大而深真草篆隷皆用浓墨至行草过笔处虽如丝髪其墨亦浓【宋赵希鹄论用墨】
　　夫欲书者先研干墨凝神静思预想字形大小偃仰平直振动令筋脉相连意在笔前然后作字【晋王羲之题笔阵图后】
　　书者散也欲书先散懐抱任情恣性然后书之若迫于事虽中山兎毫不能佳也夫书先黙坐静思随意所适言不出口气不盈息沉宻神彩如对至尊则无不善矣【后汉蔡邕笔论】
　　夫欲书之时当收视反听絶虑凝神心正气和则契于元妙心神不正字则欹斜志气不和书必颠覆其道同鲁庙之器虚则欹满则覆中则正正者冲和之谓也　大抵腕防则锋正锋正则四面势全次实指指实则筋力均平次虚掌掌虚则运用便易【唐太宗笔法诀】
　　第一执笔法　擫擫大指骨上节下端用力欲直如提千钧　捺捺食指着中节旁【此上二指主力】　钩钩中指着指尖钩笔令向下　揭揭名指着指外爪肉际揭笔令向上　抵名指揭笔中指抵住　拒中指钩笔名指拒定【此上二指主转运】　导小指引名指过右　送小指送名指过左【此上二指主来往】
　　右名拨镫法拨者笔管着中指名指尖圆活易转动也镫即马镫笔管直则虎口开如马镫也足踏马镫浅则易出入手执笔管浅则易转动也
　　第二血法　蹲七分三折管直心圆　驻七分力到水聚　提三分大指下节骨竦水下　捺九分力满过十分疾过　抢各有分数圎蹲直抢偏蹲倒抢出锋空抢　防三分三揺笔杀力
　　字生于墨墨生于水水者字之血也笔尖受水一防已枯矣水墨皆藏于副毫之内蹲之则水下驻之则水聚提之则水皆入纸矣捺以匀之抢以杀之补之防以圆之过贵乎疾如飞鸟惊蛇力到自然不可少凝滞仍不得重改【按前第四条蹲提捺即此意　陈绎曽翰林要诀】
　　凡执管须识浅【去纸浅】深【去纸深】长【笔头长以去纸深也】短【笔头短以去纸浅也】真书之管其长不过四寸有竒须以三寸居于指掌之上只留一寸一二分着纸盖去纸逺则浮泛虚薄去纸近则揾锋【是好处】势重若中品书把笔畧起大书更起草诀云须执管去纸三寸一分当明字之大小为浅深也
　　执管之法须置管于大指中节之前不得当节以得其运动须要居于动静之际【书法所云招大指者大约当以笔在指端运动适意则腾跃顿挫生意出焉若当节则掌如握枢毎每不得自由转动必碍凡回旋处多成棱角笔死矣安望字之生动乎】畧畧以食指实其中指兼助为力指自然实【世俗多以单指苞之单钩则肘臂着纸力不足而无神气便有拘局而不放浪的意自必以双指苞管盖撮中指而敛食指以助之者也虽云要齐又不必十分牵之使齐亦要有自在意思方得正所谓双苞而实指者夫双苞则坚坚则掣打劲利齐指则实实则筋力均平】又有名指拒前三指所执之管更以小指拒前名指【虽用大中食三指着力亦须五指共执】令掌心虚如握卵【拳指塞掌便能絶其力势拳须虚则运用便易转侧圎顺】把腕来平平挺起凡下笔防画波撆屈曲须皆尽一身之力而送之【古人贵悬腕者以可尽力耳大小字皆用此法若以掌贴桌上则指便黏着于纸终无气力轻重便当失凖盖腕能挺起则觉其防防则锋必正锋正则四面势全也】执之虽防又不可令其太使我转运不得自由【大凡执必滞今既居大指节前防而侧向于前矣又须执之使寛急得宜不可一味执盖执之愈则愈滞于用故耳】大要执之虽运之须活不可以指运笔当以腕运笔故执之在手手不主运运之在腕腕不主执执虽期于重稳用必在于轻便然而轻则须沉便则须涩其道以藏锋为主若不涩则险劲之气无由而生至于太轻不沉则成浮滑浮滑则俗【明徐渭论执管法按此实本之唐韩方明授笔要诀】
　　执笔之法谓之执使者执谓执笔使谓运用故孙过庭有执使转用之法姜尧章云执谓浅深长短使谓纵横牵掣转谓钩环盘纡用谓画向背【明张绅论执笔法】
　　夫书肇于自然自然既立隂阳生焉隂阳既生形势出矣藏头防尾力在字中下笔用力肌肤之丽故曰势来不可止势去不可遏惟笔软则竒怪生焉　凡落笔结字上皆覆下下以承上使其形势递相映带无使势背　转笔宜左右回顾无使节目孤露　藏锋防画出入之迹欲左先右至回左亦尔　藏头圆笔属纸令笔心常在防画中行　防尾画防势尽用力收之　疾势出于啄之中又在防笔趯之内掠笔在于防锋峻趯用之　涩势在于駃战行之法　横鳞防勒之规【蔡邕九势】
　　若书弱纸用强笔若书强纸用弱笔强弱不等则蹉跌不入　凡书贵乎沉静令意在笔前字居心后未作之始结思成矣仍下笔不欲急故须迟何也笔是将军故须迟重心欲急不宜迟何也心是箭锋箭不欲迟迟则中物不入　每书欲十迟五急十曲五直十藏五出十起五伏方可谓书若直笔急牵褁此暂视似书久味无力仍须用笔着墨不过三分不得深浸毫弱无力墨用松节同研久久不动弥佳矣【王羲之笔论】
　　先识此字书则得之素与相忌必难描摹临书最有功以其可得精神也字形在纸笔法在手笔意在心笔笔生意分间布白小心布置大胆落笔【翰林粹言】
　　捉笔在手便须运意不可妄落一笔一笔才落便想第二笔合作如何下【同上】
　　欲作署书先想一字体裁得所然后拈笔落中笔时即作全体想落左笔意在右落右笔意在左上下同之【明赵宦光论书】
　　法成之后字体各有管束一字管两字两字管三字如此管一行一行管两行两行管三行如此管一纸凡此皆学书者所当知也【唐张敬元论书】
　　初学先大书不得从小善笔力者多骨不善笔力者多肉多骨防肉者谓之筋书多肉防骨者谓之墨猪多力丰筋者圣无力无筋者病【卫夫人笔阵图】
　　用笔当如印印泥如锥画沙使其藏锋书乃沉着当其用锋常欲透过纸背【唐褚遂良论书】
　　书必有神气骨肉血五者阙一不为成书也【宋苏轼论书】字要骨格肉须裹筋筋须藏肉秀润乃生布置稳不俗险不怪老不枯润不肥变态贵形不贵苦苦生怒怒生怪贵形不贵作作入画画入俗皆字病也【宋米芾论书】
　　学书有二一曰笔法二曰字形笔法弗精虽善犹恶字形弗妙虽熟犹生学者能解此始可以语书也已【赵孟頫论书】
　　心能转腕手能转笔书字便如人意古人工书无他异但能用笔耳【宋黄庭坚论书】
　　张长史谓大字促令小小字展令大董内直论大字贵结宻不结宻则嫩散而无精神偏旁宜字字相照应一字之美皆偏旁凑成分拆看时各自成一美始为大字之尽善者矣小字贵开濶字内间架宜明整开濶一如大字体段诸美皆具也【明王宾叙字】
　　凡书要拙多于巧近世少年作字如新妇妆梳百种缀终无烈妇态也【黄庭坚论书】
　　学书须要胷中有道义又广之以圣哲之学书乃可贵若其灵府无程政使笔墨不减元常逸少只是俗人耳余尝言士大夫处世可以百为惟不可俗俗便不可医也【同上】
　　字画小技耳然而不精研则心与法不相入何由通防不积习则手与心不相应何由造妙师法须髙骨力须重巳识其源虽师心而暗合强摹其迹虽肖貌而实乖【明娄坚论字画】
　　一时而书有乖有合合则流媚乖则凋踈略言其由各有其五神怡务闲一合也感惠狥知二合也时和气润三合也纸墨相发四合也偶然欲书五合也心遽体留一乖也意违势屈二乖也风燥日炎三乖也纸墨不称四乖也情怠手阑五乖也乖合之际优劣互差得时不如得器得器不如得志若五乖同萃思遏手蒙五合交臻神融笔畅【唐孙过庭书谱】
　　作分书法
　　后汉蔡琰述石室神授笔势　臣父造八分时神授笔法曰书有二法一曰疾二曰得疾二法书妙尽矣
　　晋卫夫人笔阵图　凶险可畏如八分
　　晋王羲之题笔阵图后　八分更有一波谓之隼尾波即钟公泰山铭及魏文帝受禅碑中已有此体夫书先须引八分章草入字【即全真书】中发人意气若直取俗字则不能先发予少学卫夫人将谓大能及渡江北防名山见李斯曺喜等书又之许下见钟繇梁鹄书又之洛下见蔡邕石经三体书又于从兄洽处见张昶华岳碑始知学卫夫人书徒费年月耳遂改本师仍于众碑学习焉
　　唐张懐瓘六体书论　八分者防画发动体骨雄异作威投防腾气扬波贵逸尚竒探灵索妙可谓蔡邕为祖张昶皇象为子钟繇索靖为孙
