<!-- { "loadSidebar": true } -->
　　北齐张景仁济北人工草选补内书生与魏郡姚元标颍川韩毅同郡袁买奴荥阳李超等齐名后主爱之呼为博士除中书监赠侍中司空公景仁为儿时诣国学摹石经许子华遇之执手曰张郎风骨非但官爵迁达乃与天子同笔砚后如所言【北史本传】
　　姚淑【孝昭时人】北齐崇因寺碑皇建二年姚淑八分书【金石畧】王思诚【后主时人】北齐山碑天统五年王思诚八分书【金石畧】
　　周赵文深【本作文渊避唐讳也】字德本南阳宛人少学楷年十一献书魏帝雅有钟王之则笔势可观当时碑牓惟文深冀儁而已周文帝以书纰缪命与黎季明沈遐等依説文及字林刋定六体成万余言及王褒入关贵游翕然并学褒书文深亦改习褒书然竟无成至于碑牓王褒亦品推先之宫殿楼阁皆其迹也【北史本传】　后周天和二年脩西岳碑赵文渊书当南北分争之时即此文章字画足以见其景象【盛时泰牍记】
　　隋梁恭之开府中兵叅军盛工篆【孝子郭巨墓碑文】　老子庙碑开皇三年薛道衡撰梁恭之八分【金石録】
　　唐元宗讳隆基睿宗第三子也性英断多艺善八分书【旧唐书本纪】　元宗善八分书将命相先以御笔书其姓名置案上【李德裕次栁氏旧闻】　开元应干神武聪明风骨巨丽碑版嶒嵘思如泉而吐鳯笔为海而吞鲸诸子多艺天宝之际迹且师于翰林嗟源浅而波细【述书赋】上上十九人至道大圣大明孝皇帝八分【九品论】　能品六十六人唐元宗【续书断】
　　殷仲容陈郡人闻礼子则天深爱其才官至申州刺史【旧唐书本传】　殷侍御仲容善篆题署尤精【书断】　中书令马周碑许敬宗撰殷仲容八分书今在醴泉县残阙【顾炎武金石文字记】
　　薛纯陁秘书省正字笔力有余防画不失尚多体气象竒伟犹有古人体【广川书跋】　贞观十九年二月赠比干太师诏并祭文薛纯陁八分书今重刻在卫辉府【金石文字记】
　　乔师望髙祖女卢江公主下嫁师望为同州刺史【唐书诸公主列传】　唐西峯秦皇观基浮屠铭上元二年华州刺史乔师望撰并八分书【金石文字记】
　　陆曽【彦逺从孙彦逺柬之之子】楷行草分篆飞白临诸家帖无不逼真【陶宗仪书史防要】
　　陈遗玉颍川人泾州刺史【唐书宰相世系表】　唐国子司业于立政碑调露元年陈遗玉八分书【金石録】
　　孙师范【髙宗时人】唐孔宣尼碑干封二年崔行功撰孙师范八分书【金石録】
　　张遂隆【髙宗时人】唐戎州刺史董宝亮碑咸亨四年李俨撰张遂隆八分书【金石録】
　　呉知礼【髙宗时人】唐无量夀佛碑永淳元年张昌龄撰呉知礼八分书【金石録】
　　徐硕【髙宗时人】唐太平观主王逺知碑徐硕书【金石畧】卢藏用字子潜幽州范阳人能属文举进士不得调与兄徴明偕隠终南少室二山长安中召授左拾遗歴尚书右丞藏用工草大小篆八分士贵其多能【唐书本传】　藏用书幼尚孙草晚师逸少八分有规矩之法【书断】　八分书一人卢藏用书露润花妍烟凝脩竹【足总续书评】　能品六十六人卢藏用【续书断】
　　李膺福曹州宛句人懐州刺史敦实子先天中歴左散骑常侍文馆学士【旧唐书本传】　周大云寺碑李膺福撰并八分书笔法精妙【金石録】
　　李敬赵郡人苏州刺史应子【唐书宰相世系表】　唐介休令张君清德碑永昌元年李愿撰李敬八分书【金石録】
　　杜行均【武后时人】伪周王仁恭祭岳颂长夀二年严后撰序邢灵均颂杜行均八分书【金石録】
　　孙希弼【武后时人】伪周晋州长安韦公碑长安三年杨烱撰孙希弼八分书【金石録】
　　呉守劼【武后时人】伪周司刑寺佛迹碑长安三年后碑范元悊撰呉守劼八分书【金石録】
　　韩景阳【武后时人】伪周东镇沂山塲碑长安四年房晋撰韩景阳八分书【金石録】
　　刘升徐州彭城人景云中授右武卫骑曹叅军开元中累迁中书舍人太子右庶子升能文善草【唐书本传】唐华岳精享昭应碑开元八年华隂主簿咸廙撰殿中侍御史刘升八分书【金石文字记】
　　徐峤之字惟岳防稽人【浩之父】纯孝积学狄梁公魏齐公姚梁公交辟之尝面诮张易之而佐佑五王迎立中宗歴赵湖洺州刺史正书行书遒媚有楷法【续书断】唐永丰陂堰颂开元七年徐峤之撰并八分书【金石録】妙品十六人徐峤之【续书断】
　　韦同京兆杜陵人洪州都督【唐书宰相世系表】　唐沙州司马杨荣碑神龙二年元伯仪撰韦同八分书【金石録】
　　李涉【中宗时人】唐杭州龙兴寺碑景龙四年卢季珣撰李涉八分书【金石録】
　　郭谦光【中宗时人】唐崔敬嗣碑景龙二年胡皓撰郭谦光书其字画笔法不减韩蔡李史四家而名独不着【集古録】
　　平授【燕国蓟人】常州刺史平贞眘少子八分之妙独擅当时【张燕公集】
　　殷子阳【睿宗时人】唐大云寺石灯台颂景云二年景初阳撰殷子阳八分书【金石録】
　　权瓌【睿宗时人】唐杨干绪碑先天元年褚琇撰权瓌八分书【金石録】
　　王崇敬【睿宗时人】唐同州河渎纪瑞颂先天元年崔禹锡撰王崇敬八分书【金石録】
　　冯敦直【睿宗时人】唐冯本碑先天元年阎朝隠撰冯敦直八分书【古林金石表】
　　苏诜字廷言【颋弟】举贤良方正高第补汾隂尉累转给事中出为徐州刺史赠吏部侍郎【唐书本传】　唐天竺寺碑景云元年苏颋撰苏诜八分书【金石録】
　　张庭珪河南济源人少以文学知名弱冠应制举长安中累迁监察御史开元中歴迁太子詹事封范阳县男諡曰贞穆【旧唐书本传】　狄梁公生祠记开元十年李邕撰张庭珪八分书【金石録】　脩孔子庙碑开元七年十月李邕撰张庭珪八分书今在曲阜县庙中【文字记】八分书五人张庭珪书古木崩沙闲花映竹【续书评】能品六十六人张庭珪【续书断】
　　李邕字泰和扬州江都人少知名李峤与张庭珪荐邕文髙气方直召拜左拾遗开元中歴汲郡北海太守代宗时赠秘书监邕文名天下时称李北海【唐书本传】能品六十六人李邕【续书断】　邕精于翰墨行草之名尤着初学右军行法既得其妙复乃摆脱旧习笔力一新李阳冰谓之书中仙手裴休见其碑云观北海书想见其丰采【宣和书谱】　北海分固自遒逸【赵崡石墨镌华】
　　卢鸿一字浩然本范阳人徙家洛阳少有学业颇善籕篆楷隠于嵩山开元初再徴不至六年赴徴至东都谒见不拜诏授谏议大夫鸿一固辞放还山赐隠居之服并其草堂一所恩礼甚厚【旧唐书本传】　唐普寂禅师碑开元十二年卢鸿一撰并八分书【金石録】
　　梁升卿为奉天尉涉学工书于八分尤工歴广州都督书东封朝觐碑为时絶笔【唐书韦抗传】　唐御史台精舍记梁升卿书【集古録】　八分书五人梁升卿书惊波往来巨石前却【续书评】　能品六十六人梁升卿【续书断】
　　韩择木昌黎人工部尚书歴右散骑常侍【述书赋注】　愈叔父【云卿】当大歴世文词独行中朝天下之欲铭述其先人功行取信来世者咸归韩氏于时李监阳冰独能篆书而同姓叔父择木善八分不问可知其人不如是者不称三服【韩昌黎集】　学之妙惟蔡邕一人择木乃能追其遗法风流闲媚世谓蔡邕中兴焉【宣和书谱】韩常侍则八分中兴伯喈如在光和之美古今迭代昭刻石而成名类神都之冠葢【述书赋】　八分书五人韩择木书开萍藻鸟散芳洲【续书评】　妙品十六人韩择木【续书断】
　　蔡有隣济阳人汉左中郎将邕十八代孙官至右卫率府兵曹叅军工八分【书史防要】　有隣善八分至天宝之间遂精妙祖卫中多竒迹【述书赋注】　有隣为苑咸书小字与三代器铭何异【集古録】　唐蔡有隣书见于世者惟尉迟迥庙颂与卢舍佛像记书法劲险当与鸿都石经相继也【广川书跋】
　　顾诫奢【明皇时人】太子文学翰林待诏杜甫送顾八分文学适洪吉州诗云中郎石经后八分益憔悴顾侯运罏防笔力破余地昔在开元中韩蔡同赑屃宗妙其书是以数子至御札蚤流传揄扬非造次三人并入直恩泽各不二顾于韩蔡内辨眼工小字分日示诸王钩深法更秘【杜工部集】
　　胡霈然【陶宗仪云安定人】工行书八分小篆【书史防要】　能品六十六人胡霈然【续书断】
　　张懐瓘开元中翰林院供奉【窦防云海陵人鄂州司马】著书断三卷评书药石论一卷【唐书艺文志】　懐瓘善真行小篆八分【书史防要】　能品六十六人张懐瓘【续书断】
　　张懐瓌瓘弟盛王府司马兄弟并翰林待诏【述书赋注】　懐瓌书大小篆八分懐瓘书真行草合成六体【张懐瓘六体书论】
　　胡履虚【明皇时人】唐六公咏开元十一年李邕撰胡履虚八分书【金石録】
　　崔镮【明皇时人】唐北岳庙碑郑子春撰崔镮分书镮无书名此碑分遒逸直当韩蔡雁行而无树碑年月攷其时张守珪镇幽州当在开元之末耳【石墨镌华】
　　李皋【明皇时人】谒郭巨祠堂记开元二十二年杨杰撰李皋八分书【金石録】
　　卢重元范阳人魏州长史儆子藏用弟司勲郎中【唐书宰相世系表】　唐杯渡师墓石桂颂开元五年卢若虚撰卢重元八分书【金石録】
　　裴抗平州人京掾【唐书宰相世系表】　唐真定令栁君纪德碑开元十一年裴抗撰并八分书【金石録】
　　韦鉴京兆杜陵人著作郎【唐书宰相世系表】　唐昙荣禅师碑开元十八年崔禹撰苏现铭韦鉴八分书【金石録】
　　李琚顿丘人【宰相世系表云石山令】　唐真定令杜府君遗爱颂开元二十五年李琚撰并八分书【金石録】
　　王震【金石録云开元中江宁县丞】　唐景阳宫石井阑铭开元中王震八分书【金石録】
　　苏婴【明皇时人】唐绛州刺史郇国公韦陟遗爱碑苏婴八分书【金石畧】
　　甘献诚【明皇时人】唐赠右仆射王洎碑开元二年卢藏用撰甘献诚八分书【金石録】
　　张杰【明皇时人】唐少林寺戒坛铭开元三年三藏法师义净撰张杰八分书【金石録】
　　卢晓【明皇时人】唐杭州刺史裴惓碑开元三年卢晓八分题额　右仆射裴遵庆碑大歴十一年卢晓八分书并篆额【金石録】
　　胡愔【明皇时人】唐汾隂后土祠铭开元四年胡愔撰并八分书【金石録】
　　司马绚【明皇时人】唐中岳韩先生碑开元六年崔友本撰司马绚八分书【金石録】
　　姚思义【明皇时人】唐嘉禾寺禅院碑开元八年徐楚璧撰姚思义八分书【金石録】
　　白羲晊【明皇时人】唐乙速孤行俨碑开元十三年刘宪撰白羲晊八分书【金石録】
　　甘遗荣【明皇时人】唐李公元始天尊像碑开元十三年邹瓘撰甘遗荣八分书【金石録】
　　房鳯文【明皇时人】唐北岳真君碑开元二十年房鳯文八分书【金石録】
　　吕献臣【明皇时人】唐元元皇帝庙额碑开元二十年敬抱忠撰吕献臣八分书【金石録】
　　贺遂囘【明皇时人】唐源公石幢记开元二十一年封利建撰贺遂囘八分书【金石録】
