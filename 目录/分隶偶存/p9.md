<!-- { "loadSidebar": true } -->
　　宋季子以字行家于临川为诗文有法且留意于古之学所获汉魏诸碑刻必夙夜潜玩三走鄱阳见伯诚先生欧君复悉以作之法授焉复从龙虎山中质诸方壶翁从义翁于是学大进遂以善书知名【宋濓重校汉字源序】
　　谢章【大祖时人】詹同谢章书歌云君不见天雨粟泣魑魅苍颉制字泄天秘科斗之文久茫然史籀秦斯两相继大小二篆生八分此后六书从简易邕邈字近古淳羲旭行草纷如云谢章读书更好使我见之过所闻不求妍巧自竒拙禹鼎周彛文断缺连昌宫中坠井钗赤壁江底沈沙铁鱼鱼雅雅锥画深一字岂但值百金冠冕佩玉古君子天生古貌多古心春蚓秋蛇世交错嗟我毫端久荒落墨池风暖白日长正欲相从谢章学【天衢舒啸集】
　　沈度字民则华亭人少力学善篆真行八分书洪武中举文学不就成祖擢为翰林典籍一时翰林善书如解大绅之真行草胡光大之行草滕用亨之篆八分王汝玉梁用行之真杨文遇之行皆知名当世而胡解及度之书独为上所爱凡玉册金简用之宗庙朝廷藏秘府施四裔刻之贞石传于后世一切大制作必命度书书婉丽飘逸雍容矩度八分尤为髙古浑然汉意累官翰林学士【东里集】
　　滕用亨字用衡苏州人问学辨博文词尔雅尤精六书之学篆法之妙髙出近世永乐三年被荐召试篆书作麟鳯龙四大字又献祯符三诗称防授翰林待诏【延休堂漫录】　用衡所献祯符之诗三篇手写副本而正书篆皆具葢用衡以能书荐起篆尤其所长时未授职故欲以此自见也【匏翁家藏集】
　　程南云南城人永乐初以能书徴授中书舍人精篆为时所尚正统中为南京太常卿【列卿记】　南云篆法得陈思孝之传真草俱有古则又善大字【书史防要】
　　张端将乐人少有才名景泰间以荐授铸印局使直南薰殿善楷草书尤工篆丘琼山尝作考辨以遗之【延平志】
　　林宗道字仲学景泰间领乡荐为文词气豪逸尤善书晚年用笔益苍劲【闽书】
　　左赞字时翊南城人学书于程南云以词翰名于时天顺丁丑登进士第擢吏部主事成化中为广东右布政【何乔新椒丘文集】　左赞书法兼诸体而尤精于得二蔡笔意【书史防要】
　　李东阳字宾之茶陵人四嵗能大书景帝召见加诸膝赐宝镪举天顺八年进士授编修宏治八年入内阁十六年加太子太保户部尚书谨身殿大学士赠太师諡文正【吾学编】　涯翁篆胜古古胜真行草【弇州山人集】
　　李应桢名甡以字行更字贞伯长洲人景泰癸酉举乡试入太学授中书舍人宏治中为太仆少卿博学好古篆楷俱入格【列卿记】　文徴明曰家君寺丞在太仆时公为少卿徴明以同僚子弟得朝夕给事左右所承绪论为多一日书魏府君碑顾谓徴明曰吾学书四十年今始有得然老无益矣子其及目力壮时为之因极论书之要诀累数百言凡运指凝思吮毫濡墨与字之起落转换大小向背长短疎密髙下疾徐莫不有法葢公虽潜心古法而所自得为多当为国朝第一其尤妙能三指尖搦管虚腕疾书今人莫能及也【甫田集】　少卿真行草皆清润端方如其为人【书史防要】
　　文徴明名璧以字行更字徴仲长洲人以贡至京师授翰林待诏少拙于书刻意临学亦规模宋元既悟笔意遂悉弃去专法晋唐其小楷虽自黄庭乐毅中来而温纯精絶虞褚而下弗论也书法钟繇独步一世生平雅慕赵文敏每事多师之论者谓诗文书画虽与赵同而出处纯正若或过之【文嘉行畧】　公于书未尝苟且或答人简札少不当意必再三易之不厌故愈老而愈益精细有细入毫髪者或劝其草应酬曰吾以此自娯非为人也李文正以篆自负及见公曰吾之篆文生之蔑以加矣【黄佐衡山文公墓志铭】　徴仲尝自负法则不尚古人而歉于篆然余得其千文一本亦在呉兴堂庑也【艺苑巵言】
　　文彭字夀承号三桥待诏徴明子也少承家学善真行草书尤工草咄咄逼其父以诸生久次贡授秀水训导擢国子助教于南京【王世贞呉中往哲像赞】　文彭篆分真行草并佳体体有法并自成家不蹈父迹才似胜之工力逺不及父【詹氏小辨】
　　髙瀔字宗吕侯官人早嵗善属词不乐举子业孤洁一世知名海内善草八分【名藏】
　　徐兰字芳逺号南塘其先余姚人后徙髙邮为郡诸生累举不第遂潜心书法正书师钟繇宣示表草师王献之授衣天宝节过鹅还等帖皆淳古遒劲度越流俗尤精六书考究画正其讹谬作古文竒字得邉鲁生笔法八分初法蔡邕淳于长碑不失矩度而晚年参以己意时人谓其书与程南云并驰逺近求者无虚日兰亦髙自矜贵间有挟势位使舆致之辄白眼叱去曰吾岂秪役者耶人以是益重之【张时彻宁波府志】　徐兰与丰坊同时好作字不师汉人而师宋庐陵朱协极苏学尝有协极所书敬斋箴石刻字画无法俗恶可厌后之人乃有好之如徐氏者亦其所遭然也【金薤琳琅】
　　陆师道字子传号五湖长洲人嘉靖戊戌进士授都水主事改仪部入直内阁以母老乞归起为尚宝司少卿师事待诏刻意为文章及书画皆入能品【姑苏名贤小记】师道工小楷及古【冯允成集】
　　周绍元字希安华亭人思兼子隠居藻里工八分精篆刻【松江志】
　　周天球字公瑕号幼海长洲人少游文待诏门下习为书法待诏极许可之曰他日得吾笔者周生也及籍诸生不喜治帖括独好古文词日夜切劘久之其业乃成书法亦日有名为呉人所宗【于慎行谷城山房集】　公瑕治大小篆古行楷皆模范文太史晚能自得蹊径一时丰碑大碣无不出其手【冯元成集】
　　王穉登字百谷先世江隂人移居呉门十嵗为诗长而骏发名满呉防间妙于书及篆呉门自文待诏殁后风雅之道未有所归百谷振华啓秀嘘枯吹生擅词翰之席者三十余年闽粤之人过呉门者虽贾胡穷子必蹖门求一见求其片缣尺素然后去【列朝诗集】王百谷书遒古大胜真草【游居录】
　　孙得源字本卿楷宗顔平原八分法钟太傅小篆仿李丞相诗句出入陶谢元白诸家操行甚卓缙绅雅重之【何三畏潄六斋全集】
　　孙克宏字允执号雪居文简公承恩子以父任为应天治中擢汉阳知府正书仿宋仲温八分宗秦汉【松江志】
　　俞允文字仲蔚昆山人少工临池久而益擅之其小骎骎欧栁而上登呉兴堂行书出入褚河南稍縦之则米襄阳八分自谓得西岳碑体以方韩蔡蔑如矣【弇州续藁】
　　呉锦字有中休宁人受笔法于许元复书各体俱能分书入妙几过文待诏号六松山人【詹氏小辨】
　　王樗全初名鼎字康生太仓人书法健利有致晚得钟太傅受禅碑习之至忘寝食以故于八分尤精【弇州山人藁】
　　梁桂茂善八分书官临安知府【江宁府志】
　　江徽字仲徽婺源人诗极壮丽工八分书性傲岸时以方卢次梗云【徽州志】
　　陈夀徴以字行莆田人工数体书尤善八分【闽书】
　　章国舜字伯元号秀南新昌人隆庆改元贡入太学选得闽之政和令书法喜顔苏工汉独不好为草书【冯伯谨虚舟□】
　　李开芳字伯东别号还素闽永春人万歴中成进士授主事累迁南太仆卿临池之技纵横跌荡不减素师【叶向髙苍霞余草】　开芳好以篆八分作署书自谓得斯邈遗意体势虽涉竒怪袤丈之字畧无怯涩亦人所难【书史防要】
　　胡宗仁字彭举上元人隠于冶城山下生而伟壮美髯晚年衲衣拄杖义手徐步须髯从风飘飏市人皆目为神仙【列朝诗集】　宗仁擅汉得中郎遗法【五杂俎】　彭举师魏受禅碑简劲方正中雅气逼人【江宁府志】
　　郭天中字圣仆先世莆田人其祖以避冦徙秣陵不事生业专精篆之学穷崖断碑搜访模搨寝食俱废晚年书益进师法秦汉最为逼古【列朝诗集】
　　欧阳序字惟礼江宁人能诗词工篆籀仕福州府幕官罢归结茅于姑塘之麓终老焉【江宁府志】　惟礼真师率更篆八分师二季与梁鹄结搆不疎古雅有意【金陵琐事】
　　宋珏字比玉莆田人善八分书规模夏承碑苍老雄健骨法崭然【列朝诗集】
　　沈宏嘉字叔雅嘉兴人工篆八分董氏戯鸿堂帖其手摹勒石也【瑚网】
　　邝露字淑雅南海诸生工大小篆八分行草书诗曰峤野集手书开雕极精楷【广东通志】
　　马如玉字楚屿本张姓家金陵南市楼徙居旧院熟精文选唐诗善小楷及八分书







　　分偶存卷下
　　跋
　　九沙先生承都督公名儒之后世以理学经学显而先生尤邃于经所辑辨志堂书薄海内家家有之书学非其甚屑意者若书又书学中一节耳而世人特宝贵之求书者往往趾踵相接绢素堆积几案阅数十年以为常既从事久凡目之所及心之所得举而笔之虽未尝有意勒成一书而沾匃学者亦已多多矣曽属余是正未几家烬于火与先代所传及他着一时俱尽是编其门徒程君雪汀所存别本也譌字颇多将镂版举以似余余不克订书数语归之乾隆甲子仲秋望日钱塘梁文浤拜手书
　　先太史纪年有云予素嗜字学尤笃于分春和手柔取古来论学及作人姓氏彚为一编附以臆説及汉唐碑刻题识语数十则名九沙分偶存亦夙习未忘也福防侍先太史尝闻训季姊及寄伯兄书自叙年十三时见友人案头曹全碑一册假归仿之及少长游学入仕以迄归田遍求古今名迹临摹规画实有惬心以故兴酣落笔挥洒自如是编成于雍正辛亥之春年七十有三矣阅十载庚申家罹祝融之危所藏汉唐碑帖洎生平著述殆尽后于及门程君清标处得是编存藁不无鲁鱼痛先太史旋归道山未克订正福珍之箧笥有年顷来山左侄緜前章邱署中访知邑人焦君迪曽嗜古善书丏其校订緜前亟谋夀梓以公海内福因备述颠末记之緜前为伯兄承天次子伯兄字石梁号讷庵雍正己酉拔贡前阳谷令卒于官能嗣先太史临池之学季姊承保字季斋亦能以汉法作擘窠大字归长沙进士周宣猷早没福谨附书于后以俟当世博雅君子采辑焉时乾隆己丑九月朔男福百拜敬识



