<!-- { "loadSidebar": true } -->
　　钦定四库全书　　　　史部十四
　　宝刻类编　　　　　　　目录类二【金石之属】提要
　　【臣】等谨案寳刻类编八卷不着撰人名氏宋史艺文志不着其名诸家书目亦未着録惟文渊阁书目有之然世无传本仅见于永乐大典中核其编孴次第断自周秦迄于五季并记及宣和靖康年号知为南宋人所撰又宋理宗寳庆初始改筠州为瑞州而是编多以瑞州标目则理宗以后人矣其书为类者八曰帝王曰太子诸王曰国主曰名臣曰释氏曰道士曰妇人曰姓名残缺每类以人名为纲而载所书碑目其下各系以年月地名且于名臣类取厯官先后之见于石刻者胪载名字下方以备参考诠次具有条理其间如书碑篆额之出自二手者即两系其人近于重复又如欧阳询终于唐而系之隋郭忠恕终于宋而系之五季祗就所书最初一碑为定时代嵗月前后未免混淆于体皆为未宻然金石目録自欧阳修赵明诚洪适三家以外惟陈思寳刻丛编颇为该洽而又多残佚不完独此书搜采赡博叙述详明视郑樵金石畧王象之舆地碑目増广殆至数倍前代金石著录之富未有过于此者深足为考据审定之资固嗜古者之所取证也原本屡经传写讹脱颇多谨详加订证厘次如左其名臣类十三之三永乐大典原阙故自唐天寳迄肃代两朝碑目未全今亦仍其旧焉乾隆四十六年九月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费墀

　　钦定四库全书
　　寳刻类编目録
　　卷一
　　帝王一【周】
　　帝王二【魏】
　　帝王三【唐】
　　太子诸王一【梁】
　　太子诸王二【隋】
　　太子诸王三【唐】
　　国主一【吴越】
　　国主二【南唐】
　　名臣一【周】
　　名臣二【秦】
　　名臣三【汉】
　　名臣四【魏】
　　名臣五【晋】
　　名臣六【梁】
　　名臣七【陈】
　　名臣八【后魏】
　　名臣九【东魏】
　　名臣十【北齐】
　　名臣十一【后周】
　　名臣十二【隋】
　　卷二
　　名臣十三之一【唐】
　　卷三
　　名臣十三之二【唐】
　　卷四
　　名臣十三之三【唐　原阙】
　　名臣十三之四【唐】
　　卷五
　　名臣十三之五【唐】
　　卷六
　　名臣十三之六【唐】
　　名臣十三之七【唐】
　　卷七
　　名臣十三之八【唐　不着年月】
　　名臣十四【后梁】
　　名臣十五【后唐】
　　名臣十六【后晋】
　　名臣十七【后汉】
　　名臣十八【后周】
　　名臣十九【前蜀】
　　名臣二十【后蜀】
　　名臣二十一【吴】
　　名臣二十二【南唐】
　　名臣二十三【不着朝代】
　　卷八
　　释氏一【陈】
　　释氏二【北齐】
　　释氏三【唐】
　　释氏四【后唐】
　　释氏五【后晋】
　　释氏六【后汉】
　　释氏七【后周】
　　释氏八【前蜀】
　　释氏九【后蜀】
　　释氏十【吴】
　　释氏十一【南唐】
　　释氏十二【闽】
　　道士一【梁】
　　道士二【唐】
　　道士三【前蜀】
　　道士四【吴】
　　道士五【南唐】
　　妇人一【唐】
　　姓名残缺一【晋】
　　姓名残缺二【隋】
　　姓名残缺三【唐】
　　姓名残缺四【后唐】
　　姓名残缺五【后周】
　　姓名残缺六【后蜀】








　　钦定四库全书
　　寳刻类编卷一
　　帝王一【周】
　　穆王
　　吉日癸巳【赵】
　　帝王二【魏】
　　文帝
　　华岳庙碑隂【与钟繇各刻二十字　华】
　　帝王三【唐武后附】
　　太宗
　　赠司空魏郑公碑【御制并书　贞观十七年正月立　京兆】
　　立晋祠铭【撰并书　贞观二十年七月立　太原】
　　温泉碑【撰并书题额散为贞观二字　贞观中立　京兆】
　　登逍遥楼诗【河中】
　　批答李顺卿贺状【宋康定二年重刻　鳯翔】
　　髙宗
　　万年宫碑【制并书　永徽六年五月立　鳯翔】
　　纪功碑【撰并书　飞白题额显庆四年八月立　孟】
　　登封纪号文二【撰并书　其一大字磨崖刻于山顶其一字差小立于山下　干封元年二月刻兖】
　　英国公李勣碑【制并书　仪鳯二年十月立　京兆】
　　孝敬皇帝睿德碣【撰并书及飞白额　洛】
　　万年宫铭并碑隂勑【鳯翔】
　　大唐纪功之颂【孟】
　　栖霞山亭记
　　武后
　　周升仙太子庙碑【撰并书　圣歴二年六月立　洛】
　　中宗
　　髙宗述圣记【武后撰　文明元年八月立　京兆】
　　睿宗
　　豳国公窦孝谌碑【李逈撰　元宗书　睿宗题额太极元年十月立　京兆】
　　元宗
　　窦孝谌碑【注见上】
　　起义堂碑【撰并书　开元十一年立　太原】
　　黄门监卢懐慎碑【苏颋撰　八分书开元八年立　洛】
　　凉国长公主碑【苏颋撰　八分书　开元十二年八月立　华】
　　纪泰山碑【撰并书　八分书　开元十四年九月　兖】
　　一行禅师塔碑【撰并八分书　开元十六年立　京兆】
　　龙角山庆唐观纪圣铭【撰并书　八分书　开元十七年九月立　晋】凉州都督王君奂碑【张说撰　八分书并题额开元十七年　京兆】赠吏部尚书萧瓘碑【梁升卿八分书　八分题额开元十八年五月立　同上】赐张忠敬手诏【行书　开元十八年　永康】
　　后土神祠碑【撰并书　开元二十一年八月　河中】
　　赐赵仙甫诗【行书　开元二十三年五月五日　蜀】
　　注道德经【注并书　开元二十四年八月　江陵】
　　刺史卢奂防事賛【制并书　开元二十四年十月立　陜】
　　赠太师裴光庭碑【张九龄撰　李林甫题额　开元二十四年十一月立　觧】金仙长公主碑【徐峤之撰　行书开元中立　华】
　　鄎国长公主碑【张说撰　八分书开元中立　同上】
　　真源观钟铭【撰并八分书　太子亨题额天寳三年六月己酉　亳】
　　注孝经【八分书　太子亨题　天寳四年九月立　京兆】
　　赠兵部尚书杨元琰碑【撰并八分书　太子亨题额天寳六年立　京兆○按杨元琰原本讹作杨元瑛今改正】
　　上党啓圣宫颂【撰并八分书　天寳十年二月立　潞】
　　武部尚书杨珣碑【制并八分书　皇太子亨题额天寳十二年八月十六日建　鳯翔】
　　送太守康公诗【撰并行书古篆额　天寳十三年二月建　忠】
　　贞顺皇后武氏碑【撰并八分书　皇太子亨题额天寳十三年四月立　京兆】鹡鸰颂【撰并行书　天寳中立　青洛】
　　谒元元皇帝庙诗【制并行书　天寳中立　洛】
　　上党宫燕羣臣故老诗【行书　天寳中立　潞】
　　姚崇碑【张説撰洛】
　　勑冀州刺史源复诏【冀】
　　登逍遥楼诗【制并书　河中○按逍遥下原本脱楼字今据金石畧増入】
　　老子道德经幢【八分书苏】
　　华岳庙碑【制并书华】
　　呜呼积善之墓【张府君碑　制并题额梁升卿八分书　洛】
　　肃宗
　　刻逍遥楼诗答诏【元宗诗王璵乞御书碑额　帝答诏　乾元元年立　河中】乞御书放生池碑额批答【上元元年　大歴九年立　湖】
　　来曜碑【张镐撰序　萧昕撰铭　韩择木八分书帝篆额　上元二年正月立　鳯翔】
　　代宗
　　赠太保郭敬之庙碑【顔真卿撰并书　帝题额广徳二年五月立　京兆】慈恩寺常住庄地碑【顔真卿撰　韩择木八分书帝篆额　大歴六年八月立同上】
　　德宗
　　河中尹浑瑊贺批答【贞元四年】
　　刑政箴并批答【御制八分书篆额　碑隂表胡证正书　行书批答　河中】太子诸王一【梁】
　　皇太子纲【即简文帝】
　　陶隠居墓志【昭明太子萧统撰　升】
　　招隠寺刹下铭【晋安王萧纲书普通三年　润】
　　萧懿庙碑【皇太子臣纲奉勑撰并书　兴元】
　　太子诸王二【隋】
　　晋王广【即炀帝】
　　景阳楼下井铭【书升】
　　太子诸王三【唐】
　　相王旦【即睿宗】
　　周封中岳碑【李峤撰　万嵗登封元年一月　洛】
　　周升中述志【武后撰　万嵗登封元年一月立　宋政和中碎碑　同上】
　　周许由庙碑【武后撰　大足元年五月】
　　大周孔子庙堂之碑【虞世南书　王书额　京兆】
　　武士彠碑【李峤撰　长安元年十二月立　太原】
　　则天母孝明皇后杨氏碑【武三思撰　王正书长安二年六月　京兆】龙兴圣教序【中宗撰　正书　神龙元年九月立　潞】
　　寜王宪
　　金城县灵寳观颂【撰并书京兆】
　　庆王琮
　　明皇注道德经【经元宗书　琮及皇太子绍等奉勑书　开元二十四年　陜懐】
　　皇太子鸿
　　纪圣碑隂题名【开元十七年刻　晋】
　　皇太子绍【即肃宗更名亨】
　　明皇注道德经【经元宗书注见上】
　　真源观钟铭【明皇撰并八分书　太子亨奉勑题　天寳三年六月己酉立　亳】三门纪功颂【太子亨题额　棣王琰分书天寳三年十二月建　陜】
　　明皇注孝经【元宗八分书　亨题额天寳四年九月立　京兆】
　　赠兵部尚书杨兀琰碑【元宗制并八分书　亨题额　天寳六年立　同上】赠上党故吏勑书【张説撰　叶灌书　亨题额天寳十一载十一月　潞】武部尚书杨珣碑【明皇制并书　亨题额　天寳十二年八月十六日建　鳯翔】赠吏部尚书杨铦碑【亨撰并行书及篆额天寳十二年　京兆】
　　贞顺皇后武氏碑【元宗制并书　亨题额天寳十三年四月　同上】
　　棣王琰
　　三门纪功颂【分书　太子亨题额　天寳三年十二月建　陜】
　　雍王【即德宗】
　　游三门记【裴儆撰　李进书　王题额　广徳三年刻　同上】
　　皇太子诵【即顺宗】
　　赠太尉段秀实碑【德宗制　贞元元年四月立　京兆】
　　麟德殿宴羣臣诗【德宗撰　行书　贞元四年六月　同上】
　　修贞宫碑【吴通微撰　贞元四年立　同上】
　　德宗幸章敬寺诗【贞元八年同上】
　　德宗送张建封还镇诗【行书　贞元十四年三月　徐】
　　纪南充县谢自然上升勑【吴通防撰　行书贞元十四年　京兆】成德节度王武俊先庙碑【郑賛撰　崔公余书　太子题额　贞元十九年同上】
　　韦臯纪功碑【徳宗制　一在彭州贞元二十年十一月二十日立一在阆州贞元二十年十二月立】
　　国主一【吴越】
　　钱镠
　　新建钱湖广润龙王庙碑【记行书篆额　梁贞明三年正月十五日建　杭○按陈思寳刻丛编载复斋碑録作新建钱塘湖广润龙王庙碑此本疑脱塘字】
　　题名【梁龙德元年十一月一日正书磨崖　同上】
　　题钱明观桥记【吴越寳正六年四月八日记　同上】
　　国主二【南唐】
　　李璟
　　四祖塔院防【防正书篆额　保大十三年正月十日　蕲】
　　题观音巗【洪】
