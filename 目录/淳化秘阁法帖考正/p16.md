<!-- { "loadSidebar": true } -->
　　石刻铺叙云淳熙秘阁法帖十卷淳熙十二年二月被旨模勒入石皆南渡后续得晋唐遗墨首卷则钟繇王羲之帖次则羲献书内黄庭小楷后有臣褚遂良临五字三卷则欧阳询萧瑀褚廷诲孙思邈狄仁杰张旭顔眞卿七贤书四卷则明皇批荅裴耀卿等奏状五卷李白胡英李邕白居易帖六则张九龄三相暨李绅告身七则李阳冰篆李徳裕毕諴李商隠书八则懐素颠草九则高闲亚栖齐已书末卷则杨凝式并无名人帖上皆有内府图书宣和及绍兴小字印章或睿思殿印如李绅告身后有高庙亲笔跋语黄庭经懐素颠草则有李主建业文房之印视今长沙所镌笔法迥殊
　　以上皆官帖
　　临江戏鱼堂帖
　　法帖谱系云元祐间刘次庄以家藏淳化阁帖十卷摹刻堂上除去卷尾篆题而増释文
　　曹士冕云刘次庄摹阁帖临江用工颇精致且石坚至今不曾重摹独二卷畧残缺今若得初本锋芒未失者当在旧绛帖之次新潭帖之上然其释文间有譌处陈绎曽云此帖在淳化翻刻中颇为有骨格者澹墨榻尤佳
　　利州帖
　　法帖谱系云庆元中四川总领权安节以戯鱼帖并释文重刻石于益昌官舍权江州安徳人释文字书较临江帖为稍大
　　临江重刻二王府帖
　　闲者轩帖考云刘次庄既摹阁帖于临江又别刻二王府帖自述释文之误
　　以上皆临江
　　潭帖
　　曹士冕云淳化阁帖既颁行潭州即模刻二本谓之潭帖余尝见其初本当与旧绛帖鴈行至庆厯八年石已残阙永州僧希白重模东坡犹嘉其有晋人风度建炎中长沙守城者以为炮石无一存者绍兴间第三次重模失眞逺矣
　　陈绎曽云希白模刻潭帖风韵和雅骨肉停匀但形势俱圆颇乏峭徤之气盖淳化之子也
　　按此则潭帖与长沙帖当为两帖旧以长沙为即潭帖误也
　　庆厯长沙帖
　　法帖谱系云丞相刘公沆帅潭日以淳化官帖命慧照大师希白模刻于石置之郡斋増入霜寒十七日王蒙顔真卿等诸帖而字行颇髙与淳化阁本差不同逐卷各有嵗月第一卷题云庆厯五年季夏慧照大师希白模勒第二卷庆厯八年重冬月慧照大师希白模勒第三卷则五年六月第四卷八年重冬月第五卷戊子岁孟冬第六卷五年季夏第七卷五年重秋月第八卷五年季夏月模勒上石第九巻八年重冬月第十卷五年重秋月每卷各有庆厯及慧照大师希白重模字不复赘録
　　洪迈容斋随笔云潭州石刻法帖十卷盖希白所镌冣为善本程钦之待诏以元符三年帅桂林东坡自儋耳移合浦得观其藏帖每帖各题其末第二卷云唐太宗作诗至多有庾徐风气而世不传独于初学记时时见之第四卷云呉道子始见僧繇画曰浪得名耳已而坐卧其下三日不能去庾征西初不服逸少有家鸡野鹜之论后乃以为伯英生今观其书乃不逮子敬逺甚止可比羊欣耳六卷云宰相安和殷生无恙宰相当是简文帝殷生则深源也耶第八卷云希白作字自有江左风味故长沙帖比淳化待诏所模为胜世俗不察争访阁本误矣此逸少一卷尤妙庚辰七夕合浦官舍借观第九卷云谢安问献之君书何如尊公答曰故自不同曰外人不尔曰人那得知此帖今藏余家
　　石刻铺叙云容斋随笔谓坡仙遗墨今藏其家但二卷郗愔书第三帖何以断当字分两行希白善书者于此殆不可晓今长沙帖间不存希白临摹岁月或云土人又私翻木板有纹可辨
　　刘丞相私第本
　　法帖谱系云刘丞相既刻法帖于郡斋复依仿前本刻石十卷以归私第余顷在九江见故家所藏一本与长沙本絶相似而小异后有人跋云此先丞相私第本也疑即刘氏子弟所跋后复见一本于姑苏与九江所见同纸墨皆与南碑不类而庆厯等题字止三两卷有之盖即刘氏本也
　　长沙碑匠家本
　　法帖谱系云旧传长沙官本扄钥不可常得碑匠家别刻一本以应求者余顷収一本与长沙古本首尾略无小异而字体小小不同疑为碑匠家本顷又藏一本凡旧刻石损阙者皆别刻数行以易之其余却只是旧石此必碑匠所为也
　　长沙新刻本
　　法帖谱系云旧刻毁于郁攸之变中兴以后复刻新石其间凡遇旧刻损阙处并不复刻字亦无卷尾嵗月刻手甚缪殊不足观
　　长沙别本
　　法帖谱系云嘉定间先君帅长沙余随侍焉时碑房中有断石一片乃法帖第一卷尾段字行髙低正与淳化帖同而絶不类古潭末后亦有淳化篆字此石实不知所从来近嵗三山林伯鳯重刻于家直指为古潭帖余未敢臆断也
　　三山木板本
　　法帖谱系云三山帅司书库有厯代帖板本盖好事者以长沙旧帖刋勒卷帙规模皆同今已散失不全矣嘉熙庚子备贠帅幕尚及见之
　　按此则孙北海以长沙新本即三山木本盖误庐陵萧氏本
　　法帖谱系云右法帖十卷用十干为号崇宁五年萧公编纪其畧云皇祐中先伯父大博作和州之含山得墨帖于丞相充国刘公摹刻未毕先君殿丞继之始终六年乃获成就迄今五十余年刓缺大半令续完之以藏于家盖用潭帖刻也庆元间己损失二十余段共少三百四十余行
　　蜀本
　　法帖谱系云余顷得一帖凡数卷于蜀中次序先后高低皆与长沙古帖同初亦疑为黔江帖今见秦氏真本则显然二物矣大率此帖全用长沙古本模刻而字行亦间有増减处既不知所出未敢臆说姑附见于此以上皆潭
　　绛帖
　　王佐云宋尚书潘师旦以淳化阁帖増入别帖重模刻二十卷于绛州北纸北墨极有精神在淳化阁帖之次其石比淳化帖本又高二字
　　曹士冕云绛州法帖二十卷乃潘师旦用淳化帖重摹而叅入别帖比今所见阁帖精神过之舜臣事力单微而自能镌石虽井防阶砌皆徧刻无余所以段数冣多或有长尺余者【师旦尚哲宗秦国公主又名潘驸马帖】舜臣死二子析而为二长者负官钱没上十卷于绛州绛守重模下十卷足之【即东库本】防者复重模上十卷亦足成一部于是绛州有公私二本靖康兵火石并不存百年之间重模至庆元间余官守长沙尝见旧宰执家有南渡初亲自北方擕得舜臣原所刻本未分析时二十卷其家珍藏非得二千缗官陌不肯与人乃北纸北墨精神焕发视重所模者天渊矣
　　法帖谱系云欧阳公集古跋尾谓近时有尚书郎潘师旦以官帖私自模刻于家为别本以行于世而传写字多转失然亦有可嘉者单炳又论绛帖至为精微顷刻石襄州有云淳化官本法帖今不复多见其次绛帖冣佳而旧本亦已难得尝以数本较之字画多不侔炜家所藏旧本第九卷大令书一卷第四行内面字缺右边转笔缺处隠然可见今本乃无右边转笔全不成字面下一字与第五行第七字亦不同又第七行第一字旧本乃行书止字今本乃草书心字笔法且俗以此推之今之所见多非旧本
　　又云余既获见炳文绛帖辨正然后知近世所藏二十卷多非旧物每恨未识真本而襄州所刻第九卷大令帖亦毁于王旻之变虑其遂至湮絶因以旧所藏本模刻于家颇传诸好事者淳祐甲辰自霅川官满遄归假道三衢始获观真帖于沧洲毛监丞所不独第九卷与单说正合而二十卷首尾俱全亦可谓珍玩矣且云得之金华潘氏是殆师旦之苗裔也其帖之异同大约条列于后
　　帖摠二十卷元无字号及段眼数目
　　第二卷钟繇宣示帖第一行内报字右边直画句起向左畔第二行茤字内下面夕字上画微仰曲第五行名字右角微有一第十行当字上三傍有微损却在空处
　　已欲日帖脚下有破石纹
　　此卷内第一段与第三段右并阙角
　　第九卷大令帖正与单炳文襄州所刻石本纎微弗差故家所藏未有其比
　　右潘氏绛帖二十卷纸墨字画模印皆与今人所藏本不同而第九卷显然可见自非单公炳文表而出之亦将冺于无闻矣北方所刻诸本往往南渡后北人转相传模无足深怪但武冈旧刻未知始于何年亦止用新本模刻为可恨耳
　　绛帖别本
　　王佐云绛帖十二卷第一卷孔子苍颉秦汉魏人书第二卷晋南朝唐宋帝王书第三卷四卷晋人书第五卷六卷右军书第七卷八卷献之书第九卷南朝隋唐人书第十卷晋何氏卫夫人及隋唐僧人书第十一十二卷宋名贤书此刻嵗乆不完崇庆初髙汝砺为节度使又补完之增入顔鲁公诸帖且题于后今又不完存者五十七幅碑入晋王府不易得矣
　　陈绎曽云古法清劲足正王着肉胜之失然骏马露骨又未免羸瘐之病盖淳化之子今之学者不见古帖得此亦可寳矣惜不完也
　　东库帖
　　法帖谱系云世传潘氏析居法帖石分为二其后绛州公库乃得其一于是补刻余帖是名东库本第九卷之舛误盖始于此今好事家所藏绛帖率多此本字画精神遒劲亦自可爱而卫夫人一帖及宋儋帖颇多燥笔如兰亭叙羣字落笔之类此稍异于诸本其所以不及旧帖者第九卷大令书石不破阙而炳文所论三字已误且逐卷逐段各分字号以日月光天徳山河壮帝居太平何以报愿上登封书为别此又异于旧帖也
　　东库别本
　　法帖谱系云此帖与东库本絶相似或是一石但庾亮帖内亮字皆无右边转笔盖避逆亮讳也亦名亮字不全本
　　新绛本
　　法帖谱系云右一帖二十卷首尾规模段眼字号并同东库本独卫夫人宋儋二帖无燥笔又字画较东库本微局促墨法虽与东库本同然实是两石
　　石刻铺叙云绛帖前后各十卷相传潘驸马以阁帖増损翻刋闲摹淳化被防嵗月于卷末然不见跋尾无自稽考编次多有不同阁以汉章帝为首列苍颉夏禹书于第五绛则苍颉夏禹书为首卷置列厯代帝王书于后帖之二卷阁摠二王帖为五卷绛则前后帖皆有之衍而为十且以第二卷张芝王洽书析为第二第五卷以三卷庾亮卞壶书析而为第三第四卷古帝王帖则删汉章帝晋宣帝明康哀简文帝梁髙帝梁简文名臣帖则削司马攸王劭王廞萧子云智永唐李邕等数帖却増入王蒙羊谘书后帖一卷全刋入本朝太宗宸翰二卷末冬晚书院偶成一章则当以呉越忠懿王书作标目犹前段髙宗皇帝书之类何由于谥号下花押如此是自称于生前九卷増入张旭千文四十五字藏真草书乃素书跋颠旭语复云颠草之趣贵在雄逸藏真乃云其辞又非专为此卷千文但绛初入石定为直行冈之与鼎则为横碑十卷増入顔鲁公王廙高闲李建中书或谓他所刋之帖皆以横石而绛独立石印搨之际上下字迹相聨既裁为经册手轴则何所考竟且匠者摹榻必通为一碑无縁逐段横搨何由相缀又谓纱纸纹可辨要当自有眼目嘉定间李全在山东印搨绛帖以遗要人又有自场贸易以来者殆古刻不存再翻新本谓即冈帖伪为非也冈之梅班粗率况其笔意余所见绛帖防十觉藏真草书笔势皆有截断处良由元系横书绛刻入石迁就移作直行冈以绛为祖不敢有毫髪异乃独此帖易直为横鼎帖绍兴续刻者也亦舍绛而取法于冈是横刋之为当矣至于以横碑剪为直行是又伪之拙者此以冈帖或鼎帖凑成其文自不甚顺但今之辨帖者执此以别真赝
　　北本
　　法帖谱系云右二十卷墨色与古本相近而第九卷大令书只同新本未知何处所刻
　　又一本
　　法帖谱系云董良史家所藏本第九卷大令书字画亦误独面字有右边转笔异于他本且不与旧本同也
　　武冈旧本
