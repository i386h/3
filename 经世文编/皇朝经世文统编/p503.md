<!-- { "loadSidebar": true } -->
驻札土耳其等处之领事既归本国驻京公使节制遇有关系本国公务及通商事件既经闻知即当禀报公使遇有为难情事亦当请公使指示保护

　　　论领事官驻札巴巴里各国
兹将泰西各国与巴巴里各回国旧订条约略陈数于后

一万国公法所载权利领事均得享之

一本国人民遇有争端专由领事审办

一本国人民与回民遇有不协之处应由领事会同地方官审办

一领事奉教礼拜任凭署内举行毫毋禁阻

一两国若有失和领事欲回本国不可禁阻

□年各国与巴巴里等国所立新约与土国条约大旨相同一并陈于后

一地方官不准擅入领事公署追捕罪犯

一领事既不归驻札之国节制则地方官不可妄行拿问倘领事有恃符妄为情弊应即行文请将该员调回本国

一地方法堂有对质案件领事毋庸亲自到案可遣本署翻译官代为前往

一领事公署应由驻札之国派兵护卫

一地丁钱粮以及各项税课与随员人等不输纳

一领事应用对象所过关口不可扣留充公

一本国船只遭风碰损应由领事前往拯救查存寄

一遇有船只人民恳请拯救领事当给与保护

一本国人民及别国人民被地方官拏获若领事愿具保释禁亦听其便

以上各条系领事驻札回回各国权利之梗概兹将其节目略为载述所论各节虽指法国领事而言然别国之领事亦多事同一律

　　　论法国领事官驻札回国审断之权
本国人民遇有事件呈请注册立案者领事或亲自办理或委司库代办皆可至本国人民词讼则不可委员代理领事与司库各有专责界限分明即如审理案件原系领事专责而缮写口供收存文籍并传集案内人证则司库之职事也

驻札土耳其及巴巴里等国之法国领事审理本国人民词讼案件仍照一千八百八十八十一等年所定条例办理查例载本国商民船户人等遇有词讼案件应由领事审讯明碻会同本国绅商二名公同拟议并饬令商绅当堂矢誓以符定制嗣后如有别案仍令该绅商共议毋庸令其矢誓如该国无本国绅商领事亦可自行定案

本国人民投递申呈状词等件或赴署面递领事或到文案库呈报司库亦毋不可将作证字据粘连呈尾一并送阅领事一经阅悉即宜定期过堂由司库传集两造期到案倘有事故不克到案即当缮写供词呈递领事查阅既经查明确情即会同绅商二名照例定拟如案关损伤货物由领事委派练达之人眼同局内商人勘损伤对象估计价值以凭核办若被告迟延不到领事不克守候暂依原控各节科断者有之然仍展限三日被告若来投案则准其覆审至案关拖欠帐目汇票等件既经领事官会同绅商断定立行照办倘不愿遵照而请覆审或愿上控听其便

遇未经算清帐目及无文凭等案既经断定亦应立行照办然胜者仍须以银两为质交领事收纳以备覆审领事官定案倘负者欲行上控必须具保呈报领事由该员传集两造收保结如欲交纳银两为质亦听其便

遇有重犯例应收禁者当由领事照例定其监禁之罪

领事审办罪案之责曾于一千八百三十六年经法国增定条约案分三等违禁一也轻罪二也重罪三也违禁之案由领事独自听断由司库掌管卷宗传集人证

本国人民犯轻罪者由领事会同本国绅商严讯确情照例定拟若无绅商则领事自行审理于卷内注明委无绅商等语如照原控各节例应罚以监禁该犯理应亲自到案罪不至监禁领事亦可意传提定案之时当将一切情节照例开载倘该犯迟延不到则领事照原控定拟若该犯于定限之内赶紧投案则准其覆审如领事原拟与现拟不符仍准原控之人呈诉上宪法国艾城设有法院凡上控案件应在该院控告自领事定案之日起例限十日欲行上控当于期内呈请领事驻册又例载自定案之日起予限六月过限不准上控

自定案之日起例限十日准于限内上控俟限满方加责罚如该犯愿取保出监毋论曾否上控由领事酌量办理

本国人民犯重罪者遇有人呈控或有人到署禀报或众人共指为凶犯领事既经闻报即宜查询有无不法确据如查该犯果有罪名例应照例差缉

一俟拏解到案由领事传集人证严行审讯并将原控各节会同绅商逐细查询如果情真罪当即将该犯拘禁俟船只回国之便将人犯及卷宗证据解送本国上宪审办领事官拏获罪犯限一日之内过堂如有证据字样即由管事官及司库画押并令人犯认明于卷宗之内至案内要证亦应在字据上画押遇有重案必将供词复讯一次以便犯证当堂质对

总之遇本国人民偶有争讼领事当先行劝解使不成讼遇有犯轻罪者领事与司库当设法调停以便迅速结案至犯重罪之案领事审办之权为例所限制

　　附论翻译官
公使领事等官驻札回回等国应有翻译官从当差而翻译员缺向由总理大臣奏保请旨简放

公使大臣及总领事官分署皆派翻译官数员以资分布内选一人兼理库务其余领事等官公署仅派翻译官一员兼　理库务

翻译官未奉上司差遣不准私见地方官至民间交涉事件亦必俟该民人呈请代理或奉上司之命方可干预

凡奉委事件遵宪谕办理详细禀复至会议公事该员须将彼此意见据寔讲解如翻译公文应将底稿收存

　　　论领事官公署司库
司库为领事属员之领袖向由本国简派然领事亦可保举而仍由总理大臣批准

领事准行执照内言及司库之事领事遇有事故可委司库暂行护理

遇有本国人民呈请立案或存记文约字据或请录给原稿以作证据即由司库代办领事司库等官遇请抄稿案之人须查其人有毋此权至抄录稿案务须存案以便查阅

遇有难船司库可捞救船货寄存银两及一切字据开载货卑及发给收单等件

本国人民在外身故其财物应由司库查点开单谨慎封锁然司库收发文件则由领事画押印以昭信守如领事任所向无司库之缺即由领事弃司其事如有立案事件约请绅民数人到署以作见证至副领事等官兼司库者亦照此例

本国特派之司库遇有应办事件当自行办理至领事官所委者若未蒙总理大臣允准则遇有事件必会同领事官办理

其司库既有收管册档之责收发文件必随发随记以免遗漏

领事审理案件应由司库缮写口供收存案卷传集人证至本国人民遇有事件请注册立案或请领执照例应完纳规是以文案库内必须张贴规费条例以便查照办理至文案库一切费用即于规银项下提拨支领若有盈余银两则由领事与司库分收之以为酬劳之资按此例应行改革若有商人充当领事务照领事之例给与养廉寔于公事大有裨益法国领事均有廉俸至该员办事所收规银除充公外若有银余尽行入官

司库之事往往有寔任副领事兼管者其驻札回国之翻译官以有兼司库者又数国定例

文案库设有册档原为本国人民注册而立注册之人领事得以保护则不失本国人民原有之权利与和约所许之利益一一皆得享受耳本国人民到领事公署注册之例以该人民尚有回国之心故在外历年虽久仍有本国民权该民人住居外国若未曾入其民籍毋论何时皆准回国毫无阻至法国销除民人册旋入外籍者按法国例其子女仍为法民其子成立愿否随其父籍听其便至妻从夫籍向毋明文惟按通行之例如其夫入外籍其妻愿从入否亦听其便

　　　论领事官缺任止差等事
领事请假离任委员署理即当行知该处大宪并传知所属查照办理

领事不可擅离职守甚至两国失和而起干戈亦宜俟本国调回或彼国撤销执照方可离任

领事上任既毋国书卸任亦无国书本国公使请给新任执照则彼国便知更换领事

领事卸任应会同新任或署领事将公文书籍册文件并署中器具逐一查点交该员接收并写收单字样以作证据又应

将已卸任及他人接任之事行知该处大宪并传知领事属员

领事卸任后任内经手各项文件不可收留原稿亦不可抄录刊印

领事在任病故所遗财物由属员查点封锁由护理人员禀明本国公使与本国总理大臣并行知该处大宪

　　玛赛复友人书　　　　　
马建忠

接奉来谕嘱就中国情形拟成出使学堂章程思遣使各国岁费帑金数十万毋裨国是是朝廷必不得已之举不过多开一仕途适以逞钻求者之志而已夫今天下之自诩稍通时务者莫不曰治本在富强采矿炼铁防口设险则国库殷寔而兵力日振以临欧洲孰不震慑若出使者不过聘问专对之才耳乌足以言治本然而为此言者业已阅数十年矣而矿山无恙也磁铁宛在也炮垒战舰或有之而不适用也或适用而未成军也至于出使则轺车几遍欧洲矣是则所谓治本者至今未能行而所谓治末者反为外人制而先行则为今之计则姑即向所谓不必先行者为之设一可以先行之法使人以制我者而我反以制人庶几补牢顾犬之犹未迟晚也其法维何曰严选使才而已严选使才维何曰教导有方而已且夫西人之欲我遣使于彼也其意有二一则中华使臣驻札彼都凡遇大礼亦得随他国使臣按班申贺以壮观瞻是则使臣不过为之备数而已一则西人好夸耀近百年来政治聿新商贾通而生路日广议院创而民情可达赋税则寔收寔报毋侵吞之虞狱讼则比事比情毋刑求之虐其民安居乐业各事其事而不相侵扰虽毋熙皞之风差胜驩虞之象至于街衢整洁路途平坦毋击柝之警而有开门之治此效也而非本也然西人每以此自矜谓中国积四千年之教化而未克臻此而我百年来破除习见日新日盛遂至于此则欲中华士大夫之深究其理而幡然改图固莫若令我使臣庄岳其间朝夕观摩以为他日返国之师资而不失善之望也是则各国之强我使使者虽属铺张之意尚有乐与之心假如使臣当秉节伊始一递国书一献讼词兢兢业业惟毋陨越是幸不问其它或有彼都人士筵会衣冠一往即返闭门不出不交一人即间有酬酢往还又皆彼国所谓汇缘之辈致使门庭多俗客见闻悉庸流则徒为西人窃笑以为东方之人不可与语若曰土尔基与波斯等国知识未开其不知邦交无怪也日本性类沐猴不辨贤愚不知本末其习于我也新亦宜其不深相知也中国则我素所仰望为四千年文物之邦矣今使臣之初至也亦有参赞随员之名目亦有国书讼词之呈递彬彬乎有礼哉而于我国之政教财用法律兵寔诸大端则亦未见其一过问也岂其知之而不屑问欤将不知而矫以为知欤抑轻我而所使来交际乎我者亦犹土尔基波斯日本之流欤是其故见自封虽出使犹在中国也由是以观则是使臣不足取重而反以取轻不亦重可惜哉然而此非遣使之失策而不可行亦由出使之未得其人养之未尽其道耳参赞随员等名目不过为调剂私交之具而非为襄理公事之材其得之者亦自知侥幸而来不过计数年积居薪水之资为异日俯仰饔飧之计如必考求寔学则当读其方言舌音初调而期已倥返依然吴下阿蒙问所谓洋务者不过记一中西之水程与夫妇女之袒臂露胸种种不雅观之事即稍知大体者亦不过曰西洋政治大都重利以尚信究其所以重利尚信之故亦但拉杂琐事以为证而于其本源之地茫乎未有闻也

