<!-- { "loadSidebar": true } -->
夫通志备官民稽考宜雅俗共赏凡通行体例人所习也今忽变更名目使阅者茫然及核所纪载仍系公家言不过分并易置以表异徒见为作聪明乱旧章耳其不可从四也方志古称图经图与表河南通志皆有之自不可少若夫录也也传也则皆与志同一义也既曰志矣而志中复有略有录有传非架屋乎古志书以录名者惟宋高似孙剡录其目有官治志山水志兵志学志反以录为经而以志为纬陈振孙书录解题称似孙为馆职时上韩尼冑生日诗九首皆用锡字寓九锡之意清议摈之知处州尤贪酷其人不足道其书更不足据也以略名者惟明谢肇淛之滇略计分十门曰版略胜略产略俗略绩略献略事略文略夷略杂略一义相承未闻又阑入别体也此外若明任庆云撰商略自谓本诸华峤提要驳之云华峤曰略语出史通亦史志之别名非地志之名也略之义例如此则易志为传尤可不必矣又考明雷礼真定志为纪四志九传十五提要讥其与地志体例不合隆庆永州志为记一志七传五提要讥其虽宗汉书非志体胡淞滁州志提要亦讥其以志名冒史体文虽创而义则乖是地志之不宜袭史体也彰彰矣提要为　钦定之书言淆乱衷诸　圣断两广志炫博矜奇故与相背其不可从五也或谓谢阮号称硕学巨公创例当有义法然舍　钦颁之成式　钦定之成书而独从一家之臆说此岂遵道遵路之义抑岂为下不倍之义乎且十八布政司皆有志两广仅居其二广西志在谢氏前者郝浴李绂金广东志在阮氏前者有黄佐刘秉权郝玉麟皆循通例是谢阮特两志中偶一为之者耳三人占则从二人之言何必违众用独舍坦途而履羊肠若徒震其名则各直省纂修通志之见于四库目录者黄宫允之隽沈光禄起元查编修慎行傅编修玉露陆检讨奎勋孙编修灏顾司业栋高杜检讨诏储庶常大文皆鸿逵魁垒之彦未必遂后谢阮二君也昔王文恪作姑苏志以杨仪部循吉好谣诼不欲与之同局书成循吉摘姑苏二字未展卷即诋为不通文恪大服毛西河撰萧山志刊误又作杭志三诘三误办今之为仪部为西河者正不乏人若循旧章而偶误犹可说也变通例而召谤谁其尸之其不可从六也凡此六端即质之作者亦不能强为辞至山川关隘反居舆地之外官绩著录另立迁谪一门及阮氏谓　国初收粤及削平尚藩诸巨事已载　国史此志不得书之与广西志同例则子寿已纠其谬矣顾犹欲用其例殆仅见其目录未细察其书乎窃谓作志以典核谨严备掌故扶植伦常有益民风吏治为贵不在体制之异也前者南屏年丈于大箸湘阴志屡欲献疑某谓邑乘例不进　呈不妨自为一则惟通志不可执事见告亦如此云迄今并未裁示体例度未必竟以两广志为圭臬某不胜私忧过计虑或至一成不变故不能已于言窃见江南通志用班史例分为十志以刚统目以简御烦视河南志小有出入而例实完附录别纸略加变通移职官选举封建世爵诸表于后以还地志面目未知有当否如必以为瞽说而慭置之即亦不敢作伴食之怀慎矣虑口述不能尽其辞故以笔谈干渎清严伏增惶悚

　　拟汇刊宋人及　国朝人补历代史表志序　　　　　
姚文

昔刘知几史通述史有六家而归于二体然编年一体匪无作者而相沿正史独用马班旧式窃尝以为疑反复思之乃知纪传可以赅编年而编年不能赅纪传何言之史汉首本纪本纪即史汉中之编年也若其举一朝之将相除拜封爵袭替而丝联绳贯以为之表罗一代之典章制度而使之各具本末以为之志则其开帙厘然有胜于编年家者是则编年家之所短而史汉之所长矣独怪后之作史者能取法史汉而仍舍史汉之所长如陈寿李延寿书皆无表志沈约萧子显魏收书及唐初所修各史皆有志无表旧唐书五代史亦如之其有志有表者又或详略失宜读史者病焉宋时丰城熊氏始有补史之书爰及我　朝作者尤盛方今粤东书局又有校补史志之议卷轴增益正未可量而先出者转已有散佚之患兹荟萃各种都为一编既以广其流传亦使究心史籍者无零星购之难也嗟乎以当时所阙而出于后人之补苴其为益也已浅顾开帙厘然读史者之矣辄用龙门传例列其目如左

西汉郡国兵制孟坚附入刑法志京师卫士见于百官表不立兵志非疏阙也钱氏搜采本书使散者毕萃虽云借抒胸臆于史学亦有功矣录钱氏文季补汉兵志一卷

史之无表自后汉始不知东观记及谢承司马彪诸书固如是耶要之蔚宗有不得辞其咎者丰城补史之堂所由起也录熊广居补后汉书年表十卷

自蔚宗作俑继起者因之故十七史自史汉外惟新唐书有表余阙如四明万氏悉为补撰娲皇之石厥功伟矣录万季历代史表五十九卷

熊丰城书矣然海昏不其寿亭各条　四库纠之后有作者削其瑕疵摭其未备以成一书抑亦丰城之功臣也录钱可庐后汉书补表八卷

魏收作魏书立官氏志托克托修金史立部族表有元起自北方宜同斯例而史臣阙焉是安可以不补录钱竹汀元史氏族表三卷

竹汀别有元史稿百卷可庐别有后汉郡国令长考一卷意其各有专精与汉圣唐鉴公美无难也艺文一门尤钱氏所究心者录竹汀补元史艺文志四卷可庐补续汉艺文志二卷

目录之学史志最要然汉隋唐宋五书外无志此者今所采集与钱氏兄弟书相先后录倪玙士补辽金元艺文志一卷侯君谟补后汉艺文志四卷三国艺文志四卷

崔鸿作十六国春秋并为年表今又佚矣而后之作者复有所制以司马子长十二诸侯六国年表及秦楚之际月表例之虽补入书可也录张廷硕十六国年表一卷

自汉以来言地理者宗班志司马彪续汉志差可继武嗣后雄纠纷疆域割裂志之也愈难而志之者之且阙也弥甚有能究心于此而为其所难岂可不珍也哉录洪稚存三国疆域志二卷东疆域志四卷十六国疆域志十六卷

正史未有志僣伪疆域之例稚存十六国一种固不可以补入书然为其所难正于僣伪蜂起时见之有未可以常例拘者故因稚存书并录徐仲圃东南北朝舆地表若干卷刘孟瞻楚汉诸侯疆域志一卷

今隋书十志乃梁陈齐周隋五代史志史通古今正史篇可证则谓梁书无地理志不可也然书有地理志而稚存东一种史学家珍之梁固未有专志乎录洪子龄梁疆域志八卷

郝冀公续后汉书有官职录然杂采史记前后汉书书之文纪载冗沓未可据为三国典要班书百官表实承史记将相大臣年表之例后世史臣但为之志失初意矣录子龄三国职官表三卷

李延寿南北朝无表志然沈约萧子显魏收及唐之史臣既各为之志矣则志固可以不补而表则必当补者也录周两塍南北史表六卷

尝怪司马彪志舆服沈约萧子显志符瑞祥瑞而食货兵刑之大阙焉轻重颠倒莫此为甚后汉南齐未有为之补辑者今录郝兰皋补宋书食货志一卷刑法志一卷

兵之有志始于新唐书自是乐清钱氏遂起而补汉书之阙越数百年乃复有钱氏者起而补书之阙若有渊源者然录钱衎石补兵志一卷

凡宋人所补表一志一　国朝人所补表七志十有三合若干卷其有续出者惟当世君子共留意焉年月日某序

　　答东洋近出古书问　　　　　
姚文栋

中国之通日本始于秦史迁言始皇遣徐市即徐福发童男女数千人入海求仙人又徐市尝称海中有三神山其后实至日本今纪伊国有徐福祠熊野山有徐福墓此其证也日本之通中国始于后汉范书言建武中元委奴奉贡朝贺光武赐以印绶所谓委奴者亦即日本近时筑前人掘土得汉委奴国王印此其证也徐福东渡时赍书与否不可考彼国史称有典坟殆因中土有此名而附会之未有人见其书也欧阳公日本刀歌云徐福行时书未焚逸书百篇今尚存令严不许传中国举世无人识古文此亦好古想象之词耳据源光国大日本史应神十六年征王仁于百济始有论语千字文此锺繇千文继体七年十年百济遣五经博士扬尔又遣汉安茂始有五经日本纪以礼乐书论语孝经为五经古语拾遗曰上古之事口耳相传而已自王仁来人始识字按日本通百济其时当中国南北朝之季而陈寿志有亲魏倭王之北史云其后并受中国爵命江左燹宋齐梁朝聘不绝则是中国汉以后频与日本往来而未有一书出海考之彼国史可知也隋炀帝时日本遣大礼小野妹子隋书云苏因高即其人来聘妹子归奏曰臣之还隋书授臣以书臣船经百济百济逼臣夺书此为中国书东流之始自后遣唐之使相望于道又频遣留学生来唐由是其国书籍渐富然彼史无艺文志无由考知其书目及诸书存佚聚散之由至宋书称日本僧然献郑注孝经又然述其本国之书内有文馆词林宋人不知其名误馆为观事见宋朝类苑引杨亿谈苑意中国经五代之乱书多散亡转有藉日本以流传者矣然日本自保元平治而后武门争权源平二氏日寻战区宇云扰书多毁于兵燹其时赖以绵一之传者惟僧人耳越九百余年德川氏兴而文治复盛学校书库之设于各藩昌平学足利学枫山官库伊势林崎文厍其藏书尤伙者也一时学士大夫渐摩风气无不知贵重古本如狩谷氏求古楼小岛氏素堂福井氏崇兰馆新见氏赐芦文库曲直濑氏怀仙楼山田氏九折堂增岛氏竹荫书屋江氏容安书院塙氏温古堂多纪氏三松斋伊泽氏酌源堂海保氏传经庐松碕氏石经山房奈须氏久昌院皆海外铮铮有声者近世书目家前有藤佐世之日本现在书目又有今人森立之之经籍访古志觕足以资考证立之云彼国所传古钞本具存隋唐之旧为宋元人所不能睹者不下数十百种至于宋元板及朝鲜刊本为明以来诸家所未睹者尤指不胜屈一一能征其言颇非夸诞然其书散在各方艰于搜采而明治维新以后籍替世禄废而学士贫将不能保其所有其流落妇于澌灭者翘足可待也光绪三年番禺何公使日本访搜佚书无所获然日人知中国之求之也乃稍稍出其所有以闻于世今星使遵义黎公复搜之未一年间不胫而至者殆及二十种则将来之续有所获益未可限量矣

　　瀛环志自序　　　　　
徐继畬

地理非图不明图非履览不悉大块有形非可以意为伸缩也泰西人于行远帆樯周四海所至辄抽笔绘图故其图独为可据道光癸卯因公驻门晤米利坚人雅裨理西国多闻之士也能作闽语有地图册子绘刻极细苦不识其字因钩摹十余幅就雅裨理询译之粗知各国之名然卒不能详也明年再至门郡司马霍君蓉生购得地图二册一大二尺余一尺许较雅裨理册子尤为详密并得泰西人汉字杂书数种余复搜求得若干种其书俚不文淹雅者不能入目余则荟萃采择得片纸亦存录勿弃每晤泰西人辄披册子考证之于域外诸国地形时势稍稍得其涯略乃依图立说采诸书之可信者衍之为篇久之积成卷帙每得一书或有新闻辄窜改增补稿凡数十易自癸卯至今五阅寒暑公事之余惟以此为消遣未尝一日辍也陈慈圃方伯鹿春如观察见之以为可存为之删订其舛误分为十卷同人索观者多怂恿付梓乃名之曰瀛环志略而记其缘起如此

　　附凡例
一此书以图为纲领图从泰西人原本钩摹其原图河道络细如毛发山岭城邑大小毕备既不能尽译其名而汉字笔画繁多亦非分寸之地所能注写故河道仅画其最著者山岭仅画其大势城邑仅标其国都其余一概从

