<!-- { "loadSidebar": true } -->
法候日晷将交午正之前后凡日晷至午可不问地之经纬何度节气早晚器之密咸可一概施之惟罗盘(正)指南钺与日影有偏向且随地不同中国恒偏于日影之东故测太阳高度宜过晷数分候之用纪限仪屡测太阳高度取其最高之度为本日午正太阳高度内减蒙气差加地半径差则改视高为寔高随查通书内本日太阳赤道纬度表数俱子正起求午正用中比例南加北减于太阳实高度得赤道距地平度亦即北极距天顶度再与一象限九十度相减得测处北极出地度　若测恒星高度赤纬加减与太阳同法惟恒星无地半径差但减蒙气差即寔高度

又法任于何日算勾陈大星过上子午之时分测视其高度内减蒙气差改为实高度又减距极度约一度二十一分半余即北极高度或算其过下子午线之时分测其视高度内减蒙气差加距极度亦即北极高度

　　测候用时表说

凡度时表必按京师之平时开准盖诸曜黄赤经纬表数俱依京师平时起算故任至何地视表内之时分与通书上星行经纬度随时合时表寔为省算之快捷方式设无时表船至某处尚未知其地经纬何度用何比例求星之所在必任设多处逆探推求岂不费算故西人航海测天仪器而外度时表与通书二者相须为用缺一不可也

　　算星过午线时即中星时

置本日星之赤道经度内减本日太阳平行赤道经度即恒星时若不足减加二十四时减之此为设星在午正太阳平行距午正后之时分视其数不满十二时则加十二时过十二时则减十二时比例要从子正起算故加减十二时为本日星过午之泛时如恰在子正即为平时有距时分因日星俱有行分故曰泛时如法再求明日星过午线之泛时以一日化一千四百四十分为一率两日之泛时较化秒为二率本日泛时化分为三率求四率即泛时内应行之泛时较秒数视两日之泛时顺逆以别加减如明日之数多则加于本日数明日之数少则减于本日数加减于本日泛时即京师星过午之平时如算太阴过午线每时俱有细行只须用一时之数为比例不用两子正比例

有某地纬度用日晷测偏度

法以日晷按其地极高度测得时分若非午正晷须极准方应视京师平时表内系何时分加减本日本时之时差改为京师日晷时与所测日晷时相减以时较化度法见变时表即得其地距京师之偏度也所测时早于京师为偏东迟于京师为偏西

　　测太阴过午线偏度

任至何地测得太阴过午视京师平时表内系何时分随检通书本日太阴过午系何时分与所测时分相减余为两地所测处与京师过午时分较乃检通书之明日过午时分内减本日过午时分余化分加一日化一千四百四十分为一率一日化一千四百四十分为二率两地过午时分较为三率求四率为偏度时分检变时表得偏东西度早于京师为偏东迟于京师为偏西

盖测太阴视差多端惟其过正午时但有南北视差可于经度多关是以便于测算诸曜每日过午之时分较数惟太阴为最大用以比例求偏度易准若恒星每日过午时分较祗三分五十六秒五六太阳平行度即恒星时也故测得两地午时分较每点钟减十秒即偏度时分西人航海常测月过午差为算偏度之快捷方式也

　　赤道经纬度说

按西书七政经纬度并宗赤道立算求其故皆因诸曜随天西转西谓地球自西徂东亦同惟赤极不动故其经纬随地随时测算较易若黄极每日既绕赤极一周则其经纬晷刻异视不惟测候甚难即凭以知地之经纬布算亦不易故西书云黄道经纬度无益航海之人考其数亦从赤道经纬度用斜弧算出又其五星之黄道经纬度皆从日心立算恒以星出入黄道之南北交终为一周天如水星只八十八日一周金星二百二十余日一周之类并无退留之行用于仰观不合故是集止取其赤道经纬度列表若求黄道经纬度　钦天监既有七政时宪书颁行故省推算

　　表算日食法
　　求入限

所求年干支察首朔食应表表见后得年前十二月朔食应以后每朔但于月数上递加一月小余仍之满食周十一月七三七六五者去之此即月距交平行十三周天月数余为所求朔食应视某月朔入食限

　　二月三六五二三六以外
　　三月一三００八五二八以内
　　八月六０七五六四七以外
　　九月三七二四一三九以内
　　附求望食限

所求年干支察首望食应表得年前十二月望食应以后每望递加一月小余仍之满食中五月八六八八二五者去之即得逐月望食应视某月望入食限

　　二月五五六一一七八以外
　　三月三一二七０七一八以内

右平朔望可食之限摘徐钧卿先生法不过举其大凡欲定食之有无须用日月离求实朔望太阴距交度始为的食限也

　　求实朔泛时

以平朔距冬至之日数用推日月离法法见考成后编各求其子正黄道实行将本日子正太阳实行与太阴实行相较如太阴寔行未及太阳则平朔日即为寔朔本日如太阴寔行已过太阳则平朔日即为实朔次日平朔前一日为实朔本日又用推日月离法各求其子正黄道实行将本日子正太阳实行内减太阴实行余为月距日度分化秒求对数法见数理精蕴加日法一千四百四十分对数内减一日之月距日实行对数次日日实行内减本日日实行余为一日之日实行又次日月实行内减本日月实行余为一日之月实行内减一日之日实行余为一日之月距日求对数即是得距本日子正分数之对数检表得真数以时收之得实朔泛时如次日月实行仍未及日则次日为实朔日乃以次日日实行内减月寔行余为月距日化秒求对数加一千四百四十分对数内减前所得一日之月距日实行对数对距次日子正后分数之对数

　　求泛时月距正交

次日月距正交内减本日月距正交不及减加十二宫减之余为一日之月距正交化秒求对数加泛时距子正分数之对数内减一千四百四十分对数得距本日子正之月距正交化秒对数检表得真数以度分收之加本日子正月距正交得泛时月距正交

　　求的食限

视月距正交初自宫初度至初宫十八度二十六分自五宫十一度三十四分至六宫六度二十二分自十一宫二十三度三十八分至十一宫三十度皆入食限为有食不入此限内者不食即不必算

视泛时若在夜距日出前日入后五刻以内者见可食五刻以外者全在夜不可见即不必算如泛时在日出入前后者先须加减时差审昼夜

　　求实朔实时

实朔泛时上下设前后两时如泛时为丑正二刻则设丑正初刻为前时寅初初刻为后时用推日月离法各求其黄道实行以前后两时日实行相减为一小时日实行以前后两时月离黄道实行相减为一小时月实行两实行相减为一小时月距日乃以前时日实行内减月实行余为前时月距日化秒求对数加一小时化三千六百秒对数内减一小时月距日化秒对数得距前后秒数之对数检表得真数以分收之加于前数得实朔实时用推日月离法再以实朔实时各求其黄道实行则日月必同宫同度分秒不异方准乃视本时月距正交入前限者为有食

　　求均数时差

实朔日引宫度察日均数差表即得记加减号

　　求升度时差

实朔日黄道宫度察升度时差表表见后即得记加减号

　　求实朔用时

实朔实时加减二时差得实朔用时

　　求日实行

前后两时日黄道实行相减为一小时日实行

　　求月实行

前后两时月离白道实行相减为一小时月实行

　　求实行总较

日实行与月实行相加为实行总相减为实行较

　　求半外角

置半周一百八十度内减黄白大距余数半之即半外角

　　求半较角

实行较对数凡弧度求对数化皆秒入算求三差法仿此如求入对数必要弧度入算加半外角正切对数内减实行总对数余为半较角正切对数

　　求斜距交角差

半外角减半较角余为斜距交角差

　　求斜距黄道交角黄白二经交角

实朔黄白大距加斜距交角差即斜距黄道交角亦即黄白二经交角实朔月距正交初宫十一宫白经在黄道经西五六宫白经在黄经东记东西号

　　求两经斜距

日实行数对加实朔黄白大距正弦对数内减斜距交角差正弦对数余为两经斜距对数

　　求斜距对数较

一小时三千六百秒对数内减两经斜距对数余为斜距对数较各限距弧求距时加对数较距时求距弧减对数较故用对数较

　　求食甚实纬

斜距黄道交角余弦对数加实朔太阴黄纬化秒下同对数内减半径对数即前位所进之一余为食甚实纬对数检表得真数为秒秒下必带小余一位求三差法仿此记南北号与实朔月纬南北同

　　求食甚斜距弦　食甚距时

斜距黄道交角正弦对数加实朔太阴黄纬对数内减半径对数余为食甚距弧对数再加斜距对数较即食甚距时对数检表得真数为秒以分收之月距正交初宫六宫为减五宫十一宫为加记加减号

　　求食甚用时

实朔用时加减食甚距时得食甚用时即京师食甚用时

　　求太阳实引

实朔太阳自变量加减太阳均数得太阳实引

　　求太阴实引

实朔太阴自变量加减太阴初均数得太阴实引

　　求地平高下差

太阴实引宫度及本天心距地见月离察交食太阴地半径差表表见考成后编得太阴在地平时最大地半径差内减太阳地平地半径差十秒余为地平高下差

　　求太阳实半径

太阳实引宫度察交食太阳视半径表得视半径内减太阳光分十五秒即实半径

　　求太阴视半径

太阳实引宫度及本天心距地察交食太阴视半径表得太阴视半径

　　求并径

太阴实半径加太阴视半径得并径

　　求距时日实行

日实行对数加食甚距时对数内减三千六百秒对数余为距时日实行对数加减号与食甚距时同

　　求食甚太阳黄道经度

实朔太阳黄道实行加减距时日实行得食甚太阳黄道经度

　　求食甚太阳赤道经度

食甚太阳黄道经度察黄赤升度差表得黄赤升度差加减黄道经度即食太阳赤道经度

　　求食甚太阳赤道纬度

食甚太阳黄道经度察黄赤距度表得食甚太阳赤道纬度记南北号

　　求食甚太阳黄赤道宿度

用上元甲子列宿黄赤经纬度表列宿黄道经度加岁差每年五十二秒算至所求年察食甚太阳黄道经度足减本年黄道宿钤内某宿度分则减之余为食甚太阳黄道宿度　又将赤道宿度按赤经加减岁差算至所求年察食甚太阳赤道经度足减本年赤道宿钤内某宿度分则减之余为食甚太阳赤道宿度

　　求太阳距北极

置九十度南加北减太阳赤道纬度得太阳距北极

　　求黄赤二经交角即黄道赤经交角之余

食甚太阳黄道经度察黄赤二经交角表得黄赤二经交角冬夏至后黄经在赤经西东记东西号

　　求赤白二经交角

黄赤二经交角与黄白二经交角即斜距黄道交角东西同号相加东西仍之异号相减东西从数大者得赤白二经交角记东西号此之谓东西乃白经在赤经之东西也若两角相等而减尽无余则白经与赤经合无交角如无黄赤二经交角则黄白二经交[角](加)即为赤白二经交角东西并同

　　求北极距天顶

