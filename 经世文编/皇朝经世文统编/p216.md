<!-- { "loadSidebar": true } -->
窃臣承淮军机大臣字寄光绪四年八月初一日奉　上谕前据李瀚章奏湖北武昌等县刁衿拦河筑坝有碍水利等因钦此又氶淮军机大臣字寄光绪四年八月初九日奉　上谕前有人奏樊口堤闸关系农田民命请饬覆加查勘等因钦此仰见圣天子　轸念民艰实事求是之至意跪诵之下钦服莫名臣玉麟于八月初十日在瓜洲巡阅差次先奉八月初一日　寄谕当即奏报起程日期并声明先行密查等因拜折后即改装易服搭坐民船星夜上驶于八月二十三日行扺湖北武昌黄冈两县所属之樊口雇小划入樊口三十里余即筑堤毁堤兴讼之处该堤虽毁形犹存横宽不过数十丈直宽亦十文由此再进则名九十里长港属黄冈县者六十里属武昌县者三十里此港九十里内港汊纷岐旁通各湖如蔓系瓜其右有洋湖鱼湖月山湖泾头湖鹅儿湖江夏湖鲊洲湖等湖共十二湖其左有枨洲湖夏新湖三山湖保安湖等湖共六湖每年江水未涨之时各湖十余里数里不等若江水盛涨由樊口入港右则薛家沟东港沈家沟等处灌满各湖左则曰扬泽沟曾邱沟东沟等处灌满各湖九十里长港尽头处曰磨刀矶过矶始入梁子湖湖心有山有市镇此湖于江水未灌时周环不过三百余里而东西南北所通俗偁九十九汊东通武昌黄冈所属之长港即樊口港也西通咸宁兴国所属各汊北通江夏所属各汊南通大冶武昌等县所属各汊而总汇出入之路则实在樊口舍此无路消泻每年江水灌入各湖港汊不分一片汪洋滨湖各田无不变为潭国周环则七八百里小民流离转徙惨不忍言此樊口以内之湖河港汊江水浸灌之实在情形也查梁子湖各港汊两岸皆平畴沃野农民赖以安业滨湖各州县所属田亩惟武昌县十居其五各县又分居其五以武昌县犬牙相错多毗连各县故也而武昌县之田亩又莫广于三曰上西洋下西洋中西洋此三人稠地宽俗偁九堡半若每年不被水灾计堡耕种可播谷种三十余万石每石谷种如遇丰收可得谷十石有余约计可收谷三百余万石又加各州县所属滨湖之田虽地有宽窄田有肥瘠综计亦可收谷三百余万石而此六百余万石谷之收成全赖滨湖田地之不被水淹欲求滨湖田地之不被水淹全赖樊口地方之建筑闸坝无闸则无堵御而田淹田淹则弱者转于沟壑强者流而为盗贼有闸则水有关拦而田熟田熟则农得倍收之利　国多维正之供此事利害甚巨是非甚显关系甚重然该处居民各执一说不尽以建闸为然者何也樊口乃鱼米之乡百姓谋生者有二一则有恒产者以耕田为业一则无恒产者以捕鱼为业耕田者惟恐江水内灌而禾稼被淹捕鱼者惟恐江水不内灌而罟网失利利本相反势不并存加以一筑闸坝则商贩货物有利巴坝起旱之费此亦稍有不便处然以人数计之则耕田者十居七八捕鱼者不过十之二三以　国家课计收田课则利倍千百收鱼税不过千百之什一至于商贩之利巴坝更属害之至轻者樊口入湖生意大半皆由盐杂货分销于江夏所属之豹子澥山坡街贺圣桥等处武昌所属之谢埠金牛镇大冶兴国所属之保安街长岭街碧石渡等处皆有陆路可通本不专走水路惟梁子湖心之梁子街一处不通陆路然自有湖内小划可以往来转运倘因小有损于渔户客商而举数百万之生灵待食谷年年付诸洪波巨浸之中因小而误大得少而失多可以不烦言而解矣

然而农民恒弱渔户恒强农户恒愚渔户恒黠各湖滨业渔之处曰三山湖月山湖横山湖铜山惟三山袁姓月山杨姓为巨族该渔户最称豪强家有举贡生监恃为护符占夺大利袁姓杨姓所置田产皆在湖外不患水淹每年江水愈大则网鱼愈多一筑闸坝二族虽不失业而利减矣渔户杨辛葵杨鸣远即土棍杨光明等祇图利己不顾害人勾结大冶讼棍袁甲甫即增生袁兆麟互相为爪牙倡议敛钱包告包准包挖横堤盗借各人多名纷纷上控肆言恐吓以耸坚听而所有呈词实出袁甲甫一手致令被水地方全家追呼饿夫尚在缧绁无怪各乡农氓恨袁甲甫刺骨皆欲食其肉而寝其皮也至胡炳卢汪帼沅向来皆系滋事之徒近年自知敛不预外事樊口内各属百姓前因筑成横堤悉得安堵地方丰收自去冬挖开横堤今春江水渐入众百姓逃生无路急于重筑横堤公请胡炳卢为首汪帼沅副之胡炳卢颇惧招祸再三不允众姓泣求救命始允出而兴筑万人欢助每日千百小划折废屋竹木载废堤砖石奔赴工次以期不日告成不使江水满灌以救禾苗此实愚民不谙法律情急势迫非真玩官藐法也当闻派水陆队伍将往弹压之时内有不识轻重之人哗称堤不成不能活命堤成而毁仍不活命不如一斗而散稍纾愤气胡柄卢涕泣劝阻而耆老之解事者亦戒其子弟不准妄为自取灭族故官兵一到实时散去否则祸变不堪设想矣以上各节皆臣玉麟草笠短衣亲身查访耳闻目异口同声不敢妄参臆说轻听讹言再四思维悉心酌度欲樊口内各属湖滨生命不能不修补老堤建筑闸坝所谓老堤者滨江黄柏山起至樊口四十里向有大堤足捍大江前面之水堤身现已坍塌而堤尚属坚结急宜赶紧修补并须于黄山山以上添修里许方为有济以该山上面尚有坍口可以入水也樊口以内则宜修一石闸其横直尺寸之宽广可以度地布置惟必宜建石闸断不可筑土堤土堤呆板而易于冲石闸活动而便于启闭如今年水势本非常有但使春夏播种之时偶有涝患则江水与湖水消长随时可以斟酌宣泄实为两全无弊之策议者或谓樊口内自古并无横堤何以从前并无歉收之患不知山谷且有变迁何论江湖潮汐所激朝暮迭更情形异臣咸丰初年从戎江上目睹江形迁徙浅深通塞不知凡几不便泥昔日之成规误目前之要务似须因时制宜因地制宜方称妥适梁子湖一带现近冬今水势依然浩瀚居民多未归业被水灾区钱粮必须核寔蠲免哀鸿满地触目兴嗟既有可救之策不能不为民请命上达宸　聪至建筑石坝后并应设立埠头搬运货物均由民间自行经理官则严立规条重惩需索此则地方官稍能尽心民事既可令行禁止无流弊惟湖北有湖通江之口尚多而情形与此不同好事者不得援以为例臣受　恩深重懔遵无稍徇隐之处此次奉　谕据实缕陈除讼棍袁甲甫杨光明二名由臣咨明湖北督臣李瀚章抚臣潘霨严饬密拏务获尽法严办外其修堤建闸及被水灾区免征钱粮等事应如何分别办理之处伏候　圣裁饬下湖北督抚臣祇遵臣原拟俟前陕甘总督杨岳斌到此再行会同查勘一次顷接杨岳斌来文因其父病重业已奏明请假在案一时恐其未能前来会勘臣未敢羁逢谨将臣玉麟遵旨　查明樊口地方江水入湖之处必应补修老堤建筑新闸以卫民田缘由恭折由驿驰陈

　　大修广肇两属围堤工竣绘图奏明立案疏光绪十二年　　　　　
湖广总督张之洞

窃照上年水灾紧急之际赈饥堵多方拯济自八月后灾象稍纾臣与前抚臣倪文蔚及司道等议佥谓筹备灾之计与其补救于事后不如豫防于未然因拟筹集巨大修冲要围堤曾于上年十月初九日将大略情形　奏明在案查广肇两府水害考诸省志从前每数年十数年而一见近二十年来几于无岁无之其患常在西江若助以北江则为害愈烈上年通省溃围堤一百五十余面高要高明四会清远三水南海六县所属一百九十二围高要高明受西江之水四会受绥江及西江之水清远受北江之水三水南海兼受西北两江之水故此六县为最冲余县或地势较高而受水较缓或去海已近旁溢倒灌为患稍轻当九月间派员携带算生勘绘图式筹计办法于此六县中择其围大田多当冲受灌者若干处分别首冲次冲又次冲酌加培筑分为三路南海围多事自为一路责成前署粮道萧韶督同署南海县知县张琮办理嗣萧韶委署藩司即专令张琮经办三水清远河多溜急面面皆冲工程最为吃重合为一路责成署陆路提督郑绍宗办理高要高明四会地处上游合为一路责成肇阳罗道潘骏猷办理湘军统领提督陶定升籍隶岳州熟悉堤工檄调其部下弁勇赴肇庆帮同工作查围基本属民工然其时民困未苏非由官先发巨以为之倡不足以资鼓舞而司局各库正当无可筹且借修围基仍须带征归还事亦轇轕查有诚信忠敬两堂商人捐修会馆银三万两曾于上年九月间奏明发交绅董收储改作修筑围堤之用又查办肇庆府黄江税厂书巡浮收累商案内该厂书巡等罚缴银八万五千元七兑合银五万九千五百两以助广肇灾区修围之费本年三月奏明在案又光绪九年间直隶筹赈局司道以顺直水灾刊印捐资经前督臣张树声行司分发劝办嗣据各属陆续缴捐计收存银四千三百两零一钱二分因为数无多其时顺直赈务已竣尚未汇解又上海协赈公所绅士严作霖等解来助修东省围工西省路工规平银二万□百三十两六钱九分四厘除拟解西省外尚存银一万五千二百四十七两六钱七分又在上年试办牙捐项下提银十二万两又率同各官捐集银二万六千五百二十一两零四分四厘计共筹拨捐集银二十五万五千五百六十八两九钱三分四厘均充本案大修围堤之用于上年十月内兴工本年四五两月先后告竣查南海县地居首要势处下游现将该县西北两乡较为吃重之五十二围一律加高倍厚并于冲要处所加作十围或添筑石建造石闸就中以筲箕笃大揽背乌茶抪花冈南沙茯洲头三水南岸珊门大良官洲大珊下龙湾基罗格南北大富共十五围基为最要共支用银一十万零二千两由该署县张琮督率绅董修理核寔支发

