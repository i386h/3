<!-- { "loadSidebar": true } -->
尚有极要之一事如日人专买一种机器仿其造法将来即可自供其用其仿造之禁至新约施行之后方能照办届时外国之派吞脱已见第十五册当可享保护之益而日人始不能仿造也口君所论固实在情形而半亦自抒其意见试举抛脱之言证之抛君所言各法欲使美之人民得以知此情节且谓日人现在各处商务皆踊跃异常但观官报中所载出口数目即可知矣因着为一表将一千八百八十五年及一千八百九十五年此两年中出口货物之最要几项列次于表以便核较极为醒目此表内皆银洋数目其式如左

一千八百八十五年
一千八百九十五年

织成之各种货物计五十一万一千九百九十元
计二十二兆十七万七千六百二十六元


同丝计十四兆四十七万三千三百九十五元
计五十兆九十二万八千四百四十元


同五谷及食物类计四兆五十一万四千八百四十三元
计十二兆七十二万三千七百七十一元


同五金货计二兆十一万二千九百九十七元
计六兆五十三万八千二百二十元


同药料硫磺樟脑亦在内计一兆八万九千五百十三元
计三兆七万八千三百五十七元


同书籍及纸张计十五万三十二元
计四十八万八千三百五十八元


同茶计六兆八十五万四千一百二十元
计八兆八十七万九千二百四十二元


同火柴计六万五百六十五元
计四兆六十七万七千八百六十一元


同草帽边未登记
计一兆三十八万七千四百六十三元


同铺地之席计九百三十五元
计三兆四十六万一千三百六十九元


同洋伞计一千七百六十五元
计七十三万五千二百七元


同磁器古玩及杂物计二兆七十八万六千八百七十六元
计十一兆六十二万四千七百一元


抛君首论推广棉货工业并参述己意诚宜照登之曰棉货工业将来必以日本及中国为首虽极少亦可供亚洲之销路就棉货生意而论英国必至落后而无一策可以补救有持金银并用可为挽救之说者要亦无济大及上海纱厂之既增多且速祇有数年阅历即可睹将来两处之中当于何处为最吾于物料价目逐细考察之后知必为日本而观其纺织数目之长进暨所织棉货之高低亦可知日本需用棉花分数必愈较多故日本公司船现有两家拟今年开行专走日之间其出口之棉布运至中国高丽者值价五十兆元若由此而迄于一千九百年则此数犹未足为多也抛君之论如是顾其意则以为日本倘制造绒货一如其制棉货则直可使欧洲及美国咸相惊异即曾谓日本于此不足为异之人亦将骇然诧绝如果奥大利有便宜之羊皮陆续可供日本之用则日人所为定能到斯地步观其棉货及所衣所戴各料物之情状即可知其于此等货物将来亦能与制造棉货及丝行一格式也抛君复引日本农商务次官之意见矣其意见云何以日人之敏悟为天下人所不能及直将思之可畏若果无实在情形为之表证则吾将谓其国人或故自夸张耳今乃知似此敏悟在日人诚为不乏即尝苛论夫日人者亦岂能指为无稽之言哉抛君又从而决之曰近时机器假使日人能全有之则天下之工业当于日本首屈一指云云此语似涉于推许过当然据所述之实情及核其实数殊足证日本争赛商务之事势固非似或人所云不足为异者也

　　论中国宜仿西学以重工艺
余前论农为工商之本是农为体而工商为用若以工商而论则工又为商之体而商仅为工之用耳泰西商务之兴皆导源于工其工技愈习而愈精则商自日增而日盛然则工艺之学乌可废哉天地生人无所偏倚官皆有五焉支皆有四焉是非西人之心思固灵于华人西人之精力固强于华人可知何以西人制造日出不穷而华人非但一无表见且不能葫芦依样分其利权西人每出一物好奇者争相购买迂拙者置之不问若以西人之巧不可阶断非华人之所能步武者不知巧拙之故非生之使然在习与不习耳中国素以工技为末艺故从无有多能博学之人孜孜焉专精一艺即或有之如陆子刚之治玉吕爱山之治金朱碧山之治银鲍天成之治犀赵良璧之治锡王小溪之治玛瑙蒋抱云之治铜濮仲谦之雕竹姜千里之嵌螺甸杨埙倭之雕漆王凤冈张鸣歧之治垆当世非不贵之重之然皆为玩好之物而且绝少传人苟以此种人之心思才力而从事于汽学光学化学电学以操御水御火御风御电之权衡安见不能夺造化之功凿混沌之窍哉且现在安见不有陆子刚吕爱山等聪颖之人哉惜乎中国视工技为末技未有人提倡之耳西人之工技日异月新虽无止境亦可谓登峰造极然皆非生而能之也事必由粗以及精学必由浅而及深当时美国将士弗兰克令着成格致二书呈于美国家欲创设格致学堂教习国中子弟并开公会每期聚集通人各抒所见相与讲论因而美国化学日有进境可与欧人并驾齐驱致制造货物之价值倍于土产近来日本商务蒸蒸日上国亦日渐富强其故亦专精于工艺西人每出一物日人必仿而造之初则仅销本国以塞漏卮继则渐渐推广非特中国竞销东洋货物即西人亦有转运之他国者可知日人之用心无微不至考日本技艺书院创设至今不过二十年设立大学院不过十余年而目前由学塾以升入学院者彬彬济济于工艺之道无不各造精微此皆广设书院教育得宜之效也堂堂华夏地大物博人才众多而反远逊之是诚中国之耻也如耻之莫如师泰西之所长而夺其所恃仿设工艺学堂开艺术大会使民专力于工艺工艺一精非但机器枪炮布帛以及日用之物无购自外洋利源不至外溢安知西人不转喜中国之物而转运出洋则中国可收外洋之利惟开创办理亦非易易亦仿照西例英国当时特开艺术大会无论巨商小贾薄技片长苟有出乎其类者会主给以文凭其能造灵妙机器有益于人则即奏之朝廷奖其才艺准创者独享其利若干年另筹巨款为艺术奖赏度支之用或有家贫未能卒业者则资以经费助其成功夫设有学堂则工艺有师承设有大会则优劣可考试许其独享其利则人才易于鼓舞资以经费助其成功则事不致败于垂成立法之善蔑以加矣按西报纪一千八百四十六年至七十六年此三十年中各国出有新法工艺各相比较以见各国工艺之盛衰各国发出独造执照有数千者有数百数十者极多至一万数千者亦可见工艺之盛矣中国能仿而行之富强之基即在于此虽开创之时经费不易然收效于将来者亦奚止倍蓰哉则乌可以工艺轻而视之书此以冀当途之一采焉

　　书创兴艺学后
士农工商谓之四民四民固交相为用非士则天下不足以治非农则民生不能得食非工则器物无由而造非商则有无无自而通缺其一则如人之一身有耳而无目有口而无鼻有手而无足举动视听均有所不能矣故此士农工商四者当并重于天下初非有畸轻畸重于其间矣自后世进身之途专以文章于是朝廷之上皆秩然儒臣舍此不足以策名委质而士遂较农工商为重农工商之自视亦以为托业卑微不能与士抗而于工则尤以为贱役一若非质性愚蠢不为工匠者殊不知易曰备物致用立成器以为天下利莫大乎圣人自古帝王如伏牺神农黄帝尧舜诸圣类皆操制作之权为民开物成务周礼冬官虽阙而考工一记迄今犹存精密周详足见三代盛时考究工艺之遗意周公制指南针张衡制仪器诸葛亮制木牛流马古人心思之巧后世皆称美之然周公张衡诸葛亮数人者其智慧冠绝侪辈故出其所制亦无不精巧绝伦今以工匠为贱役而令性粗质鲁之人从事其际宜乎智创巧述之事日见其坏而无一新得之法俾天下得推为绝艺也前年国子监司业潘少司成衍桐奏请特开艺学一科　诏下诸臣会议维时风气尚未大开当轴诸公胶为成见以艺学为末务遂使良法美意托为虚言使尔时在　廷诸臣能知艺学一科实即古圣王制器尚象利物前民之遗意上覆　天听开此特科则必有多能博学之人以应斯选天下亦月犬知工艺之足以求仕进孜孜焉专精一艺以期用世而成名数年来岂无杰出之士创一新法制一新器足为天下之所不能及者惜乎衮衮诸公之见皆不及此也今者当世士大夫皆知崇尚西法足以强国而富民上下一心力图振作以泰西立国最重工商师其良法创办邮政铁路矿务纱厂银元诸商务而各直省又复设立各学堂以求实学而于艺事则犹未讲求于是金陵有人拟创劝工学堂招民间子弟入堂肄业延请西人之精于艺学者为教习购西国各式机器以备制造自金陵办起推之各处务使中国人民各习一艺国无废人得将外溢之利收回而国与民自无不足现虽经费尚未筹足而已志在必行泰西立国固以工商然工为体商为用工实居商之先是以商务之盛衰虽视物产之多寡而尤必视工艺之巧拙有工以翼商则拙者可巧粗者可精取彼之物而制造之我亦可以获利若有商无工纵使物产富饶而无人焉以善为之制则亦惟弃己之利资人之用而已安足以为谋富之道哉故泰西各国既设商务学堂复设工艺学堂诚以工艺之学先于商务而尤不能不有赖于读书若仅购备各式机器以便制造恐终身习之不能尽其巧必先将算法学习然后格致诸学亦不苦其深远而难穷而究机器之理然后各就所业神明变化每成一艺直能参造化之精金陵既已创设劝工学堂自必招集聪颖子弟学习一切艺事当日见其巧思层出矣英国伦敦有工匠学堂工技之成弟每不如其师于是令习工艺者先读工程专书研书算而后测量能准图绘能精成竹在胸新机日辟他日制成各物必极其良推而广之俾各处皆师其法劝学为工将见工艺之事日益精良而外洋各国之利当可逐渐收回矣国家富强之业不即基于此哉爰乐得而书其后

　　各省推广工局议
