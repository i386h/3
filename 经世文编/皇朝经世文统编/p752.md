<!-- { "loadSidebar": true } -->
古人有言兵在精而不在多将在谋而不在勇是以甘百骑能劫曹营背嵬五百可摧金虏皆由养勇于平日故能敌忾于临时又曰置之死地而后生处之危地而后安故项籍之破釜沈舟而强秦锐挫淮阴之背水列阵而赵国锋摧盖必士卒有忘生敢死之心斯为将者乃克操出奇制胜之策耳又读苏洵所著心术有曰夫惟义可以怒士士以义怒可与百战凡战之道未战养其财将战养其力既战养其气既胜养其心夫将欲智而严士欲愚智则不可测严则不可犯故士皆委己而听命安得不愚惟其愚而后可与之皆死昔孙子之教吴宫穰苴之斩庄贾田单之郄燕军勾践之破夫差其术不外乎此今之战事虽与古异战之心法仍与古同所谓聚不义之人激不平之气授之凶器使之杀敌也然欲令不义者转而效忠非术以制之蔑以济矣故为将者窥天时察地理揆形势审机宜运以精心贞以定力然后可以将兵兵法曰杀士卒之半者威加海内杀十之三者力加诸侯杀十之一者令行境上夫岂真嗜杀为哉不过能制其死命之意也故欲制敌人之死命先制我军之死命能与我俱死而后可与之俱生迩来用兵全恃火器彼此哄击往往稍挫前锋难资后劲善将兵者虽战阵之顷瞬息千变运用之妙存乎一心如陆营选北人充之则骑射是其所长水军择南人充之则行船是其所习然后汰其怯弱选其精强再参以兵法阵图奇正纵横穷研娴习一经临敌先列车环于三面前队冲锋奋施火器继以步队伏于两翼使之前后策应回合自如虽弹如雨骤若雷轰惟有进前万无退后能制我军之死命故克制敌人之死命也且古者师行敌国乡导为先诚以地理茫然兵法最忌故统兵大帅必先洞悉山川形势由何处进剿何处安营何处设伏何处可断其粮道何处可绝其援师地势敌情了如指掌绘图录示使营中上下无不周知洞若观火朗若列眉其心先已有恃而不恐以故战无不胜剿无不克将兵之本以此为先而练器练阵练兵犹为末查当日普兵破法自统帅偏裨以迄队长人人夹袋中皆有法国地理图一册以为指南举凡山川城市险要之所在兵粮之所聚戍守之所严若者难攻若者易取披图具载先已了然于胸中上下一心卒成大捷此明验也今之为将者不思练兵专言募勇其实兵之与勇人同而名异耳夫兵者正也勇者奇也有奇必有正可暂亦可常相辅而行始克有济而部卒之强弱视乎将领之贤愚训练严明军饷足备均入干城之选有何兵勇之分总之有治法尤贵有治人务宜慎选将材任以军事将额设水陆营兵严加挑选分为三等其惯于驾驶能辨风云沙线者为一等精于韬略能识山川形势者为一等膂力过人工于枪击刺者为一等不能入此三等者悉行裁汰就地另募壮丁补充无论盐贩渔户以及好勇斗狠之徒弃之悉为莠民训之可成劲旅复汰额兵之疲弱者以两兵之饷并给一兵果得一兵之用较之委靡不振坐糜军饷者其得失为何如耶查陆营旧制马兵月饷二两步兵一两五钱守兵一两非特无以赡家抑且不足自顾其入籍者悉老弱无聊之辈无赳桓壮健之夫承平日久战阵不经或旧额虚悬或余兵顶冒营伍之废弛非一朝夕故能勿亟加教养使行伍重整壁垒一新乎

至各营所需之粮饷军装枪火药等项固不可缺更不可迟宜每省各立粮台派员专管按月给足不令营中自行采办庶免克减挪移上下舞弊其一切操练似宜仿照前法妥立章程随时演习考英国弁兵之号令视十将军十将军之号令视大将军以次递传严明齐一将军又以时按行各部而策其勤惰焉英之将士平时多令学古兵法设立韬略馆四处其极大者在英伦都城之和立次等处地方又有武书院随营之医生工匠弁兵皆在其中凡武职官员皆从韬馆出其兵弁技艺工夫皆从武书院出而军装一律鲜明军器并皆坚利而在中国未尝计及也尝见身充行伍者号衣垢敝枪械朽锈平时循例摆队尚不足以壮观瞻一旦临阵冲锋更不足以昭神武军容不整识者忧之今夫定天下以武而治天下以文处治平之世而黩武适为祸乱之阶当战守之世而尚文亦属危亡之渐夫儒以治天下农以养天下工商以给天下而无兵以卫天下不能一朝居也矧外患内忧之际积薪厝火之时乎考我　朝兵额满洲披甲前锋护军骁骑校巡捕步军等营十二万绿营健锐火器等营三万　神机营则选锋之军兵数较两汉唐宋元明不为甚少八旗之制寓兵于民其法本善乃承平久而锐气销有兵之名无兵之实今欲其强而有用宜设总理京营满汉戎政以王贝子领之设参赞戎政一员以忠勋威望汉大臣当之军事专以委任其统领统带互用满汉能员绿营则须足七万人之额时加训练满营则复　国初八万之旧必经遴选然后入营此外则简精锐以充军实汰老弱以充屯田营制一视湘淮步伐各遵西法赏罚必信教养兼施我　皇上复举行大阅典礼以作士气以肃军容毋贱视弁兵毋轩轾文武增兵饷以资其衣食选将才以专其责成立军屯以持久开荒并塘汛以分防合守训水师以筹备海防制轮舶以练习海战经理得人自收实效强兵之要当不外是矣

　　新法台议江左校士录　　　　　
周郇雨

位名号实繁台形式不一设筑台之法以形势向背而异无定制也大约弹有二类曰平头曰尖头平头弹横冲力大欲其抵覆船只也尖头弹绕行势锐欲其钻通船甲也放有二法曰平击曰悬击平击法但望定对面一方而发直击其船旁也悬击法必测远近左右四向而发堕击其船面也今水口所设位台皆用尖头平击法取其事易而法捷而已位不多台无法以此守险似未可恃郇以为平头弹未必胜于尖头弹平击法则远逊于悬击法何则直击船旁敌人未必尽用夹板船数十磅弹未必击穿即能击穿彼又有补塞救急之法欲以御敌实难为功堕击船面虽不能炸裂敌船亦必有损器伤人之事而况弹如雨下无器不损无船不伤近口不能进口安得一军制胜千军无能矣今各台不用悬击法亦非无故施放则难有其人测算则难得其准一发则药烟满房平击犹难望准何论悬击瞥眼一转则敌船已过平击尚恐不及何暇悬击然而事急者不整暇以备其急斯所谋者已失先机矣事难者无深意以制其难斯所为者皆居人下矣今拟设新法亦用悬击在能备其急制其难耳各要口已筑有台者无事议撤但择最险要处于已筑台之后添设新法台其拟用田鸡取其价廉而质轻(轻)法捷而用便无门则不为敌人所窥击无房则不致药烟之弥漫若不用田鸡酌用各式前膛炸弹亦可但求其多不求其大耳一险要海口约用五百尊少则二三百尊腹地要口约用百尊以外其设筑台操演施放等法条列如左并为图说附焉

一测量水面号所以定准点也号以台址界为底或以两岸定物为底或即用南北经纬度为号皆视其地之形势而定然后依底求经纬各而识之每一相距一丈或二三丈视台去水远近而别号止界以弹所能及处为限其之号数以台近处起数或敌船来方起数均可言其理固筑台之先着论此事则台成之末功而当审曲面势时亦不可不预存定见也

一测量山坡定点所以立台址也台可稍高不可太远址宜广平不宜逼侧如有小山作堡依山脊之险凿平基址安置位更善更妙惟号最远界必以四十五度为率弹最远点所能及焉田鸡台无门有堡其堡当前蔽免窥见也无房有匣其匣平时盖避污尘也堡后为台台须空极平极准台上精画识以示轴之定点轴心点之垂直距潮平水面几何尺寸垂正角之平横距最近号几何尺寸须一一测算精确然后平基划界分台列或十为一列或二十为一列各列高下曲折随地而布斯台之大局成矣

一推算各轴心距水面号各交点之相距尺寸所以备施放也各轴心距水面经纬相交之各准点俱有不同须逐一推算精确既得各准点距数即依以定各准点所用高各度数偏各度数及弹药之各磅数然后编其距数度数磅数分写每准点下列表于牌每一有一牌便于兵平时操演临时审视斯准点之用数定矣

一位置瞭敌房所以统队也其房凿山为窟立石为壁房上作斜坡遇有弹来击随坡斜溜房不被伤房顶角有天窗安照物镜镜可置乱荆丛棘中惟镜前不可有物以碍远照镜所能照之地须稍逾水面号止界照物镜后有折影镜房中壁上或地上有收影镜折影镜与照物镜之距数角度视收影镜之远近平立而别又依前所测水面之经纬以定收影镜上之经纬其亦依次编号须令镜上号与水面号一一符合毫厘不差如有敌船入号内照物镜照其影折影镜折其影收影镜收其影人在房内见收影镜上第几号有船影即知敌船已行至水面第几号可以传意各台整备齐击窟室而能瞭远方独视而无殊众见不必人人测量推算此一房所以为众之目也

一安设号表号钟所以指挥兵也号表设瞭敌房外升号之机设瞭敌房内号字明显须令众兵侧目可见若台首尾遥远或分立两所或分置两房亦可表分上下行上行为经号下行为纬号如上行现二字下行现三字则知第二经与第三纬交点有敌船矣号钟设台边角每一列设号钟一具击钟之机设瞭敌房内收影镜左近击钟法用电气或用拉随地设放如敌船循第二经而来已入第二纬即先升第三纬号令兵即速照牌定度

俟敌船行至第三纬即刻报钟即刻拉药齐发斯发无不中矣此号表号钟所以为众之令也一预备照海明灯所以防夜犯也凡防守要口敌人亦必踌躇郄顾不敢直闯至暮夜昏黑敌船息声灭火乘机暗犯将防不及防守无可守斯千百台俱为虚设矣有明灯以远照口岸明显如昼斯敌人夜犯之计穷矣灯约有二石灰灯费大而事易电光灯价重而器精酌而用之可也置灯远近随地而定须令灯所及照之物瞭敌房内收影镜上亦能见之台上号表牌各须置灯照明以备兵夜瞭斯照海明灯所以匡台之不逮也

以上六者特设筑台之大要也台既成后则须事事慎密时时操演试位以验其差否练兵以察其能否之准点虽已推算无差而潮水之涨落天气之阴晴台址之毫末偏颇度之分秒盈缩皆能致准点微差之故但能使弹击点去准点不出二丈以外斯亦可矣送药拉药各兵无人不能惟定度安弹各目须详知牌用法及号钟用意则非聪明敏捷者不能办也大抵台不徒恃有善法而恃有善用之人兵一见敌船心胆如裂手足如麻有时弹尚难出口尚何论于发之能中耶有此新法兵祗知守不见敌船如指如挥以整以暇纵不能百发百中十发当七八中如一大口有五百尊每发二弹共发一千弹有七八百弹命中虽有敌船数十艘同时进口亦将无船不损无船不伤欲入我之守口能乎否乎不待言而决矣以此操防守之胜算不信然欤

　此辛巳按试松江策士题幕中临海周叔篔孝廉拟作也说非图不明未及作而孝廉以岁暮归里明年之夏遂归道山此非心通其际者不能补也孝廉博学多通于中西之利弊战守之机宜尝与余咨嗟太息言之其亮特之才并时罕遘会　朝廷搜访人才遂以应　命不料其遂成异物年仅三十三耳余既以金赒其丧且谋刊其遗稿而附此篇于卷中需才之世无才可虑有才而不尽其才尤可惜也黄体芳识

　　水陆制敌章程光绪十年　　　　　
张学醇

