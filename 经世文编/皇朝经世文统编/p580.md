<!-- { "loadSidebar": true } -->
窃准户部咨称议奏陕甘捐输番案经费应准给予余限两月扣至二十七年二月底一律截止所捐银两原为番案而设拟令凑足七十万两分贮陕甘两省藩库加谨封贮以资储备其所请提银四十万两发商生息一节原因常年设卡游巡豫为筹计但发商每年输息亦祗获息四万两设遇急需而所发本银难以期收回似宜实存在库提用较为便易应令该督抚等查照现议将该省缓急情形通盘筹划详加酌核再行奏办其十一月以后所收捐银及余限内续收银两均应报部拨用藉资周转所有归完减平银六万六千七百两迅即委员批解部库毋稍稽迟又附片奏称陕西第三次捐输收银六十余万两除现经议令凑归陕甘两省藩库外计数尽有盈余拟即在此项内提银三十万两以充收买商米之用立即委员解赴天津道库交纳稍毋迟误等因具奏奉　旨依议钦此咨到臣等钦遵办理除陕西省已委试用同知雍载庆等三员各管解捐输银十万两分作三起均已于正月起程赴天津道库交纳不敢稍有稽迟外其议定以七十万两分贮陕甘藩库一节查甘省捐局三次奏报共收银十一万一千八百余两除应解部归完原借减平银数尚不敷存贮之数自应即由陕省核拨解甘并陕西藩库封贮之项均各专案报部仍照臣等前折所请遇有重大事宜必须专折　奏明方准动用以重公项而备不虞惟现准部议既令臣等将缓急情形通盘筹划详加酌核再行奏办遵即往返熟商从长计议不敢仅顾目前潦草塞责窃以番务为甘省最累之端自古至今不知办过若干次数果有一劳永逸之法前人早应绝其根株必不肯将就一时仍贻后来之累无如该番众等族类既不可胜数插帐又并无定居且无恒业以资生但恃攘夺为长技捕一处则一处暂为敛办一年则一年仅免鸱张如有关顾不到之时防范未周之地彼即狼奔豕突无恶不为即如前年巨案丛生上年贼踪稍敛此中无他谬巧总惟严防卡隘勤拏汉奸贼未来则分兵游巡贼既至则合兵剿击虽不能尽期破获究不敢稍任空虚然如此办理则须有常年额支之经费有临事急需之经费所谓临事者如遇大股抗拒必须多用兵威若上年剿辨黑错寺之类即部议所云存库提用较为便易亦即臣等前折所云必须　奏明方准动用者是也若常年扼要防卡防河及分派游巡之弁兵欲其认真严守不躲避虚报则不得不另给口分使之果腹有资始能勇奋从事以是计之即终年安然无事亦须二万两上下方敷给发以无已之支发若取诸藩库封贮之项自然日见减少且该年之中又难保无临事亟需奏请动用之则年复一年不久即归乌有臣等苟但顾目前此数年内未必不可敷衍而为久远之计似生息一项势不可无即如前折所请于捐项提出四十万两发商生息经部臣核明每年祇可获息四万两原系烛照数计再不能断有加多然若以二万两为添防及游巡舟兵口食之需仍以二万两归本则二十年后本已归足息仍长流较之全由封贮项支发日见消耗似为久远之图查陕局捐输自第三起具　奏之后又有续收银二十九万余两预计截至二月底止陆续呈捐者当复不少核数总有盈余合无仰恳　皇上天恩俯念边境防番在在皆须设备所有臣等前请提银四十万两生息一项仍求　恩准办理庶两藩库封贮之可期永远存留不至日久稍耗实于边务有裨现据两省司边称查近年陕甘商力亦甚疲乏或须将生息分数酌量减轻之处容臣等察看各属情形再行分别核办总期有公事无拂舆情其自十一月以后至余限期内所收捐银除发商生息外自应遵照部议全行报拨但查甘省地连关外每年所需兵饷四百余万悉由江浙豫东等省及长芦两淮拨解前来程途既远陆运维艰若将捐输条抵解他省协甘之饷似可稍省辗转解运之烦而他省应行解甘饷银又可另为就近挹注如此一转移闲于　帑项并无出入盈缩而运费节省实多似一举而数善备焉

　　奏请设局办理清查疏光绪八年　　　　　
张之洞

窃惟晋省患贫至今日而极然非匮乏之患而弊混之患何也自咸丰军兴费广用急纷纭牵补不为限断以至于今盖上距道光二十九年未经澈底清查者三十三年矣外困于供亿之繁内困于垫之巨亏挪掩覆无有穷期藩吏以淆杂为秘局有司以拖欠为得计若再不为之所譬如上填下漏虽休养数十年岁入数百万无救于贫一由于军需报销之案岁月过陈一由于善后之案挪移过巨一由于交代之案未结过多而三案之盈绌虚实则相为勾连隐互于其间三案不清遂生五弊一曰筹垫第一案军需筹垫者十三万搭于次案第二案军需筹垫者五十万搭于三案第三案军需筹垫者四百三十三万有奇悬宕至今其垫欠之主名正杂摊捐兵差生息无一不有即如岁底造送军机处户部常年藩库实存册尚列旧管实存银一百五六十万大率皆嘉庆道光以来正杂各之尾数凡已用未销确系有著者例报实存夫案库储之籍则曰实存多金检军需之案则又曰筹垫巨忽盈绌矛盾已杂摊诸大率类是窃思既系部核准销之案若当日报销时即为搕拨清楚岂不径直分明今拟检核司册查对部案凡在核准数内军需例得动用者即将所借之各就本开支毋庸虚立垫欠名目徒多拨还文案其有本现须应用或本垫拨军需又借他项以转供本之用必须辗转归还势难开除者分列简明确数从容筹还如此则尘牍简省眉目分明虽欲侵挪无从影射故以划清筹垫为第一义一曰滥支查筹垫诸中当日因系实在动用屡经详核然历年久远有此项可就现支持陈无须归还者有前案早已渺茫欠无人承领者葆亨在任时于此等项放手滥发纵容家丁书吏承领者按成朋分倒扣三七二八糜费无算今虽颓波不能复回而覆辙不可不鉴拟即确切查核如有此类即予扣除不准再行归还庶免以有限之正供饱无涯之蠹故以删除滥支为第二义一曰拨抵凡州县垫办兵差核准未发者则本员以抵解溯查咸丰之季同治之初军书旁午供项浩繁且其时上司执法皆务谨严属吏风尚亦多厚朴陪累诚所不免近年巧伪萌生开报已难深问甚至本员兵差长余用之不尽并可借与他人贱售得价于是州县欠解实银化为空帐从此人人觊觎交代谁肯清完徒为藩署丁胥之利薮病国长奸莫此为甚查从前已经拨抵结案者不可胜数难追究今日所存者尚多臣已严饬司局速将兵差垫已抵未抵确数查清截止除本员外不准再行借抵俾州县不致效尤故亏故挪故以禁止拨抵为第三义

一曰借动司库遇有急需难免权宜借放然未有如晋省库帐之紊杂者或零星凑集并不专借一项或辗转填补并不随时归还如甲既欠乙乙又欠丙丙或复欠之甲虽有算士法家猝难穷其端绪遇有动拨之坐听书吏指挥吏曰拨甲则甲吏曰拨乙则乙此皆司吏幕友故作纷揉以为居奇之地索费之门以致司库存孰虚孰实州县欠孰完孰否并无确数今拟层递拨正从流溯源务令本之有无多少一一披露以后各支各不许纷纷借动其有必须移缓就急者宜整勿散刻期归还即将簿内札库借拨之条注销如此则可以得存欠之实而量入为出之策有所施故以厘正借动为第四义一曰隐匿晋省近日法纪废弛回异他省往往入出至数十万而漫收漫放不奏不详抚臣并不与闻必待他年报销而后知则已时过人非虚实莫辨即如臣六月十二日所奏查出善后余两起共三十七万有奇此从何而来以前臣衙门并无只字案据[实](赏)属骇人听闻此外牵涉之处尚多现仍以次清理又如光绪六七两年拨解曾国荃山海关防饷四十八万之内有二十三万两直待光绪七年十二月曾国荃撤防半年而后补详请奏四十八万之外又有十万两直待本年五月曾国荃来咨造销而后得知种种参差多不可解巨款如此何论其余现饬司局将各案通盘澈查开报并饬按月详报收支其有动用巨款及不在例支之内者随时详核庶几一切均有限制故以稽核隐匿为第五义盖筹垫清则度支之数确矣滥支除则侵盗之风息矣拨抵禁则州县之亏少矣借动止则书吏之权衰矣赶辨奏销以察新亏除免摊捐以省司垫裁减浮费以节众流皆与清查库相为表里除随案分别饬办外统于此次一律清理夫繁碎缴绕者吏之所乐而官之所苦也混淆牵搭者盗臣之利而　国家之害也能去以上五弊则简易明白盈虚在目废弛过久积案如山首尾二三十年目四百余万而其事又为作弊者之所不便必将百计推宕而阻挠盖此实为奸蠹窟穴之所藏而帑藏漏卮之所在若不于此着手晋省终无理财节用之方臣于上月奏设清源局此项库兵差交代摊捐借拨各案清查统归一局办理庶可通盘呈露查藩司方大湜起家州县利弊素悉且到任未久无所用其回护臣即责成该司会同臬司冀宁道并添委补用道高崇基督饬局员迅速办理限以五个月于年内将各案一律清查完竣相应请　旨严戒晋省大小官吏勒限办理庶各该员知所悚惕不致委延总期于断焚丝而挽宏纲塞旁流以归正派臣赋性迂直不敢避劳怨而不为俟办有规模再行详晰奏　闻并开单咨部查核

　　筹裁抵摊捐疏光绪八年　　　　　
张之洞

