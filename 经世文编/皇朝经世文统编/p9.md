<!-- { "loadSidebar": true } -->
续论变法不知本原之害
变法自上自下议欧甲
中国除害议
因时变法论
备夷策欧阳柄荣
答倭问兴亚姚文栋
强邻环伺谨陈愚计疏薛福成...

卷一百二通论部三
变法自强疏胡燏棻
论中国不能变法之由
论欲自强宜先变法
变法当思务本论
中国利弊宜变通治法为善后议
论变法宜详审弊源
中国变法宜审所先论
论变法
新政策自（英人）李提摩太
新政策（英人）李提摩太（附）
以爱力转国运说汪康年
论今日中国当以知惧知耻为本汪康年
论中国之弊在不能务实
论中国之患在不能通力合作
西人为患中国之由
救时四策
救时十二策
医中国药言
纵论时事
变法平议张謇

卷一百三通论部四
兴亚策
振兴中国三大纲论阙其名
原强严复
自强大计折（附片二件）盛宣怀
议覆盛京卿条陈折总理衙门
论中国之将强
中国自强策上汪康年
中国自强策中
中国自强策下
中国论（法人）薄柳（附）
论中国守旧党不如日本刘桢麟
论自强以开民智为先
富强策
论富强当先务本

卷一百四通论部五
富强论考
上下节俭以求富强论
论中国积弱由于防獘
与八旗诸君子陈说时局大势启寿富
论今之时局与战国大异何树龄
论世变之亟阙名
救亡决论阙名
国朝六大可惜论韩文举
论学会
论教会
论中国会匪宜设法安置麦孟华
美民自主记差利刀（附）
地球六大罪案考总序刘桢麟
国人不可使有党论
论兴亚会
保商会说
中国宜兴博览会说
创兴红十字会
红十字会历史节译
论西人创设天足会事
论西国宜创行天腰会
美国费城商务博物会记
论瑞典国将启新闻大会
覆李提摩太书陶模

卷一百五杂着部一
论中国不得享万国公法之益
张维说
中外一家说
罪言
恃强无益论
中国宜勿受欺于人说
论中华将来必能廓大
书中华将来必能廓大后
中外风气大开说
中国亟宜广开风气论
论中国目前要务
论中国宜讲求实学
论中西之学宜并取兼收
中国宜行新政论
论西法将盛行事
论西法切于民生
论华人痛诋西法
中国复古宜参考西法说
西法长短说
效法西人当从有益论
借西俗以袪中弊说
论师西法不足耻
西法西器已有成效说
中西一贯之道论
中国人才易于通变说
论好古之弊
人才囿于风气说

卷一百六杂着部二
心力说
论中国于孔子旧法并未泥守
利弊说
防渐篇
审机说
远谋篇
远虑篇
综核名实说
万全策
人当以务本为先
纾外患而固邦本说
论强弱相因之道
论治乱
小国不可无政论
亡国有先后论
爱国说
守法论
二毒说
自主论
论中国藩属与泰西各国不同
权论
论民权
人不可以无权说
四民论
广四民论
民郁不宣论
纾国难恤民隐论
论恩威并用之难
论今日要务亟宜收拾民心
论弭事变宜正人心
论中国宜正人心
论制度宜集众长
变近时经议
欧西借箸
论自强不强事
读湘报
论中国袪弊宜渐不宜急
书派员就学近闻后
重派出洋学生议
论子弟出洋肄业事
中国续招考选西学肄业生章程随时变通论
论西人七日各人休息事
推广游历章程议
论游历之益
论西人之机智
西人动作必图大利益论
论华人隶英籍之区别
论华佣隶西籍
论华人谋生他国事
说利
中外贫富异同论
中西贫富互勘论
中国急宜收回利权说
论中西市道之不同
论致富
保富论
置货可以顿致巨富论
英国大赦奴仆记（英人）沙士勃雷（附）

卷一百七杂着部三
人物地名互相借用不始于西国说
琉球朝贡考
论外洋进献方物事
论皇帝之号
皇帝不可微行论
辨论人主不可微行事
天理人情论
情理说
性情论
记性悟性辨
是非说
守拙篇
黜奢崇俭说
说俭
说勤
勤能补俭论
砥行说
砥廉说
寡营说
修省篇
公利说
义利辨
说谄
骄谄同源说
齐家要言
论齐家之道不徒以能忍为贵
劝孝说
异端有关风化说
说运
辟巫说
辨惑篇
辟风水说
惜食惜衣论
节口腹以惜物命论
天诞地诞说
天干十字通用考
论足
谱牒论
中国宝星考
宝石说
金钢钻石考
 
　 

卷一　文教部一　学术

　　辨志　　　　　　　　　　　　　　　　　　　
张尔歧

人之生也未始有异也而卒至于大异者何也生人而呱呱以啼哑哑以笑蝡蝡以动愓愓以息无以异也出而就傅朝授之读暮课之义同一圣人之易书诗礼春秋也及其既成或为百世之人焉或为天下之人焉或为一国一乡之人焉其劣者为一室之人七尺之人焉至于最劣则为不具之人异类之人焉言为世法动为世表存则仪其人没则传其书流风余泽久而愈新者百世之人也功在生民业隆匡济身存则天下赖之以安身亡则天下莫知所恃者天下之人也恩施沾乎一域行能表乎一方业未大光立身无负者一国一乡之人也若夫智虑不离乎锺釜慈爱不外乎妻子则一室之人而已耽口体之养徇耳目之娱膜外置不通痒者则七尺之人而已笃于所嗜瞀乱荒遗则不具之人因而败度灭义为民蠹害者则为异类之人也岂有生之始遽不同如此哉抑岂有驱迫限制为之区别致然哉习为之耳习之不同志为之耳志在乎此则习在乎此矣志在乎彼则习在乎彼矣子曰苟志于仁矣无恶也言志之不可不定也故志乎道义未有入于货利者也志乎货利未有幸而为道义者也志乎道义则每进而上志乎货利则每趋而下其端甚微其效甚巨近在胸臆之闲而周天地之内定之一息之顷而着之百年之久志之为物往而必达图而必成及其既达则不可以返也及其既成则不可以改也世之诵周公孔子之言通其义以售于世者项相望也周公孔子之遗教未闻有见诸行事被于上下者岂少而习之长而忘之欤无亦诵周公孔子志不在周公孔子也志不在周公孔子则所志必货利矣以志在货利之人而乘富贵之资制斯人之命吾悲民生之日蹙也今夫种之播于地也种梁菽则梁菽矣种乌附则乌附矣雨露之滋壅培之力各如所种以成效焉梁菽成则人赖其养乌附成则人被其毒学不正志而勤其占毕广其闻见美其文辞以售于世则所学于古之人者皆其毒人自利之藉也呜呼学者一日之志天下治乱之原生人忧乐之本矣学记曰凡学官先事士先志故未官者必使正其志教而不知先志学而不知尚志欲天下治隆而俗美何繇得哉故人之漫无所志安坐饱食而已者自弃者也舍其道义而汲汲货利不知自返者将致毒于人以贼其身者也自弃不可也毒人而以贼其身愈不可也且也志在道义未有不得乎道义者也穷与达均得焉志在货利未必货利之果得也而道义已坐失矣人苟审乎内与外之分必得与不得之数亦可以定所志哉

　　民贵　　　　　
余廷灿

厥初万物权舆与元黄同剖判者其圆顶方趾之民乎民质也有因民之质而文之者则曰圣贤民萌也有因民之萌而达之者则曰君相二者非有异于民也以民明民也以民卫民也非用民而为民用者也此天地之心也然治民者且曰民贱何异足日荐地而不思去地则足悬无所附虽有飞廉跨空之足僵仆顿踣而已矣何异鱼日在水而不知水涸则鱼相与处于陆虽有横海之长鲸蝼蚁治其命而已矣杨雄氏曰周之士也贵然文王武王周公之贵民也亦明矣爱其子者隆其师贵士正所以贵民也寒其足者伤其心民不贵即士亦不可得而贵也明人竭三百年胶庠甲科之力以奉数千百褎衣博带之士而此数千百褎衣博带[之]士(之)顾知有文章声气不知有民事谭吏术则之其所报国家者何也夫姚姒子姬孔孟之圣与贤天所靳而不轻生然及其既生天亦止欲其护吾民耳使以姚姒子姬孔孟之贤而于吾民夷然不屑尚谓违天奈何截然绝吾民于士一以为珠玉一以为粪土小民方兴相为仇敌国家虽欲长与士共天下其可得哉今夫投弃诗书家必败也固也秦之贱士是也今夫歌诵诗书不绝口与之观沟川浍谭黍涂稷桑麻则吐弃如臭恶是直隳天地之性而弃生人之命也又岂真能歌诗诵书哉

　　养源篇　　　　　
宗稷辰

将有所灌输于天下而使得被于远者如其近者焉流于异日者如其同时焉其志量恢恢乎无际矣然而神圣之人不怖其无际而穷其有际因其有际而更穷其际之所从来则并窅然若不见其际焉盖其终大而不可穷其始必小而不可穷也所谓源也河汉之不涸也东井之不枯也源之出于天者固然已若夫岷嶓以上泛觞所出遂以成夫江昆仑以上众窍所发遂以成夫河以及汝汉淮泗恶池睢漳湘沅章贡淞渐震泽支川万千莫不有源而清淑之气缊絪其间流液于泱漭之区久而无息故恒不凋不枯如天上之水是故养其源者天地也惟其然而君子之养源不可以已矣夫源之出于天地者灼然在人耳目间而天地之潜养之者仰莫见其端俛莫见其倪也若天下有大源焉存乎凡为天下国家者之先及其久而安焉人莫而莫知焉源大者千岁而不竭小源者百年而渐消微后圣人起不能求前圣人之源之所在而能养之乎养天下之源奈何曰仁厚而已矣仁故大而无不容厚故均而无弗普皇者洪之帝者崇之王者廓之伯者托之其下薄之匪惟薄之且自剥之故有有源之天下有无源之天下有源可养也无源者乌从而养之哉彼大小之国大者视此矣至于家之视国甚也而其家之所兴与家之所由大亦不能无源源之正者要无出于仁厚源深而养深者家必茂而长源浅而养深者家亦积而昌源浅而养又浅家宜其落而伤苟无数世之源而无一日之养是无惑乎其晁兴而夕亡国家之源本虽殊而驯致之天理同也至于人之有身身之有心视家又少也而其身心之所由生与身心之所由成更不能无源源之上者要不过乎仁厚源而养之又可贤也可圣也源未尽而养之使可人也可君子也源既不而养之复失其则始正而终邪耶有之昨良而今佞者有之初念是而转念非者有之一息存而一息去者有之钧是人也皆出于性皆出于天不得谓之无源而禀气受质之不齐其源之所得者稍薄后起之教所以启其觉者或难尽复其最初之良而尽化其气质之较则其身心之不能以自养往往然也而或臧或否几然而难以辨也夫天下国家之源其得养失养也在数人在数世不当其任者虽欲养之而无由若其身心非分外之责源可自求养可自力权在己而悠悠忽忽自弃于小人之归禽兽之路是谁贻之戚哉吾故尤痛言之以望世之养源者

　　与曾子植书　　　　　
刘蓉

