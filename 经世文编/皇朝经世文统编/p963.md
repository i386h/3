<!-- { "loadSidebar": true } -->
法检本率乘数之开方初商表取其较大于本数者以其根为第一数正　次以本数为除法初商实内减本数其减余数为乘法乃以乘法乘第一数除法除之又以率分除之为第一数负　乘法乘第二数除法除之又以率分加一乘之二因率分除之为第三数正　乘法乘第三数除法除之二因率分加一乘之三因率分除之为第四数负　乘法乘第四数除法除之三因率分加一乘之四因率分除之为第五数正　如是递求至应求位数乃并诸正数又并诸负数减之得所求

　按前二术予所定与项氏所定暗合

　　以本数为根求倍大各率

　　第一术

法任截本数几位依本率乘数累乘之为一数正　次以本数为除法本数内减截去数为乘法其所求第几率名为率数乃以乘法乘第一数除法除之又以率数乘之为第二数正　乘法乘第二数除法除之又以率数加一乘之二除之为第三数正　乘法乘第三数除法除之率数加二乘之三除之为第四数正　乘法乘第四数除法除之率数加三乘之四除之为第五数正　如是递求至单位下乃并诸正数得所求

　　第二术

法任截本数几位依本率乘数累乘之为第一数正　次以截去数为除法本数内减截去数其减余数为乘法乃以乘法乘第一数除法除之又以率数乘之为第二数正　乘法乘第二数除法除之率数减一乘之二除之为第三数正　乘法乘第三数除法除之率数减二乘之三除之为第四数正　乘法乘第四数除法除之率数减三乘之四除之为第五数正　如是递求至率数减尽而止乃并诸正数得所求

　　第三术

法任截本数几位于末位加一依本率乘数累乘之为第一数正　次以截去数加一为除法截去数加一内减本数其减余数为乘法乃以乘法乘第一数除法除之又以率数乘之为第二数负　乘法乘第二数除法除之率数减一乘之二除之为第三数正　乘法乘第三数除法除之率数减二乘之三除之为第四数负　乘法乘第四数除法除之率数减三乘之四除之为第五数正　如是递求至率数减尽而止乃并诸正数又并诸负数减之得所求

　　第四术

法任截本数几位依前术加一依本率乘数累乘之为第一数正　次之本数为除法截去数加一内减本数其减余数为乘法乃以乘法乘第一数除法除之又以率数乘之为第二数负　乘法乘第二数除法除之率数加一乘之二除之为第三数正　乘法乘第三数除法除之率数加二乘之三除之为第四数负　乘法乘第四数除法除之率数加三乘之四除之为第五数正　如是递求至单位下乃并诸正数又并诸负数减之得所求

　按有本数求倍大折小各率本通为一法非有二义其第二数倍大用率数乘者缘率分率数与单一为三率连比例率分为首率则单一为中率率数为末率故以率分除之之数即同于率数乘之之数而折小各率率分整而率数零故用率分为便倍大各率率数整而率分零故用率数为便也其第三数以率数加减一乘之二除之者缘连比例首率与中率之比同于中率与末率之比前四术首率内加减中率乘之倍首率除之后四术中率内加减末率乘之倍中率除之其得数必同也以下各数义仿此其第二三术与前第二三术正负各异者缘乘法虽云率数内减一实一内减率数其减余为负算故乘为负乘既为负乘则乘后之正负必变故能变逐数皆负者为正负相闲变正负相间者为逐数皆正也其率数减尽而止者凡算例以适足为实任以正数负数乘除之必仍为适足或正负数为实以适足数乘除之亦为适足故率数减尽则以下无数也又按前四术可为开方捷法后四术所求止须以本数累乘即得而挨次递求似乎较烦然开方与累乘但能求倍大折小各整率若前八术则凡第一数可知者虽零率亦可求用之对数为尤要也又按每数通用之乘法除法若先以除法除乘法用为递次乘法则一次乘可代一乘一除若先以乘法除除法用为递次除法则一次除可代一乘一除

　　论对数根
对数根者诸对数之所生即单一下无数空位零一之对数也旧法以一０为积开方五十四次以其方根单一下空位后所带之零数为一率单一折半五十四次即一兆八千余亿除单一之数为二率单一下十五空位零一之一为三率求得四率为对数根夫以一０为积开方五十四次即以一０为本数第一率求折小第一兆八千零一十四万三千九百八十五亿零九百八十四万一千九百八十四率也今有本数即可求折小各率则是第五十四次开方数可以径求矣既可径求则求第一兆八千余亿率不如求第一无量数率一无量数犹云一千或一万何也一兆八千余亿率为第五十四次开方数之率分其位数甚多用连比例求得率数亦有多位即第五十四次开方数之对数而布算甚繁一无量数数虽极大而仍为一不过一下有无数空位耳以为首率用连比例求末率必为单位下无数空位零一此即求对数根四率之二率数既为一可省多位乘法一次且一无量数较一兆有零为尤密也

　　今定一０之对数为单一求对数根

法先以一０开平方五次或开平方三次三乘方一次或平方一次三乘方二次皆可但取其降位易而已得折小第三十二率一０七四六０七八二三二一三一七四九七为对数根之用数用数见后第三十二率以前各率为用数则降位稍难若三十二率以后皆可为用数不必定用三十二率也置用数减去首位单一以除用数得一四四０三四一九二一八八六八六五三九为递次除法用数为通田除法用数减首位为通用乘法此即前所云以乘法除除法　递次除法则一次除可代一乘一除也乃以除法除单一以折小率三十二乘之得二二二一六九四六九０二四九六三二六六为第一数正　除法除第一数一乘之二除之得七七一二三八六四０一０六七八三０为第二数正　除法除第二数二乘之三除之得三五六九七０一六四九二五一二二为第三数正　除法除第三数三乘之四除之得一八五八七七八二四九九八０五为第四数正　除法除第四数四乘之五除之得一０三二四０九四四二０八三为第五数正　如是递求得五九七三一七三三七四一为第六数正０三五五四六一六三一三为第七数正　二一五九四一０四六为第八数正　一三三二六五三０为第九数正０八三二七一０为第十数正　五二五五七为第十一数正　三三四五为第十二数

正　二一四为第十三数正　一四为第十四数正　一为第十五数正　乃并诸正数得二三０二五八五０九二九九四０四五七七为首率单一为中率求得末率０四三四二九四四八一九０三二五一八一一即对数根也

用数　　一０七四六０七八二八三二一三一七四九七
除法　　一四四０三四一九二一八八六八六五三九
第一数　　二二二一六九四六九０二四九六三二六六　除法除之一乘二除得
　二　　　　　七七一二三八六四０一０六七八三０　同　　　二　三
　三　　　　　　三五六九七０一六四九二五一二二　同　　　三　四
　四　　　　　　　一八五八七七八二四九九八０五　同　　　四　五
　五　　　　　　　　一０三二四０九四四二０八三　同　　　五　六
　六　　　　　　　　　　五九七三一七三三七四一　同　　　六　七
　七　　　　　　　　　　　三五五四六一六三一三　同　　　七　八
　八　　　　　　　　　　　　二一五九四一０四六　同　　　八　九
　九　　　　　　　　　　　　　一三三二六五三０　同　　　九　十
　十　　　　　　　　　　　　　　　八三二七一０　同　　　十　十一
　十一　　　　　　　　　　　　　　　五二五五七　同　　　十一十二
　十二　　　　　　　　　　　　　　　　三三四五　同　　　十二十三
　十三　　　　　　　　　　　　　　　　　二一四　同　　　十三十四
　十四　　　　　　　　　　　　　　　　　　一四　同　　　十四十五
　十五　　　　　　　　　　　　　　　　　　　一
得数　首率　二三０二五八五０九二九九四０四五七七
　　　　中率　一

　　　　末率　０四三四二九四四八一九０三二五一八一一

　按此即以一０为本数第一率依第一术求折小第一无量数率也其第一数本为单一凡求极多率者初商恒为单一依对数例以单一下之零数为比例而截去首位故置第一数不用而竟以第二数为第一数也其以三十二乘之者缘用数系本数之折小第三十二率当于求得数后以三十二乘之为所求数而以三十二乘第一数其得数亦同也所异者求法既依第一术则第二数应以一无量数加一乘之二无量数除之而何以用一乘二除不知求极多率者无加一之差也今试以九乘方言之其率分为十其乘法十一与除法二十之比较一与二之比所差尚大若两位九乘方谓九十九乘方其率分为百而一百零一与二百之比较一与二之比所差较微若三位九乘方谓九百九十九乘方其率分为千而一千零一与二千之比较一与二之比其差更微由是推之多位九乘方则其差必极微而可以不计矣苴非特不计已也譬之割圆有大弧弦求析分小弧弦每数乘法有分子之减差析之愈小减差愈微若求弧则有分母无分子并此减差而无之稍有减差则亦稍有觚棱而非真弧矣求对数根亦然必须开无穷无尽极多位九乘方并此加差而无之然后求至数百千位而无不合若稍有加差则必滞于第几率而求至多位反不合矣即如开平方五十四次而所求之对数根不过十五六倍若欲增求一位必须再开[三四]次不能如前法之求几位即得几位者以其滞于一兆八千余亿率也然则一乘二除二乘三除正开无穷无尽极多位九乘方之法无以名之姑名其折小第一无量数率耳

　　论用数
