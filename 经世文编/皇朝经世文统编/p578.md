<!-- { "loadSidebar": true } -->
为酌拟革除州县交代通融积习以绝新亏而杜弊源事窃照安河仓库亏空垒垒清查一次续添一次凡遇交代无不迟延轇轕每多通融结报以致亏数日增旧亏未补新亏又起通省仓库几无完善之区推原其故大半由于摊之多摊约有数种州县在任之时欲图侵蚀往往虚报工程等事自谓力难独任请本管府州分年流摊府州徇情批准恃为护符后任见前任有此办法亦复效尤遂改换题目另造一案仿照办理此其一也州县卸事之后欠甚多或一名色藉称因公赔累私求本管府州批准分年流摊或凭监盘说合公立议单分年摊认或以抵不敷将交项剔出数条归入摊或以前摊未交又请展摊数年以为延宕之计此又其一也即偶尔一亏空之员恐其罪名较重不肯将亏数全行托出仍删除数归入流摊此又其一也接任之员其始也未尝不刻意认真及至交相劝说见上司批准流摊有案仍即接收既接之后又视为摊无关紧要并不按日交出任其短缺陈陈相因愈积愈多此等名为摊实皆正总由本管府州姑息市思一意通融徇隐以致不肖之员肆无顾忌习以为常又如垫完民欠私粜仓谷写立欠将物件作抵等类均系积弊之大端本司自上年七月到任以来细加访察得悉前情即经剀切通饬不准混摊以冀痛除积弊现奉　　特旨清查旧亏所有从前亏抵各皆当彻[底](抵)严查务令水落石出旧亏既应查明新亏尤宜杜绝若不藉此画清界限革除积习何以挽狂澜而杜流弊今就本司管见所及酌拟数条胪列于左

一凡修理一切工程概不准流摊也查州县修理城垣监狱仓衙署庙宇棚厂桥道以及一切工程如逾保固限期实在坍塌应修例准详请动项原不责令地方官捐赔如果工程紧要必须修葺何难照律详请委员勘估领项兴修乃近来州县往往以一详立案不候批准辄动库项垫办旋即浮开用数率称独力难支详请分年摊补竟有并无要工平空造专为交代流摊地步者此等因亏空而报工程私求本管府州批准立案遗累后任实为第一大弊安河流摊似此作抵者处处皆有日多一日若不严行革除何以杜欺诈而绝漏卮应请道光元年起凡有一切紧要地方工程悉令照例通详听候委员勘估分别办理不准再行擅动库项垫办率请流摊如未奉院司道批准率擅动库项兴修者不准后任接收作抵仍责成该管府州据实详请撤参倘府州徇情容隐批准流摊即将府州严行揭参或经监盘说合私议流摊即将说合之监盘滥接之后任一并严参所摊银两分别着赔

一凡一切因公费用者概不准议摊也查地方偶有公事或缉拏匪犯或偶遇差使及一切因公费用本应各归各任办理乃州县于得项则视为分所应得于公用则不肯自出己赀往往于交卸之后私求本管府州批准分年流摊或凭监盘说合公立议单分年摊认自开此端之后不肖之员遂相率效尤造赔纷纷详为掩饰亏空侵挪肥己张本以致摊日积日多亏空愈积愈大更当严行禁革以杜流弊应自道光元年起不准再有此等流摊名目如果各州县实有因公赔累过多之事且能办理妥善者自当酌量调剂倘敢仍蹈前辙即照前条分别严参

一民欠不准再有垫完也查征收钱粮定例按日计考原所以察州县之勤惰各牧令如果秉公催科将书差银匠人等之弊查察革除百姓自必踊跃输将断不致任意拖欠无如近来州县往往任听书差朦蔽滋弊日多以致催征不起及至奏销不足分数又复规避处分挪新掩旧接任之员亦各辗转挪移经年累月变成无着此亦致亏之一大端也查报全完例干革职乃竟相习成风任意报不可不申严禁绝应自道光元年起凡丁地漕项芦课等再不许丝毫垫解如敢规避处分仍前挪解即照例请参并着落本员赔补不许后任接收作抵如后任徇情接收除揭参外即将所垫民欠着落分赔该管府州知情容隐一并参处

一仓项不准作价流交也州县仓贮米谷麦豆等项均应实贮以备缓急之用定例原不许作价交代乃州县平日署中食用往往动碾仓谷甚有藉请出粜出借之时私行多粜渔利种种弊端不一而足私粜可获重价而交代只须作银每石六钱是以相率效尤任意动缺名为作价流交又不以实银交出问其谷则曰有价问其价则在抵银谷两空实堪痛恨其或奉文买补由司领去价银仍不即买转将价银挪用虚出仓收并又以例价不敷擅行挪垫委员盘验又往往通同徇隐并不亲往丈盘仅取该州县覆文率行加结及至交代短缺辄以气头底为词作为赔殊不知气头底不过数十石一二百石焉能盈千累万之多乃相习成风以致通省仓项大半空虚此亦致亏之一大端也应自道光元年起州县仓贮米谷麦豆等项除奉文碾拨及旧亏奏报有案未经买补各数外其余应实贮若干不准作价流交倘有短缺令后任据实揭报不准接收价银如敢仍蹈前辙通融接收亦照前条分别严参

一接收交代不准私立欠票也查仓库钱丝粟均关　国帑如有亏短应即据实揭报参追治罪不容稍有隐徇如后任通融接收虚出通关例应革职分赔定例不为不严乃近来交代往往互相通融私立欠票辗转流交几致　国法可废尚复成何治体更须严行革禁力挽颓风应自道光元年起凡遇交代不许丝粟短交如有亏缺责成接收之员据实揭报请参不许稍有容隐倘收仍行接收期票一经发觉即将本管府州及监盘同前后任一并严参治罪

一接收交代不许以对象作抵也查州县钱粮应尽征尽解不容稍有存留致滋亏挪节次清查案内竟有以陈设玩器及衣物等项暂行作抵者此等对象如果可以售变何难实时变价移文乃必欲暂抵其为高价值以少抵多显而易见仓库均关　　国帑岂容以此等物件作抵急应严行禁革应自道光元年起永不许再有此等抵亦不准后任接收倘敢故违即严参治罪

以上各条皆各州县掩饰亏挪之弊必须严行禁革有犯必惩而其大要尤在本管府州同心协志实力稽查府州为亲临上司见闻最近不能隐瞒凡州县交代亏缺不应抵而混抵不应摊而混摊之虽有监交说合无不先向本管府州请示如果府州秉公持正监交之员何敢擅行立议接任之员亦何肯滥行接收嗣后如再有滥抵滥收各弊应将本管府州一并专折特参庶足以昭炯戒其直隶州交代系本管道员专责应照知府一律办理如此明白通饬庶俾各牧令咸知道光元年以后仓库一有亏短即当严参治罪丝粟不能掩饰自必各顾身家诸从节俭续亏之弊可以稍杜矣

　　筹国用议　　　　　
冯桂芬

古不以银为币唐时用银不过蛮市明初用钞用钱禁用银中叶后银始通行顾氏炎武着论用钱废银意在复古余往时见银价日贵农田出谷而　国课征银准折稍耗民不聊生未尝不以顾氏之论谓善乃自五口通商而天下之局大变从此以银为币之势已定虽五帝三王复起不能改也已盖今以合地球九万里为一大天下中国仅十有五分之一耳其十有四用银而其一不用银犹之十有七省用银而一省不用银行乎不行乎曩尝谓市易之事贵征贱贱征贵势之所趋有莫适为主而一成不可变者即如钞币一法虽以天子之命不行斯不行耳严刑峻法曾不足动其毫末征诸古而皆然验之今而益信且夫钞亦幸而不可行耳若其可行则银且尽为诸夷所有一旦有事钞币无从支银百万资财俄顷片楮而银之重中于人心权势遂尽移于有银之诸夷几何不为闽省前年之事行钞令下闽省发银若干万立官店以司出纳凡以钞支钱者无折无扣钞遂通行兵饷数十万皆领钞不支银他款亦然藩库充物一旦冠訾支银者踵至不给即汹汹滋事乃倾库与之仅可以为无事此亦行其钞币之一鉴尔然则居今日而言裕国宜何从曰仍无踰于农桑之常说而佐以树茶开矿而已西北水利已具前议又不独西北也大江以南之农恒勤大江以北之民多惰左山舒君梦龄宰皖以地多旷土募江苏人教民耕之明洪武三年徙苏松嘉湖杭州无业者田临濠凡四千余户给牛种资粮以遗之三年不征税续徙者亦如是当是时徙民最多民辄曰必尔始得食宁饿死耳噫何论东豫哉是宜劝之董之务有以变之俾无旷土而后已且也东南诸省兵燹之后流离死亡所在皆是孑遗余黎者十之三四少者十不及一人少即田荒田荒即米绌必有受其饥者是宜以四人耕具济之或用马或用火轮机一人可耕百亩或曰我中华向来地窄民稠一用此器佣趁者无所得食未免利少而害多以今日之论颇非地窄民稠之旧则此器不可常用而可暂用也又中国积岁兵荒丝市减十之六七而夷船所购数倍往时故蚕桑之利近年更普往尝谓古无棉布以麻葛为布故老者非帛不暖而桑与农并重至拔茶树桑传为善政更由当时以绢为币之故自木绵入中国似蚕桑非贫民急务矣然由今日观之则茶桑又并为富国之大原也上海一口贸易岁四五千万而丝茶为大宗彼以雅片洋货相抵犹不足必以银补之设使彼有雅片我无丝茶中国早不支矣劝桑亦具前议至茶宜于山石起巉不能生他木之处若推广种茶其利不可胜计开矿一事或疑矿税病民矿徒扰民且碍风水不知风水渺茫之说非经国者所宜言开矿非利其税即经费之外全以与民不失为藏富之道矿徒非贼比在驾驭得人而已诸夷以开矿为常政不闻滋事且夷书有云中国地多遗利设我不开而彼开之坐视其捆载而去将若之何又夷书动言雅丁害人宜禁将来和议既固理晓诸夷彼禁贩运我禁吸食即仍修吸食者斩之旧令亦未尝不可徐议之也裕　国之道不外乎此

　　务本论自　　　　　
徐鼒

辛丑之夏夷犯广州御史某请开矿助饷议者或惜其说之不行鼒以为国用之不足非银少也恃银以为用之弊也拟上谏开矿封事其略曰今之筹国用者在于重农桑而已矣重农桑必先贵粟帛贵粟帛必先禁淫侈淫侈禁而后商贾之利微商贾之利微而后耕织之人众耕织之人众耕织而后粟帛之所出多粟帛之所出多而后银价贱而后泉货之源通议者迂之鼒惟邱甲刑书规于叔向井田世禄非诸兰陵夫束修之来莫亲侨（八十）洙泗之绍述莫过孟荀而犹分茅而设蕝也如是况鼒童土下士而欲奋一人之舌信天下之心其亦傎矣顾以人之不信吾说而吾遂无以自信则是暖妹濡需之学重以突梯挈楹之情易传曰中心疑者其辞枝失其守者其辞屈鼒窃恧焉因就前说罄其辨条其法为务本论上下篇以守奕者举棋之戒且以备遒人木铎之徇焉

　　务本论罄辨篇第一
