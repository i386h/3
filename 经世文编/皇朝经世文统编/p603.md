<!-- { "loadSidebar": true } -->
臣惟钱币　国家大政也民生日用急需也常苦于钱之少而钱亦日铸而不敷价遂日昂臣尝计划此事未有成局不敢上闻而我　　皇上念及钱艰不便兵民楚北尤甚臣愚以为先当广铜之源尤当节铜之流钱斯日盈而不竭也禹贡荆州之地厥贡惟金三品则铜固其所自有第恐其地有妨于庐墓有荒于田亩或舍本趋末招流集匪易聚难散是以守土者虽有其地不敢轻言是矣然而深山大陆无关庐墓之气脉无致田亩之荒废而就其本地之民百十里之内有户可稽其丁壮之夫耕作而外许其赴厂足沾余利所得之铜亦足供本地鼓铸而止不许售卖别用则聚人不至过多倘矿竭而散亦不过百十里内户中相识之人仍有家可归有业可作无虑其哗聚而滋事也查范毓所办洋铜足供六年之用而其间或有缓急之需则本地所产实为近便上年十一月内郧阳府民人陈尔言等呈称竹山县枫树垭地方铜线甚旺可采又房县郧西县地方亦产铜矿均可开试经臣准行郧阳府令该县雇倩匠工确行采试并行安襄郧道督试在案如果矿旺可采即议立章程规其久远似可举行以裕铜源虽然以采铜为源或有旺不旺之分而使已去之钱皆返而为铜则节铜之流而源可自裕而不匮尤要务也今宝泉宝源之钱行久矣然自京师及畿辅近省而外至于湖广南北稍远之省制钱之重一钱二分者既不多见惟康熙年间重八九分一钱之小钱通照大制钱行使中间杂以剪边锤扁沙板及铅锡各种在内而钱之滥极矣夫制钱行将十年而千百中仅见一二雍正钱距今二十余年康熙大制钱距今百年而千百中存者亦仅一二其见且存者又多剪去其边锤扁其质则人情惟铜之为利而销毁之形亦大可见矣是何不禁之早哉或曰民间目前惟有此钱禁之将尽困而钱恐更致大贵殊为未便非也因循久之日铸日销何所底止且禁之有渐何至重困哉请先行出示限三月内将沙板剪边锤扁铅钱古钱一切缴地方官归局仍给与铜价其康熙年间小制钱不关销毁亦平减其价不得与现行大制钱等如此则钱之流稍清而不至以官钱为弊薮也虽然此犹急则治标之一端也考太公始立九府圜法函方轻重以铢即周礼地官泉府之制所由行也夫圜者均而通之之谓轻重以铢即均之之用也又周景王欲铸十二铢钱单穆公以为废轻作重民失其资且曰民患轻则为作重币以行于是乎有母权子而行民皆得焉若不堪重则多作轻而行之亦不废重于是有子权母而行大小利之是固权时轻重而均之之遗意自秦以下如半两五铢四铢三铢八铢五分赤仄两柱榆荚荇叶鹅眼綖环皆旋行旋改大约本重则销毁多而患钱少本轻则私铸多而患钱滥其势然也我　朝顺治元年钱重一钱二年改铸一钱二分十四年加至一钱四分康熙二十三年以销毁弊多仍改铸一钱嗣又虑滋私铸四十一年仍复一钱四分雍正元年以后钱文精致工本愈重行之稍久虑滋销毁改照顺治二年每文重一钱二分然钱质仍重销毁犹然有利也是以康熙年间小制钱尚存而年年鼓铸之大制钱远省遂不多见莫若将制钱再轻二分改照顺治元年每文以一钱为准而与康熙年间小制钱行则销毁无利钱可广而不匮也或曰今钱加用点锡不能销毁毋庸改作是矣然臣闻铜匠有分金炉一项能使五金判质是钱之加点锡黑白铅者仍可销为净铜也是钱莫若再轻之使销之无利而自止也康熙年间小制钱至今尚存前效可睹矣

　　杜制钱销毁之弊疏　　　　　
陈廷敬

窃惟铜铅之微物制为钱货之重宝愚民牟利法久弊滋所贵因时制宜务在便民裕国自古铸钱时轻时重治平之世未有数十年而不改易者前请核减耗铜节省工料等项业经奉　　旨会议允行臣更有请者今日民间所不便者莫过于钱价甚贵定制每钱一千直银一两今则每银一两仅得钱八九百文其故由于制钱之少夫国家岁岁制钱宜乎钱日多而贱今乃日少而贵者因奸宄不法毁钱作铜以牟厚利之所致耳夫销毁制钱着之律令其罪至重然而不能禁止者厚利之所在故也今铜价每斤直银一钱四五分计银一两仅买铜七斤有余而毁钱一千得铜八斤十二两即以今日极贵之钱用银一两换钱八九百文毁之为铜可得七斤七八两尚浮于买铜之所得何钱价贱时用银一两所换之钱可毁铜至十余斤者乎铜价既贵奸人争毁制钱以为射利之快捷方式鼓铸之数有限销毁之途无穷钱安得不日少而日贵乎苟不因时变通其弊将无所底止矣若夫除毁钱之弊求制钱之多莫若鼓铸稍轻之钱察康熙十九年钱价甚贵以致民间苦累　　皇上特谕令一文重一钱九卿议以为顺治钱重一钱因顺治十年旧钱壅滞改铸新钱重一钱二分五厘十七年因钱价贱又改铸新钱重一钱四分前有废轻而改为重者未有舍重而从轻者如钱轻少则有私铸以此未经施行臣窃思国家之法本以便民苟有利于民即于国无利犹当行之行之利于国而亦利于民乎夫向之改轻为重为便民也今民既不便矣自应改重为轻今若改铸重一钱之钱毁钱为铜既无厚利则毁钱之弊将不禁而自绝矣钱不毁而日多则钱价平而有利于民矣总计宝泉宝源二局每年各关动支税银二十五万三千两办解铜三百八十九万二千三百零七斤十一两内除耗铜三十五万三百零七斤十一两净铜三百五十四万二千斤现行例鼓铸钱四十万零四千八百串直银四十万零四千八百两今若改重一钱仍每串作银一两计每年多鼓铸钱十六万一千九百二十串直银一十六万一千九百二十两臣所谓利于民而亦利于国者也再察前经户部等衙门议覆钱法侍郎田六善条奏令天下产铜铅地方听民开实行令直省督抚于产铜铅处令道官总理府佐官分管州县官专责税其二分分别纪录加级至今开采寥寥皆因地方官征收其税滋为弊端以至徒为收税之名而无开采之实此后应一切停税听民自行开采则铜日多而钱价亦因可以得平也

　　钱法之更日知录　　　　　
顾炎武

洪武实录岁辛丑二月置宝源局于应天府铸大中通宝钱与历代之钱相兼行使至嘉靖所铸之钱最为精工隆庆万历加重半铢而前代之钱通行不废予幼时见市钱多南宋年号后至北方见多汴宋年号真行草字体皆备间有一二唐钱自天启崇祯广置钱局括古钱以充废铜于是市人皆摈古钱弗用崇祯初上御平台给事黄承昊疏中有销古钱不用语合臣刘鸿训奏今河南山东山西陕西皆用古钱若骤废之于民不便此乃书生之见上曰卿言是而新铸之钱弥多弥恶旋铸旋销宝源宝泉二从来泉货之利自古及今行之最久闻患其少而不足未闻患其滞而不行也若钱法不行止用白镪勿怪乎白镪日贵幸而米盐丝布价值不昂倘遇岁时荒歉闾阎穷黎将以何物易米而饱何物易衣而暖乎臣以为可佐白镪之不足莫如鼓铸犹可行也虽　国家理财大事开之有源节之有委原不在区区鼓铸之末若以其所有易其所无通缓急而便日用舍鼓铸又不能济民之急年来开铸停铸议论不一钱率不行矣钱患其铸不如式则不行故今日之钱体质未尝不坚好轮郭未尝不周固也钱又患私铸日多则不行故今日之钱非有风飘眼之可溷公私不辨之可欺也夫钱既无轻重而又无盗铸然犹壅滞而不通者其故安在臣以为行于近而未行于远责下效而未责上行也今若使外省收铜开铸端官督理一准宝泉宝源铸造之法稍不如式或失之轻或失之重或失之厚或失之薄或形色参错或势体渗漏或孔方不方或轮圆不圆有一于此即治鼓铸官之罪然后立法通行可行于京师者必可行于外省可行于江淮者必可行于闽浙去其各省分铸之名省名去而以天下之钱供天下之用何有江淮自江淮浙自浙闽自闽之异乎由此推之钱既一律流通天下穷民百姓在城可易市井之杂货在乡可易村镇之谷帛通邑大郡山乡水曲富贫贵贱莫不知钱为通宝则钱法行矣若通于此而不通于彼通于本省而不通于别省何以谓之通宝耶臣所谓从前钱法不行诚行于近未行于远也立法又贵久而无弊官有出而必有收民可领而必可纳由此推之上有好者下必有甚焉者矣如征收钱粮除协饷部饷起解正款稽算明白照数纳银外其余若存若杂税以银七钱三而收若兵饷若俸工亦以银七钱三而放收纳之际银过七钱不及三者仍令民补交不足之钱收回多纳之银支放之时钱过三银不及七者仍于官库找给不足之银收回多搭之钱不然散给兵役则以钱充饷征收税粮则不以钱钱法尚能行乎惟出入均平收放画一民皆知钱为有用矣钱有用则钱不贱矣钱不贱而银尚独贵乎臣所谓从前钱法不行诚上不行而下不效也苟行之得法又何患钱不流通哉职身任外吏目击市之萧条井庐之荒凉千室之村无百金之家则赤白金之流贯闾阎者亦既鲜矣今若以有余之铜补不足之银钱可济银银亦可易钱有银之家则用银无银之家即用钱银即是钱钱亦是银故岁增万金之钱所铸愈多则增银愈多此藏富之道补　国用而济民穷未必非生财之一端也

　　钞币议　　　　　
王

