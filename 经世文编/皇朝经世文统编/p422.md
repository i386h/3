<!-- { "loadSidebar": true } -->
窃惟设兵原以卫民安民重在靖匪先于乾隆二十六年江苏抚臣陈宏谋奏请通省营皆令督率兵丁协同缉捕则境内窃匪不获于捕役即获于兵丁等因经部议覆通饬遵行嗣于上冬陈宏谋复经奏请营兵所获贼犯到案狡供许令同原获营质审则真贼自无所逃如系良民被诬并无赃证兵丁营咎无可辞等因伏查州县额设捕役多者不过十名少者数名侦缉势难周到是以责令营兵协缉城守有驻防大路有塘汛耳目众多足资缉立法非不尽善如果实力遵行匪贼自难遁迹惟是外省奉行多有不力而不力之故由于气习未除文武之不能一体也将弁多以案不比强有防之虞而兵丁不同捕役又无提比之例既为赏罚所不及即每置身于局外且以文最忌营汛获贼通报上司即形其短虑生嫌隙更恐县将营拿之贼故行讯放以致兵丁意中熟悉之贼与目中日见之贼并某捕豢纵分赃皆概括于胸臆而莫敢出诸口恐该营将弁闻知不以为奋勉转以为多事而其本管营汛间有不法兵丁或阴通匪类或得规放纵或坐地分赃者转不知畏处分而加稽察即有迫于奉文饬缉者率多拿曾经犯案之人或将乞丐抵塞其实缉获正贼正赃者甚少此武之狃于积习相沿不能一体也至于州县每以兵丁获贼形己之短遽将贼犯巧为出脱现已定有会同原获营质审之例固已不敢逞其伎俩乃又有矫枉过正明知兵丁妄拿乃以奉檄饬缉曲作周旋故留地步徒使兵丁滋扰良民此又文之故习多端不能一体也臣以为欲收缉捕之实效必使文武一体又必责成于督抚提镇大然后可宣明赏罚破除故习而使其全局转移咸归于一体臣尝细察地方文武官弁大不论职分之应为惟视上司之意指大郑重其事情自然振动臣到任以来屡经通饬将文武积习逐一指出禁其心存畛域示以所定赏罚并移商南昌赣州两镇除拿获山贼随时酌量给赏外如系多赃及抢重案或能举发捕役豢纵分赃及查获积窝者守兵立拔马战马战记拔外委外委记补千总千总以上则另记名以备酌保至于巡缉弁兵俱饬该管营派仍令不时考察毋许藉端吓诈挟嫌妄拿其并不实力久无根获者即令营随时惩处略仿比缉之意俾知赏罚皆由于此而又皆由提镇亲定更无展转退缩有所希冀畏惧不得不认真查缉计自春间会办以来营兵拿获贼匪将及百案又拿获逃军三名俱经饬县审办其有任兵藉捕索诈混拿私拷之把总二兵丁数名亦经查出立即斥革重处是弁兵之功过原可随时劝惩岂可以一二弁兵不肖即致因噎废食第弁兵之勤惰固在将备稽查而将备之锢习端在督抚提镇之随时振刷并以赏罚为鼓舞之权则彻底贯通一无扞格查各省督抚每届年终已未获盗若干及作何惩劝之处已经大学士臣尹继善奏经部覆通行外合无仰恳　　特颁谕旨再令提镇一体亲加督率不时就近查考以课其实并令各就本营情形酌示赏罚　相实力整饬则积习更易破除良法不同故套不惟匪难以漏网且捕役亦惧营兵攻发不敢包庇即历年逋缉各犯未必不一并弋获矣

　　请停分缉协缉疏河南通志　　　　　
田文镜

查盗贼为害民生失事处分綦重臣竭力体察时刻提防是以文武印汛稽查缉捕之法府佐厅督同协缉之事及捕役为窝作线纵黠诬良之弊臣颇能得其一二不敢谓　国朝已有定例内部已经颁行即缄默不一言以苟容于　　圣明之世臣请为　　皇上敬陈之臣于雍正五年准兵部咨为缉盗各有分司等事内开嗣后城内失事缉拿之事专责之文职同城武职令其协助道路墩铺失事缉拿之事专责之武职该管州县文职令其协助等语及至限满不获官则罚俸降级各有轻重之不同捕役兵丁则有赏罚劝惩之各异在兵部题请定例之时亦以文武各有责成自能严查兵役各分界限免于推诿意非不善但臣以为　朝廷之设官设兵设役各有所司如知州知县管理一州一县则此一州一县之中无论在城在乡皆其版图赤子一有盗之事莫不当竭力缉捕此其职分所当为臣查定例城市关厢失事处分较严于道路庄因其地有密之不同故也且地是其所治之民捕快系其所管之役一呼而应责比无辞臣请缉贼之事城乡俱当责之有司至于武职汛弁分驻州县者皆系千把微且有一而兼防二三县不等者其所管之兵又不过马步二三十名及四五十名而已操演是其专责防御其是专司有贼而穷追务获是其专责至于被之后贼既远扬彼无能为也若夫兵丁则有存城守铺差操之不同其存城者守城守库守狱乃其事也其守铺者瞭望盘诘巡防乃其事也其差操者解粮解犯递送公文按期调操乃其事也旷班则当惩离汛则有罚又非若捕役之可以执批速缉也况以纠纠之武夫令其入小民乡井搜捕盗贼则贼未一获而鸡犬桑麻已为之不宁矣独捕役一项较他役为最黠原系积年惯盗改恶作良则充为捕地方官不得已而用之如杀人毒药有时而藉其救病则医家不弃彼其平素原与贼通贼之窝线彼无不知贼之风声彼无不晓贼不先投拜捕役门下而欲入其境掏摸翦绺尚且不能况强乎且彼既为捕役则邻邑郡邻省之捕役亦无不声应气求彼此照应此处获一盗而即为彼处有案之犯彼处起一物而即为此处待质之赃各能暗地通知禀官关会即贼之去向下落知者必告且彼又能改扮行装查密访此所以捕役缉贼如探囊取物其不获者地方官不能勒限严比耳苟能如臣平日所行驭捕赏罚条约实力行之鲜无不效臣所行者饬令各地方官遴选捕役之最黠而有家属者大州县不过十余名中小州县不过八九名其愚而无用老而龙钟者悉沙汰之厚其工食养其家口其家口所住之处令乡地右具保看守仍着落捕役联环互保互结防其挈眷远遁也无事则借以查使百姓安堵无恐有事则给批访缉使盗贼不致远扬并悬厚赏以待之勒严限以比之彼前则望赏而后则畏比则擒盗中之最愚最弱被诱入伙者以塞其责黠贼首盗则不肯献也苟地方官必欲穷尽根株赏比不怠彼亦必获而出无如各有司以为一案已获一二人便可成招此后即懒于严比或接任之而视为非己任内之事漠不关心无怪乎盗之不能全获也

若闻兵部新定之例则州县城池不过三里五里官兵聚居商民辐辏之地较之道路墩铺自更严密盗案发者少稍加防范则匪类绝迹矣有司则以为城内无警则吾职已尽捕役则以为城内无事则吾役已供他无所问也使兵丁而缉捕道路墩铺之贼则是以驭车者而使之行舟以为农者而使之贾贩也既不能穷贼之窝线探贼之风声又不便于离汛远缉不过束手以待参罚而已彼捕役见有兵丁以代其责不但袖手旁观以为笑乐且纵其投拜门下之贼肆行于道路墩铺其贻害曷可胜言哉再查兵部定例止分别城内道路墩铺而已至于州县东西南朔四乡尽有僻处村庄离道路甚远从未设有墩铺者一县之中什尝八九此等地方失事当责之文职乎抑当责之武职乎责之文职则曰我管城内者也责之武职则曰我管道路墩铺者也不几置庄于无人管辖乎部中未经议及无可适从臣以为文武俱　朝廷臣子凡事俱当秉公据理臣系文臣不敢庇护州县而使营武弁独于严谴且州县而处分一轻慢视盗案则贻祸民生为害地方所关甚巨臣又不独为武职偏枯起见也故臣请　　皇上停止兵部新定之例仍照旧例一体缉拿一例处分而限年缉盗之参罚独当责之有司捕役有司怠玩则督抚题参捕役废弛则道府提比贼自无不获矣又臣于雍正五年准刑部咨开九卿议覆山东州府泇河通判张若矩条奏一折内开嗣后同知通判等官有捕盗之责者俱令添设捕役于所辖州县分报承充遇有盗案该厅即查明原报充之州县易地差遣协同缉拿等语臣查外省同知通判有捕盗之责者不过令其督捕非若四路同知之令其跴缉勾捕也四路同知因系畿辅重地并设有该管兵丁番役处分较外省督捕厅甚严未可同日而语故外省同知通判衙门从未设有捕役责令协捕如同知通判果能不徇情面按限提比或因公下县之时逐案就近查比则经承捕役俱不敢玩法作奸受贿纵贼矣且同知通判名系州县上司实属佐贰闲曹虽节礼捕规久经禁革而平日物产土宜不能不邀惠于有司缓急所需不能不望济于吏因此而求其廉介自持正己率者十不选一尚能大破情面毫无瞻徇乎虽行牌提比无非虚应故事行提之厅差又不过索县捕之酒饭差钱州县则徇庇己役代为具一禀帖求请宽限便可回销臣不得已近日严饬各道府提比并臣亦自行提比矣且官痼癖鲜不庇护自己衙役视当官值役之辈即同世仆家人凡上司行提即曰令我无颜触犯即曰目中无我衙役知有本官曲护每多足高气扬肆行不法臣于此又尝严行申饬至再至三恐能改者尚难其人以州县之捕役而欲其缉拿厅捕贿庇之贼盗乎此不必取也如原条奏内或提拿一二穿窬泥行搪塞等语此诚县捕之弊但厅捕与县捕有何区别县捕如此能保厅捕之不如此乎厅捕而贪赏窃恐搪塞者不止穿窬而且系良民不几多一役即多一扰乎且州县既为同知通判之属官则州县之捕役即可应同知通判之差遣何难依限提比今既不肯勒比州县之捕役而又求其勒比厅捕其可得乎臣请　　皇上停止厅捕一项以省钱粮以杜窝纵并将同知通判不提比捕役州县官不将捕役解比作何处分　　部严行定例未必非捕盗之一助也

　　弭盗九条疏
