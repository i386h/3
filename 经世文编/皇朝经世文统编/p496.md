<!-- { "loadSidebar": true } -->
自公使常川驻京之例开各国虽任遣使之国供给费用而于此项税课无不免倘如奉行日久弊窦丛生故各国于免税之中不得不设法以防之查现在诸国多有定例将使臣到任自六个月至九个月之内所有运用一切对象免征税以后每年限有定额若有应运之物合计税银已逾定额者公使宜将逾额应纳之税照数交纳若查中无情弊亦鲜有征收者至使臣驻札英国者其用物免税每年并无定额而行免但所运无论何物每次皆当知照总署讨取准单方许过关不如遵每年定额之例祗需知照凭单而其货交寔为较便至关税惟正使豁免若参协理等员非署理公使之职不得援以为例

凡寄使臣各项物件有彼国印封者无论何人递送税关均不得拆至于查车辆于现在情形可无论因使臣咸由路往来然公使若有车辆而查寔有其权利各国亦皆宽免夫既知为某国公使若欲检行囊更为不可惟城门税与卡税使臣当照数输纳不得援关税豁免之例

经过桥梁河渠等处有筹修补以利往来而取资行旅者使臣亦当一律输纳使臣驻札他国于同等公使所享利益之外不得另求优异若另有成约自当别论

　　　论在使臣公署礼拜
使臣所奉之教异于驻札之国若不能于同教使臣署内同行礼拜者即可在署自行建造教堂以便诵经礼拜等事此事自三百年来西洋各国屡有成约然可否建造一听彼国之君此国断无之之理昔奥皇若瑟福第二允准新教之人在京公行其教是时日耳曼盟邦各使驻札奥京于署内设有私堂奥皇以既准建立公堂今将署中私堂即行裁撤

除头等公使外另建教堂者寔为睹惟西洋奉教各国与土耳其巴巴里等国立约议定使臣领事等官皆得另建教堂毫毋阻昔土京所设之天主堂内有二处赖奥国使臣保护其余尽赖法国使臣保护　

若所奉之教与所居之国不同而私行其礼本属自有之权故外国人民寄居此地亦可稍为原谅不得因教之不同异视其人致妨其业至公行教礼须用教师办理者则不得任便公使署内设立私堂不可照大堂式样其风琴钟磬等物不应用更不应捧经游街

或曰遣使他国礼拜诵经非职守之要务遇使臣所奉之教彼国尚未盛行地方亦毋同教庙堂伊即心存诚敬不已足乎曰以常川驻札之国不得诵经礼拜祗存诚敬之心似未公允所幸者人心公正度量宏足征世风愈趋而愈上矣公奉之教使臣有延请教师之权以及奉行教内一切礼仪然祗行于署内不得行于署外若本国欲禁止本地以及他国人民不得入署随同礼拜亦无不可迩来人情益见宽宏或因约准行或互相容谅有时任听教师在署外行其教礼甚至宫府亦有延请之者

正使卸任其准奉之教礼按例应行停止如系乞假暂离任所者其驻札之国当从宽准其属员人等在署照常奉行今西洋各国遇正使任满简派属员接署而驻札之国仍准其在署行教礼者甚鲜遇本国或驻札之国君薨使臣例当卸任但未奉彼国撤任明文此国不可先行禁其教礼若民政之国则不归此例民政国主薨逝使臣暂行留任即不准其在署行教礼按现在情形殊欠允协

或问使臣眷属所奉之教与使臣之教不同者该使可代伊眷属在署另建教堂否愚按此事当视两国和约本国民情与此国君意为何如耳欲行建造谅毋不准要之两国若无另立章程则正使或为己或为从人等请在该处与他国同等所享一切权利皆可

　　　论使臣在路过之国所享各项权利
前言使臣在驻札之国方享各项权利然行旌莅止道出他邦若竟视为寻常客旅不顾使臣职守则亦误矣既知为某国使臣按照公法无论此国之君欲否应例照料其随从人等以及车辆行李亦当力为保护因无论某国平民安然过境尚不可稍有阻挠他国大臣奉君命而行办君国大事者乎故侮慢某国过境使臣即为侮慢某国凌虐某国使臣即为妨通使之国

昔有法国使臣道出意大利是时意大利属日耳曼被杀旋查系该国职官主使法国请该国治罪未允于是兴兵讨之可知使臣安然过境慎勿轻为陷害也发氏曰使臣藉任便过境之利有谋为不轨情事或疑其前往某国谋害我国或与我敌暗递密信或与我国更树新敌祗可禁止过境不得有凌辱陷害之事倘无显明当禁之故亦可加意防范以遏乱萌一千八百五十四年国特派公使名苏颖者前往日国该使系法国之人当其过法国时欲在法京休息数日而法国不允曰苏公如欲过本国之境前往日国本国并不阻挠但居住与路过不同此人素行不轨诚恐滋生事端本国既有管辖地方之责不能听其居住再伊虽系我国之人今入籍既毋驻札我国之命则我国视若平民而已愚按使臣虽为过客亦不得视如平民

使臣任便过境原在两国和好之时若一经失和即不能仍听其使故我国未授敌使护照不但不准其入境并可拘执其人一千七百四十四年英使某前往威国道出奥境被擒而囚谓英国虽非敌国而与敌国同盟故也愚按此事殊属有违公法故奥国旋悔而向英国谢罪焉

凡使臣之行李等件若不随身不得因借道他国遂有免税之想其间有免税者或两国互有此约或彼国为我属国则可究不得援为定例

昔有彼国使臣或遇境或侨居而此国即供其一切费用者今则西洋奉教各国尽除此例惟巴巴里回回等国使臣偶来欧州仍照此例接待近年以来日本暹罗遣使前往欧州各国系由驻札之国供其需用

　　论通使礼节　　　　　
丁韪良译

　　　论礼节分类
天下各国于衣冠礼节莫不立有定制以辨尊卑在蛮夷尚有尊上敬长之礼则文教盛行之邦其职分尊卑岂可无衣冠礼节以辨异乎夫礼节如灵妙机器机器有轴以运行不紊有轮以旋转不停故免迸裂之虞在礼不但见之于语言并形之于笔墨即号令之能行亦莫不赖乎礼进退之间有礼以免受侮语言之际有礼以免招尤总之礼为合宜之要键也今按照使臣之等级职守以及所享之利益与现定通行往来之处略载于左

一使臣与彼国君主及宗亲往来礼节

一使臣按照等级互相往来礼节详载下节因礼节之间有关使臣权利之处

一使臣往来文件程序详载原书第二编第一章内此处亦有略述之处

一国君亲王公使及领事等官或海口登舟或洋面相遇礼节

　　　论按级待使之礼
自使命日繁并有常川驻京者于是通使礼节陆续渐增后因强弱各国皆遣使于威司发里议立和约礼节始定

各国之君位不齐使臣之等级不一以及条约章程不能皆同是以通使礼节难以一律两国向无尊卑之序即当交以平行之礼若向分尊卑即应作为定例不可陨越

其互异之处此书不能细述惟于各国现在通行之礼择其要者有二载之以备查考

一国君接待使臣之礼不可有减于通行常礼因接待之礼有关君国体制其礼不足恐于怠慢甚至因情节之轻重而疑有意侮辱者

一接待使臣厚薄之处或出君主本心或因按照条约或因遵守成规但不得于他国使臣权利有以致藉为口寔天下无两国同礼者故接见使臣一切礼节必合宜既不辱其职又不其权至于格外之优待亦宜一视同仁不可偏枯以免畸重畸轻之弊

至外国使臣因相待礼节彼此争辩我国不必过问昔各国驻札英京公使乘车郊迎瑞典来使是时日国公使策马速驰欲行于法使之前因而彼此争斗殴毙法人八名法君乃与日国理论而英国置身事外未尝过问

　　　论推尊调处之国
使臣等级上文业已论及然遇两国或数国有会商事件不能定议同请某国调处某国所遣之使虽卑彼国之使虽尊仍当让调处使臣位列在前

　　　论使臣会晤次序
各国使臣因公会晤其位之上下以中为尊右次之左又次之遇有朝会大祭等礼皆以位尊者居中若鱼贯而行即按等级自中分左右以次而列仍以右为上若不在行礼之列惟在位旁观如看剧听经等事亦复如此二人或行或坐以右为上土国以左为上

使臣因公会晤其次序之先后不可过于拘泥否则一有不合即生争竞以予观之莫如不拘次序之为妙也各国使臣遇有会议筵宴等事如棹椅四面环坐无论厅堂如何方向以面向大门或窗牖位居中者为首座屋门则不论在座之左右总以不背门为正若限于地势不能如是安放即以右临户牖位居中者为首座右为两座左为三座二之次为四座三之次为五座余可类推总之不论坐立以右为尊

前后排列其次序不一有以前行者为首位有以末行者为首位因人数以定次序如二人以前行者为首位三人以中为首位前者次之后者又次之四人以前行者为末位次为二位三为首位四为三位五人以首行者为四位次为三位中为首位四为四位五为末位

横行排列有以右为首位者有以左为首位者并有次序互相间隔者如二人以右为首位三人以中为首位右次之左又次之四人以右为首位余皆以次而推五人以右之首位为四位次为二位三为首位四为三位五为末位余皆准此两国或均属平行或尊卑未定遇使臣因公会晤其次序之先后恐致争执则有调处排列之法或将该使臣等所居之位皆作为首位或彼此轮流居首或按各国君主年齿或按在位所历年数或将该使臣等简派与到任之先后而定或掣签皆可一千七百九年丹波两国君主在布京会晤是时掣签以定其次序之先后

使臣遇他国与己同等之使前来本署拜谒不论两国君位尊卑皆当按主之理延之上座至三等公使拜谒二等者亦当按宾主接待惟二三等公使拜谒头等公使不得援以为例一千八百十四十五年间奥京大会又一千八百十八年间艾克司会议各国使臣坐位均未拘次序使臣画押按法文字母查国名以字母之前后定其次序　再一千七八百年间四国在艾克司会议各国使臣不拘礼节不分尊卑系预为议定至会晤之特设一圆棹各国使臣环坐以座位无上下而等级亦无分尊卑矣

　　　论使臣与职爵宗亲次序
因公会晤使臣与地方职爵位次或按彼此等级两国情谊以及向来成案而定昔帝王之使前往诸侯之国国君让居首位者有之因位次而争执者又有之今则绝无如此推让者

按通行常例国君子弟位列公使之先其余宗亲尚无定制

本地各项职官前往公使署内与数国公使会晤除头等公使外无论何等皆让本地职官位列在先头等公使祗逊位于总理大臣而已至公使前往本地职官住宅与本地大臣会晤除总理大臣外无论何等职官皆让公使位列在先

　　　论接待使臣并使臣朝觐之礼
因使臣之等级不一各国之条约不同风俗亦异于是接待公使之礼亦各悬殊今就现在通行之例论之

公使一经行抵任所即当报明该国总理大臣若头等公使可委本署参前往报到投递副本国书请示朝觐时日至二等公使亦可委之参但正使行文知照总理大臣请示朝觐时日者居多使臣报到等事即经照章办理而总理大臣业已照覆后国君即准其朝觐昔头等公使觐见国君左右排列仪仗甚盛现在除土国外礼节一从简　办事大臣抵任照例应将文凭呈递总理大臣其报到以及请示呈递文凭时日等事仍与二三等公使无异

