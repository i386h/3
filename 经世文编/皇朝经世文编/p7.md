<!-- { "loadSidebar": true } -->
筹湖河来源去路疏高斌

筹上河归江事宜疏嵇璜

筹湖水归江别开盐河疏嵇璜

筹疏堵下河来源疏白钟山

筹办下河水利疏高晋

广湖水归江诸路疏刘统勋

覆奏湖河高下情形疏高晋

泄湖入江议叶机

重浚射阳湖议王永吉

上总漕徐公开涧河书冯景

荅友人问治下河阎若璩

答孙屺瞻开海口治下河汤斌

翰林侍读乔君墓志潘耒

卷一百十三工政十九江苏水利下

三吴水利略徐旭旦

三江水利萃言自序俞兰台

论太湖三江五堰钱中谐

筹浚三江水利疏土国宝

奏浚三江水利疏庄有恭

疏河救荒议慕天颜

再陈吴淞江应浚条议张宸

议浚吴淞江书张世友

论吴淞江钱中谐

娄江水利考沈德潜

上魏中丞议浚刘河书张作楠

开白茆议陶贞一

浚白茆记蒋伊

开白茆议王应奎

书昭文东乡筑坝浚河议陶贞一

论去白茆旧坝说吴卓信

去刘河七浦新闸议沈起元

浚吴淞江建闸议张宸

刘河建大闸记黄与坚

开浚白茆修闸疏慕天颜

上陈中丞吴淞闸善后议曹一士

元和水利议沈德潜

常熟水利说陶贞一

沪城水利考褚华

开肇嘉滨议曹一士

卷一百十四工政二十各省水利一

陕西水道图说

陕甘资政录诸水总序戴祖启

泾渠志论王太岳

泾渠志后序王太岳

修理郑白渠石堤檄陈宏谋

汉中修渠说严如熤

汉中水利说严如熤

宝鸡县惠民渠记乔光烈

丹河难浚疏史贻直

汾渭通船并募水手疏鄂海

甘肃水道图说

上汪稼门方伯论渠工书周锡溥

上巡抚言渠务状王全臣

饬修渠道以广水利檄陈宏谋

惠农渠碑记通智

茹公渠记梁份

卷一百十五工政二十一各省水利二

河南水道图说

田渠说朱云锦

贾鲁河说朱云锦

衢州知府杨公传杨椿

中州水利疏硕色

巩县水利议鲁之裕

覆详巩县水利状鲁之裕

漳河天平闸故渠图说赵希璜

淮沁水利议张伯行

山东水道图说

再浚小清议张鹏

浚胶河疏陈世管

禹城县西乡韩家砦小简河沟记韩钖胙

山西水道图说

蒲州府复涑姚二渠记胡天游

东湖记储方庆

卷一百十六工政二十二各省水利三

安徽水道图说

治淮上游论吴其浚

凤台县沟洫志李兆洛

怀远水利志李兆洛

复高太守询六安州水利书杨友敬

圩田图记韩梦周

开黑河议韩梦周

书焦冈湖考后李兆洛

新修皇兴圩堤碑记李本樟

江西水道图说

江西水道考

重修豫章沟议张九钺

重修李渠记李芳春

新城县重修蛇师陂记孔鼎

黄源陂分水碑高擢

浙江水道图说

两浙水利详考

杭嘉湖三府水道总说

详陈浙江水利情形疏黄叔琳

上塘河工议陈芳生

论平湖虹桥堰书吴骞

西湖去葑详文王钧

绍兴三江闸考韩振

湖州碧浪湖各溇渎要害说凌廷堪

杭湖苏松源流异派同归说凌廷堪

福建水道图说

卷一百十七工政二十三各省水利四

湖北水道图说

湖北水利论

筹办湖北水利疏汪志伊

请疏通江汉水利疏张汉

江陵堤防议利疏胡在恪

查禁私垸滩地疏彭树葵

荆州窖金洲考阮元

湖南水道图说

湖南水利论

九江考夏大观

湘水记王文清

查勘滨湖堤垸情形疏杨锡镐

湖田占水疏马慧裕

请浚长江北门旧河疏王国栋

勘估长沙月河檄陈宏谋

四川水道图说

灌堰水利考

重修通济堰碑文黄廷桂

浚成都金水河议项诚

灌口江堰记卢翊

卷一百十八工政二十四各省水利五

云南水道图说

西藏水道图说

修浚滇省海口六河疏鄂尔泰

兴修滇省水利疏鄂尔泰

治弥苴河议王师周

入滇江路论师范

云南三江水道考张机南

开金沙江议上师范

开金沙江议下师范

与徐心田论黑水书程同文

三黑水考张邦伸

黑水考陶澍

贵州水道图说

黔中水道记晏斯盛

陡河海阳堤记耿鳞奇

海阳南涵碑记陶元藻

广西水道图说

粤西三江源流考高辑

广东水道图说

卷一百十九工政二十五各省水利六

盛京图说

奉天府图说

吉林水道图说

黑龙江图说

西宁青海图说

伊水道图说

卷一百二十工政二十六海塘

与巡抚范承谟论修塘书柴绍炳

海宁塘工说

海宁县海潮议陈诜

宁盐二邑修塘议陈吁

海宁县海塘议范骧

海塘策陆奎勋

会筹海塘情形疏海望

拟海塘疏曾镛

与大学士兼管浙江巡抚嵇公书李绂

致杭嘉湖道李坦书阮元

上蒋相国常昭不宜筑塘书张大受

通饬海塘御浪檄陈宏谋

石塘添用笋箫疏尹继善

请石塘外增筑土塘疏赵宏恩

　
叙

　赐进士出身　诰授通奉大夫江苏等处承宣布政使司布政使贺长龄譔

事必本夫心玺一也文见于朱者千万如一有玺籀篆而朱鸟迹者乎有朱籀篆而玺鸟迹者乎然无星之秤不可以程物轻重生权衡非权衡生轻重善言心者必有于事矣法必本夫人转五寸之毂引重致千里莫御之跬步不前然恃目巧师意匠般尔不能闭造而出合善言人者必有资于法矣今必本夫古轩挠上之甲子千岁可坐致焉然昨日之历今日不可用高曾器物不如祖父之适宜时愈近势愈切圣人乘之神明生焉经纬起焉善言古者必有于今矣物必本夫我然两物相摩而精出焉两心相质而疑形焉两疑相难而易简出焉诗曰秩秩大猷圣人莫之他人有心予忖度之又曰周爰咨度周爰咨谋古之内恃其心也如是古之不敢自恃其心也如是古之必求入夫人人之心善出其人人之心以自恢其心也如是切焉劘焉委焉输焉善言我者必有乘于物矣蟠焉际焉之谓神效焉法焉之谓事创之因之谓之后王君公承之宣之谓之大夫师牧役智效能分事亹亹达之天下谓之府史胥徒农工贾商卒伍人积人之谓治治相嬗成今古有洿隆有敝更之谓器与道君公卿士庶人推本今世前世道器之洿隆所由然以自治外治知违从知伍参变化之谓学学为师长学为臣学为士庶者也格其心身家国天下之物知奚以正奚以修奚以齐且治平者也絻钺其好恶教养其喜乐兵刑其怒哀亹亹乎经曲淼淼乎精微则遵袭循守与创制同诹询谋议与施措同胶葛纷纭至纤至悉与性命流行品物同殽诸事则右史所述赜诸言则左史所记事者一成而不可易言则得失粲矣违从系矣参伍具矣先王以之备蒙诵知民务集群虑研几微究中极精穷蜎蠖不为奥博周伦物不为末元黄相反不为异规矩符迭不为重故聚　本朝以来硕公庞儒俊士畸民之言都若干篇为卷百有二十为纲八为目六十有三言学之属六言治之属五言吏之属八言户之属十有二言礼之属九言兵之属十有二言刑之属三言工之属九则鳃理于魏君校于曹生告成于

道光六年柔兆阉茂之仲冬也

　
重校本叙

一技之微及其至也皆与道通文章亦技耳然学术之纯疵政治之得失悉于文焉该之文也者技之精道之寄也故文以载道道以经世学者择而精焉而体用于是乎备虽然风俗与世移易今与古有不能强为沿袭者迂曲之士或胶守偏执罔所变通是犹医者不识病机执古方治今病欲以济夭枉未见其有当也耦耕先生具经世才思以良法贻天下于当代名人论议广搜博览凡有裨世用者毋论长篇短幅裒而录之不泥古而切于时务分门别类都为一编体例仿切问斋文钞而详备过之书久布濩乎海内坊间锓板竞售差谬良多读者病之东乡饶新泉别驾家富藏书为狱官湖湘日久多惠政以此编关系世教足为仕学模范延黄东轩广文详加校订复缩为袖珍本以便舟车携随公之于世属余其缘起余谓一事不知君子犹耻矧经世之学而不讲耻孰甚新泉斯举可谓知要而又功于贺公吾知书之不胫而走自此益加远矣太史公云人之所病病疾多医之所病病道少天下之疾蒿目恤心徯医亦孔亟矣是编也取材近选言富利病若白黑分调剂各有法古方今病之诮庶乎免矣良工从长施治审经络之端委识藏府之苦欲而关灸之而镵石之案而调之药而起之毋实实毋虚虚寿世仁民之道不可胜用矣少云乎哉技云乎哉

同治癸酉春暮上饶辜漟题于星沙旅次

　
五例

一审取　书各有旨归道存乎实用志在措正施行何取纡途广径既经世以表全编则学术乃其纲领凡高之过深微卑之溺糟粕者皆所勿取矣时务莫切于当代万事莫备于六官而朝廷为出治之原君相乃职之总先之治体一门用以纲维庶政凡古而不宜或泛而罕切者皆所勿取矣会典之沿明制犹周官之监夏殷然时易势殊敝极必反凡于胜国为药石而今日为筌蹄者亦所勿取矣星历掌之专官律吕秪成聚讼务非当急人难尽通则天文乐律之属可略焉勿详也论议之与事本皆要文而碑传之纪百行难归各类今惟蛮海各防闲存公案数则其它纪述之作虽工焉勿登也例画则义端宗定则志一

一广存　有利必有害论相反者或适相成视智亦见仁道同归者无妨殊辙是以保甲之难易军屯之碍通封矿之闭开丧祭之聚讼差徭则均雇相难河流则南北争持盐课有归商归税之殊耗羡有归公归官之辨筹畿辅则水性土性异宜议转漕则殷运海运旁出桑漳筑堤而谓宜去堤吴淞建闸而谓宜去闸泾渠为千古大利而或极言其害酿酤为古今通禁而或极陈其难主摈互形偏歧难定惟集思而广益庶执两以用中则取善之宜广也文无难易惟其是讵容喜素而非丹圣有谟训择于狂未可因人以废论矧夫适用之文无分高下之手或迩言巷议涓流辄裨高深或大册鸿编足音寥同空谷故有录必披无简可略匪但专集宜寻之多他书别见则网罗之宜广也见闻或限于方隅惠邮尚资夫益友

一条理　纲举固目张事繁则理赜方严分疆画界之规岂妨会通触类之旨漕储裕　国事专户而河漕相关则并宜问之工矣水利动帑事系工而农田救荒又牵连夫户矣有治人无治法故仓储保甲各专门者仍挈其原于吏知治家即治国故宗法家教皆自修者而属其政于礼经筵遍陈天下之庶政而义主陈诲则政本归焉风俗备罗人事之缺失而义箴非礼则正俗统焉他若出礼入刑服制通乎断狱寓兵于农保甲亦可审丁此异而同者也至于同类之中各有伦族之纪一荒政而蝗蛟疫疠胥该一农政而蚕桑牧树咸属学校则包贡举马政则兼驿传钱币先以矿厂地利旁及城堡下河本淮扬水利而入之河防则淆滹桑为畿甸河工而滥之水利则混此同而异者也甚至数篇之内先后毋移两文之闲切磋互发物其多矣方以聚之右有左宜是在君子

