<!-- { "loadSidebar": true } -->
古者帝王御宇其大经大法非徒以束缚其臣民已也太皿必以身先之以为天下之倡率故自礼乐征伐以至爵禄刑赏必非专为臣民而设其为子孙计者太皿亦至周且备即以爵禄言之孟子言周室颁禄基于下士而终于国君夫以国君专制一方土地人民均其所有宜若可以予取予求供其靡费乃食禄之制视与卿等较若画一如此其必无厚取于民侈用无度之事可知也自洪范有惟辟玉食之说解经者已疑之周官有惟王不会之说则尤为后儒所集矢然后世专作威福之君与夫陷君于恶之臣则固乐引是为据以遂其侈靡之愿近时推日本立宪政体宫廷所用除制定帝室及皇族费外不得有一毫扰累及民泰西诸邦无论为君主为民主率岁有常俸及经费不得多取其一国之所入则有岁计度支表宣布国中示无所私独中国则不然天子之权既重于是一国之臣民皆若为君之奴隶一国之田亩皆若为君之产业于是罄一国之所入悉以奉之天子天子亦视为己所应得之财任意挥霍不留余地及乎猝有灾荒兵戈以及所不料之事则仍征诸民间以求足用而后已又不足则破败纲常极其求财之法虽至天怒人怨亦不复有所顾忌此固自古已然于今为烈者矣我　朝开国力惩明习康熙年间屡以明代奢侈为言然　圣祖以宽大御群臣　宪庙以综核名实继之裁陋规以入公于是府库骤充几有西汉粟红贯朽之景象　纯庙继统承平日久民物康阜于是丰亨豫大之规模遂独为　本朝之冠历次南其侍从之蕃盛宫室之崇丽铺设之华美供应之周至其见诸纪载者实为旷古所无于是极盛之后难乎为继自嘉道以后始以边血半继以匪乱　国家敝矣帑项竭矣而　宫庭支用犹以盛时为例不闻有减膳损衣之美德为天下留有余不尽之藏乃至此次　回銮虽有躬行节俭之　谕大小臣二当各崇俭约之　谕而数月以前已有每站须费七万之说近日津报所纪又有　回銮经费已筹备壹千三百万之说　跸路所经省分夫马为之一空供张采办之使日夕相望于道一旬日之休息而请欠五十万一彩棚之搭太皿而估费四万金岂以　太后春秋已高将藉此以博其欢心耶抑臣工之自便私图也呜呼靡费如此何以为继其他诸事从何支办此固天下臣民所为悬心忧虑者也而要由中国财政悉听命于君上不复有一定之限制一定之规则始今　朝廷以民穷财尽之故臣工建议无所不备甚至应办之事应兴之工皆一律废阁而独不闻远师古训近仿西制以恭俭节用之说责难　君上甚且导其波而助其澜抑又何意也
　　军机大臣奏裁减谒陵随扈人员摺附清单                           
臣世铎等跪奏为遵旨议奏事上年十一月二十二日奉上谕朕钦奉慈禧端佑康颐昭豫庄诚寿恭钦献崇熙皇太后懿旨来岁之春只谒东陵所有由京启銮及御道行宫一切均目力从简省王公各官除每日值班必应从行人员外其余均毋庸随扈应如何酌量变通破除常格务使轻而易举之处着御前大臣军机大臣内务府大臣核议具奏请旨遵行等因钦此臣荣禄等遵即将各部院衙门向例请派随扈人员悉心酌核择要开单进呈恭候裁定并将各衙门应带司员人等切实行知一律减派前奉谕旨业经通饬钦遵在案臣世铎等将三旗侍卫亲军校亲军等及銮仪卫官员校尉上虞备用处侍卫拜唐阿虎枪处景运门官兵等按照向例逐加咸裁缮具清单恭呈御览至健锐营内外火器营向均随扈现在已有直隶各军随从护卫拟请将健锐营内外火器营此次无庸派出臣世续等将御茶膳房造办处上驷院内务府官员及苏拉匠役等查照上尸由酌量咸撤缮具清单恭呈御览其应备各项差务随时从简办理应行备带什物亦择要隹乃带至武备院御鸟枪处由内务府传知各该衙门钦遵懿旨务从简约自行酌办臣等公同商议现当时事多艰宫廷力行节俭屡奉明诏一切均加撙节大小臣工皆当激发天良仰体圣怀诸从咸省力戒虚糜庶无负朝廷实事求是之至意所有臣等会同遵议缘由谨缮摺具陈伏乞皇太后皇上圣鉴谨奏奉旨知道了钦此　臣世铎等将各旗营官员拜唐阿等谨拟咸撤数目开单恭呈御览　三旗侍卫每次共派一百九十八员此次咸去四十八员共派一百五十员　三旗亲军校亲军等每次共派一百五十三名此次咸去三十三名共派一百二十名　銮仪卫每次共派官九十六员此次咸去二十六员共派官七十员　銮仪卫校尉每次共派一千三百四十名此次咸去四百六十九名共派八百七十一名　上虞备用处侍卫拜唐阿每次共派八十九员名此次咸去四十四员名共派侍卫念三员拜唐阿二十二名健锐营每次派出官五员兵六十名此次拟撤　虎枪处每次共派官兵一百六十六员名此次咸去一百三十五员名共派官兵三十一员名　内外火器营每次共派官三员兵五十名此次拟撤　景运门每次共派官五十九员共派兵五百七十三名此次咸去兵八十名应支搭尖营城应用驼六十六只马三十五匹均无可核咸　臣世续等将内务府各等处官员人等谨拟减撤数目开单恭呈御览谨查得上尸由由内传出随营总管首领太监等七百余名此次传出三百四十三名减撤二百五十余名又上尸由传出披甲苏拉抬夫七百五十余名此次传出四百二十一名咸撤三百二十余名又上尸由传出车辆三百九辆此次传出二百四辆减撤一百五辆又上尸由传出连鞍驼马八百四匹此次传出连鞍驼马并大马圈马共六百二十五匹咸撤一百七十九匹至内务府以及御茶膳房造办处上驷院应备各项差务上尸由听差官员共二百三十三员苏拉匠役等共二千八百十二名此次拟派官一百四十五员减撤官八十八员拟派役一千七百三十五名减撤役一千七十七名所派员役既少车辆盘费较上[届](案)可期从简其应备各项差务随时斟核从简办理至各处应行备带什物择要隹乃带稍涉繁冗者酌量咸撤其武备院御鸟枪处应由内务府传知各该衙门遵奉懿旨务从简约自行酌量办理
　　粤督陶奏请裁宦官疏                                  
两广总督臣陶模跪　奏为请除数千年之獘政以光　盛治谨陈管见仰祈　圣鉴事窃维国家兴衰系乎主德自古人君未有亲君子而不致治者未有亲小人而不致乱者治乱之几不可不察也夫以人民之众事几之繁远而外国近而宫廷[悉](息)待治于一人之身位则至尊而事实至难诚知其难虽日进正直明智之士讨论于前犹惧未足以应万几而乃以小人间之则天下之不危者几何太皿小人者岂必皆大奸大恶但使不读经史不识道理惟同人主之喜怒为向背则朝夕侍侧即足以损君德于无形夫廷臣虽有不肖人主无由而近之其得以常近人主者惟宦官而已人主与宦官日近必与贤士大夫日疏德之不明过之不闻内外之相隔上下之不通莫不由此是以宦官干政之祸史不绝书至其有关君德者其几甚微而为害尤烈也我　朝家法严明二百余年从未有内监预闻政事　至治之盛往古所无然臣谓除弊当如除莠留其芽孽终恐发生不若绝其根株永无滋长在　皇上春秋鼎盛圣德日新岂至习于近侍而为亿万世计似有应烦　圣虑者伏思前代用宦官太皿由妃嫔众多之故我　皇上后宫减少左右使令本有宫女至内廷各项差使悉可改用士人均不必定须内监今者　乘舆西幸扈从内监其数尚多臣愚以为宜及此时大加裁汰酌留忠谨者二三十人余悉遣散　回銮之后请　旨饬下王公大臣公同筹议定宫府一体之制永不再选充内监则是数千年相沿之弊至我　皇太后　皇上而始除非惟一时之盛事实亦千古之美谈方今外侮纷乘事机危白诚如　圣谕欲求振作当议更张惟兴革之事本非一端中外臣工当已陆续上陈微臣之意窃谓事有似微细而实重要者宦官是也此等弊政若不早除何以为变法自强之本且环球各大国均无内监独中国尚仍旧习彼中人士恒相讥议若改此制则风声所播外国倾心于折冲樽俎之事不无关系臣备职外臣妄言内政惟是受　恩深重未报涓埃冀交力愚忱以仰裨　圣治于万一伏乞　皇太后　皇上圣鉴训示谨　奏
　　立宪法浅说                                               
