<!-- { "loadSidebar": true } -->
孟子云无政事则财用不足此儒教之精言也夫变法为救贫良药不可偏重理财亦岂可讳言理财今忧搜括之厉民独未知生财有大道乎西人理财取诸工商农取诸金广产铁路银行取诸畜牧佃渔山林菆泽取诸公产印花钞币邮政无所往而非财也安有拥四万里之土抚四百兆之民而尚以贫为患乎特西国之丁口税进项税遗产税乃至奢侈有税赌票有税窗棂鸡犬有税汇票买卖往来结帐有税似近搜括然取民之多十倍数十倍于中国而民不怨则以民尽视国事为家事且每年出入公欠皆预算列表布告国中取民财以办民事出入井井在上丝毫无所私况亦不能私也德意志为君权最重之国康按德有议院君权实不甚重然德皇岁俸一千二百万鎷金亥与国欠两不相混从前田亩树林两项公产归普皇私用近亦仅提七百五十万鎷金亥余皆归入公用日本效之故皇室典范载日皇岁入田产经费皆有定制中国则取兆姓之财供一人之欲内府经费民间万不能知甚至司农大臣亦苦无从过问此法之急宜变者也量入为出中国恒言西人理财量出为入国有当兴之利当除之弊需欠若干由议院议定取诸民而民无不应故出入之数年各不同中华国埶本异骤学未必能行故变法必从根本下手徒学一节一目虽西人已见之效已马念之方中国行之亦但见害不见利而迂谬无识之辈遂攘臂而起诋西法亟请尽从罢斥此真不揣其本而齐其末也至条议谓当先取天下所甚疾者剔除一二事夫关吏剥削之厘金州县加征之耗羡丁胥仰给之漕运成本太重之票盐岂非民所甚疾者乎除害之事宜无有先于此者总之变法以后为民生财之事既多虽搜括不为虐不变法则虽丝毫不取民而民亦坐困　条议云理财祗有两途曰开源曰节流开源之事或缓不济急或放利多怨不如自节流始节流之法不外汰冗兵以节饷汰冗官以节禄汰无益之局厂以节经费饷也禄也经费也皆天下之民之膏血也既取其膏血而虚糜之今为时埶所迫凡虚糜者一切如故而别事敲骨吸髓以应外人之求不惟民心不甘　朝廷亦决不忍出法当尽裁冗费以付偿欠再有不足然后取之于民庶可笃祜而对天下矣　变法乃捄贫之策然舍开源无可理之财中国地居温带膏腴甲天下乃工蓺不讲财弃于人矿产不开财弃于地出口货少财弃于不流通抛荒地多财弃于不开垦诚能广开铁路劝工助商变粗贱为精良化无用为有用如欧洲学人近取马粪中韭杂质以制氏巾品物之残滓造沙糖爪洼薯造无火因火药草木嫩枝造颜料木屑造酒精之类无一非有用之物即无一非可取之财故理财必从开源入手开源必从工商入手为一定不易之办法源苟不开无流可节譬如潢潦涸不崇朝变法之初造端宏大千条万绪在在耗财荀子与临武君论兵曰用财欲泰若先坐愁贫窭志存吝啬将遂因贫而不变法乎不知地球各强国如英法德俄美岁入皆在四万万金内外出亦如之取一国之财办一国之事正无庸鳃鳃过计以财不足为公患也至条议谓汰冗兵以节饷汰冗官以节禄汰无益之局厂以节经费此乃变法之事非理财之事且系耗财之事非节财之事何也冗兵固当汰而有应添练之兵冗官固当去而有应添设之官冗局固当裁而有应添立之局中国兵不精官不法皆因禄饷太薄变法之后兵则应加饷官则应加禄故曰耗财而非节财也且中国兵额自戊戌裁汰以后不及各大国十分之一岁饷所糜有限官俸则岁出不过百余万刮毛龟背所得几何至谓法当尽裁冗费以付偿欠然则条议汰兵汰官之意不在变法而在偿金取有尽之脂膏填无穷之谿壑大旨一错万事皆非吾恐国债未清而宗社屋矣夫欲捄危亡莫急于变法真能变法则立致富强偿欠虽多不足虑也师丹之役法王被虏法国几亡上下同心起而变法偿普以法金五千兆金弗鎯金亥直抵华银七百兆两乃不二年而尽偿之法地不加广于我也法民不加多于我也康按法地仅抵中国二省法民仅六十余兆似未应作是撇笔十年以后复为强国何不取而监之哉　条议云上年　谕旨严禁新旧之名浑融中外之亦而申之以去私心破积习此即政务处简明切要之宗旨也同为　大清臣子而自分新旧苟为异同隐患中于　国家党祸及于士类维新康按诗周虽旧邦其命维新维语辞也二字独用不辞甚矣乃由士而官尽拾日本人之吐辞良所未解之极而有康逆之乱守旧之极而有拳匪之乱　朝廷旰食薄海撄心列国所讥亦中华之耳止也
尽化偏私不分新旧诚今之急务也同舟遇风胡越一家今舟将覆矣死生呼吸何忍更分畛域自速危亡然此事不当专责于下必在上者先有不分新旧之心继以不分新旧之政　朝廷举措尽当人心行见反侧自安异同自化若但禁新旧之名而阴存新旧之见挟私争胜上下相持大狱屡兴为丛欧爵元丰元佑之党逆案顺案之争半壁偷安尚护将残之骨滇黔转徙犹燃已死之讫于降表签名槛车就道虫沙猿鹤并命一时衔索之鱼悔将何及康按中国虽不竞当今之世断不至此作者左祖新党遂不觉有激而言惜哉今当开办之初亟宜开诚布公与之更始兴元赦诏隆佑手书悍卒武夫读之流涕况自命新党稍识大义者乎　条议云今言变法动引日本为例殊不知日本幅员非广风气齐一号令易行且以外国学外国譬犹楚学齐语不甚悬殊故事易举而效甚速康按此条失辞夫人知之尚甘拟为明辨曰日本人多不自为风气昔者事事效法中国今舍中就西自较便易条议谓外国学外国此是何等语气不免腾笑献嘲至楚学齐语之譬无论万不切当且楚咻齐傅正言其难岂可云事易举而效甚速以此驳议似已明白如话比部明辨上半首谓华人不合自尊为中国更不合摈日本为外国不知外国对本国言万国皆作此语独不许行诸中国楚固失矣齐亦未为得也故仅节录下半首如左　至如幅员非广乃日本不如我之处其风气齐一号令易行者则三十年来变法之效也地球至大之俄国种族太多风气至不齐一乱党甚众号令至不易行大彼得毅然变法收效至今中国引幅员不广之日本为例何不引幅员最广之俄罗斯为例乎且日本未变法以前封建自私风气不一君如疣赘号令不行变法以后穷巷婴儿不受俄人之果饵风气之一何如行间士卒不私道上之遗金号令之行何如条议是非倒置日史具在可考而知也条议云中国地方四万里历代相承二千余年从不知西学为何事东南诸行省风气已开者语以西法尚不惊疑若西北之民质性忠朴耳目未广骤令变革何异聋俗鸣球修陵蒂藕乎　君子德风小人德草草上之风必偃所谓风气也者全在上之教导耳今变法之初必应先开民智中国之民椎鲁太甚识字者十无二三不独西北风气未开东南亦榛狉如故去年拳匪之乱天潢贵胄督抚大僚至谓洋人去直不能陆行水战虽长登岸必败锢蔽如此可笑可哀蚩蚩之氓更何足责夫国之存灭由于智愚风气未开正宜变法譬如病则服药寒则求衣未闻因寒而反却衣因病而反忌药也西北以风气闭塞之故致有拳匪之祸　乘舆播迁生灵涂炭公私扫地创钜痛深若再不急开通吾恐无赖椎埋彳扁地皆是倘复揭竿而起仇视外人国命如丝何堪再坏惩前毖后更待何时若俟下先变而后上随之理所必无不待再计揣条议之意似存畏难退阻之心埶必苟且因循长此终古法兰西日本之变法至于用兵天下无不可教训之民亦无不能办到之事英人在澳大利亚日本在台湾皆开学堂以教生番纵云西北之民耳目未广何遽不如生番乎　条议云今学西法欲学其事先学其心西人之心公而中人多私西人之文简而中文多每系西人之事实而中事多虚西人之言信而中人多伪本原大异而徒取则于事为文貌之间虽累万人不为功累百年难求效也自同治初年以来非不讲求洋务局厂如栉船石駮如云积三十年有何成效所以然者西人作事千人一心共利其国国利而身亦利中人作事百人百心各利其身身有利有不利而国则决无一利此所以股票不售公司涣群凡西人有利之事中国效之皆赔钱之事必先正中国之人心乃可行西国之善法正本清源匪异人任矣　同治以来讲求洋务积三十年并无成效以所变皆支节也变法有本原有支节有支节中之支节有本原中之本原不从本原下手阻阂太多支节亦不能变虽尽变矣亦万万不能自强故苟得其道则挈领提纲埶如高屋建瓴水苟失其道则日日言变法人人言变法何救于弱何补于亡呜呼百结之衣日加补缀将倾之屋方饰丹青何如市美锦以制新衣求良材而营华屋乎至谓西人心公而中多私西人文简而中多每系西人事实而中多虚西人言信而中多伪必先正中国之人心乃可行西人之善法此尤袭似是而非之论其实大谬不然夫欲正人心而清治本必将见之行事岂可徒托空言条议以西人知利国而华人但知利身一端遂归咎人心之坏不知此正立法之弊非西人天性之善于华人也亦非世近民讹尽成鬼魅也上医医国请言其略西国礼文既简情埶相联待百姓如家人百姓亦视国事为己事上下之分不甚悬殊休戚之情自然如一中国则廉远堂高君门万里吏役如虎豹官长如鬼神国家但立防乱之法待百姓如刍狗重以上下交征利同国而如胡越法之不善咎将谁归至以官邪肥己为利身亦立法不良之所致何以言之西人制禄甚重多者月数千金少亦数十金卸任后有恩俸死后仍给其妻子人无内顾之忧故一其心力于本职而纳贿受赇之事不待禁戒而自无中国则官俸本薄又加折扣外官虽有养廉为数无几京官自户部以外皆无所得人有身家妻子之顾虑必责以枵腹从公虽慈母不能得之子故不肖者多作奸犯科贪赃枉法固由不知自爱亦有所迫而然也忠信重禄以劝士而信赏必罚以随之断无积习不除之理至若取才必由学堂则贤否不至混淆而侥幸之途塞举事必求众论则上下不相隔绝而营骨九之弊除此皆西法正人心厚风俗之大端也中国股票不售公司涣群由于国多失业之人民少生财之道正坐不变法之过西文简而中文每系西事实而中事虚尤法不善之彰明较著者条议之言先后倒置请易之曰必先行西人之善法乃可正中国之人心康请下一转语曰必先明西国之善教乃可行西人之善法
