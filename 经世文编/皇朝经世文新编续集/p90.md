<!-- { "loadSidebar": true } -->
案储材学堂中西并重因学生本中国人粗知汉文故其致力以中四西六为断学生每日做此四分工夫下午一点半钟入讲舍从事中学各生学问资质不齐各宜分类训课本道督课各学堂有年近又亲自考选学生具悉教导门径所有应请诸公从事者开具于左　学生已入泮者文理顺适除致力西学外应教以古文之法先试看学生文笔至再至三然后视其性之所近分汉唐宋明及　国朝各大家派而授之以期将来自成一家　学生已开笔未全篇者则年在十四五六全赖迎机开导以左氏公羊谷梁三传国策史汉各家逐字逐句先释训诂再将其国势疆域政治以及当时各国事理一一分疏俾各生了然于心再此等似通非通之学生往往自谓已知疏于问难诸师必于次日将上所讲之书详细还质其有明畅者奖之半明半昧者呵责全未明晓者朴作教刑　学生年幼仅能属对及破承题者宜授以朱子小学教以立身行事之道日课即读小学并教以书写问答信札及浅近论说循循善诱俾渐至文字清通　朱子小学为敦品励学之要自已入泮以及舞象皆各官发一编听师讲解刘融斋先生主讲龙门书院亦以小学为授　性理之学苟体认不真或入禅机学生年稍长有愿从事于此者可令翻阅近思录朱子语录日阅数页潜心请益久而久之自不失为敦品有为之士　掌故之学浩如渊海学生年差长者宜秉宣圣从周之义先从　国朝考究起十朝　圣训东华录王氏潘氏东华续录及李次青先正事略于　历代文献灿然备列学生于　本朝掌故既烂熟胸中再上溯前朝迎刃自解盖掌故既熟于时务尤能洞悉渊源非待资谈助已也　制艺至今日仅存漕粕故已开笔未全篇学生夬宜捐弃心冉做论说其有已入泮因应试起见者宜属以读国初诸大家及韫山堂稿近出之江汉炳灵集一切墨卷滥调悉加勤帛　骈体一道同文馆生亦有喜为之者虽无甚紧要苟精心学之亦不失为佳记室　国朝各名家皆可学也　五言七言之诗亦足宣发性情舒畅郁气记所谓乐斯陶陶斯咏然亦观学生性之所近近者教之不近者听之　书院考课为士子本分事才高者文思既捷希图膏火往往一课数卷案金陵有六书院各教习如照旧应课即每课一卷亦属分心盖一人精力有限顾彼则失此既应院课讲业自荒查各教习每月薪水二十金视书院膏火数倍之优寒士菽水亦尽敷用今与诸君约自受事后不得更赴院课　师之于弟未有不加爱护者苟护之太过月终●考一律佳评转不足以资其规劝窃思由瑟求鼓圣门不讳此后当痛除袒护习气每月考语振笔直书使学生善则知劝过则知改并不宜以躗言廋辞见好学生使阅者冥索方得　各学生逢八小课各师于小课悉心评改固不宜滥予圈点亦不宜仅以数字批语塞责　本学堂设有学行记诸师于学生功课勤惰质性钝敏随时登记每月汇呈于总办各条从学生四分致力中想出皆切近平庸之学绝不好高骛远从此平平做起冀收树人之效扬子曰学行之上也言之次也不佞建言尤望诸君之方行之也是为约　右约汉文教习　学生赴讲舍之时教习主之学生出讲舍之时稽查委员主之学生受业出讲舍行事温书委员虽未便一一督责亦当默察其人之纯驳学之勤惰所有应请君等从事者开具于左　本学堂设立学行记汉文教习掌之大抵教习于察学为近委员于察行为近是以每员发给功过册一本以便随时登记学生汉课毕晚饭后即当约束归房十点钟时一律安寝　学生彼此串房在学习别国文字者概行禁止其在本管房中或有同砚请益之事听其彼此问话然不得久谈过半点钟过则与以暗记　学生夜间归房后委员应于黄昏时隽簿逐房点名或有串在本管房者或其归号免记或有串至别国房者则予暗记仍立时令归本房　学生口角细故应从中劝解判以是非登记于册　学生或不满于听差厨役之处该委员从中讯断小者委员处治讫于无事大者禀明总办核办　稽查之职不专于学生功课如司阍不勤厨役失饪亦应随时点察如不可用当禀请核办　讲舍住房各听差皆临时应募而来其能操作习劳与否皆未得知全赖君等认真管束位之以严畜之以宽使若辈乐供驱策不致偷间废事则善矣今定某国讲舍某国住房既由某国稽查委员管束其于不职者即行禀明革退不必俟各生公禀然后请斥也　通堂厨穴土黾茶炉书灯壁灯易惹火烛尤宜常饬学生听差一律小心　右约稽查委员　合同所以约洋教习也今先延英法两员华教习从旁邦巾教所有逐口功课记学生之优劣既统于洋教习之分数簿毋庸另立记册惟有劣行为洋教习所不察者准其特禀　泰西学例判以分数其法极善德日华教习宜仿照记簿月抄呈阅如英法洋教习例　学约之设不专于汉文教习中有数条暗切于华邦巾教习亦宜参观互证　右约华邦巾教习　论曰近日各省学堂章程详于约束学生未有约及教习委员者良以有治法尤赖有治人教习委员即行法之人非后生小子必页有法以约束之比也然晚近人情纵之则易弛虽士夫有不可恃者储材学堂学规凡四种一曰章程二曰合同三曰学约四曰规条学约以约教习委员必不可少时务报登其三种而独遗学约因摘录之
　　浙抚任奏陈改设学堂办理情形摺                               
奏为遵　旨改设学堂谨将办理大概情形恭摺具陈仰祈　圣鉴事窃照光绪二十七年八月初二日内阁奉　上谕作育人材端在修明学术除京师已设大学堂应行切实整顿外各省所有书院于省城均改设大学堂各府厅直隶州均设中学堂各州县均设小学堂并多设蒙养学堂其教法当以四书五经纲常大义为主以历代史监及中外政治为辅务使文行交修讲求寔用目各该督抚学政切实通筹认真举办等因钦此仰见　圣朝兴学育才殷殷图治跪聆之下钦服莫名伏维国势之强弱存乎人人才之兴替视乎学古昔盛时州序党庠莫不以学为重近日东西各国亦务广建学舍以励君羊材盖非预储于平时必难收交力于异日方今急务莫先于此臣查浙江省垣前已奏设求是书院及增设养正书院均系中西并课粗具规模臣督同司道筹议即以求是书院改为省城大学堂养正书院改为杭州府中学堂又以崇文紫阳两书院改设钱塘仁和两县小学堂整旧从新另立规制现因经费支绌学生额数大学堂先定一百二十名中学堂一百名小学堂五十名均取身家清白年岁合格者由地方绅董保送考[验]选充定于来年正月间一律开办又拟于省垣分设蒙养学堂为幼童就学之地其绅富有捐建者并准随时禀明兴办此改设省城学堂之大概情形也学堂既设应议办法查各学[生](堂)由小学而入中学由中学而入大学有一定之阶级即有一定之课程小学堂习初级浅近学中学堂习溥通学大学堂习专门学各按年限依次毕业循序递升惟专门之学因各学生造诣尚浅无所取材故大学堂先设正斋未设专斋各堂均延聘总理一人分设中西学各教习中教习课经史政治等学西教习课天算地舆测绘格致方言体操等学其大学堂事体较重派委正监督一员凡堂中一应事宜皆以总理董其成而监督亦随[同](司)稽察并督率司员等经理银钱收支等事务期条理精密约束整齐其余一切条规略仿山东章程惟东省大学堂兼包中小两学浙省则系各堂分设情事稍异不得不量加变通此酌定学堂办法之大概情形也办法既定应筹经费查学堂经费较之书院应增至数倍原有之欠为数无多现值库储奇绌正项无[可]动支查有各州县丁漕平余项下经前抚臣廖寿丰[奏](查)明提拨学堂经费钱五万串旋因学堂未经开办州县报解寥寥[兹](前)已饬司实力催缴为常年额支之需而置备书籍仪器增建房屋工作设立蒙养学堂与夫一切活支需费亦钜难以预计拟随时设法另筹此办理学堂经费之大概情形也以上各端大致已有就绪即当实力经营至省外各府厂听州县应建学堂均饬就地筹欠次第举行以广造就窃谓居今日而言学术必以中学为体西学为用明体达用斯为成材恭绎　圣谕以文行交修讲求寔用谆谆垂训实已揭教学之全规今当立法之初尤必预防流弊凡有官师之责者皆当勖勉诸生共励躬行原本忠孝由是精研道艺储为有用之才若但知浮慕而趋向不端剽取西学之皮毛以为逢时之长技[偭](缅)规佚矩贻患正多此尤宜杜渐防微力持于风俗波靡之会者也总理大学堂前吏部稽勳司主事劳乃宣总理中学堂前贵州学政杨文莹声望素孚品学纯正皆能本身作则培植初基现政务处核议学堂选举鼓励章程业经奉　旨允准负笈之士益当争自濯磨日新月异以自奋于功名臣当督同官绅等奉宣　明诏提倡士风务求寔学以期仰副　圣朝造士作人之至意所有浙省改设学堂办理大概(情形)缘由除分咨政务处礼部查照外理合会同闽浙总督臣许应騤恭摺具　奏伏乞　皇太后　皇上圣鉴训示再浙江学政由臣兼理毋庸会衔合并陈明谨　奏奉　朱批着照所拟章程切寔办理仍随时考核期收得人之效钦此
　　清江大学堂章程                                                   
