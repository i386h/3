<!-- { "loadSidebar": true } -->
今日之会惟诸君子过听或以演说之事相督责启超学识陋浅言语朴呐且久病初起体气未复无以应明命又不敢阙焉以破会中之例谨田各述开会宗旨以笔代舌惟垂览焉呜呼今日中国之士大夫其心力其议论与三岁以前则大异启超甲午乙未游京师时东警初起和议继就窃不自揣日攘臂奋舌与士大夫痛陈中国危亡朝不及夕之故则信者十一疑者十九退而衋然忧睊然思谓安得吾国中人人知危知亡其必有振而救之者乃及今岁胶旅大威相继割弃受胁失权之事一月二十见启超复游京师与士大夫接则忧瓜分惧为奴之言洋溢于吾耳也及求其所以振而救之之道则曰天心而已国运而已谭及时局则曰一无可言语以办事则曰缓不济急千臆一念千喙一声举国戢戢坐待刲割嗟乎昔曾国惠敏作中先睡后醒论英人乌理西英之子爵今任全国陆军统帅谓中国如佛兰金仙之怪物纵之卧则安寝无为警之觉则奋牙张爪盖皆于吾中国有余望也今之忧瓜分惧危亡者彳扁天下殆几于醒矣而其论议若彼其心力若此故启超窃吾谓中国之亡不亡于贫不亡于弱不亡于外患不亡于内讧而实亡于此辈士大夫之议论之心力也今有病者于此家人亲戚咸谓其病不可治也相与委而去之始焉虽无甚病不浃旬必死矣今中国病外感耳病噎隔耳苟有良药一举可疗而举国上下漫然以不可治之一语养其病而待其死亡昔焉不知其病犹可言也今焉知其病而相率待死亡是致死之由不在病而在此辈之手昭昭然也且靡论病之必可治也即治之罔效及其死也犹有衣衾棺椁之事焉犹有托孤寄命之事焉欲委而去之盖有所不能矣一人之身且有然而兄国之存亡其所关系所牵率有百倍于此者乎故即瓜分之事已见为奴之局已成后此者犹当有事焉矣执豕于牢尚狂踯而怒口自今数万里之沃壤固犹未割也数万万之贵种固犹未絷也而已俯首帖耳忍气吞声死心塌地束手待亡斯真孟子所谓是自求祸也论语之记孔子也曰知其不可为而为之夫天下事可为不可为亦岂有定哉人人知其不可而不为斯真不可为矣人人知其不可而为之斯可为矣使吾四万万人者咸知吾国处必亡之势而必欲厝之于不亡之域各尽其聪明才力之所能及者以行其分内所得行之事人人如是而国之亡犹不能救者吾未之闻也何谓分内所得行之事今语人以变法以办事其在上者必曰下无人才无所可用也其在下者必曰上不变法无一可言也以故疆臣则归罪政府政府亦归罪疆臣州县则归罪督抚督抚亦归罪州县士民则归罪有司有司亦归罪士民要而论之相率以不发一论不办一事而已其太息痛恨涕哭唾骂之言正以便其推诿卸责一齐放倒之计而实非有一毫真心以忧国忧天下者也如真忧之则必无以办事望人焉以望诸己而已必无以不办事责人焉以责诸己而已各有不可诿之责分各有可得为之权限愿我士我大夫皆移其责望人之心以自望自责则天下事之可为者未有量也子曰饱食终日无所用心难矣哉又曰君羊居终日言不及义好行小慧难矣哉又曰说而不绎从而不改吾末如之何也已矣盖天下无论何种人皆可教皆可用惟此死心塌地一齐放倒知其不可而不为者虽圣贤末由而化之且此辈者岂惟自行放倒而已其见有他人之实心忧天下者则相与目笑之鼻訾之或摭拾言语举动之小小过节微词以言氏排之阻挠之以佐其饱食君羊居好行小慧之谈资以为快嗟乎痛哉吾壹不知我中国人若此辈者何其多也孔子一则曰难再则曰难再则曰末如之何诚哉其难诚哉其末如之何矣昔有英人某游高丽归而著书曰高丽其亡矣入其国见其人终日无所事但隹乃【隽】荈一榼三五为君羊以清谭于阴树之下永日永夕人人如是日日如是国其能国乎呜呼启超观于我京师之士大夫而窃有感于斯言也籍于朝者以千计自一二要津显宦疲精力于苞苴钻竞日不暇给外自余则皆饱食以待升转终日无所事既不读书又不办事堂堂岁月无法消遣乃相率自沈于看花饮酒诗钟射覆弹棋六博征歌选舞以为度日之计若今之公车自闱后榜前二十日间集辇毂下者八千人其无可消遣之情态视朝士又有甚焉而此人者则皆能为忧瓜分惧为奴之言者也徐而叩其说则曰今日事无可为正我辈醇酒妇人之时也呜呼行有死人尚或殣之君子秉心惟其忍之我士我大夫岂必其有乐于此无亦以保国之大事非一手之为烈救亡之条理非举念之可得或思救之而不得其下手之法或独为之而苦无相助之人日消月磨而因自放云尔夫同一法也合君羊【群】策以讨论之斯易定矣同一学也合君羊【群】智以讲求之斯易成矣同一事也合君羊【群】力以分任之斯易治矣然则我士我大夫之所以自放于无用之地以求为消遣岁月之谋甘为游民甘蹈高丽之覆辙而不悟者殆皆以无学会之故思之思之鬼神通之锲而不舍金石镂之君羊之习之摩之厉之荡之夬之策之鞭之意者佛兰金仙其犹有将醒之时而曾惠敏乌西里之言不终不马念耶则启超馨香而祝之跪膜而礼之
　　京中[士]大夫开设保国会                                        
一本会以国地日割国权日削国民日困思维持振救之故开斯会以冀保全名为保国会　
二本会遵奉光绪二十一年五月二十六日　上谕卧薪尝胆惩前毖后以图保全国地国民国教　
三为保全国家之政权土地　
四为保人民种类之自立　
五为保圣教之不失　
六为讲内治变法之宜　
七为讲外交之故　
八为仰体朝士讲求经济之学以助有司之治　
九本会同志讲求保国保种保教之事以为论议宗旨　
十凡来会者激厉奋发刻念国耻无失本会宗旨　
十一自京师上海设保国总会各省各府各县皆设分会以地名冠之　
十二会中公选总理某人值理某人常议员某人备议员某人董事某人以同会中人多推荐者为之　
十三会议员公议会中事　
十四总理以议员多寡夬定事件推行　
十五董事管会中杂事凡入会之事及文书会计一切诸事　
十六各分会每年于春秋二八月将各地方入会名籍寄总会　
十七各地方会议员随其地情形置分理议员约七人　
十八董事每月将会中所收捐款登报　
十九各局将入会者姓名籍贯住址职业随时登记各分局同　
二十欲入会者须会中人介之告总理值理察其合者予以入会凭票　
二十一入会者若心术品行不端有会事者会众除名　
二十二如有意见不同准其出会惟不许假冒本会名滋事　
二十三入会者人捐银二两以备会中办事诸费　
二十四会期有大会常会临时会之分　
二十五来会者不论名位学业但有志讲求概予延纳德业相劝过失相规患难相恤务推蓝田乡约之义庶自保其教　
二十六捐助之款写明姓名爵里交本会给发收条为据本会将姓名爵里学业寄寓按照联票号数汇编存记联票皆有总值理及董事图章　
二十七来会之人必求品行心术端正明白者方可延入本会中应办之事大众随时献替留备采择倘别存意见或诞妄挟私及逞奇立异者恐其有碍即由总理值理董事诸友公议辞退如有不以为然者到本会申明捐银照例充公去留均听其便　
二十八商董兼司帐须习知贸易书籍情形及刷印文字者充其选必须考查确实一秉至公倘涉营私舞弊照例责赔经手之董事会友凡预有保荐之力者亦须一律议罚　
二十九本会用项概由值董核发如有巨款在千数百金以上者须齐集公议方准开支收有成数择殷实商号存储立摺支取如存数渐多亦可议生利息发票之期按几日为限由值董眼同经理　
三十总理值理董事均仗义创办不议薪资将来局款大盛须专请人办理始议薪水惟撰报管书管器司事教习游历司帐酌量给予薪水　
会讲例　
一会中人数既多谈话难合外国开会皆有演说由众公举通中外博古今之才立题宣讲以便激发而免游谈　
二公推通博之才由大众公举或投闼密举　
三投阄者席前各置纸笔墨及一木宛听客书自己姓名及所举之人汇齐置中间一案一人开阄一人宣读
四公举宣讲之人当拟出数题宣讲　
五拟题当关切保国保教保民保种切近有益之事不得旁及　
六凡宣讲者既为大众公推可在中堂宣讲以便听讲者四面环听讲毕仍就旁坐　
七每会可公推数人谈讲每讲酌定钟数以一时为度　
八听讲者东西北向三面环坐其曾被举宣讲之人讲毕复听讲者亦就听讲之位　
九讲时自一点钟起至三点钟而止　
十同会有欲辨问者须待讲毕乃问或条写出惟有意诘难及王肖碎无关大旨者讲者不可答　
十一辨问可同时二人并问不得过二人以外　
十二凡问办者起立乃问问毕乃坐其望远者就席前问亦可讲者起立听候问者复坐乃坐听者不起　
十三讲毕随意与　人谈论及入茶室食茶点去留皆听自便　
十四宣讲者于讲时供茶　
十五讲时客复到者随意就坐不必为礼以省繁嚣有事不待讲毕而先行者亦听　
十六讲时会中听者不得谈论致喧譁乱听　
十七公推宣讲之人以多者为先次者留作第二次宣讲　
十八讲时皆立书记人写所讲者有答问者亦录之汇登时务报并将每会姓名皆登时务报端并译登外国报以告天下　
十九散讲及讲前随意谈论者不录　
应拟之例　
一拟定会例推宣讲　
二公推总理董事筦帐　
三凡愿入会者皆书姓名会簿中入否皆听其便　
四定捐款　
五觅会舍　
六购图书
　　论无君党因专制压力而成                                        
