<!-- { "loadSidebar": true } -->
天子者天之所命也天之所命则必其人有君天下之德天下始从而君之故储嗣之立苟失其人内之则启离间于君父而戕性斁伦之祸以兴外之则授媒孽于宵小而窥测意旨之隙以肇太皿继体付托之重即朝野向背离合之机而社稷安危盛衰之本也唐虞以前揖让相高尚矣夏禹乃传之启而经传初无太子之称至姬周始有文王世子之制与太子之名然其时天子诸侯名分未定也故天子子亦称世子如春秋传所云王世子会于首止是也诸侯子亦称太子如春秋传所云晋太子申生郑太子华之类是也汉兴定制天子称皇帝其嫡嗣称太子诸侯王之嫡称世子而建储之法遂立后代因之拘成例而昧于别择杂公私以行其意欲及乱之生慝作于骨而不可止元武门之变金川门之灾读史者未尝不掩卷太息也甚至权奸妄幸托伊周之亦希拥戴之功阳为国家根本之论以阴遂其钻营结纳之私故夜半禁中出片纸而旦已黄袍加身矣其极也且不难移人之庙佑以售其篡夺变乱相寻不可枚举而名称益淆于是皇太孙太弟之目倡于晋惠之立临淮王臧与豫章王炽而其后之踵而立皇孙者则有齐武帝魏太武帝唐高宗辽道宗金世宗元世祖明太祖成祖矣踵而称皇弟者晋之时则有若刘乂慕容冲苻懿诸人矣唐文宗时则仇士良立颖王僖宗时则杨复恭立寿王矣至元之武宗明宗则又以弟仁宗文宗立为太子矣若唐之武宗则因宦官马元贽之请且以光王为皇太叔矣尤可异者父子之亲以名相假漫取一人焉而子之如吕后之取他人子杀其母养后宫令孝惠子之立以为后降及五代李唐传祚于养子郭周继位以柴氏呜呼名之不正孰有甚于斯者哉夫惟我　圣清受命创业垂统鉴历代立储之祸思宗庙寄托之重故康熙初年理密亲王亦尝立为皇太子后因事废黜遂不复建储而迨于　世宗宪皇帝乃创为密缄之法即至　高宗纯皇帝至于九降纶音论建储之弊如井田封建之必不可行编为储贰金监永垂法戒为后世规　宸虑周详圣谟深远独能举数千年相沿之陋制兆乱之厉阶变通而出于万全受顾命传大王贝启金匮之名与二三亲王大臣面授于密勿之地德不偷而道立道不失而祸亦消皇哉弗可及已方今五洲交通泰西君主之国如俄罗斯希腊土耳其等国亦有储贰然未见其利也试以俄事征之彼得第一之即位也立亚历细斯为太子后拔马林堡府得加他后举一男为彼得第二是时太子傲惰与父异撰祭司等数劝彼得废之太子惧而走日耳曼倚日主甲列第六以甲列为己妻兄也彼得赠书责甲列甲列送还太子遂废而立彼得第二论太子罪拟死明日太子暴死狱中未死时太子请一见彼得彼得怜之躬临视太子呜咽深悔前非噫由俄事以观其人伦之变视汉武之杀戾太子而有思子台之作明神宗之召见太子而泣为慰藉奚以异哉顾尝论之三代以下君非尧舜臣非皋夔稷契必欲以官天下之心高唐虞之禅如美洲华盛顿之所为固大乱之道也然传子而必泥于立嫡则嫡子不必皆贤亦大乱之道也太甲之颠覆典刑非有伊尹之贤未必终迁仁义况气质不齐固有左伊尹右周公而不能格其恶者和峤因于晋惠帝之愚而教且穷矣汉元晋武岂非守立嫡之法卒以亡国者乎夫自古储贰之祸之相望于史册者岂尽其子之不仁哉实君父先有以致之耳宫女贝多嬖宠盛年已逾迈而少艾盈前不肖者既以猜忌构衅即贤者亦以嫌疑自处又别居东宫而朝见有度侍立有时问安有节或经旬累月而不得至君父之前离析毛里之恩虚拥尊严之体情暌势格慈孝两亏及其为害也父子不亲而谗间起宠嬖擅权而宦寺张秦政之于扶苏光武之于东海王[晋](普)惠之于遹明皇之于瑛隋高之于勇困于一二女子小人之手召之不能至诬之不能白谏之不能解杀之不能知而祸乱极矣嗟乎由立储之说其召乱也如彼由不立储之说其受福也如此远稽历朝之纪载近考泰西之已事而后知　圣朝家法之善不泥古制而慕虚名永杜乱萌而固国本于以造亿万年无疆之休懿欤铄哉
　　盛称普皇雄田各                                    
西四月十九号纽约格致报云普鲁士王并称德意志国皇帝名威廉第二自一千八百八十八年六月十五日陟位以来欧洲人民皆瞻伺之各国君臣辄心忌之又天下各新报纸多喜发其隐太皿德皇欲称霸欧洲而国图方盛之故也然考其为人也坦白诚实敢作敢为克耐劳苦爱民如子又令德国百姓有公举君主之权第质性过于狂率易招嫌怨顾自其为太子时知己身将承大任即志图远大留心考究一切政教才艺故举德国内无论贵贱等人未有熟谙国势政务能愈于威廉第二者也且彼曾亲历戎行故于行军法度娴熟胸中今日整军经武之图皆其昔时所安习者也或曰穷兵黩武劳民伤财仁人之君所不为不知其有世仇之法国邻于西又有贪横之俄国迫于东狼瞻虎视非此无以自保存也故今日德兵设备之严尚犹一千八百七十年之防法敌设一旦有事必云集响应此皆德皇英明之术也又其游历之多熟识欧洲形势尝自那付去至高路甸汉当在火车行驶时路旁形势过目不忘其聪慧又可知也考其自一千八百五十九年正月二十七日初生于柏灵十四岁以前为其父皇命轩士彼得傅之佐教兵法者名吉卜十四岁后增聘普李的架帕兆士为师教其受加冕之礼后复奉父命偕其弟轩利到卡射路之大书院肄业及一千八百七十七年正月二十四日已在书院考列前茅时年尚未及十八岁也出院后即往毕士淡学习兵法无何又往宾梧之大书院肄业暇日亦讲军务一千八百八十八年六月其父皇付列打力第三驾崩威廉第二继其位一千八百八十年初定婚于士始路士域贺路士田邦日耳曼之小邦之公主名恶架士他域多利亚至一千八百八十一年二月初九日成婚其后少于德皇一岁生数子长子亦名威廉一千八百八十二年五月初六日生于毕士淡因其父皇尚武故早学为兵闻其未及六岁已服戎服矣又久已加冕受封德普太子预继皇位次子名卡路生于一千八百八十三年七月初七日三子名押爹路弼生于一千八百八十四年七月十四日四子名恶加士生于一千八百八十七年正月二十九日五子生于一千八百八十八年六子生于一千八百九十年第九为女子生于一千八百九十二年
　　近世欧洲国王被刺事述                                         
西四月二十号伦顿颇路么路报云近六七十年间盗杀国王之事屡有所闻然鲜有得志者今将其事详论之以下诸刺客其列名者经擒获治罪不列名者乃网漏吞舟也欧洲各国之王被谋弑之数者莫如法王雷依非猎彼年十五即王位好宴游性豪爽一千八百三十二年游至潘那符被刺客用枪击之不中此初次遇害也越三年在法境被刺客非士机暗藏火药十九箱于地每箱置码子四颗法王至此火药轰发毙兵官三人民四人法王幸免于难策马而归明年六月十五号刺客鸦利班在途中用枪击王不中是年十一月刺客么尼又在途中用枪击王不中八百四十年刺客旦未士在途中用枪击王不中八百四十六年刺客利闇伏于墙间俟法王车过相距仅一丈鸣枪击之不中四十八年有刺客四人各怀四短枪暗伏吐亚利花园俟王过发枪轰击不中弹子穿王之须此王屡被谋弑卒免于难抑亦天幸矣　一千八百五十五年法王拿波仑第三行至料地波劳街遇刺客鸣枪二响击王不中是年九月王往戏院观剧刺客鼻路孖利以枪击王弹子中王冠冠为之落八百五十八年春刺客阿施乃在戏院门前以枪击之不中王遂谓院中人曰余两次在此被人谋害此院何叛徒之多也八百七十四年王再乘马车往观剧有藏火药二箱于车道中适马过藏火药之处即奔轶车已过而火发遂焚去车后木王在车前无恙此最为奇险　一千八百四十年英王后被刺客遵佛兰诗士用枪谋杀其时王后适游恶士拂越二年有某谋在英京暗埋火药轰王后其事发觉迟数礼拜刺客名边者在英京道中以枪击后连发三枪一枪中后冠一枪穿后衣卒无恙八百八十二年王后道经云沙火车站刺客麦其连佯作疯状以枪击后不中此英王后被刺之情形也　俄王亚力山大第二一千八百八十一年在圣彼得罗保道遇刺客以枪击之幸有一小民以身卫王故民死而王生八百六十六年刺客卡罅高劳在途次以枪击王不中八百六十七年刺客备连沙士机在法京道遇俄王以枪击之不中八百七十九年刺客疏露维用枪击王不中是年俄王驾游木司寇京城有谋害王者用地雷伏于銕道上适王车快捷车已过而药始发故幸免越二载春王禺于避寒宫是日王外出往接公主而谋逞者暗伏地雷于餐楼下王每晚七打钟御膳适是晚王返驾甚迟及至七打钟而地雷发全楼毁灭其时王尚未归也八百八十七年俄王游至驾士迁拿随驾武员欲谋害幸王早觉遂免于难明年又被人谋害极危险幸无恙此俄王屡遇刺客谋弑不成也　一千八百四十七年奥大利王意士卑罅遇刺客罅利华以刀刺之不中八百五十二年巴礼麦孺奴在道上以枪击王弹子中王之腰带幸其带系以海鳅骨砌成故弹不着身克全性命后继奥王之位者亚劳番苏第十二八百七十八年被刺客慢卡士鸣枪击之不中是年又有数人一名佛兰些士高一名奥爹劳一名干尼利时伺王游西班牙军械局时数人伏于道上发枪齐击之弹不中王而毙侍者一人此两奥王被刺之事也
一千八百六十一年七月德王倾乌壬游于卑顿刺客阿士嘉知王每日晓必起出散步一日俟王散步先发一枪击王不中第二枪弹在项穿过王有微伤至八百七十八年刺客蒿杜劳先后发枪二响击王不中要害迟两月格致书院学徒名奴卑令谋害王一日王过连顿芦奴卑令在楼上以枪击之不中要害德王前后被害身负三十余创尚幸不死　本年企列王亦被人刺害幸不中今以地球各国而论凡刺害国王者或中或不中或中非要害鲜有成事者抑亦奇矣
　　英国大行君主印度大后帝大维多利亚外传                    
