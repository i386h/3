<!-- { "loadSidebar": true } -->
古昔盛时工贾进规蒙瞍献颂凡在臣民皆得言事以故上下之情无弗通门户之见无不化也泰西变通古法创立议政院分上下二门上自君主下自日绅皆得演说机要互相辨论国有大事尤于此定其操纵之权虽君主不得而相强而君民之间仍复浃洽耳目最近喘息必闻凡申详反覆之每系难胥吏挟持之弊窦皆一洗而空之以故国家无难决之疑言路无壅蔽之患内政既清外侮不作而西人于是乎横矣中国文法太密礼法太严其能定大计决大疑者亦只二三公孤略为商确所谓藏于九渊发于九天枢密之地不可出以示人也然历朝以来屡次下诏求言令大小臣工悉去忌讳而上封者动辄牵条引例千百为词一经违忤则终身结舌若　国朝恩礼大臣未尝诛一言者而条陈时事不过人云亦云一二有深远识者又或有所顾忌而不敢言或过于激烈而不善言改抹涂饰尽失本真求其如西人言路之公而亦不可得甚非所以筹时务也今夫渟瀦奫沦不能宣泄以通之徒积土石以为障则郁怒薄射溃决而益肆矣又如人身之有窍不可稍有壅塞也日填其窍乌得不病既病矣而犹以通利之剂为迂谈是犹止儿啼而塞其口非不遽止而其死可立而待矣中国名分素严而政治仍多隔阂若不急开议院则上下之情不通即门户之见不化又安望有富强之一日耶顾有难者曰议院之开虽集刍荛之益然创立之初条例断难尽善或挟恩怨而回护或受贿嘱以营私甚至以群言为徒乱人意别开聚讼之门以众论为难于折衷遂启纷争之渐则偏重之埶成而壅蔽之起如故矣昔日本明治二十年二月九号有茨本县人青木氏掴议员井上角五郎之颊又某年某月总理大臣山县伯方议要政众议员群起排击骚扰纷更致罢所议太皿日本议院事属创始小民何知诧为怪诞中国苟仿而行之其能不骇人听闻乎不知同文方言之馆何一非西人开其端水师武备之堂何一非西人衍其绪中土仿行西法已历年所华人视之且相忘于固然何独于创立议院竟相聚譁然乎兄中国文牒太每系动烦部议展转驳诘毫发皆病若不急于变法其流弊将何所底止昔黄帝立明台之议日文听舆人之诵皆集公论之明证也而亦窃窃然短之耶顾难者又曰中国积习莫如各执成见设互相龃龉激成朋党言厂龙政杂口舌相穷则鸾凤之鸣杂以鸦鹊之噪将黑白两存而不论乎抑委曲调停以求其平乎试观光绪十一年法国开议院之期喀萨雅克等之右党葛来孟叟等之左党且多至八十余人或三百余人矣越南之役斐理逞其簧鼓煽惑议员兴兵构怨迨至谅山受挫国人大譁各议员数其罪而黜之而斐理之党亦不与议员之选矣政出多门各逞异议虽折以雷霆之怒怵以碪斧之威而亦不能稍夺其焰是乌可不引为殷监也耶然而朋党之交讧前代皆有载在史书班班可考唐时无议院何以有牛李之党明时无议院何以有东林之党而且汉书有党锢传元佑有党人碑尔时皆无议院也平心论之由于纪纲不饬激之使然若徒归咎于议院则是畏兵变而并止招募监加赋而并禁催科不亦傎乎俄罗斯强国也大权独操自君主惟其无议院故与各国异而其有党人则又较法国多抑又何说方今外夷耽耽协以谋我而我不能集思广益以应天下之变无怪乎一言不合动成水火意见一胜彼此凿柄遂使吾道之内矛戟森立歧畛攸分而卑之无甚高论者不得不粉饰太平徒以为政不在多言一语互相诿卸也善乎汪应辰之言曰和议不谐非所患和议谐矣而因循无备深可畏异议不息非所患异议息矣而上下相蒙深可畏殆不啻为今日痛下一针噫时事多艰民情间隔军国事体重大徒决于一二权臣之手而是非不复公之天下安得辟门集议而与之和衷商确也哉 
　　论整顿吏治宜以裁官为先                                       
间尝谓官之少莫少于中国以一县之大而付诸一人曰征租惟知县主之曰听讼惟知县主之曰缉捕惟知县主之曰考试惟知县主之余若诘奸防盗兴利除弊诸要政悉惟知县是赖佐贰各官并有擅受民词之禁官可谓少矣然官之多又莫多于中国宰相为出治之根本乃有军机处复有内阁以六部言之既有尚书复有左右侍郎而又满缺汉缺缺一不可且六部而外复有小九卿若有事若无事若可减若不可减果何为者外省则有总督矣复有抚有两司矣复有道员其下复有知府叠爿木架屋果何为者窃谓外官如知县等皆治民之官也治民之官宜以多为主多则从容闲暇无竭蹶之虞无顾此失彼之患若夫外省自道府以上京城若大小京堂皆治官之官也十羊而九牧之未见其能茁壮也一瓢而百人舁之未见其能行远也而必层层钤制节节束缚以防弊则不足以误事则有余诚不知是何命意矣窃谓冗官太多非徒曰靡费而已实足以消磨人之精神挫折人之志气足令有用之材与庸碌无能者同其结果有志之人仍必玩岁愒日泄泄沓沓以终是不可以不察也太皿凡人办事宜鼓励其精神予以规则责以功效如良马然期于致远而止如鸷鸟然期于获禽而止彼见上之人之信任我也又见上之人之任我所为也自无不专心揖志欢欣鼓舞尽力为之以期其事之必成以冀见重于当道若冗官太多有与之并列者焉有临乎其上者焉于是出一令行一事甲方令其如彼乙又逼其如此夫治事譬诸登高无论由何处登涉但能循序渐进必有登峰造极之时今本人方行至半途而某甲忽欲其改道不久而某乙继之又欲其别行一道徒令任事者虚糜时日枉费精力而终于无成不亦可叹乎且人之治事全恃兴会必宜鼓舞之引导之使有欣欣向荣之象而后事乃有成若冗官太多则任事者既恐以露才扬己见心于上司复虑以相形见绌结怨于同僚于是左枝而右梧前跋而后疐以观望为秘诀以迁延为分谤避怨之意多则任事之意少事之不成固其宜矣而要由冗官太多所致然则冗官之宜裁岂待再计乎近闻　朝廷颇有裁官之举而为日已久未见施行虑或为群言所淆未能当几立断也因特举所知者言之以告当局 
　　游历宜选大臣论　　　　　　　
江甯府时务课吴克倬稿超等二名
闲尝盱衡今古横议　国家以为处今之时值今之埶而犹不谈洋务高事讲章吾知其非俊物矣然而中国之于洋务也不惮捧心效颦削趾适屦几有尽弃其学而学焉之埶窃怪议院也游历也二者为洋务之巨擘未闻置议及此何也然各国之藉以资上理讲善法者非议院不足以见持论之大非若中国言事者限于职守壅蔽过甚也非游历不足以见取法之工非若中国作事者窘于耳目而阅历未周也虽轮船铁路电线殷殷加意讲求而议院游历未见效法是犹舍重而就轻也去本而从末也虽然议院之立中国为自主之国恐难一时举行至于游历非议院可比也我　皇上一日万机须待裁夬何能轻万乘之尊历览列国其必择臣恭代藉觇风土人情则游历之选亦曷可少也一在选之于宗室大臣夫宗室之王公贝勒贝子台吉世受　国恩平时虽有官学教习以教之然满洲仕途较之汉人因利乘便或由他途竞进或由武职上升求其足备行人之选者百不得一然既设立游历大臣宜设满汉二缺汉人则习于文事满人则习于武功页求心地和平姿质厚重者方可上膺斯选考列国尚有太子世子出洋游历及至凝命践祚旧劳于外不独知小人之依亦且知各国之埶而何有于宗室也惟于宗室中择其精娴武蓺且于列国语言文字皆得博闻强记加以临时裁答悉中机宜何难胜任而愉快也且也宗室子弟宜令自今以后凡充满汉八旗教习及稽查觉罗学者宜于中外交涉事见闻周洽方准充派是职何也此日之宗室子弟俟学成以后即可洊跻卿贰上者可以充游历大臣之选下者即为随员贝繙译等官再下者可以为领事通事之职凡事不豫之于始何能驾轻而就熟也且也近日宗室大臣大率皆在通商衙门行走办事然足不出京畿之远心惟安豢养之资养尊处优颐指气使于中国之民情土俗尚不能洞见一二而何有于重洋以外不几如邹衍之谈天也哉今使之游历劳其筋骨困乏其身察彝情之叵测劾驻使之贪邪亦何不可也一在选之于阁部大臣夫阁部大臣非若近日在军机行走在海军办事者衮衮诸公不可不谓之通于洋务无如患得患失宦气已深胸中成竹惟有和而已若使之游历各国其害有不可胜言者何也此辈旅进旅退岂真积德累功辱在斯位哉其科甲也以徼幸得之其位次也以夤缘跻之一遇险难遂尔神移魄散不可收拾而猥曰可使之游历也蒙谓游历大臣既干阁部中大臣择之其德才俱优者尚已下此即才未优而德尚可用者亦可用之至于有才无德者一概屏逐之何也以彼虽有才而以是为非以非为是其人可用其心不可测苟其用之何啻藉女兵而齎盗粮也惟有德者既充游历大臣其下如随员贝繙译文案绘图记室等辈济济多才准其择员同往则才转可为德之用则德亦何至无才也且也阁部大臣之有德者于何见之虽然亦无难见之也其有不树党援不计利害不顾身家不恤性命者苟利国家死生以之充游历之选视浪子宰相痴顽老子则有间矣一在选之于督抚大臣督抚大臣如南北洋及沿海畿疆久资倚畀原不可轻议更动此说是也蒙谓自今以后凡任兼圻之责者未充各国游历等官心则虽细如发眼则尚小如豆沿海畿疆只可令其暂署不可令其实授以示限制且也一贤进则众贤景从既不贻台墠之羞亦可为觇国之用久任督抚于中国利弊已明知洞晓而又游历各国及至瓜代之期凡各国之所以兴之所以替一一密探详晰上陈黼座师各国之无壅蔽不必师各国之事奇淫所谓入则周公召公出则方叔召虎必在此选也至于游历之必有日记也昔崑山顾亭林先生遭明丧乱流离迁徙而譔述不废先后成书得二百余卷阅廓奥颐咸识体要以一穷儒蹙蹙无归而犹关心利济如是在上位者其未之前闻也耶至夫游历日记果具绝大手笔不假手他人斯为美矣即以之属稿手自裁定亦未为不可至于游历之必有密疏也其无关机密紧要者可以回国面奏惟各国之老谋深算或挠我边疆或阻我至计昔郑之商人弦高尚以牛之十二远犒秦师商人且然何兄膺使命之重臣乎自今以后如有于各国情事不为密疏上达者驻使固宜明正典刑而游历亦不得辞其咎矣至于游历之必有胆识也万里山川百重寒暑海外诸国棋布星罗而且交涉之事至烦且巨一有不慎而彝狄豺狼之性犬羊之行其患遂有不可结局虽非游历之过何尝非游历之过也是游历不可胆如鼷鼠矣且无识者一遇有游历各缺出每喜夤缘捷足先得以为西国财货充牣得至其地不患不满载而归也惟取胆识双绝之臣平日既不假公济私临时自必见危授命总而言之中国选政之操一患于情面太重一患于贿赂公行试问抱负殊尤者甘老死岩穴奄奄以没世已耳岂肯与无耳止小人胁肩言舀笑呧痔吮痈以奔走于形埶哉由是推之以选游历大臣不必之以部议审之以军机惟秉干纲独断以彼大臣或在内廷供职或在外省宣猷某也忠某也奸某也贤某也否四海臣民尚知其一二而兄于　皇上也乎故书之以为游历大臣者法 
　　改官制莫先于翰林院论　　　　　　　　　　　　　　
南海孔昭焱撰
