<!-- { "loadSidebar": true } -->
呜呼哀哉大维多利亚君主竟弃大英国臣民而长逝哉夫人谁不死身死而名俱死斯可哀而无足哀耳若其懿范常留徽称不沫食德奕异子孙永赖勳华媲美虽死犹生不必哀弥大可哀如大维多利亚之考终百世千秋敻乎弗可及已美清下士谨译君主下窆礼成时上海礼拜堂名士登台称颂语衍为私家传略海内外文人君子或有取焉　杭州慕监督云旧约伊赛亚书曰列国将见尔义列王将见尔荣呜呼我大英大行君主之谓欤　达文德先生云旧约约百记曰尔全寿而归如百谷之至期而收敛呜呼我大英大行君主之谓欤达先生又云君主年登耄耋众皆知百谷之将成熟然而君主在世膺天人之高爵掌水陆之大权一旦全受全归如日轮之忽落天地为之骤暗人闲能不大惊哉谨考西历一千八百三十七年君主始即位英国幅员仅合英程八兆三亿二万九千方里耳迨一千九百年增至一京二兆方里实增十分之五于是太空之日驭东升西降英地永无不见之时又考英国生齿君主即位日仅一垓六京八兆人耳今合百族以奉一君数不下四垓之众英之赋税初仅岁得英金七京五兆镑今增至二垓二京五兆镑且教化文学格致学校巧艺美术之属罔不与之同兴懿乎铄哉重以君主临御六十有三年享寿八十有二岁吾等习闻一切善政几疑分所当然太皿吾父在世之时已安之若素矣一旦殂落天下乃闻之而共觉之他事不暇论即如官民宴会恒称颂大维多利亚之大名今情随事迁能不同深感慨哉　达先生又云他国君王岁有薨逝顾曾未有动人哀慕如英君主者太皿君主维多利亚实上帝之锡诸吾英以福吾民者也凡君王有四等一曰有德而无才一曰有才而无德此二等者比比皆是史策所记多害民生要其流獘相同未易遽分优绌一曰有才有德斯民幸矣一曰才全德备今英君主宜居何等非余之所敢定然度诸君皆能定之呜呼我维多利亚君主信堪冠冕人伦其临世也如日之光人皆注目假使能为慈母而不能为圣后我英今日将如之何凡人贵居高位出其身以示万国之人难矣况在英国而为传位之民主则更难才德稍乖众望必与继统有妨今乃享上寿而绵王贝祚不第子孙缵绪可无革命之忧更与万国缔交亦复无可指摘厥功伟哉而未已也吾辈英人幸得圣君乃能于五洲人类之中出一头地无一人有含垢忍耳止事君主复出其慧德俾四散之群藩熔成一片异于以力服人不尤难能而可贵耶管窥蠡测之徒咸疑君主际此郅隆当已畅然自适岂知君主不自满假不自暇逸少年即躬自刻苦从无般乐怠敖之念稍萦方寸故其治家也自命如家人妇子遇事可为女范其勤学也曾学六国方言能弹琴而工绘事其鸣谦也寻常人皆可与之晤语其崇俭也温则宫已造十年安居不厌其古朴其驭下也宫中人甚伙而甚洁且各有职事无一冗人亦无一违道之人其律身也一言一行无可指摘之微瑕其爱民也恒自念曾尝苦趣人苦必有甚焉故数幸医院问视伤痍总而言之事无论大小一出以忠恕之道期无忝乎平治修齐英诗人脱毅生曾献颂曰普天之下有此神女率土之贝有此圣君家可为表国可为坊帝眷大英受命永昌鄙人庄诵之余窃愿在我后之人默念得有今日之乐者皆由此一生安静一宫清洁之人而益感乎天锡平康逮于全国也敢继脱毅生之后捧手而赓歌曰为母止慈为妇止顺为君止仁为帝止信国基巩固主祚帛系延侯其褘而万福万全　按全地球陆地合英程五京方里英国独得一京二兆方里海居陆地四分之三英国实全有之皆君主莫大之功也自古至今由男暨女孰克与埒而皆原本于好德之一心呜呼如君主者死而不死矣
　　突厥即土耳基苏丹事实                                       
二印度新出一书论突厥及其苏丹突厥国王之称中有一章专论今苏丹之事特照译之　突厥今苏丹名雅度哈弥第二即位于西历一千八百七十六年承其兄摩拉苏丹被废之乏也雅度生于一千八百四十二年幼居深宫杜门不出日与妃女贝宦寺为伍不许与人往来更不得与闻国政稍长沈溺于酒色之中数年之后翻然悔改洁身修行又几成为隐居避世之人故其未即位也既鲜学问又无阅历且无可恃之友朋忽有前废其叔之人又废其长兄而拥立之是拔之于阁闺之中而骤登诸廊庙之上矣　有宰相密达欲乘　革命之机会创立欧洲君民共治之政体以除从前暴虐专恣之君权雅度初本不知其得失欣然俯允乃初次更张之会即行遣散议员并革密达之职发往阿喇伯充当苦差　雅度鉴于王叔之祸为他人所鸩防备周至宫中食用之水特设竹筩派专官以监察之日进御膳俱用银器封固进呈且平时幽闭于深宫不敢越宫门一步　一日有西使馆贵妇入宫朝觐见雅度身弱多病因语之曰苏丹何不出游郊野以散闷养生乎西妇既退雅度告左右曰我未尝开罪于此妇何彼以歹意待我乎何彼劝我冒险出游乎岂其有幸灾乐祸之心乎噫苏丹之疑忌深矣　雅度之防患也左右近无一信任者即御林护卫之兵亦七日一换虑其久而生变也政府大臣出入宫禁亦须有文凭随时查马念官署之中宫庭之内以及街市之间皆设有查察奸细之官差亲兄弟不敢偶语道路以目恐为官差所拘也　雅度有行宫名伊利斯宫约去京城三英里在王贝泗波罗海颈欧洲岸滩小山之上自见王叔遇害后深闭不出永不敢离行宫如避世之高僧然行宫位置极好前面临海一望无际四围草地树林连绵不断中藏房屋甚多雅度避世独居每遇礼拜五出宫一次赴附近之回教堂讽经自即位至今已历二十三年从未行四境国俗民风皆其所未悉也　在雅度左右者惟有一班宠臣其愚而无知实较雅度为甚　雅度专权暴戾轻信谗言屡易政府自外人论之突厥京中几无一人足当政府大臣之名矣凡执政者事无大小皆须请命而行数年以来宠臣中有为苏丹至昵者三人第一人为御前茶房太监苏丹惑之与商国是第二人为阿喇伯人之族长亦居苏丹宫同掌政权第三人为爱妃得在宫内掌权者惟此三人而已在外有总督一二员凡有陈奏雅度一一惟命是听又有宫内大臣数人亦承苏丹信任此外无人矣三人之中又惟太监最得懽心有时能挽回大局使苏丹收回成命而遂其所求嗟乎突厥之政体如此何怪其国势成为疯瘫而永不长进乎　每一部院既设一大臣以总理之又设一副员以监察之副员之职凡大臣有所可否必由副员奏陈故有时大臣所行之事曾不几时副员出而改革之使政府进退无措岂不更难办乎西人游宗所至觇突厥之国政常惊相告曰国如此一日不能行矣然而当局者仍不之察也　宫中又有一班视为紧要之官即专司稽察弹劾之官也职与御史相似官缺甚多京外皆有之此等官缺为雅度所创设祸国殃民之事皆由此起为此官者有上书言事之责无论是非虚实言者无罪受者可危由是国中大小臣工皆有岌岌自危之心无一人能安于位矣　宫内大臣办公之所为最难得到之处惟宫内大臣与雅度最亲常时见面不待传宣且其权最大为诸臣所景仰自相臣以下至于庶民凡有欲赴愬于雅度者必先得宫内大臣或其他宠臣为之先容而后可宫内大臣平时有七人曾任此官者其富且贵不言而喻有名拉奇卑者为宫内大臣中品秩至小之官十五年前初任此缺家道赤贫不值一银圆自到任后家财日增十五年中已积至华银八兆圆此从何来莫能穷诘矣宫内大臣日夜轮流值班不准离宫其值宿之处在雅度寝宫门外专候不时呼唤传旨于外　各部院政府大臣之升降皆出宫内大臣之手宫内大臣及在宫之阿喇伯族长等皆迶时可以见驾苏丹于听政之时以收奏章为最烦大都讦告谋叛之事居多因此无暇顾及国政之隆替民情之好恶岂不大可怜乎又常畏人谋反弑害故使人围护之而于本国之情形茫乎未知岂能周知他国之情形乎
