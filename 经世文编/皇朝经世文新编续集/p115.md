<!-- { "loadSidebar": true } -->
奏为捐输关系甚重亟应变通办理以苏民困而固民心恭摺仰祈　圣鉴事窃臣闻和约赔欠甚钜所有洋税常税均行作抵而盐课厘金亦复搜括无遗至各省州县毁坏之教堂伤损之教民议定赔修抚血银两亦属不赀当事诸臣苦心擘画迫于时势倡为各项捐输是于无可筹措之中量为一时权宜之计臣亦何敢遽有异说特是民之脂膏有限而官之追呼不已深恐内哄之隐忧将甚于外侮之迭至人民一失如水之覆难以复收兄值兹时事多艰秦晋饥馑洊臻元气未复闽浙苏皖及江西各省水灾极重百姓流离失所惨不忍闻而直隶之疮痍满目生计萧条皆宜随时培养抚循以为之振兴根本为今之计首在固结民心敬为我　　皇太后　皇上陈之夫去年除直隶而外各省均安堵如故诚以我　国家深仁厚泽沦肌浃髓已二百余年故虽经百变而民心始终固结而不可解今若一捐再捐层见叠出古人譬之牧羊岁常两翼其毛牧人日翦以献主人悦其得毛之多不知毛尽无以御寒热羊死且尽毛又安从得乎臣闻各省有因摊捐而激生事变者矣当此大难初平伏莽未靖最易酿成大患此臣日夜踌躇而寝食为之不安者也窃以为此次各省捐输乃　朝廷不得已之举各该地方官应如何仰体圣意共济时艰近闻房捐丁捐亩捐以及各项捐输名目不一既未将如何奉　旨宣布大众亦不彳扁贴告示大张晓谕贸贸然某户应捐若干某货应捐若干甚至小本营生亦勒令捐纳若此保毋有不肖有司假公敛费而纵容贪索者乎愚民焉知即疑为私捐相率哄闹势所必至迨事端已生彳扁处捉拿陷之囹圉小民何罪罹此荼毒其与不教而诛者相去几何倘地方预为告示妥筹办法凡食毛践土者孰无天良其敢抗官而违法乎若事前不甚筹画事后徒事苛求甚非　朝廷所以子惠元元之意也兄捐之名目太多若以一人一户而应数捐其有恒产者或可支持否则鲜有不破家荡产者矣缘地方公事太繁而官民常隔居于官民之间者非劣绅即奸胥得握其枢而为之蔽官贤且难周其耳目不贤更或树其爪牙故凡地方遇有大兴作百姓惴惴如不胜恐矧当兹兵燹之余而加以敲剥民何能堪物必先腐而后虫生诚恐匪徒乘机煽惑有因之而失民心者矣民心维系虽外患之乘而不忧民心离散即萧墙之内而难防堤溃蚁孔气泄铁芒可不畏哉现在最足以招民怨者则因教堂教民之赔欠而波及无辜当时滋事之人早已远扬矣其安居不迁者乃系循分之良民既受拳匪逼挟又受溃勇抢掠复受洋兵蹂躏今日孑然独存者九死一生耳若再勒令捐纳偿欠民心其能帖服乎至于丁捐事属创举小民无识闻之势必惊疑无论民力已竭难供此格外之搜求而其间贵贱不同贫富不同老幼不同男女不同不能不量为区别而区别二字即为刁生劣监上下其手之题目地方官不能不假绅衿之手一假绅衿之手即百弊丛生是　朝廷未受小民一文之捐纳而小民早出十文之花销矣房捐一节通都大邑名城巨镇人火因最盛之区尚易集事若遍及穷乡僻壤一律捐收茅屋数椽仅蔽风雨衣食尚虞不足焉有余钱以供上之征求乎且铺面之房与住居之房应捐之数不按房值若干房赀若干以为准则其中以多报少以上户报下户势所难免若不认真清厘则混淆莫辨认真清厘则骚扰难堪篷户圭窦与深宅大厦同一输纳流弊所极将来恐有弃室而逃者矣亩捐有地丁册可稽尚属公道为目前挖肉补疮之计偶一行之民或无词若视为常欠按年征收民且啧啧以为苛政矣兄亩捐征额而外已有火耗等费虽各州县情形不同其收数之多寡亦不同然闻正额一两火耗等费有不止一两者若再额外加征若干小民终岁勤动所得几何能堪若此之需索乎窃以为与其行亩捐而暗有加赋之名何若将火耗等费酌中定数除留作办公而外余欠则尽数与正额同解所谓不加赋而财用足者尤为近之总之欲鸠集众助之资要在遍孚百姓之信示民以信亦在服民心而已应请　特降谕旨将时事艰难明白宣示又复　饬下各督抚通行所属体察民力分别妥筹办法无论房捐丁捐亩损用其一而缓其二不得多设名目重征聚敛夫国家之于百姓上下如同一身血气充实则肤体康强血气伤损则肤体羸病若苛敛不已是自耗其血气未有肤体能丰盈者也查西人捐例极为烦重几十倍于中国而民不以为困者其厚民生之法至多且广民无失业力足自赡故民皆乐以其有余奉之于上而上以其取于民者为民兴利除害极于至韭至微无不由国家代为筹画盖其还之于民者尝十之八九也其上下吏役人等于各捐数收支出入无丝毫侵渔扰累隐浮而其议院员绅又皆凭众公举无有敢倚公家势力欺诈平民者故众志交孚而君羊思报交力虽习管商之权谋而富强之基实在此矣臣生长田间诚知百姓极苦于役外洋四载又见其加赋而民不怨者实由于上下之情通也臣为苏民困而固民心起见不敢自安缄默谨披沥直陈伏乞　　皇太后　皇上圣鉴训示谨奏
　　江海关税[务]司贺璧理君拟修改约章税则以清赔欠而保利权节田各               
窃查甲午前年中国所借洋欠仅一千四百万两之谱而已至是年中日失和南洋大臣须借五百万金磅以备江防之用此项公欠还本付息所需之欠年年不同本年需用五百五十万两至光绪三十一年之后年少壹年至光绪四十年仅用二百七十五万两四十一年还清惟议和时日本索赔欠二万三千万以致还此欠并抵日本兵丁驻扎糸威海之费中国须在外洋借四千七百八十二万金磅还本付息每年须用一千九百余万两至光绪五十八年俄法借欠还清仅用一千三百十一万两光绪五十九年英德初次借欠还清所需之数咸至六百十万两至光绪六十九年此项借欠概行还清兹将中国因借洋欠还本付息按年应筹银两开列于后　光绪二十七年至三十四年每年二千四百五十万两　三十五年至三十八年每年二千三百五十万两少一百万两　三十九四十等年每年二千三百万两又少五十万两　四十一年二千五十万两又少二百五十万两　四十二年至五十七年每年一千九百二十万两又少一百三十万两　五十八年一千三百十万两又少六百十万两　五十九年至六十八年每年六百十万两又少七百万两　六十九年一百万两所有借欠悉数还清　至上年义和拳匪仇教西人并攻各钦差使馆外国须费钜欠派兵大队前往救护故议和特商定中国应出四万五千万两之票以还外国政府派兵经费及商人被毁货物房产等项此票未还现银以前每年付息四厘以致除还本需用欠项不计外每年竟付息需用一千八百万两惟义和拳匪尚未肇祸之先中国每年须筹二千四百五十万两以还日本赔欠因新关所收税课不敷此数故每年另将皖岸盐厘三十万两鄂岸盐厘五十万两宜昌盐厘壹百万两浙东货厘壹百万两九江货厘二十万两江苏松沪货厘二百万两全行作抵前阅京报所载奏摺备悉各省帑库支绌已有挹彼注兹之势现因赔欠除还本外每年尚需付息银一千八百万两益形竭蹶税司查如将前借洋欠先后清还所余之银并该票利息咸少所余之银均●为归还该票本银之用则于四十二年内即可将该票一概还清另将详细情形附上表田各一纸以备查核惟若如此办理则除每年须筹之欠二千四百五十万两外再加付息需用一千八百万两共计每年应筹四千二百五十万两惟此欠浩大无从筹出且尝闻中国人民有四百兆名之多若按名捐银少许或每名即纳银壹两左右则赔欠四(十)万五千万两不难立刻偿清或照每家产业大小计算酌量捐银若干亦无大受累之处在外国遇有此项钜欠大半仿照此法办理或即设票散卖本国俾利息仍在国中流行不致漏溢他国筹欠之法莫善于此惟中国人民贫苦居多若按名捐银势不能行至设票散卖一节中国殷实之家又每恐人知其富多方掩饰必不能踊跃买票以输国债更属难行之事或云此事不行亦可另行专立加税新章以偿赔欠吾谓如此办理恐亦不甚妥协何则专立加税新章中国商民见其税课太重不以为然势必相率罢市不肯遵办地方官恐酿出事变或告以外国索赔兵费欠项甚钜不得已而有此举之故恐中国商民意中不以此事由本国义和拳匪肇祸所致但忆因赔洋欠故而政府出此加税新章苛刻商民势必抱怨外国视若仇寇以致将来中外仍多事变难保长享太平于中外辑睦之道大有窒碍然新税既不能行而旧税或有可修改通商约章不但赔欠自能清还且于华洋贸易两有裨益查议和大臣与各国欠差订立条约第十一欠载明应将进出口税则以及通商章程一概改修惟会商此欠时税司拟议中国请澈底改修惟若能行必得预有数端熟筹于胸中有如土货运出外埠现应输纳出口正税而已该货由此通商口运至彼通商口应纳出口正税而且抵彼口时另纳复进口半税则是外洋贸易征税轻本国贸易征税重于裕国之道不符亟应改之此其一也因洋商运货出入内地发售须预知沿途税厘应完若干
