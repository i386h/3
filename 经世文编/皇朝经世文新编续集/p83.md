<!-- { "loadSidebar": true } -->
奏为遵　旨酌拟经济特科考试章程恭摺仰祈　圣鉴事光绪二十七年四月十七日钦奉　慈禧端佑康颐昭豫庄诚寿恭钦献崇熙皇太后懿旨为政之道首在得人兄值时局阽危尤应破格求才以资治理允宜敬遵　成宪照博学鸿词科例开经济特科于本届会试前举行其有志虑忠纯规模闳远学问淹通洞达中外时务者着各部院堂官及各省督抚学政出具考语即行保荐并着政务处大臣拟定考试章程请旨办理等因钦此又六月初四日御史陈秉崧奏保荐经济特科请饬破除夤缘积习一摺钦奉　上谕着各部院堂官及各督抚学政于保送时虚心采访果系物望素孚确有实学者方准保奏等因钦此仰见　朝廷逾格求才循名责实之至意窃维特科之试以待异等之才　国朝两举鸿博特科得人号为极盛查第一次于康熙十七年正月奉　旨十八年三月集试相去甫逾一年第二次于雍正十一年四月奉　旨乾隆元年九月集试前后已逾四年是以雍正十三年二月十一月两蒙　特谕饬催敬缅　先朝旁求若渴　训词深厚薄海同钦今经济特科之举奉　旨将及一年仅前广西巡抚黄槐森保荐一人前安徽巡抚王之春保荐四人其余尚未有应　诏书者方今时事多艰人才尤亟各部院大臣及各省督抚学政均有以人事　君之责务当周谘博访各举所知应请　旨饬催认真遴保如期到京毋再观望因循用副　朝廷敬遵　成宪激励君羊才之盛典至考试但较一日之短长而保举则关平日之贤否荐章一出中外共闻该大臣等自不敢曲徇人情显违公论果有滥保非人等事自有吏议专条兹谨酌拟考试章程七条开列清单恭呈　御览如蒙　俞允即由臣等咨行京外各衙门一体遵行如有未尽事宜仍当随时奏明办理所有遵议特科章程缘由理合缮摺具陈伏乞　皇太后　皇上圣鉴训示谨奏　谨拟经济特科章程缮列清单恭呈　御览　一经济特科与古贤良方正直言极谏相等士先器识而后文艺自应以行己为先两次博学鸿词科康熙十七年正月　圣谕则曰学行兼优雍正十一年四月　圣谕则曰品行端酉此次钦奉　懿旨　上谕以志虑忠纯物望素孚为断应责成该大臣等凡所荐举均页察明素行廉正不干清议者方准列保庶不至有夤缘干进等弊　一鸿博之举在遴选词臣故入选者均改翰詹官现官翰詹者均无庸列保现在经济特科以通知时事为要与词科取才略异自不能限以一途今拟自京官五品以下除京堂翰林读讲科道外外官四品以下除现任实缺道府外其余各员已仕未仕及举贡生监布衣准其一体保送均令于本年十二月以前到京取齐候试　一宋鸿词科分三等上等转一官选入改秩无出身人赐进士及第除馆职中等无出身人赐进士出身下等赐同进士出身许召试馆职　国朝两试鸿博均分一二等经济特科应照成案列为一二等至应如何分别　赐予出身改授京职外任或发往各省当差出洋游历其有出身人员量加升转均于引　见后恭候　圣裁　一康熙鸿博特科试一场乾隆鸿博特科试两场元年九月二十六日第一场二十八日第二场二年七月补试十一日第一场十三日第二场经济特科自应照乾隆成案分试两场俾得各尽所长以昭详密其第一场至第二场旧例只隔一日应俟查明与考人数多少阅卷迟速临期酌定　一鸿博特科康熙十八年在　太和殿前考试乾隆元年在　保和殿内考试近科　殿廷考试均在　保和殿内经济一科恭逢　临轩策问体制宜崇一切事宜均拟仿照　殿试旧章办理　一乾隆鸿博特科第一场试以赋诗论各一第二场试以两策补试第一场试以两策第二场试以赋诗论各一经济特科自无庸试以诗赋应请第一场试历代史事论二篇第二场试内政外交策两道以觇学识务去浮华　一政务处礼部会奏变通科举章程申明嗣后各项考试但期字画端整无庸刻意求工并准其添注涂改等语经济特科对策应即照此办理所用试卷照乡会覆试卷式酌增页数俾得畅所欲言
　　奏请变通八旗学校章程摺                                        
日讲起居注官翰林院侍读奴才宗室宝熙跪　奏为作育人才由迩及远请变通宗室八旗学校章程以培始基而收实效恭摺具陈仰祈　圣鉴事窃以振兴庶务必藉乎人才而培养人才必由于学校伏读上年十二月二十三日　上谕令宗人府八旗都统选择各旗子弟出洋游学此诚开通风气之至计培植人才之要图也回环跪诵感悚莫名然奴才至愚则犹有虑何也宗学久经废弛八旗官学夙鲜变通必中学已明胸有主见然后学西学乃不至见异思迁学成来归庶有裨于我之政治今学校未兴恐膺是选者一时尚难多觏则改设各项学堂似尤为根本之急务也伏查左右翼宗学及觉罗学共设十处常年经费不为不丰无如总副管等既罕通才难期振作虚糜侵蚀流弊滋多遂致教习向不到学学生恒不至馆每月数课不过虚应故事至期满时类皆臼工报成就学生几名而已至八旗官学八处每年经费由户部拨领三万余金近年造就科举之才亦颇称盛然询以内政外交中西一柢之学则瞠乎若后其误于从前之帖括占毕者亦无怪其然当此时事艰难人才消乏之际非扫除积弊变通办法不为功拟请援照同文馆归并大学堂之例将宗室觉罗八旗官学改并为小学堂八处中学堂两处庶规模整齐易于经理其宗学觉罗学原设之总管教习宜一律裁撤有在学年久者或可酌给升途改并以后凡学堂总办提调教习一切人员均归管学大臣就素所深知者自行延聘保送学生则小学卒业入中学中学卒业即可举入大学堂至各学生考取后住趾与某学相近者即入某学肄业八旗学生报考亦可由本旗径报学堂无页由国子监考送以归简易其　咸安宫官学景山官学两处亦请归并办理俾免两歧惟事不一则不能成任不专则罔有终学堂改设创始颇难总司得人收效乃速京师大学堂前蒙　特派吏部尚书张百熙管理将来中小学堂课程亦归该管学大臣所编定是宗室八旗学堂与大学堂有息息相通之故且各官学既请改为中小学堂十所经费容有不敷大学堂存欠较多若以一手经营亦可藉资挹注可否即行　简派张百熙兼管宗室觉罗八旗中小学堂以一事权而专责成之处伏候　圣明裁夺近日屡奉　诏旨饬办学堂若宗室八旗学堂能认真讲求人才何患其不出矧又令其出洋游学则于西国政艺必更能博观精取有所折衷根本至计兴学宜先愚明柔强全系乎此奴才为培植宗室八旗人才起见用敢昧卖陈是否有当伏乞　皇太后　皇上圣鉴训示施行谨　奏奉　旨一道　宝熙片　再查各省驻防亦有设立八旗官学及书院者类皆延聘蒙师数人山长一人虚糜经费有名无实拟请　严饬各省驻防将军副都统延访品学优长通达时务者不拘满汉人员派为总办提调将本营所有之官学及书院仿照府县各书院一律改为小学堂将来小学堂卒业后即送入省中学堂由此递升并许其出洋游学游历则有志之士争自濯磨学以愈愚不致如从前之固陋矣谨附片具陈伏乞　圣鉴谨　奏奉　旨一道　宝熙片　再近日各省所办学堂其总办提调教习等员闻竟有不学无识滥厂则其间者学员一不得人人才何由成就至府州县改设之中小学堂多有将西文西语添入一两斋而中学反未遑议及夫西文西语乃中学堂专门之一科小学堂断无羼入之理傥不先讲中学徒斤斤于此上者不过造就出一舌人之才下者则仅堪充一买办之事曾何补于我之政学乎相应请　旨通饬各督抚务当慎选学员力除瞻徇预防流弊核实奉行若仍如是苟且敷衍漠不关心深恐数年后成效无闻则学堂将为集矢之地矣愚者千虑敢献刍荛伏乞　圣鉴训示谨奏奉　旨一道
　　奏办京师大学堂情形摺                               
