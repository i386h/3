<!-- { "loadSidebar": true } -->
暴秦以降先王之道存而先王之法亡亡之中传之西西人拾之又从而精进之故其国政与教分道其所道道无无足观而法我之法法乃转胜通商立约以来彼不解取我之道以益所本无我转得采彼之法以还吾固有以道御法法行道行彼法先来吾道终往全球大一统之规将基诸此夫道一而已矣法在下为艺在上为政前拟官书局设一新学馆开风气育人才不过粗引其端因而扩充之非广设学堂不可学堂者以吾道为体以我法参彼法兼艺与政为用者也古之为民者四曰士农工商今之为民者五增其一曰兵士不能为农工商兵而不可不通农工商兵之学农工商兵不必能为士之学而不可不专学其学顾其始要皆必原于小学请为小学设二科选子弟聪颖者入之曰音训中国六书兼及各国语言文字学所由入门也曰测算中西算学兼及天文历法律度量衡学所从措手也士者农工商兵之耳目亦农工商兵之枢纽也士之学曰大学请为大学设二科选子弟小学有成尤聪颖者入之曰格致水火光气声力化电无不赅所以学为艺备农工商兵之用也曰政治职官赋税典礼法律军政邮政工程交涉无不具所以学为政制农工商兵之宜也有士斯可有农工商兵农工商兵之学不曰大学曰专学请为专学设六科选子弟小学有成性有所近者入之农者工之本也农之科二曰种植因天时察土宜尽人事地上之利无不兴曰矿石明相度善开采精熬链地中之藏无不出如是而工有所资矣工者农之委商之源也工之科一曰制造化果谷为酒饧变丝麻为布帛易金木土石为舟车宫室器用机栝有必精工力有必省如是而农有所授商有所因矣商者农工之流也商之科一曰转运公司以厚其资本银行以通其有无汽船火车以捷其转输电报信局以神其消息利权有必揽利源有必扩如是而农工有所通矣兵者农工商之卫也兵之科二曰水师外洋内港风潮沙礁有必详兵船炮台雷弹机轮有必习曰陆师马队步队枪队炮队工程队奇正分合有必熟攻法守法进法退法安营法疾徐隐见有必娴如是而农工商有所保矣大学士所独也小学专学士农工商兵所同也凡三学六类十科科设一堂堂为若干斋斋分若干事纲举目张钜细毕举或兼或专因材而笃毋挂漏毋杂糅毋作辍毋凌躐复为总堂日集十堂之秀讲明吾道纲常名教之大修齐治平之全求其所当然及其所以然濡染而薰陶之优柔而餍饫之托始京师推行各省师师济济不可胜用以道御法法行道行彼法先来吾道终往三年而国势振十年而国体尊数十年百年而为大国师为万国主全球大一统之规舍是其将焉往彼芒芒然谋富于商不知求之农工皇皇焉责强于兵不知求之士农工商舍本逐末顾此失彼蒙诚不识其可也若夫节目之繁猥条理之缜密非尺幅可终今姑从略　一西学页从语言文字入手兼习图算是为第一级课程太皿不通文字语言则无由读西书不习图算则天文地理格致诸学皆无由入门故西洋蒙舍官无不以作字绘图笔算心算等为初课也　一语言文字虽不必远寻希腊罗马古文而英法德俄四国之文不可不备论西国通人无不兼通数国今各学生问津伊始难责以兼人之量只可各占一科　一自各国通使往来又有贸易交涉凡为士商者不能不知地球大势及他国盛衰强弱之由故西人之教初学必以地球图说及各国史乘为先尽人所当共知二者不可偏废今亦仿用其例定为第二级课程　一多识于鸟兽草木之名古人诗教则然西人有植物动物等学亦同此意不但识其名更当尽物之性也此二学最浅显当为第二级课程之附　一格致化学为养民富国之本公法条约为睦御侮之本定为第三级课程令各学生分途学习以成专门名家　一人皆戴高履厚焉可不知天地通天地人为儒亦古人之志也故天学地学亦定为第三级之课程期其专精一学　一天学与算学相表里算学与格化诸学相表里凡算学由浅入深自初学以至成材其用最广其功不可间断须参合中西故洋汉两课并及之　一地学有考地形者有考地质者地形之学舆图是也已载第三条矣地质之学兼金石质言之实为农学矿学之本与格化诸学亦相为表里　一农学矿学商学固以算格诸学为本然西洋近年已各设专科今当仿行之俾为格化学及算学者各专一门以底实用　一制造一科凡深于测算格致者自能知之不复列为专门　一以上课程虽以西学为主务令简约可行不复尽拘西例故道法医三大科在西洋大学中最为专精切要之学兹弗遑及　一此论课程大概其详细节目俟延订教习后再当斟酌尽善
　　学堂论                                      
东西各国其所以致富强者千头万绪无不推本于学堂故今之觇国者亦以学堂之衰旺为其国文野之征强弱之表　欧洲无论矣日本以区区四岛地而前年调查数公私学校至二万八千七百十九所教习至十万壹百零六人学生至四百五十一万三千三百三十四人每岁卒业生至六十八万六十七人学校公费乃至金二十七兆九十余万其兴之暴岂偶然哉　中国之人十倍于日本则学校经费亦宜十倍而后可无愧于大国今钦奉　谕旨彳扁设学堂上月二十五日复奉　上谕优予出身其卒业者以贡生举人进士用此诚今日之急务而亦他日者学堂取士与科举相衰胜之原因也　虽然中国今日非效法之难实改良之难效法而貌合神离弊多益少虽侈言新政徒自欺耳凡一切矿路船石駮制造等事在人为大利之所在者一经中国人为之大都弊窦深邃弊端丛杂以敷衍朦蔽为究竟况学堂之兴期于通国能保不似此类乎　今日之尤要者宜有整齐画一之章程而大中小学之功课尤不宜有凌躐杂沓之处则课程之编其刻不容缓者矣　中国训蒙之书向无善本学堂初创时各教习以意编之甚或奉为枕秘轻易不示人于是学堂与学堂遂不相谋矣今课本歌诀书虽渐有出者然各行其是亦难划一闻张香师袁慰帅俱有编课之举诚知所务矣似宜选淹博宏通之士设一总局所编之课通行二十二行省以廉价售之俾通国之教法一律无出入良楛之虑　原有之书择其合格者编入课程中优给以板价其不合课程者令学堂不得读此提纲挈领之第一要义也　所编课程宜先编小学课自识字至写信作文珠算笔算等法期以五年卒业以能写家信作小论看浅报解乘除能书算为止境次编中学课则当分中西普通学为二中学则经史大义诸子菁华与夫各学之师承名人之言行　本朝之掌故西学则格致制造政治舆地交涉律算矿路农工商兵法绘图等学皆宜揭其门径佐以图说每日中西学各一课亦以五年为卒业以有问辄答论说略能条畅为止境更上则为大学课是为专门学宜各门另编课程凡由中学挑入者听其自择一门或量才授以何学凡业专门学者除伦理科外不得兼习他学亦以五年为卒业则每人自七岁就学至二十一岁时可卒业于大学中矣　然在今日尤宜有通融者除初就学生徒必宜照办外小学中学均宜为速成教法以便年齿已长不及入小学中学之生徒使勿枉费其有用之岁月惟此速成教法亦宜严定限制凡年未十一二者不得为小学速成课年未十五六者不得为中学速成课俟五年之后则将小学速成课裁撤十年之后则将中学速成课裁撤太皿权宜之计止可行之一时否则人趋捷[径](经)反恐滋躐等弊也　伏读八月初二日　上谕各省所有书院于省城均改设大学堂各府及直隶州均改设中学堂各州县均改设小学堂并多设蒙良学堂其敬教劝学图治作人之意固无微不至矣　虽然此大中小学堂太皿指规模言之若不善读而误指为课程言则殊多窒石难行处矣　小学堂课程不过识字作句文法习算修身等书耳童蒙自六岁就学至十岁即可卒业自七八岁就学至十一二岁亦可以卒业夫童子至十一二岁其自能目衣梳洗节饥饱知寒煖与□俱未可知况散学后嬉戏之无度熟睡时溲溺之不知俱不可保岂能一一有人照料而必使卒业幼童离其父母去其家室以就学于府州中学堂否则小学卒业后无复学堂之可入有是理乎　一州县之地虽甚荒僻然小学之能卒业者当不下五万人使中学必设于府州则每一中学必能容生徒数十万人而后可以无遗憾试问各府州财力能任之乎即使别择而收之则小学卒业生其聪慧相伯仲者必远浮于学额将凭何而取舍且不入选者将于何使之学是有学堂后生徒将锐减转为文明之大阻力也　其幸而入选者固得所矣然教习之修脯生徒之饮食寝处之房室如皆取之于学堂则学堂经费既有所难给如更分取诸生徒则贫家之力复恐有不逮且中国风俗相隔百里语言即大异则中学教习之讲解又岂能使十二三岁之童子人人领略其顾虑既如此而学费复如彼势必视为畏途相率裹足吾故曰此府州县之大中小学堂殆指规模言之非指课程言之也 
