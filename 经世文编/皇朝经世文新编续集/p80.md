<!-- { "loadSidebar": true } -->
今之言时务者好言公法遇外人有欺侮我　国家凌虐我民人之事辄曰是不讲公法是不以公法待我执笔人蓄愤既久乃敢发抒胸臆正告天下曰今世安得有公法哉是特强法而已夫其两强相遇势钧力敌明知我开罪于人则人必还施于我也又知报复不已必有两败俱伤之一日也于是乃设为公法以维持其间既以杜人之侵轶亦以保己之权限此则公法之明效大马念也若夫强者与弱者遇则强者为刀俎弱者为鱼肉其始而藐视继而尝试终之以欺凌以灭亡犹之鹰隼之搏燕雀虎豹之噬犬羊是乃天然之公理更无公法之可言孟子曰夫人必自侮然后人侮之家必自毁而后人毁之国必自伐而后人伐之仲虺之言曰亡者取之乱者侮之古贤明训足为殷鉴而今之论者犹日以公法为言国弱而不知自振者犹八异庇荫于公法之下而不为人所凌灭此则可为大惑不解者也姑请以近事言之江苏当道近以筹欠艰难之故议抽房捐上海城厢内外业已开办惟租界以归西人管辖非华官权力所能及因之不与其列犹可言也若南市则固为中国自治之地面矣而内有西商之产辄不以华官抽捐为然啧有繁言夫西商于租界以外购置房产既与华人同在一处即当与华商一律办理乃该西商辄有抗捐之意而华官亦因有通融办理之法是则西商可免捐华商不能免捐必致驱无数之华人产业托名西商而后已其挠我自主之权坏我通行之例果何如者乃日本官场近以旅居该处之西人不肯照付房税之故辄令人前往汇丰银行不复问其愿否将税银自行取足而去此事若出诸我国则洋商之控告西使之诘责兵轮之鹿囷集声势汹汹朝不保夕矣事既上闻则　严旨之谴责在事各官之获罪又不知若何矣而日本则固行所无事西人虽有心甚不平之说不过交公正人理处而止近且有并无外人出为阻挠之说又有美国政府称其办理公道不欲与各国联络一气请公正人理处之说夫出诸日本则如此出诸我国则如彼是知国势之强弱既殊即外人之情态迥异我　国朝野上下不务自强于平日殆至积轻既久徒执一时之空理八异外人为之仗义执言稍存公道乌可得耶抑执笔人观于今日之情势非特交涉之间强弱不等之国无公法之可言也即以交际之事言之泰西两强之国其国君辄互相推重俄皇至法则法国报章引为荣幸德国宗藩至美则美人欢欣鼓舞以为德美交亲之据独我中国之于诸邦则几于进退失据亢固招尤卑亦失体去岁　两宫回銮　太后首先召见各国公使夫人亲之以宴饮申之以赠遗意固主于弃嫌修好也而西报铺余又其事实寓讥诮之意英国某报且指为甘言虚礼欺诱外人见外交报第四期夫以折节下交之故而致动人疑议不足为荣反以致辱即可知我国今日见轻于外人已至极境殆非奋发自强不能起其推重之心也政府诸公似尚不悟此义故去岁以后屡次拟　诏宣布天下动以保护外人保护教士教民为言不知我苟内政清明祸乱不作则无论为华人为外人为教民为非教民皆在覆载之内即皆受保护之益今必别白言之曰所有在华之洋人必当实力保护所有教士教民不可不实力保护既愈以长教民之焰更足使政府之情势为外人所窥破以动其尝试之心恫吓之意近如意国使臣眷尸禹被人掷击一案北京某报余又述其事颇讥外务部不能据实声说折服外人以致上渎　宸聪兔杀无辜而据西报所言则知意人实有挟制之意以为要索三门湾地步而外务部之曲意迁就太皿亦自有苦衷然政府诸公不于内治外交之道加意讲求无事则以保护为条教有事则以谴责官吏诛戮子民为了案之计民命几何何以堪之徒使外人知我国之易与瞰我政府之可欺但使有下手之方有可以藉口之资则平时之交情本事之曲直皆可置诸不论以求其所大欲更有何公法之可言哉久如泰西诸国虽极狭小而苟非所属即无干预其内政之理乃西人于我国虽无●尸禹之名而已有干预之实近如直督袁制军曾革一知县乃法人以其为天主教徒之故辄强欲袁制军为之开复原官制军不得已乃勉允之夫袁制军于法人无理之干求不能正言其非力拒其请实为失策此端一启将来不职之吏但页投入西教即可有恃无恐纵被严谴不难借外人之力以与上官相抗其流弊正不知何底而法人以庇护其教民之故至欲挠我用舍之权强我以必从而后已此于公法果居何等耶苟非藐视我中国又何敢有此耶而论时事者不审国势之强弱犹日以公法为辞非误人家国之谈即迂儒不知时务之言也
　　述日本监牢苛法                                                  
西四月二十三号伦敦颇路么路报云我西人与日本改换约章之期将至故旅日本之西人咸忧之太皿此事所关非细要待国家择得精明强干之才精心审办始无事后之悔太皿就现在和约限期内旅日西人所有公私事情俱归本国钦使办理即干犯罪案者仍尸禹自行办审所以虽旅居人国犹得安乐以营生若夫换约之后则西人不得以野蛮之国视日本凡西人在通商之地必其国律有合于万国公法始肯交付其民与该地方约束否则于立约之时必声明自归其本国钦使管理如初至日本中国通商皆如此办法今西人称日本能兴名太平不复等诸野蛮之列惟惜中国尚未收管理外人之权耳凡与其国人交际有何不合事理之处皆归其官司治理矣该地之巡捕兵丁遇事皆能拘禁我西人矣然观日本近三十年来效法泰西事事讲求公理实非常进步如此即我西人隶其管辖似亦无妨惟其官署内所设监牢尚未臻于妥善若西人一旦有事应暂归监候讯者其受苦恐亦不堪也夫治国者百治而有一未理尚当图改至善今即其设牢狱以待罪人之一事我西人岂肯无词哉然若一有词又恐动多牵涉又观日本现有官司之宽待外人以较我英国之律官若欲行赂以保释有罪似觉甚易惟恐换约之后面目都从改变行赂保释恐又不能矣太皿日本官司近治其国人凡遇犯案人等无论男女虽案罪未定即先收入监牢亲朋有欲见面探问之者概行屏逐然后用审事员随人审问录供其有悬案未决待罪监中者常越百数十日未经释放故犯人如无亲朋齎衣馈食者凡馈送服食者亦赖监卒代递不得交语则必就监中之衣食而求饱煖其苦何堪乎　吾尝游观日本官狱而知其例尚多苛暴又尝接见一日本通人据述日本监中囚禁罪人之小房广仅九尺长得十二尺内复裁去三尺之地以制一厂则所余且不及九丁方尺之地其房外四围俱用銕枝銕板间为栏槛狱官在栏外不时巡行以窥动静房内密不通风祗赖头房后开一小窗以纸糊之风雨时行纸窗穿破则风寒透入冻苦难堪又一房之中常拘禁至八九人之多夏暑则秽气薰蒸冬天则只藉薄被一具三尺之褥一幅畀其御寒故疠疾滋生瘟疫时起又凡遇犯案人一到该监无论其实在有罪状否必先褫去其衣夸易以囚虏之单衣以备查检其身中有无怀挟私物常历一日夜之久始将其原衣服交还故犯案人未经定罪而先受此苛法夏暑犹可冬雪之夜寒痛更难忍耐　至所供火食之物只用萝白青菜等物杂入米中同煮即令犯案人食之日中只以煖水一壶供其吸饮又尝拘捕得犯案一人禁之狱中竟越七日之久始发审审毕知此人本无罪责自应即行放释乃彼复囚禁七日再行提审不得实仍再禁之此人遂受禁苦至四十七日之久始行释放日本种种苛待犯案之人兹难缕述要其大概总不出乎此我国人闻之当亦以为戒心也夫其以狗彘之衣食以待人类我西人食之更难消化是日本政治近虽田各胜于中国能免我西人所鄙弃乎又其国例本严禁赌博而我国人于间暇之时常好作纸牌之戏原音兼不令即中国纸牌之类若有仇家故意串通其巡差拿往受此囚苦又何以堪今者换约之期已迫旅日商人尝虑及此因申禀其政务府求另设洁净监房以待西人不料先被其斥驳今我言此甚愿我政府于明年换约之时一千八百九十九年七月十六号是英日换约之期谨将此时订立专条要凡我英人犯案于日本既处洁净之监牢仍页准我国钦使领事随时到监看察免受苛苦是亦虑远之道也
　　论刑律　　　　　　　　　　　　　　　
尹彦鉌
