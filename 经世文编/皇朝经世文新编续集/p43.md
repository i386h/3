<!-- { "loadSidebar": true } -->
彗所以除旧布新也而人人以为不祥然则除旧布新其果不祥乎哉人之安常如水就下搏而跃之激而行之纵挽狂澜终拂水性非有英毅之主峻厉之法严肃之政不能易其耳目齐其心志鼎之新也先之以革盖非布新之难而除旧实难昔黄帝氏战炎帝于阪泉禽蚩尤于涿鹿披山通道北逐荤粥易曰黄帝尧舜通其变使民不倦神而化之使民宜之穷则变变则通通则久垂衣裳而天下治盖取诸乾坤是三代以前之乾坤黄帝尧舜之乾坤也而其局以征诛定秦始皇灭绝六国焚书坑儒纵欲极情为世诟厉而其置郡县改阡陌始为伏腊置丞相太尉御史大夫以下官汉日隋唐因袭不革史称其制作政令施于后王是三代以后之政令秦始皇之政令也而其法以杀戮行若是乎除旧布新之不能已于不祥也夫五帝殊时不相沿乐三王异世不相袭礼方今强邻环伺土宇侵削主忧于上民困于下其不能不以峻厉之法严肃之政行其除旧布新之事断断然者记曰有其举之莫敢废有其废之莫敢举斯言也误人家国之言也夫法久则弊生变通则尽利未有不举而能废者亦未有不废而能举者今者建学堂设特科改武试练新军振商务兴工艺劝农政广制造何一不仰承　明诏通谕施行乃或谕之而不遵或试之而不效其故何哉不能易其耳目齐其心志则仍拘牵旧谊偷安苟且以自托于守旧而为维新之敌譬之人患风痹日投以参苓蓍术而其衰羸如故不仁如故何则风邪痰湿困于中而与之拒则治之而不能达补之而不能受新政犹参苓蓍术也旧法犹风邪痰湿之及其元气未竭投以去病之剂则病去而元气可复若仍畏难不治因循贻误后虽和缓施以峻剂恐病去而元气随之尽矣今有病中国者三皆至难去而至不能不去者病安在去病之剂安在曰废科目曰破资格曰除例案经义取士历数百年浅陋空束揣摩剽窃近日恭奉　特旨乡会改试策论海内人士额手相庆以为兴实学作人才翘足可待然不才更有虑焉汉之取士也以经术唐之取士也以词章及其末流不免流弊　国朝定制廷试用策朝考用论立法何尝不善而煌煌廷对鸿文钜制门臭焉无闻文章如姚惜抱洪稚存学问如阮文达王文简经济如林文忠曾文正诸公未见当时策论有如贾生治安仲舒贤良为世传诵限以程式拘以体裁忌讳避就敷衍剿袭然则策论试士则果能得人已乎　国初改制未几旋复若数年之后有流弊而无实效恐守旧者必以为言矣且夫登进限于一途则人才终拘于一格今之四民能为官者惟有士耳农工商不能也故士之视农工商也轻同一官也武职之权不如文职之重故文之视武也亦轻试问今之中国不讲求农工商学不多储武备材遂能致富强御外侮否也为今日计不若将一切考试暂行停止速于京师及各行省各府州县彳扁设各种大小学堂以学政为督办学堂大臣由小学堂升于省会学堂膺上选者为举人再升于京师大学堂膺上选者为进士然后就其所学授以专官勿违其长勿求其备王制命乡论秀士升之司徒曰选士司徒论选士之秀而升之学曰俊士大乐正论造士之秀者以告于王而升诸司马曰进士司马辨论官材论进士之贤者以告于王而定其论论定然后官之任官然后爵之位定然后禄之文王世子曰或以德进或以事举或以言扬三代以前之旧制如此而泰西诸国能与之合则人才由学堂不由科目亦犹行古之道也岂得目为西法哉惟是取人之弊科目限之用人之弊资格限之今之官制在京惟尚书侍郎能视事卿寺以下闲曹耳在外惟总督抚能持权司道以下听命耳其取之也不以事而以文其用之也不论才而论资冗员之多升迁之滞非至垂老不能大任古人四十服官七十致仕今则翰林进士回翔词馆浮沈郎署贫困颓废以至二三十年之后然后内而坊寺外而道府得转一阶更历练一二十年始举所谓尚书侍郎总督抚之重任以相倚畀及其当此重任半届古人致仕之年矣聪明才智渐即销磨暮气已深趋避已熟自问兴大利除大弊精力已多不逮又恐河清难俟继其后者未必萧规曹随不能收效于目前转虑贻忧于身后故自好者求治恐不及而生懈不肖者牟利恐不及而生贪当轴知其然也添设差事以为之辅于是不任缺而任差自军机译署各部印稿各省局厂防营差事之多与印官等重复浮冗有加无已
国初初设军机处祗鄂文端张文和二公赞襄密勿任久权专田各与今日泰西执政大臣相似其时不拘品秩有以翰林赏卿衔而充大臣者今无之矣同治年间初设总理衙门大率用三四品京堂今无之矣一似官必至一二品始为伟才年必至六七十始称大器者此理之大惑不解者也又且官之于政非所素习循资迁转有如传舍于是不任官而任法例者法之颁行遵守者也例有未备辅之以案例不能改而案多歧出胥吏上下其手以持官司之短长故例案者尚侍督抚之所奉令承教而胥吏之所颠倒舞弄者也时有今昔事有变迁取二百余年以前之情形以绳二百余年以后之办法又其甚者军务匆白存亡危急之际而筑一台有例购一械有例增一马置一帐莫不有例临事不能拘泥后事又不许通融不得已惟有于报销之时弥缝迁就以求免于驳诘故军务报销之案尤为胥吏利薮督抚统帅非甘行贿疾首侧目而无如何发捻平后从倭文端公之请改造册为开单一时勳臣多蒙其福未闻发捻之役报销别滋流弊也近年外交日亟度支告匮宵旰焦劳司农仰屋外省入款报部者十祗五六其余外销之款未闻数十年间二十二行省将军督抚有一和盘托出者岂部臣皆股肱疆臣皆秦越哉部臣所病实亦非疆臣所乐其中有不得已焉疆吏用人行政不能不因时制宜　国初物力丰盈百货充牣例定薪粮物价当时自足敷用军兴以后继以通商海禁大开金银流出百物翔贵较昔增数倍数十倍旧日之薪粮[不]能用人旧日之物价不能采办挪移弥补烦苦纠葛以致报销无不浮之案营勇无不空之额出入款项无不隐匿之数胥吏假法以济其舞文疆臣舞文以求其合法前见言官建议欲稽盛时之出纳以限今日之支销是何异披裘帛于夏时驶樯帆于原野乎曩者洋药厘捐各省稽征不尽报部部臣少之订归税司包办收缴之数较报部之数见赢较各省实收之数则见绌督抚结舌不敢明言假手外人攘其权而分其利且启其觊觎税厘之渐而为之滥觞呜呼任法之弊乃至此哉故科目废才资格[废](发)官例案废事循环往复遂中膏肓然而望科目以梯进取者守资格以邀贵显者缘例案以营奸宄者齐州之大奚止百万其人又率皆日绅之族清要之班狡黠巧猾之徒一旦改弦更张必惧而协以谋我故曰非布新之难而除旧之难也今为之进一解曰大厂夏将倾工师缩手是必易其梁栋去其朽蠹徒粉饰支拄无益也若以易梁栋去朽蠹为不便而粉饰支拄焉一旦栋折榱崩居其下者有能幸免者乎我不除而人除之不如及早而除之也我不布而人布之不如及早而布之也勿狃目前之损益而计大局之安危上无畏心下无阻力庶难者不终难变者可终变乎夫众口铄金众志成城窃见朝廷有变法之机而逆计士庶必深诋变法之害更重虑日后不能竟变法之效爰征古昔以备刍荛明哲知几庶有当焉
　　保富篇上　　　　　　　　　　　　　　　　　　　
钱塘汪大钧撰
今之谋国是者莫不竞言富强顾强非可克寸期致也兵未练械未精铁路未成台舰未备举一事或百万或千万并举数事且数万万集数万万之资而经理尽得其人规模庶可稍具矣然以视英俄德法诸国仍不免瞠乎后焉夫英俄德法诸国今之强国也偶与他国龃龉犹必预筹兵费边衅既启增兵置械惟日不足然则为中国者即强知英俄德法诸国增兵置械之费尚未可限兄在今日其需用之急与筹款之难盖可知也于是有以富国之说进者言富之旨大端有二一开利源一歛民财开源之说近是者也其中若矿学若商务若种植若制造西人行之而效中人行之宜必无不效然而造端宏大学业精微设学堂而教之其成材也必十年待成材而试之其收效也又十年如此二十余年然后收其所获为练兵购械铁路台舰之费而所谓练兵购械铁器台舰诸事又非一二十年不办吾不知此三四十年之内人之凭陵我侵削我攘吾权利以阻遏吾民气者千变万化何所底止更不知三四十年之后所以处吾黄种者尚能有立锥地否也远效不可期则求诸近功而歛财入策进也近数十年以来如厘金如捐纳如牙帖如普捐如息借商款如昭信股票名目繁多不可缕计其取之也大者雷厉而风行小者铢积而寸累有司胥吏更端逼白官取诸商商取诸货百物腾踊洋货乘之国家抽五百之税尚成进款大宗则货价百之九五岁输于外洋者其数可知金银流溢杼轴为空国用未充民力先殚愁烦怨讟充于耳饥馑流徙载于道外患方亟内忧洊至病民之极终于病国以是言富吾恐其愈贫也以是言强吾恐其愈弱也孔子有言百姓足君孰与不足百姓不足君孰与足吾愿谋国是者恤小民之身家培闾阎之元气免苛派禁抑勒删款目以杜舞文节员役以绝中饱利之所在鼓舞而振兴之弊之所业改弦而更张之凡中国平时已有之商业如盐茶丝布油米火因酒典质汇划之类与夫行商坐贾百工君羊艺通都大邑比户皆是稍事整饬田各加保护获利之易如竿见影每家岁增千金万家即增千万三五年后康阜可期由此富者固可操奇而计嬴给食于富者亦得仰事而俯畜一旦有事动以公义激以国耻吾知奋发兴起必有能纾宵旰忧者何则富岁子弟多赖衣食足而后礼义生激天良于家给人足之时与朘脂膏于啼饥号寒之日其难易不待智者而辨也夫国初以至干嘉之世未尝不用兵也而国用不见其匮当日中国未尝有西法也而民生不见其蹙岂非藏富于民之效哉而兄矿学商务种植制造诸大端尚可取法泰西力求新颖保固有之业开未浚之源如是而忧贫且弱者吾未之前闻矣
　　保富篇下                                 
