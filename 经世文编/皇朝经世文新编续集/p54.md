<!-- { "loadSidebar": true } -->
光绪二十八年三月初三日摺片　奏为确核河运同通汛闸各缺酌拟分别裁留归并谨缮清单恭摺仰祈　圣监事窃准部咨光绪二十八年正月十七日奉　上谕政务处会同吏部兵部奏遵议河东河道总督锡良胪陈河工变通事宜一摺所有河东河道总督一缺着即裁撤一切事宜改归河南抚兼办者酌拟宜裁宜留及分别缓急各节着照所请行仍责成锡良将裁并各事宜一手经理俟诸事办有头绪再行奏明请旨等因钦此仰见　朝廷整饬官方去浮崇实之至意跪聆之下钦感难名应即钦遵查照办理除拟裁河标三营另摺陈奏外遵将运河应留应裁各缺谨就现在情形通盘筹议查黄河穿运以北此时漕运已停毋庸借济运厂听员汛闸皆应全裁如有应办工程即派委员经理又管泉厂听汛无所为事亦应一并裁汰以节经费惟黄河穿运以南至江南交界河道五百五十里为南北气月永所关且伏秋大汛宣泄汶泗诸河异涨其间通行商旅保卫民田在在均关紧要宜有专员经理拟酌量裁并计通共裁三十二缺拟留二十六缺经奴才咨商山东抚臣意见相同除一切应办事宜移交接办外所有酌拟分别裁留归并各缺缘由缮具清单恭呈　御览谨会同山东抚臣张人骏合词恭摺具陈伏乞　皇太后　皇上圣监饬部议覆施行谨　奏奉　朱批该部核议具奏单并发钦此　谨将运河同通汛闸各缺酌拟分别应留应并应裁汇缮清单恭呈　御览　应酌留各缺　一拟留运河同知二缺该同知所管济甯等汛河道堤工关系保卫民田庐舍及商旅舟楫往来最为紧要原管鱼台济甯卫北钜嘉汶上等汛今拟改为管辖峄汛滕汛沛汛鱼台汛济甯汛黄河道堤工三百六十八里兼管微山昭阳南阳独山四湖土念闸圩渠各工　一拟留捕河通判一缺该通判所管东平等汛工程险要关系保卫民田庐舍原管东平寿东阳谷等汛今拟改为管辖卫北汛钜嘉汛汶上汛东平州同汛东平厂听汛东平州判汛涛东汛黄河道堤工一百八十二里兼管东平州戴村坝汶上县河家坝坝工并马场南旺蜀山马踏四湖土念闸坝渠各工　一拟留峄县县丞一缺原管汛地一百一十里仍旧　一拟留滕县县丞一缺原管汛地五十里仍旧　一拟留沛县主簿一缺原管汛地四十八里仍旧　一拟留鱼台县主簿一缺原管汛地八十五里仍旧　一拟留济甯直隶州州判一缺原管汛地七十五里仍旧　一拟留钜嘉主簿一缺原管汛地四十一里今添兼管卫北汛地十五里　一拟留汶上县县丞一缺原管汛地五十六里仍旧　一拟留东平州州同一缺原管汛地十八里今添兼管东平厂听汛地十二里　一拟留东平州州判一缺原管汛地三十里今添兼管筹东汛地十里　一拟留台庄闸闸官一缺原管台庄侯迁二闸今添兼管顿庄一闸相距十八里　一拟留万年闸闸官一缺原管万年张庄六里三闸除六里闸拨归韩庄闸官外今改兼管张庄丁庙二闸相距二十一里　一拟留韩庄闸闸官一缺原管韩庄张阿德胜三闸除张阿闸拨归彭口闸官外今改兼管德胜六里二闸相距三十里　一拟留彭口闸闸官一缺原管彭口一闸今添兼管张阿一闸相距二十五里　一拟留杨庄闸闸官一缺原管杨庄夏镇二闸今添兼管珠梅一闸相距三十里　一拟留南阳闸闸官一缺原管南阳利建邢庄三闸相距三十里仍旧　一拟留枣林闸闸官一缺原管枣林一闸今添兼管师庄一闸相距十二里　一拟留仲浅闸闸官一缺原管仲浅师庄新闸三闸除师庄闸拨归枣林闸官外今改兼管新闸新店二闸相距十四里　一拟留石佛闸闸官一缺原管石佛一闸今添兼管赵村一闸相距八里　一拟留天井闸闸官一缺原管天井一闸及南门桥草桥今添兼管在城一闸相距一里三分　一拟留寺前闸闸官一缺原管寺前一闸今添兼管通济一闸相距三十里　一拟留南旺闸闸官一缺原管柳林十三里二闸相距十里仍旧　一拟留开河闸闸官一缺原管开河一闸今添兼管袁口一闸相距十六里　一拟留靳口闸闸官一缺原管靳口一闸仍旧　一拟留戴庙闸闸官一缺原管戴庙一闸今添兼管安山一闸相距三十里　汛员九缺闸官十五缺统共拟留同通汛闸二十六缺　应酌裁归并各缺　一拟裁泇河同知一缺该同知原管峄滕沛三汛河道二百零八里仅有闸坝并无堤工今拟归并运河同知兼辖　一拟裁泉河通判一缺该通判兼管戴村坝工程今拟归并捕河通判兼辖所管泉务由地方官经理　一拟裁寿东主簿一缺归并东平州判兼管　一拟裁顿庄闸官一缺原管顿庄丁庙二闸今拟归并台庄万年两闸官分管　一拟裁珠梅闸官一缺归并杨庄闸官兼管　一拟裁新店闸官一缺归并仲浅闸官兼管　一拟裁在城闸官一缺原管在城赵村二闸今拟归并天井石佛两闸官分管　一拟裁通济闸官一缺归并寺前闸官兼管　一拟裁袁口闸官一缺归并开河闸官兼管　一拟裁安山闸官一缺归并戴庙闸官兼管　以上拟裁并同知通判二缺汛员一缺闸官七缺统共裁并同通汛闸十缺　应全裁各缺　一拟裁上河通判一缺　下河通判一缺　一拟裁德州州同一缺　一拟裁临清直隶州州判一缺　一拟裁武城县丞一缺　一拟裁郯城主簿一缺　甯阳主簿一缺　阳谷主簿一缺　聊城主簿一缺　堂博主簿一缺　清平主簿一缺　舍官陶主簿一缺　夏津主簿一缺　一拟裁甲马营检一缺　一拟裁荆门闸官一缺　阿城闸官一缺　七级闸官一缺　周李闸官一缺　通济桥闸官一缺　梁土闸官一缺　戴湾闸官一缺　砖板闸官一缺　以上拟裁通判二缺　汛员十二缺闸官八缺统共拟裁通判汛闸二十二缺　计运河通共拟裁同通汛闸三十二缺拟留二十六缺所有各汛闸额设夫役凡裁汰之缺皆应随缺全裁其酌留及归并之缺汛夫拟裁六留四闸夫有启闭之责拟裁四留六合并陈明
　　漕督陈奏请变通河工事宜摺                                     
奏为遵　旨胪陈河工应行变通事宜恭摺仰祈　圣监事窃维　朝廷设官分职各有专责以收群策群力之效然至风会变通自当因时损益所谓甚者必改弦而更张之也恭读光绪二十七年七月初二日七月三十日叠次　谕旨漕政日久弊生层层剥蚀上耗　国帑下朘民生亟宜力除糜费核实整顿自本年为始各直省河运海运一律改征折色又各省制兵防勇积弊甚深着各省将军督抚将原有各营严行裁汰悉心核议奏明办理等因钦此近又恭读　懿旨重申诫谕志在必行仰见　皇太后　皇上庙谟广运于国计民生整军经武诸大政　洞烛弊端　严饬整顿伏读之下莫名钦悚奴才受　恩深重每思效一得之愚仰致　高深之助兄亲承　明诏目击时艰既有见闻敢安缄默奴才忝任宣防谨就职守而言自河督以至所属文武员弁兵丁有宜裁者有宜酌裁者有宜分限陆续裁汰者有宜仍旧者恭为我　皇太后　皇上缕晰陈之查黄河自咸丰五年改道北走南河堙废同治初年忠亲王僧格林沁遂有请裁总河之奏奉　旨交议经前河南抚臣张之万以详加体察再行奏请覆奏至同治十一年山东黄河工程改归山东抚臣兼办河臣责任稍轻前河臣乔松年复有请裁总河之奏奉　旨交议部臣以未便裁撤覆奏太皿彼时河运未废河臣兼有黄运两河之责关系紧要故也今既漕米改折运河从此无事河臣所司仅止豫省两岸堤工事甚简易虽有桃伏秋凌四汛惟伏秋两汛为重余皆次之如能料石筹积有素自可有备无虞故奴才到任以来专以购备石方为急然此区区之擘画俾之抚臣足可兼顾拟请将河东河道总督一缺即予裁撤仿照山东成案改归河南抚兼办抚臣本有兼理河道之责无可委卸且事权归一办理尤觉裕如非仅为节省廉俸起见也此河道总督之宜裁者一也河运既停山东运河道一员同知二员通判四员佐贰杂职五十二员额夫二千七百余名几成虚设似应酌量裁汰惟该处闸坝甚多专司蓄泄以通商运而卫民田拟请将六允沂曹济道移驻济甯兼办运河事务其岁修河工改归地方会办随时由山东抚臣专派委员经理免致岁修经费又入州县之私囊致运河日久淤塞此运河官员夫役宜酌裁者一也河标向设中左右三营专为护运计中营副将一员都司一员千把外委九员弁兵二百九十六名左营参将一员守备一员千把外委九员弁兵三百八名右营游击一员守备一员千把外委九员弁兵三百一十一名河运既停既无催趱之劳又无护送之责自应裁汰惟官弁兵丁将及千人遽予摈弃未免可悯拟请将官弁兵丁分限五年陆续裁咸其官弁归入山东抚标当差遇缺补用此河标中左右三营宜分限陆续裁汰者一也河标设城守营专司捕盗弹压地方计都司一员守备一员千把外委六员弁兵三百九十七名又运河道属运河营专司修防计守备一员协备一员千把外委十三员河兵三百八十名以上二营应否裁留应由山东抚臣核办此河标城守营运河道属运河营应斟酌裁留者一也河南河工向设南北两道八厂听计守地方兼理河务道二员专管河工同知五员通判三员佐贰杂职二十三员又豫省河营都司一员守备二员协备五员千把外委十九员弁兵一千二百四十九名专司修工防汛关系至重以上各员名应请仍旧此河南黄河文武员弁兵丁应全留者一也以上裁缺各员如运河道系　简放之缺本缺裁后拟请由军机处开单请　旨简放其外补文武各员弁应由所属省分归入裁缺即用缺内照例序补以免向隅抑奴才更有请照运河为南北关键漕运虽停河道仍不可废必须逐岁认真挑修务使河水宽深堤堰巩固方能商贾获流通之益农田无漫溢之虑应请　旨饬下山东抚臣严行责成该管地方印委各员照常加意修浚不得以无关运道以作缓图应如何严定功过章程由山东抚臣奏明办理所有奴才遵　旨胪陈河工应行变通事宜缘由是否有当谨恭摺具陈伏乞　皇太后　皇上圣监训示谨　奏奉　朱批目政务处会同吏兵两部妥议具奏钦此
　　漕运总督奏裁汰屯卫大概办法摺                                     
