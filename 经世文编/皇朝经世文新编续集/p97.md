<!-- { "loadSidebar": true } -->
奏为请　旨饬下各省广设算学专门学堂所有书院一律兼习遵　祖训而收实效恭摺仰祈　圣鉴事臣谨查国子监衙门内有算学一堂以亲王总理其事仰见　列圣垂教此学至为隆重伏读我　圣祖仁皇帝御制数理精蕴诸书妙契天元精研化本中西兼贯图表粲然实自古未有之书为垂范亿年之制我　高宗纯皇帝敬承　圣学窥见　高深　钦定四库全书总目立天文算法一类推衍流传途径广大不特中国畴人之业成就日多抑且外邦专门之书搜罗已及如欧几里得撰利玛窦译之几何原本是也我　朝讲道习艺两者交修既无彼此之殊并消中外之见故光绪二十四年九月钦奉　皇太后懿旨凡天文舆地兵法算学筹经世之务皆儒生分内之事　谕令各省书院举行正与康熙乾隆年间　圣训相合方今万国偕来向非昔比学问之事彼则日新月异我仍守故蹈常即论算学一门其用至大东西各国无人不习皆有年限皆有课程毕业以后以之制器则分寸无差以之行军则枪石駮有准故各国之士之农之工之商之兵无不知算以为富强之基中国未能及此也臣伏读此次　皇太后　皇上诏旨殷殷以人材为急以贫弱为忧思采彼长以补我短臣愚以为欲讲西学非人人学算不可欲人人学算非专设学堂并天下书院兼习不可犹之读经必先知小学否则不能通经若讲西学而不习算必不能通西学也明矣倘蒙　朝廷　俯采臣议　通饬各省设算学专门学堂与学武之武备学堂同并所有书院一律兼习算学于以遥遵　祖训广育英材学生既多成者必众然欲各致夫精微尤必先加以鼓励臣另摺所陈变通科举条内拟酌分各省原定中额若干名以兼取谙习时务之士请即将精通算学者独占一门增中额数名如从前考取专经之意择尤取中庶人心思奋尽力研求异时于制器练军通商等事各因才之所近分别录用必有成效可者见此则微臣区区之诚所急欲陈请者谨专摺具　奏伏乞　皇太后　皇上圣鉴谨　奏
　　今日西学当知急务论                           
中国至今日变法之机急哉朝日之役坐于国无人才于是推本于学校变法之议惩于旧学之痼病于是归尊于西学刘桢麟曰中国之兴西学不已久哉同文方言之舍官水师武备之堂出洋肄习之举迭起递兴朝祷夕颂盖三十年来矣然而卒不免于今日何也且夫今之达识之士倡论新政必齗齗于学者其意岂不谓昔之学蹈于虚今之学规于实昔之学务其末今之学图其本盖将以实者本者捄他日之弊矫前事之失耶然而天下义理甚多时变百幻虚外有实实中仍有虚末外有本本中仍有末今日见为昔日之虚安知后日不又见为今日之非实乎今人惩于昔人之末安知后人不又惩于今人之无本乎虽然不实无本之学前此之效亦既知之而究之矣吾独疑此后之所谓实者未为实本者未为本则毋亦强故立异而邻于坚白之楚　知事当筹其缓急法页治其标末吾非谓中国之兴学不足为急吾太皿虑今日之中国言兴学仍有未为足急者矣毋已请田各陈其故　凡天下治一学其中必有层累曲折之故先后浅深之宜非入其门履其奥竭其心思材力以营之则不能得其近似而又必假以年月处以专途宏以用物然后乃几于有成此太皿非仓卒立办者之所得幸也以中国今日而急于自强开学堂改书院而不遗余力者谓将以惩前毖后则其必归本于专门格致之学相期以全体大用之才而不欲以通事繙译为成就也靡待言也然而吾太皿考西学之程途由识字调音以通于文法由今文法以通于古拉丁文法如是者殆数年复由数算以通于艺学由艺学而择其质所及者专之而又旁及于其非所专者而涉之如是者又数年于是志于用世者肆力于其政术律法之书志于名家者博贯于其专门格致之籍浸灌于古研究于今如是者又数年则成学矣乎犹未也又必游历于五洲以练其干经阅于险阻以坚其气积累于资望以试其用如是者或五年或十年太皿至是而始称西学有用之才矣是西学之难也如此虽然此亦第偏举西学而言之耳若夫以中人而为西学则尤有大不易者今夫　朝廷兴学之意与士夫变学之心固欲储以为振兴中国之具者也储以为振兴则心冉能舍中学而第从事于西学哉不能舍中学而各省中西书院学堂之设虽云中学为主西学为辅而其所以设学之故则其意大都偏重乎西学可知然使果偏重乎西学则是依然成就通事繙译之才而于振兴中国无与也使果不偏重乎西学则中国之学亦奚易得哉必浸灌于经术以植其柢旁涉于子史以蓄其材因讲习于历朝之掌故而又深娴于　本朝之政案典律与天下之郡国利病了然于治乱得失以得其变革之要于是合之以西国古今政俗之异同而比例之而去取之定其可行者与不可行者卓然有所见确然有所守此乃所谓深通中外之故而无愧为振兴中国之才也今夫人生之聪明有限其始误于无用之学而后乃知所变者固无论即其自束发问学从事于经史掌故以至于治西学而经历一切文字艺术政法诸途以底于有成其间层积渐进非二十年不能夫必待此二十年以后之人才而中国乃始取而用之以为振兴之券中国之事变太皿已有不可知者矣何也中国处今日之势其为外人之陵侮亦已甚矣蔑我主权谓自主之权公法家称为主权也攘我利薮去我盟约虐我民庶割我土地昌然以野蛮相待悍然以瓜分为约其迫不及待之机虽蒙竖且知之矣累萎之柯未风先战惊弓之鸟闻弦即号故中国今日而欲自强非急变法不可而欲变法非急求变法之人不可试问此人才者将求之今日之书院学堂乎则岂能待我十年教训不求之书院学堂则将付之喁喁肉食者之手欤其又将何以变此吾所以谓本者仍末实者仍虚而不得不讲求于治标之说也　问者曰中国之势地大物博一变至道中国之人聪秀善学不亚白种以云变法取材立应而子顾极言成才之不易如此若是夫子之说殆迂远而不切也应之曰如子言是必如向者所云蹈于虚务其末之说然后可也则是欲蹈三十年以来西学之覆辙也且夫前者之始事于西学其意亦岂不谓将以储振兴中国之具哉然而徒事语言文字之末仅习于至粗极浅之能而中国之经史掌故既懵然未一寓目至于圣贤义理更不知诧为何物故无论其沾染陋习一无所长者不足以为用即使其艺术专门确有成就然使登之朝右擢之疆藩而于　本朝之典章则例上下政俗孰者宜增孰者宜损孰者宜革孰者宜因不知其何从下手至于章表文书往来交涉一切体裁则亦将以横行倒读之文代之乎夬其必不能矣必不能此所以数十年来日言西学而所谓西学之士上之不过为译署使舍官之曹椽下之祗足供洋差洋局之令使而长外部领枢垣列方面者仍不得不以文学侍从积资累格之人充其选是故今人日咎　朝廷之守旧纷议枢要之非人而不知其势实有不守旧而不得者矣
