<!-- { "loadSidebar": true } -->
雅度为天下至劳苦之王安眠之时无多有时通宵握管批判文牍凡补授官员上自宰相下至微秩皆由其亲自裁断甚至细微之事亦须请旨办理以致诸事丛脞不能速了昔有一他国使臣入宫见驾见御案上堆积无数奏章有请核定戏馆章程之奏稿者有请禁人坐去踏车以为石于国政者皆细事也宜乎其日不暇给矣　论苏丹之私事照东方老规起床甚早照回教规矩洗浴诵经十分虔心诵祷已毕饮加非茶然后吸食纸[烟](姻)终日不绝若拿破仑第三然也至上午十点钟时接见政府批阅奏章或独自批判或偕内书记大臣商酌准驳至下午一点钟用午膳膳毕坐马车在宫内游行或坐小船在御湖中荡桨约历两点钟之久除赴回教堂行礼外终不出宫苑之境游玩之后回至军机处议事并接见各国使臣及全权公使日落之时始进大餐大餐既毕或御别殿接见总督将军等但在宫内妃嫔之中寻取欢乐之时为尤多雅度最喜听琴声常于宫中亲自抚琴以为乐　苏丹后宫所养之女人不下三百名用度奢侈嫉妒时闻所生之孩无论后妃所生或奴婢所生皆平等相待一律称为王子数百年来突厥从无举行大婚典礼之事宫中所有女人或由自愿入宫或由选购而得或由赠献求悦大半皆为酸加希人宫内设立一女总管以管束之女总管主持于内又有太监奔走于外女总管之品级与宰相等其位次反在宰相之上　苏丹之太后回教人敬之如王尊为国母其尊号甚多或称为美女之冠冕或称为万后之后或称为富贵之源或称为妇德永新之圣母　苏丹之公主照例嫁于本国大臣封为驸马古时公主所生之子常溺毙之恐将来有谋叛灭族之祸也王宫之内亦有亲王等宫统计各宫之妃嫔妻妾不下一千至二千五百人宫女之品级年纪相貌各不相同皆由酸加希乔奇亚阿埤西泥崖阿斐利加等处买来或掠来有跳舞唱歌等各项技艺　当前王雅度亚徐在位之时每年宫中费用多至英金二兆镑合华银二京圆宫内除妻妾外有男女佣人五千五百名厂尌役三百名马夫四百名船户四百名乐工四百名管理饲养鸟兽小工三百名兵及支更三百名挑担小工一百名幼婢一千二百名此种佣人又各自有其佣人以故每日在宫中吃饭之人不下七千余名　雅度今年五十有余岁中等身材面带黄色黑发高额眼睛棕色愁眉不展临朝虽御朝服但其平时服式与欧洲上等人无异头戴红色小帽身穿黑色褂深青色裤足履光皮鞋均欧洲式样宝剑钢套迶身佩带胸前缀一饰物如宝星之类　突厥各地方分治之法用捕章程如租界工部局之例此亦治民之良法但办理不善致成为病国病民之大害即如小亚细亚境内所设捕官吏差役大概不给俸薪即例所应支之公费亦未尝付足之捕署中上下人等皆须顾己养家所辖之境辽阔者多当差办公之人非养马匹不能既无官俸又无公费若不设法括取民财何从支给乎　有西人某尝论之曰捕有除暴安良之责为地方上必不可少之人乃观于突厥捕则大不然有犯案者不拘本人而拘邻佑株连被逮得钱卖放故捕遇事生风视为利薮之所在若捕清廉守法但拘正犯岂能度日乎忆数年前余居于某城时出一谋杀岳父之案士胥欲得岳父之家财起意谋杀之断其首士胥为突厥本地人突厥境内居民不过突厥本地人及希腊人耳突厥杀人常断其首希腊杀人必全其尸此人人皆知者今其士胥为突厥人其杀岳父也断其首于希腊人何与乎乃近邻之希腊人皆为捕所拘因而倾家者甚多越四月之后又经其地知凶手逍遥自在且并无一突厥人受株连之害捕之不公于此可见何怪地方居民之啧有烦言乎　突厥之害莫大于国君之专权暴虐不但本国之人即外国之人亦以为不可忍不但基督教人即回教之人亦以为必当变在下者皆有自主之心在上者皆有自危之意照维新党人之言论以为君既专权则下民自不得释放吾人之大敌无他即吾君也今诚欲变政体固邦交弭教祸有必不可缓者三事一须立议院章程蠲除虐政二释放教法任人自主从教三当求成为自主之国免受六大国之束缚以上三要端若不得之国人以为大辱试问此人之见识忠乎否乎为人君者当顺民心以出治如日本明治天皇之近事不当俟变乱之既萌而后许之也如英国之于美国是已
　　华盛顿布伦士维廉合论                    
儒者盱衡时势抗论古今功德兼备之君三代下中国且难数觏矣若夫开大业平大难或以布衣而崛起或以弱国而中兴则异域遐陬丰功盛烈有足令人震慕者如华盛顿布伦士维廉是已华盛顿者资兼文武发于畎亩之中初举度地官终为大统领与英血战八年备尝艰苦终致美为自主之国布伦士维廉则以王弟即普鲁士王位为人英迈改革国政练兵有素器械皆精巴黎一战法人丧胆此其功烈之大不皆昭昭在人耳目哉特其功之所以成则尤皆有难焉者美以初辟之地土番之寇强英之偪普以大小二部当柏灵大败之后割地偿金之余兵额仅许四万五千以当拿破仑驻防兵十万钜艰之任掣肘之遭如此二人者得免覆亡得守宗社亦云幸矣尚敢望成莫大之基立中兴之业哉乃二人终能反弱为强以寡胜众使美普至今赫赫称强国焉谓非不世之才而能若是哉特是就二人论之则华盛顿之境为尤难普虽云弱而布伦士维廉之时去败后已六十余年日渐强大又无外侮内难则犹可为也美则强英日侵将帅多叛然卒能立伟勳开大业全国富强四邻震羡华盛顿不诚旷世之伟人哉夫欧洲好大之君多矣拿破仑以枭雄之资拥强大之国终受困于英人尼哥劳以强俄之埶席屡胜之威终致保马孙城之败忧忿暴卒又安能如兹二人者以弱敌强而终能使国有富利之实兵有强大之名哉 
　　问俄国大彼得其雄田各颇与嬴秦相似然始皇再传而亡俄则彼得以后方兴未艾功烈相侔成败各异其故安在盍参考焉                          
俄罗斯拥朔漠之雄胜据欧亚之上流居高临下长驾远驭遂有囊括宇内并吞八荒之心使五洲诸国莫敢与抗论者以拟于战国之秦考其立国规模至彼得而始大其雄田各亦不下于始皇然秦再传而亡而俄则方兴未艾岂运数之长短固有天命而非人力之所能与乎太皿尝综其成败论之而知秦之不及俄者太皿有六焉俄自宜万第四以后国势寖弱内讧四起波兰之兵无岁不至国人汹惧思得贤主以靖国难维时彼得避祸隐身为僧遂为众所推立其才识已裕于困身抑志时矣始皇嗣昭襄之后军威方盛国内富安其得国也易故其虑患也浅此创业之不及者一也彼得即位之初即卑礼招致英贤至身入队伍与士卒同甘苦信任能臣使各尽其长蕴宰相列福多以王礼擢绵西果夫于卒伍故人皆用命所至成功当彼得之过普鲁士也亲兵内叛变起萧墙总兵官鄂尔盾歼除大憝迎驾入宫岂非任人得当之效哉始皇猜疑刻忌专任狱吏丞相仅受成事上不闻过而日骄下复谩欺以取容有一蒙恬而出之于外至使李斯赵高日在左右逢君乱国二世继之益为暴虐子婴孤立无亲危弱无辅卒以速亡此用人之不及者二也彼得多立黉宫以教国人选俊秀子弟分遣诸国观其礼俗讲其文物至使外人抱才艺者无不争趋秦则焚诗书以愚黔首坑儒士而尚法律谓可以鞭笞天下惟所欲为而胜广一呼天下已非秦有此文教之不及者三也彼得既诛叛人大厘兵制立海军造战舰筑石駮台通海道经营缔造昕夕未遑秦则收天下兵器销锋铸鐻孤处咸阳四方盗贼秘不以闻斩木揭竿莫之能御此武备之不及者四也方英法之盛也挟其艺学横于海上彼得愧其弗逮微服易名游历欧洲探其地理访其政治习其制造归而仿行卒与诸国抗衡始皇数游海上惟知求僊访药刻石颂德而驰传络绎劳民费财曾莫之省卒以身殒沙邱坟土未干国祚已坠此君德之不及者五也彼得之言曰俄国帝位不必论血统宜选材德踰众者授之故其殁也其后嗣位任用得人遂以名震邻国疆土益广虽再世短祚而国体画一至王后加他邻继立四出征伐所向克捷国政更新几刑措始皇私天下为己有法制繁苛如婴女护饵富媪守藏惟恐人之睨其后卒以传统非人为天下笑贾生之言曰藉使子婴有中主之材仅得中佐山东虽乱秦之地可全而有宗庙之祀未尽绝也斯言信矣此其继世之不及者六也且夫鸡鸣听政无异于衡石程书之勤也违己辄加鞭挞不下于刑杀为威之暴也彼得新都之役无异于阿房骊宫之残民也摧土耳其败瑞典伐波斯不让于南取百越北却匈奴之伟烈也然而成败异势前后相反者太皿俄值国中衰乱之余朝政废弛彼得矫之以雄武则纲纪肃而数世犹赖以安秦当海宇统一之后民心望治始皇厉之以威严则激而生变遂一蹶而不可为然则张弛之宜宽严之用又岂可不因乎其时哉
　　美国大总统麦荆来传田各                                   
