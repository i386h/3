<!-- { "loadSidebar": true } -->
条议云破除陋习先自政务处始近年方略会典诸馆三年一保躐等迁除名器不尊适长奔竞今奉　上谕以纯正通达见待则在事者已结　主知自毋庸三年列保以免希速化者视为捷径竞事夤缘　非变法不能得人非用人亦不能变法谓宜慎选海内通才聚于政务处集思广益择善而从不宜以员数为限然非优予出身亦不足以鼓舞豪杰揣条议之意殆即以此为正人心端心术之权舆欤夫拳拳于正人心端心术诚知政本其意甚善然其道何由哉习见之讲章通行之文告秕糠尘垢已成不验之方然则非变法不可矣西国官人之法取诸学堂专论蓺能不论心术其中岂无心术不正之士惟立法既善则流弊自无故所谓心术不正者营私枉法钻营阴忮数端尽之矣西人官禄既重又人皆有业可以谋生谁肯以法外之贪求易本来之富贵所以无营私之獘也问刑衙门有律师驳辨有民员陪审不能以一人之爱憎恩怨出入其间所以无枉法之獘也所学必所用所用必所学专门之学任以专门之官英俊不至沈下僚妄庸无由窃高位所以无钻营之弊也国有大政采之舆论三占从二私见自除所以无阴忮之弊也其余要政悉数难终凡此诸端皆由法善若徒以列保与否谓可抑奔竞而塞幸门正人心而厚风俗则非所敢知矣　通观条议之意大要在化中西之见持新旧之平防弊至深用心良苦所虑者宗旨则不新不旧成为子莫之执中政事则不中不西有似寿陵之学步此希圣之所以直言冒犯而欲上陈者也兄值　朝廷大开言路衡石程书政务处为变法之枢机而条议又为变法之意旨得失所在关系甚大故敢抗言伏冀采择施行天下幸甚
　　政务处吏部兵部会奏遵议变通河工事宜摺                            
奏为遵　旨覆陈事据河东河道总督锡良胪陈河工变通事宜一摺奉　朱批交政务处会同吏兵两部妥议具奏钦此查锡良奏称漕米改折运河无事河臣仅司豫岸堤工抚臣足可兼顾请将河东河道总督裁撤改归抚兼办所属文武员弁兵丁有宜裁有宜酌裁有宜分限陆续裁汰有宜仍旧各等语窃维黄河改道以来直隶山东两省修守工程久归督抚管理山东工段之长险工之多视豫河尤为每系重东省既可由抚臣兼管豫河似不必专设督臣今之论裁官者每以河漕两督所属员弁为言现值整顿官制力除冗滥之时臣等正拟咨行各省疆臣体察情形核实裁减而锡良已先有此奏该河臣现任河道总督兼署河南抚其言由于身亲目验自属确实可凭所拟宜裁宜留及分别缓急各节筹画甚为详明自应如所请行并请　饬下该河臣即将裁并各事宜一手经理足昭妥慎俟诸事办有头绪即由该河臣奏明请　旨开缺其裁汰各员弁吏部查裁汰各员应归裁缺即用班内补用该河督所奏既经政务处核议准如所请其裁汰现任文职各员应俟该河督裁并覆奏到日臣部再行照例分别办理兵部查该河督奏请陆续裁汰河标三营武职官弁豫省两岸堤工改归河南抚兼办政务处既经议准俟该河督覆奏后再由臣部将裁缺人员照例办理其应裁兵丁既据该河督奏请分限五年陆续裁减应如所奏办理所有每年裁减兵丁数目应令分年报部以备查核运河道缺既裁该处闸坝甚多专司蓄泄所请将六允沂曹济道移驻济甯办理运河事务系为兼顾河防起见及河标城守营运河道属运河营两营弁兵应否裁留之处应并请　饬下山东抚察酌办理至此后运河仍应随时修浚一切事宜并由该抚臣责成地方印委各员认真经理以便商旅而卫农田所有遵议裁并河督及所属员弁各缘由理合专摺覆陈伏乞　皇太后　皇上圣监训示再此摺由政务处主稿合并陈明谨　奏奉　旨已录
　　豫抚锡奏陈河工变通事宜摺                                
奏为覆陈河工事宜谨缮清单恭摺仰祈　圣监事窃奴才接准部咨光绪二十八年正月十七日内阁奉　上谕政务处会同吏部兵部奏准遵议河东河道总督锡良胪陈河工变通事宜一摺黄河改道以来直隶山东等省修浚工程久归督抚管理锡良原奏所称陆米改折运河无事河臣仅司堤岸抚臣足可兼顾等语该河督目击情形自属确实可凭所有河东河道总督一缺着即裁撤一切事宜改归抚兼办其酌拟宜裁宜留及分别缓急各节均着照所请行仍责成锡良将裁并各事宜一手经理俟诸事办有头绪再行奏明请旨其裁汰各员弁及应裁兵丁着吏部兵部随时查明办理至运河道现既裁撤该河督请将六允沂曹济道移驻济甯兼办河工事务并河标城守营运河道属运河营两营弁兵应否裁留及此后运河修浚事宜着山东抚察酌地方情形详议具奏钦此钦遵恭录咨行前来奴才跪诵之余仰见　圣训周详指示明切俾遵循之有自益钦感以靡涯遵将运河裁并事宜悉心筹画并议裁河标三营缘由分案缮摺具陈至豫省黄河修防奴才蒙　恩调补河南抚仍属责无旁贷益当矢慎矢勤督饬道厂听实力筹办务期欠节工坚安澜永庆断不敢以身任地方于河工稍事疏略惟河务一切事宜有应变通者有宜仍旧者有应删每系就简以归核实者谨就管见所及胪列清单恭呈　御览所有河东河道总督关防奴才缮摺后即当敬谨封固应否恭缴候　旨遵行为此恭摺具陈伏乞　皇太后　皇上圣监训示祗遵谨　奏奉　朱批该部议奏单并发钦此　谨将筹议河工一切事宜缮具清单恭呈　御览　一河督关防应缴也查河道总督一缺现已奉　旨裁撤除衙署饬运河同知拨役看守所存书籍饬六允沂道敬谨收藏外其河督银关防一颗并　王命旗牌等件自应恭缴抑或就近封存河南藩库之处相应请　旨遵行此后河工一切公牍即太皿用河南抚关防　一黄河北南两岸宜责成开归河北二道认真督防并拟将员缺酌量变通也从前河督专司河务两道责任较轻现既归并抚兼管所有河工一切事宜不得不责成两道认真督办嗣后每届伏秋大汛抚臣仍不时临工查勘指画机宜并饬两道分驻工次协力防遇有应办要工随时相机策应但从此两道尤页得人庶获指臂之助查现任开归道穆奇先河北道冯光元皆系老成干练之员倘此后过有更替洵非熟悉河工者弗克胜任而南岸险工林立尤为吃重拟请因时变通将开归陈许道一缺改为外补要缺遇有缺出由抚臣专选熟谙河务人员不论班次酌量或升或补抑或开单请　旨简放应请　饬部核议酌定以重河防　一八厂听修守应仍照定章办理也河工自前河臣许振褘改章后历年办理着有成效嗣经前河臣任道熔复加厘定委无流弊应请一切仍照旧章办理　一岁修工欠拟请开单奏销也查河工用欠向系每年霜降后奏送清单奉部核准后复再题估准估后始行题销夫以已准之案辄再一估一销本属重复兄题本现已停止若逐件改题为奏亦属烦琐伏查河防另欠经前河臣许振褘奏准开单报销免其具题历年遵办在案岁修事同一律拟请自本年为始改为与河防另欠一体开单奏销以省案牍奴才仍当严加勾稽实用实报断不任丝毫浮冒此外如比较上三年银数多寡关系稽核钱粮应仍照章办理其余一切例案册图凡属具文概行删除用昭核实所有近年尚未题估题销之案皆系已奉部臣核准之欠应请一并免其核办　一河南河工拟名豫河也东河河工现既分隶两省自应另立名目拟名河南河工曰豫河以免混淆　一河工候补人员应分拨两省并拟酌量推广也东河豫河现既分隶山东河南各抚兼管所有候补人员应分拨两省除例应回避本籍者山东人专归河南河南人专归山东外其籍隶外省人员应听其于山东河南两省自行指定一省专补河工之缺惟东河既已裁并而运河各缺又复大加裁减候补人员殊形拥挤可否量为推广如有愿改他省归地方者听其另行改指一省禀请咨送报部查核其闸官一项地方无缺可否准其对品请改典史等项按照原班补用仍免缴离省指省捐项各银两以示体恤应请饬部一并议覆施行　一河工人员补缺应仍照定章办理也河工候补各员向系分隶各道当差此道当差之员彼道并无名册与地方人员总汇于藩司者不同是以每遇补缺向由河臣核定并不由道具详现虽改归抚兼管而河工人员专补河工之缺仍与地方有别拟请嗣后豫省河工遇有缺出仍由抚臣酌定应补人员分别奏咨办理毋庸由该司道等会详以符定章至轮补班次仍应查明上次用至何项按班接续序补　一大挑知县此后请免发东河也每遇大挑之年向有分发东河知县二十员或十六员不等到工后试用二年期满分别甄别留工并将不谙河务者改拨地方查河工并无知县员缺其留工之员祗能借补佐杂已属向隅现在东河既已裁并嗣后大挑一等人员应请免其分发山东河南两省河工俾人才不致屈抑　一运河事宜应即归山东抚臣接办也东河豫河现既区分为二河南抚臣专管豫省黄河其运河一切事宜应即移交山东抚臣接办惟抚各管一省与河督兼辖两省者不同此后东省陈奏运河事件及请补沿河各缺应请毋庸与河南抚会衔以归简易
　　豫抚锡奏陈运河同通汛闸各缺酌拟裁留归并摺                          
