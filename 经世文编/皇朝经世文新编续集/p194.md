<!-- { "loadSidebar": true } -->
曰丕但之例如此其严也其利何如曰泰西工艺之精器物之巧新理新法之日出而不穷殆藉此鼓舞而成也他勿具论请论美都尝考美之创鍼机者得利五六百万创火因爹拉罢者得利二三百万等而下之虽至浅极易之物如铅笔所藏之拉罢用以刮字者综其所得亦不下百数十万自余庶艺罔不类是虽更数仆悉数为难若之何而不利也是故举国之工人无老无少无强无弱罔不奔走骇汗君羊焉而肄习讲求之举国之工厂无小无大无富无贫罔不殚精溃虑君羊焉而规矩绳墨之利之所在不赏而劝万流泻壑曾无以喻而国家之进步亦不可以常率计则丕但之力之为之也犹忆余居美洲时有文吾公司者习与余往还问其业则代人领取丕但者文吾公司语余曰余业是有年矣领而得者且以数十万计费洋五圆则物之可得丕但否公司可代理也费洋四十圆则缮辞禀报誓词模式图说之事公司可代为也费洋二十圆则批发之丕但公司可代领也其他难备模式图说之物费洋一二十圆公司可代作也所代之事详慎缜密虽或少费不劳而理计公司每年代领之丕但八千有奇且有年至盈万者而级皮路埃地之数不与焉由斯以谭自非利人之深彼美人何趋之若是即国之强弱不系乎此则谋国者不当有事而代劳之文吾公司几何而不折阅又遑他及也哉上以绝弃鼎之昏下以杜滥竽之弊进则为考绩之谋退则为劝工之政一举而数义备呜呼不其善欤　陈继俨曰害人之事起于争也然综计古今争凡三变上古之世人与物争争而胜者利用力近古之世君与君争争而胜者利用兵今日之世民与民争争而胜者利用商是故英美最强其商上俄德法日次强其商中自余诸国最弱其商下商下者非国也中国之商溃败极矣然以余所闻大地商战之故其出口之货胜者其商恒胜其出口之货绌者其商恒绌千里之水本于滥觞参天之材根于寸薛木然则农工者又商之所自出者也耕无新法之农艺无新器之工于此而欲讲商务兴商学与大地万国角逐而上下焉是犹南辕而北辙蒸沙而成饭也其又奚功且夫四万万之人二万里之地二十六万之物产其敦大博厚非不逮欧美也处当温带土亦腴厚民自淑秀其聪明开敏非有亚于白种也然欧美开新之物岁以万计而中国无一焉改旧之事亦岁以千计而中国无一焉均是人也而比较之下巧拙天壤则导引之力与不力也且今日商务之为大害于中国夫人而知之矣然海禁既开势不能以锁港之说而抵外人之来且外人之来者简便精良悦于吾民便于吾用其必不能举天下之人弃彼之简便精良而就我者有必然也丁此时也来者日益多往者日益寡而我数千年古老之农之工之业又未易与之抵制而争胜即有雄于财者出死力以相角然不转瞬而折阅之事随之利固不获本亦大亏于是举国之商病举国之商既病而向之所谓数千年古老之农之工之业必堆蔽壅塞欲售无人贱其值以贾于国内贾于国内其商绌也然国内之人持血汗之赀谁复肯为黄金虚牝者于是举国之农工亦病农工商国之半也半其国而皆病焉俯仰随人进退无据不有所劝其奚以兴抑又闻之地多而人少者国可以农地少而人多者国可以工中国之国于大地也其民之数等在一其地之数等在三且见逐于美都作苦于南洋勤劳之资闻于五洲盖可工之国也然土制之精不敌远物进口之货远过外售则工实负国也吾粤鍼线诸工昔用土物今皆见夺于洋货矣自余诸工所在皆然万国比较方里人数以中国而论则等在五连藩属而论则等在二十一见本报所刊之丁酉岁计政要其他边地如蒙盟各部奉黑吉各省青海西藏苗回各疆澳琼各岛灌莽万里几若不毛腹省如湘鄂闽粤江浙诸地荒而不治所在多有盖可农之国也然播植无新法刈获无新器化分无新理则农实负国也夫农工者国之本也而操术若此然则非独农工之咎也所以劝之未得其道也故今日而策中国自强之道必自立丕但以劝农工始　曰中国闭化之国也敢问丕但之制既立果有报领者乎曰有夫不见可欲此心不动利禄路然斯人自愤中国之远不及欧美者固坐于未见其利然既等于可有可无之数则天下末由鼓舞也且天下固易与耳身体发肤关乎痛痒而孔子以杀身成仁夺之妻子父母同其根荄而佛氏以破伦出家夺之兄因势而导悬的以招者乎汉立博士而经术之徒出隋改制科而词章之学兴标之既高风斯益鬯不其然欤且陶公之柜枢捩极巧陶君会稽人名七彪能造新式柜行于美洲见本报一十四册张君之枪机轴独新名清泰天津人能创后膛新枪每车可载二杆立二人于车后运动自如火药弹丸及四里之远前坚挡牌以避敌攻退后则改运机轴车自倒退见近日香港华字报彭新三之德律风比西人所造加远三倍其音转亮萧开泰之火镜可以代煤其火力有二万吨之大俱见本报二十四册自余沈学之盛世元音蔡氏之传音快字俱能自辟门户推陈出新者自是以外其不见知于世者当亦所在多有乌在而不可以立丕但也不甯惟是国家既不予以专利之权则朝陈于巴黎之肆者夕必仿于柏灵之市昨创于英伦之都者今且造于纽约之厂镂精错髓得之者甚艰而失之者甚易此开新之士甯自弃而藏其智也昔管子治齐重内轻外诸葛治蜀器械精艮九经劝工日省月试自古未有不讲商务而能立国者亦未有不讲土产工艺而能兴商者更未有不劝农不兴工而能精其土产土艺者利专则民智奋相上则民力张自强之道无踰于此余故于周君之言田各为隐括以告世之忧国者其领取丕但纳欠之事附表于后知言之君子或有取焉　禀求地西午丕但以三年半为期者纳洋十圆禀求地西午丕但以七年为期者纳洋十五圆　禀求地西午丕但以十四年为期者纳洋三十圆　批发地西午丕但不纳　禀求企滑每年纳洋十圆　禀求减前次所求之事纳洋十圆　禀求申改前禀差误纳洋三十圆　禀求再给丕但纳洋三十圆　批发再给丕但不纳　禀求加丕但年限每次纳洋五十圆　批发加丕但年限每次纳洋五十圆　禀求初次考马念司发照代达总考马念官纳洋十圆　禀求总考马念官发照代达格佛那纳洋二十圆　其余求发丕但之时已发丕但之后所抄文件或批准之文凭已发之文凭苟有劳于署内者俱有少费兹不具列列其大数而已


皇朝经世文新编续集卷十
　　晋安甘韩眠羊甫辑　　　　　　　　 

　商政
　　户部议覆奏整顿茶务摺                                                
奏为遵　旨议奏恭摺仰祈　圣鉴事光绪二十一年十一月初十日内阁代奏中书刘铎条陈茶政一摺又是月二十九日臣部代奏户部员外郎陈炽条陈茶政一摺均经军机大臣面奉　谕旨着户部议奏钦此钦遵由军机处先后抄交到部查内阁中书刘铎原呈内称自洋人通商以来海外悉索华茶而华人获利者少折本者多何哉产不一区销无定所其獘一茶品不佳费本甚重其獘二公所虽设并无市规其獘三华商不认真置货坐使其利尽失其獘四当兹积重之时而图挽回之策斟酌损益谨拟切要条分数端一颁茶照浙江安徽江西湖广五省折衷照数不准溢额先由各省厘金总局交课给单办茶厘金局卡俟茶成箱验单呈样酌本估值抽收厘金一设茶政局汉口为各省通衢宜设茶政局五省茶箱起运厘局按月造册咨送茶政局凡茶到汉抽验核价合十字为一批以到埠为先后不得越销一设茶叶公所洋人爱砖茶宜由局置定模式颁商仿造每岁孟春由各省公所荟萃众司整饬讲求等语又查臣部员外郎陈炽原呈内称中国茶务昔盛今衰其故有三一则印度日本之仿种太多一则洋商之抑勒太甚一则出户与商人互相忌嫉台价居奇败坏市面茶务之江河日下至于今日补救无从虽然有四法焉一曰用机器人工炒焙不能无优劣粗细之殊惟用机器烘制火候均匀物皆精美宜令各关道酌提欠项选募中国茶师密赴印度考验制法购机入山制造压砖械器浔汉已有十家亦先购一分入山以佳茶试办二曰准设小轮婺源甯州茶船须渡鄱阳湖南之茶须渡洞庭茶市届期阻风一二十日后到之货多受西商抑勒宜令各商在鄱阳洞庭置轮拖带或由官设立酌收其资然后茶船不致后期行旅咸占利涉三曰设立公栈茶商运茶至埠中国茶栈皆逼窄不能容宜令江汉关道晓谕商栈设立公栈务极宽大可容数十万箱茶船到埠皆运存公栈不准一箱先入洋所议价时可由吾操纵四曰暂减厘捐西人之喜用印茶者贪其价廉耳印茶之廉由于参用机器者半由于不征税钞者亦半华茶则税钞不能议减厘捐方且议增是驱之用印茶也今出口税及子口半税关系洋息未敢轻议减收至于内地厘金及各项山捐箱捐善堂捐外销欠项均请一律暂减三成等语臣等伏查中国出口茶数所以大减于昔日固由印度日本诸处大兴茶务有以分我之利也茶务如何探其本则在讲求采制握其要则在核减厘捐而已臣部前于光绪十六年二月咨覆北洋大臣请减茶厘案内行令各省裁减外销捐项并令另行筹欠应用以为酌减茶厘地步十七年七月又将江海关道所覆采茶制茶三事通行产茶省分认真劝导以冀共保利源而各省迄未实力举行以致茶务日敝茶商日困此诚不可不急为补救也今内阁中书刘铎及臣部员外郎陈炽缕陈茶务积獘可谓深切着明所拟办法亦多可采如刘铎之请设茶业公所陈炽之请用机器设小轮立公栈减捐厘或为制造而设或为运茶而设或为鬻茶而设或为保护茶商减轻茶本而设凡病于茶病于商者皆去之利于商者皆举之是茶务转衰为盛一大关键也虽茶厘一项关系京协各饷本难议减然各省果能整顿茶务使采制精良行销畅旺则出口之茶税既可暂增而内地之茶厘即可暂减固有不待再计而夬者即刘铎请颁茶照设茶政局所拟马念货核价分批挨售并责成厘金局卡收课给单估值抽厘其事皆未免烦苛而弃其所短取其所长则设一茶政局以总司东南各省茶务俾事权归一呼应灵通亦未始非维持大局之一道也惟茶业公所茶商公栈究应如何设立制茶机器运茶小轮究应如何购制以及茶照可否颁行茶政局可否创设事隶产茶各省臣部未能遥度谨拟抄录该中书等原呈请　旨饬下湖广两江江西安徽浙江福建广东各督抚按照该中书等所陈悉心核议切实覆奏分别举行俟试办一二年如果确有把握即将各该省所收茶厘数目奏请核减以成兴复茶务之盛举其各省茶捐外销欠目应令查照臣部前咨立予全裁毋许延玩总之茶务为中国一大利源东南数省商民生计所系各省督抚职司教养固不得淡漠视之任其敝坏而不一为整顿也所有臣等遵议缘由理合恭摺具陈伏乞　皇上圣鉴谨奏
　　江南派办处整顿商务详文                                          
