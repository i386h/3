<!-- { "loadSidebar": true } -->
　　爱国心说
　　君民权平议
　　尊民篇
　　论民权之义与无君党无王化党有别
　　民皆自主说
　　用机器殖财养民说
　　告同胞文
卷十九教宗
　　全权大臣奏陈商办京城教案事宜摺
　　总理衙门奏山东教案办结胶州议租摺
　　总理衙门奏山东教案要犯罪名摺
　　赣抚敬陈辨理教案情形摺
　　东抚通饬各尸禹札稿
　　河南巡抚松寿示谕保教章程
　　晋抚岑春火宣清理山西教案章程
　　外务部咨钞许侍御奏请派员办[理]教务片
　　直隶藩司周谕委员查[案](禁)说帖
　　直隶藩臬两司调和民教缉捕盗匪详文
　　晓谕直省民教告示
　　张家口洋务局总办沈观察条陈办理一切情形禀
　　山西教案合同
　　教士敦崇礼条陈山西教案善后章程八条
　　山西内地会总教士何斯德与洋务局议结教案合同
　　山西内地会总牧师荣晃熙与洋务局续议教案合同
　　江西洋务局详定教堂[购地]办法禀稿
　[江西洋务局详复湖口县禀平日与教士开诚布公每逢词讼不论民教随准随结由]
　　江西洋务局详议进贤县条陈责成绅耆保教章程禀
　　安徽望[江](仁)县上江督禀
　　英国李佳白民教相安议
　　教案善后章程
　　(江西洋务局详覆胡口县禀平日与教士开诚布公每逢词讼不论民教随准随结)
　　西教士李提摩太君上李傅相办理山西教案章程
　　论传教不宜专恃保护
　　儗请设立总教务司[说]帖(说)并序
　　论设立总教务司之关碍
　　论和约宜订教务专条
　　教育当定宗旨论
　　回教盛衰论
　　英教士米气君论教案起衅之故
　　粤督陶制军奖励新加坡商民设孔教堂文
　　论教[案]宜急求善后之策
卷二十学术
　　贵州学政赵惟熙奏[请]开设译书公局摺
　　晋抚岑饬洋务局司道条议译书事宜札
　　东抚饬议编书札文
　　遣使出洋广译西书条议
　　东亚益智译书叙例
　　春秋董氏学跋
　　课士略说
　　新史学
　　论西学与西教无关
　　泰西藏书考略
　　论日本文
　　中西医学平议
　　舆地学约
　　论尽民下责分学
　　论玩物适情之学
　　[论学问之用在于琢磨心才]
　　流质代煤详述
　　火有光热说
　　论格致学所练之记心胜于文字学所练者
　　论各业不离格致学
　　格致会通说
　　电学始末考
　　学问之源流门类
卷二十一杂纂
　　蒙古盛衰论
　　邱菽园内翰上粤督陶方帅书
　　袁爽[秋京](入公)卿致两湖书院监督梁节庵太史书
　　夏大分品范禀稿*或作　夏大令绍范禀稿
　　上海某太守与某先生论保险书
　　问俾思麦可方中国何人试以古事比附之
　　駮龚自珍论私上
　　駮龚自珍论私下
　　鄂抚端[方]劝汉人妇女勿再缠足说
　　论上海巡捕包探之利弊
　　论报馆最有益于学子
　　论中国宜设洋文报馆
　　论中国语言变易之究竟
　　劝戒上海国会(学)及出洋学生文
　　释彝
　　秦西新报源流表
　　中日版权同盟问题
　　种类说
　　黄种无害于白种论
　　黑奴吁天录序
　　黑奴吁天录书后
　　论女寿长男子说
　　照相之法可以施于政事论
　　黑龙江将军寿山遗摺
　右文约五百六十余篇类目仍分二十有一体例悉遵新编也今昔时势各殊行文命意自异麦公乃识时俊杰故类目一变其旧然续经世文而不守前例又为通儒所鄙故加新编二字以别之示与贺盛诸编不同也敝书既名新编续集何敢与麦氏宗旨稍违教宗儗改教务而卒不敢改民政会党儗付阙如而卒勉强选文亦足见命意所在矣计所选者起辛丑六月讫壬寅五月凡名臣奏议伟儒论说亮无遗漏之憾即偶有辛丑五月以前之文亦为各编所未见详查辛丑所出统编固未尝雷同也日报论说多识时务者所作不才方心折之奚敢薄视特命意立论不久视之每成明日黄花选刻是编殊不合例故各类所选于日报十无一二不敢姑循俗见所谓数万选者明言广搜各报论说也诸维亮之　　　壬寅六月上旬眠羊志
新编续集勘误表

甘韩《皇朝经世文新编续集》序

皇朝经世文新编续集序
自邵阳魏氏市华亭陈氏吴江陆氏之意撰集
皇朝经世文编采取精有裨实用近禾千江西饶氏上海葛氏武进盛氏迭有赓续美矣备矣厥后麦氏有经世文新编之刻今甘君眠羊又复为之续编分类仍二十有一得文五百余首呜呼何其多也昔东莱先生被旨增损江钿文海张南轩时在江陵移书晦翁以为无补治道何益后学晦翁晚年乃函称文监编次最为有意所载奏议多系一时政治大节水心叶氏亦谓自古类书未有善于此者方今风会日辟时事兴丙士大夫建白烂然类能根柢理要●见原本而其闲浅知狭好支离破碎恣其胸臆荡而不返义理无当而治道愈远者亦往往而有吾尝欲刊落浩穰拔尤取颖表而出之彰我国家文明之盛沈迷篰领女彔【娽】女彔【娽】甚少【尠】●甘君之书其去取未知于吾意何若要之甄综时贤意主适用固非华实巧伤正好弊精神于闲文字者所可同日语也后村刘氏之言曰文之多者可以言治言之富者可以观德此书出必将风行海内人置一编以视临安书坊一时刊行之作迥不侔矣吾故乐为之序
光绪二十有八年首夏端方午桥甫序于湖北抚署

皇朝经世文新编续集卷一上


　通论上
　　江督刘鄂督张会奏条陈变法第一摺            
奏为变通政治人才为先遵　旨筹议奏陈仰祈　圣鉴事窃臣等钦奉光绪二十六年十二月初十日　上谕法令不更锢习不破欲求振作当议更张着军机大臣大学士六部九卿出使各国大臣各省督抚各就现在情形参酌中西政要举凡朝章国故吏治民生学校科举军政财政当因当革当省当并或取诸人或求诸己如何而国势始兴如何而人才始出如何而度支始裕如何而武备始修各举所知各抒所见通限两个月详悉条议以闻等因钦此仰见我　皇上惩毖多难必欲扫积习以济时艰感泣之余且愧且奋臣等尝闻之周易干道变化者行健自强之大用也又闻之孟子过然后改困然后作动心忍性增益所不能者生于忧患之枢机也上下京畿之变大局几危其为我中国之忧患者可谓钜矣其动忍我　君臣士民之心者可谓深矣穷而不变何以为国然则修中华之内政采列国之专长　圣道执中洵为至当惟是中国贫弱废弛之弊或相沿百余年或相沿二千余年一旦欲大加兴革必须规画周详确有下手之虍匆然后血气生而宿可自去疣痈决而元气可支窃谓中国不贫于财而贫于人才不弱于兵而弱于志气人才之贫由于见闻不广学业不实志气之弱由于苟安者无履危救亡之远谋自足者无发愤好学之果力保邦致治非人无由谨先就育才兴学之大端参考古今会通文武筹拟四条一曰设文武学堂二曰酌改文科三曰停罢武科四曰奖劝游学敬为　圣主陈之　一设文武学堂　取士之法自汉至隋为一类自唐至明为一类无论或用选举或凭考试立法虽有短长而大意实不相远汉魏至隋选举为主而亦间用考试如董晁郗杜之对策是也唐宋至明考试为主而亦参用选举如温造种放之征召是也要之皆就已有之人才而甄拔之未尝就未成之人才而教成故家塾则有课程官学但凭考校此皆与三代学校之制不合现行科举章程本是沿袭前明旧制承平之世其人才尚足以佐治安民今日国蹙患深才乏文敝若非改弦易辙何以拯此艰危然而中国见闻素狭讲求无素即有考求时务者不过粗知大略于西国政治未能详举其章西国学术未能身习其事现虽举行经济特科不过招贤自隗始之意只可谓开辟风气之资而未必遽有因应不穷之具考周官司徒之职小戴礼学记之文大率皆以德行道艺兼教并学学成而后用之此外见于经传者乡国之学皆兼六艺大夫之职必备九能书礼干戈司成并教寄象鞮译王制分官海外图经伯益所传润色专对论语所重又按三代之制庠序之称曰士卒伍之称亦曰士实为文武合一文武并重之明征若孔子兼通文武学于四裔尤圣人躬行垂教之彰彰者此后汉举使才唐采回秝隋志经籍多收方言明初文科亦兼骑射钦惟我　朝康熙年间测天造石駮皆用西人　内府地图创用西法之经纬戋此图所刻铜板即用东洋铜板之阴阳文尼布楚界碑兼用三体文字乾隆年间西域同文志兼列清汉蒙古西番托忒回部之书至于　内廷功课八旗授官皆系文武兼习　　祖宗旧制洵足为万代法程今泰西各国学校之法犹有三代遗意礼失求野或尚非诬其立学教士之要义有三一曰道艺兼通二曰文武兼通三曰内外兼通其教法之善有四一曰求讲解不责记诵一曰有定程亦有余暇一曰循序不躐等一曰教科之书官定颁发通国一律大小各学功有浅深意无歧异其考校进退章程皆用北宋国学积分升舍之法才能优绌切实有据既不虞试官偏私亦不致摸索偶误故其人才日多国势日盛德之势最强而学校之制惟德最详日本兴最骤而学校之数在东方之国为最多兴学之功此其明征
