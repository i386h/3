<!-- { "loadSidebar": true } -->
甚矣哉我国商人于切己之利害竟漠不关心也此次中外各国会议商税事宜我国既派盛宫保主其事以与英国钦使马凯君商议然西人当马凯未至之前即已会议数次穷究利獘而我国商人顾无闻焉于是上海商务总董有请设会议公所之禀本馆既着之报端并详陈所见以为商人告矣然此中利害商人盖尚不知穷究究竟商税未定以前利害若何商税既定以后利害若何公所既设以后商人是否实在有益而无害抑或非徒有害并将承认其致害之咎而不能责当局之贻害商人盖竟无人知之者执笔人乃敢尽抒所见以为诸商人告　一曰中国商务逐年疲败固夫人能知之矣然物有本末事有缓急今日所急者不在救已往之疲败而在防以后之危险故公所中所当急议者在于与西人抵制之法对付之策若夫吾国人自行挽救之计则姑俟诸后日可也此次西人重订商约其说帖虽不可见而其命意则固昭然可知固将取已得之利益而尽力扩张之就未得之利益而尽力吸取之华人之膏血不必明加以朘削也而自有就涸之日华人之生路不必尽为所垄断也而自有途穷之时然则商人所急当筹议及之者非此乎上之人所当召商人而申警之相与悉心尽议以筹抵制之法对付之策者非此乎乃自始至今商约明文商人并未得见亦无人能知其大田各者然则商人果何从而议之乎苟仅令各陈所见用备采择则是所议者非不切之陈言即缓不救急之泛论于此次商约之利獘固藐乎不相涉也如是而公所之设固有益乎无益乎　一曰公所既以会议为名则自当令经商诸人各陈所见以为采择之资然中国久无商学故于商务之经络何者得利何者失利之故实不能确有所见其间经营致富者固不乏人要之皆幸获耳故有昔富而今贫者有甲行之而致富乙行之而竟贫者试集诸商而询以甲何以得利乙何以失利恐能条对者寡矣即能之而中国自私自利之见入人太深果有独得之秘方且恃为致富之资岂肯尽情吐露公诸同人则会议之无益已可见矣然此犹就内情言之也若就与外人交涉言之则从前以丝茶二业为大宗近今以洋货为大宗几与丝茶二业并驾齐驱盖丝茶二业我有求于人者也洋货一业人有求于我者也苟无经营此业之人则各国制造之货孰为之转运孰为之销流故西人颇重视业此者之商人不敢轻视而业此者亦时能把持西人之短长以雄视一时然近今此业中人亦颇受西商之侮弄而莫可如何并不能思一抵制之策彼于已然之受亏尚不知补救以为失之东隅收之桑榆之计况于未来之受亏乎又况于他业乎设公所之本意以联络各业董事为主然即洋货一业言之彼所谓董事者于本业商人之受亏率不能为之设法故虽有董事之名实为无足轻重之人直以其资本较巨资格较深姑虚相推奉云耳以彼其人而使之会议不知果有何深识远见而裨益大众也然则公所之设果有益乎无益乎　夫以商业会议公所之设上之人既不与以会议之实事而下之人亦鲜有可与其选者是则公所之设殆犹之不设矣然当轴者既已设公所集董事其必有所为也亦必然之理则请推阐其微意如下　今之人苟有留心时事而又熟览道光以后纪载洋务之书若中西纪事金轺随笔等编者即可知与西人议欠立约实最为棘手之事从前中朝大官无周知各国情事与夫立约之利害者故当其奉　特旨任全权既贸贸然而议之又贸贸然而许之迨乎墨亦未干谤言即起夫当局固不为无咎矣然旁观之人不念其所处境地万分为难又不悟办理其事之人本非熟习此事之人而乃横加毁诋称心而言或目为汉奸或诋为卖国果足以服其心乎倘令其身自为之果有以愈于彼乎李文忠一身事业诚多可议然议之者不谓其措置之失宜用人之不当车取以交力忠外人目之每与外人立约一次即受谤一次至于暮年则尤甚焉而　朝廷遇有与外人立约之举车取使文忠主其事公则拜　命于公朝受谤于私室此亦后之人所为愤懑不平者也
是故为当局计者诚莫善于公听并观集思广益之法遇有与外人议约之举即先期集众人而告之令议其善否言乎其名则曰可以众人之所得补一人之所未及也又可以君羊情之所在明告外人藉以抵拒外人也而言乎其实则事前之仔肩既可因之稍轻而事后亦可以不得已之苦衷大白于天下故此次上海因议订商约之故特设立会议公所吾不敢谓其非也然既欲商人会议则宜将西使所送之约稿早行宣示俾其预为推求公同商酌而后可有发议之处今当局既讳莫如深秘密异常直不知从何处议起约计其法当有二端或不告以所议何事但令其凭空指陈或聚集众人田各告以所议之事而又不讯其端不求其末囫囵其词笼统其语令其各陈所见以备采择夫以精于商学老于商务高掌远跖之西人犹必于公使未至之前会议数次合众人之谋虑以供其公使之指索其筹画之周至何如其心计之深沉何如今吾国当局乃欲商人于立谈之顷片语之次各出一言以定从违吾知各商人于商学既未研究商务亦无所知于西人指索之故既不能默会则于应许之后究竟有何关碍亦岂能当几立夬必致资格素浅之商人面面相觑声望田各优之董事含糊应许而已岂有奇谋妙策足与西人抵敌哉　果其如是则吾恐商人危险之景象固即在目前矣吾恐商人将来并无可归咎无可呼怨而将为人所唾骂矣曩者和约定后车取有人著书成帙力诋其失于赔欠之巨则诋其朘我脂膏也于割地之巨则诋其蹙我疆域也于利权之损失则诋其太阿倒持也皆以为主持者之咎今则当局者固有词矣曰约中某欠诸君今日以为不便当日不尝以为可许乎约中某欠诸君今日复有后言当日何以独无一语乎吾不知诸商人将何以应之也抑非徒此而已公所设后商人既有会议之名实隐以商人之从违为应许与否之关键是则无数之商人实为赞成此约之主宰签押之当局不过为众商之代表人而已吾未闻主持其事之人事后犹能有所推诿有所抵牾也然则其关系之重大何如其利害之切己何如奈何犹视为不急之事为与己无与之事而泄泄沓沓不知悚惕也 
　　曲阜孔太史创办公利局章程                             
第一章明义　一事贵本乎公理厘为公法成于公议既能大道为公斯得自然之利利于官绅利于士庶利于坐贾利于行商利于富室利于贫民故名之曰公利　一办事以经费为权舆故须纠集股分先立钱局兄近日民穷财尽钱荒票短上下交困不得不亟治其标也迨风气渐开集有巨欠即当开浚利源推广善举　
第二章择地　一钱局暂设曲阜县东门大街　一办事各专局及他处分局俟议定再行声明　
第三章集资　一先拟纠集资本京钱十万串分为五千股每股二十串俟局中之事办有成效再作扩充　一股友认股多寡悉听自便自百十股以至一二股均可　一有愿入现钱作本者是为股东交存现钱若干按数起利五厘局中如有嬴余之利再听公分　详计利章　一有愿保号票者是为保东愿保若干亦必先交现钱若干凭局中造为号票仍交原主使用是以钱易票局中并未存其现钱也故此项无定利但分余利　一保东须殷实之户如有千金之产所保不得过百金倘日久某保东产业凋丧即将某号票收回注销仍多予二年余利以为賙恤　一每票必列号数注明何人所保或堂名或字号保东自注并加戳记以便行使者查阅信用　一保东股东均由局中予一票据以凭取利保东亦具保票字据存局备查　
第四章用人　一创办为孔繁裕蒋志坚孔令侯督理一切局务　一承办为侯殿英贾爱谦王瑞芹岁赠聘金如生意日盛逐年酌增　一会办为郑重常川在局稽核参酌　一外事司赈司事等人均由倡办承办及股友商同酌用　一外州县招集股分者皆为襄办亦得到局议事　一局中出入簿册并银钱票据及一切生意每月公举一二人查核一次　
第五章计利　一局以提倡商务为要凡有借局资本以营生理者自必酌定月利随时应付但无论何人均须有中保有抵押不得以瞻徇迁就误事　一兑换银钱宜随时价以广招徕总视市面钱号格外公平平色均不得过为低昂蹈市侩出入取巧之习　一每年结帐一次除开销局用及付股东五厘定利外尚有嬴余之利以一成为局友花红三成加股东二成归保东其余四成存本局为推广各事之用　一事属创办风气未开难言遽得厚利不能报交力官欠禀明官长饬谕胥吏不得需索一切并宜随时保护或能助以官欠股分为之提倡则更幸已　
第六章防獘　一局友如有亏挪除辞退外认真追缴不得贻累公局　一倡办襄办尤须洁己自爱帐目不得丝毫牵混众股友并有互相稽查之权　一股保既多恐有侵挪拖欠此端一开必累全局承办不得通融股友务各原谅　一局友如或作獘于某保主号票之外暗自多开数号者是为本局私票某保主查知即退保该局友辞退并加十倍勒罚　一局友如或徇情受某股嘱托未收保票现钱擅开号票行使者是为串通私票同人查知均得揭明该保主与局友均加十倍议罚　一遇外来假票当彻底根究倘局友误收自必认赔于保主无干　现由上海定制花纹票纸坚密精工亦断无假造矣　
第七章预筹　一务农如修引井泉沟洫以备旱涝耕种收歛试用机器及用电气肥料等事推之畜牧种植无不宜求良法　一育蚕如防蚕病选蚕子广植桑秧机器缫丝等事推之种棉轧花纺纱织布皆宜次第讲求　一劝工如攻金攻木平治道路修筑屋宇以及器用饭食无不于百工是赖推之链石陶专瓦取土制磁皆可随地求利至于矿务虽效远而费巨事烦而法精要为今日之急务俱不容不究心也　一兴学如农工商矿各事无一不出于学此声光化电汽力测算之所宜亟讲也所有一切　书仪器报章均须广为购致备人售阅以益其智而育其材开后日无穷之利　一卫生如积谷平粜冬令施衣施粥及购致各地道灵马念药饵济人病厄等事少有余力即当商办若延医施种牛痘已由局董筹捐办理其一端也　
