<!-- { "loadSidebar": true } -->
美国总统麦荆来之被刺有客问于美国林乐知君者曰夫美民主之国也其民皆有地方自治之权平等自由之乐地球各国政治之善无出美右者而总统麦荆来又有贤德名为美国共和合众两党所深服乃犹有不逞之徒出而行此狙击之事使麦总统遽遭惨死何人心之不测耶林乐知君曰是波兰人入无君党者为之也夫无君党之起点由其先世束缚于君主专制之下受官长之凌虐积愤蕴蓄无所发舒于是结成死党以行其悍然不顾之志无论为帝为皇为君主为民主为孤立之政府代表之政府而一切掀翻之以为快其立会甚秘其结盟甚坚同党之人拟行一事则投匦拈名无所畏避其强忍敢死之气有过人者此无君党之大田各【略】也　顾入此党者尤以波兰人为多盖波兰于十六世纪之时俨然欧洲之大国惟以君主行专制之政视其国民如牛马然可以任意驱策如草木然可以任意践踏内不得国人之心而革命之事时起于是各国出而干预其事又外受俄罗斯之愚而恃为奥援日受欺侮寖衰寖弱俄遂与普奥共瓜分之而波兰亡矣波兰虽亡其民惨伤愁苦积不能平而恢复自立之气亦因之愈张俄人又从而压服之屠戮之为囚为虏几不足与人类比数然波兰纵屈于俄之埶焰低首于一时而其心之怨毒不可得而消故其寄籍于美者已得平等自由仍激而持无君党之议论此波兰人之所以多无君党也呜呼观于波兰其暴君吏睢盱陵铄不过逞志于须臾而结怨在民至于易世易地而种子卒不能拔又如俄人之待波兰专用威力致无君党之横行且彳扁【徧】于欧美各国可不惧哉　虽然十七十八两世纪乃欧美各国之民出水火登任席之时也举凡君主专制之政体贵族专制之政体一一推荡无遗即美国之自立华盛顿等转战数年而后脱英之革马勒卒成十三州自治之制夫亦以平等自由为人道之公理而革命之事乃正所以求自由求平等也各国之民既各得平等自由而无君党一流则亡国遗孽偏颇激宕其心犹以为未足而欲冲突其界限近日俄前皇奥前后意王德王或伤或死何莫非此党为之岂第美总统之一事乎要之前世纪中波兰之君若官苟早与民以平等以自由而波兰之人苟已能平等能自由何至国灭家破在上者既不保其曩时之富贵而其下亦鸠既化矣犹留鹰眼迨无君党煽焰既盛机械四伏波诡浪谲不可究诘彼保西方太平之局者欲及时解散消弭之太皿【盇】其难矣然则擅威福于当日酿祸患于方来且害及绝不相干之他国如波兰者安得不令人叹息痛恨讵惟其灭亡古史足为殷监也客既退元和范褘记其言以告世之用专制压力者　凡物激之也过甚则其反之也必加倍事重首祸慎毋造因波兰之君主其首祸造因者哉论世者知罪之有所在矣
　　红十字会考                                                  
人莫哀于死死莫惨于被创政莫贵于仁仁莫大于救患以两军争战之际枪弹不绝其时之被创者宛转号呼可哀可惨亦已甚矣谁则奔走枪林弹雨之下而为之扶持为之疗治哉乃近今东西诸洋有所谓红十字会者正为疗助被伤者而设也自西历一千八百六十年间即咸丰十年创于瑞士日那瓦府其以红十字为会名者太皿【盇】其国旗用白十字因本其徽章以为会名且表斯会自瑞国始人或谓与十字架同义非也及西历一千八百八十六年即光绪十二年各国同盟皆列名于会其会中人各绣红色十字于襟头当两国交攻之时则披此襟直入军中自成一队以救两国之伤而不与两军之事故两军皆不得加害焉夫中国仁声素着如吴县有病会上海有同仁诸医院其仁非不足称也但病会必入会者有病乃为之医疗医院则但医本境之民而不与从军之役则争战而被伤者亦徒立视其死而莫能挽救也惟此会中之人不惜勤劳而从军凡见有被伤者不论其为我为敌奋力负回厚加疗治故中日之战会中人从行鸡林辽东之野跋涉奔走不惮艰辛拯灾救患不分畛域而仁声用以大播焉昔者司马兵法有云不校勿敌敌若伤之医药归之如斯会者其有合于古法乎中国军中急宜告诫凡遇十字军不可加害且不妨仿行之以体天地好生之心也抑又闻之兵不厌诈此会虽为善举安知无敌军之奸细假托徽章以入我军中而行其诈者则非徒无益而且将大受其害矣然则今者倘与外夷交战宜预先照会此会使不得执枪弹以入我军中凡红十字而手无器械者则不得加害红十字而执有枪弹者则仍以敌军视之如是则沾其利便兼可防奸不诚尽美尽善之法哉
　　台南天足会会则                                        
第一条立会主旨为扫除缠足之风以成天然之体故名曰天足会　
第二条本会总会本部设在台南而凤山嘉等各立一支会　
第三条总会事务所设在台南城内五帝庙街三官堂内　
第四条凡入会者须有实心志愿革故鼎新痛除千年积弊不论远近士商人等均许入会　
第五条凡入会者当书其姓名年岁籍贯居寓及妻之姓子女之名以备刊登会籍之用　
第六条凡入会后所生子女当随时陆续报名以备续刊会籍之用　
第七条本会设有入会书式以便入会者填写姓名近者请移玉到会远者可函知传命　
第八条凡入会者所生子女五岁以下者不得缠足　
第九条如有妇女能知缠足之害而愿解放者本会当加奖赏以荣其身　
第十条凡入会者所生男子五岁已下者已后不得娶缠足之女　
第十一条本会值事员分为五科曰会长曰干事员曰评议员曰劝诱员曰赞助员　一会长总理会中大小事务　一干事员办理会中事务　一评议员议论会中得失献可替否　一劝诱员到处鼓舞人民俾知旧染之共进文明之化以一招十愈推愈广　一赞助员凡有官绅士商特为本会协同赞助者本会即将芳名登记以志盛德　
第十二条本会既设当需经费入会人员赞助丰薄均随其便　
第十三条本会如招集会员百人则为初次开会至二百人则为二次开会以后每增百人开会一次以动未入会者之劝感　
第十四条凡会中人所生男女皆可互通婚姻如会外人亦系不缠足者亦可但须两家相得不得强人所为　
第十五条入会者有生女子如再习缠足之獘显违会规本会查实当即议讨告退　
第十六条本会每年刊发会籍一次分送入会之家　第十七条本会每年集资若干阅费若干皆列清单附于会籍之后并登报章以昭大信
　　新加坡华商会舍官规条                               
大地既通万国交涉处变则战以兵处常则战以商故商战尤重于兵战焉近东西各国无不设有商会章程周备通财合力所以垄断权利争先取捷举国商民既均其益而国家亦或收其效如英之取印度不过以十二万金之商会为之起点太皿【盇】兴商大利莫有善于此者也中国向无商会号为散商各立行栈不相顾恤商务中一切利病既无从讲求而市货盈虚价情低涨亦懵然罔觉故洋商得以持其缓急每每把持抑勒而人怀其私袖手旁观不一援助如此而欲兴商务何异求进而却退也又华民之旅于外洋者日益众多领事既未遍设即设亦不能助华商之力而寄居强圉受治外权若无商会尤无以为抵制自保之地上年总署议行各省设立商务局各省遵办渐有所闻近悉旅居新加坡华人创立华商会舍官拟定一切规条颇有泰西议院之风其入会者皆先纳赀若干其总理董事皆同人公举有年会月会之期有关系商务利弊交涉之事及华商争讼等情皆由总董集议公断合众御侮集财兴业他日收回华民自治之权当于是萌芽矣闻此舍官【馆】乃合福邦巾广邦巾潮邦巾三邦巾人而为一倡是议者始自福州人现虽定议事未成也今得其会舍官【馆】规条亟先录之以劝来者　
一本会舍官【馆】称为华商会舍官【馆】　
二本会舍【馆】官之设原为保护生意而起凡生意场中利弊有关于众者必尽力设法兴除创立成规藉资遵守与凡一切争执钱债细故两造经投调处亦必代为秉公裁断　
三凡入本会舍官【馆】者须先纳舍官【馆】底银该舍官【馆】底银拟分三等一等纳银三十六圆二等二十四圆三等十二圆　
四凡属本坡做生意之人以及行店殷户人等均准入为本会舍官【馆】同人其出行店名字入分者分为三等一等每号每年定捐规银十二圆二等捐银八圆三等捐银四圆出人名入分者亦分三等一等每名每年定捐规银六元二等捐银四元三等捐银二元以上二款俱定于每年春二月完纳　
五本会馆开办之后不拘何时如有人再欲附入者亦准随时附入但须总理协理人等集众议妥以人多准者方可　
六凡有议事及公推总理协理各事不准他人代替并馆内同人有欠到规项未经交楚者即不得与有公举之权然每间行店只准一人开声公举　
七凡有列名于本会馆内之行店如各股东俱不在店可立凭授权与司事人到馆公推议事　
八会馆中之人如有立意违犯本馆规条者任由总理协理人等集众公议将其逐出然必须在土者有过半皆云应要逐出方得施行　
九凡遇年会并特会之时至少亦须有会馆内之人十名到土方能作为合规否即改期再议　
十本会馆应办之事及银顺出入事务须于年会时公推董事人二十三名办理于此二十三名内再推选三名总理以为主席副席司库之职其余二十名即为会办协理凡办各事有八位到土便作足额可以便宜行事如有游移不夬之事即准舍少从众之法倘或从违各半者即夬之主席　
十一总理人等每月至少亦要会议一次是为月会或欲多次会议者则由主席副席传签请议所议之件须先在传签内题明再将事由表白安放议事桌上以便会馆内各人得以阅悉如齐集时主席副席均不在土则在土之人可以公举一人权当主席之位　
十二如遇总理协理等其席虚悬者可集众暂行抡举别位充补俟下届年会之际再行公推　
十三总理人等须照公请司理人一名副理人一名　
十四本会舍官【馆】定章于每年二月便即集议一次是为年会但同人等因有要事欲请额外集议者则须由主席副席先行传签声明其事方能集议　
十五凡诸要事有碍本城生意或与中国及别处懋迁之业有碍者均可于年会或特会时议及然必须于五日前将其事由列出传单通布俾众预知
十六总协理等如欲增改章程或订立新章可将事由于十日前传单集众公议以便举行　
十七本会舍官【馆】之银项由总理协理等议妥安放银行如遇取用支销由司理人签名复由司库加签方得取用如司库不在加地则总理协理等公举一人加签亦可凡一切应开销之项总理协理等于平常月会时将其数目呈出至于本会舍官【馆】年结数目由同人内推举二名查核妥后签名数簿内再将总数列出黏贴舍官【馆】内以便同人随时查看　
十八本会舍官【馆】每年须备办报章一摺将经办之件详余又俾会议准行后刊印派送诸同人等　
十九以上规条除刊印外仍须照式登正于本会舍官【馆】录事部上俾凡入分之人于入时得以签名其上以作底据　
