<!-- { "loadSidebar": true } -->
第一章中外律法　粤自虞廷弼教始创五刑后遂有司寇之职吕刑之书周秦诸法家复从而鼓荡之自李悝作法经千百年来刑法之书累至盈尺其间秦法最虐汉法最平唐法最佳长孙无忌着唐律疏议后代律法多本之明法最酷我　朝顺治初广集廷议仿明律增损修成　大清律一书平恕周密虽传之子孙行之万异可也不意海禁开后全地大变交涉日广持法益难于是有诮我律法不平谓为半教之国者有咎我律法互异寓华西人不肯归我辖治者闵时者惄然忧愤而无术以匡之尝考泰西律法造端于罗马而集大成于法兰西罗马律最古有名西律多阻之虎哥果鲁西亚士等之万国公法即从此出厥后补拿破脱拿坡仑起手订律例总目有八一曰立国律二曰齐家律三曰判断律四曰贸易律五曰罪恶律六曰刑罚律七曰报馆律八曰树艺律后虽间有修改然各国多从之故言西律者以法国为断京师同文馆译有法国律例尚嫌脱田各求是报三乘槎客有西律新译未终又考日本昔日律法酷虐甚于中国有火焚探汤非人秽多等名目明治开新尽湔旧弊改从西律通国分刑法为十二等重罪主刑九一死罪二无期徒刑三有期徒刑四无期流刑五有期流刑六重惩役七轻惩役八重禁役九轻禁役轻罪主刑三一重禁锢二轻禁锢三罚金溯明治之初与各国立约其受缚与我等洎律法改后教化渐新竟于近年与各国更易约章全有治外法权凡外人寓日者咸受辖治近闻英法俄德义美诸邦均已画诺转移之速固由自强抑岂非改律法之一助哉中国不欲自强以持国体则已如欲持国体则变通律法不可缓矣或谓我华民气太漓久失教化贪狡凶诈百出不穷持法之司几难穷其鬼蜮非若泰西之俗化新而民气厚宽而不弛也曰是宜设法以变通之　第二章论变通律法关系　夫变通律法有关系目前者有关系将来者曷谓乎关系目前曰变律法冀列入万国公会也昔虎哥果鲁西亚士辈创公法学于和兰后人善之学遂大行至今西国公法连爿木盈阁繁博万端又立公会以连络之此会立于瑞士国之白土耳泥都城为公法会之总枢日本近因改进后得入此会全地球不得入此会者不能列于文明之邦夫斐洲野蛮朝鲜突厥半化固无论矣乃我中华而不得与不亦大可耻乎岁在丁酉胶州之役有以乖公法悖战例责德人者德人曰本国以中国律法互异不能厂则万国公会之列凡公法得享之权利不能并论也见丁酉万国公报斯言也固属中国苶弱德人借此以为言然以不获入万国公会之故使助我者无辞以解陷我者转以藉口良可叹已曷谓乎关系将来曰变律法八异收回治外法权也考公法凡居人国者无论商民有事均归主国辖治谓之治外法权乃各国之通例也中国自道光二十二年江皿订约以来即不能争此要节一则苦于不明公法一则力绌实难与争同治十年与日本立天津之约华官在日颇能自治其民时日本维新未久国力未充虽许我而终以为憾逮马关订约伊藤争回此节中国主权至此乃尽失矣康案即如欧美强国既许日本操治外法权领事即不得操自治旅民之权故中国之主权似不可谓至此尽失也愿以质诸作者夫公法律例要与教化兵力二者相辅而行诚知中国此时虽变通律法亦未必遽得入万国公会而收治外法权也然不为今日计亦当为将来计中国与各国立约大率届十年一换果能变通律法渐自振兴则期满换约岂无收回主权之一日乎　第三章订治外新律兼采泰西良法　泰西有私律公律之分私律者一国之律公律者万国公法今欲变通律法莫若仿私律公律之意分为两端一曰存旧律一曰订新律存旧律以治内订新律以治外中国教化久漓民风刁悍非重典不足以驭之此存旧律之说也欲收回治外法权而中西风气厘然不同不能强人以就我应别订一新律即名曰治外律此订新律之说也泰西良法有亟宜行者数事曰立状师西国状师之法最善其高者往往洊擢刑司然欲立状师颇难其选既非讼徒所可拟亦非刑幕所能知应设立中西律法学堂专为造就状师之用精习中外语言文字博谙泰西律例公法再遣游学欧美数年归充此选康按读律者游学外洋必由西国大书院考取领得文凭始能诣案剖辨疑狱华人有行之者伍秩庸星使何沃生律师是也即倩其中高材者修订治外新律曰添陪审案英美律法凡案由刑官会同陪审十二人定谳贸易者涉讼则由商务中人陪讯田业者涉讼则由农务中人陪讯中国虽有朝审会勘及遇重大案件添派邦巾审之例然徒有其名不若西人之居其实夫地方一切民情案情惟本地绅耆最悉所难者绅耆而公正耳应令有司平日考察公正明练之绅耆举充此选曰集见证西人所谓见证即中国到案人证之类惟中国人证到官后差役需索扰累几与犯者无异人人视为畏途今宜开诚布告凡为见证者作为局外人与本案无干不得强押拖累为见证者亦宜公正自矢如挟嫌诬栽受私左袒予以应得之辟曰废斩夬凡斩犯行刑后情状极惨令人目不忍睹犯辟之人不过使之一死必令血肉狼籍仁者闵之案泰西死罪有[枪](抢)击缳首两法缳首即中国绞罪可照此二例以枪击为极刑斩夬诸罪从之缳首为次等绞夬诸罪从之其暂时监候缓夬者亦照此办理至于穷凶殊恶必页悬首蒿木街以示惩儆则于死后再行枭示可也曰洁监狱西人监狱之善古以来所未有者也就中国各星使所纪伦敦巴黎纽约香港等处之狱以观之真觉可师可法中国监牢污秽瘦毙受私暗害残酷情形令人发指试思人同此身监牢中人之被诬者固尸禹可闵即穷凶剧寇罪无可逭亦不过使之一死已耳而此待死未死之数十日中又何必使之受尽无限苦楚耶中国求新此事最足耸远人之听宜亟图之纵欠项支绌亦当就我力所能尽之处以行之然其中亦有辨焉昔英人设狱于上海一如西制而游民因事入者反多康按此殆传闻之误仆居上海久未尝闻之也太皿一经禁锢起居饮食较之贫窘无藉反觉得所是则民情刁顽之故莅其事者亦宜权衡轻重于其间也至于禁锢罚锾两法中国亦有之然不甚宜于中国西人好游一经禁锢便懊闷欲死而华人殊不以为困西人多财而甚爱惜故罚以重金一则可恤受害者之家一则可动犯事者之念华人则僄悍猾贼半系贫窘不畏死之流又何锾之可罚哉
　　废除刑讯议                                             
从来国家之元气国民之元气所积而成也欲培国家之元气必先养国民之元气中外古今无异理矣我中国之蹙民元气莫甚于刑讯之条今欲修改律例应以先除刑讯为文明之第一要义何则除暴原以安民明刑实以弼教过于宽纵驱民作奸犯科固为风俗之害过于严酷迫民寡廉鲜耻尤为世道之忧而况信谳未成遽用严刑拷讯揆诸　朝廷爱民之本意实未免大相径庭是则除刑讯实修律之要义矣夫以刑律而论中国莫严于嬴秦泰西莫重于罗马方自谓威驱势迫塞天下之口恫天下之心天下敢怒而不敢言为子孙帝王万世之业而不知其元气雕敝亿兆离心前后竟如出一辙今英德美法诸邦其律皆轻其刑惟慎论者或疑其故纵岂知其养国民之元气者在此即培国家之元气者亦在此风化由此厚文明由此开朝野之气由此通上下之心由此固此其所以相亲相爱同德同心以爱力而致富强也我中国刑章历代皆有损益　国朝因时度势酌古准今汇订　大清律例一书其中刑律一百七十条虽多严于泰西实已宽于历代相沿之势不得遽援西律以诋中邦也惟鞫讯之时尚未定案人之有罪与否未有定评而问官急于得实多用刑讯此则最乖明慎之义为文明所不取查泰西各国承审案件俱视人证为凭并准律师代诉从无刑讯之例奥地利等国昔虽用刑洎西历一千七百七十五年即　国朝乾隆四十年悉罢其例自是案无大小胥由人证明其曲直律师辨其是非审官研鞫而公断之故无黑白混淆之弊乃中国地方官吏无论钱债细故人命重案一经公庭对簿先页下跪形格势禁多有不能曲达之情况又不延人证则曲直不易明严禁讼师则是非无从辨徒恃官法任意刑求不特良民不克熬刑案多不免屈服且贪酷者可开贿赂之门疲车耎者动辄含餬了事而一切胥役丁差则又恃为生财之券助其武断之威无不狐假虎威弄刀笔以摧残之倚桎梏以蹈藉之呜呼锻链诬服之中不知荼毒几许民命矣夫使罪之应笞者案定后笞之可也法之应杖者情见后杖之可也　国家定律原不容宽今乃于曲直未分动用严刑拷索甚至于律载之外任用一切非刑如点锤敲踝皿耳跪练天平架老虎凳扳罾吊吃金钱饼上凤皇台直踰情理之中而出律法之外纵其有罪已为失当之刑苟或被诬岂有及追之驷为政者固应如是残苛乎长民者顾应如是卤莽乎嗟乎上下相习于虐政数千载于兹矣居今之时苟为国民养一分元气即为　国家培一分元气讵可任贪官酷吏复肆其驱爵驱鱼之术使小民尽逃墨归杨然则中国修改律例不欲追企文明则已苟欲追企文明必自除刑讯始

    甘韩《皇朝经世文新编续集》 卷5 上
皇朝经世文新编续集卷五上
　　晋安甘韩眠羊甫辑　　　　　　　　　　　　　　 

　学校上
　　政务处礼部会奏变通科举事宜摺                                      
