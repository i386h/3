<!-- { "loadSidebar": true } -->
或者曰如予言是将置练兵购械铁路台舰诸政于不讲而煦煦焉以保民为急也恐民之富不可知而国之危不可待也考之古者以田赋出兵未尝不藉资民力泰西诸国遇有战事加货税者有之收房税者有之借民债者有之抽人税者有之何独中国而必便商民之私计以贻君相之忧劳乎曰不然为君相言当保富以保国为商民言则当保国以保富今有阋于墙者或告之曰人将杀汝则兄弟必转而相救有谪于室者或告之曰人将祸汝则夫妇必合而与争何者同室之仇不敌其他族之逼也夫民所以恝然于国家之忧患者不过烦愁怨讟饥馑流徙之事时往来于心目以为上不吾恤而适以重吾困耳试语以疆土之日蹙国威之日损身家种类之几于不保未有不惕然惊也特愚者偷目前之安不知事势之亟其黠者又以谓西人以商为重取吾土地未必损吾物业以是坐拥厚资恃以无恐甚或重臣疆吏朘民自殖冀一旦有事复为长安布衣又其下者则寄资于银行托亦于殊域以为藏身之固呜呼是殆处幕上而以为安巢居覆巢而冀其完卵者也吾今为正告之曰英之取印度也攘其利奴其民不得举议员不得任权要不得膺统帅印民无告愚且困以至于今矣其取缅甸也括君相富室之资财而拍卖其妻孥物业俄之取波兰也监以总督镇以将军散民兵禁新闻纸而波兰遂不可复振盖彼族之于人国非惟防民乱而且防民智用心若此视日文所谓日再克而楚再败者犹有过之矣然犹曰此已亡之国故得而逼胁之鱼肉之耳中国今日列邦环伺地丑德齐莫为戎首尚未至于此也独不观夫越南乎土地犹是人民犹是君则守府民则供役搜军械重身税一切政令总督签押君若臣不过如登土傀儡提挈而左右之近则俄于朝鲜亦类此矣日本割台湾俄人租旅顺貌为抚辑实则摧残戮及平民搜及家资辱及妇女军火有禁逃亡必罪华民何辜罹此惨毒物伤其类吾民其有动于中否耶不甯惟是往者美开金矿造铁路招工甚伙华民如蚁附羶如鱼纵壑至者以数十万计虽工作劳苦死亡枕藉而趋之不已于是美工恶其搀夺渐相仇视至于焚杀洛士丙冷一案惨无天日而禁止华工之议起矣小吕宋土匪滋扰华民连年被害已不可以数计本年美日开衅各国有兵轮保护得免锋镝华人以无兵轮故无所逃避末由得食困饿死者甚众施务一埠日官疑华人助乱立意苛待华人既死于乱党复死于日军海客传言几有靡有孑遗之惨古巴被美封口领事避居英舰华民亦多饿毙以上数处华商在彼不乏席丰履厚长袖善舞之人平时托绝域以谋生未尝不结他族以自固事变猝起罹祸尤酷传云非我族类其心必异要知种类之见人所必有白人之于黄种断无一视同仁之理黑人久居奴役红人渐即消亡覆辙非遥可为殷鉴故白种盛则黄种灭国家弱则身家亡彼富人不为国家计独不为身家计不为种类计乎不佞前客墨洲曾有劝华商合设轮船公司之议来往亚墨略分海利设有兵事则改兵舰以护商载难民以归国侨寓未久议不克伸今使果有轮船华民何遽至此然恐不数年后西人必禁阻抑遏并此等权利而亦不之畀矣若之何不惩前毖后疾首痛心而犹操同室之戈矛视一家为秦越耶夫中国今日求固吾圉而已非欲求所以胜人也求固吾圉则所需兵械铁路台舰诸费当尚有数自今以往为绅富者当不视为保国而视为保家踊跃输将毋稍膜视国家犹当激之以义联之以情凡举某事需款若干晓谕商民俾共捐助筹定的款即速举行勿迁延勿糜费勿中止勿挪移一事告成再举他事外此如学堂报馆译书可以益民智开风气公司制造可以广利源此皆民权所得与闻无待请命于君上有力者所当提倡于未事之先维持于既行之后至此轮船行驶本可获利海外侨旅犹当以此为亟各就经商之地鸠设公司其船田各仿兵轮有事可安巨石駮既张声势且便往还他日重整海军出洋游弋编入军队互相援应国无养船之费商有保卫之资所谓一举而备数善者也虽然知之非艰行之维艰中国之患不在仁政之不举忠爱之不发而在君民隔阂上下交征恩屡降而未逮于民生款屡集而不归诸实用故深宫固怀薪胆之志草茅亦多杞人之忧而仍各心其心各事其事则情之不通为之也通其情者何人哉待其人而后行则犹有厚望焉
　　论西人处置东亚之意　　　　　　　　　　　　
钱塘汪康年撰
嘻天下之用力少立名美得利丰孰有如今日之西人者乎夫以欧洲诸国积数千年角智积强以逮今日其与吾画境自守之中国相较岂非若石之压卵欤岂非若汤之沃雪欤然而彼不遽逞志于中国者或以为皆由众强不劦之故顾不尽然也彼以为中国地大而风气不齐易于攻取而难于居守若一时强取之徒费经营而先失商务之利又以为用坚船快石駮以灭人国而杀人众縻财多丧船械无算非上策也彼之蓄志以谋中国者旧矣商务以疲之机巧以淫之中国之浅见者咸曰西人必不利吾土地也我以商利啗之足矣然而今日则已明言欲土地矣德占胶州而山东随之俄占旅大而东三省随之法筑龙州铁路而广西随之英则据威海卫矣法又占广州湾矣英又租九龙矣凡吾海口要害皆已分以为己盘踞之地于是完固海口以渐收内地强者毙之弱者抚之无几时而中国之权利一切归其掌握矣彼又以为用力服人而残杀太甚得大诟于世者则民心必不服不服则不能久是故彼要求于中国一则曰求保商务而已再则曰求均权而已是以彼之聚谋以图中国也有其事无其形有其形无其名是以数月之内中国连失数省之地而官绅士民犹惘惘若不甚知也待其知之则固已形势大定不可摇动矣彼又虑我民气骤动不可遏抑也故收我国权而犹力扶我君权则民间有抵触而起者中国必自能灭之中国即不能自灭之彼亦必代为灭之彼非为我除乱民也彼实去抗拒彼之人也如此则凡吾力图自存之赤子皆为犯上作乱之人矣彼又虑我奋激之言足以动众听也彼明言曰瓜分之议西人并无是言彼华人好事之徒造之以激人叛其国也以使人怨怒吾西人也如此则凡吾大声疾呼之言皆为召乱启衅之辞矣如是则中国义士箝口义民束手彼将可安坐而收其地矣若夫用中国之兵力以为彼除害用中国之财力以为彼筑路则尤为巧使之甚者夫使天道失循环之理吾华无萌蘖之机则西人之处心设虑岂不足计日而偿哉　夫以中国之孱也黄种诸国之离而未君羊也彼西人苟欲肆其鲸鲵之心庸讵不餍其愿然试思通商以来西人之吮脂润膏于我亚东者几何年矣则近百年来各西国所以商利不绝互相灌注者岂不惟我是赖今乃乘我武备未修国势未张之时攘夺无忌贼杀不厌抑思地球诸国一兴一仆何常之有若不务相存而惟求独雄一思以威猛惨虐行之彼苍者天方将哀我仁柔而怒彼残贼譬彼懦夫被诸无赖之扰懦夫则束手矣然而控诸刑官则彼诸无赖者皆将贯索而被重责矣吾恐彼上帝者亦将赫然而为各国之刑官也

    甘韩《皇朝经世文新编续集》 卷2-3
皇朝经世文新编续集卷二
　　晋安甘韩眠羊甫辑　　　　　　　　　　　　　　 

　君德
　　刑部主事吴保初呈政务处代奏吁请　归政摺                                
为吁请归政以安人心而延国命敬恳代　奏仰祈　圣鉴事窃维庚子之乱为我中国四千年未有之奇祸赔欠至四百五十兆两　九庙震惊生灵涂炭　乘舆播越　宗社几危当　皇太后　皇上仓猝西幸之时又安知复有今日也创钜痛深国势岌岌已早在我　皇太后　皇上圣明洞鉴之中然小臣犹有不能已于言者敬为我　皇太后　皇上披沥陈之溯自戊戌　训政以来　母慈　子孝天下共知然当时外间犹有幽禁废立之谣迩来事势益急列强耽耽不可终日臣亦知今后　朝廷慎固邦交断不致再有庚子之事然而民智未开教养未得其道　朝廷虽　明谕叠颁力行新政窃窥诸臣所为除搜括外无新猷是上以诚求而下以伪应又岂　朝廷所及料耶兄今大难初平元气凋丧西北之族既饱于虎狼东南之民又沦于鱼敝黾若再任听诸臣恣情敲扑诚恐一旦内讧遽作外患乘之消息甚微所关极大　皇太后不为天下万世计独不为　宗社及一身计乎小臣追维前岁之乱痛定思痛犹赖我　皇太后从善如流诛窜祸首　宸衷独断反危为安耳夫当祸乱交作之时外人犹未遽分我土地国内人心　犹未遽离者以有我　皇上在也我　皇上仁孝英明中外爱戴历有年所徒以　圣躬不豫　皇太后出而训政于是谬妄之徒意存窥测奸宗则觊觎神器憸人则迁怒邻交衅起忽微祸延全国在　皇太后初意本欲调护　圣躬不意遽致此变此皆日月之过得曰君子之过如日月之蚀过也人皆见之及其改也人皆仰之不其然乎我　皇上罪己之诏屡下善则归　亲过则归己天下读之莫不感动涕泣　皇太后今日亦可以默亮我　皇上至孝至顺之心矣又伏读累次　慈谕既曰　母　子一心足见　宫廷之间豪无隔阂自宜及时　归政以安天下之人心回列强之观听兄我　皇上春秋鼎盛　圣躬久报大安　皇太后时值倦勤万机亲理宵衣旰食舍逸就劳推　皇上孝养之心必不能安犹记同治初年华洋俶扰祸及京津宗祀之危有如累卵赖皇太后知人善任克集大勳中兴之隆振古无比及　穆宗毅皇帝既离保傅　撤帘归政成功不居我　皇上冲龄践祚　皇太后保护提撕已非一日今者事势虽殊而忧劳犹昔岂宜复殚　睿虑腒腊自安加之　銮驭初回长途兄瘁亦宜安居深宫藉资颐养　万寿山之风景依然　颐和园之花鸟无恙湖山钟鼓暮景堪娱如此播之九州传诸史册孰不引为美谈　皇太后试一询之廷臣若犹以此事为可缓者必其私心未化自便己图非我　列圣之臣子也臣愚以为今当　回銮伊始重奠邦基亟宜先举　归政大典然后敷设新政中兴之功庶几可待我　皇上柔顺文明必能先意承志曲体　亲心断不致有负　慈恩致为盛德之累窃愿　皇太后宸衷独断毅然行之臣窃思庚子之变　皇上盛德实为薄海内外人心所归响故大学士李鸿章奉　命议和得以和平了结今者重臣既丧专对无人南省诸藩自顾不给万一再有变端孰能收拾平阳之痛五国之悲恐必有剧于前日者夫　归政则福祚如此不　归政则危祸如彼臣虽至愚亦知我　皇太后必不舍安荣而就危辱总之　亲政钜典一日不行则外间浮言一日难靖即邦本一日不安而昧于时势妄事揣测之臣工犹有以广立储为请者莠言荧惑臣窃忧之方今　圣明在上左右维贤匡直辅翼之大计岂必待束逖卑贱之小臣惟大臣隐忍而不言斯小臣不得不死以抗　奏抑臣闻之[天](夫)下兴匹夫有责又闻狂夫之言圣择焉兄臣世受　国恩臣之休戚实与我　国家安危共之者乎但使臣言有万一之可行虽死之日犹生之年臣不胜激切之情谨恭摺以　闻伏乞　皇太后　皇上圣鉴谨请　代奏
　　论整顿财政宜自　宫廷始                                           
