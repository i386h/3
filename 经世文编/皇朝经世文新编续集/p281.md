<!-- { "loadSidebar": true } -->
一千九百一年九月二日俄皇至克宾杭十一日向丹辑德皇威廉第二出海迎之午后三钟至丹辑湾二皇携手立花海仑桥上观战舰分列礼既毕归舰俄皇乃赠勳章于德诸大臣德皇亦以镌宝石赤鹫大勳章答赠俄国外务大臣拉斯道夫伯及宫内大臣弗来特利十二日行海军演习礼德皇亲临指挥分诸舰为二袭击舰队揭赤旗阿儿尼毋提督领之防守队揭青旗亨利亲王统之两队相回石駮声震天地午后一钟宴于威廉第二舰名舰内十三日晨续行演习礼午后二皇晤谈八钟德皇送俄皇于司坦丁出湾行皇礼奏乐离海拉岛出洋德舰返当俄皇之归也德皇于丹辑市厅答市长祝辞自述二皇相会之结果曰自此以后欧洲国民之平和尚可维持之数年而不拔朕心安矣读者于朕心安矣一语固知其有一定意义请先取往事究之盖毕士马克苦心经营一千八百八十四年以来俄德密结互相中立之约成毕氏常取亲俄主义自威廉第二即位后至一千八百九十年一时取亲英主义缔结英德同盟俄德之关系遂不复如昔日日清战争后之三国干涉德虽与俄共事而二国交情终未亲洽五年前□□□□之相见礼隆而诚未至貌合而神仍离盖二国犹未合也自德占胶州湾俄租旅顺大连湾二国秘密协力以谋之而往昔交情乃因之以复北清事起而二国之形势又一变华德西之命为联军总统也德皇言亦出于俄皇之命而俄国使机关新闻辨其非德与英名唱保全支那之论实欲自扬子江沿岸排除俄之协商而俄又突撤北京驻兵是夬不可谓和衷协力矣近日德国改正关税之议俄国首被其影响是亦两国失和之一原因乃威德氏既屡使机关新闻自表其意以为解而今兹二皇之会德皇既尽诚厚遇俄皇俄皇亦深喜而乐受之披露肝旦表诚意如恐不及致德皇有朕心安矣之语则是俄德之关系将从此而又一变可夬言也然则兹会果有特别之原因乎抑外交形势将从此一变乎以余所见则俄皇之见法总统固从其内部之事情而出于外交上无特别之原因至其见德皇也则于外交上必有特别者在可以夬也兄以相会时之情状较之则洞克耳克之会远不及丹辑之会之情谊深厚其特别原因果何在乎嗟夫嗟夫东亚之岸万马是奔自帝国主义之发达东亚人已汲汲乎有穷谷深山苗之猺之之虑平和者欧洲以内之平和也斯言可深长思矣九月十八日晨法国大统领劳毕率首相罗索外相德加士乘军舰迎俄帝于洞克耳克湾九钟俄皇舰至大统领登俄皇舰二相从遂行观舰礼午后一钟俄皇登陆设宴于洞克耳克商业会议所大统领演说俄皇之来其[目](自)的在观法国之海陆军之组织及情状全国人民实深感佩云云闻者感动赞叹夫俄法二主之会其注意于海陆军也固大有深意惟是目的之所在特注意于法之内部非欲观其军力之强弱以测将来俄法同盟军之足以胜敌与否也是夕俄皇乘火车九钟半至根棓十九日观陆军大演习事毕宴于营内大统领劳毕演说俄皇答之曰余今日得亲见法国陆军之完成之勇敢深喜贵国得正当自负之目的物将以保世界国民之平和幸福而为公平原则之砥柱云云是言也盖法之今日内阁所苦心而欲得者也午后三钟散会二十日午前俄皇与首相罗索会谈一钟是夕开大宴会于禁殿各国外交官及本国议员凡一切知名之士皆与焉二十一日至拉姆附近培特平原行观兵礼既毕二钟开大宴会陪者五百人大统领劳毕演说俄皇亦答谢之四钟告别六钟大统领归巴黎读者亦知俄德二皇丹辑之会与俄皇往法是三国之联合其关系影响果安在乎各国舆论无不谓可保欧洲平和之局虽然欧洲平和夬非东亚之庆事故俄德法之辑睦实东洋外交者所不可不注意者也今于欧洲列强之间释猜疑消嫌隙提携左右固数政治家之所素愿彼拿特威晚辈所主张之欧洲联合策亦不外此前年万国平和会议虽亦许欧洲以外各国参预其间而其对东亚情形则动必相联故今日亚洲有重要关系之三大国既兆特别联合之机则最宜注意者其在斯乎其在斯乎丹辑之会也俄皇赠华德西将军以大勳章既会之后威廉第二有自此以后欧洲可确保平和朕心安矣之言而劳毕大统领观兵之演说亦云俄法同盟之础今已确定将逐年发达云云乃俄皇至法独先往德而不冷法之心是可异也盖法于德之仇深矣会稽之耻所勿能忘其联俄也为报怨计也故前五年俄皇之往法世间唯知合兵攻德是其唯一目的也虽法之政府亦欲使世人深信之然今日之目的既逐年发达而确定矣乃德皇深信其可保和平嗟夫读朕心安矣之言而知三国之关系乃一大变也东亚之危机其岌岌哉三国之于极东也各利其利而其利益之范围又井然分画而不相侵然则今日关系之结果其殆有不能孤立必和衷而始济之势乎是固无可疑者也九月十七日伯林某报之言曰俄国政府使某某铁路会社买八千万马克之债券于柏林利息由政府承认保证之任其事者大概皆德人所设之银行而德之经济社会常依政府之指挥故此事之成否当视二皇相会之结果而定顷圣彼得堡之报言华俄银行亦于此债事有关系俄因之求助于德而将开支店于柏林夫德之财政机关既与闻华俄银行事则俄德之于极东事务固已有完全之一致成立俄之得助于德此其明证矣此报若信则德能使俄于极东政策得完足之经费法亦分任其劳俄皇之往德法也诚非虚行哉俄德法之对极东虽经济上同盟不及于外交然前者之合非由于后者乎直接间接其必达此目的也有固然矣故将来欲于极东抵抗一国必不可不念及三国之连衡然则满洲问题之再发岂得漠然视之哉 
　按甲午之役辽东既失俄德法联盟强逼日本归之于我俄即于次年冬借胶州澳泊船避冻明年德又强占胶州而俄遂相继索旅顺大连湾法乃要割广州湾此中牵摄之区固历历可见也英俄法德均已互立处置中国之约而辽东之事迄无定议俄皇之至德法也其殆有无限之谋虑乎是篇之言岂独为日本发也 
　　论治理斐律滨君羊岛之策                                  
本年九月十六日驻斐律滨君羊岛美国提督差飞君将斐律滨君羊岛情形函报美国兵部大臣云予自在中国平乱至斐律滨以来留意考察此地情形并斟酌管辖土人之法方初至时即知治理非易今更确有所见闻前提督杜维君报称岛中土人较古巴土人为善良宜以文治不必专用军律予素敬佩杜君惟此言殊不谓然请明辨之土人嗜好议论识见及所奉之教与西班牙无异事事与美人相反美人占取此岛土人心甚不甘祗因美国兵力盛强故暂时诈称悦服一旦有机可乘必君羊起而复叛乱党头目阿基那杜即其一也阿某今虽降服予终不敢深信此地人民素崇奉天主教自被美人管理时惧耶稣教盛天主教衰土人既存此见予即难保其常此安分而不生乱也欲安其心必先安其素所崇奉之教此事惟有与罗马教皇立约声明再由教皇转致土人始能泯其猜疑庶后来乱事可免至政府垂询美国驻扎斐律滨君羊岛各兵何日可退一节以予观之屯兵至少三万以二十五年为期因土人大半野蛮倘兵力稍弱屯期短暂恐难镇服也美国现设文员统治岛民人多谓如此办理必有成效现任他夫君有干才能办事然措置一切甚为棘手久历艰苦不免有畏难之心美国新设工部局十余所悉命土人自办美人为之助然土人难信若任其独治必至扰乱他夫君颇萌退志虽未明言然水土既不相宜庶事又虞丛脞故殊不愿久居此土也美国所立教育之法已尽美善然非旦夕所能奏效凡美兵驻扎之处地方甚形安谧其兵力所不到者即时有扰攘美国政策文武兼用本欲求地方安靖兴盛人民共乐太平但土人智慧未开不知吾美用意所在故欲求土地改良迁善非先扫荡其蛮野识见而以文明之治灌入其脑髓之内恐无由副我辈之期望然此又非一朝一夕之所能成也 
　按美提督既言岛人嗜好议论识见及所奉之教无异西班牙人而又目以野蛮然则何以处西班牙乎阿基拏杜血战数年欲求自立美先许之而卒食言既食言矣于是不得不专逞强力嗟夫人不自立而求于人固如是是其可畏哉
　　述各国军舰行驶苏彝士运河事                                
