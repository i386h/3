<!-- { "loadSidebar": true } -->
窃臣于上年钦奉电传　谕旨此次商议偿欠中国常年度支除指抵外不敷甚钜必须设法另筹盐务为饷源大宗近闻有欲谋揽办者更应自行认真预筹办理从前四川盐务经丁王贝桢破余情面切实整顿至今增欠甚钜自应仿照妥办以期加多库欠着刘坤一张之洞奎俊陶模许应騤魏光焘袁世凯岑春火宣余联沅各就地方情形详加体察应如何设法变通剔除中饱严缉漏私痛革官商一切积弊并酌量加厘加课之处悉心筹办钦此遵即札饬准运司及各督销局悉心妥筹痛除积弊并叠经电饬催议嗣据该司道先后禀详前来查淮鹾厘课为饷糈大宗欲裕饷源须广销路要非严紧缉私不可近来私枭充斥不得不添勇严以昭周密当此时艰财匮不敢开支正项唯于外销经费内力加裁咸以为挹注之资至官商积弊业据运司程仪洛痛行革除此外各督销局自前大学士臣刚毅提欠后办公已形竭蹶无可再提致今弊生法外为有于课厘酌量议加奏还赔欠之议叠由该运司再三劝谕而各该商总以完纳原有课厘外历次捐输报交力及各省赈捐统计不下千万两各省未有如许之欠商力已竭吁乞免加并一再来臣衙门泣诉当经凯切开导晓以大义勉其急公不啻笔秃唇焦并允以后无论何项捐输不再重累始据勉认淮南运商每引加新课银三钱加新厘八钱场商每引捐一银一钱五分江甯等食岸每引捐银六钱淮北票贩每引捐银一钱二分池贩每引捐银二分每年约计可增六十余万两盐斤加价接准部咨每斤新加四文嗣以湖北湖南河南另行奏加四文六文不等深恐价增滞销遂拟于各该岸咸去二文俾顾销市江甯等食岸系在腹地距场太近亦应量予变通止加一文其行销安徽者为皖岸行销江西者为西岸仍照部咨一律统加四文分二文归安徽江西济用所余二文及食岸各加价并加课加厘场食各捐均归江苏备还赔欠之用所有酌加课厘并筹办一切缘由恭摺具陈伏祈敕部查照谨　奏　再据两淮盐运使程仪洛禀称四川盐务前四川督臣丁王贝桢整理之时系在黔滇两边运销废驰所定章程不外乎办官运咸洋费严缉私数端淮鹾整轮保价官为主持大致相仿裁费缉私亦经办理其中有不能强同者前于光绪十年十一月间前四川督臣丁王贝桢议复川盐仿照淮票窒碍难行摺内有两淮盐法不能行之于川犹川省盐法不能行之于淮等语迁地弗良诚为至当不易之论等情理合附片具陈谨　奏
　　盛京将军增祺奏定大凌河丈放章程摺                                       
奴才增祺跪　奏为谨将丈放大凌河牧厂地亩章程缮单具陈恭摺仰祈　圣鉴事窃承准军机大臣字寄光绪二十七年七月二十四日奉　上谕增祺奏奉省需欠孔亟拟将大凌河牧厂招垦收价以裕饷糈一摺据称奉省兵燹之后用项纷繁奏请协拨缓不济急锦州大凌河牧厂一律招垦可得银数十万两于目前急需不无裨益马匹变价及草豆节省银两解供要差亦可无误请将牧君羊官丁改为经制官兵一体交价报领升科将牧地准予弛禁等语所奏尚属实在情形着照所请由该将军遴委妥员详慎开办并将未尽事宜酌定章程奏明办理将此谕令知之钦此钦遵当即恭录分咨查照并遴委花翎候选知府李淦为总办带同各员役前往设局丈放察勘土地肥瘠分别酌定荒价旋据禀称大凌河牧厂地段东西斜长约六七十里南北约二三十里不等其中膏腴沃壤固多而滨海碱滩及硗确之地亦复不少兹既一律丈放自非量地之高下定价之等差不足以昭公允现将该厂平地分为四等山荒另分为三等其附近牧厂私自展垦之地均令从实报出覆加勘丈仍准原户按照土地交价报领至牧君羊官丁前摺业经声明于此次招垦地内准其一体交价报领不愿承领者听其自便通计该牧厂已大地约四十六七万亩之谱其私垦熟地暨山荒尚不在内现经丈放过半收价已逾五十余万两颇济目前之急而报领者仍复接踵而至惟承办之员当此萑苻未靖之时奔走于冰天雪地之中勘办甚为安速不无劳勩足录应俟拨放完竣再为请　旨择尤从优给予保奖以示鼓励除牧丁改为制兵及马匹变价另行妥酌奏明办理并分咨查照外谨将现定章程缮单恭呈　御览恳请　饬部立案谨此恭摺具陈伏乞　皇太后　皇上圣鉴训示谨　奏奉　朱批该部知道单并发钦此　章程列后　一酌定地价查该牧厂地势北高南下其近北者多膏腴近南者多咸卤现定上地每亩收库平银二两一钱中地每亩收库平银一两四钱下地每亩收库平银七钱最下如咸卤之地每亩收库平银二钱六分至于山荒地非平衍且多零畸硗瘠非有力者之所愿承领其报领者半贫民自非分别咸价不足以广招徕而示体恤现将山荒亦分为三等上等每亩收库平银二钱五分中等每亩收库平银一钱七分下等每亩收库平银八分四厘务使地无弃土藉以养育贫民免致私相展占　一设局派员查该处比东西流地段较小自无须多设分局现只在省城设立总局一处派员兼办以节縻费于该处设立行局一处因待欠孔亟不得不多派员弁从速开办所有行局总邦巾办以及各员弁夫役应支薪水车价办公心红纸张一切杂费另行开单咨部立案　一酌留镇基查东西流水丈放围荒均预留城镇基址该牧厂南滨大海西北距锦州府城甚近东北有大凌河北有双阳甸西有杏山皆集镇市易之所闾阎相望自无庸另留城基其集镇只酌留一二处便可与各处联络　一私垦各地非止一年现令从实报出复加勘丈仍准原户报领按照土地每亩交库平银二两一钱均请免追从前花利倘敢隐匿抗违不报或以多报少即行撤地另放以剔宿弊而昭核实　一绘造图册查丈放地亩必须绘造图册方有考查免滋弊窦现饬该局均经按户绘造鱼鳞图册将来以之稽征可无隐漏且可杜影射争讼之弊　一酌收办公经费现当变乱之余诸物昂贵所有设局派员以及役食车马薪饷繁费百端拟援照东流水围荒收价章程于各荒地正价之外统收取一成五厘经费仍须核实开支余悉归公奉　朱批览钦此
　　折漕平议                                                     
漕粮完纳流弊滋多故自校邠庐创议折漕后凡识时之俊无不以此为言今值创距痛深后度支短绌赔欠纷繁不得不幡然改图迫而为折漕之举　明诏既下亮当奉行为今日开源节流计其收效速而为利溥者诚无以逾于此然鄙人独居深念窃恐其不利于国不利于民而独利于中饱侵渔之官吏又不得不及今之时为当道诸公告而急思所以善其后也　苏省向例漕粮定价约在十月十一月之交或本色或折色听民之便漕价而短则民多折钱漕价而昂则民多纳米故定价之时不得不取各州县米价择其中数为之衡今概行折色则民无纳米之权难保各州县不高台漕价则不利民者一　向例完纳漕粮米多粗糙故漕粮之价多视糙米而糙米之价与米肆之出售者其价相悬每石至五六角不等今概行折色难保各州县不以米肆售价朦蔽上台则漕价益昂不利民者二　江苏各州县额征漕粮多者或五六万石少者亦二三万石今概行折色则民之折者不得不粜米以易钱而每一州县平添数万石漕粮于米市则米价必益落是向之以一石完漕者今不啻以一石五或二石完之不利民者三　夫苏浙漕粮较之内地各省已居多数频年本折并行尚有逋欠累累致血肉追比者若概行折色是不啻无形之加赋也而谓苏浙之民能堪之乎　然或有益于国则犹可言也而悬揣今年之折漕于国计亦未必利苏省向例虽本折并行然大约折色三而本色七除七成本色供京官旗丁俸饷外其三成折色尚可解部为度支用今概行折色则州县所解必援向之折色以为例而折漕之价以钱取之民势必以银归之部苏城向例其三成折色解部者虽不知其作银若干然湖北安徽则每石折一两三钱苏省折色当不甚远是　朝廷失米一石仅得银一两三钱之赔补势必购米以实京通仓以为拨给俸饷地而所购之米其购之京津耶则京津之价较之南中必加至一倍许势必举曩昔折色三成之利以为折耗地而复恐其不足其仍购之南中耶则所委之员未必能清廉自好难保米价运费无浮开诸弊而京通各仓又难保不多方挑剔以为需索规费地恐其弊又不堪言是国家亦未必利也　然则向日之运费独无浮开弊向日京通仓独无需索弊何于折漕而虑之乎曰漕粮每石例于额征外另收折耗运费钱一千零五十二文故运费一切及京通仓之规费皆由各州县分任之与国家无与也今则京通仓之规费皆取盈于购米者而购米之员复难保不由钻营而得则种种规费与夫温饱子孙计无一不取之于侵渔即无一不盗之于政府窃恐一二年后其弊将甚于本色　兄乎国家之采办孰有实事求是者哉各省土产名为贡品而委员之押运内员之需索较之寻常购买其价已昂若夫苏浙之缎绣景德之磁器虽有专员司之而较诸民间购价不啻十倍甚至采办军火无一不昂而窳者各省所解京饷亦必有规费而后无留难之事必谓采办米粮之员能弊绝风清毁家纾难恐在今日为情理所必无者矣　而尤所不解者漕既折矣则河运之废更不待言乃漕督粮道署依然也屯卫丁闸纤夫亦依然也坐听其煖衣饱食无所事事以虚糜国帑一若漕之折绝非为撙节计者是何异恐其有万一之利而故为是耗蠹者以待其后也　然则折漕之举所独蒙其利者州县耳近年州县之岁入地丁之枰余优于漕粮以漕粮征米而地丁征银也以地丁征银而州县仍征制钱也以州县征制钱而解部则仍以银也揆之近年银价每银一两值制钱一千二百许即加以火耗枰色亦不过一千三百许而浙省则每银一两征钱至二千二百文苏省则征钱二千文是条银一两州县枰余已三之一若漕粮则所入惟运费而海运及仓土陋规无不需诸此自定折色三成后而此三成之运费遂为州县之余利今概行折色则运费之入更为钜欠较之地丁枰余差可相等　以苏常平田论每亩壹纳地丁银一钱一分作钱二百念文可余钱八十许每亩壹完漕米六升三合其运费可得六十余文相差无几　而今年折漕使其解部库者仍照曩例每石折银一两三钱合之制钱不过二千许而揆诸今年米价必四千左右合之运费将五千许以二千解部每石余利可至三千许以每州县漕粮中数三万石计之余利中数可至钱九万十万千其利之优渥虽系未来事然悬揣及之可骇叹矣
