<!-- { "loadSidebar": true } -->
德以文学雄地球普鲁士兴藉其通学慧智之民而兵之以倾嗹挞奥蹶法赫然为欧望国始余读普法战纪见其叙溯富强推本文教谓普兵以学胜辄戄乎沕穆而慕之以为普之裒然而长日耳曼者教化殷修轶轨君羊国故也既而博纵西史谂列国兴化之亦士民慕学之盛若瑞士若瑞巅皆伯仲德意志而德史文教列表则又以撒逊国为最通国不知书者仅一人次拜圆国颇大而通国不知书者仅六人次威巅北通国不知书者仅三人又次则以利沙伯罗定元通国不知书仅十七人以上俱照光绪五年德国新史核计至光绪十八年德史所纪则除普鲁士外通德国诸邦不识字者仅六人耳而光绪十八年普兵之不知书者尚千人而七也　而普鲁士皆出其下徒以威廉卑士麦雄谋集勋遂掩日耳曼二十有六国而着称于地球由斯而言自生民以迄今日其蕴负绝材而湮没穷世者又何可胜道幸而成功名有声于时者固未必其果迈等伦也今中国士夫皆啧啧德意志罕称瑞士瑞巅即论德之文学亦专美于普而撒逊拜圆威巅北等国则几莫举其名岂有幸有不幸耶毋亦君羊獒吠声趋势而和附者众也吾华开教先欧西十三经诸子百家之诸说三皇五帝夏殷周汉唐之遗法岂无百一之足采自中日之战西人丛诋中国殆无完肤岂是非之果当耶胜则誉而登诸天负则毁而陨诸渊是亦有幸有不幸而已悲夫普以武略胜法遂举诸国文学之美而归之中以今制未善挫于日遂并古制之良者而亦没之余是以论德之文教而不禁慨乎言之也虽然普胜法之后其兵之不知书者尚千人而四十有可也照同治十三年德国史核计迨光绪十八年而普兵之不知书者仅千人而七太皿普不以胜骄取列国教民之法而师之故先后不逮二十年学之变而上达者已收效若斯之亟也书曰能自得师者王故余读德新史约其文教着之篇俾知变之君子有所考焉　德国文教之盛出于瑞士欧州古时有瑞士国人皮士打罗止创学塾课蒙新法由浅而深次第渐进尚讲解而不主记诵发民思慧引而归诸有用之实学初惟普国用之后日耳曼诸国踵行凡讲德国语言文字者皆遵焉今德国文教之盛皆皮君之徒启之也至一千八百四十年道光二十五年而俟康博士之派起埃康之法多尚记诵与皮君相反后十四年而复有士鞮士鞮者仿俟康之意于一千八百五十四年咸丰四年纂为乡塾课程人号之曰士鞮书之二人者其训课之法皆偏重西教而罕论实学故德人文学为之中衰士鞮之书行之十八年而已废而埃康之法则延曼至今日耳曼东方之国尚有行之者故德国东方文教少逊而普鲁士之不及撒逊拜圆诸国者亦以此也　德国乡校之数按乡堡分立其始国家经理之自埃康士鞮之法行而乡校归教士主治今复返其权于国家其入学之基约自五六岁始由五岁至十四岁均入皇家书院学习其自行延师者听然何年入学何年出学各处不同惟童子无男女胥入学堂则举国无异一千八百九十一二年光绪十七十八年德国乡校五万六千五百六十区男女肄业者七兆九十二万五千六百八十八人塾师一十二万零三十二人其中女塾师一万三千七百五十人通国预备教习学堂一百一十三区教习学堂二百七十五区女教习学堂二十五区皇家乡校岁费二百四十二兆四十万马克
由乡校而进之则入中书院中书院名目不一普国于一千八百七十二年议定章程遂以为例凡乡校学生毕业若仍好学则入补乡校补乡校之制将乡校所已学者而温习之又将其乡校所学校实之使适于用其补乡校之分为专门者曰工艺书院德国工艺律书载其章程甚详兹弗赘凡大书院必以中书院学问深邃者为基方能为将来专门之学其上等中书院曰锦拿四阴多习古语考古学如在此院学成可入大书院习专门之学一千八百一十七年嘉庆二十二年实学大兴增设实学中书院从省文称曰实学书院自是而后锦拿四阴与实学书院并重又其上者为大实学堂习欧州数国方言与拉丁文及各等实学其实学锦拿四阴章程迩来田各有更改大约将所学者益务求实兼习体操一千八百九十三年光绪十九年德国共有一千零一十二学堂可给文凭与学人以为甘心当一年兵之执照德例民皆当兵其甘心当一年兵者大都出色人也详本报德国陆军篇此一千零十二学堂其中锦拿四阴四百三十三预备锦拿四阴五十四实学锦拿四阴一百三十一大实学馆二十五实学馆四十八预备实学锦拿四阴一百一十二民间中书院一百一十七皇家书舍官三十五私家者五十七　德国大书院分四类曰道学曰律学曰医学曰理学理学考求万物之理道学论彼教耶稣之道其天主教之道学则在门肯大书院乌子堡夫牛堡门士特及包温士北之天主教学堂其耶稣教与天主教合并之道学书院在邦城及比力士捞因增入天主教道学一门故该书院分五类威巅北之丙元其书院分七类太皿即增入天主教道学政治学动植物学也其在士打士堡者亦增入动植物之学在门肯及乌子堡者亦分五类门肯书院增入国政学而理学复分两门一方言一数学及动植物之学门士特之学堂略仿大书院分类二一天主教道学一理学德国书院以系地北之院为最古建于一千三百八十六年明洪武十九年以士打士堡之大书院为最新筑于一千八百七十二年同治十一年通国大书院凡二十有二门士特及包温士北之天主教书院皆与焉二十二大书院普国居十一一在柏灵一千八百一十年建嘉庆十五年一在邦城一千八百一十八年建嘉庆二十三年而是年又建包温士北之院一在比力士捞一千七百零二年建康熙四十二年一在菖定元一千七百三十七年建乾隆二年一在楷夫士华一千四百五十六年建明景泰七年一在夏利一千六百九十四年建康熙三十三年一在可厘一千六百六十五年建康熙四年一在哥力士北一千五百四十四年建明嘉靖廿三年一在马堡一千五百二十七年建明嘉靖六年一在门士特一千七百八十六年建乾隆五十一年拜圆国三一在二冷元一千七百四十三年建乾隆八年一在门肯一千四百七十二年明成化八年建于因俄士特后三百三十年迁于兰士活又后二十四年再迁今址一在乌子堡一千四百零二年建明建文四年撒逊国一在来积一千四百零九年建明永乐七年威巅北一在提丙元一千四百七十七年建明成化十三年巴丁二一在夫牛堡一千四百五十七年建明天顺元年一在系地北一千三百八十六年建明洪武十九年以利沙罗定元一在士打士堡一千八百七十二年建同治十一年徯先国一在基先一千六百零七年建明万历三十五年途灵元一在燕拿一千五百五十七年建明嘉靖三十六年麦连堡一在那士诺一千四百一十九年建明永乐十七年其大书院教习当一千八百九十三年光绪十九年夏季共有二千四百六十一人其中最著者一千零五十一人学徒共三万一千五百七十五人　其余尚有皇家格物工艺大书院一建造大书院九一柏灵二汉罗府三亚垦四旦士达五地列士典六加那士劳七门肯八士笃格九包树威此皆讲求建造之法此外各类专门之学皆有舍官舍讲求山岭之学为书院十有四而树林书院商务书院不与焉来积城有书坊大书院一柏灵京及门肯城有陆军学堂可厘城有水师大学堂水军书馆上下总兵书馆农务大书院花园书院来积士笃格地列士典哥伦柏灵门肯等各城有习乐书院其学习驾驶书院无算有兽医药料书院柏灵汉罗府门肯地列士典士笃格等处均有药肆主人书院经理妇科产育书院教习千秋书院工艺院纺织院哑子院瞽目院博物院植物院动物院通国书楼极繁而报馆报纸尤不可以数计云
　　欧洲学校优劣问答                                          
问欧洲各国教养兼修桄矣桎矣究以何国为最备曰英国学校共分三等曰大学院曰学堂曰书塾初学入书塾继入学堂有成则入大书院此与王制命乡论秀士升司徒曰选士升大学曰俊士之意同其国以敖斯佛堪比立二大学院为首二院肄业者岁各二三千人经费岁各三百五六十万圆有奇人非一学学非一事必贯通天地人者方谓通材其有专门名家者亦称首选此周时大学之事也又凡亲王太子皆肄业敖斯佛大学院文武各官悉由二大学院考取与王制文王世子勿口合其不学者罪其父兄尤得激厉人才之术法国学校亦有三等小书院设于乡如周时四郊之小学中书院设于郡如周时诸侯之国学大书院设于巴黎如周时天子之太学其选举亦渐次升诸太学其定例地方户口至四百五十人即须设一初学学堂男女六人以上即别设一学塾法国初学学堂为民间设立者三千九百三十六所为教会设立者九千五百五十六所其学于格致历数之理视诸国尤多阐明美国学校亦分大中小三等小书院以四年为期一年入末班二年升三班三年升二班四年升头班既升头班再加考选拔入中书院所试为天文地理浅近算法史记风土人情各国史田各中书院四年期满又经考选入大书院所试为各国史记史论希腊文字几何测算天文地理诗歌大书院四年学成任择一门如律师医学传教以性所近益致精研国家给予文凭可以游行各国此虽据美制言其实欧洲通例皆然德国学校尤为详备其制具见西国学校一书故不赘论俄国通国分十三道道设学官一员颇同华制而小书院隶于大书院大书院隶于彼得罗堡又同欧制迩来文教之盛迥殊曩昔良非偶然总之今日学校厘然灿然中国能去其所不必学而用其所必当学上规周官王制之宜下集环球所长而损益之毋畏难苟安毋补苴罅漏十科已设而推广之书院林立而变通之此则固本复元之说也湘中学会集有各国书院章程当次第译出以备采择
　　日本学校变法详述问答                                       
