<!-- { "loadSidebar": true } -->
向来军机处为政事统汇今别设政务处以军机大臣领之并添派王大臣领之事体重要天下望风在事之员皆当力任其难勿避劳怨变法宗旨具见上年十二月初十日　上谕果能内外一心实事求是则转贫为富转弱为强胥于是乎在若辨之不明行之不力私心不化积习不除虽有良法仍无实济远有熙甯之殷鉴近有戊戌之前车所当深思熟计也办事不当畏难不可不知其难立法岂能徇众不可不谋于众集思广益公尔忘私其根本也浑化中西折衷至当其指要也端不轻发令出惟行其措施也知人善任遹观厥成其归宿也兹当开办之始略具条议如左　一本处王大臣以下应设提调二员章京八员或十员钦遵　圣谕以心术纯正通达时务者充之朝官自京堂以下外官自监司以下迄于布衣均可选充首论心术兼取才望以示　朝廷简任贤能不拘成格尽除徇情面采虚声之积习其堂司相见之礼亦较各部院衙门优加礼貌太皿政务重大非其人不得预既用之须重之也　一政务千端万绪约而言之兴利除弊而已大利当兴而不兴者非常之原黎民所惧可与乐成难与图始也积獘当除而不除者舞弊之人窟穴于斯衣食于斯一人革之而众人挠之也今既奉　旨举办当首破因循瞻顾之习事无轻发发则惟行不惟反其阻挠者以违制论奉行不力者以溺职论先事示立木之信乃可次第收破竹之功书曰允执厥中又曰惟断乃成两言尽之矣　一政务处之设略仿宋三司置条例司遗意而变通之王安石之变法举青苗保马方田水利诸政与其宾僚谋之一室分别条流通行天下失询谋佥同之意故天下以为不便今则钦奉　明诏俾中外大臣各抒所见各竭所知以俟　圣明裁择大哉　王言远迈前古各官章奏均交政务处审定分别可行与不可行开办之初首在细心阅看其不可行者暂从阁置仍条列其难行之故呈堂候核至其可行者分别缓急量为删增其或一人言一事而可取者其言其意则善矣其办法未必精到也当由政务处斟酌损益蕲于尽善请　旨施行其或数十人数人同言一事而可取者则当汇萃群言去其重复补其未备请　旨施行政务二字包举万端今之上言者不及百人有利当兴有弊当革而中外臣工未经言及者则当由政务处自拟办法斟酌妥善请　旨施行将来奉　旨举办之事勒为成书即是一部政典故此事断非一手一足之烈亦非一朝一夕之故亟当旁求俊乂勰赞嘉猷若仍照各衙门事例凡当行之政于各奏疏中抽取一条由政务处办一通行由各省办一复奏有名无实有始无终则与变法自强之本意大谬矣　一政务殷每糸各官章疏别择以后当区分门类各认各股专心办理类如官制[学](举)校科举吏治财政军政邦交商务工蓺刑律举办虽有缓急考订不容疏漏而每门之中又分子目如官制则有文员武职裁并添置诸事学校则有国子监府州县学以及各省书院学堂而报馆译书局方言测绘天算均隶之科举则有小试乡会试特科诸目吏治则有清讼催科荒政保甲捕诸目财政所包最广如农田水利屯垦畜牧树蓺关榷赋役矿务铁路钱币银圆盐法漕运仓储捐饷棉桑纺织诸局皆隶之军政则有水师陆师操法战术饷章营制军械石駮台营垒以及调防裁汰诸事邦交则外务出使洋税教堂游历以及条约公法皆属之商务乃财政之大端别为一门用昭郑重工蓺则有关制造者皆属之刑律一门似应与公法参订互证以办民教交涉之案而商律附焉每举一事各归各股由该管章京妥议办法再由提调覆核商订参议公同斟酌呈堂审定然后奏请　圣裁　一变通法制大纲有二一则旧章本善奉行既久弊窦丛生法当规复先制认真整理一则中法所无宜参用西法以期渐致富强法当屏除成见择善而从每举一事宜悉心考求凡中国政书及上海所译各种西书皆当购存公所东洋与我同洲变法未久遽臻强盛此尤切近可师者当咨由出使日本大臣将彼国变易各大政行之已有实效者概行钞录齎送并彳扁咨出使各国大臣将各国财政军政商务工蓺诸大端择其尤要者分别录送以备稽核
一政务处之设为自强计中国之弱由于贫列国之强由于富是捄贫又为自强之始基然变置之初断断不宜从理财入手方今中国一丝命月永惟在人心而匪党蔓延时相诱煽若此时先事搜括天下将谓千利百病一无兴除所变者特厉民之法耳从此人心一失虽有良法亦难措置当先取天下所甚疾者剔除一二事所甚愿者施行一二事使天下之人晓然于　朝廷变法实为吾民兴利除害人人有悦服之忱而事事有求实之意则此后下令如流水矣前之洋债未清今之偿欠又迫每年二千余万于何取偿夫理财只有两途曰开源曰节流开源之事或缓不济急或放利多怨不如自节流始节流之法不外汰冗兵以节饷汰冗官以节禄汰无益之局厂以节经费饷也禄也经费也皆天下之民之膏血也既[取](去)其膏血而虚糜之今为时[埶](世)所迫凡虚糜者一切如故而别事敲骨吸髓以应外人之求不惟民心不甘　朝廷亦决不忍出法当尽裁冗费以付偿欠再有不足然后取之于民庶可以笃祜而对天下矣　[一]上年　谕旨严禁新旧之名浑融中外之亦而申之以去私心破积习此即政务处简明切要之宗旨也同为　大清臣子而自分新旧苟为异同隐患中于　国家党祸及于士类维新之极而有康逆之乱守旧之极而有拳匪之乱　朝廷旰食薄海撄心列国所讥亦中华之耻也今当尽化偏私恪遵　圣训迂谬之论一切屏除惟是崇尚西法者往往不揣本末锐意更张则亦贤智之过今言变法动引日本为例殊不知日本幅巾员非广风气齐一号令易行且以外国学外国譬犹楚学齐语不甚悬殊故事易举而效甚速中国地方四万余里历代相承二千余年从不知西学为何事东南诸行省风气已开者语以西法尚不惊疑若西北之民质性忠朴耳目未广骤令变革何异聋俗鸣球修陵蒂藕乎故欲变法断难以通行之文告处四海之齐民法当因地制宜因埶利导且即以西法论有西政西蓺之不同今学西法欲学其事先学其心西人之心公而中人多私西人之文简而中文太每系西人之事实而中事多虚西人之言信而中人多伪本原大异而徒取则于事为文貌之间虽累万人不为功累百年难求效也自同治初年以来非不讲求洋务局厂如栉船炮如云积三十年有何成效所以然者西人作事千人一心共利其国国利而身亦利中人作事百人百心各利其身身有利有不利而国则决无一利此所以股票不售公司涣群凡西人有利之事中国效之皆赔钱之事必先正中国之人心乃可行西人之善法正本清源匪异人任矣　一破除陋习先自政务处始近年方略会典诸馆三年一保躐等迁除名器不尊适长奔竞今奉　上谕以纯正通达见待则在事者已结　主知自毋庸三年列保以免希速化者视为捷径竞事夤缘其供事诸人则照军机处之例优予出身以示鼓励　一举行要政其事体重大须考订精核往复商榷者应俟　回銮以后悉心详议其有芟除积弊厚益民生可以立见施行者应由　行在政务处奏请　特旨即日分别兴除以慰天下之望　一为政在人千古不易政务处无论立法如何详密要页中外大臣实心实力破除因循敷衍之习始能望成功而收明效此处乃天下政治之管辖当广集英贤资其策力非其才不当循情面得其人不当限资格　朝廷用人一秉大公当自政务处始　以上各条粗具要略不外　上谕公尔忘私实事求是之意至设立公所筹集经费别有开办事例应俟　回銮后妥议
　　政务处开办条议明辨节本　　　　　　　　　　　　　　　
李希圣
政务处之设以变法为宗旨事体重要不独强弱系之即存亡亦系之天下望风如饥渴之于饮食责任既重观听亦深读开办条议仰见周详审慎取监古今执两用中期于无弊之意至为深切着明郎署微员何敢妄末议惟去弊固防太骤而亦不可有因循畏葸之心办事固当持平而亦不宜有游移两可之见条议首云辨之不明仍无实济又以集思广益询谋佥同风示海内此其大公无我之心实为推行新政之本子曰言及之而不言谓之隐窃本兹意献一得之愚位卑言高罪无可逭然尝闻之诸葛忠武称董幼宰之勤劬事有不合至于十反来相启告以为违覆而得中譬犹弃敝蹻而获珠玉希圣才识庸闇何敢远望董君然不敢不以诸葛忠武待当路诸公因以条议所示明辨为名论之于左以俟采择　条议云浑化中西折衷至当其指要也　揣条议之意欲泯异同以息争竞心苦意深然变法所关甚大考求不可不详所宜博选通才就出使诸大臣翻译各国朝章韭悉必备然后以中国情埶斟酌损益本末先后条理秩然举而措之事半功倍故西何长中何短西何重中何轻西何有中何无开办之始正当备细分别断断不可浑化　条议云王大臣以下应设提调二员章京八员或十员首论心术兼取才望　近奉　诏旨屡以心术为言惟心术之邪正平居无从深知故尧用鲧必试以事孔子于宰予必观其行揣条议之意似于议论间别人之邪正不知锐意更张非无端士高谈正学岂乏下流且下之议论多视上之意向为转移逢迎取巧之鄙夫或今日言墨守明日议更张或对甲言墨守对乙又议更张以言举人其足信乎至于心术二字本无着落誉之曰心术纯正驵侩亦可登庸毁之曰心术不端豪杰不难废弃欲察无迹欲辨无从寒志士之心长谗人之焰皆此二字为之厉也希圣非谓　朝廷用人必求心术不正之士但恐上之人借此二字阴行其异同爱憎之见以抹杀天下之人才则患不可胜言矣设有人于此才学识卓然共见不可虚诬惟诋之以心术有病匪独其人不能自辨即他人亦不能代辨倾轧之小人女嫉之当路操此术以济其私较诸浸润之谮朋党之名术更工而祸尤烈魏无知对汉高祖云今有尾生孝己之行而无益于胜负之数陛下将安用之乎高祖然之任陈平如故宋武帝明知谢晦之多诈而用之有功法正在蜀至于报私怨乱纪纲而诸葛武侯以公义相取陆宣公抚李楚琳则曰自古建功拯厄岂尽纯良英君哲相之用心何其深至用人者虽不可执此为训亦宜田各知其意不得以监于前事之失遂因噎而废食也兄上以是求下以是应必有揣摩迎合貌为谨厚老成饰为忠信廉洁如孔孟所痛绝之乡原者转得进而遂其营私罔上之谋尤可深虑　条议云政务处之设略仿制置三司条例司遗意而变通之王安石之变法举青苗保马方田水利诸政与其宾僚谋之一室分别条流通行天下失询谋佥同之意故天下以为不便蔡尔康案此条注重询谋佥同故下文径以旁求俊乂鳃赞嘉猷作结明辨中先作条例司考据继为荆公理枉终言不必引北宋为鉴文甚淹博斗胆节去公报地位一字三缣幸垂谅焉　条议云中国之弱由于贫列国之强由于富是救贫又为自强之始基然变置之初断断不宜从理财入手方今中国一丝命脉惟在人心而匪党蔓延时相煽诱若此时先事搜括天下将谓千利百病一无兴除所变者特厉民之法耳从此人心一失虽有良法亦难措置当先取天下所甚疾者剔除一二事所甚愿者施行一二事使天下之人晓然于　朝廷变法实为吾民兴利除害人人有悦服之忱事事有求实之意则此后下令如流水矣
