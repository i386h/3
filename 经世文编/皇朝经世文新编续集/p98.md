<!-- { "loadSidebar": true } -->
今士大夫倡言兴学吾亦乌能谓其非知本然而无变法之人则谁与兴学无变法之人何以使兴学不复蹈前辙兄乎收效匪幸于旦夕通西者未必其通中然则西学者乃变法中应有之事而非即变法之所用所谓由后之效非由今之急也　不兴学之难如彼兴学之难又如此然则欲变中国将如何而后可曰是不得不事其急中之急者矣今夫西学之总纲其大要有三曰教曰政曰艺夫教彼此绝异各安其故无所用之勿须言矣艺非积数十年之研究聚千百人之讲求则亦不足以成绝技而通于用若夫政则旦夕所必需安危所共系万国之所由自立而中国尤为拯溺捄焚之具者也善夫日本之变法也明治初年百事未举而先即设为政治学院以教国中旧学成材之士而乃尽译泰西古今政术律法之书以供其讲习故其人皆熟谙治国之要而通于内外因革之故一旦登而用之[凡]百(凡)善政措置优如遂有今日而其初遣出洋之学生也亦犹我中国之故辙徒染洋风无裨实学其后乃改派中等学校之成材者游学欧美归而大用今之伊藤大隈之徒是也呼呜不知来视诸往前之事后之师今试问中国将以任变法之事者谁之责哉则必曰士大夫之责矣然而兹士大夫者既不及俯首初学执业于西文西语以经历所谓一切艺术之程途而又不能不惟斯人之是用则政治之学岂非其最急者乎虽然西国政治之学滥觞于希[腊](猎)极盛于罗马而变通于今各国之近政近事而又必推本于性理格致之学以为之准其古史今书汗万牛填亿室殆不克尽非习于其古今文法未许以涉其藩而窥其奥也则莫如大开译舍官尽罗泰西所有古今政法律例章程之籍择其要者而专译之而合之以旧译所有政类之书秩其序次厘其类目依次印发周之海内以饷中学成材之士而专门艺术之书则姑缓之太皿彼中学之已成者其于中国经史掌故义理之本原既讲习之有素一合之以西政西事自能融合会通不至有所窒塞而此中魁桀之士且必有卓见特识破古今之症结而绝出西人之上者如是浸淫之蔓衍之不越十年维新之才已布于上下而此士大夫者太皿已跻枢要位方面相望于世矣以此变法何法不变以此求才何才不得然后一切便民利国之善政靡纤靡巨次第张举虑无有蹈于虚而务其末者矣遑论西学哉　虽然谓致力于政学而凡中西书院学堂与及专门之业皆可废则又非也吾所论中国今日之学盖有两途焉匪有轻重特宜有缓急之差耳两途者何有士大夫之西学如吾向者所言是也宜急者也有后起英俊之西学即今之书院学堂所教及专门之业是也宜缓者也何也其士大夫既娴通于中外政法之本原讲贯于古今时宜之条理以应　国家咄嗟之用而后其少年聪颖者则咸立学以培养之分门以肄习之美备其章程从容其岁月不必限格而取不必断时而用必使历尽吾向所云西学之程途而又皆先以中学为本洎乎成就其大者可以继成维新之治其小者亦可以供新政之驱策一人成一人之才一才收一才之用斯时也如鳞如鲫充物于公私之间而士夫之主持于上者但竭其提倡之力善其布置之方从容敷治而天下已顺风而靡应声如响矣心冉不观于举科之学乎　国家曷尝于斯人有所训诲而八股试帖之风乃争相钻研而不已也岂非立法于上使然哉今之西学亦犹是矣故谓本者仍末实者仍虚不如讲求于治标之说也　且亦非谓士大夫之不必学西文也吾闻西学者欲学西人之语言非与其人相狎而日操之不能近似以其语言又与文字合必先通文字而后及语言则其程功殆不易若夫但识其文字通其文法则先学拉丁文以下及英法文其程功甚易或不过一二年而即可以读其书太皿西人著书率用今文法而无不参以拉丁古文者亦犹我中国人之喜学秦汉文字也今夫中国士夫之所贵乎西文者谓欲读其书而通其学耳彼中年以后者既学之无及若夫弱冠以后精力方嬴于中学既田各有所就则稍以数年从事于是专以求通其文读其书为主至于言语之末专门之业则姑置焉不过费数年之心力其所补益殆不鲜矣否则日本与我同文其繙译西书亦已田各备而其本国文字不过四十八字母五十一音拼字缀文间以汉字虽其文法稍用颠错而学之之易视西人殆数倍太皿不及一年虑无不可以读其书者凡百君子亦何惜此一年数月之功而不趋此捷径以求之乎夫既通日文而于泰西一切政治有用之书不待学其文而可以遍读是日本不啻代我繙译之劳也学西文则非人人所及学日文则举天下之士夫无论少壮而皆可能之而又不劳精力不费岁月岂非急务中之急务急务中之又急务耶凡上诸端皆非吾一人之所独见而为达识者之所论议夫亦详而赘矣然而天下汹汹皆患无才士夫衮衮竞言兴学独望他人之成才而不望己之成才心冉忧下之无学不忧上之无学齐得楚失未衷一是左剑右佩皆非其中孔子曰己欲立而立人己欲达而达人语曰临渊羡鱼不如归而结网吾愿世之士夫有天下之责者或急其所急毋心冉急其尤急之急也夫
　　法国学校说田各                                             
法兰西者今西欧文物之国也自数十年前类不以乡塾为事一千七百九十三年乱党猖獗执政者故抑乡塾以愚其民拿破仑第一兴抑尝筑博物院创藏书库立各科学校褒赏式然而喜功黩武日不暇给以至于亡王沙尔益甚张君威抑自由党学校之权悉令教士掌之一千八百三十年禁日报禁著书令必先上稿本报可乃得刊行拿破仑第三立欲迎民之意以固王位一千八百六十八年除其禁又尝设大小学校教育国中诸子弟虽在诸工皆置于学徒以邀名为意章程经画无可举者君民哄阋视国权如传舍无有本根之虑以故思虑才智称卓绝制造可巧百出性善劳以敏致功而政治文化终居西欧中等而下且夫拿破仑第一第三勳名动欧土儗秦皇无焚书坑儒之惨以一念之私粉饰人之耳目不能陶熔其德性奖劝其行业犯上作乱接踵而起亦其獘之所至与愚民同归说者或咎其民智之开民智之开强之所本而非乱之所由生也有开之者也观之今者而益信矣法自变民主而来兢兢以学校为务其制国中男女自四岁至六岁皆入幼孩书塾七岁至十四岁皆入乡塾一千八百八十二年定毕入补乡校补乡校温其故业订其未适见本报第三册德国文教说田各送中书院即锦拿四阴中书院习古学及实学男期九年女五年内三年必要常在中书院学习余两年听其性之所近一千八百八十年定例毕入师范学校学成选为锦拿四阴书院掌教成入大书院大书院专门之学五曰道学见本报第三册德国文教说田各曰律学曰医学曰数学兼格致曰方言学系皇家另设不与大书院合然仍归设省总学校监督凡乡满五百人者设男塾一所女塾一所每省设男女师范学校各二所凡大书院之在各省者一十六区法京立学校总部大臣总其成又设学校总院以辅之总院而下有监督督各省十六书院设数监院辅之名曰下学校衙门凡自中书院而上有为皇家所设者有为民间自设者有为公会所设者公会所设国家资助之而自幼孩书塾至乡塾皆曰义学经费皆自国家出都一千八百九十三年之数计之凡费佛郎克一百有一兆六十万云一千八百八十八年至八十九年之间凡法国书院八万有七百一十三区内皇家书院六万六千四百九十五间私家书院一万四千二百一十八间教习一十四万有六百八十九人生徒五百五十四万五千四百人外又有幼孩书塾五千一百五十八生徒六十八万三千一百六十八乡塾二百八十二生徒二万八千八百有九补乡校四百九十一生徒一万四千三百有一然而通国合婚者二十七万六千八百四十八人男不能自署名者二万九千四百二十女不能自署名者四万四千五百八十二较之八百八十四年虽田各胜是年合婚二十八万九千五百五十五人男不能署名者三万九千二百四十女不能署名者六万四千四百八十七未为全盛西人笑之虽然一千八百六十五年兵之不识字者百人中之二十四八十二年百人中之一十三八十九年百人中之九五蒸蒸然与年俱进不可谓鼓厉之无其道也男锦拿四阴一百有八区生徒五万二千八百一十一人公会书院二百三十五生徒三万二千四百八十私家学堂七百四十一生徒八万九千五百六十六女锦拿四阴二十三中学堂二十四生徒共六千五百三十六大师范学堂在巴黎斯大书院者道学书院二生徒九十八律学书院一十三生徒七千九百二十六算学格致书院一十五生徒一千八百四十一方言书院一十五生徒二千八百三十四医学书院三预备医学及药材学书院一十七生徒九千五百二十九外又有天主教大书院私家自设他学大书院深学书院深艺书院甚众皇家工艺书院十有二上等工艺书院五奇巧工艺书院六钟表书院二制火因书院一考究地上水质书院二十四农学书院一在巴黎农务书院五农务实学书院五十二耕植书院八十五矿务大书院一在巴黎矿务下书院三营造书院一习乐书院一树林书院一在兰西城花园书院一豢马书院一医兽书院三考究亚洲西方古蹟古语书院一地理书院五外又有学问会书院文教会彳扁法国之大城几无不有在巴黎利安墨西利亚土鲁士皆城名有天文院有金石院有土产院在利安有草木博物院在巴黎其余各大城之花草园藏书楼藏古画楼新闻纸馆尤不可以数计自弱龄以至于成人范其身心广其才智藏之修之息之游之发国帑以济其业为之医药以备其患旁及农工牧畜所以资其生者无不至闻见之博艺事之巧生殖之蕃求之国中且足经商虽在英国后而所为昌民之气植民之材强邻无敢生肆恣之心厚辟广土于外駸骏乎德国之劲爽也收效之速若不可御学之足以强人之国如此夫
　　德国文教说田各                                                   
