<!-- { "loadSidebar": true } -->
夫天子建国诸侯立家尧舜揖让汤武征诛古之王者民顺则归惟德之及人故君不自以为君也美国总统为合众国之民主一举再举民咸畏威而怀德在位五年而国治益富益强巍巍乎方之中国古人君岂多让哉总统以一千八百四十三年正月廿九日生于阿哈由州之邑家贫族众父为銕工所监理素俭约移居于波兰多年十七入学于便司老班尔大学校既而病出学病愈以家贫复入小学校于是为小学校之师次年值南北争战应征入阿哈由州兵第二十三联队凡战有功擢军曹升大尉旋迁小佐年二十二南北战役毕脱军职归里修法律之学年二十四考试律师得职迁居于广同年二十六获选于阿哈由州举为检事总长年二十七婚娶生二女而夭年三十四选入议院极论保护税主义既而为敌党排欲出诸院凡三次卒不可得年五十一再选入院两擢为阿哈由州总督年五十三举总统年五十六复举总统今年薨太皿年五十七也总统世尚朴实其积德固甚厚方其少也闻其乡先生提倡禁贩黑奴之论辄附和之里人钦其年少而多才知其志之远既而弃儒为兵慨然有大志敏而能劳坚而能爱其征战也虽暴风疾雨冰雪霰夜不以为苦尝语人曰无操行者不能成大事无坚忍者不能爱众人又曰某以战阵为养身之术以是人辄服其勇而益以为可亲生平长于辩国之人好闻其议论焉合众国故有二党一曰合众一曰共和八百六十七年共和党发论许黑人与议选举乃登坛发为议论于是国之人已心服之而意归之矣方其任总督也演说三百六十七次尝一日而演数说及其任总统也一以敬天勤民为立治而尤长于理财故维持金银币价之平衡保护国民之产业而示之以节约然于国家赈血军人寡妻孤儿及诸有功之士则不吝惜尝衡量国之度支出入谓募国债者为不得已之用无事时必不可为举国之人辄然之既复加进口税以增岁入而保本国之商务又订互惠利益之法重农业而于法律三致意焉谓有犯违法律者不论其为一人与联合数人之公司皆不得假其罪国人悉遵之又于客民定限制以安其本国之人意谓外来之人不解本国之宪法害共和之政国之人将入于下趋其防外保本之意盖深且切矣又其于吏政也如扩充选举于商政也如砂糖羊毛织品皆整顿之于船政也如扩充水师及航海商船之法于工政也立调停局生平美政善绩太皿不可得而枚 举矣其前年战胜日斯巴利亚以救国人在古巴岛之资产生命而于非律宾岛复为之立学校以教之去年与中国有北京之役尝诫其提督曰中国与我国为友邦之最亲者也毋伤其人民又诫之曰中国之君圣明之君也毋犯险而加害焉今年和约成独谓赔欠可廉取之钦使　格柔克义悉遵其谕呜呼可不谓盛德乎哉闻其生平一以爱人克己为主于人无仇隙人亦不仇隙之尝谓人曰本国开立者今一百二十五年矣而人民合之属国今有九十兆若国之人不兢兢于农工而推广其商务以求万国之通商则何能亿兆无冻馁尔众商毋自足而自恃焉以是国之人益复其谦而无论合众党共和党卒无怨之之人亦可谓及人之深矣有无君无官之党者曰乃门俄人也今年九月六日总统幸国之省城道经巴发罗城之赛会土奏乐厅为无君党乃门者以枪击伤执而鞫之并无仇隙但好为作乱本其党派也总统至是不起而竟于九百一年九月十四日二点薨于巴发罗城国之人无论老幼莫不哀异邦之电唁者络绎而中国大皇帝唁辞尤哀太皿华美之亲睦为尤至云　论曰吾闻之各国有君主之国有民主之国有君民共主之国法蓝西民主兼辖君主之国也德意志意大利澳大利亚君民共主之国也俄罗斯为君主之国也而美利坚为民主之国彼无君无官之党惟俄意之人居多七年前俄皇亚力山大为俄人枪击今枪击美总统者亦为俄人又奥大利亚皇后三年前为意人枪击意大利王黑母勃特亦去年为意人枪击是俄意之人好为刺客而亦无君无官之党为多也至如十年前法王撒的加乐及今年德皇威廉为人枪击亦乱党也论者谓西国多刺客以国君纡尊降卑与民太亲之故岂笃论哉夫美总统慷慨磊落国之人莫不被其德而食其福况其不敢自足之意溢然于言表则国之人仇隙者怨者亦少矣而以乱党之故谓国君宜深居简出高拱法宫致与官民隔阂也则实为一孔之论惟乱党凡国皆有而不可不严为防范以禁制之俾无意外之不测则国制所当加之意焉至于总统生平之才德太皿不可尽述而于中国之亲睦若是岂不可感而可痛欤
　　论美国不能永守孟禄遗训以拒欧洲各国                              
美国守前总统孟禄君遗训不许东半球各国在南美洲占踞土地并不许干预南美洲各国内政现东半球各国除英国外皆不服美人所为然既不属美国而美人又不为经营乃不许他国至彼营业抑何不知欧洲各国痛恨已极积之久而发之必烈耶太皿欧洲各国生齿日繁生计日拙非谋生于南美洲不可美人若仍固守前策各国势不得已必至出于战争而美人何漫不经心也且美国与古巴战后欧人对美政策已大异于前美若不少变通嗣后欧洲各国恐不能如英之和平待美矣欧洲各国殖民地几彳扁全球惟南美洲各国改立民主后尽扫欧洲各国殖民之迹然南美洲地广人稀草莱未辟而内地各处川渠贯通土脉肥美矿产饶裕其水土与欧人亦甚相宜虽已分为无数民主国然大都有名无实立基既未坚固辖境尤不安谧将帅枋国专以兵力相欺压故民多思乱又复贫乏则安得不为欧洲所垂涎也兄欧洲各国人民繁庶日思辟地为本国货物广拓其销路今见有如此之大好市场而谓其能不俟机而动耶闻欧人尝谓自罗马立国后各国政策无有如孟禄遗训之专恃霸术者此政策一日不除欧洲各国利权即永为所压且美人既不于彼处殖民而贸易又不甚巨其地有乱或财政缺乏美人皆不过问乃布告天下谓南美洲各国在其权限之内欧人所得南美洲利权不能推广亦不能移让凡旅居者所占疆域不能视为本国属地倘欧洲各国与南美洲各国战争如南美洲各国为欧洲各国所败胜者只能索偿不能割地此等政策皆不思之甚者而谓欧人能永守不犯耶且南美洲近多内乱而欧人之至巴西国阿经廷国者日见其多即此可知孟禄政策已日为欧人所侵攘矣吾恐不出五十年欧美必至失和也　按孟禄君系美国开国后第五任总统自一千八百一十六年膺选联任二次所主政策以欧洲各国有乱南北美洲不干预其事南北美洲有事亦不准欧洲各国干预若欧洲各国欲以本国政体输入南北美洲美国即视其国为乱美洲和平之局其言载入万国公法名为孟禄遗训云
　　有约各国君后总统姓名录                                       
日本国皇帝睦仁前孝明天皇统仁之长子西历一千八百五十二年十一月三日生一千八百六十七年二月十三日即位次年改元明治　后一条美子左大臣一条忠香之女一千八百五十年五月二十八日生　韩国皇帝李熙前王李升之侄西历一千八百五十六年十月二十八日生一千八百六十四年袭封一千八百九十四年自主一千八百九十七年改元光武　以上亚洲　英国王爱华德第七前女王维多利亚之长子一千八百四十一年十一月九日生一千九百一年一月十二日即位　后亚力散德利丹麦国王查力斯坦第九之长女一千八百四十四年十二月一日生　法国总统劳毕一千八百三十八年十二月三十一日生一千八百九十九年二月十八日膺选　俄国皇帝尼古拉士第二前皇□历山大第三之长子一千八百六十八年五月六日生一千八百九十四年十月二十日即位　后亚力散德利亚力喜赫司上公禄尾第四之女一千八百七十二年五月二十五日生　太后马利丹麦国王查力斯坦第九之次女一千八百四十七年十一月二十六日生　德国皇帝威廉第二前皇佛礼特力之长子一千八百五十九年一月二十七日生一千八百八十八年六月十五日即位　后维多利亚西勒瑞荷司坦生的堡阿格司坦堡公佛礼特力之女一千八百五十八年十月二十二日生　奥国皇帝佛兰约瑟第一乃前皇斐的南第一之侄一千八百三十年八月十八日生一千八百四十八年十二月二日即位一千八百六十七年六月八日兼王亨噶利　义国王维拖罗伊曼纽尔第三前王曷勃图第一之子一千八百六十九年十一月十一日生一一千九百年七月二十九日即位　后希利那门得纳哥国尼古拉士之女一千八百七十三年一月八日生　太后马格利忒塞怀亲王佛迭南度之女一千八百五十一年十一月二十日生　西班牙国王阿芬琐第八前王阿芬琐第七之子一千八百八十六年五月十七日生继其姊马利即位现未成丁奉母后临朝训政　太后马利查力司坦那所出未详一千八百五十八年七月二十一日生　葡萄牙国王揩罗第一前王雷士第一之子一千八百六十三年九月二十八日生一千八百八十九年十月十九日即位　后马利阿墨利阿令公斐利璧之女一千八百六十五年九月二十八日生　荷兰国女王威尔密那前王威廉第三之女一千八百八十年八月三十一日生一千八百九十年十一月二十三日即位一千九百一年二月七日赘墨林堡士华林亲王显理　太后依马华尔的亲王佐治之女一千八百五十八年八月二日生　比利时国王赉坡尔第二前王赉坡尔第一之子一千八百三十五年四月九日生一千八百六十五年十二月十日即位　后马利亨利脱奥国上公约瑟之女一千八百三十六年八月二十三日生　丹麦国王查力斯坦第九西勒瑞荷司坦生的堡格拉司堡公威廉之子一千八百十八年四月八日生一千八百六十三年十一月十五日即位　瑞典瑙威国王沃司加第二前王沃司加第一之子一千八百二十九年一月二十一日生一千八百七十二年九月十八日即位　后索非亚纳骚公威廉之女一千八百三十六年七月九日生　以上欧洲　美国总统鲁司华尔一千八百五十八年十月二十七日生一千九百一年三月四日膺副总统之选九月十三日前总统麦荆来被刺病殁遂继任　墨西哥国总统得士一千八百三十年九月十五日生一千八百七十六年膺选一千九百年十二月一日第六次联任　巴西国总统坎普司琐尔士一千八百九十八年十一月十五日膺选　秘鲁国总统鲁曼纳一千八百九十九年九月八日膺选　以上美洲　按非洲刚果国亦已立约然为比利时王兼治故不别录
皇朝经世文新编续集卷三
　　晋安甘韩眠羊甫辑　　　　　　　　　　　　　 

　官制
　　政务处开办条议                                             
