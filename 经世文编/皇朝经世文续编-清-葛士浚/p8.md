<!-- { "loadSidebar": true } -->
 中俄塔城议定记约首段（通商约章类纂） 
 中俄塔城议定记约第一条  
 中俄塔城议定记约第二条  
 中俄塔城议定记约第三条  
 中俄塔城议定记约第四条  
 中俄塔城议定记约第五条  
 中俄塔城议定记约第六条  
 中俄塔城议定记约第七条  
 中俄塔城议定记约第八条  
 中俄塔城议定记约第九条  
 中俄塔城议定记约第十条  
 俄续约第一条（通商约章类纂） 
 俄续约第二条  
 俄续约第三条  
 塔尔巴哈台界约首段（通商约章类纂） 
 塔尔巴哈台界约第一条  
 塔尔巴哈台界约第二条  
 塔尔巴哈台界约第三条  
 科布多界约首段（通商约章类纂） 
 科布多界约第一条  
 科布多界约第二条  
 科布多界约第三条  
 乌里雅苏台界约首段（通商约章类纂） 
 乌里雅苏台界约第一条  
 乌里雅苏台界约第二条（附乌里雅苏台界约记略） 
 中俄改订条约第一条（通商约章类纂） 
 中俄改订条约第五条  
 中俄改订条约第七条  
 中俄改订条约第八条  
 中俄改订条约第九条（附光绪七年中俄卡伦单） 
 美续约第一条（通商约章类纂） 
 中法会订越南新约第一款（通商约章类纂） 
 中法会订越南新约第三款  
 卷一百十八 洋务十八  固圉中 
复总署论挖吴淞涨沙书 李宗羲  
 筹边论三（论东北边防） 姚文栋  
 赠朝鲜人李秉辉归国序 姚文栋  
 保护朝鲜议（边防偶述 乙酉三月） 
 上吴清卿师 胡传  
 恭报会同俄员勘界立牌绘图补记遵旨画押各日期疏（光绪十二年） 吴大澂  
 会勘倭那二牌应照图约更正疏 吴大澂   
 俄罗斯属地西卑利亚新造铁路图说 姚文栋  
 卷一百十九 洋务十九  固圉下 
论今南洋各岛国 吴曾英  
 五印度形势（游历刍言） 黄楙材  
 腾越边徼 黄楙材  
 西域形胜 黄楙材  
 恭报撤师日期并调度刘军安置越民情形疏（光绪十一年） 岑毓英   
 英缅兵争现拟筹布边防疏（光绪十一年） 岑毓英  
 筹议广西边防请移驻提督添设镇道各缘由疏（光绪十二年） 张之洞 李秉衡 
 会奏移设裁改边要各缺疏光绪十二年（光绪十二年）  张之洞 李秉衡  
 照会法使恭思当文（光绪十三年 附续议界务专条四款 总署王大臣） 
 澳门租界改归葡国永远居住立约尚宜妥议缓定疏（光绪十三年） 张之洞  
 卷一百二十 洋务二十  培才 
采西学议 冯桂芬  
 酌议同文馆章程疏（总署王大臣）  
 拟选聪颖子弟出洋习艺疏 曾国藩  
 派员带幼童出洋并应办事宜疏（附出洋应办事宜六条） 李鸿章  
 选派闽厂生徒出洋习艺并酌议章程疏（附选派船政学生出洋肄业章程十条） 李鸿章 沈葆桢  
 续选闽厂生徒出洋疏 李鸿章  
 条议一则 薛福成   
 文法举隅序 曾纪泽  
 与葛子源书 姚文栋  
 上曾侯条陈（摘录二则） 张焕纶  
 救时刍言四则（上南皮张制军） 张焕纶  
 论考试（附论洋学） 
 议覆谢祖源奏请练习洋务人才疏（光绪十二年 总署王大臣） 
 会议算学取士疏（光绪十三年 总署王大臣） 
 粤省创设水陆师学堂以储材疏（光绪十三年） 张之洞 吴大澂  
 请设广方言馆疏 李鸿章  
 跋

皇朝经世文续编卷一
　学术一原学
　　养源篇　　　
宗稷辰
将有所灌输于天下而使得被于远者如其近者焉流于异日者如其同时焉其志量恢恢乎无际矣然而神圣之人不怖其无际而穷其有际因其有际而更穷其际之所从来则并窅然若不见其际焉盖其终大而不可穷其始必小而不可穷也所谓源也河汉之不涸也东井之不枯也源之出于天者固然已若夫岷嶓以上泛觞所出遂以成夫江崑仑以上众窍所发遂以成夫河以及汝汉淮泗恶池睢漳湘沅章贡淞渐震泽支川万千莫不有源而清淑之气絪縕其间流液于泱漭之区久而无息故恒不凋不枯如天上之水是故养其源者天地也惟其然而君子之养源不可以已矣夫源之出于天地者灼然在人耳目间而天地之潜养之者仰莫见其端俛莫见其倪也若天下有大源焉存乎凡为天下国家者之先及其久而安焉人莫而莫知焉源大者千岁而不竭源小者百年而渐消微后圣人起不能求前圣人之源之所在而能养之乎养天下之源奈何曰仁厚而已矣仁故大而无不容厚故均而无弗普皇者洪之帝者崇之王者廓之伯者托之其下薄之匪惟薄之且自剥之故有有源之天下有无源之天下有源可养也无源者乌从而养之哉彼大小之国大者视此矣至于家之视国甚也而其家之所兴与家之所由大亦不能无源源之正者要无出于仁厚源深而养深者家必茂而长源浅而养深者家亦积而昌源浅而养又浅家宜其落而伤苟无数世之源而无一日之养是无惑乎其晁兴而夕亡盖国家之源本虽殊而驯致之天理同也至于人之有身身之有心视家又少也而其身心之所由生与身心之所由成更不能无源源之上者要不过乎仁厚源而养之又可贤也可圣也源未尽而养之使可善人也可君子也源既不而养之复失其则始正而终邪者有之昨良而今佞者有之初念是而转念非者有之一息存而一息亡者有之钧是人也皆出于性皆出于天不得谓之无源而禀气受质之不齐其源之所得者稍薄后起之教所以启其觉者或难尽复其最初之良而尽化其气质之駮则其身心之不能以自养往往然也而或臧或否几庞然而难以辨也夫天下国家之源其得养失养也在数人在数世不当其任者虽欲养之而无由若其身心非分外之责源可自求养可自力权在己而悠悠忽忽自弃于小人之归禽兽之路是谁贻之戚哉吾故尤痛言之以望世之养源者
　　与曾子植书　　　
刘蓉
别且岁余彼此僻左无因缘相见屡欲寄书而恒艰于便欲专足相候则凡鄙意所欲宣者未知于吾弟意云何也故辄嘿嘿开春接令兄书所以见嘱意良厚比拟五七月或至省门足谋一晤既不幸遭大母之忧而羸弱之躯日有疾病自虽怠废自治弗遑其奚暇为足下谋缘是因循遂成疏阔而足下亦卒未有书问比岁学业所及志趣所存莫或告语仆罔闻知也然每一念及令兄屡年见嘱之意与吾弟昨岁相与之情抚躬慨然未尝不呼负负怀之既久义不容嘿辄缘此足之便略述鄙怀以晓左右窃以人之为学贵先辨其志志不立则因循委靡日以销而月以蚀终莫幸有成焉其志苟断然有以自决于中者其成也亦必远矣僚之丸秋之奕羿之射庆之鐻师旷之审音公输之呈巧庖丁之解牛彼非有过人之材智而卒能以其技名一世者其用力专而志先定也夫君子之于学亦岂异于是哉志于小故所就者亦小志于大斯所成者亦大大小虽不同量而要其励吾志以从之竭昼夜忘寝食以蕲至于是而不至是不止者则一而已是故小人志艺以技成名君子志道以学成德基之于一念之闲而成之于数十年之后有如操左券以责右契卒之无不偿者古昔圣贤所以成不朽之业皆由于此矣顾论学于今日则又有辨有考据之学有词章之学有经济之学三者皆杰然超出于科举俗学之上材智之士争趋附焉然仆以为是三者苟不本于道德之实则亦与彼俗学者同归于无用而已如欲务其实而求适于用则莫若从事于道义之学焉道义之学其蕴极乎高明广大而实为吾心吾性有生同具之端其精极乎性命天人而实皆愚夫愚妇可与知能之事其功用极乎参赞位育而要不越乎庸言庸行民生日用之常盖凡尧舜禹汤文武之所以治周孔颜曾思孟之所以教胥于是乎在焉学者诚能励吾志以从之其高可至于圣贤最下亦不失为善人君子譬诸射者之于的然苟栖鹄于侯而日凝神注矢以从之虽功力所及有远近难易之不齐然其中也必有日矣其不惟正鹄之求则且弯弓终日而莫知的之所向况望其有一中之得哉是可为学而志于圣贤者喻也然而世之学者往往病其高远而难几甘自暴弃而不求而独于身外傥来不可必得之数则趋之若鹜虽至冒廉耻捐顶踵而不惜向道若彼趋利若此岂其才之优于为小人而不足于为君子哉凡其可以为小人之才皆其可以为君子之才使易其所以为小人者为君子将无不足然往往勇于为小人而怯于为君子者非才与不才之异其志之所趋殊焉耳今斗筲者流既惟利禄之趋苟其稍自立知向学者则流俗之论辄相与诳诱而震撼之内慕乎富贵显荣之遭而外畏乎庸俗讪笑之口气慑情葸而不克以自振兹士风之所以日敝也
士君子读圣贤书当识轻重明趋舍而知所好恶奈何不慕为古之仁圣贤人而慕此苟贱亡耻之众不畏古之法言庄论而畏此悠谬无识者之口哉夫慕之固将效之畏之又将思所以悦之苟自好者其自待轻重宜居何等也且吾人斗室穷居不过一草茅士吾励吾学独行其志此亦何与于人顾尚畏兹众楚之咻不能自决借令一旦列朝班跻显仕欲有所论建而群小譸张浮言胥动则遂将缄口咋舌俯仰从人而已乎胡广冯道之流阉然媚世夫人而知笑之及其持厥躬也不能自激励焉穷居无以自见立朝欲以何施吾见笑人者行躬蹈所笑之辙而坐见揄者之乘其后也兹非志不立而随俗浮湛者之明鉴哉故夫吾人一日之志终身成败之机也机决于此而千秋之业立焉机失于此而一生之行堕焉使世之为士者日自磨砻以蹈先民之矩虽由是与曩哲争光无难焉使古之为圣贤者稍自降抑以徇流俗之规则亦与彼蚩蚩者同归于尽而已君子之求志也不期立异于人世亦不肯苟同于流俗躬仁义而力践之不以举世不为而自阻饫道德而心乐之不以没世无闻而自戚凡所为竞竞焉较义利于毫芒之际争得失于方寸之闲惟日孜孜常若不足者要以期依乎中庸几于成德之域而止及其成也穷与达靡不得焉进与退靡不裕焉其素所树立者然也夫圣贤之当为夫人而知之矣尧舜之可为夫人而闻之矣知其当为而行之不力自弃者也知其可为而诿之不能自贼者也自贼自弃斯下愚者所甘心而志士所深耻而不肯出者也故仆今者窃愿足下先定其志志既定而后工夫之次第功力之得失可得议焉其不然者虽日言学无益矣足下且以为何如哉仆早岁不学壮又放废今犬马之年行及三十而碌碌无所短长盖志气因循之过也足下之齿少于仆而聪明才力又皆过之使及此盛年力自奋励古人不难到失今不图则后之视今将如今之视昔虽欲悔之抑无及矣日月奄忽转盼即逝尚以仆为前车鉴哉平生迂直与俗少谐其于朋友苟实爱之则必尽所以责善之道而不敢恕数年来以此获戾于人人者不少虽颇自尤然于心终无悔焉足下性笃挚令兄盖亟许之其于仆似非无意者故聊诵言以发足下之志其以为然将继此而有进焉其不然亦幸有以相覆要当极论以求至当之归乃不虚此往还耳客中布此虽猥多恨不逮意惟足下审察
　　致刘孟容书　　　
曾国藩
