<!-- { "loadSidebar": true } -->
城东北十里有鹿野苑精舍佛转法轮处恒水又东北流与干得北相会干得河一名高翁河源出乌得国北境南流经卢恰路城又东南与色河合而入于恒水而东南而北经迦尸普尔又东北与殑伽河相会殑伽河一名固那河又名冈噶江发源后藏阿里郎噶池东南曰马伯家喀巴珀译言孔雀口也为阿耨达四水之一南流经达克拉城土名麻楚江西南流与郎楚河相合始名冈噶江一统志狼楚河发源冈底斯山西流拆北遶古格札什城仍转南又西流至桑纳稣木多之地与拉楚河会又南流经毕底城之西折东流至达克拉斯木多北鄙与麻楚河会三水既合始名冈噶江又东南径马木巴柞木郎部落至厄纳特克国入南海今按拉楚一水乃西南流入印度河不入冈噶江也狼楚河亦不经桑纳毕底城等处南流入乌得国境又东南至乌得城古扬摩罗国舍卫城即波斯匿王所治也城内人民稀旷南门外有祗洹精舍池流清净林木蔚然佛住此最久说法度入经行坐处有塔表之西南五十里有非萨巴城元奘记作室罗伐悉底人民富庶冈噶江从舍城分为双流并趋而下有决列河及列低河自西北来入之列低河发源廓尔喀西境东南流经哥鹿普尔古迦罗国即白净王故宫也法显记云从舍城东南行十二由延到迦罗城释迦太子出家修行还家见父处故迹具存有塔表之国内空荒人民稀少又东南纳小康托河而后同会于恒水又东至五河合口五河者何中为恒水右为申河左则大康托河所分出之三支大康托河发源廓尔喀国北境雪山大小溪十余道会合为一流入沙冷境又东南析为三支同注于恒五水并汇于此焉余按法显记所称希连河当即今之康托河法显记云从迦罗城东行十七由延到扬夷那竭城城北双树闲希连河边为世尊般涅盘处从此东行到五河合口世尊自般涅盘于河中央分身作二分各在一岸俾两国王各得半身舍利起塔元奘记所称尼连禅河当即今之申河元太祖征痕都司丹遣将追可弗又算端及于申河而止亦此水也申河发源索哈支南山西北流经边托格有留底河自西来入之折而东流千余里会合古必河列限河孤伊河诸水皆南境支流之大者转东北经社哈巴的部内又东合于恒水自五河合口东行一由延至帕旦那城古巴连弗邑是阿育王所治也印度人言为地之中心从古着名之区水陆辐凑商贾所萃东南百余里为拜哈城所称王舍新城是也阿闍世王从上茆宫迁都于此如来御世五十载居此国最久遗蹟甚伙如五指山鸡足耆闍窟皆在其南正觉山金刚座迦耶城皆在其西晋法显居巴连弗邑三年学梵书梵语译经写律十有八部自是以下为东印度境法显记云自此东行近五十由延到多摩靬即是海口唐宋以前东印度诸国未通中土故不见于史至明初孟加腊乃由海道入贡其后亦为蒙古所并干隆年间英吉利之公班衙侵占其地建立埠头于是卡呢格达一作甲儿古他遂为南洋一大都会焉称曰孟加拉省所辖十有八郡元奘记中所述东印度诸国名今无可考盖英人于此部多所变革语言文字风俗教化一变而为泰西矣恒水自帕旦那东流左右受十数枝河经罢救儿城折东北会廓尔喀之哥萨河哥萨河发源廓尔喀阳布城东至域丹支普尔与亚郎河忝巴河相合东南流经布利亚城入于恒水又东流至夕力告里有麻哈拉得河东北来入之折南流而东南历妙儿塔那斜利磨耳士利等郡至沙达有火轮渡船为通大吉岭之铁路又南流河中有大洲广四十里又南经姑稣替亦大市埠即明史古里琐里国也又东南流蒲兰蒲达江自东北来会昔人指此为大金沙江非也又东南经达喀与未吉刺河会自此以下江海之水混而为一从撤地缸以西沿海千余里港口数十皆恒水所泄是谓孟加拉海湾其水浑浊浅深叵测必遍置浮泡以志水道而后操舟者不迷所向其卡呢格达之港口曰固支黎一曰贺给黎从磨耳士利郡分出一支西南流经法国所属市埠曰商得耳那哥又南经丹国所属市埠曰色林坡然在河之西岸其东岸有麻利坡城为英国屯军之所又有吸水机器引至卡呢格达四十余里足供满城数十万家用之不竭跨河建造铁桥长六十丈以通火车往来河滨有霍威廉台圜周三里形若莲瓣四面皆人字垒重濠叠内有铸之局河水折西南三百里至固支黎海口康泰扶南传从迦那调洲西南入大湾可七八百里乃到枝扈黎大江口枝扈黎即恒水也余按枝扈黎乃扈枝黎之讹与固支黎贺给黎译音相近耳
　　印度河　　　　　　　　　　　　　　　　　　　
黄楙材
安治士河经流东中二印度印度河经流西北二印度中土所称东西两恒河是也自郦氏水经注康泰扶南传于二水源流多所混乱佛经凡言恒河者皆指安治士而不及印度河梁书云天竺国临大江名新陶源出崑仑分为五江总名曰恒水实则五水合一非一源分五又东恒河亦有五河合口尤易相混卫藏志及各家舆地图移阿里之拉楚河合于冈噶江皆传闻之讹也中土请经求法之僧多沿恒河至中印度而西北地境亲历者少惟唐元奘自北而中而东而南而西再度此河上流则称新头河下流则称信地河颇得其实与恒河绝不相蒙盖新头为上流之一源五源既合之后从信地国以入海始名信地河统称则曰印度河也所谓五大源者何一曰新头河源出后藏阿里僧格喀巴珀译言狮口也流泉二十余道汇合为一西北流至札锡冈纳心克贺河又西北千余里至辣达克古口严达国也西为罽宾南为乌苌北为渴盘陀今皆并于克什米耳考悬渡在口严达东南乌苌西北汉书罽宾传起皮山南更不属汉之国四五历三池盘石阪者尺六七寸长者径三十里临峥嵘不测之深行者骑步相持绳索相引二千余里乃到县渡晋法显记云由于阗进向子合国南上岭有毒龙池昔盘陀王以婆罗门咒咒之龙乃徙去毒龙池在阿里鲁多克城西北袤长五百余里今名边京池顺岭西南行十五日崖岸险绝石壁千仞下为新头河昔人凿石通路及度七百傍梯已蹑悬过沙河两岸相去八十步渡河便到乌苌国北魏惠生所述亦同是为和阗入印度之东道也至若唐僧元奘乃由大宛西道绕出岭之外踰铁门渡缚刍河过兴都哥士大雪山至迦毕试国今曰喀菲利司丹在甲布之东北又东至乌铎迦汉茶城南渡新头河入迦湿弥罗国即克什米耳盖程途有东西道之分津渡有上下游之别相距三千余里他如元邱长春之诣雪山行宫仅至巴达克山尚未入北印度境无缘得涉新头更无缘得至悬渡乃魏默深移悬渡于巴达克山之西反以长春所经石梁在其上流长春记云归从他道过石峡有石梁横其上下流甚急赋诗有水北铁门犹自可水南石峡更堪惊之句此当是巴达克山另一小水东西易位上下乖舛尤谬之远矣新头河自辣远克西北流有善既儿林格底二河相合之水自南来会又西北至札来士有洒威河自东来会洒威河发源岭毒龙池之北南流至辣达克山外折向西北至札来士入于新头河又西北至夕卡陀北纳毕儿底司丹之水入西北至本楚折而西南流有基节河自西北来会基节河有二源右源出于亨沙左源出于叶心至基儿节合流东南入于新头河又西南流经边刍哥亚东境亚士多尔西境左右受数小水自此以上为克什米耳所属之境两岸皆崇山峻岭急溜奔泷自此以下英吉利所占之本若部地势沃衍居民繁盛又西南至亚叨克乃一大市埠英人建造火车铁路西批俾石哇东达孟加拉有甲布河自西来会甲布者古高附国也属于大月氐今为阿富汗国都其水从西南山谷中流出遶甲布城南东流至折剌那巴有库那河自北来会　库那河二源俱出喀非利境南流入甲布河又东流至俾石哇为英国所辖有边达河自东北来会边达河二源出于喀非利东境黑岭西南流入甲布河疑为西域记所称达丽罗川又东至亚叨克入于新头河自发源至比约千余里两岸多高山水流湍急舟楫难通
新头河至亚叨克以下则水势深广可驶轮船又西南流右受生水生河发源好斜那西南流入于新头河左受干丕河干丕河发源固冷山中东南流经本路从葛笃妙袜两山峡之间流出入于新头河索丕河索丕河发源阿富汗南境东北流五百余里与北来之哥末河相合东流入于新头河暨斯来曼山麓诸小溪两傍汊港歧出不一而足忽分忽合不出十里之外东境有勒亚沙碛广袤三百余里复西南流与四源相会流入信地国境是为印度河最远之一源也二曰萨拉楚河亦发源后藏阿里境内有山曰郎千喀巴珀译言象口也山之上有二池一曰马品木达赖淖尔一曰郎噶淖尔二池之水从西北流出左右山泉数十道同注之西北流千余里至桑纳出阿里境折西南入印度界历干那穵布士沙贺社普尔等部落至好利加有丕士河东北来会又西南至占普尔合于新头河迤南有大沙碛广圆数千里然沿河两岸皆平衍膏腴人户稠密三曰拉维河发源辣普尔北境山谷中西南流至劳尔城
一曰那哈尔昔塞哥王林日升建都于此后与英国战争不胜乃将本若一部割隶于英幅员二千里跨印度河五大源南以萨拉楚河为界英人从劳尔城沿拉维河南岸新修一铁路以达于信地四曰占劳河发源好那尔部中北流经克什米耳东南境折西南至慕儿丹合于拉维河五曰志林河发源克什米耳东南山麓北流经色冷那格城西合东北一水流入一泊□□□复从泊西南流出南受凹里河北受吉善更格河至麻撒花那折南流转西南合于占劳河五源既合流入信地国境称曰信地河西南流至路得分一支南流经恝易普尔至洛麻加入于叩齿泽中其正干则西流折南经海地拉巴为信地国都城又西南至塔塔复分为数派入科曼海湾即印度洋或称小西洋梁书所云从月氐高附以西南至于西海盖指此也
　　西域图说　　　　　　　　　　　　　　　　　　　　　　　　　　
黄楙材
