<!-- { "loadSidebar": true } -->
位名号实繁台形式不一设筑台之法以形势向背而异无定制也大约弹有二类曰平头曰尖头平头弹横冲力大欲其抵覆船只也尖头弹绕行势锐欲其钻通船甲也放有二法曰平击曰悬击平击法但望定对面一方而发直击其船旁也悬击法必测远近左右四向而发堕击其船面也今水口所设位台皆用尖头平击法取其事易而法捷而已位不多台无法以此守险似未可恃郇以为平头弹未必胜于尖头弹平击法则远逊于悬击法何则直击船旁敌人未必尽用夹板船数十磅弹未必击穿即能击穿彼又有补塞救急之法欲以御敌实难为功堕击船面虽不能炸裂敌船亦必有损器伤人之事而况弹如雨下无器不损无船不伤近口不能进口安得一军制胜千军无能矣今各台不用悬击法亦非无故施放则难有其人测算则难得其准一发则药烟满房平击犹难望准何论悬击瞥眼一转则敌船已过平击尚恐不及何暇悬击然而事急者不整暇以备其急斯所谋者已失先机矣事难者无深意以制其难斯所为者皆居人下矣今拟设新法亦用悬击在能备其急制其难耳各要口已筑有台者无事议撤但择最险要处于已筑台之后添设新法台其拟用田鸡取其价廉而质轻轻法捷而用便无门则不为敌人所窥击无房则不致药烟之弥漫若不用田鸡酌用各式前膛炸弹亦可但求其多不求其大耳一险要海口约用五百尊少则二三百尊腹地要口约用百尊以外其设筑台操演施放等法条列如左并为图说附焉
一测量水面号所以定准点也号以台址界为底或以两岸定物为底或即用南北经纬度为号皆视其地之形势而定然后依底求经纬各而识之每一相距一丈或二三丈视台去水远近而别号止界以弹所能及处为限其之号数以台近处起数或敌船来方起数均可言其理固筑台之先着论此事则台成之末功而当审曲面势时亦不可不预存定见也
一测量山坡定点所以立台址也台可稍高不可太远址宜广平不宜逼侧如有小山作堡依山脊之险凿平基址安置位更善更妙惟号最远界必以四十五度为率弹最远点所能及焉田台无门有堡其堡当前蔽免窥见也无房有匣其匣平时盖避污尘也堡后为台台须空阔极平极准台上精画识以示轴之定点轴心点之垂直距潮平水面几何尺寸垂正角之平横距最近号几何尺寸须一一测算精确然后平基划界分台列或十为一列或二十为一列各列高下曲折随地而布斯台之大局成矣
　上黎星使书壬午春时高乱未萌　　　　　　　　　　　　　　　　　　　
姚文栋
敬密陈者琉球一案欲日本全还中南两岛必非玉帛所能了势须出于一战近来京师清议及天下舆论大抵注重此案多主用兵之议以为不如此则国体不尊当事巨公内念时艰而又外顾物望所以踌躇不能决也文栋窃统筹中国全局则甯以规复琉球之兵力移为保护朝鲜之用琉球之亡伤一足指而已今岁不治则来岁治之亦不为迟朝鲜为国东藩安危所系譬犹吴之彝陵陆抗所云如有警当倾国以争之者今朝鲜危机已兆矣日人之心待之以琉球俄人之心待之以土耳其视者耽耽势处岌岌及今尚有三策可以为保全之计倘衅生有形即噬脐无及上策如英之待阿富汗废其自主之权一切听吾措置中策如英法之扶持土耳其为之遣兵扼守要地下策令入万国公会开埠与太西通商朝鲜与欧洲隔远俄如欲取英美之力未必能争且既入公会即虑其有自立之意故此为下策然愈于亡也以上三策如中国兵力不足便当募勇财力不足便当借洋债务使固如磐石而后息肩不可惜费畏难致有疏失今议者但知争琉球而不闻及朝鲜不过因琉球已然而易知朝鲜未然而难见文栋欲请阁下致书总署暨北洋大臣极言朝鲜时事急于琉球日本在可用兵可不用兵之间但须高事定妥再以余力运筹庶不顾轻遗重文栋下愚之见在当轴巨公岂有不先见及此特恐牵掣于铄金之众口而瞻顾游移耳天下事急起直追犹虑缓不及事能堪几游移耶至于经久固柢之策非南北洋创设两大支水师不可北洋合奉天直隶山东江苏浙江福建广东七省为一支特设总督一员以专其责略分三道燕齐为一道吴越为一道闽广为一道每道各设一提督建造总督行辕于天津上海广州三处常年周历操防其兵弁即在经制外海水师内酌量去留虽体制变更而不必增饷仍仿长江水师之例兼听本省督抚节制惟战舰大形短少福州船厂亦归并一人经理可以呼吸灵通南洋特设钦差大臣一员驻扎新加坡其各岛中有华人之处人数多者设立领事少者以董事兼领事皆为钦差大臣属员又派兵舰停泊领事驻扎之地以资保护仍令各舰换班往来练习水道其饷项可令华商捐输略仿寓日华商缴牌费之例不足则佐以国帑当亦不烦巨费间或轮派一二船游历西洋兼可伺应出使各大臣差遣文栋愚见以为必北洋兵力足而后可以控御俄日两国保全朝鲜琉球必南洋兵力足而后可以控御英法诸国保全暹罗安南果使办理有效不必与外洋争城夺地而亚州形势自全在掌握中可以纲纪东西洋而无难矣
　　筹办海防禀二　
徐赓陛
案查光绪六年六月初六日奉善后兼办海防总局宪札开奉宪台批据卑县具禀海防险要酌量筹度情形具禀密核训示祗遵等由奉批云云批示缴各等因由局转行下县奉此遵经分别示谕绅民遵照去后兹据县城总局绅士道员职衔陈为藩生员陕翼等具禀县城为阖邑海防西路奉派筹备银三千员现已督率殷户捐缴足数饬发陈仁利陈义成和利当等三典生息其银留备海防缓急提用其息遵谕仍给原捐之户递年领回现取具各该当领状呈缴察核又饬捐谷一千石并已按乡派定均皆遵照一俟收获即行交存公仓其公仓现于新墟旧义学内拨房二间增置板廒派人看守又据甲子局绅生员张兆火支廪生张兆熹廪生刘文炳等具禀县属东路甲子海防前蒙亲临查察派令捐银三千员捐谷一千石现已遵照捐齐惟甲子素无典当现蒙垂念小民生计招开公当开张之日即将此银充作当本有事则提支费用无事则岁取息银一分有余陆续拔还捐户俟八年之后捐户本银完清即将此项三千员充公所有当息分作甲秀书院膏伙及甲子育婴经费又查甲子向不产米特加捐六兑银一千五百员计重九百两请即拣派妥绅前往河田采买运回储仓夏粜冬补以免霉变又据碣石局绅廪生王植三告休千总刘佐邦廪生程兴鹗等具禀碣石为县属中路防务最关紧要惟所属各乡地瘠民贫久蒙鉴察兹查有方前署提督交存罚款花红银三千六百余两拟请以银一千两买谷储仓尚余银二千六百余两无事则存当生息拨充育婴经费有事则尽数提用各等情到县卑职细核所禀均系因地筹画尚属可行当经批令照办现在县属中东西三路捐银积谷既已稍具成模则防守之宜布置之要亟应次第讲求窃以为目今时局战既难为必胜和亦难以久要计唯有分地以守之坚忍以持之则劳逸异形主客异势此不战而屈人之兵也故必自为不可胜之势而后可以求胜彼之机其大要尤在固结民心清除内匪民心固则万众一心效死勿去内匪除则无人勾引接济路穷彼水米必运于地方则何能持久是以卑职于银米粗备之后亲赴各海口召集渔丁蛋户激以忠义优加拊循并查有兵差陋规为之裁革豪强辖制为之蠲除随令遵章五船编牌十船编甲又于甲子港选得都司衔李开寿碣石港选得州同衔李应贵湖东港选得民人张添金厢港选得训导陈元龙均系众望所归人材朴勇且家有铜底拖船各三四只炮械均全在洋贸易设遇警变立可召回把守内港因即谕令充当各该处澳长饬某统辖本港大小商渔船只平时联络声气闻警各卫身家仍令严杜奸回毋任勾串接济倘有临时贪利萌异心者密饬查明拏送军法此卑职周巡海口之大略情形也惟是内地之民有习天主耶稣等教者本年四五月间潮属汕头一带小有浮言谓外国舟师不日压境而该教民愚昧无知展转煽惑几欲谋为内应幸揭阳风吹寮一案旋即露发事亦渐平卑县河田教民亦尚有二三千人当时虽无不法形迹而行踪诡秘幸灾乐祸之言亦颇流露当经卑职密谕该教民所居之附近村庄绅耆酌派团练四出巡察以杜窥伺而壮声威现在事变未形固不可稍涉猜疑致酿别衅第当外患凭陵之日则此等内变实亦不可不防是以河田一隅虽非近海卑职亦密饬该处绅耆酌定团练章程并令各该绅拣出心腹子弟阳习其教即饬伺察隐情倘有不虞则起而制之不致茫无所措此卑职清查内匪之大略情形也特是军械一无储备缓急束手堪虞况碣石亦水师重镇镇辖三营火药所存无几而器械除大炮尚有一半可用外即营存鸟枪亦不过数十杆卑职虽系文职第海防紧要自应合营县而一体会筹以维大局
伏思省城司局款项万分支绌碣石镇营应领枪炮子药一时必难兼顾若于碣石地方设一火药总局由卑职会同营员自行熬采硝磺克期购造则费银一千五百两约可得火药一万余筋既省守候之烦又免领解之费以之分存县城碣石甲子三处报明立案非遇海防吃紧不任营县擅动又火枪一项营存鸟枪似不可用而近时洋制大吉枪快枪后膛枪等项虽属利用但子药必须随枪购置大小稍不合式施放即觉不灵且一经着潮其铜帽子药即不出火设有贻误徒费重赀况兵勇习练既不及洋人之精则旗鼓相当必不及敌人之准曾与营员绅士往复细商佥谓东莞枪与常用枪势能及远突过洋枪土人习用多年教练尤易约购枪一百杆枪一百五十杆并配子码亦须银一千五六百两以之分给营兵练勇赶紧演习可期得力以上二款共需银约三千两本地固无可筹捐但卑职前因奉文办理膏厘曾经传集绅商劝令举办年约可抽银三千两嗣因名属多未办成是以各商观望均未完缴现在通省膏厘虽闻有人承充包办但开办必在明年而今年卑县已认未缴之银自不在内兹合邑绅商到县面禀据称此项银两若能留为本邑购办军火保乡闾自当照数呈交不敢藉词推诿等语卑职察其忱悃似非饬言合无仰恳宪恩俯顺民情准将本年卑县绅商认捐未缴之膏厘银约三千两留作卑县制造火药购办军械之资则既可护卫地方复可不动官款实于营务团练两有裨益如蒙俯允当于奉批后由卑职督饬收齐分交营员绅士一面赶造火药一面购造枪枪以期有备无患不胜感切之至
　　水陆制敌章程光绪十年　　　　　　　　　　　　　　　　　　　　　　　　　
张学醇
