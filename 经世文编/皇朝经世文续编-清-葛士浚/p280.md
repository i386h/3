<!-- { "loadSidebar": true } -->
此闲所筹调兵设防之事往往与尊意不谋而合足征硕画周详远猷宏达实所钦佩某自九月十四五日以来即患左偏头痛之症迄今两旬服药罔效医者言系肝气郁拂风火上炎所致须得安心静养旬余乃可全瘳然事势方艰仔肩特重其何能稍自暇逸顷所以奏调黄牧亦冀可为综理营务稍节劳逸而迄今两旬未及肃函邮陈钧座皆因患此证后不能伏案握笔之故也蒙催调果后九营现闻到阆中者已有三营余亦不过日内可集某亦拟即拔营前进惟进剿之法从前原有三路之议一由西乡一由南通一由甯沔乃鄂援不至我军独出青石关地利既失挫败旋闻现在军声未振贼势鸱张议剿必先筹防固川乃能图陕月余以来延访绅耆遣侦探佥谓青石关地势偪促可资控扼难驻大营关内天池子至回军坝地颇高广西河口人户稍稠然地近铁厂林木砍伐已空不独山径窄狭米运维难即柴薪等项亦难觅取前议师出青石不过取道经过今既谋顿重兵即须通筹全局此地论形势则祗可扼守论馈运则必至困穷于是有谓宜取道沙河子出营黄瓜岭者有谓宜取道通太滚龙坡出营西乡者有谓宜取道广元出营甯羌者查黄瓜岭即黄官岭地不甚险而东通红庙塘牟家坝南通塘子口西通广元北通新集村较青石稍大曩办三省教匪尝有重兵驻防但其地距青石关仅五十里而越山阻水几于无路可通孤军驻此时防钞袭兼闻附近村存米无多而出径崎岖运道尤属不易至于进驻西乡即须先图洋县蓝逆之强不及发逆先攻其瑕则坚者亦图自固虽堰口既失西乡被踞而我军出滚龙坡地利可凭又与李京堂分道犄角足以制胜但川省转运道路视南通更觉迂远且贼匪上下分布而我师从下游进击势必旁窜四溢不入陕西腹地定窥川北边疆为两省计均不宜出此途惟有暂驻甯羌或出铁锁关趋黄官岭或出五丁关趋大安驿形势在我军道较宽由是节节扫荡虽见功稍迟而逼贼东下既取建瓴之势亦可以立于不败之地图陕固川策无逾此通览贼势西自沔东至西乡踞三四城延数百里川疆密迩隘口纷歧若祗在在设防即使更增万人亦难免百密一疏之虑今由甯羌进兵而城太南通节节布置贼既谋并力以拒上游而又虑南通城太之兵横截而出则彼方备我自不能为闲道旁窜之谋查城太一守旧有振武军驻防今执事复檄唐泽坡总镇增募一千合三千人足资控御南通一带除桂字向导两军现拟酌量裁减外湘果两军拟仍留住青石关某只抽调刘参将之六百人合果后九营驻扎甯羌徐规进剿川疆足可无虞惟通江所属池坝地方为西乡之百雄关定远之瓦石坪两道会窜之路虽崎岖险阻又业经札饬姜令督团严防而是否真能扼守究未可知如能拨许荫棠之千人前往自可无虞回逆虽有由秦州犯徽县之报度亦未必遂蓄窥川之志似无庸过于防范某拔营时拟先拨向导营张道一军前往防守计朱镇所扎之梅子坝一路极为险隘单骑独马尚难前进岂有将二千人不能驻守之理如张道可往即亦无庸许参将改道而前矣贼之踞汉郡洋县城固西乡者方日拆民房砖石增修城垣又逼农民田种麦自系意图久踞分扰蜀秦现所以尚未狂逞者亦图多掳米粮广为储蓄之计若不趁早进兵则根基日增牢固汉郡各城殆无克复之望兴安梁观察一军已经调回郧阳防堵苖逆李雨苍一军探闻已抵白沙并闻张逆第才已由镇安回窜甯陕厅之四亩田地界现已咨请雨苍移缓就急驻扎兴安并分军进扼茶镇将来某由甯沔扫荡而前湘果诸军由青石关横截而出李军由兴安石泉逆击而进仍符三路进剿之规贼匪之势一分我军之气百倍即不能尽歼丑类亦可逼入南山痛加剿洗使该逆无可托足之处考之舆图参之众论反覆千虑决策如斯未知执事以为然否
　　大清一统舆图跋附凡例　　　　　　　　　　　　　　　　
严树森
益阳胡文忠公兼资文武深嗜舆地之学尝病李申耆舆图仅志郡邑无它地名且纸狭不复容增注乃取　本朝康熙干隆中　内府所颁图延新化邹子翼世诒上舍晏圭斋启镇处士钩稽考核以成一篇揅摩历岁甫成定本而文忠已薨余奉　恩命自豫抚移节是邦追维畴昔知己之雅大惧郧越以失规随之谊商之相国官公以亟成公志又延黄安李小轩廷箫农部江甯汪梅士铎孝廉俾检志乘之精核者凡府县之改易大河之移徙驿站之远迩修明审定上准禹贡昆仑析支渠搜之言载属国以昭我　国家疆域之广　列圣声教之讫而文忠经纬天地嘉与后学之惠亦于是遂矣图既成故复纪其体例之恉曰凡为图北上而南下尊　京师也　京师为辰极万国所会归也准之皇极而奠为中由是而分偏东西由是而判南北上揆经度纪以虚线经度者联两极而匀分三百六十者也中南北者为赤道则经度之近极者敛而近赤道者侈是赤道而南北各匀分百八十为纬度其距纬之圈皆平等测以地平二百里一度则纬度确而经度有赢缩之殊不能计道里故复计里画方方皆百里以求其密虽属虚空鸟道而人迹经行之数亦不甚径庭矣其南北里差以测北极出地高度而得中国在赤北道也其东西以测月食加时而得交道之移先后也凡域中自外兴安岭北极出地六十一度广东崖州北极出地十八度南北相距四十四度东至费雅喀所居大洲偏东三十一度西至喀什噶尔所属什克南部偏西四十六度东西相距七十八度则南北八千八百里东西万有七百里斜曲则难算计矣域外华离昧任传闻蹖駮概从简略亦区画中外之理也今定南北四百里为一卷卷容二纬度自北而南上下相属共三十一卷东南北皆际海西际地中海大一统也其称名断自同治二年为省十八省作□囗朝鲜谓之道为府百八十三府作□朝鲜谓之府中外各和屯亦如之为直隶厅十八作散厅八十一作◇直隶州六十七作散州百四十六作县千二百八十六作○朝鲜之州县同焉土州二十三作｜土县三作将军都统参赞领队办事大臣所驻之城作□朝鲜之郡同焉驿作△城守尉以下所驻堡镇作●卡伦作×鄂博营屯作西藏大寺犹之城也作自行省外曰　盛京吉林黑龙江为东三省自外蒙古四卫拉特哈萨克土司喇嘛虽纳贡赋属主客而纪载从略又外若日本诸国疆里不能翔实者亦图其梗概其四裔自汉语外杂用　国语蒙古语托忒语唐古特语俄罗斯语春秋公羊家所谓名从主人也而其大略则必拉河也色禽河源也鄂谟大湖泊亦湖也阿林山也达巴汉岭也噶珊拜商堡也和屯城也昭庙也哈喇省城也珠克特亨庙也城也多罕桥也戈壁大漠也林木窝集也曰柏兴曰斯科若中国之言郡邑也
附凡例
一圣贤之学首在致知舆地之益不外考古钦惟　经筵侍读如尚书之禹贡春秋之三传以及通监史传之伦但有注以今地之书如方舆纪要之类即可按图考索　讲帷启沃或有土壤细流之裨
一儒者立朝必期实用如会通一河实漕挽之至要异时三楚吴越馈餫之所必由自江泝淮自淮入河以抵通州设闸疏泉节节启闭其详见方陆燿山东运河备考今记梗略以诒后贤
一自咸丰五年铜瓦厢之决河复北流由大清河入海四方多故未遑修筑堤防然浊流迁变无常曹考丰沛以东为明昌以来故道今仍存之以备考核
一史起郑国往牒留芳欧公唐志备载浚凿然西北土厚水深岸易倾圯故水利徒托空谈至冀豫二州则沙土疏恶随浚随湮水反有害而无利然干隆中方观承督直隶鄂容安胡宝瑔抚豫疏泄横潦以除水害皆先讲求各河支干原委以为施工次第今凡小港细流缕析绘入以为尽力沟洫之助
一口外军台驿站邮政之所先也今自西北两路延袤万里以及腹内行省驿递鳞次远近毕书肃置驿者必有取焉
一王源有言名将必知地利而后可以行师故战守之规必明形势顾险要之设随事有宜非今古之殊形乃前后之异势昔李绦李德裕规画河北西川有如指掌非胸罗宙合乌能控制得宜哉
一内外蒙古皆元后裔开　国之初首先归附　锡土疏爵位冠通侯共球之会恭顺惟谨此周秦汉唐所未有也志其游牧各旗以见　怀柔之远而四拉特之在西域青海者亦悉载焉
一新疆藏为　纯皇帝耆定绥辑之邦土沃泉甘比于内地载　德百年风俗庞厚今列其城郭条其山川抚御得人必能改镇为州可富可教永沐　升平之化也
一土司始于元明叛服不常着在前史雍正干隆以来蹈　德咏　仁改土归流者悉为郡邑其余苗猺爨犵罔弗讋栗今取严如煜三省边防苗防诸书志其方域比于微庐彭濮
一自　列圣休养覆育户口繁滋物产所生敷民食前哲屡言兴中开平可以屯田　本朝如富俊之于双城堡林则徐之于新疆皆开荒兴屯着有成效可知北地虽苦沙霾而川流所钟皆资灌溉按图推类富庶可臻
一图为鸟道径直之数行旅驰驱纡曲盘旋道里迥别然准以方斜之算则所较不多试取坚木以寸五分为矩矩作十分则一分即为十里皇华星使任指津涂纵横量之足得大略
一舆地之学先重准望唐宋之图传世绝少明人朱思本图号为致密然世亦罕觏地图综要总图世云蓝本于彼顾画方既狭位置即易乖方今依布帛尺以一寸五分为一方方为百里庶几准望不误
一自康熙干隆两朝　内府舆图外推近人李兆洛之图为最确然仅记府厅州县之名而关塞要害诸小名皆在所略阅者不免茫然今自山川城邑以及险堡镇巨细毕登以便讨论
一李氏图北至外喀尔喀东至朝鲜西至新疆后藏阿里而止今此图北抵俄罗斯北海东至日本琉球西至泰西人所云地中海南至越南琛賮所萃尽日出入戎索方名靡不具列所以见　声教之覃渐被之广也
一地球浑圜仰同天体亦分三百六十度中国自赤道北十八里始每二百里为一纬度今以北极出地度数旁记于图之右方而赤道经度北狭南宽即以虚线记于图之上方以便稽考盖敬遵　内府舆图定式也
一顾祖禹自论其书曰按之图画索之典籍亦举一而废百尔又言了了于胸中而身至其地反愦愦焉则见闻与传闻异词者之不可胜数也夫顾氏之书考镜精密而其自言顾乃若是则是图之漏略与舛其不免更可知矣惟是希贤有方终磨始琢经世之业先知后行要以斯为权舆而非以斯为究竟而已
　　察看福州海口船坞大概情形疏同治六年八月　　　　
福建船政大臣沈葆桢
