<!-- { "loadSidebar": true } -->
一滇越边界第二段从小赌咒河南岸狗头寨照图上甲字起由狗头寨自西直抵东计五十余里北边聚义社即聚美社姜肥社即义肥社归中国南边有朋社归越南至图上乙字处从乙字至丙字亦由西抵东中越边界路经二河其二河归一河入大赌咒河又名黑河从丙字往东南约十五里至丁字以北之南丹地方全归中国从丁字往东北至猛峒下村即图上戊字处按图上所画从丁字至戊字界其南之南灯河漫美猛峒山猛峒中村猛峒下村全归越南其北全归中国从猛峒下村戊字起经清水河入大河之处即图上己字以河中为界从己字至庚字以大河中为界河西之船头归中国河东之偏马寨归越南从庚字往北至辛字经老隘坎至白石崖中间各有一半白石崖老隘坎以东归越南以西归中国由辛字往北顺偏保卡北保中间入大河之北小河东岸直往北高马白即图上壬字即接第三段勘界大臣所画定之处
一滇越边界第五段自龙膞寨云南越南边界经龙膞河到清水河入龙膞河之处为止此处图上甲字由此界自东北往西南至绵水湾入赛江河之处为止即图上乙字按现画界即清水河绵水湾河归中国自乙字由东直抵西遇藤条江在大树以南为止北段界以南归越以北归中国图上丙字自丙字处起到金子河入藤条江之处为止以河中为界图上丁字从丁字起经金子河计程三十余里又由东至西抵图上戊字处北界遇在猛蚌渡以东入黑江之小河图上己字从戊字至己字以河中为界从已字往西以黑江之河中为界照两国勘界大臣画定界图并照以上所画由　大清国地方官长及大法民主国钦派驻越大臣遴派官员前往会同办理安设界牌事宜现画定界图二分每分三张乃两国钦差大臣画押用印者图上新界以红为界云南界图并注有法国阿等字中国甲等字以便易于识认
　　澳门租界改归葡国永远居住立约尚宜妥议缓定疏光绪十三年　　　　　
两广总督张之洞
臣等前因制造机器火器必须讲求天文算学议于同文馆内添设一馆招取满汉举人恩拔副岁优贡生前项正途出身之五品以下京外各官考试录取延聘西人在馆教习并声明一切章程俟奉　旨允准后再行详细酌定奏请施行等因于十一月初五日具奏奉　旨依议钦此钦遵在案臣等伏查此次招考天文算学之议并非矜奇好异震于西人术数之学也盖以西人制器之法无不由度数而生今中国议欲讲求制造轮船机器诸法苟不藉西士为先导俾讲明机巧之原制作之本窃恐师心自用徒费钱粮无裨于实际是以臣等衡量再三而有此奏论者不察必有以臣等为不急之务者必有以舍中国去而从西人为非者甚且有以中国之师法西人为深可耻者此皆不识时务之论也夫中国之宜谋自强至今而已亟矣识时务者莫不以采西学制洋器为自强之道疆臣如左宗棠李鸿章等皆能深明其理坚持其说时于奏牍中详陈之上年李鸿章在上海设立机器局由京营拣派兵弁前往学习近日左宗棠亦请在闽设立艺局选少年颖悟子弟延请洋人教以语言文字算法画法以为将来制造轮船机器之本由此以观是西学之不可不急为肄习也固非臣等数人私见矣或谓雇赁轮船购买洋枪各口均曾办过既便且省何必为此劳绩不知中国所当学者固不止轮船枪一事即以轮船枪而论雇买以应其用计虽便而法终在人讲求以得其源法既明而用将在我盖一则权宜之策一则久远之谋孰得孰失不待辩而明矣至以舍中法而从西人为非亦臆说也查西说之源根实本于中术之天元彼西土目为东来法特其人性情缜密善于运思遂能推陈出新擅名海外耳其实法固中国之法也天文算学如此其余亦无不如此中国创其法西人袭之中国傥能驾而上之则在我既已洞悉根源遇事不必外求其利益正非浅鲜且西人之术我　圣祖仁皇帝深韪之矣当时列在台官垂为时宪兼容并包　智周无外　本朝掌故亦不宜数典而忘况六艺之中数居其一古者农夫戍卒皆识天文后世设为厉禁知者始鲜我　朝康熙年间特除私习天文之禁由是人文蔚起天学盛行治经之儒皆兼治数各家着述考证具精语曰一物不知儒者之耻士子足不出户举目见天顾不知列宿为何物亦足羞也即今日不设此馆犹肄业及之况乎悬的以招哉若夫以师法西人为耻者其说尤谬夫天下耻莫耻于不若人查西洋各国数十年来讲求轮船之制互相师法制作日新东洋日本近亦遣人赴英国学其文字习其象数为仿造轮船张本不数年后亦必有成西洋各国雄长海邦各不相下无论矣若夫日本蕞尔国耳尚知发愤为雄　中国狃于因循积习不思振作耻孰甚焉特因期至其人将来或可突过其人今不以不如人为耻而独以学其人为耻将安于不如而终不学遂可雪其耻乎或谓制造乃工匠之事儒者不屑为之臣等尤有说焉查周礼考工一记所载皆梓匠轮舆之事数千百年黉序奉为经术其故何也盖匠人习其事儒者明其理理明而用宏焉今日之学学其理也乃儒者格物致知之事并非强学士大夫以亲执艺事也又何疑乎总之学期适用事贵因时外人之物议虽多当局之权衡宜定臣等于此筹之熟矣惟是事属创始立法宜详大抵欲严课程必须优给廪饩欲期鼓舞必当量予升途谨公同酌拟章程六条缮呈　御览恭候　钦定再查翰林院编修检讨庶吉士等官学问素优差使较简若令学习此项天文算学程功必易又进士出身之五品以下京外各官与举人五项贡生事同一律应请一并推厢招考以资博采
一请专取正途人员以资肄习也查天文算术义蕴精深非夙知勤学用心之人难以渐窥底蕴与专习外洋语言文字之学生不同前议专取举人恩拔副岁优贡人及由此项出身人员今拟推广凡翰林院庶吉士编修检讨并五品以下由进士出身之京外各官俾充其选缘该员等研经有素善用心思致力果专程功自易服官者由京外各衙门保送未仕者取具同乡京官印结及本旗图片径赴臣衙门具呈由臣衙门定期试以策论等项考取送馆学习其各省保送人员程途远近不齐难以久候应俟咨送到时陆续考试以免耽延至京外各衙门咨送此项人员务须择其年在三十以内者方可咨送如有平日讲求天文算学自愿来馆学习藉资印证以精其业者其年岁亦可不拘
一请饬各员常川驻馆以资讲习也查成事必由居肆力学务在亲师本馆留学各员必须朝夕在馆讲习问难方可积渐见功若朝出暮归往来蹀躞则晨夕之荒功不少而心思亦因以不专今议在馆学习人员无论京外均一概留馆住宿饭食由臣衙门备给其出入由该馆提调设立号簿随时登记以便稽查至各本衙门如有应送差使以及考试等事仍准照旧办理以期两不相妨
一请按月考试以稽勤惰也查在馆学习人员果能专心致志自可日起有功惟其功勤惰之分亦必随时考察用资策励今议俟该员等学习半年之交按月出题考试一次由臣等亲如校阅分别甲乙优者记功劣者记过功过分而勤惰见相形之下奋勉益生
一请限年考试以观成效也查三载考绩　朝廷课吏之方诚以功力积至三年优绌无不立见今议每届三年举行大考一次分别等第高等者立予奏奖并酌量差遣试用下等者照常学习俟下届考试再行察看
一请厚给薪水以期专致也查此次留学各员难保无寒畯之士必须优加体恤乃可冀其用志不纷今议在馆各员除饭食由臣衙门备给外每月仍各给薪水银十两俾资津贴庶内顾无忧而心益专一矣
一请优加奖叙以资鼓励也查该员等学习三年试居高等足见其平日用心勤苦始终不懈自应格外优奖以为后之留学者劝今议此项人员均准各按升阶格外优保班次以示鼓舞而广招徕
　　拟选聪颖子弟出洋习艺疏　　　　　　　　　　　　　　　　　　　　　　　　
曾国藩
