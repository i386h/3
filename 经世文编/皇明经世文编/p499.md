<!-- { "loadSidebar": true } -->
　　计处海防灶船事【海防灶船】
　　温州府申详塩法察院明文、许单桅船载土煎塩、本府巡捕官编号定界缘由、批海边柴卤、原无禁约、但恐以海为家之徒、借此为名、出洋通贼耳、编号定界、有地方之责者、好为之、不必请详缴申、又据总督都指挥刘恩呈禀前因、批塩课海禁、皆　圣祖之制原不相妨、海利广而塩利微。　圣祖所以严于海禁。而专于塩课者。至深至远之虑也。塩课勤则塩利广。海禁严则海贼远。而塩利兴塩法举。自夫阴晴之图废。而塩课渐疏。扰害之例行。而海禁渐弛。驯致灶户舍其本业竞趋海利名曰取柴卤。曰补塩课。实则与贼为市。利止帚势豪。害丛官民。而塩法亦废。二十六年、长亭塩场之祸、兵燹一空、可鉴矣、若外海大洋。非砍柴取卤之地。军门禁捕。非沿海近处之船。海禁塩法。固并行不悖也惟一等人鼓侵夺塩法职掌之说。以济其出海之私耳。海洋交锋止论强弱官兵献俘孰分民灶必择灶户而纵之则将来势豪之家皆投为灶户矣设有登岸劫虏、复如长亭、其咎谁止帚、仰巡海道通行沿海衙门知会、或有相妨、不嫌申处、具行过缘由缴报
　　议处海防事【添设兵寨】
