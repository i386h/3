<!-- { "loadSidebar": true } -->
　 泾 县 包 慎 伯 集 中 。 有乡 兵 对 一 篇 。 谓 练 乡 兵 有 七 病 。 一 恐 藉 民 为 兵 。 粮 难 继 给 。 二 恐 拣 阅 钝 弱 。 罚 不 可 胜 。 三恐 强 梁 之 徒 。 欺 凌 争  。 四 恐 率 长 恃 众 。 挟制 官 长 。 五 恐 奸 民 煽 之 。 或 至 不 测 。 六 恐 卤 莽 拨 调 。 遇 敌 则 溃 。 七 恐 事 靖 当 罢 。 人 无 所 归 。 欲去 七 病 而 收 其 功 。 须 用 己 说 。 其 说 。 谓 州 县 亲 民 之 官 。 须 减 从 下 乡 。 唤 集 各 乡 知 事 衿 耆 。 赐 坐 与 食 。 面 谕 以 盗 贼 之 害 。 团 结 之 利 。 使 乡 民 晓 然 共 信 官 长 筹 备 保 全 。 而 无 调 遣 阵  之 患 。 其 法 。 于 巡 乡 时 。 一 面 给 门 牌 。 查 户 口 。 以 二 十 五 丁 为 一 甲 。 立 其 素 为 民 所 服 者 为 甲 长 。 甲 册 成 。 乃 议 派 兵 。 古 法 三 丁 抽 一 。 今 州 县 十 六 以 上 五 十 以 下 之 丁 壮 。 常 过 十万 。 五 而 派 之 。 邑 可 得 二 万 人 。 五 人 为 伍 。 五 伍 为 两 。 两 置 长 。 拣 甲 首 点 充 。 兼 督教 阅 。 不 附 兵 额 。 忧 患 相  。 善 恶 相保 。 坊 郭 工 商 。 一 律 编 派 。 兵 法 四 两 为 卒 。 乡 兵 恐 人 多 难 制 。 故 相  相 保 。 至 两 而 止 。 二 两 立 一 师 。 择 兵 之 能 者 。 或 武 生 及 邑 之 有 材 技 充 当 。 优 给 饩 食 。 教 以 技 仗 部 伍 。 贫 富 必 均 其 役 。 不 入 伍 而 愿 学 者 听 。 古 富 者 出 钱 。 贫 者 出 力 之 说 。 断 不 可 用 。 其 有 好 义 愿 输 兵 需 者 。 从 优 奖 励 。 不 愿 者 勿 强 。 各 两 汇 册 呈 令 。 令 据 总 册 。 割 为 几 乡 。 乡 各 千 余 人 。 各 度 旷 地 为 演 武 场 。 每 季 就 阅 。 其 轮 派 应 阅 之 人 。 两长 呈 单 备 点 。 师 名 填 于 两 册 之 端 。 阅时 。 不 精 技 仗 坐 师 。 不 遵 约 束 坐 长 。 优 等 多 者 。 师 与 长 有 赏 。 阅 法 。 比 营 赏 法 加 厚 。 罚 差 薄 。 行 之 必 信 。 其 凶 横滋 事 者 。 两 长 白 于 阅 时 。 按 律 重 惩 。 闲 有 出 众 之 能 。 数 阅 后 。 即 申 请 褒 异 。 拔 于 营 标 收 用 。 以 明 收 材 技 之 益 。 阴 除 鸷 悍 之 害 。 阅 毕 。 照 文 课 例 。 标示 优 等 于 乡 。 盖 兵 有 常 数 而 无 常 人 。 则 无 逃 籍 与 无 事 而 食 之 患 。 而 有 人 皆 习 兵 兵 皆 可 用 之 效。 令 阅 两 载 之 后 。 守 于 仲 冬 就 县 一 阅 。 赏罚 如 县 。 县 阅 于 乡 。 甲 日 发 乙 乡 牌 。 乙 日 发 丙 乡 牌 。 府 阅 于 县 闲 一 日 。 离 城 远 者 。 往 来 不 过 三 日 。 公 堂 发 饷 食 钱 二 百 四 十 文 。 每 里 所 需 。 岁 不 过 三 十 千 文 。 捐 公 自 办 。 不 经 吏 手 。 劝 谕 应 不 甚 难 也 。 夫 家 结 为 伍 。 伍 结 为 两 。 比 户 相 为 保 恤 。 虽 无 赖  横 。 所 向 而 皆 遇 其 敌 。 流 匪 闻 之 。 势 必 远 窜 。 来 则 人 自 为 战 。 据 险 拒 之 易 易 耳 。 包 说 如 此 。 与 戚 说 不同 。 盖 戚 之 法 。 精 练 官 兵 以 破 灭 寇 盗 者 也 。 故 用 束 伍 之 法 以 严 其 节 制 。 包 之 说 。 团 结 乡 勇 以保 全 地 方 者 也 。 故 用 保  之 情 以 密 为 联 络 。 节 制 者 。 将 军 督 抚 之 事 。 保 恤 者 。 郡 守 州 县 之 事。 合 两 法 而 用 之 。 天 下 幸 无 事 矣 。 予 故 节 录 之 以 备 用 。

　 　 粤 西 团 练 辑 略 序　　　　　　　　　　
龙 启瑞

今 天 子 初 元 。 广 西 盗 之 起 。 盖 数 年 矣 。 其 芟 夷 摲 灭 。 大 小 以 数 十 计 。 比 其 讫 事 。 恒 得 力 于 民 闲 之 团 练 。 于 是　朝 廷 命 顺 天 府尹 无 锡 邹 公 鸣 鹤 巡 抚 吾 粤 。 邹 公 因 奏 留 今 升 布 政 使 前 广 西 按 察 使调 任 甘 肃 按 察 使 吴 公 鼎 昌 。 偕 今 升 河 南 布 政 使 前 广 西 右 江 道 严 公正 基 。 总 理 团 练 。 而 以 在 籍 绅 士 福 建道 监 察 御 史 朱 琦 。 翰 林 院 侍 讲 龙 启 瑞 。 联属 其 乡 之 人 。 使 归 统 率 。 先 是 琦 启 瑞尝 受 命 于 前 中 丞 郑 祖 琛 董 办 本 邑 团 练 。 至 是 始 设 局 省 垣 。 遴 柬 绅 士 。 随 同 委 员 周 历 各 郡 。 提 点 劝 谕 。 凡 数 阅 月 。 而 通 省 之 团 务 普 成 。 于 是 章 程 册 籍 。 荟 萃 省 局 。 启 瑞 择 其 规 条 之 尤 善 者 。 与 其 公 牍 文 字 之 有 裨 时 务 。 及 团 名 丁 壮 义 烈 事 实 。 可 备 他 日 掌 故 者 。 分 以 四 门 。 汇 为 一 编 。 名 为 团 练 辑 略 。 爰 执 笔 而 为 之序 。 曰 。 自 井 田 守 望 相 助 之 法 废 。 而卫 民 者 专 恃 于 兵 。 自 兵 力 之 不 足 。 始 藉 助 于 民 间 之 团 练 。 团 练 者 。 即 古 寓 兵 于 农 之 意 。 而 变通 其 法 以 适 时 用 者 也 。 然 考 诸 古 。 自 晋 惠 帝 大 安 二 年 。 镇 南 将 军 刘 宏 讨 张 昌 。 始 有 义 军 之 名 。 同 时 周  贺 循 辈 。 皆 以 荐 绅 先 生 起 兵 于 家 。 以 讨 昌 之 党 。 石 冰 卒 灭 之 。 南 朝 以 来 。 如 裴 骏 鲁 悉 达 周 迪 之 属 。 类 以 乡 兵 捍 贼 取 胜 。 开 元 府 兵 法 废 。 诸 州 始 团 结 民 兵 。 安 史 之 乱 。 诸 州 皆 置 团 练 使 。 然 当 时 之 土 兵 。 多 为 武 夫 悍 卒 所 讪 笑 。 间 尝 推 寻 其 故 。 盖 有 人 倡 率 则 治 。 无 人 倡 率 则败 。 威 令 之 迫 于 上 者 鲜 效 。 义 愤 之 激 于 民 者 有 功 。 其 大 较 然 也 。 今 粤 西 团 练 。  于 外 郡 。 无 所 强 之 而 事 成 。 有 以 导 之 而民 从 。 其 故 何 哉 。 被 盗 贼 之 患 深 。 保 室 家 之 情 切 。 而 习 于 攻 战 之 事 熟 也 。 盖 自 道 光 二 十 一 年后 。 夷 务 起 粤 东 。 粤 西 邻 省 毘 连 。 地 方 大 吏 于 梧 州 办 理 防 堵 。 事 平 后 。 壮 丁 失 业 。 滑 黠 之 徒 。 相 聚 为 盗 。  贩 盐 枭 之 属 。 从而 附 和 。 又 外 郡 地 多 山 场 旷 土 。 向 招粤 东 客 民 佃 种 。 数 世 后 。 其 徒 益 繁 。 客 主 强 弱 互 易 。 其 桀 者 或 倡 为 西 洋 天 主 教以 蛊 惑 愚 民 。 用 是 党 滋 益 多 。 州 县 官欲 绳 以 法 。 则 恐 生 他 变 。 欲 据 实 上 陈 。 则 规 避 处 分 而 畏 干 时 忌 。 逮 酿 成 大 患 。 则 破 败 决 裂 。不 可 复 治 。 而 斯 时 之 民 。 甚 者 或 经 十 余 战 。 次亦 迁 徙 数 四 。 弱 者 或 流 离 转 死 山 谷 。 强者 则 率 其 父 老 子 弟 与 贼 抗 拒 。 以 保 聚 于 锋 镝 之 间 。 盖 粤 僻 处 荒 裔 。　王 师 调 发 。 难 以 时 至 。 本 省 兵 马 各 有 守 地 。 顾 此 失 彼 。 辄 不 相 及 。 即 及 之 而 民 力 不 足 。 或 用 为 借 助 。 为 其 向 导 。 比 比 而 是 。 然 至 是而 富 家 巨 室 捐 资 以 助 饟 者 。 丁 壮 冒 白 刃 膏 涂 原 野 者 。 绅 士 之 督 率 奔 走 者 。 或 转 战 破 贼 经 岁 不 家食 者 。 用 民 之 力 。 亦 几 于 尽 。 又 得 文 武 大 吏 督 兵 壮 剿 除 。 然 后 地 方 寇 盗 。 几 于 荡 平 。　　圣 天 子 轸 念 边 隅 。 嘉 与 粤 西 人 士 能 自 相 捍 卫 。 绅 民 有 杀 贼 立功 者 。 立 予 甄 叙 。 赏 过 其 劳 。 殆 为 吾 辈 初 意 所 不 及 。 究 其 所 以 得 此 者 。 固 非 一 朝 夕 之 故 也 。 后 之 览 者 。 知 其 所 由 然 。 则 所 以 为 难 之 故 。 盖 可 识 矣 。

