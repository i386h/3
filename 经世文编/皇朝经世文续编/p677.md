<!-- { "loadSidebar": true } -->
夫 兵 固 以 气 为 主 。 气也 者 。 一 发 而 不 可 收 之 物 也 。 猝 然 而发 。 冲 锋 陷 坚 。 无 不 可 者 。 然 而 难 以 持 久 。 善 用 兵 者 。 贵 有 以 养 之 。 欲 养 士 气 。 先 得 士 心 。 将 之 于 兵 。 不 得 其 心 。 未 有 能 得 其 力 者 也 。 不 得 其 力 。 未有 能 得 其 死 者 也 。 结 以 恩 信 。 若 父 之爱 其 子 。 道 以 礼 义 。 若 师 之 范 其 弟 。 卑 身 下 士 。 一 齐 甘 苦 。 亲 临 疾 病 。 慰 问 家 室 。 妻 子缝 补 于 行 闲 。 身 自 分 功 于 作 役 。 夫 是以 士 卒 冒 白 刃 。 赴 汤 火 。 出 其 死 力 。 奋 不 顾 身 。 非 恶 生 而 乐 死 。 诚 思 致 命 而 报 之 于 上 也 。 士 思 致 命 而 报 之于 上 。 夫 其 气 安 得 馁 。 其 心 可 使 之 历久 而 不 变 。 虽 然 。 下 之 所 以 报 其 上 者 。 必出 其 死 力 。 上 之 所 以 恤 其 下 者 。 务 保其 生 全 。 善 师 者 不 陈 。 善 陈 者 不 战 。 善 战 者 不 败 。 不 败 者 。 胜 之 于 未 战 之 先 。节 制 之 师 是 也 。 师 无 节 制 。 兵 未 交 而 败 形 已 见 。 夫 是 以 求 生 而 适 得 死 。 今 之 用 兵 者 。 不 训 一 士 。 不 练 一 卒 。 赏 罚 未 明 。 亲 疏 未 附 。 临 之以 不 知 谁 何 之 人 。 痛 痒 无 关 。 加 之 以傲 狠 自 是 之 性 。 猜 嫌 日 甚 。 疆 场 之 事 。 上 与 下 各 怀 一 生 之 念 。 壁 垒 不 坚 。 行 陈 不 整 。 器 械 不 精 。 耳 目 手 足 不 相 习 。 一 遇 锋 镝 。 纷纷 然 鸟 兽 散 耳 。 兵 法 云 。 置 之 死 地 而后 能 生 。 为 其 坚 壁 垒 。 整 行 陈 。 精 器 械 。 习 耳 目 手 足 。 号 令 如 山 。 虽 百 万 之 众 。 围十 数 重 。 屹 然 不 可 动 。 若 两 军 相 见 。 祗 办 一 走 。 即 置 之 生 地 。 无 不 死 者 。 大 众 奔 北 。 兵 刃 追 逐 。 蹂 躏 老 弱 。 颠  坠 谷 。 亡 匿 搜 索 。 骈 诛 系 戮 。 饥 寒野 掠 。 犯 怒 食 肉 。 惟 求 生 也 。 无 所 之 而 不 得 其 死 。 蚩 蚩 者 不 足 责 。 俨 然 三 军 之 司 命 。 相 与 一 败 。 肝 脑 涂 地 。 顾 犹 有 藉 口 者 。 曰 士 不 用 命 。 呜 呼 。 上 不 能 保 其 生 全 。 即用 命 徒 并 命 耳 。 兵 凶 战 危 。 夫 人 而 知 之 。 其为 将 者 避 之 。 使 其 士 必 趋 之 。 非 人 情 。 虽 孙 吴 不 为 功 。 不 恤 其 下 。 众 叛 亲 离 。 五 步 之 内 。 辄 发 危 机 。 威 令 不 行 。 而 训 练 无 素 也 。 夫 惟 巧 者 能 用 财 。 而 不 为 财 用 。 要 在 省 财 。 财 犹 水 也 。 不 竭 其 源 。 其 流 必 长 。 夫 金 帛 谷 米 产 于 地 。 普 天 皆 王 土 也 。 出 于 民 。 率 土 皆 王 臣 也 。 土地 人 民 。 生 财 之 原 。 为　　天 子 命 吏 。 为　国 家 守 其 原 。 譬 之 富 人 之 家 。 其 守 藏 之 仆 也 。 盗 入 门 。 委 而 去 之 。 可 谓 忠 乎 。 主 人 家 食 指 累 千 百 。 旦 夕 所 需 。 奴辈 侵 蚀 若 漏 卮 。 家 必 中 落 。 其 主 计 之仆 。 相 聚 而 谋 。 省 浮 食 。 减 服 用 。 勤 于 治 生 。 犹 可 以 复 旧 业 。 若 浮 食 如 故 。 服用 如 故 。 男 女 旷 其 职 业 。 奴 辈 侵 蚀 如故 。 不 节 之 嗟 。 嗟 何 及 耶 。 生 财 之 道。 世 所 称 精 明 强 干 有 心 计 者 自 能 任 之 。 非 愚 之 所 敢 知 也 。 用 财 之 弊 。 其 显 然 。 愚 亦 未 敢 尽 言 。 军 兴 以 来 。　国 家 常 以 数 十 万 官 军 。 与 贼 相 持 。 此 十 年 中 。 合 而 计 之 。 为 费 本 巨 。 加 以 弊 窦 。 何 可胜 道 。 兵 食 调 度 。 日 益 艰 难 。 剜 肉 补 疮 。 无 非 取 之 于 民 。 民 力 之 竭 。 亦 不 待 言 。 嗟 乎 。 百 姓 受　朝 廷豢 养 之 恩 。 即 破 其 身 家 。 亦 所 不 恨 也 。 独 是 破 十 家 之 产 以 养 一 兵 。 不 收 一 兵 之 效 。 破 万 室 之邑 以 供 一 将 。 不 受 一 将 之 赐 。 非 徒 无 益 。 而 又 害 之 。 民 为 邦 本 。 此 于　国 家 利 害 何 如 乎 。 财 。 产 于 地 者 也 。 东 南 租 税 所 出 。 沃 野 千 里 。 农 桑 之 利 。 衣 食 半 天 下 。 贼 破 一 县 。 据一 县 之 财 。 破 一 郡 。 擅 一 郡 之 富 。

