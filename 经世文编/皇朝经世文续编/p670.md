<!-- { "loadSidebar": true } -->
歙 汪 子 仲 伊 以 所 箸 握 奇 图 解 示 予 。 曰 。 子 好 议 论 今 古 。 盍 抒 子 所 欲 言 。 张 吾 之 书 。 予曰 。 唯 唯 否 否 。 尝 闻 之 古 初 矣 。 天 地设 而 有 阴 阳 。 一 阖 一 辟 。 一 消 一 息 。 道 之 经 而 兵 之 精 与 。 古 之 人 制 陈 法 。 所 谓 天 衡 地 轴 前 后冲 者 。 不 以 是 形 与 。 天 不 能 有 阳 而 无 阴 。 有 日 而 无 月 。 地 不 能 有 山 而 无 川 。 人 不 能 有 文 而 无 武 。 有 道 而 无 兵 。 道 若 日 也 。 兵 若 月 也 。 月 承 日 以 为 光 。 兵 辅 道 以 为 纪 。 道 无 兵 道 灭 。 兵 无 道 兵 残 。 兵 为 卫 道设 也 。 尧 舜 贵 让 。 未 尝 不 善 陈 。 汤 武好 仁 。 未 尝 不 用 战 。 徒 揖 让 。 不 知 陈。 善 陈 者 覆 之 。 徒 仁 义 。 不 用 战 。 善 战 者 抇 之 。 暴 秦 而 降 。 汉 之高 帝 光 武 。 明 之 高 皇 。 兵 与 道 合 。 不 合 则 贼 盗 窥 人 国 。 夷 狄 窃 王 鈇 。 胜 则 屠 城 破 邑 。 杀 人 亿 千 百 万 。 败 则 掠 野 。 醢 人 畜 以 为 食 。 虽 有 君 子 。 莫 之 能 御 也 。 事 幸 而 得 集 。 则 号 为 君 子 者 。 从 而 登 其 城 。 伺 其 谷 。 朝 跽 尧 舜 之 。 夕 见 汤 武 之 矣 。 乡 所 谓 屠 城 掠 野 之 徒 。 盈 其 贯 以 死 从 。 而 扬 之 曰 。 此 元 功 重 臣 。 与 伊 挚 吕 尚 论 功 度 德 者 也 。 吾 尝 受 嬴 刘 以 往 史 氏 之 书 。 皆 以 是 观 矣 。于 乎 。 是 其 故 何 也 。 则 由 于 虚 灵 冲 漠 枯 坐 尸 嘘 之 徒 之 张 目 拱 手 。 而 谋 人 家 国 者 。 阶 之 厉 也 。不 知 道 不 通 兵 。 致 道 离 兵 。 而 兵 不 卫 道 。 贼 盗 夷 狄 遂 相 帅 角 逐 。 反 以 兵 胁 道 灭 道 。 不 大 可 哀哉 。 抑 人 有 恒 言 。 皆 曰 兵 农 礼 乐 。 不知 古 者 以 兵 属 之 礼 。 宗 伯 掌 其 仪 。 司马 职 其 功 。 战  不 可 空 习 。 则 四 时 田猎 以 闲 之 。 子 路 言 可 使 知 方 。 知 其 军陈 行 列 坐 作 进 退 之 法 也 。 先 王 安 不 忘 危 。 存 不 忘 亡 。 军 旅 之 事 。 寓 于 俎 豆 。 俎 数 奇 。 豆 数 偶。 兵 之 方 员 锐 直 。 所 以 乘 承 比 应 者 。 胥 于 是 焉 在 。 丹 徒 庄 棫 之 书 。 序仲 伊 之 书 。 其 言 粹 矣 美 矣 。 复 推 道 与兵 相 辅 之 义 。 以 广 其 恉 。 仲 伊 其 不 非 我 邪 。

　 　 司 马 法 序　
张 澍

按 孙 子 注 云 。 司 马 法者 。 周 大 司 马 之 法 也 。 周 武 既 平 殷 乱 。 封 太 公 于 齐 。 故 其 法 传 于 齐 。 周 礼 疏 云 。 齐 景 公 时 。 大 夫 穰 苴 作 司 马 法 。 至 齐 威 王 。 大夫 等 追 论 古 法 。 又 作 司 马 法 。  于 穰苴 。 太 史 公 曰 。 自 古 王 者 而 有 司 马 法 。 穰苴 能 申 明 之 。 又 云 。 司 马 法 所 从 来 尚矣 。 太 公 孙 吴 王 子 能 绍 而 明 之 。 穰 苴传 云 。 齐 威 王 使 大 夫 追 论 古 者 司 马 兵 法 。 而 穰 苴 于 其 中 。 因 号 曰 司 马 穰 苴 兵 法 。 是 古 者 即 有 司 马 法 。 非 穰 苴 始 作 。 亦 威 王 时  穰 苴 兵 法 于 司 马法 中 。 非  司 马 法 于 穰 苴 兵 法 中 也 。 周 礼 疏 误 矣 。 晋 张 华 以 司 马 法 为 周 公 作 。 当 得 其 实 。 考 周 官 。 县 师 。 将 有 军 旅 田 役 会 同 之 戒 。 则受 法 于 司 马 以 作 其 众 庶 。 小 司 马 掌 事 。 如大 司 马 之 法 。 司 兵 授 兵 。 从 司 马 之 法以 颁 之 。 此 司 马 法 。 即 周 之 政 典 也 。汉 艺 文 志 谓 之 军 礼 司 马 法 者 。 考 大 宗 伯 掌 军 礼 之 别 有 五 。 孔 丛 子 有 问 军 礼 之 篇 。 而 周 礼 注 引 军 礼 云 。 无 干 军 无 自 后 射 。 当 即 此 书 所 载 也 。 窃 叹三 代 治 兵 田 赋 军 车 广 浩 纤 悉 。 数 十 年 而 后 事 具 。 数 十 百 年 而 后 得 志 于 天 下 。 夷 吾 九 合 一 匡 。犹 本 一 师 五 旅 一 旅 五 卒 之 规 。 葛 相 四 正 四 奇 。 亦 原 五 人 为 伍 五 伍 为 队 之 式 。 马 迁 称 其 闳 廓 深远 。 虽 三 代 征 伐 。 未 能 竟 其 义 如 其 文 。 岂 不 谅 哉 。 汉 志 原 书 百 五 十 篇 。 今存 五 篇 。 他 书 所 引 。 亦 有 不 见 五 篇 中者 。 皆 逸 文 也 。 又 李 靖 问 对 。 世 所 传 兵 家 流 。 分 权 谋 形 势 阴 阳 技 巧 四 种 。 皆 出 于 司 马 法 。 盖 系 任 宏 所 论 。 非 司 马 法 本 文 。 史 记 注 引 宋 均 春 秋 少 阴 云云 。 是 春 搜 秋 狝 一 段 注 文 。 疑 注 是 宋均 作 也 。 然 隋 书 经 籍 志 。 贾 诩 注 司 马法 三 卷 。 今 已 佚 。 太 平 御 览 所 引 注 文 。 不 着 名 氏 。 史 记 注 又 引 司 马 法 夏 用 玄 钺 。 宋 均 注 玄 钺 用 铁 不 磨 砺 。 是 司 马 法 为 宋 均注 无 疑 。 均 为 郑 康 成 弟 子 也 。 吾 乡 阶 州 邢 雨 民 太 守 曾 辑 是 书 。  之 浙 中 。 字 多 错  。 仍 有 阙 漏 。 孙 氏 星 衍 所  遗 脱 尤 多 。 余 为 补 而 正 之 。 以 授 学 侣 。 乃 序 其 缘 起 如 此 。

　 　 李 广 论　　　
陆 心源

