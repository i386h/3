<!-- { "loadSidebar": true } -->
吾 未 闻 有 军 法 不 行 而 能 行 军 者 。 亦 未 闻 有 军 法 不明 而 能 行 军 法 者 。 又 未 闻 有 无 制 军 之 法 而 能 明 军 法 以 行 军 法 者 。 夫 军 法 之 所 最 重 者 何 。 退 走 是 也 。 而 今 之 兵 皆 退 走 。 以 愚 所 闻 见 而 言 。 湖 南 北 及 江 西 安 徽 江 苏各 省 御 贼 之 兵 。 率 多 不 战 而 溃 。 夫 不战 而 溃 。 其 为 行 兵 之 害 大 矣 。 乃 今 日之 兵 。 则 一 路 溃 散 矣 。 诸 路 又 复 然 。 诸 路 复 然 。 贼 已 肆 行 无 忌 。 占 土 地 。 杀 人 民 矣 。 而 他 省 之 集 兵 御 贼 者 。 又 不 虞 其 复 然 。 且 其 溃 散 也 。 刑 之 不 服 。 罚之 不 可 。 欲 稽 查 。 则 无 从 而 稽 查 。 欲 追 究 。 则 又 无 从 而 追 究 。 夫 是 之 谓 军 法 不 行 。 当 此 之 时 。 设 有 知 兵之 将 。 为 之 具 粮 饷 。 选 士 卒 。 储 其 器 械 。 较 其 武 艺 。 明 其 号 令 。 制 其 赏 罚 。 申 其禁 约 。 勤 其 操 演 。 谕 之 以 忠 义 。 而 激 发 其 亲 上 死 长 之 心 。 其 可 以 明 军 法 而禁 军 士 之 溃 散 乎 。 吾 以 为 犹 未 也 。 何也 。 无 制 军 之 法 也 。 夫 所 谓 制 军 之 法 者 何 也 。 盖 古 之 善 言 兵 者 。 莫 如 孙 子 。 近 世 则 推 戚 氏 继 光 为 最 。 孙 子 势 篇 曰 。 治 众 如 治 寡 。 分 数 是 也 。 戚 氏 本 其 意 以 治 兵 。 其 纪 效 新书 。 首 以 束 伍 立 说 。 其 操 练 篇 所 言 结队 法 。 虽 与 所 用 鸳 鸯 阵 法 人 数 不 同 。 然会 通 全 书 之 说 。 而 为 之 详 其 法 。 大 约五 人 为 伍 。 伍 有 伍 长 。 五 伍 为 队 。 队 有 队 长 。 四 队 为 哨 。 哨 有 哨 长 。 四 哨 为 一 官 。 官有 哨 官 。 四 哨 官 为 一 总 。 总 有 把 总 。 五 总 以 上 有 中 军 。 为 主 将 。 其 军 法 禁 令 等篇 。 所 载 军 法 。 皆 责 成 于 其 长 。 而 治 之 以 连 坐 之 法 。 其 临 阵 退 缩 也 。 令 甲长 管 兵 。 队 长 管 甲 长 。 哨 官 哨 长 管 队长 。 把 总 管 哨 官 哨 长 。 若 故 纵 。 罪 坐 其 长 。 其 当 先 不 救 也 。 一 人 当 先 。 八 人 不 救 。 致 令 阵 亡 。 八 人 俱 治 罪 。 一 甲 当 先 被 围 。 二 甲 不 救 。 一 队 被 围 。 本 哨 各 队 不 救 。 一 哨 被 围 。 别 哨 不 救 。 失 陷 者 皆 罪 其 哨 队 甲 长 。 其 对敌 先 退 也 。 兵 退 。 治 甲 长 罪 。 甲 长 与 各 甲 俱 退 。 治 队 长 罪 。 一 哨 各 队 长 兵 俱 退 。 治 哨 长 罪 。 一 哨 官 之 兵 与 哨 官 俱 退 。 治 哨 官 罪 。 其 队 长 哨 长 哨 官 不 退 阵 亡 。 而 甲 下 之 兵 队兵 哨 长 以 下 甲 兵 退 者 。 皆 罪 其 属 下 之 甲 长 与 各 哨 队 长 。 其 平 时 兵 丁 逃 走 。 罪 其 同 队 兵 。 愚 尝 反 覆其 书 。 而 知 其 立 法 之 善 也 。 盖 主 将 一 人 至 寡 。 而 三 军 至 众 。 以 主 将 将 三 军 而 无 法 。 则 无 以 制 其 众 而 为 众 所 制 。 无 以 制 其 众 而 为 众 所 制 。 则 兵 不 畏 将 而 畏 贼 。 兵 不 畏 将 而 畏 贼 。 则逃 。 今 若 如 戚 氏 所 言 队 伍 之 法 。 主 帅 所 将 。 除中 军 未 明 言 其 数 外 。 为 兵 者 八 千 人 。 为把 总 者 五 人 。 为 哨 官 者 二 十 。 为 哨 长者 八 十 。 为 队 长 者 三 百 有 二 十 。 为 伍长 者 一 千 六 百 。 凡 把 总 哨 官 哨 队 伍 长 共 二 千 二 十 有 五 人 。 夫 以 八 千 人 计 之 。 则 不 如 一 千 六 百 人 之 少而 易 治 焉 。 以 一 千 六 百 人 计 之 。 则 又不 如 三 百 二 十 人 之 少 而 易 治 焉 。 八 十 人 又 少 而 易 治 焉 。 二 十 人 比 之 八 十 人 。 又 少 而 易 治 焉 。 至 于 五 人 。 则 少 之 至 而 至 易 治 焉 。 此 犹 以 主 帅 一 人 所 统 治 而 言 尔 。 夫 一 人 治 二 十 人 。 又 不 如 五 人 之 治 二 十 人 。 一 人 治 八 十 人 。 又 不 如 二 十 人 之 治 八 十 人 。 一 人 治 三 百 二十 人 。 又 不 如 八 十 人 之 治 三 百 二 十 人 。 一人 治 一 千 六 百 人 。 又 不 如 三 百 二 十 人 之 治 一 千 六 百 人 。 一 人 治 八 千 人 。 又 不 如 一 千 六 百 人 之 治 八千 人 。 为 治 之 者 之 多 而 易 治 焉 。

