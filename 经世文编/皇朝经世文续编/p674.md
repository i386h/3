<!-- { "loadSidebar": true } -->
兵 以 众 战 。 我 军 且 未众 也 。 而 诸 将 时 有 不 同 。 故 有 以 孤 军陷 者 。 其 人 能 出 于 人 。 则 忌 者 思 害 之矣 。 今 之 分 将 者 。 或 起 书 生 。 或 出 武 夫 。 书 生 自 智 。 武 夫 自 勇 。 能 皆 和之 为 难 。 吾 弟 顷 未 与 行 闲 。 而 早 有 名 。 以我 视 人 。 度 人 观 我 。 亦 有 足 惧 者 。 素 行 慕 高 而 耻 卑 。 举 动 辄 有 异 。 此 最 在 人 眼 目 。 不 可 以 与 我 同 。 余 谓兵 事 之 处 置 者 。 自 行 其 意 可 也 。 其 他 必 稍 与 人 同 。 毋 令 人 忌 害 我。 其 从 行 而 任 事 者 。 礼 而 与 之 谋 。 多谋 而 不 用 。 则 人 废 然 不  自 竭 。 不 如 少 与 谋 而 时 用 之 也 。 

聚 古 之 名 将 事 为 书 。 类而 名 之 。 以 贤 为 首 。 他 皆 有 取 焉 。 此 吾 弟 之 志 意 可 见 者 。 兵 之 道 博 矣 。 及 其用 之 乃 不 在 书 。 曾 公 之 言 亦 云 尔 。 余 未 知 武 事 。 而 稍 学 为 文 。 每 属 笔 。 胸 中 有 古 人 文 思 。 效 之 者 。 为 之 辄 不 工 。 何 者 。 其 文 之 题 事 异 也 。 今 之 所 制 为 兵 与 今 所 遇 之 贼 。即 用 武 者 之 题 事 也 。 吾 弟 之 读 书 。 多 且 熟 矣 。 熟 而 化 。 乌 有 不 用 。 又 乌 测 其 所 以 用 之 者 哉 。

　 　 万 言 策 咸 丰 十 一 年　　　　　　　
蒋 敦复

窃 惟 今 日 事 势 。 欲 经 营 天 下 。 可 三 言 决 也 。 一 曰合 天 下 之 全 力 。 二 曰 破 天 下 之 成 局 。 三 曰 求 天 下 之 真 才 。 信 能 行 此 三 者 。 举 其 纲 而 网 自 张 。 挈 其 领 而 衣 自 整 。 天 下 之 乱 。 可 从 此 定 矣 。 不 行 此 三 者 。 纵 鱼 破 网 。 任 鼠 啮 衣 。 日 复 一 日 。 坐 失 事 机 。 后 虽欲 举 纲 挈 领 。 可 复 得 邪 。 曷 言 乎 合 天 下 之 全 力 也 。 譬 之 猎 者 。 禽 狐 兔 。 逐 獐 猳 。 一韩 卢 宋 鹊 力 耳 。 猛 虎 伏 深 林 。 巨 蟒 横大 泽 。 磨 牙 吮 血 。 实  有 徒 。 则 必 发 士 卒 。 具 网 罟 。 操 强 弓 毒 矢 。 大 合 围 以 攻 之 。 尽杀 毋 遗 类 。 焉 为 他 日 患 。 贼 始 粤 西 。 其势 甚 微 。 郡 县 力 治 之 有 余 。 地 方 有 司 。 才 无 一 足 办 者 。 养 成 溃 痈 。 不 可 收 拾 。 至　朝 廷 命 将 出 师 。 亦 不 能 制 。 推 其 失 。 在 贼 未 出 粤 。 不 调 集 两 广 官 军 。 及川 湖 云 贵 土 司 狼 兵 。 并 力 擒 治 。 及 既窜 出 。 不 尽 调 河 南 山 东 江 南 浙 江 之 师 遏 其 前 。 川 湖 云 贵 两 广 之 兵 蹑 其 后 。 师 少 粮 匮 。 从 风 而 靡 。 使 之 蹂 躏 数 省 。 直 据 金 陵 。 以 为 巢 穴 。　钦 差 数 大 帅 。 竭 尽 心 力 。 仅足 相 持 。 至 今 日 而　国 家 财 赋 之 区 。 半为 贼 有 。 东 南 大 局 。 渐 不 可 支 。 中 外 臣 工 。 犹 然 泄 泄 。 不 深 维 天 下 安 危 大 计 。 今 日 议 筹 饷 。 明 日 议 练 兵 。 苟 且 涂 饰 。 不可 终 日 。 贼 在 东 。 曰 我 已 克 西 。 贼 至 彼 。 曰 我 方 备 此 。 滔 天 狂 寇 。 密 迩 四 封 。 犹 以未 涉 吾 圉 为 幸 。 身 膺 重 寄 。 手 握 大 兵 。 万 不 敢 过 雷 池 一 步 。 呜 呼 。 将 谓 此 贼 待 天 诛 耶 。 草 莽 微 臣 。 日 夜 腐 心饮 泣 。 思 惟 有　　天 子 赫 然 震 怒 。 将 封 疆文 武 大 吏 之 玩 寇 失 律 贻 误　国 家 者 。 尽 法 诛 杀 。 毋 有 佚 罚 。 分 天 下 为 四 道 。 各立 都 统 。 命 一 人 为 元 帅 。 总 辖 四 道 。 令 川 湖 运 谷 米 。 闽 广 通 商 货 。 幽 并 募 骑 士 。 江 淮 造 舟 楫 。 长 驾 远 驭 。 声 势 大 振 。 如 愚 向 者 愤 言 所 云 。 元 帅 开 幕 府 。 辟 僚 属 。 有 不 用 命 。 得 专 诛 僇 。 责 成 四 都 统 齐 心 并 力 。 小 胜 负 不 足 论 。 以 灭 贼 为 期 。 天 下 非 小 弱 也 。 熊 貔 之 士 。 不 二 心 之 臣 。 如 林 而 如 雨 也 。 十 年 之 狂 寇 。 用 全 力 以 制 之 。 可 一 朝 歼 也 。 曷 言 乎 破 天 下 之 成 局 也 。 譬 之 医 者 。 治 癣 疥 。 袪 寒 食 。 攻 而 去 之 。 易 如 也 。 风 邪 入 腠 理 。 柴 胡 麻 黄 汗 之 不 出 。 蛊 虫 入 脏 腑 。 雷 丸 水 银 杀 之 不 得 。 区 区 清 平 补 助 之 品 。 无 所 用 之 。 必 也 翻 仓 倒 廪 。 大 泻 下 之 。 尽 除 秽 污 痞 积 之 物 。 然 后 宿 疾 去 而 元 气 复 。 往 者 天 下 之 病 。 在于 上 下 相 蒙 。 相 率 为 伪 。 至 今 日 而 遂为 沈 痾 。 殆 不 可 起 。 贪 利 而 忘 义 。 畏 死 而 名 节 扫 地 。 士 大 夫 尚 然 。 安 问 军 校 。 夫 刑 赏 者 。 人 主 威 福 驭 下 之 大柄 。 亦 大 臣 公 忠 体 国 之 微 权 。 彼 中 人以 下 。 固 多 贪 利 而 畏 死 。 正 以 功 有 所赏 。 罪 有 所 刑 。 于 是 有 利 不 可 贪 死 不足 畏 者 。 庶 几 免 罪 而 立 功 。 今 也 罪 不必 加 刑 。 地 方 失 事 文 武 。 鼠 窜 以 图 苟活 。 相 率 皆 望 风 而 逃 。 赏 不 必 有 功 。 督 抚 保 举 人 员 。 狐 媚 以 事 上 官 。 甚 且 假 他 途 以 进 。 中 外 大 小 官 吏 。 尤 而 效 之 。 合 成 一 局 。 牢 不 可 破 。 如 是 而 欲 望 中 材 以 下 。 不 巧 为 趋 避 以 冀 超 迁 。 豪 杰 有 志 之 士 。 不 去 之 若 浼 。 宁 老 死 岩 穴 闲 。 乌可 得 邪 。 中 材 以 上 。 尽 获 超 迁 。 豪 杰 有 志 之 士 。 老 死 岩 穴 。 岂　国 家 之 幸 。 天 下 苍 生 之 福 哉 。 由 此 言 之 。 贪 利 畏 死 。 士 大 夫 之 风 邪 蛊 疾 。 非 翻 仓 倒 廪 。 大 泻 下 之 。 上 下 相 蒙 相 率 为 伪 之 沈 痾 宿 疾 。 必 不 能 去 。

