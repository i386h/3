<!-- { "loadSidebar": true } -->
今 则 外 府 之 财 物 已 罄 。 而贼 党 愈 聚 愈 多 。 贼 踪 渐 偪 渐 近 。 将 有窃 扰 桂 林 之 势 。 桂 林 为 省 会 重 地 。 不可 不 先 事 豫 防 。 故 臣 于 击 退 贼 匪 柳 州 解 围 后 。 即 于 上 年 十 二 月 十 五 日 驰 赴 省 垣 。 与 抚 臣 劳 崇 光 面 商 。 当 此 调 兵 募 勇 之 俱 穷 。 惟 有 激 励 团 练 。 以 期 补 救 于 万 一 。 乃 细 查 省 城 。 非 特 团 而 不 练 。 竟 无 所 谓 团 。 因 查 咸 丰 二 年 二 月 内 。 逆 匪 由 永 安 州 城 窜 出 。 彼 时 该 绅 士 等 捏 称附 省 之 九 塘 六 塘 地 方 。 团 练 如 何 众 多 。 如何 可 靠 。 及 前 抚 臣 邹 鸣 鹤 命 该 绅 士 前 往 集 团 堵 御 。 乃 未 见 贼 踪 。 望 风 先 遁 。 所 带  械 。 尽 为 贼 有 。 贼 遂 得 长 驱 。 如 入 无 人 之 境 。 直偪 省 垣 。 诚 如 二 年 三 月 十 一 日　　谕 旨 。 所设 团 练 者 安 在 耶 。 逮 至 逆 匪 围 攻 桂 林 。 又滥 雇 市 井 穷 民 守 垛 。 以 充 练 丁 。 每 人日 领 官 钱 三 百 文 。 上 年 六 月 。 兴 安 逆匪 窜 扑 省 城 时 。 亦 复 如 是 。 则 其 欲 乘危 雇 夫 。 以 便 冒 销 口 粮 。 已 为 惯 技 。 事 后 复 滥 邀 优 保 。 致 滋 物 议 。 又 凡 有 奖 励 绅 士 。 向 由 团 练 总 局 开 单 保 举 。 而 列 名 者 。 多 无 功 得 赏 之 人 。 而 且 擅 作 威 福 。 遇 事 把 持 。 是 其 党 则 虽 莠 亦 良 。 非 其 党 则 虽 良 亦 莠 。 地 方 官 若 持 正 不 阿 。 不  任 其 枉 纵 。 彼 辄 使 刁 生 劣 监 。 捏 词 上 控 。 冀 累 撤 参 。 必 欲 尽 听 指 挥 而 后 已 。 所 以 良 莠 不 分 。 赏 罚 不 公 。 皆 由 于 用 人 不 当 。 遂 致 佥 人 得 志 。 正 人 解体 。 团 总 实 为 恶 首 。 练 丁 尽 是 强 徒 。 卫 民 者 反 以 害 民 。 助 官 者 因 而 抗 官 矣 。 臣 所 谓 绅 士 之 贤否 。 即 验 乎 团 务 之 得 失 可 知 也 。 责 有专 司 。 是 谁 之 咎 。 乃 该 总 办 绅 士 等 。 依 然 泄 沓 如 故 。 视 同 秦 越 之 肥 瘠 者 。 揣 其 意 以 为 办 团 可 以 有 功 无 过 。 绅 士 迁 地 。 可 避 贼 锋 。 非 若 官 之 弃 城 。 难 逃　国 法 。 盖 其 存 寇 至 先 去 寇 退 则 反 之 心久 矣 。 现 在 团 务 如 此 败 坏 。 非 大 加 整 顿 。 无以 挽 颓 风 而 易 顽 俗 。 然 省 城 总 局 绅 士 亦 因 众 情 不 服 。 呼 应 不 灵 。 断 难 望 其 振 作 。 臣 与 抚 臣 熟 商 。 祗 可 官 为 经 理 。 重 定 章 程 。 不 宜 再 涉 迁 就 。 致 误 大 局 。 当 经 抚 臣 督 同 臬 司 分 派 委 员 先其 所 急 。 于 省 城 各 街 。 仿 照 臬 司 许 祥光 前 在 广 东 原 籍 所 办 防 夷 团 练 章 程 。 按 户 选 丁 。 以 资 守 御 。 并 清 查 保 甲 。 其 散 勇 游 民 。 一 概 驱 逐 出 城 。 以 弭 盗 源 。 务 使 清 内 奸 。 御 外 侮 。 各 有 实 济 。 以 期 有 备 无 患 。 并 饬 委 贤 能 干 员 。 分赴 各 府 州 县 。 会 同 地 方 官 因 地 制 宜 。 一律 仿 照 办 理 。 臣 于 商 定 章 程 之 后 。 即于 二 十 六 日 赶 回 柳 州 府 。 激 励 弁 兵 。 察看 情 形 。 何 处 紧 急 。 即 当 钦 遵　　谕 旨 。 驰 往 督 办 。 随 时 奏 报 。 现 闻 省 城 团 练 。 自 官 为 督 办 之 后 。 民 皆 踊 跃 乐 从 。 所 选 丁 壮 。 不下 万 人 。 造 册 编 号 。 听 候 调 用 。 从 此 实 力 办 理 。 壁 垒 一 新 。 省 垣 可 保 无 虞 。 外 府 州 县 。 如 能 办 理 得 宜 。 亦 可 期 匪 戢 民 安 矣 。 臣 蒙　　圣恩 优 渥 。 简 授 提 督 重 任 。 前 次 谢　恩 折内 。 钦 奉　　朱 批 。 所 奏 甚 是 汝 好 为 之 拭目 以 待 务 要 还 朕 一 实 字 钦 此 。 臣 具 有 天 良 。 敢不 殚 竭 血 忱 。 实 心 实 力 筹 办 。 即 凡 有关 地 方 之 事 。 尤 不 敢 不 据 实 陈 奏 。 致误 事 机 。 臣 为 维 持 团 务 消 弭 盗 贼 起 见 。 谨 将 目 下 实 在 情 形 。 恭 折 由 驿 驰 奏 。 伏 乞　　皇 上 圣 鉴 。

　 　 沥 陈 豫 省 军 情 疏 同 治 二 年 
贾 臻

