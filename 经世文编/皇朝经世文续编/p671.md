<!-- { "loadSidebar": true } -->
古 之 所 谓 名 将 者 。 必 其 仁 足 以 抚 众 。 智 足 以 料 敌。 勇 足 以 御 侮 。 义 足 以 着 节 。 而 后 可 以 成 非 常 之 功 。 垂 无 穷 之 名 。 非 苟 焉 徼 幸 以 成 功 者 也 。史 记 之 为 李 广 立 传 也 。 着 其 为 名 将 。 而惜 其 数 奇 。 后 人 亦 多 从 而 和 之 。 以 愚观 之 。 广 盖 不 仁 不 义 无 智 无 勇 之 人 。 安 得 为 名 将 乎 哉 。 何 则 。 广 以 卫 尉 为 将 军 。 为 单 于 所 生 得 。 则 无 勇 。 霸 陵 尉 以 怨 而 被 诛 。 陇 西 羌 既 降而 诈 杀 。 则 不 仁 。 为 汉 骁 骑 都 尉 。 而私 受 梁 王 印 。 则 不 义 。 身 为 大 将 。 昧于 舆 地 。 至 迷 失 道 。 则 不 智 。 不 仁 不义 。 无 智 无 勇 。 而 可 谓 之 名 将 乎 哉 。 且 夫 广 之 受 任 。 不 为 不 重 矣 。 七 为 太 守 。 四 为 将 军 。 其 为 太 守 也 。 上 郡 则 得 之 中 贵 人 之 口 而 已 。 北 平 则 徒 有 飞 将 军 之 号 而 已 。 上 谷 云 中 陇西 北 地 。 碌 碌 无 足 道 。 其 为 将 军 也 。 伏 马 邑 而 无 功 。 出 定 襄 而 独 无 功 。 出 雁 门 而 大 败 。 出 东 道 而 又 几 于 败 。 为 将 若 此 。 可 谓 无 复 人 心 者 。 以 司 马 穰 苴 之 法 论 之 。 擅 斩 固 诛 。 失 律 亦 诛 。 杀 降 固 诛 。 怀 贰 亦 诛 。慢 令 固 诛 。 负 恩 亦 诛 。 广 之 所 谓 名 将 者 。 果 安 在 也 。 史 公 欲 为 之 辞 而 不 可 得 。 于 是 创 为 数 奇 之 说 以 眩 人 。 果 尔 。 数 不 奇 。 则 虽 白 面 书 生 。 纨  子 弟 。 寄 专 阃 而 可 以 成 功 。 数 奇 。 则 虽 节 制 如 桓 文 。 仁 义 如 汤 武 。 亦 不 能 取 胜 。 岂 其 然 乎 。 岂 其 然 乎 。 且 史 以 广 行 无 部 曲 行 陈 。 未 尝 遇 害 为 称 。 则 尤 谬 甚 。 易 曰 。 师 出 以 律 。 荀子 曰 。 秦 之 锐 卒 。 不 可 当 桓 文 之 节 制 。 节 制 不 明 。 而 可 以 取 胜 者 。 未 之 有 也 。 广 之 无 功 。 亦 正 坐 此 。 史 公 反以 为 美 谈 。 何 其 谬 邪 。 且 为 将 无 赫 赫 之 功 。 仅 曰 未 尝 遇 害 而 已 。 则 世 之 巧 于 避 敌 者 。 皆 得 为名 将 矣 。 乌 乎 可 。 虽 然 。 史 称 广 得 赏 赐 。 辄分 戏 下 。 饮 食 与 士 卒 共 之 。 固 非 悭 于财 者 。 后 之 为 将 者 。 不 恤 士 卒 之 苦 。 又 从 而 侵 克 之 。 迨 乎 所 向 无功 。 亦 藉 口 数 奇 之 说 。 此 又 广 之 罪 人 也 夫 。

　 　 郭 子 仪 单 骑 受 盟 论 上　　　　　　　　
沈 兆霖

为 将 之 道 。 恩 与 信 而 已 。 以 恩 信 用 将 帅 。 则 将 帅 奋 。 以 恩 信 用 与 国 。 则 与 国 亲 。 然 恩 信 令 将 帅 易 。 结 与 国 难 。 与 国 之 势 。 与 我 均 强 弱 。 非 帅 比 也 。 用之 而 缓 则 怠 。 用 之 而 急 则 变 。 用 之 而诱 以 利 。 则 利 且 无 厌 。 用 之 而 赏 以 爵 。 则 爵 非 所 乐 。 故 用 将 帅 之 恩 信 。 不 过 明 赏 必 罚 而 已 。 而 用 与 国 。 则 有 不 可 言 喻 者 。 必 如 汉 光 武 推 赤 心 置 人腹 中 。 而 后 顺 我 而 效 。 逆 我 而 亦 效 。 为 我 与 国 而 效 。 为 我 敌 国 而 亦 效 。 若 唐 郭 子 仪 单 骑 受 盟 一 事 。 非 徒 一 时 之 胆力 过 人 。 实 其 平 日 之 恩 信 深 也 。 当 回 纥 之 入 凤 翔 也 。 叶 护 虽 与 广平 王 约 为 兄 弟 。 而 其 心 实 以 观 天 下 之 变 。 唐驭 之 善 。 则 可 以 得 金 帛 子 女 。 不 善 。 则 亦 吐 蕃 吐 谷 浑 之 类 耳 。 岂 复 为 我 用 哉 。 故 使 军 中 无 子 仪 。 广 平 虽 善 用 兵 。 亦 不 能 藉 其 力 以 复 两 京 。 且 反 致 掣 肘 。 如 讨 史 朝 义 之 役 。 子 仪 留 京 师 。 回 纥 见 三 城 邱 墟 。 即 困 辱 刘 清 潭 是 已 。 矧 泾 阳 之 围 。 又 非 入 三 城 比 。 其 与 仆 固 怀 恩 。 亲 也 。 与 三 虏 。 邻 国 也 。 合 怀 恩 三虏 。 又 处 必 胜 之 势 也 。 何 惮 子 仪 。 子 仪 亦 何 所 恃 而 与 之 盟 。 夫 人 心 一 也 。 虽 俗 异 势 殊 。 其 感 同 也 。 当 回 纥 以 四 千 人 行 万 余 里 入 中 国 。 子 仪 与之 同 甘 苦 。 齐 寝 食 。 察 其 好 恶 。 知 其 劳 逸 。 回 纥 视 子 仪 如 父 母 。 子 仪 亦 视 回 纥 如 手 足 。 回 纥 轻 中 国 。 而 不 敢 轻 子 仪 。 故 不 闻 子 仪 握 兵 者 数 年 。 而 后 从 怀 恩 。 反 以 为 足 以 报 子 仪 矣 。 而 子 仪 乃 竟 犹 在 也 。 斯 时 即 使 牙 将 持 手 札抚 慰 。 彼 亦 必 欢 欣 鼓 舞 勒 兵 而 退 。 必单 骑 往 者 。 亦 示 恩 信 而 已 。 盖 公 不 出 。 则 回 纥 反 以 公 为 疑 忌 于 彼。 一 出 。 则 知 公 之 无 疑 于 我 。 而 我 之自 负 其 恩 信 也 。 公 如 是 。 而 我 乃 如 是 。 是 我 自 甘 为 夷 虏 也 。 可 耻也 。 我 如 是 。 而 公 尚 如 是 。 是 公 之 进 我 于 中 国 也 。 可 感 也 。 欲 不盟 。 乌 乎 安 。 然 后 知 用 兵 之 道 。 不 徒 恃 谋 与 力 也 。 谋 力 有 余 而 恩信 不 足 。 危 且 劳 矣 。 故 任 力 将 不 如 任 智 将 。 任 智 将 不 如 任 儒 将 。 任 儒 将 又 不 如 任 贤 将 。 子 仪起 家 羁 旅 中 。 其 用 兵 亦 不 闻 有 奇 计 阴 谋 。 殆以 德 胜 而 不 以 术 胜 者 与 。 或 者 以 为 子 仪 之 福 使 然 。 固 失 之 浅 。 又 或 因 回 纥 之 退 。 而 咎 子 仪 不 能 驭 怀 恩 。 此 仅 足 使 怀 恩 增 罪 。 而 不 能 使 子 仪 任 过 也。 回 纥 之 来 也 。 有 卜 者 言 曰 。 此 行 当遇 大 人 而 还 。 子 仪 之 至 诚 感 人 。 可 以 为 大 人 矣 。

　 　 郭 子 仪 单 骑 受 盟 论 下　　　　　　　　
沈 兆霖

或 曰 。 子 仪 之 事 可 学乎 。 曰 。 不 可 。 无 子 仪 之 学 。 无 子 仪之 德 。 无 子 仪 之 威 名 。 无 子 仪 之 才 胆 。 而 学 之 。 险 矣 。 以 大 臣 为 尝 试 矣 。 以 国 家 为 孤 注 矣 。如 之 何 其 可 也 。 且 在 子 仪 。 亦 不 能 行 于 功 名 未 盛 之 先 也 。 行 于 功 名 未 盛 之 先 。 则 匹 夫 之 行 耳 。 乌 能 与 回 纥 盟 。 且不 能 行 于 功 名 已 盛 而 德 信 未 孚 之 时 也 。 行 于 德 信 未 孚 之 时 。 则 一 人 一 骑 缚 之 而 去已 耳 。 回 纥 亦 乌  与 之 盟 。 故 此 不 过 一 时 一 事 而 已 。 子 仪 且 不 能再 行 。 又 何 从 而 学 之 。 然 则 竟 不 可 学 乎 。 曰 。 得 其 意 焉 可 也 。 方 怀 恩 之 诱 回 纥 吐 蕃 吐 谷 浑 围 泾 阳 也 。 所最 恃 者 回 纥 耳 。 即 吐 蕃 等 亦 因 回 纥 而 来 耳 。 去回 纥 。 则 不 战 而 自 溃 矣 。 子 仪 之 事 。 离 其 羽 翼 之 计 也 。 危 言 以 动 之 。 正 言 以 责 之 。 下 马 以 荣 之 。 执 手 以 亲 之 。 使 其 战  之 心 顿 解 。 而 奋 发 愧 悔 之 意 俱 生 。 非 用 兵 之 最 上 者 乎。 夫 敌 之 来 也 。 未 有 孤 立 而 能 成 者 。 回纥 去 则 吐 蕃 孤 。 亦 未 有 不 和 而 能 存 者 。 激 回 纥 使 之 攻 吐 蕃 。 则 吐 蕃 与 回 纥 不 和 。 决 策 之 神 。 莫 神 于 此 矣 。 后 之 用 兵 者 。 傥 观 敌 势固 结 不 解 。 莫 若 先 离 其 党 。 援 结 其 邻 近 。 使 之 势 孤 而 内 不 和 。 然 后 静 镇 以 待 其 弊 。 出 奇 以 制其 胜 。 亦 或 一 策 也 。 此 子 仪 盟 回 纥 之 意 也 。

　 　 读 苏 老 泉 上 韩 枢 密 书　　　　　　　
何 曰愈

