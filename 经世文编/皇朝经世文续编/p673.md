<!-- { "loadSidebar": true } -->
予 尝 读 兵 家 言 。 而 知将 犹 心 也 。 兵 犹 手 足 也 。 心 不 能 役 手 足 。 则 心 为 不 灵 。 手 足 不 为 所 役 。 则 手 足 为 不 仁 。 是 故将 不 灵 则 将 不 足 任 矣 。 兵 不 仁 则 兵 不 可 用 矣 。 上 将 何 以 效 国 。 下将 何 以 荣 身 乎 。 余 早 岁 即 随 征 川 楚 军 营 。 凡 十 有 余 年 。 见 夫 将 之 所 以 驭 卒 。 卒 之 所 以 用 命 。 战 之 所 以 胜 。 功 之 所 以 成 。 未 有 不 由 于 赏 罚 明 。 号 令 肃 。 训 练 勤 者 也 。 盖 赏 罚 明 则 恩 威 着 。 号 令 肃 则 志 向 专 。 训 练 勤 则 步 武 整。 将 故 能 视 卒 如 手 足 。 卒 故 能 奉 将 如 心 。 将 卒 相 洽 。 机 宜 无 愆 。 不 待 临 陈 而 战 胜 以 可 必 也 。技 勇 者 所 以 决 胜 。 技 勇 精 则 气 壮 。 而 所 往 无 惧 怯 矣 。 器 械 者 所 以 制 胜 。 器 械 利 则 勇 奋 。 而 所向 无 阻 碍 矣 。 虽 然 。 惰 慢 于 平 日 。 而 欲 服 练 于 一 朝 。 吾 未 之 见 也 。 用 以 身 之 所 经 。 目 之 所 击 。 切 近 而 不 可 忽 者 。 条 示 吾 属 。 俾 各 以 训 其 士 卒 。 庶 几 惰 慢 不 形 。 共 矢 干 城 志 云 。 右 凡 五 十八 条 。 训 练 之 法 。 战 胜 之 宜 。 略 具 是 矣 。 若 夫 地 有 险 阻 平 易 之 不 同 。 候有 寒 暖 燥 湿 之 不 齐 。 机 有 奇 正 攻 守 之 各 异 。 卒有 多 寡 强 弱 之 不 一 。 执 一 术 以 御 万 变 。 是 犹 执 一 隅 以 定 全 方 乎 。虽 然 。 方 固 可 例 以 一 隅 。 万 变 固 不 外 乎 一 术 也 。 神 而 明 之 。 存 乎其 人 。 随 时 而 变 通 之 可 也 。

　 　 行 军 私 议　
吴 敏树

余  愚 。 不 能 精 敏 于人 事 。 况 于 言 兵 。 故 自 军 事 十 年 以 来 。 未 尝 妄 有 献 言 于 当 事 。 亦 未 敢 私 议 其 得 失成 败 。 以 为 局 外 旁 观 之 智 。 今 吾 从 弟 退 庵 。 被督 帅 曾 公 之 檄 。 募 军 三 千 人 。 将 从 收复 江 东 。 以 亲 爱 之 虑 。 不 能 无 强 言 之 。 吾 弟 考 论 古 将 帅 用 兵 之 事 悉 矣 。 又 身 历 江南 北 诸 行 营 闲 。 观 之 甚 熟 。 余 特 以 今日 行 军 时 所 可 臆 度 者 。 聊 设 议 以 明 之 。 盖虽 面 语 深 属 。 犹 恐 不 及 。 亦 诚 自 忘 其愚 也 。 

议 曰 。 今 贼 据 安 庆 江宁 以 抗 官 军 。 有 年 岁 矣 。 楚 军 虽 稍 锐 。 然 仅 能 扫 湖 北 。 清 江 西 。 未 能 夺 长 江 而 下 也 。 本 年 江 宁 之 军 又 溃 。 贼 益 出 陷 苏 州 及 浙 江 。 今 曾 公 奉　命 总 督 两江 。 帅 楚 军 以 图 克 复 。 虽 水 陆 并 进 。 其 势 必 陆 路 急 趋 。 以 冲 贼 腹 。 而 拯 拔 东 人 也 。 计 贼 之 御 楚 军 。 必 更 倍 于 前 日 。 且 主 客 异 形 。 劳 逸 异 势 。 其 进 得 毋 不 易 乎 。 曰 。 贼 虽 蔓 据 安 江 之 地 。 其 士 民 固 皆 王 人 。 官 军 之 入 。 随 有 响 应 。 何 难 进 克 。 虽 然 。 吾 惟 是 之虑 也 。 彼 士 民 之 陷 于 贼 中 者 。 虽 望 官 军 。 而实 惮 贼 。 虽 不 诚 于 助 贼 。 而 久 为 贼 之所 制 。 闻 官 军 之 来 。 则 恐 其 以 助 贼 为罪 。 必 不 惜 闲 密 以 求 自 通 于 官 军 。 又必 言 贼 可 攻 之 形 。 以 速 官 军 之 入 。 而必 不 敢 盛 言 贼 之 实 。 使 吾 反 疑 彼 之 为 贼 闲 阻 者 。 至 于 官 军 之 不 幸 而 败 。 则 非 彼 之 所 为 代 计也 。 所 谓 持 两 端 以 图 自 全 者 。 情 势 类然 也 。 从 前 官 军 之 入 而 失 利 者 。 未 必非 害 于 此 。 然 则 何 为 而 乃 可 进 乎 。 曰 。 进之 权 在 我 而 不 在 人 。 可 进 之 机 在 贼 而 亦 在 我 。 我 之 往 攻 也 。 贼 固迎 而 备 之 。 俟 吾 之 进 而 谋 覆 我 且 甚 欲 诱 我 。 吾诚 心 勇 。 莫 如 形 怯 。 且 宜 远 贼 为 营 。 使 贼 不 旦 夕 备 。 而 密 自 约 厉 。 旦 夕 以 虞 贼 之 来 。 贼 窥 我 久 不 敢 进 。 必 且 轻 我 。 苟 来 犯 。 起 而 败 之 。 则 有 进 机 矣 。 或 犹 未 可 。 贼 耻败 。 必 再 犯 。 或 潜 袭 我 后 。 又 起 而 败 之 。 则 进 势 成 矣 。 若 贼 但 严 备 。 不  轻 犯 我 。 我 益 久 之 。 俟 贼 之 懈 。 乃 勃 然 以 兴 也 。 盖 休 士 久 可 以 数 月 。 进 军 必 令 于 一 夕 。 其 忍 辱 之 甚 。 必 至 一 军 皆 愤。 而 讪 笑 盈 于 路 人 。 而 及 其 进 也 。 乘 其 胜 气 。 不 复 问 贼 。 可 遂 进 不 止 。 此 兵 家 所 谓 止 如 处 女 。 起 如 脱 兔 。 行 军 之 至 要 。 千 古 不 能 易 也 。 不 识 曾 公 今 日 之 进 。 能 如 是 乎 。 虽 欲 如 是 。 其 能 以 如 其 意 乎 。 若 吾 弟 之 行 。 偏 师 之 从 令 者 也 。 余 虑 其 进 之 不 自 主 。 而 不 暇 重 慎 。 且 新 出 羞 怯 。 名 亟 有 功 也 。 故 首 论之 。 

吾 弟 之 言 兵 。 尚 严 整有 威 。 此 一 定 法 也 。 而 今 之 帅 乡 勇 者 。 多 稍 宽 纵 之 。 往 往 亦 能 久 持 有 功 不 甚 败 。 吾 弟 大 怪 之 。 以 讯 余 。 余 曰 。 今 之 募 勇 。 与 营 兵 异 。 营 兵 者 。 久 食 为 兵 之 利 。 以养 其 身 家 。 一 旦 用 之 战 阵 。 虽 斩 杀 而驱 之 死 。 不 谓 非 宜 。 且 兵 籍 在 。 无 所 逃 之 。 今 募 勇 独 日 得 几 钱 耳 。 甚 严 之 不 过 散 走 。 而 吾 意 亦 重 于 用 法 。 故今 之 能 将 者 。 苟 与 之 相 亲 倚 。 至 于 有败 。 士 不 尽 去 其 将 。 而 将 亦 不 能 大 令于 其 士 。 虽 然 。 若 是 者 。 是 姑 务 相 聚 以 支 久 耳 。 可 卒 与 之 平 贼 乎 哉 。 况 又 有 必 不 能 以 自 存 者 耶。 吾 弟 之 言 严 者 是 也 。 其 严 也 必 先 严 于 其 细 。 细 者 之 罚 不 贷 。 而大 者 之 诛 可 幸 无 犯 也 。 吾 宽 而 纵 尔 。 使 尔 皆 为 贼 杀 。 尔 何 赖 焉 。 尔 惟 吾 令 。 则 不 死 且 有 功 。 必 使 此 意 皆 彻 乎 一 军 之 心 。 而 军 之 用 命。 如 闻 其 父 母 之 言 。 则 严 且 恩 矣 。 若 其 他 之 同 甘 苦 。 让 财 利 。 凡 所 以 得 军 士 心 者 。 不 足 为 吾 弟 言 之 矣 。

能 言 兵 者 。 皆 曰 今 之为 兵 者 。 患 不 能 出 奇 。 故 亦 无 奇 功 。 其 然 耶 。 否 耶 。 以今 之 功 。 度 之 古 人 。 诚 疑 有 然 者 。 然 奇 难 言 也 。 能 屈 伸 左 右 虚 实 变 化 之 谓 奇 。 余 尝 问 杨 君 芋 庵 以 奇 。 曰 。 在 用 闲 。 吾弟 亦 以 谓 然 。 闲 者 。 军 之 妙 用 也 。 然 是 多 反 覆 善 误 人 。 慎 之 哉 。 我 势 胜 则 贼 党 离 。 非 能 无 事 而 离 贼 者 也。 贼 又 极 狡 黠 不 可 易 诱 。 据 其 所 害 。 必 以 致 贼 。 而 时 其 饥 饱 劳 逸 锐 惰 以 制 之 。 此 平 之 奇 者 。若 夫 知 贼 之 人 与 其 情 。 则 观 其 所 为 大 概 。 亦足 得 之 。 不 必 其 琐 琐 者 矣 。 

