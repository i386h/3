<!-- { "loadSidebar": true } -->
夫事莫难于刱始。非笑为迂。即指为害耳。迨害之既去。又虑无人无饷无器械也。苟当创始之时。于城之四隅。乡之四周。各举一二公正绅士为众所信服者。使之即所居之地。编查户籍。料丁壮。置备器械。演习武艺。即以其册存于本团。互相稽查以为众倡。然后择一二村坊之办有成效者。官为激劝。以劳其成。由是以达于附近村坊。约十余家公议推一团长。十团长推一团总。十团总推一团董。各团有事。均由团董以达于官。其它船只责成埠头。僧道责成庙主。皆设四柱册循环簿。归本处团总稽查。以杜容隐外奸之弊。如是。则人足矣。各保身家。各谋衣食。各备器械。其有不给者。或需刀铳火药金鼓油烛之类。就本团富户量力捐赀。存公给散。傥为时稍久。捐项不敷。听民体察情形。公同酌量。城则按丁。乡则按田。均匀摊捐。仍严禁土豪恶棍。藉端私派抑勒善良之弊。如是。则饷足矣。人足饷足。而团之法行。又于本城设武举学。专请教师。听民学习。其各团中有曾经学过拳棒及有膂力手足便捷者。由各团长保送到学。听教师挑最优者留学演习。俟教演精熟。分教各团。择适中公所。听壮丁早晚自行习练。庶贫民无妨生业。俟练有成式。则由团董教师择日合操。比试给奖。然后申以步伐之齐守望战攻之要。则练之法亦行。官以为吾欲为民谋身家。不若使民各谋其身家。则民不劳而易劝。其有益于团练者。官为力助之。其有妨于团练者。官为驱除之。已行者官为给赏而济其不逮。未行者官不苛责而勉其速成。于是民亦以为我有身家而官护之。固已父劝而兄勉。懦立而顽廉。而况官不责我以难能。反助我以不足。有不率教者。官为我助之。无虑乡里结怨也。有敢扰累者。官亦为我治之。更无虑豪强侵抑也。其有不欣然感奋者。岂情也哉。其它节目之详备。操纵之机宜。则以其繁琐者听之民。而官总其大纲。以宽严者辅而行。而不苛其小节。因地制宜。随时妙用。有兵皆寓于农。筹饷无累于　国。岂独武阳为可行。特就武阳行之亦已可耳。其人存。其政举。在今日庸可缓乎。

　　桂阳团练条约
何名俊

一曰因田粮以赡勇。吾邑自咸丰五年。粤匪入寇以来。节次按粮养勇。每粮一石。派钱二千有奇。更岁五载。耗财七万。而所养勇额止四百名。厥费犹仅仅支给。一遇事变。旁皇无措。以所养额勇应调。倾队而出。不足堵御一隘。欲增添召募。则又财绌用乏。难于措注。其四乡村团。所调户勇。人数过多。费给甚少。类皆出宿即返。莫能久驻。且数动则疲。久积成玩。初则奋集踊跃。继则应调稀疏。至其卒也。则三申五谕。绝无至者。而所发告示谕帖。徒粘墙壁塞案几矣。无他。糜费于无事之日者巨。故支用于有事之时者绌。输纳于城局者已重。故给发于乡团者不继也。愚以为欲救其弊。莫如以田粮所派军需。于临事调遣时。令各村团按粮派办。以自赡其勇。计桂阳田粮七千三百石有奇。除屯粮鼠尾人户。散出不便查编。另宜带征。交纳军需以备公用外。为粮亦不下七千石。每遇出勇之日。以粮一石。赡勇一名。则有勇七千。视前额勇仅四百名者。为数不啻二十。分遣更调。其说详于第四条。足敷用使。接垒连营。隐然重镇。小小寇贼。闻风自退。即不遽退。而吾以费于平日之钱。赡勇于临时。可以与贼相持二三旬。加以分番更调之法。可以与贼相守二三月。而吾事力绰有余裕矣。其按粮赡勇之钱。宜十日一限清给。头限既清。然后复派次限。有不清者。办团绅士。列其甲号人数。指禀印官。即将欠数之人。行标遣调为勇。以儆疲顽。　如欠数之人。不遵遣调。团绅将所欠花户名开单呈送。即给册里书。令其带征收取。欠数稍多者。仍行票提少者暂恕。务令彻底清缴无开拖延端隙。以昭画一。　其县城总局。止宜养勇三四十名。以为行牌各村飞调团勇之用。其勇粮。即以屯粮鼠尾所上。军需给之不足。然后薄捐上等大户以济之。

二曰籍丁户以抽勇。赡勇之费自粮出。而当勇之人仍宜自户抽。前者村团所调户勇。莫能久驻。浸成疲玩。盖以人各自备口粮。及村团所给食用不敷故。今既有田粮以为资赡。则粮食赍发。不累户。允无从前之患。而审丁于户。选勇于丁。自可按籍抽派。抽派之法。先须以粮多之户。与粮少之户。分配停匀。俾田粮一石之内。有户二三。可出丁壮数人。于数人内抽取一人为勇。或轮流换当。或掣签抽当。立定成规。使共遵办。若至出勇一次之后。有派粮不清之户。则以其户之人。指禀充当。然后轮掣。自二十以上六十以下。除办团绅士及患病瞽疾免当外。余人尽入丁壮数内。无许规避。自不充当。雇人代当者 听 。 则 事 力 均 壹 。 出 勇 者 。 不 得 以 独 任 劳 役 刁 胁 厚 值 。 而 赡 勇 经 费 可以 酌 定 额 规 。 不 苦 重 繁 矣 。 每 勇 出 至 隘 口 驻 防 。 给 费 至 多 不 得 过 钱百 文 。 召 至 县 城 听 候 调 遣 。 祗 给 火 食钱 五 十 文 。 

三 曰 立 甲 号 以 编 勇 。 费 之 按 派 。 与 勇 之 抽 派 。 散 而 无 纪 。 则 分 数 不 明 。 弗 便 番 调 。 难 于 统 管 。 必 须 编 粮 成 号 。 联 号 成 甲 。 合 甲 成 哨 。 然 后 列 伍 分 队 。 按 地 可 出 。 迭休 番 上 。 如 期 而 集 。 其 法 宜 以 粮 三 十 石 为 一 号 。 令 成 三 总 队 。 队 有 队 长 。 以 粮 六 百 石 为 一 总甲 。 令 成 三 哨 哨 有 哨 长 协 哨 。 一 号 设 办 理 一 人 。 佐 理 二 人 。 以 催 收 赡 勇 用 费 。 一 甲 设 总 办 一 人 。 督 办 二人 。 以 督 催 发 给 赡 勇 用 费 。 一 总 甲 设监 察 二 人 。 以 稽 查 各 甲 号 团 务 弛 理 团 勇 缺 备 。 如 此 认 真 编 集 。 勿 以 虚 文 故 套 了 事 。 则 平 日 部 署 已 定 。 一 经 檄 调 。 办 粮 者 即 刻 齐 粮 。 统 勇 者 即 刻 齐 勇 。 总 理 分 办 。 各 司其 职 。 按 籍 而 行 。 比 符 而 集 。 钱 可 立 办 。 勇 可 立 出 。 视 彼 临 事 猝 合 。 勉强 支 吾 。 推 诿 观 望 。 终 成 画 饼 者 。 盖又 虚 实 之 异 效 矣 。

四 曰 分 番 次 以 调 勇 。 勇 既 编 号 成 甲 。 则 征 比 有 法 。 节 辖 素 明 。 有 事 之 日 。 可 以 分 番 更 调 。 番 调 之 法 。 每 闻 寇 氛 逼 近 邻 境 。 飞 檄 各 村 团 。 于 所 编 成 户 勇 内 。 一 号 中 调 其 一 旗 。 一 甲 中 调 其 一 队 。 一 总 甲 中 调 其 一 哨 立 赴 县 城 。 核 实 点 视 。 人 数 无 缺 。 器 械 俱 备 。 即 遣 往 所 在 防 御 去 处 。 跨 据 隘 要 。 筑 垒 堵 截 。 务 使 营 屯 连 比 。 形胜 隐 然 。 斥 候 远 及 。 探 报 无 误 。 凡 勇 不 得 于 人 家 及 店 中 分 住 。 须 尽 数 出营 驻 札 。 昼 则 旗 帜 高 标 远 出 。 夜 则 灯火  列 明 燎 。 其番 上 更 替 。 以 十 日 为 期 。 十 日 将 讫 。 寇 警 犹 炽 。 换 檄 村 团 。 调 其 甲 号 内 二 旗 二 队 二 哨 。 瓜 代 而 息 。 再 满 十 日 。 复 调 其 三 旗 三 队 三 哨 。 瓜 代 而 息 。 循 环 上 下 。 周 而 复 始 。 则 财 用 不 大 繁 耗 。 人 力 不 苦 疲 劳 。 分 为 三 番 。 亦 约 其 大 略 而 言 。 如 寇 势 尚 缓 。 贼 数 不 多 。 则 酌 量 节 制 。 或 分 乡 轮 调 。 或 减 数 少 调 。 临 时 相 度 。 于财 力 更 为 简 省 。 俟贼 势 紧 急 。 然 后 倾 队 而 出 。 并 力 捍 御 。 以 我 全 军 。 当 彼 小 丑 。 庶 力 众 志 一 。 势 辅 形 合 。 固 我疆 圉 。 保 无 虞 失 矣 。 

