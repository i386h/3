<!-- { "loadSidebar": true } -->
五 曰 主 贤 贵 以 驭 勇 。 治 军 以 法 。 制 法 以 人 。 治 非其 人 。 则 才 不 足 相 驭 。 制 非 其 分 。 则 权 不 足 相 统 。 从 前 团 勇 。 所以 此 出 彼 归 。 前 后 错 落 。 莫 相 统 一 。 终 于 散 离 也 。 兹 既 列 伍 成 队 。 合 队 成 营 。 则 必 队 有 队 长 。 营 有 营 官 。 营 官 之 上 。 复 有 统 带 。 如 剿 寇 大 营 规 制 。 然 后 足 以 纲 纪 众 庶 。 申 严 禁 令 。 邑 中 现 在 文 有 县 尹 。 武 有 参 戎 。 皆 刑 赏 得 操 。 威 权 足 驭 。 列 营 分 哨 之 日 。 县 尹 参 戎 各 当 一 面 。 县 尹 务 殷 事 剧 。不 暇 赴 营 。 营 中 守 备 官 位 亦 尊 。 委 代 可 也 。 凡 诸 营 队 。 有 干 令 乱 行 者 。 营 官 捆 送 。 立 刻 处 治 。 法 无 不 行 。 令 无 不 肃 。 盖 赫 然 统 带 声 威 也 。 非以 贵 驭 贱 乎 。 营 官 队 长 。 精 加 遴 委 。 拔其 机 警 任 干 。 侠 健 过 人 。 守 法 奉 公 。 不 为 蠹 弊 者 。 随 才 分 大 小 。 差 次 任 之 。 才 小 者 为 队 长 。 才 大 者 为 营 官 。 营 官 未 经 上 宪 札 委 。 未 便 僭 称 。改 为 哨 长 协 哨 。 队 长 即 于 各 村 遴 简 。 哨 长 于 乡 团 遴 简 。 务 在 得 人 。 如 本 乡 团 不 得 其 人 。 须 合 一 县 通 融 精 选 。 择 其 人 与 彼 乡 团 绅 勇谙 识 习 熟 。 两 相 协 宜 者 。 始 用 之 。 管 理 军 政 。 约 束 营 伍 。 指 挥 有 法 。 提 挈 惟 宜 。 盖 俨 然 营 官 百 长 职 任 也 。 非 以 贤 驭 众 乎 。 

六 曰 明 赏 罚 以 饬 勇 。 统 驭 既 定 。 则 以 人 持 法 而 法可 加 人 。 以 法 制 人 而 人 必 奉 法 。 赏 罚 之 用 。 所 当 明 以 饬 之 矣 。 赏 罚 之 行 。 营 垒 为 重 。 团 办 次 之 。 简 阅又 次 之 。 要 隘 堵 截 。 屯 垒 连 营 。 本 以 捍 卫 乡 里 。 而 或 为 暴 乡 里 。 钞 掠 不 禁 。 搅 扰 多 端 。 此 法 所 不 容 者 也 。 宜 斩 一 警 众 。 而 加 以 大 辟 。 其 余 或 营 队 不归 。 则 为 离 汛 。 或 号 召 不 至 。 则 为 梗 令 。 或 潜 返 偷 归 。 则 为 逃 伍 。 或 喧 嚷 竞 殴 。 则 为 乱 规 。 或 哨 探 失 机 。 则 为 误 公 。 皆 法 所 必 纠 者 也 。 宜 按 律 惩 究 。 而 予 以 常 刑 。 团 办 之 际 。 董 理 绅 士 。 玩 令  法 。 不 勤 不 公 。 于 罚 宜 有 参 。 粮 户 壮 勇 。 抗 粮 避 役 。 不 遵 不 从 。 于 罚宜 有 参 。 简 阅 之 际 。 或 召 点 而 玩 违 不 至 。 迟误 失 期 。 或 巡 点 而 候 视 不 时 。 将 事 不恪 。 于 罚 宜 有 参 。 此 罚 之 科 也 。 宣 力 营 垒 之 士 。 临 敌 冲 锋 。 拒 退 寇 贼 者 。 授 上 赏 。 予 优 叙 。 临 敌 哨 探 贼 情 。 稔 悉 事 机 。 备 御 有 功 者 。 授 上 赏 。 予 优 叙 。 临 敌 哨 探 。 斩 有 贼 级 者 。 予 赏 叙 。 获 贼 哨 探 。 审 非 伪 冒 者 。 予 赏 叙 。 防 堵 出 力 。 寇 贼 渐 退 。 疆 圉 无 恙 。 积 久 成 劳 。 营 官 队 长 。 酌 差次 予 赏 叙 。 力 战 却 敌 。 着 有 显 功 。 堪以 禀 报 上 台 。 优 行 保 举 。 则 办 团 绅 士 。 力 战 无 缺 者 。 录 勤 劳 。 酌 轻 重 。 普 予 勋 叙 。 寻 常 办 团 。 平素 简 阅 。 不 懈 其 职 。 于 仲 冬 大 阅 日 。 具 酒 馔 为 奖 叙 。 此 赏 之 条 也 。 操 是 二 道 。 饬而 行 之 。 毋 瞻 循 顾 藉 。 毋 轻 重 畸 侧 。 必 公 。 毋 冒 获 幸 免 。 毋 滥 授 溢 予 。 必 慎 。 毋 挟 任 权 数 。 毋 徒 事 诳 餂 。 必 信 。 公 则 明 。 慎 则 当 。 信 则 孚 。 举 措 允 惬 。 张 弛 合 道 。 众 畏 法 。 人用 命 。 鼓 舞 震 迭 。 效 力 献 情 。 团 练 之 务 。 以 次 举 矣 。

　 　 江 西 团 练 卮 言 
李 祖陶

