<!-- { "loadSidebar": true } -->
崇宁初，姚舜仁献明堂议，以秘书少监修建明堂，专掌制度。姚议太室用茅覆，尊尧制也，竟不成。政和初，睿断天成，遂建合宫之制，不用茅，可见姚论之迂。亲祠北郊，自祖宗以来不得定议，议者多曰：「天子祭天地，大裘而冕。」传云：「大裘，黑羔裘也。」夏至极暑，至尊御羔裘不便，遂中辍。政和初，始定夏祭之礼。圣人之于天道，宜自得之。
《宋会要辑稿》礼二四之七七
监左帑龙野张宣义言，有亲戚游宦西蜀，经襄汉，见一人无首。主人云，因患瘰疬，头脱而活。每有所需，以手指画，日以汤粥灌之，犹存。
《玉芝堂谈荟》卷一一

