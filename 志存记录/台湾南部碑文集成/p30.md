<!-- { "loadSidebar": true } -->
　　陈玉辉（举人）、徐朝选（岁贡）、黄本渊（优贡）、黄献声（贡生）、萧元锟（布政司理问职衔）、吴国琛（监生）、陈启善（监生）、石登云（生员）、杨文显（生员）、杨鹤鸣（生员）、张朝章（武生）、林元魁（武生）、林道生、施明娇，各捐银四十大员。苏凤翔（廪贡，候补儒学训导）、石时荣（军功，六品职衔）、吴洪波（州同职衔）、温绍周（州同职衔）、吴春禄（布政司经历职衔）、陈恒德（监贡，布政司经历职衔）、徐炳文（布政司理问职衔）、杨有瑛（附贡）、韩高选（附贡）、邓继俊（监生）、陈学智（监生）、蔡耀谟（监生）、柯尚权（监生）、林兆凤（生员）、林振（生员）、黄如珪、吴清晖、蔡星培、何安仁、各捐银三十大员。郭青峰（生员军功，六品职衔）、陈克良（布政司照磨职衔）、赵大成（生员）、林希瑜（生员）、纪扬名（武生），各捐银二十四员。游化（岁贡军功，六品职衔）、林维垒（岁贡）、林开烈（拔贡）、程德庄（附贡，府经历职衔、何安邦（监贡）、沈读诗（监生）、曾绍基（附贡）、黄时成（廪生）、郑朝清（廪生）、陈醇（廪生）、林有华（监生）、薛云征（监生）、林廷玑（增生）、林汝汉（生员）、韦廷葆（生员）、陈嘉猷（武生）、薛光耀（监生）、沈建中、吴景星、黄锦尚、黄锦万，各捐银二十大员。

　　蔡其哲（生员）、蔡捷琼（生员）、杨必报（典吏）、潘玉卿、郑文忠、蔡文澜、郭子津、何安吉、李酉山，各捐银一十六员。刘瑞麟（武举）、陈兆瑞、韩世魁、陈允中、简长利，各捐银一十五员。杨廷圭（监生）、侯经纶（生员）、叶有馨（生员）、杨联升（武生）、陈得馨（武生），各捐银一十四员。林谦光（举人）、张克忠（拔贡）、曾廷谟（生员）、施邦俊（生员）、黄名显（生员）、陈联飞（武生）、施嘉瑞、叶尚桐、张有庆、黄志仁，各捐银一十二员。林师圣（恩贡）、陈震曜（优贡，署闽清县学训导）、陈肇昌（岁贡）、郭廷梁（生员军功，六品职衔）、黄作雨（附贡）、陈植青（廪生）、陈振玉（廪生）、曾敦仁（廪生）、张凤祥（增生）、林垂绅（增生）、沈其凤（生员）、张名登（生员）、陈有章（生员）、林夏时（生员）、甘继声（生员）、杨一柱（生员）、刘其南（生员）、黄树槐、蔡世钰、陈釆芹、陈立安，各捐银一十大员。

　　蔡攀桂（岁贡）、赵新（廪生）、魏元枢（增生）、叶绅（生员）、叶济川（生员）、蔡国香（监生）、杨崇谟，各捐出银八大员。余庆（廪生）、程青震（增生）、郭绥猷（生员）、王启泰（武生）、康辰助、林天锡、庄亦聘，各捐出银六大员。林栖凤（岁贡）、蔡有汜（廪生）、郭廷璋（生员）、周衡（生员）、陈瑞奎（生员）、叶进秩（生员）、朱世泽（生员）、吴时通（武生）、林师直、洪秉元，各捐出银四大元。

　　董事：黄缵（拔贡，候选直隶州州判），捐银一百员；黄锺岳（监生），捐银六百员；洪坤（廪生），捐银二十四员；陈廷瑜（增生），捐银一十大员。

　　嘉庆二十一年岁次丙子阳月榖旦勒石。泉城敬文堂刻。

　　按：碑原龛台湾府奎楼壁（今台南市中正路西段），日据时「市区改正」，迁奎楼于今中区文昌里府前五巷，原状重建，尚具胜概，碑亦移置焉。二次世界大战，楼毁于空袭、碑幸全，分镌两石，俱高八七．九公分，一石宽五七．九公分、一石宽五八公分，质乌石。

　　.重建里仁桥碑记（嘉庆二十一年）

　　斯桥处月港之区，南北往来必经之地，昔人创造，志曰「里仁桥」，而所关大矣哉！乾隆七年间，始有汫水港溪渡，税银逐年十五两，充修桥费，由来久矣。迨五十一至五十八等年，被渡夫抗税，致讼公庭。次年六月，合港绅耆请设义渡，是桥亦兼配修。及嘉庆十九年，洪水横流，桥梁冲崩，寸木无存，修之不得，造之微力。琼忝义渡典□，于是议举董事。爰请职员苏君捐资倡首，而好义诸公亦各随缘乐助，计金数百，俾得巨材大木。择吉重建，不日成之；庶几行人得便，实诸公好施之力也。谨勒石以志。

　　苏源裕捐银六十大元。东兴街捐银五十五大元。李源兴捐银二十大元。刘顺盛、林协泰、苏春记、李怡成、郭叶源、盈茂号、曾长源、振合号，以上各捐银十大元。黄联源、施源和、李慕陶，以上各捐银六元。陈瑞记、杨光庇、泰隆号、锺昆源、怡仁号、泰源号、周视观、蔡天助、恒盛号、致和号、利通号、李义成、卢隆盛、陈房观、黄盈苑、王清溪、李泉安、林葛郎、捷兴号、宝兴号、丁宁昌、曾鼎珍、益利号、新福春、赵由新、徐太和、宁顺号、谢源美、课馆、王蕙苑、恒成号、林续兴、盈顺号、义源号、黄光定、振茂号、永和号、合昌号、福泉号、颜泉春、林茂老、詹金源，以上各捐银四大元。

　　陈琼洲自捐银八十六元完竣。

　　嘉庆二十一年阳月榖旦，董事陈琼洲、李廷弼、范勃世、林协泰、李群轶敬立。

　　按：碑存台南县盐水镇武庙里里仁桥南桥头，高一二五公分，宽七○公分，花冈岩。额镌如题。

　　.威灵宫庙产碑记（嘉庆二十二年）

　　同立石碑人援巢中庄众弟子，为神祀不毁香姻，载有明买过林春申应份吴林潘佃租粟一十五石斗满，年配纳正供租粟二石正，价银一百一十大员。与值年炉主，头家同前去收租，纳课。历年演戏、五谷王千秋，永垂久远，照年轮流，抵堂禋祀，不得推诿。众等诚恐日后人心不古，久远废弛，公同参议，竖立石碑，永为千古不朽。

　　谨将现佃租额，开列在下：

　　在佃林慎观顶黄惧租粟三石六斗满，田住在圳墘。又顶周兴祖租粟四石五斗满，田住在新庙后。

　　现佃林篮观顶胡放租粟三石四斗满，田住在竹巷口。又顶林仕杰租粟一石八斗满，田住在石头公庙，又顶林保租粟二石满，田住在布袋口。

　　嘉庆二十二年四月（缺）日，众弟子等同立石。

　　按：碑存高雄县燕巢乡琼林村威灵宫庙壁，高六五公分，宽八六公分，花冈岩。原碑无题。

　　.重修文庙碑记（嘉庆二十三年）

　　台湾康熙二十二年方入版图，前此未有夫子庙也。二十四年，巡道周因郑氏之旧址始建焉。三十九年，巡道王重修。五十四年，中丞陈重修。五十九年，巡道梁重修。乾隆十年，知府褚重修。十六年，巡道（？）杨重修。五十六年知府杨重修。嘉庆八年，巡道遇、知府庆重修。凡诸工役，志记其事，碑勒其名，踊跃急公，多出其乡绅士之力，洵可嘉也！

　　癸亥迄今，又十余载矣，虫丝鸟迹，年久尘封，虽宫殿依然，观瞻弗肃；而体制亦间有未周、溶莅任时，已悚然心动，而力尚未逮也。丁丑岁，有建立考棚之议，时值岁试，合郡应试生童乐然捐题，聚□成腋，计有一千四百余金。因估工浩大，所费不敷，事遂中止。戊寅冬，□□之府学广文陈君，将此公帑移修文庙，并建正斋、衙署，请之观察盖、太守郑，均为许可。遂择吉兴工，缺者补之，朽者易之，斜者正之，坍塌者筑之，漫漶剥落者黝之垩之，而夫子庙内外焕然改观；府学之官廨，时亦落成。唯是公帑之外，动费不足，特为捐廉俸银五百余金，以赞其成。经两月蒇事。

　　夫学宫为培养人才之地，风化所关，司牧者之责也。昔海康陈公修学记中有云：『非作新于始之为难，而能继继承承永护于后之为难』。旨哉言乎！盖深□后之人有基之勿坏也。继今以往，接踵而修葺之，是所望于后之宰斯土者。

　　嘉庆二十三年戊寅岁冬月（缺）日，署台湾县事豫章温溶敬勒。

　　按：碑龛台南市孔子庙明伦堂三川门右壁，高一○二公分，宽五三．五公分，花冈岩。文中干支：癸亥，嘉庆八年（公元一八○三）；丁丑，二十二年（一八一七）；戊寅，二十三年（一八一八）。所叙修庙诸职姓，其所撰碑文，本集悉录之，检之可得。

　　.普济殿重兴碑记（嘉庆二十四年）

　　盖闻莲花片座，锺灵尝吸夫日星；贝叶半笥，护法必防乎风雨。维扶舆之所结，为法界之攸宜：北魏则一万三千，罔非式廓；南朝则四百八十，亦系卜臧。曩者因王戾止，普济名「殿」，原系「普济庙」；宁靖王曾经此庙，将庙称「殿」。实四境瞻依之地，罄群心皈恳之诚，流泽所加，无感不应！古建已不可考，越向犹无所稽。据以乾隆丙寅年石文耀之重修，今则岁时浸久，栋桷就沦，有风雨之凄其，无邃座之肃若！欲加修缮，兴发何在？矧衡茅自庇，常怀必葺之安；神灵所栖，宜起勿倾之念。幸石氏等之精进，亘一心而就义；乃以嘉庆丁丑年博采堪舆之论，增郭福地之门：包络菁华，点头得诸移步；环襟城郭，倒丈只在差躔。匪夸栋宇之连云，实相阴阳于揆日。启土之基，勿坏壮丽王宫；契龟之吉，肇增清幽僧舍。务使苇渡西天，得缓神于面壁；鹏飞南海，聊养翮于巢林。周宝岸所以诞登，慈帆于焉普济者也。然而石氏克缵等力莫能胜，所赖向义巨公鉴投艰之重任、各助一臂之力，奖彼仁嗣、共出五家之财襄诸义举。爰是工兴于嘉庆丁丑年腊月初旬始事，越二年己卯岁腊月中旬告成。猗欤盛欤！有修有兴，后先媲美，神之灵也，人之力也，皆可嘉也。因勒石以垂千载于不朽云尔。

