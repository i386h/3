<!-- { "loadSidebar": true } -->
　　同治辛未年（缺）月（缺）日，董事黄陆云、副董廖得顺、王和顺、严万源、王顺发，捐首廖铨、林钳、杨联辉、陈大九、郭振龙、郑文长、林谈、李三公立。

　　按：碑存台南县左镇乡睦光村睦光公厝，高一七六公分，宽四八公分，花冈岩。额镌加题。同治辛未，十年（公元一八七一）。

　　.义祠亭碑记（同治十一年）

　　同治癸亥年，北路戴逆作乱；祸延凤邑，由中路侵入岗山一带，地方摇动。蒙前邑主罗，谕饬我港东西两里，约束□□，□使从贼，以资固守，等因。我各庄公人承谕，每日训练壮丁，以待召募。曾经三次从官出力效劳，所有死事诸人，蒙□□□主张，禀请上宪，给予「义勇可嘉」匾额；并准起造祠宇，设立死事牌位，以时奉祀；又作六角头轮流，值年祭祀，□□□□□□庄合作一角头，六年轮值一年，至期，必先鸠集缘金，为祭祀诸费，未免临事周章。爰就十八庄中凑捐银元，买过□□□□二段，除完租外，历年蓄积，可供义祠值年应用之费。因将始末情由及所买田契，勒石立碑，以垂久远云尔。是为□。

　　立杜绝卖契万丹街李升兴号，有自置水田四宗，址在大湖庄洋内。中抽出买过陈元廉、辛等水田一段三坵，受□□□□厘，带陂水一分五厘，年纳法华寺大租榖一石二斗六升；庄坐落大湖上埔头，东至沟，西至张家，南至林家，北至□□□。又买陈宣兰水田一段五坵，丈八分五厘，带陂水六分二厘，半年纳法华寺大租榖七石一斗四升；庄坐落大□□□□西畔，东至墩，西至沟及林家，南北均至林家田。二共丈一甲，计纳大租共八石四斗。庄今因乏用，将此抽出之□□□□黄正春、洪坑、蒋立文等合买，充作十八庄公田，以为杜君英义祠值年祭祀之费。估时价契面银二百四十员。□□□□升兴号自置物业，与房亲无干，亦无交加来历不明等情。合立杜绝卖契，永远存照。批明：此业原有总契，难以分折，合批明总契后，永为凭据。再照：契内十八庄未及指名，今悉登记，以便□□：□□□□，公馆庄、归来庄、广安庄、大湖庄、柳仔林庄、刘厝庄、龟屯庄、仑尾庄、玉成庄、□□□、砖仔磘、寮顶、滥仔、下滥仔、□□□□、番仔埔、下柳仔林、竹仔脚庄。该田年收小租榖约四十余石，现在买田利息以斗八左右为准。

　　同治十一年八月（缺）日，立契李升兴，为中黄再择，代书李誉如。

　　即补分府、署凤山县正堂、加十级、纪录十次陈，为申明旧章、再行示禁事。

　　本年十一月初七日，据本城内生员叶大伦、张仰□、□□元、港郊李胜兴、课馆合同号、炉主成兴号、职员丁节南暨铺户等佥称：『本城内各轿店，将民间婚娶挨次轮流抬勒轿价，屡闹婚□，□曹前主定价夫头，藉为勒索之由。本年二月间，阿公店局神控□吴前县示禁：毋许轮抬勒索；并谕各里设立公轿，以便婚娶，准人家择抬，杜勒价之苦。经各里遵设公轿。而夫头陈月等不遵，侦知本月初六日大林尾庄民颜旺婚娶，会党截闹，折坏公轿。庄众出较，将王□□□并刀一把，蒙差谕止，将束带案究办』等情到县。据此，卷查前据阿公店局绅王佐才等以『轿店各夫头将嫁倩轿一款，挨次轮流，分地勒索；甚至用车代轿者，亦被迫勒贴费。爰公议共置花轿、乌轿数乘，俾婚娶通用，以绝轮索』等情，呈准吴前县示谕在案，自应遵照办理。夫头陈月等辄敢抗违，纵令小夫向庄民截闹，甚将公轿折坏，实属肆行玩法！若不严予惩责，何以安良懦而儆效尤？除饬差谕□将小夫王惠提究暨呈批示外，合再出示严禁。为此，示仰合邑诸色人等知悉：此后无论何项人等，凡有婚姻喜事，准用公设花轿，已置轿倩人扛抬，听民自便。如该小夫等不敢任意勒索，情愿照价受催，仍听其一体营生；该庄民人等亦不得藉词挑剔。自此次之后，务宜永远遵行！该轿店夫头，倘再仍蹈故辙，一经访闻，或被告发，定即提案究惩，决不稍宽。其各凛遵，毋违！特示。

　　同治十一年十月（缺）日，董事黄正春、蒋立文、洪坑暨杜皮庄、归来庄、公馆庄、广安庄、柳仔林庄、大湖庄、刘厝庄、仑尾庄，龟屯庄、玉成庄、砖仔磘寮、仑尾州、顶滥仔、连连庄、下滥仔、番仔埔、竹仔脚庄、下柳仔林同立。

　　按：碑存屏东县屏东市天后宫，高一二二公分，宽七七公分，花冈岩。额镌如题。文中同治癸亥，二年（公元一八六三）。

　　.祀碑（同治十二年）

　　盖闻社稷以神为主，神赖人辅；建祀以业为重，业赖众城。缘竹头崎庄崇祀奉广泽尊王，声灵赫濯，获福无疆；虽无广土乐助，亦可集腋成裘。于是隘首罗陈庆爰同人众出为捐鸠，募建坛庙，在福德祠东畔一座，并置田园二段，作为烟□，逐年寿期演唱梨园，以垂永远于勿替耳。

　　一、置黄家田一段，在盐水坑，东至山，西、南、北俱至坑，竹木果子在内。价银八十二元。逐年小租榖十六石，配完屯租榖三斗四升一合六勺，又隘租榖□斗，批明照。

　　一、置李家田园一段，在班芝花脚，东至山，西至溪，南至胡、李二家园，北至□并胡家园，竹木果子在内。价银一百四十元。内有本庄天上圣母，备出银五十元帮同祀费。小租榖二十二石二斗，配完屯租榖七斗八升，又隘租榖二石，批明照。

　　同治十二年二月（缺）日，隘首罗陈庆、总理温国安、隘丁陈允、胡文定、江良芒、赖清连、郑明知、陈知、江狮、李使、廖纯、邱闩同立石。

　　按：碑存台南县南化乡玉山村凤山寺，高一○九公分，宽五五公分，砂岩。额镌如题。

　　.凤仪崇祀五子并立院田碑记（同治十二年）

　　凤仪书院建自嘉庆十有九年，时朴葊吴公以贡生张廷钦、郑朝清董其成焉。中祀奎星、仓圣，则本于敬字亭。亭盖嘉庆五年奋社同人鸠金而设，并奉二神，尚未有祠以妥之。惟所捐赀，为每岁拾字纸夫费外，概存息产，计至院成之后，置有四千余金，诸同人遂充之凤仪为膏火田。此与文昌帝君合祀所由来也。顾思书院创制，宜崇祀先贤，以正学统；学统正，而后世识所依归。有宋濂、洛、关、闽五夫子，上接洙泗之渊源，下开万古之聋聩，是必增祀斯堂，春秋典礼勿替，何况凤仪院税倍于昔日，司事者其可忘奋社诸君之举，而不重为振兴耶？垂芳自愧棉力菲材，未能于斯道有功；第念先人有志未逮，今者言犹在耳，忍令风气日趋而辞「越俎代庖」之责哉？同治壬申夏，爰请于邑主孙公，未克举行；越□饶公署篆，又未几卸事。癸酉春，卓如李公莅凤数月，推本化原，留心士习，乃复请而行之。并将院田租款立石，以示不朽，且冀后之有同志者。后学蔡垂芳记。

　　一、嘉庆二十年，建畲衍元佃租二十石，银一百六十元。二十一年，建董集佃租三十八石，银二百四十六元。二十二年，建陈俊佃租三十二石二斗，又糖六百一十五斤，银二百一十元。建周乌生佃租九石，银六十元。建董朝老佃租五石二斗，银三十四元。建董周佃租六石九斗五升，银四十七元。

　　一、道光元年，建董追佃租二十石，银一百零一元。二年，建余水佃租十九石，银一百三十元。三年，建董游佃租七石，银四十二元。以工俱址大竹里苓仔寮洋，年合配正供榖十石零三斗零三合，折银十四元八角六瓣八尖；又带饷银四钱六分六厘，■〈勹外云内〉摊五分六厘，■〈勹外云内〉丁一分八厘五毫。

　　一、嘉庆十四年，建黄俨卿、何熙周佃租一百八十二石八斗，银四百六十二元。

　　一、道光三年，建黄启东、黄启明佃租三十石零四升，银一百四十元。五年，建郑宣治田一坵，完大租二斗二升，银六十二元。八年，建郑宣孝佃租一百六十四石九斗四升，银一千二百元。十二年，建郑宣治佃租三十八石四斗九升二合，银二百元。以上址崎仔脚洋。十六年，建陈光成山仔脚洋田一甲五分，银二百元。

　　一、咸丰九年，建朱英赤山洋田一甲八分，银四百六十元。以上俱址赤山里，年合配正供榖七十四石四斗八升二合，折银二百零三元一角二瓣四尖；又■〈勹外云内〉摊一两八钱九分六厘，■〈勹外云内〉丁一两零九分。

　　一、嘉庆二十三年，蒙郑府宪讯黄硕德告郑妈恩霸租一案，将水底寮大租一百二十二石配充本院。二十四年，建蔡廖和佃租一所，银二百三十元，年纳梁头饷银四两，址小竹里梅陇廍洲。建简源水田一甲九分三厘，银八百三十元，年纳连兴学租折银三十九元二角八瓣五类，址凤山里旷地仔洋。二十五年，建吴欣洲园一所，银一百三十元，址港东里后廍洲。

　　一、道光六年，建枋寮街张超明园二宗，银五百五十元，年纳三屯馆大租二十五石。十一年，张简选喜完院租十二石，址小竹里考潭庄。十二年，建秦君送田园共四段，银一百八十元，年纳奋社租三石三斗三升，址赤山里坔埔洋。十四年，建陈老番田一甲三分三厘，银二百九十元，年纳三官堂租六石六斗五升，址赤山里三甲六埔。二十七年，蒙邑主将叛产田二甲谕充入院，址观音里檨仔脚洋，年纳正供七石九斗。二十九年，黄朝章喜充水田四分，银一百零八元，年纳徐业主租二石一斗六升一合，址半屏里檨仔林后洋。

　　一、咸丰四年，蔡逢源喜充水田一所，银四百六十元，年纳番业主租五斗，址港东里加雾朗庄。八年，蒙罗邑主将草仔寮浮复园三十六甲五分，每甲该配租银一元，充入本院，址文贤里。九年，建简文来水田二分四厘，银七十元，年纳正供二石九斗三升六合，址凤山里涂库洋。

　　一、同治元年，建林亮水田五分，银一百三十元，年纳张头家榖二石五斗，址凤山里埤腹内洋。建张水婶水田九分，银二百一十元，年纳马料饷二两一钱四分，址小竹里后庄洋。建朱英园二分五厘，银四十元，年纳黄头家榖一斗，址赤山里寅潮埔洋。三年，建吴心创水田五分，银一百四十元，年纳洪隆记榖三石，址林中洋。四年，建吴心创水田一甲，银三百五十元，年纳石丹记榖六石，址应公口洋。建卢呈芳水田一甲五分，银千零七十元，年纳正供四石八斗五升，址陂仔后洋。五年，建王根水田六分五厘，银三百五十元，年纳正供三石九斗，址土库头洋。以上俱凤山里。又蒙丁道宪将本邑曹公圳每年由总理甲首抽出银六百元充入书院，为师生束修膏火；有地方事，则暂作防堵诸费。十二年，蒙李邑主充入罚款银二百元，建置义学舍一所，址本城内昭忠祠旁。

　　大清同治十二年岁次癸酉蒲夏之月吉旦，郡庠生蔡启凤遗命男垂芳敬立石。

