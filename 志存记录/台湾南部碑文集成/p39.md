<!-- { "loadSidebar": true } -->
　　一、五房大公于道光十五年二月买刘可乐水田一段，坐落本庄□□□□□□□□□，东至□家田，西至王家田，南至郭家□□□□□界。□三圳水灌溉，价银二百八十员，道光十六年二月税布字□□□千九百二十□□□，年收小租□二十八石。

　　一、三房小公于道光十二年正月买叶文禄等水田二段，坐落本庄□□□□□□□□一段一甲一分，东至刘家田，西至□□□，□□□家田，北至圳为界。□三圳水灌溉，价银四百二十元，道光十五年二月□□□□□□□九百五号，年收小租榖四十□□□。

　　一、三房小公于道光十三年十一月买到黄氏水田一段，□□□□□□□□□□□□□□□三□，东至刘家山，西至许□□□□□□，北至洪家田为界。带私埤水灌溉，价银二百八十员，道光十六年□□□□□□□□□□九百二十八号，年收小租榖□□□石。

　　一、三房小公于道光十四年二月买李水露等水田一段，坐落本庄□□□□□经□□，东至林家田，西至□家田，南至圳，北至□家田□为界。带二圳水灌溉，价银一百七十员，道光十八年□□□□□□□□□□□□□，年收小租榖□十五石。

　　一、三房小公于道光十五年十一月买□登洲等水田一段，坐落□□□□□□□□□东至□家田，西至刘家田，南至埤，北至沙□为界。□□圳□□陈圳水灌溉，价银五百□□□□□□□□□□□□□□□□□□□□□十六号，年收小租榖三十六石。

　　道光二十一年二月（缺）日，陈仁祖五房子孙公立。

　　按：碑存嘉义县民雄乡好收村二十八号，高一○七公分，宽五四公分。额镌如题。

　　.倡捐襄举宾兴记（道光二十三年）

　　大凡豪爽之士，不待有所凭借而始兴，谓其品由自立、德由自成，理足于中，固无容借助于外也。然所谓体备而用周者，惟学问之□则；然而非可概论陬澨寒儒之从事于名场。

　　澎于前代干戈之际，用武之地也。邑无常主，而民动以门类□□□□□□，而□□□俗固殊有。隶籍以来，休养涵濡，百余年间，渐趋文教：其朴而野者，今既绝带牛而佩犊矣；其秀而文者，亦尝说礼敦诗，各欲乘时以抒伟抱。然而硗确之田、斥卤之壤，凶荒饥馑，岁比不登。托业于斯者，率以耕钓自食其力；其在□□之儒，又或训蒙授书以资餬口。而□□之俸，仰事俯蓄，尚苦不足于此；而欲少得余资以从事于名场也，势必有所其难。况值大比之期，地偏道远，水陆修阻，舟车莫设，望洋徒叹，往往有积学宿儒，皓首穷经，非不志切观光，而终身未获一试者，良足概也！畴其使之扬眉吐气，激昂青云耶？余以壬寅春摄篆来澎，心窃忧焉。忧夫民之困而无以聊生也；尤忧夫士之贫而莫由自达也。夫既不能为广厦之庇，而又无大力以援之，虽于癸、甲乡会两试，预议□以举宾兴之典；而区区者曾无几何，更难必其垂诸久远，容何益乎？当是时，海氛未靖，军情旁午，□□□□，日不暇给。间于武备之余，继以考课，得与都人士相周旋，为之品题。其学问一念，及于青萍结绿长价，每因异产名材，岩阿终老，未尝不流连兴叹也！乃有成均张子、诸生黄□者，家本裕饶，性复豪爽，每遇凶年饥岁，不惜出重资以恤乡邻。以此有关鼓舞人才之举，一经奖励，尤为乐从。于是倡捐饼银千元，存书院生息，以为宾兴利用之助。

　　噫！施者无德色，斯受者无怍容矣；与者不矜惠。□□□□□□□□□□□□□□□□于当，足□多无穷□用□也。□□□□□□□□□□□□□□□□□□□□□，上以副□□□□□□□□□□□□□□□人之（下缺）以与人，则又鄙容忽生矣。求（下缺）

　　（上缺）进士出身、即用县正堂、署澎湖分府王廷干撰。

　　道光二十三年，岁次癸卯，春正月。

　　按：碑存澎湖县马公镇东文里（文澳）圣庙内，高一三○公分，宽六八公分，花冈岩。作者王廷干，山东人，道光二十二年署澎湖通判，二十四年五月调署台湾海防同知；林豪「澎湖厅志」有传。文中干支：壬寅，道光二十二年（公元一八四二）；「癸、甲」，指癸卯二十三年（一八四三）与甲辰二十四年（一八四四）。

　　.新建龙王庙碑记（道光二十三年）

　　龙王为海渎之神，其与社稷、山川、雷火、风雨、城隍、厉坛诸祀，并载在祀典，为天下郡县之所崇奉也，由来久矣；而况乎海滨之邦，其所以卫民生于沧波浩淼之中，俾商艘洋舲各安清晏。至于甘霖滂沛，应时以兴，妇子不致怨咨，禾麻得以遂长，其为功德之隆，尤宜尊荣报享，家尸户祝也。

　　壬寅春，莅任斯土。下车以来，凡谒秩祀祠庙，见有漫漶破渗者，无不振新修葺之。偶因雨泽愆期，禾苗待槁，及齐祷于观音、城隍之神；而问所谓龙王庙者，缺如焉。呜呼！莫为之倡，虽灵弗彰也。春秋传曰：『凡祀，启蛰而郊，龙见而雩』，「龙在天」，而有「星在地」。宜为神则专主夫行雨之司者，惟龙王是凭依也。未有宁宇，灵何以妥？爰相其地于城隍庙西偏，有遗址数弓，购而辟之：中为正殿三楹，深若干丈尺，广若干丈尺，塑龙王之像居其中，并将向所缺祀之风火二神像附于左右两祠。殿之外为露亭，深一丈余，广与殿之中一间等。亭之前为甬道、为大门。亭之下东偏两室，为朔望炷香退息所。庙西界沟，地苦粉沙，缭以砖墙，墙基深五尺，长若干丈。沿墙之外护以堤，堤宽若干尺，所以固基址也。工始于道光癸卯年三月吉日，告成于五月吉日。共享金若干，除捐项稍资外，余皆本县自捐廉俸。

　　是役也，自动工后，天气晴朗，几及月余，民间望雨若渴。适上梁时，大雨如注，浃旬，沟渠沾足，人心欢忭，佥谓龙王有神，其灵爽明验，已肇其端。从此海不扬波，雨旸时若。凤邑人其宜思所以食其德而报其功，永无其极耳。董其事者，职员朱蔚、余葭莩也，晨夕指画，董率就工，功固不可没也，例得附书之于石。是为记。

　　道光二十三年岁次癸卯阳月，知凤山县事即补同知直隶州毗陵魏彦仪拜撰。

　　按：碑存高雄县凤山镇考棚内，高一二八公分，宽五八公分，花冈岩。卢尔德嘉「凤山县采访册」录之。文中壬寅，道光二十二年（公元一八四二）。

　　.元宵香灯石碑记（道光二十四年）

　　盖闻莫为之前，虽美而弗彰；既为之后，虽盛而弗传。缘我梅坑玄天上帝，由来久矣。稽昔自乾隆年间，先辈之人于元宵夜设立「柑灯」，生放微利，粒积香灯银项不少。始则李绍办理，次则邱勤接之，再则庄尚继之，后则庄源仍之，俱侵渔噬嗑。迨至嘉庆晚年，有本街职员刘深池出首，鼎力鸠集。于道光五年十二月买过吴天生等水田一甲五分，址在尾庄洋横山仔前，配圳水灌溉，东至刘家田横圳，西至刘家田并大路，南至刘家田路，北至吴家田；契价银二百九十员，亲立杜卖契一纸，带上手契二纸，共三纸；为中人吴芽，知见母亲黄氏文。于道光二十一年正月买过吴帝传等水田一甲五分并园一所，址在尾洋庄横山仔脚，配圳水灌溉，与前段毗连，东至詹、刘二家田，西至埔仔水沟，南至上帝公田，北至山脚；契价银二百八十员，立卖杜契一纸，带上手契四纸、圳路字一纸，共六纸；为中人吴兴宗，代书人王步云，公见人叶主何。此两宗田业，各有立契为凭，其递年所收租税，除元宵祭费外，所存之项，留为公银；倘有应用之际，当邀众议妥，方得取用，毋许滥开。第恐年久契没，理应勒石，以垂久远；俾后贤存阅，颇知来历之可据也。爰为立记。

　　大清道光二十四年阳月（缺）日立。

　　按：碑存嘉义县梅山乡梅东村玉虚宫，高一四九公分，宽七五公分。额镌如题。

　　.李文旺公碑记（道光二十四年）

　　同立石牌人李文旺公派下裔孙等。窃谓同气连枝，共承先祖创置祀业，已历多年。子孙众多，贤愚不一：有一二不肖，侵吞累欠，盗契私变，以致公庭。兹邀公亲、族众和息，公同议将祀业契券立在石牌，开列于左：

　　一、买李全、李鼎田一段，在竹仔门洋，年配大租四石八斗正。又一段田在崎头，年配大租六石一斗正。

　　一、买李清慎田一段，在无水坑圳头；又田一段，在过圳洋大路，年共配大租榖八石正。

　　一、买张允泉田一段，在南势沟，年配业主林李合大租榖三石五斗七升五合。

　　一、买李房田一段，在二埤仔底，年配大租榖五石七斗正。

　　一、买许万田一段，在埤仔底，年配大租七斗正。

　　一、买李崇田一段，在无水坑，二年配大租三石三斗三升正。

　　一、买李接生田一段，在过圳洋大路脚，年配大租三石八斗五升正。

　　一、买李锺田一段，在竹仔门庄后洋，年配大租榖二石五斗六升正。

　　一、买陈祯祥田一段，在过圳洋，年配大租二石零七升正。

　　一、买陈祯祥园一段，在竹仑坑口，年配大租二石正。

　　一、买李畅田一段，在过圳洋，年配大租五石正。

　　一、买郭福生田一段，在长寮仔洋，年配大租六石正。

　　道光二十四年仲春之月（缺）日仝立。

　　按：碑存台南县白河镇崎内里外崎内李氏家庙，高八四公分，宽五三．五公分，花冈岩。额镌如题。

　　.重修天后宫碑记（道光二十四年）

　　□□□□□□□□天后宫□□□□□□□□□□□□□□□□□□□□□□□而告之曰：□□也，□□□□□□□□□□□□外门□□□□□□□□□□□□□祀典因□□为里人□□□□□□□□□冬十月告成□□□□□□因风雨□□道光甲辰岁，里人倡议捐赀□□□土木之□金碧辉煌，视前为壮□□□□□□□□□□□□神光□□感通而保护之。□□□□□崇德报功，宜与斯役□□□也。今将捐□芳名，勒之于石，以垂永久。

　　石福升、施振荧同助石柱坏三对。林昆源号捐银六十六元。监生柳振春捐银六十元。张大□□□银五十元。陈恊吉号捐银五十元。李涌源号捐银五十元。郭□□号捐银四十元。蔡□□号捐银□□元。□□吕□受观捐银□□元。张振□号捐银二十□元。□□□□捐银二十元。刘仁□□捐银十五元。林□□□捐银十五元。吴□□□捐银十五元。□□□□捐银十五元。□□□□捐银十五元。□□□□捐银十五元。

