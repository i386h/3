<!-- { "loadSidebar": true } -->
　　□□□捐银十□□元。□□□捐银十□□元。□□□捐银□□□□元。□□堂捐银十□□元。陈荣丰号捐银十元。生员蔡志禧捐银十元。丰源号捐银十元。监生林振德捐银十元。复发号捐银十元。张胜记捐银十元。杨葵观捐银十元。黄包观捐十元。许妈文观捐银十元。□□观捐银十元。□□记捐银十元。

　　刘万益号捐银八元。庆兴号捐银七元。□□泰、□□□、□□□、□□□、隆兴号、文美号、金陵号、陈□□，以上各捐银六元。林其英、罗朝任、罗朝瑞、陈连招、吴虎班、恊记号，振升号，以上各捐银五元。

　　监生李兴龙、柳振春，林昆源号、施振南号、郭振泰号、张振顺号、利仁堂、林□□。

　　道光岁次甲辰年腊月（缺）日，同立石。

　　按：碑存高雄县旗山镇湄洲里天后宫，高一五七公分，宽七五公分，花冈岩。额镌如题，有瑞彩之雕饰。年款甲辰，道光二十四年（公元一八四四）。

　　.台郡银同祖庙碑（道光二十五年）

　　岁道光乙巳，皎亭李君游台归，以台郡城银同祖庙告成，请予为文以记之，乃告予曰：『郡城故有「同营会馆」，岁久而圮，仅存隙地。辛丑，戍弁陈青山倡议劝捐重建，职员陈邦英、高兴邦等协董其事。易其朝向，扩其地基，辟为前后两楹，翼以护室。中堂塑天妃暨吴真人、陈圣王神像。凡同人之来郡者，寓焉；及试期，士子寓者尤伙。颜其额曰：「银同祖庙」，实则「银同会馆」也。延僧供香火，若馆主人然。礼有之，「有功德于民祀之」。此三神者，本崇祀吾同，屡显灵异。凡同人赴台者，咸携香火，重洋晏堵，皆称神佑。分祀兹庙，礼亦宜之。斯役也成，民与致力于神，两得之，故不可不记』。又曰：『试期，南北士子赴试者，交毂联衽，鳞次麇集，兹庙苦不足容之，往往别投宿，不得相与乐群而敬业。予窃未满意。幸庙后尚有隙地可购，庶更有义举者为之倡捐而董其役；建后盖并护室以附益之乎？使予获再游台，则兹役也，予必肩其任，不使陈君等擅美于前也』。又曰：『台郡至我都始入版图，立学宫，崇祀朱夫子，士人始蒸蒸向化。及鹿洲蓝先贤以幕从征，凡所以立制度而式多士者，悉本所学，而见之于实用。以故年来文风日盛，登进士第者踵相接。苟兹庙后盖成，则予拟中塑五文昌，旁塑朱夫子、蓝先贤神像。不但「有功德祀之」，并以吉士人道学希朱、经济希蓝之思焉。先生以为何如』？

　　予叹曰：『善哉』！台湾孤悬海外，兹庙之如何崇敞，予何从瞻仰而记之？而李君所言，悉合于道，记李君之言，而陈青山等之义举、李君计虑之周至，与夫士子之所宜矜式，皆连类而可见焉。李君，名澄清，皎亭其号，予东也。生平有大志，好经济。岁癸巳，曾以幕从征张逆。丁酉，又随平沈基，以军功议叙而归。越四年再游台，两年而归。尚有志再游，故云然。

　　乡进士、例授文林郎、候选知县、举人陈贻兰撰文。

　　道光乙巳年三月（缺）日吉旦，董事陈青山、陈邦英、高兴邦、颜捷春，堪舆择地曾廷玉等同立石。

　　按：碑现存台南市中区银同祖庙内，高四八公分，宽四八公分，玄武岩。碑中干支：道光乙巳，二十五年（公元一八四五）；癸巳，十三年（一八三三）；丁酉，十七年（一八三七）。有副碑一，见「其它」类。

　　.新建萃文书院碑记（道光二十五年）

　　盖闻尊居北斗，□垣叶奎壁之辉；瑞映南天，桂籍司科名之事。我罗汉内门诸同人，崇祀文昌帝君，肇自嘉庆壬申年：捐金合朋，逐年轮祝，久已蒙庥有素。而未有宫阙以壮帝居，殊非所为灵爽之凭者矣。兹公议将所□积公项鸠齐，新建庙宇，特祀圣帝，足见尊崇；而东西两翼室，可令延西席，教子弟读书其中。将闾里藉以增光，而文运因而丕振者也。事关大典，禀请邑侯阎批准。爰是佥举董贡生黄玉华、监生萧作又督建，卜吉在紫竹寺西买田地，横直十丈，年带课榖二石四斗，诹日兴工；未几帐殿崔嵬，觚棱金爵，卓乎可观。成斯举者，□□□□□□□□圣神眷顾之意有在耳。至其庙貌巍峨，左环虎头山，右接龙潭井，异日文明焕发，士人虎榜龙门，不即此操券也哉？落成之日，榜曰「萃文书院」。□合勒石，以垂不朽。是为记。

　　钦加分府沙县学训导游化、子监生思贤、思深，贡生游大□、监生刘□辉、生员吕呈章、吕光华、乡宾黄同治、子监生黄玉□、生员尤瑞清、生员尤国祥、武生萧为旌、张廷璋、登仕郎陈式琛、乡宾李进□、生员吕维□、林美琴、萧永泮、游大绅、郭仕玉、刘廷贤、戴斐章、陈凤侣、郑云程、陈仕焕、林伯秀、黄光敬、游宗□、林青芝、萧一□、林德厚、张光义、李金尼、沈道坤、刘信燕、陈大宗，道光乙巳年桐月（缺）日立。

　　按：碑存高雄县内门乡观亭村紫竹寺观音亭，高一三八公分，宽七七公分，砂岩。文中乙巳，道光二十五年（公元一八四五）。

　　.咸乐碑记（道光二十六年）

　　盖自天地储精，锺神灵于湄岛；闾阎托庇，咸食德于海隅。于是立庙祈报，各处皆然。我茅港尾保开基以来，建祠奉祀，为合保禳灾植福；驯致民康物阜，盖已久矣。乾隆年间，圣旨敕封「护国庇民」。妙灵昭应，宏仁普济，福佑群生，是威灵之显著，视他处立祠尤不侔焉。迄今年湮岁久，栋楹梁桷不无腐坏，盖瓦级砖不无破残，倾圮日甚，无以妥神灵而庄观瞻，则重修不容已矣。爰邀集公议，捐资修理，随人勉力，厚薄有分，集腋成裘，虔诚则一。地虽仍乎旧基，模惟增其式廓，择吉兴工，观成不日。庶几庙貌巍然，绵馨香于勿替；神庥广佑，垂福佑以无疆。

　　谨将喜捐姓名铭左，以为后之好义者劝焉。

　　许荣隆捐佛二百元。林成美捐佛百四元。林合春捐佛百二十元。施光兴捐佛百二十元。徐妈鉴捐佛百二十元。冯巽阴捐佛一百元。陈和发捐佛一百元。郭德车捐银八十元。沈合珍捐银六十元。黄振旺捐银六十元。金胜成捐银六十元。廖国兴捐银六十元。刘卫观捐银六十元。邱克明捐银六十元。黄源成捐银六十元。蔡□等喜舍店地一所。许合顺捐银五十元。黄双盛捐银五十元。冯振元捐银五十元。冯和元捐银五十元。黄存观捐银五十元。

　　周顺成捐银四十元。林日茂捐银四十元。刘锦丰捐银四十元。洪正伦捐银四十元。刘长福捐银四十元。李从观捐银四十元。冯合盛捐银四十元。林唐观捐银四十元。黄元观捐银四十元。吴金源、冯兴元、许聚源、陈承吉、李乌狮、黄铜观、（下疑脱漏捐题之目）。谢德和捐银二十六元。陈明香捐银二十六元。谢开兴捐银二十四元。刘家合捐银二十二元。林逢源、金源兴、冯北元、金盛发、欧英观、林源发、陈和兴、黄振兴、杜罗观、杜□观、吴源胜、黄乌番、吴泉兴、胡映观、（下疑脱漏捐题之目）。戴允基、黄振淡、顺兴号、蔡恊振、陈新发、胡歪观、（下疑脱漏捐题之目）。周斧头、邱墙观、刘此利、谢家合、吕腾蛟、蔡涂合、黄家合、冯奇泽、郭□□、杨才观（下疑脱落捐题之目）。

　　道光二十六年桐月。

　　按：碑存台南县下营乡茅港村五六号妈祖宫，高一七四公分，宽七○．五公分，花冈岩。额镌如题。

　　.直加弄筑岸碑记（道光二十六年）

　　直加弄在安定、新化二里中，上通曾文大溪，下达洲尾诸涧，地卑湿而人安居，则以有古岸存焉。自道光二十年间雨侵岸失，变成沧海，田不耕而俯仰无资，赋莫偿而追呼孔亟，荡析离居，所恻然也！爰议敦请郡内职员许世泽总董其事，呈恳邑主胡亲临诣勘。职员首先倡捐，计田数之多寡，分起止之重轻，按业鸠金。聿新基址，即旧岸而更廓之，以期久远。工程浩大，所费不赀，赖诸君子乐善好施，遂以告竣。从此水旱有备，田里无虞，堤上春风世世共之矣。

　　爰勒鸿名，而志之于左：

　　署安平水师恊镇府苏捐银一十员。即补分府直隶州台湾县正堂胡捐银五十员。

　　职员许世泽捐银四十员。吴昌记捐银三十员。吴桓记捐银二十员。监牛詹廷贵捐银二十员。

　　蔡妈义捐银二十员。黄嘉记捐银二十员。吴德昌捐银一十员。石鼎美捐银一十员。欧阳粽捐银一十员，许明允捐银一十员。庄波舍捐银八大员。

　　道光二十六年阳月（缺）日，总理许世泽，董事欧阳粽、陈月，地保蔡朝和、许刘祥，管事李和成、陈允昌，总理翁顶宗，庄耆下州陈抄，顶州陈狮、直加弄王宙、港仔郑排、油车仔王见、岭旗陈壁、郑拐王吁、渡仔头郑恭、中寮陈王、堤塘郑就、许中营张启、翁江同立。

　　按：碑存台南县安定乡安定村保安宫，高八九公分，宽五三公分，花冈岩。额镌如题。此碑所称「邑主胡」，名国荣。

　　.重修广慈院碑记（道光二十六年）

　　窃广慈院自康熙三十一年，时有诸罗县张讳■〈王尹〉建盖，筹充嘉邑犁头标大道公营田，年征香租粟六十五石。节次捐坏，修葺有人；阅今又数十年矣，益见栋宇倾颓，神像损湿。每欲倡捐兴修，而虑其不继。兹幸绅商士庶同心乐助，圮者修而缺者补，气象焕然一新。

　　合就题捐芳名勒石于左：

　　台湾府正堂同捐银三十元。铺民叶合成捐银二百五十元。职员张启贤捐银一百二十元。嘉邑生员林清源捐银一百二十元。职员吕武昌捐银一百元。三郊苏万利、金永顺、李胜兴共捐银六十元。杨春旭捐银五十元。衣铺蔡振成捐银三十元。职员陶敬敷、吴恒记、黄同怀、衣铺吴振宏号，以上四名各捐银二十元。李福庆号、邱振成号，以上二名各捐银十二元。贡生吴尚先、职员周通、职员商滋成、职员颜庆福、詹景华、彰邑贩户林日茂、张立兴号、黄有涯、监生王国梁、彭邦年，以上十名各捐银十元。

　　举人韩治、饷典集源号，饷典利仁号，以上三名各捐银八元。各饷典泉春号、义亨号、聚源号、大有号、恒诚号，■〈敢〉铺恰源号、杉行陈合成号、吕德记、陈子光、蔡信老、蔡番狮、职员洪世荣、苏建邦、卢圭璋，以上十四名各捐银六元。饷典义源号捐银五元。

