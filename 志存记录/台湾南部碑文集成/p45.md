<!-- { "loadSidebar": true } -->
　　盖闻神所凭依在德，而所保佑在人；凡隶此境内者，莫不荷神庥而蒙神庇焉。我祝三多境建立庙堂，崇祀福德正神尊像，由来已久，前之人经营缔造，故庙貌巍峨，神灵赫濯。迄于今，寒暑迭更，风雨摧残；于是栋折而榱崩，墙颓而壁坏，岌岌乎不可终日矣。境内绅耆铺户人等，睹庙宇之倾颓，因有志而倡修；爰集众议，出为劝捐，佥举苏东盛合记董成其事。但念经费浩繁，非一本所能支，赖值年炉主石元益等力为帮理。集腋成裘，庀材鸠工，凡两阅月而庙宇焕然一新，已告成功焉。顾庙貌虽新，而庆成犹未议举。计自道光癸卯年至咸丰乙卯岁，其间十有三载，非岁时不利于坐向，即月令不合于总董，故迁延至今，犹未安土。现年岁德合利，月吉允臧，炉主石元益等寅詹此三月十七日子时起鼓，建坛两地，设醮五天，上答穹苍，下祈福祉。所愿境内诸同人，多富、多寿、多男子，庶华封之颂祷与斯庙之额号互相辉映，于以迓鸿庥以介景福，神、人咸享无疆之祉矣！谨将损赀姓名登之贞珉，以垂不朽云。

　　今将鸠金姓名开列：

　　苏东盛合记捐银一百八十元。职员罗志谦捐银七十元。戴德源捐银五十二元。吴丰裕捐银五十大元。陈鹤远捐银三十六元。王宝顺捐银三十四元。陈崇成捐银三十大元。长顺号捐银二十七元。方丰美捐银二十六元。朱万裕捐银二十四元。锦顺号捐银二十二元。王宝成捐银二十一元。锦美号捐银二十元。石元益捐银十八元。王景明、石振记，以上各捐银十四元。许恊珍、黄德记、吴日新，以上各捐银十二元。许振隆、吴泰裕、张东瀛、许德盛、恊兴号、德茂号，以上各捐银十元。总董事苏东盛合记再添捐不敷银六十元。

　　方中和捐银八元。罗功观、张太成、梁玉清，以上各捐银六元。林文珍捐银五元。许德盛捐■〈石今〉石二条。王宝山、罗顺盛、曾荣丰、莫振荣、宝丰号、苏同成，以上各捐银四元。刘乌涂、张时观、曾昭德，以上各捐银三元。陈百万、陈恊和、洪源兴、李水观、钱必正、戴锦纹、李赞观、陈生观、罗厚观，以上各捐银二元。林宗敬、邱有嘉、李允观、薛天乞、许参观、吴兰观、李寿观、程国蕙、黄英记、张老里、袁有谅、郑仁记、郑鸿观、萧卫观、陈启聪、郑助观、林启明、高时观、施针观、吴捷观、朱恊顺、苏掩观，以上各捐银一元。

　　总共建庙、设醮合捐来银八百九十九元。

　　开用诸费列登记：

　　涂匠才司银五十元。油漆彩司银三十四元。木匠西湖司银四十六元。刻花元景司银二十六元。买灰三单，银十七元。买石料二单，银十八元。买樟、枋、砶砖银八元。买八仙桌银三元。挑砖、瓦、涂、灰、杉料工资银二十三元。开什费■琚小工银六十二元。来佛法妆佛银五元。德茂杉料一单，银一百十八元。共用去银四百一十元。

　　对除建庙以外，尚伸（剩）捐设醮存来银四百八十九元。候庆成建醮明白，诸费另行登录在牌上。

　　建庙炉主石元益、头家方丰美、朱万裕、陈鹤远，咸丰乙卬年桐月（缺）日同立碑记。

　　按：碑龛台南市东区祝三多福德祠内左壁，高五九．五公分，宽八九．二公分，花冈岩。原碑缺题。碑中干支：道光癸卯，二十三年（公元一八四三）；咸丰乙卯，五年（一八五五）。

　　.北极殿碑记（咸丰五年）

　　考自噍吧哖街兴建元天上帝庙宇，声灵久着，凡保内诚信者获赖庇佑。缘乾隆三十六年有霄闾庄张志学，重念烟祀有缺，谨将船仔头大湖溅尿三重溪渡喜助香资，以彰诚敬，亦俾后人乐善好施之至意。爰立碑记，以垂永远于勿替。

　　继立禋祀人槟榔脚庄职员张世泽，重念本庙斋粮有限，僧家奉佛维艰，意欲振率后人乐善好施，自相继起。谨将明买郑家三嵌溪渡费半税，遵于同治十二年正月间喜助香资，以昭诚敬。爰附■〈示冀〉尾于碑后。

　　咸丰五年乙卯三月（缺）日，住持僧渊泉立石。

　　按：碑存台南县玉井乡玉井村北极殿，高一一九公分，宽五八公分，砂岩。额镌「北极殿」三字。碑文后段为同治十二年（公元一八七三）补镌之「碑后」。

　　.台郡天公坛碑记（咸丰五年）

　　天公埕于郡治颇当四达之中，其地高明爽垲，传为昔人露祷处。郡俗相沿，岁祀玉皇圣诞，为厂于其西，自击牲献乐，以逮一杯、一炷之诚，阗咽弥旬。盖其时阖城公祀，募资□而□□□，力足建坛；而未有议及者。

　　既而廛居各立圣炉，自祝于其地；所捐渐微，厂费滋不给。吴姓一宅，廓然埕东，乃假其前堂以安圣炉香火。一时□宜，竟循为例；而建坛之事乃屡议而不果。岁越甲寅，吴姓者将以其居属他人。郡人士相与谋曰：『□者筑厂既艰于岁费，借宅又狎于民居；今乘其鬻地，盍竭蹶图维为一劳永逸之计』？于是集资以购，更其宅而坛之。肇工于八月，阅六月而藏（蒇）事：塈茨丹雘，缺者完而朴者华。落成之时，恭逢圣诞，箫鼓喧阗，香灯辐辏，为数十年所未有。今而后，吾侪蚁忱共欣拜献之得所；且值春熙，□郡铺扬繁富，藉以抒升平岁时之盛。然则始事之诚、捐成之美，其可以无纪乎？

　　坛凡二进；外庭地限以照壁，计广五丈八尺、直八丈四尺半，附书以贻来者。并将首事人员各姓名开列于后：

　　总理：职员梁章怀、贡生洪谦裕、佾生薛呈仪、职生林上青、职员颜武德、职员徐三元、贡生许际时、职员魏逊邦、信士黄邦杰、职员卢崇玉。董事：教谕魏缉熙、生员林向辰、职员沈德树、生员周宗海、职员魏德林、信士叶庆禄、职员曾显扬、职生黄福辰、职员蔡廷勋、职员魏悬书。协事：□□（做篾）街黄谦记、职员林朝凤、廪生蔡□□、□□余信义、草花街苏昌记、职员洪□□、□□游大□、职员□元□、□□黄化□、□□梁察□（以下缺人名十、约三十字）。

　　咸丰五年岁次乙卯孟冬月榖旦，阖郡诸同人公立石。

　　按：碑龛台南市中区天坛（俗称天公庙）后进右壁，高一六八．七公分，宽七三．二公分，花冈岩；磨损甚，字颇有不可读者。文中甲寅，咸丰四年（公元一八五四）。有副碑一，见「其它」类。

　　.武庙隆恩庄抽租碑记（咸丰五年）

　　福建台镇中营管理为稠后隆恩等庄租务守府曾飞龙：圣宇兴隆，乃国家大典；帝德广大，实士庶休嘉。既乃圣而乃神，亦允文而允武，所以师表钦崇于万世，圣帝禋祀乎千秋。此人文所由蔚起，而休美于无疆也！

　　兹大埔建立关帝圣庙由来久矣，但庙中油香所供不赡。龙到此管收隆恩租务，不觉心殷情切，谨将隆恩定抽租段不在应收额征内，禀过台镇中营汤，准此献入，以为逐年油香，长奉勿替。谨将定抽献入租段开列：

　　一、林妈斛顶魏扬功虎头山脚田一段，年抽榖三石二斗。

　　一、大埔隆恩碑二口埤墘田一处，年抽榖八斗。

　　一、魏晋光本厝前坑墘田一处，年定抽榖三斗。

　　一、魏清怀本厝前山墘田一处，年定抽榖六斗。

　　一、魏盛德本厝墘园一处，年定抽榖一斗。

　　一、魏耀祖本厝前田一处，年定抽谷九斗。

　　一、魏盛化厝地墘园一处，年定抽谷一斗。

　　一、魏仁记厝地墘园一处，年定抽墘二斗。

　　一、吴化蛟有溪埤底田一处，年定抽谷一石二斗。

　　贡生黄国忠、总理魏德裕同立鸭母埤墘田一处，年抽谷二石。

　　咸丰五年葭月（缺）日榖旦，后学赖启东、苏梦周、李中庸同敬勒石。

　　按：碑存台南县白河镇草店里武圣庙，高九二公分，宽四九公分，砂岩。额镌「武庙」二字。

　　.重建马公庙捐缘启（咸丰六年）

　　夫伏波威播，铜柱嵯峨；窦宪勋铭，燕山炳烺。睢阳之祠宇，共表凛烈遗风；褒鄂之分符，长垂声名盖世。故仗策以翊艰时，将帅之谟猷骏烈；亦庇民以除夭札，庙堂之栋宇鸿基。历来神将有灵，每见馨香必报也。

　　台郡东安坊供祀马公爷，神箓幽遐，托书莫考；庙楹纪载，事迹堪传：辟遐荒于闽峤，任重干城；挥神策于霞漳，功成弓弩。辅顺之褒封，嘉名早垂于麟阁；将军之威武，称号又赞为龙骧。忆昔红毛故地，牛皮之割据谁雄？至今赤嵌砖城，豹略之英灵丕振。御灾捍患，民生叨庇护之恩；崇德报功，庙食隆樽俎之典。此创建规模，则远追郑氏；而重加修葺，则继踵蒋公也。然而地仅数弓，堂侔十笏，既无宏敞翼如，仰且多历年所。鸭炉香霭，数年之栋宇飞尘；鸟革云封，半壁之图书成墨。迩者神皈绀室，灵着霞宫：画符、咒水，托钵、施丹。代黔黎力除灾厄，不畏鼎镬先尝；为孕妇拯救濒危，果见旃坛布法。市上悬壶，百药回生起死；龛前捐璧，万山点石成金。则见朱门顶祝，摩肩接踵而来；绣户祷祈，揭馌携篮并至。感其德者思拓其基，羡其灵者谋恢其宇。而神则降乱指画，卜筑面对东南；定式占筹，回向基背西北；中欲壮其鳌宫，旁思绕以蟹舍。前议增其骏宇，后思砌以螭阶。装甍、刻桷；计费不下千金；画栋、雕梁，需材当非一木。纵百尺楼高，鸠工未易凌汉；而一钱光大，蚊聚可以成雷。所愿仁人君子，不惜解簇锦之囊；庶董劝绅商，自易成集裘之腋。大者登高而呼，众山皆应；小者细流不择，万派朝宗。从此妥神灵于勿替，既见庙貌更新；而庇福寿以延绵，共颂神庥普遍也。谨启。

　　捐缘芳名碑记：

　　钦命按察使司衔兼提督学政台澎兵备道裕铎捐银二十员。署台湾县正堂郑元杰捐银一十大员。署彰化县正堂马庆钊捐银四大员。署凤山县正堂唐均捐银二大员。候选直隶州州同唐埙捐银二员。特授台湾府儒学正堂林柯捐银二员。刑部主事黄应清捐银二十大员。引心掌教韦廷芳捐银二大员。

　　三合号捐银一百大员。屠桂山捐银七十大员。阮日新捐银四十大员。黄文惠捐银三十一员。绸郊金义成捐银二十四员。魏珍山捐银二十四员。萧杨氏捐银二十四员。邱振成捐银二十二员。台郡饷典捐银二十大员。许恊记捐银二十大员。陈邦英捐银二十大员。石文彩捐银二十大员。黄世基捐银二十员。黄清隽捐银二十员。福敬堂捐银二十员。陈合成捐银二十员。邱育育捐银二十元。

