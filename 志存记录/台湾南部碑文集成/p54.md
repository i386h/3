<!-- { "loadSidebar": true } -->
　　奉宪预绝棍害示告碑记（嘉庆二十二年）

　　严禁僧民私私相借贷胎典庙园示告碑记（道光元年）

　　严禁汛兵藉端勒索纵马害禾碑记（道光二年）

　　严禁兵民抢夺商船碑记（道光四年）

　　奉宪禁各衙胥役勒索绅衿班数碑记（道光四年）

　　奉宪禁胥役勒索绅衿碑记（道光五年）

　　示禁碑记（道光七年）

　　严禁破埤害课示告碑记（道光七年）

　　严禁牧牛范夫人筑坟处所示告碑记（道光七年）

　　海东书院乐捐生息碑记（道光八年）

　　海东书院膏伙经费捐输示告碑记（道光十年）

　　严禁衙蠹酷索班数示告碑记（道光十七年）

　　南河桥涵示禁碑记（道光十九年）

　　严禁搭盖草蓬示告碑记（道光二十年）

　　锢婢积习示禁碑记（道光二十年）

　　防火章程碑记（道光二十一年）

　　银同祖庙碑记（道光二十二年）

　　坟地盗葬示禁碑（道光二十五年）

　　奉呈主示禁（道光二十五年）

　　严禁藉差掳抢示告碑记（道光二十五年）

　　府正堂仝示碑记（道光二十七年）

　　奉宪严禁告示碑（道光二十七年）

　　奉示立禁（道光二十七年）

　　台湾府城门示禁碑（道光二十九年）

　　执照（咸丰八年）

　　大南门菜市埔示禁碑记（咸丰九年）

　　法华寺放生池示禁碑记（同治二年）

　　八甲溪湾告示（同治三年）

　　甲仔廍埤圳碑记（同治四年）

　　严禁窃砍竹城碑记（同治六年）

　　严禁勒索以肃口务示告碑（同治六年）

　　罗汉内门碑（同治六年）

　　卧碑（同治七年）

　　保生大帝碑记（光绪元年）

　　严禁恶习碑记（光绪元年）

　　严禁藉尸吓诈示告碑记（光绪元年）

　　买补仓粮示禁碑（光绪二年）

　　严禁藉尸吓诈等事示告碑记（光绪二年）

　　严禁自尽图赖示告碑记（光绪二年）

　　藉尸吓诈等事示禁碑记（光绪二年）

　　禁革牛墟陋规碑记（光绪二年）

　　严禁乞勒纵横示告碑（光绪五年）

　　乐局塭租（光绪八年）

　　天后宫禁筑草寮碑记（光绪十一年）

　　猫求港塭地断归振文社公业示告碑记（光绪十三年）

　　谕令照章完纳上帝庙香田碑记（光绪十三年）

　　严禁锢婢不嫁碑记（光绪十五年）

　　云林县正堂示禁碑记（光绪十六年）

　　.台湾府学■〈鱼逮〉港学田碑记（康熙五十二年）

　　台湾府学田知照：

　　福建分巡台湾厦门道，为学田事。照得建学置田，原以振兴庠序，须当渐次修举。府庠为四学领袖，按本朝开疆建学以来，已三十年，未有□田，甚属缺典！兹欲倡率捐俸买置，而各官俸入无几，徒成画饼；不如就现在官田量拨，为实有济。查本道衙门有■〈鱼逮〉港庄田一项，计一百三十一甲，分据管事吴济手册开报：有现耕，有荒埔，每年系三七分收。自今冬拨归台湾府儒学，着该学教官管理，年照往例，完正供课一十九石九斗二升外，余租供奉圣庙香灯及充诸生月课之资。积三年余，以分给文武诸生往省科举盘费。总要实心管理，俾宫墙日有起色。再该学教官，如逢报满交代，须将任内田租收支数目，逐一清造，同接管印结，由府转缴本道衙门查考。合就行知。为此票仰该府官吏，照依事理，即便通行三县及该学教官知照：日后■〈鱼逮〉港庄田一项，除年纳正供外，一切杂徭，该县务严饬管保人等，不许藉名派累各佃。本庄四至内荒埔，听该教官招佃，尽数开垦，完课收租。如有地棍、土豪生端、谋占等弊，许通学鸣官，尽法究治。仍取该学教官管理遵依具报，毋违！速速！

　　康熙四十九年九月三十日行台湾府转行在案。

　　管事吴齐手册造报，各佃管耕甲数，开列于后：

　　一佃刘祖、一甲三分二毛三丝四忽。一佃吴老，耕田二甲一分二厘二毛九纟八忽。一佃林英，耕田三甲一分四毛九忽。一佃何顺，耕田五甲三分四厘九毛七纟七忽。一佃洪蓝，耕田一甲六分四厘九毛一忽。一佃何荣，耕田一甲六。一佃陈祖，耕田二甲二分二毛三丝二忽。一佃吴勇，耕田一甲五分。一佃朱龙，耕田一甲一厘六毛二丝一忽。一佃郑报，耕田二甲五分七厘二毛二丝六忽。一佃王契，耕田三甲三厘。一佃陈管，耕田一甲。一佃蔡顺、郭秀、林振，共耕田三甲三分，内带课榖一十九石九斗二升。一佃王富，耕田二甲八厘。一佃杨生，耕田三甲八分九厘八毛二丝三忽。以上共田三十三甲六分八□七毛一丝一忽，系三七分收。

　　一佃侯哥，耕田二甲五分。一佃田奇，耕田二甲。一佃王戎，耕田一甲。一佃赵高，耕田二甲。一佃黄秀星，耕田一甲。一佃陈开，耕田二甲五分。一佃阿天，耕田二甲二分。一佃杨良，耕田一甲。以共田一十六甲二分，系二八分收。

　　一、土地祠香灯田二甲。一、赡养老人田二甲。一、管事辛劳田一十五甲。一、甲头辛劳田五甲。□荒田三十六甲六分八厘二毛七丝。

　　以上共荒熟田一百一十甲五分六□九毛八丝一忽，内除土地祠、老人、管事、甲头田二十四甲外，实田八十六甲五分六□九毛八丝一忽，拨入府学收租，充圣庙香灯及月课、科举盘费用。

　　一佃何确，耕田一甲，该征榖六石。一佃陈田，耕田二甲五分，该征榖一十五石。一佃杨齐，耕田一甲五分，该征榖九石。一佃杨染，耕田八分，该征榖四石八斗。一佃杨国，耕田二甲，该征榖一十二石。一佃陈祖，耕田五分，该征榖三石。一佃杨掌，耕田一甲五分，该征榖九石。一佃阿三、阿满、阿二，共耕田五甲，该征榖三十石。一佃张生，耕田二甲，该征榖一十二石。一佃林郎，耕田一甲二分，该征榖七石二斗。一佃李魁，耕田一甲一分，该征榖六石六斗。一佃阿尾，耕田八分，该征榖四石八斗。一佃宋哥，耕田一甲，该征榖六石。一佃杨猛，耕田一甲，该征榖六石。一佃孙月，耕田八分，该征榖四石八斗。一佃郭暂，耕田一甲六分，该征榖九石六斗。一佃杨进，耕田七分，该征榖四石二斗。一佃阿五，耕田一甲二分，该征榖七石二斗。一佃丘伯，耕田一甲，该征榖六石。一佃陈总，耕田九分，该征榖五石四斗。以上共田二十八甲一分，每甲征榖大石，共该征榖一百六十八石六斗，拨入朱文公祠充香灯及祠内肄业师生修脯油灯用。

　　康熙五十二年正月。

　　按：碑龛台南市孔子庙明伦堂山川门内左壁，高一七八公分，宽六九公分，花冈岩。原碑无题额。

　　.雍正间谕封孔子五代王爵碑（雍正二年）

　　雍正元年三月，上谕内阁、礼部：『至圣先师孔子，道冠古今，德参天地：树百王之模范，立万世之宗师。其为功于天下也，至矣！而水源木本，积厚流光，有开必先，克昌厥后；则圣人之祖考，宜膺崇祀之褒封。所以追溯前徽，不忘所自也。粤稽旧制：孔子之父叔梁公，于宋正宗时追封「启圣公」。自宋以后，历代遵循。自叔梁公以上，则向来未加封号，亦未奉祀祠庭。朕仰体皇考崇儒重道之盛心、崇德报功之典礼，意欲追封五代，并享蒸尝，用伸景仰之诚，庶慰羹墙之慕。内阁、礼部，可会同确议具奏。钦此』。

　　内阁、礼部等议：『孔子之五世祖木金（父）公自宋迁鲁，始姓孔氏，高祖祈父公：曾祖防叔公、祖伯夏公、父叔梁公，凡五代。除叔梁公历照旧封启圣公外，木金父公至伯夏公，皆应追封公爵。臣等谨拟：木金父公追封为肇圣公，祈父公追封为裕圣公，防叔公追封为诒圣公，伯夏公追封为昌圣公；即于启圣公祠内安设神牌，按昭穆位次。每年春秋致祭，其牲牢、酒醴、笾豆、簠簋，每神位前，各照启圣公例陈设。其启圣祠内，向系专祀叔梁公，故以「启圣」为名；今圣朝异数，合祀五代，更名为「崇圣祠」。俟命下之日，将追封字样，通行国子监、顺天府、直、省、府、州、县、卫学及衍圣公，一体遵行。至钦奉上谕一道，应颁发国子监及阙里，勒石庙廷以光盛典。其追封诰命，交与内阁撰拟。国子监之启圣祠改造匾额、添设神牌、祭品等项，交与工部；俟造完之日，钦天监择吉入庙。其余各省，行令该地方官各行办理可也』。等因，于雍正元年三月二十七日题。四月十八日，大学士马等启奏折本，奉上谕：『五伦为百行之本，天、地、君、亲、师，人所宜重；而天、地、君、亲之义，又赖师教以彰明。自古师道无过于孔子，诚首出之至圣也。我皇考崇儒重道，超轶千古，凡尊崇孔子典礼，无不备至。朕蒙皇考教育，自幼读书，心切景仰；欲再加尊崇，更无可增之处；故敕部追封孔子以上五代。令部议封公。上考前代帝王，皆有推崇之典：唐明皇封孔子为「文宣王」。宋正宗加封「至圣文宣王」，叔梁纥为「齐国公」。元加封孔子为「大成至圣文宣王」，加封齐国公为「启圣王」。至明嘉靖时，犹以王系臣爵，改称为「至圣先师孔子」，改启圣王为「启圣公」。王、公虽俱属尊称，朕意以为王爵较尊。孔子五世应否封王之处，着问诸大臣具奏。钦此』。

　　阁部等会议：『请自叔梁公以上至木金父公凡五代，并追封为王爵。谨拟追封木金父公为「肇圣王」，祈父公为「裕圣王」，防叔公为「诒圣公」，伯夏公为「昌圣王」，叔梁公为「启圣王」。入庙之日，国子监及阙里，各遣大臣一员，读文祭告。祭文交翰林院撰拟。祭品照例备办。余俱照原议。仍将追封王爵上谕一道一并颁发勒石可也』。等因，于雍正元年六月初十日题。本月十二日奉旨：『依议』。

　　雍正二年三月，台湾府知府高铎、台湾县知县周锺瑄，凤山县知县萧震、诸罗县知县孙鲁同勒石。

　　按：碑有二，一龛台南市孔子庙启圣祠内壁，高二二七公分，宽八七公分，花冈岩，楷额「上谕」，座有麒麟浮雕；一存高雄市左营区旧城国校内，高二○二公分，宽八二公分，花冈岩，楷额「上谕」。二石俱无题。本文据台南孔庙碑石纪录。左营碑文同，惟文后题款异；该碑款云：「雍正二年四月初一日，台湾府凤山县知县臣萧震勒石。乾隆三十五年冬月，臣教谕伍光■〈纟宏〉、训导饶棹同敬立」。台湾文献仅刘良璧「重修福建台湾府志」录有此文。

　　.忠义旌表碑（雍正三年）

　　奉旨旌表忠义福建台湾南路营中军守备马讳定国、福建台湾镇左营千总陈讳元、福建台湾南路营把总林讳富、福建台湾镇右营领旗王讳奇生。

　　雍正三年五月□□日勒石。

