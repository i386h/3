<!-- { "loadSidebar": true } -->
　　为此，示仰庄民人等知悉：□□□□有短见自尽，及路毙之案，该庄民告知庄耆甲头，验无尸伤，又查无姓名、来历，即呈县立□□□□□理；其验有尸□□者，须缉凶究偿，□告知乡保，禀报相验。该乡保倘敢混开妄指富户、庄民，株累□□，□及移尸串谋；□□□□，报官之前，擅拿索诈，许该庄民等据实指名，赴府、县呈究。如不立拿究办，□□赴辕具□，以凭严拿重究。本司意在除弊安良，该差、保如敢仍前违犯，一经访闻，或被指□，定即差提，按法重惩，决不宽贷。各宜凛遵，毋违！特示。

　　乾隆四十九年四月（缺）日，罗汉内门庄□□原业主陈□□等同立碑勒石。

　　按：碑存高雄县内门乡观亭村紫竹寺（观音亭），高一七五公分，宽七四公分，砂岩。

　　.台澎兵备道谕告碑（乾隆五十三年）

　　钦命福建提刑按察使司管台澎兵备道兼提督学政、军加随带加二级、纪录四次万，为恳恩给示等事。

　　本年十一月初三日，奉巡抚部院徐批据：据职监赖九隆、粤民钟国文等呈称：『召伯循行去后，功南棠之慕；昌黎过化迄今，仰北斗之瞻。今□大人，仁声攸着，无异二公之德政可传者也！前三十六年，督宪钟以台属人民淹留不得回籍者，皆由□之多，奉旨颁谕：在台回籍者，向舡户誊单，自行投验。内地往台者，父母官给照。凡遇关津隘口，随验放行；文武胥吏营弁，不得刁蹬留难等情，通严示禁。迨房书索单钱七百丈积弊相沿，虽无其例；第由来已久，未能概除。缘房书加索照费，文等以遵谕便民、乞饬示禁等事呈辕。蒙批：□书藉端勒索，殊干法纪！屡经本部院严谕该厅查禁，何得复萌故智，多索病民？仰台湾道立即严行提究。如有指勒留难之事，即行从重拟办，毋得稍宽等语在案。嗣是口书不敢过为多取，百姓亦不苦于苛求。俾回籍之众：白首而思妻子，无至牵滞于台疆；壮年而顾父母，不复淹留于海国。云山有归望之思，门闾无空倚之虑，福庇黎庶，感德靡涯！但思随辇布伏，乞恩准示禁，各愿捐资勒石，永铭遗爱以戴鸿恩于不朽云』等情。奉批：『仰台湾道给示永禁』等因。

　　奉此，合行出示永禁。为此示仰各口书人等知悉：嗣后凡有粤民回籍，赴厅填给照单，无论士庶人等，不得留难指索规礼。倘有玩愒经胥，敢于示禁之后，复萌故智，需索病民，一经查出，或被告发，定即严行拿究，按法重治，决不宽纵！各宜凛遵，毋违！特示。

　　总理职监赖九隆、监生林发成、监生李学习、监生曾廷尚、职员锺国文、陈鼎芳、新聚义、李荣洲、刘集继、陈仁达、吴俊义、李朝良、新广福、新广信、陈庆韶、谢连二、刘干伯、曾宣革、张凤仁、曾达坤、福兴、振德、源大兴、万和。

　　乾隆五十三年十一月十三日给勒石，竖立韩文公祠。

　　按：碑现存台南市北区三山国王庙，高一○四．一公分，宽六一．六公分，花冈岩（青斗石），缺题。示禁者为台澎兵备道万锺杰，乾隆五十三年（公元一七八八）履任。碑中「巡抚部院徐」，名嗣曾，五十年任（一七八五）。

　　.奉宪示禁（乾隆五十三年）

　　特授福建台湾府正堂、加五级、纪录五次杨，为蒙示加惨、乞委员诣勘清草、以靖地方事。

　　乾隆五十三年十月二十日奉巡抚部院徐批：据嘉义邑向忠里衿耆吴积善等具呈前事词称：『善等东西两保二十二庄，居住海滨，田园稀少，民无餬生；幸有一带海坪，□庄采捕度活，因天地自然之利，救万民之命。乾隆十二年，地棍方凤、陈淘德占筑肥私，呈请输饷，致乡宾蔡罗仁等出控。经前道杨批府，亲提转发台邑主夏，讯归各庄公□采捕，吊销□□得蒙前府发勒石，永远示禁，毋许将来混占。讵贼乱甫平，邱方二大姓邱朝远、邱体、邱天、邱辙、方连、方财源、方体、方元明等，串同蚶寮庄之巨族黄佛、黄禹、黄世、黄岁、黄乡、□□□□□□□□之正堂等，群雄同谋，沿海插标，聚匪搭寮，截夺各庄采捕，几致大祸数次。善等无奈，本年五月十三日粘缴碑文辕叩，蒙仰台湾府录案查议，仍一面示禁牌文并发□□□□□□□□□□不遵宪禁至意，反将邱朗架饰，鸣锣杀命，藐断图占等语，及各归各管外等词，布叙示中，阳若为民示禁，阴实启他觊觎。而邱等□□□□□□□□□管者为强占，反以归管为借词，曰加曰占，弥增截夺，致民生路终绝。在善等忝系衿耆，不习采捕，即使终占，固亦无效；独念众庄贫民，以此采捕活命，一旦被占，绝□□□□□□□□忍视。且日在海坪争斗不已，势必酿大祸，若不预先禀明，善等亦难辞咎。合亟相率抄粘新旧示二纸缴验，叩乞钦命大人俯怜。蒙示加惨，恩准委员诣勘清草，以靖地方两里。沾叩』等情。奉批：『查此案先据议详，业经批饬，仍照原断严□□□□□□□□契，查勘扰累，并邱朗等所控黄文等各案，一概注销在案。仰台湾府遵照前详批内，明晰出示；仍将前示掣销。如再弊混，提承严究。粘单并发』等因。

　　奉此，为查此案先据□□□□□□以藐断图占等事赴抚宪呈控，批府查案议详，仍一面示禁等因，经前署府先行出示，并将邱朗等呈叙入示内；一面查议，详奉宪批：『嘉邑生员□□□□□告邱郎等争占海坪一案，查此案先因陈托德于乾隆十二年认课报升，以图垄断。当时即会庄民向托德纳课，先筑三十余坵，复又分作六十余坵。可知日久侵占愈多，即借□□□□□□□□为影射，不问可知！旋因台湾县知县夏瑚讯明此项海坪向例并未纳赋，听近海居民采捕谋生，因民之利，实属惠而不费；但相沿日久，其中即有贪狠之徒，若冀□□□□□□□既不为后，惟我欲为。该令究出确情，将海坪断令全数归公，悉凭众姓采捕，详明道、府，勒石永禁在案。实属平允。邱朗等何得于贼匪甫定之后，复图影藉觊觎，紊乱旧章！仰即仍□□□□饬永禁，不必再行吊销、查勘，以启奸民图霸之心，肆恣扰累。至邱朗等所控黄文等改贼从义，亦属出于□口，当时并无确据；况首逆匪伙剿捕，□□大乱平而众□□，更不容□□□，此案无庸查讯。其前任台守觉罗四尚有饬令嘉邑究拟蔡华仁等告戴天等窃赌九案，事隔多年，人亡物故，且经案卷焚毁，并着一概注销，照案出示严禁，并转饬嘉义县遵照□□：如有玩控，即行严拿究办详解，毋违。此缴』等因。奉此，当经本府出示晓谕，并饬行嘉义县一体遵照在案；乃邱朗、方连、黄佛等何物，胆敢于示禁之后，仍行恃强藉词输饷横占！殊属□□。

　　兹奉宪批前因，除将邱朗等所控各词及前案府给示掣销外，合再行出示严禁。为此，示仰向忠瑞安定东西二堡乡民人等知悉：尔等务须凛遵宪令，即将该处沿海一带海坪，听民公众采捕；并将现搭海寮全行拆去，毋许少有存留，以杜争端。倘有不法奸民敢于仍前□段筑围聚□搭寮冀图霸占，及不将海寮登时拆毁，并阻截各庄民采捕致生事端者，许尔等庄民指名具告，以凭严拿从重究办；该地乡保纵容不报，一经查出，或被告发，定行一并严究。本府言出法随，决不宽贷。各宜凛遵，毋违！特示。

　　乾隆五十三年十一月（缺）日，安定西保向忠、旌义里，生员吴积善、耆民蔡甫、黄文、郭黄玉、谢英豪、陈聪明、王应全、王三禄、王镇标、林荣光、杨亲秀、郑国钦、吴光猛、吴圭当、陈六、苏渊、谢颜、黄财元、许登宗、吴奇都、蔡乞、陈艳、□□□等同立碑。

　　按：碑存台南县佳里镇建南里金唐殿，高二五二公分，广八四公分，花冈岩。额镌如题。示禁者为台湾府知府杨廷理，乾隆五十二年（公元一七八七）任。碑中「前任台守觉罗四」，名明，乾隆二十二年（一七五七）任；「台邑主夏」即「台湾县知县夏瑚」（同见本碑），二十三年（一七五八）任。

　　.大上帝庙示禁碑（乾隆五十七年）

　　署福建台湾府台湾县正堂加五级纪录五次沈，为禀请示遵以供神祀、以肃法纪事。

　　乾隆五十六年六月二十八日，蒙本道宪杨批：据郭友等具呈前事词称：『切郡城之中有上帝庙，恭奉北极上帝神像，赫濯无疆，最称胜地。是庙栋宇巍峨，基址宽豁，皆前人募建，以崇帝德，而肃瞻仰。迨历年久远，日就倾颓；且有顽硬之徒，将本庙之前后左右界内圹地肆行侵筑，更见摧残，殊堪敬悯！『乾隆五十三年间，蒙大宪在府任内捐俸重修，并准境众呈请究还界地在案。爰是庙宇整丽，神民咸安。不虞五十五年有庙后居民马梓，增筑房屋，复敢侵国界地长一丈三尺、阔五尺，挖去砖甓千余块。境民共愤，佥举值年炉主郭友等，率众乃赴仁宪呈究。蒙行前县主仇勘明，堂断马梓侵界不合，拆罚番银四十元；仍令每年供纳地租，均付本庙逐年炉主收放利息，以为修理庙宇之资。又令周围界内店屋二十四间，每年各应纳地租钱二百文，以充香油之费。此皆儆省侵占神地之至法；但恐贤愚不一，久后暂（渐）玩，难保无不肖之徒，将来复谋抗占之弊，贻渎神明而负宪恩！友等系现年炉主，窃以原断案牍不若示谕之昭彰、使知共儆。合佥呈禀请，叩乞宪台大人，惠及神民，恩准出示，勒石申禁，以垂鉴戒。俾得永远遵守，以杜争端。沾恩靡既！上叩』等情。蒙批：『台湾县查案示禁！仍具详备案』等因。

　　蒙此，合行示禁。为此，示仰居民人等知悉：尔等居住该处庙地界址，遵照逐年交纳地租钱文，不得短少；毋庸侵占地界！各宜凛遵，毋违！特示。

　　首事郭友等、景山号、源兴号、新文锦、全成号、新泉锦、益升号、吉和号、正太号、得利号。

　　乾隆五十七年七月（缺）日给立石碑记。

　　按：碑龛台南市中区民权路北极殿（俗称大上帝庙）三川门内左壁，高一二八公分，宽六四．五公分，花冈岩。原碑缺题。

　　.毋许民番私捕埤水鱼虾示告碑记（乾隆五十八年）

　　特授台湾府嘉义县正堂、加十级，纪录十次单，为请示立石等事。

