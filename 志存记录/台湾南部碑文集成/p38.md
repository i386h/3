<!-- { "loadSidebar": true } -->
　　陈泉信喜助银二十二大元。蔡顺发、蔡涌源，各喜助银二十大元。陈瑞泰、蔡合茂，各喜助银二十大元。蔡长茂喜助银十六大元。洪源兴喜助银十五大元。兴记号、蔡长江，各喜助银十二大元。王益利、蔡兴利，各喜助银十大元。邱德兴船喜助银十大元。瑞源号、鳌霞号、各喜助银八元。郭振益喜助银七大元。源美号、益成号、玉成号、藏益号、恊安号、景顺号，以上各喜助银六大元。郑泰顺捐银六大元。蔡泉茂喜助银十大元。郭长发、洪神助，各喜助银十大元。顺裕号、蔡长兴，各喜助银八大元。郑万镒、陈抄观，各喜助银六大元。洪平观、蔡成奇，各喜助银六大元。蔡平观、蔡镂观，各喜助银六大元。

　　郑光善、新广发、福兴号、顺成号、谢干观、树德堂、恒顺号、郭查观、有益号、华丰号，各喜助银四大元。长源号助银三大元。同安澳喜助银五大元。蔡成兴、蔡圆观，各喜助银五大元。吴聪利、蔡成茂，各喜助银五大元。青浦澳、康笑观，各喜助银四大元。王光罩、蔡茂兴，各喜助银四大元。龚光世、蔡升观，各喜助银四大元。郑卯观、鼎美号、柯祖观、玉筹居、金益美、蔡长成、元元号、周益美、鼎兴号、柯振源、清香齐、保元号、泉和号、世清舵，各喜助银二大元。阳春馆、蔡瑞观，各助银四大元。郭兰桂、陈凤婶，各助银三大元。黄统观、蔡姜崁，各助银二大元。蔡俊德、谢春泉，各助银二大元。卢坎观助银二大元。郭家利、蔡钻观、蔡出观、吴添观、陈双全，各助银二大元。

　　张合兴、郭长泰、许进顺、金振源、蔡俨舵、蔡显名、张合吉、张合和、王金发、黄正春、张瑞美、新合源、黄源金、新振发、满舵、凤舵、山舵，以上各喜助银一大元。蔡凤观、蔡素观、合顺观、李炮观、锺光荫、蔡敏观、吴荐观、蔡奎观、张兴观、许兴观、蔡成观、吴出观、蔡掽观、蔡我观、吴提观、蔡报观、蔡遣观、蔡翁观，各喜助银一大元。蔡文观、陈玉观，各喜助五角。

　　道光十八年岁次戊戌桂月（缺）日，前董事落成龚文瑞、陈瑞兴，续修董事蔡枕观、蔡来观、蔡趁观、蔡妈德，续修落成陈瑞兴勒石。

　　按：碑勒于台南市西区药王庙右畔墙壁，高一四一公分，宽六五公分，花岗岩。文中乾隆甲申，二十九年（公元一七六四），道光甲申，四年（一八二四）。

　　.曹公圳记（道光十九年）

　　赐进士出身、诰授中宪大夫、钦加道衔、知台湾府事、前署台澎等处地方海防兵备道兼理提督学政熊一本撰并书。

　　朝廷建官千百，皆以为民也；而地与民近，情与民亲，周知其利病，而权足以有为者，莫如县令。县令主持一邑，鳃鳃于期会簿书，而不知民之本计，知民之本计，而行以苟且，不能有强毅之力、真实无妄之心者，皆不足以图久远。是故得俗吏百，不如得才吏一；得才吏百，又不如得贤吏一也。予于道光甲午出守台阳，莅官之始，问政于先事诸君，而求其要。佥曰：『治台之法，惟在弭盗而已』。询以民生衣食之原，则曰：『台地沃饶千里，户有盖藏，民食不待筹也』。予是时甫莅斯邦，见闻未悉，无以胜言者之口；而心窃不能无疑焉。

　　丙申秋，台、凤、嘉接壤之区，被旱百有余里，闾阎待哺，宵小跳梁；觉向所谓「弭盗」者，洵为急务；而所谓「民食不待筹」者，犹未得治台之本计也。予于议食、议兵之后，循行田野，察其被旱之由。窃谓饥馑之患，独在此百余里内，实由民之自取，而不得委为天灾。盖稻为水榖，自播种以至秋成，皆需深水浸之。「周礼」「稻人」之职，所谓『以潴蓄水，以防止水，以沟荡水，以遂均水』者，乃农家不易之经也。台地惟山泽之田，有泉引灌，可期一岁再收。其平原、高阜之田，往往行数十里而不见有沟渠之水耕者。当春夏阴雨之时，仓皇布种，以希其获；及至数日不雨，而水涸矣；又数日不雨，而苗槁矣。前此被旱之百余里，皆此类也，又安可委为天灾而不思所以补救乎？予为劝兴水利，教以凿陂、开塘之法；而愚民狃于积习，不能奋然行之；论治者又目为迂远，而不肯实为其事：则予第托诸空言而已，莫由收实效也。

　　丁酉春，凤山大令曹君怀朴奉檄来台，予于接见之初，首言及此。大令颔之而不轻诺。予疑其事或未谙，抑所闻治台之法犹夫向者之言欤？固不能强以必行也。数月后，人有言其度地鸠工，将为民开水利者。大令于断见时，言不及之，亦不形诸简牍，则又未及其必能也。戊戌冬，大令果以水利功成来告，且图其地形以进：凡掘圳四万三千六十丈有奇，计可灌田三万一千五百亩有奇。于是廉访姚公亟奖其劳，将上其事于大府，而为之请于朝。檄予亲往视之。予于己亥仲春躬临其地，士民迎马首者，千数百人。予令董役之若干人，随行陇畔，向其一一询之，乃知圳之源出淡水溪，由溪外之九曲塘决堤，引水于塘之坳。垒石为门，以时蓄泄。当其启放之时，水由小竹里而观音里、凤山里，又由凤山里而旁溢于赤山里、大竹里。圳旁之田，各以小沟承之。上流无侵，下流无靳，咸听命于圳长，而恪守其官法。向之所谓旱田者，至是皆成上腴矣，岂非百世之利哉？

　　吾观从政之士，有以才能自诩者，当其述职长官，往往累数十纸不能尽。观者咨嗟太息，谓古循良无以过之。及覆其政之所就，则皆饰词邀誉，自为功利之谋；所谓泽被生民者，曾不可以终日：此其居心尚可问乎？若大令者，未为而不轻诺，未成而不轻言，可谓务为实事、先行后从者矣。自经始以迄蒇事，不辞劳瘁，不惜厚资，历二载而如一日，庶几知民之本计，而有强毅之力、真实无妄之心者与？廉访嘉其绩而时彰之，岂非体国爱民、用贤若渴之大君子哉？凤之士民，从大令之教而合力成之，所谓民情大可见者，今岂异于古耶？予进士民而奖之，皆曰：『是惟吾邑侯之仁贤劳苦，始克臻于有成；众，何力之有焉』！然则，大令之得于民者不既深乎？予将归报廉访，众复请予名其圳，以刊诸石。予曰：『汝曹以是为邑侯功，即名之以「曹公圳」，可乎』？众曰：『诺』。于是乎书。

　　道光十九年岁次己亥十月（缺）日勒。

　　按：碑存高雄县凤山镇曹公祠，分镌四石，俱花冈岩（青斗石）：第一石高一○八公分，宽五五公分；第二石高一七七公分，宽四五公分；第三石高一七五公分，宽四六公分；第四石高一七六公分，宽四二公分。卢尔德嘉「凤山县釆访册」录全文。

　　.重修北巷佛祖庙碑记（道光二十一年）

　　盖闻『山不在高，有僊则名；水不在深，有龙则灵』；是则地不在大，有神则兴。

　　我台郡治之有北巷佛祖也，托处僻地，不成庙貌。既而有募，略为构造；然尚狭小，不足以壮大观。乙未春，附近乐善绅董职员陈朝琼等，共谋大为恢廓；旋因费繁见寖，几阅两载矣。为念观音佛祖灵应四方，遐迩绅商咸沾普化，皆思亟为落成。所谓『有其举之、莫或废』者，此也。莫为之前，虽美弗彰；莫为之后，虽善弗传。彼时考厥工程：殿上经堂、尚宜镂金错彩，阶前香阁、尤须购木鸠工；住持者原乏房舍、地必拓于数弓，疏浚者专赖沟渠、石应敷以四面；而且雕尊塑像、必藉金钱，告蒇庆成、仍需牲币：计功必倍三旬，总费约逾八百。今者，诸凡修举，费用较多；栋宇聿新，神灵益着。是皆藉助四方仁人君子，共知发钥，不惜解囊；故能集狐成腋，无致筑室道旁也。一旦核经费而铭木版、肃衣冠而庆落成，仰见维摩月殿，长垂贝叶千寻；迦释云厨，永植连花十丈。虽无高山拱峙，点化即是西天；纵乏远水渟潮，澄明无非南海。是为序。

　　谨将捐题姓名、银数开列于后：

　　黄应清（拔贡候选州判）、陈科运（贡生），各捐银五十元。陈科升（贡生军功六品）捐银四十元。黄应铨（增贡议叙八品）捐银三十元。林长春（贡生）、黄化扬（廪生议叙七品）、陈世珣、张合和，各捐银二十元。陈丰源号（饷典）捐银十八元。建昌号捐银十六元。黄应彪（武举）、黄应贤（生员）、王文智、张仕礼、蔡招财、合茂号、王万美，各捐银十二元。张凤祥（职增贡生）、陈科发、刘衣绍（生员）、王鼎新、李廷荣、林世亮、王纯一、周裕济、金济川、吴昌记、吴福记、吴禄记、吴凝远、吴劝司、韩■〈生日〉记、张立兴、允昌号，各捐银一十元。

　　纪德元、金源裕、蔡明安、许集和，各捐银八元。许世泽（职员）、温祖基（贡生）、张兆三、郑恊发、林发兴、干德号、东发号、文益号，各捐银六元。苏凤翔（训导军功七品）、潘士俊（生员）、叶式贤（生员）、黄献南（生员）、吴尚震（生员）、戴思诚（监生）、陈昌章（世袭守备）、叶尚荣、何水记、石致祥、张瑞庆、同源号、施振美、振东号、集源号、余升记、叶振利，各捐银四元。王汝霖（廪生）、林茂才（职员）、郭友珠（职员）、陈邦达（贡生）、郭友科、郭兴茂、石鼎美、长胜号、德隆号、益春堂、林怡合、联春号、自发号、吴林氏、黄吴氏，各捐银二元。周维新（廪生）、蓝旺老、吴瑞印、吴荣生、才老观、黄曰寿、顺发号、邹信女、吴信女、吴林氏、谢信女，各捐银一元。

　　做祈安庆成，帆寮境内公捐银三十元。陈志裕劝黄励记承杨池厝来银一百元。

　　韩治（举人军功六品）献庙后厝地一所。黄应彪（武举）献庙后厝地一所。

　　以上共来银八百四十七元，共献庙地二所。

　　计开重修庙宇并祈安庆成，列明榜数，总共用去银九百二十四元四角一办七尖正；对除不敷银七十七元四角一办七尖正，董事六人照摊垫足。

　　董事黄应清、陈科运、陈科升、林溶、陈丰源号、张立兴。前陈丰源号饷典送定买日嫂瓦厝，出银二十四元。

　　道光二十一年岁次辛丑元月，拔贡黄应清拜序。

　　按：碑为木质，悬台南市中区慈荫亭（俗称佛祖庙仔），高五四公分，宽一○六公分。碑道光间拔贡生黄应清作，署篆二：一阴文曰「黄应清印」，一阳文曰「字曰冰如」。

　　.陈仁祖香灯祀业碑记（道光二十一年）

　　我族人于好修庄鸠建祠堂，崇祀始祖，由来旧矣。今复重修改造，焕然一新。□□□□□□□□□□□□□□□□□□□□□□久远，或不善守而废置焉。爰将田□、界址、租额勒之贞珉，以垂不朽。

