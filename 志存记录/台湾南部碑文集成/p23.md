<!-- { "loadSidebar": true } -->
　　按：碑龛台南市北区成功路大观音亭庙壁，高六七．八公分，宽四二．六公分，宁波石。原碑缺题。

　　.新修海靖寺碑记（嘉庆元年）

　　郡垣北门外有寺，名开元，亦名海会，由来久矣。予奉恩命，兼镇来台，尝至其地，见夫颓垣毁瓦，神像几失凭依，思有以新之，未果。今岁恭逢圣天子嗣大位，薄海内外，气象聿新，梯航一家，咸各宁靖。予乃谋修斯寺，商之廉访苇亭刘公、冶堂杨太守，议允协。遂捐俸为倡，人皆竞劝。惟择十有二人董其役，阅五月而工竣，糜金六千三百有奇，而寺于是一新矣。

　　诸绅士请予记。予惟寺之新也，规制式廓，视前有加，而名之所关者大，尤不可以无取。因念台为海疆重镇，而南人尊神，斯寺所以安神像也。今兹之修行，将仰荷神力，指引迷津：俾林无伏莽，海不扬波，愚顽者向化，跋扈者敛迹。至于年谷时熟，民皆安堵；重门不闭，宵柝无惊，庶靖之至乎？遂易其额曰「海靖」。凡予所以修之之意盖如此。入斯寺者，睹其制之新，原其名之易，当思仰副圣天子绥靖海疆至意，共勉驯良，长为乐土，顾名而思也。

　　若夫修葺之资，台之文武各官皆有捐题，例得书石；诸绅士乐捐，亦并列于后云。

　　钦命福建全省水师提督军门兼管台澎等处地方挂印总镇府噶普（下缺八字）加一等加一级又寻常加六级纪录八次燕北哈当阿撰，署福建台湾府知府兼管南路理番同知加七级纪录七次余姚杨绍裘（下缺数字）。

　　嘉庆元年岁在丙辰八月（下缺数字）。

　　按：碑存台南市北区开元路开元寺，高二二六公分，宽八一公分，花岗岩，左下残缺。谢金銮「续修台湾县志」「艺文」收之，与原碑有二字出入，且略题款。有副碑一，录存「其它」类。

　　.新砌泮池碑记（嘉庆四年）

　　台地自入版图以后，沐圣朝雅化，凤山文运之盛，甲于诸邑；虽士克树立，而山川锺灵，文庙实得地焉。岁己酉，前任李公、乡绅陈公鸠金重修；而頖池未甃（池为莲花潭，邑诸景之冠者也）距今十有一年矣。予与同寅余公集诸生醵金暨前所余未鸠者，俾竣其事。横三十四丈，纵一十七丈，为半璧形。灰石工役，计费银一千一百五十五元。

　　先是，龟山右案中断为坦途，水道通海，为田庐侵塞。兹并补其缺，清其界，使复其旧。工费悉系左营庄民急公，殊为可嘉。

　　董其事者：生员柯金章、吴克达、柯来仪、廪生吴清时、张廷钦、余志仁、王花春、生员黄昌选、苏振峰、谢名标、郑朝清、吴朝阳。旧董事：廪生郑廷辅、生员董必成、廪生林继美、贡生许名扬、王振文。捐银襄事者，另书石以示劝云。

　　凤山学教谕吴玉麟撰文。

　　凤山学训导余邦佐、前任凤山学教谕朱莲、前任凤山学训导李虬，嘉庆四年十一月（缺）日立。生员吴□清书石。

　　按：碑存高雄市圣后里旧城国民学校，高一三一公分，宽六八公分，花冈岩。「台湾教育碑记」与卢尔德嘉「凤山县釆访册」并录其文。

　　.梦蝶园记（嘉庆五年）

　　嘉庆五年，裔孙李梦琼、宗寅等，蒙府宪吴准将凤邑主宋暨前府宪蒋原建陈永华所撰碑记，重给勒石。

　　昔庄周为漆园吏，梦而化为蝴蝶，栩栩然蝶也。人皆谓庄生善寐，余独谓不然。夫心闲则意适，达生可以观化，故处山林而不寂，入朝市而不棼；醒何必不梦，梦何必不蝶哉？

　　吾友正青善寐，而喜庄氏书。晚年能自解脱，择地于州治之东，伐茅辟圃；临流而坐，日与二三小童，植蔬种竹，滋药弄卉，卜处其中；而求名于余。

　　夫正青旷者也，其胸怀潇洒无物者也。无物则无不物，故虽郊邑烟火之所比邻，游客樵夫之所阗咽，而翛然自远，竹篱茅舍，若在世外；闲花野草，时供枕席，则君真栩栩然蝶矣！不梦，梦也；梦，尤梦也。余慕其景而未能自脱，且羡君之先得，因名其室曰「梦蝶处」，而为文记之。

　　按：碑龛台南市东区法华街法华寺纳骨塔前墙壁，高八九公分，宽八六公分，花冈岩。考王必昌「重修台湾县志」、谢金銮「续修台湾县志」「外编」「遗迹」条引载之，未录题；六十七「使署闲情」亦载之，题曰「梦蝶处记」，与此碑稍异。按此系重勒；而所谓「凤邑主宋（永清）暨府宪蒋（毓英）原建」者，为康熙间物。

　　.重建景福祠碑记（嘉庆六年）

　　盖闻建祠以迓福，祀神以佑人。我佛头港之有景福祠，明德惟馨，祀事孔昭，由来旧矣。岁届丁卯，适遭回禄；延至庚午，众志合和，踊跃捐赀，而庙貌重光，美轮美奂焉。兹际落成，谨将各郊铺捐题勒之贞珉，以垂不朽。

　　怡盛号捐银六十大员。公源号捐银六十大员。和顺号捐银六十大员。恒发号捐银六十大员。协盛号捐银六十大员。双记号捐银六十大员。通合号捐银六十大员。瑞兴号捐银六十大员。永和号捐银五十大员。长盛号捐银五十大员。

　　和茂号捐银四十大员。振胜号捐银四十大员。捷德号捐银三十六员。日寿号捐银三十大员。长茂号捐银三十大员。东山号捐银三十大员。双号捐银三十大员。振兴号捐银二十三员。启茂号捐银二十一员。复隆号捐银二十大员。恒义号捐银二十大员。森盛号捐银十八大员。克昌号捐银十五大员。合兴号捐银十五大员。大仑蔡捐银十三大员。成发号捐银十大员。源合号捐银十大员。协发号捐银十大员。宏川号捐银六大员。永福号捐银六大员。福茂号捐银六大员。长顺号捐银四大员。方绍赏捐银三大员。锦万号捐银三大员。集和号捐银一大员。

　　凡我本境既重兴庙貌，则庙前街道，理宜清肃。公禁不得藉为公所、聚赌喧哗、寄囤货物、高搭凉棚等弊；如有违禁，值年炉主，首先阻止；仍敢不遵，闻众呈官究治。

　　董事张克宜勒石。

　　嘉庆陆年桂月（缺）日榖旦。

　　按：碑勒台南市西区佛头港景福祠前街道左旁，高一二二．一公分，宽六四．九公分，花岗岩，楷额镌题曰「重建景福祠碑记」。文中丁卯，乾隆十二年（公元一七四七）；庚午，十五年（一七五○）。

　　.重修府学文庙碑记（嘉庆八年）

　　自古学校兴而人才出。我国家文德覃敷，声教广被，山陬海澨，靡不悦礼乐而敦诗书已。台阳孤悬海外，自入版图以来，涵濡圣泽，百有余年，士习文风，蒸蒸日上。兹郡学宫岁久倾圮，无以肃宫墙万仞之观。孝廉郭绍芳等倡率捐修，经始于嘉庆辛酉孟冬，迄癸亥仲春告竣。宏整美丽，视昔有加，学校气象，焕然一新。洵足仰副圣天子作人雅化；而益以见诸绅士之敬谨襄事，其来有自他。是为记。

　　钦加按察使衔台澎兵备道、兼提督学政、加五级、纪录十次遇昌，简调台湾府正堂、加五级、纪录十次庆保同恭纪。

　　嘉庆八年岁次癸亥瓜月吉旦泐石。

　　按：碑龛台南市孔子庙棂星门右外壁，高二二九公分，宽八四．五公分，花冈岩，篆额「皇清」，双龙浮雕拱之。文中嘉庆辛酉，六年（公元一八○一），癸亥，八年（一八○三）。有副碑二，曰「重修府学文庙闽籍题捐碑记」、「重修府学文庙粤籍题捐碑记」，俱录存「其它」类。

　　.建造天后宫碑记（嘉庆八年）

　　窃惟至圣能参天地，赞化育。天下古今，敬而礼之。盖其德之所暨，直如天无私覆，地无私载，日月无私照，其尊亲也固宜。至于神，则有□□□五岳，视三公四渎，视诸侯，虽世享明禋，亦分有所限，义□□□□代以来，求其德配天地，功补造化，而祀典重隆，不限分义者，惟我天后圣母最着。

　　夫□□□□□□□之利，□天下而允往求攸济者，□□□□□□乘□浪周回，孔道恃以无恐；□必有鉴观其上，守护其□□□念□□□□□□□□□□□□□□□升平之世，天下□□□□□□兹土者，岁或数十百。府治南下淡水，为凤邑属。其间□□□□□迄□□□□□□□□□□□□□□□□□公□□□□□□□□途则圣母之□□□□也。爰□□□□□□□□□□□□□□□□□□□□□□□□□之德以保之，虽家尸户祝，而庙貌缺如，非所以奉□□□□□□□量力捐金，□□□董其事□□□□□□□□□□□□□□□□□他日者，入庙思敬，而洁□□□以享以祀，以介□□□□□□庙经始□□□□□□□□□□□□□□□□□□□□□□□□□□□有□□如天，称美□□□□□□□□以临□万□□□乡□□□□□□□□□□□□□□□□□□□□保东□，赫赫□□□□民非□下之□□□□龙兴□□。是为记

　　□□总副理并各庄捐题银款：

　　倡建总理□□□原任福建水师提督军门右营□□□□军功加□级□□□□□麟江，副理职员锺□□、监生李瑞七、监生锺在甲、锺韶□、□□□、锺□□，领簿一本，题银□□□□□。内埔庄副理：监生李孟檀、刘嘉荣、□□□、□□新、锺彩□、梁□拔，领簿一本，题银一千四百三十五元。

　　□□大成祀典内何元濂、锺廷纶、曾进文等题银一百元。刘清桂、梁□拔等题银二十元。李孟琳、廖贤新等题银十二元。松□天后祀典内□芹□、李□□、锺□□等题银□□□元。镇邑天后祀典内黄清华题银□元。刘□□、公祀典题银八、十元。丰林李龙祖新、老祀典题银二十、三十一元。李反慎公祀典题银十三元。锺□□公祀典题银□元。□□乡公堂题银□五元。锺家瑞阳祀典题银十六元。锺基南公堂题银十元。锺启农公堂题十元。

　　二仑庄缘首赖进贤、李冉二、锺福隆领簿一本，题银六十四元；陈维书银十二元。锺福隆捐银十元。赖进贤银六元。苏纲度典银六元。李伯恭银二元。赖万公银二元。圣母典、谢兰芳、李鸿源，各二元。国王典、福德典、祈福典、李冉二，各一元。高坡会、李克诰、李文德、李德元、谢钦爹、王筠德、王文昭，各一元。赖干剑、赖奎芹各一元。李旺伯、李克记、李克全、廖运章、邓添芳、各中元。赖元相、陈新顺、吴连官、张信利、赖顺麟、赖清潭，各中元。

