<!-- { "loadSidebar": true } -->
　　一、此埤原带正供三石六斗，系有水份者完纳。兹议配落埤：将埤付埤长养鱼，出息征完，不得迟延累众。倘遇旱年放水，埤长无水养鱼，有关累课，议定留二块枋之水为养鱼之资。若逢大雨，洪水涨满，设泊之处难免蔓草蔽塞，致冲崩埤岸之虞，务必将泊拆去；不得自顾私鱼，致害公埤，违者罚戏一台，仍呈官究治。

　　一、欲放水，埤长须先传知众佃修理公圳各沟明白，然后照汴分放；倘有不到者，将其水份渐寄公汴。至各私汴当用枋锯定，不许用竹生端。又放水之日不许捕取埤中鱼虾，致伤埤长血本；违者议罚。

　　一、约□遇乱规，当会众议罚；倘有不遵，即当呈官究治，费用银两就水份内公摊，不得推委，违者罚戏一台。

　　谨将水份开列于下：

　　一汴第一：陈淑婶五厘，蔡理兴四分半，蔡玉和五厘，蔡玉昆二分，张玉盛九厘，蔡奕一分，张纯仲五厘，张超五厘，郑登一分七厘半，沈启成一分，吴源隆二厘半。

　　一汴第二：蔡玉兴二分，蔡廷光一分半，张纯武一分，张纯仲二厘半，沈六顺七分，杨求五厘，黄连二厘半，陈位三二厘半，刘德昌五厘，吴源隆五厘。

　　一汴第三：沈六顺一分，蔡玉兴五厘，蔡奕七厘，苏天麟一分半，刘德昌二分。

　　一汴第四：刘德昌二分半，蔡玉昆一分，蔡后一分九厘，沈六顺三分七厘半；一汴第四：蔡玉兴五厘，蔡奕五厘，蔡连朝七厘半，吴协水五厘，张玉盛一分半，张塭五厘，林甘五厘，林登五厘，陈位三五厘，林元美一分。

　　二汴第一：金妈光五分，刘得昌四分六厘半，蔡奕一分，沈六顺二厘半。

　　二汴第二：周万一分，徐旺五厘，蔡奕五厘，周华麟七厘半，沈启盛一分。

　　二汴第三：陈位三六厘，蔡量五厘，沈启成一分，张玉盛七厘，蔡玉和一分，蔡天五厘，郑登一分二厘，周万五厘，杨求七厘半。

　　二汴第四：刘得昌十二分零五，蔡玉兴一分，杨求二厘，沈五房五厘，张玉盛一分，蔡奕二厘半，张塭二厘半。

　　三汴第一：蔡奕三厘。

　　三汴第二：蔡玉兴十分零四，沈大顺一分，郑登五厘，蔡天三厘，吴源隆二厘半，蔡玉和五厘。

　　三汴第三：蔡奕一分四厘，刘得昌二分，沈二房六厘。

　　三汴第四：蔡玉和四分半，张玉盛五厘，蔡奕二分四厘，刘得昌三分零五，沈六顺一分九厘，郑登五厘，蔡玉昆一分半，蔡玉兴五厘，颜甲乙七厘。

　　嘉庆十九年腊月（缺）日立。

　　按：碑存台南县柳营乡神农村（旧名果毅后）镇西宫，高二一三公分，宽八四公分，花冈岩。额镌如题。此碑所称之「乾隆二年（公元一七三七）县主戴」，名大冕。

　　.重修文庙碑记（嘉庆二十年）

　　圣天子稽古右文，命天下郡县皆立先师孔子庙，春秋祭祀，所以崇教化而正人心，甚盛典也。是故时代有升降，沧桑有变迁，而惟至圣庙宇，揭日月以常行，历万古而不坠。盖废者兴、圮者修，中土固然；即极之海隅日出，罔敢或替。

　　嘉邑文庙，自康熙四十三年甲申岁凤邑宋尹永清来署斯篆，议建于城之西北，越乙未秋，遭飓倾圮；邑宰周锺瑄独任其艰，捐资修复。乾隆四十年间，邑绅士倡议移建西郊。五十一年，遭林逆之乱，竟为废址！至嘉庆丁巳，复谋与举，鸠金殆以万计；而稽其工程，自崇圣祠、大成殿、大成门暨两庑外，尚皆缺如。壬申秋，邑宰宋君廷枋来篆斯土，司铎叶君文舟、邱君莳深因与共商厥事。传集绅士，奋然议兴。于是棂星门及东西礼门、义路、坊、泮池、红墙、明伦堂、名宦、乡贤祠，无不备具；并致斋、省牲所、福德祠、毓秀门、周围墙垣，亦无一缺略。严肃整齐，丹垩辉煌，盖至是始灿然大备矣。

　　今春叶君因公到郡，请余为记。回忆丁巳创议之后，因循几及廿载，岂人事之未济欤？抑有数存乎其间耶？是役也，以癸酉仲春经始，以甲戌仲春落成，费重工繁，期□告竣。先师呵护之灵，其在斯乎！其在斯乎！从此规模式焕，俎豆常新。都人士由是路入是门，升斯堂者服教而畏神，潜移而默化，顾名思义，俗美风淳，丈元气之祥和，化干戈为羽钥，斯真得圣天子崇祀先师之至意也！至若地效其灵，人锺其杰，英才辈出，甲第联登，理学名臣，后先辉映，是又分巡斯土者之所厚幸也，夫因喜而为之记。

　　钦加按察使衔、分巡福建台澎等处兵备道、兼提督学政、军功加三级、纪录十八次，蜀东糜奇瑜谨撰。台湾府嘉义县儒学教谕、加三级、海澄叶文舟谨书。

　　嘉庆二十年（岁在乙亥）皋月榖旦立。

　　按：碑存嘉义县嘉义市北荣街省立嘉义医院内，高二○四公分，宽八九公分，花冈岩。篆额如题。碑中干支：乙未，乾隆四十年（公元一七七五）；嘉庆丁巳，二年（一七九七）；壬申，嘉庆十七年（一八一二）；癸酉，十八年（一八一三）；甲戌，十九年（一八一四）。

　　.重修月港大桥志（嘉庆二十年）

　　余于癸酉秋七月莅任斯土，阅月港大桥，系嘉、彰接壤南北通衢。行人履此，未尝不叹昔人创始于前，得资利涉之为快也。无如日久为风雨所侵，板柱倾衰，几将朽折矣。余急欲兴修，惜无领袖者。时有苏明经自罗山迁居于此，与商厥事，遂邀出仝合港绅耆，随力捐题，计有千余员。即赴郡厂禀请置料，蒙臬道宪糜檄准。爰是择日兴工，不一月而大桥告成：重加梁柱，翼以扶栏，计费番银千五百余员。兹者坦坦履道，行人便焉。窃为是桥之修也，诸绅耆董全其事，都人士乐助其赀，而余不觉喜有志之竟成焉。于是为志。

　　署佳里兴司陈鸿宝撰。

　　职员苏文珍捐银二百五十员。沈大顺捐银一百二十员。曾长源捐银一百大员。柯盈茂捐银六十大员。李怡成、林协泰、陈位三、振合号，以上各捐银五十员。课馆、刘顺盛、苏春记，以上各捐银四十员。李美成、李源兴、郭叶源，以上各捐银三十员。蔡福安捐银二十四大员。张振德、锺昆源、杨成春、施源和、黄顺、李慕陶、陈玉顺、谢源美、黄联源、林茂、王茂利、林续兴、李利源、李招贤，以上各捐银二十员。李俊元、詹金凤、王蕙苑、谢赞、黄恒盛，以上各捐银十五员。

　　王桂芳、李绵兴、陈合盛、王德隆、曾长隆、黄振隆、以仁号、义源号、黄益利、振利号、源益号、王兰苑、丁恒昌、盈顺号、周是、振茂号、丁启隆、陈瑞记、泰源号、桓生号、柔通号、茂源号、德昌号、黄球生、李元应、黄谟、苏光前、赵由新、蔡天助、李词宗、纪得意，以上各捐银十大员。

　　陈和成、陈联顺、蔡荣利、振合号、李成兴、李成利、陈福顺、李福兴、张协顺、林大振、泉荣号、范麟、李恒安、黄利兴、黄丰美、詹振芳、藏兴号、金美号、黄长顺、张珍香、方和盛、柯茂利、张祥记、丁源泉、张胜记、黄盈苑、苏永芳、颜泉春、曾鼎珍、李致和、卢隆盛、柯泉顺、生泉号、义方号、李集兴、黄忍、宁顺号、李顺发、钱源盛、李顺成、李新春、余棍、顺兴号、林妈保、曾夙驾，以上各捐银四大员。

　　嘉庆二十年八月（缺）日，董事李廷弼、苏文瑞、陈琼洲、林露、李元诗、陈学古、范勃世、陈廷颜同勒石。

　　按：碑存台南县盐水镇水正里大桥畔，高一四七公分，宽七三公分，花冈岩。额镌如题。碑文所称癸酉，嘉庆十八年（公元一八一三）。

　　.重修魁星阁碑记（嘉庆二十一年）

　　玉书□而文明，揭日月以常行；七曲开而彝伦，遍寰宇以攸叙。此千古道脉之真传，即千古文运之正宗也。我朝至治光昭，追溯功德，崇祀先师孔子、文昌帝君，享以太牢，尚矣！而在天成象，显应文场，于以黼黻隆平、佑启多士者，则奎星之神并为儒林所崇奉焉。神于二十八宿中属木，为西方七宿之首；光能射斗，笔可扫军，默司桂籍权衡，显示文章机杼。凡士人之德艺兼优者，无不发其光而助其捷，此普天之下所以咸修祀事也。

　　台阳自康熙癸亥归入版图，沐浴圣泽百数十年。嘉庆壬申夏，余奉命来巡兹土。署左旧有大魁堂，基址不扩，祠宇亦卑。余拜礼其间，惜其因陋就简，无以宏厥规也。越甲戌夏，适绅士黄君缵、黄生锺岳、洪生坤、陈生廷瑜等，以建阁来请，余即捐俸以为之助。至丙子秋而厥功告成：易堂为阁，矗立三层，遐瞩高瞻，玲珑八面，神之灵爽实式凭之矣！

　　考「宋史」，干德五年三月，五星聚奎，论者以为太平有兆，文运振兴；逮后濂、洛、关、闽诸大儒应运而生，以上接洙泗之心源。奎光显耀，洵非偶然！兹阁之成也，耸出云霄，光芒万丈：北则玉山为之屏障，南则七星为之布罗，东与西则天乙、太乙为之拱照；而沧波万顷更汇注焉以壮其文澜。霞蔚云蒸，珠联璧合，神之精英有不会萃于此者乎？行见地灵人杰，文运天开，仙岛神洲必有硕彦伟人、继起于濂洛关闽之后者；岂止显巍科、掇高第云尔哉！余故于都人士之修德力学有厚望、而即以觇气运之光昌也，因喜而为之记。

　　钦命按察使司衔，分巡台澎兵备道兼提督学政縻奇瑜撰，并捐俸银一百员，又给发充公银八百三十三员。

　　王得禄（世袭子爵福建水师提督），捐出银二百大员。吴春贵（拔贡原任户部广西司郎中），捐出银三百大员。林朝英（岁贡，中书科中书钦加光禄寺署正），捐出银三百大员。黄拔萃（监生），捐出银二百大员。杜天奎（军功，广西平乐府通判），捐银一百五十大员。许锡祥捐出银一百五十大员。商国香捐银一百二十员。林文浚（军功，四品职衔）、吴世绳（候补詹事府主簿）、苏德纯（廪贡）、朱甘霖（布政司理问职衔）、郭廷辉（监生）、黄道宗（监生）、董向瀛（生员）、刘德涵，各捐银一百大员。

　　韩高扬（任刑部主政候补员外郎）、蔡世纯（生员）、何元珪（武生），各捐银八十大员。张维新（岁贡候补儒学训导）、刘日纯（监生），各捐银六十大员。吴朝宗（武举）、曾基业（岁贡）、郭拔萃（监贡军功，六品职衔）、郭邦杰（监生军功，六品职衔）、方耀汉（武生军功，八品职衔）、陈棠瑞（贡生）、许向阳（监生）、郭友香（监生）、洪邦安（监生）、王起材（廪生）、吴绍芳（生员）、翁高爵（生员）、陈文仰（生员）、林锡禄（武生），各捐银五十大员。

