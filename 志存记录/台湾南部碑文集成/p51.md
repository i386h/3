<!-- { "loadSidebar": true } -->
　　按：碑存高雄县凤山镇凤仪书院，分镌两石，俱花冈岩：第一石高一二五公分，宽五七公分；第二石高一二五公分，宽六一公分。卢尔德嘉「凤山县釆访册」尽录之，惟录文与原碑多有出入。

　　.安平第一桥碑记（同治十三年）

　　安平第一桥，大清同治十三年十二月除夕日吉立。

　　由郡城出大西门至安平镇，路经北势街尾有港焉，阻往来者。郭氏渡以筏，人索钱三，遂专其利。同治壬申夏四月抵任，观海于安平，道由是出。春夏之交，商人、舟子，渔户、农民，赴城市购物者，日且千数百人，筏限以一，每次载六、七人，两岸候而争渡者相衅也。民大不便，乃购木将为桥焉。有止之者曰：『桥成，谁与为守者？恐□讼滋发，而□□徒扰也』。余忍（？）焉。甲戌冬，观察筱涛夏方伯筑营于岸之北，镇海营驻焉。余以建桥之议商。夏方伯曰：『善』！归而料匠未集。□□钦差沈大臣南巡琅■〈王乔〉，亟请于前。□□凌公司其事，鸠工虍材，不十日而成。桥长七丈八尺二寸，翼以栏，如其长之数而两之；广一丈四尺三寸。凡金工、木工、石工、土工之数，灰、砖、杉、□之料，糜白金百八十两。时北军有市骡者，厥驹良，购以酬之。

　　夫徒扛与□□□□，守土者责也。台湾南北大溪数十，夏秋暴涨，行人苦焉。余以绌于费，未设法以济之，愧矣！然余心则滋戚矣！

　　候巡道台湾府知府绩溪周懋琦记并书

　　按：碑原存今台南市西区恊进街与安平路交叉处，民国二十四年（公元一九三五）移置大南门碑林。高二一○公分，宽二○○公分，花冈岩。额镌「安平第一桥」五字。文中同治壬申，十一年（公元一八七二）；甲戌，十三年（一八七四）。「观察筱涛夏方伯」，名献纶；「钦差沈大臣」，即沈葆桢。

　　.重修大武垄祖庙碑记（同治十三年）

　　盖自神灵以世界为念，否极必更以泰来；庙貌以巍峨为瞻，废久当赖以兴继。窃见本保自嘉庆甲子九年先辈诸人造建该处大武垄噍吧哖庙宇乙座三进，前三川，中玄天上帝殿，后观音佛祖殿，暨前后殿左右列位尊神，庇佑以来，莫不沾恩。

　　至咸丰十年，历载多年，仝众举议重修。时总理江武成通传各庄头人等劝金，付以廖国珍等主理，召匠兴工；至完竣，单榜所开诸费共银三千六百四十余元。越同治壬戌元年，首尾三载地震，周围内外，甚至倾颓，栋构被湿，栖神不雅，悬延多载，未得振理。于是去年武成等念切，查请魏德辉先生极加妥议，通传头人等到庙，稽阅龙脉，水神俱已散漫。即查庙金，座乙向辛兼卯酉用丁卯、丁酉分金，原水出辛，墓（向流）理作火局；然甲乙方气脉既已怠缓，现气脉即从北方癸甲贯耳而入，而癸之水栏入坤位，流归丁窍，理易木局，方可聚一点精神。谨诹吉日--本年同治甲戌十三年元月初二日卯时启工。该成等备料召匠，同张清泉、黄祯祥等即日兴工，亲造督匠，原壁石基上下俱皆起尽，外基各益阔六寸，料件添补，抽旧从新，庙埕、墙内外以及两边店亭并石■〈石今〉、石路，亦各改造重修；面前造墙，远截山蹄之赤，近掩秽水厝角之嫌，内收随龙元辰之水。大帝殿座回低一尺，金像重整，以配大堂，上仰天苍，下瞻峰案：体势周密，庙貌巩固。神佛诸像以及油漆各皆重新。惟愿神功赫濯，庇佑无疆，财丁广进，福禄来临，庶乎馨香永远于勿替耳！

　　今七月初二日，土木完场。至十月初一日，神佛开光。即将各庄所捐缘金姓名、银数勒碑、登签，以及所应开诸费来往条目俱各榜单列明照照。

　　同治甲戌十三年吉月（缺）日，重修北极殿五品职员总理江武成、正张清泉、副黄祯祥同立。

　　按：碑存台南县玉井乡玉井村北极殿，高四六公分，宽一三一公分，木质笔写。原碑无题。兹据文意撰题冠之。有石质副碑一，见「其它」类。

　　.新建武庙碑（光绪二年）

　　天下无有不灵之神，而独有不灵之庙。非庙之不灵也，地有以使之也。故庙得地，则神着其灵，有断然。

　　澎湖自国初隶入版图，设官以守。凡崇入祀典之神，皆择地建庙，以为民庇；而有司有特祭之□。如观音、天后、北极、城隍诸神，皆素着灵异，啧啧人口；惟于武庙，独无所闻焉。说者皆谓『庙之建也，殆未得其地』云。庙向建于校场演武厅之右，规模宏敞，栋宇壮丽。官斯土者，曾一再修之。都人士以其凡水旱疾疫，有祷焉而莫之应也，遂香火阙然，庙貌日就剥落。

　　军门吴公奇勋者，守兹土将十稔，地方营伍，整顿一新。凡衙署、兵房、塘汛、较场、箭道，均设沄修葺，使办公讲武，各有其所。又捐廉，建筹海堂于署西。复条陈大府，请款于新城金龟头等处，请筑炮台。百废俱举，卓然为海外雄封。节年以来，鲸鲵不波，岁丰民乐，闾阎富厚，兴作因时，都人士重修文石书院及观音亭、北极殿诸起，吴公皆厚捐清俸以为都人士倡。盖欲振文风而锡民福也。武庙为戎行所特重，吴公不忍其频废倾圮，决意有以新之，商诸摄通守事唐公世永。唐公曰：『立庙以为民，宜顺民志。今以斯庙之有祷焉而莫之应也，故无有建议修葺之者。与其仍旧而徒费巨资，孰若改迁而俯顺民志？此间红木埕之旧址，素称吉壤，民以其地属于官，无最觊觎之者。卜宅，盍以武庙迁建于期？未始非为民祈福之一道也』。吴公以为然。命堪舆家相之，佥曰吉。商之官若绅暨军民商贾，罔不称善。于是发薄劝助，皆踊跃乐输，计集资千有余金；其不足者，悉问吴公继之。而命千总吴宗泮、外委张豪霖、武生高其华踵其役。鸠工庀材，经始于光绪元年乙亥七月，落成于光绪二年丙子六月，计费白金一千六百二十两有奇。是役也，倡其议者，军门合浦吴公；赞其成者，司马秀水唐公、署右营都阃苏公振升、右营都阃苏公桂森、绅士孝廉郑步蟾也。

　　抑有奇者，方定议改迁之始，吴公欲得巨木以为神像，澎湖向不产木，无可得；思购之于内地，而未得其当。海中忽涌出一株，大可数围，长可数丈。今庙中诸神像，悉以是木成之。闻者皆同声称异。意者庙已得地，故特着其灵欤？他日神灵赫濯，凡水旱疾疫而有祷皆应，大为一方之庇者，抑又可预决矣。是为记（作者题款风化不可辨）。

　　光绪二年七月（下疑有缺）。

　　按：碑存澎湖县马公镇朝阳里红木埕武圣庙，高一三四公分，宽六五公分，花冈岩。原碑缺题。作者梁纯夫，号再卿，广东三水人，光绪初寓台，游澎湖。碑文林豪「澎湖厅志」录之，惟略其年款及作者题款。

　　.大穆降二岭街重建观音亭捐缘碑记（光绪二年）

　　自古碑碣之立，由来尚矣，大之关乎志乘之纪载，小之亦系乡里之见闻，不独庙宇然也，而于庙宇尤甚。兹如本庙，缘自乾隆年代开基，当时创造之初，小如环堵。嘉庆间始更张而推扩之，斯庙遂廓然巨观。迨同治元年，坤舆大震，竟将中外土木一齐覆地爰商义举，此户捐赀，重为结构。由戊辰以迄丙子，前后九载，朴斫丹雘，斯庙乃焕然更新焉。

　　顾庙貌重新，已极神人共仰；而缘基乐助，尤当姓氏流芳。际此勒石之秋，其有捐赀未上银两者，誊明香签；其上银两者、难划一者，谨依捐题多寡为序，逐一镌碑，胪列于左：

　　周恊茂捐银一百七十元。锺合利捐银一百六十六元五角。张开兴捐银七十四元四角。刘隆泰捐银四十二元四角。黄顺兴捐银四十元五角。王恒盛捐银四十元。苏宝成捐银三十四元八角。林坤旺捐银三十元。林金兴捐银二十七元。陈寿春捐银二十五元六角。陈恊成捐银二十四元七角。锺四荣捐银二十三元。何宝春捐银二十二元五角。锺福记捐银二十二元。林万美捐银二十二元六角。林太山捐银二十元。陈荣捐银十九元二角。梁顺发捐银十七元五角。张源发捐银十六元五角。陈云章捐银十六元。吴净捐银十五元五角。黄恊益捐银十三元。陈朝基捐银十三元。蔡天印捐银十三元。许廷仪捐银十二元九角。刘合兴、曾合兴捐银十二元三角。陈三合捐银十一元五角。胜成捐银十一元五角。胜兴捐银十一元五角。吴存仁捐银十一元。陈合记捐银十元六角。蔡光胜捐银十元六角。福顺号捐银十元五角。何卫生捐银十元。徐福顺捐银十元。

　　苏益兴捐银九元。林顺庆捐银八元五角。吴心妇捐银八元。新发兴捐银八元。陈天胜捐银七元九角。姚四美捐银七元五角。庄崇福捐银七元二角。萧东成捐银七元二角。周恊力捐银六元八角。黄玉带捐银六元七角。李屋捐银六元六角。郑瑞德捐银六元三角。曾瑞传捐银六元二角。许东初捐银六元。陈石捐银六元。曾愿捐银六元。沈泉捐银六元。张雄捐银五元六角。何胡捐银五元六角。黄色捐银五元二角。林百爵捐银五元。

　　陈路捐银四元五角。林戆捐银四元三角。梁海捐银四元三角。李英成捐银四元三角。黄意捐银四元二角。锺列捐银四元二角。苏振芳捐银四元。林布捐银四元。曾明德捐银四元。林妈传捐银四元。

　　蔡三合捐银四元。许仕捐银四元。简申捐银四元。陈愿捐银四元。林宝合捐银三元五角。苏受全捐银三元五角。郭同兴捐银三元五角。刘扬捐银三元五角。欧阳宗海捐银三元五角。陈□捐银三元□角。魏统照捐银三元二角。陈正捐银三元二角。苏四民捐银三元二角。黄玉山捐银三元。林恊顺捐银三元。许尚泰捐银三元。钟美捐银三元。李□柳捐银二元八角。林渊捐银二元八角。侯尚捐银二元五角。王源美捐银二元五角。□□□□□□□□。陈万泉捐银二元三角。吴照捐银二元三角。曾番薯捐银二元三角。吴安然捐银二元三角。苏守捐银二元二角。史凛捐银二元二角。杨虎母捐银二元二角。陈宏捐银二元二角。林皆此捐银二元一角。田景捐银二元一角。柯光华捐银二元。

　　陈福□、（下缺人名约二十八名，约七八十字）林澎、李旺、杨屋、薛对、陈炎、林芳、许要、李洗，以各捐银二元。（下缺十余字）陈文已、林建喜、（下缺十余字）陈添捐银一元□角。唐海松、梁光谦、梁等、薛富、李和、□□□、侯□□、林□、梁佛、□□□、□□□、□□□、林□、（下缺约九字）、蔡荖、苏港、（下缺约九字）孙信、林平、（下缺约九字）刘圭、（下缺约十一字）何捷三、□妈达、梁祖义、蔡允、蔡旺、黄大雹、康祖生、陈粒、郑金，以上各捐银一元。周隆茂、□□□捐银一元四角。吕尊贤添打石碑捐银一元六角。（下缺十余字）萧坎、黄世魁（下疑有缺）

