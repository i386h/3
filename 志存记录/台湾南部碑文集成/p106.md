<!-- { "loadSidebar": true } -->
　　皇明定国将军施公墓。癸亥春吉旦，孝男招、宝同立。

　　拓片存台南市立民族文物馆。

　　失

　　按碑于日据时失，仅存拓片，已成海内孤本。拓片高六０公分，宽三四.二公分。「定国」属从二品升受之职，则施公者爵秩匪浅，当为郑氏镇将之流。癸亥，永历三十七年（公元一六八三）；其春，距克塽之降，仅半年耳。

　　明永历间

　　明宣武将军国攀刘公之墓。

　　原与墓并存台南县善化镇北仔店。日据时开凿嘉南大圳、墓毁，碑辗转得存于现善化镇国民学校。

　　存

　　墓碑高一一八公分，宽三０公分，花冈岩。按明制，宣武将军属散阶四品初授之职，郑氏诸将有殊勋，辄加将军衔；国攀，其亦壮勇之流欤？按其姓名，或与郑氏中提督武平侯刘国轩属昆仲行。

　　明永历间

　　皇明骠骑将军黄公墓。

　　台南县新化镇虎头陴附近。

　　存

　　墓碑现废存荆棘中，尺寸、石质待考。「骠骑」二品之衔，视前揭之「定国」、「宣武」爵秩俱高。

　　明永历三十六年

　　皇明显妣夫人洪氏墓。壬戌年仲冬吉旦，孝男陈士杰、士俊同奉祀立。

　　原立台南市南区公共墓地蛇仔穴，日据时清冢，改厝其北新坪地。

　　存

　　墓碑高六四公分，宽四０.五公分，花冈岩。考明制，文武官二品命妇称夫人，二品以下不得混用。故此碑所志之「夫人洪氏」，当系显宦贵妇。台湾现存明季女性墓碑除陈永华妻外，此亦足尚云。

　　明永历间（？）

　　闲散石虎之墓

　　台南市东区法华寺纳骨塔前。

　　存

　　石虎生平、时代不详，而台南进士许南英有诗咏其墓；史家连雅堂亦尝为文以祭之，修其墓、记其事，俱指为有明之逸民。检「从征实录」，有石山虎者，满洲人，永历十四年（公元一六六０）自漳州犯厦门，为郑成功所俘。虎擅弓马，成功劝之降，优遇之；后从征入台。按清将降郑氏者，往往变姓名，石虎殆即石山虎；或因满籍未膺实任，遂居「闲散」。倘石虎果满人，此碑之价值非等闲矣。

　　明永历间

　　皇明北直太府张公墓。嗣子吴伯骥吉旦立。

　　台南市立民族文物馆。

　　存

　　墓在台南市郊，碑断为二。「北直」，即北直隶，今河北省。故此碑为明季华北人士渡台之宝贵文物。

　　清雍正八年

　　诰赠骁骑将军镇守福建闽安水师沿海等处地方副总兵官、加一级辅佐魏公偕元配孝慈池氏夫人墓道。雍正庚戌年阳月谷旦，不孝男大猷泐石。

　　台南市立民族文物馆。

　　存

　　碑高二二九公分，宽八九.五公分，花冈岩。魏辅佐，安平人，父子、祖孙俱为水师健将。其子大猷、天锡，奇谙水性，能赤身入海潜行一、二百里。天锡因病早故，大猷后官至副总兵。大猷子国璜，诰授骁骑将军福建水师提标后营副总府。

　　清雍正八年

　　福建闽安等处水师副将魏公夫人许氏顺德墓道。雍正庚戌年。

　　原存台南市东区大东门外，光复后被窃毁。

　　失

　　此碑所称魏公，即前碑所称之魏大猷。

　　清乾隆十年

　　皇清诰赠奉政大夫祖考登昌陈先生墓道。乾隆十年岁次乙丑季春吉旦，山西汾州府分府孙陈奇典立石。

　　台南市立历史文物馆。

　　存

　　碑高二八六公分，宽一一四.五公分。登昌子鹏南，贡生；孙奇典（鹏南侄），捐监出身。

　　清乾隆十一年

　　宁靖王从死五妃墓

　　台南市东区五妃里五妃庙。

　　存

　　碑高一二九.三公分，宽六一.五公分，花冈岩。初，明永历三十七年（公元一六八三）宁靖王殉国，媵妾五人从死；士民感怀芳烈，以妃称之。清乾隆十一年（一七四六），巡台御史范咸、六十七，伤其荒颓，为立墓碑，勒墓道（详见「五妃墓道」碑）。

　　清乾隆十一年

　　义灵君之佳茔

　　台南市东区五妃里五妃庙侧。

　　存

　　碑高四五公分，宽二二公分，花冈岩。义灵为宁靖王朱术桂之侍监，于王及五妃殉国后，追随就义，葬五妃墓侧。碑为巡台御史范咸所立。

　　清乾隆十七年

　　四郡公较石驼，二百七十觔。乾隆十七年立。

　　台南市立民族文物馆。

　　存

　　驼为权衡之具，通称曰「称锤」。石驼为巨大之称锤，所谓「公较」，盖即共同较准之具。驼或作「砣」、「鋾」、「它」，多石为之，例有镌文；义与碑同，因录之。此驼高五三.一公分，宽四三.八公分。碑文所谓「四郡」，当指泉、漳、兴、台诸郡。

　　清乾隆四十一年

　　皇清父子面君三次显考谥天与程公之墓。时乾隆丙申年桐月谷吉日，孝男开悦、武临、言岂，孙敦生、达成、王治、金生同奉祀立石。

　　台南县佳里镇海澄里北头洋

　　存

　　碑高八０公分，宽四八公分，花冈岩。程天与，平埔族人，有飞奔绝技。上闻，奉召面君。天与发瓣串铜钱百余，于御前与骏马赛跑，疾速如飞，马奔不及，是以有「飞番」之称；其墓遂号「飞番墓」。

　　清乾隆四十一年

　　较准石驼正天平一百零五觔，折实一百觔为准。乾隆四十一年梅月置。

　　台南市立民族文物馆。

　　存

　　驼高三四.八公分，宽三四.八公分。

　　清乾隆（五十三年前后）

　　圣旨钦赐祭葬、入祀昭忠祠、军功游府加都阃府、世袭云骑尉罔替、忠勇静斋郑公墓道。

　　台南市立民族文物馆。

　　存

　　碑高二七七公分，宽八四.五公分，花冈岩。郑其仁有传，见谢金銮「续修台湾县志」。

　　清乾隆四十二年

　　文武官员军民人等至此下马。

　　一在台南市立文物馆，一在台南市中区孔子庙。

　　碑高一五０公分，宽三三公分，台湾知府蒋元枢修万寿宫及府学（孔子庙）时所勒。

　　清乾隆五十四年

　　乾隆御笔「褒忠」，钦赐广东义民。岁次己酉秋月立。

　　屏东县车城乡保力村三山国王庙。

　　存

　　碑高一００公分，宽五六公分，花冈岩。乾隆五十一年林爽文、庄大田之乱，粤籍义民起与抗，为官军之助。事平，清廷赐此褒之。

　　清嘉庆十九年

　　署凤山县正堂吴定：天平一百二十九斤为糖粮壹百觔，公驼重三百觔。嘉庆十九年十二月定，永远遵行。

　　屏东县里港乡大平村双慈宫。

　　存

　　驼高五八公分，宽四五公分，花冈岩。时凤山因糖廍与糖郊，发生衡量重轻出入之争端，故官府定驼为准。详见同年署凤山县正堂吴立碑。

　　清嘉庆二十二年

　　北郊苏万利公较糖驼，重三百二十觔。嘉庆丁丑花月。

　　台南市立历史文物馆。

　　存

　　驼高五四.五公分，宽四五.五公分，花冈岩。北郊苏万利，为清代台湾最先发迹之贸易商，批发糖、米等货，主以福建以北地区为消售地，故称「北郊」。

　　清嘉庆二十二年

　　台湾府遵奉部颁较准砠鋾台字第一号，重六十二觔，发洲南场。嘉庆二十二年四月颁。

　　台南市立民族文物馆。

　　存

　　驼高四七.八公分，宽二六.二公分。花冈岩。据镌文，此为官府颁布之标准衡器。所谓「砠鋾」，义犹「石驼」。「洲南场」者），古台湾府洲仔尾之盐场也（场分洲南、洲）北二场）。

　　清嘉庆二十二年

　　台湾府遵奉部颁较准砠鋾台字第十二号，重一百觔，发澎属贩馆。嘉庆二十二年二月颁。

　　台南市立民族文物馆。

　　存

　　驼高四三.八公分，宽二五公分，花冈岩。「澎属贩馆」，澎属贩卖食盐之机构。

　　清嘉庆二十三年

　　南北郊公较石驼，金成玉公较糖驼。嘉庆二十三年□月吉置。

　　台南市立民族文物馆。

　　存

　　驼高六０公分，宽四四公分，花冈岩。「南北郊」，原指南郊金永顺与北郊苏万利二巨商；时至嘉、道之间，已成南北郊商商团之组织。石镌「金成玉」，即其一分子。「糖驼」云者，蔗糖购售专用之标准衡器也。

　　清嘉庆二十四年

　　重兴大仙岩碑。嘉庆己卯年腊月谷旦，钦命提督福建全省水师军务等处地方二等子爵世袭王得禄立。

　　台南县白河镇仙草里大仙岩。

　　存

　　碑高八一.五公分，宽三七公分，花冈岩。按王得禄妻范氏初葬大仙岩麓，得禄因爱屋及乌，故有修寺之举。

　　清道光二年

　　锦里皇清钦加光禄寺署正前中书科中书明经进士一峰林府君佳茔。道光二年闰三月，承重曾孙□□、男六泮、七沛、八泽……曾孙兴超立。

　　台南市南区公共墓地（土名新坪）。

　　存

　　林一峰（朝英），「台湾通史」有传。一峰家富好义，书法精妙；脍炙士林，易代未衰。其墓原在他处，日据时清冢而改葬于今所，其始祖登榜及一峰妇谢氏骸附之；因并有添镌云：「渡台始祖十三世林公登榜。显妣十五世祖林门谢安人」。

　　清道光十八年

　　全郡金成玉公砣。崁下，戊戌年重修。

　　台南市立民族文物馆。

　　存

　　驼高四四.五公分，宽四一.二公分，花冈岩。金成玉为清中叶台湾糖业巨商，全台遍设机构，因有自备「公砣」。

　　清道光十八年

　　怡裕公砣。戊戌置。

　　台南市立民族文物馆。

　　存

　　驼高四六.七公分，横三三.五公分，花冈岩。「怡裕」为大商之号。

　　清道光二十四年

　　皇清诰授振威将军太子太保原任浙江水师提督二等子爵世袭、赠伯爵太子太师、赐谥「果毅」显考王考，诰封一品夫人显妣王门慈徽范夫人、例封一品夫人继妣王门肃馨陈夫人茔。道光岁次甲辰年花月吉旦，孝男朝纲、朝纶、朝辅、朝纬、朝经、朝绂、朝斌、朝文、朝武暨杖期孙……同谨立。

　　嘉义县太保乡。

　　存

　　碑丰硕，为台湾墓碑中所仅见者；花冈岩，雕镌甚丽。王得禄妻范夫人，初葬今台南县白河镇仙草里大仙岩麓；据此碑，知于得禄卒后迁骸合葬。

　　清道光二十五年

　　李胜兴重申东港寮公驼，重计三百觔。道光乙巳年置。

　　台南市立民族文物馆。

　　存

　　驼高五五.六公分，宽四八公分，花冈岩。李胜兴为清代台湾规模最大糖商，号曰「糖郊」，亦兼贸米；其财力之厚，与南郊金永顺、北郊苏万利鼎足而三，合称「三郊」。

　　清道光二十六年

