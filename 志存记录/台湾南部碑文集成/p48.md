<!-- { "loadSidebar": true } -->
　　石守珍、□□□、□□美，以上捐银九元。隆美号、郭顺□、德成号、黄春记、陈东山、苏廷芳、张廷猷、新怡隆、洪福海、贾师爷、林廷福、武生龚进义，以上捐银八元。隆益号、吴□井、佃仁德号、赖春贤，以上捐银七元。陈怡盛、张德振、昆泰号、锦安号、□崇德、吴敦晓、王□谟、孙□观、陈美观、□青云、张希汉、赵如礼、赵捷升、简有为、吴炳楠、武生陈朝魁、郑文记、监生张桂凤、李德隆、林銮和、陈烈观、简振芳、苏□观、竹尾众弟子、大社众弟子、赖颜氏、尤同发、程朝芳，以上捐银六元。陈圣懋、张德观，捐银六元。武生柯朝斌、陈□对、郭苏诚、许必达、王体观、罗登祥、杨日新、□□观、黄廷铭、刘春观、王顺发、黄□义、陈□彬，以上捐银五元。

　　廪生周□□、□源号、谢永东、松茂号、沈泉观、泉珍号、通义号、张源春、卯司阜、金义和，曾西岩、绵顺号、郡城蔡仁记、林青扬、张集□、杨云衢、陈京元、生员林德华、黄超光、林□□、黄合泉、林炳凤、林谦恭、益美号、赵办观、赵瓜观、王曲观、林敏□、张□山、张阿文、吴红猫、陈清观、杨文生、张炳星、张炳盛、廪生吴汉杰、吴为同、生员周黄清、王赓扬、蒋联科、王明哲、王君□、谢德三、董虎碑、蔡龙观、林套观、陈□□、□□、林渊源、林崁观、方长熔、吴秀三、丁于南、林云锦、郭章□、杨藏记、吴同□、振源号、陈东成、王春记、张祥观、汛官蔡光玉、陈光以、杨怡茂、武生颜兴邦、颜光英、吴湾观、吴光英、天后祀典、曾光□、监生吴尚德、杨云岫、公尝黄长记、郑妈水、□国香，以上捐银四元。全兴号、谢铁龙骨□银四元。□□李朝清□银四元。□□训导吴春华缘银六元。

　　总理廪生吴春华、廪生周当和、职员王云南，董事教职拔贡生余见龙、训导陈天□、职员张志高、举人尤拔元、职员石守珍、廪生吴中和、职员黄子全、职员黄永梁、职员王振龙、侯松龄。

　　众总董暨衿耆铺户同督修立碑。

　　按：碑存高雄县凤山镇凤冈里城隍庙，高一四六公分，宽八七公分。额镌如题。卢尔德嘉「凤山县釆访册」录前文，捐题姓名略。勒碑年月载副碑，考为己未（咸丰九年，公元一八五九）九月。副碑见「其它」类。

　　.殉难义冢碑记（咸丰十一年）

　　道光十二年冬十月，逆匪张丙倡乱，戕水陆官兵，攻嘉义县城。维时血战殉节，独蔡公长青一军殁于曾文溪者为烈。然当□氛之际，即有把总李君瑞麟，购地掩诸暴露。迨十六年秋，爵帅王公得禄同温公兆凤等，念死事诸君盖与同患难矣，□倡捐廉俸，筑为义冢。又置曾文胡厝寮义田一段，价银二百八十元，契三张，年贌佃实纹银二十四元，交安平协收贮，春、秋□派妥实弁目办理祭祀，均有勒石于嘉城南、郡治北、安平五忠祠，此盛举也。迄今二十余载中，间因原立义冢被溪水冲毁，□吴公朝良捐赀移筑高阜，□在曾文溪内，现又崩陷。客岁，适龙江林公，奉天子命，镇帅东瀛，履勘所属，经此目击，恐其决损，即差王君定国择地。爰商润堂洪太守，许以抄封曾文百二甲园业为穴所。□台、澎、艋、沪水陆兵弁捐资，诹吉兴工移筑。既又念前置园段亦被水割坏三分之一，现虽纳租稍减，特恐愈久愈坏，变园为□，则祀业竟付之流水矣。是以再置义田两处，年收税银二十四元，契仍交安平协衙，明归案同前置园税，照章派委致祭。庶□继起前徽，俾春秋祀典久而弗替乎？

　　今林公促余记事，勒石阴所，并详纪移建规条及捐赀芳名，以昭不朽也。

　　钦命镇守福建台澎水陆等处地方挂印总镇林向荣勒石，金门王锺秀书丹。

　　一、「百二甲曾文忠魂义冢」横一十丈五尺，直一十一丈，坐□向乙，共享土石工料银三百二十元。

　　一、买曾文大路墘义田二坵，契价银一百三十元，契四张，年贌税银一十八元，内完正供六元，尚银一十二元。

　　一、买四卫社及内园义田二坵，契价银一百三十元，契三张，年贌税银二十元，内完正供八元，尚银一十二元。

　　钦命镇守福建台澎水陆等处地方挂印总镇林向荣捐银一百元。准升总镇安平恊镇黄礼恊、准升总镇澎湖恊镇黄进平各捐银十元。同知衔王锺秀捐银八元。护镇标游击中营洪金升、左营陈宝山，各捐银六元。护安平中营游击陈致昌捐银二元。右营都司林元勋捐银六元。前护安平中营游击陈沂清、护澎左游击张金喜，各捐银一元。署澎湖左右营游击陈国铨、署镇标中营守备许黄邦、左营守备叶建标、右营守备沈登龙、署城守营左军守备石必得、右军守备李连枝、署安平右营守备许瑞生、都司衔澎左守备郑超良、署澎右守备叶桐封、尽先都司澎右千总游绍芳、候补水师千总姚朱宝，以上各捐银四元。安平恊标署左营守备林国泰、代办守备中营赵基英、右营郭廷祥、镇辕稿书陈邦英、兵识苏春晖、左军千总张珠邦，以上各捐银二元。镇中千总廖凌云、镇右把总陈兴、右军千总黄亨铭、澎右把总王定国、澎左额外陈廷铨、代办安平右营外委吴腾飞、艋舺把总郭得升、六品顶带项得升、朱来添，以上各捐银一元。镇标中左右、城守营中左右、澎湖左右、艋扈十一营，每捐银三十三元一角八办二尖，官四份、兵六份，共银三百六十五元。总共银五百八十元。

　　咸丰十一年三月日立，董事游绍芳、郭廷祥、王定国。

　　按：碑存台南县善化镇百二甲曾文义冢（俗称「管府墓」）北侧，高一五五公分，宽八○公分，花冈岩。此碑有「勒石于嘉城南、郡治北、安平五忠祠」语，查台南市南门碑林有道光二十年（公元一八四○）「殉难义冢碑记」（高二五九公分，宽九四公分，花冈岩），当即其石；惜乎全文漶漫不可读，故略之。

　　.修造台澎提学道署初记（同治三年）

　　今皇上御极之三年、春王正月甲子上元，修造提学道署，崇国体，急时政，定民心也。提学道署在郡垣西定下坊：后枕内山，前环瀛海，形胜地也。群僚之跻跄，士庶之瞻仰，政治之因革，于是乎在。自入版图以来，几二百年矣。始为台厦道署，继为台澎分巡道署，今为按察使兼提督台澎学政署。政教愈兴，则修葺愈肃，台民以此卜气运之隆替焉。其先，朱逆首乱，斯署荒芜；平台者七日奏绩，二年抚绥，举斯署一新之。中间经历寇乱，官凡几任，署凡几修，补苴罅漏，历有年所；然未有如戴逆陷彰、孔公殉节，天为改容、地为噫气，越五旬为壬戌五月，郡地大震，而斯署倾动坍塌若是之暴也！余以同治三年八月受命，总统平台。九月，由省抵淡，习闻斯署颓废已甚；窃愿仰藉皇威，荡涤邪秽，振兴教化，整理斯署。上尊朝廷制度，下新小民耳目，与官吏绅耆坐论善后事宜于其中。果也，圣神被海，兵力撼山，由五虎门而对渡，登八里坌以集兵。旬余之间，先清海路，破水里港。继捣山路，克葭投庄，直入犁头店，攻克猫雾拺；连霄而复彰邑。乘荼火之威，摧折枯朽，遂收斗六，遂枭逆首。破竹已成，顺流而下，以癸亥十二月下旬直抵台郡。余既到郡视事、宣扬上德、与民维新，巡城察狱、视吏所便、问俗所苦、策士人所长、咨汛弁于地宜、考战舰于古制，方将运筹帷幄，剪嘉北未除之小丑，安凤南欲逞之狡思；隐叹斯署之不可驻足，群僚奉公之无地也！而一时局绅、学衿以修署请，以为『台地最难定者，民心也。居平里巷窃议，见长官之兴作，辄多迟疑；假令办公无所、官署不肃，即国体不尊，必有匪徒讹传、因而伏莽窃发者，比比然矣。戴逆炽而孔公殁，孔公殁而地大震，地大震而署倾坏，视经朱逆扰时倒敝滋甚，斯署其有气运存乎？且弭非常之变者，必建可久之模。今兹修署之役，非徒崇国体，正以急时政也；且示民以北路余孽剪除略尽，而庶务皆作，治运一新，亦镇定民心之一法』。余闻斯言也，谓有合于治；爰命局绅举人黄景琦、廪生陈熙春、贡、监、增、附若而人，董役而修之。修九阅月而竣事：制虽仍旧，材则取坚；工必择良，费惟务节。

　　是役也，计糜饼纹逾万，出于绅商乐输者多，出于华□□金者半。余于联试岁、科士后，落成而为之记。一切铺张胜景，词概从略，惧亵也；亦使后之莅斯署者，谅余区苦心所经营于戎马倥偬之余，非为不急之务也，则幸甚。

　　同治三年小春榖旦，皖怀丁曰健初记。三山宋钟鸣镌。

　　按：碑原龛分巡台澎兵备道署（址在今台南市中区永福国民学校），日据时，毁道署为台南市役所，碑藏于台南州厅。光复后，移存于台南市立历史馆。碑乌石材（玄武岩），高四五公分，宽七六公分。全文载于丁曰健「治台必告录」，碑末有「三山宋鸣镌」字样。文中癸亥，同治二年（公元一八六三）。

　　.修造台澎提学道署再记（同治三年）

　　台受天子渐摩之化，垂二百余年，文物声明，渐臻醴懿；而潜萑伏莽不免蘖芽其间。观察是邦者，兼督学、陈臬之权，教以育其才，刑以诘其慝，其任重且繁，则其治事所亦不容以苟且迁就。同治癸亥岁，朝廷以戴逆稽诛，师久无功，欲更张而振作之。时余需次会垣，蒙恩简拔台澎兵备任，统军进剿。赖国家威灵，碧海澄流，玉山献瑞；至则驱貔虎以扫虫沙，歼渠犁穴，不数月而奏荡平。先是，岁、科二试格于寇氛不得举；既班师，则于甲子春补行之。而道署因震灾倾圮，亦以上元日兴修。自春徂秋，克蒇厥事，其为期不纡不迫；筑削度捄，循节之为美，其为制不陋不华，暨茨丹雘，取固以为良。

　　落成之日，余既念作者之难，而尤思居之不易也。方余与贼鏖战淡、彰间，野次幕宿，枕戈待旦，纵有「斐亭」、「澄台」在前，亦岂能游目！今幸斯民安堵，为之长者，得燕坐于此堂；则持盈保泰之道，宜何如图维者？昔人云：『官如传舍』，实不尽然。王丞相之治扬州廨舍也，曰『为次道治此』。蔡侍郎之修中书廨宇也，曰『庶来者无劳』。此与『黄冈竹楼，明年何处』之意大殊；而东坡先生宦辙所经，独多营造，其意似更有进。士大夫职在司民，一日未离篆，则一方之废修沿革皆所关心；况兹署弼教明刑，观瞻攸属，又不得以弓戈甫戢、土木遽兴为嫌矣。

　　是役也，需金逾万，官帑不足，捐诸绅商，急公可尚也。而任劳任费，黄孝廉景琦之力为多；助之董役则有廪生陈熙春，并附以示奖。

　　同治三年小春榖旦，述安丁曰健再记，三山宋钟鸣镌。

