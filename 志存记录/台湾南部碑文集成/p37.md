<!-- { "loadSidebar": true } -->
　　萧瑞龙、阮日新、李源成，各捐银四元。曾振明、杜昆美、陆稿公、纪同兴，各捐银二元。鸿美号、王同盛、王同利、吴紫成、陈太山、林义成、叶振利、李德恩、寿义堂、黄有德、郭万盛、李联科、吴拱辰、薛光成，四盈号、陈必达、陈稿公、吴万泽、锦美号、郭保司、卢金德、赵有志、孝义堂，各捐银一元。

　　修理油香店不敷，住持添银二十元并木笼佛■〈衤察〉一所。

　　盖闻宝像增辉，莲座焕彩；佛光普照，匝地腾辉。信士阮日新敬点全年三宝佛座前灯，新每年每月着菜公到店给领油香。新切思膏油不乏，必建置店屋以为永远奉祀，并点全年大士佛前灯。店住武庙前戏台后，瓦店一座，交住持僧收租，以充油香之资，可垂永远。

　　道光十年十二月（缺）日，住僧温恭拜立。

　　按：碑龛台南市北区大观音亭右壁，高一○六．二公分，宽七一．一公分，花岗岩。原碑缺题。

　　.古思碑（道光十一年）

　　维嗣有歌思东里也，获心有讴爱邑黔也：古今人不相同，令人思慕不忘一也。原任台湾北路左营守府黄讳简，号阆山。公于道光元年奉檄管理马稠后、埔姜林等处隆恩庄息事。当其下车，举凡不便民者，咸与维新：自正款应征催输外，息事宁民，民感赖之。每召我佃，戒以耕作不懈，劝之国课早完。由是勤者加奋，惰者起勉。催科是任，独劳抚字之心；缉捕有方，遂敛奸人之迹。上宪廉壮能，俾久于任，将至十年。官无追呼，民安作息，所谓召父、杜母者，不是过也！公去之日，鸟鹊拥车，遮道扳辕；奈以功令难留。去后思念，以为如公之美，胡可没也？佥铭于石曰：『公来何暮！公去何早！福星载歌，甘棠垂路！昔无襦，今五裤！斯石长存，寸心永慕』！

　　举人苏有光、儒学苏策名、贡生黄金熔、贡生黄玉琛、职员苏濯德、职员苏天池、职员苏天章、职员苏亦保、生员苏凤鸣、武生张维邦、武生张定邦、武生黄朝凤、武生黄廷品、武生林兆元、太学林士祯、太学苏若时、佃户黄澄兴、林仁兴、赵建邦、李合德、李佛妹、苏胜兴、张和元、林丕泊、郑福钦、魏赐、魏阿双、林广源、张联兴、曾绎记、卢真详、魏六新、魏秀荣、徐普、魏六相、余其福、黄旭、李廷禄、李养、李天明、施祖■〈券，男代刀〉、王永钦、王永奋，总理王定邦、董事吕邦彦、林妈起、李石妹、廖元、周水养、张传祖、陈斗、魏仲、黄卢、黄露、邱春、李振生、詹潭。

　　道光十一年六月榖旦吉置。

　　按：碑存台南县白河镇草店里草店武圣庙内，高一○四公分，宽六○公分，花冈岩。额镌如题。

　　.阵亡忠义碑记（道光十三年）

　　窃为恻隐之心，人皆有之；睹物伤情，理则然矣。壬辰阳月之初，嘉属店仔口等处因张炳等扰乱地方，到台湾府宪吕意欲除盗安良，倏有阵亡之变；故随从诸人，亦遭覆殁之惨。川因同吕少君到地拾骸明白外，欲再寻林起凤、程恒泰二位大爷骸骨，无可识认。又见诸尸骸或埋或露，自店仔口田洋至八桨溪皆是；甚有被犬损坏，更觉目击心伤！爰为倡义损资，计拾骸骨一百零一身，搬葬顶崁仔头，坐南向北外；再另筑一祠，俾使诸义忠魂有所皈依。而尚义君子往来见此祠墓，知其忠义效力阵亡，春秋禋祀更可藉此而得以鉴纳焉。兹将喜捐姓氏助成美事开列于左，以垂久远。特为之记。

　　代理嘉义县正堂督捕厅张、贡生苏秀峰、苏振合、李廷珠、黄沈祠堂、曾振声、叶栋、叶振坤、功职林晋水、李克邦、张元昌、杨营、洪吴、陈泰、林世安、曾玛声、邹定国、徐标、麒麟尾枕头山武举苏天翰。

　　道光癸巳花月吉日，首事陈如川题立。

　　按：碑存台南县白河镇玉丰里顶坎仔头鲤鱼山义人庙，高一一一公分，宽五六公分，花冈岩。道光壬辰，十二年（公元一八三二）；癸巳，十三年（一八三三）。碑中所叙「台湾府宪吕」，名志恒。

　　.重修龙山寺碑记（道光十五年）

　　盖闻古人立不朽之三，君子□无称之，一名顾不重哉？缘龙山寺建庙垂兹近百年矣，重修数次；前所捐赀姓名，俱上梁签、碑石，至今犹存。虽佛祖声灵，亦善信鼎力也。越甲午秋，复新翻盖；乙未夏落成，十分华丽。其捐题诸人银两，一尽勒立碑石，名垂奕祀；俾世之人共知后人乐捐不让前人，且使后人鼓舞后人也。谨序。

　　监生王朝章捐银五十六元。监生张成观捐银三十五元。李隆顺捐银三十五元。王世耕、吕成观、张标观、王吉观、陈排观、张庆来、张□振，以上捐银各二十元。丁泉珍捐银十八元。丁虎专捐银十七元。丁葵观捐银十六元。生员余辉悦捐银十五元。丁习观捐银十四元。职员萧廷献喜助银十二元。郭照观捐银十二元。乡饮黄国祯捐银十一元。乡饮杨满观喜助银十元。郑海量观喜助银十元。贡生王振南捐银十六元。粱姓弟子捐银十元。竹仔脚众弟子捐银二十元。盐州众弟子捐银十元。职员卢朝宗、傅德利乐助石六块。监生吴彭舍、监生杨际时、周合兴、陈世治、郭胜发、郭坦观、王万振、丁湖观、张联成、庄永和、李大兴、周全兴、余瑞华、王正和、王锦源、王妈光、林自兴、渔□协隆号、二桥黄丰记，以上捐银各十元。北势头众弟子捐银：上半十二元二钱，下半九元。

　　道光十五年乙未年腊月，总董张源裕、丁合春、张复源、王振南、张泉荣、丁泉永、庄世芳同吉置立。

　　按：碑存高雄县凤山镇龙山寺，高二○四公分，宽八三公分，花冈岩。有副碑一，录存「其它」类。文中甲午，道光十四年（公元一八四三）。

　　.台湾府学重修夫子庙并祭器乐器记（道光十六年）

　　自生民以来，未有盛于夫子也。无论中国尊之；四夷八荒，莫不尊之。台湾僻处闽海外，国朝声教渐被，始立学宫，建夫子庙。岁久，剥落颓坏。道光癸巳冬，翱由广东南韶连道调台湾道，兼提督学政，谋于府守熊一本，议重新。候选同知许朝锦既督捐学政考棚，复愿独任其工。始于道光乙未六月初七日，成于道光丙申三月初五日，工大而用繁，凡用银一万两有奇。翱复与府守谋祭器，教授许德树请任修牺樽、象罍、木■〈豆〉、竹笾，悉遵古式。翱复与府守谋乐器，员外郎吴尚新、生员刘衣绍，六品职员蔡植楠请任修，钟、镛、匏、鼓、琴、瑟、箫、管、■〈兆上鼓下〉、磬、柷、敔皆具。舞六佾六六三十六人，聘海内乐工，以时教童子习。翱同府守谒庙，仰殿宇之巍峨，观梁栋之壮丽；泮池宏以深，坊桥坚以固。春秋上丁两祀，肃清雍穆，歌者堂上，舞者堂下，无言奏假，彬彬乎变海隅为邹鲁阙里之风矣！。

　　孟子曰：『观于海者难为水』，故曰：『河海之于行潦』。又曰：『孔子之谓集大成。集大成也者，金声而玉振之也』。子贡亦曰：『闻其乐而知其德』。翱幸生圣人之邦，得见圣人之车服礼器矣；今观于海荡荡，江、淮、河、汉，万里朝宗，穆然于圣人之出乎其类、拔乎其萃。耹大成之铿锵和平，知尹、夷、惠具四时之一气，特乐之小成；圣人之元气周流，备始终条理，与天地浑合同化。轩辕氏张乐洞庭之野，乐成而蛟龙舞；犹未足以拟我夫子也。

　　道光丙申仲秋月朔，赐同进士出身、诰授通议大夫、按察使衔、福建分巡台澎等处兵备道兼提督学政刘鸿翱谨撰。

　　按：碑龛台南市孔子庙明伦堂前右墙壁，高二四五公分，宽八七公分，花冈岩。楷额「皇清」，其旁龙纹浮雕。文中干支：道光癸巳，十三年（公元一八三三）；乙未，十五年（一八三五）；丙申，十六年（一八三六）。

　　.安徽李晓斋祀业碑记（道光十七年）

　　立石碑记，安徽李纯庵。□□□□□□□□故土之悲，海外幽魂□凭祭祀之亨！台乃□□之区，各□□之□□。庵胞侄李晓斋，即炳□，前者寄迹在台；身故，□在□□□□□□□□馆义冢。是以捐资一百二十元，置买李三辰亘□□□□□□□所，交付李云龙掌管、出税。议定全年税银八元，每□□□□□□□□□日，各交同善堂会馆祭祀银各四元；不得□□□□□□□□□□收存，以为修理房屋及侄晓斋坟墓祭扫之□。□□□□□□□□□□行□□；而同善堂会馆诸同人，不得□□□□□□□□□□□□□□邑主□托□存案，□入交代。流□□□□□□□□□□□□□□。特勒石碑，竖立以重永远而昭（下约缺十余字）。

　　道光十七年（下缺月日）。

　　按：碑原废置台南市中区四嫂巷，践磨甚剧，大半不可读。民国四十三年（公元一九五四），台南市立历史馆收存之，列于小碑林。碑高八八公分，宽四二．五公分，花岗岩。题原缺，兹据碑文之意补之。

　　.重修药王庙碑记（道光十八年）

　　盖闻上帝好生之德，是以化育万物而养人，所谓德配天高地厚。窃思药王圣德，心欲济生救世，舍生尝药，万幸成其正果。此乃天下不负好心之人，亦是世世万民之福矣。似此论之，天下人人而敬之，何独我本境者乎？自我北势街开基以来，塑祀药王大帝，以为合境之保障。前祀药王之初，以店铺充作庙廊。因合境人等屡受药王庇佑，即于乾隆甲申年，合境公同爰议，纠题捐金，卜其吉地，重建庙宇，以酬药王庇佑之德也。但庙宇近于海疆，年久定然损坏。至道光甲申年，经蒙各郊铺及本境人等，喜助捐金，重修起盖。今既告竣，理当叩谢福神，设醮庆成、祈安。庶各郊铺及合境人等，四时平安，护安无疆矣。仍立石碑，计刊各喜助捐金，以彰虔诚之盛情矣。敬书稽首刊石以志之。

　　三郊金永顺、苏万利、李胜兴喜助银二百四十大元。药材郊喜助银六十大员。锺显荣、复兴号，各喜助银三十大元。合成号喜助银二十五大元。丰源号喜助银二十大元。郭瑞美喜助银一百二十二元。丰泰号喜助银一百元。合发号喜助银九十大元。瑞茂号喜助银六十大元。合顺号喜助银四十大元。

　　陈瑞兴喜助银三百大元。三合厂喜助银七十大元。兴源号喜助银七十大元，蔡利兴喜助银五十大元。源瑞号喜助银三十大元。鳌泉号喜助银三十大元。林捷元喜助银十六大元。蔡光选喜助银十六大元。金益顺宝舟助银十四大元。石葆元、集源号，各喜助银十一大元。陈昌邦、春记号、咸成号、卢恊万、邱爽观、众葱种铺，以上各喜助银十大元。

