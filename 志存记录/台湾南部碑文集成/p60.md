<!-- { "loadSidebar": true } -->
　　皇恩耆老李文求、王赏淑、洪承明、吕殿淑、黄天水、李吉仁、冯达三、王朝美，贡生张国栋，生员赵相泉、郭奋扬、廖含章、张宠荣、陈怀刚，监生范四美、林大茂、黄合兴、郭叶兴、郭振盛、叶琼盛、林元隆、陈源馨，街民林士孔、李清士、傅合锦、林天禄、柯成好、李良提、郭叶源、翁同兴、林寮山、吴藏兴、陈振源、张茶岩、陈振隆、柯天僯、高周淑、陈良玉、李君颜、恒安号、徐大安、戴祖观、张广盛、陈荣源、陈富淑、徐赞观、长兴号、王元观。

　　乾隆四十七年三月（缺）日，盐水港七境衿耆士庶同立石。

　　按：碑龛台南县盐水镇水正里护庇宫庙壁，高一一八公分，宽六五公分，花冈岩。额镌「府宪示禁」四字。示禁者为台湾府知府苏泰，乾隆四十六年（公元一七八一）任。

　　.县主示禁碑记（乾隆四十七年）

　　特调台湾府诸罗县正堂、加三级、纪录三次冷，为宪示准□□□勒石示禁□。

　　□盐水港街耆民王朝锡等呈称：『港市属五六杂处，□多不务生业流□□□□□地保串棍，乘夜抬背，哄吓居民：或将死尸移放门首及庄之前后左近、或置之田园地边，串通地棍、□保，藉命吓索；局谋头役蠹保禀报，□开多名，非邻□邻□□而噬，贻累不浅。□棍匪流丐鼠窃□□狗偷□盗贼□□□频闻□□□□□□庇为害。窃□无奈，以乞除祸害□□赴府宪苏呈叩，蒙准出示严禁在案。□□仰沐苏爷德政，剔除匪类而保善良，剀切示谕严禁，恩准勒石，以垂不朽』等情到县。

　　据此，本县莅治斯土，□知此□地棍差保，串同抬移路毙丐尸，吓诈□□流害恶习，不流□□，业经密访拿究；续蒙府宪据行严饬查禁在案。兹据呈□情，查『无赖匪徒，串谋奸保蠹差，将病毙丐尸，或路通倒毙不识姓名身尸，移置田园屋角，牵连地主邻佑多人，任意婪索，大为穷檐蔀屋之累！准尔等乡议公禁，仍候本县痛切示禁，勒石以垂久远』批示外，合亟严禁。为此示仰盐水港街耆士蔗人等知悉：嗣后如有前项棍徒串谋奸保蠹差，将病毙丐尸，或路通倒毙不识姓名身尸，移置田园屋角附近、庄边，牵连地主、邻右，藉索□□。不论差、保、匪徒，□□□众扭护押解赴县，以凭□法痛处，决不宽贷。各宜凛遵，毋违！特示。

　　诸罗县佳里兴分司加三级刘，北协镇左营驻防盐水港汛加一级沈。

　　乾隆四十七年桐月（缺）日。

　　按：碑龛台南县盐水镇水正里护庇宫庙壁，高一一六公分，宽五八．五公分，花冈岩。额镌「县主示禁」四字。示禁者为诸罗县知县冷震金，乾隆四十六年任（公元一七八一）。至「佳里兴分司（巡检）刘」，名奎。

　　.奉台湾府道宪杨示（乾隆四十七年）

　　特调台湾府诸罗县正堂、加五级、纪录五次冷，为严禁奸保蠹差藉命需索、噬累无辜之恶习，以安庄民，以杜扰累事。

　　照得人命重情，无过谋故、斗杀，然亦只需吊到乡保、邻右、证见数人，讯明衅由，便可定案解勘。至若因病路毙，以及服毒、自缢、投水毕命，此皆游手失业，或因逃亡无依，或贫迫短见。彼既生失其正，因而死丧非命，孽由自作，于人何尤？无如奸恶差保于此等人命，觅利居货，诈伪百出：每于未报官前，将尸移置田头、屋角，妄招业主邻右多名，百般需索。饱其索，则暗为销除；拂其欲，则明示开报。愚民畏累从索，在小康之户，犹得□□卖畜，以应需索；家本贫乏，则割肉疗饥，其若惨状何！状有不堪言：甚至此处图诈已完，又暗令无赖将尸移抬别处，日久尸变肉腐，臭气难闻！若之何，故习依然？抑且择殷而噬，以住远隔，开作近邻。更或埋后，串谋棍徒，冒认尸亲，指伤告究，任意罗织。差保藉票唤为藏金之穴，里民视告名为剥肤之痛：索酒食，谨茔□，敲椅钉棹，拳脚交加，掷杯虎狼；威吓小民，魂散胆落，不惜挖肉医疮，餍其诛求；否即擅拘私押，异常蹧踏。以自尽之人命，祸无辜之生灵，此等流弊，言之殊堪发指！合亟示禁。

　　为此示仰该保各庄民知悉：嗣后凡有前项身尸，该附近庄民不必惊惧，告知庄耆，转报甲头。查验该尸有无伤痕，具结报县：无事经投保差，本县讯明甲头，如可免验，即批示收埋，以杜差棍需索诸弊；如该尸另有伤痕，须缉凶究□，亦即据实报明：该乡保如敢开报业主、地邻多人，即属有意图诈，除于呈内将名删除外，先究乡保开报不实之罪；其有玩保、地棍串谋县差，于未报官前藉尸图索，许该庄民即将该保差等指名赴县禀究，以凭尽法痛惩。如此，则保差恶棍有巧莫施，借尸图诈之恶习可以立除；而附近庄民，皆得各安本业，不遭无辜之累矣。仍饬该保庄民，照抄此示，勒石永禁，以垂久远，各宜凛遵，毋违！特示。

　　乾隆四十七年四月十八日给。

　　按：碑存嘉义县水上乡水上村璇宿上天宫前，高一三○公分，宽六七公分，花冈岩，额镌如题。示禁者为诸罗县知县冷震金。另同文碑一，存云林县虎尾镇中山里德兴宫，高二○四公分，宽六三公分，花冈岩。年款稍异，作「乾隆四十七年岁次壬寅秋七月榖旦，谨遵示勒石」。额作「奉宪主示」，并有详尽之勒碑捐额名录如次：『董事：翁保、林池、吴光□、钟□奇。□生张□侯捐银□员。庠生张建侯捐银四员。监生王日登捐银二两。庄耆：陈皆捐银二员。林申捐银一两。吴畏捐银一两。陈合锺、翁四九、王夜生、翁光成、郭传祖、刘观海、王天德、吴德麟、吴元成、刘政理、吴圣、苏玉、张教、锺□、施报、吕律、锺辰、林恭、锺我、陈连、□海、陈万、陈□、王俊、杨斗，各捐银一员。庄骞意、王德安、陈妈定、翁助□、翁娘赏、谢光烈、王耀祖、刘林养、程传祖、林光助、王光受、吴笋、翁进、黄信、郭景、陈听、吕树、吕张、刘屘、苏忽、侯溪、陈汉、王英、赵玉、林逞、杨俊、戴万、陈雅、吴斌、陈麟、谢鞍、林添、□□、苏佑、翁□、王恭和，各捐钱五千』。

　　.严禁开赌强乞翦绺示告碑记（乾隆四十七年）

　　特调福建台湾凤山分县、加三级、纪录六次吕，为严禁开赌、强乞、翦绺，以靖地方事。

　　照得阿里港街妈祖宫前、市仔头、营盘口、仁和街、国王庙前、永安街、北势街等处栅内各街，正商民往来辐辏贸易交关之所。近访有：一种无艺之徒，在街开场聚赌，常致争闹，酿成祸端；一种流丐，身无残疾，三五成群，每逢朔望，沿街强乞，稍拂其欲，恃赤图赖；一种「罗汉脚」，不事生业，潜入街市，混窃翦绺，扰害商民。此等不法，律载森严，重则流徒，轻则枷杖。本分县莅任斯土，曾经出示晓谕，以冀悔悟；无如故辙是循，不知痛改，除一面饬差协保查拿外，合再出示严禁。

　　为此，示仰阿里港商士街民人等知悉：嗣后本港栅内各街，如有不安本业，仍蹈前愆，并开赌以及身无残疾、市行强乞并混窃翦绺，滋事扰害，本街商民人等驰报地保，拿解送赴本分县，以凭按律严究，决不稍贷。再查妈祖宫前、市仔头街道有搭盖茅蓬篾折，此最易致火烛，应行一并禁止。宜各凛遵，无违！特示。

　　乾隆四十七年六月（缺）日给。

　　按：碑存屏东县里港乡大平村双慈宫（天后宫），高一二三公分，宽六八公分，砂岩。原碑缺题。卢尔德嘉「凤山县釆访册」录之。示告者「台湾凤山分县吕」，名岳，乾隆四十六年（公元一七八一）任。

　　.严禁冒亲告命示告碑记（乾隆四十八年）

　　按察使司管台澎道宪杨，为玩保蠹差藉命吓诈，以除积弊，以安□□事。

　　照得台地五方杂处，每多游手失业；或为饥驱，或□□□，以□□□□傍，并有短见轻生。此皆孽由自作，于人何涉？无如玩保、蠹差，藉□□□□，以为利薮，遍庄索诈，竟敢于未报官之前，擅拿禁吓。□民畏□，屈□□□欲，则随时开脱；拂其意，则妄指报验：以远庄开作近邻，任意□□。□□□役，乘伊值日，串谋乡保、里差，谋死外来乞丐，将尸抬于□□□□□□，□乡保值役，随时群伙毕至，每分远近庄社，□殷而□，□□□□，□□□□；稍不如意，则套出无赖棍徒，冒亲告命。差保从中□□□人，代为□□，□中分肥。种种弊害，殊堪发指！本司正在严拿示禁□，□□□□□□□□情，除亲提差保重究，并密访查拿，仍行县一体查究外，合□□□□□□禁。

　　为此，示仰庄民人等知悉：嗣后凡有短见□□□□□□□，□□□□告知庄耆甲长：验无尸伤，又查无姓名、□□，□□□□□□□□□□；□有尸伤者，须缉凶究偿，即告知乡保，禀□相验。该乡保□□□□□□□户、庄民，株累无辜，以及移尸串谋；县役于未报官之前，□□□□，□□□等据实指名，赴府、县呈究。如不立拿究办，许即赴□□□，□□□□□□。本司意在除弊安良，该差、保如敢仍前违犯，一经访闻，□□□□，□□□提，按法重究，决不宽贷。各宜凛遵，毋违！特示。

　　乾隆四十八年七月十三日给。□□□□□□立。

　　按：碑存屏东市天后宫，高一一六公分，宽六一公分，砂岩。原碑缺题。示告者为台澎道杨廷桦，乾隆四十七年（公元一七八二）莅任。

　　.奉宪示禁碑记（乾隆四十九年）

　　特调福建台湾府台湾县正堂加□□□□□□□□□□□钦命按察使管福建分巡台澎□□□□□□□□□□□□□□□为严禁玩□□□□命吓诈，以除积弊，□□□□事。

　　照得□□□□□□□□□□□□□□□□□□□□□□□□□□□□有短见轻生，□□□□□□□□□□□□□□□□□□□□□□□□□□□□□诈，竟取□□□□之前，擅拿□□□□□□□□□□□□□□□□□□□□□□指报验，以□□□作近邻□□□□□至县役□□□□□□□□□□□谋死外□□□，□□□□□户田头屋角，□乡保值□□□□□□至无分□□□□□□□而噬，此处索饱，移□□□□□□□，则套出无赖棍徒、□□告□。□□□□□作好人，代为□□，暗中分肥。种种弊害，殊堪□□！□□□□□严拿示□间，兹□□甘作□□□□□□提差保重究，并密访查拿。仍行县一体查究外，合亟出示，通饬严禁。

