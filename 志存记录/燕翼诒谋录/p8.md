<!-- { "loadSidebar": true } -->
    国初，擢用人才不问资序，有初补京官便除知州，或差通判，既不知仕涂之艰苦，小官往往遭其慢视；又县未历民事，不谙民间疾苦。淳化四年十月庚午，苏易简上言：“初任京官未历州县，不得拟知州、通判。”诏从之。然惟施之常调尔，若人主特除，则又不在此例。吕公弼年十九，以水部员外郎即知庐州，正如易简所论，不以改制而止也。
