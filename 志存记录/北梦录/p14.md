<!-- { "loadSidebar": true } -->
    往时士大夫好风雅者，莫不喜谈太常仙蝶事。太常仙蝶者，一种关于蝶之传说也。莫知其所自始。昔人记其来历者，有满洲斌良抱冲斋诗集注云："乾隆戊甲冬，有黄蝶飞于太常寺中乐工，工以帚扑之，顷刻化黄蝶数百，飞绕庭宇，时大宗伯德明管太常寺事，后一日召对，奏之高庙，命取蝶进呈，宗伯虔心致祷，倏有蝶降于寺，因以黄袱藉盘，进呈御览，时值隆冬，忽睹肖□仙质，上大悦，赐名吉祥仙蝶，并御制五律一首，刊诸寺壁，偏赐诸臣，命送蝶至方泽静室，作香笼供奉，每逢上祀坛日仙蝶辄至。"其说最详而未及其形状也。揆考功光隙亭杂识云：太常寺公署垂花门之上有蛱蝶子二枚，黄质而黑章，鬚之末有如珠者二，常以夏至来集，每祭方泽，各宫齐戒，蝶辄先至其所，祭峰则翩翩而逝，或以帛及扇承之。呼曰老道，便飞而下集，似有知者。"若吴振棫以为始见嘉靖间，（见养吉斋□录）他书或传会为某某之神，似尤夸诞。清末长沙徐树铭绘图征诗，铺张尤盛，自是以后阒无嗣响矣。其实黄质黑章冬暖偶出，不过蝶之一种，余即曾见之。承平士大夫悠游无事弄此狡狯耳。今日追纪之，亦梦华录中一节也。
