<!-- { "loadSidebar": true } -->
　　一、淡水厅属杨梅埔埔地二百四十九甲七分三厘四毫四丝，又九芎林埔地三十五甲零五厘二毫四丝，又大嵙崁埔地一百七十二甲五分。以上共存埔地六百二十一甲七分六厘六毫八丝，交佃首黄燕礼、姜胜智，通土尚夏、阿生等督佃开垦成熟，按等科租，以充屯务公用，业经详明在案，通台分给并存俟垦埔地五千六百九十一甲三分九厘七毫七丝八忽，理合登明。

　　为遵旨定议具奏事。遵将勘办通台屯蕃粮支给存数目，备造清册，呈送察核施行，须至册者。

　　今开：

　　台湾府属淡水厅台、凤、嘉、彰四县

　　实征项下：

　　全年共实征屯租粟四万一千二百六十一石四斗六升六合四勺二抄，议请每石折征佛银一元，共折征佛银四万一千二百六十一元四角六辫六尖四厘二毫零六忽。又收九芎林口租粟折纳佛银八十元，合共折征佛银四万一千三百四十一元四角六辫六尖四厘二毫。内除隘丁口粮佃首辛劳共租粟二千一百三十石，折佛银二千一百三十元外，尚存佛银三万九千二百一十元四角六辫六尖四厘二毫。

　　支给项下： 

　　千总二员，每员给番银一百元，全年共给佛银二百元。批总四员，每员给番银八十元，全年共给佛银三百二十元。外委十二员，每员给番银六十十元，全年共给佛银七百二十元。屯丁四千名，每名给番银八元，全年共给佛银三万二千元。以上共支给佛银三万三千二百四十元。

　　实在存银五千九百七十一元四角六辫六尖四厘二毫，留为屯务公用。

　　淡水厅属

　　实征项下：

　　全年应纳屯租谷一万九千八百二十八石四斗零六合三勺八抄，折收佛银一万九千八百二十八元四角零六尖三厘八毫。又收九芎林口租谷折征佛银八十元。以上共收佛银一万九千九百零八元四角零六尖三厘八毫。

　　除分发项下：

　　芎蕉湾之鸡笼山脚隘丁三十名，铜锣圈隘丁二十五名，蛤仔市隘丁六十名。以上共隘丁一百一十五名，每名年给口粮谷三十石，向系庄民业佃四、六公同■〈勹外云内〉出。今该处田面大租已经归屯，则系屯为业主，所有应贴四分之粮业，经议请于官收田面租内抽给，全年共应■〈勹外云内〉给口粮谷一千三百八十石，折佛银一千三百八十元。

　　又九芎林隘丁一十名，每名口粮谷三十石，向来亦系业佃■〈勹外云内〉出，今该处田园全数归屯，所有大小租息俱充屯饷，并无另有业佃可以■〈勹外云内〉出，所有口粮亦经议请于屯租内官为照给，全年共应给口粮谷三百石，折银三百元。

　　一、佃首刘维纲，经理芎蕉湾、中心埔、铜锣圈三处租务，年给辛劳六十石，折银六十元。

　　一、佃首刘硕彦，经理蛤仔市租务，年给辛劳谷六十石，折银六十元。

　　一、佃首黄燕礼，经理杨梅埔租务，年给辛劳谷六十石，折银六十元。

　　一、佃首姜胜智，经理九芎林租务，年给辛劳谷六十石，折银六十元。查官收租谷，现在议设五佃首经收，以专责成。除系业户充当及通土毋庸议给外，其选充之佃首，应照民收佃租之例，每名给辛劳谷六十石，以资办公，理合登明。

　　以上隘丁口粮佃首辛劳共谷一千九百二十石，折银一千九百二十元外，尚存佛银一万七千九百八十八元四角零六尖三厘八毫。

　　支给项下：

　　一、北路千总一员，年给番银一百元。

　　一、麻薯、日北、竹堑、武朥湾大小四屯，把总二员，每员年给番银八十元，共银一百六十元。外委四员，每员年给番银六十元，共银二百四十元。屯丁一千四百名，每名年给番银八元，共银一万一千二百元。

　　一、拨协济台湾县佛银一千二百元。

　　一、拨协济凤山县佛银三千二百元。

　　以上支给连协济共佛银一万六千一百元外，尚实存佛银一千八百八十八元四角零六尖三厘八毫，留为屯务公用，理合登明。

　　台湾县属：

　　实征项下：

　　一、全年应纳征屯租谷一千七百八十一石零七合八勺三抄，折收银一千七百八十一元零七尖八厘三毫，又收淡水厅协济佛银一千二百元，逐年春、秋雨季备文赴厅请领，所需脚费按照程途，于余租内报明支销。以上共收佛银二千九百八十一元零七尖八厘三毫。

　　支给项下：

　　一、新港小屯外委一员，年给番银六十元。屯丁三百名，每名年给番银八元，共银二千四百元。

　　以上支给番银二千四百六十元外，尚实存番银五百二十一元零七尖八厘三毫，留为屯务公用，理合登明。

　　凤山县属

　　实征项下：

　　一、全年应征屯租谷三千二百六十九石九斗六升三合三勺二抄，折银佛银三千二百六十九元九角六辫三尖三厘二毛。又收淡水厅协济佛银三千二百元，递年春、秋二季备文赴厅请领，所需脚费按照程途，仍于余租内报明支销。以上共收佛银六千四百六十九元九角六辫三尖三厘二毛。

　　支给项下：

　　一、南路千总一员，年给番银一百元。

　　一、放■〈纟索〉社、搭楼社大小二屯，把总一员，年给番银八十元。外委二员，每员年给番银六十元，共银一百二十元。屯丁七百名，每名年给番银八元，共银五千六百元。

　　以上共支给番银五千九百元外，尚实存佛银五百六十九元九角六辫三尖三厘二毫，留为屯务公用，理合登明。

　　嘉义县属

　　实征项下：

　　一、全年应征屯租谷五千零二十七石八斗一升三勺七抄，折征银五千零二十七元八角一辫三尖七厘，又收彰化县协济佛银五百元，至春、秋二季备文移县请领，所有应需脚费，准于余租内报明支销。以上共收佛银五千五百二十七元八角一辫三尖七厘。

　　支给项下：

　　一、萧笼、柴里二小屯，外委二员，每员年给番银六十元，共银一百二十元。屯丁六百名，每名年给番银八元，共银四千八百元。

　　以上共支给佛银四千九百二十元，尚实存佛银六百零七元八角一辫三尖七厘，留为屯务公用，理合登明。

　　彰化县属

　　实征项下：

　　一、全年应征屯租谷一万一千三百五十四石二斗七升五合一勺八抄，折收佛银一万一千三百五十四元二角七辫五尖一厘八毫。内除分发项下：

　　一、佃首何统妹，经理东势角租务，年给辛劳谷六十石，折银六十元。

　　一、佃首张标松，经理沙历、巴来、积积、校栗、车笼埔等处租务，年给辛劳粟六十石，折佛银六十元。

　　一、佃首林延瑄，经理大姑婆租务，年给辛劳谷六十石，折佛银六十元。

　　一、佃首庄明升，经理清水沟租务，年给辛劳谷六十石，折佛银六十元。

　　以上共分给辛劳谷二百一十石，折银二百一十元外，尚实存佛银一万一千一百四十四元二角七辫五尖一厘八毫。

　　支给项下：

　　一、东螺、北投、阿里史大小三屯，外委三员，每员给番银六十元，共银一百八十元。屯丁一千名，每名年给番银八元，共银八十元。

　　一、拨协济嘉义县佛银五百元。

　　以上共支给佛银八千七百六十元，尚实存佛银二千三百八十四元二角七辫五尖一厘八毫，留为为屯务公用，理合登明。其所应征收支给各款项下，各厅县俱有绘图造册存案，须至册者。

　　（二）

　　一、屯田

　　屯田，屯番之田也。屯兵掌于军官，而田则垦自邑，且征收在邑。辟内山，育番民，其自屯田乎！初台地东倚内山，多旷土，民与番并垦焉！乾隆四十九年，总督富纲奏明清丈，凡所丈报田园荒埔，计田论亩，藉已具而案核未定。林爽文之乱，诸社番随官打仗，出力有功，钦差将军公福康安，巡抚徐嗣曾奏准募番民为屯丁，设立屯所，给与近山埔地，以资久计。乃以前所丈报田园埔地复加丈量，多溢额，于是台邑原报番民所垦田园一千三百九十六甲三分六厘一毫，至是更丈得溢额二百六十五甲零四厘八毫（内亦有续垦归官者，其田上下则分六等）。以原额归民耕，以溢额为屯田。田与屯兵远近不相属，且溢额之田多奇零破碎，于是官为征其赋，而以时发给焉！

　　邑每年额征屯租谷一千七百八十一石零七合八勺三抄，每石折纳垦银一元，凡折纳番银一千七百八十一元零七辫八厘三毫。又淡水协济番银九百元，凡征收番银二千六百八十一元零七辫八厘四毫，按岁二、八两月支放支法。屯千总岁给番银一百元，把总岁给番银八十元，外委岁给番银六十元，每屯丁一人岁给番银八元。名数、屯所详见军志。

　　邑每年支给屯饷银二千四百六十元，每年存留番银二百二十一元零七辫八厘三毫。

　　一、屯番

　　番民，以射猎为生者也。被化以来，咸知向义。林爽文之乱，能以镖枪、竹箭共御王事，于是大将军公福康安奏请，如四川屯练兵丁之例，设屯驻扎，给与荒埔田地，使耕以食，而免其租税。且其时清丈民垦之田多溢额，亦并以予番县官为征租折纳岁给焉，语在政志。乾隆五十五年，总督伍拉纳、巡抚徐嗣曾始以定议入奏诏报可计全台设大、小屯凡一十二处，番千总二员，番把总四员；每屯各设番外委一员，大屯番兵四百人，小屯番兵三百人。邑无埔地而有屯番，则割近邑荒埔以给之，详列于后。邑辖小屯一所，驻新港社番外委一员，番兵三百人。外委分凤山属大北坪埔地三甲；新港社番兵二百零一名，分给凤山属大北坪埔地二百四十四甲七分一厘六毫八丝，益以南崁林口埔地九十四甲，凡埔地三百三十八甲七分一厘六毫八丝；卓猴社番兵六十八名，分给凤山属上淡社南坪顶埔地一百一十一甲四分五厘二毫；大杰巅社番兵三十一名，分给凤山属南崁林口埔地五十二甲。凡番兵三百名，每名各分给埔地一甲六分有奇不等（台湾县志）。

　　（三）

