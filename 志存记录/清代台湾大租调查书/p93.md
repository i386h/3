<!-- { "loadSidebar": true } -->
　　即日收过契内银完足，再照。

　　雍正十三年二月日。

　　代笔人英杰

　　在见阿应

　　为中人元逊

　　立卖屋契叔祖赞卿

　　（二）

　　立杜卖屋契本家叔王文魁，先年承有屋地一座，坐在大武郡南势。叔因乏银凑用，情愿出卖一片，托中送与堂侄奇万出首承买，当日三面言定出得屋价银一两四钱正。其银即日同中收讫付用；其屋宇带地基北片，对中厅分界，各坐一片。其买所任侄修整高筑，内外人等不得异言阻挡。此系叔侄甘愿，各无迫勒；如有来历不明，系叔一力抵挡，不干侄之事。今欲有凭，立屋契一纸为照。

　　乾隆三年十二月日。

　　代笔中人叔芝爱

　　在见人叔正山

　　文苍

　　立卖屋契人叔文魁

　　（三）

　　立卖地基契本家兄正山，先年承有地基一处，坐在大武郡旧社南势屋地一座，带园竹在内，四分之一均分。因乏银凑用，自情愿出卖，前来托中送与本家弟元珍出首承买，当日三面言定出得番钱银一两正。其银即日同中秤收足讫付用；其屋地照分踏过，付弟修筑架居，内外人等不得争阻。恐有来历不明，系兄山出头一力抵挡，不干弟之事。恐口无凭，特立卖契一纸存照。

　　内批：即日收过契内银完明。

　　乾隆五年八月日。

　　依口代笔中人温俊成

　　在见侄芝爱

　　立卖屋地基本家兄正山

　　（四）

　　立卖店契人黄荣周，承祖父遗下瓦店一座二栋，坐落沙辘街沟仔墘，坐东向西，东至李龙奇厝后，西至车路，南至沟边杨家店，北至本家店为界；四至分明。今因长兄回唐料理家务，不得前来，今又寄信唤回，自不能守候，尽问房亲不就承受，外托中引受吴三寅叔前来承买，三面言议出值时价银四十八员。银即日同中亲收足讫；其店随付银主前去掌管居住，中间并无来历不明，以及先典后卖等情；如有不明，系卖主一力抵挡，不干买主之事。此系二比甘愿，日后各无反悔。一卖千休，永为吴家己业，再无异言生端，口恐无凭，立卖契一纸，付执存照。

　　即日收过契面银四十八员足，再照。

　　乾隆二十二年十一月日。

　　代书叔光伟

　　中人詹子振

　　知见人同兄荣元

　　立卖契人黄荣周

　　（五）

　　立杜卖尽根茅屋连地契字人蔡士评，有承父遗下自宅填地起建茅屋一座，坐落沪尾街，土名崁仔脚，坐东向西。其界址，东至路界，西至蔡家界，南至吴家界，北至巷界；四至明白。并带厝盖、墙壁、门窗、户扇俱备，年配纳天后宫地基香灯银一钱正。今因乏银别置，甘愿出卖，先问房亲不欲承受，外托中引向与王缄观出首承买，三面言定厝价三十六员正。即日同中亲收足讫；遂将茅屋搬空，交过买主王缄观掌管居住，或出税他人，不得阻挡。一卖千休，寸土不留，日后子孙永不敢言及找贴，异言生端滋事。此系评承父遗下，与别人无干，并无重张典挂交加来历为碍；如有不明，评自出首抵挡，不甘买主之事。二比甘愿，各无反悔，口恐无凭，立杜卖茅屋连地契字一纸，付执存照。

　　即日同中亲收过字内银三十六员足讫，再照。

　　乾隆三十年十一月日。

　　代笔人吴庆章

　　为中人何文清

　　立知见人男蔡品

　　立杜卖尽根茅屋连地字人蔡士评

　　（六）

　　立杜卖尽根店契字人杨光彩，有自己盖造瓦店一座二落，带店后空地一处，坐址在沙辘街中沟仔墘，东至朱项祥屋脚为界，西至店前车路为界，南至沟仔路为界，北至王朝店为界；四至界址明白定界。今因乏银别置，先问房亲人等俱各不就，外托中引到陈基观前来出首承买，当日凭中三面议定时值价花银八十六大员正。银即日同中交收足讫；其店彩随即搬出，前往别处居住，将店依契界址踏明，门窗、户扇、桁桷、瓦壁、地基空地随付银主前去居住掌管，永为己业，每年配纳番通事地基租银三钱正。自此一卖千休，葛藤永断，彩子孙人等日后不得取赎，亦不敢言及增贴。保此店系彩自己起盖物业，与房亲伯叔人等无干，亦无上手历遗交加不明，以及重典他人财物为碍；如有不明等情，彩出手一力抵挡，不干银主之事。二比甘愿，两无迫勒，口恐无凭，立杜卖尽根店契一纸，付执为照。

　　即日同中亲收过字内银八十六员足讫，再照。

　　乾隆三十一年十月日。

　　为中人赖传生

　　谢士球

　　代笔人杨上彩

　　立杜卖尽根店契字人杨光彩

　　（七）

　　立给山批人林兴，今因向业主董给出山地厝地一所，坐落土名大桧溪奶笏仑庄，东至浅窝透上仑顶分水为界，西至小溪为界，南至小坑沟为界，北至无尾坑透上仑顶为界；四至界址明白。今有佃人林兴愿送界内价银十员正，即日银付业主收讫；其山地、厝地，随即踏明界址，付林兴前去掌管，起盖为业。自给批之后，栽种子孙永远执照，行。

　　业主。

　　乾隆四十年十一月日给。

　　（八）

　　特调福建台湾府彰化县正堂、加五级纪录三次胡，为遵示承买等事。据半线保北门外街民许苟美禀称：缘蒙示召买抄封械斗案犯国梁邑城北门外店地基一所，原估价银一两三钱零，美愿缴价承买，禀乞给照管业等情。据此，合行给照。为此，照给苟美即将收执承管抄封国梁邑城北门外店地基一所，如有地棍出首阻挠，许即指禀赴县，以凭拘究。将来奉文增估，另饬补缴，毋违，须照。

　　计开：

　　抄封许国梁北门外店地基一所。

　　右照给许苟美准此。

　　嘉庆三年八月十九日给。

　　县行。

　　（九）

　　立杜绝卖屋宇人张芳连，前经向得张仕官承有店地一所，自架茅房屋宇一间，坐南向北，阔一丈六尺，包墙脚，东至庄五秀屋地为界，西至罗能招屋地为界，南至墙为界，北至街路为界；四至界址分明。今因回唐，尽问房叔人等俱各不愿承领，托中引就与叶提兄出首承买，当日凭中三面言断时屋宇价银一十五元正。即日银、契两相交讫；其屋即交承买人居住为业。并无上手来历不明；如有不明，系连一力抵挡，日后不敢异言生端滋事。此系二比甘愿，两无逼勒，口恐无凭，合立杜卖屋字一纸，并上手契一纸，共二纸，付执为照。

　　即日实收到价银一十五元正足讫。

　　再批：每年要纳地租钱一百二十文，立批。

　　嘉庆二十二年八月日。

　　为中人卢金禄

　　在场见人刘秀福

　　庄主□□□

　　代笔人卢朝焕

　　立杜绝卖屋字人张芳连

　　（一○）

　　同立卖断杜尽根绝契字人鹿港堡街尾人新福兴、谢海观、柯他观、柯尼观、柯九观，有建置瓦店二坎三落，并直头一间，楼三座，水井一口，上及厝盖，下及地基，以及门窗、户扇、水沟、砖石、瓦木俱全。其店坐东向西，坐落土名涂城尾新兴街，每年载地基税银三钱。经丈过横二丈，直九丈六尺，东至圳沟、西至街路，南至吴家店公壁，北至施家店壁；四至明白为界。今因欠银要别置，先尽问叔兄弟侄房亲人等不能承受，外托中引就卖与沛兴号王镇观，时三面言约议定卖出佛银二百四十大元正。其银即日同中收讫明白；其店听银主沛兴号王镇观前去管掌起盖居住，开张生理，永为己业。价值已敷，日后不敢言贴言赎，亦不敢生端异言。保此店厝系是新福兴、谢海观、柯他观、柯尼观、柯九观同置自己物业，与房亲叔兄弟侄无干，亦不重张典挂他人，以及交关来历不明为碍；如有不明等情，新福兴号谢海观、柯尼观、柯他观、柯九观自己出首抵挡，不干银主之事。此系两愿，各无抑勒反悔，今欲有凭，是以合应同立卖尽根绝契字一纸，并上手契二纸，地基契一纸，共四纸，付沛兴号王镇观永为存照。

　　即日同中收过契面银二百四十大元完足，再照。

　　其契系是公业，日后若有私借，宜认其房经手取讨，不干别房之事，再照。

　　嘉庆二十四年八月日。

　　在场知见人苏梧观

　　作中保人吴锡

　　施懋功

　　柯他观

　　同立卖尽断根绝契字人新福德号谢海观

　　柯尼观

　　柯九观

　　执笔代书人柯多舍

　　（一一）

　　立杜卖园厝契人余妹，有承买过张阿尾竹园一所，坐落土名桃涧堡龟仑山仔顶东南社，内带茅瓦厝二座，水井一口，菜园苗埕一所，以及果子、杂物等项一概在内，年纳业主吴大租银二钱正。东至厝后竹围外路为界，西至厝前谢家埤墘为界，南至谢家埤墘为界，北至张家园墘为界；四至明白。今因乏银别创，愿将此业出卖，先问房亲叔兄弟侄人等不欲承受，外托中引就与梁嘉瑨官出首承买，即日凭中三面言议，出得时值佛面银三十二大元正。银、契即日交收足讫；其竹园及茅瓦屋宇、叶园、苗埕、水井、果子、树木等项，俱各踏明界址，交付梁嘉瑨官前去掌管耕种，重新起盖居住，永为己业。一卖千休，永断瓜葛，寸土无留，日后妹及房亲子侄人等不敢言找赎刁难生端。保此业系妹自置，与房亲人等无涉，亦无重张典挂他人，以及上手来历不明等情；如有此情，妹一力抵挡，不干买主之事。此系二比甘愿，各无反悔，今欲有凭，立杜卖园厝契字一纸，缴连上手老契及买契共八纸，合计共九纸，付执为照。

　　即日凭中亲收过契内银三十二大员正足讫，再照。

　　嘉庆二十五年十一月日。

　　代笔人魏廷耀

　　为中人张韶秀

　　知见人李水生

　　立杜买园厝契人余妹

　　（一二）

　　立给薗埔地基人竹堑社番钱茂才，先年承父遗下阄分内应得有埔园地物业一处，坐落土名石岗仔庄坎面。其园东至坎唇范家毗连为界，西至兰壆背路为界，南至老路崎曲上横过路黄家毗连为界，北至园崁横过水坜口梁家毗连为界；四至界址同中沿踏分明，原纳番业主地基租银二角正。今因乏银别创，叔侄商议，将此业出卖与人，先问社番人等不受，外托中送与汉人刘万乱出首承买，当日凭中三面言定，依时值价佛银一十大员正，同中亲收足讫，中间并无债货准则等情。其园地四至界内，寸土无留，一卖千休，永断葛藤，日后及子孙人等永不得找洗等情。其园地杂果物业，概行交付买主前去掌管，耕种经营，永为己业。此系二比甘愿，各无反悔，口恐无凭，立给园埔地基一纸，付执为照。

　　即日批明：钱茂才同中实收到字内佛银一十大员正足讫，批照。

