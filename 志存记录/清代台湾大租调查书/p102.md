<!-- { "loadSidebar": true } -->
　　一、台湾古称荒服，土著者少，内地客民鹜利而来，风气宣淫，土地松恶，其客死无依者累累相望也。旧棺槥率寄顿城厢南北坛中，重洋远隔，音耗不闻，内地眷属搬运为难。乾隆二十四年，台湾县知县夏瑚心甚悯之，设法捐赀代运至夏，俾客亡亲属各按氏籍，赴厦识认，一时传为善政。其详文略曰：伏查台湾远隔重洋，内地商民人等谋利奔驰，往来如织，其间留滞病故者实繁有徒，悉寄南北二坛及城厢庙宇。台既无眷属管顾，而内地之亲族虑及波涛之险阻，工费之浩繁，运葬甚罕。停积日久，累累相望，伤心惨目。前于饬埋民间棺骸之便，查出流寓棺骸共计三百五十六具，悉属历年停顿，搬运无期，若不筹议归埋，必致抛残海外，实堪悯恻。辗转思维，惟有姓名、籍贯之棺骸代运赴厦。仍先移知原籍，不必出差，只须示召亲属，定限半年内赴厦认领。既免涉险多费，自必争先恐后，而客死枯骸庶得咸归故土。但至厦之日，必须寄顿有所，经理有人。自应预近海口宽旷庙宇一、二处，以资停寄。选拨诚妥僧人，按月给予辛劳银两，端司其事，俟船户陆续运交棺骸之日，设簿逐一登记，小心收贮。俟亲属赴领，即将具领姓名、月日登记簿内，以凭查考。如一年之后无人赴领，就于厦门预择无碍闲僻官山，作为义冢，至期即令该僧人雇工抬埋，将死者之姓名籍贯深文镌刻小碑，竖立坟头，以便识认。所有掩埋工费，每具酌给银四钱，并将年月日期，抬埋棺柩若干具？用过工费若干两？逐一填簿，不得遗漏。于每年夏杪，会该僧人将或领或埋总数，注明原簿，缴厅备查，照抄一本，行知台邑存案。如此办理，则流寓棺骸不致再有累积，可免暴露抛残之惨，似亦敬体宪仁之一端。现将查出有姓名、籍贯之棺柩九十三具，每具捆扎草辫，计需草工银三钱；抬至海口，用夫四名，并雇■〈舟古〉船运交海艇需工脚银五钱；共需银八钱。至厦打抬寄顿，每具用夫四名，酌议价银四钱。又骸■〈舟古〉一十四身，交船上岸，共拟夫价银二钱。以上通共需银一百一十四两四钱，按数捐出办给。所有查出姓名、籍贯未确，及无姓名、籍贯之棺柩共二百四十八具，似难遽运。俯容申请内地各府行县出示晓谕：民间如有亲属在台殁故，未经开留姓名、籍贯者，限半年内逐一开明。并棺■〈舟古〉记认停寄处所，具呈籍县移知过台，一体代运，统以一年为期；如过期尚无移知，则属实在无主，毋庸运厦，就台地另择义冢掩埋。倘或查办时有亲属领运，仍听其便。此次办竣之后，每年春季风恬浪静之时，循照查办一次，永远遵行。但在台查办得以悉区划，在厦之寺僧辛劳及掩埋工费，应先捐廉俸银五十员，以资经理。惟是船只系台防厅专管，应作何饬配，或另筹船只端运棺骸之处，未由擅议。而在厦选择庙宇，遴委僧人，及预拨官山，代给辛劳工费各若干之处，未便悬定。不揣冒昧，谨造具流寓棺骸数目清册，据实详明，伏祈宪台察核，赐移台、厦二防厅定议举行（台湾府志）。  
　 

第十二章官庄租

　　（一）

　　当饷典当铺税也。以物质钱，计月收利，以其权子母，而收重息，故税之，所以抑未也。蔗车；糖廍税也。牛磨；面征也。小■〈舟古〉船；船征也。梁头；亦船征也。量船梁之广狭，而知船材之多寡，以定征也。港塭；鱼征也。就其产鱼捕鱼之地，而征之也。罟捕；鱼税也。以其取鱼之具，名其税也ｏ鹿皮饷；以社番之捕鹿献皮，名其税也。官庄税；以其田己充公归官，而征其税也。学田租者；以其田归入书院，而征其税也。税契者；民间承买田宅，以契投税，而征之也。余租者；正供之余，而征其租也。凡此数者，皆为杂饷（彰化县志）。

　　官庄

　　台湾府：官庄一百二十五所，年征青白糖、租粟、芝麻、糖廍蔗车、牛磨、鱼塭等项，共银三万零七百三十九两九钱六分六厘零。雍正七年，报升糖粟共征银一百九十七两七钱七分。雍正八年，豁免圯陷无征白糖银二十四两六钱。雍正十年豁免圯陷园地无征银一百八十七两五钱九分九厘零。乾隆二年，豁免水冲无征糖银四两七钱五分二厘零。乾隆九年，豁免圯陷田园无征银一百五十二两五钱四分一厘。通府合订，实征官庄糖粟、芝麻、糖廍蔗车、牛磨、鱼塭共银三万零五百六十八两二钱四分二厘零。

　　台湾县：官庄八所，年征白糖、糖廍蔗车、租粟共征银一千二百零九两七钱六分九厘零。雍正二年，诸罗拨归本邑管辖白糖糖廍园租共银五百一十八两七钱八分六厘零。又豁免圯陷园地无征银一百六十一两二钱三分九厘零。又诸罗拨归本邑管辖白糖租粟蔗车共银二百四十两零二分八厘零。雍正九年，拨归凤邑首输白糖糖廍共银三百一十九两二钱。乾隆二年，豁免水冲无征糖银四两七钱五分二厘零。通县合计，实征官庄糖粟、糖廍蔗车共银一千四百八十六两一钱九分二厘零。

　　凤山县：官庄五十二所，年征青白糖租粟，蔗车糖廍共征银九千九百二十五两八钱零。雍正七年，报升糖粟，共征银一百九十七两七钱七分。雍正九年，台湾县拨归本县管辖官庄白糖糖廍共征银三百一十九两二钱。又本县拨归台湾官庄白糖糖廍，并匀征前金庄租粟，共银五百一十九两七钱八分六厘零。乾隆十二年，报升官庄溢额粟一十三石折征银五两二钱。雍正十年，豁免减征白糖银二十六两三钱六分零。雍正十一年，豁免崩陷崩陷无征银二十四两六钱。乾隆九年，豁免崩陷田园无征银一百五十二两五钱四分二厘零。乾隆十八年，豁免崩陷田园无征官庄银一百两一钱五分六厘零。乾隆二十四年，豁免崩陷田园无征官庄银二百九十七两八钱三分一厘零。乾隆二十六年，报升官庄糖粟折征银五两二钱七分二厘。通县合计，实征官庄糖粟、糖廍、蔗车共银九千三百三十二两九钱六分七厘零。

　　诸罗县：官庄六十五所，年征租粟、青白糖、芝麻、糖廍蔗车、牛磨、鱼塭等项，共征银一万九千六百零四两三钱九分六厘。雍正二年，拨归彰化县官庄三所，租粟白糖银四百七十三两二钱六分六厘。又拨归台湾县管辖蔗车银二两八钱。雍正九年，拨归台湾县管辖蔗车租粟白糖银共二百四十两零二分八厘零。通县合计，实征官庄糖粟、芝麻、糖廍蔗车、牛磨、鱼塭共银一万八千八百八十八两二钱零一厘五毫三忽（内乾隆十二年，豁免陈宗等车饷银一百九十三两二钱；二十年，豁免崩陷白糖银一百二十一两九钱七分五厘零外，今实征官庄等饷银一万八千五百七十三两二分五厘零）。

　　彰化县：官庄三所，归民征输白糖、租粟糖廍共银四百七十三两三钱六分六厘。

　　淡水厅：官庄两所（乾隆二十二年新升），年征租粟三千七百七十二石八斗七升七合零。乾隆二十四年，豁免划出界外及崩陷田园无征粟一千八百四十九石四斗零八合零。通厅属合计，实征租粟一千九百二十三石四斗六升八合零。官庄饷共征银一千四百八十六两一钱九分二厘六毫九丝一忽零（奉文解府，充为内地各官养廉），内原额官庄八所（康熙六十一年归民征输）云云（台湾府志）。

　　（二）

　　额征马龙潭镇平庄、饶平庄一所，未升科中下则田七十六甲七分，租银二百六十六两一分四厘。南靖永定庄一所，未升科中下则田三十八甲六分六厘，租银一百五十七两七钱五分二厘。半线柴坑仔庄一所，未升科中下则园二十五甲七分一厘，租银四十四两。又官庄饷一张，饷银五两六钱。共官庄银四百七十三两三钱六分六厘，批解府库，报部拨用（彰化县志）。

　　官庄

　　拳头母山田每甲纳租谷六石，园纳三石，应额征正供谷一千一百三十七石七斗六升七合三勺。

　　和尚洲田每甲纳租谷四石、园三石，应额征正供谷二百六十七石一斗四升五合二勺。

　　以上年共额征正供谷一千四百四石八斗二升二合五勺。

　　拳头母山额征耗谷九十四石八斗六合四勺，又征余租谷八百六十七石三升五合七勺。

　　和尚洲额征耗谷七石四斗四升四合九勺，又征余租谷七十七石五斗五升九石七勺，又征天后宫城隍庙耗谷一十四石八斗一升七合三勺，又征里民陈尚充公田园耗谷六斗三升六合，又征余租谷一十七石七斗七升二合三勺。

　　以上年共额征耗余租谷一千零八十石零七斗二合三勺。

　　计共年征供耗余谷二千四百八十四石八斗九升四合八勺，除正供外，所剩耗余谷详定每谷一石，变价银六钱二分，共银六百六十九两六钱六分九厘六毫二丝六忽。

　　按府志云：淡厅官庄二所，乾隆二十二年新升，年征谷三千七百七十二石八斗七升七合，二十四年，豁免谷一千八百四十九石四斗八合。实征谷一千九百二十三石四斗六升八合，与今册所征正供不符五百余石。旧案已失，无从互核，姑存其目。至余租谷，系佃户应收归官充公之额，故于耗谷以外，又立名目也。

　　又厅额征彰化县属快官庄充公租谷四百四十九石二升五合七勺。乾隆五十八年，详豁水冲田园无征谷二十四石六斗九升七合二勺外，实征谷四百四十四石三斗二升七合五勺。内除给佃首辛劳谷五十石，又本厅役食未折谷一百一十五石九斗九升七合七勺，年实征余租谷二百七十八石三斗二升九合八勺。照例每石变价六钱二分，共变价银一百七十五两三钱七分七厘四毫七丝四忽，内除给北中营兵米车船脚费银七十二两四钱八厘八毫五丝六忽，实余银一百零二两九钱三分八厘九毫一丝八忽。

　　厅额征官庄二所供耗余谷共二千四百八十四石八斗九升四合八勺，内归本厅额征正供谷一千四百零四石八斗二升二合五勺，尚存耗余谷一千零八十石零七升二合三勺。定以每石六钱二分，估变价银六百六十九两六钱六分九厘六毫二丝六忽，解府充饷。

　　厅额征彰化县属快官庄余租谷四百四十四石三斗二升七合五勺，内给佃首辛劳谷五十石，又给本厅役食米折谷一百一十五石九斗九升七合七勺，每年应存租谷二百七十八石三斗二升九合八勺。每石定价六钱三分，共变价银一百七十五两三钱四分七厘七毫七丝四忽，除拨给北中营冬季分兵米车船脚费银七十二两四钱八厘八毫五丝六忽外，尚余银一百零二两九钱三分八厘九毫一丝八忽，解府归补台饷（淡水厅志）。

　　官庄

　　噶玛兰厅：官庄四所，年约收租谷一千石。

　　附考

