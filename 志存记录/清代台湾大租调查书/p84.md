<!-- { "loadSidebar": true } -->
　　立给招垦供纳赡租字东螺屯大突社番增首潘岱，屯目潘基，屯丁潘春发、潘聪明等，缘本社屯丁蒙配下水底寮上埔一所，汉人二十三股半承垦，以为公埔。于同治甲子年，刘淋寿兄向二十三股半众人手内买出上埔一处，系半股，甲声五分，东至河崁为界，西至山嵌为界，南至公埔为界，北至林阿仁伯田为界；四址分明。又带下庄侧角埔一所，甲声二分，东至路圳为界，西至崁为界，南至庄竹园为界，北至伯公为界；四址分明。因于嘉庆二十四年出垦，招得汉人二十三股半前去自备工本开辟成田，通流灌荫。迨至同治甲子年，二十三股半佃人商酌，将此二十三股半之田要出卖以为公费。其淋寿出首买得水田二处，共半股，共七分。其田价银共百七十五大员，交于二十三股半人收清，立约炳据。此田递年应纳屯下赡租榖一石五斗正，系屯丁征收，不得少欠升合。口恐无凭，立给招垦供纳赡租字一纸，付为执照。

　　大清同治（癸酉）十二年三月日。

　　屯目潘基

　　在场潘春发

　　依口代笔邱腾馥

　　立给招垦供纳赡租字□□□

　　（一三）

　　立遵谕丈明认佃大租丈单社寮角社耆番马下六学老、四休老汝，甲首打眉马下六，土目阿辛四老，暨众番等：先年承祖父额，管有石墙围芎蕉脚下湾子埔地一带，东至砂连溪，西至坡头山，南至大甲溪，北至山顶为界；四址载明前垦约内。先年招得汉佃王振荣不能承垦，嗣后出退与五份佃人自备工木筑庄，谋凿坡圳，垦辟成田，递年完纳众番口粮清楚无异，各付租单执照。兹分宪陈谕，要拨为屯丁养赡，系仍归社寮角屯丁二十八名各自配自收。今遵谕丈明垦佃张海生份下，在下湾子，东至山坑大路，西至山坑半路，南至高岗；北至山为界。丈明水田一甲七分一厘一丝，每甲递年纳大租榖八石。递年番主每甲帮回垦佃水租榖二石正扣外，生份递纳大租榖一十石零二斗六升六合正，均作雨季完纳，系在九三斗量交，凭丈单各付租单认纳，递年清楚，不得少欠升合，永为定例。同立丈明认佃永纳大租丈单字一纸，付佃人永照。

　　道光十七年二月日。

　　在场见□□□

　　代笔人张清辉

　　马下六学老

　　老僯高低

　　同立丈明认佃纳大租耆番四休老汝

　　大完马下文

　　打眉马下六

　　后六打歪

　　（一四）

　　立给丈单照纳，以照平允。麻薯旧屯屯弁潘开陆、屯目茅格大完，情因埤头山一带田地，原系翁仔社番额管，招佃垦田收租无异。不虞屯内丁赡缺额，道光十六年，奉理番分府清厘，到地丈明，将埤头山水大租归屯拨补，配为翁仔社受地屯丁二十一名养赡租额。丈明佃户吴朝仕承耕庄背水田三分三厘三毫五丝，又伯公背水田五分，承耕水田二段一甲九，递年早、晚两季应纳屯租，给钤记完单为照。务期年清年款，不得少欠升合，给丈单为照。

　　道光十九年十月日给。

　　场见□□□

　　（一五）

　　立杜卖尽根三佃水田契人潘石成、潘阿忠，有承祖遗下水田一处，坐落土名罩兰新庄北，经业主丈明田九分七厘五丝正，原带上埤圳水灌溉通流，东至圳为界；西至詹华衮田为界，南至胡丙喜田为界，北至大圳背秧地三址崁下竹木为界，四址面踏分明；递年纳屯二佃共大租榖一十四石六斗正。今因乏银别创，尽问房亲人等不欲承受，外托中引就送于詹思科官出首承买，当日凭中三面言定时值尽根田价佛银三百三十大员正。即日同中银、契两交明白，中间并无债货短折等情；其田随即同中踏交银主过耕掌管，永远收租为业。自此一卖千休，永断葛藤，日后成兄弟子孙房亲人等不得言赎，亦不得言增找洗等情。保此田系成兄弟承祖自置遗下之业，与房亲伯叔人等无涉，亦无重张典挂他人财物，以及上手来历不明等情；如有不明，系成兄弟出力抵挡，不干银主之事。此系二比甘愿，两无逼勒，今欲有凭，立杜卖尽根三佃水田契一纸，并带上手契三纸共四纸，付执永远为照，行。

　　即日批明：亲收到契内尽根田价佛银三十大员正足讫，再照，行。

　　道光二十九年十月日。

　　詹东山

　　为中人

　　吴宗承

　　在场母亲赖氏

　　知见后叔黄环

　　代笔人叶灶生

　　石成

　　立杜卖尽根三佃水田契人潘

　　阿忠

　　（一六）

　　同立合约字人垦户吴定新，后垄、新港两社总通事吴仕成，副通事刘马起，土目李振安、蟹复安，屯目蟹元生、蟹阿喜等，情因成等共承祖遗配鸡垄山养赡埔地，今有山背土名金和成青山埔场一所，原系成等屯丁养赡之业，东至大龙岗倒水为界，西至大龙岗倒水为界，南至大龙岗倒水为界，北至龙船寮背铳柜凸，直透石凸龟山背北河茅坪角龙根倒水为界；四至界址面踏分明。今因成等缺乏工本垦辟，前来招得垦户吴定新出新出首，自备工本新筑铳柜器物等件，当日三面言定吴定新出垦底佛银五百大员正，即将业任从垦户招伙垦开成水田，按作十大股均分，内抽一股付成等子孙养赡之资。保此业系前理番宪陈丈明屯丁养赡之业，与别社番无干，日后开成水田，就十股即将九股与吴定新永远管业，内抽一股付成等垦底之资，亦永远管业。此系二比甘愿，两无反悔，日后各不得异言生端等弊。口恐无凭，同立合约字三纸，各执一纸为照，行。

　　批明：垦底银员以抵成等应得一股水田业开赘之资，日后任从成等子孙耕种，或出贌收抵垦底之本，各不得异言，立批，再照，行。

　　咸丰七年八月日。

　　代笔蟹德安

　　在场李逢来

　　垦户吴定新

　　同立合约字

　　通土（屯目等）

　　（一七）

　　此路麻薯旧屯外委潘业户，通事为立给清丈，完纳大租口粮执照事。据大安溪底庄一带埔地，乃系麻薯旧屯公埔之地，前招佃给垦，开辟田园，尚未配纳大租口粮，经前外委赴淡分宪宁禀请示谕，恩准请厘勘丈，按甲定租。迨至巳亥年，本外委并各社通土、业户、屯目等到场清厘，丈得七块厝庄佃户张銮屯田零甲二分零厘零丝零毫，按定逐年应纳大租粟一石六斗零升零合，定六月早、晚季完纳清款，不得少欠短折，温冇抵塞，向麻薯，旧屯给单完纳，永为定规，不得致误。合立给清厘丈单，付执为照。

　　批明：所定大租每甲应纳八石，水隘仍有四石，给单照。

　　光绪二年二月初八日立给丈单。

　　（一八）

　　署理台湾北路理番驻镇鹿港海防总捕分府、加五级纪录十次陈，为晓示归管谕纳事。照得永平坑小地名八杞仙等处充公余埔一百五十四甲一分七厘一毫八丝四忽，归官存，俟招垦成业，丈明征租，以充屯务公用等因。于嘉庆十六年间，奉前督宪方奏明清厘屯务，业经薜前任奉委亲临勘丈，造册通详咨部在案。例应由官招垦成业丈明，按甲科租，岂容奸棍潘政，串同经理张居印，藉向水沙连通事给垦山场，冒混招垦，收租分肥，大属玩法。除将盗收官租缘由通详各宪，并行县查明汇造外，兹奉前制宪程奏明，清厘各弁丁配给养赡埔地，札委勘办缺额甚多，当经详明充公余埔丈明拨补在案。后经本分府亲临勘丈得永平坑小地名八杞仙、宰鹿坑、吼猫、狮仔头、马鞍仑、番仔吧、泰兴寮，即后寮仔坑、挑米坑等处佃户张天球等承耕田园计一百五十四甲一分七厘一毫八丝四忽，即详具该佃等认纳，旱田每甲科租四石，旱园每甲科租二石，甘结缴案前来。当即分别佃名，粘单拨补萧垄屯管下湾里社缺额埔园三十二甲一分零一毛八丝二忽，大武垄、头芒仔、芒茄爱、大武垄派等四社缺额屯埔田园一十二甲二毛，拨补柴里屯管下他里雾社缺额屯埔田园二十四甲，西螺屯缺额屯埔零甲零分零厘毫丝忽，大湳社缺额屯埔田园一十五甲六分，猫儿干社缺额屯埔田园五甲八分，又拨补北投屯管下挖仔缺额屯补田园□甲□分□厘□毫□丝□忽，补阿里史屯管下大肚中社缺额屯埔田园□甲□分四厘二毫六丝二忽，各归各管，自行征租，以资养赡，饬取各屯弁目养赡，合行出示归管认纳。为此，示仰永平坑小地各八杞仙、狮仔头、宰鹿坑、吼猫、马鞍仑、番仔吧、泰兴寮、即后寮仔坑、挑米坑等处承耕屯佃户张天球等，暨萧垄屯、柴里屯、北投屯、阿里史屯等弁丁民番人等知悉：尔等各屯社弁丁，遵照粘单内佃户田园，各归各管，自行向佃按甲收租，以资养赡。至该佃户张天球等凡有承耕田园，务须遵照单开认向拨补弁丁交纳，不准升合短欠；如有短欠，许该屯弁目指名具禀，立即拘起耕换佃，决不姑宽。该屯弁目丁亦宜秉公分别田园，按甲收租；倘敢预期短折，相典贌，一经查出，或被告发，定将该弁丁究革，追赃充公，并将私相典贌短折之汉奸照例重究，业追归番，一面逐水，严办不贷，各宜凛遵，毋违，特示。

　　道光十七年八月三十日给。

　　（一九）

　　台湾北路理番驻镇鹿港海防总捕分府、加五级记录十次陈，为遵旨覆勘事。照得通台配给弁丁养赡屯埔，经奉制宪奏准，清厘原配弁丁养赡屯埔，查明有无水冲浮复新垦田园甲数，以盈补绌，按作业户上、中、下则征租之例，备向受地弁丁交纳，毋得克扣丝毫遵经丈明造报在案。所有现丈田园，合给单付照。为此，单给三重埔庄佃户汪消执凭，务须遵照后开新增田园，全归屯养赡，照勘定等则任纳，收成之期，归受地弁丁征收，取具执凭，不得短少。如有强暴混争田业者，许即执单首禀，以凭究惩，毋忽，须单。

　　计开：

　　佃户汪消现丈下则园一甲零五厘九毫，计征养赡租二石一斗一升八合，归受地弁丁自行征收，毋违。

　　道光十七年十二月日给。

　　易知

　　台湾北路理番驻镇鹿港海防总捕分府、加五级记录十次陈，为遵旨覆勘事。照得通台配给弁丁养赡屯埔，经奉制宪奏准，清厘原配弁丁养赡屯埔，查明有无水冲浮复新垦田园甲数，以盈补绌，按业户上、中、下则征租之例，认向受地弁丁交纳，毋克加丝毫，遵经丈明造报在案。所有现丈田园，合给单付凭。为此，单给三重埔庄佃户石尾吉执凭，务须遵照后开新垦田园，同归屯养赡，照勘定等则认纳，收成之期，归受地弁丁征收，取具钤单执凭，不得短少。如有强暴混争田业者，许即执单首禀，以凭究惩，毋忽，须单。

　　计开：

