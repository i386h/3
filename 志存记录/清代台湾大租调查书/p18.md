<!-- { "loadSidebar": true } -->
　　立出贌耕字人族侄款，承父阄分应份有水田一甲五分，坐址在龙目井庄洋，土名犁头尖，东至大路界，西至犁头尖界，南至自耕田界，北至沟界；四至界址明白。带泉水圳水灌溉通流，年配纳王业主大租粟十二石满正，又小租榖六十三石（九三斗）正，并车工水银。今因欲银使用，愿将此田出贌，并逐年小租在内，先问房亲人等不能承受，外托中问到族叔飘出首承受贌耕，三面议定照时值价银二百七十大员正。其银即日凭中交收足讫；其田随即踏明，付贌耕人前去自作，收租纳课。此田系款自己份下产业，与叔侄兄弟人等无干，亦无典挂他人财物及上手交历不明等情；如有此情，系出贌人自当理明，不干承贌银主之事。其田限五年：甲午年春起，至戌申冬止。到限之日，备足银员，同中送还，赎回出贌字，两无生端反悔；若足无银清还，照旧耕作，亦不得言长语短。此乃二比甘愿，各无抑勒，口恐无凭，立出贌耕字一纸，付执存照。

　　即日同中收过贌耕字内银二百七十大员正完足，再照。

　　道光十四年十一月日。

　　为中人（堂叔）挟扶

　　代笔人（堂叔）槛

　　在场知见人（胞叔）熅

　　立出贌耕字人（族侄）款

　　（六）

　　立佃批字人庄长流兄弟，承父阄分应得水田一段，址在万宝新庄头大圳下，东至大圳，西至锦旗田界，南至启太兄弟田界，北至曹家田界；四至明白。经丈一甲九分正，原带大圳水充足通流灌溉。今因招得李梦龄前来自备牛工、种子、农器力耕，并带来碛地银二十员，当面言议全年大小租榖实八十七石六斗正，重风洗净，不得湿冇抵塞。分作早、晚二季交纳，不论年岁丰歉，不许少欠升合；如有少欠者，收碛地银以及牛只扣抵。水田限耕四年：自丙申年十月起，至庚子年十月止。四年为满，租榖清楚，收碛地银送还，水田另耕别佃，不得刁难；若要再耕，另行相商。今欲有凭，合立佃批字一纸，付执为照。

　　即日亲收佃批字内银二十大员，再照。

　　道光十六年（丙申）十月日。

　　代笔人庄玉山

　　为中人赖清顺

　　立佃批字人庄长流

　　（七）

　　立贌耕字东螺东堡大坵园庄萧起鹗，有承父遗下水田一段，址在梅州庄东势洋。自己并无工雇可以耕作，今将此田贌与东螺堡梅州庄佃人叶已然出首，备出牛工、种子承耕，言约全年小租粟三十石，自道光十八年早冬起，至道光二十一年晚冬止，二比甘愿。时叶已然备出压地银三十元，每元银全年利息二斗，除利粟以外，其租粟付田主收租纳课。若期限已满，银还佃人，田还佃主，两不得刁难；其佃人若欲再耕，再立约为凭。口恐无凭，今欲有凭，立贌耕字一纸，付执为照。

　　即日亲收过压地银三十元完足，再照。

　　道光一十八年月日。

　　亲立贌耕字人萧起鹗

　　（八）

　　立招耕字人萧廷珍，有承祖父遗下吉葬母亲一穴坟埕，开创水田，不拘坵数，址在大墩东势庄西南边，四至界址俱至林梅田为界。今因自己不能耕作，托中出佃贌人何石福官承耕，三面言定佃人备出碛地银五大员，又铜钱二千文，交付田主收入应用，其田随即付与佃人耕作。其田无租，其银无利。贌耕三年：丁未年春起，至己酉年冬止。限满之日，银还田还；若无银清还，其田任从再耕，不拘年限。此田珍母亲坟界，与别房人等无干；若有阻挡滋事，珍一力抵挡，不干佃人之事。此系二比甘愿，口恐无凭，立招耕字一纸，付执为照，行。

　　即日收过碛地银五大员，又铜钱二千文，批明，再照，行。

　　批明：此十二月二十八日，庆收过何石福佛银二大元，限满任庆备银清还石福收回，将田起耕，批照。

　　道光二十六年十月日。

　　为中人萧振宗

　　知见人（胞弟）萧全庆

　　立招耕字人萧廷珍

　　（九）

　　立承耕备出碛地银字人陈聪明，情因乏园耕作，前来向岸里社番妇阿妈四老完，同夫钩钧打歪，自有承祖父遗下埔园一处，坐落土名泉洲厝庄头，东至陈家园为界，西至旱沟为界，南至水沟为界，北至加己园为界，四至界址面踏分明；透年额实园租银一十六大员正。即日承耕人备出无利碛地银八十大员，交番园主亲收足讫；当社经业主甲首等三面言定，即将此熟埔园、竹围、树木果等项，交付承耕人前去掌管耕作。其园限贌耕一十全年：自辛亥年春起，至庚申年冬止。透年园租银至十一月务要年清年款，交纳清楚，不敢少欠分文；如有少欠租项非为等弊，不依约限，任从番园主另招别佃；如无少欠租项，至年限满之日，再行转贌。此系番佃二比两愿，各无反悔，恐口无凭，立承耕备出碛地银字各执一纸，付为执照。

　　即日批明：承耕备出字内无利碛地银八十大员正，面交番主亲收足讫，批照。

　　合字凭照。

　　咸丰元年（辛亥）二月日。

　　在场业主潘准和

　　总甲首潘德元

　　知见甲首潘元成

　　代笔潘清儒

　　立承耕备出碛地银字人陈聪明

　　（一○）

　　立收压地银字人鹿港大街吴明记，有置得李厝庄后庄消涵口水田一段，又旱园一段，共四分零，年配纳大租粟二石二斗满。今有李厝庄后庄陈番官前来，贌去李厝庄后庄水田并旱园二段，历年言约旱季纳干净小租粟九石七斗满，又晚季纳干净小租粟四石满，又带纳大租粟及水圳银等费仔，佃人完纳。即收来压地佛银一十三大员，言约银无利，限五年为满，听明备压地银清还，取回原田园并原字；若有欠小租粟并大租粟等费，应将压地银扣起，不得异言。今欲有凭，立收压地银字一纸，付执为照。

　　咸丰二年月日。

　　立压地字人吴明记

　　（一一）

　　立认耕字人半线保竹围仔庄姚传，有堂兄姚园伯邑内林沐官承贌本庄水田四丘，言约不论丰歉，年纳小租榖一十八石，分作早、晚二季三七完清，系传保认，不敢少欠；如有少欠，情愿代赔清楚，将田听林沐官起耕另佃，不敢异言。合意认耕字一纸，付执为照。

　　咸丰九年十月日。

　　立认耕字人姚传

　　代笔人吴南道

　　（一二）

　　立贌耕政碛地银字人张井养、张阿王，偕侄全福、英华、赞贤五房等，有承祖父遗下水田一甲二分，址在拺东上堡七张犁庄后北势，东至大沟界，西至林大人田小沟界，南至林大人田，北至林寨田界，四至界址面踏分明；配大甲溪坡圳水通流灌溉充足，年纳业主王大租并车工榖道斗一十二石正，年贌小租道斗五十二石正。今因乏人耕作，中招得合吉号、林仕檑等出首前来承贌，当日三面言定碛地银一百七十大员六角。其银、字即日同中两交收足讫；其田随即踏明界址，付银主前去耕作。限贌九年半：自己巳年六月起，至戊寅年十月冬收成止。限满之日，养五房等备齐原碛地银一百七十大员六角，交还佃人，而佃人即将田交还养五房等自耕。如至期无银清还，愿将此田仍付银主耕作，以抵银利息后，不拘年限，银到田还，各不得刁难。此乃二比甘愿，田无租税，银无利息，各无抑勒反悔，今欲有凭，立贌耕收碛地银字一纸，付执为照。

　　即日同中见收过字内碛地银一百七十大员六角正足讫，再照。

　　同治八年（己巳）六月日。

　　依口代笔方际春

　　林松茂

　　江水

　　为中人

　　涂荖

　　江秀明

　　场见人廖山

　　张井养全福

　　同立贌耕收碛地银字偕侄英华

　　张阿王赞贤

　　（一三）

　　立招耕字管溪公首事张易锡等，有明典简摆添等水田一处，又典简坤印瓦厝三间并等件，址在三角街圳下大菜园内，东至杨家厝地并柴头井，西至十八张圳，南至大路，北至赖家、杨家、萧家田；四至界址明白；内带竹围、果子、杂物。今因自己不欲耕作，凭中招得佃人张锦兴自备牛工、种子向前耕作，并备出压地佛银六十员，平四十二两。全年议定大小租粟五十九石，作早、晚两季完纳，不得少欠。限贌六年满，将压地银清还佃人，听从起耕招佃耕作，不得异言。口恐无凭，立招耕字一纸，付执为照。

　　即日同中收过招耕字内压地佛银六十员，平四十二两完足，再照。

　　同治十一年十月日。

　　为中并代笔人曹鹏飞

　　立招耕字管溪公首张易锡

　　（一四）

　　立承耕字人江大夏，自备农椇、种子，又备出无利碛地银一百三十大元，平重九十一两，凭中向得族侄振彬碛过后庄仔庄水田二甲五分，配大甲坡水份通流灌溉，又配田中竹围内茅厝一座十一间面踏承交。议：每全年完纳业主大租水榖以外，实纳田主小租榖一百六十石道斗正，分作早、晚两季完纳，不敢湿冇抵塞，亦不敢少欠升合；如有少欠升合，愿将碛地银付田主扣抵起耕，另贌别佃。其田限耕自癸酉年春起，至戊寅年冬止，共六全年为满。限满之日，田主应备齐碛地银交还佃人，将田交还田主，不敢异言生端滋事。此系二比仁义交关，各无迫勒，今欲有凭，合立承耕字一纸，付执为照。

　　即日凭中备出承耕字内无利碛地银一百三十六元，平重九十一两正足讫，照。

　　批明：八月中先交过定银一十六元，至犁秧地交还碛地银六十六元，其余候晚季收成后纳租之日交清，批照。

　　同治十一年十二月日。

　　代笔人（族叔）大川

　　为中人（族叔）大婴

　　在场人（堂伯）大烈

　　知见（母亲）张氏

　　立承耕字人江大夏

　　（一五）

　　立招耕字人江振彬，有承祖父遗下阄分应份址在后庄仔庄水田二甲五分，配大甲坡水份通流灌溉，又带田中央竹围内茅厝一座十一间。今因自己不能耕作，凭中招得族叔大夏前来耕作，面踏付交，收过佃人无利碛地银一百三十六元，平重九十一两。议：全年除纳业主大租水榖以外，实纳田主小租粟一百六十石道斗正，分作早、晚两季完纳，不得湿冇抵塞，亦不得少欠升合；如有少欠升合，就碛地银扣抵，起耕另招别佃。其田限耕自癸酉年春起，至戊寅年冬止，共六全年为满。限满之日，备齐碛地银送还佃人，不得异言生端滋事。此系二比仁义交关，各无迫勒，今欲有凭，合立招耕字一纸，付执为照。

　　即日凭中收过招耕字内无利碛地银一百三十六元，平重九十一两正足讫，照。

　　批明：八月中先过定银一十六元，至犁秧地交还碛地银六十六元，其余候晚季收成后完纳租之日交清，批照。

　　同治十一年岁次（壬申）十二月日。

