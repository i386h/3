<!-- { "loadSidebar": true } -->
　　同立出退耕尽根归管字人东螺堡海丰仑庄林九凭，同功嫂林魏氏、林黄氏，功侄林潭观、林心匏等，有承祖父遗下建置本保茄苳沟庄田中央厝地四块，鱼池四口，连面前田一段，及风围、竹木一切在内，东与西俱至陈家竹围田，南至陈家田及出水沟，北至浊水沟，四至各为界分明；原丈水田八分七厘五丝正，供耗依例配纳，带有水份通流灌溉。兹因积欠钱粮课租多，无可清还，叔侄兄弟等相商，情愿将此厝地、鱼地、田退耕归管，中问到本馆益丰堂出首承管，当日同中三面议定出得时值尽根归管价银八十大员，库平五十六两正。其银即日同中交收足讫；其厝地、鱼池、田悉付益丰本馆掌管出贌，收租纳课，永为己业。保此业系凭同众侄等承祖父遗下物业，与内外房亲人等无干，亦无欠挂他人财物，以及上手来历交加不明等情为碍；如有此情，系凭同众侄等出首抵挡，不干本馆之事。此业一归千休，日后子孙永不敢言及找洗贴赎生端滋事。此系两愿，各无反悔，口恐无凭，今欲有凭，特立出退耕尽根归管字一纸，丈单缴连，付执为照，行。

　　即日同中交收过退耕尽根归管字内银八十大员，库平五十六两正足讫，再照，行。

　　光绪十八年腊月日。

　　执笔人（族弟）维持

　　为中人（堂侄）阿茂

　　阿盘阿讲老智阿印

　　阿安万喜阿根阿跳

　　在场知见人（功侄）

　　明照阿蓝阿墙阿麻

　　清隆行义

　　林九凭

　　林魏氏

　　（功嫂）

　　同立出退耕尽根归管字人林董氏

　　（功侄）林潭

　　（功侄）林心匏

　　（六○）

　　立卖尽根绝契字人云邑布屿西保埔姜仑庄张戆等，有承父旱园一丘，坐在本庄西势，土名中埔，东至张家园，西至张家园，南至车路，北至张家园；四至界址明白为界。今因乏银费用，愿将此园出卖，先尽问房亲伯叔兄弟侄等不欲承受，外即托中引就与本庄张廷珠舍出首承买，三面言议依时价洋银二十二大员，每员库平六钱八分足。其银即日同中交收足讫；其园戆随时踏明界址，付与银主前去管掌收税，不敢阻挡生端。自此一卖千休，日后子孙不敢言贴、言赎。其园并无典卖他人，亦无拖欠大租钱粮，并无交加来历不明；如有不明等情，戆自出首抵挡，不干银主之事。其园带纳大租，业主张一九五折六成抽的。保此园系最戆承父物业，与房亲伯叔兄弟侄等无干，恐口无凭，即立出卖尽根绝契字一纸，并上手尽根契一纸，丈单一纸，共三纸，付执存照。

　　即日同中收过契面银二十二大员，每员库平六钱八分完足，再照。

　　光绪十九年十二月日。

　　为中人吴董

　　知见（胞弟）张有

　　立卖尽根绝契字人张戆

　　代书人杨宾

　　（六一）

　　同立分管田业阄书字人胡珀珠、胡珀鹤，同侄荣基、怀基等。窃思田氏之美风，荆树复茂；缅怀姜公之美誉，大被同眠。然而木有分枝之道，水有分派之理，合久必分，势固然也。兹我兄弟叔侄等同居日久，勷成美举；奈今人口浩繁，用度莫节，与其合为权理，不若分管营生。爰是兄弟叔侄相商，请得族亲到场公同妥议，将上年承父与八大房阄分遗下与第四房共阄共得广兴庄田业一处，各得一半，续后将第四房一半田业概行归就，共为掌管。此处田业抽出为父母蒸尝，作四大房公共之业。又抽出上槺榔庄承买叶家田业一处，承买范姜田业一处，大坡下承买中股田业一处，计共三处契内之物业，系抽为长兄之辛劳并长孙之额。此三处之业，俱交荣基永远掌管；其余仍有承买各处田业并屋宇、风围、竹木、家物、器具等件，一概配搭均平，俱作四房均分，编立福、禄、寿、全四字为号。即日焚香告祖，拈阄为定，珀珠、珀鹤两房拈得福字号、禄字号两阄，共应得大湖庄承买徐涌成田业一处，又带矮坪仔庄四股得一处之田业，又带社仔庄承买吕家田业一处，又带社仔庄承买叶家田业一处，又带本宅门前之田业一处，作八股均分，两阄应得两股，又带典现佃叶猛六成租共六石六斗八升，计共田业五处，并六成租，两佃作为两股，系珀珠、珀鹤两房拈定应得之额，永远归珀珠、珀鹤两房掌管。此乃兄弟叔侄凭阄均分，俱相允意，各无迫勒。自分阄以后，永无反悔，皆长发其祥。口恐无凭，同立分管田业阄书字四纸，各执一纸，各房应得之物业载明各阄，永远存照。

　　即日批明：先年承买伯公冈谢合源田业一处，按作五股七扣外，尚有四股七之田业，今作四房均分，此阄内应得一股之额；其契券一纸，概系交荣基收存。又广兴庄公尝田业，其契券一概系交荣基收存。又八大房尝业契券，系交珀鹤收存，此照。

　　又批明：伯公冈承买谢合源田业一处，系四房公共之业。今将此田业内抽出田租榖十石，系交怀基收租，永远掌管；倘有年成丰荒，照租额分退。共钱粮并六成租榖仍归公尝完纳，有余租榖俱作四房均分，批照。

　　又批明：此阄内所带钱粮地租，应归此阄完纳。又此阄应得之田业，所典有六成租榖，无论多少，应归此阄收取，合应声明，批照。

　　又批明：恒源四房公尝三角林契券、坜仔庄契券、中坜店字契券，系交荣基手内收存，批照。

　　又批：志忠六成租典契，系交珀鹤收存，批照。

　　光绪二十四年（戊戌岁）月日。

　　代笔亲弟胡珀豪

　　（亲兄）胡珀镇

　　在场胞叔胡明然

　　（亲弟）胡珀文

　　胡珀珠胡荣基

　　同立分管田业阄书字人同侄

　　胡珀鹤胡怀基

　　第四节退佃字

　　（一）

　　立退佃田底字人朱盛美，有开垦过业主吴分下水田一段，经丈三甲，坐落水漆林，东至圳沟，西至自己厝后牛埔，南至曾恒达田为界，北至徐思佩田为界。又分下田一段，经丈九分，东至自己厝前田为界，西至出水沟为界，南至曾恒达田为界，北至刘敬臣田为界。并茅厝一座四间，牛栏二间，仍带竹围、菜园一段，四至明白。今因欠租，情愿将田底茅厝退还业主吴，三面言议出得贴工资银八十五两番广。其银即日同中交讫；其田厝即付业主前去掌管，耕作输纳。保此田厝果系盛美自己开垦之业，与叔侄兄弟房亲无干，亦无来历不明等情；如有不明，系是盛美一力抵挡，不干业主之事。此系二家甘愿，日后不得言贴言赎。恐口无凭，立退佃田底字一纸，送为执照。

　　即日收过契内番银八十五两广完讫，再照。

　　雍正十三年十一月日。

　　代书人（弟）名达

　　为中人林志钦

　　立退佃田底字人朱盛美

　　知见人汪琳

　　（二）

　　立退佃田底字人邱道，有承先人开垦滥田四甲六分正，坐落大武郡小漆林庄，年带吴头家大租粟三十六石八斗正，车工圳费照例配纳，圳水通流灌溉。今因积欠大租粟二百零石，又新旧车工圳费银三十九元零，愿此业抽出一半田二甲三分，退耕抵还所欠大租粟及车圳银一半，面会折番银七十元；余欠一半大租粟及车圳银，仍带在余一半田二甲三分之额。先问房亲叔侄不能承受，外托中引就业主吴郡山出首承坐，三面议定着下时价番七十元。其银即日同中交收讫，抵还大租；其抽出一半田，随踏明退归郡山前去掌管输课，日后不敢再言找赎。保此田二甲三分果系道承先人开垦之业，与房亲无干，亦无来历不明等情；如有不明，道自出头抵挡，不干郡山之事。此系二比甘愿，各无反悔，口恐无凭，合立退佃田底字一纸，送执为照。

　　乾隆四十九年十一月日。

　　为中人邱养

　　知见人邱达

　　立退佃田底字人邱道

　　代书人林春

　　（三）

　　立退佃字人镇平庄佃刘天赐，偕侄万魁，有承父祖刘如庆名下水田一甲二分二厘半正。因拖欠租粟，无粟可征完，又兼抛荒欠乏工本耕作，愿将此田送还业主萧另行招佃别耕，以资课项，赐等叔侄永不敢反悔异言。恐口无凭，立退佃字一纸，送执为照。

　　乾隆五十四年十月日。

　　知见人（弟）龙福

　　秉笔（兄）钦斗

　　刘天赐

　　立退佃字人

　　刘万魁

　　（四）

　　立招佃字人业主王本馆，有二重湳庄佃黄宗淑积欠大租车工水银，已将自己阄分应份水田，坐址二抱竹洋田业二甲三分正，东至苏家田为界，西至伊侄田为界，南至圳岸为界，北至大路为界；四至明白，退归本馆变卖抵价，永无赎还矣。兹因欲银费用，将此田业托中招到郑教官前来承受为佃，三面言议愿收田价佛银七十大员正。即日收清足讫；其田即付郑教前去管业，输纳本馆大租榖一十八石四斗正，其车水银照贴纳，不许欠缺租项。此系本馆退归田业，甘愿招佃前来耕种，永为己业，口欲有凭，立招佃字一纸，并上手退耕字共二纸，付执为照。

　　业主王。

　　嘉庆三年十二月日。

　　为中人黄章程

　　巫绍开

　　立招佃字人业主□□□

　　（五）

　　本业主吴，有水漆林庄，土名罗庄仑仔脚前荒田一所，原属本户下佃丁刘思、刘道明、黄可畅、黄烈南等田额，被水浸浚，不堪耕种，该佃等逋负榖致累本业主赔征课饷多年。兹有郭盛宗前来承认给佃，就该处底下荒田一所，鱼池大小三口，凭定南北，照大口池岸直透至东福兴庄竹仔脚出水沟为界。其荒田一所，不许将田开凿鱼池等项，年定输纳本业主大租银八大员。嘉庆五年始，逐年租银，至十一月清完，给单执照；倘有至期拖欠租银，以及防碍滋事，听本业主另招佃，宗不得藉给滋蔓，混侵界限等情。给佃批一纸，付宗执照。

　　嘉庆五年三月日给。

　　（六）

　　本衙管下睦宜庄，有添亨田六甲八分，因积欠大租榖无力完纳，将田底退为本衙管掌为业。兹据陈永萃亨到馆求给此田底。其田六甲八分，坐在睦宜庄前，丘数不等，东至金陈宅，西至叶宅田，南至大圳，北至陈宅为界；四至明白，三面议定价银六十四大员。银即日同中收讫；其田底听永萃亨前去掌管耕种，永为己业。年该纳大租榖五十四石四斗正，照庄例自备干净好粟，车运到本衙鹿港仓交纳，不得短欠升合；如有短欠，听业主吊起别耕。今欲有凭，立给批一纸，付执为照，行。

　　嘉庆五年七月日。

　　中人黄为玉

　　立给批施伯慎

　　批明：陈英观、陈鹤观、陈珠明同买过田六甲八分，作三分均分，每份分田二甲，珠明二分六厘六丝，再照。

　　（七）

