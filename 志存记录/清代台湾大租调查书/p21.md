<!-- { "loadSidebar": true } -->
　　立贌耕字人燕雾堡东山庄曹和尚，因北投堡北投埔庄林恒信有水田一段，分作二处，坐落东山洋，经丈一甲三分，配水份充足。因和尚自己乏田耕作，托保认人北投埔庄林明锐向田主林恒信恳贌，备出无利息七兑银四十员，付田主为碛地。明约田头大岸，佃人代为照顾修理；但遂冬附加税，田主自己支理；余逐年地租、大租、水租，以及庄规等费，佃人代完纳理清。全年尚剩实小租粟五十七石，分早、晚二季，用员林街米斗八石为一车，付田主收回，不敢湿有冇少欠；如有湿少欠，任从田主将碛地银扣抵，起耕换佃。其田限贌三年为满，至限碛地银听和尚收回，田付田主起耕，不敢异言。此系二比甘愿，口恐无凭，立贌耕字一纸，付执为照。

　　光绪二十五年十二月日。

　　秉笔人林汉卿

　　保证人林明锐

　　立贌耕字人曹和尚

　　（三五）

　　立贌耕字人线东堡国姓井庄二十五番户佃人王江霖，有向业主杨裕丰等贌出国姓井庄东势洋田七分耕作，自愿备出无利碛地银三十大员，明约全年纳小租榖三十六石，早七晚三完纳，不论丰歉，不敢滥用湿冇，短缺升合；如有短欠，听业主就碛地银扣抵起耕另贌。其田自光绪二十七年起，至三十四年止，当面收过碛地银字一纸。合立贌耕字一纸，呈上业主收为执照。

　　批明：再限六年，共十二年，批明，再照。

　　光绪二十七年六月日。

　　立贌耕字人佃户王江霖

　　认耕人吴天来

　　第三节典卖字

　　（一）

　　立杜退青埔底契人金朝梁，于厦尾庄门首，向得业主李文焕手内贌垦青埔一分，东至大水圳，西至番仔大沟，南与刘坏道埔地为界，北与伯现埔地为界；四址分明，未经业丈甲数。今因自己欠乏本力，不能开垦成田，尽问房亲人等俱各无力承退，三请托中送与何廷俊前来出首承退，当日凭中三面言断时值埔地价银二十两零五钱正，银、契两交讫，并无短少等情。其埔地委系自己向贌，并无他人相共，自杜退之后，即交付承退主前去垦凿耕作，永远为业，不得异言阻挡生端，亦不得于成田之后，言增找取赎等；倘有上手不明，不干承退主之事，系梁一力抵挡。此系二比甘愿，葛藤永断，两无抑勒成交。今欲有凭，立杜退埔契一纸，付执为照。

　　即日批明：实领到契内青埔底价银足讫，照。

　　雍正七年三月日。

　　依口代笔人林瑞麟

　　说合中人汤新河

　　立杜退青埔底契人金朝梁

　　（二）

　　立退佃契人承禹，今有自垦、自置水田带园一所，坐落土名怪官庄，东至田僯黄与，西至吴储，南至柴坑大圳，北至大渡溪为界；四至明白，经丈熟田七分五厘园五分八毫。今因不成片段，自情愿出退，托中引就刘宅前来出首承顶，当日三面言定出得锄头工资并仓廒水圳共银十两。即日同中秤收足讫，归用其田即踏付银主前去耕作管业。其田并无上手来历不明，债折典当他人等情；如有此情，系卖主抵挡，不干银主之事。雍正七年上，租粟系上手之事；七年之下，系是银主之事。此田系卢承禹自置田园，内外人等不敢言及生端。此系二家甘愿，两无相迫，恐口无凭，立退佃契一纸，付执为照。

　　即日收完足。

　　雍正八年月日。

　　在见人卢文左

　　代笔人黄际赖

　　中见人吴开承

　　立退佃契人卢承禹

　　（三）

　　立卖田契人杨文达，有自垦南大肚业主杨秦盛主内贌出埔田一段，坐落土名辘遇，垦成田二甲七分，东至关志英田为界，西至沟为界，南至自己埔园为界，北至圳沟为界；四至分明，愿托中送与张破损，当日三面言议出得时值价银五十四两正。其银即凭中秤交足讫；其田随即交付破损前去掌管，耕作纳租，永为己业。此田系达自垦之业，与房亲叔侄兄弟人无干，日后不得生端异言等情，并无典挂他人财物，亦无拖欠租粟为碍等情；如有不明等情，系卖主一力抵挡，不干银主之事。卖之后，再不敢言赎。二家甘愿，两无反悔，口恐无凭，立卖契一纸，付执为照。

　　即日收过契内银完足，再照。

　　雍正十三年十一月日。

　　代笔人关志英

　　为中人杨或

　　立卖田契人杨文达

　　（四）

　　立给佃批人业主杨秦盛，有买置草地一所，坐落南大肚山脚辘遇。今有杨文达前来认佃开垦，给出犁份一张，配埔五甲，收过银十二两。其埔好歹照配，付佃自备牛犁、种子前去耕作，年照庄例，凡耕种杂籽，一九五分抽，不得少欠；如开水灌溉成田，议定首年每甲纳租四石，次年每甲纳租六石，三年清丈，每甲纳租八石，俱是满斗，无论丰歉，不得增多减少。其开筑坡圳工费，每甲议贴水银□两□钱，本庄内田头水尾承接疏通上下水圳，系佃等之事，及交纳租粟，经风干净，到港入仓，永为定例。逐年修理埤，系佃等自己工力。如佃等欲回内地，抑或则业，将田底顶退，须择诚实守分之人同来业主家对过清租认佃分明，业主查无短欠租粟，及新顶之佃果系诚实，方许顶耕纳租……，收回田底…………。凡在庄居住，不得有违宪禁，不遵庄规，勾通匪类，骚扰庄中等情；如有此情，被庄主查出，立刻禀逐出庄，不许藉称田底，听业主配佃别耕，不得异言生端。今欲有凭，立给佃批一纸，付执为照。

　　批明：并配厝后宅一所，坐宅茅屋安居，永为己业。

　　雍正十一年三月日。

　　知见人□□□

　　立给田批人□□□

　　（五）

　　立退佃契人巫日，今有自置犁份半张，坐落土名外快官庄，东至田僯刘溢士田界，西至田僯刘陆士田界，南至柴坑仔大圳为界，北至大肚溪为界；四至明白分经丈熟田六分五厘，熟园一甲七分。大、小等坵因银凑用，自情愿出退，托中引就刘宅前来出首承受，当日三面言议出得锄头工资并水圳时值价银共计一十四两五钱。其银即日同中秤收足讫；归用其田园，即踏付银主前去耕作，永为己业，收租掌管。其田园并无上手不明、典当债折等情；如有此情，系卖主一力抵挡，不干承人之事。其租粟，雍正十一年之上如有不明，系上手之事；以下年系承人自纳。此系二家甘愿，两无迫勒，内外人等不得异言生端。口欲有凭，立退佃契并上手契付执为照。

　　即日收过银十四两五钱。

　　雍正十一年十月日。

　　为中人巫翰

　　立退人巫日

　　（六）

　　立卖田契人水里社林筵任，有自垦水田三段，共七坵，受种四石，共田四甲零五厘，年载大租粟完纳。其坐址贯在本庄，及东西四至登载契后明白。今因乏银费用，托中送就与杨宅长江边出首承买，三面言议时价番银四十四两正。其银即日同中收讫；田即踏付银主前去耕种，永为己业，日后不敢言贴言赎等情。其租粟从前来至本年份，系任完纳明白。此田系是自垦，与房亲叔兄弟侄无干，亦无重张典挂他人为碍；如有此情，任自抵挡，不干银主之事。今欲有凭，立卖田契一纸，付执为照。

　　即日同中收过契面银完足，再照。

　　雍正十三年十二月日。

　　代书中见人林怀弼

　　立卖田契人林筵任

　　一段田四坵，东至陈向田，西至林研田，南至叶斗田，北至沟；四至明白。

　　一段田二坵，东至叶斗田，西至卓阙园头，南至杨贤田，北至车路；四至明白。

　　一段田一坵，东至中厝，西至陈向厝，南至王凤田，北至陈坦田；四至明白，再照。

　　（七）

　　立卖田契人林文研，先年有自垦过杨业主水里新盛庄有水田一段，原丈五甲九分九厘，年载大租粟四十七石九斗二升，东至江叔田头，西至贤叔田头，北至沟，南至斗叔田头；四至明白为界。兹无拖欠头家租粟。今因欠银费用，托中送就与杨宅智叔出头承买，三面言议时值银六十九两正。其银即日同中收讫；其田即付银主起耕掌管，永为己业，不敢阻挡，日后叔兄弟侄不得言贴言赎。保此田系是自垦，并无来历不明，又无重张典挂他人；如有不明，卖主抵挡，不干银主之事。此系二比甘愿，各无反悔，今欲有凭，立卖契一纸，付执为照。

　　即日收过契内银完足，再照。

　　乾隆元年九月日。

　　知见林怀弼

　　中人杨思悟

　　立卖契林文研

　　（八）

　　立退埔契人周珍全，有贌业主蒲氏悦生埔一处，坐落土名是木，明丈二甲；另西势熟田一甲，共三甲。今因不能自耕，一问房亲不受，自情愿出退，托中引就与林宅出头承买，当日三面言埔价银一共一十三两七分正。其银即同中交讫；其埔即日同中踏过四至明白，付与林宅前去水远耕管，内外人等不敢妄行阻挡。并无上手来历不明；如有不明，系全自挡，不甘承受人之事。恐口无凭，立退埔契一纸，付执为照。

　　乾隆元年二月日。

　　为中人江爵官

　　立退契埔人周珍全

　　（九）

　　立合支分人叔元登、侄阿大，先年同借有工本银前来承退陈光礼、唐九生二家田分共一处，坐落土名武鹿沟坡下，奉丈四甲二分七厘，递年完纳头家租粟二十六石三斗一升。其田请到家长叔侄同议，其田登坐六分，大坐四分，又带房屋、家货、禾埕、牛只、菜园，系二家均分，日后叔侄不得生端异言。此系二家甘愿，今欲有凭，特立合支分一纸，付执为照。

　　乾隆七年十二月日。

　　家长（叔）儒珍

　　元德内批：水田水分四六均分；登坐六分，大坐四分，不得混争。房长（叔）仁财

　　仁亮

　　仁万

　　头家租粟系登纳六分，大纳四分。其屋登坐左张，大坐右张。

　　代笔见人林永瑞

　　（叔）元登

　　立合支分

　　（侄）阿大

　　（一○）

　　立缴卖契人欧愧武，前年有用银明买得欧家千张、登选承买薄升灿等草地一所，户名簿升灿，坐落彰邑布屿禀保虎尾溪墘南势底，土名埔姜仑。其四至课额登载原契内作十股，愧武承买欧家千张、登选，共得六股，先尽问房亲人等不愿承受，外托中引就卖与张宅承买，三面言议时价番银三百两正。银即日同中收讫；其草地随即到庄对佃，踏付与张宅前去掌管，收租完课，永为己业，日后不敢言赎、言贴等情。其八年分终止以前，租额课项系愧武自己之事；至九年起以后，所有课项租额，系张宅之事。今欲有凭，合立缴卖契一纸，并缴上手契共五纸，及各合约、垦单、告示统共九纸为照。

　　即日同中收过契内番银三两正，再照。

