<!-- { "loadSidebar": true } -->
　　立招耕字人业主萧志振，因前年有刘家退佃水田一埒，坐落镇平庄南势，东至刘荫田为界，西至曾厝仑大圳岸为界，南至范家田为界，北至萧坤田为界，四至界址明白，经丈一甲二分二厘半正，递年配纳大租粟十二石二斗五升，庄例带车工水银。今因要银完课，情愿出贌，托中引就与巫德兴父子前来出首承领，当月三面言定时值价银三十大元正。其银即日同中交收足讫；其田随踏付与银主前去耕作纳租，永为己业。保此田果系刘天赐等退佃之田，并无上手来历不明等情；如有此等，业主抵挡，不干银主之事。此系二比甘愿，各无反悔，口恐无凭，合立招耕字一纸，并带上手退佃字一纸，共二纸，付执为照。

　　即日收过契内银三十大元完足，再照。

　　嘉庆六年十一月日。

　　为中人邱国贤

　　立招耕字人业主萧志振

　　（五一）

　　立给批地字人业主洪丕玉，有承祖遗下埔地一所，在埤头庄埤脚。其地东至大沟，西至洪家水堀，南至蔺家，北至营盘，四至明白为界。今有佃人谢及由向本业主给批前去，日后听其盖厝耕田，以为己业，本业主及房亲人等不得阻挡。其地若有耕田开成之日，明约三年开荒，历年听本业主照丈配纳课租，各房亲人等不得阻挡。此地系本业主承祖掌管物业，与他人无干，理合立给批字一纸，付佃收执为照。

　　批明：其地若有耕田，三年后照约纳租，不得多端。托丈过每年约纳大租榖二斗正。

　　嘉庆六年二月日。

　　立给批地字人业主□□□

　　再批明：谢心美于道光九年，将田边毗连沟地新耕三坵，向本业主批明，每年加纳租课榖二斗，批明，再照。

　　（五二）

　　立给批字人德颐庄业户施锦德，有余埔一所，址在李厝庄后，东至车路，西至水圳，南至水圳，北至消沟，四至明白为界，今踏付佃人黄周、黄得等自备牛工前去开垦耕作。时明丈水田一分半，年贴纳大租粟一石二斗正，不许拖欠升斗，日后或有混开隐耕，若不到馆声明，业主查出再丈，累年扣积照例完纳。恐口无凭，合立租字一纸，付执为照。

　　嘉庆八年十月日立给批，再照。

　　业主施□□

　　（五三）

　　立付垦单业主杨，有荒埔一段，坐址渡船头圳墘，东至渡船头圳墘，西至廍，南至路，北至车路，四至明白。兹有族亲茹叔等备送犁头银二百元正，请给垦单为凭，前去开垦为田，情愿年纳本业主大租榖六石，以贴公项；而小租永归开垦之人，听其招佃耕种。如缺大租不完，绩欠过多，则任业主起耕。议约已定，各无后言，合给垦单，付执为照。

　　嘉庆八年十二月日。

　　业主杨给

　　（五四）

　　立给垦批字人业主洪天佑、洪丕玉、洪启昌，有承祖遗下课地一段，在草港庄西势。其地东至黄家田尾为界，西至海埔为界，南至吴家田尾出水沟为界，北至吴家田尾出水沟为界，四至明白为界。今有本庄黄固老向本业主给批，前去开垦，力耕为园，明约三年开成，听本业主丈明，配纳课租，历年完纳，黄固老不得刁抗。其埔地随即踏明界址定着，交付黄固老前去掌管耕种，永为己业，本业主不得另招别佃开垦。此地系本业主承租遗下未垦课地，与庄佃分毫无干，亦无别给他人为碍；如有别给等情，本业主抵挡，不干黄固老之事。恐口无凭，合给垦批字一纸，付黄固老收执为照。

　　嘉庆十一年十月日。

　　洪天佑

　　立给垦批字人业主洪丕至

　　洪启昌

　　（五五）

　　立给垦字业主杨，有杨凤悟退佃田一甲二分五厘正，坐落大武郡西堡，土名四块厝庄前，东至圳为界，西至浮圳为界，南至林家田为界北，至刘家田为界，四至界址分明。今因水湳抛荒，无人耕作，诚恐久荒累课，今招到邱邻自备牛工、种子，前来开垦认耕，三面言议时值田底价银四十大员正。即日其银秤收足讫；其田随踏明界址，付邻前去掌管，永为己业。年该纳本业主大租粟一十石正，又车工银两，依例照贴，分作早、晚二季对半挑到本馆完清，不得拖欠升合。仍保此田系本业主己业，与房亲人等无干以及来历不明等情；如有不明，本业主一力抵挡，不干佃人之事。此系二家甘愿，永无反悔，口恐无凭，合立给垦字一纸，付执为照。

　　即日收过田底价银四十大员正足，再照。

　　嘉庆一十三年正月日给。

　　业主杨□□

　　（五六）

　　立给佃批字业主杨，今有佃人陈阿听向本馆给出荒埔二小段，坐在二林上堡凤凰厝庄尾，东至杨、曾二家园，西至杨、曾二家园，南至水圳，北至牛埔，四至界限俱各明白。即日收过给批埔底银十大元；其业随踏付陈阿听自用工本，前去开垦耕种为业，不敢阻挡。第是低下瘠薄之地，大租不堪照例，俟开清成业，按配大租七斗，逐年完纳，付听永为己业；抑或后日移售他人，听从其便，不敢阻挡。今欲有凭，立给佃批字一纸付照。

　　嘉庆十三年三月日给。

　　业主杨□□

　　（五七）

　　立给垦单字业主杨，有承管马芝遴打帘庄荒埔二所。一段土名三块厝荒埔一所，东至福德爷田界，西至埔界，南至抄封田界，北至出水圳沟界。又一段，土名阴光宫荒埔一所，东至刘家、汪家田界，西至车路界，南至埔界，北至杨家园界，四至界址明白。给付与陈伦前去自备工本，照界开垦成田，俟三年以后，照丈输纳租榖，每甲递年应纳租榖四石，不得拖欠越界滋事。口恐无凭，合给垦单一纸，付执为照。

　　嘉庆十四年十一月日给。

　　业主杨□□

　　（五八）

　　立给垦字业主杨，因佃人杨文若乏业耕作，向本馆给出荒埔一所，土名坐在凤凰厝山寮庄后，东至凤凰厝山边路，西至水沟，南至山寮后园山仑脚，北至水圳，四至明白，付文若自用工本，前去开垦为业。俟开垦三年后，听本馆丈明甲声，按照等则配纳大租；其荒埔听文若照界开垦掌管，永为己业，无得阻挡。立给垦字，付执为照。

　　嘉庆一十五年八月日给。

　　业主杨□□

　　（五九）

　　立给丈单字人鹿港厝庄业主施种德，有余埔一小片，址在李厝庄后，东至大圳，北至大圳，西至消沟，南至后湖圳，四至界址明白为界。佃人黄颜丑向业主丈明水田二分半，历年配纳大租榖二石正，车载照例自备好榖干净，到馆完纳，不许拖延升斗，亦不许混开占垦滋事生端。恐口无凭，给丈单一纸，付执为照。

　　嘉庆十五年三月日给。

　　业主施□□

　　（六○）

　　立给垦字业主杨必荣、杨名榜、杨振洪等，有承管抵六庄沟尾旷坡一所，被水冲断，东、西、南、北俱至塭沟为界。另周围塭沟一带，东北至番仔沟尾出水透沟为界，西南至黄丞观田为界。兹本业主以坡塭久经荒芜，公同相议，招得吴黄杨、杨仰高、黄丕观、黄裁礼等自备工本，前来给垦开筑田塭为己业。其田限垦三年成田，请本业主丈明甲声，酌纳大租。其塭限首年免纳税银，以为开筑工本之资，次年按照出息纳税。所有应纳大租以及塭税，本业主公议，按作四股均分，杨名榜得二股，张必荣得一股，杨振洪得一股，即日会踏界址，付与吴黄杨、杨仰高、黄丕观、黄裁礼等前去开筑，收租完课，永远为业。今欲有凭，合同立给垦字一纸，付执为照。

　　批明：有如积欠租税银，不得藉词永远为业，应听本业主自管招佃；如无带欠大租税银，仍付杨仰高等管掌，批明，再照。

　　嘉庆十七年十一月日给。

　　张□□

　　业主杨□□

　　杨□□

　　（六一）

　　立给开垦字人马芝堡大湳庄业主洪妈恭舍，有承祖父未开埔地一所，址在南势庄前，东至陈家田，西至车路，南至陈家地界，北至水浚。并连水堀一处，东至林家田，西至陈家埕墘，南至车路，北至陈家田，四至俱各明白为界。今有佃人尤美向本馆给批，前去开筑为业，当场三面言议，年约纳本业主课租粟二斗正；其埔地、水堀随即踏付与美观掌管开筑，永远为业，日后不得藉端等情滋事。此系二比甘愿，恐口无凭，合立给开垦字一纸，付就为照。

　　嘉庆十七年十月日。

　　立给开垦字人洪妈恭舍

　　秉笔人□□□

　　（六二）

　　立给佃批北庄业主王，今有仑仔庄后冢埔角一小尖角坵，东至水沟车路，西至车路，南至菜园边水沟，北至冢为界。又有连下车路边一小坵，东至仑仔后直圳岸，西至菜园头岸，南至菜园岸边圳沟，北至车路，四至明白。此二处踏付佃人萧令观前去开垦成田，永为己业，年配纳大租粟二斗，此照。

　　批明：小尖角坵田一坵，经收佃批银四元。

　　嘉庆十八年十一月日给。

　　业主王士俊

　　（六三）

　　立给垦字人业主杨，兹因本馆下有荒埔地一所，址在投夺馆凤凰厝庄前田尾。其埔地东至水堀墘为界，西至杨家佃田及湳堀为界，南至出水沟，北至巫胡杨佃田为界，四至界址明白。今因此埔地久荒，若不招佃开垦为业，诚恐国课有亏。合应招出杨锥到馆承给开垦，言约垦耕三年成业，配纳本馆大租粟八斗正。即本业主收过杨锥佛面银一十二员完足，即将此荒埔踏付杨锥前去自备工本，开垦成业，历年完纳大租，不得拖欠，永为己业。此系国课攸关，口恐无凭，立给垦字一纸，付执为照。

　　嘉庆二十二年十月二十五日。

　　业主杨寿

　　知见人投标馆管事□□□

　　（六四）

　　立给批人马芝遴保中庄馆业主施敦慎管下有大仑庄佃黄禄等，有承父祖明买水田坵数不等，共田五分，贯在大仑庄西畔，东至本田，西至陈田，南至尤陈田，北至沟为界，四至明白，年配纳本馆课租榖四石。因禄等积欠大租榖无力清完，愿将此田底退还本馆，抵完大租，听本馆觅佃变卖完课。兹据大仑庄李象亨乏田耕作，到馆承给田底。两相言议，出得时价佛银三十八大员，即日收讫；田随踏付象亨管耕，永远为业，日后子孙不得言及贴赎。至于每年亨自应按甲照季完纳大租榖四石，不得少欠；倘亨欲移居别处，田听其转售，其水分应照份流通灌溉。今欲有凭，立给批一纸，付执为照。

　　其历年清圳沟泥，听亨自行挑填本田，不得混乱，再照。

　　嘉庆二十五年十一月日。

　　作中人蔡地亨

　　立给纰人施敦慎

　　代书陈时盈

　　（六五）

