<!-- { "loadSidebar": true } -->
　　本宅有埔地一所，坐落芝葩里，土名大仑。兹给与赖君老犁份半张，东至赖、周田头仑脊，西至自己仑脊车路，南至田公头车，北至草厝杨席家界，四至明白为界，前去出本开筑埤圳，垦成田园。每年收成粟粒、麻豆仔子，未成水田照庄例一九五抽的，业主得一五，佃耕得八五，不许未抽先粜，盗车别庄；若成水田，奉文丈甲，每甲纳租八石，经风净干好粟，运到本港船头下船；如不下船，车赴仓口上仓交足，不得少欠升合及窝匪开赌等情。如有此等，并三年后开垦未成，致误国课，其埔地不论已垦未垦，送还业主别行招垦给批。倘因别创，欲将所给之地退下手，须择诚实之人到宅对过认佃，不许私退私顶，妄退匪人，致生事端。今欲有凭，给批一纸，付执为照。

　　乾隆五十六年八月日给。

　　业主郭□□

　　（三九）

　　给本宅有埔地一所，坐落芝葩里，土名埔心庄顶，东至三座厝岗车路，西至大圳，南至崁头厝岗横过，北至坡，四至明白为界。原佃游川前去自备工本、牛工、种子，竭力垦成田园耕作，所有每年收粟麻豆，照庄例付本宅一九五抽的，车运到本港船头下船明白；如不下船，车到本宅入仓交纳完足，不得少欠升合及窝匪开赌等情；如有此情，将田厝变卖入还，原埔地付本宅别行招佃，不得霸踞异言。若三年后开垦不成，亦付本宅另别招佃；如三年后开成水田，照例丈甲，每甲征租八石。倘要回唐，田厝退佃下手，自同下手之人到本宅立批钤印，不得私相受授，妄退匪人，致滋多事。其公垦佃批系游川收存执为照。

　　乾隆五十八年月日给。

　　（四○）

　　本宅有埔地一处，坐落芝葩里，土名大仑赤涂崁。兹佃与梁锡章犁份一张，东至小溪，西至大车路，南至大仑八段内田尾，北至崁下大泽，四至明白为界，前去出本凿筑埤圳，垦成田园。逐年收成粟粒、麻豆、杂子，未成水田照庄例一九五抽的，业主得一五，佃耕得八五，不许未抽先粜，盗车别庄；若成水田，奉文丈甲，每甲纳租八石，经风净干好粟，运到本港船头下船；如不下船，车赴仓口上仓交纳，不得少欠升合及窝匪开赌等情。如有此等情事，并三年后开垦未遍，致荒误课，其埔地不论已垦未垦，送还业主别行招垦，此批不堪行用。若欲回唐转退下手，须同下手之人到宅即认佃约，不许私退私顶，妄退匪人，致滋多事。今欲有凭，给批一纸，付执为照。

　　乾隆六十年九月日给。

　　业主郭□□

　　（四一）

　　立招垦字凤凰翔馆业主张，因馆下前年有退佃园一坵，坐落斗门头后，东至杨家佃田，西至圳沟，南至圳沟，北至杨家园及抄封田界，四至界址明白，年载纳本馆大租粟五斗。今因乏佃耕作，荒芜多年，诚恐贻累课饷，于是托中招出本馆下汴头庄佃杨章哉前来承垦耕作。时业主收过认佃银十五大员正；国付章哉开垦耕作，永为己业，年照字内完纳大租，不得拖欠误课。此园系前退佃已尽，并无不明为碍；如有不明，业主自应抵挡，不干章哉之事。此系业佃交愿，别无异言，日后永无增租丈甲诸事，口恐无凭，立招垦字一纸，付执为照。

　　乾隆六十年二月日。

　　为中人郑志贤

　　凤翔馆业主张给

　　（四二）

　　立给佃批字人业主朱洪钟，有承管大槺榔庄佃人周伯文承买李告老、李笑老水田四甲四分正，坐落大槺榔庄后，其四至载明上手契内。今因田墘西边界内有荒埔一所，于乾隆六十年明丈过旱田一甲一分二厘五毫正，付与佃人周伯文自己开垦，其工资杂费佃人支理。至嘉庆元年起租，每年配纳大租粟四石五斗正，并车工完明，不敢生端异言。恐口无凭，立给佃批字一纸，付执存照。

　　乾隆六十年十月日给。

　　业主朱□□

　　（四三）

　　立承耕字人业主萧明亮之孙萧万春，阄分下有朱玉退耕水田八分，址在皮寮地面，东至………，西至………，南至………，北至………；四至界址明白。因佃人朱玉积欠大租十余年，计算租粟八十余石，于乾隆三十五年间情愿退返管耕。迨四十七年以来，又被洪水冲塌崩坏，无人开辟，招得萧玖自备牛人种籽，竭力开垦，愿出田头银二十大员正。其银即日同中交收足讫；其田自丙申年至戊午年，三年开荒，免其纳租，三年以后，每甲应纳大租粟八石满，逐年该纳大租粟六石四年，其田任从永耕，不得增多租粟滋事。此业原是退佃之业，如是后来朱玉将旧欠租粟清完，其田再返朱玉归管，取回退耕字，不得兜留；业主愿将田头银送返，收回永耕字，不得异言。此系业佃两愿，今欲有凭，立永耕字一纸以凭，付执为照，行。

　　即日收过田头银二十大员正完足，再照，行。

　　嘉庆元年十二月日。

　　为中人并代书人□□□

　　业主□□□

　　立永耕字人□□□

　　（四四）

　　立招垦单字人业主张恩明，有承祖业拺东堡土库庄等溪边有小埔仔一处五厘，西至李家田为界，东、南、北至溪为界；四至分明。今招得佃人李斗哥自备工本前去开田耕种，永为斗之己业。二比业佃面议，每年早季纳大租粟三斗五升，议定折价银五毫。诚恐他人藉端，恐口无凭，合出招垦字一纸，给付佃人执掌为照。

　　批明：收过垦单字内银六大员，照。

　　嘉庆元年三月日。

　　立招垦字人业主张恩明

　　（四五）

　　立给佃批业主骜西堂林，有彰化县马芝遴堡上仑庄原佃陈业亨田三分，坐在本庄，东至钟宅厝滴水，西至监圳，南至许宅竹头，北至大圳，四至明白为界。兹因原佃脱逃，致累课租，自乾隆四十三年起，至嘉庆二年止，共欠租四十五石四斗二升二合。本馆将此田三分，招到陈藔亨前来出首认佃承耕，愿出给批银一十二大员；其田听陈藔亨前去自备工本耕作，或筑盖房屋居住，听其设处，子孙永为己业，逐年配纳本馆大租二石四斗，经风煽净好粟，车运鹿港本仓交纳。其田经被沙压，开凿工力浩大，首年恩免大租。以嘉庆四年为始，不论年冬丰歉，早冬完半，晚冬全完，不得拖欠升合及不照理输纳，听本馆召佃别耕，藔不得藉端滋事。其田系陈业亨欠租之田，与别人无涉；如有不明，本馆抵挡，不关陈藔之事。此系两愿，各无反悔，口恐无凭，立给佃批一纸，付执为照。

　　即日收过给批银一十二大元足讫，再照。

　　嘉庆二年十一月日。

　　给佃批业主骜西堂林管事吴松英

　　（四六）

　　立给垦批大溪墘业主潘子王、林文材本宅有荒埔一所，坐落土名大溪墘茄冬坑，东至埤尾龚沟堀为界，西至郭家毗连为界，南至罗家厝后车路为界，北至岭顶车路为界，四至界址分明。招得佃人罗法建前来开垦，给付与建自备工本，前去开埤筑圳，垦辟成田，逐年所有栽种五谷杂子，照依庄例一九五抽的，租榖佃人车运到本馆交纳，给付完单执照，不得湿冇抵塞，短少升合。凡早季所有收成五谷杂子，未经抽的，不得盗运私粜，匿短大租；如有此情，系查出立即驱逐外境，另招别佃。倘草地有上手来历不明交加等情，系业主一力抵挡，不关佃人之事。立事之后，该佃人随到彼处，赶紧垦成征租，不得延搪未垦；若佃人垦成田园，将来佃人抑欲别创，退业下手，务必同承接之人到本馆认佃顶耕，不得私相授受，妄退匪人，亦不得开场聚赌，窝藏匪类各等情。今欲有凭，立给垦批一纸，付为存照。

　　嘉庆四年八月日。

　　立给垦批□□□

　　（四七）

　　给批本衙管下睦宜庄，有杨添享田七甲四分零，因积欠大租无力完纳，将田底退归本衙管掌为业。兹据陈永享到官求给此田底，其田七甲四分零，坐在睦宜庄前，坵数不等，东至………，西至………，南至………，北至………，四至明白，三面言议价值银六十四大员。银即日同中收讫；其田底听陈永享前去掌管耕种，永为己业，年该纳大租粟五十九石二斗零。兹思去荒滥田二甲四分零，又许六年早季纳租粟二十石，七年早季纳租粟二十石，自八年起，按五甲额，每年该纳租粟四十石正，照庄例自备干净好粟，车运到本衙鹿港仓交纳，不得短欠升合；如有短欠，听业主另起别耕。今欲有凭，立给批一纸，付执为照。

　　嘉庆五年七月日。

　　中人黄为玉

　　立给批施伯慎

　　（四八）

　　立给垦单字人马芝遴堡大湳草港庄业主洪天佑，有承祖应份阄分水堀埔地一所，坐落番仔沟墘碑头庄。因前年有原佃杨光喜出头垦耕为田，佑功叔洪丕玉不知来历，以恃强占垦等事，赴鹿港司呈禀在案，二比结据，有本庄吴镇叔闻知，即向本业主言及此无故小节；况杨光喜系是老佃，此田又系本业主应分佃人之原园，佑叔何必混禀生端。理合公同吴镇叔从中劝处二比邀同会面，本业主再立垦单，付佃人杨光喜收执，仍旧听杨光喜前去管耕，不得重新纳租；仍着杨光喜备出佛银十五大员，送交本业主收取，以为和案差承之费。二比调处明白，此田系是本业主应份阄分原佃界内之业，与别房叔兄弟侄无干，叔兄弟侄日后不得藉词混禀；如有混禀，本业主应出头抵挡，不干佃人之事。此系二比干愿，各无反悔，恐口无凭，合再立垦单字，付佃人收执管掌为照。

　　嘉庆五年月日。

　　公亲知见人吴镇叔

　　立给垦单字人业主□□□

　　（四九）

　　立给佃批字人业主陈裕和，有用银明给阿用土目振三，同业户、番差、甲头、白番等祖遗大肚溪庄泉州厝一带，土名十股埔沙碛荒埔田园，共约有四、五十埒。今有佃人周国观认耕得第十六号田园一所，未经丈明，现在耕作半埒，带水灌溉，东至周心意园为界，西至林忠观园为界，南至阿雾亭沟为界，北至大肚溪为界，四至明白，前去自备牛只、种籽，栽种成田。自五年起，每埒应纳佃主佛银一员半，至年每年每埒应纳佛银二大员，按照十月冬收成，送赴本馆交纳清楚，不得短缺丝毫。三年以后，察看田园好歹高低，应否升降租银，另行给批外，倘有短欠租银者，应听佃主另行召佃别耕，不敢阻挡；苟欲转手顶耕，即当告知佃主清租过数对佃，毋许私受典卖，致延租项。其社番大租，本佃主自行完纳，与现耕之佃无涉；凡有修筑埤圳及顾水工榖等费，均系耕佃自行鸠出，不干佃主之事。口恐无凭，合立佃批一纸，付执为照。

　　此埒内与周心意、李春萧选对分合，应批明，又照。

　　嘉庆五年九月日给。

　　佃主陈□□

　　（五○）

