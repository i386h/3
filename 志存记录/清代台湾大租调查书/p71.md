<!-- { "loadSidebar": true } -->
　　魁仔

　　代笔通事潘振成

　　（一五）

　　公立阄约字中港社副通事南茅，甲首刘合欢，同众番胡得生、番桂生、刘雅、夏哲生、林天福、刘九仔、林谁仔等。窃番向化以来，叨蒙皇仁宪德格外优施，将各社界管埔业例免税赋，归番口粮。是社番奉公服役，或赖口粮度资，而口粮租数正当，分给得宜。昔年番性朴直，循蹈规矩，为长上者届期征收，按丁散给，社番相安，奉公无误。迩年来世风不古，听棍煽惑，争充通土，滥费花销，每致侵渔社番颠连控案不休，揆厥由来，所以致争通土者，以为口粮未分便可从中觊觎故也。兼之数年来社众公费破耗居多，有口粮之名，究无口粮之实，呱呱待哺者不止一家，纷纷索债者几乎盈社，若不筹思设法，老幼何以聊生！爰集众公议，与其聚之不分，致启争端，贻害番黎之阶，孰若分之有足，永杜觊觎，以资奉公之计。惟是应还债项不能照租均分，除抽租额限年摊还债主及存公费外，将租按丁均分，每丁应得口粮榖五石。庆生、郡英、荣生、孝散等十四户，经于道光四年间立过阄约，定佃管收；惟有茅等十四户尚未归着。兹集众公议，亦照五石均分，公立阄约，定佃归管。自此分定之后，社番人等不得混行侵夺，亦不得擅行典卖。俟各债摊清之日，余租再行均分补足，庶乎口粮有征，奉公永有攸赖矣！恐口无凭，合立阄约字一样十四纸，各执一纸，此纸付胡得生收执为照。

　　计开户口丁数，应分口粮佃名租声，及抽存公费，并摊还债主租数列明于后：

　　一户胡得生，计九丁，共应分口粮榖四十五石，配茄苳坑刘昌盛佃租二十六石四斗五升，又海口佃叶章租八石，又猫里元佃徐赞租十石零六斗五升正，仍补郭振裕租九石，海口佃郑永承三石。

　　一户林即通事南茅天生，计八丁，共应分口粮榖四十石，配田寮佃吴永忠租二十石，又猫里佃陈崇信租十四石一斗五升，又猫里佃徐元赞租四石七斗五升，又土牛佃吴日桂租一石正，仍埔郭振裕一石正。

　　一户夏哲生，计九丁，共应分口粮榖四十五石，配田寮佃吴永忠租二十五石六斗，又深井佃郑文哺租三石，又中隘柳仔湳佃郑老华租六石，又土牛佃郑文兴租一石三斗三升，又土牛佃陈老租二石八，何绍国租四石零四升斗正。

　　一户刘富生六丁，共应分口粮榖三十石，配田寮佃吴永忠租十一石，又茄苳坑刘万福一石，又猫里佃罗念六租三石零八升，又溪心埧佃林盖杏九石，抽一石五斗，又猫里佃李德万租五石二斗九升正六合。

　　一户刘合欢，计六丁，共应分口粮三十石，田寮佃吴永忠二十石，又猫里佃罗锦淑租三石零八升，又土牛佃萧阿屘租三石，又猫里元佃徐赞租四石六斗四升正。

　　一户随仔计三丁，共应分口粮榖十五石，配猫里佃李德万租十五石正。

　　一户林天福计四丁，共应分口粮二十石，配文昌奕英猫里佃租十九石，又营盘边佃黄助租八斗正。

　　一九仔计三丁，共应分口粮榖十五石，配土牛佃潘阿捷二石，又土牛佃黄叶一石，又此佃抽出陈老租，又猫里佃郑和郎租十二石正。

　　一户刘清源三丁，共应分口粮榖十五石，配猫里佃郭振裕租十石正。

　　一户小猫■〈口六〉达计三丁，共应分口粮榖十五石，配猫里佃郭振裕租十五石正。

　　一户潘桂生计二丁，共应分口粮榖十五石正。

　　一户刘雅仔五丁，共应分口粮榖二十五石，配猫里佃郭振裕租十六石三斗二升，又猫里佃郭和郎三石二斗，又猫里佃李德万三石二斗八升正。

　　一户来成三丁，共应分口粮十五石，配老崎佃陈天送等纳租十石，又吴定二租五石正。

　　以上计六十五丁，共应分口粮榖三百二十五石零正，批照。

　　批明：公卖榖议定在业（以下证书破损）。历年要收佃租，应向本社土目给单监盖私记征收，不得擅出私单以及违例典卖；如有不肖之番典卖此租，众等公同鸣官究治，不得袖手傍观，以致奉公枵腹，批照。

　　再批明：口粮无额可分，经将差甲踏头加增猫里辛劳榖三十石抽出均分。至土目加增四十石额，因其策应上下衙门，使费浩繁，众说仍归征收济费，立批，照。

　　再批明：无论何户内租被抗纳，以及被别番混占情事，约内须公同出首理清。如应呈官使费，当照租摊用，不得推诿，立批，再照。

　　道光十一年二月日公立阄约字。

　　（一六）

　　立再尽胎借大租契字人猫罗万斗六社隘丁首田天赐，暨阖社番众等，缘本社原管下茄荖庄等处大租计四百零二石二斗，因于道光三年间，赐与通事田源澄及阖社番众，同向吴昌记胎借来银一千二百元，将所管大租立字对佃付收。迨至道光五年间，旋被社记张严并套出张章，计图霸占，多方煽惑，诸佃互相观望停纳，致银主无可收抵，迭禀县主拘追。嗣后，幸蒙新理番宪荣任，始得断归银主吴昌记管收，赐等经告白各佃可证。今数年来，社众用度浩繁，不但无力可赎，而且缺乏经费。爰再托中向原银主吴昌记再尽胎借出八百大元，连前计共二千元，公同换立契字。其银、契两相交收足讫；其大租仍听银主永远管收，日后不敢言及找赎。保此大租明系赐等本社原管之物业，又蒙道宪讯断在案，与别人无干，亦无重张典挂他人财物，以及来历交加不明为碍；如有不明等情，赐等自应出页抵挡，不干银主之事。此系二比甘愿，各无抑勒反悔，口恐无凭，即立再尽胎借大租契字一纸，并佃册一本，告白一纸，合共三纸，付执为照。

　　即日同中亲收过契面银共二千大元完足，再照。

　　道光十一年十月日。

　　李梦熊

　　为中人

　　张国忠

　　立再尽胎借大租契字人田天赐

　　代书人林守信

　　（一七）

　　立典口粮番租契字人二林上堡控仔社番通事潘振忠等，众社番口粮有自置物业，址在湖内仔庄，番租五十七石二斗一升八合。今因众社内公事甚急，乏银费用，众社内公议，愿将此番租出典，先尽问番社内人等不欲承受，外托中引就向与鹿港街郭丁汝官出首承典，三面言议时值价银二百大元，库平一百四十两正。其银即日同中交收足讫；其番租契面银，不拘年限，听潘振忠等备齐契面银取赎原契，不得刁难。如无银取赎，依旧银主前去掌管，收抵利息，不敢异言生端滋事。保此番租系振忠等众社内自置物业，与别社番人等无干，亦无重张典挂他人财物，以及来历交加不明为碍；如有不明等情，振忠自出首抵挡，不干银主之事。此系二比甘愿，各无反悔，恐口无凭，今欲有凭，合立典口粮番租契字一纸，付执为照。

　　即日同中亲收过口粮租银二百大元，库平一百四十两正完足，再照。

　　道光十一年十月日。

　　为中人吴金泉

　　代笔人陈惠老

　　立典番租契字通事潘振忠

　　（一八）

　　立招垦作壆永耕田字茅抚喇社番阿道歪六万，同妹加六乌南海，有承祖父遗管下有水田一份，坐落土名角口大婆岭阿唇。今来招得汉人邱秋贵兄前去管耕，东南自己作壆田为界，西北天神会内田为界，四至界址面踏分明；递年实带额租榖四石正。兹因番主遁歪家内乏银紧用，前来向到与汉人邱秋贵兄手内备收过银母二百二十六大员正，交于番主亲收足讫。经同通事、土甲三面言定，愿将此田即踏付于银主前去管耕收租。乃系田狭银多，无所准折，有多少租榖以为抵利之需，银到租还，番主自收。自甲午年春起，至癸丑年冬止，一共二十全年，满限以后，番主若无此银交还银主，仍将此田永远管业，不拘年限，永为定规。收租等项，任从银主剪裁，银清租还，不敢霸租，番主亦不得另招别佃情弊，此系番人甘愿，口恐难凭，今欲有凭，立招垦作壆田永耕字二纸，各执一纸，付为执照。

　　即日批明：道歪实收到字内银母二百二十六大员正，贵备送番主亲收明讫实，批照。

　　道光（癸巳）十三年十一月日。

　　在场知见社丁

　　依口代笔八黄良源

　　同收银妹加六乌南海

　　立招垦作壆永耕田字番阿道歪六万

　　（一九）

　　立典收现租碛底银字山顶茅芜挞社番六茅后那，妹阿敦奴后那，有承祖父遗下石岗庄口伯公前水田一份，东至湳沟止，西至马下六六毛田止，南至大路止，北至东势番亲田为界，四址分明；递年载实田租十八石正。兹因六茅乏银紧用，愿将水田并租，向得原典银主之子吴秀昌头家手内典收来现银额七十六员正，同日又收过无利碛底银三十员正。即日现租、碛底两项银额及约，经社当通土面交人番两收明白；其佃并租随约照界踏交银主管耕收租。自于乙未年春起，至甲辰年冬止，十全年为限，所收租榖以为抵销字内现租银母利清款。限满日期，番主备足碛底银还银主，收回田租还番主。自管至期，若无碛底银备足还清，仍将田租转约管耕抵清。此系番甘人愿，两无逼勒，今欲有凭，立典收现租碛底银字一纸合同，分执为照。

　　即日批明：六茅、阿敦奴实向秀昌头家手内收过现租银七十六员正，又收过无收碛底银三十员正，俱收领讫，批照。

　　甲午年六月初二日，六茅又乏银家用，再向秀昌头家手内借银母五十员正。其银当通土面言定，每员银递年愿贴利榖二斗正，候此典约期满，限到社清算，仍将田租转约管收，抵清母利，所批是实。

　　甲午六月二十五日，阿敦奴后那乏银凑用，再向原典主加借银六角正，批是实。

　　道光十四年（甲午岁）三月日。

　　知见番亲斗歪打老本

　　本场通事□□□

　　社丁□□□

　　代笔社记□□□

　　立典收现租碛底银字番六茅后那

　　妹阿敦奴后那

　　（二○）

　　立收典田租银字旧社番阿为毛干，同妻六路后那，有承祖父遗下水田一处，坐落土名车路塘，四至界址、原有界址分明，递年额租榖二十石正，包一九孔五在内。又言抽出伙食榖二石正，番主早、晚二季均量外，仍实有租榖一十八石正。兹因番阿为乏银费用，前向原耕人魏德仪官手内收过典租银一百二十大元，又收碛底银二十三元五毛正，即番亲收足讫；当日经土甲三面言定，将此田租一十八石，交付银主自耕自收，逐年一百二十大元，每年抵利清款。其银母不拘年限，银还租还；番主如无银还，将租照约任从银主永远抵利，番不得异言生端滋事。此系人番甘愿，两无迫勒，今欲有凭，立收田租银字一纸，付执为照。

