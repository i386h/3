<!-- { "loadSidebar": true } -->
　　同立招贌耕字水里社番妇加己阿二大己，同女阿抵汝等，今有承祖父遗下水田一所，土名鸟瓦磘前，东至水圳为界，西至水圳为界，南至大宇皆津田为界；四至界址明白。情因乏银应用，情愿托中引就向至石坑口庄汉人陈佛官出首承贌，当日凭中三面言定时值碛地佛银七十五大元正。其银即日同中交收足讫；田随踏付银主掌管，招佃耕作，不敢阻挡。逐年应纳大租粟五斗正，给出完单付佃为凭。保此田委系加己阿二大己物业，与别番亲疏人等无干，亦无典当他人，并无来历不明为碍等弊；如有，系阿二一力抵挡，不干银主之事。其田五年满限，任备碛地银足取赎原契字一纸；倘银未便，不在年限，任从银主依旧掌管。此系二比甘愿，各无反悔，口恐无凭，合立招耕字一纸，付执为照。

　　批明：即日实收过字内碛地银七十五元正，所批是实。

　　嘉庆十七年十月日。

　　为中人宇秀

　　知见□□□

　　在场人乌老兀

　　代笔人□□□

　　番妇加己阿二大己

　　同立招贌耕字水里社

　　女阿抵汝

　　嘉庆十九年九月二十一日，阿抵汝再借出佛银五大员正，批明为照。

　　嘉庆二十二年十二月二十二日，阿抵汝又再借出佛银八大员正，批明为照。

　　二次借出银十三大员，并契内合共银八十大员正，再照。

　　再批明：嘉庆二十三年十二月，借出佛银十大员正，三次合共佛银九十八大员正，存照。

　　（五）

　　立收碛地银字人何占梅，有承祖父遗下初辟垦产开座公馆口门庭一处，址在户美街公馆门口。兹有许西自置行商货物，并无位所，值向何占梅税出门庭一所，长一丈二尺，阔一丈，自备银两买卖交易，言约每年愿贴税银二大元正。时先送无利碛地银一十大元，日后许西不欲贸易，依旧送还地主别税，不得擅自出税，生端滋事。口恐无凭，立收碛地银字付执存照。

　　即日收过字内碛地银一十大元完足，再照。

　　道光六年十二月日。

　　立收碛地银字人何占梅

　　（六）

　　立招贌耕契字水里社番归阿抵汝加己，有承母遗下应分得山园一所，坐落土名在三块厝仔庄西势，东至玉振园界，西至阿招大仁园界，南至阿招眉班、六天生二人园界，北至乌肉安高园界；四至界址明白。今因乏银费用，自情愿将此园先问房亲伯叔兄弟姊妹侄等不欲承受，外托中引就与汉人郑执官出首承贌，三面议定时值价银三十大员正。其银即日同中交收足讫；园随即踏明四至界址，交付银主前去掌管耕作，不敢阻挡。此园自愿贌耕，限至道光七年起，至道光二十年止为满，汝等备足贌耕内佛银取赎契字；如若无银可赎契字，不拘年限，任从银主永远掌管耕作，不得刁难。保此山园系汝等承祖遗下应份物业，与房亲伯叔兄弟姊妹侄及社番通土人等无干，亦无重张典挂他人财物为碍，以及来历交加不明等情；如有不明等情，系汝等自出首一力抵挡，不干银主之事。此系二比甘愿，各无反悔，口恐无凭，同立招耕贌契字一纸，付执为照。

　　即日同中亲收过招贌耕契面佛银三十大员正完足，再照。

　　道光七年二月日。

　　为中人何文举

　　知见阿元古问

　　代笔人宇秀

　　立招贌耕契字水里社番归阿德汝加己

　　（七）

　　立招开荒水田合约字茅鸟哒番潘学凤，承父遗管有荒埔一所，坐土大中窠三重河，东至老车路为界，西至阿沐并六完石埔为界，南至河为界，北至自己老田为界；四至界址面踏分明。此埔原系水田，缘因道光元年，被洪水冲荒，自己乏力开辟，前来招到罗春结兄自备工本伙食，前去作礜开沟，辟成水田。当日凭土甲三面议定，五年开荒免租，以补工本之资。自甲午年春起，至戊戌年冬正，限满之日，凤备出作礜银一十二元正，交还春结兄收回，结将所开成之田业并租，交还凤耕管出贌，收租为业，结不得再向取讨工本等情。如无礜银交还，愿将所开之田仍交还春结兄耕管。议定租榖该系四六抽的，凤得四，结得六，以抵作礜银利之需。此系二比甘愿，两无反悔，口恐难凭，立招开荒合约字二纸，各执一纸付照。

　　即日批明：倘限满三日，凤无银交还，议定其田递年租榖一十石正，凤该得四石正，早、晚两季均纳，不得加减，批照。

　　道光十三年十月日。

　　在场土官□□□

　　依口代笔刘清悧

　　立招开荒合约字潘学凤

　　（八）

　　立给永耕字人南投社番潘莱，有承管应份虎仔坑树仔脚水田一埒，配水份灌溉，东至沟为界，西至陈惟仲田为界，南至潘猫六田为界，北至潘行田为界；四至界址明白。今因乏银费用，先尽问番亲叔兄弟侄不欲承受，外托中引就与陈建官兄弟身边给出佛银一百四十大员正。其银即日同中交收足讫；其田随即踏明界址，付与银主前去掌管耕作，逐年配纳大租粟二斗正。其田限耕十年为满，听莱备齐契面银，赎回原字，银主不得刁难；如是无银，依旧付银主再耕，不敢阻挡生端。保此田系莱承管物业，与别番亲无干，亦无重张典欠他人财物，及来历交加不明等情；如有此情，莱一力抵挡，不干银主之事。此系二比甘愿，各无抑勒反悔。口恐无凭，合立永耕字一纸，付执为照。

　　即日同中见收过永耕字内银一百四十大员正完足，再照。

　　道光二十三年十月日。

　　在场通事□□□

　　代笔人吴东扬

　　为中人潘大岱

　　知见人女子目娘

　　立给永耕字人南投社番潘莱

　　（九）

　　立招佃耕字辛仔罕社番豆星、莱星、仔星，有自置水田一段，址在本社界，东、西、南、北四至，各与番田为界，年纳剩稻谷四石。因从前日食难度，有借欠他人账项，将田付佃耕作，扣抵利息，究难清款，奈何告贷无门，故将此田再招别佃重贌，加借银元赎田完账，望剩多少银元，以作粮食之资。先尽问番人等不欲承受，外愿托本社土目番耆同招贌佃黄春荣出首承贌，即日三面议定碛地银要多，田租愿少，明备足重碛地银七大元交收足讫，随同踏明田界，交付新佃前去管耕，每年应纳租三斗，年清年款，不得少欠。此田不拘年限，番若有力借足碛地银愿赎此田务要先日通知，届冬至前将垦送还原佃，外贌他佃；如银元未足，不敢言及赎田之事。时逢春、夏，亦不敢任意迫贌，致防农物。此系人番仁义交关，中心甘愿，各无抑勒，口恐无凭，同立招佃耕指摹字一纸，付执为照。

　　即日亲收招佃耕字内碛地垦七大元完足。

　　咸丰元年元月日。

　　代笔□□□

　　番耆□□□

　　知见通事□□□

　　立招佃耕事□□□

　　（一○）

　　立招耕字感恩社番瓦厘目义等，有承祖父遗下山园一所，坐落土名在面前厝庄前，东至乌肉斗园为界，西至木仔巴连园为界，南至车路为界，北至车路为界；四至界址明白为界。今因乏银费用，托中引就与汉人杨膝彰官前来出首承耕，当日三面言议定，时出得碛地佛面银一十大员正。银即日同中交收足讫；其园随即踏明界址，付银主前去掌管耕作；历年至六月冬收成之日，配纳大租粟一斗正，给出完单为凭，付执为照。其园限耕自咸丰四年春起，限耕七年为满，听义备齐碛地，向银主赎回，取出招耕字如是无银可还，依旧照纳大租粟一斗正，再掌管耕作，不敢阻挡异言生端。保此园系目义承祖物业，与别番亲人等无干，亦无重张典挂他人不明为碍；如有不明等情，目义一力出首抵挡，不干银主之事。此系二比甘愿，各无反悔，口恐无凭，今欲有凭，立招耕字一纸，付执为照。

　　再批明：即日同中收过招耕字内佛面银一十大员正完足，再照。

　　咸丰四年十月终。

　　为中人蔡阿和官

　　代笔人自己瓦厘目义

　　立招耕字感恩社番瓦厘目义

　　（一一）

　　立招贌耕字麻里兰社番阿敦阿未水田一处，坐落土名西势庄土地公面前，四至界址面踏分明。兹因无力耕作，招得现耕人蔡天财出首承贌，递年额租榖二十二石正，包一九孔五在内，配大埤圳水通到田灌溉。即日经甲首三面言定，收得现耕无利碛地银一百二十六大员正足讫。其租榖系用岸社租斗，早、晚两季量纳，不得拖欠升合，亦不得湿冇抵塞。年有丰荒，租无加减；如有少欠租项，任从田主另招别佃。若无欠租，任付天财耕作，两不得异言。其田限贌十全年，甲申年春起，至癸巳年冬止，限满之日，再行转约。此系二比甘愿，各无迫勒，口恐无凭，今欲有凭，立招贌耕字一纸，付执为照。

　　即日批明：实收现耕字内无利碛地银二十六大员正足讫，批照。

　　光绪（癸未）九年八月日。

　　知见阿打歪打源

　　在场依口代笔□□□

　　立招贌耕字番主阿敦阿未

　　（一二）

　　台湾布政使司，为掣给丈单事。照得全台田园，奉爵抚院刘奏明清丈升科，县丈报字第六千四百八十一、九十六号业田、番田主蔡玉成坐落里西势庄例田一甲七分四厘七毫二丝，其四至并赋则由县编造图册外，合行掣给丈单，永远管业，嗣后倘有典卖，应将丈单随契流交，推收过割，颁单。

　　右给县主蔡玉成收执

　　光绪□年八月十七日给。

　　台湾布政使司。

　　□字第□号。

　　（一三）

　　立承耕字人李阿荖，情因自己欠业耕种，前来向得猫阁社业主潘和泉、李永成、潘丹桂，暨众番等贌过埔地一所，土名粪箕窝，东至潘阿丙埔相连为界，西至大岗唇倒水为界，南至粪箕窝口何阿达埔相连为界，北至大路倒水为界；四至界址面踏分明。即日言定，备出无利碛地佛银八大元，又每年供纳埔租银四元，按两季均纳，至期不敢少欠。其年限自庚寅年起，至乙巳年止，十五年为限，限满之日，埔还业主，银还耕人。此系二比甘愿，口恐无凭，立承耕字一纸付照。

　　即日批明：廍底糖业六、佃四均纳，立批。

　　又批明：能成田者，本年起务要开辟成田，八年的租不得延搪；倘不能开辟，任从业主自辟，立批。

　　光绪十六年十月日。

　　在见林阿生

　　代笔潘和泉

　　在见刘阿路

　　立承耕字人李阿荖

　　第十三节其它谕示

　　（一）

