<!-- { "loadSidebar": true } -->
　　嘉庆二十年七月日给。

　　（一一）

　　特调福建台湾府彰化县正堂、加五级纪录三次胡，为征租事。据东势角屯佃谢伦、刘悦龙呈称：伦等与徐元杰等俱承垦东势角埔地，乾隆五十四年，前理番分宪黄丈详归屯，伦等田每甲征租一十八石，杰等园每甲征租六石；但伦等田租重，赔累难堪。五十五年九月，伦等赴宋前主呈，十月又赴镇宪奎呈，五十六年六月并五十七月五月，伦等迭赴宗前主呈退，蒙批：但抄粘呈电，嗣蒙详拨东螺屯弁阿眉、朝生自收。伦等随邀同阿眉、朝生并徐元杰等妥议，照原招垦田甲数匀补，面踏各佃园既成水田，杰等田每甲愿供租八石，匀补伦等一十八石之额，登立租册，屯弁阿眉等历收无异。兹蒙示谕：该处屯租仍归官收，票单内伦等仍照案册，每甲田征租一十八石，杰等田六石。似此苦者苦，乐为乐，伦等仍赔累难堪。合抄匀补租册，缴乞电准照匀补给册征租，示谕各佃交收，并给易知丈单等情。计粘匀补租册一本。据此，除核案加批外，合行按佃给发丈单，征纳屯租。为此，单给屯佃罗阿生即便执照，将承耕后开丈溢屯田应纳屯租。每谷一石奉文折征番银一元，务按早、晚二季完纳充饷，给串宁业；如敢延欠，即差提比追，毋违，须单。

　　计开：

　　猫雾捒保东势角庄屯佃罗阿生，现耕丈溢归屯田二甲五分，每年该纳屯租二十石。

　　右给屯佃罗阿生执照。

　　嘉庆三年三月日给。

　　（一二）

　　立转逊水田凑成完就字人刘雪梅，今有自己承买刘子盛科屯水田三处，坐土匠寮庄南片角，其四至界址老约载明。原带大陂圳水通流灌溉，又带纳张家递年垦租粟六石，又带纳巫良基科租谷五石一斗二升，又带纳屯租谷三石。情因要银别创，无可措办，愿将此三处水田转逊于朱成福妻舅凑成全业。当日言定，成福舅照依原契办出价银四十八员，又谷一百六十石，交梅亲收足讫；梅即将三处水田沿界带踏，概行交于成福舅前去管耕出贌，永远收租为业。保此业委系梅自己承买之业，与房亲人等并无干涉，亦无重张典挂他人，并债货短折等情。此系至亲相交，情愿归就，日后子孙亲人等不得言增言赎，以及找洗等情；倘有上手来历不明，不关成福舅之事，系梅一力抵挡理清。口恐难凭，立转逊归就字一纸，并承买刘子盛契约一纸，又付上手老约二纸，并吕家合伙契一纸，共五纸，付交成福舅永远执照。

　　即日批明：梅实收到契内原价银四十八大元正。又价谷一百六十石正，亲收足讫，批照。计价谷一百六十石，折银一百六十元，统共二百０八元正。

　　咸丰八年十二月日。

　　依口代笔刘瑞隆

　　场见刘孔才

　　同收银男熙明

　　同收银男鸿源

　　立转逊水田凑成完就字人刘雪梅

　　（一三）

　　钦加府衔、台湾北路淡水总捕分府、加五级记录十次娄，为晓谕垦田升租，以补屯粮事。照得三湾生番出没要地，奉督宪奏设屯弁，督率屯丁粮食就于该地民垦田园科租拨给。续因水冲田园，屯粮欠额，未经议补。昨据该总理徐凤生具禀：有彭张徐、陈李郭等愿费工本，将未丈入册中心、小南埔等处官埔开垦，可补屯粮。当径本分府谕饬，查堪以垦田供租拨补等情前来，谕饬彭张徐、陈李郭等依限上紧垦报升租外，合行出示晓谕。为此，示仰该民人等知悉：你等须知中心、小南下屯瀛埔、脱山仔、大湖同、狮埔、四湾仔、大南埔之崁下等处官埔，已据彭张李、徐陈郭等按照册界凿圳，以本年报升请丈纳租。你等如情愿贌耕种植者，听由彭张李、徐陈郭等召觅妥佃贌耕，纳租完屯，其各凛遵，毋违，特示。

　　道光十七年二月十七日给。

　　发贴晓谕。

　　（一四）

　　候补府正堂、淡防分府袁，为给发丈单执照事。照得奉宪勘丈淡属界外田园埔地，分别原报、丈溢、续垦、归番、归屯等因，除丈明造册通场定案外，合给丈单执照。为此，单给桃涧堡霄里社山仔顶庄佃人陈仕贵名下现丈田三甲五分九厘七毫六丝零忽。除原报田二甲三分五厘七毫零丝零忽外，溢田一甲二分四厘零毫六丝零忽，勘系五等，每甲征屯租十石，计征屯租谷一十二石四斗零升六合零勺零抄，毋论时价底昂，每石折佛银一元，递年照数交纳该通事、业户收齐汇缴，出单执凭，毋得抗欠，致干另驯佃永耕，毋违，须单。

　　乾隆五十五年十一月。

　　（一五）

　　特授福建台湾府彰化县正堂、加六级纪录十次宋，为遵旨定议具奏事。案照本邑界外沿山一带田园埔地，经奉大宪奏明清厘，檄委理番分宪黄亲诣勘丈，分别民番垦业，应升应免，未垦埔地酌给屯番弁丁匀分耕种，丈溢及续垦田园定等科租，责成该管佃主、通土收缴，拨充屯饷，详奉宪檄县遵照办理等因。除颁发租册谕饬该管佃首、通土按佃征收，并出示晓谕外，所有经丈各佃现耕田园甲数，合给丈单执照。为此，单给该佃户即便查照后开经丈田园，按年将本名下应完屯租谷石，遵照宪议，每石折佛银头银一员，照数向该管佃首张标松交收汇缴，取具收单执照安业，仍将应给隘番口粮照旧交纳；倘棍徒藉端争占，许赍丈单呈告赴县，以凭拿究。该佃户拖欠租谷，定将现耕田园起出归官，从严究治不贷须至丈单者。

　　计开：

　　猫雾捒保车笼埔庄佃户林燕龙，现丈续垦园四甲二分八厘四毛八丝。除原额园甲仍归该社番照旧征租外，实丈溢五等园四甲二分八厘四毛八丝，该纳屯租谷一十二石八斗五升四合四勺。

　　右照给佃户林燕龙准此。

　　乾隆五十五年八月初九日给。

　　（一六）

　　特授福建台湾府彰化县正堂、加六级纪录十次吴，为遵旨覆勘事。照得通台屯业，经奉总督部堂方奏准，清厘原溢有无水冲浮复续垦田园甲数，以盈补绌，而垂永远。当经前分宪薛丈明造册详咨，续据庄佃呈请减则。又经奉委覆勘，详准各减一等在案。兹据东势角屯佃佥请■〈勹外云内〉纳前来，除具详出示给册外，合行给单，散付该佃执照。为此，单给广兴庄佃何福兴户吴文妹执凭，务须遵照后开田园甲数，照甲■〈勹外云内〉纳。收成之期，由地方官征收，不得短少；如有强暴混争田业，许即执单赴县首禀，以凭拿究。该佃抗欠租谷，定将现耕田园起出归官，从严究治不贷，须至丈单者。

　　计开：，

　　捒东堡东势角广兴庄佃户何福兴、吴文妹，现丈科田溢额归屯田二甲零分一厘九毫五丝五忽二微，年应■〈勹外云内〉纳屯租谷一十六石一斗五升六合五勺。此户田甲遵照原造印册内全数屯，合并登明。

　　右照给佃户吴文妹准此。

　　嘉庆三十五年七月日给。

　　（一七）

　　立杜卖尽根田园屋契人陈韶富，同妻曾氏，先年自置有田园屋舍一所，土名高埔水头涧窝。其田园东至圳崁为界，西至山排倒水为界，南至徐姓竹园坑唇为界，北至赖家田园为界。其田原带山坑水，并带山塘三口灌溉。四至界均同中面踏分明，递年早晚共供纳屯租谷三石八斗四升正。今因别创，乏银应用，愿将此田园屋舍一切概行出卖与人，先尽问房亲人等俱各不愿承领，外托中送与张裕孝、徐克龙、古阿鹏、赖维信、刘汉魁，合同高埔三庄一百二十甲水内人等出首。当日凭中三面言断，田园、屋舍、门窗、户扇、菜园、禾坪、竹木一切等项时值价佛边银一百六十六元正。即日同中银、契两交亲收足讫，中间并无债货准折短少等情，亦无重复典当与人，并无挂欠大租情弊，亦无包卖他人物业。保此业委系自置物业，与伯叔等无涉；倘有上手来历不明，不干承买人之事，系富父子一力抵挡。其一切物业，自卖之后，即踏交买主永远掌管为业，日后子孙人等不得言增，亦不得言赎。实系价极粮尽，一卖千休，寸土无留，二比甘愿，两无逼勒。今欲有凭，立杜卖尽根田屋契字一纸，并带上手老契三纸，垦批一纸，共八纸，付执为永照。

　　即日批明：实领到契佛边银一百六十六元足讫，立批。

　　道光五年十月日。

　　赖陈星

　　说合中

　　徐德富

　　煌魁

　　在场兄

　　新官

　　李阿亮

　　邱台秀

　　罗斯江

　　秉笔男鼎宗

　　陈韶富

　　立杜卖尽根田园屋舍契字人

　　同妻曾氏

　　（一八）

　　亲立典园契字人兄弟梁乞、梁知，有承祖父自置埔园一段，坐落土名军功寮庄前茄苳脚。园东至土地公庙边为界，西至车路为界，南至郑家为界，北至车路为界；四至界址明白。逐年配纳屯隘租谷，屯谷四斗九升九合，隘谷六斗。并带军工寮庄内竹围屋地二所：在车路上一所，东至李家屋为界，西至郑家菜园为界，南至车路为界，北至竹头外为界。车路下一所，东至郑家为界，西至郑家竹头为界，南至坑为界，北至车路为界；四至界址明白。今因乏银费用，先尽问房亲人等不欲承受，外托中引就向与何水观出首承典，当日三面议定时值典价佛银四十五大员正。其银同中交收足讫；其园随即踏交与典主起佃招耕，或自己耕作，不得异言生端滋事。此园限自道光丙年春起，至壬年春止，共计六全年为满期。限满之日，乞、知兄弟自备原银送还，取赎典字。此系二比甘愿，各毋反悔，亦无来历不明等情；如有不明，乞兄弟出首抵挡，不干典主之事。口恐无凭，立典园契字一纸，并带完单二纸，共三纸，付执为照。

　　即日同中亲收过典园契字内银四十五大员正足讫，再照。

　　道光二十五年十二月日。

　　为中人黄妈福

　　代笔人汤尚

　　在场知见张孝

　　乞

　　立典园契字人梁兄弟

　　知

　　上手契带在大垦单内明白，执照。

　　（一九）

