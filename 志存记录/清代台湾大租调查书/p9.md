<!-- { "loadSidebar": true } -->
　　业主张□□

　　管事□□□

　　（一二）

　　本宅有埔地一所，坐落芝葩里，土名大仑中，兹佃与李旺犁份三张，前去出本凿筑埤圳，垦成田园。逐年收成粟粒、麻豆、杂子，未成水田，照庄例一九五抽的，业主得一五，佃耕得八五，不许未抽先粜，盗车别庄；若成水田，奉文丈甲，每甲纳租八石，经风净干好粟，运到本港船头下船；如不下船，车到仓口，上仓交足。不得少欠升合及窝匪开赌等情；如有此等，并三年后开垦未遍，致荒误课，其埔地不论已垦未垦，送业主别行招垦，此批不堪行用。若欲回唐转退下手，与下手之人同来印认佃约，不许私退私顶，妄退匪人，致滋多事。今欲有凭，给批一纸，付执为照。

　　东至番仔车路，西至海，南至溪，北至大仑尾崎仔头倒水为界。

　　乾隆十五年二月初二日给。

　　业主□□□

　　（一三）

　　立批业主本宅置粮田庄地一所，土名大溪墘中兴庄前田，犁分一张半，带圳水一分半灌溉，东至东势屋墘古路透溪为界，西至林养田为界，南至溪为界，北至埔顶车路为界，四至分明。今有佃姜殿高自己前来给出垦单，子孙永远管业，领批耕作，逐年租榖随年情丰凶，早季收成完竣，凭宅照例一九五抽的。其租粟车至本馆交纳，以凭供课，不得拖欠升合；如有拖欠，听本宅另招耕纳，以免误课。每年未有抽的，不得擅自私相粜卖，亦不得窝藏匪类开贴等情；如有查出，禀官究逐，不得徇情，合批，付执为照。

　　乾隆十六年十二月日给批。

　　（一四）

　　给垦批人猫哩锡口庄业主何周沈，先年有明买锡口庄番林埔地一所，年纳番地租有据，经升科报课在案。今有王福秀前来认佃，坐址于中坡山脚，南至简立哥，北至藩贤哥，西至沟，东至厝地，四至分明为界。秀哥自备工力、农具等项，前去垦耕成田，跟同踏明现田八分，登带大租六石四斗，逐年运到公馆，当风扇净交纳，不得少欠升合。其田候通庄清丈，除八分以后伸出，田底甲声再按庄例四六均分，业四佃得六，不敢异言阻执。仍在庄各安事业，不许窃匪聚赌、酗酒打架等情；如有等情，刻即鸣官究逐。倘若别图生理，欲转退他人，须向业主言明，不得私相授受。口恐无凭，立给垦批一纸，付执为照。

　　乾隆十七年二月日给。

　　（一五）

　　立给垦字人业主杨管下武西堡，坐落土名罗厝庄前有荒湳地一片，兹因不成片段，诚恐久荒累课，兹招到佃人黄定前来给垦开荒。业主经丈田七分，年带纳大租粟五石六斗正，其荒湳地随即踏明界址，东至自己及邱家二人田为界，西至湳岸为界，南至邱家田尾荒埔为界，北至自己出水沟为界，四至界址分明，交付黄定前去掌管耕作，收成花利，永为己业，业主亦不得另给他人。其大租每年交纳，给出完单，不敢短缺；如有短欠，任从业主起耕招佃，抵还国课。此系二比甘愿，各无反悔，口恐无凭，今欲有凭，立给垦字一纸，付执永远存照。

　　乾隆十八年十月日立给。垦字付佃人黄定

　　（一六）

　　立给垦单人业主萧联丰，有旱埔园二埒，坐落低水埔。上埒园东至崁，西至圳，南至辜宅，北至赖宅。下埒园东至赖宅，西至林宅，南至赖宅，北至林宅，四至俱各明白。今招陈宅认佃耕作，议约犁头银二十大员。银即凭中收讫；园即自备牛犁、种子耕作，永为己业。其园二埒，经丈一甲六分四厘，每年应纳业主租粟六石五斗，应车租粟三石九斗三升六合，该佃户不得短少升合；如有短欠等情，应听业户召佃别耕。其园亦无来历交加不明情弊；如有等情，业主抵挡，不干佃人之事。今欲有凭，立给垦单一纸，付执为照。

　　即日凭中收过契面剑银二十大员完足，再照。

　　园二埒，经丈一甲六分，每年应纳租粟六石五斗六升，应车租粟三石九斗三升，再照。

　　乾隆十九年正月日。

　　为中人黄猛视

　　立给垦单业主萧联丰

　　知见人陈天成

　　（一七）

　　立给佃批业主黄朝宣，因前佃罗禹臣经为业佃至爱，有给出埔田一块，坐落土名罗厝庄后，东至小沟，西至邱家，南至本庄车路，北至邱家，四至分明为界，经丈二分半厘。纳租凡事须照庄例规矩，不许生端滋弊。此系业佃至爱情谊，立给佃批一纸，永远存照。

　　计开：

　　溪等坐大租粟五斗，邱宅坐大租粟一石五斗，共二石，存照。

　　乾隆二十年十月日给。

　　知见陈文凤

　　（一八）

　　立给佃批萃丰庄业户汪，有明买竹堑社番眩眩埔、造船港埔地二所，业经报官勘明，给示招垦在案。兹有崁头厝埔地一所，东至溪为界，西至往蚝壳港车路为界，南至崁脚为界，北至庄后大车路为界，四至明白。未曾出给于人，兹据郑志耀前来认给等项埔地四至界址，三面议定时值番银二十元正。银即日同中收讫；其埔地四至界址，一尽同中踏明，悉付郑志耀前去掌管垦耕，田园照例完租，或拣择吉穴安葬祖坟，抑或盖屋居住，栽种树木，听其任意取裁，不敢异言阻挡，亦不许给戕伤情弊。保此埔地系是明买物业，与房亲人等无干，亦无重给他人及别佃冲碍滋事；如有等情，汪出手抵挡，不干志耀之事。此系二比甘愿，口恐无凭，立给佃批一纸，付执为照。

　　郑国安界内之业，抽出墓地三穴，自西一穴起，直透落东三穴止。此三穴墓地永远归与郑雅诗外三人之管业，此业国安不能卖与他人。

　　乾隆十九年八月日。

　　立给佃批业户汪□□

　　（一九）

　　立给换佃批业主薛启龙，有先年承买课地界内，座落土名霄里社背，东至长流石沟，西至山脚，南至何思宗田，北至陈兆瑚田为界，经踏四址明白。有佃人徐时伟前来换给佃批犁份半张，前去耕种，即日面议自备工赀、牛只，架造田寮，竭力开垦，不得久占抛荒，致误租课。田中所收杂籽稻粟，依台例一九五抽的，业得一十五石，佃得八十五石。开成水田照例清丈，按甲供租，每甲八石为准满斗，务要干精，自备车运业主仓口扇鼓交纳，不得拖欠升合。若遇筑大陂圳水，业四、佃六均派；田头小陂圳水，佃人自备工力，不得推诿。倘回唐别创，择其诚实之人顶退，预报业管，不得私相授受；倘有窝匪等弊，业主查明，禀官究逐，别招另佃，不敢生端滋事。口恐无凭，立给换佃批，付照。

　　乾隆二十二年十月日给。

　　业主□□□

　　（二○）

　　立给批业主，因前年佃业垦成田，公议照田额例输纳。因本佃魏海亲垦业主到地确实清厘，海名下田一段，坐落在二八水庄尾圳墘，经丈海田一甲零一厘七毫二忽，当日议定每甲八石满，运到本庄干风扇净交纳。其租不论年冬丰凶，照甲声输租，业主亦不得增多。水路通流灌溉。倘日后欲回唐别创，须顶退他人，并通知业主过佃，不许私相授受。今欲有凭，立给批一纸，付执永照，行。

　　乾隆二十七年八月日。

　　代笔人黄木

　　为中人余清水

　　在场知见人魏白

　　立给批垦单人魏海

　　（二一）

　　本宅承给过阿束番大肚溪南草埔一片，今拨出第十四号犁份东势半张，给与许前兴前去自备牛只开垦耕种，约每年每甲完租四石，收成之日，按额备齐干净好粟，车运到鹿本仓交纳；如有湿冇等粟，应听本仓经风扇鼓。虽年有丰歉，租粟须照约完纳，本宅不得加增，佃人不得短少。庄中亦不许窝匪作歹，以及拖欠租粟等情；如有等情，应听本宅闻官究治，毋得生悔，付此给单为照。

　　乾隆二十八年十一月日给。

　　业主施□□

　　（二二）

　　立招垦字人东螺堡业户林廖亮户内有荒埔一处，坐在下埧庄，土名中州，东至郑家园，西至廖家园，南至车路，北至廖家园，东西四至明白为界。今因乏人开垦，招过庄乞观、尾观前去自备牛工、种子，竭力耕作，当面议贴佛银三十大元正。银即日交收足讫；将此埔园随即踏交付庄乞观、尾观掌管耕作，收税纳租，永为己业。逐年配纳大租粟五斗、麻六斗满，车运到馆完纳，不敢拖欠；如是拖欠，任从业主起耕别招，不敢异言滋事。此系两愿，恐口无凭，立招垦字一纸为照。

　　即日收过垦字内佛银三十大元正完足，再照。

　　乾隆二十八年月日。

　　立招垦字业户□□□

　　（二三）

　　立垦批人大加蚋庄业主林成祖，有佃人周向观承买田一十三甲八分四厘五毫二丝，埤水佃人自筑灌溉，每甲纳粟四石，年共载租粟五十五石三斗八升，报清丈三次，并无出溢额给丁，惟匣口圳沟埔地一所无力垦耕。兹因公项乏费，将埔地一所有六甲，托中引就与佃人周向边卖出番剑银四十八员正。其银即日同中收讫；其埔地一所，付佃人向前去用力开筑为业。此地水无定额，田园虽有的租，业主愿贴佃人工力，以资国课，诸事业主一力抵挡，不干佃人之事，日后不得再征收租税。此系业佃相安，共保丰庆，二比甘愿，立垦批付执为照。

　　乾隆二十九年十一月日立垦批。

　　代笔人廖国慈

　　知见人嘉葆光

　　（二四）

　　立招佃批字人业主张振万，有承买岸里等社埔地一所，坐落土名阿阿巴庄上横山。今有佃人品秀前来补给批单，原经踏过四址分明，又经业主丈过秀分水田五甲三分九厘，按甲纳租，每甲纳租八石，永为定例。系官较斗量，佃人自送至本庄公馆交纳入仓外，又贴纳配运车工脚银，每石贴银四分五厘，随秤交纳；如无随租秤交就租照依时价扣出外，方算实租。其榖务要晒燥重风干净，不得湿冇抵搪。至庄中修理桥路、开筑埤圳以及埤头杂费等项，系佃人之事。再者，不得容留匪类、开场聚赌等情；如有此情，查出，禀官究逐，另招别佃。若佃人欲退，此必要诚实之人方许授受。今欲有凭，文招批一纸，付执为照。

　　乾隆二十六年八月日业主张给。

　　管事□□□

　　（二五）

　　本宅有埔地一所，座落曾公埤下大车路上，兹佃人曾大举前去自备工本，开筑埤圳垦耕，犁分一张，递年收成粟石、蕃薯以及杂子，照一九五抽的。租税风净，一半运至本家仓口入仓交收，一半运至竹城内完纳公项，将来开成水田，按照每年纳租八石。

　　如是别创退佃下手，必同下手之人认佃诚实，不得妄退匪人，致生事端，自行出庄。今欲有凭，给垦批一纸为照。

