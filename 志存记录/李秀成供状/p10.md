<!-- { "loadSidebar": true } -->
　　使以秀成处秀全之地位者，则曾胡未出以前，大局平定，抑虽有曾胡，正恐犹非其敌，而曾洪之成败，匪曰：“天命”全由人事也。四可以见秀成之患，在不学无术，且为中国陈腐之学说所误。苟其知“将在外君命有所不受”之大义，则其末路不至如是，苟其有“如其不才君可自取”之心，则其末路更不至如是，而惜乎秀成之不悟也。忠王之所以为忠者在此，忠王之所以为愚忠者亦在此。五可以见草泽揭竿，徒有野心，而无高尚之目的也，万不足以成事。如彼洪氏之专恣，杨氏、韦氏之相屠，苗沛霖之卖陈玉成，苏州八酋之卖谭绍光，皆盗贼革命所必不能免之现象，而后有起者，于此事不可不慎。六可以见当时洪氏之不肯借外兵，虽为彼致败之一原因，但其于中国全局之前途，尚稍有所裨益。使彼而亦如曾李之术，各借一国以为外援，则无论孰败孰成而波兰瓜分之惨剧或将演于四十年以前，今日必更有痛心疾首、于作俑之无后者。洪氏于正略虽失计，其于中国国体保全尚多也。凡此皆鄙人读忠王供状所起之感情也。呜呼！成败论人，古今同概，若忠王者为名誉之战败，卒以身殉其国，虽罹极刑，犹凉凉然为此时代中国历史之光焉。
　　后有良史，吾知其公论之不泯也。乃若洪杨则直国之妖孽而已，共事非人，赍恨千古。惜哉！
