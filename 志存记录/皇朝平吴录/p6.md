<!-- { "loadSidebar": true } -->
不着撰人名氏末有袁褧跋称此书相传为吴文定公所撰案吴寛字原博号匏庵长洲人成化壬辰进士第一官至礼部尙书谥文定明史载入文苑传则所谓吴文定者乃寛也千顷堂书目别载有黄标平吴录一卷与此书同名其书见陆楫古今说海中与此本详略不同截然二书则谓此书为寛作或亦有所传欤所记皆张士诚据吴始末起元顺帝至正十三年迄明太祖吴元年叙述颇有条理然亦多史所已具者惟明初书檄之文皆全载之则他书所未及耳（四库全书总目?史部?杂史类存目） 
