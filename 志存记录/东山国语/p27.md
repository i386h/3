<!-- { "loadSidebar": true } -->
　　此年谱，沈仲方所辑。仰方自丁丑及门，至丙辰易箦四十年，虽改为僧服，离合不常，然饫闻懿训，微窥宗旨，亲受枕膝之言，所纪似较亲切。亦未刊播。幸同里张铁庵收得稿本，裔孙世澧复取他书补之附之，颇为完备。即征引书目五十种，东山自著书十一种，近日见不及半；盖粤匪未乱之前，旧书尚易得也。学园集又无传本，则此谱急宜单行。惟稿本传钞，讹脱尚恐不免。岁在柔兆执徐三月上已，吴兴刘承干跋。  
　  
