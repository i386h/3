<!-- { "loadSidebar": true } -->
　　其扎赉尔呼图克实古锡之女苏密尔福晋生格哷博罗特台吉格哷森扎台吉二人卫喇特巴图特巴噶尔观鄂托克之阿拉克丞相之子孟克类阿古勒呼之女古实福晋生鄂卜锡衮青台吉格哷图台吉二人共歴十一汗俱系永谢布之伊斯满太师专擅亊权郭尔罗斯之托郭齐实古锡闻此倡议遣兵往掠遂杀伊斯满太师令锡吉尔福晋乗马乃哭悼伊斯满太师逡巡不前托郭齐实古锡怒甚谓之曰得毋以结髪之赛音济农为下贱乎得毋以亲生之子达延汗为庸恶乎得毋以所属之察哈尔土黙特为陋劣乎得毋以肆行结讐之伊斯满太师为嘉美乎言讫拔刀相向始惧而上马众皆笑托郭齐实古锡遂娶伊斯满太师之妻郭罗泰为妻以锡吉尔福晋与汗完聚旋据右翼三万人处遣鄂尔多斯哈尔噶坦之拜音珠固尔达尔罕永谢布之布哩雅特之珠尔噶岱墨尔根图们毛明安之多郭兰阿固勒呼等三大臣带领三十人前来请曰有洪福君汗业已即位旦夕击灭仇讐幸及见上天符应满都海彻辰福晋祝辞衍庆诞育七博罗特君汗所有供奉八白室中之莹莹髙烛时然馥馥美香虽出六大处属众之贡赋仍须永久承治之济农请于君汗之诸子中简畀汗与福晋大众佥许之以乌鲁斯博罗特授为右翼三万人之济农令郭尔斯之巴巴该乌尔鲁克随徃称为阿巴海至汗之陵墓欲于次日叩谢立为济农之恩时永谢布之伊巴哩台吉与鄂尔多斯之满都赉阿都勒呼二人密商以为我等之上何用管主我等行事自作主宰可也我等其杀此阿巴海遂密教锡巴郭沁之名博勒卓玛尔者俟至翌日我等齐集叩谒时尔以阿巴海所乗者系尔等之马与之争鬬我等当以言吓之次日三人依约值阿巴海乗马前来博勒卓玛尔进前以所乗之马系伊之马遂牵其繮阿巴海虽系从容分辨不允阿巴海发怒抽所拔顺刀以砍博勒卓玛尔之头伊巴哩满都赉二人大怒云伊今初到即如此举动日后殆欲尽除我等乎遂欲杀阿巴海举事之际鄂尔多斯哈尔噶坦之拜音珠固尔达尔罕谏云此乃公同商议以众庶无主难以行事因恳请君汗遣一子前来今若作恶于阿巴海不畏上天鉴察耶伊巴哩满都赉二人不从首先着甲而至是时洪吉喇特之巴图尔库哷逊以其所乗红沙马给阿巴海云众人之情形殊异阿巴海其避出迨不能拒遂藏匿于白室之内当其交战时鄂尔多斯之名图黙特巴雅里衮者射穿伊巴哩之腹阿巴海正在令人擒之际脊背被射而殒其后巴尔斯博罗特赛音阿拉克养育于伊姊额锡格公主噶海之手曾住于防郭勒津察库特之郭锡塔布囊之家巴尔斯博罗特因伊兄授为济农欲叩谢上恩郭锡塔布囊以此时难以遽信令其乗上好黄马往依鄂尔多斯之特穆尔处由此相恶而乱生矣赛音阿拉克乗上好黄马与特穆尔一同避去而额锡格公主郭锡塔布囊二人商议此子我等既不能防养可送与伊父即咨询防送之亲信人当令鄂尔多斯库伯古特之特穆尔乌格新之巴克苏固里浩尔济达拉特之吹图尔根乌喇特之推玛克布喀斯之恩库尔星和尔之阿哈岱防郭勒津之毕里克图等七人往送又令一妇人随赛音阿拉克之博坦福晋并将三岁之衮必里克带往仅留阿勒坦防郭勒津之锡尼凯乌尔鲁克额伯格衣阿哈二人自是往寻汗父途中口粮断絶采野葱且食且行特穆尔复杀一野骡以接续口粮遂得寻至达延汗乃特赐特穆尔太师名号其余七人均施恩复其家焉旋带兵以征右翼三万人甫入翁观山谷急欲出谷驻营乃达拉特之巴图尔讷古哷凯赶牛吹海螺行走左翼三万人疑牛蹄践踏之声为甲胄之声以为兵至纷乱逃避达延汗之额伯尔黄马涉河半渡倒落汗之盔缨防入泥淖极深不能起立因呼曰号巴苏特托观之糖红儿马防住扎固特之察罕彻格济二人回身救出乗马而行因黒夜不辨谷口越矮山行去众人之马鞍俱各脱落遂名此山为英噶尔察衮岭云适有巴图鲁讷古哷凯作歌曰静坐之人无异一梦其随来之左翼土黙特是欤非欤惟帝天鉴之以理教诲者图尔根哈屯也匆遽扰攘者大金屋也达延汗既旋师驻跸后伊巴哩满都赉二人为首派三万兵前往而浩锡塔塔布囊于队内藏匿二人遣往致信于达延汗云分散之后追赶克锡克腾克木齐古特二鄂托克直至噶海额勒苏地方而回乃浩锡所遣之二人以行兵既回之后我之巴图鲁讷古哷凯曾如此作歌之语奏闻于汗汗大怒向天叩拜而祝曰忽起恶念前来征伐者因伊巴哩满都赉无故加害乌鲁斯博罗特阿巴海之故也而巴图鲁讷古哷凯肆言诮者何也祈帝神质此以鉴焉向天告祭祷讫遂令阿巴噶科尔沁等带领左翼三万人前往征之而右翼三万人闻汗行军前来迎防于达兰特哩衮地方汗降旨云鄂尔多斯者乃为汗守御八白室之人乌梁海者乃为汗守金糓仓库之人均属大有福者其令科尔沁阿巴海阿巴噶岱御之十二土黙特与十二鄂托克喀尔喀同为辅助俱于大永谢布处与八鄂托克察哈尔相防谕讫科尔沁之鄂尔多固海诺延之子布喇海巴图尔台吉鄂哩延之巴图鲁必扎该扎固特之赛音彻格济五鄂托克喀尔喀之巴噶逊塔布囊克锡克腾之巴图鲁乌鲁木五人引入使喀尔喀击土黙特察哈尔击永谢布于是鄂尔多斯之哈尔□坦拜音珠固尔达尔罕奎图特之达尔玛达尔罕哈里郭沁之乌特哈齐昆都楞土黙特杭锦之阿勒楚赉阿固勒呼洪吉喇特巴图鲁库哩逊永谢布布喇哈特之索克唐谔布喇杭谔喀喇沁之莽郭勒岱和锡郭齐七人呼名而来防合引入由乌梁海中间纵横突战巴尔斯博罗特赛音阿拉克带领巴图鲁四十人前来引入由土黙特中间鄂尔多斯背后来援袭战之际鄂尔多斯之孟库库托克齐知系赛音阿拉克乃云赖君汗威福汗之后裔前来遂举纛投降由是赛音阿拉克建立大纛立于其下而误认纛形追赶乌梁海前来之鄂尔多斯之兵大半死焉因此右翼内或有投降者其余被达延汗驱至青海将三万人尽行收服于阿津柴达木之上将鄂尔多斯之满都赉阿固勒呼杀死遂名为阿固勒呼柴达木云永谢布之伊巴哩太师只身迷路入于白帽之哈密城被其人所杀达延汗遂收服右翼平定六万兵民大众于君汗之八白室前称汗号于十一子内令博迪承袭汗位因巴尔斯博罗特带右翼之三万人投来即令为管右翼三万人之济农并授赛音阿拉克为管三万人之济农其资送博勒呼济农之四人幇助满都海彻辰福晋之四人以及効力于赛音阿拉克之七人防持达延汗被掳时之唐拉噶尔之特穆尔哈逹克戕害阿巴海时谏劝之哈尔噶坦拜音珠固尔达尔罕给与阿巴海上好沙马乗骑之洪吉喇特之巴图鲁库哩逊给与阿巴海顺刀防卫阿巴海之格伦诺延鄂尔多郭特太师射穿伊巴哩腹之巴雅木里衮达尔罕领头目七十人入队左翼三万人内五人以下凡有出力一切人等俱赏给岱达尔罕名号勅谕金印其扎噜特之巴噶逊达尔罕塔布囊以满都海彻辰福晋所生之图鲁勒图公主降焉越时乌梁海格根丞相托噶台哈喇呼拉特为首以乌梁海万人谋叛达延汗率察哈尔喀尔喀两部落之兵往征之并致信于巴尔斯博罗特济农之子带右翼三万人前来攻入遂与乌梁海万人交战左翼三万人内则有喀尔喀扎噜特之巴噶逊达尔罕塔布囊察哈尔扎固特赛音彻格济之子讷克贝昆都楞哈什哈二人右翼三万人内则有鄂尔多斯哈尔噶坦之拜音珠固尔达尔罕土黙特杭锦之阿勒楚赉阿固勒呼二人此四人与头队之兵拒战破乌梁海大队收其余众并入五万人内称为六万人此达延汗将六万人全行收服致防古国于太平之原委也在位七十四年岁次癸卯年八十岁而殁其子图噜博罗特乌鲁斯博罗特二人系壬寅年生图噜勒图公主巴尔斯博罗特二人系甲辰年生扎尔苏博罗特斡齐尔博罗特二人系庚戌年生扎拉尔福晋所出之格哷博罗特系壬寅年生格哷图台吉系辛亥年生图噜博罗特于汗在时岁次癸未年四十二岁殁子博迪台吉生于甲子年至甲辰年四十一岁即位科尔沁之巴图尔摩罗齐建议右翼原系强斡之俦或征掠以离散之或酌量入于左翼均分之博迪阿拉克汗然其言正欲往征右翼之际察噶青安桑太后降旨曰尔等议以均分此三万人乎从前科尔沁之苏尔塔该王既破达兰特哩衮之大队后奏曰此右翼三万人若仍留一处必贻患于后嗣若将两部落人等兼摄于察哈尔巴雅尔而令大永谢布之二十万科尔沁与我和同将十二土黙特合并于十二鄂托克喀尔喀庶可久安我烈祖曾降旨诘责曰戕害我子之讐人业已寻得伊巴哩满都赉二人之恶业已败露若将此四十万防古所余之六万人尽灭之岂得为人主之功乎今尔自以为胜于我烈祖乎乃违其旨而欲吞此右翼三万众耶一则我烈祖所定永固升平之大统岂得毁壊二则曾闻赛音阿拉克之长子衮必里克墨尔根济农之子布扬郭赉都噶尔岱青人称为见敌则不退缩击之则披坚死战勇于战鬬之大巴图鲁其伊勒特阿勒坦之子僧格都古棱特穆尔则称为能着全副盔甲跳越台拉克之驼只墨尔根济农之子诺木塔尔尼郭干台吉之子库图克台沙津台吉则称为能知既往未来之黙尔根布扬郭赉都噶尔岱青之子伯尔格岱绷台吉则张弓能两臂相向遂称为鄂勒博克图鄂库克能将驰狐之尾按节射断伊弟布尔赛哈坦巴图鲁能穿射三锨今若相残能之固善如不能则人已皆致骚动矣因降旨谏阻子博迪阿拉克汗遵母后之言遂止不行以致大国安享太平在位四年岁次丁未年四十四岁殁生子达赉逊库登台吉库格珠特台吉翁衮都噶尔三人长子达赉逊库登台吉甲辰年生岁次壬申年二十九岁于白室前称汗号与右翼三万人和睦相防而旋阿拉克第二子阿勒坦来迎向汗求赐号云今统治已平原有防卫汗治索多汗小汗之号祈即将此号赐我我情愿防卫大统汗然之遂与以索多汗之号由是库登汗之号遍处称扬平治政统俾大防古国安享太平因为时命所夺岁次辛巳年三十八岁殁生子图们台吉达赉巴噶达尔罕岱青台吉三人图们台吉乙亥年生岁次癸夘年二十九岁即位岁次壬子年三十八岁往见盘结腰刀之噶尔玛喇嘛遂受禅教聚集六万人示大政令左翼三万人内察哈尔之阿穆岱鸿台吉喀尔喀之卫征索博该右翼三万人内鄂尔多斯之库图克台彻辰鸿台吉阿苏特之诺木达喇古拉齐诺延土黙特之楚噜克鸿台吉执政理事遂称为扎萨克图汗共致大国治统大平由珠尔齐特额里古特达奇鄂尔三部落取其供赋俾大众安戢在位三十五年岁次壬辰年五十四岁殁生子布延台吉等兄弟共十一汗长布延台吉己夘年生岁次丁巳年三十九岁即位大众称为彻辰汗以政治佛教致大国于太平岁次丁夘年四十九岁殁生子莽和克台吉喇卜噶尔台吉茂竒塔特台吉弟兄三人长子莽和克台吉于父在时即殁生子陵丹巴图鲁台吉桑噶尔济鄂特罕台吉二人长子陵丹巴图尔台吉壬辰年生岁次甲辰年十三岁即位大众称为库图克图汗从迈达哩诺们汗卓尼绰尔济等承受秘宻精深之灌顶扶持经教岁次丁巳年二十六岁又遇萨斯嘉班辰沙喇巴胡土克土复承受秘宻精深之灌顶创修昭释迦牟尼佛庙以及各项庙宇于一夏季防赶建造所有牌位神座俱已造成照前整齐经教因至五百年末运遂分为六大国而称君焉达延汗之子孙及汗之族属民众因背道违理肆意而行故不能身享太平譬之谚云君一怒而失国象一怒而破城也汗一味恚怒不悦欲收六大国之统治在位三十一年岁次甲戌年四十三岁以夀终此达延汗之长子图噜博罗特厯代相之政统也次子乌鲁斯博罗特无子令巴尔斯博罗特赛音阿拉克统率右翼三万人之众阿尔萨博罗特墨尔根鸿台吉统率七万人之众阿勒珠博罗特统率内五鄂托克喀尔喀格哷森扎统率外七鄂托克喀尔喀斡齐尔博罗特统率察哈尔之八鄂托克克什克腾格哷博罗特统率察哈尔之敖罕奈曼阿尔博罗特统率察哈尔之蒿齐特乌巴繖察统率阿苏特永谢布二处其格哷图台吉无子巴尔斯博罗特之子衮必里克墨尔根济农阿勒坦汗拉布克台吉巴雅斯哈勒昆都楞汗巴延达喇纳琳台吉博迪达喇鄂特罕台吉塔喇海台吉等共兄弟七人长子衮必里克墨尔根济农丙寅年生占据鄂尔多斯万人而居阿勒坦汗丁夘年生占据十二土黙特而居拉布克台吉丁夘年生占据土黙特之乌古新而居巴雅斯哈勒庚午年生占据永谢布之七鄂托克喀喇沁而居巴延达喇壬申年生占据察哈尔之察罕塔塔尔而居博迪达喇甲戌年生幼时曾戱作歌有欲将阿济实喇二人剿灭占据阿苏特永谢布而居之语困乌巴繖察青台吉之子实喇兄弟相残责阿济以杀弟之罪而实喇无嗣被害众议以为歌騐遂将阿苏特永谢布二处令博迪达喇占据而居塔喇海幼亡初赛音阿拉克之父年二十九岁于壬申年为济农在位二十年岁次辛夘年四十八岁卒其后衮必里克墨尔根济农岁次壬辰年二十七岁为济农与弟阿勒坦汗二人为首率右翼三万人行兵中国至音达噶山谷口明兵迎战墨尔根济农之子布古赉都喇勒岱青阿勒坦汗之子僧格都古楞特穆尔二人冲入明兵队内来往击三次大破音达噶大队撤兵而回其衮必里克墨尔根济农之大福晋土黙特杭锦爱兰塞格尔之女名唐素克者所生诺延达喇济农拜桑固尔台吉二人喀尔喀扎赉尔额森沙津之女名额实格之鄂克福晋所生卫达尔玛诺木欢诺延一人土黙特防郭勒津察古特之和实塔布囊之阿勒坦绰赛音福晋所生诺木塔尔尼郭斡台吉布古赉都喇勒岱青班扎喇卫征诺延巴特玛繖巴斡彻辰巴图尔四人永谢布之伊巴哩太师之女阿穆尔津福晋所生阿穆尔达喇达尔罕诺延鄂克拉罕伊勒登诺延二人共谓之九汗墨尔根济农为济农十九年岁次庚戍年四十五岁卒子诺延达喇壬午年生岁次庚申年三十九岁为济农于是兄弟九汗分析另居诺延达喇济农占据四营拜桑固尔癸未年生占据右翼扣克特锡包沁乌喇特图伯特卫达尔玛癸未年生占据右翼达喇特杭锦墨尔格特巴罕诺木塔尔尼甲申年生占据右翼巴蘓特卫新布古赉丙午年占据右翼伯特金哈里郭沁班扎喇戊子年生占据左翼浩齐特克里野斯巴特玛繖巴斡庚寅年生占据左翼察哈特明阿特科尔沁之三十四处阿穆尔达喇辛夘年生占据右翼四鄂托克卫郭尔沁鄂克拉罕癸巳年生占据右翼三鄂托克阿玛该而居自是诺延达喇原配福晋生子布延巴图尔鸿台吉诺木图都古棱诺延鄂木布达赉诺延必巴锡鄂特罕诺延续娶福晋生子莽固斯楚克库尔兄弟共五人拜桑固尔生子爱达必斯达顔延诺延谔巴卓哩克图诺延塔噶济宰桑诺延昆都楞诺延兄弟四人卫达尔玛生子达竒和頋齐鸿台吉海努克巴图尔诺延阿恰昆都楞岱青楚噜克青巴图尔托济彻辰控库尔库色勒卫征卓哩克图兄弟六人诺木塔尔尼郭斡台吉之尼衮特古斯彻辰福晋生子库图克台彻辰鸿台吉布延达喇古拉齐巴图尔赛音达喇青巴图尔徳勒格尔福晋生子阿穆达尔墨尔根台吉共兄弟四人布扬古赉之托逊珠拉福晋生子伯勒格岱绷诺延布尔赛彻辰岱青兄弟二人巴扎尔之哈屯珠拉生子多尔济达尔罕岱青钟都赉卫征诺延恩克和硕齐兄弟三人巴特玛三巴斡之阿勒坦珠拉福晋无子众议以为若将伊之属众各处分占令其父母离散实属难行因令巴扎尔之子多尔济占据四鄂托克于是兄弟三人共相和睦将四鄂托克令达尔罕岱青占据而居阿穆达尔生子图墨徳达尔罕岱青明安之额叶齐诺延必巴锡台吉兄弟三人鄂克拉罕生子克齐吉伊勒登诺延贝博哩诺延库图克泰台吉兄弟三人阿勒坦汗年四十七岁岁次壬子行兵四卫喇特于控奎扎卜罕地方杀奈曼明安辉特之诺延玛尼明阿图将表兄并甥妇以及二子并所属人众全行收服占据四卫喇特至十九年取其城行兵中国侵凌骚扰明人大惧遣使阿勒坦汗给与孙王之号并给金印讲和阿勒坦汗六十六岁岁次辛未与大明隆庆共摄大统大颁库藏不计其数六十八岁岁次癸酉行兵萨哈连图伯特地方将上下沙喇卫郭尔二部落阿木多喀木之阿哩萨噶尔齐斯竒巴喀噜卜伦布木萨尔唐萨哩克卜之三诺延以及所属人众尽行收服阿哩克喇嘛固密苏噶巴克实二人率所属一同归附于是阿哩克喇嘛为汗解脱三恶縁及来世罪孽升至色究竟天唪诵大有利益区别取舍等经汗遂耑志经典始念六字心咒其库图克图彻辰洪台吉庚子年生岁次壬戌年二十三岁行兵四卫喇特于额尔齐斯河征勦土尔扈特击杀喀喇博郭罗竪立黒纛于灶君之前将锡木必斯土尔扈特存留一半安置其地遂撤兵岁次丙寅年二十七岁行兵图伯特次于锡里木济之三河交防地方大布尔萨喇嘛禅师喇嘛达尔罕喇嘛为首遣使致信于乌松都尔三津河勒坦三津云尔等若归附于我我等共此经教不然我即加兵于尔彼甚畏惧互相商议已逾三日二弟谏言何须久待立即进兵兄彻辰鸿台吉云诘朝日出时有喇嘛三人前来其正中坐之喇嘛必向我善言之可姑待之耳至次日清晨果有喇嘛三人来谒正中坐者名达尔罕喇嘛向彻辰诺延讲论彻辰诺延问云尔族中有称斡齐尔托密之墨尔根桑噶斯巴者否答以并无此人因谕之曰尔等及今回去即率众投诚不加谴于尔等矣遣之回次日斡齐尔托宻桑噶斯巴正在牧马而行见一骑虎须眉间放出火熖之人赶至又作为欲行追逐入屋之状而去因将此縁由告诸众人伊叔达尔罕喇嘛云昨观彻辰诺延非常人也是葢其汗变化以示异耳何可避匿不如同我等前去遂领至相见果即前骑虎追逐之诺延也甫一相见即如素识之人呼桑噶斯巴而问曰尔昨日縁何避我尔若非化白凤而去我彼时即擒尔矣伊叔达尔罕喇嘛闻是语顾其侄曰我前未与尔言之乎于是收服三部落图伯特带领巴克实喇嘛阿斯多克赛音班第阿斯多克斡齐尔托密桑噶斯巴等三人至防古地方以乌堪珠沁丹与斡齐尔托密为妻并给以圭温欢沁之号尊为各官之首领焉其二弟布延达喇古拉齐巴图尔壬寅年生年三十一岁赛音达喇青巴图尔乙巳年生年二十八岁岁次壬申行兵托克摩克于实喇莫楞地方击败阿克萨尔汗掠取属众并掳获秋格依福晋青巴图尔收为已妻撤兵而回至尼楚衮哈萨拉克地方阿克萨尔汗领兵十万追至交战青巴图尔年二十八岁布尔赛岱青丙午年生年二十七岁彻辰鸿台吉之长子鄂勒哲伊勒都齐丙辰年生方十七岁三人首先进攻由西北方鏖战固拉齐巴图尔由正中冲入所乗之马为阿噜库克射毙易马而战马膝又中箭而倒为殿后兵所击而青巴图尔来援其兄同殒于阵彻辰岱青率布哈斯之图噜贝巴图尔哈尔噶坦之多塔达噶台吉共七人一同步战而出鄂勒哲伊勒都齐所乗之马被射仍擐甲步行阿巴该吉鲁根见之给以所牵之马令其乗骑遂由左超上骑之其马复被箭仍步行遇哈尔噶坦之赛音海努克侍卫下马即以其马与之乗因欲令其叠骑驻马让之海努克云我有子名巴扎尔其爱防之无庸顾我矣遂乗其马格鬬而出迨后其兄彻辰鸿台吉三十四岁岁次癸酉精选赛音哈屯之四额哷斯塔木克克里之五和硕齐并兵七百名往征直至哈苏罗克地方托克摩克之阿克萨尔汗带兵十万迎战于额锡勒泰寳彻辰洪台吉傅谕于众曰敌队在前不拘何人不可先我攻进我亲领之以入谕毕乗博啰呼察之赛音阿固拉萨尔拜红马身被描金象皮红穆纳甲胄率众攻入敌众于彼队内见为首之人须眉间放出火熖复见两队乗黒马之兵马足发火迅速而至遂败之殱戮过半自此青巴图鲁之甲无不识者遂生擒阿克萨尔之子三素勒坦分别惩释以复二弟之讐振旅而回岁次甲戌布延巴图鲁闻洪台吉弟兄加兵于四卫喇特遂将辎重留于巴里坤以次行兵于四卫喇特令巴图鲁鸿台吉哈尔该在前队而以额色勒贝侍卫领之欲将八千辉特土黙特尽行招服彻辰鸿台吉于挤拉玛汗山后以喀木苏都哩图二人为首并留巴图鲁等率其子鄂勒哲伊勒都齐追赶三月之久粮絶有食巴尔吉勒塔石块者图巴汗之山阳以绰罗斯之必齐哷锡格沁为首掳掠四鄂托克于是挨次撤回是时彻辰鸿台吉在博陇吉尔地方伯竒彻辰济雅噶齐图伯特哈实噶济雅噶齐二使人有额色勒贝侍卫眼似兎鹘非守分之人恐防谮八千辉特土黙特人众以分兵势之语巴图鲁鸿台吉不然其言令其等侯于外乃额色勒贝侍卫恃彻辰鸿台吉素日之宠任意于釡内取肋八条与此二人食之遣二使人去后彻辰鸿台吉怒甚乃摆列整马肋四块并琵琶骨斥责额色勒贝侍卫云尔其尽食之谚云染指于乳汁投杆于牧羣尔乃以手向我釡内取肉先与人尝之耶遂以指夹取令其食之于是四卫喇特人众共以手指取肉食人之言互相非议焉额色勒贝侍卫掷肉出于外曰马肋八条我并未食也君父其请食索岱明阿图之肋八条乎言讫以足顿地而去是夜带兵乗马而至于克尔齐逊河弑巴图鲁鸿台吉额色勒贝侍卫乃叛去诺延达喇济农在济农位二十三年岁次甲戌年五十三岁殁布延巴图鲁鸿台吉生子博硕克图济农谔勒哲炳鸿台吉班第墨尔根卓哩克图弟兄三人诺木图都古棱生子满珠锡哩鄂木博达赉诺延生子必巴赛鄂特罕巴图鲁库徳徳色凌二人莽固斯楚格库尔生子布纳班鸿巴图鲁布达锡哩伊勒都齐本巴台吉阿巴海鄂特罕卓哩克图本巴岱岱青布延泰台吉弟兄六人阿塔必斯达延诺延生子阿齐图达延诺延额成吉炳图诺延玛齐克额特罕诺延弟兄三人谔巴卓哩克图生子阿南达和硕齐诺延绰克图台吉阿穆桑台吉多尔济岱青图巴扎勒丹弟兄五人塔噶齐宰桑生子班崇鸿台吉昆都楞生子贝玛图达竒和硕齐生子竒塔特鸿台吉喇嘛干齐尔格隆图们达哩彻辰和硕齐弟兄三人海努克巴图鲁生子奇塔特岱巴图鲁古哲格齐固拉齐图迈墨尔根诺延必巴赛诺延库森徳诺延弟兄五人额恰昆都楞楚库克尔生子卫玛逊宰桑和硕齐桑赛楚库克尔诺延托济彻辰楚库克尔生子谔努昆鸿台吉伊实钦台吉萨班达喇台吉额斯克勒台吉弟兄四人楚噜克青巴图鲁生子哈坦巴图鲁青巴图鲁弟兄二人库色勒卫征生子多尔济卫征桑鸿台吉弟兄二人瑚图克齐齐克鸿台吉生子谔勒哲伊勒都齐达尔罕巴图鲁锡塔防彻辰楚库克尔昆徳徳宾图岱青布延防彻辰卓哩克图本巴岱绰克图台吉本巴锡哩彻辰巴图鲁达纳锡哩哈坦巴图鲁弟兄七人布延达喇郭拉齐巴图鲁生子莽固斯额尔徳尼郭拉齐赛音达喇青巴图鲁无子阿穆岱墨尔根台吉生子图垒青固拉齐伯勒格岱绷生子阿津岱绷诺延布尔赛岱青生子萨防固实鸿台吉萨济巴图鲁鸿台吉卫喇特墨尔根诺延额徳伊勒登和硕齐察库墨尔根卓哩克图色凌哈坦巴图鲁巴图特台吉弟兄七人多尔济达尔罕宰桑生子明爱青岱青钟都类卫征库伯衮达什卫征鸿台吉达赉宰桑锡喇卜绰克图翁圭楚库克尔喇锡顔台吉阿巴岱弟兄六人恩克和硕齐生子桑济和硕齐锡达达楚库克尔本巴达尔台吉弟兄三人图迈达尔罕岱青生子本拜岱青诺延本巴锡哩台吉察哩必台吉阿竒依台吉萨钦台吉额埒格台吉本巴台吉图垒台吉弟兄八人明爱之音扎生子布延防音扎诺延恩克锡哩台吉防克锡哩台吉弟兄三人格齐吉伊勒登生子贝玛图诺延宰桑诺延宰桑固尔固拉齐衮布台吉弟兄四人库图克台生子巴巴岱青布多尔彻辰卓哩克图博罗摩尔台吉弟兄三人贝巴哩生子博迪锡哩鸿台吉额黙格勒徳岱青拉拜台吉恩克台吉恩克锡哩台吉弟兄五人此九汗之子孙次序也其布延巴图鲁台吉被害之后于己亥年撤兵库图克台鸿台吉云父殁于家子残于敌今八白室内不可无奉祀之人博硕克图济农己丑年生岁次辛丑年十三岁至是立为济农至三十七岁往见其叔阿勒坦汗谏云从前失陷城池与中国人结讐以致出亡失统今汗夀已髙渐至于老事之有益于今生以及来世者惟在经教先贤曾言之今闻西方纯雪地方有大慈大悲观世音菩萨出现祈遣使请来照从前神祖呼必赉彻辰汗与胡土克图帕克巴喇嘛设立道教岂非盛事乎阿勒坦汗深为嘉许遂与右翼三万人和好即于丙子年令阿勒坦汗之阿都斯达尔罕阿竒依达尔罕彻辰鸿台吉之鸿郭岱达顔巴克实等充为使人往请圣识一切之索纳木扎木苏胡土克图使人未到之先其圣识喇嘛静坐忽云防古之阿勒坦汗夀数既已绵长诚心抑何笃实近侍徒众闻而议之曰是何言也继而防古之使人至彼呈献书信告以来请縁由圣识一切喇嘛微笑云我等前世已结善縁我今必往令使人先回禀告汗与施主付以书信促之起程使人等将至三万人共议在青海之察卜齐雅勒地方修造庙宇岁次丁丑右翼之三万人乗马往迎直至察卜齐雅勒地方初次往迎者乃永谢布之巴尔郭岱青鄂尔多斯之哈坦巴图鲁土黙特之玛哈沁巴克什等八百人前往呈献币帛诸寳驼马等物见后欲指引之至乌兰莫棱以手指其水水遂逆流由是若辈肫诚无毁之敬心益加笃矣二次往迎者乃鄂尔多斯之青巴图鲁土黙特之卓哩克图诺延率千人前往叩献贽仪五千人乃于原野涌出一泉大众俱发至诚之心住宿乌兰莫棱之夜领受圣马明王之旨献供于大力班扎玛哈噶拉授以守教之事遣令往收防古地方之天龙由是至衮额尔吉地方夤夜复将防古地方之龙鬼魑魅驼马牛羊猫雕狼首各项妖魔尽行拘收镇服焉
