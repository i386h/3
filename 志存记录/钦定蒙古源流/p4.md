<!-- { "loadSidebar": true } -->
　　由是唪诵所供之多寳经禅教遂兴自拉托托哩持年松赞达克哩年资克纳木哩苏隆赞凡四代合前三汗谓之妙音七汗纳木哩苏隆赞之子自从前戊子以来厯二千七百五十年嵗次丁丑必哩玛托特噶尔福晋生一妙相具足端严之子顶纹显具阿弥陀佛相昔者尼雅持赞博汗生一异相子因不能识掷之恒河既而悔之念此子究属己子因爱惜之命名曰持勒徳苏隆赞以其顶纹所具阿弥陀佛用红帛包裹不令人见至十三嵗嵗次己丑即汗位招服絶域众汗等年十六嵗嵗次壬辰遣通宻阿努之子大臣通宻繖布喇并约其友十六人至额讷特珂克国中叅究于是随彼处之班迪达名徳斡必特雅星哈者音韵之学复以所学之音韵互证土伯特之三十字母合入四声于原三十四字内删去十一字以其余二十三字与土伯特始创之六字并原阿字定为三十字母各分音韵又编成八大经于是汗甚喜恱叅究四年将禅经百拜懴悔经三宝云经俱繙译成文从此修明政治谓其地本系土伯特应以经教引导兼定刑法杀人者备受诸刑复行抵命偷盗者断手虚伪者割舌屏去十恶罪欵奉行十善福事于是都内羣以为大悲观世音菩萨出现能转千金法轮之神圣竞相称咱噶喇斡伦汗苏隆赞堪布之名于十方由是汗思一佛像即于意中变化一佛名曰噶尔玛达迪僧人与汗相相肖顶上亦有阿弥陀佛汗复降防与伊云昔者拘留孙佛之时有大悲十一面观世音菩萨自色究竟天下降化入额讷特珂克国星哈拉海邉界所埋之一蛇心旃檀树根内于拘那含佛时发芽于迦叶佛时长成树至今释迦牟尼佛时花叶盛开果实成结自佛涅槃时又复倒枯为尘土所防今欲取出请此十一面观世音菩萨至彼星哈拉海邉界彼处有卧象一羣中有一红鼻大象伏卧耳坠一牛黄穂名曰阿兰札斡尔达象驱令走避将所卧地掘开蛇心旃檀树即在彼处付属已此所化之僧遂借神通力须臾到彼见实有羣象伏卧遂将象驱走象不肯逺去屹立等将欲削其旃檀树枝忽闻似有令其稍缓之声于是自然化成之十一面观世音菩萨即时显露复于迦叶佛持受之花轮塔内又获三佛舍利子甚多其阿兰札斡尔达象作人语向化身云尔汗昔日曽求福于我今既遗忘又复向我显然夺取我后世必转一大力汗壊其教律遂设恶愿等语于是奉菩萨像至进于汗并以大象之言具奏汗降防云吾前为额讷特珂克国苏喀巴喇公主子时造成沙隆喀硕尔塔求福原有一负土行走之牛因遗忘未曽设愿其牛甚怒遂气愤设立恶愿我于是亦另设誓愿矣迨今世其象卧于大悲观世音菩萨之上则姤心俱灭自易化服但欲化服此象仍须我躬是时汗意中方以普济雪山所有生灵必须圣经为忧彼自然化生佛自两目中射出霞光二道汗视之见一道光照射巴勒布国之巴喇木巴斡尔玛汗之公主公主系甲申年所生年十六嵗面色洁白妙相具足端雅美丽体浄无瑕口吐优鉢罗香气是荘严富丽之主也复见霞光一道照射中国唐朝太宗之女文成公主亦甲申年所生年十六嵗面貌慧秀妙相具足端雅美丽体浄无瑕口吐哈里旃檀香气是通明经卷之主也于是汗欲求婚先遣大臣通宻繖布喇噶尔丹巴二人往巴勒布国求公主为配训以多方刚柔互用之防巴勒布汗即允所请以公主许配公主者乃白衣救度佛母之化身公主之来也以迦叶佛持受之昭不动金刚弥勒法轮及牛头旃檀自然化成之白衣救度佛等三尊佛像及巴勒布各种经卷并赍至土伯特地方嵗次己亥汗年二十三嵗与巴勒布公主完婚于是复遣使求娶文成公主唐朝太宗亦如所请许之以公主平日供奉之释迦牟尼佛及元秘术算各经欢心如意十三史复将种种寳玩锦绣财帛分给万万时汗年二十五嵗嵗次辛丑迎唐朝文成公主于土伯特地方完婚由是建立庙宇不可胜数令额讷特珂克国之桑吉喇必喇满师巴勒布国之锡拉满租师鄂斯达师及唐朝僧玛哈徳斡土伯特国大臣罗咱斡通宻繖布喇及其弟达尔玛古沙等繙译经咒等卷帙屏去十恶罪欵将十善福事宣布于政令于是愚蒙之土伯特地方服其教者如仰旭日矣嵗次戊戌年八十二嵗各处两公主及通宻繖布喇噶尔丹巴并皆化入大悲十一面观世音菩萨像内其长子莽苏陇于父在时先殁次子恭苏陇时年十四嵗系丙戌年生至是己亥即位壬子年二十七嵗殁有遗腹子对苏陇生即嗣位至庚辰年二十九嵗殁其子持勒丹租克丹汗生于庚辰年次年二嵗嗣位至壬午年六十三嵗殁其子持苏陇徳灿时年十三嵗系庚午年生唐朝肃宗弟景徳王女金成公主所出妙相具足至是嗣位汗与笃好经典深通法律之萨迦衮巴勒博且等五贤臣及内侍官商欲迎请堪布博迪萨都之事丙戌年十七嵗遂往萨和尔地方请堪布博迪萨都行至莽之公瑭山汗往见之遂迎至哈斯布哩山之宫殿居住商建法轮庙宇云我乃持行菩提心之人不能制服鬼怪若不先将本地鬼怪土神灭除何能安建庙宇欲降此等惟乌迪雅纳国之巴特玛繖巴斡师驱遣世界中神道罗刹八部精灵鬼怪无异奴乃深通宻咒得道之至人师若肯来则鬼怪可以灭除汗云我何能迎师来此堪布博廸萨都云有可以迎来之因初额讷特珂克之苏喀尚古哩氏女子曾于玛哈苏喀之尚古哩硕纳尼舒古尔鼐之三姓生育三子女子殁后三子为母建立沙陇喀硕尔塔各行祈福尚古哩子首云我愿借此福来世为教中施主转轮大汗即汗之前世因也次子云我愿借此福来世为一掌教大堪布即吾之前世因也三子云我愿借此福来世为一灭除坏败我教之大塔尔尼齐即巴特玛繖巴斡师之前世因也辅师行事之良友即今雅尔陇之嘉宻克哩卜实诺延此皆前世设愿所以可期必来汗闻言欣悦嵗庚寅年二十一嵗嘉宻克哩卜什诺延遣使赴额讷特珂克迎请巴特玛繖巴斡师师果如堪布博迪萨都从前所言云今已应我曩昔设愿之期当即往彼不居此矣我前世止能集益于本身自不如以广益于众生为大因果今已届其期我身便如大鹏腾空即速飞往若徒事观经防不能飞腾矣言讫师立地前来至两山险处见一大猛怪迎立巴特玛繖巴斡师遂于空中趺坐口中念咒降伏其怪即震骇变一大兕忽生旋风搅雪至前师遂持九瓣鐡杵向兕面当头力击其兕即遁匿入山去风定雪消云散天霁显露山林日色晶融师乃防心持诵秘咒一遍掷杵镇住厯将十二凶暴女魔及土伯特地方土神龙神尽行除灭驱遣鬼怪无异奴与汗持苏陇徳灿同将龙王乌巴纳迪之地作为龙山辛夘汗年二十二嵗欲建庙筑基分别秘咒之道及大檀城三藏之道仿照阿必达尔玛秘咒及经史之道造成元妙金刚庙宇佛殿三重殿内所供诸佛多縁秘咒之道所成下一层肖土伯特形势中一层肖汉地形势上一层肖额讷特珂克形势四大根本俱备其下三门为三世佛像中一门乃法身之像东四门具四无量四事之像凡此不可思议之转轮元妙大刹中殿内供三世佛四面四角四大部洲八小部洲防萃驱魔之咒日月之象得力四大觉路及八玛哈噶拉之大庙四大浮图并光明塔共三十庙宇环以金轮先是有额讷特珂克潜伏海内之鄂丹达布哩庙宇今皆仿其式建造至癸夘嵗汗年三十四嵗工始完成于是通彻三世大智慧之巴特玛繖巴斡并得道之大堪布博第萨都塔尔尼齐达尔玛吉尔迪等持散天花开大欢喜筵凡三年至甲辰汗年三十五嵗邀集同教法众二十五人向髙行巴特玛繖巴斡处练习秘咒求受诸佛言宗防及七百二十佛之灌顶于是依所请给与秘咒其名虚空藏之格隆能驾日光布特达音扎纳能将鐡杵嵌入石峯马明王佛能三作马嘶声尊胜海慧空行母能活死人能抚育徳慧空行母等威仪狮子神能驱遣鬼怪无异奴必噜咱纳克勒穆尔齐能显慧眼永奉国主于世通彻玉扎宁博之经音扎纳固玛喇能施示神变都特都勒多尔济如风行无碍音扎纳郭哈雅能腾空飞行锡哩徳斡能手搏猛兽音扎纳锡喇卜能如鸟飞腾锡哩尼达能浮行水面达尔玛哩斯宻能黙识不忘锡哩星哈能使流水洄溯徳斡苏迪能变枯骨为金彻崇罗咱斡能手捉空中飞鸟赞扎噶能乗猛兕纳干达喇能如鱼防海水中玛哈喇特纳能食砖石如米糓锡哩巴咱尔能驰走山峯拉迪喇特纳能发雷如射矢咱雅萨多能于虚空趺坐凡此显示多方得道之騐于是始见虚空藏金刚手清浄佛佛慧威罗斡金刚佛尊胜马明王佛持国最胜王佛尊胜海慧空行金刚顶佛威仪狮象世尊称讃佛妙慧空行离垢佛毘卢遮那智藏持咒救防佛等八大佛之光由是以土伯特语译额纳特珂克文字虽选土伯特童子教授终不得一善学者巴特玛繖巴斡师甚忧之遂亲往寻善学童子至一家门前见一七嵗童子向其询问答云父母俱不在家维时师正欲憩息遂立行幄留憩将童子唤至询以汝父何往答云父往寻言语又问汝母何往答云母往寻眼目少顷其父沽酒归童子指云此是寻言语去者盖谓饮酒后则言语烦琐也又指其母买归灯油云此是寻眼目去者盖谓防灯可照昏夜也师不胜欣悦遂其童子回汗降防云此子盖古昔阿南达之化身今为巴喇古尔根敦之子名巴喇古尔必啰咱纳之童子是也遂教以额讷特珂克语未防肄习贯通遂称为土伯特之墨尔根罗咱斡必啰咱纳嵗甲辰汗年三十五嵗巴特玛繖巴斡师与额讷特珂克之必玛拉玛迪巴勒布之必噶玛拉锡拉土伯特之墨尔根巴喇古尔罗咱斡必啰咱纳卓克啰垒嘉勒灿班迪伊锡徳噶斡巴勒则克及汉僧玛哈雅纳等将经咒卷帙通行繙译各处为神童文殊之化身转千金法轮建中之咱噶喇斡抡汗持苏陇徳灿在位五十七年嵗戊寅年六十九嵗殁其长子穆尼赞博中毒被害次子穆噜克赞博遣往边地幼子穆迪赞博生于丙辰年嵗己夘年二十四嵗即位于琼地方建立金刚圆觉等三庙在位三十一年称为萨特纳埒克俊咱噶喇斡抡汗此汗与额讷特珂克国之达尔玛巴拉汗及唐朝之懿宗三人俱一时所生嵗己酉汗五十四嵗殁其子臧玛达尔玛持松垒罗垒伦多卜等兄弟五人长子臧玛出家为僧次子达尔玛持松自前嵗次戊子纪二千九百九十九年之丙戍年所生嵗戊戌年十三嵗各众大臣防议辅立即位嵗壬寅年十七嵗时行兵于汉地击败唐朝肃宗大有所获威势益增由是建造千座庙宇令额讷特珂克之乌巴迪尼扎纳玛达锡纳勒达博迪萨都达纳锡拉布达宻达及土伯特之乌巴迪喇特纳喇克资达达尔玛锡拉卓克啰垒嘉勒灿衮巴勒布齐之子衮垒旺博等将从前未译经卷俱行繙绎按盈发之数各系一哈达每哈达各坐一僧供奉不竭推崇禅教以经典之道恵养土伯特人众维时土伯特国遍享太平因与圣境无别故称其君为末世之大力金刚手菩萨化身转千金法轮之持喇勒巴展咱噶喇斡抡汗乌逊繖达里在位二十四年嵗辛酉年三十六嵗殁自丁未年肇兴禅教始至此辛酉年厯四百九十五年汗无子其兄达尔玛系癸未年所生嵗壬戌年四十嵗即位因其从前在世为象时曾设恶愿二十四年之问恶习相沿遂称为天生邪妄之朗达尔玛汗将大乘三藏以下下乘以上之三乗及四项僧人俱行殄灭残毁禅教嵗己酉绥英阿汗年六十三嵗因值其另行设愿之时苏陇赞堪布汗之化身拉隆巴勒多尔济将喀鼎白马用墨隆黒反着青里白舞衣匿弓矢于袖中来与汗叩拜初跪时搭矢再跪时开弓三跪时发矢射中汗之心窝于是云是如风之扬尘土之塞水水之减火大鹏之制龙金刚之破石神之制阿修罗佛之降魔怪故我将绥英阿汗刺杀遂正穿白衣洗浄白马乗逃巴尔喀木地方而去朗达尔玛之五十三嵗时嵗己亥所生子曰鄂特苏陇年十一嵗嵗己酉即位经教尽废在位五十三年嵗次丁丑年六十三嵗殁其子巴勒科尔赞系伊父五十一嵗己丑年所生至辛丑年十三嵗即位因值敬奉经教中兴之时建立八大庙宇笃好禅教在位十八年嵗己未年三十一嵗殁生有二子一名扎实则克巴一名尼迈衮扎实则克巴子三人巴勒徳鄂特徳济特徳为卫藏四大地方之汗尼迈衮子三人巴勒衮扎实衮徳租克衮前往阿哩等三部落称为古格姓氏汗迨后推广禅教有自下推广自上推广二种其自下推广者乃朗达尔玛汗残毁禅教之时锡勒巴兰咱库尔纳巴兰咱锡拉木繖巴斡锡拉玛迪音扎纳玛迪巴咱尔舒斡喇与巴兰咱星哈傲依阿斯达兄弟二人及乌巴迪尼锡达等十人前往尼斡克丹迪克地方见一破庙仅剰一释迦牟尼佛遂于此佛前汉僧玛哈雅纳座下出家由是遂复回来令髙行拉展为堪布格韦防鼐为阇黎释迦牟尼喇嘛为教授并二僧共为五格隆受持格隆之戒于卫藏四大地方复行广推禅教其自上推广者縁尼迈衮次子扎实衮生二子曰库垒陇吉长子库垒系从前戊子年以来纪三千一百二十三年之庚寅年所生后因为僧遂称为赉喇嘛叶舍依鄂特嵗壬辰生固格罗咱斡琳辰藏博至甲寅嵗喇嘛叶舍依鄂特年二十五嵗建立托凌庙遣罗咱斡琳辰藏博等二十五人往额讷特珂克将班迪达噶达噶尔玛达尔玛巴玛喇固巴达请至将经藏秘咒四项纪略尽行繙写谓之推广禅教次子陇吉即汗位其子额卜朗沙嘉依鄂特因其为僧遂称为遵巴沙嘉依鄂特陇吉汗遣纳克磋罗咱斡粗勒持木嘉勒斡二人往额讷特珂克之南先是锡哩咱噶达之子迪巴木噶喇锡哩罝纳亦系自从前戊子年以来纪三千一百二十七年之甲午年所生彼时昭阿迪沙师已六十一嵗亦于甲午年请来遂将从前未有之经繙译而禅教益雅广矣扎实则克巴次子鄂特徳之子扎实徳汗奉请喀齐班第达罝纳锡哩令崇布吹遵固纳罗斡咱罗丹锡喇卜二人繙译经卷尊崇禅教其兴教也约分二防其先兴者起自辛酉壬戌年至丁亥凡八十六年其后复兴则自丁亥戊子年始
