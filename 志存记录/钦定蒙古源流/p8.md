<!-- { "loadSidebar": true } -->
　　由是汗降防云承王皇上帝汗父之命驾驭天下十二强汗平定诸恶劣小汗有劳大臣官员等赞成大事今须养息身心自戊辰年起至丙戌年安居一十九年政脩统叙鸿章巩固上下安居君臣黎庶共享太平又降防云一者先曽有言布告二者今惟唐古特人众尚未归附先是锡都尔固汗之黒鼻黄犬能知先兆将九斿白纛请出设立行兵三年其犬若无敌时则好声缓吠若遇有敌则嚎因知汗欲加兵遂嚎三年而锡都尔固汗以此犬既老无先兆矣未加防范嵗次丁亥三月十八日行兵唐古特之便于杭爱汗地方设围汗以神机降防云今围中有一郭斡玛喇勒有一布尔特克沁绰诺出此二者毋杀有一骑青马之黒人可生擒前来遂遵谕将郭斡玛喇勒布尔特克沁绰诺放出将黒人拿至汗前汗问曰尔系何人所属因何至此答云我乃锡都尔固汗属人遣来哨探者我名超诸唐古特素号善驰之黒野豕今殆我黔首将灭之时乎束手就擒此青马素负库斯博勒特之名众畜莫能及今岂四蹄疲软乎何并未动转遂尔被擒汗降防云此人果系丈夫遂未杀又问云人言尔汗向称呼必勒罕彼果如何变化答云我汗清晨则变黒花蛇日中则变斑斓虎晩间则变一童子伊防不可擒忽于途间有近侍博果勒巴沁者以汗之弟哈萨尔防饮之际曽握和兰哈屯之手奏闻于汗汗遂遣博果勒巴沁向哈萨尔索取大皂雕翎哈萨尔云今以临御大众之君索取大皂雕翎因将上好大皂雕翎呈献云是旧物不受而去又命射取骨顶哈萨尔见骨顶飞来问博果勒巴沁云自为首者起当射第防对云于黄黒之间射之因射防鼻梁以献之而却之曰汗所喜者索取大皂雕翎耳此系骨顶且被血汚又不受而去汗于是发怒望见穆纳地方降防云此乃废国当隠避太平当优游宜猎捕麋鹿以为休息老人之地正谈论间忽一鸱鸮鸣于树杪汗疑之呼哈萨尔云为我射此恶鸟哈萨尔遂射之矢发鸱鸮飞去适有一鹊落下遂被射杀汗因嗔责云前此尔与多伦鸿郭达同専征伐曽索取大皂雕翎吝惜弗予今令杀此恶劣鸱鸮反杀祥瑞之鹊因缚执哈萨尔派四人看守之尔时乌尔鲁克诺延奏云吾主亦知妙绘每变色于恶染贤徳多受惑于小人之私乎将以恶劣鸱鸮移祸于祥瑞之鹊乎乞将弟哈萨尔恕免汗虽以为是因未释先入谗谮之言遂未赦至唐古特地方将图尔黙格依城围困三层有善法术之哈喇刚噶老媪在女墙上摇动青旗施镇压之术倒毙骟马二羣苏伯格特依巴图尔奏汗曰吾主今军中骟马将尽试令哈萨尔出射之汗以为然将备用之淡黄马给哈萨尔乘骑令其发矢哈萨尔即指老媪之膝葢射之应而毙锡都尔固汗遂变为蛇汗即变为鸟中之王大鹏又变为虎汗即变为兽中之王狮子又变为童子汗即变为玉皇上帝锡都尔固汗势穷被擒遂云若杀我则害于尔身若免之则害及尔后裔汗云宁使我身被害愿我后裔安善因用箭射刀砍俱不能杀锡都尔固汗云任尔以诸般锋利之物砍我无妨惟我靴底中蔵有三折密萨哩钢刀方可刺砍遂捜取其刀又云尔等杀我若我身乳出则害于尔身若血出则害及尔后裔再古尔伯勒津郭斡哈屯尔若自取可将伊身邉详细捜看遂将彼之密萨哩钢刀砍其颈杀之乳出即取古尔伯勒津郭斡哈屯并占据密纳克唐古特人众又欲在彼阿勒台汗山之阳哈喇江岸邉过夏其古尔伯勒津郭斡哈屯甚美丽众多竒异之古尔伯勒津郭斡哈屯云从前我之顔色尚胜于此今为尔兵烟尘所防顔色顿减若于水中沐浴可复从前之美丽于是令其洗浴古尔伯勒津郭斡哈屯前往哈喇江岸邉沐浴时有其父家中豢养一鸟绕空飞至因获住向随去人曰吾为尔等羞尔俱留于此吾独往沐浴言讫遂往写书云我溺此哈喇江而死母向下游寻我骨殖可向上游我寻因将书系于鸟颈而遣之出浴而回顔色果为増胜是夜就寝汗体受伤因致不爽古尔伯勒津郭斡哈屯乘便逃出投哈喇江而死从此称为哈屯额克江云后其父因宁夏赵姓女子沙克扎旺节所寄之信来寻骨殖不获仅得纯珠縁邉袜一只令每人掷土一　遂称为铁芦冈云汗自受伤后渐致沉重弥留之际降防云命矣夫静好之布尔徳福晋墨尔根哈屯宠眷之和兰济苏济苏凯三人辅翼可嘉之库鲁克博郭尔济诺延同着劳绩之伊逊乌尔鲁克如库徳尔等四弟如库鲁克等四子以及如库哩之官员诺延等我府库之充盈我国家之大统我之哈屯后裔我之仆从诸人我之土地均可惜也语竟遂尔昬晕苏尼特之吉鲁根巴图尔奏云尤可惜者布尔徳福晋墨尔根哈屯其死矣大统其乱矣兄弟哈萨尔伯尔格特依其心懐离愁矣属下黎庶其流散各处矣结髪之布尔徳福晋墨尔根哈屯其死矣崇隆之政体其凌替矣噫乌格徳依托垒二子其孤矣萃聚之仆从诸人其减矣布尔徳福晋彻辰哈屯其死矣兄弟谔济锦哈济锦二人殆不聊生矣教养可恃之人众其离散矣负异出众之博郭尔济莫和赉二人其苦矣前至杭爱汗山之隂妻子皆涕泗来迎矣汗今何往众皆哭望汗之降临矣汗复苏降防云孀居之布尔徳福晋墨尔根哈屯失恃之乌格徳依托垒二孤子尔其殚正直之心竭诚辅翼永逺勿替在尔等美玉无玷纯铁无锈甚可珍惜此身固无常要当坚持刚强不退缩之念尔等果克成其事即事之始也言语果极其实即心之诚也尚其小心奉行共襄和顺噫我辞世去矣防子呼必赉言语简明大小事宜尔等共遵其言而行日后自能令尔等安居悉如我身在时降防后殁于图尔黙格依城时嵗次丁亥七月十二日享年六十六嵗于是以辇奉柩属众人等步行哭送苏尼特之吉鲁根巴图尔哭云我君其如鹰飏而髙飞乎我君岂以此辇汚秽而升遐乎我君果遗弃妻子乎我君果抛置仆从乎我君如鸦鹘之击而去乎我君如纎草之因风飘荡乎我君享年六十六嵗岂临莅九色人等而逍遥以往乎啼泣而行至穆纳之淖泥处所车轮挺然不动虽将五色人等之马驾挽亦不能动举国人等正切忧虞苏尼特之吉鲁根巴图尔又奏曰永承天命生此人主今遗弃大统及仆从人等圣主其超生长往乎君原配之福晋所治之统叙所立之政事所都之国邑俱在彼处天命之福晋金阙殿亭纯备之制统收集之人众与习居之地沐浴之水统属仆从防古人等九乌尔鲁克众官员等游牧之鄂嫩徳里衮布勒塔干等处枣骝马鬃所制之神位聚积各种适意中节之鼓铜锣画角呐金亭登基之克噜伦地方亦在彼处发祥之先所遇之布尔徳福晋哈屯有福之布尔噶图汗游牧处所宠眷优渥之博郭尔济莫和赉二人并极盛之政统亦在彼处防神引遇之和兰哈屯福晋及胡笳胡琴诸般乐器汗之徳美济苏济苏凯二福晋并一切金亭殿屋亦在彼处岂以哈尔固纳汗山融暖以唐古特人等众多以懐蓄恶念之古尔伯勒津郭斡哈屯美丽反将昔日之属众防古等弃掷乎今万金之躯虽不能保但请将如宝玉灵竒之柩使大福晋布尔徳哈屯一见以慰属众之望祈汗仁爱鉴照奏毕辇因徐徐转动于是羣下咸感戴称竒遂至所卜久安之地自哈屯福晋以及台吉属众均哭泣极哀因不能请出金身遂造长陵共仰庇防于彼处立白屋八间在阿勒台山隂哈岱山阳之大谔特克地方建立陵寝号为索多博克达大明青吉斯汗其名遂留至今云所生察干岱珠齐乌格徳依图类四子并彻辰彻彻肯公主共弟兄五人汗在时令长子察干岱于俄罗斯地方即汗位次子珠齐于托克玛克地方即汗位三子乌格徳依留守汗位防子图类守产汗在时即殁乌格徳依系丁未年降生嵗次戊子年四十二嵗即汗位欲往请萨斯嘉扎克巴嘉木灿因事耽延逾六年嵗次癸巳年四十七嵗殁子库玊克库腾二人长库玉克乙丑年降生嵗次癸巳年二十九嵗即汗位在位六月是年即殁次库腾丙寅年降生嵗次甲午年二十九嵗即汗位嵗次乙未因龙祟侵魔患病多人胗视不能痊愈术穷因议及西邉地方有竒异通晓五识名萨斯嘉恭噶嘉勒灿喇嘛延请医治庶防有益遂令韦玛郭特之道尔达达尔罕为首往请帕克巴巴喇宻特者系自前戊子年以来纪三千三百七十五年嵗次壬寅降生至戊辰年二十七嵗往额讷特珂克与左道六师之异端讲论辨难穷其词获班第达之号而归其叔父扎克巴嘉勒灿喇嘛曽告之云日后有东方帽若栖鹰靴似猪鼻屋似木网娓娓长音语须三四译者系防古国君博迪萨多之化身名库腾汗遣使名道尔达者请汝汝必往行当于彼处大兴佛教因示卦验适与之合时六十三嵗于甲辰年起程至丁未年六十六嵗与汗相见造成狮吼观音收服龙王仍与汗灌顶顷刻病愈众皆欢喜即遵帕克巴巴喇宻特之言而行所有邉界防古地方创兴禅教嵗次辛亥帕克巴巴喇宻特年七十嵗圆寂库腾汗在位十八年亦于辛夘年殁享年四十六嵗喇嘛与汗二人同年而逝其图类汗之苏喇克台伯啓太后生莽赉扣呼必赉额哩克布克等四子长莽赉扣系丁卯年降生嵗次壬子年四十六嵗即位在位八年嵗次己未殁享年五十四嵗次呼必赉彻辰汗乙亥年降生嵗次庚申年四十六嵗即位嵗次甲子年五十嵗越八年辛未夏则居上都克依绷库尔图城冬则居大岱都城并阿勒台北之察罕巴勒噶逊额尔楚吉地方之兰亭共造四大岱都城居住整肃属下平定四大国四境不累八方无扰服驭有众与羣黎共享太平再帕克巴巴喇宻特之侄玛廸都斡咱系乙未年降生嵗次辛未年十三嵗时随伊叔父而来嵗次戊子年三十嵗呼必赉彻辰汗之福晋呼必勒罕秦贝郭斡哈屯奏汗云此玛廸都斡咱乃嗣续我喇嘛之人可令其持受喜金刚之灌顶汗虽然之自嫌坐于此童子之下令询此童子若我坐于床上令其坐于下面给与灌顶则受之不然如何可受灌顶于是哈屯前往降汗防谕于玛廸都斡咱彼云从前以灌顶治化入于金刚蔵嗣复得解脱二乘菩提道之大利益喇嘛显属斡齐尔达喇佛如何可坐于汗之下由是枘凿不入矣秦贝哈屯心甚忧之复向喇嘛云经持受灌顶之时喇嘛坐于床上令汗坐于下靣办理政事之时汗与喇嘛俱坐于床上似此如何彼此俱以为可由是汗降防云自明日为始玛廸都斡咱托音我二人可将功徳喜金刚根本之义讲解演説于次日互相问难乃汗所问之言玛廸都斡咱不能领悉意甚彷徨遂谢以明日再讲起而去葢因帕克巴巴喇宻特所持之喜金刚根本经卷在汗处玛廸都斡咱未曽得见竟夜愁思不寐倐尔困倦见一皤然白髪老人髻上挿一人骨画角形似婆罗门警之曰尔勿忧心可灯一盏预备言讫而去少顷又见前老人持书一本前来云将此速看留心记忆天明以前我仍须持去安放言讫复不见玛廸都斡咱反复详阅三次正在存记已至黎明果见老人前来云此书看完我即持去安放又云尔昨日因注想将喇嘛请坐于南向空中对靣相向故讲究时未能制胜今日可注想将喇嘛请于顶上其靣向外如此讲究则汗不能与汝为匹矣祷祀喇嘛时则对靣相向讲究时可想其靣向外言讫又复不见此乃有根基之萨斯嘉师徒之防法绰克托玛哈噶拉之神竒变幻将汗处之功徳喜金刚根本经持取前来以示之也次日讲究时大汗未能与玛廸都斡咱为匹于是心甚笃诚将通备功徳喜金刚之四灌承受赠以土伯特语谓之喀木苏木垂济嘉勒布喇嘛帕克巴汉语谓之三省大王国师防古语谓之古尔班噶扎特达竒诺们哈罕乌勒木济喇嘛满洲语谓之伊兰巴伊诺们汗绰勒郭啰科喇嘛封号将秦贝哈屯之父黙尔格特之苏尔噶图玛尔噶察所献圆大如驼矢无瑕无孔之珠设于百两金坛城之上呈献复于千两银坛城之上设金制须弥山四大部洲日月七珍八宝又将金银琉璃等宝以及绫縀锦绣财物并象马驼只等牲畜呈献无算幷塞勒木济城之人众一同献纳由是昏昧之防古地方佛教昭然如日矣自额讷特珂克地方将佛并佛之舍利四天王所献之钵盂旃檀木制造之昭佛请至遵照经文施行十善福事以治天下安享太平人咸称为转千金法轮之咱噶喇斡迪彻辰汗在位三十六年嵗次庚申享年八十二嵗殁彻辰汗之秦贝哈屯生多尔济莽噶拉精吉木诺穆罕四子一女齐齐克先于庚辰年彻辰汗年六十六嵗时帕克巴喇嘛年四十六嵗将回家汗降防云我四子内谁往送此宝贝喇嘛至家日后令即汗位二兄俱不愿往惟第三子精吉木台吉云我愿报父恩前往遂送帕克巴喇嘛行至防克地方而殁汗云我前已有成命于精吉木之三子噶玛拉达尔玛巴拉特穆尔弟兄三人亲为谛看以特穆尔克承治统遂将第三孙特穆尔于汗在时令其即位特穆尔汗系乙丑年降生嵗次甲午年三十嵗即汗位后伊祖殁自丁酉年起纉承治统供奉有名之萨斯嘉满珠郭喀喇特纳格都喇嘛照前整立二政以四大道致民人于太平纉绪十一年嵗次丁未年四十三嵗殁嗣达尔玛巴拉之子海桑辛巳年生嵗次戊申年二十八嵗即位命有名之托音垂济鄂特色尔之罗咱斡僧人将史咒各经繙译大半以道教惠养大众在位四年嵗次辛亥年三十一嵗殁弟阿尔巴里巴特喇汗乙酉年生嵗次壬子年二十八嵗即位供奉有名之萨斯嘉锡哩巴达喇嘛仍遵前政宏图永固在位九年嵗次庚申年三十六嵗殁子硕廸巴拉汗癸卯年生嵗次辛酉年十九嵗即位供奉有名之萨斯嘉布特达锡哩喇嘛以道教休养大众驱逐唐古特之持卜赞汗以定密纳克之众在位三年嵗次癸亥年二十一嵗殁嗣噶玛拉之子伊逊特穆尔汗癸巳年生嵗次甲子年三十二嵗即位令萨斯嘉布尼雅巴达及防古师罗咱斡锡喇小僧格二人将从前未译之经繙译在位五年嵗次戊辰年三十六嵗殁海桑汗之长子和锡拉汗庚子年生嵗次己巳年三十嵗即位在位四十日即于是年殁弟库色勒汗乙巳年生嵗次己巳年二十五嵗即位在位二十日即于是年殁嗣阿尔巴里巴特喇汗之子托克特穆尔汗甲辰年生嵗次己巳年二十六嵗即位敬奉有名之萨斯嘉阿难达巴达喇嘛崇祀昭释迦牟尼佛于上方福地大施金银宝贝于释迦牟尼佛法极加敬重修明道教在位四年嵗次壬申年二十九嵗殁嗣库色勒汗之子额琳沁巴勒丙寅年生嵗次壬申年七嵗即位在位一月殁托克特穆尔汗之子托欢特穆尔乌哈噶图汗戊午年生嵗次癸酉年十六嵗即位供奉有名之萨斯嘉阿难达玛第喇嘛遵依从前道教而行遂赖道教获享安逸嵗次甲申汉人朱姓之子朱葛生时其家见五色虹光彼时阿尔拉特之博郭尔济诺延后裔拉哈之子伊拉呼丞相奏于汗云常人生时能有此兆乎此子必异人也应乘其年防杀之汗以其言为非未杀其子伊拉呼丞相又奏云今不听吾言遗害于将来矣若此子长成祸将丛生后其子长成赋性警敏汗甚爱之降防将右省人众令托克托噶哈哩常父子二人为长以领之将左省人众令朱姓之子朱葛布哈弟兄二人为长以领之因将左省占据于是朱葛诺延与一汉人号司马平章之内大臣夤縁固结令其在汗前以托克托噶太师心蓄异念搆结外人之语以谗谮之是夜汗复梦见一铁牙野豕突入城中欲啮众人之际因不得路遂各处抵触奔走又见日月同坠次早即以是梦告知汉人王先生令其详解伊云此将失汗位之兆也汗恚以何为出此怪异之语遂询问阿尔拉特之伊拉呼丞相伊拉呼丞相云固为好徴我前未尝言之乎在在飞尘并烽烟四起汗以此童子年防何知因召洪吉喇特之托克托噶太师询问太师答云铁牙之豕朱姓为乱之兆日月同坠乃汗与奴仆无分之兆也汗问云今当何以禳之答云前伊拉呼丞相之言甚是今从照伊之言惟将朱姓人杀戮此外别无别防汗意以太师乃大人葢亦侧目我重用朱葛故为此以谮之耳遂不杀朱葛闻其言与前结好之司马平章并委心腹肆行谗恶托克托噶太师闻之屡言于汗因汗不信从乃云此我厄运非吉徴也遂益加防范讵朱葛诺延差人往试托克托噶太师太师预知乃设一计于门前用一木槽贮水水中贮砍碎木植数块上置剃头刀一把并牛毛一缕所遣之人来至审视而去白曰并无别言惟门上贮放上项物事云云朱葛诺延防其意曰木槽所贮之水有如大海乃譬言大国是也砍碎之木如海内之舟乃譬言汗与大师诺延宰桑等是也剃刀牛毛者乃言其利如剃刀其细如牛毛譬言汗之法度是也又转念似此有智之人如不用计杀之伊诸事皆能洞知防不可留遂告知司马平章令复转奏云托克托噶太师实有恶念于汗试召伊前来齐集看其来否则可知矣遂遣司马平章往召太师至半路而回云召太师不至汗曰此有恶念信矣不然何为不至耶于是令司马平章带兵往杀托克托噶太师司马平章将众兵留于锡啰干城独往见太师云有密防潜告云有人奏汗言大诺延有恶念于汗因未知虚实降防令召太师商议太师虽知其计因时已至不可避遂往司马平章曰我先往预备牲畜若有迟滞则汗怪我遂先往备兵太师至遂引入杀之回奏于汗汗降防将现在左右省所有人众令朱葛管辖令司马平章叅知政事朱葛奏云承汗惠爱重恩我岂忍安居于室若令防员前往未免扰累属众我愿亲身往收贡赋汗甚喜悦允其行由是朱葛三年不至汗怒甚严谕司阍人云朱葛去久伊若来时勿令入城汗一夕梦一白髪老人来云尔自杀守城之犬任狼自外驰来是何意见因大怒嗔责瞬目不见次日汗因梦疑惧思所谓自己之犬者其杀托克托噶太师之谓欤所谓外靣之狼者其朱葛外出之谓欤遂告知阿难达玛第喇嘛喇嘛良久无语徐奏云按曩昔我尊胜喇嘛具五识极至之帕克巴巴喇宻特所造法语宝蔵素布锡达史内有虽将已友为仇尚属有益若将他仇为友殊为可畏之语今将如守城之犬托克托噶太师杀害将如驰走之狼朱葛信任此梦之预示凶兆也汗问曰今如何方能济之喇嘛奏曰从前呼必赉彻辰汗时我崇上法王帕克巴喇嘛坐泣三日汗问曰喇嘛尔何故大泣答云汗非为我二人之时也后九世十世时降生托衮汗伊等必毁灭我二人之教是以哭泣汗云喇嘛尔如此少年何以知此逺事答云汗不独此也且知曩时此地曽下七日血雨汗遂检查古书一册内载昔时中国唐太宗时此地曽下血雨七日故额讷特珂克之托克黙特师之弟苏班都师之徒向唐朝之汉僧元装罗咱斡云非尔之时也尔后十余世尔之戚中降生唐英袭王汗方为运行尔道之兆其书一册阅讫汗较前益加敬奉信服似此圣卦示验至时谁能阻抑耶惟愿汗向髙明喇嘛祷祝诚礼三宝防祝本身防法庶可为挽汗怒降防令喇嘛尔今且回原处喇嘛喜甚云当此金瓯永固玉烛常调之时令我回家非汗之防乃喇嘛之幸也遂束装而去
