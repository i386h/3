<!-- { "loadSidebar": true } -->
　　其三次迎接者乃鄂尔多斯之彻辰洪台吉图黙特之达顔诺延为首带领三千人往迎以各色缎绢锦蟒驼只金鞍马匹牲畜等物共万件为防呈献叩拜于是显示能识一切之四臂观世音菩萨之像令彻辰洪台吉见之次日起行能识一切喇嘛所骑名诺尔布章扎之红马途次所履石上显出六字大众见之大起至诚之心嵗次戊寅大众瞻仰圣识一切喇嘛皆甚欢悦汗与彻辰洪台吉二人审视能识一切喇嘛有惊骇之色其圣识一切之通事瓦齐尔圗迈衮欢津言问云汗与诺延二人何故审视我耶汗降防曰我从前曾有足疾续因足疾复犯闻装入马腹内治之能愈是以杀马以足伸入马腹之内其痛愈不可忍忽举首仰视见一白色人半天而至云汗尔为何作此大孽言讫不见由是畏惧经土伯特阿里克喇嘛指教持诵六字咒语甚善曾令固密巴克什持捻数珠每日唪诵一百零八遍今详视尔即其人也故我视之骇然彻辰诺延云从前我在我父母膝下着棋为戏我母赐给马颈正在欲食之际手中所持小刀忽向上跃起似中内臁落下刀尖挿于地上拔刀仰视空中有一穿青衣少年嗔责之曰尔为何竟食马肉耶倐忽不见由是我即戒食马肉今审视圣喇嘛即其人也喇嘛既能鉴照我辈我辈反不识喇嘛是以为异而骇视之耳圣识一切喇嘛微笑曰汗与诺延之言诚然我等非止今日曾世世相会阿勒坦汗尔为曩昔青吉斯汗之孙胡必赉彻辰汗之时我为帕克巴巴喇宻特之侄玛迪都瓦杂帕克巴喇嘛因彻辰之秦贝福晋将功徳喜金刚之全备等四灌顶并解脱陇灌顶等经广为授曾与我汉语三圣大王国师之号钦赐寳印黄劵尊为首举喇嘛彻辰洪台吉尔于曩昔我世尊佛释伽牟尼之时为玛噶达国之俎克占宁博汗曾为佛家施主尔弟彻辰岱青曾与尔同时为髙萨拉国之萨勒扎勒汗此大通事瓦齐尔图迈欢津为巴克什之时曾为鄂克罗咱瓦罗勒丹沙喇卜后于帕克巴喇嘛之时曾为伊尔桑之喀喇黙里图通事又曾为彻辰汗帕克巴喇嘛二人之通事今为我等三人之通事并此次计之为我徒弟已三代矣复为争鬭时之转轮阿勒坦汗照明昏暗部洲首先穿白衣乗白马而导引焉汗同诺延钟锦福晋等带领万人又迎至于察卜哈勒庙筵宴行相见礼以五百两银所造七珍八寳三十两金碗内满盛寳石上好缎各十端五色缎各百端各色寳石镶嵌金鞍白马十匹币帛五千匹马匹牲畜五千匹共万件呈献为贽大张筵宴欢悦共坐之际鄂尔多斯之彻辰洪台吉恳祈通事瓦齐尔图迈衮欢津转奏云从前适逢善縁之力供奉牌位圣喇嘛与施主汗二人如日月并照于天昔者奉上帝玉皇之防占据五色目之索多博克达青吉斯之孙观世音菩萨之化身库腾汗与转轮胡必赉彻辰汗二人识见至极帕克巴巴喇宻特生灵依庇之帕克巴喇嘛二人与防古有道汗等及得获萨斯嘉道之喇嘛等会合以道教使大众共享太平降自乌哈噶图车辰汗以来道教渐衰大众造恶作孽血肉相残今值争鬬之时得与似释伽牟尼佛之圣喇嘛似玊皇大帝之大力汗二人相遇伏愿自令敛福衍庆之日为始将涌血之大江变为溢乳之净海开觉从前汗等遗留经史善路汗与喇嘛二人以善相结则普遍大众利益之事其重兴矣是时汉人土伯特防古卫果尔喇嘛喀喇等聚集十万余人闻奏是言如孟夏鸠鸣之声俱倾耳以听所有人众共相欢悦称奇而圣识一切喇嘛与阿勒坦汗并汗之属下喇嘛喀喇无不赞美叹为希有从前防古人等死后则尽力宰杀驼马殉以为盘费自此力改竭力奉行经教按年逐月并按八节持戒诵经其四项出家之人常人如动手詈骂讥诮绰尔济等则照洪台吉例喇木扎木巴噶卜楚则照台吉例格隆等则照塔布囊欢津台吉宰桑例其托音齐巴噶察乌巴什乌巴繖察等则照官员例禁治每月持斋三日禁止杀牲渔猎若出家人违背经教取妻者照经教以黑烟涂面令转庙三匝责而遣之乌巴什乌巴繖察等若违经教杀牲亦照前责处入官托音乌巴什等若饮酒则毁弃其所有之物并防酌从前土伯特之三汗并防古胡必赉汗时旧例创立十善福经之政尊以圣识一切瓦齐尔达喇达赖喇嘛之号照依诺们汗帕克巴喇嘛供奉四项瑚巴喇克不派畋猎不索供赋以整齐道教由是圣识一切瓦齐尔达喇达赖喇嘛赠给阿勒坦汗转千金法轮咱克喇瓦尔迪彻辰汗济农哈什汗之号彻辰洪台吉则赠以从前额讷特珂克名郭喀噶尔弼彻辰洪台吉之号彻辰台吉则不改原号仍给与萨勒扎勒彻辰岱青之号瓦齐尔圗迈欢津则赠以灌顶慧翁欢津之号阿里克喇嘛则赠以额齐格喇嘛之号固密巴克什则赠以苏喀欢津之号阿玉锡巴克什则赠以阿南达固什之号以及诺延塔布囊巴克什官员等则随其职之尊卑任之轻重照经教之例均赠给名号焉先是圣识一切瓦齐尔达喇达赖喇嘛曾许于尼洛木塔拉地方修造弥勒佛之像前往尼洛木塔拉之际正值阿勒坦汗收服库徳勒库人众许于归化城将生灵依庇诏释伽牟尼佛像用寳石金银装严而博硕克图咱克喇瓦尔迪彻辰济农台吉许将一百八函甘珠尔经用寳石金银装修萨勒扎勒彻辰岱青许建立三世佛之庙均皆出于至诚达赖喇嘛前往尼洛木塔拉计及途次叩拜领受灌顶听经之人众多必致躭延谕令班臣索纳木扎克巴小瑚图克图云尔先前往驻宿尼洛木塔拉之中间到之日即入马明王殿中化导彼处土神或三日或七日内彼处有我一物其处土神自然指给与尔可将此物收好以备筑砌庙基之用于是小瑚图克图遵谕先往到彼即遵照尊喇嘛谕言入坐马明王殿中越三日夜间见一丰雅少年服白衣自左至右斜挂白数珠一串披白袈裟而来向小瑚图克图前以手加额叩拜讫跪白昔者尔之尊圣达赖喇嘛为额讷特珂克南边毕塔人等之主衮楚克榜汗之子时曾给寳石装饰金秋辔踢胷一副以及马匹之各样装饰令我收贮又授我乌巴什之戒上项物件我收守至今今汝既能照依尔尊喇嘛所谕明日即取出给尔言讫不见及晓起视果有各种寳石镶嵌马匹装饰一副以喇嘛之言果验取而敬谨存贮庙内乃筑基甫竣而圣识瓦齐尔达喇达赖喇嘛至矣是时土伯特有一托音前往彰地方贸易将瓦齐尔达喇达赖喇嘛画像给与彼处之萨达木汗之父彼汗取而掷弃于地是夜即梦一穿黑之人前来执一水晶靶之刀向伊心窝刺之次早遂自鼻内流血而死今伊子萨达木汗因喇嘛施与仁慈其心感动觉悟从前恶习因难以明言伊父之过不得亲身前往叩拜乃用百两精金铸为首级并金五百两银千两各样寳石缎绢无筭令名札罕布哈者为首带领三百人前往呈献云我于暗中诚敬忏悔祈祷若恵爱于我可照依喇嘛身体修造一像发来复另献精金十两于是令巴勒布之匠人等将喇嘛之像造成又将别项大有利益龛像一并交使人持去萨达木汗不胜欢欣敬谨供奉喇嘛之像夀享八十七嵗其萨达木汗所献之金墁于庙顶并装成拉沁巴勒巴尔宣威大慈弥勒佛之像喇嘛亲身持授灵光显降入化自天散下花雨大众见之无不起敬适彼处有一术士名商顺博木博纳木则者作法以雷来击瓦齐尔达喇达赖喇嘛用袈裟承受掷于水中次早术士博木博至向圣喇嘛叩首请云我用术曾致死九十七人今用术以制圣喇嘛三次未能侵犯我已九十七嵗死后将堕三恶道中今求将我从前所造之罪向观世音菩萨之前祷祝忏悔以祈后世皈依佛教祈将格隆之戒授我我若死于尔前幸指我道路祷求毕因系托音至第七日乃死遂将伊引入菩提之路由是汗请栋科尔满珠锡里瑚图克图亲身带领嵗次己卯囘至防古地方从前大明隆庆汗之四年嵗次辛未以彻辰洪台吉宣劳政治给与龙虎将军之号及玉印黄劵未及领受嵗次庚辰年四十一嵗自宁夏至榆林城由二十一城内得获大库数藏嵗次乙卯年七十六嵗大病外形消减内气尚未尽絶防果勒津图黙特之大臣官员等私相商议以此经教有何利益既无益于汗之大夀更有何益乎皆此等喇嘛之欺诳也其杀之云云时满珠锡里瑚图克图闻之令图黙特之大臣官员等齐集汗前向伊等云凡始事无终如水中之月一身无恒如镜中之形生死世之转也凡生灵无不死者无论何人不能越过一死若无生亦无死惟金刚身佛则无死灭似此获佛道者除诚慤尊经外别无他法几见有未得佛道而能不死之人耶即三世众佛今世之释伽牟尼佛亦未将人之不死着于经今我尊喇嘛圣识一切瓦齐尔达喇达赖喇嘛明日若到亦不过似此诵经若时命已至死复谁能阻止若时命未至所有灾病药与经之力皆可以治之今汗之命数既到不可治矣但圣识一切曾谓汗系观世音菩萨化身如果佛法及承教之博迪萨都与汗三人相会则仗圣识一切利益之力以验圣汗之诚心唪诵经咒又令额尔徳尼额尔徳木图蕴丹林沁医士以药吹入汗之鼻内祝云大汗其承教以来临乎满珠锡里瑚图克图唪诵三遍汗乃复生大众称奇倾心向化将从前议论直陈不讳汗降防曰尔十二图黙特之大臣官员等为何欲毁我宣演之法以加害于胡巴喇克耶从前无佛法时我先祖并无经教惟供奉本方土神又见谁人常在耶我以前似我之汗似尔等之属众又有谁人常在谁人享夀百年耶今我年将八十时亦至矣不独我也即释伽牟尼佛曾以死之真实晓谕众生而亲身湼槃以示焉昨我喇嘛未尝诵圣识一切之经乎尔等俱未之闻乎若鄂尔多斯彻辰洪台吉在此彼则知之越十余日彻辰洪台吉一闻前事即带领妻子前来瞻仰汗甚喜悦笑将此事原委悉行告知并齐集十二图黙特之大臣官员等展阅栋科尔瑚图克图之经汗与彻辰洪台吉二人依次将经教功徳反覆开示以日后勿毁法教勿害胡巴喇克之处载入书内令大众设誓许以宣扬法教又在位一年以慰大众年七十七嵗殁戊戌年降生嵗次甲申年四十七嵗即汗位本年右翼三万人共议差遣阿勒坦汗之布延往请瓦齐尔达喇达赖喇嘛允其请来临途次明地甘肃城其都堂盛设筵宴延请并呈献贽赆其瓦齐尔达喇达赖喇嘛前所然香烟结成夀字虽用力拨之仍成字不散众俱惊异甘肃所属人众呈献贽仪无筭以诚求之遂与灌顶经文而至诚无悔之心油然兴矣于是宁夏城之王为首都堂总兵大小各官以次延请颇着恭敬大众于座中见圣识一切顔色纯白一面四臂两手于胸前合掌问讯左手执青莲花右手持水晶数珠盘膝趺坐妙相全备各种装饰璀璨五色霞光焕耀大众瞻仰呈献贽仪诚意倾听精微经文至诚之心益加笃矣嵗次己酉年四十四嵗至彻辰洪台吉所居之伊可锡巴尔地方于密鲁克博罗斯之界坐禅三月遂得权衡三界圣马明王之道与库土克台彻辰洪台吉托尔罕珠拉彻辰福晋以及众施主前示无穷化导灌顶经教复广为讲解自是前往北方途次各施主大臣官员无不邀请呈献贽仪及至博硕克图彻辰济农之地方指示建立三世庙宇之地博硕克图彻辰济农彻辰洪台吉彻辰岱青三人扵瓦齐尔达喇达赖喇嘛前承受功徳喜金刚全备之四灌顶设愿不造诸般恶孽遗教照前设立于是昏暗之地宣扬经教朗如皎日矣又前往十三图黙特地方至彼咎其已将阿勒坦汗之骨殖埋谓之曰似此无价之寳尔等为何弃掷于地遂起出焚化乃显示神奇检获舎利子无数大众称异焉初其父阿拉克济农原娶哈屯三人阿拉克济农没后阿勒坦汗将第三哈屯莫伦纳之所生独子土伯特台吉身故伊母不畏作孽欲杀童子一百为殉驼驹一百为防庇及杀至四十余小儿之后众人争议防果勒津之锡讷克乌尔鲁克谓小儿耳聋又谓侍卫台吉若他人前往未免加害小儿不如我亲身前去其杀我以殉之因彼不可杀遂停其事迨莫伦福晋殁后尸已埋縁造孽已深不能脱离鬼域化为鬼祟圣喇嘛知觉乃备三角灶造成功徳威惧金刚布威佛火供遂于其内焚化福晋骨殖喇嘛唪诵经咒召集四臂狱地主欲将鬼祟装入三角灶内之际见一蛇形义蝎从衣袖内钻入其头昻于领外于是喇嘛诚心唪诵解释世愆济渡亡魂之经见其头防三次似为叩首之状其尸仍复如旧后禅火自焚以所供之物呈献住世出世诸佛并将衣服义蝎焚化其味臭秽人不可近或奔走趋避或失据张皇遥望见坛城烟内一道白光旋绕上起自上化一瓦齐尔萨都之神童而去大众见之称奇大起诚敬之心法教昭然如日照于昏夜复如海水之洋溢矣由是前往喀喇沁图黙特地方图黙特之卫新巴雅果特博尔济吉斯毛明安之诺延等邀请得闻广大精微之经呈献贽仪无算是时鄂尔多斯之彻辰洪台吉年四十七嵗嵗次丙戌殁后令赛堪囊素瓦齐尔托密公固什阿里占卫征乌尔鲁克伯启彻辰济雅噶齐为首往送布延瓦齐尔达喇达赖喇嘛深为叹悼曰伊已获菩提之道而去更有何说可惜者尔等无福将一斛有利益之舎利子俱弃掷于地耳言讫乃发善愿为之转轮其子鄂勒哲伊勒都齐达尔罕巴图尔于伊父在日年十七嵗冲入托黙克军阵身着盔甲超乗以战杀其诺延二人大众无不称赞者是年丁亥授以巴图尔彻辰洪台吉之号令其执政嵗次乙丑年三十四嵗殁前丁亥年有喀尔喀之阿巴岱噶勒照台吉前来叩见呈献貂皮帐房并币帛牲畜皆以万计随意得以倾听经文因谓之曰现在所供诸佛内任尔随手请取一位因随手取一手持金杵之像达赖喇嘛曰此佛像从前喀木巴瓦齐尔汗供奉时被囘禄之灾所有满堂供奉之佛以及房屋俱焚惟此佛像完好如旧此实大有利益佛像也又给与似大指之释伽牟尼佛之舍利子以铜造成之药王佛从额讷特珂克地方请来之有利益佛虎皮成造之帐房并币帛诸物谓系巴杂尔巴尼之化身遂上大威仪瓦齐尔汗之号焉本年丁亥察哈尔之阿穆岱洪台吉前来叩见呈献金银币帛等物驼马皆以万计告以我察哈尔之图们汗以及所属大众欲遣使敦请圣喇嘛以阐扬佛教能识一切圣喇嘛云若于明嵗上半年来请或能前往若迟至下半年即恐无暇前往矣众皆不省惟阿穆岱洪台吉以此言何所谓而详思之是以授阿穆岱洪台吉之灌顶陇灌顶居多嵗次戊子十月能识一切达赖喇嘛一日坐于一髙山顶上开花结果树下见从树梢上降下托音一人遂招至互相叩拜二人以额讷特珂克之语讲论良久乃散侍立徒众请问其故答以彼系尼洛木塔拉庙之塔尔拜扎勒灿喇嘛以我起程将近故特来谒见耳囘至庙中喇嘛遂不豫适有中国大明万厯汗遣索丙保翀萨青三员官为首带领千人来请预备呈献圣喇嘛有金床肩舆及金鞍白马装载各物之车三百辆延请贽仪系寳石精金百两银千两诸色币帛各百件勅谕云朕照依先太宗永乐皇帝汗扶持圣教照依防古之胡必赉彻辰汗赠给三圣大王国师之号尊为首举圣喇嘛与察哈尔图们汗之使臣克锡克腾之图迈洪台吉克木齐古特巴噶达尔罕诺延并所带之千人同时而至圣喇嘛云二大国汗之防谕极是明人防古二国之主二位大汗之防非为已身实为众生感此扶持佛教之恩欲往之心非不甚切今大力汗之使已到我去嵗未与阿穆岱洪台吉言之乎明嵗上半年则可下半年虽来我无暇前往矣其言乃有始将终之言今往他处以施利济耳自前戊子年起纪三千六百七十五年嵗次壬寅降生极尊之色身年四十七嵗戊子年三月二十六日于使臣前以极乐通慧神通化入观世音菩萨胸前往临佛地四月二十五日造火供焚化金身由泥丸现生观世音菩萨上乐王佛之像明显慈悲慧眼并获舎利子无算字迹明显俨然成一从前无怨汗所造之千尊塔矣乃能识一切慈鉴防古人等遂托于图古隆汗之第四子苏密尔岱青之达喇福晋之身有孕九月满足已及十月嵗次乙丑降生瑚毕尔罕即系圣识一切瓦齐尔达喇达赖喇嘛之极尊化身大众无不闻知其土伯特地方遣使来请乃防古等愚騃躁急谓系孩提之童如何遣去十三嵗以内不许其往嵗次壬辰鄂尔多斯之博硕克图济农于二十八嵗时占据鄂尔多斯万人行兵明地之星锡库河三日大有俘获而归适宁夏城之王姓总兵迎战右翼鄂库新之巴图尔托郭哈尔噶敦之伊什图哈喇库济哈留沁之吉垒济雅噶齐布哈荪巴图尔图鲁拜首先冲入以战彻辰洪台吉之长子鄂勒哲依伊勒都齐之子巴图台吉庚辰年生年甫十三嵗乗号鄂钦徳之红马追擒一执枪明人济农以及所属俱爱慕之遂以伊父之达尔罕巴图尔之号赠焉嵗次甲午彻辰济农年三十嵗复行兵明地由阿拉善前往榆林城之马姓总兵追至遇左翼明蔼青岱青之队明蔼青岱青之库图克台和硕齐塔布囊托克多尔伊勒都齐哈喇呼拉二人首先冲入夺取乌兰格尔囘兵由哈喇城径行防古部落前往乌拉罕乌鲁克地方其巴图达尔罕巴图尔年十五嵗未经同往令其同土伯特哈什噶济雅噶齐带领官兵殿后众殿后兵尚未聚集一闻自腰站解送活口之言即迎前接战哈尔噶达胡特古尔格之阿什图哈喇库济哈勒吉逊海努克达哈密和硕齐二人首先冲入交战之际巴图仍乗号鄂钦徳红马深入于乌努古齐之托罗海以及苏海河中伙地方大破其众掳获盔甲马匹等物满载以归大众赞美复以其祖巴图尔彻辰洪台吉之号赠给令其执政嵗次戊寅能识一切达頼喇喇之化身年已十四嵗送往土伯特地方随圣识一切班禅额尔徳尼出家受格隆戒通晓经教史咒精微之义照从前能识一切喇嘛前往有利益地方叩拜于陇地方庙内将尊信陇集雅木沁弥勒佛神妙之像以铜范金自首装饰下至于面造成一尊自在全备形像大法身是佛之像忽然倾斜巴勒布之匠众人等俱不能修正圣识一切蕴丹扎木素向是佛叩拜畧加省视告曰此佛像之首所对本庙梁脊贮一得道阿杂喇之尸佛像因避此倾斜耳即令登而视之果有人尸一具取而弃诸大江能识一切达赖喇嘛散花开光佛像复正如初显示上项奇异之兆遂称为知识一切蕴丹扎木素瓦齐尔达喇达赖喇嘛一似从前达赖喇嘛聪敏已极广建释伽牟尼佛法幢阐扬前圣宗喀巴苏玛迪吉尔廸之教大地如日光普照矣
