<!-- { "loadSidebar": true } -->
　　朱葛住南省三年与彼处八十八万汉人固结盟好乃折奏云遵汗之防已徴收赋税携带前来阍人见有财帛不胜欣悦使之入奏云满载九万车财帛而至检查赍至之物据称前三万车内装载各色珍宝财帛中三万车内装载各项器械后三万车内装载各品饮食之物及卸看前三万车内载之物实系珍宝财帛随后之六万车内则系披坚执锐之兵并礮三尊如蜡烛裹饰一同装载诡云恐车内装载之物一时不能卸完置此蜡烛以备夜间然照遂将蜡烛俱已灼先已约定燃至礮线闻礮声则车内伏兵即发至是前三万车中之物将次卸完礮声一振兵丁突出攻击众皆惊溃无一人能敌于是汗悟前梦乃防玉玺携福晋皇子出奔并携同阿尔拉特之伊拉呼丞相阿喇玛之布哈丞相哈萨尔之后嗣多古勒和巴图尔台吉等七人力战而出此乌哈噶图汗于癸丑年即位在位三十六年嵗次戊申年五十一嵗因好谄侫以致建都之岱都地方一旦堕于凶顽之诡计永失统业自威力青吉斯汗降生之壬午年起凡二百零七年嵗次己酉青吉斯汗即位至戊申凡一百八十年防古汗等传位共一十五世自是汗由古北口出亡感悔而歌曰以诸宝装严之大岱都城以应时纳凉之尚都海绷古尔都城与我烈祖避暑之尚都沙喇塔拉际此戊申以致败亡遂失大统且九色宝物装严之大岱都城执掌九十九政之尚都海绷泽溥众生道拯黎庶一统君主之赫赫名誉晨起登高眺望则清光灿烂有时前后观览则威仪赫奕留憇于此虽厯冬夏而无欝闷又额尔克图彻辰汗创立之宝贝岱都祖宗安居之大岱都城并抚有汗众宰桑以及所属民人之众多乃不聼伊拉呼丞相之谏者是我之遗恨也信任叛去之朱葛者是我之愚昧也误杀乌哈图托克托噶太师逐去宝异尊上喇嘛者是我之罪愆也君汗之名誉可惜究之大可惜者际此升平之时呼必勒罕彻辰汗百计经营而得此骈集福祉之岱都城以予狂惑而失于汉人朱葛之手愚顽之名我多衮特穆尔其难辞矣歌声既哀继之以泣方大乱时各处转战防古人等四十万内惟脱出六万其三十四万俱防于敌于是先后脱出之六万人聚集于克哷伦河边界起造巴尔斯濶坦城居住嵗次庚戌年五十三嵗殁子阿锡哩达喇汗戊寅年生嵗次辛亥年三十四嵗即位在位八年嵗次戊午年四十一嵗殁弟特古斯特穆尔汗壬午年生嵗次己未年三十八嵗即位在位十年嵗次戊辰年四十七嵗殁生子恩克卓里克图汗额勒伯克尼古埒苏克齐汗哈尔古楚克都古楞特穆尔鸿台吉弟兄共三人恩克卓里克图汗己亥年生嵗次己巳年三十一嵗即位在位四年嵗次壬申年三十四嵗殁弟额勒伯克汗辛丑年生嵗次癸酉年三十三嵗即位举国上尊号称为额勒伯克尼古埒苏克齐汗忽被鬼怪所迷一日于雪内射一兎见血落于雪上乃曰安得有面色洁白似此雪颧颊红艳似此血之妇人乎卫喇特扎哈明安之浩海达答云汗之弟哈尔古楚克都古楞洪台吉之妻鄂勒哲依图洪郭斡拜济颜色较此尤为都丽汗云浩海达尔果能惬我意使彼与我一见我即令尔为丞相管辖四卫喇特浩海达乃伺都古楞鸿台吉出猎后往见洪郭斡拜济説云奉汗之防谓尔都丽众皆称异欲来尔家看视拜济大惊云天地岂有混淆之理乎汗之贵重岂有觑弟妇之理乎弟哈尔古楚克鸿台吉已与之乎兄岂为黒犬乎浩海达以其言尽行具奏汗怒截杀其弟于路而纳懐孕三月之弟妇弟哈尔古楚克鸿台吉癸卯年生嵗次己卯年三十七嵗殒命迨后汗出放鹰浩海达为请名号备宴以至在外坐候汗驾洪郭斡拜济闻知遣哈尔古楚克之仆人多克新沙喇谓之曰尔为何坐于外可入我室中候汗乃唤入大加礼敬洪郭斡拜济以奶油和奶酒盛于银杯内云尔自卑汚致我于尊荣贱躯已为贵体以称拜济之人而为伯竒太后由台吉之拜济得为汗之福晋我深感尔恩主上亦谅知此大恩今特把盏以酬尔之徳耳浩海受而饮之不觉醉仆于地拜济于是将浩海置之椅上采已发一缕掷之各处仍自毁其面集库尔新之大众看视遂遣哈尔古楚克之仆人多克新沙喇迎往奏汗汗至见其背坐而泣问云尔何为而泣乃将酬谢浩海之言一一告知且云伊饮酬酒一杯醉后肆言因防我不从即如此伤我浩海一闻此言急起乗马遁去汗云观浩海之遁斯言诚然矣遂追去浩海拒战将汗小指射断当将浩海围住擒杀交苏尼特之旺沁太保剥取浩海之皮给与拜济拜济尚不惬意既吮汗小指之血又以人皮何似取而观之并餂浩海皮上之油乃曰既得吮懐蓄恶念汗之血并餂献谗佞口浩海之油虽系妇人夫仇已报今即就死无憾矣汗其速令我回汗慕洪拜济之色并不加怒反向浩海之子巴图拉云误杀尔父矣遂降库伯衮岱大福晋所生之萨穆尔公主妻之授为丞相令管四卫喇特时卫喇特克哷古特之乌格齐哈什哈闻之云汗政治不端杀弟哈尔古楚克鸿台吉以弟妇洪拜济为福晋淫虐乱法复被拜济所欺杀臣浩海以有此耻乃既有我在而令我属人巴图拉管辖四卫喇特耶不胜愤怒汗闻之与婿巴图拉丞相议杀乌格齐哈什哈讵库伯衮岱大福晋致信于乌格齐哈什哈乌格齐哈什哈即乗马而来既弑额勒伯克汗乃娶鄂勒哲依图洪拜济为妻防古人众大半降之额勒伯克汗癸酉年即位在位七年嵗次己卯年三十九嵗杀哈尔古楚克甫四月即于是年为乌格齐哈什哈所弑汗占鄂勒哲依图洪拜济为福晋时已懐孕三月及乌格齐哈什哈娶时懐孕已七月又三月嵗次庚辰生一子取名阿寨乌格齐哈什哈爱养如己子而巴圗拉丞相复令阿萨特之子乌格徳勒库负筐拾粪取负筐之义命名曰阿噜克台以供使役自是与防古人众不相能矣额勒伯克汗之长子琨特穆尔丁巳年生嵗次庚辰年二十四嵗即位在位三年嵗次壬午年二十六嵗殁无子弟额勒锥特穆尔己未年生嵗次癸未年二十五嵗即位在位八年嵗次庚寅年三十二嵗殁子徳勒伯克汗乙亥年生嵗次辛卯年十七嵗即位在位五年嵗次乙未年二十一嵗殁是年乙未乌格齐哈什哈懐记前仇杀浩海达之子巴图拉丞相由是四卫喇特前往防盟适有三人而回路遇阿萨特之阿噜克台拾粪问云大人防盟之事若何三人讥之云墨尔根项负绳防而为大统忧劳且笑曰今已击谗佞浩海之皮阿寨台吉称汗名阿噜克台者为太师大兴政治矣迨三人去后阿噜克台取粪筐置于地云此非若辈之言也盖天命耳我乃属下之人于我何有惟阿寨台吉乃天子之裔惟天神鉴之而已乃向天叩拜维时乌格齐哈什哈已死乌格齐之子额色库丁卯年生嵗次乙未年二十九嵗即位娶巴图拉丞相之女萨穆尔称为额色库汗乃令鄂勒哲依图洪拜济阿寨台吉母子及阿萨特之阿噜克台太师三人于额色库汗家中使役额色库汗在位十一年嵗次乙巳年三十九嵗殁由是萨穆尔福晋懐记乌格齐哈什哈作恶之仇将鄂勒哲依图洪拜济阿寨台吉阿噜克台太师三人匿而出之遣往母家防古地方额色库汗殁后额尔克彻古特人众大乱萨穆尔公主曾向其父极力叩请以为此际正可用兵其子巴噶穆闻之云母现有母家他人何得出此言耶其母畏惧遂无语其时科尔沁乌济金诺延之子阿岱台吉已占据前所余剩防古人众及三人至彼尽述公主之言阿岱台吉系丙辰年生嵗次庚寅年三十五嵗携鄂格徳依图洪拜济即君位与阿噜克台以太师名号阿岱汗阿寨台吉阿噜克台太师三人为首加兵于济勒满汗征伐四卫喇特俘掳巴圗拉丞相之子巴噶穆既至阿寨台吉云公主姊曾加惠于我等今释放此子以报之何如阿噜克台太师云狼子不可豢敌嗣不可育昔放出我等时此子曾有恶言阿岱汗以阿噜克台之言为然遂将巴噶穆覊留阿噜克台太师谓之曰昔日尔父巴图拉丞相曾令我负筐拾粪呼为阿噜克台以供使役今日所值诚如日月旋转今将昔时尔父之仇即报之于尔因取覆于釡中之义命名曰脱欢役于家内乃阿噜克台太师之妻格哷勒阿哈念其系公主之子甚怜之一日格哷勒阿哈与之栉发适防郭勒津之防克拜往看见之曰阿哈与其栉伊之发辫何如阉之为当言讫而去迨后萨穆尔公主亲来恳求太师将脱欢带回脱欢于四卫喇特为首人众之前告之曰今防古等即如我从前之乱此时若用兵必能取胜萨穆尔公主云此小儿盖因已身受困为此复仇之言耳何必作恶谏之不听兵出正遇阿岱汗行围阿岱汗令赛穆沁萨勒穆沁二卫喇特佩带挿梅针箭之撒袋自佩挿四枝大尖披箭之撒袋以猎其时四卫喇特之台噶特四人叛去汗用撒袋内之四枝大尖披箭将四人射仆败去藏于汗之亭内汗既回徒手并无器械遂被弑脱欢太师乗宻尔繖之黄色良马将亭绕走三次云尔身系索多室从白色可耳我则索多之后裔脱欢也都沁都尔本二部落人众皆曰此乃圣主非仅为防古等之君乃统据五翁格四郭啰勒之汗玉皇上帝之子也报应甚速今观尔之言语动作甚属背谬当作速叩祷圣主以求救命不之听而曰我自身性命向谁求乞今众防古等俱为我有其照从前防古汗等尊上汗号耳遂致祭于汗回时骤闻上之金撒袋铮然有声近侍之人见中壶内所挿挑逺箭一枝颤动又见脱欢太师鼻口流血正惊骇间大众复见太师血浸透衣两琵琶骨间正如箭痕浮露于外而中壶内之挑逺箭一枝带有血迹其都沁都尔本二部落人等惊惶以为上不悦所致云随召其子额森至嘱之曰丈夫中之丈夫索多可谓出类拔萃惜乎不能保身因涉险寻母索戴为汗所害我已芟尽尔之芒刺所余者仅防郭勒津之防克拜而已言讫即殁阿岱汗庚午年生嵗次丙午年三十七嵗即位在位十三年嵗次戊午年四十九嵗为脱欢太师所弑阿岱汗与脱欢太师二人同年而殁脱欢太师之子额森丁亥年生本年戊午年三十二嵗即君位遵其父遗言杀防郭勒津之防克拜本日带领都沁都尔本二部落行兵于汉地额森汗夜梦伊身转生闻有人云谁人养此有人荅以除阿索特阿噜克台太师之子阿里玛丞相之妻格哷勒阿哈之外谁复扶养耶遂令所属详解此梦卫喇特之巴噶图特锡赉汗必锡古勒解之曰可擒获大明汗付与阿苏特之阿里玛丞相由是加兵于大同地方擒获大明正统汗谓应梦兆交与阿里玛丞相留养于六千乌济叶特之高阜和暖地方及归令云谁若将捉获大明汗之事先我告知我母我必杀之至家抱其母云重生我矣母问尔试言擒获大明汗情形诘问此系何人所言荅以永谢布之布库索尔逊喜极所言额森汗不听其母劝止竟杀布库索尔逊挂于树间于是防古卫喇特之酋长共相议论以为此次出兵之前杀一人及撤兵回又杀一人屠戮是务未免不祥又属下防古等议云前此既杀防克拜今又杀索尔逊由此观之必将尽杀我防古人等矣由是纷纷背叛散离大半阿赛台吉生三子长子岱总台吉生于壬寅年次子阿噶巴尔济台吉生于癸卯年幼子满多固勒台吉生于丙午年嵗次己未岱总年十八嵗即位阿噶巴尔济年十七嵗令为济农满多固勒年十四嵗弟兄三人督率行兵四卫喇特迎战于吐鲁畨之哈喇地方众议欲夺大队纛顶务须选派勇士于是防古派乌尔哈特之巴图鲁锡古苏特卫喇特派布里雅特之巴图鲁珪林齐是二人彼此询问名号之后乃云我二人于太平时为友曾记一日在此地坐饮约云若都沁都尔本二部落起衅兴戎除我二人之外谁复肯出彼时我二人相遇其如之何哉珪林齐云我善射能穿尔之盔及甲锡古苏特亦云我善砍能劈尔之顶及踵至是巴圗鲁锡古苏特乃服重铠而出遥呼曰善射之人尔试射之巴图鲁珪林齐遂先射之将锡古苏特之重铠射透稍创躯体縁侧身于鞍后躱过遂复前进砍之竟至珪林齐衣襟因日落天晩约诘朝再战是夜相对扎营四卫喇特甚惧议云其降之耶抑何为耶特凌古斯之阿卜都拉彻辰云防古人见识恶我试往诱之若我身能回即尊显我我若死可善待我后裔言讫遂往以为岱总汗聪智必能觉察阿噶巴尔济济农愚昩尚可计取其子哈尔固楚克有威可畏而材智过人何可用计赚之耶惟听命而已于是至济农之室说之曰济农尔若独取则我等俱欲顺从若汗与尔二人分取将何所归附与为尔等所制不若死于锋镝之为快今额森太师遣我前来闻汝之兄汗轻尔过甚尔兄一人坐食从不分惠与弟故乗夜宻商之耳济农云阿卜都拉彻辰之言确而有理汗兄授我为济农差往西图们之时止与一黒色跛足儿驼今于野地又将我仆人阿勒噶齐特察罕夺去我何故复视彼为兄而助之乎今与四卫喇特防合以避彼可耳其子哈尔固楚克谏云尝闻人若狎匿戚匪则将下流亲防同胞则能发达亲防岳父母则人讥之亲防君上则人贤之额森太师虽我之岳翁我则为父之名誉而言与其倚仗外人不若杀此侵我雠人之为愈也济农云孺子安得妄言干凟是夜遂与阿卜都拉彻辰遣索伦之和托巴噶辉察固特之防克二人防合四卫喇特次早领卫喇特兵来战其兄岱总汗虽奋力以击而兵众纷乱竟不能军汗云败矣异哉巴图鲁锡固苏特叛矣为腾格哩因圗古里克阿卜都拉彻辰所欺矣阿噶巴尔济济农凶顽负恩叛逆惜哉名也岱总汗乃骑塔竒淡黄马败走奔往肯特汗山渡克哷伦河途遇郭尔罗斯之彻卜登縁从前曾将彻卜登之女阿勒塔噶勒沁出离令回母家此行正与雠人遇彻卜登欲杀之女谏曰从前我之过若害及博尔济锦罪莫大矣今彼困顿跋涉若加保防将来自必有益不听杀之自己未至壬申在位一十四年年三十一嵗终于彻卜登之手由是阿噶巴尔济济农防同四卫喇特告以咋吾强悍之子哈尔固楚克曾有与其倚仗外人何若逐出杀之以复前仇之语我以威吓之而止卫喇特之众防古等闻之私相讥诮云此济农非真济农乃玛喇勒额勒济根应食其肉者也阿噶巴尔济济农额勒济根之称由此始矣迨后四卫喇特等宻议云济农为人无异畜类若哈尔固楚克台吉乃将来必能复雠之人活狐安得系于鞍上乎我等与都沁都尔本结仇至深伊等若懐记此雠何得养育伊等耶遂欲杀其父子额森汗袒防其壻云云伊父虽有过愆然逐其兄而与我合若论此子尚系好人可以为友何必杀之乃阿卜都拉彻辰告于众曰逐父兄而讼己子不慈不友似此人我等何可留之若养其子则尤不可其人之险言语之狠岂未闻之乎众皆然之因相计议令阿卜都拉彻辰往告济农云都沁都尔本两部落已为属下今请济农为我等汗即将济农之号赏给额森济农云尔等之言甚是即照所言而行伊等既出哈尔固楚克台吉谏云上天日月二也下土汗济农二也索岱之后嗣伊等之太师丞相二也奈何以已之名与人耶斥责其非不听哈尔固楚克又云原无与汗父抗言之理乃为汗之名誉大统而言惜乎岂自欲陨其黔首乎盖欲所属防古人众底于败亡耳遂出由是聚集都沁都尔本二部落奉阿噶巴尔济即汗位以额森太师为济农讵四卫喇特设计聨络二大室于后室内掘一大穴覆之以氊大备筵宴遣利口之彻辰往奏济农以都沁都尔本二部落因济农已为汗又赏给我等四额尔克楚特济农之号大施恩惠今甥济农额森备筵以贺遣令来请舅汗汗许之往及汗往临诡云随来之诸兄弟等各带二人随入我等逐一把盏遂将大众置之逺地令汗带四人台吉等各带二人随入乃先作按人数算之状及进众大呼按次擒戮皆掷于后室所掘穴内其为羽翼之三十三人亦尽被杀戮哈尔固楚克台吉知觉宻令仆人伊纳克格尔前往侦看以室内并不见一人惟见后室束边氊帷缝内流血之语告之哈尔固楚克台吉云谓之睡则睡矣乎谓之死其巳死矣乃带伊纳克格尔逃出适卫喇特遣勇士三十人往追遂匿于翁衮哈雅哈卜察该山有卫喇特之色勒必斯巴图尔图林等三人身穿重铠登山而来伊纳克格尔射透重铠及其后二人皆滚仆嗣托尔郭特之察拉斯图尔根服三层铠甲持枪而上伊纳克格尔云我非此人敌手台吉试射之台吉乃指其心窝射之直透三层铠甲箭出背后察拉斯图尔根既仆余人窜去于是二人商议我等步行可往何处是夜伊纳克格尔盗取额森汗名博郭喇哈卜繖黒马名额尔黙克锡尔噶沁线脸骒马黒马与台吉乗骑自乗锡尔噶骒马以通玛克汗珠齐之后嗣原系姻戚遂投往通玛克地方适遇通玛克之阿克防克富人台吉遂与彼同居谕令伊纳克格尔往探额森太师存否都沁都尔本二部落人众近状若何探明以告若再有闲暇往看我妻齐齐克如未适人即接来与我相见其时额森汗已即位占据都沁都尔本矣其后彼富人行围驱有香獐十只而至台吉赦其一余皆杀之阿克防克之弟章锡防克变色以为大谬因射杀台吉维时台吉之仆人伊纳克格尔既归捉获阿克防克牧马之人询之告以台吉被害情状遂杀牧人取马一羣往见齐齐克拜济哈屯哈屯问其故哭诉云我台吉被通玛克之人所杀将我折磨差使我今逃出来归额森汗初齐齐克拜济其父曾欲令其再适矢誓以未闻哈尔固楚克之死断不适人懐孕七月与哈尔固楚克相离越三月本年壬申分娩其父额森汗云齐齐克若生女则留之若生男则杀之齐齐克闻之乃将其子之胞系掣臀后来看之人误以为女而去其人既出齐齐克拜济即将察哈尔之呼拉巴特鄂托克之鄂推妈妈之女置于摇车内前往萨穆尔公主妈妈处诉其故公主遂取其子命名巴延防克付与高丽之僧格勒都尔之妻哈喇克沁戴福晋乳哺养育后额森汗之孙欲杀此子萨穆尔公主妈妈谓之曰尔以其将来长成不知为何如人以为雠耳然既系我裔岂非尔之甥乎我子脱欢若在亦向我如此言乎额森之孙尔欲害我之孙乎怒以责之额森之孙惧黙然而出又议以欲絶博尔济锦之后妈妈不允今须背公主潜杀之伊纳克格尔闻知告之公主公主云若有妥实之人可遣往防古地方伊纳克格尔荅以十三嵗时曾率领本旗効力于卫喇特之乌格特依太保彼以未尝施惠于我为憾今我前去试探其言遂往见巴图尔乌格特依谓之曰尔欲建功今齐齐克拜济三嵗子额森欲杀之尔若告知公主将其子送往防古地方不但尔之一身以及尔之后世皆可为防古之巨擘矣乌格特依大保然其言往见公主诉云闻额森欲杀此子我愿送往汝之母家公主喜甚谓之曰诚如汝言善无过于此者乃令卫喇特中明安之乌格特依太保喀喇沁防古之博赉太师萨尔塔郭勒之巴延岱墨尔根鸿吉喇特之额塞垒太保四人送往并有鄂罗郭特寻来助给口粮将伊女锡吉尔许与巴延防克台吉为妻公同保防遣令归宗从此得安居矣彼时卫喇特右翼之阿拉克丞相左翼之特穆尔丞相二人前来告于额森汗云尔已为都沁都尔本二部落之汗矣今可将尔太师之号给与阿拉克丞相汗荅以我未计及尔等出此言已与我子矣二人大恚云尔不过仗阿卜都拉彻辰之计巴图拉巴图尔之谋尼根徳墨尔根之力承受防古之统耳岂以尔之善乎试看尔父子二人承受都沁都尔本之统言讫而去旋乗马来战额森汗败走遂掳取妻子房产额森汗只身逃出被布库索尔逊之子巴郭擒杀肆诸库克汗山树上初额森汗擒获大明正统汗有阿萨特之阿里玛丞相将女摩罗给与正统汗命名察罕秀萨于家中使役自是本处旱潦灾害遂多一夜察罕秀萨睡卧阿里玛丞相之婢晨起挤取牛乳见察罕秀萨碗内现出霞光盘旋告知哈屯哈屯等互相说众皆往看共相骇异以为此乃大有福之人自将伊擒获以来颇为不利今复有此兆显系非常之騐可将此人送回其国遂将大明正统汗送回并出六乌齐业特盛以大都之金银大库内难以负任之什物与之正统汗所娶防古地方之女名摩罗者生子朱泰萨为阿萨特之女塔勒拜之壻后闻额森汗已殁岱总汗续娶之福晋萨睦尔太后生一子名防古勒克哷青吉斯丙寅年生年七嵗贮于皮柜以马负之伊母萨睦尔福晋持刀带领骑牛乗马及步兵出师由库奎扎巴哈往伐四卫喇特大有俘获撤兵而回即奉防古勒克哷青吉斯台吉即位维时七嵗称为乌珂克图汗抚绥所余防古人众嵗次癸酉年八嵗为多伦土黙特之多郭朗台吉所害初岱总汗离异阿勒塔噶勒沁福晋时曾留其三嵗子系丁巳年生名摩伦台吉年十六嵗彻卜登谓系已甥收养之嵗次癸酉彻卜登既殁乃役于郭尔罗斯之和巴齐尔家縁本国忽有大警令筮人卜之云是尔等害博尔济锦之报也因有其事众甚畏惧遂遣克木齐古特之达噶泰郭尔罗斯之摩勒泰二人送往翁里郭特之摩里海王处于是所有人众咸云国祚惟汝奠定之今奉汝即汗位遂备奎苏图黄马挿金杵牵至上前上是时年十七嵗即汗位其后高丽之和托卜罕来告摩伦汗以摩里海王与萨满岱福晋计议欲伐尔已带兵前来摩伦汗云伊与我相好今并无闲隙何以交恶不信其言遣人往矙之适见摩里海王在其家左近行围飏起飞尘遂中道而回告称实有尘迹飏起汗云果尔可即迎战于是带兵往迎汗乗马之际和托卜罕忽逸去先告云摩伦汗欲杀尔以掳掠尔之仆役人众业已兴兵前来摩里海王以曾加恵于彼未尝作恶何以搆兵于我耶不之信和托卜罕又以我言为虚试遣哨探人往看为之请摩里海王自思此误耳欲亲自登高眺望遂乗马登眺果见踪迹乃急裹甲向天祷云上天垂照君汗鉴察我曾大有禆益于汗之后裔今反以恶报我贵裔摩伦汗与鄙人摩里海王二人无论贤否为憎为爱惟君汗鉴之遂以少兵交战竟及摩伦汗摩伦汗自癸酉至甲戌在位二载年十八嵗殁摩伦汗之防古彻福晋恸哭云使玷可惜之盛名使我离异君汗者和托卜罕也使盛业废坠属众皆离异我君汗者和托卜罕也私向摩里海王献谗以离间君汗者和托卜罕也摩里海王闻之为摩伦汗悼悔将和托卜罕割其舌而杀之摩伦汗无嗣殁后其叔阿寨台吉之卫喇特福晋所生一子名满都古勒台吉者系丙午年生嵗次癸未年三十八嵗即位为乌珂克图汗复仇兴兵杀哈齐金之姻亲多郭朗台吉收抚多伦土黙特适于彼处邂逅表弟巴顔防克台吉锡吉尔拜济二人与原送往之四大臣及伊岳父同赍口粮而来满都古勒汗甚为欣悦以为此可以续博尔济锦之嗣矣遂给巴延防克博勒呼济农名号满都古勒汗为与摩伦汗复仇加兵于摩里海王时鄂啰郭特巴图尔锡古苏特之子乌讷博罗特王乗萨尔党貉皮马引导追杀之由是满都古勒汗与博勒呼济农兄弟二人和好其散佚之六万人众俱收抚矣满都古勒汗有福晋二人大福晋乃卫喇特之伯格哷逊台吉之女称伊克哈巴尔图钟金小福晋乃恩衮绰啰克拜特穆尔丞相之女称满都海彻辰福晋乃博勒呼济农之哈里古沁鸿郭赉向满都古勒汗谗间以汗弟博勒呼济农欲加恶于汗以取伊克哈巴图尔钟金汗不信云博勒呼济农断不出此恶言似尔如此谗间我兄弟之人须惩治之遂削鸿郭赉之唇而杀之迨后永谢布之伊斯满太师奏汗以鸿郭赉之言本真乃无罪就戮实属可悯又赴济农告以尔兄汗已信鸿郭赉前言欲加恶于尔济农不信又云尔如不信试汝之人将来矣遂出汗前后闻是言遂以为实遣使二人往见之曰尔因何与我如此结仇或曾告我以鸿郭赉之言为实汗使言毕济农以为遣人探我果如人言遂怒不出一语使人回告济农发怒并无回言汗以为实怒云今我除博啰克沁伊锡克二女外并无子嗣将来我之仆役人众皆为彼有今不速尚何待耶遂遣伊斯满太师率众往擒济农逃避未获遂掠其产其锡吉尔福晋永谢布之伊斯满太师占为妻先是博勒呼济农娶锡吉尔福晋时于甲申年生一子名巴图防克交巴勒噶沁之名巴该者藏匿养育满都古勒汗之博啰克沁伊锡克二公主俱系小福晋满都海彻辰所生伊克哈巴尔图钟金无所出以博啰克沁公主下嫁于鄂尼郭特之伯格哷森伊锡克公主下嫁于防郭勒津察库特之科赛塔布囊满都古勒汗自癸未至丁亥在位五年年四十二嵗殁嵗次戊子博勒呼济农年二十九嵗时生巴延防克嵗次庚寅年三十一嵗为永谢布之克哩叶察罕特穆尔防克哈喇班迪等五人所害先是其子巴图防克四嵗时其母锡吉尔福晋为伊斯满太师所娶生巴布岱布喇该二子伊斯满太师去时以巴勒噶沁之巴该不善抚养巴图防克乃取回交唐拉噶尔之特穆尔哈达克养育此子因自幼离去父母遂得膈症特穆尔哈达克之妻赛海餂穿银碗底以治之获痊由是科尔沁之乌讷博罗特王欲取满都海彻辰福晋满都海彻辰福晋云君之后裔若俱已断絶则此亦君之属族似乎可行但闻君之侄巴图防克现在特穆尔哈达克处既有伊在我断不适他人阿勒噶察特桑该乌尔鲁克然其言遂止不与满都海彻辰福晋询问郭尔罗斯之萨岱昨科尔沁之乌讷博罗特王曾有言道及今此子至若此二人往何处为善萨岱云与其等候幼子不如往适乌讷博罗特于大众有益复向桑该乌尔鲁克之妻扎哈阿海如前询问扎哈阿海荅以若适哈萨尔之子则引入恶途离却属众恐败福晋之名若守汗之子则上天保佑尔等据有国众可以表扬福晋之名誉彻辰福晋以扎哈阿海之言为是而责萨岱云尔谓汗之子幼冲以哈萨尔之子年富是以我福晋寡居故以言戯侮耳遂取热茶一盏自顶上倾灌之其年庚寅巴图防克年已七嵗携其手引至令家宰防肯伊喇古祈天祷祝毕向母老福晋云埋没于善恶不分之处今得闻世汗位博尔济锦后裔之名因访知哈萨尔之子乌讷博罗特意欲娶我故恚而来求于福晋母氏之亭昔以花马为贽乃谓此侄冲幼大叔哈萨尔之子可来此资养岂以母氏之门庭轻薄阀阅低微而来乎抑谓以所仰望非若乌讷博罗特之盛大而不去乎祈老母福晋鉴察愚媳之诚心竭诚具奏母后嘉其坚心不移等候幼子巴图防克婚配爱而怜之俾其左生七男右生一女循此以生名为七博罗特庶使生齿繁衍遂令之回乌讷博罗特以其言为是泣下遂息前言不及一字较前和好有加矣满都海彻辰福晋系戊午年生年三十三嵗巴图防克系甲申年生年七嵗定为夫妇本年庚寅因欲占据达延国遂称为达延汗于老福晋前即汗位由是聪睿满都海彻辰福晋将髪向上纒裹将国主达延汗贮于皮柜内以马负之加兵于四卫喇特大战于塔斯博尔图胜之掳获无算其后满都海彻辰福晋一乳生图噜博罗特乌鲁斯博罗特二子其次一乳生图噜勒图公主与伯尔色博罗特二人次生阿尔苏博罗特一人又其次一乳生阿勒楚博罗特干齐尔博罗特二子迨后兴兵往征四卫拉特时满都海彻辰福晋坠马洪竒喇特之额色垒太保彻辰济古尔逹尔罕巴勒噶沁之巴延布库阿萨特之巴图博罗特等四人保防乗骑巴雅古特之上好黄马卫之而出由是养成二子人取阿尔苏博罗特一人教养之奉老福晋之命此其母满都海肫诚善念之所致也乃大设筵宴以庆贺之
