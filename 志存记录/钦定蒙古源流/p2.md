<!-- { "loadSidebar": true } -->
　　试综昔者额讷特珂克土伯特防古三国根本世基之载在旧史者而统论之凡一切依倚外象包罗者已定一切因縁生灵已成外象定自三坛起于风坛次及水坛定于土坛是也以言乎风坛则由无所有空十面大作所向感被而温和碧色之风坛凝然定矣以言乎水坛则由触于风坛彩云叠布丛生聨绵隂雨以成无邉岸作咸之大海而水坛定矣以言乎土坛则由金界粪土定若乳上凝脂以次各七七分数加添自细尘以至埃尘沙纎防野马细末为一粒油麦七粒油麦为一寸二十四寸为一肘四肘为一丈至五百丈自一画角声闻处起至八画角声闻处为一里以如是甚多之里数名为大自在金地土坛其中山之大者为须弥山以及七金山七大海四大部洲八小部洲一时显然着矣内藏包罗者自初禅天一神变幻降世起渐渐蕃衍色界十七天无色界四天欲界二十天并过去未来现在世界之六种生灵以次而成因彼生灵神变而来故夀数无算虽生于世上行不践地飞空而行不食下界所生秽谷惟食禅谷无论男女不自胎生皆由化生是时无有日月本身之光可以自照彼时不以人称皆呼为生灵其后生灵萌发欲念有一生灵食下界一种粮谷众皆效尤食之禅谷遂絶遂皆食下界所生之糓不能空行于是堕地本身之光顿失不能自照而痴愚罪业渐从此起嗣因众生修省之力遂现出日月星辰以烛其昏暗而得明灿矣其后众生内复出一恣欲生灵得粒食于青苗而众生亦俱从食之由是食用下界所产秽谷分别男妇生男生女嗜欲之罪业由此始矣其后众生内复出一恣欲生灵获不种自生名萨鲁之糓不识为何糓乃尝食之众生遂俱食此糓其从前之谷俱絶众生虽食此谷但必至将食之际临时采食其后有一机巧生灵将次日所食者先日采收是糓亦絶而忌妬之罪业自此始矣其后因食耕种之谷遂常食下界秽糓若食多者丑恶食少者俊秀故有尔我好丑爱恶之情复起争兢遂刧夺所耕之田地彼此相残而忿争之罪业自此始矣又因多收者向少收者隐瞒藏匿而悭吝之罪业自此始矣由是有一端庄正直聪睿大量之生灵将从前所行是者爱之非者化之将田地均平分种惠爱众生众生皆愿不违其命以之为主遂羣以主称之于额讷特珂克语则谓之玛哈萨玛廸兰咱于土伯特语则谓之莽贝古尔外嘉勒博于防古语则谓之鄂兰纳额尔古克徳克森哈汗于满洲语则谓之格棱尼图伽赫汗是为众所推尊之汗其于萨满达巴达喇佛教四大部洲则有转金轮咱噶喇斡尔廸汗之誉其时则称为肇造噶拉卜以前全备之时其时日月星始显露于空中照耀四大部洲玛哈萨玛廸兰咱汗之子曰啰咱汗啰咱汗生噶里雅纳汗噶里雅纳汗生斡喇噶里雅纳汗斡喇噶里雅纳汗生乌特博哈达汗乌特博哈达汗生满达达汗称此六汗为转轮首出之六汗彼时始称为人于是人之年夀渐渐削减计其时极微末之数为一瞬百瞬为一息六十息为一间三十间为一刻六十刻为一时十二时为一日三十日为一月十二月为一嵗按年计其耗闰则为噶拉卜噶拉卜有六乃镇定噶拉卜栖止噶拉卜适中噶拉卜残克噶拉卜空虚噶拉卜濶大噶拉卜是也其第一鎭定噶拉卜则自始定风坛起至生育善恶众生止其第二栖止噶拉卜则自南赡部洲人之年夀无算起至十嵗止其第三适中噶拉卜则自男女十嵗之末起并不伤生由二十嵗渐增至八万嵗止其第四残克噶拉卜则自兵戈相残起至水来残克止其第五空虚噶拉卜则自水来残害至尽起至复定风坛止其第六濶大噶拉卜则自风坛始定起至空虚噶拉卜之末止如是乘除算量已往运数及善世之千佛其曾超出噶拉卜者惟有释迦毘婆佛等七佛乃系已过去者其时诸佛将佛经法教在玛噶达国斡齐尔图地方宣示十二种善言溯昔千佛南赡部州之人等夀数止于四万嵗之时乃拘留孙佛之教也三万嵗之时乃拘那含佛之教也二万嵗之时乃迦叶佛之教也自百嵗之时至今乃释迦牟尼佛之教也释迦牟尼佛共承受四佛法教谓昭阿廸沙释迦牟尼佛生于乙丑年至年八十嵗嵗次甲申涅槃其在时轮史则云生于丁未年嵗次丙寅涅槃而萨嘉班廸达又云生于戊辰年嵗次丁亥涅槃虽额讷特珂克土伯特诸贤所言互异而金光明经则云佛断不涅槃圣经断不冺灭乃佛为教化众生俾信认无常故示以涅槃耳佛之寿源谁能揣测其显然之虚质虽灭而湛然真纯之法身则何由而灭乎且合按前圣萨嘉班廸达班辰沙克嘉锡哩所纂时轮法数史又前圣吉哩廸多咱之宣示引导无垢女子旧史又前贤阿克沙巴达所编之灵验花史又大智慧僧格锡哩巴达所编之丹书凡四史文义相仿今试将释迦牟尼佛教及额讷特珂克国汗等之縁由如萨嘉班廸达所説者陈之自昔众所推尊之沙嘉阿赉努汗以来后越一阿僧祗七万四千五百六世于额讷特珂克之玛噶达国斡齐尔图地方降生名星哈哈努汗生四子四女长子苏都达纳次子硕克洛达纳三子多啰诺达纳四子阿密哩都达纳长女苏达廸次女舒噶拉廸三女啰纳廸四女阿密哩廸四子生八孙【自凡一切依倚外像包罗者已定句起至四子生八孙句止与西番字及汉藏经释迦谱相仿】苏都达纳之子则萨尔斡阿尔塔实廸南廸二人硕克洛达纳之子则廸霞巴廸哩噶二人多啰诺达纳之子则玛哈纳玛阿尼噜达二人阿密哩都达纳之子则阿南达徳斡达特二人四女生四甥苏达廸之子曰苏卜喇布达舒噶拉廸之子曰玛里噶啰纳廸之子曰巴达喇阿密哩第之子曰外沙里其萨尔斡阿尔塔实廸汗之子嵗次丙寅娄金狗值月二十二日化为丹巴多克噶尔有似阿兰扎斡尔丹大象自兠率天降于南赡部洲之玛噶达国嵗次丁夘箕水豹值月十五日夜间汗所都之城有五色光芒照耀玛哈玛雅福晋遂有孕至嵗次戊辰翼火蛇值月十五日日方出时降生于伦必花园内自嵗次甲戌七嵗起习练种种技艺至嵗次癸未年十六嵗时娶噶必里克城之丹达必尼之女名布密噶公主为福晋承受汗之统绪嵗次丙申年二十九嵗时于甚清浄塔之前情愿出家在阿兰扎喇江邉坚持苦行六年嵗次壬寅年三十五嵗时氐土貉值月初八日于菩提木下坐禅七日十四日夜间将兰咱吉尔哈城之众怪除灭十五日日出时于玛噶达国在金刚座上得尊胜释迦牟尼佛之道嵗次癸夘年三十六嵗时自星日马值月初一日起至十五日在祗陀园等处显示大神通于是年氐土貉值月初四等日转运三乘法轮度化三世众生嵗次丁亥年八十嵗时氐土貉值月十五日夜因晓谕众生所演经文无常故将化生涅槃显示此萨尔斡阿尔塔实廸汗之子生甫六日其母玛哈玛雅福晋即殁后于壬寅年得佛道又六年嵗次乙未因获智慧眼之故见母玛哈玛雅福晋超生三十三天因欲其母识菩提之道是以上逰天堂讲经九十日其时有额讷特珂克之乌廸雅纳汗中心慕佛迫欲求通遂令玛哈黙特噶拉斡尼仿摹佛像塑佛一尊以适其意黙特噶拉斡尼仗神通力遂往三十三天用牛头旃檀香以肖佛像毫无分别造成持经手印立像之旃檀昭像自三十三天请至汗意欣慰后来佛自上界下降其旃檀昭于佛前自然俯伏佛降旨曰此旃檀昭视我涅槃一千年之后彼时至中国震旦大有利益因授记云由是释迦牟尼佛之教遍玛噶达国斡喇克城之沙嘉氏玛哈巴特玛之子彬巴萨喇汗郭沙拉国外沙里城之巴喇哈玛达廸之子巴喇哈纳资达汗巴特沙拉国阿南达之子巴喇廸岳达汗彀楚巴喇国沙达尼噶之子乌廸雅纳汗此四汗皆统属三十二国之大汗以次降生崇隆佛教方佛涅槃时有彬巴萨喇汗之子喇特纳赞达喇及其二子玛尔吉实喇尚噶喇并孙星哈曾孙达沙喇塔同见佛涅槃计自丁亥戊子越一百一十年嵗次丁丑玛噶达国之君彬巴萨喇汗之孙玛尔吉实喇汗因系大布施主应致祭必玛拉雅纳叶洞之阿南达乌巴里噶实卜三人防集五百应供阿罗汉初演宣示四谛法轮之旨自戊子年起至一百一十年之丁丑年达沙喇塔汗之子阿硕噶汗因系大布施主于外沙里大城处所应供阿罗汉巴廸哩噶为首纠合七百阿罗汉将中土无相法轮之防宣演阿硕噶汗建造无算佛像经塔自戊子年起越三百年歳次乙亥喀齐国之君噶尼噶汗亦系大布施主其时喀齐古纳实纳国中有扎拉勒达喇庙内魔怪化为玛哈徳斡托音降生仗神变力将佛法紊乱于是巴苏密达为首捄之聚集五百菩萨五百阿罗汉五百班廸达等将佛诵之大乘法轮宣演由是生兰扎赞达哈哩赞达锡哩赞达昻吉赞达达尔玛赞达必玛拉赞达郭密赞达等七赞达郭巴拉达尔玛巴拉斡噶巴拉喇木巴拉廸木巴拉茂巴拉尼巴拉等七巴拉巴拉锡纳噶伯锡纳谙达锡纳拉噶玛锡纳等四锡纳等汗辅相佛法等语详为敷演思议莫尽未能尽録至若雪山土伯特地方汗等根源解释赞诵佛菩萨之史内载玛哈沙嘉沙嘉里则必沙嘉沙斡哩三君其沙嘉沙斡哩乃乌廸雅纳汗之孙班达巴汗之第五子与十八万讐众战鬭被击创幼子噜巴廸败走至雪山地方遂为土伯特之雅尔隆氏【自班达巴汗起至雅尔隆氏止与西番续蔵经合自维时巴特沙拉国之乌廸雅纳汗起至末与西番嘉喇卜经合】维时巴特沙拉国之乌第雅纳汗生一子其髪圜旋牙如白螺手足指如鵞掌目如鸟雀下睫上附诸妙相全备令善占之必喇满占之曰此子克父应杀之其父官属持往杀之加诸锋刃利器皆不能伤于是计穷贮以铜匣弃掷恒河中有附近外沙里城之种地老人适在江岸种地见江面有漂浮之匣捞取开看见一端正小儿此老人因无子嗣欲养之遂藏置树梃间羣鸟衔鲜果众兽衔净肉以哺之后能言因问我系何人为谁之子老人悉以前事告知其子遂怀惭寻向东邉雪山而去至拉哩姜托山由拉哩啰勒博山之九级福阶降下至雅尔隆赞唐所有之四戸塔前众方防见争问尔家何处何人之子是何姓名竟不答言但顺手以食指指天众见其相异常人咸叹云尔殆天之子乎乃答曰我是天子乃古昔玛哈萨玛廸兰咱汗之后裔遂将其从前事迹尽告众知众皆谓前此浮江不死继又得众鸟兽争哺是真天子也遂木椅櫈以为肩舆令坐其上舁上纯雪之善布山巅众皆欢忭尊以为汗自前戊子年以来逾千八百二十一年嵗次戊申即汗位遂称为尼雅持赞博汗由此胜四方各部落而为八十八万土伯特国主尼雅持赞博汗之子曰穆持赞博汗穆持赞博汗生定持赞博汗定持赞博汗生索持赞博汗索持赞博汗生墨尔持赞博汗墨尔持赞博汗生达克持赞博汗达克持赞博汗生色哩持赞博汗此七汗临终时自足至顶出现五采霞光如虹霓上彻天际其尸曾供于天神等地色哩持赞博汗之子曰智固木赞博汗为奸臣隆阿木簒弑其三子皆出亡长子罝持逃往宁博地方次子博啰咱逃往包地方第三子布尔特齐诺逃往恭布地方隆阿木据汗位甫半载有旧日数大臣将福晋移往他邦设计兴复遂将背叛之隆阿木诛戮议于汗之三子内选立一人即位福晋云我从前生博啰咱时夜梦与一白色人同寝迨后产一卵此子出卵中观此当是一有福佳儿宜将彼迎至于是遂将博啰咱迎即汗位称为布徳恭嘉勒汗其子曰布隆锡勒克布隆锡勒克生库噜勒克库噜勒克生伊硕勒克称为六贤汗自六汗既葬后始立坟墓伊硕勒克之子曰徳噜纳木松徳噜纳木松生色诺勒纳木徳色诺勒纳木徳生徳诺勒纳木徳诺勒纳木生徳诺勒博徳诺勒博生徳嘉勒博徳嘉勒博生徳必琳赞徳必琳赞生多哩隆赞此数汗为衍庆七汗多哩隆赞之子曰持赞纳木持赞纳木生持托克哲赞持托克哲赞生拉托托哩年赞自昔戊子年以来逾二千四百八十一年嵗次戊申拉托托哩年赞甫生于丁夘年二十岁时始即汗位迨后一日正坐温博拉冈宫中见有百拜忏悔经髙尺许金塔六字母全备之寳匣萨玛多克经自空中齐落宫中金幔上因诸人不识遂埋于地下由此汗福分消减国中生产多目者粮食歉收饥馑灾病不絶祸患丛生如是越四十年后忽有五士人来见汗叹曰大汗従前縁何将天上所落之物掩埋言讫即不见汗即时委内官等出其四种寳物系于纛顶敬谨叩头多方供献汗之福祉由此渐增生子俊秀米糓丰稔无有灾病安享太平矣
