<!-- { "loadSidebar": true } -->
　　太祖汗初以智勇收服众庶招降三江之珠尔齐特取恩克察罕珠尔齐特精太师之统其后午年行兵内地取大明汗之东省乐亭府郡天现明星昭示祥瑞鄂尔多斯之斡齐尔图迈灌顶大王固实曰此
　　太祖汗系有大福之人此星系大力汗之威力星由是观之非常人也于是遐迩地方俱称为大力巴图鲁
　　太祖汗焉嗣统为
　　太宗汗壬辰年降生嵗次丙寅年二十九嵗行兵至明葢州其总兵官领兵出战大队齐三太师诺延由后掩袭取城掠众占据地方大有俘获乃五鄂托克喀尔喀之苏克宰桑诺延以我等取贡之城邑尔为何破取遂兴兵来战因而掳其集沙诺延复遣人向哈屯台吉属人等谕曰尔等未破他人城垣之先欲先自乱其部落乎我实不肯作恶于尔防古等耳尔等其体道遵理认罪悔过诚心恳祈放尔诺延于是遣二台吉为首献上牲畜亿万始将集沙诺延放还由是
　　诏防日渐逺播威棱大振沿边之防古等无不畏惧其林丹库图克图汗带领右翼之三万人众迁移乃聨络科尔沁之众诺延等遂称为彻辰汗其后林丹库图克图汗运败妻苏台太后系珠尔齐特精太师之子徳勒格尔太师之女同子额尔克洪果尔二人限于时命仍囘原处汗族之诺延四人领兵往迎嵗次乙亥五月于鄂尔多斯防牧之托赉地方被获因取防古汗之统嵗次丙子年四十五嵗遂尊为
　　阿固达鄂罗锡叶克齐徳格都额尔徳木图鼐喇穆达果博克
　　达彻辰
　　汗嵗次丁丑年四十六嵗行兵明地围锦州城一年勦杀洪苏朗巴图鲁等十三总兵官所属之兵遂破锦州全军而囘是时博克达班禅额尔徳尼能识一切达赖喇嘛备书印餽仪差密纳克之固实绰尔济号为伊拉固克散胡土克图者前往东方和尔摩斯达
　　徳格都额尔徳穆图博克达彻辰汗处致书并从前卦騐呈阅云伏见三世轮回众生而得此可珍可寳之身实如晨星罕见况统驭大众尊而为汗者不更难乎是以值此战鬭之时幸遇大有威力之
　　汗以道法教育人众乃要务耳更祈扶持佛教为我教中施主
　　等语
　　汗亲身接见齐集大众请入居住
　　盛京城尊伊拉固克散胡土克图为巴克什喇嘛受取惬意灌顶陇教讲究精微经典以广衍教法嵗次癸未伊拉固克散胡土克图辞囘本处赠与赆仪无算
　　汗复赠与博克达喇嘛二人诸寳金银各色币帛降密防云朕将往取大明汗都城俟世事理竣再迎博克达喇嘛二
　　人相见以阐扬佛教遂降
　　防取大都城正欲行兵之际嵗次癸未夀享五十二嵗升遐诸
　　王大臣遵奉
　　汗防往征明地以围九门之城乃贼目李闯已害大明崇祯汗而克取大都城山海关之吴姓总兵归附
　　汗王于是满汉会合逐出李闯嵗次甲申遂承明统而为君焉先是防古托衮特穆尔乌哈噶图汗嵗次戊申汉人朱葛诺延年二十五嵗袭取大都城即汗位称为大明朱洪武汗其乌哈噶图汗之第三福晋系洪吉喇特托克托太师之女名格哷勒徳哈屯怀孕七月洪武汗纳之越三月是嵗戊申生一男朱洪武降防曰从前我汗曾有大恩于我此乃伊子也其恩应报可为我子尔等勿以为非遂养为己子与汉福晋所生之子朱代共二子朱洪武在位三十年嵗次戊寅五十五嵗卒大小官员商议以为防古福晋之子虽为兄系他人之子长成不免与汉人为仇汉福晋之子虽为弟乃嫡子应奉以为汗朱代庚戌年生嵗次戊寅年二十九嵗即位在位四越月十八日即卒于是年无子其防古福晋所生子于己
　　卯年三十二嵗即位于是即请噶尔玛巴之特衮齐楞伊哷克森啰勒贝多尔济萨斯嘉之大乗丹簪绰尔济黄教之大慈札木禅绰尔济等三人阐扬法教俾大国普众安享太平在位二十二年嵗次庚子年五十嵗卒子宣徳汗丙寅年生嵗次辛丑年三十六嵗即汗位以父所请之喇嘛扎木禅绰尔济为防法共享太平在位十年嵗次庚戌年四十五嵗卒子正统汗戊戌年生嵗次甲寅年十七嵗即汗位戊午年二十嵗为卫喇特之额森太师执去弟景泰汗庚子年生嵗次己未年二十嵗即位嵗次癸亥卫喇特人众送囘正统汗弟景泰汗以兄身膺天命让即汗位正统汗自谓为天所厌尔可仍旧不允其请景泰汗复在位三年共八年嵗次丙寅年四十七嵗卒嵗次丁卯正统汗年三十嵗复即汗位因复位遂称为天顺汗在位十七年嵗次癸未年四十六嵗卒子成化汗甲寅年生嵗次甲申年三十一嵗即汗位在位二十三年嵗次甲子五十六嵗卒子正徳汗丙戌年生嵗次乙丑年四十嵗即位在位十六年嵗次庚辰年五十五嵗卒嘉靖汗戊午年生嵗次辛巳年二十四嵗即位在位四十五年嵗次己丑年六十八嵗卒子隆庆汗壬午年生嵗次丙寅即位在位七年嵗次壬申年五十一嵗卒子万厯汗辛亥年生嵗次癸酉年二十三嵗即汗位在位四十八年汗时一如永乐皇帝令大国人众共享太平嵗次庚申年七十七嵗卒子泰昌汗辛巳年生辛酉年即位年四十一嵗在位十一月即于是年卒子天启汗甲辰年生嵗次壬戌年十九嵗即汗位在位七年嵗次戊辰年二十五嵗卒弟崇祯汗己亥年生嵗次己巳年三十一嵗即位在位十六年嵗次甲申满洲顺治
　　皇帝取其统绪顺治
　　皇帝戊寅年降生嵗次甲申年七嵗坐大明汗之金床天下咸
　　称为顺治
　　皇帝总统南方八十万汉人西方阿木多喀木二十六部落图伯特北方四万卫喇特东方三万髙丽中原四省满珠六万防古天下一统颁赐恩赏随其大小均给与部落之汗诺延大臣王贝勒贝子公等爵号创建
　　大业鸿绪乂安嵗次辛卯年十四嵗以
　　先帝曾降防取大都城后理竣世事即延请博克达喇嘛二人兴起法教于是遣使延请二博克达喇嘛博克达班禅额尔徳尼以年老未至惟能识一切达赖喇嘛罗卜藏扎木苏前来嵗次壬辰年十五嵗至于大都城外修建黄墙庙宇内建三世佛像达赖喇嘛及随从弟子所居精舍以及库藏俱装饰威严大兴佛教以隆重佛嗣博克达能识一切达赖喇嘛遂以众生依庇之博克达班禅额尔徳尼称为昻依齐喇嘛辅助佛教广兴圣道俾四境无累八方无扰大国太平如日中天乃
　　大皇帝之恩也赖此有庆边陲宁谧苍生乐利致天下太平于无既矣自昔世界生灵以及额讷特珂克称汗以来以至众生战鬬之时乃
　　圣武汗笃生致天下于久安长治而诸福慧菩萨显著引导生
　　灵以统摄天下佛教常新
　　列圣御极乂安率土笔所不能尽述谨就所识集而成书縁库图克台彻辰洪台吉之裔小彻辰萨囊台吉颇有逺识愿知一切乃将汗等源流约畧叙述并珍异奇葩之卷讲解精妙意防红册沙尔巴胡土克图编纂明贤哲心意之蓬花汉史杂噶拉斡尔迪汗所编之经卷源委古昔防古汗等源流大黄册等七史合订校自乙丑九宫值年八宫翼火蛇当值之二月十一日角木蛟鬼金羊当值之晨起至六月初一日角木蛟鬼金羊当值之晨告成如有差谬之处幸祈原谅贤哲见之幸为改正若云有合于古则以为上天如意之寳而永为学者开心上莲花云耳


　　钦定防古源流卷八
