<!-- { "loadSidebar": true } -->

淡水厅筑城案

　　●郑用锡、林平侯等呈

　　具呈治下癸未科进士郑用锡、前候补同知林平侯、举人林长青、郭成金、陈维藻、拔贡郑用鉴、武举温斌元、职员林国宝、生员刘献廷、郑廷珪、王奠邦、林茂堂、陈凤鸣、周沧海、监生吴国步、林绍贤、曾青华、罗秀丽、郑琛、吴文治、苏国珍、温玉衡、林德修、周邦正、杨仰峰、刘祥光、铺户恒利、逢泰、益吉、泉美、泉源泰、振吉、宁胜、瑞吉、宁茂、振利、瑞芳、裕顺、金吉、益三、德吉、隆源、涌源、集源、长盈、福泰、泉吉等，为吁请建城，恳恩察核转详事。

　　窃御暴必藉范围，安民全资捍卫。台湾背山面海，闽、粤蚁聚蜂屯。台、嘉城已建于前，凤、彰城又建于后；中南一带悉系苞桑，淡北偏隅独遗版筑。溯自雍正十一年间，厅主徐环植莿竹，设有四门；乾隆二十四年间，厅主杨四城门上复增炮台。自古在昔，有其举之；振古如兹，莫敢废也。然而□□变迁，徒剩谯楼之四壁；风霜剥落，竟残渭户之千竿。夜行免斅鸡鸣，而八达四通难防狗盗。□□虽司无□，□南经西纬，转类□□。三百余里之幅员，屹崇未造；数万余家之烟火，守御奚依？果其浪静波恬，共幸鲸潜巨海；倘使陵升莽伏，何从隼射高墉！此曲突徙薪，倡斯谋者或致蹈杞人之笑；而彻桑绸牖，兴斯役者奚至来宋晰之讴也！

　　伏思仁宪百里长城、一方保障，政扬清而激浊，民转暴以为良。当台邑分符，着绩已遁穿墉之鼠；迨淡厅署篆，下车即虞入境之枭。命建栅栏，戒严启闭。且以郡县各置城垣，而厅治转同村落；既有干有年于斯土，当鞫人谋人之保居。幸逢大宪按临，经蒙先行面请并会商司主易及在城绅士、铺户人等就厥旧规，增其式廓；绘图踏界，划限插标。锡等志切桑邦，心怀社稷；欢欣踊跃，效命输诚。虽需费浩繁，工程务先榷算；而资赀重大，捐派各有甘心。不动公帑一丝，愿赴公旬三日。惟是规模纵经佥定，而可否非能擅裁；合亟缴粘图说并沥下情，切恳太公祖、大老爷察核转详，请准题奏。俾此土成可大可久之规，而我民得爰居爰处之乐；雉堞兴而鸱张敛戢，弹丸固而海宇乂安。顶祝蒙恩，心铭戴德。切叩。

　　道光六年十一月十四日，具呈林长青、郭成金、林平侯、郑用锡、陈维藻、郑用鉴、温斌元、林国宝、刘献廷、郑廷珪、王奠邦、林茂堂、陈凤鸣、周沧海、吴国步、林绍贤、曾青华、罗秀丽、郑琛、吴文治、苏国珍、温玉衡、林德修、周邦正、杨仰峰、刘祥光（以下各铺户均盖钤记，从略）。计粘缴图说一纸。

　　竹堑民居辐辏，街市环连；向□建立城垣，俨若寄依村落。乃藉千年之势，以佐磺溪半壁之雄。虽云久享升平，讵可稍忘保障！本署分府下车之后，积虑于中；恭逢制节驻临，询谋佥定，以城工为不可缓，而巨费在所当筹。□□绅士等念切□□□□□□□凤山之美，举筑雉堞以范围。凡此急公，足征尚义。本署分府即当据情申报，请奏举行。爰观众志之竟成，胥庆一方之永固；深有顿也，尚其勖哉！图说一纸附。

　　钧批：卑职当择期动工，一面选举绅士中公正之人董司其事，一手经理，实用实销。所有未尽事宜，另容续禀外，合绘具城图一纸，肃禀慈鉴，叩请勋安。除禀□宪外，卑职谨廪。

　　计呈送淡水城图一纸。

　　一、禀督宪、本道宪、本府宪。

　　道光六年十月二十一日。

　　●淡水同知详送捐建城工图说缘由详文

　　署台湾府北路淡水同知为吁请建城，恳恩察核转详事。

　　卑职除将癸未科进士郑用锡等佥呈各愿捐赀助建城垣缘由备入书册，不复冗叙外，合将各绅士具禀捐建城垣及卑职勘丈佥议、绘图贴说，摘具简文。除详督、抚宪据由具奏暨详明臬宪外，理合口口详请宪台察核施行。为此备由同书册具申，伏乞照详施行，须至申者。

　　今申送淡水厅城工图说一本。

　　右申钦命福建等处承宣布政使司布政使加十级纪录十次吴

　　道光六年十一月二十七日，署同知李慎彝。

　　钦命福建等处承宣布政使司吴批：查此案已奉两院宪批司，业经呈报移行台湾道、府暨该同知查照办理在案。仰即遵照另檄，分别妥办，毋迟。仍候臬司批示。缴。图存。二十六日。

　　●署北路淡水同知禀

　　其一

　　大人阁下！敬禀者：窃照淡水厅□筹议建城，以资巩固；□经绅士林平侯等会同商酌，并绘图禀呈制宪、宪台察核。兹卑职带同绅士传该弓手、绘匠，逐一覆勘。查竹堑地势宛若枣形，即就应建城基处所丈量，周围共一千六百八十弓；每弓计长五尺，折长共八百四十丈。由东门至南门，计四百四十弓；南门至西门，计二百五十弓；由西门至北门，计四百四十弓；由北门至东门，计五百五十弓。又据□□□□称：现年大□□□万位，应以巽方为主。十一月甚利，可以兴工；如至明年，□□□□方利等语。

　　卑职佥议：城墙做法，两面迭砌厚砖，中用石子同灰填筑，可期结实经久。□□为此备由（？）城楼、炮台、女墙、城垣高厚寸尺，厅中向无办过工程，自应仿照凤山县□一律办理。惟查竹堑城基周围将及四里，淡水素无产石，本处土砖质松易碎，必须由内地定烧，运响应用。其匠作人工，亦较别属增昂。通盘估计，总需番银十五万余元，方能竣事。随据绅士林平侯、林万生等题捐番银三万元、□□□□宪台、督宪捐廉银一千两，以为士民倡。

　　卑职拟在十一月内，择日破土兴工。第此次城工并非动帑项建造，若俟捐足办理，未免旷日待时。伏思凤邑城工□□，通台厅、县及绅士、郊行、业户等统共捐派银十七万□□；除动用之外，现有剩余。可否仰恳宪恩俯念同一要工，即就凤山县城工盈余捐项内酌拨番银三万元，解赴淡水城工之用；抑或仍照凤邑通台官捐之式，集凑以襄巨工？理合禀请宪台核示饬遵，谨俟奉行。

　　其二

　　署台湾府北路淡水同知，为筹议劝捐以免烦扰，禀□□施行事。

　　道光七年二月十一日，据进士郑用锡、前任广西柳州府林平侯、监生林绍贤、吴国步等佥禀：窃查彰化建造砖城，需银十九万两云云（照禀全叙）等情。据此，卑职查该绅士佥禀就佃户额收小租捐榖折价，以凑城工费用，事无烦扰，诚亦易输；所议尚属允洽。业经分饬民、番业户等一律遵办，并颁发捐簿。就于各该业户名下管收之佃户查明姓名，如已题捐者，免其重派小租外，如有并未题捐，年收租榖一百石者，劝令匀捐榖一十石，折缴番银一十五元。租数多寡，登载簿内。题捐完竣，即将捐簿禀缴，饬发城工总理督同业户等按户确查汇收，以襄巨工。合将据□谕办情由，具文详请宪台察核！除详臬道宪外，□□书册□□□文具申，伏乞照详施行。须至申、书册者。

　　一、详臬道宪、本府宪。

　　道光七年三月初九日。

　　●分巡台澎兵备道札淡防厅

　　钦命按察使司衔福建分巡台澎兵备道兼提督学政军功加三级孔，为饬行事。

　　照得淡水竹堑土城年久倾圮，经制宪孙于上年间奏请捐建砖城，以资保障；饬据该厅踏勘城基、绘具图说，详明在案。

　　兹本司道亲临查勘，据绅士等公议：本地砖质松脆，拟照凤山建造石城，估需工料番银十五万余元。现在官民尽力捐输建造，除附□奏并檄委署竹堑巡检易金杓随同该厅督率董事人等赶紧办理暨行府知照外，合亟札饬。札到，该厅立即遵照督率董事人等赶紧鸠工庀材，务于五月间早稻登场、农务稍暇之时，即行择吉兴工。务在工坚料实，永作金汤之固；毋许匠夫偷减草率以及科派需索情事，致干严议。该员果能实心经理，告竣之时，本司道自当具详大宪奏请从优鼓励。仍将兴工日期，具文通报，毋稍怠惰偷安，致干未便！火速，火速。特札。

　　道光七年三月十二日发。

　　●福建布政使司札淡水厅

　　钦命福建布政使司吴，为吁请建城，恳恩察核转详事。

　　道光六年十二月十二日奉总督部堂孙批：据淡水同知详称：『道光六年十一月十四日，据癸未科进士郑用锡、原任广西柳州府同知林平侯、举人郭成金、林长青、陈维藻、武举温斌元、拔贡生郑用鉴、职员林国宝、生员郑廷珪、刘献廷、王奠邦、陈凤鸣、林茂堂、周沧海、监生林绍贤、吴国步、曾青华、郑琛、罗秀丽、吴文治、温玉衡、苏国珍、林德修、杨仰峰、周邦正、刘祥光、铺户逢泰、恒利、益吉、泉源泰、泉美、振吉、瑞吉、宁胜、宁茂、瑞芳、振利、裕顺、益三、金吉、德吉、涌源、隆源、集源、福泰、长盈、泉吉等佥呈：「窃御暴必藉范围，安民全资捍卫。台湾背山面海，闽、粤蚁聚蜂屯。台、嘉城已建于前，凤、彰城又建于后；中南一带悉系苞桑，淡北偏隅独遗版筑。溯自雍正十一年间，厅主徐，环植莿竹，设有四门；乾隆二十四年间，厅主杨，四城门上复增炮台。自古在昔，有其举之；振古如兹，莫敢废也。然而久享升平，固已着恬熙之象；克安事业，何可弛禁备之心？三百余里之幅员，屹崇未造；数万余家之烟火，守御奚依？果其浪静波恬，共幸鲸潜巨海；倘使陵升莽伏，何从隼射高墉！此曲突徙薪，倡斯谋者或致蹈杞人之笑；而彻桑绸牖，兴斯役者奚至来宋晰之讴也！伏思仁宪百里长城、一方保障，政扬清而激浊，民转暴以为良。当台邑分符，着绩已遁穿墉之鼠；迨淡厅署篆，下车即虞入境之枭。命建栅栏，戒严启闭。且以郡县各置城垣，而厅治转同村落；既有干有年于斯土，当鞫人谋人之保居。幸逢大宪按临，经蒙先行面请并会商堑司易及在城绅士、铺户人等就厥旧规，增其式廓；绘图踏界，划限插标。锡等志切桑邦，心怀社稷；欢欣踊跃，效命输诚。虽需费浩繁，工程务先榷算；而资赀重大，捐派各有甘心。不动公帑一丝，愿赴公旬三日。惟是规模纵经佥定，而可否非能擅裁；合亟缴粘图说并沥下情，仰恳察核转详，请准题奏。俾此土成可大可久之规，而我民得爰居爰处之乐；雉堞兴而鸱张敛迹，弹丸固而海宇乂安。顶祝蒙恩，心铭戴德。切叩」等情。据此，遵查淡水同知衙门向驻竹堑，所辖地方袤延三百余里；南达彰、嘉，北连兰境。卑职奉委署理厅篆之后，查勘四城，仅有建设门楼，尚足壮观瞻而资启闭。惟周围间栽莿竹以作城垣，终难为捍卫经久之计。接见各绅士，商议建城，以固疆圉。各绅士亦因上年凤邑造城，地方称便；本年又值莠民分类焚抢，念切桑榆，各愿捐赀助建。

