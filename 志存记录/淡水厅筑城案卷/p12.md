<!-- { "loadSidebar": true } -->
　　一、北门堆房一座、四间，计用甓砖二千块。每块价银五分，共银一百两。

　　一、北门堆房一座、四间，计用瓦一万九千六百片。每片价银四厘，共银七十八两四钱。

　　一、北门城内水沟外水濠一道，长二百二十丈，阔八尺，深七尺；计雇小工三千九百八十七工。每工给工食银八分，共银三百一十八两九钱六分。

　　一、移改北门道路，阔一丈二尺，统共长一百八十七丈，计用本地碎石五万八千五百觔。每万觔价银二两，共银一十一两七钱。

　　一、移改北门道路，计用甓砖一千五百五十块。每块价银五分，共银七十七两五钱。

　　一、移改北门道路，计雇小工挑砂土三百五十六工。每工给工食银八分，共银二十八两四钱八分。

　　——以上北门一段，总共用工料银三万八千五百二十一两三钱四分二厘。

　　统合全城四门工程，共享工料银一十四万七千四百九十两零八钱七分八厘；以一四折番银，二十万零六千四百八十七元二角二瓣九周二尖。

　　道光九年□□月□□日册底。

　　●兵丁民人领状

　　具领状提标兵丁陈飞元，今当大老爷台前，元领得北门炮屋修理工本银二十大员。不敢冒领，合具领状是实。

　　道光九年九月□□日，具领状提标兵丁陈飞元

　　具领结状人蒋传祖，今当大老爷台前，结得祖承买江禧春旧北门炮台地基起小店一间，原契本未投税；即同园契，向吴神求借银为胎。今蒙清厘炮台地基，祖本不应买，仰邀赏给番银四十元，以为工本之资，该祖领回；祖甘愿将炮屋献出，以后原契永作废字。不敢冒结，合具领结状是实。

　　道光九年九月□□日，具领结状人蒋传祖。

　　具领状标下建宁目兵张廷荣，今当大老爷台前，荣领得西门炮屋修理工本银十大元。不敢冒领是实。

　　道光九年九月□□日，具领状目兵张廷荣。

　　具领状本城民张长，今当大老爷台下，长领得北门炮台工本银十五大员。不敢冒领，合具领状是实。

　　道光九年九月□□日，具领状本城民张长。

　　具领状人本城内黄福，今当大老爷台前，领得屋价银六十大元，情愿将福前就旧北门内官地起盖店屋拆还归官，领银别创。不敢冒领，合具领状是实。

　　道光九年九月□□日，具领状人黄福。

　　具领状人本城内黄桂香，今当大老爷台前，□得屋价银四十元，情愿将香前就旧北门内官地起盖店屋折还归官，领银别创。不敢冒领，合具领状是实。

　　道光九年九月□□日，具领状黄桂香。

　　●福建布政使司札淡水厅

　　钦命福建布政使司惠，为奏闻事。

　　案奉宫保总督部堂孙宪札：『道光十年八月二十九日，准工部咨营缮司，案呈内阁抄出闽浙总督孙奏「福建淡水厅城垣并社稷等坛庙年久坍塌，业据官绅等捐修完竣，请分别议叙」一折，道光十年七月初十日奉上谕：「孙等奏官民捐建城垣等工完竣，请分别奖励一折。台湾府淡水厅城垣本系土堑，因年久倾圮，该处绅民捐资改建石城，现已兴筑完固并修建社稷坛、山川坛及龙神庙、书院、名宦各祠宇等工同时报竣，用银十五万四千七百三十七两零，除该督、抚及道、府、厅县各捐养廉外，该绅民等踊跃输将，有裨公事，自应量予恩施。所有捐银三、四百两以及一、二千两以上之张惟明等三十七名，俱着该部照例议给顶带，并酌加议叙；其总理城工之候选员外郎林国华、进士候选知县郑用锡、生员林祥麟等三名与以次出力之董事、职员林国宝等十五名，俱着交部从优议叙。至督办工程出力之署淡水同知准升噶玛兰通判李慎彝，着赏加知州衔；署竹堑巡检咨补彰化县猫雾捒巡检易金杓，着赏加县丞衔，以示奖励。该部知道。钦此」。钦遵抄出到部。相应移咨闽浙总督遵照，并转饬将前项工程作速照例造具册结，送部查核，并知照户部可也，等因，到本部堂。准此，查淡水城垣完竣，先据该司取造工料册结、图说详送，业经抚部院恭折会奏，并将册结、图说随咨送部，钦奉朱批上谕各在案。今准前因，合就饬行备扎到司，即便查□通详请咨覆部；一面移行台湾道府，饬知均勿违延』。又为咨取事，奉宫保总督部堂孙宪札：『道光十年九月二十一日，准吏部咨文选司案呈本部咨前事一案，相应抄单咨取可也；计连单一纸，等因到本部堂。准此，合就饬行备札到司，即便遵照查案办理通详，毋违』各等因，计粘单。

　　奉此，当经移行遵照各□案。迄今日久，未据该厅造具履历确册详送，无凭核详请咨。除再抄单行催，为此仰厅官吏即便遵照前檄吏部咨粘单事理，克日造具履历确册详送，立等核详咨部办理。毋得违延！速速。此札。

　　计抄录原奉吏部咨粘单一纸。

　　道光十一年六月十一日。

　　附件

　　道光十年七月十二日，内阁抄出初十日奉上谕：『孙尔准等奏「官民捐建城垣等工完竣，请分别奖励」一折，台湾府淡水厅城垣本系土堑，因年久倾圮，该处绅民捐资改建石城、现已兴筑完固并修建社稷坛、山川坛及龙神庙、书院、名宦各祠等工同时报竣，共享银一十五万四千七百三十七两零，除该督、抚及道、府、厅县各捐养廉外，该绅民等踊跃输将，有裨公事，自应量予恩施。所有捐银三、四百两以及一、二千两以上之张惟明等三十七名，俱着该部照例议给顶带，并酌加议叙；其总理城工之候选员外郎林国华、进士候选知县郑用锡、生员林祥麟等三名与以次出力之董事、职员林国宝等十五名，俱着交部分别从优议叙。至督办工程出力之署淡水同知准升噶玛兰通判李慎彝，着赏加知州衔；署竹堑巡检咨补彰化县猫雾捒巡检易金杓，着赏加县丞衔；以示奖励。该部知道。钦此』。钦遵抄出到部。除赏给升衔各员，本部遵旨注册外；查此案应叙绅民，未据造具履历清册送部，无从查办。应行文该省，查明该绅士捐职、捐监年月日期并年貌、三代，造具详细履历清册，送部再行办理可也。

　　●淡水同知遵札申覆

　　加知府衔台湾府北路淡水同知，为遵札申覆事。

　　道光十一年八月□□□日，蒙宪台札开：『案奉宫保总督部堂孙宪札：道光十年八月二十九日准工部咨：营缮司案呈云云』等因，计粘单一纸。

　　蒙此，卑职遵查厅治竹堑地方建造城垣等工，所有捐银三、四百两及一、二千两以上之张惟明等三十七名并总理城工之候选员外郎林国华等三名与以次出力之董事、职员林国宝等十五名捐职、捐监年月日期、年貌、三代履历，俱经前署李慎彝备细造具清册八本，附同工料保固册结，于道光九年十一月二十二日牒送台湾府加结转送。旋准移蒙前署本道邓札饬，所送各项册结业经前升道刘核转，将文册发交李署丞遣丁承领，往省投办。续据该丁禀称，于十年五月十五日赍呈宪辕投收；又经报明本道，批覆各在案。兹准前因，理合查明捐户履历册籍业已造送缘由，具文申覆宪台鉴察；并祈俯赐核案转送详咨，以励急公，深感德便。为此，备由具申，伏乞照验施行。须至申者。

　　一、详藩宪。

　　道光十一年九月初七日。

　　●淡防分府饬传造送清册

　　加府衔淡防分府李，为饬传造送事。

　　案蒙藩宪惠札饬查传捐建城垣各绅士人等，开具捐银及三代履历并捐职、捐监年月日期清册，径送详咨等因，业经饬取去后，未据造送；合行饬催。为此，签仰原差张愿、倪禄立传前签粘单内各捐户，开具三代履历并捐职监者注明给照月日，如已登科甲及捐题之后进学者，各将中式入学年分逐一汇送本分府，以凭造册转详。该差毋得迟延干咎！火速火速。

　　一、签催………。

　　道光十二年五月初八日。

　　●淡水同知报竣城工备造清册

　　署台湾北路淡□□□，为城工报竣，备造册结，□□□□□□照淡水城垣，由绅士向义乐输，并蒙大宪捐廉首倡暨通台官员以次捐助，于道光七年六月初十日兴工、于道光九年八月二十日工竣，经敝署厅先后具文通报在案。

　　兹查此案官民捐项内：督、抚宪各倡捐廉银一千两，共银二千两；又通台各官匀捐番银二万元，按一四折合银一万四千二百八十五两七钱一分四厘。其余绅士、商民捐输番银一十九万四千七百六十元，折银一十三万九千一百一十四两三钱：合计纹银并番折银共捐一十五万五千四百两零一分四厘，俱系发交城工总理一手支应。据报：全城工料，共享银一十四万七千四百九十两八钱七分八厘；又续议分建名宦、乡贤、昭忠、节孝四祠同五谷庙、龙神祠并明志书院，计工程七处，共享银七千二百四十六两五钱一分一厘：合计共享银一十五万四千七百三十七两三钱八分九厘。此外尚应剩余六百六十二两六钱二分五厘，折番银九百二十九元六角五周，已饬据城工总理选择官地，起盖店屋，轮年管税，积存租银，以备年久粘修之费。至淡城工程，经□宪、□□督同委员前署竹堑巡检易金杓□在工稽察；总理及各董事等俱属认真经理，□□□购运石条等料，招募匠作，工坚料固，实用实销，□□□事，悉皆奋勉，诚足以资保障，而垂久远。所有各捐户银数在万余两及千余两并三、四百两以上者，均在议叙之例，应将三代履历随送；又自三百两以下至三十两以上各户，应由地方官分别递给匾额、花红，以示奖励，亦经胪列银数名册，以备稽查。其余捐止数两至不及三十两者，均以城工为保护地方，通淡义举，随力捐交，人户零星众多，难以备录；业已由厅酌赏花红□□□造册。今对捐有成数（下阙）。

　　●淡水同知遵札造送清册

　　加知府衔台湾府北路淡水同知，为遵札造送事。

　　本年四月二十五日，奉宪台札开：『道光十二年三月二十八日云云（照文全叙）』等因。奉此，卑职遵即确查前申文件，委因辗转配船搭递，以致稽迟；业于五月初六日先行具文申覆在案，一面催取该绅士人等开具捐银及三代履历并捐职、捐监年月日期去后。兹据陆续造送前来，卑职覆查无异。理合汇齐备造清册七本，具文呈送宪台察核；俯赐转详请咨，实为公便。

　　再，册造城工董事吴国治现回同安县原籍，所有捐纳监生系由籍县办理；奉给执照年分月日，应请檄饬同邑查明具报，免稽通案。合并声明。须至详、书册者。

　　今申送清册七本。

　　一、申藩宪。

　　道光十二年八月十二日。

　　●淡水同知造送捐赀殷户绅民三代履历清册底

　　加知府衔台湾府北路淡水同知，为遵札造送事。

