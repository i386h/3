<!-- { "loadSidebar": true } -->
　　◎广为水国广为水国，人多以舟楫为食。益都孙氏南海素封之家，水陆两登。贫者浮家江海，岁入估人舟算缗。中妇卖鱼，荡浆至客舟前，倏忽以十数。弱龄男女崽，身手便利，即张罗竿首，画钓泥中，鳖、蟹、蜃、蛤之入，日给有余，不须衣食父母。又舟人妇子，一手把舵筒，一手煮鱼，橐中儿女在背上，日垂垂如负瓜瓠。扳曾摇橹，批竹纵绳。儿女苦襁褓，索乳哭啼，恒不遑哺。地气多燠，既省絮衣之半，跣足波涛不履袜，或男女同屐。男子冬夏止一裤一襦，妇人量三岁益一布裙，如是则女恒馀布。地惟粳稻，土厚获多，人日计米一升，加以鱼、蚌、乌菱、蕉、橘、薯芋，减炊米十可二三，如是则男有余粟，故古称饶富居甲焉。
