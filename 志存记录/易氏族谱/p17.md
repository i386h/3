<!-- { "loadSidebar": true } -->
兴长公配潘夫人，乳名香生。以晋武帝秦始二年丙戌七月十一日生，分娩时有异香，故名。幼聪慧，喜读书，通晓大义。长适公，公尚节义，夫人赞者之，克成夫志。王敦叛，公驰檄，远近列敦罪状，敦遣魏父攻之，城陷被执生致武昌，骂贼死，夫人闻公不屈，誓不独生，率家人五十同赴太湖山下樟树潭死。敦败，晋立祠于故居，与公合祠之，并塑二像，至今奉于浏阳祠。省祠亦塑二像祀焉。夫人生二子，长天骥为陶侃掾吏，次天骏为温峤属吏。平苏峻乱有功，封千户。当合家死难时，二子以远宦未同殉。天骏就吴中立籍，厥后子姓繁衍，分迁江西吉安、袁州，湖南长沙等郡。继且蔓延各直省，皆奉公与夫人为始祖，考妣一门忠烈，震古灼今，克昌厥后，其所由来者远矣！
浏阳谱潘夫人始祖 雄公配也。史监志承无考，谱载夫人闻雄公殉难武昌，即率合家五十口赴西湖山下樟树潭死之。釜随夫人飞入潭中，久遂神焉。生绿毛深尺余，出游则风雨随之，早祷辄应。
名媛诗选，苏氏易妙妻以袚贵赠夫人，贤淑能诗，有别夫调临江仙词行世。
姓谱肖氏易袚妻笄于归，夫任尚书以诗论不合，奉祠归里，夫终拊诸孤训诸孙。肖户庭严，妇道二十年，年八十有德，有寿。少亦能诗词，曾有一剪梅词对雪寄夫行世。
姓谱樊氏易倬妻，为父钟爱选所宜归，以千亩为奁仪，勤俭治家，不妄言，不妒忌。事有不怿未尝少见声色，潇潇纯实，为一时。
母仪
姓谱张氏易倬继妻。幼即慧悟，凡女红织纫之事，不待教而能敏肃眼恪二子，开霖俱登进士，居官所致，有声皆母仪方之训为，多母仪于是乎备。
姓谱王氏守贞字正卿，易奇妻，状元历官侍郎王容之妹，诗礼名家，贤淑有素，容奇。易奇之才，知其必贵，以妹妻之妹卒，复以守贞，妻之奇果登进士，官历吏部侍郎。
湖广通志，湖南通志，衡阳县志，曾氏易子达妻子达疾革，指怀中儿思铭曰：若能抚是呱呱者乎？曾指天泣誓，及子达卒，抚养思铭成而夭折，复抚孤孙志魁卒，年九十二，正统二年旌。
湖南通志，旧长沙县志，陈氏礼尊,妻年十九而寡，生子才二岁，夫有幼弟亦失恃，与己子同哺之，历三十余年，积资置产，命子与夫弟均分，知县王世经表其门。
五朝文献易烈女生而严，重勤纺，不乐华饰，兼晓大义。许配刘文学，宏子养恬，恬简寂，好读书。尝一灯莹莹达旦，年及冠，卒。越曰：易闻摧毁，为请于父，欲往，父难之。易曰：将儿浣他人巾节乎？父知不可夺，乃归刘，盖明万历己卯也求死不得，夜拭巾自缢，姑惊救，乃苏。恬就窆，易誓以身殉。姑解曰：若念吾儿，亦念吾儿有垂白之二老乎？易起立，泣谢。遂剪发瘗穴中曰：吾以其心死，死者姑以其身生，生者乃私设灵位置恬旧日衣冠于上，朝起必拜，饮食比先，如事生者。舅公宏卒，搜习年一切奁具以治其事如人子礼。而承事孀姑益谨。姑病，易求药露祷无遗力，竞不起，葬毕曰：自是可见恬于地下矣！，后姑十二日绝粒死。家人哀之，与恬共窆高汇。旃赞曰：矢死于夫亡之，曰不为遽，忍死于舅若姑亡之曰不为淹不妇，而妇不子而子节也。而孝成之易洵莫可几矣。
湖南通志旧志，湘阴县志，万氏易仁寿妻，年十六随夫避乱，僻庄事翁姑不踰礼，以勤俭佐夫，未几，夫死。矢志冰霜，课儿孙皆著德望，年登百岁尤亲纺织。见乡里蓝缕者辙令解衣为之，补缀里中女流化之。勤俭成风。公举请旌。卒年百三岁，建百岁坊，
湖南通志，湖南通志，湘阴县志殷氏易广生妻，广生家甚贫，父母既受聘欲解盟，殷吞一环，誓自尽。以救苏，既嫁而广生卒。父母又欲夺其志，截发毁容，日哭于夫冢，冢树为之枯。雍正三年旌表。
湖广通志，湖南通志，湘乡县志邓氏庠生易道生妻，少寡。葬夫日土寇突至，邓持刀誓死，贼义之，诫勿犯而去。康熙五十年，旌予贞言亦以孝义旌。孙人县庠者三十六人。邓年九十卒，陈鹏年有潭市旌节诗，张大受为之传。
湖南通志，湘阴县志龙氏易凤仪妻，年二十七而寡。能诗，其咏孤燕云,“云车驾去惜分飞，剪尽春华独自归，柳絮池头肠早断，梨花院落影长违，风凄旧垒空依户，月冷危檐静倚扉。王谢堂前孤节劳，任他林里唤金衣。卒年八十三。
湖南通志，湘阴县志易氏女许字朱哲清，卒，女欲往执丧，，其母无子，不忍离女。劝父立继子供定省，复欲往，母仍不许，乃推病不食，母苦劝不起，唯朱氏母来，整衣一见，越数日遂卒。
湖南通志旧志，澧州志黄氏易尚阳妻。尚阳知西河县用法严厉。黄以抚子劝之，闻鞭扑声辄凄然，竟日，尚阳为之减刑。
湖南通志，湘乡县志，旧录洪氏宗茂妻，少性淑静。年二十三夫没，不食七日，欲以身殉，姑谕之曰：汝夫仅遗一子，无汝，子莫保矣！涕泣从命。自是，朝夕依姑，一日，随姑过桥，桥折，姑坠水，洪即入援，姑登岸而自唑跌致溺死，敕建坊。
湖南通志，浏阳县志浏谱谢氏易彬芳妻，年二十二夫故，誓死守志。族有欲夺其产谋嫁之者，氏闻负孤子鸣于官。始获全事，姑尽孝养睦族属，独力修桥，人颂其德，寿八十九。乾隆四年旌表建坊。
节母湛太君事略
太君姓湛氏，同邑静成女。年二十四归勋甫公，愈年方娠，而夫见背，太君恸绝，救而苏。五越月诞生监臣公得无恙，托乳媪以虞，水火怜仃，孤寡相依为命，勋甫公兄弟六，齿序居五，兄弟遽分之后，家产颇裕，适兵燹频，仍重以咸丰二年藕池溃口，江水道灌入湖，桑田成海，秋洪泛溢，有居民为鱼之，，叹家遂中落。太君黾勉有无，辛苦倍历监臣公既长教之学，延礼儒手中纫缀不辍，尤勤纺织，有余周给邻里，无吝色。如媪祁服老有年，忠勤如始。至太君怜其皓首，孤苦留养终身。逮监臣公补弟子员，太君先三年卒。时同治元年又八月二十四日也。守节二十二年不克其子，一领青衿，孰谓之天可知者耶！越三年，萼楼、樾坛两公应春官试，它其守节事实丐礼部尚书某请于朝，奉旨旌表节孝，给币建坊，民国丙子夏次孙应垣丐余立传，因述其崖，略著于篇。
从孙简敬述，荣甲审定。
节母杨太君事略
太君湘阴杨氏化龙公女也。年二十一归，同邑易楚珍公，事舅姑备教养之道，处妯娌致肃雍之美。主中馈，佐蒸尝，怵惕之义亲党难之，阅五载，楚珍公遽以疾没，太君痛不欲生。几以身殉，舅姑泣。命环守得不死，朝夕谕诲，重以貌孤在抱，水火谁虞？仅而济焉。自是听顺谨敬，睦姻仁恤之行甚备。性好洁，晨兴由亲室至堂舍洒扫无纤尘，舅懋南公暮年苦蒙瞀，姑亦春秋高，故佐奉养，承祭祀皆出太君十指。筹划必诚必亲，侍堂上寿，各跻八十，同日先后终。丧葬如礼，尝夜工纺织，唯镫课子，书声，机声晏如也。洎丁繁伯叔辈谋析著，时石峋出就外傅，事无巨易，以及米盐琐屑，太君一身任之，不改常度。果蔬薯蓣，度给宾祭，石峋克自树立，一时贤士恒乐与之游。太君疑洽周至，人皆以侃母方之。晚好施与，邻里贫乏者，调恤有加。清光绪戊戌有司上其事，旌于朝，诏许建坊。与祀邑节孝祠。民国庚午卒，寿九十有一，为一时舆论所惊叹。
柳敏乾撰
易母郑孺人事略（录湘阴县志）
孺人姓郑氏，年十七来归。叔祖文浓公，公没于道光十年，时孺人年二十五。子冕章甫六龄，家故饶或利其资数欺凌之。郑氏一不与较，散其财俾饱所欲，咸丰八年冕章公卒，继妇黄氏于归，甫一月，产益替。孺人未尝哭泣，语戚某曰：老妇自夫亡无日，不可以死为易氏宗祧计，今尤前志，吾不能为死者恸耳！乃率黄氏勤家政，抚孙翰鼎、晶鼎皆成立。同治九年提旌表，愈年卒。
易母方孺人事略
孺人方氏，巴邑清嘉庆戊辰科举人应鼎公女，幼而幽闲寡言笑，年二十一来归。族曾章公修妇职唯谨，旦正衣裳，诣舅姑所服劳无怠，夫嗜学羸，药非亲煮不以进。清道光五年夫病，衣不解带者累月，夜中屏人默祷，愿以身代夫病革，执手泣誓曰：妾归五年尚未有子，不幸疾不起，有不从君地下者有如日，及卒，勺浆不入口，隅墙席地坐，吞声涕涕褡然，若有所丧，数日姑慰之，强进以食，夜辄自挝其胸，遂病欬。婢媪以唾壶惊告孺人，视之血也，遂不食。家人诘之以疾对，强以医药。潜顷之一日，集娣姒泣语曰，我且死，母以彩服襚縞衣素裳秘制之久矣。既卒，家人启匣得遗环金半。疑之，婢始言其病中尝断环而咽其半，自言可愈疾也。时人哀其节烈，题咏成牒，族叔祖焕选公诗云“郁郁涧中石，矫矫松间枝；沉沉青琴音，皎皎白壁姿。冥诚动所往，幽感起深思；世风日以薄，亮节日以亏。矧乃在闺闼，戋戋儿女私；烈哉方氏子，婉变少年时。结缡五载余，夫君病莫支；临去长太息，顾妾涕涟洏。妾心江月白，妾意江水知；逝者长已矣，生存奚以为。断环长在匣，素写长在帷；沉疴竟不起，视死甘如饴。秋色从空来，黯淡双云旗；白露凝为冰，碧血直如丝。洞庭多辈风，湘瑟有余哀；薄暮敕林竹，千年叫子归。古意粉苍茫，之子良独奇；银簪栽句尽，一片断霞飞。”
节母黄孺人事略
节母姓黄氏。巴邑太学生金荣女，堂伯冕章公之继配也。母某氏分娩之前夕梦庭前冰雪中产白莲一支，清香扑鼻，寤而诞生孺人。待字二十八年，以咸丰戊午来归，先是柔日，既卜适夫患病，属冰人致意改期，孺人曰：惟他病也，侍疾需人，何必改？冰人告以病笃，孺人曰：惟其笃也，义当速往，尤不必改，遂如期亲迎，时夫病剧，不能良行，家人扶病者庙见成礼，自是躬亲，汤药目不交睫，衣不解带。历四十余日而夫见背。孺人抚棺长恸绝而复苏者再寻，默识大义，绵世泽振，家声非遗孤莫属，已而拭泪忍痛，贞心自矢，以天年终。冕章公少负俊才，志节高迈不羁。初娶长沙周氏，生子二，长翰鼎，次晶鼎，均数孺人视如己出，抚育成立，积辛苦勤勉四十七年，以登大耋，守礼谨严，老而弥笃，宗族乡党咸称之。年七十有五，以终于西山之正寝简生也。晚幸亲母范耳，母之行执笔于书，非仅扬潜德发幽光已也。
丁丑秋侄简敬述  戊寅季春荣甲审定。
易母周太君事略
