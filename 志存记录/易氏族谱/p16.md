<!-- { "loadSidebar": true } -->
公讳章喜，字昌言。子四，惟令寿康读壬申，补博士弟子员，其三皆务农，道光末，水灾岁。饥民掠而食，受害者控于官，无一漏网。公择其波及者为之缓颊，多除名。光绪初，吴姓强占凤形山莹域，公与叔辈筱彦、竹泉、培圃三公控争，烈孙令入卿先入有力者言袒，愈年，筱彦、培圃两公卒，先考愀然曰：祖宗坟墓被人争占，任事者殂谢奈何，儿读书为人子孙无，忽因会商舜钦叔决计以子替父，情切天伦，亦可告无罪于先人，公欣然愿以膳养一伯六十串，并前所捐合两百串为之倡讼费，咸集控准上峰。严扎于令桐轩卒于己卯五月十八日，结案，祖山得保全，越明年先考慨念宗祠基址，先年割卖柳姓，其契界横抵易姓祠堂内进，柳霖生将卖田姓建祠，稍纵即逝，后患何堪设想？吴嵩刘舂泉儿谆托之，必十有八、九入谷，勉为之，果如公言而珠还审查老契界址，含混属实，是举也，羽仪、鉴臣两公及周笏芝与有力焉，先考尝言，家世寒微不能利济，洪范攸好德之谓，何先妣桀然？曰：为人解纷不求报，为人保借动即代偿也，算留饭子孙吃。必如何而后为利济？其见解如此，德行足以宜家允矣，不肖子今年七十有四，值此时艰，养晦韬光，终老泉石山林，亦不幸中之，幸哉！非食报于先人哉！
男寿康谨撰
先考事略
府君讳瑞鼎，字兰森。咸丰壬子诸寇数犯境，祖榛荒府君时方二岁，匪至猝不及匿，遇贼聚餐，懵索肉以啖，王母乳抱府君喘奔，获免。幼事曾王父，极谨，奉杖履，晨夕侍左右无怠。及壮，弃读随王父出谋。曾王父若有所失，然已而操计然术助成王父创造之艰难，生平重然诺严，取与交游，姻戚嘱托，视如己事。人多推重，处骨月间，血性尤笃。事无剧易，诺于人不宿，有所乞必委曲以应之。督荣甲兄弟肆世读书，延礼师儒，置书未尝或吝因时命从谷仁叔授学省垣，孜孜惟恐不及。寻孔赞郡试第一，人泮荣甲亦忝厕胶庠，府君尝经商，武汉维阳与左文襄驻鄂，后路粮台委员易仲潜观察，善资入稍丰，置产盈千，涓滴必归王父。甲午冬，侍王父疾，衣不解带者兼旬，当大事，葬祭如礼逮终丧于诸父，均财析宅，无不曲承。王母意戊戌新营宅第，重摹高祖存田公积德延喜额于堂志向往也。曾王父葬地议迁，旋卜宅兆改葬府，君先事之功多，北乡捞刀河为古湘平必经大路，春夏盛涨，咸苦卡渡，遒醵金添设义渡。岳阳为淮盐入口要道，洞庭风险交通梗阻，遂集欸，置救生船，委徐君玉田购地倚山作屋，临流为阁，颇饶风景。淮商利赖垂数十年。乙未旱灾。府君垫资购谷减糈，价绌不求偿，荒歉踵至。有请援例者必应。其求境赖以安，待人尤宽厚，有逋贷而力偿者以券焚之。鼎革后倦息，林邱清理宿负，不问理乱，颇善饮，日恒从容尽数觥不及乱。庚午秋赤莽震荡城乡，簸蹂忧愤病衰，竟不起。年八十。府君生于咸丰元年十一月十三日，卒于民国十九年七月二十三日。葬长沙大贤镇二甲三官庙下，项龙杜脉，坐乾面撰，荣甲谫陋，不足以阐杨，懿行爰述其崖略，以示来兹。
男荣甲谨撰
先府君事略
府君讳莪鼎，字岳坤。号阴农，太学生，同母兄弟四人，府君其季也。少从伯父棣华公学，年十二辑通五经，吾家世居湘阴之营田，时以连年大水弃祖宅迁居长沙。家道甚艰。府君课兆麟福臣，诸兄及郑漱石表兄读随无所入。儿女林立，服用至为拮据，晏然不以为意，频年应试不得志。于有司屈就同义盐号运销淮，引事在事十年，深为当事者所倚重，每事故发生，遇稍形困难者无不推府君应付，多方解决之。岳阳故有救生船取费盐商，而籴于督销局，办理腐败，等于虚设。府君预谋，当道力争。商办组织、红川救生局欸不虚糜，至今利赖性嗜，花木怡情，诗酒，尤爱兰花手植数十盆，亲灌溉而辅拭之，栽桃梅榴桔各十数株，时加培养，花果蔚然。所至胜地，辄有题咏时，与友人唱和，随在各地经理运销而手不释卷。喜饮，能有制，不为酒困。生平笃于孝友，性爽直。无城府，临事不避艰巨，不畏辛劳，以是年愈四十，即患失血症。以光绪二十九年癸卯十月卒，春秋四十有五。以次年三月葬于长沙大贤镇龙芽塘山内。酉山卯向，皇妣肖太君后，府君二十三年卒，小子天键当府君弃养之际，愚幼无知，不克表诸墓道，追述其生平事略附之家乘，以迨我后人。
男甲锐述
先考事略
公讳垅鼎，字忠潘，号襄甫。别号昶熙。幼秉承庭训，颖吾有异常。童王父斐如公期望尤切，九岁捉笔，为文有奇语，嗣从外王父。颜公招卿游，每课艺激，偿其文，以女子字之年十九应县试邑令，左公斗才拔冠。童军补诸生，习制举业益，自刻厉文名籍甚，虽累踬场屋，亦厚自吾。家世居营田，地滨洞庭，咸通间洪水泛溢，田庐多成泽国。王父兄弟三人析居分爨，家遂中落，旋遭曾王母黎孺人丧王父，哀毁骨立，祭葬如礼，用费不资，则货产益之。居积恒困窘，某年郭侍郎嵩涛就曾文正公祠，盐务捐款项下，创立思贤讲舍，以十三经，诸史，古文骈体，骚赋课士，士罕能兼通，而府君以族懋卿公为鉥,北面承贽。肆业应之不穷，诣益邃越年，同邑左明府菊生宦游江右，独心折焉，聘府君同往吉州，事以师礼，时值清季，交通极感不便，家书动经累月，府君画然，吉州固古庐陵多宋名贤遗迹，府君尝只身周游其间，举生平抑塞磊落之气，一发于诗，深得唐贤微旨。工书初法率，更继学赵松雪，尝钩摹旧帖，善本珍藏甚多，余廉访肇，康母寿九旬，南昌李令叔和倩执笔以纪其高节卓行，府君撰诗百韵以备其目，见者莫不嗟服！客公卿闲籍修脯以为养，既倦，游无所遇困，诸生数十年中经出外驰逐则一、二所得者亦耗尽无余。不得已重游豫章，不幸六月十九日舟次某地，失足落水中，兼旬而凶问至矣！呜呼！恸哉！即以其年  月  日归葬于丁家嘴杉树园之兆坐  面  ，府君生于同治元年壬午三月十三日亥时，著述所存者惟诗文数卷而已。今忽忽三十年矣，追维文行有其志而违其事者，不可殚述，特略次其梗概著于篇，俾后有考焉。
戊寅孟夏男英甲谨撰
外舅易公荪事略
柳敬泉
公讳鼎璜，字篔荪，姓易氏，名诸生，讳晋章之次子也。负异禀幼承庭训。少耽学自经史百家，至二氏之书无所不窥，颇工为文。继穷日力，又继以夜，纪事朴实，不拘悦于人。既补博士弟子员，屡试乡闱不售，遂终其身以讲学，从游者踵至。教励生徒大率多致通显，公父老垂命诸子析著，俾各自树立。洎父见背，三弟妇伯兄之子若妇相继逝，家况萧条。公友爱，出于孝，请伯兄曰五十而慕者舜也，禄千钟而悲者曾子也。圣且贤难之，若是今之授徒自给为养亲计耳，乃合爨如初，雍睦莫有闲言。馆谷所入，悉付伯兄，经纪未尝稍有以自私，居恒谨厚。自持董理，邑中兴贤堂，暨祖祠。事务钩籍出入无丝毫浮滥。湘潭欧阳观察百元折节致敬，聘往邗上 厥有年，颇善饮，日恒籍杯中物以排遣，不及乱暇，惟手一卷，研本草、内经，精青囊术。主治辙效，而不德于人。妣，刘氏，长沙嘉庆丙子科举人，道州教谕冕之女。实有全德，为九族钦慕。年九十尤纺绩不辍。公每外归，必作孺子慕引故事以事和霁，虽夜分，母不寝勿寝也。前妻吴氏早世无子，继娶于雍氏，生子甲三，公教督严。提命讲昼听夕不倦。光绪甲辰与敏泉同人邑庠，旋襄权政，年未三十以瘵卒愈年。公假馆长沙王某家已，而王之官皖江请与偕行，不数月以微疾卒，时宣统己酉十月十六日也，年六十四，女三，长嫁柳氏，婿曰泉敏，次字张麓松，未嫁张死，守贞侍母，三适罗夫，死守志抚孤。
先府君事略
府君讳鼎魁，字宗周，号笛楼。世居营田西山之甘塘湾，家世业农。王父讳章连，早卒。家中落，遗产仅数亩。府君少孤，刻苦自厉，及长，操计然术，每亿辄中沈机默运家道，以小康中折节自绳，以圜阓终非所托，竞徙居乡里，由是，意量恢宏，凡遇桑梓翼孤，救灾恤邻诸务，无不热心应之，事伯王母尤谨，其心与力之当然而止，老而无子，以己子出为之后，人无闲言。尝慨念拥余粟而坐视，无告不仁，远计子孙，何如近邻。亲属且展墓之礼，经固有明文朱子，家礼亦载寒食，墓祭之仪记曰，有其举之莫敢费也，仁人孝子安能恝然。乃出资创设敦亲公产，寒食拜扫，身先倡率一本之亲上冢，荐时物于祖先，将其诚悫饮福后，余悉分担贫乏居。恒艺圃一区种植蔬果，栽莳灌溉，身自为之，教督诸子。严疾恶守，义虽骨月。至亲不少假而恻隐所周，悉力于人者不少靳。年五十五考于家杰，甲虽驽，不敢湮没先人之微，兹以族谱续成有日，爰略记梗概如此。
男杰甲敬撰
易石峋公事略
公讳鼎瑞，字石峋。世居湘阴营田，云腾公之冢孙也。三岁失怙，太夫人杨氏，年二十一，抱孤矢志。母道尊爱，教饬谨备。既冠，孝敬出于其性，礼范奉于其旧，克有成德，乘母教之志也。始公以唯诺闻乡里，中创立养正学校，以培后进，醵设同善堂，以欢穷乏，整理潮州三保两义渡，以资利济。他如募葺岳鄂王祠，遇灾荒倡平粜。请蠲请赈谋葺宗祠。创修支谱。乡望愈重，晚岁亦勇为敦笃，内厚族姻，外赒朋友，坐上客常满，尝为人解纷难。劝之以诚，久而化之，年六十一，民国乙丑五月初一日不疾而没。震悼之声，遐迩一辞，殡之日不期而会，葬者数百人，苦于客位，悼于殡东者咸如哀焉！
柳敏乾撰。

贤媛志
男女备而家道成，斯为制治之本，故自来名媛阃范见诸经传者实繁。盖刘向传列女范史，因而立传。后世相沿，遂成永例。矧今社会日新，男女同等，巾帼大夫亦时数数见甚有等，而上之者其生平曰贤、曰孝、曰贞、曰烈，以及才能卓绝，堪为人表者乌可任其湮没耶？兹于先德志后继以贤媛志亦庶几女德昌明，备异时省、县之所资，采表扬坤德，维系人群，谱贤媛志。
潘夫人传（录旧谱）
