<!-- { "loadSidebar": true } -->
白虎通云族者，凑也，聚也。古者吹律定姓以记其族而青阳昌，意祗若支分夷鼓彤鱼石，年衍派世之撰族谱者，往往远举古之显爵名儒，侈其姓受氏之盛而揆厥，所系终都攸卒，不免遥遥华胄之讥。故凡辑族而欲并其疏远，难辑者辑之，则涉于铺张转不足传信，而示后考之。载记大传曰：别子为祖，继别为宗；郑康成注云：别子，诸侯之次子始迁他国者，是吾于易氏重修族谱之举，窃叹其详且慎也。按易氏自晋 雄公举孝廉，受舂令殉王敦之难；谥 忠愍、唐 延庆公以纯孝砥行仕大理寺；丞 鼎公官大理评事，廉政不阿；宋 钹公试礼部第一，累迁尚书，着周礼、总义鸿章，奇节代不乏人。彰彰史册乃仍其旧文，用直行排比，并诸卷首。其晋以前之世系传闻，鲜据不敢滥羼焉！其迁湘始祖则为元之 景旻公，此近而可稽者，即记所谓别子为祖也，族谱之修当自 景旻公始，越数传至 太初公明永乐六年，官交趾谅山知府，宣德二年丁，黎利之变，袭义捐躯。谥 忠节加赠广西布政使，司左参政。崇祀昭忠，凡尔时之制诰词章及贤士大夫之诗诔记颂，均备录篇端，籍彰祖德。其自 景旻、太初公以外，第分纪其支派，不敢伪述也。盖必兼志 忠愍诸公之梗概者，以明易氏本源所由来，必屡载景旻、太初公之事实者，以明易氏迁湘之所由，盛朔自景旻公至今又数百年于兹矣，而弈世绍衣，甲科相继崔张门第，阖邑推之，谓非祖功宗德之所诒留。其能绵瓜瓞于云，仍继簪缨于异叶哉，是前人之克昌。厥后，与后人之笃，先烈皆于兹是击爰。谨就 景旻公以下，循五代宗支格式，分派而条系之。第其昭穆为若干卷，藏诸宗炻沔，余为述其重修之略，与夫先诒泽之余，不获以文辞敬粗，序其颠末。所愿易氏，世世子孙宝兹家乘，勉嗣前征，以无忘所自。
清嘉庆十八年岁次癸酉翰林院编修，陕安兵备道余正焕撰。
国语黄帝之子二十五人，其同姓者唯青阳与夷鼓青阳，方雷氏之甥夷鼓彤鱼氏之甥，帝王世纪黄帝妃彤鱼氏，路史神农氏名轨，一日石年史记颛项之父曰昌意。山海经黄帝妻嫘祖生昌意，华阳国志蜀之先肇于人皇之际，黄帝为子昌意娶蜀山氏后子孙因封焉。庾信尔棉永神道碑昌意陵居，初分若水之姓，竹书纪年，颛项母曰：女枢感瑶光星贯月如虹，生颛项于若水北，史王邵传古者，同德则同姓，不同德则异姓，故黄帝有二十五子，其得姓者十有四人，唯青阳夷鼓与黄帝同为姬姓。
荣甲注译
慨自大宗小宗之法不明，世有数典忘其祖族属于途人者，则敬宗收族之道，乌可置而无讲耶。于是敦本土之士起而以谱，维之谱者普也，谱者布也，旧唐书经籍志云：谱系以纪世族，继序谱谍，修则上治下治皆得其宜。而周礼族师书孝友姻睦，此其意也。独是谱亦难言也，蔡嶷则韬事蔡京矣，郭崇韬则遥附汾阳矣，他如梅鹤瓜皮贻机大雅，安望鼻祖声息与耳孙之血脉贯通哉？溯暄族自 恺公易水得姓，东周以后，东汉以前，公之裔繁衍遍天下，不可纪计。唯自后汉章武二年， 万年公由太沧州迁浏阳，三传而生 兴长公，迨后，子孙众多，隶籍不一。迪传至 景旻公，当元至正间，复由江右转徙湘阴，成家开族；越三代至明 太初公，原原本本，继继承承若水焉。由沟达洫，由洫达浍，由浍达川而脉络分明焉。若木然由根而干，由干而枝，由枝而叶而本末桀着焉。暄因之有感矣，昔 太初公以选拔人官擢安南谅山知府，于戎马倥偬时能劳来还定安集，而民谣苏苦，旱出醴泉，使能久道，化成其造，苍生之福。为何如者不幸，孤城独守，粮尽矢绝，直以一身报国，忠义之气，蟠天际地。其盛大流行有绵衍于十世百世而不可穷者。后人所宜至思也，明主褒忠，旌门表墓，圣朝恩宠，享祀春秋。至今人忠节祠拜栗桥墓，能弗惨然深长思乎？暄族各支，聚处罗湘，颇得湘中山水之胜，慨帝子祠、岳家营皆先人钓游之地，故其坟墓庐舍风水家往往徘徊不忍去，一时士食旧德，农服先畴，高曾矩获，相传不朽。桀乎！隐隐各得其所，于以知 太初公之遗泽孔长矣。暄自戊辰成进士之官，关辅历任安定镇安风尘鞅掌，案牍劳形。族谱之修，谅难为役，而晋皆伯邮扎命暄求序，于星堂同年复命之时亦唯望风怀想而已。未几，暄丁内艰归里，适得与问修谱之议，细玩其图式妥帖，凡例森严，无攀援之陋，无遗漏之嫌；因辑族人而进之曰：宗者何也？谓为先祖主也。族者何也？谓恩爱相流凑也。今族谱告诫族人，将如是观礼问有数典忘其祖者乎？问有族属于途人者乎？于戏观于此者，孝弟之心可以由然生矣！
清嘉庆二十年岁次乙亥冬月吉日十四世孙雨帘焕暄敬撰
谱所以斥流溯源，序祖宗之功烈，训子孙以无忘根本者也。晋故别驾累赠忠愍侯爵易公讳 雄，当王敦之变，奉谯王承檄，募义勇千人，以摧逆锋，时城池不完，兵资又缺，力屈城陷，为逆所执；公之被执也，慷慨就死，词色俱历。迄今千六百余年，犹凛凛有生气，令人敬慕。不置余主城南讲习，即增祀公于妙高峰五忠寺内，勒石以纪其事，浏阳易生佩卿辑其谱，问序于余，余因思浏阳为公桑梓之地，其子姓散处各省、郡、州、县。皆公之云礽，其谱尤宜明详也。兹阅其科第节孝，代不乏人；而支分派别，纲举目张，贵贱明隆杀辨；亲这不失其亲，疏者不失其疏；何莫非公之遗泽流及至今乎，后之人入其祠，观其谱，于以见忠绩之懋，与夫忠裔之繁，有不奋然兴蹶？然起舆故余于易氏而见其家声之振，于易氏之谱而益知公之族将愈久而愈大也，用是缀数语以冠其端云。
清咸丰四年甲寅工部军机掌教城南书院长沙陈本钦撰
吾族谱之重修于嘉庆丙子也，溯厥建议自乾隆甲午起，历四十年始刻成牒。岂纂辑若斯之难哉！毋亦欲于简断篇零之余遐积远绾上溯渊源，不敢以渺茫难征处从疑厥而迟之。又久卒莫克，冀其一得，岂非以数十世前或兵燹之余，或转徙之故，编次不时，书厥有间。遂使旧德遗徽，徒想象于世远年灭之下，而秉笔者亦莫可如何舆，良足慨已，夫前事者后事之师也，既往者将来之鉴也，事莫难于更端而功莫勤于能断前之人。既勤其所难，后之人敢怠其所易耶？今忽甲一周矣，支分派别，生齿日繁；而少者壮，壮者老；老者且自伤不及一见谱之成此。奚可哉匪特此也。过兹以往，时移世易，或老成就谢兹访无成；或人事靡常，聚散莫必一有如往昔之遗失废缺。将前人数十年修辑苦心又付之一叹。咎谁任之？此续修之不容己也，先是竹泉叔倡议于咸丰辛酉间，厥后筱彦叔总理宗祠，复申是举。俱以时方多故，人事难齐，遂至中辍，癸酉各复及议之，曰是不可以筑室谋也，爰请于族长，克日举行，条例一仍前谱之旧，清莹地、补墓图，汇稿缮帙，征费集工，数日就绪。计划正前谱几事，清识莹墓几处，丁若干，费若干，秉笔纪实。视旧有损，益而意实。相师无他微也。然窃唯吾族自 忠愍公以大节着东晋，而唐、宋间纯孝如 延庆公，纯儒如钹公，炳炳麟麟，照耀史乘。逮我景旻公之嫡孙 忠节公父子、夫妻厉节南交，光宠前朝，庙祀昭代。迄今四百余年，子若孙犹，得仰蒙余泽食，德服畴游庠食。饩登第通籍其留贻，为何如哉？然则忠孝者故历代精气所注。思吾祖之何以忠，则前此之不二其德可知矣。思吾祖之何以孝，则前此之能笃其亲可知矣。后之人能以上承我祖者，自承夫我祖之所自承，则所以伸孝敬者，即如是乎在斯。固前谱之所谆谆垂训，而即今日续修诸父老兄弟之用意也。支谱既成，族父老命倬章书其颠末于次。
清同治十二年癸酉 十六世孙萼楼倬章敬撰
右序为先伯 萼楼公手撰，粤稽吾族谱谍重修于清嘉庆丙子及咸丰辛亥，而后 竹泉、筱彦诸先辈履昌重辑，辄以故中辍迨，同治癸酉先伯感人丁之繁衍、惧宗法之沦灭。与族中父老极议续成。如是订序列，访莹兆，录丁口，经营累月，卒以众志不坚，仍未剞劂。平居昭诸子侄以族谱未完，终耿耿于怀，而篇中历述远祖之忠孝行事，昭示后昆其责勉期望之殷，为何如余生也晚，驰逐于人事之纷，倜鬓发忽颁族众数，以谱事谋于余。自维学肤能鲜，未敢贸然从事。顾念同治迄今又六十余年，先人之手泽犹存，后嗣之番昌益盛；继述之谓何讵无以餍族众之心乎。爰随二、三君之后，重加编辑，体例规制，悉仍其旧。虽以时移事易记载略有损益，要不敢逾越常轨。经始于   年   月，告藏于   年   月盖成。事若斯之难也，呜呼！世俗偷薄极矣，智者窃取声光，化电之余，愚者谬解平等自由之说。一本也视如陌路，同胞也衅起阋墙；礼教不修，遑言孝于家而忠于国，谱者教孝之本原也。吾愿族之人丕承先绪，劝孝励忠，以启奕世无疆之庥，余不敏，谨拾先伯之遗而申言之，其它又何述焉！
静鼎谨识
  凡例
谱要必确有可稽，昭实纪信。我族自东周以后，东汉以前，始太原，迁金陵，迁应天，迁徽州，迁镇江，稽无确处。据不敢妄拟，惟自后汉章武二年，我 万年公由太仓州迁浏阳西城巨湖山下，三传生我 忠愍公；传十八世至唐 鼎臣公。世次可纪，故图联总系于各分支别派处，一注明题目曰营田易氏。族谱按左氏传天子建德，因生赐姓。胙土命氏，诸侯以字为谥，因以为族。然则姓分而为氏，氏分而为族，族犹次也，氏之别而聚焉者也。吾姓本湘湘旧族，散隶各郡邑甚伙，其聚居湘阴营田者特氏而分而为族者耳。提族谱宜也，今仍之惟冠以营田二字别里居也，纪亦世谱题景城例也。
旧谱俱尊欧氏，自十世详注承系，五世一提，诚为允当。但中多空幅，册页较繁，今改从苏试，略为变通。小卷图式，于各房特标名目，以下按次而稽昭穆了然，亦便翻阅。
未娶书聘，已娶书配，前妻书元配，后妻书继配，再继书三配、四配。字样书配、书继配、书继室、书副室或称庶；庶者嫡子孙之词，非从家长之义也。今谱书继室者，视其家长之意得为而为之，其不得为仍书副室，至改适及离昏之妇，有子女但书所出，书姓不书生没，被出者不书，无子者不书，妾同。若夫死不嫁，即无子女，虽副室必详书之，以重从一守节。
兼祧两妻者，先娶为妻，后娶为妾；有妻无妾者则以长子为长房，后次子为次房后。
无子立子，礼曰为后，律曰出继。继之子于本生父名下书出继某继父名下，立某几子为嗣，不没其所生也。先择本支，昭穆向当者立之，无则亲疏以次，相及或兼祧，或立爱均无不可，若实无可继，直书无传。
