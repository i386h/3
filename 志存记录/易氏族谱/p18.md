<!-- { "loadSidebar": true } -->
孺人姓周氏，长邑顺廷女，二十来归。蓉松公祗敬以承堂上，严厉以课膝下。越五年，母氏屈见背，其兄远出未归，以舅姑命奔丧，经理祭葬如礼，亲党难之。愈年，其兄归而复出，嫂阎氏挈襁褓子屡空太君，曲承姑意，重以良人好义，慨然曰：礼记问人弗能馆，不问其所舍，注云辞口，惠而实不至也，今周子遗孤，渺貌叹息，欷歔，若于其饥寒无济，是谓口惠而实不至安乎？遂迎其母子至家，解衣推食，，亲爱逾恒。令周子随诸子读，复弃而学贾，中经卒。葬、婚、娶皆任责，无稍吝。而周子厕身商界，儿女成行。知道之士为若敖之鬼，幸焉。年三十九良人既世，抚孤二，长曰含万，次曰雯甲。皆能读书，成名继启，尔宇母教之先也。太君以同治九年十二月二十七日未时生，卒于民国癸酉又五月初九日未时。寿六十有四，疾革遗嘱以营田祖遗田亩三十三石六斗二升，及所置营田湖业捐入宗祠为祭祀费，其深明大义，如此管异之为，，甘节妇传傅云先王之制，卿以下必有圭田，而士无田即不祭，所以尊祖敬宗，绵血食于长久也。当今豪富之家，市买膏腴，动连阡佰，以私子孙而罕置祭田以公宗族，逮其久，田入他家而家亦落，则祖宗之灵有不血食者矣？余于太君亦云。
夫弟简敬述 侄荣甲审定。
先妣事略
先妣黄宜人，道光十四年甲午八月十一日卯时生。于二十来归。咸丰六年生大姊，丁巳生子一，不育。庚申生芬鼎，同治甲子而生二姊，愈年而生子，不育者一人。甲戌而生三姊，光绪丙子而生承鼎，承鼎之生也，仲兄芬鼎早卒，宜人转忧为喜，比乳他子。，加健不足，雇乳妪助哺，越三年，先大父见背，先父奔走以食，宜人主持内政，仰事俯畜，从不以劳粹形诸色增先父内顾忧。先是先父以累生男不育，因娶侧室何太君，太君事宜人尽礼，宜人亦善遇之，识者谓不减江汜之德云，宜人故善饮，每日中把壶自倾，虽酣醉而神明不乱，暇则谈故事解颐，滔滔不置引人入胜，素性俭约，不鲜于衣，不美于食，若留不尽禄然。年六十有九，光绪二十九年癸卯五月初八日巳时卒，葬于长沙大贤镇，二甲团山之阳坐  向  宜人讳珊外曾祖讳旭，嘉庆己卯举人，山西浸源阳城定襄县知县，外祖讳彝，岁贡生，母徐氏，大舅讳国瑞，同治壬戌举人，卲阳县教谕，二舅讳邵先，附贡生，候选训道。子男三承鼎，晋鼎、崇鼎，女七：长适长沙周启倬，光绪乙亥举人，选授沅陵通道县训道；次适长沙郑  三适长沙徐，四适长沙周，五适长邑郑业祁，六适吴，七适善化黄。孙男八和加供职，益阳盐务稽核处，余均幼读，承鼎不敢以虚词溢美，谨铨序大略著于篇。
男承鼎谨撰
先妣事略
宣统纪元正月二十一日，先妣周淑人卒于里第，小子荣甲以知县筮仕西川供职，造币蜀厂，奉电奔丧来归，嗓葬蒇事尝为状以赴，旋遭变乱，目击军阀内讧，匪氛不靖洎，今忽忽有二十七年矣。座右侍淑人像精神笑语，时若亲之，回首依依恍惚如昨，惟频年提倡生产，事业碌碌无所成。未克继志述事淑人之，嘉言懿行以示子孙，兹所深想也。淑人讳珥，外祖讳业修。母阎氏，世居塘冲陈家冲，距县治五十里，年十六来归，越名年生伯子甲戌生荣甲，丙子生女子一，己卯生孔赞，辛巳生彪又，愈年而生季子夭，又愈年而生女子殇。己丑生女子同堂，齿序八，淑人逮事我王母周太，淑人惟谨四十年如一日，拼挡家务粹虑，不除  勉有无措施，允当至井臼纺织之役尤其次焉者也。时叔妹五六人门以内，事无巨细皆躬亲之，每夜至鸡鸣不休，厥后诸娣入门，躬其难而让其易，蠲饎必严，宾筵必秩。王父母以为贤遐迩内外数十年无闲言也。戊申秋荣甲差次江陵，假归省视。适弟季春病故，淑人遭此大戚，郁邑发病，时作时辍而神明不衰，未旬日，蜀省电召淑人趣荣甲以行，四越月返蜀，销差而凶问至矣。呜呼！恸哉！年五十有七，淑人生于咸丰三年十月初三，葬大贤镇二甲袁鳆冲，坐戊面辰，皓封恭人。覃恩晋封淑人，淑人名门之媛，备四德而宜家室，生平行谊不可殚述，特举于其荧荧大者著于篇
男荣甲谨撰
王母事略
王母黄太君，同邑涤仙女，年十八来归先王父励仲公。奉姑以礼，先王父体孱弱，性沉默，好读书，恒手不释卷先王母劝稍辍，寻复如故。旋入邑庠，益孳孳求进，积劳成疾，以辛未九月初七日卒。时粹庵公甫三岁，胞叔哲安公才两月，先王母悲恸綦切，欲仰药以殉。为太王母钟宜人所知，夺其药而泣曰：吾儿已死，殉夫故烈矣，然吾老，两孙俱襁褓，其忍舍此而逝耶？得稍解，强起理家事，井井有条。岁以其余周里中贫苦者，先是王姑一适蔡连山，一适吴次裴，均早卒。各遗一女，呱呱在抱，怜而抚之，堂王母曹太君，生女五，颇苦褓乳，亦抚其一，均如己出。教之读，教之针黹，既长，为之择婿，遣嫁之费，动以数百金。蔡甥女嫁甲午科举人宗汉，耒阳教谕。深资内助，为先王母祝嘏诗，有“为他作嫁分金线，祝我联婚到白头”之句。吴甥女适黄特生，完昏后远游。家贫亲老，惟恃纺织以供菽水。卅余年如一日。尤女适黄和卿，早卒。以守志钟。其一贤。一贞，一节。虽赋性使然，悉先王母之训也。又堂伯王父韶九公，弃世遗孤艾生公，尚幼。柳太君境窘苦，性耿介先王母侦得其情，赠以柴米，却勿受。柳太君巧针指，乃托以缝缀刺绣，厚其值而遗之，首祚必邀约聚谈，款留数月，情致缠绵。岁以为常人两贤之。以其节闻于朝，均得旌表，准建坊。吾家析著时，则曰：吾守志非以沽名，今能实惠穷黎，心安理得焉！用坊为其见解如此，呜呼！先王母之饬身持家，有本有末，三党翕然。无异辞，固尤妇道之常。至于抚人之孤，全人之节，赈人之饥，是又丈夫所难能也。况巾帼乎！？瑞虽驭，不敢率意揄扬谨书其崖略如此。
孙有瑞敬述
贞女艾未婚守志事略
贞女氏易，营田讳茂章，号如松女，许嫁同邑黄繁澄。未婚而黄氏子物故。女耳闻泣请持丧三年，家人劝阻不得行，一日，佯白其母，欲往谒，外家母意籍解其隐怀，许之。乃笋将而往，中途命肩挑者直趋黄宅，挑人骇异其行，次且女蹶然，作色促速行，敢越厥命当投水自尽。挑人实逼处，此狂礁所至，将入门女从容脱簪，解去外装服饰，改服夙所自备衰绖，登堂大恸，誓守义以终。繁澄之父母泣，观者亦泣。已而缘情制礼为之择吉，捧灵偈庙，迎其父母观，礼其父。忸怩意不谓然，形诸词色。识者讥之，列女传云魏寡夫人，齐侯之女也，嫁于卫，至城门而卫君死，入持三年之丧，作诗曰：我心匪石不可转也，我新匪石不可卷也。诗人美其贞，一举而列之于邶风，诚以夫妇之道成于亲，迎向始于许嫁，许嫁之后已有夫矣。传曰六礼不备，贞女不行。此夫在则然，若不幸夫死，女闻信奔赴，非达于礼而晓古今之通义。其孰能至此耶？昔延陵孝子一剑之微不因生死易心，女子以身许人而不忍负者，岂非贤哉？岂非贤哉！王介甫曰：俗之坏旧矣，自学士大夫多不能终其节，况女子呼？然则艾贞女者不诚有以矫之使日趋于厚乎！
族弟简述  荣甲审定
刘贞女未婚守志事略
贞女刘氏，字庚丽，许字有诒，嫁有日矣。闻夫故，矢志守节。翁姑传语竭力阻劝，终不能解期，年后缟素来归，卒捧栗主以成礼。时人哀其志，题咏成牒，命之曰：刘贞女节孝集。同邑柳昶鋆为之述。
贞女奕未婚守志事略
贞女姓易氏，字奕，营田国学生讳蔚鼎女，许字长沙陈少松，未婚而陈氏子殁。女闻不饮食数日，欲以死殉。其家防之严，不得死。逮其久，闻有求婚者，泣请于父曰：礼所谓齐衰往悼以女，虽未婚而于夫之死不能恝，然今儿之未嫁而陈郎死，不齐衰往吊而即改适忍乎？已而，泣然以死自誓。父哀其志许为焉。乃商之，婿家诹吉如亲，迎礼妆奁衣服首饰皆以纯素，观者啧啧称道，有以未婚守志为过礼者，有以从一无二为准礼者，贞女以光绪某年日月生，现年周花甲白首完贞，族叔简次其事为之记，余因表其微而著其义曰，今夫有婚嫁而后有夫妻，至于势穷事变未婚嫁而夫即死，夫死矣而女来归，夫家则其夫尤为有妇，是以女子而守夫妻之义，章章明甚，信乎？曾子闻诸夫子曰，父母全而生之子，字全而归之，可谓孝矣。斯言也，惟贞女足以当之。曲礼曰：女子许嫁，缨注曰：女子许嫁，系缨明身已有所系属，即义无可绝，而心有所不忍绝理固然也，奕之哀，素终身毅然决然而非有所迫而然，其至性为何如也。今五大洲风会日趋平权自由之说，相从吠声世家巨族名楣相尚，而好名之人，未嫁守义或为势之所迫而非心之所安者在多，有诗云，未见君子忧心奕奕如奕贞女者可以风矣！
丁丑嘉平月既望荣甲审定
易忠节公传略
  公讳先字太初，延庆 纯孝公十六世孙，庆亲死，庐墓三年，产玉芝十八茎，事载五代。史公幼读书聪敏，至性过人，娶朱氏、继配黄氏生子三：长缙、次绅、三彻，女一，永乐元年由太学任宛平令，六年，授交趾谅山府知府，携妻与三男随任，长次留守坟墓，下车时，见其俗悍且陋，公临位，轻赋役，治衣冠，风俗丕变，每理讼事先期军民各供投进披阅发勘外，始庭讯，令民自击曲直咸服。时有谣曰：“易知府，苏民苦，”在任民安物丰，相依不忍舍，任满军民请提保留，上允升正三级，俸掌府事。宜德二年，寇滔黎利城，谅山军民大振，公令城外诸民妇女速返，其丁男愿同难者许入城防护，百姓闻之，踊跃争先者数万余人。公自揣以为得人和者可以胜敌，内除奸臣，外诱逆贼，值此内有提降，公曰，吾事一君，焉降？吾为郡守与城共存亡，练兵备战，坚保城池。之后贼又至城东，公自率军民大战，斩首千余，捷音至上嘉其勇，不意贼势方张，攻城甚紧，三月余公见粮尽力疲，告军民曰：吾为民族死，尔等开城迎敌，以了余生，惟殓吾尸骨以葬。众皆流涕不退，公潜身入室顾谓夫人黄氏曰：吾死肯等何如，黄氏曰：夫事君，妾事夫，惟死何辞，公先佩印上。而卒，黄氏端坐吁嗟良久，其子彻擗踊痛哭曰∶君父两难，惟有以身殉之而已。黄氏携彻投井，家属死之合计十八口。上闻追赠广四布政使司左叁政谥忠节。宜德三年，奉旨归葬本邑栗桥之西，建坊祠于湘阴林城三井头，易氏子孙永为祭祀。
 明代名贤名臣吊忠节公诗
 五七古  明天顺丁丑大魁黎淳
正气森森控百蛮，大农师已不生还；栗桥冢土棠黎拱，能使英雄血泪班。
           明正德时贬龙场丞后封新建伯王守仁
