<!-- { "loadSidebar": true } -->
血统关系极为重大，凡异姓子及随母、随腹子概不混收杜纂宗也。现行法律，私生子得有继承权，但必须确为本人所生之子，有事实证明及法律之规定，且早经本人抚养成人，方得收录。若收养遗弃小儿，不知其姓，无宗可归者，应准列入，但须注明养子，以便异日可以归宗。
娶妇六月生子者，即为随腹子，不得列谱。淮南子精神训七月而成，八月而动。是娶妇已满七月，八月生子者，可以列谱。
无子者准其立孙为后。元史魏初传，初从祖璠无子，以初为后是无子者，可以立孙之证。
出后异姓必书冀其还也，但归宗时必审查详密，有确实证据始准收录，以杜冒人。
谱以收族，凡子孙外姓未归及流落他乡，或迁徙异地者，甚注明某处。其或历年已久，踪迹无从查究则浑之曰：传闻外迁，冀其复还乡土也。其或逃于僧道两家，亦于其父母下注明不敢遽外之也。
家乘例同国史，秉笔者毋遗善、毋滥誉。古今功令职官非三品以上，国史馆不得立传。今据久唐书经籍志载，有家传是古人已有行之者，家传之立由来旧矣，然男子非有奇行、懋德、绩勋犹女子，非有彤管杨芬、绡帏着德，秉笔者不得率意榆扬，致污素简如先人，有懿德善行，损修桥梁、舟楫、道路等孝行，贤声诚足为后世法，于某公下注明其事。旧谱已然，今则另列先德志，附贤媛亦必实事。而言文择善，而书志向往也。
节孝为妇女之美德，自二十六岁至五十岁，无闲言者已经政府旌表建坊，固据实载明，或家贫无力建坊，与夫矢志守节皆于某氏下旁注，所以发潜德之幽光也。
古者葬不书地，惟隋书经籍志载杨氏墓志一卷。厥后，庐陵欧氏，眉山苏氏着谱，踵事增华，大书特书。我祖隶籍湘阴，蔓延各属，皆详书都区里甲，惟湘阴则书本邑，仿春秋书法，以鲁为主之义也，至丈尺界址，或公山，或私置，墓田附载于后，以备参考。坟墓为先人遗骸所托，春秋两展，古有明征。宜确灰地形图后各自系说，登入或未绘图者则于本人卒葬后详书山向界至，以志不忘。
生没年号在民国以前者准太阴历（即夏历，简称阴历），书历朝纪年。在民国以后者准太阳历（简称阳历），书民国纪年，书干支月日时则随俗，皆以阴历书之。凡已生者皆书之民律，定年满二十位成丁，未成丁而亡者书殇，为成丁而生子与为殇立后者，不以殇书。
礼经丧服传年十六至十九为长殇，十二至十五为中殇，八岁至十岁为下殇，以下为无服之殇。生未三月不成殇。设长殇、中殇已娶生子，妻能守志，不得拘执往例，仍列世编重嗣续也。唯无服之殇与未成殇者只于母父下注明，间有详载。葬地一杯之土，免为犁锄所挥，毋庸轻弃。
妻族书省县，书父重世族，同县不书，祖以上不书聘妇，未成妇、童养不成娶，亦不谓之聘。兹于已昏者，概书配女。已行媒书，待字贞女，守志者特书。女已嫁而又再嫁者，不书，第书初嫁。
凡名不讳，序事之文书、字号，已故称公；一派同名以音同之字易之；五服以内同名者，改幼不改长；五服以外同名者，不改名；列学册仕籍者不改而改其它；名已书碑记神主或已登旧谱而欲追改者改之，仍于下书原名。
人物科甲起自庠生，仕官文武，官有实缺者，荐委起自局委学校须有高中相等文凭。
图形像非资观瞻，盖以表着忠孝节烈，并扬勋业文章以留先人规躅，以为后人瞻仰。
开局纂修辑兹谱在局诸人各有分任，胪列谱首以专责成并将上届篡辑名目附后，以示篡辑兹谱之有所自，并不敢没往哲贤劳。
清平时代，世家巨族，每三十年而一修，良以三十年中门祚之兴衰，子孙之成败，生齿之多寡，庐墓田园之有无，迁徙胥以年近而易察洵一家一族之盛事也。后有来者乌在其可忽诸。

宗制
章实斋谓道，起于三人居室以三人居室日用事为各有分责所谓道也。俗偿有一僧挑水，两僧抬水，三僧无水之谚。则以凡一团体有三人以上者，宜略具条理，分赋职司则不废事或致丛脞。家族者，一姓之天然大团体，人众事繁，宁能无制？吾宗自人覆公迁湘，成家开族，聚众而居，于家族间诸政务若祀典、若教养、若钱谷之管理、若法纪之维持，有总理以揽其成，有户首以分其任，目张纲举，早具厘然不紊之制，循行且数百年，迄无旷废，特非成文法而又不相一致耳。今兹联合，仍本成法略事，齐一立为宗制四则，庶几职掌攸分，共相循守，云尔谱宗制。
一、凡族事必有责成庶不纷纭错乱，公举年长贤明通书算者族长一人为族统领，举综理，一人为族长副举、副理，一人又为总理副也。但支分派别、房户远近不一，若只责成总理副理，恐难分身。兼任凭祠择定某支分房长均各名揭祠壁，如系祠中统四支，公事应传祠集议者，由族长总理副理通知各房房长，若系某房一房公事，亦应传祠集议者，即由该房房长传集庶各有责成，不致彼此推卸。
二、族长必廉明正直，除老病告退，不得辄擅另举。总理必公平精谨，勤劳贤干。房长必谨慎果敢，任期三年。主持对内、对外一切事务。凡各部分不能解决之事，或事关数部分者，其高级长决行之。凡遇议奖、议罚等事，倘有徇情袒护，经众此议得实者，凭公裁去，从重议罚，即族长亦不贷。
三、先人坟墓，率领族人每岁以礼祭扫，租息递择，经管公山蓄禁，亦族人薪樵所资，除经议定开禁外，无论何时不得强伐。私偷、纵容牲口破坏，违者开会议罚。如遇侵害或意图侵占，不论同姓、异姓、族人均有随时举报之责，毋得徇面以防失业。至于各房公山，若有威逼递葬于名分伐旧冢者，鸣祠凭公看明礼迁，康不服处，公同协禀，即绝冢亦处修培祭醮。
四、领导族人每届冬至举行祀典。其办祭值年首士，三年一换。仍以各分房择值一人，标明揭壁，倘择定办祭首士，届期托故卸责者，公同处罚。唯宗祠致祭，原以将诚敬，凡与祭之人，俱宜衣冠整肃，即系旧色布服亦可，若衣冠不正，裹头赤足，当即叱出。

宗规
家法犹国法，而其效能可辅国法之不及。时论谓家法宗规抵牾国法者诬也。盖国者，集家而成。凡一族人循循规矩即可卜其一族之旺族，族若是而国理矣！否者，一族之内强陵弱，非乱是私害公。长幼无序，男女不伦，而成浇薄莫可厘治之象，非所以维家族而国可知也。吾宗本届续谱，出自全宗至诚谨遵先辈成规，于不抵触国法范围内议立宗规十四条，俾我族人有所循守，庶以保吾族众之安宁，云尔谱宗规。
一、	谱例乃我族法制之大纲，宗规所无者，视凡例。
二、	宗祠及各支祠应随时各备国家现行法令书类，以资族众考阅，俾得自由于法律中。
三、	立继承祧，养子不得违反凡例，所定各项与善良风习并由当事人申述事实理由，投族审夺。如与法规情理有一不合，族长、房长均得纠正之。
四、	父母膳食兄弟，分爨，夫妻另居等事倘有纠葛，投族理落，不许无理取闹坚持，致伤情意。
五、	族内如有不法子弟或好赌行窃，或持强逞凶，或诈取钱财，或诱拐妇女行同盗匪，欺压善良以及其它违反国法宗规一切不正之事，族长、房长得先警告其父兄亲属，从严约束，促其悛改。有犯则开宗族会议责罚，再犯则开宗族会议送县惩治，或驱逐之。并登报声明不许入谱。
六、	无业游民，不顾父母之养，淫恶女流，败辱门户，经其家长报告者，族长、房长均得施以警告处分，促其改善。倘终怙恶不悛，男则送县法办，女则依法离嫁。
七、	亲属乱伦，同姓为婚以及兄收弟妇，弟纳兄妻，风化所关，一律垂为厉禁。违者开会议处。
八、	尊长无理取闹，不顾族门颜面，族长、房长得依正谊制止。
九、	因贫溺女，或卖女为妾、为奴、为娼者开会惩治。
十、	父兄袒庇为非子弟者，惩父兄；子弟不听父兄教令，无法制止则惩子弟。
十一、	居址地蜜人稠，犬牙相错，或二家以上同居，凡于公共卫生，如疏浚沟渠、收关牲口，轮流检点，扫除清洁诸事，务宜大众讲求，随时实践，不得任意恝置或互相推诿。致肇纷争，违者报由族长、房长罚。如违警律，开会执行。
十二、	祀产钱谷及祠铺屋租息均归总理协副理经管，每年祭前三日值年首士，随总理、副理入祠办事。净祠洁物，置办一切应用之件。所有副理照簿捡发一切应用等物祭后务必洁净收拾，仍交副理注簿收藏。倘有遗失破损当即估值赔补，唯值年人是问，平时亦不得移借外人，均干处罚。
十三、	各支房分有盗卖已成祀产或擅自变更处分大小公产，鸣祠处令，赎还责惩。抗则提充宗祠，永作祭扫之赀。
十四、	各系历届老谱及本届新谱均经列表存查，新老各谱均归各领存处之。总务保管由族长、房长监察之，族人因事取阅谱谍，先行查对册数、本数、页数，然后检阅，如期送还。但取阅日期以二十日为限，如有典卖涂改以及保藏不慎，致有损坏或取借逾期不归，以及其它各项事情查出，开会议罚。

家训
大学言平治而归重修齐，后世名人家训，如马伏波垂诚兄子；朱柏庐治家格言；陆梭山居家正本；语语不外修身。盖谓身不修则家不能齐也，而何有益于治国平天下乎？古者治民先之以德，不得已而后刑。故家训即建国之基，德行乃修身之本。观于旧时律例，遗意尚可寻焉，今日德与法分柄，国者徒知以法绳民而不某化之以德，乃任蚩蚩之氓于不知不觉中触犯法纲，教之纠之之谓，何书曰勿庸杀之姑为教之？是则家训一端在今日尤为当务之急，爰秉成规表示大纲，撰四言俚语，讵敢言训，聊为族中之颇识字墨，易知易晓而设，为身心一助谱家训。
家训纲领：“修身、齐家、明德、新民。”
家训条例：“孝、弟、忠、信、礼、义、廉、耻。”
整齐、清洁、简朴、敏慎。
明恕、笃实、公正、勤劳
家训
孝父母
父兮母兮，恩同天地，母兮鞠我辛勤劳瘁；父兮生我教我教读婚配。自少至壮，此心不易。父母爱子，无所不至，人若忤逆，禽兽同类。
友兄弟
凡今之人，莫如兄弟，共气分形，本属一体。各宜亲亲，有无相济。莫因小嫌穷，动比声势，骨肉相残，家必沦替。曷试思之，那有来世。
肃闺化
牝鸡司晨，为家之索。古人至言，不可忽略。王化之原，礼始闺阁。若无防闲，交相戏谑，治容诲淫，中勾即作，但凡齐家，先谨惟薄。
睦宗族
既曰宗族，支分派别，疏而不亲，缘何关切？试想当初，同此气血，一人之身，忍令断绝？时相往来，忧悼庆悦。相近相亲，希风往哲。
择嫁娶
