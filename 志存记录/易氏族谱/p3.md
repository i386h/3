<!-- { "loadSidebar": true } -->
族谱之书，沿而成学，厥倜六朝，盛于唐，纷纭淆乱于五季，卒以我。宋欧、苏两家正之。披隋经籍，志载天下郡国族谱。吉安八、袁州七各属类是我家大业。初迁江西，族尤未盛，宜不在其数也。至唐中晚间，科第始多，自鼎成公以会昌五年魁天下第一时，父子祖孙踵巍科累高秩居然江右巨族雄州刺史 斌公手着一本固仍唐之学，而又当纷纭淆乱之秋者也，按唐乙部十二编类。于始祖以来，皆有嫡系一或缺略，遂以为无据，期于有据非牵依附会成之，不可淆乱之弊，又何怪焉？抑何独唐。余尝评史，观商周世系，玄鸟之卵，阅十四世而王。大人之迹，阅十五世而王。相去六百年。而数之多寡如是。其间人寿短长且不能无疑？今幸生明辈之后，曾批籍直省，既以罪放，得蒙不死，久兀斋居，丹铅之暇，检兹家乘，始自易水受封赐姓。后徙金陵，徙长沙，浏阳至徙江西太和，散居吉安。袁州，洪州，复徙长沙，宁乡等。若 恺，若 仁福，若 万年，若 雄，若 重，若 亮，以降其时其地，约略可稽，必如刺史公作某地几世，某几世几人，生娶卒葬，一一无遗，六朝以前此书既不世出。周至南唐千有余岁，何从指了而眉列也？故敢妄加删定，存信缺疑。其不可知者，不敢牵附。其洪源一派为沩之宗，自荣岳后，或宗儒学道，或力田世业，长年父老尤自目击五六代人事。况庙主所传书契，所载尤堪取信，特分派他属，不遽悉知，不敢妄人。庶几欧苏两家之美意良法欤。苏云：此书之作，裨子孙知所自来足矣。欧阳亦谓：远者不可知，法当自近而亲者。述之无非欲人昭实纪信，不失祖宗之真命脉，真精神。斯有以启后昆于靡涯耳。天性难欺，人伦攸重，我罪我知。故所不计。
宋开禧二年春沩上彦祥氏祓山斋敬书
旷阅前代志籍族谱一书甚多，间以质天下名士新安朱子谓唐以路氏为正。宋推吕氏最精。余同乡太原山斋先生退官故里，簒修家乘,自云:本欧庐陵苏眉山两君子而折衷之噫,两君子之谱学不概称于世而独赏于山斋先生也.语云:见泰山者轻土壤,羡河海者忘细流，两君子以文章冠世，著作汗牛，此学精深，宜人之称尚不置．即如先生所编，不过著作万一之数，传家故物，余非添乡，好讵易得而窥其胜斋．闻之苏云，痹子孙知其所来足矣．欧云：远者不可知，法在自近者述之，之二说者恐未免鉴前代牵附之失，而务从其间者也．兹自易水迁太原，迁浏阳之太湖和庐陵，宜春，转徙长沙，宁乡，历历可据．其人自周受封赐姓，若恺，若仁福，若万年，若晋别驾　雄，若唐状元　重，重之从弟　亮，若刺史　赟纯孝，若延庆进士，若云从友仪，友信，仲岳，仲荣，欢，邦，述，达．以下班班可考者未尝不详．而其世远年淹，人生风微者又未始不略，昭氏纪信，中正无偏，从前之流弊一洗已空，后起之仁风方兴无量．必二君之学将欲垂之久远，俾天下后世知所则效，非有先生之折衷，讵尽善欤！致新安所称路吕．未有目击手着．不知有合于斯否？后之学者苟有尊祖敬宗之意，亲亲收族之心．法是篇而行之，夫尽伦尽制．无可遗义者矣，又何论出世之先后哉！
宋嘉庆四年状元累官礼部侍郎王荣撰
史记有世家，邺侯有家传．普一家名，其殆仿于古欤。吾家发源则金陵，演迤则长沙，支流则宜春久矣。夫家之繁衍盛大也，季平方取庐陵旧谱而衰次之，是尤详焉。题其颠曰：易氏家谱，俾昔之不一者今一之矣。居中生晚，剽问伯氏云嘉定甲戌间。先子初巫士衡阳得拜山斋尚书于逆旅，与通谱系山斋实为叔父。由此，家门络绎。肩袂相连，渠渠然家庭之为议也。家谱有作无乃广山斋之未备者乎？虽然，阅家谱易，招家声难。而家之昆弟、子侄于肃容启帙之际，常相频相告曰：“余家祖宗有贡于乡”，对于廷，脱颖兰台，解褐壁水，榜名芳躅，香尤未歇。继今有绳武者，姑听白驹之过隙乎？抑与青山而结发乎？姑欲标准世家乎？抑必勤劳王事乎？愿吾季平其勉之，愿吾党之志士其交勉之。
宋瑞平二年已位居中撰
易氏之族，分派者三；曰长沙，曰宜春，曰卢陵。源则一也。远祖讳雄长沙浏阳人士，晋为本郡别驾。以效廉忠义名隋大业中。别驾之后，因徙居吉之太和，吉之有易氏始自此始。子孙继承迨至于宋安世十世组三十八府君讳亮，生子四人。欢、邦、述、达。达三居卢陵、宜春；欢则复居长沙。时祥符年间也。长沙之分易氏派又从此始；今族处三郡，天各一方不知又几矣！人世易疏，亦莫能考。安世惧后人不知源流之自此始，乃（乃）求长沙族系图而一之。若派于宜春者，则谱牒未详焉，姑俟后以续笔。昔余伯父义宁府君，官衡阳日伯祖尚书，与通谱系述宗盟，于是乎获知易氏庆源至集，先世之崇笃族谊若是缱蜷夫，岂相视如途人者耶？虽然途人之相视，其所由来也渐矣。常慕老泉苏先生族谱亭引默有感焉。有曰：岁时腊社不能尽其欢心爱洽，稍远者至不相往来，是吾以示吾邻里乡党也。余视余族往往似之吁宗盟，落落如晨星。所以不容己于先尚书之叹述，然则，是谱不可不作也。庶几，来者得有感于斯欤？若夫骨肉之恩，孝弟之义，礼仪之节，姻娅之别，闺门之正，廉耻之守，此六行者，则有苏氏族谱之戒。
宋宝佑元年癸丑安世撰
义宁府君侯谱谓易氏有近陵徙家，一居卢陵，一居宜春，一居长沙。远祖流派斑斑可考。厥后，叔父师机以卢陵季常之子为嫡孙，开以宜春彦允之子为嫡孙，至是三族愈远愈密向，非赖以纂订考究畴克臻此季平谱系。视昔又加详焉。其笃述宗盟之意，抑何厚焉。开随远季平，但观其笃述宗盟故知其为务本君子也。
宋宝佑二年甲寅开撰。
余常读苏氏族谱引矣，其云书有所及有所不及者，此其谱式书法之通例发凡也。至谓相视如途人者，其初兄弟也。兄弟其初一人之身也，一人之身，分而至于途人，吾族之谱所以作也，云云者则仁人君子剀切之至论也。及又读其族谱首述，作亭倡导之意，而中间反复慨叹括以六行之衰起，自斯人则其刻石于亭碑，观者因文思意，觉悟愧悔，各自振兴，又隐然有扶世翼教心焉。中读父书，谬膺乡举，未尝不把卷长歔也。宁于家世之源流而亦忘之吾族。自晋 兴长公居浏迄今，惟有历年矣。当宋之代，子姓繁昌，诗书济美。较浏邑他族为差，盛乃丁元末。鱼子陈友谅泊舟矶下，负忏乌唤猖獗，汉中近郡州邑苦不聊生，以至吾族之隶浏籍者四窜迁徙，十有八九矣。今国朝甫定，疮痍幸有起色。览老泉之文，慨然欣慕，欲效其行事以为敦伦睦族之举。而汉唐本支及族人之同在乡邑者仅十之二三焉，宗中虑后辑一支谱以备子孙考镜。倘后有作者留心收族，则兴长公之裔，即秦越异境当有同情。将分者有时合，散者有时聚，而忠烈之在天安，知其不复血食于子孙，而子孙之之出亡而昌炽者，又安知其不因奉祀不来浏乎？则相视如途人可复为兄弟矣。吾姑存其略，彼自得其归，苏公之事吾虽未获身亲之，而后起者庶可勉而图之也。因为之序，以并其端云
明宣德五年庚戊宗中撰
古者赐姓名氏有官主之，自秦火废学，事不可复。西汉司马迁作史记，仿世本为世家，始知各姓之所自出，东汉设图谱局，置郎官掌天下族谱之书。魏晋因之益加详焉；六朝及唐益重门第，分华腴右姓诸目，择名望大臣知撰谱事，各朝书成皆八九百卷，土庶之家亦皆详载无讹；及五季之乱，至宋遂不可问矣。欧阳永叔苏明允两公各朔其先世所自着为家谱，一时效之，今则家皆有谱矣。上焉者述其前代所不知，不敢冒滥下焉者，闵子之华胄，老冉之耳孙，哭汾阳之墓，认昭谏为述。甚至诸狐带令，陇西改谱，不亦大可胡卢乎？求其序列详明，真实无讹，盖亦难矣。吾姓自周 恺公以来，秦汉而晋，世远难稽。存其名而已。自晋 忠愍公以讨王敦不克，一家殉难，不绝如缕有唐 鼎臣公，纂有族谱在五季之前，存而未失。宋淳熙中 彦章公续之；明万历 起潜公修之；清初家 孝文先生修之；余于康熙壬寅重修此湘乡之谱也。浏阳乃父母之邦先 忠愍祠在焉。祠已于乾隆己已重修，慎郡王提额，吕府尊赵县撰碑置匾，益增光耀矣。长沙诸邑皆本浏阳，虽迁徙不一，各自立派，无不宗 忠愍者，浏阳之谱，明万历间 显微公修之，兵燹无存。喜秀章侄收有旧稿，得其大略，今诸弟侄有重修之举，倩余秉笔，自春徂夏，穷数月之力，始得竣事。西晋以迄今，兹无有差忒，同源分流，一照湘谱。视殴苏之止数，代为加详矣。此皆 忠愍公之灵，爽失而不失，千载如新。余得籍手告成功焉。吾愿族之人明长幼、辨尊卑，亲者不失为亲，疏者不失为疏。渊明之于长沙公，山谷之于黄成公，庶几得免苏氏途人之诮，是所望焉。
清乾隆二十年乙亥嗣孙宗浚公申序
礼莫大于敬宗，敬宗则收族而维系夫。族属者端籍于谱。我族自东周 恺公手姓发源，历秦汉。而晋 忠愍公树节舂陵。厥后五百余年，凡十余派至南唐 芸公创修谱牒，仅着朝代名目，不列世系以纪实也，南宋 季平公裁绫，录 彦章公继修庆源遗集之蠹余，以详所自出，逮后 起潜公续修于明万历，孝文公再修。于清顺治初 公申公重修，于康熙壬寅期间，昭穆相承渊源有自矣。乾隆甲午秋，届祀事毕，胞伯 绍唐公及诸父老命元吉曰旧谱漫漶，略存残帙。今仅从其近者以迁湘始祖 仁履公至 太初公一脉相承，修而明之，不愈见亲亲之义耶？元吉思言，谱系惟取原委明晰，勿事铺张。故自晋 兴长公以逮有明，其循时代行列，卷首不以昭彦序者厥疑也，惟朔自 忠愍公以上，始于 仁履公，循五代图式世经而人纬之，继继承承，昭穆毕悉，亦庶几有条不紊云尔，又何敢自多夫哉。但念我祖 忠节公以选拔人明经由宛平令授交趾谅山府知府，黎利叛陷诸城，死守力屈，尽节捐躯。为国家扶名教，为万古植纲常，气壮山河，光昭日月，为子孙者安可不争？自砥砺勉绍前征窃愿，凡兹族属睹斯谱者，孝敬之心油然而生，昭与昭齿，穆与穆齿，毋渎乱，毋狎侮。谨尊家法，或耕或读，一归约束；守忠厚之遗戒，浮嚣之习，培和祥之气；靖诟谇之风，一门之内，恩明义美，有厚望焉。
清乾隆四十年乙未 裔孙元级敬撰
