<!-- { "loadSidebar": true } -->
　　
　　正月二十六日具题，二十六日奉圣旨：「览奏。逆恶魏忠贤，扫除厮役，凭籍宠灵，睥睨宫闱，荼毒良善，非开国而妄分茅土，逼至尊而自命尚公。盗帑弄兵，阴谋不轨，串同逆妇客氏，传递声息，把持内外。崔呈秀委身奸阉，无君无亲，朋攘威福之权，大开缙绅之祸。无将之诛，国有常刑。既会议明确，着行原籍抚按，魏忠贤于河间府戮尸凌迟，崔呈秀于蓟州斩首，其客氏身尸，亦着查出，斩首示众。仍将爰书，刊布中外晓谕，以为奸恶乱政之戒。魏志德等俱依前旨，发烟瘴充军，诰命概行追夺。其魏良栋、魏鹏翼、崔镗、崔钥既系孩稚无知，准释，以彰朝廷法外之仁。」
　　
　　玉镜新谭卷之十
　　
　　　爰书  魏良卿　侯国兴　崔铎　客光先　杨六奇　客璠 
　　
