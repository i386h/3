<!-- { "loadSidebar": true } -->
　　时政记【增唐书百官志长夀中宰相姚璹建议仗下后宰相一人録军国政要为时政记月送史馆玉海景徳三年诏枢宻所修时政记至次月十五日送中书祥符五年令月送史馆嘉祐六年诏月终进呈】承诏五日【増唐书百官志御史居中丞大夫下每一人东向承诏五日有防诏御史不呼名则承诏者出】
　　左右廵【增唐书百官志监察御史开元七年诏随仗入阁分左右廵糺察违失左廵知京城内右廵知京城外尽雍洛二州之境月一代将晦即廵刑部大理东西徒坊金吾县狱】
　　四推御史【增唐书百官志侍御史掌纠举百寮及入阁承诏知推弹杂事分京城诸州为东西一人知西推贜赎二司受事一人知东推理匦等有不纠举者罚之以殿中侍御史第一人同知东推莅太仓出纳第二人同知西推莅左藏出纳号四推御史只日台院受事双日殿院受事】
　　门籍【増唐书百官志司门郎中员外郎各一人掌门关出入之籍及阑遗之物凡着籍月一易之又左右监门卫掌诸门禁卫及门籍文武官九品以上每月送籍于引驾仗及监门卫卫以帐报内门凡朝参奏事待诏官及扇仪仗出入者阅其数以物货器用入官者有籍有傍左监门将军判入右监门将军判出月一易其籍】
　　府马分番【増唐书百官志骑曹参军事掌外府杂畜簿帐牧养凡府马承直以逺近分七番月一易之】
　　太卜灼占【増唐书百官志太卜署令祭祀大事率卜正卜日示髙于卿退而命龟既灼而占先上旬次中旬次下旬】
　　典仓上籍【増唐书百官志典仓署令掌九谷醯醢庶羞器皿灯烛凡园圃树艺皆受令焉每月籍出纳上于寺】
　　蕃客奏事【增唐书百官志蕃客奏事具至日月及所奏之宜方别为状月一奏为簿以副藏鸿胪】货物直簿【增唐书百官志两京诸市署有果毅廵迣平货物为三等之直十日为簿迣古列字】尚食月会【增唐书百官志膳部郎中员外郎各一人尚食有猝湏别索必奏覆月终而会之】存问将士家【増唐书百官志通事舍人十六人凡军出则受命劳遣既行则每月存问将士之家视其疾苦凯还则郊迓】
　　主仗月上【增唐书百官志胄曹参军事掌甲仗凡御仗之物二百一十有九羽仪之物三百自千牛以下分掌之日执御弓箭者亦自备以入宿主仗每月上则配以职】
　　内仗【原唐书仪卫志凡朝会之仗三卫番上分为五仗号衙内五卫每月以六十四人立内廊閤外号曰内仗】
　　逺近给番【増唐书兵志凡当宿卫者番上兵部以逺近给番五百里为五番千里七番一千五百里八番二千里十番外为十二番皆一月上若简畱直卫者五百里为七番千里八番二千里十番外为十二番亦月上】
　　闲月忙月【增唐书食货志州县无防人者籍十八以上中男及残疾以守城门及仓库门谓之门夫番上不至者闲月督课为钱百七十忙月二百】
　　给纸【增唐书艺文志集贤书院学士通籍出入太府月给蜀郡麻纸五千番宋史职官志给纸者中书枢宻宣徽三司宫观副使判官諌官皆月给焉】
　　月廪【原唐书杨绾传绾同中书门下平章事减诸道观察判官员之半又定府州官月廪使优狭相均增元史世祖纪畋于近郊命宿卫受月廪】
　　十日一燕【増唐书孙逖传开元中以起居舍人入为集贤院修撰时海内少事帝赐羣臣十日一燕】罢月进【原唐书裴胄传初李兼尝罢南昌卒千余人収资廪为月进胄白罢之增顺宗实録贞元二十一年停盐铁使进献旧盐鐡钱物悉入正库其后稍以时市珍翫时新物充进献其后益甚嵗进钱物谓之羡余至贞元末逐月有献谓之月进至是乃罢】
　　衞马承直【增唐六典凡诸卫马承直配于金吾廵检游奕者每月四十有五匹皆季请其料随以给之】
　　飞骑番上【増唐六典左右羽林军大将军将军之职统领北衙禁兵之法令而督摄左右厢飞骑之仪仗以统诸曹之职凡飞骑每月番上者皆据其名籍而配于所职】
　　月旬糺察【増通典卫尉卿每月丞每旬行宫徼糺察不法】
　　蕃使铜鱼【増唐会要西蕃诸国通唐使处悉置铜鱼雌雄各十二皆铭其国名如贡使正月来赍第一鱼余月准此闰月则赍本月校其合乃依常礼待之差则推案】
　　日历【增唐会要永贞元年监修韦执谊奏皇王大典实存简册自顷史官修撰皆于私家纪録望令修撰官各撰日歴凡至月终即于馆中都会详定是非除已成实録撰进宣下者其余见修日歴竝不得私家置本从之】
　　给手力资【増翰林志翰林学士度支月给手力资四人人钱三千五百四品以上加一人】尚书郎更直【増翰林志汉制尚书郎主作文书起草更直于建礼门内大官供食汤官供饼饵五熟果五日一美食下天子一等】
　　草制宣麻【増翰林志凡赦书徳音立后建储行大诛讨拜免三公宰相命将曰制竝白麻纸双日起草侯閤门钥入而后进书只日百寮立班于宣政殿枢宻使引案自东上閤门出】
　　缓输期【増韩愈李公志铭公讳素拜河南少尹黜属令二人以减民赋钱嵗五千万请缓民输期一月诏天下输皆缓一月】
　　休沐【原初学记汉律吏五日得一休沐言休息以洗沐也】
　　幸雍和殿【増东观奏记上敦睦九族于诸侯王尤尽友爱即位后于十六宅起雍和殿每月三两幸与诸侯王击鞠合乐锡赉有差进士司马枢为雍和赋志一时之事实】
　　豹直【原闻见记御史旧例初入台陪直二十五日为伏豹取不出之义谓之豹直】
　　入阁【原五代史李琪传唐故事天子日御殿见羣臣曰常参朔望荐食诸陵寝有思慕之心不能临前殿则御便殿见羣臣曰入阁宣政前殿也谓之衙衙有仗紫宸便殿也谓之阁其御紫宸乃自正衙唤仗由阁门而入百官俟朝于衙者因随以入见故谓之入阁】
　　廊餐【増五代会要唐制常参官每日退朝赐食谓之廊餐】
　　圣节上夀【増宋史礼志太常礼部讨论每遇圣节前一月分日啓建道塲至前一日枢宻院官满散依例作斋筵至三日省官上夀立班讫次赴满散作斋筵后二日大宴于集英殿】
　　罢奉户【增宋史职官志太平兴国元年诏曰耕织之家农桑为本奉户月输緍钱蠢兹细民不易营置罢天下奉户其本官奉钱竝给以官物】
　　预借奉钱【增宋史职官志初川陕广南福建幕职州县竝许预借奉钱大中详符闲又诏江浙荆湖逺地麟府等州河北河东缘边州军自今许预借两月近地一月奉钱】
　　进班簿【増宋史职官志庆礼奉表则东上阁门掌之慰礼进名则西上阁门掌之月进班簿】茶汤钱【増宋史职官志其有无职田选人并亲民小使臣每员月支茶汤钱一十贯文内虽有职田每月不及十贯者皆与补足所以厚其养廉之利】
　　书行艺【増宋史职官志凡诸生之于太学者分三舎始入学验所州公据以试补中者充外舍斋长谕月书其行艺于籍行谓率敎不戻规矩艺谓治经程文】
　　纠仪【增宋史职官志殿中侍御史二人掌以仪法纠百官之失凡大朝会及朔望六参则东西对立弹其失仪者】
　　旬课【增宋史兵志噐甲之制京师所造十日一进谓之旬课上亲阅视置五库以贮之】
　　轮知抄録【增宋史扈防防知制诰充史馆修撰上言自今凡有裁制之官优恤之言自宸可书简防者竝委宰臣及参知政事每月轮知抄録以备史官撰集从之】
　　加月给【增宋史毕士安士安以目疾求觧改兵部侍郎出知潞州特加月给之数白居易诗俸钱万六千月给亦有余】
　　月再习乐【增宋史李宗谔景徳二年命判太常大乐鼓吹二署先是乐工率以年劳迁补至有抱其噐而不知声者宗谔素晓音律遂加审定因修完器具更署职名条上利病二十事又着乐纂以献命付史馆自是月再肄习焉】
　　间日一朝【增宋史吕公着元祐三年拜司空同平章军国事诏建第于东府之南啓北扉以便执政会议凡三省枢宻院之职皆得总理间日一朝因至都堂其出不以时葢异礼也】
　　两赴经筵【原宋史文彦博元祐初命平章军国重事六日一朝一月两赴经筵恩礼甚渥】日习月按【增宋史张栻栻知静江府经畧安抚广南西路所部多盗栻至简州兵汰冗补阙籍诸州黥卒伉健者为効用日习月按申严保伍法】
　　进素膳【增老学庵笔记今上初即位每月三日七日十七日二十七日皆进素膳】
　　翰林权直【増老学庵笔记乾道癸巳曾丞相懐郑参政闻张枢宻説在二府或荐新改官正字崔大雅兴诗入内廷以其资浅乃创翰林权直之名月俸减学士院三之一院中餐钱不减】
　　念珠曹【原南部新书京兆户曹月俸一百八索人号为念珠曹】
　　上封事【增玉海乾元二年诏两省官十日一上封事直论得失上元二年令谏官每月二上封事】开延英【增玉海延英殿在大明宫东上元以来置宰相欲论事天子欲咨度皆非时召对旁无侍卫人得尽言洛阳亦有延英殿天祐元年诏每月一五九开延英】
　　起居注【增玉海淳化五年史官张佖言圣朝编年谓之日歴惟纪报状序勅文至圣政皇猷羣臣忠邪庶务沿革莫有纪述谨按六典故事请置起居院修左右史之职记録为起居注每月与时政记同送史院上嘉之乃置院于禁中】
　　习射【增玉海元丰六年司业朱服请太学旬休习射续文献通考洪武二十五年定法遇朔望习射于射圃树鹄置射位每耦二人各挟四矢以次相継射毕中的饮三爵中采二爵】
　　大起居【増玉海拱殿曰内殿宰臣以下及武班日赴是为常起居每五日文武朝臣赴内朝谓之百官大起居】
　　衙日【原防璞唐百官志节度使辞日赐双旌双节行则建节立六纛入境筑节楼迎以鼓角本朝有六纛旌节门旗二受赐藏之公宇私室号节堂朔望次日祭之号衙日】
　　诸生给假【増元史刑法志诸奎章阁授经郎生员每月朔望上下给假四日】
　　谒孔庙【増元史刑法志每月朔望郡县长率其僚属诣孔子庙拜谒礼毕从学官升堂讲説】三进讲【増安雅堂集皇帝御极之初即命两丞相与儒臣一月三进讲于是益优礼讲官既赐酒馔又以髙年疲于歩趋命皆得乘舟太液池径西苑以归】
　　贡试【原续文献通考元仁宗皇庆二年议国子学贡试之法孟月试经疑一道仲月试经义一道季月试防问表章诏诰内科一道】
　　上吉日【增陆釴漫记钦天监上吉日十二纸每月粘一纸于宫门御屏上】
　　民用
　　数日【增礼九年敎之数日注数日朔望与六甲也】
　　轮辐象日月【增周礼考工记辀人轸之方也以象地也盖之园也以象天也轮辐三十以象日月也葢弓二十有八以象星也注轮象日月者以其运行也日月三十日而合宿】
　　男女食盐【増管子海王之国谨正盐防十口之家十人食盐百口之家百人食盐终月大男食盐五升少半大女食盐三升少半吾子食盐二升少半此其大歴也注少半犹劣薄也吾子谓少男小女也歴数也】碧草酿酒【增洞冥记瑶昆去玉门九万里有碧草如麦割之以醸酒则味如醇酎饮一合三旬不醒】神精香草【增洞冥记波祗国献神精香草亦名荃蘼一名春芜一根百条其间如竹节柔软其皮如丝可为布握一片满室皆香妇人带之弥月芬馥】
