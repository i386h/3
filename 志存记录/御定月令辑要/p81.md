<!-- { "loadSidebar": true } -->
　　反舌无声【原礼反舌无声注反舌百舌鸟疏反舌鸟春始鸣至五月稍止其声数转故名反舌易通卦验仲夏之月反舌无声反舌有声佞人在侧高诱淮南子注反舌能辨反其舌变易其声以效百鸟之鸣故谓反舌无声者五月阳气极于上微隂起于下百舌无隂故无声也】
　　鹿角解【原礼鹿角解高诱淮南子注夏至鹿角解堕也四时气候鹿隂也感隂而角解也】半夏生【原礼半夏生注半夏药草图经夲草半夏一曰地文一曰水玉五月生苗四时气候半夏因居夏之半而生故以为名也】
　　蜉蝣有殷【原夏小正蜉蝣有殷传殷众也蜉蝣殷之时也蜉蝣者渠畧也朝生而暮死其称有何也有见也】
　　□兴伏【原夏小正□之兴五日翕望乃伏其不言生而称兴何也不知其生之时故曰兴以其兴也故言之兴五日翕也望也者月之望也而伏云者不知其死也故谓之伏五日也者十五日也翕也者合也伏也者入而不见也】
　　树榆【増淮南子五月其树榆】
　　虫鸟应隂【増淮南子蟁蝱不食驹犊鸷鸟不搏黄口注五月微隂在下驹犊黄口肌血脆弱蟁蝱鸷鸟应隂不食不搏】
　　小刑【原淮南子隂生于午故五月为小刑荠麦亭歴枯冬生草木必死】
　　石垆鱼跃【増水经注耒阳石垆塘塘池八顷其深不测有大鱼常至五月輙一奋跃水涌数丈波襄四陆细鱼奔进随水登岸不可胜计】
　　青草槐【増酉阳杂爼龙阳县禆牛山南有青草槐丛生高尺余花若金灯仲夏发花】
　　夏枯草【原夲草夏枯草一名乃东冬至后生五月枯】
　　采蚱蝉【増本草蚱蝉生杨栁上五月采景曰蚱蝉痖蝉雌蝉也不能鸣】
　　牡荆花【増本草纲目牡荆树大如盌其木心方其枝对生一枝五叶或七叶五月杪间开花成穗红紫色其子有白膜皮裹之】
　　防风【増图经本草防风五月开细白花中心攒聚作大房似莳萝花实似胡荽子而大根土黄色与蜀葵根相】
　　金星草【増嘉祐本草金星草喜生背隂石上净处及竹箐中少日色处或生大木下及背隂古瓦屋上叶长一二尺背生黄星防子两两相对色如金因得金星之名其根盘屈如竹根而细折之有筋五月和根采之风干用】
　　合欢夜合【原图经夲草合欢夜合也其叶至暮而合故一名合昬五月花发红白色瓣上若丝茸然】党项草生【増旧唐书西戎传党项羗在古析支之地气候多风寒五月草始生】
　　杨梅【増南方草木状杨梅其子如弹丸正赤五月中熟熟时似梅其味甜酸】
　　槟榔【増云南记平琹州有防榔五月熟以海螺殻烧作名为奔蛤灰共扶留藤叶和而嚼之香美】麦争场【増曲洧旧闻穄西北人呼为子有两种早熟者与麦相先后五月间熟者郑人号为麦争场】五月菊【原菊谱五月菊花心极大毎一须皆中空攒成一团毬子红白单叶绕承之毎枝只一花茎二寸叶似筒蒿夏中开】
　　夏万铃【増菊谱夏万铃出鄜州开以五月紫色细铃生于防纹大叶之上】
　　建兰【増学圃杂疏建兰盛于五月其物畏风畏寒畏防畏蚓畏蚁其根甜为蚁所逐养者常以水奁隔之不令得縁入】
　　绿萼梅【増农政全书凡梅花跗蒂皆绛紫色惟緑萼梅纯緑枝梗亦青实大五月熟】夏菘菜【増农政全书夏菘菜五月上旬撒子粪水频浇密则芟之】
　　留求子【原羣芳谱使君子一名留求子其茎作藤绕树而上叶青如五加叶五月开五瓣花一簇一二十葩淡红久乃深红色轻虚如海棠作架植之蔓延若锦】
　　枣花【増羣芳谱枣一名木密皮麤叶小面深緑色背微白发芽迟五月开小花淡黄色落花后即结实】茄实【増经世民事録葫黄菜冬茄子五月中旬结实】
　　御制榴花诗未结千房实先五月花红绡帘戸下疑似汉时槎
　　韩愈榴花诗【増五月榴花照眼明枝间时见子初成可怜此地无车马颠倒青苔落绛英】
　　占验
　　愆候【原礼仲夏行冬令则雹冻伤谷道路不通暴兵来至注子之气乗之也又行春令则五晩熟百螣】
　　【时起其国乃饥注卯之气乗之也又行秋令则草木零落果实早成民殃于疫注酉之气乗之也】开明【増史记天官书敦牂歳歳隂在午星居酉以五月与胃昴毕晨出曰开明炎炎有光偃兵唯利公王不利治兵其失次有应见房歳早旱晚水】
　　云大如盖【原易飞五月有云大如盖十余此阳水之气必暑有暍者】
　　夏至日占【増月令占候圗朔日夏至幷二日三日至六日夏至五谷熟二十二日二十四日夏至不熟二十五日三十日夏至时价平和晦日夏至五谷贵】
　　赤云如马【増占气经夏至之日离卦用事日中时南方有赤云如马者离气至也宜黍】黄梅雨占【原农家谚黄梅寒井底干又黄梅雨未过冬青花未破冬青花已开黄梅雨不来纪厯撮要梅里一日西南时里三日潭潭又迎梅一寸送梅一尺周益公日记谚云雨打梅头无水饮牛雨打梅额河底开坼】
　　芒种雨【原谈苑江南民言芒种雨百姓苦盖芒种须晴明也】
　　雨落占【増周益公日记五月谚初一雨落井泉浮初二雨落井泉枯初三雨落连太湖】
　　黄鲿散子【増田家杂占夏至前后得黄鲿鱼甚散子时雨必止虽散不甚水终未定】
　　朔日值占【増田家五行朔日值芒种六畜灾值夏至冬米大贵】
　　十三日占【増田家五行五月十三连夜雨来年早种白头田】
　　禁雷天【増农政全书芒种后半月谓之禁雷天谚云梅里一声雷时中三日雨】
　　夏至雨占【増农政全书夏至日雨谓之淋时雨其年必丰】
　　廿一日占【増农政全书二十分龙廿一雨破车阁在衖堂里二十分龙廿一鲎拔起黄秧便种豆嘉善县志五月二十一日虹见则旱雨则水调】
　　分龙日占【増农政全书五月二十分龙之日田家于是日早以米筛盛灰借之纸至晚视之若有雨防迹则秋不熟谷价高人多闭粜】
　　锁雷门【増农政全书五月二十日大分龙无雨而有雷谓之锁雷门】
　　三时占【増嘉定县志夏至日起时时分三莭共十五日初雨为迎时末雨为送时谚云高田只怕迎时雨低田只怕送三时盖初时雨则旱末时雨则潦也若中时而雷谓之腰报亦主多雨谚云中时腰报没低田】
　　杂纪
　　覆饭【増韩子季孙相鲁子路为郈令鲁以五月起众为长沟当此之为子路以其私秩粟为浆饭要作沟者于五父之衢而飡之孔子闻之使子贡后覆其饭击毁其器曰鲁君有民子奚为乃飡之】
　　下霜【原淮南子邹衍事燕惠王尽忠左右之王系之狱仰天而哭夏五月天为之下霜】
　　云阳宫避暑【増史记孝武纪防一云阳注括地志云汉云阳宫在雍州云阳县北八十一里有通天台武帝以五月避暑八月乃还】
　　得鼎【増汉书武帝纪元鼎元年夏五月得鼎汾水上注得寳鼎故因是改元】
　　鳯凰集【増汉书宣帝纪本始元年五月鳯皇集胶东千乘又四年五月鳯皇集北海安丘淳于】龙城防祭【増汉书匈奴传歳五月大防龙城祭其先天地神】
　　阳燧【原论衡阳燧取火于天五月丙午日中之时消炼五石铸以为器磨砺生光仰以向日则火至】正阳城门【増李尤正阳城门铭平门督司午位处中外临僚侍内达帝宫正阳南面炎暑赫融】渡泸【原蜀志诸葛亮传五月渡泸深入不毛元和志泸水在西泸县西百一十二里水峻急而多石土人以牛皮作船而渡一船胜七八人】
　　留客雨【増陆玑要览昔羽山有神人焉逍遥于中岳与左元放共游蓟子训所坐欲起子训欲留之一日之中三雨今呼五月三时雨为留客雨】
　　铸刀剑【原虞喜志林古人铸刀以五月丙午取纯火精以协其数故王粲铭曰相时隂阳制兹利兵増抱朴子以五月丙午日取壮铜铸剑五口下其铜于神炉中以桂薪烧之以刚炭镕之令僮男女进火剑成各长三尺六寸五分带之入水则蛟龙不敢近】
　　披裘负薪【原高士披裘公者吴人也延陵季子出游见道中有遗金顾披裘公曰取彼金公投鎌瞠目拂手而言曰何子处之髙而视人之卑五月披裘而负薪岂取金者哉】
　　马韩祭神【増晋书四夷马韩俗信神常以五月耕种毕羣聚歌舞以祭神】
　　赤草生【増宋书符瑞志汉光武建武元年五月京师有赤草生水涯】
　　获白鹿【増魏书灵征志太祖天兴四年五月魏郡斥丘县获白鹿王者惠及下则至唐防要元和十五年五月临碧院使奏寿昌殿南获白鹿麑】
　　嘉莲【増梁书武帝纪天监十年五月乙酉嘉莲一茎三花生乐游苑玉海太平兴国九年五月内出玉津围瑞莲一盆示辅臣花与叶悉合欢而生】
　　连理橘【増南史宋孝武帝纪大明元年五月丙寅芳香琴堂东西有防橘连理改为连理堂】庆云楼【増南史宋孝武帝纪大明元年五月丙寅景阳楼上层西南梁栱间有紫气改为庆云楼】嘉禾【増南史宋孝武帝纪大明元年五月丙寅清暑殿西甍防尾中央生嘉禾一株五茎改为嘉禾殿梁书武帝纪天监四年五月建康县朔隂里生嘉禾一茎十二穗】
　　雨鱼【増夏録真兴二年夏五月雨鱼于统万】
　　筑城得釡【増元和志元和九年五月诏复于经畧军城置宥州置州之日版筑之下掘得釡二百五十四口悉堪烹饪散给诸营以资军用】
　　五月无潮【増造化权舆潮者隂阳之气所激五月无潮隂气微也八月最大则隂盛也】踏潮【増刘禹锡踏潮歌序元和十年夏五月终风驾涛南海泛滥南人云踏潮也率三歳一有之】五月为歳【増酉阳杂爼西域以五月为歳毎歳日乌浒河中有马出色如金与火祅祠中铜马嘶相应俄复入水】
　　养樱桃【増酉阳杂爼道流陈景思説敕使齐日升养樱桃至五月中皮皱如鸿柿不落其味数倍人不测其法】
　　进黄道游仪【増进贤注记开元十二年五月沙门一行于书院造黄道游仪成以进一行初奉诏改修歴经以旧无黄道游仪测候稍难梁令瓒刻木作小样进呈上令一行参考以为精宻始就院更以铜鐡为之凡二年功乃成至是上之上称善】
　　瑞石【増唐会要武徳三年五月郇州献瑞石有文曰天下万年】
　　赋诗赐防【増唐防要高祖武徳八年五月乙巳宴五品以上及外戚于内殿赋诗赐防】十王宅百孙院【増唐防要开元十五年夏五月作十王宅百孙院】
　　瑞木【増唐防要大厯十二年五月甲子成都人郭逺获瑞木一茎有文曰天下太平四字献之宰臣奉贺曰至徳之化先贲草木太平之时遂形文字望藏秘阁付史馆】
　　御集经传【増唐防要太和九年五月御集春秋左氏列国经三十卷】
　　瑞麦【増唐防要开元八年五月平原麦一茎两岐分秀又贞元五年五月戊辰宋州麦一茎九岐者百余本宋史五行志皇祐三年五月彭山县上瑞麦图凡一茎五穂者数本帝曰朕尝禁四方献瑞今得西川麦秀图可谓真瑞矣其赐田夫束帛以劝之】
　　赐御书绫扇【増宋史太宗纪淳化五年五月庚辰初伏帝亲书绫扇赐近臣】
　　解池红盐【増宋史徽宗纪政和元年五月丁亥解池生红盐】
　　瑞蚕【増宋史五行志景祐四年五月滑州灵河县民黄庆家蚕自成被长二丈五尺濶四尺又元祐六年五月北海县蚕自织如绢成领帯】
　　墨池水黑【増宋史五行志咸平元年五月抚州王羲之墨池水色变黒如云】
