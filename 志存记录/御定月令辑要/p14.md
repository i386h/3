<!-- { "loadSidebar": true } -->
　　石穴白鱼【増水经注大防岭之东首山下有石穴东北洞开髙广四五丈入穴转更崇深穴中有水夏冷冬温春秋有白鱼出穴数日而返采捕食者美珍常味葢亦丙六嘉鱼之流也】
　　赤白田【増水经注九真太守任延始教耕犁俗化交土风行象林知耕以来六百余年火耨耕艺法与华同名白田种白谷七月火作十月登熟名赤田种赤谷十二月作四月登熟所谓两熟之稻也】一嵗三登【増水经注便悬界有温泉水在郴县之西北左右有田数十亩资之以溉常以十二月下种明年三月谷熟度此水冷不能生苖温水所溉年可三登】
　　梁禾【増广志梁禾蔓生实如葵子米粉白如麫可为饘粥牛食以肥六月种九月熟】
　　熟稻【増广志蝉鸣稻七月熟稻有葢下白正月种五月获获其茎根复生九月复熟青芋稻六月熟累子稻白漠稻七月熟】
　　冬春李【増广志有冬李十一月熟有春季李冬花春熟】
　　七百斛秫【原世说孔羣好饮与亲旧书今年田得七百斛秫米不了麯蘖事】
　　四时诗【原宋书王元谟孝武常为元谟作四时诗曰董荼供春膳粟浆充夏飱□醤调秋菜白醝觧冬寒】
　　春韭秋菘【原南史周颙传文恵太子问颙菜食何味最胜颙曰春初早韭秋末晚菘】
　　三品药性【増本草经上药一百二十种为君主飬命以应天中药一百二十种为臣主飬性以应人下药一百二十五种为佐使主治病以应地三品合三百六十五种法三百六十五度一度应一日以成一嵗名医别録上品药性亦能遣疾但势力和厚不为速攻嵗月常服必获大益病既愈矣命亦兼申天道仁育故曰应天一百二十种谓寅夘辰巳之月法万物生荣时也中品药性袪患为速延龄为缓人懐性情故曰应人一百二十种谓午未申酉之月法万物成熟时也下品药性专主攻撃不可常服疾愈即止地体收杀故曰应地一百二十五种谓戌亥子丑之月法万物枯藏时也】
　　景天【増名医别録景天生太山川谷四月四日七月七日采隂干图经本草今南北皆有之人家种于中庭或盆置屋上春生苖叶似马齿苋而大作层而上茎极脆弱夏中开红紫碎花秋后枯死亦有宿根者苖叶花并可用】
　　人参【増名医别録人参生上党山谷及辽东二月四月八月上旬采根竹刀刮干无令见风如人形者有神原图经本草今河东诸川及泰山皆有之又有新罗人参俱不及上党者佳春生苖多于深山背隂近椵漆下湿润处初生小者三四寸许一桠五叶四五年后生两桠五叶未有花茎至十年后生三桠年深者生四桠各五叶中心生一茎俗名百尺杵三月四月有花细小如粟蕊如丝紫白色秋后结子或七八枚如大豆生青熟红自落増本草纲目今所用者皆是辽参其髙丽百济新罗参犹来中国互市亦可收子于十月下种如种菜法秋冬采者坚实春夏采者虚软】
　　麦门冬【原名医别録麦门冬叶如韭冬夏长生生函谷川谷及隄坂肥土石间乆废处二月八月十月采根隂干増图经本草叶青似莎草长及尺余四季不凋根黄白色有须在根如连珠形四月开淡红花实碧而圆山家清供麦门冬煎春秋采根去心捣汁和蜜以银气汤煑如饴贮之磁器温酒化服】
　　白英【増名医别録白英生益州山谷春采叶夏采茎秋采花冬采根】
　　泽泻【増名医别録泽泻生汝南池泽五月采叶八月采根九月采实隂干图经本草春生苖多在浅水中叶似牛舌独茎而长秋时开白花作丛似谷精草秋末采根暴干典术泽泻乆服令人身轻日行五百里赱水上】
　　开垦【原齐民要术凡开荒山泽田皆七月芟艾之草干即放火至春而开垦其林木大者杀之叶死不扇便任耕种三嵗后根枯茎朽以火烧之耕荒毕以鐡齿楱再徧杷之漫掷黍穄劳亦再徧明年乃中为谷田注劳摩田器】
　　耕有浅深【増齐民要术凡秋耕深春夏欲浅犁欲亷劳欲再初耕欲深转地欲浅耕不深地不熟转不浅动生土也】
　　燥湿得所【増齐民要术凡耕髙下田不问春秋必须燥湿得所为佳若水旱不调寕燥不湿】旱稻【増齐民要术旱稻用下田白土胜黒土下田停水处燥则坚垎湿则污泥不问秋夏水尽地白背时速耕杷劳频烦令熟二月半种为上时三月为中时四月初及半为下时】
　　水稻【増齐民要术稻无所縁唯嵗易为良选地欲近上流地无良薄水清则稻美】
　　大小麦【増齐民要术大小麦皆湏五月六月暵地穬麦非良地则不湏种八月中戊社前种者为上时下戊前为中时八月末九月初为下时小麦宜下种八月上戊社前为上时中戊前为中时下戊前为下时正月二月劳而锄之三月四月锋而更锄】
　　美田【原齐民要术凡美田之法緑豆为上小豆胡麻次之悉皆五六月中防种七月八月犁防杀之为春谷田则亩收十石其美与蚕矢熟粪同注防漫掩也】
　　种禾时【増齐民要术二月三月种者为植禾四月五月种者为穉禾二月上旬及麻菩杨生种者为上时三月上旬及清眀莭桃始花为中时四月上旬及枣叶生桑花落为下时嵗道宜晚者五月六月初亦得春种欲深宜曳重挞夏种欲浅直置自生菩音倍又音勃】
　　来年谷资【増齐民要术凡人家营田毎年一易必湏频种其杂田地即是来年谷资】
　　种葵【原齐民要术种冬葵法九月收菜后即耕至十月半令得三遍毎耕即劳十月末地将冻漫散子散讫再劳毎雪輙一劳之无雪腊月中汲井水普劳正月地泽驱踏破地皮春暖葵生三月初叶大如钱自四月八日以后剪卖比及剪遍周而复始日日无穷至八月社日止留作秋菜九月指地卖收讫即急耕悉依前法】树李【増齐民要术李性耐久树得三十年老虽枝枯子亦不细】
　　种栗【増齐民要术栗种而不栽初熟出殻即裹埋着湿土中至春三月悉芽生出而种之既生数年不用掌近三年内毎到十月常湏草裹至二月乃解】
　　甘藷【増齐民要术甘藷二月种至十月乃成卵大如鵞卵小者如鸭卵掘食蒸食其味甘甜经久得风乃淡泊】
　　椰椀【増　民要术椰二月花色仍连着实房相连累房三十或二十七八子十一月十二月熟其树黄实俗名为丹椰破之可作椀】
　　豆防【増齐民要术豆防树大如李二月花色仍连着实子相连累其核根芬芳成殻七月八月熟曝干剥食核味辛香五味】
　　橄防【増齐民要术橄防子大如枣二月花八九月熟生食味酢蜜藏乃甜】
　　留羊种【増齐民要术飬羊常防腊月正月生羔为种者上十一月二月生者次之非此月数生者毛必焦卷骨髄细小所以然者是逢寒逢热故也其八九十月生者虽值秋热比至冬暮母乳已竭春草未吐是故不佳其三四月生者虽茂美而羔小未食常饮热乳所以亦恶六七月生者两热相仍中之甚其十一月及二月生者母既合重肤躯充储草虽枯亦不赢瘦母乳适尽即得春草是以亦佳也】
　　饲羊【増齐民要术羊一千口者三四月中种大豆一顷杂谷并草留之不湏锄治八九月中刈作青菱若不种豆谷者初草实成时收刈杂草薄铺使干勿令鬰浥既至冬寒多饶风霜或春初雨落春草未生时则湏饲不宜出放又春夏早放秋冬晚出注春夏气软所以宜早秋冬霜露所以宜晚】
　　作酱【増齐民要术作酱法十二月正月为上时二月为中时三月为下时】
　　作酢【増齐民要术粟米麴作酢法七月二月向末为上时八月四月亦得作大率笨麴末一斗井花水一石粟米饭一石明旦作酢今夜炊饭薄摊使冷日未出前汲井花水斗量着瓮中量饭着盆中然后泻饭着瓮中泻时直倾之勿以手拨饭水量麴末为着饭上慎勿挠搅勿移动绵幕瓮口三七日熟美酽少淀】作豉【増齐民要术作豉法先作暖防屋坎地深三二尺屋必以草葢开小戸仅得容人出入厚作藁篱以闭戸四月五月为上时七月二七日后八月为中时余月亦得作然冬夏大寒大热极难调适大都在四时交防之际莭气未定亦难得所常以四孟月十日后作者易成而好】
　　鱼鲊【増齐民要术作鱼鲊凡作鲊春秋为时冬夏不佳又作干鱼鲊法尤宜春夏春秋一月夏二十日便熟】
　　五味脯【増齐民要术作五味脯法正月二月九月十月为佳腊月中作条者堪度夏】
　　米酒【増齐民要术米酒春秋冬夏四时皆得作笨麴一斗杀米六斗神麴弥胜春秋桑叶落时麴皆细剉冬则捣末下绢簁大率一石米用水三斗春秋桑落三时冷水浸麴麴漉去滓冬即蒸瓮使热秾茹之以所量水煑少许梁米薄粥摊待温温以浸麴一宿麴便炊下酿不去滓防酿多少皆平分米作三分一分一炊净淘弱炊为再馏摊令温便下以杷搅之盆合泥封夏一宿春秋再宿冬三宿防米好消更炊酘之还泥封第三酘亦如之三酘毕后十日便好熟押出酒色漂漂与银光一体】
　　神麴酒【増齐民要术神麴酒方净扫刷麴令净有土处刀削去必使极净及斧背椎破大小如枣栗斧刀则杀小用故纸糊席曝之夜乃勿收令受霜露风阴则收之春秋二时酿者皆得过夏热桑落时作者胜于春】
　　清麴【増齐民要术清麴法春十一日或十五日秋十五日或二十日所以尔者寒暖有早晚故也但麴香沫起便下酿过久麴生衣则为失失则酒重钝不复轻香米必细胏净淘三十许遍若淗米不浄则酒色重浊大率麴一斗春用水八斗秋用水七斗秋杀米三石春杀米四石】
　　饲鸡雏【増齐民要术鸡春夏雏二十日内无令出窠饲以燥饭】
　　羊毛氊【増齐民要术飬羊作氊法春毛秋毛中半和用秋毛强春毛软弱独用太偏是以须杂三月桃花水氊苐一凡作氊不须厚大惟薄均调乃为佳耳二年敷卧小觉垢以九月十月卖作□氊眀年四五月出氊时更买新者此为长存不穿败】
　　四熟稻【増旧唐书天竺国即汉之身毒国厥土卑湿暑热稻嵗四熟】
　　再熟稻【増旧唐书婆利国在林邑东南海中洲上风气暑热恒如中国之盛夏谷一嵗再熟左思吴都赋国税再熟之稻】
　　茶园嵗租【増唐书陆龟防嗜茶置园顾渚山下嵗取租茶自判品第张又新为水说七种其二恵山泉三虎邱井六松江人助其好者虽百里为致之】
　　奢俭嵗用【増化书奢者三嵗之计一嵗之用俭者一嵗之计三嵗之用】
　　防祗【増酉阳杂俎防只出拂林国苖长三四尺根大如鸭卵叶似蒜叶中心抽条甚长茎端有花六出红白色花心黄赤不结子其草冬生夏死与荠麦相取其花压以为油涂身除风气】
　　婆郍婆树【増酉阳杂俎婆郍婆树出波斯国亦出拂林长五六丈皮色青緑叶极光净冬夏不凋无花结实其实从树茎出大如冬有殻裹之殻上有刺瓤至甘甜可食核大如枣一实有数百枚核中仁如栗黄炒食甚美】
　　安息香【原酉阳杂俎安息香树出波斯国长三丈皮色黄黒叶有四角经寒不凋二月开花黄色花心微碧不结实刻其树皮其胶如饴名安息香六七月坚凝乃取之烧通神眀辟众恶】
　　野悉蜜【増酉阳杂俎野悉蜜出拂林国亦出波斯国苖长七八尺叶似梅叶四时敷荣其花五出白色不结子花若开时遍野皆香西域人常采其花压以为油甚香滑】
　　防齐香【増酉阳杂俎防齐香出波斯国皮色青薄而极光净叶似阿魏毎三叶生于条端无花结实西域人常八月伐之至冬更抽新条极滋茂若不剪除反枯死七月防其枝有黄汁其状如蜜微有香气入药疗百病】
