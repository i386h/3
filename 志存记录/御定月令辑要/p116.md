<!-- { "loadSidebar": true } -->
　　却寒帘【原杜阳杂编同昌公主堂中设却寒帘玳瑁斑有紫色云却寒之鸟骨所为也】旗亭画壁【増集异记开元中诗人王昌龄髙适王之涣齐名一日天寒防雪三诗人共诣旗亭贳酒小饮忽有梨园伶官十数人登楼防宴俄有妙妓四辈寻续而至旋则奏乐皆当时之名部也昌龄等私相约曰我辈各擅诗名每不自定其甲乙今可宻观诸伶所讴若诗入歌词之多者则为优矣俄而一伶拊节而唱乃曰寒雨连江夜入吴平明送客椘山孤洛阳亲友如相问一片氷心在玉壶昌龄则引手画壁曰一絶句寻又一伶讴曰开箧泪霑臆见君前日书夜防何寂寞犹是子云居适则引手画壁曰一絶句寻又一伶讴曰奉帚平明金殿开强将团扇共徘徊玉顔不及寒鸦色犹带昭阳日影来昌龄则又引手画壁曰二絶句之涣自以得名已久因谓诸人曰此辈皆潦倒乐官所唱皆巴人下里之词耳因指诸妓之中最佳者曰待此子所唱如非我诗即终身不敢与子争衡矣须臾次至双鬟声则曰黄河逺上白云间一片孤城万仞山羌笛何须怨杨柳春风不度玉门关之涣即揶揄二子曰田舎奴我岂妄哉因大谐笑诸伶皆起诣曰不知诸郎君何此欢噱昌龄等因话其事诸伶竞拜曰俗眼不识神仙乞降清重俯就筵席三子从之欢醉竟日】
　　獞人衣【増南越志獞人冬编鹅毛杂木叶为衣】
　　以水沃面【增宋史范仲淹仲淹少有志操既长依戚同文学尽夜不息冬月惫甚以水沃面食不给至以糜粥继之人不能堪仲淹不苦也】
　　解衣裘【増宋史戚同文同文尚信义宗族闾里贫乏者周给之冬月多解衣裘与寒者不积财不营居室深为鄊里推服】
　　双角蛇【增清异录丹阳钟忠以元嘉冬月晨行见有蛇长二尺许文色似青琉璃头有双角白如玉感而畜之自是赀业日登】
　　冬蚕成茧【増太平御覧唐大厯中太原府清源县人韩景辉养冬蚕成茧诏给复终身】海神移徙【増春明退朝录欧阳少师言为河北都转运使冬月按部至沧景间于野亭夜半闻车旂兵马之声几达旦不絶问宿彼防人云是海神移徙五七年间一有之】
　　龙门赏雪【増邵氏闻见前录谢希深欧阳永叔官洛阳时同游嵩山自颍阳归暮抵龙门香山雪作登石楼望都城各有所懐忽于烟霭中有防马渡伊水来者既至乃钱相遣厨歌妓至吏传公言曰山行良劳当少留龙门赏雪府事简无归也钱相遇诸公之厚此】
　　撤兽炭【原国老谈苑太宗尝冬月命撤兽炭左右或启曰今日苦寒上曰天下民困是寒者众矣朕何独温愉哉】
　　苏合香酒【増梦溪笔谈王文正太尉气羸多病真宗面赐药酒一注瓶令空腹饮之可以和气血辟外邪文正饮之大觉安健因对称谢上曰此苏合香酒也每一斗酒以苏合香丸一両同煮极能调五臓却腹中诸疾每冒寒夙兴则饮一杯因各出数榼赐近臣自此臣庶之家皆仿为之此方本出广济方谓之白朮丸】氷花【增梦溪笔谈宋次道春明退朝録言天圣中青州盛冬浓霜屋瓦皆成百花之状又庆厯中集禧观渠中氷纹皆成花果林木元丰末秀州人家屋瓦上氷亦成花每瓦一枝正如画家所为折枝有大花似牡丹芍药者细花如海棠萱草者皆有枝叶无毫髪不具气象生动虽巧笔不能为之以纸榻之无异石刻】春风膏砚【增物类相感志冬月令水不氷以杨花铺砚槽名文房春风膏砚】
　　车鱼【増东亰梦华録卖生鱼则用浅抱桶以栁叶间串清水中浸或循街出卖冬月即黄河诸逺防客鱼来谓之车鱼每斤不上一百文】
　　玻瓈江【增呉船録眉州城外即玻瓈江也冬时水色如此】
　　温洛【增法帖刋误今洛水冬月不氷古人谓之温洛下有礜石取此石置瓮水中水亦不氷】摸瘗鹤铭【增秀水闲居録瘗鹤铭润州子江焦山足石岩下惟冬序水退始可摸打世以为王逸少书】
　　幸温泉宫【增雍録温汤在骊山西北咸亨三年名温泉宫天寳六载改为华清宫于骊山上益治汤井为池台殿环列山谷开元间明皇每嵗十月幸嵗尽乃归】
　　五砖入直【增雍録学士院北防前有花砖道冬中日及五砖为入直之李程性懒好晩入常过八砖乃至众呼为八砖学士】
　　鱼仓【原五色线青田溪冬天水热如汤众鱼归之名曰鱼仓】
　　阳河【增方舆记要阳河在蓟州西五里亦名五里河源出城西鹅毛台水性暖遇寒不氷故曰阳河】三冬境【増灯録僧问如何是三冬境能和尚曰千峯添翠色万树鎻银花】
　　御制冬日重登清凉山诗紫府名山忆旧踪招提驻跸认云松隂崖尚有春时雪落日仍聼下界钟塞逺浑河寒更白林疎恒岳翠逾重祝厘交叶人天庆银牓新题徧五峯
　　晋子夜冬歌【増白雪停隂冈丹华耀阳林何必丝与竹山水有清音又果欲结金兰但看松柏林经霜不堕地嵗寒无异心】
　　曹毗咏冬诗【増绵邈冬夕永凛厉寒气升离叶向晨落长风振条兴夜静轻响起天清月辉澄寒氷盈渠结素霜竟櫩凝今载忽已暮来纪奄复仍】
　　唐太宗冬日临昆明池诗【増石鲸分玉溜刼烬隠平沙桞影氷无叶梅心冻有花寒野凝朝雾霜天散夕霞欢情犹未极落景遽西斜】
　　白居易负冬日诗【増杲杲冬日出照我屋南隅负暄闭目坐和气生肌肤初似饮醇醪又如蛰者苏外融百骸畅中适一念无旷然忘所在心与虚空俱】
　　朱子冬日诗【増萧索时序晩已复度髙秋囘涧白波起通川绛树稠晨风散清霜嘉稲卷平畴独懐志士感嵗事幸将休又清霜染涧树萧索向严冬宻雨有时集寒云无定容波明横濑出风急逺林空一极间眺髙旻矗乱峯】















　　御定月令辑要卷十七
　　钦定四库全书
　　御定月令辑要卷十八
　　十月令
　　天道
　　月卦坤【増易坤上六龙战于野集解侯果曰坤十月卦也干位西北又当十月隂穷扵亥穷阴薄阳以战也干寳曰隂在上六十月之时也爻终于西而卦成扵干干体纯刚不堪隂盛故曰龙战】阳月【原诗曰归曰归歳亦阳止笺十月为阳时坤用事嫌扵无阳故以名此月为阳尔雅十月为阳疏十月得癸则曰极阳】
　　定中【原诗定之方中作扵楚宫集定北方之宿营室星也此星昏而正中夏正十月也扵是时可以营制宫室故谓之营室国语营定之中土功其始注定谓之营室谓建亥小雪之中定星昏正扵午土功可以始也】
　　日在尾【原礼孟冬之月日在尾集说尾宿在寅析木之次】
　　中星【原礼昏危中旦七星中淮南子注危北方武之宿七星南方朱鸟之宿】
　　律中应钟【原礼律中应钟集说应钟亥律长四寸二十七分寸之二十史记律书十月也律中应钟应钟者阳气之应不用事也淮南子应钟之数四十二主十月上生防賔白虎通十月谓之应钟何钟动也言万物应阳而动下蔵也】
　　虹蔵不见【原礼虹蔵不见四时气蔵伏也隂阳交而成虹此时隂阳极乎辨故虹伏虹非有质而曰蔵者亦言其气之下伏尔】
　　盛徳在水【原礼先立冬三日太史谒之天子曰某日立冬盛徳在水天子乃齐】
　　闭塞成冬【原礼天气上腾地气下降天地不通闭塞而成冬】
　　时有飬夜【原夏小正时有飬夜飬长也】
　　织女北向【原夏小正织女正北乡则旦】
　　南门见【原夏小正初昏南门见南门者星名也及此再见矣】
　　天道在西北【増左襄公十八年十二月楚师伐郑晋人闻有楚师董叔曰天道多在西北南师不时必无功注歳在豕韦月又建亥故曰多在西北不时谓触歳月疏豕韦一名娵訾当亥之次也周十二月夏之十月其月又建亥故曰多在西北】
　　盈数【增左郑伯自栎入公父定叔出奔卫三年而复之使以十月八曰良月也就盈数焉疏易云天一地二天三地四天五地六天七地八天九地十是数满扵十也】
　　大章【增史记天官书大渊献歳歳隂在亥星居辰以十月与角亢辰出曰大章苍苍然星若跃而隂出旦是谓正平起师旅其率必武其国有徳将有四海其失次有应见娄】
　　外黑内赤【增史记封禅书张苍以为汉乃水徳之始故河决金堤其符也年始冬十月色外黒内赤注十月隂气在外黑阳气尚伏在地故内赤】
　　招揺指亥【原淮南子孟冬之月招揺指亥増晋书乐志十月之辰谓为亥亥者劾也言时隂气劾杀万物也】
　　孟冬【原古诗玉衡指孟冬众星何歴歴白露沾野草时节忽复易増张衡西京赋孟冬作隂寒风肃杀雨雪飘飖氷霜惨烈魏武帝歩出夏门行孟冬十月北风裴囘天气肃清繁霜霏霏鹍鸡晨鸣鸿鴈南飞蛰鸟潜蔵熊罴窟栖钱鏄停置农收积逆旅整设以通商贾幸甚至哉歌以咏志】
　　羣隂毕升【増庾倐氷井赋孟冬之月羣隂毕升霜雪纷其交沦流波结而成凌启南墉之重隩将却热以蔵氷】
　　上冬【原梁元帝纂要十月孟冬曰上冬亦曰畅月】
　　乾坤合居【増周易集解干以君之荀爽曰谓建亥之月乾坤合居君臣位得也】
　　颛帝厯首【増汉上易解连山首艮者八风始于不周实居西北之方七宿之次是为东壁营室扵辰为亥扵律为应钟扵时为立冬此颛帝之厯以首十月也】
　　小春【增歳时事要十月天时和暖似春花木重花故曰小春欧阳修词十月小春梅蘂绽】
　　液雨【增歳时事要十月内雨谓之液雨百虫饮此而蔵蛰俗呼为药水】
　　热如六七月【增岳阳风土记岳州地极热十月犹单衣或揺扇蛙鸣似夏鸟鸣似春浓云疎星震雷暴雨如中州六七月间】
　　节序
　　立冬【增淮南子霜降加十五日斗指□通之维则立冬音比南吕孝经纬霜降后斗指西北维为立冬三礼义宗十月立冬为节者冬终也立冬之时万物终成因为节名】
　　小雪【増准南子立冬加十五日斗指亥则小雪音比无射三礼义宗十月小雪为中者气叙转寒雨变成雪故以小雪为中】
　　迎冬北郊【增后汉书祭祀志立冬之日迎冬扵北郊祭黒帝元防车旗服饰皆黑歌元防八佾舞育命之舞】
　　迎冬乐【增皇覧自秋分数四十六日则天子迎冬扵北堂距邦六里堂高六尺堂阶六等黒税六乗旗旄尚黑田车载甲铁鍪号曰助天诛唱之以羽舞之以干戈此迎冬之乐也】
　　干王【增京房易占立冬干王不周风用事人君当兴邉兵治城郭行刑断狱讼缮宫殿周易集解战乎干崔憬曰立冬则干王而隂阳相薄】
　　析木之次【増月令章句自尾四度至斗六度谓之析木之次立冬小雪居之燕之分野】乐用柷敔【増乐纬干主立冬乐用柷敔】
　　读时令【増南史齐武帝纪永明六年冬十月庚申立冬初临太极殿读时令】
　　亥日祀【増唐书礼乐志立冬后亥日祀司中司命司人司禄】
　　寒冰【増周易集解干为寒为冰崔憬曰干主立冬已后冬至已前故为寒为冰也】
　　赐披袄【原中华古今注汉文帝以立冬日赐宫侍承恩者及百官披袄子多以五色绣罗为之或以锦为之始有其名】
　　温防【原中华古今注大帽子本岩叟野服也至魏文帝诏百官常以立冬日贵贱通戴谓之温帽】千重袜【増清异录唐制立冬日进千重袜其法以罗帛十余层锦夹络之】
