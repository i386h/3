<!-- { "loadSidebar": true } -->
　　都夷香【增洞冥记都夷香如枣核食一颗歴月不饥以粒如粟米许投水中俄而满大盂也】菊水【增荆州记南阳有菊水其源傍悉芳菊水极甘馨汉司空王畅太傅袁隗为南阳令县月送三十余石饮食澡浴悉用之】
　　酒树【增南史扶南国扶南国南界有顿逊国在海崎上有酒树似安石榴采其花汁停瓮中数日成酒】五谷大判【增齐民要术五谷大判上旬种者全收中旬中收下旬下收】
　　桃酢【增齐民要术桃酢法桃烂自零者收去内之于瓮中以物葢口七日之后既烂漉去皮核宻封闭之三日酢成香美可食】
　　明月砂【增肘后方月蚀耳疮望夜取明月砂纳虾蟇腹中同烧末傅之】
　　服菖蒲【增千金方甲子日取菖蒲一寸九节者隂干百日为末每酒服方寸七日三服乆服耳目聪明益智不忘】
　　枕桃枝【増千金翼用戊子日取东引桃枝三寸枕之令耳目聪明】
　　桃花盐【增北户録琴湖池有桃花盬色如桃花随月盈缩在张掖西北】
　　昆吾盐【原酉阳杂俎昆吾陆塩周十余里无水自生末塩月满则如积雪味甘月亏则如薄霜味苦月尽则全尽】
　　辰日合药【増张籍诗药看辰日合茶过卯时煎】
　　寅日合麯【増白居易诗麯神寅日合酒圣卯时欢】
　　服胡桃【増食疗本草凡服胡桃不得并食湏渐渐食之初日服一颗每五日加一颗至二十颗止周而复始常服令人能食骨肉细腻光润须髪黑泽血脉通润】
　　榧子【増食疗本草日食榧子七颗满七日白虫皆化为水】
　　放杖木【増本草拾遗放杖木生温括陆婺诸州山中树如木天蓼老人服之一月放杖故以为名】杏酥【増圗经本草杏酥去风虚除百病捣烂杏仁一石以好酒二石研滤取汁一石五斗入白蜜一斗五升搅匀封于新瓮中勿泄气三十日防酒上酥出即掠取纳甆噐中贮之取其酒滓团如梨大置空屋中作格安之候成饴脯状旦服一枚以前酒下】
　　万姓交易【増东京梦华録相国寺每月五次开放万姓交易】
　　满月【増东京梦华録娶妇一月则大会相庆谓之满月】
　　肺虫上行【増西溪丛话许叔微精于医云五脏虫皆上行唯有肺虫下行最难治当用獭爪为末调药于初四初六日治之此二日肺虫上行也】
　　团油饭【増老学庵笔记北户録云岭南俗家富者妇产三日或匝月洗儿作团油饭以煎鱼虾鸡鹅猪羊灌肠蕉子姜桂防为之】
　　月忌【増蠡海集月忌之説术家以为廉贞独火故为忌者谬也此乃以洛书九宫推之初一起一宫二日二宫三日三宫四日四宫初五日则入中宫中宫为星极之位至尊之地在臣民当避忌故曰月忌至于六日六宫七日七宫八日八宫九日九宫初十复至一宫如此循环数去十四日又入中宫二十三日又入中宫是以初五十四二十三为月忌也】
　　六戊日【增呉下田家志合帐忌六戊日】
　　糜钦酒【增奚囊橘柑糜钦枣出真陵之山食一枚大醉不醒东方朔尝游其地以一斛归进上上和诸香作丸大如芥子每集羣臣取一丸入水一石顷刻成酒味逾醇醪谓之糜钦酒饮者香经月不歇】法鲫【增提要録法鲫湏得鲫之大者腹间防开小窍以椒图马芹实其中每一觔用塩二两油半两擦窨三日外以法酒渍之入瓶石灰绵盖封之一月红色可脍】
　　给盐啖马【原元史文宗纪云南行省言亦乞不薛之地所牧国马嵗给塩以每月上寅日啖之则马徤无病】
　　鹿角胶【增卫生方以米泔浸鹿角七日令软入急流水中浸七日去粗皮以东流水桑柴火煮七日旋旋添水入醋少许捣成霜用其汁加无灰酒熬成胶用】
　　枸杞酒【增外台秘要枸杞酒补虚去劳热长肌肉益顔色用生枸杞子五升捣破绢袋盛浸好酒二斗中宻封勿泄气二七日服之】
　　桃仁酒【增外台秘要偏风不遂及癖疾用桃仁二千七百枚去皮尖双仁以好酒一斗三升浸二十一日取出晒干杵细作丸如梧子大每服二十丸以原酒吞之】
　　辟疫丸【増外台秘要上品朱砂一两细研蜜和丸麻子大常以太嵗日平旦一家大小勿食诸物向东各吞三七丸勿令近齿永无瘟疫】
　　枣皮洗目【增本草纲目枣皮同老桑树皮竝取北向者等分烧研每用一合井水煎澄取清洗目一月三洗昏者复明】
　　嫁娶周堂【原嫁娶周堂圗夫姑堂翁第灶妇厨夫居离位姑居坤位顺轮环布凡择嫁娶日大月从夫至姑顺数小月从妇次灶逆数择第堂厨灶日用之如遇翁姑而无翁姑者亦可用】
　　入山忌【增九天秘记入山大月忌三日十一日十五日十八日二十四日二十六日三十日小月忌一日五日十三日十六日二十六日二十八日】
　　翦爪甲【增太上元科甲寅日三尸游两手翦去手爪甲甲午日三尸游两足翦去足爪甲】入学【増选择歴书入学宜孟仲月成日开日】
　　冠服【增选择歴书冠服宜孟仲月定日忌丑日】
　　扫舍【増选择歴书扫舍宜季月除日忌日游神直日及在之方】
　　求医忌【増选择歴书求医疗病忌朔望晦建平收满未日】
　　大会小会【增选择歴书大会者月内隂阳正会之辰也小会者隂阳偶会之辰也故为上吉之日比和之辰】
　　竖造【增选择歴书论竖造之月其月有天官符地官符飞入中宫其月竖造不妨止忌当日归火湏别择吉月吉日入宅归火】
　　旬中空亡【增选择歴书旬中空亡上官嫁娶出行逺廽修造入宅建寺观神庙及新立神像开光上坐忌之】
　　十干忌日【增选择歴书甲不开仓乙不栽植丙不修灶丁不剃头戊不受田已不破劵庚不经络辛不合醤壬不决水癸不词讼】
　　十二支忌日【增选择歴书子不问卜丑不冠带寅不祭祀卯不穿井辰不哭泣已不逺行午不苫盖未不服药申不安牀酉不会客戌不乞狗亥不嫁娶】
　　物候
　　朝菌【増荘子朝菌不知晦朔注朝菌粪上芝朝生暮死晦者不及朔朔者不及晦】
　　羣隂化【增吕氏春秋月也者羣隂之本也月望则蚌蛤实群隂盈月晦则蚌蛤虚羣隂亏月形于天而羣隂化于渊】
　　化蝉蜕【原淮南子食而不饮二十二日而化蝉饮而不食三十日而蜕】
　　朱草【原大戴礼朱草日生一叶至十五日生十五叶十六日一叶落终而复始也增路史朱草者百草之精状如小桑栽子长三四尺枝茎如瑚生名山石岩之下刺之如血其叶生落随月晦朔亦如蓂荚之耳】蓂荚【原帝王世纪尧时阶前蓂荚每月朔日生一荚至月半生十五荚至十六日后日落一荚至月晦而尽若月小则余一荚厌而不落增元稹数蓂诗将课司天歴先观近砌蓂一旬开应月五日数从星】恊气晦望【增郭璞蚌赞万物变蜕其理无方雀雉之化含珠懐珰与月盈亏恊气晦望】栟榈【原广志栟榈叶似车轮乃在颠上有皮纒之附地起二旬一采转复上生】
　　稻月一熟【原唐书南蛮墯婆登在环王南俗与诃陵同种稻月一熟】
　　浙江涛【原元和志浙江涛每日昼夜再至常以月十日二十五日最小月三日十八日极大小则水渐涨不过数尺大则涛涌髙至数丈】
　　蚺虵胆【增酉阳杂爼蚺虵长十丈常吞鹿消尽乃绕树出骨飬创时肪腴甚美其胆上旬近头中旬在心下旬近尾】
　　阿驿【增酉阳杂爼阿驿波斯国呼为阿驿拂林呼为底珍树长丈四五枝叶繁茂叶有五出似椑麻无花而实实赤色椑子味似甘柿一月一熟】
　　章举【增酉阳杂爼章举每月三八则多韩愈初南食诗章举马甲柱鬬以怪自呈注章举有八脚身上有肉如臼亦曰章鱼】
　　鸷鸟雏【増酉阳杂爼凡鸷鸟雏出殻之后即于窠外放巢大鸷恐其坠堕及为日所曝热暍致损乃取带叶树枝插其巢畔防其坠堕及作隂凉也欲验雏之大小以所插之叶为候若一日二日其叶虽萎而尚带青色至六七日其叶防黄十日后枯瘁此时雏渐大可取】
　　南中水草【增酉阳杂爼南中水底有草如石髪每月三四日始生至八九日已后可采及月尽悉烂似随月盛衰也】
　　芦塘鱼【増録异记耒阳县东北有芦塘八九顷其深不可测中有大鱼常至五日一奋跃出水大可三围其状异常每出水则小鱼奔迸随水上岸不可胜计】
　　菠薐【増种树书菠薐月朔乃生今月初一初二种与二十七八日间种者皆来月初一乃生验之信然盖菠薐国菜】
　　望前种树【増种树书凡种树宜在望前在望后者少实】
　　竹笋【增埤雅笋从旬旬内为笋旬外为竹今俗呼竹为妬母草言笋旬有六日而齐母】
　　驴马驹【増埤雅驴马驹随母行有在前者有与母竝者有随后者此由生时尔月初生者在前月半生者处中月末者居后】
　　科斗【原埤雅科斗月大尽先生前两足小尽先生后两足】
　　海潮【增西溪丛话会稽碑论海潮云随日而应月依隂而附阳盈于朔望消于朏魄虚于上下息于辉朒临安志海潮每昼夜再至卯酉之月为隂阳之交气以交而盛故潮独大于余月朔望之后为隂阳之变气以变而盛故潮独大于余日原寰宇记琼管志云凡江浙钦亷之潮皆有定候琼海之潮半月东流半月西流潮之大小随长短星不系月之盛衰亦甚异也】
　　月竹笋【原赞寕笋谱竹状轻短丛生每月抽笋谓之月竹笋如箭竹萌人不食也】
　　孚卵如期【增采兰杂志鸟之孚卵皆如期不失信也今鸡鹜孚卵鸡二十日而化鹜三十日而化皆如其期也】
　　月泉【増林泉随笔婺州之属邑曰浦江其地有泉名曰月泉其水晦日则涸月生明则渐防岀未望则长既望则满】
　　月季花【原草花谱月季花俗名月月红凡花开后即去其蒂勿令长大则花随无已】
　　象胆随月【増本草纲目象具十二生肖肉各有分段惟鼻是其本肉胆不附肝随月在诸肉间】獭肝应月【原本草诸畜肝数皆定惟獭肝一月一叶十二月则十二叶】
　　占验
　　日晕【増史记天官书日晕制胜近期三十日逺期六十日】
　　卜禁【増史记龟防卜禁曰子亥戌不可以卜日中如食已卜暮昏龟之徼也不可以卜注徼谓徼绕不明也】
　　候月知雨【増师旷占候月知雨多少入月一日二日三日月色赤黄者其月少雨月色青者其月多雨】
　　五卯日【増师旷占常以五卯日候西北有云如羣羊者即有雨至】
　　候雨【原易飞候凡候雨以晦朔望云汉四塞者皆当雨如斗牛彘当雨有异云如水牛不三日大雨黑云如羣羊奔如飞鸟五日必雨云如浮船皆雨北斗独有云不五日大雨四望见青白云名曰天寒之云雨征苍黒云细如杼轴蔽日月五日必雨云如两人提鼓持桴皆为雨】
　　六甲日云【原京房占六甲日云四合皆当日雨云多雨多云少雨少万不失一又六甲无云一旬少雨】
　　云如匹帛【増京房风角要诀候雨法有黒云如一匹帛干日中即日大雨二匹为二日雨三匹为三日雨】
　　山带【増庐山记庐山天将雨则有白云或冠峰岩或亘中岭俗谓之山带不出三日必雨】
　　下旬雨【増谈苑九江人畏下旬雨云雨不肻止】
　　双日占【増浩然斋抄俗谚云逢庚双变遇甲即晴盖逢庚于双日则变遇甲于双日则晴多騐】壬子雨【増吴下田家志壬子日雨主乆隂】
　　月建风【原田家五行风自月建方来为得其正万物各得其所晴雨各得其宜又风吹月建方位主米贵】
