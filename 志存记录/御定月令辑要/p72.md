<!-- { "loadSidebar": true } -->
　　吕翁鹤草【増名胜志仙翁鹤草在单县城东北隅相传仙翁以四月十四日诞来逰邑人包九成者于前一日积防致祷次早果有白鹤四只从西南来晡时方去自是每仙翁诞期祠侧草荆上陡成鹤形日髙遂冺至今尚然人为吕翁鹤草云】
　　御制经明成祖勒铭处指示扈从诸臣诗【并序】
　　朕率师行四十五日至我哨界界内外高阜坡陁大抵皆黄白沙五色石北行十一里有石莹然独出明成祖北伐刻铭其上时则永乐八年庚寅四月十六日朕今过此适在四月十四日山原犹昔时日同符朕谓明成祖之率师而行也与今日异其时出边皆敌人也今防古悉我効力之人其时皆汉人卒今我兵悉骑士且熟习边外之行由此观之明成祖深入敌中数千里纵横若行无人之境亦诚难矣我军若不及彼良可愧也凡闻斯语者当人人自奋焉爰纪其事而系之以诗伊昔永乐年征马嘶朔风碛间铭片石苔藓磨青铜我行初拂拭夏节欣相同当时月在已今值清和中后先间两日彼亦一代雄我武讨不庭春发明光宫塞草緑微茁雨雪隂蒙蒙或言时尚早稍待边花红寕知英杰
　　人所见良疏通迅行掩不备兵法贵折冲军谋在帷殿士气如虎熊岂不资羣防惟断斯有功作诗纪其事聊以示臣工
　　紫微夫人四月十四日作【増朝啓东晨晖飞軿越沧渊山波振青涯八风扇元烟廽眄昜迁房有懐真感人三金可逰盘东岑宜永甄纷纷当涂中孰能生津】
　　十五日
　　结夏【原荆楚歳时记四月十五日天下僧尼就禅刹挂搭谓之结夏増曹松诗师言结夏入巴云水廽头防万重徐寅诗长闲便是防机者不出真如结夏僧】
　　结制【原释苑宗规四月十五僧家结夏天下僧尼此日就禅刹挂搭谓之结制结制即结夏夏乃长养之节在外行恐伤草木虫故九十日安居至七月十五日散去为觧夏又谓觧制】
　　樱笋厨【原唐辇下嵗时记四月十五日自堂厨至百司厨通谓之樱笋厨】
　　皮日休和鲁望四月十五日道室书事诗【增望朝斋戒是寻常静啓金根第防章竹叶饮为甘露色莲花鲊作肉芝香松膏背日凝云磴丹粉经年染石床剰欲与君终此志顽仙惟恐成霜】
　　十六日
　　颁隂阳书【增唐会要太宗以隂阳书近代讹伪穿凿拘忌亦多命太常博士吕才及隂阳学者十余人共加刋正削其浅俗存其可用者贞观十五年四月十六日己酉撰隂阳书凡五十三卷及书四十七卷诏颁行之才为叙质以经史其穿凿拘忌者才有驳议曰叙宅经叙禄命叙葬书识者以为确论】醴泉【增魏征醴泉铭序贞观六年孟夏皇帝避暑九成宫四月甲申朔旬有六日上及中宫歴览防观闲西城俯察厥土防觉有润因而以杖导之有泉随而涌出乃承以石槛引为一渠其清若镜味甘如醴】天仓开【原遵生八笺四月十六日天仓开宜入山修道】
　　十七日
　　凯旋飨宴【增陈书宣帝纪太建八年四月甲寅诏曰元戎凯旋羣师振旅旌功策赏宜有飨宴今月十七日可幸乐逰苑设丝竹之乐大防文武】
　　芝草生【增玉海元丰七年四月十七日丙戌景灵宫言芝草六生于天元殿景灵门中壬辰朝献至天元殿观芝草】
　　十八日
　　忠烈王诞【增括异志金山忠烈王汉博陆侯姓霍氏呉孙权时一日致疾黄门小防附语曰国主封界华亭谷极西南有金山咸塘湖为民害民将鱼鼈食之非人力能防臣汉之功臣霍某也部党有力能镇之可立庙于山呉王乃立庙建炎间建行宫于当湖赐名显应尤着乡民祈祷輙应王以四月十八诞辰浙之东西商贾舟楫朝献踵至自入四月至中旬末一市为之鼎沸】
　　碧霞元君诞【增帝京景物畧出左安门东行四十里石桥五尺曰仁桥桥东碧霞元君庙嵗四月十八日传是元君诞辰士女进香鸣金号众四十里道相属也】
　　游玉泉【増帝京景物畧四月十八日耍戒坛防香山玉泉茶酒棚妓棚周山湾涧曲】
　　祀赵奢【增名胜志赵奢塜在邯郸县西山上有王乔洞下有玉宝观嵗以四月十八日为祀期】十九日
　　却生日贡献【增资治通鉴唐徳宗建中元年夏四月癸丑上生日四方贡献皆不受注上生于天寳元年四月十九日不置节名】
　　浣花日【增老学庵笔记四月十九日成都谓之浣花遨头宴于杜子美草堂沧浪亭倾城皆出锦绣夹道自开嵗宴逰至是而止故最盛于他时予客蜀数年屡赴此集未尝不晴蜀人云虽戴白之老未尝见浣花日雨也】
　　佑圣夫人诞【增嵗华纪丽谱四月十九日浣花佑圣夫人诞日也太守出窄桥门至梵安寺谒夫人祠就宴于寺之设防既宴登舟观诸军骑射倡乐导前泝流至百花潭观水嬉竞渡官舫民船乗流上下或幕帟水濵以事逰赏最为出郊之胜】
　　二十日
　　上论语解【增玉海绍兴七年尹焞给茟札觧论语以进八年四月二十日上之】
　　小分龙【原嘉定县志四月二十日为小分龙】
　　二十一日
　　交防殿成【增唐会要天寳十载四月二十一日兴庆宫造交防殿成】
　　葺太学讲殿【增玉海庆厯四年四月壬子二十一日判监王拱辰田况王洙余靖等言首善当自京师汉太学二百四十房千八百余室生徒三万人唐学舍亦千二百间今取才养士之法盛矣而国子监才二百楹制度陿小不足以容学者请以锡庆院为太学葺讲殿及更衣殿备乗舆临幸从之】
　　筑蚕室【増玉海政和元年四月二十一日于坛侧度地筑公桑蚕室其亲蚕殿名曰无斁】求遗书【增玉海绍兴三年四月二十一日刘岑请诏求四方遗书从之】
　　普贤生【原佛书四月二十一日普贤菩萨诞】
　　二十二日
　　真草书屏【増唐会要贞观十四年四月二十二日太宗自为真草书屏风以示羣臣笔力遒劲为一时之絶】
　　二十三日
　　齐后山精舍【增南史齐高帝纪益州有山古老相传曰齐后山升明三年四月二十三日有沙门元畅者于此山立精舍其日上登尊位】
　　甘露降【增唐会要武徳九年四月二十三日甘露降于中华殿之桐木如冰雪以示羣臣】紫微夫人四月二十三日夜作【增神玉曜灵津七元焕神扉灵迁方寸里一跃登太徴妙音乘和唱高会亦有机齐此天人眄协彼晨景飞总辔六合外宁有倾与危】
　　二十四日
　　雨玉玺【原南史齐高帝纪升明三年四月二十四日荥阳郡人尹千于嵩山东南隅见天雨石坠地石开有玉玺在其中玺方三寸文曰戊丁之人与道俱肃然入草应天符扫平河洛清魏都又曰皇帝运兴千奉玺诣雍州刺史萧赤斧赤斧以献】
　　祭鳄鱼【増韩愈鳄鱼文维元和十四年四月二十四日潮州刺史韩愈使军事衙推秦济以羊一猪一投恶溪之潭水以与鳄鱼食而告之】
　　玉津阅射【増玉海建隆四年四月二十四日丁亥幸玉津园阅诸军骑射】
　　后圃种麦【増玉海绍兴二年四月二十四日上曰朕闻祖宗时禁中有打麦殿今于后圃令人引水灌畦种之亦欲知稼穑之艰】
　　二十五日
　　讲武【増唐高宗实录麟徳二年四月二十五日讲武邙山之阳御北城楼观之】
　　赤龙在案【増唐防要明皇初临潞州景龙二年四月二十五日防事防案假寐白鹤观道士见赤龙在案】
　　二十六日
　　霍山祠庙【增唐会要开元十一年四月二十六日庚申崇饰霍山祠庙秩视诸侯】
　　观刈麦【増玉海太平兴国三年四月二十六日庚辰驾幸景风门驻辇观刈麦移幸玉津园张乐饮羣臣酒】
　　进易解【增玉海淳熙十二年四月二十六日知潭州林栗进周易经集觧三十二卷繋辞上下二卷文言説卦序杂本文共为一卷河图洛书八卦九畴大衍总防图六十四卦立成图大衍揲蓍觧共为一卷总三十六册诏付秘省敕书奨谕】
　　二十七日
　　日抱戴【増唐会要明皇初临潞州景龙元年四月二十七日日有抱戴潘炎日抱戴赋景龙元年四月二十七日皇帝初临上党日抱戴表至圣之无二呈继照于明两阳光杲耀抱黄道而再中喜气氤氲戴赤霄而直上】
　　清香馆【増彦周诗话先伯父熙宁九年四月二十七日夜梦至一处牓曰清香舘东边有别院东壁有诗牌题云冀州功徳院山东李白其诗曰秋风吹桂子只在此山中待得春风起还应生桂丛桂丛日以满清香何时断只为爱清香故号清香舘】
　　农桑图【增松雪斋集延祐五年四月二十七日上御嘉禧殿集贤大学士臣邦宁大司徒臣源进呈农桑图上披覧再三问作诗者何人对曰翰林承防臣赵孟頫作图者何人对曰诸色人匠提举臣杨叔谦上嘉赏乆之人赐文绮一绢一匹】
　　魏夫人降【增真诰兴宁四年丙寅四月二十七日夜晋司徒文康公舒之女魏夫人降杨羲家】梅尧臣四月二十七日与王正仲饮诗【增我来自楚君自呉相遇泛波衔舳舻时时举酒共乐莫问罂盎有与无】
　　二十八日
　　先蚕黒币【増玉海大观四年四月二十八日议礼局言开元礼享先蚕币以黒请从黑以合至隂之义】
　　药王诞【原佛书四月二十八日药王诞】
　　二十九日
　　置黄帝坛【增唐会要天寳九载四月二十九日制曰顷者每祀黄帝乃就南郊礼亦非便宜于皇城内西南坤地改置黄帝坛朕当亲祀以昭诚敬】
　　赤乌白兔【增玉海至道元年四月二十九日乙巳知通利军钱昭序表献部内所产赤乌白兎各一表云乌禀阳精兎昭隂瑞报火徳繁昌之兆示金方柔服之符念兹希世之珍罕有同时而见望宣付史馆从之上谓侍臣曰乌色正如渥丹信火徳之应也】
　　阅大乐【增玉海天圣九年四月二十九日乙巳上御承明殿阅大乐赐乐工钱帛有差先是太常寺以景徳中尝躬案大乐其后颇多増制故请临观焉】
　　掌秘阁书【增玉海政和八年四月二十九日工部员外郎滕康请秘阁四部书以秘书郎掌之列史馆于左以法东观从之】
　　三十日
　　限日【原燕翼贻谋录民间诉水旱无限制欺罔官吏无从覈实太宗淳化二年诏诉水旱夏以四月三十日为限日】
　　御制见龙行【并序】
　　四月三十日驻跸金山是日申刻无风雷惟细雨一阵既过而西南见龙横亘数十丈宛转移时遂入云端问及土人非起蛟也名为龙见以为祥瑞等语朕亦不以为异故援笔漫成见龙行以示随侍
　　在田在天连二五纯阳变化参吞吐非如起蛟坏田庐又非宻雾伤园圃云端前后祥光逶迤上下行有矩而乘六龙以御天不违施徳普时雨有亢有悔有亏盈首出庻物用精明大哉龙徳从其挥纯粹须经营长江一派何泱素波万里尽澄象震云敦元气日新顾諟玩无声
　　政典
　　明堂左个【原礼孟夏之月天子居明堂左个注明堂左个大寝南堂东偏也】
　　行爵出禄【原礼命太尉赞杰俊遂贤良举长大行爵出禄必当其位集説杰俊以才言贤良以徳言】
　　【长大以力言】
　　继长增高【原礼继长増髙毋有坏堕疏是月草木蕃庑王者施化当继续长养之道谓劝民长养增益髙大之物谓劝民种殖集説欲其长则勿坏焉欲其高则勿堕焉可也】
　　始絺【原礼是月也天子始絺注初服暑服】
