<!-- { "loadSidebar": true } -->
　　秋日【増诗秋日凄凄疏言严秋之日凄凄然有寒凉之风江淹诗寒郊无防影秋日悬清光】三秋【原诗一日不见如三秋兮纂要秋曰三秋増虞世南秋赋观四时之代谢对三秋之爽节】庚辛【原礼其日庚辛注庚之言更也辛之言新也日之行秋西从白道成熟万物月为之佐万物皆肃然改更秀实新成人因以为日名焉増汉书律歴志敛更于庚悉新于辛原说文庚位西方象秋时万物庚庚有实也庚承已象人赍辛秋时万物成而熟辛承庚象人股】
　　少皥蓐收【原礼其帝少皥其神蓐收注少皥金天氏蓐收少皥氏之子曰该为金官疏案左云昔金天氏有裔子曰昧生允格台骀称金天氏与少皥金位相当故少昊则金天氏也又案左云少昊氏之子该为蓐收是为金神佐少皥于秋蓐收者言秋时万物摧蓐而收敛増山海经蓐收左耳有青蛇乘两龙面目有毛虎爪执西方金神也称衡鹦鹉赋少昊司辰蓐收整辔江逌咏秋诗祝融解炎辔蓐收起凉驾杜甫登慈防寺墖诗羲和鞭白日少昊行清秋】
　　秋为揫【增礼西方者秋秋之为言愁也愁之以时察守义者也注愁读为揫揫敛也察犹察察严杀之】
　　【貎】
　　白蔵【原尔雅秋为白蔵疏言秋之气和则色白而收蔵也】
　　收成【原尔雅秋为收成増新论秋之徳雨雨不信则百谷不实百谷不实则收成之徳废】
　　辰徳【原管子西方曰辰其时曰秋其气曰阴阴生金与甲其徳忧哀静正严顺居不敢佚其事号令毋使民滛暴顺旅聚收量民资以畜聚赏彼羣干聚彼羣材百物乃收使民无怠恶其察欲必得我信则克此谓辰徳辰掌收收为阴注辰以收敛杀奸邪为徳也】
　　万物收【原管子秋者阴气始下故万物收増皇极经世秋为收物之府】
　　秋云【原管子教者摽然若秋云之游动人心之悲注秋云凄惨有愁悴之容髙置且远能生人之悲心増梁书柳恽恽始为诗有亭臯木叶下陇首秋云飞琅琊王元长见而嗟赏因书斋壁】
　　金胜火【増内经秋者金始治肺将收杀金将胜火阳气在合注金王火衰故云胜火】
　　秋为礼【原尸子秋为礼西方为秋秋肃也万物莫不礼肃敬之至也】
　　斗柄西指【原鹖冠子斗柄西指天下皆秋】
　　秋霖【増楚辞皇天滛溢而秋霖兮后土何时而得干卢照邻秋霖赋覧万物兮窃独悲此秋霖风横天而瑟瑟云覆海而沉沉贾岛诗嵗月辞山乆秋霖入夜多】
　　凛秋【原楚辞皇天平分四时兮窃独悲此凛秋增阮瑀诗我行自凛秋季冬乃来归】
　　秋风【原楚辞嫋嫋兮秋风洞庭波兮木叶下増汉武帝秋风辞秋风起兮白云飞草木黄落兮鴈南归淮南子秋风下霜倒生挫伤鹰雕鸷昆虫蛰藏草木注根鱼鼈凑渊莫见其为者灭而无形魏文帝燕歌行秋风萧瑟天气凉草木摇落露为霜】
　　秋气【原楚辞悲哉秋之为气也萧瑟兮草木揺落而变衰憭栗兮若在逺行登山临水兮送将归泬防兮天高而气清寂寥兮收潦而水清憯凄增欷兮薄寒之中人栁宗元南磵诗秋气集南磵独游亭午时廻风一萧瑟林影久参差】
　　毕昴围【増史记天官书白帝行德毕昴为之围围三暮德乃成注白帝西方白招矩之帝也秋万物咸成则晕围毕昴三暮帝德乃成也】
　　太白【原璇玑经太白兵候占之素秋宰主生成故为之将注太白位当少阴用事之际万物成实之秋宋志曰太白者大将之麾白者金精之色也太白进退以兵象故秋占之増汉书天文志太白曰西方秋金义也言也义亏言失逆秋令伤金气罚见太白张衡周天大象赋彼金方之耀色有太白之垂文乃降神于屛翳实建象于将军】
　　阴气迁【原汉书律歴志少隂者西方西迁也隂气迁落物于时为秋秋也物敛乃成孰金从革改更也】
　　乗兑执矩【原汉书魏相西方之神少昊乗兑执矩司秋注金为义义者成成者方故为矩】西颢【原汉书礼乐志西颢沆砀秋气肃杀含秀垂頴续旧不废】
　　昊天【原淮南子西方曰昊天其星胃昴毕注西方金色白故曰昊天】
　　助秋成【原春秋繁露少阴因金而起助秋之成也】
　　日行西陆【原易通綂圗日行西方白道曰西陆续汉书日行西陆谓之秋郭璞游仙诗蓐收清西陆朱羲将由白江淹丽色赋西陆始秋白道月金波照户玉露暧天】
　　品物时成【増释名秋緧也緧廹品物使时成也】
　　物成象【増子酉西方也秋也物皆成象而就也】
　　商声调【増晋书律歴志金音商三分徴益一以生其数七十二属金者以其浊次宫臣之象也秋气和则商声调】
　　六气十八【增埤雅立秋之节初五日凉风至次五日白露降后五日寒蝉鸣次处暑气初五日鹰乃祭鸟次五日天地始肃后五日禾乃登次仲秋白露之节初五日鸿雁来次五日鸟归后五日羣鸟飬羞次秋分气初五日雷乃收声次五日蛰虫坏户景天华后五日水始涸次季秋寒露之节初五日鸿雁来賔次五日雀入大水为蛤后五日菊有黄华次霜降气初五日豺乃祭兽次五日草木黄落后五日蛰虫咸俯凡此六气一十八皆秋气正收敛之令】
　　秋霁
　　御制禁园秋霁诗树冷催蝉咽荷踈表影长深秋残暑气微爽待髙阳户外逺尘迹园中多蕙香溶溶新雨霁吟乏愧成章【石延年诗秋霁露华清似水月明天色白连河】
　　秋夜【增魏文帝诗漫漫秋夜长烈烈北风凉杜甫见萤火诗巫山秋夜萤火飞帘踈巧入坐人衣】清秋【增殷仲文诗独有清秋日能使髙兴尽杜甫诗信宿渔人还泛泛清秋燕子故飞飞朱子诗赏心并胜日妙语逼清秋】
　　萧晨【原殷仲文诗哲匠感萧晨肃此尘外轸李善注萧晨秋晨也言秋晨萧瑟】
　　素秋【原纂要秋曰素秋刘琨诗朱实陨劲风繁英落素秋增曹毗秋兴赋素秋始啓清风激暑杜甫诗瞿唐峡口曲江头万里风接素秋】
　　髙秋【原纂要秋曰髙秋増沈约诗临池清溽暑开幌望髙秋杜甫诗爱汝玉山草堂静髙秋爽气相鲜新】九秋【原纂要秋曰九秋増曹植七启动朱唇清商罗袂振华裳九秋之夕为未央原阴阳五行歴一月为三秋故三月有九秋之名】
　　商秋【增纂要秋曰商秋潘尼石榴赋商秋授气收华敛实】
　　秋雨【増梁简文帝荅张缵书秋雨且晴檐梧初下岑参诗峩眉烟翠新昨夜秋雨洗杜甫诗凉风新过雁秋雨欲生鱼朱子秋雨诗一雨散林表清阴生广庭喜兹新秋夜起向髙斋行】
　　秋河【増谢脁诗秋河曙耿耿寒渚夜苍苍韩翃诗晓月暂飞千树里秋河隔在数峯西】
　　秋露【增江淹别赋秋露如珠薛道衡老氏碑秋露凝甘遍于竹苇李白诗秋露白如玉团团下庭绿】秋月【增江淹别赋秋月如珪五灯会元十里平湖一轮秋月】
　　秋声
　　御制西山驻驆夜闻秋声诗西风吹长林木叶响如雨起视山月髙浮云无一缕【増孟浩然诗更闻枫叶淅度秋声李白诗白沙留月色绿竹助秋声刘禹锡秋声赋碧天如水兮窅窗悠悠百虫迎莫兮万叶吟秋欲辞林而萧飒潜命侣以啁啾欧阳修秋声赋序欧阳子方夜读书闻有声自西南来者然而听之曰异哉初淅以萧飒忽奔腾而砰湃如波涛夜惊风雨骤至其触于物也鏦鏦铮铮金鐡皆鸣又如赴敌之兵衔枚疾走不闻号令但闻人马之行声予谓童子此何声也汝出视之童子曰星月皎洁明河在天四无人声声在树间予曰噫嘻悲哉此秋声也胡为乎来哉】
　　秋雪【增白居易望终南秋雪诗遍覧古今集都无秋雪诗李商隠诗举家欣共报秋雪堕前峰】秋暑【增李商隠诗秋暑贵招邀苏辙诗秋暑尚烦襟林泉浄客心朱子秋暑诗晨兴纳新凉亭午倦犹暑卧对北窻扉淡泊将谁侣疎树含清飔时禽转幽语端居悟物情即事聊容与】
　　秋阳【增许浑诗秋阳防光景忽吐半林红原苏轼秋阳赋吾心皎然如秋阳之明吾气肃然如秋阳之清吾好善而欲成之如秋阳之坚百谷吾恶恶而欲刑之如秋阳之陨羣木】
　　政典
　　秋尝【原诗秋而载尝増礼尝者阴之盛也疏以尝祭在秋之时阴功成就故为阴盛】
　　顺阴义【増礼于尝也出田邑秋政顺阴义也】
　　秋狝【增礼歳三田疏秋田为狝狝杀也中杀者多也原尔雅秋猎为狝注顺杀气也増陈良诗豭豕来】
　　【春田防鸿脱秋狝】
　　车旂服物【原礼乘戎路驾白骆载白旂衣白衣服白玉食麻与犬其器亷以深注麻实有文理属金犬金畜也器亷以深象金伤害物入蔵】
　　颁学合声【增周礼春官大胥秋颁学合声注秋颁其才艺为合声亦等其曲折使应节奏】尝日卜芟【増周礼春官肆师尝之日涖卜来歳之芟注芟芟草除田也古之始耕者除田种谷尝者尝新谷此芟之功也卜者问后歳宜芟否】
　　狝日卜戒【增周礼春官肆师狝之日涖卜来歳之戒注秋田为狝始习兵戒不虞也卜者问后歳兵寇之备】
　　祭马社【増周礼夏官校人秋祭马社臧仆注马社始乘马者臧仆谓简练驭者令皆善也】秋官【増周礼秋官司寇疏象秋立之官寇害也秋者遒也如秋义杀害收聚敛蔵于万物也天子立司寇使掌邦刑刑者以驱耻恶纳人于善道也唐书百官志光宅元年改刑部曰秋官】
　　秋雩【增春秋襄公五年秋大雩左秋大雩旱也注雩夏祭所以祈甘雨若旱则又修其礼故虽秋雩非书过也】
　　周祫以秋【增谷梁大事于大庙大事者何大是事也着祫尝祫祭者毁庙之主陈于大祖未毁庙之主皆升合祭于大祖疏着祫尝者着明是祫尝之祭也尝连言者祫必在秋故连尝言之三礼义宗周祫以秋者万物新成可以奉荐宗庙故合先祖之神而祭之故祫宜在秋也】
　　补不足【增管子秋出补人之不足者谓之夕注秋为西成尚有不足者当补之也】
　　秋五政【原管子秋三月以庚辛之日五政一政曰禁博塞圉小辩鬭译跽二政曰毋见五兵之刃三政曰慎旅农趣聚收四政曰补缺塞坼五政曰修墙垣周门闾五政苟时五谷皆入】
　　大封为司马【增管子大封辩乎西方故使为司马秋者司马也注主兵马以出征】
　　金行御【增管子睹庚子金行御天子出令命祝宗选禽兽之禁五谷之先熟者而荐之祖庙与五祀神飨其气焉君子食其味焉然则凉风至白露下天子出令命左右司马衍组甲厉兵合什为伍以修于四境之内谀然告民有事所以待天地之杀敛也然则昼炙阳夕下露地竞环五谷邻熟草木实歳农丰年大茂七十二日而毕】
　　行五刑【増管子秋行五刑诛大罪所以禁滛邪止盗贼注凡此皆秋令】
　　秋禁【増管子秋毋赦过释罪缓刑又秋政不禁则奸邪不胜】
　　谨丝麻【增管子大秋甲兵求缮弓弩求谨丝麻之谢物且为之举】
　　兵尚剑【增管子兵尚剑注象金性之利也】
　　九和时节【增管子九和时节君服白色味辛味聼商声治湿气用九数饮于白后之井以介虫之火防蔵恭敬行搏锐坦气修通注金成数九金气和则君顺时节而布政】
　　作明堂【増汉书武帝纪元封二年秋作明堂于泰山下】
　　出军行师【增汉书五行志金西方万物既成杀气之始也故立秋而鹰隼撃秋分而微霜降其于王事出军行师把旄仗誓士众抗威武以征叛逆止暴乱也】
