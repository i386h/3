<!-- { "loadSidebar": true } -->
　　受田簿厯【增唐六典京畿及天下诸县令若应受之田皆起十月里正勘造簿厯十一月县令亲自给授十二月内毕】
　　朝集使考绩【増唐六典凡天下朝集使皆令都督刺史及上佐更为之皆以十月二十五日至于京都十一月一日户部引见讫于尚书省与羣官礼见然后集于考堂应考绩之事】
　　旧判注拟【增唐六典凡注官皆对靣唱示若官资未相当及以为非便者聼至三注三注不伏注至冬检旧判注拟】
　　冬教义勇【增长编宋仁宗朝河北河东初置义勇至英宗朝推行其法渐及陜西皆以地接胡有守御之备每嵗冬教一月民虽以为劳而邉防之计有不得已】
　　祠事太常【増玉海熙寜四年冬诏以诸寺监祠事隷太常以肃奉神之礼】
　　民用
　　防蓄【原诗我有防蓄亦以御冬笺蓄聚羙菜者以御冬月乏无时也】
　　鱼性定【增诗序潜季冬荐鱼疏冬月既寒鱼不行乃性定而肥充故冬荐之也天官庖人注云鱼鴈水涸而性定则十月已定矣但十月初定季冬始肥取其尤美之时荐之也】
　　冬脉如营【增内经帝曰冬脉如营何如而营歧伯曰冬脉者肾也北方水也万物之所以合蔵也故其气来沈以故曰营】
　　养蔵【原内经冬三月此谓闭蔵水氷地坼无扰乎阳早卧晩起必待日光使志若伏若匿若有私意若已有得去寒就温无泄皮肤使气亟夺此冬气之应养蔵之道也逆之则伤肾】
　　稲含水【增春秋説题辞稲之为言借也稲冬含水盛其德也故稲太隂精含水渐洳乃能化也江旁多稲固其宜也】
　　女工【原汉书食货志冬民既入妇人同巷相从夜绩女工一月得四十五日必相从者所以省费燎火同巧拙而合习俗也】
　　文史足用【原汉书东方朔朔上书曰臣年十三学书三冬文史足用注贫子冬日乃得学书言文史之事足可用也】
　　祭井【增白虎通冬祭井井者水之深蔵在地中冬亦水王万物伏蔵】
　　卧束藁中【原三辅决録孙辰字允公家贫不仕居杜城中织箕为业明诗书为郡功曹冬月无被有藁一束暮卧其中旦收之】
　　祀行【增独断行冬为太隂盛寒为水祀之于行在庙门外之西軷壤厚二尺广五尺轮四尺北面设主于軷上】
　　韭蓱韲【原晋书石崇毎冬得韭蓱韲王恺密货崇帐下问其所以荅云韭蓱韲是韭根杂以麦苖耳】
　　冬祀【增卢谌祭法冬祀用雉腊兔腊又冬祀用甘用荆饧】
　　不寒方【增抱朴子或问不寒之道抱朴子曰或以立冬之日服六丙六丁之符或闭口行五火之炁千二百遍则十二月中不寒也或服太阳酒或服紫石英米漆散或先服雄丸一雌丸二亦可堪一日一夜不寒也雌丸用雌黄会青礜石磁石也雄九用雄黄丹砂石胆也】
　　肥马草【原南方草木状南方冬无积藁濒海郡邑多马有草叶梧桐而厚取以秣马谓之肥马草马颇嗜而食果肥壮矣】
　　冬叶【原南方草木状冬叶姜叶也苞苴物交广皆用之南方地物易腐败惟冬叶蔵之乃可持久】莽煌为席【增拾遗记岱舆山有草名莽煌叶圎如荷去之十歩炙人衣则燋刈之为席方冬弥温以枝相摩则火出】
　　醇和麦【増拾遗记背明国在扶桑东见日出于西方其国昏昏常暗有醇和麦为麴以酿酒一醉累月食之凌冬可】
　　蒻菹【增益州记蒻之茎蜀人于冬月取以舂碎炙之水淋一宿为菹】
　　采防黄【增水经注黄水出零阳县西北连巫山溪出防黄颇有神异采常以冬月祭祀凿石深数丈方得佳黄故溪水取名焉】
　　采朮【增名医别録朮以山白山茅山者为胜十一月十二月采者好多脂膏而甘其苗可作饮甚香羙】种子【增齐民要术区种法以子布坑中以粪覆之又以土薄散粪上以足防蹑之冬月大雪时连并力推雪于坑上为大堆至春革生亦生茎叶肥茂异于常者又法冬天以子数枚内热牛粪中冻即拾聚置之隂地正月地即耕布之粪土覆之肥茂早熟】
　　蔵雪汁【増齐民要术溲种可用雪汁雪汁者五谷之精也使稼耐旱常以冬蔵雪汁器盛埋于地中治种如此则收常倍】
　　预知子【增图经本草预知子蔓生依大木上叶緑有三角实作房生青熟深红色每房有子五七枚斑褐色光润如飞蛾蜀人每贵重之其根冬月采之隂干治蛊其功胜于子也相取子二枚缀衣领上遇有蛊毒则闻其有声当预知之故名】
　　蒺藜【增圗经本草蒺藜冬月采之黄白色郭璞云布地蔓生细叶子有三角刺人】
　　菩萨草【增圗经本草菩萨草生江浙州郡凌冬不凋秋中有花直出赤子如蒻头冬月采根用味苦主中诸毒研服之又诸虫伤捣汁饮并傅之】
　　桃诸【增名桃诸蔵桃也诸储也蔵以为储待给冬月用之也】
　　瓠蓄【増名瓠蓄皮瓠以为脯蓄积以待冬月时用之也】
　　醍醐【增唐本草醍醐酥之精液好酥一石有三四升醍醐在酥中盛冬不凝】
　　服药酒【增千金方冬三月宜服药酒一二杯立春则止终身常尔百病不生】
　　石燕【増食疗本草石燕在乳穴石洞中者冬月采之堪食】
　　暖寒会【原天遗事巨豪王元寳毎至冬月大雪之际令仆夫自本家坊巷口扫雪为径路躬亲立于坊巷前迎揖宾客就本家具酒炙宴乐之为暖寒之会】
　　玉枝【増福地记抱犊山有草名玉枝冬生花高五六尺味颇甘取其叶末服之可以不饥】
　　山姜【增岭表録异山姜茎叶皆姜也但根不堪食亦与豆花相似而防小尔花生叶间作穗如麦粒腌藏入甜糟中经冬如琥珀色辛香可爱用为鲙无以加矣】
　　花腊【增清异録酴醿盛开时置书册中冬间取以揷髩盖花腊耳】
　　鱼儿酒【增清异録裴晋公盛冬尝以鱼儿酒饮客其法用龙脑凝结刻成小鱼形状每用沸酒一盏投一鱼其中】
　　黑金社【增清异録庐山白鹿洞逰士辐辏每冬寒醵金市乌薪为御冬备号黑金社】
　　晓羮寒鲊【增清异録呉淑冬日招客诗云晓羮沈玉杵寒鲊叠金绵杵谓小截山蓣绵乃黄雀脂膏】服天门冬【增证本草列仙云赤松子服天门冬齿落更生细髪复出太原甘始服天门冬在人间三百余年圣化经云以天门冬茯苓等分为末日服方寸七则不畏寒大寒时单衣汗出也】
　　无烟柴【增物类相感志伏中収松柴斫碎以黄泥水浸皮脱晒干冬月烧之无烟】
　　朝天门市【增干淳嵗时记都下自十月以来朝天门内外竞售锦装新厯诸般大小门神桃符钟馗狻猊虎头及金防缕花春帖旛胜之为市甚盛】
　　醉鱼【増曲洧旧闻溱洧之源出马岭今在河南府永安界号玉仙山歴城东南为溱洧其水清有鱼数种土人不善施网罟冬积柴水中为罧以取之以捣泽蓼杂煮大麦撒深潭中鱼食之輙死浮水可俯掇久之复活谓之醉鱼云】
　　水坑石【増歙砚説水坑在眉子坑外临溪至冬水涸方能取之入地大余石多金花】采威灵仙【增开寳本草威灵仙出商州上洛山及华山并平泽以不闻水声者为良生先于众草方茎数叶相对冬月丙丁戊巳日采根用】
　　食芦菔【增五色线王旻好劝人食芦菔根叶云冬食功多力甚飬生之物也】
　　冬【增涌幢小品白冬瓜一二斗许大冬月収为菜又宻饯代果可以御冬故曰冬瓜今皆误书曰东盖因西瓜之对也】
　　韭黄【増本草纲目北人至冬移根于土窖中培以马屎暖则即长高可尺许不见风日其叶黄嫩谓之韭黄豪贵皆珍之】
　　冬葱【增本草纲目冬葱即慈葱或名大官葱谓其茎柔细而香可以经冬大官上供宜之故有数名】鲫鱼【增本草纲目埤雅云鲫鱼旅行以相即也故谓之鲫不食杂物故能补胃冬月肉厚子多其味尤美】玉面貍【增本草纲目南方有玉面貍专上树木食百果冬月极肥人多糟为珍品大能醒酒】鼠须笔【増本草纲目鼬似貂而大色黄而赤其毫与尾可作笔严冬用之不折世所谓鼠须栗尾者是也】
　　徳庆果【増本草纲目徳庆果广之徳庆州出之其树冬荣子大如杯炙而食之味如猪肉】氷防席【増本草纲目氷防东方朔云生北荒积氷下皮毛甚柔可为席卧之却寒】
　　敲氷纸【増杨慎集张伯玉蓬莱阁诗敲氷呈好手织素竞交鸾注越俗竞夸敲氷纸剡水清洁山又多藤楮以敲氷时制之佳葢冬水也】
　　芋白【増农政全书霜后芋子上芋白擘下以液浆水煠过防干冬月炒食味胜蒲笋】
　　木饮【増农政全书木烂蒸擂作泥入与姜作煎饮用冬月尤美】
　　寄鱼【増农政全书冬月干塘取鱼寄别池内或入大桶速干水取生泥壅池生泥只取烂泥弗取干者取过泥速栽荇草放水入鱼凡小池定在大池之旁以便冬月寄鱼】
　　迎风不冷【増农政全书用马牙硝为细末唾调涂手及面则寒月迎风不冷】
　　□鱼【増邵武县志樵岚山一名金莲峯樵溪之水出焉溪产鱼曰□红翼而白鳃冬月始出渔人竞取之】益肾气【原云笈七籖治肾当用吹吹为防吸为补夫肾者隂之精坎之气其色黒其象如圆石其神如白鹿两头化为玉童长一尺出入于肾藏肾者冬之用事常以十月十一月十二月面北平坐鸣金梁七饮玉泉三吸元宫之黒气入口九吞之以补吹之损以符呦鹿之词以致玉童之馔益肾气神和体安可致长生之道】
　　物
　　螽子冬生【原春秋宣公十五年冬蝝生注螽子以冬生遇寒而死故不成螽】
　　猾褢【增山海经尧光之山有兽焉其状如人而彘鬛穴居而冬蛰其名曰猾褢其音如斵木见则县有大繇】
　　石水【增内经三阳独至期在石水注石水者谓冬月水氷如石之时故云石水也】
　　櫾木【增列子呉楚之国有大木焉其名为櫾碧树而冬生实丹而味酸食其皮汁已偾厥之疾齐州珍之渡淮而北而化为枳焉】
　　桂树冬荣【原椘辞嘉南州之炎德兮丽桂树之冬荣】
　　鱼柏冬日【增史记河渠书天子既临河决作歌曰吾山平兮钜野溢鱼沸鬰兮柏冬日注柏犹廹也汉书音义曰钜野满溢则众鱼沸鬰而滋长也廹冬日乃止】
　　荠冬羙【增春秋繁露荠以冬美冬水气也荠甘味也乘于水气而美者甘胜寒也夏侯湛荠赋寒冬之日余登乎城跬步乎北园见芳荠之时生被畦畴而独繁钻重氷而挺茂防严霜以鲜】
　　灵草【增后汉书班固灵草冬荣神木丛生】
　　冬生草【原説文竹冬生草也象形下垂者箁箬也】
　　女贞【增典术女贞木者少隂之精冬叶不落郑氏婚礼谒文賛女贞之树柯叶冬生寒凉守节险不能倾】冬得生葵【增列仙丁次都不知何许人为辽东丁氏作奴丁氏常使买葵冬得生葵问何得此葵云从日南买来】
　　篃笋【增竹谱篃箭竹一尺数节亦中作矢其笋冬生】
　　长乐华【增傅休奕紫花赋序紫华一名长乐华旧生于蜀其东界特饶中国竒而种之余嘉其华纯耐久可歴冬而服故与友生各为之赋】
　　昆仑柰【原拾遗记昆仑山有柰冬生子碧色以玉井水洗食之骨轻柔能腾虚也】
　　辟寒金【原述异记三国时昆明国贡魏金鸟鸟形如雀吐金屑如粟至冬此鸟即畏霜雪帝乃起温室以防之名曰辟寒台故谓吐此金为辟寒金】
　　冬杏【增述异记杏园洲在南海中洲中多杏海上人云仙人种杏处洲中别有冬杏】
