<!-- { "loadSidebar": true } -->
　　録勲臣子孙【増玉海庆厯三年十一月二十八日命天章阁待制王洙集贤校理欧阳修就国史院同详定国朝勲臣名次上之诏本家既无人食禄者录其子孙一人自枢密使曹彬而下凡二百四人】新定五经字样【増玉海重和元年十一月二十八日言者谓张参唐元度所撰五经文字九经字样辨正书名颇有依据然其法本取蔡邕石经许氏説文宜重加修定分次部爲新定五经字样从之】饮姜酒【増苏轼文集元祐四年十一月二十八日既雨微雪予以寒疾在告危坐至夜与王元直饮姜酒一杯醺然径醉亲执鎗匕作荠青鰕羹食之甚美他日归乡勿忘此味也】
　　二十九日
　　星在天鼋【増国语武王伐殷星在天鼋注星辰星也天鼋次名从须女八度至危十五度爲天鼋谓周正月辛卯朔二日壬辰辰星始见三日癸巳武王发行二十八日戊午渡孟津距戊子三十一日二十九日己未晦冬至辰星在须女伏天鼋之首】
　　造送诸州图【増唐防要诸州图毎三年一送职方建中元年十一月二十九日改至五年一造送如州县有创造及山河改移即不在五年之限也】
　　加岳后号【原宋防要大中祥符四年十一月二十九日诏加上东岳淑明后南岳景明后西岳肃明后北岳靖明后中岳正明后之号】
　　免所田租【増玉海庆厯六年十一月二十九日猎城南之东韩邨初至玉津园降辇乗马分骑士数千爲左右翼节以旌鼔合围塲径十余里部队相属上按辔中道亲挟弓矢而屡获禽至店御帐殿召父老问以子孙供飬几何土地种植宜否慰劳乆之诏免所民田租】
　　衞士奏技【増玉海庆厯六年十一月二十九日猎城南还次近郊遣卫士更奏枝于前皆两两相当掉鞅挟槊以相决胜谓辅臣曰此可以观材勇也】
　　韩琦壬子十一月二十九日时雪方洽诗【増近猎犹悭六出繁忽惊盈尺及民寛万方防泽人人贺通夕无风阵阵干危石葢深盐虎防老枝擎重玉龙寒欲知灵鹫银爲界试陟髙楼一望防】
　　三十日
　　设大祭【増北史婆利国祭祀必以月晦盘贮酒肴浮之流水毎十一月必设大祭】
　　避月晦【増避暑録话古者举大事皆避月晦説者以阴之穷爲讳南郊必用冬至之日周礼也皇祐四年当郊而日至适在晦宋元宪公爲相预以爲言遂改爲明堂议者以爲得礼】
　　改郊【増宋史礼志隆兴二年诏曰朕防覧国史太祖干德诏书有云务从省约无至劳烦仰见事天之诚爱民之仁所以垂万世之统者在是今嵗郊见可令有司除礼物军赏其余并从省约初降诏以十一月行事以冬至适在晦日以至道典故改用献岁上辛遂改来年元爲乾道】
　　政典
　　命和叔【原书申命和叔宅朔方曰幽都疏重命和氏而字叔者令居治北方名曰幽都之地于此处所主之职使和叔主治之】
　　朔易【原书平在朔易易谓岁改易于北方平均在察其政以顺天常疏以三时乃役力田野当次序之冬则物皆藏入须省察之冬日盖藏天之常道也】
　　北巡守【原书十有一月朔巡守至于北岳如西礼传北岳恒山疏西岳礼毕卽向恒山朔北也十有一月北巡守至于北岳之下一如西岳之礼】
　　居元堂大庙【原礼天子居元堂太庙集说元堂太庙北堂当太室也】
　　禁令【原礼命有司曰土事毋作愼毋发盖毋发室屋及起大众以固而闭注太阴用事尤重闭藏】申宫令【原礼命奄尹申宫令审门闾谨房室必重闭注奄尹主领奄竖之官也于周则爲内宰掌治王之内政宫令讥出入及开闭之属重闭外内闭也】
　　省妇事【原礼省妇事毋得淫虽有贵戚近习无有不禁疏此月阴气旣静故减省妇人之事顺阴也妇人须事者务取质素无得过爲淫巧】
　　命大酋【原礼乃命大酋秫稻必齐麴糵必时湛炽必絜水泉必香陶器必良火齐必得兼用六物大酋监之毋有差贷集说大酋酒官之长也秫稻酒材也必齐多寡中度也必时制造及时也湛渍而涤之也炽蒸炊也必絜无所汚也必香无秽恶之气也必良无罅漏之失也必得适生熟之宜也】
　　命祈祀【原礼天子命有司祈祀四海大川名源渊泽井泉集说冬令方中水德至盛故爲民祈而祀之也】
　　收敛【原礼是月也农有不收藏积聚者马牛畜兽有放佚者取之不诘注此收敛尤急之时人有取者不罪所以警惧其主也又山林薮泽有能取蔬食田猎禽兽者野虞敎道之其有相侵夺者罪之不赦注务收敛野物也大泽曰薮草木之实爲蔬食】
　　齐戒【原礼君子齐戒处必掩身身欲宁去声色禁耆欲安性事欲静以待阴阳之所定集说仲夏之阴犹微而此时之阴尤盛阴微则盛阳未至于甚伤阴盛则微阳当在于善保故也】
　　助闭藏【原礼涂阙廷门闾筑囹圄此以助天地之闭藏也注顺时气也】
　　大阅【原周礼夏官大司马中冬敎大阅注冬大阅简军实疏以冬时农隙故大阅简军实之凡要也张衡东京赋岁惟仲冬大阅西园虞人掌焉先期戒事悉率百禽鸠诸灵囿兽之所同是谓告备】
　　狩田【原周礼夏官大司马遂以狩田注冬田爲狩言守取之无所择也夏小正十有一月王狩传狩者言王之时田冬猎爲狩唐书礼志皇帝狩田之礼亦以仲冬前期兵部集众庶修田法】
　　馌兽献禽【原周礼夏官大司马致禽馌兽于郊入献禽以享烝注聚所获禽因以祭四方神于郊入又以禽祭宗庙唐书礼志狩田乃命有司馌兽于四郊以兽告至于庙社】
　　约法三章【原汉书高帝纪元年十一月诏诸县豪桀曰父老苦秦苛法久矣诽谤者族耦语者弃市吾与诸侯约先入关者王之吾当王关中与父老约法三章耳杀人者死伤人及盗抵罪余悉除去秦法吏民皆按堵如故凡吾所以来爲父兄除害非有所侵暴毋恐】
　　祠孔子【增汉书高帝纪十二年十一月行自淮南还过鲁以太牢祠孔子晋书礼志武帝泰始三年十一月改宗圣侯孔震爲奉圣亭侯又诏太学及鲁国四时备三牲以祀孔子】
　　举孝廉【增汉书武帝纪元光元年冬十一月初令郡国举孝廉各一人后汉书和帝纪永元十三年十一月丙辰诏曰幽并凉州户口率少边役众剧束脩良吏进仕路狭其令缘边郡口十万以上岁举孝廉一人不满十万二岁举一人五万以下三岁举一人又顺帝纪阳嘉元年十一月辛卯初令郡国举孝廉限年四十以上诸生通章句文吏能牋奏乃得应选其有茂材异行若颜渊子奇不拘年齿】
　　祠后土【增汉书武帝纪元鼎四年十一月甲子立后土祠于汾隂脽上唐书明皇纪开元二十年十一月庚申如汾阴祠后土大赦免供顿州今岁税赐文武官隆勲爵诸州侍老帛武德以来功臣后及唐隆功臣三品以上一子官】
　　封周后【增汉书武帝纪元鼎四年十一月行幸荥阳还至洛阳诏曰观于周室邈而无祀询问耆老廼得周子嘉其封嘉爲周子南君以奉周祀注子南其封邑之号以爲周后故总言周子南君】
　　举孝弟【增汉书宣帝纪地节三年十一月诏曰朕旣不逮导民不明反侧晨兴念虑万方不忘元元惟恐羞先帝圣德故并举贤良方正以亲万姓历载臻兹然而俗化阙焉传曰孝弟也者其爲仁之本与其令郡国举孝弟有行义闻于鄕里者各一人】
　　祀萧霍【增后汉书明帝纪永平二年十一月甲申遣使者以中牢祀萧何霍光帝谒陵园过式其墓】置都防【増后汉书明帝纪永平十七年冬十一月初置西域都防戊巳校尉】
　　白虎议奏【増后汉书章帝纪建初四年十一月壬戌诏下太常将大夫博士议郞郞官及诸生诸儒会白虎观讲议五经同异使五官中郞将魏应承制问侍中淳于防奏帝亲称制临决如孝宣甘露石渠故事作白虎议奏注今白虎通】
　　萧曹绍封【增后汉书和帝纪永元三年十一月癸卯诏曰高祖功臣萧曹爲首有世不絶之义曹相国后容城侯无嗣朕望长陵东门见二臣之垅循其远节毎有感焉忠义获宠古今所同可遣使者以中牢祀大鸿胪求近亲宜为嗣者须景风绍封以章厥功】
　　举武猛【增后汉书安帝纪建光元年十一月癸卯诏三公特进侯卿校尉举武猛堪将帅者各五人】安身静体【增后汉书礼仪志冬至前后君子安身静体百官絶事不听政择吉辰而后省事】监察奏事【増汉旧仪惠帝三年相国奏诸御史监察三辅郡所察者九条监者二岁一更常以十一月奏事】
　　官都尉【原淮南子十一月官都尉注冬成军师故官都尉】
　　举淹滞【増晋书武帝纪魏咸熙三年十一月乙未令诸郡中正以六条举淹滞一曰忠恪匪躬二曰孝敬尽礼三曰友于兄弟四曰絜身劳谦五曰信义可复六曰学以爲已】
　　幸辟雍【增晋书武帝纪泰始六年冬十一月幸辟雍行乡飮酒之礼赐太常博士学生帛牛酒各有差】作乾象歴【增晋书律厯志汉灵帝时会稽东部尉刘洪作乾象法冬至日日在斗二十二度以术追日月五星之行推而上则合于古引而下则应于今名为乾象历】
　　讲武【增北史周高祖纪建德二年十一月辛巳帝亲帅六军讲武于城东唐书礼志仲冬之月讲武于都外前期十有一日所司奏请讲武兵部承诏遂命将帅简军士】
　　祭马歩【原隋书礼志隋制仲冬祭马歩于大泽以刚日牲用少牢】
　　东封泰山【增玊海开元十三年抚州三脊茅生诏张说等于集贤院刋撰东封仪注十一月九日日南至上备法驾登山十日祀昊天上帝于封台之前坛礼毕还齐宫庆云随马祥风绕辂张说等蹈舞拜贺十一日祀享地只于社首之泰圻坛至岳西大风裂幕折柱张说昌言海神来迎至升坛休气四塞登歌奏乐有祥风自南而至丝竹之声飘若天外及禅社首五色云见日重轮十二日上御朝觐之帐殿朝羣臣大赦天下上制纪泰山铭亲札勒于山顶之石中书令张说撰封祀坛颂侍中源乾曜撰禅社首坛颂礼部尚书苏颋撰朝觐坛颂以纪圣德】
　　试荐官【增旧唐书德宗纪贞元九年十一月甲辰冬制荐官宜令尚书丞郞于都堂访以理术论时务状考其通否及历任考课事迹定爲三等幷举主姓名仍令御史一人爲监试如授官后政事能否委御史台观察使以闻而殿最举主】
　　宴赐高年【增唐书太宗纪贞观十八年十一月庚辰遣使巡问郑汝怀泽四州高年宴赐之】上衞士帐【增旧唐书职官志诸府折冲都尉每岁十一月以衞士帐上尚书省天下兵马之数以闻通典凡府在赤县爲赤府在畿县爲畿府衞士以三百人爲团团有校尉五十人爲队队有正十人爲火火有备六防马驴米粮介胄戎器锅幕贮之府库以备武事每岁十一月以衞士帐上于兵部以候徴发】获鹿荐庙【增实录贞观十一年十一月乙未狩于济源之陵山亲御弓矢以所获鹿荐庙】计偕【增六典礼部尚书侍郞之职掌天下贡举之政凡举试之制每岁仲冬率与计偕其科有六一曰秀才二曰明经三曰进士四曰明法五曰书六曰算凡此六科求人之本必取精究理实而升爲第其有博综兼学须加甄奬不得限以常科又通典唐贡士之科每岁仲冬郡县馆监课试其成者长史会属僚设賔主有鄕飮酒礼歌鹿鸣之诗旣饯而与计偕】
　　写新厯【增集贤注记自置院之后每年十一月内卽令书院写新厯日一百二十本颁赐亲王公主及宰相公卿等皆令朱墨分布具注厯星逓相传写谓集贤院本】
