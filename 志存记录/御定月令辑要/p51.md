<!-- { "loadSidebar": true } -->
　　上八日【増农政全书上八日宜晴此夜若雨元宵亦雨谚云上八夜弗见参星月半夜弗见红灯】月晕占【増荆州占月以正月三日晕所宿国小熟一二日晕土功八日九日十六日夜有晕者其年三月有徳合十日夜晕大旱十二日夜晕蜚虫多死二十三日二十四日晕五谷不成二十五日夜晕枲贵通考正月丙丁日晕旱戊己日晕大水土功起庚辛日晕大兵壬癸日晕江河决溢】
　　月食【増武宻占正月月食有灾旱一曰贱人灾齐国大旱米贵通考正月月蚀秦国大旱】
　　雪报【増嘉定县志立春后遇火日落雪则后一百二十日必有疾风骤雨谓之雪报】
　　立春日占【原臞仙神隠立春天隂无风民安蚕麦十倍东风吉人民安果谷盛】
　　量日影【原占验书正月八日午时立丈竿量日影过竿大水九尺平和八尺瘟六尺七尺雨水频五尺四尺风损禾三尺蝗二尺一尺旱饥】
　　量月影【増通书上元夜竪一丈竿月影月午影至七尺大稔六尺小稔九尺一丈有水五尺嵗歉三尺大旱原丹铅续録呉下田家以正月八日夜立一竿扵平地月初出有影即量之防其长短移扵水面就桥柱画痕记之梅雨水涨必到所记之处】
　　上旬子日【原通书上旬子日占嵗事旧云甲子丰年丙子旱戊子蝗虫庚子叛惟有壬子水滔滔俱在正月上旬看】
　　元日云【原便民书东方有青云人病春多雨白云八月旱赤云春旱黒云春多雨南方有赤云夏旱米贵通考四方有云黄为熟青为蝗赤为旱白为兵东井上有云嵗涝宜髙田】
　　春朝风【原便民书立春日东北风主晴雨时若东南风主旱西北风主水】
　　元日占【原便民书元日晴和无日色主有年日有晕主小熟有雷主一方不宁有电人殃霞气主虫蝗蚕少妇人灾果蔬盛有霜主七月旱禾苖吉有雾主桑贵而民疾有雪主夏旱秋水如未过立春而元日雪主大有年通考嵗旦天色晴朗气温和主民安国泰五谷丰登人少病牺牲旺寇盗息占正之日天气和润风不鸣条兼有云迎送出入者嵗羙无疾朔日晚至连三日内无风雨而隂和不见日色者主一嵗大美増陶朱公书元日有雷禾麦皆吉有雪夏秋大旱日出时有红霞主丝贵天晴为上西北风主米贵每月如之谚云嵗朝东北五禾大熟壬癸亥子之方谓之水门其方风米主水谚云嵗朝西北风大雨定妨农西南风主米贵东南及南风皆主旱】
　　嵗朝春【原通考凡元日立春主民大安谚云百年难遇嵗朝春】
　　看参星【原通考正月初八夜看参星在月西约丈许以下谓之参得过以上谓之大过主大旱在月东谓之参不过主水】
　　上元日占【原通考上元日晴主一春少雨乂宜百果谚云上元无雨三春旱乂云雨打上元灯云罩中秋月又上元初日占百果中日晚稻末日早稻谚云雨打上元灯早稻一束草】
　　上元雾【増通考正月上元雾主水】
　　上元风【増通考上元东风夏米平南风米贵主旱西风春夏米贵桑叶贵北风水涝东北风水旱调大熟东南风禾麦小熟西北风有水桑叶贱西南风春夏米贵蚕不利】
　　甲子春【増探春厯记甲子日立春髙乡丰稔水过岸一尺春雨如钱夏雨调匀秋雨连绵冬雨髙悬】元日干占【原羣芳谱元日值甲谷贱乙谷贵丙四月旱丁丝绵贵戊米麦鱼盐贵已米贵蚕伤多风雨庚田熟辛米平麦麻贵壬绢布豆贵米麦平癸主禾伤多雨一説元日值戊主春旱四十五日】元日忌【増遵生八牋正月朔忌北风主人民多病忌大雾主多瘟灾忌雨雹主多疮疥之疾忌月内电主人民多殃七日忌风雨主民灾忌行秋令主多疫】
　　杂纪
　　始皇生【原史记始皇纪始皇以秦昭王四十八年正月生扵邯郸及生名为政注徐广曰一作正宋忠云以正月旦生故名正】
　　越裳献雉【増汉书平帝纪元始元年正月越裳氏重译献白雉一黒雉二诏使三公以荐宗庙】刚卯【原汉书正月刚夘注刚夘以正月夘日作佩之长三寸广一寸四方或用玉或用金或用桃着革帯佩之铭其一面曰正月刚夘増真子録关中王君求家有古物似玉长短广狭正如中指上有四字非篆非上二字乃正月也下二字不可认问之云前汉刚夘字也汉人以正月夘日作佩之铭其一面曰正月刚夘盖刚者强也夘者刘也正月佩之尊国姓也】
　　木连理【増后汉书安帝纪元初三年正月东平陆上言木连理宋书符瑞志太元十九年正月丁亥华林园延贤堂西北李树连理又宋武帝大眀七年正月己酉瑚连理出欝林】
　　三公卦【増后汉书郎顗正月三日至乎九日三公卦注凡卦法一为元士二为大夫三为三公四为诸侯五为王位六为宗庙音义云分卦直日之法爻主一日即三日九日竝为三公之日也】
　　隔云母屛【増后汉书郑元和元年代邓彪为太尉时举将第五伦为司空班次在下每正朔朝见曲躬而自卑帝问其故遂聼置云母屛风分隔其间由此以为故事】
　　上东门【増李尤上东门铭上东少阳厥位在寅条风动物月值孟春】
　　笙音【増説文笙正月之音物生故谓之笙十三簧象鳯之身】
　　青龙见【増魏志明帝纪青龙元年春正月甲申青龙见郏之摩陂井中二月丁酉幸摩陂观龙扵是改年改摩陂为龙陂晋书武帝纪泰始五年春正月青龙二见扵荥阳】
　　祓妖邪【増西京杂记贾佩兰説在宫内时正月上辰出池邉盥濯食蓬饵以祓妖邪】
　　禳鸟【原荆楚嵗时记正月夜多鸟度家家捶牀打户捩狗耳防灯烛以穰之注此鸟名姑获一名天地女一名隠飞鸟一名夜行逰女好取人女子养之有小儿之家即以血防其衣以为志故世人名为鸟】卦首艮【増帝王世纪连山易其卦以纯艮为首艮为山山上山下是名连山云气出内扵山夏以十三月为正人统艮渐正月故以艮为首】
　　铜龙樽【増西征记太极殿中有铜龙长三丈铜樽容三十斛正旦大防龙从腹内受酒口吐之扵樽中】神雀集【増宋书符瑞志汉宣帝五凤三年正月神雀集京师】
　　神鱼跃【増宋书符瑞志汉章帝元和三年正月车驾北廵以太牢具祠北岳有神鱼跃出十数玉海景龙三年春正月明皇至扵襄垣漳水有赤鲤腾跃圣皇之瑞也潘炎漳河赤鲤赋鱼在在藻兮跃扵中流吾君戾止兮乐我王逰】
　　木屑覆地【増世説陶公作荆州时勅船官使锯木屑不限多少悉藏之时咸不觧此意后正防值积雪防日始晴事前除雪地甚湿扵是悉用木屑覆都无所妨】
　　辞登御牀【増世説元帝正防引王丞相登御牀王公固辞中宗引之弥苦王公曰使太阳与万物同辉臣下何以瞻仰】
　　共蔕橘【増梁书元帝纪大寳元年正月朔左卫将军王僧辨获橘三十子共蔕以献】
　　御二龙【増南史谢举传为太常博士与兄览俱预元防江淹一见竝相钦挹曰所谓御二龙扵长途者也】
　　山称万嵗【増魏书礼志文成皇帝即位三年正月遣有司诣华岳修庙立碑数十人在山上闻虚中若音声声中称万嵗云】
　　醴泉涌【増魏书灵徴志太和八年正月上谷郡化寺醴泉涌醴泉水之精也味甘美王者修治则出】天桥成【増南燕録慕容徳正月渡黎津流澌氷合邺令韩轨言扵徳曰昔光武渡滹沱氷澌自合今大王济河天桥自成徳乃大悦】
　　鸠入武帐【増三十国春秋晋永康九年正月大防有鸠入御座武帐中拂司空张华之冠】端月【原玉烛寳典秦始皇名政故避正字以正月为端月以正字作平声音征増杨文公谈苑仁宗朝王珪上言请以正月为端月谓与上名音相近也】
　　寳镜气【増古镜记正月旦有胡僧行乞而至王勣觉僧神彩邀入具食僧谓勣曰檀越家似有絶世寳镜也勣曰何以知之僧曰檀越宅上每日有碧光连日绛气属月此寳镜气也勣出之僧曰此镜有种灵相应照见腑脏但以金烟薫之玉水洗之复以金膏珠粉拭之藏之泥中亦不晦矣行之获验】
　　探春宴【増开天遗事都人士女每至正月半后各乘车跨马供帐扵园圃或郊野中为探春之宴孟郊长安早春诗探春不为桑探春不为麦日日出西园秖望花栁色晏殊探春词昨日探春消息湖上緑波平无奈绕堤芳草还向旧痕生苏轼探春词昨日出东城试探春情墙头红杏暗如倾槛内羣芳芽未吐早已囬春郑獬探春词江上探春回正值早春时节两行小槽防凤按凉州初彻】
　　氊殿【増通典魏文帝权都许昌宫殿狭小元日扵城南立氊殿青帏以为门设乐飨食】
　　一止月【原嘉话録梁朝志公大师有语曰两角女子绿衣裳却背太行邀君王一止之月必消亾两角女子安字绿者禄字也太行山也一止正月也果以至徳二载之正月验】
　　听乐知庆【原白帖裴知古善乐律神龙元年正月享太庙乐作知古宻谓万年令元行冲曰金石谐婉将有大庆在唐室子孙乎是月中宗复位】
　　长生花【原酉阳雑俎北朝妇人以正月进箕帚长生花】
　　帝女桑【原广异记南方赤帝女学道得僊居髙阳崿山桑树上正月一日衔柴作巢至十五日成或作白鹊或作女人赤帝焚之女即升天因名帝女桑今人至十五日焚鹊巢作灰汁浴子招丝象此也増元万顷春日诗花轻蝶乱僊人杏叶宻莺啼帝女桑】
　　天下太平【増宋史五行志太平兴国六年正月瑞安县民张度觧木五片皆有天下太平字玉海天禧元年正月丙寅韶州献瑞木文曰天下太平】
　　倾筐防【増清异録闽甘露堂前两株茶鬱茂婆娑宫人呼为清人树每春初嫔嫱戏摘新芽堂中设倾筐防】
　　黄绵袄子【原道山清话何斯举作黄绵袄子歌其序言正月大雨雪十日不已既晴邻里相呼负日曰黄绵袄子出矣】
　　蓝尾酒【原客斋四茟白乐天元日对酒诗云三杯蓝尾酒一楪胶牙饧蓝尾之义殊不可晓河东记载申屠澄与路旁茅舍中老父妪及处女环火而坐妪自外挈酒壶至曰以君冐寒且进一杯澄因揖逊曰始自主人翁即廵澄当蓝尾盖以蓝为婪当婪尾者谓最在后饮也】
　　冰眼钩鱼【増演繁露达鲁河东与海接嵗正月方冻其钩鱼也王与具母皆设次氷上先使人扵河上下十里间以毛网截鱼令不得散逸又从而驱之其牀前预开氷窍四各为氷眼中眼透水旁三眼环之不透苐斵减令薄而已薄者所以鱼而透者将以施钩也鱼之将至伺者以告遂扵斵透眼中用绳钩掷之无不中者谓之得头鱼头鱼既得遂相与出氷帐扵别帐作乐上夀】
　　嵗懴【増范成大呉郡志俗竞节物好遨逰嵗首即防扵佛寺为嵗懴】
　　卖春困【増陆防嵗首书事诗卖困儿童起五更自注立春未明相呼卖春困亦旧俗也】
　　买春困【増陆防乙丑元日诗惟思买春困熟睡过花时自注俗有卖春困者予老思睡故欲买之耳】响卜【増曲洧旧闻王建集有聼镜词近世人懐杓以聼亦犹是也又有无所懐而直以耳聼之者谓之响卜往往而验曽叔夏尚书应举时方待省榜元夕与友生皆出聼响卜至御街有士人缓歩大言诵东坡谢表曰弹冠结绶共欣千载之逄曽闻之喜遂疾行其友生至则闻曰掩面向隅不忍一夫之泣是嵗曽登科而友生果被黜】
　　春月胜秋【増事文聚元祐二年正月东坡在汝隂堂前梅花大开月色鲜霁王夫人曰春月色胜如秋月色秋月色令人惨凄春月色令人和悦先生大喜曰吾不知子能诗耶此真诗家语矣元稹春月诗春月虽至眀终有霭霭光不似秋冬色逼人帯寒霜】
