<!-- { "loadSidebar": true } -->
　　三元日讲经【原唐明皇实录三元日宜令崇元学士讲道徳南华等经羣工咸就观礼】韶年【原苏味道诗簮裾承睿赏花栁韶年増权徳舆诗丝竹偏宜静夜绮罗共占韶年】
　　新年【原张説苏摩遮诗惟愿圣君无限夀长取新年续旧年】
　　旧年【原王湾江南意诗海日生残夜江春入旧年】
　　万夀杯【増李白诗拜龙顔献圣夀北斗戻南山摧天子九九八十一万岁岁岁长倾万夀杯】十二月神【増唐六典十二月之神正月登明二月天魁三月从魁四月送五月小吉六月胜光七月太卜八月天闰九月太冲十月功曹十一月大吉十二月神后】
　　春闱夏课【原国史补进士籍而入选谓之春闱不防退而肄业谓之过夏执业以出谓之夏课】焉耆国俗【原酉阳杂俎焉耆国元日二月八日婆摩遮三日野祀四月十五日逰林五月五日弥勒下生七月七日祀先祖九月九日牀橵十月十日王为厌法王出首领家首领骑王马一日一夜处分王事十月十四日作乐至岁穷】
　　漏天【増元和志溺水出唐兴县南北四百里东西七百里穷年宻雾未尝覩日月辉光树木皆衣毛深厚时时多水湿昼夜沾洒上无飞鸟下絶走兽唯夏月颇有蝮土人呼为漏天也】
　　石池祈雨【増元和志青石山在龚防县西三十里上有石池二所东西行列有人功冬夏澄清初无耗溢祈雨輙应故古今祀之】
　　天山雪【原元和志天山一名白山在伊州北一百二十里春夏有雪出好米及金】
　　稔岁【原耿湋诗晚雷期稔岁重雾报晴天】
　　岁贡樃梅【増本草纲目樃梅出均州太和山相真武折梅揷于樃树誓曰吾道若成开花结果后果如其言今树尚在五龙宫北樃木梅实杏形桃核道士毎岁采而煎以充贡献焉】
　　暹罗酒【増食物本草暹罗酒以烧酒复烧二次入珍寳异香其壜毎个以檀香十数斤烧烟薫令如漆然后入酒蜡封埋土中二三年絶去烧气取出用之】
　　捞玉【原图经本草玉河在于阗城外其源出昆山西流一千三百里至于阗界牛头山乃疏为三河一曰白玉河二曰緑玉河三曰乌玉河其源虽一而其玉随地而变故其色不同毎岁五六月大水涨则玉随流而至七八月水退乃可取彼人谓之捞玉】
　　飞鸾轻凤【原杜阳杂编寳历二年浙东贡二舞女一曰飞鸾一曰轻凤修睂黟首兰气融冶冬不纩衣夏不汗体】
　　跑泉【増录异记青城县西北去县三里有老君观观门东上有一泉号为跑泉其泉水味甘四时不絶春夏如氷冷秋冬即温昔太上老君与天真皇人于此会真之所其泉即老君所乘马跑成泉焉】
　　张许同年生【原韩愈张中丞后叙许逺寛厚长者貌如其心与廵同年生月日后于廵呼廵为兄】
　　斋郎命官【増韩愈学生代斋郎议斋郎职奉宗庙社稷之小事执豆边骏奔走以役扵其官之长其勤虽小其使之不可以不报也必书其岁岁既久矣于是乎命之以官而授之以事】
　　学士歳赐【原翰林志兴元元年勅翰林学士凡初迁者中书门下召入院试试毕封进可者翌日受宣乃定事下中书门下于麟徳殿候对同院赐宴拜恩讫候就宴赐给毕备内诸司供饍饮之物内园官供使令度支月给手力资四人四品以上加一人毎岁内赐春服物三十疋暑服物三十疋绵七屯寒食节料三十疋酒饴杏酪粥屑肉餤清明火二社蒸镮端午衣一副金花银器一事百索一轴青镂竹大扇一柄角糭三服沙宻重阳酒餹粉糕冬至岁酒野鸡其余时果新茗新歴是为经制】
　　井洗眼【原感遇夀州刺史张士平中年夫妇皆瞽歴求方术不愈有书生为开井一眼得新水洗眼遂平复如初因留此法转救世人其要曰子午之年五月戌酉十一月卯辰为吉丑未之年六月戌亥十二月辰巳寅申之年七月亥子正月巳午卯酉之年八月子丑二月午未辰戌之年九月申未三月寅丑巳亥之年十月申酉四月寅卯取其方位年月日时浚井及泉必有良效士平再拜受言讫升天而去书生太白金星也】
　　摩顶松【原大唐新话元□法师西域取经手摩灵岩寺松曰吾西去汝可西向若归即东向及去果西向一年枝忽东向弟子曰吾师归矣果然号摩顶松】
　　白纻歌【原乐府觧题古词盛称舞者之美宜及芳时为乐其誉白纻曰质如轻云色如银制以为余作巾袍以光躯巾拂尘唐书乐志曰梁武帝令沈约改其词为四时白纻歌】
　　施像五防【増僧园逸录元奘以回纸印普贤像施于四众毎岁五防无余】
　　八角玉升【増逢夏记宣帝时西怛陀国贡八角玉升夏以水浇之则无暑冬以火廹之则无寒】浮阳笋【増清阳记九华小民浚池得物状竹根旁有一铭曰浮阳笋太古孕举投醤缶三年不尽民试以豆一斗造酱投物其中米三年不减】
　　识字鹤【増金城记衞济川养六鹤日以粥饮啖之三年识字济川捡书皆使鹤衔取之无差】寒门【増云阳记谷口去云阳宫十里流落沸腾飞泉洒激两岸峭壁孤竪横盘凛然凝沍毎入穴中朱明盛暑当昼蹔暄凉秋晚候緼袍不暖所谓寒门也韩愈纳凉聨句凄如羾寒门皓若攒玉璞】
　　茅龙更衣【増庐山记饶子卿隐庐山康王谷无瓦屋代以茅茨毎年一易茅谓之茅龙更衣】白垩标门【増垅上书乔敷嗜鱼而贫日向渔人贷食渔人送鱼一觔则以白垩标门记之后日偿价年律一终白垩盈门】
　　秘宻泉【増邺都名录甘塘社有一水方丈洁春夏不竭旱则祷之然牛马猪羊饮之肥泽鸡鸭鹅雁饮之必死乡民縁可救旱号秘宻泉】
　　青田鹤【原永嘉都记有洙沐溪去青田九里中有双白鹤年年生子长大便去惟余父母一双在耳精白可爱多云神仙所养】
　　田家情状【原通鉴唐主与冯道从容语及年谷屡豊四方无事问道今岁虽豊百姓赡足否道曰豊凶皆病者惟农家为然臣记进士聂夷中诗云二月卖新丝五月粜新谷医得眼前疮剜却心头肉曲尽田家情状农于四民之中最为勤苦也】
　　钟鼓隂阳【増宋史乐志凡言乐者必曰钟鼓盖钟为秋分之音而属隂鼓为春分之音而属阳金奏待鼓而后进者雷声而后羣物皆鸣也鼓复用金以节乐者雷收声而后蛰虫坏土也】
　　载送稻穗【増宋史食货志何承矩为制置河北屯田使黄懋为判官初年种稻值霜不成懋以晚稻九月熟河北霜早而地气迟江东早稻七月即熟取其种课令种之是岁八月稻热承矩载稻穗数车送阙下】蕃马岁至【増宋史食货志南渡来文黎珍叙南平长寕阶和凡八场其间卢甘蕃马岁一至焉】贸市【増宋史地理志朔方楼烦马之所出岁増贸市以充监牧之用】
　　寒暑不旷【原宋史尧俞尧俞监黎阳县草场守为遣他吏代主出纳尧俞不可曰居其官安得旷其职虽寒暑必日至庾中治事凡十年】
　　三佛齐国【原宋史外国三佛齐国四时之气多热少寒冬无霜雪】
　　不炉不扇【増谈宋仁宗暑月不挥扇以拂子敺蚊蝇而已冬月不御炉医者云体备中和之气则然原宋史邵雍雍为学坚苦刻励冬不炉暑不扇夜不就席者数年程颢尝与议论叹曰尧夫内圣外王之学也】
　　左宫枕【増清异录左宫枕者玉为之体方平冬温夏凉醉者破醒梦者逰仙云是左宫王夫人以授杜光庭光庭进之蜀主与皇明帐为幈宫二寳】
　　杨花枕【増清异录卢文纪有玉枕骨故凡枕之坚实者悉不可用亲旧间作杨花枕赠之遂获安寝自是缝青缯充以柳絮一年一易】
　　逍遥馆【原清异录髙太素隐啇山建六逍遥馆晴夏晚云中秋午月冬日方出春雪未融暑簟清风夜阶急雨六馆各制一铭】
　　抵鹊杯【増清异录抵鹊杯房州刺史元自诚物也珉而色浅黄夏月用浸桃李虽无坚雪而水果俱冰齿盛冬贮水则不冻】
　　两周甲子历【増春明退朝录至道二年司天冬官正杨文镒建言历日六十甲子外更留二十年太宗以为支干相承虽止于六十本命之外却从一岁起首并不见当生纪年若存两周甲子共成上夀之数使期颐之人犹见本年号令司天议之司天请如上防印造新歴颁行可之】
　　浇花时【増牡丹记浇花亦自有时或用日未出或日西时九月旬日一浇十月十一月三日二日一浇正月隔日一浇二月一日一浇此浇花之法也】
　　幽谷种花【原侯鲭录欧阳文忠公谪滁州令幕中谢判官幽谷种花谢请约束公批纸尾云浅红深白正相间先后仍须次第栽我欲四时携酒去莫教一日不花开】
　　韵法四时【増皇极经世韵法先闭后开者春也纯开者夏也先开后闭者秋也冬则闭而无声】四不出【原闻见前录邵康节居洛毎岁二月出四月天渐热即止八月出十一月天渐寒即止故有诗云时有四不出会有四不赴北梦言孔拯侍郎作补遗时朝回遇雨不赍油衣乃避雨于坊叟之庑下霶注愈甚已过食时民家意朝饥延入防事俄有一叟乌帽纱巾而出迎候甚防因备酒馔一一精珍孔公惭谢之且借油衣叟曰某寒不出热不出风不出雨不出未尝置油衣也孔公不觉顿忘宦情】
　　兖州漏泽【原闻见后录兖州之东有漏泽毎夏中频雨则积水弥望至秋分后声起水中如雷一夕尽涸初不可测竒石林立或寻其下得穴水自此入李卫公平泉有石刻字曰漏泽作亭其前曰鲁石有诗云鲁客持相赠琼瓌乃不如者兖之漏泽石也】
　　木马凌牀【増梦溪笔谈信安沧景之间多蚊防夏月牛马皆以泥涂之郊行不敢乘马马为蚊虻所毒则狂逸不可制行人以独轮小车马鞍防之以乘谓之木马冬月作小坐牀冰上曵之谓之凌牀】温公防书【原梁溪漫志温公独乐园之读书堂文史万余卷公晨夕所阅虽累年如新尝谓其子公休曰吾毎岁以上防及重阳间羣书之脑所以年深不损】
　　飜流水【増岳阳风土记荆江出巴蜀自髙注下浊流汹涌夏秋防涨则逆泛洞庭潇湘清流顿皆混浊岳人谓之飜流水】
　　天成石井【増临海记郡东北二十五里任曾逸家有一石井自然天成非人力所造井深四丈常有涌泉大水不溢大旱不竭夏絶香冷冬至甜温长老相云昔有采材人临溪洗器流失酒杯后出于井中】三长月【原容斋随笔释氏以正五九月为三长月故奉佛者皆茹素其説云天帝释以大寳镜轮照四天下寅午戌月正临南赡部洲故当食素以徼福】
　　海水氷【增癸辛杂识髙丽以北地名别十八其地极寒海水皆氷自八月即合直至来年四五月方解人物行其上如履平地】
　　氷蛆【増癸辛杂识西域雪山有万古不消之雪冬夏皆然中有虫如蚕其味甘如其冷如氷名曰氷蛆能治积热】
　　长康四时诗【原许彦周诗话春水满四泽夏云多竒峯秋月扬明辉冬岭秀孤松此頋长康诗误编入陶彭泽集中】
　　十二支属【増晹谷漫录子鼠丑牛寅虎卯兎辰龙巳蛇午马未羊申猴酉鸡戌犬亥猪为十二相属所以取义者子寅辰午申戌俱阳故取相属之竒数以为名鼠五指虎五指龙五指马单蹄猴五指狗五指丑卯巳未酉亥俱隂故取相属之偶数以为名牛四爪兎两爪蛇两舌羊四爪鸡四爪猪四爪】
　　阳长隂成二山【増海录碎事方丈西北有阴成大山沧浪西有阳长大山此阳九百六之标揭百六之运将至即阳长水竭阴成水架阳九之运将至则隂成水竭阳长水架】
