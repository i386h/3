<!-- { "loadSidebar": true } -->
　　置弟子员【増汉书武帝纪元朔五年夏六月诏太常议予博士弟子崇乡党之化以厉贤材丞相请为博士置弟子员学者益广】
　　举独行【増汉书武帝纪元狩六年六月诏举独行之君子征诣行在所朕嘉贤者乐知其人广宣厥道士有特招使者之任也注设士有殊才异行当特招者任在使者分别之】
　　循行存问【増汉书武帝纪元狩六年六月诏遣博士大等六人分循行天下存问鳏寡废疾无以自振业者贷与之】
　　举贤良文学【増汉书昭帝纪始元五年六月诏令三辅太常举贤良各二人郡国文学高第各一人】
　　置府部丞【増汉书平帝纪元始元年六月置少府海丞果丞各一人大司农部丞十三人人部一州劝农桑】
　　封周孔后【増汉书平帝纪元始元年六月封周公后公孙相如为褒鲁侯孔子后孔均为褒成侯奉其祀】
　　其兵剑【原淮南子其兵剑注季夏中央也剑有两刃喻无所主皆主之也】
　　官少内【原淮南子六月官少内注六月植稼成熟故官少内也】
　　检覈田戸【増后汉书光武纪建武十五年六月诏下州郡检覈垦田顷亩及戸口年纪】举通经【増后汉书灵帝纪光和三年六月诏公卿举能通尚书毛诗左氏谷梁春秋各一人悉除议郎】刑刻致寒【増后汉书韦彪彪因盛夏多寒上疏谏曰臣闻政化之本必顺隂阳伏见立夏以来当暑而寒殆以刑罚刻急郡国不奉时令之所致也】
　　尊儒贵学【増魏志明帝太和二年六月诏曰尊儒贵学王教之本也其高选博士才任侍中常侍者申敕郡国贡士以经学为先】
　　増礼秩【増晋书武帝纪太康四年六月増九卿礼秩】
　　礼岳渎【増晋书礼志魏文帝黄初二年六月庚子初礼五岳四渎咸秩羣祀瘗沉珪璧】
　　给医药【増宋书文帝纪元嘉二十四年六月京邑疫疠丙戌使郡县及营署部司普加履行给以医药】开渠通漕【増隋书文帝纪开皇四年六月壬子开渠自渭逹河以通运漕又食货志渭水多沙流有深浅漕者苦之四年命宇文恺率水工凿渠引渭水自大兴城东至潼闗三百余里名曰广通渠转运通利关内頼之】
　　复田租【増北史魏明元帝纪神瑞二年六月丁卯幸赤城亲见长老问人疾苦复租一年南次石亭幸上谷问百年访贤儁复田租之半】
　　幸鹿【増北史魏明元帝纪神瑞二年六月壬申幸鹿登峤山使以太牢祠黄帝唐尧庙己卯登广寗之歴山以太牢祠舜庙帝亲加礼焉】
　　求遗书【増北史魏宣武帝纪永平三年六月壬寅诏重求遗书于天下】
　　禁纂组雕镂【増唐书高宗纪龙朔二年六月癸亥禁宗戚献纂组雕镂】
　　赐高年粟物【増唐书宪宗纪元和元年六月癸巳赐百姓有父母祖父母八十以上者粟二斛物二段九十以上粟三斛物三段】
　　节刍粟数【増唐书百官志仆寺丞一人从七品上掌判寺事凡马畜刍粟歳以季夏上于詹事以时出入而莭其数】
　　免课【増唐书食货志凡新附之戸夏以六月免课】
　　茂才自举【増唐防要开元二年六月甲子制茂才异等咸令自举】
　　减上供【増宋史仁宗纪庆厯五年六月丁卯减益梓州上供绢歳三之一红锦鹿胎半之】置书画算学【增宋史徽宗纪崇宁三年六月壬子置书画算学】
　　制浑仪浮漏【増宋史律厯志熙宁七年六月司天监呈新制浑仪浮漏于迎阳门帝诏辅臣观之诏置于翰林天文院】
　　尚宫致和【増宋史乐志季夏之月御明堂右个乐以林钟为宫南吕为啇应钟为角大吕为闰征太蔟为征姑洗为羽防賔为闰宫调宜尚宫以致其和】
　　开河奏功【増宋史河渠志政和五年六月癸丑降德音于河北京东京西路曰凿山酾渠循九河既道之迹为梁跨趾成万世永頼之功役不逾时虑无愆素人絶往来之阻地无南北之殊灵只懐柔黎庶呼舞眷言朔野爰暨近畿畚锸繁兴薪刍转徙民亦劳止朕甚悯之宜推在宥之思仍广蠲除之惠开河官吏令提举所具功力等第闻奏】
　　置仓场【増宋防要淳化三年六月诏京畿大穰物价至贱分遣使于京畿四门置场増价以籴令有司虚近仓以贮之命曰常平】
　　撰明堂乐【増宋防要皇祐二年六月己未御撰明堂乐八曲以君臣民事物配属五音凡二十声为一曲用宫变征变者天地人四时为七音凡音三十声为一曲以子母相生凡二十八声为一曲皆黄钟为均又以明堂月律五十七声为二曲皆无射为均又以二十声二十八声三十声为三曲亦无射为均皆自黄钟宫转入无射或当用四十八或五十七声则如前谱次第成曲其彻声自同夲律】
　　封夷齐【増燕翼诒谋録崇宁元年六月封伯夷清惠侯叔齐仁惠侯重莭义之风也】
　　敕书楼【増燕翼诒谋録今县邑门楼皆曰敇书楼淳化二年六月癸未诏曰近降制敇决遣颇多或有厘革刑名申明制度多所散失无以讲求论报逾期有伤和气自今州府监县应所受诏敕竝藏敕书楼咸着于籍受代批书印纸厯子违者论罪】
　　去酷吏【増闻见前録范鲁公质隠于民间一日坐封丘巷茶肆中有人貌怪陋前揖曰相公无虑时暑中公所执扇偶书大暑去酷吏清风来故人诗二句其人曰世之酷吏寃狱何止如大暑公他日当究此弊因携其扇去后至祅庙后门见一土偶短其貌肖茶肆中见者扇亦在其手公心异焉周祖物色得公公首建议律条繁广轻重无据吏得以因縁为奸周祖特诏详定是为刑统】
　　定九域志【増麟台故事熙宁八年六月尚书都官员外郎刘师旦言九域图渉六十余年州县有废置名号有改易等第有升降而所载古迹有出于俚俗不经者诏三馆秘阁删定以旧书不绘地形难以称图更赐名曰九域志】
　　赐新茶【増玉海太平兴国八年六月辛亥赐宰相学士节度观察使建州所贡新茶】
　　书经史故事【増玉海至道元年六月戊戌上草书经史故事三十纸诏翰林侍读吕文仲一一读之因刻石以数百夲并秘阁官吏姓名付内侍裴愈令于江东名山福地道宫佛庙各藏三五本或髙逸不仕纯朴有行好古博雅为州里所称者分以赐之】
　　刻戒石铭【増玉海绍兴二年六月癸巳诏有司摹黄庭坚所书太宗戒石铭勒诸坚珉徧赐守令命刻之庭石置诸坐右】
　　民用
　　食郁及薁【原诗六月食郁及薁注薁夫移也疏郁唐棣之其树高五六尺其实大如李正赤食之甜薁亦鬰】
　　稼泽【増周礼地官稻人凡稼泽夏以水殄草而芟夷之注将以泽地为稼者必于夏六月之时大雨时行以水病絶草之后生者】
　　煑桃【増夏小正煑桃桃也者杝桃也杝桃也者山桃也煮以为豆实也】
　　种冬蓝【増四民月令六月可种冬蓝】
　　蓄瓠【増四民月令六月可蓄瓠】
　　瞿麦【増齐民要术种瞿麦法以伏为时亩收十石浑蒸曝干舂去皮米全不碎炊作飱甚滑细磨下绢簁作饼亦滑美】
　　沤枲【増齐民要术夏至后二十日沤枲枲和如丝】
　　织缣练【増齐民要术六月命女工织缣练可烧灰染青绀杂色】
　　干葡萄【増齐民要术作干葡萄法极熟者一一零压摘取刀子切去蔕勿令汁出两分和内葡萄中煑四五沸漉出隂干便成矣非直滋味倍胜又得夏暑不败坏也】
　　种胡荽【増齐民要术胡荽子熟拔去急耕令好调熟如麻地即于六月中旱时耧耩作垄蹉子令破手散还劳令平但旱种不须耧润此菜早种非连雨不生麦底地亦得种止湏急耕调六月中无不霖望连雨生则根彊科大】
　　种兰【増齐民要术种兰香治畦下水及水散子讫水尽蓰熟粪仅得盖子便止昼日箔盖夜即去之生即去箔常令足水六月连雨拔栽之】
　　湿锄地【増齐民要术锄地六月以后虽湿亦无嫌注湿锄则地坚夏苗隂厚地不见日故虽湿亦无害矣】
　　作黄衣【増齐民要术作黄衣法六月中取小麦净淘讫于瓮中以水浸之令醋漉出熟蒸之捶箔上敷席置麦于上摊令厚二寸许预前一日刈薍叶薄无薍叶者刈胡枲择去杂草无令有水露气候麦冷以胡枲覆之】
　　曝漆器【増齐民要术凡漆器盛夏连雨土气蒸热什器之属虽不经夏用六七月中各须一曝使干世人见漆器暂在日中恐其炙壊合着隂润之地虽欲爱慎朽败更速】
　　胡椒【原酉阳杂俎胡椒出摩伽陁国呼为昧履支其苗蔓生极柔弱叶长寸半有细条与叶齐条上结子两两相对其叶晨开暮合合则裹其子于叶中形似汉椒至辛辣六月采今人作胡盘肉食皆用之】树鸡栅【増杜甫催宗文树鸡栅诗课奴杀青竹终日憎赤帻蹋借盘案翻塞蹊使之隔墙东有隙地可以树髙栅避热时来归问儿所为迹织笼曹其内令入不得掷稀间可突过觜爪还汚席】
　　霹酎【原醉乡日月记暑月大雷时收雨水淘米炊饮酿酒名霹酎】
　　地锦草【増政和本草地锦草生近道田野茎叶细弱蔓延于地茎赤叶青紫色夏中茂盛六月开红花结细实取苗子用之】
　　桂浆【増避暑録话刘禹锡信方有桂浆法善造者暑月极快美】
　　绉纱【増防稽志剡出绉纱尤精其絶品以为暑中燕服如絓冰雪然】
　　造淡豉【増外台秘要造淡豉法用黒豆二三斗六月内淘浄水浸一宿干蒸熟取出摊席上候微温蒿覆毎三日一看候黄衣上遍不可太过取晒簸浄以水拌干湿得所以汁出指间为凖安瓮中筑实桑叶盖厚三寸宻封泥于日中晒七日取出曝一时又以水拌入瓮如此七次再蒸过摊去火气瓮收筑封即成矣】胡麻酒【増山家清供胡麻酒盛夏饮一巨觥清风飒然絶无暑气其法渍麻子二升煎熟畧炒加生姜二两生龙脑叶一撮同炒细研投以煮醖五升泸去查水浸之大有所益】
　　天虾鲊【原倦游録岭南暑月白蚁入水为虾土人夜以火烛取制为鲊名天虾鲊】
　　新罗漆【増鸡林记高防黄漆生岛上六月刺取沈色色若金日暴则干本出百济今号为新罗漆】造麴【原夲草纲目造大小麦麴法用大麦米或小麦连皮井水淘净晒干六月六日磨碎以淘麦水和作块楮叶包紥悬风处七十日可用矣造麪麴法三伏时用白麪五斤緑豆五升以蓼汁煮烂辣蓼末五两杏仁泥十两和踏成饼楮叶裹悬风处候生黄收之】
　　沐浴日【原四时纂要六月初一日初七日初八日二十一日沐浴去疾禳灾】
　　石窝稻【増燕山丛録房山县有石窝稻色白粒觕味极香羙以为饭虽盛暑经数宿不餲】五木耳【増广菌谱五木耳六月多雨时采之暴干可烹食桑槐楮榆栁此为五木耳】
　　造神麴【増家塾事亲造神麴方头伏六月六日取麦一斗新汲井花水一桶淘净晒极干当日磨为细末将淘米水澄清和麴毎麸一升分作三块用麻叶包悬风道凉处七十日可用毎米一斗用麴三块或一斤半】
　　碧芳酒【増叩头録房寿六月捣莲花制碧芳酒凉物也】
　　造七醋【増便民图纂造七醋用六月六日以黄陈仓米五斗为率不淘浄浸七宿毎日换水一次至七日做为熟饭乗热入瓮按平封闭勿令气出第三日翻动至第七日开再翻转倾入井花水三担又封七日再搅再封至三七二十一日成好醋此法简妙】
　　莲花醋【増济世仁术做莲花醋法白麪一斤莲花三朶捣细米和成团用纸包裹挂于风处一月后取出以糙米一斗水浸一宿蒸熟用水一斗酿之用纸七层宻封定毎层写七日字遇七日揭去一层至四十九日然后开封篘出煎数沸收之】
