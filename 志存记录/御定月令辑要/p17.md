<!-- { "loadSidebar": true } -->
　　□岁【原淮南子雄鸠长鸣为帝岁増拾遗记鸠知四时之】
　　椰树【原神异经东南荒中有椰树髙二十余丈叶如甘二百岁叶落生花花复二百岁落尽生蕚蕚下生子三岁成熟如甘少□】
　　婴蜺【増神异经南方蚊翼下有小蜚虫曰细蠛常春生以季夏藏于鹿耳中名婴蜺】
　　如何树【増神异经南方大荒有树名曰如何三百岁作华九百岁作实华色朱其实正黄髙五十丈敷张如葢叶长一丈广二尺余似菅苎色青厚五分可以絮如厚朴材理如支九子味如饴实如核形如枣子长五尺围如长金刀剖之则酸芦刀剖之则辛食之者地仙不畏水火不畏白刃】
　　夏隂秋实【原韩诗外春树桃李夏得隂其下秋得隂其实】
　　马合岁月【原春秋考异邮月精为马月十二故马十有二月而生】
　　神龙【原説文龙鳞虫之长能幽能明能细能巨能短能长春分而登天秋分而潜渊】
　　冬蛰春出【増説文熊似豕山居冬蛰春出増诗疏广要能能攀缘上髙树见人则颠倒自投地冬多入穴而蛰始春而出脂谓之熊白】
　　鲸鲵【原古今注鲸鱼大者长千里小者数十丈一生数万子常以五月六月就岸边生子至七八月导从其子还大海中鼓浪成雷喷沬成雨水族惊畏皆逃匿莫敢当者其雌曰鲵大者亦长千里眼为明月珠】虎星龙象【原论衡参伐以冬出心尾以夏见参伐则虎星心尾则龙象象出而物见气至而动天地之性也】
　　郁金香【増魏畧郁金香生大秦国二三月花如红蓝四五月采之其香十二叶为百草之英】霜林桃【原拾遗记恒山巨桃霜下结花隆暑方熟亦云仙人所食帝使植于霜林园园皆植寒果积氷之节百果方盛】
　　芸薇菜【増拾遗记咸寜四年立芳蔬园于金墉城东多种异菜有菜名芸薇味辛其根烂熳春夏叶宻秋蘂冬□其实若珠五色随时而盛】
　　鸟象五行【増禽经仓庚之属象东方木朱鸟之属象南方火黄乌之属应中央土以象季夏白鹭之属象西方金元鸟之属象北方水】
　　鹊知太岁【原博物志鹊巢开口背太岁此非才智任自然之得祛疑説鹊避岁君燕避戊巳】木兰【原尔雅翼木兰一名杜兰叶似长生冬夏荣常以冬花其实如小柿皮似桂楠香生零陵山谷及泰山状如楠树髙数仞】
　　蜜香八种【原南方草木状交阯有蜜香树干似柜桞其花白而繁其叶如橘欲取香伐之经年其根干枝节各有别色也木心与节坚黑况水者为沉香与水靣平者为鸡骨香其根为黄熟香其干为栈香细枝紧实未烂者为青桂香其根节轻而大者为马蹄香其花不香成实乃香为鸡舌香按此八香同出于一树珍异之木也】
　　朱槿【増南方草木状朱槿二月开花至中冬即歇其花深红色五出大如蜀葵有蘂一条长于花叶上缀金屑日光所烁疑若熖生一丛之上日开数百朶朝开暮落揷枝即活】
　　神泉【増傅咸神泉赋序余所居庭前有涌泉在夏则令渉冬而温温则水物冬生冷则氷可以过毎夏逰之不知岁之有暑耳元和志神泉在神泉县西平地冬夏温沸气如附子能愈众疾】
　　百果同荣【増左思蜀都赋百果甲宅异色同荣朱樱春熟素奈夏成注宅同坼】
　　潮信【原抱朴子夏时日居南宿隂消阳盛而天髙一万五千里故夏潮大冬时日居北宿隂盛阳消而天卑一万五千里故冬潮小春日居东宿天髙一万五千里故春潮渐起也秋日居西宿天卑一万五千里故秋潮渐减也増水经注钱塘涛水昼夜再来应时刻常以月晦及望尤大至二月八月最髙峨峨二丈有余吴越春秋以为子胥文种之神也】
　　黄雀沟【増水经注淇水东北至内黄泽右入荡水亦谓之黄雀沟是水秋夏则泛春冬则耗】郑公泉【増水经注郑公泉泉方数丈冬温夏凉汉太尉郑宿居潭侧因以名泉】
　　石井【増水经注上虞县东有龙头山山崖之间有石井冬夏常冽清泉南带长江东连上陂】山隂二谿【原水经注山隂县西四十里有二谿东谿冬暖夏冷西谿冬冷夏暖二谿北出行三里至徐村合成一谿而温凉不杂盖山海经所谓苕水也】
　　冬涝夏净【増水经注汉水东流有涝滩冬则水浅而下多大石又东为净滩夏水急盛川多湍洑行旅苦之故谚曰冬涝夏净断官使命言二滩之阻碍也】
　　丙穴嘉鱼【原水经注丙水口水上承丙穴穴出嘉鱼常以三月出十月入地穴口广五六尺去平地七八尺泉悬注鱼自穴下透入水穴口向丙故曰丙穴】
　　博阳盘石【増水经注博阳二村之间有盘石广四百丈长六里而复殆于岨塞江水夏没冬出基亘通渚】
　　淫预石【原水经注白帝山城水门之西江中有孤石为淫预石冬出水二十余丈夏则没】取鲋【増华阳国志沔阳县有度水水有二源一曰清检一曰浊检有鱼穴清水出浊水出鲋常以二月八月取】
　　鹤年【増相鹤经鹤二年落子毛易黒防三年产伏复七年羽翮具复七年飞薄云汉复七年舞应节复七年昼夜十二时呜中律复七年不食生物大毛落茸毛生乃洁白如雪复百六十年雌雄相视而孕一千六百年饮而不食胎化产鸾同为羣圣人在位则与凤凰翔于甸】
　　阳叶阴条【増七命阳叶春青隂条秋緑】
　　仙人草【原谢惠连仙人草赞余之中园有仙人草焉春颖其苗夏秀其英秋有贞实冬无雕色可谓贯四时而不改者也赞云园有嘉草名曰仙人华华炜炜莫莫臻臻颖发炎暑苗秀和春竒尔灵质乃植中林】秋干春荑【増谢灵运登石门最髙顶诗心契九秋干目翫三春荑】
　　含日露【増刘勰新论阳气主生物所乐也阴气主杀物所憾也故春葩含日似笑秋叶露如泣】木精【増述异记千年木精化为青牛】
　　雉蛇化【増述异记江淮中有□名熊熊蛇之精至冬化为雉至夏复为蛇】
　　蛤雀化【増述异记淮水中黄雀至秋化为蛤春复为黄雀】
　　长春树【増述异记燕昭王种长春树叶如莲花树身似桂树花随四时之色春生碧花春尽则落夏生红花夏末则凋秋生白花秋残则萎冬生紫花遇雪则谢故号为长春树】
　　交让树【原述异记黄金山有楠树一年东邉荣西邉枯后年西邉荣东邉枯年年如此张华云交譲树也増酉阳杂俎武陵郡记白雉山有木名交譲众木敷荣后方萌芽亦更岁迭荣也】
　　应龙【増述异记水虺五百年化为蛟蛟千年化为龙龙五百年为角龙千年为应龙】
　　思惟树【原嵩山记嵩寺中忽有思惟树即贝多也有人坐贝多树下思惟因以名焉汉道士从外国来将子于山西脚下种极髙大今有四树一年三花】
　　桂风萝月【増孔稚圭北山移文秋桂遣风春萝摆月】
　　冬燠夏寒【増王头陀寺碑文桂深冬燠松疎夏寒】
　　种榆【増齐民要术榆性扇地其隂下五谷不植种者宜于园池北畔秋耕令熟至春榆荚落时收取漫防犂细耕劳之明年正月初附地芟杀以草覆上放火烧之一岁之中长八九尺矣】
　　葡萄【増齐民要术葡萄蔓延性縁不防自举作架以承之叶宻隂厚可以避热注十月中去根一歩许掘作坑收卷葡萄悉埋之近枝茎薄安黍穣弥佳无穣直安土亦得不宜湿湿则氷冻二月中还出舒而上架性不耐寒不埋即死其岁久根茎粗大者宜逺根作坑勿令茎折其坑外处亦掘土并穣培覆之种树书葡萄欲其肉实当栽于枣树之旁于春鑚枣树上作窍子引葡萄入窍中透出至二三年其枝既长大塞满树窍便可斫去葡萄根托枣根以生便得肉实如枣北地皆如此种法】
　　种竹【原种树书月庵种竹法先锄其地以砻糠壅之夏月令稀冬月令稠】
　　鸠鸽有子【原诗疏广要鸠四时有子鸽毎月有子】
　　芣苢【増诗疏广要芣苢一名马舄一名车前草图经云春初生苗叶布地如匙面累年者长及尺余如鼠尾花甚细青色防赤结实如葶苈赤黒色今人五月采苗七月八月采实】
　　泽兰【増诗疏广要泽兰生汝南诸大泽旁图经云泽兰与兰草相但兰草生水旁叶光润根小紫五六月盛泽兰生水泽中及下湿地叶尖防有毛不光润方茎紫节七八月初采防辛此为异耳】
　　鲿鱼胆【増诗疏广要鲿一名性浮而善飞跃故一曰也鱼胆春夏近下秋冬近上】
　　牡蒿【増诗疏广要牡蒿三月始生七月华华似胡麻华而紫赤八月为角角似小豆角鋭而长一名马薪蒿】
　　养鱼【増养鱼经以六亩地为池池中有九洲求懐子鲤鱼长三尺者二十头牡鲤鱼长三尺者四头以二月上庚日内池中令水无声鱼必生至四月内一神守六月内二神守八月内三神守神守者鼈也所以内鼈者鱼满三百六十则蛟龙为之长而将鱼飞去内鼈则鱼不复去在池中周绕九洲无穷自谓江湖也至来年二月得鲤鱼长一尺者一万五千枚二尺者四万五千枚三尺者万枚至明年得长一尺者十万枚长二尺者五万枚长三尺者五万枚长四尺者四万枚留长二尺者二千枚作种候至明年不可胜计也】
　　岁草枯荣【原白居易诗离离原上草一岁一枯荣野火烧不尽春风吹又生】
　　伎儿鸟【増元和志两当县尚婆川中有鸟羣飞二月从北向南八月从南还北音如箫管俗云伎儿鸟春来则种禾秋去则种麦人常以为农】
　　臼【原通志臼叶如小荷形如鸟掌年长一茎茎枯则根为一臼増图经本草臼一年生一茎既枯则生一臼及八九年则八九臼矣然一年一臼生而一臼腐盖陈新相易也】
　　灵夀花【増酉阳杂俎韦绚云湖南有灵夀花数蔕簇开视日如槿红色春秋皆非作枝者】鹰鹘入笼【増酉阳杂俎鹰巢一名菆鹰呼菆子者雏鹰也鹰四月一日停放五月上旬防毛入笼防毛先从头起必扵平旦过顶至防鹑则止从颈下过飏毛至尾则止尾根下毛名飏毛其背毛并两翅大翎覆翮及尾毛十二根等并防之两翅大毛合四十四枝覆翮翎亦四十四枝八月中旬出笼雕角鹰等三月一日停放四月上旬入笼鹘北回鹰过尽停放四月上旬入笼不防毛鹘五月上旬停放六月上旬防毛入笼】蜜草【増酉阳杂俎北天竺国出蜜草蔓生大叶秋冬不死因重霜露遂成蜜如塞上蓬盐】
　　飞数逐月【原酉阳杂俎鹧鸪飞数逐月如正月一飞而止于窠中不复起矣十二月十二起最难采南人设网取之】
　　模得正色【原淮南草木谱模木生周公塜上其叶春青夏赤秋白冬黑以色得其正也】鴈治田【原十三州记上虞县有雁为民田春防野草根秋啄除其秽是以县官禁民不得妄害此鸟犯则有刑无赦】
　　熊胆【原埤雅熊胆春近首夏在腹秋在左足冬在右足】
　　鹿角懐璚【増埤雅鹿乃仙兽自能乐性六十年必懐璚于角下斑痕紫色行则有涎不复急走故曰鹿带玉而角斑】
　　采药时月【増本草经药有隂干暴干采造时月生熟名医别录凡采药时月皆是建寅岁首其以二月八月采者谓春初津润始萌未充枝叶势力醇浓故也至秋枝叶干枯津润归流于下今即事验之春寜宜早秋寜宜晚华实茎叶乃各随其成熟尔】
　　佛甲草【増图经本草佛甲草生筠州名附石向阳而生似马齿苋而细小且长有花黄色不结实四季皆有】
　　仙人掌草【増图经本草仙人掌草生合州筠州多于石上贴壁而生如人掌形故以名之叶细而长春生至冬犹有四时采之】
　　巵子【增图经本草巵子二三月生白花皆六出甚芬香夏秋结实如诃子状生青熟黄中仁深红南人竞种以售利】
