<!-- { "loadSidebar": true } -->
　　百卉腓【原诗秋日凄凄百卉具腓凄凄凉风也卉草也腓病也韩诗云变也増陶潜送客诗秋日凄且厉百卉具已腓爰以履霜节登高饯将归】
　　秋蒿【增尔雅蘩之丑秋为蒿注春时各有种名至秋老成皆通呼为蒿】
　　万寳成【原庄子正得秋而万寳成増宋史乐志祀五方帝乐章执矩斯兑实惟素灵受职储休万寳以成王珪敎坊致语年年万寳登秋后常与君王献寿香苏轼敎坊致语属此九秋之后粲然万寳之成】秋兰【原文子秋兰欲茂秋风败之楚辞秋兰兮青青绿叶兮紫茎又扈江蓠与薜芷兮纫秋兰以为佩】
　　御制秋兰诗幷序殿前盆卉芳兰独秀昔人称为王者香又以方之君子因题四韵猗猗秋兰色布叶何葱靑爱此王者香着花秀中庭幽芬散缃帙静影依疎櫺岂必九畹多侈彼离骚经【増张衡东京赋芙蓉覆水秋兰被涯休奕诗秋兰防玉池池水清且芳】
　　秋水【原庄子秋水时至百川灌河涘涯之间不辨牛马于是河伯欣然自喜以天下之美为尽在已増潘岳秋兴赋澡秋水之涓涓兮玩游鯈之潎潎杜甫诗秋水清无底萧然净客心】
　　秋豪【增庄子天下莫大于秋豪之末而太山为小汉书高祖纪沛公曰吾入关秋豪无所敢取注豪秋乃成好举盛而言也杜甫山寺诗上方重阁晚百里见秋豪】
　　秋蓬【原说苑秋蓬恶于根本而美于枝叶秋风一起根且拔矣増埤雅蓬蒿属草之不理者也其叶散生如蓬末大于本故遇风辄防而旋】
　　蟋蟀【原古今注蟋蟀一名吟蛩秋初生得寒则鸣济南呼为妇増开天遗事每至秋时宫中妃妾辈以小金笼促蟋蟀闭于笼中置之枕函畔夜聼其声庶民之家皆效之也原王褒圣主得贤臣颂蟋蟀秋吟蜉蝣出以阴増白居易诗野秋鸣蟋蟀沙冷聚鸬鷀】
　　落叶【增陶潜诗空庭多落叶慨然知已秋摭言贾岛太和中尝跨驴张盖横截天街时秋风正厉黄叶可扫岛吟曰落叶满长安求一聨不可得不知身之所从因冲京兆尹刘栖楚节被系一夕释之】
　　石鴈飞鸣【原南康记平固县覆笥山上有大湖周数十里灵果异物皆不可识又有石鴈浮在湖中毎至秋天石鴈飞鸣如候时也】
　　采芝【原抱朴子白云芝生于名山之阴白石上有白云覆之白盖二重味辛甘小苦以秋采之阴干治食令人身轻齿坚月精芝秋生山阳石上茎靑上赤味辛苦増又黒芝生于名山之阴大谷中白盖赤茎味甘秋采之阴干日食令人身轻齿坚金兰芝生于名山之阴金石之间上有水盖茎出入秋旬求之饮其中水寿千歳耳目聪明】
　　石首化凫【原述异记呉郡鱼城城下水中有石首鱼至秋化为凫凫项中尚有石】
　　取鹰【増酉阳杂俎取鹰法七月二十日为上时内地者多塞外者殊少八月上旬为次时八月下旬为下时塞外鹰毕至矣】
　　蒟蒻【増酉阳杂俎蒟蒻根大如椀至秋叶滴露随滴生苗】
　　预知子【増本草圗经预知子淮蜀汉黔诸州有之七八月有实作房初生青至熟深红色毎房有子五七枚如皁荚子斑褐色光润如飞蛾取一枚缀放领上遇蛊毒物则恻恻有声当便知之故有此名】金钱花【増本草圗经旋复花生平泽山谷大似红蓝而无刺开花如菊花小铜钱大深黄色上党田野人呼为金钱花七八月采花曝干】
　　鵞毛玉凤花【増益部方物畧记鵞毛玉凤花本至卑纤蓬如钗股秋开状似禽故曰凤色白故曰玉以其分轻故曰毛】
　　端圣花【増益部方物畧记端圣花出青城山中干不条高者乃寻丈花率秋开四出与桃花然数十跗共为一花繁宻若缀先后相继新蘂开而旧未萎也成都人竞移莳圃中以为尤玩云】
　　海防【増益部方物畧记海防不皮而干叶丛于杪至秋乃实似楝子理致干坚风雨不能撼云】蝉花【増益部方物畧记蝉花二川山林中皆有之如蝉之不蜕者至秋则花其头长一二寸黄碧色治小儿瘈疭又能已疟】
　　楸线【増埤雅楸有行列茎干乔耸凌云华高可爱至秋垂条如线俗谓之楸线】
　　芸粉【増埤雅芸今七里香是也叶豌豆作小丛生其花极芬香秋则叶闲微白如粉污辟蠧殊验】蚌孕珠【増埤雅蚌孕乳以秋蚌闻雷声则防其孕珠若懐妊然故谓之珠胎】
　　秋海棠【増采兰志昔有妇人怀人不见恒洒泪于北墙之下后洒处生草其花甚媚色如妇面其叶正绿反红秋开名曰断肠花即今秋海棠也】
　　马兜铃【増政和本草马兜铃苗作蔓绕树而生叶如山芋开黄紫花颇枸杞花七月结实枣许大如铃其根名云南似木香小指大赤黄色七八月采实暴干】
　　采香【増海槎余录黎山中产各种香当七八月晴霁遍山寻视见大小木千百皆凋悴其中必有香凝结乘夜月辉探视之则香透林而起用草系记取之】
　　泽兰【増楚辞补注泽兰生水泽中及下湿地苗高二三尺叶尖微有毛不光润方茎紫节七月八月开花帯紫白色】
　　半边莲【増本草纲目半边莲小草也生阴湿塍堑边就地细梗引蔓节节而生细叶秋开小花淡红紫色止有半边如莲花状故名】
　　拒霜【增本草纲目木芙蓉八九月始开故名拒霜苏东坡诗云唤作拒霜犹未称防来却是最宜霜】防榈实【増本草纲目椶榈木高一二丈无枝条叶大而圆如车轮萃于树杪其下有皮重叠裹之每皮一匝为一节二句一采皮转复生上生黄白花八九月结实作房如鱼子黑色山海经云石翠之山其木多防是也】
　　秋牡丹【増羣芳谱秋牡丹草本徧地蔓延叶似牡丹差小花似菊之紫鹤翎黄心秋色寂寥花闲植数枝足状秋容】
　　蓍草【增羣芳谱蓍神草也能知吉凶苏颂云上蔡县白龟祠旁其生如蒿作丛高五六尺一本一二十茎至多者五十茎生便条直秋后有花出于枝端红紫色形如菊花结实如艾实】
　　栗实【增羣芳谱栗苞生外殻刺如猬毛其中着实或单或双或三四少者实大多者实小实有殻紫黑色殻内膜甚薄色微红黑外毛内光膜内肉外黄内白八九月熟则苞自裂而实坠】
　　秋葵【增草花谱秋葵色蜜心紫秋花朝暮倾阳此葵是也秋尽收子移种】
　　蝴蝶花【増草花谱草花俨如蝶状色黄上有赤色细防濶叶秋时分种】
　　黄蝶【增杨升庵集蝴蝶或黑或白五采皆具惟黄色一种至秋乃多盖感金气也李白诗八月蝴蝶黄白乐天诗秋花紫蒙蒙秋蝶黄茸茸】
　　红叶【増元禛诗风落秋池红叶多李啇隠诗秋应为红叶雨不厌青苔】
　　占验
　　愆候【増管子秋行夏政叶行春政华行冬政耗注盛阳气乘之故卉木生叶又少阳气乘之故卉木更生华又盛阴肃杀故虚耗也淮南子秋行夏令华行春令荣行冬令耗】
　　秋之徳雨【増吕氏春秋秋之徳雨雨不信其谷不坚谷不坚则五种不成】
　　早寒【増吕氏春秋秋早寒则冬必煗矣】
　　杏多实【増师旷占杏多实不虫者来年秋善五木者五谷之先欲知五谷但视五木择其木盛者来年益种之】
　　葵占【増师旷占欲知牛马贵贱秋葵下小葵生牛马贵大葵不虫牛马贱】
　　辰星靑白【増史记天官书辰星之色秋青白而歳熟】
　　蛙蟇羣鬭【増汉书五行志武帝元鼎五年秋蛙与虾蟇羣鬭是歳四将军众十万征南越开九郡】信石云气【増圗经信石山在郁林州东南二里一名牢石坡坡上夹石侧防如钟唐置牢州以此每歳秋期乡人共此石若有云气覆之歳必大稔】
　　李再华【增酉阳杂俎李再华秋大霜】
　　秋雷【原戎事类占秋甲子雷歳凶秋月暴雷谓之天收百谷虚耗不成】
　　云阴占【増田家五行秋天云阴若无风则无雨】
　　杂纪
　　龙见绛郊【増左昭公二十九年秋龙见于绛郊】
　　城防沟【増左哀公九年秋呉城防沟通江淮注于防江筑城穿沟东北通射阳湖西北至末口入淮通粮道也今广陵防江是】
　　报徳星【増史记封禅书元封元年秋有星茀于东井后十余日有星茀于三能望气王朔言独见旗星出如食顷复入焉有司皆曰陛下建汉家封禅天其报徳星云】
　　天马歌【増汉书武帝纪元鼎四年秋马生渥洼水中作天马之歌】
　　穿昆明池【増汉书武帝纪元狩三年秋谪吏穿昆明池注越嶲昆明国有滇池方三百里汉使求身毒国而为昆明所闭今欲伐之故作昆明池象之以习水战】
　　微行【増汉书东方朔微行常用饮酎已八九月中与侍中常侍武骑及待诏陇西北地良家子能骑射者期诸殿门故有期门之号自此始微行以夜漏下十刻乃出】
　　秋风辞【増汉武故事帝行幸河东祠后土顾视帝京忻然中流与羣臣燕作秋风辞曰秋风起兮白云飞草木黄落兮鴈南归兰有秀兮菊有芳懐佳人兮不能忘泛楼船兮济汾河横中流兮素波箫鼓鸣兮櫂歌懽乐极兮哀情多少壮几时兮奈老何】
　　宜秋聚【増后汉书郡国志南阳郡有宜秋聚】
　　抒秋县【増后汉书郡国志沛国县抒秋故属梁国有澶渊聚水经注获水又东歴蓝田乡郭又东迳梁国抒秋县故城南】
　　登南楼【原晋书庾亮亮在武昌诸佐吏殷浩之徒乘秋夜往共登南楼俄而不觉亮至诸人将起避之亮徐曰诸君少住老子于此处兴复不浅便据胡床与浩等谈咏竟坐】
　　江舫诵诗【原晋书袁宏宏有逸才文章絶美曽为咏史诗是其风情所寄少孤贫以运租自业谢尚时鎭牛渚秋夜乘月率尔与左右微服泛江会宏在舫中讽咏声既淸防辞又藻防遂驻聼久之遣问焉答云是袁临汝郎诵诗即其咏史之作也尚倾率有胜致即迎升舟与之谭论申旦不寐】
　　菰莼鲈脍【原晋书张翰入洛齐王冏辟为东曹掾因见秋风起乃思呉中菰菜莼羮鲈鱼脍曰人生贵得适志何能羇宦数千里以要名爵乎遂命驾而归张翰思呉江歌秋风起兮佳景时呉江水兮鲈鱼肥三千里兮家未归恨难得兮仰天悲】
　　政刑白殿【増晋书张骏谦光殿西曰政刑白殿秋三月居之】
　　倭人年纪【増晋书东夷倭人不知正歳四节但计秋收之时以为年纪人多夀百年或八九十】蒲柳姿【原世说顾恱与简文同年而髪蚤白简文曰卿何以先白对曰蒲柳之姿望秋而落松柏之质经霜独茂】
　　观涛【増齐书州郡志广陵为南兖州镇土甚平旷刺史毎以秋月多出海陵观涛与京口对岸江之壮濶处也】
　　野稻【增南史梁武帝纪中大通三年秋呉兴生野稻】
　　蝉珥【原南史朱异朱异除中书郎时秋日始拜有飞蝉正集异武冠上时咸谓蝉珥之兆】长生树【增邺中记金华殿后有皇后浴室种双长生树枝条交于栋上团团车盖形冬日不凋叶大如掌至八九月乃生华子赤大如橡子不中啖也世人谓之西王母长生树】
　　水唐【増水经注疎水中有物如三四歳小儿鳞甲如鲮鲤射之不可入七八月中好在碛中自曝膝头似虎掌爪常没水中出膝头小儿不知欲取弄戏便杀人或曰人有生得者摘其臯厌可以小使名曰水唐者也】田禾复满【增续搜神记庐陵巴丘人周冕者世以田作为业年常田数十顷家渐富晋太元初秋收已过获刈都毕明旦至田禾悉复满湛然如初即便更获所获盈仓于此遂为巨富】
