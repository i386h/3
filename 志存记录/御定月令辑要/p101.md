<!-- { "loadSidebar": true } -->
　　宵中星虚【原书宵中星虚以殷仲秋宵夜也春言日秋言夜互相备虚元武之中星亦言七星皆以秋分日见以正三秋】
　　饯日【原书寅饯纳日饯送也日出言导日入言送因事之宜蔡以秋分之暮夕方纳之日而识其景也】
　　祭月【原礼祭月于坎疏祭月于坎谓秋分也】
　　壮月【原尔雅八月为壮】
　　夕月【原国语少采夕月注夕月以秋分増隋书礼仪志礼天子以秋分夕月于西郊汉以郊泰畤其夕西向揖月魏文讥其烦防明帝太和元年八月巳丑夕月于西郊始合于古】
　　辰角见【増国语辰角见而雨毕唐书歴志秋分后五日日在氐十三度龙角尽见时雨可以毕矣】秋至【増管子以夏日至始数九十二日谓之秋至秋至而禾熟】
　　白露【増内经寒风晓暮蒸热相薄草木凝烟湿化不流则白露隂布以成秋令白居易诗八月白露降湖中水方老旦夕秋风多衰荷半倾倒】
　　金发【増内经金郁之发夜零白露林莽声凄注夜濡白露晓聴风凄乃为金发征也】
　　微霜降【増汉书五行志秋分而微霜降】
　　辰星効角亢【増淮南子辰星以八月秋分効角亢】
　　斗指庚【増淮南子处暑加十五日斗指庚则白露降音比仲吕】
　　斗指酉【增淮南子白露加十五日斗指酉中绳故曰秋分雷戒蛰虫比乡音比防賔孝经纬白露后十五日斗柄指酉为秋分隂生于午极于亥故酉其中分也】
　　蔈定【原淮南子秋分蔈定蔈定而禾熟注蔈禾穂粟孚甲之芒定者成也】
　　白气出兑【増易通卦验秋分日入酉白气出直兑此正气也】
　　黄隂云【増易通卦验白露黄隂云出】
　　白隂云【増易通卦验秋分白隂云出】
　　释钟鼓悬【増京房易占秋分而人君释钟鼔之悬】
　　南极星【増春秋元命苞直弧北有一大星为老人星见则治平主夀常以秋分之晋书天文志老人一星在弧南一曰南极常以秋分侯之南郊唐月令注明皇生于八月以仲秋日月会于夀星特置坛用千秋节日祭老人星及角亢七宿着之常式】
　　警露【増春秋感精符八月白露降即髙鸣相儆风土记鸣戒露此鸟性警至八月白露降流于草上滴滴有声因即高鸣相警移徙所宿处虑有变害也】
　　乐用钟【増乐纬兑主秋分乐用钟五经通义钟者秋分之气万物至秋而成坚成不灭絶莫如金故金为钟相继不絶也风俗通世本垂作钟秋分之音也】
　　日在内衡【増孝经説秋分日在内衡】
　　夀星之次【増月令章句自轸六度至亢八度谓之夀星之次白露秋分居之郑之分野】祭社稷【増孝经援神契仲秋穰禾拜祭社稷宋书礼志祠大社帝太稷常以嵗八月秋社日祠之】大梁【増天文录胃赵之分野自胃七度至毕十二度于辰在酉大梁之疆也八月之时白露始降万物坚成而彊大故曰大梁】
　　秋社【増何承天社颂余以永初三年八月大社聊为此文实惟隂祗稷为谷先率育万协灵昊干霸徳方将世号共工厥有才子实曰句龙称物平赋百姓熙雍唐尧救灾决河流江弃亦播植作乂万邦克配二祀以报勲庸嵗云其秋晷漏均程牲牢既洁嘉荐惟馨乃家乃国是奉是尊旧唐书中宗纪神龙元年改秋社用仲秋东京梦华录八月秋社各以社糕社酒相赍送贵戚宫院以猪羊肉腰子妳房肚肺鸭饼瓜姜之属切作碁子片様滋味调和铺于饭上谓之社饭】
　　种大小麦【増齐民要术崔寔曰凡种大小麦得白露节可种薄田秋分种中田后十日种美田农政全书种麦八月白露节后逢上戊为上时中戊为中时下戊为下时种须简成实者棉子油拌过则无虫而耐旱】
　　兑王【増周易集解説言乎兑崔憬曰秋分则兑王而万物所説】
　　不雩【増六典旱甚则修雩秋分已后虽旱不雩】
　　笼鹭【増会稽志鹭一名舂锄歩于浅水好自低昻故曰舂锄也色雪白顶上有丝毵毵然长尺余欲取鱼则弭之山隂濒水人家多畜之皆驯不去惟白露一日必笼之不然飞去】
　　宜良外甥【増东京梦华录八月秋社妇女皆归外家晚归即外公姨舅皆以新葫芦儿枣儿为遗俗云宜良外甥】
　　市学社会【増东京梦华录八月秋社市学先生预敛诸生钱作社会以致雇倩只应白席歌唱之人归时各擕花篮果实食物社糕而散】
　　天虾【増桂海虫鱼志天虾状如大飞蚁秋社后有风雨则羣堕水中有小翅人其堕掠取之为鲊】社日诗【増玉海咸平二年八月戊午社宴近臣于中书作社日五言诗赐之属和】
　　聚燕台【増帝京景物畧采育东南二十里有阜髙一丈广三四十尺曰聚燕台嵗秋社燕辞巢日必各将其雏数千百聚此台呢喃一二日然后分翔而去】
　　日属火【増纪厯撮要白露日属火难种菜蔬】
　　入霑【増杨升庵集蜀西南多雨名曰漏天杜子美诗鼔角漏天东是也自秋分后遇壬谓之入霑吴下曰入液】
　　分社前后【増通攷秋分谚曰分社同一日低田尽呌屈秋分在社前斗米换斗钱秋分在社后斗米换斗豆】
　　天人会月【増黄气阳精经秋分之日月宿东井之地上广灵之堂乃沐浴于东井之池以錬日魂明八朗之芒受阳精日晖吐黄气于玉池诸天人悉采玉之华以拂日月之光月以黄气灌天人之容故秋分是天人会月之道也】
　　秋判日【増云笈七籖古人以秋分之日为秋判之日所以尔者秋分之日乃会九天八地众真人神上皇至尊三日三夕共定万民之命所聚议者咸多而神尊竝集故也】
　　求仙慎秋分【増云笈七籖仙忌真记曰子欲升天慎秋分罪无大小皆上闻以罪求仙仙甚难是故学道为心寒】
　　三素云【増云笈七籖秋分清旦南望有素赤黄云者是南极真人上皇赤帝三素云也存礼宻祝三见云轝白日升仙】
　　避社翁【増居家宜忌秋社日人家襁褓儿女俱令早起恐社翁为祟与春社同】
　　膏泽【増农政全书泛胜之书曰夏至后九十日昼夜分天地气和以此时耕田一而当五名曰膏泽】
　　日次
　　初一日
　　周宣占梦【増魏志周宣周宣为郡吏太守杨沛梦人曰八月一日曹公当至必与君杖饮以药酒使宣占之是时黄巾贼起宣对曰夫杖起弱者药治人病八月一日贼必除灭至期贼果破】
　　女斫蛇【増搜神记东越闽中有庸岭髙数十里其西北隙中有大蛇长七八丈大十余围土俗常惧或与人梦或下谕巫祝欲得啗童女年十二三者都尉令长共请求人家生婢子兼有罪家女养之至八月朝祭送蛇穴口累年已用九女将乐县李诞家有小女名应募欲行父母不可禁止乃告请好剑及咋蛇犬至八月朝懐剑将犬先将数石米餈用蜜麨灌之以置穴口蛇便出头大如囷目如二尺镜闻餈香气先啗食之便放犬犬就啮咋从后斫得数创疮痛急蛇因踊出而死于是女缓歩而归越王闻之聘女为后】五明囊【原述征记八月一日作五明囊盛取百草头露洗目目明増梁简文帝眼明囊赋序俗之妇人八月旦多以锦翠珠寳为眼明囊因竞凌晨取露以拭目】
　　栢叶露【原续齐谐记农邓绍尝八月旦入华山采药见一童子执五防囊承柏叶上露皆如珠满囊绍问用此何为答曰赤松先生取以明目言终便失所在】
　　食薯蓣子【増杜兰香传杜兰香以建兴四年春数诣张硕至其年八月旦复来出薯蓣子三枚大如鸡子云食此令君不畏风波辟寒温】
　　许旌阳防宅上升【増十二真君传许逊举孝亷拜蜀旌阳令慕道弃官归师大洞君吴猛传三清法要至太康二年八月一日于洪州西山举家四十二口白日防宅上升】
　　纵观书籍【増宋会要淳化元年八月一日秘书监李至请李昉宋琪及学士侍郎给谏舎人等诣阁观御书图籍帝知之诏赐御筵出书籍令纵观】
　　拟献大言赋【増玉海淳化四年八月丙辰朔上草书宋玉大言赋赐翰林承防苏易简因拟宋玉作大言赋以献其词曰圣人兴兮告成功登昆仑兮展升中上览赋嘉赏诏褒之】
　　蟹输芒【増图经本草蟹俗八月一日取稻芒两枝东行输送其长故今南方捕蟹差早则有衔芒湏霜后输芒方可食之】
　　天医节【増潜居录八月朔以盌盛取叶露研辰砂以牙筯染防身上百病俱消谓之天灸古人以此日为天医节祭黄帝岐伯】
　　鴈门【増经鉏堂杂志八月初一鴈门开懒妇催将刀尺裁】
　　初二日
　　置司田叅军【増唐会要景云三年八月二日庚寅敕诸州置司田叅军一员】
　　大理国表贡【増玉海熙宁九年八月二日大理国奉表贡金装碧玗山氊罽刀剑犀皮甲】初三日
　　幸安乐西庄【増唐诗纪事景龙三年八月三日幸安乐公主西庄李适诗平阳金牓凤凰楼沁水银河鹦鹉洲防仗遥临丹壑里仙舆暂幸緑亭幽前池锦幔莲花艳后岭香炉桂蘂秋贵主称觞万年夀还轻汉武济汾游】
　　増孔庙冕防【増玉海崇宁四年八月三日増文宣王冕十有二旒是年诏文宣王庙立防二十四改用镇圭】
　　白居易八月三日夜作【増露白月微明天凉景物清草头珠颗冷楼角玉钩生气爽衣裳健风疎砧杵鸣夜衾香有思秋簟冷无情梦短眠频觉宵长起暂行烛凝临晓影虫怨欲寒声槿老花先尽莲凋子始成四时无了日何用叹衰荣】
　　初四日
　　竹下围棊【増西京杂记戚夫人侍儿贾佩兰出为段儒妻説在宫内时八月四日出雕房北户竹下围棊胜者终年有福负者终年疾病取丝缕就北辰星求长命乃免】
　　勿市履屣【増酉阳杂俎八月四日勿市履屣】
　　制寳符旗【増玉海元符二年八月四日制寳符旗】
　　初五日
　　千秋节【原旧唐书明皇纪开元十七年八月癸亥上以降诞日防百寮于花萼楼下百寮表请以每年八月五日为千秋节王公以下献镜及承露囊天下诸州咸令防乐休假三日仍编为令从之増明皇帝千秋节宴诗兰殿千秋节称名万嵗觞风率土庆日表继天祥玉宇开花萼宫县动会昌衣冠白鹭下帟幕翠云长献夀成新俗朝仪入旧章月衔花绶镜露缀彩丝囊处处祠田祖年年宴杖乡深思一德事小获万人康顾况八月五日歌四月八日明星出摩耶夫人降千佛八月五日佳气新昭成太后出圣人开元九年燕公説奉诏聴置千秋节丹青庙里贮姚宋花萼楼中宴岐薛】
　　赐镜囊防帛【増旧唐书明皇纪开元十八年八月丁亥上御花萼楼以千秋节百官贺赐四品以上金镜珠囊缣防五品以下衣帛有差】
　　舞马【増唐书礼乐志明皇尝以马百匹盛饰分左右施三重榻舞倾杯数十曲壮士举榻马不动乐工衣黄衫文玉带立左右每千秋节舞于勤政楼下其日内闲廐使引戏马五坊使引象犀入拜舞宫人数百衣锦绣衣出帷中撃雷鼔奏小破阵乐嵗以为常】
　　千秋金鉴录【増唐书张九龄初千秋节王公竝献寳鉴九龄上事鉴十章号千秋金鉴录】天长节【増唐明皇实录天寳七载萧照等请改千秋节为天长节从之】
　　万夀殿【増唐会要开元二十四年请两京各改一殿以万夀为名千秋节会百僚于此殿】端午【増容斋随笔唐明皇以八月五日生以其日为千秋节张説上大衍厯序云谨以开元十六年八月端午赤光照室之夜献之唐表有宋璟请以八月五日为千秋节表云月惟仲秋日在端午然则凡月之五日皆可称端午也】
　　初六日
