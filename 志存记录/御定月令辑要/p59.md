<!-- { "loadSidebar": true } -->
　　蒸饼【増夲草集解蒸饼是酵糟成单麫所造丸药所湏及寒食日蒸之至皮裂去皮悬之风干临时以水浸胀擂烂滤过和脾胃及三焦药甚易消化】
　　青精饭【原零陵总记杨桐叶细冬青居人遇寒食采其叶染饭色青而有光食之资阳气道家谓之青精干石饥饭】
　　枣餻【原艺苑雌黄寒食以为蒸饼様团枣附之名曰枣糕】
　　去蜒蚰【原山居四要清明前二三日螺蛳浸水中不拘多少至清明日以水洒墙壁甃砌去蜒蚰】髙梁桥踏青【增帝京景物畧髙梁桥水从玉泉来三十里至桥下夹岸髙栁丝垂到水緑树绀宇酒旗亭防广畆小池防爽交匝嵗清明日都人踏青舆者骑者歩者游人以万计】
　　辟树虫【原羣芳谱清明日三更以稲草树上不生蛓毛伤树虫】
　　谷雨茶【原居家宜忌谷雨日采茶炒藏能治痰及疗百病热疾】
　　祛蚕祟【増乌程县志清明日晚育蚕之家设祭以禳白虎门前用石灰画弯弓之状盖去蚕祟也】裹蚕子【増海寕县志清明夜育蚕之家各裹蚕子于绵衣中卧身下谓蚕得人气始生】
　　挑青【增石门县志清明日晚食青螺谓之挑青】
　　浸稲种【原陶朱公书早稲清明前晚稲谷雨前稲种湏要防去粒长而色红者以河水浸瓦噐内昼浸夜收芽长二三分许抖松撒于田中撒时湏晴明天气盖稲草灰于上随用大粪浇之农书云以雪水浸种倍收且不生虫】
　　采五加皮【增陶朱公书五加皮清明时取未放叶嫩芽盐淖熏干翠色可爱用以茶皮可醸酒】辟蛇防【増居家必用三月庚午日斩防尾取血涂屋梁可永辟防又云清明日取戌方上土剪狗毛作泥涂房户内孔穴则蛇防诸虫永不敢入也】
　　熟食日【増杜甫熟食日示宗文宗武诗几年熟食万里逼清明洪希文清明诗喜闻熟食传遗俗怕着新衣学少年范梈清明日诗旅庖欲禁自无烟酒里中原熟食天不分小桃红似火为人儿女照秋千】御制清明诗已日才从江岸行舟中还复度清明上林闻道花迟留与归时聼早莺
　　御制清明麦秀诗清明前后麦花香遍野氤氲映骕骦须认秋成春雨密隔溪村落饮斜阳
　　张説清明日诏宴宁王山池诗【増今日清明宴佳境惜芳菲揺花杂下娇啭莺乱飞绿渚歌榜红桥度舞旂和风偏应律细雨不霑衣承恩如改火春去春来归】
　　方干寒食东阳道中作【增百花香气傍人行花底垂鞭日易曛野火不知寒食节穿林转壑自烧云】
　　范成大春晚即事诗【増绣地红千防平桥绿一篙栋花来石首谷雨熟樱桃】
　　日次
　　初一日
　　入蚕【原礼及大昕之朝君皮弁素积卜三宫之夫人世妇之吉者使入蚕于蚕室注大昕季春朔日之朝也】
　　观舞【增唐防要龙朔元年三月一日上召李勣蘓定方等燕于城门观屯营教舞按新敎之舞名之曰一戎大定乐】
　　疗眼【增朝野佥载贞观中定州鼓城县魏全家富母忽然失明卜者王子贞卜之曰明年有人从东来青】
　　【衣者三月一日来疗必愈至时见一人着青防遂邀设饮食其人曰仆不解医但解作犁耳为主人作之持斧绕舍求犁辕见桑曲枝临井上遂斫下其母両眼焕然见物此曲桑盖井之所致也】
　　开金眀池【原东京梦华録三月一日州西顺天门外开金明池琼林苑每日教习车驾上池仪范虽禁从士庶许縦赏御史台有榜不得弹劾】
　　幸长春宫【増辽史圣宗纪统和五年三月癸亥朔幸长春官赏花钓鱼以牡丹徧赐近臣】万春节【増金史世宗纪三月丁未朔万春节又交聘表世宗大定四年三月丙戌朔髙丽遣使贺万春节】
　　鸟遗粟黍【増元史五行志至正二十七年三月朔日莱州招逺县大社里有大鸟自南飞至其色苍白展翅如席状鹤俄顷飞去遗下粟黍稲麦黄黒豆荞麦于张家屋上约数升许是歳大稔】
　　玉峯神【增名胜志玉峯山在建德县南唐许瑱家近玉峯贞元三年癸未三月朔有神绯衣朱鬛防谓瑱曰余仕前代汝开宗也帝勅血食此山山甲幔亭婺水之秀居之则昌瑱遂依指立祠奉祀致祷輙应至宋大观宣和淳祐三加封焉】
　　初二日
　　作通天宫【增唐防要天册万嵗二年三月二日作明堂号通天宫】
　　书圣庙榜【増玉海嘉祐六年三月二日御崇政殿召辅臣观御书兖州文宣王庙榜转运使张师中进宝奎辉文歌】
　　曲水湔裙【增癸辛杂识或云上已当作十干之已盖古人用日例以十干如上辛上戊之无用支者若首午尾夘则上辛无已矣故王季夷嵎上已词云曲水湔裙三月二此其证也】
　　各官转对【增续文献通考金章宗明昌四年二月谕有司自三月二日为始每旬三品至五品官各一人转对六品亦以次对】
　　收桃叶【原遵生八牋三月二日收桃叶晒干捣末井花水服一钱治心痛】
　　初三日
　　祓除衅浴【增周礼春官女巫掌歳时祓除衅浴注歳时祓除如今三月上已如水上之衅浴谓以香薰草药沐浴疏嵗时祓除者非谓嵗之四时惟谓嵗之三月之时一月有三已据上旬之已而为祓除之事见今三月三日水上戒浴是也】
　　百子池【増三辅黄图百子池三月上已张乐于池上】
　　采栁絮【増四民月令三月三日以及上除采栁絮可以愈疮】
　　禊用三日【原晋书礼志漠仪季春上已官及百姓皆禊于东流水上洗濯祓除去宿垢而自魏以后但用三日不以上已也晋中朝公卿以下至于庻人皆禊洛水之侧】
　　禊洛【原晋书王戎传朝贤尝上已禊洛或谓王济曰昨逰有何言谈济曰张华善説史汉裴頠论前言往行衮衮可聼王戎谈子房季札之间超然元箸白居易三月三日祓禊洛濵序开成二年三月三日河南尹李待价将禊于洛濵前一日啓留守裴令公公明日召太子少傅白居易等一十五人合宴于舟中由斗亭歴魏堤抵津桥登临泝沿自晨及暮簮组交映歌笑间晋公首赋一章铿然玉振顾谓四座继而和之居易举酒抽毫奉十二韵以献诗三月草萋萋黄莺歇又啼栁桥晴有絮沙路润无泥禊事修初半逰人到欲齐金钿耀桃李管骇鳬鹥】
　　观禊【原晋书王导传防三月上已帝亲观禊乗肩轝具威仪敦导及诸名臣皆骑从吴人纪瞻顾荣皆江南之望窃觇之见其如此咸惊惧乃相率拜于道左】
　　流杯曲水【原晋书束晳武帝尝问三日曲水之义晳曰昔周公成洛邑因流水以泛酒故逸诗云羽觞随波荆楚嵗时记三月三日士民并出江渚池沼间为流杯曲水之饮吴地记流杯亭在女坟湖西二百歩阖闾三月三日泛舟逰赏之处】
　　金人捧劒【原晋书束晳传秦昭王以三月置酒河曲见金人捧水心之剑曰令君制有西夏乃覇诸侯】
　　水戏【原晋书隐逸传夏统母病诣洛市药会三月上已洛中王公以下并至浮桥士女骈填车服烛路统时在船中曝所市药诸贵人车乗来者如云统并不之顾太尉贾充怪而问之荅曰会稽夏仲御也又问卿居海濵颇能随水戏乎荅曰可统乃操柂正橹折旋中流初作鲻鷠跃后作鯆防引飞鹢首掇兽尾奋长梢而船直逝者三焉于是风波振骇云雾杳俄而白鱼跳入船者有八九观者皆悚遽充更就船与语曰卿颇能作卿土地间曲乎统于是以足叩船引声喉啭清激慷慨大风应至含水潄天云雨响集叱咤讙呼雷电昼冥集气长啸沙尘烟起王公以下皆恐止之乃巳诸人相顾谓曰若不逰洛水安见是人】
　　兰亭防【增王羲之兰亭序永和九年歳在癸丑暮春之初防于会稽山隂之兰亭脩禊事也诗代谢鳞次忽焉以周欣此暮春和气载柔咏彼舞雩异世同流乃携齐契散懐一丘孙绰诗春咏登台亦有临流懐彼伐木宿此良俦脩竹防沼旋瀬萦丘穿池激湍连滥觞舟孙统诗地主观山水仰寻幽人踪回沼激中逵踈竹间修桐因流转轻觞冷风飘落松时禽吟长涧万吹连峯法书要录穆帝永和九年三月三日王羲之与太常孙统等四十有一人会于会稽山隂之兰亭脩禊事酒酣赋诗制序用蚕茧纸防须茟书字有重者皆搆别体】
　　龙舌防【原荆楚嵗时记三月三日取防麴汁蜜和粉谓之龙舌防以厌时气】
　　乐游苑禊饮【增宋畧文帝元嘉十一年三月丙申禊饮于乐逰苑且祖道江夏王义恭衡阳王义季有诏会者咸作诗诏顔延年作序顔延年三月三日曲水诗序日躔胃维月轨青陆皇祗生之始后王布和之辰思对上之心以惠庶萌之愿加以二王于迈出饯戒告有诏掌故爰命司歴献洛饮之礼其上已之仪】
　　参军蛮语【原世説新语郝隆为桓公南蛮参军三月三日会作诗不能者罚酒三升隆初以不能受罚既饮揽茟便作一句云娵隅跃清池桓问娵隅是何物荅曰蛮名鱼为娵隅公曰作诗何以作蛮语隆曰千里投公始得蛮府参军那得不作蛮语也】
　　芳林园禊饮【增齐书王融传永明九年上幸芳林园禊宴朝臣使融为曲水诗序文藻富丽当世称之王融三月三日曲水诗序于时青鸟司开条风嵗粤上斯已惟暮之春同律克和树草自乐禊饮之日在兹风舞之情咸荡去肃表乎时训行庆动于天瞩载懐平圃乃睠芳林】
　　栁泉【原征齐道里记城北十五里有栁泉符朗常以为解禊处】
　　赋舞马【增梁书张率传梁髙祖天监四年三月禊饮华光殿其日河南国献舞马诏率赋之】得浮磬石【原北史髙琳传琳母尝祓禊泗濵遇见一石光彩朗润遂持以归是夜梦人衣冠有若仙者谓曰夫人向所将来石是浮磬之精若能宝持必生令子母惊寤举身流汗俄而有娠及生因名琳字季珉】曲水坛【増南岳记南岳山上有飞坛悬水激石飞湍百仞又有曲水坛水从石上行士女临河坛三月三日所逍遥处】
　　赌射【増魏书播传时车驾耀威沔水上已设宴髙祖与中军彭城王勰赌射左卫元遥在勰朋内而播居帝曹遥射侯正中筹限已满髙祖曰左卫筹足右卫不得不解播对曰仰恃圣恩庻几必争于是弯弓而其箭正中髙祖笑曰飬由基之妙何复过是】
　　薄落津【原水经注漳水又歴经县故城西水有故津谓之薄落津昔袁夲初还自易京上已届此率其賔从禊饮于斯津矣】
　　临漳宫采桑【増水经注漳水对赵氏临漳宫宫在桑梓苑多桑木故苑有其名三月三日及始蚕之月虎帅皇后及夫人采桑于此】
　　临水饮宴【増十六国春秋每年三月三日石虎及皇后防公主妃主名家妇女无不毕出临水施设帐幔车服灿烂走马歩射饮宴终日】
　　马射【増隋书礼志后齐三月三日皇帝常服乗舆诣射所升堂即坐登歌进酒行爵皇帝入便殿更衣以出骅骝令进御马有司进弓矢帝射讫还御坐射悬侯又毕羣官乃射庾信三月三日华林园马射赋于时元鸟司歴苍龙驭行羔献氷开桐华萍合皇帝幸于华林之园千乗雷动万骑云屯落花与芝盖同飞杨栁共春旗一色】
　　祭先蚕【增隋书礼志隋制于宫北三里为坛季春上已皇后服鞠衣乗重翟率三夫人九嫔内外命妇以一太牢制币祭先蚕于坛上】
　　水饰【増大业拾遗记隋焬帝勅学士杜寳修水饰图经新成以三月上已日防羣臣于曲水以观水饰总七十二势皆刻木为之或乗舟或乗山或乗平洲或乗宫殿木人长二尺衣以绮罗装以金碧及作禽兽鱼鸟皆能运动如生随水曲而行】
