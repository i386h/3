<!-- { "loadSidebar": true } -->
　　相暖热【原范成大村田乐府序爆竹之夕人家各又于门首燃薪满盆无贫富皆尔谓之相暖热诗春前五日初更后排门然火如晴昼大家薪干胜豆防小家带叶烧生柴青烟满城天半白栖鸟惊啼飞格磔儿孙围坐犬鸡忙邻曲欢笑遥相望黄宫气应才两月岁隂犹骄风栗烈将迎阳艶作好春政要火盆生暖热】照田蚕【原范成大村田乐府序照田蚕与烧火盆同日村落则以秃帚若麻防竹枝辈燃火炬缚长竿之杪以照田烂然徧野以祈丝谷诗乡村腊月二十五长竿然炬照南亩近似云开森列星逺如风起飘流萤今春雨雹茧丝少秋日雷鸣稻堆小侬家今夜火最明的知新岁田蚕好夜防风熖西复东此占最吉余难同不惟桑贱谷芃芃仍更苎麻无节菜无虫】
　　接玉皇【増帝京景物畧十二月廿五日五更焚香楮接玉皇曰玉皇下查人间也谢承举迎神辞三十六天高几重珠宫贝阙金芙蓉清都上位玉帝子陛罗将辅排羣龙呼雷叱霆寳幢拥蹑云御气金舆从魁罡赫赫豹骈下冰雪锋矛随万马赤脚巨门口吐虹披发天蓬面涂赭八万浮尘一霎过来察诸方不平者二十五日年尽时帝来人间人不知】
　　蚕花粥【増东阳县志廿五日以赤豆枣栗之和米煮之谓之蚕花粥云食之利养蚕】
　　云门一句【増灯録问如何是云门一句文偃禅师曰腊月二十五】
　　二十六日
　　坐蓬【増续文献通考各官坐蓬节年各省官员俱于十二月二十六日坐起至考察完日止】二十七日
　　梦书祭春牛文【増志林元丰六年十二月二十七日天欲明梦数吏人持纸一幅其上题云请祭春牛文予取笔疾书其上云三阳既至庶草将兴爰出土牛以戒农事衣被丹青之好本出泥涂成毁须臾之间谁为喜愠吏微笑曰此两句复当有怒者旁一吏云不妨此是唤醒他】
　　张翥十二月二十七日雪寒奉防赐宴史局诗【増圣防恩荣六赐筵玉音躬聼相臣宣史裁东观何殊汉人在瀛洲总是仙御酒如春浮浩荡宫花与雪鬭婵娟微生此日沾休泽祗望丹宸祝万年】
　　二十八日
　　御殿读春令【増唐防要乾元元年十二月二十八日丙寅立春御宣政殿命太常卿于休烈读春令】
　　日戴气【増玉海淳熙六年十二月二十八日日有戴气太史奏君徳至于天为万民爱戴则有是瑞上于是议蠲租】
　　守歳合食【増干淳起居注淳熙七年十二月二十八日南内遣御药并后苑官管押进奉两宫守歳合食则剧金银钱消夜歳轴果儿锦厯钟馗爆仗羔儿法酒春牛花朶等】
　　范成大除夕前二日夜雨诗【増雪不成花夜雨来陇头一洗定无埃小童却怕溪桥滑明日先生合探梅】
　　二十九日
　　龙见【増唐防要开元十八年十二月二十九日有龙见于池勅太常韦縚草祭仪縚奏祭用二月牲用少牢乐用鼓钟奏姑洗歌南吕】
　　预为元夕具【増宋史礼志政和五年十二月二十九日诏景龙门预为元夕之具实欲观民风察时态黼饰太平増光乐国非徒以游豫为事特赐公师宰执以下宴】
　　小除【増北京歳华记先除夕一日曰小除人家置酒宴徃来交谒曰别歳焚香于戸外曰天香凡三日止帖宜春字小儿女写好字】
　　三十日
　　守歳【原风土记蜀之风俗除夕逹旦不眠谓之守歳増东京梦华録是夜禁中爆竹山呼声闻于外士庶之家围炉团坐逹旦不寐谓之守歳唐太宗守歳诗暮景斜芳殿年华丽绮宫寒辞去冬雪防带入春风阶馥舒梅素盘花卷烛红共欢新故歳迎送一宵中杜审言守歳侍宴应制诗季冬除夜接新年帝子王孙捧御筵宫阙星河低拂树殿廷灯烛上熏天弹丝奏管梅风入对局探钩柏酒欲向正元歌万夀暂留欢赏寄春前杜甫杜位宅守歳诗守歳阿戎家椒盘已颂花盍簮喧枥马列炬散林鸦四十明朝过飞腾暮景斜谁能更拘束烂醉是生涯苏轼守歳诗欲知垂尽歳有似赴壑蛇修鳞半已没去意谁能遮况欲繋其尾虽勤知奈何儿童彊不睡相守夜讙哗晨鸡且勿唱更鼓畏添挝坐久灯烬落起看北斗斜明年岂无年心事恐蹉跎努力尽今夕少年犹可夸】
　　遣囚归家【原华阳国志王长文试守江原令县收得盗贼长文引见诱慰时适腊晦皆遣归家狱先有系囚亦遣之谓曰教化不厚使汝等如此长吏之过也蜡节庆赏宜就汝归上下善相懽乐过节来还当为思他理羣吏惶遽争请不许寻有赦令无不感恩所宥人辍不为恶曰不敢负王君】
　　国防【原唐书窦懐贞传神龙中进左御史大夫防歳除中宗夜宴近臣谓曰闻卿防妻今欲继室可乎懐贞唯唯俄而禁中寳扇障卫有衣翟衣出者已乃韦后乳媪王所谓莒国夫人者故蛮婢也懐贞纳之不辞世谓媪壻为阿防懐贞每谒见奏请輙自署皇后阿防而人或谓为国防】
　　鍜磨斋【原云仙杂记都下寺院每用歳除鍜磨是日作鍜磨斋】
　　酒脯祭诗【原金门歳节贾岛常以歳除取一年所得诗祭以酒脯曰劳吾精神以是补之】进傩【原秦中歳时记歳除日进傩皆作神状内二老儿傩公傩母増干淳歳时记禁中腊月三十日呈女童驱傩装六丁六甲六神之东京梦华録至除日禁中呈大傩仪并用皇城亲事官诸班直戴假面绣画色衣执金鎗龙旗教坊使孟景初身品魁伟贯全副金镀铜甲装将军用镇殿将军二人亦介胄装门神教坊南河炭丑恶魁肥装判官又装钟馗小妹土地灶神之共千余人自禁中驱祟出南薰门外转龙弯谓之埋祟而罢王建宫词金吾除夜进傩名画袴朱衣四队行院院烧灯如白日沉香火底坐吹笙】
　　除夕节【増物原巫咸始制除夕节】
　　鸡骨卜【原北戸録南方逐除夜及将发船皆杀鸡择骨为卜传古法也】
　　醉司命【増辇下歳时记都人至年夜请僧道看经备酒果送神贴灶马于灶上以酒糟抹于灶门之上谓之醉司命】
　　分歳【増范成大村田乐府序除夜祭其先竣事长幼聚饮祝颂而散谓之分歳诗质明奉祠今古同吴侬用昏盖土风礼成废彻夜未艾饮福之余即分歳地炉火煗苍术香饤盘果饵如蜂房就中脆饧专节物四座齿颊锵冰霜小儿但喜新年至头角长成添意气老翁把杯心茫然增年翻是减吾年荆钗劝酒仍祝愿但愿尊前且强健君看今歳旧交亲大有人无此杯分老翁饮罢笑撚须明朝重来醉屠苏】
　　卖痴獃【増范成大村田乐府序分歳罢小儿绕街呼呌云卖汝痴卖汝獃世传吴人多獃故儿辈讳之欲贾其余诗除夕更阑人不睡厌禳钝滞迎新歳小儿呼呌走长街云有痴獃召人买二物于人谁独无就中吴侬仍有余巷南巷北卖不得相逢大笑相揶揄栎翁块坐重帘下独要买添令问价儿云翁买不须钱奉賖痴獃千百年】
　　大节夜【増干淳歳时记禁中以腊月三十日为大节夜】
　　消夜果【増干淳歳时记禁中腊月三十日后苑修内司各进消夜果儿以大合簇饤凡百余种如蜜煎珍果下至花饧箕豆以至玉杯寳器珠翠花朶犀象博戏之具销金斗叶诸色戏弄之物无不备具皆极小巧又于其上作玉辂髙至三四尺悉以金玉等为饰防以贴金龙凤罗罩以竒侈求胜】
　　歳轴【増干淳歳时记禁中腊月三十日后妃诸閤又各进歳轴儿及珠翠百事吉利市袋儿小防金银器皿并随年金钱一百二十文旋亦分赐亲王贵邸宰臣巨珰】
　　爆仗屏风【増干淳歳时记禁中腊月三十日爆仗有为果子人物等不一而殿司所进屏风外画钟馗捕之而内藏药线一爇连百余不絶】
　　迎送六神【増干淳歳时记除夜比屋以五色钱纸酒果以迎送六神于门】
　　聒防【増干淳歳时记除夜蕡烛籸盆红映霄汉爆竹鼓吹之声喧閙彻夜谓之聒防】
　　天行帖儿【増干淳歳时记除夜贴天行帖儿财门于楣】
　　照虚耗【原干淳歳时记除夜明灯牀下谓之照虚耗辇下歳时记都人至年夜于灶里灯谓之照虚耗】
　　呼长恩【増秘阁闲话司书曰长恩除夕呼其名而祭之防不敢啮蠧鱼不生】
　　祭扁榜【増桯史国学以古者五祀之义凡列斋扁榜至除夕必相率祭之遂以为炉亭守歳之酌祝词惟祈速化而已羣儒执事者帽而不带以縚代之谓之叨冒爵中皆有数鸭脚每献则以酒沃之谓之侥幸】题桃符【増茅亭客话蜀主每歳除日诸宫门各给桃符一对俾题元亨利贞四字】
　　赞祝火神【増辽史礼志歳除仪初夕勅使及伊勒希巴率执事郎君至殿前以盐及羊膏置炉中燎之巫及大巫以次赞祝火神讫閤门使赞皇帝面火再拜】
　　白垩画门【増琅嬛记互人国白玉城自女墙至城下俱以白玉为之不敢入盖隂物喜黑而畏白至今除夕人家用白垩绕门画城池列干戈之亦遗意也】
　　镕金卜【増琅嬛记除夕梅妃与宫人戏镕黄金散泻入水中视巧拙以卜来年否泰梅妃一泻得金凤一只首尾足翅无不悉备】
　　镜卜【増熙朝乐事除夕更深人静或有祷灶请方抱镜出门窥聼市人无意之言以卜来歳休咎李廓镜聼词匣中取镜辞灶王罗衣掩尽明月光昔时长着照顔色今夜潜将聼消息门前地黑人来稀无人错道朝夕归更深弱体冷如铁绣带菱花懐里热铜片铜片如有灵愿得照见行人千里形】
　　籸盆【原熙朝乐事除夕人家祀先及百神架松柴齐屋举火焚之谓之籸盆烟熖烛天烂如霞布増帝京景物畧除夕夜以松柏枝杂柴燎院中曰烧松盆熰歳也丘瑜长安除夕诗帝城团鼓迎年急隣院松盆熰歳明】
　　插芝蔴稭【増帝京景物畧十二月三十日插芝蔴稭于门檐牕台曰藏稭中不令出也】埋石镇宅【原遵生八牋除日掘宅四角各埋一大石为镇宅主灾异不起】
　　接灶【増嘉定县志除夕设馔于灶先火炉于门迎神而祭之名曰接灶】
　　赛路神【増东阳县志除夕具酒馔于门前设祭谓之赛路神】
　　祀牀神【増海宁县志除夕以酒果祀床神祈儿女安寝】
　　旧年灯【増灯録洪州高安县建山澄禅师开堂有僧问故歳已去新歳到来还有不受歳者无师曰作麽生僧曰恁麽即不受歳也师曰城上已吹新歳角窻前犹旧年灯僧曰如何是旧年灯师曰腊月三十日】
　　御制四十一年除夕书懐平生宵旰志七七又将过忘寝愁旸雨精心勉泰和送寒辞故歳待曙问民疴莫论新春媚预怜五噫歌
　　御制赋得爆竹声中一歳除是日微雪爆竹连宵不夜城占年积素即丰盈维新四始全仁政修省三朝兾太平
　　拂曙和风临上日通晨淑气拥华清愿将柏叶芳尊酒赐与臣隣共大羮
　　庾肩吾歳尽应令诗【増歳序已云殚春心不自安聊开柏叶酒试奠五辛盘金薄图神燕朱泥印丸梅花应可折倩为雪中看】
　　唐太宗除夜诗【原歳隂穷暮纪献节啓新芳冬尽今宵促年开明日长冰销出镜水梅散入风香对此欢终宴倾壶待曙光】
　　张子容除日诗【増腊月今知晦流年此夕除拾樵供歳火帖牖作春书栁觉东风至花疑小雪余忽逢双鲤赠言是上冰鱼】
　　王諲除夕诗【原今歳今宵尽明年明日催寒随一夜去春逐五更来气色空中改容顔暗里廻风光人不觉已着后园梅】
　　王安石除夜立春诗【増犹残一夜腊并见两年春物以终为始人从故得新迎阳朝剪防守歳夜倾银恩赐随嘉节无功祗自尘】
　　苏轼除夜过吴江诗【増东南胜处未忘情老去扁舟复此行小邑歳除无市井下田水落见农耕雪消西岭嶒崚出春到平湖鳞甲生桥下双蛟眈睡美欲捶千鼓作雷鸣】
　　政典
