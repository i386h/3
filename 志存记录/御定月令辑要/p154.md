<!-- { "loadSidebar": true } -->
　　宰相押班【増宋史礼志司马光为中丞请令宰相遵国朝旧制押班诏宰相春分辰初秋分辰正垂拱殿未退听勿赴文徳殿令御史台放班光又言垂拱奏事毕春分以后鲜有不过辰初秋分以后鲜有不过辰正然则自今宰臣常不至文徳殿押班请春分辰正秋分已初奏事未毕即如今诏庶防此礼不至遂废廼诏春秋分率以辰正】
　　庙郊【増宋史礼志飨庙郊天祭之日均用丑时秋夏以一刻春冬以七刻】
　　锁院具词【増宋史职官志翰林学士院凡拜宰相及事重者晚漏上得旨禀奏归院内侍锁院门夜漏尽具词进入迟眀白麻出】
　　行漏舆【増宋史舆服志行漏舆隋大业行漏车也制同钟鼓楼而大设刻漏如称衡首垂铜鉢末有铜象漆匮贮水渴乌注水入鉢中】
　　棒鼓【増春明退朝録雍熙二年三月诏中书申后两棒鼓出枢宻院申后四棒鼓出】
　　聚防见客【増湘山野録天禧中宰臣奏中书枢宻院接见賔客然两府慎宻之地亦欲咨访天下之良苦早暮接待复滞留机务又分防言事各有异同欲乞今后中书枢宻院每有在外得替到阙及在京主执臣僚如有公事并逐日于巳时已前聚防见客已分防即俟次日急速者不在此限非公事不得到中书宻院】时辰牌【増佩牕小牍张思训制上浑仪为十二神各值一时至其时即自执辰牌循环而出芜史文华殿后曰刻漏房铜壶滴漏在此凡八刻水则交一时直殿监宿抱时辰牌赴乾清门里换之牌长尺余石青地金字书曰某时途遇者必侧立让行坐者必起立亦敬天时之义也】
　　大庆殿【増梦华録冬至前三日车驾宿大庆殿殿庭有两楼对峙谓之钟鼓楼上有太史局生测验漏刻每时刻作鸡唱鸣鼔一下则一服绿者执牙牌而奏之每刻曰某时防棒鼓一时则曰某时正】莲花漏【増玉海天圣八年龙图阁待制燕肃上莲花漏法其制琢石为四分之壶剡木为四分之箭以测十二辰二十四气四隅十千洎百刻分布昼夜凡四十八箭一气一易岁统二百十六万分悉刻箭上铸金莲承箭铜乌引水而下注金莲浮箭而上登不假人力其箭自然上下司晨者谨视而易之其行漏之始又依周官水地置臬之法考二交之景得午时四刻十分为午正南北景中以起漏焉注其法置水于柜引以渴乌导以铜荷水自荷茄下注于壶壶中为金莲花覆之荷心有窍容箭下揷方水之未注也箭首适与花平逮水既至箭则随起视箭所底而时刻可以坐致矣金史歴志初张行简为礼部尚书提司天监时尝制莲花星丸二漏以进章宗命置莲花漏于禁中星丸漏遇廵幸则用之莲社髙贤传释惠安患山中无刻漏乃于水上立十二叶芙蓉因波随转分定昼夜以为行道之莭谓之莲花漏】
　　水秤【増玉海景祐二年九月乙未诏司天监制百刻水秤以测昼夜三年二月命章得象等重定水秤刻漏四月辛亥得象言水行有迟疾请増用平水壶一渴乌二昼夜箭二十一又刻漏之法有水秤以木为衡衡上刻疏之曰天河其广长容水箭箭有四木为之长三尺有五寸着时刻更纳于天河中昼夜更用之衡右端有铜锾连钩为铜覆荷形荷下铜索三条以系铜壶又为髹漆大奁曰水柜中安铜盆曰水海铜盆隅有铜渇乌一引水下注壶中衡左端有大铜锾贯衡锾下大铜索连铜权为立象形又有铁竿髙五丈于铁莲跗中屈上端为方锾形曰鸡竿每移改时刻司辰者以衡尾纳方锾中以组绳挽权上大铜锾进退之秤之所系以大木双植有跗如钟簴之制画五采金龙为饰上有铁胡门大铁钩锾以系之其制度精巧不知作者为谁盖唐五代用之久矣】
　　禁门开钥【増玉海漏刻每遇添减必移报门司及皇城门与锁门使臣常以卯正后一刻为禁门开钥之莭每时八刻二十分毎刻一击鼔八鼓后进时牌余二十分为鸡唱唱絶击一十五鼓为时正】钟鼓楼【増玉海国朝司天之属有挈壶正掌司辰刻置文徳殿门内之东偏设鼓楼钟楼于殿庭左右】宫漏【増续资治通鉴元顺帝自制官漏髙六七寸广半之造木为匮蔵壶其中运水上下匮上设三圣殿匮腰立玉女捧时刻筹时至辄浮水而上左右二金甲神一悬钟一悬钲夜则神人自能按更而击无分毫差鸣钟钲时狮凤在侧者皆自翔舞匮之东西有日月宫飞仙六人立宫前遇子午时自能耦进度仙桥达三圣殿复退立如前】
　　定时鼓【増续文献通考凡遇正旦冬至及颁诏大礼先期钦天监官奏设定时鼓于文楼至期定时漏刻博士一员报时五官司辰一员立御道东鸡唱五官司辰一员击鼓漏刻博士一员登文楼上陞殿鸣鞭已毕报时官捧时牌报卯时鸡唱官唱日出卯照万方光四表毕击鼓五声】
　　日中测景【増春眀梦余録观象台下小室有量天尺铸铜人捧尺北面室穴其顶以日中测景之长短】
　　民用
　　昏期【増诗昏以为期眀星煌煌仪礼士昏礼注士娶妻之礼以昏为期因而名焉必以昏者阳往而隂来离骚曰黄昏以为期兮羌中道而改路】
　　田父泥饮【増杜甫遭田父泥饮诗朝来偶然出自卯将及酉久客惜人情如何拒邻叟髙声索果栗欲起时被肘指挥过无礼未觉村野丑月出遮我留仍嗔问升斗】
　　午眠【増岑参诗酩酊醉时日正午一曲狂歌垆上眠白居易诗不作午时眠日长安可度】
　　朝食夜讽【増韩愈诗朝食动及午夜讽常至卯】
　　卯饮【増白居易卯饮诗短屏风掩卧牀头乌帽青氊白氎裘卯饮一杯眠一觉世间何事不悠悠又卯时酒诗佛法讃醍醐仙方夸沆瀣未如卯后酒神速功力倍厐铸牡丹诗爱惜不教催羯鼓更消卯酒防如何】煎茶【増张籍诗药看辰日合茶过卯时煎】
　　夜课诸生【増涑水记闻晏丞相殊留守南京仲淹寓居城下晏公请掌府学仲淹常宿学中训督学者皆有法度勤劳恭谨以身先之夜课诸生读书寝食皆立时刻往往潜至斋舍诇之见有先寝者诘之其人绐云适疲倦暂就枕耳仲淹问未寝之时观何书其人亦妄对仲淹即取书问之其人不能对乃罚之】浇书摊饭【増书堂诗话东坡谓晨饮为浇书黄门谓午睡为摊饭】
　　午瓯茶【増陆防诗僧分晨鉢笋客供午瓯茶又篝火就炊朝甑饭汲泉自煮午瓯茶】
　　昼夜时刻器【増元史天文志蘓尼额都尔博多汉言昼夜时刻之器其制以铜如圆镜而可挂面刻十二辰位昼夜时刻上加铜条缀其中可以圆转铜条两端各屈其首为二窍以对望昼则视日影夜则窥星辰以定时刻以测休咎背嵌镜三面刻其图凡七以辨东西南北日影长短之不同星辰向背之有异故各异其图以尽天地之变焉】
　　采茶【増北苑别録采茶之法须是凌晨不可见日晨则夜露未晞茶芽腴润见日则为阳气所薄使芽之膏腴内耗至受水而不鲜故每日常以五更挝鼓集羣夫于凤皇山监采官人给一牌入山至辰刻则复鸣锣以聚之恐其逾时贪多务得也】
　　加减太平钱法【増漏刻经十一月莭昼用二十文太平钱匀铺小盂底夜用空盂十二月莭昼用太平钱十九文夜用一文自十二月莭为始昼减一文夜添一文七日一次加减正月莭昼用十一文夜用九文二月莭昼用十文夜用十文三月莭昼用九文夜用十一文自三月莭为始每七日一次昼减一文夜増一文四月莭昼用一文夜十九文五月莭昼用空盂夜二十文六月莭昼用一文夜十九文自六月莭为始每七日一次昼増一文夜减一文七月莭昼九文夜十一文八月莭昼夜各十文九月莭昼用十一文夜用九文自九月莭为始每七日一次昼添一文夜减一文十月莭昼用十一文夜用九文】
　　造筹法【増漏刻经用薄木竹片皆可为如籖箆样随尺寸髙下书冩时刻用探水定验时辰更尤是简防凡筹三十四分均布十二段每段该二分五厘惟寅申己亥上分外加添四分谓维偏添之数也闰余成嵗折瑳之数也今皆防取小盂内分刻为验甚径更防小盂分刻处相对先刻取二路以浮鱼指防处是也凡一年十二月止用太平钱二十文随月加减镇压小盂】
　　造盂法【増漏刻经其法以铜盂二只大一小一大者贮水初无定制小者重五两髙三寸四分面底并阔四寸七分上下四直造之恐度量差殊当以太平钱五十文凖其轻重造毕于盂底微鑚一窍如鍼眼大浮于水盆上令水颠倒自穴外逆通上入于盂中用筹探之水至子则子时至午则午时至一更则一更矣他皆仿此】
　　下漏法【増漏刻经每日天晓日将出时将小盂浮于大盆水面上至日入时自然水满小盂沈于水底为度却取出小盂去其水再浮水面上至来日天晓仍旧沈于水底昏晓二时俱以水满为度定其昼夜其日停水之时切须滤出极浄毋使尘滓隘其水穴庶防无缓迫之失】
　　十二吉时方【増肘后经子时宜东西南方丑时宜西北方寅时宜四方卯时宜东南北方辰时宜东西南方巳时宜西南方午时宜北方未时宜南北方申时宜东南方酉时宜西南方戌时宜东西北方亥时宜四方出行百事宜】
　　晒蚕【増韩氏直説晒簇上蚕后第三日辰巳时闲开苫箔日晒至未时复苫盖如前】
　　蚕室通风【増王祯农书蚕一眠之后但天气晴明己午之闲时蹔揭起牕闲帘荐以通风日南风则卷北牕北风则卷南牕放入倒溜风气则不伤蚕】
　　饲蚕【増务本新书初饲蚁法宜旋切细叶微筛不住频饲一时辰约饲四顿一昼夜通饲四十八顿】除菊虎【増农政全书菊稍长竹缚之夏至前后有虫焉黑色硬殻其名曰菊虎晴而飞出不出于己午未三时宜而除之】
　　吉将加时【増选择歴书善用时者使六神受制四杀没于四维六神受制者螣蛇堕水火在壬也朱雀破头火在癸也勾陈入狱土在甲也元武折足水在坤也白虎烧身金在丙也天空被戮土在巽也如不得六神悉伏者宜就吉将加时亦可致吉日出为旦用昼贵神日没为暮用夜贵神】
　　物候
　　鸡司时【増汉书五行志鸡者小畜主司时起居人注至时而鸣以为人起居之莭埤雅易曰巽为鸡兑见而巽伏故为鸡鸡知时而善伏故也读书録丑前鸡先鸣者阳气动也午中鸡亦鸣者隂气动也】长鸣鸡【増西京杂记成帝时交趾越巂献长鸣鸡伺鸡晨即下漏验之晷刻无差鸡长鸣则一食顷不絶】
　　鹤鸣【原相鹤经昼夜十二时鸣中律韩愈诗雀鸣朝管食鸠鸣暮覔羣独有知时鹤虽鸣不縁身】慈乌巢树【増北史萧只传只子放居丧以孝闻所居庐室前有二慈乌来集各据一树为巢自午以前驯庭饮啄午后更不下树毎临时舒翅悲鸣全似哀泣家人则之未尝有阙时以为至孝之感】潮泉【原庐山记鸡笼山有涧水深一尺余泉涌如潮晷刻不差朔望尤大】
　　报时猿【原开天遗事商山隐士髙太素累徴不起在山中构道院二十余闲太素起居清心亭下皆茂林修竹竒花异卉每至一时即有猿一枚诣亭前鞠躬而啼不易其太素因目之为报时猿】
　　六时水【増録异记六时水在青城山宗元观南二里对观有峭厓髙五百余丈厓上授道坛昔甯真君与轩辕帝传道之所每日六时厓上自然有水出至今不絶方舆胜览常道观南有六时水云六时洒水以代晷漏隂时即飘然而洒阳时则无吕汲公诗岩辉万古照泉漏六时飞京镗诗八千里隔东西境十二时分昼夜泉】
　　十二时虫【増岭表録异十二时虫五色者身尾长丈余脑上连背有髻鬛草树上行极迅速亦多在人家篱落闲俗云一日随十二时变色因名之埤雅蜥易日十二时变色故曰易也】
