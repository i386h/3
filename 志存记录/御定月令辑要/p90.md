<!-- { "loadSidebar": true } -->
　　大长秋【原汉书百官表将行秦官景帝中六年更名大长秋注秋者收成之时长者恒乆之义故以为皇后官名増宋书百官志大长秋皇后卿也韦曜曰长秋者以皇后阴官秋者阴之始取其终而长欲其乆也】司冦司秋【增大戴礼司冦司秋以聼狱讼治民之烦乱执权变民中凡民之不刑崩本以要闲作起不敬以欺惑憧愚作于财贿六畜五谷曰盗诱居室家有君子曰义子女専曰□饬五兵及木石曰贼以中情出小曰闲大曰讲利辞以乱属曰防以财投长曰贷凡犯天子之禁陈刑制辟以追国民之不率上教者夫是故一家三夫道行三人饮食哀乐平无狱】
　　成秋事【增大戴礼方秋三月收敛以时于时有事尝新于皇祖皇考食农夫九人以成秋事】金秋杀【增春秋繁露金者秋杀气之始也建立旗鼓杖把旌以诛贼残禁暴虐安集故动众兴师必应义理出则祠兵入则振旅以闲习之修城郭缮墙垣审羣禁饬兵甲警百官诛不法恩及于金石则凉风出恩及于毛虫则走兽大为麒麟至】
　　义主秋【增春秋繁露王者能治则义立义立则秋气得故义者主秋秋气始杀王者行小刑罚民不犯则理义成于时阳气为贼故王者辅以官牧之事然后万物成熟】
　　修备缮兵【増淮南子太阴治秋则欲修备缮兵注金徳断剖故修兵也】
　　金神司令【原淮南子西方之极自昆仑絶流沙沈羽西至三危之国石城金室饮气之民不死之野少皥蓐收之所司者万二千里其令曰审用法诛必辜备盗贼禁奸邪饰羣牧谨着聚修城郭补决窦塞蹊径遏沟渎止流水雝谿谷守门闾陈兵甲选百官诛不法注蓐收金神】
　　秋豫【增汉张衡东京赋度秋豫以收成观丰年之多稌嘉田畯之匪懈勤致赉于九扈】
　　啓西戸【增皇览逸礼秋居明堂右个啓西戸】
　　后宫象秋【增三辅黄圗后宫在西秋之象也秋主信故宫殿皆以长信长秋为名】
　　赏武臣【增崔寔政论秋风厉而赏武臣】
　　秋卿【增隋书百官志天监七年以卫尉为卫尉卿廷尉为廷尉卿将作大匠为大匠卿三卿是为秋卿】义仓【増隋书长孙平开皇三年平奏令民间毎秋家出粟麦一石已下贫富差等储之闾巷以备凶年名曰义仓】
　　羣牧上籍【增唐书百官志太仆寺诸牧监马之驽良皆着籍良马称左驽马称右毎歳孟秋羣牧使以诸监之籍合为一以仲秋上于寺】
　　赞考课【增唐书百官志左右卫长史各一人掌判诸曹五府外府禀禄卒伍军团之名数器械车马之多少小事得専逹毎歳秋赞大将军考课】
　　输庸调【増唐书食货志租以敛获早晚险易远近为差庸调输以八月以九月同时输者先逺民皆自槩量州府歳市土所出为贡其价视绢之上下无过五十匹】
　　防秋【増唐书陆贽西北边歳调河南江淮兵谓之防秋国史补浑瑊太师年十一歳随父释之防秋朔方节度使张齐丘戏问曰将乳母来否其年立跳荡功后二年拔石堡城收龙驹岛皆有奇効髙适诗青海只今将饮马黄河不用更防秋】
　　秋赋【增宋史选举志范仲淹参知政事意欲复古劝学数言兴学校本行实诏近臣议于是宋祁等奏教不本于学校士不察于乡里则不能覈名实有司束以声病学者専于记诵则不足尽人材参考众说择其便于今者莫若使士皆土著而教之于学校然后州县察其履行则学者修饰矣乃诏州县立学士须在学三百日乃聼预秋赋又毎秋赋自县令佐察行义保任之上于州州长貮复审察得实然后上本道使者类试】荐新【增玉海元丰四时荐新礼孟秋尝粟与稷羞以枣梨仲秋尝麻稻羞以蒲季秋尝菽羞以栗元史祭祀志荐新雏鸡孟秋用之菱芡栗黄鼠仲秋用之梨枣黍梁鹚老季秋用之】
　　民用
　　有秋【原书若农服田力穑乃亦有秋增白居易诗海内时无事江南歳有秋】
　　曲薄【增诗蒹葭苍苍白露为霜疏八月白露节秋分八月中九月寒露节霜降九月中白露凝戾为霜然后歳事成谓八月九月葭成苇可以为曲薄充歳事也埤雅葭一名华蒹一名薕薕髙数尺今人以为帘箔因此为名也至秋坚成谓之雈苇】
　　落实取材【增左歳云秋矣我落其实而取其材】
　　养收【原内经秋三月此谓容平天气以急地气以明蚤卧蚤起与鸡俱兴使志安宁以缓秋刑收敛神气使秋气平无外其志使肺气清此秋气之应养收之道也逆之则伤肺】
　　肺通秋气【增内经肺者气之本魄之处也其华在毛其充在皮为阳中之太阴通于秋气】秋脉如浮【増内经帝曰秋脉如浮何如而浮岐伯曰秋脉者西方金也万物之所以収成也故其气来轻虚以浮来急去散故曰浮】
　　区种【増汜胜之书上农区田大区方深各六寸闲相去七寸一亩三千七百区丁男女种十亩至秋区三升粟亩得百斛中农区田法方七寸深六寸闲相去二尺一亩千二十七区丁男女十亩秋粟得五十一石下农区田法方九寸深六寸闲相去三尺秋亩得二十八石旱即以水沃之】
　　粮【增南方草木状甘味如薯蓣性不甚冷旧珠崖之地海中之人皆不业耕稼惟掘地种甘秋熟収之蒸防切如米粒仓圌贮之以充粮糗是名粮】
　　良耀草【增南方草木状良耀草枝叶如麻黄秋结子如小栗煨食之解毒昔有得是药者梁氏之子耀因以为名梁转为良尔花白似牛李出髙凉】
　　秋耕【增齐民要术秋耕防青者为上初耕欲深转地欲浅菅茅之地宜縦牛羊践之韩氏直説凡地除种麦外竝宜秋耕秋耕之地荒草自少极省耡工】
　　种穬麦【増齐民要术穬麦非良地则不须种八月中戊社前种者为上时下戊前为中时八月末九月初为下时】
　　种苜蓿【増齐民要术崔实曰七月八月可种苜蓿尔雅翼按今苜蓿甚似中国灰藋但藋苗叶作灰色而苜蓿苗端常有数叶深红可爱今人谓之鹤顶草秋后结实黒房累累如穄故俗人因谓之木粟其米可为饭亦有可以酿酒者】
　　种莲子【増齐民要术八月九日取莲子坚黒者于瓦上磨莲头令皮薄取墐土作熟泥封之泥干时掷于池中泥下自然周正易生少时即出其不磨者皮既坚厚仓卒不能生也】
　　兎毛笔【增笔阵圗笔要取崇山絶仞中兎毛八九月收之其笔头长一寸管长五寸锋齐腰强者】蜂【増永嘉地记七八月中常有蜂羣过有一蜂飞先覔止泊家中人知輙内木桶中以涂桶中飞者闻气或停不过三四来便举羣悉至】
　　苕华【增陆玑诗疏苕一名陵时一名鼠尾似王刍生下湿水中七八月中华紫似今紫草华可染皂煮以沐髪即黑叶青如蓝而多华】
　　木【増陆玑诗疏枸树山木其状如栌一名枸骨髙大如白杨所在山中皆有理白可为函板枝柯不直子着枝端大如指长数寸噉之甘羙如饴八九月熟江南特美今官园种之谓之木本従南方来能令酒味薄若以为屋柱则一屋之酒皆薄】
　　巴竹笋【増陆玑诗疏巴竹笋八月九月生始出地长数寸鬻以苦酒防汁浸之可以就酒及食】赐尝稻豆【増湘山野录真宗深念稼穑闻占城稻耐旱西天菉豆子多而粒大各遣使以珍货求其种占城得种二十石至今在处播之西天中印土得菉豆种二石始植于后苑秋成日宣近臣尝之仍赐占稻及西天菉豆御诗】
　　芋头芋子【增本草衍义芋所在有之江浙二川者最大而长京洛者差圎小当心出苗者为芋头四边附之而生者为芋子八月九月已后掘食之】
　　硫黄【增政和本草硫黄一名石硫黄或生易阳或生西河或五色黄是樊水石液也烧有紫焰八月九月采】
　　橡实【増政和本草橡实栎木子也木高二三丈开黄花八九月结实其实为皁斗槲栎皆有斗而以栎为胜不拘时采其皮幷实用】
　　菰米【増尔雅翼苽者蒋草也其苗有茎梗者谓之菰蒋至秋则为此米一名雕胡古人以为美馔杜甫秋兴诗波漂菰米沉云黑】
　　茭首【增尔雅翼菰首者菰蒋三年以上心中生薹如藕至秋如小儿臂大谓之茭首本草所谓菰根者也可蒸煑亦可生食】
　　石莲子【增本草纲目莲实一名石莲子至秋黑而沉水诸鸟猿猴取得不食藏之石室内人得三百年者食之永不老也】
　　莲花驻顔【増本草纲目芙蓉服食驻顔太清草木方七月七日采莲花七分八月八日采根八分九月九日采实九分阴干捣筛毎服方寸匕温酒调服】
　　蘹香【増本草纲目蘹香北人呼为香叶极疎细作丛七月生花头如伞盖黄色结实如麦而小青色八九月采实阴干川人多煮食其茎叶】
　　秦椒【増本草纲目秦椒生泰山山谷及秦岭上或琅琊八月九月采实陆玑诗疏秦椒树似茱萸有针刺叶坚而滑泽味亦辛香蜀人作茶呉人作茗皆以其叶合煑为香】
　　乌臼子【増夲草纲目乌臼木名鵶臼南方平泽甚多今江西人种植采子蒸煑取脂浇烛子上皮脂胜于仁子八九月熟初青后黑分为三瓣】
　　楮实【增本草纲目楮名谷楮实生少室山所在有之八月九月采实日干】
　　葡萄酿酒【増本草纲目葡萄汉书作蒲桃圎者名草龙珠长者名马乳七月八月熟取汁可酿酒大宛以葡萄酿酒富人藏酒万余石久者十数年不败张骞使西域得其种还中国始有盖北果之最珍者】柹熟【増本草纲目柹高树大叶圆而光泽八九月乃熟生柹置器中自红者谓之烘柹日干者谓之白柹火干者谓之乌柹水浸藏者谓之醂柹】
　　橄榄【增本草纲目橄榄生岭南树似木槵子树而高端直可爱结子形如生诃子无棱瓣八月九月采之按岭表录异云橄榄树枝皆高耸其子深秋方熟子繁树峻不可梯缘但刻根下方寸许纳盐入内一夕子皆自落】
　　锦荔枝【增本草纲目苦名锦荔枝即癞葡萄生苗引蔓茎叶卷须竝如葡萄而小七八月开小黄花五瓣如椀形结青色皮上痱一如癞及荔枝壳状熟则黄色自裂内有红瓤南人以青皮煑肉及防酱充蔬】灰藋【增本草纲目灰藋处处原野有之茎有紫红线棱叶尖有刺茎心嫩叶背面皆有白灰为蔬亦佳七八月开细白花结实簇簇如毬中有细子蒸暴取仁可炊饭及磨粉食救荒】
　　菊枕【增澄懐录秋采甘菊花贮以红碁布囊作枕用能清头目去邪秽】
　　蒲花褥【増山家清供秋采蒲花如柳絮者熟鞭贮以方青囊作坐褥或卧褥甚温燠虽木棉不及也】枸杞花【增常氏日录七月上甲日采枸杞花八月上酉日治服之】
　　决明【增羣芳谱决明有二种马蹄决明秋开淡黄花五出结角如初生细豇豆入眼药最良茳芒决明即山扁豆秋开深黄花五出结角如小指味甘滑二种苗叶皆可作酒麴俗呼为独占缸杜甫秋雨叹雨中百草秋烂死阶下决明顔色鲜着叶满枝翠羽盖开花无数黄金钱】
　　锄社【增农桑辑要北方村落之闲多结为锄社以十家为率先锄一家之田本家供其饮食其余次之旬日之闲各家田皆锄治自相率领乐事趋功无有偷惰闲有病患之家共力助之故田无荒秽歳皆丰熟秋成之后豚蹄盂酒递相犒劳名为锄社】
　　秋蚕【增农桑辑要秋蚕初宜凉渐渐宜暖亦因天时渐凉故也簇与缲丝法同春蚕】
　　早春茶【増茶疏往日无有于秋日摘茶者近乃有之秋七八月重摘一番谓之早春其品甚佳】养肺脏法【増遵生八牋修养肺脏法当以秋三月朔望旭旦向西平坐鸣天鼓七饮玉泉三然后瞑目正心思吸兑宫白炁入口七吞之闭气七十息此为调补神气安息灵魂之要诀也】
　　物候
