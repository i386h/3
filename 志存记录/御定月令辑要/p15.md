<!-- { "loadSidebar": true } -->
　　蒙岭茶【増图经蜀雅州蒙岭产茶最佳其采常在春夏之交方茶生常有云雾覆其上若有神物防持云】
　　泻酥【増元和志祁连山在张掖酒泉二界上美水茂草山中冬温夏凉宜牛羊乳酪浓好夏泻酥不用器物置于草上不解散作酥特好一斛酪得斗余酥】
　　波棱【増本草纲目波棱八月九月种者可备冬食正月二月种者可备春蔬】
　　胡萝卜【増本草纲目胡萝卜八月下种冬月掘根生熟皆可啖】
　　山樝【増本草纲目山樝有二种皆生山中一种小者人呼为棠朹子树髙数尺叶有五尖桠间有刺三月开五出小白花实有赤黄二色肥者如小林檎小者如指头九月乃熟小儿采而卖之闽人取熟者去皮核捣和糖蜜作为樝糕以充果物】
　　白苣【増本草纲目白苣似莴苣而叶色白折之有白汁正月二月下种四月开黄花结子八月十月可再种】
　　酒糟【増本草纲目酒糟须用腊月及清眀重阳造者沥干入少盐收之藏物不败揉物能软若榨干者无味矣】
　　沉水香【増唐本草注沉水香叶似橘经冬不凋夏生花白而圆细秋结实如防榔色紫似甚而味辛疗风水毒肿去恶气】
　　威灵仙【増唐本草威灵仙九月末至十二月采根隂干余月并不堪采本草纲目其旁毎年旁引年深转茂一根丛须数百条长者二尺许初时黄黒色干则深黒色俗称鐡脚威灵仙】
　　豨莶丸【原图经本草蜀人单服豨莶法五月五日六月六日九月九日采叶去根茎花实净洗暴干入甑中层层洒酒与蜜蒸之又暴如此九过则气味极香美熬捣筛末蜜丸服之甚益元气治肝肾风气四肢麻痹骨间冷腰膝无力者】
　　千嵗蘽【増图经本草千嵗蘽藤生蔓延木上四月摘其茎汁白而味甘五月开花七月结实八月采子冬惟凋叶春夏取其汁用】
　　清风藤【増图经本草清风藤生台州天台山中其苖蔓延木上四时常青土人采茎用】
　　金樱子【増图经本草金樱子生郊野中大蔷薇有刺四月开白花夏秋结实亦有刺黄赤色形似小石榴十一月十二月采本草衍义九月十月霜熟时采用】
　　枳木【原图经本草枳木如橘而小髙五七尺叶如橙多刺春生白花至秋成实七月八月采者为实九月十月采者为殻】
　　麦具四时气【原图经本草大小麦秋种冬长春秀夏实具四时中和之气故为五谷之贵地暖处亦可春种至夏便收然比秋种者四气不足故有毒】
　　田麻【増图经本草田麻生信州田野及沟涧旁春夏生青叶八月中生小荚冬月采叶治痈疖诸毒】救穷草【原图经本草黄精别録名救穷草三月生苖本黄末赤四月开青白花结子如白黍粒亦有无子者根如嫩生姜而黄色二月采根蒸过干用今遇八月采山中人九蒸九作果卖黄黒色而甚甘美】天门冬【増图经本草天门冬春生藤蔓大如股髙至丈余叶如茴香夏生白花亦有黄色者秋结黒子在其根枝旁其根白或黄紫色二月三月七月八月采根四破之去心先蒸半炊间干停防久仍湿润入药时重炕焙令燥】
　　何首乌【増图经本草何首乌春采根秋采花九蒸九曝乃可服此药本名交藤因何首乌服而得名也何首乌有雌雄根逺不过三尺夜则苖蔓相交或隐化不见春末夏中秋初三时晴眀时采之有赤白二种赤者雄白者雌五十年者如拳大号山奴服之一年髪髭青黒一百年者如盌大号山哥服之一年顔色红悦一百五十年者如盆大号山伯服之一年齿落更生二百年者如斗栲栳大号山翁服之一年顔如童子行及奔马三百年者如三斗栲栳大号山精纯阳之体乆服之则成地仙也】
　　防榔【増本草纲目防榔树旁无枝柯条从心生端顶有叶三月叶中肿起一房因自坼裂出穂凡数百颗又生刺重累于下以防卫其实五月成熟剥去其皮煮肉干之皮皆筋丝与大腹皮同也原异物志防榔实硬如干枣以扶留古贲灰并食下气及宿食白虫消谷饮啖设为口实】
　　桃实异名【増本草纲目桃品甚多易于栽种且早结实五年宜以刀劙其皮出其脂液则多延数年其实有红桃绯桃碧桃缃桃白桃乌桃金桃银桃胭脂桃皆以色名者也有绵桃油桃御桃方桃匾桃偏核桃皆以形名者也有五月早桃十月冬桃秋桃露桃皆以时名者也并可供食】
　　水粟【増本草纲目水粟三月出水茎大如指叶似荇叶而大径四五寸初生如荷叶六七月开黄花结实状如角黍长二寸许内有细子一包如罂粟泽农采之洗擦去皮蒸曝舂取米作粥饭食之其根大如栗亦如鸡头子根俭年人亦食之作藕香味如栗子三四月采茎取汁煑硫黄能拒火】
　　大小蒜【増本草纲目大小二蒜皆八月种春食苗夏初食薹五月食根秋月收种】
　　胡葱【増本草纲目胡葱八月下种五月收取叶似葱而根似蒜其味如薤不甚臭食疗本草胡葱生蜀郡山谷状似大蒜而小形圆皮赤稍长而鋭五六月采】
　　薤【増本草纲目薤八月栽根正月分莳宜肥壤数枝一本则茂而根大叶状如韭气亦如葱二月开细花紫白色根如小蒜一本数颗相依而生五月叶青则掘之否则肉不满也食疗本草薤发热病不宜多食三四月勿食生者】
　　芹【増本草纲目芹二月生苖其叶对莭而生茎有莭棱而中空其气芬芳五月间开细花楚人采以济饥其利不小】
　　莴苣【増本草纲目莴苣正二月下种最宜肥地叶折之有白汁粘手四月抽薹髙三四尺剥皮生食味如胡江东人盐晒压实以备方物谓之莴笋也】
　　胡荽【増本草纲目胡荽八月下种晦日尤良初生柔茎圆叶叶有花岐根软而白冬春采之香美可食道家五荤之一立夏后开细花成簇如芹菜花淡紫色五月收子子如大麻子亦辛香】
　　荠【増本草纲目荠有大小数种并以冬至后生苖二三月起茎开细白花结荚如小萍荚内细子名蒫】苋【増本草纲目苋并三月撒种六月以后不堪食老则抽茎如人长开细花成穂穂中细子九月收之】壶卢【増本草纲目壶卢名状不一并以正二月下种生苖引蔓延縁其叶似冬叶而稍团五六月开白花结食白色瓤中之子齿列而长谓之瓠犀】
　　生姜【増本草纲目姜宜原隰沙地四月取母姜种之五月生苖如初生嫩芦而叶稍濶似竹叶对生叶亦辛香秋社前后新芽顿长如列指状采食无筋谓之子姜秋分后者次之霜降则老矣】
　　芸薹【増本草纲目芸薹今油菜也九月十月下种生叶形色微似白菜冬春采薹心为茹三月则老不可食开小黄花四瓣如芥花结荚收子亦如芥子灰赤色炒过榨油黄色燃灯甚眀】
　　菘【増本草纲目菘即今呼为白菜者南方之菘畦内过冬北方多入窖内圃人以马粪壅培长出苖皆嫩黄色脆美无滓谓之黄芽菜子如芸子八月以后种之二月开黄花三月结角如芥】
　　芥【増本草纲目芥有数种皆以八九月下种冬月食者俗呼腊菜春月食者俗呼春菜四月食者谓之夏芥其花三月开黄色四出结荚一二寸子大如蘓子】
　　芜菁【増本草纲目芜菁四时常有春食苖夏食心秋食茎冬食根河多种以备饥嵗又蔓青六月种者根大而叶蠧八月种者叶美而根小惟七月初种者根叶俱良】
　　雄鸡腊【増本草纲目雄鸡冬至作腊立春食之辟疫】
　　乳香【増本草纲目乳香腊月二十四日五更取初汲水浸至元旦五更时人嚼一块饮水三呷一年无疫】斫合子【増本草纲目斫合子六七月开小长花如铃状紫白色结实长二三寸一头尖其殻青软中有白绒及浆霜后枯裂则子飞其子轻薄商人取其绒作坐褥代绵云甚轻暖】
　　逡廵酒【増本草纲目逡廵酒补虚益气去一切风痹湿气乆服益夀耐老好顔色造法三月三日收桃花三两三钱五月五日收马蔺花五两五钱六月六日收脂麻花六两六钱九月九日收黄甘菊花九两九钱隂干十二月八日取腊水三斗待春分取桃仁四十九枚好者去皮尖白麫十斤同前花和作纸包四十九日用时白水一瓶一丸一块封良乆成矣如淡再加一丸】
　　顺时飬和【増本草纲目经云必先嵗气毋伐天和又曰升降浮沉则顺之寒热温凉则之故春月宜加辛温之药以顺春升之气夏月宜加辛热之药以顺夏浮之气长夏宜加甘苦辛温之药以顺化成之气秋月宜加酸温之药以顺秋降之气冬月宜加苦寒之药以顺冬沉之气所谓顺时气而飬天和也又云春省酸増甘以飬脾气夏省苦増辛以飬肺气长夏省甘増咸以飬肾气秋省辛増酸以飬肝气冬省咸増苦以飬心气此则既不伐天和而又防其大过所以体天地之大徳也】
　　粳稻三收【増本草纲目粳稻六七月收者为早粳八九月收者为迟粳十月收者为晚粳】红花【原本草红蓝花即红花也冬月布子于熟地春苖夏花出棣上乗露采之其花干以染真红又作胭脂】
　　天花粉【増救荒本草修治天花粉秋冬采括楼根去皮寸切水浸逐日换水四五日取出捣泥以绢衣滤汁澄粉晒干用】
　　榴花变髪【増本草拾遗榴花隂干为末和鐡丹服一年变白髪如漆】
　　马勃【増本草衍义马勃生湿地及腐木上夏秋采之有大如斗者小亦如升杓韩退之所谓牛溲马勃俱收并畜者是】
　　苦菜【増蜀本草苦菜春花夏实至秋复生花而不实经冬不凋也】
　　蕉子【増海槎录海南芭蕉常年开花结实有二种板蕉大而味淡佛手蕉小而味甜通呼为蕉子虞衡志南中芭蕉极大者凌冬不凋中抽一条长数尺莭莭有花花褪叶根有实去皮取肉软烂如緑柿味极甘冷四季恒实土人以饲小儿云去客热谓之蕉子】
　　卢橘【増花木志蜀有给客橙一名卢橘似橘而非若柚而香夏冬花实常相继或如弹丸或如樱桃通嵗食之】
　　栁有八徳【原著微编栁有八徳一不择地而生二易殖易长三先春而青四深冬始瘁五质直可取六坚韧可制七穂叶可疗治八嵗可刈条枝以薪葢梓材之良器也】
　　光华顔色【増圣济总录三月三日收桃花七月七日收鸡血和涂面上三二日后脱下则光华顔色也】
　　餐菊【増玉函方三月上寅采菊苖名玉英六月上寅采叶名容成九月上寅采花名金精十二月上寅采根茎名长生收四味为末用成日炼蜜丸如桐子大毎服一钱一日三服百日身轻润泽一年白再黒二年齿落更生三年返老还童偶谈种菊春食苖夏食叶秋食华冬食根】
　　补肺丸【増传信方补肺丸治咳用杏仁二大升山中者不用去双仁者以童子小便二斗浸之春夏七日秋冬二七日连皮尖于砂盆中研滤取汁煑令鱼眼沸软如麫糊即成以粗布摊曝之可丸即丸服之食前后总须服三五十丸茶酒任下忌白水粥】
　　女贞丸【増简便方女贞实十月上已日收隂干用时以酒浸一日蒸透晒干一斤四两旱莲草五月收隂干十两为末桑椹子五月收隂干十两为末炼蜜丸如梧子大毎服七八十丸淡盐汤下久服髪白再黒返老还童】
　　麋角丸【増千金方糜角丸服经一月腹内诸疾自相驱逐服至二百日面皱光泽一年齿落更生强记身轻若风日行数百里二年令人肥饱少食七十已上服之却成后生三年肠作筋体预见未眀四年常饱不食自见仙人三十下服之不辍顔一定而不变】
　　楮桃【増集简方喉痹喉风五月五日或六月六日七月七日采楮桃隂干毎用一个为末井花水服之重者以两个】
