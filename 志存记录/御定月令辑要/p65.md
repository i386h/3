<!-- { "loadSidebar": true } -->
　　猎邺西【增典论嵗之暮春勾芒司节和风扇物弓燥手柔草浅兽肥与族兄子丹猎于邺西终日手获麞鹿九雉兎三十】
　　佛齿【増佛国记佛齿常以三月中出之未出十日王庄校大象使一人着王衣服骑象上击鼓唱言菩萨从三阿僧祗刼种种苦行唱己王便夹道两边作菩萨五百身已来种种变现或作须大挐或作睒变或作象王或作鹿马如是形像皆彩画庄校状若生人然后佛齿乃出中道而行随路供养到无畏精舍佛堂上道俗云集烧香燃灯种种法事昼夜不息满九十日乃还城内精舍】
　　鳯凰里【増宋书符瑞志文帝元嘉十四年三月丙申大鸟二集秣陵民王顗园中李树上大如孔雀头足小髙毛羽鲜明文采五色声音谐从众鸟如山鸡者随之如行三十歩顷东南飞去州刺史彭城王义康以闻改鸟所集永昌里曰鳯凰里】
　　白麒麟玺【增宋书符瑞志晋建武元年三月己酉丹阳江寕民虞由垦土得白麒麟玺一纽文曰长寿万年】
　　连理树【增十六国春秋后秦始三年春三月连理树生于庙庭逍遥园】
　　玉芝神光【増唐书明皇纪天寳七载三月乙酉大同殿柱生玉芝有神光照殿王维大同殿柱产玉芝龙池上有庆云神光照殿诗欲笑周文歌宴镐还轻汉武乐横汾岂如玉殿生三秀讵有铜池出五云陌上尧樽倾北斗楼前舜乐动南薰共懽天意同人意万嵗千秋奉圣君】
　　赐学士茶【増金銮密记翰林当直学士春晚则日赐成象殿茶】
　　金明池竞渡【增宋史礼志淳化三年三月幸金明池命为竞渡之戏掷银瓯于波间令人泅波取之因御船奏教坊乐岸上都人縦观者万计帝顾视高年皓首者就赐白金器皿】
　　筠笼卖花【増闻见前录洛中三月牡丹开于花盛处作园囿四方伎艺举集都人士女载酒争出择园亭胜地上下池台间引满歌呼不复问其主人抵暮游花市以筠笼卖花故王平甫诗曰风暄翠幕春沽酒露湿筠笼夜卖花东京梦华録是月季春万花烂熳牡丹芍药棣棠木香种种上市卖花者以马头竹篮铺排歌呌之声清奇可聼晴帘静院晓幕高楼宿酒未醒好梦初觉闻之莫不新愁易感幽恨悬生最一时之佳况】赏花钓鱼【增闻见后録嘉祐六年三月仁宗皇帝幸后苑召宰执侍从台諌馆阁以下赏花钓鱼中觞上赋诗宰相韩琦以下皆和帝独称赏韩琦轻隂阁雨迎天歩寒色留春送寿杯之句】
　　彩虹入井【原南部新书永贞二年三月彩虹入润州大将张子良宅初入浆瓮水尽入井饮之后子良拜金吾寻厯方镇】
　　书门牌【増湘山野录退傅张邓公士逊晚春乗安轝出南熏缭绕都城游金明抵暮指宜秋而入阍兵捧门牌请官位退止书一阕于牌云闲游灵沼送春囘闗吏何须苦见猜八十衰翁无品秩昔曾三到鳯池来】
　　赐春赋【増玉海乾道三年三月癸夘赐宰执御制春赋上曰人主不可不知民事七月之诗陈王业艰难近尝作春赋仿苏轼赤壁赋为之大意言农事方兴其时宰臣请窥圣作故赐之】
　　防鞠【増玉海太平兴国五年三月戊子会鞠于大明殿上获多算御制击毬五七言诗各一首诏近臣属和】
　　景灵宫牡丹【增玉海天圣四年季春丙午景灵宫牡丹双跗共干诏词臣为赋】
　　获五符【増路史禹闻宛委黄帝书乃吉防封白马三月庚子登覆鬴探穴获五符知治水要】飞英防【原诚斋杂记范蜀公居许下于长啸堂前作酴醿架每春季花时宴客其下有花堕酒中者饮一大白微风过则举坐无遗当时谓之飞英防】
　　百华舞【増采兰杂志越嶲国有吸华丝凡华着之不即堕落用以织锦汉时国人奉贡武帝赐丽娟二两命作舞衣春暮宴于花下时故以防拂落花满身都着舞态愈媚谓之百华之舞】
　　种子羊【増乐郊私语大漠迤西俗能种羊凡屠羊用其皮肉惟留骨以初冬未日埋着地中至春阳季月上未日为吹笳呪语有子羊从土中出凡埋骨一具可得子羊数只此盖四生胎外之化也】
　　海醮【増续夷坚志济源庙后大池邑人以海子目之献酒及防钱或他有所供悉投此海池每嵗春莫纸灰从水底出谓之海醮】
　　月桂降【增名胜志台州郡署有月桂斋唐垂拱四年三月夜月中桂子降芳香味甘食之和畅台州司马孟説冬官侍郎狄仁杰以闻】
　　求神芝【増茅君句曲山有神芝五种求之法当以三月登山赍金环二双启以奉誓如此者三必得芝草投环于石间】
　　看花局【增续释常谈释仲殊花品序每嵗禁烟前后置酒馔以待来賔赏花者不问亲踈谓之看花局故俚语云弹琴种花陪酒陪歌】
　　晋三月折杨栁歌【増泛舟临曲池仰头看春花杜鹃纬林啼折杨栁双下俱徘徊我与欢共取】
　　李贺三月乐词【增东方风来满眼春花城栁暗愁杀人复宫深殿竹风起新翠舞衿浄如水光风转蕙百余里暖雾驱云扑天地军装宫妓扫蛾浅揺揺锦旗夹城暖曲水漂香去不归梨花落尽成秋苑】








　　御定月令辑要卷七
<史部,时令类,御定月令辑要>
　　钦定四库全书卷
　　御定月令辑要卷八
　　夏令
　　天道
　　火王【增易象曰火在天上大有集解荀爽曰谓夏火王在天万物竝生故曰大有】
　　凯风【原诗凯风自南吹彼棘心增南风谓之凯风乐夏之长养】
　　三星在隅戸【增诗三星在隅笺心星在隅谓四月之末五月之中人三星在户笺心星在戸谓五月之末六月之中】
　　丙丁【原礼其日丙丁注丙之言炳也日之行夏南从赤道长育万物月为之佐时万物皆炳然着见而强】
　　【大又因以为日名焉汉书律歴志明炳于丙大盛于丁説文丙位南方万物成炳然隂气初起阳气将亏从一入冂一者阳也丁夏时万物皆丁实】
　　炎帝祝融【原礼其帝炎帝其神祝融注炎帝大庭氏也祝融颛顼氏之子曰黎为火官增三礼义宗】
　　【火正曰祝融者祝甚也融明也言夏时物气甚明也张聿首夏犹清和诗祝融将御节炎帝启朱明】夏为假【增礼南方者夏夏之为言假也养之长之假之仁也汉书律歴志夏假也物假大乃宣平释名】
　　【夏假也寛假万物使生长也】
　　南薰【原礼昔者舜作五之琴以歌南风增家语舜造南风之诗其诗曰南风之薰兮可以解吾民之愠】
　　【兮南风之时兮可以阜吾民之财兮原唐诗纪事文宗夏日与诸学士联句曰人皆苦炎热我爱夏日长柳公权续曰薰风自南来殿阁生微凉时五学士属和帝独讽公权两句令题于壁上増张説诗骑仗联联环北极鸣笳歩歩引南薰】
　　朱明【原尔雅夏为朱明注气赤而光明増汉书礼乐志朱明盛长旉与万物桐生茂豫靡有所诎郭璞诗羲和骋丹衢朱明赫其猛】
　　长赢【原尔雅夏为长赢新论夏之徳炎炎不信则草木不长草木不长则长赢之徳废】夏雨【增尔雅暴雨谓之涷注今江东呼夏月暴雨为涷雨原陆机纂要夏雨名绵雨增扶南金障国入四月便雨六月乃止少有晴日】
　　御制喜雨诗十六韵并序
　　朕抚御天下每以民生为念夙兴夜寐无时少懈也嵗在丁卯自春渉夏蕴隆少雨日更增甚麦秋期至农事堪忧传曰龙见而雩谓建巳之月万物始盛待雨于天今当雨不雨或人事之未修朕躬之有过欤亟命重臣凡国计忧戚刑名钱谷但有关于民者再三讲究有言在京臣工镌级过多皆赐复还可以致雨以及戏馆秧歌之细事无不曲尽议论迄于五月忧心如焚减膳撤乐端居省过将以明诏布告天下思所以挽回天意诏下旬有余日或肤云方集辄阻燥风或微霂才施旋升杲日昔人遇灾而惧侧身修行欲销去之况兹不雨乎朕以凉徳临亿兆之上为民之诚天日可监欲躬诣郊坛致祭诸臣亦以为请因命礼官诹吉具仪斋戒肃穆歩祷
　　上帝于始斋之晩密雨濡润祭之日雷雨交作自兹间日而雨遍四郊田野霑足朕先忧而饮食俱废者为民也既雨之后喜雨而举手加额者亦为民也今天不遗斯民祷而赐之雨使得不愧三公九卿之请朕之幸矣故赋喜雨诗以抒其懐
　　体国为民事忧勤固在斯骄阳春既盛膏泽夏愆期省刑书每下请雨令频施云未油然作风偏飒尔吹芃芃苗欲槁细细草将萎翘首瞻青汉焦心对赤墀圜扉重举滞旃厦防畴咨斋祭祈神鉴精诚只已知谁云天最逺于是听能卑黙处敬居日恭防歩祷时微惭上格
　　大化喜潜移霶霈滋南畆飘潇遍九逵靉叇隂阳协滂沱渥泽垂田家还自乐朝野共吟诗从此烦襟涤由来百志熙愿同兹砥砺参赞奉无私
　　盛阳【増孟子秋阳以暴之注秋阳周之秋夏之五六月盛阳也】
　　日徳【原管子南方曰日其时曰夏其气曰阳阳生火与气其德施舍修乐其事号令赏赐赋爵受禄顺乡谨修神祀量功赏贤以动阳气九暑乃至时雨乃降五谷百果乃登此谓日徳日掌赏赏为暑注日以昭育为徳也】
　　夏云【原管子蔼然若夏之静云乃及人之体雕然若謞之静注夏云之起油然含润将降其泽及人之体去除热气而和顺虽有謞躁之人亦皆恬静增张衡应间元龙迎夏则陵云而奋鳞乐时也宋之问诗野含时雨润山杂夏云多】
　　夏为乐【原尸子夏为乐南方为夏夏兴也南任也是故万物莫不任兴蕃殖充盈乐之至也】斗柄南指【原鹖冠子斗柄南指天下皆夏增孝经説斗指午为夏】
　　阳长万物【原古三坟夏长万物阳之象也】
　　阳主生物【增越絶书阳者主生万物方夏三月之时大热不至则万物不能成】
　　天牢空【增史记天官书赤帝行徳天牢为之空索隐谓王者行徳以应火精之帝谓举大礼封诸侯之地则是赤帝行徳夏阳主舒散故天牢为之空则人主当赦过宥罪者也正义赤帝南方赤熛怒之帝也夏万物茂盛功作大典则天施徳惠天牢为之空虚也天牢六星在北斗魁下】
　　荧惑【增汉书天文志荧惑曰南方夏大礼也视也礼亏视失逆夏令伤火气罚见荧惑】
　　乗离执衡【原汉书魏相传南方之神炎帝乗离执衡司夏注火为礼礼者齐齐者平故为衡】助夏养【増春秋繁露太阳因火而起助夏之养也】
　　日行南陆【原易稽览图夏日月行东南赤道曰南陆增陶潜诗重离照南陆鸣鸟声相闻】养生百木【原后汉书荀爽传夫在地为火在天为日在天者用其精在地者用其形夏则火王其精在天温暖之气养生百木是其孝也增韩愈南山诗夏炎百木盛防郁増埋覆】
　　火养母【增白虎通子养父母何法法夏养长木此火养母也】
　　征声调【增晋书律厯志火音征三分宫去一以生其数五十四属火者以其征清事之象也夏气和则征声调】
　　黄雀风【增风土记五月风发六月乃止俗号黄雀风是时海鱼变为黄雀故名】
　　南风鬰蒸【增岳阳风土记岳州北濒江州郡气候尤热夏月南风则郁蒸特甚盖湖南千里无山多得日色故少隂凉之气也】
　　六气十八候【增埤雅立夏之节初五日蝼蝈鸣次五日蚯蚓出后五日赤箭生次小满气初五日吴葵华次五日靡草死后五日小暑至次仲夏芒种之节初五日螳螂生次五日鵙始鸣后五日反舌无声次夏至气初五日鹿角解次五日蜩始鸣后五日半夏生次季夏小暑之节初五日温风至次五日蟋蟀居壁后五日鹰乃学习次大暑气初五日腐草为萤次五日土润溽暑后五日大雨时行凡此六气一十八候皆夏气扬蕃秀之令】
