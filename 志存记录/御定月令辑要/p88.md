<!-- { "loadSidebar": true } -->
　　律中黄钟【原礼律中黄钟之宫注黄钟之宫最长也十二律转相生五声具终于六十焉季夏之气至则黄钟之宫应疏黄钟之宫于诸宫为长季夏土王其声最重谓土之声气应此黄钟之宫声非黄钟一声也故特云律中者黄钟之宫也黄钟气之管本谓在子此是黄钟宫声与中央土声相应但土无气之法取黄钟宫声以应土耳非气也増陈乐书月令十二月皆言律中者谓应中气而中律故也中央特言律中黄钟之宫者盖四时本于中央十二律本于黄钟五声本于宫八音本于土以中央无正律而中声出焉故取黄钟之宫为声律之本天五地六天地之中合也故律不过六而声亦不过五】
　　居中分理【増神枢经五行之道王各有时唯土者居无所定乃于四立之前各季王一十八日象王者居黄极之中设官分职统领万邦土位居中分理四季王者之道其义昭然】
　　岁德【原管子中央日土土德实辅四时入出以风雨节土益力土生皮肌肤其德和平用均中正无私实辅四时春嬴育夏养长秋聚收冬闭藏大寒乃极国家乃昌四方乃服此谓嵗徳嵗掌和和为雨注言土能成嵗之德也】
　　生湿成土【増内经中央生湿湿生土土生甘甘在天为湿在地为土注六月四阳二阴合蒸以生湿气蒸腐万物成土也雾露云雨湿之用也安静稼穑土之徳也】
　　居二气中【増子华子土居二气之中间以治四维在阴而隂在阳而阳故物非土不成人非土不生】塡星【増史记天官书谨此厯斗之防以定填星之位曰中央土主季夏】
　　乘坤艮执绳【原汉书魏相中央之神黄帝乗坤艮执防司下土注土为信信者诚诚者直故为绳】
　　主五材【増淮南子位有五材土其主也又以水和土以土和火以火化金以金治木木复反土五行相治所以成噐用注土本也故曰五行相生所以成噐用】
　　中土【原淮南子正中冀州曰中土注冀大也四方之主故曰中土也】
　　土德【増春秋繁露金木水火虽各职不因土方不立若酸咸辛苦之不因甘肥不能成味也甘者五味之本也土者五行之主也五行之主土气也犹五味之有甘肥也不得不成是故圣人之行莫贵于忠土德之谓也】
　　天润【増春秋繁露土居中央谓之天润土者天之股肱也其德茂美不可名以一时之事故五行而四时者土兼之也】
　　火之子【増春秋繁露土者火之子也五行莫贵于土土之于四时无所命者不与火分功名又为人子者视土之事火也虽居中央亦嵗亡十二日之王于火以调和养长然而弗名者皆并功于火火得以盛不敢与父分美孝之至也】
　　土尊配天【増白虎通五行所以二阳三隂何土尊尊者配天金木水火阴阳自偶】
　　王四季【増白虎通土所以王四季何木非土不生火非土不荣金非土不成水非土不髙土扶防助衰歴成其道故五行更王亦湏土也参同契土逰于四季守界定规矩】
　　不居部职【増白虎通土比于五行最尊故不自居部职也元命苞日土之为位卑而道在故大不预化人主不任部职】
　　吐含万物【増白虎通土在中央者主吐含万物土之为言吐也】
　　律以声应【増三礼义宗四时之律皆取气应土王之律独以声应从四时之管而不别也】总四德【増五行体性论土在四时之中处季夏之末阳长居位之中总于四德故土以含防持实为体又土包四德故其体能无虗实也】
　　相火【増运气论火方王于午土遽王于未则火气必耗故君火以名其气温而未热相火以位与太阴同处未申之间奉君以行暑气于是火不耗于土不屈于金】
　　以土生金【増运气论春木生火秋金生水冬水生木而夏火制金生气絶矣惟土王于西南然后以火生土土生金四时之序循环不穷朱子语録圗説五气顺布四时行焉金木水火分属春夏秋冬土则寄旺四季如春属木而清明后十八日即是土寄旺之时毎季寄旺十八日共七十二日惟夏季十八日土气为最旺故能生秋金也】
　　正王位【増运气论木王于东火王于南金王于西水王于北而土王于四维戊附于戍而在干已附于辰而任防而未之对冲在丑故辰戍丑未寄土之位也未在西南其卦为坤其时为长夏以其处四时之中吕氏月令谓之中央土此王正王之位也】
　　再取火【増朱子集问四时取火何为季夏又取一畨日土旺于未故再取之】
　　至徳【増淇范皇极内篇四时之运生克着焉自阴而阳也顺自阳而阴也逆木之盛也水实生之金之盛也火实制之顺而生者易知逆而克者难见曰伏焉曰伐焉土居其中因时致旺四序成功而无名称焉其至德矣夫】
　　配中数【増性理大全艮者土之生当天五之土于东北坤者土之成当地十之土于西南坤艮所以独配夫中宫之五十者以土实寄旺于四季无乎不在故配夫中数耳】
　　土用事日【増厯事明原减四季中气大小余即土旺用事日】
　　火金交【原函史季夏火金之所交天地之中也出入循环生克嗣续所以不穷也故圣人贵焉】
　　政典
　　居大庙大室【原礼天子居大庙大室注大庙大室中央室也疏中央室称大室者以中央是土室土为五行之主尊之故称大増朱子集太庙太室则毎时十八日居焉】
　　车旂服物【原礼乗大路驾黄□载黄旂衣黄衣服黄玉食稷与牛其噐圜以闳注稷五谷之长牛土畜也器圜者象土周布于四时闳读如纮纮谓中寛象土含物】
　　黄琮九寸【増礼郊特牲疏祀中央黄帝亦用黄琮宜九寸以别于地祗】
　　中官【増左传龙师而龙名注中官为黄龙氏又云师而云名注中官为黄云氏又水师而水名注中官为中水又火师而火名注中官为中火】
　　土行御【増管子睹戊子土行御天子出令命左右司徒内御不诛不贞农事为敬大言寛刑死缓罪人出国司徒令命顺民之功力以养五谷君子之静居而农夫修其功力极然则天为粤宛草木养长五谷蕃实秀大六畜牺牲具民足财国富上下亲诸侯和七十二日而毕】
　　五和时节【増管子五和时节君服黄色味甘味聼宫声治和气用五数饮于黄后之井以倮兽之火防藏温濡行敺养坦气修通注土生数五土气和则君顺时节而布政】
　　戊巳校尉【増汉书百官表戊巳校尉元帝初元元年置注甲乙丙丁庚辛士癸皆有正位唯戊巳寄治耳今所置校尉亦无常居故取戊巳为名也有戊校尉有已校尉一説戊巳居中镇覆四方今所置校尉亦处西域之中抚诸国也】
　　施防泽【増淮南子戊子受制则养老鳏寡行粰鬻施防泽注土用事象土长养故施防泽也】夏中成熟【増春秋繁露土者夏中成熟百种君之官循宫室之制谨夫妇之别加亲戚之防防及土则五谷成而嘉禾兴防及倮虫则百姓亲附城郭充实贤圣皆迁仙人降】
　　迎气黄郊【增后汉书礼仪志先立秋十八日郊黄帝是日夜漏未尽五刻京都百官皆衣黄至立秋迎气于黄郊乐奏黄钟之宫帝临冕而执干戚舞云翘育命所以养时训也唐书归崇敬传时有方土巨彭祖建言唐家土德请以四季月郊祀天地诏礼官儒者杂议崇敬议礼以先立秋十八日迎黄灵祀黄帝黄帝于五行为土而火为母故火用事之末而祭之三季月则否】
　　农月【增呉志华覈是时盛夏兴工覈上疏日六月戊巳土行正旺既不可犯加又农月时不可失昔鲁隠公夏城中丘春秋书之垂为后戒】
　　令随四时【増魏台访议前后但见读春夏秋冬四时令至于服黄之时独闻不读令不觧其故髙堂隆日黄于五行中央土也王四季各十八日土生于火故于火用事之末服黄其令则随四时不以五行为分是以服黄无令】
　　迎含枢纽【増隋书礼仪志中迎含枢纽者含容也枢机有开阖之义纽者结也言土德之帝能含容万物开阖有时纽结有法也】
　　九室十八户【増隋书宇文恺明堂议日九室法九州室有二户二九十八户法土王十八日】读五时令【増唐书礼志季夏土旺读五时令于明堂】
　　祀中岳中镇【増宋书礼志土王日祀中岳嵩山于河南府中镇霍山于晋州】
　　祀中太一宫【増宋史礼志季夏土王日祀中太一宫】
　　祭帝鼐【増宋史礼志政和三年铸鼎九于中太一宫南为殿奉安之日九成宫中央日帝鼐其色黄祭以土王日为大祠币用黄乐用宫架】
　　禁角羽【増宋史乐志盛徳在土宫声乃作得徴而生以商为相若用角则刑用羽则战故季夏土王宜禁角羽】
　　民用
　　备化【原内经土曰备化备化之纪气恊天休德流四政五化齐修其气平其性顺其用髙下其化丰满其土其政安静其溽烝其令湿其藏脾其畏风其主口其谷稷其果枣其实肉其应长夏】
　　顺坤德【原遵生八笺脾脏属中央土王于四季为黄帝神肖鳯形坤之气土之精也当土王时少思虑养恬和顺坤之德而寕其神】
　　避湿气【原济隂方土王湿气起居宜避慎之六月湿热尤宜节饮凉冷及居处湿寒之地】不兴土功【増选择厯书六月土王用事日后不宜兴土工事】
　　安碓硙【増选择厯书安碓硙忌土王用事后日】
　　开渠穿井【増选择厯书开渠穿井忌土王用事后日】
　　物候
　　土味甘【原书稼穑作甘疏甘味生于百谷谷是土之所生故甘为土之味也増白虎通土味所以甘何中央者中和也故甘犹五味以甘为主也】
　　黄鸟应土【原禽经注黄鸟之属应土行以象季夏】
　　燕避戊巳【原説文燕布翅枝尾作巢避戊巳】
　　占验
　　雷应土气【増春秋繁露王者心不能容则稼穑不成而秋多雷雷者土气也其音宫也故应之以雷】主德【原玉厯璇玑镇星主德占为夏季注居四方之中在戊巳之位万物因之以生四时据之而列故星名日镇主徳厚安危存亡之机以其属土之行而动静吉凶占于夏季】
　　杂纪
　　脾主长夏【増内经脾主长夏注长夏谓六月也六月是火王之处盖以脾主中央六月是十二月之中一年之半故脾主六月也】
　　土得性【増汉书五行志土中央生万物者也其于王者为内事古者天子诸侯宫庙大小髙卑有制后夫人媵妾多少进退有度九族亲踈长幼有序故禹卑宫室文王刑于寡妻此圣人之所以昭教化也如此则土得其性矣】
　　纁色【増周礼纁裳疏土无正位托于南方火赤色赤与黄为纁色故以纁】
　　黄旗前立【増通典李卫公兵法诸军将五旗各准方色黄中央土土既不动用为四旗之主而大将行军持此黄旗于前立】
　　宫管在中【増陈乐书月令中央土律中黄钟之宫则乐之有簧以宫管在中也】
　　土鼓篑桴【増陈乐书乐以中声为本土也者于位为中央于气为冲气则以土为鼓以土篑为桴所以逹中声者也】
　　脾主中宫【増云笈七籖治脾当用呼呼为泻吸为补夫脾者坤之气土之精其色黄其状如覆盆脾主意其神如鳯化为玉女长六寸循环于脾藏夫脾主于中宫无正形寄王四季常以四季月末十八日旭旦正坐中宫禁气五息鸣天鼔七吸土宫之黄气入口五吞之补呼之损饮玉醴以致神之和以补于脾以佐神气】















　　御定月令辑要卷十二
　　钦定四库全书
　　御定月令辑要卷十三
　　秋令
　　天道
　　万物说【原易兑正秋也万物之说也故曰说言乎兑】
