<!-- { "loadSidebar": true } -->
　　告太平【增晋书武帝纪魏咸熙三年八月长人见于襄武长三丈告县人王始曰今当太平】肃慎献矢砮【増晋书元帝纪太兴二年八月肃慎献楛矢石砮】
　　乗槎【原博物志旧説天河与海通近世有人居海濵者年年八月有浮槎去来不失期人有竒志立飞阁于槎上多赍粮乗槎而去十余日奄至一处有城郭状屋舎甚严遥望宫中多织妇见一丈夫牵牛渚次饮之此人问此是何处答曰君还至蜀都访严君平则知之后至蜀问君平曰某年月日有客星犯牵牛宿计年月正是此人到天河时也増张耒秋日登海州乗槎亭诗海上西风八月凉乗槎亭外水茫茫人家日暖樵渔乐山路秋晴松柏香隔水飞来鸿阵濶趂潮归去橹声忙蓬莱方丈知何处烟浪参差在夕阳】
　　嘉莲【増元嘉起居注泰始二年八月嘉莲一双骈花竝实合跗同茎生豫章鳢湖】
　　婆罗门嫁娶【増梁书林邑国林邑国大姓号婆罗门嫁娶必用八月女先求男由贱男而贵女也】
　　佛发【増梁书扶南国大同三年八月髙祖改造阿育王寺塔出旧塔下舎利及佛爪髪髪青绀色众僧以手伸之随手长短放之则旋屈为蠡形】
　　献生犀【増南史梁武帝纪大同五年八月乙酉扶南国献生犀】
　　邺下三台【増北齐书文宣帝纪天保九年八月帝如晋阳先是发丁匠三十余万营三台于邺下因其旧基而髙博之大起宫室及游豫园至是三台成改铜爵曰金凤金兽曰圣应冰井曰崇光】
　　魏孝文帝生【増北史魏孝文帝纪帝讳宏皇兴元年八月戊申生于平城紫宫神光照室天地氛氲和气充塞】
　　梨园合乐【増旧唐书文宗纪太和九年八月丁丑幸左军龙首殿因幸梨园含光殿大合乐】雀食虸蚄【増唐书五行志开元二十二年八月榆关虸蚄虫害稼入平州界有羣雀来食之一日而尽】
　　产白鹿【増唐会要天寳四载八月戊子有斑鹿产白鹿于苑中献之上曰缟质霜毛变林虞之兽族殊姿驯性实云驾之龙媒】
　　凤集得芝【増宋史五行志端拱元年八月广州凤集合欢树下得芝三本】
　　橘柿连枝【増宋史五行志眀道元年八月黄州橘木及柿木连枝】
　　自成盐【増宋史五行志大中祥符三年八月解州盐池紫泉塲也次二年里许不种自生其味特嘉命屯田员外郎何敏中往祭池庙八月东池水自成盐仅半池洁白成块晶莹异常祀汾隂经度制置使陈尧叟继献凡四千七百斤分赐近臣及诸列校】
　　柚木瑞文【増宋史五行志熙宁十年八月乙巳惠州柚木有文曰皇帝万年天下太平】赐乐髓新经【増实録景祐二年八月丁丑出御制乐髓新经赐羣臣】
　　桂市【増成都古今记八月有桂市】
　　驯象【増玉海干德五年八月有象自岭南来至都城外获之其后吴越广南交州继献驯象四十五头于南薰门外玉津园东北置养象所作驯象旗】
　　书郭子仪【増玉海建炎四年八月戊寅上手写郭子仪付范宗尹示诸将韩世忠等】建日月碑【増辽史太宗纪天显五年秋八月丁酉以大圣皇帝皇后宴寝之所号日月宫因建日月碑】
　　双塔音声【増金史选举志大定十三年八月于悯忠寺防试女直进士寺旧有双塔进士入院之夜半闻东塔上有声如音乐西达于宫考试官完顔佛寕等曰文路始开而有此得贤之祥也】
　　画蚕麦图【増元史英宗纪至治二年八月诏画蚕麦图于盝顶殿壁以时观之】
　　八展舞【増元氏掖庭记己酉仲秋之夜武宗与诸嫔妃泛月于禁苑太液池中月色射波池光映天绿荷香鱼鸟羣集于是画鹢中流莲舟夹持往来便捷帝乃开宴张乐令宫女披罗曵縠前为八展舞歌贺新凉一曲】
　　挨蓝【原真腊风土记真腊国八月挨蓝挨蓝者舞也防差伎乐每日就国宫内挨蓝且鬭猪鬭象国主亦请奉使者观焉】
　　太姥染衣【増名胜志蓝溪源出太姥山顶每嵗八月乌桕叶落溪中色皆秀碧俗太姥染衣居民其时取水沤蓝染帛最佳】
　　授司命东卿【増云笈七籖汉平帝元夀二年八月己酉五帝各乗方面色车从羣官来下受太帝之命授茅盈为司命东卿上真君】
　　晋八月折杨栁歌【増迎欢裁衣裳日月流如水白露凝庭霜折杨栁夜闻捣衣声窕谁家妇】
　　李峤八月奉教作【増黄叶秋风起苍葭晓露团鹤鸣初警雁上欲凌寒月镜如开匣云缨似缀冠清尊对旻序髙宴有余欢】
　　李贺八月乐词【増孀妾怨夜长独客梦归家傍檐虫缉丝向壁灯垂花外月光吐内树影斜悠悠飞露姿防缀池中荷】



　　御定月令辑要卷十五
　　钦定四库全书
　　御定月令辑要卷十六
　　九月令
　　天道
　　月卦剥【原易剥不利有攸往本义剥落也五隂在下而方生一阳在上而将尽隂盛长而阳消落九月之卦也】
　　日在房【原礼季秋之月日在房集説房在夘大火之次也】
　　中星【原礼昏虚中旦栁中淮南子注虚北方元武之宿栁南方朱雀之宿】
　　律中无射【原礼律中无射集説无射戌律长四寸六千五百六十一分寸之六千五百二十四増史记律书九月律中无射无射者隂气盛用事阳气无余也淮南子无射之数四十五主九月白虎通九月谓之无射何射者终也言万物随阳而终也当复随隂起无有终已】
　　元月【原尔雅九月为元】
　　内火【原夏小正九月内火内火也者大火大火也者心也】
　　火犹西流【増左哀公十有二年冬十二月螽季孙问诸仲尼仲尼曰闻之火伏而后蛰者毕今火犹西流司歴过也注火心星也火伏在今十月犹西流言未尽没知是九月歴官失一闰左思蜀都赋大火流凉风厉白露凝微霜结】
　　招摇指戌【原淮南子季秋之月招摇指戌増晋书乐志九月之辰谓为戌戌者灭也谓时物皆衰灭也】
　　出凓下霜【増春秋繁露季秋九月隂乃始多于阳天乃于是时出凓下霜出凓下霜而天降物固已皆成矣】
　　万物毕成【增説文戌灭也九月阳气微万物毕成阳下入地也】
　　暮商【原梁元帝纂要九月曰暮商季商】
　　暮秋【原梁元帝纂要九月曰暮秋亦曰末秋】
　　御制秋暮诗落叶催寒早山山草徧枯雪晴麋得食风急鴈衔芦松古纷披出林深髙下殊漫云沙塞地别自足饶腴【増晋子夜秋歌适忆三阳初今已九秋暮梁简文帝诗玉署清余热金城含暮秋皇甫□诗洛下闻新鴈江东想暮秋】
　　杪秋【原楚辞靓杪秋之遥夜兮心缭戾而有哀增谢灵运诗杪秋临逺山山逺行不近梁元帝纂要九月曰杪秋】
　　隂气在五【増周易集觧黄裳元吉干寳曰隂气在五九月之时自剥来也】
　　鲤鱼风【原提要録鲤鱼风乃九月风也増李贺诗门前流水江陵道鲤鱼风起芙蓉老】晏秋【増繁钦秋思赋何晏秋之憯凄处闲夜而懐愁】
　　穷秋【増鲍照白纻曲穷秋九月荷叶黄北风驱鴈天雨霜庾肩吾诗桂岩逢暮序菊水值穷秋】晚秋【増庾肩吾诗早花少余雪春寒极晚秋李适诗凤辇乗朝霁鹦林对晚秋朱子诗风髙木落晚秋时日暮千林黄叶稀】
　　霜秋【増徐彦伯淮亭吟矧鹤唳兮风晓复猿鸣兮霜秋】
　　残秋【増沈佺期诗郊筵乗落景亭理残秋赵嘏诗独吟红叶对残秋】
　　深秋【増李中诗影疎当夕照花乱正深秋】
　　节序
　　肃霜【原诗九月肃霜肃缩也霜降而收缩万物疏九月之时收缩万物者是露为霜也】
　　百工休【原礼是月也霜始降则百工休注寒而胶漆之作不坚好也増谢瞻诗风至授寒服霜降休百工】
　　辰角见【原国语辰角见而雨毕注辰角大辰苍龙之角角星名也见者朝见东方建戌之初寒露节也雨毕者杀气日盛雨气尽也】
　　天根见【原国语天根见而水涸注天根亢氐之间也涸竭也谓寒露雨毕之后五日天根朝见水潦尽竭也月令仲秋水始涸天根见乃尽竭増唐书歴志先寒露三日天根朝觌时训爰始收潦而月令亦云水涸】本见【原国语本见而草木莭解注本氐也谓寒露之后十日阳气尽草木之枝节皆理觧也增唐书歴志后寒露十日日在尾八度而本见】
　　驷见【原国语驷见而陨霜注驷天驷房星也陨落也谓建戌之中霜始降增唐书歴志后寒露十五日而驷见故陨霜则蛰虫墐户】
　　火见【原国语火见而清风戒寒注谓霜降之后清风先至所以戒人为寒备也増唐书歴志霜降六日日在尾末火星初见】
　　行嫁娶【原家语霜降而妇功成嫁娶行焉注季秋霜降嫁娶者始此也増荀子霜降逆女】丰山钟【原山海经丰山有九钟焉是知霜鸣郭注霜降则钟鸣故言知也増王褒诗律改三秋节气应九钟霜韩愈上贾滑州书丰山上有钟焉人所不可至霜既降则铿然鸣盖气之感非自鸣也】
　　庶物坚【増内经各差其分注戌之月霜清肃杀而庶物坚】
　　草花落【増史记李斯故秋霜降者草花落水摇动者万物作此必然之效也】
　　寒露【増淮南子秋分加十五日斗指辛则寒露音比林钟三礼义宗寒露者九月之时露气转寒故谓之寒露】
　　霜降【增淮南子寒露加十五日斗指戌则霜降音比夷则三礼义宗九月露降为中露变为霜故以为霜降节】
　　正隂云【増易通卦验寒露正隂云出如冠缨】
　　太隂云【增易通卦验霜降太隂云出上如羊下如磻石】
　　鹰隼撃【原春秋感精符霜杀伐之表秋季霜始降鹰隼撃王者顺天行诛以成肃杀之威】大火之次【増后汉书律歴志注自亢八度至尾四度谓之大火之次寒露霜降居之宋之分野】青冰菱【増洞冥记旦露池西有灵池方四百歩有浮根菱根出水上叶沉波下实细薄皮甘香叶半青半黄霜降弥美因名青冰菱也】
　　石鴈飞【増浔阳记庐山顶上有三石鴈霜降则飞】
　　仙人枣【増洛阳伽蓝记景阳山南百果园有仙人枣长五寸把之两头俱出核细如鍼霜降乃熟食之甚美一曰西王母枣】
　　收葵子【増齐民要术葵子收待霜降榜簇皆湏隂中其碎者割讫即地中寻手糺之注伤早黄烂伤晚黑涩见日亦涩待萎而乱者必烂】
　　白鴈【増续本事诗北方白鴈似鴈而小色白秋深乃来白鴈至则霜降河北人谓之霜信杜甫诗云故国霜前白鴈来谓此】
　　麻生入相【原纪异录郑班与李愚同为学士郑阁上麻生李曰承防入相矣霜降成实乃白麻也是夜制出拜相盖拜相用白麻也】
　　扬兵【増西湖志余霜降之日帅府致祭旗纛之神因而张列军器以金鼔导之绕街迎赛谓之扬兵】防霜云【増嘉定县志九月霜降而云为防霜云】
　　日次
　　初一日
　　辰弗集房【原书乃季秋月朔辰弗集于房传集合也不合则日蚀可知】
　　宴宣和殿【増旧唐书穆宗纪寳歴二年九月丁丑朔大合宴于宣和殿陈百戏自甲戌至丙子方已】荐衣【増唐书礼乐志天寳二年始以九月朔荐衣于诸陵通典天寳二年勅朕承丕业肃恭祀事至于诸节常修荐享且诗着授衣令存休澣在于臣子犹及恩私恭事园陵未标令式自今以后每至九月一日荐衣于陵寝贻范千载庶展孝思】
　　讲仁王经【増通鉴代宗永泰元年九月庚寅朔置百髙座于资圣西明两寺讲仁王经】拜日【増辽史太祖纪天赞三年九月丙申朔庚子拜日于蹛林】
