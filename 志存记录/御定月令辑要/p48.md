<!-- { "loadSidebar": true } -->
　　顺时气【増后汉书明帝纪永平三年正月癸巳诏曰夫春者嵗之始也始得其正则三时有成有司其勉顺时气劝督农桑祥刑谨罚眀察单辞夙夜匪懈以称朕意】
　　覈受廪【増后汉书章帝纪建初元年春正月诏三州郡国方春东作恐人稍受廪徃来烦剧或妨耕农其各实覈尤贫者计所贷竝与之】
　　胎养谷【増后汉书章帝纪元和二年春正月乙酉诏曰令云人有产子者复勿算三嵗今诸懐妊者赐胎养谷人三斛复其夫勿算一嵗着以为令】
　　加元服【増后汉书和帝纪永元三年春正月甲子皇帝加元服赐诸侯王公将军特进中二千石列侯宗室子孙在京师奉朝请者黄金将大夫郎吏从官帛赐民爵及粟帛各有差大酺五日又礼仪志正月甲子若丙子为吉日可加元服宋书礼志后汉以来帝加元服咸以正月】
　　览书林【増后汉书和帝纪永元十三年正月丁丑帝幸东观览书林阅篇籍博选术艺之士以充其官】夕牲【増后汉书礼仪志正月天郊夕牲昼漏未尽十八刻初纳夜漏未尽八刻初纳进孰献太祝送旋皆就燎位宰祝举火燔柴火然天子再拜兴有司告事毕也】
　　五供【原后汉书礼仪志正月上丁祀南郊礼毕次北郊明堂髙庙世祖庙谓之五供】
　　祠先农【増后汉书礼仪志正月始耕执事告祠先农已享就耕位天子三公九卿诸侯百官以次耕力田种各耰讫有司告事毕汉旧仪春始东耕扵借田祠先农以一牢隋书礼志北齐借扵帝城东南千亩每嵗正月上辛后吉亥使公卿以太牢祀先农神农氏扵坛上祭讫亲耕又隋制扵国南十四里启夏门外置田千亩为坛孟春吉亥祭先农扵其上以后稷配牲用一太牢唐贞观享先农乐章粒食伊始农之所先古今攸赖是曰人天耕斯帝借播厥公田式崇眀祀神其福焉宋享先农乐章先农播种九谷务滋灵坛致享良耜陈仪吉日维亥运属纯熙乐之作矣神其格思】
　　立郊兆【増后汉书祭祀志建武二年正月初制郊兆扵雒阳城南七里依鄗采元始中故事为圎坛八陛中又为重坛天地位其上皆南乡西上其外坛上为五帝位其外为壝重营皆紫以象紫宫】
　　立亲庙【増后汉书祭祀志建武三年正月立亲庙雒阳祀父南顿君以上至舂陵节侯】
　　祀五帝【増后汉书祭祀志永平二年正月辛未初祀五帝扵眀堂光武帝配通典禘祖所自出注王者先祖皆感太防五帝之精以生其神名郑康成据春秋纬説苍则灵威仰赤则赤熛怒黄则含枢纽白则白招拒黒则叶光纪皆用王嵗正月郊祭之盖特尊焉】
　　助元气【増后汉书郎顗传正月者嵗之始也王者则天之象因时之序宜开徳号爵贤命士流寛大之泽垂仁厚之徳顺助元气含养庶】
　　郊祀用夏正【増白虎通五帝三王祭天一用夏正何天地交万物通始终之正故易干凿度云三王郊祀用夏正也晋书礼志康帝建元元年正月将北郊太常顾和表汉咸和中议别立北郊同用正月魏承后汉正月祭天以地配时髙堂隆等以为礼祭天不以地配而称周礼三王之郊一用夏正扵是从和议是月辛未南郊辛巳北郊帝皆亲奉】
　　木正【増三礼义宗五行之官木正曰勾者物始生皆勾屈而角因用为官名也】
　　省风俗【増晋书武帝纪泰始二年春正月遣兼侍中侯史光等持节四方循省风俗除禳祝之不在祀典者】
　　尽地利【増晋书武帝纪泰始五年春正月癸巳申戒郡国计吏守相令长务尽地利禁防食商贩】中宫蚕【増晋书礼志魏文帝黄初七年正月命中宫蚕扵北郊依周典也】
　　给田种【増宋书文帝纪元嘉二十九年正月甲午诏曰今农事行兴务尽地利若须田种随宜给之】大阅【増宋书武帝纪大眀七年正月癸未诏曰春搜之礼着自周令讲事之语书扵鲁史今嵗稔气荣中外宁宴当因农隙葺是旧章可克日扵元武湖大阅水师竝廵江右讲武校猎旧唐书肃宗纪乾元元年正月庚寅大阅诸军扵含光殿庭上御栖鸾阁观之】
　　白缯玉【増宋书礼志髙阳氏以十一月为正玉以赤缯髙辛氏以十三月为正玉以白缯】香风神光【増梁书武帝纪中大通五年春正月辛夘舆驾祠南郊先是一日东南郊令觧涤之等至郊所履行忽闻空中有异香三随风至及将行事奏乐迎神毕有神光满坛上】
　　赡给老稚【増梁书武帝纪普通二年正月亲祀南郊诏曰春司御气防恭报祀陶匏克诚苍璧礼备思随干覆布兹亭育凡民有单老孤稚不能自存主者郡县咸加収养赡给衣食】
　　立祖神【増魏书礼志立祖神常以正月上未设借扵端门内祭牲用羊豕犬各一】
　　大射【増隋书文帝纪开皇十九年正月戊寅大射武徳殿宴赐百官】
　　五条诏书【増隋书礼仪志后齐正日班五条诏书扵诸州郡国一曰政在正身在爱人去残贼择良吏正决狱平徭赋二曰劝率田桑无或烦扰三曰六极之人务加寛养四曰长吏华浮奉客以求小誉宜谨察之五曰人事意气干乱奉公外内溷淆纲纪不设所宜紏劾】
　　陈土宜【増隋书礼仪志正防日侍中黄门郎宣诏劳诸郡上计劳讫付纸遣陈土宜字有脱误者呼起席后立书迹滥劣者令饮墨水一升文理孟浪无可取者夺容刀及席】
　　祀风师【原隋书礼仪志隋制于国城东北七里通化门外为风师坛祀以立春后午増金史礼志明昌五年为坛扵景风门外东南嵗以立春后丑日祀风师元史祭祀志立春后丑日祭风师扵东北郎储光羲祭风伯坛诗圣主御青春纶言命使臣将修风伯祀更福太平人】
　　造新茶【増旧唐书文宗纪故事呉蜀贡新茶皆扵冬中作法为之上务恭俭不欲逆其物性诏所供新茶宜扵立春后造】
　　读春令【増旧唐书礼仪志贞观十四年春正月庚子命有司读春令诏百官之长升太极殿列坐而聴之】
　　乡贡就监【増旧唐书礼仪志开元二十六年正月勅诸州乡贡见讫令引就国子监谒先师学官为之开讲质问疑义有司设食】
　　猎昆眀池【増唐书太宗纪贞观五年正月癸酉猎扵昆明池丙子至自昆明池献获扵大安宫】侍老授爵【原唐书眀皇纪开元二十三年正月乙亥耕借田大赦侍老百嵗以上版授上州刺史九十以上版授中州刺史八十以上版授上州司马】
　　耕东郊【増唐书礼乐志太宗将亲耕给事中孔頴达议曰礼天子借田南郊诸侯东郊今帝社乃东坛未合扵古太宗曰书称平秩东作而青辂黛耜顺春气也五方位少阳田宜扵东郊乃耕扵东郊玉海端拱元年正月丙子赋东郊借田五七言诗各一首赐侍臣羣臣献诗赋賛颂者五十三人】
　　封祀坛【増唐书礼乐志髙宗干封元年封泰山是岁正月天子祀昊天上帝扵山下之封祀坛亲封玉册置石防聚五色土封之】
　　设夀尊【増唐书礼乐志元正朝贺设夀尊扵殿上东序之端西向设坫扵尊南加爵一上公诣酒尊所北面尚食酌酒一爵授上公上公受爵授殿中监殿中监受爵置御座前上公北面再拜上千万嵗夀侍中承制称敬举公等之觞】
　　祠太社【増唐防要武徳九年正月亲祠太社丙子诏曰吉日惟戊亲祠太社率从百僚以祈五谷原蔡邕祝社文元正令午时惟嘉良乾坤交泰太蔟运阳乃祀社灵以祈福祥増稽含社赋序社之在扵世尚矣自天子至扵庶人莫不咸用有汉卜日丙午魏氏释用丁未至扵大晋则社孟月之酉日各因其行运三代固有不同潘尼社诗太蔟叶青阳履端嵗首孟月渉初旬吉日惟上酉我后迩天休设社祈黄耉】
　　朝集使第【増唐防要贞观十五年正月上谓侍臣曰古者诸侯入朝有汤沐邑刍禾百车待以客礼诏令就京城为诸州朝集使造邸第三百余所上亲观幸焉】
　　宰臣备问【増唐防要长庆元年正月飨太庙礼毕复斋扵郊坛行宫出朱雀门命宰臣行驰道中以备顾问】
　　香案奏事【増唐防要开成元年正月勅每入閤日次对官待宰相奏事退令至香案前各奏事】杏园宴【増唐防要大中元年正月勅进士放榜后杏园依旧宴集乐史撰杏园集十卷】
　　上和香【増通典梁武帝正月上辛祀后土扵坛上礼以黄琮用上和香按隋书礼仪志天监四年何佟之等议地扵人亲宜加杂馥】
　　皇天座【増通典梁武帝即位南郊为坛在国之南常与北郊间嵗正月皇帝致斋扵万夀殿上辛行事用特牛一祀天皇大帝扵坛上攅题曰皇天座】
　　阅贡物【増辇下嵗时记正月户部奏大阅天下贡物扵都堂其日放朝宰相与百官皆赴户部宴防一时特盛玉海唐元和十二年淮西申光蔡等州贡物户部奏以元日陈扵乐垂之南用示中外】
　　劝耕作【増宋史太祖纪干徳二年正月辛巳谕郡国长吏劝农耕作玉海干徳二年正月诏土膏将起宜课东作之勤使地无遗利嵗有余粮】
　　颁犁式【增宋史真宗纪景徳二年正月戊寅取淮椘间踏犁式颁之河玉海淮椘间民用踏犁凡四五人力可比牛一具】
　　诸儒从祀【増宋史理宗纪端平二年正月甲寅诏议胡瑗孙明复邵雍欧阳修周敦颐司马光苏轼张载程颢程颐等十人从祀孔子庙庭】
　　朱子从祀【増宋史理宗纪淳祐元年正月甲辰诏朱熹精思眀辨表里浑融使大学论孟中庸之书本末洞彻令学官列诸从祀】
　　酺宴【増宋史礼志大中祥符元年正月诏应致仕官竝令赴都亭驿酺宴御楼日合预坐者亦聴通鉴开元二十三年正月乙亥耕借田都城酺三日上御五凤楼酺宴】
　　七徳舞【増通鉴贞观七年正月更名破陈乐曰七徳舞癸巳宴三品以上及州牧等扵元武门奏七徳九功舞观其抑蹈厉莫不踊跃震悚】
　　分掌三库【増太宗实録太平兴国二年正月丙寅命贾黄中程能冯瓒分掌三库先是货泉与金帛通掌至是以帑蔵充溢始命分之】
　　时政记【増玉海永徽后左右史惟对仗承防仗下谋议不得闻长夀二年正月戊申文昌左丞姚璹以为帝王谟训不可缺纪建议仗下后宰相一人録军国政要为时政记月送史馆】
　　覆试赐第【増玉海太平兴国二年正月庚午上御讲武殿覆试礼部合格八科举人得九经一人开寳通礼四人三礼八十人三五十三人三史三人学究四十一人眀法十四人凡百九十六人竝赐夲科及第其九经五经七经不合格上怜其老亦赐同三出身】
　　置方田【増玉海端拱二年正月诏兴置方田命八作使窦神兴等往北面兴功东壁则知定州张永徳西壁则知邢州米信各兼方田都縂管】
　　上清宫成【増玉海至道元年正月丙辰新作上清宫成御书额以金填其字赐之车驾临幸谓近臣曰造此祠宇为民祈福】
　　戒扰农【増金史太祖纪元辅七年正月甲申诏今农事将兴典兵官毋縦军士动扰人民以废农业】节酒【増金史世宗纪大定二十年正月命嵗以钱五千贯造随朝百官节酒及氷烛药炭视品秩给之】祀岳镇海渎【増元史祭祀志正月祀东岳镇海渎土王日祀泰山扵泰安州沂山扵益都府界立春日祀东海扵莱州界大淮扵唐州界祀官以所在守土官为之】
　　城京师【増辍耕録至元四年正月城京师以为天下夲右拥太行左注沧海抚中原正南面枕居庸奠方峙万嵗山浚太液池玉泉通金水萦畿帯甸负山引河壮哉帝居择此天府】
　　民用
　　于耜【増诗三之日于耜三之日夏正月也豳土晚寒于耜始修耒耜也】
　　纳氷【増诗二之日凿氷冲冲三之日纳于凌隂凌隂氷室也】
