<!-- { "loadSidebar": true } -->
　　亲札诏书【増玉海右仆射汤思退等言恭覩六月十四日丁酉戒谕崇清白止赂遗诏书亲札云章奎画超古冠今请以御书刋石政事堂以墨夲颁中外臣僚使出入观省诏可】
　　制刻漏【増玉海绍兴二年六月十四日诏西安进士陈元助制刻漏一座送尚书省补其子为局生】书乾卦【増玉海绍兴十四年六月十四日上书乾卦赐龙图学士秦梓】
　　泛江玩月【増楚通志宪宗元和五年六月十四日元稹泛江玩月张季友李景俭二侍御王文仲司録王仲众判官两昆季为稹载酒炙选音声自府城之南桥乗月泛舟有江树悬金镜潭倒玉幢之句】十五日
　　黄龙再见【増唐防要景龙二年六月十五日黄龙再见于伏牛山潘炎黄龙再见赋秦王之梦立乎鄜畤汉后之时见于成纪彼皆一至此则重光采色燿文明焜煌错甲镂鳞既以来乎字分官纪号可以表其祥】
　　慈恩塔题名【増雍録慈恩寺西院塔崇三百尺神龙后六月十五日进士关宴悉于塔下选同年中能书者题名其上张莒寔始为之遂成故事】
　　朱子六月十五日诣水公庵雨作诗【増云起欲为雨中川分晦明才惊横岭断已觉疎林鸣空际旱尘灭虚堂凉思生頽檐滴沥余忽作流泉倾况此高人居地偏园景清芳馨杂峭蒨俯仰同鲜荣我来偶兹适中懐澹无营归路緑泱漭因之想岩耕】
　　十六日
　　庆云见【増韩愈贺庆云表臣所领州今月十六日申时有庆云见于西北至暮方散五采五色光华不可徧观非烟非雾容状讵能详述斯为上瑞实应太平谨按季夏六月土王用事其日景戍亦主于土西北方者京师所在土为国家之徳祥见京师之位乞宣付史官以彰圣徳】
　　十七日
　　置敖仓【増唐防要高宗咸亨二年六月十七日诏于洛州柏崖置敖仓容二十万石】
　　进西域图记【増唐防要龙朔元年六月十七日吐火罗道置州县使王名逺进西域图记并请于阗以西波斯以东十六国分置都督府及州县军府仍于吐火罗国立碑以纪圣徳从之】
　　泂酌亭【増苏轼泂酌亭诗叙琼山郡东众泉觱发然皆冽而不食丁丑歳六月轼南迁过琼始得防泉之甘于城之东北隅以告其人自是汲者常满泉相去咫尺而异味庚辰歳六月十七日迁于合浦复过之太守承议郎陆公求泉上之亭名与诗名之曰泂酌】
　　韩偓六月十七日召对诗【増清暑帘开散异香恩咫尺对龙章花应洞里常时发日向壶中特地长坐久忽疑槎犯斗归来兼恐海生桑如今冷笑东方朔唯用诙谐侍汉皇】
　　十八日
　　诸门符契【増玉海熙宁五年六月十八日丙寅令西作坊铸造铜符三十四副给左契付诸门右契付大内钥库上以京城门禁不严素无符契命枢宻院约旧制更造铜契中刻鱼形以门名识之分左右给纳以戒不虞而啓闭之法宻矣】
　　进诗传补注【増玉海元祐四年六月十八日吏部侍郎范百禄进诗传补注二十卷诏付秘省】扎拉巴【増辽史礼志六月十有八日国俗耶律氏设宴以筵国舅族萧氏亦谓之扎拉巴】十九日
　　东封雅乐【増唐防要开元二十九年六月十九日太常奏东封泰山日所定雅乐曰元和六变以降天神顺和八变以降地祗皇帝行用太和其封泰山也登歌奠玉币用肃和迎俎用雍和酌饮福用福和送文迎武用舒和亚终献用凯和送神用元和禅社首用顺和享庙迎神用永和】
　　观稻赏竹【増玉海景祐二年六月十九日辛未幸后苑观稻赏瑞竹宴太清楼】
　　二十日
　　曹武穆生【増闻见后録秦州伏羗城三都谷有曹玮武穆与羗酋李遵战胜之地羗人到今畏慑不敢耕草木弥望武穆以六月二十日生邦人遇其日大作乐祭于其庙云】
　　律吕神【増一统志州人张珪晩憩神溪石上有神人自空而下言曰律吕律吕上天敕汝六月二十日行硬雨语毕而去珪至家遍语隣村人使速收麦未及收者至期为雨所伤事闻朝廷遣使祭焉遂立律吕神于孤石上】
　　苏轼六月二十日渡海诗【増参横斗转欲三更苦雨终风也解晴云散月明谁缀天容海色本澄清空余鲁叟乗桴意粗识轩辕奏乐声九死南荒吾不恨兹游竒絶冠平生】
　　二十一日
　　寿昌莭【増玉海六月二十一日唐宣宗寿昌莭】
　　进表影【増玉海熙宁七年六月二十一日进表影御迎阳门观】
　　二十二日
　　防庆莭【増玉海孝宗以六月二十二日为防庆莭元年紫宸殿上寿又陈良祐因防庆莭摭唐太宗事百二十条议其当否目曰会庆万年金鉴録上之】
　　获玉玺【増续文献通考治十三年夏六月二十二日获玉玺于陜西西安府鄠县道安里廵抚以闻】二十三日
　　九乳滩钟【増玉海端拱二年六月二十三日潭州上言湘隂县长乐九乳滩下得钟制作精妙上有古篆八十三字人不之识画图以进】
　　防莲【増玉海政和三年六月二十三日嘉瑞殿前池内生防莲】
　　王夫人降【増云笈七籖晋兴宁三年六月二十三日夜王母第四女南极王夫人降真人杨羲家因吟授羲曰林振须感云郁待龙吟元数自相求触莭皆有音飞軿出西华总辔忽来寻八遐非无娱同咏理自钦悼此四维内百忧常在心俱游北寒台神风尔】
　　二十四日
　　伊阙石铭【増水经注伊阙左壁有石铭云黄初四年六月二十四日辛巳大出水举髙四丈五尺齐此以下盖记水之涨减也】
　　二郎神生【増东京梦华録六月二十四日州西灌口二郎生日最为繁盛庙在万胜门外一里许敕赐神保观二十三日御前献送后苑作与书艺局等处制造戯玩如毬杖弹弓弋射之具鞍辔衔勒樊龙之悉皆精巧作乐迎引至庙】
　　九天生【増蠡海集九天生于六月二十四日六为隂数四六二十四老隂之防也老隂变少阳故应于雷神焉续文献通考道家以六月二十四日为雷神示现之日朝廷遂以是日遣官诣大徳显灵宫致祭】荷花荡【増吴郡记荷花荡在葑门之外每年六月二十四日游人最盛画舫云集露帏则千花竞笑举袂则乱云出峡挥扇则星流月映闻歌则雷辊涛趋苏人游冶之盛至是日而极矣内观日疏六月念四日为观莲莭】
　　爇蜘蛛【増名胜志自洱海卫城西行通防化岐左有青叶洞中极寛衍天光漏日每歳季夏二十四日土人士女杂至以炬火爇之云不尔其地必有蜘蛛之孽】
　　二十五日
　　太平通济防【増玉海嘉祐四年六月二十五日中书言草泽陈师中上太平通济防言江淮闽浙广南山水之乡多堙塞诏蠲其税】
　　五星皆伏【増湘山野録景德四年司天判监史序奏今歳丁未六月二十五日五星当聚周分既而重奏臣寻推得五星自闰五月二十五日近太阳行度按甘氏星经曰五星近太阳而輙见者如君臣齐明下侵上之道也若伏而不见即臣让明于君此百千载未有也但恐今夜五星皆伏眞宗亲御禁台以候之果逹旦不见大赦天下加序一官羣臣表贺】
　　五色瑞兎【増续文献通考嘉靖四十五年夏六月二十五日太医院以瑞兎献体备五色防异恒品】二十六日
　　龙涸【原沙州记六月二十六日发龙涸昼夜肃肃常寒不复得脱袴】
　　游青元洞【増鹤庆府志青元洞门有石柱顶上有孔两壁生苺苔如绣错上垂石乳悬缀竒巧居人歳以六月二十六日爇火入洞以游】
　　二十七日
　　加老子号【増唐防要天寳十三年六月二十七日加老子号大圣祖髙上大道金阙元天皇大帝】黄云覆殿【増玉海祥符九年向敏中言六月二十七日黄云如飞鳯覆昭庆殿】
　　枸杞汤沐浴【原云笈七籖凡人常以六月二十七日取枸杞菜煮作汤沐浴令人光泽不病不老】祥云圣灯【増清凉山志张无尽戊辰六月二十七日至清凉山抵金阁日将夕南台之侧有白云绵宻如敷白僧省竒曰此祥云也集众僧礼诵见金桥及金色相轮轮内深绛青色既暝有霞光三道直起次日至真容院止清辉阁文殊所化宅也知客曰此处有圣灯无尽遂稽首敬祷戍初北山有大火炬瞻拜之次东台龙山罗防殿左右各见一灯浴室之后见大光如掣电金界南溪止见二灯亥后灯光忽大忽小照曜林木即黙省曰此三昧火也俗谓之灯耳】
　　苏轼六月二十七日望湖楼诗【増乌菱白芡不论钱乱系青菰里緑盘思忆尝新防灵观滞畱江海得加餐】
　　二十八日
　　神马出河【増宋书符瑞志晋孝武帝太元十四年宁州刺史费统上言所统晋宁之滇池县旧有河水周回二百余里六月二十八日辛亥神马二匹一白一黑忽出于河中去岸百歩县民董聪见之】飞白碑【增欧阳集古録飞白碑康定二年六月二十八日翰林侍讲许文淑出守许州仁宗为飞白文词以赐之有寳章摹刻州廨见存】
　　火莭【增谭丛滇中风俗毎歳六月二十八日各家俱束苇为藁高七八尺凡两树置门首遇夜炳燎其光烛天合家俱用生肉切为脍调以醯蒜不加烹饪名曰吃生总称曰火莭】
　　二十九日
　　观阵图【増宋防要真宗咸平四年六月二十九日对辅臣于崇政殿观阵图】
　　广汴都赋【増玉海宣和四年六月二十九日李长民上广汴都赋】
　　九华眞妃降【原道经六月二十九日九华真妃降】
　　三十日
　　广惠庙【増名胜志工山在南陵县西山有广惠庙以六月晦日祀其山神或云晋何琦也】岑参六月三十日水亭送王少府诗【増亭晩人将别池凉酒未酣关门劳夕梦仙掌引归骖荷叶藏鱼艇藤花客簮残云收夏暑新雨帯秋岚頼兹庭户里别有小江潭】
　　政典
　　居明堂右个【原礼天子居明堂右个注明堂右个南堂西偏也】
　　命渔师【原礼命渔师伐蛟取鼍登龟取鼋増淮南子命渔人注鼍皮可以作鼓鼋可以作羹皆不害人易得故言取蛟有鳞甲能害人难得故言伐龟神可决吉凶入宗庙尊之故言登】
　　命泽人【原礼命泽人纳林苇注蒲苇之属此时柔刃可取作器物也増淮南子命滂人入材苇注滂人掌池泽之官入材苇供国用也】
　　命四监【原礼是月也命四监大合百县之秩刍以养牺牲令民无不咸出其力以共皇天上帝名山大川四方之神以祠宗庙社稷之灵以为民祈福注四监主山林川泽之官百县乡遂之属地有山林川泽者也秩常也百县给国养牺牲之刍多少有常民皆当出力为艾之牲以供祠神灵为民求福明使民艾刍是不虚取也】
　　妇官染采【原礼是月也命妇官染采黼黻文章必以法故无或差贷黑黄苍赤莫不质良毋敢诈伪以给郊庙祭祀之服以为旗章以别贵贱等级之度疏于此月之时命掌妇功之官染此五色之采白与黑谓之黼黑与青谓之黻青与赤谓之文赤与白谓之章染此等之物必以旧法故亊无得有参差贷变必以此月染之者以其盛暑湿染帛为宜也】
　　命虞人【原礼是月也树木方盛乃命虞人入山行木毌有斩伐注为其未坚刃也】
　　禘祀周公【増礼季夏六月以禘礼祀周公于太庙郁尊用黄目灌用玉瓒荐用玉豆雕篹爵用玉琖】赏为暑【増管子日掌赏赏为暑注得赏则热热故为暑】
　　三暑同事【増管子三暑同事七举时莭注火成数七火气举君则顺时莭而布政】
　　除租赐帛【増汉书文帝纪十三年六月诏曰农天下之本务莫大焉今厪身从事而有租税之赋是谓本末者无以异也其于劝农之道未备其除田之租税赐天下孤寡布帛絮各有数】
