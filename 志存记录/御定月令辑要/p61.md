<!-- { "loadSidebar": true } -->
　　赏花开宴【增玉海祥符四年三月八日车驾驻西京命从臣射于后苑淑景亭移宴长春殿帝作赏花开宴诗】
　　紫牡丹【原如臯志宋淳熙三年春如臯县孝里荘园牡丹一夲无种自生明年花盛开乃紫牡丹也杭州推官某见花甚爱欲移分一株掘土尺许见一石题曰此花琼鸟飞来种只许人间老眼防遂不敢移以是郷老诞日值花开时必往宴为夀惟李嵩三月八日生自八十防花至一百九嵗】
　　李八百升仙【増集仙録李脱仙居蜀金堂山修道蜀人歴代见之大约八百余年因号李八百后于什邡仙居山三月八日升天】
　　御制三月初八日告祭
　　昭陵恭述十二韵盛德兼三代威名定四方文谟眞显赫武烈实飞包并收羣国虚谦集众长网罗来俊彦缔造辟洪荒卜世周垂厯开基汉啓疆山佳气防
　　寝庙瑞云张旷逺临平陆幽深逼上苍汗尝趋石马歌欲奏芝房洱海销兵战炎陬绝叛狂功成昭黙佑告祀肃诚将微念通层构含情望两厢千官遵大典进退尽锵锵
　　初九日
　　求芝草【増抱朴子欲求芝草入名山必以三月九日乃山开出神药之月也到山湏六隂日明堂之时帯寳符牵白犬抱白鸡以白塩一斗及开山符檄着大石上执吴堂草一把以入山山神喜必得芝也】髙昌寒食【原髙昌行纪髙昌国用开皇七年歴以三月九日为寒食】
　　祭山祠【増续文献通考山祠在琼州府山所祀之神有六曰山香山崖通济定边班师洪武中命有司嵗以三月九日祭】
　　张玉兰飞升【増传仙録张玉兰者天师之孙真之女也今益州温江女郎观三月初九日是玉兰飞升之日郷里常设斋祭之】
　　尹真人上升【增神仙传真人姓尹氏名道全天水人也以晋懐帝元嘉元年三月九日有白云起于室中三日不散散时视之已失真人所在但闻香气袭人】
　　初十日
　　分十道【増唐会要正观元年三月十日始分天下为十道】
　　流杯诗【増玉海祥符七年三月十日乙未召辅臣赐宴翔鸾阁又临曲水浮觞小黄门奏乐帝作流杯诗】
　　鳯栖合欢木【增玉海端拱元年广州言清逺县有合欢木髙百余尺今年三月十日有凤髙六尺栖集其上众禽从之木下生芝草三茎画圗来献】
　　赋花防曲【増杨维桢花防曲序至正戊子三月十日偕茅山贞居老仙玉山才子烟雨中逰石湖诸山老仙为妓者璚英赋防綘唇词已而午霁登湖上山歇寳积寺行禅师西轩老仙题名轩之壁璚英折碧桃下山予为赋花防曲而玉山和之】
　　张道陵拜司空【增云笈七籖张道陵延和元年三月十日辛丑诏书拜为司空】李商隠三月十日流杯亭诗【增身属中军少得归木兰花尽失春期偷随栁絮到城外行过水西闻子规】
　　十一日
　　详録方物【增玉海唐贞观十一年三月十一日诏以逺夷各贡方物其草木杂物有异常者所司其详録焉】
　　麦生日【增嘉定县志三月十一日为麦生日喜晴】
　　御制三月十一日雪中诣
　　永陵告祭诗峯峦叠叠水层层王气氤氲防
　　永陵蟠伏诸山成虎踞飞骞众壑佐龙腾云封草木桥园古雪拥松楸辇路升一自迁岐基盛业深思遗绪媿难承
　　十二日
　　礼部选士【増玉海开元二十四年考功郎李昻为举人诋诃帝以员外郎望轻三月十二日移贡举于礼部以侍郎主之礼部选士自此始】
　　幸金鳯园【增玉海建隆四年三月十二日幸金凤园召符彦卿等习射帝七发皆中的彦卿等进马称贺赐从臣名马银噐】
　　十三日
　　简县令【增唐会要天寳九载三月十三日敕文学政事异科良宰岂必文人自今简县令勿限以书判及循资格】
　　赐宴改日【原容斋续笔文宗开成元年归融为京兆尹时两公主出降府司供帐事繁又逼近上已曲江赐宴奏请改日上曰去年重阳取九月十九日未失重阳之意今改取十三日可也】
　　长春节【増金史宣宗纪兴定元年三月庚寅长春节宋遣使来贺又后妃纪大定三年三月十三日宣宗生】
　　十四日
　　颁五经正义【增唐会要永徽三年三月十四日诏太尉赵公无忌等刋正五经正义颁于天下以为定式】
　　举逸民【增玉海隆兴元年三月十四日诏举逸民】
　　上稽古録【增玉海元祐元年三月十四日司马光上言人主不可不观史善者可为法不善者可为戒载籍浩博宜提其纲目撮其精英欲以稽古録送正字范祖禹校对缮写俟读寳训毕取此书进读令侍读随文觧释以资稽古之万一从之】
　　修三史【增辍耕録至正二年春三月十有四日上御咸宁殿中书右丞相托克托奉命史臣纂修宋辽金三史】
　　白居易春夜宿直诗【增三月十四夜西垣东北廊碧梧叶重叠红药树低昻月砌漏幽影风帘飘暗香禁中无宿客谁伴紫微郎】
　　黄庭坚次韵宋楙宗三月十四日到西池都人盛观翰林公出逰诗【增金绒繋马晓莺边不比春江上水船人语车声喧法曲花光楼影倒晴天人间化鹤三千嵗海上防羊十九年还作遨头惊俗眼风流文物属蘓仙】
　　十五日
　　悬鱼【增谢承后汉书羊续为南阳太守好啖生鱼府丞焦俭以三月望饷鲤鱼一头续不为意受而悬之于庭少有皮骨明年三月俭复致一鱼续出昔枯鱼以示俭遂终身不复食】
　　散天香花【增水经注净饭王太子以三月十五日夜出家四天王来迎各捧马足尔时诸神天人侧塞空中散天香花】
　　赏花赋诗【増宋史礼志太平兴国九年三月十五日诏宰相近臣赏花于后苑帝曰春气暄和万物畅茂四方无事朕以天下之乐为乐宜令侍从词臣各赋诗】
　　殿试【增续文献通考国初凡士举于礼部者以三月朔日御殿而亲试之谓之殿试后率以三月十五日间以他事更日】
　　投弓矢【増庆府志峯顶山在城东十七里崒嵂处有佛祠郡人以嵗三月之望乞子投弓矢山中】游聚景园【増而湖志余淳熙六年三月十五日车驾过宫请太上太后游聚景园至锦壁赏牡丹知閤张抡进壶中天词太上嘉赐金杯盘法锦数事】
　　御制春日内苑赐宴诗并序己未三月律应姑洗望日之吉赐内阁大臣及侍衞宴于内苑时乃玩花于綘雪玉树含风浮杯于西斋金池漾月饮酒乐甚因率题四韵以示羣臣春深内苑里珍席宴羣臣蝶向防檐舞花飞复阁新和羮期上佐调鼎协洪钧箫鼓欢无极芳年醉此辰
　　白居易春日闲居诗【増是时三月半花落庭芜緑上晨鸡鸣窗间春睡足】十六日
　　赠黄明府诗【増唐诗纪事元稹序畧元和四年三月奉使东川十六日至褒城东数里遥望驿亭前有大池楼榭甚盛逡廵有黄明府见迎瞻其形容彷佛似识问其前衔即曩日逃席黄丞也説向前事与之尽欢作赠黄明府诗曰昔年曽痛饮黄令困飞觥席上当时走马前今日迎依稀述姓氏积渐识平生故友身皆逺他乡眼暂明】
　　西京大酺【增玉海祥符四年三月十六日己丑御五鳯楼观酺作西京大酺七言诗二首】黄姑浸种【原通考十六日乃黄姑浸种日西南风主大旱髙乡人见此风即悬百文钱于檐下风力能动则举家失声相告风愈急愈旱又主桑叶贵】
　　十七日
　　册礼岳渎山海【增通典唐天寳十载以东海为广徳王南海为广利王西海为广润王北海为广泽王分命卿监诸岳渎及山取三月十七日一时备礼兼册】
　　赐九经及第【增玉海雍熙二年三月十七日试九经第为三等五经王从善并注诵之赐九经及第】
　　十八日
　　皇帝万寿圣节
　　十哲坐像【增玉海开元八年三月十八日司业李元瓘奏先圣庙为十哲像以顔子配则配像当坐今乃立余弟子列像庙堂不与享而范甯等皆从祀请释奠十哲享于上而图七十二子于壁曽参以孝受经于夫子请享之如二十二贤乃诏十哲为坐像悉预祀曽参特为之像坐亚之图七十弟子及二十二贤于庙壁】
　　茅君山【原云笈七籖茅盈归句曲邦人因改句曲为茅君之山汉平帝元寿二年大帝授盈为司命东】
　　【卿上真君临去告二弟曰吾今去矣要当一年再来此山三月十八日期要吾师及南岳太虚赤真人游盼于二弟之处也应天府志小茅有五云昔茅君以三月十八日驾五色云八景舆延伫头逾时乃去】火山禹庙【增名胜志火山在河曲县西五里山髙四五丈黄河过此如遇覆釜河流为之曲折云山有禹庙在河东岸巨石上水不能侵有司以三月十八日致祭】
　　白龙生日【增嘉兴府志十八日龙湫山与呉之阳山多云雾雷雨俗传为白龙生日】
　　祭黄石公【增兖州府志谷城山一名黄山山巅有石岿然数丈其色正黄故曰黄石史记黄石公出一编书授张良曰读是则为王者师后十三年见我济北谷城山下黄石即我也他日良扵山下果得黄石祀之后人立祠嵗以三月十八日致祭】
　　望春亭【増名胜志元城县城南有亭曰望春亭韩魏公始就筑三月十八日宴防有此日倾城乐御河之句】
　　三祖受具【增灯録有一居士年逾四十不言名氏聿来设礼而问慧可大师师深器之即为剃髪云是吾寳也宜名僧璨其年三月十八日于光福寺受具大师乃告曰逹磨菩提逺自竺干以正法眼藏宻付于吾吾今授汝并逹磨信衣汝当守防无令断絶】
　　温庭筠三月十八日雪中作【増芍药蔷薇语早梅不知谁是阳才今朝领得春风意不复饶君雪里开】
　　十九日
　　上古籥【増玉海宣和三年三月十九日乐工张从寳上古籥一管自陈世习其艺按之以声悉协音律大少正声律吕咸备乞颁行从之】
　　讲孟子【増玉海绍兴十六年三月十九日讲孟子赐讲官鞍马象笏金砚水瓶笔墨】
　　破琴梦【增苏轼破琴诗引元祐六年三月十九日予自杭州还朝宿呉淞江梦长老仲殊挟琴过予弹之有异声就视琴颇损而有十三予方叹息不已殊曰虽损尚可脩曰奈十三何殊不答诵诗云度数形名夲偶然破琴今有十三此生若遇邢和璞方信秦筝是响泉予梦中了然识其所谓既觉而忘之明日昼寝复梦殊来理前语再诵其诗方惊觉而殊适至意其非梦也问之殊盖不知】
　　二十日
　　幸金眀池【増东京梦华録三月开金明池车驾临幸往往取二十日诸禁卫班直簪花披锦绣撚金线衫金带勒帛之结束竞逞鲜新出内府金鎗寳装弓剑龙鳯绣旗红缨锦辔万骑争驰铎声震地】天仓开【原遵生八牋三月二十日天仓开日宜入山修道】
　　张説三月二十日诏宴乐游园诗【増乐游形胜地表里望郊宫北阙连天顶南山对掌中皇恩贷芳月旬宴美成功鱼戏芙蓉水莺啼杨柳风春光看欲暮天泽恋无穷长防招斜日留光待曲终】
　　白居易三月二十日醉中留别诗【增春携手春深散无日花间不醉狂别后何人堪共醉犹残十日好风光】
　　二十一日
