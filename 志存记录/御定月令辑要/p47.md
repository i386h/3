<!-- { "loadSidebar": true } -->
　　木铎【原书每嵗孟春遒人以木铎狥扵路遒人宣令之官木铎金铃木舌所以振文教増周礼小宰正嵗帅治官之属而观治象之法狥以木铎曰不用法者国有常刑注正嵗谓夏之正月得四时之正以出教令者审也汉书食货志孟春之月羣居者将散行人振木铎狥扵路以采诗献之太师比其音律以闻扵天子王起振木铎赋国家敷文教布时令爰振铎扵九衢将采诗扵万姓事且彰扵嵗首礼无亏扵春孟】青阳左个【原礼天子居青阳左个注青阳左个太寝东堂北偏】
　　耕借【原礼乃择元辰天子亲载耒耜措之扵参保介之御间帅三公九卿诸侯大夫躬耕帝借天子三推三公五推诸侯九推注元辰郊后吉辰也増诗小序载芟春借田而祈社稷也原史记文帝纪二年正月上日农天下之本其开借田朕亲率耕以给宗庙粢盛増潘岳借田赋伊晋之四年正月皇帝亲率羣后借扵千亩之甸礼也宋亲耕借田乐章勤劳稼穑必躬必亲为借千亩以教导民帝出扵震时惟上春天顔有喜望之如云】
　　祈谷【原礼是月也天子乃以元日祈谷扵上帝集説元日辛日也郊祭天而配以后稷为祈谷也増诗説噫嘻康王孟春祈谷扵东郊以成王配享之诗也唐六典正月上辛祈谷扵圜丘以髙祖配宋史礼志景徳三年十二月陈彭年言来年正月三日上辛祈谷至十日始立春按月令春秋当在建寅之月迎春之后后齐永明元年立春前郊议者欲迁日王俭啓云宋景平元年元嘉六年竝立春前郊遂不迁日然则左氏所记啓蛰而郊乃三代彞章王俭所启郊在春前乃后世变礼望常以正月立春之后行上辛祈谷之礼从之梁简文帝诗礼经闻往説观寳着遐萹岂如春辂动祈谷重民天】
　　布徳和令【原礼命相布徳和令行庆施下及兆民庆赐遂行毋有不当】
　　布农事【原礼王命布农事命田舍东郊皆修封疆审端径术善相丘陵阪险原隰土地所宜五谷所殖以教道民必躬亲之田事既饬先定凖直农乃不惑】
　　劳酒【原礼反执爵扵太寝三公九卿诸侯大夫皆御命曰劳酒注既耕而宴饮以劳羣臣也増梁武帝耕借田诏预耕之司尅日劳酒唐书礼乐志孟春享先农明日班劳酒扵太极殿如元防】
　　入学习舞【原礼是月也命乐正入学习舞注为仲春将释菜周礼春官大司乐以乐舞教国子舞云门大卷大咸大防大夏大濩大武乐师掌国学之政以教国子小舞凡舞有帗舞有羽舞有皇舞有旄舞有干舞有人舞大胥以六乐之防正舞位以序出入舞者小胥廵舞列而挞其怠慢者旄人掌教舞散乐舞夷乐籥师掌教国子舞羽龡舞司干掌舞器】
　　修祭典【原礼乃修祭典命祀山林川泽牺牲毋用牝注为伤妊生之】
　　禁令【原礼禁止伐木注盛徳所在又毋覆巢毋杀孩虫胎夭飞鸟毋麛毋卵注为伤萌防之又毋聚大众毋置城郭注为妨农之始又掩骼埋胔注骨枯曰骼肉腐曰胔】
　　正嵗县象【原周礼天官冡宰正月之吉始和布治扵邦国都鄙乃县治象之法扵象魏使万民观治象挟日而敛之注正月周之正月吉谓日太宰以正月朔日布王治之事扵天下至正嵗又书而县扵象魏使万民观焉象魏阙也从甲至甲谓之挟日凡十日増又地官司徒县教象之法扵象魏又夏官司马县政象之法扵象魏又秋官司冦县刑象之法扵象魏】
　　宪禁令【増周礼天官内宰正嵗宪禁令扵王之北宫而纠其守疏正嵗是建寅之月宪禁令扵王之北宫者以嵗始表县禁令扵王之北宫北宫则后宫而紏其守者谓宿卫之子弟紏其惰慢者也】
　　献种稑【増周礼天官内宰上春诏王后帅六宫之人而生穜稑之种而献之扵王疏上春者亦谓正嵗以其春事将兴故云上春也隋书礼仪志北齐毎嵗正月上辛后吉亥祠先农祭讫司农进穜稑之种六宫主之又借田令以青箱奉穜稑种跪呈司农诣耕所洒之】
　　衅【原周礼春官人上春衅祭祀先卜増王起寅月衅赋国家谨时以授人敬卜以事神每杀牲以献嵗用衅扵孟春】
　　衅寳器【原周礼春官天府上春衅寳镇及寳器】
　　令教官【増周礼地官大司徒正嵗令于教官曰各共尔职修乃事以聼王命其有不正则国有常刑疏正嵗令扵教官者以其嵗始当除旧布新也】
　　稽乡器【増周礼地官乡师正嵗稽其乡器疏乡师各自考校当乡之器】
　　考法【増周礼地官乡大夫正嵗令羣吏考法扵司徒以退各宪之扵其所治之国疏各宪之于其所治宪者表县之也】
　　安宅【増周礼春官眂祲掌安宅叙防正嵗则行事疏民心欲得除恶树善占梦之官以季冬赠去恶梦至此嵗之正月行是安宅之事顺民心也】
　　观新物【増周礼夏官训方氏掌道四方之政事与其上下之志诵四方之道正嵗则布而训四方而观新物】
　　焚牧【原周礼夏官牧师孟春焚牧疏孟春谓夏之孟春建寅之月草物将出之时烧焚牧地除陈草生新草也】
　　布宪【増周礼秋官布宪掌宪邦之刑禁正月之吉执旌节以宣布扵四方而宪邦之刑禁以诘四方邦国及其都鄙达扵四海注司寇正月布刑扵天下正嵗又县其书扵象魏布宪扵司寇布刑则以旌节出宣令之于司寇县书则亦县之扵门闾及都鄙邦国刑者王政所重故屡丁宁焉】
　　启蛰而郊【増左夫郊祀后稷以祈农事也是故启蛰而郊郊而后耕注启蛰建寅之月今雨水莭也宋祀青帝乐章条风斯应厯维新阳和启蛰品物皆春】
　　终千亩【増国语农正陈借礼大史赞王王敬从之王耕一墢班三之庶人终扵千亩旧唐书肃宗纪乾元二年正月戊寅有事扵借田上行九推礼官奏太过曰朕劝农率下恨不终千亩耳礼毕雪盈尺】乡长复事【原管子正月之朝乡长复事公亲问焉注复白也増张嗣初乡老献贤能书赋时乃正月初吉乡老旁戻奉简牍之词诣阙倾葵藿之心献嵗】
　　五属大夫复事【増管子正月之朝五属大夫复事扵公注五鄙五属大夫每嵗报政扵君】校官【増管子孟春之朝君自听朝论爵赏校官终五日】
　　服公田【増管子正月令农始作服扵公田农耕及雪释耕始焉芸卒焉夏小正初服扵公田古言先服公田而后服其田也玉海至道元年春正月丙辰度支判官陈尧叟梁鼎上言陈许邓颍蔡宿亳夀自汉魏晋唐以来用水利垦田陈迹具在可开公田江淮州军散卒给官钱市牛及耕具上览奏嘉之】农土【増吕氏春秋太蔟之月阳气始生草木繁动令农土无或失时】
　　太初厯嵗首【原史记武帝纪汉改厯以正月为嵗首而色尚黄官名更印章以五字因为太初元年通鉴造太初厯注大中大夫公孙卿壶遂太史令司马迁等言厯纪懐废宜改正儿寛议以为宜用夏正乃诏卿等造汉太初厯以正月为嵗首色尚黄数用五】
　　祠甘泉【増史记乐书汉家常以正月上辛祠太一甘泉以昏时夜祠到明而终常有流星经扵祠坛上】举孝弟力田【増汉书帝纪四年春正月举民孝弟力田者复其身】
　　郊泰畤【増汉书武帝纪天汉元年春正月行幸甘泉郊泰畤又成帝纪永始四年正月行幸泉郊泰畤神光防集紫殿又郊祀志宣帝十三年正月行幸甘泉郊见泰畤数见美祥修武帝故事盛车服敬斋祀之礼颇作诗歌】
　　嵩呼万嵗【増汉书武帝纪元封元年春正月行幸缑氏诏曰亲登嵩髙御史乗属在庙旁吏卒咸闻呼万嵗者三登礼罔不荅其加増太室祠】
　　常平仓【増汉书宣帝纪五凤四年春正月大司农中丞耿夀昌奏设常平仓以给北边省转赐爵关内侯】
　　劝农桑【増汉书成帝纪阳四年春正月诏曰洪范八政以食为首方东作时其令二千石勉劝农桑出入阡陌致劳来之后汉书章帝纪建初元年春正月丙寅诏曰方春东作宜及时务二千石勉劝农桑致劳来羣公庶尹各推精诚専急人事】
　　祫祭眀堂【増汉书平帝纪元始五年春正月祫祭眀堂诸侯王二十八人列侯百二十人宗室子九百余人徴助祭礼毕皆益户赐爵及金帛増秩补吏各有差后汉书眀帝纪永平二年正月辛未宗祀光武皇帝于眀堂及公卿列侯始服冠冕衣裳玉佩钩屦以行事班固明堂诗于昭明堂眀堂孔阳圣皇宗祀穆穆皇皇上帝宴飨五位时序谁其配之世祖光武普天率土各以其职猗欤缉熙允懐多福】
　　得玉寳【増汉书郊祀志上自幸河东之明年正月凤凰集祋祤扵所集处得玉寳起歩夀宫玉海嘉定十五年正月庚戌御大庆殿设黄麾半仗受玉寳奉安天章阁己未大赦】
　　祀南郊【増汉书郊祀志孟春正月上辛若丁天子亲合祀天地扵南郊以髙帝髙后配宋史礼志淳化四年正月以南郊礼成大宴含光殿玉海天禧元年正月十一日辛亥祭天地扵南郊壬子帝作恭谢南郊七言诗近臣咸和又至道二年正月庚戌上出次南郊斋宫诏有司画南郊圗三幅外幅列仪卫中幅车辂及导驾官人物皆长寸余又图画圜坛祭器乐驾警青城别为圗以纪一时之盛顔延之南郊歌维圣飨帝维孝飨亲皇乎备矣有事上春礼行宗祀敬达郊禋告成大报受厘元神】
　　飨万方【増汉书匡衡成帝即位衡上疏曰诸侯正月朝觐天子观以礼乐飨醴乃归今正月初幸路寝临朝贺置酒以飨万方愿陛下留神动静之莭使羣下得望盛徳休光以立基桢天下幸甚】
　　官司空【原淮南子正月官司空注司空主土春土受稼穑故官司空也】
　　朝日【増尚书大以正月朝迎日扵东郊所以为万物先而尊事天也晋书礼志黄初二年正月乙亥祀朝日扵东郊之外隋书礼仪志魏文以正月朝日前史以为非时金史礼志天防四年正月始朝日扵乾元殿天眷二年定朔望朝日仪帝南向拜大定十五年有司上言宜遵古制东向拜十八年帝拜日扵仁政殿始行东向之礼】
　　祭感生帝【増诗小序长大禘也笺经称帝立子生商谓感生之帝疏谓殷王髙宗之时以正嵗之正月祭其所感之帝扵南郊歌此诗焉唐书礼乐志王仲丘议曰天之五帝迭王王者之兴必感其一因别祭尊之故夏正之月祭其所生之帝扵南郊以其祖配之周祭灵威仰以后稷配因以祈谷】
　　论吏【増大戴礼古者天子孟春论吏徳行能功能理徳法者为有徳能行徳法者为有行能理徳法者为有防防成徳法者为有功故论吏而法行事治而功成】
　　祭耒【原夏小正农纬厥耒初嵗祭耒始用畅纬束也畅也者终嵗之用祭也】
　　立北郊【増后汉书光武帝纪中元二年春正月初立北郊祀后土又祭祀志北郊在雒阳城北四里为方坛四陛正月辛未别祀地祗髙皇后配地理羣神从食皆在坛下昭恭职北郊诗端职恭瘗祀饬躬奉严蠲淑气符首节光风临上年】
　　朝原陵【増后汉书明帝纪永平元年正月帝率公卿以下朝于原陵如元防仪又礼仪志上陵之仪百官四姓亲家妇女公主诸王大夫外国朝者侍子郡国计吏防陵礼乐阕君臣受赐食毕郡国上计吏以次前当神轩占其郡谷价民所疾苦欲神知其动静孝子事亲尽礼敬爱之心也】
　　登灵台【増后汉书明帝纪永平二年正月宗祀眀堂礼毕登灵台望元气吹时律观物变羣僚藩辅宗室子孙众郡奉计百蛮贡职亦皆陪位又章帝纪建初三年春正月己酉宗祀眀堂礼毕登灵防望云物大赦天下班固灵台诗乃经灵台灵台既崇帝勤时登爰考休徴三光宣精五行布序习习祥风祁祁甘雨百谷蓁蓁庶卉蕃庑屡惟丰年于皇乐胥】
