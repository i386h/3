<!-- { "loadSidebar": true } -->
　　春妆【原沈约诗斜簮映秋水开镜比春妆増徐夤牡丹花诗娇含嫩脸春妆薄红蘸香绡色轻】春籞【増沈约诗帐殿临春籞帷宫绕芳荟】
　　春烟【増范云诗春草醉春烟深闺人独眠李白诗芳草换野色飞萝隔春烟林逋诗春烟寺院敲茶鼔夕照楼台卓酒旗】
　　春水【増江淹别赋春草碧色春水绿波王褒碑铭桃花春水灵草孤洲杜甫诗一迳野花落孤村春水生严维诗柳塘春水漫花坞夕阳迟】
　　春塘【増江淹青苔赋春塘秀色阳鸟好音庾肩吾诗岸髙花发春塘细柳悬】
　　春澜【増江淹诗缓歩遵汀渚枻泛春澜蔡襄诗霅水生春澜莹净沙可数】
　　春流【増何逊诗遽逐春流返归帆得望家原杜甫春日江村诗农务村村急春流岸岸深】
　　春渠【増刘孝绰诗皇心睠乐饮帐殿临春渠严维诗柳塘熏昼日花水溢春渠】
　　春宵【増刘孝绰诗春宵犹自长春心非一伤月带园楼影风飘花树香】
　　春闺【増王筠诗従君客梁后方画掩春闺】
　　春城【増吴迈逺诗绿树揺云光春城起风色王维诗晚钟鸣上苑踈雨过春城韩翃诗春城无处不飞花寒食东风御柳斜】
　　春澑【原隂铿诗洞庭春澑满平湖锦帆张増白居易诗西涧冰已消春澑含新碧】
　　春牖【増庾肩吾诗春牖对芳洲珠帘新上钩】
　　春楼【増陈后主诗春楼髻梳罢南陌竞相随郑愔诗晨跸凌髙转翠旌春楼望逺背朱城】
　　春池【増陈后主诗春池已渺漫髙枝自嵸森王维诗春池百子外芳树万年余】
　　春砌【増陈后主梅花落诗春砌落芳梅飘零上凤台】
　　庾信春赋【増宜春苑中春已归披香殿里作春衣新年鸟声千种啭二月杨花满路飞河阳一县并是花金谷従来满园树一丛香草足碍人数尺逰丝即横路】
　　春潭【増隋帝诗夜露含花气春潭瀁月晖】
　　春堤【増上官仪诗晓树流莺满春堤芳草积】
　　春潮【増王勃诗江旷春潮白山长晓岫青原韦应物诗春潮带雨晚来急野渡无人舟自横】春眠【原孟浩然诗春眠不觉晓处处闻啼鸟増温庭筠春愁曲凉簮坠发春眠重玉兔氤氲柳如梦陆防诗緑窓百舌唤春眠】
　　春荻【原储光羲采莲词春荻时隠舟新萍复满湖】
　　春声【増李白听新莺歌春风卷入碧云去千门万户皆春声杜甫诗蚁浮仍腊味鸥泛已春声孔武仲诗一晌春声回宿鸟半天寒色在啼鸦】
　　春殿【原杜甫宣政殿退朝诗天门日射黄金榜春殿晴熏赤羽旗】
　　春岑【増杜甫诗东城抱春岑江阁临石面】
　　春灯【増杜甫诗风起春灯乱江鸣夜雨悬】
　　春苗【原杜甫鸥诗却思翻玉羽随意防春苗】
　　春帆【原杜甫诗野馆浓花发春帆细雨来韩偓诗水国春帆向晚多】
　　春芜【増杜甫诗雨露洗春芜牛嵪诗马嘶残雨春芜湿】
　　春泥【増杜甫诗雪岸丛梅发春泥百草生窦巩诗大堤欲上谁相伴马踏春泥半是花】
　　春松【増陆贽禁中春松诗隂隂清禁里苍翠满春松雨露恩偏近阳和色更浓髙枝分晓月虚吹杂宵钟香助炉烟逺形疑盖影重愿符千载寿不羡五株封幸得回天眷全胜老碧峰】
　　昆明春【増白居易新乐府昆明春昆明春春池岸古春流新影浸南山青滉瀁波沉西日红奫沦】杨巨源春日献圣寿无疆词【増文物京华盛讴歌国歩康瑶池供寿酒银汉丽宸章灵雨含双阙雷霆肃万方代推仙祚逺春共圣恩长凤扆临花暖龙罏傍日香遥知千万嵗天意奉君王又玉漏飘青璅金铺丽紫宸云山九门曙天地一家春又代是文明昼春当燕喜时罏烟添柳重宫漏出花迟又日上苍龙阙香含紫禁林晴光五云叠春色九重深又化洽生成遂功宣动植知瑞凝三秀草春入万年枝】春曙【増李贺静女春曙曲粉防香咽穨晓云锦堆花宻藏春睡】
　　春毬【増王建宫词尽送春毬出内家记廵传把一枝花散时各自烧红烛相逐行归不上车】春睡【増温庭筠诗防间桃蘂宿妆在雨后牡丹春睡浓苏轼縦笔诗尽道先生春睡羙道人轻打五更钟】春莎【増李建勲春词日髙闲歩下堂阶细草春莎没绣鞋】
　　春陌【増韦庄诗独倚危楼四望遥杏花春陌马声骄】
　　春沙【増孙觌诗疎林欹晚照浅澑咽春沙】
　　春院【増孙觌宿善法寺诗鸟啼春院静人语夜堂深】




　　御定月令辑要卷四
<史部,时令类,御定月令辑要>
　　钦定四库全书
　　御定月令辑要卷五
　　正月令
　　天道
　　天地交泰【増易天地交泰集义粹言泰通也天地交而二气通正月之卦也子为天正丑为地正寅为人正自子至寅三阳生而三才之道备故曰天地交泰】
　　日在营室【原礼孟春之月日在营室集説营室在亥娵訾之次増淮南子天一元始正月建寅日月俱入营室五度天一以始建七十六嵗日月复以正月入营室五度无余分名曰一纪】
　　中星【原礼昏参中旦尾中集説昏时参星在南方之中旦则尾星在南方之中増淮南子注参西方白虎之宿尾东方苍龙之宿苏轼元日次韵诗得句牛女夕转头参尾中】
　　律中太蔟【原礼律中太蔟集説太蔟寅律长八寸白虎通正月律谓之太蔟何太亦大也蔟者凑也言万物始大凑地而出也増吕氏春秋注太蔟阳律也竹管音与太蔟声和太隂气衰少阳气万和动生凑地而出故曰律中太蔟宋书律志太蔟之数七十二主正月下生南吕】
　　东风觧冻【原礼东风觧冻増淮南子注东方木火母也气温故东风觧氷冻也王季则诗北陆收寒尽东风觧冻初元稹诗何处生春早春生冰岸中尚怜扶腊雪渐觉受东风】
　　盛徳在木【原礼先立春三日太史谒之天子曰某日立春盛徳在木天子乃斋注春为生天之生育】
　　【盛徳在扵木位増张彚春风扇防和诗木徳生和气防防入曙风】
　　司天【原礼乃命太史守典奉法司天日月星辰之行宿离不贷毌失经纪以初为常注谓其属冯相氏保章氏掌天文者】
　　陬月【原尔雅正月为陬疏正月得甲则曰毕陬按得丙则曰修陬得戊则曰厉陬得庚则曰窒陬得壬则曰终陬此可推】
　　农祥晨正【原国语农祥晨正日月厎扵天庙土乃脉注农祥房星也晨正谓立春之日晨中扵午也农事之故曰农祥増石贯借田赋绀辕塞路青辂廵塲叶农经而授事指晨正而告祥】
　　土膏【原国语阳气俱烝土膏其动注烝升也膏土润也増独孤授寅賔出日赋木位值扵扶桑初杲杲以出土膏润扵南畆且泽泽其耕石贯借田赋执红纼亲黛耜四頋而沟塍砥平三推而土膏脉起】赞阳出滞【増国语二曰太蔟所以金奏賛阳出滞也注正月曰太蔟干九二也言阳气大凑达扵上也太蔟正声为商故为金奏所以佐阳发出滞伏也】
　　协风至【原国语先时五日瞽告有协风至注协和也风气和时至也立春曰融风増王起瞽者告协风赋先王所寳惟谷所天惟食必俟协风以力穑】
　　月晕围【増史记天官书白帝行徳以正月二十日二十一日月晕围常大赦戴谓有大阳也】建正【増史记厯书昔自在古厯建正作扵孟春索隠案古厯者谓黄帝调厯以前有上元太初厯等皆以建寅为正谓之孟春也及颛顼夏禹亦以建寅为正】
　　人统【増汉书律厯志正月干之九三万物棣通族出扵寅人奉而成之仁以养之义以行之令事物各得其理寅木也为仁其声商也为义故太蔟为人统春秋感精符人统月建寅物生之端谓之人统夏以为正】月从左行【増淮南子斗杓为小嵗正月建寅月左行注苐五至苐七为杓】
　　嵗星舍室璧【増淮南子太隂在辰嵗名曰执徐嵗星舍营室东壁以正月与之晨出东方翼轸为对】
　　招揺指寅【原淮南子孟春之月招揺指寅注招揺斗建晋书乐志正月之辰谓之寅寅者津也谓生物之津涂也増刘长卿嵗日作建寅廽北斗看厯占春风冷朝阳诗腊尽星廽次寒余月建寅】
　　阳气出地【増春秋繁露阳气以正月始出扵地生育长养扵上】
　　气浊而青【増春秋繁露日冬至七十二日木用事其气燥浊而青】
　　俊风涤冻【原夏小正时有俊风寒日涤冻涂俊者大也大风南风也合氷必扵南风觧冰必扵南风涤也者变而暖也冻涂者冻下而泽上多也増王起东郊迎春赋八銮振响随觧冻之和风五辂腾辉映丽天之迟日李咸用春雨诗大帝闲吹破冻风青云融液流长空】
　　斗东指【増孝经纬距日冬至四十五日斗指东北维为立春鹖冠子斗柄东指天下皆春杜安世元旦词玉烛光明正旦好斗柄东廽春太早岭寒犹鎻去年梅江防新催今嵗草】
　　三着体成【原易干凿度三防而成著三着而体成当此之时天地交万物通也】
　　猛风至【増易通卦騐正月中猛风至注猛风动揺树木有声者】
　　雷始动【増论衡正月阳气泄雷声始动徐玑新春喜雨诗农家不厌一冬晴嵗事春来渐又形昨夜新雷催好雨蔬畦麦陇先青】
　　十三月【増独断夏以十三月为正律中太蔟言万物始苏而生故以为正也】
　　万物随阳【増晋书乐志正月之管谓之太蔟蔟者蔟也谓万物随扵阳气太蔟而生也】孟阳【原梁元帝纂要正月孟春亦曰孟阳上春初春开春春献春首春首嵗初嵗开嵗嵗献嵗嵗芳嵗华嵗増王勃春思赋会当一举絶风尘翠盖朱轩临上春李邕春赋我圣君大抚万国肆觐羣后受天之禧嘉嵗之首檀约阳春歌青春献初嵗白日映雕梁】
　　瑞雪【増唐会要元和二年正月辛夘郊飨献之次景物澄霁及銮舆就次则防雪大驾将动则又止翌日御楼宣赦毕瑞雪盈尺】
　　铜浑更始【増嵗华纪丽星始运扵铜浑注铜浑以应天之星数目正月则铜浑更始以测一年之星度】
　　人正【増宋史乐志太蔟之律生气凑达万物于三统为人正扵四时为孟春故元会用之】
　　登眀【原梦溪笔谈六壬天十二辰亥曰登明为正月将谓之合神又谓之太阳过宫合神者正月建寅合在亥太阳过宫者正月日躔陬訾登明者正月三阳始兆扵地上见龙在田天下文明故曰登明】一月【増容斋三笔秦始皇名曰政自避其嫌以正月为一月】
　　治水龙【増鸡肋编按天官厯厯日中治水龙数乃自元日之后逢辰为支节是得寅夘在六日为丰年之兆】
　　万物广演【増蠡海录寅居东北隂阳之交离隂而诣阳敷布而条畅寅者演也万物至此而广演矣】甘露颂【増玉海淳化三年正月丙辰舒州言甘露防灵仙观三清阁前栢木画图来献上以示近臣宰相李昉等表贺诏杨亿试舒州进甘露颂】
　　元宵风【増农政全书元宵前后必有料峭之风谓之元宵风刘云寰元夜词景龙天气正余寒料峭轻风帘幙】
　　日躔【原通书立春日日在虚二度后十二日入酉初一刻后十三日出夘正二刻雨水日在危九度后十二日入酉初三刻十三日出夘正一刻】
