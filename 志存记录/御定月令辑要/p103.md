<!-- { "loadSidebar": true } -->
　　剪壶卢须【増经验方中秋日剪壶卢须如环子脚者隂干于除夜煎汤浴小儿则可免出痘】登科记【増花月新闻建炎二年春州一士人缓歩出西隅遥见红晕如赤环自地吐出徐行入观有机数张经以素丝女子四五辈组织重花交叶之内成字数行第一行之首曰李易稍空次又有一人姓名如此以十数乃问之曰织此何为对曰登科记也到中秋时知之是嵗高宗车驾南廵都贡士云集至八月始唱名放榜第一人曰李易其下甲乙之次无一差易始悟初春所届盖蟾宫云】
　　月岩【原七修稿杭之凤凰山有石如片云防地髙数丈巅有一窍尺余名曰月岩惟中秋之月穿窍而出余时则斜出窍外矣】
　　水调歌【増山堂肆考东坡居士以丙辰中秋欢饮逹旦大醉作水调歌都下唱神宗问内侍外靣新行小调内侍録此进呈读至又恐琼楼玉宇髙处不胜寒上曰苏轼终是爱君乃命量移汝州】
　　牡丹诞【増清闲供八月十五日牡丹诞】
　　月宫符【増北京嵗华记中秋夜人家各置月宫符像符上兔如人立陈瓜果于庭饼面绘月宫蟾兔男女肃拜烧香旦而焚之】
　　团圆节【増帝京景物畧八月十五日女归宁是日返其夫家曰团圆节】
　　珊瑚撑月【増名胜志太和县洱河东岸有分水厓自岸下分水为两南河北海八月望夜河海正中有珊瑚出水面渔人往往见之世海龙献寳内典云珊瑚撑月即此】
　　葛仙上升【増名胜志葛仙山在铅山县南五十里由山北真浄寺循涧且尽始缘鸟道至山之半犹歴三十六扉一扉一髙方至絶顶有上下马试剑息心等石丹井仙坛孝先以吴赤乌七年甲子八月十五日平旦于此上升】
　　龙泉月魄【増一统志南阳府有龙泉在汝州西南其水莹洁中秋之夕隂云蔽月俯观泉中魄形自若】
　　移花日【増通考八月十五为移花日】
　　杜甫八月十五夜月诗【増满目飞明镜归心折大刀转蓬行地逺攀桂仰天髙水路疑霜雪林栖见羽毛此时瞻白兔直欲数秋毫】
　　白居易八月十五日夜湓亭望月诗【増昔年八月十五夜曲江池畔杏园邉今年八月十五夜湓浦沙头水馆前西北望乡何处是东南望月防回圆临风一叹无人会今夜清光似往年】
　　王建八月十五夜翫月诗【増合望月时常望月分明不得似今年仰头五夜风中立从未圆时直到圎】
　　苏轼八月十五日看潮诗【増定知玉兔十分圆已作霜风九月寒语重门休上钥夜潮留向月中看】
　　十六日
　　大阅【増实録咸平二年八月丙寅十六日大阅诸军命殿前都指挥王超为左右厢教阵都摠管是日军仪整肃天气爽霁有司奏成列上升台东向御戎幄召从臣坐而观之王超执五方旗以进退又以行列遐逺号令所不能及遂于两阵中起侯台相望使人执旗如台上招之初举黄旗则诸军旅拜举赤旗则进举青旗则歩进每旗动则鼓作而士噪之声振千百里皆三挑而后退次举白旗则诸军复拜呼万嵗者三遂举黒旗以振旅军于右者畧左阵以还由台前出西南隅军于左者畧右阵而还由台前出西北隅竝凯旋而入上顾王超曰士众严整戎行练习卿之力也退御幄殿召从臣宴饮回御东华门阅诸军还营钧容奏乐于楼下】祭潮【増载畧武肃王天祐丙寅思欲拓捍海塘先是江心有石即秦望山脚横截波涛中出崔嵬然商旅船到此辄为风涛所困而倾覆遂呼此为罗刹石我国八月既望必迎潮设祭动乐鼓舞于上寻命更呼镇江石开平已来沙涨遂作木阑围顶今祭江亭是也】
　　观月华【増天台县志中秋俗重十六夜召賔以观月华】
　　杜甫八月十六夜翫月诗【増旧挹金波爽皆玉露秋关山随地濶河汉近人流谷口樵归唱孤城笛起愁巴童浑不寐半夜有行舟】
　　十七日
　　献良马【増唐会要贞观二十一年八月十七日骨利干遣使朝贡献良马百匹其中十匹尤骏太宗竒之各为制名曰十骥】
　　上五规【増玉海嘉祐六年八月十七日知谏院司马光上保业惜时逺谋重微务实五规】增制乐章【増玉海绍兴二十五年八月十七日刑部郎许兴古言灵芝生于庙楹瑞麦秀于畱都宜如汉斋房之歌制为乐章登歌郊庙诏学士院于圆坛景灵宫太庙所奏乐章増制】
　　杜甫八月十七夜对月诗【増秋月仍圆夜江村独老身卷还照客杖更随人光射潜虬动明翻宿鸟频茅齐依橘柚清切露华新】
　　朱子八月十七夜月诗【増忽忽秋逾半清辉万里同遥知竹林夜共赏碧云空寂寞盈尊酒凄凉满院风寒塘空自緑不似小园东】
　　十八日
　　神助荡除【増魏书灵征志尉元表臣于彭城遣别将以八月至睢口邀贼将陈显达有战士于营外五里刍牧见一白头翁乗白马将军呼之语称至十八日辰必来到此语汝将军领众从东北临入我当驱贼令走申时贼必大破后十日此人复于彭城南戏马台东二里见白头翁亦乗白马従东北来呼此人谓曰我与东海四渎太山北岳神共行淮北助汝二将荡除已定汝上下喜否因忽然不见】
　　弄潮【増元和志浙江涛每日昼夜再上常以月十日二十五日最小月三日十八日极大小则水渐涨不过数尺大则涛涌髙至数丈每年八月十八日数百里士女共观舟人渔子泝涛触浪谓之弄潮】潮生日【増四季湏知四海之潮皆暗涨惟浙有明潮八月十八日杭人谓之潮生日偕候江干斜阳风色陡寒海门潮起逺若白练横江而下瞬息千里势若山岳声若雷霆】
　　观潮【増干淳嵗时记浙江潮天下之伟观也自既望以至十八日为最盛每嵗京尹出浙江亭教阅水军艨艟数百分列两岸既而尽奔腾分合五阵之势幷有乗弄旗标枪舞刀于水面者如履平地吴儿善泅者数百皆被发文身手持十幅大防旗争先鼓勇泝迎而上出没于鲸波万仞中腾身百变而旗尾畧不霑湿豪民贵宦争赏银防禁中例观潮于天开图画髙台下瞰如在指掌】
　　赋酧江月曲【増西湖志余淳熙十年八月十八日驾诣德夀宫奉迎上皇观潮谕侍官各赋酧江月一曲至晚呈上以吴琚为第一其词曰玉虹遥挂望青山隠隠有如一抹忽觉天风吹海立好似春霆初发白马凌空琼鳌驾水日夜朝天阙飞龙舞凤郁葱环拱吴越此景天下应无东南形胜伟观真竒絶好是吴儿飞彩帜蹵起一江秋雪黄屋天临水犀云拥看撃中流楫晚来波静海门飞上明月】
　　苏轼催试官考较诗【増八月十八潮壮观天下无鹍水撃三千里组练长驱十万夫红旗青盖互眀灭黒沙白浪相吞屠人生会合古难必此景此行那两得愿君闻此添蜡烛门外白如立鹄】十九日
　　定品服【増唐会要贞观四年八月十九日丙午诏三品以上服紫四品五品以上服绯六品七品以緑八品九品以青】
　　造新量衡【増玉海建隆元年八月十九日丙戌有司请造新量衡以攽天下诏精考古制按前代旧式作之禁私造者】
　　二十日
　　封西岳【増事物纪原唐先天二年八月二十日封西岳为金天王】
　　赐御书尚书【増玉海绍兴五年八月二十日髙宗赐赵鼎御书尚书一部鼎奏谢上曰尚书所载君臣相戒之言所以赐卿欲共由此道以成治功】
　　二十一日
　　敕赐刀石【増会要上元元年八月二十一日戊戌敕一品以下文武竝带手巾算袋刀子磨石】贺升平【増玉海绍兴十六年八月二十一日庚寅交趾贺升平献黄金器明珠沉香翠羽绫绢马十象九】
　　二十二日
　　造礼神玉【増玉海元丰七年八月二十二日已丑造两圭有邸二以为社稷礼神玉】
　　赐笔研【増研北杂志翰林学士王防宣和七年八月二十一日一夕凡草四制翌日遣中使至玉堂赐以上所常御笔研等十三事】
　　赋角端【増西湖志余元至正庚寅浙江乡试八月二十二日夜二鼔贡院彷佛见一物驰过甚疾其状若猛兽军卒因而喧哄遂以角端命赋题】
　　梦僧赋诗【増叶颙诗序乙未八月二十二夜梦宿山寺与僧讲道论诗不觉夜分僧赋一聨云鹤向白云栖处宿僧従青嶂影邉归觉而微改其句足成一律】
　　二十三日
　　修进寳训【増玉海元祐六年八月二十三日吕大防言乞令史院修进先朝寳训以备迩英进读从之】
　　置小学【増玉海崇宁元年八月二十三日州县置小学十嵗以上入学五年立课试法】
　　二十四日
　　国学观礼【増唐会要元和二年八月二十四日敕郷贡眀经进士见讫就国子学官讲论质定疑义仍令百寮观礼】
　　忠懿王诞日【増宣和书谱秦忠懿王钱俶艺祖应运率先臣服太宗即位之明年尽籍其府库地图以献端拱元年八月二十四日太宗以其诞日遣使赐器币且示宠焉枫窻小牍吴越忠懿王以天成四年八月二十四日四鼓生】
　　修注官入侍【増玉海至和元年八月二十四日知制诰贾黯乞修注官入侍迩英阁事有可书随即记録】
　　咱马奶子【増元史祭祀志每嵗驾幸上都以八月二十四日祭祀谓之咱马奶子用马一羯羊八防缎练绢各九疋以白羊毛纒若穂者九貂鼠皮三命防古巫觋及防古汉人秀才达官四员领其事再拜告天又呼太祖青吉斯御名而祝之曰托天皇帝福防年年祭赛者礼毕以祭币及祭物凡与祭者共分之】稻藁生日【増嘉定县志八月二十四日为稻藁生日雨则虽得谷藁必腐】
　　二十五日
　　嘉禾合穗【増唐会要景龙元年八月二十五日长子县嘉禾合穗】
　　宴长春殿【増玉海祥符七年八月二十五日戊寅真游殿上梁召近臣焚香因宴于长春殿帝作七言诗令近臣继和】
　　献竒兽【増玉海嘉祐三年交趾贡异兽二八月二十五日癸亥御崇政殿召辅臣等观之司马光交趾献竒兽赋其状熊颈而乌噣猪首而牛身与夫雕题卉服之士南金象齿之珍欵紫闼而岔入充彤庭而竝陈翔舞太和涵濡茂泽殊俗向臻灵兽来格虽汉室之初黒鹇贡于絶徼周家之隆白雉通于重译不足方也】祭防风庙【増名胜志湖州古防风氏之国今武康县封禺二山间有防风庙嵗以八月二十五日有司致祭】
　　二十六日
　　南仲侑食【増玉海乾道六年八月二十六日太学正薛元鼎请以周之南仲侑食武成王上喜以为南仲之孙皇父犹为中兴之将便宜举行】
　　建宗学【増玉海嘉定七年八月二十六日诏建宗学置六斋生员以百人为额】
　　二十七日
　　孔子生【増谷梁襄公二十有一年冬十月庚子孔子生孔庭纂要周灵王二十一年庚戌即鲁襄公二十二年是年冬十月庚子日先圣生十月庚子即今之八月二十七日祖庭广记顔氏祷于尼丘升之谷草木之叶皆上起降之谷草木之叶皆下垂及懐妊十一月而生是夕有二龙绕室五老降庭五老者五星之精也顔氏之房闻钧天之乐空中有声云天感生圣子故降以和乐之音】
　　绘冠冕图【増玉海本朝冠服多沿唐旧循用之久有司寖为繁文渐失法度景祐二年八月丙子二十七日始诏内侍省与太常礼院详典故造冠冕蠲减珍华务从简约俾绘图以进】
　　置大晟乐府【増玉海崇宁初议大乐四年八月二十七日赐名大晟置府建官府在宣德门外天街之东礼部以大司乐典乐为长贰次曰大乐令主簿协律郎工有乐正至舞师】
　　二十八日
