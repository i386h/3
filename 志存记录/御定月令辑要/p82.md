<!-- { "loadSidebar": true } -->
　　封庄列【増燕翼诒谋録宣和元年五月甲申封列御寇冲虚观妙真君庄周微妙元通真君】不避太歳【原桯史建隆三年五月诏増修大内时太歳在戍司天监以兴作之禁移有司毋缮西北隅艺祖按视见之怒问所繇司天以其书对上曰东家之西即西家之东太歳果何居焉即日一新之】枯栢再生【増儒林公议成都诸葛武侯祠前有大栢围数丈唐末渐枯不复生然亦不敢伐之皇朝乾徳五年夏五月枯栢再生新枝笼云并枯干竝存若虬龙之形】
　　迎佛水【原眞腊风土记真腊国五月迎佛水一国逺近之佛皆送水与国主洗身陆地行舟国主登楼以观】
　　赐飞白书【増宋实録至道二年五月丙午上飞白书数幅以示近臣字皆广袤盈尺先赐宰相吕端一幅侍臣因竞前争取上曰刘洎登床正如此矣】
　　献玉杵臼【増玉海太平兴国五年五月己酉郑州言修东岳祠宇穿土得玉杵臼以献】徳润泉【増玉海雍熙二年五月癸酉鳯翔府言岐山县周公庙有泉忽涌出耆旧相传时平则流世乱则竭唐安史之乱泉竭至大中年复流号徳润泉自后又涸今忽涌清澄甘洁甚异于常因图之以进】金华殿种麦【増玉海祥符五年五月戊子以苑中金华殿所种麦示辅臣复作歌以赐】观稼诗【増玉海祥符五年五月癸未幸京城南观刈麦种稻作观稼七言诗赐近臣属和】御书阁赤光【増玉海祥符六年五月辛丑国子监御书阁有赤光上烛】
　　九茎芝【増玉海绍兴二十五年五月芝草生于太庙仁宗室桂九茎连叶宰臣率百僚观之表贺有司请绘于郊祀华旗】
　　屋生莲菊【増名胜志鄱阳县北车门村宋庆元六年五月村人曹氏屋上生白莲花高二寸濶三倍之次日化为菊】
　　御制上法海寺偶吟纵目西山宜永日襟五月似高秋万几偶暇因游豫期与黎民乐未休
　　御制黄河舟行即事诗五月山巅雪四时不见花临流皆险浪歩岸是丛葭心为万年计身离百日家郅支函首至从此靖龙沙
　　晋五月折杨栁歌【増菰生四五尺素身为谁珍盛年将可惜折杨栁作得九子糉思想劳欢手】
　　李贺五月诗【増雕玉押额轻谷笼虚门井汲铅华水扇织鸳鸯纹廻雪舞凉殿甘露洗空緑罗防从徊翔香汗沾寳粟】



　　御定月令辑要卷十
<史部,时令类,御定月令辑要>
　　钦定四库全书
　　御定月令辑要卷十一
　　六月令
　　天道
　　月卦遯【原易遯亨小利贞本义遯退避也为卦二隂浸长阳当退避故为遯六月之卦也】徂暑【原诗六月徂暑増六月火星中暑盛而徃矣孙逖诗徂暑迎秋薄凉风是日飘白居易草堂记洞北戸来隂风防徂暑也】
　　谷风【増诗习习谷风笺盛夏养万物之时】
　　日在栁【原礼日在栁集说栁宿在午鹑火之次】
　　中星【原礼昏火中旦奎中淮南子注心东方苍龙之宿奎西方白虎之宿】
　　律中林钟【原礼律中林钟集説林钟未律长六寸増史记律书林钟者言万物气林林然其于十二子为未未者言万物皆成有滋味也淮南子林钟者引而止也林钟之数五十四主六月】
　　温风至【原礼温风始至増谢惠连诗朱明振炎气溽暑扇温飚六经天文编子位一阳虽生而未出乎地至寅位泰卦则三阳之生方出地上而温厚之气从此始焉已位乾卦六阳虽极而温厚之气未终午位一隂虽生而未害于阳必至未位遯卦而后温厚之气始尽也至极也言温厚之气至季夏而始极也】土润溽暑【原礼是月也土润溽暑注润溽谓涂湿也陈琳大暑赋土润溽以歊蒸时淟涊以溷浊傅】
　　【休奕诗朱明运将极溽暑昼夜兴】
　　大雨时行【原礼大雨时行烧薙行水利以杀草如以热汤増注薙谓廹也芟草也此谓欲稼莱地先薙其草草干烧之至此月大雨流水潦蓄于其中则草死不复生而地美可稼也】
　　隂将始刑【増吕氏春秋林钟之月草木盛满隂将始刑无发大事以将阳气】
　　暑以养物【増汉书五行志盛夏日长暑以养物政弛缓故其罚常奥也】
　　地统【増汉书律歴志六月坤之初六隂气受任于太阳继养化柔万物生长楙之于未令种刚彊大故林钟为地统】
　　招揺指未【原淮南子季夏之月招揺指未増晋书乐志六月之辰谓之未未者味也言时万物向成有滋味也】
　　隂阳北还【増春秋繁露夏月尽而隂阳俱北还阳北还而入于申隂北还而入于辰此隂阳之所始出地入地之见处也】
　　长夏【増内经备化之纪气恊天休其应长夏注所谓长夏者六月也土生于火长在夏中既长而王故云长夏也】
　　炎火行【増内经火鬰之发炎火行大暑至山泽燔燎材木流津广厦腾烟土浮霜卤止水廼减蔓草焦黄】
　　广化象【増内经敦阜之纪是谓广化厚徳清静顺长以盈至隂内寔物化充成烟埃防郁见于厚土其谷稷麻其畜牛犬其果枣李其色黅元苍其味甘咸酸其象长夏】
　　征声清急【増诗含神雾曹地处季夏之位土地劲急音中征其声清以急】
　　云如车盖【増易飞候有云大如车盖十余此阳火之气必暑有暍者】
　　太阳用事【増论衡雷者太阳之激气也盛夏之时太阳用事隂气乗之隂阳分事则相校轸校轸则激射激射为毒中木木折中屋屋壊】
　　天取龙【増论衡盛夏之时雷电击折破树木发壊室屋俗谓天改龙谓龙藏于树木之中匿于屋室之间也雷电击折树木发壊屋室则龙见于外龙见雷取以升天】
　　防养万物【増三礼义宗南岳谓之霍霍者防也言阳气用事盛夏之日防养万物故以为称】濯枝雨【増风土记六月有大雨名濯枝雨张正见梅林轻雨诗飘花更濯枝润石还侵桂】烦暑【増南史梁元帝与武陵王书季月烦暑流金烁石元融诗风雨荡烦暑雷息佳霁初】
　　佐阳成物【増周易集觧坤六二直方大不习无不利干寳曰隂气在二六月之时自遯来也隂出地上佐阳成物臣道也妻道也】
　　节序
　　初伏【原史记秦纪徳公二年初伏以狗御蛊注六月伏日初也周时无至此乃有之増汉书郊祀志注伏者谓隂气将起廹于残阳而未得升故为藏伏因名伏日也立秋之后以金代火金畏于火故至庚日必伏庚金也】
　　赐肉【原汉书东方朔朔为常侍郎伏日诏赐从官肉大官丞日晏不来朔独防剑割肉谓其同官曰伏日当蚤归请受赐即懐肉去大官奏之朔入上曰昨赐肉不待诏以剑割肉而去之何也朔免冠谢上曰先生起自责也朔再拜曰朔来朔来受赐不待诏何无礼也拔剑割肉一何壮也割之不多又何廉也归遗细君又何仁也上笑曰使先生自责廼反自誉复赐酒一石肉百斤归遗细君】
　　小暑【原淮南子夏至加十五日斗指丁则小暑音比大吕】
　　大暑【原淮南子小暑加十五日斗指未则大暑音比太蔟】
　　云五色【増易通卦验小暑云五色出】
　　隂云出【増易通卦验大暑隂云出南赤北苍】
　　伏闭尽日【原后汉书和帝纪永元六年六月己酉初令伏闭尽日注汉官旧仪曰伏日万行故尽日闭不干他事】
　　种黍【原説文黍禾属而黏者也以大暑而种故谓之黍】
　　藏【増四民月令大暑后六月可藏】
　　荐麦【原四民月令初伏荐麦于祖祢】
　　清暑【増张衡西京赋其逺则有九甘泉涸隂冱寒日北至而含冻此焉清暑潘岳西征赋开襟乎清暑之馆游目乎五柞之宫水经注东赤湖东北有大置台高六丈纵横八尺一名清暑台唐书地里志临汝有清暑宫在鸣臯山南刘禹锡诗团扇复团扇奉君清暑殿】
　　鹑火之次【増月令章句自栁三度至张十二度谓之鹑火之次小暑大暑居之周之分野】河朔饮【増典畧大驾都许使光禄大夫刘松北镇袁绍军与绍子弟日共宴饮常以三伏之际昼夜酣饮极醉至于无知云以避一时之暑故河朔有避暑饮】
　　进汤饼【原荆楚歳时记六月伏日竝作汤饼名为辟恶按魏氏春秋何晏以伏日食汤饼取巾拭汗面色皎然乃知非傅粉则伏日汤饼自魏已来有之】
　　消暑热【増抱朴子三伏中用黄茋茯苓煎膏入甘草末二分以井凉水调服治谵狂大消暑热毒炁】冰井台【原邺中记冰井台在临漳县西南曹操建石虎于上藏冰三伏之日以赐大臣】
　　欢乐井【増寿阳山记义井三伏之日炎暑赫曦男女行来其气短急望见义井则喜不可言未至而忧既至而乐号为欢乐井】
　　灵芝钓台【増洛阳伽蓝记千秋门内道北有西游园园中有凌云台即魏文帝所筑者高祖于台北造凉风观观东有灵芝钓台累木为之去地二十丈风生戸牖云起栋梁三伏之月皇帝于此避暑】风穴【増水经注武周县有东西谷广十许歩南岸下有风穴厥大容人其深不测而穴中肃肃常有微风虽三伏盛暑犹须袭裘寒吹凌人不可暂停】
　　三伏【原隂阳书从夏至后第三庚为初伏第四庚为中伏立秋后初庚为后伏谓之三伏曹植谓之三旬増歳华纪丽谱六月初伏日防监司中伏日防职官以上未伏日防府县官皆就江渎庙设初文潞公建设以伏日为防避暑歳以为常早宴罢泛舟池中复出就防晚宴临池张饮尽日为乐】
　　结棚避暑【増开天遗事长安富家子刘逸李闲卫旷家世巨豪而好接待四方之士毎至暑伏中各于林亭内植画柱以锦绮结为凉棚设坐具召长安名妓闲坐递相延请为避暑之防】
　　冰山【原开天遗事杨国忠子弟毎至伏中取大冰使匠琢成山周围于宴席闲座客虽酒酣而各有寒色亦有思挟纩者】
　　碧筩杯【原酉阳杂俎歴城北有使君林魏正始中郑公慤三伏之际毎率賔僚避暑于此取大莲叶置砚格上盛酒三升以簮刺叶今与柄通屈茎上轮囷如象鼻噏之名为碧筩杯酒味杂莲气香冷胜于水】赐冰果【増玉堂杂记学士院官若侍从以上兼领自从本官或庻僚权直院三伏赐冰一担时果五品】避暑宫【増玉堂闲话陇城县东柯僧院甚有幽致高槛可以眺逺虚防可以来风游人如市其山北有隗嚣避暑宫对面瀑布防出于苍崖之闲三伏生凉人迹罕至】
　　赐红绫扇【増玉海淳化五年六月庚寅初伏上亲书红绫扇赐近臣各一】
　　秘阁赐宴【増圗画见闻志端拱元年以崇文院之中堂置秘阁命吏部侍郎李至兼秘书监防检供御圗书选三馆正本书万卷实之秘监以进御退余藏于阁内又从中降圗画前贤墨迹数千卷以藏之淳化中阁成上飞白书额亲幸召近臣纵观圗籍赐宴毎歳因暑伏曝熭近侍暨馆阁诸公张筵纵观图典之盛无替天禄石渠妙楷寳迹矣】
　　赐暑药【増干淳歳时记宰执亲王三衙从官内侍省官伏日赐暑药】
　　翠寒堂【増干淳歳时记禁中避暑多御复古选徳等殿及翠寒堂纳凉长松修竹浓翠蔽日层峦竒岫静窈萦深寒瀑飞空下注大池可十畆洪景卢学士尝赐对于翠寒堂当三伏中体粟战栗不可久立上问故笑遣中贵人以北绫半臂赐之】
　　緑荷包子【増膳夫録汴中莭食伏日緑荷包子】
　　防毛竹【増居山杂志美竹高者至数丈其名曰毛竹三伏防其下无暑气然独宜山冈则生移之平陆则勿活】
　　千年艾【増夲草纲目千年艾三伏日采叶曝干叶不似艾而作艾香搓之即碎不似艾叶成茸也】炉冻【増夲草纲目三伏铸钱其汁不清俗名炉冻盖火尅金也】
　　吞硫黄【増夲草纲目硫黄神仙药也三伏日饵百粒去脏腑积滞有验】
