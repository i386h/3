<!-- { "loadSidebar": true } -->
　　江山神会【增图经天目山有洞三十六毎秋必有一日风雨晦暝土俗云是山神与江神会也】金虀玉脍【増大业拾遗呉郡作鲈鱼脍须八九月霜下之时收鲈鱼三尺以下者作干脍浸渍讫布裹沥水令尽散置盘内取香柔花叶相闲细切和脍拨令调匀霜后鲈鱼肉白如雪不腥所谓金虀玉脍东南之佳味也皮日休诗共君无事堪相贺又到金虀玉脍时】
　　赠赴举【增国史补熊执易应举道中秋雨泥潦逆旅有人同宿而屡叹息者问之乃尧山樊泽将赴制举驴劣不能进执易乃辍所乘马并囊中缣帛悉与樊泽以遂其往诘朝执易乃东归】
　　秋风高【原羯鼓录明皇又制秋风高毎至秋空迥彻纤翳不起即奏之必逺风徐来庭叶随下】永新歌【增乐府杂录开元中内人有许和子者本吉州永新县乐家女也开元末选入宫即以永新名之籍于宜春院善歌能变新声遇高秋朗月台殿清虚喉啭一声响传九陌】
　　宫内种甘【增酉阳杂俎天寳十年上谓宰臣曰近日于宫内种甘子数株今秋结实一百五十颗与江南蜀道所进不异宰臣贺表曰雨露所均混天区而齐被草木有性凭地气而潜通故得资江外之珍果为禁中之华实】
　　秋蝇【增酉阳杂俎长安秋多蝇成式蠧书常日读百家五卷颇为所扰触睫隐字敺不能已】李牟吹【原零陵总记李牟秋夜吹笛于洲舟檝甚隘初调羣动皆息及数奏微风飒然而至又俄顷舟人贾客皆有怨叹悲泣之声】
　　行旧卷【增唐诗纪事唐举子先投所业于公卿之门谓之行卷裴说只行五言十九首至来年秋试复行旧卷人有讥之者说曰只此十九首苦吟尚未有人见知何假别行卷哉识者以为知言】
　　秘省聨诗【增唐诗纪事孟浩然闲游秘省秋月新霁诸英聫诗次当浩然句曰微云淡河汉疎雨滴梧桐举座嗟其清絶咸以之阁笔不复为缀】
　　睢阳异鸟【增宣室志贞元十四年秋有异鸟其色青状鸠鹊翔于睢阳之郊止丛木中有羣鸟千数列于左右前后朝夕各衔蜚虫稻梁以献焉是鸟毎飞则羣鸟咸噪而导其前或翼其旁或拥其后若唤警卫之状止则环而向焉睢阳人适野纵观以为羽族之灵者然其状不鸾凤时李翱客于睢阳曰此真凤鸟也于是作知凤一章备书其事】
　　傍不肯【增梦溪笔谈元丰中庆州界生子方虫方为秋田之害忽有一虫生如土中狗蝎其喙有钳千万蔽地遇子方虫则以钳之悉为两叚旬日子方皆尽歳以大穰其虫旧曾有之土人谓之傍不肯】紫花梨【增耳目记王公逹尚寿春公主闻眞定有紫花梨就加封检洎秋实公主必亲选而进之】背画上时【增歴代名画记国公家背书画入少蜡要在密润阴阳之气以调适秋为上时暑湿之时不可用】
　　秋山图【增圗画见闻志太平兴国中秘阁曝画时陶谷为翰长因展秋山圗一面令黄居宷品第之居寀曰此实居寀与父筌同画绢缝中有居寀父子姓名视之果验花竹禽鸟泉石地形皆极精妙】秋香满院【原鹤林玉露黄龙寺晦堂老子尝问山谷以吾无隐乎尔之义山谷诠释再三晦堂终不然其说时暑退凉生秋香满院晦堂因问曰闻木犀香乎山谷曰闻晦堂曰吾无隐乎尔山谷乃服晦堂此等处诚实脱洒亦只是曾防见觧却无顔子工夫此儒佛所以不同】
　　秋风亭【增曾稽志秋风亭在观风堂之侧辛弃疾会稽秋风亭观雨汉宫春词亭上秋风记去年嫋嫋曾到吾庐山河举目虽异风景非殊功成者去觉团扇便与人踈吹不断斜阳依旧茫茫禹迹都无千古茂林犹在甚风流章句解拟相如只今木落江冷眇眇愁余故人书报莫因循忘却莼鲈谁念我新凉灯火一编太史公书】
　　宫殿门名【増玉海汉有万秋门千秋门有长秋殿后汉有宜秋门魏有延秋门北齐有千秋楼后魏有上秋门】
　　秋巴纳【增辽史营卫志秋巴纳曰伏虎林七月中旬自纳凉处起牙帐入山射鹿及虎林在永州西北五十里尝有虎据林伤害居民畜牧景宗领数骑猎焉虎防草际战栗不敢仰视上舍之因号伏虎林毎歳车驾至皇族而下分布泺水侧伺夜将半鹿饮防水令猎人吹角效鹿鸣既集而射之谓之防鹻鹿又名呼鹿】秋山服饰【增金史舆服志其从秋山之服则以熊鹿山林为文】
　　吴防云【增下黄私记八九月中月轮外轻云时有五色下黄人毎値此则急呼女子持鍼线小儿持纸笔向月拜之谓之乞巧惟呉媪有一女年十二拜之甚勤一夕月下飞一五色防云如手掌大驻于女前女径吸食之味甚香美明旦梳头窥镜面色艳冶弹琴读书不习而能媪甚喜改名为防云有诗一卷行于世】麓台秋月【増名胜志程符山在潍县西南二十里左畔有台方二丈许四望皆山独留月色里人谓之麓台秋月】
　　食沦阴【增陵阳子明经秋食沦隂沦阴者日没以后赤黄气也】
　　肺用事【増云笈七籖治肺当用呬呬为泻吸为补夫肺者兑之气金之精其色白其象如悬磬其神如白狩肺主魄魄化为玉童长七寸持杖往来于肺藏肺者秋之用事常以七月八月九月望旭旦西南平坐鸣天鼓七饮玉浆三然后瞑目吸兑宫白气入口吞之以补呬之损肺以正白之用以致玉童饯则神安思强延年益寿】
　　秋兴【增潘岳秋兴赋序晋十有四年余春秋三十有二始见二毛以太尉掾寓直于散骑之省仆野人也摄官承乏猥厠朝列夙兴晏寝匪遑底宁譬犹池鱼笼鸟而有江湖山薮之思于是染翰操纸慨然而赋于时秋也故以秋兴命篇髙适诗晚晴催翰墨秋兴引风騒】
　　秋叶【增梁书王僧孺寒虫夕呌合轻重而同悲秋叶晚伤杂黄紫而俱坠王昌龄长信秋词金井梧桐秋叶黄珠帘不卷夜来霜】
　　秋草【増孙椘诗晨风飘岐路零雨沾秋草戎昱诗闭户寂无事满院生秋草】
　　秋堂【增鲍昭诗寒机思孀妇秋堂泣征客韩愈短灯檠歌黄帘绿幕朱户闭风露气入秋堂凉】秋原【増沈约诗云轻寒树日丽秋原】
　　秋峦【増齐竟陵王诗高云敛色遥露已团式诏司警言戻秋峦】
　　秋闺【增刘缓诗楼上起秋风絶望秋闺中烛溜花行满香燃奁欲空】
　　秋江【増呉均诗露下寒葭中风起秋江上】
　　秋浦【増刘显诗落日悬秋浦归鸟飞相次】
　　秋晖【增庾肩吾诗秋晖逐行漏朔气绕相风】
　　秋箨【增庾信诗漂流从木梗风卷随秋箨】
　　秋光【增唐太宗诗秋光凝翠岭凉吹肃离宫马戴诗露气竹防静秋光云月深】
　　秋箭【增唐太宗诗夏律昨留灰秋箭今移晷】
　　秋纬【増许敬宗诗无机络秋纬如管奏寒蝉】
　　秋树【増王维诗月度天河光转湿鹊惊秋树叶频飞韩愈诗露秋树高虫吊寒夜永】
　　秋沙【增杜甫诗逺岸秋沙白连山晚照红】
　　秋砧【增杜甫诗野树歌还倚秋砧醒却闻许浑诗芦花迷夕棹梧叶散秋砧】
　　秋花【增杜甫诗相擕行豆田秋花霭霏霏耿湋诗帯星凝晓露拂雾涌秋花】
　　秋容【增李白诗浮霁灭阳景万物生秋容】
　　秋衣【增李白诗醉客满船歌白苎不知霜露湿秋衣】
　　秋池【增权徳舆诗时菊洗露华秋池涵霁空】
　　秋波【增白居易诗秋波红蓼水夕照青芜岸】
　　秋庭【增白居易诗秋庭不扫擕藤杖闲梧桐黄叶行周贺诗落木孤猿在秋庭积叶深】
　　秋练【增白居易诗月出砧杵动家家捣秋练】
　　秋簟【增元积诗酒醒秋簟冷风急夏衣轻】
　　秋茶【增张籍诗秋茶莫夜饮新自作松浆】
　　秋防【增严维诗渔浦浪花揺素壁西陵树色入秋防】
　　秋标【增杜牧诗疏雨洗空旷秋标惊意新】
　　秋滩【增陆蒙诗声利从来解破除秋滩唯忆下桐庐】
　　秋【増李郢诗江风彻曙不成睡二十五声秋长】
　　秋坞【增韦庄诗晚树连秋坞斜阳映暮岑】
　　御制玉泉山晚景用唐太宗秋日韵晴霞收远岫宿鸟赴高林石激泉鸣玉波廻月涌金熏炉笼竹翠行漏出松阴坐爱秋光好翛然静此心
　　御制秋日晚景有懐诗寒鸦秋景集南林遥倚屛山绮树阴丹阙远砧鸣午夜玉壶清漏起遐心衷情静里无人识外象闲中有物寻忆想千般闻落叶且须持笔漫防吟
　　御制用皇三子秋日郊行应制诗韵风高凤阁秋万物变清幽露冷凝仙掌云寒聚岭头荷疎起一鴈蒲尽现羣鸥郊外西成好应知禾黍收
　　御制秋日再过阜平诗春经阜平县夹道多榛雉堞久倾頺郛郭仅遗址耆老遮马前其言质且俚土硗愿力田三时事耘耔所苦井税输道远越山水闻之切痌瘝宁尔在干止有司近拊循疮痍庶能起十室忠信存何况境百里郊圻戒申画风土亦洵美问俗此重来居民咸色喜易彼蒿与莱荒涂渐成市经野得良图可以喻治理
　　御制出畿东观秋成诗阴霖连六月宵旰念民生微风收潦水过雨见秋成古北龙旗近渔阳凤辇行戌楼烽火息险岂借长城
　　梁元帝临秋赋【増火歇兮秋气生风起兮秋潦清览时兴而自得聊飞辔而娯情遵三条之广路背九仞之高城尔乃登长坂息余揽笔舒情沉吟属思草色杂而香同树影齐而花异遥峯迢递萦沙断絶云出山而相似水含天而难别】
　　晋子夜秋歌【增白露朝夕生秋风凄长夜忆郎须寒服乘月捣白素】
　　谢惠连秋懐诗【増皎皎天月明奕奕河宿烂萧瑟含风蝉嘹唳度云鴈寒商动清闺孤灯暧幽幔耿介繁虑积展转长宵半】
　　王融秋夜长【增秋夜长夜长乐未央舞防拂花烛歌声绕凤梁】
　　王维山居秋暝诗【增空山新雨后天气晚来秋明月松闲照清泉石上流竹喧归浣女莲动下渔舟随意春芳歇王孙自可留】
　　杜甫秋野诗【增秋野日疏芜寒江动碧虚繋舟蛮井络卜宅楚村墟枣熟从人打葵荒欲自锄盘餐老夫食分减及溪鱼】
　　朱子秋懐诗【增井梧已飘黄涧树犹含碧烟水但逶迤空斋坐萧瑟端居生远兴散漫委书帙爱此北防闲时来岸轻帻微钟忽迢递禽语破幽寂赏罢一悁然淡泊忘所适】














　　御定月令辑要卷十三
　　钦定四库全书
　　御定月令辑要卷十四
　　七月令
　　天道
　　月卦否【增易否之匪人不利君子贞大徃小来本义否闭塞也七月之卦也】
　　流火【原诗七月流火笺大火者寒暑之也火星中而寒暑退故将言寒先着火所在増潘尼诗商风初授辰火防流朱明送夏少昊迎秋张恊杂诗大火流坤维白日驰西陆敬括七月流火诗前逄一叶下言念忽悲秋变莭金初至分寒火正流气含凉夜早光拂夏云收助月防明散防河丽景浮礼标时令爽诗兴国风幽自此观邪正深知王业休】
　　日在翼【原礼孟秋之月日在翼集説翼宿在已鹑尾之次】
　　中星【原礼昏建星中旦毕中集説建星説见仲春淮南子注毕西方白虎之宿】
　　律中夷则【原礼律中夷则集説夷则申律长五寸七百二十九分寸之四百五十一増史记律书七月也律中夷则夷则言隂气之贼万物也淮南子夷则之数五十一主七月上生夹钟原白虎通七月谓之夷则何夷伤则法地言万物始伤被刑法也】
　　凉风至【原礼凉风至増尔雅北风谓之凉风淮南子景风至四十五日凉风至注坤卦之风也为损又凉风至则报地徳祀四郊白虎通凉风至禾黍干】
