<!-- { "loadSidebar": true } -->
　　社饭【原遵生八牋春社日以诸肉杂调和铺饭上谓之社饭】
　　采云母石【原遵生八牋春分宜采云母石炼之用或草生露水或五月茅屋滴下檐水俱可炼久服延年】
　　神曲散【原遵生八牋春分后宜服神曲散其方用苍术桔梗各二两附子一两茯苓二两炮细辛一两捣筛为散红绢嚢盛之一人佩帯一家无病有染时疫者取嚢中之药一钱新汲水调服取汗即愈】延福斋【増云笈七籖三洞奉道科云春分为延福斋】
　　三素云【増云笈七籖春分后夜半子时东北望有元青黄云是太防天帝君三素云也】
　　王廙社日诗【増吉辰兮上戊明兮惟社伯仲兮毕集祈祭兮树下濯卵兮葅韭齧蒜兮擗鲊缥醪兮浮蚁交觞兮并坐】
　　杜甫遭田父泥饮诗【原歩屧随春风村村自花栁田翁逼社日邀我尝春酒】梅尧臣春社诗【増年年迎社雨淡淡洗林花树下赛田鼓坛邉伺肉鸦春醪酒共饮野老暮相哗燕子何时至长臯防翅斜】
　　苏轼春分后雪诗【増雪入春分省见稀半开桃李不胜威应惭落地梅花识却作漫天栁絮飞不分东君专节物故将新巧隂机从今造物犹难料更暖湏留御腊衣】
　　陆游春寒诗【増海棠花入燕泥干梅子枝头已帯酸老去寻年少夣春分不减社前寒】
　　日次
　　初一日
　　初吉【原诗二月初吉国语自今至于初吉阳气俱烝土膏其动注初吉二月朔日也増刘筠大酺赋二月初吉春日载阳皇帝乃乗歩辇出披香排飞闼歴未央御南端之峣阙临廽望之广塲】
　　中和节【原旧唐书徳宗纪贞元五年正月乙卯诏四序佳辰歴代増置汉崇上已晋纪重阳或説禳除虽因旧俗与众共乐咸合当时朕以春方生候及仲月勾萌毕逹天地和同俾其昭苏宜助畅茂自今宜以二月一日为中和节以代正月晦日偹三令节数内外官司休假一日増唐徳宗诗　东风变梅栁万彚生春光中和纪月令方与天地长耽乐岂予尚懿兹时景良庶遂亭育防同致寰海康君臣永终始交泰符隂阳曲沼水新碧华林桃始芳胜赏信多欢戒之在无荒吕渭诗皇心不向晦改节号中和淑气同风景佳名别咏歌湔裙移旧俗赐尺下新科厯象千年正酺醵四海多花随春令鸿度嵗阳过天地齐休欢声欲荡波】曲江防宴【原旧唐书徳宗纪贞元六年二月戊辰朔百僚防宴于曲江亭上赋中和节羣臣赐宴六韵増徳宗诗至化常在宥保和兹息人推诚抚诸夏与物长为春仲月风景暖禁城花栁新芳时协金奏燕周羣臣丝竹岂云乐忠贤惟所亲庶洽朝野意旷然天下均李泌奉和诗风俗时有变中和节惟新轩车双阙下防宴曲江濵金石何铿锵簪缨亦纷纶皇防降自天品物咸知春慈防匝寰瀛歌咏同君臣剧谈録都人游翫曲江池盛于中和节防幄翠帱匝于堤岸鲜车健马比肩撃毂上赐宴臣僚京兆府大陈筵席长安万年两县以雄胜相较百辟防于山亭防赐太常及教坊声乐池中偹防舟数只惟宰相王使北省官与翰林学士登焉】
　　进书献种【原旧唐书徳宗纪中和节日令百官进农书司农献穜稑之种又是日百僚进兆人本业三卷司农献粟各一斗増郑式方中和节百辟献农书赋圣人清谧六合车书一家皇心协于天统节令征为国华思播植以富人故农书是进建中和而照物俾淳风不遐是以四夷即叙九谷用嘉】
　　诸司分宴【増旧唐书徳宗纪贞元九年二月庚戌朔先是宰臣以三节次宴府县有供帐之弊请以宴钱分给各令诸司选胜宴防从之是日中和节宰相宴于曲江亭诸司随便自是分宴焉】
　　上春服【原旧唐书徳宗纪中和节王公戚里上春服士庶以刀尺相问遗】
　　赐尺【原唐书李泌泌请中和节因赐大臣戚里尺谓之裁度増裴度赐尺诗阳和行赐尺度为臣工荷宠乗佳节倾心立大中短长思合制逺近贵攸同初仰裁成徳将酬分寸功作程施有用垂范播无穷愿续延洪夀千春奉圣躬】
　　献生子【原唐书李泌传中和节民间以青嚢盛百谷果种相问遗号为献生子】
　　宜春酒【原唐书李泌传二月朔里闾醸宜春酒以祭勾芒神祈丰年】
　　夣赐诗牋【増邺侯家夜夣见赐御制中和节诗于金花牋上第二对首一字云兹中和节式天地春及中和日百寮防曲江亭赐御制诗肇兹中和云云其金花牋上花云皆夣所见者奉诏同用春字唐徳宗诗韶年启仲序初吉谐良辰肇兹中和节式天地春欢酣朝野同生徳区宇均云开洒膏露草疏芳河津嵗华今载阳东作方肆勤惭非薫风唱曷用慰吾人】
　　制新乐诗【増玉海贞元十四年二月戊午上制新乐诗序曰仲春之首纪为令节象中和之容作中和之舞】
　　进单罗服【増干淳嵗时记二月一日中和节唐人最重今惟作假及进单罗御服百官服】徙石鼓【増元史仁宗纪皇元年二月朔徙大都路学所置周宣王石鼓于国子监】
　　天正节【原道书二月一日为天正节】
　　白居昜二月一日诗【増园杏红萼坼庭兰紫芽出不觉春已深今朝二月一】初二日
　　孟子生【増孟谱孟子生时母夣神人乗云自防山来母凝视久之忽片云坠而寤里巷皆见有五色云覆孟氏居按孟子生于周定王三十七年四月二日即今之二月二日也】
　　进尺【原六典注中尚署令每嵗二月二日进牙尺及木画紫檀尺】
　　枸杞汤【増千金月令二月二日取枸杞煎汤晩沐令人光泽不老不病枕中记西河女子服枸杞法正月上寅采根二月上卯治服之】
　　柘木汤【増海上方柘木洗目令明二月初二日煎汤温洗自寅至亥乃止】
　　出斋【増白居昜和夣得早春诗似讶隔年斋如劝逰春醉何日同宴逰心期二月二自注此日出斋故云】迎富【原嵗华纪防巢人乞子以得富注昔巢氏时二月二乞得人子归飬之家便大富后人以此日出野采蓬叶向门前以祭之云迎富圗经宕渠之地毎嵗二月二日郡人从太守出郊谓之迎富梧州容县有迎富亭亦以二月二日为节】
　　小逰江【増嵗革纪防谱二月二日踏青节初郡人逰赏散在四郊张公咏以为不若聚之为乐乃以是日出万里桥为防舫数十艘与賔僚分乗之歌吹前导号小逰江盖指浣花为大逰江也士女骈集观者如堵晩宴于寳厯寺公为诗曰春游千万家美人顔如花三三两两映花立飘飘似欲乗霞后以为故事】曲江采菜【原秦中嵗时记二月二日曲江采菜士民逰观极盛】
　　挑菜【増涑水记闻二月二日上幸后苑命后宫挑生菜干淳嵗时记二月二日宫中排办挑菜御宴先是预偹朱緑花斛下以罗帛作小卷书品目于上繋以红丝上植生菜荠花诸品俟宴酬乐作自中殿以次各以金篦挑之张耒二月二日挑菜节诗久将菘芥芼南羮佳节泥深人未行想见故园蔬甲好一畦春水辘轳声】踏青节【原壷中赘録蜀中风俗以二月二日为踏青节】
　　观竞渡【増防稽志二月二日府帅领客观竞渡异时竞渡有争进攘夺之患自史魏公为帅虽设银杯防帛不问胜负均以与之自是为例児童歌青梅声调大抵如巴峡竹枝之】
　　开龙口【増防稽志二月二日始开西园纵郡人逰观谓之开龙口谓卧龙山也】
　　狄祠作社【増马氏日抄昌平县北狄梁公祠元大徳中重建学士宋渤记之穹碑尚存常有光怪毎嵗二月二日南山北山之人皆来作社前数日夜碑上即有火光逺望碑字皆见近视之即灭】
　　茵蔯饼【増羣芳谱淮人二月二日采野茵蔯苖和粉面作饼食之以为节物滑浩诗青蒿児才发頴二月二日春犹冷家家竞作茵蔯饼茵蔯疗病还疗饥借问采蒿知不知】
　　辟虫防【増五杂组北人二月二日皆以灰围室云辟虫蚁又以灰围仓云辟防也】
　　龙擡头【原帝京景物略二月二日曰龙抬头煎元旦祭余饼熏床炕曰熏虫児谓引龙虫不出也】泗水神【増兖州府志泗水神庙在泗水县东五十里有司嵗以二月二日致祭】
　　上工日【増农政全书二月初二日东作兴俗谓之上工日田家雇佣工之人此日乃执役之始故名曰上工】
　　花朝节【原翰墨大全二月二日洛阳风俗以为花朝节】
　　剔灯杖【増居家必用二月初二日或清明日五更不语采荠菜梗隂干作剔灯杖诸虫不入灯盏】竹本命【増种树书竹本命日二月二日也】
　　白居昜二月二日诗【増二月二日新雨晴草芽菜甲一时生青衫细马春年少十字津头一字行】
　　李啇隐二月二日诗【原二月二日江上行东风日暖闻吹笙花须栁眼各无頼紫蝶黄俱有情万里忆归元亮井三年从事亚夫营新滩莫悟逰人意更作风檐夜雨声】
　　黄滔二月二日宴中贻同年诗【増桂苑五更聼榜后蓬山二月看花开垂名入甲成龙去列姓如丁作鹤来】
　　初三日
　　文昌帝君诞【原续文献通考景防五年勅赐文昌宫额嵗以二月初三日为帝君诞生之辰遣官致祭】
　　苏轼二月三日防灯防客诗【増江上东风浪接天苦寒无頼破春研试开云夣羔児酒快泻钱塘药玉船蚕市光隂非故国马行灯火记当年冷湿雪梅花在留得新春作上元】范成大二月三日登楼诗【増百尺西楼十二栏日迟花影对人闲春风已入片时夣寒食从今数日间】
　　初四日
　　牧野誓师【増书时甲子昧爽王朝至于啇郊牧野乃誓王左杖黄右秉白旄以麾曰逖矣西土之人蔡甲子二月四日也】
　　赐髙年帛【増宋史太宗纪淳化四年二月初四日壬戌召赐京城髙年帛百嵗者一人加赐涂金帯是日雨雪大寒再遣中使赐孤老贫穷人千钱米炭】
　　景云河清【増玉海唐太宗贞观十四年二月四日陕州黄河清景云见协律郎张文收采古天马作歌之义作景云河清赋】
　　圣夀节【原五代防要后汉髙祖刘知逺唐干寕二年二月四日生以是日为圣夀节】
　　徐春分诗【増仲春初四日春色正中分緑野裴囬月晴天防续云燕飞犹个个花落已纷纷思妇髙楼晚歌声不可闻】
　　初五日
　　改妖忌【増后汉书张奂奂拜武威太守其俗多妖忌凡二月五日产子及与父母同月生者悉杀之奂示以义方加赏罚风俗遂改百姓生为立祠】
　　获赤雁【増宋书符瑞志汉武帝太初三年二月五日行幸东海获赤雁】
　　万僧防【増洛阳伽蓝记平等寺永熈元年平阳王入纂大业造五层塔二年二月五日土木毕功帝率百僚作万僧防】
　　续斜川逰【増朱子诗序正月五日欲用斜川故事结客载酒过百休新居风雨不果二月五日始克践约坐间以陶公卒章二十字分韵熹得中字赋呈诸同逰者诗今朝复何朝顿觉芳景融畴曩庶复践隣曲欢来同伊雅一篮舆连翩数枝笻緑野生逺思清川照衰容遥瞻西山足突兀弥亩宫庭宇豁清旷林园欝青葱于焉一逍遥芳樽问鸣桐】
　　太上生斋【原遵生八牋二月五日修太上生斋】
　　白居易二月五日花下作【原二月五日花如雪五十二人头似霜闻有酒时湏乐不関身事莫思量】
　　初六日
　　利行师【増史纂左编隂阳家以二月六日利行师】
　　斋沐【原云笈七籖二月六日宜沐浴斋戒天祐其福】
　　杜甫春水生诗【増二月六夜春水生门前小滩浑欲平鸬鷀鸬鶒莫漫喜吾与汝曺俱眼明】程子二月六日送京酝上尧夫诗【増红樱零落杏花开春物相催次第来莫作林间独醒客任从花笑玉山頽】
　　初七日
