<!-- { "loadSidebar": true } -->
　　洗儿会【增东京梦华录育子至满月大展洗儿会亲賔盛集煎香汤于盆中下果子防钱葱蒜等用数丈防绕之名曰围盆以钗子搅水谓之搅盆观者各撒钱于水中谓之添盆】
　　六斋日【原提谓经每月八日十四日十五日二十三日二十九日三十日皆是天地用事上下望朔晦禄命上计之日故于此日持斋自校使不犯禁增扶南国俗扶南之西南有林阳国土地奉佛有数千沙门持戒六斋日鱼肉不得入国】
　　三斋日【增明眞科月一日十五日二十九日此月中三斋日】
　　佛心如月【增法苑珠林初心如月新生行道心如月五日不退转心如月十日一生补处心如月十四日如来智慧如月十五日】
　　行道转经【增法苑珠林唐贞观三年春奉诏令僧尼每月二七日行道转仁王等经官给斋供用为常法】
　　十地菩萨【增法苑珠林初地菩萨犹如初月光明未显然其明相皆悉具足二地菩萨如五日月三地菩萨如八日月四地菩萨如九日月五地菩萨如十日月六地菩萨如十一日月七地菩萨如十二日月八地菩萨如十三日月九地菩萨如十四日月十地菩萨如十五日月圆满可观明相具足】
　　行气【增云笈七籖行气常以月一日至十五日念气从手十指出十六日至三十日念气从足十指出乆之自觉气通手足行之不止身日轻强气脉柔和荣卫肢节长生之道在于行气灵龟所以长存服气故也】咽日精【増云笈七籖食日之精常以月一日二日五日七日九日十一日十三日十五日日初出时被发向日瞑目念心中有一小童子衣绛衣文彩五色灼灼正赤両手掌中亦正赤以两手掌摩面下至心止十二反为之念天日精正赤黄气来下在目公入口中咽之一九以手摩送之拊心祝曰景君元阳与我合徳俱养绛宫中小童子湏臾复念心下至丹田中止以手摩送之以日托心心得日精已乃神仙矣】
　　斗魁【增云笈七籖以月三日二十七日夜窃北斗魁中第八帝星髙上玉皇神八景灵元君第九尊星太防玉帝君神太素七晨元君此星紫光焕焕甚大见者各随见之名呼之再拜叩头请乞见一星増年三百见二星增年六百】
　　真官下日【增云笈七籖明真科云甲子日夜半时甲戌日黄昏时天皇真官下日甲申日晡时甲午日日中时地皇真官下日甲辰日食时甲寅日平旦时人皇真官下日其日修斋五岳四渎神君无不上闻又丁卯日日出时丁丑日鸡鸣时天皇真官下日丁酉日日入时丁亥日人定时地皇真官下日丁未日日昳时丁酉日禺中时人皇真官下日其日修斋五岳真人各遣五神营卫记名仙箓】
　　链形【增云笈七籖朔望之日日中时瞑目南向心存两目中出青气心中出赤气脐中出黄气于是三气相绕合为一气以贯一身湏臾内外洞彻如火光之状良乆乃叩齿十四通咽液十四过毕此链形之道除尸虫之法也乆而行之体有五香之气目明耳聪长生不死】
　　还精绛宫【增云笈七籖还精绛宫之中法常以月一日十五日晦日以日初出时被髪东首向日卧以左手摩両乳间下至心九反而止月三日为之神仙之道也】
　　制七魄【増云笈七籖制七魄法月朔月望月晦之夕七魄流荡游走秽浊道士当制而厉之陈而变之御而正之摄而藏之】
　　六甲旬三素云【增云笈七籖甲子上旬戊辰己巳之日清旦西北望有紫青黄云者是为太极真君真人三素云也其时太极真君太极真人乘元景緑舆上诣紫微宫九见太极舆者则白日升仙甲寅上旬戊午己未之日清旦正东望有朱碧黄云者是为太虚上真人三素云也其时太虚上真人乘徘徊玉辇上诣太微天帝君十五见之者则白日升仙甲辰上旬戊申己酉之日清旦西南望见紫緑青云者是为上清真人三素云也其时上清真人乘元景八光丹辇上诣髙上九天帝君四见之者太一来迎白日升仙甲午上旬戊戌己亥之日清旦正南望有素赤黄云者是为南极上真赤帝君三素云也是时南极上真赤帝君乘绛琳碧辇上诣阆风台十过见之则白日升仙甲申上旬戊子己丑之日清旦正西望见白赤紫云者是为太素上真白帝君三素云也其时太素上真人白帝君乘翛条玉辇上诣玉天元皇髙真也十四过见之则白日升仙甲戌上旬戊寅己卯之日清旦东北望有赤白青云者是为扶桑大帝君三素云也其时扶桑公大帝君乘光明八道之辇上诣太微宫七见之者则白日有云龙见迎而升天也】
　　斋五卯【增眞诰五卯之日当斋心存神念气常如此者玉女侍降】
　　阿徳纳【増续文献通考哈喇在肃州西无正朔不用甲子以七日为一周择日用事则以第一日名阿徳纳为上吉凡拜天聚会用之】
　　三浣【原丹铅録俗以上浣中浣下浣为三浣盖本唐制十日一休沐】
　　市日【增帝京景物略大明门左右日日市曰朝前市东华门外嵗灯节十日市曰灯市东华门内月三日市曰内市正阳桥日昃市曰穷汉市城隍庙月朔望二十五日市曰庙市】
　　花儿匠【增六街花事丰台种花人都中目为花儿匠每月初三十三二十三日以车载杂花至槐树斜街市之】














　　御定月令辑要巻三
<史部,时令类,御定月令辑要>
　　钦定四库全书
　　御定月令辑要卷四
　　春令
　　天道
　　出震【原易万物出乎震震东方也疏震是东方之卦斗柄指东为春春时万物出生也増赵彦昭诗出震乗东陆慿髙御北辰祥云应早嵗瑞雪初旬】
　　春冰【原书渉于春冰増杜甫诗东风吹春冰泱漭后土湿张肃逺春冰诗薄光全透日残色半消春朱敦犹春晓曲玉人酒渇嚼春冰晓色入帘横寳瑟】
　　载阳【原诗春日载阳笺载之言则也阳温也増易林春日载阳福履齐长梁武帝赋献嵗发晖春日载阳】霡霂【増诗益之以霡霂既优既渥笺成王之时隂阳和风雨时冬有积雪春而益之以小雨润泽则饶洽束晳广农议若必春无霡霂之润秋繁滂沱之患水旱失中雩禳有请】
　　甲乙【原礼其日甲乙注乙之言轧也日之行春东従青道发生万物月为之佐时万物皆解孚甲自抽轧而出因以为日名焉増汉书律歴志出甲于甲奋轧于乙说文甲东方之孟阳气萌动从木戴孚甲之象乙象春草木冤曲而出隂气尚彊其出乙乙也】
　　大皥句芒【原礼其帝大皥其神句芒注大皥宓戏氏句芒少皥氏之子曰重为木官疏元气广大谓之皥天以伏牺徳能同天故称皥以东方生养元气盛大故谓之大皥句芒者主木之官木初生之时屈曲而有芒角故云句芒増傅休奕阳春赋嘉句芒之统时宣太皥之威神】
　　青阳【原尔雅春为青阳疏言春之气和则青而温阳也增汉书郊祀歌青阳开动根荄以遂】发生【原尔雅春为发生新论春之徳风风不信则花萼不茂花萼不茂则发生之徳废】养生之首【增公羊春王正月注春者养生之首疏干凿度云震生万物于东方阳气施生爱利之道故东方为仁是养生万物之初首】
　　冻释蓺稷【増管子日至六十日而阳冻释七十日而隂冻释隂冻释而蓺稷百日不蓺稷故春事二十五日之内耳也】
　　星徳【原管子东方曰星其时曰春其气曰风风生木与骨其徳喜嬴而发出节时其事号令修除神位谨祷弊梗宗正阳治隄防耕芸树艺正津梁脩沟渎甃屋行水解怨赦罪通四方然则柔风甘雨乃至百姓乃寿百虫乃蕃此谓星徳星者掌发发为风注星以和为徳也】
　　万物交通【増管子春三月天地干燥水紏列之时也山川涸落天气下地气上万物交通故事已新事未起草木荑生可食】
　　春雨【増庄子春雨日时草木怒生】
　　御制春雨赋神籥絪緼化机和煦元气上融醲膏下聚首五行者曰水润万物者惟雨于时苍祗涖节青鸟司晨余寒未敛禁火方新风轻飏以习习云宻布而鳞鳞垂
　　九霄之嘉澍飞四野之甘津始触石以吐液旋弥空而散泽初曵缕以吹丝继縁霤而滴墀乍宻还疎欲断又续拂宇披檐挹川注谷既磅礴而淋漓亦弥漫而渗漉戞绮埒之眀玑流铜池之文縠木欣欣以向荣草萋萋而如沐若夫徂畛徂隰是蓘是穮塍麦渐秀田禾始苗广地道之发育资土脉之沃饶虽霑体而涂足幸渥叶而濡条况乃灌溉神州濊汪赤县无远弗届靡幽不徧洒郊牧而欢呼浃寰瀛而舞忭庆玊烛之长调喜丰年之屡见夫惟天地之徳广大无私春生夏长云行雨施寓栽培于无意普美利于不知植品物以咸若含细大而莫遗所以解泽傍徨湛恩深厚覆被民生恵鲜陇亩兴有渰于三阳敷仙霖于千耦世竝享夫丰亨俗咸登于仁寿洋洋乎造物之功予一人乎何有
　　春为忠【原尸子春为忠东方为春春动也是故鸟兽孕宁草木华生万物咸遂忠之至也】开春雷雨【増吕氏春秋开春始雷则蛰虫动矣时雨降则草木育矣】
　　物象春【原古三坟物象春春主发生物之象也】
　　天门开【増史记天官书苍帝行徳天门为之开索隠王者行春令布徳泽被天下则上应灵威仰之帝而天门为之开以发徳化也天门即左右角闲也】
　　嵗星【増汉书天文志嵗星曰东方春木于人五常仁也五事貌也仁亏貌失逆春令伤木气罚见嵗星】阳气动物【原汉书律歴志少阳者东方东动也阳气动物于时为春春蠢也物蠢生乃动运】乗震执规【增汉书魏相东方之神太昊乗震执规司春注木为仁仁者生生者圜故为规】甘雨育物【原淮南子春风至则甘雨降生育万物羽者妪伏毛者孕育草木荣华鸟兽卵胎莫见其为者而功既成矣】
　　助春生【増春秋繁露少阳因木而起助春之生也】
　　日行东陆【原易通统图日春行东方青道曰东陆李峤咏日诗东陆苍龙驾】
　　蠢动明逹【増春秋元命苞春含名蠢位东方动春明逹注春之言蠢东之言动含此名以自明自逹也】
　　嵗始【原春秋元命苞春者嵗之始也神明推移精神结纽】
　　万物节【增春秋元命苞六合俱生万物节注惟于时为春以其蠢动无节应此时节也】
　　雷应节【增后汉书郎顗富者所以开发萌芽辟隂除害万物湏雷而解资雨而润王者崇寛大顺春令则雷应节】
　　白鹤云【増易说春有白鹤云】
　　万物相代【増三礼义宗东岳谓之岱者代谢之义阳春用事除故生新万物更生相代之道故东为岱也】
　　角声调【増晋书律歴志木音角三分羽益一以生其数六十四属木者以其清浊中人之象也春气和则角声调】
　　斗为天闗【増金匮春三月斗星为天闗】
　　木旺寅卯【増谈撰卉木皆感于春气而后发生者以木旺寅卯然也】
　　草生木王【増余冬序录按古三坟曰惟天至仁于草生月天雨降河龙马负圗又木王月命臣潜龙氏作甲歴所谓草生月与木王月记其嵗之春也太古未造厯前以草木为记】
　　六气十八候【増埤雅立春之节初五日东风解冻次五日蛰虫始振后五日鱼上冰次雨水中气初五日獭祭鱼次五日鸿鴈来后五日草木萌动次仲春惊蛰之节初五日小桃华次五日仓庚鸣后五日鹰化为鸠次春分气初五日元鸟至次五日雷乃发声芍药荣后五日始电次季春清眀之节初五日桐始华次五日田防化为鴽牡丹华后五日虹始见次谷雨气初五日萍始生次五日鸣鸠拂其羽后五日戴胜降于桑凡此六气一十八候皆春阳布发生之令】
　　春晴
