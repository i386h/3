<!-- { "loadSidebar": true } -->
　　御制暮秋重出居庸关诗乱榆丛栁未经霜峻岭重峦晓色苍峡里细泉流不竭仍闻太古韵铿锵
　　晋九月折杨栁歌【増甘菊吐黄花非无杯觞用当奈许寒何折杨栁授欢罗衣裳含笑言不取】
　　齐竟陵王子良九月侍宴诗【増月殿风转层台气寒髙云敛色遥露已团式诏司警言戾秋峦轻觞时荐落英可飡】
　　李贺九月乐词【増离宫散萤天似水竹黄池冷芙蓉死月缀金铺光脉脉凉苑虚庭空澹白露花飞飞风草草翠锦斓斑满层道鸡人罢唱晓珑璁鸦啼金井下疎桐】






　　御定月令辑要卷十六
<史部,时令类,御定月令辑要>
　　钦定四库全书
　　御定月令辑要卷十七
　　冬令
　　天道
　　坎为劳卦【増易劳乎坎疏坎是象水之卦水行不舎昼夜所以为劳卦又是正北方之卦斗柄指北于时为冬冬时万物闭蔵纳受为劳是坎为劳卦也】
　　冬日【原诗冬日烈烈笺烈烈犹栗烈也增张正元冬日可爱诗寒日临清昼辽天一望时未消埋径雪先暖读书帷属思光难驻舒情影若遗晋臣曽比徳谢客昔言诗防彩寜偏照流隂信不追余辉如可就廻烛幸无私韩维诗端居无所聊稍复治文字南堂冬日明窻户暖可喜图书罗满前意览不由次】壬癸【增礼其日壬癸注壬之言任也癸之言揆也日之行东北従黒道闭蔵万物月为之佐时万物懐任于下揆然萌芽又因以为日名焉汉书律歴志懐任于壬陈揆于癸説文壬北方位也隂极阳生象人褢妊之形癸承壬象人足原释名壬妊也隂阳交物懐妊也至子而萌也癸揆也揆度而生乃出之也】颛顼元冥【増礼其帝颛顼其神元防注颛顼髙阳氏也元防少皥氏之子曰修曰为水官疏按左云少皥氏有子曰修曰熙为元防是相代为水官也帝王世纪颛顼黄帝之孙昌意之子以水承金位在北方主冬以水事纪官陆云嵗暮赋颛顼御时防统官天庙既底日月贞观沦重阳于潜户兮严积隂于司寒】冬为中【増礼北方者冬冬之为言中也中者蔵也】
　　英【原尔雅冬为英注气黒而清英】
　　安寜【原尔雅冬为安寜新论冬之徳寒寒不信则水土不坚水土不坚则安静之徳废】
　　月徳【原管子北方曰月其时曰冬其气曰寒寒生水与血其徳淳越温怒周宻其事号令修禁徙民令静止地乃不泄防刑致罚无赦有罪以符隂气大寒乃至甲兵乃强五谷乃熟国家乃昌四方乃备此谓月徳月掌罚罚为寒注月以闭蔵罚罪为徳也】
　　冬为信【原尸子冬为信北方为冬万物冬皆伏贵贱若一羙不减信之至也】
　　斗柄指北【原鹖冠子斗柄北指天下皆冬】
　　闭冻【原韩非子周公曰冬日之闭冻也不固则春夏之长草木也不茂天地不能常侈常费而况于人乎】阳气下蔵【増越絶书冬三月之时草木既死万物各异蔵故阳气避之下蔵伏壮于内使隂阳得成功于外原后汉书鲁恭易曰潜龙勿用言十一月十二月阳气潜蔵未得用事虽喣嘘万物养其根荄而犹盛隂在上地冻水氷阳气否隔闭而成冬】
　　天关动【増史记天官书黑帝行徳天关为之动注黑帝北方协光纪之帝也冬万物闭蔵为之动为之开闭也】
　　辰星【増汉书天文志辰星曰北方冬水知也聼也知亏聼失逆冬令伤水气罚见辰星】
　　伏方【原汉书律歴志太隂者北方北伏也阳气伏于下于时为冬冬终也物终臧乃可称尚书大北方者何也伏方也伏方何以谓之冬冬者中也中也者物方蔵于中也故曰北方冬也】
　　乗坎执权【原汉书魏相北方之神颛顼乗坎执权司冬注水为智智者谋谋者重故为权】助冬蔵【増春秋繁露太隂因水而起助冬之蔵也】
　　日行北陆【原后汉书律歴志日行北陆谓之冬易统通圗日东行北方黑道曰北陆】
　　羽声调【增晋书律歴志水音羽三分啇去一以生其数四十八属水者以为最清物之象也冬气和则羽声调】
　　雪花六出【原宋书符瑞志草木花多五出雪花独六出增张正见诗九冬飘逺雪六出表丰年】六气十八【增埤雅立冬之节初五日水始氷次五日地始冻后五日雉入大水为蜃次小雪气初五日虹蔵不见次五日天气腾地气降后五日闭塞而成冬次仲冬大雪之节初五日鹖鴠不鸣次五日虎始交后五日荔挺出次冬至气初五日蚯蚓结次五日麋角觧后五日水泉动次季冬小寒之节初五日防北乡次五日鹊始巢后五日雉始雊次大寒气初五日鸡始乳款冬华次五日鸷鸟厉疾后五日水泽腹坚凡此六气一十八皆冬气正养蔵之令】
　　三建之气【増蠡海集三建虽曰天开于子地辟于丑人生于寅然却但以冬至为一建小寒为二建大寒为三建也何以知其然也盖造歴始于冬至察天气也候花信之风始于小寒察地气也辨人身之气始于大寒以厥隂为首察人气也岂非三建之气只在于立春之前也欤】
　　政典
　　冬烝【原礼冬曰烝疏烝者众也冬之时物成者众孙炎云烝进也进品物也增公羊传冬曰烝注荐尚稲鴈烝众也气盛貌冬万物毕成所荐众多芬芳备具故曰烝】
　　车旂服物【原礼乗路驾鐡骊载旂衣黒衣服玊食黍与彘其噐闳以奄注黍秀舒散属火寒时食之亦以安性也彘水畜也器闳而奄象物闭蔵也】
　　献狼【原周礼天官兽人冬献狼疏狼山兽山是聚故狼膏聚聚则温故冬献之】
　　堂赠【増周礼春官男巫冬堂赠无方无筭注堂赠谓逐疫也无方四方为可也无筭道里无数逺益善也】祭马歩【原周礼夏官校人冬祭马歩献马讲驭夫注马歩神为灾害马者献马见成马于王也驭夫驭贰车从车使车者讲犹简习】
　　沃漏【增周礼夏官挈壶氏及冬则以火防鼎水而沸之而沃之注冬水冻漏不下故以火炊水沸以沃之谓沃漏也】
　　祭功臣【原周礼夏官司勳凡有功者祭于大烝疏冬时物成者众故祭功臣】
　　攻蛰兽【增周礼秋官穴氏掌攻蛰兽各以其物火之注蛰兽熊罴之属冬蔵者也将攻之必先烧其所食之物于穴外以诱出之乃可得之】
　　冬官【增周礼冬官考工记疏象冬所立官也是官名司空者冬闭蔵万物天子立司空使掌邦事亦所以富立家使民无空者也唐书百官志光宅元年改工部曰冬官】
　　冬狩【原尔雅冬猎为狩疏狩围守也冬物毕成获则取之无所择也】
　　事时【增左防公十三年冬城防书事时也于是将早城臧武仲请俟毕农事礼也注土功虽有常节通以事间为时】
　　烝献功【増国语王后亲织元紞公侯之夫人加之以纮綖卿之内子为大带命妇成祭服列士之妻加之以朝服自庶士以下皆衣其夫社而赋事烝而献功男女效绩愆则有辟注冬祭曰烝烝而献五谷布帛之功也】
　　六行时节【增管子六行时节君服黑色味咸味聼徴声治隂气用六数饮于黑后之井以鳞兽之火防蔵慈厚行薄纯垣气修通注水成数六水气行君则顺时节而布政】
　　冬五政【原管子冬三月以壬癸之日五政一政曰论孤独恤长老二政曰善顺隂修神祀赋爵禄授备位三政曰效会计毋山川之蔵四政曰捕奸遁得盗贼者有赏五政曰禁迁徙止流民圉分异五政茍时冬事不过】
　　水行御【増管子睹壬子水行御天子出令命左右使人内御御其气足则而止其气不足则渎盗贼数劋竹箭伐檀柘令民出猎禽兽不择巨少而杀之所以贵天地之所闭蔵也然则羽卵者不叚毛胎者不妇不销弃草木根本美七十二日而毕】
　　后土为李【增管子后土辩乎北方故使为李是故冬者李也注李狱官也取使象水平之也】收五蔵【增管子冬收五蔵最万物所以内作民也注于四时事皆偹故人有百倍之功】
　　出衣发粟【原晏子春秋景公之时雨雪三日而不霁公被狐白之裘坐堂侧陛晏子入见公曰怪哉雨雪三日而不寒晏子对曰婴闻古之贤君饱而知人之饥温而知人之寒今君不知也公曰善乃令出衣粟与饥寒】
　　徙函谷关【增汉书武帝纪元鼎三年冬徙函谷关于新安以故关为农县】
　　作盛唐枞阳歌【增汉书武帝纪元封五年冬行南廵狩至于盛唐望祀虞舜于九嶷登灊天柱山自寻阳浮江亲射蛟江中获之舳舻千里薄枞阳而出作盛唐枞阳之歌遂北至琅邪并海所过礼祠其名山大川】
　　立北畤【增汉书郊祀志髙祖二年冬东撃项籍而还入关问故秦时上帝祠何帝也对曰四帝有白青黄赤帝之祠髙祖曰吾闻天有五帝而四何也吾知之矣廼待我而具五也廼立黑帝祠名曰北畤】水神司令【原淮南子北方之极自九泽穷夏晦之极北至令正之谷有冻寒积氷雪雹霜霰漂润羣水之野颛顼冥之所司者万二千里其令曰申羣禁固闭蔵修障塞缮关梁禁外徙断罚刑杀当罪闭关闾大搜客止交逰禁夜乐蚤闭晏开以塞奸人已得执之必固天节已几刑杀无赦虽有盛尊之亲断以法度毋行水毋发蔵毋释罪注元冥水神】
　　司空司冬【原大戴礼司空司冬以制度制地事凖揆山林规表衍沃畜水行衰濯浸以节四时之事治地逺近以任民力以节民食】
　　成冬事【增大戴礼方冬三月草木落庶虞蔵五谷必入于仓于时有事烝于皇祖皇考息国老六人以成冬事】
　　固地蔵【原尚书大传天子以冬命三公谨葢蔵闭闾固封境以佐冬固地蔵也】
　　遣子入侍【增后汉书光武纪建武二十一年冬鄯善王车师王等十六国皆遣子入侍奉献愿请都防帝以中国初定未遑外事廼还其侍子厚加赏赐】
　　上状流涕【原后汉书虞诩祖父经为郡狱吏案法平允务存寛恕每冬月上其状恒流涕随之尝称曰东海于公髙为里门而其子定国卒至丞相吾决狱六十年虽不及于公其庶防乎子孙何必不为九卿邪故字诩曰升卿】
　　教民织绩【原后汉书崔寔出为五原太守五原土宜麻枲而俗不知织绩民冬月无衣积细草而卧其中见吏则衣草而出寔至官斥卖储峙为作纺绩织絍练緼之具以教之民得以免寒】
　　讲五行章句【增后汉书桓郁注上谓郁曰卿经及先师致复文雅其冬上亲于辟雍自讲所制五行章句已复令郁説一篇上谓郁曰我为孔子卿为子夏起子者商也】
　　修戎讲武【增魏志杜畿畿为河东太守课民畜防牛草马下逮鸡豚犬豕皆有章程百姓劝农家家丰实畿乃曰民富矣不可不教也于是冬月修戎讲武又开学宫亲自执经教授郡中化之】
　　郑陂【増魏志郑浑迁阳平沛郡二太守郡界下湿患水涝百姓饥乏浑于萧相二县界兴陂遏开稲田郡人皆以为不便浑曰地势洿下宜溉灌终有鱼稲经久之利此丰民之本也遂躬率吏民兴立功夫一冬间皆成比年大收顷畆嵗増租入倍常民頼其利刻石颂之号曰郑陂】
　　宣武观大阅【増晋书礼志武帝咸寜元年太康四年六年冬皆自临宣武观大阅众军】绨几【原西京杂记汉制天子玉几冬则加绨锦其上谓之绨几以象牙为火笼笼上皆散华文后宫则五色绫文以酒为书滴取其不氷以玉为砚亦取其不氷公侯皆以竹木为几冬则以细罽为槖以凭之不得加绨锦】
　　把烛看事【增梁书武帝纪勤于政务孜孜无怠每至冬月四更竟即勅把烛看事执笔触寒手为皴裂】
　　方山埭【增梁书沈瑀湖熟县方山埭髙峻冬月公私行侣以为艰难明帝使瑀行治之瑀乃开四洪断行客就作三日立办】
