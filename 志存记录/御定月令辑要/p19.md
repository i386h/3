<!-- { "loadSidebar": true } -->
　　草生占岁【原师旷占黄帝问师旷曰吾欲知岁苦乐善恶可知否对曰岁欲丰甘草先生甘草荠也岁欲苦苦草先生苦草葶苈也岁欲恶恶草先生恶草水藻也岁欲旱旱草先生旱草蒺藜也岁欲疫病草先生病草艾也】
　　五木占谷【原师旷占五木者五谷之先欲知五谷先视五木择木盛者来年多种之万不失一】五谷早晚【增师旷占粟米常以九月为本若贵贱不时以所最贱之月为本粟以秋得本贵在来夏以冬得本贵在来秋此收谷逺近之期也早晚以其时差之粟米春夏贵去年秋冬什七到夏复贵秋冬什九者是阳道之极也急粜之勿留留则太贱也】
　　谷贵贱【增师旷占常以十月朔日占春粜贵贱风从东来春贱逆此者贵以四月朔占秋粜风从南来西来者秋皆贱逆此者贵以正月朔占夏粜风从南来东来者皆贱逆此者贵】
　　秋寒春雨【増吕氏春秋秋早寒冬必暖春多雨夏必旱】
　　五星同色【増史记天官书五星同色天下偃兵百姓寕昌春风秋雨冬寒夏暑动揺常以此】候阳气【増史记天官书天雷电虾虹辟历夜明者阳气之动者也春夏则秋冬则藏故者无不司之】
　　四时敎令【原太史公自序夫隂阳四时八位十二度二十四节各有敎令注八位八卦位也十二度十二次也二十四节就中气各有禁忌谓日月也】
　　愆候【増汉书魏相春兴兑治则饥秋兴震治则华冬兴离治则泄夏兴坎治则雹】
　　五行占岁【増淮南子甲子气燥浊丙子气燥阳戊子气湿浊庚子气燥寒壬子气清寒丙子干甲子蛰虫早出故雷早行戊子干甲子胎夭卵鸟虫多伤庚子干甲子有兵壬子干甲子春有霜戊子干丙子霆庚子干丙子夷壬子干丙子雹甲子干丙子地动庚子干戊子五谷有殃壬子干戊子夏寒雨霜甲子干戊子介虫不为丙子干戊子大旱苽封熯壬子干庚子大刚鱼不为甲子干庚子草木再死再生丙子干庚子草木复荣戊子干庚子岁或存或亡甲子干壬子冬乃不藏丙子干壬子星坠戊子干壬子蛰虫冬出其乡庚子干壬子冬雷其乡】
　　火烟【増淮南子甲子受制木用事火烟青七十二日丙子受制火用事火烟赤七十二日戊子受制土用事火烟黄七十二日庚子受制金用事火烟白七十二日壬子受制水用事火烟黒七十二日而岁乃终】鹊巢知风【原淮南子鹊巢知风之所起注岁多风则鹊作巢卑】
　　穴知水【原淮南子穴知水之髙下注水之所及则避而为穴増本草纲目水居食鱼能知水性为穴乡人以占旱潦如鹊巢知风也】
　　六合【増淮南子六合孟春与孟秋为合仲春与仲秋为合季春与季秋为合孟夏与孟冬为合仲夏与仲冬为合季夏与季冬为合孟春始赢孟秋始缩仲春始出仲秋始内季春大出季秋大内孟夏始缓孟冬始急仲夏至修仲冬至短季夏徳毕季冬刑毕故正月失政七月凉风不至二月失政八月雷不藏三月失政九月不下霜四月失政十月不冻五月失政十一月蛰虫冬出其乡六月失政十二月草木不脱七月失政正月大寒不解八月失政二月雷不九月失政三月春风不济十月失政四月草木不实十一月失政五月下电霜十二月失政六月五疾狂注济止也疾狂不华而实也】
　　岁宜【増淮南术欲知岁所宜以布嚢盛粟等诸物种平量之埋隂地冬至后五十日取量之息最多者岁所宜也】
　　占民食【増淮南术从冬至日数至来年正月朔日五十日者民食足不满五十日者日减一斗有余日日益一斗】
　　钟律【増刘韵钟律书春宫秋律百卉必凋秋宫春律万物必荣夏宫冬律雨雹必降冬宫夏律雷必声】五星占【増説五星一曰岁星二曰荧惑三曰镇星四曰太白五曰辰星欃枪彗字旬始枉矢尤之旗皆五星盈缩之生也五星之所犯各以金木水火土为占春夏秋冬伏见有时失其常离其时则为变异得其时居其常是为吉祥】
　　海燕占【増京房易妖占海燕自来众燕随之谷不登失春政则苍燕见于邑民多流亡失夏政则赤燕见于邑失秋政则白燕见于邑失冬政则黒燕见于邑皆如春占】
　　草枯木华【原后汉书应劭春一草枯则为灾秋一木华亦为异】
　　岁星占【原后汉书郎顗石民经曰岁星出左有年出右无年増孝经援神契岁星守心年谷豊宋史天文志岁星色光明润君夀民冨又主福主大司农主五谷桯史建炎庚戌范丞相宗尹荐朝防大夫毛随有甘石学随入对言按汉志岁星所在国不可伐昔汤之元祀岁星顺行与日合于房房星宋亳分也昔周武王主豊之明年岁星顺行与日合于桞留于张桞张河洛分也故汤征无敌余庆貤衍犹及防子武王定鼎郏鄏而周公迄营成周四方以无侮】
　　桃李多实【原盐鐡论桃李实多者来年为之穰】
　　五政【増孝经钩命决春政不失五蘖初夏政不失甘雨时季夏政不失地无笛秋政不失人民昌冬政不失少疾防五政不失百稚熟日月光明注笛谓土不稼穑晚熟曰稚】
　　月冲【増博雅正月不温七月不凉二月不风八月雷不藏三月风不衰九月无降霜四月雷不见十月蛰虫行五月阳暑不蒸十一月不合冻六月浮云不布十二月草不丧七月白露不降正月有防霜八月浮云不归二月雷不行九月物不凋三月草木伤十月流火不定四月防虫不育十一月寒不降五月雨雹十二月萌不见六月五谷不实】
　　基寒兆暑【原中论先民有言明出乎幽着生乎防故宋井之霜以基升正之寒黄芦之萌以兆大中之暑亊亦如之】
　　鼠知吉凶【増抱朴子玊防记称鼠夀三百岁满一百岁者则色白善凭人而卜名曰仲能知一年中吉凶及千里外亊也】
　　四始云气【増隋书天文志四始之日有黑云气如阵厚重大者多雨】
　　石磨【増续齐谐记吴兴故邺县东三十里有梅溪山山根直防一石可髙百余丈至青而圎如两间屋大四面斗絶仰之干云外无登陟之理其上复有盘石圎如车葢恒转如磨声若风雨土人号为石磨转快则年豊转迟则岁俭欲知年之豊俭验之无失】
　　甲子雨【原朝野佥载春雨甲子赤地千里夏雨甲子乘船入市秋雨甲子禾头生耳冬雨甲子牛羊冻死】
　　射的山【増会稽记县东南十八里有射的山逺望的的如射侯谓之射的射的之西有石室壁方二丈谓之射堂云羽客之所逰憩土人常以此占谷食贵贱射的明则米贱闇则贵谚曰射的白防一百射的元防一千】
　　司命井【増寰宇记郁林郡有石井半甘半淡潜通江波冬夏常盈名司命井周给阖境井水竭即土人疫稼穑不登以为】
　　石廪【原寰宇记临川县有石廪可容千斛开口即岁豊敛则岁歉】
　　瓦片候气【原丁晋公谈录窦侍郎俨善术数聼声音而知兆同兄仪在翰林仪常鄙其诡怪世宗令陶人应二十四气烧瓦二十四片各题识其节气遂隔响令辨之一无差谬】
　　麦禾占【増后山丛谈杏熟当年麦枣熟当年禾又曰枣不济俭谓枣熟则岁丰】
　　春风夏雨【増后山丛谈谚曰行得春风有夏雨盖春之风数为夏之雨数大小缓急亦如之】四卯雨【原周益公日记四时占雨下忌日春丁邜夏辛邜秋乙邜冬癸邜】
　　戊雨庚晴【原周益公日记久晴望戊雨久雨望庚晴】
　　伏冷冬晴【増周益公日记夏至有雷三伏冷重阳无雨一冬晴】
　　木头防土【増吹剑录戊辰己巳戊戌己亥日为木头防土须隂雨梁次张诗歳次属金知稔熟木头防土验滂沱】
　　五角六张【増真子录五角六张古语也谓五日遇角宿六日遇张宿此两日作事多不成然一年之中不过三四日绍兴癸丑岁只三日四月五日角七月十六日张十二月二十五日角他皆仿此】米砂【増安城记钟山临水阻峡春夏则湍洑沸涌喷上白砂如米两岸各十余斛呼曰米砂以之候岁若一岸偏饶则其方丰穰】
　　占太岁【原五色线太岁在午人马食土岁在辰巳货妻卖子岁在申酉乞浆得酒】
　　鹤神占【増吴下田家志风吹鹤神口米长千钱斗才逢癸巳上天堂己酉还归东北方乙邜正东才五日庚申防上六朝藏离位丙寅坤辛未直西之日正当疆壬午干宫戊子坎对冲其位定相妨原田家杂占上天下地之日晴主久晴雨主久雨转方稍轻若大旱年虽转方天并不作变谚云荒年无六亲旱年无鹤神】四时占雨【原吴下田家志戊午元同甲子期始终七日最稀竒七日多晴两月燥七日多雨两月泥甲申主米暴贵春主五谷不收夏主伤田禾秋主六畜死冬主人多病谚云甲申犹可乙酉怕杀人】青白路【原田家杂占日没后起青白光数道下狭上濶直起亘天此特夏秋之间有之俗呼青白路主来日酷热】
　　壬子日占【原田家杂占王子日春雨人无食夏雨牛无食秋雨鱼无食冬雨鸟无食】
　　五朔雨【原杂占自正月至五月五朔皆有大雨主人饥蝗起】
　　岁干三朔【原杂占三甲朔三防热三乙朔小麦大豆熟三丙朔麻熟三辛朔田少收三朔旱三癸朔涝】
　　三满斗【原杂占毎岁农人占歴有三满斗以为大稔】
　　占风【原杂占凡风春南夏北并主雨东风急亦主雨近验西风作雨大于东云广舆图秋冬东南风雨下不相逢春夏西北风夏来雨不从春夏东南风不必问天公秋冬西北风天光晴可喜雨过东风至晚来越添巨】
　　己卯风【原杂占春己卯风树头空夏己卯风禾头空秋己卯风水里空冬己卯风阑里空】四丙寅晴【原杂占春丙旸旸无水浸秧夏丙旸旸干死禾娘秋丙旸旸干晒入仓冬丙旸旸无雪无霜】
　　以雾占水【原杂占江淮以立春连三日看湖中雾气髙尺寸则水亦至其处如无雾必旱又以一九日占雾定四月之水髙下二九日定五月三九日定六月四九日定七月五九日定八月毎以首日看雾髙防尺寸浓薄以占其月有无及大小极验】
　　旺相日雨【原戎事占凡雨作于四时旺相之日草木荣茂如休囚死废之日虽雨不生物】霜止出苗【増杨升庵集霜降前一日见霜则知清明前一日霜止霜降后一日见霜则知清明后一日霜止五日十日而往前后同占欲出秧苗必待霜止】
　　人靣气色【原人相编天道周岁而有二十四节气人面一年亦变二十四气色以五行配之无不验者夫气色半月一换交一节气子时则变矣辨别四时五色所属春青夏红秋白冬黒甲季黄乃天时正色又察五形人合并所宜之色忌所尅者】
　　杂纪
　　永年【増书资富能训惟以永年汉书刑法志书曰立功立事可以永年言为政而宜于民者功成事立则受天禄而永年命】
　　万岁【増诗万有千岁眉夀无有害汉书武帝纪诏曰朕亲登嵩髙御史乘属在庙旁吏卒咸闻呼万岁者三西京杂记昭帝时茂陵人献寳剑上铭曰直千金夀万岁易林登福上堂饮万岁浆卢照隣诗九州四海常无事万岁千秋乐未央】
　　万年【増诗虎拜稽首天子万年隋书慕容三藏三藏授廓州刺史州界连云山响称万年者三诏颁郡国仍遣使醮于山所曹植诗仁者各夀考四坐咸万年】
　　嗣岁【原诗以兴嗣岁兴来岁继往岁也増苏辙诗酌我一樽迎嗣岁待君三馆已多时】
　　营窟巢【原礼古者未有宫室冬则居营窟夏则居巢】
　　爱日畏日【原左鄷舒问于贾季曰赵衰赵盾孰贤对曰赵衰冬日之日也赵盾夏日之日也注冬日可爱夏日可畏】
　　瓜期【原左齐侯使连称管至父戍葵瓜时而往曰及瓜而代】
