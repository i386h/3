<!-- { "loadSidebar": true } -->
　　天星吉时【増选择歴书子午日子时月仙星福徳星丑时天徳星寳光星卯时天开星少微星午时日仙星凤辇星申时天贵星太乙星酉时明辅星贵人星丑未日寅时月仙星福徳星卯时天徳星寳光星巳时天开星少微星申时日仙星凤辇星戌时天贵星太乙星亥时眀辅星贵人星寅申日子时天贵星太乙星丑时眀辅星贵人星辰时月仙星福徳星巳时天徳星寳光星未时天开星少微星戌时日仙星凤辇星卯酉日子时日仙星凤辇星寅时天贵星太乙星卯时眀辅星贵人星午时月仙星福徳星未时天徳星寳光星酉时天开星少微星辰戌日寅时日仙星凤辇星辰时天贵星太乙星巳时眀辅星贵人星申时月仙星福徳星酉时天徳星寳光星亥时天开星少微星己亥日丑时天开星少微星辰时日仙星凤辇星午时天贵星太乙星未时眀辅星贵人星戌时月仙星福徳星亥时天徳星寳光星】
　　政典
　　昼多于夜五刻【増书尧典疏天之昼夜以日出入为分人之昼夜以昏眀为限日未出前二刻半为眀日入后二刻半为昏损夜五刻以禆于昼则昼多于夜复校五刻古今歴术与太史所皆云夏至之昼六十五刻夜三十五刻冬至之昼四十五刻夜五十五刻春分秋分之昼五十五刻夜四十五刻此其不易之法也】
　　四十八箭【原诗东方未明疏漏刻之箭昼夜共百刻冬夏之间则有长短焉太史立成法有四十八箭按乾象歴及诸歴法与今太史所皆云冬至则昼四十五夜五十五夏至则昼六十五夜三十五春秋分则昼五十五半夜四十四半従春分至于夏至昼渐长増九刻半従夏至至于秋分所减亦如之従秋分至于冬至昼渐短减十刻半従冬至至于春分所加亦如之又于每气之闲加减刻数有多有少其事在于歴术以其算数有多有少不可通而为率故太史之官立为法定作四十八箭以一年有二十四气每一气之闲又分为二通率七日强半而易一箭故周年而用箭四十八也増后汉书律歴志永元十四年十一月甲寅诏曰吿司徒司空漏所以莭时分定昏眀昏眀长短起于日去极逺近日道周不可以计率分当据仪度下参晷景今官漏以计率分昏眀九日増减一刻违失其实至为疏数以耦法太史待诏霍融上言不与天相应太常史官运仪下水官漏失天者至三刻以晷景为刻少所违失宻近有验今下晷景漏刻四十八箭立成斧官府当用者计吏到班予四十八箭文多故魁取二十四气日所在并黄道去极晷景漏刻昏眀中星刻于下】挈壶【増周礼夏官挈壶氏挈壶氏掌挈壶皆以水火守之分以日夜注县壶以为漏以水守壶者为沃漏也以火守壶者夜则火视刻数也分以日夜者异昼夜漏也漏之箭昼夜共百刻原隋书天文志昔黄帝创观漏水制器取则以分昼夜其后因以命官周礼挈壶氏总以百刻分于昼夜漏刻皆随气増损冬夏二至之间昼夜长短凡差二十刻每差一刻为一箭冬至互起其首凡有四十一箭昼有朝有禺有中有晡有夕夜有甲乙丙丁戊昏旦有星中每箭各有其数皆所以分时代守更其作役増易氏诗解挈壶之制不可攷以唐制推之水海浮箭四匮注水始自夜天池以入于日天池自日天池以入于平壶以次相注入于水海浮箭而上以浮箭为刻分昼夜计十二时每时八刻二十分每刻六十分箭四十八八箭当一气嵗统二百一十九万一千五百分悉刻于箭上铜乌引水而下注浮箭而上登至于昼夜之别分至之冬夏长短昏晓隠见与周官晷影无差】
　　以时启闭【増周礼天官阍人阍人掌守王宫之中门之禁以时启闭注时漏尽疏漏尽者谓若夏至昼则日见之漏六十刻夜则四十刻冬至昼则日见之漏四十刻夜则六十刻就时之闲大判九日校一刻】率更【増汉书百官公卿表率更注掌知漏刻故曰率更唐书百官志率更寺令一人掌宗族次序礼乐刑罚及漏刻之政】
　　早朝【増晋书礼志咸宁注先正一日有司各宿设夜漏未尽十刻羣臣集到庭燎起火上贺起谒报入贺皇后还従云龙东华门入诣东閤下便坐漏未尽七刻百官及受贽郎官以下至计吏皆入立其次其陛卫者如临轩仪漏未尽五刻谒者仆射大鸿胪各奏羣臣就位定漏尽侍中奏外办皇帝出钟鼓作百官皆拜伏】二十五箭【増何承天请改漏刻奏増损旧刻参以晷影删定为经改用二十五箭请台勒漏郎将考验施用】
　　新漏刻铭【増陆倕新漏刻铭序皇帝每旦晨兴属漏之音听鸡人之响以为星火谬中金水违用时乖启闭箭异锱铢爰命日官草创新器天监六年太嵗丁亥朔十六日壬寅漏成进御以考辰正晷测表隂不谬圭撮无乖黍累又可以校运算之暌合辨分天之邪正察四气之盈虚课六歴之疎宻永世贻则之无穷赫矣焕乎无得而称也】
　　放时置将【増魏书太宗纪永兴四年置四厢大将又放十二时置十二小将】
　　测囚法【増南史沈洙传梁代旧律测囚之法日一上起自晡鼓尽于二更及比部郎范泉删定律令以旧法测立时久非人所堪分其刻数日再上廷尉以为新制过轻请防尚书省详议洙议曰夜中测立缓急易欺兼用昼漏于事为允但漏刻賖促今古不同汉书律歴何承天祖冲之祖暅父子漏经并自闗鼓至下鼓自晡鼔至关鼓皆十三刻冬夏四时不异若其日有长短分在中时前后今用梁末改漏下鼓之后分其短长夏至之日各十七刻冬至之日各十二刻廷尉今牒以时刻短促致罪人不欵愚意愿去夜测之昧昼漏之眀斟酌今古之闲参防二漏之义舍秋冬之少刻夏日之长晷不问寒暑并依今之夏至朝夕上测各十七刻比之古漏则一上多昔四刻即用今漏则冬至多五刻虽冬至之时数刻侵夜正是少日于事非疑庶罪人不以漏短而为捍狱囚无在夜之致诬求之鄙意窃谓为宜依范泉前制】
　　延英议政【増旧唐书宪宗纪宪宗初读实録见贞观开元故事竦慕不能释卷自是延英议政昼漏率下五六刻方退唐书文宗纪文宗恭俭儒雅出于天性尝读太宗政要慨然慕之及即位鋭意于治每延英对宰臣率漏下十一刻】
　　省牲【増唐书礼乐志省牲之日午后十刻去坛二百步所禁行人晡后二刻郊社令丞帅府史三人及斋郎以尊坫罍洗篚入设于位三刻谒者赞引各引祀官公卿及牲皆就位廪饩令少前曰请省牲太常卿省牲廪饩令北面举手曰腯诸太祝各循牲一匝西向举手曰充诸太祝与廪饩令以次牵牲诣厨授太官祀日未眀十五刻太官令帅宰人以鸾刀割牲祝史以豆取毛血各置于馔所遂烹牲】
　　致斋【増唐书礼乐志致斋之日质明诸卫勒所部屯门列仗昼漏上水一刻侍中版奏请中严诸卫之属各督其队入陈于殿庭通事舍人引文武五品已上袴褶陪位诸侍卫之官服其器服诸侍臣斋者结佩诣閤奉迎二刻侍中版奏外办三刻皇帝服衮冕结佩乗舆出自西房曲直华盖警跸侍卫即御座东向侍臣夹侍一刻顷侍中前跪奏称侍中臣某言请就斋室皇帝降座入室文武侍臣还本司陪位者以次出】讲武【増唐书礼乐志讲武之日未眀十刻而严五刻而甲步军为直阵以俟大将立旗鼓之下六军各鼓十二钲一大角四未眀七刻鼓一严侍中奏开宫殿门及城门五刻再严侍中版奏请中严文武官应者俱先至二刻三严诸卫各督其队与钑防以次入陈于殿庭皇帝乗革辂至墠所】
　　祼享【増唐书礼乐志祼享日未明四刻太庙令良醖令入实尊罍太官令实诸笾豆簋簠未明三刻太庙令帅其属陈瑞物太阶之西未眀二刻陈腰舆于东阶之东鸾驾将至谒者赞者各引享官通事舍人分引従享羣官九庙子孙诸方客使皆就门外位鸾驾至大次门外侍中请降辂皇帝降辂乗舆之大次皇帝停大次半刻顷侍中版奏外办皇帝出太常卿引至庙门外殿中监进鎭珪皇帝执鎭珪近侍者従入】
　　更鼓【増唐书百官志左右街使掌分察六街徼廵凡城门坊角有武铺卫士彍骑分守大城门百人大铺三十人小城门二十人小铺五人日暮鼓八百声而门闭乙夜街使以骑卒循行嘂謼武官暗探五更二鼓自内发诸街鼓承振坊市门皆启鼓三千挝辨色而止】
　　漏鼓【増唐书百官志宫门局掌宫门管籥凡夜漏尽撃漏鼓而开夜漏上水一刻撃漏鼓而闭】漏刻博士【増唐书百官志司天台五官挈壶正二人五官司辰八人漏刻博士六人掌知漏刻凡孔壶为漏浮箭为刻以考中星昏明更以击鼔为莭以击钟为莭】
　　诸市鼓钲【増唐书百官志两京诸市署令一人丞二人掌财货交易度量器物辨其真伪轻重日中撃鼓三百以防众日入前七刻击钲三百而散】
　　门閤灯烛【増唐书百官志司灯典灯掌灯各二人掌门閤灯烛昼漏尽一刻典灯以下分察】门籍【増唐书百官志司门郎中员外郎掌门关出入之籍凡奏事遣官送之昼题时刻夜题更筹命妇诸亲朝参者内侍监校尉涖索】
　　下仗【増唐书仪卫志朝罢皇帝步入东序门然后放仗内外仗队七刻乃下常参辍朝日六刻即下】入对延英【増唐书李吉甫传元和六年召吉甫还秉政入对延英凡五刻罢帝尊任之官而不名又韦渠牟传大抵延英对虽大臣率漏下二三刻止渠牟每奏事辄五六刻乃罢天子欢甚又薛存庆传刘总以幽州归穆宗谓宰相曰必用存庆可以宣朕意对延英一刻遣之】
　　金吾卫【増唐防要金吾卫贞元三年闰四月八日勅四月一日已后五更二放鼓契九月一日已后五更三放鼓契日出后二刻传三刻进坐牌】
　　铜匦【増唐防要垂拱二年用鱼保宗言置匦四共为一室以铜铸之四面各依方色东曰延恩南曰招谏西曰申寃北曰通元出以辰前入以未后御史一人为理匦使】
　　分至量景【増集贤注记以二至二分之日正五量景长短数年之乃定还京一行校之】门钥出入【増唐六典凡皇城宫城阖门之钥先酉而出后戌而入开门之钥后丑而出夜尽而入京城阖门之钥后申而出先子而入开门之钥后子而出先卯而入】
　　漏刻生【増唐六典太史局漏刻生三百六十人掌习漏刻之莭以时唱漏】
　　典钟典鼓【増唐六典太史局典钟二百八十人掌击漏钟又太史局典鼔一百六十人掌击漏鼓】改正时刻【増五代史马重绩传重绩言漏刻之法以中星考昼夜为一百刻八刻六十分刻之二十为一时时以四刻十分为正此自古所用也今失其传以午正为时始下侵未四刻十分而为午由是昼夜昏晓皆失其正请依古改正従之】
　　常参官趋朝【増宋史礼志大中祥符二年御史知杂赵湘言伏见常参官每日趋朝多不整肃旧制并早赴待漏院开内门齐入伏縁毎日迨辰以朝以故后时方入又风雨寒暑即多称疾宜令知班驱使官视其入晚者申奏疾者遣医亲视】
　　后殿奏对【増宋史礼志康定初诏中书枢宻三司大莭大忌给假一日小莭旬休并后殿奏事前后毋得过五班余听后殿对御厨给食假日崇正殿辰漏上入内进食俟再坐复对】
　　夕月【増宋史礼志按礼秋分夕月盖其时昼夜平分太阳当午而隂魄已生遂行夕拜之祭以祀月未前十刻太官令率宰人割牲未后三刻行礼盖是古礼以夕行朝祭之仪又按礼云従子至已为阳従午至亥为隂参详典礼合于未后三刻行礼】
