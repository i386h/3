<!-- { "loadSidebar": true } -->
　　松柏贞茂【原荀子松柏经隆冬而不凋防霜雪而不变可谓得其贞矣増风俗通大寒既至霜雪既降吾是以知松柏之茂也】
　　灵鼓化蛇【増穆天子季冬甲戌天子东游饮于留祈射于丽虎读书于菞丘□献酒于天子乃奏广乐天子遗其灵鼓乃化为黄蛇】
　　赤光照室【原后汉书光武帝纪皇考南顿君初为济阳令以建平元年十二月甲子夜生光武于县舍有赤光照室中钦异焉使卜者王长占之长辟左右曰此兆吉不可言】
　　迎鼓【増后汉书东夷传夫余国以腊月祭天大防连日饮食歌舞名曰迎鼓是时断刑狱解囚徒】十二月音【増白虎通匏之为言施也在十二月万物始施而劳风俗通管漆竹长一尺六孔十二月之音也物贯地而芽故谓之管】
　　仲都忍寒【増桓谭新论元帝时汉中遇道人王仲都能忍寒乃于盛寒日令衣载以驷马于昆明池上绕水而走御者厚衣狐裘甚寒而仲都独无忧也】
　　大寒冰舟【増吴録魏文帝至广陵临江观兵兵有十余万旌旗弥数百里权严设固守时大寒冰舟不得入江帝见波涛汹涌叹曰嗟乎固天所以隔南北也遂归】
　　叩凌得鱼【増晋书王延传延继母卜氏尝盛冬思生鱼延求而不获杖之流血延寻汾叩凌而哭忽有一鱼长五尺踊出水上延取以进母卜氏食之积日不尽于是心悟抚延如已生】
　　禁水不冰【増抱朴子左慈以气禁水着中庭露之大寒不冰】
　　藏彄【原荆楚歳时记歳前为藏彄之戏注按周处风土记曰醇以吿蜡竭恭敬于明祀乃有藏彄腊日之后叟妪各随其侪为藏彄分二曹以校胜负彄字艺经庾阐作钩字増庾阐藏钩赋序予以腊后命中外以行钩为戏矣酉阳杂俎旧言藏钩起于钩弋盖依辛氏三秦记云汉武钩弋夫人手拳时人效之目为藏钩也众人分曹手藏物探取之又令藏钩剩一人则来徃于两朋谓之饿鸱】
　　着煗【原世説韩康伯数歳家酷贫至大寒止得襦母殷夫人自成之令康伯捉熨斗谓康伯曰且着襦寻作复防儿云已足不须防也母问其故荅曰火在熨斗中而柄热今既着下亦当煗故不须耳母甚异之知为国器】
　　谷门【増李尤谷城门铭谷门北中位当于丑太隂主刑杀伐为首】
　　辟寒香【増述异记辟寒香丹丹国所出汉武时入贡每至大寒于室焚之暖气翕然自外而入人皆减衣】
　　得蓍龟【増魏书灵徴志髙祖延兴元年十二月徐州竹邑戍士邢徳于彭城南一百二十里得蓍一株四十九枝下掘得大献之诏曰蓍与经文相合所谓灵物也徳可赐爵五等】
　　献苍乌【増魏书灵徴志世宗景明二年十二月南青州献苍乌君修行孝慈万姓不好杀生则至】禁畜鸷鸟【増魏书释老志延兴三年十二月显祖因田鹰获鸳鸯一其偶悲鸣上下不去帝乃惕然问左右曰此飞鸣者为雌为雄左右对曰臣以为雌帝曰何以知对曰阳性刚隂性柔以刚柔推之必是雌矣帝乃慨然而叹曰虽人鸟事别至于资识性情竟何异哉于是下诏禁断鸷鸟不得畜焉】
　　跣行冰上【増北史李顺兴李顺兴年十余乍愚乍智时莫识之其言未来事时有中者盛冬单布衣跣行冰上及入洗浴畧不患寒】
　　不服绵絮【増北史徐则传则入天台山因絶粒养性所资惟松水而已虽隆冬沍寒不服绵絮】系白象树【増酉阳杂俎干陀国头河岸有系白象树花叶似枣季冬方熟相传此树灭佛法亦灭】祝河得诏【増酉阳杂俎李彦佐在沧景太和九年有诏诏浮阳兵北渡黄河时冬十二月至济南郡使击冰延舟冰触舟舟覆诏失李公惊惧不寝食六日发白乃令津吏不得诏尽死吏惧且请公一祝沉浮于河吏凭公诚明以死索之李公乃令具爵酒言祝传语诘河伯其防曰明天子在上川渎山岳祝史咸秩予境之内祀未尝匮尔河伯洎鳞之长当卫天子诏何反溺之予或不获予斋吿于天天将谪尔吏酹冰辞已忽有声如震河冰中断可三十丈吏知李公精诚已逹乃沉钩索之一钓而出封角如旧惟篆印微湿耳】暖香【原云仙杂记寳云溪有僧舍盛冬若客至则燃薪火暖香一炷满室如春人归更取余烬】献河清颂【増宋史真宗纪大中祥符三年十二月陜州黄河再清庚戌集贤校理晏殊献河清颂】嗔拳笑面【原事物纪原江淮之俗每作诸戏必先设嗔拳笑面有诸行戏时尝在故腊之末】观书赐宴【増宋史礼志嘉祐七年十二月特召两府近臣三司副使台谏官皇子宗室驸马都尉管军臣僚至龙图天章阁观三圣御书及寳文阁为飞白分赐下逮馆阁官制观书诗赐韩琦以下和进遂宴羣玉殿传诏学士王珪撰诗序刋石于阁数日再防天章阁观三朝瑞物复宴羣玉殿酒行上曰天下乆无事今日之乐与卿等共之宜尽醉勿复辞因召韩琦至御搨前别赐一大巵出禁中名花金盘贮香药令各持归莫不霑醉至暮而罢】
　　赐貂裘帽【増宋史王全斌传全斌之入蜀也适属冬暮京城大雪太祖设氊帷于讲武殿衣紫貂裘帽以视事忽谓左右曰我被服若此体尚觉寒念西征将冲犯霜雪何以堪处即解裘帽遣中黄门驰赐全斌仍谕诸将以不徧及也全斌拜赐感泣】
　　碧金僊【増清异録有刁萧者携一镜色碧体莹背有字曰碧金僊大中元年十二月铜坊长老白九峰造予以俸粒五石换之置于文瑞堂呼为铜此君】
　　蛰不修葺【増厚徳録曹彬所居堂室弊壊子弟请加修葺公曰时方大冬墙壁瓦石之间百虫所蛰不可伤其生其仁心爱物盖如此】
　　打耗【増演繁露湖州土俗歳十二月人家多设鼓而乱挝之昼夜不停至来年正月半乃止问其所本无能知者但相传云此名打耗打耗云者言惊去祟也】
　　太平御览【増实録太平兴国八年十二月庚子太平总书成凡五十四门诏曰史馆新纂太平总一千卷包括羣书指掌千古颇资乙夜之览何止名山之藏用锡嘉称以传来裔可改名太平御览】大小寒【増桯史韩平原在庆元初其弟仰胄为知閤门事颇与密议时人谓之大小韩求防径者争趋之一日内燕人有为衣冠到选者自叙履歴材艺应得美官而留滞铨曹方徘徊浩叹又为日者弊帽持扇过其旁遂邀使谈庚甲日者曰君命甚髙但于五星局中财帛宫若有所碍目下若欲亨逹先见小寒更望成事必见大寒可也优盖以寒为韩侍燕者皆缩颈匿笑】
　　太平瑞木【増玉海厯三年十二月澧州献瑞木有文曰太平之道诏送史馆刘敞作颂曰上天之载兮无臭无声眷我圣徳兮吿以太平非笔非墨兮自然而成】
　　书赐石湖字【増玉海淳熙十五年十二月辛夘书石湖二字赐范成大成大跋云天纵圣能游艺超絶典则高古为伏羲画体势竒逸如神禹碑】
　　万鱼灯【増辽史圣宗纪统和元年十二月甲辰是夕然万鱼灯于双溪】
　　千龄节【増辽史圣宗纪统和元年十二月戊申千龄节祭日月礼毕百僚称贺】
　　大玉海【増元史世祖纪至元二年十二月己丑渎山大玉海成勅置广寒殿辍耕録万歳山在太液池之阳广寒殿在山顶中有小玉殿前架黒玉酒瓮一玉有白章随其形刻为鱼兽出没于波涛之状其大可贮酒三十余石】
　　射草狗【増元史祭祀志每歳十二月下旬择日于西镇国寺内墙下洒扫平地束秆草为人形一为狗一杂色剪防叚为之肠胃选逹官世家之贵重者交射之射至糜烂以羊酒祭之祭毕帝后及太子嫔妃并射者各解所服衣俾防古巫觋祝讃之祝讃毕遂以与之名曰脱灾国俗谓之射草狗】
　　辟蚤虱【原山居四要自入腊遇上水日勿令人见以少水洒荐席毯褥辟狗蚤壁虱】
　　猪脂悬厠【原居家宜忌十二月取猪脂四两悬于厠中入夏一家无蝇】
　　揭蒲【増名胜志洋县腊节以蒲藻盖鹅公石上江渚寒鱼皆依之太守泛舟张乐揭取名曰揭蒲】铁笛亭【増名胜志隐屏峰在武夷五曲溪之北有罗侯洞洞背即铁笛亭故址亭为李陶真人剙真人以宋熙丰间至武夷出祠牒乃唐开元时所给真人好吹铁笛每遇节腊众道人各于云房招饮皆赴诸房笛声同时并作一日别众留诗云毛竹森森自剪裁试吹一曲下瑶台当途不遇知音聼拂防白云归去来遂吹铁笛隐隐而去】
　　得金像【増法苑珠林宋元嘉十五年罗顺为平西府将戍十二月放鹰野泽见鹰雉俱落于时火烧野草惟有三尺许丛草不然遂披而觅鸟乃得金菩萨坐像工制殊巧遂收而供之】
　　御制静坐读书自喻【并序】
　　朕在畅春园万几之暇季冬寒甚连日风雪静坐读书自限文韵偶成二十韵自喻朕原本无学不过经书成语堆集成句卿等皆老学素望朕所深知其中韵脚不当平仄不和典故不稳聨句不雅者即速改正或成一篇亦未可知
　　壮年好血气半老少知闻顾諟惟当谨铭盘不至宭励精勉图治旰食尽民殷性理宗濓洛临摹仿鹅羣煌煌劳梦想济济咏南薰悬钟是进徳止辇问停云懐保编氓苦惠鲜鳏寡煴留心刑服念鄙笑图书焚优礼任舟
　　楫凭轩尊典坟前星诫琢磨帝子识羣分外戚无矜势诸王惜旧勲烽烟熄万里瀚海畏三军淮黄关国计漕运致忧勤土木毋轻动民情宜所欣志广则寛神清息俗纷由来恶防酒自喻喜纁长歌咏白雪论赋小横汾几暇讲寥廓提筹算紫氛干阳得复转测景考斜曛有始无终叹为山一篑慬
　　晋十二月折杨栁歌【増天寒歳欲暮春秋及冬夏苦心停欲度折杨栁沈乱枕席间纒绵不觉乆】
　　陶潜癸卯十二月中作与从弟敬远诗【増寝迹衡门下邈与世相絶顾盼莫谁知荆扉昼长闭凄凄歳暮风翳翳经夕雪倾耳无希声在目皓已洁劲气侵防箪瓢谢屡设萧索空宇中了无一可悦歴覧千载书时时见遗烈高操非所攀谬得固穷节平津苟不由栖迟讵为拙寄意一言外兹契谁能别】
　　李峤十二月奉教作【増玉烛年行尽铜史漏犹长池冷凝宵冻庭寒积曙霜兰心未动色梅馆欲含芳裵回临歳晚顾歩伫春光】
　　李贺十二月乐词【増日脚淡光红洒洒薄霜不销桂枝下依稀和气排冬严已就长日辞长夜】
　　谢良辅忆长安十二时【増忆长安腊月时温泉彩仗新移瑞气遥迎鳯辇日光先暖龙池取酒虾蟇陵下家家守歳巵】
　　白居易腊后歳前遇景咏意诗【増海梅半白栁微黄冻水初融日欲长度腊都无苦霜霰迎春先有好风光郡中起晚聼衙鼓城上行慵倚女墙公事渐闲身且健使君殊未厌余杭】朱子残腊诗【増残腊生春序愁霖逼歳昏小红敷艳萼众緑被陈根隂壑泉方注原田水欲浑农家向东作百事集柴门】









　　御定月令辑要卷二十
　　钦定四库全书
　　御定月令辑要卷二十一
　　闰月令
　　天道
　　五嵗再闰【原易五嵗再闰疏凡前闰后闰相去大略三十二月在五嵗之中故五嵗再闰説文余分之月五嵗再闰从王在门中增容斋四笔十五夜为半月两半月为一月三月为一时两时为一行两行为一年二年半为一双此由闰故以闰月兼本月此谓月双非闰双也以五年再闰为闰双】
　　归余于终【原左传先王之正时也履端于始举正于中归余于终注歩厯之始以为术之端首朞之日三百六十有六日日月之行又有迟速而必分为十二月举中气以正月有余日则归之于终积而为闰故言归余于终】
　　非常月【原公羊闰月不告月传不告月者何不告朔也曷为不告朔天无是月也闰月矣何以谓之天无是月是月非常月也注所在无常故无政也】
