<!-- { "loadSidebar": true } -->
　　写四部书【增通典初开元五年十一月于乾元殿东廊下写四部书仍令秘书监马怀素右防骑常侍褚无量总其事于丽正殿安置爲修书使】
　　服乌纱帽【增中华古今注武德九年十一月太宗诏自今以后天子服乌纱帽百官士庶皆同服之】荐麕【增宋史礼志四时荐新仲冬羞以麕】
　　望祭殿【增宋史礼志凡郊坛値雨雪卽斋宫门望祭殿望拜祭日不设登歌祠官以公服行事】郊庙誓戒【增宋史礼志干德元年礼仪使陶谷言飨庙郊天两日行礼从祀官前七日皆合于尚书省受誓戒自来一日之内受两处誓戒有亏防洁今拟十一月十六日行郊礼望依礼文于八日先受从事太庙誓戒九日别受郊天誓戒其日请放朝叅从之自后百官受誓戒于朝堂宗室受于太庙】
　　郊前奏告【增宋史礼志建隆四年十一月诏以郊祀前一日遣官奏告东岳城隍浚沟庙五龙庙及子张子夏庙他如仪】
　　爟火【增宋史礼志开宝元年十一月郊以燎台稍远不闻告燎之声始用爟火令光明远照通于祀所】检按三江【增宋史河渠志大观元年十一月诏曰禹贡三江旣入震泽底定今三江之名旣失其所水不趋海故苏湖被患其委本路监司选择能臣检按古迹循导使之趋下幷相度圩防以闻于是复诏陈伸方爲发运司属官再相度苏州积水】
　　收纳试卷【增宋史选举志凡命士应举谓之鏁防试所属先以名闻得旨而后解旣集什伍相保家状幷试卷之首署年及举数塲第鄕贯不得增损移易以仲冬收纳月终而毕将临试期知举官先引问聨保举状佥同而定焉】
　　幸庆善宫【增册府元贞观十六年十一月甲子幸庆善宫召武功之邰城立节三时丰义四鄕士女七十以上及居宫侧数百人赐宴父老争上寿赐帛有差】
　　功臣门防【增燕翼贻谋录庆厯元年十一月郊祀赦文功臣不限品数诏私门立防文武臣僚许立家庙已赐门防给官地修建】
　　斋娘壻改官【增通鉴景龙三年十一月乙丑上祀南郊斋娘有壻者皆改官】
　　宰相堂封【增玉海开元十年十一月乙未诏宰相共食实封三百户以七丁爲限堂封自此始】彻黄褥【增玊海干德元年十一月甲子南郊将升坛有司具黄褥爲道上命彻之】
　　祠官勿囘班【增玊海治平二年十一月壬申祀圜丘故事亲祠皇帝将就版位祠官皆囘班向上诏勿囘班】
　　荐直讲【增玉海景德二年十一月命邢昺等荐该博端良可爲直讲者十人】
　　市籴【增玉海天圣六年十一月京西谷斗十钱命三司市籴】
　　更荫补法【増玉海庆厯三年十一月丁亥更荫补法诏曰周大司乐掌学政以六艺敎羣国子汉光禄勲典仕籍以四行察三省郞今荫法之所原古典刑之是宪敝生作法之凉滥起推恩之过故俾宰臣详爲定令冢嗣先録以笃爲后之体支子限年以明入官之重设考艺之格立保行之条庶乎位有称职之才朝多世济之美非惟爲国造士是乃爲臣立家】
　　进汉唐故事【増玉海元祐二年十一月壬申诏讲读官遇不开讲日具汉唐故事有益政体者二条进入从苏颂之请也颂每进可爲规戒有补时政者述以已意反复言之】
　　建北太一宫【増玉海政和八年着雍阉茂之岁太一临干维建北太一宫于龙德宫后直都城之西北隅前殿曰黄秘次曰綂元神贶殿门曰黄秘之门仲冬上辛蒇事】
　　算学飨祀【增玉海大观三年十一月算学尊黄帝爲先师风后等配飨商巫咸至周王朴七十人从祀】
　　民用
　　厥民隩【原书厥民隩疏仲冬禾稼已入农事闲暇其时之人皆处深隩之室也】
　　于貉【原诗一之日于貉疏一之日往捕貉取皮庶人自以爲裘】
　　女功止【增诗入此室处疏从养蚕而至此时一岁之女功止故告妇子令之入室避寒也】伐木取竹箭【原礼日短至则伐木取竹箭集説阴盛则材成故伐而取之大曰竹小曰箭】土功息【增左传日至而毕注日南至微阳始动故土功息】
　　不穿井【原淮南子冬至阴气极则北至北极下至黄泉故不可以凿地穿井】
　　收莒芋【原孝经援神契仲冬昴星中收莒芋】
　　买白犬【增四民月令先后冬至各五日买白犬养之以供祖祢】
　　入小学【增四民月令冬十一月砚水冻命防童读孝经论语篇章入小学】
　　寝别内外【增四民月令冬十一月阴阳争血气防冬至日先后各五日寝别内外】
　　酿醢【增四民月令冬十一月可酿醢】
　　籴秔稻【增四民月令冬十一月籴秔稻粟豆麻子】
　　咸葅【原荆楚岁时记仲冬之月采撷霜芜菁葵等杂菜干之并爲咸葅有得其和者并作金钗色汁酸美醒酒所宜也】
　　掘土取笋【増齐民要术永嘉记曰凡诸竹笋十一月掘土取皆得长八九寸十一月笋土中已生但未出须掘土取】
　　采苋【増名医别録苋实一名莫实细苋亦同生淮阳川泽及田中叶如蓝十一月采景曰细苋卽是糠苋食之乃胜而并冷利被霜乃熟故云十一月采】
　　蘘荷【増图经本草蘘荷荆襄江湖闲多种之荆楚岁时记云仲冬以盐藏蘘荷用备冬储又以防蛊】枫香脂【增图经本草枫香脂南方及关陜多有之实大如鸭卵曝干可烧十一月采之其皮性涩止水痢水煎飮之】
　　瑰莼【增尔雅翼莼菜十一月萌在泥中麤短名瑰莼味苦体涩取以爲羮犹胜杂菜宜杂鲋鲤爲羮又宜老人】
　　造酒【増癸辛杂识凡造酒冬至前最佳胜于腊中盖气未动故也今造盐菜者亦必于冬至前则可以久畱矣】
　　种附子【増彰明附子记其播种以冬尽十一月止】
　　修池塘【増农桑撮要十一月修池塘宜于农隙之时塡补圩岸令高中闲要挑掘令深则聚水寛广可以防有干旱漑灌田禾】
　　采臼子【増农政全书采臼子在中冬但以熟爲候采须连枝条剥之但畱取指大以上枝其小者总无子亦宜剥去则明年枝实俱繁盛】
　　生气在戍【原遵生八牋仲冬之月生气在戍坐卧宜向西北】
　　种大小麦【増便民图纂十一月种大小麦稻收割毕将田锄成行珑令四畔沟洫通水下种以灰粪盖之谚云无灰不种麦须灰粪均调爲上宜雪压易长】
　　壅椒【増便民图纂十一月壅椒宜用焦土干粪培壅与草盖免致冻死遇旱用水浇灌此物乃阳中之树所以不耐寒】
　　羊羔酒【増便民图纂十一月羊羔酒宣和殿方米一石蒸熟后蒸羊肉七斤麪十四斤将肉切四方仍烂煮杏仁一斤同煮畱汁七斗将饭麪加木香一两同酝毋下水十日成酒味极甘滑】
　　香萝卜【増便民图纂十一月香萝卜切作骰子块盐腌一宿晒干姜丝橘丝莳萝茴香拌匀煎滚常醋泼用磁器盛曝干收贮】
　　腌鸭子【増便民图纂自冬至后皆可腌鸭子每鸭子一百个用盐十两灰三升米飮调成团收干瓮内可畱至来年夏闲食】
　　冬菜【増家塾事亲十一月腌冬菜取上好菜洗净用草束一周时下缸每百觔入盐七斤压以石块三日后畨一次去石待盐水入菜三日后仍以石压半月可食每株绞紧入坛内纳实以原咸水浸之可至来夏不坏】
　　种油菜【増务本新书十一月种油菜稻收毕锄田如麦田法旣下菜种和水粪之芟去其草再粪之雪压亦易长明年初夏闲收子取油甚香美】
　　枳篱【増务本新书十一月农隙之时方可作园篱用枳实树周行均种直至来春削横校必畱距否则冻死种刺榆及栁亦通】
　　藏金橘【増常氏日录十一月收藏金橘法安锡器内芝蔴杂之经久不壊若橙橘之属藏菉豆中极妙勿近米边见米卽烂】
　　收蔗【增备用时令十一月收蔗法蔗性虽硬而极寒则冻蔗旣起塲于冬至后必掘土坑丈深埋蔗于中而土覆之以封初阳之气则可至来春不坏】
　　食雉兔【増食物本草雉肉味酸寒无毒虽野味之贵食之损多益少十一月食之有补兔肉味辛平无毒主补中益气孟诜云十一月可食服丹石人相宜以其性冷故也不宜与姜橘同食】
　　食麞【増食物本草麞肉味甘温无毒补益五脏十一月食之甚美余月食之动气】
　　窖藏花木【増北京岁华记十一月人家墐户藏花木于窖】
　　赵孟頫十一月耕诗【増农家値丰年乐事日熙熙黒黍可酿酒在牢羊豕肥东邻有一女西邻有一儿儿年十五六女大亦可笄财礼不求备多少取随宜冬前与冬后婚嫁利此时但愿子孙多门户可扶持女当力蚕桑男当力耘耔】
　　赵孟頫十一月织诗【増冬至阳来复草木潜滋萌君子重其然吾道自此亨父母坐堂上子孙列前荣再拜称上寿所愿百福幷人生属明时四海方太平民无札瘥者厚泽敷羣情衣食茍给足礼义自此生愿言兴学校庶几敎化成】
　　物候
　　鸟兽氄毛【原书鸟兽氄毛疏仲冬鸟兽皆生耎毳细毛以自温暖】
　　鹊巢【増诗维鹊有巢笺鹊之作巢冬至架之至春乃成淮南子阳生于子故十一月日冬至鹊始架巢】冰壮地坼【原礼冰益壮地始坼吕氏春秋注立冬后三十日大雪节故冰益壮地始坼冻裂也】鹖旦不鸣【原礼鹖旦不鸣集说鹖旦夜鸣求旦之鸟也吕氏春秋注鹖旦山鸟阳物也是月阴盛故不鸣也】
　　虎始交【原礼虎始交吕氏春秋注虎乃阳中之阴也阴气盛以也】
　　芸荔生【原礼芸始生荔挺出注芸香草也荔挺马防也疏芸始生荔挺出者以其具香草故应阳气而出后汉书陈宠传冬至之节阳气始萌故十有一月有兰射干芸荔之应傅亮冬至诗星昴殷仲冬短晷穷南陆柔荔迎时萋芳芸应节馥】
　　蚯蚓结【原礼蚯蚓结疏结犹屈也蚯蚓出穴屈首下向阳气气动则宛而上首故其结而屈也】麋角解【原礼麋角解疏麋爲阴兽冬至阴方退故解角从阴退之象夏小正陨麋角传陨坠也曰冬至阳气至始动诸向生皆蒙蒙符矣故麋角陨记时焉尔】
　　水泉动【原礼水泉动集说水者天一之阳所生阳生而动言枯涸者渐滋发也淮南子日冬至井水盛盆水溢】
　　草萌而赤【増公羊传春王正月疏凡草物皆十一月动萌而赤】
　　树枣【原淮南子十一月其树枣注枣取其赤心也】
　　兰射干生【原易通卦验十一月广莫风至则兰射干生射音亦卽今之乌扇】
　　次羔【増广雅羊以仲冬产者爲次羔】
　　雉鸣【増尔雅翼十一月雷在地中雉先知而鸣】
　　河豚【增尔雅翼防今之河豚其出有时率以冬至后来每三头相从号爲一部江阴得之最早率以冬至日辄有之故说者解易信及豚鱼以爲卽此盖中孚十一月冬至之卦此鱼应之而来是信之著者也】桂枝瓜【増广志桂枝瓜长一尺余蜀地食瓜冬至熟】
　　冬李【増齐民要术广志有冬李十一月熟】
　　款冬花【増名医别録款冬花生常山山谷及上党水旁十一月采花阴干傅咸款冬赋序予曾逐禽登于北山于时仲冬之月冰凌盈谷积雪被崖顾见款冬炜然始敷】
　　贴梅花【増杨允孚滦京杂咏诗试数牕间九九图余寒消尽暖囘初梅花防遍无余白看到今朝是杏株自注冬至后贴梅花一枝于牕间佳人晓妆日以胭脂图一圈八十一圈旣足变作杏花卽暖囘矣】茶梅花【原草花谱茶梅花开十一月中正诸花凋谢之候花如鹅眼钱而色粉红心黄开且耐久望之雅素无此则子月虚度矣】
