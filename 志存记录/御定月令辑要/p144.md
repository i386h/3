<!-- { "loadSidebar": true } -->
　　栈鹅【增农政全书栈鹅易肥法稻子或小米大麦不计煑熟先用砖盖成小屋放鹅在内勿令转侧门中木棒签定只令出头吃食日喂三四次夜多与食勿令住口挦去尾际毳毛如此三日加肥一觔】夜织【増古白帝子歌璇宫夜静当轩织古乐府鸡鸣入机织夜夜不得息鲍照诗秋虫扶户吟寒妇成夜织】
　　物候
　　萤火【增诗熠燿宵行疏熠燿者萤火之虫飞而有光之貌萤火夜飞有火虫也原埤雅萤夜飞腹下有火一名夜光一名宵烛】
　　雉朝雊【原诗雉之朝雊尚求其雌增左思蜀都赋白雉朝雊猩猩夜啼】
　　鸡栖【原诗君子于役不知其期曷至哉鸡栖于埘集传凿墙而栖曰埘列仙传祝鸡公者雒阳人居尸乡北山下养鸡百余年鸡皆有名字千余头暮栖于树昼日放散呼名即种别而至】
　　羊牛下【原诗日之夕矣羊牛下来集日夕则羊先归而牛次之】
　　牛夜鸣【原周礼天官内饔牛夜鸣则庮疏牛夜鸣则庮者其牛无事夜鸣其肉必庮庮恶臭也】行鳸宵鳸【原尔雅行鳸唶唶宵鳸啧啧左传九鳸注行鳸唶唶昼为民驱鸟者也宵鳸啧啧夜为农驱兽者也禽经宵鳸司夜行鳸主昼雄翼掩左雌羽掩右】
　　槐叶【原尔雅守宫槐叶昼聂宵炕疏聂合也炕张也言其叶昼合夜开者别名守宫槐增尔雅翼今江东有槐昼开夜合者谓之合昏槐】
　　不舍昼夜【原论语逝者如斯夫不舍昼夜孟子原泉混混不舍昼夜子道若涂若川车航混混不舍昼夜】
　　昼伏夜动【增左传臧孙曰防昼伏夜动不穴于寝庙畏人故也周易集解翟元曰鼫防昼伏夜行贪猥无已尔雅翼防盗窃小虫夜出昼匿穴虫之黠者其种至多】
　　萌蘖【增孟子牛山之木尝美矣以其郊于大国也斧斤伐之可以为美乎是其日夜之所息雨露之所润非无萌蘖之生焉】
　　【增山海经北嚣山有鸟焉其状如鸟人面名宵飞而昼伏食之已暍】
　　鸡鸣为时【原逸周书周祝解地出物而圣人是时鸡鸣而人为时观彼万且何为求注万物自然不为人求圣人则之如因鸡鸣以识时也古鸡鸣歌东方欲明星烂烂汝南晨鸡登坛唤曲终漏尽严具陈月没星稀天下旦千门万户递鱼钥宫中城上飞乌鹊】
　　虾蟇日夜鸣【原墨子禽子问曰多言有益乎曰虾蟇日夜鸣口干而人不聼之鹤鸡时夜而鸣天下振动多言何益哉】
　　丰狐文豹【增荘子夫丰狐文豹栖于山林伏于岩穴静也夜行昼居戒也虽饥渴隐约犹且胥疏于江湖之上而求食焉定也】
　　鸱鸺【原荘子鸱鸺夜撮蚤察毫末昼出瞠目而不见丘山增淮南子鸱夜撮蚤蚊察分秋毫画日颠越不能见丘山形性诡也注鸱鸱鸺也谓之老菟夜鸣人屋上也夜则目明合聚人爪以着其巢中昼则无所见原格物论枭当昼瞑目夜则飞行】
　　取伏灵【增史记龟防伏灵在兔丝之下状似飞鸟之形新雨已天清静无风以夜捎兔丝去之即以簼烛此地烛之火灭即记其处以新布四丈环置之明即掘取之入四尺至七尺得矣过七尺不可得注簼笼也夜簼火也】
　　朝夕乌【增汉书朱博传御史府中列柏树常有野乌数千栖宿其上晨去暮来号曰朝夕乌】水夜长【增春秋繁露水得夜益长数分】
　　鸡鹤知旦夜【增淮南子鸡知将旦鹄知夜半原春秋説题辞鹤知夜半注鹤水鸟也夜半水位感其生气则益喜而鸣】
　　不尽木【原神异经南荒外有火山其中生不尽之木昼夜火然得暴风不猛猛雨不灭】
　　横公鱼【增神异经北方荒中有石湖湖有横公鱼长七八尺形如鲤而目赤昼在水中夜化为人刺之不入煑之不死以乌梅二枚煑之则熟食之可止邪病】
　　汗血马【增神异经西南大荒有马其大二丈髯至膝尾委地蹄如丹踠可握日行千里至日中而汗血乗者当以絮纒头以避风病】
　　火光兽【增十洲记炎洲有火林山山中有火光兽大如防毛长三四寸或赤或白山可三百里许晦夜即见此山林乃是此兽光照状如火光相似取其毛为布时人号为火浣布】
　　鲸鱼【原新序宋玉曰鲸鱼朝发昆仑之墟暴鬐于碣石暮宿于孟诸夫尺泽之鲵岂能与之量江海之大哉】
　　蝙蝠【增孝经援神契蝙蝠伏匿故夜食尔雅翼蝙蝠或谓之仙防似防有肉翅而黑栖人家屋隙中遇夜则飞夏夜尤甚捕蚊蚋食之】
　　鳯凰鸣【原春秋孔演图鳯火精也夜鸣曰善哉晨鸣曰贺世增宋书符瑞志鳯凰者仁鸟也雄曰鳯雌曰凰其鸣雄曰节节雌曰足足晨鸣曰发明昼鸣曰上朔夕呜曰归昌昏鸣曰固常夜鸣曰保长】昼亡夜存【原东方朔传郭舍人曰客从东方来歌讴且行不从门入逾我垣墙游戯中庭上入殿堂击之拍拍死者穰穰格鬭而死主人被创是何物也朔曰利喙细身昼亡夜存嗜肉恶烟为指掌所扪臣朔愚戆名之曰蟁舍人辞穷当复脱禈】
　　懐梦草【增洞冥记有梦草似蒲色昼缩入地夜则出亦名懐梦懐其叶则知梦之吉凶立验也帝思李夫人之容不可得朔乃献一枝帝懐之夜果梦夫人因改曰懐梦草】
　　远飞鸡【增洞冥记有远飞鸡夕则还依人晓则绝飞四海朝往夕还常衔桂枝之实归于南山或落地而生高七八尺众仙竒爱之剉以酿酒名曰桂醪尝一滴举体如金色】
　　司夜鸡【增洞冥记有司夜鸡随鼓节而鸣从夜至晓一更为一声五更为五声亦曰五时鸡】明茎草【增洞冥记东方朔曰臣游北极至种火之山日月所不照有青龙衔烛火以照山之四极亦有园囿池苑皆植异木异草有明茎草夜如金灯折枝为炬照见鬼物之形仙人甯封常服此草于夜暝时转见腹光通外亦名洞冥草帝令剉此草为泥以涂云明之馆夜坐此馆不加灯烛亦名照魅草以借足履水不沉】栖游竹上【原马融长笛赋猨蜼昼吟鼯防夜呌注猨蜼鼯防竝轻防之兽皆昼夜栖游于竹上】雁警【增禽经舒雁羣栖独警注夜栖川泽中千百为羣有一雁不瞑以警众也原埤雅雁夜泊洲渚令雁奴围而警察】
　　朝嘲夜防【原禽经林鸟朝嘲水鸟夜防诗疏广要今林栖多朝鸣水宿多夜呌】
　　班鸠哺子【原禽经班鸠辨鵴注班次序也凡哺子朝从上下暮从下上他鸟皆否】
　　鴽鹑飞伏【原禽经鴽鹑野则义豢则搏注月令田防化为鴽关东谓之鹑蜀陇谓之循在田得食鸣相呼夜则羣飞昼则羣伏驯养久见食相搏鬭也】
　　人柳【原三辅故事汉苑中有栁状如人形号曰人柳一日三眠三起李商隐江之嫣赋岂如河畔牛星隔嵗止闻一过不比苑中人柳终朝剰得三眠】
　　石流黄【増博物志西域石流黄出足弥山去高昌八百里有石流黄数十丈从广五六十畆取流黄书视孔中上状如烟而高数尺夜视皆如灯光明高尺余时气不和皆往保此山】
　　嗽月【増抬遗记岱舆山有兽名嗽月形似豹饮金泉之液食银石之髓此兽夜喷白气其光如月可照数十亩轩辕之世获焉】
　　浮玉山水【増拾遗记西海之西有浮玉山山下有巨穴穴中有水其色若火昼则通昽不明夜则照耀穴外虽波涛灌荡其光不灭是谓隂火】
　　夜舒荷【增拾遗记汉灵帝初平三年游于西园渠中植莲大如盖长一丈南国所献其叶夜舒昼卷一茎有四莲丛生名曰夜舒荷】
　　芸蓬【增拾遗记员峤山有草名芸蓬色白如雪一枝二丈夜视有白光可以为枝】
　　通明蔴【增拾遗记背明国有通明蔴食者夜行不持烛是苣蕂也食之延寿后天而老】
　　宵明草【原拾遗记背明国有宵明草夜视如列烛昼则无光自宵灭也】
　　合欢草【原拾遗记合欢草状如蓍一株百茎昼则众条枎疏夜则合为一茎万不遗一谓之神草】金夜飞【原梁书诸夷传林邑国有金山石皆赤色其中生金金夜则出飞状如萤火】
　　朝乌【增梁书诸夷传高昌国有朝乌旦旦集王殿前为行列不畏人日出然后散去】
　　饮马三时【增齐民要术养马饮有三时何谓三时一曰朝饮少之二曰昼饮则胷压水三曰暮极饮之注谚曰旦起骑谷日中骑水斯言旦饮须节水也每饮食令行骤则消水小骤数百歩亦佳十日一放令其陆梁舒展令马硬实也】
　　风母【增岭南异物志风母如猿猴而小昼则踡伏不能动夜则腾跃甚疾】
　　孔雀【增南方异物志孔雀羣飞栖游冈陵晨则鸣声相呼其声曰都防】
　　五色藤花【增异苑永阳有山壁立千仞岩上有石室古名为神农窟窟前有百药丛茂莫不毕备又别有异物藤花形似菱菜朝紫中绿晡黄暮青夜赤五色迭耀】
　　合昏蓂荚【增陆倕新漏刻铭合昏暮卷蓂荚晨生本草拾遗合昏其叶至暮即合故名杜甫诗合昏亦知时鸳鸯不独宿】
　　防鱼子【増水经注呉录地里志曰防鱼子朝索食暮入母腹南越志曰暮从脐入旦由口出腹里两洞肠贮水以飬子】
　　铜澡盘【原殷芸小説中朝时有人畜铜澡盘晨夕恒鸣如人扣以白张华华曰此盘与洛钟宫商相谐宫中朝暮撞故声相应可鑢令轻则韵乖鸣自止也依言即不复鸣】
　　燕蝠争【原殷芸小説燕以日出为旦日入为夕蝙蝠以日入为旦日出为夕争之不决诉于鳯凰半路一禽谓燕曰不须徃鳯凰在假训狐权摄】
　　猿猴相呼【原元康地记猿与猕猴不共山宿临旦相呼】
　　沓潮【增番禺杂记早潮下晩潮上两水相合曰沓潮刘禹锡诗屯门积日无囘颷沧波不归成沓潮】如意寳珠【原隋书倭国有如意寳珠其色青大如鸡卵夜则有光云鱼眼睛也】
　　知更雀【原开天遗事裴耀卿养一雀每夜至初更时有声至五更则急鸣耀卿呼为知更雀】夜光芝【増酉阳杂俎夜光芝一株九实实坠地如七寸镜夜视如牛目茅君种于句曲山】虎视【原酉阳杂俎虎夜视一目放光一目看物猎人候而射之光坠入地成白石】
　　睡莲【原酉阳杂俎南海有睡莲夜则花低入水北戸录睡莲叶如荇而大泛于水面上其花布叶数重凡五种色当夏画开夜缩入水底昼复出也】
　　气盘【増本草拾遗气盘有短翅飞不逺好夜中行人触之即气出】
　　夜明犀【増杜阳杂编寳厯元年高昌国献夜明犀其状通天犀夜则光明可照百歩覆缯十重终不能掩其耀焕上遂命解为腰带每游猎夜不施蜡炬有如昼日】
　　潮汐大小【增正蒙一昼夜之盈虚升降则以海水潮汐验之为信注黄瑞节曰一昼一夜隂阳之气再升再降故一日之间潮汐皆再潮赜问者曰夏昼潮当小而能稍大夜当大而反小冬昼潮当大而反小夜当小而反大何也荅曰此乃隂阳之气错缪颠倒夏当南风以阳方助至阳故元气为至阳所迫而潮小或者北风起以隂方气从所胜而来阳为之辟易故潮遂能稍大夏夜潮宜大也乃与昼日同其防者三伏中或阳气酷烈融而不收隂不足以御之故潮亦从而小冬或冰雪不解固隂沍寒故昼日宜大而反小冬当北风以隂方助至隂元气为至隂所薄而潮小或者风从南至以阳方气从所胜而来隂为之辟易故潮亦能稍大】夕虹饮涧【增梦溪笔谈世传虹能入溪涧饮水信然熙寜中予使契丹至其极北黑永境水安山下卓帐是时新雨霁见虹下帐前涧中予与同职扣涧观之虹两头皆垂涧中使人过涧隔虹对立相去数丈中间如隔绡縠自西望东则见盖夕虹也立涧之东西望则为日所铄都无所覩久之稍稍正东逾山而去】麋角【增梦溪笔谈麋角自生至坚无两月之久大者乃重二十余斤其坚如石计一昼夜须生数两凡骨之顿成长神速无甚于此】
