<!-- { "loadSidebar": true } -->
　　宴花萼楼【増唐明皇帝首夏花萼楼观羣臣宴寜王山亭回楼下又申之以赏乐赋诗并序今年带闰节候全晚暑气犹清芳草未歇披乐善之邸坐忘忧之观东郊跬步南山在目足以缔夏首之新赏补春余之坠欢朕登览上宫俯临长陌畅众心之怡虞懽归骑之逶迤鼔之以琴瑟侑之以筐篚衢尊意洽藿思苖赋我有嘉賔之诗奏君臣相悦之乐踟蹰西日吟玩乗风不知衷情之发于翰墨也诗今年通闰月入夏展春辉楼下风光晚城隅宴赏归九歌政要六舞散朝衣天喜时相合人和事不违礼中推意厚乐处感心防别赏阳台乐前旬暮雨飞】
　　进铜鼓【増玉海干徳四年四月辛亥南蛮进铜鼔以请内附又景徳元年四月癸酉象州贡铜鼔髙一尺八寸濶二尺五寸旁有四耳衔环镂人骑花蛤椎之有声】
　　淳化法帖【增玉海淳化四年四月诏以先贤墨迹为法帖十卷勒于石丙戌赐近臣各一部】献总仙记【増玉海至道二年四月知黄州乐史献总仙记百三十七卷目録四卷帝宣示宰臣付史馆】
　　宸章集【增玉海祥符三年四月丁巳龙图待制陈彭年奉诏纂歴代帝王集凡正统十五卷闰位十卷上作序赐名宸章集诏褒彭年】
　　槐杏连理【增玉海祥符五年四月甲辰瑞圣园槐杏连理绘图以示辅臣】
　　百寳酒船【増玉海元丰二年四月癸卯太皇太后幸金明池上扶太皇太后登辇又豫为百宝酒船于是持以上夀】
　　撤金莲烛【增玉海元祐三年四月苏轼草三制对小殿撤金莲烛送归院】
　　校四库书【增玉海绍兴二年诏平江守臣访求图籍四月诏分经史子集四库分官日校】送刀鱼【增莫州图经郝姑祠在莫州莫县俗郝姑得为水仙每至四月送刀鱼为信至今四月内多有刀鱼上来乡人每到四月祈祷】
　　玉盘盂【増苏轼玉盘盂诗序东武旧俗每岁四月大会于南禅资福两寺以芍药供佛而令岁最盛凡七千余朶皆重跗累萼繁丽丰硕中有白花正圆如覆盂其下十余叶稍大承之如盘姿格絶异独出于七千朶之上而其名俚甚乃为易之诗杂花狼籍占春余芍药开时扫地无两寺妆成宝璎珞一枝争看玉盘盂佳名防作新翻曲絶品难防旧画图从此定知年谷熟姑山亲见雪肌肤】
　　酒库开煑【原干淳嵗时纪户部防检所十三酒库例于四月初开煮九月初开清先是提领所呈様品尝然后迎引至诸所官府而散每库各用疋布书库名髙品以长竿悬之谓之布牌以木牀铁檠为仙佛神之驾空飞动谓之台阁杂剧百戏诸艺各库争为新好库妓之琤琤者皆珠翠盛饰销金红背乗绣鞯寳勒骏骑少年狎客徃徃簇饤持杯争劝马首所经之地髙楼防阁绣幕如云累足骈肩真所谓万人海也】清风楼【增东京梦华録四月在京七十二户诸正店初卖煮酒市井一新惟州南清风楼最宜夏饮初尝青杏乍荐樱桃时得嘉賔觥酧交作】
　　江船下水【增岳阳风土记岳州濒江诸庙皆有船四月中择日下水击画鼔集人歌以櫂之至端午罢】
　　五花图【增舆地纪胜髙邮丰瑞堂以芍药得名淳熙三年夏四月郡圃芍药一枝五色时郡守王□名其燕寝之堂为丰瑞仍作五花圗于上】
　　科柏【增研比杂志宋巩洛陵寝嵗以四月科栢前期遣官奏告】
　　瓜熟【增续文献通考隋朱昌宁永城人有孝行母病思时方四月未熟昌宁号哭于田中一夕尽熟母食之即差】
　　田雀肥【増小丹丘客谈京师田雀以四月肥背有黄羽与江乡纯色者别而以江南食法制之亦甚肥美】
　　枫树异花【増名胜志文山在龙溪县城东二十里北临大溪三通湖治十七年四月山有大枫树上产异花一簇其状如兰其叶如桂有殊香凡四十日方谢】
　　玉堂赏花【增防槐嵗抄文渊阁芍药旧尝有花自景泰増植后未尝一开天顺改元徐有贞许彬薛瑄李贤同时入为学士居中一本遂开四花其一久而不落既而三人皆去惟贤独留明年各萌芽左二右三中则甚多而彭时吕原林文刘定之李绍倪谦黄谏钱溥相继同升学士凡八人贤约开时共赏夏四月盛开八花遂设宴以赏之贤赋诗十章阁院官僚咸和彚成曰玉堂赏花诗集】
　　晋四月折杨柳歌【增芙蓉始懐莲何处觉同心俱生世尊前折杨栁捻香散名花志得长相取】
　　李贺四月乐词【増晓凉暮凉树如盖千山浓緑生云外依微香雨青氛氲腻叶蟠花照曲门金塘闲水揺碧漪老景沈重无惊飞堕红残萼暗参差】
　　御定月令辑要卷九
<史部,时令类,御定月令辑要>
　　钦定四库全书
　　御定月令辑要卷十
　　五月令
　　天道
　　天地相遇【増易天地相遇品物咸章也苏氏易传姤者干之末坤之始也故曰天地相遇以四时言之则建午之月品物咸章之际也易曰万物相见乎离】
　　月卦姤【原易姤女壮勿用取女本义姤遇也决尽则为纯干四月之卦至姤然后一隂可见而为五月之卦】
　　日烜【増易日以烜之集解荀爽曰谓建午之月太阳欲长者也】
　　日在东井【原礼仲夏之月日在东井集説东井在未鹑首之次】
　　中星【原礼昬亢中旦危中増淮南子注亢东方苍龙之宿危北方元武之宿】
　　律中防賔【原礼律中防賔増集説防賔午律长六寸八十一分寸之二十六汉书律歴志防賔防继也賔导也言阳始导隂气使继养物也位于午在五月淮南子防賔之数五十七主五月上生大吕白虎通五月谓之防賔何防者下也賔者敬也言阳气上极隂气始賔敬之也陶潜诗防賔五月中清朝起南飔不驶亦不迟飘飘吹我衣】
　　降娄中而旦【増左传歳在降娄降娄中而旦注降娄奎娄也周七月今五月降娄中而天明】
　　参见【原夏小正五月参则见传参也者牧星也増大衍日度议五月莭日在舆一度半参去日道最逺以浑仪度之参体始见肩股犹在浊中房星正中故曰五月参则见】
　　大火中【原夏小正初昏大火中传大火者心也心中种黍菽糜时也李白诗大火五月中景风从南来】招揺指午【原淮南子仲夏之月招揺指午増晋书乐志五月之辰谓为午午者长也大也言物皆长大也】
　　隂阳会遇【増诗纪歴枢隂阳之会一歳再遇遇于南方者以中夏】
　　日抱珥【増唐防要长庆元年五月飨太庙毕出朱雀门中路日抱珥五色宰臣称贺元稹辨日旁瑞气状五色庆云盖是小瑞戴气抱珥所谓殊祥】
　　阳复隂升【増周易集解侯果曰五月天行至午阳复而隂升也歳华纪丽月次居离斗维建午当阳极隂生之际是养神保寿之辰】
　　分龙雨【原埤雅五月谓之分龙雨夏多雨龙各有分域】
　　梅雨【増埤雅自江以南五月雨谓之送梅转淮而北则否农政全书立梅日早雨谓之迎梅雨】日在表北【増南越志日南五月立表望之日在表北景居南】
　　节序
　　一隂生【原易复卦疏夏至一隂生是隂动用而阳复于静也増徳舆夏至日诗璿枢无停运四序相错行寄言赫曦景今日一隂生】
　　日永星火【原书日永星火以正仲夏传永长也谓夏至之日火苍龙之中星举中则七星见可知以正仲夏之气莭季孟亦可知】
　　礼神昆仑【原周礼春官大宗伯以黄琮礼地注礼地以夏至谓神在昆仑者也】
　　礼地只【原周礼春官大司乐凡乐函钟为宫太蔟为角姑洗为征南吕为羽灵鼓灵鼗孙竹之管空桑之琴瑟咸池之舞夏日至于泽中之方丘奏之若乐八变则地示皆出可得而礼矣汉旧仪汉法三歳一祭地于河东汾隂后土宫以夏至日祭地地神出祭五帝于雍畤増通典唐制夏日至祭皇地祗于宫城之北郊十四里为方丘坛因隋制以景帝配庚信方泽降神歌云饰山罍兰浮泛齐日至之礼歆兹大祭】
　　夏至麦熟【増管子以春日至始数九十二日谓之夏至而麦熟天子祀于大宗其盛以麦者谷之始也】
　　盛阳之隂【増内经阳明所谓洒洒振寒者阳明者午也五月盛阳之隂也注阳盛以明故云午也夏至一隂气上阳气降下故云盛阳之隂也】
　　日北近极【増汉书天文志夏至至于东井北近极故晷短后汉书律厯志日道敛北去极弥近其景弥短近短乃极夏乃至焉】
　　芒种【増淮南子小满加十五日斗指丙则芒种音比大吕三礼义宗五月芒种为莭者言时可以种有芒之谷故以芒种为名嬾真子録芒种五月莭种该数之种谓之有芒者麦也至是当熟矣周礼稻人泽草所生种之芒种注云泽草之所生其地可种芒种芒种稻麦也过五月莭则稻不可种所谓芒种五月莭者谓麦至是而始可收稻过是而不可种也】
　　夏至【増淮南子芒种加十五日斗指午则阳气极故曰有四十六日而夏至音比黄钟原三礼义宗夏至为五月中者至有三义一以明阳气之至极二以明隂气之始至三以明日行之北至故谓之至】斗南中绳【増淮南子日夏至则斗南中绳阳气极隂气萌故曰夏至为刑】
　　火正水漏【原淮南子日夏至则火从之故五月火正而水漏注火正火王也】
　　茱萸生【増本草经夏至之日豕首茱萸先生图经药録豕首谓之天名精一名天蔓菁又名蟾蜍兰今俗名豨莶草也】
　　焦金烂石【増春秋繁露夏至隂阳之防北方物动于下南方物动于上故至日后为热焦金烂石也】离王【原易通卦验离南方也夏至日中赤气出直离此正气也増周易集解相见乎离崔憬曰夏至则离王而万物皆相见也】
　　少隂云【原易通卦验夏至少隂云如水波】
　　瑟用桑木【増易通卦验夏至日瑟用桑木长五尺七寸】
　　鼓用牛皮【増易通卦验夏至鼓用牛皮圆径五尺七寸注牛离】
　　乐以箫【増易通卦验夏至之乐以箫注箫亦管也形似鳯翼鳯火禽也火数七夏时又火用事】日在内衡【増孝经纬日周天有七衡夏至日在内衡】
　　乐用【増乐纬离主夏至乐用】
　　门戸饰【原后汉书礼仪志仲夏之月万物方盛日夏至隂气萌作恐物不楙其礼以朱索连荤菜弥牟朴蛊钟以桃印长六寸方三寸五色书文如法以施门戸代以所尚为饰夏后氏金行作苇茭言气交也殷人水徳以螺首慎其闭塞使如螺也周人木徳以桃为更言气相更也汉兼用之故以五月五日朱索五色印为门戸饰以难止气】
　　禁举大火【原后汉书礼仪志日夏至禁举大火止炭鼔铸消石冶皆絶止至立秋如故事】浚井改水【原后汉书礼仪志夏至是日浚井改水】
　　止行者【原后汉书鲁恭传防曰案易五月姤用事经曰后以施令诰四方言君以夏至之日施命令止四方行者所以助微隂也行者尚止之况于逮召考掠夺其时哉】
　　阳气推上【増白虎通夏至隂始起反大热何隂气始起阳气推而上故大热也】
　　鹑首之次【増月令章句自井十度至栁三度谓之鹑首之次芒种夏至居之秦之分野】助养微气【増五经通义夏至隂始动而未逹故寝兵鼔不设政事所以助微气之养也】南天气至【増晋书天文志夏至极起而天运近北而斗去人逺日去人近南天气至故蒸热也】霹櫼【増抱朴子魏武收左元放桎梏之而自解盖或用夏至日霹櫼也】
　　夏潮大【増抱朴子夏至天高故夏潮大】
　　茘枝赤【増竺法真罗浮山疏荔枝以春青夏至日始赤六七日便可食】
　　陶景生【増南史陶景景母郝氏梦两天人手执香炉来至其所已而有娠以宋孝建三年景申歳夏至日生】
