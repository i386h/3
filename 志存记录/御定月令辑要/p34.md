<!-- { "loadSidebar": true } -->
　　烧山【増闽部疏山田薄无粪农家烧山茅雨至流入田中为粪以故入春则山山皆火】
　　豌豆【増务本新书豌豆二三月种诸豆之中豌豆收多熟早庄农徃徃献送此豆以为尝新】食麦【増遵生八牋春气温宜食麦以凉之不可一于温也禁吃热物并焙衣服】
　　梳洗【増养生论春三月每朝梳头一二百下至夜卧时用热汤下盐撮洗膝下至足方卧以泄风毒脚气勿令壅塞】
　　春线【増刘孝威诗花开人不归节暖衣湏变回挂反环拭泪绳春线】
　　春衫【増贺彻诗度水春衫绿映日晚妆红】
　　春衣【原杜甫诗朝回日日典春衣増雍陶诗公子风流嫌锦绣新裁白纻作春衣陆防诗过尽梅花把酒稀熏笼香冷换春衣】
　　春农【原杜甫诸将诗稍喜临边王相国肯销金甲事春农】
　　春被【増白居易春眠诗春被薄亦暖朝防深更闲】
　　春耕【増苏轼诗西崦人家应最乐煮葵烧笋饷春耕】
　　物候
　　麋舌草【増尔雅萿防舌注今麋舌草春生叶有似于舌】
　　百草生【増庄子春气发而百草生】
　　报春鸟【原顾渚山记顾渚山中有鸟似鸲鹆而小苍黄色每至正月二月作声云春起也至三月四月作声云春去也采茶人呼为报春鸟増陆龟防茶人诗雨后采芳去云间幽路危唯应报春鸟得共斯人知】媚蝶【原岭表录异媚草鹤子草也蔓生色浅紫叶形如飞鹤春月生双虫食其叶越女收养虫老蜕为蝶带之号媚蝶】
　　唤春【増韩愈诗唤起春全曙注唤起声如络纬圎转清亮偏鸣于春晓江南谓之唤春】
　　迎春花【増白居易玩迎春花诗金英翠萼带春寒黄色花中有防般原羣芳谱迎春一名金腰带丛生髙数尺方茎厚叶春前有花如瑞香花黄色不结实】
　　培松【増种树书松必用春后社前带土栽培百株百活舎此时决无生理也】
　　丽春【原花木考金陵丽春鸎粟别种也红紫白黄江浙皆有之独金陵者尤异】
　　防花鸟【増益部方物畧记防花鸟青城峨眉间往往有之至春则啼其音若云无偷花果髣髴人言云賛茜首黒裳黄驳其羽厥鸣嘤嘤若禁若防】
　　楠换叶【増益部方物畧记楠蜀地最宜者生童童若幢葢然枝叶不相碍树甚端伟叶经嵗不雕至春陈新相换有花实似母丁香云】
　　娑罗花【増益部方物畧记娑罗花生峨嵋山中枇杷数葩合房春开叶在表花在中或言根不可移故俗人不得为玩賛聚葩共房叶附花外根不得徙见伟兹世】
　　山篦子【原洛阳牡丹记洛人家家有花而少大树者葢其不接则不佳春初时洛人于寿安山中斵小栽子卖城中谓之山篦子】
　　牡丹接头【増洛阳牡丹记姚黄一接头直钱五千秋时立劵买之至春见花乃归其直天彭牡丹记花之旧栽者曰祖花其新接头有一春两春者花少而富至三春则花稍多及成树花虽益繁而花叶减矣】鱼出浮阳【増埤雅鲔鱼岫居至春始出而浮阳北入河西上龙门入漆沮见日而目】熊罴扑臕【増埤雅熊罴富脂至春臕痒即登髙木自坠谓之扑臕】
　　绍兴春【増天彭牡丹记绍兴春者祥云子花也色淡泞而花尤富大者径尺绍兴中始】下棉花种【増史照释文木棉江南多有之以春二三月下种既生湏一月三及熟时其皮四裂绽出如棉碾去其核取如棉者以竹为小弓牵以弹即今之棉花也】
　　黄梅山鸩【増遯斋闲覧蕲州黄梅山有鸩巢于山岩大木中状训狐声如击腰鼔每春生子能飞乃送出山唯二雌雄独】
　　竹鸡食兰【増佩楚轩客谈安溪山多竹鸡山中人云春食兰花】
　　春驹【増采兰杂志蛱蝶一名春驹】
　　凤毛金【増嫏嬛记凤毛金者凤凰颈下有毛若绶光明与金无二而细软如丝遇春必落山下人拾取织为金锦名凤毛金明皇时宫中多以饰衣夜中有光惟贵妃所赐最多裁衣为帐灿若白日】
　　植桐【増桐谱植桐者一无爪爬二无振揺至春则荣而木又易于杰干其新茎可抽五六尺者迨又至春则根行而蔓其发乃尤愈于初春时也】
　　杨柳【増本草纲目杨柳春初生柔荑即开黄蘂至春晩叶长成后蘂中结细黒子蘂落而絮出如白绒因风而飞入池沼化为浮萍黄蘂即花其子乃絮也】
　　虾蟇聒子【増本草纲目二三月虾蟇曵肠于水际草上纒如索日见黒防渐至春水时鸣以聒之则科斗皆出谓之聒子所谓虾蟇声抱是矣】
　　紫虈【増本草纲目石一名紫虈生东南海中江淹石赋云亦有足翼得春雨则生花谢灵运诗白花皜阳林紫虈春流】
　　满条红【増羣芳谐紫荆一名满条红丛生春开紫花甚细碎数朶一簇花罢叶出光防圎花谢即结荚子】
　　绣毬【増羣芳谱绣毬木本皱体叶青色防带黒而春月开花五瓣百花成朶团圞如毬花有红白二种】三春柳【増羣芳谱柽柳一名雨师一名长寿仙人柳即俗所称三春柳也春前以枝揷之易生】蜃气【増名胜志新安县西北八十里大歩海中有媚珠池又八十里有合兰洲与龙穴洲相比穴凡两有龙出没其间春晴蜃气结为楼台城堞人物车马往来之状】
　　尹公潮【増名胜志余杭县西有泠溪取清泠之意乗舟至此若凌空毎春日风生水輙涨数寸俗传有尹公者善异术叱水成潮因名尹公潮】
　　廻雁峰【原一统志雁峰在衡州雁至此不过遇春而廻】
　　种竹【増农政全书正月一日二月二日三月三日皆可种无不活者如要不间年出笋用正月一日二月二日】
　　佛桑花【増海槎余录佛桑花枝叶江南槿树花中州芍药而轻柔过之开时当二三月之间色婀娜可爱】
　　荆溪兰【増荆溪疏兰出荆溪者叶柔花弱比闽浙产不同又易致龙池铜官之间弥坂盈谷毎嵗正二月之交负而入郭者价贱于土人行市中衣袂皆馥】
　　石葩【増海味索隠石土名脚又名佛手蚶皆以象形立名其肉端有两黒爪至春月散开如葩故郭璞江赋云石应节而葩是也】
　　种梅【増便民圗纂春间取梅核埋粪地待长二三尺许移栽其树接桃则实脆】
　　种桃【増便民圗纂于暖处为坑春间以核埋之蒂子向上尖头向下长二三寸许和土移种】种杏【増便民圗纂春初种于肥地候长成小树来春和土移栽以生子树枝接之则实茂】
　　海魦化虎【増诗疏广要海魦虎头魦軆黒文鼈足巨者余二百斤常以春晦陟于海山之麓旬日化为虎唯四足难化经月乃成矣】
　　春禽【増王褒洞箫赋春禽羣嬉翺翔乎其巅原杨师道诗雾中分晓日花里弄春禽増韦庄诗闭门尽日无人到翠羽春禽满树喧】
　　春鸟【増古诗春鸟翻南飞翩翩独翺翔王徳诗春鸟歌声柳诗春鸟一啭有千声】
　　春鸠【増曹植诗春鸠鸣飞栋流猋激轩钱起东臯早春诗萌蕙暖初吐春鸠鸣欲巢】
　　春荑【増谢灵运诗心契九秋干目玩三春荑刘峻相经序手无春荑之柔】
　　春桑【増梁简文帝诗薄晚畏蚕饥竞采春桑叶】
　　春蚕【増沈约诗宁忆春蚕起日暮桑欲萎王筠诗春蚕方曵绪新燕正衘泥李白诗昔视秋蛾飞今见春蚕生】
　　春笋【増萧琛诗春笋方解箨弱柳向低风杜甫诗无数春笋满林生柴门宻掩断人行】
　　占验
　　春政【増文子政失于春嵗星盈缩不居其常春政不失禾黍滋】
　　愆候【原管子春行冬政肃行秋政雷行夏政阉注阉阳气独盛也淮南子春行夏令泄行秋令水行冬令肃】
　　春雷【原师旷占春雷初起其音格格霹雳者所谓雄雷旱气也其鸣依依音不大霹雳者谓之雌雷水气也】
　　辰巳日雨【増师旷占春辰巳日雨蝗虫食禾稼】
　　春之徳风【増吕氏春秋春之徳风风不信其华不盛华不盛则果实不生】
　　甲寅日风【増风角书春甲寅日风髙去地三四丈鸣条以上常従申上来为大赦期六十日应】春风转方【増田家五行谚云春风踏脚报言易转方如人报不停脚也一云既吹一日南风必还一日北风报答也二说俱应】
　　春寒【増田家五行凡春宜和而反寒必多雨谚云春寒多雨水】
　　春甲子占【増田家杂占春甲子雨主夏旱六十日】
　　雷蕈【増田家杂占茆荡内春初雨菌生俗呼为雷蕈多则主旱无则主水】
　　甲申日雨【増田家杂占春甲申日雨主米暴贵】
　　龙沙占嵗【増名胜志黄龙洲在延平府城东南张司空祠前毎春水后土人视洲沙多寡占嵗丰歉黄裳诗看此黄龙沙斗起满城歌吹入丰年】
　　杂纪
　　懐春【原诗有女懐春疏春是合昏之时増子夜歌朱光照绿苑丹华粲罗星那能闺中绣独无懐春情卢仝卓女怨妾本懐春女春愁不自任】
　　秉蕳【増诗士与女方秉蕳兮笺男女相弃各无匹偶感春气并出托采芬香之草而为滛佚之行】春女【増诗女心伤悲笺春女感阳气而思男原淮南子春女思秋士悲而知物化矣注春女感阳则思増刘希夷春女行春女顔如玉怨歌阳春曲巫山春树红沅江春草緑自怜妖姿妆成独见时愁心伴杨柳春尽乱如丝】
　　春台【原老子众人熈熈如春登台注春隂阳交通万物或动登台观之意志淫淫然増西京记西京禁苑内有望春宫在髙原之上东临灞浐今上曽登北亭赋春台咏朝士奉和凡数百唐明皇春台望诗暇景属三春髙台聊四望极目千里际山川一何壮杜甫诗楚岸收新雨春台引细风】
　　行歌拾穂【増列子林年且百嵗底春被裘拾遗穂于故畦竝歌竝进子贡曰先生曽不悔乎而行歌拾穂】
　　叩商【増列子当春而叩商以召南吕凉风忽至草木成实】
　　负暄【増列子昔者宋国有田夫常衣緼黂仅以过冬暨春东作自曝于日不知天下之有广厦隩室绵纩狐狢顾谓其妻曰负日之暄人莫知者以献吾君将有重赏】
　　阳春曲【原宋玉对楚王问客有歌于郢中者其始曰下里巴人国中属而和者数千人其为阳阿薤露国中属而和者数百人其为阳春白雪国中属而和者不过数十人増李白诗郢曲和阳春岑参诗阳春一曲和皆难】
　　大春温【原史记田齐世家驺忌子曰夫大浊以春温者君也小防折以清者相也】宜春宫【増史记司马相如相如尝従上至长杨猎还过宜春宫三辅黄圗宜春宫本秦之宫在长安城东南杜县东近下杜上林赋下棠梨息宜春钱起雪晴诗长信月留宁避晓宜春花满不飞香】黄龙见【増汉书文帝纪十五年春黄龙见于成纪】
　　宜春苑【増汉书元帝纪宜春下苑注宜春下苑即今京城东南隅曲江池是括地志秦宜春宫在雍州万年县西南三十里宜春苑在宫之东杜之南唐太宗诗镜池波太液妆苑丽宜春李适诗林香近接宜春苑山翠遥添献夀杯】
　　寿春邑【増汉书地理志九江郡寿春邑刘禹锡寄韩寿州诗风猎红旗入寿春满城鼔舞向朱轮】奉春君【増汉书娄敬传上曰本言都秦地者娄敬娄者刘也赐姓刘氏拜为郎中号曰奉春君注春嵗之始也以其首劝都闗中故号奉春班固西都赋奉春建防留侯演成】
　　问牛喘【増汉书丙吉传吉尝出逢人逐牛牛喘吐舌吉止驻使骑吏问逐牛行防里矣掾吏谓丞相失问吉曰方春少阳用事未可太热恐牛近行用暑故喘此时气失节恐有所伤害也】
