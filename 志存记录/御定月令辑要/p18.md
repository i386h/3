<!-- { "loadSidebar": true } -->
　　象胆随四时【原图经本草徐云象胆随四时春在前左足夏在前右足秋后左足冬后右足也淳化中一象春毙太宗命取胆不获使问以此对果得于前左足】
　　橘柚【増图经本草橘柚木髙一二丈与枳无辨刺出茎间夏初生白花六七月成实至冬黄熟】石菖蒲【増本草纲目石菖蒲人家以砂栽之一年至春剪洗愈剪愈细髙四五寸叶如韭根如匙柄粗此草新旧相代四时常青】
　　梅得木气【増本草纲目梅花开于冬而实熟于夏得木之全气故其味最酸肝为乙木胆为甲木人之舌下有四窍两窍通胆液故食梅则津生者相感应也】
　　早李晩李【増本草纲目李绿叶白花树能耐久其种近百其产有武陵房陵诸李早则麦李御李四月熟迟则晚李冬李十月十一月熟又有季春李冬花春实也】
　　胡桃【増本草纲目胡桃树髙丈许春初生叶三月开花结实至秋如青桃状熟时沤澜皮肉取核为果人多以榉桞接之】
　　冻橘【原本草纲目冻橘八月开花冬结春采】
　　甜瓜【増本草纲目甜北土中州种莳甚多二三月下种延蔓而生叶大数寸五六月花开黄色六七月熟】
　　石榴【増本草纲目石榴受少阳之气而荣于四月盛于五月实于盛夏熟于深秋丹花赤实其味甘酸其气温濇具木火之象】
　　四季榴【増本草纲目南中有四季榴四时开花秋月结实实方绽随复开花】
　　凌霄花【増本草纲目凌霄花野生蔓才数尺得木而上即髙数丈春初生枝一枝数叶尖长有齿深青色自夏至秋开花一枝十余朶大如牵牛花而头开五瓣赭黄色有细防秋深更赤】
　　玉柏【増本草纲目玉柏生石上如松髙五六寸紫花人采置盆中养数年不死呼为千年柏万年松】吉祥草【増本草纲目吉祥草叶如漳兰四时青翠夏开紫花成穂易繁】
　　牛齿【増本草纲目牛齿有下无上察其齿而知其年三岁二齿四岁四齿五岁六齿六岁以后毎年接脊骨一节也】
　　羊蹄【増本草纲目羊蹄生近水及湿地极大叶长尺余入夏起薹开花结子花叶五色夏至即枯秋深即生凌冬不死】
　　麞居山泽【増本草纲目麞秋冬居山春夏居泽雄者有牙出口外俗称牙麞其皮细软胜于鹿皮夏月毛毨而皮厚冬月毛多而皮薄也】
　　曷旦【原本草纲目曷旦乃候时之鸟也五台诸山甚多其状如小鸡四足有肉翅夏月毛采五色自鸣若曰凤凰不如我至冬毛落如鸟雏忍寒而号曰得过且过】
　　茅栗【増唐本草茅栗似板栗而细如橡子其树虽小叶亦不殊但春生夏花秋实冬枯为异耳】芭蕉【増本草衍义芭蕉三年已上即有花自心中抽出一茎止一花中心无蘂悉是花叶花头常下埀毎一朶自中夏开直至中秋后方尽】
　　瑚【增本草衍义波斯国海中有瑚洲海人乘大舶堕铁网水底取之瑚所生盘石上白如菌一岁而黄二岁变赤枝干交错髙三四尺人没水以鐡发其根繋网舶上绞而出之失时不取则腐蠧】柰三熟【増食性本草柰有三种大而长者为柰圎者为林檎皆夏熟小者味涩为梣秋熟本草纲目柰西土最多可栽可压有白青赤三色白者为素柰赤者为丹柰朱柰青者为緑柰皆夏熟凉州有冬柰冬熟子带碧色】
　　木半夏【増本草拾遗胡頺子冬花春熟小儿食之当果又有一种大相似冬凋春实夏熟人呼为木半夏】
　　长生草【増庚辛玉册通泉草一名长生草多生古道邱垄荒芜之地叶似地丁中心抽一茎开黄白花如雪又似麦饭摘下经年不槁】
　　水月令【原宋史河渠志二月三月桃花始开冰泮雨积川流猥集波澜盛长谓之桃华水春末芜菁华开谓之菜华水四月末垄麦结秀擢芒变色谓之麦黄水五月实延蔓谓之蔓水朔野之地深山穷谷固隂沍寒氷坚晚沣逮乎盛夏消释方尽而沃荡山石水带矾腥并流于河故六月中旬后谓之矾山水七月菽豆方秀谓之豆华水八月菼薍华谓之荻苗水九月以重阳纪节谓之登髙水十月水落安流复其故道谓之复槽水十一月十二月断氷襍流乘寒复结谓之蹙凌水】
　　池鱼【増谈小池中鱼至九月十月间宜取投大水中不尔冬间俱冻死鲩鱼惟食草至八月则不食至三月复食】
　　虫鸟气动【増宋祁笔记鸧鹧鸣春蟋蟀唫夏蜩蟧喝秋螘子战隂非有命之者气自动耳】四季花【原益部方物畧记花亘四时月披一秀寒暑不改似固常守注此花即东方所谓四季花者翠蔓红葩蜀少霜雪此花得终岁十二月輙一开増草花谱四季花花小叶细色白午开子落自三月开至九月其枝叶捣汁可治跌扑花疏花之四季开者兰桂而外有月桂长春菊】
　　百舌鸟【増太平御览百舌鸟一名反舌春则啭夏至则止唯食蚯蚓正月以后冻开则来蚯蚓出故也十月以后则藏蚯蚓蛰故也】
　　榕树【原岭表录异榕树叶如冬青秋冬不凋枝条既繁叶又蒙宻而根须缭绕枝干屈上又横枝着邻树则连理】
　　石栗【原岭表录异广州无栗惟勤州山中有石栗一年方熟皮厚而肉少味似胡桃仁熟时或为羣鹦鹉至啄食畧尽】
　　鞭笋【原笋谱吴会间八月乡人掘土采鞭头为笋向市而鬻然终伤损春笋而且害竹凡百各以其初生为春熟为秋若笋以鞭行时分芽露白月为春及夫外苞内实冐土而生当二三月为秋増癸辛杂识种竹法毎岁当于笋后竹已成竿后即移先一岁者为最佳盖当年八月可行鞭来年便可抽笋若至立秋后移直至来秋方可行鞭后年春始抽笋比之初夏所移正争一年气候】
　　孤竹笋【増笋谱襄阳薤山下有孤竹三年方生一笋及笋成竹竹母已枯代谢如春秋焉】相蜂【原隂阳变化录蜂毎岁三四月则生黑色蜂名曰将蜂又名相蜂蜂王乃相蜂所生也相蜂不能采花但能酿蜜盖无此蜂不防成蜜至七八月间相蜂尽死如不死则羣蜂饥俗谓相蜂过冬族必空蜂每日有三朝】
　　娑罗树【原峨眉山行记娑罗树叶似海桐又似杨梅花红白色春夏间开】
　　蟹异名【増蟹谱蟹之盛夏生者俗呼为芦根蟹瘠小而味腥至八月则蜕形而浸大秋冬之交稻已足腹芒江俗呼为乐蟹】
　　剪罗花【原羣芳谱剪春罗二月生苗髙尺余柔茎绿叶似冬青而小入夏开深红花如钱大凡六出剪秋罗色深红花瓣分数岐八月间开有一种名剪罗花出南越】
　　五出六出【増杨升庵集冬至隂极阳生桃梅李杏花皆五出夏至阳极隂生威灵仙鹿葱射干净瓶蕉栀子花皆六出】
　　兜兜鸟【増杨升庵集兜兜鸟其声自号正月以后作声至五月节不知所在其形似鸲鹆】虎蟳【増闽部疏海中蟳有冬春间生者蛑蝤也而色玛瑙斗作狰狞斑斓尽似虎头土人名之曰虎蟳】
　　四季桂【原闽部疏福南四郡桂皆四季花而反盛于冬凡桂四季者有子唐诗所云桂子月中落此真桂也江南桂八九月盛开无子此木樨也】
　　虎刺【増陶朱公书虎刺春初分种四月间开细白花花开时子犹在树花落又结子至冬红如丹砂遇霜雪不萎】
　　百日红【増陶朱公书花四种有紫带蓝色者曰翠搔其肤枝叶揺动又名怕痒树四月开九月歇俗呼为百日红】
　　二至花【増陶朱公书二至花枝柔叶细花耐久于夏至敛于冬至】
　　金盏花【増陶朱公书金盏花如小盏八月中下种即出腊月花至春尤盛四时相继不絶】枇杷【増陶朱公书枇杷秋蘂冬花春结子夏成熟其本隂宻枝叶婆娑四时不凋谢】
　　苎蔴【増通考种苎蔴正月移根分栽五月斫为头苎待长七月斫为二苎又长九月斫为三苎】种莳次第【増农桑通诀农书云种莳之事各有攸序正月种蔴枲二月种粟脂麻三月种早麻四月种豆五月中旬种晚麻七夕以后种莱菔菘芥八月社前即可种麦如此则种有次第所谓顺天之时也】冬夏九九【原吴下田家志一九二九扇子不离手三九二十七氷水甜如蜜四九三十六拭汗如出浴五九四十五头戴秋叶舞六九五十四乘凉入佛寺七九六十三床头寻被单八九七十二思量葢夹被九九八十一家家打炭墼又一九二九相唤弗出手三九二十七篱头吹筚篥四九三十六夜眠如鹭宿五九四十五太阳开门戸六九五十四贫儿争意气七九六十三布衲两肩摊八九七十二猫狗寻隂地九九八十一犁钯一齐出】
　　促织鸣【増促织志促织鸣盖呼其候焉三伏鸣者声躁以急如曰伏天伏天入秋而凉鸣则凄短如曰秋凉秋凉】
　　麒麟鸣【原云笈七籖麒麟生于火逰于土春鸣曰归禾夏鸣曰扶幼秋鸣曰养信】
　　獬豸【原云笈七籖獬豸如鹿一角置于朝不直之臣兽即触之春夏处水泽秋冬处松竹】
　　占验
　　庶征【原书八庶征曰雨曰曰燠曰寒曰风曰时雨以润物以干物暖以长物寒以成物风以动物五者各以其时所以为众验】
　　休征咎征【原书曰休征曰肃时雨若曰乂时若曰哲时燠若曰谋时寒若曰圣时风若曰咎征曰狂恒雨若曰僭恒若曰豫恒燠若曰急恒寒若曰防恒风若蔡在天为五行在人为五事五事修则休征各以应之五事失则咎征各以应之自然之理也】
　　五云【増周礼保章氏以五云之物辨吉凶水旱降丰荒之祲象注视日旁云气之色司农云以二至二分观云色青为虫白为防赤为兵荒黒为水黄为豊】
　　占梦【原周礼春官占梦占梦掌其岁时观天地之会辨隂阳之气以日月星辰占六梦之吉凶】日月占【増左二至二分日有食之不为灾日月之行也分同道也至相过也其他日则为灾阳不克也故常为水注二分日夜等故同道二至长短极故相过疏日者天之大明不可亏损故于正阳之月其灾为重于分至之月其害为轻于余月之食其灾为水也】
　　心咮伏见【増左古之火正或食于心或食于咮以出内火是故味为鹑火心为大火注火正之官配食于火星建辰之月鹑火昏在南方则令民放火建戌之月大火星伏在日下夜不得见则令民内火禁放火】
　　爰居避风【原国语海鸟曰爰居止于鲁东门之外三日展禽曰今兹海其有灾乎夫广川之鸟兽恒知而避其灾也是岁也海多大风冬防】
　　问谷对氷【増晏子景公伐鲁问无怿曰鲁之年谷何如对曰隂氷厥阳氷厚五寸公不知以告晏子晏子对曰君子也问年谷而对氷礼也隂氷厥阳氷厚五寸者寒温节节则刑政平平则上下和和则年谷熟廼不伐鲁】
　　四时易次【原越絶书越王问春肃夏寒秋荣冬泄人治使然乎将道也范子曰天道三千五百岁一治一乱终而复始如环之无端此天之常道也四时易次寒暑失常治民然也故天生万物之时圣人命之曰春春不生遂者故天不重为春春者夏之父也故春生之夏长之秋成而杀之冬受而藏之春肃而不生者王徳不究也夏寒而不长者臣下不奉主命也秋顺而复荣者百官刑不断也冬温而泄者府库赏无功也】阳贵隂贱【原越絶书阳主贵隂主贱故当寒而不寒者谷为之暴贵当温而不温者谷为之暴贱故曰秋冬贵阳气施于隂阳极而复贵春夏贱隂气施于阳阳极而不复】
　　三表【原越絶书八谷贵贱之法必察天之三表三表者水之势胜金隂气蓄积太盛水据金而死故金中有水如此者岁大败八谷皆贵金势胜木阳气蓄积太盛金据木而死故木中有火如此者岁大羙八谷皆贱金木水火更相胜此天之三表也能知三表可为邦寳】
