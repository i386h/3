<!-- { "loadSidebar": true } -->
　　荔枝【增图经本草荔枝以闽中为第一蜀州次之岭南为下其子喜防实殻有皱纹如罗初青渐红肉色淡白如肪玉味甘而多汁夏至将中则子翕然俱赤乃可食也大树下子至百斛五六月盛熟时彼方皆燕防其下以赏之极量取啖虽多亦不伤人少过则饮蜜浆便解北戸录南方果之美者有荔枝梧州火山者夏初先熟而味少劣其高潘州者最佳五六月方熟有无核类鸡卵大者其肪莹白不减水晶性热液甘乃竒实也】川芎【増图经本草川芎关陜川蜀江东山中多有之而以蜀川者为胜四五月生叶似水芹江东蜀人采叶作饮】
　　贯众【增易简方夏月疫气时行用贯众置水缸内一家食之不染】
　　蒲槌花【増政和本草蒲黄生河东池泽至夏抽梗于丛叶中花抱梗端如武士棒杵故俚俗谓之蒲槌花中蘂屑细若金粉市防间亦采以蜜搜作果食货卖甚益小儿】
　　菰菜【增政和本草菰根生水中叶似蔗荻久则根盘厚夏月生菌细堪噉名菰菜三年以上心中生台如藕白软中有黑脉堪噉名菰首也】
　　夏隂在内【增蠡海集夏之日离用事隂在内喜嗜冷物益其隂也】
　　花山莼【增吴地记花山在吴县西三十里其山蓊郁幽山上有池旱亦不涸中有莼甚羙夏食之去热吴中以为佳品】
　　青梁米【增尔雅翼青粱殻穗有毛粒青米亦微青而细于黄白米夏月食之极为清凉】
　　史君子【增桂海花志史君子花蔓生作架植之夏开一簇一二十葩轻盈似海棠】
　　槐叶淘【增山家清供杜甫诗云青青高槐叶采掇付中厨新面来近市汁滓宛相俱入鼎资过熟加餐愁欲无其法于夏采槐叶之秀者汤少瀹研细滤清和面作淘乃以醯醤熟蒸簇细苖以盘行之取其碧鲜可爱也】
　　夏梅【増山家清供用竹刀取欲开梅蘂上蘸以蜡投尊缶中夏月以热汤就盏泡之花即绽香可爱也】木马【增梦溪笔谈信安沧景之间多蚊防夏月牛马皆以泥涂之不尔多为蚊防所毙郊行不敢乗马马为蚊防所毐则狂逸不可制行人以独轮小车马鞍防之以乗谓之木马挽车者皆衣韦袴】
　　造神麯【增水云录造神麯五月五日或六月六日或三伏日用白面百斤青蒿自然汁三升赤小豆末杏仁泥各三升苍耳自然汁野蓼自然汁各三升以配白虎青龙朱雀元武勾陈螣蛇六神用汁和面豆杏仁作饼麻叶或楮叶包罯如造酱黄法待生黄衣晒収之】
　　指甲花【増本草纲目指甲花有黄白二色夏月开香似木犀可染指甲过于凤仙花】
　　藕丝菜【増本草纲目莲藕以莲子种者生迟藕芽种者最易发其芽穿泥成白蒻即蔤也长者至丈余五六月嫩时没水取之可作蔬茹俗呼藕丝菜】
　　饭豆【增木草纲目饭豆小豆之白者也大如菉豆而长四五月种之苗叶似赤小豆而畧大可食】硃砂根【增本草纲目硃砂根生深山中苗髙尺许叶似冬青叶背甚赤夏月长茂根大如筯赤色气味苦凉无毒治咽喉肿痹磨水或醋咽之甚良】
　　巢菜【増四川志巢菜叶似槐而小其子如小豆夏时种以粪田其苗可食】
　　防青【增农桑通诀夏曰防青注夏日草茂时开垦荒地谓之防青】
　　饮食宜忌【原养生论夏气热宜食菽以寒之不可一于热又夏忌大醉清晨用炒葱头酒一二杯畅血气金匮要畧夏忌食诸禽兽心犯我灵台宜食苦荬以益之】
　　椰子实【增海槎余录椰子树初栽时用盐一二斗先置根下则易发其俗家之周遭必植之木干最长至斗大方结实食时在五六月之交去外皮则殻实圆而黒润肉至白水至清且甜饮之可祛暑气今行商悬带椰瓢是其殻也】
　　种山禾【増海槎余录儋耳境山百倍于田土多石少虽絶顶亦可耕植黎俗四五月必集众斫山木从火烧尽成灰不但根干无遗上下尺余亦且熟透徐徐锄转种旱稻曰山禾米粒大而香可食连収三四熟】石榞【增杜甫上后园山脚诗朱夏热所婴清旭步北林小园背髙冈挽葛上﨑崟旷望延驻目飘飖散疎襟勿谓地无疆劣于山有隂石榞徧天下水陆兼浮沉唐韵榞音原木名皮可食】
　　物候
　　夏翟【原书羽畎夏翟増禽经五采备曰翚亦曰夏翟注雉尾至夏则光鲜也】
　　仓庚羽【増诗仓庚于飞熠燿其羽埤雅仓庚鸣于仲春其羽之鲜明在夏】
　　防苕【増诗卭有防苕疏苕苕饶也幽州人谓之翘饶夏生茎如劳豆而细叶似蒺藜而青其茎叶绿色可生食如小豆藿也】
　　蜉蝣【増诗蜉蝣之羽疏蜉蝣通谓之渠略似甲虫有角大如指长三四寸甲下有翅能飞夏月隂雨时地中出王褒圣主得贤臣颂蜉蝣出以隂】
　　羞右鳍【原礼羞濡鱼者夏右鳍集説夏阳在上凡阳气所在之处肥羙右之者便于食也】夏扈趣耘【原尔雅夏扈窃元疏夏扈窃元趣民耘苗者也】
　　霜卤【増内经土凝霜卤注夏火炎亢故土上凝白咸卤状如霜也】
　　夏虫疑冰【原庄子夏虫不可以语于冰者笃于时也增孙绰游天台山赋哂夏虫之疑冰整轻翮而思矫雍裕之夏冰咏金错银盘贮赐冰清光如耸玉山棱无论尘客□停扇直到消时不见蝇】
　　石湖冰解【增神异经北方荒中有石湖方千里岸深五丈余恒冰惟夏至左右五六十日解耳】赪桐【原南方草木状赪桐花岭南处处有自初夏生至秋盖草也如桐其花连枝萼皆深红之极者】鹤草【増南方草木状鹤草蔓生其花麴尘色浅紫蒂叶如栁而短当夏开花形如飞鹤觜翅尾足无所不备】
　　麟鸣养绥【増宋书符瑞志麒麟夏鸣曰养绥】
　　石雁飞翔【增南康记覆笥山平湖中有石鴈浮在水每至炎气代序则飞翔若知感】江蓠【增名医别录蘼芜一名江蓠芎防苖也生雍州川泽及寃句四月五月采叶暴干】
　　慈竹【増酉阳杂爼慈竹夏月经雨滳汁下地生蓐似鹿角色白食之已痢也】
　　鹘停放入笼【增酉阳杂爼鹘五月上旬停放六月上旬防毛入笼】
　　食胶虫【增酉阳杂爼食胶虫夏月食松胶前脚傅之后脚聂之纳之尻中】
　　三白草【增酉阳杂爼三白草此草初生不白入夏叶端方白农人之莳田三叶白苗毕秀矣其叶似薯蓣】
　　蚊母鸟【增国史补江东有蚊母鸟亦谓之吐蚊鸟夏则夜鸣吐蚊于丛苇间湖州尤甚岭表录异蚊母鸟形如鹢嘴大而长池塘捕鱼而食每呌一声则有蚊蚋飞出其口俗云采其翎为扇可辟蚊】
　　仙虫社【増清异录唐世京城游手夏月采蝉货之唱曰只卖青林乐妇妾小儿争买以笼悬牕户间亦有验其声长短为胜负者谓之仙虫社】
　　木莲花【增益部方物畧记木莲花生峨眉山中诸谷状若芙蓉香亦类之木干花夏开枝条茂蔚不为园囿所莳】
　　郁金香【增政和本草郁金香为百草之英花如红蓝四月五月采花即香也】
　　青蒿【増政和本草蒿叶似茵蔯而背不白髙四尺许四月五月采苗日干北人呼为青蒿】
　　夏槐【增图经本草槐有数种叶大而黒者名欀槐画合夜开者名守宫槐叶细而青绿者但谓之槐四月五月开花六月结实韩愈诗泥雨城东路夏槐作云屯赵师民诗麦天晨气润槐夏午隂清】
　　夏月行船【增梦溪笔谈江湖间惟畏大风冬月风作有渐船行可以为备惟盛夏风起于顾盻间徃徃罹难曽闻江国贾人有一术可免此患大凡夏月风景须作于午后欲行船者五鼓初起视星月明洁四际至地皆无云气便可行至于已时即止如此无复与暴风遇矣】
　　菌桂【增尔雅翼菌桂生交趾桂林正圆如竹有二三重者叶似柿花白蘂黄四月开五月结实离骚杂申椒与菌桂矫菌桂以纫蕙是也】
　　螳蜋捕蝉【増尔雅翼螳蜋尤工捕蝉五六月蝉得美防奋翼而鸣螳蜋超枝缘条执翳自蔽竦腰举刃搏而取之】
　　小金铃【増菊谱小金铃一名夏菊花如金铃而极小无大本夏中开】
　　佛顶菊【增菊谱夏月佛顶菊五六月开色微红】
　　茉莉花【增桂海花志茉莉花以淅米浆日溉之则作花不絶可耐一夏花亦大且多叶倍常花】金龟子【增北戸录金龟子甲虫也五六月生于草蔓上大于榆荚细视之真金贴龟子行则成防其虫死金色随灭如萤光也】
　　含笑花【增扪虱新话含笑花有大小小含笑香尤酷烈有四时花惟夏中最盛】
　　糠鸠【增本草纲目鸠有白鸠绿鸠今夏月出一种糠鸠微带红色小而成羣好食桑葚及半夏苗】旋覆花【増本草纲目旋覆一名盗庚庚者金也谓其夏开黄花盗窃金气也】
　　蔷薇【增本草纲目蔷薇野生林堑间四五月开花四出人家栽玩者茎粗叶大延长数丈花亦厚大有白黄红紫数色最大者名佛见笑小者名木香皆香艳可人髙骈夏日诗绿树隂浓夏日长楼台倒影入池塘水晶帘动微风起满架蔷薇一院香】
　　石液【増清凉山志东台顶古有怪石夏流液夜有光】
　　占騐
　　愆候【増管子夏行春政风行冬政落重则雨雹行秋政水淮南子夏行春令风行秋令芜行冬令格】夏之徳暑【增吕氏春秋夏之徳暑暑不信其土不肥土不肥则长遂不精】
　　辰星色【增史记天官书辰星之色夏赤白而嵗熟夏不见有六十日之旱】
　　云如车盖【原易飞候有云大如车盖土余此阳火之气必暑有暍者】
　　夏雪霜【原易通卦验干得坎之蹇则当夏雨雪春秋感精符王者政令苛则夏下霜】
　　使星向益【增后汉书李郃传郃通五经善河洛风星县召署幕门候吏和帝即位分遣使者皆微服单行各至州县观采风謡使者二人当到益部投郃候舍时夏夕露坐郃因仰观问曰二君发京师时寜知朝廷遣二使耶二人曰不闻也问何以知之郃指星示云有二使星向益州分野故知之耳】
　　天牛虫【增酉阳杂爼天牛虫黑甲虫也长安夏中此虫或出于篱壁间必雨】
　　木再花【增酉阳杂爼木再花夏有雹】
　　水檀【增本草拾遗檀似秦皮其叶堪为饮树体细堪作斧柯至夏有不生者忽然叶开当有大水农人候之以占水旱号为水檀】
　　花【增田家五行杞花夏月开结主水】
　　星密【增田家杂占夏夜见星宻主】
　　芦苇枯【増田家杂占芦苇之属丛生于地夏月暴热之日忽自枯死主有水】
　　鱼散子【增田家杂占凡鲤鲫鱼在四五月间得暴涨必散子散不尽水未止盛散水必定】
　　杂纪
　　叩羽【原列子当夏而叩羽以召黄钟霜雪交下川池暴沍】
　　桃夏宫【原越絶书今太守舎者春申君所造后壁屋以为桃夏宫玉海越有逃夏宫】
　　芝生殿防【增史记孝武纪元封二年夏有芝生殿防内中乃下诏曰甘泉防生芝九茎赦天下毋有复作】
　　无蚊帱【增谢承后汉书黄昌夏多蚊贫无帱佣倩为作】
　　清凉殿【増三辅黄图清凉殿夏居之则清凉也西都赋清凉宣温注未央宫有清凉殿】
　　诣水澡洒【增魏志管寜居宅离水七八十歩夏时诣水中澡洒手足闚于园圃】
　　柳下鍜【増晋书嵇康康性絶巧而好鍜宅中有一柳树甚茂乃激水圜之每夏月居其下以鍜】囊萤【增晋书车家贫不常得油夏月则练囊盛数十萤火以照书以夜继日焉】
　　朱阳赤殿【増晋书张骏传谦光殿南曰朱阳赤殿夏三月居之】
　　高卧北牕【增晋书隐逸传陶潜尝言夏月虚闲高卧北牕之下清风飒至自谓羲皇上人】不驱蚊【增晋书艺术传吴猛少有孝行夏日常手不驱蚊惧其去已而噬亲也】
