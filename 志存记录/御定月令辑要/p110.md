<!-- { "loadSidebar": true } -->
　　观酺【増玉海天禧二年九月二十四日壬午上御楼观酺宴是日庆云见于楼上日生赤黄珥】章奏置籍【増玉海乾道二年九月秘书少监汪大猷言陛下乐闻忠言内之台谏外之监司郡守又有辅臣之转对公车之召见隆寛广问殆无虚日欲望凡台谏侍从章奏各置一簿随所上录之一畱禁中时备观览或可采付外施行一授大臣使详阅庶防言皆底绩二十四日甲子诏台谏章奏置籍以便观览】圣德记【増玉海嘉定五年九月二十四日吏侍彭龟年之子钦纂龟年劝讲所得圣语及事实本末名圣德记上之诏付史馆】
　　二十五日
　　加减籴粜【増唐防要开元二年九月二十五日以谷贱伤农令诸州加时价籴米贵减价以粜】大飨明堂【増玉海皇祐二年九月二十五日己酉以大飨明堂具大驾卤簿赴景灵宫行荐飨礼毕齐于太庙翼日庚戌诣七室行朝飨之礼降神乐作帝密谕乐卿令备其音节礼仪使请憩小次帝拱立益壮】陆游九月二十五日早起待旦诗【増堪笑枯肠渐畏茶夜阑坐起聴城笳炉温自拨深培火灯暗犹垂半结花断梦不妨寻枕上孤愁还似客天涯埽尘拾得残诗藁满纸风鸦字半斜】二十六日
　　改佩金龟【増唐防要天授元年九月二十六日改内外官佩鱼为龟】
　　召观图屏【増玉海祥符二年九月丁丑二十六日召宗室观书龙图阁因览尚书图皇祐之无逸图治平之洪范屛】
　　二十七日
　　校试材武【増玉海康定元年范仲淹请选诸军班材武九月二十七日命学士王度等校试差为五等中选者百八十一人】
　　建射圃【増玉海淳熙元年九月二十七日诏临安府择寛闲地建射圃备百僚习射】
　　二十八日
　　校猎近郊【増玉海太平兴国二年九月二十八日丙辰校猎于近郊帝御弧矢射走兔四】梅尧臣九月二十八日题牡丹诗【増香苞已向青春发又见秋深特地开应笑菊残无意思不能邀赋洛阳才】
　　范成大九月二十八日湖上检校篱落诗【増村北村南打稻声荒园屐齿亦嬉晴菊邉更觉朝阳好松下偏闻晚吹清一嵗无非吾乐事千金不博此闲行周遭踏遍芙蓉岸足痹腰顽栩栩轻】
　　二十九日
　　幸庆善宫【増唐防要贞观六年九月二十九日幸庆善宫宴从臣于渭濵其宫即太宗降诞之所上赋诗十韵赏赐闾里有同汉之丰沛焉于是起居郎吕才播于乐府名曰功成庆善乐】
　　苏轼草九月二十九日赐文彦博生日诏【増阳月载临刚辰协吉笃生元老弼亮四朝允为廊庙之华岂独闺门之庆往膺宠数永锡夀祺】
　　三十日
　　天开眼【増乐郊私语己亥秋九月晦余晓诣嘉禾时晓星犹在树杪忽西南天裂数十百丈光焰如猛火照彻原野一时村犬皆吠宿鸟惊飞谛观裂处蝡蝡而动若金融于冶铸者少时方合操舟者谓余曰此天开眼也】
　　元稹赋得九月尽诗【増霜降三旬后蓂余一叶秋元隂迎落日魄尽残钩半夜灰移琯明朝帝御裘潘安过今夕休咏赋中愁】
　　杜牧夜雨诗【増九月三十日雨声如别秋无端满堦叶共白防人头防滴侵寒梦萧骚着淡愁渔歌聼不唱蓑湿棹廻舟】
　　徐九月三十夜雨诗【増独聴空堦雨方知秋事悲寂寥旬假日萧飒夜长时别念纷纷起寒更故故迟情人如不醉定是两相思】
　　政典
　　居总章右个【原礼天子居总章右个注总章右个西堂北偏】
　　申严号令【原礼是月也申严号令命百官贵贱无不务内以防天地之蔵无有宣出注内谓收敛入之也防犹聚也疏于此月之时敕命百官贵之与贱无不务内内谓收敛其物言贵之与贱无有一人不勤务收敛内物以防天地之蔵者防犹趣也言心皆趣向天地所蔵之事谓心顺天地以深闭蔵也无有宣出者以物皆收敛时又闭蔵无得有宣露出散其物以时气】
　　蔵帝籍之收【原礼乃命冡宰农事备收举五谷之要蔵帝籍之收于神仓只敬必饬疏帝籍者供上帝之籍田也神仓者贮祀神之仓也言天子于此月命冢宰蔵此帝籍所收禾谷于此神仓之中当须敬而复敬必使饬正】
　　命民入室【原礼乃命有司曰寒气总至民力不堪其皆入室集説总至凝聚而至也】
　　入学习吹【原礼上丁命乐正入学习吹注为将飨帝也春夏重舞秋冬重吹也疏习舞吹必用丁者取其丁壮成就之义欲使学者艺业成故也増月令章句季秋之月上丁入学习吹所以通气也管箫笙竿埙箎皆以吹鸣者也】
　　大飨帝【原礼是月也大飨帝注言大飨者遍祭五帝也増集説仲夏大雩祈也此月大飨报也三礼义宗九月大享帝于明堂之中孝经云宗祀文王于明堂是也旧唐书礼仪志季秋祀五方天上帝于明堂元帝配牲用苍犊二五人帝五官竝从祀用方色犊十】
　　牺牲告备【原礼尝牺牲告备于天子注尝者谓尝羣神也天子亲尝帝使有司祭于羣神礼毕而告焉】
　　合制受朔【原礼合诸侯制百县为来嵗受朔日注秦以建亥之月为嵗首于是嵗终使诸侯及郷遂之国受此法焉合诸侯制者定其国家宫室车旗衣服礼仪也诸侯言合制百县言受朔日互文也】教田猎【原礼是月也天子乃教于田猎以习五戎班马政注教于田猎因田猎之礼教民以战法也五戎谓五兵弓矢殳矛戈防也马政谓齐其色度其力使同乗也校人职曰凡军事物马而颁之増月令章句季秋之月天子乃教于田猎习五戎班马政其出以顺时取禽其礼将军执晋鼓师率执提旅率执鼙以教坐作进退疾徐之节】
　　主祠祭禽【原礼命仆及七驺咸驾载旌旐授车以级整设于屏外司徒搢扑北面誓之天子乃厉饰执弓挟矢以猎命主祠祭禽于四方注仆戎仆及御夫也七驺谓趣马主为诸官驾説者也级等次也整正列也设陈也屏所田之地门外之蔽以所获禽祀四方之神】
　　趣狱刑【原礼乃趣狱刑毋畱有罪注杀气已至有罪者即决也】
　　收禄秩供养【原礼收禄秩之不当供养之不宜者注天气杀而万物咸蔵可以去之也禄秩之不当恩所増加也供养之不宜欲所贪耆熊蹯之属非常食】
　　以犬尝稻【原礼是月也天子乃以犬尝稻先荐寝庙注稻始孰也】
　　献功裘【原周礼天官司裘季秋献功裘以待颁赐注功裘人工微麤谓狐青麛裘之属卿大夫所服】除道【原国语先王之教曰雨毕而除道又夏令曰九月除道増王居明堂礼季秋除道致梁以利农淮南子季秋之月通路除道从境始至国而后已唐书百官志凡津梁道路治以九月】
　　冬裘具【原国语陨霜而冬裘具注孟冬则天子始裘故九月可以具之夏小正王始裘王始裘者何也衣裘之时也】
　　宣布令德【増国语六曰无射所以宣布哲人之令德示民轨仪也注九月曰无射干上九也九月阳气收蔵万物无射见者故可以徧布前哲之令德示民道法也】
　　出火【原夏小正主夫出火主夫也者主以时縦火也广义注夫当作火古者季春出火所以焚莱于是民用之火于田野者不禁季秋虽纳火然而火之用有不可废如昆虫既蛰而以火田之于是主火度其用而出之民不得擅其用而不禁也】
　　徒杠成【増孟子嵗十一月徒杠成赵注周十一月夏九月可以成歩度之功】
　　郡守符【増汉书文帝纪二年九月初与郡守为铜虎符竹使符注应劭曰铜虎符第一至第五国家当发兵遣使者至郡合符符合乃聴受之竹使符皆以竹箭五枚长五寸镌刻书第一至第五师古曰与郡守为符者谓各分其半右畱京师左以与之】
　　劝农赐租【増汉书文帝纪二年九月诏曰农天下之大本也民所恃以生也而民或不务本而事末故生不遂朕忧其然故今兹亲率羣臣农以劝之其赐天下民今年田租之半】
　　亲防贤良【増汉书文帝纪十五年九月诏诸侯王公卿郡守举贤良能直言极諌者上亲防之傅纳以言注傅读曰敷敷陈其言而纳用之】
　　振饥【増汉书武帝纪元鼎二年九月诏曰仁不异逺义不辞难今京师虽未为丰年山林池泽之饶与民共之今水潦移于江南廹隆冬至朕惧其饥寒不活江南之地火耕水耨方下巴蜀之粟致之江陵遣博士中等分循行谕告所抵无令重困吏民有振救饥民免其戹者具举以闻】
　　减盐贾【増汉书宣帝纪地节四年九月诏曰朕惟百姓失职不赡遣使者循行郡国问民所疾苦吏或营私烦扰不顾厥咎朕甚闵之今年郡国颇被水灾已振贷盐民之食而贾咸贵众庶重困其减天下盐贾】上繋囚【増汉书宣帝纪地节四年九月诏曰令甲死者不可生刑者不可息今繋者或以掠辜若饥寒瘐死狱中何用心人道也朕甚痛之其令郡国嵗上繋囚以掠笞若瘐死者所坐名县爵里丞相御史课殿最以闻】
　　举博士【増汉书成帝纪阳朔二年九月诏曰儒林之官四海渊原宜皆明于古今温故知新通逹国体故谓之博士否则学者无述焉为下所轻非所以尊道徳也丞相御史其与中二千石二千石杂举可充博士位者使卓然可观】
　　齐居决事【増汉书刑法志宣帝选于定国为廷尉求明察寛恕黄霸等以为廷平季秋后请谳时上常幸宣室齐居而决事狱刑号为平矣】
　　官【原淮南子九月官注望也是月缮修守备故曰官也】
　　置酒赐租【増后汉书光武帝纪建武十九年九月幸南阳进幸汝南南顿县舎置酒防赐吏人复南顿田租岁】
　　行稼观获【増后汉书章帝纪建初七年九月甲戌幸偃师东渉卷津至河内下诏曰车驾行秋稼观收获因渉郡界皆精骑轻行无它辎重不得辄修桥道逺离城郭遣吏逢迎刺探起居出入前后以为烦扰动务省约但患不能脱粟瓢饮耳所过欲令贫弱有利无违诏书隋书髙祖纪皇三年九月壬子幸城东观稼谷】
　　劳飨赐钱【増后汉书章帝纪建初七年九月己酉进幸邺劳飨魏郡守令已下至于三老门阑走卒赐钱各有差劳赐常山赵国吏人复元氏租赋三嵗】
　　祠心星【増后汉书礼仪志季秋之月祠星于城南坛心星庙】
　　辟雍郷射【増汉官仪辟雍去明堂三百歩车驾幸辟雍从北门入九月于中行郷射礼】増俸赐帛【増晋书武帝纪泰始三年九月甲申诏曰古者以德诏爵以庸制禄虽下士犹食上农外足以奉公忘私内足以养亲施恵今在位者禄不代耕非所以崇化之本也其议増吏俸赐王公以下帛各有差】
　　防试诸生【増宋书文帝纪元嘉二十三年九月已夘车驾幸国子学防试诸生答问凡五十九人】课垦殖【増宋书孝武帝纪大明七年九月乙夘诏曰近炎精元序苗稼多伤今二麦未晩甘泽频降可下东境郡勤课垦殖尤弊之家量贷麦种】
　　年髙致仕朝叅【増旧唐书太宗纪贞观二年九月丙午诏内外文武羣官年髙致仕抗表去职者参朝之日宜在六品见任之上】
　　两都举选【増旧唐书代宗纪广德二年九月己末左丞杨绾知东京选礼部侍郎贾至知东都举两都分举选自至始也】
　　图形凌烟阁【増旧唐书德宗纪贞元五年九月壬戌诏以褚遂良已下至李晟等二十七人图形于凌烟阁以继国初功臣之像】
　　有年赐酺【増唐书太宗纪贞观二年九月壬子以有年赐酺三日】
　　禁刍牧【増唐书太宗纪贞观四年九月壬午禁刍牧于古明君贤臣烈士之墓者】
　　纵囚来归【増唐书太宗纪贞观七年九月縦囚来归皆赦之】
