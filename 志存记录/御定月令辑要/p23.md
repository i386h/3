<!-- { "loadSidebar": true } -->
　　琼林宴【増玉海毎岁驾幸金明池则并至琼林中上已重阳唯中书宻院或宗室及殿前诸司选胜赐宴遇放榜进士闻喜宴于此】
　　进时花【増玉海毎岁内赏花则诸进牡丹及纒枝杂花七夕中元进奉巧楼花殿杂果实莲菊花木及四时进时花入内】
　　祭始影琯朗【増嫏嬛记女星傍一小星名始影妇女于夏至夜而祭之得好顔色始影南并肩一星名琯朗男子于冬至夜候而祭之得好智慧】
　　狨座【原可谈狨座文臣两制武臣节度使以上许用毎岁九月乘二月彻无定日视宰相乘则皆乘之彻亦如之狨似大猴生川中其眷毛最长色如黄金取而缝之数十片成一座值直钱百千】
　　煗讲【増嬾真子录温公之任崇福春夏多在洛秋冬在夏县每日与本县从学者十余人讲书用一大竹筒筒贮竹籖书学生姓名讲后一日即拈籖令讲讲不通则公防数责之毎五日作一煗讲一杯一饭一麫一肉一菜而已】
　　安乐窝【増嬾真子录洛中邵康节术数既髙心术亦自过人所居有圭窦瓮牖以败瓮口安于室之东西象日月也其所居谓之安乐窝先生以春秋天色温凉之时乘安车驾黄牛出逰于诸王公家其来各置安乐窝一所先生将至其家无老少妇女良贱咸迓于门迎入窝争前问劳且听先生之言凡有争竞经时不决者自陈于前先生逐一分别之人人皆得其欢心于是酒肴竞进厌饫数日复逰一家月余乃归】身壬法【原祛疑説身壬者隂阳二命皆起于壬也惟朱子美家藏父祖秘书得其全法其诗有曰阳遇牛门当返照阴逢鸡岭急须回跳过三宫双女位一年一位逆归来隂遇午申为大利阳逢寅子永无灾得此全法乃合身壬之运其流年所至悉与起数脗合如四十在亥流年四十亦在亥并无差舛大抵此法自壬而起壬水数一故起法悉本于一运于三而成于五合三五一之数以为用此所谓身壬之法也】
　　烟岚四景【原林泉髙致真山水之烟岚四时不同春山淡冶而如笑夏山苍翠而如滴秋山明净而如妆冬山淡而如睡画见其大意而不为刻画之迹则烟岚之景象正矣】
　　北人打围【増使辽录北人打围一岁间各有处所五月钓鱼海上于水底钓大鱼二月三月放鹘号海东青打雁四月五月打麋鹿六月七月于凉淀坐夏八月九月打虎豹之自此至于岁终如南人趂时耕种也】
　　射柳【増偃曝谈余辽俗以鹁鸽置葫芦中悬之栁上弯弓射之矢中葫芦鸽輙飞出以飞之髙下为胜负往往会于清明端午日名曰射栁】
　　雌雄泉【原名胜志梁山县西多喜山时有神光现见之多获喜事故名有雌雄泉春夏左盈右竭秋冬左竭右盈】
　　甲历五运【増通历伏羲在位百一十年始有甲歴五运】
　　舞龙求雨【原神农求雨书春夏雨日而不雨甲乙命为青龙又为火龙东方小童舞之丙丁不雨命为赤龙南方壮者舞之戊巳不雨命为黄龙壮者舞之庚辛不雨命为白龙又为火龙西方老人舞之壬癸不雨命为黒龙北方老人舞之如此不雨潜处阖南门置水其外开北门取人骨埋之如此不雨命巫祝而之不雨神山积薪撃鼓而焚之】
　　拜天【増金史礼志金因辽俗以重五中元重九日行拜天礼重五于鞠塲中元于内殿重九于都城外其制刳木为盘如舟状赤为质画云鹤文为架髙五六尺置盘其上荐食物其中聚宗族拜之若至尊则于常武殿筑台为拜天所】
　　盛年【原赵孟頫题耕织图诗饬躬修妇事黾勉当盛年】
　　医马【増相马书欲知看口色春季忌于青若似秋时候医之必得寕夏病不食草口中赤色深莫将为热疗热疗病难寻秋病口中白时时喘息粗于中带黒色肝肺恐应无冬季口中黒医之必不痊卧蚕虽有色而退也无缘】
　　马齿【増相马书兽之齿者血精为本结秀为骨骨精为齿一岁至二十五岁齿之区白白不三十岁区俱平无锋刄亦无力矣】
　　天方国【原续文献通考天方在海西之尽旧名天堂国风景融和四时皆春田沃稻饶民以安乐】内家补服【増芜史腊月二十四日祭灶后宫眷内臣穿葫芦景补子蟒衣上元则穿灯景补子三月三日换罗衣四月四日换纱衣五月朔穿五毒艾虎补子蟒衣七月七日穿鹊桥补子九月四日穿重阳景菊花补子十月朔换穿纻丝冬至节穿阳生补子蟒衣】
　　四时皆夏【増海槎余录海南地多燠少寒木叶冬夏常青然凋谢则寓于四时不似中州之有秋冬也天时亦然四时晴冽则穿单衣隂晦则添单衣防层而已谚曰四时皆是夏一雨便成秋】
　　占城气【原瀛涯胜览占城四时温热并无霜雪草木恒青槟榔不絶人口】
　　半年雨半年晴【増瀛涯胜览阿枝气热如夏无霜雪春雨即葺舎储具逮夏连雨市陌成河至七月始霁八月望后始晴至冬犹然三月又雨谚云半年有雨半年晴者是也】
　　月市【増成都记正月灯市二月花市三月蚕市四月锦市五月扇市六月香市七月七寳市八月桂市九月药市十月酒市十一月梅市十二月桃符市】
　　三时【増杨升庵集西域一岁分三时以寅卯辰巳为雨时午未申酉为热时戌亥子丑为寒时】祈梦【増闽部疏从兴化西门行可八十里至九鲤飞泉九叠下滙为湖福清县石竹山亦有九仙灵迹其山亦宏丽在宏路驿大道旁土人祈梦者以秋往九鲤湖以春往石竹山】
　　水土生熖【増一统志蜀伏龙山下地洼若池夏月积雨停水则熖生水上水为之沸而寒如故冬月水涸则土上有熖如烧人聚而观之至焚其衣】
　　圣井【増名胜志进贤县南二十里为麻山有麻姑观观东有圣井水冬夏如一毎风月澄静之夜輙有歩虚及钟磬声】
　　薤林【増名胜志孝丰县广苕乡商彭祖墓在焉墓有薤林其薤春时不种而生秋不收而枯或以刀防犯之輙有风疾雨人不敢近】
　　挂鹤台【増名胜志蒲州挂鹤台有瀑布自天柱峯直下而台在其左每有白鹤二月米五月生子去以为常】
　　伏蜡【増同话录僧家所谓伏蜡者谓削髪之后即受戒若或断酒等项毎岁禁足结夏自四月十五日至七月十五日终西方之教结夏之时随其身之轻重以蜡为其人觧夏之后以蜡人为验轻重无差即为验定而无妄想其有妄想者气血耗防必轻于蜡人矣】
　　佛国历【増髙僧何承天以博物著名问释慧严佛国将用何歴严云天竺夏至之日方中无影所谓天中于五行土徳色尚黄数尚五八寸为一尺十两当此土十二两建辰之月为岁首及讨覈分至推交薄蚀顾歩光影其法甚详宿度年纪咸有条例承天无所厝难】
　　錬形【原集仙七魄营传三魂守宅者或三十年二十年十年三年当血肉再生复质成形此名錬形太阴易貌三官之仙也】
　　六时【原金光明经初二是花时三四名热际五六名雨际七八谓秋时九十是寒时后二名氷雪此六时也増张乔诗逺公窓下莲花漏犹向山中礼六时刘长卿诗六时行径空秋草按僧规以六时经行六时晏坐幽谷时寅也髙山时卯也平地时辰也日中时已也正中时午也鹿苑时未也至申则旦过而退】天神降【増法珠林佛言正月一日五月一日九月一日诸天神众等四布案行善恶】
　　九白【原灯录二十二祖摩拏罗至月氐国鹤勒那问曰我止林间已经九白印度以一年为一白】书名玉歴【増云笈七籖凡八节之日是上天八会大庆之日也其日诸天大圣尊神上会灵寳元都玉京上宫朝庆天真奉戒持斋逰行诵经此日修斋持戒宗奉天文者皆为五帝所举书名玉歴】眞仙会集【増云笈七籖真人仙官以八节日日中时共防集三日乃解】
　　八节行入五岳【増云笈七籖毎至八节日当行入五岳若神仙真人所栖名山之处毎于深僻隐岩之中宻烧香乞愿祝毕因散香于左右勿顾而返常能行此必长生神仙所欲如心玉女诣房众灵卫身也】
　　岁六斋【増云笈七籖明真科云正月三月五月七月九月十一月一岁六斋月能修斋上三天帝令太一使者除人十苦八道】
　　九真斋【増云笈七籖秘言云正月三月四月六月七月八月九月十月十一月此九真斋月一日十五日二十九日此月中三斋日】
　　咽液叩齿【増云笈七籖三元品戒曰常以正月十五日七月十五日十月十五日平旦中夜沐浴东向以杓廽香汤左转三十二遍闭目思讫便叩齿三十二通祝毕仰咽液三十二通止便洗沐毕冠带衣服又叩齿十二通祝毕便出戸入室依法行道沐浴香汤用竹叶桃枝柏叶兰香等分内水中煮十数沸布囊滤之去滓加五香用之最精】
　　山月【増登渉符录入山当以三月九月此是山月又当择其月中吉日佳时甲子甲寅乙亥己巳乙卯丙戌丙午日大吉】
　　瓶供时宜【増瓶花谱凡揷贮花先湏择瓶春冬用铜秋夏用磁因乎时也】
　　阳遁阴遁【増遁甲书阳遁九局阴遁九局自冬至以后用阳遁夏至以后用阴遁】
　　土气冲【増黄帝宅经正月土气冲丁未方二月坤三月壬亥四月辛戌五月干六月寅甲七月癸丑八月艮九月丙巳十月辰乙十一月防十二月申庚】
　　天道吉方【原相宅要説子午年坤艮寅申年乙辛丑未年申庚卯酉年干防辰戌年丙壬巳亥年丁癸】
　　人道吉方【原相宅要説子午年干防丑未年丙壬寅申年丁癸卯酉年坤艮辰戌年甲庚巳亥年乙辛】
　　利道吉方【原相宅要説子午卯酉年乙卯寅申丑未年丙壬辰戌巳亥年甲庚】
　　月天道方【原相宅要説正七月乙辛二八月干防三九月丙壬四十月丁癸五十一月坤艮六十二月甲庚】
　　月人道方【原相宅要説正七月丁癸二八月坎辰三九月丙壬四十月丁癸五十一月坤艮六十二月甲庚】














　　御定月令辑要巻二
<史部,时令类,御定月令辑要>
　　钦定四库全书
　　御定月令辑要卷三
　　毎月令
　　天道
　　大月小月【增书二曰月疏二曰月从朔至晦大月三十日小月二十九日所以纪一月也白虎通月大小何天道左旋日月东行日日行一度月日行十三度月及日为一月至二十九日未及七度即三十日者过行七度日不可分故月乍大小明有隂阳周髀算经注小月减经月之积分四百九十九余二万七千二百六十则小月之积分也大月加经月之积分四百四十一得二万八千二百则大月之积分也】朓朒【原尚书大传晦而月见西方谓之朓朔而月见东方谓之朒亦谓之侧匿】
　　浃日【增周礼挟日而敛之注从甲至甲谓之挟日按挟与浃同原国语逺不过三月近不过浃日】日月交道【増左传日月之行疏日之行天一嵗一周月之行天二十九日有余已得一周日月异道互相交错月之一周必半在日道里从外而入内也半在日道表从内而出外也或六入七出或七入六出凡十三出入而与日一会歴家谓之交道交在望前朔则日食望则月食交在望后望则月食后月朔则日食】月有余分【增左传凡分至启闭必书云物疏古之为歴者皆举其大数周年有三百六十五日四分日之一分为十二月则一月各有三十日十六分日之七是故从前月初节至后月初节必三十日有余也】斗柄【增左七音疏斗柄所建月移一次】
