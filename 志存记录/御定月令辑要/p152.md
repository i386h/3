<!-- { "loadSidebar": true } -->
　　谢灵运石壁精舍还湖中诗【増昏旦变气山水含清晖清晖能娱人逰子憺忘归出谷日尚早入舟阳已微林壑敛暝色云霞收夕霏芰荷迭映蔚蒲稗相因依披拂趋南迳愉悦偃东扉虑澹物自轻意惬理无违寄言摄生客试用此道推】
　　梁简文帝拟沈隠侯夜夜曲【増霭霭夜中霜河开向晓光枕啼常带粉身眠不着牀兰膏尽更益薰炉灭复香但问愁多少便知夜短长】
　　庾信乌夜啼【増桂树悬知逺风竿讵肯低独怜明月夜孤飞犹未栖虎贲谁见惜御史讵相擕虽言入管终是曲中啼】
　　虞世南凌晨早朝诗【増万瓦宵光曙重夕雾收玉花停夜烛金壶送晓筹日晖青琐殿霞生结绮楼重门应启路通籍引王侯】
　　王勃寒夜思友诗【増朝朝翠山下夜夜苍江曲复此遥相思清尊湛芳緑】杜甫西阁三度期大昌严明府同宿不到诗【増问子能来宿今疑索故要匣琴虚夜夜手扳自朝朝金吼霜钟彻花催蜡炬销早鳬江槛底双影谩飘飖】
　　陈陶步虚引【増小隠山人十洲客莓苔为衣双耳白青编为我忽降书暮雨虹蜺一千尺赤城门闭六丁直晓日已烧东海色朝天半夜闻玉鸡星斗离离碍龙翼】
　　司空图杂言【原乌飞飞兔蹶蹶朝来暮去驱时莭女娲只解补青天不解煎胶黏日月】









　　御定月令辑要卷二十三
　　钦定四库全书
　　御定月令辑要卷二十四
　　时刻令
　　天道
　　昼夜百刻【原礼百度得数而有常注百度百刻也言日月昼夜不失正也漏刻经一日一夜通计一百刻每八刻二十分为一时惟寅申己亥有九刻皆以子午定其昼夜书日中星鸟疏古制刻漏昼夜百刻昼长六十刻夜短四十刻昼短四十刻夜长六十刻昼中五十刻夜亦五十刻増王氏诗觧日月之行有冬有夏而昼夜之晷有长有短先王由是分十有二时于一昼一夜之闲以漏箭凖十二时而为百刻寅申己亥子午卯酉之八时每时各占八刻则合而为六十四刻辰戌丑未之四时每时各占九刻则合而为三十六刻以百刻定长短而分昼夜于是立挈壶氏之职以壶盛水而为漏水以正十二时之刻早暮之期于此正矣后世挈壶氏不能掌其职不能辰夜不夙则莫此诗人所以刺也蠡海集百刻之説众议纷纷莫有定论惟一説优以为每刻得六十分百刻共得六千分散于十二时该五百分如此则一时占八刻零二十分将八刻截作初正各四刻却将二十分零数分作初初正初微刻各一十分也又赵縁督一説将十二时各分八刻计刻九十六刻为大刻却将余四刻毎刻分作六十分四刻作二百四十分每一时中又得二十分为小刻如此则一时之中得八大刻复有二十分小刻截作初初正初各得一十分为微刻也其他或以子午二时各得十刻者或以子午卯酉各得九刻者或以夜子时得四刻者皆非也然夜子时之説只是在夜半之前故称夜子正如冬】
　　【至为起厯之端而居中气其前亦系十一月也是以夜子正在亥时之后故只有初刻而无正刻子时却只有正刻而无初刻其意可见也】
　　十时【原左楚邱曰日之数十故有十时亦当十位自王已下其二为公其三为卿日上其中食日为二旦日为三注日中当王食时当公平旦为卿鸡鸣为士夜半为皁人定为舆黄昏为日入为僚晡时为仆日昳为台禺中日出阙不在第等疏従中而右旋配天也脯时谓日西食时也日昳谓蹉跌而下也隅谓东南隅也过隅未中故为隅中也日知録左十时注以为十二时虽不立十二支之目然其日夜半者即今之所谓子也鸡鸣者丑也平旦者寅也日出者卯也食时者辰也隅中者巳也日中者午也日昳者未也晡时者申也日入者酉也黄昏者戌也人定者亥也一日分为十二始见于此】
　　昔【増谷梁辛卯昔日入至于星出谓之昔】
　　阴阳利用【増管子时之短长阴阳之利用也】
　　天桴星【増星经天桴四星在左旗南北列主漏刻天鼓若暗漏刻失时明则得所吉】
　　十二节【増史记歴书抚十二节卒于丑注抚犹循也自平明寅至鸡鸣丑凡十二辰辰尽丑又至明朝寅便一日一夜】
　　九州七舍【原淮南子日出于谷浴于咸池拂于扶桑是谓晨明登于扶桑爰始将行是谓朏眀至于曲阿是谓旦眀至于曾泉是谓蚤食至于桑野是谓晏食至于衡阳是谓隅中至于昆吾是谓正中至于鸟次是谓小还至于悲谷是谓餔时至于女纪是谓大还至于渊虞是谓髙舂至于连石是谓下舂至于悲泉爰止其女爰息其马是谓县车至于虞渊是谓黄昏至于蒙谷是谓定昏日入于虞渊之汜曙于蒙谷之浦行九州七舍有五亿万七千三百九里注朏明将明也鸟次西南方之山名也鸟所宿止悲谷西南方之大壑女纪西北隂地髙舂时加戌民碓舂时也连石西北山名蒙谷北方山名自谷至虞渊凡十六所为九州七舍也】二十四气漏刻【原后汉书律歴志冬至昼漏四十五刻夜漏五十五刻小寒昼漏四十五刻八分夜漏五十四刻二分大寒昼漏四十六刻八分夜漏五十三刻二分立春昼漏四十八刻六分夜漏五十一刻四分雨水昼漏五十刻八分夜漏四十九刻二分惊蛰昼漏五十三刻三分夜漏四十六刻七分春分昼漏五十五刻八分夜漏四十四刻二分清明昼漏五十八刻三分夜漏四十一刻七分谷雨昼漏六十刻五分夜漏三十九刻五分立夏昼漏六十二刻四分夜漏三十七刻六分小满昼漏六十三刻九分夜漏三十六刻一分芒种昼漏六十四刻九分夜漏三十五刻一分夏至昼漏六十五刻夜漏三十五刻小暑昼漏六十四刻七分夜漏三十五刻三分大暑昼漏六十三刻八分夜漏三十六刻二分立秋昼漏六十二刻三分夜漏三十七刻七分处暑昼漏六十刻二分夜漏三十九刻八分白露昼漏五十七刻八分夜漏四十二刻二分秋分昼漏五十五刻二分夜漏四十四刻八分寒露昼漏五十二刻六分夜漏四十七刻四分霜降昼漏五十刻三分夜漏四十九刻七分立冬昼漏四十八刻二分夜漏五十一刻八分小雪昼漏四十六刻七分夜漏五十三刻三分大雪昼漏四十五刻五分夜漏五十四刻五分】
　　定昏明【増后汉书律歴志黄道去极日景之生据仪表也漏刻之生防去极逺近差乗莭气之差如逺近而差一刻防相増损昏眀之生防天度乗昼漏夜漏减三百而一为定度防减天度余为眀加定度一为昏其余四之如法为少不尽三之如法为强余半法防上防成强强三为少少四为度其强二为少弱也又防日度余为少强而各加焉】
　　日入三商【増仪礼士昏礼注日入三商为昏疏日入三商者商谓商量是漏刻之名故三光灵曜亦日入三刻为昏不尽为眀案马氏云日未出日没后皆云二刻半前后共五刻今云三商者据整数而言其实二刻半也】
　　日行异名【原埤雅日光曰景日影曰晷日气曰晛日初出曰明日昕曰晞日午曰煦在午曰亭午在未曰昳日晚曰旰日将暮曰薄暮】
　　损夜益昼【増晋书天文志天之昼夜以日出没为分人之昼夜以昏眀为限日未出二刻半而眀日入二刻半而昏故损夜五刻以益昼是以春秋分漏昼五十五刻】
　　昼夜同【増晋书天文志日昼行地上夜行地下俱百八十二度半彊故日见之漏五十刻不见之漏五十刻谓之昼夜同】
　　渐台【増晋书天文志织女三星在天纪东端东足四星曰渐台临水之台也主晷漏律吕之事】百二十刻【増隋书天文志刘向鸿范记武帝时所用法云冬夏二至之闲一百八十余日昼夜差二十刻大率二至之后九日而増损一刻焉至哀帝时又改用昼夜一百二十刻寻亦寝废韩愈记梦诗挈擕陬维口澜翻百二十刻须臾闲】
　　九十六刻【増隋书天文志天监六年武帝以昼夜百刻分配十二辰辰得八刻仍有余分乃以昼夜为九十六刻一辰有全刻八焉】
　　一百入刻【増隋书天文志大同十年又改用一百八刻依尚书考灵矅昼夜三十六顷之数因而三之冬至昼漏四十八刻夜漏六十刻夏至昼漏七十刻夜漏三十八刻春秋二分昼漏六十刻夜漏四十八刻昏旦之数各三刻】
　　太阳出入【増漏刻经正月出乙入庚方二八出兎入鸡场三七发甲入辛地四六生寅入犬蔵五月生艮归干上仲冬出巽入坤方惟有十与十二月出辰入申子细详震泽长语炎夏天道南行日出于寅入于戌阳盛于隂也日影随短穷冬天道北行日出于辰入于申隂盛于阳也日影随长春秋天道行于正中日出于卯入于酉隂阳平也日影随停】
　　推月度【増唐书歴志凡推月度以歴分乗夜半定全漏如刻法】
　　四时漏【増窦翚漏赋清清泠泠日殷鸟星送春漏于重扃赫赫曈曈时方祝融夏漏于深宫的的绵绵眀河烂然耿秋漏于凉天暗暗隂隂浓氛欝沈转冬漏于寒林】
　　三辰毕见【増笔谈日月星谓之三辰者日月星至于辰而毕见以其所首者名之故皆谓之辰四时所见有早晚至辰则四时毕见故日加辰为晨谓始日出之时也朱子语凡星皆出辰没戌故五星为五辰十二舍亦为十二辰】
　　六时入时【原翻译名义西域记云时极短者谓刹那也百二十刹那为一呾刹那六十呾刹那为一腊缚三十腊缚为一牟呼栗多五十牟呼栗多为一时六时合成一日一夜夜三昼三居俗日夜分为八时昼四夜四】
　　日有煇气【増湘山野録祥符四年驾幸汾隂起偃师驻跸永安天文院测验浑仪杜贻范奏卯时二刻日有赤黄煇气变为黄珥又变紫气巳时后煇气复生】
　　时正【増玉海毎时初行一刻至四刻六分之一为时正终八刻三分之一则交入次时】
　　十二时【増玉海日百刻二十八宿昼夜迭见而天行周十二次故曰十二辰亦曰十二时祛疑説地道右旋故每日之太阳在子位为子时顺子丑寅卯歴十二方隅而定十二时也盖太阳每一日顺行十二方隅而为十二时】
　　人命在卯【増参同契解人命在卯日出于卯而万物仰之以生是以万物皆借太阳之生以立命】推莭气【増辍耕録推莭气歌括云中气与莭气但有半月隔若要知仔细两时零五刻谓如正月甲子日子时初初刻立春则数至己夘日寅时正一刻是雨水莭也】
　　六千分【増三余赘笔昼夜者隂阳之象也以昼夜而分之则有十二时以十二时而分之则有百刻以百刻而细分之则又有六千分焉非隂阳之数止于此也盖隂阳无穷尽者愈推则愈有姑以六千分而为之限耳故以一刻言之则得六十分八刻六八四百八十分亦多二十分盖八刻有上四刻下四刻上四刻如初刻正也有初初刻多十分焉合二百四十分所以十二时一百刻而总六千分也】
　　更【原虎钤经每更计一十二刻每二刻二十四分】
　　昼数多【増天渊微夏昼六十刻冬夜六十刻夜长无过冬至昼长无过夏至冬至之夜不如夏至之昼故昼数多】
　　隂阳升降【増农説一元之气升则为阳降则为隂进则为阳退则为隂初非截然二物故一日之闲子前为阳日进而上升午后为隂日退而下降】
　　大刻小刻【増日知録歴家有大刻有小刻初一初二初三初四正一正二正三正四谓之大刻合一日计之得九十六刻其不尽者置一初初于初一之上置一正初于正一之上谓之小刻每刻止当大刻六分之一合一日计之为初初者十二为正初者十二又得四大刻合前为百刻】
