<!-- { "loadSidebar": true } -->
　　富春山【増后汉书严光除为諌议大夫不屈乃耕于富春注今杭州府富阳县也本汉富春县谢灵运富春渚诗宵济渔浦潭旦及富春郭王维诗树色分子潮声满富春】
　　射雉【増西京杂记茂陵文固阳善驯野雉为媒用以射雉每以三春之月为茆障以自翳用觟矢以射之日连百数】
　　骀荡宫【増三辅黄圗骀荡宫春时防物骀荡满宫中也谢朓诗朋情以郁陶春物方骀荡注骀荡舒散也】
　　栢梁防【増三辅黄图栢梁台武帝元鼎二年春起此台在长安城中北门内三辅旧事云以香栢为梁也帝尝置酒其上诏羣臣和诗能七言诗者乃得上苏颋诗衘恩献寿栢梁台】
　　感笳音【原蔡琰别传琰在右贤王部伍中春月感笳音作诗言志曰胡笳动兮边马鸣雁归兮声嘤嘤】
　　春不破卵【増呉録包咸为吴郡主簿太守黄君行春咸留守其郡郎君缘楼探雀卵咸责之曰春月不宜破卵升危非子道杖之二十】
　　赐春服【増晋书山涛魏帝尝赐景帝春服帝以赐涛潘岳借田赋袭春服之蒌蒌兮接防车之辚辚】宜阳青殿【増晋书张骏传于姑臧城南筑城起谦光殿殿之四面各起一殿东曰宜阳青殿以春三月居之】
　　春月柳【原晋书王恭恭羙姿仪人多爱悦或目之云濯濯如春月柳増唐太宗春池柳诗年柳变池台隋堤曲直逐浪丝隂去迎风带影来踈黄一鸟弄半翠防睂开萦雪临春岸参差间早梅】
　　春皇【増拾遗记春皇者伏羲之别号以木徳称王故曰春皇】
　　春宵宫【原拾遗记周穆王三十六年东廵大骑之谷指春宵宫集诸方士仙术之要而螭鹄龙蛇之竒种凭空而出】
　　一枝春【増荆州记陆凯与范蔚宗交善自江南寄梅花一枝诣长安与蔚宗兼赠诗云折花逢驿使寄与陇头人江南无所有聊赠一枝春】
　　迎春【増益州记南隂平鄊东有浮中山每芳春逰人登赏谓之迎春刘庭芝诗寄语同心伴迎春且薄妆】应春花【増陆机要览几花树生南岳虽经雪凝寒花必开便落时人谓之应春花】
　　华树【原梁元帝纂要春木曰华树亦曰芳林】
　　宜春观【増水经涝水经汉宜春观合渼陂入渭玉海宜春观在鄠县武帝造】
　　建春门【増水经注魏武封于邺为北宫城东曰建春门唐六典东都城东面三门中曰建春】春明志诗【増南史王僧孺传武帝制春防明志诗五百字勅沈约以下词人同作帝以僧孺为工】
　　春草【増南史谢恵连恵连年十嵗能属文族兄灵运嘉赏之云毎有篇章对恵连輙得佳语尝于永嘉西堂思诗竟日不就忽梦见恵连即得池塘生春草大以为工陈翊龙池春草诗青春光凤苑细草遍龙池曲渚交苹叶廻塘惹柳枝因风初冉冉覆岸欲色带金堤静隂连王树移日光浮靃靡波影动参差岂比生幽逺芳馨众不知殷文圭春草碧色诗疎雨烟花润斜阳细彩匀花黏繁鬬锦人借软胜茵李琪春草碧色诗窻纱迎拥砌簮玉妬成茵天借新晴色云饶落日春】
　　郊逰【増世説王东亭作宣武主簿尝春月与石头兄弟乗马出郊时彦同逰者连镳俱进惟东亭一人常在前觉数十歩诸人莫之解石头等既疲倦俄而乗舆囘诸人皆似従官惟东亭奕奕在前其悟防如此】万春门【増汉宫殿疏洛阳有万春之门】
　　长春宫【増唐书地理志同州朝邑县有长春宫梁洽长春宫赋长者仁寿之符春者发生之所杜甫诗云防岳莲临大路天晴宫柳暗长春】
　　望春宫【増唐书地理志京兆万年县有南望春宫临浐水西岸有北望春宫苏颋诗东望望春春可怜更逢晴日柳含烟】
　　春罗【増唐书地理志镇州常山郡贡春罗李贺神仙曲春罗书字邀王母共宴红楼最深处】生春酒【増唐书地理志剑南道成都府贡生春酒】
　　宜春泉【増唐书地理志袁州宜春郡县宜春有宜春泉醖酒入贡】
　　望春亭【増唐书公主传赵国庄懿公主下嫁魏博节度使田绪徳宗幸望春亭临饯西都杂记望春亭在禁苑东南髙原之上崔日用诗凤阁斜通平乐观龙旂直逼望春亭令狐楚诗晚逰临碧殿日上望春亭】苑池异鸟【原唐书阎立本太宗与侍臣泛舟春苑池见异鸟容与波上恱之诏坐者赋诗而召立本侔状】
　　县令引舟【原唐书何易于易于为益昌令州刺史崔朴尝乗春与賔属泛舟出益昌旁索民挽繂易于身引舟朴惊问状易于曰方春百姓耕且蚕惟令不事可任其劳朴愧疾驱去】
　　竞渡【増唐书杜亚拜淮南节度方春南民为竞渡戏亚欲轻驶乃髹船底使篙人衣油防衣没水不濡】桃花靧面【原虞世南史畧北齐卢士深妻崔林义之女有才学春日以桃花和雪与儿靧面咒曰取红花取白雪与儿洗面作光悦取白雪取红花与儿洗面作妍华取花红取雪白与儿洗面作光泽取雪白取花红与儿洗面作华容】
　　桃花行【増龙文馆记四年春上宴于桃花园羣臣毕従学士李峤等各献桃花诗上令宫女歌之辞既清婉歌仍妙絶献诗者皆称万嵗上勅太常简二十篇入乐府号曰桃花行】
　　春明门【増明皇实录开元十七年侍臣以下燕于春明门外宁王宪之园池帝御花萼楼邀其廻骑更令坐饮递舞班赐有差】
　　选胜行乐【増通鉴开元十八年初令百官于春月旬休选胜行乐自宰相至贠外郎凡十二筵各赐钱五千缗上或御花萼楼邀其归骑留饮迭使起舞尽欢而去】
　　移春槛【原开天遗事杨国忠子弟每春至之时求名花异木植于槛中以板为底以木为轮使人牵之自转所至之处槛在目前便即欢赏目之为移春槛】
　　看花马【原开天遗事长安侠少每至春时结朋聮党各置矮马饰以锦鞯金络竝辔于花树下往来使仆従执酒皿而随之遇好囿则驻马而饮】
　　颠饮【増开天遗事长安进士郑愚刘参郭保衡王冲张道隠等十数軰不拘礼节旁若无人每春时选妓乗小犊车指名园曲沼借草喧呼自谓之颠饮】
　　惜花铃【原开天遗事宁王春时于后园中纫红丝为绳宻缀金铃系于花梢之上每有鸟雀翔集则令园吏掣铃索以惊之盖惜花之故也】
　　楼车载乐【原开天遗事杨国忠子弟恃后族之贵极于奢侈每逰春之际以大车结防帛为楼载女乐数十人自私第声乐前引出逰园苑中长安豪民贵族皆效之】
　　油幕【原开天遗事长安贵家子弟毎至春时逰宴供帐于园圃中随行载以油幕或遇隂雨以幕覆之尽欢而归】
　　裙幄【原开天遗事长安士女逰春野歩遇名花则设席借草以红裙递相插挂以为宴幄其奢逸如此増蒋防喜迁莺词水暖成纹云晴生影芳草渐侵裙幄】
　　鬬花【原开天遗事长安士女春时鬬花戴插以竒花多者为胜皆用千金市名花植于庭苑中以备春时之鬬也増清异录刘银在国春深令宫人鬬花凌晨开后苑各任采择少顷勅还宫鎻花门膳讫普集角胜负于殿中宦士抱闗宫人出入皆搜懐袖置楼罗歴以騐姓名法制甚严时号花禁负者献耍金耍银买宴】御花插巾【増开天遗事长安春时盛于逰赏园林树木无闲地故学士苏颋应制云飞埃结红雾逰葢飃青云帝覧之嘉赏焉遂以御花亲插颋之巾上时人荣之】
　　有脚阳春【原开天遗事宋璟爱民恤物朝野归羙时人咸谓璟为有脚阳春言所至之处如阳春煦物也】
　　春莺啭【原乐苑大春莺啭唐虞世南及蔡亮作又有小春莺啭竝商调曲也教坊记髙宗晓声律闻风叶鸟声皆蹈以应节尝晨坐闻莺声命乐工白明逹写之为春莺啭增张祜春莺啭辞兴庆池南柳未开太真先把一枝梅内人已唱春莺啭花下傞傞软舞来】
　　献春门【増唐六典两仪殿之左曰献春门】
　　春晖门【増唐六典乾元殿之左曰春晖门】
　　万春殿【増唐六典两仪殿之东曰万春殿】
　　春闱【原国史补凡进士籍而入选谓之春闱増朱庆余诗帝命防曽移重镇时清犹望领春闱】流云啸【増啸防流云古之善啸者听韩娥之声而写之也沉浮起伏若龙防戏春泉直上万声遏流云故曰流云当林塘春照晚日和风特宜为之】
　　天姥山【増元和郡县志天姥山石壁上有刋字科斗形髙不可识春月樵者闻箫鼔笳吹声聒耳】龙口渠【増金銮宻记翰林有龙口渠通内苑大雨之后必飘诸花蘂经由而出有百种香色名不可尽春月尤妙】
　　惜春御史【原玉麈集穆宗每宫中花开则以重顶帐防蔽栏槛置惜春御史掌之号曰括香】赏心亭【増桂苑丛谈咸通中丞相姑臧公移镇淮海于戏马亭西连玉钩斜道开辟池沼构葺亭台芳春九旬都人士女得以逰观初公搆池亭毕未有名因名赏心】
　　听黄鹂声【原云仙杂记戴颙春携双柑斗酒人问何之曰往听黄鹂声此俗耳鍼砭诗肠鼓吹】挑野蔬【増云仙杂记郭元申家贫无食春月携儿挑野蔬一日有余三日不出】
　　泛春渠【原云仙杂记汝阳王璡取云梦石甃泛春渠以蓄酒作金银龟鱼浮沉其中为酌酒具】争春馆【原州事迹州太守圃中有杏花数十畷毎至烂开张大宴一株令一倡倚其傍立馆曰争春】
　　讨春【増陆龟防诗序阖闾城北有卖花翁讨春之士往往造焉】
　　藏春坞【原长编刁约作藏春坞日逰其中増苏轼诗藏春坞里鶑花閙】
　　泥融觉【増清异录比丘无染逰庐山春雨路滑忽仆石上由是洞见本原士大夫称为泥融觉】雨天三昧【増清异录闽昶春余宴后苑飞红满空昶曰弥陀经云雨天曼陀罗华此防近似今日观化工之雨天三昧宜召六宫设三昧宴】
　　锦洞天【増清异录李后主毎春盛时梁栋防壁柱栱阶砌并作隔筒宻插杂花榜曰锦洞天】春宴雨【増画墁录建隆初春宴方就次雨大作舞乐失容范质言曰今嵗二麦必倍收上喜动色命满泛入夜方罢莫不沾醉】
　　万物有春意【増程子语录春观万物皆有春意尧夫有诗云拍拍满懐都是春】
　　赏花钓鱼【原温公诗话先朝春月多召两府两制三舘于后赏花钓鱼赋诗自西陲用兵废缺甚久仁宗复修故事羣臣和御制诗是日防隂寒韩魏公时为首相诗卒章云轻云阁雨迎天仗寒色留春入寿杯二十年前曽侍宴台司今日喜重陪増辽史圣宗纪统和五年幸长春宫赏花钓鱼以牡丹遍赐近臣欢宴累日】
　　江南春【原温公诗话防莱公诗才思融逺尝为江南春云波渺渺柳依依孤村芳草逺斜日杏花飞江南春尽肠断苹满汀洲人未归为人脍炙】
　　陌上花【原苏轼陌上花引防九仙山闻里中儿歌陌上花父老曰吴越王妃每嵗春必归临安王以书遗妃曰陌上花开可缓缓归矣吴人用其语为歌含思宛转听之凄然而其词鄙野为易之云】
　　洛中风俗【増闻见前录洛中风俗嵗正月梅已花二月桃李襍花盛三月牡丹开于花盛处作园囿四方伎艺举集都人士女载酒争出择园亭胜地上下池台间引满歌呼不复问其主人抵暮逰花市以筠笼买花虽贫者亦戴花饮酒相乐故王平甫诗曰风暄翠幕春沽酒露湿筠笼夜卖花】
　　西池春逰【増清尊录西池春逰都人士女讙集自诸王邸第及公侯戚里中贵人家帟幕车马相属歌姝舞姬皆饰珰翠佩珠犀览镜顾形人人自谓倾国】
　　禳灾【増挥麈前录髙昌佛寺五十余区皆唐朝赐额居民春月多逰羣聚遨乐于其间逰者马上持弓矢射诸物谓之禳灾】
　　呪水成醪【増葆光录殷七七尝春逰酒尽将水呪之成浓醪】
