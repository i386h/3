<!-- { "loadSidebar": true } -->
　　芝草嘉禾【増金史世宗纪正月徐州进芝草十有八茎真定进嘉禾二本六茎异亩同頴】赐酒【増元史礼乐志元正受朝典引引丞相以下皆公服入日精月华门就起居位四品以上赐酒殿上典引引五品以下赐酒扵日精月华二门之下】
　　劈正斧【増元史礼乐记元正受朝皇帝出閤侍仪使引导劈正斧中行至大明殿外劈正斧直正门北向立俟两宫升御榻劈正斧退立扵露阶东辍耕録劈正斧以苍水玉碾造髙二尺有竒广半之徧地文藻粲然正旦天夀莭御大明殿会朝时则一人执之立扵陛下酒海之前盖所以正人不正之意】
　　推正月朔歌【増辍耕録推正月歌曰九年二月半便是正月一只九年中取大小无差失注前九年二月十五日辰即今年正月初一日辰该九十七个半月三千八百六十日六甲转四十八周】丝鵞蜡燕【原金门嵗节记洛阳人家正旦造丝鹅蜡燕】
　　粉荔枝【原金门嵗节记洛阳人家正旦造粉荔枝焦氏类林宋人贺正启瑞霙饯腊粉荔迎年】五香汤【原珠囊隠诀正月一日取五木煎汤以浴令人至老髪黒道宋谓青木香为五香汤亦云五木以其一株五根一茎五花一枝五叶一茎五莭故云五香方兰香荆芬头苓苓香白檀香木香等分煎沐辟邪去头风】
　　受玉寳【増续文献通考宋宁宗嘉定十五年元日御大庆殿受山东所献玉寳陈宫架大乐奏诗三章一曰恭膺天命二曰旧疆来归三曰永清四海】
　　乐音王队【増续文献通考元燕乐分为三队乐音王队元旦用之夀星队圣莭用之礼乐队朝贺用之】
　　千盘会【増帝京景物畧隆安寺万厯己酉僧翠林自蜀来募金修佛殿殿后堂三楹曰净土社堂列龛五十三结僧徒念佛嵗元旦设果饵享佛盘千数名曰千会】
　　狙猿朝庙【原稗史道州有舜祠凡遇正月初吉山狙羣聚扵祠旁以千百数五日而后去次猿亦如之三日乃去土人谓之土狙朝庙】
　　鸦髻【増居録巴陵俗元旦梳头先以栉理鸦之羽毛祝曰愿我妇女黰发髟髟惟百斯年似其羽毛故椘人谓女髻为鸦髻】
　　浴儿【増体仁彚编五六月取丝蔓上卷须隂干至正月初一日子时用二两半煎汤父母只令一人知温浴小儿身面上下以去胎毒永不出痘原月令通考元日四更时取葫芦藤煎汤浴儿则终身不出痘疮其藤须八九月収之】
　　赤灵符【原月令圗经元日日未出时朱书赤灵符悬户】
　　嫁树【原农政全书元日五更以刀斧斑驳敲打树身则结实谓之嫁树】
　　朝三清【原谈荟正月一日天地神只朝三清】
　　天仓开【原遵生八牋元日天仓开日宜学道坐圜】
　　初嵗【増植元会诗初嵗元祚吉日惟良乃为嘉会宴此髙堂欢笑尽娱乐哉未央皇室荣贵夀考无疆韦述春日山荘诗初嵗开韶月田家喜载阳】
　　元正【増何充贺正表璇衡运周元正肇祚傅休奕诗元正始朝享万国执珪璋枝灯若火树庭燎继天光】童稚戏法【増元稹元日诗富贵祝来何所遂聪明鞭得转无机自注祝富贵鞭聪明皆正旦童稚戏法】
　　殊方节物【増范成大新正诗殊方莭物记吾曽海北天西一痩藤乌榄鸡防尝老酒酥花芋叶试新灯自注记桂林成都元日旧事防榄皆椒中物老酒十数年不壊者滴酥为花熬芋为栁叶三夕张灯如上元】
　　试年庚【増陆防嵗首书事诗呼卢院落哗新嵗自注乡俗嵗夕聚博谓之试年庚】
　　持斋【増法苑珠林佛言正月少阳用事万神代位隂阳交精万物萌生故正月一日持斋以助和气】天腊【原道经正月一日为天腊五帝校防生人神气时限长短益添年命其日宜求祷子孕】
　　天中节【原道书正月一日天中节会之辰献夀之日】
　　青鸟衔书【増云笈七籖上灵元年正月一日六元合庆甲子直辰元始天王与太帝君共乗碧霞流颷辇上登九元之崖徘洞天逍遥极元有青鸟来翔口衔紫书集扵玉轩奉受记文】续命斋【増云笈七籖灵寳曰正月一日修续命齐勿杀生】
　　献夀斋【増云笈七籖三洞奉道科云正旦为献夀斋】
　　御制元旦
　　慈宁宫行礼诗太蔟初分来万国融融淑景动青阳曈昽翠盖祥云覆缥缈兰宫瑞气节遇三元开寳厯时逢四始奉霞觞山呼拜舞臣民乐愿颂千年正未央
　　御制元旦诗广廷九奏玉帛丽朝光恭已临四表垂衣驭八荒
　　唐太宗正日临朝诗【増条风开献莭灰律动初阳百蛮奉遐賮万国朝未央虽无舜禹迹幸欣天地康车轨同八表书文混四方赫奕俨冠葢纷纶盛服章羽旄飞驰道钟鼓振岩廊组练辉霞色霜防耀朝光晨宵懐至理终媿抚遐荒】
　　初二日
　　狗日【原荆楚嵗时记正月二日为狗今二日不杀狗増纪厯撒要二日狗无风雨即不熟】
　　读春令【増唐会要正月二日读春令韦缜读春令赋太史先谒以眀在木之文上公奉仪乃读行春之令】
　　闲行曲江【増元稹诗序永贞二年正月二日上御丹凤楼赦天下予与李公垂庾顺之闲行曲江不及盛观诗春来饶梦慵朝起不看千官拥御楼却着闲行是忙事数人同傍曲江头】
　　坐【原秦中岁时记唐长安风俗从正月二日起饮酒相邀谓之坐】
　　献嘉禾【増宋会要宋髙宗绍兴十五年正月二日泸南献嘉禾九穂潘炎嘉禾合瑞赋风之起兮云之嘉禾之瑞未可量天子亿载临万方】
　　放灯【増嵗华纪丽谱咸通十年正月二日街坊防灯张乐昼夜喧阗盖大中承平之余风由此言之唐时放灯不独上元也】
　　送茶【増嵗华纪丽谱正月二日太守出东郊早宴移忠寺晚宴大慈寺宴罢妓以新词送茶自宋公祁始】喜雪词【増干淳起居注淳熙八年正月初二日未初雪大下正是腊前官家甚喜令有司比去年倍数支散贫民莭使呉琚进喜雪水龙吟词杨万里正月二日雪诗雪与新春作伴囬霜为片雹为埃只愁雪虐梅无奈不道梅花领雪来】
　　植竹【増笋谱凡植竹正月二日引根鞭必西南而行原山居四要正月二日宜栽竹】
　　寳胜佛生【原藏经正月二日寳胜佛生】
　　服商陆根【増云笈七籖正月二日取商陆根三十斤浄洗粗切长二寸许勿令中风绢囊盛尽悬屋北六十日隂燥为末以方寸匕水服旦先食服八十日见千里百日登风履云久服成仙】
　　范成大正月二日诗【増椒盘宿酒未全醒扰扰金鞍逐画軿麦雨一犁随处緑栁烟千缕防时青】
　　叶梦得正月二日八声甘州词【増又新正过了问东风消息防时来笑春工多思留连底事犹未轻回应为瑶刀裁剪容易惜花开试向湖边望防处寒梅】
　　初三日
　　猪日【原荆楚嵗时记正月三日为猪今三日不杀猪増纪厯撮要三日猪晴眀君安】
　　夀圣节【原宋史英宗纪英宗明道元年正月三日生于宣平坊赤光满室见黄龙防光中嘉祐八年即位以生辰为夀圣莭増天中记治平元年正月三日亲王枢宻以下诣垂拱殿宰臣百官以下及契丹使诣紫宸殿上夀】
　　天庆节【増宋史礼志大中祥符元年诏以正月三日天书防日为天庆莭休假五日两京诸路州府军监前七日建道塲设醮断屠宰莭日士庶特令宴乐京师然灯】
　　悬箕【原杂五行书正月三日买箕四枚悬堂上西壁令人治生大得田蚕万倍钱财自入】
　　小年朝【増杭州府志正月初三日谓之小年朝仍烧松棚扵围炉中】
　　翼圣降【原道书正月三日北斗翼圣真君降】
　　万神都防【原三元延夀书正月初三日万神都防】
　　杜甫正月三日归浣花溪诗【増野外堂依竹篱边水向城螘浮仍腊味鸥泛已春声】
　　白居易正月三日闲行诗【増鸳鸯荡漾防防翅杨栁交加万万条借问春风来早晚只从前日到今朝】
　　元稹苐三嵗日咏春风寄长安栁诗【増三日春风已有情拂人头面稍怜轻殷勤为报长安栁莫惜枝条动软声】
　　初四日
　　羊日【原荆楚嵗时记正月四日为羊今四日不杀羊増纪厯撮要四日羊春气暖臣顺君命】御眀堂【増旧唐书礼仪志永昌元年正月四日御明堂布政颁九条以训扵百官翌日又御明堂飨羣臣赐缣纁有差】
　　开基节【原宋史礼志正月四日有太祖神御之州府宫殿行香为开基莭】
　　宴锡庆院【増宋史礼志英宗以正月三日为夀圣莭又一日赐宴于锡庆院】
　　真龙得位【増云谷杂记太祖耀日与一道士逰扵阙河每剧饮烂醉道士善歌能引其喉扵杳防之间作清徴之声时或闻一二句曰金猴虎头四真龙得其位诘之则曰醉梦岂足慿耶至膺圗受禅之日乃是庚申正月初四日也】
　　宿斋赋诗【増玉海淳化四年正月四日上赋南郊宿斋五七言诗六首以赐近臣】
　　朝玉晨【原道书正月初四日太上大道玉晨君登玉霄琳房四盼天下有志节逺逰之心者増云笈七籖正月四日朝玉晨君】
　　范成大正月初四日观麦苗诗【増去嵗秋霖麦下迟腊残一雪润无泥相将饱吃滹沱饭来聼林间快活啼】
　　初五日
　　牛日【原荆楚嵗时记正月五日为牛今五日不杀牛増纪厯撮要五日牛晴眀四望无怨气】逰斜川【増陶潜逰斜川诗序辛丑正月五日天气澄和风物闲美与二三隣曲同逰斜川】输籍定样【増隋书食货志髙颎以人间课输虽有定分年常徴纳除注恒多长吏肆情文帐出没复无定簿难以推校乃为输籍定样请遍下诸州每年正月五日县令廵人各随便近五党三党共为一团依样防户上下帝从之】
　　饯贺监【増唐眀皇送贺知章归四眀诗序天寳三年太子賔客贺知章正月五日将归防稽遂饯东路乃命六卿庶尹大夫供帐青门宠行迈也诗遗荣期入道辞老竟抽簮岂不惜贤达其如髙尚心寰中得秘要方外散幽襟独有青门饯羣僚怅别深】
　　蓬莱宫宴【増唐诗纪事景龙四年正月五日蓬菜宫宴吐蕃使因为栢梁体时上疑窦从一宗晋卿素不属文未即令续二人固请许之吐蕃舍人眀悉猎请令授笔与之悉猎云玉醴由来献夀觞上大悦赐与衣服】
　　天基节【増宋史理宗纪开禧元年正月癸亥生扵虹桥里第寳庆元年诏以生日为天基节】蚕市【増嵗华纪丽谱正月五日五门蚕市盖蚕丛氏始为之俗往往呼为蚕丛太守即门外张宴】佛诞【原藏经正月五日大慈佛生】
　　留仙迹【増楚通志何许陈三女相约入山修真大中元年正月初五日雷雨作仙乐隠隠云雾中遥见三女忽不知所在马蹄鞵迹俱留山上】
　　杨万里正月五日侍宴集英口号【増太极香开万物新绍熙天子燕羣臣梨园好语君须聼玉厯初颁第一春】
　　初六日
　　马日【原荆椘嵗时记正月六日为马今六日不杀马増纪厯撮要六日马日月光明即大熟】修望春宫【増唐防要开元二十六年正月六日修望春宫】
　　南郊【増通典宋孝武大眀二年正月有司奏今月六日南郊舆驾亲奉至时或雨遂迁日有司行事】幸水硙【増宋史礼志太平兴国九年正月六日景龙门外水硙帝临水而坐召从臣观之因曰此水出扵山源清澄甘洁近河之地水味皆甘岂河润所及乎宋琪等曰亦犹人性善恶染习致然帝曰卿言是也】知举赐诗【増玉海祥符五年正月五日癸酉命学士晁迥等知贡举六日甲戌上作诗赐晁迥等曰盛时选士贡闱闻罄宇闲风献艺来心以权衡求实效勿令蓬荜有遗才】
　　定光佛生【原佛书正月初六日江州武平南安白花岩定光佛生】
