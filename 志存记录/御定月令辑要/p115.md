<!-- { "loadSidebar": true } -->
　　丹水【增水经注丹水东南歴西岩下岩下有大泉涌洪源巨轮渊深不测苹藻冬芹竟川含緑虽严辰肃月燕麦暄萋】
　　忍冬【原名医别録忍冬藤生凌冬不凋故曰忍冬】
　　柽木冬荣【增江淹柽颂木贵冬荣柽实寒色停黛峰顶挿翠石侧】
　　山橘子【增北户録山橘子冬熟有大如土瓜者次如弹丸者皮薄下气普寕多有之】
　　木醴【增建康实録陈后主祯明二年初覆舟山及松柏林冬月出木醴后主以为甘露之瑞俗呼为雀】水耐冬【增酉阳杂俎水耐冬此草经冬在水不死成式于城南村墅池中有之】
　　蚁窠甘实【增酉阳杂俎岭南有蚁大于秦中马蚁结窠于甘树甘实时常循其上故甘皮薄而滑往徃甘实在其窠中冬深取之味数倍于常者】
　　水底苹【增酉阳杂俎太原晋祠冬有水底苹不死食之甚美】
　　水扎鸟【增太平御覧南夷志水扎鸟出昆明池冬月遍于水际】
　　冬桃【增曲洧旧闻宻县有一种冬桃秋花夏实八九月间桃自开其核堕地而复合肉生满其中至冬而熟味如淇上银桃而加美亦异也】
　　川芎羮【增益部方物记芎叶为蘼芜楚辞谓江蓠者根为芎叶落时可用作羮蜀少寒茎叶不萎今医家最贵川芎云賛柔叶美根冬不殒零采而掇之可糁于羮】
　　长生草【增益部方物记长生草山隂蕨地多有之修茎茸叶色似桧柏而泽经冬不凋损故号长生賛色与柏苒苒其茎冬不甚黄故谓长生】
　　羞寒花【增益部方物记羞寒花蜀地处处有之根茎缀花蔽叶自隠俗曰羞天花予易为羞寒花賛冐寒而茂茎修叶广附茎作花叶蔽其上以其自蔽若有羞状】
　　燖麻【增益部方物记燖麻叶能螫人有花无实冒冬弗悴可以祛疾】
　　冬青【增政和本草冬青冬月青翠故名冬青江东人呼为冻青】
　　伏翼服气【增本草纲目伏翼善服气故能寿冬月不食】
　　得金气【增本草纲目免至冬月龁木皮得金气而气内实故味美至春食草麦而金气衰故不美也】
　　禽蛰【增古诗翩翩堂前燕冬蔵夏来见本草纲目仓庚冬月则蔵蛰入田塘中以泥自裹如卵至春始出又杜鹃不能为巢居他巢生子冬月则蔵蛰】
　　拒冬【增本草纲目续随子一名拒冬苏颂曰叶中出叶数数相续而生故名续随子冬月始长故又名拒冬】
　　游冬【増本草纲目苦菜一名逰冬经歴冬春故名】
　　栁寄生【增羣芳谱栁寄生状冬青亦似紫藤经冬不凋冬月望之杂百树中荣枯各异出蜀中】海梅【増峩眉山志海梅髙仅三尺冬月小花结实如樱桃】
　　占验
　　愆【增管子冬行秋政雾行夏政雷行春政烝泄淮南子冬行春令泄行夏令旱行秋令雾】夏秋霖雨【增管子冬作土功地蔵则夏多雨秋霖不止】
　　冬之徳寒【增吕氏春秋冬之徳寒寒不信其地不刚地不刚则冻闭不】
　　月行角天门【增史记天官书月行角天门十月为四月十一月为五月十二月为六月水近三尺远五尺注谓月行入角与天门若十月犯之当为来年四月成灾十一月则主五月也】
　　霿淞【增会巩齐州冬夜诗香清一榻氍毹暖月淡千门霿淞寒自注齐寒甚夜气如雾凝于木上旦视如雪日出飘满阶庭尤为可爱齐人谓之霿淞谚曰霿淞重霿淞穷汉置饭瓮以为丰年之兆】
　　麦宜雪【增种树书麦最宜雪谚云冬无雪麦不结】
　　防霜天【增农政全书冬天近晚忽有老鲤斑云起渐合成浓隂者必无雨名曰防霜天】
　　南风作雪【増农政全书冬天南风三两日必有雪】
　　日行下道【増杂寳蔵经须弥山有上下道日于冬时行下道路近行速照大海水故短而极寒】
　　杂纪
　　筑郎囿【増左昭公九年冬筑郎囿书时也季平子欲其速成也叔孙昭子曰诗曰经始勿亟庶民子来焉用速成其以勦民也】
　　如挟纩【原左宣公十二年冬楚子伐萧遂围萧申公巫臣曰师人多寒王廵三军拊而勉之三军之士皆如挟纩】
　　景公履【原晏子景公为履黄金之綦饰以银连以珠良玉之絇其长尺氷月服之以聼朝晏子朝公迎之履重仅能举足问曰天寒乎晏子曰君奚问天之寒也古圣人制衣服也冬轻而暖夏轻而清今君之履氷月服之是重寒也履重不节是过任也】
　　不龟手药【増荘子宋人有善为不龟手之药者世世以洴澼絖为事客闻之请买其方百金得之以説呉王越有难呉王使之将冬与越人水战大败越人裂地而封之】
　　叩氷散【増列子郑师文学琴于师襄当冬而叩征以激防賔阳光炽烈坚氷立散】罢凿池役【原吕氏春秋卫灵公天寒凿池宛春谏曰天寒起役恐伤民公曰天寒乎宛春曰公衣狐裘坐熊席陬隅有灶是以不寒今民衣敝不补履决不组君则不寒矣民则寒矣公曰善令罢役】饮酒益精眀【原汉书于定国定国食酒至数石不乱冬月治请谳饮酒益精明】
　　奏罢不时物【增汉书召信臣大官园种冬生葱韭菜茹覆以屋庑昼夜防蕴火待温气乃生信臣以为此皆不时之物有伤于人不宜以奉供养悉奏罢】
　　去酒省食【增汉书杜延年延年子缓为太常治诸陵县每冬月封具狱日常去酒省食官属称其有恩】
　　灶【原淮南子贫人冬则羊裘解札短褐不掩形而炀灶口】
　　豕膏涂身【增后汉书东夷挹娄古肃慎之国也土气极寒常为穴居好养豕食其肉衣其皮冬以豕膏涂身厚数分以御风寒】
　　解徒桎梏【原后汉书钟离意意辟大司徒侯覇府诏部送徒诣河内时冬寒徒病不能行意遂于道解徒桎梏恣所欲过与尅期俱至无或违者】
　　温室【增三辅黄圗温室殿武帝建冬防之温暖也】
　　寒荷【增洞防记钓影山去昭河三万里有云气望之如山影有紫河万里深十丈中有寒荷霜下方香盛】诵孝经论语【增邴原别原家贫早孤隣有书原过其旁而泣师曰童子茍有志我徒相教不求资也于是遂就书一冬之间诵孝经论语自在童龀之中嶷然有异及长金玉其行】
　　方冬笋出【原椘国先贤孟宗母好食笋宗入林中哀号方冬为之出因以供养人皆以为孝感所致】
　　氷解鲤跃【原晋书王祥祥继母常欲生鱼时天寒氷冻祥解衣将剖氷求之氷忽自解双鲤跃出持之而归乡里惊叹以为孝感所致焉】
　　泽中堇生【原晋书刘殷曾祖母王氏盛冬思堇而不言食不饱者一旬矣殷怪而问之王言其故殷时年九嵗乃于泽中痛哭声不絶者半日忽若有人云止止声殷收泪视地便有堇生焉因得斛余而归食而不减至时堇生乃尽】
　　梅橘冬实【原南史王虚之虚之庭中杨梅树隆冬三实墓上橘树一冬再实时人咸以为孝感所致】
　　断囚垂泣【原会稽典録盛吉为廷尉每至冬月罪囚当断其妻执烛吉持丹笔相向垂泣】赐冬柰【増曹植谢赐柰表即夕殿中虎贲宣诏赐臣等冬柰一奁诏赐使温啖夜非食时而赐见及柰以夏熟今则冬至物以非时为珍恩以絶口为厚非臣等所宜荷之】
　　冬月扇面【原晋书周顗王敦素惮顗每见顗輙面热虽复冬月扇面手不得休】
　　武黑殿【増晋书张骏谦光殿北曰武黒殿冬三月居之】
　　澣衣披絮【原晋书吴隠之隠之迁左卫将军虽居清显禄赐皆班亲族冬月无被尝澣衣乃披絮勤苦同于贫庶】
　　衣单布【增晋书公孙鳯鳯字子鸾上谷人也隠于昌黎之九城山谷冬衣单布寝土牀弹琴吟咏陶然自得】
　　谢庭咏雪【增晋书列女王凝之妻谢氏字道韫安西将军奕之女也聪识有才辩尝内集俄而雪骤下叔父安曰何所似也安兄子朗曰防塩空中差可拟道韫曰未若柳絮因风起安大悦】
　　冬袒不寒【原抱朴子菖蒲石上生一寸九节以上紫花者尤善韩终服之十三年身生毛日视书万言皆诵之冬不寒】
　　醸酒速成【原语林羊稚舒冬日醸酒令人抱瓮湏防复易人速成而味好】
　　素莲【増拾遗记周穆王冬廵大骑之谷西王母来共玉帐高防进昆流素莲素莲者一房百子凌冬而茂】献笋【增竹谱广志云魏时汉中大守王图每冬献笋俗谓之防笴】
　　泉气浮蒸【原荆州记新阳县惠泽中有温泉冬月未至数里遥望白气浮蒸如烟上下采映状若绮疏】
　　雨枣【增述异记魏世河内冬雨枣】
　　无复衣【增宋书沈道防道防冬月无复衣戴颙而迎之爲作衣服并与钱一万既还分身上衣及钱供诸兄弟子无衣者】
　　涌泉愈疾【增魏书灵征志高祖兴和元年冬西兖州济隂郡宛句县濮水南岸有泉涌出色清味甘饮者愈疾】
　　马得龙种【原隋书吐谷浑青海周千余里中有小山其俗至冬輙放牝马于其上言得龙种】襦袴赐冻者【增南史梁安成康王秀天监十三年为郢州刺史每冬月常作袴以赐冻者】冬李【増南史王僧孺僧孺防聪慧有馈其父冬李先以一与之僧孺不受曰大人未见不容先尝】葛帔练裙【原南史任昉昉有子东里西华南容北叟兄弟流离不能自振生平旧交莫有收防西华冬月着葛帔练裙道逢平原刘孝标然矜之乃着广絶交论以讥其旧交】
　　冬服单薄【原南史頋协协少清介有志操初为廷尉正冬服单薄寺卿蔡法度欲觧襦与之惮其清严不敢口谓人曰我愿觧身上襦与顾郎顾郎难衣食者竟不敢以遗之】
　　冬生树神光【原南史滕昙恭门外有冬生树二株时忽有神光自树而起俄见佛像及夹侍之仪容光显著自门而入昙恭家人咸共礼拜久之乃灭】
　　地气冬温【増旧唐书南蛮林邑国汉日南象林之地在交州南千余里地气冬温不识氷雪常多雾雨】
　　敲氷煮茗【原开天遗事逸人王休居太白山下日与僧道异人往还每至冬时取溪氷敲其精莹者煮建茗共賔客饮之】
　　暖玉鞍【増开天遗事岐王有玉鞍一面每至冬月则用之虽天气严寒则此鞍在上坐如温火之气】七寳砚鑪【原开天遗事内库中有七寳砚鑪一所曲尽其功每至冬寒砚冻置于鑪上砚氷自消不劳置火冬月帝常用之】
　　鳯炭【原天遗事杨国忠家以炭屑用揑塑成双鳯至冬月然于炉中先以白檀木铺于炉底余灰不可参杂也】
　　冬月致雷【増酉阳杂俎明皇尝冬月召山人包超令致雷声超对曰来日及午有雷遂令髙力士监之一夕醮式作法及明至已矣曾无纎翳力士惧之超曰将军视南山当有黑气如盘矣力士望之如其言有顷风起黑气弥漫疾雷数声】
