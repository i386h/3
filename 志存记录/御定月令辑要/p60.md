<!-- { "loadSidebar": true } -->
　　临渭亭修禊【増旧唐书中宗纪景龙四年三月甲寅幸临渭亭修禊饮沈佺期上巳日祓禊渭濵应制诗寳马香车清渭濵红桃碧栁禊堂春皇情尚忆垂竿佐天祚先呈捧剑人】
　　宴勤政楼【増旧唐书明皇纪天寳四载春三月甲申宴羣臣于勤政楼又十四载三月甲寅宴羣臣于勤政楼奏九部乐上赋诗效柏梁体羣臣毕和王维三月三日勤政楼侍宴应制诗防仗连宵合琼楼拂曙通年光三月宫殿百花中不数秦王日谁将洛水同酒筵嫌落絮舞防祛春风天保无为徳人欢不战功仍临九衢宴更逹四门聪】
　　曲江亭【増旧唐书德宗纪贞元六年三月庚子百寮宴于曲江亭上赋上巳诗一篇赐之两京新记曲江亦名乐逰原长安中于原上置亭逰赏三月三日京城士女咸即此祓禊剧谈録曲江开元中疏凿为胜境花卉环周烟水明媚都人逰赏盛于上巳节即锡宴臣僚会于山亭王维三月三日曲江侍宴应制诗万乗亲斋祭千官喜豫逰奉迎从上苑祓禊向中流草树连容卫山河对冕旒画旗揺浦溆春服满汀洲仙籞龙媒下神臯凤跸留从今亿万嵗天寳纪春秋唐会要元和二年三月辛夘赐羣臣宴曲江亭白居易上巳日恩赐曲江宴会即事诗赐欢仍许醉此会兴如何翰苑主防重曲江春意多花低羞艶妓莺歇譲清歌共道升平乐元和胜永和】
　　大射【増唐防要贞观三年三月三日赐羣臣大射于立德门】
　　细栁圈【原景龙文馆记唐制上巳祓禊赐侍臣细栁圈云帯之免虿毒瘟疫中宗四年上巳祓禊于渭濵赋七言诗赐细栁圈】
　　青履【原千金月令三月三日上青鞵履秦中嵗时记上巳赐宴曲江都人于江头禊饮践踏青草曰青】
　　桃花酒【原千金方腰脊作痛三月三日取桃花一斗一升井华水三斗六升米六斗炊熟如常醸酒每服一升日三服神良】
　　收桃花片【原四时纂要三月三日取桃花片收之至七月七日取乌鸡血和涂面及身光白如玉】登八公山【原图经宋武帝三月三日登八公山刘安故台曰城郭如匹帛之绕丛花也】钱龙宴【原糚楼记洛阳人有妓乐者三月三日结钱为龙为帘作钱龙宴四围则撒真珠厚盈数寸以班螺命妓酌之仍各具数得双者吉妓乃作双珠宴以劳主人】
　　油花卜【原糚楼记池阳上巳日妇女以荠花防油祝而洒之水中若成龙凤花卉之状则吉谓之油花卜】
　　手里行厨【增食谱张手羙家上巳手里行厨】
　　青艾饼【增宋史髙丽国上巳日以青艾染饼为盘羞之冠】
　　玉华池乞子【増寰宇记阳安治北二十里玉女山东北有泉西北两岸各有悬崖腹有石乳房一十七眼状如人乳流下土人呼为玉华池每三月上巳日有乞子者漉得石即是男瓦即是女】学射山【原文同丹渊集成都燕集一春为常惟上巳学射山之集为盛山有通真观祀张伯子其日两蜀之人咸赴从道士受秘箓田况三月三日登学射山诗丽日照芳春良会重元已阳濵修祓除华林程射技所尚或不同兹俗亦足喜门外盛车徒山半列鄽市彩堋飞镝逺醉席歌声起回头望城郭烟霭相表里】九龙池【原南部新书九龙池上巳日为士女汛舟逰嬉之所】
　　问讯家眷【増咸定録唐每嵗上巳许宫女于兴庆宫大同殿前与骨肉相见縦其问讯家眷更相赠遗一日之内人有千万】
　　薛涛井【増益部谈资薛涛井乆属藩邸环以栏盾人不敢汲专备制牋之用每嵗以三月三日汲此井水造牋二十四幅入贡十六幅余者留藩邸中】
　　辟蚤虱虫蚁【原琑碎録三月三日取苦栋花无花即叶于卧席下可辟蚤虱取荠花铺灶上及坐卧处可辟虫蚁】
　　真武会【增干淳嵗时记三月三日殿司眞武会启圣録开皇元年三月三日真武产母左脇当生之时瑞星覆国天花散漫异香纷然身寳光充满王国土地皆变金玉蠡海集真武生于三月三日一生二二生三三生万物水之气天一至三而始盛也】
　　上巳上冢【原苏轼诗序海南人不作寒食而以上巳上冢予携一瓢酒寻诸生皆出矣独老符秀才在因与饮至醉】
　　射【原辽史礼志三月三日为上巳国俗刻木为分朋走马射之先中者胜负朋下马列跪进酒胜朋马上饮之国语谓是日为陶拉噶尔布噶射之之谓也】
　　佩符【増嵗华纪丽谱三月三日张伯子于学射山上升巫觋卖符于道逰者佩之以宜蚕辟灾】宴万嵗池【增嵗华纪丽谱三月三日太守出逰日晚宴于万嵗池范成大上巳日万嵗池诗芳春酒暖綘烟霏涨水平天雪浪迟绿岸翻鸥如北渚红尘跃马似西池麦苖剪剪淘为麫梅子双双帯折枝试比长安水边景祗无闲客独题诗】
　　海扇【原霏雪録海扇海中甲物也其形如扇背文如瓦三月三日潮尽乃出】
　　爽心宴【增元氏掖庭记上巳日令诸嫔妃祓于内园迎祥亭碧池跨池三桥桥上结锦为亭又设一横桥接乎三亭之上以通徃来祓毕则宴饮于中谓之爽心宴】
　　得宝志【增续文献通考寳志金城人初朱氏妇于上巳日闻児啼鹰巢中梯树得之举以为子七嵗出家长修禅业止江东道林寺】
　　晾夏【増龙防县志上巳日以纱葛衣出曝谓之晾夏】
　　歌舞冈【原名胜志禺山西一里有歌舞冈郡国志云赵佗三月三日登髙于此】
　　擦石【增名胜志襄阳县龟山上有防防石襄人以三月三日来逰卧擦其上谓可免灾患】
　　公侯聼讲【增寓圃杂记正统十一年太师英国公暨侯伯二十余人奏曰臣等皆武夫不谙经典愿赐一日假诣国子监聼讲上命以三月三日往于是太师率诸侯伯至日到监祭酒李时勉命诸生立讲五经各一章讲罢设酒馔奉欵饮甚欢太师屡辞先生曰秀才家饭不易措置愿太师少寛命诸生歌鹿鸣之诗賔主雍雍抵暮而归】
　　采借姑【增农政全书陶景曰借姑三月三日采根曝干可疗饥】
　　采蔓菁【原羣芳谱三月三日采蔓青花隂干为末空心井花水下乆服长生可夜读书】
　　辟百虫【增济世仁术三月三日鸡鸣时以隔宿炊冷汤洗浇瓶口及锅灶饭箩一应厨物则无百虫逰走为害】
　　辟虫蛀【増遵生八笺三月初三日或戊辰日收荠菜花桐花芥菜藏毛羽衣服内不蛀】
　　羊齿灰【原遵生八笺三月三日取羊齿烧灰治小児羊癎寒热】
　　枸汤【原云笈七籖常以三月三日取枸煮作汤沐浴令人光泽不病不老】
　　九井【增云笈七籖金堂县昌利化圆元观南院有九井焉平陆之上才深一二尺或方或圆大者五六尺小者三二尺相去各数歩泉脉相通而水色皆异其味甘香盖醴泉之属也每嵗三月三日蚕市之辰逺近之人祈乞嗣息于井中得石者为男瓦砾为女】
　　丁东水【增云笈七籖葛璝化周回岩峦左右嵌穴有二十四峯八十一洞有丁东水出于崖腹乆旱不竭每年三月三日蚕市之辰众逾万人宿止山内饮食之外水常有余】
　　荡邪斋【原寳经三月三日修荡邪斋】
　　僧伽示灭【増传灯録泗州僧伽大师者景龙二年中宗遣使迎至辇毂命住大荐福寺三年三月三日大师示灭敕令就荐福寺漆身起塔忽臭气满城帝祝送师归临淮言讫异香腾馥帝问万回曰僧伽大师何人耶曰观音化身耳】
　　佛法大意【增传灯録道巘禅师上堂僧问如何是佛法大意师曰古人岂不道今日三月三僧曰学人不会师曰止止不湏説我妙法难思】
　　御制上巳日再登金山诗晴和逢上巳况在大江濵正是回銮日挥豪记此辰
　　沈约三月三日诗【原丽日属元巳年芳其在斯开花已匝树流莺复满枝】张説舟中和萧令诗【増暮春三月日重三春水桃花满禊潭广乐逶迤天上下仙舟揺衍镜中酣】
　　王维奉和上巳望春亭观禊饮诗【増渭水明秦甸黄山入汉宫君王来祓禊】
　　【防浐亦朝宗】
　　孟浩然上巳日洛中寄王九迥诗【原卜洛成周地浮杯上巳筵鬬鸡寒食下走马射堂前垂栁金堤合平沙翠幕连不知王逸少何处会羣贤】
　　白居易三月三日诗【増画堂三月初三日絮扑纱燕拂檐莲子数杯尝冷酒柘枝一曲试春衫阶临池面胜防镜戸映花丛当下帘指防楼南玩新月王钩素手两纎纎】
　　欧阳修三日赴宴口占诗【原赐饮初逢禊节佳昆明新涨碧无涯九门寒食多逰骑三月春隂正飬花共喜流觞修故事自怜霜惜年华凤城残照归鞍晚禁籞无风栁自斜】
　　初四日
　　五等赐第【増宋史选举志淳化三年三月四日帝御崇政殿试进士诏糊名考校定为五等第一至苐二等赐及第第三第四赐出身第五赐同出身】
　　刋新唐书【増玉海皇祐三年三月四日诏知亳州宋祁授集贤殿修撰就任刋定新编唐书】范成大三月四日骤暖诗【增日脚融清晚气暄睡余初觉薄罗便如何栁絮沾泥处暖似槐隂转午天】
　　初五日
　　裴璘牡丹诗【原南部新书长安三月五日防牡丹奔走车马半月裴璘题于佛堂虗壁云长安豪贵惜春残争赏先开紫牡丹别有玉杯承露冷无人肯向月中防大和中敬宗见之因令宫嫔讽念及暮此诗满六宫矣】
　　禹生日【增会稽志三月五日俗传禹生之日禹庙逰人最盛无贫贱富贵倾城俱出士民皆乗画舫丹垩鲜明酒樽食具甚盛賔主列坐前设歌舞春欲尽数日逰者益众至立夏方止】
　　李羣玉三月五日陪裴大夫泛长沙东湖诗【增上巳余风景芳辰集逺坰防舟浮滉荡绣毂下娉婷林树回葱蒨笙歌转杳湖光迷翡翠草色醉蜻蜓鸟弄桐花日鱼翻谷雨萍从今留胜防谁肯尽兰亭】
　　初六日
　　详定孝经【増宋会要开寳七年三月六日诏孝经德教所先顷来独宗孔氏郑氏遗防今则无文令儒官详定所长令明经者习读】
　　赏花后苑【增玉海淳化五年三月六日宋太宗召近臣赏花宴后苑上临池钓鱼命羣臣赋诗应制三十九人上亦赋诗以赐宰相吕蒙正等因习射上中的者六张乐饮酒羣臣尽醉】
　　蘓林被召【増云笈七籖苏林濮阳曲水人少禀异操访真弥笃汉宣帝神爵二年三月六日告季通曰我昨被元洲召为真命上卿太极中大夫与汝别比明旦冉冉西北而去】
　　渡江求兄【増云笈七籖茅盈二弟固衷在官闻盈白日升仙并弃官以汉元帝永光五年三月六日渡江求兄于东山】
　　御制三月初六日告祭
　　福陵恭述十韵瑞霭钟阙晴烟绕閟宫万山皆拱北百水尽洄东夭矫盘峰秀纡廻磴道通俯防环众象遥睇极髙崇松栢丸丸直冈峦面面同恢宏思
　　祖烈建树夲神功战术无前略谟谋啓后衷挥蛇曾握剑定鼎有遗弓展礼威仪整申诚爼豆丰车书叨继统藐尔媿微躬
　　初七日
　　水阁垂钓【増玉海景德四年三月七日乙巳曲宴后苑初临水阁垂钓】
　　梦诗公案【増志林崇寕元年元日粥罢昏睡梦中忽作一诗既觉輙能记之曰无頼东风试怒号共乗一叶傲惊涛不知両岸人皆愕但觉中流笑语髙三月七日偶与莹中济湘江是日大风当防渡而莹中必欲宿道林小舟掀舞向浪中両岸聚观胆落而莹中笑声愈髙余细绎梦中诗以告莹中莹中曰此叚公案三十年后大行丛林也】
　　御试举人【增续文献通考元仁宗皇庆二年三月初四日中书省奏准以初七日御试举人于翰林国史院定委监试官及诸执事】
　　初八日
　　学士寻胜【増唐诗纪亊中宗景龙四年三月八日令学士寻胜同宴于礼部尚书窦希玠亭赋诗张】
　　【説为之序】
