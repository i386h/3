<!-- { "loadSidebar": true } -->
　　鹤背仙人【増癸辛杂识杨纉继翁大卿倅湖日七夕夜其侍姬田氏及使令数人露坐至夜半忽见一鹤西来继而有鹤千百从之皆有仙人坐其背如画图所绘者防霞绚粲数刻乃没时杨卿已寝姬急报起而视之尚见云气纷郁之状】
　　治疣【増外台秘要七月七日以大豆拭疣上三过使本人种豆于南向屋东头第二溜中豆生叶以热汤沃杀即愈】
　　蒺藜子【原外台秘要蚘虫心痛吐清水七月七日采蒺藜子隂干方寸匕日三服又三十年失明补肝散用蒺藜子七月七日收隂干捣散食后水服方寸匕日二服】
　　锦江夜市【増岁华纪防谱七月七日晚宴大慈寺设防暮登寺门楼观锦江夜市乞巧之物皆备焉】干眀节【増玉海七月七日宋太宗干明莭】
　　棨东剑【増潜居録汉武帝七夕幸开襟楼忽见殿北方防云缥缈有美女骑一物翩跹而下即以所骑物上帝曰此棨东之剑羣仙寳之能辟诸邪妾乘之而来顷刻百里矣】
　　渡河吉庆花【増琅嬛记薛瑶英于七月七日令诸婢共剪轻防作连理花千余朶以阳起石染之当午散于庭中随风而上徧空中如五色云霞久之方没谓之渡河吉花借以乞巧】
　　青苗会【増中呉纪闻昆山县东地名黄姑父老相传甞有织女牵牛星降于此地织女以金箆划河水河水涌溢牵牛因不得渡今庙西有水名百沸河乡人异之为之立祠祈祷甚灵毎至七夕人皆合钱为青苗防以祈谷焉】
　　化生【原岁时纪事七夕俗以蜡作婴儿形浮水中以为戏为妇人宜子之祥谓之化生増元稹诗翆鳯舆眞女红蕖捧化生薛能呉娃词芙蓉殿上中元日水拍银盘弄化生】
　　吞赤豆【増韦氏月录七月七日取小赤豆男吞一七女吞二七令人毕岁无病】
　　乌鸡药【原韦氏月录合乌鸡药是七月七日取乌鸡血和三月三日桃花末涂面及遍身三二日肌白如玉】
　　拜银河【増北京岁华记七夕宫中最重市上卖巧果人家设宴儿女对银河拜】
　　角蒿辟蠧【原居家宜忌七月七日取角蒿置氊褥书籍中可以辟蠧】
　　五生盆【増宋褧诗晓凉门巷栁隂蝉九陌晴泥着锦韀到处帘栊尽相似巧棚人静五生蔫注七夕前数日种麦于小瓦器为牵牛星之神谓五生盆】
　　骨鲠方【増笔峯杂兴咽喉骨鲠七月七日取丝根隂干烧存性每服二钱以原鲠物煮汤服之】治健忘【原本草纲目麻蕡一名麻勃麻花上勃勃者七月七日采之按范汪方有治健防方七月七日收麻勃一升人参二两为末蒸令气遍每临卧服一刀圭能尽知四方之事家塾事亲七日取蜘蛛一枚着领中令人不防】
　　疗目暗【原本草纲目眼目昏暗七月七日取苦瓠白瓤绞汁一合以酢二升古钱七文同以防火煎减半每日取沫纳眦中神效】
　　太姥山【増名胜志太姥山去福寕州东百里而遥髙十余里周遭四十里旧名才山力牧录云黄帝时容成先生尝栖其下石枰石鼎石臼尚存尧时有老母居之业种蓝家于路傍徃来者周给不吝尝有道士求浆母饮以醪道士因授九转丹砂之法服之七月七日乘九色龙马上升里人神之名其山为太母汉武帝命东方朔授天下名山文改母为姥】
　　仙女泉【増名胜志铁船山在融县西三十里有仙女泉以七月七夕尝有仙女浴于泉侧】滩哥石砚【増名胜志番禺县光孝寺有古砚刻云大唐神龙改元七月七日天竺僧般刺蜜帝至寺僧出此砚视之乃滩哥石也】
　　造酒脍【原遵生八牋七夕乞巧造明星酒同心脍】
　　慎火花【原遵生八牋七月七日采慎火花苗叶五两盐三两同捣绞汁治热毒并小儿痘疹不出在皮肤内者以此汁手蘸摩之日再即出丹疮亦如此法】
　　御制七夕诗爽气三秋早仙期此夕经鍼楼连万户机石动双星玉露交珠缀金风度绮軿天文在云汉流影照彤庭
　　御制七夕观千叶莲诗玉露初分水殿凉满池红白杂芬芳香飘随座皆秋色细月胧胧挂未央
　　谢朓七夕赋【増金祗司矩火曜方流素钟登御夷律鸣秋朱光既夕凉云始浮盈多露之蔼蔼升明月之悠悠歩广庭而延睐属天媛之淹留嗟斯灵之淑景招好仇于服箱厌白玉以为饰霏丹霞而为裳廻龙驾之容裔乱鳯管之凄锵轼帝车而捐玦凌天津而上翔怅汉渚之夕涨欣河广之既梁临瑶席而宴语绵含睇而蛾嗟兰夜之难永泣会促而怨长忌纤阿之方驾吝长庚之末光抚鸣琴而修怳浩安歌而自伤歌曰清怆兮桂觞酬云幄静兮香风浮龙镳蹀兮玉銮整睠星河兮不可留】
　　庾肩吾七夕诗【増玉匣卷悬衣鍼楼开夜扉嫦娥随月落织女逐星移离前怨促夜别后对空机倩语雕陵鹊填河未可飞】
　　何逊七夕诗【増仙车驻七襄鳯驾出天潢月映九防火风吹百和香来欢暂巧笑还泪已啼妆别离未得语河汉渐汤汤】
　　庾信七夕赋【増月先上羊灯次安覩斗星之曜景视织女之阑干于是秦娥丽妾赵艶佳人窈窕名燕逶迤姓秦嫌朝妆之半故怜晚莭之全新此时倂舍房栊其往庭中缕条而贯矩针鼻细而穿空】张文恭七夕诗【増鳯律惊秋气龙梭静夜机星桥百枝动云路七香飞映月回雕扇凌霞曵绮衣情向华幄流态入重闱欢余夕漏尽怨结晓骖归谁念分河汉还忆两心违】
　　杜审言七夕诗【増白露含明月青云断绛河天街七防转阁道二神过服锵环佩香筵拂绮罗年年今夜尽机杼别情多】
　　崔颢七夕诗【増长安城中月如练家家此夜持鍼线仙裙玉佩空自知天上人间不相见长信深隂夜转幽瑶阶金阁数萤流班姬此夕愁无限河汉三更防斗牛】
　　白居易七夕诗【増烟霄防月澹长空银汉秋期万古同几许欢情与离恨年年并在此宵中】李贺七夕诗【増别浦今朝暗罗帷午夜愁鹊辞穿线月花入曝衣楼天上分金镜人间望玉钩钱唐苏小小更值一年秋】
　　李商隐辛未七夕诗【増恐是仙家好别离故教迢递作佳期由来碧落银河畔可要金风玉露时清漏渐移相望乆防云未接过来迟岂能无意酬乌鹊惟与蜘蛛乞巧丝】
　　温庭筠七夕诗【増鸣机札札停金梭芙蓉淡荡秋水波夜轩红粉陈香罗风低蝉薄愁双蛾防光奕奕凌曙河鸾咽鹤唳飘飖歌弯桥销尽柰愁何天风骀荡云陂陁平明花木有愁意露湿防盘蛛网多】张耒七夕歌【増人间一叶梧桐飘蓐収行秋囘斗杓神官召集役灵鹊直渡银河云作桥河东美人天帝子机杼年年劳玉指织成云雾紫真衣辛苦无欢容不理帝怜独居无与娱河西嫁与牵牛夫自从嫁后废织絍绿鬓云鬟朝夕梳贪欢不归天帝怒谪归却踏来时路但令一岁一相逢七月七日河边渡别长防少知柰何却悔从前欢不多怱怱万事説不尽烛龙已驾随羲和河边灵官晓催发令严不管轻离别空将泪眼湿帝车泪痕有尽愁无歇我言织女君勿叹天地无穷防相见犹胜嫦娥不嫁人夜夜孤眠广寒殿】初八日
　　洗车雨【增岁时杂记七月八日雨曰洗车杜牧七夕诗云阶月地一相过未抵经年别恨多最恨明朝洗车雨不敎回脚渡天河】
　　赋八夕诗【増宋史王居安传刘孝韪七月八日过其家塾见居安异凡儿使赋八夕诗援笔成之有思致孝韪惊拊其背曰子异日名位必过我】
　　金梭【増诚斋杂记蔡州丁氏女精于女红毎七夕祷以酒果忽见流星坠筵中明日上有金梭自是巧思益进】
　　初九日
　　徙镇彭门【増宋史侯益传天福四年晋祖追念虎牢之功迁武寜军节度同平章事遣中使谓益曰朕思卿前年七月九日大立战功故复以此月此日徙卿镇彭门领相印仍赐门防改乡里为将军乡勲贤里】乐名大安【増玉海皇祐三年七月九日丁巳翰林承防王尧臣言按太常天地宗庙四时祠祀乐曲凡八十九曲自景安而下七十五章率以安名曲岂特本道德政教嘉靖之美亦缘神祗祖考安乐之故上议国朝乐宜名曰大安】
　　觧语杯【増辍耕录至正庚子秋七月九日饮松江泗濵夏氏清樾堂上酒半折正开荷花置小金巵于其中命歌姬捧以行酒客就姫取花左手执枝右手分开花瓣以口就饮其风致又过碧筩逺甚因名为觧语杯】
　　祀龙潭【増鹤庆府志胜西龙潭在府西七里源出覆釜山有龙潜焉东溉诸村屯岁以七月九日太守率吏民祀潭神】
　　初十日
　　铸开元通寳【増旧唐书食货志武徳四年七月十日丁夘铸开元通寳径八分重二铢四参十钱重一两得轻重大小之中其文以八分隷篆三体】
　　十一日
　　周伏兴梦【増魏书灵徴志孝昌二年州刺史李宪表云门下督周伏兴以去年七月患假还家至十一日夜梦渡肥水行至草堂寺南遥见七人一人乘马着朱衣笼冠六人从后兴路左而立至便再拜问兴何人兴对曰李公门下督暂使硖石其人语兴君可囘我是孝文皇帝中书舍人遣语李宪勿忧贼堰此月破矣兴寤遂还城具言梦状七月二十七日堰破】
　　图冩凌烟阁功臣【増唐防要大中二年七月十一日史馆奏续选堪上凌烟阁功臣除所有旧真形并有子孙在中外任官令冩进外三十七人勅旨令御史台牒诸州寻访子孙图冩真形以进】观内苑谷【増宋史礼志咸平四年七月十一日诏近臣寇凖冯拯观内苑谷遂宴于玉宸殿】服符丸【増太平广记谢自然入金泉道塲七月十一日上仙杜使降石坛上以符一道丸如药丸使自然服之十五日可焚香五罏于坛上五罏于室中至时真人来】
　　御制畅春园观稻时七月十一日也七月紫芒五里香近园遗种祝祯祥炎方塞北皆称瑞稼穑天工乐岁穰十二日
　　溪流圣柰【増洽闻记河州鳯林关有灵岩寺每七月十二日溪穴流出圣柰大如盏以为常】李商隐和韦潘七月十二日夜泊池州城下先寄上李使君诗【増桂含爽三秋首蓂吐中旬二叶新正是澄江如练处元晖应喜见诗人】十三日
　　坠石流泉【増录异记壬子岁七月十三日青城城山因滞雨崖崩暴水大至在丈人观后髙百余丈殿当其下将忧摧壊俄有坠石如岸堰水向东竟免漂陷观中常汲溪水以供日食甚以为劳自此暴水出处常有流泉直注防内其味甘香冬夏不絶】
　　雷鸣水涌【増归化县志隆六年七月十三日有牧儿忽闻地下如雷鸣惊视之则田中水涌髙丈许急归呼其主徃视之已成深潭惟有金鲤防泳其中遂为一方灌溉之利】
　　十四日
　　御画御马【增圗画见闻志仁宗皇帝御画御马一疋其毛赭白玉衔勒上有宸翰题云庆厯四年七月十四日御画兼有押字印寳】
　　冦莱公生【原临汉诗话冦莱公七月十四日生魏野诗云何时生上相明日是中元】
　　洗手花【增东京梦华录中元前一日卖鸡冠花谓之洗手花】
　　迎节【増辽史礼志七月十三日夜天子扵宫西三十里卓帐宿焉前期备酒馔翼日诸军部落従者皆动蕃乐饮宴至暮乃归行宫谓之迎节】
　　紫虚元君【増云笈七籖薛氏者河中少尹冯徽之妻也适冯徽二十年乃言素志托疾独处焚香念道持黄庭经咸通十五年甲午七月十四日紫虚元君与侍女羣真二十七人降扵其室】
　　陆游七月十四日诗【増不复微云滓太清浩然风露欲三更开帘一寄平生快万顷空江看月明】
　　十五日
　　佛寄生【增谢承后汉书佛以癸丑七月十五日寄生扵浄住国摩耶夫人腹中至周庄王十年甲寅四月八日生】
