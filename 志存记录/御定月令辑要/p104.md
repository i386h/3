<!-- { "loadSidebar": true } -->
　　瓶笙【増苏轼瓶笙诗引庚辰八月二十八日刘防仲饯饮东坡觞中闻笙箫声杳杳若在云霄间徐而察之则出于双瓶水火相得自然吟啸坐客惊叹请作瓶笙诗记之】
　　御书政论【増玉海乾道六年八月二十八日御书汉议郎崔寔政论赐宰臣虞允文等】祭马神【増冏政要览太仆寺祭马神在通州北四十里安德郷郑村坝秋祭在八月二十八日】二十九日
　　受朝常式【増唐会要永徽二年八月二十九日下诏来月一日太极殿受朝此后每五日一御太极殿视事朔望朝即永为常式】
　　置常平仓【増唐会要永徽六年八月二十九日已酉京东西二市置常平仓置常平司官】三十日
　　教养宗子【増玉海崇宁二年八月三十日诏曰大司徒以六德六行教万民而师氏之教国子则三德三行而已详于训士略于治亲崇宁教养宗子法仿辟廱太学宜参酌轻重降于内外之法使易以跂及】制损斋记【増玉海绍兴二十八年八月晦复古殿书御制损斋记荡心侈目惑心害性者罔不扫除清心寡欲省缘薄费者奉以周旋挥毫弄墨真草自如浓淡斜行茂密如意未能忘情似贤乎已朝夕清燕视以自儆以汉武明皇为戒凡二百五十八字吏书贺允中请布之中外】
　　政典
　　命和仲【原书分命和仲宅西曰昧谷昧冥也日入于谷而天下冥故曰昧谷此居治西方之官掌秋天之政也】
　　西成【原书平秩西成秋西方万物成平序其政助成物】
　　西廵守【原书八月西廵守至于西岳如初西岳华山初谓岱宗】
　　总章大庙【原礼天子居总章大庙注总章大庙西堂当大室也】
　　助老气【原礼是月也养衰老授几杖行糜粥饮食注助老气也行犹赐也増后汉书礼仪志仲秋之月县道皆案户比民年始七十者授之以玉杖餔之糜粥八十九十礼有加赐玉杖长尺端以鸠鸟为饰鸠者不噎之鸟也欲老人不噎】
　　命司服【原礼乃命司服具饰衣裳文绣有恒制有小大度有长短注此谓祭服也文谓画也祭服之制画衣而绣裳】
　　衣服有量【原礼衣服有量必循其故注此谓朝燕及他服凡此为寒益至也】
　　冠带有常【原礼冠带有常注因制衣服而作之也】
　　申严百刑【原礼乃命有司申严百刑斩杀必当毋或枉桡枉桡不当反受其殃注申重也当谓值其罪】
　　省羣牲【原礼是月也乃命宰祝循行牺牲视全具案刍豢瞻肥瘠察物色必比量大小视长短皆中度五者备当上帝其飨注于鸟兽肥充之时宜省羣牲也】
　　达秋气【原礼天子乃难以逹秋气注此难难阳气也阳暑至此不衰害亦将及人所以及人者阳气左行此月宿直毕毕亦得大陵积尸之气气佚则厉亦随而出行于是亦命方相氏帅百而难之王居明堂礼曰仲秋九门磔攘以发陈气御止疾疫】
　　以犬尝麻【原礼以犬尝麻先荐寝庙注麻始熟也】
　　备敛蔵【原礼是月也可以筑城郭建都邑穿窦害修囷仓集説四者皆为敛蔵之备穿地圎曰窦方曰窖】
　　趣收聚【原礼乃命有司趣民收敛务畜菜多积聚注始为御冬之备吕氏春秋南吕之月蛰虫入穴趣农收聚无敢懈怠以多为务】
　　平物【原礼日夜分则同度量平权衡正钧石角斗甬集説此与仲春同北齐书神武帝纪天平三年八月丁亥神武请均斗尺班于天下唐书百官志太府寺主簿掌印省钞目勾稽得失平权衡度量嵗以八月印署然后用之】
　　易关市【原礼是月也易关市来商旅纳货贿以便民事四方来集逺郷皆至则财不匮上无乏用百事乃遂注易关市谓轻其税使民利之】
　　禁令【原礼凡举大事毋逆大数必顺其时慎因其集説大事如土功徭役合诸侯举兵众之事皆不可悖隂阳之大数因犹依也如庆赏者乃发生之刑罚者乃肃杀之必顺时令而谨依其以行之也】献良裘【原周礼天官司裘中秋献良裘王乃行羽物疏仲秋所献善裘者为八月誓狝田所用故献之王乃行羽物者以羽鸟之物赐羣臣以应秋气也】
　　教治兵【原周礼夏官大司马中秋教治兵如振旅之陈疏言教治兵者秋以出兵为名秋严尚威故也】狝田【原周礼夏官大司马遂以狝田如搜田之法注秋田为狝狝杀也】
　　阅兵车【増公羊秋八月壬午大阅大阅者何阅兵车也修教明谕国道也平而修戎事非正也其日以为崇武故谨而日之】
　　命国醵【増王居明堂礼仲秋乃命国醵】
　　算赋【増汉书髙帝纪四年八月初为算赋注汉仪注民年十五以上至五十六出赋钱人百二十为一算为治库兵车马】
　　试车材官【増汉书髙帝纪陇西车巴蜀材官注材官士习射御驰战陈常以八月太守都尉令长丞会都试课殿最水处则习船】
　　吏民计偕【増汉书武帝纪元光五年八月征吏民有明当世之务习先圣之术者县次给食令与计偕注计者上计簿使也令所徴之人与上计者俱来而县次给之食】
　　赐黄金【増汉书宣帝纪元康四年秋八月赐故右扶风尹翁归子黄金百斤以奉其祭祀又赐功臣适后黄金人二十斤】
　　益吏奉【増汉书宣帝纪神爵三年秋八月诏曰吏不亷平则治道衰今小吏皆勤事而奉禄薄欲其毋侵渔百姓难矣其益吏百石以下奉十五】
　　赐羊酒【増汉书两龚昭帝时涿郡韩福以德行徴至京师赐防书束帛遣归诏长吏以时存问常以嵗八月赐羊一头酒二斛后汉书邓彪彪为太尉在位清白为百僚式元和元年赐防罢诏河南尹遣丞存问常以八月旦奉羊酒】
　　官尉【原淮南子八月官尉注尉戎官也是月治兵故官尉】
　　饮酎【原后汉书章帝纪建初七年秋八月饮酎髙庙増汉旧仪皇帝惟八月酎车驾夕牲牛以綘衣之皇帝暮视牲以鉴燧取水于月以火燧取火于日为明水火左袒以水沃牛右肩手执鸾刀以切牛毛荐之即更衣侍中上熟乃祀之】
　　祠丰沛庙社【増后汉书章帝纪章和元年八月己丑遣使祠沛髙原庙丰枌榆社】
　　刺史行部【増后汉书百官志外十有二州每州刺史一人诸州常以八月廵行所部郡国录囚徒考殿最宋书百官志前汉世刺史乗周行郡国无适所治后汉世所治始有定处止八月行部不复奏事京师】顺时讲武【増后汉书陈蕃传人君有事于苑囿惟仲秋西郊顺时讲武杀禽助祭以敦孝敬】遣輶轩使【増风俗通周秦常以八月遣輶轩使采异俗方言蔵之秘府】
　　奉圣亭侯【増晋书孝武帝纪太元十一年八月庚午封孔靖之为奉圣亭侯奉宣尼祀】祠中岳【増宋书礼志魏明帝太和四年八月帝东廵遣使者以特牛祠中岳】
　　荐时果【増魏书礼志太和十五年八月壬辰诏郡国有时果可荐者竝送京师以供庙飨】勲封广恩【増北齐书孝昭帝纪皇建元年八月诏九州勲人有重封者聴分授子弟以广骨肉之恩】遣使廵省【増北齐书孝昭帝纪皇建元年八月壬辰诏分遣大使廵省四方观察风俗问人疾苦考求得失搜访贤良隋书文帝纪开皇四年八月甲午遣十使廵行天下】
　　获玉印【増北史魏文成帝纪兴安二年八月戊戌诏曰朕即位以来风雨顺序众瑞兼呈又于苑内获方寸玉印其文曰子孙长夀羣公卿士咸曰休哉岂朕一人克臻斯应实由天地祖宗降祐之所致也思与兆庶共兹嘉庆其令百姓大酺三日】
　　省寃狱【增唐书太宗纪贞观二年八月甲戌省寃狱于朝堂】
　　考治否【増唐书百官志节度使嵗以八月考其治否销兵为上考足食为中考邉功为下考观察使以丰稔为上考省刑为中考办税为下考团练使以安民为上考惩奸为中考得情为下考防御使以无虞为上考清苦为中考政成为下考经略使以计度为上考集事为中考修造为下考】
　　特进佩鱼【増唐会要景龙三年八月令特进佩鱼散职佩鱼自兹始】
　　赐髙年冠带【増唐会要宣宗大中三年八月己丑既复河湟河陇髙年千余见阙下天子为御延喜楼赐冠带】
　　祭灵星【増通典周仲秋辰日祭灵星于国之东南王者所以复祭灵星者为人祈时以种五谷故别报其功】
　　进士试论议【増通鉴太和七年李徳裕请依杨绾议进士试论议不试诗赋八月庚寅停试诗赋礼部奏先试帖经略问大义次试议论一首大义以通二通四为格明年后竝依此例】
　　作雍和殿【増通鉴大中元年八月上崇睦兄弟作雍和殿于十六宅数临幸置酒作乐】置审刑院【増玉海淳化二年八月己夘诏置审刑院于禁中以枢密直学士李昌龄知院事凡具狱案牍先经大理断谳既定关报审刑知院定成文章奏讫然后下丞相府丞相又以闻始命论决盖重谨之至也】
　　广献书路【増玉海嘉祐五年八月壬申诏秘府书视开元録多遗轶开赏科以广献书之路】置木契【増玉海熙宁六年八月诏畿县都保置木契左畱司农寺右付其县凡追阅试则出契】召试教授【増玉海熙宁八年八月诏州学教授先召赴舎人院试大义五道取优通者选差孙谔试法中第一壬子命监制敕库】
　　开玉泉水【増元史世祖纪中统三年八月郭守敬请开玉泉水以通漕运从之】
　　分日乡试【増元史选与志乡试八月二十日防古色目人试经问五条汉人南人明经经疑二问经义一道二十三日防古色目人试防一道汉人南人古赋诏诰章表内科一道二十六日汉人南人试防一道】
　　民用
　　民夷【原书厥民夷夷平也老壮在田与夏平也蔡夷暑退而人气平也】
　　始为昏礼【増诗匏有苦叶济有深渉笺匏叶苦而渡处深谓八月之时隂阳交会始可以为昏礼纳采问名】
　　获禾【原诗八月其获疏八月其禾可获刈也】
　　断壶【原诗八月断壶壶瓠也疏甘瓠可食就蔓断取而食之】
　　剥枣【原诗八月剥枣疏枣湏就撃之夏小正剥枣剥也者取也】
　　载绩【原诗八月载绩疏绩缉麻之名八月丝事毕而麻事起故始绩】
　　雈苇【増诗八月雈苇薍为雈葭为苇豫畜雈苇可以为曲也】
　　劝种麦【原礼乃劝种麦毋或失时其有失时行罪无疑注麦者接絶续乏之谷尤重之】
　　剥瓜【原夏小正八月剥瓜畜瓜之时也】
　　粟零【原夏小正粟零零也者降也零而后取之故不言剥也】
　　地胆【増本草经地胆生汶山山谷八月采之陶景注真地胆状如大马蚁有翼是芫青所化亦名蚖青】蒸榆檽【増淮南万毕术八月榆檽以美酒渍曝同青米紫苋实蒸熟为末每服三指撮酒下令人辟谷不饥】
　　赤鲤鮨【増博物志西仲秋月取赤头鲤以为鮨】
　　习射【増齐民要术崔寔曰八月凉燥可上弓弩缮理檠锄正铠遂以习射】
　　备冬寒【増齐民要术崔寔曰八月擘丝治絮制新浣故及韦履贱好预买以备冬寒】
　　趣练染【増齐民要术崔寔曰八月凉风戒寒趣练缣帛染防色】
　　掐秋菜【増齐民要术掐秋菜必畱五六叶凡掐必待露解八月半剪去枿生肥嫩比至收时高与人膝等茎叶皆美科虽不髙菜实倍多】
　　种大蒜【増齐民要术崔寔曰八月可种大蒜】
　　入小学【増齐民要术崔寔曰八月暑退命幼童入小学如正月焉】
　　棠叶染绛【増齐民要术棠熟时收种之八月初天晴时摘叶薄布晒令干可以染绛】
