<!-- { "loadSidebar": true } -->
　　节尽【增参同契坤乙三十日东北防其朋节尽相禅与継体复生龙朱子注三十日第六节之终全变三阳而光尽体伏于西北一月六节既尽而禅于后月复生震卦云】
　　月晦【增参同契金返复其母月晦日相包释名晦灰也火死为灰月光尽似之也】
　　火候【原参同契既未至晦爽终则复更始日辰为期度动静有早晚朱子注既未谓晦日之卦朝既济暮未济也爽谓生明之时】
　　唐防【增水经注唐君公房学道得仙白日升天鸡鸣天上犬吠云中唯以防恶留之鼠乃感激以月晦日吐肠胃更生时人谓之唐防】
　　月晦祭祀【增隋书南蛮传婆利国祭祀必以月晦盘贮酒肴浮之流水】
　　灶神上天【増酉阳杂爼灶神名隗状如美女又姓张名单字子郭常以月晦日上天白人罪状大者夺纪纪三百日小者夺算算一百日】
　　月山【增舆地纪胜月山在安福县西山巅有石如月遇晦夕即明照暎百余歩有月山寺】
　　月尽无雨【増田家五行月尽无雨则来月初必有风雨】
　　十天下降【原见前】
　　十直斋日【原感应篇三十日念玉虚明皇天尊详见初一洞元灵寳月十斋三十日上太一下】太白游方【原选择歴书三十日在天】
　　人神【原选择歴书十日在足趺】
　　政典
　　先甲后甲【原易先甲三日后甲三日疏甲者创制之令人若犯者未可即加刑罚以民未习故先此宣令之前三日殷勤而语之又如此宣令之后三日更丁寕而语之其人不从乃加刑罚甲前三日取改自新故用辛也甲后三日取丁寕之意故用丁也】
　　先庚后庚【原易先庚三日后庚三日吉疏申命令谓之庚民迷固乆申不可卒故先申之三日令着之后复申之三日然后诛之民服其罪无怨而获吉矣】
　　令甲【增易先甲三日后甲三日注甲为十日之首创造之令为在后诸令之首故汉时令之重者谓之令甲】
　　三防【原诗岂敢定居一月三防增李治贺班师表衣暂试于一戎月连飞于三防】
　　卜筮日【增礼凡卜筮日旬之外曰逺某日旬之内曰近某日】
　　刚日柔日【增礼外事以刚日内事以柔日疏外事郊外之事刚竒日也甲丙戊庚壬五竒为刚也内事郊内之事乙丁己辛癸五偶为柔也】
　　告存【原礼八十月告存疏告谓问也君每月使人致膳告问存否】
　　法月为敎【増礼月以为量疏量犹分限也天之运行每三十日为一月而圣人制教亦随人之才分是法月为教之限量也】
　　廵牲【增礼君皮弁素积朔月月半君廵牲所以致力孝之至也】
　　令月【原仪礼士冠礼始加祝曰令月吉日始加元服增后汉书明帝纪诏骠骑将军三公曰今令月吉日宗祀光武皇帝于明堂以配五帝支遁诗令月肇清斋徳泽润无疆】
　　吉月【原仪礼士冠礼吉月令辰乃申尔服増史记五帝纪揖五瑞择吉月日见四岳诸牧班瑞】月奉【增周礼天官冡宰禄位以驭其士注禄若今月奉也唐书食货志开元二十四年令百官防閤庶仆俸食杂用以月给之总称月俸原宋史职官志诏自今掌事文武官月奉给折支京师每一千给实钱六百在外四百愿给他物者聼】
　　月终受要【原周礼天官小宰月终则以官府之叙受羣吏之要疏月计曰要故每月月终则使官府致其簿书之要受之当先尊后卑故言叙】
　　治凡【原周礼天官宰夫二曰师掌官成以治凡注师辟小宰宰夫也治凡若月计也】
　　月要日成【原周礼天官宰夫月终则令正月要旬终则令正日成疏月终则令正月要者谓每月终则令羣吏正其月要谓月计曰要也旬终谓每旬终则令羣吏正其日成日成谓日计曰成也】
　　会稍食【原周礼天官宫正月终则会其稍食疏稍食谓宫中官府等月禄故至月终会计之】当夕【增周礼天官九嫔注凡羣妃御见之法月与后妃其象也卑者宜先尊者宜后女御八十一人当九夕世妇二十七人当三夕九嫔九人当一夕三夫人当一夕后当一夕亦十五日而徧自望后反之】嗣掌其月【增周礼地官贾师凡国之卖儥各帅其属而嗣掌其月注儥买也谓官有所斥令卖贾师帅其属而更相代直月为官卖之均劳逸】
　　情讯【增周礼秋官小司冦以五刑聼万民之狱讼附于刑用情讯之至于旬乃之注附犹着也讯言也用情理言之冀有可以出之者十日乃断之】
　　治有期日【增周礼秋官朝士凡士之治有期日国中一旬郊二旬野三旬疏期日狱讼成来于外朝职聼逺近节之皆有期日】
　　城沂【增左传令尹蒍艾猎城沂使封人虑事以授司徒量功命日分财用平板干称畚筑程土物议逺迩略基址具糇粮度有司事三旬而成不愆于素】
　　十日十等【增左传天有十日人有十等下所以事上上所以共神也注甲至癸王至台】日祭月祀【原国语甸服者祭侯服者祀日祭月祀先王之制也注日祭于祖考月祀于曾祖】月会旬修【増国语月会旬修日完不忘注会计也计一月之经用修十日之中所成为者日完一日之为不忘其礼也】
　　天子月祭【增家语天子立七庙三昭三穆与太祖之庙而七曰太庙有一坛有一墠曰考庙曰王考庙曰皇考庙曰顕考庙曰祖考庙皆月祭之注始祖百世不迁髙曾祖祢以亲故此五庙每月一祭】诸侯月祭【增家语诸侯立五庙二昭二穆与太祖之庙而五曰祖考庙有一坛一墠曰考庙曰王考庙曰皇考皆月祭之显考庙祖考庙享尝乃止注月祭三庙降于天子也】
　　大夫月祭【增家语大夫立三庙一昭一穆与太祖之庙而三曰皇考庙有一坛考庙月祭王考庙皇考庙享尝乃止】
　　月有三政【原管子月有三政王事必理以为必长注月三旬政异故曰三政王者行事必顺三政之理然后可以长乆】
　　月馈肉【増管子八十以上二子无征月有馈肉】
　　读要戒【原逸周书王在成周昧爽召三公左史戎夫曰今夕朕寤遂事惊予乃取遂事之要戒俾戎夫言之朔望以闻注集取要戒之言月已日望于王前读之】
　　月令【增逸周书序周公制十二月赋政之法作月令后汉书律歴志用天因地揆时施教颁诸明堂以为民极者莫大乎月令帝王之大司备矣天下之能事毕矣原唐书礼志礼部尚书奏读月令其日皇帝出宫至于大次文武五品以上皆就门外位刑部郎中以月令置于案侍中跪奏请读月令刑部郎中读令毎月各居其位皆冠通天服玉之色如其时】
　　迎日【增史记五帝纪迎日推防注迎数之也日月朔望未来而推之故曰迎日】
　　五日一朝【原史记髙祖本纪髙祖五日一朝太公如家人父子礼后髙祖朝太公拥篲迎门却行髙祖大惊太公曰帝人主也奈何以我乱天下法于是髙祖乃尊太公为太上皇】
　　游衣冠【原史记叔孙通传髙寝衣冠月出游髙庙注月出髙帝衣冠备法驾名曰游衣冠髙寝在髙庙西髙祖衣冠藏在髙寝月出游于髙庙】
　　椎牛飨士【増史记冯唐传魏尚为云中守其军市租尽以飨士卒私养钱五日一椎牛飨賔客军吏舍人】
　　卒更践更【增史记游侠传践更数过注古有正卒无常人皆当迭为之一月一更是为卒更也贫者欲得顾更践者次直者出钱顾之月二千是为践更也】
　　顾山钱【原汉书平帝纪天下女徒已论归家顾山钱月三百注女徒论罪已定竝放归家不亲役之但令一月出钱三百以顾人也】
　　优宠老臣【原汉书苏武传宣帝召武待诏宦者署数进见复为右曹典属国以武着节老臣令朝朔望号称祭酒甚优宠之】
　　朝日引见【原汉书于定国传上数以朝日引见丞相御史入受诏条责以职事注五日一聼朝故云朝日也】
　　反支日【原后汉书王符传明帝时公车以反支日不受章奏注凡反支日用月朔为正戌亥朔一日反支申酉朔二日反支午未朔三日反支辰巳朔四日反支寅卯朔五日反支子丑朔六日反支见隂阳书也】廵狩告礼【増孔丛子古者天子将廵狩必先告于祖祢命史告羣庙及社稷圻内名山大川告者七日而徧亲告用牲史告用币申命冡宰而后清道而出归反舍于外次三日斋亲告祖祢用特命有司告羣庙社稷及圻内名山大川而后入聼朝】
　　每月异礼【原蔡邕明堂月令论因天时制人事天子号施令祀神受职每月异礼故谓之月令所以顺隂阳奉四时效气物行王政也成法具备各从时月藏之明堂所以示承祖考神明明不敢防凟之义】东庠考试【增晋书慕容皝载记赐其大臣子弟为官学生者号髙门生立东庠于旧宫以行乡射之礼每月临观考试优劣】
　　会议东门【増干寳晋纪大小中正为内官者聼月三会议于东门之外设幔陈席】
　　月赐笔墨【原宋书百官志丞郎月赐赤管大笔一双隃麋墨一丸】
　　省用讯狱【增宋书江夏王义恭传义恭渉猎文义而骄奢不节太祖与书诫之曰汝一月日自用不可过三十万若能省此益美刑狱不可拥滞一月可再讯】
　　决狱【增宋书徐羡之传诏曰平理狱讼政道所先司空尚书令可率众官月一决狱梁书武帝纪诏曰三讯五聼着自圣典哀矜折狱义重前诰可申勅诸州月一临讯博询择善务在确实】
　　入见面陈【増魏书范绍绍量功节用甄烦就简凡有赐给千匹以上皆别覆奏然后出之灵太后嘉其用心勅绍每月入见诸有益国利民之事皆令面陈】
　　朝朔望【増南史贺玚传梁天监初为太常丞有司举修賔礼召见説礼义武帝异之诏朝朔望预华林讲】
　　封事三条【增北史魏文皇帝纪诏公卿以下每月上封事三条极言得失刺史二千石铜墨以上有谠言嘉谋勿有所讳】
　　参论国政【増北史尔朱荣传荣奏请番直朔望之日引见三公令仆尚书九卿及司州牧河南尹洛阳河隂执事之官参论国政以为常式】
　　奉诏朝见【増北史栁机传机性寛简有雅望出为华州刺史奉诏每月朝见】
　　致珍羞【增北史刁廱传皇兴中廱与陇西王源贺及中书监髙允等并以耆年特见优礼锡廱几杖劒履上殿月致珍羞焉】
　　加佩绶【原隋书何稠从省之服初无佩绶稠曰此乃晦朔小朝之服安有人臣谒帝而去印绶兼无佩玉之节乎乃加兽头小绶及佩一只】
　　牙盘荐食【増旧唐书明皇纪天寳十一载制今后每月朔望宜令荐食于太庙每室一牙盘仍五日一开室门洒扫】
　　旬日秉笔【增旧唐书德宗纪故事宰相秉笔决事每人十日一易至是贾耽赵憬陆贽卢迈同平章政事百寮有所关白更相譲而不言始诏令旬日秉笔后诏每日更秉笔】
　　监牧分月【增旧唐书职官志沙苑监掌牧养陇右诸牧牛羊以供其宴会祭祀及尚食所用每嵗与典牧分月以供之】
　　诸司録报【増旧唐书职官志凡在京诸司见禁囚每月二十五以前本司録其所犯及禁时月日以报刑部】
　　园陵上食【增唐书礼乐志凡园陵之制皇祖以上至太祖陵皆朔望上食皇考陵朔望及节祭而日进食】
　　朔望朝参【增唐书百官志文武官职事九品以上及二王后朝朔望宋史礼志元丰中诏在京朝官以上朔望一朝紫宸为朔参官望参官】
　　文武朝参【増唐书百官志文武五品以上及两省供奉官监察御史员外郎太常博士日参号常参官武官三品以上三日一朝号九参官五品以上及折冲当番者五日一朝号六参官】
