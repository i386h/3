<!-- { "loadSidebar": true } -->
　　禁煮盐【増管子孟春农事起无得煮盐】
　　均田【原夏小正农率均田率者循也均田者始除田也言农夫急除田也广义注古田必均所以修疆畔分遂亩不相侵越同頼利泽也】
　　陈根可拔【増四民月令正月地气上腾土长冐橛陈根可拔急菑强土黒垆之田齐民要术春地气始通椓橛木长尺二寸埋尺见其二寸立春后土块散上没橛陈根可拔此时二十日以后和气去即土刚以此时耕一而当四和气去耕四不当一王廙春可乐赋春可乐兮乐孟月之初阳氷泮涣以防流土冐橛以觧刚野暄卉以挥绿山葱旧以发苍】
　　粪畴【増四民月令正月粪畴畴麻田也】
　　作种【増四民月令正月可作种瓠葵芬防大小葱蒜苜蓿及杂蒜亦种】
　　入学【増四民月令正月农事未起命成童以上入太学五经砚氷释命防童入小学萹章注萹章谓六甲九九急就三仓之属】
　　趋织布【増四民月令正月命女工趋织布】
　　酿春酒【増四民月令正月命典馈酿春酒】
　　作诸醤【増四民月令正月可作诸醤肉醤清醤】
　　合药日【増四民月令正月上除若十五日合诸膏小草续命丸散法药】
　　醇酎【増西京杂记汉以正月旦造酒八月成名曰九酲一名醇酎齐民要术黍米酎以正月作】照井厠【原荆楚嵗时记正月未日夜芦苣火照井厠中则百走】
　　曼头【増束晳赋三阳之初隂阳交际寒气既除温不至热扵时宴享曼头宜设】
　　种桑柘【増齐民要术桑柘熟时収黒鲁椹即日以水淘取子晒燥仍畦种常薅令浄明年正月移而栽之率五尺一根其下常劚掘种菉豆小豆栽后二年慎勿采沐大如臂许正月中移之率十歩一树行欲小犄角不用正相当湏取栽者正月二月中以钩弋压下枝令着地条叶生髙数寸仍以燥土壅之明年正月中截取而种之】
　　嵗所宜【増齐民要术欲知嵗所宜以布囊盛粟等诸物种平量之埋隂地冬至后五十日发取量之息多者嵗所宜也】
　　嫁李【原齐民要术嫁李法正月一日或十五日以砖着李树岐中令实繁乂腊月中以杖防打岐间正月时日复打之亦足子也】
　　种法【増齐民要术种法冬天以子数枚内热牛粪中冻即拾聚置之隂地正月地释即耕逐布之率方一歩下一斗粪耕土覆之肥茂早熟原便民图纂种茄匏冬葫芦黄菜正月预先以粪和灰土或盆或桶盛贮热过以子揷扵灰中常以水洒之日间朝日影夜间収扵灶侧暖处生甲时分种扵肥地】
　　粟米酒【増齐民要术粟米酒唯正月得作余月悉不成用笨麴不用神麴粟米皆得作酒然青谷米佳治麴淘米必湏细浄以正月一日日未出前取水日出即牺麴至正月十五日麴作末即浸之大率麴末一斗堆量之水八斗杀米一石米平量之随瓮大小率以此加以向满为度随米多少皆平分为四分从初至熟四炊而已预前经宿浸米令液以正月晦日向暮炊酿正作饙耳不为再馏饭欲熟时预前作泥置瓮边饙熟即举甑就瓮下之速以酒杷就瓮中搅作两三遍即以盆合瓮口泥密封勿令漏气看有裂防更泥封七日一酘皆如初法四酘毕四七二十八日酒熟此酒要湏用夜不得白日四度酘者及初押酒时皆廻身暎火勿使烛明及度酒熟便堪饮】
　　烧厠草【増四时纂要正月上寅日取厠前草烧扵庭中不着天行】
　　摄生【原孙真人摄生论正月肾炁受病肺藏炁防宜减醎酸増辛辣味助肾补肺安养胃气勿冐冰冻勿太温暖早起夜卧以缓形神】
　　桑枝汤【増千金月令正月宜服桑枝汤取桑枝如箭干大者细挫三升熬令防黄以水六升煎三升去滓重汤煎二升下白三合黄明胶一两炙作末煎成以不津器贮之】
　　食粥三方【原千金月令是月宜食粥有三方地黄粥以地黄捣汁粥半熟下汁更用绵包花椒五十粒生姜一片同煮粥熟去绵包再下熟羊肾一具碎切成条如韭叶大少加盐食之补虚防风粥以防风煎汤煮粥食治四肢风紫苏粥以紫苏制浄炒防黄香煎汁漉浄作粥甚良】
　　辟瘟疫【原肘后方正月上寅日取雀飘草末三合用綘囊盛挂帐中能辟疫雀飘即女青也】蒌蒿【増陆玑诗疏蒌蒿好生水边及泽中正月根芽生旁茎正白生食之香而脆羙其叶可蒸为茹】炙新芽【増王氏谈録茶品髙而多年者必稍陈遇有茶防春初取新芽轻炙杂而烹之气味复在】就傅【増郑氏家范子孙年十二扵正月出就外傅见灯火不许入中门入者棰之】
　　种葡萄【増癸辛杂识种葡萄法扵正月之末取葡萄嫩枝长四五尺者卷为小围令紧先治地土松而沃之以肥种之止留二节在外异时春气动众萌竞吐而土中之节不能条达则尽萃花扵出土之二节不二年成大棚其实大如枣而且多液此亦竒法也】
　　芋□【増山居要録正月种芋□先锄地一遍以新黄土覆在锄过地上将芋芽向上宻排种之用草覆盖三四叶约四五寸髙扵三月间移栽之】
　　种大葫芦【増山居要録正月中掘地作坑方四五尺深如之实填油麻菉豆防及烂草等一重粪土一重草如此四五重向上一尺余着粪土种十余颗子待生后拣取四茎肥好者每两茎相着一防以竹刀子刮去半皮以物纒之以牛粪黄泥封之一如接树法裹之待相着活后各除一头又取此两茎相着如前法治待得活后惟留一茎四茎合为一夲待着子拣取两个周正好大者余旋除之如此旧是一斗可容一石也若湏为器以模盛之随人所好】
　　梅粥【増山家清供梅落英净洗用雪水煮白粥熟同煮杨诚斋诗云才看腊后得春饶愁见风前作雪飘脱蘂収将熬粥吃落英仍好当香烧】
　　胡椒【増夲草胡椒蔓生附树及作棚引之叶如扁豆山药正月开黄白花结椒累累纒藤而生】种穬麦【増夲草穬麦山东河北人正月种之名穬麦形状与大麦相似】
　　菠薐【増本草菠薐正月种者可备春蔬】
　　繁缕【増本草繁缕即鵞肠下湿地极多正月生苖叶大如指头细茎引蔓断之中空有一缕如丝作蔬甘脆】
　　莳韭【原夲草纲目韭正月分莳宜肥壤数枝一本则茂而根大】
　　采神桃【増夲草纲目神桃是桃实着树经冬不落者正月采之中实者良】
　　修桑【増便民圗纂正月修桑削去枯枝及低小乱枝条根旁开掘用粪土培壅此月不修理则叶生迟而薄】
　　履端防【増通考正月邀客饮春酒为履端之防】
　　祀灶【原通考正月己丑日白鸡祀灶宜蚕】
　　种靛【増通考种靛正月中以布袋盛子浸之芽出撒地上用灰粪覆盖待放叶浇水粪长二寸许分栽俟叶厚方割将叶浸水缸内一昼夜滤浄每缸内用矿灰八两以木扒打转澄清去水是谓头靛二靛三靛法亦如之】
　　黄麻【増通考古云十耕萝卜九耕麻地宜肥熟湏残年垦俟冻过则七酥至春锄成行陇正月半前下种种子取斑黒者为上】
　　盐汤洗濯【原通考正月夜欲卧荡热盐汤一盆从膝下洗至足方卧以通泄风毒脚气勿令壅滞】金樱子【増农政全书金樱子取其刺可却奸取其花香味可玩取其子可作药正月揷】
　　五加皮【増农政全书五加皮取其干可作骨取其刺可却奸取其芽可食取其根皮作药作酒正月揷】糟酒豆酱【増农政全书正月宜収藏无灰腊糟蒸腊酒合小豆醤】
　　种薯【増农政全书山东种薯法沙地深耕起土坑深二尺用粪和土各半填入坑中足践实正月中畦种薯苗长乂加土压之】
　　粉糁寒具【増北京嵗华记初八九日至十八日人家用粉糁寒具相馈遗徧市鬻之以五花帚为号】弃宿饭【増时镜新书嵗暮留宿饭至新年十二则弃扵街衢以为去故取新除贫取富】
　　香茶【増居家必用上春嫩茶芽毎五百钱重以菉豆一升去殻蒸焙山药十两一防细磨别以脑麝各半钱重入同研约二千杵罐内宻封窨三日后可以烹防愈久香味愈佳】
　　造麪醤酒醋【増居家必用正月丁夘甲辰丙辰丁未己未乙酉丁酉造麪醤酒醋吉】服蔓菁【原遵生八牋立春后庚子日宜温蔓菁汁合家竝服不拘多少可除瘟疫】
　　天道南行【原云笈七籖灵寳曰是月天道南行作事出行俱向南吉】
　　赵孟頫正月耕诗【増田家重元日置酒防隣里小大易新衣相戒未眀起老翁年已迈含笑防孙子老妪且慈白髪被两耳杯且罗列饮食致甘防相呼圞坐聊慰衰暮齿田硗借人力粪壤要锄理新嵗不敢闲农事自兹始】
　　赵孟頫正月织诗【増正月新献嵗先理农器女工并时兴蚕室临期治初阳力未胜早春尚寒气窓戸当奥宻勿使风雨至田畴耕耨动敢不修耒耜经冬牛力弱相戒勤饭饲万事非预备仓卒恐不易田家亦良苦舍此复何计】
　　物
　　蛰虫始振【原礼蛰虫始振疏正月中气之时蛰虫得阳气初始振动至二月乃大惊而出对二月故云始振夏小正正月启蛰言始彂蛰也増説文蛰蔵也有足谓之虫谢观初雷啓蛰赋蛰防扵冬雷生自震启一声扵春知万之奋迅虺虺初动祁祁始振白居易早春诗东风来防日蛰动萌草坼卢仝诗闻道新年入山里蛰虫惊动春风起】
　　鱼上冰【原礼鱼上冰疏鱼当盛寒之时伏扵水下逐其温暖至正月阳气既上鱼逰扵水上近扵氷夏小正鱼陟负氷陟升也负氷云者言觧蛰也广义注鱼冬则气在腴故防春则气在背故升増王季则鱼上氷诗氷消通浅溜气变跃潜鱼吴冕鱼上氷诗春水鳞发寒潭旧藻疎鬐顺气纵振鬛上氷初王公亮鱼上氷诗春生寒气减稍动久潜鱼乍喜东风至来看曲岸初出氷朱鬛见望日锦鳞舒渐觉流澌近还欣掉尾余】
　　獭祭鱼【原礼獭祭鱼注此时鱼肥羙獭将食之先以祭也淮南子注獭祭鲤鱼扵水邉四面陈之谓之祭鱼也増埤雅獭西方白虎之属似狐而小青黒色肤如伏翼水居食鱼】
　　鸿雁来【原礼鸿雁来注雁自南方来将北反其居淮南子注鴈从彭蠡来北过周雒至汉中孕卵也夏小正雁北乡】
　　草木萌动【原礼是月也天气下防地气上腾天地和同草木萌动】
　　谷始【増管子正月之朝谷始也】
　　菖始生【原吕氏春秋冬至后五旬七日菖始生菖者百草之先生者也扵是始耕】
　　树杨【原淮南子正月其树杨注尔雅曰杨蒲栁也杨木春光故其树杨也】
　　百草权舆【増大戴礼虞夏之厯正建扵孟春扵时氷泮蛰百草权舆】
　　田鼠出【原夏小正田鼠出田鼠者嗛鼠也増尔雅疏嗛是頬里藏食之名】
　　雉震呴【原夏小正雉震呴震也者鸣也呴也者鼔其翼也正月必雷雷不必闻惟雉为必闻之増魏文帝乐府野雉羣呴】
　　囿有见韭【原夏小正囿有见韭囿也者园之燕也増图经夲草韭一种而久生故谓之韭一嵗三四割其根不伤至冬壅培之先春复生】
　　鹰则为鸠【原夏小正鹰则为鸠鹰也者其杀之时也鸠也者非其杀之时也善变而之仁也故具言之也则尽其辞也鸠为鹰变而之不仁也故不尽其辞也】
　　采芸【原夏小正采芸为庙采也广义注芸蒿叶似邪蒿香美可食増梁简文帝梅花赋年气归新揺芸动尘】
　　鞠则见【原夏小正鞠则见鞠也者星名也鞠则见者嵗再见尔广义注鞠菊通用菊始苗也】栁稊【原夏小正栁稊稊也者发孚也】
　　梅杏柂桃则华【原夏小正梅杏柂桃则华柂桃山桃也】
