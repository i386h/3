<!-- { "loadSidebar": true } -->
　　杜甫孟冬诗【原殊俗还多事方冬变所为破柑霜落爪尝稻雪翻匙巫峡寒都薄乌蛮瘴远随终然减滩瀬暂喜息蛟螭】
　　赵孟頫十月耕诗【増孟冬农事毕粟既已藏弥望四野空藁秸亦在场朝廷政方理庶事和阴阳所以频歳登不忧旱与蝗置酒宴乡里尊老列上行肴羞不厌多炰羔复烹羊纵饮穷日夕为乐殊未央祷天祝圣人万年长寿康】
　　赵孟頫十月织诗【増丰年禾黍登农心稍逸乐小儿渐长大终歳荷鉏镢目不识一字毎念心作恶东邻方迎师收拾令上学后月日南至相贺因旧俗为女裁新衣修短巧量度龟手事塞向庶御北风虐人生眞可叹至老常力作】
　　物候
　　陨萚【原诗十月陨萚陨坠萚落也疏十月木叶皆陨落也】
　　蟋蟀【原诗十月蟋蟀入我牀下疏虫既近人大寒将至】
　　冰冻【原礼水始冰地始冻】
　　雉为蜃【原礼雉入大水为蜃注大水淮也大蛤曰蜃】
　　黒鸟浴【原夏小正黑鸟浴黑鸟乌也浴者飞乍高乍下也】
　　豺祭兽【原夏小正豺祭兽善其祭而后食之也礼豺祭兽疏按月令九月豺乃祭兽夏小正十月豺祭兽则是九月末十月之初豺祭兽之后百姓可以田猎】
　　人气在心【原素问十月隂气始氷地气始闭人气在心】
　　香草生【增史记司马相如揭车衡兰槀本射干注郭璞曰揭车一名乞舆槀本射干十月生皆香草】树檀【增淮南子十月其树檀注檀隂木】
　　东墙熟【增后汉书乌桓其土地宜穄及东墙东墙似蓬草实如穄子至十月而熟】
　　枳柜【增齐民要术广志曰枳柜叶似蒲柳子似珊瑚其味如蜜十月熟树干者美出南方邳郯大如指】龙蛇蛰【増周易集解龙蛇之蛰以存身也虞翻曰龙潜而蛇蔵隂初防为蛇阳息初震为龙十月坤成十一月复生垢防在下龙蛇俱蛰初坤为身故龙蛇之蛰以存身】
　　放鹰【增白居易放鹰诗十月鹰出笼草枯雉免肥下韝随指顾百掷无一遗鹰翅疾如风鹰爪利如锥本为鸟所设今为人所资】
　　取蠏【增唐彦谦蠏诗湖田十月清霜堕晩稻初香蠏如虎扳拖取赛多篾篓挑将水边货】梅花【增卢僎十月梅花诗巴乡气与华别年年十月梅花上苑今应雪作花宁知此地花为雪樊晃南中感懐诗南路蹉跎客未囘常嗟物暗相催四时不变江头草十月先开岭上梅僧善住诗清霜欲重小春天杨柳萧疎帯晚烟无奈东皇苦多事又春信到梅边】
　　蒴藋子【增本草衍义蒴藋花白子初青如绿豆颗十月方熟红】
　　贝母【増本草纲目贝母生晋地十月采根暴干诗云言采其即此一作防谓根状如防也】鼠穴榛实【増昌平山水记黄花镇有鼠色如鼦而毛浅初冬掇榛实贮穴中为岐洞贮之多至二三斗美好倍扵人所收者土人毎掘取之】
　　十月牡丹【増枫小牍淳化三年冬十月太平兴国寺牡丹红紫盛开帝京景物畧右安门外南十里草桥北土近泉宜花居人以种花为业冬则温火暄之十月中旬牡丹已进御矣】
　　白居易早冬诗【増十月江南天气好可怜冬景似春华霜轻未杀萋萋草日暖初干漠漠沙老柘叶黄如嫩树寒樱枝白是狂花此时却羡闲人醉五马无由入酒家】
　　占验
　　愆【原礼孟冬在春令则冻闭不密地气上泄民多流亡注寅之气乘之也又行夏令则国多暴风方冬不寒蛰虫复出注已之气乘之也又行秋令则雪霜不时小兵时起土地侵削注申之气乘之也】霜不杀草【增春秋僖公三十有三年十有二月霣霜不杀草李梅实公羊何以书不时也注周之十二月夏之十月也】
　　尾伏火中【原左僖公五年八月甲午晋侯围上阳问扵卜偃曰吾其济乎对曰克之公曰何时对曰童謡云丙之晨龙尾伏辰均服振振取虢之旂鹑之贲贲天策焞焞火中成军虢公其奔其九月十月之交乎丙子旦日在尾月在防鹑火中必是时也冬十二月丙子朔晋灭虢虢公丑奔京师注龙尾尾星也日月之防曰辰日在尾故尾星伏不见鹑鹑火星天防说星交晦朔交会是夜日月合朔扵尾月行疾故至旦而过在策周十二月夏之十月】
　　不当见【増公羊注者与隂杀俱蔵周十二月夏之十月不当见故为异】
　　木火土金聚【増北齐书神武纪普泰元年十月歳星荧惑镇星太白聚扵觜参色甚明太史占云当有王者兴是时神武起扵信都】
　　春粜占【増齐民要术师旷占五谷贵贱法常以十月朔日占春粜贵贱风从东来春贱逆此者贵】雾占【增望气经十月癸巳雾赤为兵青为殃】
　　鸟卜【增唐书西域东女国巫者以十月诣山中布糟麦咒呼羣鸟俄有鸟来如鸡状剖视之有谷者歳丰否则有灾名曰鸟卜】
　　风雨占【原肘后神枢十月十五十八十九二十七日太山府君上天界卯时后有恶风如无风即雨又初八十五二十二日东岳府君朝玉帝主有大风】
　　冬朝晴雨【增农政全书十月立冬晴则一冬多晴雨则一冬多雨亦多隂寒谚云卖絮婆子防冬朝无风无雨哭号咷】
　　霜占【増农政全书冬前霜多主来年旱冬后多晩禾好】
　　朔値占【增家塾事亲朔日值立冬主灾异値小雪有东风春米贱西风春米贵其日用斗量米若缀在斗来春陡贵甚验】
　　三卯【増家塾事亲十月有三卯籴平无则贵】
　　沫露【原田家五行月内有雾为沫露主来年水大仍相去二百单五日水至须看雾着水面则轻离水面则重】
　　杂纪
　　祀蚩尤【增史记五帝纪蚩尤注蚩尤冢在东平郡夀张县阚乡城中高七丈民常十月祀之有赤气出如匹绛帛名为蚩尤旗】
　　未央宫上夀【増汉书髙帝纪九年冬十月淮南王梁王赵王楚王朝未央宫置酒前殿上奉玉巵为太上皇夀】
　　大风歌【增汉书髙帝纪十二年冬十月上还过沛留置酒沛宫悉召故人父老子弟佐酒发沛中儿得百二十人教之歌酒酣上撃筑自歌曰大风起兮云飞扬威加海内兮归故乡安得猛士兮守四方】获白麟【増汉书武帝纪元狩元年冬十月行幸雍祠五畤获白麟作白麟之歌注获白麟因改元曰元狩也】
　　太守享会【増后汉书郅恽汝南旧俗太守十月享会百里内县皆赍牛酒到府防饮】夏门【增李尤雒阳城十二门铭夏门値孟位月在亥隂阳不通蝃蝀匿彩迎冬北坛从隂所在】员渊燋石【增拾遗记岱舆山有员渊千里常沸腾以金石投之则烂如土矣孟冬水涸中有黄烟从地出起数丈烟色万变山人掘之入数尺得燋石如炭灭有碎火以蒸烛投之则然而青色深掘则火转盛】凤凰集【增宋书符瑞志汉宣帝神雀四年十月凤凰十一集杜陵光武建武十七年十月凤凰五高八九尺毛羽五采集颍川郡羣鸟竝从行列盖地数顷畱十七日乃去安帝延光三年十月壬午凤凰集京兆新丰西界槐树】
　　东明【増梁书东夷高句骊以十月祭天大防名曰东明】
　　得玉玺【增前凉录建兴三年冬十月兰池长赵婴上言军士张氷扵青涧水中得一玉玺钮光照水外文曰皇帝行玺张寔曰是非人臣所得畱遣使送扵京师】
　　冬初衣葛【原隋书袁充年十余歳其父党至门时冬初充尚衣葛衫客戏充曰袁郎子絺兮绤兮凄其以风充应声荅曰为絺为绤服之无斁】
　　校猎射鹿【增旧唐书太宗纪贞观四年冬十月十日校猎扵贵泉谷十三日校猎扵鱼龙川自射鹿献扵大安宫】
　　祭神隧【増唐书髙防国左有大穴曰神隧毎十月王皆自祭】
　　得金座像【増法苑珠林宋尼释慧玉长安人也行业勤脩经戒通备尝南渡樊郢住江陵灵收寺元嘉十四年十月夜见寺东树有紫光烂起晖映一林以告同学妙光等而悉弗之见也二十余日玉常见焉后寺主释法将扵树下营筑禅基仰首条间得金座像髙尺许】
　　龙食【増法苑珠林唐贞观十八年十月汾州幷州文水县两界天大雷震空中云内落一石下大如碓脊高腹平时西域摩伽陀菩提寺长年师来到西京内外博知勅问答云是龙食二龙相争故落下】宫嫔呵笔【增开天遗事李白扵便殿对明皇撰诏诰时十月大寒冻笔莫能书字帝勅宫嫔十人侍李白左右令各执牙笔呵之遂取而书诏其受眷如此】
　　曹弗兴画龙【增名画录曹弗兴之笔代不复秘阁之内一龙而已呉赤乌元年十月大帝逰青溪见一赤龙自天而下凌波而行遂命弗兴圗之至宋文帝时累月亢旱祈祷无应乃取弗兴画龙置扵水上应时畜水成雾经旬霶霈】
　　禾生九穂图【増宋史五行志干徳二年十月眉州献禾生九穂图】
　　竹筒生枝叶【増宋史五行志太平兴国五年十月龙水县华严寺旧截竹为筒引水忽生枝叶长二丈许知州姜宣以闻】
　　瑞雪洗疫【増眞徳秀防敇封慧应大师后记建宁府浦城县景祐南丰院故净空禅师嘉定十五年汀邵剑三州疫者各以万计将及县境时既十月矣而炎郁不少衰知县亟诣师祷焉风雨旋至瑞雪继之浃旬之问疠气如洗】
　　献麟【増燕翼贻谋录太平兴国九年十月岚州献兽一角似鹿无斑角端有肉性驯善诏羣臣参验徐滕中正王佑等上奏曰麟也宰相宋琪等贺】
　　佳得【原眞腊风土记真腊毎用中国十月为正月是月也名为佳得当国宫之前缚一大棚下可容千余人尽挂灯毬花朶之属其对岸远离二十丈地则以木接续缚成高棚如造塔扑竿之状可髙二十余丈毎夜设三四座或五六座装烟火爆杖扵其上夜则请国王出观防放烟火爆杖如是者半月而后止】杨公泉【増续夷坚志道士杨谷字洞微代州人隐居华山晩爱中方卜居之中方旧无泉苦扵逺汲防微言山秀如此不应无泉乃斋沐致祷筮之得吉徴是时十月庵旁近葵花荣茂洞微云扵文草癸为葵此殆水徴也与众道士行寻之见巽隅草树隠隠有微润掘之果得泉可供数百指然东隔絶涧南限羣峯石壁峻峭几百歩不可越乃就壁取石凿窍嵌之叠为石梁甃泉为池自是中方得水甚易至今人目为杨公泉】赏红栀【增锦绣万花谷蜀孟防十月宴芳林园赏红栀子花其花六出而红清香如梅】
　　嘉禾【增桯史元祐丁卯十月定襄守臣得禾异畆同颖部使者臣商英作嘉禾篇】
　　羲之石砚【增玉海太平兴国八年十月己丑越州献羲之石砚】
　　枣汤【増遵生八牋十月宜进枣汤其方取大枣去皮核扵文武火上翻覆焙香然后泡作汤服】逹摩渡江【增灯录梁武帝遣使迎请十月一日师至金陵帝问如何是圣谛第一义师曰廓然无圣帝曰对朕者谁师曰不识帝不领悟师知机不契是月十九日潜江北十一月二十三日届扵洛阳当后魏孝文太和十年也】
　　增明亭牡丹【增元好问满庭芳词幷序正大四年戊子十月汴京遇仙楼酒家杨广道赵君瑞皆山后人其乡僧李菩萨者狂人也常就之借宿毎酒客防从外来卧具有闲剰则就之不然赤地亦寝一日天寒甚杨怜其羇穷饮之酒僧若愧焉晨起僧持酒盌出同宿者闻噀声少焉僧云增明亭前牡丹开矣速往看之人狂而不信也已乃果有两花僧亦去京师观者塡咽酒垆为之一空杨因获利不赀盖僧以是报杨也天上殷韩解羁官府烂游舞榭歌楼开花酿酒来看帝王州常见牡丹开候独占断雨风流仙家好霜天槁叶秾艳破春柔狂僧谁借手一杯唤起绿怨红愁看天香国艳梅菊替人羞尽揭纱笼防日容光动玉斚琼舟都人士女年年十月常记遇仙楼】
