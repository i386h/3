<!-- { "loadSidebar": true } -->
　　火朝觌【增国语单襄公假道扵陈以聘扵楚臾朝觌矣道茀不可行也注火心星也觌见也朝见谓夏正十月晨见扵辰】
　　成梁【原国语十月成梁増孟子十二月舆梁成注周十二月夏十月可以成舆梁也】
　　繋牛牧马【増王居明堂礼孟冬之月命农毕积聚繋牛牧马】
　　麟逰灵畤【增司马相如封禅文濯濯之麟逰彼灵畤孟冬十月君徂郊祀驰我君舆帝以享祉】官司马【原淮南子官司马注冬间讲武故官司马】
　　秦歳首【原史记高祖纪至霸上注以高祖十月至霸上故因秦以十月为歳首汉书任敖汉兴二十余年天下初定公卿皆军吏苍为讣相时绪正律歴以高祖十月始至霸上故因秦时本十月为歳首不革推五徳之运以为汉当水徳之时上黒如故吹律调乐入之音声及以比定律令】
　　朝献【増汉书高帝纪十一年诏曰欲省赋甚今献未有程吏或多赋以为献而诸侯王尤多民疾之令诸侯王通侯常以十月朝献及郡各以其口数率人歳六十三钱以给献费】
　　孝文庙乐【増汉书景帝纪元年冬十月诏曰盖闻古者祖有功而宗有徳制礼乐各有由歌者所以徳也舞者所以明功也高庙酎奏武徳文始五行之舞孝庙酎奏文始五行之舞孝文皇帝临天下徳厚侔天地利泽施四海靡不获福明象乎日月而庙乐不称朕甚惧焉其为孝文皇帝庙为昭徳之舞以明休徳然后祖宗之功徳施扵万世永永无穷朕甚嘉之其与丞相列侯中二千石礼官具礼仪奏】
　　除赋加帛【增汉书武帝纪元封元年诏曰朕登封泰山至扵梁父然后升防肃然自新嘉与士大夫更始其以十月为元封元年行所巡至博奉高蛇丘歴城梁父民田租逋赋贷已除加年七十以上孤寡帛人二匹四县无出今年算赐天下民爵一级女子百户牛酒】
　　朝仪【原汉书叔孙通传汉七年长乐宫成诸侯羣臣朝十月仪先平明谒者治礼引以次入殿门廷中陈车骑戍卒卫官设兵张旗志曰趋殿下郎中侠陛陛数百人功臣列侯诸将军军吏以次陈西方东乡文官丞相以下陈东方西乡大行设九賔胪句传扵是皇帝辇出房百官执防警引诸侯王以下至吏六百石以次奉贺自诸侯王以下莫不震恐肃敬至礼毕尽伏置法酒诸侍坐殿上皆伏抑首以尊卑次起上寿觞九行谒者言罢酒御史执法举不如仪者輙引去竟朝置酒无敢讙哗失礼者扵是高帝曰吾乃今日知为皇帝之贵也注汉时尚以十月为正月故行朝歳之礼史家追书十月】
　　优复元氏【增后汉书明帝纪永平五年冬十月行幸邺常山三老言扵帝曰上生扵元氏愿防优复诏曰丰沛济阳受命所由加恩报徳适其宜也今永平之政百姓怨结而吏人求复令人愧笑重逆此县之拳拳其复元氏县田租更赋六歳劳赐县掾吏及门阑走卒】
　　行迎气乐【増后汉书章帝纪建初五年始行月令迎气乐注东观记曰马防上言圣人作乐所以宣气致和顺隂阳也臣愚以为可因歳首太蔟之律奏雅颂之音以迎和气时以作乐器费多遂独行十月迎气乐也】
　　改断狱期【増后汉书陈宠帝敬纳宠言毎事务扵寛厚是后人俗和平屡有嘉瑞汉旧事断狱报重常尽三冬之月是时帝始改用冬初十月而已】
　　祫祭【增后汉书张纯祫祭以冬十月冬者五谷成熟物备礼成故合聚饮食也】
　　用椑柿【増范汪祠制孟冬祭用椑柿】
　　班俸制【增魏书髙祖纪太和八年诏曰俸制已立宜时班行其以十月为首毎季一请扵是内外百官受禄有差】
　　导人徳义【増北史魏孝文帝纪太和十一年冬十月甲戌诏曰孟冬十月人闲歳隙宜扵此时导以徳义可下诸州党里之内推贤而长者教其里人父慈子孝兄友弟顺夫和妻柔不率长教者具以名闻】祭司寒【増唐书礼乐志孟冬祭司寒】
　　选人会省【增唐书选举志毎歳五月颁格扵州县选人应格则本属或故任取选解列其罢免善恶之状以十月会扵省过其时者不叙其以时至者乃考其功过同流者五五为聫京官五人保之一人识之刑家之子工贾异及假名承伪隠冒升降者有罚文书粟错隠幸者驳放之非隠幸则不】
　　三旬会集【增唐六典军卫武官选授之制毎歳孟冬以三旬会其人去王城五百里集扵上旬千里之内集扵中旬千里之外集扵下旬】
　　徧祀山川【增通典后魏景穆帝立五岳四渎庙扵桑干水之隂春秋遣有司祭其山川诸神三百二十四所毎歳十月遣祠官诣州镇徧祀】
　　熟羌互市【增白帖金部格云敇松当悉维翼等州熟羌毎年十月已后即来彭州互市易法时差上佐一人扵蚕崖关外依市法至市塲交易勿令百姓与往还】
　　赐从官【增宋史真宗纪大中祥符元年十月甲寅次太平驿赐从官辟寒丸花茸袍】
　　给公劵【増燕翼诒谋录开寳二年十月丁亥诏西川山南荆湖等道所荐举人并给来往公劵令枢宻院定例施行盖自初起程以至还乡费皆给扵公家】
　　合祭羣神【增山堂考索后周以十月祭神农伊耆以下至毛介等神扵五郊五方天地星宿四灵五帝五官岳镇下至原隰各分其方合祭之】
　　立聼讼观【増通鉴纲目太和三年十月立聼讼观置律博士】
　　赐刑綂【增玉海端拱二年十月诏赐宰臣执政刑綂各一部诏中外臣僚常读律书】
　　乾元厯成【增玉海太平兴国七年十月己卯司天冬官正呉昭素及畱内直苗守信造成新厯凡律经二卷记晨昏分一卷日隂阳经一卷日出入刻一卷昼夜刻分一卷五更中星一卷共七卷以献上命卫尉少卿元象宗集本监明律厯者同校定赐号乾元厯上自制序】
　　选人入馆校书【增玉海祥符八年十月丙午命吏部取选人先试判择可者选学士院试诗赋论命入馆校勘书籍三年改官】
　　祷天雪霁【増辽史太祖纪神册四年冬十月丙午次乌古部天大风雪兵不能进上祷扵天俄顷而霁】
　　刘禹锡洛中初冬拜表有懐上京故人诗【増凤楼南面控三条拜表郎官早渡桥清洛晓光铺碧簟上阳霜叶剪红绡省门簮组初成列云路鸳鸾想退朝寄谢慇勤九天侣抢榆水撃各逍遥】
　　民用
　　备寒【原诗穹窒熏鼠塞向墐户穹穷窒塞也向北出牖也墐涂也庶人荜户笺为此四者以备寒】获稻为酒【原诗十月获稻为此春酒以介眉寿春酒冻醪也疏获稻为酒唯助养老】纳禾稼【原诗十月纳禾稼黍稷重穋禾麻菽麦笺纳内也治扵而内之囷仓也疏十月之终纳禾稼之所收获者黍稷重穋禾麻菽麦之等纳之扵囷仓之中】
　　涤飨酒【原诗十月涤朋酒斯飨曰杀羔羊跻彼公堂称彼兕觥万寿无疆笺十月民事男女俱毕无饥寒之忧国君闲扵政事而飨羣臣増韩维送宁极还山诗功十月毕田家足幽事】
　　日月会龙【原国语日月会扵龙土气含收天明昌作百嘉备舍羣神频行国扵是乎烝甞家扵是乎尝祀百姓夫妇择其令辰奉其牺牲敬其齍盛洁其粪除慎其采服禋其酒醴帅其子姓从其时享防其宗祝道其顺辞以昭祀其先祖注龙尾也谓周十二月夏十月也日月合辰扵尾音义鬭侯反】草諯大月【原吕氏春秋草諯大月陈士元农书音释諯専二音相责也草諯义未详或作端始萌也大月高注孟冬月也秦以亥月为歳首故称大月犹正月一月也又易卦阳大隂小尔雅十月为阳大月即阳月之义】
　　孟冬之位【原诗含神雾唐地处孟冬之位得常山大岳之风音中羽其地硗确而收其民俭而好蓄此唐尧之所处】
　　作脯【増四民月令十月作脯以供腊祀风俗通俗说大脯也案太山博县毎歳十月祠太山脯濶一尺长五寸】
　　亥日食饼【増杂五行书十月亥日食饼令人无病】
　　入学【増齐民要术十月农事毕令成童入大学如正月焉陆防诗三冬暂就儒生学千耦还从父老耕识字粗堪供赋役不须辛苦慕公卿】
　　布菜种【増齐民要术十月中扵墙南日阳中掐作坑深四五尺取杂菜种别布之一行菜一行土去坎一尺便止】
　　酿冬酒【原齐民要术十月上辛命典馈渍麴酿冬酒】
　　栽石榴【增齐民要术栽石榴法十月中以藁裹而纒之不裹则冻死】
　　蜜姜【増齐民要术用生姜净洗削治十月酒糟中蔵之泥头十日熟出水洗内蜜中】
　　收蜀芥芸薹【增齐民要术十月收芜菁讫时收蜀芥芸薹足霜乃収不足霜即涩】
　　区种茄子【增齐民要术种茄子法十月种者如区种法推雪着区中则不须栽】
　　区种【増齐民要术冬越瓠子十月区种如区种法冬则推雪着区上为堆润泽肥好乃胜春种】
　　蘘荷【増齐民要术蘘荷宜在树隂下种之十月终以麦种覆之】
　　散葵子【增齐民要术种葵十月末地将冻防子劳之人足践踏之乃佳】
　　收胡荽【増齐民要术胡荽十月足霜乃收之取子者仍留根间防令稀以草覆】
　　上时春酒【增齐民要术造酒法用黍米麴一斗杀米一石米令酒薄不任事治麴必使表里四畔孔内悉皆净削然后细剉令如枣栗曝使极干一斗麴用水一斗五升十月桑落初冻则収水酿者为上时春酒】
　　槐子【增名医别录槐子以十月己日采相连多者新盆盛合泥百日皮烂为水核如大豆服之令人脑满髪不白而长生圗经本草十月上巳日取槐子去皮纳新瓶中封口二七日初服一枚再服二枚日加一枚至十日又从一枚起终而复始令人可夜读书】
　　遂阳熟【增名医别录遂阳木味甘无毒主益气生山中如白杨叶三月实十月熟赤可食】云实【増名医别录云实一名云英主治消渴生河间川谷十月采暴干】
　　神仙叶【増圗经本草桑叶可常服神仙服食方以四月桑茂盛时采叶又十月霜后三分二分已落时一分在者名神仙叶即采取与前叶同隂干捣末丸散任服或煎水代茶饮之】
　　里社【原事物纪原礼杂记曰子贡观扵蜡子曰百日之蜡一日之泽郑康成谓歳十二月索神而祭祀则党正以礼属民而饮酒劳农而休息之使之燕乐是君之泽也今赛社则其事尔今人以歳十月农功毕里社致酒食以报田神因相与饮乐世谓里社始扵周人之蜡云增路史毎歳阳月盍百种萃万民蜡戏扵国中】野蚕成茧【増玉海唐文宗开成二年十月陈许奏野蚕自生桑上三遍成茧连绵九十里百姓以为丝绵防绢又嘉祐五年十月深州言野蚕成茧被扵原野】
　　女贞实【增简便方女贞实乆服髪白再黒返老还童用十月上巳日收隂干用】
　　牛蒡脯【增山家清供牛蒡脯孟冬采根去皮净洗煮槌匾压以盐醤萝姜椒熟油诸料研细火焙干食之如肉脯之味】
　　粔籹【増山家清供杜甫十月一日有粔籹作人情之句考楚辞粔籹蜜饵粔敉乃蜜麪之干也十月开炉饼也】
　　无患子【増本草纲目无患子名菩提子十月采实煮熟去核捣和麦麪作澡药去垢同扵肥皂用洗真珠甚妙】
　　夜作【増田家杂占十月天寒日短必须夜作谚云十月无工只有梳头吃饭工】
　　鹅毛被【増山堂肆考邕管溪峒风俗以十月取鹅之软毛为被以御寒故柳宗元峒氓诗有鹅毛御腊缝山罽之句】
　　木奴着裘【増岩栖幽事山中人十月以薪草缚柑橘树上曰为木奴着裘】
　　温养神气【増遵生八牋孟冬之月天地闭藏水冻地坼早卧晚起必天晓使至温畅无泄大汗勿犯氷冻雪积温养神气无令邪气外入生气在酉坐卧宜向西方】
