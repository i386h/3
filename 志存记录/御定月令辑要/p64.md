<!-- { "loadSidebar": true } -->
　　芡子【增农政全书秋间芡熟时収取老子以蒲包包之浸水中三月间撒浅水内待叶浮水面移栽深水】藊豆【增农政全书藊豆清明日下种以灰盖之不宜土覆芽长分栽】
　　莪蒿【增诗疏广要莪蒿一名萝蒿生泽田渐洳之处三月中茎可生食又可蒸食香美味似蒌蒿】蒠菜【增诗疏广要菲似葍茎麤叶厚三月中蒸鬻为茹甘美可作羮尔雅又谓之蒠菜】
　　刈草踏田【增农桑通诀江南三月草长则刈以踏稻田嵗嵗如此地方常盈】
　　种菌子【增四时要三月种菌子取烂木及叶于地埋之常以泔浇令湿三两日即生】
　　松花饼【增居山杂志松至三月花以杖扣其枝则纷纷坠落调以作饼遗人曰松花饼】治屋室【增田家厯三月治屋室以待霖雨】
　　风麫【原济世仁术三月辰日以绢袋盛麫挂当风处中暑者以水调服】
　　种芋【增陶朱公书芋一名蹲鸱杭州出者最佳种法先锄过地一遍将新黄土拌匀再锄过然后将芋芽向上密排用草覆盖生三四叶约髙四五寸三月间移栽其种有紫白水旱之别水芋种肥田旱芋种区田】种苋【增陶朱公书三月下旬种于茄畦之旁同时浇灌红者味厚白者味清】
　　艾人【增居家宜忌三月采艾为人以挂户上备一嵗之灸材】
　　采桃蘂【原遵生八牋三月采桃花未开蘂隂干与桑椹子和腊月猪油涂秃疮神效】
　　益肝补肾【原云笈七籖季春万物发陈天地俱生阳炽隂伏卧起俱早是月肝脏气伏心当向王宜益肝补肾以顺其时】
　　戍寝寅起【増云笈七籖三月乾坤气闭万物伏藏戍寝寅起】
　　赵孟頫三月耕诗【増良农知土性肥有不同时至万物生芽蘖由地中秉耒向亩忽徧西与东举家徃于田劳瘁在尔农春雨及时降被野何蒙蒙乗兹各播种庶望西成功培根利秋实仰天望年丰但使隂阳和自然食廪充】
　　赵孟頫三月织诗【增三月蚕始生纎细如牛毛婉娈闺中女素手握金刀切叶以饲之拥纸散周庭树鸣黄鸟声和且娇蚕饥当采桑何暇事游遨田时人力少丈夫方种苗相将挽长条盈筐不终朝数口望无寒敢辞终嵗劳】
　　物
　　卉木茂美【增诗卉木萋萋疏言季春之日草之与木已萋萋然茂美】
　　仓庚和鸣【原诗仓庚喈喈疏言季春之日仓庚喈喈然和鸣】
　　桐始华【原礼桐始华吕氏春秋注梧桐是月生叶故曰桐始华夏小正拂桐芭拂也者拂也桐芭之时也或曰言桐芭始生貎拂拂然也】
　　萍始生【原礼萍始生诗疏广要苹今水上浮蓱也大者谓苹小者曰蓱季春始生】
　　戴胜降桑【原礼戴胜降于桑注戴胜织纴之鸟是时恒在桑言降者若时始自天来重之也增埤雅戴胜一名戴鵀头上有花毛成胜故曰戴胜三月飞在桑间盖蚕生之木草纲目鷑鸠戴胜也三月即鸣今俗谓之驾犁农人以为五更輙鸣曰架架格格至曙乃止会稽志戴胜防桑遇金日主谷贱张何诗季春三月戴胜下桑来映日华冠动迎风绣羽开】
　　鸣鸠拂羽【原礼鸣鸠拂其羽注鸣鸠飞且翼相击趋农急也夏小正鸣鸠言始相命也先鸣而后鸠何也鸠者鸣而后知其鸠也】
　　田鼠化鴽【原礼田防化为鴽注鴽鴾母鹑防之属夏小正田防化为鴽鴽鹌也变而之善故尽其辞也鴽为防变而之不善故不尽其辞也刘基画猫诗碧眼乌圆食有鱼仰看蝴蝶坐阶除春风吹花影一任东郊防化鴽】
　　放春【増管子桓公放春三月观于野注春物放故曰放春】
　　委杨【原夏小正委杨传杨则花而后记之】
　　鸣【原夏小正则鸣天蝼也】
　　防羊【原夏小正防羊羊有相还之时其防防然记变尔或曰防羝也】
　　牡丹华【原素问清明次五日牡丹华增权徳舆慈恩寺牡丹花歌澹荡韶光三月中牡丹偏自占春风时过寳地寻香径已见新花出故丛】
　　其树李【原淮南子三月其树李注李有核在中阴在内阳在外也】
　　桃花水【增韩诗章句溱与洧方涣涣兮谓三月桃花水下时原汉书沟洫志来春桃花水盛必羡溢有塡淤反壤之害】
　　御制潞河诗潋灎春波散碧漪白苹初叶麦初岐潞河三月桃花水正是扁舟荐鲔时【增王褒四渎祠碑铭桃花春水灵草孤洲王维桃源行春来尽是桃花水不辨仙源何处寻】
　　榆荚【增春秋元命苞三月榆荚落原汜胜之书三月榆荚舒】
　　农时物生【増説文辰震也三月阳气动雷电振民农时也物皆生】
　　杏花桑叶【原四民月令三月昏参星夕杏花盛桑叶白】
　　鲤化龙【原三秦记龙门之下每嵗季春有黄鲤鱼自海及诸川争来赴之一嵗中登龙门者不过七十二初登龙门即有云雨随之天火自后烧其尾乃化为龙矣】
　　泽雉啼【原禽经泽雉啼而麦齐注泽雉如商庚季春之月始鸣麦平陇也】
　　西王母枣【增广志西王母枣大如李核三月熟在众果之先】
　　青鸟【増荆州记治安郡有鸟焉其形似鹊白尾名为青鸟常以三月自苍梧而度羣飞不可胜数】海鸥【増南越志海鸥在涨海中随潮上下常以三月风至乃还洲屿生卵颇知风云若羣飞至岸必风渔人及渡海者皆以此为】
　　刺桐【原南方草木状刺桐其木为材三月三时布叶繁宻后有花赤色间生叶间旁照他物皆朱殷然三五房凋则三五复如是者竟嵗九真有之】
　　驿渚【増水经注江之右岸当鹦鹉洲南有江水右迤谓之驿渚三月以末水下通樊口水】
　　鶗鴂鸣【增临海异物志鶗鴂一名田鹃春三月鸣昼夜不止音声自呼】
　　桐花鳯【增李徳裕画桐花鳯扇赋序成都夹岷江矶岸多植紫桐每至春暮有灵禽五色来集桐花以饮朝露】
　　紫防树【増酉阳杂爼紫防树出真腊国亦出波斯国树长一丈枝条郁茂叶似橘三月开花白色不结子天大雾露及雨沾濡其树枝条即出紫防】
　　草木彻土【增説文注三月阳气盛草木生上彻于土】
　　下羔【增广雅羊以季春以后产者为下羔】
　　一百五【増洛阳牡丹记一百五者多叶白花洛花以谷雨为开而此花常至一百五日开最先】百叶桃【增江隣几杂志岐府便斋前百叶桃谷雨后十日实大如拳】
　　思归乐【原尔雅翼零陵记曰思归乐状如鸠而惨色三月则鸣其音云不如归去】
　　红荳蔲花【増桂海花木志红荳蔲花丛生叶痩如碧芦春末初开花有大箨包之箨觧花见一穗数十蘂淡红鲜妍如桃杏花色蘂重则下垂如葡萄又如火齐缨络及剪防鸾枝之状】
　　玉蘂花【增周必大玉蘂辨证防玉蘂花苞初甚微经月渐大暮春方八出须如氷丝上缀金粟花心复有碧筩状胆瓶其中别抽一英出众须上散为十余蘂犹刻玉然花名玉蘂乃在于此】
　　骑火茶【增五色线龙安有骑火茶最上不在火前不在火后故也清明改火故曰骑火茶】一尺黄【増曲洧闻牡丹中姚黄花头面广一尺芬香特异禁中号一尺黄予谢范祖平惠花诗云平生所爱曽无倦天遣花王慰吾愿姚黄三月洛阳曽观一尺春风面盖记此也】
　　雅衔草【增溪蛮丛笑紫草尔雅谓之藐广雅谓之茈防本草云生楚地三月采根阴干猺人以社前者为佳名雅衔草】
　　霜止出秧【原袪疑説农家以霜降前一日见霜则清明前一日霜止霜防后一日见霜则清明后一日霜止五日十日而徃前后同占欲出秧苖必待霜止每嵗推验若合符节】
　　玉兰花【増羣芳谱玉兰花九瓣色白微碧香味似兰故名丛生一干一花三月盛开花落从蔕中抽叶特异他花】
　　药楂鱼【増名胜志琴髙山隐雨岩是其控鲤上升之所岩下有洞洞旁有钓台台下水即琴溪也每嵗上已前后数日出小鱼相传为防士药楂鱼】
　　石榴【增便民圗纂石榴三月间将嫩枝条插肥土中用水频浇则自生根根边以石压之则多生果】团黄【增茶谱团黄有一旗二鎗之号言一叶二芽也凡早取为茶晚取为荈谷雨前后収者为佳粗细皆可用惟在采摘之时天色晴明炒焙适中盛贮如法】
　　净土树【増一统志西安府鄠县南八里有浄土树俗西域鸠摩罗什憩此覆其屦土中生兹树三月开花如桃花】
　　占验
　　愆【原礼季春行冬令则寒气时草木皆肃国有大恐注丑之气乘之也肃谓枝叶缩栗又行秋令则天多沈阴滛雨蚤降兵革竝起注戌之气乗之也又行夏令则民多疾疫时雨不降山陵不収注未之气乗之也】
　　火风占【增左传昭公十八年五月火始昏见丙子风梓慎曰是谓融风火之始也七日其火作乎戊寅风甚壬午大甚宋卫陈郑皆火注火心星东北曰融风融风木也木火母故曰火之始从丙子至壬午七日壬午水火合之日故知当大作按周之五月夏正三月也】
　　青章【增史记天官书执徐嵗嵗隂在辰星居亥以三月居与营室东壁晨出曰青章青青甚章其失次有应见轸曰青章嵗早旱晚水】
　　蚕占【増齐民要术五行书曰欲知蚕善恶常以三月三日天隂如无日不见雨蚕大善田家五行清明午前晴早蚕熟午后晴晚蚕熟】
　　桑叶贵【增种树书常以三月三日雨卜桑叶之贵贱谚云雨打石头徧桑叶三钱片或曰四日尤甚杭人曰三日尚可四日杀我言四日雨尤贵田家五行三月初三晴桑叶挂银瓶雨打石头斑桑叶钱上□雨打石头流桑叶好餧牛】
　　梨实【增本草纲目梨花如雪六出上已无风则结实必佳故古语云上已有风梨有蠧】
　　三卯【増田家五行三月无三夘田家米不饱】
　　晴雨占【增田家五行清明无雨少黄梅又雨打纸钱头麻麦不见収雨打墓头钱今年好种田门前插栁青农人休望晴门前插栁焦农人好作娇】
　　蚕麦占【增田家五行谷雨日辰值甲辰蚕麦相登大喜忻谷雨日辰值甲午每箔丝绵得三斤】雨调禾熟占【原农政全书清明寒食前后有水而浑主髙低田禾大熟四时雨水调】谷雨占【原农政全书谷雨日雨主多雨二麦红腐不可食用又主鱼生谚云一防雨一个鱼】霜占【原农政全书谷雨前一两朝霜主大旱】
　　虹占【原农政全书三月虹见九月米贵】
　　沟底白【增嘉定县志此月无雨麦乃有秋谚云三月沟底白莎草变成麦】
　　落沙【増嘉定县志三月天多雨黄沙是年食麦者多呕黒沙不害沙即霾也土人谓之落沙】卜蛙声【原嘉定县志三月三上巳日听蛙声占水旱谚云田鸡呌得哑低田好稻把田鸡呌得响田内好牵浆唐诗田家无五行水旱卜蛙声是也】
　　朔値占【増陶朱公书朔日值清明主草木荣茂值谷雨主年丰风雨主人灾百虫生有雷主五谷熟】
　　杂纪
　　麟趾褭蹏【增汉书武帝纪太始二年三月诏曰徃者朕郊见上帝西登陇首获白麟以馈宗庙渥洼水出天马泰山见黄金宜改故名今更黄金为麟趾褭蹏以协瑞焉因以班赐诸侯王】
　　鸾鳯集【増汉书宣帝纪五鳯三年三月辛丑鸾鳯集长乐宫东阙中树上飞下止地文章五色留十余刻吏民并观】
　　神爵集【增汉书郊祀志宣帝十三年三月幸河东祠后土有神爵集改元为神爵宋书符瑞志元康四年三月神雀五采以万数飞过集长乐未央北宫髙寝甘泉泰畤殿】
　　旄城门【增李尤旄城门铭旄门值季位月在辰顺阳布惠贫乏是振】
