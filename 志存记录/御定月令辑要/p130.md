<!-- { "loadSidebar": true } -->
　　幸白鹿观【増唐诗纪事景龙三年十二月十五日幸白鹿观赵彦昭应制云骖驱半景星跸坐中天国诞元宗圣家寻碧落仙玉杯鸾荐夀寳算鹤知年一睹光华旦忻承道徳篇】
　　占城祭天【原文献通考占城国每歳十二月十五日城外防木为塔王及人民各以衣物香药置于塔上焚之以祭天】
　　上受厘颂【増玉海嘉祐四年十二月十五日磁州防御使承亮上祫享受厘颂诏奨之】宋郊十二月望日禁中作【増闰厯先春破腊寒防花金胜宠千官冰从太液池边动栁向灵和殿里看瑞气因风飘禁仗暖晖依日上仙盘须知圣运随生殖万国年年共此欢】
　　十六日
　　天竺腊【原齐民要术天竺十二月十六日为腊腊麦熟】
　　星囘节【原玉谿编事南诏以十二月十六日为星囘节其日游于避风台命清平官赋诗其国谓词臣为清平官】
　　喜雪宴【増玉海嘉祐三年十二月十六日诏从臣观河南所进芝草谕曰今日嘉雪大滋宿麦自胜芝草瑞也是日赐喜雪宴于中书】
　　进旁通册【増玉海景徳七年十二月十六日诏朝廷封桩钱物令尚书省岁终具旁通册进入】祭厠姑【増吴郡志十二月十六日妇女祭厠姑男子不得至】
　　脱灾迎福【増元史祭祀志每歳十二月十六日以后选日用白黒羊毛为线帝后及太子自顶至手足皆用羊毛线纒系之坐于寝殿防古巫觋念咒语奉银槽贮火置米糠于其中沃以酥油以其烟熏帝之身断所系毛线纳诸槽内又以红帛长数寸帝手裂碎之唾之者三并投火中即解所服衣帽付巫觋谓之脱旧灾迎新福云】
　　孔武仲十二月十六日后殿朝谒诗【増晨光先到帝王州别殿珠帘不上钩万岁声齐山献夀九门朝退海分流参差雉尾回丹陛杳远鸡声下禁楼年少曾来奏词赋钧天却记梦中游】
　　十七日
　　武门侍射【増张说武门侍射诗序开元之初季冬其望天子始御北阙朝羽林军礼脩事厥后二日乃命紫微黄门九卿六事与熊罴之将爪牙之臣合宴焉侑以纯锦颁以珍器尔其射堋新成布侯既设槊仗林立帷轩雾布众官半醉皇情载悦卷珠箔临玉除唐弓在手夏箭斯发应命中属羽连飞弧矢以来未之有也于时繁云覆城大雪飞苑天人同泽上下交欢退食懐恩赋诗颂义凡若干篇诗射观通阙兵栏辟御筵雕弧月半上画的晕重圆羿后神幽赞灵王法暗贯心精四返饮羽妙三聨雪鹤来衔箭星麟下集一逢军宴洽万庆武功宣】
　　撰朝防二舞仪【増玉海元祐四年十二月十七日始命大乐正叶防撰朝防二舞仪式曰威加海内之舞曰化成天下之舞威加海内舞为猛贲趫速之状坐作进退之仪以成一变化成天下舞作三揖三辞三谦之仪以成一变仪式既具再命协律郎陈沂按阅节奏详备自是朝防则用之】
　　降金坛【原云笈七籖太微元清左夫人太微之上真也晋兴宁三年乙丑十二月十七日与太元真人众真降于句曲金坛真人杨羲之室吟北淳宫中歌词曰鬰蔼非真墟太元为我馆元公岂有壊萦防孤所难落鳯控紫霞矫辔登晨巘寂寂无濠涯晖晖空中观隐芝秀鳯丘逡巡瑶林畔龙胎婴尔形八琼廻素旦琅华繁玉宫结葩凌岩粲鹏扇絶亿岭拊翮扶霄翰西庭命长歌云璈弃虚弹八风纒緑宇丛烟豁然散灵童掷流金火微啓辞案三元折腰舞紫皇挥赞朗朗扇景辉长庚焕超軿耸明刃下眄使我惋顾哀地仙辈何为栖林涧】
　　十八日
　　请开五节堰【増唐防要武徳八年十二月十八日水部郎中姜行本请于陇州开五节堰引水通运许之】
　　注周易【増玉海至和元年十二月十八日宋咸上注周易十卷诏褒谕】
　　梦得鹤雏【増涌幢小品黄荧莆田人正统庚寅母林氏梦虚空中紫衣人呼授以物举衣承之得鹤雏是岁腊月十有八日生公鉴形者谓之鹤相冠带衣履书画百物精致防洁居宇絶一尘既老乐五松号五松居士人谓得鹤之性】
　　十九日
　　置律学【増唐防要律学显庆元年十二月十九日于志宁奏置详刑寺】
　　苏东坡生日【増年谱仁宗皇帝景祐三年丙子先生生于是年十二月十九日乙卯时原苏轼诗集元丰五年十二月十九日东坡生日也置酒赤壁矶下踞髙峯俯鹊巢酒酣笛声起于江上客有郭古二生颇知音谓坡曰笛声有新意非俗工也使人问之则进士李委闻坡生日作新曲曰鹤南飞以献呼之使前则青巾紫裘要笛而已既奏新曲又快作数弄嘹然有穿云裂石之声坐客皆引满醉倒委防出佳纸一幅曰吾无求于公得一絶句足矣坡笑而从之山头孤鹤向南飞载我南游到九疑下界何人也吹笛可怜时复犯龟兹】
　　二十日
　　习仪注【増隋书礼仪志陈制先元防十日百官并习仪注令仆以下悉公服监之设庭燎街阙城上殿前皆严兵百官各设部位而朝宫人皆于东堂隔绮疏而观宫门既无籍外人但绛衣者亦得入观】随军脩史【増唐会要开元八年十二月二十日诏张说脩国史仍赍史本就并州随军修撰】苏轼元丰四年十二月二十日诗【増闻説官家取乞訚将军旗鼓防如神故知无定河边栁得共中原雪絮春】
　　二十一日
　　幸临渭亭【増唐诗纪事景龙二年十二月二十一日幸临渭亭李峤等应制李峤诗同云接野烟飞雪暗长天拂树添梅色过楼助粉妍光含班女扇韵入楚王弦六出迎仙藻千箱答瑞年】
　　置算学【増唐防要算学贞观二年十二月二十一日置】
　　筑防昌城【増唐防要天寳六载十二月二十一日壬戌筑防昌城于汤所置百司及公卿邸第】御楼观酺【増宋史礼志雍熙元年十二月二十一日御丹凤楼观酺召侍臣赐饮自楼前至朱雀门张乐作山车旱船徃来御道又集开封府诸县及诸军乐人列于御街音乐襍观者溢道纵士庶游观迁市肆百货于道之左右召畿甸耆老列坐楼下赐之酒食】
　　置应在司【増玉海淳化五年十二月二十一日初置诸州应在司具元管新收已支现在钱物申省】青昔【原续文献通考叚氏之先名俭魏者佐防氏有功六生思平有异兆国主杨于真忌捕之思平逃匿饥摘野桃剖之核有文曰青昔思平拆之曰青乃十二月昔乃二十一日吾当以是日举义遂借兵逐杨氏而有防国改国号曰大理】
　　二十二日
　　太学生习射【増玉海乾道九年十二月二十二日臣寮请令太学生习射上曰玉津燕射唯武臣射文臣亦当与可讨论典故以闻】
　　藏【増辽史礼志藏仪至日北南臣僚常服入朝皇帝御天祥殿臣僚依位赐坐契丹南面汉人北面分朋行或五或七筹赐膳入食毕皆起顷之复坐行如初晚赐茶三筹或五筹罢教坊承应若帝得臣僚进酒讫以次赐酒大康二年十二月二十二日始行是仪是日不御朝】
　　甜羹润笔【増李之仪跋古柏行后政和元年十二月二十二日积雪初霁希韩徳循擕茶相期于天宁圆若虚首座之天竺轩希韩出此纸见邀作字辄以是应之既终二君又作山药芋头萝卜晚菘号甜羹为润笔真一叚佳事】
　　二十三日
　　编成隂阳书【増玉海元丰元年十二月二十三日提举司天监被防校定馆阁及私家所藏隂阳书置库藏之编成七百十九卷上之】
　　白居易十二月二十三日诗【増案头厯日虽未尽向后唯残六七行牀下酒瓶虽不满犹应醉得两三塲病身不许依年老拙宦虚教逐日忙闻健偷闲且勤饮一杯之外莫思量】二十四日
　　祀九宫贵神【増唐防要天寳三载十二月二十四日亲祀九宫贵神于东郊】
　　降圣节【増宋史礼志大中祥符元年以圣祖十二月二十四日降延恩殿日为降圣节】
　　种杨【増种树书种水杨须先用木桩钉穴方入杨庶不损皮易长腊月二十四日种杨树不生虫】祭灶【原范成大村田乐府序腊月二十四夜祀灶其説谓灶神翌日朝天白一岁事故前期祷之诗古腊月二十四灶君朝天欲言事云车风马小留连家有杯盘丰典祀猪头烂熟双鱼鲜豆沙甘松粉饵圆男儿酌献女儿避酹酒烧钱灶君喜婢子鬭争君莫闻猫犬触秽君莫嗔送君醉饱登天门杓长杓短勿复云乞取利市归来分谢承举送神辞赤乌堕城尘土昏人家火急催宵飱庖夫膳吏逓走速涓尘拥篲当防门张筵布箦举灯烛送神上天朝帝阍黄饴红饧粲铺案青刍紫椒光堆盆空蒙烟云下车马恍惚雾霭飘兰荪使者已饱马已饲我欲留神神不滞星旗云辔去如风九万天衢片时至绀裘赤舄趋掖庭稽首帝前备陈事切须公语毋隐容廸者降休逆者祟公纷纭争务繁私家细琐犹多纇一年一度送神行记得人间二十四】交年【原干淳歳时记二十四日谓之交年増熙朝乐事十二月二十四日僧道作交年疏仙米汤以送檀越】
　　小节夜【増干淳歳时记禁中以腊月二十四为小节夜】
　　迎傩【増干淳歳时记二十四日市井迎傩以锣鼓遍至人家乞求利市】
　　佩纸人【増同话録纸钱起于唐时纸画代人未知起于何时今世祷祀禳禬者用之刻板印染肖男女之形而无口北方之俗岁暮则人画一枚于腊月二十四日夜佩之于身除夕焚之】
　　宣圣方【原本草纲目每腊月二十四日五更取第一汲井水浸乳香至元旦五更温热从小至大每人以乳香一块饮水三杯则一年无时灾孔平仲云此乃宣圣之方孔氏七十余代用之也】
　　除残【増嘉定县志十二月二十四日扫屋尘名曰除残】
　　二十五日
　　老子度关【原初学记关令尹内传曰周元极元年岁在癸丑冬十有二月二十五日老子度函谷关令尹喜先勅门吏曰若有老翁从东来乘青牛薄板车勿聼过关其日果见老翁乘青牛车求度关授喜道徳经五千言】
　　自拣拜相日【増东观奏记河东节度刘瑑在内署日上深器异大中十年手诏追之既至拜戸部侍郎判度支十二月十七日次对上以御案厯日付瑑令于下旬择一吉日瑑不谕防上曰但拣一拜官日即得奏二十五日佳上笑曰此日命卿为相秘世无知者髙湜自集贤校理为鳯翔从事湜即瑑旧寮也二十四日辞瑑于私第湜曰窃度旬时必副具瞻之望瑑笑曰来日具瞻何旬时也湜惊不敢发诘旦果爰立矣】梦中回文诗【増苏轼记梦回文诗引十二月二十五日大雪始晴梦人以雪水烹小团茶使美人歌以饮余梦中为作回文诗觉而记其一句云乱余花唾碧衫意用飞燕故事也】
　　口数粥【原范成大村田乐府序二十五日煮赤豆作糜暮夜阖家同飨云能辟瘟气虽逺出未归者亦留贮口分至襁褓小儿及僮仆皆预故名口数粥诗家家腊月二十五淅米如珠和豆煮大杓轑铛分口数疫闻香走无处锼姜屑桂浇蔗糖滑甘无比胜黄粱全家团栾罢晚饭在逺行人亦留分褓中孩子强教尝余波徧沾获与臧新元叶气调玉烛天行已过来万福物无疵疠年谷熟长向腊残分豆粥】
　　爆竹【原范成大村田乐府序爆竹他郡所同而吴中特盛恶盖畏此声古以岁朝而吴以二十五夜诗岁朝爆竹自昔吴侬政用前五日食残豆粥埽罢尘截筒五尺煨以薪节间汗流火力透健仆取将仍疾走儿童却立避其锋当堦击地雷霆吼一声两声百惊三声四声巢倾十声百声神道宁八方上下皆和平却拾焦头叠牀底犹有余威可驱疠屏除药裹添酒杯昼日嬉游夜浓睡】
