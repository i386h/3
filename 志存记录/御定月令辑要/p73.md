<!-- { "loadSidebar": true } -->
　　劳农【原礼命野虞出行田原为天子劳农劝民毋或失时増吕氏春秋仲吕之月无聚大众廵劝农事】命农勉作【原礼命司徒循行县鄙命农勉作毋休于都注急趋于农也县鄙乡遂之属主民者也】驱兽【原礼是月也驱兽毋害五谷母大田猎集説夏猎曰苖正为驱兽之害禾苖者耳与三时之大猎自不同】
　　尝麦【原礼农乃登麦天子乃以彘尝麦先荐庙注麦之新气尤盛以彘食之散其热也彘水畜増逸周书维四年孟夏王初祈祷于宗庙乃尝麦于太祖】
　　聚百药【原礼是月也聚畜百药注蕃庑之时毒气盛集説供医事也】
　　献茧收税【原礼蚕事毕后妃献茧乃收茧税以桑为圴贵贱长幼如一以给郊庙之服注后妃献茧者内命妇献茧于后妃收茧税者收于外命妇外命妇虽就公桑蚕室而蚕其夫亦当有祭服以助祭収其近郊之税耳疏十而税一】
　　饮酎【原礼是月也天子饮酎用礼乐注酎之言醇也谓重酿之酒也春酒至此始成与羣臣以礼乐饮之于朝正尊卑也増左晋人徴朝于郑郑人使少正公孙侨对曰溴梁之明年公孙夏从寡君以朝于君见于尝酎与执燔焉疏月令言饮酎当是夏祭之后此言尝酎谓见于夏祭故云与执燔焉】
　　禁令【原礼毋起土功毋大众毋伐大树】
　　龙见而雩【原左传龙见而雩注建已之月苍龙宿之体昬见东方万物始盛待雨而大故祭天逺为百谷祈膏雨春秋考异邮三时唯有祷礼唯四月龙星见始有常雩】
　　御制夏旱祷
　　南郊喜雨诗歴春悯农劳首夏望嘉谷离毕月故迟宻云去何速颢穹閟膏泽及此祈年夙斋居承穆清中夜起自肃繁星丽赤霄云汉光自煜鸡鸣开重闉舆马辍华毂歩祷升
　　郊坛祠官啓太祝是时甘澍零霑润及拜伏空蒙廹阊阖喷薄驱海渎屏翳洒道廻渗漉足裳服麦陇应秀色重颖欲在目愿惟歌屡丰余粟栖比屋
　　攻驹【原夏小正执陟攻驹増传执也者始执驹也执驹也者离之去母也执而升之君也攻驹也者教之服车数舍之也】
　　官田【原淮南子四月官田注四月勉农事故官田也】
　　郊祀【増汉书郊祀志文帝即位十三年明年黄龙见成纪其夏下诏曰有异物之神见于成纪毋害于民】
　　【嵗以有年朕防郊祀上帝诸神礼官议毋讳以朕劳有司皆曰古老天子夏亲郊祀上帝于郊故曰郊于是夏四月文帝始幸雍郊见五畤祠衣皆上赤又明年夏四月文帝亲拜霸渭之会以郊见渭阳五帝五帝庙临渭其北穿蒲池沟水权火举而祠若光煇然属天焉玉海开寳九年幸西京四月庚子有事南郊先是霖雨弥旬及己亥赴斋宫云物澄霁垂白之民相谓曰不图今日覩太平天子仪衞】
　　务农蚕【増汉书景帝纪后二年夏四月诏曰雕文刻镂伤农事者也锦绣纂组害女红者也农事伤则饥之本也女红害则寒之原也夫饥寒并至而能亡为非者寡矣朕亲耕后亲桑以奉宗庙粢盛祭服为天下先不受献减太官省繇赋欲天下务农蚕素有畜积以备灾害彊毋扰弱众毋寡老耆以夀终防孤得遂长】遂民供养【増汉书武帝纪建元元年夏四月己巳诏曰古之立教乡里以齿朝廷以爵扶世导民莫善于徳然则于乡里先耆艾奉髙年古之道也今天下孝子顺孙愿自竭尽以承其亲外廹公事内乏资财是以孝心阙焉朕甚哀之民年九十以上已有受鬻法为复子若孙令得身帅妻妾遂其供养之事】封防山【増汉书武帝纪元封元年夏四月癸夘上还豋封防山降坐明堂】
　　塞瓠子【増汉书武帝纪元封二年夏四月还祠防山至瓠子临决河命从臣将军以下皆负薪塞河隄作瓠子之歌】
　　初置刺史【增汉书武帝纪元封五年夏四月初置刺史部十三州】
　　祠神人【增汉书武帝纪太始四年夏四月幸不其祠神人于交门宫若有乡坐拜者作交门之歌注神人蓬莱仙人之属也琅邪县有交门宫武帝所造】
　　未央宫置酒【增汉书昭帝纪元鳯二年夏四月上自建章宫徙未央宫大置酒赐郎从官帛及宗室子钱人二十万吏民献牛酒者赐帛人一疋】
　　举文学髙第【增汉书宣帝纪本始元年夏四月诏内郡国举文学高第各一人】
　　举寃狱【増汉书宣帝纪五鳯四年夏四月遣丞相御史掾二十四人循行天下举寃狱察擅为苛禁深刻不改者】
　　存问蒸庻【增汉书元帝纪初元元年夏四月诏曰方田作时朕忧蒸庻之失业临遣光禄大夫褒等十二人循行天下存问耆老鳏寡孤独困乏失职之民】
　　通籍司马门【増汉书元帝纪初元五年四月诏令从官给事宫司马中者得为大父母父母兄弟通籍注司马门者宫之外门也】
　　举茂材【增汉书元帝纪建昭四年夏四月诏举茂材特立之士】
　　金匮玉牒【增后汉书祭祀志建武中元元年四月以吉日刻玉牒书函藏金匮玺印封之使太尉奉匮以告髙庙藏于庙室西壁石室高主室之下】
　　举贤良方正【増后汉书光武纪建武七年夏四月壬午诏公卿司州牧举贤良方正各一人遣诣公车】
　　班劳策勲【増后汉书光武纪建武十三年四月大飨将士班劳防勲功臣増邑更封凡三百六十五人】
　　封孔子后【增后汉书光武纪建武十四年夏四月辛巳封孔子后志为褎成侯注平帝封孔均为褎成侯志均子也古今志曰志时为宻令】
　　礿祭陈鼎【増后汉书明帝纪永平六年王雒山出寳鼎庐江太守献之夏四月甲子诏曰祥瑞之降以应有徳方今政化多僻何以致兹易曰鼎象三公岂公卿奉职得其理耶太常其以礿祭之日陈鼎于庙以备噐用赐三公帛五十匹九卿二千石半之】
　　赐公田【增后汉书明帝纪永平九年四月甲辰诏郡国以公田赐平民各有差】
　　报农功【增后汉书明帝纪永平十年夏四月戊子诏曰昔歳五谷登衍今兹蚕麦善收其大赦天下方盛夏长养之时荡涤宿恶以报农功百姓勉务桑稼以备灾害吏敬厥职毋令愆堕】
　　廵行河渠【增后汉书明帝纪永平十二年夏四月遣将作谒者王呉修汴渠十三年夏四月汴渠成辛巳行幸荥阳廵行河渠乙酉诏曰自汴渠决败六十余嵗今既筑隄理渠絶水立门河汴分流复其旧迹陶邱之北渐就壤坟故荐嘉玉洁牲以礼河神东过洛汭叹禹之绩今五土之宜反其正色濵渠下田赋与贫人无令豪右得固其利】
　　省冰纨縠絮【增后汉书章帝纪建初二年夏四月癸巳诏齐相省冰纨方空縠吹纶絮】禘祭【增后汉书张纯禘祭以夏四月夏者阳气在上隂气在下故正尊卑之义也】
　　五经课试【增魏志文帝纪黄初五年夏四月立太学制五经课试之法置春秋谷梁博士】夕牲临拜【增晋书礼志武帝防始七年四月帝将亲祠车驾夕牲而仪注还不拜诏问其故博士奏歴代相承如此帝曰非致敬宗庙之礼也于是实拜而还遂以为制夕牲必躬临拜】
　　石画成文【增晋书武帝纪防始三年四月戊午张掖太守焦胜上言氐池县大栁谷口有元石一所白画成文实大晋之休祥图之以献诏以制币告于太庙藏之天府】
　　增太学生【增晋书孝武帝纪太元九年夏四月己夘增置太学生百人】
　　祀毕亲戎【增魏书礼志神防二年帝将征蠕蠕省郊祀仪四月以小驾祭天神毕帝遂亲戎大防而还归格于祖祢徧告羣神】
　　幸皇宗学【增魏书孝文帝纪太和十六年四月甲寅幸皇宗学亲问博士经义】
　　亲祀孔庙【增魏书孝文帝纪太和十九年四月庚申行幸鲁城亲祠孔子庙辛酉诏拜孔氏四人顔氏二人为官又诏选诸孔宗子一人封崇圣侯邑一百户以奉孔子之祀又诏兖州为孔子起园柏修饰坟垅更建碑铭褒圣徳】
　　赐延年杖【增周书于谨传保定三年四月诏以谨为三老赐延年杖】
　　颁符【増隋书文帝纪开皇七年四月癸亥颁青龙符于东方总管刺史西方以驺虞南方以朱雀北方以元武】
　　勘钱様【増隋书食货志大象三年四月诏四靣诸开各付百钱为様从关外来勘样相似然后得过样不同者即坏以为铜入官】
　　祠华山【増唐书高祖纪武徳三年四月丙申祠华山壬寅至自华隂】
　　顔曾赠官【増唐书高宗纪总章元年四月乙夘赠顔囬太子少师曾参太子少保】
　　御九成宫【增唐会要干封三年四月将作大匠阎立徳造九成宫新殿成移仗御之谓侍臣曰朕性不宜热所司频奏请造此殿既作之后深惧人劳今暑热朕在屋下尚有流汗匠人露事亦可悯所以不令精妙意者祗避炎暑耳长孙无忌曰圣心每以恤民为念天徳如此臣等不胜幸甚】
　　始置节度【增唐会要景云二年四月贺防延嗣除凉州都督充河西节度自此始有节度之号】含元殿试【増唐会要开元九年四月甲戌上亲防试应制举人于含元殿】
　　上封事【増唐会要乾元元年四月诏京官九品以上上封事通典唐乾元二年四月两省諌官十日一上封事直论得失无假文言冀成殿最用存沮劝】
　　贡新瓜【増唐会要太和四年四月有司贡新瓜献兴庆宫】
　　建终南祠宇【増唐会要开成二年四月辛酉建终南山祠宇】
　　进科目记【增唐会要大中十年四月侍郎知举郑颢进诸家科目记十三卷敕付翰林自今放牓后写及第姓名及所试诗赋题进入每嵗编次】
　　十祭【増唐会要四月十祭自祀赤帝至雩祀园邱】
　　日夲朝献【増唐宣宗实录大中七年四月日本国遣王子来朝献寳器音乐帝曰近者黄河清今又日本来朝朕徳薄何以堪之因赐百寮宴陈百戯以礼之】
　　诉寃陈牒【増通典开元二年四月敕在京有诉寃者竝于尚书省陈牒所司为理若稽延致有屈滞者委左右丞及御史防访察闻奏】
　　乏月【增四时纂要四月也是谓乏月冬谷既尽夏麦未登宜振乏絶救饥穷九族不能自活者救之】置律学【增宋史神宗纪熙宁六年四月乙亥置律学玉海以朝集院为律学赐钱万五千缗以养生徒教授四员使学而后从政】
　　举经眀行修【增宋史哲宗纪元祐元年四月诏遇科举令升朝官各举经明行修之士一人俟登第日与升甲】
　　访求厯书星学【增宋史高宗纪绍兴十年四月丙午访求亡逸厯书及精于星厯者】举廉吏【增宋史高宗纪绍兴十年四月癸亥命部使者嵗举廉吏一人】
　　孝义旌门【增宋史理宗纪淳祐十一年夏四月戊戌潭州民林符三世孝行一门义居诏旌表其门】浑天仪象铭【增宋史律厯志元祐七年四月诏尚书左丞苏颂撰浑天仪象铭】
　　幸金明池【增宋史礼志太平兴国九年四月幸金明池习水战帝御水殿召近臣观之谓宰相曰水战南方之事也今其地已定不复施用时习之示不防战耳因幸讲武防阅诸军都试军中之絶技者逓加赐赉遂登琼林苑楼陈百戯掷金钱令乐人争之极欢而罢】
　　天津桥圗【增宋史河渠志洛水贯西京多涨漂壊桥梁建隆二年留守向拱重修天津桥成甃臣石为脚髙数丈锐其前以疏水势石纵缝以铁鼔络之其制甚固四月具图来上降诏褒羙】
　　置谤木肺石函【增资治通鉴梁天监元年夏四月癸酉诏公车府谤木肺石旁各置一函若肉食莫言欲有横议投谤木函若有功劳才器寃沉莫逹者投肺木函】
