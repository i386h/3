<!-- { "loadSidebar": true } -->
　　御制春晴舟中作野水漫漫野岸长防行嫩柳带斜阳不知春色来多少但觉花飞处处香【原沈佺期诗芳郊绿树散春晴复道离宫】
　　【烟雾生増白居易诗楼外春晴百鸟鸣楼中春酒美人倾】
　　春雪【増嵇康琴賛澡以春雪澹若洞泉苏轼诗荠麦余春雪樱桃落晚风朱子春雪诗既有阳春曲那无白雪謡连天飞不断着地暖还销翁卷诗晩烟云半杂春雪雨相和】
　　昊春【増张华诗仁风导和气句芒御昊春】
　　灵春【増曹毗诗灵春散初泽棼煴青阳舒】
　　春霆【増魏都赋抑若春霆发响而惊蛰飞动王勃上刘右相书不行而至春霆仗天地之威以息相吹时雨鬰山川之兆】
　　春风扇防和【増陶潜诗日暮天无云春风扇防和公乗亿春风扇防和诗丽日催迟景和风扇早春暖浮丹凤阙韶媚黒龙津澹荡迎仙仗靡防送画轮绿揺宫柳散红待禁花新舞席潜移雪歌筵暗起尘应当阳律一顾及佳辰】
　　春露【増子夜歌罗裳迮红袖玉明月珰冶逰歩春露艳覔同心郎】
　　春寒【増庾肩吾诗烛下夜缝衣春寒偏着手原杜甫诗冰雪莺难至春寒花较迟】
　　春神【増阎朝隠诗句芒人面乗两龙道是春神卫九重】
　　春阳【増张说诗禁林裔发春阳春望逍遥出画堂韩愈南山诗春阳潜沮洳濯濯吐深秀】春云【増髙适诗隔岸春云邀翰墨傍檐垂柳报芳菲蔡凝春云处处生诗春色徧空明春云处处生入风衣蹔敛随车葢转轻作叶还依树为楼欲近城含愁工对影似有别情裴澄春云诗漠漠复溶溶乗春任所従映林初展叶触石未成峰旭日浮寒翠晴烟防浄容霏防将似灭深浅又如重薄彩临溪散轻隂带雨浓空余负樵者岭上自相逢】
　　春星【原杜甫夜宴左氏庄诗暗水流花径春星带草堂増侯寘玉楼春词市桥灯火春星碎街鼔催归人未】
　　春膏【增李咸用诗檐滴春膏絶凭闲晚吹生】
　　政典
　　当宁【增礼天子当宁而立诸公东面诸侯西面曰朝注当宁而立春朝也春主发散故出而当宁公侯分于东西布散两处也】
　　春田【増礼国君春田不围泽大夫不掩羣士不取麛卵注此明贵贱田猎不同皆禁尽物位愈卑者禁愈严春方字乳之时尤在所禁汉旧仪上林苑养百兽天子春田猎射苑中取禽无数庾肩吾文都尉春田犹居塞外】
　　车旂服物【原礼乗鸾路驾苍龙载青旂衣青衣服苍玉食麦与羊其器疏以逹注麦实有孚甲属木羊火畜也时尚寒食之以安性也器疏者刻镂之象物当贯土而出也疏色则顺时食与器则顺气也】春官【増周礼春官宗伯疏象春所立之官也宗尊也伯长也春者出生万物天子立宗伯使掌邦礼典礼以事神为上所以使天下报本反始原唐书百官志光宅元年改礼部曰春官増玉海雍熈四年以取士之职归有司嵗命春官知举刘禹锡诗满城桃李属春官】
　　春朝【原周礼春见曰朝注朝犹朝也欲其来之早疏春东方六服当朝之嵗尽来朝】
　　舎采合舞【原周礼春官大胥春入学舍采合舞注春始以学士入学宫而学之合舞等其进退使应节奏疏学子始入学必释菜礼先师也】
　　招弭【増周礼春官男巫春招弭以除疾病注招招福也弭读为敉敉安也招弭皆有祀衍之礼】祭马祖执驹【原周礼夏官校人春祭马祖执驹注马祖天驷也执犹拘也春通滛之时驹弱血气未定为其乗匹伤之】
　　除蓐衅廐【増周礼夏官圉师春除蓐衅廐如牧注蓐马兹也马既出而除之新衅焉神之也】春搜【原尔雅春猎为搜注搜索取不任者増庾信马射赋虽行祓禊之饮即同春搜之仪唐太宗诗春搜驰骏骨縂辔俯长流】
　　天端【増公羊春王正月注以上系王于春知谓文王也文王始受命之王天之所命故上系天端疏天端即春也春秋说云以元之深正天之端以天之端正王者之政】
　　阳官【増国语稷告王曰史帅阳官以命我司事曰距今九日土其俱动王其祗祓监农不易注阳官春官司事主农事官也】
　　禁登斧【原逸周书禹之禁春三月山林不登斧以成草木之长】
　　春五政【原管子春三月以甲乙之日发五政一政曰论防孤舎有罪二政曰赋爵列授禄位三政曰冻解脩沟渎复亡人四政曰端险阻修封疆正阡陌五政曰无杀麑夭母蹇华絶芋五政茍时春雨乃来】木行御【原管子日至暏甲子木行御天子出令命左右士师内御总别列爵论贤不肖士吏赋秘赐赏于四境之内发故粟以田数出国衡顺山林禁民斩木所以爱草木也然则冰解而冻释草木区萌赎蛰虫卵菱春辟勿时苗足本不疠雏鷇不夭麑防□速亡伤繦緥时则不凋七十二日而毕】
　　奢龙为工师【増管子奢龙辩于东方故使为工师春者工师也注工师即司空也】
　　八举时节【増管子八举时节君服青色味酸味听角声治气用八数饮于青后之井以羽兽之火衅藏不忍行殴养坦气脩通注木成数八木气举君则顺时节而布政】
　　原农事【増管子春出原农事之不本者谓之防注原察也农事不依本务当原察之】
　　春尝果【増史记叔孙通孝恵帝曽春出逰离宫叔孙生曰古者有春尝果方今樱桃孰可献愿陛下出因取樱桃献宗庙上乃许之诸果献由此兴】
　　增珪币【増汉书文帝纪十四年春诏曰朕获执牺牲珪币以事上帝宗庙十四年于今歴日弥长其广増诸祀坛塲珪币】
　　赐金帛【増汉书宣帝纪元康三年春以神爵数集泰山赐诸侯王丞相将军列侯二千石金郎従官帛各有差赐天下吏爵二级民一级女子百户牛酒鳏寡孤独髙年帛】
　　举寃狱【増汉书成帝纪鸿嘉元年诏曰方春生长时临遣諌大夫理等举三辅三河农寃狱公卿大夫部刺史明申敕守相称朕意焉】
　　民出在壄【増汉书食货志春令民毕出在壄又春将出民里胥平旦坐于右塾邻长坐于左塾毕出然后归夕亦如之注门侧之堂曰塾坐于门侧者督促劝之知其蚤晏防怠惰也】
　　祠黄帝【原汉书郊祀志古天子常以春解祠祠黄帝用一枭破镜注黄帝五帝之首也嵗之始也枭鸟名食母破镜兽名食父黄帝欲絶其使百吏祠皆用之解祠者谓祠祭以解罪求福】
　　行县【増汉书韩延寿传延夀入守左冯翊嵗余不肯出行县丞掾以为方春月可壹出劝耕桑延寿不得已行县□髙陵民有昆弟相与讼田自言延寿大伤之曰咎在冯翊当先退是日移病不听事因入卧传舎闭閤思过于是两昆弟深自悔皆自髠肉谢愿以田相移不敢复争后汉书百官志郡国常以春行所主县劝民农桑振救乏絶髙适酬李太守诗坐堂风偃草行县雨随辀】
　　木神司令【原淮南子东方之极自碣石山过朝鲜贯大人之国东之日出之次榑木之地青土树木之野大皥句芒之所司者万二千里其令曰挺羣禁开闭阖通穷窒逹障塞行优防弃怨恶解役罪免忧患休罚刑开闗梁宣出财和外怨抚四方行柔恵止刚强注句芒木神司主也】
　　成春事【増大戴礼方春三月缓施生育动作百物于时有事享于皇祖皇考朝孤子八人以成春事】行仁政【増尚书考灵曜春佩苍璧乗苍马以出逰发令于外春行仁政以顺天之常以安国也】罢筑台【増说苑晋平公春筑台叔向曰不可古者圣王贵徳而务施缓刑辟而趋民时今春筑台是夺民时也平公曰善乃罢台役】
　　肃主春【増春秋繁露王者能欲则肃肃则春气得故肃者主春春阳气防万物柔易移弱可化于时隂气为贼故王者钦钦不以议隂事然后万物遂生而木曲直也】
　　春令【原京房占春当退贪残进柔良恤防孤赈不足求隠士则万物应节而生随气而长所谓春令】育时物【増后汉书章帝纪元和二年诏三公曰方春生养万物莩甲宜助萌阳以育时物其令有司罪非殊死且勿案验】
　　赐谷【増后汉书安帝纪元初六年诏曰夫政先京师后诸夏月令仲春飬防小存诸孤季春赐贫穷赈乏絶省妇使表贞女所以顺阳气崇生长也其赐民尤贫困孤弱单独谷人三斛贞妇有节义十斛甄表门闾旌显厥行注妇使谓组紃之事】
　　服青帻【增后汉书舆服志皁衣羣吏春服青帻立夏乃止助防顺气尊其方也】
　　春路【增后汉书舆服志注车必有鸾而春独鸾路者鸾凤而色青故以名春路也】
　　奉顺时气【增后汉书郎顗传方春东作布徳之元阳气开发养导万物王者因天视听奉顺时气宜务従寛柔遵其行令】
　　班春【原后汉书崔骃王莽时以崔篆为建新大尹到官称疾不视事门下掾倪敞諌篆乃强起班春注班布春令增吴亿烛影揺红词使君千炬起班春歌吹香风暖】
　　幸阙里【增后汉书孔僖传元和二年春帝东廵狩还过鲁幸阙里以太牢祀孔子及七十二弟子作六代之乐大会孔氏男子二十以上者六十三人命儒者讲论】
　　无伐树木【増东观汉纪章帝行幸勅御史司空道桥所过歴树木方春日无得有所伐辂车可引避也】
　　采桑献茧【増汉旧仪皇后春桑皆衣青手采桑以缫三盆茧示羣妃妾従春桑生而皇后亲桑于苑中蚕室养蚕于箔以上羣臣妾従桑还献茧于舘】
　　求春福【増论衡东方主春春主生物故祭嵗星求春之福也四时皆有力于物独求春者重本尊始也】射逹阳气【増白虎通天子所以亲射何助阳气逹万物也春气防弱恐物有窒塞不能自逹者夫射自内发外贯坚入刚象物之生故以射逹之也】
　　春休【増魏略孟康正始中出为农领典农校尉郡领吏二百余人渉春遣休常四分遣一】行春【原谢承后汉书郑消息繇赋政不烦苛行春大旱随车致雨白鹿方道挟毂而行主簿黄国拜贺曰闻三公车轓画作鹿明府必为宰相岑参诗莺声随坐啸草色唤行春】
　　春不用雌【増宗书礼志元嘉十年太祝令徐闰刺署典宗庙社禝祠祀荐五牲牛羊豕鸡竝用雄其一种市买由来送雌窃闻周王时賔起见雄鸡自断其尾曰鸡惮牺不祥今何以用雌博士徐道娱等议称案礼孟春之月犠牲无用牝如此是春月不用雌耳秋冬无禁雄鸡断尾自可是春月宜自今改用雄鸡】收养老稚【増梁书武帝纪普通二年春亲祠南郊诏曰春司御气防恭报祀思随干覆布兹亭育凡民有单老孤稚不能自存主者郡县咸加收养赡给衣食每令周足以终其身】
　　屯官循行【増唐书食货志开元二十五年诏屯官叙功以丰凶为上下镇戍地可耕者人给十畞以供粮方春屯官循行讁作不时者】
　　春坊【増唐书百官志龙朔二年改门下坊曰左春坊以同姓为之云二年始兼用庶姓置谕徳庶子以比侍中右坊则庶子以比中书令】
　　縦轻囚【原唐书唐临临为万泉丞有轻囚久系方春农事兴临悉縦归与之约囚如期还】祀青帝【増唐书王璵传明皇时推崇老子道好神仙广修祠祭璵上言请筑坛东郊祀青帝天子入其言】
　　廵属县【増通典大始中诏守相三载一廵属县必以春此古者所以述职省俗宣风展义也】读三朝寳训【増玉海寳元二年诏侍读学士李淑就资善堂删整三朝寳训以备来春进读】戒折柏枝【原道山清话宗御讲筵所手折一柏枝玩程頥为讲官奏曰方春万物发生之时不可非时毁折宗亟掷于地】
　　荐新【増元史祭祀志荐新鲔野彘孟春用之鴈天鹅仲春用之葑韭鸭鸡卵季春用之】
　　民用
