<!-- { "loadSidebar": true } -->
　　宴老赐杖【原唐书明皇纪开元二年九月丁酉宴京师侍老于含元殿庭赐九十以上几杖八十以上鸠杖妇人亦如之赐于其家】
　　授衣假【増唐书选举志四门学生补太学太学生补国子学每嵗九月有授衣假】
　　免课役【増唐书食货志凡新附之户秋以九月课役皆免】
　　置文馆【増唐防要武徳九年九月太宗即位于文殿聚四部羣书二十余万卷于殿侧置文馆选天下贤良文学之士虞世南褚亮姚思亷欧阳询蔡允恭萧德言等以本官兼学士令更宿直朝之隙引入内殿讲论文义商政事或至夜分方罢贞观初令褚遂良检校馆务号馆主因为故事其后有张太素刘祎之范履冰相次为馆主】
　　通济渠【増唐防要开元二十八年九月魏州刺史卢晖通济渠引流至州城夹州置楼百余间以贮江淮之货】
　　检校权量【増通鉴武徳八年九月癸夘初令太府检校诸州权量】
　　经筵宴赐【増宋史礼志元祐二年九月经筵讲论语彻章赐宰臣执政经筵官宴于东宫帝亲书唐人诗赐之】
　　増置修撰【増燕翼诒谋录政和六年九月手诏天下人才富盛趋事赴功者众不足以待多士可増置直徽猷阁直显谟阁直寳文阁直天章阁秘阁修撰集英殿修撰凡九等】
　　文苑英华【増麟台故事淳化七年九月诏翰林学士承防李昉等阅前代文集撮其精要以分之为文苑英华续命翰林学士苏易简等共成之雍熙三年上之凡一千卷】
　　朝陵拜墓【増干淳嵗时记是月遣使朝陵如寒食仪都人亦出郊拜墓用緜毬楮衣之】赐锦袍【増玉海景德元年九月河北转运使刘综言每嵗朝廷遣使赐邉城冬服诸军将校皆给锦袍惟转运使副止攽皁花丁亥并赐河东陕西三路使副方胜练鹊锦袍】
　　训阅弓手【増玉海庆歴二年简河东弓手武勇者为义勇陕西弓手为保捷毎嵗九月农隙训阅】编太平故事【增玉海庆歴三年九月枢密副使富弼请考祖宗故事可行者为书置在二府俾为模范得以遵守上嘉其奏丙戌命史馆检讨王洙集贤校理余靖欧阳修秘阁校理孙甫等同编命弼领之名曰太平故事四年九月上之凡九十六门二十卷弼为序】
　　赐军士羊裘【増玉海康定元年九月辛酉赐陕西军士羊裘言者以塞土苦寒请以羊裘赐战士一裘用五羊皮聴军士自制】
　　燕澄碧殿【増玉海淳熙四年九月丙辰诏侍读史浩锡燕澄碧殿浩进古诗三十韵御制俯同其韵云皓首持六经日侍明光里翼乎鸿遇风纵矣鱼在水眷言澄碧行胜赏得纡趾亦屡引公卿对此谈政理虚心欲受人忠言资逆耳朕瘠天下肥至乐无易此期尔罄嘉谋使我勳业起】
　　备歉嵗【増金史太宗纪天防五年九月丁未诏曰内地诸路每耕牛一具赋粟五斗以备歉嵗】赐绢絮【増金史熙宗纪皇统元年九月戊申诏赐鳏寡孤独不能自存者人绢二疋絮三斤】
　　民用
　　授衣【原诗九月授衣九月霜始降妇功成可以授冬衣矣增张协七命白商素节月既授衣天凝地闭风厉霜飞】
　　叔苴【原诗九月叔苴疏叔拾也苴麻之有实者也以麻九月初熟拾取以供羮菜其在田收获者犹纳仓以供常食也】
　　采荼薪樗【原诗采荼薪樗樗恶木也疏樗唯堪为薪故云恶木荼以为菜樗以为薪各从所宜而立文耳】
　　筑圃【原诗九月筑圃笺场圃同地自物生之时耕治之以种菜茹至物尽成熟筑坚以为】伐薪为炭【原礼是月也草木黄落乃伐薪为炭注伐木必因杀气淮南子星中则收敛畜积伐薪木】
　　树麦【原夏小正树麦鞠荣而树麦时之急也増管子桓公曰寡人欲毋杀一士毋顿一防而辟方都二为之有道乎管子对曰泾水十二空汶渊洙浩满三之于乃请以令使九月种麦日至日获则时雨未下而利农事矣桓公曰诺令以九月种麦日至而获量其艾一收之积中方都二故此所谓善因天时辩于地利而辟方都之道也】
　　备蔵【原国语草木节解而备蔵注备收蔵也月令季秋农事毕收】
　　作葵葅【増四民月令九月作葵葅干葵】
　　蔵茈姜【増四民月令九月蔵茈姜注字林曰姜御湿之菜茈音紫齐民要术姜九月掘出置屋中中国土不宜姜仅可存活势不滋息种者聊拟药物小小耳】
　　九月事宜【増四民月令九月治场圃涂囷仓修窦窖缮五兵习战射以备寒冻穷厄之防存问九族孤寡老病不能自存者分厚彻重以救其寒】
　　收青桐子【増杂五行书青桐九月收子】
　　云母芝【増抱朴子云母芝生于名山之隂青盖赤茎味甘季秋以竹刀采之隂干治食使人身光夀千嵗】
　　白醪酒【増食经作白醪酒法生秫米一石方麴二斤细剉以泉水渍麴密盖再宿麴浮起炊米三斗酘之使和调盖满五日乃好酒甘如乳九月半后可作也】
　　蔵蘘荷【増齐民要术蘘荷九月中取旁生根为葅亦可酱中蔵之】
　　大豆叶【増齐民要术大豆九月中近地叶有黄落者速刈之注叶少不黄必浥郁刈不速逄风则叶落尽遇雨泽烂不成】
　　种蒜【増齐民要术蒜宜良輭地三徧熟耕九月初种种法黄时以耧耩逐垅手下之五寸一株】取茄子【増齐民要术茄子九月熟时摘取擘破水淘子取沉者速曝干裹置至二月畦种】蔵蟹【増齐民要术蔵蟹法九月内取母蟹得则水中勿令伤损及死者一宿腹中浮先煮薄糖着活蟹于冷糖瓮中一宿着蓼汤和白盐特湏极咸待令瓮盛半汁取糖中蟹内着盐蓼汁中便死泥封二十日出之举蟹脐着姜末还复脐如初内着坩瓮中百个各一器以前盐蓼汁浇之令没密封勿令漏气便成矣特忌风里则坏而不美也】
　　冬米明酒【增齐民要术冬米明酒法九月渍清稻米一斗捣令细末沸汤一石浇之麴一斤末搅和三日极酢合二斗酿米炊之气刺人鼻便为大发搅成用方麴十五斤酘之米三斗水四斗合和酿之也】酃酒【增齐民要术作酃酒法以九月中取秫米一石六斗炊作饭以水一石宿渍麴七斤炊饭令冷酘麴汁中覆瓮多用荷箬令酒香燥复易之】
　　禳火灾【原千金方九月内于戌地坎深二三尺埋炭五斤土覆之戌为火墓地以禳火灾】祢祭【原朱子家礼集説祢祭考曰祢祢近也季秋择日而祭程子曰季秋成物之始亦象其而祭之】天南星【増本草纲目天南星即虎掌九月采根去皮脐入器中汤浸五七日日换三四遍洗去涎干用或再火炮制用】
　　烈节酒【増本草纲目烈节生荣州多在林箐中茎叶俱似丁公藤而纤细无花实九月采茎干杨倓家蔵经验方有烈节酒治歴节风痛】
　　菰米【増本草纲目菰米一名雕胡九月抽茎花如苇防结实长寸许霜后采之大如茅针皮黑褐色其米甚白而滑腻作饭香脆杜甫诗波漂菰米沉云黒即此】
　　赤瓜【増本草纲目赤瓜棠梂子山樝一物也九月霜后取带熟者去核曝干或蒸熟去皮核捣作饼子日干用】
　　枸骨树子【増本草纲目枸骨树如杜仲诗云南山有枸是也结实如女贞及菝葜子九月熟时绯红色人采其木皮煎膏以粘鸟雀谓之粘黐】
　　采枣【原本草凡枣九月采日晒干补中益气久服神仙】
　　刈苕箒【増经世民事录苕箒即独扫屋侧路旁皆可种以草绳束腰九月刈取以石压匾收之】干地黄【増忘懐录造干地黄法九月末掘取肥大者去须熟烝微曝干又烝微曝食之如蜜可停久逺】蛇黄【増名胜志平南县蛇黄冈在县北四里冈势盘纡出蛇黄每嵗九月邑人掘深七八尺始得大如鸡子小者如弹丸其色紫磨之可傅肿毒尤治小儿惊癎】
　　忙月【増嘉兴县志九月艺麦豆栽桑筑子妇竭作亦谓之忙月】
　　三勒浆【原遵生八牋九月宜合三勒浆用诃梨勒批梨勒庵摩勒三味和核捣如麻豆大用三两次用蜜一斗以新汲水二斗调匀倾瓮中即下三勒熟搅密封三四日后开又搅之以干净布拭去汗蜜封共三十日方成味甚美饮之消食下炁】
　　天道南行【原遵生八牋是月也天道南行作事出行俱宜向南】
　　益肝气【増云笈七签季秋肝蔵气微肺金用事宜减辛増酸以益肝气助筋补血以及其时】赵孟頫九月耕诗【増大家饶米麫何啻百室盈纵复人力多舂磨常不停激水转大轮硙碾亦易成古人有机智用之可厚生朝出连百车莫入还满庭勾稽数多寡必假布算精小人好争利昼夜心营营君子贵知足知足万虑轻】
　　赵孟頫九月织诗【増季秋霜露降凛凛寒气生是月当授衣有布织未成天寒催刀尺机杼可无营教女学纺纑举足疾且轻舎南与舎北嘒嘒闻车声通都富豪家华屋贮娉婷被服杂罗绮五色相间明听説贫家女恻然当动情】
　　物
　　桑落【増诗桑之落矣其黄而陨笺谓其时季秋也】
　　蟋蟀在堂【原诗蟋蟀在堂蟋蟀蛬也九月在堂又九月在户疏九月则在室户之内】草虫鸣【増诗喓喓草虫笺草虫鸣晚秋之时也】
　　鸿鴈来宾【原礼鸿鴈来宾疏上仲秋直云鸿鴈来今季秋云来賔以仲秋初来则过去故不云賔今季秋鸿鴈来賔者客止未去也犹如賔客故云集説鴈以仲秋先至者为主季秋后至者为賔如先登者为主人从之以登者为客也夏小正遰鸿鴈传遰往也増淮南子鴈来賔注賔雀者老雀也栖宿人家堂宇之间如賔客也诗纪歴枢天霜树落叶而鸿鴈南飞】
　　爵为蛤【原礼爵入大水为蛤注大水海也夏小正爵入于海为蛤爵入于海为蛤盖有矣非常入也】鞠有黄华【原礼鞠有黄华注鞠本又作菊集説鞠色不一而専言黄者秋令在金金自有五色而黄为贵故鞠色以黄为正也夏小正荣鞠鞠草也増陶潜诗秋菊有佳色裛露掇其英杨炯庭菊赋郁兮蔓衍郁兮芬芳珉枝金萼兮翠叶红芒秋星下照金气上腾风萧萧兮瑟瑟霜剌剌兮棱棱当此时也弱其志强其骨独嵗寒而晚登】
　　豺祭兽【原礼豺乃祭兽戮禽疏禽兽皆杀之但杀兽而又陈戮禽则杀之而已不以为祭増兽经豺祭以兽其陈也方秋猎也】
　　蛰虫咸俯【原礼蛰虫咸俯在内皆墐其户疏俯垂头也墐涂也前月但蔵而坏户至此月既寒故垂头向下以随阳气阳气稍沉在下也而又涂塞其户穴以避地上隂杀之气也】
　　陟元鸟蛰【原夏小正陟元鸟蛰陟升也元鸟者鷰也先言陟而后言蛰者何也陟而后蛰也】蛰兽【原夏小正熊罴豹貉鼬鼪则穴广义注此周官所谓蛰兽也】
　　树槐【原淮南子其树槐注槐懐也可以懐来逺人也】
　　目树【増广州记目树似棠梨叶如楮皮白树高大如木瓜而小邪倾不周正味酢九月熟】仙人桃【増洛阳伽蓝记景阳观山南百果园有仙人桃其色赤表里照彻得严霜乃熟亦出昆仑山一曰王母桃也】
　　柿叶赤【増韩愈游青龙寺诗秋灰初吹季月管日出夘南晖景短友生招我佛寺行正值万株红叶满光华闪壁见神赫赫炎官张火然云烧树大实騈金乌下啄赪虬卵志林韩退之青龙寺诗终篇言赤色莫晓其故尝见小説郑防寓青龙寺贫无纸取柿叶书九月柿叶赤而实红则退之诗乃谓此也】合掌柏【増酉阳杂俎汝西有练溪多异柏及暮秋叶上敛俗呼合掌柏】
　　鸳鸯菊【増曲洧旧闻草乌头近畿如嵩少具茨诸山亦多有之花开九月色青可爱玩人多移植园圃号鸳鸯菊盖取其近似耳】
　　拒霜花【増锦绣万花谷拒霜花树丛生叶大而其花甚红九月霜降时开故名拒霜】
