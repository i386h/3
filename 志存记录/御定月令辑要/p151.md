<!-- { "loadSidebar": true } -->
　　黄牛峡【増入蜀记黄牛峡庙后太白诗云三朝上黄牛三暮行太迟三朝又三暮不觉鬓成丝欧阳公云朝朝暮暮见黄牛徒使行人过此愁山髙更逺望犹见不是黄牛滞客舟盖谚谓朝见黄牛暮见黄牛一朝一暮黄牛如故故二公皆及之】
　　投黄黒豆【増避暑録话赵康靖公槩中嵗常置黄黒二豆于几案间自旦数之每兴一善念为善事则投一黄豆于别器暮发视之初黒豆多于黄豆渐久反之既谢事归南京二念不兴遂彻豆无可数】得士吿人【増避暑録话蒋侍郎堂家蔵杨文公与王魏公一帖用半幅纸有折痕记其畧云昨夜有进士蒋堂携所作文来极可喜不敢不布闻谨封拜呈后有苏子瞻跋云夜得一士旦而吿人察其情若喜而不寐者蒋氏不知何従得之在其孙彝处也】
　　筝琶杂奏【増避暑録话范徳孺喜琵琶暮年苦夜不得睡家有琵琶筝二婢每就枕即使杂奏于前至熟寐乃方得去】
　　教小儿五经【増避暑録话饶州自元丰末朱天锡以神童得官俚俗争慕之小儿不问如何粗能念书自五六嵗即以次教之五经以竹篮坐之木杪絶其视听教者预为价终一经偿钱若干昼夜苦之】赵清献髙斋【増避暑録话赵清献公自钱唐告老归钱唐州宅之东旧据城闉横为屋五间下瞷虚白堂不甚髙大而最超出谓之髙斋既治第衢州临大溪其旁亦有山麓屹然而起即作别馆其上亦名髙斋既归惟居此馆不复与家人相接但子弟晨昏时至以二浄人一老兵为役早不茹荤以一浄人治膳于外日轮一僧伴食畧取鲊脯于家盖不能终日食素也老兵供埽除之役事已即去惟一浄人执事其旁暮以风炉置大铁汤瓶可贮斗水及列盥潄之具亦去公燕坐至初夜就寝鸡鸣浄人三击磬公乃起自以瓶水颒面嵗以为常】
　　斗星研【増春渚纪闻歙大姓汪氏一夕山居涨水暴至迁寓荘户之卢荘户研工也夜有光起于支牀之石异而取之使琢为研石色正天碧细罗文中涵金星七布列如斗宿状辅星在焉因目为斗星研汪自是家道饶益】
　　鍼瘤丹【増春渚纪闻族兄次翁鼻生一瘤治之不差行至襄阳遇一道人喜饮日与周旋临别出小瓢倾药如粟粒三授次翁曰汝夜以鍼刺瘤根纳药鍼穴眀日瘤自落次翁因夜取鍼剔瘤根纳药至夜半但觉药粒廵瘤根而转至晓扪之则瘤已失去取镜视之了无疤痕也因大神之以水银一两置铫间取药投之化为紫金方知神仙所炼大丹也】
　　置酒再昼夜【増挥麈后録张耆既贵显尝启章圣欲私第置酒以邀禁诸公上许之既昼集尽懽曰更愿毕今夕之乐幸毋辞也于是罗帏翠幕稠疉围绕继之以烛列屋蛾眉极其殷勤豪侈不可状每数杯则賔主各少愒如是者凡三数诸公但讶夜漏如是之永暨其彻席出户询之则云已再昼夜矣】雪夜论诗【増冷斋夜话盛学士次仲孔舍人平仲同在馆中雪夜论诗平仲曰当作不经人道语曰斜拖阙角龙千丈澹抹墙腰月半棱坐客皆称絶次仲曰句甚佳惜其未大乃曰看来天地不知夜飞入园林总是春平仲乃服其工】
　　雷轰荐福碑【原冷斋夜话范文正公镇鄱阳有书生献诗甚工文正礼之书生自言天下之至寒饿者无在某右时盛行欧阳率更书荐福寺碑墨本直钱千文正为具纸墨打千本使售于京师纸墨已具一夕雷击碎其碑故时人为之语曰有客打碑来荐福无人骑鹤上扬州东坡作穷措大诗曰一夕雷轰荐福碑】义居【増鹤林玉露陆象山家于抚州金谿累世义居一人最长者为家长一家之事听命焉公堂之田仅足给一嵗之食家人计口打饭自办蔬肉不合食私房婢仆各自供给许以米附炊每清晓附炊之米交至掌厨爨者置歴交收饭熟按歴给散賔至则掌賔者先见之然后白家长出见欵以五酌但随堂饭食夜则巵酒杯羮虽久留不厌每晨兴家长率众子弟致恭于祖祢祠堂聚揖于防妇女道万福于堂暮安置亦如之】继晷【増鹤林玉露夜者日之余也吾必继晷焉灯必亲薪必燃膏必焚烛必秉蜡必濡萤必照月必带雪必映光必隙明必借暗则记呜呼如北极矣然而君子人曰终夜不寝必如孔子鸡鸣而起必如大舜坐以待旦必如周公然则何时而已耶范甯曰君子之为学没身而已矣】
　　梦陈了翁【増贵耳集鹤山先生母夫人方坐蓐时其先公昼寝梦有朝服人入其卧内因问为谁荅曰陈了翁觉而鹤山生所以用其号而命名陈莹中前三名登第后两甲子鹤山中第亦第三名其出处风莭相似处极多在东南时有了翁家子孙必异遇之】
　　鼠衔丹书【増余冬序録程颢尝憇一僧寺夜闻察察声烛之乃鼠于佛脐中衔书欲出取视之乃丹书也如其法试之屋有火光后置不复链或讽令服食颢曰吾腹中安可着此】
　　代漏龙【増采兰杂志薛若社好读书往往彻夜一日遇比邱告之曰夜半不卧则血不归心君虽好学恐非延益之道因就水中捉一鱼赤色与薛曰此谓知更之鱼夜中每至一更则为之一跃薛畜盆中置书几至三更鱼果三跃薛始就寝更名代漏龙】
　　芳荷二叟【増树萱录剡人贾于镜湖泊舟夜月縦步于清水芳荷中见二叟立语一曰碧继翁一曰篁栖叟相与吟诗贾遽揖之化为白鹭飞去】
　　蟛蜞人语【増成都旧事王吉夜梦一蟛蜞在都亭作人语曰我翌日当舍此吉觉异之使人于都亭之司马长卿至吉曰此人文章当横行一世天下因呼蟛蜞为长卿】
　　顶穴香【増纪闻録僧伽大师居荐福寺常独处一室顶有一穴以絮塞之夜则去絮香顶六中出烟气满房非常芬馥及晓香还入顶穴中又以絮塞之】
　　步东坡【増对雨编白乐天步东坡诗朝上东坡步夕上东坡步东坡何所爱爱此新成树】亥既珠【増説林河伯宴伯禹于河上献亥既之珠亥既珠者夜中宴乐悬于殿中光彻如白日客甫持觞而珠中众音互作宴罢音亦已】
　　光内黄龙【増琅嬛记宋太祖微时夜卧至人静时常有光如车轮内见黄龙若在波浪中出没鱼鼈之不可胜数亦有极恠之物而见焉皆作金色光芒刺目顷之始灭有见之者后皆贵】
　　书帝起居【増辍耕录周申父言表叔金二提举住杭州其室氏乃宋内夫人曰吾为内夫人日每日轮流六人侍帝左右以纸一番后端起笔书帝起居旋书旋卷至暮封付史馆】
　　鸡鸣枕【原客座新闻偶武孟吴之太仓人也有诗名尝为武冈州幕官因凿渠得一瓦枕枕之闻其中鸣鼓起擂一更至五更鼔声次第更转不差既闻鸡鸣亦至三唱而晓抵暮复然武孟以为恠令碎之及见其中设机局以应夜气识者谓为诸葛武侯鸡鸣枕也】
　　淡墨榜【増杨慎文集唐人进士榜必以夜书书必以淡墨或曰名第者隂注阳受以淡墨书者若神之迹也】
　　昼夜一百八【増指月录潮州灵山大颠禅师一日韩文公相访问师春秋多少师提起素珠曰防麽公曰不防师曰昼夜一百八】
　　师【増神僧防防师者不知何许人恒若风狂每日将夕辄市黄白麻纸笔墨寘懐防以归所居之室入后阖扉人不得造初隣僧小童蹑足伺之见秉烛箕踞陈纸笔于前诃责大书莫晓其文字往往咄嗟如决断处置久之明闇闲熟视之闪烁若有人森列状如曹吏襦裳皆非世之服饰观者怖惧而退诘其故怒而不荅】
　　检校三业【増法苑珠林夙兴夜寐竭力致身乃曰忠臣方称孝子常须捡校三业勿令违于六时每于昼夜旦至中従中至暮従暮至夜夜至晓乃至一时一刻一念一刹那检校三业勿令放逸堕于邪网】秉烛逰【原古诗昼短苦夜长何不秉烛逰増李白诗三万六千日夜夜当秉烛】
　　朝逰夕防【増魏文帝东门行朝逰髙台观夕宴华池隂谢灵运拟邺中集诗序建安末余时在邺宫朝逰夕防究欢愉之极】
　　清夜【増魏文帝诗清夜延贵客明烛髙光曹植诗清夜逰西园飞盖相追随】
　　静夜【増魏明帝诗静夜不能寐耳听众禽鸣沈约诗月华临静夜夜静灭氛埃】
　　中夜【増司马彪诗中夜不能寐抚剑起踯躅李勉诗相思起中夜夙驾访柴荆】
　　脩夜【増阮籍诗清风肃肃脩夜漫漫张説诗伊人羙脩夜朋酒恵来称】
　　闲夜【増傅休奕诗闲夜微风起明月照髙台富嘉谟诗消晨寳鼎食闲夜金香】
　　膳羞【増束晳诗馨尔夕膳洁尔晨羞】
　　长夜【増夏侯湛长夜謡日暮兮初晴天灼灼兮遐清披云兮归山垂景兮照庭列宿兮皎皎星稀兮月眀停檐隅以逍遥兮眄太虚以仰观望阊阖之昭晰兮丽紫微之晖焕陶潜饮酒诗披褐守长夜晨鸡不肯鸣】夙晨【増陶潜诗夙晨装吾驾启涂情已缅】
　　芳宵【増王融诗恒曜掩芳宵薰风动兰月】
　　遥夜【増宗夬遥夜吟遥夜复遥夜遥夜忧未歇坐对风动帷卧见云闲月张九龄诗深林风绪宻遥夜客情悬】
　　清宵【増梁武帝诗清宵一已曙藐尔泛长洲梁昭明太子诗清宵出望园诘晨届钟岭】
　　起夜来【原乐府解题起夜来其辞意犹念畴昔思君之来也抑恽起夜来城南断车骑阁道覆青埃露华光翠网月影入兰台洞房且莫掩应门或复开飒飒秋桂响非君起夜来李商隠诗背灯独共余香语不觉犹歌起夜来】
　　雾夕霞朝【増何逊防伏郎新婚诗雾夕莲出水霞朝日照梁】
　　诘旦【増邱迟诗诘旦阊阖开驰道闻凤吹】
　　良宵【増李峤诗甲第驱车入良宵秉烛逰储光羲诗良宵清浄方髙防绣服光晖连皂盖】
　　清昼【増王维诗是时阳和莭清昼犹未暄】
　　白昼【増杜甫防州歌长年三老长歌里白昼摊钱髙浪中陆龟蒙诗披襟两相对半夜忽白昼】残夜【増杜甫诗四更山吐月残夜水眀楼】
　　午夜【増戴叔伦诗蒲涧十年雨松门午夜风】
　　晴昼【増韩愈南山诗昆明大池北去觌偶晴昼】
　　猿夜鸡晨【増柳宗元诗愁深楚猿夜梦断越鸡晨】
　　正昼【増韩愈猛虎行正昼当谷眠眼有百步威】
　　深夜【増韩愈诗悄悄深夜语悠悠寒月辉白居易诗深夜湓浦月平旦罏峯烟】
　　风朝露夜【増李商隠流莺诗风朝露夜隂晴里万户千门开闭时】
　　霁夜【増李羣玉诗松声埽白日齐夜来浄域】
　　严宵【增朱子诗众星何歴歴严宵丽中天】
　　御制夜坐诗霭霭燕寝夕迟迟清漏催绨袠盈棐几次第中宵开华月影帷烛凉飔韵宫槐玉杯露方浥金鑪麝初煤坐觉秋气肃斗柄西南囘晨光尚未啓已有鸾声来
　　御制燕子矶夜泊诗巍峩一片江头石千载人传燕子矶疑有鼋鼍藏窟宅时闻钟磬出山扉牙樯缓住寒烟净羽衞周连夜火围沙防声声动行漏芦花深处雁惊飞
　　御制兴安夜诗连横亘塞东西缇幕髙临百尺梯坐觉银河天际近仰看珠斗夜深低
　　御制夜静读书诗九重夜静御鑪香坟典披观意味长为念兆民微隠处孜孜不怠抚遐荒
　　御制夜诗良夜观图史浑忘刻漏深月流金殿影花转玉阶隂追琢崇民则居稽长道心缅怀皇古治四海遍讴吟
　　御制夜过丹阳诗锦缆徐牵夜未停遥天烟霭淡疎星居人两岸眀灯火早是轻帆过驿亭
　　御制夜半诗览书银蜡短观象玉衡长夜半无穷意心为念万方
　　御制夜登泰山诗日斜登泰岱岭腹隔层霄深夜回銮处便忘石磴遥
　　陶潜归园田居诗【増怅恨独防还﨑岖歴榛曲山涧清且浅可以濯吾足漉我新熟酒只鸡招近局日入室中闇荆薪代眀烛欢来苦夕短已复至天旭】
