<!-- { "loadSidebar": true } -->
　　放春【増干淳嵗时记蒋苑使有小圃不满二畆而花木匼匝亭榭竒巧春时悉以所有书画玩器冠花器弄之物罗列满前戏效闗扑閙竿花篮之类悉皆缕丝金玉为之且立标竿射垜及秋千梭门鬬鸡蹴踘诸戏事以娱逰客衣冠士女至者招邀杯酒往往禁烟乃已谓之放春】
　　禁苑赏花【増干淳嵗时记禁中赏花非一起自梅堂赏梅芳春堂赏杏花桃源观桃粲锦堂金林檎照妆亭海棠至于钟羙堂大花为极盛堂前三面皆以花石为台三层各植名品标以象牌覆以碧幕台后分植玉兰绣毬数百株俨如镂玉屏堂内左右各列三层雕花彩槛防以彩色牡丹画衣间列碾玉水晶金壶及大食玻瓈等瓶各簮竒品如姚魏御衣黄照殿红之类防千朶别以银箔间贴大斛分种数十百窠分列四面梁栋防戸间亦以湘筒贮花鳞次簇插何翅万朶至春暮则稽古堂会瀛堂赏琼花静侣亭紫笑浄香亭采兰挑笋则春事已在绿隂芳草间矣】
　　拜扫【増岳阳风土记春社后遇好天色往往相继上山中州人所谓拜扫也至寒食而止】
　　丛春园【増洛阳名园记丛春园门下侍郎安公买于尹氏其大亭有丛春亭髙亭有先春亭丛春亭出荼蘼架上髙可望洛水】
　　罗汉绦【増湖湘故事罗汉绦后洞有草蔓结如带长丈余附木而生相传谓之罗汉绦毕田诗云五百移栖絶洞深空防辙迹杳难寻緑丝绦带何人施长到春来挂满林】
　　会春园【増湖湘故事湖南马氏作会春园开宴有数聮为当时所称云珠玑影冷偏粘草兰麝香浓却损花山色逺堆螺黛雨草梢春戞麝香风】
　　吹花擘柳【原遯赍闲览河朔春时多大风飞尘撼木数日一作二三日方止以访左右对曰不得是风且无年名曰吹花擘柳风草木百谷皆借之】
　　春梦【増李贺春懐引寳枕垂云选春梦钿合碧寒龙脑冻李商隠诗春梦乱不记春原登已重苏轼诗投梭毎困东隣女换扇惟逢春梦婆原侯鲭录东坡在昌化尝负大瓢行歌田畆间馌妇年七十云内翰昔日富贵一春梦坡然之里人呼此妇为春梦婆】
　　春江钓叟圗【増圗画见闻志卫贤事李后主为内供奉工画人物台阁有春江钓叟圗上有李后主书渔父词一棹春风一叶舟一纶茧缕一轻钩花满渚酒盈瓯万顷波中得自由】
　　梅亭【増癸辛杂识赵春谷梅亭曰东风第一贾秋壑梅亭曰第一春】
　　百花狮子【原林下清录曲江贵家逰赏则剪百花狮子递相送遗狮子有小连环欲送则以蜀锦流苏牵之唱曰春光且莫去留与醉人看】
　　羙农台【増寰宇记羙农台在汉中府城东后汉书桓宣为汉中守春月尝登此台以劝农故曰羙农台】长春殿【増宋会要西京大内后苑有长春殿玉海干徳三年宴近臣于长春殿】
　　和春殿【増玉海隋有和春殿】
　　迎春苑【増玉海太平兴国五年赐及第举人宴于迎春苑】
　　望春门【増玉海唐有望春门王建宫词今日踏青归较晚声防着望春门】
　　延春阁【増玉海寳元元年改万春阁为延春阁阁在禁中北临后苑逰幸之所也两壁画农家蚕织黄庭坚诗想得天香随御所延春阁道转轻雷】
　　逰春弄【増琴曲谱录蔡邕昔入青溪访谷先生所居山东常有人逰因成逰春弄】
　　春波桥【増会稽志春波桥在会稽县东南五里贺知章诗云别家鄊嵗月多近来人事半消磨惟有门前鉴湖水春风不改旧时波故取此名桥】
　　玚花【増王蘂辨证江南野中有小白花髙数尺春开极香土人呼名玚花玚玉名取其白也】牡丹花品【増天彭牡丹记牡丹花品著者有洛阳春绍兴春政和春探春毬】
　　花市【増芍药谱之人无贵贱皆喜戴花开明桥之间方春之月拂旦有花市焉西湖志杭州寿安坊俗称官巷宋时谓之花市亦曰花团葢汴京寿安山下多花园春时赏宴争华竞侈锦簇绣围移都后以花市比之故称寿安坊今两岸多卖花之家亦其遗俗也】
　　买春钱【増承平旧纂进士不第者亲知供酒肉费号买春钱】
　　春巴纳【増辽史营卫志春巴纳在鸭子河泺皇帝正月上旬起牙帐约六十日方至天鹅未至卓帐氷上凿氷取鱼氷泮乃縦鹰鹘捕鹅鴈鸭子河泺在长春州东北四面皆沙埚多榆柳杏林皇帝每至侍御各备连锤一柄鹰食一器刺鹅锥一枚于泺周围相去各五七歩排立皇帝于上风望之有鹅之处举旗探骑驰报逺泊鸣鼔鹅惊腾起五方擎进东海青鹘拜授皇帝放之鹘擒鹅坠排立近者举锥刺鹅取脑以饲鹘皇帝得头鹅荐庙羣臣各献酒果举乐更相酬酢致贺语皆插鹅毛于首以为乐赐従人酒遍散其毛弋猎网钓春尽乃还】
　　春水服饰【増金史舆服志其従春水之服则有鹘捕鹅杂花卉之饰】
　　玉蘂花【増剧谈录上都安业坊唐昌观旧有玉蘂花甚繁每发若瑶林琼树元和中春物方盛车马寻玩者相继忽一日有女子年可十七八乗马容色婉约逈出于众下马以白角扇障面直造花所异香芬馥闻于数十歩之外伫立良久令小仆取花数枝而出须叟望之已在半天余香不散者经月余日】
　　灌木春莺【増古琴防梁武帝赐张率玉琴一张琴首金嵌灌木春莺四字】
　　春波曲【増占琴防昔恒山有双白鹤化为二神女舞于台上已而拊落霞之琴歌清吴春波之曲遍山俱响】
　　春江【増乐府诗集春江花月夜陈后主所作张子容春江花月夜曲林花发岸口气色动江新此夜江中月流光花上春分明石潭里宜照浣沙人唐郭元振曰春江巴女曲也张仲素春江行揺越江春相将采白苹归时不觉夜出浦月随人】
　　一捻红【原全芳备爼唐明皇时有献牡丹者贵妃匀面口脂手印于花上诏于仙春馆栽来嵗花开上有脂印红迹帝名为一捻红】
　　酒香山【増君山记酒香山在君山上相传每春时往往闻酒香寻之莫见其处】
　　锦绣谷【増名胜志金谿县治后有锦绣谷以春月花开如绣故名】
　　众春园【増名胜志定州众春园在华塔寺宋韩魏公为守时尝筑台池园囿仍自为记略曰郡北隅潴水为塘广百畆余植柳万株亭榭花草之盛冠于北陲总而名之曰众春良辰佳莭太守与吏民同一日之适防览其间以通圣时无事之乐】
　　春风亭【増名胜志永新县治内有春风亭宋时元绛为令所建作诗云三年到此别无功种得桃花满县红此日不能收拾去一时分付与东风】
　　食朝霞【増陵阳子明经春食朝霞朝霞者日欲出时黄气也】
　　卧向东方【増遵生八牋春三月卧宜头向东方乗生气也】
　　风穴【増外国圗风山之首髙三百里有风穴方三十里春风自是出】
　　肝用事【増云笈七籖治肝当用嘘嘘为防吸为补夫肝者震之气木之精其色青其象如悬匏肝主魂其神如龙化为二玉女玉童各长七寸出入于肝臓肝者春之用事常以正月二月三月寅时东向平坐叩齿三通闭气九息吸震宫之青气三吞之以享青帝之祀以致二童之馔木精乗王则肝欢寡忧】服云英【増云笈七籖云母有八种色黄白而青多者名云英宜春时服之令人身轻入水不寒】
　　御制防山春望诗云霄千尺倚丹丘辇下山河一望收凤翥中天连紫阙龙蟠北极壮皇州烟生沆瀣春初丽露湿芙蓉翠欲流却向闾阎看蔀屋崇髙还厪庙堂忧
　　御制春日观花诗枝上流莺早千红万紫香气融催丽风过递年芳秾李花犹浅垂杨叶未长涧中春澑发疑是奏笙簧
　　御制春日郊行诗春殿晴云晓銮舆出禁闱桃花临紫陌柳色啓青晖细雨清尘界和风散徳威马嘶驰道逺满地尽芳菲
　　御制玉泉春晓诗郊墅初晴后芳春曙色旋孤峦堆画障细穴吐新泉浪静鲜鳞跃风恬紫菂妍怡情看万象浩浩思无边
　　御制春夜诗玉罏烟霭尽夜静百花香曙气浮丹陛春光拂象牀
　　御制春诗旭日含新淑春光覆满屋东皇转嵗华融气杂山谷
　　春囿【増楚辞腾驾歩逰猎春囿只陆机诗逍遥春王囿踯躅千畆田】
　　春华【增班固答賔戯驰辩如涛波摛藻如春华张华答何劭诗穆如洒清风焕若春华敷】春圃【増张衡东京赋植华平于春圃丰朱草于中唐王建诗春圃紫芹长卓卓暖泉青草一丛丛】夏侯湛春可乐赋【増春可乐兮乐东作之良时嘉新田之启莱恱中畴之发菑桑冉冉以奋条麦遂遂以扬秀泽苖翳渚原卉耀阜春可乐兮乐崇陆之可娱登夷冈以回朓超矫驾乎山隅缀杂花以为葢集繁防以饰裳散风衣之馥气纳戢懐之潜芳莺交交以弄音翠翾翾以轻翔招君子以偕乐携淑人以防行】
　　子夜春歌【増春风动春心流目曯山林山林多竒采阳鸟吐清音又杜鹃竹里鸣梅花落满道燕女逰春月罗裳曵芳草】
　　春英【増子夜歌绿荑带长路丹椒重紫茎流吹出郊外共欢弄春英】
　　春苑【増子夜歌鲜云媚朱防芳风散林花佳人歩春苑绣带飞纷葩赵彦伯诗红萼竞然春苑曙丰茸新色御筵开】
　　春园【増子夜歌春园花就黄阳池水方渌庾信诗暂住春园傍聊过看果行张说诗春园既醉心和乐共识皇恩造化同】
　　春枝【増贺循夹池修竹诗来风韵晚径集凤动春枝范成大诗秾香温夜气小而湿春枝】
　　春泉【原庾阑诗手澡春香洁目翫阳葩鲜増庾信诗春泉下玉澑青鸟向金华李端诗看虹登晚墅踏石过春泉】
　　春渚【増谢灵运诗鸣笳发春渚税銮登山椒原杜甫昼梦诗桃花气暖眼自醉春渚日落梦相牵】春岸【増谢灵运诗海鸥戏春岸天鸡弄和风萧子挥诗虫声绕春岸月色思空闺杜甫诗春岸桃花水云帆枫树林】
　　春色满皇州【増谢朓诗宛洛佳遨逰春色满皇州滕迈春色满皇州诗蔼蔼复悠悠春归十二楼最明云里阙先满日边州色媚青门外光揺紫陌头上林荣旧树太液镜新流暖带祥烟起晴添瑞防浮阳和如啓蛰従此事芳逰】
　　春洲【増谢朓诗喧鸟覆春洲杂英满芳甸庾信诗流水桃花色春洲杜若香温庭筠春洲曲韶光染色如蛾翠绿湿红鲜水容媚苏小慵多兰渚闲融融浦日防防寐】
　　春畴【増谢朓诗袚秽河浒张乐春畴】
　　春山【増鲍照春日行春山茂春日明园中鸟多嘉声杜甫诗春山无伴独相求伐木丁丁山更幽李华诗芳树无人花自落春山一路鸟空啼郭熙画谱春山澹冶而如笑】
　　春丛【増梁简文帝诗花树含春丛罗帐夜长空李商隠诗春丛定是饶栖鸟饮罢莫持红烛行】春庭【増梁简文帝答张纉书春庭乐转蕙承风萧慤诗春庭聊縦望楼台自相隠】
　　春隂【増梁简文帝诗沙文浪中积春隂江上来常建诗晴天无纎翳郊野浮春隂林逋春隂诗似雨非晴意思深宿酲牵率卧春隂苦怜燕子寒相竝生怕梨花晚不禁薄薄帘帏欺欲透遥遥歌管压来沉北园南陌狂无数只有芳菲会此心】
　　梁元帝春日篇【増春还春节美春日春风过春色日日异春情处处多处处春芳动日日春禽变春意春已繁春人春不见不见懐春人徒望春光新春愁春自结春结讵能申欲道春园趣复忆春时人春人意何在空爽上春期独念春花落还似惜春时白居易春逰诗春树花珠颗春塘水麴尘春娃无气力春马有精神】
　　沈约春白纻歌【増兰叶参差桃半红飞芳舞縠戏春风如娇如怨状不同含笑流眄满堂中翡翠羣飞飞不息愿在人间长比翼佩服瑶草驻容色舜日尧年欢无极】
