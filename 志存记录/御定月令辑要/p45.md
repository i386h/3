<!-- { "loadSidebar": true } -->
　　鳌山【増干淳嵗时记元夕二鼓上乗小辇幸宣徳门观鳌山擎辇者皆倒行以便观赏山灯凡数千百种极其新巧中以五色玉栅簇成皇帝万嵗四大字其上伶官奏乐其下为大露台百艺羣工竞呈竒技内人及小黄门百余皆巾裹翠蛾效街房清乐傀儡缭绕扵灯月之下宫漏既深始宣放烟火百余架扵是乐声四起烛影纵横而驾始还矣西湖志余鳌山灯品以苏灯为最其后福州所进纯用白玉新安所进圈骨悉皆琉璃号无骨灯禁中作琉璃灯山髙五丈人物皆为机关转动如活结大防楼贮之原皇明通纪永乐十年正月元宵赐百官宴聼臣民赴午门外观鳌山三日时尚书夏原吉侍其母往观鳌山上闻之曰贤母也命官赍钞二百锭即其家赐之増王珪元夕应制诗防凤云中扶辇下六鳌海上驾山来晁冲之上元词御楼烟暖对鳌山防结箫鼓向晚凤辇初回宫阙千门灯火九衢风月向子諲上元鹧鸪天词紫禁烟光一万重午门金碧对晴空梨园羯鼔三千面陆海鳌山十二峯】
　　灯市【増干淳嵗时记都城自旧嵗孟冬天街茶肆渐已罗列灯毬等求售谓之灯市至节渐有大队如四国朝傀儡杵歌之多至数十百队天街鼓吹不绝范成大上元莭物诗酒垆先叠鼔灯市早投琼】火杨梅【増干淳嵗时记元夕以枣肉炭屑为丸系以鐡丝然之名火杨梅】
　　买市【増干淳嵗时记元夕京尹乗小提轿诸舞队次第簇拥前后连亘数十里锦绣填委箫鼓振作吏魁以大囊贮楮劵凡遇小经纪人必犒数十谓之买市】
　　装灯【増干淳嵗时记京尹幕次例占市西坊繁閙之地蕡烛籸盆照耀如昼其前列荷校囚数人大书犯由云某人不合抢扑钗环挨搪妇女继而行遣一二谓之装灯其实皆三狱罪囚姑借此以警奸民】琉璃泡灯【増干淳嵗时记幽坊静巷好事之家多设五色琉璃泡灯更自雅防】
　　閙蛾【増干淳嵗时记元夕妇人皆帯珠翠閙蛾康与之上元瑞鹤仙词閙蛾儿满路成团打块簇着冠儿鬬转王庭筠元宵清平乐词琼枝揺月帘卷黄金阙宫鬓蛾儿防翠叶防缀离离閙雪】
　　夜蛾【増干淳嵗时记元夕以白纸为大蝉谓之夜蛾范成大上元呉中节物诗花蝶夜蛾迎注大白蛾花无贵贱悉戴之亦以迎春物也】
　　节食【増干淳嵗时记元夕莭食所尚则乳糖丸子防□科斗粉防汤水晶脍韭饼及南北珍果并皂儿糕澄沙团子滴酥鲍螺酪麯玉消膏琥珀饧轻饧生熟灌藕诸色珑纒蜜煎蜜里糖蒌煎七寳姜豉十般糖之皆用镂鍮装花盘架车儿簇揷飞蛾红灯防盝歌呌喧阗幕次往往使之吟呌倍酧其直范成大上元节物诗寳糖珍粔籹乌腻美饴饧注防拍呉中谓之寳糖防特为脆美乌腻糖即白饧俗言能去乌腻】市食合儿【増干淳嵗时记元夕竞以金盘钿合簇饤馈遗谓之市食合儿翠帘销幕綘烛纱笼戏具粉婴鬻歌售艺者纷然而来】
　　扫街【増干淳嵗时记元夕夜阑有持小灯照路拾遗者谓之扫街遗钿堕珥往往得之张萧逺诗寳钗骤马多遗落依旧明朝在路旁】
　　鹊巢灯山【増齐东野语夀和谢太后方选进时是嵗天台郡元夕有鹊巢灯山间众颇惊异识者以为鹊巢乃后妃之祥果正中宫之位】
　　钱灯防【増嵗华纪丽谱上元莭放灯十四十五十六三日皆早宴大慈寺晚宴五门楼又为钱灯防盖灯夕二都监戎服分廵以察奸盗既罢故作宴以劳焉通判主之】
　　猜灯【増西湖志余元宵前后好事者或为蔵头诗句任人商猜谓之猜灯】
　　讲洪范【増吹剑録陆象山知荆门上元当设醮乃讲洪范锡福章以代之】
　　祭天妃【増续文献通考永乐五年建天妃庙扵应天府治正月十五日遣南京太常寺官祭】祭天师【原续文献通考张道陵唐册封天师国朝仍令传袭正一嗣教真人嵗以正月十五日为祖师示现之辰遣官诣大徳灵显宫告祭】
　　中岳真人【増续文献通考王元甫学道扵赤城霍山服青精石饭吞日精月影之法内见五藏晋永和元年正月十五日乗龙升天为中岳真人】
　　三夜灯【増帝京景物略上元三夜灯之始盛唐也明皇正月十五前后二夜金吾弛禁开市燃灯永为式】
　　五夜灯【増帝京景物略上元五夜灯之始北宋也干徳五年太祖诏曰朝廷无事年谷屡登上元可増十七十八两夜杭州府志元宵前后五夜张灯相传宋初只三夜钱王纳土后置添两夜以五夜晴明为五谷丰登之兆】
　　太平鼓【増帝京景物略元夕童子挝鼔傍晚向晓曰太平鼓】
　　灯假【増北京嵗华记元夕官里放灯假五日夜行不禁】
　　舍利放光【増西域记摩喝陁国正月十五日僧徒俗众云集观佛舍利放光雨花】天雨寳华【増法范珠林汉永平十四年正月五岳诸山道士愿与西僧比校辨真伪勅以十五日集白马寺道士赍道经置扵三坛纵火焚经经从火化佛舍利经像置扵道西光眀五色直上空中旋环如盖扵时天雨寳华大众咸悦】
　　三官下防【原修真指要上元日天地水府三官朝天之辰上元十天灵官神仙兵马与上圣髙真妙行真人同下降人间考定罪福七修藁唐开元间谓天官好乐地官好人水官好灯正月十五日乃三官下降之日故从十四至十六夜放假】
　　二真飞升【原修真指要上元日张灵源真人张元精真人飞升之辰】
　　佑圣诞【原谈荟正月十五日佑圣司命真君诞】
　　御制上元诗月华连昼色灯火杂星辰彩仗移防阙琼筵防大臣
　　御制上元幸万善殿戏作雪霁轻寒景物鲜上元临幸遇参禅方丈无人般若静天花虚落古松前
　　御制灯节戏作隠隠光风度栁条千寻银箭列丹霄龙衔火树开花看欲见山青待雪消
　　御制元夜与诸王宴饮乾清宫诗今夕丹帷宴聫翩集懿亲柑宣令节行苇乐芳春香泛红螺重光揺綘蜡新不湏歌湛露眀月足留人
　　崔液上元诗【増神灯佛火百轮张刻像图形七寳装影里如开金口説空中似散玉毫光】白居易十五夜月诗【増熟人心乐朝逰复夜逰春风来海上明月在江头灯火家家市笙歌防处楼无妨思帝里不合厌杭州】
　　张祐十五夜灯诗【増千门开鏁万灯眀正月中旬动帝京三百内人连防舞一时天上着词声】
　　夏竦和圣制上元观灯诗【増鱼龙曼衍六街呈金锁通宵启玉京冉冉逰尘生辇道迟迟春箭入歌声寳坊月皦龙灯淡紫馆风防鹤焰平宴罢南端天欲晓廽瞻河汉尚盈盈】王安石上元诗【増车马纷纷白昼同万家灯火暖春风别开阎阖壶天外特起蓬莱陆海中】梅尧臣元夕诗【増春风来觧吹残雪灯烛迎阳万户燃竞看繁星在平地不妨眀月满中天赭已向端门御仙曲初闻法部车马不闲通曙色康荘时见拾珠钿】
　　张耒上元灯夕诗【増九衢风静烛无烟寳马香车往复还三十二天应降瑞尽移星斗照人间】
　　范成大元夕诗【増粉痕红防万花攅玉气珠光寳月团帘箔通眀香似雾东君无处着春寒】刘邦彦十五夜观灯诗【増一派春声送管弦九衢灯烛上熏天归迟不属金吾禁争覔遗簮与堕钿】
　　十六日
　　打旋罗【増东京梦华録正月十六日车驾登门纵万姓逰赏诸营班院扵法不得夜逰各以竹竿出灯毬扵半空逺近髙低若飞星然又以竹架子出青伞上装缀梅红缕金小灯笼子架子前后亦设灯笼敲鼓应拍团团转走谓之打旋罗】
　　玉津习射【増玉海干徳二年正月十六日乙巳幸玉津园命从臣习射帝中的者五】阅金玉辂【増玉海庆厯七年将郊祀正月十六日辛夘御大庆殿门阅新作金玉辂】耗磨曰【原槁简赘茟正月十六日古谓之耗磨日官私不开仓库饮酒如今之社日増张説耗日饮酒诗耗磨兹日纵横道未宜但令不忌醉翻是乐无为又上月今朝减流耗磨辰还将不事事同醉俗中人】走桥【原帝京景物略正月十六日妇女着白绫衫队而宵行谓无腰腿诸疾曰走桥楚通志妇女相率宵行以消疾厄谓之走百病増张宿诗白绫衫照月光殊走过桥来百病无】
　　摸钉【原帝京景物略正月十六日妇女至城各门手暗触钉谓男子祥曰摸钉】
　　结羊肠【原霏雪録北方士女正月十六日用旧厯日纸九道为绳乱结以首尾聨属者为兆谓之结羊肠増赵孟頫结羊肠诗十六初过上元节家家女儿结羊肠含情暗卜心自语何时得似防鸳鸯】
　　御制南廵再过济南诗六御重经厯下城频将疾苦问苍生肩摩毂击风犹在土沃农恬世久平户户春灯佳节过【时上元次日】村村社鼔乐郊盈韶年渐布阳和泽淑气晴光仗外横
　　刘邦彦十六夜观灯诗【増次第看灯俗旧寳筝重按十三人心未必今宵异兔魄还如昨夜圆】
　　十七日
　　灵寳符【増旧唐书礼志天寳元年正月癸丑陈王府参军田同秀称扵京永昌街空中见元皇帝言天下太平圣夀无疆仍云桃林县故关令尹喜宅有灵寳符使求之十七日献扵含元殿】
　　祝长春【増宋史礼志建隆元年请以二月十六日为长春节正月十七日扵大相国寺建道塲以祝夀至日上夀退百僚诣寺行香】
　　置武举【増玉海长安二年正月十七日始置武举每年凖眀经进士例送其制有长垜马射歩射平射筒射又有马枪翘关负重身材之选】
　　观耕【増玉海雍熙五年正月十七日御观耕台观王公耕】
　　万夀节【増金史熙宗纪天防十四年正月十七日万夀莭齐髙丽夏遣使来贺】
　　十夜灯【原帝京景物略太祖初建南都盛为防楼招徕天下富商放灯十日今北都灯市起初八至十三而盛迄十七乃罢】
　　刘邦彦十七夜观灯诗【増绣帘窣地防轻寒明月来迟凤蜡残试看烧灯如白日鳌山无影海漫漫】
　　十八日
　　祠眀堂【増宋书礼志泰始七年十月庚子有司奏来年正月十八日祠眀堂寻旧仪南郊与眀堂同日竝告太庙】
　　宴辅臣【増宋史礼志宣和七年正月十八日宴辅臣观灯】
　　九推【増玉海开元二十三年正月十八日亲祀先农降至耕位侍中执耒太仆秉辔上谓左右曰帝借之礼古则三推朕今九推庶九谷之报也】
　　防行听卜【増挥麈后録楚俗遇元夕苐三夜多以更阑时防行听人言语以卜一嵗之通塞】鹤翔殿庭【増金史五行志元光二年正月十八日辛酉日午有鹤千余翔殿庭移刻乃去】达阳气【原翰墨大全天寳六载正月十八日诏重门夜开以达阳气】
　　草【増楚通志正月十八日夜烧灯以草为船实以纸马送至江浒焚之谓之禳灾】
　　苏轼正月十八日蔡州道上遇雪诗【増兰菊有生意防阳回寸根方忧集暮雪复喜迎朝暾忆我故居室浮光动南轩松竹半倾泻未数葵与萱三径瑶草合一缾井花温至今行吟防尚余履舄痕】
　　十九日
　　收灯【原东京梦华録十九日収灯毕都人争先出城探春増刘镇饯元宵浣溪沙词帘幕収灯断续红歌台人散彩云空夜寒归路噤鱼龙】
　　燕九节【原帝京景物略丘真人名处机字通宻号长春子金皇统戊辰正月十九日生都人以正月十九日致浆祠下逰冶纷防走马蒱博谓之燕九节増呉寛燕九日歌京师胜日称燕九少年尽向城西走白云观前作大防射箭击毬人马吼】
　　越国英烈王诞【原新安志歙人汪华少以侠烈闻隋末保据宣杭睦婺饶五州建号呉王唐武徳间籍土地户口纳欵扵朝授歙刺史封越国公】
　　二十日
