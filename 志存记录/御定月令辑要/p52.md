<!-- { "loadSidebar": true } -->
　　看牛【増逰宦纪闻三山之俗立春前一日出土牛扵鼓门之前若晴明自晡后达旦倾城出观巨室或乗轿旋绕相云看牛则一嵗利市】
　　飞紽【増溪蛮丛笑土俗嵗节数日野外男女分两朋各以五色防囊豆粟往来抛接名飞紽】辟兵法【増西溪藂语灵竒秘要辟兵法正月上寅日禹歩取寄生木三呪曰喏臯敢告日月震雷令人无敢见我我为大帝使者乃断取五寸隂干百日为簪二七循头上居众人中人不见】
　　温汤碑【増玉海唐贞观二十二年正月戊戌幸温汤癸夘御制温汤碑示羣臣】
　　献歌舞【増玉海建隆二年正月乙酉上御眀徳门观灯宴从臣江南呉粤使皆与楼前设灯山火木露张乐陈百戏外国客各献夲国歌舞遂赐以酒食】
　　合欢竹【増玉海祥符九年正月癸亥蜀州献合欢竹图】
　　芝草图【増玉海天禧二年正月庚子内出真逰崇徽二殿芝草图上作歌一首五七言诗二首】寳奎殿【増玉海庆厯二年正月辛未诏以大相国寺新修太宗御书为寳奎殿摹太宗御书寺额扵石上飞白题之命宰臣吕夷简撰记章得象篆额枢宻使晏殊撰御飞白书记】
　　惊【原辽史礼志正旦国俗以糯饭和白羊髄为饼丸之如拳每帐赐四十九枚戊夜各扵帐内窓中掷丸扵外数偶动乐饮宴数竒令巫十有二人鸣铃执箭绕帐歌呼帐内爆盐炉中烧地拍鼠谓之惊居七日乃出】
　　进庆云图【増金史天文志兴定五年正月山东行省防古纲奏庆云见命图以进】
　　牡丹新【増五杂爼大内进御每以非时之物为珍元旦有牡丹花有新古人所谓二月中旬已进不足道也】
　　断蜒蚰【増碎録打春时取春牛泥撒在檐下蜒蚰不生】
　　攀墙【増碎録元日日未出时小儿不长者以手攀东墙勿令人知】
　　讳正为初【原通考晋王羲之之先讳正故法帖中谓正月为初月其他正字以初代之】塞鼠穴【原通考正月上辰塞鼠六则无鼠】
　　绕塔【増帝京景物畧旦至三日男女皆扵白塔寺绕塔江盈科诗走马燕逰客聚戴花绕塔女郎趋】天灯【増帝京景物畧元旦至晦日家家竿标楼阁松栢枝防之夜灯之曰天灯】
　　抓子儿丸【増帝京景物畧是月也女妇闲手五丸且掷且拾且承曰抓子儿丸用象牙银砾为之以竞轻防】
　　黄河九曲灯【増帝京景物略十一日至十六日乡村人秫稭作棚周悬杂灯地广二亩门迳诘曲藏三四里入者误不得迳即久迷不出曰黄河九曲灯】
　　把忌【増续文献通考苖人以元日为把忌闭门不出二七而觧】
　　青【増燕都逰览志大佛寺在西直门北三里寺后有髙阜积土甃石为之广袤防二里山上有真武祠踏青上女正月必先至其地】
　　燃灯供佛【増法苑珠林律师问天人曰蜀地汉州三学山寺空灯常照因何而有荅曰山有菩萨寺迦叶佛正法时初立有欢喜王菩萨造之寺名法灯自彼至今常明空表故至正月处处燃灯以供佛寺】仙官授书【増仙鉴黄庭真人王探字养伯太原人也年九十一嵗以汉武帝元朔六年戊午正月西灵金母遣仙官下迎授书为太极真人】
　　驾河车【原内丹秘诀泰三阳之卦斗杓建寅之月阳出地喻身三阳上升当急驾河车搬归鼎内】存帝君法【増云笈七籖存帝君法常以本命日或正月一日或以六戊日日正中时冠帯入室北向再拜呪】
　　礼嵗星【増遵生八牋道藏经曰欲防尸虫春正上甲乙日视嵗星所在焚香朝朝礼拜诚心祝曰臣愿东方明星君扶我魂接我魄使我夀命绵长如松柏愿臣身中三尸九虫尽消防频频行之吉】晋正月折杨栁歌【増春风尚萧条去故来入新苦心非一朝折杨栁愁思满腹中厯乱不可数】
　　李贺正月乐词【増上楼迎春新春归暗黄着栁宫漏迟薄薄淡霭弄野姿寒緑幽风生短丝锦牀晓卧玉肌冷露脸未开对朝暝官街栁帯不堪折早晚菖蒲胜绾结】

　　御定月令辑要卷五
<史部,时令类,御定月令辑要>
　　钦定四库全书
　　御定月令辑要卷六
　　二月令
　　天道
　　月卦大壮【原易大壮利贞本义大谓阳也四阳盛长故为大壮二月之卦也】
　　日在奎【原礼仲春之月日在奎集説奎宿在戍降娄之次】
　　中星【原礼昬中旦建星中疏余月昬旦中星皆举二十八宿此云中建星中独非二十八宿者以星近井建星近斗井斗度多其星体广不可的指昬旦之中故举建定其昬旦之中也増淮南子注旦在舆南建星在斗上】
　　律中夹钟【原礼律中夹钟集説夹钟卯律长七寸二千一百八十七分寸之千七十五増史记律书二月律中夹钟者言万物隂阳相夹厠也淮南子斗指卯卯则茂茂然律受夹钟夹钟者种始荚也夹钟之数六十八主二月白虎通二月律谓之夹钟何夹者莩甲也言万物莩甲种分也韩愈忆昨行忆昨夹钟之吕初吹灰上公礼罢元侯廽】
　　雷声【原礼雷乃声疏雷是阳气之声将上与隂相冲蔡邕云季冬雷在地下则雉应而雊孟春动于地之上则蛰虫应而振出至此升而动于天之下其声发阳也増玉厯通政经二月四阳盛而不伏于二隂阳与隂气相薄雷遂声陶潜诗仲春遘时雨始雷东隅众蛰各潜骇草木从横舒】
　　始电【原礼始电疏电是阳光阳防则光不见此月阳气渐盛以撃于隂其光乃见故云始电増四时气候仲春之月阳气方盛隂不能制故阳光闪烁而为电】
　　心为合宿【原诗三星在天笺三星谓心星也有尊卑夫妇父子之象又为二月之合宿故嫁娶者以为候焉疏二月日体在戊而斗柄建卯初昬之时心星在于卯上二月之昬合于本位故称合宿】如月【原尔雅二月为如】
　　招揺指卯【原淮南子仲春之月招揺指卯増晋书乐志二月之辰名为卯卯者茂也言阳气生而孶茂也】
　　出震物豫【増洪范五行传雷以二月出震其卦曰豫言万物随雷出地皆逸豫也】
　　阳徳施行【増易干凿度随者二月卦阳徳施行蕃决难觧万物随阳而出】
　　天门【原説文卯冐也二月万物冐地而出象开门之形故二月为天门】
　　春门【増説文卯为春门万物已出】
　　龙星出【増论衡二月之时龙星始出见则雩祈谷雨】
　　仲阳【原梁元帝纂要二月仲春亦曰仲阳中春】
　　云见【増北史隋髙帝纪开皇元年二月京师云见】
　　二八之门【増北史庾季才传二月日出卯入酉居天之正位谓之二八之门】
　　昬井晨斗【増唐书厯志仲春昬东井十四度中月令中星入东井十八度晨南斗二度中月令建星中于太初星距西建也甄耀度及鲁厯南方有狼无东井鬼北方有建星无南斗井斗度长建度短故以正昬明云】
　　天徳日【原选择厯书二月申为天徳日申与已合用已为天徳合日】
　　韩愈春雪诗【原新年都未有芳华二月初惊见草芽白雪却嫌春色晚故穿庭树作飞花】
　　节序
　　日中星鸟【原书日中星鸟以殷仲春传日中谓春分之日鸟南方朱鸟七宿殷正也春分之昬鸟星毕见以正仲春之气节】
　　賔日【原书寅賔出日寅敬賔导也蔡传以春分之旦朝方出之日而识其初出之景】
　　始雨水【原礼始雨水疏汉初惊蛰为正月中雨水为二月节至在后以来事稍变改故律歴志云雨水为正月中惊蛰为二月节由气有参差故也】
　　命民社【原礼择元日命民社注社后土也使民祀焉神其农业也祀社日用甲増国语土发而社助时也注土发春分也社者助时求福为农始也牛春祈社歌辞厚地开灵方坛崇祀逹以风露树之松梓句萌既申芟柞伊始恭祈粢盛载膺休祉】
　　朝日【原礼天子元端而朝日于东门之外注朝日春分之时也増周礼天官掌次朝日祀五帝则张大次小次设重帟重案疏朝日者谓春分朝日祀五帝者谓四时迎气次谓幄帐也】
　　冒鼓【原周礼冬官韗人凡冒鼓必以启蛰之日】
　　枌榆社【原史记封禅书髙祖初起祷丰枌榆社天下已定诏御史令丰谨治枌榆社常以四时春以羊彘祠之】
　　月从青道【増汉书天文志月有九行春分月东从青道唐书厯志推隂阳厯交青道至春分之宿及其所冲皆在黄道正东】
　　里社【原汉书陈平里中社平为宰分肉甚均里父老曰善陈孺子之为宰平曰嗟呼使平得宰天下亦如此肉矣】
　　辰星效奎娄【増淮南子辰星正四时常以二月春分效奎娄】
　　惊蛰【原淮南子雨水加十五日斗指甲则雷惊蛰音比林钟増四时气候立春以后天地二气和同雷欲声万物蠢出蛰防震动是谓惊蛰乃二月之节也】
　　春分【原淮南子惊蛰加十五日斗指卯中防故曰春分则雷行音比防賔増嵗时百问仲春四阳二隂昼夜之气中停隂阳交分故谓之春分】
　　逹路除道【増淮南子蟇鸣燕降而逹路除道注春分之后】
　　隂阳相半【増春秋繁露中春之月阳在正东隂在正西谓之春分春分者隂阳相半也故昼夜均而寒暑平】
　　正阳云【原昜通卦验春分正阳云出张如白鹄】
　　日在中衡【原孝经説天有七衡春分之日日在中衡増杨炯浑天赋风生阊阖之门日在中衡之道】降娄之次【増月令章句自壁八度至胃一度谓之降娄之次雨水春分居之鲁之分野】社神【原风俗通谨按春分左氏传曰共工有子曰勾龙佐颛顼能平九土为后土故封为上公祀以为社非地祗遵生八牋二月令防小児女早起避社神免至面黄増韩愈赛神诗白布长衫紫领巾差科未动是闲人麦苖含穂桑生葚共向田头乐社神】
　　鼓音【原风俗通鼔者郭也春分之音也万物郭皮甲而出故谓之鼓】
　　荐韭卵【増四民月令二月祀太社之日荐韭卵于祖祢】
　　防社【原荆楚嵗时记社日四隣共结综防社牲醪为屋于树下先祭神然后飨其胙】
　　入田候【増荆楚嵗时记春分日民并种戒火草于屋上有鸟如乌先鸡而鸣架架格格民闻此鸟则入田以为候】
　　絶虫蚁【原千金月令惊蛰日取石灰糁门限外可絶防蚁】
　　震王【増周昜集觧帝出乎震崔憬曰帝者天之王气也至春分则震王而万物出生】
　　社坛余胙酒【増本草拾遗社坛余胙酒治小児语迟纳口中佳又以喷屋四角辟蚊子】黄褐侯【増嘉祐本草斑鸠是处有之春分化为黄褐侯黄褐侯青鹤也本草拾遗黄褐侯状如鸠而緑褐色声如小児吹竿】
　　燕避社【原埤雅燕之徃来避社而嗛土不以戊巳日】
　　停针线【原演繁露张籍吴楚歌辞云庭前春鸟啄林声红夹罗缝未成今朝社日停针线起向朱樱树下行则知社日妇人不用针线自唐已然矣】
　　治聋酒【原石林诗话世言社日饮酒治耳聋五代李涛有春社从李昉求酒诗云社公今日没心情为乞治聋酒一瓶恼乱玉堂将一徧依稀廵到第三昉时为翰林学士有月给内库酒故涛从乞之社公涛小字也】
　　采茶【増试茶録民间常以惊蛰为候以春隂为采茶得时】
　　开焙【増北苑别録惊蛰节万物始萌毎嵗常以前三日开焙】
　　嘉鱼【原防州志嘉鱼春社前出首有黒防长身细鳞肉白如玉味颇咸食塩泉故也】
　　社翁雨【原提要録社翁社母不食宿水故社日必有雨谓之社翁雨陆防诗防防社翁雨一畨花信风増黄庭坚诗花社公雨隂寒殊未开】
