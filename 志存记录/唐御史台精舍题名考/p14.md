<!-- { "loadSidebar": true } -->
 崔 （见阴下层，又右棱，又阴额知杂。） 

 刘芬（又右侧侍御兼殿中。） 

 蒋思之（见右棱。） 

 周德远（见右棱。） 

 成同 

 孟匡朝（见郎官左外。） 

 卢播（见郎官左外。） 

 张□ 

 □□ 

 杜□ 

○碑阴右棱题名 

 杨慎矜（见左棱，又左侧，又右侧侍御兼殿中，又阴额知杂。） 

 姚闳 

《旧姚奕传》：天宝元年，右相牛仙客薨，姚奕男闳为侍御史、仙客判官，见仙客疾亟，逼为仙客表，请以奕及卢奂为相代己。其妻因中使奏之，玄宗怒，闳决死。《旧牛仙客传》：开元二十四年，牛仙客为朔方军使，以姚闳为判官。及知政事，闳累迁侍御史，自云能通鬼道，预知休咎。仙客颇信感之。天宝元年，仙客疾甚，闳请为祈祷，在其门下，遂逼仙客令作遣表荐闳叔尚书右丞奕及兵部侍郎卢奂堪代己，闳为起草。仙客时既危殆，署字不成，其妻因中使来吊，表上。玄宗觉而怒，赐死。孙逖《授姚闳监察御史等制》：敕。朝议郎前行同州司法参军、关内道采访度支使、上轻车都尉、萧县开国男姚闳等，砥名励节，博艺多能。或尝佐台臣，以清关辅；或顷谐官职，见美朝端。度才而升，举善以劝。俾同官于察视，宜并拜于丞郎，可依前件。（《文苑英华》三百九十五。） 

 崔冲（又左侧，又右侧侍御兼殿中。） 

《新表》：清河大房挺五世孙冲，少府少监。 梁肃《郑州原武县丞崔君夫人源氏墓志铭》：原武之伯父冲，尝为刑部郎中。（《文苑英华》九百六十六。） 

 李麟（见殿中。） 

《新书历志》：开元二十一年，诏侍御史李麟、太史令桓执圭较灵台候簿。 

 董琬（见监察，又左侧。） 

 姜立祐（见监察，又左侧。） 

 刘 

 陈繇（见监察。） 

 郑昭（见郎官封中。） 

 吕周（见郎官金外，又左侧。） 

孙逖《授吕周侍御史等制》：敕。行殿中侍御史吕周等，体资忠厚，器韫通明。能兼饬吏之文，更有过人之实。并膺明选，克振朝纲。宜展才于草议，俾迁荣于执法。可依前件。（《文苑英华》三百九十四。） 

 明虚己 

 张景淑（又左侧。） 

 蒋冽（见郎官封外，又右侧侍御兼殿中。） 

孙逖《授蒋冽等监察御史制》：敕。朝议（一作‘通直’。）郎行大理评事蒋冽等，修身有裕，从事惟明。标丽则于文场，效公清于吏道。方期远致，必藉兼才。宜膺刈楚之求，俾叶持绳之寄，可依前件。（《文苑英华》三百九十五。） 

 王佶（见郎官户外，又右侧侍御兼殿中。） 

 蒋演（又右侧侍御兼殿小。） 

《古今姓氏书辨证》（二十七）：唐吏部侍郎、大理卿蒋钦绪（见吏外补。）生演，兵部员外，东莱胶东（当作‘水’。）人。 《旧良吏蒋氵允传》：与兄演、溶，弟清，俱以干局吏事擅能名于天宝中。（《新传》同。） 《旧忠义》（下）《蒋清传》：与兄演等知名于时。 

 郑审（见郎官吏中，又右侧侍御兼殿中。） 

 罗文信（又右侧侍御兼殿中。） 

《会要》（五十九）：开元二十五年二月，监察御史罗文信充诸道铸钱使。 

宋范致虚《黄石山仙翁观记》：唐开元中隶唐州之方城县，刺史崔志廉、县令罗 

文信以岁旱嘉雨应祈，肇新祠宫，西平县令姚震为之颂，刻石祠宇。事载《旧闻》。（《河南通志》。） 

 贾贲 

《新张巡传》：单父尉贾贲率吏称吴王兵，击宋州，张通晤走，进至雍丘。淮阳囚杀守者，迎贲等入。吴王承制，拜监察御史。令狐潮还攻雍丘，贲趋门，为众躏死。《新纪》：天宝十四载十二月，单父尉贾贲等以兵讨安禄山。十五载二月，贾贲战于雍丘，死之。 赵广微（见右棱，阴左棱。） 李憺（见右棱，阴左棱。） 元孝绰（见右棱，阴左棱。）○碑左侧题名 郭（见殿中、监察，三页。） 郭虚己（见侍御、殿中、监察，二见。又见下。） 李昂（见侍御、殿中、监察，二见。） 卢茂伯（见监察，二见。又见下。） 

 贾升（见监察，又见下，二见。） 

 卢见义（见侍御、殿中。） 

 颜允臧 

颜真卿《朝请大夫行江陵少尹兼侍御史荆南行军司马上柱国颜君神道碑铭》： 

君讳允臧，字季宁，京兆长安人。授延昌令。肃宗闻君诚，至德初，追赴彭原行在所，拜监察御史，赐绯鱼袋。遂承任使，推劾不避强御，中官邢廷恩等皆得罪焉。寻充朔方兵健衣资使，郭公子仪请为判官。二年秋八月，迁殿中侍御史，真卿表谢，肃宗批答曰：“卿昆季连擢，才声并振，俱守寒松之操，允执后凋之心。久冒艰危，大知难夺。委以宪台之长，克申白简之威。厥弟之迁，亦为官择，宜相劝勉，各树能名，当代荣之。”京城收，与崔衔命宣抚，都人大悦，出为栎阳令。迁侍御史，以当为郎，以兄在南省，君遂撝揖牢让，转大理正。宝应中，复拜侍御史兼太子中允。广德三年冬十月，拜江陵少尹，又兼侍御史、荆南行军司马。 《石刻颜惟贞庙碑铭》：君生（第八子）。允臧，敦实孝悌，有吏能。制举，廷昌令、监察充朔方衣资使、殿中。三为侍御史、中允、江陵少尹、荆南行军。（陕西西安。） 

 康云开 

《旧书食货志》（上）：肃宗建号于灵武，后用云间、（有脱误。）郑叔清为御史，于江淮间豪族富商率贷及卖官爵，以裨国用。 《广异录》：乾元中，监察御史康云间为江淮度支。（《广记》四百三。） 

 郑宏之（见殿中。） 

 王（见监察，又下二见。） 

 张利贞（见监察，又下二见。） 

 袁楚客 

《会要》（七十六）：开元元年，直言极谏科袁楚客及第。（《纬略作‘二年’。）《新魏元忠传》：神龙中，魏元忠辅政，天下倾望，冀干正王室，而稍惮权幸，不能赏善罚恶，誉望大减。陈郡男子袁楚客以书规之。 《新礼》、《乐志》：玄宗即位，命宁王主藩邸乐，以充太常。倡优之技，有谐谵而赐金帛朱紫者，酸枣尉袁楚客上疏极谏。 《吴兢传》：上疏玄宗曰：‘陛下初即位，犹有褚无量、张廷圭、韩思复、辛替否、柳泽、袁楚客上疏，争时政得失。’李邕《秦望山法华寺碑》：朝散大夫前侍御史今都府户曹袁公，名楚客，其皎如日，其心如丹，负兼济之雄才，托演戍之雅意。（《会稽掇英总集》十六。案：碑无年月。《金石录》目录六云：李邕撰，并行书，开元二十三年。） 

 徐履道（见监察，又下二见。） 

 将（又下二见。） 

《元和姓纂》（六十梵）：天宝有刑部郎中云，（脱‘将’字。）炖煌人。孙逖《送遂州纪参军序》：遂州参军纪公，吾友云将之令弟也。（《文苑英华》七百十九。案：序云周公之胤，纪为其首。案《左氏经》隐七年：凡伯，《集解》：汲郡共县东南有凡城。《释文》作‘城’，音凡。注疏本作‘凡城’。、古通用，可证今本作‘纪’之误。） 

 李融（见郎官户外。） 

 郭虚己（重见。） 

 李常（见郎官户中。） 

苏《授姜昂右司员外郎制》：敕。尚书金部员外郎姜昂、殿中侍御史李常等，励节修身，敏才通识。金曹典事，颇效精勤。白简绳违，久闻坚正。皆能奉职，宜称迁升。昂可尚书右司员外郎、常可行侍御史，散官勋如故。（《文苑英华》三百九十一。）孙逖《授李常殿中侍御史制》：敕。朝散大夫行河南府陆浑县令李常等，坚白持操，通明效官。彰吏迹于神州，著公方于近县。秉宪之职，惟方是与。俾谐佥议，用肃具寮。可依前件。（又三百九十五。） 

 李（见监察，又见下。） 

 韦恒（见殿中、监察，左棱，又见下。） 

 裴敦复（见侍御、监察。） 

 裴旷（见侍御，二见。监察。） 

 马元直（见监察。） 

 评诫惑（见监察，又见下。） 

 常无欲（见监察，二见。） 

 李观（见监察，二见。） 

 苗晋卿（见监察，二见。） 

 王大钅黄（见监察。） 

 卢茂伯（重见。） 

 王灵渐（见监察，二见。） 

 贾升（重见。） 

 赵宾（见监察，又见下。） 

 张具瞻（见监察，又见下。） 

 独孤通理 

《新表》：独孤氏鄂令思柬手通理，殿中侍御史、颍川郡长史。（《元和姓纂》同。）崔祐甫《常州刺史独孤及神道碑》：殿中侍御史赠秘书监通理之第四子。（《文苑英华》九百二十四。） 梁肃《恒州真定县尉独孤君（正）墓志铭》：故殿中侍御史、颍川郡长史、赠秘书监府君（集无些二字。）讳某之少子。（《英华》九百六十。） 

 薛忻（见监察，又见下。） 

 崔谭（见监察，又见下。） 

 王（重见。） 

 韦虚舟（见郎官左中。） 

《旧韦虚心传》：季弟虚舟，自御史累至户部、司勋、左司郎中。 

 韦恒（重见。） 

 张利贞（重见。） 

 萧谅（见监察，又见下。） 

 徐履道（重见。） 

 张思鼎（见监察，又见下。） 

 靳观 

 王翼（见监察，二见。左棱，又见下。） 

 李级（见监察，又见下。） 

 张ピ 

《册府元龟》：开元十六年五月六日，唐昌公主出降，有司进仪注于紫宸殿，行五礼。右补阙施敬本、左拾遗张ピ、右拾遗李锐等连名上疏。 《会要》（七十四）：天宝元年冬，选六十四人判入等，时御史中丞张倚男奭判入高等，有下第者尝为蓟令，以白安禄山，遂奏之。来年正月二十一日，遂于勤政楼下上亲自重试，惟二十人比类稍优。余并下第，张奭不措一词，时人谓之曳白。吏部侍郎宋遥贬武当太守，苗晋卿贬安康太守，考官礼部郎中裴フ、起居舍人张ピ、监察御史宋昱、左拾遗孟国朝并贬官。 独孤及《唐故朝议大夫高平郡别驾权公（彻）神道碑》：开元十八年，考校书判甲乙丙丁科，公与徐安贞、王敬从、吴巩、裴フ、李宙、张ピ等十学士参焉。（《毗陵集》八。详勋外王散从注。） 《新艺文志》：《开元礼》一百二十卷，开元中，命张ピ与贾登等撰缉。又《初学记》三十卷，张ピ等分撰。 

 云将（重见。） 

 范正则 

《金石录》（目录六）第一千二百《唐修东镇沂山记》。（范正则撰，并八分书，天宝元年三月。） 

 许诫惑（重见。） 

 郑（见监察。） 

 魏方进（见郎官户中，又见下。） 

 董琬（见监察，又阴右棱。） 

