<!-- { "loadSidebar": true } -->
《旧 王毛仲传》：开元十九年，王毛仲男太子家令守廉，贬溪州司户。苏颋《授王守廉申王府长史制》称，朝议大夫、守忠州刺史、上骑都尉王守廉，往操简宪，已著厥声。洎颁条寄，克修其政。可申王府长史，散官勋如故。（《文苑英华》四百五。） 

 程行谌（见郎官金中，又监察。） 

苏颋《御史大夫赠右丞相程行谋（当作‘谌’。）神道碑》：寻迁左肃政台监察御史裹行，历二尉（‘蔚’字作‘殿中’。）左右肃政丞侍御史。回复双拜，周旋五入。悉心果孚，履尾奚惧。獖豕既制，拉二竖于威弧之张；神羊既立，挫三思于止戈之武。固亦霜驱准劲，露落鹏摧。岂避憸言，俄招物议。出为幽州司马。（《文苑英华》八百八十九。） 

 裴漼（见郎官吏外，又监察。） 

《旧传》：陈留主簿，累迁监察御史。时吏部侍郎崔湜、郑愔坐赃，为御史李尚隐所劾，漼同鞫其狱。安乐公主、上官昭容阿党湜等，漼竟执正奏其罪，甚为当时所称。三迁中书舍人。（《新传》略同。） 

 封无待 

《新表》：封氏践一子无待，刑部侍郎。（《姓纂》三锺：郎中。） 

 高恂 

沈期有《饯高唐州询诗》。（‘恂’疑‘询’讹。） 

 田贞干（见侍御。） 

 王玙（见郎官勋外，又阴下层，又右侧侍御兼殿中。） 

王昌龄有《宿灞上寄侍御玙弟诗》。（《英华》二百九十二。） 

 王志愔（见侍御，又监察下。） 

 王道洽 

 辛长孺（又监察。） 

《新表》：辛氏比部郎中玄道子、礼部侍郎广嗣弟（见吏中。）长儒，都官郎中。（《元和姓纂》十七真同。） 

 吕延祚 

《新突厥传》（上）：玄宗时，拜薛讷朔方道行军大总管，太仆卿吕廷祚等佐之，备默啜。 《旧刑法志》：开元初，玄宗敕紫微舍人吕廷祚等删定格式令，三年三月奏上，名《开元格》。（《新书艺文志刑法类》同。） 《新书艺文志》（《丁部集录总集类》）：《五臣注文选》三十卷，开元六年工部侍郎吕延祚上。 

 马怀素（见郎官考外。） 

《旧传》：则天时，由郿尉四迁左台监察御史。长安中，累转礼部员外郎。（《新传》略同。） 《石刻故银青光禄大夫秘书监兼昭文馆学士侍读上柱国常山县开国公赠润州刺史马公墓志铭》：则天太后大崇谏职，授左拾遗，寻改左台监察御史，历殿中，弹糺不避强御。加朝散大夫，转詹尹丞，朝论称屈，迁礼部员外郎。（《绩古文苑》十八。） 

 张思义（见侍御。） 

 魏奉古（见郎官左中，又监察。） 

 宋庆礼 

《旧良吏传》：则天时，由卫县尉迁大理评事，充岭南采访使。开元中，累迁贝州刺史。 

 郑景复 

《新表》：郑氏北祖房、流水令九思孙、慈州刺史曾子景复，殿中侍御史。（案：粱升卿《唐故慈州刺史光禄卿郑公陴》：曾字景参。则景复当是曾弟，表误下一格耳。） 

 柳詅（又监察。） 

 章抗（见郎官吏中。） 

苏颋《刑部尚书韦抗神道碑》：自雍州司户升左台殿中侍御史，转尚书主客吏部二员外、吏部郎中。（《文苑英华》八百九十六。） 

 杨虚受（见侍御。） 

 张应 

《旧李复传》：德宗时，安南经略使高正平、张应相次卒官。（《新传》同。） 

 傅黄中（见郎官勋中。） 

 杨滔（见郎官吏外。） 

 姬处逊（见侍御，又监察。） 

 齐处冲（见侍御，又监察。） 

 袁守一（又监察。） 

《旧魏元忠传》：神龙三年，宗楚客又令御史袁守一奏言：‘则天昔在三阳宫不豫，狄仁杰奏请陛下监国，元忠密进状云不可。据此，则知元忠怀逆日久，伏请加以严诛。’中宗谓杨再思等曰：‘以朕思之，此是守一大错。人臣事主，必在一心，岂有主上少有不安，即请太子知事？乃是仁杰树私惠，未见元忠有失。守一假借前事罗织元忠，岂是道理。’楚客等遂止。（《新传》略同。） 《朝野佥载》：侍御史袁守一就罗公远看年命。（《广记》二百八十五。） 又袁守一性行浅促，任万年尉，于中书令宗楚客门饷生菜。除监察，窦怀贞为左御御史大夫。为自左台除右台御史，无何，客以反诛，守一配流端州。（又二百五十九。） 

 王履道 

 崔琬（见侍御，又监察。） 

 宋庭璘（见侍御，又监察。） 

 郑勉（见郎官度外。） 

 崔子源（又监察作‘子原’。） 

《新表》：清河大房崔氏龙藏孙子源，同州刺史。 玄宗《赈怀州诏》：朕以怀州去年偏并不熟，宜令刺史崔子源察问，贫下不支济者，量加赈贷。（《大韶令》。）苏颋《授崔子源岐王府长史制》称，朝散大夫守尚书驾部郎中崔子源，宪曹白简，秋隼曾飞。礼闼青缣，晨凫就列。睠于藩邸，亲则舅甥。俾践端寮，宜膺宠命。可检校岐王府长史，散官如故，仍追赴京。（《文苑英华》四百五。） 

 郑瑶（又监察。） 

 樊钦贲 

《宣室志》：中宗御历，樊文男钦贲以郜城县山中寇天师刻石记本上献。（《广记》三百九十一。） 

 赵升卿（儿郎官吏中，又监察。） 

 任奉先 

 李乂（见郎官左外。） 

《新传》：长安三年，诏雍州长史薛季昶选部吏才中御史者，季昶以万年尉李乂闻，擢监察御史，劾奏无避。景龙初，叶静能怙势，乂条其奸，中宗不纳。迁中书舍人。（《旧传》失载。） 苏颋《唐紫微侍郎赠黄门监李乂神道碑》：自万年尉擢为监察御史，历殿中侍御。与御史令黄门监渔阳公承旨鞠伪。景龙中，叶静能谄谀媚妒，权势倾人。公劾奏其僻，中宗原而宥之。无何，加朝散大夫，迁尚书司勋左司二员外、右司郎中、中书舍人。（《文苑英华》八百九十三。）《旧卢齐卿传》：长安初，则天令雍州长史薛季旭择僚吏堪为御史者，齐卿荐万年尉李乂。（《新传》同。） 

 章仲昌（见郎官度中补，又监察。） 

 邵炅（见郎官考外补，又监察。） 

《御史台记》：邵景自歙州司仓迁至右台监察、考功员外。（《太平广记》二百五十五。详考外补。） 

 李诚（见郎官左中，又监察。） 

 独孤舟（见郎官户中。） 

 苗延嗣（又监察。） 

《新麦》：苗氏袭夔子延嗣，中书舍人、太原少尹。 《旧张嘉贞传》：开元中，张嘉贞为中书令，中书舍人苗延嗣等皆为所引，位列清要。（《新传》略同。） 

 司马铨（见郎官户中，又监察。） 

《新文艺刘宪传》：司马铨历殿中侍御史。 

 崔液（见郎官吏外补，又监察。）《旧崔湜传》：弟液，官至殿中侍御史，坐兄配流，逃匿于郢州人胡履虚家，遇赦还，道病卒。 《新表》：博陵、安平、崔氏、雍州司功参军、安平男擢子液，吏部员外郎，袭安平男。（则液是挹兄子湜从兄弟，与《旧传》异。） 

 陈惠满（见郎官仓中补，又监察。） 

 蒋钦绪（见侍御。） 

 韦铿（见郎官考中补，支监察。） 

《御史台记》：神武皇帝即位，考功员外邵景与殿中御史萧嵩，韦铿俱升殿行事，职掌殊别，而制出，景、嵩俱授朝散大夫，而铿无命。（《太平广记》二百五十五。） 

 格遵 

《新表》：格氏、武后相辅元子遵，殿中侍御史。 《新岑长倩传》：举明经第，为太常寺太祝。辅元诛，亡命，匿中牟十余年。神龙初，诉父冤，擢累赞善大夫。 

 李察（见郎官户中。） 

 萧嵩（见郎古勋外，又监察。）《旧专》：神龙元年，调补洺州参军。景云元年，为醴泉尉，僚骑陆象先为中书侍郎，引为监察御史。象先知政事，骤迁殿中侍御史。开元初，为中书舍人。苏颋《授萧嵩太子舍人制》称，朝请大夫、殿中侍御史内供奉、判尚书司勋员外郎、上柱国萧嵩。（《文苑英华》四百四。） 《御史台记》：神武皇帝即位，邵景与殿中御史萧嵩、韦铿俱升殿行事，职掌殊别，而制出，景、嵩俱授朝散大夫。（《太平广记》二百五十五。） 

 敬昭道（又监察。） 

贾至《授敬昭道殿中侍御史等制》：敕。朝议郎行监察御史敬昭道，见素为质，怀清守道。学以润身，文能比事。自乘聪晓谒，絷（一作‘击’。）隼秋飞，或出禀五纶，或入持天宪。传使者之命，往则有功；按罪人之赃，居而不挠。因其绩用，采其声华，宜叶岁迁，允符时议。可依前件。（《文苑英华》三百九十五。） 《旧五行志》：开元四年五月，山东螟蝗害稼，分遣御史捕而埋之。河南、河北检校捕蝗使敬昭道等。（见侍御康漼注，《会要》同。） 

 和逢尧 

《旧良吏》（下）《强循传》：睿宗时，和逢尧以御史中丞摄鸿胪卿，充使报突厥。 

 赵履冲（见侍御，又监察。） 

 张晤（又监察。） 

玄宗《遣官祭五岳四渎风伯雨师诏》称，少詹事张晤祭江渎。（开元十四年。《大诏令》。）《旧张晖传》：弟晤等，皆居清列。不言何官。 《新王琚传》：张晖弟晤等，仕皆请近。 

 崔沔（见郎官祠外，二传失载） 

李华《赠礼部尚书孝公崔沔集序》：擢左补阙，以公嫉邪念佞，除殿中侍御史。（《文苑英华》七百一、《唐文粹》九十二。） 颜真卿《崔孝公陋室铭记》：擢拜左补阙，迁殿中侍御史。奉敕按窃金者，公得其情，许之不死，竟得减论。诸王或恃贵不遵法度，举而按之，其不吐茹也如此。寻迁起居舍人。（《颜鲁公文集》十四。） 

 霍庭玉（见侍御，又监察。） 

 杨轨臣（见侍御，又监察。） 

 李全昌（见郎官勋外。） 

苏颋《授李全昌工部员外郎制》称，朝散大夫、殿中侍御史李全昌。（《文苑英华》三百九十二。） 

 柳泽（见郎官左外，又监察。） 

《旧玄宗纪》：开元二年，殿中侍御史为监选使柳泽上书谏，上嘉纳之。十二月，右威卫中郎将周庆立为安南市舶使，与波斯僧广造奇巧，将以进内。《新传》：景云中，为右率府铠曹参军，拜监察御史。开元中，转殿中侍御史，监岭南选。历迁太子右庶子。 

 梁涣（又监察。） 

《文苑英华》（五百二十四）有梁涣《对津吏告下方伤水判》。 

 麴先冲（见郎官吏外，又监察。） 

 崔安俨（见郎官主外。） 

 杜令昭（见侍御，又监察。） 

 李庭□ 

 游子骞（见传御。） 

 王执言（见侍御，又监察。） 

 张游（见侍御，又监察。） 

 员嘉静见郎官吏中，又监察。 

