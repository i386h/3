<!-- { "loadSidebar": true } -->
《元和姓纂》（四十七寝）：武功尉浩源生庠，监察御史，吴兴武康县人。《定命录》：杜华尝见陈留僧法晃，云：‘开封县令沈庠合改畿令，十五月作御史中丞。’冯七云：‘沈君不窬十日。’经数日，沈公以病告：‘苦头痛，忍不堪。’数日而卒。（《太平广记》一百四十七。） 

 冯损（又右侧侍御兼殿中。） 

 赵克忠（又右侧侍御兼殿中。） 

 韦儇（见郎官封中补。） 

《新书外戚传》：杨国忠当国，常领剑南召募使，造戍泸南。岁遣宋昱、郑昂、韦儇以御史迫促，郡县召募。 

 韦之□ 

 李舒（见郎官祠中，又右侧侍御兼殿中。） 

 史□ 

 祁顺之（见郎官左外。） 

 杜敏 

《金石录》（目录七）第一千三百六十八《唐蕲州刺史杜敏生祠颂》。（泪粲撰，史惟则八分书，乾元三年五月。《宝刻类编》三同。） 陇州开元寺有开元二十七年杜敏《经幢序》称国子进士。 

 李□ 

 张（见郎官仓外，又右侧侍御兼殿中，又阴额知杂。）《会要》（五十九）：天宝二年六月，殿中侍御史张充太府出纳使。《旧酷吏吉温传》：御史卢弦先与张同台，情旨素厚。 

 杨□ 

○碑右侧题名 

◎侍御史兼殿中 

 郑（见郎官金中。） 

 崔芄（庚午岁。 见郎官吏中。） 

 唐技（见郎官左中补。） 

 陈会 

《云溪友议》（七）：少师李固言相公在成都宾馆，则陈会端公皆远从，可谓莲幕之盛。平曾每与诸公评论，则言笑弥日。 《北梦琐言》（三）：蜀之士子，莫不酤酒，慕相如涤器之风也。陈会郎中家以当墟为业，为不扫街，官吏殴之。其母甚贤，勉以修进，不许归乡，以成名为期。每岁饣侯粮、纸笔、衣服、仆马，皆自成都赍至。郎中业八韵，唯《螳螂赋》大行。太和元年及第，李相固言览报状，处分厢界，收下酒旆，阖其户，家人犹拒之。逡巡贺登第，乃圣善奖训之力也。后为白中令子壻，西川副使，连典彭汉两郡而终。《文苑英华》（八百六十八）陈会《彭州九陇县再建龙兴寺碑》：予剖符是郡，星欲二周。当在大中复寺之时。 

 李玄（见郎官户外。） 

崔嘏《授萧邺李玄监察御史制》：敕。御史府居朝廷之中，杰出他署，盖以圭表百吏，纠绳四方。故选其属者，必在坚明劲峭，临事而不挠，不独取谨厚温文修整之度而已。尔等皆以词华升于俊秀，从事贤侯之府，驰声馆阁之中，筹画居多，操持甚固，是宜持此霜筒，峻其风标。使避马之谣，不独美于桓典；埋轮之志，无所愧于张纲。勉服宠荣，无忘职业。可依前件。（《文苑英华》三百九十五。） 

 张萱（见郎官金中，又见下。） 

 刘芬（见阴左棱，又见下。） 

 杨钊（见阴下层，又见下，又阴额知杂。） 

《旧食货志》：开元二十五年，以殿中侍御史为水陆运使。《国忠传》：天宝初，擢授监察御史，骤迁检校度支员外郎，兼侍御史。 《杨慎矜传》：天宝六载十一月，诏侍御史杨钊等同鞫慎矜狱。 《会要》（八十七）：天宝四载八月，杨钊除殿中侍御史，充水陆转运使。 

 胡曼倩（见右棱。） 

 李彦允（见左侧，又见下。） 

 李彦超（见右棱。） 

 王维（见阴下层，又右棱，又阴左棱。） 

 柳奕 

《旧礼仪志》（四）：天宝十载正月，遣太子中允柳奕祭西海广润王。（《大唐郊祀录》同。） 

 李抗（见左侧，又见下。） 

 崔伦（见郎官吏外，又见下。） 

 贺遂回 

 李宓 

《旧玄宗纪》：天宝十三载六月，侍御史、剑南留后李宓率兵击云南蛮于西洱河，粮尽军旋，马足陷桥，为合罗凤所擒，举军皆没。 《南诏蛮传》：天宝十二载，剑南节度使杨国忠奏徵天下兵，俾留后、侍御史李宓将十余万，辇饷者在外，涉海瘴死者相属于路，天下苦之。宓复败于太和城北，死者十八九。《旧杨国忠传》：天宝十载，杨国忠又使司马李宓率师七万，再讨南蛮。渡泸水，为蛮所诱，至和城，不战而败，宓死于阵。国忠又隐其败，以捷书上闻。自鲜于仲通、李宓再举讨蛮，徵发皆中国利兵，然土风不便，沮洳之所陷，瘴疫之所伤，馈饷之所乏，物故者十八九。凡举二十万众，弃之死地，只轮不还，人衔冤毒，无敢言者。 

 卢霸（见郎官封中补。） 

 崔审文 

 赵蕃 

《旧李德裕传》：会昌三年二月，上令德裕草制处分回纥事，赵蕃奏黠戛斯攻安西北庭都护府。不言何官。 《唐摭言》：为等第，后久方及第，十三年有赵蕃。 李德裕有《与回纥扼斯可汗书》，称令太仆卿兼御史中丞赵蕃持节充使。 

 崔冲（见阴右棱，又左侧。） 

 吴□之（见郎官主外，疑是豸之。） 

《旧韦陟传》：天宝十二载，杨国忠引河东人吴豸之谓曰：‘子能使人告韦陟，吾以子为御史。’豸之曰：‘能。’乃告陟与御史中丞吉温结托，欲谋陷朝廷。 《旧吉温传》：天宝十三载冬，杨国忠讽评事吴豸之，使乡人告韦陟馈吉温及权贵。 

 姚闲 

 贾彦璋（见阴下层。） 

 穆庭斐 

 卢铉（见祠中补。） 

《旧杨慎矜传》：天宝六载十一月，诏殿中侍御史卢铉等鞫慎矜狱。 《新王钅共传》：卢铉者，本以御史事韦坚为判官。又为王钅共闲判官，后众疾其反覆，贬庐江长史，卒。 《旧吉温传》：吉温按杨慎矜，侍御史卢铉同其事。铉初为御史，作韦坚判官。又为王钅共闲判官，贬庐江长史，卒。 

 罗文信（见阴右棱。） 

 李乔年（见侍御。） 

 王 

 张晓（见监察。） 

 崔伦（重见。） 

 李抗（重见。） 

 蔡九皋（见阴下层，无考。） 

 蒋冽（见阴右棱。） 

 张光奇（见侍御。） 

 赵辉庭（见监察，无考。） 

 贺遂回 

 赵良器（见郎官仓外，又见下。） 

 源少良（见阴下层。） 

 王钅共（见左侧，又见下，又阴额知杂。） 

《新杨慎矜传》：钅共为侍御史，由慎矜所引。 《旧传》：王钅共入台时，慎矜为台端，亦有推引。 

 卢执颜（见阴下层，又阴额知杂。） 

 郑审（见阴右棱。） 

《会要》（八十六）：开元二十八年正月十三日，令两京道路并种果树，令殿中侍御史郑审充使。 《大唐传载》：郑公审开元中为殿中侍御史、充馆驿使，令每传舍立辰堠，自公始也。 

 杨恂（见郎官左中。） 

 阳润（见殿中。） 

 姚子彦（见殿中。） 

 邬元昌（见监察，又见下。钺案：《全文》有部《邬府君墓志铭》，文称唐故侍御史某之次孙，文虽不名，当是元昌也。文又称，长子颂，远北自维扬旋于海昌，则元昌当是海昌里人也。） 

 李光辅 

 王佶（见阴右棱，又见下。） 

 苏震（又见下。） 

《元和姓纂》（十一模）：虞部郎中、国子司业苏冰生震，吏部侍郎、河南尹。 《新苏诜传》：诜子震，以荫补千牛，累迁殿中侍御史、长安令。 王玙（见殿中，又阴下层。）《新传》：开元末，擢太常博士、侍御史，为祠祭使。（《英华》贾至有《授王玙祠部郎中并侍御史制》。） 

 任淳 

 王光大（见郎官勋中补，又见下。） 

 司马垂（见郎官户外，又见下。） 

 罗希奭（见阴下层。） 

 姜超□ 

 蒋演（见阴右棱。） 

 吕指南（见左侧。） 

 郑章（见左侧。） 

 郑炅之（见郎官吏外。） 

 邵琼之（见监察。） 

 吴（见郎官金外。） 

 杜孝友 

《新表》：濮阳杜氏玄宗相暹子孝友，殿中监。 《旧杜暹传》：开元二十 

八年，杜暹卒，尚书省及故吏赙赠者，子孝友遵素约，皆拒而不受。又博士裴■执议暹谥，请依旧为贞肃。孝友又诣阙陈诉上闻，更令所司详定，竟谥曰贞孝。（《新传》略同。） 

 曾崇颖（见左侧。） 

 崔□ 

 王兴 

 杨日休（见阴下层。） 

 黄□ 

□□ 

 韩赏（见阴下层，又右棱。） 

 杨钊（重见，又阴额知杂。） 

 平冽 

《旧杨慎矜传》：天宝六载十一月，监察御史平冽赍敕至大理寺，赐杨慎余死。《安禄山传》：平冽等在幕下，庆绪以平冽为宰相。（钺案：《杜诗石研诗》原注，平侍御者，即此人。） 《石刻》颜真卿《东方先生画赞碑阴记》：真卿去岁拜此郡，属殿中侍御史平公冽以河北采访使、东平王判官巡按押至。（天宝十三载。山东陵县。） 

 郑钦说（见左棱。） 

 苏震（重见。） 

 独孤问俗 

《旧安禄山传》：天宝中，禄山兼领三道节度，引独孤问俗在幕下。《嘉话录》：赵是姚旷女婿，姚与独孤问俗善，因托之，得湖南判官，累奏官至监察。萧相复代问俗为潭州，又留为判官，至侍御史。（《广记》一百五十二。） 

 刘汇 

《旧肃宗纪》：至德二载正月甲寅，以永王传刘汇为丹阳太守兼防御使。《旧子玄传》：子给事中、尚书右丞、左散骑常侍、荆南长沙节度，有集三卷。《刘滋传》：大历中，官左散骑常侍。 《旧盛王琦传》：天宝十五载六月，玄宗幸蜀，路除盛王广陵大都督，仍领江南东路及淮南、河南等路，以前江陵大都督府长史刘汇为副。 

 员锡 

《元和姓纂》（二十文）：员太乙生锡，越州刺史，临汾人。 《旧书韦元甫传》：采访使韦陟奏韦元辅充支使，与判官员锡齐名。锡详于讯覆，陟推诚待之，时谓之员推。 《旧吉温传》：天宝十三载冬，温判官员锡贬新兴尉。《罗希奭传》：天宝十四载，以员锡等流贬，皆于始安，太守罗希奭或令假摄。诏决杖，遣司直宇文审往监之。 《新韦陟传》：陟为河南采访使，以判官员锡善讯覆，时号员推，陟倚任之。 《广异记》：开元中，开十八里河，有五色蛰龙，御史员锡拔其一须。 《唐会稽太守题名记》：员锡自职方郎中授充观察团练使，不之任。（《会稽掇英总集》十八。） 

 王端（又见下。） 

