<!-- { "loadSidebar": true } -->
右马氏所藏张氏宗图，外有张新之至元五年四月分书云：「室王无子，皇庆二年求康平远子为义男，名张嗣宗，娶方，生一男一女，后于至治元年庶生男振宗，娶景，见分者张妙正、张俊卿、张伯寿印，月湖朱君宝云。
震之 【 顾氏】  世华 【 杜氏】  士贤 　 　 
　 　 士能 【 珉】  　 　 
　 　 士良 继宗 瑜  
僧寺经疏云：震之后九皋所图乃振字，其云桂皋，而萧墅普安桥所镵又云「元统二年三月张桂高建」，高字亦不同。
小总把 梅村 汉杰 伯庸 
　 桂皋 振之 世华 
士能云：此图乃九皋所书，九皋尚有子细宗图，为士能仓卒失去。
君厚 【 顾氏徐氏尤氏】  士安 【 金氏】  鹏翼 【 九皋　吴氏尹氏】  璇 观 　 
　 　 叔瑜 玑 　 　 
　 　 　 玉 　 　 
　 　 　 衡 昂 　 
　 　 　 皥 【 日东】  昶 　 
　 　 　 　 远 　 
　 　 　 　 　 旷 
皥亦里社师也。
南戴王氏 祥卿 　 　 　 　 
伯广举之 瑞卿 玙天骐 孟礼 凯 　 
　 　 　 　 纲 　 
　 　 　 孟智 信 　 
　 　 　 　 　 纪 
　 　 　 璇 【 叔衡】  复 　 
　 　 　 　 震 楫 
　 　 　 　 巽 　 
　 　 　 　 益 　 
　 　 　 玑 【 叔政】  恒 经 
　 　 　 　 　 纬 
河南梁氏
某元重庆同知　　某昆山同知 【 升桂阳府判官，家昆山。】 
玉前婺州经历　长女 【 适祁州知州杨姓。】 次男灿 【 大谷簿】 
右见吕普庵所作杨夫人铭。
孔章 【 宋奉议大夫、四川重庆府同知。】 　　仲德 【 宋承德郎、山西平阳府通判。】 　　泽民 【 元迪功郎、婺州路经历。】 　　国用 【 明将仕郎、太原府大谷县主簿。】 　　孟镛 【 山东馆陶县、四川万县主簿。】 　　栋　　昱 【 山西平定州知州。】 
右见梁氏相传。
上艾耿氏
守直 【 金教授。】 复 【 元知事】 　文 【 推官】 　承祖 【 太祝】 　纲 【 国朝教谕】 　九畴 【 尚书】 　裕 【 简讨】 
耿之先本真定束鹿桂子隆花村人，金初徙山西乐平孔子里，远祖昉任平定军宣武第十指挥使，遂为平定人。守直之父升夫妇死元兵，有功于其乡云。
南阳郡叶县南顿乡高贵里叶氏
湖州乌程承璲之后
睦州新定承硕之后
建之建安承游之后
衢之西安承愿之后
歙州新安承续之后
汉有尤者为太尉，尤生大中大夫袆，袆生长乐太守嘉，嘉生二子：光为侍中，原为武陵令。原生南顿太守宗，宗生鴈门太守仲，仲生云梦令颕，颕生大中大夫望。自尤以下，嘉、光、宗皆别为祖，合叶公之后为六族，皆葬南阳，以南阳郡叶县南顿乡高贵里为定着。汉末天下乱，望以建安二年渡江，侨居丹阳句容，子孙始有居丹阳者。望之夫人陈氏生一子遂，遂生成胤，成胤二子，长琚次璲，琚四子，长硕次俭次游次愿，硕二子，长旷次豫，豫二子，长绩次续，琚以下各以其族散居四方，派别不一。
缙云派　俭字臣父，晋折冲将军、括苍太守，徙居缙云。十三世曰干昱，干昱四世曰法善，以方技显于唐，皆世居缙云括苍州永嘉郡，唐大历十四年更名处州，故居处州者皆祖俭，而以松阳县移风乡为定着。
乌程派　梦得七世祖彪生赠刑部侍郎逵，事吴越刑部，夫人永安郡太君羊氏葬湖州，叶氏始自缙云迁湖州，而居乌程者以乌程县霅川乡中书里为定着。
长洲派　梦得曾祖赠金紫光禄大夫讳纲葬苏州宝华山，遂为吴郡人，而以长洲县道义乡为定着。
叶本摄音，讹为今称，徧求姓氏之书，自唐以来，始仅得于有道。及见歙州之碑，本末亦不完，晚获睦州谱，稍知源流。今图所载，凡再绝再续，皆因书之存亡。自尤至俭，得于睦州谱；自俭至玄尚，得于有道及歙州之碑；九世祖而下，则得于家牒。睦州谱虽详，间亦残缺，文字多抵牾。今世传唐姓氏谱一卷，列河南八姓，叶居其一，不知河南叶氏何所承？其尤曰周太尉，太尉非周官，繇望推而上至尤，纔七世，望以汉末渡江，则尤实事汉，故定为汉，此皆可考者。其历载坟墓，则有颍州太守重、同州太守乐安侯参墓，冀州有辅国将军、冀州刺史章武侯择，镇北将军、北平太守绍林别驾伏波将军仰墓。近祖幽州有光禄大夫、关内侯、幽州刺史陵墓。则叶盖尝有徙北者。荆州武威县又有奉二代墓，南康郡又有逈九代墓，而歙州之碑又载其三从祖仪同三司善生朝议郎婺州武义县丞君操等，皆莫知其世次。元和姓纂诸书皆载吴郡尉雄，谱与碑乃独无有，此其不可考也。叶氏受封，望渡江之事，若可据，故取之以补阙文，而不可考者不可尽弃，故复存之，以待后之知者。已上皆宋观文殿学士、崇庆军节度使、知枢密院事梦得所撰湖州叶氏族谱前后两叙中所云。
昆山叶氏 震宗 茂林 敬明 
秀实 震祖 【 无子】  　 敬芳 
寒宗中衰以来，虽宦业之盛颇着传闻，而其曲折事实，一无可考。止知讳秀实公元季壻昆山之周泾碛奥金家，莫可知其为何处人，其父祖某某兄弟族属有无，皆不可知。先人作谱时，按郡志以苏之叶始自湖州徙长洲。意者吾叶之在昆山，或者亦长洲之派，然不敢必也。今观梦得之谱与苏志合，但姓氏书皆云叶始吴都尉雄，然则吴东南之叶其来已远，固未必始于长洲之一宗也。
武宁卢氏
仁仲 鉴 【 乡举待补进士。】  有常 观 熊 彭祖 字 
　 　 　 　 　 　 孕 
　 　 　 　 熙 克耘 儒 
　 　 　 　 　 　 嘉平 

　　●水东日记卷十九 

　　孔氏父子奉上谕记 
　　太宗重修孔庙碑文 
　　太祖召杜斅勑旨 
　　宋文鉴编书始末 
　　黎恬记何忠诗并和 
　　吕公矶 

　　○孔氏父子奉上谕记 

　　洪武戊申十一月十四日早朝，宣圣五十五代袭封衍圣公臣孔克坚于谨身殿同文武百官面奉圣旨：「老秀才，近前来，您多少年纪也？」臣对曰：「五十三岁。」上曰：「我看您是个有福快活的人，不委付您勾当，您常常写书与您的孩儿，我看他资质也温厚，是成家的人。您祖宗留下三纲五常垂宪万世的好法度，您家里不读书是不守您祖宗法度，如何中用？您老也常写书教训者，休怠惰了。于我朝代里，您家里再出一个好人呵不好？」二十日，于谨身殿西头廊房下奏上位：「曲阜进表的回去，臣将主上十四日戒谕的圣旨，备细写将去了。」上喜曰：「道与他，少吃酒，多读书，钦此。」宣圣五十五代袭封衍圣公臣孔克坚稽首顿首百拜谨记，洪武六年九月二十九日。
　　皇帝御端门，文武百官早朝，宣圣五十六代袭封衍圣公臣孔希学预列班中。上召臣问曰：「尔年几何？」臣希学谨对曰：「三十有九。」上曰：「今去尔祖孔子历年几何？」臣又对曰：「近二千年。」上曰：「年代虽远，而人尊敬如一日者何也？为尔祖明纲常，兴礼乐，正彝伦，所以为帝者师，为常人教，传至万世，其道不可废也。且尔祖无所不学，无所不通，故得为圣人。如问礼于老聃，学琴于师襄之类，此学无常师。非特如此，楚昭王渡江，得一物，其大如斗，其赤如日，其甜如蜜，众皆不知，遣使问于尔祖，尔祖曰：『此萍实也。』问：『何以知之？』答曰：『昔吾闻诸童谣云。』童子之言，尔祖尚记之不忘，况道德之奥者乎！今尔为袭封，爵至上公，不为不荣矣，此非尔祖之遗荫欤！朕以尔孔子之裔，不欲于流官内铨注，以政事烦尔，正为保全尔也，尔若不读书，孤朕意矣。且人年自八岁至弱冠，多昏蒙未开，不肯向学，自冠至壮年有室，血气正盛，百为营营，亦无暇好学。尔年近四十，志虑渐凝定，见识渐老成，正好读圣人之书，亲近明师良友，蚤夜讲明道义，必期有成。四方之人，知尔之能，俱来执经问难，且曰此无愧孔氏子孙者，岂不美欤！然四体之动，乃德之符，步履进退，必用安详，不可欹斜飞舞，久久习熟，遂为端人正士。朕今宛曲教尔，尔其自择，还家亦以此教子孙可也。勉之哉，勉之哉！」臣叩头辞谢而退，谨备书如右，装潢成轴，归家严置堂中，俨如对越天威无咫尺之间，天语谆谆，亦朝夕在耳。誓于修身缮性，日致其功，而不敢有负于圣恩云。宣圣五十六代袭封衍圣公、资善大夫、臣孔希学稽首顿首百拜谨记。

　　○太宗重修孔庙碑文 

