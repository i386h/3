<!-- { "loadSidebar": true } -->
　　十九岁，丁家难。报至，伯祖跃而起，擎鎗将赴之。时曾祖妣戴太夫人在堂，持之曰：『汝父尸未归，汝弟犹居俎上，胡可造次』！伯祖哭而跪曰：『谨受教』。乃使人以巨金赎先祖，而舆榇以迎曾祖考之丧。既大殓，未及葬，我二祖集乡里父兄子弟而告之曰：『吾父为急人之难，而自及于难；巨憝未灭，我兄弟不与之俱生！诸君有能助我者乎』？佥应曰：『愿从，有死不二』。我二祖跪而谢之。又告曰：『我宁冒万险以生缚之，诸君以为何如』？佥应曰：『愿奉命』！议既定，某月某日乃椎牛夜飨，衰服以出；然吾仇亦已集死士、筑坚堡，以待我矣。嗣以我攻之急，仇乃数易其据，设诈以疑我；尝朝食于东而暮宿于西，猫罗数十里间，巢窟十数。我二祖如狸之逐鼠，啮指，誓必得之。计邀之于路者四次、击之于戏场赌錧者二次，彼我伤亡数十人；历三十四度月圆，终破壁擒林和尚以归。墓祭之日，我宗我里之人毕至；伯祖手刃之，以告于曾祖考之灵曰：『今日之事不特报仇，亦期以继我父之志，而少戢凶人之焰也』！二祖哭，众皆哭，哭声震野。既而有张皇其事以报官者，官以公牒来索罪首，问徒党；举庄遑遑不安。伯祖密谓先祖曰：『事已至此，我匿而不出，将益使官府轻信一面之辞。今杀人报仇，虽破法，然情或可原。且彼暴而我仁，事少宽必有缓颊者。我将自投，汝善其后，毋使酿成巨变也』！遂到案。邑令廉得其情，故缓其狱。

　　咸丰四年五月，闽南小刀会匪窜扰台湾沿海，踪迹如飘风；官兵无如之何。北路协副将曾公玉明力言于镇、道，请使伯祖立功自赎。伯祖感奋，率乡勇二百人为前锋；与贼战于鸡笼，破之。他日又缚大筏、架火器，逐之于海中；烧贼船二，余贼逃去。事平，以游击录用。

　　咸丰九年，闽中大盗郭万淙陷麻沙、攻建阳，声势汹汹，人情危惧。闽浙总督檄伯祖募二千人内渡，伯祖遂以先祖为前锋，转战闽、浙间。于时清兵、太平军均用刀斧，我台勇独用火绳鎗，射法素精，名心尤炽；形势在绝地求生之际、将士有布衣昆弟之叹，故能以少克众，所向有功也。计其立功之地：在闽则延平、建宁、汀州，在浙则衢州、处州诸府属最着。计其迁转之阶：起家游击，而参将、而副将、而四川建昌镇总兵、而福建福宁镇总兵、而福建陆路提督；不数年间，遂手握军符，坐镇南峤：风云际会，何其盛欤！

　　同治元年正月，台湾戴万生、林日成倡乱，彰化、斗六同日陷；镇、道以下文武死者数十人，全岛震动。阿罩雾以斗大一山庄；被围累月，赖从叔祖文凤公之力以守。七月，信使至营，先祖微服潜归，有所布置；伯祖请于朝，愿以所部回籍剿抚。而移镇伊始，百废方兴，加以北道阻修，文书尤滞。同治二年八月，廷寄达漳，命伯祖以本官摄水师提督督办台湾军务；伯祖念切维桑，九月治装，十月全师安平上陆。以思归之壮士，当乌合之叛徒；以父老之枕戈，待将军之号令：盖不待战而机已决矣。长驱而下，以十一月初三日收复彰化，群丑次第擒获，大局底定；先后仅二旬耳。

　　翌年夏，太平军李世贤人闽，羽书日夕至；而土勇离家久，多不欲行。伯祖义不内顾，六月某日令本标先发，由艋舺泛海到任。伊时上下游均俶扰，援军未集诸将闭壁自固；伯祖独激厉士气，力遏鸱张。十月二十四日，谍报敌将袭泉州，伯祖截之于同安；明日，又拒之于江东桥、小杨洲，三战皆捷。敌渠愤甚，倾穴而来。十一月初三，以小队五百人遇敌于漳州东门之瑞香亭，相持竟日，敌人死伤枕藉；而侦我无援，终不退。日暮，围渐合，我军子弹竭，敌以劲骑来冲，熸焉俱尽。何辜苍天歼我良人，宁不痛哉！事闻，清廷赠恤迭至，加太子少保，谥「刚愍」，赐祭葬，入祀京师并建功殉难地昭忠祠，予世职骑都尉。

　　伯祖事迹，具载「清史」；凡兹所存，百不逮一。然详其所略而略其所详，正欲使百世后昆读之如见其人、如闻其声，因以悟英雄多起于艰难，而忠孝必根乎天性也。

　　幼春谨撰。

　　先考荫堂公家傅

　　先考讳朝栋，字荫堂，号又密，以世职袭骑都尉。

　　小好读孙子兵法、韬钤行阵诸书。年十八、先慈杨太夫人来归，劝其攻举子业；然以八比取功名，非其志也。越年，先叔祖为彰化知县王文棨、道委凌定国所害，举家冤痛。先考走福州，呼謈于闽督，不得直；入京，哀叩天阍，濡滞于北京多年。遂循例纳赀，以兵部郎中叙用。

　　归台后，适岑毓英奉旨巡榖，治水大甲溪；先考集壮士数百协助，不费公家一钱。其驾驭工役，用什伍之法，正如明王守仁之督造王越坟也；岑公奇之。光绪十年，法人犯台，钦差大臣刘铭传办理防务。岑公以先考知兵，预为之荐；而地方绅民，亦力请先考御敌。先考乃率乡勇与法人战于三貂岭、八堵等处，夺回基隆；刘公保举为候选道员，旋钦加二品衔，赏戴花翎。明年，刘公巡抚台湾，益倚重之，委办中路营务处；又开抚垦局，擢为局长，使其招抚各处番黎，开拓荒地。先考募熟识番情者，先施之以恩，继慑之以威，赴罩兰、大湖、大嵙崁各番界躬亲讨伐；望风归化者数十社，开拓土地数百里。朝廷嘉其功，赐「劲勇」巴图鲁徽号，命统领栋军全台营务处。刘公喜先考屡着劳绩而又急公忘私，尝谓之曰：『荫堂！汝知有国，而不知有家；其将何以遗子孙乎』！乃给与「林合」垦契，许其在中部沿山之野及近海浮复地招佃力耕，并许其专卖全台樟脑以获利。

　　光绪十四年清丈台湾田土，一时民心汹汹；咸恐增税苦累，群拥土豪施九缎，啸聚彰化城。人如蠛蠓，迫县令焚弃丈量图册；县令报为民变，乞师弹压。朱统领先自斗六以兵来，被乱民所戕。上宪大怒，急令先考带兵二营前往痛剿；鹿港及二十四庄民，祸几不测。先考念及桑梓之邦，不忍自伤其类；一面向刘公力辩，一面解散乱民，惟执为首者械送究治。街庄之得晏然无事者，皆先考之力也；至今父老犹能道之。事平，得旨：赏穿黄马褂。清例，以道员而穿黄马褂者，全国中惟先考一人而已；闻者荣之。

　　割台议成，挈眷内渡。丁酉年，蒙清廷召见二次，奉诏归南洋大臣刘坤一处差遣，统领栋军防卫海州。先考到是处，措置裕如，安于盘石。特旨命其办理福建全省团练事宜；而刘坤一则以海州为江苏近海要区，电奏留任。迨易鹿傅霖至，先考意有不合，乃辞职归厦门，经营樟脑事业。

　　未几，转寓申江而终，时年五十有四。资镳与诸兄扶榇归漳州，葬于漳州之香亭坂。

　　资镳谨撰。

　　先祖父志芳公家傅

　　先祖父讳五香，字志芳，曾祖棣公之五子；生于清嘉庆二十年二月十九日。自少岐嶷，人塾异常童；文字粗通，时即弃之。中岁，好殖产，垦荒芜，多历年；艰难险阻，莫不备尝。

　　同治元年，四张犁庄人戴万生作乱，为祸甚大。福建提督刚愍公奉旨回台除乱，公素知祖父之为人，甚器之；邀入戎行，从征各地，颇有劳绩。乱平，赏以军功六品衔；红其缨而白其顶，固已列为衣冠中人矣。地方纔靖，当道设保安局于犁头店街。犁头店即今之南屯也，向为南北往来必经之地；漳、泉移民，杂处其间。有司以祖父有重望，特选为局长。祖父能于桑梓间排难解纷，不偏不党；故乡人咸德之。

　　平生有远识，知东大墩一带平野可聚族数万人，将来必有振兴之一日，乃移住于东势子；率先建设店铺，指导庄民经营各种商业，居然成一小市镇矣。当道特任为蓝兴堡保甲局守，旋举为大墩街建设董事。同治年间，内新庄有林姓宗祠倾圯，祖父商之文明公，协力移建于旱溪；宗人推文明公董其事，而以祖父副之。迨文明公遇害，祖父独肩其任，四出劝募，以底于成。且出其余力，在太平庄建设糖廍，开拓头汴坑之原野；得有田园数百甲，招佃力耕，防番设隘，其利益于家国又如此。当岑襄勤公毓英之奉旨巡台也，以大甲溪水有碍交通，拟造桥以济之；祖父自备糇粮，率众佃以助力役，大为岑公所嘉许。

　　祖父见义勇为，当仁不让；对于地方公益事，莫不争先踊跃。享寿七十有一龄，始卒于家；时在光绪十一年乙酉三月初十日也。时余尚稚骏，不详知祖父之为人；后就双亲在日之所述及乡中遗老所传闻者而略记之，以示之后人。

　　德和谨述。

　　世系

　　

　　

　　

　　

　　

　　

　　

　　

　　

　　

　　

　　世谱一世祖

　　大用公之子

　　祖考讳子慕，名文美，字潜庵，谥敦孝。

　　生于元至元元年（乙亥）四月初七日卯时，

　　卒于明洪武二十九年（丙子）七月十五日申时。

　　享寿六十二岁。

　　葬在福场埔池边井也上（坐北向南）。

　　生二子：长伯元、次伯川。

　　祖妣李氏，谥勤则。

　　生于元至元四年（戊寅）二月十三日丑时，

　　卒于明洪武六年（癸丑）六月二十三日寅时。

　　享寿三十六岁。

　　与考合葬。二世祖

　　子慕公之长子

　　祖考讳伯元，名左干，谥质庵。

　　生于

　　卒于

　　享寿

　　合葬在翁也柴乌丁脚。

　　嗣子：宗嗣。

　　祖妣陈氏。

　　生于

　　卒于

　　享寿

　　葬在

　　子慕公之次子（开古慧溪祖）

　　祖考讳伯川，名右坤。

　　生于

　　卒于

　　享寿

　　葬在

　　生二子：长宗绍、次宗嗣（出嗣伯元）。

　　祖妣

　　生于

　　卒于

　　享寿

　　葬在三世祖

　　伯元公之子（即伯川公之次子）

　　祖考讳宗嗣，名养，谥逸叟。

　　生于明洪武五年（壬子）七月十四日午时，

　　卒于明永乐二十二年（甲辰）十月初九日巳时。

　　享寿五十三岁。

　　葬在庄家浮山下，土名孙官林。

　　生四子：长允椿、次允槐、三允桢、四允器。

　　祖妣郑氏、谥懿徽。

　　生于明洪武六年（癸丑）六月二十七日巳时，

　　卒于明永乐二十一年（癸卯）六月二十七日未时。

　　享寿五十一岁。

　　葬在山腰庵下边（坐巽向干）。四世祖

　　宗嗣公之长子（开猴门房祖）

　　祖考讳允椿。

　　生于

　　卒于

　　享寿

　　葬在

　　生二子：长克明、次克聪。

　　祖妣

　　生于

　　卒于

　　享寿

　　葬在

　　宗嗣公之次子（开大金房祖）

　　祖考讳允槐。

