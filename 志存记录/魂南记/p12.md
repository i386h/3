<!-- { "loadSidebar": true } -->
　　由稔山小河搭船，数日到广东，时十月下旬。公在粤秀街公馆，次日往见谭督钟麟。行礼后，公站立，谭即请坐讲；公曰：『职镇败军之将，望大帅开恩，愿已足矣；尚敢坐乎』！谭督即以手拉公坐，谓之曰：『胜败乃兵家之常事，何足芥蒂。况老兄在此，扼守台南孤岛，并非战败；何足为罪！一则朝廷将此地割与洋人，二则无粮应付。古云：「未动兵，先动粮」；兵若一日无粮，必然譁溃，尚言战乎！既无战，又焉云败耶』！公又曰：『此次得大帅厚恩，解银一万两；又得福州将军送到八千两：共得一万八千两。有此二款散放，数日火食得以暂行支持，方可脱而走险；否则欲脱无由，自己军士亦大多纠缠矣』！谭督又曰：『闽督某本有密函兄弟，欲筹多金解送到台交兄处，以资接济；俾得有粮扼守此方，希望全台领土不落外人之手。惟兄弟转思：台湾已经奉旨让与日本，若兄能扼守固佳。但叠据各密探报，该虑各处殷富均皆纷徙他方；公军无粮，人心必然离散。如果再筹解送过去，兄乃忠勇之人，见得有粮，拼死扼守；而前后左右诸将士若不肯用命之时，势必失败，兄亦难保，以致失兄伟人，殊为可惜！兄弟决意不筹，并将此情形密复于闽督；惟又恐兄处无以支持，不能脱身，故仅筹银一万两去耳』。谭督慰劳一番，并说曰：『现下回来尚有银用否』？公曰：『职只身而回，物件一概不带，银两越发罄尽；随路川资，随行随时挪借也』。谭督以头颔之。坐谈二点钟之久，公辞回。次日，谭督即着人送银三千两到公馆交公。〔公〕并于是日往拜会各司道，纷纷来往拜晤。一一会面完毕，公即将台南镇印、五六品功牌数百张缴送督署，并即请假回里，不准；再请，复不准。第三次又请，公要面求，对谭督曰：『职镇离家多年，先人坟墓久未经省；且胞叔骸骨寄在山冈，并未安葬，于心实有不安！况此次在台孤守一岛，传闻异词；眷属悬望，稚子候门。万望大帅准假』！谭督见公苦求再四，迫得面允，给假一个月。公辞出，候得公件批准。
　　公于十一月间，由西河返钦家乡度岁。
　　
