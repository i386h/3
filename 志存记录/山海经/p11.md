<!-- { "loadSidebar": true } -->
     西有王母之山，壑山、海山。有沃之国，沃民是处。沃之野，凤鸟之卵是食， 甘露是饮。凡其所欲其味尽存。爰有甘华、璇瑰、甘且、瑶碧、白木、白柳、 视肉、琅、白丹、青丹、多银铁。鸾凤自歌，凤鸟自舞，爰有百兽，相群是处， 是谓沃之野。
     有三青鸟，赤首黑目，一名曰大[B132]，一曰少[B132]，一名曰青鸟。
     有轩辕之台，射者不敢西向射，畏轩辕之台。
     大荒之中，有龙山，日月所入。有三泽水，名曰三淖，昆吾之所食也。
     有人衣青，以袂蔽面，名曰女丑之尸。
     有女子之国。
     有桃山。有虻山。有桂山。有于土山。
     有丈夫之国。
     有州之国，五采之鸟仰天，名曰鸣鸟。爰有百乐歌舞之凤。
     有轩辕之国。江山之南栖为吉。不寿者乃八百岁。
     西海肴中，有神，人面鸟身，珥两青蛇，践两赤蛇，名曰兹。
     大荒之中，有山名曰日月山，天枢也。吴巨天门，日月所入。有神，人面 无臂，两足反属于头山，名曰嘘。颛顼生老童，老童生重及黎，帝令重献上天， 令黎邛下地。下地是生噎，处于西极，以行日月星辰之行次。
     有人反臂，名曰天虞。
     有女子方浴月。帝俊妻常羲，生月十有二，此始浴之。
     行玄丹之山。有五色之鸟，人面有发。爰有青{文鸟}、黄{敖鸟}、青鸟、黄 鸟，其所集者其国亡。
     有池，名孟翼之攻颛顼之池。
     大荒之中，有山名曰鏖鏊钜，日月所入者。
     有兽，左右有首，名曰屏蓬。
     有巫山者。有壑山者。有金门之山，有人名曰黄巨之尸。有比翼之鸟。有 白鸟，青翼，黄尾，玄喙。有赤犬，名曰天犬，其所下者有兵。
     西海之南，流沙之滨，赤水之后，黑水之前，有大山，名曰昆仑之丘。有神， 人面虎身，有文有尾，皆白，处之。其下有弱水之渊环之，其外有炎火之山，投 物辄然。有人戴胜，虎齿，有豹尾，穴处，名曰西王母。此山万物尽有。
     大荒之中，有山名曰常阳之山，日月所入。
     有寒荒之国。有二人女祭、女囗。
     有寿麻之国。南岳娶州山女，名曰女虔。女虔生季格，季格生寿麻。寿麻正 立无景，疾呼无响。爰有大暑，不可以往。
     有人无首，操戈盾立，名曰夏耕之尸。故成汤伐夏桀于章山，克之，斩耕厥 前。耕既立，无首，[B090]厥咎，乃降于巫山。
     有人名曰吴回，奇左，是无右臂。
     有盖山之国。有树，赤皮枝干，青叶，名曰朱木。
     有一臂民。
     大荒之中，有山，名曰大荒之山，日月所入。有人焉三面，是颛顼之子，三 面一臂，三面之人不死。是谓大荒之野。
     西南海之外，赤水之南，流沙之西，有人珥两青蛇，乘两龙，名曰夏后开。 开上三嫔于天，得《九辩》与《九歌》以下。此天穆之野，高二千仞，开焉得始 歌《九招》。
     有互人之国。炎帝之孙名曰灵恝生百互人，是能上下于天。
     有鱼偏枯，名曰鱼妇。颛顼死即复苏。风道北来，天及大水泉，蛇乃化为鱼， 是为鱼妇。颛顼死即复苏。
     有青鸟，身黄，赤足，六首，名曰ケ鸟。
     有大巫山。有金之山。西南，大荒之中隅，有偏句、常羊之山。
     ●大荒北经
     东南海之外，大荒之中，河水之间，附禺之山，帝颛顼与九嫔葬焉。爰有 丘久、文贝、离俞、鸾鸟、皇鸟、大物、小物。有青鸟、琅鸟、玄鸟、黄鸟、 虎、豹、熊、罴、黄蛇、视肉、瑰、瑶碧，皆出卫于山。丘方员三百里，丘南 帝俊竹林在焉，大可为舟。竹南有赤泽水，名曰封渊。有三桑无枝。丘西有沈渊， 颛顼所浴。
     有胡不与之国，烈姓，黍食。
     大荒之中，有山名曰不咸，有肃慎氏之国。蜚蛭，四翼。有虫，兽身蛇身， 名曰琴虫。
     有人名曰大人。有大人之国，厘姓，黍食。有大青蛇，黄头，食麈。
     有榆山。有鲧攻程州之山。
     大荒之中，有山名曰衡天。有先民之山。有木千里。
     有叔蜀国，颛顼之子，黍食，使四鸟：虎、豹、熊、罴。有黑虫如熊状， 名曰猎猎。
     有北齐之国，姜姓，使虎、豹、熊、罴。
     大荒之中，有山名曰先槛大逢之山，河济所入，海北注焉。其西有山，名曰 禹所积石。
     有阳山者。有顺山者，顺水出焉。有始州之国，有丹山。
     有大泽方千里，群鸟所解。
     有毛民之国，依姓，食黍，使四鸟。禹生均国，均国生役采，役采生修台， 修台杀绰人。帝念之，潜为之国，是此毛民。
     有儋耳之国，任姓禺号子，食谷。北海之渚中，有神，人面鸟身，珥两青蛇， 践两赤蛇，名曰禺强。
     大荒之中，有山名曰北极天柜，海水北注焉。有神，九首人面鸟身，名曰九 凤。又有神衔蛇衔操蛇，其状虎首人身，四蹄长肘，名曰强良。
     大荒之中，有山名曰成都载天。有人珥两黄蛇，把两黄蛇，名曰夸父。后土 生信，信生夸父。夸父不量力，欲追日景，逮之于禺谷。将饮河而不足也，将走 大泽，未至，死于此。应龙已杀蚩尤，又杀夸父，乃去南方处之，故南方多雨。
     又有无肠国，是任姓。无继子，食鱼。
     共工臣名曰相繇，九首蛇身，自环，食于九土。其所鸟所尼，即为源泽， 不辛乃苦，百兽莫能处。禹湮洪水，杀相繇，其血腥臭，不可生谷；其地多水， 不可居也。禹湮之，三仞三沮，乃以为池，群帝因是以为台。在昆仑之北。
     有岳之山。寻竹生焉。
     大荒之中，有名山曰不句，海水入焉。
     有系昆之山者，有共工之台，射者不敢北射。有人衣青衣，名曰黄帝女魃。 蚩尤作兵伐黄帝，黄帝乃令应龙攻之冀州之野。应龙畜水。蚩尤请风伯雨师，纵 大风雨。黄帝乃下天女曰魃，雨止，遂杀蚩尤。魃不得复上，所居不雨。叔均言 之帝，后置之赤水之北。叔均乃为田祖。魃时亡之，所欲逐之者，令曰：“神北 行！”先除水道，决通沟渎。
     有人方食鱼，名曰深目民之国，盼姓，食鱼。
     有钟山者。有女子衣青衣，名曰赤水女子献。
     大荒之中。有山名曰融父山，顺水入焉。有人名曰犬戎。黄帝生苗龙，苗龙， 苗龙生融吾，融吾生弄明，弄明生白犬，白犬有牝牡，是为犬戎，肉食。有赤兽， 马状无首，名曰戎宣王尸。
     有山名曰齐州之山、君山、山、鲜野山、鱼山。
     有人一目，当面中生。一曰是威姓，少昊之子，食黍。
     有继无民，继无民任姓，无骨子，食气、鱼。
     西北海外，流沙之东，有国曰中扁，颛顼之子。
     有国名曰赖丘。有犬戎国。有神，人面兽身，名曰犬戎。
     西北海外，黑水之北，有人有翼，名曰苗民。颛顼生头，头生苗民，苗 民厘姓，食肉。有山名曰章山。
     大荒之中，有衡石山、九阴山、洞野之山，上有赤树，青叶赤华，名曰若木。
     有牛黎之国。有人无骨，儋耳之子。
     西北海之外，赤水之北，有章尾山。有神，人面蛇身而赤，直目正乘，其瞑 乃晦，其视乃明，不食不寝不息，风雨是谒。是烛九阴，是烛龙。
     ●海内经
     东海之内，北海之隅，有国名曰朝鲜；天毒，其人水居，偎人爱之。
     西海之内，流沙之中，有国名曰壑市。
     西海之内，流沙之西，有国名曰泛叶。
     流沙之西，有鸟山者，三水出焉。爰有黄金、瑰、丹货、银铁，皆流于此 中。又有淮山，好水出焉。
     流沙之东，黑水之西，有朝云之国、司彘之国。黄帝妻雷祖，生昌意。昌意 降处若水，生韩流。韩流擢首、谨耳、人面、豕喙、麟身、渠股、豚止，取淖子 曰阿女，生帝颛顼。
     流沙之东，黑水之间，有山名曰有死之山。
     华山青水之东，有山名曰肇山。有人名曰柏高，柏高上下于此，至于天。
     西南黑水之间，有都广之野，后稷葬焉。爰有膏菽、膏稻、膏黍、膏稷，百 谷自生，冬夏播琴。鸾鸟自歌，凤鸟自，灵寿实华，草木所聚。爰有百兽，相群 爰处。此草也，冬夏不死。
     南海之外，黑水青水之间，有木名曰叵木，若水出焉。
     有禺中之国。有列襄之国。有灵山，有赤蛇在木上，名曰蛇，木食。
     有盐长之国。有人焉鸟首，名曰鸟氏。
     有九丘，以水络之：名曰陶唐之丘、有叔得之丘、孟盈之丘、昆吾之丘、黑 白之丘、赤望之丘、参卫之丘、武夫之丘、神民之丘。有木，青叶紫茎，玄华黄 实，百仞无枝，有九属，下有九枸，其实如麻，其叶如芒。大爰过，黄帝所 为。
     有{穴契}窳，龙首，是食人。有青兽，人面，名是曰猩猩。
     西南有巴国。大生咸鸟，咸鸟生乘厘，乘厘生后照，后照是始为巴人。
     有国名曰流黄辛氏，其域中方三百里，其出是尘土。有巴遂山，渑水出焉。
     又有朱卷之国。有黑蛇，青首，食象。
     南方有赣巨人，人面长臂，黑身有毛，反踵，见人笑亦笑，唇蔽其面，因即 逃也。
     又有黑人，虎首鸟足，两手持蛇，方之。
     有嬴民，鸟足，有封豕。
     有人曰苗民。有神焉，人首蛇身，长如辕，左右有首，衣紫衣，冠旃冠，名 曰延维，人主得而飨食之，伯天下。
     有鸾鸟自歌，凤鸟自舞。凤鸟首文曰德，翼文曰顺，膺文曰仁，背文曰义， 见则天下和。
     又有青兽如菟，名曰{山}狗，有桂山。有翠鸟。有孔鸟。
     南海之内，有衡山，有菌山，有桂山。有山名三天子之都。
     南方苍梧之丘，苍梧之渊，其中有九嶷山，舜之所葬，在长沙零陵界中。
     北海之内，有蛇山者，蛇水出焉，东入于海。有五采之鸟，飞蔽一乡，名曰 翳鸟。又有不距之山，巧亻垂葬其西。
