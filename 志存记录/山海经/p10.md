<!-- { "loadSidebar": true } -->
     岷三江，首大江出汶山，北江出曼山，南江出高山。高山在城都西，入海， 在长州南。浙江出三天子都，在其东。在闽西北，入海，余暨南。庐江出三天子 都，入江，彭泽西。一曰天子鄣。淮水出余山，余山在朝阳东，义乡西。入海， 淮浦北。湘水出舜葬东南陬，西环之。入洞庭下。一曰东南西泽。汉水出鲋鱼之 山，帝颛颁葬于阳，九嫔葬阴，西蛇卫之。水出汉阳西，入江，聂耳西。温水 出崆峒山，在临汾南，入河华阳北。颖水出少室，少室山在雍氏南，入淮西鄢北。 一曰缑氏。汝水出天息山，在梁勉乡西南，入淮极西北。一曰淮在期思北。泾水 出长城北山，山在郁郅长垣北，北入渭。戏北。渭水出鸟鼠同穴山，东注河，入 华阴北。白水出蜀，而东南注江，入江州城下。沅水山出像郡镡城西，入东注江， 入下隽西，合洞庭中。赣水出聂都东山，东北注江，入彭泽西。泗水出鲁东北， 而南，西南过湖陵西，而东南注东海，入淮阴北。郁水出象郡，而西南注南海， 入须陵东南。肄水出临晋西南，而东南注海，入番禺西。潢水出桂阳西北山，东 南注肄水，入敦浦西。洛水出洛西山，东北注河，入成皋之西。汾之出上窳北， 而西南注河，入皮氏南。沁水出井陉山东，东南注河，入怀东南。济水出共山南 东丘，绝钜鹿泽，注渤海，入潦阳。沱水出晋阳城南，而西至阳曲北，而东注 渤海，入越章武北。漳水出山阳东，东注渤海，入章武南。
     ●大荒东经
     东海之外大壑，少昊之国。少吴孺帝颛顼于此，弃其琴瑟。有甘山者，甘水 出焉，生甘渊。
     大荒东南隅有，名皮母地丘。
     东海之外，大荒之中，有山名曰大言，日月所出。有波谷山者，有大人之国。
     有大人之市，名曰大人之堂。有一大人其上，张其两耳。
     有小人国，名靖人。
     有神，人面兽身，名曰<鬼>之尸。
     有山，杨水出焉。
     有国，黍食，使四鸟：虎、豹、熊、罴。
     大荒之中，有山名曰合虚，日月所出。
     有中容之国。帝俊生中容，中容人食兽、木实，使四鸟：豹、虎、熊、罴。
     有东口之山。有君子之国，其人衣冠带剑。
     有司幽之国。帝俊生晏龙，晏龙生司幽，司幽生思土，不妻；思女，不夫。 食黍，食兽，是使四鸟。
     有大阿之山者。
     大荒中有山，名曰明星，日月所出。
     有白民之国。帝俊生帝鸿，帝鸿生白民，白民销姓，黍食，使四鸟：豹、虎、 熊、罴。
     有青丘之国，有狐，九尾。
     有柔仆民，是维嬴土之国。
     有黑齿之国。帝俊生黑齿，姜姓，黍食，使四鸟。
     有夏州之国。有盖余之国。
     有神人，八首人面，虎身十尾，名曰天吴。
     大荒之中，有山名曰鞠陵于天、东极、离瞀，日月所出。名曰折丹，东方曰 折，来风曰俊，处东极以出入风。
     东海之渚中，有神，人面鸟身，珥两黄蛇，践两黄蛇，名曰禺<豸虎>。黄帝 生禺<豸虎>，禺<豸虎>生禺京。禺京处北海，禺<豸虎>处东海，是惟海神。
     有招摇山，融水出焉。有国曰玄股，黍食，使四鸟。
     有困民国，勾姓而食。有人曰王亥，两手操鸟，方食其头。王亥托于有易、 河伯仆牛。有易潜出，为国于兽，方食之，名曰摇民。帝舜生戏，戏生摇民。
     海内有两人，名曰女丑。女丑有大蟹。
     大荒之中，有山名曰孽摇κ羝。上有扶木，柱三百里，其叶如芥。有谷曰温 源谷。汤谷上有扶木，一曰方至，一曰方出，皆载于乌。
     有神，人面、犬耳、兽身，珥两青蛇，名曰奢比尸。
     有五采之鸟，相乡弃沙。惟帝俊下友。帝下两坛，采鸟是司。
     大荒之中，有山名曰猗天苏山，日月所生。
     有熏民之国。有綦山。又有摇山。有<鬲曾>山，又有门户山，又有盛山。 又有待山。有五采之鸟。
     东荒之中，有山名曰壑明俊疾，日月所出。有中容之国。
     东北海中，又有三青马、三骓、甘华。爱有遗玉、三青鸟、三骓、视肉、甘 华、甘且。百谷所在。
     有女和月母之国。有人名曰{鸟宛}，北方曰{鸟宛}，来之风曰犭炎，是处东 极隅以止日月，使无相间出没，司其短长。
     大荒东北隅中，有山名曰凶犁土丘。应龙处南极，杀蚩尤与夸父，不得复上， 故下数旱。旱而为应龙之状，乃得大雨。
     东海中有流波山，入海七千里。其上有兽，状如牛，苍身而无角，一足，出 入水则必风雨，其光如日月，其声如雷，其名曰夔。黄帝得之，以其皮为鼓，橛 以雷兽之骨，声闻五百里，以威天下。
     ●大荒南经
     南海之外，赤水之西，流沙之东，有兽，左右有首，名曰术踢。有三青兽 相并，名曰双双。
     有阿山者。南海之中，有泛天之山，赤水穷焉。赤水之东，有苍梧之野，舜 与叔均之所葬也。爰有文贝、离俞、丘久、鹰、贾、委维、熊、罴、象、虎、 豹、狼、视肉。
     有荣山、荣水出焉。黑水之南，有玄蛇，食麈。
     有巫山者，西行黄鸟。帝药，八斋。黄鸟于巫山，司此玄蛇。
     大荒之中，有不庭之山，荣水穷焉。有人三身，帝俊妻娥皇，生此三身之国， 姚姓，黍食，使四鸟。有渊四方，四隅皆送，北属黑水，南属大荒。北旁名曰少 和之渊，南旁名曰从渊，舜之所浴也。
     又有成山，甘水穷焉。有季禺之国，颛顼之子，食黍。有羽民之国，其民皆 生毛羽。有卵之国，其民皆生卵。
     大荒之中，有不姜之山，黑水穷焉。又有贾山，汔水出焉。又有言山。又有 登备之山。有恝恝之山。又有蒲山，澧水出焉。又有隗山，其西有丹，其东有玉。 又南有山，漂水出焉。有尾山。有翠山。
     有盈民之国，於姓，黍食。又有人方食木叶。
     有不死之国，阿姓，甘木是食。
     大荒之中，有山名曰去<疒至>。南极果，北不成，去<疒至>果。
     南海渚中，有神，人面，珥两青蛇，践两赤蛇，曰不廷胡余。
     有神名曰因因乎，南方曰因乎，夸风曰乎民，处南极以出入风。
     有襄山。又有重阴之山。有人食兽，曰季厘。帝俊生季厘，故曰季厘之国。 有缗渊。少昊生倍伐降处缗渊。有水四方，名曰俊坛。
     有<至>民之国。帝舜生无淫，降<至>处，是谓巫<至>民。巫<至>民 盼姓，食谷，不绩不经，服也；不稼不穑，食也。爱歌舞之鸟，鸾鸟自歌，凤鸟 自舞。爰有百兽，相群爰处。百谷所聚。
     大荒之中，有山名曰融天，海水南入焉。
     有人曰凿齿，有蜮山者，有蜮民之国，桑姓，食黍，射蜮是食。有人方弓 射黄蛇，名曰蜮人。
     有宋山者，有赤蛇，名曰育蛇。有木生山上，名曰枫木。枫木，蚩尤所弃其 桎梏，是为枫木。
     有人方齿虎尾，名曰祖状之尸。
     有小人，名曰焦侥之国，几姓，嘉谷是食。
     大荒之中，有山名[A060]涂之山，青水穷焉。有云雨之山，有木名曰栾。禹 攻云雨。有赤石焉生栾，黄本，赤枝，青叶，群帝焉取药。
     有国曰颛顼，生伯服，食黍。有鼬姓之国。有苕山。又有宗山。又有姓山， 又有壑山。又有陈州山，又有东州山。又有白水山，白水出焉，而生白渊，昆吾 之师所浴也。
     有人名曰张宏，在海上捕鱼。海中有张宏之国，食鱼，使四鸟。
     有人焉，鸟喙，有翼，方捕鱼于海。大荒之中，有人名曰头。鲧妻士敬， 士敬子曰琰融，生头。头人面鸟喙，有翼，食海中鱼，杖翼而行。维宜芑苣， 杨是食。有头之国。
     帝尧、帝喾、帝舜葬于岳山。爰有文贝、离俞、丘久、鹰、廷维、视肉、 熊、罴、虎、豹；朱木、青华，玄实。有申山者。
     大荒之中，有山名曰天台高山，海水入焉。
     东南海之外，甘水之间，有羲和之国，有女子名曰羲和，方日浴于甘渊。羲 和者，帝俊之妻，生十日。
     有盖犹之山者，其上有甘且，枝干皆赤，黄叶，白华，黑实。东又有甘华， 枝干皆赤，黄叶。有青马，有赤马，名曰三骓。有视肉。
     有小人，名曰菌人。
     有南类之山。爰有遗玉、青马、三骓、视肉、甘华。百谷所在。
     ●大荒西经
     西北海之外，大荒之隅，有山而不合，名曰不周负子，有两黄兽守之。有水 曰寒署之水。水西有湿山，水东有幕山。有禹攻共工国山。
     有国名曰淑士，颛顼之子。
     有神十人，名曰女娲之肠，化为神，处栗广之野；横道而处。
     有人名曰石夷，来风曰韦，处西北隅以司日月之长短。
     有五采之鸟，有冠，名曰狂鸟。
     有大泽之长山。有白氏之国。
     西北海之外，赤水东，有长胫之国。
     有西周之国，姬姓，食谷。有人方耕，名曰叔均。帝俊生后稷，稷降以谷。 稷之曰台玺，生叔均。叔均是代其父及稷播百谷，始作耕。有赤国妻氏。有双山。
     西海之外，大荒之中，有方山者，上有青树，名曰柜格之松，日月所出入也。
     西北海之外，赤水之西，有先民之国，食谷，使四鸟。
     有北狄之国。黄帝之孙曰始均，始均生北狄。有芒山。有桂山。有山， 其上有人，号曰太子长琴。颛顼生老童，老童生祝融，祝融生太子长琴，是处 山，始作乐风。
     有五采鸟三名：一曰皇鸟，一曰鸾鸟，一曰凤鸟。
     有虫状如菟，胸以后者裸不见，青如犭爰状。
     大荒之中，有山名曰丰沮玉门，日月所入。
     有灵山，巫咸、巫即、巫盼、巫彭、巫姑、巫真、巫礼、巫抵、巫谢、巫罗 十巫，从此升降，百药爰在。
