<!-- { "loadSidebar": true } -->
     北海之内，有反缚盗械、带戈常倍之佐，各曰相顾之尸。
     伯夷父生西岳，西岳生先龙，先龙是始生氐羌，氐羌乞姓。
     北海之内，有山，名曰幽都之山，黑水出焉。其上有玄鸟、玄蛇、玄狐蓬尾。 有大玄之山。有玄丘之民。有大幽之国。有赤胫之民。
     有钉灵之国，其民从以下有毛，马蹄善走。
     炎帝之孙伯陵，伯陵同吴权之妻阿女缘妇，缘妇孕三年，是生鼓、延、殳。 始为侯，鼓、延是始为钟，为乐风。
     黄帝生骆明，骆明生白马，白马是为鲧。
     帝俊生禺号，禺号生淫梁，淫梁生番禺，是始为舟。番禺生奚仲，奚仲生吉 光，吉光是始以木为车。
     少生般，般是始为弓矢。
     帝俊赐羿彤弓素，以扶下国，羿是始去恤下地之百艰。
     帝俊生晏龙，晏龙是为琴瑟。
     帝俊有子八人，三身生义均，义均是始为巧亻垂，是始作下民百巧。后稷是 播百谷。稷之孙曰叔均，是始作牛耕。大比赤阴，是始为国。禹、鲧是始布土， 定九州。
     炎帝之妻，赤水之子听讠夭生炎居，炎居生节并，节并生戏器，戏器生祝融。 祝融降处于江水，生共工。共工生术器，术器首方颠，是复土穰，以处江水。共 工生后土，后土生噎鸣，噎鸣生岁十有二。
     洪水滔天。鲧窃帝之息壤以堙洪水，不待帝命。帝命祝融杀鲧于羽郊。鲧复 生禹。帝乃命禹卒布土以定九州。
