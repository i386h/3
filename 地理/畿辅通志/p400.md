<!-- { "loadSidebar": true } -->
　官世宗强还之彬始拜赐悉以分遗亲旧初太祖事
　世宗在澶州以彬掌茶酒尝从求酒彬曰官酒不敢
　相饮乃别沽以饮太祖及太祖典禁旅彬中立不倚
　非公事未尝造门太祖器重焉建隆二年彬自平阳
　归太祖谓曰我昔欲亲汝汝何疎我彬顿首曰臣为
　周室近亲复忝内职靖恭守位犹恐获过安敢妄有
　交结太祖然之尝语羣臣曰世宗旧吏不欺其主者
　独彬耳干德二年冬大举伐蜀以彬为都监诸将皆
　多所屠杀惟彬申禁戢之令明劝赏之法由是所至
　悦服不血刃而峡中郡县悉下蜀降大将王全斌等



　纵酒不恤军士列校求取无厌蜀人苦之彬屡劝全
　斌振旅速旋全斌不从俄而全师雄等作乱郡县相
　应盗贼蠭起彬复与崔彦进悉力翦平之洎归阙太
　祖尽得全斌等不法状面诘王仁瞻仁瞻歴言诸将
　奢纵事惟曰清慎廉恪独曹彬一人耳即日授彬宣
　徽南院使充义成节度使彬辞曰收蜀将校皆得罪
　臣无功独厚赏恐无以劝天下太祖笑曰卿有茂
　功加以不伐设有微累仁瞻肯惜言哉初克成都时
　有获妇女者彬悉闭一第窍以度食洎事罢咸访其
　亲还之无则备礼嫁之师还辎重甚多或言悉竒货
　也太祖宻令伺之图书也无铢金寸锦之附焉七年
　征江南累战辄克遂围之彬每缓师冀其归服后又
　使人谕之曰事势如此所惜者一城生聚若能归命
　之上也城垂克彬忽称疾不视事诸将皆来问疾
　彬曰余之疾非药石所能愈惟诸公诚心自誓克城
　之日不妄杀一人则自愈矣诸将许诺共焚香为誓

　明日城陷江南主李煜与其臣百余人诣军门降彬
　礼之且谕以归朝俸赐有限当厚自赍装旣归有司
　之籍则无及矣请煜入宫治装彬以数骑待宫门外
　左右曰煜入或不测奈何彬笑曰煜素懦无断既降
　必不能自引决煜果无他江南官吏亲属有为军士
　所掠者彬实时遣还因大搜军中无得匿人妻女赈
　乏絶恤鳏寡吴人大悦及归舟中无他物惟图籍衣
　被而已诣合门入见牓子称奉勑江南干当公事回
　其谦恭不伐如此以功拜枢密使在宥密常公服危
　坐如对君父归私第闭阁燕居不妄通宾客五鼓纔
　动已待漏禁门虽霜雪不易其操如此者八年彬性
　仁敬和厚伐二国秋毫无所取位兼将相不以等威
　自异遇士夫于涂必引车避之不名下吏每白事必
　冠而后见居官奉入给宗族无余积知徐州日有吏
　犯罪旣具案逾年而后杖之人问其故彬曰吾闻此
　人新娶妇若杖之其舅姑必以妇为不利朝夕笞詈



　之使不能自存吾故缓其事然法亦未尝屈也尝曰
　自吾为将未尝以私怒戮一人所居堂室敝壊子弟
　请修葺彬曰时方太冬墙壁瓦石之间百虫所蛰不
　可伤其生其仁心爱物多此类咸平二年被疾真宗
　亲临问手为和药赐白金万两问以后事对曰臣二
　子材器皆堪为将问其优劣对曰璨不如玮卒年六
　十九帝哭之恸对辅臣语及必流涕赠中书令追封
　济阳郡王谥武惠配享太祖庙庭彬前后征讨凡降
　四国主江南西川广南湖南也七子玮琮璨继领旄
　钺其后少子玘追封王爵实生慈圣光献太后辅佐
　仁宗
　　曹玮传　　　　　　　　　　元欧阳
　曹玮字寳臣武惠王彬之子也李继迁叛诸将数出
　无功太宗问彬谁可将者彬曰臣少子玮可任即召
　见以本官同知渭州时年十九真宗即位改内殿崇
　班知渭州驭军严明有部分赏罚立决犯令者无所

　贷善用间知敌动静举措如老将徙知镇戎军李继
　迁虐用国人玮知其下多怨即移书诸部谕以朝廷
　恩信抚养无所间以动诸羌由是康奴等族内附继
　迁畧西蕃还玮邀击于石门川俘获甚众以镇戎军
　据平地便于骑战非中国之利请自陇山以东循古
　长城堑以为限又以弓箭手皆土人习障塞蹊隧晓
　羌语耐寒暑官未尝与兵械资粮而每战辄使先拒
　贼恐无以责死力遂给以境内闲田春秋耕敛州为
　出兵作而蠲其租继迁死德明立所属有数大族
　请拔帐自归诸将犹豫不敢应玮曰德明野心不急
　折其翮后必扬去即日将其兵薄天都山受降者内
　徙德明不敢拒帝以玮习知河北事乃以为真定路
　都钤辖领髙州刺史玮尝上泾原环庆两道圗至是
　帝以示左右曰南北山川城郭出入战守之要尽在
　是矣因令别绘二图一留枢密院一付本道复知渭
　州于是陇山诸族皆来献地玮筑堡山外为笼竿城



　募土兵守之曰异时秦渭有警此必争之地也徙知
　秦州初秦州置四门砦侵夺羌地羌人多叛去玮招
　出之令入马赎罪还故地至者数千人每送马六十
　匹给彩一端筑十砦浚濠三百八十里皆役属厢
　兵工费不出民其年罝勒斯赉率众数万大入寇玮迎
　战三都谷追奔三十里斩首千余级获马牛杂畜器
　仗三万余自是罝勒斯赉势蹙退保碛中不敢出丁谓
　逐宰相寇凖恶玮不附已指为凖党谪知莱州谓败
　复华州观察使知青州徙天雄军玮用士得其死力
　平居甚闲暇及师出多竒计出入神速不可测一日
　张乐饮僚吏中坐失玮所在明日徐出视事而贼首
　已掷庭下矣尝称疾加砭艾卧阁内不出贼至玮
　奋起被甲跨马贼望见皆遁去其在边蕃部有过恶
　者皆平定之每以饯将官为名出郊而兵马次序以
　食品为节若曰下某食即某队发比至水饭则报
　至矣玮在秦州有士卒十余人叛赴敌军吏来告玮

　方与客围碁不应吏亟言之玮怒叱之曰吾固遣之
　去汝再三显言耶谍闻之亟归告其将尽杀之塞上
　多废地玮募人耕之若干亩出一卒若干亩出一马
　至其种敛为发州兵戍守边储以寔所募皆为精兵
　又募弓箭手使驰射校强弱胜者予田二顷再更秋
　课市一马马必胜甲然后官籍之则加田五十亩至
　三百人以上团为一指挥择要害处为筑堡使自堑
　其地为方田环之立马社一马死众为出钱市马开
　边濠率令深广丈五尺山险不可堑者因其峭絶治
　之使足以限寇后皆为法降者既多因制属羌百帐
　以上其首领为本族军主次为指挥使又其次为副
　指挥使不及百帐为本族指挥使其蕃落将校止于
　本军叙进以其习知羌情与地利不可徙他军也旧
　例羌杀边民入羊马赎罪玮以如此非所以尊中国
　而爱吾人下令自相犯从其俗犯边民者论如律
　自是无敢犯玮为将四十年未尝败自三都之



　战威震四海在天雄契丹使过魏地辄阴勒其从人
　无得髙语疾驱天雄卒有犯法众谓狱具必杀之玮
　乃处以常法或以为疑玮曰临边对敌斩不用命者
　所以令吾众非喜杀也平时治内郡安事此乎初守
　边时邀山东知名士贾同与俱同问从兵安在曰已
　具既出就骑见甲士三千列立人音不彻舎同归语
　人曰玮果名将也真宗慎兵事凡边事必手诏诘难
　至十数反而玮守初议卒无以夺他将论边事者往
　往密付玮处之玮好读书所如必载书数两兼通春
　秋公谷左传而尤熟于左氏玮为将不如其父寛然
　自为一家云卒赠侍中谥武穆嘉佑八年配享仁宗
　庙庭寳元中王鬃为枢密使赵元昊叛帝召问枢臣
　皆不能对明日枢府四人皆罢而王鬃谪虢州语所
　善翰林学士蘓公仪曰王鬃此行十年前已有人言
　之鬃为三司盐鐡副使时以事至河北曹南院为定
　帅鬃事毕将还玮谓鬃曰愿少留一日欲有所言鬃

　爱其雄才遂为之留明日食罢屏左右曰公满面权
　骨不十年必总枢柄此时西方当有警公宜预讲边
　备搜阅人材不然无以应卒鬃曰何以教之曹曰玮
　在陜西日赵德明尝使人以马易于中国怒其息微
　将杀之德明有一子方十余岁极諌不己曰以战马
　资邻国已为失计今更以货杀人谁肯为我用者玮
　闻其言私念之曰此子欲用其人矣是必有异志闻
　其尝往来牙市中屡使人诱致之不可得乃使善画
　者图其貌观之真英物也此子必为边患计其时正
　在公秉政之日公其勉之鬃是时殊未以为然今知
　其所画乃元昊也
　　吕端传　　　　　　　　　　元欧阳
　吕端字易直幽州安次人父琦晋兵部侍郎端少敏
　悟好学以荫补千牛备身歴国子主簿太仆寺丞秘
　书郎直弘文馆换著作郎直史馆太祖即位迁太常
　寺丞知浚义县同判定州开寳中西合门使郝崇信



　使契丹以端假太常少卿为副八年知洪州未上改
　司门员外郎知成都府赐金紫为政清简逺近便之
　秦王廷羙尹京召拜考功员外郎充开封府判官
　太宗征河东廷羙将有居留之命端白廷美曰主上
　栉风沐雨以申吊伐王地处亲贤当表率扈从今主
　留务非所宜也廷美由是恳请从行寻坐王府亲吏
　请托执事者违诏市竹木贬商州司户参军移汝州
　复为太常丞判寺事出知蔡州以善政吏民列奏借
　留改祠部员外郎知开封县迁考功员外郎兼侍御
　史知杂事使髙丽暴风折樯舟人怖恐端读书若在
　斋合时迁户部郎中判太常寺兼礼院选为大理少
　卿俄拜右谏议大夫许王元僖尹开封又为判官王
　薨有发其阴事者坐禆赞无状遣御史武元颕内侍
　王继恩就鞫于府端方决事徐起候之二使曰有诏
　推君神色自若顾从者曰取帽来二使曰何遽至此
　端曰天子有制问即罪人矣安可在堂上对制使即

　下堂随问而答左迁卫尉少卿置考课院羣官有
　负谴置散秩者引对皆涕泣以饥寒为请至端即奏
　曰臣前佐秦邸以不检府吏谪掾商州陛下复擢官
　籍辱用今许王薨臣辅佐无状陛下又不重谴俾
　亚少列臣罪大而辜深矣今有司进退善否茍得颕
　州副史是臣之愿也太宗曰朕自知卿无何复旧官
　为枢密直学士逾月拜叅知政事时赵普在中书尝
　曰臣观吕公奏事得嘉赏未尝喜遇抑挫未尝惧亦
　不形于言真台辅之器也岁余左諌议大夫寇凖亦
　拜叅知政事端请居凖下太宗即以端为左諌议大
　夫立凖上每独召便殿语必移晷擢拜户部侍郎平
　章事时吕正为相太宗欲相端或云端为人胡涂
　太宗曰端小事胡涂大事不胡涂决意相之曲宴
　后苑太宗作钓鱼诗有云欲饵金钩深未达磻溪湏
　用钓鱼人意以属端后数日罢正而相端焉初端
　兄余庆建隆中以藩府旧僚叅预大政端复居相位



　时论荣之端歴官四十年至是骤被奨擢太宗犹恨
　任用之晚端为相持重识大体以清简为务虑与凖
　同列先居相位恐凖不平乃请参知政事与宰相分
　日押班知印同升政事堂太宗从之时同列奏对多
　有异议惟端罕所建明一日内出手札戒谕自今中
　书事必经吕端详酌方得闻奏端愈谦譲不自当初
　李继迁扰西鄙保安军奏获其母至是太宗欲诛之
　以寇凖居枢密副使独召与谋凖退过相幕端谓凖
　曰上戒君勿言于端乎凖曰否端又曰边鄙常事端
　不必与知若军国大事端备位宰相不可不知也凖
　告其故端曰何以处之凖曰欲斩于保安军北门外
　以戒凶逆端曰必若此非计之得也愿少缓之即入
　奏曰昔项羽得太公欲烹之髙祖曰愿分我一杯
