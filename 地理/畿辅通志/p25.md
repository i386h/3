<!-- { "loadSidebar": true } -->
　　本朝定鼎之初满洲蒙古汉军八旗禁旅分驻左右翼
　　　　正东则正白镶白东北镶黄东南正蓝正西则正
　　　　红镶红西北正黄西南镶蓝各设都统副都统叅
　　　　领佐领等官领之其治事未设専署雍正二年
　命以各旗分地官房为都统衙门
　　　理藩院在长安左门外长安街北玉河桥东南向
　　本朝特设掌蒙古喇嘛外藩之事
　御书赐额曰宣化遐方堂左右为禄勋宾客柔逺理刑四
　　　司分署
　　　　按院旧在刑部北后迁今处
　　　都察院在刑部公署之北东向
圣祖御书赐额曰都俞吁咈堂左右为河南江南浙江山西



　　　山东陕西掌道监察御史分署京畿道分署在其南
　　　巡视五城御史公署皆在正阳门内之西又五城兵
　　　马司旧惟东城指挥有署在崇文门外朝阳坊雍正
　　　八年
　命各就所辖地以官房为署又雍正八年五城闗内设巡
　　　检十四员闗外设巡检十二员闗内各按铺司立栅
　　　栏四百四十处每处派拨兵丁二名人役一名令巡
　　　检分隶巡查闗外令巡检亦各按界址巡逻俱无定
　　　署
　　　翰林院在长安左门外玉河西岸北向
圣祖御书赐额曰道徳仁艺堂左为讲读厅右为编检厅后
　　　有敬一亭瀛洲亭寳善亭原心亭成乐轩皆晏休之
　　　所
　　　　按明永乐初翰林在禁内供奉不别立公署正统
　　　　七年始于玉河西岸以元之故鸿胪寺为翰林院
　　　　院内有刘井学士刘定之所浚在堂之左有柯亭





　　　　学士柯潜所建在堂之右
　　　詹事府在玉河东岸西向
圣祖御书赐额曰徳业仁义堂左为春坊右为司经局列署
　　　府中皆不隶府而以翰林官序补
　　　通政使司在长安右门外长安街南北向
　御书赐额曰慎司喉舌登闻鼓院属焉
　　　　按登闻鼓院在长安右门外旧设满汉科道各一
　　　　员掌之雍正二年统于通政司
　　　大理寺在都察院公署之南东向
　御书赐额曰执法持平
　　　太常寺在刑部公署之北銮仪卫南东向
　御书赐额曰祗肃明禋
　　　光禄寺在
　　皇城东华门内大官珍羞良酝掌醢四司属焉
　御书赐额曰敬慎有节
　　　太仆寺在正阳门内东中心台




御书赐额曰勤字天育
　　　按寺旧在长安左门外雍正七年迁今处
　　四译馆在正阳门外中西坊北向凡八馆曰西天曰
　　暹罗曰回回曰八百曰髙昌曰西蕃曰缅甸曰百译
　　译字生学习其中以太常寺少卿提督之隶于翰林
　　院
　　鸿胪寺在工部公署之南西向
御书赐额曰肃赞朝仪雍正五年统于礼部
　　钦天监在鸿胪寺公署之南西向
御书赐额曰奉时敬授
　　　按监所司观象台在城东南隅一名瞻象台上有
　　　浑天仪如尚书璇玑玉衡图皆铸铜为器四柱以
　　　铜龙架而悬之又有简仪状相似而省十之七止
　　　周围数道而已玉衡亦以铜为之如尺而首尾皆
　　　曲有二孔对孔直窥以候中星又有铜球左右旋
　　　转以象天体以方函盛之函四周作二十八宿真





　　　　形台下小室有量天尺铸铜人捧尺北面室正中
　　　　穴其上以候日中测景之长短中为紫微殿旁有
　　　　铜壶滴漏按元至正十六年建司天台于大都仪
　　　　象之器悉仍金之旧而规环不协太史令郭守敬
　　　　出所制简仪仰仪及诸仪表皆极精妙明洪武中
　　　　取至南京正统中复置观象台仪器铜球方函南
　　　　面有明英宗铭
　　本朝康熈十一年
圣祖仁皇帝御制仪器安设台端曰天体仪曰赤道仪曰黄
　　　　道仪曰地平经仪曰地平纬仪曰纪限仪凡六座
　　　　其旧仪移置台下蔵焉
　　　太医院在钦天监公署之南西向
　　　　按院内有明堂针灸铜人金时安抚王檝使宋时
　　　　所进岁久缺壊元至元二年尼波罗国人阿尼哥
　　　　修之闗鬲脉络皆备又有针灸经石刻宋仁宗御
　　　　书题篆至元间自汴移此



　　銮仪卫在刑部公署之北东向左右中前后五所銮
　　舆驯马擎盖弓矢旌节旛幢扇手斧钺戈戟班劔
　　东西十二司属焉驯象所在宣武门内之西卫中员掌
　　之
御书赐额曰恪恭舆卫
　　贡院在城东南隅观象台北
　　　按院制外为崇墉四周皆施以棘院之前中左右
　　　各树坊中曰天下文明左曰虞门右曰周俊坊之
　　　内为贡院门次为龙门直甬道为明逺楼左右号
　　　舍鳞次栉比中为至公堂东为监试厅左右为受
　　　卷弥封誊録对读供给五所堂后隔以重门曰内
　　　龙门内为聚奎堂考官阅卷之所又后为会经堂
　　　堂东西经房相属同考官居之按此地为元礼部
　　　旧基明永乐时改为贡院万厯初因故址拓地重
　　　建
　本朝三年大比屡加増葺规制益为弘备云





　　衍圣公府在
　皇城东太仆寺街明仁宗赐第
　　教场在徳胜门外
大阅时临幸
　本朝顺治十三年建
　　八旗教场在
　京城各门外镶黄旗在安定门外正黄旗在徳胜门外
　　正白旗在东直门外镶白旗在朝阳门外正红旗镶
　　红旗在阜成门外正蓝旗在崇文门外镶蓝旗在宣
　　武门外各有演武厅以时讲肄操练
　　厯局在宣武门内天主堂东
　　　按明天启二年建首善书院后礼部尚书徐光启
　　　于此修厯改署曰厯局
　本朝因之
　　寳泉局在顺天府治东南属户部雍正二年添设东
　　西南北四局以裕鼓铸仍统于寳泉



　寳源局在朝阳门内西南属工部
　织染局在地安门内之东
　仓库
　火仓在户部公署之西
　木仓在长安右门外属工部
　海运仓厫八十座
　旧太仓厫八十座
　南新仓厫七十五座
　禄米仓厫五十七座
　北新仓厫八十座
　兴平仓厫八十座
　富新仓厫六十四座
　太平仓厫八十座以上八仓俱在
京城之东
　万安仓厫四十二座雍正元年建
　裕丰仓厫六十四座雍正七年建



　储济仓厫一百八座雍正七年建以上三仓俱在
正阳门外
　丰益仓厫三十座雍正八年建在
圆明园西
　本裕仓在清河厫三十座
　大运西仓厫二百三座
　大运中仓厫一百一十九座
　大运南仓厫八十一座以上三仓俱在通州
　銮驾库在长安左门外翰林院公署之西
　户部大库在户部公署东北
　縀疋库属户部旧在户部公署今在西安门内
　颜料库属户部旧在户部公署今在西安门内
　节慎库在工部公署之东
　制造库在长安右门外以上二库俱属工部又门神
　库帘子库俱属制造库
　　按门神库在东安门内小南城帘子库在地安门



　　内之东雍正二年并入制造库经管
　西十库在西安门内曰甲字库乙字库属户部丙字
　库丁字库戊字库属工部承运库广盈库广恵库广
　积库赃罚库属内务府又内务府所属縀库盔甲库
　鞍库毡库俱在
太和殿东银库衣服库茶叶库在
太和殿西瓷器库器皿库在西华门内木库房库铁库
　在营造司署傍










卷


钦定四库全书
　畿辅通志卷十二
　　星野
　昔尧命羲和厯象日月星辰鸟火虚昴用定分至所
　以奉天道重人时也自周官保章氏以星土辨九州岛
　之地而春秋内外传所载占纎微必验先儒颇议
　其浮夸至班固作汉志凖三统厯以十二次十二野
　相配厥后费直易说蔡邕月令章句皇甫谧帝王世
　纪或谱以易卦或轮以节气或附以月律而魏太史
　令陈卓更详郡国所入之度数唐僧一行又谓天下
　山河之象存乎两戒以气相属而不系于方隅然在
　天有列宿在地有州域阴阳之精其本在地而上发
　于天则自古不易之论也太史公世掌天官其先为
　周室藏史所次星野必周官保章氏之旧而自变封
　建为郡县地理之书莫先于班氏今据二史以按
京畿之地自上谷涿代以东北至渔阳右北平辽西薄



　海为幽州于春秋为燕国其次析木其星尾箕今之
　顺天永平宣化当其地自涿中山以西南至常山巨
　鹿信都清河邯郸平山为冀州于春秋为晋国其次
　大梁其星昴毕今之保定顺徳广平正定及易冀赵
　深定诸州河间天津之北境当其地而景沧所属乃
　在虚危元枵之次为古青州齐国地自魏郡以东南
　至东郡陈留为并州于春秋为卫国其次娵訾其星
　营室东壁今之大名当其地疆联四州次兼四辰星
　延八舎爰稽古经传子史星厯之书删取其大要至
　于占候之术则有司存非地志所宜及故概弗采着
　焉
　保章氏以星土辨九州岛之地所封之域皆有分星以
　观妖祥周礼 　
　星土星所主土也封犹界也郑司农说星土以春秋
　传曰参为晋星商主大火国语曰岁之所在则我有
　周之分野之属是也某谓大界则曰九州岛州中诸国



　之封域于星亦有分焉其书亡矣堪舆虽有郡国所
　入度非古数也今其存可言者十二次之分也星纪
　吴越也元枵齐也娵訾卫也降娄鲁也大梁赵也实
　沈晋也鹑首秦也鹑火周也鹑尾楚也寿星郑也大
　火宋也析木燕也此分野之妖祥主用客星彗孛之
　气为象周礼注　
　后郑云大界则曰九州岛者此解经九州岛之地按春秋
　纬文耀钩云布度定纪分州系象华岐以西龙门积
　石至三危之野雍州属魁星太行以东至碣石王屋
　砥柱冀州属枢星三河雷泽东至海岱以北兖州青
　州属机星蒙山以东至南江会稽震泽徐扬之州属
　权星大别以东至雷泽九江荆州属衡星荆山西南
　至岷山北岖鸟鼠梁州属开星外方熊耳以至泗水
　陪尾豫州属摇星此九州岛属北斗星有七州有九但
　兖青徐扬并属二州故七星主九州岛也周之九州岛差
　之义亦可知云州中诸国以下别释经所封封域但



　吴越在南齐鲁在东今岁星或北或西不依国地所
　在者此古之受封之日岁星所在之辰国属焉故也
　吴越二国同次者亦谓同年度受封故同次也周礼疏　
　大吕丑之气也十二月建焉而辰在元枵太簇寅之
　气也正月建焉而辰在娵訾应锺亥之气也十月建
　焉而辰在析木姑洗辰之气也三月建焉而辰在大
　梁中吕已之气也四月建焉而辰在实沈周礼注　
　析木燕之分星幽州之星土也周礼总义　
　孟春之月日在营室孟夏之月日在毕孟冬之月日
　在尾月令 　
　日月之行一岁十二会圣王因其会而分之以为大
　数焉观斗所建命其四时此云孟春者日月会于娵
　訾而斗建寅之辰也孟夏者日月会于实沈而斗建
　巳之辰孟冬者日月会于析木之津而斗建亥之辰
　也月令注
　此云孟春者日月会于娵訾而斗建寅之辰者娵訾





　是亥次之号立春之时日在危十六度月半雨水之
　时日在营室十四度营室号娵訾月令疏
　三统厯四月节日在毕十二度四月中日在井初度
　按元嘉厯四月节日在毕十一度四月中日在毕十
　五度按律厯志立夏日在毕十二度同上
