<!-- { "loadSidebar": true } -->
韩延寿  字长公燕人父义为燕郎中剌王谋逆义諌而死昭帝时魏相言宜赏其子以明人臣之义遂擢廷寿为諌议大夫迁淮阳太守治甚有名徙颍川教民礼让议定嫁娶丧祭仪品畧依古礼不得过法百姓遵用其教数年徙为东郡太守延寿为吏上礼义好古教化所至必聘其贤士以礼待用广谋议纳谏诤在东郡三载令行禁止为天下最入守左冯翊恩信周洽吏民不忍欺绐详名

宦
葢延  字巨卿渔阳要阳人王郎起延与吴汉同归光武拜偏将军従平河北光武即位拜虎牙将军封安平侯凡攻讨所向皆增封邑食万户
王梁  字君严要阳人与葢延吴汉俱从光武拜偏将军拔邯郸赐爵闗内侯世祖即位擢大司空封武疆侯击赤眉有功破龎萌等尤力拜山阳太守数月为河南尹又为济南太守封阜成侯
阳球  字方正渔阳泉州人举孝亷补尚书侍郎章奏处议常为台阁所崇信拜九江太守迁平原相后拜尚书令时中常侍王甫曹节等弄权煽动内外球抚髀发愤曰若阳球作司隶此曹安得容乎会迁司隶校尉奏收甫及太尉叚颎等悉送洛阳狱球自临考甫父子俱死校下颎亦自杀复欲以次表曹节等权阉闻之莫不屏气
卢植  字子干涿郡涿人身长八尺二寸音声如钟性刚毅有大节建寜中征为博士累迁尚书黄巾贼起拜北中郎将连战破贼何进谋诛中官召董卓植固止之进不従卓至议废立植抗议不从卓怒将诛之议郎彭伯曰卢尚书海内大儒人之望也卓乃止免植官遂隠扵上谷
三国汉
张飞  字翼徳涿郡人事昭烈帝拜右将军迁车骑将军封西乡侯卒谥桓侯
简雍  字宪和涿郡人昭烈帝至荆州雍为従事中郎劝取成都遂为说刘璋归命后拜昭德将军雍性简傲跌宕优风议善滑稽诸葛丞相已下则独擅一榻项枕卧语无所为屈



魏
徐邈  字景山蓟人武帝平河朔召为丞相军谋椽正始初为司隶校尉百寮惮之后为光禄大夫拜司空固辞不受卒谥穆侯
卢毓  字子家植之子也太祖时以论狱见知为丞相法曹议今史文帝时拜吏部尚书作考课法选举先性行而后言才累封容城侯谥曰成
田豫  雍奴人仕魏为南阳太守以卫尉征屡辞不听乃曰年髙七十而居位譬犹钟鸣漏尽而夜行不休是罪人也因称疾焉
晋
张华  字茂先范阳方城人晋武帝时拜黄门侍郎帝与羊佑潜谋伐吴惟华赞成其计吴平封广武县侯惠帝朝尽忠匡辅弥缝补阙进封广武郡公为赵王伦所害华学业优博图纬方技之书莫不羣览尝徙居载书三十乘以自随秘书监摰虞纂定官书皆资华本以取正焉齐王冏辅政复旧爵所著有博物志
卢钦  字子若范阳涿人毓子世以儒业显歴宰州县累迁史部尚书封大梁侯武帝初都督沔北诸军事平南将军在镇寛猛得宜入为尚书仆射领吏部举必以才称为亷平钦忠清高洁不营产业动循典礼所著诗赋论难数十篇嗣子浮官太子舎人
卢志  字子道钦従子初为邺城令成都上颖爱其才齐王问起志劝颖旌贤任才以收时望颖

以为咨议参军王浚攻邺志劝颕奉天子还洛阳志夜部分将士至晓众皆成列程太妃不欲去俄而众溃志扵阵间索得鹿车数乘遂启帝还洛阳张方逼天子幸其垒惟志不离左右及颕薨官属奔志亲自殡敛时人嘉之
南北朝梁
张弘  字真简范阳方城人梁文献皇后従父弟也以孝闻与梁武帝年相革见亲狎建武末从武帝宿酒酣徙席星下语及时事即请定君臣之分后武帝平建邺城遣弘清宫封检府库申勒部曲秋毫无犯封洮阳侯子缅嗣爵缅弟缵绾俱博学
成景儁  字超范阳人父安乐魏淮阳太守天监六年常邕和杀安乐景儁谋复仇以魏宿预城南入购人刺杀邕和并其家人子弟武帝义之后除北豫州刺史侵魏所向得功烈兼有政绩吏人树碑记之
魏
皮豹子  渔阳人少有武畧魏太武时开府仪同三司进爵淮阳公督闗中诸军击破宋将裴方眀于乐郷累功除都督春雍荆梁益五州诸军事进号征西大将军开府仇池又斩宋将青阳显伯破白水太守郭启元前后屡立战功擢为内都大官第八子懐喜擢侍御史假平西将军广川公孝文以其父昔镇仇池有威惠亦拜侍中都督开府仇池悉如父官懐喜中布恩信边人大悦相率归附赐爵南康侯



李欣  字符盛范阳人父崇北幽州刺史欣为中书学生太武幸中书学见而异之指为従臣曰此儿终効用扵朕之子孙文成时为仪曹尚书领中秘书出为相州刺史上疏求立诸郡学官政为诸州最加赐衣服迁司空
高闾  字阎士渔阳人少为车子送租至平城修刺诣崔浩浩与语竒之使为谢中书监表眀日浩歴租车过驻马呼闾诸车子皆惊由是知名为中书侍郎与中书令高允入参大政允以闾文章富逸举以自代承眀初为中书令给事中委以机密文眀皇后甚重闾诏令书檄皆出闾手宣武践祚累表逊位授光禄大夫赐安车几杖百寮饯送如二疏故事
卢元  字子真范阳人太武辟召天下儒隽以元为首授中书博士后赐爵固安侯子度世字子迁为中书学生应选东宫学行为时流所重后以崔浩事弃官逃匿被赦出为中书侍郎度世子渊字伯元温雅寡欲有祖父风袭爵加秘书监本州岛大中正渊子道将字相业应袭父爵以让其弟再请许之道将渉歴经史风气蹇谔有文才为一家之冠累迁燕郡太守下车表乐毅霍原之墓卒赠太常卿道将次子懐仁字子友歴迁弘农郡守不之任居陈留与琅琊王衍陇西李寿之情好相得常云昔太邱道广许邵知而不顾稽生峭立锺会遇而絶言吾处扵季孟之间去其太甚
卢义僖  字逺庆渊弟子早有学尚识度沉雅起家秘书郎歴大中大夫或劝其干谒当途义僖曰学先王之道贵行先王之志何能茍求富贵也侍郎李神轨势倾朝野求结婚姻义僖拒而不许普泰中官尚书骠骑大将军左光禄大夫义僖性清俭不营财产虽居显位每至困乏麦饭蔬食怡然

甘之
郦范  字世则范阳人太武时给事东宫文成践祚赐爵永寜男为慕容白曜司马及定三齐白曜皆用其谋遂表为青州刺史进爵为侯加冠军将军还为尚书丞后除平东将军假范阳公
北齐
平鉴  字明达燕郡蓟人初仕尔朱荣为襄州刺史神武起信都鉴弃州来归文襄辅政迁懐州刺史时西魏来攻州城新筑素乏水南门有一井随汲即竭鉴具衣冠俯井而祝至旦泉涌合城取足以功进位开府仪同三司终都官尚书令
卢文伟  字休族范阳涿人少为郷闾所敬年三十八始举秀才除本州岛平北府长流参军孝昌中诏兼尚书郎中韩楼据蓟城文伟屯守范阳与楼相抗乃以文伟行范阳郡事尔朱平楼文伟以功封大夏县男除范阳大守神武至信都文伟遣子怀道奉启陈诚高祖嘉纳之中兴初除安东将军安州刺史天平末高祖以文伟行东雍州事文伟性轻财爱宾客善扵抚接故所在颇得人情文伟族人勇字季礼初与従兄景裕俱在学其叔同称之曰白头必以文通季礼当以武达兴吾门在二子也尔朱兆灭勇赴晋阳神武署为丞相主簿迁汝北太守行陜州事屡败西魏兵以功授仪同三司扬州刺史镇宜阳武定二年卒
卢潜  范阳涿人天保初除中书舎人清河王岳救江陵勅为行台郎中还迁中书侍郎寻左迁魏郡丞司州别驾出为江州刺史所在有政绩梁将王琳为陈兵所败勅潜与琳为南讨经畧潜辑



谐内外甚得边俗之和琳鋭意图南潜以为时事未可由是与琳有隙世祖追琳入京除潜扬州刺史领行台尚书潜在淮南十三年大树风绩为陈人所惮陈主与边将书云卢潜犹在宜深备之其威望如此
周
寇洛  上谷昌平人性眀辨不拘小节正光末避地扵并贺拔岳西征洛与之郷里乃従入闗屡战有功累官右都督侯莫陈悦既害岳洛收集将士全众而返大统初加开府进爵京兆郡公后与独孤信复洛阳徙镇束雍州卒配享太祖庙庭
卢辩  字景宣范阳涿人少好学博通经史举秀才为太学博士以大戴礼未有觧诂辩乃注之兄景裕谓曰昔侍中注小戴今尔注大戴庶纂前修矣孝武帝入闗事起仓猝辩不及至家单马而従封范阳郡公自孝武西迁朝章制度皆令辩因时制宜悉合轨度性强记黙契能大事凡所创制处之不疑累迁尚书令进位大将军薨配食太祖庙庭
寇儁  字祖儁上谷昌平人兄祖训祖礼并有志行闺门雍睦白首同居儁累官梁州刺史大统五年入闗拜秘书监后除车骑大将军仪同三司孝闵帝践祚进骠骑大将军儁年齿虽迈而志识未衰世宗尚儒重道特钦赏之与同席而坐因顾访洛阳故事儁身长八尺须鬂皓然容止端详音清朗帝与之谈论不觉屡为前膝及儁辞还以御舆令扵帝前乘出顾谓左右曰如此之事惟积善者可以致之何止见重扵今亦将传之万世时人咸以为乐

周惠达  字懐文文安人父信歴乐郷平舒平城令皆以亷能称惠达有节操好读书仕魏为周文帝行台尚书军府司马营造戎仗储积仓粮简阅士马以济军国后拜中书令兼尚书右仆射与礼官损益旧章仪轨稍备惠达虽居显职而谦退下人尽心勤公爱抜良士人皆敬而附之
隋
卢昌衡  字子均范阳人沉静有才识开皇初拜尚书祠部侍郎本几出为徐州总管有能名吏部尚书苏威考之曰德为世表行为士则论者以为羙谈
卢恺  字长仁范阳人父柔魏中书监恺性孝友有当世干能周齐王引为记室従伐齐有功迁礼部大夫为聘陈使隋开皇初除尚书吏部侍郎每敷奏侃然正色八年上亲考百寮以恺为上
唐
卢承庆  字子余幽州涿人父赤松与高祖雅故终率更令范阳郡公承庆博学多材少袭爵累官民部侍郎太宗问歴代户版承庆叙夏商至周隋增损曲折引详该帝嗟赏后以金紫光禄大夫致仕弟承业官尚书右丞有能名
张知蹇  字匪躬幽州方城人兄弟五人知元知晦知泰知黙皆明经高第晓吏治清介有守武后中宗时皆为显官知蹇歴十一州刺史所莅有威严后歴大理卿致仕性敏亮恶请谒勅子孙经不眀不得举家法可称云
卢蔵用  字子潜范阳人少隐终南少室二山长安中授左拾遗武后作兴泰宫扵万安山上疏切



諌歴官尚书右丞蔵用善蓍龟九宫术尝以俗狥阴阳为折滞论以畅其方
卢粲  范阳人神龙中累迁给事中武崇训死诏墓视陵制粲固执争之得罢安乐公主怒出为陈州刺史粲曰茍所论得行虽逺何惮
鲁炅  蓟人以破吐蕃功除右领军大将军安禄山乱炅保南阳田承嗣攻之炅被围一年昼夜战人相食卒无敕乃突围走襄阳承嗣尾击炅殊死战二日斩获甚众贼引去初贼欲剽乱江湖炅扼其冲故南夏以完勲封岐国公
陈利贞  范阳人初为平卢将従李光弼军河南张巡被围睢阳光弼遣利贞救之累迁检校太子宾客封静戎郡王哥舒曜讨李希烈利贞为前锋次郏城贼众大集利贞出竒兵五百横扌寿其右贼不敢前希烈兵攻襄城利贞登陴捍守七十日未尝节沐朱泚反利贞麾下从乱夜半难作利贞拔剑当军门大呼曰欲过门者先杀我众畏其勇乃止德宗嘉之擢汝州防御使
李景畧  良郷人李懐光为朔方节度使辟署巡官懐光屯咸阳将袭东渭桥景畧劝懐光还军诣行在懐光不听景畧乃遁还转丰州刺史回纥使梅録入朝景畧折之梅録不敢抗以父行呼景畧自此回纥使至者皆拜扵庭威名显闻迁左羽林将军梅録复入朝其众争坐景畧叱之梅録识其声惊曰此非李丰州耶乃就坐
