<!-- { "loadSidebar": true } -->
　　山足三面有泉清洌可爱　明统 志　
　华山　一名 耳山　三河县北二十里
　石城山　三河县北五十里上有石城故名
　驼山　三河县北六十里





　　　　五百沟水出驼山北东经平谷县紻城南东入泃
　　　　河　水经 注　
　　　亢山　一名亢 家山　　昌平州东二里
　　　影山　昌平州东六里西北为东山口小山逺望之
　　　　其影先见
　　　平台山　昌平州东六里
　　　　东山口内一里水中有小山曰平台山明成祖尝
　　　　驻跸焉嘉靖中作亭于上名曰圣迹　州 志　
　　　绵山　一名 宜山　　昌平州东十五里
　　　蒋山　昌平州东二十里
　　　白石山　昌平州东二十里
　　　汤山　昌平州东三十里下有温泉
圣祖驻跸之所
　　行宫在焉
　　　大驼寨山　昌平州东四十五里山崖陡峻而顶平
　　　　漫少东有石洞十数洞内有泉



　龙泉山　昌平州东南五里
　　山之巅有龙王祠祠西下有洞梯石而下初狭渐
　　敞行里许水声汹涌山之北麓有龙潭潭之东有
　　数泉清冽可濯祷雨輙应　州志 　
　白浮山　昌平州东南十里
　　白浮即通惠河上源白浮泉水在昌平县界西折
　　而南经瓮山泊自西水门入都城焉　元史河 渠志　
　　白浮山有二龙潭流经白浮村元郭守敬引此水
　　西折而南经瓮山流入积水潭以通漕运守敬所
　　筑堰起白浮村至青龙桥延袤五十余里以障双
　　塔神山诸水名白浮堰　天府 广记　
　牛山　昌平州西南五十里
　雪山　昌平州西九里
　驻跸山　昌平州西二十五里
　　驻跸山髙十余丈西北袤二十里金章宗游此镌
　　驻跸字上有台章宗自题栖云啸台四字　天府 广记　





　　驻跸石皆壁立嶟沓欹危如坠如挽山下石床石
　　釡俱存　明王嘉 谟集　
　鹤顶山　昌平州西三十里
　尖山　昌平州西五十里
　小金山　昌平州西北六里
　　驻跸山之西曰虎峪其旁土冈名小金山山在西
　　山口内日午人过山下光影人衣如金色然　客话 　
　积粟山　昌平州西北十里相传元时积粟于此
　大峪山　昌平州西北十五里
　照壁山　昌平州西北十五里
　虎峪山　昌平州西北十八里
　　巍峩雄壮如虎踞然　畿辅 旧志　
　　西山口西四里有虎峪山又三里有大虎峪山　山 水　
　　　记 　
　小峪山　昌平州西北十八里
　军都山　昌平州西北二十里



　　昌平汉军都县以山名也后汉卢植隠居上谷昭
　　烈微时修弟子礼焉彼时军都县属上谷郡又名
　　居庸山太行山第八陉也　天府 广记　
　寳山　昌平州西北二十五里
　汤峪山　昌平州西北二十五里下有温泉上有佛
　　岩寺
　石门山　昌平州西北二十五里
　回回驼山　昌平州西北二十八里居庸八景一曰
　　驼山香雾
　石缝山　昌平州西北三十里
　幽都山　昌平州西北三十里
　　古幽州葢因山为名　明统 志　
　柏龄山　昌平州西北三十里
　莲华山　昌平州西北三十五里
　罗汉山　昌平州西北三十五里
　白马山　昌平州西北三十五里




　翠屛山　昌平州西北三十九里
　　红门之西翠屛山下出泉九穴为池名九龙池池
　　上亭台金碧辉映夐若仙都　天府 广记　
　羊儿驼山　昌平州西北四十里
　狼山　昌平州西北四十里其东北有阳负川
　牛心山　昌平州西北七十里
　城后山　昌平州北三里
　馒头山　昌平州北十二里
　天寿山　昌平州北十八里旧名黄土山明永乐七
　　年卜建山陵因赐今名厯朝陵寝皆在焉
　　山自西山一带东折而至此羣峰耸抜其旁诸山
　　则玉带军都连亘环抱银山神岭罗列拱护　名山 记　
　　旧名东山明成祖阅陵时称觞于此因名天寿　畿 辅　
　　　旧 志　
　　天寿山环山凡十口红门东三里曰中山口又东
　　北六里曰东山口又北而西十里曰老君堂又西



　　十五里曰贤庄口又西三里曰灰岭口又西十二
　　里曰锥石口又南十二里曰雁子口又西南三里
　　曰徳胜口又东南十里曰西山口又东二里曰榨
　　子口　山水 记　
　五鳯山　昌平州北二十五里
　黑山　昌平州北六十里
　　为黄花镇之通衢山如列屏下有泉澌　州志 　
　金柜山　昌平州北居庸关城西形如金柜故名
　望儿山　昌平州东北六里
　蟒山　昌平州东北八里
　　绵亘舒长如蟒之伏居红门之左　州志 　
　玉带山　昌平州东北十五里
　　山腰白石周围如带又五里为笔架山三峰并列
　　逈出云表明太宗陵在焉南则曰鳯凰山北则曰
　　虎峪山又十里曰照壁山正方如屏以作南障州
　　东影山是为东山口州西小金山为西山口又皆




　　陵园诸山之护翼　天府 广记　
　笔架山　昌平州东北二十里
　双锁山　昌平州东北二十里
　翠岭山　昌平州东北二十里
　玉华山　昌平州东北二十里
　蓬山　昌平州东北二十五里在黄山之北
　银山　昌平州东北七十里
　　峰峦髙峻冰雪层积色白如银故名麓有石崖皆
　　成黑色又名铁壁顶为中峰逈出云霄縁石梯上
　　五里许下视梵刹如弹丸刹乃唐时建领七十二
　　庵沙门邓隠峰藏修之所有浸月泉天清桥巨虎
　　石诵经台诸胜　天府 广记　
　　银山度岭数折峰渐分为三左一峰石卓立如锥
　　峰下有塔凌空为法华寺寺后为古佛岩再上为
　　邓隠峰说法台复蹑危磴五六里为中峰顶峰石
　　鋭如斧刄一石台方丈许翼以扶栏中一石龛供



　　石佛寺塔七各髙数丈　燕山 记游　
　　邓隠峰道场八角亭东北有铁崖壁立石色荧然
　　月出烂如银界登顶由阎王鼻行山脊仅容一足
　　长约十歩两旁如削下临万仭不可凝视登山顶
　　长城外关镇皆在烟光微茫中　明李元 阳记　
　玉峰山　昌平州东北银山之北
　　山尽石石尽白树尽苹婆果入山者取道二从白
　　泛岭入者壁竒松栢竒而路险难从三思岭牛蹄
　　岭入者路则平木石亦平　帝京景 物畧　
　峪口山　昌平州东北七十里
　大羊山　昌平州东北七十里
　小羊山　昌平州东北七十二里
　桥山　昌平州东北七十二里
　福山　顺义县南五里
　龙山　顺义县南二十里以山上出泉亦曰龙泉山
　孔山　顺义县南二十余里





　　孔山即水经注所云山有洞穴开明者也　天府 广记　
　　县南平冈分三支无崇阜俗称三山不见山即此
　　　县志 　
　桃山　顺义县西北三十五里
　　开元二十五年徙燕州治于幽州北桃峪山　唐书 地理　
　　　志 　
　　山有五峰如桃花瓣巨石错落横亘数亩　方舆 纪要　
　史山　顺义县北三十五里
　　山石戴土髙百余丈状如眠弓南望京师城阙金
　　碧耀目寺宇皆唐时建　名胜 志　
　牛栏山　顺义县北二十里
　　置牛栏都统领司　辽史百 官志　
　　牛栏山改名顺义山　明统 志　
　　山上有洞俗传金牛出焉洞前石壁为小槽形名
　　曰饮牛池山北里许有小山昔有仙人骑牛来游
　　因名灵迹山宋王曽上契丹事曰顺州至檀州牛




　　栏当其要路山之东麓潮白二河合焉　山水 记　
　　牛栏灵迹二山一脉前山石身负土后山土身戴
　　石前大后小行人总以牛栏名　长安 客话　
　呼奴山　顺义县东北二十五里亦名狐奴山狐奴
　　汉县以山而名
　　沽水西南流经狐奴山西又南经狐奴县故城西
　　渔阳太守张堪于县开稻田教民植种　水经 注　
　　水不流曰奴葢以山前潴泽名也其北麓鸟道而
　　上里许渐阔渐平有寺寺后小石城山下有龙潭
　　今涸山西南百步有汉狐奴县址魏文帝黄初二
　　年省　山水 记　
　　山麓有慈济张真人祠旧传汉邓训与上谷太守
　　任兴屯兵于此以防乌桓训开水田二千余顷今
　　尚存　县志 　
　鞋山　顺义县北二十五里
　　在呼奴山西百步许孤峰竦峙踵趾如舄故名　县 志　





　铁矿山　密云县东三十里
　　渔阳有铁官亦名大谷锥山　汉书地 理志　
　　至元十三年雾灵山伐木官言檀州大谷锥山出
　　铁矿有司覆视之寻立四冶　元史五 行志　
　　元时炒铁于此明永乐间废　县志 　
　龙门山　密云县东六十里
　　山内有圣泉庵黄崖洞泉涌如瀑布声如雷时有
　　五色云气内有天然石灯台石狮迹尚存　县志 　
　锤山　密云县东七十里
　圣水山　密云县南十里上有龙女庙下有龙泉寺
　　山下出泉环抱而流为邑之胜
　密云山　一名 横山　　密云县南十五里山藏云雾故名大
　　黄崖关外有横山苏家谷　三镇边 务总要　
　银冶山　一名银 冶岭　　密云县南十五里旧出银矿
　白檀山　密云县南二十里山之阳有白檀栁因名
　　曹魏破乌桓于栁城城在山曲




　隗山　密云县南三十里山下即密云故县
　　密云有隗山　唐书地 理志　
　天门山　一名天 盆山　　密云县西南三十里
　鳯山　密云县西北十五里下有元石佛寺
　平顶山　密云县西北三十里
　水峪山　密云县西北四十里
　驼骨山　密云县北七十里山左右有西驼骨关东
　　驼骨闗
　黑松山　密云县北七十里志载元时有黑松林今
　　无
　窟窿山　密云县北百里下有一孔前后通明
　火突山　一名火 炎山　　密云县东北二十五里岩谷峻削
　　色如火熖
　清都山　密云县东北五十里旧有清都观
　清洞山　一名三 教山　　密云县东北五十里中有仙洞下
　　有三教寺





　印灵山　密云县东北六十二里
　冶山　密云县北八十里
　　上有砖塔及冶山院旁有石洞深逺不可测中有
　　水四时不竭俗传有冶仙居其上时放仙灯　县志 　
　五峰山　密云县东北八十里五峰耸列如指亦名
　　五指山
　四棱山　密云县东北百里
　香陉山　密云县东北百余里产藳本香故名
　雾灵山　密云县东北一百六十里本名伏凌山
　　伏凌山山甚髙峻岩障寒深阴崖积雪凝冰夏结
　　事同离骚峩峩之咏世人因以名山也后讹为雾
　　灵山　水经 注　
　　白河发源于雾灵山　漕河 考　
　　山每于六月六日现祥光如雾土人如期之上
　　多竒花又名万花台一名孟广硎下有广硎水出
　　焉　天府 广记　




　　山上常有云雾蒙之四时不絶山之左右峰峦攒
　　立深松茂柏内地之民多取材焉元有雾灵山伐
　　木官　县旧 志　
　　雾灵髙峻为一邑诸山之冠上有云峰寺中峰寺
　　下峰寺今不存　县志 　
　陈宫山　密云县东北一百八十里
