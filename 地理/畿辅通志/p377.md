<!-- { "loadSidebar": true } -->
　亦足以起翳桑敦望杏予始叹吏可为也吏饶
　胆知视帑藏秋毫皆可为民用而不自为用故不复
　攒麋于不可为夫周令饮髙阳一盂水耳俸入几何
　且以治坊予澡事几令其强力有为若冒若钱无
　不智如公然予观公精敏雝和当偬剧逌如也盖
　有逺焉向从公于风雨蠛蠓中人正见其恳恻忉
　怛非复世人嚣然噉名者殆吏也仁人也弇州之



　述民言曰旁邑踵困无所移食乃或曰可活变也嗟
　乎昔谓民之于仁也甚于水予谓民之于不仁也亦
　甚于水乃从阖邑之请勒其事于珉而告后来曰
　吏为仁人云
　　髙阳筑车道口记　　　　　　　孙承宗
　邑有两大水其南汇延福带蠡而北与我共东折而
　又北曰白洋当濡渥虞丘之交我与濡共与我共我
　得为备与濡共濡尝掣我肘不难我为壑又不难我
　为即地逺濡而且欲壑我待潴盖邑隶濡虽强有
　力如冒公亦不得徤执而畏多口间或田不必趾塍
　不必目即濡长者非有意督过之而或不能不格濒
　白洋有河曰潴龙逆而南可二十里或曰髙河之遗
　也岁乆而壅渠不受滛潦而泄洋之水于两岸于是
　岁发民夫防两岸合之可五十里费以千百计犹若
　束而愳不羁乆之两岸不时筑而河岁决岁毁
　我庐舍若禾稼又以千百计粮逋民流长吏竟格于

　濡有口者末为计乃其横可五十弓而受名车道口
　者足捧土塞也钱明府梅谷来履亩视髙下察原委
　顜利害进父老属曰与鱼吾民而岁无算费者孰与
　以百趾塞而无吾土又进濡有口者属濒河而田
　若隘逺我广近即妨若将复计广隘而若顾无妨也
　遂不两旬而车道堤成或又曰是且受南水将不便
　南者公熟顾曰南水北者北水当仆逆而南予自为
　南计耳是岁全民田庐无算河之经麦且有秋遂入
　其地乡校供诸博士弟子费而十八疃之民欢呼额
　手佥谓不勒贞珉乆且罢于有口者董生恪来问记
　嗟乎水诚予邑一大利害也屋溜妨人人犹患之而
　况邻之壑然我非垣四土而家视氓其孰以断是役
　也省物力全民田苏孑绌豪健大而能综明而能
　断皆可为后人法徃时延福横堤冒令曽为我争命
　于蠡数十年水不浸城下今洋之水得钱令安流而
　东北邑之半不至岁为鱼盖两大水得两公而安然



　则利害兴除岂不以人哉堤白洋之南曰唐以宋唐
　公介令虞丘成也公风裁如唐而详练周慎不知唐
　何如公其塞车道口盖补唐之缺云己未马家河弃
　故道东决一支从潴龙河入白洋遂开车道口以出
　南水盖河从故道入白洋则白洋水南溢潴龙而此
　口可塞河弃故道而东入潴龙则此口可开杜令议
　为水门云
　　乾坤北海亭记　　　　　　　　茅元仪
　有亭巍然在江村草堂之后而知止居之傍覆以茨
　涂以垩栋柱榱楹以及薄栌杗靡不曲弱不中程
　撬以为垣仅仅蔽风雨而长江大河之南北靡不
　仰而颂曰此北海亭也创于侍御公以之训伯顺寒
　暑燥湿于是者三十年成进士去伯顺又以诲其子
　石卿石卿寒暑燥湿于是者又几三十年举天启辛
　酉畿内第一人当吾乡魏子孔时为行人时尝蹇
　访伯顺于江村馆于是时有唱和吟咏传于时是时

　石卿犹为诸生伯顺亦郎民部及石卿膺乡荐伯顺
　同余叅髙阳公军事石卿徃来于亭遂窅无人而
　行人为给事中数年矣逮于珰其子子敬行乞过伯
　顺伯顺之太公复馆之于是子敬日夜号太公为不
　食也而所逮左中丞之弟若子亦继馆焉伯顺抗时
　归周吏部之客朱生以吏部逮过谋于伯顺亦馆焉
　当是时珰有最昵后雉以殉者曰李朝钦家亭之
　左不数百武而司事凡诸君子之逮皆有力焉恶
　其庇之者屡欲以中伯顺而天竟弗与也使珰祸犹
　未解无论张俭之壁终破北海覆巢岂待孟徳哉余
　幸不死于珰而为颂珰者所厄复偃于其中者三载
　尝为范阳烈士咏有曰奋腕招义徒倾家竞相从张
　俭徒壁蔵箕踞笑孔融轊车未出门累囚已及宫张
　俭徒一人孔融易为功天下之颂北海亭者其歌之



钦定四库全书
　畿辅通志卷九十九
　　记
本朝
　　宗学记　　　　　　　　　　　果亲王
　粤稽唐虞以元徳显功光奕世号称元恺者皆高
　阳高辛之世冑及周文武谟烈光昭左右承弼之臣
　勲在王室纪于太常半出宗姓成康之际以六卿上
　兼三公者仅六人而姬姓居其五见于春秋内外传
　者若子臧若国侨若羊舌肸若季札高世之贤大抵
　多周裔也盖世运之隆贤者多生于上岂惟阴阳五
　行之秀气所藴锺者异哉其观感于皇极渐摩于教
　化牖迪于师友者既非士庶所得同且凭托世业俯
　仰寛然无衣食之计以累其心无丛细之事以分其
　日力其务学也专其成材也易故性资杰出者所蓄
　尤深闳而愽逺也我



皇上圣徳天纵通贯三才
躬履至道以为大小臣工中外士民之表仪敷天之下莫
　　不翕然从化重
念我宗室子弟尤教育所宜先
特谕立东西二学于禁城之左右自王公庶位以及凡有
　　属籍者其子弟愿学则入焉即周官立学于虎门之
　　外以教国子弟之义也伏读
圣制以劝学兴行谆谆戒勉务明于礼义亷耻之根源即
　　洪范所称皇极之敷言是彝是训于帝其训也立教
　　之方以逺恶从善为本而稽经诹史以及学书习射
　　具有程序即师氏保氏所掌三徳三行六艺之遗教
　　也日有讲授月有课春秋有试五年大比髙等量材
　　授官下者申教三年历十有一年再试而无改焉然
　　后屏之学而归其家使族长保受之即乡大夫兴贤
　　兴能简不率教者之法也典教之官其正其贰皆取
　　诸宗室非学优行敦者不与分局而教者亦如之或

　　选于羣士或择于诸司复董之以翰林侍从即大司
　　乐所掌之学政必有道者有徳者乃任以教事是也
　　我
　　国家受
天休命自
太祖
太宗
世祖
圣祖以来本支繁衍至千有五百余人系籍宗学者凡二百
　　余人而能自择师肄业于家塾者弗计焉兹非世徳
　　绵洪积厚而流光之验与凡我子弟幸生重熙累洽
　　之余隠藾先业俯仰寛然身心无累羣萃于高轩广
　　厦之中请业有师讲习得朋书册纸墨之需食饮膏
　　火之费皆取足于官中不索而自得之于斯时也尚
　　不能恭承
　圣主敦叙宗亲陶冶曲成之至意而玩日愒时自安于游



　　惰尚何以归对其父兄而自托于朋齿乎歳秋八月
　　余蒙
　恩领宗正事凡春秋拔试及五年大比实主其髙下黜陟
　　故列序科条而究宣其义使学正以下与闻教事者
　　具知所法守而我子弟益兴感于
祖宗积累之深
　圣主教思之切是训是行日有孜孜茍非下材皆可谨身
　　寡过以自効于百司庶府之间而性资杰出者材达
　　徳成将有如古人之可纪者焉俾海内向慕以为近
　天子之光而其有极归其有极以为中外臣民倡者自
　　我宗室子弟始则余亦得藉手以仰答我
皇上委任责成之重也夫
　　　户部公建　和硕怡贤亲王祠堂碑记
　　　　　　　　　　　　　　　　　果亲王
　　　惟
皇帝嗣大厯服擢任英哲以亮天工稽古之道揆时之宜

　　首以　和硕怡亲王总理户部事盖　王忠孝性成
　　才徳越众久注
圣心故莅政之初即寄以股肱心腹内自
　宫卫
　朝廷百司庶府纲纪之张弛外及薄海内外吏治之得
　　失民生之利病凡有咨询　王必竭诚无隠见诸施
　　为立有明效而
　畿辅营田及江南水利专以属　王兼赞军谋运筹帷
　　幄凡疏川建堤营田筑堰赋车籍马组练馈饟皆与
　　户部聨事出纳竒赢勾稽调拨奸弊易生而难辨故
　　俾　王统焉　王因事制法决几应变曲当其宜用
　　能仰承
徳意俯顺民情官司易于奉行黠滑难为侵蠧由是众心
　　恱服遐迩同声　王薨之日
天子特谕宗藩支属文武百僚遇丧祭之期以班序哭凡
　　在列者莫不诚心悲悼而户部僚属尤不能忘虽私



　　居羣聚语及于　王辄唏嘘感发哀不自胜盖奉令
　　承教深识　王心而被徳者渥也
天子崇徳报功特重易名之典
赐谥忠敬诚直勤慎亷明怡贤亲王创立专祀春秋时祀
　　以妥　王灵复
谕内外直省有欲建祠展祀者听其奏闻举行于是户部
　　僚属踊跃趋事惟恐后时建祠于内城正阳门之东
　　偏地势爽垲规模宏杰寝庙庭庑斋庖堂室隆崇深
　　广布奠展事设仪序众绰有余地经始于雍正九年
　　三月十三日落成于十年六月二十一日余以非
　　材叨冒
恩遇兼总部事卿贰诸司合辞以祠碑未立请记始末余
　　窃惟　王之元徳显功载在
御制碑文及建祠
特谕者兼综条贯靡有缺遗矣无事更为敷陈惟是自余
　　躬理部事然后知　王谟猷之深逺条理之精宻凡

　　所更定皆前未能详而后可为法者观一部所设张
　　　而八年之中所以辅成
　圣治者具可知矣　王之才徳盖川岳所挺生
祖宗黙佑俾作辅于
　　盛代者而
　圣上于　王一无所试之日灼见其任重经逺之材知人
　　　之哲盖前古所罕见也抑　王天性慎宻劳而不伐
　　而
　圣主于　王身后
　亲制神道碑褒嘉痛惜兼颁
　谕旨俾　王平生忠绩昭揭于天壤将与诗书所称帝臣
　　　王佐同光竹帛窃谓
　圣心如天曲成万物而不自有其功又前古所罕见也故
　　　因立祠碑特阐斯义使凡为臣子者皆知所以自朂
　　　励焉
　　　　工部藤花厅记　　　　　　　　果亲王



　　岘山之名以羊叔子杜元凯而传永柳间溪谷以柳
　　子厚之文而传其它观台楼馆池亭宅舍之声于
　　世者非依于其人则托于文与诗葢人则以徳以功
　　各称其大小以为显晦而文与诗亦附于古人立言
　　之意舍是三者别无可以逾逺而存之道也
　京师土宜藤花易硕以蕃且多歴年随地皆有之而吏
　　部之藤花独以有明吴少宰匏庵手植而传遂以名
　　其巨人魁士争为记铭诗歌以称述之思其人而
　　爱其树殆人情之不知其然而然者欤工部堂西北
　　隅治事之亦有藤花根盘枝纠数百年物也而自
　　昔无闻焉不知其始于何代植自何人余荷
圣恩领部事有年屡过之未尝经意今年八月重葺是
　　乃约而记焉尝考自秦变成周六官之职至周隋间
　　始依古而复行之及唐定为六部自是以后未之或
　　易但周官冢宰之职或归于政府或散于他官而工
　　部所掌则时地利奠川泽典制六材整齐百度与古

　　无异也匏庵当日特以清公恪勤谨身率属其流风
　　余思犹歴久而不忘矧今二三君子躬逢我
皇上励精图治百度振兴仿周官稻人之制营
　畿辅水田表原隰修井法凡海内大川旧防支河新堰
　　有可以备水患益农田便商旅者立发帑金修筑开
　　浚城郭衙署仓厫学舍完葺增建所在聿新凡兹大
　　政工部皆与议而剂度焉二三君子幸际
　昌期信能精白一心尽忠勤于
