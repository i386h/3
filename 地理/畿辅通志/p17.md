<!-- { "loadSidebar": true } -->
　　放六合约之止在一心先儒论仁谓心如榖种其生之
　　性即为仁故物物而有仁则生生而不已天地之于人
　　物父母之于子皆是道也朕君临天下日以养育羣生
　　为念俾穉者得以长壮者得以乐老者得以安期于生
　　齿殷繁兵刑寝息民无夭札物无疵疠总以一人推之
　　而有余今独于兹庙曰广仁者盖以元君之为神有母
　　道焉母道莫大于坤今之庙宫适位坤维元君其佐坤
　　之厚徳以广其仁使首善之区同臻寿域寰寓之内永
　　托慈庥斯神贶与日星共着而禋祀与金石常新矣




卷八

　　石鼓赞　有序 　
　朕释奠
先师于国学观石鼓于庙门之两庑缅懐周宣迄今二
　千余年而中兴之烈岐阳之搜俯仰如昨鲁壁汲冢
　阙有间矣此文此石独焕然与日月争光是三代法
　物之仅存者也今列在太学实斯文之盛尝寻绎榻
　本推详其遗义有会于心焉乃为赞曰
猗欤周宣缵绪文武一时从臣方叔召虎搜于岐阳陈
列斨弩镌功告成伐石作鼓以歌以铭载规载矩岂备
考击致烦蒙瞽鼓鼙思将义盖有取歴二千年铄日蚀
土蝌蚪失传剥落谁补车攻马同麀鹿麌麌晨星阙月
完句可数天门詄荡岐山翔舞轩颉是班锺王敢伍陈
在泮宫设于廊庑是切是磋匪击匪拊桥门观礼如对
簋簠庶几文治再见三古
　　祈榖坛颂　有序 　
　尝观古之明王必严于敬天隆于尊祖诚于养人惟




卷八

　　　其敬天故飨帝尊祖故崇配养人故重农而上辛祈
　　　榖厥义备焉盖阴阳顺风雨调灾沴不生五榖咸熟
　　　斯比户可风然后寛刑简赋导以礼乐跻之仁寿茍
　　　阴阳失序风雨不时则五榖伤矣五榖伤而民饥至
　　　矣修粢盛而奏馨闻将何藉焉予肃将禋祀每遇荐
　　　享大典备极诚敬期于孚格苍穹为羣黎禔福幸海
　　　内穑事浃岁顺成即间遘微祲而补助旋施有秋洊
　　　至岂非
上天粒我烝民而黙佑予一人以无疆之休哉仰戴
帝慈莫可名喻聊摅感忱作为颂曰
　　皇矣
上帝仁覆万国靡物弗懐鉴于有徳古圣聿修昭事建极元
　　日殷荐爰祈粒食藐躬受命精意以禋太圻体方郊丘
　　象圜屋而大享典礼均虔外至必主本祖本天巍巍三
　　圣陟降攸格尽志对越百神其怿曰洁豆笾曰崇珪璧
　　匪祝一身为民请泽惟




卷八

天监观爱我兆人宜夏而夏宜春而春和风应节甘雨司辰
　　灾螟罔作瑞穗含醇岂止郊畿式暨五服畇畇疆理何
　　土不淑嶷嶷黍稷何产不熟造化靳施伊谁能育启蛰
　　而耕纳稼而场于耜于趾我仓我箱讵曰农夫实予之
　　庆上下交裕藉此丰穰民则不知予敢忘
赐湛恩汪濊颂思奚匮岁岁吉蠲竭诚肆类庶其眷之永锡
　　乐利
　　　　刈麦记
　　塞外地寒最宜禾黍迩来中外一家版图万里朕避暑
　　山庄歴年已多今百榖齐成与内地相似不过迟十数
　　日而已故种麦者颇蕃山庄苑内麦榖黍稻皆寓焉从
　　来稼穑之艰不可不知亦不可虚设朕念切民依痌瘝
　　一体年近七旬精力渐衰扶杖而阅耕种临畦而观刈
　　获遇雨旸时若则收割之际苍颜野老共庆有秋黄口
　　稚子无愁乏食此朕一时之真乐也五十四年夏六月
　　小暑乃苑中刈麦之候荐新观成如云表盛晨气暖风




卷八

秀标竒逺闻各省麦秋相同此目前之实景也孔子
云吾不如老农老圃孟子云从其大体为大人从其小
体为小人农夫足食则乐天下至广兆民至众天时之
不齐地脉之不一吾之乐民有食也以目前之实景而
且不能必其尽同又如此呜呼岂如田野村夫忧乐止
繋于身家而计虑不及于逺大乎故心之劳逸不可同
日而语也夫
　　显应寺碑记
都城之西有佛舍一区创自前明中叶虽歴加修葺而
岁月寖久复毁于火旧观既替香界就荒非所以崇象
敎广禅悦也朕以古刹胜因宜规整饬爰发帑金鸠材
董役经始于康熙五十年十二月落成于五十八年正
月不庳不侈栋宇一新答士庶敬信之忱慰缁衲皈依
之愿用锡嘉名颜为显应盖以慧炬祥光无微不显慈
云法力有感必通泽万品于真源耀十空于寳智同圆
妙果长稔福田云尔




卷八

　　　　丫髻山玉皇阁碑记
　　距京师百里有山曰丫髻隶懐柔县两峯髙矗望之如
　　髻故得是名自元明以来号为近畿福地因上有碧霞
　　元君之祠是以每岁孟夏四方之民会此祈祷者骈肩
　　迭迹不可胜计古称积髙之区神明所舍况兹山北倚
　　紫塞南拱神京冈峦回合蜿蜒磅礴而锺秀于是则其
　　神气之感数有灵应理固然也康熙五十二年值朕六
　　旬诞期诸臣民就兹山瞻礼为朕祝禧因共建玉皇阁
　　以祈延寿经始于癸巳三月十八日落成于甲午三月
　　十八日而请记其事朕御极五十余年夙夜孜孜惟体
上帝仁爱斯民之心以抚绥天下幸四海清晏年榖顺成朕
　　与天下臣民得同享太平之福者皆
上帝之眷佑也朕之祗承于
上帝者惟在天下臣民之永安而天下臣民之祝愿于
上帝者惟在朕躬之永年然则兹阁之建即
上帝之陟降监观于是乎在矣爰立贞珉载其始末以传永



卷八

久云
　　汤山龙尊王佛庙碑记
塞外山胍自西北来至热河冈峦回合形势郁盘环左
右百里间多名泉而山庄之东北有汤山其泉涌出山
腰自然而温浴之蠲烦除疴导和怡性朕始经其地谓
水候微凉更得暄暖乃宜于体比再往则加燠矣记称
邱陵川谷能出云为风雨者皆有神况是山藴金砂之
气蒸为醴液又应候如意岂非有神灵黙相者欤爰于
泉上缭以周垣构行宫数椽为避暑休浴之所而于其
中建龙尊王佛庙以奉香火焉考汤泉着于史传者骊
山天都最为名迹其它亦散见于山经杂志而此地自
古未入版图故川原之胜蔽翳于荆榛沙碛间幸今中
外一家兹泉始得呈其灵异古人谓地胍之兴亦有待
而然非虚语也夫君子澡身浴徳如沃盥以去垢朕于
此窃附汤盘之警期与天下日新而所以膏泽吾民以
及蒙古诸部落使咸寿考康宁者则不能无望于佛之




卷八

　　庇佑焉是为记
　　　　香嵒寺碑记
　　京师近郊峯峦林壑之胜无踰西山歴世以来琳宫梵
　　宇在崖谷间者星罗碁布永丰屯则距山数里旧有奉
　　佛处曰弥勒院连山环拱苍翠万状烟林相错皋壤联
　　绵兼以轮蹄罕至清旷无尘洵自然之福地也院以岁
　　久日圯近始拓而新之更名曰香嵒寺凡佛堂经室宾
　　序僧寮莫不备具宏杰壮丽屹然为近山巨刹旷览遐
　　瞩左右暎带登临胜槩殊加于旧寺乃宫庭为朕祝禧
　　所建朕临幸天下五十余年幸方内乂安时和年丰兆
　　民乐业
上天锡福莫大于此朕以天下为一家四海为一人所愿亲
　　踈遐迩无不获康宁寿耉之庆此朕之夙志也庶几为
　　诸神灵之所鉴欤因勒辞于石以识其始云
　　　　资福院碑文
　　辛丑春泽卜尊丹巴胡土克图诸蒙古汗王贝勒贝子




卷八

公台吉他布囊等赴阙稽首合辞奏言皇帝纂承鸿业
六十余年天地清宁海宇安泰边塞逺人饮和禔福为
日久矣往者噶尔旦恃强侵轶皇帝亲总六军荡除狡
冦安集散亡龙沙瀚海百十部落普荫大慈安土乐业
垂三十载策妄阿喇布坦凶孽之余肆其顽悖欲灭法
敎皇帝讨辠捄灾命帅受算深入旷古絶域斩俘逐北
遂恢故宇振法轮青海以南三危以北百蕃之长悉心
向化欣睹天日臣等伏思皇帝神功巍焕景祚绵逺亘
古未觏凡有知识咸思仰报况臣等沐累朝禄赐受皇
帝髙厚踊跃乌能自已乞于京师鼎建梵刹申颂无疆
且以木石砖甓之余于安定门外立十方院为饭僧所
徒众自逺至者得有栖止朕以建寺烦费诏谕止之而
允其立院之请诸汗王等复奏言禁城西之崇国寺故
西僧香火也今愿新之为皇帝祝厘地朕以其诚恳亦
俞允之夏五月十方院建修功先竣诸汗王等请院额
朕赐名曰资福盖嘉诸蒙古平日服事之勤而取释氏




卷八

广资福縁之谛也书曰而康而色曰予攸好徳汝则锡
之福传曰见于外而有安和之色发于中而有好徳之
言则锡之以福也诸蒙古贞一乃心恪奉藩职协和邻
部辑睦姻亲天必迎其善意而降之以吉祥将见户口
愈滋畜牧益盛朕乐与共太平有永而勿替也是为记
　　溥仁寺碑文
盖闻徧覆含弘者造化无私之体民胞物与者大君宗
子之心古帝王继天运世保合太和凡日月照临声敎
暨讫必使咸跻寿考各遂生成纳八纮于雨露之中载
殊方于袵席之上深仁怙冒至化洽周斯大同之极规
实无我之洪愿也朕诞膺鸿歴五十余载布信推诚遐
迩一体藩臣部长悉我屏翰絶幕荒陬皆吾黎庶故神
仓玉粒常给以糇粮天驷月题每贷之牧种休息长育
匡翼劳来宵旰弥勤终始无怠朕惟期渐恩敷徳俾皆
乐我太平诸藩亦向化倾心靡不谨尔侯度雨风时若
生齿日蕃水草茂滋产畜殷硕边篱瓯脱永息侵陵瀚




卷八

海龙沙羣资乐利绥安抚辑数十年养之教之膏沐涵
濡至今日庶矣富矣乃者朕六十诞辰众蒙古王台吉
等咸诣阙廷奉行朝贺不谋同辞具疏陈恳愿建刹字
为朕祝厘朕鉴其悃诚重违所请念热河之地为中外
之交朕驻跸清暑岁以为常而诸藩来觐瞻礼亦便因
指行宫之艮隅特许营度为佛寺陶甓于冶取材于山
工用无输挽之劳金钱无踰侈之费经始讫功告成不
日琉璃梵殿同白马之庄严璎珞祥云俨龙华之色相
金峯耸翠灵鹫飞来暖溜蒸砂寳池分出林成福徳乔
木千章界是伽耶香园十顷固天开选佛之场地藴清
凉之境也朕歴观往史遹溯前朝版籍有区幅员未广
兹热河之奥壤乃紫塞之神皋名号不掌于职方形势
无闻于地志朕以渺躬抚有四海边壖之外悉为畿甸
诸藩于此建寺介福率先恐后无小无大罔不来同朕
用自慰更用自惕焉书不云乎一人有庆兆民赖之释
典亦云若彼大云荫注世界博稽旁考鉴于朕衷观我




卷八

观民思惟此理特赐寺额曰溥仁将欲汪濊之泽均沾
于率土升恒之庆广洽于普天藉诸藩祝上之忠诚为
万方祈纯嘏之锡以佛氏施仁之因果共诸藩保巩固
之休爰纪斯文勒诸贞石
　杂着
　　白粟米
粟米本草粟米即小米有黄白二种黄者有粘有不粘本草注
云粟粘者为秫北人谓为黄米是也惟白粟则性皆不
粘七年前乌喇地方树孔中忽生粟一科土人以其子
播获生生不已遂盈亩顷味既甘美性复柔和有以此
粟米献者朕命布植于山庄之内茎干叶穗较他种倍
大熟亦先时作为糕饵洁白如糯稻而细腻香滑殆过
之想上古之各种嘉榖或先无而后有者槩如此可补
农书所未有也
　　山海关
山海关澄海楼旧所谓关城堡也直峙海浒城根皆以




卷八

鐡釡为基过其下者覆釡歴歴在目不知其几千万也
京口之鐡瓮城徒虚语耳考之志册仅载关城为明洪
武年所建而基址未详筑于何时盖城临海冲涛水激
射非木石所能久固昔人巧出此想较之镕鐡屑炭更
为竒矣
　　九河故道
