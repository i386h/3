<!-- { "loadSidebar": true } -->
　　石城有长春淀旧名大定淀大定二十年更　金史 地理　
　　　志 　
　蒲泊　在昌黎县东南二十五里
　　源出海眼夹莲峰樵夫诸川而下惠民场东南入
　　海　永平 府志　
　大田泊　在滦州南之独莫城南虽旱不竭流合青
　　河
　大水泊　在滦州西南七十里源出土山任郎庄流
　　经赤堠社曰汉王渠南播为小水泊又径孙家沟
　　永登屯合沙河
　新河故道　在滦州乐亭县界
　　新河故渎自雍奴县承鲍邱水东出谓之盐闗口
　　魏太祖与泃口俱导也世谓新河矣新河又东北
　　出径右北平絶泃渠之水又东北径昌城县故城
　　北新河又东为二水枝渎东南入海新河自枝渠




　　东出合封大水谓之交流合水新河又东出海阳
　　县与缓灵水会新河又东与素河会谓之白水口
　　新河又东至九过口枝分南注海新河又东径海
　　阳故城南新河又东与清水会新河东絶清水又
　　东木究水入焉新河又东左迤为孔阳孤淀新河
　　又东会于濡　水经 注　
　　新河套在县西二十五里夹于清滦之间即古新
　　河也　乐亭 县志　
　　　按水经注新河自雍奴而达于海阳海阳会滦
　　　州雍奴即武清鲍邱水即潞河也葢新河横亘
　　　于南北而滦潞得以交通故馈运相接自此渠
　　　发而东饷遂由海道风帆浪舶时日靡定矣
　莲池　在滦州西三里金鱼泉亭下广三亩引金鱼
　　泉注之下入于别故河有断碑存焉
　凈影池　在昌黎县孤山顶昔有异人幻影于此下
　　流入深红河





　卑耳溪　在卢龙县
　　管子齐桓公二十年征孤竹未至卑耳之溪十里
　　塌然止瞠然视援弓将射谓左右曰见前乎左右
　　对曰不见公曰寡人见长尺而人物具焉冠右袪
　　衣走马前岂有人若此乎管仲对曰臣闻登山之
　　神有俞儿者长尺而人物具焉走马前走导也袪
　　衣示前有水右袪衣示从右方渉也至卑耳之溪
　　有赞水者从左方渉其深至冠右方渉其深至膝
　　己渉大济桓公拜曰仲父之圣至此　水经 注　
　　今自孤竹南出则大海矣而沧海之中山望多矣
　　然卑耳之川若赞溪者亦不知所在也昔在汉世
　　海水波襄吞食地广当同碣石沦洪波也
　　　按府志距卢龙县西十五里为孤竹山有水汇
　　　于滦疑即古卑耳溪也其俞儿山疑即以神而
　　　名郦道元说似不足尽信
　龙潭　在府城东北燕河营城北八里有石门両山




　　如壁中为龙潭
　龟龙津　在迁安县东北罗家屯南八里滦河自西
　　绕东両阜雄峙参差怪石夹为深潭水中石上有
　　龟龙影谓之龟龙津
　绿湾　在抚寜县西北五里滑子山下松流河逆而
　　环之其曹西庄入洋湾中有蛙不鸣
　海子长湾　在滦州西四十里产菱芡鱼虾下流入
　　沙河
　狮子湾　在滦州西七十里渟洄靓碧东流为石溜
　　河
　龙堂湾　在丰润县南丰润负山带海涌地成泉城
　　南一带平畴万顷土膏滋润有龙堂湾王家河泥
　　河汊河皆混混源泉冬夏不涸旧时王家河汊河
　　流入大泊龙堂湾泥河西入蓟运播溉未广今于
　　四河之间多开沟洫复引陡河为大渠交相贯注
　　原隰匀匀水泉疏衍利滋溥矣





　唐王港　在滦州西南百里所产雈蒲鳬鸭菱藕之
　　属鳞介不计也又齐家港于家港在州西北咸资
　　蓄牧
　莲塘　在玉田县北里许讲武台后
　温泉　一在抚寜县东北三十里孤石谷可愈疾一
　　在昌黎县西一里平地突出冬夏不变府境温泉
　　不一唯此二处及徐流营北者为最着　徐流营详 暖泉河　
　洗心泉　在昌黎县西北黑莺峪飞流千尺横空如
　　练下注为龙潭深三丈许四时出云旱祷辄应
　扶苏泉　在滦州西北十五里俗曰甘泉
　　滦州有扶苏泉甚甘美秦太子扶苏北筑长城甞
　　驻此　辽史地 理志　
　孟家泉　在玉田县东五里自小泉至孟家泉仅数
　　里凡一百二十余折而达鸦洪桥
　光沙泉　在玉田县南三里泉涌沙出凈细光明土
　　人取以攻玉冬月水中暖气如雾亦名暖泉光沙




　　泉在玉田县南攻玉所用　寰宇 通志　
　螺山寺泉　在玉田县西四十里流入采亭桥河
　醴泉　在丰润县其水甘冽
　五泉　在山海卫西北五泉山流分五道注为鸭子
　　河入石河
　鱼井　在卢龙县刘家营北一里满而不溢鱼常出
　　没
　满井　在抚寜县牛头崖营西北百余家共之随汲
　　而满大旱亦然
　灵泉井　在丰润县东北
　　灵泉水出腰带山南百余歩上有石崖窦深尺许
　　泉注其中西为大岭山行旅所经也　名胜 志　
　龙泉井　在丰润县陈宫山南一石凿成泉水涌出
　　每六月后即溢至冬乃止故又曰溢泉井
　神惠井　在丰润县南韩城镇一里许居民耕田得
　　古砖井汲其水有药气病者祷饮之辄愈土人因




　　建药王庙于其地
　双文井　在山海卫学前西偏西卫城七十余里井
　　皆咸惟二井甘美



卷二十二

钦定四库全书
　畿辅通志巻二十二
　　川
保定府
　清苑河　在清苑县南一名沈水源出鸡距泉经县
　　城南折而东北合徐河
　　北平县有沈水东经其城又东南入徐水　水经 注　
　　清苑县因清苑河为名　太平寰 宇记　
　　清苑河源出府西鸡距泉亦名沈水　方舆 纪要　
　　清苑河流经县城南分流绕城为濠有东上东下
　　两闸启闭蓄泄天津贾舶直抵南城下　县志 　
　　鸡距泉与一亩泉合流为清苑河由县而东与徐
　　河合　舆图 　
　徐河　一名顺水源出易州五回岭经满城县为大
　　册河至安肃县为徐河过清苑县北折而东入安
　　州为依城河





　　徐水西出广昌县东南大岭下岭有五回三源奇
　　发齐泻一涧东流转北径北平县汉光武追铜马
　　五幡于北平破之顺水即徐水之别名也东经蒲
　　城北又东径清苑城与沈水合　水经 注　
　　徐河发源易州五回岭流经满城县北一十里名
　　大册河至安肃县南四十里为徐河又经清苑县
　　北十五里折而东达安州境　明一 统志　
　　徐水自清苑县流入与依城河合　安州 志　
　方顺河在满城南祈水下流也在完县为曲逆河东
　　入满城县为方顺河又东流至清苑县为石桥河
　　与清苑河合
　　方顺河在满城县南五十里其上源即完县之祈
　　水也东流至县境曰方顺河又东经清苑县南二
　　十里曰石桥河合于清苑河　方舆 纪要　
　奇邨河　在满城县东即一亩东与鸡距泉合流处
　　清苑河上流也以经奇邨故名



　渝河　在满城县西十五里
　　渝河发源易州岭流径县西北伏流于地几三十
　　里出为一亩泉书云水在地中曰渝　旧志 　
　曹河　即曹水在安肃县南二十五里源出曹河泽
　　由西釜山经县东南至安州合于徐河
　　曹水西北出朔宁县曹河泽东南流经北新城县
　　故城南又东入于徐水　水经 注　
　　曹河至新城县西南与徐河合曰温义河　府志 　
　曲水河　在安肃县西四十里源出狼山与雹河合
　沙河　在定兴县西北亦曰遒阑河源出涞水县平
　　乐山东经县界入于巨马河
　　沙河即遒阑河在涞水县西十五里发源本县平
　　乐山流至定兴为沙河入拒马河　陆陇其畿 辅地图记　
　北河　在定兴县南河阳渡巨马沙易会流于此下 
　　流为白沟河
　　河阳渡系涞易沙三水会流处俗曰北河　舆图 　




　浑河　在新城县东三十里
　　浑河至顺天府固安县南分一枝入新城县东转
　　入霸州　舆图 　
　琉璃河　在新城县东自涿州流入东合紫泉河
　　　按旧志新城县东有南里河即琉璃河支流也
　　　旧止小沟明嘉靖中其沟自底突涌裂土成河
　　　与运河相通
本朝康熙中琉璃河自涿州径此流入紫泉河
　紫泉河　在新城县东北源出县西北十五里龙堂
　　村至县十里合琉璃河又南入白沟河
　斗门河　在新城县西源出县西北李家营即宋何
　　承矩辟斗门兴水利处由界河西沟东入高桥洼
　界河　在新城县南巨马河支流也流经县南入定
　　兴界与斗门河合又南入于白沟
　白沟河　在新城县南巨马易沙三水合流于定兴
　　之河阳渡为白沟河南流至县界东经容城县至



　　雄县城南东入茅儿湾达玉带河其分流亦由容
　　城县过雄县西为黄湾河又折入新安合四角河
　　白沟河在新城县南十里由定兴县南流来定兴
　　河阳渡为涞易沙三河会流处俗名北河经容城
　　至雄县南东流茅儿湾入玉带河一支由容城县
　　分流至雄县西三里名黄湾河又经新安流入四
　　角河　舆图 　
　　白沟河自白沟店曲折而南五里为高桥又南十
　　五里为赵村桥又南十余里为西槐村迤东七八
　　里至雄县环城西南经瓦济桥土人谓之清河又
　　东为亚谷桥又东为大阴桥又东迤南为柴禾淀
　　始与九河合流入茅儿湾　旧志 　
　　白沟河自雄县之古县村西南逆流过新安县之
　　大杨村入烧车淀亦与九河合流而东　新安 县志　
　马村河　在新安县西北自涞水县巨马河分流入
　　县南合于白沟





　　马村河本自巨马分流由涞水县东南境赤土社
　　经县之马村故名又东南流合于白沟　方舆 纪要　
　鱼池河　在新城县东北十五里其水无源由交渠
　　鸣泽经仓上入县东赵庄洼又龙湾河在县东北
　　二十五里亦无源自河头村平景孟良营溢入赵
　　庄洼
　横河　即古恒水在唐县西南七十里源自曲阳县
　　流入县界合于唐河
　　恒水出常山曲阳县东入滱水　尚书 正义　
　　横河源出曲阳县龙泉镇东径十八渡与唐河合
　　即古恒水也　旧志 　
　唐河　在唐县西南即滱水也源出山西大同府灵
　　邱县流入倒马关经完县西北又南入唐县界又
　　东南入庆都过曲阳定州至祁州三岔口与滋沙
　　二河合
　　滱水出代郡灵邱县高氏山　水经 　



　　滱水东径倒马关又东径唐县故城俗亦谓之唐
　　水　水经 注　
　　唐河在唐县西一百五十歩在庆都县西南四十
　　二里　元和 志　
　　景德元年北面都钤辖阎承翰自嘉山东引唐河
　　至定州　宋史河 渠志　
　　唐河在县西北七十里即滱水也南入唐县界　完 县　
　　　志 　
　　唐河旧在县西南二十里折而东经县南十里其
　　后决而南趋自符城以东渎为沙川十余里　唐县 志　
　　唐河在县南自唐县流入　庆都 县志　
　　唐河在州南十五里自定州流入至州东与沙滋
　　二河合曰三岔口　祁州 志　
　湾里河　在唐县西北四十里源出县西北蔡庄北
