<!-- { "loadSidebar": true } -->
　　翠白黒各色然质厚而麤只可供市肆庄农之用
　盐
　　周礼职方氏幽州其利鱼盐史记燕有鱼盐枣栗
　　之饶汉书地理志章武县有盐官括地志滑盐地


  

　　宜五榖有盐池之利寰宇记渤海在盐山县东北
　　一百三十里咸土在县东七十里四周一百五十
　　里地带海滨其土咸卤海潮朝夕所及百姓煮之
　　为盐今沿海有场设官司之[长芦]盐课出于县者
　　十有五六金史食货志大定年置沧寳坻盐司明
　　制书北平河间盐场二十四处岁办盐六万三千
　　一百五十三引三百觔零天津卫志大海去城百
　　余里商出百万之课民获兴贩之利鱼盐之薮也
　　冀州志旧有火盐甚佳今无
　硝
　　金史地理志大名府产硝畿辅旧志有朴硝熖硝
　　多产斥卤中大名府志出硝河
　鹻
　　金史食货志刮鹻土煎食者杖
　黄蜡
　蜜


  

　　畿辅旧志山蜜多白家蜜多红
　白胶
　　唐书地理志渔阳郡土贡白胶
　酒
　　宋赵珣熙宁酒课十万贯以上沧二十三务正定
　　八务定六务五万贯以上澶九务　原阙 　　　瀛十
　　务棣十三务邢十二务深五务赵七务磁十一务
　　祁三务保一务三万贯以下莫四务雄一务干宁
　　二务霸四务安肃一务永宁二务广信一务顺安
　　一务北平一务一万贯以下信安一务保定一务
　　宋张能臣酒名记澶州中和堂正定府银光河间
　　府金皮又玉酝保定军知训堂又杏仁定州中山
　　堂又九酝保州巡边银条又错着水棣州延相堂
　　恩州扌东米又细酒洺州玉瑞堂夸白堂又玉友邢
　　州沙醅金波磁州风曲法酒深州玉醅赵州瑶波
　　定州瓜曲又错着水宋周燀北辕録燕山酒固佳


  

　　所饷尤为醇厚名金盖用金水以酿之也五杂爼京师
　　有薏酒淡而有风致易州酒胜之而淡愈甚鳯洲
　　笔记蓟州薏苡仁酒三屯营所造更胜河间府志
　　酒多以菊名然推沧产
　炭
　　昌平州志光禄旧额炭四百觔暖姝由笔内用炭
　　俱圆木所烧长尺许两头磨光外有麻路恐爆用
　　砻糠火煨熟一筐可三四十斤
　　禽属
　鹤
　　灰白二种热河进榛子峪夹岭虬松苍蔚鸣鹤飞
　　翔
　青鹤
　　拾遗记幽州之墟有善鸣之禽人面鸟喙八翼一
　　足毛色如雉行不践地名曰青鹤
　鹅


  

　　昌平州志光禄旧解额鹅翎六千根
　鸡
　鸭
　鴈
　　尔雅翼北方有白鴈似鸿而小色白秋深乃来来
　　则霜降
　鹰
　　酉阳杂爼鹰有房山白紫背细斑便兎生房山白
　　杨椵树上向范阳中山飞渔阳白腹背俱白便兎
　　生徐无及东西曲白叶树上向章武合口博海飞
　　黒皂鹂生渔阳山松柏树上向章武飞白皂鹂生
　　漠北枯柏树上向中山落阳章武飞青斑生代北
　　白杨树上向灵邱范阳飞明志昌黎县道者山出
　　鹰鹘
　鵰
　　文献通考云州唐贡鵰羽


  

　鹞
　　旧志雀鹰也其类有马雄细雄舵儿松儿等名
　鹘
　　似鹰而腿差短使辽録北人二月三月放鹘号海
　　东青打鴈松雪斋集皇庆元年赐大都留守伯帖
　　木儿白兎鹘一翎翮皓洁白雪同皎至延佑元年
　　毛羽变赤光采艶奕异于寻常
　鱼鹰
　淘河
　鹳
　天鹅
　　燕山丛録漷县西有延芳淀辽时每季春必来此
　　弋猎打鼓惊天鹅纵海东青擒之
　鵁鶄
　　俗呼青庄
　鹖鸡


  


　　　黄鸟
　　　　草木虫鱼疏幽州谓之黄莺
圣祖御制避暑山庄诗序甫田丛樾之西夏木千章浓阴数
　　　　里黄鸟好音与薫风相和
　　　布谷
　　　雉
　　　　尔雅雉絶有力奋北方曰鵗水经注磨笄山每夜
　　　　有野鸡羣鸣于祠屋上故亦谓鸡鸣山天府广记
　　　　昌平驻跸山西北崖间鸟窠雉囮徧其岩穴
　　　鳬
　　　　又名野鸭
　　　燕
　　　　帝京景物略采育东有阜高丈广三四十尺曰聚
　　　　燕台岁秋社京畿城村燕各将其雏聚此台呢喃
　　　　竟二日而后去
　　　鸳鸯



　鹭鸶
　油葫芦
　　鳬之小而肥者
　乌
　　魏书灵征志景眀四年幽州献四足乌正光元年
　　幽州献三足乌正光元年幽州献白乌旧志白颈
　　者名寒鸦
　鹊
　　魏书灵征志延兴二年四月幽州献白鹊
　鸠
　　草木虫鱼疏雎鸠深目目上骨露出幽州人谓之
　　鹫鵻鹁鸠幽州人谓之鷱良鸟畿辅旧志祝鸠最多
　　祝鸠即鸠
　鹙
　□鹑
　　城北集以玉田丰润永平产者为佳毛劲者如竹


  


　　叶软者如芙蓉
　相思鸟
　桑鳸
　　一名蜡嘴
　鹪鹩
　　梦溪笔谈鹪鹩之小而緑色者北人谓之螓
　阿
　　似山鹊而小
　北画眉
　　一名灰串
　飞生鸟
　　畿辅旧志居庸出状如蝙蝠而大产妇持其毛皮
　　易生
　地鸨
　　似鴈无后迹
　鹚鷧


  

　　尔雅注俗呼兹老
　鵽鸠
　　尔雅注大如鸽鼠脚无后指憨急羣飞出北方沙
　　漠地一名沙鸡亦呼半翅
　鴷
　　一名啄木
　姑恶
　　一名苦鸟
　黎鸡
　翠雀
　　多生草际
　拖白练
　　即练雀
　瓦雀
　　俗呼家雀
　靛雀


  

　　大似瓦雀土人呼为自自回回
　麻料
　红料
　黄雀
　　小丹邱客谈京师田雀以四月肥背有黄羽与江
　　乡纯色者别以江南食法制之亦甚腴美葢江南
　　黄雀所食者稻疑北地以食麦而肥也
　桃雀
　　禽经状类黄雀而小燕人谓之巧妇亦谓之女匠
　贮点红
　　兽属
　马
　　左传冀之北土马之所生史记货殖传龙门碣石
　　北多马牛羊旃裘筋角魏都赋冀马填廐而驵骏
　　唐天文志冀之北土马牧之所蕃庶故天苑之象
　　存焉杜阳杂编范阳节度使李懐仙贡九花蚪额


  

　　高九寸毛拳如麟身被五花纹海録碎事周时燕
　　王进马一形十影言其骏也眀王嘉谟石瓮记幽
　　蓟马四足可当中人之产保安州志马多自口外
　　至者
　骡
　驴
　牛
　　周礼职方氏冀州其畜宜牛羊尔雅北方之美者
　　有幽都之筋角焉考工记燕之角材之美者也淮
　　南天文训北方其地多牛羊文献通考云州唐贡
　　牦牛尾
　羊
　豕
　　符子朔人献燕昭王以大豚年百二十矣人谓豕
　　仙方言燕谓之豕厄
　鹿


  


圣祖御制避暑山庄诗序流杯亭之北瓜圃平原如掌丰草
　　　　茂木麕[鹿加]雉兎交牣其间唐六典冀州贡鹿角胶
　　　　久罢天府广记昌平驻跸山西北山鹿之毳豪猪
　　　之毛丰茸随风
　　　麞
　　　　又麝形似麞俗呼香麞杜佑通典妫川郡贡麝香
　　　　十颗
　　　狍
　　　天府广记自高梁至徳胜小山至众兽有虎豹奇狸
　　　豪猪兎狍
　　麂
　　虎
　　　　山海经幽都之山上有元虎元豹图书编走碣石
　　　　最高峰西望连岩邃谷大麓多虎豹熊罴所伏游
　　豹
　　　　唐书地理志营州土贡豹尾皮骨


  

　熊
　　唐书地理志平州土贡熊鞹明一统志蔚广多出
　　熊胆抚宁县志熊山旧常产熊
　狼
　野猪
　狐
　　旧志种类不一滦州止马山出者毛深厚色赤魏
　　县旧志土贡狐皮一十八张
　貉
　獾
　　魏县旧志土贡麞獾貉皮六十二张
　狸
　　蓟邱集京师北山兽有虎豹奇狸
　青羊
　　宣化出
　黄羊


  

　　明一统志味甚美宣化出
　秋羊
　　宣化出
　犬
　　宋书五行志幽州有犬鼻行地三百余步
　地猴
　　一名黄鼠狼霏雪録黄鼠畏地猴入其穴则衔黄
　　鼠喙曳而出之
　黄鼠
　　昌平州志黄鼠足短善走见人则交其前足拱而
　　如揖昌平山水记黄花镇有鼠色如而毛浅渑
　　水燕谈契丹国产大鼠曰毗狸形类大鼠而足短
　　极肥其国以为殊味
　兎
　　唐书元宗时创集贤书院河间景城清河博平四
　　郡岁贡兎皮千五为笔材乐亭县志海中形如半


  

　　月广数十顷名月坨其间草木繁殖雉兎充斥氷
　　合时居民尝射猎于此
　猫
　　燕京赋注波斯猫极大拂菻狗极小今为京师土
　　产
　松鼠
　　盘山志有二种一小者大不过三寸通身豹纹最
　　灵黠名松鼠一大者灰色善盗果实名臊鼠
　鼬
　臊狗
　　盘山志状似狸黒黄色走峭壁迅疾如飞
　　水族
　鱼
　　周礼职方氏幽州其利鱼盐史记燕有鱼盐枣栗
　　之利
　鲤


  

　　山谷别集燕人脍鲤方寸切其腴以啖所贵旧志
　　出巩华者佳鳞金色目皆赤晕又出漳滏中肥而
　　味亦美顺义县志白河最佳俗云顺鲤
　鰋
　　滦州志三月以后出海
　鲫
　　永平志滦河偏凉汀产最佳大者重三四觔味美
　　湖湘不及
　鲁
　　天津滦州四月以后出海
　鳣
　牛鱼
　　王易燕北録牛鱼觜长鳞硬头有脆骨重百觔即
　　南方之鱏鱼也鱏与鲟同
　羊鱼
　　天津出形圆尾似牛尾多刺手不可触


  

　鲂
　　草木虫鱼疏鲂广而薄肥恬而少力细鳞鱼之美
　　者渔阳鱮似鲂而头大或谓之胡鳙
　白鱼
　　水经注大防岭山下有石穴其水夏冷冬温春秋
　　有白鱼出穴数日而返人有采捕食者美珍常味
　　盖亦丙穴嘉鱼之流类也
　鳗
　　滦州出者佳
　巨罗
　　细鳞多刺天津呼为腾香鱼
　鳊
　银鱼
　　寳坻县志银鱼霜降后自海中蛤山出逆流北上
　　蓟州温泉下育子其色莹白如银
　黄花


  

　鳢
　　俗呼黑鱼一名七星唐书地理志沧州土贡鳢鮬
　　通典景城郡贡鳢鮬三百五十挺
　白条
　　似银鱼而身细肉薄干可以蓄俗曰面条天津永
　　平出
　鳑头
　　俗呼鲤后
　鯚
　鲋
　　寰宇记武安朱衣山下有水北流中有鲋鱼名朱
　　衣鲋鳞色如金肠似朱
　比目
　　鱼惟一目行则二鱼相附北游纪方房山甘池石
　　将军庙下穴中有一目鱼长可四寸每于清眀日
　　出穴析津日记甘池有鱼一目水有鱼重唇土


  

　　人呼为鞋底鱼
　八带
　　永平府志形若革囊口在腹下八足聚生口旁如
　　带即乌鲗鱼
　黄姑
　鲇
　石鲢
　　新城县志三伏以前西山雨后水涨有鱼随水而
　　下曰石母长三五寸味不甚佳至雄县生子乃曰
　　石鲢逆水北上物跃中河雄人伺于津梁渚涘间
　　取之白沟河亦然石鲢子长寸余至二寸许味肥
　　美
　鮝
　汪刺
　房鱼
　　出海中大如房或随潮陷沙上土人取脂煎油


  


　海鲐
　　永平出形如黄姑大不过二三两
　鲨
　鮻
　　出海及滦河
　河豚
　丸子
　　滦河出身黄头大有翅无鳞
　金鱼
　　帝京景物略金有鱼藻池鱼之种深赤曰金莹白
