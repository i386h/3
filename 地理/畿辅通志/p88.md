<!-- { "loadSidebar": true } -->
　　　瓦正统十四年毁景泰中重修后知州宋云霄
　　　増葺
　　吏目廨　在州治内
　　阴阳学　医学　在州治西
　保安州署明永乐十三年建崇祯七年毁通判署州
　　　事宋之鳌重建
本朝顺治十六年知州李学礼修康熈二年知州颜尧
　　　揆后知州宁完福徐天时杨汝楫梁永祚増葺
　　吏目廨　在州治东





　　行署
　察院　在州治东今改为仓
　布政分司行署　在州治东久圮今改为射圃
　按察分巡行署　在州治西
本朝康熈四十九年知州杨汝楫改为涿鹿书院集士
　　　子课读其中
易州
　　州署在西门内元至正五年知州王云建明弘治
　　　中知州戴敏重修
　　金陂镇巡检司　在州城西
　　五虎岭巡检司　在州西南
　　竒峯岭巡检司　在州西北后迁于龙堂
　　官座岭巡检司　在州西北
　　清苑驿　在州治东
　　上陈驿　在州西北
　　税课司　在州治东




　　阴阳学　医学　在州治东
　督学署　在州治东
　戸部分司　在州治东南
　工部分司　在州治西北
　涞水县署在城正中元至元中县尹李伯甫建明嘉
　　　靖中知州唐治修
本朝康熈元年知县许书十四年知县陆扆箴重修
　　典史廨　在县治东
　　干河口巡检司　在县东北
　　塔崖驿　在县西今改为河北驿隶易州
　　阴阳学　医学　在县治东
　广昌县署在城内西街
　　典史廨　在县治西北
　　倒马驿　在城外
冀州
　　州署在城内正西明洪武中建正徳十五年重修





　　　崇祯十六年毁今僦民舍立署
　　州判廨　在州治东
　　吏目廨　在州治东南
　　阴阳学　医学　在州治左右
　南宫县署在城内正西明成化间建
本朝康熈十年知县胡景铨重修
　　县丞廨
　　典史廨
　　阴阳学　医学　在县治左右
　新河县署在城内正西明弘治年建嘉靖间重修
　　典史廨　在县治东
　　阴阳学　医学　在县治东
　枣强县署在城内正中明洪武九年建永乐三年修
本朝康熈六年知县胡梦龙重修
　　县丞廨　在县治内
　　典史廨　在县治内




　　阴阳学　医学　在县治左右
　武邑县署在城内东北明洪武三年建嘉靖四十二
　　　年重修
　　典史廨　在县署东南
　　阴阳学　医学　在县治左右
　　行署
　察院　在县治东明洪武三年建万歴十七年修
　府馆　在县治西
　衡水县署在城正中明永乐十三年建
本朝顺治二年知县张恒重修十一年知县任弘孝増
　　　修
　　典史廨　在县治内
　　阴阳学　医学　在县治左右
赵州
　　州署在城内正北即古赵郡明洪武四年建嘉靖
　　　万歴中重修




　　州判廨　在州署西
　　吏目廨　在州署东
　　鄗城驿　在州治西北
　　递运所　在州治东
　　阴阳学　医学　在州治左右
　柏乡县署在城内东南明洪武二年建隆庆万歴中重修
　　典史廨　在县署西
　　槐水驿　在县治西北
　　递运所　在县治南门外
　　阴阳学　医学　在县治西
　　行署
　南察院　在县治前明天启间知县于跃云建
　隆平县署在城内正北明洪武年建嘉靖四年重修
　　典史廨　在县署西
　　阴阳学　医学　在县治东
　　行署




　察院　在县治东明崇祯间知县陈所学重修
　府馆　在县治西知县陈所学重修
　髙邑县署在城正中明洪武十五年建
本朝康熈十年知县牟嘉荫重修
　　典史廨　在县署东
　　阴阳学　医学　在县治左右
　　行署
　察院　在县治东南知县牟嘉荫重修
　临城县署在城内正中明成化元年建嘉靖年修
本朝康熈二十九年知县杨寛重修
　　典史廨　在县署西
　　阴阳学　医学　在县治左右
　　行署
　察院　在县治东
本朝顺治八年知县利瓦伊城重修
　府馆　在县治东南





　宁晋县署在城内正北县自唐始唐县令李懐仁徳
　　　政碑尚存并有元大徳七年布尔罕呼喇去思
　　　碑明洪武三年修弘治十七年重修
　　典史廨　在县署右
　　百尺巡检司　在县东
　　阴阳学　医学　在县治左右
深州
　　州署在城内西北明永乐十年建
本朝顺治年知县韩志道重修
　　州判廨　在州治西
　　吏目廨　在州治内
　　阴阳学　在州东门外
　　医学　在州西门外
　　行署
　督学署　在州城南门外雍正三年知州朱更武创
　　　建




　武强县署在城内西北明洪武年建
本朝康熈年知县李道光重修
　　典史廨　在县治东
　　阴阳学　医学　在县治东
　饶阳县署在城内东北明洪武八年建万歴五年重
　　　修
　　典史廨　在县治东南
　　阴阳学　在县治西
　　医学　在城隍庙东
　　行署
　察院　在县治东
　府馆　在县治西
　安平县署在城东南明洪武年建嘉靖万歴中修
　　典史廨　在县治东
　　阴阳学　医学　在县治左右
　　行署





　察院　在县治东
定州
　　州署在城内正中明洪武年建万歴中重修
　　州同廨　在州治东南
　　吏目廨　在州治西
　　永定驿　在州治北
　　递运所　在州南门外
　　阴阳学　医学　在州治南
　　行署
　察院　在学宫西因旧道署改建
　曲阳县署在城内东北明洪武六年建
本朝顺治十年知县葛绥重修
　　典史廨　在县西南
　　阴阳学　医学　在县治东
　　行署
　察院　在县治西南




　府馆　在县治西南
　深泽县署在城内西北汉唐皆为州治宋分于蒲皷
　　　二邑元改为县明嘉靖中知县韩达重修
　　典史廨　在县治内
　　阴阳学　医学　在县治东






卷二十八

　　钦定四库全书
　　　畿辅通志卷二十八
　　　　学校
　　　记曰建国君民教学为先故家有塾党有庠州有序
　　　国有学所以兴礼乐砺贤能厚人伦美风俗也教化
　　　之行建首善自京师始故稽古礼文始立学而释奠
　　　大昕鼓征兴秩节以事先师以及宪老乞言卜禘而
　　　视学天子皆躬亲焉葢建极以绥猷由近以及逺所
　　　以树之风声以为四方所则效也我
　　国家崇儒重道典学右文一准三代盛时之法我
世祖章皇帝躬亲庶政首举释奠之礼万邦黎献莫不喁然
　　　乡风我
圣祖仁皇帝躬临太学者三
御制
　至圣先师孔子及四贤赞又为文以训饬士子康熙五十
　　　四年





诏曰畿辅之地乃王化所先朕频年春巡水淀厯村庄诵读
　　者少虽穷乡僻壤皆宜立义学移风易俗莫善于斯
圣谟洋洋虽虞帝之教胄周王之作人岂是过欤我
　皇上嗣位之初
　特谕礼官前古视学皆曰幸非所以尊先师正名义也自
　　今以往凡公牒祝词并宜称诣追封孔子以上五世皆
　　王爵增加乡会试及岁科入学定额而京兆所举礼部
　　　所进惟直为多
列圣相承所以陶冶羣材者教思无穷海隅日出莫不风动
　　　而况地近首善沐教化之尤先者乎夫奉扬德意以
　　　彰文治者有司之责也故因谱畿内之学校而究宣
　　　焉
　　顺天府
　　　顺治九年奉
勅刊立卧碑设于明伦堂之左晓示生员永为遵守
　　　康熙四十一年




御制训饬士子文颁行直省各学每月朔望令儒学教官传
　　　集该学生员宣读训饬务令遵守
　　　雍正元年题定直省学臣通饬府州县卫教授教谕
　　　训导凡所管生员立定程课令其时至学宫面加考
　　　校其新进生员照国子监坐监之例令在学舍肄业
　　　俟下案新生至学为满或有家贫亲老势难乆居学
　　　舍者亦必分题校艺每月定期几次无使旷业三年
圣谕广训万言谕
　御制朋党论颁发各省学政刊刻刷印赍送各学令教官
　　　朔望宣讲岁科两试覆试童生令其墨写
圣谕广训一条
　　　顺天府学在府治东南教忠坊明洪武初以元大和
　　　观地为大兴县学国子监为府学永乐元年改北
　　　平布政使司为顺天府仍以府学为国子监大兴县
　　　学为府学即今所也　大兴宛平二县 生员俱属府学　九年同知甄仪
　　　建明伦堂东西斋舍十二年府尹张贯建大成殿又





　　　建学舍于明伦堂后宣德三年府尹李庸正统十一
　　　年府尹王贤相继扩而新之歴经成化间府尹张谏
　　　阎尹铎万厯间督学御史商为正杨四知府尹朱孟
　　　震相继修建规制始备内建大成殿两庑神库戟门
　　　泮池棂星门明伦堂进德修业时习日新崇术立教
　　　六斋尊经阁敬一亭文昌祠奎星楼庖舍牲房射圃
　　　廪庾会馔堂左右斋舍及学官衙署门外牌坊二额
　　　曰育贤东西对峙　其规制各府州县大畧皆同或庙 学有左右前后不同者则各因地　
　　　　便 耳　岁乆渐頺
　　本朝顺治己亥府丞王登聫题请修葺旋以迁官去接
　　　任府丞刘鸿儒继理其事筑立崇垣重修大成殿及
　　　两庑泮桥康熙四年府丞髙尔位补修大成殿大成
　　　门棂星门儒学大门二门奎星楼明伦堂并启圣名
　　　宦乡贤各祠康熙二十五年
圣祖仁皇帝御书万世师表匾额悬于庙中雍正元年
　皇上特发帑金遍加修葺庙貌维新又奉




旨追封
先师孔子五代王爵改启圣祠为崇圣祠三年
御书生民未有匾额悬于庙中
　　文庙
　正殿安设
至圣先师孔子神位正中南向
　　四配
　复圣颜子　　　　述圣子思子
　　　在殿内东旁西向
　宗圣曾子　　　　亚圣孟子
　　　在殿内西旁东向
　　十一哲
　先贤闵子　名损　 　　先贤冉子　名雍 　
　先贤端木子　名赐 　　先贤仲子　名由 　
　先贤卜子　名商 　
　　　在殿内次东西向





先贤冉子　名耕　 　　先贤宰子　名予 　
先贤冉子　名求　 　　先贤言子　名偃 　
先贤颛孙子　名师 　
　　在殿内次西东向
先贤朱子　名熹　　康熙五十一年升配 　
　　在殿内次东西向
　东庑
先贤蘧瑗　　　　先贤澹台灭明
先贤原宪　　　　先贤南宫适
先贤商瞿　　　　先贤漆雕开
先贤司马耕　　　先贤有若
先贤巫马施　　　先贤颜辛
先贤曹恤　　　　先贤公孙龙
先贤秦商　　　　先贤颜髙
先贤壤驷赤　　　先贤石作蜀
先贤公夏首　　　先贤后处




先贤奚容蒧　　　先贤颜祖
先贤句井疆　　　先贤秦祖
先贤县成　　　　先贤公祖句兹
先贤燕伋　　　　先贤乐欬
先贤狄黑　　　　先贤孔忠
先贤公西蒧　　　先贤颜之仆
先贤施之常　　　先贤申枨
先贤左邱明　　　先贤秦冉
先贤牧皮　　　　先贤公都子
先贤公孙丑　　　先贤张载
先贤程颐　　　　先儒公羊髙
先儒孔安国　　　先儒毛苌
