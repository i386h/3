<!-- { "loadSidebar": true } -->
　潘县故城　在保安州西南七十里舜乡堡汉县后
　　汉省隋于此置懐戎县唐改名妫州水经注湿水
　　北径潘县故城或云舜所都也魏土地记曰下洛
　　城西南四十里有潘城城西北三里有歴山上有
　　虞舜庙
　下落故城　在保安州西晋置太康中置广宁郡治
　　北齐废水经注湿水东径下洛县故城南
　平原故城　在保安州东南水经注涿水东径平原
　　郡南魏徙平原之民置此故立侨郡以统之
　上都城　在府城东北上谷北境元置开平府筑城
　　岁一临幸今存


  

　御彝镇城　在赤城县东北后魏太和中置为六镇
　　之一水经注大谷水南径御彝镇城西
　白城　在赤城县北金世宗纳凉之所章宗诞生于
　　此又有黒城在白城西南九十里
　零丁城　在万全县北水经注修水东径零丁城南
　羊城　在龙门县东南三十里元人市易处
　古长城　在懐来县北唐书地理志长城九十里开
　　元中张说筑
　统幕城　在懐来县治辽游幸张幕于此因城之
　六郎城　在懐来县东南傍水峪宋杨延昭筑
　代王城　在蔚州城东二十里西汉封代王于此
　王郎子城　在蔚州城东北七十里辛留荘基址尚
　　存
　罡城　在懐采县东北水经注于延水东径罡城南
　　按史记蔡泽燕人谢病归相秦号罡成君疑即此
　　邑俗名武罡城


  

　九王城　在旧左卫北五里辽筑遗址尚存
　蚩尤城　在保安州东南水经注蚩尤泉水出蚩尤
　　城城无东面魏土地记曰涿鹿城东南六里有
　　尤城
　无乡城　在保安州南水经注湿水径无乡城北
　雍洛城　在保安州西水经注湿水径雍洛城南魏
　　土地记曰下落城西二十里有雍洛城
　药师城　在保安州东合流镇宋宣和中郭药师守
　　燕山时筑
　宣徳废县　今宣化县治唐置文徳县金改曰宣徳
　　明废　详建 置卷　
　定安废县　在蔚州东北六十里辽置金升为州元
　　复为县明废
　永寜废县　今西寜县治辽置明顺圣西城　余详建 置卷　
　懐安旧县　在今县东唐置　详建 置卷　
　缙山废县　今延庆州治唐置元废　余详建 置卷　


  

　居庸废县　在延庆州东汉置属上谷郡
　矾山废县　在保安州东南六十里唐置元省明改
　　矾山堡
　阳门废县　在懐安县北金置元废金史地理志宏
　　州镇阳门贞佑二年升为县
　永安宫　在府城北金章宗游幸处
　长春宫　在赤城县北辽建景宗尝游此
　庆寜宫　在龙门县界金行宫
　景明宫　在云州北
　太和宫　在云州金章宗避暑处
　合宫　在保安州黄帝都涿鹿时作
　狼山府　在懐来县西十五里狼山之南唐永徽年
　　建其地至今尚多瓦砾
　乌桓校尉府　在延庆州汉时建
　安乐堂　在府城明正徳年建
　心逺堂　在赤城县内明景泰年建


  

　潇洒堂　在懐来县察院后
　广郡堂　在懐来县治晋太康年建今存遗址
　镇朔楼　在府城内明正统年建
　清逺楼　在府城内明成化年建
　着耕楼　在府城昌平门上明建
　凝晖楼　在旧开平元建
　咏归楼　在赤城汤泉上
　永安楼　在万全右卫城中明正统年建
　长清楼　在万全右卫城中明嘉靖年建
　建勲楼　在万全左卫城中崇台上明成化年建
　四望楼　在懐来县城东南二十五里红寺屯元耶
　　律楚材建
　望军楼　在懐来县西十里
　镇逺楼　在蔚州城中
　景阳楼　在蔚州西门外
　金露台　在旧开平凝晖楼侧


  

　燕然台　在赤城道署前明崇祯年修
　歇马台　在赤城龙门所东五十里口外
　凤凰台　在延庆州西南三十五里金建
　鲁台　在蔚州境唐李靖修
　轩辕台　在保安州桥山上
　来逺亭　在府城西南二十里明时建
　投辖亭　在懐来县城中大井上乆废
　雪兴亭　在懐来县城正东三十里辽萧后冬游处
　　里许为碧桃亭萧后春游处
　春游亭　在懐来县元耶律楚材扈从憇息之所
　团焦亭　在懐来县狼山井上元廵游驻跸以地髙
　　难汲至正初出官帑穿井二百尺得泉甘冽覆以
　　团焦亭为费巨万元范文记今井湮亭废
　线珠亭　在旧昌平凝晖楼侧相近又有瀛州亭
　嘉禾亭　在赤城县南三里明景泰年建
　屡丰亭　在赤城县马营堡明景泰年建


  

　秋林亭　在赤城县溜云山下盛暑涌水成冰辽人
　　建亭于侧
　崖禾亭　在赤城县盘崖洞口峭壁万仞一木为桥
　　经乆不朽辽人建亭于侧
　托台亭　在懐安县西南托台水南其东又有马头
　　亭
　阴莫亭　在延庆州南
　上花园　在宣化府城东南四十里又有下花园在
　　宣化县东南五十里皆辽萧太后种花游赏处
　东花园　在懐来县东十里辽置
　杏园　在延庆州南七里金时植杏于此以为游玩
　　之地
　香水园　在延庆州东北相传元仁宗帝诞生于此
　柔逺馆　在府城昌平门东里许明永乐建以待贡
　　使
　明昌苑　在懐来县东


  

　薄家庄　在蔚州城南三里汉文帝母薄氏宗族居
　　此
　东羊房　在延庆州北十里
　西羊房　在延庆州西北十五里
易州
　故安故城　在易州东南汉置故安县后为侯国晋
　　改为固安齐废隋移固安之名于方城而改置易
　　县于旧故安县界为易州上谷郡治唐曰易州元
　　和志州治易县隋于故安故城西北隅置故城即
　　燕之南鄙周围约三十里寰宇记故安故城在易
　　县东南七百歩
　武阳故城　在易州东南燕下都也燕昭王所筑东
　　西二十里南北十七里保定志述游赋出北蓟歴
　　良乡登金台观武阳两城辽廓旧迹冥茫
　营邱故城　在易州南魏书地形志南营州营邱郡
　　天平四年置


  

　遒县故城　在涞水县北汉置属涿郡景帝时为侯
　　国周省隋改置涞水县后周废括地志遒故城在
　　涞水县北一里元和志涞水县西南至易州四十
　　二里本汉遒县
　古燕城　在易州南五里广袤六十里内外多土台
　　居民多古氏
　荆轲城　在易州西燕丹馆荆轲筑城于冈阜之上
　　上邪而下方
　渐离城　在易州西南十六里燕丹馆渐离处
　五大夫城　在易州西王谭五子所隐旧居
　五公城　在易州西光武即位封为五侯所谓中山
　　五王也俗又以五公名其新居寰宇记五公城在
　　州西三十里又西三十里有五大夫城
　野狐城　在易州东三十里有狐食松实得仙因名
　射鱼城　在涞水县西水经注涞水东北径西射鱼
　　城东南而东北流又径东射鱼城南又屈径其城


  

　　东
　圣人城　在涞水县西北水经注涞水东北歴石溪
　　口与紫水合北出圣人城
　石泉城　在涞水县西北即石泉固
　纣王城　在广昌县东十五里上有比干庙
　五回废县　在易州西一百里唐置属易州唐书地
　　理志五回开元二十三年析易置天寳后省
　楼亭废县　在易州西北四十里唐开元年置天寳
　　后废今为楼亭社
　板城废县　在涞水县北唐开元年置天寳后废汉
　　髙帝征匈奴时筑
　黄金台　在易州东南燕昭王筑台上东西八十许
　　歩南北加减髙十余丈寰宇记金台在易县东南
　　三十里俗呼为东金台又有西金台在州东南二
　　十里小金台及兰马台俱在州东十五里今都城
　　及定兴安肃满城皆有台统名黄金台均非古地


  

　易台　在易州北一里
　台　在易州西燕占候之所
　僊台　在郎山东北昭王求仙处
　吟台　在太寕山积翠屏之下
　王公台　在易州东南十八里燕昭王筑乐毅剧辛
　　邹衍日游于此因名
　古将台　在易州南二十五里昭王练兵处
　五华楼　在易州治燕昭王建五楼东曰増明西曰
　　晩翠南曰观日北曰卧游中为卒秀今楼废址存
　古花园　在易州西北二里燕昭王建
　御竹园　在涞水县北明永乐初于此种竹
　井亭　一在易州治仪门东知州周洪建一在大门
　　外知州陈濂建
　有本亭　在易州明宏治时侍郎陈琬建万歴间兵
　　偹道冯子履主事项徳祯改建
　荆轲馆　在易州燕丹馆荆轲处


  

　髙渐离故居　在易州西
　孟良臼　在广昌县南六十里相传孟良舂粟处
　晒甲石　在广昌县南七十里相传为杨六郎晒甲
　　处
　夹马石　在广昌县南六十里杨六郎夹马过此
冀州
　扶栁故城　在州西南六十里汉初为侯国后置县
　　北齐省水经注故城在信都城西县有扶栁泽中
　　多栁故曰扶栁名胜志扶栁汉县距辟阳城二十
　　里县志俗讹为蒲苙城又泽城隋县旋废寰宇记
　　故泽城西晋末筑于扶栁泽畔
　辟阳故城　在州东南三十里汉初为侯国后置县
　　后汉省元和志故城在信都县东南三十五里
　昌成故城　在州西北故赵邑汉初为侯国后置县
　　属信都国后汉改为阜成属安平国晋省入信都
　　水经注衡水又北径昌成县故城西括地志故城


  

　　在信都县西北五十里
　桃县故城　在州西北汉初为侯国后置县后汉省
　　水经注衡漳径桃县故城北寰宇记故城在州西
　　北四十里
　南宫旧城　在今南宫县西北县志有土城正统十
　　四年建成化年迁于城东三里之飞凤冈正徳七
　　年修筑土城即今县
　缭县故城　在南宫县东南汉置县后汉省水经注
　　洚水径缭城县故城北十三州志曰经县东五十
　　里有缭城故县也寰宇记县东南二十六里故城
　　犹存
　新河旧城　在今新河县西十五里本堂阳县地宋
　　皇佑四年升新河镇为县六年省新河为镇入焉
　　县志元至正二十七年河溢城圯
　堂阳故城　在新河县西北汉为侯国后置县髙齐
　　省隋复置宋省为镇


  

　枣强旧城　在今枣强县东南汉县属清河郡金史
　　太宗纪天会四年河溢城圮十年迁于县西北刘
　　马村
　髙堤故城　在枣强县东汉置属信都国后汉省寰
　　宇记枣强县东北三十六里有髙堤故城一曰雍
　　氏故城
　广川故城　在枣强县东三十里汉初为侯国后置
　　县北齐省寰宇记广川城在枣强县东北十八里
　　齐天保七年省因移枣强县理此
　复阳故城　在枣强县东南汉初为侯国后置县属
　　清河郡后汉省水经注清河径复阳县故城西寰
　　宇记故城在县西南十八里
　索卢故城　在枣强县东十五里后魏置县属长乐
　　郡髙齐省魏书地形志长乐郡索卢晋属广川神
　　瑞二年并广川太和二十二年复属有索卢城名
　　胜志索卢水本漳河支流经县界入阜城故索卢


  

　　县以此名
　武邑郡城　今武邑县治水经注漳水又东南径武
　　邑郡北而东入衡水谓之交津口衡漳又东径武
　　邑县故城晋武帝以武邑武遂观津三县为武邑
　　郡治
