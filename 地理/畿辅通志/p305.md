<!-- { "loadSidebar": true } -->
　　　素诊脉愈之完素大服元素自此显名元素治病 不用古方其说曰运气不齐古今异轨古方新病　



　　　不相 能也　
冀州
　辽
　王　白　冀州人明天文善筮卜仕晋为司天少监辽 太宗入汴得之凡决祸福无不中保宁中歴　
　　　彰武兴国二军节度 使撰百中歌行于世　
赵州
　南北朝魏
　耿　元　宋子人善卜占有客叩门元在室已知其姓 字并所赍持及来问之意其所卜筮十中八　
　　　九性耿介王公有求筮者 拒而不许官至巨鹿太守　
　宋
　马　韶　平棘人习天文开宝中太宗以晋王尹京申 严私习天文之禁韶素与太宗亲吏程徳元　
　　　善每戒韶不令及门九年冬十月十九日既夕韶 忽造徳元徳元恐甚诘其所以来曰明旦乃晋王　
　　　利见之辰韶故以相告徳元惶骇止韶一室遽入 白太宗命徳元以人防守之将闻于太祖及诘旦　
　　　太宗入谒果受遗践阼韶以赦获免踰 月起家为司天监主簿终太常博士　

钦定四库全书
　畿辅通志巻八十四
　　流寓
顺天府
　三国汉
　闗　侯　河东解人好义武勇喜读左氏春秋少寓涿 郡与昭烈张飞谊同兄弟及定巴蜀拜前将　
　　　军名震 华夏　
　宋
　吴　激　建州人工诗能文字画俊逸得妇翁米 芾笔后使于金以知名被留着山东集　
　张　邵　乌江人金送邵于刘豫邵见豫责以君臣大 义词气俱厉豫怒械置于狱豫知邵不屈复　
　　　送于金拘之燕山僧 舍从此皆莫知所之　
　林冲之　莆田人宋元符进士靖康初金人侵汴冲之 以主客郎中副中书侍郎陈过庭使金同被　
　　　拘徙奉圣州越二年过庭卒金人逼冲之 仕刘豫不屈徙置显州极北冱寒之地　
　金
　史　肃　字舜元京兆人侨居北京髙才愽学 善诗赋为监察御史后贬同知汾州　
　元



　赵　复　徳安人姚枢奉命搜访人才见复与语大悦 与之北上杨惟中请建太极书院延复为师　
　　　复乃録其所记程朱之书以敎学者 由是河朔始知道学复竟不受官　
　明
　黄润玉　字孟清世为鄞人侨寓都城北永乐中举京 兆试授训导累迁交趾道监察御史生平着　
　　　述甚富以朱子尝欲编礼记附仪礼乃取仪礼析 为四卷以礼记比类附之不类者附诸卷首末各　
　　　有意义取周官大田礼补为军礼仍注之撰书经 补注学庸通深衣古制考宁波志等书行世　
　陈以见　字汝诚福建福清人贡入太学中顺天郷试 与大城蔡如葛李学书为同年友遂假馆邑　
　　　中敎授生徒为人沉毅简重不妄言笑至谈经史 则亹亹不倦多所发明古文辞力追秦汉有狄令　
　　　至县一见即器重之率庠生傅化龙等三十余軰 以弟子礼执经请业焉狄每公余诣会所谈论至　
　　　夜分甚喜诸生得所 宗也后任同安敎谕　
　徐　珏　字汝和少游涿州嘉靖时武进士任居庸把 总时大同军叛上命抚之珏至单骑入城谕　
　　　以大义众咸服转副总兵庚戌敌犯京师奋勇鬬 击捷闻上撤御前馔以赐之实授都督佥事守大　
　　　同以忤严嵩左迁保定镇守是时敌薄浮图峪珏 拒战八昼夜敌败去南倭蹂躏福浙珏率子侄为　
　　　先锋夜抵倭巢三获大胜升南京中府佥书后以 过直被论值南京兵乱珏驱家丁战于城中擒首　
　　　恶数十人枭首示众事平复旧 职转北京后府佥书以老乞归　
　汤文琼　字兆鳌石埭人崇祯中授徒京师数献阙 下不报京师陷书其衣衿曰位非文丞相之　

　　　位心存文丞相之心投缳 而死福王时赠内阁中书　
永平府
　晋
　赵　至　代郡人逺适辽西幽州三辟 部从事断九狱以精审称　
　明
　刘　宣　字绍和安福人代父戍卢龙虽在行伍励志 读书廵抚邹来学阅其文大惊待以殊礼送　
　　　之试京闱举酒祝曰汝此行必取解首否则无相 见众窃笑之是秋果中第一仕至南工部尚书宣　
　　　少罹穷苦故歴官自奉凉薄食不重 味一衣二十年为能俭以成廉云　
　鲁绍芳　余姚人性恬澹积学有藴藉万歴初因祖戍 山海依焉乃设教闗门以戴礼训诸庠士榆　
　　　之治礼者 多出其门　
　王元辅　字玉铉扬州兴化人随父宦永平遂家焉元 辅姿性过人补郡弟子员家贫授徒养亲曲　
　　　尽诚孝郡人韩令尹应奎妻以女元辅不爱羙饰 韩女即练衣躬行俭素夫妻相敬如宾有鲍宣桓　
　　　少君之风庚 午殁于兵　
保定府
　晋
　葛　洪　字稚川丹阳句容人好仙晋咸寜初以勾 漏出丹砂求为令曽隠于唐县杨家峪　



　隋
　韩擒虎　字子通河南东垣人也后家新安父雄以武 烈知名擒虎少慷慨以胆畧见称以军功拜　
　　　都督新安太守文帝欲并江南以为庐州总管与 贺若弼共经畧之寻用为先锋平金陵执陈主叔　
　　　寳至京与若弼争功上前上曰 二将俱合上勲进位上柱国　
　唐
　张　说　字道济洛阳人唐开元中中书令过满城筑 书院于抱阳山以为蔵修之所后人名其居　
　　　曰相公堂 遗址见存　
　明
　秦鸣雷　湖广人嘉靖中来至定兴北郭神祠中所交 无贵贱接以诚能先识其意偶代为庆吊语　
　　　辞翰精工饷物率不纳市行见大枣则率意取啖 人顾乐其取也张中丞镐极重之隆冬赠大皮蓐　
　　　却之改赠絮袍乃受乃出见寒者则解赠矣寒暑 止曵一鹿皮数年卒浮葬庙堧其子贤书后求得　
　　　之面如生爪 甲长数寸　
　湛若水　号甘泉广东増城人弘治乙丑进士授翰林 编修倡明阳明先生良知之学四方学者多　
　　　从之游正徳中寓安州观光书院讲道论学 士子多侍讲席受业题其扁曰正学书院　
河间府
　汉

　赵　岐　桓帝时为皮氏长闻有家祸因从官舎逃走 之河间变姓字又转诣北海着絮巾布袴常　
　　　于市中贩胡饼孙宾硕时年二十余乘犊车将骑 入市见岐疑其非常人因问之岐乃具告之宾硕　
　　　遂载岐驱归驻车门外先入白母言今日出得死 友在外当来入拜乃出延岐入椎牛饮酒快相娱　
　　　乐三日因载住别田舍蔵置复壁中后数岁唐衡 及弟皆死岐乃得出还本郡三府并辟累官至郡　
　　　守刺史太仆卿而宾硕亦从此 显名于东国仕至豫州刺史　
　宋
　王　伦　华县八金迁之河间居六年金欲以为都转 运使伦曰奉命而来非降也金益胁以威伦　
　　　拒愈力金缢杀之 闻者咸为哀悼　
　家铉翁　眉州人累官端明殿学士佥枢密院事宋亡 旦夕哭哀者数月元以其节髙欲尊官之以　
　　　示南服铉翁义不二君辞无诡对改馆河间乃以 春秋敎授弟子元成宗即位放还赐号处士赐赉　
　　　金帛皆 辞不受　
　明
　程　信　字彦实其先徽州人后籍河间卫正统时 授吏科给事中英宗北征偕廷臣上疏谏止　
　　　不报已而师溃土木敌南侵进薄都城都督孙镗 御之失利欲入城信坚不可躬督军以火鎗礟石　
　　　鼓噪为镗声援敌乃引去贵州蛮酋都掌反 命信督军讨之贼悉平河套岁多警辅臣请　
　　　兴师十万搜剿之信以为师众地遥不可副 将杨信请以三万人往信曰此举闗保国势　



　　　若三万人战则少守则多众服其言卒与二万人 巡边未几承命叅赞南京机务因星变陈言多见　
　　　施行四载复上疏乞休明年还休 宁越四年卒赠太子少保谥襄毅　
天津府
　元
　海上老人　隐姓氏住渤海条山洞中时与山左 右耆老相游息遇金乱年荒饥死者　
　　　众诸老忧切不释老人曰从吾入海以度 年俭入海煑石而食甚甘美次年诸老皆　
　　　肥泽 而归　
　明
　卓　敬　浙江人徙沧州洪武戊辰进士厯任 刑部尚书洪武中谏诸王踰制又疏　
　　　上建文言燕王智勇絶人北平强干之地 宜徙南昌以絶祸萌后永乐欲大用敬不　
　　　从被诛 灭三族　
　左懋第　号萝石山东莱阳人南皮令左之祯侄也 尝随叔任居此及登第服官往返数过每　
　　　至必与故游畅饮盘桓 不忍别后以奉使死　
正定府
　金
　元好问　字裕之秀容人学者称为遗山 先生金亡不仕后卒于获鹿县　

　元
　砚弥坚　应城人元初大将狥濮上招致而北因家正 定以教授为业已而被荐擢为正定教授至　
　　　元中初置国子监召拜国子司业屡以忠孝之道 训廸诸生由是化服者众歳余以疾辞归坚学问　
　　　淳正文章质实为人 清苦严重士论推之　
　安　滔　太原离石人世为儒家九歳以经童登第习 词赋举业贞佑初河朔震动金主南徙都汴　
　　　独山西诸州恃险不降丁丑元师至滔避兵召洞 军士以火逼之举族皆死滔仅得出为所执将杀　
　　　之有监军石抹陈奴驰使呼之至易以敝衣诡其 郷里获免滔遂委身从之至藁城陈奴与之田宅　
　　　戊戍设科取士滔以词赋中选遂占 籍藁城子孙俱以仕显称巨族云　
　李　椿　淮阳人元初兵乱北走河朔遂徙居藁城性 质直好礼课子孙力农读书居西管镇垂四　
　　　十年足未尝轻履城市既老家雄资财好施 与郷之贫乏多赖之年几九十无疾而终　
顺徳府
　周
　豫　让　晋人赵襄子灭智伯让逃遁山中变姓名漆 身为厉吞炭为哑行乞于市欲为智伯报仇　
　　　屡刺襄子不中襄子义之乃使使持衣与让让拔 劔三跃呼天而击之曰吾可以下报智伯矣遂伏　
　　　劔而 死　
广平府



　周
　鲁仲连　齐人奇伟俶傥持髙节不仕赵孝成时魏使 新垣衍间入邯郸说赵王尊秦王为帝时仲　
　　　连适游赵乃见平原君谓衍曰秦者弃礼义上首 功之国即肆然为帝连有蹈东海而死耳衍起拜　
　　　谢乃不敢复言帝秦秦将闻之为却军五十里于 是平原君欲封仲连辞不受继而置酒以千金为　
　　　寿复却之遂辞 去终身不复见　
　公孙龙　魏人龙在赵闻虞卿欲以信陵君之存邯郸 为平原君请封夜驾见平原君曰此甚不可　
　　　举君相赵者以君为亲戚故也今信陵君存邯郸 而请封是亲戚受城也此甚不可且虞卿操其两　
　　　权事成操右券以责事不成以虚名徳君君必勿 听也平原君遂不听虞卿厚待公孙龙龙善为坚　
　　　白之辨及邹衍过 赵言至道龙乃绌　
　汉
　陈　逸　汝南平舆人父蕃死狱中蕃友朱 震匿逸于甘陵界中大赦乃还　
　南北朝魏
　范　晷　字彦良顺阳人游学清河遂徙家侨居郡征 为五官掾歴凉州刺史转雍州俱有政能加　
　　　左将军二子广稚广字仲将 举孝廉除灵寿令不之官　
大名府
　唐

　王义方　泗州人客于魏孤且窭事母谨慎淹究经术 性謇髙自标树由明经官至侍御史不旬日　
　　　会劾李义府贬莱州司戸叅军歳终不复往调客 昌乐聚徒教授母丧隠居不出卒门人相与行丧
　　　莳松柏塜侧 三年乃去　
　宋
