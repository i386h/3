<!-- { "loadSidebar": true } -->
　　屯乃其旧址

　永福宫　在昌平州南二十里明治十七年建
　瑞云宫　在房山县西北二十余里一名盘宁宫在
　　金太祖陵侧
　玉泉行宫　在宛平县西玉泉山金史地理志宛平
　　有玉泉山行宫
　景命殿　在通州永乐店明万歴三十六年建为孝
　　定皇太后祝厘地也
　凉殿　在怀柔县辽建辽史地理志顺州建凉殿春
　　赏花夏纳凉
　崇文阁　在大兴县即今国子监彛伦堂址也元延
　　佑六年建呉澄有崇文阁碑记
　大悲阁　在大兴县东南
　中心阁　在宛平县北元建以其在都城中故名阁
　　东十余步有台缭以垣上有碑刻中心台三字
　镜光阁　在宛平县北有海印寺明宣德间改慈恩
　　寺寺有镜光阁今废



　黄金台　在大兴县东南十六里太平御览燕昭王
　　置千金于台上以延天下士谓之黄金台名胜志
　　黄金台在府东南十六里又有小金台相去一里
　　燕昭王于易水东南筑黄金台延天下士后人慕
　　其好贤之名仿筑于此
　晾鹰台　在永定门外南海子内大兴县界也帝京
　　景物畧海子中有殿殿旁晾鹰台台临三海子筑
　　七十二桥以渡元之旧也
　谎粮台　在大兴县东南六里相传唐太宗征高丽
　　时尝虚设囷仓于此以疑敌人
　聚燕台　在大兴县之采育帝京景物志采育东南
　　二十里有阜高一丈广三四十尺曰聚燕台岁秋
　　社燕辞巢日必各将数千百聚此台呢喃一二日
　　然后分翔而去故名
　宁台　在宛平县西四十里
　拜郊台　在宛平县西南七里金大定间拜天于此

　看花台　有二一在宛平县西玉泉山春明夣余録
　　玉泉山隆教寺西越涧有长岭岭半为金章宗看
　　花台台畔有古松一株一在宻云县北三十里相
　　传辽萧后尝登此
　钓鱼台　在宛平县西十里花园村玉渊潭上泉水
　　至冬不竭金时游幸处也王郁尝隐此
　祭星台　在宛平县西客话来青轩之前两腋皆叠
　　嶂环列宾轩为金章宗祭星台
　驻跸台　在宛平县公元史永业二年发军士筑驻
　　跸台于承天护圣寺东
　丰台　在宛平县西草桥南春明梦余録右安门外
　　西南泉源涌出为草桥河接连丰台为近郊养花
　　之所元人园亭皆在于此
　逺风台　在宛平县右安门外元韩氏南庄也榆欓
　　别録丰义门外西南行四五里有乡曰宜迁地偏
　　而嚣逺土腴而气淑郊邱带乎左横冈亘其前中



　　得井地计三九之一卜筑耕稼植花木凿池沼覆
　　篑池旁架屋台上隶其榜曰逺风
　雀台　在固安县西南十八里传是赵李牧故迹县
　　志雀台高丈余广平数百步其地有雀台寺
　武毅汉军台　在永清县南二十五里
　武毅番军台亦在永清县相传皆宋初所筑
　奕台　在东安县西八里台高一丈六尺周一百二
　　十步制如土楼元人点军于此今其地有左奕村
　印台　在东安县南一名砥柱台县志印台在[东沽]
　　港半截河之西北接九河南连大海
　呼鹰台　在通州漷县马头西南二十五里得仁务
　　公元至大间所筑
　将台　在通州西二十五里名胜志将台有三其二
　　在州城西徐达建或曰唐薛仁贵征辽驻此用席
　　垒土为之其一在州城北通京师东直门中路旧
　　传慕容氏拜将台也

　虚粮台　在通州城东有台十余座相传赵德钧屯
　　兵于此
　驻马台　在宝坻县南相传金章宗尝驻此一名歇
　　马台
　龙虎台　在昌平州西二十里地势高平如台广二
　　里袤三里旧志台在旧县西十里去京师百里当
　　居庸闗之南
　仙台　在怀柔县东十里高十丈下有深洞可容百
　　人
　孤台　在怀柔县北三里旧有金胜寺墖
　展台　在涿州西南二十里相传燕昭王所筑
　仙台　在涿州西南五十里水经注濡水出燕王仙
　　台东台有三峯甚为崇峻腾云冠峯高霞翼岭岫
　　壑冲深含烟罩雾耆旧言燕昭王求仙处
　华阳台　在涿州城内西北隅客话旧传燕丹与樊
　　将军置酒华阳馆即此



　歇凉台　在房山县西二十里金章宗避暑于此今
　　茶楼山顶遗址犹存
　龙门台　在房山县西寰宇通志龙门台去县二百
　　里上曰玉河台四面皆山其下深涧莫测
　霸台　在霸州治后相传宋时将台也今圯改题于
　　州治左谯楼之台
　孟母台　在文安县东北栁河其下有洞深广不测
　钓台　在大城县东北子牙镇盐河中相传太公尝
　　居此所谓北海之滨也浮出水面土人云常随水
　　高下虽大浸不没
　凤凰台　在大城县东北十五里晋石勒四年凤凰
　　见于此因筑台县志台在县南可逺眺
　舞剑台　在蓟州盘山帝京景物畧李靖舞剑台石
　　最坚不可凿有唐李从简来游数字石刻径五寸
　　许
　燕角楼　在大兴县东南辽建

　披云楼　在大兴县南天府广记在京城南旧有题
　　额是金章宗手书上有逺树影虽风雨晦明皆见
　齐政楼　在宛平县海子东岸元时所建
　雁月楼　在永清县信安镇
　土楼　在东安县东六里宋时为土儿卫台高一丈
　　二尺周一百二十步旧建楼台其上
　通会楼　在涿州城州志城之中有夹城如人之束
　　带中有券门曰通会上有重楼三楹涿鹿记通会
　　在郡中上有亭台幕次左鼓右钟春秋降雨郊原
　　陇亩浓云宻霭一望不分郡中之佳境也
　万柳堂　在大兴县南花园村天府广记万柳园元
　　亷希宪别墅在城西南为最胜之地
　遂初堂　在大兴县南天府广记遂初堂元詹事张
　　九思别业绕堂花竹水石之胜甲于都城
　贤乐堂　在宛平县赵孟俯集延佑四年诏作林园
　　于大都建德门外以赐太保曲出且曰令可为朕



　　春秋行幸驻跸地名其堂曰贤乐
　大隐堂　在霸州南明大司马王遴之别业也
　灵芝堂　在蓟州治内明景泰间芝草产于堂后故
　　名
　玩芳亭　在大兴县南天府广记玩芳亭元栗院使
　　别墅亭多花草一时文人骚客来游赏者多有题
　　咏
　南野亭　在大兴县南前临涧水
　垂纶亭　在大兴县西南天府广记元学士宋本故
　　居在都城之西
　匏瓜亭　在大兴县东天府广记匏瓜亭元赵叅谋
　　别墅参谋赵禹卿尝种瓜以制饮其当时目为匏
　　瓜故名
　双清亭　在大兴县东南通惠河上相传元都水张
　　经歴园也
　潄芳亭　在大兴县东天府广记潄芳亭在齐化门

　　外道士呉闲全节所建燕地未有梅花呉从江
　　南移至作亭以覆之
　东郭草亭　在大兴县东南明兴济伯杨善别业
　婆娑亭　在宛平县公元马文友别墅
　饮山亭　在宛平县西亦马文友所筑
　鰕菜亭　在宛平县北德胜门水关西明戴大圆建
　玉渊亭　在宛平县玉渊潭上俗呼百官厅葢元时
　　士大夫休暇宴游之所
　雅集亭　在宛平县西黄图志卢沟桥畔有元符氏
　　雅集亭
　望湖亭　在宛平县西玉泉山裂帛湖上袁宗道集
　　华岩寺后有窦深不可测其上为望湖亭见西湖
　　明如半月
　飞泉亭　在宛平县天府广记飞泉亭在五华山西
　　北有泉自山畔涌出建亭于上以翼之泉水东南
　　流逾寻丈许伏而不见至玉泉山趾涌出盖玉泉



　　之源也
　督亢亭　在固安县及涿州界后汉书郡国志涿郡
　　方城有督亢亭
　崔氏园亭　在通州南寰宇通志崔氏园亭在漷县
　　南小安村邑人崔礼隐居于此
　交亭　在通州松漠纪闻潞县三十里至交亭
　独秀亭　在通州漷县北二里辽太尉司徒郭世珍
　　游息之所
　清泠亭　在武清县河西务王机桃栁堤记万歴丁
　　亥权河西地官袁公浚池蓄水以防泛决广百丈
　　许四周筑堤间树桃栁而署其名曰南荡池北又
　　浚月池建清泠亭
　圣水泉亭　在宻云县南山不出泉惟南十里山麓
　　有二泉相去仅数尺汇为一流故称圣水泉戚继
　　光构亭疏二水环抱其间不匝月骎骎称胜迹矣
　武平亭　在文安县北七十二里括地志武平亭今

　　治渭城
　避暑亭　在蓟州西北五里相传金章宗避暑于此
　悬石亭　在蓟州盘山悬空石上戚继光建
　津津亭　在蓟州盘山大颠明僧常増施茶处有石
　　刻易饮处三字
　干越王廨　在大兴县界幽州有干越王廨在燕京
　　子城为宴集之所
　永平馆　在大兴县南十一里一名碣石馆辽史地
　　理志燕京外三门曰南端左掖右掖门有楼阁球
　　场在其南东为永平馆
　望京馆　在大兴县东北五十里天府广记在孙侯
　　村辽建为南北使臣宿息饯饮之所
　金沟馆　在宻云县东北四十五里县志宋王曽上
　　契丹书由檀州至金沟馆即今金沟庄
　大安馆　在房山县西北大安山刘仁恭创宫观师
　　事方士王若讷处也



　文丞相馆　在永清县宋相文天祥北上次信安馆
　　人供帐甚盛天祥达旦不寐题旅恨词于壁
　古墨斋　在宛平县署明万歴中知县李荫掘地得
　　唐李邕云麾将军碑记建此
　来青轩　在宛平县西香山客话来青轩五楹阑楯
　　外垣以砖甓下临絶壑玉泉诸峯按伏其前张升
　　集来青轩上坐见两山回合平畴外衍飞鸟出没
　　云际寺门有泉石桥跨之其流入西湖李东阳集
　　轩居山半俯瞰丛树青黄相杂循廊而上殿阁崇
　　丽与平坡并峙
　韦园　在大兴县南左安门外二里明嘉靖时太监
　　韦霦建寺观崇丽临流一亭尤为游履所凑
　曲水园　在大兴县东明驸马万炜建园石墙一径
　　皆竹竹尽而西迢迢皆水曲廊亭台皆东西滨水
　　其中有松化石其半尚存木质
　宜园　在大兴县东明冉驸马园也园有石假山名

　　万年聚
　鹿园　在大兴县东方广十余里地平如掌古树偃
　　仰帝京景物畧金章宗故园也今曰蓝靛厂
　杏花园　在大兴县东天府广记元人董宇定杏花
　　园在上东门外植杏千余株故名
　李园　在宛平县西天府广记海淀李戚畹园方广
　　十余里中建挹海堂堂北有亭亭悬清雅二字明
　　肃太后手书也婉转起伏殆如眞山山畔有楼楼
　　上有台西山秀色出手可挹园中水程十数里屿
　　石百座灵壁太湖锦川百计乔木千计竹万计花
　　亿万计闽中叶向高曰李园不酸米园不俗又有
　　新园在大兴县三里河东
　栗园　在宛平县西辽史百官志南京栗园司典栗
　　园
　万春园　在宛平县南海子宋时进士登第恩荣宴
　　后同年于此

  

　勺园　在宛平县西天府广记米太仆勺园园仅百
　　亩一望尽水长堤大桥幽亭曲榭路尽则舟舟穷
　　则廊高栁掩之一望弥际米太仆明米万锺仲诏
　　也
　梁家园　在宛平县西天府广记梁园在京城外之
　　西南废城邉引凉水河入其中亭树花木极一时
　　之盛
　张园　在宛平县西燕都游览志太傅惠安伯张公
　　园牡丹芍药各数百亩花时主人制竹兠供游客
　　行花塍中
