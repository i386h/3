<!-- { "loadSidebar": true } -->
　丙寅一则崇祯之癸酉一则顺治之甲午以迄今康
　熙之壬寅皆竒灾也自万歴戊戌以后其势常在肥
　之西乡自顺治壬辰以后其势常在肥之东乡今壬
　寅突决成安之野庄口绕堤数匝四围胥化稽天而
　又有蚁穴溃于北长流迅于西薄肤侵床岌岌难保
　书奕篇云水以漳名者甚多当阳有漳上有漳鄣
　郡有漳亳州有漳安州有漳而皆不如晋赵清浊合



　流之漳猛而烈狂而肆沮洳而善幻肥何徳于漳而
　自开辟以迄今兹不舍昼夜之如斯也善哉张雪頾
　之言曰成安者漳之门庭曲周者漳之邮舍而肥乡
　者则漳之腹心又曰漳有十功曰获秔稻曰易膏沃
　曰填污下曰通舟楫曰资莲藕曰备旱干曰增林木
　曰省粪畜曰聚鱼虾曰广薪蜀又曰漳有十过曰克
　城郭曰溺性命曰阻贸易曰决堤防曰没村落曰壊
　封植曰混阡陌曰淤禾稼曰苦栖息曰悲迁徙功不
　如过之多功之及于民者或以月计或以岁计而过
　之及于民者则其量十世其量百世也故曰肥乡之
　有漳水实与运相终始者也道不通乎漕运平江
　之竒谁闻事难资于灌溉西门之显迹不着人居
　僻壤祸惨黄河敬述近代源流以聴当事采酌其一
　切利害淤塞疏凿防浚已见陈公盘防堤议中不录
　其自晋代以上沿革已详郦道元水经注中亦不録
　　辨

　明
　　磨笄山辨　　　　　　　　　　尹　耕
　磨笄之辨诸家不同有谓在保安州东即鸡鸣山者
　有谓在飞狐县东北百五十里者有谓在山东济南
　府长清县者要皆求之于典籍文字之间而不稽之
　于道里徒步之下是故语意近真而指摘各异考者
　转増疑惑莫可较一也夫代为蔚地其去济南辽絶
　甚矣长清之山本名马头无可辨也鸡鸣在蔚东北
　百五十里其去恒山则又倍之岂所谓自上临下可
　见之地邪况保安上谷属也春秋之际在外据之元
　非代壤而谓夫人者望夫于此自杀于此不亦缪哉
　考之魏土地记曰磨笄山在代郡东南二十五里一
　名马头山夫代郡废城在蔚城东今其东南二十余
　里所谓马头山者人人知之但不知其即为磨笄耳
　而顾他求之可乎又括地志曰磨笄山在飞狐县东
　北蔚州去山近舍之不言飞狐去山逺取以为较遂



　使考者不循其故不玩其微求之于蔚东北之道里
　则以鸡鸣为是求之以马头之名称则以长清为疑
　葢琐琐于典籍文字之间而不于道里徒步之下也
　　渤海辨　　　　　　　　　　　王　奂
　自河间属有渤海之名后之作志者遂将歴代人物
　系渤海者尽入河间志不知渤海之地有三其在中
　国者曰郡曰县郡则两汉晋魏隋也郡治迁徙不一
　所属亦异在幽冀兖三州地县则金元也一县而已
　属山东濵州之倚郭其在外国者曰国惟唐有之按
　唐灭髙丽后粟末靺鞨率众挹娄之东牟曰地直营
　州东二千里南北抵新罗东抵穷海西抵契丹后尽
　得扶余沃沮弁韩朝鲜海北诸国地方五千里有五
　京十五府十二州中宗封为渤海国王此唐时渤海
　之始也其王数遣诸生诣京师太学习识古今制度
　所以其人材亦遂挺出立功中国列于朝右者不乏
　国至后唐时为辽主所灭其地又为东丹若夫中国

　河间之渤海则西汉渤海郡治浮阳县国二十六属
　幽州东汉渤海郡治南皮县国八属冀州晋渤海郡
　治南皮县十属冀州北魏渤海郡治南皮县四南皮
　东光修安陵而已属冀州隋渤海郡治阳信县六属
　兖州部也岂与粟末海外之域同日语哉彼营平已
　距长安数千里况渤国又在其东其去幽冀不啻霄
　壤奈何以在彼之人物而滥竽此地耶故唐之李懐
　光为靺鞨人辽之夏行美髙模翰元之任哥为渤海
　人均渤海国也旧志误收今皆汰出其有疑似未辨
　者以此考之
　　新安县志辩疑　　　　　　　　张可举
　新安为恒卫诸水汇流之区而土人乃以为九河下
　流夫九河故道在今河间府属地此以九河名者以
　大河南北凡水皆从河名如大江南北凡水皆从江
　名也志谓此九河与禹贡之九河自异而分野所指
　九河疑即此则亦信此众水名为九河且以之当分



　野讵不误耶葢此地属古冀州东北边地九河故道
　属古兖州西北边地在唐尧时大河自大伾北流至
　碣石入海即今天津地也冀兖交际地势最下自九
　年洪水弥漫连海大禹于兖地大河近海之处分疏
　九道谓之九河及大河南徙九河故道得成安土今
　谓之河间府者谓昔在河之间也新安视九河故道
　更洼禹功告成则壤成赋之后始有道纪因书曰恒
　卫既从者从其道也注疏谓易水东注渥水渥水即
　水经所谓大渥淀小渥淀者也恒水出恒山北谷东
　合滱水又东合于易卫水出灵寿县东合滹沱河东
　北合于易葢易即渥水得易而擅易之名也今犹名
　为渥易河而社名易阳社禹贡止撮恒卫二名而该
　易滱滹沱在其中其它入恒卫易滱滹沱诸水尚多
　也奚止九水而已哉今诸水流行汇合视昔无异特
　易滹沱二名仍旧恒卫诸水皆更名矣今呼为漕为
　徐为雹为一亩泉为方顺为平为唐为沙为滋为白

　沟者是也而土人皆呼曰河又以其密迩九河故道
　遂指九者为九河焉夫北方惟一九河如南方惟一
　九江安得讹传以淆疆域乎然则分野所传谓禹贡
　所载之九河与此地相邻同一分野也非谓此另为
　分野之九河而禹贡之九河另一分野也至秦时此
　地为上谷故号其郡为上谷郡夫谷以水注溪为名
　谓之上谷者以此谷视天下诸谷最上也是此地虽
　属上谷郡而郡之以上谷名实以此此地截长补短
　方五十里而众水交注若斯之多每逢水患土人狎
　视见为寻常今年闰六月暴雨频仍水集弥漫北跨
　容城南跨髙阳西跨安州东跨任邱雄县如镜湖然
　城村庐舍如浮沤官民之免于溺者幸也既而余繇
　易州过南宫东遶转北而还其于诸水流行汇合灼
　之甚真乃知繇任邱北至雄县亘一长堤为南北孔
　道以济行人当枣林庄有桥数空泄迤南诸水赵堡
　口有桥数空泄迤北诸水水小不大壅则堤桥无损



　新安不至渰没今年水大壅甚遂至断枣林堤一里
　余塌赵堡桥三空壅水始泄新安所以仅溺而获免
　倘堤桥不塌而壅水不泄则新安不沦于乌有哉今
　为后日计莫如于断堤塌桥处各建桥梁十数空以
　堤相接即遇大水桥空众多可以泄而不壅堤可保
　其不断桥可保其不塌而孔道不至再损新安亦不
　至被溺两相便利垂之永逺不必于此外别议疏浚
　之方也此议予已请申当道然犹恐其不行而所以
　免水患之则无踰于此者故敢于辩九河之末因
　附赘焉
本朝
　　菑时隶幽州辩　　　　　　　　王士祯
　按周礼职方氏东北曰幽州其山镇曰医无闾其泽
　薮曰貕养其川河泲其浸菑时河即九河泲即济水
　多在今济兖之境禹贡济河惟兖州是也而菑时二
　水在今青济二郡之间其去幽州且千余里今幽之

　巨浸不少顾远取诸青兖之水何与及序并州曰其
　川虖池呕其浸涞易反在幽州一二百里之内舍
　近取逺又何与若医无闾即今北镇在辽东其距河
　济菑时又如风马牛之不相及何以同得隶幽州耶
　尔雅燕曰幽齐曰营陆氏曰尔雅有徐幽营而无青
　梁并周职方有青幽并而无徐梁营以是揆之则周
　公定九州岛省营州入幽州而齐之菑时诸水遂改隶
　幽州矣然菑时二水皆近在临淄封内即太公所都
　营邱之地顾不以隶青而以隶幽是又不可知也存
　疑以俟世之能读九邱者云



钦定四库全书
　畿辅通志卷一百十二
　　说
　明
　　宣镇东路舆图说　　　　　　　秦　霖
　谨按宣镇为燕京右辅重地载有全志诸路图迹而
　兹舆图之刻也合南山东路而一之视旧志加详焉
　霖职属蚁臣四载问四奉檄委凡东路之边垣工程
　戌卒之饷糈勤惰器之良楛毎岁稽核开报是以悉
　知边状东路之界东接昌蓟自火熖山起南分而西
　南竟合河口中若四河灰岭栁沟岔道大山口垣长
　二百二十余里隶之南山叅戎焉其北分而西北竟
　靖逺堡中若石城峪黒龙岭周四沟黄土岭刘斌堡
　边墙一百八里余又自永宁城起西分而西南竟桃
　花中若延庆懐来土木沙城新旧保安之属迂回又
　数百余里俱隶之东路叅戎焉夫懐来实四顾要地

　而火熖山乃神京后屏蓟镇在左昌镇环右南山崔
　巍拱抱陵寝抑何雄也胜国刘秉忠谓万山起自昆
　仑分行八极乾坤坎离及兑归絶域而西通瀚海辽
　金史亦谓州之北有木叶山南北千里东西七八
　百里委折而南则万马奔腾澶漫而抵开平为上都
　迤逦至大都今燕京即元上都也自是隠嶙磅礴背
　荒裔而犇中夏歴独石马营龙门纾徐起伏为黄花
　古北火熖灰岭栁沟红门居庸诸山以拥天寿文
　皇都燕以此为右辅地则宣镇东路为陵京最要害
　区也当北方未欵以前时则文武大臣更番御备懐
　来则制院主之移镇驻节宿重兵其间延庆则抚院
　为政永宁岔道则总戎副府分阃砺山带河扼要争
　竒迩时恃欵贡而啽呓乘积玩愒因循而鳞介动此
　院道府之所为图于未形戒严武夫弁士而修理城
　郭楼橹无宁歳也霖每奉檄而往核工则覩其补敝
　者増饬者特剏者崇墉栉次雉堞森如控右辅以称



　雄包灵闗而作镇俾神京享盘石之安万邦允为宪
　矣夫敌国外患亘古为然由临洮而至辽阳延袤广
　逺相与裂地而居何地无险何险不可守顾山川之
　险我与彼共之垣墉之险繄惟我专之专者我不使
　分共者惟我所据亦何外侮之足虞哉易曰王公设
　险以守其国守者何积米菜缮器械储轒辒谨烽燧
　稽冐滥实士马精简练明赏罚数者不可缺一而其
　要莫急于足兵乃今之兵徒籍姓名支资粮而已平
　时议增屯议招集犒赏则有兵敌突出抄卤求以争
　先驰骤堵截御却之则鲜赴也且其所虚喝夸张者
　选骑耳家丁耳居常既无生聚之术临急而即欲多
　方招募皆市儿游棍不可用也今九边之要皆类
　是至若全镇诸路其襃衣博带操文墨而游宦者可
　屈指数其饬兠鍪而跗注者尽土著也赏延奕世与
　国同休聚庐托处长子孙于此则筑城浚池非直为
　公葢为尔私计果其一心竭力干济国家而勿贪一

　时之染濡能奋身以御侮外敌虽强何足虑乎是在
　长人者劳以成爱威以济寛重惩贪冒勿纵诡随以
　益其敝庶边方其有豸乎方今武事寖弛将骄卒惰
　近者援辽之役一军甫行妻号子啼所在恐惧目击
　此景有能执干戈以卫社稷者乎脱有中行说刘守
　光之徒攘臂一呼而我有能御之者乎夫有险不守
　与无险同曩者英庙尘独石马营不守而六师罹
　惨紫荆白羊一破而九门婴锋世庙临御四十五年
　而宣镇之受蹂躏刘者何岁无之徃年前抚院汪
　建宣镇輶轩所到曾指滴水崖石为填星之精而
　疏奏请饷寝脱巾之变于张家市口特筑来逺城真
