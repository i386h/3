<!-- { "loadSidebar": true } -->
　　必问之邻里取勒甘结凭据若邻里虽知有此人而
　　不知在外所作何事虑及投充恐干严令故推不知

　　将有回无则州县自不敢出具印结必以假冒回复
　　则彼地方官见无回结岂敢容隠惟有押赴督捕而
　　已况如河间保定等处地土久被水渰百姓走徙无
　　算甚至有连里全甲同逃者该州县又将何人以确
　　察也既无察实之文谁敢信其非假如的系逃人假
　　冒流民解究自不容缓若无结之流民既不敢信以
　　为真势必尽解聴审若然不惟督捕清审不暇州县
　　亦押解多累而流民之苦且更甚于前矣伏乞
勅部再赐确议以便施行
　　　筑堤御患疏　　　　　　　　　李祖
　　　臣 　据大名道程之璇呈详呈为擅筑壑邻钱神夺法
　　讯验不公合词再吁事等情到　臣 　该　臣 　看得顺广二
　　府壤地相错南带漳河一道毎遇伏秋横流暴涨连
　　岁霪雨势更汹涌乃附近州邑地皆平坦既无泄水
　　之塘又无障水之岸若非坚筑堤堰诚莫能捍其患
　　也邻河州县虽未必尽无水患未若顺属之平乡广



　　属之曲周二县接壤为害最甚奈各执已见舎堤不
　　修连年构讼　臣 　于本年九月内披阅该道详文念濒
　　河昏垫民命攸闗且
　畿辅水荒屡厪
庙算二县距大名仅二百余里　臣 　即亲诣其地公同该道
　　两府县各官及士民人等相度形势遡源上流目
　　覩漳水来自西南入肥乡厯曲周稍东北折至于杨
　　家张路等村转为正南正北顺平乡西界之堤直下
　　曲在上游平居洼下若曲周顺河有堤则水不至曲
　　何由至平两县均可无患平之横堤有无可不必争
　　也　臣 　随面谕两县令修曲境顺河之堤而曲周士民
　　犹哓哓置辨　臣 　复谕以两县争讼已踰二年殴伤人
　　命拖累多人若移构讼资斧自修其堤犹不失恤灾
　　同患之义况曲止利水过亦未免有水过之患壑邻
　　而并以自害未为得计反复开谕然后两县士民均
　　服今据该道详报顺广二府议定曲堤以十分为率

　　曲周当修其六平乡愿修其四邱县广宗居河之东
　　亦自修其堤并河身原窄之处让而使寛务令髙厚
　　坚完俾弥漫之水驯入河流则各邑均享安堵之福
　　矣曲周顺河虽有旧堤残缺已久不异创始故议平
　　乡协修十分之四此后曲周自行修葺不得仍扳平
　　乡如曲周再有异议则平乡任置横堤以保其境可
　　也除责令顺广两刑官监修外事闗地方灾害相应
　　仰请
天语以重申饬以垂永久谨题
　　　请特设总督以靖盗贼疏　　　　魏象枢
　　窃见我
皇上宵衣旰食无非安百姓至意盗贼一日不息即百姓
　　　一日不安我
皇上安百姓之心一日焦劳未遑也　臣 　入都以来见直
　　　盗案多于各省心窃异之近日
　辇毂之下如皇庄乐亭等处马贼成羣肆行无忌大为



　　地方百姓之害虽盗案处分可谓至严而巡抚总兵
　　副叅游守及驻防章京等官非不星罗碁布未见防
　　御擒挐其州县有司官微职小无一兵一马惟有静
　　聴叅处不敢过而问焉此贼盗所以日多也臣思直
　　地方州县与庄屯聮界满汉杂处稽察繁难贼之
　　器械马匹保无假借聚散往来保无窝藏匪类交结
　　保无勾连躧缉查挐保无庇如　臣 　衙门送刑部盗
　　贼二起俱有旗下人在内其在刑部结案者难以备
　　述久在
皇上洞鉴中矣　臣 　忝列言官不能不鳃鳃过虑今再四思
　　维直地方盗贼与他省不同巡抚既不管兵总兵
　　不聴约束且汉军汉人无约束驻防章京及庄头屯
　　拨什库人等之例总督一官最为要惟
皇上特简才品优长不徇情面不扰百姓满汉兼通满洲
　　重臣一员斯克有济也　臣 　非不知设一官有一官之
　　费但为地方百姓计何惜小费总督既设宜将抚臣

　　移驻正定专管通省官员贤否刑名钱谷其总督衙
　　门似宜驻札保定总辖各总兵及各城驻防章京道
　　府州县卫所等官并各庄屯地方等处俱聴约束则
　　设防调度盘诘擒挐以专理盗贼为职以盗贼宁靖
　　为功庶百姓赖以保全地方从此肃靖矣　臣 　止知报
　国言无忌讳如果　臣 　言可采伏乞
睿鉴勅下该部确议施行
　　　举郝浴疏　　　　　　　　　　魏象枢
　　　臣 　接吏部札付内开康熙十三年三月二十日奉
上谕因大兵进剿逆贼指日荡平地方恢复需人甚急着
　　　臣 　等虚公举荐札行到　臣臣 　惟
　国家得人致治人臣以人事
君莫重于保举一人不能得一人之用则是
上以实求而下以名应非臣谊之所敢出也据　臣 　平日所
　　知郝浴直定州人由进士原任御史今流徙
　盛京地方前巡按四川时值刘文秀贼势猖獗吴三桂



　　逗留不进浴曽有封疆大计等疏三桂叅其悖词罔
上议奉
流徙夫以书生而言战功诚为有罪若以按臣而失城
　　池岂尽无罪乎浴原疏内有一昼夜七次移迫之
　　以不死于贼必死于法之语虽彼时过于激切亦职
　　分之当然耳迨贼灭民安以后浴不能退让自居三
　　桂所以深恨必欲杀浴而甘心也今浴之孤忠耿耿
　　祗有悔过于遐无由图报于
朝廷如浴之才之守之学之识　臣 　皆愧不及　臣 　即让职亦
　　所心愿　臣 　考古来人才拔之罪废之中发其郁愤之
　　气者用之而无不效况浴之骨鲠血性尤为过人
　国家用才必用此等乃实有济使其蚤在西蜀操尺寸
　　之权岂肯如罗森辈之俛首从逆而竟不知忠义为
　　何物也哉近见吏科覆科臣刘沛先人才弃置可惜
　　一疏内称郝浴并无寃枉似止就处浴之案议之尚
　　未就叅浴之人议之也夫臣子立

　朝各有本末即得罪亦各有本末当日叅浴者三桂也
　　使三桂忠于我
　朝始终恭顺方在托以腹心盟兹带砺浴不过一书生
　　耳若非
特恩赐还浴即老死徙所谁敢过而问之今三桂叛逆不
　　道天下无一人不恨三桂自无一人不怜浴浴按臣
　　也当三桂身居王爵手握兵柄之时因从封疆起见
　　不附其势不畏其威三桂之所雠正
　国家今日所当取何忍终弃之即浴果夺三桂之功为
　　已功将浴流徙二十年亦足以蔽其辜矣且浴服罪
　　以来顶戴
君恩甘贫读古想其英年盛气销磨殆尽从此小用小效
　　大用大效　臣 　敢以身为保浴不负　臣臣 　岂敢负
皇上伏乞
皇上电览郝浴再报封疆大计三报封疆大计缓西南
　　一议急西南一议并大兵廓地无期微臣滥赏非



　　分诸疏以观其经济请
勅部暂取郝浴引见以察其才品如果堪以效用然后用
　　之又　臣 　所知魏允升直宣府进士原任江南常熟
　　县知县因入粮道公署面讲运军兑粮之弊该道怒
　　其佩刀掲叅今革职　臣 　知其体貌魁梧才华卓越其
　　淡泊之学术勇往之担当更有可观经纬兼长猷为
　　必着有用之器也至于允升与　臣 　隔省非系一家亦
　　无世俗聮宗之事理合一并声明统乞
勅部议覆施行
　　　请蠲宣属冲压地粮疏　　　　　于成龙
　　该　臣 　看得宣府所属西城与懐安蔚州等卫边隅土
　　瘠逼近浑干等河有水冲沙压地亩小民包粮为累
　　经前抚　臣 　金世徳于康熙十四年十月内具疏请豁
　　部覆以厯年钱粮俱系报完不系未完拖欠仍令照
　　旧征收在案但查粮从地出地既积荒而厯年钱粮
　　仍报全完者是皆小民竭尽脂膏以包赔者也自部

　　覆之后又厯五六年矣除有可垦者已陆续劝民垦
　　种外其实实冲压不毛之地人力有所难施小
　　民包粮年久困苦益深渐至征比不前催呼莫应在
　　地方各官莫不以考成闗切而无术弥补屡以未完
　　开报矣前抚臣稔知其累苐以时值军需孔亟数年
　　来未得即为覆请故于伏枕弥留之际犹惓倦以此
　　为未了之余衷而遗疏乞蠲仰邀
圣徳也　臣 　复任后广谘民瘼复检阅旧案乃知宣属穷黎
　　　之累害莫过于包纳荒粮是以檄行查勘兹据守道
　　　叅议董秉忠详称口北道李如桂公同卫各官逐
　　　处勘明懐安卫实有水冲沙压地一百九十一顷二
　　　十一亩零蔚州卫实有水冲沙压地三百一十八顷
　　　二十三亩零西城实有水冲沙压地三百四十三顷
　　　六十亩零又东城地方亦有水冲沙压之地缘从前
　　　犹望水退沙消勉力垦种以完正赋是以十四年未
　　　经开报乃年来冲压益甚耕耨无期故官民激切呼



　　吁亦经口北道亲诣勘明实有荒沙地九百五十五
　　顷二十九亩零取有该道卫印结并造册呈送前
　　来　臣 　思民之有地原藉所产以资生今地荒而粮存
　　不特无以资生而且以为害也边徼穷黎绵力几何
　　奚堪永逺包赔此数处之荒粮一日不除则数处之
　　民生一日不遂虽目今师旅未息需饷尚殷但逆氛
　　殄灭殆尽唯遗黔滇余孽指日荡平此后军需似无
　　虞于不足而合计四处荒地本色粮不过三千余石
　　银仅一千余两免之则涓滴之损似无闗于
　国计而数千户贫民得免包赔实受恵于无穷仰祈
皇上特沛洪恩准与豁免俟水干沙退之日劝垦输粮庶
　　荒边僻壤之民永苏其累顶感
皇仁于生生世世矣除册结送部外理合具
　题伏乞
勅部议覆施行
　　　请缓征灾邑房课疏　　　　　　于成龙

　　该　臣 　看得正定府属获鹿井陉曲阳平山灵寿五县
　　连年迭被灾伤今岁复遭亢旱经　臣 　将所被夏灾委
　　员勘明分数具
　题在案其应征房税银两先因难以措纳咨部俟麦熟
　　之后开征今各县咸称房税缓俟麦熟开征原望麦
　　收输纳今自春至夏亢旱异常麦无收获灾黎救死
　　不暇岂能责其完纳房税详请蠲免前来　臣 　批守道
　　查议兹据该道叅议董秉忠详称获鹿等五县连被
　　灾荒今又二麦无收目下虽得雨泽止可布种秋禾
　　救死将来此时正在青黄不接之际若按追征房税
　　势必流离散亡终无有济　臣 　查宣府被灾地方房税
　　银两已
皇恩免征而获鹿井陉等五县灾伤与宣府无异其房税
　　银两请俟二十一年征收不过暂寛时日于税银仍
　　可补征而灾黎实沾无穷之惠矣理合具
　题伏乞



勅部议覆施行
　　　敬陈
　畿辅民情疏　　　　　　　　　　　陆陇其
　　窃　臣 　本外吏荷
皇上拔置台班茍有一得之愚皆当次第敷陈以仰佐
圣治之万一顾　臣 　官
　畿辅者久知
　畿辅之民情敢先为我
皇上陈之
　畿辅边山一带土瘠民贫异于他方荒多熟少自昔而
　　然加以康熙十二年以后军兴紧急杂派繁多民困
　　滋甚丰年仅可支持一遇水旱流离万状幸数年以
　　来
皇上加意抚绥禁止私派不惜蠲赈鸠鹄之民得茍延残
