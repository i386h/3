<!-- { "loadSidebar": true } -->
　　　归矣歴数至期观者万人乃对大众作偈遂入塔 阖门而逝其未入时语邻人权某者曰吾素好食　
　　　黍糗可取与吾食权某抵家取之未至遇诸 涂见其杖锡如生与之糗摇手不言而去　


　畿辅通志卷八十六
　　列女
顺天府
　南北朝魏
　卢元礼妻李氏　燕人元礼卒李氏追亡抚遗事姑以 孝谠着母崔氏终于洛阳凶问至举　
　　　声恸絶一宿乃苏水浆不入口者六日自范阳奔 丧八旬方达举榇号踊遂尔顿絶后魏时有司以　
　　　状闻诏追号贞孝女宗易其里 为孝徳里树李卢二门以惇风　
　齐
　鲜于氏文英　燕人文宗姊适荀氏七日而夫 亡矢志守节母亡哭泣丧明　
　隋
　元务光母卢氏　范阳人少好读书造次必以礼盛年 寡居亲敎授诸子隋汉王谅反汉将　
　　　綦良畧山东以其子务光为记室及良败磁州刺 史上官政籍务光家见卢氏逼之卢氏以死自誓　
　　　政凶悍以烛烧其面 卢氏竞不屈而死　
　郑义宗妻卢氏　范阳人涉猎书史事舅姑恭顺夜盗 刼其家卢罥立姑侧为贼捽捶几死　
　　　贼去人问何为不惧荅曰人所以异于禽兽者以 其有仁义也今邻里急难尚相赴况姑可委弃耶　



　　　若百有一危我不独生姑曰岁寒然后 知松柏之后雕也吾今乃知妇之心　
　唐
　韦雍妻萧氏　张弘靖镇幽州韦在幕府朱克融乱韦 被劫萧闻难与韦俱出相抱痛哭左右　
　　　格之不退刑者断萧 臂韦被杀萧亦死　
　崔绘妻卢氏　范阳人绘死父母欲嫁之不从时李思 冲方贵显求为继室氏断发自誓终不　
　　　能 夺　
　金
　许古妻刘氏　大兴人贞祜初居蒲城兵至与二女俱 自尽事闻追封郡君谥贞洁长女谥定　
　　　姜次 肃姜　
　元
　张买奴妻王氏　燕人年十六买奴官钱塘病殁葬宛 平西十里王氏每旦披发往奠伏墓　
　　　大恸久而致疾舅姑谓曰尔尚少可宜自圗终身 氏泣曰父母命妾归张氏此足可更履他人门耶　
　　　焭居三十年事 闻诏旌其门　
　惠士铉妻王氏　大都人士铉疾革曰我必不起前妾 所生子善保护之待其长而汝嫁及　
　　　卒氏垢形居墓侧抚妾子至岁余亦死哭 曰无复望矣经死于树今其地名双冢儿　
　史天倪妻程氏　永清人天倪帅正定降将武仙谋逆 天倪战死氏闻自杀事平收葬颜色　

　　　如生刃犹在手 事闻旌表其墓　
　魏成妾周氏　良乡人成五十乏嗣娶周生一子成殁 周甫二十亲族或劝之更适周曰烈女　
　　　不更二夫妾肻事二姓乎乃勤纺织以养姑 敎子成立苦节三十余年卒事闻诏旌其门　
　费隠妻王氏　良乡人隠有疾氏祝疾谨无所不及疾 鸟隠以妾所生子女托氏善抚育之隠　
　　　卒氏抚子女备至未几子殁氏哭曰子 死吾生何为以管钥授女寻自缢死　
　任氏女　霸州人顺帝时红军攻围信安任怀金携弟 徙居仁义乡誓不适人抚弟成家年九十余　
　　　卒 　
　阿鲁温氏　佥事赫赫妻赫赫亡于蜀柩至葬之遂庐 墓所昼夜哀泣不食五日而死至正间诏　
　　　旌其 庐　
　周荣妻陈氏　大都人二十七岁夫亡子甫岁余誓不 改节甘贫纺绩养姑育子诏旌其门　
　徐猱头妻岳氏　大都人元末兵入城氏告其夫曰我 等恐被掠可奈何夫曰事急矣惟死　
　　　耳氏遂焚其居与夫同赴火死其母 王氏及二女一子皆抱持赴火死　
　王世明妻李氏赛儿　房山人至正末竹真军至县李 与女安奴皆被执谓女曰与其　
　　　受辱不若死女曰母先杀我李即以军所遗刀杀 女因自杀竹真闻之为之祭葬表其门有司树碑　
　　　以旌 之　
　李仲义妻刘氏翠哥　房山人元末大饥官兵执仲义 欲烹之刘氏奔捄地乞代口　



　　　闻妇人黒肥者味美 愿就烹闻者哀之　
　宋门诸烈妇　大都人宋谦妻赵氏兵破大都赵氏与 子妇温氏髙氏孙妇高氏徐氏及诸孙　
　　　男女六人众妾 三人皆赴井死　
　明
　崔奉先妻王氏　顺天府人奉先早死氏 守节不二洪武初旌表　
　田亮妻杨氏　顺天府人洪 武初旌表　
　杨应时妻张氏　顺天府人应时登进士筮仕平原令 死遗二子张曰欲殉夫以死不为夫　
　　　立后所损多矣乃忍死抚二孤后二子俱夭张乃 呼天号泣曰吾偷生二十年为杨嗣也今皆夭折　
　　　若更少延何颜见夫 地下耶遂絶食死　
　栁氏女　顺天府蓟州人许嫁主事赵野未婚而野 卒栁誓不他适其兄欲夺其志不从而死　
　李彦实妻刘氏　顺天府蓟州人夫亡家贫子舍儿尚 幼氏誓不更适舍儿既长娶杨氏未　
　　　几亦亡姑妇相依至 死洪武中旌为双节　
　李真妻韩氏　顺天府人夫亡子麟尚幼 氏守节敎子事闻旌表　
　朱清妻姜氏　顺天府人年二十六夫死守 节四十九年事闻诏旌其门　
　刘氏　京师人为戍卒妇夫以赦归不以为妇氏乃剪 髪为尼行乞市上自置一棺夜卧棺中五十余　
　　　年邻火起刘入棺呼曰乞 阖棺以毕吾事遂焚死　

　吴恕妻张氏子达妻谢氏　顺天府人恕旅死张生一 子父母欲改嫁之氏曰夫　
　　　病不及视汤药恨不能死忍弃其孤耶抚子达成 立达又卒妻谢氏年十九妇姑同以节终墓产灵　
　　　芝二本人谓 节孝所致　
　刘瓒妻王氏　顺天府人年二十生二子瓒卒氏甘贫 守节阖门整肃抚二子成立事闻诏旌　
　　　其 门　
　李信妻杨氏　顺天府人性严洁信收迷失女子为妾 宠嬖之待杨寖薄杨执归道不衰后妾　
　　　家讼信系狱杨丐贷钱米馈食期年狱解后信疾 卒信之母与弟欲嫁氏为葬资氏闻遂触墙死　
　刘奉妻张氏　顺天府人年二十二生一子奉卒氏守 节抚孤后子亦卒氏抚孙成立寿八十　
　　　二 终　
　魏仁妻杨氏　顺天府人年二十七生子镇儿仁卒杨 事姑抚子阖门严肃守节四十三年寿　
　　　七十 卒　
　杨泰妾张氏　顺天府人泰四十丧子妻侯氏请置妾 泰不从强而从之乃纳张生子守仁甫　
　　　三岁泰卒张时年二十三劝之嫁 以死自誓事侯如母年七十五卒　
　杨椿妾何氏　顺天府人椿妻李氏年四十无子纳何 生一子后椿夫妇俱丧何年二十五族　
　　　人悯其少欲夺志何誓死守 节敎子成立年五十以节终　
　王堂妻宗氏　宋宗泽之后顺天府人年二十堂卒子 都方在襁褓人劝之嫁氏不从后子都　



　　　又卒抚孙道儿伶仃艰苦有人 所不能堪者守节年至八十卒　
　沈应诰妻郭氏　顺天府人夫死毁容截 髪苦节终身奉族表　
　杨春妻张氏　顺天府人年二十夫死抚孤国新成立 娶朱氏年十六国新又死朱氏僵卧柩　
　　　旁木浆不入口者 十日死诏旌其门　
　邢釿妻刘氏　　　　金妻刘氏
　于徳信妻李氏　　　刘暹妻王氏
　龎整妻张氏　　　　李直妻潘氏
　王霡妻杨氏　　　　李本立妻崔氏
　段国宾妻李氏　俱顺天府人夫亡 抚孤守节旌表　
　张孝妻章氏　永清县人夫死家贫氏日夜哀泣誓以 身殉家人有劝之抚孤者不聴卒缢死　
　　　事闻 旌表　
　宋大化妻褚氏　永清人大化亡氏年十八欲以身殉 遗腹将娠公姑苦劝不得已忍死以　
　　　待生子末几夭折氏曰向为夫存嗣今 子亡复何生为絶粒逾旬死事闻旌表　
　刘自重妻杨氏　永清人自重死氏年二十三子三岁 罄产葬夫抚子成立埀二十年事闻　
　　　旌 表　
　路中妻李氏　顺天府人随夫之任平顺夫在任偶感 时疾氏知夫疾不起遂自缢未几夫亦　

　　　死奉诏 旌表　
　马鸾妻刘氏　顺天府人氏独行途中遇 强暴不屈死奉诏旌表　
　李继宗妻冯氏　顺天府人年二十二夫亡舅姑怜其 年少无子欲嫁之氏泣曰夫死命也　
　　　舅姑老谁能养者后舅姑 终氏殡葬如礼诏旌其门　
　李文敬妻吉氏　顺天府人文敬早殁惟二女在抱舅 姑属邻妪谕以他适吉泣不可抚二　
　　　女养舅姑歴五十 年卒奉诏旌表　
　李本生妻阎氏　顺天府人生子甫一岁本生卒贫不 自存氏操女红以养姑抚子成立诏　
　　　旌其 门　
　张鐄妻孔氏　顺天府人鐄赴试卒 于京榇归氏不食死　
　马玺妻周氏　顺天府人玺疾革语周曰汝能守乎周 泣曰君勿为虑倘不讳妾当殉君后玺　
　　　卒周治丧毕闭戸经死 时年二十二事闻旌表　
　李时彻妻曹氏　顺天府人年少夫亡有孕未育冀得 男以延夫祚既而生女舅姑欲改适　
　　　之氏大恸 自经死　
　程玉妻王氏　顺天府人玉贾于外三年始归寻疾卒 里妪谋使氏他适贿姑以厚利姑从之　
　　　氏闻自 经死　
　冯顺妻赵氏　顺天府人顺卒氏年二十守节 始终如一日宣徳三年旌表　



　谢黑儿妻梅氏　东安人年十八夫亡即欲自尽姑止 之遗腹生一子夙夜操作以奉舅姑　
　　　抚子成立守节四十 余年宣徳中旌表　
　纪锁妻王氏　顺天府人事翁姑尽孝洪武三十三年 夫从征死氏年二十闻讣哀痛几絶姑　
　　　李氏怜其少欲再嫁之氏不从 奉姑益笃正统四年诏旌其门　
　周望妻王氏　顺天府人年二十夫亡守节 七十余年卒正统四年旌表　
　薛太妻李氏　顺天府人夫亡守节善 事舅姑正统中旌表　
　胡海妻王氏　丰润县人海为兴州前屯卫千戸病殁 王少无子誓不再适奉舅姑甚恭父母　
　　　欲夺其志遂自 缢正统中旌表　
　陈琏妻孔氏　东安县人归琏数月琏赴南监遗孔氏 于家事姑孙氏克尽妇道越三年夫以　
　　　疾卒于客邸氏迎榇还葬姑怜其无子欲嫁之氏 曰夫既早逝姑老且疾妇若他适姑将何依哭曰　
　　　不从姑卒尽典簮珥葬如礼 孀居五十八年正统中旌表　
　许洪妻陈氏　顺天府人洪卒氏哀痛语其亲族 曰夫死无子吾无生理矣自缢死　
　郭门诸节妇　顺天府人郭纶从兄备御辽东以王事 死妻周氏年二十抚遗孤卫国孀居四　
　　　十余年及卫国娶董氏未乆奉命提调大安口亦 以王事死董氏年十九孝事孀姑抚长子承嗣遗　
　　　腹子承忠成立后承嗣娶雷氏承嗣卒承忠娶王 氏承忠亦卒王抚遗孤铨逺铨逺又早亡妻谷氏　
　　　抚孤东镇娶谷承宗女东镇复卒无嗣谷守 节三十余年五世同孀俱完节终事闻旌表　

　乔起鹤妻范氏　顺天府人景泰元年起鹤赍诏房山 夜中煤毒死范年二十二闻讣号哭　
　　　不食及柩至遂自缢 柩旁事闻建坊旌表　
　张镇妻黄氏　永清县人夫亡年十九子甫数月家 贫抚孤成立年九十余卒诏旌其门　
　郝廷表妻魏氏　永清县人夫亡家贫频遇饥 馑备尝辛苦抚子成立旌表　
　卢镗妻段氏　　　　李凤鸣妻刘氏
　孙希尹妻尹氏　　　李缙芳妻刘氏
　贾应元妻高氏　　　蔡其俊妻王氏
　周某妻康氏　　　　陈睿妻张氏
　王文苑妻周氏　俱顺天府人夫 亡守节旌表　
