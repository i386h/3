<!-- { "loadSidebar": true } -->
　青白盐二十四万一千六百六十六斤内官监青白
　盐一十三万四千五百斤光禄寺青盐一十二万斤
　内盐砖二百七十七块每块重十五斤白盐三万二
　千斤卤水二千四百斤神乐观食盐六千五百二斤
　务于九月中旬解纳以供
御用顺治七年题准光禄寺盐交本寺收贮顺治十五
　年题准供用库盐归并宣徽院收贮康熈元年题准
　各监库盐仍交戸部收贮三年题准光禄寺盐仍交
　戸部收贮二十八年议准[长芦]运司煎办贡盐九十
　余万觔内务府光禄寺每年取用三十余万觔自二
　十八年为始止令煎办四十万觔其余五十余万觔
　停其煎办每包折价银七钱五分报部三十三年覆
　准将[长芦]三十三年三十四年额解盐觔停止俟用
　完再照例移解五十一年议准[长芦]运司解送备用
　青白盐十万觔砖盐一万觔于五十一年起至五十




　五年止停止解送折价解部俟五年后每年止解青
　白盐六万觔砖盐四千觔交光禄寺仍将每年应折
　价银报部查核
　　　食盐额例
　明初在京府部院寺科监等衙门俱有食盐至万歴
　八年尽数裁革惟戸部堂上及十三司官吏都察院
　堂道官吏并盐院书吏尚有岁支食盐多寡不等俱
　以六百觔浄盐为一包候部院札到本司差官下场
　支领于库贮私盐银内动支夫马脚价等费给与差
　委解官装运至京各衙门交纳我
朝顺治元年八月题定
御用盐觔行司纳解部院等衙门食盐仍照前数每年
　办解戸部官吏食盐四万九千一十六觔都察院堂
　道官吏食盐一十五万六千九百四十觔盐院官吏
　食盐三千二百五十觔交纳戸部查收贮库给散各
　旗顺治四年题定给发宗室及官员兵匠人役盐觔





　额数顺治十一年题准诸王各旗官员按俸银每两
　给盐一斤
　供用库原额白盐二十四万一千六百六十六觔每
　百觔加耗盐三十觔该耗盐七万二千四百九十九
　觔十二两八钱
　内官监原额白盐六万二千觔青盐七万二千五百
　觔每百觔加耗盐三十觔该耗盐四万三百五十觔
　光禄寺原额青白盐一十五万二千觔　内扣盐砖 一万觔　实
　青白盐十四万二千觔每百觔加耗盐三十觔共该
　耗盐四万二千六百觔
　神乐观食盐六千五百二觔每百觔加耗盐三十觔
　该耗盐一千九百五十觔九两六钱
　戸部官吏食盐四万九千九百一十六觔每百觔加
　耗盐十觔该耗盐四千九百九十一觔九两六钱
　都察院堂道官吏食盐一十五万六千九百四十觔
　每百觔加耗盐十觔该耗盐一万五千六百九十四




　觔
　盐院官吏食盐三千二百五十觔每百觔加耗盐十
　觔该耗盐三百二十五觔
　闰月加食耗盐一万九千二百九十七觔十一两二
　钱
　雍正五年议准天津驻札水师营官兵所食盐觔商
　人将就近滩场生盐百包运至该处交与该同知呈
　明都统按名分给以济官兵食盐每包定价银五钱
　其盐价银两官兵初到令该同知于俸饷内照数扣
　交盐法道库至明岁官兵驻札已定令该御史照依
　天津附近军民食盐之例行文该都统将官兵水手
　人等查明戸口若干应用盐觔若干造具清册饬令
　分司听其自备盐价买食如有不肖兵丁混杂滩场
　偷窃以及串通商人夹带行私等弊该御史即行查
　拏治罪
　　　白盐折价





　顺治十八年八月起至康熙元年八月止一年之内
内庭各处用盐仅十万觔今现在贮库盐觔尚足取用
　令[长芦]运司额解内官监供用库正耗等盐照依时
　价并脚价自康熙元年为始改折三年以充兵饷至
　三年之后该运司听候部文取用本色照数解纳转
　送内务府以供
内庭之用其余下剰盐觔仍行改折每年将改折银两
　照时价并脚价先行报部酌定数目以便载入年额
　考成如起解稽延照盐课未完例叅处
　康熙八年以后[长芦]岁办贡盐照例奉文煎办余盐
　折价解部其煎办盐觔除奉文取解本色外所有存
　剰余盐收贮津坨来年额办盐觔或征本色或征折
　色咨部酌定
　岁办贡盐正耗原额共九十一万三千一百八十五
　觔每年照例煎办解赴津坨候部文取解如有余剰
　存坨盐觔久贮不免消耗照依时价并脚价每包重




　二百二十五觔改折价银七钱五分发商变卖今除
　光禄寺内务府盐二十六万觔外共该征解折价银
　二千三百七十七两二钱八分三厘三毫三丝三忽
　三微三纎三沙三尘三埃三三漠三糊载入年额
　考成一体奏销
　閠月白盐折价银六十四两三钱二分五厘六毫六
　丝六忽六微六纎六沙六尘六埃六渺六漠六糊
　　　盐砖折价
　盐法考载前明盐砖二百七十六块每块重十五觔
　至
本朝顺治五年因不足用行令运司添造盐砖三百九
　十一块连前共六百六十七块共计一万觔自顺治
　二年起至十六年止每年照额征解本色顺治十七
　年分光禄寺题请每块盐砖折价银二钱八分共折
　价银一百八十六两七钱六分
　　　卤水折价





　[长芦]贡盐则例光禄寺定额盐卤二千四百觔俱行
　折价明制已然
本朝因之每年盐卤二千四百觔每百觔折价银一钱
　六分共折银三两八钱四分运司捐解奏销
　　　贡盐节省
　康熙四十年六月戸部准据光禄寺呈称额解盐十
　八万四千六百觔一年所用不至十万觔嗣后每年
　只解送十万觔以备应用减省盐八万四千六百觔
　每年折价倘有宾客多来盐觔不敷应用酌量移取
　　　盐觔变价
　康熙四十一年六月戸部题准四十年分盐觔煎办
　三十万觔备用余盐六十余万觔已经折价解部除
　解过盐二十二万五千七十觔零尚余盐七万四千
　九百二十觔零应变价送部其康熙四十一年分盐
　觔仍令煎办三十万觔备用余盐照例变价至每年
　额解盐砖光禄寺库存无几不敷应用仍解本色



　康熙五十一年六月题准光禄寺每年[长芦]盐运司
　解送备用青白盐十万觔砖盐一万觔一年各处只
　用青白盐五万二千余觔盐砖三千余觔歴年除用
　下存青白盐三十二万四千十六觔零盐砖四万四
　千十五觔零因省存剰盐觔将[长芦]盐运司每年所
　解盐觔暂停五年此停解五年青白盐五十万觔盐
　砖五万觔折价交部俟五年后每年解送十万斤青
　白盐内减去四万觔止解六万觔盐砖一万觔内减
　去六千觔止解四千觔备用此减去四万觔青白盐
　六千觔盐砖亦应折价交部
　康熙六十一年七月戸部议准[长芦]廵盐御史孙塔
　自康熙五十二年起至康熙六十年止尚有存剰盐
　八十余万觔尚未变价解部应将康熙六十一年分
　应办盐觔毋庸煎办俟有咨取即将歴年存剰盐觔
　解送其康熙六十一年应煎办盐觔照例折价解部
　雍正二年三月戸部议覆[长芦]廵盐御史莽鹄立雍





　正元年分煎办内务府盐二十万觔内除雍正元年
　三月至十一月奉文取解内务府交送和硕怡亲
　王多罗果郡王多罗理郡王借商铺盐四项共计一
　十一万七千五十觔续即差官起解补还商铺外其
　余存剰盐八万二千九百五十觔计筑三百六十八
　包一百五十八觔应否照例变价查[长芦]运司每年
　额解本寺青白盐六万觔盐砖四千觔贮库备用今
　雍正三年分额解盐觔应作速解送
　雍正三年二月戸部议准[长芦]廵盐御史莽鹄立雍
　正二年煎办本色盐二十万觔内除雍正二年八月
　十月两次取解内务府借商铺盐觔共计九万四千
　五十觔续即批解补还商铺余剰盐十万五千九百
　五十觔计筑盐四百七十包二百觔饬商照例领运
　变价其雍正三年分内务府盐觔遵照旧例煎办
　　　边布银两
　盐之有边名也昉于宋雍熙间其法募商输刍粟塞




　下而官给之盐明代循之成化以后稍更矣使商人
　于边代间输刍粟与金各半报中给引是曰边盐成
　化六年御史林诚以深州海盈及益民阜财富民富
　国海丰海阜海润越支济民石碑恵民归化十三场
　陆路窵逺商人不支盐课遂致盐觔堆积年久消折
　请自本年为始每盐二大引合为四小引共重八百
　觔折阔白布一疋长三丈二尺议价银三钱征解通
　州通济库交纳以备折俸支用是曰布盐此边布所
　由名也至嘉靖九年御史傅炯题请青州分司所属
　济民石碑恵民归化四场离小直沽批验所窵逺商
　人支掣实难请将本色尽行折价每引折银一钱嘉
　靖二十九年御史赵镗援例议将深州海盈场除盐
　山县近场一十三戸照旧办纳本色其余居住正定
　府衡水县等戸照例折色每引纳银一钱折色贮库
　本色入坨俱听仓勘到日支给计每丁纳盐四引二
　十觔此又边布折价之所由来也我





朝因之每年实征边布银六千三百三十七两九钱八
　分八厘三毫一丝七忽三微一纎四沙一埃三渺三
　漠入册奏销照额征解新増边布银十五两二钱五
　分二厘四丝二忽四微六纎三沙一尘七埃七渺五
　漠六糊
　　　京山
　京山者乃前明京山顺庆柘城汝宁嘉定新昌太和
　景宁建德太康阳夏徳平荣阳庆云十四藩府每年
　各给盐若干引每引折银一两三钱三分三厘派于
　[长芦]运司按年征给我
朝定[长芦]盐法课额廵盐御史王秉干以此项原系旧
　例正名京山每年应征银七百五十四两六钱九分
　八厘派各场地丁
　　　滩价锅价
　[长芦]之盐有由煎而成者其旧有四场曰阜民曰石
　碑曰济民曰归化是也今则阜民场荒矣有由晒而




　成者其旧有九场曰兴国曰利民曰富国曰富民曰
　海丰曰深州海盈曰阜财曰利国曰严镇是也今则
　富国富民深州海盈亦荒矣若丰财越支[芦台]三场
　其旧半煎而半晒今则[芦台]如故而丰财晒越支煎
　矣煎者何灶丁秋日采草于所分场中至十一月间
　凿海氷蔵之春暖以后淋其卤于锅煎之周十二时
　为一伏火凡干六锅每锅约得盐百觔诘旦出坑灰
　晒于亭场俟盐花浸入灰内仍实灰于坑以取卤其
　试卤也投石莲卤中沉而下者为淡卤浮而横侧者
　盐淡半焉煎之则耗薪必浮而立于卤面者乃为盐
　卤以此入锅可顷刻成盐将成时又须投皂角数片
　盐始凝至于积灰则以年久者为良卤水浸润其成
　盐尤多久旱则潮气下降土燥而盐不生花久雨则
　客水浸滛亭场沾湿晒之反致销蚀故以灰取卤必
　雨旸时若而盐乃丰也晒者何灶丁于近海之区预
　掘土沟以待海潮浸入复于沟旁坚筑晒池九层或





　七层自髙而低俟潮退后两人绳系栁兜挽沟中盐
　水倾入最髙一层池中注满晒之然后放入第二池
　又灌髙池使满逐层放至末池投石莲试之咸矣于
　是趂晴曝一日以木扒把起堆贮池旁隙地如髙墉
　然泥封覆其上待商至而批发之凡盐由晒成者其
　形颗名曰盬盐由煎成者其形散名曰末盐末味髙
