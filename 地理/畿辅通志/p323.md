<!-- { "loadSidebar": true } -->
　刘灼妻谷氏　安州人年十八夫亡遗孤在抱继姑有 夺嫁意遂毁容自矢抚幼孤延师教训　
　　　成立守节四十七年 雍正十一年　旌表　
　杜三魁妻王氏　祁州人年二十二夫亡无子孝事舅 姑抚幼叔成立为婚娶生子玢氏以　
　　　为子鞠育恩勤无异已出守节 三十二年雍正十一年　旌表　
　王瑜妻管氏　新安人年十三归瑜夫亡即欲身殉因 姑老子幼强起饮食后长子夭亡姑复　
　　　病殁抚幼子以延宗祀姊姑劝其改嫁氏 涕泣愧愤投缳死雍正十一年　旌表　
　张廷球妻刘氏　新安人年十七适廷球善事舅姑以 孝称廷球病氏奉汤药衣不解带者　
　　　二年及廷球卒氏年二十九抚二子祚昌际昌教 育备至祚昌登雍正八年进士守节至七十二岁　
　　　雍正十一 年　旌表　
　王谷妻谢氏　雄县人年二十一夫亡哀毁几絶事亲 抚孤孝慈兼至苦节歴四十八年雍正　
　　　十一年 　旌表　
　杨廷正妻何氏　雄县人年十九归廷正数月夫亡翁 姑衰老竭力孝养及殁丧葬尽礼抚　
　　　侄为嗣训之成立守节四十 一年雍正十一年　旌表　
　李用行妻崔氏　容城人年二十三夫病药必亲尝焚 香祷天祈以身代夫亡水浆不入口　
　　　愿以死殉恐夫絶嗣乃矢志抚孤允元成立 入泮苦节至七十二岁雍正十一年　旌表　
　李允元妻凌氏　容城人即崔氏媳夫病躬亲尝粪夜 叩北斗愿减年以益夫寿夫亡守志　



　　　孝奉孀姑抚二子成立守节至 五十岁雍正十一年　旌表　
　谢宴朝妻耿氏　安肃人定兴武进士一培女年二十 九夫亡子仅二岁氏躬亲纺绩寒暑　
　　　不辍抚孤入泮守节至五十 一岁雍正十二年　旌表　
　商之辂妻戴氏　安肃人年二十七夫亡家贫舅年七 旬衰病不起氏躬亲汤药三年无倦　
　　　色及殁拮据丧葬竭诚尽礼抚二子长洛次渲俱 克成立氏守节年至七十八岁卒雍正十二年　
　　　旌 表　
　商洛妻谢氏　安肃人即戴氏媳年二十九夫亡恸絶 欲殉念孀姑无养矢志守节竭力奉事　
　　　姑病毎夜祝天祈以身代及亡哀毁骨立丧葬尽 礼姑妇皆以节孝称氏年至六十一岁雍正十二　
　　　年 旌表　
　于浡然妻文氏　安肃人年二十六夫亡奉事祖姑色 养备至及殁丧葬尽礼抚育嗣子训　
　　　之成立守节五十年卒 雍正十二年　旌表　
　张士达妻陶氏　束鹿人年十八夫亡孝奉舅姑存殁 尽礼遣子仅六月抚育教诲俾克成　
　　　立入京卫武庠守节至六十 二岁雍正十二年　旌表　


钦定四库全书
　畿辅通志卷八十八
　　列女
河间府
　唐
　殷保晦妻封氏　景州人封敖孙名绚字景文能文章 草保晦歴校书郎黄巢入长安共　
　　　匿兰陵里明日保晦逃贼悦封色欲犯之固拒贼 诱说万辞不答贼怒勃然曰从则生不然膏我剑　
　　　封骂曰我公卿子守正而死犹生也终不 辱逆贼手遂遇害保晦闻之一恸而絶　
　高叡妻秦氏　河间人叡为妫州刺史为黙啜所攻州 叡仰药不死黙啜示以寳带异袍曰　
　　　降我赐尔官不降且死叡视秦秦曰君受天子恩 当以死报贼一品官安足荣自是皆瞑目不语黙　
　　　啜知不可 屈并杀之　
　宋
　王昭远祖母郭氏　阜城人初郭常对昭远母指昭远 曰此儿有贵相他日必至公侯指　
　　　昭懿曰此皃俸钱过二万 不能胜矣后果皆如其言　
　元
　孙氏女　河间人父病十年女祷于天愿 以身代且口吮其脓血旬月而愈　



　蔡賆妻王氏子妇王氏　鄚州人年二十适賆八年而 賆死子元三岁守节不嫁常　
　　　纺绩以教子元长娶王氏女以孝谨闻未元亦 逝子原良在襁褓中王氏叹曰吾姑少寡守志我　
　　　岂不能邪亦誓死不嫁孀居五十年姑年 九十二妇年七十有司以闻旌为重节门　
　田士达妻王氏　交河人年二十五丧夫守 节不移至正间旌其门　
　明
　柴时妻刘氏　河间府人年二十七夫亡 无子守节年七十七卒　
　于栻妻徐氏　河间府人年二十六夫亡守节奉姑 胡氏以孝闻训子钟读书领乡荐　
　魏氏女　河间府人许字同邑柳大节未婚而大节死 将殡魏告父母乞往送父母许之既至触棺　
　　　而死因 合焉　
　王绍妻郭氏　河间府人年二十四生子培业甫六月 而夫亡抚之入庠以节寿终及郭亡培　
　　　业庐墓哀毁成疾死士 论称其节孝出于一门　
　李重耀妻于氏　河间府人生员于应中女归李三载 而重耀病氏衣不解者七月早夜　
　　　吁天祈以身代重耀卒氏忍死以奉翁姑立嗣以 延其后又礼嫁其夫之女弟妇道无亏为乡里所　
　　　重 　
　李文植妻林氏　河间府人年二十六家贫守 节抚子成立年七十余卒　
　薛尚智妻修氏　河间府人夫亡无子有劝之更 适者氏以死拒之卒以节寿终　

　韩思远妻刘氏韩思贵妻边氏　河间府人刘氏年二 十六边氏年二十五　
　　　夫亡俱守节不二孝 事舅姑洪武间旌表　
　李门四节妇　河间府人李氏子四长茂德妻张氏次 仁义妻孙氏次兴祖妻张氏次希贤妻　
　　　陈氏昆弟前后皆早卒娣姒俱誓无二志茂德子 勉学六岁孤兴祖子志学八岁孤希贤子敏学在　
　　　腹而孤仁义无子甘纺织同居苦节终 身三子相继成立人谓之一门四节　
　崔祥妻刘氏　河间府人年十八夫亡母欲嫁之不从 抚遗腹子成立守节六十五年年八十　
　　　三 卒　
　王宪妻李氏　河间府人适王六月而宪卒李年十九 有遗腹舅姑欲嫁之不从后生子抚之　
　　　成立守 节以终　
　宋甫林妻冯氏　河间府人年二十二夫亡子未周岁 躬织纴操井臼以事舅姑守节四十　
　　　一年 卒　
　韩得礼妻高氏　河间府人年二十五夫亡家贫无子 矢志守节抚夫弟成立妯娌同居雍　
　　　雍无间年 八十卒　
　李迁桂妻祁氏子妇王氏　河间府人夫亡子继元甫 二岁抚之成立娶王氏而　
　　　继元亦亡姑妇同守 节织纴以自给云　
　韩一经妻邓氏　河间府人夫亡无子姑孀居丧明氏 织纺为业事亲抚孤歴三十四年邑　



　　　令张汝藴 请旌其门　
　葛署妻孙氏　河间府人夫亡无子家贫纺 绩独守五十年卒年八十岁　
　邓节妻毕氏　河间府人凶年节挈家就食景州父母 相继亡节亦寻没俱藁景州氏年三　
　　　十三无子乃昼夜勤苦纺绩数年以所积市地于 城北八里庄负翁姑及夫之骨归葬焉苦节歴五　
　　　十余年如一日年八十五忽觉身痛曰 吾今得侍夫地下矣遂不食八日而死　
　张永锡妻朱氏　　　髙大体妻张氏
　王守成妻刘氏　　　张继世继妻邢氏
　宋友妻许氏　　　　刘自持妻张氏
　王廷曜妻张氏　　　白一仕妻王氏
　赵时卿妻傅氏　　　刘泮妻逯氏
　刘继芳妻霍氏　　　刘架妻李氏
　髙渭妻朱氏　　　　邓晁妻杨氏
　薛自道妻郭氏　　　张躩妻陈氏　俱河间府人 夫亡守节　
　刘纬妻祝氏　河间府人年十九抚遗孤成立孤早死 长孙又死次孙三岁复抚养之宗祀克　
　　　延以节 寿终　
　沈周南妻王氏　河间府人夫亡守节 寿至一百岁卒旌表　

　董氏女　河间府人父官大同卫都督许字都御史庄 愍冦公孙璨璨亡氏欲归养舅姑父母不从　
　　　遂絶食死冦迎 其尸合焉　
　娄殿妻刘氏　河间府人年二十二抚遗孤甫 三岁贫苦不移至年八十一卒　
　黄真妻朱氏　河间府人年二十二生子锺数月而夫 亡奉姑以孝闻训锺读书登宣德己酉　
　　　乡 荐　
　王问妻阎氏　河间府人年十九夫 亡守节五十余年卒　
　刘鸿儒母赵氏　河间府人年二十二夫亡守节教子 鸿儒为博士弟子鸿儒殁氏年七十　
　　　过恸婴 疾死　
　李庭妾靳氏　河间府人庭老无子娶靳生一子名晚 成甫八月而庭死族人利其产谋害之　
　　　氏刻苦保成 立年八十一卒　
　傅应吉妻左氏　河间府人年二十一无子守 节孝养孀姑姑殁祭成礼　
　李元妻尹氏　河间府人里有郭世美者伺其 夫远出夜犯之不从自刎死　
　刘子谦妻黄氏　河间府人年二十夫亡子旌人 多陵逼之苦节五十余年旌表　
　李达妻张氏　河间府人年二十六夫亡事舅姑抚 子孝慈兼至守节三十五年正统间旌　
　　　表 　
　吕种妻牛氏　河间府人年二十一夫亡守 节抚孤年九十余岁卒旌表　



　林涞妻韩氏　河间府人夫亡年二十六孝事舅姑抚 育两孤俱教之入泮苦节五十余年卒　
　　　旌 表　
　李士经妻王氏　河间府人年二十夫亡苦节纺绩以 奉舅姑存殁尽礼教育孤子成立年　
　　　七十余岁 卒旌表　
　高梦轸妻刘氏　河间府人年十四适梦轸梦轸死姑 陈氏虑其年少无子屡劝改适氏毁　
　　　容剪发守节 四十余年卒　
　张起田妻牛氏　河间府人夫亡无子年 少守节事舅姑以孝称　
　韩谓性妻王氏　河间府人年二十九夫亡孝 亲抚孤守节歴四十三年卒　
　陆璠妻丁氏　河间府阜城人年二十五夫亡纺 绩以奉舅姑守节五十一年旌表　
　宗礼妻李氏　河间府阜城人生一子而夫亡家甚贫 躬纺绩以奉舅姑守节至五十八岁卒　
　　　有司奏 旌其门　
　熊信妻金氏　河间府阜城人年二十夫亡家贫依夫 之伯母唐氏操纺绩以佐之止生一女　
　　　待之甚守节四 十余年卒旌表　
　张鸿妻卢氏　河间府阜城人适鸿鸿病已笃未成婚 月余而鸿殁姑欲嫁之不从纺绩以养　
　　　姑姑殁出所蓄余布以备棺 殓乂独守四十余年卒旌表　
　何升妻李氏　河间府人年二十二夫亡子睦 甫三岁抚孤守节成化间旌表　

　任敬妻李氏　河间府人夫亡守节事舅 姑以孝闻成化间旌表　
　郑续继妻白氏　河间府阜城人年十七归郑越二岁 夫亡家人欲嫁之不从抚前子杜因　
　　　成立杜因亦早死又抚其 孤本复歴五十余年卒　
　郭朋妻刘氏　河间府人夫亡家贫甚躬纺织养 姑以节孝闻孀居四十余年卒　
　方进贵妻杨氏　河间府人年十六归方四年而进贵 卒无子誓不再适有刘姓者求婚　
　　　舅姑欲强嫁之氏阳 许诺即闭门自缢死　
　孟隆妻杨氏　河间府人年二十三夫亡子节甫六岁 誓不再适纺绩以奉舅姑舅姑卒皆以　
　　　礼守节五十 年年七十余卒　
　杨淮妻姜氏　河间府人年二十余夫亡一子纔二岁 抚育之昼夜机杼不辍子又早亡复抚　
　　　孙男女俱成立 卒年八十五　
　髙依仁妻张氏　河间府人年十七夫亡子配干甫周 岁父母翁姑怜其少欲嫁之氏曰今　
　　　日茍存为此儿耳如不我谅有死而 已氷操愈励守节年八十二岁卒　
　马任政妻杨氏　河间府人年二十四夫亡家贫屡遇 兵荒事姑以孝闻姑殁殡埋如礼歴　
