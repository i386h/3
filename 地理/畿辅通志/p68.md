<!-- { "loadSidebar": true } -->
　　田五百余顷　唐书地 理志　
　通利渠　在任邱县南五里亦名鱼君陂唐开元四
　　年县令鱼思贤开以泄淀水得地二百余顷
　永清渠　在东光县西其深莫测渐平





　沙溪　在故城县西北二十五里一名南河其水无
　　源秋雨后一望汪洋春至即涸
　孟港　亦名柳行港在故城县东二里漳水决入处
　　也自县北达景州西为青草河又东北注于千顷
　　洼
　龙湾　在吴桥县东二十里浅深断续流衍东注宁
　　津县为谷家河
　房渊　在献县北寰宇记乐寿县房渊方三百里今
　　湮
　张大洼　在交河县东三十里为锺水之处明万歴
　　十七年知县马中良开沟五道以通绛河洼旁之
　　田始无水患又达达洼在县东北七十里又洼东
　　洼在县东北九十里
　千顷洼　在景州东北三十里其地卑衍旧为锺水
　　处
　　明宣德中大河北决自德州溃入境内知州刘深



　　开渠导入此洼水患遂息　方舆 纪要　
　白草洼　在吴桥县西南三十里又曹家洼在城西
　　十里梅家洼在城东北三十里
　五龙潭　在任邱县北十里春夏不溢秋冬不竭又
　　白龙潭在县西十八里
　龙潭　在宁津县西北三十里水深莫测相传有龙
　　窟故名
　百道口　在府城西南
　　河间县大亷陂下注滹沱其决入之处谓之百道
　　口　寰宇 记　
　铁灯竿故渎　在府西南
　　府境有铁灯竿水其上流自武强饶阳之境汇漳
　　河滹沱诸流又北接博野蠡县沙滱诸河下流潴
　　为陂池纡回散澷经府境而北通静海直沽以达
　　海其支流环绕郡城每遇夏秋水发一望无际　方 舆　
　　　纪 要　





　靳河故渎　在东光县南二十里唐开元中开今湮
　完固口　在献县西南十八里滹沱偕漳滏诸流至
　　此分为二支一西南归运一西北为子牙河　详前 滹沱　
　赵北口　在任邱县北五十里亦曰赵堡口众水所
　　汇中驾长桥通南北孔道
　下口　在东光县北二十里
　　[卫河]有大小龙湾萦回而下经县北二十里其地
　　名下口　方舆 纪要　
　福井　在河间县治西南相传为唐大歴中凿明正
　　德时湮塞后县尹牛象坤寻故址复浚因名其地
　　曰福井巷有任彦蘖碑记
天津府
　[卫河]　卽运河自河间府交河县流径南皮县西又
　　东北径沧州城西又东北径青县南合滹沱河又
　　东北径静海县又东北径天津县北又东与白河
　　会[三岔河]




　　南皮县[卫河]在县西二十里与交河县接界　沧
　　州河在城西其上游自南皮县流入又东北入兴
　　济县界　青县河在城东一里自兴济县流入境
　　合滹沱河　静海县河在县城西北自青县合滹
　　沱河流入境至小直沽与白河会　方舆 纪要　
　　天津运河北自武清县交界[三岔河]起南至东岸
　　南皮县西岸交河县东止歴天津静海青县沧州
　　共计程三百四十五里　治河 要览　
　滹沱河　自河间府献县分流经交河县抵青县南
　　七十里杜林镇与漳河会
　漳河　亦自河间府交河县来至杜林镇与滹沱合
　　流至青县南二里鲍家嘴合于卫河其合处曰岔
　　河口亦曰汊河口水势汹涌阔数十丈
　　　按滹沱自献县分流一由大城为子牙河卽汉
　　　志所云从河东至文安入海者此正流也一至
　　　青县杜林镇合漳河卽水经注所云衡漳东北





　　　左会滹沱别河故渎谓之合口者此支流也近
　　　志以子牙为滹沱之别支而杜林镇之别渎反
　　　谓之正流误矣漳河自山东邱县分流一北行
　　　至冀州合滹沱所谓新漳河也一东行至青县
　　　合滹沱所谓老漳河也滹沱冲啮于恒晋至冀
　　　州合漳而浑涛益怒盖水之势合则猛也漳河
　　　溃溢于洺瀛至青县合滹沱而安行赴海盖水
　　　之性就下而顺也昔禹播九河于大陆之北而
　　　同逆河于渤碣之间因地宜亦顺水性也
　[三岔河]　在天津县东北本名[三汊口]亦名[三汊沽]
　　卫河西南自静海来径县北而东其流浊白河西北
　　自顺天府武清县来亦径县北而东其流清各流
　　至县东北二百歩许而合流谓之[三岔河]又东南
　　出直沽注于海
　[减水河]　有二一自顺天府武清县杨村北流至天
　　津县东南[张家嘴]入直沽此泄潞河之水者也




　　一自沧州南流至天津县大直沽渡入直沽此泄
　　卫河之水者也
　清河　在青县西南五十里其相近又有湛河泗河
　　共三河皆无源为交河县雨潦泄水之渠北至杈
　　河口南二十里鱼儿庄注于南淀
　黑龙港河　在青县西十五里又马家桥河在县西
　　八里胡家店河在县西十里以上三河至县北十
　　五里空城村汇而为一至大城县入子牙河
　盐河　在静海县西自河间府河间县流经此与顺
　　天府大城县分界卽子牙河也
　浮河　在沧州东南五十四里自河间府东光县东
　　北流径州界又东径盐山县东入于海
　　浮河自东光县永厚渠分流东北径沧州南十里
　　又东北径州东一里又东北入海　寰宇 记　
　　浮河在旧城南十里东北入海汉于此置县以在
　　浮水之阳故名浮阳　沧州 志　





　　浮河在县东百里自沧州界入县境达海　盐山 县志　
　九女河　在沧州东七十里相传有刘氏九女塟此
　　因名
　献河　在庆云县南三十里一名陷河卽河间府宁
　　津县土河之下流经山东乐陵县流入县西北境
　　之水多汇于此又东经山东海丰县注于海
　　无棣县有陷河阔数里西通德棣东至海　齐乘 　陷
　　河至乐陵县分南北二派南派入沾化北派由庆
　　云入海丰马谷山前抵土河口入海　山东 通志　
　鬲河　在庆云县南卽九河之鬲津也　详九河 故道　
　纪家河　在庆云县南五里又叉河在县南三里下
　　流俱注于鬲河
　胡苏河　在庆云县西南十二里此亦九河之一也
　　　详后 故道　
　直沽　在天津县东南[卫河]白河[丁字沽]之水汇流
　　于此又东南注于海




　　　按今天津县本名小直沽其南则[卫河]合南路
　　　之水其北则白河合北路之水汇流于此明永
　　　乐二年筑城置卫
本朝雍正八年改设府治为京师东面襟喉之地其东
　　　南十里为大直沽渡元史至元二十五年増立
　　　直沽海运米仓是其处也地势平衍每遇霖潦
　　　羣川泛溢直与海平故有直沽之名又东南四
　　　十里为海口杜佑通典所云三会海口也
　西沽　在天津县东北自顺天府武清县纳三角淀
　　之水与白河会而入于直沽河形如丁字故又名
　　[丁字沽]
　咸水沽　在天津县东南六十里卽古豆子[卤亢]也自
　　渤海至平原其间濵海之地土人多谓之豆子[卤亢]
　　　括地 志
　　河间之豆子[卤亢]今咸水沽是也东去海四十里地
　　斥卤广数十里宋时置戌守于此　地理 通释　




　　咸水沽乃出海要地　河间府 旧志　
　葛沽　在天津县东六十里相近有大沽明天顺初
　　开以通蓟州运道者也亦曰新河　详顺 天府　
　明月沽　在庆云县东北七十里东接马谷山濒海
　　煮盐处也
　渤海　在天津县东一百二十里　京畿南北羣川
　　悉由直沽以入其西南歴沧州盐山而接山东之
　　海丰县界其东北歴青县静海而达于顺天府之
　　宝坻县界元时江淮漕运悉行海道以抵直沽明
　　永乐初亦行之自会通河成始罢
　　海运之道自平江刘家港入海至崇明三沙放洋
　　向东行入黑水大洋取成山转西至刘家岛又至
　　登州沙门岛于莱州大洋入界河当舟行风信有
　　时自浙西至京师不过旬日而已　元史食 货志　
　　明初海运仍元故道自会通河成报罢　卢传印 海运考　
　　天津去海不过百里风帆驰骤逺自闽浙近自




　　登辽皆旬日可达控扼襟要第一形胜处也　方舆 纪要　
　大河故道　禹贡逆河入海之迹多不可考不敢附会据
　　史志所载古大河之经府境者有二道一由河间府
　　东光县歴南皮沧州青县静海而达于天津此为西
　　汉时大河入海之道亦卽北宋时河合永清渠北流
　　之道也水经注河水篇大河故渎东北至东光县故
　　城西而北与漳水会又淇水篇清河东至东光县西
　　又东北右会大河故渎则自东光而下漳卫所经　清河 卽卫　
　　　水详大 名府　皆大河故道矣水经清河东北过南皮县西又
　　东北经浮阳县西南皮故县在今治东北浮阳卽今沧
　　州旧城也又水经浊漳水东北过章武县西又东北过
　　平舒县南东入海今青县静海汉为平舒章武二县地
　　而天津又章武濵海之区也盖西汉以前河北经章
　　武漳卫皆附之以达海新莾时河东徙千乘漳卫遂
　　由其故道以达海自是而后河不由此者几歴千
　　年至宋皇佑元年河自澶州合永济渠而北流入





　　海卽今运河所行之道也宋史河渠志黄御河带
　　北行入独流东岩经干宁军沧州等八砦边界直
　　入大海其近海口阔六七百歩深八九丈三女砦
　　以西阔三四百歩深五六丈独流岩卽寰宇记所
　　云独流口在静海县北三女砦卽今之三河砦在
　　静海县东干宁军今青县海口今直沽入海之处
　　也一由河间府寜津县经南皮之东歴盐山庆
　　云而达于山东之海丰是为北宋时二股河东流
　　之故道宋史河渠志嘉佑八年河流派别于魏之
　　苐六埽遂为二股自魏恩东至德沧入于海是谓
　　东流盖其时以合永清渠者为北流故此又有东
　　流之目也河间府志宁津县古黄河堤在县西三
　　十里东北入南皮界庆云县志古黄河自南皮由
　　盐山孟家店至庆云县黒牛王店又东径海丰境
　　达于海宁津卽宋临津地界德州南皮盐山宋俱
　　属沧州庆云海丰为宋沧州之无棣县是则志所




　　云古黄河者盖卽宋史所云德沧之东流也宋史
　　又云神宗熙宁二年从宋昌言开浚二股于是东
　　流盛而北流闭元丰四年河复注于御河于是北
　　流盛而东流闭哲宗元符二年河大决于内黄于
　　是并势北行而东流遂絶计嘉佑八年为岁癸卯
　　元符二年为岁己卯东流所注不及四十年而近
　　有指此为禹河故迹者遂以海丰之马谷山为碣石
　　语多不经甚至目郦善长蔡九峰为南产不知北
　　地高下九峯固是南人而善长之居范阳则魏书
　　有明文岂竟未之见耶
　九河故道　九河之不可考乆矣尔雅释水徒骇太
　　史马颊覆釡胡苏简洁钩盘鬲津九河皆禹所名
　　也孔氏尚书传依其次而序之朱子孟子集注亦
　　宗其说至于故道所在不可得而详也春秋纬寳
　　干圗云齐吕填八流以自广尚书中候亦云自齐
