<!-- { "loadSidebar": true } -->
　周　贤　字思齐宣府前卫人袭父荫为指挥百户累 迁都督佥事镇守开平景泰五年陜西有警　
　　　诏贤率所部援之至野马涧力战六日斩馘无算 寻复战于安边营援兵不至遂死于阵事闻赠都　
　　　督同知荫一子指 挥佥事入名宦　
　周　麒　保安卫人正徳中以正千户赴京得侍内庭 时江彬怙势一日与武宗对奕言笑无人臣　
　　　礼麒面责之彬惶惧无措武宗不怿而罢后彬以 他事中麒死非命嘉靖初赠指挥佥事厚恤其家　
　李　良　字士贤保安卫人袭荫为指挥同知正徳中 流冦起良逐贼燕齐间屡立战功后与贼猝　
　　　遇马足陷小窖中贼围之数重良奋鬬不得 出遂死之事闻予祭恤荫一子都司佥书　
　董　旸　宣府前卫人嘉靖中为宣镇游撃遇冦力战 死予赠荫子一奎一元俱官总兵有战功入　
　　　名 宦　
　王　镇　万全右卫人嘉靖丁亥冦至葛峪及青边草 房连络数万骑时镇以指挥使总军往御身　
　　　先士卒自辰至酉战数十合以众 寡不敌力竭而死事闻予赠荫　
　刘　传　蔚州人守僃赤城嘉靖庚寅敌犯马营传率 百余骑赴援直前抟战敌围之数重传令士　

　　　卒下马步战传引满四射矢无虚发最后杀其一 长敌咬指引去而传亦身被重创中矢如猬甲裳　
　　　尽赤比撤围而卒诏加褒録赤 城士卒建祠有像祀之入名宦　
　李　纶　字徳贤懐安卫人嘉靖进士累官浙江右布 政使倭冦入犯自出督师战没于阵赠通奉　
　　　大 夫　
　刘　海　开平人都御史刘源清见其貌伟之选为管 军百夫长呼前诫曰若有奇状当贵否亦为　
　　　忠义士毋碌碌为也嘉靖庚寅为马营参将遇敌 万余骑从山谷中突出海与旗牌官百户张宣等　
　　　度曰我辈今必不脱惟有死可以报国遂犯阵各 殊死战敌合围射之皆死敌分海尸三段愤宣勇　
　　　驇剖腹取胆去源清闻之曰吾固知海忠义也即 不贵此死有余荣矣奏请赠荫仍肖像褒忠祠入　
　　　名 宦　
　周　镗　懐安卫人袭荫为卫使累迁参将嘉靖丙辰 敌逼懐安守臣畏怯不敢出镗时已致仕率　
　　　家丁出战殁于 阵事闻予赠荫　
　王　国　宣府人嘉靖中为千户癸丑古入掠保安 国从都指挥郭都率兵御敌被围奋力血战　
　　　各中矢被刅 死事闻褒恤　
　潘宗颜　字士潜保安卫人万歴癸丑进士授户部主 事督辽东兵饷就推开元兵僃佥事岁己未　
　　　四路出师宗颜监马林军从靖安堡出开铁 翼日扺二道闗林军闻杜松已败哗而退　
　夲朝大兵猝乘之宗颜与通判董尔砺游撃窦永澄守 　　僃江万春等逆战力竭俱死事闻赠宗颜光禄卿　



　　　谥节愍建愍忠祠祀之 水澄等亦赠恤如例　
　张承宪　龙门所人有气节娴文艺歴任独石参将天 启三年黄台吉遣部茂吉达驻牧龙门边外　
　　　入掠承宪不及介胄疾驰与战伏酋四起 力战死事闻赐祭荫祀褒忠祠入名宦　
　满　桂　夲西部降人以军功隶宣府遂家焉由总旗 歴官参将孙承宗奇其材擢副总兵守宁逺　
　　　累进总兵官左都督召为佥书中军府事移镇闗 门大同桂天性忠勇持身亷静寡欲不近声色好　
　　　与士卒同甘苦故所至辄有功崇祯二年 京师戒严以五千骑入卫拜武经畧与　
　夲朝大兵战于永定门外众寡不敌力 　　战死赠太保谥毅愍建祠祀之　
　刘汉臣　赤城人崇祯时从龙门所参将杀敌有功以 把总管夷汉兵以年老归后副将杨徳泽援　
　　　辽聘随征战败及子 国登孙科俱殁于阵　
　杨于邦　保安州岁贡生官陜西按察司经 歴逆闯破城不受伪职被杖死　
　姚时中　保安州人廪膳生笃学知大义李自成冦宣 镇时中知中宦有异谋泣叹曰捍大患而以　
　　　死勤事者惟朱中丞吾将从其后矣及城破诸生 俱具衣冠往迎时中亦效之绐其妻子人皆南向　
　　　行时中独折而东至先师殿题壁曰杀贼无权辱 身不义妻子无知何足与计遂自经于殿格学官　
　　　舁其尸于宫墙外路人哀 而殓之葬于朱之冯墓侧　
　夏祖禹　保安州庠生甲戍城破衣冠哭拜 家庙先驱妻子入井然后投井死　
　张师载　保安州庠生宿学有养城破顾妻子取衣巾 拜辞家庙人或劝之出迯师载从容曰上天　

　　　　生我上天死我生我死 我有何不可遂自缢死　
　本朝
　　马腾龙　宣化人明崇祯壬午武举顺治初随定南王 屡立战功升桂林游撃李定国犯桂林腾龙　
　　　　闭门坚守粮尽力竭援兵不至城陷被执不屈遇 害妻郭氏自刎死仲弟从龙亦赴鬬死事平　
　赐祭葬 　
　　张文衡　赤城人顺治初知青州府擒闯贼余党赵应 元等山东遂平寻调守淮安迁徽宁道剿灭　
　　　　土冦民頼安堵后升甘肃巡抚都御史值徊冦米 喇印之变督家丁御战中攒矢死尸僵立不仆事　
　　　　闻 赠右都御史荫一子　
　　贾士璋　延庆州人顺治初以贡生为陜西宜君令时 闯贼余孽乘机倡乱攻宜君士璋力拒之城　
　　　　陷不屈死 赠按察司佥事荫一子入监　
　　李之实　延庆州人顺治初以贡生为江南睢宁县训 导逆贼海时行倡乱攻城寻陷之实不屈被　
　　　　杀事平 赠国子监学録　
　　黄　洲　宣化人年十八成武进士任平路卫游撃顺 治初以平姜瓖功升固原参将值静宁州土　
　　　　冦作乱洲提兵赴援擒渠魁侯生友等 五人奋勇追剿暗中流矢遂殁于阵　
　　李承矿　宣化人任湖广房县知县时川贼未靖剽掠 至县矿坚守数日外援不至力竭为贼所执　
　　　　骂不絶口贼 怒遂支解之　



　刘廷祉　宣化人任湖广南漳守僃吴三桂之乱总兵 杨来嘉持三桂书劝廷祉俱降廷祉不从取　
　　　　其书焚之而率兵赴阵死事平 赐祭葬　
　马弘儒　蔚县人由卫籍中顺治辛丑武进士歴授云 南掌印都司康熙十二年吴逆变胁受伪职　
　　　不从饿死妾李氏卖身殡殓 事平丧归易棺时面色如生　
易州
　南北朝梁
　祖　皓　范阳道人冲之孙暅之子少传家业善算歴 有文武才畧大同中拜广陵太守侯景乱皓　
　　　起兵袭杀其将董绍先驰檄讨景景围之被执不 屈箭射遍体车裂以殉兄弟子侄遇害者十六人　
　元
　巩彦晖　易州人与兄彦荣俱以武勇称初彦荣以百 夫长隶千户何伯祥麾下累有战功后告老　
　　　以彦晖代之从伐宋次武昌宋援兵四集彦晖被 重伤投水中敌援之出载归江州不屈死子信以　
　　　功累官 千户　
　明
　霍　恩　字天锡易州人弘治进士任上蔡令时刘瑾 擅逆大盗羣起河以南无完城恩本名将子　
　　　知兵为战守具甚僃贼齐彦名遣骑勒降恩戮之 贼大怒悉众攻城力竭不支城陷被执骂不止贼　
　　　以刅挿其口中胁之骂益厉遂遇害事闻赠光禄 少卿谥忠烈妻刘氏先一日缢未絶后以巨簪刺　

　　　　心奋力撃入死赠宜 人建忠节祠并祀之　
　　李　斌　广昌人任宣府游撃嘉靖时济囊入寇斌率 所部至广昌城北冲锋破敌斩首无数敌引　
　　　　去斌蹑之援不至斌叹曰得一标兵相与犄角可 以灭贼今皆坐视天也身被重伤堕马步战死赠　
　　　　都督录其 后入名宦　
　　吕　璋　广昌人为夲所百戸性忠勇右臂刺赤心报 国四字嘉靖甲寅济囊入冦璋率百余骑冲　
　　　　入贼营被贼围射子逢春驰骑救之父 子俱殁事闻褒恤御史谷峤表其闾　
　本朝
　　赵居甲　广昌人登顺治戊子科乡试未仕值 大同总兵姜瓖叛逆抗节不屈死　
　　徐　喆　字聨吉广昌人拔贡选浙江兰溪县丞有能 声檄署武义县印康熙十三年耿逆叛同城　
　　　　把总张奇章潜送欵附逆喆方乘陴拒贼为逆弁 所縳夺其印而逼之降喆大骂不屈遂自经督师　
　　　　李之芳上其事十六年 特赠浙江按察司佥事荫一子徐恭入监　
　冀州
　　隋
　　冯慈明　字无佚信都长乐人大业间拜尚书兵曹郎 摄江都郡丞事时李密逼东都诏慈明撃之　
　　　　为密所执慈明潜奉表江都论贼形势密知其状 义而释之出至营门贼帅翟让责之慈明勃然曰　
　　　　我岂从汝求活耶须杀即杀何詈为让 怒乱刀斩之帝闻叹息诏赠光禄大夫　



　　唐
　　孔巢父　字弱侯冀州人少力学隐徂徕山与李白韩 凖严政张叔明陶沔号竹溪六逸徳宗时奉　
　　　　命宣慰魏博田绪请降李懐光据河中帝复命巢 父宣慰为懐光所害赠左仆射谥曰忠从子戣官　
　　　　礼部尚书戣孙 纬官左仆射　
　　明
　　孔　环　南宫人正徳初以岁贡知来安县忤刘瑾左迁 西华教谕六年大盗起霸州奄至西华城陷被　
　　　　执贼持刅胁之环厉声骂曰我为国家臣岂媚逆贼 以求活耶遂被害事平诏赐一子冠带建祠西华祀之　
　　刘文蔚　新河人以岁贡为 淮安通判崇祯末　
　　夲朝大兵临城文蔚率家人竭力守御 　　城破犹执鋭巷战被执殉节死　
　　赵懋诚　新河人以恩贡授韩城县丞崇祯末分守西 门城破具衣冠北向拜曰臣以一死报国　
　　　　矣遂 遇害　
　　宋文丽　新河庠生崇祯末城陷与妻李氏自经五子 俱投井死三媳自缢死一门死者共十九人　
　本朝
　　崔　灿　枣强人明崇祯壬午举人顺治五年知耒阳 县值土寇作乱率仆役出战被执偾骂不屈　
　　　　遇害事平 赐恤　
　赵州

　宋
　张　旦　赵州人勇敢善战知徳兴军景徳中契丹入 冦旦与其子利涉奋鬬并没于阵上闻之赠　
　　　旦左卫大将军利涉崇议副 使并以恤旦事布诏天下　
　元
　陈　佑　字庆甫宁晋人幼孤家贫母张氏为剪髪易 书遂博通经史歴浙东道宣慰使检覆庆元　
　　　台州民田至新昌值玉山 盗被执不屈死谥曰忠宣　
　明
　陈　聚　赵州人幼从明太祖以功歴升千户灵璧之 役大战阵亡太祖深悼之荫其子为金吾右　
　　　卫指挥 佥事　
　曹　鼐　字禹锺寜晋人宣徳中举进士第一正统五 年以侍讲入内阁屡进吏部侍郎卜四年边　
　　　警王振力请亲征鼐力谏不听进至土木英宗北 狩鼐及诸臣五十三人皆死之景帝立赠少傅谥　
　　　文襄英宗复 辟赐谥文忠　
　乔若雯　临城人万厯间进士官礼部主事崇祯元年 劾魏广陈九畴等直声大振歴吏郎考功　
　　　司员外郎出为兖州知府听断明决豪猾 敛迹乆之以疾归士民遮道泣送十一年　
　本朝大兵南下临城失守若雯端坐按 　　劔以待兵入遇害赠大常少卿　
　李　让　赵州人崇祯举人流贼掠山西乡民欲逃让 以忠义劝众聚保贼至让与从兄武举调悉　



　　　力拒守手刅数贼中流矢死调亦被杀事闻 诏赠让宛平县尹调都司同知建坊旌表　
　董　祚　隆平人举人 崇祯戊寅　
　夲朝大兵破县殉节 　　死事闻赠恤　
