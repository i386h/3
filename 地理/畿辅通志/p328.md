<!-- { "loadSidebar": true } -->
　师式逺妻危氏　故城人夫亡孝亲抚孤守节 三十余年雍正五年　旌表　
　陈之俊妻赵氏　故城人夫亡抚孤守节四 十余年雍正五年　旌表　
　柴文鋐妻张氏　故城人夫亡守节养姑三 十余年雍正五年　旌表　
　王三英妻王氏　故城人年二十夫亡守节养亲 四十余年雍正五年　旌表　
　薛广誉妻李氏　任邱人年二十二夫亡姑老孝养备 至为子援例授室未子与妇相继　
　　　殁抚一孙至七岁又亡氏为立嗣生二子嗣 续不絶守节四十年雍正八年　旌表　
　刘士妻刘氏　宁津人夫他出同居棍徒汪克柔欲 犯之氏力拒不从愧愤自缢克柔拟　
　　　斩禁毙氏于雍正 十一年　旌表　
　李华先妻伏氏　任邱人年二十七夫亡二子俱氏 勤纺绩以延师训诲长男入泮次登　

　　　贤书为浙令夫弟殁无子以次子继之尤识 大体守节六十三岁卒雍正十一年　旌表　
天津府
　汉
　隽不疑母　渤海人史失其氏不疑为京兆尹毎行县 録囚徒还其母问不疑有所平反活何　
　　　人耶不疑多所平反母喜笑为饮食言语异于他 时或无所出母怒为之不食故不疑为吏严而不　
　　　残 　
　鲍宣妻桓氏少君　渤海人宣常就少君父学父竒其 清苦以女妻之装送甚盛宣不悦　
　　　谓妻曰少君生富骄习羙饰而吾实贫贱不敢当 礼妻曰大人以先生修德守约故使贱妾侍执巾　
　　　栉既奉承君子唯命是从宣笑曰能如是是吾志 也妻乃悉归侍御服饰更着短布裳与宣共挽鹿　
　　　车归乡里拜姑礼毕提瓮出汲修行妇道宣官司 校尉子永为鲁郡太守孙昱从容问少君曰太　
　　　夫人宁复识挽鹿车时否曰先姑有 言存不忘亡安不忘危吾焉敢忘乎　
　唐
　邓亷妻李氏　沧州人嫁未期而亷卒李年十八守节 弥坚布衣粝食六七年忽夜梦男子求　
　　　偶李氏不许自后毎夜梦之书符以禁不能絶叹 曰我誓不移志而为此挠岂容貌未衰耶乃刀　
　　　截发麻衣蓬鬓垢面灰身无何梦前 鬼谢曰夫人竹柏之操不可夺也　
　宋



　万寿县君徐氏　静海人天章阁待制施昌言妻也七 岁丧其母哀甚欲自投水火为父兄　
　　　抱持而止事继母以孝闻归施氏事姑谨纫缝烹 餁必饬早暮寒暑饮食必时姑亡哀毁得疾踰年　
　　　而后能起教五男一女不以爱故弛其劳遇宗族 有礼待仆御有恩既殁咸悲哀思之欧阳修曰生　
　　　而善可称未若没而遗 思之深也可谓贤矣　
　贾黄中母王氏　渤海人贾玭之妻太宗闻其贤召见 命坐奨之曰教子如是真孟母矣作　
　　　诗赐之及黄中改知澶州陛辞上谓侍臣曰朕甞 念黄中母有贤徳每与之语甚明敏后黄中卒　
　　　毕母入谢上赐白金三百两且谓 之曰勿以诸孙为念朕当不忘也　
　封卓妻刘氏　渤海人成婚一夕卓官于京师后以事 伏法刘氏在家忽然梦想知卓已死哀　
　　　泣嫂喻之不止经旬凶闻果至遂愤叹而死时人 比之秦嘉妻中书令髙允念其义髙而名不着为　
　　　诗八章 以纪之　
　赵璘女　璘为沧州盐院吏咸通六年犯罪应死将就 刑女请随父死自诉七岁丧母父长育之辞　
　　　旨甚哀盐使崔据义之遂具以闻 诏嘉之且减璘死女亦截耳事释　
　李之仪妻胡氏淑修　庆云人尚书右丞胡宿女读书 善属文嘉佑中从其祖母至内　
　　　庭光献皇后拊之曰是胡氏有学能文之女乎之 仪母死淑修躬自负土封穴哭泣不辍手植松柏　
　　　遂成 茂林　
　元

　刘平妻胡氏　沧州人至元间平当戍枣阳军载其家 以行夜宿沙河旁有虎至衔平去胡　
　　　刀追及虎斫之扶平抵阳城以伤 卒事闻命其母子仍旌异之　
　李五妻刘氏　渤海人五卒早寡舅姑使再醮不从舅 患疽刘为吮血既愈亲挽小车载舅诣　
　　　岳祠 奠谢　
　明
　米希荣妻刘氏　天津人父母嫌婿家贫貌丑欲夺其 嫁氏方年十四誓死不从卒归于米　
　　　天津廵抚夏玉扁 其门曰冲年贤徳　
　纪锐妻佟氏　天津人夫亡守 节服素终身　
　张翔妻王氏　天津人夫亡上无舅姑下鲜兄弟 理家教子以贤见称七十一岁卒　
　何昌妻王氏　天津人昌故乡人有求配者誓死 不变引刀刺面年八十六岁卒　
　张和妻蒋氏　天津人和故抚遗孤寡无 玷人服其节七十岁卒　
　某姓妻王氏　天津人夫名恕身 故无子事姑以孝　
　李实妻吴氏　天津人抚孤无 玷七十五岁卒　
　孙能妻朱氏　天津人能故氏守服不出闺 门除服饮毒自尽众皆哀之　
　徐荣妻锺氏　天津人夫故子纲三岁家贫以耕 织为事守节无玷卒八十八岁　
　倪通继妻李氏　天津人夫亡家业悉以归前妻子雄 祀先必斋戒待亲族妾媵皆有恩以　



　　　节寿 终　
　吕岩继妻杨氏　天津人抚前子如己 出人以慈母称之　
　李栢妻贾氏　天津人抚孤无玷 卒年六十五岁　
　马驭贵妻佟氏　天津人贵故抚孤守节无 玷监督中给扁以旌　
　卢鸳鸣妻杜氏　天津人鸳鸣殁于王事氏抚四岁遗 孤邦靖守志成立抚按学三院旌曰　
　　　贞节可风年 六十六岁终　
　孙克开妻陈氏　天津人年二十五岁舅殁姑孀即与 夫隔床伴姑眠二十九载夫先姑殁　
　　　礼二丧抚育二孤成立乡 闾称为孝妇八十四岁终　
　邢昌言妻王氏　天津人夫故无子抚 养二女氷操弥坚　
　杨笃庆妻杨氏　天津人夫故抚一 周子甘贫守节　
　陈所养妻韩氏　天津人贫苦抚孤 年七十六岁终　
　刘庆宏妻宣氏　天津人霜操不 替全节而终　
　孟宗伊妻蒋氏　天津人宗伊故父悯其幼令 改嫁氏矢死抚养二子节终　
　吴应宾妻林氏　天津人守孤女出嫁始 终完节六十九岁终　
　杨懋禧妻王氏　天津人矢志守节抚 孤成立八十余岁终　
　陆晖妻丁氏　天津人晖故抚育三孤节凛霜筠天 津同知章国佐给匾奨曰名淑完操　

　赵应贞妻李氏　天津人奉衰姑抚八月孤成 立艰苦备尝六十八岁终　
　张梦周妻吕氏　天津人年二十九岁梦周故子 家寒守节五十八年八十七岁终　
　张英妻冯氏　天津人英故无子女 茹贫食苦侍养孀姑　
　姜万捷妻王氏　天津人年二十二岁万捷故不两 月翁姑继殁矢志抚孤贞节无愧　
　漆生邑妻李氏　天津人苦守霜 节七十余岁终　
　倪光国妻何氏　天津人抚 孤守节终　
　毌槐庆妻张氏　天津人抚孤坚操 年七十四岁终　
　毌光瑜妻靳氏　天津人贞志苦 守孝事孀姑　
　姜承羙妻刘氏　天津人家贫苦 守全节而终　
　倪光棨妻谢氏　天津人夫亡无嗣苦守 完节年七十余岁卒　
　张汝弼妻周氏　天津人守节抚 孤苦守终身　
　汤桥妻穆氏　天津人夫亡守节养姑训子艰苦 备甞姑殁哭之丧明不数月亦卒　
　倪旺妻杨氏　天津人年十九夫 亡守节无玷卒　
　杨润妻刘氏　天津人夫亡子桧方一岁事姑 以孝教子授官六十四岁卒　
　孙佑妻唐氏　天津人夫亡朝夕悲 痛不食月余而卒　
　谢芳妻倪氏　天津人年二十四夫亡事姑 抚子克尽慈孝年七十五卒　



　冯纶妻朱氏子妇康氏　天津人年十九夫亡抚幼子 澜娶妇康氏年二十三而澜　
　　　又亡姑妇同守节年 各八十余岁而卒　
　李天秩妻章氏　天津人年二十七夫亡父母欲夺其 志断发不从孝养舅姑姑殁哀痛成　
　　　疾而 死　
　髙万亿妻邢氏子妇萧氏　天津人邢氏年十七归髙 生子如斗娶妇萧氏如斗　
　　　死萧氏守节养亲育两孤于襁褓未以哀恸劳 瘁吐血死邢氏抚育两孙俱教之成立年八十五　
　　　卒后以曽孙尔俨 贵俱赠一品夫人　
　李资女　南皮人许聘巨惠正徳中为流 寇所获不从贼怒共支解之　
　郗氏女　南皮人正徳中寇乱被掠 不从与李资女同时遇害　
　刘兰妻马氏　南皮人年二十二夫亡矢志 守节抚孤成立年九十余终　
　张文秀妻王氏　南皮人夫亡守二子家贫常不举火 翁姑继殁无以为鬻一子以襄事　
　　　苦节五 十余年　
　刘呈芳妻赵氏　南皮人年二十二夫亡无子女家贫 日不再食纺绩以奉舅姑夜雨庐坏　
　　　立水中达旦不借栖邻 宇清操二十余年卒　
　白养淳妻傅氏子妇刘氏　南皮人养淳亡傅氏守节 抚孤成立子复早卒与孀　
　　　媳刘氏纺绩度日教子读书长学 曽中丙午科乡试后姑媳相继卒　

　崔文俊妻黄氏　南皮人年十六夫亡生子仅周岁守 节二十余年崇祯甲申城破贼逼不　
　　　从遇 害　
　白徳崇妻穆氏　南皮人崇祯甲申为乱 兵所逼不从投井死　
　刘名卿妻马氏　南皮人兵变 被执不屈死　
　崔岳妻黄氏　南皮人寇变 被执不从死　
　赵恭妻刘氏　南皮人孝事翁姑年二十四夫亡子 瑞尚幼励志守节寿八十二岁卒　
　昝光羙妻叶氏　南皮人夫亡家贫子幼父母 劝之改适坚不从以苦节卒　
　吴茂才妻髙氏　南皮人年十七夫亡哀毁不食舅姑 欲夺其志氏谩应曰如命请得絮酒　
　　　炙鸡致辞于亡者舅曰贫无以备请楮钱瓣香曰 亦无以偹妇恐疑而阻之遂往墓侧哭尽哀墓前　
　　　有树仅拱把脱足纒就缢死跪 而向墓面色如生事闻旌表　
　汤楷妻刘氏　南皮人年二十一夫亡无子女哀号不 食姑苦劝始进匕箸有议婚者即剪发　
　　　自誓守节 终身旌表　
　黄涂妻周氏　南皮人年二十一夫亡子良相甫周岁 家贫纺绩事翁姑以孝闻至年八十三　
　　　卒 　
　刘竒妻郑氏子妇杨氏　南皮人夫亡守节家贫纺绩 自给子文义未周岁氏抚之　
　　　成立其后文义继妻杨氏适半载而文义亡杨氏 矢志同姑守节抚前妻子赓成立称一门双节云　



　刘锳妻万氏　南皮人幼年守节遵舅氏遗命让已产 于弟待庶姑情礼兼尽教子严而有体　
　　　年八十 余卒　
　穆茂春继妻汤氏　南皮人年十四于归未半载夫选 授县令因前妻子女留汤在家课　
　　　诸子蜚声艺苑夫归卧病两载汤药无懈迨夫亡 四子俱死竆苦无依守节五十余年有司旌曰瑶　
　　　池氷 雪　
　刘中叶妻黄氏　南皮人夫亡无 子女孝姑终身　
　张美藴妾刘氏　南皮人夫病侍汤药焚香告天愿以 身代夫殁子女俱非已出苦节终身　
　杜时雍妻翟氏　庆云人年二十二正德六年流贼破 城欲辱之翟抱子骂不辍声贼怒　
　　　杀之 旌表　
　陈宗礼女妙存　庆云人年十七岁城破被掳骂 贼不从贼怒以刀刺死旌表　
　谷全妻郑氏　庆云人流贼破城被掳不 从贼怒以刀碎尸而死　
　胡时祯妻刘氏　庆云人祯亡刘年二十一 岁矢志氷霜七十而终　
　胡时化妻刘氏　庆云人化亡矢志 守节年七十而终　
　李扬妻胡氏　庆云人年二十岁夫亡矢志迄 扵盖棺氷雪为心邑令旌之　
