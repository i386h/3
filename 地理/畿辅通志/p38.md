<!-- { "loadSidebar": true } -->
　　　按时以大陆县之栾州省入因改名焉
　贞观初复曰赵州天寳初曰赵郡干元初复曰赵州
　属河北道五代因之宋为庆源府属河北西路
　　庆源军节度本赵州军事崇宁四年赐军额宣和





　　元年升为府　宋史地 理志　
　金复曰赵州后又改曰沃州
　　天会七年改为赵州天徳三年更为沃州军曰赵
　　郡军　金史地 理志　
　　赵州靖康后入于金为沃州治平棘　文献 通考　
　元复曰赵州属正定路
　　赵州旧领平棘临城栾城元氏高邑赞皇宁晋隆
　　平柏乡九县太祖十五年割栾城元氏隶正定　元 史　
　　　地理 志　
　明洪武初以州治平棘县省入属正定府
　　汉之赵理邯郸晋之赵理房子齐魏以来之赵理
　　平棘即今治也　名胜 志　
本朝因之雍正二年为直隶州领县五
　柏乡县
　　本春秋晋鄗邑地汉置鄗县属常山郡又分置柏
　　乡侯国属巨鹿郡后汉建武初改鄗曰高邑属常



　　山国为冀州刺史治晋改属赵国后魏属赵郡北
　　齐徙废移治房子县界隋开皇十六年置柏乡县
　　属栾州大业三年改属赵郡唐属赵州宋熙宁五
　　年省为镇入高邑元佑元年复置属庆源府金属
　　沃州元明俱属赵州
本朝因之雍正二年以赵州为直隶州而柏乡仍属焉
　隆平县
　　汉置广阿县属巨鹿郡后汉省后魏太和十三年
　　复置广阿县又于县置南巨鹿郡寻改为南赵郡
　　孝昌二年又置殷州治广阿北齐天保初避讳曰
　　赵州七年州废隋初郡废开皇十六年分置栾州
　　仁寿元年改县曰象城大业初州废又改县曰大
　　陆属赵郡唐武徳四年复曰象城天寳元年又改
　　曰昭庆属赵州五代因之宋开皇二年又改曰隆
　　平熙宁元年省为镇入临城元佑元年复置属赵
　　郡金属沃州元仍属赵州明洪武初省入柏乡十





　　三年复置仍属赵州
本朝因之雍正二年以赵州为直隶州而隆平仍属焉
　高邑县
　　本战国房子邑汉置房子县属常山郡后汉属常
　　山国晋属赵国兼为冀州刺史治后魏属赵郡北
　　齐天保七年废房子改置高邑县仍属赵郡隋初
　　属栾州寻属赵郡唐属赵州宋属庆源府金属沃
　　州元明俱属赵州
本朝因之雍正二年以赵州为直隶州而高邑仍属焉
　临城县
　　本春秋晋临邑汉为房子县地北齐省房子隋开
　　皇六年复置房子县属赵郡唐属赵州天寳元年
　　改曰临城天佑二年复曰房子五代梁因之后唐
　　复曰临城宋属庆源府金属沃州元明俱属赵州
本朝因之雍正二年以赵州为直隶州而临城仍属焉
　　宁晋县



　　汉置杨氏廮陶二县属巨鹿郡后汉移郡治廮陶
　　以杨氏属焉晋省杨氏入廮陶仍为巨鹿国治后
　　魏永安二年分廮陶置廮遥县属巨鹿郡北齐郡
　　废又省廮陶入廮遥县隋初属栾州开皇六年又
　　改廮遥曰廮陶大业初属赵郡唐天寳元年改曰
　　宁晋属赵州五代因之宋属庆源府金属沃州元
　　明俱属赵州
本朝因之雍正二年以赵州为直隶州而宁晋仍属焉
深州
　禹贡冀州之域春秋晋地战国属赵秦为上谷巨鹿
　郡地汉置下博县属信都国后汉属安平国桓帝以
　后为博陵郡晋属安平国后魏属长乐郡北齐属博
　陵郡隋初郡废开皇十六年析为深州
　　取州西故深池为名　金幼孜 深州记　
　大业初州废
　　以其地分入博陵河间二郡　文献 通考　





　唐武徳初复置深州天寳初改为饶阳郡干元初复
　曰深州属河北道
　　深州饶阳郡武徳四年以定州之安平瀛州之饶
　　阳置寻徙治饶阳贞观十七年州废县还故属先
　　天二年以瀛州之饶阳冀州之鹿城下博武强定
　　州之安平复置　唐书地 理志　
　五代周显徳中分置静安军
　　深州静安本汉下博县周置静安军以县隶俄复
　　焉　宋史地 理志　
　宋初因之太平兴国七年以下博县属静安军雍熙
　二年军废以下博属深州四年改下博曰静安移深
　州来治省陆泽入之属河北西路
　　宋雍熙四年废陆泽淳化初以正定府束鹿来属
　　至道初以乐寿瀛州为饶阳郡防御　文献 通考　
　金曰深州属河北东路
　　天会七年析河北为东西路深州宋饶阳郡防御



　　国初为刺郡　金史地 理志　
　元初属河间府太宗十年改属正定路
　　深州唐改饶阳郡后仍为深州元初隶河间置帅
　　府太宗十年隶正定路领饶阳安平武强束鹿静
　　安五县后割安平饶阳武强隶晋州束鹿隶祁州
　　以冀州之衡水来属领二县静安衡水　元史地 理志　
　明洪武初以州治静安县省入仍属正定府
本朝因之雍正二年为直隶州领县三
　武强县
　　汉置武隧县属河间国后汉改属安平国晋初因
　　之后又分置武强县俱属武邑郡后魏皇始三年
　　徙武邑郡治武强神光二年省武强太和十八年
　　复置北齐废郡并武隧入武强隋属信都郡唐武
　　徳四年属冀州贞观元年改属深州十七年属冀
　　州先天二年还深州开元二年复属冀州永泰初
　　又属深州唐末还属冀州宋金因之元初于县置





　　东武州太宗六年州废还属深州十一年割属祁
　　州宪宗割属晋州明亦属晋州
本朝因之雍正二年以深州为直隶州而以武强属焉
　饶阳县
　　战国赵饶邑汉置饶阳县属涿郡后汉属安平国
　　晋属博陵国后汉属博陵郡隋属河间郡唐武徳
　　四年移深州来治此贞观十七年州废还属瀛州
　　先天二年仍属深州宋金因之元割属晋州明亦
　　属晋州
本朝因之雍正二年以深州为直隶州而以饶阳属焉
　安平县
　　汉置安平县属涿郡后汉改属安平国至晋泰始
　　初改置博陵国于此后魏因之隋开皇初郡废十
　　六年于县置深州大业初州废属博陵郡唐武徳
　　四年复置深州寻徙治饶阳以安平属之贞观十
　　七年属定州先天二年仍属深州宋金因之元太




　　祖十九年于县置南平州太宗七年复改为县中
　　统二年改属晋州明亦属晋州
本朝因之雍正二年以深州为直隶州而以安平属焉
定州
　禹贡冀州之域春秋鲜虞国战国中山后属赵
　　战国初为中山国后为魏所并后又属赵　文献 通考　
　汉高祖置中山郡
　　中有山故曰中山　元和郡 县志　
　景帝三年改中山国治卢奴
　　中山国高帝郡景帝三年为国属冀州应劭曰中
　　山故国　汉书地 理志注　
　后汉及晋因之太元八年后燕慕容垂都此置中山
　尹后魏皇始二年置安州天兴三年改曰定州
　　后魏道武帝平慕容寳为中山郡置安州又改定
　　州以安定天下为名也　元和郡 县志　
　高齐改州治卢奴县曰安喜后周置定州总管府




　　后周置总管府领鲜虞郡　文献 通考　
　隋开皇初避讳改鲜虞郡大业初改曰博陵郡
　　大业三年改博陵郡遥取汉博陵郡为名也　元和 郡县　
　　　志 　
　唐武徳四年平窦建徳置定州并置总管府
　　武徳六年升为大总管府七年改为都督贞观五
　　年废都督府　旧唐书 地理志　
　天寳初复曰博陵郡干元初复曰定州属河北道建
　平四年置义武军节度使
　　定州贞元十三年复为大都督府十四年废依旧
　　为上州　旧唐书 地理志　
　五代因之宋亦曰定州博陵郡太平兴国初避讳改
　军名曰武定
　　宋庆歴八年置定州路安抚使　文献 通考　
　政和三年升为中山府属河北西路金天会中复曰
　定州寻复为中山府




　　中山府天会七年降为定州博陵郡定武军节度
　　使后复为府　金史地 理志　
　元属正定路
　　中山府旧领祁完二州太宗十一年割二州隶顺
　　天府后为散府隶正定　元史地 理志　
　明洪武元年改中山府为定州以州治安喜县省入
　属正定府隶河南分省二年隶山东行省寻隶北平
　行省九年隶北平布政司永乐初直隶京师
本朝初仍属正定府雍正二年为直隶州领县二
　深泽县
　　汉置深泽县属涿郡后汉以属安平国晋属博陵
　　郡后魏曰深泽郡北齐废隋复置深泽县唐属定
　　州改属祁州宋省为镇入鼓城元佑元年复置属
　　祁州金仍属祁州元至元二年并入束鹿三年复
　　置仍属祁州明仍旧
本朝因之雍正二年改属定州





　　　曲阳县
　　　　战国赵曲阳汉上曲阳属常山郡后汉改属中山
　　　　国晋属常山郡后魏置上曲阳县齐改曰曲阳隋
　　　　曰石邑曰恒阳唐初属定州大歴三年属汦州九
　　　　年复属定州元和十五年复曰曲阳县宋因之金
　　　　属中山府元恒州寻复为曲阳县属保定路明属
　　　　正定府定州
　　本朝因之雍正二年以定州为直隶州仍领曲阳
　　承徳州
　　　　元属上都明大宁卫地
　　本朝为热河
圣祖行宫在焉雍正十一年即其地设直隶承徳州







卷十五

　钦定四库全书
　　畿辅通志卷十五
　　　形胜疆域
　　自古建都之地论者皆曰洛不如闗闗不如蓟诚哉
　　是言也盖洛阳虽居土中道里均贡赋便而无形势
　　可凭闗中地势足以临制山东而西北则无髙山广
　　川以为之限又漕更砥柱前世以为难我
　朝光有天物定都于顺天实古燕地而畿辅封域半跨
　　晋疆旁延于齐卫东则永平南则河间天津北则宣
　　化西则保定又西南则正定顺德广平大名其山镇
　　曰恒岳而伊祁马耳西屏封龙皆名山也其泽薮曰
　　昭余祁而滹沱漳卫涞易皆名川也左俯沧海右倚
　　太行紫荆居庸山海诸闗耸峙环拥南向以临天下
　　臂指雍梁控抱豫青徐兖河济交会江汉朝宗荆扬
　　之漕按程而至五岭之贡计日无淹是谓天府之国
圣人首出统驭垓埏天作地成以为四方之极者欤





　　形胜
直隶布政使司
　东北曰幽州其山镇曰医无闾其泽薮曰貕养其川
　河泲其浸菑时河内曰冀州其山镇曰霍山其泽薮
　曰杨纡其川漳其浸汾潞正北曰并州其山镇曰恒
　山其泽薮曰昭余祁其川虖池呕夷其浸涞易　周礼 　
　冀州三面距河兖河之西雍河之东豫河之北周礼
　职方河内曰冀州是也　尚书禹贡 蔡沈注　
　燕东有朝鲜辽东北有林胡楼烦西有云中九原南
　有滹沲易水地方二千里带甲数十万南有碣石雁
　门之饶北有枣栗之利此所谓天府也　战国 策　
　西有常山南有河漳东有清河北有燕国　同上 　
　南有鸿沟东有淮颖西有长城之界北有河外　同上 　
　邯郸亦漳河之间一都会也北通燕涿南有郑卫
　燕亦勃碣之间一都会也南通齐赵上谷至辽东地
　踔远有鱼盐枣栗之饶北邻乌桓夫余东绾秽貉朝



　鲜真番之利　史记货 殖列传　
　赵地北有信都正定常山中山又得涿郡之髙阳鄚
