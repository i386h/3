<!-- { "loadSidebar": true } -->
　还输典瑞铁马有河桥之战戈船有汾水之兵除京
　兆太守移民下邑未学边韶走马章台不同张敞迁
　帅都督持节抚军通直散骑常侍大都督寻迁使持
　节车骑大将军仪同三司都官尚书定州大中正五
　曹奏事有朱穆之忠九品论人见杨乔之直改封安
　国县侯益邑合前一千四百户赐姓宇文改名为谌
　汉王改娄敬之族事重论都魏后变程昱之名思深
　捧日迁车骑大将军开府仪同三司加侍中窦宪连
　官单于之宝鼎可致张寛固位渭桥之流星可识攻
　木七工既掌丘陵之赋司六典乃均邦国之才居
　官得人于斯为盛进爵为公改封万年县通前二千

　四百户除陇州刺史都督陇州诸军事陇坻路遥秦
　州望远邓仲华之不去马文渊之愿归寻除凉州刺
　史总督河西甘诸军事地似伏龙城如飞鸟炖煌
　实録宛在胸襟玉门亭障无劳图画有马如羊不以
　入廐有金如粟不以入懐柱国齐王今上之介弟龚
　行薄伐问罪河阳以公为行军长史叅谋帷幄中军
　之司既举魏绛上卿之佐实用荀林以公方之差无
　惭徳除使持节大将军大都督崇徳安义建忠九曲
　安乐三泉伏流周张平泉固安蛮通谷凡十三防御
　熊和中三州黄芦起谷王晏供超牵羊温狐交河大
　岭避雨木栅等一十戍诸军崇徳防主宜阳上地更
　有秦兵熊耳山前还逢积伏用是连营函谷猎骑黎
　阳威振两河名陵三晋改封平安县公淮阴一国韩
　信之故人户牖万家陈平之乡里公此衣锦足为连
　类建徳四年正月十日薨于长安之永贵里私第春
　秋六十有四诏赠鄜延丹绥恒五州诸军事敷州刺



　史谥曰庄公礼也即以某年二月二十四日葬于京
　兆平原乡之吉迁里北陵追远大司马有赐绶之恩
　西京赠行冠军侯有诏葬之礼呜呼哀哉世子仪同
　衍生事以礼死葬以礼爱亲有王祥之孝同气有姜
　肱之睦百行之本于斯备焉况复松槚深沉既封青
　石之墓丘陵标榜须勒黄金之碑乃为铭曰
　华阳之神厉山之祖凤野匡周龙门佐禹日浴溟池
　山浮海浦甫穆霸国营丘乐土斯宗邑承此壤土
　移封东武就君安阳中军节目鎭北锋芒商飙猎草
　电火驱霜公之轮奂继体贞干仪表丘墟风神墙岸
　孝有至徳忠能匡赞不废横琴无妨欹案既班三事
　又贰六官卫青受诏韩信登坛长城马窟广武兵栏
　军吏无犯营民不寒乃用六谋乃论三城迭向背
　星辰主客劔起沉犀弓开伏石楚后让盟秦君还璧
　百龄危頠千仞摧藏诸侯地裂边将星亡轻车骑士
　玄甲黄肠社如齐地庙似桐乡铭功赞徳碑阙相望

　唐
　　昭庆令王璠清徳颂碑　　　　　李大亮
　六义训有国风之词焉十翼发挥有震雷之体焉
　雷也者一同法雷而分地风也者万井宣风以代天
　周列子男之班汉疏令长之任铜墨彰其美制龟蛇
　宠其旐斿中都之男女异途溟坛之风雨不作鲁仲
　康之仁恕作践三台常伯魏之清贞终居九列雕琼
　鳞琬谓之不忘翼子谋孙谓之不朽传芳播美其在
　兹焉公讳璠字伯玉其先琅琊人也系文武之遥源
　绍灵仙之庆绪导扬前烈裕后昆秦则三将登坛
　汉则五侯通廸哲踵武论道槐庭邦淑国华庆兴
　椒掖奕叶不泯非共筮蓂室家君王无砺岳曾祖
　岌隋任北海郡长史徳表题舆材称展骥袭海沂之
　谦让为庆源之重望祖徳皇朝义阳郡义阳县令丽
　水生金昆峯产玉抚桐乡之耆老先问百年静蒲邑
　之阶庭已闻三善父知皇朝颕川郡襄城县令上柱



　国桂林一枝凤毛五色龙泉出匣彩发珠星鹊绕临
　台精含满月擅子之文学政洽弦歌伏门豹之英
　雄人懐畏爱公禀粹辰象降灵海岳岁方童丱子将
　为其题目未及志学士季识其非凡天与聪明帝资
　颕悟班孟坚之文彩黄叔度之波澜精微之书殆将
　三絶温柔之蔽在一言侪辈挹其多能敏悟嘉其
　才对洞张华之博识升晁错之甲科以国子监太学
　明经擢第辉扬授上党郡长子县主簿又任北京乐
　平县主簿长子望邑乐平帝畿黄绶班雄朱丝抗直
　秩满授此县令河东士女不忘遗恩沣北编甿首欣
　来晚此土分晋余境全赵名都覆釡前通登僧后鎭
　风烟临代斜望宝符郊壤连邢傍临玉井冀州既载
　陶唐帝都士庶殷繁桑麻条畅公下车邑宰视俗施
　教先之以敬让示之以好恶明察则俗无幽枉正谊
　则吏不忍欺声调子贱之琴尘覆史云之甑妾不衣
　帛有类季孙父对霜缣雅同胡质或让鱼留犊辞玉

　谢金不之过也公之清洁也如此建初启运先皇陵
　寝圣上恭之所羣下肃雝之地崇奉茔域发自宸
　裒建美名实由天改象城而为昭庆贵先祖而
　创嘉声郡之与县俱同十望国资孝理寄在循良妙
　简帝心授公此令至若公卿廵谒夙夜祇共物有备
　而无亏俗惟勤而不觉公之干蛊也如此欲求忠臣
　出于孝子公仁慈恻隠累代同居子童孙家无异
　爨每志摄享竭力禋诚陵侧居人数余千户或旁罗
　英杰或招复逃迁晋茂陵阳陵之俦三徙七迁之邑
　并加抚育有同赤子公之异化也如此鸧鹒春啭朂
　之曰耕桑鸿雁秋飞敦之以收获田夫执耒蚕妾承
　筐凤粟徧于郊原鹓绮盈于杼柚遂得冰丝委箧露
　积如山妇子馌而无辞田畯悦而相贺励朽勉惰载
　酒劳勤公之劝农也如此缧索绳犯降绥志偷伺绳
　而执凶徒焚狝而擒贼党境絶探丸之客途逢守劔
　之夫不假埋梧无烦稻豺狼自屏钩巨无施已除



　梁上之奸讵用史瞒之公之明畧也如此孝弟者
　人之本慈爱者化之先道协五常伦分十等蟹筐
　绩蝉冠范緌既革知人之非方识宰君之化人同李
　郭俗齐曾闵境无鹿犯块有鸟衔感应通诚公之孝
　理也如此地迩幽燕境连赵魏土多剽悍人尚櫜鞬
　自戎马在郊鸣鼙接响骑射驰逐罕习诗书公抚教
　以仁崇文备武斌斌杂半君子道存开设学校检阅
　庠塾人如颜闵俗同邹鲁公之兴学也如此大君有
　命中使廵风激浊扬清旁求俊彦昭庆阖境以公清
　平感恩申状使司览奏寻以名闻总众美而为最择
　其义而临之抚字纔周芳声满岁昔甘棠勿剪叹羡
　诗人伐枳兴謡见称舆颂缁黄道路率有雅词儿齿
　台背愿旌其善四子讲徳尚着篇章百姓预谋宜刋
　厥绩若不他山采石异邑求文请镌无媿之词用纪
　非常之徳大亮精非吐凤思尽懐蛟过谈见推辞不
　获免其词曰伟哉圣贤生徳自天山泽通气孕育云

　僊凝祯沙禁禀粹沂川英俊之地黻冕相连王孙公
　子令闻不已西北玉玺东南箭美传家兰桂司徒继
　松竹坚贞霜霰难毁挺生良佐望重州端恤人以
　惠济猛以寛化消蜂虿俗比鹓鸾不异邦国齐甿共
　欢资父事君以配祖考忠为令徳不贪为宝义阳襄
　域异邑同道上之化物犹风靡草仕为时须天工人
　代下车作宰吏懐畏爱简肃高洁庶甿仰頼正直清
　平百工之最奉陵庙惟精惟一公仰廵谒以竞以
　栗良宰摄享神歆元吉明徳惟馨芳猷秩秩务穑劝
　分不愆穮蓘兆人勤艺为邦之本禁令严刻鲜不为
　则虽赏不窃罕用缧绁刑赏无差教化之柄宁僭不
　滥用恤人命我有箴规孝弟恭敬君子万年室家相
　庆下之从政犹泥在钧不敢暴虐不敢违仁道兮不
　远徳兮有邻吾君敷化可书诸绅
　　宋文贞公神道碑　　　　　　　颜真卿
　于戏逆鳞劘上匡救之义深守死不回人臣之致极



　况乎文章风雅道济生灵建一言而天下倚平含九
　徳而三光式叙超众友而独立者其惟广平宋公乎
　公讳璟邢州南和人其先出于殷王长子七代祖弁
　魏吏部尚书袭列人子祖钦道北齐黄门侍郎其事
　绩崇高各在本传高祖元节定州田曹曾祖峻大
　理丞祖务本栎阳令父元抚卫州司户赠户部尚书
　自田曹至尚书皆实浮于名而位不充量事见许公
　苏颋所撰神道碑公七岁能属文一遍诵鵩鸟赋丁
　尚书府君忧水浆絶口者五日八九岁时尝梦大鸟
　衔书吐公口中而吞咽之遂乘而直上倐忽警寤犹
　若下在胸间自后藻思日深襟灵益爽年十六时读
　易旷时不精公迟览之自亥及寅精义必明年登
　进士高第补上党尉转王屋主簿相国苏味道为侍
　御史出使精择判官奏公为介公作长松篇以自兴
　梅花赋以激时苏深赏叹之曰眞王佐才也转合宫
　尉长寿三年从调判入高等有司特闻天后亲问所

　欲公以代为唐臣不求荣达跪奏云家本山东愿为
　国之一吏遂手诏授録事叅军拜舞趋出既而召还
　又手诏拜监察御史里行寻丁齐国太夫人忧服阕
　筑室反耕志图不起俄而即日迁殿中侍御史同列
　有博于台中者将责名器而黜之博者惶恐自匿翌
　日公独正辞引过天后悦而释之迁天官员外郎凤
　阁舍人御史中丞乃谓所亲曰吾比欲优游乡里不
　图要近骤至于斯其敢废所职乎乃悉心纳忠无所
　回避时张易之昌宗兄弟席宠胁权天下侧目公危
　冠入奏奋不顾身天后失色仓惶欲起公叩头流血
　誓以死争拾遗李邕奏曰陛下坐则天下安起则天
　下危内史令勅公出公曰天颜咫尺亲奉徳音不劳
　宰臣擅宣王命词气慷慨左右震悚遂俱诣台廷立
　责二股栗气索不敢仰视自朝至于日昃勅使驰
　救之公不得已而罢又令诣公谢罪公拒之后有
　恤二来吊公辞曰贵近不宜与执政间后满朝士


　慰公二又欲序进公举板迎揖之不得成礼而去
　神龙之兴复也公实佐其谋及当酬庸让而不受曰
　清宫阙罪事　缺 　祀夏中兴功归明主非曰逃赏谁敢
　贪天俄拜朝散大夫吏部侍郎兼谏议大夫迁黄门
　侍郎尝遇梁王武三思于朝三思方欲就公正色谓
　之曰当今复子明辟王宜以侯就第何得上干朝政
　三思惭惧而退请急累月俄而兼摄尚书左丞中宗
　将幸西京深虞北鄙及兼检校并州大都督府长史
　又改兼贝州刺史与数人同辞三思独揖公住顾之
　曰诸人已出不可独留遂揖之而去屡年谷不登国
　租罢入三思食邑公悉蠲之既屡挫其锋亦处之自
　若俄而眞拜转杭州又迁相州入为洛州长史永隆
　初拜吏部尚书同中书门下三品粤五日兼右庶子
　寻加银青光禄大夫宗之在储闱鎭国太平长公
　主潜谋废立尝于光范门　缺 　歩担山讽宰相以此
　诸相失色莫敢先言公盛气诘之曰春宫有大功主

　安得异议遂奏妇人干政恐生祸阶请不令朝谒俄
　而男又纵横公奏之繇是贬楚州刺史主亦竟以凶
　终无何复拜银青歴魏兖冀三州兼河北按察使寻
　迁幽州都督兼御史大夫复为魏州入为国子祭酒
　东都留守开元二年拜御史大夫兼京兆尹贬睦州
　刺史转黄州都督充按察经畧讨撃使又兼御史大
　夫特许便宜从事　缺文 　前领桀骜多据洞不宾公之
　下车无敢不蔇彼之风俗僭趋茍简茆茨竹櫋比屋
　鳞次火灾岁起煨烬无余公教之度材变以陶瓿千
　甍齐翼万堵皆兴于今頼焉燕国公张说为碑颂无
　何使中使杨思朂召公公拜恩而就马便行在路竟
　不交一言思朂以素昔贵幸言辨于帝帝嗟叹久之
