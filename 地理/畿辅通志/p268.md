<!-- { "loadSidebar": true } -->
　沈　璋　字之达奉圣州人学进士业金兵破辽与师 夔同降拜武定节度副使従伐宋汴京平众　
　　　争趋赀货璋独无所取惟载圗书 数千卷而还累迁镇西军节度使　
　魏子平　字仲均弘州人登进士第世宗时累迁户部 尚书拜参知政事上问前内任六品以上外　
　　　任五品以上并举所知未闻有举者子平请 当举之官每任须举一人其献纳多类此　
　梁　肃　字孟容奉圣州人天眷二年擢进士第大定 中累迁吏部尚书上疏言台谏官宜亲择不　
　　　可委之宰相恐树私恩塞言路也上嘉纳之拜参 知政事疏论纾用八事上凖行其七请老上谓宰　
　　　臣梁肃知无不言 正人也卒谥正宪　
　王元节　字子元弘州人登天徳三年词赋进士第雅 尚气节不能随时俯仰迁宻州观察判官既　
　　　罢即逍遥　里号曰遯斋弟元徳亦进士有能名 孙国纲字正之业儒术尤长吏治宣宗闻其才召　
　　　为监察 御史　
　卢孝俭　宣徳州人天眷进士累官太原少尹值陜用 兵尚书发本路挽粟赴平凉孝俭辄易以金　
　　　帛驰至军前用省而不失期并人称之迁同知广 宁尹岁大饥民多失业乃借僧粟留其一岁之用　
　　　使平价市与贫民既以济 民僧亦获利累迁转运使　
　魏　璠　弘州顺圣人贞祜三年进士补尚书省令史 宣宗求直言璠首论将相非人不报奉勅谕　

  

　　　武仙营至则仙已遁去部曲散亡璠招集得数千 人择其才勇者为帅继闻仙率余众保留山乃直　
　　　趋仙所或谗璚于仙仙怒命士拔刃若欲鏦 璠璠不为屈金亡璠无所归乃北还乡里　
　元
　刘　敏　宣徳人幼遭乱与父母相失育于元将家太 祖见之召留宿卫累进安抚兼燕京路税课　
　　　漕咸等事多有惠政太宗即位授行尚书省帝伐 宋敏进见曰中原土旷民贫劳师远伐恐非计帝　
　　　不纳宪宗时请以子 世亨自代退居年丰　
　杨惟中　字彦诚弘州人幼侍太宗年二十奉命使西 域三十余国俾皆籍戸口属吏皇子科绰伐　
　　　宋命惟中于军前行中书省事克宋襄阳徳安等 郡收伊洛诸书送燕都建太极书院延儒士讲授　
　　　其间遂通圣贤学慨然欲以道济天下定宗即位 勅惟中谕降武仙余党宪宗时世祖以太弟镇金　
　　　莲川奏惟中经畧河南部内大治世祖总统东师 以惟中为江淮南北宣抚使诸帅并聴节制师还　
　　　卒于蔡州 追谥忠肃　
　魏　初　字太初弘州顺圣人好读书尤长于春秋中 统初诏选进读之士有司以初应诏授国史　
　　　院编修寻拜监察御史首言方今法有未定百司 无所持循宜参酌考定颁行天下又请自今监察　
　　　御史按察司官在任一岁各举一人自代所 举不当有罚遂举刘宣自代累迁御史中丞　
　舒穆噜明安　桓州人元太祖兵破抚州明安策马来迎 即命领蒙古军抚定云中东西路又劝太　
　　　祖引兵南下尽有河北诸郡明安蚤从军旅料敌 制胜算无遗策与士卒均劳逸同甘苦得府库金　

　　　帛锦绮悉具其数上进无 纎毫私加少傅邵国公卒　
　石髙山　徳兴府人中统四年授管军总管镇息州军 令严肃寇不敢犯进信武将军宋平巴延等　
　　　朝京师帝问有瘦而善战者朕忘其名巴延以髙 山对帝召见命择大郡娱老髙山曰臣筋力尚壮　
　　　犹能为国驰驱岂敢为自安计乃命领 三卫军戌和林成宗时以其子袭职　
　谭　澄　字彦清懐来人父资荣金末为交城令归元 赐虎符行元帅府事仍兼交城令澄袭父职　
　　　有惠政世祖即位擢怀孟路总管岁旱令民凿塘 渠引沁水以溉田遂为永利西南罗罗斯新附以　
　　　澄为副都元帅同知宣 慰使事比至以疾卒　
　崔　彧　字文卿弘州人负才气刚直敢言世祖器重 之官御史中丞十年章凡数百上中书省请　
　　　以彧为右丞世祖曰彧不爱于言惟可使任言 职成宗即位请老俞旨慰留未几卒谥忠肃　
　耶律徳坚　桓州人用荐举官清苑县尹兴利除害 甚力常曰宁得罪于上不可得罪于民　
　明
　呉　澄　兴州人洪武末以功累官指挥佥事领燕左 护卫靖难兵起随驾克大宁懐来战白沟济　
　　　南澄常为军锋封清平 侯卒赠渠国公谥庄勇　
　朱　谦　开平人宣徳中累迁左都督佩镇朔将军印 正统间邉骑数入谦大小二十余战皆以竒　
　　　成功封抚宁伯卒赠侯子永袭爵有 威望中外倚重卒赠宣平王谥武毅　
　杨　洪　开平人累功左都督镇宣府洪起行伍每临 阵跃马为诸将先敌畏之呼为杨王土木之　

  

　　　变景帝召洪入卫洪与石亨败敌于西郊又败之 固安论功封昌平侯卒赠颍国公谥武褒従子信　
　　　以力战累官都督同知佩印镇延绥延绥有印自 信始成化初封彰武伯信善射人争以小由基名　
　　　之信弟能亦敢战陷坚累功左都督佩镇朔将 军印敌相戒无入宣境呼曰小杨王封武强伯　
　江　福　宣镇人正统中以都指挥守备万全英宗北 狩中官喜宁屡教额森南犯利乗舆为质索　
　　　求金寳英宗患之遣宁传命京师而宻令军士髙 赟系书髀间教宣府将为擒宁计福得书先伏骑　
　　　野狐岭傍宁至以百余骑自随福率壮士衷甲迓 宁下马相劳苦如平生酒行目壮士擒之伏兵噪　
　　　而出従骑驰去获数十人额森于是谋益解 参将杨俊攘其功故福不及邀赏论者惜之　
　周　玉　字廷璧宣府前卫人父贤死于敌授玉都指 挥同知成化中积功进都督佥事佩镇朔将　
　　　军印寻以柴沟天城之捷佩征西将军印镇宁夏 复佩平羌将军印移镇甘肃玉威望素着邉境帖　
　　　然未几番人遣使入贡上降 玺书以襃予告归卒谥武僖　
　王　质　字尚古怀来卫人成化进士官吏科给事中 有直声弹部卿贪鄙奔竞罢斥者八人朝政　
　　　肃然又黜异端罢进献汰冗员禁传奉诸疏皆剀 切可见之施行转陜西行太仆少卿升正卿寻以　
　　　都御史巡 抚贵州卒　
　熊　伟　字彦卿宣镇人弘治进士选兵科给事中迁 通政司参议时塞得牒言小王子与朶颜卫　
　　　交通诏择廷臣有才望者往经理列伟名上帝素 知其能即命之伟至紫荆居庸即条上十议皆报　
　　　可正徳初以都御史巡 抚大同与中官忤罢归　

　　　周　麒　保安卫人正徳间以千戸赴京领操得侍上 江彬方怙宠一日武宗与彬奕彬谈笑无人　
　　　　　臣礼麒叱彬切责彬惶恐帝不怿罢于是彬内 衔麒中以他事毙之狱中嘉靖初赠指挥佥事　
　　　马　森　字孔养懐安卫人嘉靖进士厯太平知府有 善政累迁大理寺卿屡办疑狱号为明允隆　
　　　　　庆初为戸部尚书诏中官发帑银市黄金购珠寳 森力諌不聴乃乞归力赞巡抚龎尚鹏行一条鞭　
　　　　　法乡人徳之为立 报功祠卒谥恭敏　
　　本朝
　　　魏象枢　字环极蔚州人顺治丙戌进士选庶吉士授 给事中疏凡数十上大着风节以吏科掌大　
　　　　　计陟廉黜贪计典肃清寻以事左迁丁母忧家居 康熙初以大学士冯溥荐起贵州道御史象枢既　
　　　　　再起田间仰见 圣祖仁皇帝勤学勤政宵旰不遑每举手加额自喜躬逢极　
　　　　　盛故知无不言不敢稍有诿避累迁左都御史掌 院事振肃宪纲中外严惮进刑部尚书疏引汉臣　
　　　　　汲黯自请为中郎补过拾遗故事请辞司寇而留 总宪奉　
　　特旨加刑部尚书衔仍留原任于是感荷 恩宠益励荩忱悉心献纳凡折奏辄焚其稿不令家人辈　
　　　　　见也庚申授刑部尚书治狱严明未尝轻有縦释 而被罪者亦往往稽首感服无异辞后奉　
　　命巡察畿辅纠贪吏若干人除怼恶若干人百姓称快未 　　　几以疾乞休卒于家　
　　赐谥敏果祭塟如例雍正十一年奉 特旨入祀贤良祠象枢在台省兢兢以汲引为己任所举　
　　　　　汤斌郝浴陆陇其軰皆为名臣巨儒居恒究心理 学常曰开口讲太极必非实学只讲五伦便好又　

  

　　　　　曰知一句行一句知一字行一字方是真实学问 所著有儒宗录知言录行世子学诚康熙壬戌进　
　　　　　士累官左庶子 提督江南学政　
　　　李旭升　蔚州人康熙壬戌进士由中书考选戸科给 事厯官工部侍郎福建厦门等处荒歉　
　圣祖仁皇帝命发江浙漕米三十万石海运赈济旭升奉 　命督运三句而至履亩踏勘讣口授食均沾实惠转刑部　
　　　　　侍郎及吏部左右侍郎苞苴不行十二年如一日 以长子周望授戸部侍郎父子并跻卿贰有盈满　
　　　　　之惧遂乞休致仕 御书衡平耆硕匾额晋职尚书卒于家　
　　恩赐祭塟如 　　　例　
　　　李周望　蔚州人康熙丁丑进士选翰林院庶吉士升 侍讲督学湖广以端士习正文体维风化为　
　　　　　己任 圣祖仁皇帝命甄别各省学臣为天下第一擢国子监祭酒　
　　　　　仿古太学三徳六行教士之法严考课勤讲贯捐 修学舍俾士子鼔箧横经免奔走之苦两次奉　
　　命督运粮饷察汗溲儿渡黒河涉瀚海周回万余里飞挽 　　　军储庚癸不呼迁戸部侍郎奉　
　　命清查两淮盐务审理案件益矢精白复 命备蒙　
　　嘉奨晋礼部尚书前后条奏多见施行缮折后即焚其草 　　　所保举虽已擢用其人不知也位列上卿而自奉　
　　　　　淡薄无殊儒素清畏人知奉以终身焉及卒 钦赐祭塟如例　
　　易州
　　晋

　祖　逖　字士雅范阳遒人慷慨有志节与刘琨俱为 司州主簿情好绸缪共被同寝中夜闻荒鸡　
　　　鸣蹴琨觉曰此非恶声也因起舞元帝时为豫州 刺史渡江击楫誓曰不清中原而复济者有如大　
　　　江遂部兵与石勒相持由是黄河以南尽为晋土 卒之日豫州士大夫如失父母逖兄纳字士言性　
　　　至孝常自炊爨以养母歴 官太子詹事封晋昌公　
　南北朝魏
　周　观　广昌人骁勇有膂力太武时以军功赐爵 金城公任髙平镇将善抚士卒威名大振　
　薛　彪　广昌人姿貌壮伟当官正直内外惮之献文 时累迁开府徐州刺史太守邵安张攀咸以　
　　　赃污祖达按之于法安等遣人上书诬 其通贼孝文曰此修郄耳推案果虚　
　朱长生　广昌人孝文时为散骑常侍与副使于提同 使髙车髙车王欲降之胁之以兵长生与提　
　　　厉声曰我生为魏臣死为魏鬼烈士宁畏死耶舍 之拘三年乃放还孝文嘉其节拜河内太守与提　
　　　并赐 男爵　
　北周
　于　谨　广昌人仕周累官大都督封燕国公谨位髙 志谦功臣中礼遇终始无间保定中以为三　
　　　老卒谥文次子翼为渭州刺史先是其兄定莅此 州有惠政翼又推诚布信远近咸悦比之大小冯　
　　　君翼弟义 亦厯刺史　
　宋

  

　田　敏　字子俊本易州牙吏雍熙中曺彬进兵涿州 敌断其后王继恩募勇士持书抵彬敏应募　
