<!-- { "loadSidebar": true } -->
　　细流涓涓而良苖懐新亦各得润物之功焉
　雍正五年县治正东髙岭村营治稻田共一十二顷
　　五十三亩五分

　雍正九年改旱田一十顷四十三亩五分
　涞水县
　　赤土村八岔沟等处营田引涞河之水仍泄于本
　　河土人亦时引水艺稻故于拒马河自铁鎻厓向
　　南分支者名之曰稻子沟河葢縁稻得名也犹经
　　理未广今相度地势开渠设闸疏引以极水力我
　　疆我理南东其亩俾旧治新营咸资灌溉之利焉
　雍正五年县治东北赤土村八岔沟水北村等处营
　　治稻田共二十二顷二十八亩
　雍正九年改旱田一十二顷四十四亩
　房山县
　　广运庄高家庄南良庄长沟村等处营田引拒马
　　河挟河之水仍泄于本河土人于邑西南玉塘泉
　　引水艺稻但泉力无多而拒马河自铁鎻厓以东
　　水势顺流兼挟河东南贯注源流盛大引用不穷
　　开渠设闸随取而足十余里畦塍相望较玉塘泉



　　之利更广矣
　雍正五年县治西南广润庄髙家庄等处营治稻田
　　共二十顷四十二亩六分农民自营稻田共二顷
　　七十二亩八分
　雍正六年县治西南南良家庄长沟村营治稻田共
　　二顷八十九亩农民自营稻田共四十亩
　涿州
　　茂林庄毛家屯普利庄北鲁坡等处营田引拒马
　　河胡良河之水仍泄于本河按明臣徐光启言西
　　北水利以涿州拒马河水可引用又拒马之北胡
　　良挟河之水亦可引又州南海龙寺有督亢亭旧
　　迹皆土壌膏腴之证土人于夹河引水艺稻沟渠
　　圩岸且有条理今推广营治三千亩若复能扩充
　　规画其利可胜言耶
　雍正五年州治西北茂林庄毛家屯蓝家营等处营
　　治稻田共十九顷五十二亩农民自营稻田共四

　　十八亩
　雍正六年州治西北普利庄北鲁坡泗各庄等处营
　　治稻田共七顷五十一亩农民自营稻田共二顷
　　五十五亩
　覇州
　　鱼厂村髙各庄台山平口等处营田引中亭之水
　　泄村北桥下仍入于本河按州南玉帯河统汇众
　　流汪洋浩瀚蓄泄维艰惟中亭支河湏水则引之
　　水足则止围埝渠闸经理有法浸灌所及己获丰
　　収渐次推广其利自普也
　雍正六年州治东南鱼厂村髙各庄徐各庄等处营
　　治稻田共二十九顷二十三亩二分农民自营稻
　　田共一十二顷一十二亩
　雍正九年改旱田四十一顷三十五亩二分
　雍正十一年州治东南台山村小圏内营治稻田十
　　顷又十间房平口等村营田观察副使光禄寺卿



　　　王钧建闸筑围营治稻田共五十顷
　　任邱县
　　　闗城村营田引白洋淀之水泄于村后沟内按白
　　　洋淀为众水所汇本村旧设涵洞引以灌溉复筑
　　　月堤以偹不虞但地势低洼野水过多前令许毓
　　　芳筑堰捍御称为许公堰岁乆废弛田半荒芜今
　　　复整理完固并为疏浚沟渠令自近而逺递相贯
　　　注不惟水盈畦陇抑且润及邻疆稻麦芃芃共戴
皇仁于不朽矣
　　雍正六年县治西北闗城村营治稻田共四十五顷
　　　八十亩农民自营稻田共四十顷
　　雍正九年改旱田二十四顷五十九亩二分
　　文安县
　　　苍耳淀李齐淀流河淀等处营田引会同河子牙
　　　河之水泄水于淀池按文安县为七十二河汇聚
　　　之区会同河自西而东子牙河自南而北至县治

　　　东北合流于积淀之内土人毎于濒河傍淀之处
　　　芟刈茭芦揷莳稉稻多获丰収然淀河水涨尝苦
　　　淹没营田观察副使　臣 　刘勷革职効力员外　臣 　秦
　　　峤等奉
命代民修筑于苍耳李齐等淀立围建闸疏渠设洞以防
　　　以灌俾节俾宣遂成永利焉
　　雍正十一年县治西北苍耳淀营治稻田一百五十
　　　四顷四十亩
　　雍正十二年县治东北李齐淀流河淀营治稻田三
　　　百五顷
　　大城县
　　　李齐流河等淀营田引子牙河水泄水于淀池按
　　　县境为子牙河所经即滹沱下流也于治东北王
　　　家口入淀而会同清流自西来会之余波倒漾汇
　　　为李齐流河诸淀纵广数千顷内邨落以数十计
　　　跨文大二邑之间居民每于平滩浅瀬栽种秧田



　　水小则收获倍常水大则没无遗粒然其地三面距
　　堤势如环卫而土性膏腴最为宜稻之区唯北连
　　巨淀防御阙如故不能免于垫没雍正十一年营
　　田观察使　臣 　顾琮议令効力革职员外秦峤建筑
　　北堤一道以资捍御是岁淀内营田即获丰収次
　　年观察使臣陈时夏
奏请于南面建闸引子牙河流疏渠引灌仍以秦峤任
　　其事而副使臣王钧臣刘勷各捐赀筑围重加保
　　障又于北堤开设涵洞以偹宣泄厝置得宜秋収大
　　稔从此以渐开筑数十里皆稻乡也
　雍正十一年李齐淀营治稻田三十二顷九十七亩四
　　分
　雍正十二年李齐淀流河淀营治稻田三百顷
　定州
　　呉家庄曹家庄等处营田引小清河马跑泉之水仍
　　泄于本河围埝渠闸随宜布置而以均水为先务小

　　清河源发隍池涤其淤塞水势较盛自西而东唐
　　家庄先受之置闸停蓄次及呉家庄而以州南马
　　跑泉水济其不及定为限期以次启闭厥利均焉
　　他若尭城等村引白龙泉张谦等村亦引马跑泉
　　疏引颇易毋烦区画也
　雍正五年州治东南呉家庄等处营治稻田共一十
　　五顷八十八亩农民自营稻田共一顷三十四亩
　雍正六年州治东南唐家庄曹家庄等处营治稻田
　　共二十二顷三十六亩五分农民自营稻田共二
　　十二顷八十八亩八分
　行唐县
　　河合村欢同村等处营田引莲花池及龙泉之水
　　仍泄水于本泉河按莲花池周围泉从地涌寛以
　　亩计迤东南流龙泉自西北来会之倚桥为闸
　　随塍为沟数里皆稻乡从前所未有也
　雍正五年县治东北河合村塞里贾庄欢同村等处



　　营治稻田共一十四顷一十二亩
　新乐县
　　大流村牛家沟等处营田引海泉涌泉之水仍泄
　　水于本泉河按涌泉源发邑西伏羲庙迤逶东南
　　流海泉自南来会之岁久淤塞今具疏浚通畅俾
　　沟渠承接递相灌注虽畦塍无多而水利俱归实
　　用矣
　雍正五年县治东南大流村牛家沟等处营治稻田
　　共三顷五亩五分农民自营稻田三十一亩
　雍正九年改旱田一顷九十八亩
　满城县
　　一亩泉北竒村等处营田引一亩鸡距等泉之水
　　仍泄水于本泉河按一亩泉源发邑之东南涌地
　　喷珠澄弘盈溢鸡距红花等泉亦连绵相接今委
　　员劝谕令民间随宜置闸引入畦塍灌溉优沃岁
　　获丰稔云

　雍正六年县治东南一亩泉北竒村尹家庄孙家塘
　　等处农民自营稻田共二顷二十一亩九分
　宛平县
　　卢沟桥西北修家庄三家店等处营田引永定河
　　之水泄水于村南沙沟内按永定河即桑干水也
　　明臣徐贞明言桑干水经保安州境上有用土牛
　　逼水成田者今保安懐来诸州县稻田最盛皆于
　　上流疏引随髙下以作沟洫淤泥停壅不粪而肥
　　茁发颕栗所収倍于他水今委员劝谕地戸踊跃
　　从事营治将及二千亩尽获倍収是亦桑干可田
　　之明证也
　雍正六年县治西南永定河上流修家庄三家店等
　　处农民自营稻田共一十六顷



钦定四库全书
　畿辅通志卷四十七
　　水利营田
京南局
　京南一局兼正定顺徳广平三郡之地西带重峦源
　泉并注而交流毕会于大泊所谓形如聚扇而滹滏
　二河为之外干也民于其间壅流艺稻无烦导课而
　建闸筑岸具有条理独是食利者自私贪得者无厌
　踞髙则不知有下恃源而欲絶其流以故灌漑之余
　陂池以浴鹅鹜而下游之舟楫鲜通洿泽以养菰蒲
　而邻邑之香秔尽槁故南局田不患其不营而患营
　之不广水不苦其不足而苦水之不均　贤王亲歴
　而稔知之开局委员均平水利逺者刻以日近者分
　以时于是灵泉流润河泽旁通广顺之间增田至三
　万八千七百三十八亩有竒而滹冶上游濒河沙碛
　之区立遏建坝排石留泥淤为膏沃得田一十五万

　三千一十六亩有竒尤为从来未试之竒也
　磁州
　　务本村[张家庄]太平庄杏园营等处营田引滏阳
　　河之水仍泄水于本河按元臣郭守敬言滏阳河
　　水由滏阳邯郸洺州永年下经鸡泽合入沣河可
　　漑田三千余顷近因磁人舍本逐末多种烟叶靛
　　苗稻田渐减又缘地居上游闭闸筑坝鬻水罔利
　　下流不获沾勺水之润雍正四年经　贤王
奏请改归直隶统辖遣员分定水限均利息争又劝州
　　民种稻以重本计艺至十万余亩兼如期启闭用
　　资邻邑风移俗易所谓下令如流水之源者矣
　雍正五年州治西北务本村[张家庄]量斗庄并东北
　　太平村杏园营等处农民自营稻田西闸共四百
　　零一顷四十亩东闸共六百零九顷四十九亩
　永年县
　　[张家庄]南胡贾村马道固村等处营田引滏阳河



　　之水泄水于郡北牛尾河前明广平守高汝行永
　　年令朱泰于河北岸设阜民等八闸水利大兴嗣
　　因磁人筑坝拦水八闸已废其五今磁州改归广
　　平闸水分时启放濒河数邑均沾其润而永年先
　　受之滏水汤汤良苖翼翼一时顿复其旧云
　雍正五年郡治西南[张家庄]南胡贾村等处农民自
　　营稻田共一百零六顷二十亩六分一厘
　雍正六年郡治西南[张家庄]赵家庄等处农民自营
　　稻田共四十二顷一十六亩九分四厘
　雍正七年郡治西南南胡贾村北胡贾村等处农民
　　自营稻田共三十六顷七十七亩八分六厘
　雍正八年郡治东南利民闸大堤北农民自营稻田
　　共二顷零二亩九分
　平乡县
　　豆二庄周章村油召村等处营田引滏阳河之水
　　仍泄水于本河按滏水至平邑已经上游疏引水

　　力稍弱拦水壅升厥利斯普变而通之以尽利斯
　　之谓矣
　雍正五年县治东北豆二庄周章村重义町等处营
　　田共十顷零二十七亩六分
　雍正七年县治东北油召村崔家庄等处营田共九
　　顷三十八亩四分
　雍正九年改旱田一十八顷四十亩
　任县
　　边家庄牛新寨西北张村等处营田引滏阳并牛
　　尾等河之水仍泄水于本河按滏水至任较平邑
　　尤弱而百泉牛尾自西而东合而助之置闸疏分
　　邑田万亩皆籍其润又大陆泽为上流之壑为下
　　流之源新开沣河源于大陆源大而流盛夹岸汲
　　引其利尤溥也
　雍正五年县治东北边家庄牛新寨孙家庄等处营
　　田共八十四顷五十九亩二分零五毫五丝农民



　　自营稻田共六顷十二亩一分二厘
　雍正七年县治正北西北张村大北张村等处营田
　　共二顷七十五亩六分农民自营稻田共八顷五
　　十八亩四分二厘
　雍正九年改旱田八十一顷七十九亩二分一厘三
　　毫
