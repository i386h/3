<!-- { "loadSidebar": true } -->
张文谦  邢州沙河人王文统为中书平章文谦为左丞屡相可否文谦遂求出宣抚大名临发语文统曰民困日久不量减税赋何以忄尉之文统曰税赋减损何以供给文谦曰百姓足君孰与不足



于是抵任蠲常赋什之四商酒税什之二
史楫  中统元年授正定路总管同判本道宣抚司事楫谨身率下明教化信赏罚任贤良汰贪墨恤独举文学三十人后皆知名
耶律特黙  契丹人正定路安抚使武仙犯正定特黙与其家孥陷焉仙遣其仆刘揽儿持书诱其子天佑曰汝能诛赵州官吏当活汝父母不尔烹之特黙密令揽儿语天佑曰忠孝难两全汝能固守我视刀锯甘如蜜矣天佑恸哭受命以贼书示史天泽天泽曰王陵之事照辉史册汝能遵父命忠诚许国功不在王陵下
贺仁杰  京兆鄠人也至元十七年上都留守缺宰相拟廷臣十数皆不纳上顾仁杰曰无以易卿僧格奏上都留守司钱谷多失实召留守呼喇呼及仁杰廷辨仁杰曰臣汉人不能戢吏奸臣之罪呼喇呼曰臣为长印在臣手臣之罪上曰世之让爵者有之若争相引罪鲜矣置勿问仁杰留守二十余年请老卒
王盘  永年人世祖时为正定等路宣慰使有西域大贾恃势干官府直来坐事指麾自若盘叱左右捽下棰之会蝗起朝廷遣使者督捕役夫四万人盘曰捕蝗本为民今反以病民耶使者怒责盘状期三日尽捕蝗盘不为动用法督捕不三日而蝗尽使者惊以为神
贺胜  仁杰子也尝従许衡学通经传大义大徳九年父仁杰请老代为上都留守通商贾抑豪縦进左丞相上柱国留守如故民徳之为立祠帝命工写像以赐后为丞相特穆徳克诬杀百姓争聚

尸傍哭焉至正间诏雪其寃追封王谥曰忠宣其子惟贤亦以大中大夫同知上都留守司事云
达尔玛实哩  字遵道恰尔巴氏也幼颖敏经史过目辄领解厯官上都留守车驾岁临幸供应率预办不以扰民豪宗巨室及宿卫人有暴横者必绳以法毋敢犯者焉卒谥忠敏
张孔孙  隆安人至元二十八年厯肃政廉访司莅大名以所没赃籴粟五千斛赈饥民有献故河堤三百余里于太后者即上章谓宜悉还民従之
刘肃  字才卿洺水人世祖居潜邸以尚书为邢州安抚使与李惟简协心为治涤蠧敝去贪暴流亡复业户増十倍
张耕  邢州安抚使州旧万余户兵革之后不满数百耕及副使刘肃善于抚绥流民复业遂升邢为顺徳府又兴鐡冶行楮币公私两利裕宗尝曰安得治民如邢州张耕者乎
李惟简  邢州安抚副使先是刘秉忠张文谦言于世祖曰今民困敝莫邢为甚盍择人往治之于是选尚书刘肃及简往不期月户増十倍
丁好礼  正定人元末命好礼与郭庸留守京师明兵入城或勉其谒大将好礼叱曰我以小吏致位极品今老矣惟一死耳后数日明将召之舁至齐化门不屈而死
郭庸  中书省政与好礼同为留守城破明将召至众叱之拜庸曰各为其主死自吾分何拜之有遂遇害
明



徐达  凤阳人洪武初以大将军平定北都元主遁去不战而克籍府库收版图寳器禁戢军士人民安业市肆不易人谓曹彬下江南巴延入临安不是过也后留镇燕蓟以平滦榆闗等处土地旷衍乃于古迁安镇筑城置闗控制险要更名山海闗内外截然屹为重镇其西若喜峰古北等隘葺垒筑塞卫安军民在镇十七年功烈甚伟其后山海卫民诣立庙报功巡抚李宾李进等先后请于朝诏报可成化中庙成赐额显功
刘真  合肥人官都督佥事傅友徳守燕上言闗外新附之地宜厚加存抚设险守要命真及指挥使李彬往视之真至画形势筑亭障配兵戍守邉民得宁居焉
刘崧  吉安人洪武初为北平按察司副使每夜篝灯读书旦起视事时当兵火后招徕逋窜慰安反侧务寛厚以存大体民甚赖之
暴昭  浮山人洪武中由国子生授大理寺司务累官刑部尚书建文初充北平采访使密请备燕及靖难兵起设北平布政使于正定昭以尚书掌司事与鐡铉辈悉心经画寻召归金川门陷被执不屈磔死
张昺  泽州人洪武中举人材累官工部右侍郎建文帝即位以昺为北平布政使受密命伺察燕事元年七月燕王将起兵朝廷遣人逮燕府官校王伪缚官校置庭中将付使者绐昺入至端礼门为伏兵所执不屈死时与昺同死者都指挥使谢贵指挥彭二又长史葛诚伴读余逢辰卫指挥卢振皆先后殉节死

刘经  洪武时以功升北平都司赐寳剑铜牌靖难兵起经抗节不従他将献城经坠井不死成祖赐蟒玉以旌其节经死赐祭录其子孙
赵羾  字云翰河南人永乐中官礼部尚书帝巡邉顾隆庆保安川原叹曰自二州民内徙至今尚皆荆棘耶因迁内郡人实之命羾经理羾至拨土田创庐室定立市开导艺植三四年间士庶安辑商旅交至遂成都
张贯  永乐中顺天府尹政尚寛平狱无壅滞吏民徳之
王贤  字惟善寜阳人永乐中顺天府尹府民以柴炭夫役为病贤言于工部为减十之七时中官怙宠非法贤执奏寘于法京兆肃然
于谦  字廷益钱塘人宣徳四年以御史巡视长芦盐政捕马船夹带私盐不避权贵悉置之法河道为之一清
谭广  字仲宏丹徒人正统间佩镇朔将军印镇守北边所统部曲鲜明晃耀进止有节敌望见曰此谭家军也辄引去在镇二十余年儿童妇女皆知其名
李仪  涿州人正统初宣镇始设巡抚命仪以右佥都御史往时军府草创仪规画具可法守廉洁持正邉徼信畏寻以忤权贵被逮死镇人寃之嘉靖初建昭徳祠春秋致祀
刘琏  江宁人永乐壬辰进士正统时以户部侍郎总督宣府等处邉储赞军务凡二十八年区画周详粮刍充足致仕归



章珪  常熟人任监察御史正统初巡按正定等府有寃狱二十一人立辨释之人服其明畿甸蝗灾民饥有司请以亏欠马匹折追粮米为赈济珪曰赈济正以为民若追折欠民何以堪具疏以闻悉免
薛希琏  浙江丽水人正统十年以刑部侍郎巡抚正定惩墨奬廉诹询民瘼招抚逃移设法赈恤至今称颂不衰
邹来学  字时敏麻城人宣徳癸丑进士英宗北狩来学巡抚蓟镇广斥堠储财用举将材守要害畿辅赖为长城
孙安  字景康左府都督同知正统己巳独石马营等八城失守议者欲弃之于少保谦曰弃之不但宣府懐来难守京师不免动摇乃荐安授以方畧安率兵度龙门闗且战且守八城完复如旧乃相筑墪台教谕种植事便军民者次第举行
罗亨信  东筦人永乐甲辰进士正统五年以右佥都御史巡抚宣镇己巳土木之败邉城多陷朝议复召镇兵入卫人心益皇皇欲弃城走亨信以忠义激劝仗剑坐城门令曰敢出城一步者斩众始定城中欢呼曰吾属生矣因设捍御敌知有备引去城赖以全
陈泰  字吉亨邵武人景泰元年以佥都御史提督紫荆倒马等闗鲠介执法声称凛然考察官吏咸当人心
李秉  字执中曹州人正统丙辰进士景泰三年以右佥都御史巡抚宣镇时缘邉耕地荒芜秉

请白金三万两市牛山东给俵播种秋成大稔乃益招流徙起学舍清屯田劾邉将巽懦者每有条奏诏下诸邉仿行之
叶盛  字与中昆山人正统乙丑进士天顺八年巡抚宣镇初盛以政协赞独石诸营军务筑城八置堡七百边闗赖之及为巡抚复官牛官田之法垦田积谷岁有竒羡益市战马缮城堡屹然称雄镇云
阎本  字宗元闗中人进士天顺中擢佥都御史抚蓟门有貂珰怙权擅敛掾史舞文宪本尽法处之因是被称疾致仕
彭韶  字凤仪莆田人天顺丁丑进士成化中以副都御史巡抚顺天居官务大体陈时政以弭天变议粮运以便军民尤多切时宜
杨继宗  字承芳阳城人天顺元年进士厯官佥都御史巡抚顺天时有宦戚估民产继宗追还之星变上疏忤旨左迁
杨兆  肤施人由佥都御史抚蓟升总督和辑军民悉心邉务政暇洒墨为竹极烟雨之态今抚署有其遗笔
解延年  栖霞人天顺间进士由户部员外郎督三卫军储捐俸建卫学士民徳之
张海  成化初顺天府丞时中官用事势焰灼人海以礼自持不少为屈坐此外补
张宪  成化中任顺天府尹望詟权豪徳孚士庶称京兆之贤能者必归之



张谏  毕节人成化中任顺天府尹修建学宫规制大备以戅直谪太仆寺卿
余子俊  四州青神人景泰辛未进士成化间以尚书兼都御史总理宣大边备修马政通盐利又定屯种之规宣大便之子俊正不诡俗廉不近名尝语人曰凡有建树即近小亦须为百年计大臣谋国遇有利害当以身任慎勿养交市恩逺怨自全也
秦纮  单县人景泰辛未进士成化十八年以佥都御史巡抚宣镇凡事利军民必力行之无所避忌明年敌入顺圣川纮率兵邀击之大有斩获捷闻迁副都御史
徐怀  字明徳严州人天顺庚辰进士孝宗初以副都御史抚蓟时畿内大荒懐疏请京通蓟三仓米五万石发下州县验口俵给又疏借内帑充籴以备后患畿民赖之
马中锡  字天禄故城人成化乙未进士弘治九年以右副都御史巡抚宣镇甫下车劾贪弁数人风纪肃然更严禁例杜请托凡蒭茭工匠马匹之利为世家所擅者悉还之官或曰公所为适以府怨中锡曰某志不敢负君民即贾祸奚悔后迁去
刘福  重庆人成化己丑进士以山东按察副使备兵天津营造卫城有能名
张锦  岷州人成化己丑进士厯官右副都御史巡抚宣大公廉勤慎兴革利病不俟朝夕龙门万全等学毁于兵奏请重设由是邉徼咸知向学
王云凤  字应韶山西和顺人成化甲辰进士以右副都御史巡抚宣镇至则戢猾胥劾贪帅理预备仓行保甲法疏劾钱宁张鋭之奸天下尤壮之寻以忧去

张蓥  松江华亭人成化十年以右副都御史巡抚正定等处莅事严厉郡县官贪残者悉置之法所在兴利除害豪猾屏迹尤注意学校士民归心
魏富  巡抚顺天中贵人多操利匿亡将领守臣倚以为援富至悉绳以法一时无敢犯者
陈谔  顺天府尹政尚严察尝出行误冲皇太子驾太子诉于上上曰陈府尹是我父母官竟不问
李介  字守贞髙密人成化己丑进士弘治元年以右佥都御史巡抚宣大明达正直诸生有勤于诵习行伍有勇于战鬬者出赀激劝文武士翕然感奋焉
刘大夏  字时雍华容人天顺甲申进士累官户部侍郎弘治初北邉粮刍告乏命大夏经理濒行周尚书经谓曰边上粮刍半属中贵子弟经营公此行毋以刚取祸也大夏曰处天下事以理不以势俟至彼图之甫至召父老日夕访求尽得根柢掲榜云某仓场缺粮刍若干每石束给官价若干官员客商愿告报者米十石刍百束以上俱准盖往时市易法告报必百千石以致豪家牟利争相转买自此法立仓场遂有余积邉人谓三十年仅见云
洪钟  字宣之钱塘人弘治中以副都御史巡抚蓟镇筑邉墙缮城堡自山海抵居庸凡二百七十余处减防秋官兵六千人岁省挽输万计
张钦  字敬之顺天通州人正徳六年进士以御史巡视居庸闗武宗将出闗幸宣府钦上疏諌不报帝微行至昌平传开闗甚急钦谓分守中官刘嵩曰车驾将出闗是我与君死生之也闗不



