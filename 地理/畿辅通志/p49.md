<!-- { "loadSidebar": true } -->
　观鸡山　密云县东北一百八十里有观鸡仙人祠
　　仙鸡寺西有观鸡水飞仙峰
　黍谷山　一名燕谷山 又名寒谷　　懐柔县东四十里
　　北过寒谷　吴越 春秋　
　　山在懐柔县东跨密云界刘向云燕有谷地寒不
　　生黍稷邹衍吹律以温其气故名山曰黍谷　山堂 肆考　
　　黍谷山有风洞洞口风气凉冽盛夏人不敢入　山 水　
　　　记 　
　鸦髻山　懐柔县东南七十五里两峰髙耸形如鸦
　　髻故名上有碧霞元君祠





　栲栳山　懐柔县东南八十六里山前有云岩寺乂
　　有砙堂寺
　龙王山　懐柔县西半里旧城环其上下有龙潭
　石塘山　懐柔县西三里明设工部石厂今废
　　懐柔西石厂山石卢色方圆细巨无所不有供栏
　　柱砖砌之用　石厂 记　
　玉泉山　一名红 石山　　怀柔县西北三里山顶有泉出石
　　窟中莹洁如玉故名
　红螺山　懐柔县北二十里髙二百余仭下有潭潭
　　中常有二螺色殷红夕吐光焰因名
　　檀州有螺山　辽史地 理志　
　　顺州有螺山　金史地 理志　
　　红螺山有泉一线以珍珠名其水涌如喷珠　客 话　
　　山麓有资福寺古之大明寺也创于金皇统初年
　　　县志 　
　金灯山　懐柔县东北十七里相传顶常有光如灯



　　因名
　象山　懐柔县东北四十里
　独鹿山　涿州西十五里有鸣泽
　　元封四年冬十月行幸雍祠五畤通回中道遂北
　　出萧关厯独鹿鸣泽注服虔曰独鹿山名也鸣泽
　　泽名也皆在涿郡遒县北界　汉书武 帝纪　
　龙安山　涿州西五十里
　　龙安回峦缭绕深谷逶迤自下而上有堂有纪雨
　　过则岚光绚烂洗涤如图　涿鹿 纪　
　石虎山　涿州西五十里
　大房山　一名大 防山　　房山县西北二十五里
　　良乡有大房山　魏书地 形志　
　　防山上有仙人玉台　隋图 经　
　　大防山在良乡县西北三十五里山下有石穴又
　　有小房山与大防山相近又曰大房岭　太平寰 宇记　
　　房山在涿郡西北五十里北接居庸东抵渔阳西





　　连紫荆所谓幽燕奥室也　涿鹿 记　
　　出房山县西六十里所过村落曰瓦井曰天光曰
　　孤山口皆与山势为升降过此则崇山如环幽溪
　　如带涉溪沿壁乃至山麓巉岩两壁中开一线鸟
　　道盘旋五里至石梯仅容半跬髙数百磴左右铁
　　絙长百尺陟者縁之梯尽处折而东北可一里入
　　山门见诸庵稠叠独上方寺正中旁有两磵流下
　　闻而不见水又东折岩下有泉山下有洞如一城僧
　　依洞为窟第一洞犹隠隠见影二洞即黯黑无光
　　三洞是一小窦围可三四尺深五六尺入三洞倐
　　髙广燎炬不见顶旁有一潭抵九洞无路有穴如
　　井雾气蓊塞履滑衣湿不易前进至十三洞路尚
　　不穷云大抵一曲为一洞十三洞约六七里洞中
　　之石玉白镜莹其境之最者曰莲华山片片如青
　　莲瓣曰龙虎宛肖其状曰长眉祖师俨然道者衣
　　冠曰石塔层层笔立曰石钟鼓扣之作钟鼓声又



　　其最者曰须弥山曰雪山曰万花楼山之上有重
　　楼焉吐花如灵芝数万朶曰仙人桥跨清溪而渡
　　曰十八罗汉为修短欹正各状貎曰接引旛从顶
　　倒悬缥缈若拂出洞之后依然天光回若隔世　曹 学　
　　　佺房山 记畧　
　　大房山有圣水泉西南有伏龙穴一名龙城峪汤
　　泉出焉又有连泉顶大房山之巅也　县志 　
　　房山峰峦洞壑夙称名胜雍正八年正月二十日
　　卯时有鳯凰集于石梯儿沟山峰之上髙约五六
　　尺尾长丈许五色具备文彩绚烂竚立踰时向东
　　北翱翔而去众目共覩葢
盛世之祥非偶然也
　上方山　在大房山西
　　循孤山口而西峰横涧束上侧径如古墙址行十
　　二三里过兜率门一里得石级以升再行三里许
　　至上方寺左一峰下有一斗泉　帝京景 物畧　




　留台尖山　房山县西二里
　塔儿山　房山县西十里相近有鳯凰山
　茶楼顶山　房山县西二十二里其相近有十亩平
　　山
　平峪山　房山县西三十里
　黄山　房山县西南三十里
　一堵墙山　房山县西南四十里
　　石壁巉峭髙三百余寻长五百余步俨若版筑　县 志　
　黄龙山　房山县西少南四十二里山下有大石
　　前产青白石后产白玉石可供阶础之用
　般州山　房山县西南四十里
　　般州山有二寨石室环列　涿州 志　
　乐山　房山县西南五十五里其南又有猴儿山
　石经山　房山县西南五十里
　　智泉寺僧静琬见白带山有石室遂发心书经十
　　二部刋石为碑　隋图 经　




　　石经贮于岩洞者七地穴者二洞以石门闭之穴
　　以浮图镇之自隋唐迄元碑碣森列　逃虚 子集　
　　房山县西南有山曰白带山生莎题草又曰莎题
　　山藏石经者千年矣故曰石经山亦曰小西天云
　　北齐南岳慧思大师发愿刻石藏座下静琬承师
　　嘱自隋大业迄唐贞观大湼盘经成其夜山吼生
　　香树三十余本六月水浮大木千株至山下构云
　　居寺焉唐金仙公主修之山上雷音洞髙丈余四
　　壁刻经四柱刻像前有石扉几案瓶垆皆石台有
　　栏横与堂亘堂左洞二右洞三堂下洞二皆经唐
　　迄元代有续刻经目列石幢山下左右东峪寺西
　　峪寺西峪寺后琬公垯也万歴壬辰逹观和尚启
　　洞拜石经石下有穴藏石函一尺上刻大隋大业
　　十二年岁次丙子四月丁卯朔八日甲子于此函
　　内安置佛舍利三粒愿住持永刦三十六字山多
　　石碑隋碑二唐碑五辽碑二元碑二山半有庵曰




　　半山庵　帝京景 物畧　
　　隋沙门静琬始以经刻未成而化唐贞观后其徒
　　道公等继续成之至辽统和及金明昌之际有沙
　　门留公顺公亦增刻之前后纳于洞中者通十余
　　卷石凡七百余条有石幢记其目　周忱 集　
　五指岩山　房山县西南六十五里有五峰髙峻如
　　指
　欢峪山　房山县西南七十里
　白云山　房山县西南八十里絶顶曰白云
　七斗泉山　房山县北二十五里下有泉曰七斗泉
　半壁山　房山县北三十二里壁立千仭其西山半
　　一窦曰辟榖洞北为背阴洞
　荆子山　房山县西北八里
　三盆山　房山县西北十五里山岭平广约十余亩
　　下有流泉三曲状如仰盆
　三峰山　房山县西北二十里三峰矗立髙插云霄




　六聘山　一名緑 屏山　　房山县西北三十里
　　国门之西两舍之地有山曰六聘中有伽蓝曰天
　　开燕易间一巨刹也自后汉迄有唐经五代厯辽
　　金废兴难具载云天开者以寺前山谷天然开辟
　　也　僧福珪天 开寺碑记　
　榖积山　房山县西北五十里峰峦突起形如积榖
　大安山　房山县西北八十里
　　大安山甚髙险幽州西名山也　方舆 纪要　
　　大安山龙泉河在焉　名胜 志　
　台山　覇州东二十里旧为九河所经台基有三如
　　鼎峙
　　沙城台山二村皆平壤也土人云台山无台沙城
　　无城　客话 　
　南山　覇州东七十里
　　乔林修竹周匝十数里内有亭台为一州之胜　明 统　
　　　志 　




　雁头山　覇州东南二十五里宋时有雁头寨
　莫金山　覇州东南二十二里宋设莫金寨于此
　神山　蓟州东南八里余相传金章宗观猎于此其
　　后峰有浮图
　别山　蓟州东南三十里
　　西临沽水东据无终行旅所出虽有山名而无髙
　　阜　方舆 纪要　
　螺山　蓟州东南四十里
　　大定二十九年十月猎次螺山　金史世 宗纪　
　　渔水西南入沽水又南与螺山之水合水出渔阳
　　城南小山魏氏土地记曰城南五里有螺山其水
　　西南入沽水　水经 注　
　甘泉山　一名石 獒山　　蓟州西五十里山顶有石獒土人
　　呼为石狗中有寺曰普济　盘山 志　
　　蓟州甘泉寺有蛇与人驯狎时盘宿僧榻祷之能
　　致雨　燕山 丛録　




　　　岢岚山　一名窠 罗山　　蓟州西六十里山势险峻周围壁
　　　　立
　　　渔山　蓟州西北三里许郡名渔阳以州在山之阳
　　　　云
　　　　渔山髙百余丈周五里郡在此山之南故曰渔阳
　　　　水绕山下故曰渔水　图经 　
　　　　渔山在盘山东南二十里山多泉冬夏濆涌成湖
　　　　居民因之开为稻田菰蒲荇藻宛似江南
　　　盘山　蓟州西北二十五里康熙十四年十月十三
　　　　日
圣祖幸盘山诸寺皆赐金十七年九月二十四日
幸盘山古中盘
御书门外一峰四字
御制诗一首命僧超正赋诗又云罩寺
御书盘山秀峰四字又卫公庵
御书乐天真三字二十五年十二月一日




幸盘山[青沟]禅院
御书唐诗一首二十八字又书山从人面起云向马头生十
　　　　字
赐僧智朴并命赋诗
　　　　盘山水出山上山峻险人迹罕交去山三十里望
　　　　山上水可髙二十余里素湍浩然頺波歴溪沿流
　　　　而下自西北转注于泃水　水经 注　
　　　　盘山箕尾之巨镇也深维地轴髙逼天门暖碧凝
　　　　霄寒青压海絶顶有龙池焉旱岁能兴云雨岩下
　　　　有潮井焉旦暮不亏盈缩　李仲宣佑 唐寺碑　
　　　　盘山外骨而中肤外骨故峭石危立望之若剑戟
　　　　熊虎之林中肤故果木繁而松之抉石鏬出者嵚
　　　　斜曲与石争怒石之尤怪特者为鲸甲石石平
　　　　坦可容十百人羣崖飞瀑至此势忽奔泻声如震
　　　　霆与松韵互答又盘山之石皆鋭下而丰上故多
　　　　飞动崖前有悬空石石粘空而立青削到地　客话 　



　　盘山一名东五台自来峰北台也先师台南台也
　　紫葢峰中台也九华峰东台也舞剑台西台也鲸
　　甲石为下盘古中盘为中盘云罩寺为上盘上盘
　　之胜以松中盘以石下盘以水清明榖雨时万壑
　　青松十里红杏天然图画　山居 志　
　　盘山一名盘龙山山北数峰林立如削曰紫葢曰
　　宿猿尤为竒特其最髙者曰上盘顶有巨石以指
　　摇之輙动上有二龙潭下有潮井又有泽钵泉稍
　　下者曰中盘东行十余里郁然深秀怪石突起是
　　曰白岩日暮山光岚气蒙蒙如雨上有古寺　名胜 志　
　　盘山旧名四正山一名徐无山魏田畴隠居于此
　　故名田盘山今不曰田盘而曰盘山者亦犹匡庐
　　之谓庐山也其山南距沧溟西连太行东放碣石
　　北负长城瓣袭蠭攒面面开生实仙佛之胜区乃
　　天壤之大观也　盘山 志　
　五名山　一名兴 隆顶　　盘山东南十五里





　无终山　蓟州北五里
　崆峒山　一名翁 同山　　蓟州城北五里
　　稽之尔雅北戴斗极为空桐庄子云空桐当斗之
　　山又寰宇记蓟县有鸡头山空桐鸡头相去不逺
