<!-- { "loadSidebar": true } -->
　门下王庭凑山东之一叛卒也非有席勲藉宠之资
　强大结连之势一朝驱朕赤子弄吾甲兵是犹以羊
　将狼早己溃其心腹而犹越月踰时莫见舂其喉脊
　岂非常山无帅赵子弟无所归耶翕而受之我有长
　画深冀节度使检校右散骑常侍牛元翼燕赵间号
　为飞将望其旌帜者莫不风靡雨散图其战伐不可
　胜书而又忠孝谦廉慈仁和惠爱养士伍均如鸣鸠
　镇之三军争在麾下自领深冀殷若雷霆居四战之



　中坚一城之守以少撃众以智料愚鼓角不惊而梯
　冲自殒人愿为用寇不敢前扫吾氛烟舍此安往前
　所谓我有长画莫若用心以来镇人是用益以二州
　超之八座帅乃成德廉其四封尔其来者懐之迷者
　谕之老者视之幼者抚之往者遏之逆者絶之惟是
　六者尔其懋哉可检校工部尚书充镇州大都督成
　德军节度使镇深冀赵等州观察处置等使
　　唐穆宗授李筹卢龙节度使制
　门下召奭旧邦燕昭故国其地广而要其俗劲而雄
　傥非英伟之才孰控临戎之任询于执政爰有良臣
　具官李筹刜锺利器构厦宏材负颇牧之威名藴闗
　张之节槩夙明军志妙揣敌情训戎兼务于诗书养
　士必加于觞豆日者咸推友悌实倅元戎屡叅必胜
　之谋常赞在和之义洎专庶务益洽羣情貅仰爱
　日之恩疆场赖仁风之固是用宠其龙节荣彼鸰原
　俾登韩信之坛仍进王祥之秩尔其禀我王度振乃

　家声推信义以睦邻封谨法令以威藩落武有备而
　不用士佚乐而不骄四者聿修七德斯在服我明训
　厥惟钦哉可检校太保幽州大都督府长史卢龙军
　节度使余并如故
　　宋哲宗赐保宁军节度使冯京告勅茶药诏
　勅冯京卿以笃老久勤外服留钥之重拥髦而东
　犯氛埃徒御良苦宜省思虑近药物勉遵时令以副
　朕懐
　　宋哲宗赐保宁军节度使知大名府冯京进奉贺
　　　端午节马诏
　勅冯京受钺将坛剖符畿甸効充庭之骏足庆中火
　之良辰乃眷勤诚不忘嘉叹
　　宋哲宗赵州赐大辽贺正旦副使茶药诏
　勅徂岁向晚修途苦寒方趋造于朝未即安于舍
　馆往加恩锡增重使华
　　宋哲宗除韩琦京兆尹再任判大名府制



　分陜称伯召南当公职之尊启魏就封毕万得国名
　之大况吾元老为世宗臣久倚师垣之严宜迁尹节
　之宠饬宣典策敷告缙绅具官韩琦道醇而深器逺
　而博浑浑忠孝之业宪宪文武之姿感通仁朝亮众
　采于台极翼戴英考捧大明于天衢肆朕缵图厥初
　谋落爕谐四气之序熙辑百官之成登昭公槐奄莅
　国社镇定大事妥如九鼎之安承宁诸侯端若元
　之信岁勤再阅师律既和重念郊圻之雄旁据河山
　之险徒得君重以宣王灵就更西雍之旄留主北门
　之钥载敦爰赋并实干封于戏汉咨陈平安危注于
　上意唐用裴度轻重繋乎厥身维乃纯诚无愧前烈
　懋服休命往其钦哉
　　元世祖封伯夷叔齐诏
　盖闻古者伯夷叔齐逃孤竹之封甘首阳之饿辞爵
　以明长幼之序谏伐以严君臣之分可谓行义以逹
　道杀身以成仁者也昔居北海之滨遗庙东山之上

　休光埀于千古余泽被于一方永懐孤峻之风庸示
　襃崇之典于戏去宗国而辞周粟曾是列爵之可縻
　扬义烈以激清尘期于世教之有补可追封伯夷为
　昭义清惠公叔齐为崇让仁惠公
　　元世祖赠谥左丞董文炳制
　折冲御侮诚社稷之良臣崇德报功实国家之令典
　途虽殊于生死礼当极于哀荣故资德大夫中书左
　丞佥书枢密院事董文炳王佐之才将家之子自出
　宰于剧县尝入侍于潜藩山路间闗谒戎辂逺趋于
　六诏风涛汹涌扈龙舟首渡于三江迨朕嗣服之年
　委以专征之任截彼淮浦至于海邦招降两浙之新
　民抚定八闽之故地大小数百战奋不顾身勤劳三
　十年厥有成绩往者阳城下父已殁于兵锋比来
　杨子桥边男复终于王事一门忠孝万古芳香及兹
　干事而回方以不次而待何言中路殱我良人盖非卿
　孰佐于朕躬而独朕悉知于卿意弗颁异数曷慰永



　懐其升一品之荣以贲九泉之墬倘其有识歆此无
　穷可赠金紫光禄大夫平章政事谥忠献公
　　元世祖赠翰林承旨王盘官制
　崇德报功思靡忘于先正易名节惠礼具载于彝章
　故翰林学士承旨资德大夫知制诰兼修国史领集
　贤院事致仕王盘志大以刚识明而逺惟根本培植
　于内者确乎不故英粹发越于外者焕乎有文出
　处无愧于心穷逹不易其守潜知逆党星言发青社
　之谋明斥权奸露奏重紫薇之柄出于藩则用苏民
　气入视草则允契宸衷赞大议于庙堂播清芬于简
　策谏止东伐奋不顾身请复外台凛然抗疏是以皇
　祖笃褒嘉之眷昭考埀饫赐之勤正有待于乞言何
　屡陈于谢事荣归梓里庶衍椿龄朕方嗣服于丕基
　天不慗遗于一老追惟往行惕用兴懐俾超进于孤
　卿仍具颁于宠数于戏千古渊源之学蔑以踰修一
　生忠义之心谅无愧轼顾二贤已膺于美谥而两字

　宜嫓于前休精爽如存钦承不昩可赠荣禄大夫少
　保谥文忠公
　　元世祖赠丞相史天泽谥制
　周制以八统诏王必先敬故汉官以列爵驭下亦自
　报功古有彝章朕兹申劝故开府仪同三司平章军
　国重事中书左丞相史天泽性资贞亮器宇沉雄自
　开国以将三军妙契淮阴之畧至分茅而推千乘甚
　高孤竹之风况结知于累朝迨总戎于四纪及朕纂
　承之始克膺辅相之良内秉国钧兼筦机于右府外
　清边祲几受于斋坛可谓威惠之交孚抑亦忠勤
　之备至继以荆蛮之蠢重烦汴省之趋惟时壮猷行
　策功而饮至不图晚志遽引年以谢归申言齿德之
　尊端念典刑之益命开府第协赞庙谋方就佚于尊
　罍复遗忧于边阃冀资伟算用一遐陬顾上游之济师
　方倚坐筹之胜怆中途之病革莫收卧之勋弗饬
　厥终曷旌乃绩宜表出羣之行进登符六之阶于戏



　国步方新天不慗遗于一老闵章加襚卿其永贲于
　九原营魂有知歆予异渥可赠开府仪同三司太尉
　谥忠武公
　　元世祖赠太保刘秉忠谥制
　臣以忠孝而事上贵输献纳之诚上以礼义而遇臣
　思笃始终之爱视死之日犹生之年故光禄大夫太
　保叅领中书省事刘秉忠学窥天人识贯今古邃冲
　而有守安静而无华昔侍潜藩稔闻髙论适当三接
　之际恳上万言之书盖将举天下而措诸安以戒为
　人主者果于毅朕嗣服而伊始卿尽力以居多盖得
　卿实契于朕心而独朕悉知于卿意事皆有验人匪
　他求周旋三十年不避其难剀切数百奏各中其理
　共成庶政方图任于旧人谁谓旻天不慗遗于一老
　兴言及此何日忘之载惟台辅之尊厥有泉扄之贲
　是用锡之纶命峻一品之华阶襚以衮衣蹑三槐之
　正位复加显号允答殊勋惟尔英灵识予哀宠可赠

　仪同三司太傅谥文贞公
　　明成祖营建北京诏
　开基创业兴王之本为先继体守成经国之宜尤重
　昔朕皇考太祖高皇帝受天明命建都江左以肇邦
　基肆朕缵承大统惟懐永图眷兹北京实为都地
　势雄伟山川巩固四方万国道里适均惟天意之所
　属实卜筮之攸同乃仿古制狥舆情立两京置郊社
　宗庙创建宫室上以绍皇考太祖高皇帝之先志下
　以开子孙亿万世之规且于廵狩驻守实有便焉
　爰自营建以来天下军民乐于趋事天人协赞景贶
　骈臻今工己告成选十九年正月朔旦御奉天殿朝
　百官诞新治理用致雍熙于戏天地清宁衍宗社万
　年之福山河绥靖隆古今全盛之基乃命礼部正北
　京为京师不称行在
　　下国中令　　　　　　　　汉清河王庆
　寡人生于深宫长于朝廷仰恃明主埀拱受成既以



　薄祜早离顾复属遭大忧悲懐感伤恩大国职惟
　藩辅新去京师忧心夙夜屏营未知所立盖闻
　治不独理必湏明贤今官属并居爵任失得是均庶
　望上遵策戒下免悔咎其纠督非枉明察典禁无令
　孤获怠慢之罪焉
　　下冀州令　　　　　　　　　　魏王操
　阿党比周先圣所疾也闻冀州俗父子异部更相毁
　誉昔直不疑无兄世人谓之盗嫂第五伯鱼三娶孤
　女谓之挝妇翁王凤擅权谷永比之申伯王商忠义
　张匡谓之左道此皆以白为黑欺天罔君者也吾欲
　整齐风俗四者不除吾以为羞
　　旌卢植令　　　　　　　　　　魏王操
　故北中郎将卢植名著海内学为儒宗士之楷模国
　之桢干也昔武王入殷封商容之闾郑丧子产仲尼
　涢涕孤到此州嘉其余风春秋之义贤者之后宜有
　殊礼亟遣丞掾除其坟墓存其子孙并致薄醊

　　下田畴令　　　　　　　　　　魏王操
　昔伯成弃国夏后不夺将欲使高尚之士优贤之主
　不止一世也其听畴所执
　　议燕王称臣诏　　　　　　　魏陈留王
　古之王者或有所不臣王将宜依此义表不称臣乎
　又当为报夫后大宗者降其私亲况所继者重耶若
　便同之臣妾亦情所未安其皆依礼典处当务尽其
　宜



钦定四库全书
　畿辅通志卷九十二
　　疏状
　汉
　　论治河三策疏　　　　　　　　贾　让
　治河有上中下策古者立国居民疆理土地必遗川
　泽之分度水势所不及大川无防小水得入陂障卑
　下以为污泽使秋水多得有所休息左右游波寛缓
　而不廹夫土之有川犹人之有口也治土而防其川
　犹止儿啼而塞其口岂不遽止然其死可立而待也
　故曰善为川者决之使道善为民者宣之使言葢堤
　防之作近起战国壅防百川各以自利齐与赵魏以
　河为竟赵魏濒山齐地卑下作堤去河二十五里河
　水东抵齐堤西泛赵魏赵魏亦为堤去河二十五里
　虽非其正水尚有所游荡时至而去则填淤肥美民
　耕田之或久无害稍筑室宅遂成聚落大水时至漂

　没则更起堤防以自救稍去其城郭排水泽而居之
　湛溺自其宜也今堤防陿者去水数百步逺者数里
　近黎阳南故大金堤从河西西北行至西山南头乃
　折东与东山相属民居金堤东为庐舍住十余岁更
　起堤从东山南头直南与故大堤又内黄界中有
　泽方数十里环之有堤往十余岁太守以赋民民今
　起庐舍其中此臣亲所见者也东郡白马故大堤亦
　复数重民皆居其间从黎阳北尽魏界故大堤去河
　逺者数十里内亦数重此皆前世所排也河从河内
　北至黎阳为石堤激使东抵东郡平刚又为石堤使
　西北抵黎阳观下又为石堤使东北抵东郡津北又
　为石堤使西北抵魏郡昭阳又为石堤激使东北百
　余里间河再西三东廹院如此不得安息今行上策
　徙冀州之民当水冲者决黎阳遮害亭放河使北入
　海河西薄太山东薄金堤势不能逺泛滥朞月自定
　难者将曰若如此败壊城郭田庐冡墓以万数百姓



　怨恨昔大禹治水山陵当路者毁之故凿龙门辟伊
　阙析底柱破碣石堕断天地之性此乃人功所造何
　足言也今濒河十郡治堤岁费且万万及其大决所
　残无数如出数年治河之费以业所徙之民遵古圣
