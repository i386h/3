<!-- { "loadSidebar": true } -->
　拜刑部尚书四年迁吏部兼黄门兼修国史明年同
　平章事又明年驾幸洛阳至于崤谷道隘不治欲免
　前河南尹李朝隠知领使中丞王恪并坐当降黜公
　奏曰若致罪二臣将来必受其遂命公舍之公曰



　陛下责之以臣言免之是过归于上恩由于下臣请
　使且待罪然后俾其复职遂嘉而从之宗尝命公
　名诸皇子及公主邑号既而又令公各定一美名公
　奏称七子均养隝鸠之德锡以名号不宜有殊若母
　宠子异恐非正家之道王化所宜宗悦而从之八
　年拜开府仪同三司进爵广平郡开国公勲上柱
　国狂据梁山构逆长安有司深探其狱勅公按覆
　如京兆司録李如辟等百余家皆以借宅假器悉当
　连坐公以婚姻假借天下大同至于京城其例尤众知
　情即是同反无罪不合论辜凶渠之外一切原免天
　下欣服焉中书令河东公张公杰出将相之材独运
　庙堂之上镜机朗澈见事风生求公规模悉阅堂案
　每至危言谠议执正守中未尝不废卷失声流汗洽
　背其为通贤所服也如此十三年驾幸东都以公为
　西京留守极言得失无有所宗感悦制曰所奏
　之言置诸座右出入观省以诫终身因赐彩物二百

　疋明年又兼吏部十七年拜尚书右丞相雅善戏谑
　不常矜庄与故尚书王晙莫逆之友晚而弥笃凡所
　诙谐人辄疏取端午日赐锺乳命医归錬或以上
　药殊异不宜委之公曰推诚求信犹惧不应猜以待
　人信其可得乎闻者惭退二十一年抗疏告老至于
　再三手诏优许遂特给全禄赐绢五百疋还东京公
　以为大臣归休不宜闗通人事遂杜絶宾客其年驾
　幸洛阳公迎拜道左宗亲驻龙跸使荣王琬劳问
　者数四自后中使往来赏赉不絶方崇乞言之典以
　极师臣之敬二十五年仲冬月十九日寝疾薨于东
　都明教里第享年七十五天下失声宗震悼追赠
　太尉谥曰文贞公赙物米粟常数有加丧官供仍
　诏河南少尹崔释之充监使夫人齐国夫人博陵
　崔氏沧州长史艺之女淑愼严整高明柔克训诸子
　而慈且有威佐丞相而徳无违者门内之理一以见
　咨与公俱殁允终偕老呜呼公有九子复同州司功



　先公而卒升尚书郎太仆少卿尚汉东太守浑职方
　郎中谏议大夫御史中丞惠京畿采访使太子左谕
　德恕都官郎中延太原少尹华判入高等登封尉尉
　氏令衡右散骑常侍兼御史中丞河西节度行军司
　马或肃或谋或哲或乂克笃前烈以休令闻以戊寅
　岁五月二十九日奉遗约归葬公于沙河县太尉
　乡丞相原之先茔夫人合而祔焉礼也惟公间气降
　神应期杰出生知礼度天纵才明玉立殿天子之邦
　介然秉大臣之节震电凭怒谠言而不有厥躬鼎镬
　沸前临事而义形于色节蹈刚方难常情之所易志
　深直谅易古人之所难外其身而富贵不离行其道
　而死生勿替非夫合一之德格于皇天不二之心形
　于造次则何以至是乎允所谓振古之元龟皇王之
　威宝者矣且夫公之德烈充塞寰宇公之谋猷着明
　日月大歴五年冬十二月孙俨惧遗盛美不远求
　以眞卿天禄校文叨太仆之下列宪台执简承谕徳

　之深知虽青史传信实録已编于方册而丰碑勒铭
　表墓愿备于论譔谨凭吏部员外郎卢僎所上行状
　畧陈万一多恨阙遗其辞曰天命鸟降而生商汤
　孙之绪微子分疆词招正则羽翼文章吏部黄门纷
　纭耿光忠贤世出信史相望徳生丞相祚我有唐文
　明纯嘏毅烈坚刚恒卫间气星辰降芒嶷然山立铿
　尔金锵忠孝之盛人伦纪纲髫能文梦鸟发祥通
　夕究易冲龄擅场胜冠结绶歴政洋洋乃尉合宫二
　轺琅琅赋梅艳篇美松长苏公嗟称才华佐王满
　岁从调试言高骧登闻黼扆聚列绣裳簉迹天官如
　珪如璋司言凤阁纶綍煌煌乃作中丞威棱莫当志
　除凶狡廷劾二张天后愕眙百寮震惶公独凛然出
　自激昻义形于色精贯穹苍唐室中兴嘉谟克彰功
　成劳让事轶屠羊二职选曹谏议是匡载清流品屡
　奏封章乃侍闼时维夕郎悉心纠正庶绩咸康三
　思睢盱席宠干常诃之就第惭惧靡亢左曹摄辖大



　典于襄乃作冡宰吁谋庙堂俄兼相公亟绾银黄
　宗登储鎭国是遑潜谋废立謡诼相翔厥男挠政累
　奏愆殃聿临楚邦荐察冀方总督幽蓟翻飞国庠亚
　相烈烈尹京趪趪旋临建德歘莅南荒俚师咸蔇茅
　櫋是攘张公颂德隽永甘棠中使来召拜命即装路
　无交语帝用式臧载司刑吏八座抑扬兼监黄枢钧
　轴是将匪躬蹇蹇终始洸洸乃拜仪同允厘保障河
　东阅故汗洽如浆狂竖犯阙凶渠既臧命公覆狱咸
　脱死亡乃陟右揆右揆洋洋每谑王君岂弟矜庄悬
　车告老庶保康强方崇馈酳孤映缣缃天不愸遗萎
　哲壊梁一人震悼九有凄凉市既罢贾春仍絶粮乃
　赠太尉饰终礼滂反葬沙河羽仪央央阖朝倾祖河
　尹丧生荣死哀行路感伤令人追慕攀泣喤喤高
　坟崔嵬巨鹿剧旁森梢宰树缭绕连冈吁嗟广平宅
　此不旸孝孙翼翼论撰靡忘丰碑碣竖万古兹相
　　北岳碑铭　　　　　　　　　　郑子春

　夫清明着象广大成形圣人则之作纪资始列于五
　岳视以三公率由典常靡不柴燎维厥恒岫实为首
　称故知碣石太行万里延袤阙耸河浒盘薄海隅毕
　昴降其精涞易疎其浸设险以分中外通气以出云
　雷非阴阳不测之神其孰能与于此也尔其峰崿星
　联草树烟郁灵仙表其窟宅珍怪产其高深感通应
　见必契诚德藏淫者知将亡之兆制胜者效率然之
　竒龙蛇羽毛安可详悉幽赞设教神道有凭登临极
　目如视诸掌其阴则常嵠广武林胡楼烦其阳则燕
　赵殷卫面河泝雒自冀州既载惟彼陶唐提封庶品
　波委雾合财力豪赡货殖繁滋遗风祠宇岿然无易
　敬神绥福不孤德邻歆类诞灵安可胜纪定人御侮
　陈迹昭然易知简能可大可久且收藏曰义生长曰
　仁仁义所摄祈祷如市有年登稔穰穰满家和平是
　恃不生灾害我唐列圣重光再造区宇邦本胥悦俊
　乂用彰天功所代无非淑哲惟良共理庶可责成彼



　美循吏其犹踵武自升中检玉再展岱宗方岳省廵
　躬行未给今之故事牧守是遵敬远之规载在王府
　使持节刺史叚公字崇简学古入官政贵清静人荷
　其惠吏慑其威博考前闻肃祗明祀每躬行奠享恺
　悌不忘神之所劳必在君子夫象设灵宇睟容凝湛
　未施敬而自敬不有威而自威而檐庑阶闼尚多湫
　隘未增闲敞折有亏长松靡栢径隧犹褊公乃审
　面势规曲直延观宇划垣墉高闬闳通巷术周览弥
　望列树丰碑容卫森罗藻绘彪驳纳日月于扃牖驻
　云物于轩槛光色焜煌烂如贝锦不费财力而忽赡
　不征力役而自成求诸志诚不亦助先是冀方遐
　迩溥获元吉初求厚报其徒实繁如山如流委输斯
　积物无遗乏人不勤劳易于从事百姓无扰商农工
　贾孚信不遗休征允集是依是頼自边逆命多歴
　岁年推亡固存天心独断乃命大使辅国大将军左
　羽林卫大将军幽府长史兼御史大夫经畧军支度

　营田节度副大使兼知河北道采访使南阳郡开国
　公张守珪分阃董戎假节专制抗棱运策凶渠丧元
　屈人不战种落夷谧初有高阳人田登封于此祈福
　神君降形而谓之曰吾方助顺取彼残孽殄歼元恶
　悬诸藁街果如其期止暴寜乱兵不血刃野不骸
　乃圣乃神幽赞斯在虽霍山之佑无恤新城之见申
　生以此寄言曾何等级由是龎眉耉老皤皤然被黄
　发者相率而言曰某等上从祖徳下及孙谋百有余
　年沐浴皇化鼓腹击壤歌太平今属牧守仁明正
　身率下我有枳棘岑公不伐而自除昔无襦袴廉叔
　聿来而称足别驾符子珪长史高元奉司马李琼等
　咸辅导忠益克表缇紬询谋公道实毘方岳况乎广
　运不测幽明协和谋无遗策人不劳止刋石纪事不
　亦宜乎子春才愧色丝学非博物课虚杼轴敢让当
　仁词曰巍巍巨鎭幽都是托上接苍旻傍分寥廓并
　吞冀野枕倚沙漠华夷险界隔阂斯作　其一 　凡所敬



　远必惟鬼神式昭祀典大庇烝人苛慝无作政教日
　新不孤其徳必有其邻　其二 　水火金木配神作主允
　兹岳灵实司朔土东生南长西成北聚廥库闭藏爰
　及坻庾　其三 　五载肆觐今古有殊丰约异礼物分
　区明徳无替洁粢不渝神理昭晰感应符　其四 　升
　中告禅名山有五礼亦宜从何必循古率先岱宗望
　秩周普精一无差允膺福佑　其五 　随时珍荐必俟王
　言或降卿士或命司存执礼必备恭惟骏奔式禋明
　徳荷答乾坤　其六 　我皇立极阜俗宁乱贤才是以凶
　族咸窜蕞尔林胡假息离叛歼魁抚胁人神协赞　其 　
　　七 　畴咨牧守实获我公既敷惠渥亦扇仁风有葺斯
　庙陋彼前功隘狭增广廓旁通　其八 　庭庑遂敞容
　卫弥饰绘事后素昭彰歙赩工无遗巧人不劳力垣
　墉径隧内方外直　其九 　门闬高耸丰碑列树相质匪
　工受卒宁喻小子何让敢忘景慕纪功书实恢我王
　度　其十 　

　　北岳恒山碑铭　　　　　　　　张嘉贞
　有国者殷荐于天地望秩山川故灾沴不生矣有家
　者严禋于鬼神克谐礼乐故休佑斯应矣由是上下
　交幽明相协五精同朗辰为水其味咸五鎭俱清
　恒为冬其音羽大哉兹岳殊于众山嵩华乃局于近
　甸衡岱不踰于方域孰与夫包括绵长经纶中外外
　夷有四昴宿主胡则延袤以限之中郡有五宝符在
　代则高襄以临之其顶也上扶干门黑帝之宫观其
　足也下捺坤维神之都府岂止劈冀魏截幽燕拒
　洪河撑大海澒洞合沓半天下之襟带嵯峨巉岩一
　宇内之标格者也故知惟土有精惟山有灵窅窅冥
　冥其道至平其徳至贞氲氲馨馨目之不覩夫形耳
　之不闻夫声阴阳不测夫奥所以存像设建祠庭矣
　稽彼上古洎乎中运五载廵狩百神懐柔皇王令典
　以之协祚歴数昌期以之交粤自嬴汉爰逮周隋
　匪修匪或僭或侈不勤于省者其政缺非美而封



　者其事讹于戏黩祭虚陈昭灵罔荅更张礼秩固待
　雍熙粤若我唐正百王颓教恭惟我后扬五圣丕烈
　人神允洽动植和畅乃籍北鎭柴南坛碑西岳泥东
　岱是用告厥功祗其祠也故穰穰多福获于彼颙颙
　众心徯于此而今猃狁不炽已方余辰边隅于是乎
　静雨雪其滂乃屡盈尺稼穑于是乎丰丰岁已成惟
　君能事斯北廵之礼胥咏其苏虽黝辂纁旗未由冬
　觐而圆珪方璧每自天来或事举必祈福行宜赛则
　有公卿而奉告命也或四时荐熟三献酌洗则有侯
　牧而奉新章也非夫昭信雄直岂有享于明代哉是
　以河朔人风洁诚而祷蚕谷者多矣春秋孟冬首三
　之日尤剧苹藻自羞若从官敛樵苏不禁孰敢私伐
　葢威灵感通以致尔与其淫淊而求者异乎夫道莫
　先乎眞政莫先乎淳参造化以变万物莫先乎神资
　皇王以富四海莫先乎人神莫先乎君公正人莫
　先乎师长丙寅岁乃命菲才谬兼军郡钦若明诏持

　兵导俗无敢懈怠名山大川着乎典式靡不加敬于
