<!-- { "loadSidebar": true } -->
　　　射引强注屋栋矢入木 数寸时人目为王硬弓　
　髙　赋　字正臣中山人举进士通判成徳军迁知衢 州捕絶蝗虫又知唐州相度旷土募流民以　
　　　耕户口増数倍二州皆立生祠累官集贤 院学士在朝多所建明以通议大夫致仕　
　金
　刘　焕　字徳文中山人天徳初除市令以廉升京兆 推官迁管州刺史耆老疏其着迹十一事请　
　　　留转同知北京留守事世宗幸上京所过州郡大 发民夫治道焕所部惟平治端好而已上嘉其意　
　　　迁辽东路 转运使　

　　　石　皋　定州人补郡吏随鲁王实黙守之定州唐县 人王某谋为乱书其县人姓名于籍无虑数　
　　　　　千人其党持籍诣州发之皋主鞫治时冬月皋抱 籍佯仆覆其籍炉火中尽焚之不可复得其姓名　
　　　　　止坐为首者 余皆得释　
　　　石　琚　字子美皋之子天眷二年举进士第一大定 中累迁吏部尚书琚典选□凡宋齐换授官　
　　　　　格南北通注铨法能缕指而次第之当世号为详 明寻拜尚书左丞进右丞相致仕世宗谓宰臣知　
　　　　　人最为难事惟石琚为相往往 举能其官后卒于家谥文宪　
　　　明
　　　刘　济　定州人正徳进士选庶吉士授给事中济天 性刚介世宗初议大礼忤旨明日舆衬以随　
　　　　　伏阙痛哭谏愈切直上大怒杖遣戍邉 兄澍由进士官至参议同以清白著称　
　　本朝
　　　郝　浴　字氷涤定州人顺治己丑进士授刑部主事 棹御史巡按四川时刘文秀等据滇黔川东　
　　　　　西皆为贼有浴至驻保宁方议进讨而吴三桂兵 败将弃川北走汉中浴一昼夜七札迫之且云不　
　　　　　死于贼必死于法三桂乃反斾浴为指授方畧大 破贼兵全川遂次第底定事闻　
　世祖嘉悦浴因条析安蜀十六疏且宻陈三桂跋扈状三桂 　　　　深衔之摭其疏语指为冒功流徙　
　　　盛京安置康熙十二年三桂反 圣祖特起浴为御史条陈时事悉中机宜寻按两淮盐课至　
　　　　　则洁已率属悉心厘剔宿蠧一清十九年擢都御 史巡抚广西粤经兵火后民生凋瘵一望邱墟浴　

  

　　　　専意抚绥招集流亡散给牛种民始复业浴自辽 阳再起感荷　
　　国恩殚心政务遂以积劳成疾抚粤仅一载卒于官 予祭塟康熙二十六年祀乡贤子林举康熙壬戌进士累　
　　　　官礼部侍郎加 尚书有贤声　


钦定四库全书
　畿辅通志卷七十四
　　政事
顺天府
　明
　卢　祥　房山人洪武中歴官刑部郎中才能着 称以从征有功升本部侍郎卒于官　
　刘士原　昌平人洪武中以才能荐举擢潞州知州有 惠政迁陜西叅议累官左布政使朝觐入都　
　　　止跨一蹇驴帝亷得其实称扬不已命 驰驿赴任时有天下清官刘士原之誉　
　王二共　武清人洪武时由人材授长安令兴利除害 勤亷有为民谣曰村落安堵赖有王明府歴　
　　　官鳯翔 知府　
　刘　英　寳坻人洪武中由辟举知繁峙县亷能守法 深得民心秩满县人诣阙留之诏复任仍命　
　　　礼部书其政绩超 羣以晓示天下　
　甄　庸　宛平人洪武时举人才授戸部主事有贤声 永乐元年升松江知府政平讼简二年降右　
　　　军都督府经歴三年擢山西道监察御史巡按广 西激扬有体四年升工部右侍郎累官南京兵部　
　　　尚书致仕庸性凝重言若不出口遇 事处之绰有余裕人称笃厚君子　
　李　庆　字徳孚顺义人洪武中以国子生署都察院 右佥都御史后授刑部员外郎知绍兴府永　

  

　　　乐初召为刑部侍郎性刚果有干局驭下甚严帝 以为才数命治他事不得时至部然属吏交通饷　
　　　遗庆辄知之绳以法五年改右副都御史进工部 尚书仁宗立进兵部中官有求执不与至相诋不　
　　　为动号为生李宣徳初安逺 栁升讨黎利庆叅赞军事病卒　
　李　嘉　宛平人幼立志事父母尽孝始为奉祠所礼 生永乐初以守城功授鸿胪序班升通政司　
　　　叅议累官礼部侍郎嘉持躬端 谨严毅刚方无敢干以私者　
　刘中敷　大兴人永乐初以守城功授陈留县丞累迁 山东布政使所至以爱人称正统初召拜戸　
　　　部尚书未几罢归复起戸部侍郎兼太子宾 客卒中敷性淡泊仕宦五十年家无余赀　
　王　骐　字秉良固安人永乐初为工部主事居官亷 介不阿为权贵所嫉左迁舞阳知县县多盗　
　　　贼骐捕获渠魁余悉纵去岁饥捐俸赈恤全活甚 众考满入京仁宗监国诏谘民隐骐手疏条陈利　
　　　害数事赐 驰驿还任　
　李　斆　涿州人永乐中为戸部主事歴官四川布政 使持已严厉任职亷峻官物不私一毫奸滑　
　　　有犯者绳之不少贷蜀人称为铁 面李正统初召拜吏部左侍郎卒　
　张　敏　永清人宣徳中进士擢工科给事中在任 以勤愼称正统末升工部右侍郎致仕卒　
　李　仪　涿州人宣徳中以荐授戸部主事迁九江知 府有惠爱吏民懐之擢右佥都御史巡抚大　
　　　同盛有建置号令一新为石亨 所构庾死邉人建昭徳祠祀之　
　李　信　遵化人宣徳中为知县九年奏最 当迁民遮道乞留诏加秩还任　

　王　复　字初阳固安人骐子正统时进士授刑科给 事中歴官通政司左叅议景泰初额森拥英　
　　　宗入关邀大臣迎驾复充礼部右侍郎以行至徳 胜门外仰瞻御容顿首拜泣额森怒持刀胁之以　
　　　数事诘复复反复辨论不屈 归升右通政累迁兵部尚书　
　李　震　字用初宛平人正统进士改庶吉士授工科 给事中丁忧己巳京师戒严夺情起守东直　
　　　门歴升兵部侍郎巡视紫荆关置立界 牌禁伐林木卫关隘还奏称旨寻卒　
　李　侃　字希正东安人正统进士授给事中事亲孝 额森入寇时父母在容城侃晓夜悲泣乞假　
　　　冒白刄迎之景泰中戸部尚书金濓违诏征敛侃 论其罪遂下濓狱英宗复辟歴官巡抚山西右佥　
　　　都御史力振风纪贪墨屏迹母丧归军民拥泣至 不得行服除遂不出年七十有九卒子二人德恢　
　　　德仁皆进士德恢知严 州府徳仁刑部员外郎　
　殷　谦　字文撝涿州人正统进士授户部主事累官 右副都御史巡抚宣府骄将悍卒莫不驯服　
　　　升戸部尚书进太子少保致仕家 居赋诗饮酒人比之文潞公云　
　秦　敬　字克恭涿州人正统进士授刑部主事累迁 副都御史巡抚贵州獠蛮戢服以病告归　
　芮　钊　字宗逺宝坻人正统进士歴右副都御史巡 抚甘肃训练卒伍谨斥堠广蓄积鎭守三年　
　　　邉镇晏然卒于官贫不 能殓人服其清操云　
　金　纯　字文明平谷人景泰进士累官桂林知府桂 岩猺贼刼掠邻境御史檄纯招之纯遣谍语　
　　　贼曰太守亲来招抚以苏众命猺皆痛哭引 领听抚事平御史奏其功累迁山西布政使　

  

　曾　鉴　其先桂阳人以戍籍京师天顺进士授刑部 主事通州民十余人被诬为盗鉴辨其寃弘　
　　　治中累迁工部尚书正徳初与韩文等伏阙请诛 宦官不胜诸大臣留者率巽顺避祸鉴独守故操　
　　　多所论执未 几以病乞休　
　邢　表　字居正文安人天顺进士知获嘉县治行最 擢彰德知府与王府争事调卫辉并有善　
　　　政歴四川布政使岁灾大发廪赈贷全活无筭茶 课通者三百余万斤表请每斤征银一分充梅潘　
　　　饷从之弘治初就拜右副都御 史巡抚其地及卒家无余赀　
　陈　壮　字直夫本山阴人籍京师天顺进士授南 京御史编修章懋建言得罪抗疏救之帝遣　
　　　中官采取花木复疏誎壮素孤介常禄外一无取 读书务实践父没居丧一遵古礼母忧亦然弘治　
　　　中大臣屡荐以河 南按察副使致仕　
　张　恕　霸州人成化进士累官操江都御史工部尚 书天性亷介居家二十年所得俸禄俱散亲　
　　　族祖业外未尝有所増 益卒之日几不能殓　
　燕　忠　字良臣蓟州卫人成化进士任寜国府推官 谳狱多所平反擢御史按陜西力举风宪赃　
　　　吏皆引去歴陜西布政使巡抚宣府迁大理卿性 峭直不轻交际贵近请托必正色拒之居官三十　
　　　年家无余赀 赠刑部尚书　
　欧　信　字孚先蓟州人成化进士任户部主事奉命 赈陜活饥民以万计为郎中督饷大同增置　
　　　东大有仓请粟至五十万石累官右副都御史巡 抚大同选将练兵综理屯政备举废坠以才能称　

　张　纶　字大经顺天人成化进士授盐城令擢御史 巡通州仓故人有以苞苴来谒者不复与见　
　　　尝按正定诸郡平山令欲増淤田 税纶不听歴官右都御史致仕卒　
　胡　谅　字允夫大兴人成化进士授常州推官清正 自持入为御史按留都以旱灾陈言累迁工　
　　　部侍郎 乞终养　
　刘　聪　字守愚蓟州卫人成化进士选兵科给事中 迁湖广政承勘南渭王长子释诬罪者五　
　　　人竟抵王长子罪擢右 副都御史巡抚宣府　
　段　正　字以中顺天人成化进士令元城召拜御史 按江西值岁荐饥闽盗起正布约束四十余　
　　　条严而有要盗得息届期当更代特留一年歴官 左叅政正为文敏赡七岁赋鹦鹉有竒句所著有　
　　　介庵 集　
　夏　昻　字景德宛平人成化进士授工科给事中累 官右副都御史总督粮储昻为人醇谨质直　
　　　歴官中外 以亷愼称　
　张　禴　字汝诚平谷人弘治进士任刑部郎中正德 初权宦恶都御史强珍欲籍其家禴执不可　
　　　遂止累任佥都御史巡抚大同禁制豪 强获谴左迁叅政复巡抚辽东卒于官　
　萧　选　字廷举三河人弘治进士为盩厔令摘伏发 奸人以包孝肃称之因忤巨珰左迁扬州卫　
　　　经歴擢知获嘉县拜山西道御史按 盐河东国计充裕累迁佥都御史　
　王　镗　字彦升营州中屯卫人弘治进士任徳平知 县政平讼理擢御史刚毅不畏豪强巡通仓　



　　　宿弊一清又奏请添修通州新城以保仓储按蜀 破土贼廖麻子等武宗赐玺画褒之累迁河南副　
　　　使以忧归 遂不出　
　许复礼　字穉仁东安人正德进士改庶吉士授给事 中武宗数出游幸复礼偕同官力谏皆不省　
　　　世宗初钱寜江彬宸濠党诖误系狱者甚众复礼 以为言多所省释中官黄锦愬髙唐州判官金坡　
　　　连逮五百人以复礼言 得勿穷治终河南叅政　
　杨　泰　良乡人正德进士授行人与司副余廷瓒等 谏武宗南巡廷杖谪国子监学正嘉靖初复　
　　　为行人擢御史清军陜西以议庙制劾礼官依违 出为四川按察佥事平寇有功赐金绮分赈川北　
　　　川西以劳瘁卒 于官蜀人惜之　
　杨维聪　字达甫固安人正德中廷试第一授修撰迁 右中允因议大礼廷杖出为山西副使累迁　
　　　太仆寺卿弟维杰廷 试第二累官左庶子　
