<!-- { "loadSidebar": true } -->
　　至丰善村入榆河　元史河 渠志　



　水峪河　在昌平州东北百里
　　水峪河距州三十五里入怀柔县界一名黄花镇
　　川河　州志 　
　　黄花镇川河源出塞外自二道闗流入黄花镇口
　　经州东北　方舆 纪要　
　大水峪河　在顺义县北二十五里自怀柔县流入
　　东南流至牛栏山东麓入白河
　黄门子河　在宻云县东九十里源出黄花闗口泉
　　西流入潮河
　冯家渡河　在宻云县北九十里源出口外自冯家
　　峪口流入白河
　白马闗河　在宻云县北一百里源出口外自白马
　　闗口东流入县界南折入白河
　汤河　在宻云县东北七十里源出司马台闗口泉
　　南流西折贯古北营城中西出又南入潮河
　干搭河　在宻云县东北百四十里源出口外自黑





　　峪闗流入西流经古北城内会清水河又西南入
　　潮河
　七渡河　在怀柔县南
　　七渡河出北山黄颁谷亦谓之黄颁水东南流注
　　沽河　水经 注　
　　七渡河在县南二里即昌平州之珍珠泉也南流
　　入县界至城东南入大水峪河　县志 　
　雁溪河　在怀柔县东八里源出塞外自开连口入
　　界南流经大水峪河入白河
　小泉河　在懐柔县东三里源出虹山由采家里入
　　白河
　胡良河　亦名湖梁河在涿州北十里源出房山县
　　大安山流入州北又东南入于琉璃河
　　湖梁在郡北十里垂杨树堤蒲苇夹岸晓月升时
　　渔郎欵乃樵夫牧子逍遥于回塘曲渚之间不少
　　佳致　涿鹿 记　




　挟河　亦曰挟活河在涿州北二十里自房山县流
　　入又东入良乡境合琉璃河
　　挟河水出良乡县西甘泉原东谷东经西乡县故
　　城北又东经良乡城南又东北注圣水世谓之挟
　　活河　水经 注　
　　挟河出房山县东南中浣谷流入涿州界与胡良
　　河合入琉璃河　方舆 纪要　
　乐水河　在房山县南三里即古乐水也
　　乐水出县西北大防山南东南流注圣水　水经 注　
　十度河　在房山县西南曲折旋绕由十度村至石
　　店厯经十度故名
　龙泉河　源出房山县北大安山下流径良乡县西
　　南与琉璃河合河濵有金时盘寜宫故址　方舆 纪要　
　会同河　在霸州南其上流纳保定府雄县茅儿湾
　　诸水入保定县北为玉帯河又东由十王堂入州
　　界为会同河又东北为善来营又东为苑家口又




　　东为苏家桥自此而下汇为淀泊水发则漫无涯
　　涘水退则芦苇盈望而其流大槩分为三道一东
　　北流入信安镇为信安河一东南行通盐运河流
　　浅易涸一东行为正流不及三十里为王家庄在
　　河南岸又东北可十二里与信安镇之支流会又
　　东可十余里得新开河口即子牙分派也又东可
　　二十余里为褚河港又分二支一东流为长子河
　　一东北曲折可八里为东河港又东可十余里为
　　王庆坨与长子河合而子牙河之自王家口分派
　　者亦来会焉自王庆坨又东迤南行二十里为三
　　角淀
　　玉帯河其源有二一西北自新城来有卢沟拒马
　　挟河琉璃胡良桑干乌流白涧白沟曰北九河一
　　西南自任邱县来有黒洋一亩方顺唐河沙河滋
　　河曰南六河俱汇于雄县之茅儿湾流入县界为
　　玉帯河　旧志 　




　　会同河上接玉帯下至苏桥众流至此合而为一
　　所谓苑口秋涛也　霸州 志　
　　霸当京邑之阳川原漫衍羣水赴焉口外诸山之
　　水自京西芦沟桥而下经固安永清汇于三角淀
　　此霸州以北之水也宣府紫荆白沟诸水自新城
　　而下会于茅儿湾经保定玉帯河达于苑家口至
　　于信安直沽入于海易安苑肃唐蠡九河之水自
　　雄县而南下东过茅儿湾入于苑家口山西五台
　　之水自河间而下经任邱汇于五官淀亦入苑家
　　口此霸州以南之水也南北二川水至则弥漫浩
　　淼文安大城积为巨浸治之之法不以壅而以导
　　不先于决口而始于下流观直沽之上有大淀有
　　小淀有三角淀广延六七十里深止四五尺若因
　　而増益之又为之堤以停蓄众水而委输于海水
　　固有所受也然后浚治旧川为长堤以束之髙广
　　倍于前使水有所行又多开支河聫络相属使水





　　有所分见田洼淀不下数十虔又各深而堤之使
　　水有所积则虽淫潦可无患矣　明霸州道王鳯 灵治北河议　
　中亭河　在霸州东南旧自雄县之吴家台流径保
　　定县北入玉帯河水发则通舟水退则涸雍正四
　　年疏浚深广自保定县北引流至州东台山村而
　　入会同河复开支河以广灌溉
　通济河　在霸州东由苑家口逆流达栲栳圏经关
　　玉堂山川坛转折而北入护城河每秋霖河泛舟
　　楫直抵城下民以为便
　子牙河　在大城县东滹沱漳滏诸流之委也滹沱
　　源出山西至冀州合漳　详正 定府　滏阳源出磁州至寜
　　晋县入漳漳有二源曰清漳曰浊漳　详广 平府　自河南
　　彰德府合流而下至广平县分而为二一东一东
　　北东流之支于山东馆陶入卫东北之支至山东
　　邱县分为二一北一东北其北者厯寜晋而合滏
　　阳至冀州而合滹沱抵献县又分为二一西南行




　　　　至青县合山东邱县东北分流之支同归于卫一
　　　　西北行由河间县之龙华桥入大城县界为沿河
　　　　又东北流至县东南二十五里四呈口合黒龙港
　　　　河亦名交河从而北折径子牙村故名子牙河又
　　　　北二十里径王家口又分为二一西北流八十里
　　　　出新挑河一北流迤东六十里出庆坨二流总汇
　　　　于三角淀自王家口而上西自大城东接静海両
　　　　岸俱有大堤康熙三十九年
圣祖亲阅河工发帑命官修筑
　　　　子牙之源来自西南条派未易数悉大要惟滹沱
　　　　与滏为众流最而逺且险者莫过漳河按清漳发
　　　　源乐平之少山浊漳发源长子之鸠山分流至彰
　　　　德之林县而始合迹其入直隶也成安曲周肥乡
　　　　广平诸县首受之南或冲卫北夺诸河比年以来
　　　　分为四支一经魏县元城至山东馆陶归卫入运
　　　　一经广平至山东邱县又分为二一折而东经威




　　　县南宫枣强武邑故城景州阜城交河至青县杜
　　　林村与献县完固口之支流合一折而西经广宗
　　　平乡巨鹿以抵寜晋与滏河会夫滏水虽清性湍
　　　而热南自磁州经直隶之广平郡渐达宁晋辅漳
　　　而流至冀州又合滹沱考滹沱剽悍亦称浑水西
　　　由繁峙入直隶之平山达于正定奔腾涌伏渐抵
　　　冀州偕漳滏诸流共由衡水历武邑武强入献县
　　　完固口复为両支一由西南入单家桥合杜林村
　　　之流至鲍家嘴归运一由西北入臧家桥经河间
　　　大城为子牙河出王家口归淀统而遡之归运者
　　　三归淀者一条分脉散厥势渐平议者欲合四支
　　　为一遏其入淀悉会注漕创凿新道以归于海
皇上洞烛其弊谓水势合则猛分则弱今诸河分流若并
　　　归运则漕道有妨并归子牙则屯田受害于是悉
　　　屏羣议
特授方畧




命大小臣遵行相度凡三支之归运者先于上游除广平
　　　诸邑之赋乗时捍御随于下流或浚或疏顺其性
　　　以达之使不为转输碍而一支之归淀者臧桥以
　　　下地狭而逼势直而迅向使堤防无术春涨秋霪
　　　非溢则溃沿河八州县其不被昏垫者几何爰设
　　　河员不惜金钱数十万于献县河间东西两岸髙
　　　筑长堤西接大城东接青县静海双堤屹然各二
　　　百余里又于东堤广福楼开新河以分其势而子
　　　牙一帯惊涛骇浪东行于両堤内者直至王家口
　　　安流无恙乃以三分　原 阙　泻支河逶迤趋淀以七分
　　　両出文安　原阙 　　　保定河间三郡各堤岸所汇
　　　之水　原阙 　　　　注于文安者合子牙之东流同
　　　趋　原阙 　　　　归海由是而四支恬然各由其道
　　　南不至合[卫河]以妨运北不至挟滏水滹沱以侵
　　　田
圣虑渊深诚非百执事所能窥万一者矣　许汝霖北河 圣功颂序　





　黄汊河　在大城县东北八十里
　　黄汊河上源即易水也自安次县分流入县境又
　　东北入武清三角淀　方舆 纪要　
　龙池河　在蓟州南半里一名渔水源出州北之鹅
　　台下潴为鹅湖南流经州城西又东南入沽河
　沽河　在蓟州南五里遵化州即淋河之下流也西
　　南流与泃河合而为白龙港
　　蓟州沽河自阳河以西泃河以东诸水皆会焉志
　　云沽河在通州者为西潞水在蓟州者为东潞水
　　　方舆 纪要　
　　沽河东接遵化玊田交界处至州南纪家窝而南
　　行至下仓店转而西南行至嘴头庄与泃河合流
　　转而东南行由白龙港至曹家口头庄　蓟州 志　
　阳河　亦名五里河在蓟州西五里源出州北芦儿
　　岭口南入沽水水性暖遇寒不氷故名
　砂河　在蓟州西二十五里源出盘山经沙岭之麓



　　东南入五里河
　马庄河　在平谷县东三里源出县东北海子庄南
　　流入县之泃河
　独乐河　在平谷县东北二十里或伏或见断续不
　　常西流入泃河
　周村河　在平谷县西十里源出口外南流入泃河
　逆流河　在平谷县南八里源出泉水山西流九十
　　九曲入泃河一名小碾河
　滦河　在遵化州东七十里自口外流入又东入迁
　　安县界　详永 平府　
　淋河　卽棃河源出遵化州北山谷中与诸水合名
　　合河又名张子河入蓟州界为沽河
　　淋河源出遵化州合汤河清水河流至淋河庄入
　　境东南流至夏官屯合沽河此河本名棃河因淋
　　棃二字音相似今遂误为淋河　蓟州 志　
　　棃河经州西南与诸水合名合河一名张子河入





　　蓟州界为沽河　遵化 州志　
　十河　在遵化州东北十里源出口外合众流而南
　　经州东又西南入棃河
　清水河　在遵化州西六里源出导沟峪经州西南
　　入水门口又西入张子河
　水门口河　在遵化州西南二十里两山之门九河
　　之汇悬崖而下又冷嘴头河在州西北二十五里
　　入张子河
　魏家河　在遵化州西北五十里源出鲇鱼关流入
　　汤河
　兴龙口河　在遵化州西北六十三里天台水所汇
　　流也南流亦入张子河
　鹿角河　在遵化州西南七十里其地洼下向苦水
　　患明县令辛志登开渠泄之遂成膏膄
　车箱渠　在宛平县西北魏嘉平二年刘靖开见水
　　经注



　　　寳帯渠　在怀柔县城外县人锺其濚凿引白河水
　　　　绕城如帯故名
　　　西湖　在宛平县西玉泉山下
　　　　西湖东西二里南北三里葢燕之旧池也　水经 注　
