<!-- { "loadSidebar": true } -->
　道始知本分内事不闻道则所谓本分者未知果是
　本分与否也天下治乱系于人心人心邪正系于学
　术法度风俗刑清罚省进贤退不肖舍明学则其道



　无繇无偏无党王道荡荡无党无偏王道平平臣等
　所讲习讨论者惟是销反侧以归正直有极以归
　皇极若分门别户名教所不载也湛湛清空鸢自飞
　鱼自跃天自高地自下总皆造化生机浩浩长安大
　成大小成小德可成材可逹尽是皇上大泽无一物
　不备亦无一事可少琳宫馆触目如林梵呗新声
　沸耳如雷岂独碍此嘐嘐则古昔谈先王之儒绅耶
　岂独多此海内衣冠萃止之坛坫耶臣尝逖思千古
　自吾夫子振铎东鲁孟轲氏继之唐韩愈谓轲之死
　不得其传所谓不传者必有指归至宋而诸儒并起
　我明益光大有耀臣等方欲为孔孟求心法之传童
　独不思为东鲁延箕裘之緖乎臣志学非自今日
　始也臣弱冠幸举孝廉从诸长者一登讲堂此心戚
　戚既谢计偕独处深山者三年嗣入夜郎兀坐深箐
　者六年浮沉南北栖迟田亩又三十余年頼有此学
　死生患难未尝陨志所藉朝夕切劘者无论他省即

　东鲁则孟秋朱鸿谟王汝训其师友也记得隆庆丁
　卯戊辰间徐阶当国集诸部臣手书识仁定性二书
　与诸士人商度今未尝以是少徐阶相业神宗朝癸
　未乙酉丙戌间臣等亦每集于演象所月有讲时
　执政诸臣亦尝过而问焉后生不知今元辅所知也
　若只以臣等讲学惟宜放弃斥逐之日以此浇其磊
　块消其抑郁无聊之气则如切如磋者道学一语端
　为济穷救苦良方非尽性知命妙理亦视斯道太轻
　视诸林下臣太浅矣人生堕地高者自训诂帖括外
　别无功课自青紫荣名外别无意趣恶闻讲学者实
　繁有徒葢不知命闻道即位极人臣勋勒旗常了不
　得本分事生是虚生死是虚死此臣所以束发至老
　不敢退堕自甘者也臣又有言焉前二十年东林诸
　臣有文有行九原已往惟是在昔朝贵自岐意见一
　倡众和几付清流惩前覆辙不在臣等臣心在光天
　化日之下剖藩篱垣墙之界闻童之言惟自鞭自



　策更复何疑臣又思诗云相彼鸟矣犹求友声矧伊
　人矣不求友生神之听之终和且平古人求友必有
　嘤鸣相合臣等求友未得和平之韵先来同类之疑
　愿罢臣以为倡学者之戒臣为顺则之民足矣愿陛
　下经筵日讲为诸臣先无以臣等阻千百世共学之
　心国家幸甚臣愚幸甚
　　陈明议开讲学疏　　　　　　　冯从吾
　顷臣接邸报见兵科都给事中朱童一本宪臣议
　开讲学之坛等事臣读之不胜惶愧窃惟世道之所
　以常治而不乱者惟恃有此理学之一脉亦惟恃有
　此讲学之一事讲学创自孔子而盛于孟子故孟子
　以作春秋辟杨墨为一治至孟子没而异端蜂起列
　国分争祸乱相寻千有余年良可浩叹至宋儒出而
　始有以接孔孟之传然中兴于宋而禁于宋是宋之
　不竞以禁讲之故非以讲之故也伏惟我二祖开基
　表章六经颁行天下天子经筵讲学皇太子出阁讲

　学讲学二字昔为厉禁今为令甲是周家以农事开
　国国朝以理学开国也昨二月间暂停经筵而言者
　以为不可旋复举行人人称快然臣子望其君以讲
　学而自已不讲是欺也倘皇上一日问讲官曰诸臣
　望朕以讲学不知诸臣亦讲学否不知讲官何以置
　对倘皇上一日御朝问诸臣讲学亦有定所否不知
　诸臣又何以置对今臣等创建书院于此岂为名岂
　为利岂为官岂为一身宴游之地岂为子孙世守之
　业原为南京十三省俱有而京师为天子之都为首
　善之地反无非所以壮帝都而昭一代文明之盛况
　今内外交讧邪教猖獗正当讲学以提醒人心激发
　忠义先臣王守仁当兵戈倥偬之际不废讲学卒能
　成功此臣等所以不恤毁誉不恤得失而甘心冐昧
　为此也臣罪良深臣心良苦矣夫以二百五十年所
　未有之事而一旦为之真为可喜然以二百五十年
　所未有之事而一旦为之真为可骇无怪乎童之



　有此疏也童蒙欲臣等修职业惜精神然讲学正讲
　其职业如何修精神如何惜耳童可谓爱臣厚教
　臣多矣臣方感之服之而又何暇与之辨惟皇上察
　臣无他能罢臣归田使庙堂之上省此一番议论臣
　即耕凿深山亦有余适臣不胜惶悚待命之至
　　请止内操疏　　　　　　　　　张学颜
　伏覩我皇上恭奉圣母拜祀陵园既伸一人之孝飨
　考祥寿域又开万世之灵长且旄钺遥瞻烽尘屏息
　銮舆至止天日晴和一时扈从文武臣工调防京边
　将士不啻十万有余皆部分齐肃环卫森严不欢
　忭嵩呼共祝万寿惟内操随驾兵马虽甲胄可观而
　怨劳不驯进止自恣及回至凉水河等处人马喧争
　全无纪律奔逸冲突上动天颜自万暦八年以来皇
　上四谒山陵未有内兵不靖如此之甚者臣等每于
　常朝之日拱立班行闻西城喊炮声彻御座各官相
　视骇愕咸谓宸居邃密之地振兵戈杀伐之声九庙

　之神灵未妥两宫之寝处不安臣等因奉明云止
　于扈从又演习已久必恭顺无他未敢即行渎奏今
　中官不戢尚未加惩扈从事完犹未解散臣等职掌
　攸闗不敢以为无害而不再一言也查得旧制京营
　军士如遇圣驾躬祀两郊始领盔甲事毕照数交还
　宫中惟长随内侍许帯弓矢此外并无另行操故
　事尤未有给与马匹任其驰骋者今若等素非直宿
　之人半居皇城之内槩得常用锋利鎗刀壮健马匹
　科道不得紏廵本部不得检阅又招集厮养悍仆出
　入禁苑而不容盘诘恣睢阛阓而无敢抗违日复一
　日年复一年或赏赐不满其望或管领不得其人骤
　起邪心朋谋倡乱哗于内则外臣不敢入哗于夜则
　外兵不及知哗于都城白昼之间人目之曰此天子
　亲兵也谁敢犯之岂惟外兵不能御或传奉圣谕禁
　止能令人人皆请罪就縳乎于时聚之不肯散捕之
　莫敢撄如臣等及科道前疏所言正德中西城练兵



　之事可鉴也且国家理乱之数外宁必有内忧今诸
　边解警四海宴然在外似若辑宁而蓄不逞之兵于
　皇居近地恐将来腹心之可忧者必自内兵始也矧
　皇上已见其不戒于驾前安能保其不变于日后若
　不及今停止恐在彼外假虎贲之名在朝廷渐成养
　虎之患臣等见始思终深切厝火徙薪之虑至于糜
　耗钱粮扰费所司乃近忧而非隐忧也缘是不避忌
　嫌再干天听伏望皇上念谒陵典礼已完寿官吉壤
　已定此后凡遇春秋两祭听所司照例题请遣官仍
　速赐宸断明示臣民将近操内兵尽数罢归原住衙
　门各认原管职事盔甲兵仗着落廵视监收等官逐
　件查明交还内库马匹三千通发御马监收养听候
　四新营缺马领骑则禁地肃清永清隐微之患圣心
　澄静益凝悠久之休矣
　　乞代夫死疏　　　　　　　　　张　氏
　臣夫杨继盛前谏阻马市预发仇鸾逆谋恩仅从

　薄谪旋因鸾败首赐湔洗一岁四迁历躐原职臣夫
　拜命之后衔恩感泣私图报効或中夜起立或对食
　忘餐臣所亲见不意误闻市井之谈尚狃书生之习
　遂发狂论致干宸怒复荷皇上天高地厚之恩不即
　加诛俾从吏议臣夫自受杖入狱死而复苏者数次
　剜去臀肉两片断落腿觔二条脓血迸流约五六十
　碗衣被沾污日夜笼备极苦楚且年荒家贫食不
　能给臣纺绩织履供给饘槖已经三年刑部两次奏
　请俱特允监候是臣夫再蹈于死而皇上累置之
　生臣之感佩惟有焚香祷祝万寿无疆而已顷闻廷
　臣会议适与张经一案同时启奏题奉钦依依律处
　决臣夫虽复捐脰市曹亦将瞑目地下臣仰惟皇上
　方颐养冲和保合元气昆虫草木皆欲得所岂惜一
　回宸顾下照覆盆倘鉴臣蝼蚁之私少从末减不
　胜大幸若以罪在不赦愿将臣斩首都市以代夫罪
　臣夫虽逺御魑魅亲执干矛必能効命疆场以报国



　恩臣于九泉亦衔结无既矣臣无任激切祈恳惶悚
　待命之至



　钦定四库全书
　　畿辅通志卷九十四
　　　疏
　本朝
　　　敬陈水利疏　　　　　　　　怡贤亲王
　　钦惟我
皇上宵旰勤劳无刻不以民依为念兹因直偶被水涝
　　截漕发仓多方轸恤被水穷民既皆得所犹
命　臣 　等查勘各处情形兴修水利务祈一劳永逸所以为
　　民生计者至矣尽矣　臣 　等虽才识浅陋敢不殚心竭
　　力以求仰副
圣懐自出
　京至天津厯河间保定顺天所属州县所至相度髙下
　　原委并谘访地方耆老所有各处情形大略谨为我
皇上陈之
　　窃直之水总于天津以达于海其经流有三自



　北来者为白河自南来者曰卫河而淀池之水贯乎
　白卫二河之间是为淀河白卫为漕艘通达之要津
　额设夫役钱粮责成河官分段岁修而统辖于河道
　直总督迩年以来白河安澜无泛溢之患唯饬河
　道官员加谨防可保无虞卫河发源河南之辉县
　至山东临清州与汶河合流东下河身陡峻势如建
　瓴徳棣沧景以下春多浅阻一遇伏秋暴涨不免冲
　溃泛溢查沧州之南有砖河青县之南有兴济河乃
　昔年分减卫水之故道也今河形宛然闸石现存应
　请照旧疏通于往时建闸之处筑减水坝以泄卫河
　之涨又静海县之权家口溃堤数丈冲溜成沟直接
　寛河东趋白塘口入海河亦应就现在河形逐段开
　疏于决口筑坝减水均于运道有益白塘口入海之
　处旧有石闸二座砖河兴济二河之委应开直河一
　道归并白塘出口涝则开闸放水不惟可杀运河之
　涨而河东一带积涝亦得藉以消泄且海潮自闸内

　逆流遇天时亢旱则引流灌溉沟洫通而水利溥沧
　青静海天津数百里斥卤之地尽为膏腴之壤矣至
　沿河一带堤工大半低薄应饬及时修筑髙厚仍令
　总督将玩忽河官叅处以警将来此治卫河之大略
　也至东西二淀跨雄霸等十余州县广袤百余里
畿内六十余河之水于西淀经霸州之苑家口同
　河合子牙永定二河之水汇为东淀盖羣水之所潴
　蓄也数年以来各淀大半淤塞惟凭淀河数道通流
　一经暴涨不惟淀河旁溢为灾凡上流诸水之入淀
　者皆冲突奔腾漭泱无际总缘东淀逼窄不能容纳
　之故也故治直之水必自淀始凡古淀之尚能存
　水者均应疏浚深广并多开引河使淀淀相通其已
　淤为田畴者四面开渠中穿沟洫洫达于渠渠达于
　河于淀而以现在淀内之河身疏瀹通畅为众流之
　纲经纬条贯脉络交通而不竭蓄而不盈而后圩
　田种稻旱涝有备鱼鳖蜄蛤萑蒲之生息日滋小民



　享淀池之利自必随时经理不烦官吏之督责而淀
　可常治矣周淀旧有堤岸加修髙厚无堤之处量度
　修筑其赵北苑家二口为东西二淀咽喉赵北口堤
　长七里现在板石桥共八座俱应升髙加阔并于易
　阳桥之南添设木桥一座堤身加髙五六尺桥空各
　浚深丈余毎桥之下顺水开河直贯柴伙淀而东苑
　家口之北新开中亭河近复淤塞应疏浚深广其上
