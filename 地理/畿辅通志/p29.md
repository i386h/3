<!-- { "loadSidebar": true } -->
　　周之冀州小于禹贡时冀州以其北有幽州并州
　　故知也　周礼 疏　
　　李巡曰燕其气深要厥性剽疾故曰幽幽要也禹
　　贡其地合于冀州也　尔雅 疏　
　　周成王时改作禹贡冀野析于幽并　晋书地 理志　
　春秋为燕晋卫齐诸国地战国时为燕赵魏齐四国
　之疆
　　武王封召公于燕其后三十六世俱称王东有渔
　　阳右北平辽西辽东西有上谷代郡鴈门南得涿
　　郡之易容城范阳北新城故安涿县良乡新昌及




　　渤海之安次皆燕分也　汉书地 理志　
　　赵分晋得赵国北有信都正定常山中山又涿郡
　　之髙阳鄚州乡东有广平巨鹿清河河间又渤海
　　郡之东平舒中邑文安束州成平章武河以北也
　　南至浮水繁阳内黄斥邱皆赵分也　同上 　
　　齐地北有千乗清河以南勃海之高乐髙城重合
　　阳信皆齐分也　同上 　
　秦制天下为四十郡置上谷渔阳右北平辽西代郡
　邯郸巨鹿东郡等郡
　汉武置十三州此为幽冀兖三州地
　　冀州刺史领魏郡巨鹿常山清河广平正定中山
　　信都河间赵国兖州刺史领陈留东郡幽州刺史
　　领涿郡勃海代郡上谷渔阳右北平辽西广阳　潜 确　
　　　类 书　
　后汉三国因之
　　幽州刺史部蓟本燕国刺史治冀州刺史部髙邑





　　故鄗光武更名刺史治　后汉书 郡国志　
　　后汉因前代冀州理于鄗今赵郡髙邑县幽州理
　　蓟今范阳郡县　文献 通考　
　晋初仍属四州永嘉后为刘元海石勒慕容隽符坚
　慕容垂地
　　晋十九州岛冀治房子　今赵州 临城县　幽治涿　今幽州范阳 县　地理通　
　　　释 　
　　惠帝之后冀州沦没于石勒勒以太兴三年僭号
　　于襄国称赵后为慕容隽所灭慕容氏又为符坚
　　所灭孝武太元八年坚败其地入慕容垂垂僭号
　　于中山是为后燕　晋书地 理志　
　　惠帝后幽州没于石勒穆帝永和五年慕容隽僭
　　号于蓟是为前燕七年隽移都于邺隽死子暐为
　　符坚灭坚败地复入慕容垂是为后燕　同上 　
　后魏初増置定相平安瀛东燕沧殷南营九州岛共领
　四十三郡




　　司州太祖天兴四年置相州天平元年迁都改定
　　州皇始二年置安州天兴三年改瀛州太和十一
　　年分定州河间髙阳冀州章武浮阳置殷州孝昌
　　二年分定相二州置沧州熙平二年分瀛冀二州
　　置安州皇兴二年置南营州永熙二年置东燕州
　　太和中分恒州东郡置天平中寄治幽州宣都地
　　平州晋置治肥如城　魏书地 形志　
　　　按相州别有三郡入河南省界
　北齐置东北道行台
　后周置幽州总管府
　隋大业初府废改为涿郡上谷渔阳北平辽西安乐
　檀州河间博陵常山信都赵郡襄国武安清河十五
　郡属冀州武阳勃海二郡属兖州
　　武阳郡后周置魏州渤海郡开皇六年置棣州大
　　业三年为沧州信都郡旧置冀州清河郡后周置
　　贝州襄国郡开皇十六年置邢州武安郡后周置





　　洺州赵郡开皇十六年置栾州大业三年改为赵
　　州常山郡后周置恒州博陵郡旧置定州河间郡
　　旧置瀛州涿郡旧置幽州上谷郡开皇元年置易
　　州渔阳郡开皇六年徙元州于此北平郡旧置平
　　州安乐郡旧置安州檀州郡后周为元州开皇十
　　六年州徙寻置檀州　隋书地 理志　
　唐武徳初复改诸郡为州三年置幽州总管府邢洺
　魏定等州皆置总管府寻罢贞观初分幽蓟檀妫平
　涿瀛莫易定沧景镇冀深邢赵洺贝魏澶二十一州
　属河北道后又増祁州顺州天寳以后分置范阳卢
　龙成徳魏博义武横海等节度使
　　天寳元年更幽州节度使为范阳节度使寳应元
　　年范阳节度使复为幽州节度使又兼卢龙节度
　　使置成徳军节度使治恒州广徳元年置魏博节
　　度使治魏州建中三年置义武军贞元三年置横
　　海军节度使治沧州太和三年罢横海节度更置





　　齐沧徳节度使五年赐号义昌军节度天佑元年
　　赐魏博节度号天雄军节度二年更成徳军节度
　　号武顺军节度　唐书方 镇表　
　五代后唐平州入契丹石晋天福初割幽涿瀛莫檀
　蓟顺妫新儒武寰等州入契丹周显徳二年废景州
　为定逺军六年复三闗増置雄霸二州于是与辽以
　白沟河为界辽会同元年建为南京道领顺檀涿易
　蓟景平等州其奉圣归化可汗儒弘等州属西京道
　宋雍熙四年分河北为东西两路端拱二年并为一
　路熙寜六年复为两路宣化五年幽州入宋置燕山
　府路其后三路俱入于金
　　东路领大名开徳河间三府沧冀博棣莫雄霸徳
　　濵恩清十一州徳清保顺永静信安保定五军西
　　路领正定中山信徳庆源四府相浚懐卫洺深磁
　　祁保九州岛天威北平安肃永寜广信顺安六军　宋 史　
　　宣和间与金合兵攻契丹五年以其地来归七年





　　郭药师以燕山叛没于金　文献 通考　
　金天徳三年迁都燕京改为中都路仍分河北为东
　西路又分置大名府路
　　金史中都路领大兴府通蓟易涿顺平滦雄霸保
　　安遂安肃等十三州河北东路领河间府蠡莫献
　　冀深清沧景八州西路领正定中山彰徳三府威
　　沃邢洺磁祁浚滑七州大名府路领开州其徳兴
　　府宣徳弘武等州仍属西京路
　元初为燕京路总管至元二十一年置大都路总管
　府又分为永平河间保定正定顺徳广平大名共八
　路皆属中书省谓之腹里
　　元史大都路领涿霸通蓟漷顺檀东安固安龙庆
　　十州永平路领滦州河间路领沧景清献莫陵六
　　州保定路领易祁雄安遂安肃完七州正定路领
　　中山府赵冀深晋蠡五州广平路领磁威二州大
　　名路领开滑浚三州其顺寜府保安州则属上都




　　　　路
　　　明洪武九年置北平等处承宣布政使司
　　　　洪武元年大将军徐达等克元都诏改为北平设
　　　　北平行中书省并置燕山大兴永清等六卫九年
　　　　革行省设承宣布政使司　明太祖 实录　
　　　永乐元年建北京称行在十九年始都北京改布政
　　　司为北直隶
　　　　北京东抵辽东北并边西抵山西南抵山东自昌
　　　　平经顺天保定正定顺徳广平至大名府南北一
　　　　千一百三十里自山海闗经通保定正定至井陉
　　　　东西一千二百八十里　潜确 类书　
　　本朝
世祖章皇帝统一万方定鼎建都顺天永平保定河间正定
　　　顺徳广平大名八府直隶
　　京师康熙三十二年改宣府镇为宣化府雍正二年特
　　　置直隶布政使司升正定府属之定冀晋赵深五州





　俱为直隶州三年改天津卫为直隶州七年升河间
　府属之沧州为直隶州九年复改天津州为县降直
　隶沧州为州更置天津府改梁城所为寜河县十一
　年于热河建承徳州十二年复降直隶晋州为州升
　保定府属之易州为直隶州并辖山西之广昌县今
　领府十州二十三县一百二十
顺天府
　禹贡冀州之域周武王封召公奭于此是为北燕
　　北燕伯朝于晋　春秋襄公二十 八年左氏传　
　　世本曰居北燕宋忠曰有南燕故云北燕　史记 注　
　秦为上谷郡地
　　秦四十郡幽为上谷郡　舆地 广记　
　汉髙帝时为燕国
　　二世元年九月韩广为赵略地至蓟自立为燕王
　　始　史记秦楚 之际月表　
　　项羽分燕为二臧荼为燕王广为辽东王　史记 索隐　



　　汉五年七月从击燕王臧荼臧荼降八月乃立卢
　　绾为燕王　史记卢 绾传　
　元鳯元年置广阳郡
　　　按水经注言秦始皇灭燕以为广阳郡今考史
　　　记始皇纪三十六郡无广阳之名当以昭帝置
　　　者为定
　本始元年更为广阳国
　　本始元年广阳项王建以刺王子绍封　汉书诸 侯王表　
　　广阳国髙帝燕国昭帝元鳯元年为广阳郡宣帝
　　本始元年更为国县四蓟方城广阳阴乡　汉书地 理志　
　建武十三年省入上谷郡永平八年复为广阳郡置
　幽州刺史治于此
　　广阳郡世祖省并上谷永平八年复五城蓟广阳
　　昌平军都安次　后汉书 郡国志　
　　后汉州刺史所治幽治蓟　通典 　
　　光武封叔父良为广阳王十五年徙王赵省广阳





　　合上谷和帝永安元年复立广阳郡幽州刺史与
　　郡同理　太平寰 宇记　
　建安十八年改属冀州
　　时省幽并州以其郡国并冀州　献帝 春秋　
　三国魏为燕国
　　太和六年诏曰其改诸侯王皆以郡为国　三国魏 志明帝　
　　　纪 　
　　太和六年改封燕王　三国魏志 燕王宇传　
　晋太康中改属幽州永嘉后后赵改为燕郡仍属幽
　州永和六年前燕徙都于此其后符坚慕容垂迭有
　其地州郡之名如故
　　燕国汉置孝昭改为广阳郡统县十　晋书地 理志　
　　石勒于蓟置幽州于州置燕郡　太平寰 宇记　
　　穆帝永和六年燕王儁击赵拔蓟徙都之　通鉴 纲目　
　后魏为幽州治
　　幽州治蓟城燕郡领县五蓟广阳良乡军都安城




　　　魏书地 形志　
　北齐置东北道大行台后周改置总管府
　　北齐于州置东北道行台后周改立总管府于州
　　　太平寰 宇记　
　隋开皇三年废燕郡置幽州总管府如故大业三年
　废幽州改置涿郡
　　涿郡统县九　隋书地 理志　
　　后周改置燕范阳二郡隋开皇三年废郡所领县
　　属州大业三年罢州以其地并入涿郡　太平寰 宇记　
　　　按文献通考开皇三年废郡以州治民大业三
　　　年改州为郡盖后周以前之州乃统郡之州犹
　　　今之布政司隋以后之州乃统县之州与今之
　　　各府同
　唐武徳元年复为幽州仍置总管府六年改大总管
　府七年改大都督府
　　髙祖改郡为州太守为刺史又置都督府以治之




　　　唐书地 理志　
　　武徳初边要之地置总管以统军七年改总管曰
　　都督总十州者曰大都督　唐书百 官志　
　贞观元年属河北道
　　河北道幽为析木津分　唐书地 理志　
　　十道四曰河北　唐六 典　
　开元二年置幽州节度使天寳元年更州为范阳郡
　幽州节度使为范阳节度使干元元年复改郡为幽
　州
　　幽州范阳郡大都督府本涿郡天寳元年更名　唐 书　
　　　地理 志　
　　开元元年幽州置防御大使二年置幽州节度诸
　　州军管内经略镇守大使治幽州天寳元年更幽
　　州节度使为范阳节度使寳应元年范阳节度使
　　复为幽州节度使又兼卢龙节度使　唐书方 镇表　
　干宁中为刘仁恭地




　　梁初别为十一国北有燕刘仁恭　地理 通释　
　五代后唐仍为幽州
　　庄宗初起并代取幽沧有州三十五其后合一百
