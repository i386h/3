<!-- { "loadSidebar": true } -->
　　李　璘　河间人晋开运末有陈友者乘乱杀璘父干 徳初璘殿前散祗友为军小校相遇于　
　　　　道璘手刅友不遁去自言复父 雠按鞫得实太祖壮而释之　
　　李罕澄　阜城人七世同居汉干佑中旌其闾太平兴 国六年长吏以汉赐诏书来上复旌表之　
　　高　珪　莫州人八世同居真 宗时旌表蠲其课调　



　元
　段文瑞　河间人读书奉母尽孝母殁哀痛踰礼以手 履地行一里外负土营坟百五十日始成朝　
　　　廷表其门授 夲路学正　
　明
　刘　敏　字好学肃寜人以孝行着洪武中举人为中 书吏时以小车出龙江市芦苇令妻织席鬻　
　　　以奉母后为楚相府録事值中书以没官女给文 臣家众劝其请给奉母敏曰事母乃子妇事何预　
　　　他人官终 徽州同知　
　黄　文　任邱人生甫周父经商出越十四年不归文 既以诸生贡入太学询知父在邓州徧访得　
　　　之请归不允后文擢判兖州迎之始 归与母完聚孝养僃至天顺中旌表　
　杜　蕙　字徳馨任邱人正徳进士歴丽江府同知四 世同居父丧庐墓三年母年九十九葸年八　
　　　十二侍奉不懈殁亦庐 墓三年卒时年九十七　
　褚　环　交河人举人父亡庐墓三年邑令欲 请表其门固却之后任长安知县　
　刘　端　吴桥人幼孤及长与妻竭诚事母母殁结庐 墓旁担土培墓日不再食哭泣之声逹于衢　
　　　路闻者悲酸迄今塜高丈余 过其下者皆指为孝子墓云　
　侯　秀　故城人幼孤继母何偏爱其子女秀孝谨无 违家贫渔樵供养何死竭力营葬携弟妹庐　
　　　墓所弟溺死哀号不已妹及笄 善嫁之郷人名其村曰孝子村　

　　霍徳行　东光人少有至行事亲色养兼至甘旨不缺 抚两弟友爱无间其它建宗祠置义渡善行　
　　　　尤多以岁贡官沙县 训导升沈阳卫教授　
　　纪　贤　字若愚任邱人少孤常窘乏不能存竭力事 母弗辞劳瘁弟四人呱呱仰给维持以至成　
　　　　立一文尺帛不私妻子终其身同爨者五十余人 母病笃忧悴忽梦人贻清眉湾水饮之遂愈人以　
　　　　为孝感所致着有家范数 十条友读史咏情诸集　
　　苏就大　交河人由歳贡厯授大城饶阳元氏三邑学 博教士务敦实行擢蓝田令夲经术为吏治　
　　　　兴修水利民徳之为立祠报功居家孝友克敦语 及父母輙流涕读书耄耋弗倦着有麟经传意行　
　　　　世里人以其父字子 康称为肖康先生　
　　孟尚质　其先泽州人徙交河家焉尚质年十六父传 客死于淮闻讣日夜跣驰百余里水浆不入　
　　　　口号泣悲哀见者俱为流涕事母王孝谨里居善 化乡人有鼠窃者谕以义理予之资夲俾有营业　
　　　　其人惭谢终身不复为盗商人陈某过其地遗金 三十两尚质得之守不去俟陈还索归之卒祀乡　
　　　　贤子兆祥孙章明同殉 甲申国难另载忠节　
　本朝
　　李天经　吴桥人万厯癸丑科进土依依膝下 不肯筮仕两亲强之出厯官多惠政　
　　夲朝定鼎 诏求遗老之在籍者天经应　
　召入见授通政使未几致仕自先世以来颇有积储贫者 　　　待以举火煑粥赈饥出栗济饷改修砖城阖邑徳　



　　　之寿八十一 卒祀乡贤　
　白惺涵　河间人顺治己丑进士官至吏部考功郎中 当前明崇祯壬干河间城陷惺涵与其父皆　
　　　被执将就刅惺涵觧衣请代情辞恳切 军中义之得俱释康熙十二年祀乡贤　
　贾锡颕　景州人顺治六年强贼王小廷夜劫杀锡颕 父光彛并祖母周氏伯光显光祖时锡颕方　
　　　十四岁伏暗处窥之以力弱不敢发后小廷招安 回里谓锡颕曰非我存若安有今日若当徳我锡　
　　　颕佯谢之越二年锡颕年十六矣值四月八日里 社举神会锡颖伺小廷于酒肆哗饮从背刺之洞　
　　　胸随断其头摘其心奔赴父墓哭奠 毕自首于官当事得实义而释之　
　刘　梅　字训夫故城人顺治戊戌进士除教授累迁 至江常镇分守道幼失怗哀毁尽礼郷荐后　
　　　承顺母意杜门六年时依膝下常分俸为兄置产 捐赀为侄资生一时咸服其义康熈十六年祀乡　
　　　贤 　
　左鹏程　河间人孝慈克敦操修莹凈以子贵 赠翰林院侍讲学士康熙四年祀郷贤　
　刘清涟　故城人孝事父母调护不怠亲丧哀毁絶而 复苏友于兄弟让膏美取硗薄好施乐予周　
　　　急扶危殆无虚日以子贵 　赠户部郎中祀郷贤　
　贾　润　故城人事孀母抚孤侄内外无间设义馆以 成后进置义冢以收遗骨懿行甚多研精绖　
　　　史所学尤邃以子贵　赠 广西思明同知祀郷贤　
　马廷宣　东光人拔贡生孝事继母逺扶兄榇赎归 宗妹不惜赀不靳力人称为难祀郷贤　

　　李魁春　任邱人邑庠生天性真挚事亲承颜养志曲 得继母欢心时人号曰李子骞明末荒旱出　
　　　　粟二千石周济穷困数乡之民全 活甚家康熈三十二年祀乡贤　
　　张　咸　景州人邑诸生幼失恃常趋墓前环泣闻者 俱为酸鼻家贫古耕养父体无全衣而亲极　
　　　　滋味父病痢濒危咸与妻贾侍床褥尝汤药衣不 觧带者终月人称其孝性甘澹泊不可干以非义　
　　　　有同乡亲馈一居宅值千金却之其节介 如此里中称文静先生雍正元年祀乡贤　
　　李世竒　景州人家贫为人牧牛路拾陜客李建元行 李盘费三百余金交官给还不受酬谢雍正　
　　　　六年奉 旨准给八品顶带赏银五十两　
　天津府
　　唐
　　许法慎　沧州清池人甫三岁母病不饮乳惨惨有忧 色或以珍饵诡悦之辄不食还以进母后亲　
　　　　丧常庐于茔有甘露灵芝木连 理白兎之祥天寳中表异其闾　
　　宋
　　胡元兴　沧州人母死负土成坟 太平兴国中诏旌门闾　
　　崔　谅　沧州人七世同居真宗 时旌表仍蠲其课调　
　　明
　　杨　圯　青县人父光殁母亦继卒葬毕就塜侧畧成 草舍终日茹素朝夕进香増土其塜遂高如　

　　　　邱塜后有田数亩独为耕敛衣 食自给三年不受妻子之养　
　　郑惟儒　盐山人事母刘氏孝母未食者不敢食母卒 哀毁过礼及葬乃穴处于墓者三年又于墓　
　　　　傍种瓜以 施路人　
　　向　化　静海人父上为卫指挥坐罪愤极投海死化 求尸不得亦投海忽上尸浮出衣服尽脱顷　
　　　　之雷雨骤作化首顶父衣浮 之一处众皆骇异共收葬之　
　　吕　咏　沧州人庠生笃于孝行生养死葬僃尽其道 事孀婶抚孤侄一体无间躬任捍御孤城独　
　　　　全抑儒绅优免之请 赋役维均沧人徳之　
　本朝
　　刘得宁　天津人顺治初年饥出粟赈济活难 民数百口葬埋无主骸骼无算事闻　
　诏赐八品服以旌之 　　　年八十六卒　
　　朱天成　天津人顺治初捐粟赈济三 月全活甚众两院具疏以闻　
　诏赐八品服以旌之 　　　年七十九卒　
　　张文元　大同人寄籍天津顺治十年天津被水文元 捐赀赈荒全活灾民以数万计抚院上其事　
　诏赐八品顶带 　　　以旌之　
　　陈奉勅　沧州人性至孝父殁只身庐墓朝夕哭奠三 年不离墓侧童叟见者皆为感泣事闻旌表　
　　刘永昌　盐山人举人有义行常遵父遗命捐田三百 亩作义田济阖族婚丧又以四十亩作社田　

　　　为义馆师生薪水之 费康熈五年祀乡贤　
　柴堪栋　南皮人邑诸生性至孝父母年登九甸色养 僃至友爱庶弟以所应得产让之女适郭早　
　　　孀抚周岁儿内患外侮无不僃尝栋极力保全得 全苦节遇事尤慷慨见义必为为乡里所倚重以　
　　　子贵　赠吏部考功郎中 康熈三十八年祀乡贤　
　王　璥　盐山人国子生孝以事亲义以敦族修学宫 以培多士造桥梁以济行人捐囊周急焚券　
　　　还田懿迹甚着誉望翕 然雍正二年祀乡贤　



钦定四库全书
　畿辅通志卷八十一
　　卓行
正定府
　南北朝魏
　石祖兴　常山九门人常岀家绢二百余疋营护太守 田文彪县合稔真等丧事孝文嘉之赐爵二　
　　　级为上造后 拜宁陵令卒　
　唐
　李知本　元氏人事亲笃至与弟知隐雍顺子孙百余 至赀用僮仆无间也隋大业末盗贼过闾不　
　　　入相戒曰无犯义门往依者五百 余室皆以免贞观初为夏津令　
　甄　逢　无极人济之子幼而孤及长耕宜城野自力 读书不谒州县节用以给郷里以义闻逢常　
　　　以父名不得在国史欲诣京师自言元和中袁滋 表济节行诏赠秘书少监而逢与元稹善稹为移　
　　　书于史馆韩愈由 是父子俱显名　
　元
　朱　显　真定人自至元中其祖父已分财显念侄彦 昉等年无恃谓弟耀曰父子兄弟本同一　
　　　气可异处乎乃令拜祖墓 下取分券焚之复与同居　



　张　庆　真定人善事继母伯父泰异居 河南迎归养之载元史孝友传　
　明
　毕　鸾　井陉人父贵莒州学正卒于官鸾幼家贫不 能扶衬藁葬于莒家业荒落昼耕夜读奉母　
　　　抚弟孝友备至母卒哭踊几絶衰绖衔衣徒歩至 莒负父骨归而合葬庐墓侧有驯鹿伴蛇之异诏　
　　　旌表其门后举正 统进士授御史　
　李　皑　无极人母亡庐墓有涌泉 白鸠之异成化中旌表　
　张　弼　无极人幼丧父事母至孝凡出外得供母之 具必首负而归母丧庐墓榆钱九月发生咸　
　　　以孝感所至 嘉靖中旌表　
　郄　祥　行唐人有孝行为博野令未任闻父病即驰 归日夕侍侧汤药必尝稽颡吁天求以身代　
　　　及卒哀毁过 节因卒于茔　
　许　谘　井陉人邑庠生有孝行一夕闻叩扉声启之 一青衣人曰愿寄铜倐忽不见发视之皆　
　　　银也银上有字云帝嘉孝子 乃锡以银逺近传以为异　
　张民望　井陉人邑庠生事亲有孝 行万歴中廵按题请旌表　
　许自严　井陉人万歴拔贡性醇厚壮年无子妻冯密 买一女为妾自严询知其贫遣还之聘金亦　
　　　不问郷人赵国栋髙隆门负债将鬻妻子以偿自 严闻即召至焚其券岁饥捐粟赈济全活甚众官　
　　　至陜西临 洮府通判　

　　刘自晋　井陉人处士孝悌淳厚赈贫助葬设义学置 义塜徳及鄊里以子应中贵赠湖广武昌同　
　　　　知 　
　　张一成　井陉人天启中弟一明殴死郷人于来友将 抵于法孀母怜其少子痛甚一成诣县哀恳　
　　　　乞代监禁二十三载后 蒙赦免且见五世孙　
　本朝
　　桞枝杨　灵寿人幼丧父事母尽孝母没庐墓三年 不通家人往来顺治二年按院旌其闾　
　　杜维乔　晋州人天性至孝母病汤药必尝每夜稽颡 吁天乞以身代头额尽裂闾里称之顺治二　
　　　　年 旌表　
　　杨先烈　正定人幼孤事母至孝先意承志家贫甘旨 不缺母没哀毁泣血庐墓三年康熙年　
　旌表 　
