<!-- { "loadSidebar": true } -->
　曰今之教士不以道徳彝伦惟文词之尚如是则郡
　邑有学宫矣又益之书院是不过使诸生多取科第
　而损公帑劳民力倘亦可以已乎余曰卓哉吾子之
　问天下之无敎化乆矣然道固不废文词之所称者
　非道徳彝伦耶心而身体之古教化在其中矣夫
　国家设科第以罗士士非此莫繇自致江陵故楚之

　贫诸生也繇科第进一旦而肆滔天泯夏之恶彼其
　蒙被国恩岂不厚哉为善者不尊显则名不彰为恶
　者不尊显则身不亡科第自荣非人则辱士在所自
　树耳盖己巳之岁余读书恒阳书院当道者聘请阜
　平广文艾纯卿先生楚平江人也博学能古文平生
　慕李献吉之文章气节数向余道之明年庚午余随
　诸君子举于乡是岁得人称盛多出艾先生之门者
　顷之先生入为刑曹丁丑劾江陵夺情事遣戌明年
　而废天下之书院江陵败后艾先生起为蜀开府余
　不肖生鄙小县自见艾先生而后知觉渐萌志意稍
　立故教人者不厌多方好学者不厌多闻时周公属
　余为记余既为述其废兴之故并记与文学问畣之
　词以明当事者作人之意爰勒石章用垂不朽其词
　曰万歴初载楚士柄朝猴冠而虎媚于昏妖进直
　屏毒流天下帝欲其逋夺之所生于位宴处乡校腾
　讥绳以乌乌焉冯怒毁其讲堂无令聚议比于盗



　薮在恒山者竖以大旗为将吏府绵歴三纪人忘旧
　贯改作是仍傅公乃来持斧问俗兼秉文衡毅然举
　废片言立决数月告成顿还荣观中卷毕集弦歌有
　声恒山之阳云垂华采天宁昭明嗟夫已氏文不可
　偃永被恶名恺悌君子恊心作人福禄攸从庶士念
　哉必忠必孝为国干桢
　　重修神武卫公署记　　　　　　赵南星
　真定古恒山郡畿南重地也洪武初天下甫定分隶
　诸官军于鳯阳锦衣等卫厥后分封诸藩调神武卫
　为秦藩卫至宣徳中革去卫悉赴京师其时独
　有真定卫守土者上疏得请留神武卫于真定创建
　公宇宏敞深邃迄今百八十余年矣承平日乆武节
　日弛而绾绶者各有私第卫署任其倾颓遂为坻
　螾坥不可忍视万歴甲寅春聂立中来署卫事入其
　门喟焉忾叹问其图籍则藏于吏胥之家至其最后
　西北有坑焉约一亩有半深三丈许盖创建时取土

　于此云立中遂请诸当道修葺之凡三月而告成堂
　厢五所六房仪门官库悉还旧观相其地势左右相
　颓乃悉铲其赘土以纳之坑而坑夷徃者卫事抏敝
　日甚一日几于搏手不可为自立中至而千夫长百
　夫长咸自濯奋愿知屯粮之催征委任得人而逋负
　悉完卫军之徤讼者嗼然不敢动簿领委积多年沈
　阁者今皆消散无余矣繇斯以谈安在卫事不可为
　也则立中视公家事为其家事也今夫人之作室者
　有地形唯隈而不为平治者乎有掘土为坑而不填
　者乎歴时之乆至百八十余年者乎无论于形家言
　为凶即睨视而念及之有不能一朝居者昔鲁叔孙
　婼所馆虽一日必葺其墙屋汉郭林宗每行宿逆旅
　必躬自洒扫此皆传舍也而不肯茍处矧其出政临
　下之所而坑堑在侧至于数世又任其倾颓而不顾
　尚望其挺身跃马建功于塞上乎非立中至则将不
　复有所谓神武卫者矣立中定州之世指挥也少而



　业儒经术大通以父命袭职立中威仪棣棣志芳而
　材骏见武弁摧抑日甚有以自守不为非礼调俗尝
　为蓟镇守备其观察戾人也以夙却害之仕三十年
　而犹绾卫符彼仗钺登坛者皆何人哉立中属余记
　且问堂名于余余命之曰徳义堂其说在赵衰之称
　郄縠也立中有其风焉
　　饶阳县重修近圣书院记　　　　赵南星
　异时天下郡国徃徃有书院而饶阳有近圣书院嘉
　靖丙辰令张公仲孝所建也隆庆丁卯邵公型修之
　万歴初江陵擅政尽毁天下之书院而饶阳以僻邑
　独存辛丑翟公耀再修之壬子关中万公下车未几
　即至其地芟草除薉而入睹其颓圮之状嗟叹乆之
　时岁向暮矣越明年百务就绪上下交孚乃议修书
　院首捐俸百金令出而士庶响赴输者忘费作者忘
　劳凡五阅月而告成事三楹后为尊经阁傍为号
　舍二十间闶门屹墉廖朗岑寂可以荡懐可以凝神

　公乃抡邑士之秀出者聚而共给之约期文而指
　示之时时为讲身心性命之学邑士闻所未闻骎骎
　兴起邑之老先生奕庵路公余所厚善也学博严君
　心师王君以徳李君服周命诸生田播屈允直陆文
　邃李芳春持路公书来求记余每叹今之世可谓极
　衰何以征之士大夫以讲学为姗笑曰古人未尝讲
　学然则孔孟程朱与其徒讲问者何事耶或又曰古
　人之言备矣不必更言夫古人之言今人一一行之
　则可也而率咫之不行又禁人勿言不亦惑乎春秋
　时周大夫原伯鲁不说学闵子马曰周其乱乎夫必
　多有是说而后及其大人大人又曰可以无学无学
　不害春秋去古近其朝聘问未尝不讲礼也其燕
　未尝不赋诗也其动作威仪未尝不言敬也而犹
　曰无学不害盖以载籍训典为学而不求之身心性
　命故也矧今之时敎士用人皆茍且益无所用学是
　以臣纪士风皆壊剿袭记诵可以取青紫其髙等者



　一旦而颉颃公卿故不贵贵少而得志发种种者可
　厌也故不长长人生都华膴多金钱耳何以仁义为
　故不贤贤不贵贵不长长不贤贤大乱之道也今朝
　野皆然此不学之故也倘士大夫不以讲学为姗笑
　而勤心从事焉则君子日多风俗日厚国家生民有
　攸赖而天下可治万公之为饶阳敎化大行闾阎清
　美上下逖迩莫不颂服此讲学之效也夫欲为良农
　者必讲于谷造之宜欲为良医者必讲于针砭之术
　欲为君子者必讲于圣贤之学内之以修身外之以
　救世无出于此者书院之修议者鲜不以为非此时
　之急务修身救世无时非急务者此时为甚非万公
　何足以知之哉
　　满井游记　　　　　　　　　　袁宏道
　燕地寒花朝节后余寒犹厉冻风时作作则飞沙走
　砾局促一室之内欲出不得每冒风驰行未百步辄
　返廿二日天稍和偕数友出东直至满井髙栁夹堤

　土膏微润一望空阔若脱笼之鹄于时冰皮始解波
　色乍明鳞浪层层清彻见底晶晶然如镜之新开而
　冷光之乍出于匣也山峦为晴雪所洗娟然如拭鲜
　妍明媚如倩女之靧面而髻鬟之始掠也栁条将舒
　未舒柔梢披风麦田浅鬛寸许游人虽未盛泉而茗
　者罍而歌者红装而蹇者亦时时有风力虽尚劲然
　徒步则汗出浃背凡曝沙之鸟呷浪之鳞悠然自得毛
　羽鳞鬛之间皆有喜气始知郊田之外未始无春而
　城居者未之知也夫能不以游堕事而潇然于山石
　草木之间者惟此官也而此地适与余近余之游将
　自此始恶能无纪己亥之二月也
　　游红螺崄记　　　　　　　　　　袁宏道
　从葫芦棚而上磴始危天始狭从云门而进山始
　巧始纎水始怒卷石皆跃至铁锁湾险始酷从湾至
　观音洞乆而旋竒始尽山皆纯锷划其中为二壁行
　百余步则日东西变数十步则岭背面变数步则石



　态貌变矣壁郛立而阴故不树瘦而态故不肤亦不
　顽蛟龙之所洗涤霜雪之所磨镂不工而刻其趣乃
　极窦中多老衲或居至八十余不下闻客至则竞出
　观导者曰老未见冠履也问为青曹则曰是余宗主
　笑而合其目亦如余之见此山此石也山中非采药
　樵薪人不至故不着竒僻之士游小西天上方者日
　取道焉而遗之睫前是可叹也已
　　游房山记　　　　　　　　　　曹学佺
　万歴己亥正月立春予在都门纵观灯市因与陈参
　军道源出卢沟桥西折之房山县早间千百成羣观
　听喧杂忽入幽僻则萧然形影相吊也夜始抵县路
　迷无人可问到亦无一人识投逆旅舍食讫闲行斗
　大一城半为山根月色皎洁积雪地上是去京华未
　百里正上元之初夜也人家皆闭门有三四人酒酣
　击鼓歌唱于市以为狂忽覩客诧异目摄之予亦趣
　旅舍主人曰归何迟城中夜深有虎饲人客不知耶

　又山坳徃徃龙蛰闻人声触其怒必震起予相顾咋
　舌此光景梦寐所不到也明日问入山之径无人知
　者有老叟佣于寺愿为向导出城行六十里所过村
　落曰瓦井曰天光曰孤山口皆与山势为升降人屋
　上结茅盖以石皮冰溜挂檐间不絶涧傍有残冰马
　啮之解饥渴无卖浆之家马上食所携饼饵而已孤
　山口始有一翁迎客入致敬叙杯酒聚村人看之过
　则崇山如环幽溪如带时时涉溪沿壁践苔扪萝乃
　至山有一庵焉为诸峯所覆如狻猊之昻首也客
　始休车马结束以入乱山巉岩两壁相距中开一线
　鸟道盘旋五里至石梯梯即巨石五丁凿为坎仅容
　半跬髙数百磴左右两铁絙长百尺山巅下垂陟者
　縁之手足分任其力盖左迫无极之岩而右临不测
　之渊矣梯尽处有小庵可憩折而东北可一里至山
　门入门始昻首见诸庵纵横稠迭处于悬崖峭壁
　茸之内如鸟巢然所谓禅栖也独上方寺正中如负



　扆以居蹑千百磴始可到傍有两磵流下闻而不见
　水其上有冰封之耳又东折而徃则连嵓层阴雪堆
　未化独有古柏青青龙蟠虬舞出雪之上其嵓轩掲
　如仄竒秀如云穿注如蜂房燕垒嵓下有泉深三尺
　广倍之面一平台又十倍之相传开山时有龙占此
　禅师叱之避尽挈其山泉以去师飞击其尾留泉
　仅满斗今山即名斗泉也山下有洞尚隔一山说者
　以此山空腹寺径达洞然人必自其上行上行必径
　前峯孤圆突兀形如摘星望之甚惮陟亦可至峰半
　可俯诸庵巅亦劣平尚不见洞又下五里入洞如一
　城僧家依洞为窟石床茆扇可掬为客煮茗初不有
　水以葫芦繋腰至洞里取水曳之出入寻缚枯藤为
　炬鳞次而进第一洞犹见影二洞以内即黯黒
　无光三洞是一小窦围可三四尺深五六丈伏地匍
　匐束身蛇行即僧所曳葫芦处也入三洞倐髙广燎
　炬不见顶傍有一潭石蜿蜒如双龙状其中圆光如

　珠于是取水焉抵九洞无路有穴如井入者后人蹑
　前人背丈余复空阔但雾气蓊塞履滑衣湿不易前进
　至十三洞路尚不穷云过此无竒兴尽返矣大抵中
　以一曲为一洞十三洞约有六七里洞中之石玉白
　镜莹铲为琉璃踰寸明彻其境之最著者曰莲花
　山片片如青莲瓣曰龙虎宛肖龙虎曰长眉祖师兀
　坐岩畔眉修然垂曰吕纯阳俨然具道者衣冠曰石
　塔层层笔立曰石钟鼓叩之作钟鼓声此非歴三洞
　穿窦之苦不能得也又其最著者曰须弥山一山甚
　大行良乆难尽曰雪山猋如积雪扪之若刺曰万花
　楼山之上有重楼焉以雪为地吐花如灵芝者数万
　朶曰仙人桥跨青溪而渡曰十八罗汉为修短欹正
　各状貌曰接引幡从顶倒悬缥渺若拂此非歴九洞
　入井之危不能得也出洞之后依然天光逈若隔世
　惊喜异常明日下山复从孤山口支径之小西天小
　西天者即石经寺也寺在絶顶天然成洞洞藏石经



　故云其东西两峪俱有寺两寺若张翼然由寺至顶
　尚五里而遥无不因山为径矣山腰有亭又有石井
