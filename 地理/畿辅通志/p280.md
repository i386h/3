<!-- { "loadSidebar": true } -->
　　　魏双鳯　字雝伯获鹿人顺治戊戍进士知江西新建 县以勤愼称擢御史抗直敢言奏事时目光　
　　　　　烱烱 圣祖仁皇帝尝呼之为魏大眼巡视两淮盐课裕国惠商两　
　　　　　均得之累迁大理卿敬愼平反为法司所推重家 居日敦尚孝友父母寿皆八十余依依孺慕以遗　
　　　　　产让诸弟値岁歉为合族代纳鞭银不责其偿创 建易园书院集邑诸生讲学其中多所成就官终　
　　　　　宗人府府丞 卒祀乡贤　
　　　崔　崋　字莲生平山人顺治己亥进士性孝友七岁 失怙哀动路人事伯兄如父官俸所入悉以　
　　　　　分之昆弟不私一钱初授浙江开化令遭耿逆之 变城守武弁潜蓄异志与贼党通崋亲率义勇奋　
　　　　　杀贼众五十余人余党望风遁去完保疆圉以功 加三级又详请全蠲康熙十三年至十六年寇乱　
　　　　　以来逋欠钱粮民困以苏擢扬州守迁 陜西庄凉道卒康熙三十二年祀乡贤　
　　　刘应中　字养和井陉人顺治拔贡考授余杭县丞详 禁陋规里民悦服嗣委解运荆楚兵饷监造　
　　　　　寜波海船克期告竣接济军需升武昌府同知丁 艰归服阕补浔州同知升鳯阳府知府时属邑饥　
　　　　　详请赈济全活无数以承审解组起辰州府知 府克复辰闗搭造浮桥重修瓮子洞铁练商贾仰　
　　　　　赖红苗窃发奉委监军获苗首吴老览等三十余 人营将皆欲杀之应中力止不可后蒙赦免苗人　
　　　　　感德为之立 祠祀乡贤　

　梁允植　字承笃正定人以恩贡生授钱塘知县性明 敏有干济才甲辰闽变总督李之芳移镇三　
　　　衢巡按田逢吉督兵城守咸以允植为才命佐军 兴调兵食支应满汉大兵解饷解火炮铅弹军器　
　　　前后运用船只计万有八千余号夫役不计其数 俱出召雇民无怨咨迁袁州府同知题留以同知　
　　　摄县事事平擢 延平府知府　
　张　经　赞皇人以明经授吉安通判擢温州同知历 杭州顺庆二府知府所在有政声引疾归会　
　　　里中大饥出粟救济全活甚 众康熙二十九年祀乡贤　
　许国璧　字符璞井陉人自严仲子中壬午武举授山 左裨将升济南府游击土寇猖獗统兵进剿　
　　　立功十一次擒积年巨寇孙南松周魁轩等七名 以功升叅将后任山西乙卯吴逆叛陜西延绥有　
　　　朱龙孙崇者相继叛据神水府谷各处抚军檄委 驻防保德擒斩伪官恢复府谷县城升都督佥事　
　　　管通州副总兵事国璧以武起家好读书暇时与 诸名士赋诗浮白举座敬服俱忘其为武人也卒　
　　　祀乡 贤　
顺德府
　明
　左　献　广宗人洪武中由太学生历官戸部主事以 才能荐升浙江布政司左叅议永乐初召为　
　　　刑部右侍郎献亷 静长厚时论重之　
　冯　义　任县人洪武中由举人授给事中犯颜敢谏 上甚重之居官未尝为家计清节为时所推　



　　　官终四川 按察使　
　张　瑛　字子玉邢台人永乐中为武德卫学训导擢 吏科给事中宣宗时升行在礼部侍郎寻迁　
　　　尚书兼华葢殿大学士既而命莅南京礼部尚书凡 再奏绩当赴京上皆赐玺书以止其行其见委任　
　　　如此性寛厚平居坦坦然若无所介 意及临事毅然不可夺人以此称之　
　韩　翼　任县人永乐间由举人任主事时河决为患 漕运不通翼奉命徃治以功升大理寺少卿　
　　　平狱缓刑民以不寃在官 四十年始终一节卒于官　
　李　厚　字洪载任县人成化进士初为偃师令刚明 果断豪滑敛迹擢御史弹击不避权贵直声　
　　　凛然时议云南犒军同列惮其行厚曰为臣岂可 避难耶奋然请行比至滇处置有方蛮人慑服以　
　　　父忧 归　
　张　逵　字九逵唐山人成化举人授大同府同知政 尚岂弟得军民心累迁太仆少卿时总兵张　
　　　澄等有功守臣劾其诱杀已降逵明其 寃所活万人由是边将用命疆场以寜　
　王　密　唐山人弘治进士知新安县擢南京御 史立志不欺奏事以实人咸服其公忠　
　谢　旻　字仁夫任县人正德进士知长安县政尚平 恕时中官刘瑾煽虐诛求四出民弗堪命旻　
　　　独峻拒不应及去民立石绘像祀之擢戸 部郎抚定州矿贼屏迹官终陜西副使　
　王本固　字子民邢台人嘉靖进士官御史按浙时倭 寇内侵奸人汪直为乡导督抚欲诱归正直　
　　　果降本固谓直罪首竟置之辟后备兵西寜蛮人 白事华人贿译者反其辞为奸本固豫置象胥辨　

　　　　析民不能欺官至 南京吏部尚书　
　　达其道　字潜斋任县人嘉靖进士累官副使督学豫 州甫下车即集诸生誓之曰如有纳苞苴而　
　　　　遗朴棫上负简命下负士子者天实鉴之于 是厘正文体振拔孤寒士风丕振奉诏优奬　
　　陈　松　字秀夫任县人由乡贡历任太原济寜至渖 府审理松为人刚明果断所至剖决疑狱亷　
　　　　能有 声　
　　王翰竒　字英夫任县人由乡贡授滨州判摄新城篆 安辑流离多惠政升云南盐课提举平土府　
　　　　阿堂及叛臣王一新等擢辽东 安乐州整肃军卫士民德之　
　　谢朝用　字达夫任县人以乡贡为德州判劝农储谷 备荒植柳万株于漕河两岸以荫行人抵任　
　　　　二载乞归朝用风节慷慨 学行醇雅乡闾多师事之　
　本朝
　　张绍先　字重光巨鹿人万厯进士授泾阳令累迁通 政使熹宗时趋珰焰者至谓宜并祀圣庙绍　
　　　　先力促批驳且云脱有不测愿独当之乞归 本朝顺治初起为光禄卿迁工部侍郎悉心殚职为一　
　　　　时臣寮之望寻以老告归卒 赠副都御史祭葬如例顺治十四年祀乡贤　
　　徐养元　字长善唐山 人崇祯进士　
　　本朝顺治初授兵部主事历官湖北提学道公明亷洁 　　士论归之以忧归杜门著书教学者必以孔孟为　
　　　　法所成就甚 众卒祀乡贤　



　　李　誾　字刚中沙河 人崇祯举人　
　　本朝授淮安通判清洁峻整郡人颂为李青天归里后 　　不干预一事尝曰吾生平居官立身惟内不欺心　
　　　　外不欺人而 已卒祀乡贤　
　　杨思圣　字犹龙巨鹿人顺治丙戌进士选庶吉士授 编修历升侍读学士简任山西按察使老吏　
　　　　挟狱词前立挑灯披览不三月了积狱三百六十 案无滥无枉人服其神擢四川左布政使蜀当新　
　　　　辟百事草创思圣首以招徕为务纲举目张翕然 从之入　
　觐还卒于途 赠工部侍郎祭葬如例康熙四年祀乡贤　
　　杨时荐　字贤甫巨鹿人顺治丙戌进士授聊城令擢 兵部主事历郎中累迁右副都御史兵部督　
　　　　捕右侍郎小心敬愼数十年如一日尝语人曰吾 遭逢　
　圣主非勤夙夜何以事一人忠爱之思溢于言表至捐金 　　　修葺学宫値荒岁输粟赈饥扶危济困汲引士类　
　　　　在乡里尤多善行云 康熙十五年祀乡贤　
　　李永昌　任县人以明经授繁昌令时江南甫定永昌 以静鎭之人心翕然向化又补陜之通渭邑　
　　　　为边隅沙碛地永昌加意抚绥民心悦服寻罢归 闭门却埽澹然自得人咸推为雅量卒祀乡贤　
　广平府
　　明
　　张　镛　肥乡人永乐举人选序班宣庙伟其状貎擢 御史振举风纪人避骢马焉平凉寇发勅镛　

　　　出守经画攘却一郡寜 谧民立平寇碑颂之　
　张　斌　永平人正统进士任戸部主事忤权阉王振 谪戌辽东后复职清理浙江盐法以刚正为　
　　　权奸所忌 中毒卒　
　马　显　广平人正统进士授戸科给事中土木之变 显扈驾北征几没于阵累迁四川左布政使　
　　　时蛮寇猖獗境内绎骚显赞画戎务调度军饷蜀 赖以安帖秩满复留任三年官至南京兵部左侍　
　　　郎告 老卒　
　郭　玺　字文瑞永年人天顺进士改庶吉士授工部 主事有声为中官王顺诬奏诏搜其家惟图　
　　　书敝衣布被而已上怒诏顺切责转玺兵 部郎英宗尝画其名于御屏间以疾乞归　
　王　浚　威县人成化进士为御史巡按所至有激扬 声累迁巡抚甘凉郧阳练兵储饷四境帖然　
　　　时兵部尚书王越气岸崭然生平 少许可独为经纶治化卷以赠之　
　周　京　字在镐永年人嘉靖进士由潞安推官擢南 给事中振武营兵变京疏请诛首祸者营兵　
　　　感而畏之迁湖广叅议广西寇马五等将趋永 州为乱设伏擒之擢西寜副使官终太仆寺卿　
　石 永　字寿卿威县人嘉靖进士官御史巡山海闗 按淮阳四川皆振风纪为陜西副使浚泉溉　
　　　田民甚德之巡抚延绥御寇于环庆有功总督川 湖贵州军务擒苗酋沈亚当等永历官以清节称　
　　　旣卒妻子不免寒 馁赠右都御史　
　申　佐　字懋良永年人嘉靖进士授岳州府推官値 狼兵刼扰捕治首恶境内晏然为阳和兵备　



　　　谙达乞通贡市其子台吉谋刼盟拥兵数万屯近塞 佐赞画定盟谙达称臣献贡升大同巡抚都御史　
　王一鹗　字子荐曲周人嘉靖进士长于用兵为南京 户部主事値兵变单骑往谕众悉解散转建　
　　　寜太守倭寇围城与士卒同甘苦城 赖以全历迁兵部尚书加太子太保　
　李齐芳　字见甫成安人嘉靖进士授历城知县时严 嵩擅权阿附者乃得台谏齐芳絶不与通迁　
　　　戸部主事世宗崩穆宗未即位阉人传中旨除官 无敢言者齐芳上疏语甚激烈上手其疏不释中　
　　　官衔之谪佐 同州移衢州　
　苗浡然　字实斋曲周人隆庆进士为礼部主事値神 宗建储未定举朝争之适朝鲜有废长立次　
　　　之请浡然虑惑朝听焚其表不以闻宗伯惶惧及 上问具以实对上颔之迁陜西叅政劾贪墨吏数　
　　　人词及吏部巡抚直声震 一时官终太仆寺少卿　
　贾待问　字学叔威县人隆庆进士历懐庆知府筑堤 以御沁河人称贾公堤累擢陜西巡抚中官　
　　　以采肆横力为节制在任七年外詟强 敌内保遗黎甚有威惠卒赠兵部尚书　
　牛惟炳　字承庵曲周人万厯进士选给事中尝劝上 勤学视政并请停选宫女上嘉纳之眞人张　
　　　国祥乞修坛庙两宫发银三万两已出国门疏请 追还陜西荒旱惟炳以封王入闗即驰疏请赈全　
　　　活甚众官终 徽寜副使　
　郭　鄗　肥乡人万历举人授蒙城令流贼次蒙境御 之贼知鄗善兵不战而走江北连灾人相食　
　　　鄗募粟分给所活踰数万人尚书席书时奉 诏视赈嘉鄗能布其法于他县仍表荐之　

　张镜心　磁州人天启进士历官兵部尚书左副都御 史博极羣书经济多有实迹以磁武淇三处　
　　　旱灾疏请蠲免逋赋又解槖千金设法赈济磁人 全活甚众流寇攻汴请于河北设总鎭官统兵以　
　　　资防扼一时赖之子溍顺治进士由庶吉 士授编修为梓云隠堂集三十卷行世　
本朝
　王　显　字纯伯曲周人 人前明进士　
