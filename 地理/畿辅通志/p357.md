<!-- { "loadSidebar": true } -->
　先筑河堤务须髙厚永保无虞然后于下仓以南建



　石桥一座桥空下闸壅水而升之注于两岸以资灌
　溉多开沟浍自近而逺纵横贯注用之不乏矣浭水
　又名还乡河发源迁安之泉庄喷薄汹涌悬壁而下
　既入平地则委折蛇行土人有三湾九曲之称自康
　熙四十二年决运河头夺流而西至雍正元年始塞
　决口挑引旧河然河道狭而堤堰卑东决则淹丰润
　西决则淹玉田二邑士民请展狭为广改曲为直其
　说近是然以建瓴之势奔放直泻恐下流益滋冲溃
　之患似应酌量于甚曲之处如刘钦庄王木匠庄各
　开直河一道其旧流亦无令壅塞俾得两处分泻堤
　堰之偪近河身者拓而广之更加髙厚可无冲决之
　患至沿河一带建闸开渠数十里内无非沃壤土人
　动言浭水湍急为患不知败稼之洪涛即长稼之膏
　泽凡溃而为害者皆分而为利者也现在近河居民
　引流种菜千畦百陇在在皆然曽未见利于圃而有
　不利于农者也玉田本属稻乡蓝泉河出蓝山西南

　流入蓟运夹河潴水为湖伏秋山水暴发河与湖平
　一望弥漫应将河身疏通深广束以堤防西北另开
　小河一道引山涧污漫之水入河下流使湖无泛滥
　而河得安澜仍于曲河头建闸开沟引水遶东湖而
　南湖内外田地均沾灌溉仍于湖心最下之处圩为
　水柜以济泉水之不足其利可以万全又泉河发源
　小泉山东流孟家泉暖泉达于蓟运河现在引流
　种稻所当搜涤泉源多方宣播以广水利者也丰润
　负山带水涌地成泉疏流导河随取而足志乘所谓
　润泽丰美邑之得名非虚也臣等厯勘所至如城东
　之天宫寺牛鹿山铁城坎以及沿河沮洳之处或疏
　泉或引河可种稻田数百亩多至千余亩而止惟县
　南接连大泊一带平畴万顷土膏滋润内有王家河
　河龙堂湾泥河其四道皆混混源泉春夏不涸王
　家河河流入大泊龙堂湾泥河西入蓟运河而田
　畴不沾勺水之利为可惜也应请涤其源疏其流坝



　以壅之堤以蓄之东北引陡河为大渠横贯四河而
　中间多开沟洫度陌厯阡濚洄宣布数十里内取之
　左右皆逢其源涝则田水达于沟沟达于渠渠于
　河河归于大泊大泊广八里长方十余里若于东南
　穿河导入陡河以达于海而泊内可耕之田多矣陡
　河即馆水源自滦州之馆山东流遶县境而南旁河
　村庄曰上稻地下稻地南曰官渠盖昔年圩田种稻
　之处沟塍遗址尚有存者宣各庄以下至今稻田数
　百顷村农以此多至饶裕若推而广之沿河坚筑堤
　防多设坝闸以时蓄泄疆理一循旧迹不劳区画而
　两岸良田不可数计至板桥狼窝铺等处东连榛子
　镇一带流泉大槩入滦州境矣滦州为永平属邑永
　平之水滦河为大其源逺所从来者髙汹涌滂沛推
　壅砂石既不可束以堤防亦难以资灌溉然各属支
　流藉以汇归故少涨溢之患而涓皆农田之资如
　滦州近城之别故河淤塞漫流数十年于兹若照旧

　疏通不惟城闉不受浸啮而西南负郭之田皆收浸
　润之利城南则有龙溪出五子山东大泉腾沸流至
　五官营伏入地中至阎家庄复见即清河之源也城
　西则有沂河经芹菜山南流折而东又转而南二河
　之间地势平衍土冈环之东南一望无际皆可播流
　而溉也西南则游观庄之靳家黄坨河引泉可田南
　则稻河吴家龙堂等处引河可田西北则自沙河驿
　之东榛子镇之西龙溪黄崖暖于牤牛河经双桥
　而围山瀑水入之流清而驶地平而润沿岸一带建
　坝开沟无处非水耕火耨之地矣滦州之北为迁安
　城北徐流营涌出五泉合流入桃林河又三里桥涌
　泉流出滦河蚕姑庙泉河与滦河相接龙王庙之泉
　头流为三里河经十里桥而南夹河皆可田黄山之
　麓一湛然浮沫如珠西漾入石渠渠岸清泉喷涌
　即还乡河自出也自泉庄至新集五六里两岸地与
　水平播之可种稻由百余顷且可分还乡河上流之



　　势滦河经府治之西青龙河焉青龙河即卢水县
　　以此得名境内冈峦起伏地髙水深难以汲引惟县
　　北之燕河营涌泉成河及营东五泉漫溢四出至张
　　家庄一带皆可挹取为树艺之利他如抚宁昌黎乐
　　亭以及遵化三河等州县　臣 　等未及徧厯然按图考
　　志大抵水泽之利居多伏念
　京东土壤膏腴甲于天下祗缘积俗怠玩茍且因循人
　　有遗力地多遗利我
皇上轸念民瘼宵旰勤求无刻或释　臣 　等奉
命查勘所至宣扬
圣徳明白晓谕一时民情踊跃欢声雷动今春融冻解正
　　动工修筑之时　臣 　等分遣効力人员逐一确估请
兴工惟是工程浩大地方辽阔　臣 　等钦遵
圣谕殚心筹划所勘情形大概如此至髙下广狭随宜随
　　量容有变通之处抑或委员经理未必尽合机宜圩
　　田之多寡奏效之迟速统俟工完彚齐送册将勘过

　　情形绘图恭呈
御览伏乞
皇上睿鉴施行
　　　请定考核之例以专责成疏　　怡贤亲王
　　窃为政之经厚生为大爱民之道察吏为先我
皇上霄衣旰食轸念民依不惜数百万帑金以锡兆民之
　　福
特命　臣 　等疏浚水泽营治稻田开万世永赖之美利　臣 　等
　　仰遵
圣训随地经画陆续兴修所有本年完过工程派委大员
　　勘明如式者例应交地方官收管雍正四年二月内
　　　臣 　等
　奏请各处水田沟洫必须毎年经理令管河各道督率
　　所属州县按时修浚定为考成等语经九卿议覆奉
依议速行钦遵在案今工员现在调回工程暂交州县
　　但考成未有定例即河道无凭举劾请嗣后



　计典将水利营田事实逐一开注由河道结送督抚以
　　定优劣果能实心奉行着有成效者该督抚不时荐
　　举其或因循怠惰致误工程查明即行
　题叅至该道职司表率责任匪轻凡所属地方水利营
　　田之兴废即该道奉职之优劣作何一并分别澄叙
　　之处恳乞
皇上勅部议覆施行抑臣等更有请者直农民向苦旱
　　潦其于种植之方多所未遑今
皇恩修举水利旱潦无虞则地利宜尽除稻粱麦黍之尽
　　属随宜播种外其有畸零闲旷之地不能播种五谷
　　者俱宜种植树木或薪或果利用无穷至各处河堤
　　栽种栁树既可保堤根亦可资民樵衅尤为有益
　　　臣 　等稽诸往古凡言燕地之产者俱云鱼盐枣栗之
　　饶现今行视
　京东永平府一带地方其民种植枣栗所在成林果实
　　所收贸迁逺迩夫土性不甚相殊而树艺不能皆一

　　虽百姓之勤惰不齐亦有司之劝相未力嗣后请着
　　为定例训饬农民凡一村一坊之地务令种树若干
　　地方官不时查察因其勤惰分别奬惩将种过树若
　　干造册报明本管上司不时查视再水泉之利既兴
　　凡陂塘淀泽俱可种植菱藕蓄养鱼鳬其利尤溥如
　　此则地无遗利家有余财吏治修而民生厚
　畿辅之苍赤共沐髙厚之
皇仁矣是否可行　臣 　等未敢擅便伏乞
皇上睿鉴施行
　　　各工告竣情形疏　　　　　　怡贤亲王
　　窃　臣 　等钦奉
圣谟查修
　畿辅水利举从前未有之事图万世永赖之功规画固
　　贵于万全而营治必急夫先务是以于三四月积水
　　消涸之时派员领帑择其大且急者次第兴修虽麦
　　汛早来不无稍妨工作而旋长旋消为时无几加以



天心助顺少雨多晴以故人力获施众心齐奋各处工程颇
　　　有就绪而黍稌秔稻之获遂以有秋此皆我
　皇上至诚感格锡福兆民故水利方兴休征立应非　臣 　等
　　　愚昧所能意及者也谨将各工告竣情形为
　皇上陈之
　　　一白卫二河漕运所经最为要　臣 　等
　　奏请疏通砖河兴济筑减水坝以泄卫河之涨又于静
　　　海县权家口冲决之处逐段开疏由白塘河归入海
　　　河部覆奉
　依议钦遵在案今已委员挑挖砖河兴济河皆自歧口
　　　入海虽石坝未成而卫河伏汛骤长丈余赖有新河
　　　宣泄得免泛溢之患粮艘安行抵通颇早权家口开
　　　挖十余里至积水而止俟水涸之日方可施工其沿
　　　河堤岸旧有低薄坍塌之处饬令効力人员逐处堵
　　　筑抢不致冲决成灾白河性善淤刷饬令通永河
　　　道髙矿加谨防牛钮所修旧工俱令加筑坚固以

　　故山涨暴下堤岸无虞
　　　一东西二淀统汇众流　臣 　等
　奏请多开引河加修赵北口桥堤疏浚中亭十望并苏
　　桥之三旧河部覆奉
依议钦遵在案今西淀之赵北口堤身俱已坚筑如式
　　旧桥八座升髙加阔并新添木桥一座皆可指日告
　　成广惠等桥下三河亦均加疏浚惟是白沟之流由
　　大湾口而入柴伙淀者水挟流沙旋挖旋淤容于水
　　涸之后细加相度改导旧流不惟一方永逸而柴伙
　　淀四十里之间皆为营田之地矣
　　东淀之中亭河开浚通流其下流之胜芳河亦挑挖
　　深畅三岔经流导自[张家嘴]而北不令侵逼长堤其
　　淀内支河如石沟台头一带浅阻之处俱经浚治故
　　汛水虽大堤岸不患冲刷消落迅疾早于去秋者两
　　月中亭河岸涸出田亩一千余顷晩荞秋菜尚未失
　　时其余皆已深耕以待来春种麦惟十望河故道积



　　潦犹存兴工有待
　　一子牙河　臣 　等
　奏请自王家口分流之处障其西流约束归一又寻求
　　清河夹河月河等故道开决分注以缓奔放之势部
　　覆奉
依议钦遵在案今再四查勘清河夹河月河故道久湮
　　难以开决而王家口以下至黄岔又分二支虽尽行
　　障塞使之东归独流大坑然下流转入羊分港仍若
　　淤垫终非久计　臣 　等别有规画另折具
　奏
　　一永定河壅淤清流　臣 　等面奉
圣谕着引浑河别由一道入海　臣 　等钦遵相度请自栁岔
　　以下导之北流遶王庆坨而东随复细加筹度犹恐
　　水势抝折宣泄未顺委令永定河道明寿自武家庄
　　挑引入王庆坨北之长河又虑河身浅窄难以合
　　流委令笔帖式布纳等开扩深广其郭家务以下两

　　堤偪窄之处亦令明寿扩堤改流今堤工已成新河
　　将次告竣从此淀池无阗淤之害清流得朝宗之路
　　矣
　　　一
钦堤一道回环千里乃数十州县生民田庐之保障也岁
　　久倾圮奉
命　臣 　等修筑自保定之清苑至河间之献县派委人员
　　逐段分修六月间汛水骤至飞檄各员并力抢旧
　　有漫口日月堵筑荷
皇恩得免疎虞其安州新安霸州文安一带堤工两面皆
　　水尤为险要夫役捞取泥垡尺积寸累工力维艰所
　　幸三伏晴霁入秋暄暖得及时完工数百里内禾黍
　　秔稻尽获收获
　　　一
　畿南诸府　臣 　等奉
命查勘所有情形已缮折具



　奏部覆奉
依议钦遵在案但时已入夏麦汛将来各处工程俱未
　　领帑兴修惟南北二泊水口淤塞正顺广大诸河宣
　　泄无路有不可以一日缓者是以臣等先委人员将
　　南泊之穆家口淤河四十里疏瀹寛深并修筑桥堤
