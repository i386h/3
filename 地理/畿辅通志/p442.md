<!-- { "loadSidebar": true } -->
　铁膝张桓直是铁身明之再世祸烈金川杜竒朱鉴
　侯泰马宣但知拒贼不知拒燕茅副宪铁龙之咏可
　诵卓尚书丹墀之疏堪传明之中叶土木决裂黄绶
　不愧竒童曹鼐无惭调爕曹石之变事起阈闑吴瑾
　冦深禁门奋节周麒斥江彬而髪指忠愍弹严嵩而
　齿切启祯两朝忠鲠尤饶魏客炰烋毒浮节娆梁心
　狱瘐张汶扑敲甲申春季流氛昼熛北平上谷瓦甈
　冰消成仁取义泰山鸿毛朱中丞易服而经于城橹
　金职方沉水而跃乎河桥孟忠端叱仆慷慨孟忠僖
　题句郁陶申太仆闻难趋阙成枢部毕命镯保郡
　孤危力抗贼师声援已絶厦倾莫支张罗彦题面投
　缳犬来尸金毓峒负印沉井不变须眉刘忠嗣杀
　妻巷战刀头之火燫熪张罗俊抱贼啮面齿间之血

　淋漓尹都諌饮刃而卒无一语吕副戎丛镝而体无
　完肢姓氏垂馨于汗简爼豆永飨于芗祠于戏干羽
　既舞旐旄乃张戡乱戢暴实维鹰扬燕赵尚武功懋
　侯王郄糓敦诗说礼李牧示短用长公孙长史白马
　威彰勇闻三国文丑颜良牵招张合郭淮韩当皆恩
　信之丕着战阵之处强张克城而秋毫无犯成
　景隽复雠而一刃几剸李崇之功以卧彪而烂刘亮
　之名因卧龙而焕李高平威郁于蠕蠕常安成名宣
　于茹茹血戈墨盾傅永之兼资畴如龙唇豹颈高昻
　之雄状可图梁魏齐国虽割据战攻守功若合符隋
　文収江陵酬庸于韩柱国晋王镇并州敬惮乎李高
　都唐兴而王君愕能识大义李思行具饶机智毛藻
　张进鍪弧着勚名振务挺簮缨克嗣苏烈乘雾平羗
　李芃开壁纳降陈利贞仗剑定乱高霞寓获铠诏藏
　傅良弼建牙于银州之塞栢良器图形于麟阁之厢
　张归霸拔矢而转败刘如谦枕戈而警懈高行周乘



　雨而袭郓城马全节散财而却蜀斾孟方立节潞而
　称雄张归厚镇绛而奏最勒旗常于北朝留声光于
　五代宋扼三闗于赵于燕如熊如虎勲猷桓桓潘美
　佐命兴国曹翰拓疆南北继勋遵诲仁朗懐徳受爵
　周朝树功宋室魏齐物赵延进横槊赋诗曹韬光曹
　寳臣将种着绩阎承翰凿渠蒲阴冯守信浚河滑津
　王防御引强足畏刘节度射逺疑神郭逵为仲淹所
　拔成闵致世忠是钦邵舍人功冠中兴十三战姚都
　监勇敌金兵数万人辽之赵思温被创而尚方调药
　金之李霆功成而赐姓班爵元之舒穆噜明安不甘草
　木之腐落薛塔喇海争夸金虎之荣烁史天倪赤心
　待人史天泽老而忧民平枣强之乱郑甫不忍玉石
　俱焚释藁城之俘赵迪能消滹岸青磷何伯祥徒手
　敌王庆端夜甲共军畧范范阳二雄伯鼎季
　衡黎阳双忠解诚之祖孙父子郑义之叔侄弟兄树
　三世之骏伐遗一姓之芳踪明初则赵耀杨洪运筹

　折冲薛斌李贵锡册崇封狩北则石铭冀杰安南则
　铜标柳升郭武定世胄而擅词赋朱恭靖将门而谙
　掌故袁彬茹苦穷庐徐珏破雺朱骥三宥而三
　易爰书田礼七战而七传露布施朝卿岳岳扶大国
　之体常名爵有诗人之目原夫五经四子藴隆
　至理汉儒踳驳功利杂猥倡明羽翼河朔崛起魏则
　刘献之徳行是先唐则李习之复性为宋之二程
　一邵皆燕人而洛徙刘安世自不妄语为始邵子文
　以申释党祸而止张九成迪君以诚刘常山敏学不
　已金则张特立号为中庸先生元则王东明谥曰文
　康学士刘文靖寓意一斋王文肃印心万纸林起宗
　心学绘图颜师圣文节被诔明之秦亨精贯羲经刘
　矩横渠是宗蔡国熙建书院而讲学刘大宁阐太极
　而蜚名王循吉赐号处士郜永春著述满籝蔡洨濵
　矫矫至行范子纯恢恢实政李双鹤弁冕顾厨李天
　麟沉酣孔孟乃若秦灰既寒孔壁孰探豕鱼帝虎榛



　莽弥漫汉有毛苌治诗河间韩婴贯公辉暎赵燕董
　江都有玉杯繁露之萹瑕邱公有谷梁左氏之编大
　戴小戴曲台一派周堪张禹石渠论对贾秦恭授
　受名辈韩伯高传衣钵于淮阳索卢敖设函丈于濮
　阳杨纶房植清河胡常胥通经而奕奕乎冠裳晋之
　束晳五经皆论而传者惟笙诗之补亡经学式启六
　朝济济卢博士广教五经之局监伯阳授书于四王
　之邸陈太傅博通九经张刺史专家三礼许懋拥皋
　比于辟雍张雕横简册于棨卢景裕专精注撰张
　思伯梓刋列传刘兰授徒二百人李著书三千卷
　张吾贵新意居多熊安生疑义能辨董征崔瑾师人
　不倦隋马光教授于瀛博之间唐嘉运开讲于白鹿
　之山孔颕达有五经正义王元感称五经指南啖助
　草三家之杰传高重勒九部之石刋宋王豫筮易着
　金韩中烟霞痼元瞻思精算数潘迪篹格物类编何
　中测通鉴纲目明初首重明经武周文起于大兴李

　季鼎书库有号黄润玉学圃穷经遡自成徳彬彬王
　风郁郁萟苑书巢邦国有族荀况立言于兰陵次仲
　制字于上谷寿王能辨汾阴之鼎侯芭克受芸亭之
　牍崔骃遇物能铭崔实无籍不读张超之赋敲金郦
　炎之才抱玉刘邵掞藻于三都允汉魏之鸾鷟张华
　鳯笺写志张载剑阁镌字郦道元注桑钦之水经卢
　辩解大戴之礼记魏収史才平恒博士能赋能诗阳
　休之蔚彼时名饮酒读骚卢元明成兹佳器奋英华
　于北朝掉词鞅于五季隋则杜台卿之玉烛宝典许
　善心之神爵灵异崔颐魏澹刘焯刘炫褒贬之笔黻
　黼之彦唐则卢彦卿篹辑魏纪李百药论陈封建李
　守素肉谱明通谷那律经库淹贯李延寿正典切直
　张懐瓘体论雅健三郎二盖士林所艳四杰十才词
　坛攸羡崔澄澜缓辔咏诗卢知猷落简措翰青钱万
　选张鷟精良美玉咸施李峤华赡高达夫五十学诗
　崔元翰七旬弗倦长卿自为一集梦得独存三卷李



　华吊古战场封敖赐锦制院司空曙声韵孤高李阳
　冰篆文兼擅贾岛苦吟刘蕡切諌五代则扈载之赋
　章百代皆罗崔税之制词一字难窜宋之纂文苑英
　华者宋白李昉修册府元龟者利瓦伊刘筠张昭口占
　献俘之礼栁开手着戒子之文扈遗鳌山之稿宋
　绶图卤簿之真田伟堂名传古李淑家是书林石
　卿风流跌宕王安中敏拔丰匀金则韩昉撰睿徳之
　碑韩玉制元勲之辞张盘溪日成百咏杨伯仁夜赋
　十题麻九畴诏赐上第魏太初士奉师资元则鲜于
　枢号渔阳翰墨郝天挺注唐诗鼓吹姚燧国统有表
　刘遵采蕙着词高房山画法米芾王学士笔志高丽
　李京鸠巢名集宋聚燕石传诗水云才子武伯威好
　学恬退林屋洞主苏大年枕籍游嬉明则武彧儒林
　硕望张诗书法劲放顿鋭渔啸之帙幽妍卢柟蠛蠓
　之集悲壮王青屏得诗王之称邢云路正歴律之妄
　冯时化之酒史典核刘汝教之樵吟纵浪侧闻显潜

　靡定舍藏行用乃有鸿高翔逺缯弃世逃名声施
　愈重许由挂瓢于箕山厥子遁迹于松盘纷高阳之
　苗裔配巢父而骈传汉则安平崔毅辞荣翩翩巨鹿
　孟敏被召悁悁时苗留犊标节张臶论宝称贤晋霍
　原不就司徒之位张晏卒成注史之志张巨和安道
　赐名公孙鳯贞徳予谥树鱼渊鸟吴庆之抗言高寄
　食耕衣蚕冯伟之介操无贰隋则平棘之崔李齐名
　顿邱之清丰特立卢鸿偕弟以优游岂爱嵩邱殷怿
　渡江而搜非悦长洲甄济引颈受剑志气弥遒张
　济环山絶樵感孚何周郑遨焚细君招隐之札李戡
　抱试吏唱名之羞宋则贾逸祖筑斋半隐辽则张潜
　却田逺游金则王师扬閍户罕见王徳元诲人无倦
　赵质一诗而赐膏腴杜瑛隔代而谥文献元则有志
　趣高尚之张淳潜心经史之陈彦梁浩然以号号溪
　刘惷斋因名名店明则邹野渔诗诮贪鱼张绍烈书
　归烈焰秦裕伯引故君以自讥多嘉祯由处士而交



　荐况乃姬公材艺尼父多能前民利用智巧淹通思
　入风云技夺化工扁鹊受药饮水栾巴噀酒止烘李
　梵歴究三统王早法精九宫黄以信而归于晋
　始智藏以诊脉而显于隋终李光谓益人惟有书籍
　张暅因集书贵陟中丞吴遵世易林百卷信都芳算
　法五宗景业能卜劝进显祖许遵善相交欢神武刘
　孝孙极驳闰差卢太翼固諌避暑李清云门遇仙奚
　鼐松烟有谱高正臣镂栖霞之碔邢和璞隐瀛海之
　浒歌撰百中王白自出机杼讨论本草刘翰独循规
　矩刘完素悟起醉酒之仙杯张元素术精凿心之大
　斧李东垣十书最名任君谋四艺咸通李庆嗣和米
　疗疫李息斋画竹研精赵世英承家之星歴田景延
　絶世之丹青艺元塑像古粹刘冠印手神异刘于台
　占唐山之一絶赵得秀作林虑之三戏古者宾旅有
　典寓公乃传鳯揽徳辉高山大川燕赵千里讵繄无
　贤豫让名桥于滏壖仲连辞爵于邯郸无忌受鄗城

　之汤沭荆轲泣易水之衣冠马严聚族于巨下赵岐
　匿影于河间闗羽遇主于涿郡应邵托迹于幽燕陈
　琳代袁绍之檄刘祯赋黎阳之山赵至易名而占辽
　西之户王猛鬻畚而居魏博之边王宪逢道武于高
　邑范晷受征聘于清河张燕公爱抱阳而筑室王义
　方客魏郡而行歌家翁改馆瀛海孔汝器逺奔漷
　坡郝经设帐于保塞李椿卜居于滹沱薛瑄大儒元
　氏悬弧沈炼直諌谴踰蜚狐湛甘泉垂绛纱于濡水
　李卓吾封窀穸于潞渠他如木杯锡杖玉石丹台紫
　气西迈青莲东来教演中土陶冶材幽燕瀛冀本
　本荄荄工氏瑰行真源圣胎燕有甘需能邀金母汉
　有俗恒餐云母琴高乘赤鲤而过涿流鲍靛煮白
　石而度甘始夸南海之金郝姑嫁东海之媍佛
　图澄示幻于邢州葛穉川炼药于唐阜讲经石竺
　道生本巨鹿之籍羽化吐冦谦之实昌平之客梵
　志剖檎瘿之儿奘泛木匝之厄宝公坐卧乎石屋



　静琬茶毘于香树薛颐筑紫府于九师正占清泉
　于嵩谷吕岩受枕于邯郸张果卫于恒麓一行定
　八百岁之歴差恵能传五六祖之灯录洞羽化于
　紫云薛昌身轻于商陆俞灵璝絶粒而回风郦希诚
　挥箑而致澍邓隐峯倒化竒邱处仲弃尸佯怒普
　真卖药石垣分身刘商服术许碏醉吟罗乔白骡行
　壁守干纸衣示人崇辨尸解骇俗懐丙技巧絶伦田
　志亨驯蛇表异刘道秀迷盗惊羣萧浄兴化鹤入梦
　梅志仙徙栢出神蔡湛然赐名江月邱处机封号长
　春海上老人煑石赈饿东峯长老索黍绐邻刘海蟾
　解组入道罍无竭泛海寻真病虎运筹于帏幄铁牌
　驱神于雷雹唐老姑投大茂之石崖尹蓬头骑闗西
　之铁鹤杨燧术竟脱棺郝姑云来扶脚江水一天秋
　王曰铨见道之作长空一月圆宋善岩了性之学懿
　硕虖骑箕降岳天不爱道旉华挺实地庸爱寳巨星
　精而细土丽式山搜而泽讨谷之属兮黍稷离离粟

　别三色秫分二宜稻尚石塘之粲麦多金五之回
　鹘之豌甘可作餈芒角之牟融乃为饴薏苡味侔乎
　百粤巨胜香夺乎五芝蔬之属兮香芹信是楚葵遂
　州之黄芽切肪劈玉东垣之青韮露种霜肥春不老
　琅玕输碧草石蚕甘露比滋蓝去茎而取柢蘹香
　小粒而繁枝蠡吾之土芋曰豆银山之树耳曰鸡天
　花为茵类之贵金针亦萱草之岐木兰可羮而可染
　水茄代菱而代梨花之属则牡丹芍药种分洛畦秋
　海棠喜阴而畏曝北茉莉葩熳而子垂金粟更名莺
