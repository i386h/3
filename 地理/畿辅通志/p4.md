<!-- { "loadSidebar": true } -->
　赈济等项事宜着九卿詹事科道会同确议具奏特谕





　　康熙二十四年三月初六日
谕大学士朕巡省南服见经过地方城垣圮壊者所在多
　有夫城垣者生民之保障所以卫吾人者也亟宜修筑
　之其令地方官何以葺治下之工部即议取旨行焉
　　康熙二十四年四月初十日
谕户部朕抚御方夏爱养黎元早作夜思勤求治理闾阎
　疾苦无时不深轸念欲使民生乐业比屋丰盈惟当已
　责蠲租万姓得沾实惠直隶地方频遇旱灾小民匮乏
　宜加恩恤顺永保河等处圈占地方应征康熙二十一
　年地丁钱粮已经诏行蠲免所有直隶八府康熙二十
　三年未完地丁钱粮尽与豁除其顺永保河未经圏占
　地方及真顺广大等处康熙二十四年应征地丁各项
　正赋俱着免三分之一尔部速行该地方官通行晓谕
　务使人人得被膏泽以副朕勤恤民隠至意如有不肖
　有司借端朦溷私行重征者或经参奏或被告发定行
　从重治罪尔部即遵谕行特谕





卷一

　　康熙二十四年九月二十一日
谕大学士朕近观牌楼原基甚深若将街衢掘至原基两
　傍房屋皆在浮土之上难以久存而于观瞻亦不相称
　且所掘之土运于何处也至浚治护城河若积土城下
　遇雨水流入河内旋至淤塞在凿河掘基需用帑金尚
　属小事但虑兴作无益应何法挑掘何方贮土尔等会
　同八旗都统副都统该部及各部院大臣步军统领详
　阅街衢议奏
　　康熙二十四年十一月初四日
谕户部朕惟自古帝王统一寰区懋先徳化必子惠黎元
　勤求民瘼俾干止宁成家给人足而后世跻雍熙治登
　上理朕御极以来宵旰图治未敢即安念切民依思培
　邦本虽编氓渐得遂生而闾阎正资惠养欲使羣生乐
　利比户丰盈惟频行减赋蠲租庶万姓得沾实惠前此
　用兵以来河南湖北两省人民转输供亿劳费繁多特
　沛仁恩以昭轸恤所有康熙二十五年应征地丁各项




卷一

　钱粮着与蠲免一半其康熙二十四年未完地丁钱粮
　亦着尽与豁除又直隶献县河间县河间卫江南宿迁
　县兴化县邳州髙邮州盐城县山东郯城县鱼台县地
　方今年重罹水灾小民艰苦亦应加恩轸恤所有康熙
　二十四年下半年二十五年上半年地丁各项钱粮俱
　与豁免尔部速行该地方官通行晓谕务使人人均被
　恩膏以副朕爱育苍生至意如有不肖有司官役借端
　朦混及私行重征者该督抚指名题参从重治罪如该
　督抚徇隠不行纠举或经参奏或被告发定行一并从
　重治罪尔部即遵谕行特谕
　　康熙二十五年九月初九日
谕户部自古帝王抚驭九有轸念民依凡鞠谋生养为计
　甚周犹以赐复蠲租为布徳行仁之要务朕嘉与海内
　元元共图乐利弛征减赋时廑于懐惟频涣恩施俾万
　姓得沾实惠念直隶畿辅重地天下根本寛租之诏屡
　沛往年但顺永保河较之畿南诸府差役倍多供亿尤




卷一

　　剧应加轸恤又湖广湖南福建四川贵州地方昔年为
　　贼窃踞民遭苦累今虽获有宁宇更宜培养以厚民生
　　应一体蠲免用昭恺泽直隶顺永保河四府及四川贵
　　州两省所有康熙二十六年应征地丁各项钱粮俱着
　　蠲免二十五年未完钱粮亦着悉与豁除湖广湖南福
　　建两省所有康熙二十六年下半年二十七年上半年
　　地丁各项钱粮及二十五年未完钱粮亦与尽行豁免
　　尔部速行该地方通行晓谕务使人民均被恩膏以副
　　朕爱育苍生至意如有不肖有司官役借端朦混及私
　　行重征者该督抚指名题参从重治罪如该督抚徇隠
　　不行纠举或经参奏或被告发定行一并从重治罪尔
　　部即遵谕行特谕
　　　康熙二十五年十一月十六日
　谕礼部朕惟敬
天奉
祖郊祀庙飨必精白厥心竭诚致慎庶几有孚昭格用洽明





卷一

　　禋朕于祭祀
坛
庙每躬诣行礼未尝不斋明袚濯实图感通凡从事于祀典
　　者皆宜表里精诚虔尽职掌近见执事陪祀各官间有
　　因循怠忽视为具文不能尽志致悫共效昭事之忱殊
　　为非礼嗣后务俾各秉诚心克恭祀事凡行礼仪节始
　　终整肃毋得慢易副朕敬奉
天
祖至意作何再加通饬永可遵行着九卿詹事科道会同详
　　加确议具奏特谕
　　　康熙二十五年十二月
　谕户部朕惟自古帝王抚驭寰区勤宣徳意必轸恤民隠
　　加惠闾阎俾黎元乐业比户丰盈而后化协时雍治登
　　隆理朕念切民依鞠谋生养欲使羣生乐利干止宁成
　　惟频行减赋蠲租庶万姓得沾实惠前念直隶畿辅重
　　地王化所宜先大沛恩膏用培邦本而顺永保河四府





卷一

　地方人民较之畿南差役倍多烦苦故将康熙二十六
　年地丁各项钱粮同湖南福建四川贵州四省钱粮尽
　与豁免比虑兵饷或有不敷真顺广大四府地方未经
　一体蠲免今闻此四府人民间有艰苦朕心深为轸念
　宜速施渥泽均示仁恩着将此四府康熙二十六年地
　丁各项钱粮尽行蠲免尔部速行地方官通行晓谕务
　使人民均沾实惠以副朕爱育苍生至意如有不肖有
　司官役借端朦混私行重征者该抚指名题参从重治
　罪如该抚徇隠不行纠举或经参奏或被告发定行一
　并从重治罪尔部即遵谕行特谕
　　康熙二十六年二月初二日
谕大学士京师重地所闗鸿巨盗贼凶棍察缉宜严其在
　步兵尤为专责前步军统领费扬古在任严于巡缉其
　所管辖屏絶情面今现任步军校席特库亦于情面能
　为拒絶巡缉管辖甚严若步军统领总尉皆如席特库
　盗贼凶棍畏罹法网自当敛迹京师庶得肃清左翼总




卷一

　尉穆呼达年老衰弱右翼总尉沙木布为人庸懦皆令
　解任二等侍卫达汉泰其人堪用可任管辖其代沙木
　布为总尉穆呼达缺选择以闻俟此总尉之缺既补之
　后可令步军统领总尉等会同于现任步军副尉步军
　校等员中察其不克任管辖庸劣者罢之其下兵部
　　康熙二十八年十一月初六日
谕大学士今岁京师附近地方遇旱谷用勿登小民资生
　无计虽钱粮俱已蠲免加恩赈赉给以帑金而求籴米
　粟亦觉维艰依然无食困于生计朕念之每为悯然也
　顷朕躬诣山陵所过之地谘问民间疾苦阅视被灾情
　形不仅艰难于米粟而已也虽燔爇之薪藁亦无之饥
　寒交迫曷以为生若不及时善加赈恤必致流移失所
　朕日夜焦劳不安于懐今兹适遇饥馑公家荘田及诸
　王以下大臣庶官殷实人等荘田积聚粮谷可酌量助
　给又直隶乡绅富民有积谷者并令助给散赈其散给
　帑金务令实给小民以为薪槱之用如此似于饥民方




卷一

　有裨益汝等与九卿詹事科道官会同详议以闻
　　康熙二十八年十二月二十二日
谕内阁朕意于祭祈谷坛文欲更制焉祈谷坛或有一代
　祀之亦有不祀之者辅臣时辍其祀矣朕以为民祈谷
　之故肇举祀事每岁祭文皆因旧词比年谷未大登民
　艰于食夫特为民生致祭祈谷宜悉陈其情愫更制新
　词此事内阁九卿詹事掌印不掌印科道官会同详议
　来日早奏闻
　　康熙二十九年正月初十日
谕户部朕抚育黎元早夜孜孜惟厚生是亟重念积贮民
　之大命曽屡颁谕旨令各地方大吏督率有司于丰稔
　之年晓谕编氓务令多积米粮俾俯仰有资凶荒可备
　乃比年以来未见实心奉行闾阎盖藏不能充裕常平
　积谷视等具文即如畿辅近地偶罹旱荒民间蓄积鲜
　少致为补苴之术嗣后直省总督巡抚及司道府州县
　官员于积谷事宜切实举行务令户有余粮仓庾充牣




卷一

　纵遇俭岁艰食无虞以副朕爱养生民至意如有仍前
　玩愒茍图塞责傥遇灾歉漫无储备者将该督抚及地
　方各官一并从重治罪尔部即遵谕通行特谕
　　康熙二十九年正月十一日
谕户部朕抚御区宇夙夜孜孜惟期厚民之生使渐登殷
　阜重念食为民天必盖藏素裕而后水旱无虞曽经特
　颁谕旨着各地方大吏督率有司晓谕小民务令多积
　米粮庶俾俯仰有资凶荒可备已经通行其各省徧设
　常平及义仓社仓劝谕捐输米谷亦有旨允行后复有
　旨常平等仓积谷闗系最为紧要现今某省实心奉行
　某省奉行不力着再行各该督抚确察具奏朕于积贮
　一事申饬不啻再三藉令所在官司能具体朕心实有
　储蓄何至如直隶地方偶罹旱灾辄为补苴之术嗣后
　直省总督巡抚及司道府州县官员务宜确遵屡次谕
　旨切实举行俾家有余粮仓庾充牣以副朕爱养生民
　至意如有仍前玩愒茍图塞责漫无积贮者将该管官




卷一

　员及总督巡抚一并从重治罪尔部即遵谕通行特谕
　　康熙二十九年正月十二日
谕户部朕惟阜民之道端在重农必东作功勤然后西成
　有赖畿辅地方去岁遭罹荒歉已经蠲免钱粮特发帑
　金兼支仓粟赈济虽小民餬口有资其子粒牛具恐多
　匮乏今时届首春田功肇始若弗经营措给将悞俶载
　之期播种不齐仓箱何望直隶被灾州县卫所穷民有
　不能自备牛种等项者该督抚率有司劝谕捐输及时
　分行助给务令田畴遍得耕易毋致稍有荒芜八旗官
　兵皆倚屯荘收获用以资生若有被灾贫乏耕作无力
　者该都统等通行各该佐领酌量佽助牛种所有荘田
　勿致播种后时以副朕敦本劝农爱养兵民至意尔部
　即遵谕行特谕
　　康熙二十九年二月初三日
谕内阁九卿詹事科道昨岁畿辅荒歉朕虑民食维艰或
　至流离道路既蠲除其田租矣复特发帑金三十万两




卷一

　并动支常平仓粟令该抚徧行赈贷盖期灾黎得所毋
　使离散也今闻通衢相近之民虽已获沾恩泽而僻壤
　穷檐究不能以自存致于越乡去土者甚众夫小民流
　移若此则司牧大吏所赈救者安在耶前所发三十万
　帑金未审如何散给所在人民有无转徙应遣部院大
　臣往加详察至于四方流民率多就食京师今年五城
　粥厂虽经倍给银米寛为其期但恐饥氓渐集无以遍
　赡罔克均沾慈惠宜増设粥厂择各部满汉贤能司官
　俾亲赈焉尔等其会议以闻
　　康熙二十九年七月初十日
谕户部朕抚育黎元勤思治理足民之道宜裕盖藏从来
　水旱靡常必丰年恒有积贮庶歉岁不忧饥馑如康熙
　二十七年颇称丰稔诚使民间经营撙节早为储偫何
　至二十八年偶遇旱祲室皆悬磬总因先时无备遂致
　餬口维艰比蠲除正赋特发帑金分行赈济所在官司
　悉仰体朕懐竭力从事被灾之众始获安全傥非拯救




卷一

　多方则茕黎必流移失所今霖雨时降黍苗被野刈获
　在即可望有秋惟恐愚民不知爱惜物力狼藉耗费秖
　为目前之计罔图来岁之需纵令年获屡丰亦难渐臻
　殷阜应行直省各督抚严饬地方官吏家喻户晓务俾
　及时积贮度终岁所食常有余储用副朕轸念民依绸
　缪区画至意尔部即遵谕行特谕
　　康熙三十年二月初一日
