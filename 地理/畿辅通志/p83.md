<!-- { "loadSidebar": true } -->
本朝顺治三年知县袁天秩康熙十一年知县李之栋
　　各修葺
　清河县城　旧土城周围九里宋元佑六年监官赵
　　荐之筑复圮明正徳七年同知何宗伊知县张一
　　鹏于旧城东南隅重筑周围三里髙二丈一尺广
　　一丈五尺东西南三门池深一丈阔二丈嘉靖间
　　知县孟仲遴万厯间知县向日红王守礼各修葺
　　万厯十一年知县张民綗改修砖垜崇祯十一年
　　知县曹亭
本朝康熙十一年知县夏琮十四年知县卢士杰相继
　　増修
　磁州城　相传赵简子筑隋开皇十年改筑宋宗泽
　　修明洪武二十年知州包宗达成化间知州张梦
　　辅重筑正徳十三年知州张珂甃以砖万歴二十
　　四年知州刘安仁复改造外用砖甃周围八里二





　　十六歩髙二丈五尺广一丈门四池深阔各二丈
　　正徳六年复浚深一丈阔倍之
本朝康熙二十四年知州任塾三十八年知州蒋擢各
　　増修
大名府　元城县附郭 　
　府城　唐魏博节度使乐彦祯建城周围八十里号
　　为河北雄镇宋庆厯间建为北京明洪武三十四
　　年圮于水都指挥吴成始徙建今城周围九里髙
　　三丈五尺广二丈五尺池深四丈五尺阔倍之成
　　化间知府熊祥弘治间御史韩福石禄相继増筑
　　嘉靖四十年甃以砖万厯二十年知府涂时相重
　　加修葺
本朝康熙十二年知县陈伟二十年知府鲍复昌再葺
　　四十九年知府俞品増修女墙
　大名县城　本金时屯营明景泰间典史郜瑢重筑
　　土城周围五里髙二丈六尺广二丈五尺东西二




　　门池深一丈阔一丈二尺嘉靖二十七年増设南门
　　隆庆三年知县李本意万厯三十八年知县赵一
　　鹤以水圮重修
　魏县城　明正统十四年筑土城周围五里有竒门
　　四池深一丈五尺阔二丈四尺寻于东北増辟一
　　门弘治四年知县鲍琦増辟西北门外筑土堤周
　　八里余正徳二年因旧堤以筑为外郭髙二丈外
　　复为濠深一丈八年改筑内城髙二丈五尺浚濠
　　深二丈嘉靖间知县冯惟讷董威三十二年知县
　　陆东复増修甃以砖万厯三年知县李幼淑二十
　　一年知县田大年天启二年知县陈序相继修葺
　　崇祯九年尽甃以砖
　南乐县城　旧土城元季枢密副使雕鹗建明弘治间
　　知县王徳陈邦器増修周围六里一百三十歩髙
　　二丈五尺广二丈门四池深一丈阔一丈嘉靖
　　三十四年尽甃以砖崇祯十二年知县锁青缙





　　増修
本朝顺治五年水圮知县蔡琼枝补修康熙十二年知
　　县方元启复修葺
　清丰县城　旧土城宋时建明成化初重筑弘治间
　　知县陆昆嘉靖间知县李汝寛俱增筑周围五里
　　有竒髙四丈广三丈门四池深一丈五尺阔三丈
　　嘉靖三十七年増髙七尺万厯间知县黄文星
　　天启四年知县潘士闻重修崇祯八年知县张
　　星甃以砖
本朝康熙十三年知县杨燝捐资修葺
　东明县城　明弘治四年知县宫显建十年知县邓
　　钺重修周围七里四十歩髙二丈五尺广二丈门
　　四池深一丈五尺阔六丈正徳间知县刘鸾嘉靖
　　间知县王确王嘉言髙文卿万厯间知县区大伦
　　常澄裴栋増修崇祯十二年知县崔育楩甃以砖
本朝康熙九年知县杨日升修葺




　开州城　五代晋时建明弘治十三年知州李嘉祥
　　増筑周围二十四里髙三丈五尺广三丈门四池
　　深一丈五尺阔三丈嘉靖间知州李一元万厯二
　　十年知州张三聘二十二年知州沈尧中二十六
　　年知州李之藻崇祯五年知州王直臣増修
本朝康熙七年知州孙棨捐俸补葺
　长垣县城　金元故城栁冢明洪武元年县丞刘彦
　　昭徙筑今地为土城周围仅二里有竒正统十四
　　年知县萧翼増拓成化十年知县王辅复加修筑
　　周围八里有竒门四正徳间知县卢昭张治道嘉
　　靖间知县马聪隆庆间知县孙錝胡宥万厯间知
　　县袁和俱重修崇祯十年知县王虚白始改砖城
　　髙二丈五尺池深一丈五尺阔四丈六尺
本朝康熙十年知县宋琮补修二十七年知县秦毓竒
　　孙子昶相继重修雍正元年知县赵国麟建护城
　　堤





宣化府　宣化县附郭 　
　府城　即元宣徳府城明洪武二十七年谷王命所
　　司展筑周围二十四里有竒髙二丈八尺广如之
　　门四宣徳初永宁伯谭广来镇増建城楼角楼各
　　四座正统五年都御史罗亨信疏请砖石包砌隆
　　庆二年加修崇祯七年増四瓮城楼
本朝康熙十五年重修三十八年知县周徳荣补修
　赤城县城　古炎帝榆罔氏时诸侯蚩尤所都也明
　　宣徳间阳武侯薛禄筑为城堡周围三里一百四
　　十八歩髙二丈九尺广二丈二尺门二景泰初都
　　督杨洪重修万厯二十四年増修
　万全县城　旧系万全右卫城明洪武二十六年筑
　　周围六里三十歩髙三丈五尺广二丈三尺东西
　　南三门池阔二丈永乐二年甃以砖石
　龙门县城　明宣徳六年建隆庆二年甃以砖周围
　　四里五十六歩髙二丈五尺东南二门崇祯九年




　　从举人窦维辂条议浚城濠
　懐来县城　元旧有城明永乐二十年展筑正统初
　　游击将军杨洪以石甃其北面景泰五年叅将夏
　　忠尽甃以砖周围七里二百二十二歩髙三丈五
　　尺东西南三门池深一丈阔如之万厯四十七年
　　兵偹道胡思伸重浚西闗通西门另设一城周围
　　三百二十歩髙二丈七尺池深阔各一丈万厯二
　　十五年砖砌
　蔚州城　后周大象二年建明洪武七年徳庆侯廖
　　允中开濠堑甃石改筑甲于诸邉号曰铁城周围
　　七里一十三步髙三丈五尺角楼四座敌楼二十
　　四座嘉靖戊戍知州文三省重建城楼
　蔚县城　即蔚州城 　
　西宁县城　东西二城皆明天顺四年建西城周围
　　四里十三歩髙二丈五尺广二丈门四嘉靖二十
　　四年叅将杨钺重修万厯二年甃以砖东城周围





　　四里髙三丈二尺广二丈五尺池深一丈阔三丈
　　五尺嘉靖四十二年重修万厯四年甃以砖
本朝康熙十一年通判邉安捐俸修葺
　懐安县城　明洪武二十五年筑周围九里十三
　　歩髙三丈五尺顶阔一丈门四西南北三面有池
　　深一丈隆庆三年重修甃以砖石
本朝顺治年重修
　延庆州城　明永乐中建周围四里一百三十歩髙
　　三丈五尺广四丈三尺东西南三门池深一丈一
　　尺阔二丈宣徳五年阳武侯薛禄景泰二年知州
　　胡琏増修五年千戸刘政导沽水环流城下天启
　　七年知州师宗文守备汪溶甃以砖石万厯中知
　　州师嘉言展筑北门阔五十歩杨惟相开西水门
本朝顺治间重修
　保安州城　明永乐十三年城守指挥使王礼因旧
　　补筑周围七百九十四丈髙三丈五尺门四池深




　　二丈五尺嘉靖四十四年知州贺溱守备周应岐
　　重修崇祯十三年知州李振珽増辟东门
本朝康熙五年知州寗完福塞东门康熙三十七年知
　　州易枚重开
易州
　州城　旧土城相传战国时孙操所筑周围九里十
　　三歩明正统间廵抚御史郭纪知州冯恺増修隆
　　庆间副使河东叙知府饶孚始甃以砖石万厯间
　　廵抚都御史孟重大以巨石为基城始完固
本朝顺治间重修
　涞水县城　旧城在拒马河西被水冲圯明永乐中
　　徙置今地景泰初増修周围三里八十五歩髙二
　　丈广一丈南北二门池深八尺阔二丈成化中县
　　丞乔登主簿吴登十一年知县姜盛李宪相继修
　　葺增开西门嘉靖二十九年知县唐治复増修崇
　　祯七年知县袁懋功易土以砖未竣十年知县桂





　　　辂续成之
　本朝顺治间重修
　　广昌县城　始建无考明洪武十三年千戸李贞监
　　　修砖城周围三里一十八歩髙三丈五尺垜口八
　　　百一十七个上盖角楼四座东西南北四门又东
　　　北二小门池深一丈
　本朝康熙二十四年奉
旨查修完固知县事杜登春捐银一百两协助完工复建
　　　魁星阁于城上
　冀州
　　州城　汉冀城周围十二里宋建隆初増修至二十
　　　四里明成化十八年滹沱河水溢入城水退重修
　　　旧城四面后渐倾頺弘治元年乃于东南北三面
　　　改筑内城方十四里髙二丈南北西为三门东面西
　　　南隅为二水门正徳六年砌塞东水门嘉靖二十
　　　一年増筑内城周围浚池外筑小堤崇祯九年知




　　州李弘祯砖甃城楼敌台垜口
本朝顺治十四年知州陈嘉会康熙三年知州杨遇春
　　五年知州李显忠相继重修
　南宫县城　旧在县西三里明正统十四年建成化
　　十四年衡漳泛滥官民廨舍尽没知府余瓒知县
　　李麟议迁今地周围八里髙二丈门四城外为隍
　　隍外为堤堤外为重堤正徳七年缭以瓮城嘉靖
　　十八年砖甃陴堞隆庆四年更加修葺髙三丈
　　七尺广一丈五尺六年复浚池周十里深五丈广
　　三丈并筑护城堤髙三丈基广二丈五尺
本朝康熙十一年知县胡景铨重修
　新河县城　旧在县西三十里元至正间大水壊城
　　知县王元移建于此工未就明景泰间筑周围四
　　里髙二丈广如之东西南三门池深一丈阔如之
　　成化三年知县萧智正徳六年通判李志学増
　　修嘉靖三十三年砖甃垜堞四十二年知县蔡懋





　　昭复筑外堤万厯十一年知县王文炜二十一年
　　知县徐治民先后补修连垜口髙三丈二尺池深
　　一丈二尺阔二丈外为土堤髙七尺阔一丈
本朝康熙十四年知县王汝翰重修
　枣强县城　县自秦汉迄宋当黄河之冲金天会四
　　年河溢城圯乃议迁于县西三十里到马村即今
　　治周围四里髙二丈八尺东西南三门池绕之明
　　成化六年典史于晟因旧址重修正徳中浚隍
　　阔五尺益以护城堤嘉靖二十九年知县张珉増
　　筑易土陴以砖加髙五尺池深广亦各加五尺崇
　　祯间知县王士英沈戬榖相继増修
本朝顺治十七年知县何之图补葺康熙十年重修
　武邑县城　旧有土城明初渐圯正统十四年知县
　　张赟循旧址重筑周围四里髙二丈四尺门四池
　　深一丈一尺弘治十四年滹沱河涨城复坏正徳
　　元年知县成文重修嘉靖二十一年知县魏廷増




　　筑加髙八尺广一丈五尺池深二丈阔如之万厯
　　十七年知县王学易重修
　衡水县城　旧在县西南十五里明永乐五年大水移
　　县治于范家疃即今地景泰元年知县欧复始创建
　　正徳七年知县张文佑増修周围四里有竒髙二
　　丈广一丈三尺门四池深一丈三尺阔七尺正徳
　　七年増髙八尺嘉靖间知县郝铭李完严修相继
　　补修万厯三年知县孙梦麟易垜以砖崇祯九年
　　知县王询修敌台十四座
本朝顺治二年知县张恒重修
赵州
　州城　旧有土城明成化四年知州潘洪因旧修葺
