<!-- { "loadSidebar": true } -->
圣祖仁皇帝在
天之灵即如前岁雨泽偶愆去岁畿辅被潦朕在宫中虔祷
上天叩首至于伤肿中夜屡起瞻望云色以卜睛雨祈祷之




卷四

　时甞终日饮膳不御不止于减膳而已此皆朕黙尽其
　　心不肯令人知之在朕心以为敬
天勤民励精图治之意至真至切可以自尽无少愧歉于中
　　故凡下诏求言之事未曽举行今夏二麦登场之时适
　值连雨目前雨虽暂晴尚未开霁朕为小民深切轸念
　　且奸民郭允进私贴謡歌有军民怨新主之语朕心因
　　此反躬自省不能无疑或用人行政之间在朕已实尽
　其心而众人观论尚有以为未当之处亦未可知总之
　千万人之中有一二人或有异议朕心即欲省察而权
　衡之尔内阁九卿翰詹科道等官皆朕简用之员职在
　　劻勷谊同休戚若朕身有过可直言无隐政治得失亦
　　即各抒己见据实陈奏朕必嘉纳勿视为具文勿有所
　　瞻顾茍且塞责重负朕真切清问之至意
　　　雍正四年七月十五日
　上谕据鄂尔奇缪沅奏称直隶借粜仓谷弊端种种无非
　　地方官巧为掩饰亏空之计向来直隶仓谷亏缺甚多




卷四

朕知之甚悉各官惟恐败露故设计弥缝详请借粜李
绂为其所欺遂代为题请且未经奉旨即先为散给及
派员往查又转停止览鄂尔奇等所奏各官情弊显然
凡此等州县官员若仍留原任将来假公济私那新掩
旧必至刻剥小民亏欠正项而地方仓厫始终不得清
楚可将巧称仓谷出借各官悉行解任着吏部将投供
到部候补候选之州县官俱带来引见朕亲自选定人
数其鄂尔奇等已经到过之正定顺德大名广平保定
五府所属赞皇等二十一州县着即将拣选人员掣籖
发往鄂尔奇等未到之永平宣化顺天三府所属之二
十一州县俟伊等到彼查出有出借仓粮者即咨吏部
令籖掣人员前往代之以上各州县借出之谷俱着解
任之官员自行催还以一年为限限内全完者仍准即
行另补若先期速完者随到随即另补若逾限不还者
治以那移亏空之罪如此办理则亏空之员不得复居
现任挟制小民那移出纳而接任之员交代井然又无




卷四

　前后不清之项若果系借欠在民按数催还其原官仍
　可另补于公私均有裨益李绂既不能稽查属员之巧
　饰亏空转为伊等欺朦具题代请又不候旨即令各属
　擅自给发甚属不合着严饬行又鄂尔奇等奏称阜平
　赞皇等处违例将谷借给兵丁向来有无借给兵丁之
　例着九卿察明具奏闻直隶各处仓厫久未修理倾圮
　者多此皆地方官漫不经心利瓦伊钧不实心任事之故
　着李绂严饬各属设法速行修整
　　雍正四年七月二十八日直隶总督李绂奏昌黎县
　知县李士着乞休奉
上谕昌黎县知县李士着现因私借仓谷解任清还借项
　今以老病乞休显有亏空谷石情弊着将李士着留住
　昌黎交与新令俟伊将借动之谷清还申请该督报部
　后准其回籍直隶解任之四十二州县知州知县等官
　俱照此例留住原地方清楚仓谷
　　雍正四年八月初九日




卷四

上谕从来直隶江南两省盗案多于别省雍正二年三年
　间利瓦伊钧为直隶总督节制提镇遵朕谕旨严拏盗贼
　故直隶盗案因而甚少自去冬以至今春盗案复多若
　云因去秋水潦歉收所致何以彼时正当被灾乏食之
　际不闻盗贼肆行偷窃至今春夏二麦丰收小民反为
　此犯法之事是必有为首积盗纠合匪类巧于漏网各
　州县被窃之处虽多而奸滑之盗首不过数人窝藏之
　巢穴亦不过数处而已畿辅之地为四方观瞻岂可听
　宵小之潜藏任有司之疎忽昨朕特降谕旨从雍正五
　年为始凡直隶盗案仍照旧例不分首从皆斩不准寛
　贷盖除盗安民乃国家政事之要应加惩创李绂职司
　表率安可漠不经心可速饬属员严加缉捕务令得其
　根柢以清盗源若仍前疎忽定将李绂治以重罪并谕
　直隶提镇等官各饬属员稽查防汛以靖地方毋得疎
　纵自干罪戾在京步军统领衙门及巡捕营弁五城御
　史及司坊官员各宜尽心访缉以副诘奸弭盗之职




卷四

　　雍正四年十月十一日
谕大学士九卿等直隶地方旗民杂处往往以强凌弱势
　力相加而谨朴良民常被欺压因而相习于强悍之风
　不知悛改而风俗不能臻于淳厚朕励精图治欲四海
　之广道德一而风俗同况辇毂之下首善之区尤当整饬
　化导以为万邦之式今欲将满汉汉军御史各差二员
　令其巡查八府地方凡旗下告退之官员及在屯之庄
　头内监之族戚与在籍之乡绅衿监倘有不安本分凌
　虐良民不畏官吏恣行暴悍者或即行惩治或具本叅
　奏其地方命盗案件亦听其查访有应在本地方归结
　者即会同地方有司秉公归结有应奏闻者即行奏闻
　务使豪强敛迹良善安居以副朕移风易俗之至意其
　如何遣官分巡之处尔等定议具奏
　　雍正四年十二月十九日
谕五城官员军民人等制钱乃日用之所必需务使充足
　流通始便民间之用国家开局年年鼓铸而京师钱文




卷四

不见加増外省地方亦未流布是必有销毁制钱制造
器皿以致钱文短少钱价日昻其中情弊显然朕念切
民生屡降谕旨而钱价仍未平减是以禁用黄铜器皿
凡民间所有俱给价令其交官以资鼓铸此朕悉心筹
画至再至三专为民间资生便用起见并非朕有需用
铜觔之处而广收民间之铜器于内府也似此有益于
民间之事尔等当即踊跃急公欣然交纳使钱文赢余
日用赡足尚何待于上官稽查催迫耶况铜器交官皆
如数领受价值又何乐而不为耶且民间器皿非必定
需黄铜制造其在有力之家则白铜红铜皆非难得之
物而无力之家如木盆磁器价亷工省亦未甞不适于
用非若钱文为人人所万不可缺者朕为尔等日用之
计如此筹划尔等自为日用之计更当鼓舞奉行何必
迁延观望令公私俱无所裨益乎与其藏匿于家将来
限满三年犯禁获罪何如彼此相劝早为交纳既得价
值而又受钱价减省之利益乎朕悯尔等愚昧无知再




卷四

颁此旨遵行晓谕其咸体朕意














　畿辅通志卷四




卷

卷五

　钦定四库全书
　　畿辅通志卷五
诏谕
皇上谕旨
　　雍正五年二月初七日
上谕修举水利种植树木等事原为利济民生必须详谕
　劝导令其鼓舞从事方有裨益不得绳之以法若地方
　官员因闗系考成督课严急则小民转受其扰矣着直
　隶学臣转饬教职各官切加晓谕不时劝课使小民踊
　跃兴作若地方官员怠忽不加劝导或有逼勒过严者
　着学臣稽察奏报三路巡察御史亦着善为劝导悉心
　稽察如地方官有奉行不善之处即行据实奏闻
　　雍正五年闰三月十八日
上谕保定府举人苏庭条奏内称直隶带征钱粮州县并
　催以菜色初起之民当三春絶乏之日办理实难请俟
　二麦登场三秋纳稼之后酌年岁丰歉以定带征多寡




卷五

　之数等语直隶地方前岁被水歉收朕念切痌瘝焦劳
　倍切至颁发仓储七十万石以为赈粜之需又兴修各
　处城垣水利工程约费帑金数十万两俾小民佣工以
　餬其口抚恤之政无所不周查赈之员络绎于道所以
　为畿辅百姓谋安全者已尽朕心力矣幸荷
上天鉴佑上年二麦大收秋成亦属丰稔远近黎庶共乐安
　居无不感朕恩泽至于带征钱粮乃国家惟正之供朕
　何敢市私恩以邀誉今既格外施仁寛期于从前而补
　偿于今日小民淳朴者多断不忍于受恩之余又存拖
　欠国课之想假使民力果有不足该地方大吏有司自
　然体朕爱养元元之心暂缓催科之令必不至迫急滋
　扰也苏庭既系举人乃读书明理者尤当感戴朕恩以
　完课急公劝导百姓今乃倡议缓征希冀侥幸以惑人
　心并言小民菜色初起夫菜色初起四字或可用之于
　雍正三年秋成被水之后奉旨赈恤之时而苏庭用之
　于雍正四年秋成丰稔之后尚得谓之公论乎直隶绅




卷五

　　衿包纳钱粮积弊种种众所共知苏庭必系此等之人
　　故为此奏以自便其私着将苏庭革去举人发与总督
　　宜兆熊刘师恕将苏庭向日居乡为人一并查明具奏
　　　雍正五年闰三月十九日
　上谕三农仰资雨泽所重尤在春时今年三月间直隶地
　　方雨旸不一朕念切民依时时体访昨闰三月十一日
　　京师及近畿之地俱得雨泽而蓟州咫尺间仅有微雨
　　不能沾足朕向来屡降谕旨凡水旱灾浸之故或因朝
　　廷政事阙失或因该省大吏及该郡邑有司有乖职守
　　各致愆尤或因本地风俗偷薄人情浇漓此数者皆足
　　以上干
天和致使阴阳违序古人言此最为详备而朕研究天人感
　　应之理确然知其不爽是以往复谆谆训谕中外期于
　　共相儆勉修人事以格
天心此念无一刻或忘也今春畿辅逺近雨泽不均朕再四
　　思维不得其故昨见保定府举人苏庭条奏请将本年




卷五

　　带征钱粮缓其征收而又故为迫切愁苦之词加以菜
　　色字様欲以耸动朕听即此可知小民之心无时餍足
　　当收成偶歉之时蒙朕多方拯恤比岁缓征而小民皆
　　相习视为固然迨及岁已丰熟全不念租赋乃惟正之
　　供输将乃分内之事仍思迁延侥幸遂其私心转觉纳
　　科完粮为意外之事相对辗转志气不舒遂致上干
天和甘雨不能应时而降此亦理势之必然者也况自私自
　　利之念蒙蔽于中而非理非分之望扰攘于怀既忘朝
　　廷抚绥保护之深恩又忘
上天锡福惠民之大德人情如此尚得谓之风淳俗厚而可
　　邀
上天之眷佑乎夫钱粮出于地畆凡应完国课者皆系有产
　　业之家并非无力穷民可比岂有上年丰收之时全不
　　筹及于今年国课之理假若民力果属艰难该地方大
　　吏有司自然体朕宵旰勤民之至意暂缓催科断不忍
　　过于迫急竭民力而违朕旨也朕因小民习染既久私




卷五

　欲难除不识君民一体之情不知天人感召之理致干
上苍谴责垂慈示儆朕心深用悯恻切加训饬果能遵朕谕
　　旨安分守法循理奉公则俯仰寛舒心志畅适古人云
　　和气致祥将见五风十雨大有频书断不忧水旱灾綅
　　之为累若宵小无知以为朕因催科降此谕旨则不但
　　不知朕教养之深恩抑且昧天人感应之理矣着直隶
　　总督督率有司体恤民隐教养兼施将朕此旨通行出
　　示晓谕务使逺乡僻壤之民咸令详悉知之
　　雍正五年四月初九日吏部等衙门议覆东光县知
　　县郑三才条奏各欵奉
　上谕郑三才身任东光县知县其所奏必有确知灼见伊
　　既称泊河通判兼辖数县一身难于巡查差役又滋需
　　索等语部议交与该督抚严行查禁督抚所辖地方辽
　　阔此等细事恐难周知或应添设官员分任其事或应
　　交与巡察御史稽查之处着直隶总督等定议具奏又
　　郑三才奏称东光县地棍绅衿把持包揽挟制官府拖




卷五

