<!-- { "loadSidebar": true } -->
　不能断谗舌于郭开系梁栋兮既折噫大厦兮将颓
　非一台足悲国无人兮吁可悲
　元
　　横翠楼赋　　　　　　　　　　刘　因
　金台雄壮甲天下而山水人物为最也其西北有峯
　望之嶻然而立巍然而髙琅然而秀者郎山也其西
　四十里有泉穴城而来流分而派衍环乎市井之间
　为一时之伟观者鸡水也水之上又多楼亭台榭之
　美而宏丽杰出俯瞰闾阎骋懐游目足以极登临之
　胜槩者横翠楼也楼之上飘轻裾曳长袖解剑指廪
　酾酒临江养胸中之天地游物外之文章为燕南文
　物之冠冕者楼之主人也主人觞于斯咏于斯宾
　客于斯见千岩万壑盘纡拂郁而空致乎几案间故
　乐而名之曰横翠也然而乐其所以乐者非直为景



　物役也将以取山水之秀而助其气也若夫嵯峩嶪
　刻削峯峦混涵天地呼吸万壑崭絶峻拔嶷嶷然
　有可望而畏之者与秋色而相髙也云开日出雨霁
　虹消岩霮若拂岚扑黛霭霭然有可喜而翫之
　者朝来之爽气也霜露既下木叶尽脱水穷霞尽天
　髙鹜飞螺髻隠隠蛾眉者天寒而望逺也日上
　壁而乘彩月上轩而飞光开帘拄笏把酒而觞者翠
　屏之晩对也朝晖夕阴烟容雨态如万物供四时而
　无穷也由是而观之主人气象巍然襟韵磊落灵台
　洞月玉骨横秋飘飘然有凌云之风者殆不偶然也
　燕赵诸公多以歌诗道其美记之者有陵川之雄文
　咏之者有木庵之絶唱前人之述作己备主人复以
　文命仆仆辄不自揆拾人之滞穗丐人之残炙亦为
　之赋而赘之于后其辞曰
　丙寅之秋七月与主人相携登于横翠之楼览斯宇
　之所处极沧溟之尽头地连西鄙雄冠中州星分箕

　尾州别冀幽控鴈门之右塞引鸡距之清流倚太行
　之宕观接易水之长洲有如阴云惨惨晦日冥冥林
　峦失色岩壑潜形或风雨骤至汩然如半夜之潮生
　或波涛怒卷涌然如万马之军声使人魂飞胆栗心
　折骨惊伥然失视悚然忘形怛恻憭栗兮而若有逺
　行者乎又如云开山色雨沐秋容天光接塞水影涵
　空浮一天之灏气快千里之雄风使人遄飞逸兴浩
　发吟魂如登太山漂昆仑有可挟日月而薄风云者
　乎又如骋出岫之白云傲横空之素霭揖列壑之青
　岚访攒峯之翠黛穷岛屿之萦回观宇宙之宏大吞
　燕赵之精英吸乾坤之沆瀣发胸次之瑰奇豁中襟
　之蔕芥其亦有思乎古人之登髙而吊古伤时而感
　慨也若乃太行之英郎山之灵开岫幌辟岩扃收雾
　幛列云屏供诗情于晩翠贡图画于新晴于时吾与
　子咏春风于舞雩濯尘缨于沧浪来登斯楼终日徜
　徉歌紫芝之曲酌明月之觞渺天地于一粒随造化



　而翱翔期万代于咫尺顺四时而行蔵下视万物杳
　焉如千里毫芒然后嚣嚣然洋洋然庶乎可以与天
　下俱忘者矣
　　石皷赋　　　　　　　　　　　周伯温
　余尝考古石刻而岐阳石皷为第一每读韦韩苏三
　君子之歌心葢竒之访诸士大夫俱在京师欲往一
　观而无由也皇上践祚之始年有诏置石皷太学遂
　列于宣圣庙之两塾尊之也明年改元皇庆余列国
　子生抚玩之获偿所愿夫以三代遗物置庠序中盛
　典也韩诗有云圣恩若许留太学诸生讲解得切磋
　葢欲而不得故冀之于乎韩公不得见于昔时而吾
　辈得见于今日何幸如之辄为赋曰
　周有石皷今在辟雍列桥门而甲乙相辉映于西东
　纷质理之泐蚀伟形制之穹崇有文秩秩有词沨沨
　法皇颉之妙画续小雅之变风蔚兮九天之仪鳯蜿
　兮六合之神龙欣兽鱼之物庶嘉车马之攻同厯厯

　兮琼株森竦于元圃依依兮神云隠见于苍穹嗟追
　琢之浑厚或制作于天工于赫宣王振颓纲四国
　既遂百职既张睠兹农暇载饰戎行踵武前人搜于
　岐阳史籀才艺当时俊良播于声诗勒之琳琅其形
　之不一者因朴质之自然其数尽于十者表治极而
　功扬在战国暴秦而韬晦者抑贞介逺其污辱厯两
　汉六朝而不冺没者必神物为之防岁纪茫茫显
　于李唐韦韩歌之蔼其有芳迄宋宣和斯迁于梁金
　人袭没遂归朔方维天子之龙飞文运之日昌诞
　降徳音辇登上庠文石重籍周卫两旁六经彛训因
　时表章大比旷典同日举扬遐迩纵观陈迹复彰嗟
　夫九州岛之鼎已沉沦而不可得岣嵝之石乂漫灭而
　不复有惟斯文为至寳实终古之罕偶惜捃摭之有
　遗不见称于鲁叟何人之蚩蚩洼一为臼质损文存
　庸诏永乆后乎此者岂无祖龙之颂功茂陵之封禅
　亦皆埋仆于榛莽虽万一之或传适足以着其君之



　无取然则石皷之周流于世者天非徒寿之葢以寄
　古文于不朽也乃作诗曰刻石皷兮周贤王置之学兮
　自我皇纷胄子兮乐未央日咏歌兮扬扬维大道兮
　无疆齐地乆兮天长维斯皷兮作配勿壊兮勿伤保
　亿龄兮于耿光
　　燕山八景赋　　　　　　　　　陈　栎
　粤自昔之京师称为众大之区今大业之覆焘亶亘
　古之所无建皇都于燕山信广大而超卓稽载籍之
　所传跨亳殷与京洛仰景致之佳絶殚颕而难穷
　味绮名之有八恍莫指其形容仙凡隔于苑墙邃深
　而琼其岛天永纵夫阳春花命长而鲜好池虽仍于
　古称芙蕖艳其佳色与景秋而最宜凉飔生夫碧
　横晴虹之下埀潴为琼玉之浆几万斛之珠滴岁酿
　万寿之觞爱一台之天成金知出于谁铸待夕阳之
　照出色黄明而自媚山屹峙于兑方席花积而峥嵘
　市烘黄绵之袄天现白玉之屏津赵北与燕南鸡呼

　而澄澈银螮蝀之髙卧玉狻猊其如活轩辕裔之
　蓟封雨飞门而河翻妙胜庐阜之瀑髙出龙门之滩
　史尝纪夫居庸名列三闗之一山堆皱而万迭翠欲
　滴于一色是为八景之畧媿其详之未知彼潇湘与
　凤翔亦八题之昭如兹偏方兮下国景何一二而数
　众大古莫拟之岂八景而但已山水自于西北景清
　淑之所锺地广漠而深厚极城阙之宏崇合官府兮
　市里暨民物之富庶孰非可观之景顾观光之犹未
　将究极而论之曰在徳不在景山川以人而重徳与
　景而悠永亳殷京洛之区今视昔而依然谓愚言之
　不信何一盛而莫肩如宋玉想象夫髙唐苏子亲见
　夫境虽铺张恐涉于虚无知初咏未得其要领也
　　黄金台赋　　　　　　　　　　杨维桢
　怀美人兮天一方曰燕然兮故邦耿寒照兮析木黯
　云芜兮武阳瞻崇台之千尺兮敬吊昭王南山松柏
　兮度材孔良载捄载兮厥土燥刚上千澒洞兮下



　镇鸿龎出没尘雾兮蔽亏景光増黄金之改观兮耸
　具瞻乎四旁吾不知壮丽之所出兮曰聘士之皇皇
　嗟甘棠之子孙兮胡﨑岖于蛮貊锺哙之之遗祸兮
　受强齐之控扼嗜若虓虎兮威若雷霆蹇吾冲之嗣
　祚兮哀力单而势轻吊遗黎之疾苦兮衔前人之愤
　烈思英雄以共奋兮庶国耻其可雪千金一掷兮聘
　席之珍尺璧非寳兮寳于仁人市遗骨以招骏兮缤
　龙媒其奋趾剧不召而自至兮邹闻风而亦起毅委
　质以骏奔兮争来轻于千里葢一诚之感激兮固非
　黄金之所饵也寳鼎九庙兮金城四壁大邦懐势兮
　小邦畏力振吾旅于临淄兮迫穷宼于莒墨齐器设
　于宁台兮故鼎返于磨室洒九京之宿愤兮诚一时
　之伟绩也呜呼鹿之台以贿败兮瑶之台以侈亡云
　梦荡乎游盘兮姑苏鸩乎内荒戏马鄙于刓印兮铜
　雀泣乎分香哀章华与望海兮踵神明与柏梁编以
　金玉兮络以绮组罗列埀棘兮错落元圃国士一空

　兮祸国之府想昭王之清风兮增激古之慨慷去千
　载如一日兮金之台至今其有耿光呜呼噫嘻望碣
　石兮山嵳嵳凉风萧萧兮易水波访故址兮何在招
　望诸兮悲歌易可竭兮碣可磋髙台之风兮不可磨
　明
　　皇都大一统赋　　　　　　　　杨　荣
　维皇明之有天下也于赫太祖受命而兴龙飞淮甸
　风云依乘恢拓四方弗遑经营既渡江左乃都金陵
　金陵之都王气所锺石城虎踞之险钟山龙盘之雄
　伟长江之天堑势百折而流东炯后湖之环绕湛寳
　镜之涵空状江南之佳丽汇万国而朝宗此其大畧
　也迨于圣皇嗣大一统刚健日新聪明天纵囿四海
　以为家登羣贤而致用思继志之所先惟都邑之为
　重于是天意鉴观人心和同神灵效顺筮协从既
　应天以顺时爰辨方而正位视往圣而独超继髙皇
　之先志乃相乃度载经载营眷兹北京山川炳灵其



　为形势也西接太行东临碣石巨野亘其南居庸控
　其北势拔地以峥嵘气摩空而崱屴复有玉泉漫流
　宛若埀虹金河澄波雪练涵空膏渟黛蓄浩渺冲融
　包络经纬混混无穷贯天河而为一与瀛海其相通
　尔其派连析津源分潞水既环抱以萦回亦弥茫而
　清泚来职贡于四方通樯帆于万里至若王畿之内
　辇毂之间沃野弥望原陆寛闲烟火相接鸡犬相闻
　宵无警柝外戸不闗以牧则蕃以种则获以佃以渔
　以耕以凿随其所营皆得其乐而其为都也四方道
　里之适均万国朝觐之所同梯航玉帛为都邑之会
　阴阳风雨当天地之中爰勅臣庶爰伐材木南浮湖
　湘西入巴蜀斧披虹霓声撼山谷徂徕之储新甫之
　蓄梗枏杞梓杉槠柽橚梢横青天根连地轴巨细毕
　输长短悉録驾云车之百辆振龙骧之万斛纷纭辐
　辏弥布川陆厥材之良不一而足若乃美石比玉从
　古所称莹者如圭洁者如琼温者若璐润者若瑛以

　磨以砻乃坚乃贞铿林振壑驰飙惊霆千夫所攻万
　里启行山灵助其光华坤后发其精英岂碔砆之敢
　混实寳玉之争呈若夫坎离播功坤艮合徳出于陶
　冶成于埏埴飞紫焰于半空结祥烟于八极或规以
　圆或矩以方灿琉璃之一色耀文采于中央或肖形
　于兽吻或拟质于鸳鸯于是良时载启吉旦既卜臣
　庶骏奔滃若云矗源源其来登登其筑百堵皆兴万
　夫相属行若鱼贯立若鳞蹙斧斤挥霍尺度攒簇由
　是贲育效力公输献竒曰殳曰斨伯与暨埀摅厥巧
　思运厥神机各效其能以见于为顾小善之并録矧
　妙伎之或遗羣材碨磊以山积巨栋腾跃而翚飞尔
　乃九门洞开三殿攸建觚棱云耸丹漆霞绚辇路逶
　迤阁道回转华葢屹立乎中央奉天端拱乎南面其
　北则有坤宁之域干清之宫璇题耀日寳柱凌空金
　铺璀璨绮疏玲珑珠玉烂锦绣丰茸葳蕤起鳯夭
　矫盘龙千门瑞霭万户春融其南则有午门端门左



　掖右掖丹阙峙而上耸黄道正而下直豁大明之髙
　张屹正阳之拱揖缭周庐之穹崇蔽重甍之翼其
　左则有宗庙之祀以奉祖考仰在天之神灵隆万古
　之尊号谨岁时之烝尝荐纯诚于苹藻其右则有社
　稷之灵以崇祀享汛坛壝之肃清通神祗于肸蠁爰
　春祈而秋报用昭荅于灵贶若夫干清之前门列先
　后日精月华之对峙景运隆崇之并构谨身翼乎其
　前仁寿屹乎其右又有奉先之祠大善之殿文楼武
　楼之特耸左顺右顺之并建若乃震位毓徳文华穹
　窿亦有武英实为斋宫有天财寳藏以贮珍货有大
　烹光禄以典飱饔寳善在左以翼翼思善居右而崇
　崇若夫钦安之后珠宫贝阙藻绣交耀雕栊嶻六
