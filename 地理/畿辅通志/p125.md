<!-- { "loadSidebar": true } -->
　堨山集　在平谷县东四十里堨山口




　齐家庄　在宛平县西北有廵司
　太平庄　在昌平州东南二十五里元史延佑七年
　　迁红城屯军于太平庄屯种
　张仙庄　在蓟州西南七十里与三河及寳坻县接
　　界
　黄村　在府南四十里南路捕盗同知驻此
　燕丹村　大兴县北二十五里
　门头村　在宛平县西八里往西山者以村为门
　　径故名
　范村　在涿州西南宋史宣和四年伐辽辛兴宗总
　　西路兵趋范村
永平府
　龙井关　在迁安县西北一百九十里西接遵化州
　　界陡峙边外有城把总驻守
　潘家口关　在迁安县西北一百八十里龙井关之
　　东有守备驻守其东接喜峰口





　喜峰口关　在迁安县西北一百七十里西南遵化
　　州七十里其东南五里为喜峰口城周三里关口
　　有来逺楼可容万人明时驻兵戍守为蓟镇重地
本朝设章京逰击驻防谓之喜峰路道里记由喜峰
　　口东北六十里曰椴木峪关又六十里即松亭关
　　方舆纪要喜峰口之西南有铁门关关外有大潭
　　即喜峰之水源也又循是而西南为小喜峰又
　　三里曰老子谷下为团亭砦滦水流其间隔滦
　　水而西为楼子山又南为平山皆与遵化相出
　　入处也
　界岭口关　在抚寜县北七十里旧筑关城有东
　　西月城为戍守要地
本朝设把总驻此明职方圗界岭口东十五里为十八
　　盘岭又东三十五里曰牛心山去义院口三十里
　　府志自界岭口东至义院口凡六口其大者为箭
　　杆岭




　箭杆岭关　在抚寜县北方舆纪要箭杆岭东接
　　双岔谷星星谷又东为苇子谷又东厯细谷口
　　花场谷拿子谷皆有小城为戍守地又东即义
　　院口
　义院口关　在抚寜县东北旧设守备驻防今改把
　　总其西南十二里曰石乔谷又南曰石门寨又东
　　为长营皆有小城戍守又东为水门寺关关迤北
　　为平顶谷城子谷皆有堡又东接董家口
　董家口关　在抚寜县东七十里关之东曰大毛山
　　口有城又东为小毛山口又东曰小河口曰大青
　　山口皆有堡又东即黄土岭关
　黄土岭关　在抚寜县东北一百二十里有城旧设
　　守备今改把总方舆纪要关之西有黄土岭营
　　其东南曰西阳谷庙山谷皆有堡又东即一片
　　石
　一片石关　在抚寜县东七十里有关城城东有





　　九门水有水分九道而下故名旧有逰击驻防今
　　裁方舆纪要自一片石而南曰寺儿峪三道关角
　　山关旱门关北水关凡五关口其三道关之南二
　　十里曰山海关
　山海关　即山海卫在抚寜县东一百里南至海
　　十里东至
盛京锦州府寜逺州界八里古渝关也一名临榆关
　　隋书开皇三年城渝关新唐书地理志石城县
　　有临榆关亦名临闾关五代史幽州北七百里
　　有渝关东临海北有兔耳覆舟山山皆陡絶并
　　海东北有路狭仅通车其傍地可耕种唐时置
　　狭石绿畴黄花等戌方舆纪要榆关今名山海
　　关北倚崇山南临大海相距不过数里实为险
　　要旧志山海关明洪武初徐逹建十四年兼置
　　山海卫筑城周八里有门四池广二丈又南翼
　　城在关南三里北翼城在关北三里盛京通志




　　山海关有老城西罗城东罗城南新城北新城
　　五城环绕亦名五花城府志山海卫明洪武中
　　建关并置卫
本朝因之
　　　按明统志云渝关在抚寜县东二十里洪武初
　　　魏国公徐逹始徒而东去旧关六十里谓之山
　　　海关考杜氏通典临渝关在卢龙县东一百八
　　　十里按其道理即今山海关之地也葢辽金时
　　　以渝关为腹里地故址渐堙明初始修复之非
　　　移置创建也其在县东二十里者乃驿递之所
　　　取榆关为名耳
　桃林口　在卢龙县北六十里桃林山有堡方舆纪
　　要桃林口控临边塞屹为要镇边畧口北十四里
　　有梳头崖口之东曰梧桐谷重谷皆有戍守其南
　　即桃林营
　青山口　在迁安县西北一百二十里旧设营今





　　为堡有把总驻守其西距喜峰口六十里其东
　　有榆木岭大岭烂柴沟皆有堡又东南为城子
　　岭旧名城子岭关又东为擦崖子皆有堡把总
　　戍守又东为洪义岭五重安新开岭亦皆有堡
　　又东为白羊口
　白羊口　在迁安县北六十里亦曰白阳峪有堡其
　　东为白道子石门子亦皆有堡置戌守又东北为
　　冷口
　冷口　在迁安县东北七十里有关城章京驻防其
　　东南为河流口又东南为徐流口有营又东即刘
　　家口
　刘家口　在迁安县东北五十里旧志口东接卢龙
　　县之桃林口路出大寜最为襟要明建文初燕王
　　驻永平自此取大寜
　崖儿口　在丰润县东北山下又县西有马家窝
　　旧俱设廵检今裁




　寜海城　在抚寜县东山海关南十里周一里有竒
　　明时设龙武营于此后亦曰南海口关
　石门城　在抚寜县东北九十里山海关西北四十
　　里亦曰石门寨有城明设参将驻守
本朝改都司亦曰石门路
　开平城　在丰润县东南四十里明万厯中筑以贮
　　粮
　安山堡　在卢龙县北三十里其相近者曰松崖堡
　　又府西二十里有安河堡驿道所经也又西十里
　　曰赤峰堡又东五里有双望堡
　李家峪堡　在迁安县西北一百八十里其西即喜
　　峰口其东即铁门关也铁门关亦有堡
　佛儿峪堡　在迁安县东北六十里其东南七里即
　　刘家口也
　新店堡　在迁安县西六十里旧建递运所于此
　　今废





　深河堡　在抚寜县东四十里其北又有平山营
　　堡
　甘泉堡　在抚寜县东北五十里其东又有温泉
　　堡
　八里堡　在山海卫东八里关外与锦州府接界
　静安堡　在昌黎县西南六十里明嘉靖三十一年
　　置
　裴家堡　在昌黎县东二十里与抚寜接界
　佛庄堡　在滦州西南五十里倴城之北
　胡家坨堡　在乐亭县东二十里又黄瓜口堡在
　　县东二十五里连北店堡在县西北十六里与滦
　　州接界
　韩城堡　在丰润县东五十里旧志即今韩城镇
　榛子镇　在滦州西九十里有堡城金史地理志
　　石城县有榛子镇府志明万厯中移乐亭新桥
　　廵司于此




　新乐镇　在乐亭县西北二十五里
　燕河营　在卢龙县东北五十里有城
本朝设燕河路守备驻防
　桃林营　在卢龙县北五十里东去燕河营二十里
　　其北即桃林口也
　刘家营　在卢龙县西北五十里刘家口南西去迁
　　安县建昌营五十里
　建昌营　在迁安县东北四十里有城周四里明
　　初为东路协守万厯二十四年移置台头营改
　　建昌为路设参将及车营都司后裁都司
本朝裁参将设都司驻守
　台头营　在抚寜县北三十里有城旧设台头路副
　　将驻守今改把总又驸马营在县北五十里亦有
　　小城戍守
　蒲河营　在抚寜县南六十里蒲河海口东至戴
　　家河四十里为海口要冲明时设兵戍守





本朝顺治十三年増设都司驻守
　牛头营　在抚寜县东牛头崖口明万厯中置
　赤洋营　在昌黎县东南六十里海口有城周一
　　里
　开平营　在滦州西南九十里即石城废县也明初
　　置开平中屯卫于口北大寜沙岭后移真定永
　　乐初复移建于此成化初筑城周四里今有把总
　　戍守
　刘家墩营　在乐亭县南四十里明立海防右翼
　　营于此设逰击寻改守备
本朝移驻马头营仍名刘家墩营
　新桥镇营　在乐亭县西南三十里金史地理志乐
　　亭有新桥镇旧志新桥镇有城周二里元季设新
　　桥廵司明万厯二十年设新桥营与昌黎之赤洋
　　营抚寜之牛头崖营为海口三营
　马头营　在乐亭县西南三十五里旧名清河口




　　明永乐时建
　卢龙塞　在卢龙县北后汉纪建安十一年曹操征
　　乌桓出卢龙塞晋书载记永和十年慕容儁治卢
　　龙道焚刋木石令通方轨刻石岭上以纪事功水
　　经注濡水东南径卢龙塞道自无终东出渡濡
　　水向林兰陉东至清陉卢龙之崄峻阪萦折故有
　　九峥之名新唐书怀戎县东南九十里有卢龙塞
　　东连碣石西属太行实天下之险寰宇记卢龙
　　道亦谓之卢龙塞在卢龙县西北二百里方舆
　　纪要府西北一百九里有卢龙镇土色黑山似
　　龙形即古卢龙塞也
　新罗寨　在卢龙县东三十里
　太平寨　在迁安县西北六十里亦曰太平营旧设
　　太平路参将今改千总戌守
　沙河寨　在抚寜县东北去石门寨十里
　淀河流集　在乐亭县西北二十三里即古新安





　　镇也
保定府
　倒马关　在唐县西北百里方舆纪要倒马关即战
　　国时鸿之塞也史记作鸱之塞亦曰鸿上关汉时
　　谓之常山关后汉书作唐关在中人亭北百里水
　　经注滱水东径倒马关关山险隘是为深陗元和
　　志倒马故关在唐县西北一百二十里山路险峭
　　马为之倒故名通鉴注自蔚州广昌县东南山南
　　出倒马关至中山上曲阳县关山险隘石径逶迤
　　沿途九曲诚控扼要地也闗隘考倒马关古名
　　青龙口关有二城上城明洪武初建景泰三年
　　以上城卑隘于城南三里复筑下城南跨横冈
　　北临巨水屯驻官军成化以来相继增修屹为
　　巨镇旧志明初设廵司防守景泰二年增设守
　　御千户所嘉靖二十九年设倒马关参将与居
　　庸紫荆称为内三关舆地记关十五里为栁角


安口又北五十里曰插箭岭即山西广昌县界  今改
归直隶  
八渡闗  在唐县西北一名马溺关晋地道记望都
县有马溺关元和志八渡故关在唐县西北二十
里中山记八渡马溺是山曲要害之地闗势带接
寰宇记有水屈曲八度水上置关故名旧志关在
县西北六十里即横河口十八渡也明移置军城
廵司于此
安阳关  在完县西北晋地道记蒲阴县有安阳关
元和志 安阳故关在北平县西北二十五里玉海
关塞定之安阳方舆纪要安阳关在完县西北水
经蒲水经安阳亭即安阳关也
瓦桥关  在雄县南关外胡三省通鉴注瓦桥古易
京之地在莫州北三十里唐置瓦桥闗续通典后
周于瓦桥关地置雄州名胜志瓦桥关今瓦济桥
沿其名五代周显徳间以雄当九河之冲控扼燕




　　蓟故置此关方舆纪要关在雄县南
　南关　在祁州南接深泽县界又北关在州北接博
　　野县界府志两关俱明天启五年建
　髙阳关　在髙阳县东方舆纪要关在县之三义口
　　社一名草桥关五代周显徳六年建宋属顺安军
　　与瓦关益津互相联络而髙阳实为根本控制幽
　　蓟戍守特重
　岳领口　在唐县西北一百二十里古恒山口也明
　　初置廵司于此今废又中窑谷口在倒马关西北
　　五十里亦戍守要地
　横河口　在唐县西北有廵司旧在倒马关后移置
