<!-- { "loadSidebar": true } -->
　磨塔峪　抚宁县西北二十余里东去天马山五里
　　山腰有石洞南向深二丈余广半之洞中东北隅
　　有泉一勺冬春如一
　星星峪　抚宁县东北台头营东三十里峪之北有
　　龙潭
　玉旺峪　抚宁县东北九十里五泉山东北明嘉靖
　　三十六年尝产银矿命官采取寻罢亦名玉旺山



　　下有突泉为沙河源
　石佛峪　一名石 窟峪　　昌黎县西七里中有罗汉像
　要儿峪　昌黎县西八里
　楸皮峪　昌黎县西十里
　牛儿峪　昌黎县西十二里
　安乐峪　昌黎县西五十里其山东西横峙北接卢
　　龙西近滦州界
　　山枕滦河孤石雄踞　县志 　
　柳峪　昌黎县北十里
　黒鹰峪　昌黎县北十里两山壁立有洗心泉飞流
　　千尺冬夏不竭亦名峭壁泉其相近有白庙散坡
　　石门等峪
　东桃花峪　玉田县西北三十里
　白阳峪　玉田县西北三十里
　楸子峪　玉田县石鼓山之后林木丛茂峰峦环绕
　　为邑之胜境



　菊花坡　府城北五里
　牡丹坡　抚宁县东北六十里多产牡丹坡之西有
　　三石洞
　茅坨　乐亭县西南三十里
　月坨　乐亭县西南五十里海中形如半月广数十
　　顷其间草木繁殖雉兔充斥氷合时居民尝射猎
　　于此泮则掉艇樵采为利甚溥
　　滦人以平坡而蓄水者曰坨　旧志 　
　十九坨　一名石 臼坨　　乐亭县西南四十里海中大数十
　　顷饶给与月坨同漕运时店市民居也
　秦皇岛　抚宁县东南山海关西南三十里
　　在城西南二十五里又入海一里　山海 卫志　
　　在抚宁县东三十里四面皆水惟岛居中世传秦
　　始皇求仙驻跸于此　府志 　
　祥云岛　乐亭县西南四十里迫近海濵岛中时有
　　瑞云涌出因名


李家岛 栾亭县西南海滨相近有桑坨岛
虎头石 府城南八里传李将军射虎处
骆驼石  抚宁县东南山海关西南六十里
说话石  抚宁县东南山海关西南六十五里
望夫石  抚宁县东南山海关东南八里海内
山海关东八里海中特出为孟姜女坟其旁有望夫石府志
飞盖石  昌黎县五峰山巅刑若飞盖又名顶包石
金山嘴  抚宁县东南山海关西南六十里半入于海
风洞  庐龙县佛儿峪境外十三山每秋辄昼夜狂号损稼明正德二年立祠祀之今名风王庙
知止洞  迁安县西北景忠山北亦名别山洞
子午洞  抚宁县东北山海关北十七里
朝阳洞  抚宁县东北山海关北洞山之阳一名元阳洞



　　元阳洞在角山东五里山海胜境之一　山海 卫志　
　乌龙洞　丰润县北十一里麻山之西南洞中盘曲
　　深入可二三里
保定府
　松山　满城县西南三里
　　松山多松树风雨撼之每作笙簧声　名胜 志　
　陵山　满城县西南三里
　　上有一亩石石上有仙人迹又有数大冢相传为
　　古帝王陵故名元至元二年敕改灵山　名胜 志　
　抱阳山　满城县西南十里
　　清苑有抱阳山　金史地 理志　
　　山势南拱中谷温和隆冬冰雪不积故曰抱阳又
　　以花木蓊翳名花阳山上有石岩曰寳珠岩珠窝
　　尙存岩下滴水成池四时不竭唐张说曾读书于
　　此　畿辅 旧志　
　鱼条山　满城县西北五里形如巨鱼即水经注所



　　谓鱼山也山极险旷
　荆山　满城县西北十五里
　　山多产荆树故名　名胜 志　
　眺山　满城县北三里山北有舞马黄金二洞又北
　　眺山在县北十五里相近有冈头山
　谒山　满城县北七里
　黄土山　满城县北十里山巅平旷石中有泉
　玉山　满城县北十五里
　　山多白石如玉所谓燕石次玉者也下有玉石店
　　店南有片石大方于席横阁山嘴石中央有小臼
　　每旱掀石净臼即雨
　环山　一名紫 口山　　满城县北二十里
　班姬山　一名班 妃山　　安肃县西四十里
　　遂城县有班姬山　九域 志　
　　隋炀帝征髙丽有妃班姓经此而薨遂葬焉建祠
　　于上岁春居民以蚕姑礼祀之　名胜 志　





　羊山　一名 杨山　　安肃县西四十里
　围道山　安肃县西四十里
　　山四面髙耸中谷塽丽道路围在其中故名　名胜 志　
　釡山　安肃县西四十里
　　西接黒山东临削壁入谷名釡阳口内有釡山村
　　三皇纪曰黄帝朝诸侯合符于釡山注云釡山今
　　安肃县也　名胜 志　
　黑山　在釡山西
　　黒山厥位面阴土壤深黒　名胜 志　
　龙山　安肃县西五十里俗名龙堂坡上有瀑布
　　遂城有龙山　隋书地 理志　
　　在遂城西南二十五里其上往往有仙人及龙迹
　　　括地 志　
　　唐天寳七载敕改遂城山　寰宇 记　
　　邢子励赵记曰龙山四麓各有一穴大如车轮四
　　时之风各从其候而出孔颕达以为即燕之龙兑




　　也　史记 正义　
　牟山　安肃县西北五十里土阜无名
　药栏山　安肃县西北六十里
　磨岩山　唐县西十五里山形如磨石罅水垂名滴
　　翠泉
　狼山　一作桹山 一作郎山　　唐县西二十里
　　唐水径桹山北　水经 注　
　　博陵郡唐有郎山　隋书地 理志　
　风山　唐县西三十五里上有石穴风吹有声其鸣
　　如钟故名
　罗乔山　唐县西三十五里四山环抱松柏交翠世
　　传宋罗道成乔同二仙所居故名
　父子山　唐县西北四十里下临唐河山腰有明伏
　　洞其相接者神活山旧名石河山居民避兵得免
　　因改此名又有白合山亦临唐河上有白合寨
　柏岩山　唐县西北六十里山南有贾岛洞





　葛洪山　一名葛 公山　　唐县西北七十里山与恒岳相接
　　相传葛洪修道于此故名其西南有老姑峪
　大茂山　唐县西北一百五十里
　　北岳恒山一名大茂山与契丹分界　太平 御览　
　　北亘云蔚南连正定为河东河北之捍蔽　旧志 　
　尧山　一名唐 岩山　　唐县北八里
　　博陵郡唐有尧山　隋书地 理志　
　　都香山即是尧山在唐东北望都界　水经 注　
　粟山　唐县北十三里
　　唐水出中山城之西北城内有小山在城西侧水
　　锐山若委粟焉　水经 注　
　　唐县北有委粟故关　唐书地 理志　
　封山　唐县北十八里山下有封庄社俗呼为丹鳯
　　山
　　古唐侯国尧之始封也迁于晋阳及为天子始都
　　平阳今中山城北有封山旧传尧于此山下受封




　　故名　名胜 志　
　育山　唐县东北十里
　灵源山　唐县东北十五里半山有刹唐上元二年
　　建上有花塔大歴中建山上有井
　望都山　唐县东北十八里
　　中山国望都　汉书地 理志　
　　尧山在北尧母庆都山在南登尧山见都山故以
　　为名　汉书地 理志注　
　　望都山即尧母岩都所居相去五十里都山一名
　　豆山　后汉书郡 国志注　
　　唐城东有山孤峙世以山不连陵名曰孤山孤都
　　声相近疑即所谓都山也　水经 注　
　紫薇山　博野县北紫气浮腾土色熻赤亦名紫微
　　阜
　油山　完县西南屹然峭峙石壁莹润故名
　伊祁山　在完县西





　　望都有伊祁山　魏书地 形志　
　　北平有伊祁山　隋书地 理志　
　　尧住此山后因作姓　寰宇 记　
　　在县西二十里祁水发源于此　旧志 　
　大嵬山　完县西二十五里山势巍峩五云泉发源
　　处又易州北三十里亦有大嵬山绵亘千里髙插
　　云霄乃州镇也
　坛山　完县西二十五里
　　巍峩参天与马耳山相接有金龙桃花二洞与马
　　耳山洞相通洞祀铁龙神十四观者竦然　畿辅 旧志　
　柏山　完县西三十里旧传柏树盈巅撑云蔽日因
　　名
　林尖山　完县西北十八里峰巅髙耸其尖如林
　马耳山　完县西北三十里与唐县接界双峰并峙
　　形若马耳
　　东属完县境双峰微小西属唐县二峯较大　旧志 　




　蒲阳山　在完县西北
　　曲逆蒲阳山蒲水所出东入濡　汉书地 理志　
　　蒲水出西北蒲阳山　水经 注　
　　白崖山峰峦秀拔四面白石即蒲阳山也　旧志 　
　峩山　完县北十二里
　小雄山　雄县东南一里许县西南二里大雄山大
　　小雄山皆培塿耳盖宋景德中积土成隅以御契
　　丹自后构亭其上更加筑有雄山之名　旧志 　
　漫谷岭　满城县西二十里
　唐梅岭　唐县西北三十里岭路石砌嵠岖上下长
　　五里许状如游龙一名墁石道
　十八盘岭　唐县西北六十里为云中要路髙峻插
　　天不能直上盘旋曲折而过因名又有摔手崖在
　　县西北七十五里两山壁立中有矿洞
　五斗岭　唐县西北一百十里
　黄冈岭　唐县北六里育山西南岭后多黄土沟雨





　　过难行又北四里为城子岭
　安头岭　完县西三十五里
　摩天岭　完县北二十里
　一箭岭　完县北四十里
　金沙岭　髙阳县东二十五里自汜头村旧城歴
　　楼堤以入任邱隐约蜿蜒若见若伏
　　岭断处沙如金色　旧志 　
　齐云岩　在唐县北又鹞子岩在县北百二十里唐
　　河东岸
　束鹿岩　束鹿县北三十里外隘内寛可容千人俗
　　名三邱古洞今仅存土邱
　郎峰　安肃县西八十里易州界
　黄邱　束鹿县南
　　鄥有黄邱　魏书地 形志　
　　青邱牛邱驰邱灵邱与黄邱共为五邱　旧志 　
　龙王峪　满城县西北十五里有石洞及泉井焉



　百花屿　清苑县城南双溪上髙数仭广数十丈百
　　花繁富舟楫回环
　双龙洞　在满城县西南抱阳山









卷十九

钦定四库全书
　畿辅通志卷十九
　　山
河间府
　万春山　献县东十里
　　桃林花放烂如铺锦　府志 　
　云台山　献县东南十五里
　白草山　献县北十八里
　　三山皆髙陵一望数十里
　建成山　在献县
　　汉以此名县髙祖封曹参为建成侯又封吕泽为
　　建成侯又公沙穆尝居建成山依林阻为室　畿辅 旧志　
　天胎山　一名天 台山　　东光县南十里临靳河亦名小天
　　台山
　　东光有天胎山　隋书地 理志　
　　小天台山在东光县界　寰宇 记　



　青山　东光县西北三十里又土山在青山西十五
　　里
　　青山又鲁阳山俱在县境皆冈陇之属今皆湮废
　　　县志 　
　金沙岭　任邱县东四十里东西绵亘数十里隐约
　　蜿蜒如见如伏其岭断处细沙流出如金星故名
　欢喜岭　故城县西三里
　白马峰　任邱旧志在县境内其状类马今失其处
　桂岩　任邱旧志县西北深邃如巨室多桂木相传
　　为献王子读书所今失其处
　卢师谷　景州东
天津府
　条山　沧州北三里
　大台山　一作大 台山　　南皮县北
　　南皮有大小台山　金史地 理志　
