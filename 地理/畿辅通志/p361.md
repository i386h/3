<!-- { "loadSidebar": true } -->
　垂令绪于无疆千秋永式
　肇贻谋于有道万世为师我
　皇上事事缵承念念继述发政施令纎微必契于
圣心布诰敷词模楷咸征夫
祖训
穹苍昭格于大孝
祖考黙其精神在昔噶尔丹小丑陆梁
圣祖统六师而奏凯今兹准噶尔游魂飘忽
　皇上举一怒而安民谅彼螳臂当车不过逞鼠窃狗偷之
　　　技见我龙骧整旅遂立成兽奔鱼骇之形只骑不归
　　　丑逆从兹而灭迹全军无恙边彝羣动其欢声惟指
　　　授皆出于
　庙谟悉循
圣祖平定朔漠之方略斯呼吸上通于



　帝座又锡
景陵特产瑞应之嘉祥一本挺生托灵根于白石四枝毓秀
　　　焕异彩于紫霞左为抱而右为环兰芽茁茁金其相
　　　而玉其质瑞霭纷纷覩兹
眷佑之独隆益颂
　孝思之不匮　臣 　幸际
　　昌期屡承
　睿训刻感
　恩施之厚常懐敌忾之思闻大捷而欣忭非常聆瑞征而
　　　欢呼不已仰
　武功之赫濯来同于侯甸要荒景
　文徳之诞敷讫声敎于东西南朔矣正在缮疏间复据直
　　　布政使司布政使王謩按察使司按察使窦启瑛
　　　会同具详忱悃相同　臣 　曷胜瞻
　天仰
　圣踊跃欢忭之至恭疏庆

　　贺伏乞
　皇上睿鉴施行谨具题
　闻
　　　　请留四路捕盗同知所辖兵丁疏　李　卫
　　　该　臣 　等会看得巡察顺天等府台臣黄佑条奏请裁
　　　四路捕盗同知所辖兵丁归营管理一案奉
　旨黄佑所奏交与该督提酌议具奏钦此随经转行确查
　　　核议去后兹据布按二司霸昌道同议详前来　臣 　
　　　等往还咨商公同酌议伏思事当谋始以虑终弊必
　　　防微而杜渐方今
　圣治光昭海宇宁谧直附近
　　京畿之处旗庄皆知守法宵小渐觉潜踪刼案较前稍
　　　减似乎捕盗兵丁可以无藉其力而不知从前设立
　　　之时正值盗风甚炽之际
圣祖仁皇帝先据御史徳珠等条奏令九卿议题覆上厪
宸衷以并未确察事理根源详加斟酌妥当



严纶申饬驳查覆奏前直隶抚臣于成龙亦有条陈一并交
　　　与
　　廷议始定添设四路捕盗同知之例又奉
　旨派出明白司员前往同于成龙确议临行复传
　谕旨指示机宜凡经四次详议而后设此官守又经三次
　　　题请而后定此兵额
　睿谟逺大其慎其难固非轻举而径行者也嗣后萑苻渐
　　　熄成效已着　臣 　等再就近日事势悉心筹划环京各
　　　邑虽设有八旗驻防星罗碁布但禁旅止资弹压管
　　　兵操练而外地方匪盗均无责成兼之各有五城及
　　　别邑所辖犬牙相错旗民杂居影射藏奸彼此掣肘
　　　惟四路同知分辖二十六州县督捕缉挐事权归一
　　　且东路驻札通州运漕之粮艘彚集西路驻札芦沟
　　　往来之商旅纷纭他如南路之黄村北路之沙河或
　　　外府通衢或军需要路地处冲繁逃旗奸宄易集其
　　　不敢骤然进京者多潜藏于城外使无专司捕务之

　兵弁随同本官先时分散巡查遇警互相追捕而以
　数十州县之道路村庄俱责成于数名额设之捕役
　欲期盗熄民安实有鞭长莫及况此四路同知之设
　原令其躧缉勾擒与外省员止司司捕提比者有
　间若尽去其爪牙岂足供夫臂指此其大势之不可
　裁并者也至于台臣所称兵丁同居一城遣之逺出
　既虑滋事及地方被失未经分汛之兵无从查比得
　以脱然事外等语查营汛防兵皆设于通衢大路其
　四散村庄不能离汛游巡惟四路弁兵平时皆分拨
　各州县于逺乡僻壤访缉巡查遇有某县失事即立
　限查挐逾期严比非因未曽分汛不为查比若虑其
　滋事不使逺出则与设兵之意相左此条似毋容议
　又称四路兵丁并无副叅等官训练凡布数组营连
　环鸟鎗之类皆在不习字识书办占领钱粮百名中
　复八九名等语查兵丁固在操演技艺而因事分设
　如河兵防河捕兵缉盗各有专重当其事务稍闲未



　尝不加操练但恐日久懈弛应请严饬各该同知按
　期训练　臣 　就近常加督率不时调验使之弓马优娴
　鸟鎗纯熟即可御盗缉凶布数组营人数既少尚非
　所急未可因饐废食遽行议裁至估饷造册势必需
　人现在确查每路止三四名亦未如许滥糜粮饷又
　称各路营兵皆有饷解犯差遣四路兵丁从不应
　差劳逸不均等语查从前设立此兵原以佐州县缉
　捕所不及非为各营兵差遣分劳且其穷厯山陬分
　巡道路隆冬盛暑昼夜奔驰与饷解犯其劳正等
　但兼辖既广恐各同知一人耳目难周应再于马战
　兵内考拔经制外委把总每路各一员分任督缉庶
　无偷安之弊再所称直营制皆系马二步八独四
　路兵丁马八步二亦属虚糜等语查当日马兵之额
　经前抚臣于成龙三次题请加至八十名亦因各路
　管辖州县既多分遣游巡之外猝遇匪盗窃发非藉
　马力不能穷追彼时事势原不可少若就近日而论

　　盗案稍稀响马剧贼多已敛迹止须将四路之马各
　　裁二十匹共马八十匹仍照原数留存步战粮饷以
　　符马六步四之数其所裁之马　臣 　等现于挑选边兵
　　案内视有通省要营汛原额马少之处酌量拨补
　　归案另
　题庶裒多益寡彼此有济总之四路同知所属州县近
　　附
　神京仰承
辇毂幅既广管辖颇多建威销萌贵先声以昭卫诘
　　奸捕盗在呼吸以应事机比之外省倍宜严肃从前
　　设立既经详慎留之似觉有余去之恐漏罅隙若规
　　目前之利不为经久之谋轻撤藩篱纷更成宪使日
　　后复欲图维则不如仍循旧章之为得矣　臣 　等知识
　　浅陋未能洞中机宜谨就愚见同署提臣路振扬
　　合词具
　题伏乞



皇上睿鉴干断施行
　　　敬陈地方控制事宜疏　　　　　李　卫
　　窃惟设官分职自应因地制宜更须随时筹划从前
　　直地方水利不修如遇夏秋骤雨山水陡发河流
　　泛溢田畴多淹没之虞家室有飘摇之患
皇上念切痌瘝
特命贤王徧厯畿甸相度经营改设河道分为四局各任
　　督理工程责成既专宣防得法八年以后河流安轨
　　农功聿兴淤垫渐已疏通规画臻于美善今又特设
　　河臣二员总成于上印河各官趋事于下近日之各
　　河道较前逐渐不同事务稍简则地方控制事宜似
　　又当因时斟酌而就近兼理者矣查各省钱谷刑名
　　俱藩臬二司总汇知府专责而必设守巡道数员
　　或统辖几郡或专管一方者诚以幅既广藩臬在
　　省事多路逺耳目难周知府贤否不一必得监司大
　　员分任巡查平时则寄以稽察督率之责设遇地方

　贪吏虐民以及缓急事务则调度弹压就近有人不
　至临时贻误周章实为控制要图今直以
畿辅重地州县至一百四十余处之多而守巡止有霸
　昌口北二道霸昌自归并通永所属共辖二十六州
　县虽刑名分于四路同知而督缉之责与夫一应钱
　粮出入销算盘查俱由该道管理鞭长不及时多率
　漏而口北道又止督催宣化一府钱粮其刑名缉捕
　等事除张家口同知承审之案其余俱非经管他如
　天津河间南北要冲河海交汇官疲役玩盗炽民刁
　保定正定永平地广人繁旗民杂处边闗隘口是处
　险要知府之上均无道员稽督而更有最切要者顺
　广大三府为
畿南重镇界连晋豫山左大名地势孤悬开州以南疆
　域寥旷闾井颇稀东明长垣错处邻封素称盗薮此
　郡习俗剽悍其形势为自古用武要区
国初曽设督提驻札又向有大名兵备道不但控制三



　　郡盖以魏博邢洺为河东枢纽转机然坐镇犄角
　　其间实有深意　臣 　自抵任以来稔知三府广袤窵逺
　　无大员统摄久欲
　奏请复设专道弹压其间近又准巡察科臣帅念祖咨
　　札商众议佥同请将大名等
　畿南三府复设一道驻札原署照旧管理职掌事务此
　　外自正定直至天津皆系各河道所辖水利地方已
　　有规模此时情形与初办事务繁简不同可否将巡
　　道责成就近归与各员兼管不须另设两无歧误一
　　转移间于贤王经画章程毫无更改而通省地方俱
　　得整顿且使各河道呼应更灵于工程大有裨益如
　　
俞允则复设之大名兵备道应管辖大名顺徳广平三府
　　现任之清河道应兼管保定正定二府并原分之直
　　五州各属通永河道应兼管通蓟遵化三州三河
　　武清宝坻[[宁河]]四县及永平一府天津河道应兼管

　　河间天津二府以上三河道凡所辖地方巡道职掌
　　事宜俱归各道兼理并请照例
钦颁传勅换铸闗防以重职守其永定河道旧系専设分
　　司所管水利地方原霸昌道属辖毋容归并至清
　　河自苑家口以西各淀池直至
　畿南诸河绵亘千有余里且漳河夏秋水骤不能兼顾
　　恐致贻误请将凡在大名道辖属地方以内河道工
　　程悉归大名道兼管庶可各得就近督率查勘防
　　更为便益其大名兵备道闗防并请添入水利管河
　　字様以专责成再查直府州县佐贰虽多大半皆
　　系河员不管地方之事即如在保定府驻札者除理
　　事外止有总捕同知一员终年出差在署日少事
　　务繁剧惟余知府一人实难分身兼办毎逢一时要
　　务差遣无可委用若非武弁能为之事甚费踌躇查
　　从前原有粮马通判一员改设移驻通州理事不与
　　郡务请于保定府复设粮捕通判一员分任督缉差



　　查等事庶免周章又天津一府系新设地方自北至
　　南滨海沿河疆域辽阔府治驻札极北州县分布东
　　南地逺途长势难周到原设之粮捕通判近又经盐
　　臣鄂礼
　题请改为端管盐务移驻越支场虽将捕务归并海防
　　河务同知兼理难以遥制应请复设粮捕通判一员
　　分驻沧州督理迤南各州县捕务方无丛脞其余河
　　间等属运道一带地方应酌量分派沿河丞倅就近
　　兼管稽察之处　臣 　现于改设巡检案内另行分晰核
　题至大名道衙署尚存止须修葺保定通判旧署已改
　　为清河道衙门天津通判系移驻沧州俱应查给官
　　房改驻其道衙役等项悉照旧额合并声明以上
　　事宜均闗地方要务钦奉
谕着　臣 　整顿吏治刻刻思维必分任有人而后得收指
　　臂之效惟是　臣 　愚昧之见是否可行仰祈
圣明训示钦遵　臣 　谨具

　题伏乞
皇上睿鉴勅部议覆施行　臣 　未敢擅便谨题请

　　　敬请
钦定万年巩固章程疏　　　　　　　　李　卫
　　伏惟易州
　泰宁山天平峪乾坤毓秀川岳锺英恭建
万年吉地　臣 　于七月初四日敬诣瞻仰细度山水形胜龙
　　蟠鳯翥源逺流长左右回环皆是天造地设前后拱
　　卫实如玉笏金城自广昌分为三枝由插箭岭髙起
　　南来从浮图峪盘旋东转悉皆起伏聮绵有闗风水
　　发脉　臣 　职守封圻保是所专司随逐一履勘伏覩
万年吉地来龙左右两枝多系直所辖同属一省保
