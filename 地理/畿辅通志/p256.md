<!-- { "loadSidebar": true } -->
姚燧  字端甫枢之从子从学扵许衡为秦王府文学寻除汉中路提刑按察司副使人服其明决所著有国统离合表牧庵集行世
张升  字伯高其先定州人后徙平州至元中授国史院编修官武帝时议躬祀礼升引经据古叅酌时宜甚嘉纳之元统初访问治道升条上十事以告省墓归眀年召为奎章阁大学士不就
陈颢  字仲明卢龙人仁宗时拜集贤大学士每取圣经所载大经大法有切治体者陈之好荐士类曰寜以谬举受罚蔽贤诚所不敢卒谥文忠
明
王和  迁安人成化进士歴御史在南道劾户尚张鳯在北道劾太监汪直并奏革西厂声动朝野按察山东冐寒暑平青州剧盗生平介方正不移扵时好卒扵官贫不能归葬同寮为裒金毁



赙焉
郑己  字克修山海卫人成化进士选庶吉士改御史累疏指谪抚臣及中贵以故权要忌之廵按陜西上匡时圗治等疏言极剀切时勲贵出镇子弟怗势凌下监司莫敢问已捕而杖之滨死乃谋中之谪戍宣府寻放归
王珝  字汝温永平卫人弘治进士选给事中升左佥都御史巡抚山西裁宗室骄横以机要规盐利者峻拒之合境肃然移抚山东王师讨逆濠道经齐鲁筹刍粮供亿兵皆无敢犯者武宗南幸镇守指以供御大肆科索珝正色责之欲击以笏乃止擢副宪终兵部侍郎
任惠  滦州人弘治进士为文科给事中时朝廷将黜刘健谢迁扵外惠奏留之兼劾中官高鳯弄权遂廷杖革为民后起山东佥事未任卒同邑御史王蕃与惠交劾鳯亦除名寻起平凉大守
马永  迁安人世袭金吾左卫指挥使充蓟州总兵官治三屯尽简诸军散遣老弱听其农市取其佣直给健武者健武卒益奋由是渔阳一军称独雄武宗至喜峰口驰马欲出塞永扣马力谏而止后镇辽东升左都督卒扵辽辽人为罢市哭丧过渔阳渔阳人亦哭罢市皆祠祀焉
厉汝进  字子修滦州人嘉靖进士授池州府推官束带坐堂判十年疑狱者七道路有神明之颂棹给事中疏论严嵩为国大毒廷杖谪云南典史复以考察罢穆宗时诏复原官未赴病卒
王好问  滦州人知府好学之弟嘉靖进士为御史劾巨珰不法事出按山西陜西上兴革便宜却诸祥瑞不以闻穆宗时劾近习谋典兵柄尤极剀切歴官南京户部尚书南中米涌贵先发仓粟而

后以闻有古大臣风寻致仕归
高第  字登之滦州人万歴进士初为临颕令歴官兵部尚书时崔魏用事提督郭钦求加都督同知第不应叅将梁甫贿垱矫竟授总兵第复疏争乃止杨左之狱第扵经筵毕力陈党锢宜释忠贤怒出第经畧蓟辽第檄道镇坚壁清野为固守计崔呈秀复劾第为怯勒令闲住崇祯初复原官卒扵家
保定府
汉
赵广汉  字子都蠡吾人举茂材为阳翟令以治行尤异累迁守京兆尹发奸摘伏如神治理威名流闻外域
王尊  字子贑高阳人初为虢令累迁益州刺史至九折坂曰此非王阳所畏道耶叱其驭曰王阳为孝子王尊为忠臣居部二岁徼外服其威信迁东平相以刚直免起为司隶校尉以劾匡衡张谭左迁征为谏大夫守京兆尹拜东郡大守
王商  字子威蠡吾人嗣父武爵为乐昌侯推财以分异母诸弟累官中郎将成帝时代匡衡为丞相为人有威重单于来朝见商扵未央廷中仰视大畏为之却退帝闻而叹曰真汉相也
刘佑  字伯祖安国人为河东太守时属县令长多中官子弟佑黜其权强平理寃结政为三河表累迁至大司农中常侍苏康等占民田业佑移书所在依科品没入之坐论输左校后得赦乞归



三国魏
孙礼  字德达容城人少经丧乱与母相失同郡马台求得礼母礼尽推家财以与台累官扬州刺史吴大将全琮率众数万来攻礼战扵芍陂自旦及暮手秉桴鼓奋不顾身琮众乃退凡歴七郡五州皆有威信迁司空封大利亭侯
南北朝魏
许惇  字季良新城人五世祖彦仕世祖朝以卜筮频验参谋议封武昌公惇情识敏速达扵从政任司徒主簿以眀见知人号入铁主簿迁阳平太守政为天下第一特加赏异图形扵阙迁魏尹出拜齐州刺史转梁州治并有声歴迁尚书右仆射
北齐
孟业  字敬业安国人天保初为清河王法曹主簿每狱人称明允迁东郡太守以寛惠著名
唐
张行成  字德立义丰人才局方正为富平主簿有能名召补殿中侍御史紏劾严正太宗以为才凡国有大政必与议焉累迁尚书左仆射
齐澣  字洗心义丰人少间敏李峤称其有王佐才景云初姚崇引为御史劾奏常先风教时人号为善职迁中书舎人朝廷有大政事必谘之出为汴州刺史以清杀闻累迁吏部侍郎卒
阳城  字亢宗定州北平人第进士隠中条山宰相李泌荐之召拜谏议大夫裴延龄诬逐陆贽

等城上疏极论延龄罪申直贽等累日不止闻者寒慓下迁国子司业引诸生告以孝道眀日谒城还养者二十軰出为道州刺史州当上考功第城自署曰抚字心劳催科政拙考下下顺宗立召城还城已卒赠骑常侍城弟阶与城共隠中条山有寡妹依城居夫客死逺方城与弟行千里负其柩以归葬
齐映  高阳人举进士中博学宏词补河南参军德宗幸奉天授御史中丞贞元中累官中书侍郎与崔造刘滋同辅政卒谥曰忠
五代唐
西方邺  定州满城人以勇力闻庄宗以为孝义指挥使数从征代有功同光中为曹州刺史以州兵屯汴州眀宗自魏反兵南渡河而庄宗东幸汴州节度使孔循懐二志邺将麾下兵五百西迎庄宗扵泛水呜咽泣下庄宗亦为之欷嘘使邺为先锋至汴庄宗不得入还洛阳遇害眀宗入洛邺请死眀宗嘉叹久之出为夔州寜江军节度使
宋
孙行友  清苑人常聚众郎山屡败契丹仕汉周累官定州留后宋初加同平章事累迁至左龙武大将军子全照以补殿直雍熙中従田重进击贼有功知威卤军澶渊之役全照击败契丹后力检校工部尚书
郭进  博野人开宝中征河东以为行营马歩军都监佋徕山右诸民太平兴国中车驾征大原



先命进分兵防北边契丹果犯阙进大破之俘馘以献
刘文质  字士彬保塞人父审琦为虎牢闗使从讨重进战死文质仕太宗朝累官灵州清逺都监李继迁入寇文质以私钱二百余万给军士军士皆感奋遂大破之天禧中官终代州刺史
卢之翰  字维周祁州人曾祖元晖鸿胪卿祖知晦天雄军掌书记父宏蔡州防御判官之翰太宗朝登第迁殿中丞通判洛州契丹入寇之翰决漳御河以固城壁召还歴京西转运副使建议导潩河合扵淮达许州以便漕运
程羽  字仲逺陆泽人太宗朝拜给事中知开封府未出知成都府为政寛简蜀人便之累迁文眀殿学士以兵部侍郎致仕曾孙珦仁宗朝官大中大夫即二程先生父也徙居河南遂世为河南人
赵振  归信人景德中为隰州兵马监押累功迁左神武大将军振性刚强每自负喜谋画轻财尚气众乐为之用子珣瑜珣习书史尤究心地理初随父在西边访得五路徼外形胜利害作聚米图经五卷诏取其书并召珣至又上五阵图兵事十余篇瑜善骑射特好学恂恂类儒者
刘涣  字仲章文质子有才畧临事无所避章献太后临朝久涣上书请还政仁宗时为右正言郭后废滇与孔道辅范仲淹等伏阙争之厯知诸州皆着声绩熙寜中以工部尚书致仕弟沪字子浚知书传深沉有知畧仕至内廷崇班
程琳  字天球博野人羽从孙也举服勤词学科仁宗朝权三司使出纳尤谨内使奏琳専琳曰

三司贡赋皆朝廷有也臣为国惜扵臣何有帝然之后拜尚书左丞出判大名府魏人爱之为立生祠
齐恢  字熙业滴阴人第进士通判陈州提河东刑狱凡公弊格外馈饷之物一无所受韩琦荐其贤累迁知审官西院紏察在京刑狱恢在郷里恂恂称君子临政府眀白简约所至人爱之
辽
王棠  新城人重熙中郷贡礼部廷试皆第一累官至南府宰相练逹朝政临事不怠在政府修明百度有声
金
时立爱  字昌寿新城人辽大康进士官辽兴军节度使金太祖定燕立爱率所部降后太祖以燕蓟升宋立爱见宋政日弛屡征不出及宗望再取燕山诏幕府拜立爱同平章事谋画居多封陈国公
赵思文  完州人明昌进士累官至礼部尚书时朝廷多难思文间闗兵旅未常堕扵非礼时人称之
王扩  字充之中山永平人明昌进士累官同知横海军节度使召为户部侍郎潼闗破元兵至近郊遣扩行六部事规辨刍粮未权陜西东路转运使卒
刘炳  葛城人贞佑进士上十曰任诸王结人心储人材择守令褒忠义务农桑崇节俭去冗



食修军政缮城池上嘉纳之擢御史台令史
元
张柔  字德刚定兴人慷慨尚气节善骑射金末盗起柔聚众保西山东流寨后归元每战辄胜威镇河朔移镇保州保自兵火之后荒废者十五年柔营建城市庐舎百废具举拜河北路都元帅世祖时以勲封蔡国公卒追封汝南王
贾辅  蒲阴人初仕金为祁州刺史后归太祖时张柔开府满城命辅行元帅府事扵祁州従定山东迁左辅元帅累功领顺天河南等处军民万户子文偕袭左辅元帅常领所部屯亳州攻武矶堡以战守有功累迁湖广行省叅知政事追封武威郡公
翟文彬  满城人隶张柔麾下屡立战功中统年佩金虎符镇守均州授南京安抚使
刘赟  满城人隶张柔麾下讨贾瑀降郭收攻完州及西山诸寨力战有声累官武畧将军
焦用  雄州入逺祖赞宋时镇瓦桥闗用初仕金守雄州元兵至州人开门降用犹力战被获太祖以其忠肚而释之复旧官狥山东地未常妄杀一人卒赠中书左丞子徳裕有才辨善骑射武仙败走其党保仙故垒德裕擒杀之地悉平累升都元帅府叅议卒追封恒国公
张弘范  字仲畴柔第九子也善马槊能为歌诗至元十四年平宋师还授镇国上将军眀年平岭海磨崖山之阳勒石纪功而还延佑中加封淮阳王兄弘畧字仲杰有谋畧通经史常从父柔镇杞徙亳屡立战功累官河南行省叅政卒赠蔡国公

史弼  字君佐一名塔拉珲博野人通古语膂力过人世祖召令给事左右中统末攻宋襄樊率众先登论功第一累官福建行省平章事世祖命征瓜哇以五千人渡海二十五万里俘其王加封鄂国公
解诚  宂兴人善水战伐宋设方畧以功授水军万户下大理有功世祖嘉奨之卒追封易国公子楫袭爵从南征平宋孙帖等哥征广西交址屡建勲绩
杨果  字正卿蒲阴人初为偃师令徙蒲城所至以能称中统中累官叅知政事出为懐孟路总管卒
尚野  字文蔚满城人至元中授国史编修累迁翰林直学士时以补官者诏野同史部试其文艺野多所优假或病其寛野曰今初设此法冀来此习诗书知礼义耳非必责效目前也人服其长厚累迁国子祭酒卒
尚文  字周卿保定人至元中以刘秉忠荐诏文与诸儒采定朝仪后出守辉州有政绩累迁中台侍御史守正不阿后以疾乞休武宗仁宗之世屡延致之访以国事赐宴及金帛甚厚
李谦  字受益束鹿人世祖时为阳榖令敦教化重农桑狱眀允时有嘉禾一茎数穗人以为徳政所致
张珪  字公端弘范子武宗时中丞久阙方议择人仁宗在东宫曰必欲得真中丞如张珪可即日召拜丞相拜珠常问以相体何先珪曰莫先扵格君心莫急扵广言路延佑中拜翰林学士承



以病还家
韩若愚  字希贤满城人皇庆初擢中书左司郎中时叅政曹鼎新辞职帝曰若效韩若愚勤足矣何用辞为后拜河南行省左丞会文宗平内难若愚画中机要迁江北道访使卒
