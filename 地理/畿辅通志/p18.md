<!-- { "loadSidebar": true } -->
九河故道汉唐宋诸家之说不一或谓在济南境内或
谓逺界永平而郦道元谓九河苞沦于海以朕揆之其
九河入海之处在今天津之直沽而九河故道不出沧
景二三百里间也盖水性就下今南北之水以天津为
尾闾地最洼下虽数千百年中或陵谷变迁而其髙卑
大势南北定位有必不可易者即以禹贡之文考之可
以断矣禹贡曰至于大伾北过洚水至于大陆又北播
为九河疏云大伾属魏郡黎阳洚水在信都大陆泽名
夫黎阳今之浚县信都今之深州大陆泽在今之束鹿
界而河间在浚县深州束鹿之北故曰又北也又九河




卷八

既道疏云平原以北平原今徳州境言徳州以上也汉
书沟洫志许商云九河之名有徒骇胡苏鬲津在成平
东光鬲界中此三地今皆属河间杜氏通典云钩盘在
景马颊覆釡在赵郡景即景州赵郡今涿易南古所谓
燕南赵北也舆地记云简河在临津金史地理志云南
皮县有洁河太史河传志所载九河故道之在河间境
也又岂不彰明备着乎则天津为同为逆河入海之道
无疑矣河自周定王时已南徙九河故迹亦渐湮废后
人不能深究地势多穿凿傅会其指在济南者既失之
过南其指在永平者又失之过北而郑康成据纬书谓
齐桓公填塞八河以拓疆界其说益滋讹谬耳凡人读
书能正据经文考以古今形势则诸家之说自有折衷
夫河间古郡称名已久其所以谓之河间者以其在九
河之间也顾名思义又可知矣
　　御稻米
丰泽园中有水田数区布玉田榖种岁至九月始刈获




卷八

登场一日循行阡陌时方六月下旬榖穗方颖忽见一
科髙出众稻之上实已坚好因收藏其种待来年验其
成熟之早否明岁六月时此种果先熟从此生生不已
岁取千百四十余年以来内膳所进皆此米也其米色
微红而粒长气香而味腴以其生自苑田故名御稻米
一岁两种亦能成两熟口外种稻至白露以后数天不
能成熟惟此种可以白露前收割故山庄稻田所收每
岁避暑用之尚有赢余曽颁给其种与江浙督抚织造
令民间种之闻两省颇有此米惜未广也南方气暖其
熟必早于北地当夏秋之交麦禾不接得此早稻利民
非小若更一岁两种则亩有倍石之收将来盖藏渐可
充实矣昔宋仁宗闻占城有早熟稻遣使由福建而往
以珍物易其禾种给江淮两浙即今南方所谓黑榖米
也粒细而性硬又结实甚稀故种者絶少今御稻不待
逺求生于禁苑与古之雀衔天雨者无异朕每饭时尝
愿与天下羣黎共此嘉榖也




卷八
















　畿辅通志卷八




juan

卷九

　　钦定四库全书
　　　畿辅通志卷九
　宸章
圣祖仁皇帝
　　　　白洋湖
　　遥看白洋水帆开逺树丛流平波不动翠色满湖中
　　　　水村
　　孤村緑塘水旷野起春云槐栁胜南苑青莎有鹭羣
　　　　鄚州河道
　　藻密行舟涩湾多转楫频帆悬风正处烟火近通津
　　　　龙潭途中作
　　骏马骎骎蹋緑苹羽旗豹尾映龙鳞暑中荷锸方知苦
　　停辇观苖问稼人
　　　　黑龙潭
　　暗通山下草流出涧边花空潭深静处洒翰动龙蛇
　　　　由广泉寺至卧佛寺




卷九

岩边青竹低临水云外岚峯半入天僧舍无人常寂寂
山门洄绕是寒泉
　　咏卧佛寺古树
乔木婆娑阴正肥夕阳相对岭崔巍薫风拂树凉云起
暮景苍然送辇归
　　驻跸碧云寺
山寺通幽境莺啼緑树枝旛虹迎玉辇刹鳯驻云旗翠
麓三乘辟佳辰万骑宜松阴辉落景游豫近臣知
　　碧云寺临泉望月
碧云夜望月初圆星斗辉煌照九天滴溜涓涓无止息
此心常使若清泉
　　碧云晓起
山中晓起听蝉鸣遥对峯岑霁色清洞壑有年竒树老
梦回疑是在蓬瀛
　　再赋碧云晓景
夏早日方长南风草木香清凉飘御扇荒刹得恩光




卷九

　　　　洪光寺盘道
　　白云飞夏日斜径尽﨑岖仙阜崇髙异神州览眺殊
　　　　来青轩临眺二首
　　摇拂烟云动翠旗登临翰墨每相随山河景象无穷意
　　俯瞰人情因物知
　　　　其二
　　来青髙敞眺神京斜倚名山涧水清此日君臣同览赏
　　村柯鸡犬静无声
　　　　法海寺瞻
皇考御书敬佛二字
　　重来瞻御笔怀感动心神丕烈迈前代鸿休启后人兴
　　文盛礼乐偃武息兵民法则光华逺千年照佛轮
　　　　坐法海寺偶吟
　　纵目西山宜永日开襟五月似髙秋万几偶暇因游豫
　　期与黎民乐未休
　　　　赐圣感寺僧海岫




卷九

修然老衲净尘縁台殿参差起瑞烟驯鸽檐前应受戒
游鳞花下亦参禅
　　驻跸石景山
驻跸荒亭日欲斜潺湲石溜滴云霞鸾旗飘动连香草
龙骑骖驔映野花岩洞幽深无鸟迹峰崖髙处有人家
青山緑水谁能识怀古登临翫物华
　　石景山东望
车书混一业无穷井邑山川今古同地镇崚嶒标异秀
鳯城遥在白云中
　　潭柘寺偶作
怡神水树清襟洽满目竒峰入夏云微起凉风响万籁
山中莺啭奏纷纭
　　咏潭柘寺竹
翠叶纔抽碧玉枝经旬清影上阶墀凌霜抱节无人见
终日虚心与鳯期
　　石景山望浑河




卷九

　　石景遥连汉浑河似带流沧波日滚滚浩淼接皇州
　　　　南苑元灵宫是
世祖皇考建
　　杰阁横霄峻清都与汉翔规模开壮丽星宿灿辉光碧
　　瓦浮空翠金铺映日黄门当啼鸟静户有异花香细草
　　沿阶发新槐拂槛凉纡回疎辇路藻彩绘雕梁警跸临
　　仙境瞻依问谷王敬钦崇太昊继述忆
先皇岁月碑文古乾坤事业昌茫茫扶大造曍曍体穹苍恭
　　己身无倦斋心念不忘时廵非逸豫几暇岂游荒卫骑
　　骖驔列华旄宛转扬南薫披万物北斗起千祥瑞气庭
　　前见佳辰昼正长休歌白云曲吾道在惟康
　　　　徳寿寺
　　持身崇孝理清净契真如岁久开金寺时来降玉舆
　　　　沙河途中作
　　辉煌明辇道将晓漏声残秋月西山落金风北野寒望
　　陵悲树色就景盼云端每念芳华日漙漙露未干




卷九

　　清河荒亭
楸叶晚蝉鸣荒亭蟋蟀声露凝新树色日出满林明蛱
蝶从枝舞蜻蜓点水轻欲看秋景好归路且徐行
　　海子北红门秋雨后行围戏作
昼漏稀闻紫陌长霏霏细雨过南庄云飞御苑秋花湿
风到红门野草香玉辇遥临平甸阔羽旗近傍逺林扬
初晴少顷布围猎好趁清凉跃骕骦
　　晾鹰台
清晨漫上晾鹰台八骏齐登万马催遥望九重云雾里
羣臣就景献诗来
　　南苑阅马
渥洼龙种雪霜同毛骨天生气格雄八骏齐观南苑里
岂夸当日玉花骢
　　驻跸平家滩
銮舆驻跸近沧浪行殿崔嵬对夕阳郊外村庄时极目
秋成处处有风光




卷九

　　　　驻跸蓟州城南逺眺山村
　　万骑骖驔拥蓟城风行雷出逺天清微霜细草野狐惧
　　寒露荒烟山鸟鸣卷幔浮凉侵帐殿倚床明月似都京
　　欣随
圣母游情旷深夜还思勉愫诚
　　　　雨后经明总兵戚继光所作八角石亭
　　华清雨后问安回徐歩山椒到水隈秋木荒池今白草
　　寒花故垒旧青苔精灵销散人何处功业留传志未灰
　　为将当年堪拊髀亭开八角尚崔嵬
　　　　清晨入盘山二首
　　日出入盘山宸游草木间村庄人尽望处处水潺潺
　　　　其二
　　当年乘辇到今日复来游山水不同色泉声还细流
　　　　古中盘望莲花峰
　　中盘遥望莲花峰日映山林气色重老衲吟诗浑半偈
　　翠舆临发又从容




卷九

　　盘山絶顶三首
上盘絶顶俯神京九月登山积翠晴荒寺日髙人少至
野林烟静鸟无声道中勒马观风景涧下留銮爱水清
纵目徘徊犹不尽氤氲缥缈海云轻
　　其二
四顾清标髙逼天风云塞上敛寒烟遥观沙漠宣威逺
近控州城作镇悬紫盖山中独竒秀双峰岭外更绵聨
九秋朗耀几千里落叶萧条满目前
　　其三
薄暮东峰来返照游心怡旷动挥毫题诗数句林光晚
作赋初聨雁阵髙盘道崚嶒难歩蹑危岩嶻[山自木]恐身劳
欲归帐殿还传语引路山僧度逺皋
　　晚过李靖庵二首
两崖石壁出秋云野草寒林有鹿羣古刹斜阳人寂寂
香烟飘处杂纷纭
　　其二




卷九

苍茫絶顶树参差落日还营过竹篱念及凌烟留姓氏
独于古壁一题诗
　　由鲇鱼池出闗咏瀑布水
巉岩瀑布挂前川树冷烟寒幕碧天关外黎民风俗厚
涌濡威徳已多年
　　登景忠山
景忠逺上日方阑岩壑层层生早寒岭腹冻云凝玉仗
山中瑞气接仙銮鸣钟涧里经声近击鼓楼前树影残
缭绕旌旗萦石道六龙行处万民观
　　滦河
寒边逺绕至滦河彻底清明不见波驻跸徘徊千万里
石鲸两岸影嵯峨
　　温泉行
温泉泉水沸且清仙源遥自丹砂生沐日浴月泛灵液
微波细浪流琮琤初经石窦漾暄溜烈势直与炎曦争
潆洄碧涧落花驻掩暎翠巘霜林明汀回溪转入栏槛




卷九

　　甃以文石何澄泓方壶圎峤时自暖紫芝朱草冬常荣
　　殿启披香溢石体盘低承露浮金茎冲融太和蓄元气
　　炎徳利物功难名氤氲沆瀣结紫雾缥缈云霞连赤城
　　髙秋九月天飒爽鸾旗鳯节纷相迎
慈宁琱辇度阊阖绛霄帐殿开蓬瀛神泉淑景供游赏流金
　　潄玉堪怡情时廵岂必瑶圃逺对此心意皆和平华清
　　绣岭杳寂寞鲸鱼鳬雁徒纵横曷若兹泉独标异万年
　　胜迹环神京岁时来往护仙跸点笔为赋温泉行
　　　　温泉流杯戏作
　　晓霜早落满池清一气涓涓惬胜情偶坐浮杯几暇日
　　君臣对景论平生
　　　　南苑桥上大风
　　南苑霜华点翠旗严风腊月断流澌已知朔气催寒尽
　　桥跨长虹涌溜池
　　　　景山积雪侍卫下趋如飞
　　凭髙纵逺览积雪明山峰直下数千尺飞腾跨玉龙




卷九

　　清明登玉泉山
寒食登髙芳草青泉声映栁出春亭心中怀得天然处
坐对沙鸥乐野汀
　　时廵近郊悯农事有作
芳郊景物丽淑气扇暮春灵雨应良节光风薄佳辰省
耕己届候夙驾方来廵前驱列式道羽卫罗钩陈时有
田间子荷耒披车尘讥诃勿频数疾苦当咨询千耦幸
终亩二鬴犹悬囷穮蓘尔勤动痌瘝予隠亲赒赐出泉
府拊循属官臣行潦有挹器冽井无枯津所惠良未徧
嗛嗛愧斯人
　　鄚州杂诗五首
条风鼓棹动清漪夹岸青青杨栁垂轻转牙樯观易水
波光日影映旌旗
　　其二
桃花歴落李花开緑栁含烟傍水隈鸿雁平沙看不尽
春光暧暧入蓬莱




卷九

　　　　其三
　　为省春耕歴灞沣銮舆频止劝农功柴门掩处烟村静
　　碧水长桥落彩虹
　　　　其四
　　阳气温和临树久花繁物静草芊芊莎添嫩色含波緑
　　栁覆金堤翠幕连
　　　　其五
　　野水弥漫处处长方流涌玉动珠光风移藻荇波痕阔
　　千点鹥鳬栁一行
　　　　夏旱歩祷
南郊喜雨
　　歴春悯农劳首夏望嘉榖离毕月故迟密云走何速颢
　　穹閟膏泽及此祈年夙斋居承穆清中夜起自肃繁星
