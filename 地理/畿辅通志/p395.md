<!-- { "loadSidebar": true } -->
　骃闻交浅而言深者愚也在贱而望贵者惑也未信
　而纳忠者谤也三者皆所不宜而或蹈之者思効其
　区区愤盈而不能已也窃见足下体淳淑之姿躬髙
　明之量意美志厉有上贤之风骃幸得充下馆列后
　陈是以竭其拳拳敢进一言传曰生而富者骄生而
　贵者傲生富贵而能不骄傲者未之有也今宠禄初
　隆百寮观行当尧舜之盛世处光华之显时岂可不
　庻几夙夜以永众誉申伯之美致周邵之事乎语
　曰不患无位患所以立昔冯野王以外戚居位称为
　贤臣近阴卫尉克己复礼终受多福郯氏之宗非不
　尊也阳侯之族非不盛也重侯累将建天枢执斗柄
　其所以获讥于时垂愆于后者何也盖在满而不挹
　位有余而仁不足也汉兴以后迄于哀平外家二十
　保族全身四人而已书曰鉴于有殷可不慎哉窦氏
　之兴肇自孝文二君以淳淑守道成名先日安丰以

　佐命着徳显自中兴内以忠诚自固外以法度自守
　卒享祚国垂祉于今夫谦徳之光周易所美满溢之
　位道家所戒故君子福大而愈惧爵隆而益恭逺察
　近览俯仰有则铭诸几杖刻诸盘杅兢兢业业无怠
　无荒如此则百福是荷庆流无穷矣及宪为车骑将
　军辟骃为掾宪府贵重掾属三十人皆故刺史二千
　石唯骃以处士年少擢在其间宪擅权骄恣骃数谏
　之及出击匈奴道路愈多不法骃为主簿前后奏记
　数十指切长短宪不能容稍疎之因察骃髙第出为
　长岑长骃自以逺去不得意遂不之官而归永元四
　年卒于家所著诗赋铭颂书记表七条婚礼结言达
　酒警合二十一篇
　　崔琦传　　　　　　　　　　宋范蔚宗
　崔琦字子玮涿郡安平人济北相瑗之宗也少游学
　京师以文章博通称初举孝亷为郎河南尹梁冀闻
　其才请与交冀行多不轨琦数引古今成败以戒之



　冀不能受乃作外戚箴其辞曰赫赫外戚华宠煌煌
　昔在帝舜徳隆英皇周兴三母有莘崇汤宣王宴起
　姜后脱簪齐桓好乐卫姬不音皆辅主以礼扶君以
　仁达才进善以义济身爰暨末叶渐以颓亏贯鱼不
　叙九御差池晋国之难祸起于丽惟家之索牝鸡之
　晨専权擅爱显已蔽人陵长间旧圯剥至亲并后匹
　嫡淫女毙陈匪贤是上番为司徒荷爵负乗采食名
　都诗人是刺徳用不怃暴辛惑妇拒谏自孤蝠蛇其
　心纵毒不辜诸父是杀孕子是刳天怒地忿人谋鬼
　图甲子昧爽身首分离初为天子后为人螭非但耽
　色母后尤然不相率以礼而竞奬以权先笑后号卒
　以辱残家国冺絶宗庙烧燔末嬉丧夏褒姒毙周妲
　己亡殷赵灵沙丘戚姬人豕吕宗以败陈后作巫卒
　死于外霍欲鸩子身乃罹废故曰无谓我贵天将尔
　摧无恃常好色有歇微无怙常幸爱有陵迟无曰我
　能天人尔违患生不徳福有慎机日不常中月盈有

　亏履道者固杖埶者危微臣司戚敢告在斯琦以言
　不从失意复作白鹄赋以为风梁冀见之呼琦问曰
　百官外内各有司存天下云云岂独吾人之尤君何
　激刺之过乎琦对曰昔管仲相齐乐闻讥谏之言萧
　何佐汉乃设书过之吏今将军累世台辅任齐伊公
　而徳政未闻黎元涂炭不能结纳贞良以救祸败反
　复欲钳塞士口杜蔽主听将使黄改色马鹿异形
　乎冀无以对因遣琦归后除为临济长不敢之职解
　印绶去冀遂令刺客阴求杀之客见琦耕于陌上懐
　书一卷息辄偃而咏之客哀其志以实告琦曰将军
　令吾要子今见君贤者情懐忍忍可亟自逃吾亦于
　此亡矣琦得脱走冀后竟捕杀之所著赋颂铭诔箴
　吊论九咨七言凡十五篇
　三国
　　田畴传　　　　　　　　　　晋陈　寿
　田畴字子泰右北平无终人也好读书善击剑初平



　元年义兵起董卓迁帝于长安幽州牧刘虞叹曰贼
　臣作乱朝廷播荡四海俄然莫有固志身备宗室遗
　老不得自同于众今欲奉使展效臣节安得不辱命
　之士乎众议咸曰田畴虽年少多称其竒畴时年二
　十二矣虞乃备礼请与相见大恱之遂署为从事具
　其车骑将行畴曰今道路阻絶冦虏纵横称官奉使
　为众所指名愿以私行期于得达而已虞从之畴乃
　归自选其家客与年少之勇壮慕从者二十骑俱徃
　虞自出祖而遣之既取道畴乃更上西闗出塞傍北
　山直趣朔方循闲径去遂至长安致命诏拜骑都尉
　畴以为天子方尘未安不可以荷佩荣宠固辞不
　受朝廷髙其义三府并辟皆不就得报驰还未至虞
　已为公孙瓒所畴至谒祭虞墓陈发章表哭泣而
　去瓒闻之大怒购求获畴谓曰汝何自哭刘虞墓而
　不送章报于我也畴荅曰汉室衰頺人懐异心唯刘
　公不失忠节章报所言于将军未美恐非所乐闻故

　不进也今将军方举大事以求所欲既灭无罪之君
　又雠守义之臣诚行此事则燕赵之士将皆蹈东海
　而死耳岂忍有从将军者乎瓒壮其对释不诛也拘
　之军下禁其故人莫得与通或说瓒曰田畴义士君
　弗能礼而又囚之恐失众心瓒乃纵遣畴畴得北归
　率举宗族他附从数百人埽地而盟曰君仇不报吾
　不可以立于世遂入徐无山中营深险平敞地而居
　躬耕以养父母百姓归之数年间至五千余家畴谓
　其父老曰诸君不以畴不肖逺来相就众成都邑而
　莫相统一恐非久安之道愿推择其贤长者以为之
　主皆曰善同佥推畴畴曰今来在此非茍安而已将
　图大事复怨雪耻窃恐未得其志而轻薄之徒自相
　侵侮偷快一时无深计逺虑畴有愚计愿与诸君共
　施之可乎皆曰可畴乃为约束相杀伤犯盗争讼之
　法法重者至死其次抵罪二十余条又制为婚姻嫁
　娶之礼兴举学校讲授之业班行其众众皆便之至



　道不拾遗北边翕然服其威信乌丸鲜卑并各遣译
　使致贡遗畴悉抚纳令不为冦袁绍数遣使招命又
　即授将军印因安辑所统畴皆拒不纳绍死其子尚
　又辟焉畴终不行畴常忿乌丸昔多贼杀其郡冠盖
　有欲讨之意而力未能建安十二年太祖北征乌丸
　未至先遣使辟畴又命田预喻指畴戒其门下趣治
　严门人谓曰昔袁公慕君礼命五至君义不屈今曹
　公使一来而君若恐弗及者何也畴笑而应之曰此
　非君所识也遂随使者到军署司空戸曹掾引见谘
　议明日出令曰田子泰非吾所宜吏者即举茂才拜
　为蓨令不之官随军次无终时方夏水雨而濵海洿
　下泞滞不通虏亦守蹊要军不得进太祖患之以
　问畴畴曰此道秋夏每常有水浅不通车马深不载
　舟船为难久矣旧北平郡治在平冈道出卢龙达于
　栁城自建武以来陷壊断絶垂二百载而尚有微径
　可从今虏将以大军当由无终不得进而退懈弛无

　备若嘿回军从卢龙口越白檀之险出空虚之地路
　近而便掩其不备蹋顿之首可不战而禽也太祖曰
　善乃引军还而署大木表于水侧路傍曰方今暑夏
　道路不通且俟秋冬乃复进军虏骑见之诚以为
　大军去也太祖令畴将其众为乡导上徐无山出卢
　龙厯平冈登白狼堆去栁城二百余里虏乃惊觉单
　于身自临阵太祖与交战遂大斩获追奔逐北至栁
　城军还入塞论功行封封畴亭侯邑五百戸畴自以
　始为君难率众遁逃志义不立反以为利非本意也
　固让太祖知其至心许而不夺辽东斩送袁尚首令
　三军敢有哭之者斩畴以尝为尚所辟乃徃吊祭太
　祖亦不问畴尽将其家属及宗人三百余家居邺太
　祖赐畴车马榖帛皆散之宗族知旧从征荆州还太
　祖追念畴功殊美恨前听畴之让曰是成一人之志
　而亏王法大制也于是乃复以前爵封畴畴上疏陈
　诚以死自誓太祖不听欲引拜之至于数四终不受



　有司劾畴狷介违道茍立小节宜免官加刑太祖重
　其事依违者久之乃下世子及大臣博议世子以畴
　同于子文辞禄申胥逃赏宜勿夺以优其节尚书令
　荀彧司校尉锺繇亦以为可听太祖犹欲侯之畴
　素与夏侯惇善太祖语惇曰且徃以情喻之自从君
　所言无告吾意也惇就畴宿如太祖所戒畴揣知其
　指不复发言惇临去乃拊畴背曰田君主意殷勤曽
　不能顾乎畴荅曰是何言之过也畴负义逃窜之人
　耳恩全活为幸多矣岂可卖卢龙之塞以易赏禄
　哉縦国私畴畴独不愧于心乎将军雅知畴者犹复
　如此若必不得已请愿效死刎首于前言未卒涕泣
　横流惇具答太祖太祖喟然知不可屈乃拜为议郎
　年四十六卒子又早死文帝践阼髙畴徳义赐畴从
　孙续爵闗内侯以奉其嗣



钦定四库全书
　畿辅通志卷一百三
　　传
　前燕
　　慕容恪传　　　　　　　　　唐魏　征
　慕容恪字符恭鲜卑人燕王廆之孙皝之第四子儁
　庶弟也幼沉深有大度皝以其母髙氏无宠未之竒
　也年十五身长八尺七寸雄毅严重每言皆经纶世
　务皝始异焉乃授之以兵从征伐临机数出竒石
　虎以戎卒十万攻皝诸部叛应者三十六城左右劝
　皝降皝不听而遣恪率骑二千击之虎军惊遁恪乗
　胜追斩三万余级叚辽遣使诈降于虎虎遣将麻秋
　率众迎辽恪伏精骑于宻云山大败之获其司马杨
　裕等拥辽及其部众以归出为度辽将军镇平郭恪
　抚旧懐新屡破髙丽兵髙丽惮之不敢入寇常与儁
　俱伐夫余儁居中指授而已恪身当矢石所向辄溃



　皝将终谓儁曰今将建大事恪智勇俱济汝宜深委
　仗之儁嗣位弥加亲任遣讨冉闵闵趣常山恪追及
　于魏昌之台十战皆不胜闵素号骁勇又所将精
　鋭燕将咸震惮之恪曰闵师老卒疲加以勇而无谋
　一夫敌耳可分军为三部闵性轻鋭知吾军势不敌
　必致死于我我厚集中军之陈以待之俟其合战然
　后诸军掎角攻之蔑不克也乃择善射者五千人以
　铁鎻连其马为方阵而前闵果直冲中军燕两军从
　旁夹击大破之禽闵斩于龙城已而闵部将王午复
　自号安国王午死吕因袭其号保于鲁口恪进讨
　走之降其众初叚兰之子龛因乱拥众东屯广固自
　号齐王与儁书抗中表之仪且数其称帝之罪儁怒
　遣恪讨之恪引兵济河龛率众拒战恪击破之龛友
　辟闾蔚被创恪闻其贤遣使求之则已死矣恪大惋
　惜遂进围广固诸将请急攻之恪曰兵法有缓有急
　若彼我势均且有强援虑腹背受患者湏急攻之如

　我强彼弱外无救应者当羁縻守之以待其毙龛虽
　凭阻坚城上下戮力若尽鋭攻之则数旬可拔然杀
　吾士众必多矣自有事中原兵不暂息吾每念之夜
　分忘寐何忍轻用其死乎军士闻之人人感悦遂筑
　室反耕严固围垒樵采路絶龛乃出降因悉定齐地
　留兵镇抚而归以累功拜大司马录尚书事封太原
　王及儁寝疾虑子暐不堪承嗣欲行宋宣之事以社
　稷付恪恪固辞儁怒曰兄弟间岂容虚饰恪曰陛下
　若以臣能荷天下之任者讵不能辅少主乎儁喜曰
　尔能为周公吾复何忧儁卒暐即位以恪为太宰専
　録朝政恪弟评为太傅慕舆根为太师副之时根自
　恃勋旧心内不服欲为乱乃言于恪曰主上冲母
　后干政俟毕山陵殿下宜自取之恪曰公醉耶何言
