<!-- { "loadSidebar": true } -->
　　　卢师山与平坡山并峙诸刹鳞次皆古刹也　长安 游记　
　　觉山　宛平县西三十里
　　　觉山有五华一名寿安双泉翠峰仰山诸峰环之
　　　如屏　燕都游 覧记　
　　　悬崖之上与卢师平坡鼎峙西有三泉曰清冷曰
　　　清旨曰洊至　天府 广记　
　　聚寳山宛平县西三十里
　　　玉泉西南行数里度两石桥循溪转至卧佛寺复
　　　二里为碧云寺岩下有泉从石罅中出有亭曰听
　　　水佳处亭前小池种白莲百本池边修竹成林康
　　　十七年
圣祖御书激湍二字
　　　碧云金碧鲜妍宛一天界岩下一泉石渠导之过
　　　斋厨绕长廊汇于殿前石池泉傍一栁人呼瘿栁





　　栁左堂三楹明万厯御题水天一色前临荷沼沼
　　南修竹成林岩下一亭曰啸云　天府 广记　
　　顷至碧云下窥岩洞松风如沸飒有竒趣　明陆釴 春游西　
　　　山 记　
　盘龙山　宛平县西三十五里
　韩家山　宛平县西三十六里
　　山阴有汉左冯翊韩延寿墓韩世居于此俗呼罕
　　山又呼黒山汇　天府 广记　
　　罕山志称韩家山韩延寿家焉罕韩音讹也俗呼
　　黑山汇黒罕音又讹也山阳有二寺曰云福曰延
　　寿　帝京景 物畧　
　石径山　一名石 景山　　宛平县西三十七里
　　大徳六年修卢沟上流石径山河堤　元史河 渠志　
　　石径山孤峰特立洞皆凿石而成最上金阁寺有
　　塔宜逺眺东南行至林衡署古松数百株参错平
　　野间　明阮旻 锡纪游　




　　　　金阁寺逺望苍黄一道如带南缀者浑河也浑河
　　　　古桑干水万厯戊子九月幸石径山观浑河顾问
　　　　侍臣水从何来申时行对曰从大漠经居庸下天
　　　　津则朝宗于海矣因勑河臣亟修堤岸　帝京景 物畧　
　　　五峰山　宛平县西四十里五峰秀峙宛若列屏土
　　　　人每望此山之云气以验晴雨
　　　双泉山　宛平县西四十里山有二泉故名其南有
　　　　两家山东北二里许有黒龙湾
　　　戒坛山　宛平县西五十里有戒坛甃石为之中置
　　　　髙座相传创自隋唐间辽金时所植松具在殿外
　　　　辽金碑各一
　　本朝康十七年
圣祖赐御书清戒二字山有极乐三慧朝阳观音龎涓孙膑
　　　　等洞山之东南有狮子岩自岩而上十八折始及
　　　　戒坛东去浑河二十里两岸壁立中通一径多林
　　　　木泉涧之胜上为极乐峰




　　都城中西望一山髙秀如驼脊上峰如侧方山冠
　　者戒坛后五里极乐峰也逺黛有増近翠不减　帝 京　
　　　景物 畧　
　万安山　一名垣 墙山　　宛平县西五十里山有铁鼎其下
　　有旧置冶处
　翠峰山　一名遮 风岭　　宛平县西五十里
　马鞍山　宛平县西六十里
　鳯凰山　宛平县西七十里
　潭柘山　宛平县西八十里西山诸峰连绵而西潭
　　柘为尤胜山有潭柘寺相传本青龙潭开山时潭
　　平为寺晋曰嘉福唐曰龙泉
　　山磅礴连拥三峰傍有二潭潭上有古柘一株形
　　曲如虬因名　明统 志　
　　潭柘以一培塿当羣山心九峰扆而立焉志所谓
　　老柘羙竹者乌有矣而两殿鸱工絶则金元故物
　　也寺后故有龙潭今已甃为池而其支委尚阔去



　　山数里泉走石崖壁间声甚怒　春明梦 余録　
　　谚曰先有潭柘后有幽州寺莫先焉矣寺碑七金
　　碑二明昌五年僧重玉诗大定十三年杨节度记
　　元碑二至正八年葛天麟记至正某年危素记明
　　碑三正统某年胡濙记弘治十年谢迁记万厯中
　　紫栢送龙子归潭文也　帝京景 物畧　
　龙鳞山　宛平县西八十里又西有九渠山大驼山
　　管山
　九龙山　宛平县西九十里
　西湖山　宛平县西百里
　太山　宛平县西二百里
　　史家营太山有石如臼昔有仙人居此臼巾日产
　　米随寺众多少取给不乏后有僧畏其险峻凿穴
　　通之穴成而米遂絶　燕山 丛録　
　马兰山　宛平县西二百里
　　出沿河守御城西门渡石涧进马兰山曲折上坂




　　石子磊磊难步陟至法幢庵又五里至马兰村登
　　三大士阁一松髙十丈余厯磴上三里许翠峰壁
　　立
　千佛山　一名黑 风山　　宛平县西二百里
　观音山　去千佛山数里
　　观音山旧有菩提树仙人望海石　帝京景 物畧　
　鹤子山　宛平县西二百里
　　观音山再上为大悲阁又上为望海石嵚崟巉削
　　踰岭凡七有石壁削立为鹤子山怪石攒簇多似
　　人形坐视观音山如在懐抱间　长安 游记　
　百花山　宛平县西二百里
　　度阎王是百花山腰也红紫翠黄不可凡数即
　　一色中瓣蕚跗异不可槩之行百花中一里进篱
　　门石洞登菩萨顶累石凡三峰坐立顶上俯诸山
　　搢如圭东西二灵山也　帝京景 物畧　
　　百花陀京城西王平口四围皆山中有平川约数



　　十亩产杉漆药草春夏之交百花烂然有金章宗
　　石床今存　天府 广记　
　小五台山　在百花山西北数里
　　小五台山花多目所未覩有名天花者尤娇艳可
　　爱　长安 游记　
　颜老山　宛平县西二百二十里西南有石青洞东
　　北有栁林泉
　瓮山　宛平县西北二十里
　　瓮山即通惠河上源之所出也　元史河 渠志　
　　山在玉泉之东西湖当其前金山拱其后　明倪岳 游瓮山　
　　　诗 序　
　　西湖方十余里有山趾其涯曰瓮山其寺曰圆静
　　左田右湖近山之境于是始胜又三里为功徳寺
　　洪波衍其东幽林出其南路尽丛薄始达于野　李 东　
　　　阳游西 山记　
　　稻畦千亩接于瓮山之麓上有寺曰圆净絶顶有





　　　　屋曰雪洞俯面西湖之曲由中而瞰如驾逺翮凌
　　　　长空平田逺村绵亘无际羣峰拱乎北众水宗乎
　　　　东荡胸释形将与寥廓者会　乔宇游 西山记　
　　　　山麓魁大而凹秀　帝京景 物畧　
　　　　瓮山在海淀西五里土色纯卢其南岩若洞而圮
　　　　者少鬲仙室也人家傍山小具池亭桔槔锄犁咸
　　　　置垣下酷似江南风景　长安 游记　
　　　画眉山　宛平县西北二十里有黒龙潭上建龙王
　　　　庙
圣祖御制黒龙潭重建龙玉庙碑文
御书喜雨匾额雍正三年
　特勅重修
　御制碑文
　　　玉泉山　宛平县西北二十五里山前
　御园锡名曰澄心
　　　　宛平有玉泉山行宫明昌元年八月幸玉泉山　金 史　



　　至元十五年禁玉泉樵采渔弋　元史世 祖纪　
　　玉泉出于山喷薄转激散为溪池池有亭宣宗驻
　　跸处也又一里为华严寺有洞三其南为吕公洞
　　　明李东阳 游西山记　
　　华严拾级升有平台望湖焉洞在壁间四丈而修
　　广丈有竒左石右床最里见石龛也两石壁诗自
　　元丞相嘉哩以来其上又有洞其顶有故金芙蓉
　　宫址章宗避暑宫也山之右曰金山寺　朱长春西 山游记　
　　玉泉侧出石罅中凿石为龙吻吐之前为石桥水
　　从桥下出为长溪流三百步许潴为西湖秋髙气
　　清泓澄渟滀水光浮天浩然一白　钱习礼玉 泉山记　
　　穿青龙桥而西得玉泉山土纹隠起作苍龙鳞其
　　下为池亭曰望湖　王衡 集　
　　玉泉形如规莹澈深靓掬饮甚甘其东石梁横跨
　　泉由之东流入湖经大内注都城东南至大通河
　　为京师八景之一　西山为京师之胜而玉泉又





　　　　西山之胜葢其润泽滋溉溥及天下固国脉之所
　　　　在也　都穆游 西山记　
　　　　山顶悬崖旧刻玉泉二字水自石罅中出鸣如杂
　　　　佩　天府 广记　
　　　香山　宛平县西北三十里有香山寺
圣祖御书普照乾坤四大字香山寺即金章宗会景楼也金
　　　　明昌承安泰和间屡幸焉大定中诏经营香山行
　　　　宫及佛舍寺成赐名大永安寺元皇庆元年重修
　　　　后有藏经阁郁秀清雅望都三亭又有葛稚川丹
　　　　井金章宗祭星台护驾峰梦感泉碁盘石蟾蜍石
　　　　明昌四年三月幸香山永安寺　金史章 宗记　
　　　　香山有乳峰石时嘘云雾类匡庐香炉峰　长安 游记　
　　　　香山在碧云南二里许有永安寺旧名甘露其制
　　　　一如碧云而饶古色最胜者来青轩香山上有二
　　　　大石状如香炉虾蟆有泉出自山腹下注溪谷曰
　　　　小清凉西行数百步至洪光寺殿圆制极工　天府 广记　



　　洪光寺入石门古柏夹之人行道上苍翠扑衣可
　　数百步复折而上如是者凡十有一每登一折必
　　右俯木末左瞰絶壁壁皆甃石为之岁乆若天造
　　柏从石罅出多类鬼工初登一二盘竒在柏稍上
　　诸山如螺髻自柏外见则又竒至七八盘山尽在
　　下精蓝名墅棊布绣错盘穷为山门甚精丽　天府 广记　
　　香山一径幽遐青松夹道流泉下注朱阑上引依
　　岩为刹髙杰整丽　袁宏 道集　
　　香山夹道尽白杨青桧流憇亭在山半灌木中来
　　青轩前两山相距而虚其襟以捧帝城自无量殿
　　前折而至洪光寺皆短垣疎柏白石为阶其浄若
　　拭　王衡香 山记　
　　过香山流泉茂树一着屐即有轩轩白云之气于
　　西山中当据上座登来青轩峰皆下苍翠盘郁大
　　撮山河之胜　黄汝亨游 西山记　
　百望山　宛平县西北四十里





　　青龙桥北斜界百望山南阻西湖北通燕平背而
　　去者百里犹见其峰故名　长安 游记　
　仰山　宛平县西北七十里
　　仰山村曲折上而北一峰东南有瀑练下涧水源
　　也又上为仰山山上栖隠寺金大定寺也峰五亭
　　八章宗数游有诗刻石断石三其一山场榜上刻
　　大兴府西连山等字宣徳间重修之又莲花峰下
　　有小释迦塔　帝京景 物畧　
　　仰山峰峦拱秀中有平顶如莲花心旁有五峰曰
　　独秀翠微紫葢妙髙紫微中多禅刹　名山 记　
　雅思山　宛平县西北八十余里
　　百望山北四十里入南谷有聚名漆园园南雅思
　　山有池曰露池又自漆园西出十里许有兰若二
　　上曰松阳下曰金鴈金鴈下控大岩岩吐百穴汇
　　而为湖决而东流是为清水之源有髙崖下有泉
　　绕之又西北十里为清水涧两山如门行可二十




　　里山皆竒峭巃嵸飞泉彪洒声激岩穴　客话 　
　枊山　宛平县西北八十里
　白铁山　宛平县西北一百八十里山多白石其坚
　　如铁故名
　龙泉山　良乡县西十五里山下石龙口出泉东流
　　入盐河
　黄土山　香河县北二里
　孤山　通州东二十里四面平旷一峰挺秀故名
　圣水山　三河县西北三十五里
　　上有圣水泉可愈眼疾　明统 志　
　蒋福山　三河县东北十五里
　灵山　三河县北十五里
