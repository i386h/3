<!-- { "loadSidebar": true } -->
经筵定朝期严加派肃禁地多被嘉纳所弹劾不避权贵累迁刑部尚书每谳重辟必周详审慎反复为求生路得则退有喜色不得则日中不出署抵暮归或竟忘食一日入奏既退
世祖章皇帝顾左右曰尔等识此人乎此新授刑部尚书杜立德也不要一钱亦不妄杀一人其为
上所褒奬若此康熙初改户部转吏部拜保和殿大学士殚心谳纳务持大体
圣祖仁皇帝尝言阁臣如杜立徳真不愧古大臣歴相十余
年
恩眷优渥尝
赐宴内廷
特命列坐殿内汉大学士入殿坐自立德始也以疾乞休

陈请至再御制五言律诗一章及怡情洛社图章以荣其归及卒赐谥文端祭葬如例立德素友爱为刑部尚书时当荫一子以让其弟立本立本后官庐州知府有能声子恭俊官江西广信知府康熙三十九年迎驾三河上询知故相子甚喜并问立德墓处御书永言惟旧四字以赐之恭俊好施与济人缓急县有陈姓者欠官粮三百金将鬻其女恭俊捐金代偿而嫁其女邑人称之父子兄弟并祀郷贤
王崇简  字敬哉宛平人明崇祯癸未进士
本朝顺治三年授国史院庶吉士寻除秘书院检讨迁侍读学士会诏察眀季殉难诸臣崇简疏列大学士范景文等二十八人请予旌典从之迁少詹以疾告旋以荐起国史院学士时子熙亦官弘文院学士世祖章皇帝语崇简曰父子同官臣邻希觏然肩随齿列恐有未安因擢崇简为礼部侍郎升尚书加太子太保凡所建白引经据古洞中窽寻引疾家居卒赐谥文贞祭葬如例
刘楗  字玉垒大城人顺治丙戌进士试奏议扵
午门授户科给事中大计抚按紏举多不以实楗辄拾遗论之为忌者所中罢归家居十余载台省交章荐复原官累迁湖广布政使三省大帅会师剿楚西山巨寇日需刍糗数十万民苦挽馈中途多逸督抚属楗督运楗攀藤縁谷履穿衣裂寝食荒榛宿莽中民感其勤劳争负以赴运冦平以忧归再补江西布政使滇黔逆作蹂及江表南昌兵民争欲逃匿闗军门势甚汹汹楗单骑往谕民赖以



安擢太常卿迁副都御史拜刑部尚书卒赐谥端敏予祭葬康熙二十二年崇祀郷贤
王熙  字子雍宛平人崇简子顺治丁亥进士改国史院庶吉士授检讨歴迁春坊谕徳十三年初置日讲官熙首膺选进翰林院掌院学士加礼部尚书时熙父崇简方以尚书长礼部父子皆大
宗伯朝士荣之十八年世祖章皇帝疾大渐召入养心殿撰遗诏熙泣伏御榻下先草第一条上奏移干清门撰拟俄召入与故旧大臣并受顾命圣祖仁皇帝即位改弘文院学士仍兼礼部尚书康熙五年拜左都御史首请裁藩下縻饷又请禁王公以下贸易之害停官员捐助之例悉奉嘉纳寻转工部尚书改兵部以丁父艰家居特拜保和殿大学士当是时三逆削平海内康乐熙入政府务寛平持大体宣上德意悉心宻勿夙夜祗勤盖居相位者二十余年恩眷始终如一君臣际遇尤为汉唐以来所仅见云数引年乞休辄奉俞慰留后以疾笃特加少傅致仕康熙四十二年卒扵家赐谥文靖祭葬如例雍正十一年奉特入祀贤良祠
郝维讷  字敏公霸州人户部侍郎杰之子顺治丁亥进士授刑部主事出为福建粮储佥事累官吏部尚书杜絶请托奸胥不敢有所上下铨政以清及卒

赐谥恭定谕祭三次康熙二十四年崇祀郷贤维讷性谨慎操持洁初登进士与父杰同朝士大夫争为欣羡而维讷恂恂守儒素风歴官三十余年家无余赀従弟惟训顺治壬辰进士除徽州推官擢御史巡盐河东有惠政子士钰以荫官江南太平知府并祀乡贤
永平府
汉
徐乐  燕郡无终人武帝时与主父偃严安俱上书言世务书奏上召见三人曰公等皆安在何相见之晚也皆拜为郎中
郭凉  字公文右北平人虽武将通经书多知畧尤晓边事为幽州兵曹椽击彭宠有功封广武侯
三国
程普  字德谋右北平土垠人有计畧从孙坚出征坚卒复随孙抜庐江为吴郡都尉后与张昭等共辅孙权代周瑜领南郡太守迁荡寇将军封髙宻侯
韩当  字义公辽西令支人从孙坚为别部司马及孙东渡从讨三郡征刘勲破黄祖领乐安长后以中郎将与周瑜拒曹操又与吕袭南郡封石城侯迁昭武将军
晋



阳骛  字士秋无终人仕慕容氏为平州别驾屡献安时强国之术儁图中原骛制胜之功居多以太尉致仕
南北朝魏
窦瑗  字世珍辽西人以拜尔朱荣官为荣所知表为北道大行台左丞从荣东讨葛禁事平封容城伯永熙中为廷尉卿及释奠开讲瑗与温子升等并为摘句累官大宗正卿虽通显清操如故卒谥曰眀
韩麒麟  昌黎人孝文时拜徐州刺史在官不尚刑法太和中京师大饥表陈时务甚切为人恭慎清俭恒置律令扵坐傍卒之日箧仅俸绢数十疋追封燕郡公谥康和
阳氵蔘    字景德无终人举秀才射高第累官寜逺将军领统军外防内抚甚得居边之称以年老归为贼帅杜洛周所囚发病卒永熙中赠征虏将军
阳固  字敬安氵蔘从弟太和中从宋王刘昶征义阳昶治军甚急固启谏昶怒欲斩之使监当攻道周在军勇决志意闲雅了无惧色昶甚竒之言扵髙祖辟大将军府叅军事后为北平太守甚有惠政肃宗即位除尚书考功郎大军征陜石勅为李平七兵郎中平竒固勇敢军中大事悉与谋之累官前军将军卒赠辅国将军太常少卿谥曰文固刚直不畏强御居官清洁殁之日无以供丧亲故为具棺敛焉
阳休之  字子烈固长子普泰中与魏收等修国史后为光禄卿监国史寻除吏部尚书凡所选用

莫不才地俱允休之早得才名为人物所倾服外如疏放内实谨厚晚节犹以通羙见称弟诠之字子衡亦有名
韩秀  昌黎人聪月才辨富文学为宣武将军都尉累官青州刺史有政声
卢鲁元  昌黎人寛和雅度累官襄城公谥曰孝
周
叚永  字永宾辽西石城人魏正光末避地赴洛阳拜平东将军时贼魁元伯生攻城壁孝武遣娄昭讨之请以五千人行永进曰在速不在众若星驰电发出其不意得五百精骑足矣帝命永代昭果讨平之周孝闵初进广城郡公歴任内外所在有称
怡峯  字景阜辽西人本姓墨胎因避难改焉永安中与赵贵等同谋翌戴太祖大统中东魏遣行台任祥率歩骑万余攻颍川峯以轻骑五百邀击之自是威名日盛后与于墐讨刘平伏从解玉璧围平栢谷坞并有功峯沉毅有胆畧得士卒心当时号为骁将终夏州刺史谥襄威
隋
荣建绪  无终人性亮直仕周拜相州刺史将之官时大帝阴有禅代意谓建绪曰且踌躇当共取富贵耳建绪义形扵色曰明公所举非仆所闻遂行开皇初来朝上曰卿亦悔否曰臣位非徐广情类杨彪上笑曰朕虽不解书语亦知卿此言不逊也歴始洪二州刺史所著有齐纪三千卷
荣毗  字子谌建绪弟杨素荐为华州刺史素田宅多在华阴左右放纵毗以法绳之无所寛贷



素谓曰举卿适以自罚也毗曰奉法一心者但恐累公所举累官治书侍御史在朝侃然正色百寮惮之
豆卢绩  昌黎人为渭州刺史多惠政有白乌玉桨之瑞累功封楚国公谥曰襄
唐
李光弼  昌黎桞城人郭子仪荐其能授河东节度使累功封临淮郡王谥武穆光弼用兵谋定而后战能以少击众唐中兴功第一事详唐书
李惠登  桞城人为平卢军禆将安禄山乱从董秦泛海后为隋州刺史为政清静兴利去害居二十年田野辟户口增累迁御史大夫
阳旻  字公素平州人父惠元与李懐光战死旻被创堕井或救得免歴邢州刺史时卢从史既縳潞军溃有骁卒五千奔旻旻开谕祸福遣之众感悟遂还军宪宗嘉之迁易州刺史以讨吴元济功进御史大夫
田廷玠  卢龙人承嗣从兄弟累迁沧州刺史为李宝臣朱滔所攻固守连年承嗣盗磁相廷玠无所回染及悦代立召为节度副使让悦曰而当守朝廷法度以保富贵自兵兴来叛天子能完宗族者谁耶而志不悛盍杀我遂称疾不出悦过谢之杜门不纳愤而卒
田弘正  字安道廷玠子为节度田季安衙内兵马使季安死子懐谏委政家奴众怒推弘正为主弘正与约举六州版籍请吏扵朝茍天子未命敢请旌节者死宪宗嘉其诚诏充魏博节度使遣裴

度宣慰遂与深相结纳奉上益谨复请度遍行诸部宣示天子恩诏李师道拒命率诸节度进计取十有二州以献加检校司徒同中书门下平章事卒谥忠愍子布魏博节度使谥曰孝
周寳  字上珪卢龙人武宗时节度泾原务力耕聚粮二十万斛号良将中和初进同平章事兼天下租庸副使以功封汝南郡王
宋
郭琼  平州卢龙人唐眀宗时为阶州刺史晋天福中移剌泾州汉干佑中为行营都部署会平卢节度刘铢称疾不朝遣琼屯青州铢置酒召琼欲害之琼从容就席铢不敢发琼因为陈祸福铢感其言遂治装周世宗时为齐州防御使民饥以已俸赈之人懐其惠诣阙请为立碑宋建隆三年加右领军卫上将军致仕归琼虽起卒伍而所至有惠政尊礼儒士孜孜乐善盖武臣之贤者也
姚内斌  卢龙人仕辽为瓦桥闗使周显德六年以城降以为汝州刺史入宋従平李均移剌庆州在郡十数年西夏畏伏不敢犯塞子承赞合门祗候承鉴殿中丞
陈若拙  字敏之卢龙人检校左傅思让之孙若拙嗜学太宗时官殿中侍御史后迁河东转运使陈尧叟言其干职擢右谏议大夫
辽
赵思温  字文美卢龙人事唐庄宗为平州刺史太祖畧燕地思温来降及伐渤海以为汉军都团练使力战拔扶余城身被数创太祖亲为调药累擢保静军节度使卒赠太师魏国公六世孙兴祥



仕金歴左宣徽使
韩知古  蓟州玉田人六岁为淳钦皇后兄耶律裕勒温所得后来嫔知古从焉太祖召见命参谋议时仪法疏阔知古援据故典参酌国俗使国人易知而行累迁中书令为佐命功臣子匡嗣西南招讨使赠尚书令
耶律隆遇  本姓韩名徳让即知古孙也统和中赐今姓名代父匡嗣为上京留守甚有声寻复代父守南京以功拜辽兴节度使受顾命立梁王代宗昉为北府宰相卒谥文忠弟德威屡立战功官至门下平章事德崇善医累官武定军节度使德崇子制心拜上京留守封漆水郡王追封陈王
耶律达噜  字遵寜徳威孙厯北院宣徽使封混同郡王擢拜南府宰相达噜神情秀彻圣宗子视之兴宗待以兄礼虽贵愈谦以年老乞归
金
孟浩  字浩然滦州人辽末进士金大定中起侍御史刚直敢言世宗嘉其忠每对大臣称之以中丞拜参知政事赏罚功罪必具事状颁中外痛革海陵弊政以尚书令中丞兼太子太傅告归
刘敏行  平州人天会间进士除校书郎迁肥郷令有治绩
李元璋  为城人正隆元年第律科迁夏津知县太和时诏访山东贤能官璋举第一章宗特延问奏正纪纲近忠直逺邪佞数事帝嘉纳擢吏部尚书
王寂  字符老蓟州玉田人父础金归德府判官寂第进士官中都路都转运使文学政事为时

所称卒谥文肃
韩企先  玉田人知古九世孙累官尚书左丞相博通经史知前代故事一时礼制咸折衷得宜専以奨励后进甄别人物为己责世称贤相卒谥简懿
李盘  字仲安玉田人遇事恢廓不为小曲谨歴合门使封陇西郡伯
元
姚枢  字公茂桞城人有王佐才世祖待以客礼询以治道首陈二帝三王治平大经世祖嘉纳自是内修外攘之政咸委任焉累官翰林学士承卒谥文献子玮仕为平章政事
