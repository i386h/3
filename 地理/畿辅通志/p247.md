<!-- { "loadSidebar": true } -->
张禹珪  字天锡真宗时知澶州颇勤政事以瑞麦生狱隙地下诏嘉奬河堤决溢禹珪率徒塞之宰相王旦使兖州还言其状优诏襃之
陈尧咨  字嘉谟阆中人知天雄军自契丹修好城壁器械久不治尧咨茸完之仁宗时复知天雄陛辞上特赐金鱼以示优渥且曰天雄朔方府非文武全才不可故命卿耳寻改判澶州令行禁止境内肃然
程琳  博野人判大名府持重不扰前后守魏十年度要害缮壁垒増守御备植杂木数万曰异时楼橹之具可不出于民矣郡人爱之为立祠
陈观  字思正绛州人仁宗时知澶州河壊孙陈扫及浮梁州人大恐或请移北原以避水患观曰太守独去如州民何乃躬率徒塞之堤完水亦寻止观持守亷白仁宗飞白书清字赐之

苏舜卿  昜简之子举进士知长垣县冇恵政
葛书举  江阴人熈寜中知长垣县为政明察吏民畏服
韩璹  字君玉卫州人神宗时知澶州河决昼夜为民捍御寻坐事贬秩神宗追念旧劳诏还故职璹兴学劝士吏事絶人所阅牍终身不忘澶州民懐思之他日郡守或欲有所为民必曰此已经韩大夫矣以故輙止
文彦博  字寛夫汾州人熈寜中判大名府彦博以耆徳出镇务大体不严而治身虽在外而帝眷有加
程颢  洛阳人神宗时签书镇寜军判官时程昉治河取澶卒八百虐用之众逃归羣僚畏昉欲勿纳颢曰彼逃死自归不纳必乱若昉怒吾自任之即亲徃抚劳欲少休三日复役众欢踊而入具以事上得不遣昉后过州肆言曰澶卒之溃葢程中允诱之吾且诉于上颢闻之曰彼方惮我何能为果不敢言
韩综  灵寿人神宗时通判天雄军河溢金堤民依丘塜者数百家综令曰能济一人予千钱民争操舟筏以救俄而丘塜多溃
韩绛  综弟神宗时为北京留守河决小吴扫议者欲傍魏城凿渠东趋金堤役甚急绛言功必不成徒耗费国力而使魏人流徙非计也三奏乃罢之
黄友  字龙友温州人徽宗时判澶州金人败盟郭药师以常胜军叛燕士响应友独领数千人



与之战躬冐矢石士卒奔溃敌执友谓曰降则赦汝友厉声曰男儿死耳遂遇害帝书忠节传家四字旌之
金
梁肃  字孟容奉圣州人摄大名少尹正隆末境内盗起百姓陷贼中不能自辨者数千人皆系大名狱肃莅任验得其情谳出者十八九
圗克坦铭  字国本大安三年知大名府时荐饥重困铭乞大出交钞以赈之
圗克坦公弼  本名锡里章宗时知大名府事时南侵宋军兴有司督逋祖及牛头税甚急公弼奏军士从戎民日疲敝可缓征以舒民朝廷从之
元
张弘范  定兴人至元二年为大名总管大水租税无出弘范辄免之朝廷罪其专擅弘范入见曰臣以为朝廷储小仓不若储之大仓帝曰何说也对曰今岁水潦不收而责民输仓库虽实而民死亡明年租将安出曷若活其民则岁有恒收非陛下大仓乎帝曰知体
达实特穆尔  寕夏人天歴间监南乐有善政民为立碑
张祯  大梁人至元时知开州寇盗兵食方急祯乃立三等九甲之法调剂轻重尽中程度众大悦及代百姓泣送为立遗爱碑
陈执中  宿州人至正中歴清丰县尹时兵革数兴民多凋耗执中平赋役课农桑复裒羡余以饬

学校境内蔚然
明
桞申  汉中人洪武初自蜀来归任大名知府为政务经术尚徳缓刑有循吏风
焦昉  字孟升定兴人永乐初知长垣九年百姓保留进职知州仍理长垣县事抚民子恵如父母宣徳八年卒垣民相与营葬于邑城内东南隅又为筑室居其妻子遂世为长垣人
翟整  直隶满城人永乐间知南乐县修举废坠孜孜不辍政务寛平职满邑人不释留之后遂家焉
李辂  安邑人正统初以御史出知大名府寻加参政仍掌府事曽鹤龄称其为政清而温恵而直亷而不激寛而不縦时人以为实录
李瓒  临汾人成化间知大名府岁饥檄属县备赈毎岁春而冬敛氏无转徙者又漳卫二水潆纡郡邑瓒建浮艘四一在府南门外一在李家道口二在小滩民乃不病渉当弘治丙辰河决长垣东明间瓒筑长堤延袤二百余里世享其利瓒在任十有二年至今民不能忘
韩福  字徳夫西安籍天长人举进士弘治十一年以监察御史出守大名立保甲法以时询察之盗贼灭迹道不拾遗鼓楼下常置认物亭令境内有道遗者一钱以上赍投亭中许亡者认取诸州县吏民以公役狱讼诣府者率不解行李人人投衣囊亭中毕各持去间遗旬日他吏民不敢越也居八年以治平为天下第一赐晏光禄



李嘉祥  贵池人弘治中知开州性明敏深烛奸弊毁境中一切滛祠以正风俗修筑州城浚濠堑迨正徳中流寇起畿辅多被其累独开以城固得全民益思之
鲍琦  麻城举人弘治间知大名县漳水溢田舍飘没琦相土筑堤不三月而功成水患以息至今呼为鲍公堤
王懋中  安福人进士弘治中知南乐县精明敏达吏不能欺官至都御史从王守仁平宸濠之乱
何塘  正徳初进士官修撰刚正不阿以忤刘瑾谪开州同知时称其一介不取之亷万夫不当之勇
刘鸾  陜西白水举人正徳五年知东明县时流贼攻东门二日几陷鸾登城督战几百余合项刺二鎗神色不变廵守弥励乘风纵火贼围始解监司以状闻特赐彩縀
马卿  字敬臣林虑人正徳七年知大名府大名故多盗自罢置守卫境内无寸兵可恃卿抵郡檄州县缮城浚隍募膂力者别为队伍择县令陈智教谕陈悃总领团练定赏格以训励之人人无不效死声震河朔盗不敢犯其境焉
髙  陜西义渠人正徳间由举人知大名县时流贼刘七齐彦明自燕赵转掠而南夔修城堑具火炮战车贼知有偹遁去事平因鲍公堤筑为外城城外别有小堤御水重关叠堑邑人頼之
张汉卿  仪封人进士正徳间知魏县严明果断摘伏如神一夜秘行至酒肆门闻有姑嫂□酒声姑谓嫂曰此酒好似张爷一清彻底擢刑科给事中以议大礼罢归

潘埙  字伯和山阳人进士正徳间由兵科都给事忤权贵谪开州同知先是城旷而虚白昼行刼埙徙乡里富豪千余家实城中市稠宻奸盗敛息尝修忠烈二祠及循吏乡先生行实炳烈者入祠恵政不可悉举
乔玺  山后人正徳辛未蓟盗刘六等率众万余攻东明玺以指挥从逰击将军许秦奉命击贼被围二日将陷玺为先锋大战于城东贼众我寡与千户姜某俱战死已而泰以重兵继之贼乃败去许泰亦山后人姜千户宣府人不知其名
蒋舜民  江阴人正徳中进士知清丰县初县田赋髙下悬絶民力不支舜民立均田之法区画中度夙一清
朱纨  长洲人嘉靖二年知开州汰冗费革弊政羣吏肃然操持亷洁于民纎芥无所取论者与亷范并称
王叔果  永嘉人嘉靖壬戌进士以兵部郎出守大名崇尚理学复修天雄书院造就多士一时知名之彦多出其门
叶溥  龙泉人嘉靖五年知大名府性刚介自持务亷白寡言笑虽僚佐皆严惮之不敢干以私境内肃然相随至官唯两童子琴书一囊而已去郡之日亦如之
王徳  永嘉人嘉靖间大名推官决狱如神滑人为捕贼诬陷徳谳出之滑人立祠以祀
曹邦辅  定陶人进士嘉靖十二年知元城操持亷洁胥吏惮之节省里甲之费岁数千计时边方



多故上官促办军器甚棘悉以公帑羡余给之毫髪无取于民岁饥赈贷有法民頼全活
李冕  章邱人知大名县按地丁以均徭役百姓称便都御史下其法于州郡着为例迁本道副使邑父老愿尸祝之冕严禁弗许士论重之
诸称  秀水人由进士嘉靖间知大名县妻孥不入官舍清约如寒素兴学劝农修举废坠置学田数顷以赡贫士复筑堤以障河民至今頼之
潘骖  乌程人嘉靖间谪大名判治操体要所著大名府志常时与茅坤并称
金应照  呉县人进士由山东签事谪知开州岁饥设法赈恤全活万数迁去行李萧然当时有襟悬皎月守洁澄潭之颂
王芳  湖广人由进士嘉靖间知魏县革里中无名之科祛徭役不平之弊岁饥赈济有法全活甚众
乐頀  临川人精天文学歴光禄卿掌钦天监事嘉靖甲申五星聚营室廷臣并上表称贺頀独抗疏以为非是礼官劾奏之出守大名府頀以列卿宿望出典郡事不严而化頀亦不以重臣倦民事案无停牍辨决如流狱舍累旬月无系者寻复原官去吏民追思之
张谦  慈溪人嘉靖二十年知大名府以亷驭吏终谦之治吏无敢受一钱者故争飬马常课外复征余地钱百姓苦之谦请豁免又种马间十岁一编弊孔滋甚谦改编四年辄清审之积弊除刷殆尽民建祠祀焉

朱湘  义乌人进士嘉靖间知大名县创应龙书院羣士子游息其中月加三试仍置学田二百余畆给廪饩士頼以成者甚多更建社学十四所选塾师分训之弦诵声遍于四境士民立祠祀之
张瀚  仁和人嘉靖年知大名府郡故沃土民各任所出不知农瀚教以树植始勤穑事环九百里桑麻遍野瀚素雄于文政余輙引弟子员授之经义一时文物称盛
杨廷选  号宾吾锦衣籍鄞县人进士嘉靖间知魏县英发明断人不敢欺土豪结党逞凶至不敢仰视选亷得其人以重法一时强暴敛迹至今追思循吏必曰京杨去任东西郊父老争为建祠主事者两从之
沈炼  稽人进士嘉靖间知清丰县亷介多善政士民爱戴交口颂之升锦衣卫经歴疏诋严嵩寃死清丰父老建祠北城下妇人穉子岁时曵香楮踵相属或歌或叹奉之如考妣焉
李栻  号勺溪丰城人进士嘉靖间知魏县政暇诣思诚书院与诸生徒讲学饥则市胡饼啖之三阅月以忧去后补肥乡过魏士民遮留至三日不能行为立生祠祀之
甄敬  平定州人进士嘉靖间知大名县值岁侵民多流亡敬设法赈救全活甚众均田厘赋积弊尽除父老尽像祀之征拜监察御史
操时贤  江西浮梁人进士嘉靖间知东明县亷平公慎首屏猾吏清三省贼巢殱其渠魁课农导士一方称乐利焉
段锦  恩县人进士嘉靖间以监察御史谪大名令丰采凝重政敦大体议小滩商税以济支费



民頼以苏凡经过使客闻其名俱迂途去不敢入扰
温如春  洛阳卫人进士嘉靖间知清丰县言貌和煦及遇事可否凛弗可易救荒有法诏赐白金文绮令畿甸奉以为式
孙錝  余姚人进士隆庆二年知长垣县清马厂余地捐大户余金整修文庙奬拔士类邑多颂之
胡宥  休寜人进士隆庆五年知长垣县天性阔达炼悉世务长于易学往往与诸生竟日发明且给饩膳士贫者多待举火焉至修学校节里甲省徭役清库藏罪豪猾徳威并着寻擢御史
董元儒  稽人进士万歴间知大名县持身严洁敷正温和岁饥设法赈救全活甚众
张国柱  号寜宇平原人进士万歴间知魏县遇事有担荷自开河议起邻封以息肩嫁祸上官以济运为题魏几为潴柱为民请命以去就争始得报罢至今民思其徳
区大伦  广东髙明人进士万歴间知东明县击锄豪猾狱讼衰息毎春时露冕课农赏罚勤惰民知务本岁旱徒跣走百里剪发爪为文投河伯请以身祷祭卑而云返途而雨民歌咏之
赵一鹤  长州举人万歴间知大名县卫水泛溢坝口梅家口为害最烈一鹤欲并塞之而二口地属邻邑有异议一鹤以去就争之竟以调行士民呼号河浒车不得行一鹤曰卫有民吾无官何悲耶士论至今惜之
章正法  号孟山临川人进士万歴间知魏县清明温恵凡积羡尽用之书院以飬士八觐留部卒

于京魏人闻之如所生
