<!-- { "loadSidebar": true } -->
向朴  慈溪人洪武末知献县建文时靖难兵起殉节死
吴原  永丰举人永乐十四年知吴桥重修学庙见事明决而不尚苛刻任满百姓乞留复任清操益励
刘深  临汾举人永乐间知景州景多水患深开惠民渠泄之秩满民三保三留治景三十余年人称良牧
李让  鄢陵人天顺中知河间府野无民庭无滞讼清归贫无资斧人相率出钱布以赆之一无所受



杜中  卢氏人成化五年知故城县耿介励节门无私谒歴任九年称故城良吏第一
张铎  全椒监生成化间知呉桥禁革宿弊申免协济善政最着
叚钊  渑池人弘治中判河间时军民储峙豪右乆擅其利而民常苦于输纳钊至悉按以法计称平属邑兴济县为昭圣皇太后故里勅使营兵供亿巨万钊综理有要长贰忌其能中伤之遂解任去行槖萧然时论称屈
庄襗  号鹤溪武进人进士正德中知河间府修废举坠宿弊尽除升山东参政仍掌府事以忤刘瑾左迁
姜涛  字静之忻州人河间知府刚正敏干士民畏之
侯服周  单县人隆庆间知东光旧额食盐五百引申请罢征民困以苏
狄良干  汝阳举人万厯间知吴桥锄强梗扶善良建社学立义仓徳威并用
叶好文  交河知县为政专尚徳化故刑不用而民畏初以一牛驾车之任后产三犊比征去留犊与贫民为耕
佟卜年  辽阳进士万厯年知河间县除门则俵马大户三大害合属获安邑人立祠以祀之
张志芳  阳城举人天启年知景州崇俭爱民尝接漕院过舟落水更衣通体布素遂荐为天下清廉第一
程  景州学正禔身范士务砥砺名节次乃及文艺当途引重命主瀛州书院遴十八庠弟子

员隽者从讲习
常在  榆社人进士崇祯中知河间府兵燹之后岁歉民穷在发粟作糜粥以给老稚之不能行者遗孩满路令收飬者人给千钱存活数万
颜荫绍  曲阜人复圣裔崇祯中进士知河间府时冦盗充斥流离载道绍悉心抚字勤恤疮痍任甫一月敌至援絶度不能支乃预集老穉环聚室中积薪围之身登陴战守无何城陷荫绍归署举火火发肃衣冠北面再拜曰臣力竭矣今以死报国遂入火死之
蒋劝善  贵州举人河间郡丞在官一介不茍与忤当道拂衣归著述甚富明末流冦逼降不屈死之
白慧元  清涧人进士崇祯八年知任邱解任未去遭戊寅之变夫妇殉难赠副使赐祭葬荫子入监
杨毓楫  举人崇祯中知景州大饥人相食煑粥救人编审除故丁三万余民困得苏
余尚春  渠县人进士崇祯中知吴桥当残破之后振刷废坠创建砖城至今利之
刘廷训  通州人由岁贡任吴桥训导崇祯戊寅
本朝大兵破城殉莭
死详见忠节
周命世  蕲水人进士知任邱崇祯辛巳大饥请免本年租赋土冦乱总兵虎大威率兵来剿掠民妇女命世见大威掩面大哭以死争之得尽释还贼中亦多良民以命世力全活者无算



吕大成  莱芜人崇祯十五年授阜城知县严厉方刚人多畏之壬午之变殉城死
冯运隆  滦州人由岁贡任河间训导崇祯壬午城死之事见忠节
本朝
刘果  山东人知河间县才识敏瞻案无留牍康熙八年
驾幸河间问民疾苦父老以果治状奏召见
行在温旨褒奬祀名宦
墙鼎  四川人知交河县勤于政事钱谷刑名俱自清理不假手幕客课士有程化民以善重修邑志表扬潜徳尤为时所推重祀名宦
严曾业  浙江人知交河县捐俸倡修宫墙设义学延通儒为师训廸孤寒多所成就重保甲严赌博逐流娼禁逃人有宦仆宿店诈称失事挟店主赔累曾业廉其实详请寘之法诬之风以息祀名宦
天津府
汉
龚遂   字少卿南平人宣帝时渤海饥盗贼起二千石不能制上命龚遂时遂年七十余形貌短小召见问何以息盗遂对民困饥寒而吏不知恤故使赤子盗弄陛下兵于潢池唯缓之然后可治愿丞相御史无拘臣以文法得一切便宜从事许之乘传至境悉罢捕盗吏诸持锄钩田器者吏毋得问持兵者乃为盗盗闻遂令实时弃弓努而持钩鉏民有带持刀剑者使卖剑买午卖刀买犊曰

何为带牛佩犊春夏督耕秋冬课敛劳来循行境内悉平民皆富实
陆康  字季宁吴郡人举茂才除髙城令县在边陲旧制令户一人具弓弩以备不虞长吏新到辄发民修城郭康至皆罢遣百姓大恱以信为治盗贼止息
南北朝
元拔千  魏辽西公意烈之子太宗践祚除渤海太守吏人乐之
崔休  字恵盛清河人魏世宗时为渤海太守下车戮豪猾数人奸盗屏息大儒张吾贵弟子千余休为设爼豆招延礼接儒者重之
唐
薛大鼎   字重臣蒲州人为凔州刺史无棣渠乆淤塞大鼎浚治属之海商贾流行里民歌曰新沟通舟楫利属沧海鱼盐至昔徒行今乘驷羙哉薛公徳滂被又疏长芦衡漳三渠泄淤潦水不为害
李干佑  长安人沧州刺史强干有声
穆寜  河内人玄宗时以明经调盐山县尉安禄山反寕募兵捍贼邑頼以全
宋
李参  字清臣郓州人以知盐山县岁饥论富室出粟平其直民不能籴者给之所活数万人
唐恪  钱塘人知沧州河决城下恪乗城救理城得全请罢保马法及复诸县租未报悉便宜罢行之民大悦



曾巩  南丰人知沧州有惠政
元
王钦礼  为盐山令摘发奸伏积弊悉除邑士歌诗羙之
明
王林  永乐初知青县以河决禾稼尽没痛不能救投水而死民于堤上立祠祀之名曰神堤
宋汉  字天章胶州人成化年知庆云县首新学庙朔望诣明伦堂亲为诸生讲析经义按丁定役贫富乃均辛丑饥勅遣赈贷汉分为三等计口给放夏不雨奏免夏税秋伤稼奏免秋粮冦警上官檄诸邑发民兵操汉言邑当冲要贼易出没宜存本境操肄以系人心上官嘉之萑苻亦遂屏息
李珙  字敬之济南举人正徳中知南皮时畿内流冦势张城多惟南皮捍御甚备贼所至皆有内应珙烛其奸预拘无籍假他事收禁之城以克全
张竒  光州举人正徳年知沧州盗贼纵横以修缮城池为急务暇则操练兵马未几刘六等四面攻围竒竭力保守贼宵遁百姓得安加四品职仍管州事
时尚儒  临清举人嘉靖年知盐山有亷节増修社学崇尚文教邑旧无志自尚儒始
冯车堂  号南津武进举人嘉靖年知南皮强干不阿事关利害挺身任之忤上官罣弹章去之日百姓卧留辙不得发

刘子諴  宜川人万厯年授盐山令开燕子口髙家湾合古黄河以通海道人资其利
王之寀  朝邑人万厯年知庆云邑为九河下流水患积岁宷疏导入河始不为霪雨所苦民不能耕者买牛给之邑人感徳为之立祠
胡启睿  海州贡生崇祯中知静海立社课士剔弊厘奸旧有递马私银两申请革之士民感戴
张文焕  掖县人崇祯间知青县己夘城破死之
本朝
钱广居  字大可太仓州举人顺治元年知盐山县亷静不茍弭盗有方政最升工部主事
张必科  葢州贡生顺治四年知庆云县受事两月宿弊尽革时有冦警登陴射贼矢无虚发忽弦手伤掷其弓曰命矣当寻一死所也挺戈下城贼环围之亦不敢逼举火自焚死
李芳春  葢州人顺治年知庆云县邑当残破之余芳春以弱冠来莅贼甚昜之乃阴与训导良性镇防郭天培潜谋宻谈笑以除腹心之冦剿捕余党二千余人训练乡民皆知合变击刺之方盗贼相戒不敢入境人感再造之功
周天命  天津人任天津叅将顺治初土冦作乱率兵往剿血战而死事平奉
旨赠荫其弟明命都司经厯
任鼎  山阴人任庆云县典史顺治十二年马冦逼城鼎率众御之奋勇击杀以众寡不敌力竭



遇害民痛悼之
正定府
周
夙沙厘  鼓人仕于鼓子晋仲行穆子既克鼓以鼓子鞮归令鼓人各复其所非寮勿从夙沙厘以其拏行军吏执之辞曰我君是事非事土也今君实迁臣何頼于鼓穆子召之曰鼓有君矣尔止事君定而爵禄对曰臣委质于翟之鼓未委质于晋之鼓也臣闻之委质为臣无有二心委质而死古之法也穆子叹而谓其左右曰吾何徳之务而有是臣也乃使行既献言于顷公与鼓子田于河阴使夙沙厘相之
汉
邓晨  字伟卿新野人更始北都洛阳以晨为常山太守王郎反光武自蓟走信都晨亦间行于巨鹿下自请从击邯郸光武曰伟卿以一身从我不如以一郡为我北道主人乃遣晨归郡光武追铜马贼于冀州晨发善射士千人委输给军不絶光武即位封房子侯复拜中山太守吏民称之常为冀州髙第
伏恭  字叔齐东武人建武初除剧令以公亷闻迁常山太守敦修学校教授不辍北州多为伏氏学
蔡湛  修武人光和二年为藁城令有恵政民立碑以颂其徳其碑刻欧阳氏收入金石録

三国
邢颙  河间鄚人举孝亷除行唐令劝农桑风化大行
司马朗  字伯达河内温人魏堂阳长治务寛恵不行鞭扑而民自不犯禁
南北朝
张恂  字洪让上谷人魏皇始中以广平守迁常山建学校优儒士治为当时第一
唐
颜杲卿  临沂人天寳中守常山安禄山反杲卿及长史袁履谦正定令贾深内邱令张通幽等定计讨贼时真卿在平原素闻贼逆谋阴飬死士为拒守计遣甥卢逖至常山约起兵巨鹿广平河间诸郡皆集杲卿兄弟兵大振禄山使史思明等攻常山杲卿粮竭矢尽而与履谦同被执贼取少子季明加刅颈上曰降我当活而子杲卿不答遂并卢逖杀之杲卿至洛阳禄山怒曰吾擢尔为太守何所负而反耶杲卿瞋目骂曰天子负汝何事而乃反乎我唐臣恨不斩汝乃从尔反耶禄山不胜愤节解之骂不絶口死
王翊  新丰人元和中为元氏令劝民力田家给人足粟斗五钱
宋
赵延进  顿邱人太平兴国中辽人扰边命将兵御之延进出竒制胜以功迁右监门卫大将军知镇州及代吏民诣阙请留详见人物



裴济  闻喜人太平兴国末为廵检使次镇州夜有骑扣城门大呼曰官军至矣州将促守吏开关济止之曰此必诈也及旦果有敌兵遁去太宗嘉之使知镇州凡十五年威绩甚着
李允则  并州人天禧二年知镇州处事精宻吏民畏服
田照邻  庆厯中知元氏县崇学校修孔庙迁著作郎真定守请复照邻任诏从之恵浃洽邑中大治
孙固  管城人熙寜中议新法不合以直学士知真定府辽人盗界地岁且乆吏争弗能还固得其要领折服之正疆地二百里
刘安世  魏人元佑八年以论吕恵卿章惇出知成徳军寻被贬谪传详人物
晁说之  崇寜初知无极有恵政初建县治名其堂曰问山金大定中永安冯翼为令作问山堂记
刘韐   崇安人靖康中知正定府河北道柴宏本富室不堪征敛聚众剽掠杀廵尉统制官亦战死韐单骑招之宏服罪韐奏以官纵其党还田里一路遂平金人已谋南牧朝廷方从之求云中地韐谍得实急以闻阴治城守以待之金兵抵城下知有备长驱内向及还治梯冲攻击韐发弩射之乃退后使金营不屈死谥曰忠
金
赵叶  仪封人大定初任赞皇令戴星理事忧公如家民饥屡以俸粟分救之逋逃归业者五百余户地不宜麦率民乘秋雨相地宜播种复获其利秩满民不忍其去有徳政碑

刘玑  咸平人大定中知平山有村民妇告称夫贸易不还恐被害玑骇曰此妇必有阴谋遂亲诣妇所讯之果与人共谋缢夫捕所通男子悉论如法邑民称为神明
高仲论  辽东人承安四年知元氏精于吏治扶弱抑强政平讼理以俸余缉亭为习业之所士之来者虽一艺一善皆接之以礼
元
