<!-- { "loadSidebar": true } -->
　　　东岳庙　位向详 京师卷　
　　　南岳庙　在文安县郭里村
　　　张大明王庙　在蓟州治东北即预备仓旧址庙祀
　　　　河神康熙三十四年知州张朝琮建
　　　张相公庙　一在通州境内旧志神本越人为水神
　　　　明万歴间有越人经商于此获神佑为庙祀焉昌
　　　　平州城内亦有张相公庙禋祀最盛
　　　河神庙　卢沟河至永清宋家庄康熙三十七年五
　　　　月河工告成
圣祖赐名永定河建河神庙
御制碑文以纪之一在武清县西郭外
　　金龙庙　一在覇州内奉雍正十年



御赐功覃普润四字匾额一在彩木营一在高桥村
　　昭惠灵公庙　在涿州一在城东南隅一在东门月
　　　城内
　　天妃祠　在覇州苑家口一在宝坻一在新河一在
　　　卢台
　　平浪王庙　在涿州北郭祀宋萧伯轩　详冀 州　
　　虫王庙　在涿州东郭
　　名宦祠
　　乡贤祠　在文庙戟门左右春秋仲月丁日祭　各州 邑祀　
　　　　同 　
　　忠孝祠
　　节义祠　二祠俱春秋仲月戊日祭　各州邑 祀同　
　　　雍正二年遵
旨议准顺天府直隶各省府州县卫分别男女每处各建
　　　二祠一为忠义孝弟之祠建于学宫内祠门内立
　　　石碑一通将前后忠义孝弟之人刋刻姓氏于上

　　已故者设位于祠中一为节孝之祠另择地营建
　　祠门外建大坊一座将前后节孝妇女标题姓氏
　　于上已故者设位于祠中每年春秋二次致祭
　三皇庙　在府治南
　轩辕黄帝庙　在平谷县北渔子山上
　虞帝庙　天府广记幽州古有虞帝庙唐徳宗贞元
　　十二年八月重修韦稔撰颂颜頵楷书其碑至元
　　时尚在传为颜眞卿书谓之复庙碑元人秋涧王
　　恽有大都复虞帝碑记
　周尚父庙　在大城县北四十里子牙鎭旧有碑亭
　邹衍庙　在懐柔县东十里黍谷山上
　霍原祠　在良乡县后魏卢道将为燕郡太守表乐
　　毅及原墓为之立祠
　汉渔阳太守庙　在蓟州治西北祀张堪
　昭烈帝庙　在涿州楼桑村唐干宁四年建
　张桓侯庙　涿州二一在侯故里一在桑园



　　　唐卫公庵　旧名李靖庵在蓟州盘山建置未详明
　　　　崇祯中重修
　　本朝康熙十七年
圣祖御题乐天眞三字悬殿中央庵西有舞剑台即靖舞剑
　　　　处
　　　唐崔府君祠　在平谷县东北桥头营祀崔珏
　　　唐狄梁公祠　在昌平州有台曰景梁台土人立以
　　　　思狄梁公也梁公祠建于唐碑犹在元大徳明正
　　　　统俱重修其碑文有云梁公令昌平时有为虎所
　　　　噬者其母诉之公为文吁神翌日虎伏阶下公肆
　　　　告于众而杀之去官后土人思之立祠祀焉祠外
　　　　立二石幢镌梵语书法类李北海唐贞观中幢也
　　　唐刘司戸祠　在昌平州城西南五里一在旧州后
　　　　又移于学宫内祀刘蕡志称蕡墓蕡宅在昌平今
　　　　其址俱不可寻崇祯五年刘京兆荣嗣谋于董宗
　　　　伯其昌为撰碑手书之以风士宗伯曰蕡已追

　　　赠谏议矣犹司戸称存愤也
　　唐相公庙　在文安县相公荘唐工部张公故祠原
　　　碑存
　　钱吴越王祠　在正阳门外东南芦草园雍正三年
勅封诚应吴越武肃王裔孙世章建
　　宋岳忠武庙　在昌平州渤海所一在霸州一在永
　　　清县
　　宋文公祠　在文安县苏桥祀主簿洵
　　宋文丞相祠　在顺天府学因丞相义尽之柴市祠
　　　丞相学宫中曰教忠坊明洪武九年北平按察司
　　　副使刘崧始请建祠永乐六年太常寺博士刘履
　　　节奉命正祀典始春秋祭于有司明碑二一杨士
　　　奇一罗伦
　　杨令公祠　在密云县古北口北门外祀宋太尉杨
　　　业明洪武间徐达建成化辛丑重修赐额威灵庙
　本朝康熙年霸昌道耿继先重修



　三忠祠　在崇文门外祀汉诸葛武侯亮宋岳鄂王
　　飞文信国公天祥又宣武门外有三忠祠明天启
　　四年建祀张铨高邦佐何廷魁额曰山右三忠祠
　刘河间庙　在霸州一在城内一在煎茶铺一在临
　　津文安有二为辽髙尚先生刘完素建
　元世祖庙　在府治西洪武十年建庙致祭正统四
　　年重修至京师帝王庙成始罢其祭
　常国公庙　在通州旧城南门内明洪武间勅建祀
　　开平忠武王常遇春以燕山侯孙兴祖配焉今改
　　为斗母宫
　通惠祠　在通州明嘉靖四十五年建祀御史吴仲
　　建议开通惠河碑载艺文志
　李文正公祠　在府治西明孝宗赐第也第久析为
　　民居嘉靖乙酉麻城耿定向首议赎还为公祠祀
　　公像传双履履二寸许绊系之一粗纻小衫公举
　　竒童时着以见景帝者耿为具箧撰文镂箧葢衣

　　已半敝履朱烂然履繋乃不知色守祠者人敛百
　　钱则出示之
　岳文肃公祠　在通州学东明嘉靖中勅建祀岳正
　邢公祠　在密云旧城东门内祀明总督邢玠
　五贤祠　在三河县治西南祀明知县杨蕃吴贤陈
　　皋谟孙廷相张仁
　崇报祠　在遵化州西祀明廵抚陈道基总兵戚继
　　光后附廵抚刘四科今废
　邹公祠　在遵化州治西北祀明廵抚邹来学今废
　思功祠　在霸州祀明兵备副史陆坤钱藻以开河筑堤着绩
　王公祠　在遵化州东瓮城外祀明知县王国贞今废
　吕公祠　在保定县治北祀明知县吕焕今废
　尹公祠　在密云县祀明知县尹仝皋
　张公祠　在遵化州西祀明知县张舜命今废
　邹大夫祠　在密云城内每岁春秋致祭名迹未详
　陶州判祠　在覇州马神庙右祀明陶谱今圯



　吴州判祠　在覇州祀明吴尚义以修堤着绩
　烈妇祠　在通州旧城西门外明嘉靖丙申为烈妇
　　叶氏建春秋上丁有司致祭
　三烈祠　在宝坻城内明嘉靖戊午知县胡与之为
　　李堂女三姐李栾女三姐刘聪女韩女儿建后之
　　贞烈者附焉
　三贞烈祠　在文安县治东祀烈女董氏烈妇姚氏
　　刘氏教谕郝尚礼记
永平府
　社稷坛　在府城南　各州邑山 海卫祀同　
　风云雷雨山川坛　在府城南　各州邑山 海卫祀同　
　先农坛　在府城东　各州邑山 海卫祀同　
　郡厉坛　在府城北　各州邑山 海卫祀同　
　里社乡厉二坛　在各里　各州邑山 海卫祀同　
　城隍庙　在府治东南　各州邑山 海卫祀同　
　关帝庙　府城有二一在县治东一在南瓮城在山

　　海关者七惟石门塞称最盛　各州邑 祀同　
　旗纛庙　各卫所皆有今多废每于演武场迎祀惟
　　昌黎县存
　火星庙　府二一在府治北一在教场左　各州邑山 海卫祀同　
　龙王庙　在府南十里　各州邑山 海卫祀同　
　马神庙　在府城南二里　各州邑山 海卫祀同　
　八蜡庙　在府东南　各州邑山 海卫祀同　
　文昌祠　在府东门内　各州邑山 海卫祀同　
　东岳庙　在府东郭外
　海神庙　在山海关南海口西明初海运时建万歴
　　十二年主事王邦俊重修
　蚕姑庙　在迁安县城西滦州二一在城南一在城
　　西
　名宦祠
　乡贤祠　二祠各州邑 山海卫祀同　
　忠孝祠

  

　节义祠　二祠各州邑 山海卫祀同　
　三皇庙　在府治北
　孤竹君祠　在府北河之浒明嘉靖四十二年兵备
　　道温景葵建
　清节庙　祀伯夷叔齐旧庙久废明洪武九年同知
　　梅珪移建于府城内东北景五年知府张茂复
　　建于府西二十里孤竹故城
本朝康熈四年知府彭士圣重修大学士范文程记昌
　　黎别有庙在北城上
　李将军庙　在府南八里祀汉太守李广
　李临淮祠　在昌黎县西城上祀唐司徒李光弼
　韩文公祠　在昌黎县西北唐韩愈其先昌黎人因
　　封昌黎伯明洪武中建祠
　姜将军庙　在滦州西相传后唐清泰间镇碣石城
　　蛟为民害将军斩之人懐其惠立庙祀焉
　三忠祠　在迁安县景忠山祀汉诸葛武侯宋岳忠

　　武王文信国公
　韩御史祠　在府东郭外乡人感韩应庚之徳建祠
　　祀之宋琬为之记
　显忠庙　在山海关城内西北明景泰年建祀中山
　　武宁王徐达
　崇报祠　在三屯营新锺楼东祀明将军戚继光
　马公祠　在景忠山下祀明总兵马永
　黄公祠　在丰润县东门外祀明知县黄良荫
　忠烈祠　在府武学戟门右祀崇祯庚午死难武学
　　科正唐之靖道标中军程应琦叅军焦庆延又一
　　在建昌营祀殉难副将蒋承勋
　劝义祠　在山海关外祀明叅将张世忠
　忠义祠　在昌黎县北祀守城殉难四十人明崇祯
　　中巡抚杨嗣昌建
　拽梯郎君祠　在昌黎县东月城明末以拽梯全城
　　死失其姓名巡抚杨嗣昌请建



　烈女祠　在山海东关外八里望夫石巅祀孟姜女
　　明万厯二十二年主事张栋建崇祯十三年山海
　　道副使范志完重修増龛以榆关列女十九人附
　　祭
保定府
　社稷坛　在府城北　各州邑 祀同　雍正十年清苑县知县
　　徐徳泰重修
　风云雷雨山川坛　在府城南郭外　各州邑 祀同　雍正十
　　年清苑县知县徐徳泰重修
　先农坛　在府城东北　各州邑 祀同　雍正九年清苑县知
　　县徐徳泰増修
　郡厉坛　在府城北郭　各州邑 祀同　
　里社乡厉二坛　在各里　各州邑 祀同　
　城隍庙　在府治北　各州邑 祀同　
　关帝庙　府城凡五其一在南门内府学东雍正五
　　年

勅建春秋致祭如仪　各州邑 祀同　
　　旗纛庙　在府治西　各州邑 祀同　
　　火神庙　在府治东　各州邑 祀同　
　　马神庙　在府治北　各州邑 祀同　
　　土地祠　在府治内　各州邑 祀同　
　　雷神庙　在府城东郭外　各州邑 祀同　
　　八蜡庙　在府治北　各州邑 祀同　
　　文昌庙　在府北郭明万歴年建邢云路记
　本朝刑部尚书高景重修　各州邑 祀同　
　　青龙神祠　在完县増山村东狮陀林昔有僧名卢
　　　自江南来寓居狮陀林秘磨崖下一日有二童子
　　　拜于前卢纳之时久旱童子白于卢委身龙潭须
　　　臾化青龙各一遂雨事闻赐卢感应禅师设祠致
　　　祀明宣徳年龙时出没祷雨辄应
　　五岳庙　在庆都县北门外宋刘郛譔碑见存
　　东岳庙　在府治东北元至正十年建



　　北岳庙　在府城北明永乐中建
　　河神庙　在唐县西明万厯中建
　　龙母庙　在满城县东南一亩泉明时建
　本朝雍正十二年重修
　　龙女庙　在蠡县城上西北隅庙有神井久湮雍正
　　　九年六月知县张鸿绪以不雨祷祠浚井土尽泉
　　　涌大雨随注为勒石以记
　　刘猛将军祠　在府治东南　各州邑 祀同　
　　怡贤亲王祠　在府治东北　王奉
勅营田浚渠竭忠尽瘁惠浃畿甸民感其徳请立祠祀焉
　　　一在天津一在任县俱雍正九年建
　　名宦祠
