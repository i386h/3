<!-- { "loadSidebar": true } -->
　文武将相之储经术词章之薮　燕南题 名记　
　人物雄豪　明统 志　
　土平民强英杰所利　畿辅 通志　
　土平水深俗故质朴前代称冀幽之士钝如椎葢信
　　有此　郡旧 志　
　荐绅先生抗言厉志好尚儒学犹有先古遗风　正定 县志　
　地秀人杰风淳俗美号称礼义之邦　明程师伊重修 行唐文庙记　
　民安俭陋冠昏蜡社外无逰逸之饮　灵寿 县志　
　士风耻入公门民俗多尚淳朴从令如响质任自然
　　　平山县 旧志　
　士重科目民乐耕桑　元氏 县志　


  

　质朴尚义务本力农君子崇道义小人尚廉耻　旧志 　
　勤耕织乐输纳好祈祷信鬼神　同上 　
　龙冈蟠拱于后滋水带绕于前风气攸萃礼义渐兴
　　第慷慨轻生刚毅任侠信鬼尚祈嗜游弛业犹不
　　免燕赵之故俗　无极 县志　
　藁居太行之东人物豪雄多慷慨尚义节居民急农
　　桑崇礼让输纳不敢愆期服役如趋父事　藁城 县志　
顺徳府
　巨鹿当四方之锋其人生而知战斗攻掠之备习闻
　　而成风者已久而不可迁虽当积安无事之时其
　　天性固已异于他俗　宋沈括尧山 令厅壁记　
　宻迩畿辅皇化首被　顺徳府敬 一亭记　
　邢州土厚泉甘人物产于其间者多实少浮　图经 　
　邢州素号烦剧之郡龙冈鸳水地望甚雄文物风流
　　若一都会　明郑昕重修 邢州庙学记　
　人悍难治　邓元锡 函史　


  

　争讼不挠官司贫富相尚周恤　郡志 　
　邢襄素号文献之邦英材蔚起彬彬称甚　李嘉允顺 徳府学田　
　　　记 　
　此邦士子威仪揖让斌斌有儒者气象　吴珂鸣邢邑 剏建义学记　
　民俗醇厚稼穑维勤　同上 　
　商旅之所辏集衣冠士夫之所游处民繁物富地广
　　务殷　明王云凤邢 台谯楼记　
　其土厚其水深人勤稼穑尚儒学重节义　明郭纴乡 贤祠记　
　俗变鲁为礼义邦号易治　南和 县志　
　君子好义小人力田　同上 　
　广宗民十七迁自山右有陶唐氏之遗风男力稼穑
　　女勤织纴虽土瘠人贫而急公恐后油然有亲上
　　之义焉　广宗 县志　
　昔称忮诈稚掘今则急上而力农昔称弹弦跕躧今
　　则纺绩而宵作　巨鹿 县志　
　急公后私矜尚节义燕赵慷慨之气习犹存　唐山 县志　


  

广平府
　土广俗杂大率精急髙气势　汉书地 理志　
　人性质厚少文多専经术　宋史地 理志　
　民务农桑士习诗书　通考 　
　风俗循美　善政 楼记　
　广平为畿南郡土厚俗淳士重然诺先王之遗风犹
　　有存者　石珤修 学记　
　人性质直尚俭约勤稼穑织纴　畿辅 通志　
　务学力农淳龎勤俭间有重气侠尚奢浇者　郡志 　
　旧尚奢侈信巫鬼今渐有古风　同上 　
　其俗好义其人甚果　同上 　
　广邑风气雄劲深沈大都矜气节敦礼让务本业多
　　畜牧　广平 县志　
　任质无伪尤为近古　邯郸 县志　
　土狭而瘠邑敝而冲　邯郸县 志序　
　邯郸为畿辅重地观化最先故世尠伤敎悖义之事


  

　　　邯郸县 旧志　
　民俗殷富人性浇悍　成安 县志　
　风俗淳美务农力学衣冠礼仪为邻邑首称人性多
　　敦厚而过于持重　威县 旧志　
　清河以平干尾邑僻处河濵壤接山东地多斥卤惟
　　侠烈之气逺过邻封　清河县 志序　
　清河俗称淳龎勤俭户习诗书婚姻丧葬相救恤颇
　　为近古　清河 县志　
　滏阳勤于营生俭于费用　图经 　
　土浊人稀习尚敦厚雅重儒学颇有古逊畔之风　磁 州　
　　　志 　
　磁之为郡民素淳愿良吏治之则事易集　卢明理 滏阳记　
大名府
　卫多君子　春秋 左传　
　卫俗与赵相类然近梁鲁微重而矜节　史记货 殖列传　
　其俗刚武尚气力　汉书地 理志　


  

　人多好儒学性质直懐义有古之风烈　隋书地 理志　
　大名澶渊之地颇杂斥卤宜扵畜牧　宋史地 理志　
　魏地陿隘其民机巧趋利　诗序 　
　人人知本农桑劝学校　晁无咎澶 渊登科记　
　俗尚义槩有古推逊之风　澶渊 旧志　
　好学而乐善　同上 　
　忠信质直君子深思小人任侠　府旧 志　
　性淳朴气刚毅颇称好学务本　同上 　
　衣冠文物之盛为畿南称首婚姻丧葬近稍参用古
　　礼尚巫鬼千里赍粮东祈泰山转请福田并河济
　　以北东涉齐鲁西转晋阳千里同风　同上 　
　青衿好诵读小民重农桑勉作俭啬惮争讼　同上 　
　南乐在唐虞为冀兖二州之交是畿内近地淳风沕
　　穆　南乐 县志　
　魏有康叔之遗教君子深思小人俭朴　魏县 志　
　矜尚节槩敦崇礼让勤学尚友务本力农　同上 　


  

　质而不华俭而不侈安扵田里不事逺逰　张耿臣清 丰文庙记　
　东明土地沃衍风气朴雅慕善耻非尚果敢喜正直
　　　东明 县志　
　先人后已务崇礼让　长垣 县志　
　垣为畿甸名区沦浃久道之化最切士多忠信朴茂
　　宜乎风俗之美夐异曩时　同上 　
宣化府
　俗与赵代相类　汉书地 理志　
　广寗其地险要其人朴鲁可恃以守　晋书地 理志　
　习俗同鴈门　唐书 　
　幽燕山后诸州人性劲悍习于戎马惇尚气节可以
　　义动　宋夏竦论 幽燕诸州　
　习于兵农安于勤苦　元陈 孚记　
　人性鸷悍不惮战阵喜立功业勤俭务农无浮末之
　　习　明统 志　
　山髙水激风劲气寒人性勇健喜惇信义故多贞烈


  

　　之节　旧镇 志　
　地近京华习尚靡丽而力农崇俭者亦自不乏　东路 旧志　
　地极髙寒霜雪偏早农业之暇聚族讲武近被学校
　　之化渐有中州之风　北路 旧志　
　人以气岸相髙不尚含容喜则倾心怒则视劔　西路 旧志　
　不事奢华能耐劳苦独西城一区鸷而喜讼　南路 旧志　
　士厚重朴鲁无浇漓之习民性刚直强悍逼于饥寒
　　盗窃亦不槩见　赤城 县志　
　自沮阳来者皆言怀人性刚直自缙山来者皆言怀
　　士风从厚　怀来 旧志　
　蔚民性质无谄去华从俭以垦田为生　蔚州 志　
　民间率重诗礼与闗内彷佛但边风刚劲习武者多
　　　西宁 县志　
　小民愚不知法或稍争竞则奸者诱讼足及公门而
　　止　同上 　
　地处边陲少娴文教改设县治以来设学重士人渐


  

　　弦诵　同上 　
　地临险要俗近淳朴　延庆州 旧志　
　男务耕稼妇勤女红无浮末之习风俗之美视昔有
　　加　同上 　
　俗尚武艺　唐新 州记　
　民安于朴士务于勤　保安州 旧志　
易州
　英俊之域黻冕所兴　易州人 物志　
　山川明秀髦杰挺生地灵之所苞孕也　同上 　
　士敦简略不事浮华然好学力文者不多见故科目
　　如晨星焉　涞水 县志　
　民风质朴男不游惰女不冶容専务力于农桑　明一 统志　
　路当要冲人文络绎　广昌 县志　
冀州
　弱则冀强乱则冀安荒则冀丰故曰冀州　晋史 　
　质厚少文气勇尚义号为疆忮　州志 　


  

　幅巾贠百里厥土白壤宜树宜艺谷足食秸足刍木棉
　　梨枣之饶估客转贩岁入不赀十亩之田一夫力
　　作可赡卒岁　明邢侗南 宫旧志　
　白壤平广非有山水薮泽之饶然当齐赵要冲四方
　　辐辏故人皆纎啬节俭男子给佃作女子工针绣
　　即贫弱无甚冻馁　同上 　
　新河俗専务本士不倦学科目时闻农不怠耕水旱
　　无忧敦朴茂而厌浮华尚礼义而少机械　新河 县志　
　民淳俗厚不尚浮靡士习其业农勤于耕　武邑 县志　
　衡介燕赵间士多慷慨　衡水 县志　
赵州
　好儒雅勤耕稼　州志 　
　山川环萦风俗朴茂　赵州题 名记　
　地属畿辅政教渐摩日趋文雅　赵州 旧志　
　人不思逺家无素蓄轻生嗜利男女讼牒攘臂一呼
　　易为震动　同上 　


  

　性多敦厚务在农桑　柏乡 县志　
　隆俗刚劲毎喜斗而轻生　隆平 县志　
　甘澹薄崇节俭虽地瘠民贫犹为易治　临城 县志　
　文物鲜华衣冠济楚冠婚丧祭备物尽文　宁晋县 旧志　
深州
　士志约而行方民性淳而情愿　饶阳县 旧志　
　地狭民朴俗无嚚讼　饶阳县 碑记　
　士夫淳笃百姓朴实犹为近古　安平 县志　
　士乐孝友敦诗书民力织作勤亩犬亩　熊峰 文集　
定州
　带弓而锄佩剑而樵　宋苏轼知 定州奏议　
　俗敦淳朴人务农桑有勤俭之风多慷慨之气　州志 　
　果于行义号为厚俗第人无逺虑农桑外不事商贾
　　秋禾遗禾秉则箫鼓连邨春事转空则券书络绎　州 志　
　唐建学以教民文士辈出宋为重镇韩忠献公増修
　　学校以化导之苏文忠公复莅斯土人渐于其化



　　兼习文武　州志 　
　男勤耕凿女勤纺绩布衣粝食朴厚而直有唐尧之
　　遗风　曲阳 县志　
　地杂沙壤家鲜蓄藏而民无夙负　深泽 县志　


  
卷五十六

钦定四库全书
　畿辅通志卷五十六
　　土产
　尝考周官职方详谷畜所宜而司徒土会之法并及
　于植物禹贡所纪惟良材珍异而管子地员之篇百
　谷草木果蔬之属无微不具所以辨水土之性观万
　货之原以为斯民衣食之基本也稽之职方畿辅疆
　索跨延五州于谷或宜六种五种三种或宜黍稷或
　宜稻麦于畜或宜六扰五扰四扰或宜牛羊或宜鸡
　狗各州所通利则鱼盐松柏布帛林漆丝枲蒲鱼凡
　利用厚生之具咸备矣国策称枣栗之实可当田作
　是谓天府之国而其它物产材货见于古书者甚稀
　故自经传史志以及山经农书稗官杂记茍有及者
　并着扵篇以附周官土训辨地物诏地求之义
　　谷属
　黍


  


　　　　周礼职方氏冀州其谷宜黍稷尔雅翼黍有赤黍
　　　　黑黍黏者别名秫北人谓黄米亦谓之黄糯
　　　稷
　　　　广羣芳谱冀北谓之□俗呼为糜本草黏者为黍
　　　　不黏者为稷北方地寒种之有补文安县志胜芳
　　　　镇最佳
　　　稻
圣祖御制文集丰泽园中有水田数区布玉田谷种六月下
　　　　旬谷穗方颖忽见一科髙出众稻实已坚好因收
　　　　藏其种待来年验其成熟之早否明岁六月果先
　　　　熟米色微红而粒长气香而味腴以其生自苑田
　　　　故名御稻米一岁两种亦能成两熟广羣芳谱有
　　　　秔有穤北方以为佳品北方地平惟泽土宜旱稻
　　　　种类甚多乌台笔补范阳去都百里而遥土风宜
　　　　麦与稻督亢旧陂岁收稻数十万石燕山丛録房
　　　　山石窝稻色白味香美为饭虽盛暑经数宿不餲


  

　　遵化州志稻有东方稻双芒稻虎皮稻糯有旱糯
