<!-- { "loadSidebar": true } -->
　　曰银雪质墨章赤质黄章曰瑇瑁鱼有异种者曰
　　银鞍曰鹤珠曰七星曰八卦有虾种者曰银目金
　　目双环四尾
　鱼子
　　河间府志津门所饶
　龟


  

　鳖
　虾
　　金史地理志河间府产钱虾天津志有虰虾线虾
　　对虾
　蟹
　　唐书地理志沧州土贡糖蟹辽志渤海螃蟹红色
　　大如碗螯巨而厚金史地理志河间府产春渚记
　　闻霸州边塘泺霜蟹不论钱天津卫志秋间肥美
　　味甲天下
　蛏
　螺
　　燕山丛録丰润海出螺大者如斗其殻可以代瓿
　　小者如拳殻可制杯土人谓小者为蠃
　蚌
　蛤
　　有海蛤文蛤


  


　蛎
　蚶
　蛙
　　一名虾蟆又蟾蜍祁州出蟾酥元志宋村有蟾池
　青鸡
　　俗呼田鸡
　　虫属
　蚕
　　史记货殖传燕代田畜而事蚕
　蠭
　　尔雅翼北方地燥多在土中故多土蜜方言燕赵
　　之间谓之蠓螉其小者谓之蠮螉旧志有土蜂蜜
　　蜂马蜂各名
　蝶
　蝉
　　帝京景物略土人呼为蝍蟉三伏鸣者声躁以急


  

　　曰伏天入秋而凉鸣则凄短曰秋凉
　蜻蜒
　　帝京景物略大而青者曰老青红而黄者曰黄儿
　　赤者曰红儿好击水而飞
　络纬
　　帝京景物略便腹青色以股跃以短翼鸣其声聒
　　聒以其声名之曰聒聒儿
　莎鸡
　　草木虫鱼疏如蝗斑色毛翅数重下翅正赤幽州
　　人谓之蒲错
　蟋蟀
　　草木虫鱼疏似蝗而小正黒光泽如漆幽州谓之
　　趣织　帝京景物略别种三肥大色泽如油曰油
　　葫芦首大者曰梆子头鋭喙者曰老米嘴
　蟪蛄
　　旧志即寒螀


  


　螶螽
　　旧志俗呼蚂蚱
　鼅鼄
　　尔雅疏自闗而东赵魏之郊谓之鼅鼄或谓之蠾
　　蝓方言北燕谓之蝳蜍又一种扁薄作幕贴壁间
　　北人呼为壁茧又蟏蛸长脚此虫着人衣则有喜
　　幽州谓之亲客
　蛾
　蚓
　蝙蝠
　　正字通北燕呼为蟙□
　蜗
　蜥蜴
　　潜确类书守宫也北燕谓之祝蜒
　萤
　螽斯


  

　　诗注蝗属
　蚁
　　扈从日録蚂蚁坟在海子东南清眀日蚁数万聚
　　此
　螳蜋
　　尔雅疏燕赵之际谓之食庬其子名螵蛸旧志俗
　　呼刀郎
　虿
　　草木虫鱼疏虿幽州谓之蝎癸辛杂识北方火蝎
　　比之常蝎极小其毒甚酷
　蟫
　　即蠧鱼
　螟蛉
　灶马
　蛴螬
　水牛


  


　　帝京景物略金光緑色甲坚而须劲以动曰金牛
　　儿黒色白点曰春牛儿
　斑蝥
　牛蠓
　虵
　　尔雅翼幽都之山黒水出焉其上有黒鸟黒蛇耳
　　谭西山潭柘寺殿中二虵长五尺余名大青小青
　　燕山丛録蓟中不产虵独百花山有七寸虵至毒
　　盘山志有五百善虵潜天城寺塔下尝来僧座下
　　聴法又布云虎虵属俗呼四脚虵
　蜣蜋
　蜈蚣
　　毛诗名物解广雅曰蝍蛆蜈蚣性能制蛇北燕谓
　　之蛆蟝大者谓之商距一名马陆
　蝇虎
　猬


  

　蝱
　　梦溪笔谈信安沧景之间多蚊蝱夏月牛羊皆以
　　泥涂之不尔多为蚊蝱所毒则狂逸不可制
　蝼蛄
　　尔雅翼今人谓之土狗北方谓之地蝼
　螾
　　即蚰蜒方言赵魏谓之蚨虶北燕谓之虭蚭
　蝇
　蚊
　蜉蝣
卷五十八

钦定四库全书
　畿辅通志卷五十八
　　封爵
　昔者先王建邦设侯分茅胙土所以襃有徳尊勤劳
　用镇抚四海承卫天子也涂山之会号称万国汤受
　命时凡三千国周封五等公侯伯子男六千有八百
　余国
京畿之地包络幽并冀兖粤稽上古陶唐氏实始封于
　此夏有昆吾商有孤竹迨武王克殷封黄帝之后于
　蓟召公于燕康叔于卫其后成王封周公之子于邢
　而鲜虞无终曲梁古小侯之国见于春秋者往往而
　是秦裂封建而为郡县然汉以来高祖子弟同姓为
　王者九国功臣侯者百余人河间中山信都广川并
　食采于兹土自时厥后诸侯或骄奢不轨于法隋唐
　以还惩末大不掉之咎制州邑立守宰虽有推封系
　之以空名而已然其名不可得而废也于是采封爵



　之着于
京畿者自上古迄于前眀具之为谱
　古封国
　唐　帝尧帝喾之子姓伊祁氏代兄挚立始封于唐故 号陶唐今唐县定州境以唐水名也其曰顺徳唐　
　　　山者 讹　
　昆吾　夏时封国今 大名府地　
　孤竹　商封国今永平府地春 秋为肥子国为山戎国　
　蓟　乐记武王克殷未下车即封黄 帝之后于蓟今蓟州密云地　
　燕　周召康公姬姓武王克商封于北燕自召公以下 无考至九世孙恵侯始见史记在春秋时最为僻　
　　　小见于经者甚稀战国时为齐所并其后昭王即 位用乐毅胜齐至王喜为秦所并自恵侯传至桓　
　　　侯凡八侯自庄公传至文公凡二十公自易王传 至王喜凡七王共四十三传厯八百二十余年按　
　　　燕有二恵侯二厘侯二宣侯三桓侯三文侯葢国 史之误尔今东北自永平东南至河间北境西南　
　　　至保定北 境皆其地　
　卫　姬姓侯爵武王同母弟康叔封于卫成王时入为 司寇建国河淇之间至秦二世国除今大名府元　
　　　城开州清丰 诸处皆其地　
　邢　姬姓侯爵成王封周公第四 子为邢侯今顺徳府邢台县　


  


　曲梁　春秋时晋附庸战国属赵今 广平府永年曲周皆其地　
　新昌　古小国今保 定府即其地　
　无终　古小国春秋时犹存今 遵化玉田境有无终山　
　肥子　春秋时有山戎肥 子二国今永平府　
　鼓　左传昭十五年晋伐鲜虞围鼓克之以鼓 子□鞮归杜注巨鹿下曲阳县有鼓聚　
　鲜虞　古小国今祁州曲阳正定获 鹿井陉元氏新乐皆其地　
　奚　古小国春秋时子爵后并 于赵今正定府行唐县　
　肥　古小国左传晋荀吴灭肥以肥 子绵皋归即此肥今藁城县　
　赵　其先与秦共祖至周幽王时叔带去周如晋事晋 文侯五世而后生赵夙晋献公赐赵夙耿夙生赵　
　　　衰七世而始命为侯十传而后为 秦所灭今正定顺徳广平皆其地　
　魏　姫姓侯爵文王子毕公高之后也武王克商封高 于毕遂为姓其后絶封有毕万者事晋献公帅师　
　　　伐魏灭之献公遂以魏封毕万为大夫世秉晋政 传至斯分晋地受命为诸侯是为文侯至假凡九　
　　　传为秦所灭今大名 府大名县即其地　
　　　　按秦楚之际起兵自立者赵王武臣为陈王将 军将兵下七十余城二世八月自立为赵王李　
　　　　良既杀武臣张耳陈余收赵散兵击良败之二 世二年春正月耳余立歇为赵王燕王韩广为　
　　　　武臣将兵狥燕二世元年九月至蓟自立为燕 王项羽灭秦以赵相张耳素贤从入闗立耳为　


  

　　　　常山王燕将臧荼从楚救赵因从入闗立茶为 燕王均系僣窃非裂土受封者比槩不登録　
　　西汉
　赵隠王如意　高帝子九年封孝恵元 年为吕后酖死无后　
　赵共王恢　高帝子十一年封为梁王吕 后七年徙赵其年自杀无后　
　赵幽王友　高帝子十一年封为淮阳王恵帝元年徙 赵十年吕后幽杀于邸孝文元年子遂绍　
　　　封孝景时以 逆诛国除　
　河间文王辟疆　赵幽王子文帝二年封 子哀王福嗣无子国除　
　燕灵王建　高帝子十一年燕王卢绾叛眀年封建 为燕王立十五年吕后杀其子无后　
　燕敬王泽　高帝从祖昆弟高后七年封琅琊 王孝文元年徙封传嘉定国除　
　河间献王徳　景帝子二年封传共王不害刚王堪顷 王授孝王庆至元坐罪国除成帝建始　
　　　元年立元弟良为河间 王子尚嗣王莽时絶　
　赵敬肃王彭祖　景帝子前二年封广川王四年徙赵 传顷王昌懐王尊尊无子宣帝立尊　
　　　弟哀王高传共王 充至隠王莽时絶　
　平干顷王偃　赵敬肃王子武帝时封子缪王元 嗣坐罪国除○平干今广平府　
　中山靖王胜　景帝子前三年封传哀王昌康王昆侈 顷王辅宪王福懐王循循无子国絶成　
　　　帝鸿嘉二年复立宪王弟孙利乡侯子云客为广 徳王无子絶哀帝复立云客弟广汉为广平王无　


  


　　　后平帝元始元年立广川恵王曽孙伦 为广徳王奉靖王后王莽时絶　
　广川恵王越　景帝子中二年封子缪王齐嗣传至去 坐杀姬不道徙上庸国除宣帝地节四　
　　　年复立去兄戴王文子海阳嗣坐罪国除平帝元 始二年复立戴王弟子愈为广徳王奉恵王后子　
　　　赤嗣王莽时絶○广 川今河间府景州　
　清河哀王乘　景帝子中三年 封无子国除　
　常山宪王舜　景帝子中五年封子 勃嗣坐罪废国除　
　正定顷王平　常山宪王子以兄勃坐罪废封平为正 定王传烈王偃孝王由安王雍共王普　
　　　至阳王 莽时絶　
　燕剌王旦　武帝子元狩六年封 坐谋逆自杀国除　
　中山哀王竟　宣帝子初元二年封为清河 王三年徙中山无子国除　
　中山孝王兴　元帝子建昭二年封为信都王十四年 徙中山子衎嗣后入继大统是为平帝　
　　　立东平思王孙桃乡侯子成都 为中山王奉孝王祀王莽时絶　
　信都王景　中山孝王孙先封为定陶王奉恭王后哀 帝建平六年徙信都王莽时絶○信都今　
　　　冀州 地　
　广川王宫　江都易王子武帝元狩二年谋逆自杀孝 平元始二年王莽为政欲继絶世立官为　
　　　广川王奉 易王后　


  

　燕王庆　舂陵侯敞同产弟更始入闗封更始败 没于军子顺归光武封武成侯传遵弇　
　赵景王张耳　初从楚入闗封为常山王后为陈余所 击败归汉立为赵王谥景子敖嗣坐贯　
　　　高事降为 宣平侯　
　燕王卢绾　幼与高帝同里门从击项籍籍亡复击 燕王臧茶有功封为燕王十二年反亡　
　羹颉侯信　高帝兄子七年封立十三年有罪削爵一 级为闗内侯今宣化府懐来县有羹颉山　
　州乡侯禁　河间献王子武帝时封传齐恵商伯禹 王莽时絶○州乡今河间府河间县　
　阿武侯豫　河间献王子武帝时封传宣信婴 齐黄长久○阿武在今献县地　
　景成侯雍　河间献王子宣帝时封传歇 禹福○景成今河间府献县　
　高郭侯　河间献王子宣帝时封○今 河间府任邱县有高郭城　
　参戸侯免　河间献王子武帝时封传严元利 亲度○今天津府青县有参戸城　
　平堤侯昭　河间献王子宣帝时封传荣曽世育 乃始○今冀州枣强县有平堤城　
　乐乡侯终　河间献王子宣帝时封传蒯邓胜 地绪○乐乡今保定府清苑县　
　柏畅侯终古　赵敬肃王子武帝时封子侯朱嗣○今 保定府城南有柏陵城按柏陵史记作　
　　　柏阳汉书 表作柏畅　
　邯会侯仁　赵敬肃王子武帝时封传慧贺张 康重苍○邯会今广平府肥乡县
　南纟言纟侯佗　赵敬肃王子武帝时封坐酬金免 ○今顺徳府巨鹿县有南纟言纟城　


  

