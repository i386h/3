<!-- { "loadSidebar": true } -->
　　亭北又东北径长乐郡武强县故城东又东北径
　　广川县与水故道合又东北径广川县故城西又
　　东径棘津亭南　水经 　
　　开元十五年冀州河溢　唐书五 行志　
　　熙宁元年河决冀枣强埽北注瀛州　元丰四年
　　刘定言王莽河一径水自大名下合大流注冀州
　　又临清徐曲御河决口恩州赵村坝子决口两径
　　水亦注冀州城东　元佑四年都水监言前年河
　　决南宫下埽去年决上埽今年决宗城中埽以大
　　河卧东则南宫宗城皆在西岸以为卧西则冀州
　　信都武邑在东岸　政和六年四月辛夘髙阳闗
　　路安抚使吴玠言冀州枣强县黄河清　宋史河 渠志　
　　南宫县宋时大河经县东而入枣强县界　枣强
　　县宋元佑初河自南宫决入县界合索卢水金天
　　会中复溢入后大河南徙故渎遂堙　方舆 纪要　




　　　按宋庆厯八年河决澶州商胡埽自魏之北至
　　　恩冀干宁入于海是谓北流自魏恩东至徳沧
　　　入于海是谓东流今冀州及南宫枣强皆宋时
　　　北流之所经也迄熙宁二年从宋昌言程昉议
　　　开二股以导东流而北流闭元丰四年河决小
　　　吴埽复北流而东流淤哲宗绍圣初复浚二股
　　　而北流又闭至元符二年东流断絶河竟北流
　　　及金章宗明昌五年河决阳武而东恩冀之流
　　　始涸
　武强湖　在武邑县西北即武强渊也与武强县接
　　界
　　武强渊西南之侧水有武强县故治故渊其名耆
　　宿云邑人有行于途者见一小蛇疑其有灵持而
　　养之名曰担生长而吞噬人里中患之遂捕系狱
　　担生负而奔邑沦为湖县长及吏咸为鱼矣今县
　　治东北半里许落水渊水又东南结而为湖又谓之





　　郎君渊耆宿又言邑沦之日令子东奔又陷于此
　　故渊得郎君之目矣渊水北通谓之石虎口又东
　　北为张平泽泽水所泛北决堤口谓之张刀沟北
　　注衡河谓之张平口　水经 注　
　　武邑县武邑湖在县西北三十二里　元和 志　
　　武强湖在武邑县北三十里后魏皇始三年曽移
　　武强郡治于此郡县皆以此名　名胜 志　
　北沼　在衡水县西南二十里夏秋水涨通于横漳
　杜村沟　在衡水县西南十里旁有洼地二十余顷
　　明弘治中开此沟以泄水患寻淤正徳间复疏通
　　之民获种植之利
　葛荣陂　在冀州西南二十里
　　信都东二里有葛荣陂贞观十一年刺史李兴公
　　开引赵照渠水注之　唐书地 理志　
　　荣攻信都时盖筑此陂以灌城　方舆 纪要　
　赵照渠　在冀州东二里




　堂阳渠　在南宫县西二十里堂阳镇即堂水故渎
　　也唐景龙初开引巨鹿县诸水以灌田
　　堂阳应劭曰在堂水之阳　汉书地 理志注　
　　堂阳西南三十里有渠自巨鹿入县境下入南宫
　　景龙元年开　唐书地 理志　
　　堂阳渠即古堂水也在南宫县南二十里　方舆 纪要　
　　渠开自唐景龙初引巨鹿北下诸水入县溉田数
　　百顷　南宫 县志　
　通利渠　在南宫县西五十九里唐延载元年开以
　　溉田
　小河渠　有二皆在南宫县东渠旁地极膏腴民有
　　种植之利
　羊令渠　在衡水县南二里
　　衡水南一里有羊令渠载初中令羊元珪引漳水
　　北流贯注城隍　唐书地 理志　
　圣井　在武邑县西北三十五里龙堂村每旱祷雨





　　以瓶悬井之半瓶中有水雨即应
赵州
　洨河　在州南五里自正定栾城县流入又东达宁
　　晋县合葫卢河
　　洨河在赵州南五里自栾城县流经此下流达宁
　　晋县葫卢河　方舆 纪要　
　　州南有安济桥跨洨河上自州以西水皆平漫经
　　桥下东流始成渠近河田亩咸资灌溉　旧志 　
　清水河　即元氏县之北沙河也自元氏县经栾城
　　入州境至州东南五里与洨河合
　槐河　在州西南源自正定府赞皇县经元氏县入
　　髙邑县界俗讹为淮河又曰黒水又东经州西南
　　亦曰白沟河又东入柏乡县界曰野河又东入宁
　　晋县葫卢河
　　槐水出赞皇山　隋图 经　
　　髙邑县黒水一名淮河发源于赞皇经元氏东流




　　入县境　名胜 志　
　　赵州平棘县槐水一名白沟河南去县二十五里
　　　元和 志　
　　野河在柏乡县西北五里一名淮水源自赞皇县
　　东流厯元氏髙邑赵州始入县境又东抵宁晋县
　　入葫卢河　方舆 纪要　
　午河　在柏乡县西十里东南流经县北合于野河
　　午河源出太行之麓绕县正南故以午名　名胜 志　
　　午河源出临城县西北诸山东南流入柏乡境又
　　东经县北三里下流合于野河　方舆 纪要　
　新沟河　在柏乡县北二十五里故城镇南源自高
　　邑县南榆栁村流经县界合野河昔时槐河诸水
　　每逢霖潦往往泛溢元元贞间柏乡令鲁贞始开
　　此沟以泄水民获树艺至今赖之
　滏阳河　在隆平县东俗呼清水河自顺徳府任县
　　流经县界又东至宁晋县与漳河会流入葫卢河





　　滏阳河厯曲周隆平入大陆泽俗呼为清水河　名 胜　
　　　志 　
　　滏阳河自任县四十里至隆平县之牛家井又九
　　十里至宁晋之铺头又十里至宁晋县孝口漳滏
　　遂合流为一　磁州 志　
　　　按滏阳旧于曲周入漳康熈二十三年漳徙而
　　　南至宁晋而复与滏阳会
　漳河　此自山东邱县北行之一支所谓新漳河也
　　自广平府巨鹿县流经隆平县至宁晋县之孝口
　　与滏阳河合流为葫卢河　详广 平府　
　新沣河　在隆平县东二十里此大陆之下流明嘉
　　靖十六年知县王冕开非顺徳之沣水也
　槐武河　在隆平县北三十里王桥村即柏乡县野
　　河之别流也亦曰沙河由县东北注宁晋县葫卢
　　河
　　隆平北有槐武河　名胜 志　




　　槐武河在隆平县北即野河也亦曰沙河自柏乡
　　县流经此又东北入宁晋县　方舆 纪要　
　老僧河　在隆平县东北六里下流入槐武河
　　相传有老僧寻水至此以杖卓地泉涌成溪故名
　　　名胜 志　
　神泉河　在隆平县北五里源出顺徳府唐山县之
　　尧山东流经此入老僧河
　泥河　在临城县北五里源出泥河村北岗东入于
　　泜
　　临城县泥河东合泜水　方舆 纪要　
　泜河　在临城县西北二十五里源出本县敦与山
　　东南流合沙河入顺徳府内邱县界又自顺徳府
　　唐山县流入隆平县入滏阳河
　　敦与之山泜水出于其阴东流注于彭水　山海 经　
　　临城县泜水在县南二里出白土细滑如膏以之
　　濯锦色若霜雪　元和 志　





　　泜水东经百畅亭亭在临城县西　寰宇 记　
　　临城县泜水将至城五里断伏不流二百余步复
　　出东流经钓盘山下合沙河俗名三断緑杨河　方 舆　
　　　纪 要　
　　泜水在县西史称韩信斩陈余于泜水上即此东
　　南入顺徳府内邱县　临城 旧志　
　　泜水在县南三十里自顺徳府唐山县入经县南
　　魏家庄至邢家湾入滏　隆平 县志　
　　　按泜河有二在元氏者为北泜此为南泜同名
　　　而异流近志以二水混而为一谬矣
　沙河　在临城县西南十五里即古彭水也源自正
　　定府赞皇县流经县界合于泜
　　赵郡房子有彭水　隋书地 理志　
　　沙水源出赞皇山东流经临城县东北五里会于
　　泜水或以为即古彭水也　方舆 纪要　
　　　按赵州之清水河亦曰沙河而槐武河之入宁



　　　晋者亦有沙河之称与此共为三派名谓虽同
　　　源流各异
　葫卢河　在宁晋县东南即宁晋泊也土人呼为北
　　泊周百余里漳滏诸流羣趋东下贯泊而出达于
　　冀州
　　周广顺二年契丹将髙谟翰以苇筏渡葫卢河至
　　州周兵屯贝州以拒之　薛居正 五代史　
　　熙宁八年发夫増治葫卢河　宋史河 渠志　
　　宁晋葫卢河其上流即漳水也自顺徳府南和任
　　县达隆平而东北汇大小羣川以注于县境而赵
　　州西境及滹沱以南之水亦悉东南流至县境汇
　　为大泽每至春秋之交霖潦为患　方舆 纪要　
　　葫卢为近邑诸河之所汇葫卢之名不知始于何
　　时赵武灵王曰吾国东薄洛之水或谓葫卢即薄
　　洛之讹　宁晋 县志　
　七里河　在宁晋县南二十五里槐午诸水自柏乡





　　　县注此东入滏阳河
　　　七里河在泊中昔年任县隆平水涨自张家口注
　　　宁晋泊俗呼为南水明隆万间南水六月至七月
　　　即从七里河口归滏阳八月种麦麦熟后水至田
　　　不粪而肥如是者百余年至崇祯时水遂絶
　国朝顺治二年南水复至如初辛丑夏南水突至遂成
　　　湖泊盖由滹沱南徙由贾家口横截滏水于是七
　　　里河淤为平田泊水无归河之路是以汇为大泽
　　　康熙中于泊中开水口数处极南为史家口极北
　　　为侯皋村口两水口冲流日久有成河之势　宁晋 县志　
　　　　按宁晋泊恃滏阳河泄水自七里河湮塞泊无
　　　　归滏之路往往漂溢为患旧时史家嘴侯皋村
　　　　二处虽有水口尚多浅溢
今上雍正四年兴修水利于洨口营上等村疏浚水口使
　　　　浅溢之处尽为寛深复筑小堤以障水之外入
　　　　设斗门以节水之内出由是积潦消而污莱变




　　　为沃壤矣
　鹻河　即寝水也在宁晋县东十里
　　宁晋有寝水　金史地 理志　
　　鹻河即寝水自藁城迤南栾城赵州迤东由宁晋
　　入滏阳河是恒被滹沱水淤今下流已壅上流渠
　　虽存无水　宁晋 县志　
　滹沱河故道　在宁晋县东北明成化八年河决晋
　　州紫城口入宁晋泊正徳十三年紫城口淤塞河
　　分二股一股南由宁晋一股东溢东鹿未几二股
　　并由束鹿而宁晋遂无滹沱之患
　泲水　即济水在髙邑县南自正定府赞皇县流经
　　临城县又东入县界又东入于槐河
　　泲水清涟漂者资焉　名胜 志　
　　泲水在髙邑县南一名白漕水或以为济水发源
　　赞皇山经临城县又东流入县境至县东南合于
　　槐河　方舆 纪要　





　广阿泽　即大陆泽在隆平县东北三十里与顺徳
　　府巨鹿任县两县接界下达宁晋县之葫卢河
　　赵州昭庆县有大陆泽　杜佑 通典　
　　昭庆县广阿泽在县东二十五里尔雅曰晋有大
　　陆广阿又大陆别名淮南子曰巨鹿大陆广阿咸
　　一泽也　元和 志　
　　隆平县大陆泽亦曰广阿泽自顺徳府巨鹿县流
　　入至宁晋县为葫卢河县有广阿大陆之名以此
　　　方舆 纪要　
　湫水潭　在柏乡县北三十里苏村方广亩许其深
　　莫测
　广润陂　在州东二里旧引太白渠水注之又东南
