<!-- { "loadSidebar": true } -->
　雁池　在鸡泽县南三十里雁池村相传池内掘一
　　石佛有羣雁飞集于上因名
　剑池　在邯郸县东南二十里
　　相传乐毅自燕奔赵磨剑于此有石尚存　名胜 志　
　照眉池　在邯郸县西北三里
　　池方数十畆相传赵王宫人照眉于此　邯郸 县志　
　莲花池　在清河县东南三十里





　玉泉池　在磁州西北二十里溢泉营方圆畆许水
　　从地中涌出下流入滏阳河
　董塘陂　在曲周县西北
　　洺水县董塘陂在县西北十五里晋龙骧将军刘
　　牢之救符丕追慕容垂大战于董塘泉即此陂也
　　　元和 志　
　贾葛泽　在府城西二十里受邯郸西山之水东流
　　注滏阳河又琵琶潭在城西四十里
　黑龙潭　在府城北三水其水深黑相传有怪兽居
　　此又方头固潭在府城北二十里
　白龙潭　在肥乡县西六里
　龙潭　在清河县西南五里明嘉靖中大水汇成
　八字涧　在磁州西北七十里支分派引流为八字
　　东南入滏河
　邯沟　在邯郸县东水经注白渠右出即邯沟也今
　　湮




　曲沟　在磁州北十五里以水流盘曲故名又驸马
　　沟在州西十五里
　酒务泉　在邯郸县西十里其水甘冽俗传赵王尝
　　酿酒于此今其地名酒务头
　隆兴泉　在邯郸县西北二十里即输鼋河上流也
　　四时常溢岁旱祷雨多应
　流泉　在磁州西白土里峯顶出泉民资灌溉又广
　　盛泉在州西四十里神麕山东流入滏河
　莲花井　在肥乡县东十八里
　琉璃井　在邯郸县东三十里
　　此井不记世代今砖甃之上结成黑色琉璃一丈
　　许与水相值故俗呼为琉璃井云　名胜 志　
　扳倒井　在邯郸县西北二十里
　　世传光武为王郎所迫士马皆渇因无汲具辄扳
　　倒饮明万历间县令卢云龙命居民以绳测之东
　　西相去仅二寸许　名胜 志　





　圣井　在邯郸县西二十里髙阜上水与井平溢出
　　北流汇而为池祷雨常应
　程井　在磁州儒学戟门之左宋知磁州程晌凿
本朝康熙二十七年知州蒋擢重浚井建亭以覆之



卷二十四

钦定四库全书
　畿辅通志卷二十四
　　川
大名府
　[卫河]　源出河南卫辉府辉县苏门山东流经新乡
　　汲县又东北由浚县歴彰徳府之内黄入魏县南
　　界又东经大名县东南又东北抵府城东又东北
　　入山东馆陶县界即古清河也一名白沟亦名永
　　济渠亦名御河
　　淇水东过内黄县南为白沟　水经 注　
　　白沟径问亭东即魏界也又东北径赵城西又东
　　北径空陵城西又北径乔亭城西东去馆陶县故
　　城十五里　水经 注　
　　永济渠即古之清河水经云淇水魏武自枋头遏
　　其水为白沟隋炀帝导为永济渠一名御河今称
　　[卫河]者也　禹贡 锥指　




　　[卫河]源出河南卫辉府辉县西北七里之苏门山
　　东流经新乡县北过卫辉府城北一里又东北入
　　浚县境谓之白沟隋大业四年又引白沟为永济
　　渠亦曰御河自是[卫河]専有御河之名由浚县经
　　内黄北魏县东南又经大名府城南东北歴山东
　　东昌府馆陶县西漳河合焉又东北流至临清州
　　西与会通河合　方舆 纪要　
　　[卫河]者即水经淇汤诸水合流以出者也过内黄
　　合漳水　大名 府志　
　漳河　有旧漳新漳二河旧漳自河南临漳县流经
　　魏县东南至府城西南阎家渡入卫新漳自广平
　　府广平县流经魏县东北至府北界下流抵山东
　　馆陶县入[卫河]
　马颊河　在府城东五十里旧自开州北流经此阔
　　约百步今虽枯竭故道犹存每遇雨潦辄流入山
　　东朝城等界




　　　按此马颊即通典所云出澶州清丰东北至平
　　　昌合笃马河者非禹贡九河之马颊也
　沙河　在府城东北四十里
　　河南约长二十里东西阔二里许流常不定故亦
　　名流沙河下流合于漳水　方舆 纪要　
　雕马河　在府西南宋时引漳水注此絶[卫河]而注
　　城中复北出以入于卫今涸旧渠犹存
　硝河　源自河南浚县之大齐村流经滑县分为二
　　道一由内黄入大名县南界东北注于三角潭分
　　十之三自饮牛口注卫十之七自梅家口注卫一
　　由开州为马驾河东北流经戚城又东汇为赵村
　　陂至白仓北会傅家河又北径清丰县西北而注
　　于南乐县之岳儒固河
　　浚县北四十里有大齐村相传亦黄河故道众流
　　所锺盖即硝河上源也　方舆 纪要　
　　硝河以两岸产硝故名　旧志 　





　　硝河自滑县北界其一径开州马驾河东北注戚
　　城东汇为赵村陂而西引王家潭口径白仓北会
　　傅家河北注岳儒固以达于束馆镇或北注于大
　　名其一由石村潆内黄东北径大岩屯横腰大名
　　县南界又东北注三角潭而十之三自饮牛口注
　　卫十之七自梅家口注卫间水溢硝河北注之势
　　不能直则一由石村分注开州火烧店径清丰之
　　秦村而会于岳儒固一由内黄城东径南乐西近
　　徳固复注岳儒固其水泄卤下垫凡所经流数载
　　不复刍牧计南北纵百六七十里衡或十数里少
　　者二三里　大名 府志　
　龙窝河　在南乐县东四十里自山东观城县界流
　　经本县之英村至龙窠村而止
　　唐开元十四年魏州河溢其决口谓之龙窝自宋
　　以来县为大河经流之道其后河既南徙余流断
　　续不一因随地立名云　方舆 纪要　




　朱龙河　在南乐县西南四里源自开州澶渊陂分
　　流过清丰县城北至县西南赵家庄曲折南回复
　　入开州注黒龙潭
　岳儒固河　在南乐县北四里岳儒固村河西南自
　　清丰界来经本县近徳固村豆村迤东流至岳儒
　　固汇为傅家潭东北注为方山固河又北为潘家
　　河北入大名界即古金堤所障者河久枯竭夏秋
　　水盛弥漫里许冬春始涸　南乐 县志　
　洪河　在东明县东南三里西自河南滑县卫南陂
　　分流经县界洪门村云台口又经南闗东闗又东
　　北合濮河漆河入山东濮州界
　漆河　在东明县北源自河南原武县黒阳山流径
　　县西漆堤北又东抵县北闗外又东合于洪河
　濮河　在东明县南即古濮渠也俗讹为普河源自
　　河南封邱县流径长垣县北又东径河南滑县南
　　又东径开州东南又东至县南又东北合于洪河




　　濮水上承济水于封邱县地理志所谓濮渠水首
　　受济者也其故渎自济东北流东径匡城北又东
　　径蒲城北又东径韦城南又东径长垣县故城北
　　又东径须城北又北径襄邱亭南东径濮阳故城
　　南又东径济阴离狐县故城南又东与济同入巨
　　野　水经 注　
　　濮河俗讹为普河自县南三十五里袁长官营东
　　北流经袁旗营有桥跨其上又东北径赵官营又
　　东北合洪河　东明 县志　
　贾鲁河　在东明县东南
　　元至正四年河决白芳堤又决金堤水势北侵安
　　山沿入会通运河九年督漕运使贾鲁以二策献
　　一议修北堤以制横溃一议挽河东行以复故道
　　丞相脱脱题其后策十一年四月命鲁为总治河
　　防使发民十五万军二万人供役十一月工毕河
　　复故道南汇于淮东入于海其浚故道通长二百




　　八十里有竒始自白茅长百八十里继自黄陵冈
　　至南白茅辟生地十里南白茅至刘庄村接入故
　　道十里入山东界　河防 考　
　　贾鲁河在县南六十里　东明 县志　
　灉河　在东明县南五十里旧自黄河分流折而东
　　北入山东曹州界今湮
　　　按尔雅河出为灉今东明之灉自大河分流东
　　　入曹郓与禹贡所称灉沮会同者道理差合而
　　　元和志以灉沮二水俱出雷泽县平地似与尔
　　　雅之文不合或川源变迁今昔不同欤俟考
　清河　在开州东二十里澄碧汪洋居民因造纸为
　　业长数里
　淇河　在开州
　　沮洳之山淇水出焉　山海 经　
　　淇水径雍榆城南又北径白祠山东歴广阳里又
　　北径顿邱县故城西　水经 注　




　　顿邱县淇河在县北五里上接清丰下入观城界
　　　寰宇 记　
　　淇水自浚县合[卫河]支流复引而东流入开州又
　　东北入内黄县及清丰界　方舆 纪要　
　白家河　在长垣县东南三十里自毛家潭东经盛
　　家桥入黄河
　淘背河　在长垣县南三十里自河南封邱县东流
　　入至县东南一百二十里纸坊集入黄河凡遇黄
　　河泛溢即由此北行亦一要害
　五里河　在长垣县北自河南滑县流入经小务口
　　抵樊相堡又东南流入于河又逯家河在县东北
　　三里亦自滑县流入经小务口抵盛家桥至东明
　　县入于河二河盖皆濮水之支流也
　古济水　在东明长垣二县界
　　济渎东过平邱县南又东过济阳县北又东北径
　　寛朐县故城北又东北与濮水合　水经 　




　澶水　在开州西南古澶渊也一名浮水亦名繁泉
　　今名为澶州
　　澶渊在顿邱县南今名繁污　春秋杜 预注　
　　浮水故渎上承大河于顿邱县而北出东径繁阳
　　故城南张宴曰县有繁渊春秋盟于澶渊即繁渊
　　也亦谓之浮水焉　水经 注　
　　临河县澶渊在县东南十七里黎州东北八十里
　　　寰宇 记　
　　澶水在顿邱废县西南二十里伏流至古繁水城
　　西南谓之繁泉　明一 统志　
　　澶州陂在州西南其水由州南界东北经城东二
　　十里曰清河头分为二流一注霸家河又东径濮
　　州入张秋河一流径清丰县东南界孙固城北汇
　　为朱龙河　开州 志　
　大河故道　有三其一自河南滑县流入经开州西
　　北又东北径清丰县北又东北经南乐县西北又





　　东北经府城东又东北入山东馆陶县界此西汉
　　以前黄河经行之故道也
　　元光三年春河水徙从顿邱东南流入渤海夏河
　　水决濮阳　汉书武 帝纪　
　　河水故渎东北径戚城西又径繁阳县故城东北
　　径阴安县故城西又东北径昌乐县故城东又东
　　北径平邑郭西又东北径元城县故城西北而至
　　沙邱堰　水经 　
　　河之故渎则为北渎王莽时塞故世俗名是渎为
　　王莽河也　水经 注　
　　贵乡县大河故渎俗名王莽河西去县三里
　　昌乐县王莽河西去县十六里　元和 志　
　　大名县大河故渎在县东三里俗名王莽河注水
　　经云故渎又东北径元城西北至沙邱昔禹治洪
　　水播为九河自此始也　徳清军王莽河在城西
　　南五里　寰宇 记　




　　一自滑县流入经开州西南又东北经清丰县南
　　又东北入山东观城县界此东汉以后及唐宋时
　　黄河所经之故道也
　　河水东径铁邱南东北流而径濮阳县北为濮阳
