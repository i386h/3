<!-- { "loadSidebar": true } -->
　　桓公塞之蔡沈以为此无稽之言也汉书沟洫志





　　成帝时河堤都尉许商言古记九河之名有徒骇
　　胡苏鬲津今现在成平东光鬲界中自鬲以北至
　　徒骇间相去二百余里新莾时御史韩牧言可畧
　　于禹贡九河处穿之纵不能为九但为四五亦有
　　益夫汉世近古诸儒考据精博纬图中候非尽无
　　征至许商以奉命行视图方畧韩牧亦以能治河
　　征而或止得其三或仅求其四五则其余之湮灭
　　可知也唐宋以后去古寖逺旧迹日湮而杜佑通
　　典李吉甫元和志欧阳忞舆地广记乐史太平寰
　　宇记于徒骇胡苏鬲之外又得马颊钩盘覆釡简
　　洁四河惟太史未详所在千年以前求之而不得
　　千年以后竟一一犂然有其处所此可信乎抑不
　　可信乎蔡沈曰或新河而载以旧名或一地而互
　　为两说皆似而非无所依据斯言诚是然据许商
　　所云三河旣实有其地而孔颕达亦云九河之次
　　自北而南旣知三河之处则其余六者当亦在成




　　平东光鬲县之南北今考河间府交河县东有成
　　平故城东光县东有东光故城山东德州北有鬲
　　县故城皆汉县也川原平衍沮洳盈望九河旧迹
　　要亦不离此域然或为平畴或存枯渎无论禹时
　　故道不可复问即汉世所为三河者亦在有无断
　　续之间矣因备列九河之目叅以众说而详辨于
　　后
　　徒骇尚书疏李巡曰徒骇者禹疏九河以徒众起
　　孙炎曰禹疏九河用功虽广众惧不成故曰徒骇
　　汉书注师古曰徒骇在成平唐书地理志清池西
　　五十里有徒骇河西堤寰宇记徒骇河与清池相
　　接清池今沧州也与交河相去七十余里河盖由
　　交河而入沧州也汉书地理志成平有滹沱河民
　　曰徒骇于钦齐乗河昔北流衡漳注之河旣东徙
　　漳自入海安知北流之漳非古徒骇夫漳与滹沱
　　为并冀大川不得强以九河之名被之但自大河





　　东徙而二川北溢或竟溃入徒骇之中正未可知
　　间窃为之断曰徒骇非漳滹沱也漳滹沱之经行
　　于瀛沧界者卽徒骇故道也
　　太史尚书疏李巡曰禹大使徒众通其水道故曰
　　太史郭璞曰太史今所在未详明李贤一统志太
　　史河在南皮县治北于钦齐乘清沧二州之间有
　　古河堤岸数重太史等河当在其处自汉以上未
　　知所在而忽得之于钦李贤其说自不足据
　　马颊尚书疏李巡曰河势上广下狭状如马颊也
　　明一统志马颊河在东光县界盖九河之次自北
　　而南以地计之当在东光境内李贤之说似为得
　　之寰宇记笃马河卽古马颊河笃马在九河之南
　　许商有明言何不一考耶乐史盖误认唐之马颊
　　为古之马颊耳元和志马颊河在安德县南五十
　　里平昌县南十里乆视二年开决亦名新河盖此
　　卽汉之笃马河水经所云东北径安德县故城又




　　东北径平昌县故城北者也故渎乆湮唐复开名
　　为马颊所谓新河而被以旧名者也乐史不辨元
　　和志新河二字之义而指为九河之一纰谬甚矣
　　覆鬴尚书疏李巡曰水中多渚徃徃而虚形如覆
　　釡通典安德县有覆鬴河安德故城在今山东陵
　　县德平界与河间府之宁津相近而河间府志云
　　覆釡河在南皮县东南沧州志又云河在庆云县
　　南意覆鬴自陵县歴宁津南皮而达庆云乎不敢
　　强为之说也
　　胡苏尚书疏李巡曰其水下流故曰胡苏胡下也
　　苏流也孙炎曰水流多散胡苏然汉书地理志东
　　光有胡苏亭元和志胡苏河在饶安县西五十里
　　寰宇记胡苏河一名赤河其水赤浑色自临津流
　　径饶安无棣入海齐乘沧州之南有大连淀西踰
　　东光东至海非胡苏河欤沧州志胡苏河在庆云
　　县西南十二里按今沧州卽唐饶安庆云即唐宋





　　无棣宁津即汉东光宋为临津县今其县西有胡
　　苏亭正班固所云在东光者也寰宇记之言近之
　　矣
　　简尚书疏李巡曰简大也其水深而大也郭璞曰
　　水道简易史记正义简在贝州歴亭县按歴亭今
　　山东东昌府恩县也若简河在此则出鬲津之南
　　矣谬甚齐乘沧州大连淀南至西无棣县有曰大
　　河曰沙河皆濒古堤兹非简洁等河欤河间府志
　　简河在庆云县南三十里二说差近
　　洁尚书疏李巡曰河水多山石治之苦洁洁苦也
　　郭璞曰水多约洁金史地理志南皮县有洁河未
　　知何据按简之与洁本属二河尔雅明列为九汉
　　晋唐宋诸儒纪载相仍蔡传独宗欧阳忞之说而
　　合之为一未免穿凿
　　钩盘尚书疏李巡曰言河水曲知钩屈折如盘也
　　后汉书初平二年公孙瓒破黄巾于盘河水经注




　　笃马河故渠川派东入般县为盘河盖亦九河之
　　一也通典右钩盘河在乐陵县东南元和志在阳
　　信县北四十里寰宇记在乐陵县东南五十里从
　　德州平昌来金史地理志将陵县有钩盘河庆云
　　县志钩盘河在县西南自德平西北乐陵东南经
　　庆云南由海丰沾化至九山入海九河自鬲津而
　　外此河源委尚为有据
　　鬲津尚书疏李巡曰河水狭小可鬲以为津也汉
　　书地理志平原郡鬲平当以为鬲津按汉鬲县故
　　城在今山东陵县西陵县唐安德也元和志鬲津
　　枯河在县南七十里则鬲津实导源于此又东径
　　吴桥县南河间府志古鬲津河在吴桥南亦名吴
　　川又东径宁津县南县志鬲津河在县南又东径
　　南皮县南与山东乐陵分水寰宇记乐陵县鬲津
　　枯河在县西三里南皮县志河在县东南四十五
　　里又东径庆云县南庆云旧无棣也金史地理





　　志无棣有鬲津河又东北径盐山县东南县志河
　　自庆云北入盐山界崔家口又东径海丰入海鬲
　　津之流最长史志亦多可考故详序之
　无棣河故道　在沧州及南皮盐山庆云之南亦名
　　无棣沟
　　清河自东光又东北无棣沟出焉东径南皮县故
　　城南又东径乐亭北又东径新乡城北又东分为
　　二渎又东径乐陵郡北又东屈而北入又东转径
　　宛乡故城南又东南径高城县故城南与枝渎合
　　渎上承无棣沟南径乐陵郡西又东南径千童县
　　故城东枝渎又东南屈东北注无棣沟无棣沟又
　　东北径盐山东北入海　水经 注　
　　沧州清池西南五十七里有无棣河开元十六年
　　开无棣有无棣沟通海　唐书地 理志　
　明沟河故渎　在沧州西又阳通河故渎在州东南
　　沧州清池西四十五里有明沟河堤东南十五里




　　有阳通河　唐书地 理志　
　毛河故渎　在沧州南
　　南皮古毛河自临津径县入清池　唐书地 理志　
　　毛河在清池县西南又东入盐山界　寰宇 记　
　　　按毛河卽屯氏之讹也汉书注师古曰屯音大
　　　门反而隋室分析州县误以为毛氏乃置毛州
　　　失之甚矣
　塌河淀　在天津县东北四十里
　大连淀　在沧州齐乘沧州南有大连淀详见九河
　　故道又唐书地理志清池西五十里有李滮淀宋
　　史河渠志沧州北旧有三堂泺今皆无考
　西泺　在青县东南东西横亘凡十余里南北二十
　　余里秋水四至一望无际
　萨摩陂　在沧州北
　　陂在[长芦]县北十五里周五十里有蒲鱼之利　元 和　
　　　志 　





　古平鲁渠　在沧州北
　　渠在鲁城县郭内魏武北伐时所开　元和 志　
　刘公渠　在盐山南五十里
　　渠旧承无棣沟下流大小羣川悉附入海无棣沟
　　塞每患泛溢明万歴四十二年知县刘子诚自县
　　西南开渠至县东南四十里高家湾由古黄河道
　　入海　盐山 县志　
　盘古沟　在青县南
　　干宁军有盘古沟水深三丈大早不涸　九域 志　
　　青县南十五里有盘古沟深三丈东流入于卫水
　　济运　治河 要览　
　仵清池　在沧州东南
　　清池县旧有大连淀后魏延兴二年淀水泛溢破
　　仵清村因潴为池水澄味咸未尝枯涸　寰宇 记　
　　仵清池今曰大梁五龙堂元至元丁亥重浚　齐 乘　
　尹儿湾　在天津县东明永乐六年命陈瑄总督海




　　运因创百万仓于直沽尹儿湾筑城置卫今去城
　　八里有运粮河旧自海口达尹儿湾之运路也
　黒龙湾　在盐山县南十八里夏秋积水成川
　独流浅　在青县北卽宋独流口也黄御支流经此
　　而北亦曰独流河今其地多蒲苇之利
　　黄御支流自兴济县北流径县境谓之独流河卽
　　九域志干宁军北之独流口也旧时河流甚盛其
　　后黄御分流遂致浅塞　方舆 纪要　
　马家口　在天津县东南泄南淀之水又冦家口在
　　州南十里许通水淀之利
　郎儿口　在沧州南四十里
　　延佑四年开郎儿口决积水由沧州城北川达于
　　海　元史河 渠志　
　　州南有大堤亘五十里东为沧州境西为南皮境
　　若卫河水涨西境为患特甚元大定以来屯军士
　　民争讼不决乃以公移开掘截然中叚约二十余





　　丈水由中流名郎儿口州县各立碑堤上　河间 府志　
　八会口　在庆云县北
　　水流交会处也沧州南境之水至此入于陷河　方 舆　
　　　纪 要　
　毛公井　在旧沧州城内
　　清池有甘井开元二十年令毛某母老苦水咸无
　　以养县舍穿地泉涌而甘民谓之毛公井　唐书地 理志　
　寒氷井　在南皮县西
　　南皮县寒氷井在县西一里魏文帝与吴质书忆
　　昔南皮之游浮甘瓜于清泉沈朱李于寒氷卽此
　　井是也　寰宇 记　


卷二十三

钦定四库全书
　畿辅通志卷二十三
　　川
正定府
　滹沱河　在府城南八里源出山西繁峙县泰戱山
　　由雁门县流入平山县东经灵寿县扺府城南又
　　东经藁城县北又东经晋州城南又东入保定府
　　束鹿县
　　　按滹沱之源昉于山海经　泰戏之山滹 沱河水出焉　其名见
　　　于周礼　职方氏并州 其川滹沱　礼记　晋人将有事于河 必先有事于滹沱　战
　　　国策　赵攻中山以擅滹沱苏秦 说燕王曰燕南有滹沱　诸书而桑钦水
　　　经独无其目浊漳巨马篇中所见不过一二语
　　　班固汉书地理志代郡卤城　滹沱河东至参合 入滹沱别过郡九　
　　　　行千二百 四十里　常山郡灵寿　禹贡卫水出东 北东入滹沱　南行唐
　　　　滋水东至新 市入滹沱　信都国信都　故滹沱在 北东入海　渤海郡平
　　　成　滹沱河民 曰徒骇河　河间府乐城　滹沱别水首受滹沱 河东至东光入滹沱　





　　　　河 　弓髙　滹沱别水首受滹沱 河东至平舒入海　皆有之而源委究
　　　未悉今据元和志寰宇记所载滹沱发源之处
　　　及所经行之地详列于后元明以来若元史河
　　　渠志顾祖禹方舆纪要陆陇其畿辅地图记亦
