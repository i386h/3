<!-- { "loadSidebar": true } -->
　聪明山　府城西六十里周围俱石形势髙峻上有
　　聪明神庙
　　聡明山在城西六十里之石碑社　名胜 志　
　娄山　一名 狗山　　府城西六十里亦名邯山
　　临洺县狗山在县西十里山顶石上有狗迹因名
　　武德五年太宗亲讨刘黑闼于此立营　元和 志　
　　邯山在府城西今名聪明山宋陈荐碑记此山盖
　　紫山一峰耳　寰宇 记　
　　娄山势稍崇广唐太宗碑迹尚存故一名驻跸山
　　亦名太宗山　府 志　
　山　府城西六十里
　　石碑社口有村曰石碑村其上为兔山　名胜 志　
　红山　府城西七十里
　　红山踞紫山北山形延袤回峰环涧其下有屯曰
　　丰稔屯县名永年取此　名胜 志　
　和山　府城西北七十里





　浮邱山　肥乡县南四里
　　浮邱山土阜髙于平地数尺　名胜 志　
　天台山　肥乡县西南十五里土山无石髙踰数丈
　　盘结数百步
　鳯起山　鸡泽县治后今仅存土阜
　鸡泽山　在鸡泽境内
　　鸡泽山在广平府鸡泽县境杜预云在广平曲梁
　　西南　山堂 肆考　
　辘轳山　广平县南二里盖培塿也
　　辘轳山南面横堤北负城郭四望环拱　县 志　
　紫荆山　广平县东北三十里山产紫荆故名
　　西逼河岸虽经冲突而紫荆遗本尚存　县 志　
　灵山　在邯郸县西
　　隋图经云赵武灵王登灵山因以石凿人马之形
　　其下有井以石覆之俗呼灵井　寰宇 记　
　　城西有照眉池池西有髙岭即古灵山刘劭赵都




　　赋云西有灵邱即此　名胜 志　
　邯山　在邯郸县西
　　牛首水又东歴邯郸阜张晏所谓邯山在东城下
　　者也　水经 注　
　　邯郸县邯山在县东南五里　元和 志　
　　邯山旧地理志在召代镇内去东南二十里岁久
　　山夷　名胜 志　
　堵山　邯郸县西三十里在紫山南连亘如墙因名
　　邯郸堵山牛首水所出　汉书地 埋志　
　紫山　一名马 服山　　邯郸县西北三十里
　　赵奢赐号为马服君正义曰因马服山为号也括
　　地志云马服山邯郸县西北十里　史记赵 世家汪　
　　邯郸有紫山　魏书地 形志　
　　紫山春夏有气蓊郁岩间有紫石英山下有石石
　　上菖蒲一寸九节　隋国 经　
　　武安县紫山唐天寳六年改为朱衣山山下有水





　　北流中有鲋鱼名朱衣鲋　寰宇 记　
　　紫山时有紫气覆峰顶故名　府 志　
　葛山　在紫山东
　　上有双泉林木森郁葛藟尤盛故名　畿辅 旧志　
　神麕山　磁州西四十里
　　神麕之山其上有文石黄水出焉而东流注于洹
　　滏水出焉而东流注于欧水　山海 经　
　贺兰山　磁州西北四十里
　　贺兰山在磁州贺兰真人居此　神仙 传　
　石鼓山　一名 滏山　　在磁州境
　　鼓山有石二所若鼓形南北相当谚云南鼓北鼓
　　相去十五　宋永初 山川记　
　　邺城西有石鼓魏都赋神钲迢递于髙峦是也　冀 州　
　　　图 　
　　滏口山即魏文帝邀击袁尚处太行山八陉之第
　　四陉曰滏口陉山岭髙深实为险扼　魏地 记　




　白土山　磁州西北七十里峰顶有泉曰流泉
　黄要岭　府城西七十里土岭平漫长二十里髙三
　　里
　双冈　邯郸县西北
　　建中中田悦围邢及临洺抱真与马燧合神策兵
　　败恱于双冈　唐书李 抱真传　
　白虎冈　清河县西南二里
　牛尾冈　磁州西南三十里


卷二十

钦定四库全书
　畿辅通志卷二十
　　山
大名府
　沙麓山　府城东四十五里
　　沙鹿山名阳平元城县东有沙鹿土山　春秋 注　
　　沙鹿者河上之邑　公羊 传　
　　林属于山为鹿沙山名也　榖梁 传　
　　王翁孺徙魏郡委粟里元城建公曰昔春秋沙麓
　　平晋史卜之曰后六百四十五年宜有圣女兴今
　　王翁孺徙正直其地日月当之元城郭东有五鹿
　　之墟即沙鹿地也　汉书元 后传　
　黒山　府西北八十里山多削壁怪石回蹊曲涧盘
　　欝其中
　童山　在黑山西南山无草木曰童隋宇文化及与
　　李宻战其下





　　元城郭东有五鹿墟郡国志曰五鹿墟故沙鹿周
　　穆王东征舍于五鹿其女叔[女坐]届此是曰女[女坐]之
　　邱为沙鹿之异名也　水经 注　
　　元城县沙鹿在县东十二里亦名女[女坐]邱　寰宇 记　
　　沙麓在府城北四十里　册说 　
　惬山　大名县北十五里
　　贵乡县古堰今名惬山在县西九里汉成帝时河
　　决金堤河堤使者王延世募人运土塞河之处以
　　其惬当人情故谓之惬山　元和 志　
　方山　南乐县北七里相传东西二土山并峙其形
　　方正后为河水荡决
　龙光山　东明县东南三十里山上云气现光如龙
　　故名
　白云山　东明县东北二十里
　　东明县白云山相传张良辟榖于此其里名白云
　　里




　金沙山　在开州治东
　鸡鸣山　在开州城内
　　鸡鸣山在州学北百余歩相传昔有仙人居住闻
　　鸡鸣于此
　洪洋山　开州东南二里土冈绵亘南北数里
　　洪洋山在州东南义井里即旧澶渊处山南有浮
　　翠桥　名胜 志　
　　洪洋山在开州东南五里秀丽隆峻　明一 统志　
　卫阳山　在开州东南
　　濮阳县卫阳山在县东南二十里居卫之阳　寰宇 记　
　鲋鰅山　在开州西
　　顿邱县鲋鰅山在县西北三十里今名广阳山山
　　海经云颛顼其阳九殡其阴四虵卫之鲋鰅
　　山者葢今广阳山之别名也按郡国志云颛顼所
　　俗名青冡山焉　寰宇 记　
　　濮阳有鲋鰅山　金史地 理志　





　秋山　在开州西
　　帝喾于秋山之阴　山海 经　
　　顿邱县秋山在县西北三十里　元和 志　
　　其在顿邱之迹曰秋山　名胜 志　
　五霸冈　东明县东南五十里
　　五霸冈春秋时五霸会盟地也又谓之霸王冈楚
　　项羽救邯郸时驻此冈上　名胜 志　
　黄陵冈　东明县东南八十里接山东曹县界元时
　　贾鲁治河始此
　吕团冈　在开州东南
　龙泉冈　在开州清河岸北
　望河冈　在开州清河里北髙可二丈许清河之胜
　　举在目捷而河在其西南登眺者必先焉
　杏花冈　在开州清河西北岸堤口
　　髙约二丈上可坐三百人下临河水上有观鳬亭
　　　畿辅 通志　




　卢冈　长垣县东二十五里
　大冈　长垣县东五十里雄堤环抱形势屹然
　荆冈　长垣县东南四十里荆冈集冈顶当集之中
　　冈畔有琉璃井
　青冈　长垣县西二十里平地突起土皆青色故名
　沤麻冈　长垣县西北
　　天兴二年正月济河至蒲城次沤麻冈　金史哀 宗纪　
　学堂冈　长垣县北十里平广突兀近冈土皆赤色
　　昔孔子聘列国与弟子弦诵于此故城北有学堂
　　冈　名胜 志　
　宜邱　长垣县北十五里四围约数畆髙耸数寻断
　　续起伏形势蜿蜒上有古寺曰万寿
　泉源洞　在开州北
　　顿邱县泉源洞在县东北三十五里故卫诗云泉
　　源在左淇水在右卫女思归之处也　寰宇 记　
　　泉源洞距戚城东北三十五里　名胜 志　





宣化府
　燕然山　宣化县东三十里上有迭翠巗
　黒山　府城东四十里土石多黒
　汤池山　府城东四十五里温泉出焉
　黄羊山　府城东南三十里
　　黄阳山在保安西北三十里相传仙臞黄伯阳修
　　炼处俗讹为黄羊山　畿辅 旧志　
　鸡鸣山　府城东南亦作鸣鸡山
　　和平元年昭太后于广鸣鸡山　魏髙 宗纪　
　　魏土地记曰下洛城东北三十里有延河东流河
　　北有鸣鸡山本名磨笄山每夜有野鸡羣鸣于祠
　　屋上故亦谓之为鸣鸡山　水经 注　
　　可汗州有鸡鸣山　辽史地 理志　
　　山在鸡鸣驿北五里崚嶒髙耸有鸟道盘屈而上
　　　册说 　
　龙洞山　府城西南六十里有龙洞




　十八盘山　府城西南深井堡南二十里去东城六
　　十里以髙峻盘折而名其东有歪头山
　天徳山　府城西北三十里
　东望山　府城北二十五里其西又有西望山又马
　　鞍山在县东北七里
　赤城山　赤城县东二里山石多赤古赤城在其上
　鹰窝山　赤城县东龙门所东南四里又有鹰觜山
　　在所西南四里
　聚阳山　赤城县东龙门所东南三十里元人开冶
　　处
　孔宠山　赤城县东龙门所南十五里崖有孔六七
　　尺透明有笔架峰
　西髙山　赤城县东龙门所西二里又有北髙山在
　　所北二十里
　青羊寨山　赤城县西南十五里
　偏头山　赤城县西北十五里





　野鸡山　赤城县西北七十里多雉故名
　鹤山　赤城县西北马营堡东二里俗名东山上多
　　松桧有鹤栖止
　雷山　赤城县西北马营堡东五十里上有雷神庙
　红山　赤城县西北马营堡东南二十里山势髙险
　　石色多赤下有红泉东流合大河入龙门峡
　苍崖山　赤城县西北马营堡南二十里上有飞泉
　纱帽山　一名冠帽山　　赤城县西北马营堡北二十里
　金阁山　赤城县北云州堡西南十五里元建崇贞
　　观长春洞于此前有游仙峪又有琼泉在长春洞
　　前
　龙门山　赤城县北云州堡东北五里
　　沽水南出峡岸有二城世谓之独固门以其藉险
　　凭固易为依据兼壁升耸踈通若门故得是名
　　　水经 注　
　　龙门县有龙门山石壁对峙髙数百尺望之若门




　　徼外诸河及沙漠潦水皆于此趋海实塞北控扼
　　之冲要也　辽史地 理志　
　　龙门山又名龙门峡龙门川经此南下又保安州
　　亦有龙门山去府城三十里　宣府 志　
　卧龙山　赤城县北三里元上都北枕龙冈即此
　东山　赤城县北独石城东三十里
　簪缨山　赤城县独石城东三十里俗呼毡帽山
　崆峒山　赤城县独石城东南十里
　棋盘山　赤城县独石城南四十里
　　山峰髙峻人迹鲜到相传有仙奕于此今石局尚
　　存　畿辅 旧志　
　南帡山　赤城县独石城南四十里
　偏岭山　赤城县独石城北四十五里或曰即天岭
　　胡峤记云自归化州行三日登天岭岭东西连亘
　　有路北下盖讹天为偏也
　总髙山　赤城县独石城东北十里登眺即见辽海





　刘不老山　赤城县东北十里相传有刘姓者修炼
　　于此因名
　红塘山　万全县南十里又十里有大王山
　香垆山　万全县西南四里
　炭山　万全县西南四十里
　　重熙六年五月己酉清暑炭山　辽史圣 宗纪　
　　归化州有炭山又谓之陉头有凉殿承天皇后纳
　　凉于此山东北三十里有新凉殿景宗纳凉于此
　　惟松棚数陉而已　地理 志　
