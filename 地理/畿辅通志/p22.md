<!-- { "loadSidebar": true } -->
亦有清漪锦浪浮日暮帆樯排逺岸风轻蓑笠聚芳洲
乡村不识居官况漫笑朝堂身世忧
　　舟中观猎
习战昆明汉武穿于今江海靖鲸烟常思逺涉坚筋
每令平流演猎舩雁阵惊鎗离复合鸥羣畏弩散还连
衰年虽乏挽强力黾勉春搜以徳先




卷十

　　阅永定河堤　有序 　
　康熙四十年永定河告成至今十六载堤岸坚固并
　无汜滥去岁山水陡长几不能保所以春幸回銮便
　道察阅方知昔年修筑有益于民生永保安澜矣故
　赋七言近体以记其事
豫定安澜在事前每逢雨潦自心牵帑金不惜筹耕种
膏土惟思广陌阡堤老失防愁剥蚀岸坚常护幸安全
肩舆频视桃花水滚滚浑波通碧涟
　　风阻驻跸白洋湖偶成
平波数顷似江声风阻湖邉一日程可笑当年巡幸逺
依稀吴越列行营
　　小满后偶旱途中祈雨四月二十三日甘霖大霈
夙夜愁懐春夏间天时难信未怡颜平原晚麦纤荎稿
四野新禾旱色殷乍起云光连岭岫先垂雨脚遍人寰
共沾甘澍敷膏泽民食方知稼穑艰
　　山庄四季




卷十

　　　春
节届三春胜发生万彚齐诸花候玉辇百谷待村犂
　　　夏
九夏愁旸雨千林叶正肥祇因思避暑端拱计频违
　　　秋
金风多爽飒清露滴烟浮目睹仓箱满方知岁有秋
　　　冬
岁暮添霜鬓殷勤宵旰劳地寒盈尺雪还虑北风髙
　　弘恩寺
解夏清襟陌上尘盂兰大喜见桃秦临风洗钵龙池雨
凝露舒莲瀑水濵送节双轮应梦相收成万物足深淳
穷通莫问老僧语一任平生今古津
　　题新安道上
满目平川映逺空身形少健一衰翁社前荷锸争春暖
陇畔扶犂趁晚风雨泽深邀天地徳耕桑还赖穑人功
京南每出同村叟总得阳和一气中




卷十

　　山庄逺眺
岛屿堪图画溪桥宛自成池边树影接峰外月华生众
鸟巢檐穏羣獐伏地平无知知徳化推扩至民情
　　登四面云山
云梯石磴逼笼嵸倚杖傍观众壑同更上一层图逺望
奈何树杂与烟笼
　　夏日山庄百花齐放
咫尺雄闗一线墙景风已拂尚芬芳近都爱此清凉地
逢草逢花莫不香
　　山居
迎薫避暑驻山庄四顾重重邱壑长雨后雏莺歌密树
风前练雀舞斜廊静观得趣无非景佳兴涵虚可致凉
烹茗汲泉清意味个中谁解有真香
　　喜岭外水土
露凝肥草净无尘处处泉源漾碧津食少事多宵旰老
暂偷闲暇养吾身




卷十

　　　臣闻书者古之号令虞夏商周之书其大者皆二帝
　　　三王实心实政之宣于口者也盖圣人知周万物而
　　　道济天下所以裁成天地之道辅相天地之宜以左
　　　右民者布之为令则莫不信从书之于册则世为天
　　　下法洪范所谓是彛是训于帝其训宋儒邵雍所谓
　　　口代天言者是也我
　　国家诞膺
天命
列圣相承所以弘济民物者与二帝三王先后同揆而定鼎
　　　燕京畿辅之内服教尤先近光最切我
世祖章皇帝初登
　宸极
颁训太学
御制祭明庄烈帝文及表忠録褒明臣杨继盛等二三大政
　　　肇发于
　　京畿万邦黎献莫不喁喁向风我




卷十

圣祖仁皇帝深仁厚泽沦浃于海内者六十有一年每颁
诏令农夫野老儿童女妇莫不聚观感叹以及春秋时
巡畿内驻跸之地凡有题咏逺近传诵我
　皇上丕承谟烈训迪庶官整齐百度而尤加意于
　　京畿之礼俗正服式劝树艺兴井田稽屯庄惩豪暴逐
　　　蠧胥絶博戏诘逋逃
　圣谟洋洋善良蒙休而憸民为之悚息以视成周之董正
　　　三事髙宗之嘉靖殷邦实有过焉臣等承
　命纂修通志敬録
三朝勅谕为畿辅政教而
特颁并
御制诗文有渉于地事民风物产者裒为十卷登诸简端俾
　　　官吏士民诵
　皇极之敷言是训是行亿万斯年永为法守云

　　　畿辅通志卷十






卷

卷十一

钦定四库全书
　畿辅通志卷十一
京师
　我
国家诞膺天命抚有寰宇东临沧海西被流沙南距交
　趾北极大漠海隅日出罔不率俾而光宅
京师实当恒代渤碣之中大矣哉踞九州岛之上游俯万
　方如庭户土风宣畅百物阜安洵北干崇隆之气所
　欝盘而融结也昔朱子统论海内山川形势谓此地
　山脉自云中来岱宗耸其左华岳峙其右襟带黄河
　而嵩髙为前案又其前则淮南江南五岭诸山环拱
　而内向者凡三四重自古建都之地莫与比并粤稽
　载籍轩辕氏都涿鹿颛顼氏都髙阳近代辽金元明
　相继营建于此而我
朝发祥于长白天作髙山其南麓分为二干东包朝鲜
　西折为医巫闾以及




卷十一

兴京
盛京塞门诸山蜿蜒绵亘拥卫于肩背者复数重四面
　形胜皆我版图是则前代所未有也体厚者势崇源
　洪者流逺亿万斯年之丕基盖于兹而永建矣
　城池
京城周围四十里为九门南曰正阳崇文宣武东曰朝
　阳东直西曰阜成西直北曰安定徳胜城南一面长
　二千二百九十五丈九尺三寸北二千二百三十二
　丈四尺五寸东一千七百八十六丈九尺三寸西一
　千五百六十四丈五尺二寸髙三丈五尺五寸垜口
　五尺八寸基六丈二尺顶收五丈
　辽史南京析津府城方三十六里崇三丈衡广一丈
　五尺八门东曰安东迎春南曰开阳丹鳯西曰显西
　清普北曰通天拱辰金史海陵天徳二年始图上燕
　城宫室制度三月命张浩等増广燕城城门十三东
　曰施仁宣曜阳春西曰丽泽显华彰义南曰景风丰




卷十一

　　宜端礼北曰会城通元崇智光泰周七十五里元史
　　至元四年城京师方六十里十一门正南曰丽正南
　　之右曰顺承南之左曰文明北之东曰安贞北之西
　　曰健徳正东曰崇仁东之右曰齐化东之左曰光熙
　　正西曰和义西之右曰肃清西之左曰平则明实録
　　洪武元年徐达取元都指挥华云龙经理筑城缩其
　　城之北五里废光熙清肃二门其九门俱仍旧永乐
　　七年营北京城十九年营建宫殿成乃拓其城周围
　　四十里正统二年命太监阮安等修城楼四年工成
　　乃改丽正曰正阳文明曰崇文顺成曰宣武齐化曰
　　朝阳平则曰阜成我
　朝定鼎宅中建极屡加修整满洲蒙古汉军八旗禁旅
　　分驻左右翼东则镶黄正白镶白正蓝西则正黄正
　　红镶红镶蓝翊卫
帝居又有提督九门步军统领左右翼步军总尉及巡城
　　御史専司稽察而规制弘备矣




卷十一

　城壕之水源出昌平州白浮村之神仙泉通榆河会
　一亩马眼诸泉汇为七里泺东流遶都城曰玉河又
　西山玉泉从水闗径银锭桥流入
西苑遶
宫禁自玊河桥入城壕合流至大通桥入漕河明正统
　时侍讲刘球请于城外宣武桥西量作[减水河]以泄
　城中诸水从之仍命钦天监正皇甫仲和等审视仲
　和言宣武门西旧有凉水河其东城河南岸亦有旧
　沟皆可疏通以泄水势嘉靖中工部尚书雷礼以外
　城壕池浅狭请悉深浚水乃自城西北隅环城东注
　厯九桥九闸从城东南隅流入大通桥
皇城起
大清门厯长安左右门东安西安地安三门周围三千
　二百二十五丈九尺四寸正南曰
大清门少北曰长安左门曰长安右门东曰东安门西
　曰西安门正北曰地安门自




卷十一

大清门之内曰天安门天安门之内曰端门左曰阙左
　门右曰阙右门
　　按地安门旧为北安门
本朝顺治九年改今名天安门旧为承天门顺治八年
　改今名
紫禁城起
午门厯东华西华神武三门南北各二百三十六丈二
　尺东西各三百二丈九尺五寸城髙三丈垜口四尺
　五寸五分基厚二丈五尺顶收二丈一尺二寸五分
　南曰
午门左曰左掖门右曰右掖门太和殿前曰太和门左
　曰昭徳门右曰贞度门其东之南曰协和门北曰左
　翼门其西之南曰雍和门北曰右翼门太和殿前东
　为体仁阁西为弘义阁由太和殿入为中和殿保和
　殿东有中左门后左门西有中右门后右门保和殿
　之后为干清门左曰内左门右曰内右门其东为景




卷十一

　运门西为隆宗门自协和门出为东华门自雍和门
　出为西华门城之正北曰神武门文华殿在东华门
　内箭亭之南武英殿在西华门内南薫殿在武英殿
　之南
　　按辽史皇城在南京析津府西南隅大内门曰宣
　　教外三门曰南端左掖右掖西曰显西设而不开
　　北曰子北统和二十四年改南京宣教门为元和
　　外三门为南端左掖门为万春右掖门为千秋大
　　金国志宫城四围凡九里三十步自天津桥之北
　　曰宣阳门内城之南门也东曰宣华西曰玉华北
　　曰拱宸辍耕録元宫城周围九里三十步分六门
　　正南曰崇天崇天之左曰星拱右曰云从东曰东
　　华西曰西华北曰厚载旧志明初燕王府建于元
　　之皇城旧址即今之西苑门四东曰体仁西曰尊
　　义南曰端礼北曰广智至永乐十五年乃改建皇
　　城于东去旧宫一里许至东华门之外宣徳七年




卷十一

　　始加恢廓移东华门于河之东迁居民于灰厂西
　　之隙地
京城南一面转抱东西角楼止长二十八里为七门南
　曰永定左安右安东曰广渠东便西曰广宁西便城
　南一面长二千四百五十四丈四尺七寸东一千八
　十五丈一尺西一千九十三丈二尺各髙二丈垜口
　四尺基厚二丈顶收一丈四尺各门俱有瓮城
　外城建于嘉靖三十二年先是成化十二年定西侯
　蒋琬言宜仿南京旧制筑土城嘉靖二十一年都御
　史毛伯温等言成祖迁都金台当时内城足居所以
　外城未立今城外之民殆倍城中宜筑外城城外取
　土即可成壕时以给事中刘养直言而止二十九年
　议筑正阳崇文宣武三闗厢外城不果三十二年朱
　伯辰复言四郊咸有土城故址环绕如规周可百二
　十余里因命都督陆炳平江伯陈圭等相度形势寻
　又以西南地势洼下难于施工命先筑南面四十一




卷十一

　　　年工部尚书雷礼请修缮重城添永定等七门之瓮
　　　城从之四十三年京师重城成我
　　朝雍正五年
　特发帑金于广宁门外叠石为道广二丈长亘九里九年
　　　増修城洞门复广石道数里又于朝阳门外叠石为
　　　道直至通州所费以亿万计行旅商贾引重致逺感
　　　颂
　皇仁因立
　龙亭于道左
　　　坛庙
圜丘坛在正阳门外南郊其制三成南向一成面径五丈九
　　　尺髙九尺二成面径九丈髙八尺一寸三成面径十
　　　二丈髙八尺一寸各成面砖用一九七五阳数及周
　　　围栏板柱子皆青色琉璃四出陛各九级白石为之
　　　内壝圆墙九十七丈七尺五寸髙八尺一寸厚二尺
　　　七寸五分灵星石门四面各三外壝方墙二百四丈




卷十一

　　　八尺五寸髙九尺一寸厚二尺七寸灵星门如前坛
　　　之东有神库神厨祭器库宰牲亭坛之西有神乐观
　　　牺牲所銮驾库又外围方墙为门四南曰昭亨东曰
　　　泰元西曰广利北曰成贞雍正八年
