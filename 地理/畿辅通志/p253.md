<!-- { "loadSidebar": true } -->
张俭  宛平人统和进士调云州幕官故事车驾经行长吏献方物圣宗猎云中节度奏言臣境无他产惟幕官张俭一代之宝愿以为献召见访及世务条奏三十余事由此顾遇特甚大同中拜左丞相封韩王受诏辅立兴宗拜太师中书令加尚父俭性清约衣无紬帛食不兼味在相位二十余年禆益甚多
马得臣  南京人累官翰林学士以正直称圣宗阅唐高祖太宗眀皇三纪得臣録其行事可法者进之及扈従伐宋进言降不可杀亡不可追诏従之
牛温舒  范阳人刚正尚节义举进士知三司使事国民兼足寿隆中参知政事干统五年夏为宋

所攻来诣和觧温舒使宋方大宴优人为道士装索土泥药垆优曰土少和不得温舒遽起以手藉土懐之宋主问其故温舒对曰臣奉天子威命来和若不従当卷土收去宋人大惊遂许夏和还加中书令
杜防  涿州人开泰进士知制诰人以为有宰相器重熙九年夏人侵宋上使防至夏觧和之如约罢兵各归侵地拜参知政事十三年拜南府宰相卒赠中书令谥元肃
郭世珍  漷阴人景宗时为太尉司统和六年承天太后伐宋俘获甚众师次范阳世珍上言降卒役夫皆有父母妻子不无懐土之情驱而之北终不为用惟殿下至仁寛宥放归郷国太后嘉纳縦者万人
杨晳  字昌时安次人颖悟通五经太平中进士为著作佐郎累迁南院枢密使请谒不行后封辽西郡王
杨佶  字正叔燕京人颕悟举进士第一重熙元年官工部尚书加检校太师同中书门下平章事后出为武定军节度使境内亢旱苖稼将槁视事之夕雨泽沾足民歌曰何以苏我上天降雨谁其抚我杨公为主阳水失故道岁为民害乃以已俸创长桥人不病渉及被召郡民攀辕泣送上御清凉殿宴劳之即日除吏部尚书同平章事
杨绩  良郷人举太平进士累官南院枢密使辽主常召见论及古今治乱人臣邪正绩曰何代无贤遇乱世则独善其身遇明主则兼济天下陛下铢分邪正升黜分眀天下幸甚后封赵王



赵徽  南京人重熙中擢甲科累迁大理正歴烦剧有能名叅知政事出为武定军节度使抑豪强礼耆宿教化大行后同知枢密院兼南府宰相门下侍郎平章事
刘伸  字济时宛平人登重熙进士累官大理卿执法平恕人以不寃一日奏狱辽主与近臣语不顾仲曰自古帝王重民命愿省臣奏道宗惊异后拜叅知政事
杨遵朂  字益诫范阳人重熙时进士累迁枢密院副承咸雍三年迁都承簿书填委遵朂一目五行俱下剖决如流敷奏详敏上嘉之屡拜南北府宰相赠司空
耶律俨  本姓李字若思析津人登咸雍进士为大理卿奏谳详平大安初为景州刺史绳胥徒禁豪滑善政流播郡人刻石颂德改御史中丞按上京滞狱多所平反歴枢密院使封涞水郡王
金
刘彦宗  字鲁开宛平人辽进士授燕京留守判金太祖一见器之累迁同中书门下平章事金大举伐宋彦宗画十诏彦宗兼领汉军都统凡燕京一品以下皆承制注授天中伐宋宋割地纳质眀年围汴京谓宗翰宗望曰萧何入闗秋毫无犯惟取图籍辽太宗入汴载路车法服石经以归皆令则也二帅嘉纳之
韩企先  燕京人中皇统进士常召见太宗惊异曰朕尝梦见此人今果见之扵是方议制度企先博通经史知前代典故因裁革折衷及为相以培植奬进为己任相两朝二十年成功着业世称贤相焉子铎以儒学世其家终顺天军节度使

翟永固  字仲坚良郷人天中以词赋科授懐安丞海陵时分燕京宫室役事请写无逸图扵殿壁不纳正隆二年为翰林学士承召对议伐宋事忤海陵意即请致仕大定二年起拜尚书左丞请依旧制察官吏従之
赵元  字善长范阳人刘彦宗为枢宻使辟元为本院今史屡迁州郡元吏事眀敏为时相所重累官彰义武胜等军节度使
马讽  字良弼大兴漷阴人学汴梁登宣和进士归金复登第调归信令寜州使皆有声歴官忠顺军节度使
刘徽柔  字君羙大兴安次人天眷进士由栾城簿迁洪洞令眀敏善听断大定中同知河束路转运使司以第一累迁至中都路转运使
贾少冲  字若虚通州人家贫勤学少従军行五间未尝释卷登天眷进士调安定令守正不阿累官左补阙外柔内刚每従容进谏世宗称羙之歴迁顺天军节度使少冲不喜言利尝教诸子筦库不可为闻者尚之子益字损之大定进士官至太常卿上防秋十三事
丁暐仁  字蔵用宛平人冲淡寡欲读书之外无他好皇统中举进士歴官至武定军节度副使为政无留讼后为祁州刺史士民相率欢迎扵道改同知西京留守兴学校以眀养士之法终陜西西路转运使
富察通  本名富埒珲中都路呼图克爱满明安人熙宗选卫识通名通以父老恳乞就养海陵



时以御院従伐宋使总隆州诸军军还入见世宗曰朕素知是人性温厚有识虑又精骑射朕欲问以事而考其言将用之累进平章政事封任国公
王蔚  字叔文香河人性通敏晓晰吏事皇统进士调良郷丞治绩优等超拜河东北路转运使察为时第一后以尚书左丞致仕
马惠廸  字吉甫漷阴人天徳中进士调昌邑令察第一累迁左司直郎中世宗称其聪眀朴实拜参知政事
马琪  字徳玉宝坻人正隆进士为永清令以治绩闻累迁户部尚书世宗称其眀敏上不欺国下不害民拜参知政事
髙昌福  宛平人拜河南元帅府令史时宗弼复治汴人有疑似被获皆指为宋谋者杀之昌福谳得实释者甚众累迁东京留守事治最迁山东西路转运使工部尚书
韩锡  字难老其先自析津徙蓟之渔阳锡以补闾门祗候天中南伐锡覆军掌礼仪天德初特赐进士及第四迁尚书户部侍郎大定初锡赴行在授同知河间府事累拜绛阳节度使
巨构  字子成平谷人第进士累迁横海军节度使寛厚慎所至以静镇称世宗尝曰巨构外淳质而内眀悟鲜有及之者
阎公贞  字正之宛平人大定中进士为朝邑主簿以察升同知亳州防御事累迁翰林侍读学士大理卿公贞居法寺十年详慎周宻未尝有过举被命校定律令人以为法家之祖云

刘仲洙  字师鲁宛平人大定中进士由龙门主簿累迁吏部员外郎世宗尝称其才行眀昌中辨释党罪三十余家为定海军节度使岁饥先开仓赈贷有司核之罪以赎论仲洙性刚直果扵従政所在有功绩盖一时能吏也
马伯禄  字天锡三河人登大定进士歴龙山令入为国子博士朝廷以宰县时有治迹特迁同知北京路转运使委録南北路刑狱所至无明昌初为耀州刺使吏民畏爱提刑以状闻累官至南京路提刑御史台刚直廉干终河中知府
张亨  字彦通皇统进士调樊山丞以干闻累迁至户部尚书平章张汝霖称其吏才极高后为沔东南北路提刑使访利病条十三事以闻章宗嘉纳之
完颜霆  本姓李氏宝坻人粗知书善骑射轻财好义贞佑初县人共推霆为四卿部头与弟云率义兵廵逻永清固安间充义兵都统累功迁防御使赐姓
完颜仲元  本姓郭氏中都人贞佑中累功至永定军节度使赐姓仲元在当时兵最强号花军正大间为兵部尚书沈毅有谋南渡后最称名将
韩常  燕山人善射以挠强见称累功升万户都统屯河中甚为金主所知
程寀  字公羙析津人熙宗朝累官翰林学士尝上言事以追崇宗祖慎选贤才举廵狩立纪纲为务上嘉纳之仕至彰德节度使平生刚介不謟权贵有古君子之风
任熊祥  字子仁燕人大定初官太子少师北边用兵未息诏公卿议熊祥曰陛下以劳民为忧用



兵为重不若以恩信招懐之自请行不果以老退
王翛  字翛然涿州人皇统进士由尚书令史歴显德军节度使迁礼部尚书翛性刚严临事果决吏民惮其威虽豪右不敢犯
张天纲  字正卿益津人累官监察御史迁御史中丞权参知政事従哀宗迁蔡蔡城破为宋所获槛车械至临安有司令供状天纲曰杀即杀焉用状为有司不能屈
元
耶律楚材  字晋卿辽东丹王托云子隆科为燕京留守遂居扵燕八传生楚材博极群书为文下笔若宿构元太祖定燕召见伟之每征伐辄従指谓太宗曰此人天锡我家楚材数劝帝承天意全民命帝从其言太宗即位条便冝一十八事寻拜中书令事无巨细皆决焉汴梁将下议欲屠之楚材曰所欲者土地人民耳得地无民又焉用之汴人获全又请立孔子后收太常礼乐生召用名儒分三科取士文治以兴定天下赋税一衡量立钱法庶政具举民赖以苏息居相位三十余年薨追封广寜王谥文正
薛哈勒罕  燕人刚勇有志大祖引兵至北口哈勒罕帅所部三百余人来归帝命佩金虎符为炮水手元帅从征河西诸国俱以礟立功
张世泽  昌平人父巴图率众附太祖留备宿卫屡战流矢中颊不少却世泽从巴延南征大小十余战皆有功又从平广西累迁副万户

石天麟  字天瑞顺州人年十四入见太宗因留宿卫为事官佐耶律楚材厘正庶务宪宗时遣使海都被拘二十八年始得还世祖加以官固辞不受后累官平章政事
郝经  字伯常其先潞州人徙顺天累官翰林学士充国信使使宋被留十六年始得归经为人尚气节为学务有用及被留著述甚富尝系帛雁足汴中民扵金眀池射雁得之人以为忠诚所感云
梁曾  字真父燕人少好学日记数千言中统中使安南宣布威德国王陈日燇感服命其国相従曾诣阙请罪并上万寿金册表献方物后曾累官集贤学士
王倚  字辅之宛平人读书务躬行不事章句世祖选侍东宫有诏皇太子裁决天下事凡时政民瘼倚知无不言后拜工部尚书以疾辞职给太子家丞禄优养之
张九思  字子有宛平人至元中入备宿卫世祖廵幸上都妖僧高和尚夜聚数百人为仪卫称太子至建德门传令启闗甚遽九思适宿禁中命主者不得擅启闗叱宿卫并力撃贼尽获之后歴官至平章政事光禄大夫
梁德珪  字伯温良郷人至元中参议尚书省事执政入奏事帝询其曲折不能对德珪从旁辨析眀白通畅帝大悦拜参知政事在省日久为政以安静为治干进者怨之因乞归
史天倪  字和甫永清人曾祖论祖成珪父秉直读书尚气穆呼哩南伐秉直诣军门降穆呼哩欲官秉直秉直举天倪天倪姿貌魁杰穆呼哩见而竒之以为万户从畧地三闗至扵东海所遇城邑



皆不战而自下仕至兵马都元帅为武仙所害子楫太宗时为真定宣抚使眀政化信赏罚民咸徳之
史天泽  字润甫天倪季弟也身长八尺善骑射勇力絶人思复兄仇数败武仙扵真定仙遁去破宋灭金功盖一世累官中书右丞相天泽出入将相五十余年上不疑而下不怨人以比郭子仪曹彬云子格樟杖杠杞梓构皆拜显官
史天祥  天倪从弟仕世祖朝累官副都元帅每征伐不嗜杀人忧国忧民之心老而不忘子彬为江东提刑按察副使
王利用  字国宾通州潞县人事世祖扵潜邸中统时拜监察御史成宗朝为太子宾客疏上时政十七事嘉纳之希宪常语人方今文章政事兼备者王国宾其人也累封潞国公
李秉彝  字仲常通州潞县人年二十余谒行省尼叶赫以为椽曹说尼叶赫曰金亡人材无所附丽冝拔其尤者为朝廷用从之迁员外郎世祖伐宋从渡江收书万卷以还歴陜西按察副使廵行灌州修三江口堰民咸利之累官工部尚书两浙转运使
李德辉  字仲宝潞人性孝友操履清慎仕为太原路总管凡可以阜民者皆力为之至元中为安西行省左丞招降罗施鬼国及卒蛮人立庙祀之
