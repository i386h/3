<!-- { "loadSidebar": true } -->
　　　　咨利多所兴除邑人勒 碑以纪其绩卒祀乡贤　
　冀州
　　明
　　徐　琏　字宗献武邑人弘治进士知袁州府正德四 年宸濠反琏闻变谒巡抚王守仁于吉安府　
　　　　誓击乱者归聚兵得五千人从下南昌破之遂与 守仁计蹑濠遇于王家渡时濠兵势强甚守仁遣　
　　　　琏与吉安贑州临江三知府合势夹攻贼大溃濠 就擒守仁疏琏功第一累升左布政归着有玉峰　
　　　　集选体诗羣书 纂要二百余卷　
　　李文熙　字道光南宫人万厯进士知汶上句容二县 咸着声绩擢御史多所建白后罢职归熹宗　
　　　　初起太仆寺卿 年八十六卒　

　　本朝
　　　杜　鎭　字子静南宫人顺治戊戌进士初知阳信县 邑素疲瘠积逋盈万官吏叅逮无寜岁镇至　
　　　　　为清核在民者援例请免在官者捐俸赔补十七 年逋欠一旦清完逺近称颂迁内阁中书改刑部　
　　　　　主事以阁臣荐预修 世祖章皇帝实录授翰林院编修累进侍读乞归适白莲妖　
　　　　　贼倡乱堂阳失守邻邑震恐镇与知县胡景铨随 机捍卫贼旋授首被俘妇女千余鎭以五百金与　
　　　　　官军赎之封贮一室令家人自来认取共 皆望风泣拜而去康熙二十四年祀乡贤　
　　赵州
　　明
　　　赵　耀　寜晋人洪武初従除达取苏州授大都督府 都事及达平山东河南克元都取山西入闗　
　　　　　中耀综理愼密不惮勤劳达爱重之至于遣将四 出攻战守备机宜方略皆预焉上以耀从取元都　
　　　　　知其风土民情边事缓 急授北平行省叅政　
　　　王　珩　字美器赵州人成化进士歴工科都给事直 言无避累迁南京戸部侍郎请托不行为时　
　　　　　所 惮　
　　　吕兆熊　字渭阳栢乡人万历进士授昆山令以循良 第一擢兵科给事中时寜夏告警兆熊奉命　
　　　　　阅边疏侵当事谪夏津县丞累迁陜西巡抚以功 升戸部侍郎总督漕运计擒白莲教首恶周志德　
　　　　　等进户部尚书总 督仓场卒予祭葬　



　王经邦　字巩瓯寜晋人万历进士授行人出使两藩 力却馈遗歴戸部郎中督饷甘肃尽革支放　
　　　常例军中设位而祝有黄伞浊青伞清之谣病卒 于军道臣视含殓简床下一笥仅存念余金叹曰　
　　　吾辈当愧死诏赠布政司左叅 议郎官从未有赠葢特典也　
　魏纯粹　字干仲栢乡人万历进士授阳武令邑赋役 烦重纯粹力请蠲减立四则十议积困以苏　
　　　议开荒十二政仿古井田法剏渠井都堡为均田 给牛饷垦田三千顷麦秀两岐巡按御史奏治平　
　　　第一擢御史侃侃条议皆中时弊闻父病坚乞归 侍疏云有子而不奔父之急世间安容此子有臣　
　　　而不尽子之道皇上安用此臣 拜疏即行归里年余以疾卒　
本朝
　高去奢　字尔逊寜晋人明崇祯进士由知县迁礼部 主事　
　国初召为御史凡所陈奏多见采纳督江南学政以敦 　　士习正文体为先务屏却陋规分廪贫士进大理　
　　　寺丞奏谳明允寻告归卒 于家顺治十五年祀乡贤　
　蔡含灵　字子虚寜晋人顺治丁亥进士知天台县浙 中剧寇纵横台邑尤甚含灵甫下车设方畧　
　　　出竒冲贼营斩其渠帅招降余党民始安堵擢工 部主事累迁河南睢成道署臬篆纔六月清滞狱　
　　　四百余案咸服其神寻以疾 卒于官康熙五年祀乡贤　
　魏裔讷　字观周裔介弟顺治辛丑进士知江南桃源 县时値河决民多流离讷力请赈救全活无　
　　　算又令民开荒地勤者赏给于是民皆踊跃不数 月辟田数千顷裔讷长于诗任桃源时着有岳渎　

　　　吟淮渎草等集弟裔某官陜西平凉府知府子勰 由进士官浔州府同知以孝友世其家康熙六十　
　　　一年同 祀乡贤　
　郑　名　字君实寜晋人顺治进士初授永春知县兵 火之后民居零落名多方招抚不期月列肆　
　　　充溢以母忧归再补宜君令邑荒瘠倍于永春官 至僦居村堡名集流亡徙之城中首建学宫次修　
　　　官廨値岁旱名步祷自责甘雨立降任四载以治 行第一擢御史按两淮盐课疏请变通盐法以消　
　　　逋课进掌河南道乞归居乡出粟赈 饥全活甚众康熙十八年祀乡贤　
深州
　明
　刘　俊　饶阳人永乐中由国子生授吏部郎清直一 节长沙土民作乱以为长沙守宣布威德殱　
　　　其渠魁余党悉平寻擢 本省左布政卒于官　
　刘　俊　深州人成化进士授青州推官鞫狱详允不 避盘错毎行部不治装不列驺从衣大布萧　
　　　然匹马如诸生擢 御史调河南副使　
　王　命　字钦甫饶阳人嘉靖中由举人除鳯翔令亷 介不茍直指行部至仅具廪饩叹息称为古　
　　　人秋禾蝝为灾命为文祭之一夕不知 所往秦人传为异政以忤上官归卒　
本朝
　郭金鋐　字仔侯安平人顺治己丑进士授中书舍人 擢戸部主事鳯阳再浒墅厘剔积恤　



　　　　民裕国一时号为亷平以疾卒邸第金鋐为诸生 时读范仲淹义田记慨然有志奉使归置义田三　
　　　　百亩赡给宗族邑人士高 其德义康熙四年祀郷贤　
　　刘景云　深州人进士歴官按察佥事备兵靖逺卫性 刚介属令有馈金三百两者立置之法亷声　
　　　　日着加副使丁母忧归絶意仕进萧然著述家居 必衣冠整肃义手危坐至易箦时谈笑自如卒祀　
　　　　乡 贤　
　　张英竒　字子千深州人寄河东鹾籍年十九成武进 士擢一等侍卫　
　特简授高雷亷总兵阅一年奉 诏入觐备询营制称善赏赐金马来时路经吴川电白两　
　　　　邑士庶以荒地积逋叩马泣恳入告即拊髀曰昔 郑监门绘图入告当时未闻责其越俎况　
　圣主念切民艰乎 陛见日直言上奏制下两邑逋租尽蠲计数万金至今建　
　　　　祠颂德回粤任适信宜土寇跳梁纷议剿捕竒曰 乌合之众饥寒所迫耳曷以德意抚之爰张示宣　
　　　　恩义申利害贼众果降又六头堡余孽肆剧以竒 计诱之不费一镞就擒自是士民安堵三郡获寜　
　　　　卒于官 恩赐祭葬如例　
　　张　倬　字静轩安平人康熙庚戌进士初授南靖令 値军务倥偬供应军需日仅一饭不辞劳勚　
　　　　擢刑部主事发奸摘伏愼刑恤囚时称平允转吏 部郎监司山右立赈济法甚善晋人至今诵之寻　
　　　　提学云南清节为天下第一终按 察司副使康熙五十五年祀乡贤　
　　张星法　武强人进士历官监察御史少即以孝友闻 康熙乙巳岁饥星法奉母及兄弟捐米谷全　

　　　　活万人巡抚于成龙特疏请旌曰一门好善星法 性刚介为御史时毎会勘秉持公义不茍附和不　
　　　　畏威趋势人敬惮之康 熙四十四年祀乡贤　
　定州
　　明
　　张　镐　字叔卿定州人嘉靖进士累官按察副使备 兵岢岚转右叅政经理营田剪荆棘冒霜露　
　　　　为士卒先穷边旷土皆成沃壤又于偏头闗诸要 害建垣台三百余里战守之具皆备擢抚寜夏疏　
　　　　河渠资灌溉以实军储冬备冰墙 以待敌敌至辄失利去以病卒　
　　施朝卿　定州卫世袭指挥任州游击故事州军春秋 两防疲于奔命朝卿请两院奏免春防永为　
　　　　定制剧贼张守清聚党数千据五台山有司屡剿 之不克朝卿遣健卒十人密授方略不数日守清　
　　　　被诛余党散去事闻玺书褒奬寻命征倭运 竒制胜朝鲜获全师还擢佥左军都督府　
　本朝
　　李人龙　深泽人明崇祯 己卯举人入　
　　本朝授浙江昌化令时方定鼎民甫归心人龙劝诱劳 　　来安其良善以智擒剧寇帅应璧等昌化民有李　
　　　　青天之颂擢兵科给事中疏请临雍释奠愼重铨 除颁赋役全书汰老幼冒滥寛刑恤工六大事又　
　　　　疏恳河南开荒之地俟三年后照例起科皆 俞允后以母老乞归卒祀乡贤　



钦定四库全书
　畿辅通志卷七十六
　　忠节　义烈附 　
顺天府
　晋
　刘　沉　字道真燕国蓟人世为北州名族博学好古 太保卫瓘辟为掾领本邑大中正后以侍中　
　　　假节讨李流河间王颙请留为军司领雍州刺史 及颙遣张方逼京师沉奉诏驰檄四境合众万余　
　　　与颙督虞夔战败之颙大惧急呼张方方后至 袭沉军大溃沉为陈仓令所执谓颙曰知己之愿　
　　　轻在三之节重投袂之日期之必死爼 醢之戮甘之如荠辞义慷慨遂遇害　
　北齐
　鲜于世荣　渔阳人少沉敏有器干兴和二年为髙祖 亲信副都督武平中封义阳王后主幸晋　
　　　阳令世荣判尚书右仆射贰北平王北京留后周 师攻邺除领军大将军于城西拒战师败被擒不　
　　　屈而死子真武平 末假仪同三司　
　隋
　卢　楚　范阳人大业中为尚书右司郎当朝正色为 公卿所惮及帝幸江都官寮多不奉法楚纠　
　　　举无所避越王侗称尊号封郡公与元文都同 心夹辅及王世充作乱皇甫无逸呼楚同去楚曰　

　　　吾与元公约社稷有难誓与俱 死今舍去不义遂为世充所害　
　唐
　蔡廷玉　昌平人与朱泚同里少相狎泚为幽州节度 奏署幕府时幽州兵强不知上下礼法廷玉　
　　　讽泚出金币礼士归赋天子且劝泚入朝诸校縳 廷玉辱之无挠词泚不忍杀囚歳余曰省过否对　
　　　曰不杀我公得名杀我我得名泚待如初徳宗以 泚为泾阳节度诏廷玉为司马泚弟滔傲肆廷玉　
　　　屡挫之滔表请杀廷玉不从会滔以幽州叛帝贬 廷玉栁州司户以慰滔滔曰廷玉得东出洛我自　
　　　縳致支解之至蓝田驿左巡使郑詹追使趋潼关 廷玉告其子曰我为天子不血刄下幽州十一城　
　　　欲裂其壤而败于将成今吏使我出东都此殆滔 计吾不可以辱国至灵宝自投于河帝悯其忠厚　
　　　赙 之　
　五代后唐
　王思同　幽州人明宗时为京兆尹西京留守应顺二 年潞王从珂反驰檄诸镇思同执其使送京　
　　　师愍帝嘉其忠即以思同为西面行营都部署讨 从珂军溃为从珂所执从珂曰罪可逃乎思同对　
　　　曰非不知从王而得生恐终死不能 见先帝于地下从珂愧其言竟杀之　
　宋
　髙彦晖　渔阳人太祖时从王师伐蜀为归州路先锋 全师雄之乱彦晖讨之力战而死彦晖老将　
　　　谙习边事上闻 痛惜命优恤之　



　张世杰　范阳人初淮兵中吕文徳召为小校累官 至保康军节度勤王入卫元遣使说降世杰　
　　　斩其使后从二王入福州卫王昺拜世杰少傅枢 宻副使封越国公元将张范等攻厓山飓风败　
　　　世杰舟 溺死　
　辽
　韩绍勋　安次人赵国公延征孙也官东京户部使 会大延琳叛被执不屈贼以锯解之而死　
　金
　马肩龙　字舜卿宛平人能词赋在太学尝辨宗室从 坦杀人之寃时论义之后徳顺受围州将爱　
　　　伸假肩龙凤翔判官委以守御凡受攻二 十昼夜力尽城陥遂遇害诏配食褒忠庙　
