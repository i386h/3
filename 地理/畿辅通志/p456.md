<!-- { "loadSidebar": true } -->
　　国常先曲突防劲骨有时销鼎镬丹心终古慑豺狼
　　青词邀宠今何在剩取孤魂泣道旁
　　　莲花池次韵　　　　　　　　　徐徳泰
　　方塘十亩絶纎埃且喜公余偶一来翠葢翻风摇玊
　　佩红衣浥露泛金罍亭台影落长堤外鸥鹭机曲
　　水隈自是
圣朝恩浩荡故教上谷有蓬莱

　　

钦定四库全书
　畿辅通志卷一百二十
　　诗　五言排律
　唐
　　太宗望海
　披襟眺沧海凭轼翫春芳积流横地轴疏派引天潢
　仙气凝三岭和风扇八荒拂潮云布色穿浪日舒光
　照岸花分彩迷云鴈断行懐卑运深广持满守灵长
　有形非易测无源讵可量洪涛经变野翠岛屡成桑
　之罘思汉帝碣石想秦王霓裳非本意端拱且图王
　　太宗中山
　驱马出辽阳万里转旗常对敌六竒举临八阵张
　斩鲸澄碧海卷雾扫扶桑昔去兰萦翠今来桂染芳
　云枝浮碎叶木镜上朝光回首长安道方欢宴柏梁
　　奉和春日望海应制　　　　　　杨师道
　春山临渤海征旅辍晨装回瞰卢龙塞斜瞻肃慎乡

　洪波回地轴孤屿映云光落日惊涛上浮天骇浪长
　仙台隠螭驾水府泛鼋梁碣石朝烟灭之罘归鴈翔
　北廵非汉后东幸异秦皇搴旗羽林客距少年场
　龙击驱辽水鹏飞出代方将举青丘缴安访白霓裳
　　奉和宴中山　　　　　　　　　许敬宗
　飞云旋碧海解网宥青丘眷徳停八骏观风驻五牛
　张乐临尧野扬麾厯舜州中山献仙酤赵媛发清讴
　塞门朱鴈入郊薮紫麟游一举氛霓静千龄徳化流
　　酬张子祁　　　　　　　　　　戴叔伦
　野人无本意散木任天才分向空山老何言上苑来
　迢遥千里道依倚九层台出处宁知命轮辕岂自媒
　更惭张处士相与别蒿莱
　　乐城馆中还归　　　　　　　　张子容
　异县天隅僻孤海畔过徃来乡信断留滞客情多
　腊月闻雷震东风感歳和蛰虫惊戸穴巢雀起庭柯
　徒对芳樽酒其如伏枕何归来理舟楫沧海正无波



　明
　　永平道中　　　　　　　　　　王世贞
　卢龙左冯翊白马旧安西浴日沧溟小摧天碣石低
　虎沉飞将羽龙出慕容题驱传令支塞问津卑耳溪
　荒祠孤竹并让国大名齐引首哀兵镞沾膺愧马蹄
　榆闗秋一帯慎莫动征鼙
　　过昌平拟上经畧许中丞　　　　王世贞
　豹隠终南夺龙韬蓟北专建牙三辅色吹角七陵烟
　星斗青萍外闗河紫气前双鵰下鸣镝万马听挥鞭
　辟易燕支岭峥嵘苜蓿天高楼明月啸横槊大风篇
　白髪筹边早黄金募士偏还应报烽火不复近甘泉
　　莫春雀山恭谒神应王庙　　　傅　梅
　扁鹊何年庙巍然倚太行神功征异代徽号等诸王
　礼重春秋祀衣垂日月章钟声喧绮阁幡影暗雕梁
　碑勒前朝字炉焚外国香丹青存古碧苔藓剥虚廊
　八柱龙蛇动孤坛观鹤翔霞明烂熳邨树远苍茫

　雾重晴疑雨山空昼亦凉虹桥寒溜响鸟道野花芳
　青嶂千屏立白云匹练长栢根穿石窟桃蘂媚春阳
　何处无灵药当年有秘方上池疑此地想象受长桑
　　春日同冀肖甫侍御傅元鼎明府武靖甫孝李
　　　膏乙茂才游蓬鹊山　　　　　白南金
　胜会逄三月同游属二难星从河朔聚剑自斗牛看
　御史乘骢马王孙佩紫兰春风吹缓帯爽气度层峦
　天险云移杖霞明晩当餐丹青垂古庙香火间元坛
　幢影凌烟起钟声落水寒栢蟠交径石栁荫一邨滩
　草色都分席桃花半插冠攀崖僧掖久歌曲鸟听残
　月小流光细杯深引量寛长卿虽病渴犹伴故人欢
　　直沽城　　　　　　　　　　　王　洪
　水出渔阳郡山横蓟北天高楼瞰海日远屿入江烟
　市集诸番舶军屯列阵田风髙悲鼔角雾重失旌旃
　匪独闗河壮由来节槩全精兵亘云朔劲骑出幽燕
　大漠黄尘外三韩落照前将持定远不用绕朝鞭



　本朝
　　读明季魏孝子学洢赠鹿太公百韵诗摘四十韵
　　　　　　　　　　　　　　　　李光地
　明衰当晩造时事沸扵汤乱象成郊野深根起庙廊
　蝇营渝白黑龙战混元黄占得守宫兆星摇宦者芒
　晋君迷二竖秦国弃三良处士摧东汉清流湛末唐
　祖宗优积累节义滚成行惨裂闻周魏雕残继左杨
　即家诛宿旧提逮出军厢孝子纷营忠臣自慨慷
　缇萦诚可悯张俭岂曾藏烈烈名家子哀哀岐路傍
　上书嗟听远避迹畏声投命明知徳抽肝发颂章
　闲情皆恳欵苦调反铿锵犹切完巢望终罹灭性殃
　诗辞盈百韵才藻叹兼长宜作时之瑞如何遇不祥
　琼英灰烈焰碧蕙殄秋瀼漫说身无就吾云行已芳
　不亡是聃寿何处论彭殇鹿氏传忠孝燕台擅族望
　直辞批衮阙伟绩佐岩疆子也遑将父翁言但死王
　太公故韦素义问满衣裳交尽南州彦亭齐北海香

　　奉常怡暮景阁老事高阳雨化江村席风移易水乡
　　承颜伸稚慕蒿目激中肠他日孤城碎空身白刃当
　　贤郎哀毁甚魏子后先相始悟兹亭辟无心海内扬
　　平生多与许变故忍忘将直为忧同病非因救有
　　草枯怜臭味狐死痛悲伤任侠宁堪儗求仁庶可方
　　山戎表孤竹昌国剩汶篁臣子垂千祀幽燕有耿光
　　斯人良继躅况我旧乘障感彼蓼莪什赓歌为变商
　　　壬申八月
皇上驾幸古北口道献嘉禾一茎数穗
命侍臣驰送午门传示百官葢见稼穑之为宝而祯祥所
　　　　不尚也然惟不以为瑞而瑞莫大焉恭纪五言
　　　　排律二十韵用志盛事　　　　杨大鹤
六飞巡幸日万寳告成时朔野金风拂秋原玊穂披纵横
　　连颍发左右帯芒垂殖自西山种栽从北里移飘香
　　随辇路吐秀溢边陲共识中和藴縁知品汇滋壤垆
　　膏并沃稌黍性皆宜异亩其同颍騈茎共挺枝歳功



　　当泰运物类应昌期逺服俱呈瑞明堂正受厘劳谦
崇圣徳优渥庆天施阙下千官列云中一骑驰欢呼齐紫
　　陌拜舞徧彤墀金缕银绦赋黄麰黒秬辞称从古
　　昔征验逊今兹觧阜虞琴奏盈宁豳管吹烝尝歌亿
　　秭保介诵京坻一气原相感交孚信有之世咸臻浑
　　噩灵尽効神祗敢献嘉禾什难伸鳬藻私
　　　永定河告成　　　　　　　　　姜宸英
　　民瘼知何限
皇心实未宁自天来渗漉行地到沧溟水是浑河旧源从
　　石景经奔流嗟在昔润下有谁令涨合桃花泛歌成
　　瓠子听禹功秉璧告汉绩勒碑铭况异懐襄势兼资
　　黍稷馨一呼畚锸就不日凿疏停饮犊随田父眠鸥
　　任钓汀沿堤闻滑滑映亩见青青击壤多同乐行吟
　　少独醒
赐名征
帝力长此护生灵

　　　保定谒杨忠愍公祠兼读遗集　　陶祥武
　　两疏千秋壮双祠百代名中流思砥柱吾道有干城
　　笔落寒奸胆风高耻义声丹心悲未了鐡骨气犹生
御碣旌遗直
宸章表独清闻风起顽懦瞻像动精诚枷鎻余香逺乾坤
　　一蒂轻　公诗有此身不是乾坤 蒂留我苍天欲若何句　遗编重展诵愤激涕
　　纵横
　　　壬子孟春改定营田恭纪　　　　王　恪
睿照悬离日
纶音转风土宜征物性岁敛识农功流浊苗方盛泥留
　　岸日崇旱干难润下泛溢更遥冲尽善资羣无欺
　　効荩忠良谟陈地利硕徳启
宸聪太仆分巡重尚书总制隆山区围瘠薄水脉夹巃嵸
　　势险寻常外
恩移浩荡中便民仍旧贯履亩赐恒丰原隰高卑露林溪
　　曲折穷欢声舆望慰喜色众情通辅助　贤王畧承



　　宣
圣主衷史臣书大有从此万方同
　　　诗　七言排律
　本朝
　　　保阳郡城古莲花池为元将张柔故宅亭轩疎厂
　　　　景物宜人向称胜地癸丑夏日奉
命建设书院遂卜基扵此
圣徳作新士风丕振敬赋七言长律十六韵用纪其盛
　　　　　　　　　　　　　　　　　陈　福
　　韦杜风云阊阖通士林加沐
圣恩隆经帷平启莲池胜讲席遥承
　桂殿崇旧创亭台推甲第新移钟鼔换琳宫高槐尚识
　　将军树茂草争披君子风三辅生徒趋宛洛万邦声
　　教首岐丰嵳峩画栋奎文丽滟澄波月印融杰阁
　　収藏仍万卷　池上旧有 万卷楼　圜桥观听拟三雍云垂宝笈
　　翻金匮气绕珠玑吐玉虹翠葢晓分藜焰碧丹房宵

　　映蜡檠红弦歌更足拈花笑香艳宁夸掞藻工雾起
　　鳣堂知隠豹薪传鹿洞鄙雕虫湔磨丽泽藏修密袚
　　濯蒙泉徳性充逸足骎骎方树骏英声奕奕竞流鸿
　　早看淳俗登三古旋听嘉谟逹四聪鸣鹤满阴占子
　　和
飞龙当御庆云从嵩阳岳麓多名迹何似
　昌期仰
帝功
　　　古莲花池建设书院恭纪　　　　陶祥武
　　莲池胜地絶尘埃旧日元戎甲第开　为元将张 柔故宅　
帝徳文明先誉髦
皇仁乐育起蒿莱楼高横翠丹青古　横翠楼为 保阳胜迹　亭架临漪
　　锦绣堆　池上有 临漪亭　碧葢向依苍佩展红衣新傍绛帷栽
　　浮钱沼上占风动坠粉花前见子来万卷藏书雄上
　　谷　池北旧有 万卷楼　千金市骏重燕台蜚英聿起
　畿南秀连茹羣空冀北材几席影涵明镜里弦歌声绕



绿云隈文心活泼源头水生意参差雨后苔学遡濂
溪敦夙爱香传华井毓灵荄雍雍振鹭儒风茂郁郁
菁莪
圣泽培三辅山川同炳蔚
九天云汉仰昭回
昌期首辟蓬壶境纪笔深惭作赋才
邯郸道上恭谒吕仙祠感懐十韵  申重熙
昔闻青犊垆边事今向黄梁道上行清浊漳流朝暮
续聪明山色古今横回车义重依然巷完璧功高奚
啻城渐老渐谙消长理看云看彻徃还情闲心种种
吟方穏噩梦依依意亦平驻景丹砂终妄想忘懐白
堕岂逃名昌黎牛斗虽由命绛县涂泥实自轻长揖
未曾干显者瓣香或可拜先生华胥傥在人间遇蕉
鹿原非枕上争拟仗诗媒乞仙术梦回钟鼎旧家声
诗  五言絶句
唐

　　易水　　　　　　　　　　　　骆宾王
　此地别燕丹壮士髪冲冠昔时人已没今日水犹寒
　　郭隗　　　　　　　　　　　　陈子昻
　逄时独为贵厯代岂无才隗君亦何幸遂起黄金台
　　幽州　　　　　　　　　　　　李　益
　征戍在桑干年年蓟水寒殷勤驿西路此去向长安
　　造书台　　　　　　　　　　　岑　参
　野寺荒台晩天寒古木悲空街有鸟迹犹似造书时
　　登郭隗台　　　　　　　　　　皇甫松
　燕相谋在兹积金黄巍巍上者欲何颜使我千载悲
　　除夜宿洺州　　　　　　　　　白居易
　家寄闗西住身为河北游萧条歳除夜旅泊在洺州
　五代
　　窦氏五子　　　　　　　　　　冯　道
　燕山窦十郎教子以义方灵椿一株老丹桂五枝芳
　金



　　郎山杂咏　　　　　　　　　　赵秉文
　造化抟清气秀出天城山青松伴僧老白云如我闲
　　天城 　
　房驷落人间入石露双碧月明闻夜嘶惊落山头石
　　马耳 峯　
　蔼蔼春云滋岩溜滴泉乳独留一碧去作人间雨
　　云 泉　
　南北两石门上下一灵鹫仰看莲峯立忽见天门透
　　上龙 门　
　乱峯排鸟道一水会龙门禹力不到处犹知沧海尊
　　下龙 门　
　元
