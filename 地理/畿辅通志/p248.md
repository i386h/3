<!-- { "loadSidebar": true } -->
涂时相  湖广沅州人进士万歴十九年知大名府兴举废坠命所属増建常平仓储榖备赈置社学立师调画周详敎养备举郡邑至今徳之
张晔  濵州人进士万歴间知元城县莅政精明铢两之奸必察民有豪强者按得其情即要势勿挠也岁歉赈济有法自奉至菲毎对宾僚仰天誓日不肖不敢以一钱累子孙
蔡时鼎  漳浦人进士万歴间知元城时值均田立法周宻可垂永乆有慈神之颂征为御史
陈所行  江西武乡人进士万歴间知大名府敦崇文治修葺天雄书院十二学之俊列屋居之给饩廪课殿最多士振励弘歌之声不絶嘉善进士钱士晋继之一遵旧政人文特盛云
王圻  上海人进士万歴间以御史谪知曹县寻升知开州首变两税为四季条鞭至冬季积前三季所余者省一季十分之一民大称便
潘士闻  宜春人进士天启二年知清丰县厘革弊政郡吏肃然操持亷洁于民纎芥无取
方大镇  万歴己丑进士初授大名府推官赈贫寒活疑狱百三十人后仕至大理寺卿擢刑科给事中
宋应亨  莱阳人进士天启六年知清丰县才识明裕案牍无留滞暇则论文课士亲次其甲乙焉升吏部主事
孙鹏  鳯翔人进士崇祯间知东明县廉明有干畧时多盗白日杀人无忌鹏单骑至其穴谕以



威福渠盗感泣就抚蔀屋以寜
许赞  大名府推官以明法举职有夜杀人者取其首去比晓刘姓负薪于途拾其刄置薪上逻者执之遂诬服赞独疑之曰岂有手刄人而犹露其刄者乃榜市曰刘某杀人已服罪有能得其首者赏乃得杀人者负薪者始释
鞠珍  字廷玉南乐县主簿常禄之外一无濡染诣部考绩自陈老不能任职乞归冢宰王公叹曰吾有愧乎尔矣
本朝
季璜  会稽人顺治二年任大名府同知精明亷介人有铸金为古砚馈者璜书其上云古砚古砚为何相见名石非石滋我颜汗送入黉宫用修圣殿后以诖误去民思之留其子洼即家焉
张夔  桐城人由平山知县调固安再调清苑县俱有廉能声擢补漳河同知疏浚得宜河无泛溢之患以劳卒官民立碑颂徳
范明徳  寿州举人康熈六年任大名府通判风裁峻整治狱不阿上官意督府幕士某犯罪明徳惩治之其人肤愬于上明徳曰某守法吏使今以上官挠法岂宪意耶督府颔之卒于官贫不能殓士民悼焉
刘金柱  定兴人前明丙子以诸生随大兵而东敎授旗下顺治二年守开州升吉安府知府金逆叛不屈死事闻奉
旨赠恤

方元启  开化人顺治辛丑进士知南乐县先是民苦赔累荒芜逃亡者众元启至编审豁免逃亡丁银六百九十余两多方招徕给以牛种农具蒿莱尽辟増户口万六千有竒岁荒设厂施粥复建义仓捐糓千石推陈易新以经乆逺寻荐擢户部主事
高文鉴  江陵人进士顺治十八年知清豊县免杂派岁省数千金讼系者立为剖决不责赎锾六年如一日以病归民立祠祀之
王辉  霍邱人康熙二年以举人知元城县性端介动中矩矱爱士民若子禁除杂派邑人徳之
程正性  四川万县贡生任开州州同建学宫捐俸以资贫士膏火歴升永寜府同知卒于官
魏镐  南乐人以武举任大名道旗鼓守备驻防本邑土窃发领兵剿捕陷阵死本道设祭给区曰精忠贯日
宣化府
汉
郝贤  武帝时为上谷太守四从大将军青出塞封终利侯
刘荗  太原晋阳人哀帝时举孝亷为上谷沮阳令沮阳故边邑俗习尚武荗因其势治之威恵并行吏民畏服
景丹  字孙卿冯翊栎阳人王莽时为朔调连率副贰更始立遣使狥上谷丹与耿况降王郎起丹与况子弇及宼恂等将兵南归世祖世祖引见笑曰何意二郡良为吾来方与士大夫共此功名



耳拜丹偏将军
王霸  字符伯颍州人光武起兵霸率宾客上谒愿充行伍光武曰梦想贤士共成功业岂有二哉王郎反光武南驰至滹沱河候吏还白河水流澌无船不可渡使霸徃视之霸还诡曰氷坚可渡比至河河氷合渡未毕数骑而氷解光武诏官属曰王霸权以济世殆天瑞也光武即位拜偏将军上谷太守
晋
刘亢埿  中山人仕慕容埀为广寜太守魏主珪命王建将兵攻燕上谷太守慕容驎弃城走亢埿曰不死封疆岂得为人臣耶率兵御之力战死
辽
高竑  渤海人以官奉圣州录事亷介自持事至即析鲜有疑滞州人爱服焉
金
張亨  大興漷隂人皇統六年進士授礬山縣丞以亷幹聞後遷州判毎事持大體畧苛細州人愛之
钮佑禄展  西南路招讨同人大定二十八年进士歴敎授主簿用荐举除徳兴府治中宣徳州刺史亷明刚毅吏民畏爱
张特立  东明人泰和中宣徳州司候州多国戚号难治特立律之以法合境肃然

元
阎完  陜西人延佑三年授矾山簿迁龙门尹敦尚教化民有父子兄弟相讼者谆切开谕往往涕泣而去大军过县抄掠帅不为禁完泣语帅曰尹不能供军又不能抚民靖受军法帅为引咎以谢民
赵致安  中山人至正五年守云州轻徭役均赋税减刑狱招流亡戢盗贼民咸安之岁大旱祷于神即雨人谓为牧雨雨及代民诣闘请留不报乃涕泣以还
明
刘璟  诚意伯基仲子也为谷王府长史拓城垣筑坛社安辑军校谋尽精勤成祖靖难璟不受官诏下狱自经死
杨宾  洪熈元年知延庆州事饬州治建学校以才能升苏州府同知
谷春  京兆人都知监与指挥使孙刚同守永寜正统十四年敌陷独石马营刚力战死春方率所部来援闻之奋曰人孰无死死沙场乃为忠义鬼吾从刚地下矣遂自缢死事闻赠祭如刚例刚宣府镇前卫人另载忠节
周贤  宣府人开平叅将景泰五年陜西有警诏贤率所部援之战没予赠荫详见忠节
胡琏  景泰初任延庆州时惊溃之余民始复业琏修城池以捍外患建仓库以广储蓄士民悦服



李鼒  成化初任延庆州亷能节爱兴学劝农修举废坠民不知劳
张梦辅  成化中知延庆州令行禁止民无敢慢敬贤课士亷谨自持
初贤  正徳中知延庆州重学校敦士风慎名节抚民以仁驭吏以威升安庆府同知
郭都  辽阳人以都指挥充副总兵协守宣府嘉靖癸丑古由张家口入攻保安都率兵二千余相值敌四面围之势不支都厉声曰苐直前不死即回无生理也与千户王国身先士卒血战士卒半以死伤都与国畧无惮色吾中矢被刄死事闻褒赠如例国宣府人另载忠节
刘海  开平人嘉靖初为马营叅将遇敌奋击与旗牌宫张宣俱死之事闻予赠荫仍肖像褒忠祠详见忠节
关山  大同人以都指挥充葛峪叅将嘉靖六年敌六万骑入葛峪山所部不满千人直前突战敌合围数十重矢发如雨风霾大作天地晦两军混战一昼夜援兵不至山身被数鎗而死然所杀伤敌亦过当事闻赠荫
李光启  陜西人为葛峪叅将值敌数十骑突入光启率所部兵疾驰御之未及为阵敌大至部兵多战殁光启力竭被执绐敌曰我为帅引我亭障下当有赎者敌信之遂执光启至光启大呼曰我非不能死恐国人疑我降负辱国罪尔等其目击我死敌怒支觧之事闻赠荫立祠
董旸  宣府前卫人嘉靖中为宣镇逰击遇力战死予赠荫事见忠节
李斌  广昌人嘉靖中任宣府逰击吉囊入境率所部御之战死事闻予赠荫详见忠节

刘传  蔚州人嘉靖中守备赤城敌犯马营传率所部百余骑赴援被围力战中攅矢死诏褒邑人建祠肖像祀之事详忠节
贺溱  山西临汾举人嘉靖四十三年任保安州改修砖城恵政及民民为生祠祀之
刘汝登  蒲州举人嘉靖末从口北通判调东路计出纳登籍详明督府廵歴懐城槩问钱粮大数汝登抗言无弊督府嫌其戆直下之狱商民军士涕泣拥诉居数日勾籍簿记见其纎悉无遗絶无侵冐可指遂贤而释之
稽巅  莱阳岁贡隆庆元年任保安州性严明敎民淤田种稻至今为美利云
刘必绍  文登人以恩贡除东路通判委署保安州事会计暇则听断才识敏练案无留滞军民感颂之考满州民吁留以同知管州事复任三年转陜西平凉同知百姓复诣阙请留部议以新衔乆任
杜齐名   河南南召人以选贡授东路判军饷出纳纎悉不茍上官以其亷能委任城墉墩堡桥梁水利诸大工齐名必躬亲营度而后分任课其成功政不苛细民无淹狱军民安之寻升两淮运副百姓攀留命以新衔仍旧职
原阙    西举人万歴末任西路通遗爱于民至今感颂不衰
原阙    龙门所人天启初任独石叅将黄台掠力战死事闻赐祭荫勅祀褒忠祠
忠节



范志懋  河南虞城举人崇祯十五年理宣镇屯牧毎朔望诣乡约所口自讲说听者感悦着有弟经十八篇行世以疾卒于官无子媵妾亦絶食死俱藁葬广昌士民哀之
蔺民孚  陜西人岁贡崇祯中任南路通判冇善政吏民徳之
李师圣  云南人崇祯中由举人任宣府理刑致仕客居保安甲戌城破全家尽节事闻予赠荫建祠南关祀之
徐国泰  崇祯时保安州守备甲戌城破奋勇血战以兵尽力竭触石死
闫生斗  保安知州明末遇乱殉节死州人祀之祀功祠
本朝
陆浚睿  字以愚平湖举人顺治中任宣府推官宣为古上谷地素称难治前官皆用法之睿独以寛察重囚巩加世叚大康性全等之寃出之狱甄隽彦塞外士习为之振起
方畿  字奕于桐城人贡生顺治中任河间府推官驻札宣府仁明平恕活累囚数十人有疑狱数年不决者一讯即服畿工诗政暇则登山啸咏后迁汉中府同知
陈天栋  永嘉人任西寜管粮通判庚申岁歉民饥天栋力请上官蠲赈全活数万人荐举卓异以艰去民思之立遗爱碑祀名宦
汪天柄  钱塘人以通判改知西寜县邑有土可煎盐官虑引盐不售抑不许煎商人更作威福为民病且三十年天柄设法详请公私便之性耿介不畏强御民頼以安祀名宦

周徳荣  奉天人知宣化县当改卫为县之初官署仓厫创造补葺多着劳绩筑城堤坝详革门面税银民尤戴徳祀名宦
冉徳  广元举人吴三桂叛逆刼其父强以官徳奔救之贼惧以刄弗顾蜀平授西寜知县有恵政士民爱之
昜州
唐
姜师度  魏州人神龙初为昜州刺史循魏武故迹凿渠以通饷路罢海运省费巨万详人物
田琬  字正勤青州人开元中除易州刺史刚不为虐简而能断州人徳之
辽
耶律博迪  字萨班清寜初知昜州去官部民请留许之
萧扬阿克  字含音干统初为昜州刺史为幸臣谮去官州民十余诣阙请留即日授武安州观察使
萧文   字国华寿隆末知昜州所部髙阳土沃民富吏其邑者毎黩于货文至悉去旧弊务农桑崇礼敎民勒石颂之
元
王云  字从隆东原人至正初守昜州政平讼息民立碑颂徳
明



李某  河南太康人县志失名建文时任广昌令靖难兵至守义不屈坠城死妻亦自经遗子秉直方上屯里老张真匿为己子宣徳间复姓遂入籍广昌为县中望族
张友闻  洪熈时为易州判以冗员当去适他判官督马政者以亲去部民言友闻亷干乞即留督马政从之政绩益着
罗绮  字宪章罗山人成化中知易州奏减柴炭夫十之五改编驿逓夫马以便民修葺文庙作养士类
戴敏  婺源人弘治间知易州值岁旱为修文庙召穷民数百食而佣之时边患甚棘修饬武备民倚以安
王勲  汤阴人弘治间知涞水清介勤敏升兖州判民遮道哭拥至不能行
