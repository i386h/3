<!-- { "loadSidebar": true } -->
　渝河　在抚宁县东二十里源出口外径县东北偏
　　顶山之平台又南径桃儿峪又东径连峰山西合
　　驸马寨前水亦曰狮子河又曰蒲泥河又南入于
　　海
　　临渝有渝水首受白狼东入塞外又有侯水北入
　　渝　白狼水北径黄龙城东又东北出东流为二
　　水右水疑即是渝水渝水南流东屈与一水会世
　　名之曰艗伦水疑即地理志所云侯水又东南径
　　女罗城东又南径营邱城又东南入海　水经 注　
　　渝河源出塞外古瑞州境东南流至连峰山西一
　　名狮子河出菱芡蒲鱼为民利亦名泥蒲河又入
　　于海　方舆 纪要　
　阳河　亦名洋河在迁安县西里许源出界岭口外





　　裂坨山流径县东南紫荆山下入于海后西徙二
　　里
本朝康熈七年复归故道所徙之道遂湮
　汤河　在抚寜县东北六十里源出汤泉寺山经海
　　阳店南流径秦皇岛入海又张果老河亦在县东
　　阳泉寺之别派也下流合阳河入海
　松流河　在抚寜县西北十二里源出奴望东山中
　　流径背阴铺至石河庄东入洋河
　潮河　在昌黎县南二十五里县境羣川之下流也
　　汇上源诸水以达于[七里海]亦名马家河汉书辽
　　西郡絫下官水南入海又有揭石水宾水皆南入
　　官官水疑即潮河揭石疑即急流宾水疑即饮马
　　也
　饮马河　在昌黎县南五里源出卢龙县界溪谷中
　　流经县西安山下又东流为沙河至县西十八里
　　合深红河又东南流至县南八里有红桥跨其上



　　金人所置也又南合潮河
　深红河　在昌黎县西十八里源出凈影池长峪石
　　诸川南流合饮马河
　两河　在昌黎县西南八里各川至此合而为二因
　　名其在西者曰泉河源出[青沟]营而至兴寜屯亦
　　曰土桥河其在南者曰绕湾河源出茶芽山而绕
　　安山之东麓亦曰安山河又梭头河在县西北三
　　十里源出道者凤皇诸川以上三河皆合深红而
　　达于饮马
　急流河　在昌黎县西门外源出龙潭水岩至县西
　　南里合饮马河入海
　套里河　在昌黎县西南五十里源出龙山过静安
　　堡入乐亭
　青河　一在滦州南二十里源出州西五子山东五
　　里有大泉腾沸流径州南八里曰八里河又经料
　　马台邱官营伏入地中俗名地桥又东南二里经




　　阎家庄复现为龙溪乱泉突涌分为二派一出南
　　闸头东南行一百三十里经乐亭西南马头营达
　　绿洋沟入海是为西清河一经龙堂寺其水清可
　　鉴亦名清水河又西南经破桥又西合泝河折而
　　西南至沙沟又六里至泽头合古懂河又西南经
　　髙家庄合大田泊又南至公安桥又西南四十五
　　里至蚕河口入海水经注清水出海阳县东南流
　　径海阳城东又南十里许西入九过注海葢即今
　　龙堂南出之派也秦汉以来此为漕运故道闸迹
　　尚存龙溪南北原隰平衍泉温而土肥今冉各庄
　　诸处营田千亩緑畴黄茂称沃壤矣
　泝河　在滦州西即古素水也
　　素水出令支县之蓝山南合新河又东南入海　水 经　
　　　注 　
　　大泝河在州西十八里源发卢龙县马家庄经栗
　　园折而南经三岔院折而西转佛住山南经杨家



　　院合董家湾又东南经芹菜山波落桥又南合蓬
　　台港又东南经于家泊入青河又有小泝河在州
　　西十二里发源烽火山东流经拐头过双山入大
　　泝　滦州 志　
　古懂河　在滦州南四十里源出倴城南流经石桥
　　入青河
　陷河　在滦州南五十里源出州西南五十里于家
　　泊会破风港于倴城西其北十里为龙堂河源自
　　李家庄流为七里港又北十里为吴家河源自青
　　河又有绳家河源自榆子林社游观庄羣流胥会
　　倴城而与陷河合经曲王店孙家坨至王塜港弥
　　漫于白沙坨南又经胡家庄至印步甸别为周家
　　河又西经梁鱼沟南经天井达蚕丛口而入海
　靳家河　在滦州西八十里一名小青龙源自游观
　　庄南流径司一司二社又南二十里合黄坨河其
　　黄坨河亦自游观南流至此而合又经柏家庄寛





　　头河散流于潮河○潮河即黑洋海口东派也海
　　水荡潏流延百余里
　陡河　在滦州西其上源曰馆水源出迁安县馆山
　　南径罗家岭小龙皂角二湾又经梯子岭至偏山
　　临水院又合黄花港入牤牛桥为牤牛河又西南
　　至榛子镇东南会龙湾河又西会唐家河而至州
　　西八十五里之双桥会板桥水即丰润之泉水河
　　也又南经石城西为石溜河又南经唐山桥名大
　　河又南与帅家河合为官渠河自石城以南滦州
　　与丰润分界
　　滦州陡河在州西百二十里其上源曰馆河自迁
　　安县流入界经偏山南流合众水又西入丰润界
　　　方舆 纪要　
　　陡河在县南三十五里发源于迁安县馆山由牤
　　牛桥而来　丰润 县志　
　龙湾河　在滦州西北九十里发源罗家岭南三里



　　南径皂角湾梯子岭亦名黄崖河至榛子镇东五
　　里桥合暖泉入牤牛桥河其暖泉在州西九十里
　　东南入龙湾河
　唐家河　在滦州榛子镇西源出狼窝铺崖下东流
　　径冷家湾南入牤牛桥河
　官渠河　在滦州西南陡河帅家河下流也　陡河 见前　
　　帅家河源出州西六十里白云山南之水峪西南
　　经孩儿屯官套至石城东又西南为小河又西南
　　与陡河合而为官渠河又南由丰润县又南入州
　　境达于海
　　　按汉书地理志海阳有龙鲜水东入封大水封
　　　大水南入海水经注封大水出新平县西南龙
　　　鲜水出县西北马头山二源俱导南合一川东
　　　流注大水新平故城在今州西即汉之新安平
　　　也龙鲜出其西北疑即今之馆水矣封大经其
　　　西南或即是陡河之下流所谓官渠者也




　王家河　在滦州西一百二十里源出曹家口社南
　　经郑家庄至丰润胥家庄漫入白场达于海
　横河　在滦州北七里源出卢龙县独子山南径横
　　山营又东至泡皮淀经榆山后偏凉汀合滦即古
　　瓠沟水也
　　瓠沟水出孤竹城东南东注濡水　水经 注　
　　滦州横河自卢龙界流入遶横山之麓故名　方舆 纪要　
　别故河　在滦州西南其源有四一出县西北二里
　　庙儿山东径柏树庄髙家坎至演武亭此正流也
　　一自演武亭东北径莲花池是为金鱼泉一自菉
　　荳湾过岩山而下是为玉帯河一自刘官营而东
　　是为五里河四流胥会于演武亭西堰而为别故
　　河经岩山石桥下合于滦河流日久故道渐堙雍
　　正四年复旧疏通播流灌溉水利滋广
　中淀河　在乐亭县东十五里又有贾家河董家河
　　杜家河宋家河戴家河俱滦之支流也




　介马河　在乐亭县十五里又有狼河新寨河皆西
　　清之支流也
　采亭桥河　在玉田县西二十里源出县东北三乐
　　台山西南流会螺山寺泉又南流至寳坻县之潮
　　河其水清冽而泥蓝如靛即古蓝水也亦名蓝泉
　　蓝水出北山东屈而南流径无终故城东　水经 注　
　　玉田县西北有水其色蔚蓝可爱曰蓝水其土如
　　靛蓄靛者恒取土和靛卖之　燕山 丛录　
　　蓝泉出三乐台下流入蓟运夹河潴水为湖　玉田 县志　
　小泉河　在玉田县东北源出小泉山经城东孟家
　　泉达城南光沙泉而南汇为一河入寳坻县白龙
　　港
　　小泉山在玉泉县东二十五里上有泉出石罅西
　　南流入白龙江　名胜 志　
　双城河　在玉田县东二十五里源出常山旁无堤
　　堰每泛滥为害明万厯中县令叶重第甞浚渠引





　　入还乡河
　泉水河　源出丰润县东北水头山有泉二泓喷出
　　如珠南流径王官营达于板桥有滦州之围山瀑
　　布水自松梁社来汇为板桥河又南径峰山入陡
　　河
　韩城镇河　在丰润县南五十里韩城镇源出车轴
　　山流经镇北又西流会还乡河
　沙流河　在丰润县西四十里源出县北五十里之
　　党峪山下流径両山口又西南至姑嫂桥合还乡
　　河
　北闗河　在山海闗北二里源出闗外由北水闗穿
　　长城流入经西闗南流入石河又南闗河在闗南
　　二里亦入石河
　九门水　在抚寜县东北一片石闗东有水分九道
　　而下故名
　圣水　在抚寜县东北茶芽山水不盈勺饮之不竭



　　名曰圣水
　箭杆水　在抚寜县东北自口外花果山水帘洞入
　　箭岭闗西夹山四里下入洋河又中桑水自马司
　　岭西入口下流亦入洋河
　浭水　在丰润县北俗名还乡河源出迁安县西北
　　七十里蚕庄自吊水院崖儿口流经县城北松林
　　庄又西流由玉田鸦鸿桥达寳坻潮河入于海即
　　古唐水也亦名庾水又曰云浭水
　　右北平郡无终浭水西入海过郡二行六百里　汉 书　
　　　地理 志　
　　玉田县庾水即丰润之浭水或又谓之云浭水　方 舆　
　　　纪 要　
　　浭水源自崖儿口经丰润玉田由运河入海凡水
　　皆自西而东此水独西故名还乡河　燕山 丛录　
　　明初用遮洋船从直沽入海转饷蓟州天顺二年
　　开直沽河岁乆复湮嘉靖四十五年诏浚丰润还




　　乡河转运太平等寨军饷于北齐庄张官屯鸦鸿
　　桥特设三闸以潴水焉　水部 偹考　
　　　按浭水京东之巨浸也玉田丰润両邑资其灌
　　　溉向来河狭堤卑每虞泛溢今刘钦荘王木匠
　　　庄俱开直河一道旧流得以両处分泻堤堰拓
　　　广更加培厚沿河一帯数十里亦皆建闸开渠
　　　洪涛胥为膏泽矣
　黄洛水　水经注黄雒水北出卢龙山南流入于漆
　　明一统志云即铁门闗河永平府志又云即长河
　　未详孰是
　缓灵水　汉书地理志海阳有缓灵水南入海或云
　　即滦州沙河
　巨梁水　水经注巨梁水出土垠县陈宫山西南流
　　经观鸡山亦谓之观鸡水按土垠今丰润县也县
　　志县东北三十里有观鸡山有寺在水东盖即观
　　鸡水也




　海　在府南一百六十里东际辽海西抵直沽南达
　　登莱浩瀚千有余里
　[七里海]　在昌黎县东三十里
　　[七里海]延袤三十余里中有菱芡鱼蠏之利居民
　　頼焉亦名七里滩　明一 统志　
　　海至昌黎县北出七里而羸曰漠海亦曰七里滩
　　　永平 府志　
　黑洋河海口　在抚寕县南
　　海自直沽新桥赤洋而东势渐趋北昔时运道从
　　黑洋河一帯抵昌黎登岸达山海闗　方舆 纪要　
　戴家河海口　在抚寜县东南四十里明时由海运
　　馈山海闗此为积储之地
　交流河海口　在滦州南
　　东距蚕丛口二十里名林里河亦名交流河乃滦
　　溢入青青溢入陷陷溢入潮而为泛为坨为荥为
　　盓矣　永平 府志　





　长春淀　在滦州西南一百二十里长春社
