<!-- { "loadSidebar": true } -->
　　丽赤霄云汉光自煜鸡鸣开重闉舆马辍华毂歩祷升
郊坛祠官启太祝是时甘澍零沾润及拜伏空蒙廹阊阖喷
　　薄驱海渎屏翳洒道回渗漉足裳服麦陇应秀色重颖




卷九

欲在目愿惟歌屡丰余粟栖比屋
　　景山春望
云霄千尺倚丹邱辇下山河一望收鳯翥中天连紫阙
龙蟠北极壮皇州烟生沆瀣春初丽露湿芙蓉翠欲流
却向闾阎看蔀屋崇髙还厪庙堂忧
　　秋日出郊观稼
秋气日寥迥万象背苍苍朝暾被渥露草木含晶光西
成方届候农事将筑场于焉省敛获令典重百王轻轩
屏前置夙驾无严装郊原一以眺烟树纷成行微风散
林樾清流抱回塘土脉秀且沃篝车郁相望新镰粲如
月刈此溪云黄捃拾复何幸遗秉满道旁鸟雀互翔集
妇子咸悦康行将吹苇钥报尔千斯箱眷言三时勤艰
难讵可忘茫茫视九壤岂尽歌丰穰二鬴茍不充予饥
惄如伤幸兹乐有年时若雨与旸朂哉慎所丽田功庶
无荒
　　逺望西山积雪




卷九

积雪西山秀仙峰玉树林冻云添暮色寒日淡遥岑
　　赐大学士杜立徳旋里
十载资贤佐劳深致太平吁谟留紫闼风度重丹楹方
倚盐梅畧难违邱壑情餐芝黄绮伴轩冕有余清
　　赐直隶廵抚于成龙　并序 　
　直隶廵抚于成龙秉性惇朴亷介夙闻朕心嘉赖俾
　典节钺保厘畿辅惟能激浊扬清始终如一清洁之
　操白首弥厉真国家之可重人所不能也兹来陛见
　爰赐以诗用示敦励之义且以风有位焉
自昔崇亷治勤思吏道澄郊圻王化始鎻钥重臣膺政
迹闻留犊风期素饮冰朂哉贞晚节褒命日钦承
　　潞河三首
潋灔春波散碧漪白苹初叶麦初岐潞河三月桃花水
正是乘舟荐鲋时
　　其二
画鹢中流起棹歌参差荇藻漾晴波泽梁虽设曾无禁




卷九

　　斜日鱼□两岸多
　　　　其三
　　东风吹雨晓来晴春水髙低五闸声兰桨乍移明镜里
　　緑杨深处坐闻莺
　　　　廵幸出喜峰口过黄土岩
　　紫塞双崖出丹梯百尺悬草香遮细路树老卧晴烟地
　　为时廵到山当隘口偏何年留石室驻马望层巅
　　　　大石矶
　　逺近峰回合潺湲涧浅深一矶横大石万骑出层林蒙
　　密岩花发绵蛮谷鸟音龙堆尘不到凭眺足娱心
　　　　入喜峰口
　　一道鸣銮度三驱振旅还莓苔天半石松栝雨中山险
　　设关门壮时清堠火闲
孝陵佳气近缥缈翠微间
　　　　夏日潭柘寺
　　微云缀冈岭细路扬前旌磴转松门开渐觉沙界平潭




卷九

　　湮石甃露柘古苔纹生一径得疎豁层轩面峥嵘爱此
　　户外泉俯视涓涓清修篁挺苍翠其下流交横斐然淇
　　澳思宛尔渭滨情嶰谷有遗响箫韶鸾鳯声
　　　　瀛台
　　红阑桥转白苹湾迭石参差积翠间画舸分流帘下水
　　秋花倒影镜中山风微瑶岛归云近日落清霄舞鹤还
　　乘兴欲成兰沼咏偶从机务得余闲
　　　　天津
　　转粟排千舰分流纳九河潮声连海壮树色入京多鼓
　　楫鱼龙伏停帆鹳鹤过津门秋望逺明月涌金波
　　　　通惠河阅运艘
　　千樯争溯白苹风飞挽东南泽国同已见灵长资水徳
　　也应辛苦念田功
　　　　东廵二首　并序 　
　　　八年征喜见澄平缅想
祖宗功徳礼宜恭谒




卷九

陵庙以告成功爰于二月十五日命驾东廵是日天气晴和
　　　微风动斾从者溢路观者夹途顾瞻逺迩莫不欢跃
　　　赋诗二首
　　昆池不习战寰宇己销兵鸿业承匪易肤功久乃成威
　　灵昭
祖徳展谒慰羣情迢递关山路宁辞千里行
　　　　其二
　　顺动因时豫东风引翠旗鸣銮万骑出执事百僚随日
　　暖草初茁烟轻栁未丝春光无限好应有上陵诗
　　　　玉田
　　徐无山下水涓涓几道横流灌玉田驱犊荷锄农事作
　　五风十雨卜丰年
　　　　驻跸丰润城西
　　旌门铙吹发云璈行漏声传帐殿髙欲向山头望明月
　　　丰润县有明月山恐惊霄汉避龙镳
　　　　夷齐庙　并序 　




卷九

　永平府治西古孤竹城夷齐庙在焉滦水经其前清
　风台峙其后倚岩俯流足以登眺夫夷齐孤竹君之
　二子也能让侯封不食周粟采微首阳山独行其志
　孟子以圣之清称之盖人惟能立节自可垂名夷齐
　之去国洁身不求人知而庙貎千古迄今犹存吁造
　诣其可忽乎哉
滦河水清驶荒山屹然峙上有孤竹城乱石半倾圯堂
庑既具观庙貎亦俨尔缅怀商代末天下渐披靡兹地
实藩封人民差可恃兄弟以义让富贵如敝屣叩马谏
周王数语昭青史遯迹首阳山微蕨何其美万载挹髙
风顽懦闻之起苍苍台下松汤汤台前水劲节与澄流
不愧相比拟停銮碧山阿怀古未能已
　　滦河泛舟
平沙漠漠接长河天际浮云落照多两岸苍山相竦峙
扁舟一棹任清波
　　经永平城南




卷九

三代幽偏地秦时右北平山川绵大陆形胜借坚城晴
日初迎辇春风暗拂旌龙山遥入目缥缈白云横
　　抚宁
辇路平铺孤屿东日华升处海云红忽听百舌春啼巧
尽在苍条古木中
　　山海关　并序 　
　连山据海地固金汤明时倚为险要设重镇以守之
　我朝定鼎燕京垂四十年关门不闭既非设险还惭
　恃徳偶赋数言聊以记事
重关称第一扼险倚雄边地势长城接天空沧海连戍
歌终岁苦插羽不时传作镇隆三辅征输困百年笳寒
龙塞月甲冷雉楼烟厯数归皇极纲维秉化权漫劳严
鎻钥空自结山川在徳诚非易临风更慨然
　　蒙恬所筑长城
万里经营到海涯纷纷调发逐浮夸当时用尽生民力
天下何曾属尔家




卷九

　　姜女祠
朝朝海上望夫还留得荒祠半仭山多少征人埋白骨
独将大节说红颜
　　西山驻跸夜闻秋声
西风吹长林木叶响如雨起视山月髙浮云无一缕
　　玉泉山晚景用唐太宗秋日韵
晴霞收逺岫宿鸟赴髙林石激泉鸣玉波回月涌金薫
炉笼竹翠行漏出松阴坐爱秋光好翛然静此心
　　九日幸景山登髙
秋色净楼台登髙紫禁隈千门鸿雁度万井霁烟开翠
拂銮舆上云随豹尾来佳辰欣宴赏满泛菊花杯
　　再游盘山
蓟州城北黄崖前水甘土厚多平阡崇山特起矗霄汉
栝栢夹路阴参天回峦[复]嶂倍娟秀幽林邃谷时夤縁
云藏古寺行未到树杪先有钟声传数峰突兀势陡絶
上廹箕尾双星躔峩峩石状兽蹲立因风摇曵如空悬




卷九

深潭清冷那可测知是百尺神龙渊钵泉恍惚有海眼
潮井呼噏通百川不然泛滥亦易挹何为万古清涓涓
神工融结天巧凿更骋逺目穷髙巅渔阳古郡最阻阨
屹为左辅雄幽燕即今交河逺置堠此实堂奥非临边
太平粗喜有端绪石根砂碛皆原田偶兹登陟聊驻斾
用寄襟抱题斯篇
　　黄金台怀古
昭王礼贤士筑馆黄金台矫矫昌国君奋袂起尘埃下
齐七十城声振沧海隈汶篁植蓟邱岂曰非雄才遗迹
虽榛芜千载犹低徊市骏固有术贵在先龙媒但得一
士贤可以收羣材
　　娑罗树歌
娑罗珍木不易得此树惟应月中植想见初从西域移
山中有人多未识海桐结蕊松栝形千花散尽七叶青
山禽回翔不敢集虚堂落子风泠泠楚州遗碑今已偃
峩眉雪外双林逺未若兹山近可游灵根终古盘层巘




卷九

繁阴亭午转团圞回睇精蓝路几盘凭教紫府仙山树
写入披香殿里看
　　赵北口
赵北时巡至燕南古戍闻人烟生晓市桥影漾晴云浴
鸟迎船出垂杨隔浦分中流清赏洽箫鼔陋横汾
　　水淀杂诗四首
轻舟十里五里垂栁千丝万丝忽听农歌起处满村红
杏开时
　　其二
春水船行天上冷风雨过田家深树几声布榖晚晴千
缕明霞
　　其三
衔泥双燕沙际唤雨单鸠树头昨夜桃花新水鲤鱼跃
入兰舟
　　其四
为爱沙明水逺更看栁亸花新草木禽鱼咸若河山民




卷九

物同春
　　南苑
十里郊南路红门启上林岁时搜狩礼畎亩豫游心羽
仗连花影帷宫接栁阴鳯城回首望缥缈五云深
　　初夏玉泉山二首
别馆依丹麓疎帘映碧莎泉声当槛出花气入垣多路
转溪桥接舟沿石窦过薫风能阜物藻景已清和
　　其二
山翠引鸣镳湖光漾画桡野云低隔寺沙栁暗藏桥百
啭黄鹂近双飞白鹭遥今年农事早时雨足新苖
　　石盘峪龙潭
谷转盘千骑潭深静一泓鱼迎斜照出禽杂野风鸣扪
石苔偏滑分流水益清悠然惬心赏归路月华生
　　白水
乱峰回合古檀州白水云根一道流谁信塞垣图画似
凉风斜日放渔舟




卷九

　　古北口
断山踰古北石壁开峻逺形胜固难凭在徳不在险
　　晓发古北口望雾灵山
流吹凌晨发长旓出塞分逺峰犹见月古木半笼云地
迥疎人迹山回簇马羣观风当夏景涧草自含薫
　　黄草川
烟沙一片塞天围旧说秋髙苜蓿肥今日边屯皆乐土
茅檐松火接金微
　　回銮抵古北口
黄谷清河古戍间銮车此日省方还长林曲抱千溪水
小径斜通万仭山地扼襟喉趋朔漠天留鎻钥枕雄关
时平不用夸形胜云物秋澄斥候闲
　　秋日再过阜平
春经阜平县夹道多榛杞雉堞久倾頺郛郭仅遗址耆
老遮马前其言质且俚土硗愿力田三时事耘耔所苦
井税输道逺越山水闻之切痌瘝宁尔在干止有司近




卷九

拊循疮痍庶能起十室忠信存何况境百里郊圻戒申
画风土亦洵美问俗此重来居民咸色喜易彼蒿与莱
荒涂渐成市经野得良图可以喻治理
　　再驻龙泉关
髙临晴雨外絶磴似凌空节物经冬异关山对月同龙
泉冰未白雁塞叶初红歴歴曾游地香台在眼中
　　玉泉春晓
郊墅初晴后芳春曙色旋孤峦堆画障细穴吐新泉浪
静鲜鳞跃风恬紫菂妍怡情看万象浩浩思无边
　　观苖无意到潭柘咏时景
昼永薫风至清泉决决长芳年添景色迟日换流光旧
竹随堤发新花满涧香观苖不觉晚微雨点衣裳
　　瀛台
岁序开炎节离宫绕翠微莲香闻讲席栁色映垂衣物
阜风光好时清奏牍稀罢朝鹓鹭散花下佩声归
　　河间即古瀛州地




卷九

　　新霜来朔气纳稼满西畴省敛因农暇观风廓逺猷箕
　　躔分冀野舆地古瀛州驻跸郊垧外斜阳下堞楼
　　　　景州观开福寺塔
　　涌塔高凌汉穹隆拱法筵虚铃含逺籁密宇绕寒烟不
　　问三车法空劳七寳悬偶过成小憇漫比布金田
　　　　晚到河间
太皇太后使人送乳饼食物
　　彩斿晚驻瀛州道忽报铜龙骑使来心识
慈怀同日照口传
温语逐阳回松脂似截盘中玉绮食初和鼎内梅两月几虚
　　甘旨奉归程欲听晓钟催
　　　　原任总督于成龙居官清亷自古罕有特命诸臣
　　　　　议恤以励官方
　　服官敦亷隅抗志贵孤洁[易攵]歴着贤声谁能茹荼檗况
　　复拥旌麾藜藿甘以悦视彼悬鱼操于今尤峻烈东南
　　失保厘言念心如结江上见甘棠遗爱舆人说恤典宜




卷九

优崇庶不负清节匪独彰国常且以风在列
　　蓟城遇雪
冻云封树蓟城西玉蕊轻盈乱马蹄忆想年年常过此
何曾瑞雪遍山溪
　　复游盘山絶顶
