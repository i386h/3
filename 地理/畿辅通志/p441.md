<!-- { "loadSidebar": true } -->
　溶溶乎十里潏潏乎几村济潞河之逝波涌通惠之
　来源复有九渡七渡玉带金泉瀺灂瀇瀁积为广川

　浮东南之舟檝接江海之樯颿水晶之盐百石霜舂
　之粒万廯舴艋衔尾艅艎抗肩扬舲而集乎天廥鼓
　枻而散乎市日南之犀象瑚岭表之火齐木难
　琼海之虎刺龙须雷濵之铁黎栴檀熌烁者翠羽之
　罽熻赩者猩血之毡黄橙绿橘金豆石莲白莉紫荔
　天烛龙蠙萃八闽之珍鲜英石螺甲文织贝笺画眉
　一咮而百语孔雀五采而齐翩彚百粤之竒妍吴绫
　璀璨兮越锦綷冰纨缇兮雾縠叆叇八蚕之茧
　如银十景之缬如绘且而篚载绿云瓿封红友甓蜑
　嘉淞鲈兰肘海鲎江鲟鲨翅石首竹号湘妃木名
　铁黎苍之石天巧会稽之箨冬肥浮梁之陶如大
　邑剡溪之楮如白硾千瓌百丽细巧巨竒有音有色
　中矩中规又皆天府之所时御而闾左之所日希由
　江淮而河济靡弗溯洄以达乎京畿孤竹古墟山海
　之陲漆滦一源而两派阳渝殊流而同归扶苏曰泉
　卑耳曰溪皆自北而南趋考桑经与郦注盖小异而



　大齐迹兹山陬水隰名城上邑阅七十二代之刦灰
　积四千余年之燥湿其间厥有名辟哲相高人古贤
　淑媛才姬缁衣黄冠或锺灵而崛起或寄迹而孤骞
　或郛郭之宛在或楹栋之岿然文章之光芒万丈咳
　唾之馨香万年今月曾经照古音徽犹未坠焉窃尝
　览舆地之古录捡玉海之秘牍城之古者渔阳平曲
　北平博陆黄洛令支肥如孤竹樊舆广养易京亚谷
　射鱼鸿郎甘城夏屋高阳武垣长丰古束东西二光
　古栁古皮渤海无棣木门乳堤山苇泽逼乎滹水
　之湄故权新市峙乎常山之崥栢乡棘津唐晋攸基
　扶榴煮枣汉魏式遗回车名村左车之勇难题示衣
　号坂杲卿之忠未迷广川大陆古号雄区下博鼓国
　今存野墟列人与邯沟并岿甘陵共葛蘗相胪南
　闪旌旄之色渚阳无捄度之模祖乙之都即邢州之
　廓建平之郛仍襄子之彟柴城以周宗而名栢人因
　汉高而削颛顼城问古堞于东郭昌意城指荒邱于

　南乐出宿于干风人咏乎顿邱之野复归于亳周书
　记自内黄之下雍榆一阜黎阳片瓦鞠为草而绵芊
　潴为湖而长泻訾楼沙店磷火青青漆园南华秋水
　渟渟后羿迁于穷石尼父畏于匡城是皆歴三千年
　而虹亘输二千里而星荧者也乡之古者楼桑志昭
　烈之侧陋北台昭宋祖之发祥康节往而邵乃字村
　克用归而王乃有庄盘古故里仅存漶灭之九字沽
　酒遗址未冺剥蚀之三行董江都兀自有里平津侯
　不没其乡扁鹊赐田而成社石象载佛而未荒考之
　古皆言言而仡仡揽于今率莽莽而苍苍楼阁之古
　者披云百尺燕角十寻鸣霜筑于张监横翠赋自刘
　因大悲之铎千舌五华之鸟百羣日华宫辟邸第以
　待士香鱼馆改事而莅民百花高瞰乎滹濵天宁
　夜听乎潮音曰温明曰大武龙栖鳯眠史记萧王珠
　帘玉壁人传石虎台榭亭堂之古者聚燕钓鱼厥名
　已朴啸云锁风厥义有属黄金兰马燕昭礼贤而筑



　高阳乐陵宋将耀武之躅虞邱即曰吾邱白鹿今称
　百鹿伏羲画卦之台碑字灭而难读曹溪说法之址
　梵音絶而复续招鹰讹为照影崇华岂是重华鹿台
　存以志戒秦台大而非夸亭则玉渊玩芳南野匏爪
　拟江临漪万木百花乾坤北海江村水漄瀛洲第一
　河郡苍葭观稼乃观曲阳之稼喜雨非喜中山之雨
　中人左人岐行唐而对举广阳华阳跨冀州而遥竚
　栢畅见于水经禾成剏之王莽麦饭芜蒌袭光武之
　故事晩香望春思魏公之懿矩堂则万栁阴沉在都
　城之阙斋则古墨刻画嵌宛署之碣塔则天宁之倒
　影昌平之半截万松杂乎市多宝越乎蹏辙
　碑版卉木之竒而古者石经山之华严梵文文安学
　之大观阁帖辟雝石鼓其数十其文籕其辞颂天子
　之田猎古藤蜿蜿而横舒双桧亭亭而并列仪曹之
　优钵罗花似莲而佛孕金房员丘之抝榆钱树枯春
　而荚凌秋结蜘蛛听法而蜕筑浮屠以茶毘蝼蚁化

　魂而虫集清明如邱垤樊舆之花屿千年鸡水之藻
　庄四絶耕云钓月紫阳之书法永垂铅筑血痕渐离
　之故庐未灭荆轲馆临易水之湄陈平宅指曲逆之
　凸冢生红草淋漓张兴之血石翻雪浪髣髴苏武之
　节禹锡之陋室有铭元振之剑石犹裂寺壁画水庙
　壁画鬼非道子其孰掲学步名桥回车名巷惟邯郸
　而有说黄粱梦处阁嵯峨马陵道上风凛洌或则谓
　世逺而迹湮尚无忘地灵而人杰洪蒙迄今亿万斯
　年道徳勋誉厥有名贤仓颉制字雨粟自天四目炯
　炯厥象瑰焉墨胎二子让国翩翩叩马采蕨千古澟
　然有如俞有如子鲜太叔免余栁庄蘧瑗史輶南
　楚直亮高骞孔圉子华雅鉴文宣端木澹台函文杏
　坛嗣是而降赵疆于燕勲节舄奕竹册摩编廉蔺上
　卿勠力相先归壁负荆邻国竞传执法好客马服平
　原汉兴而曲逆功竒于六出北平学精乎歴律冯唐
　能言魏尚之功窦婴终平吴椘之獝汲长孺葢寛饶



　謇谔可述隽不疑赵广汉治行莫匹长公子赣循良
　擅称京房鲍宣抗疏汉廷王邳冦盖云台并绘其形
　刘昆片言而号长者王尊一叱而矢忠臣长垣吴佑
　安平崔琦甘陵李云劘虎牙而消沉渤海巴肃阳平
　刘孺阳武谢弼剪貂珰而殒身阳球诛宦党而匪酷
　卢植抗董卓而独存桓侯起于涿郡子龙产自东垣
　晋则刘琨祖逖岳岳其英卢钦阳鹜杲杲其清南北
　朝则张缵张绾昆季绩于侍中宋飜宋弁后先流
　徽于广平高允之清贫可尚窦瑗之节操堪崇韩麒
　麟克端誉望韩显宗丕振家声卢道将以风槩引重
　魏子建以恵爱开诚崔士谦号江陵之良牧封隆之
　得冀部之物情苏琼之双爪不剖石曜之一绢难缝
　隋之高颎当国论者以为真宰相荣毗司直百僚以
　为名中丞于唐则魏郑公开国之人鉴宋广平中兴
　之硕彦宋庆礼効绩于屯田杜景佺驰名于清谳卢
　懐慎既没而知其夙廉潘好礼諌猎而请先当践李

　下无蹊径尚真矫矫于秉铨幕底有埋金杜暹虩虩
　夫可汗止珍禽异兽之捕宗时则有钱若水当关
　中萧何之托天寳末厥惟杜鸿渐不慑贼威卓彼李
　承不坠家风懿兹卢奂阳亢宗之救陆累日不休
　刘栖楚之叩龙墀血流被面李临淮靖羯鼔于咸阳
　高南平扫蚕丛于云栈李赞皇献丹扆六箴刘林甫
　罢赤牒巨万于五代则西门邺李承约弥坚劲节刘
　陈州王定州惠人胥悦赵侍郎不售伪斧碎佛牙卢
　舍人不草笺瀛王结舌于宋则范鲁公当时称为真
　相李文靖久而赞曰圣人佐命老成莫如赵普策勲
　名将孰若曹彬吕端之大节在卷帘升殿孙冲之清
　白在取砚还军江跻以正心诚意为本刘甲以足履
　实地致君于辽则仲诲世珍之表表于金则彦宗少
　冲之矫矫元则滋溪先生有用有体昭文学士治歴
　治水刘文忠郭守敬博学多材史天泽陈天祥立纲
　陈纪文炳文用高城二龙王忱王结河朔双士乌古



　孙泽不屠泉州鲜卑仲吉全活俘缧张柔缔一统之
　勋王盘释转运之累于明则蒋廷瓒功成而献剑王
　靖逺勋高于锡劵王文肃马恭襄两朝之心膂股肱
　崔广宗岳漷县百年之气节文献傅文毅直纠大庆
　法王王威宁荡平小部善鄯李东阳不愧文正之易
　名梁大用终膺世宗之追赞郑襄敏洵边陲之范韩
　赵忠毅乃殿陛之蕃武郑宗仁不着戎服孙约之身
　亲行伍孙高阳宣威于卢龙之塞范吴桥全节于演
　象之所鹿忠节矫发金花李文敏力遏金虎是皆勋
　名勒之鼎彝风节可足千古者也至若无事则为良
　臣立朝而彰厥令闻时代虽云缅邈里籍称说未冺
　晋冀缺聚徳而获上汉温舒缓刑而仁民王商肃敬
　敦厚冯勤忠笃精勤鲍昱三世长徳崔瑗七载明神
　刘司农杜门絶迹田户曹躬耕养亲高柔徐邈卢毓
　朱灵叹钟鸣而漏尽人高田豫歌徳行之堂堂世重
　邢颙当汉末魏初而特达皆燕陲赵际之挺生崔伯

　安门无私谒吴隠之饮泉厉节敦道荐贤莫如刘沈
　谙练旧章实惟刁协两世有名南皮石苞三郡称治
　清河房悦蔚然河朔之才都哉晋室之杰齐武图张
　缅于署丁零还李曾之鹿率礼从仁高允品藻张诞
　惠政得民康侯酬庸张度高子集之对文帝人佩其
　二言张白泽之谏高宗史传其两疏一祁二奚表阳
　尼之荐子一时三少嘉李浑之济美崔昻不许甘露
　为祥平鉴能祝眢井得水辅世长民南北之望孰踰
　乎此隋代之有徳望者卢昌衡行为士则崔度令
　出盗息张煚有识度卢恺持正色唐之有徳望者高
　俭三代掌铨崔瓘五阶旌廉卢羣不按汾阳之一
　崔伦能抗吐蕃者六年使潞泽而却币冯伉所由爰
　立书古事而连屏李绛于以称贤李栖筠得吉甫而
　世美张士衡生大隐而赏延迄歴三唐嗣及五代李
　愚愚于依古作型龙敏敏于长揖不拜剧可久用法
　明允王仁镐谕盗允塞崔居俭家礼刑于窦禹钧义



　方永赖宋兴刘载五论著名李符百条遗爱宋琪宋
　雄一郡双英窦仪窦俨五桂骈荣程羽赐第于汴京
　李至师傅乎青宫晁逈之父子掌诏张存之翁壻蜚
　声辽之韩延徽裁决机务韩知古援据典故韩徳让
　赐姓天潢耶律俨追称尚父杨绩论政有规杜防和
　戎克睦刘景笏染宸书杨佶殿酣御醁张俭一代之
　宝杨晳五经之簏金之张通古宰相而邀藩封时常
　寿县令而拜三公师安石陈龟鉴而恳恳孟浩然諌
　凉楼而忡忡元之石忠宣有赞政之识刘文献多抚
　民之绩张立道徳洽于滇南刘秉恕惠敷于河北张
　文谦谏屠大理谭澄谕服蛮国尚文侃侃郄西域之
　珠梁曾介介辞安南之币王利用文政兼优张九思
　荐贤得士梁徳珪建言而启肆赦之恩王思廉进讲
　而引通鉴之事张珪论相格心为体高鸣慎刑擅杀
　自止鄿徳进藉天象以讽君秦起宗习国语而译史
　盖苗称古遗直陈颢说书潜邸邢宗伯号曰锦衣散

　人吴廉使纂集农桑旧闻敬文忠老而朝不拜王
　文正贵而逺嫌保身明之开剏制礼为尚始之则有
　渥水之原名继之则有藁城之崔亮温原端重誉之
　温厚宋讷老成比之吕望刘知微名播安南之玉棺
　董贝川宠承建文之玉杖李敏功在白茆浚塘李庸
　荣于丹墀衣绛张鳯号为版张杨潭亦号版杨石玠
　石珤双名滹水高擢高第嗣美滦阳魏纯粹以理学
　为经济陈于陛以介操被褒扬王崇庆儒宗物望贾
　应春完徳兼长二边坐镇莫如董肃敏两朝恩遇厥
　惟李文康继则事君以忠古训是式见危授命烈节
　足志高渐离挥筑而甘矐樊于期引刀以自殪沮授
　义不臣曹王经愤难魏祖皓讨逆广陵京谅抗贼
　彭城崔楷胜獬豸之角鲜于碎玛瑙之钟洵齐梁之
　劲骨咸南北之孤忠隋则卢楚遇难不去游元奉使
　捐生唐则张巡刃妾而血堪化碧南八断指而气欲
　吞虹卢奕张兴舌褫安使之凶巢父惠元身犯懐光



　之锋宋则李若水涙湿钦宗之服张世杰舟覆南海
　之风辽则甘锯解者韩绍勋金则溺江波者毕资抡
　元之王士元父烈子殉赵毅夫没妻沦李齐固有
