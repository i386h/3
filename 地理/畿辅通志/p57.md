<!-- { "loadSidebar": true } -->
　华山　万全县西南阳河堡东南二十里下有灵潭
　　旱可祷雨
　紫岩山　万全县西北五里极髙耸
　桃山　万全县西北新河口堡东北三里亦名桃山
　　台
　马头山　有二一在万全县西北洗马林堡西北四
　　里下有泉前有水关洞一在西寜县西南二十里



　北高山　万全县西北洗马林堡西二十五里邉墙
　　倚其西麓
　孤山　万全县西北有东西二山东山在洗马林堡
　　北四十里独出羣山西山在堡西北三十里陡峻
　　特立又有両孤山一在懐安县旧左卫西南四里
　　一在保安州西十里有南北二山并峙
　翠屏山　万全县北三里両峡髙百余丈望之若屏
　水泉山　万全县东北张家口堡北四里
　髙山　万全县东北有二东髙山在张家口堡东北
　　七里西髙山在堡西北七里相去数十歩对峙如
　　门张家口之名以此又有东西両髙山在龙门县
　　西北东髙山在常峪口北十五里西髙山在青邉
　　口西北十二里又永寜城东四海冶堡北三里亦
　　有髙山
　大尖山　万全县东北六十里县西北有小尖山
　红石山　龙门县东五里上产红石可供玩好





　拂云山　龙门县东鵰鹗堡北百歩
　松山　龙门县长安堡东南里许
　石盘山　龙门县长安堡东南二十五里
　龙潭山　龙门县长安堡西一里有瀑布泉里许八
　　峰髙耸为八仙山
　西山　龙门县西
　　重熙六年夏猎龙门县西　辽史圣 宗纪　
　大松山　龙门县西
　　山在卫西十里上有古松盘曲因名　明统 志　
　　在县西北四十里　册说 　
　双塔山　一名塔 沟山　　龙门县西十五里両峰相峙上各
　　有浮像素至元中所建
　娘子山　龙门县西二十里极髙耸而无险恶之势
　　迤南有龙门山极髙峻明置龙门闗于此
　椵树山　龙门县西北
　　大白阳堡南四里上有古椵树　宣府 志　




　　赵川堡西北二十四里　册说 　
　青山　龙门县西北
　　在青邉口北八里色比羣山独青又石嵯山在口
　　北十余里册说谓之石崖山　宣府 志　
　鳌头山　龙门县西北
　　在羊房堡西北十五里上有巨石突出髙广数十
　　百丈　宣府 志　
　双峰山　龙门县北二十里両峰相向髙出众山
　立石山　懐来县东南三十里又窟窿山在县东南
　　四十里
　水谷山　一名 龙山　　懐来县南十六里
　笑隠山　一名水 头山　　懐来县南二十里元释忻笑隠甞
　　栖此因名
　松峰山　懐来县南三十里
　黄山　懐来县西北十五里又一里有青山
　螺山　懐来县北十五里




　大海陀山　懐来县东北三十里髙百仞许下有龙
　　潭
　倒刺山　一名小 五台　　在蔚县东八十里
　　神[上鹿下加]三年白鹿见代郡倒刺山　魏书灵 征志　
　　倒刺山甚层峻未有升其岭者魏土地记曰代城
　　东五十里有倒刺山上有佳大黄也　水经 注　
　　倒剌山在兴唐县东七十里亦号雪山俗传灵仙
　　所居与五台山略等亦名小五台山　元和 志　
　九宫山　蔚县东南四十里金章宗甞避暑于此又
　　名殿子山
　永寜山　蔚县东南五十里相传金章宗游猎于此
　　命名
　麻田山　蔚县东南八十里内有王喜洞通易州相
　　传汉代王喜所穿
　榆林山　西寜县东顺圣东城南二十里
　鳌鱼山　西寜县东顺圣东城西北十五里内有大




　　石如鳌狂澜至此即息俗呼为镇水鱼又大蟒山
　　在东城东北十五里
　桦山　一名 桦岭　　西寜县东南四十五里
　溜云山　西寜县西南三十五里山势嵯峨髙出云
　　表下有秋林亭辽建
　盘崖山　西寜县北少东十五里
　水沟口山　懐安县南十五里両山巍峙百余丈其
　　阳有海眼泉
　熊耳山　懐安县南三十里
　云头山　懐安县西南三十里山髙耸云覆其顶即
　　雨中有斑石洞
　虎窝山　懐安县西南三十里
　良山　懐安县西二十五里本名狼山明永乐中车
　　驾驻此改名
　平顶山　懐安县西三十里内有天窖洞四围俱山
　　惟从一穴而入




　花山　懐安县西北三十里春冬多花上有池水旱
　　不涸
　栲栳山　懐安县北八里
　白腰山　懐安县东北三十里髙耸壁立下有白土
　　如帯
　瓦窑山　懐安县东北万全左卫东南五里以陶甓
　　所在而名
　馒头山　懐安县东北万全左卫西南十五里相近
　　有没皮山山无草木故名
　长生山　延庆州东永寜城东七十里
　居庸山　延庆州永寜城东南四十里接昌平州界
　　详昌平
　多景山　延庆州永寜城西北十里
　团山　延庆州永寜城西北十五里巍然独立亦名
　　独山溪河出此
　缙阳山　一名缙 云山　　延庆州永寜城北十二里下有缙



　　阳泉又名龙安山
　双髻山　一名仙 髻山　　延庆州永寜城东北二十里东去
　　周四沟堡十五里双峰并峙状如髻然
　神仙山　延庆州永寜城东北二十五里旧有神仙
　　寨
　黑头山　延庆州东四海冶堡东三十里明嘉靖中
　　总督翁万逹言黑头山至宻云城不五六十里可
　　为直垣相属
　红门山　延庆州界东南二十里髙三里有大小红
　　门口为戍守处相近有蟒山形如蟒头
　羊头山　延庆州南十里
　笔架山　有二一在延庆州南十里三峰突起一在
　　保安州西南六十里
　玉峰山　延庆州南四十里
　柏龄山　延庆州南四十里上多柏木
　水峪山　延庆州西南五十里相近有画字山



　大翮山　一名佛 峪山　　延庆州西北
　　阳沟水径大翮小翮山南髙峦截云层陵断雾双
　　阜共秀竞举羣峰之上郡人王次仲变苍颉旧文
　　为隶书秦始皇竒而召之三征不至始皇怒令槛
　　车送之次仲化为大鸟翻飞而去落二翮于斯山
　　故其峰峦有大翮小翮之名魏土地记曰沮阳城
　　东北六十里有大翮小翮山其山在县西北二十
　　里峰举四十里上有庙即次仲庙也　水经 注　
　　懐戎有大小翮山　隋书地 理志　
　　大翮山在延庆州北二十五里相连者为小翮山
　　差卑　明统 志　
　　有佛峪山在州西北三十里下有温泉葢即大翮
　　山也　册说 　
　东螺山　延庆州西北三十里盘回而上髙七里许
　　又有西螺山在州西北六十七里
　石佛山　延庆州西北五十里岩中有古佛像因名




　石门山　延庆州北十八里中有洞南北通明如门
　　相近有官帽山
　擎笏山　延庆州北二十里峭拔孤立状如擎笏中
　　有瀑布泉飞流直下相近曰应梦山相传辽萧后
　　甞应梦建寺其上因名
　东岩山　延庆州东北十八里
　金刚山　延庆州东北二十五里
　缙山　保安州东南
　矾山　保安州东南一百二十里
　　矾山县山出白緑矾故名有矾山　辽史地 理志　
　　又有小矾山在矾山堡西北三十五里　册说 　
　东灵山　保安州东南一百二十里又西灵山在州
　　南八十里东西并峙
　涿鹿山　保安州东南
　　黄帝乃征师诸侯与蚩尤战于涿鹿之野服虔曰
　　涿鹿山名　史记五 帝纪注　





　　涿水出涿鹿山　水经 注　
　　涿鹿山在妫州东南五十里　括地 志　
　桥山　保安州东南
　　泰常七年如广幸桥山遣使者祠黄帝唐尧庙
　　　魏书太 宗纪　
　　下洛城东南四十里有桥山　魏土 地记　
　　懐戎有桥山　隋书地 理志　
　　両山相近中有一石如桥阔五尺长丈余可通行
　　因名　镇旧 志　
　笄头山　保安州西南
　　协阳水东北流厯笄头山阚骃曰笄头山在潘城
　　南　水经 注　
　釡山　保安州西南
　　黄帝合符釜山　史记五 帝纪　
　　釜山在妫州懐戎县北三里　括地 志　
　厯山　保安州西南



　　懐戎城北有厯山　括地 志　
　　潘城西北三里有厯山山上有虞舜庙　魏土 地记　
　　可汗州有厯山亦名厯阳山　辽史地 理志　
　　懐戎有厯阳山　隋书地 理志　
　羮颉山　保安州西汉髙帝七年封兄子信为羮颉
　　侯
　　羮颉山在妫州懐戎县东南十五里　括地 志　
　梁山　保安州西三十里石骨嶙峋上有土田四百
　　余亩
　保寜山　保安州西北六十里旧名白帖山
　孝文山　保安州东北八里相传魏孝文驻跸于此
　　故名其麓有龙湫
　鹞儿岭府城东二十里古名药儿岭
　沙岭　府城西北二十里亦名断云岭以岭上常有
　　阴云断续不一也今有沙岭堡
　　归化州断云岭极髙峻　辽史地 理志　



　黄土岭　赤城县北十五里
　荨麻岭　万全县西北七十里即洗马林也岭路﨑
　　岖为隘口要地
　寨儿岭　万全县西北洗马林堡南五里其山四合
　　若寨
　虞台岭　万全县西北新河口堡东北十二里
　野狐岭　万全县东北三十里势极髙峻风力猛烈
　　雁飞遇风辄堕地
　　重熙六年夏四月猎野狐岭　辽史兴 宗纪　
　浩门岭　龙门县东鵰鹗堡北二十五里明初以此
　　名驿上有古松数百株鬰然苍秀
　长安岭　一名桑 干岭　　龙门县东南本名枪竿岭明永乐
　　中改名今有堡
　洗马岭　龙门县北
　火石岭　懐来县南二十里产五色火石又有唐家
　　岭在县东南



　黒石岭　蔚县东南广昌城北五十里石多黒色地
　　势险絶明嘉靖中始筑城戌守
　退虎岭　蔚州西南七十里
　五岔岭　西寜县东南四十五里岭当通衢岐路四
　　逹
　枳儿岭　懐安县西三十里与山西天镇县接界
　雪岭　懐安县西北西阳河堡东南八里
　花皮岭　懐安县东北万全左卫东十五里
　骆驼岭　懐安县北二十里
　长城岭　延庆州东永寜城东九十里
　东灰岭　延庆州永寜城东南十里又西灰岭在城
　　南十二里
　苗乡　一作 苗香　东岭　延庆州永寜城东北十里又苗乡
　　西岭在县西北十五里
　涩石岭　一作塞 石岭　　延庆州永寜城东北十二里
　大石岭　延庆州永寜城东北五十里




　脱花岭　延庆州东四沟堡西南十二里
　将军岭　延庆州东四海冶堡东八里又堡东南十
　　三里有驴鞍岭
　大胜岭　延庆州四海冶堡西北七里
　八逹岭　延庆州南去居庸上关十七里元时以此
　　为居庸北口上有城设兵戌守
　　自八逹岭下视居庸闗若建瓴若窥井昔人谓居
　　庸之险不在关城而在八逹岭也　山水 记　
　分水岭　有二一在延庆州南四十里一在州北三
　　十里
　横岭　延庆州南四十七里当居庸之西北亦要路
　　也明季设兵戍守
　干沟岭　延庆州西北二十里
　地椒岭　延庆州西北四十里产地椒
　鸽子岭　延庆州东北靖安堡西南六里
　黒峪口岭　延庆州东北靖安堡西南十六里



