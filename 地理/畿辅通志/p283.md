<!-- { "loadSidebar": true } -->
　宋　扆　宛平人正隆进士官至沁南军节度使 贞佑二年正月元兵至怀州城破死之　
　刘徳基　大兴人贞佑初特赐进士官边邑夏兵攻城 徳基坐事积薪其旁谓家人曰城破即焚　
　　　我及城陥家人不忍纵火遂被执胁之降徳基不 屈或绐夏人曰此人素病狂故敢如此徳基曰为　
　　　人当如此耳吾岂狂耶夏人囚之已而召问 徳基曰吾岂茍生者耶遂遇害赠朝列大夫　
　王　毅　大兴人经义进士官东明令贞佑二年东明 围急毅领民兵数百人拒守城破毅犹率众　
　　　抗战力穷被执同执者前跪将降毅厉声曰忠臣 不佐二主汝乃降乎遂不屈而死赠曹州刺史　
　李伯渊　宝坻人为金都帅与崔立守汴立劫众降元 军心愤怨伯渊结义士诛立枭于承天门祭　
　　　哀 宗　

　明
　杜　竒　北平人燕王将起兵征才隽士入府竒极谏 当守臣节王怒立斩之并族其家福王时赠　
　　　翰林院检 讨谥贞直　
　马　宣　北平都指挥使靖难兵起杀张昺谢贵宣巷 战不胜东走蓟州起兵西逆遇战不利退守　
　　　蓟州出城再战又败被执大 骂不屈死建文帝褒恤其家　
　朱　鉴　北平都指挥使守大寜靖难兵至诸将皆 降鉴独力战不支被縳骂不絶口而死　
　储　福　燕山卫军年二十颇好义靖难兵入挈母妻 逃去成祖即位诏购戍卒入伍福在录中调　
　　　曲靖卫仰天哭曰我虽一介贱卒义不为 叛逆之臣在舟中日夜泣不辍竟不食死　
　黄　绶　平谷人洪武末以竒童召见送国学肄业宣 徳中成进士擢山东道御史英宗北征切谏　
　　　不听扈驾至 土木死之　
　薛　绶　本蒙古人祖薛台洪武中归附赐姓薛累官 燕山护卫指挥使遂家昌平父斌以靖难功　
　　　封永顺伯绶五歳嗣伯长骁勇善战正统中与成 国公朱勇遇冦扵鹞儿岭军败矢尽犹持空弓击　
　　　贼贼支解 之谥武毅　
　吴　瑾　嗣父爵为恭顺侯天顺初石亨恃功骄横上 颇疑之一日登翔凤楼望见亨宅第壮丽以　
　　　问诸臣众不敢语瑾独对曰此必王府也他岂僭 拟若此英宗愈疑瑾知曹钦谋不轨诣长安门告　
　　　变内廷縳吉祥且为备瑾同诸将分道击贼 战扵东华门为钦所害赠梁国公谥忠壮　



　王　铁　字徳威顺天人嘉靖进士授常熟令邑多大 猾铁贳罪俾为己用倭患起诸大猾咸请効　
　　　死乃部署子弟得数百人分防训练缮筑城垣焚 贼二十七艘后再击倭陥阵中为所害赠太仆卿　
　　　荫锦衣百户 建祠祀之　
　髙敏学　寳坻人嘉靖进士任兵科给事中劾严嵩党 赵文华廷杖死后帝悯其忠追赠光禄寺少　
　　　卿仍恤 其家　
　宗　礼　字周道京卫人嘉靖中武举累官神机营逰 击将军奉命御倭屡殱贼众总督胡宗宪檄　
　　　礼随贼所向追剿之至崇徳县之皂林倭众万余 猝至礼所统不过九百人自寅至午所杀伤过当　
　　　而礼亦身被重创兼粮尽乏食后军无救者遂力 战而殁事闻赠都督同知荫一子指挥佥事谥忠　
　　　壮 　
　王　敬　字子修延庆右卫人性亮直孤介行不类已 者虽贵不与交初为指挥同知时与永寜指　
　　　挥张澄同逰学正李彝门讲孙吴兵法彛死二人 厚赙之言及辄流涕时人以其志同方陈雷焉己　
　　　巳云州之役二人从守备孙刚往援遇敌战敬与 怀来百户陈显挺身蔽刚刚敬显俱死澄手刄三　
　　　人随亦被害 诏赠祭有差　
　丁干学　字天行本山阴人占籍宛平万厯进士授检 讨天唘甲子典江西乡试阉势方炽欲弹之　
　　　念词臣无言责乃以试录代弹文程策中极论古 来宦官之祸阉闻之怒甚矫旨削职犹衔恨乃令　
　　　奸党髙守谦诈传驾帖立时勒死崇祯初子圣肇 诣阙讼寃下法司严讯置守谦于法赠干学翰林　

　　　院侍读学士圣肇妻为山阴王 思任女名玉瑛有诗记其事　
　孙祖寿　字必之昌平人举万厯武会试歴官署都督 佥事蓟镇总兵崇祯时都城被兵祖寿已罢　
　　　官家居乃散家财招旧部曲数百人赴援殁扵阵 帝亲为文祭之祖寿初为把总时遘危疾妻张氏　
　　　割臂以疗絶饮食者七日祖寿生而妻旋死遂终 身不近妇人及为大帅部将有以金遗其子者却　
　　　弗受也他日来省祖寿赐之酒曰却金一事 善体吾心否则将尽法于汝其节槩如此　
　刘廷训　字式伯通州人性谨厚好学为诸生以久次 贡除吴桥县训导崇祯十一年我　
　本朝大兵南下吴桥令约廷训出走廷训不可率众守 　　城攻益急令卒亡去廷训以幼孙嘱浮屠隆贵已　
　　　介而趋南门谓守者曰廷训腐儒惟舍身报国二 三子盍自便焉廷训哭守者皆哭曰公死我等敢　
　　　求活守三日夜炮尽城陥廷训矢贯 骭犹疾呼力鬬连被六矢乃死入名宦　
　周腾蛟　香河人崇祯十三年以举人除汜水知县时 河南流冦方炽歳数饥人相食或劝腾蛟称　
　　　疾母往腾蛟曰君命也可避乎之任未几贼至腾 蛟竭力拒守颇有杀伤力竭城陥系印扵臂投黄　
　　　河死贼去百姓 求得其尸之　
　张人龙　遵化人为宝丰知县崇祯十四年流贼攻汝 州连陥寳丰人龙抗节死妻年少匿空舍得　
　　　免家奴四人欲乱之妻曰主亡我所恃惟若等耳 饮以醇酒四人喜皆醉妻宻遣婢告丞尉勒兵捕　
　　　杀之而扶 榇归里　
　李　耿　字毅侯顺天人崇祯进士任寿光令流冦攻 城力御之获贼辄杀而投诸水崇祯十五年　



　本朝大兵南下城破耿着 　　公服缢死城楼上　
　吴从义　本山阴人占籍大兴初字裕强梦老人抚其 背曰歳寒松栢其在斯乎余字尔歳香因更　
　　　焉崇祯庚辰进士授长安知县任二年举卓异未 行而督师孙傅庭阵殁从义请巡抚策战守以死　
　　　誓众分汛南门贼攻城西门先陥众扶之下神色 不变或劝出走从义曰城亡与亡吾将安往乃入　
　　　关壮缪庙脱甲易冠服望阙叩 头赴井死后赠按察司佥事　
　阮汉闻　字太冲顺天人读书喜大节尤习兵家言着 尉缭子解诘戎践墨诸篇万厯朝出师援朝　
　　　鲜败扵碧蹄馆汉闻方弱冠徒歩走辽东望黄龙 鸭緑访闻形势慨然有澄清之志后以事避汴梁　
　　　王孙西亭一见即延致邸中日饮以醇酒而出所 藏秘书俾尽读之以此汉闻学益进西亭故好客　
　　　四方知名士毕集门下西亭等视之独于汉闻有 加礼呼为先生而诸名士亦俱心折汉闻羣以阮　
　　　先生称之扵是阮先生之名重河南北西亭死汉 闻郁郁不自得乃徙居尉氏聚徒敎授崇祯初诏　
　　　举隠逸巡按御史李日宣上其名不报流冦大起 援诸将皆骄蹇不肯办贼汉闻愤恨曰诸君皆　
　　　妇人也妇人犹有自奋杀敌者乃取古来妇女以 武勇见者集为女云台书及贼攻尉氏汉闻已卧　
　　　病犹据床尽地为守御方略贼闻其名下令必 生致之城陥被擒大骂不屈而死时年七十　
　曹鸣鹗　大兴人以勇敢称官河南道中军守备尝率 兵五百剿流贼数千贼纠党数万困鹗于赵　
　　　寨鹗血战数昼夜矢尽马踣犹里疮歩鬬 被执贼诱降不屈喷血怒骂乃支解之　
　宋一鹤　宛平人崇祯三年举扵乡授敎谕以荐选知 山东邱县累升汝南兵备道驻信阳先后剿　

　　　定剧贼黄三耀刘喜才李万庆等抚其众数十万 进副使调郧阳擢佥都御史巡抚湖广大破罗汝　
　　　才等扵丰邑坪斩首三千余级为荆楚第一功复 移驻蕲州焚舟扼贼渡贼移而北一鹤又断横江　
　　　贼遂不敢渡一鹤起乡举不十年骤秉节钺廷臣 不能无忮又因其为杨嗣昌所荐疏诋益众会以　
　　　襄阳陥夺职戴罪十五年李自成陥徳安荆门一 鹤以献陵为重趋赴承天贼已骤至明年正月承　
　　　天陥一鹤 自经死　
　李毓英　固安人以恩贡为武昌通判崇祯十六 年献贼渡江陥武昌毓英阖门自缢死　
　朱之冯　字乐三宛平人天唘进士授户部主事税 河西务有羡金之冯留公帑无所私歴青州　
　　　叅议禽治土豪权贵为请不听迁河东副使大猾 朱全宇潜通流冦之冯禽杀之寻擢佥都御史抚　
　　　宣镇李自成陥大同宣人汹汹之冯集文武绅士 于城楼设髙皇帝位誓众死守检卧内衣被尽以　
　　　搞兵惟留朱衣一袭授中军官曰有不幸即以此 里我中官杜勲欵语讽之冯同降之冯厉声叱之　
　　　俄而贼大至勲竟开门纳贼入之冯命转炮内击 炮孔皆牢下铁钉不可拔左右环泣拥之冯行之　
　　　冯曰离此一歩无死所矣易朝服南向九叩怀中 出遗奏授提塘范继稷缒堞下即解带自缢死福　
　　　王时赠兵部尚书谥忠毅方之冯官山东以进表 入都家属留济南已而济南破妻冯匿姑及子于　
　　　他所而已从容投井死姑李闻之亦絶粒死之冯 扶柩还庐墓侧晨昬伏泣者三年或劝更娶之冯　
　　　曰宗祊之祀有人矣且吾妻之死如何者而负之 并惧无以见吾母也遂终其身不复近妇人入名　
　　　宦 　



　陶宗仪　宻云人歴官辽东寜前卫副总兵崇祯癸未 城陥同弟宗颜侄熊家丁文明皆死之事闻　
　　　赐祭赠镇国将军 弟侄等俱赠校尉　
　王孕懋　霸州人崇祯进士授户部主事以廉介称累 官寜武兵备道副使甲申流冦犯寜武登陴　
　　　固守礟击贼无算城陥自 刎死娄杨氏亦投井死　
　张国光　大兴人中崇祯癸酉乡试除知商邱县闯贼 犯境遣伪官至县光斩以殉后闻京师陥叹　
　　　曰今日之难受君禄者犹活身食肉与犬豕何 别国光虽小臣请从先帝于地下遂自经死　
　成　徳　字符升怀柔人举崇祯四年进士知滋阳县 清操絶俗疾恶若仇以抗直忤知府知府温　
　　　体仁客也遂诬徳贪虐得逮问徳于道中具疏 极论温体仁罪不报徳母张伺体仁长安街绕舆　
　　　大骂拾瓦砾掷之体仁恚疏闻于朝诏五城御史 驱逐移徳镇抚司掠治杖午门下戍边坐赃六千　
　　　有竒徳居戍所七年用御史詹兆恒荐起知如皋 寻擢兵部主事徳以母老三疏力辞不允抵都甫　
　　　三月城陥闻帝崩恸哭持鸡酒奔奠梓宫前触地 流血贼露刄胁之不为动奠毕归家有妹年二十　
　　　余未嫁徳谓曰我死汝何依妹请先死徳称善哭 而视其缢继室霍请继之徳痛不及视入别其母　
　　　哭尽哀出而自缢母见子女及子妇皆死亦投缳 死先是怀柔城破徳父文桂遇害家属尽没妻刘　
　　　在京以征徳赃急忧悸死至是又阖门死难唯幼 子寄友人家获存福王时赠光禄卿谥忠毅　
　本朝赐谥 　　介愍　
　金　铉　字伯玉本武进人占籍大兴祖汝升南京户 部郎中父显汀州知府铉少有大志以圣贤　

　　　自期年十八举乡试第一明年成进士除扬州敎 授日进诸生阐濂洛正学虽燕居言动不茍诸生　
　　　严惮之再迁工部主事中官张彛宪综户工二部 檄诸曹以属贠礼见铉疏争之彛宪乃摭火器不　
