<!-- { "loadSidebar": true } -->
谕兵部京师为辇毂重地人民商贾四方辐辏京城内外
　统辖必有専责务俾稽察奸宄消弭盗贼然后商民得
　以安堵今城内地方既属步军统领管理城外巡捕三
　营又属兵部督捕等衙门管辖内外责任各殊不相统
　摄遇有盗案反难察缉嗣后巡捕三营亦令步军统领
　管理京城内外一体巡察责任既専则于芟除盗贼安
　辑商民庶有裨益其三营事务作何归并管理着九卿
　詹事科道会同确议具奏尔部即遵谕行
　　康熙三十一年正月初二日




卷一

谕大学士去岁陜西西安等处年谷不收罔有积贮以致
　闾阎困苦至极已遣使赈济之矣直隶所辖地方素有
　储蓄或州县稍有不登即以所储米谷从均赡给是以
　民生获济良多今年丰歉尚未可知陜西省府州县现
　存米谷之数应行察明先时预备至各省府州县皆令
　积贮米谷数千石则裨益黎庶者大矣可下各该督抚
　等令各府州县积贮米谷其所积谷数当逐一缮册详
　报户部着九卿詹事科道等会议以闻
　　康熙三十二年十一月二十五日
谕户部朕念切民生时廑宵旰或在宫禁之中或经巡省
　之地务以编氓疾苦备悉咨询其从各省来京陛见官
　员及往来奉使人等亦无不以该省雨泽曽否应时田
　亩有无收获并闾阎资生情形一一体访比年以来因
　国家经费尚充遂将各省地丁额赋及旧欠钱粮节次
　蠲免即从前未经停征之漕粮亦逐年免征总欲使海
　隅苍生培固元气庶臻于家给人足之风今岁畿辅地




卷一

　　方虽禾稼未获稔收初意小民餬口之需犹足资给未
　　必生计遂致艰难顷者展谒
山陵沿途察访民隠见今岁雨水过溢田亩被淹没者甚多
　　谷耗不登米价翔贵又闻顺天河间保定永平四府所
　　属皆然目前米价既贵将来春夏之际时值益昻小民
　　必艰粒食此朕目所亲覩若来岁钱粮仍然征收朕心
　　实有未忍顺天河间保定永平四府康熙三十三年应
　　征地丁银米着通行蠲免所有歴年旧欠悉与豁除行
　　文该抚晓谕各属务令人沾实惠以副朕子育黎元至
　　意尔部即遵谕行特谕
　　　康熙三十三年二月初一日
　谕内阁据户部所察霸州等十州县存贮米五万七千五
　　百余石谷八百石天津卫存贮米一万石谷四万四千
　　一百余石此米谷现在仓与否足以赈给与否若足用
　　则以余米平价粜与百姓可行与否山东漕粮截留数
　　万石平价粜卖则谷价不腾于民大有裨益今挽至何




卷一

　州县平价以粜应截留米若千万石即遣户部司官一
　员至巡抚郭世隆处令其逐一迅速详议付彼赍奏
　　康熙三十三年三月初八日
谕大学士直所属被灾之霸州永清等州县其发粟赈
　济及以仓米平价粜卖彼地小民得沾实惠与否可遣
　官察视之尔等与九卿詹事科道会议以闻
　　康熙三十三年九月十三日
谕内阁今岁雨水通州以南新筑之堤完固无恙惟东北
　旧堤冲决数处此皆有闗于民田迅速坚固修筑为切
　要也侍郎常书向曽遣阅视今仍令常书往详看奏闻
　侍卫亦令一二人偕往
　　康熙三十三年九月十九日
谕户部朕惟黎元率育全恃农桑每遇岁时丰穰比屋皆
　能自赡傥一经旱潦粒食无资即有俯仰不给之虞非
　相时缓急而先事图维则补助之恩难以徧沛顷巡歴
　边外道经密云等处地方见田亩歉收米谷价贵闾阎




卷一

　匮乏衣食不充目前既已艰难来岁何所倚赖宜豫为
　筹划用俾资生着遣部院堂上官二员会同直隶巡抚
　亲诣年岁不登之各州县详察明白应作何区处赒济
　确议具奏其八旗披甲当差及孤寡无依年老有疾中
　伤退闲人等有实系贫窭窘于谋生者着各该都统详
　察姓名报部应作何恩恤尔部议奏着即遵谕行特谕
　　康熙三十三年十一月初九日
谕大学士去岁发通州仓米每月以万石平价粜卖大有
　济于百姓今岁通州附近之地谷米稔收仍照去年每
　月以万石令仓场侍郎亲自阅视平价粜卖
　　康熙三十三年十一月初九日
谕大学士密云顺义附近地方今年米谷未收出常平仓
　所贮米谷平价照常粜卖外朕所命转运积贮之米每
　月发千石平价粜之此事遣户部贤能殷实司官各一
　员监视粜卖
　　康熙三十四年正月二十六日




卷一

谕内阁去岁于直隶山东河南山西陜西江南诸省下诏
　捕蝗诸郡国尽皆捕灭蝗不为灾农田大获惟鳯阳一
　郡未能尽捕去岁雨水连绵今岁春时若或稍旱蝗所
　遗种至复发生遂成灾沴以困吾民未可知也凡事必
　豫防而备之斯克有济其下户部速勅直隶山东河南
　山西陜西江南诸巡抚准前制亟宜耕耨田亩令土瘗
　蝗种毋致成患若或田亩有不能尽耕者蝗始发生即
　力为扑灭毋使滋蔓为灾
　　康熙三十四年二月二十四日
谕内阁通州道路曽禁行车令于两傍行今两傍圮壊来
　往维艰可弛其禁令于道中行车又京师大街之中亦
　令车行毋禁
　　康熙三十四年六月十五日
谕大学士近耍儿渡决口及天津以南此二处其相视河
　之故道可开河或达之海或达之大河者其识之于十
　月间奏闻当遣人往视




卷一

　　康熙三十四年六月十五日
谕大学士沙河巩化城卢沟桥拱极城灞上诸地马坊城
　垣勅工部察看于某地有可营建兵房若干间者同前
　造事并议以闻
　　康熙三十四年九月二十四日
谕户部直隶顺天保定河间永平四府所属地方今岁水
　潦伤稼三农歉收朕巡幸所至徧加谘访闻髙阜之产
　尚有秋成而卑下之田被潦者多计所收获不能相敌
　虽经勘灾颁赈不致仳离失所而须办钱粮若仍行征
　取则民力匮乏难以输将朕心深切不忍着将四府康
　熙三十五年地丁银米全与蠲免用示寛恤其霸州雄
　县香河寳坻四处皆有水道可以转输每处着发米一
　万石各差司官一员赍往照彼地时价减值发粜以资
　民食着行文该抚通行晓谕俾均沾实惠副朕轸念灾
　黎至意尔部即遵谕行特谕
　　康熙三十五年二月初四日




卷一

谕内阁通州至大通桥向无民船往来其有禁例乎今若
　令小舟泛载似于民生殊有利济可令户工二部会同
　仓场侍郎具议以闻
　　康熙三十五年七月初六日
谕大学士此次军兴宣化府大同府饲马修路百姓劳苦
　至矣尔等识之俟十月间启奏以蠲来岁田租
　　康熙三十五年九月二十三日
谕户部宣化府钱粮前已屡经蠲免但比年以来所属各
　州县牧养军前需用马匹又大兵络绎往来各有支给
　经费而供亿甚繁殊劳民力朕巡幸经临深切轸念着
　将康熙三十六年宣化府属地丁银米全与蠲豁仍行
　文该抚通行晓谕俾民间均沾实惠以副朕寛恤黎元
　至意尔部即遵谕行特谕
　　康熙三十五年十二月二十九日
谕大学士去岁霸州等处州县曽运通州之米与被灾百
　姓减价平粜闾阎甚为得济今年水灾更甚应如去岁




卷一

　运米于各州县平粜可勅直隶巡抚沈朝聘何州何县
　当运米若干与民懋迁之其作速详察即缮满字折子
　具奏毋缓俟开印时也
　　康熙三十七年二月二十五日
谕内阁遣户部曽经保举司官二员于被水灾沿河之保
　定霸州固安文安大城永清开州新安等州县截留山
　东河南漕粮每处运致一万石以备积贮米价腾贵时
　平值粜卖勅户部速议具奏
　　康熙三十七年二月二十五日
谕内阁霸州新安等处此数年来水发时浑河之水与保
　定府南之河水常有泛涨旗下及民人荘田皆被渰没
　详询其故盖因保定府南之河水与浑河之水汇流于
　一处势不能容以致泛滥此二河道着左都御史于成
　龙往保定府南河着原任总督王新命往作何修治令
　其水自分流详看绘图议奏今值农事方兴不可用百
　姓之力遣旗下丁壮备器械给以银米令其修筑伊等




卷一

　往时部院衙门司官笔帖式酌量奏请带往于十日之
　内即令启行
　　康熙三十九年七月二十五日
谕户部国家要务莫如贵粟重农朕宵旰图治念切民生
　惟期年谷顺成积贮饶裕于以休养黎元咸登乐利今
　闻直隶各省雨泽以时秋成大熟当此丰收之时正当
　以饥馑为念诚恐岁稔谷贱小民罔知爱惜粒米狼戾
　以致家无储蓄一遇岁歉遂至仳离着该督抚严饬地
　方有司劝谕民间撙节烦费加意积贮务使盖藏有余
　闾阎充裕以副朕重农敦本爱养元元至意尔部即遵
　谕行特谕
　　康熙四十年二月十五日
谕直隶巡抚朕歴年省耕畿甸咨访民隠屡行蠲赈加惠
　黎元近见霸州大城文安地居洼下被水最甚虽遇丰
　年民犹艰食其三州县节年积逋及本年应征地丁正
　项尔即将应蠲钱粮细加察明豁免所免数目仍行题




卷一

报务使真正穷民咸沾实惠如有势豪土棍包揽侵冒
不肖有司聴胥吏作弊指富作贫假揑灾伤以致泽不
下究尔据实题参期于民困获苏以副朕爱养轸恤之
意特谕











　畿辅通志卷一





卷


卷二

　　钦定四库全书
　　　畿辅通志卷二
　诏谕
圣祖仁皇帝
　　　康熙四十一年六月初一日
　谕礼部这训饬士子文若令各府州县学宫一体勒石恐
　　有不产石州县地方或致借端扰派着俟国子监勒石
　　后以榻本彚颁各省转发所属各学
　　　康熙四十二年二月初五日
　谕永定河分司朕观黄河险要地方应下挑水埽坝现今
　　永定河朕亲指示挑水等工俱有裨益尔遵照朕指示
　　式様前往烟墩九里冈龙窝三处筑挑水坝数座试看
　　有无裨益虽被冲壊无妨完工之日令该地方官尽心
　　防守如有蛰陷不时修葺可将此旨传与总河张鹏翮
　　速派贤员令其多备物料夫匠于朕回銮之前完工需
　　用钱粮与尔无涉不可经手工完将用过钱粮记明具




卷二

　奏如遇桃泛水发即行停止
　　康熙四十二年五月十九日
谕礼部国子监文庙现勅广善库官员动帑修理顺天府
　学尊经阁等处亦着一并督修用弘文教
　　康熙四十三年十月初七日
谕户部今岁直隶地方雨旸应候禾稼有秋各郡民生皆
　获安恒业惟是去岁山东被灾之民自冬月以迄春夏
　流离转徙入顺天河间境内者甚多于时设厂煑糜所
　在赈救因而米价至今未减诚恐近畿一路闾井小民
　绌于生计是宜加恩寛恤用弘休养顺天河间二府属
　康熙四十四年应征地丁银米着通行蠲免该巡抚即
　饬府州县官张示徧谕务俾穷乡僻壤均沾实惠以副
　朝廷优轸畿辅黎氓至意尔部即遵谕行特谕
　　康熙四十四年十一月十七日
谕户部朕宵旰勤民廑恩爱养惟务简征寛赋以期实惠
　黎元间有州县水旱不登即诏所司亟议蠲赈其直隶




卷二

　各省每岁应输额赋有以次递蠲者有频蠲数年者有
