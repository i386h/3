<!-- { "loadSidebar": true } -->
　　寺津在堡西南四里龙王堂池在堡西南三里即
　　蚩尤泉也　保安 州志　
　潘泉　在保安州西南古潘县地即古潘泉也
　　潘泉故渎上承潘泉于潘城中其泉纵横十数步
　　东出城注协阳闗水雨盛则通注阳旱则不流唯
　　洴泉而已　水泉 志　
　暖汤　在赤城县北云州堡寳济乡一处出泉凡七
　　十二眼
　鏊底汤　在龙门县西赵川堡东南八里
　　汤在宣府镇东六十里冬夏水溢望之热气氤氲
　　病者浴之立愈　明统 志　
　深井　在镇城西南六十里深不见底故名　明统 志　





　康济井　在万全县北二里山巅极清彻
　洪赞井　在龙门县东长安岭西
　古井　在延庆州西北七十里元时凿水极甘冽上
　　有团柱亭
　舜井　在保安州西南七十里舜乡堡
　　懐戎县城内有舜井　括地 志　
易州
　五里河　在州东五里源出州北梁村流至定兴县
　　与易水合
　巨马河　即涞水也在涞水县东三里自顺天府房
　　山县分流南入县界至定兴入白沟河
　清水河　在涞水县北于家庄南流至县东北入巨
　　马河
　易水　在易州南一名武水亦曰中易源出寛中谷
　　流至定兴合巨马河入白沟
　　易水出西山寛中谷厯武夫闗东出兼武水之称




　　　水经 注　
　　武水名中易在易州南三十里发源寛中谷流至
　　定兴河阳渡合巨马河入白沟　舆图 　
　濡水　即北易亦曰北濡在易州北源出穷独山南
　　入定兴亦与巨马河合
　　濡水出故安县西北穷独山南谷　水经 注　
　　濡水名北易出穷独山南入定兴与涞水合　舆 图　
　雹水　在易州南三十里一曰瀑河亦曰鲍河即南
　　易水也源出独石岗经安肃容城下流安州新安
　　与徐水会为长流河
　　易水出广昌县东南郎山东北燕王仙台其东谓
　　之石虎罡罡之东麓即泉源所导也其水东流有
　　毖水南会浑波同注俗谓之雹河　水经 注　
　　雹水在州治西南六十里　易州 志　
　　鲍河即雹水今之南易水也在县北闗外　安肃 县志　
　　安州雹河自容城入流至新安为长流河　安州 志　





　　　按寰宇记易州有三易水其中易出故安阎乡
　　　城谷中即桑钦水经之易水郦道元所云兼武
　　　水之称者今自易州而归于定兴之河阳渡史
　　　云燕太子丹祖送荆轲于易水上即此也其北
　　　易一名安国河出穷独山中亦曰濡水即郦道
　　　元所云易会北濡乱流入涞者也今亦自易州
　　　南入定兴与涞水合而源泉白杨诸泉皆会焉
　　　其南易为雹水出石兽岗即郦道元所云石虎
　　　罡东麓泉源浑波同注俗谓之雹河者是也今
　　　自易州经安肃容城而达于安州之依城河三
　　　易唯南流自为一派中北二水源亦微弱自入
　　　定兴与涞水合而其流始大以同出易州曰武
　　　曰濡曰雹互摄通称总谓之易水兹特从其分
　　　出之名而列之并详附其源流于此
　女思谷水　在易州西南五十里
　　女思谷水出西南女思涧东北流注于易谓之三




　　会口　水经 注　
　子庄溪水　在易州西南五十里即紫荆闗水也自
　　紫荆闗流径州南下流入白涧口
　白杨水　在易州西
　　白杨水出遒县之白杨岭下时人谓之虎眼泉也
　　　水经 注　
　　白杨水流经州南三里与五里河合　旧志 　
　源泉水　在易州西北
　　源泉水发北溪东西流注濡水　水经 注　
　　源泉在州西北八里南流注于易水　方舆 纪要　
　浑塘沟水　在易州北
　　浑塘沟水出遒县西白马山南溪中东南流入濡
　　水　水经 注　
　檀山水　在涞水县西北
　　濡水东合檀山水水径县西北檀山西南南流与
　　石泉水合水出石泉固东南隅广二十许步深三





　　丈　水经 注　
　紫水　在涞水县西
　　紫水出圣人城北大亘下东南流左会垒砢溪水
　　水出东北西南流注紫石溪水紫石溪水又径圣
　　人城东又东南右会檐石水水出檐石硎东南流
　　径圣人城东南南流注紫石水又南注于涞水　水 经　
　　　注 　
　　涞水至河阳渡与易水合自下通名为白沟河　定 兴　
　　　县 志　
　　　按巨马源出涞山至房山分为二支一东流涿
　　　州一南流涞水　详顺 天府　
　马跑泉　在易州东北二十里相传唐太宗征髙丽
　　驻跸于此马跑泉出因名
　圣女泉　在涞水县西北
　　濡水入遒县城东大陂内有泉满而不流俗谓圣
　　女泉　水经 注　




　军士川　在易州西一百里原出龙村社下流入于
　　易水
　白涧溪　在涞水县西北
　　涞水径楼亭北左属白涧溪水有二源合注一川
　　川石皓然望同积雪故以物色受之其水又东北
　　流谓之石曹水伏流地下溢则通津委注谓之白
　　磵口　水经 注　
　雷溪　在易州西南
　　雷溪在易州西南发源五回岭即徐河上流也滩
　　石湍急声闻若雷故名　明一 统志　
　金台陂　在易州东
　　濡水分为二渎一出金台陂　水经 注　
　　金台陂在州东南三十里陂侧有台燕昭王所建
　　置金于上以招贤士故名　名胜 志　
　神井　在易州南城上火神庙内其水面与地平
　抟虎涧　在广昌县南五里晋李存孝抟虎处





　木瓜涧　在广昌县东南四十里唐李克用讨刘仁
　　恭于此
冀州
　滹沱河　在州北自保定府束鹿县流入与漳水合
　　东下衡水武邑又东入深州之武强县界之河自
本朝顺治二年入州境有二口一由束鹿县韩村庄至
　　州界赵家庄入漳一由智邱村四七营温浪口等
　　村过堤北入漳自合漳后即入衡水武邑界达河
　　间府境　冀州 志　
　胡卢河　此漳滏之会流也在州西北二十五里自
　　赵州宁晋县东北流经南宫县北又东至州界合
　　于滹沱
　　信都有胡卢河　文献 通考　
　　漳河由磁洺州南入冀州与胡卢河合　宋史河 渠志　
　　漳河在州西北三十五里自宁晋县胡卢河东北
　　流经南宫县北又东流至此　方舆 纪要　




　　漳滏合流至冀州之王家庄乃与滹沱合又二十
　　里至冀州堤北又二十里至衡水县之浪子桥又
　　七十里至衡水之石桥又四十里至武邑之圏头
　　又三十里至武邑之赵桥又二十里至武强之小
　　范　磁州 志　
　漳河　在南宫县南此漳水自山东邱县东行之一
　　支也自广平府威县流经县南又东北经枣强县
　　东南与河间府故城县接界又北经武邑县南与
　　河间府阜城县接界俗亦谓之老漳河　详广 平府　
　小漳河　在新河县旧城西十里漳河之分流也自
　　赵州宁晋县流经县界又东经冀州合盐河熙宁
　　七年知冀州王庆民言州有小漳河向为黄河北
　　流所壅今河已东乞开浚　宋史河 渠志　
　　新河县西南仙汪庄以东杨庄以北至于严城明
　　成化以前皆为河泊有蒲鱼之利又县界河沟村
　　有古河受巨鹿北下北分为二支一支趋北由县





　　东冯招村东入冀州一支东流由千家庄南入冀
　　州俱通盐河盖皆漳河之分流也　河渠 考　
　索卢河　在枣强县西北三十里[卫河]分流也自河
　　间府故城县界流经县西南复折而北出河间府
　　阜城县合于刘麟河
　　索卢水旧有广川长河之名故索卢县以此名也
　　或曰索卢之溢涸视[卫河]之盈缩云　方舆 纪要　
　饮马河　在枣强县东南三十里索卢之分流也下
　　流仍合于索卢河
　黄卢河　亦名黄路河在枣强县南自广平府清河
　　县流径南宫入县界又东北入河间府阜城县
　　黄路河在南宫县东南八十里上流自清河县城
　　北流入县境又北入枣强县又东北至河间府阜
　　城县合于刘麟河今湮废其地斥卤水潦数集　方 舆　
　　　纪 要　
　韩家河　在武邑县西昌泥村东北流入深州武强




　　县之龙知河又堤南河在县西北明正徳中滹沱
　　冲啮经此又东冲孙木市亦名孙木市河
　夹河　在武邑县北三十里漳河支流也自衡水县
　　界流入又东入滹沱河
　盐河　在衡水县西南二里许自冀州流入北通漳
　　水冬春则涸秋夏常盈以地生盐故名
　洚水　在冀州北旧曰绛渎亦曰洚水枯渎又云枯
　　洚渠自顺徳府广宗县流入南宫县北又东北径
　　州城北而入衡水武邑县界合于漳河
　　导河北过洚水　禹贡 　
　　信都有禹贡洚水东入海　汉书地 理志　
　　绛渎东南流经九门县南又东南径南宫城北又
　　东南径缭县故城北又北径安城南又北径辟阳
　　亭又北径信都城东散入泽渚西至于信都城东
　　连于广川县之张甲故渎同归于海　水经 注　
　　清河郡经城县界有枯洚渠北入信都　杜佑 通典　





　　南宫洚水故渎在县东南六里　元和 志　
　　洚水禹贡导河北过洚水即此今谓之枯洚渠西
　　南自南宫县界流入又云洚水枯渎在州东南二
　　十里　南宫县洚水在县东南六里自清河郡经
　　城县流入　寰宇 记　
　　南宫县洚水在县治南自广宗县流入又东北入
　　冀州界　冀州水在州治北自南宫县东北流经
　　州城北而入衡水武邑界　衡水县洚水在县南
　　自冀州流入其东岸即武邑县也又东北流经武
　　邑县北而入于漳水　方舆 纪要　
　　洚水枯渎歴板台经南宫冀州而下趋于衡水旧
　　有大防以备水患岁久堤壊每夏秋潦水交集由
　　虹江口至旧县汪洋数十里冲啮为民患　正定 府志　
　[长芦]水　在州西漳水支流也今亦曰[长芦]沟自宁
　　晋县流经南宫县入州界又东北入衡水县界
　　[长芦]水东径堂阳县故城南又东径九门坡又东




　　径扶栁县故城南又东屈北径信都县故城西其
　　水侧城北注又北径安阳城东又北径武阳城东
　　又北为博广池又北径下博县故城东而北流注
　　于衡水　水经 注　
　　信都县衡水亦曰[长芦]水即浊漳之下流也西北
　　去县六十二里　衡水衡水县南二百步　武邑
　　县水北去县三十二里　元和 志　
　　漳水自宁晋县东北流经南宫县北又东流至州
　　西北入衡水县界谓之[长芦]水　方舆 纪要　
　　[长芦]沟在州西二里金史地理志衡水武邑俱有
　　[长芦]河即此派也　冀州 志　
　黄河故道　在州东南及南宫县东南枣强县南
　　河决馆陶分为屯氏河东北经魏郡清河信都渤
　　海入海广深与大河等　汉书沟 洫志　
　　大河故渎北出为屯氏河经馆陶县东东北出左
　　渎又北径经城东缭城西又径南宫县西北注洚





　　渎右渎又东北至广宗县故城南又东北径界城
