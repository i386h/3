<!-- { "loadSidebar": true } -->
　　邨居杂诗四首　　　　　　　　刘　因
　邻翁走相报隔窗呼我起数日不见山今朝翠如洗
　黄昏雨气浓喜色满南亩谁知一夜风吹放门前栁
　独立偶懐古临风还自伤一声樵唱起回首暮山苍

　削树题诗句画沙知酒筹他年成故事萧更风流
　明
　　西山　　　　　　　　　　　　郝　敬
　西山三百寺十日徧经行归与家人语山多不记名
　　慈恩寺　　　　　　　　　　　李东阳
　水绕湖边树花垂石上藤长来寺前坐不识寺前僧
　　广福观　　　　　　　　　　　李东阳
　飞楼凌倒景下照清彻底时有步虚声随风度湖水
　　夏日过韦园作　　　　　　　　陶望龄
　清池不濡轨时有幽鹭浴临流风来端坐意已足
本朝
　　过沧州　　　　　　　　　　　王士祯
　春草千里合春波两岸生迢迢新栁色碧过丱兮城
　　赵简子渡河处　　　　　　　　王士祯
　鸡鸣问津吏冰雪满交河日上回风起如闻河激歌
　　燕京郊西杂咏　　　　　　　　朱彝尊



　香山十八盘盘盘种松栢唯见独行僧稀逄采樵客
　　十八 盘　
　高梁寒食时昔年盛游冶隔水百重花长堤两走马
　　高梁 河　
　鯈鱼千百头湖水二三尺有时白云生不见钓台石
　　钓台 　
　吾笑石季龙尔何知好士罗致山城中哀哉数君子
　　君子 城　
　雕宫委礓砾暗粉剥莓苔想见明昌日芙蓉殿脚开
　　芙蓉 殿　
　乱石侵花当奔沙拥树根黄牛冈上月横笛过前村
　　黄牛 冈　
　壤磴接云根流泉来树底婉转入僧厨淙淙鸣不已
　　香水 院　
　禅枝啼谷鸟忍草松闗偶入樵人径桃花又一山
　　夹山 寺　

　石瓮久已徙青山仍旧名去都无一舍已觉旅尘清
　　瓮山 　
　　获鹿道中望抱犊山　　　　　　王士禄
　茫茫懐古心悠悠鹿泉路不逄抱犊人怅望青山暮
　　蔺相如回车处　　　　　　　　窦克勤
　能叱秦王方回赵相车若非操胜算社稷惧邱墟
　一避国威壮将军亦负荆强邻虽虎视不敢数加兵
　　诗　七言絶句
　唐
　　咏高渐离诗　　　　　　　　　李　白
　燕南壮士吴门豪筑中置铅鱼隠刀感君恩重许君
　命泰山一掷轻鸿毛
　　易水诗　　　　　　　　　　　马　戴
　荆轲西去不复返易水东流无尽期落日萧条蓟城
　北黄沙白草任风吹
　　送客还幽州　　　　　　　　　李　益



　怊怅秦城送独归蓟门云树远依依秋来莫射南来
　鴈纵遣乘春更北飞
　　滹沱见蕃使　　　　　　　　　李　益
　漠南春色到滹沱边栁青青塞马多万里江山今不
　闭汉家频许郅支和
　　易水　　　　　　　　　　　　胡　曾
　一旦秦王马角生燕丹曾此别荆卿行人欲识无穷
　恨听取东流易水声
　　渡滹沱河　　　　　　　　　　胡　曾
　光武经营业未兴王兵革暂凭陵湏知后汉功臣
　力不及滹沱一片冰
　　过邯郸　　　　　　　　　　　胡　曾
　晓入邯郸十里春东风吹下玊楼尘青娥莫怪频含
　笑记得当年失步人
　　渡桑干　　　　　　　　　　　贾　岛
　客舍幷州已十霜归心日夜忆咸阳无端又渡桑干

　水却望幷州是故乡
　　边庭怨　　　　　　　　　　　卢　弼
　春衣昨夜到榆闗故国烟花想已残小妇不知归未
　得朝朝应上望夫山
　卢龙塞外草初肥燕乳平芜晓不飞乡国近来音信
　断至今犹自着寒衣
　　泊花石浦　　　　　　　　　　刘言史
　旧业藂台废苑东年为梗复为杜鹃啼断回家
　梦半在邯郸驿树中
　　经贾岛墓　　　　　　　　　　郑　谷
　水绕荒村县路斜耕人讶我乆咨嗟重来兼恐无寻
　处落日风吹鼓子花
　宋
　　瓦桥闗　　　　　　　　　　　欧阳修
　古闗衰栁聚寒鸦驻马城边日影斜犹去西楼二千
　里行人到此莫思家



　　过白河涧　　　　　　　　　　蘓　辙
　乱山环合疑无路小径萦回长傍溪髣髴梦中寻蜀
　道兴州东谷凤州西
　　还雄州　　　　　　　　　　　沈文通
　济济新声出禁潢边城一听醉千觞明朝便是南归
　客已觉身依日月傍
　　使辽至雄闗　　　　　　　　　彭汝助
　马头今日过中都到得雄州更有书道路莫嗔音问
　少天寒沙漠鴈来疏
　　邯郸道　　　　　　　　　　　范成大
　薄晓霜侵使者车邯郸阪峻且徐驱困来也作黄梁
　梦不梦封侯梦石湖
　　邢台驿　　　　　　　　　　　范成大
　太行东麓照邢州万迭烟螺紫翠浮谁解登临管风
　物枯荷老栁替人愁
　　内丘梨园　　　　　　　　　　范成大

　汗后鹅梨爽似冰花身耐乆老犹荣园翁指似还三
　叹曾共翁身见太平
　　赵州石桥　　　　　　　　　　范成大
　石色如霜鐡色新洨河南北尚通津不因再度皇华
　使谁洗奚车塞马尘
　　东坡祠堂　　　　　　　　　　范成大
　化原坊里尚黉堂闻道蘓仙有奉尝想见当年行乐
　处牙旗鐡马照金章
　　望都　　　　　　　　　　　　范成大
　荒寺钟解客鞍由山东畔白烟寒望都风土连唐
　县翁媪排门帯瘿看
　　范阳驿　　　　　　　　　　　范成大
　邮亭偪仄但宜冬恰似披裘坐土空枕上惊回丹阁
　梦屋头白塔满铃风
　　琉璃河　　　　　　　　　　　范成大
　烟林葱蒨带回塘桥影惊人失睡乡健起褰帷揩病



　眼琉璃河上看鸳鸯
　　灰洞　　　　　　　　　　　　范成大
　塞北风沙涨檐路经灰洞十分添鞍莫问尘多
　少马耳冥蒙不见尖
　　良乡　　　　　　　　　　　　范成大
　新寒冻指似排籖村酒虽酸未可嫌紫烂山梨红皱
　枣总输易栗十分甜
　　过河间夜宿家则翁三絶　　　　文天祥
　空有丹心贯碧霄泮冰亡国不崇朝小臣万死无遗
　嘅曾见天心十八朝
　南归鴈荡报郎君老子精神健十分不为瀛州复相
　见阿戎翻隔万山云
　江南车葢走燕山老子傍观袖手闲见说新诗题甲
　子桃源元只在人间
　　滹沱河　　　　　　　　　　　文天祥
　过了长江与大河横流数仞絶滹沱萧王麦饭曾仓

　卒回首中天感慨多
　金
　　卢沟　　　　　　　　　　　　赵秉文
　河分桥柱如瓜蔓路入都门似犬牙落日卢沟沟上
　栁送人度出京华
　　鸡鸣山　　　　　　　　　　　赵秉文
　烟蒸山腹晴犹湿河带冰澌暖渐流独立鸡鸣看日
　出五云多处是皇州
　元
　　咏白沟河　　　　　　　　　　郝　经
　易水南边是白沟北人为界海东头石郎作帝从珂
　败便割燕云十六州
　　抱阳山　　　　　　　　　　　郝　经
　孱颜苍玉抱幽村突兀双龙窟宅尊回首万山东尽
　处冷烟平逺半乾坤
　　沙丘台　　　　　　　　　　　王　恽



　一从竒货落韦机秦自庄襄统已非大宝前依王命
　论牛当马后一何为
　高璧投来识已真沙丘台下泣宫臣事机说到还元
　处造物扵中太戏人
　　玉河　　　　　　　　　　　　马祖常
　御沟春水晓潺湲直似长虹曲似环流入宫墙纔咫
　尺便分天上与人间
　　李陵台　　　　　　　　　　　许有壬
　李陵台下驻分台红药金莲徧地开斜日一鞭三十
　里北山飞雨逐人来
　　故县道中　　　　　　　　　　安　熙
　尘事年来亦屡更此身与世淡无情敝裘羸马嘉阳
　道只有云山管送迎
　　过献王墓　　　　　　　　　　萨都拉
　西风老树昏鸦集日落荒城暮雨崩寂寞断碑秋草
　里行人遥指献王陵

　　宿[长芦]　　　　　　　　　　　萨都拉
　栁花漠漠春归寺栁色青青晩渡江屋角松声撼风
　雨道人一夜不开窗
　　代王城金波泉　　　　　　　　李光溥
　一脉金波唤作泉孤城小小带疏烟从容三让登车
　后黼黻炎刘四百年
　　早发滹沱感冰合　　　　　　　陈　孚
　征鼔连天战血红存亡只寄寸冰中凭谁剪取麒麟
　碧画作云台第一功
　　吕公祠　　　　　　　　　　　陈　孚
　山形夭矫苍精剑日气瞳蒙紫磨丹度尽世人人不
　识青烟起处是邯郸
　明
　　蓟门闻笛　　　　　　　　　　林　荣
　冒寒重到塞垣游鐡笛依依起戍楼应有盛唐遗谱
　在月中三唱小梁州



　　项节妇　　　　　　　　　　　林　荣
　一生孤苦分宜堪邻女相怜不整簪向使此身江北
　老祗应挥涙想江南
　　杏花台　　　　　　　　　　　王　璜
　二月南郊载酒频古台寂寞杏花春林间黄鸟休窥
　客不是当年旧主人
　老去光阴落日斜春风杖屦意长嗟祗应有恨怜芳
　草总是无缘看杏花
　　夏日出文明门　　　　　　　　薛　瑄
　文明门外栁阴阴百转黄鹂送好音行过御沟回望
　处凤凰楼阁五云深
　　古北口　　　　　　　　　　　倪　敬
　虎豹森严雉堞牢乱山如入云高驱车直上西冈
　顶沙漠依稀见白旄
　　修滹沱河有感　　　　　　　　尹　耕
　高筑长堤深浚河黄埃赤日奈如何休将汗滴滹沱

　水滴入滹沱水更多
　　塞上曲送王元美　　　　　　　李攀龙
　燕山寒影落高秋北折榆闗大海流马上白云随汉
　使不知何处不堪愁
　　易水诗　　　　　　　　　　　傅　珪
　荒邨野寺古今秋白涧西来易水流征羽声中悲士
　怒不知别后同雠
　　易水诗　　　　　　　　　　　冯惟敏
　水声山色自前朝西望强秦万里遥一自荆卿从此
　去秋风千载尚萧萧
　　居庸闗　　　　　　　　　　　皇甫汸
　山城落日照居庸抗岭回峦紫翠重十月边陲尘不
　起万年陵寝雾常封
　　卢龙署中有寄　　　　　　　　王世贞
　山城小雨鹧鸪啼杨栁辞寒緑正齐我梦春闺独不
　见怕乘云雨过辽西



　　　昌黎石门　　　　　　　　　　杜　谦
　　鳌驾山来碣石间两厓雄峙作重闗池桥水自龙津
　　出仙馆人从鸟道还
　　　谱孤竹旧事感悼　　　　　　　王仲黙
　　剑解双龙记玉楼繁华如梦水东流年来鹤返家山
　　路秃栁残松共语愁
　本朝
　　　保定阅兵　　　　　　　　　　果亲王
　　忠爱心余缵武功私豵献豜有遗风旬宣
帝命教冬阅攘臂争开霹弓
　　　又
　　琱弧月偃霜铦驷介麃麃整暇传旄羽缤纷金鼓
　　肃静如山岳动如川
　　　侍从登景山　　　　　　　　　张　英
　　追随登陟翠峯马首云生石上松俯视万家图画
　　里祇因身得近

飞龙
　　　唐槐　　　　　　　　　　　　李基和
　　记得开元寺里松半随浓艳谢春风白头谁复谭天
　　宝烽火渔阳剩此翁
　　　卢沟张华旧居　　　　　　　　田　雯
　　水志山经入洛余黄埃一路扑金车桥边先到张华
　　宅借读嫏嬛数卷书
