<!-- { "loadSidebar": true } -->
　　　生复顺流而东登泰山观渤海至邹峄乂潜学者 数年由是诗文益进万歴五年还乡里拜邱垄邑　
　　　令结庐以处之踰年复之江南寓云间徐宗伯家 一日谓宗伯曰可为我具一舟我将观海宗伯如　
　　　其言遂乘舟而去不知所终所著有燕 石文集布衣诗集清平唱和诗行世　
本朝
　贾　穆　南宫人性至孝事继母能得其欢心读书好 学凡经史子集莫不编摩成帙行文规仿欧　



　　　曾诗歌兼擅唐宋以岁贡司训房山甫至即制诗 祭贾岛墓比归年已耄耋犹与邑子弟论文不辍　
　　　所著有樊桐山樵文稿瘦仙裔 人诗稿康熙五十九年祀乡贤　
赵州
　汉
　吾丘寿王　字子赵人从董仲舒受春秋高才通明 征为光禄大夫汾阴得寳鼎羣臣皆贺以　
　　　为周鼎寿王独曰天祚有徳宝 鼎自出乃汉宝非周宝上善之　
　南北朝魏
　李公绪　字穆叔平棘人魏末为冀州司马属疾去官 沈冥乐道雅好著书撰兴言礼质仪古今记　
　　　畧元子赵记赵语 等书并行于世　
　唐
　李阳氷　字少温赵郡人以词翰名干元间为缙云令 值岁旱祷城隍与神约不雨即焚庙及期而　
　　　雨自为文记之后迁 当涂令篆书尤着　
　李　建　字杓直赵郡人贞元中补校书郎徳宗思得 文学者或以建闻擢翰林学士顺宗立与王　
　　　叔文不合左迁后拜刑部侍郎初建为学时 家贫苦后虽贵显未尝置垣屋以清俭称　
　宋
　李之仪　赵州人善属文尤工尺牍仕为枢宻编修官 罢归寓颕昌代范纯仁作遗表帝见之悲怆　

　　　不已之仪自号姑溪 老农有文集六十卷　
　元
　张　翥　字仲举寜晋人学文于李存学诗于仇远至 元末以荐授国子助教累迁翰林承旨卒翥　
　　　以诗文鸣世而文不如诗近体长短句尤 工乱后藳多散失所存唯蜕庵乐府三卷　
　明
　冯时化　字与川栢乡人博涉经史为诗文骀荡不覊 有人伦鍳赵南星为童子时时化见其文曰　
　　　此他日名臣也遂以女妻之性嗜酒常作 梦游无懐山记复捃摭诸书为酒史八篇　
　魏大成　字时夫栢乡人年十五补诸生名骎骎起试 于大比者七数竒不售遂屏弃举业杜门着　
　　　书宾朋希觏其面常着养生弗 佛二论一时传诵年七十五卒　
深州
　汉
　崔　骃　字亭伯安平人博学有伟才与班固传毅齐 名肃宗修古礼巡狩方岳骃上四巡颂词甚　
　　　典美帝谓窦宪曰卿知崔骃乎对曰班固数为臣 说之而未见也帝曰卿爱班固而忽崔骃此叶公　
　　　之好龙也宪因辟骃为主簿宪骄恣骃数 諌之宪不能容出为长岑令不之官而归　
　晋
　张　载　字孟阳安平人博学有文章太康初至蜀省 父着剑阁铭益州刺史上其文帝命镌之于　



　　　剑阁由是知名起家著作 郎累拜中书侍郎告归　
　张　恊　字景阳载弟少有儁才与载齐名辟公府掾 厯迁河间内史于时所在冦盗恊遂屏居革　
　　　泽以吟咏自娱拟诸文士作七命世以 为工弟元字季阳亦能文时号三张　
　南北朝魏
　崔孝芬　字恭梓安平人早有才识高祖召见除著作 佐郎厯官吏部尚书孝芬博文口辨商确古　
　　　今听者忘疲所 着文章数十篇　
　隋
　孙万寿　字仙期武强人年十四就熊安生受五经兼 博渉子史善属文高祖时拜大理司直有集　
　　　十卷 行世　
　崔　颐　字祖浚安平人七岁能属文开皇初射策高 第与诸儒定礼乐授校书郎居母忧水浆不　
　　　入口者五日后奉诏 与诸儒撰区宇图志　
　唐
　李百药　字重规隋内史令徳林子七岁能属文父友 读徐陵文有刈琅邪之稻句叹不得其事百　
　　　药进曰春秋瑀子籍稻杜预谓在琅邪客大惊号 竒童贞观中累迁宗正卿卒百药名臣子翰藻沉　
　　　欝诗尤其所长樵厮皆能 讽之所撰北齐书行于世　
　张　鷟　字文成陆泽人早慧絶伦为儿时梦紫文大 鸟五色成文止于庭大父曰吾闻五色赤文　

　　　鳯也紫文鷟也若殆以文章瑞朝廷乎遂以命名 调露初登进士第人称其文如青铜钱万选万中　
　　　号青钱学士官 终司门员外郎　
　宋
　李宗讷　字大辨饶阳人司空昉子补太庙斋郎谒吏 部铨邉光范意其年少未能属辞语之曰茍　
　　　援笔成六韵诗虽不试书判可入等矣宗讷赋诗 立就遂拟秘书省正字明日权国子监丞雍熙初　
　　　累迁比 部郎中　
　李宗谔　字昌武宗讷弟七岁能属文第进士累官翰 林学士尝着翰林杂记以纪国朝制度上之　
　　　宗谔究心典礼凡制创损益靡不与 闻晓音律工隶书有文集六十卷　
本朝
　赵云孙　字瑶草深州人善楷书埀髫入泮名噪士林 嗜古好竒旁通竒门六壬及天文律厯等书　
　　　尝语人武侯木牛流马亦人所能为但欠工夫耳 及见观星台浑天仪别为积筭一法简而能精卒　
　　　祀乡 贤　
　张蜚英　字名儒深州人廪膳生笃学好善亹亹不倦 所著有四书杞园讲义及禹贡质疑二册皆　
　　　详明可传 卒祀乡贤　
　吕维垣　字子师深州人年十七为诸生试必冠军笃 志勤学间与同人语及有年少取巍科辄指　
　　　为不幸着有易经订正注觧 及诗文传记等篇卒祀乡贤　



定州
　隋
　李文博　博陵人性贞介鲠直开皇中直秘书内省典 校羣籍不妄通宾客恒以礼法自处文博夲　
　　　为经学后读史书于诸子尤所该洽 性长议论善属文为薛道衡所称　
　唐
　刘禹锡　字梦得中山人工文章登博学宏词科为监 察御史累迁苏州刺史以政最赐金紫服迁　
　　　太子宾客善 诗晚节尤精　
　宋
　王安中　字履道曲阳人进士第宣和中累官翰林学 士为文丰润敏拔所著有初察集七十六卷　

钦定四库全书
　畿辅通志卷八十
　　卓行
顺天府
　汉
　韩　福　涿郡人元鳯元年三月赐郡所选有行义者 涿郡韩福等五人帛人五十疋遣归诏曰朕　
　　　闵劳以官职之事其务修孝弟以 教乡里令郡县常以正月赐羊酒　
　北齐
　鲜于文宗　渔阳人年七岁父以种芋时亡 明年芋时对芋呜咽如此终身　
　元
　刘器之　良乡人五世同居英 宗临其家诏旌之　
　曽　徳　渔阳人宗圣裔母亡父仲祥再娶左氏携家 襄阳兵乱与左氏相失徳徧求之五年乃得　
　　　于广海间奉迎 以归孝养甚至　
　田善甫　寳坻人家贫孝养不怠亲出乘驴扶 掖不离侧终身不渝至正间旌其闾　
　哈都齐　大都固安州人母疾医不效割 左胁取肉作羹进母数日愈　
　宋　杞　一作宗祀大都人年十九父殁哀极成疾伏 榻犹哭不止泪尽继之以血既葬作遗书嘱

　　　妻杨氏曰善守志 以事吾母遂卒　
　明
　张　拾　遵化人幼孤力作养母元末召戎籍晨起 必拜母而后赴伍暮归亦如之母病目旦夕　
　　　吁天母目复明洪武 中诏旌之蠲其役　
　顾仲礼　保定人幼孤事母孝洪武中蝗起仲礼行田 间泣曰食吾苖何以养母俄疾风吹蝗去母　
　　　没仲礼年已六 十庐墓三载　
　杨小儿　永清人性至孝母疾小儿刲肪下肉一片妻 周氏亦刲臂肉煎汤以进母病得痊洪武中　
　　　旌 表　
　张法保　大兴人永乐中为金吾卫总旗祖母病刲股 煑汁以进获痊后复病刲臂肉疗之亦愈擢　
　　　尚寳 丞　
　赵　升　永清人母病升虔祷于佛刲臂肉 令妻韩氏煎汤疗母永乐中旌表　
　刘懐义　大兴人性醇谨事亲 以孝闻正统中旌表　
　侯　显　昌平人为诸生母丧庐墓 虎狼逺迹正统中旌表　
　谷大用　蓟州人正统时监生祭酒李时勉忤太监王 振枷于国子监门三日不释时炎暑蒸欝时　
　　　勉病不能胜大用愤激以只名具疏请以身代疏 入得并释大用素朴鲁不为六馆所知及是名动　
　　　京师官至 户部主事　

　韩　定　字世安锦衣卫籍天顺时曹钦反定避难民 家有霍千户者适与俱后霍为仇诬拟辟临　
　　　刑指定以辩定不以大案为怯力 争之霍遂得释定官至鸿胪寺卿　
　龚然胜　宛平人性至孝事亲存 没尽礼天顺间旌表　
　万　盛　大兴人举于乡父母殁并卢墓三 年有灵芝驯鹿之异成化中旌表　
　方　荣　大兴人神机营都指挥佥事母丧庐墓每旦 诣营阅操毕即负土培塜有羣乌翔集其树　
　　　成化中 旌表　
　柳　芳　武清人母殁自营塜圹庐其旁白鹤来巢所 艺麦一茎两穗服徐复留三载成化中旌表　
　周尚文　东安人父目瞽以舌舐之复明后为乐昌训 导母丧归葬庐于墓盗不敢犯成化中旌表　
　秦　贵　霸州人自贵以上七 世同居成化中旌表　
　李　琚　密云人自琚以上六 世同居弘治中旌表　
　韩　鹏　定边卫人自鹏以上六 世同居弘治中旌表　
　钱　福　大兴人父丧庐墓有乌鹊 白鸠之瑞弘治中旌表　
　王　原　文安人父珣正徳中困于里役弃家去不知 所往时原方在襁褓及长仰天泣曰人而无　
　　　父何以生为泣与母别寻其父歴齐鲁间数年偶 宿土神祠梦僧与语曰如来真个来好去还须去　
　　　原惊寤遇老人为占之曰当南行求之寺中原如 其言行至辉县之带山有寺曰梦觉大雪宿寺门　
　　　下僧怜而询其所自因呼寺中供炊者与叙乡里 则其父也相持哭迎之归诏旌其门父子皆享年　



　　　八十余子孙盛 甚科目不絶　
　郝　勲　字孟立涿州人举嘉靖丁酉乡试以母老躬 耕奉养不赴铨选及母殁卢墓三年不至私　
　　　室修族谱立谱训以教亲逊族人化之共爨者不 析各爨者复合同居至二百余口一时称为义门　
　张　坤　永清人嘉靖中父麒被诬死于戍坤幼甚痛 父寃每与弟讷相对泣及长母没遂弃家触　
　　　胃烟瘴卒寻父骸肩 负以归与母合葬焉　
　李　彪　大兴人善事父母郷党 以孝称隆庆中旌表　
　吴端御　字宜仆宛平人事亲孝母病冬月思甘蔗日 夜涕泣求之忽于山谷中得蔗数夲奉母遂　
　　　愈人以为孝感所 着有织绚堂集　
　余之祥　字鳯梧宛平人父仕彰徳教授归里雅慕山 游祥僃肩舆饬具竭力以娱父心兄亡躬亲　
　　　殡敛时学使校士渔阳已及期亲友促之去不听 事毕始赴以兄丧过劳感暑疾卒所学甚邃着有　
　　　四书宗旨要言羲经 统旨葩经宗旨等书　
　裴成锦　永清人幼孤不识父面闻母言辄涕泣岁时 伏腊必诣父墓哭奠母没亦如之终其身　
　贾　懋　永清人天性纯孝晨昏定省必跪饮食必亲 奉以进父染疫母患疮家贫懋竭力医药朝　
　　　夕吁天求代 亲俱获痊　
　崔光业　香河人父疾囓指祷于神愿减已算 以益父殁庐墓三年崇祯中旌表　
　刘　绯　永清人崇祯丙子城陷父被执绯 哀恳求以身代敌感其诚俱舍之　

　　王政行　字次泉昌平州人崇祯中官守备里居甲申 三月庄烈帝后既殉社稷梓宫暴露伪符下　
