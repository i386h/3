<!-- { "loadSidebar": true } -->
　爪河出新滏阳以达天津明时尚通顺治十八年邑
　令吴懐忠复为修浚所以大陆乃可耕作而农田不
　至淹没也今则隆平之河尽塞民皆筑室以居新滏
　河亦淤成髙地彼此牵制俱难议浚余不得已于癸

　亥岁筑沣河长堤二十里可救二三千顷之良田乃
　以子丑连潦水势汹涌堤既成而复壊人咸惜之至
　于百泉河发源太行山经邢台南和之境而环任之
　东南为大宋村废石桥所淤遏遂横决杜科等村被
　患最剧余为筑口者两年于兹屡合而屡决去冬乃
　议撤石桥以达其流于大陆而大宋士民执风水之
　说物而不化余再三开陈其利害于是翻然乐从今
　正月始捐俸兴工尽发桥石之陷于地者重建髙石
　桥一座梁髙一丈阔倍之其规模视昔有加五阅月
　而告竣众因请余记之余惟为民牧者惟问田赋之
　所从入而不问田赋之所从出因循成习委天地之
　大利而不知视斯民之疾苦而莫之救可胜浩叹昔
　大禹治河首凿龙门而水性始顺今通此桥其功之
　大小不同而顺水之性则一也但桥下河沙易积每
　岁水涸时必常加疏浚不致复陷于淤泥中则为功
　易而为利久后有为国计民生考渚阳水利因此桥



　　而并议大陆之疏凿者庶几信而有征东坡谓水利
　　不可诿之于天专咎人事之不修真千古知本之论
　　哉若两村人士皆有乐输襄事之功亦不可没也例
　　得书名于后是为记
　　　重修董子祠堂记　　　　　　　李光地
　　凡仕宦所至首考其地之先贤先儒以暨名臣髙士
　　风被于来世者为之垣墉俎豆使邦人有所称思礼
　　也景州旧有董子祠而窄隘无规橅且芜不修无以
　　动州人仰止之敬岁甲申知州事周钺遂更买地于
　　城东偏斥大其基出资营葺凡门堂室庑斋房具备
　　自舍菜降登及官吏止憇学者讲肄之所皆寛然有
　　余又能以扈从自请于
天子赐以额字曰阐道醇儒此千古之异数而钺之勤恳
　　诚款为可书也吏部尚书管理直隶巡抚事李光地
　　观祠之成而记之曰韩愈氏论道醇孟子而疵况雄
　　当已然于董子则莫之及何哉在汉惟刘向颇知之

　　以为王佐之材伊吕之匹刘歆班固虽颇过其论然
　　亦谓六经离析之余使学者有所统壹为羣儒首则
　　非扬雄以下之所及也韩氏于孟子之后乐道扬雄
　　至于董子同时如司马迁相如皆有述焉而独遗于
　　是是皆以华实为进退岂笃论哉自宋以来更历大
　　儒而其品始定于是三之书上拟七篇而与之相
　　接盖其曰天性曰天地之性则性善之所出也其说
　　虽源于孝经乐记而汉唐诸儒未有能述之者谓非
　　有闻于性与天道之传者乎其对江都王义利之分
　　王霸之判则孟氏所反复于齐梁之廷累千百言以
　　悟世者如此而已然则谓孔孟既没董子之学独醇
　　程朱之言不可易也自是而又五百余年以
　熈代尧舜孔孟之统复合三十年间自邹鲁圣贤之区
　　以逮濓洛关闽诸儒毓生居寓讲读之处皆贲以
天章髙鳌巨牓而董子旧里近属
　畿封亦徼



俯俞下州小臣之请阐幽显微使千载道系粲然重光恩
　　明意美埀示罔极程朱之言至是益信岂非所谓百
　　世以俟圣人而不惑者与地适以持节于兹因木石
　　之竣记识月日自托不腐又将使州之人士仰窥
圣代表章之盛下守此邦文献之传庶几嗣音有继爰述
　　旧闻表新褒以告来者仍使钺董其事而勒之祠左
　　　逰　京师郭南废园记　　　　　汪　琬
　　出宣武门横径菜市穿委巷而南得废地数亩有胜
　　国时民家故园在焉余居京师十年逰其地者屡矣
　　最后偕二三子饮于此箕踞偃松之下相羊杂花
　　之间余与二三子皆乐之日中而徃及晡而后返余
　　乃告二三子曰昔孔子乐以忘忧子渊氏箪瓢陋巷
　　不改其乐此皆至人惟道徳之适而性命之安是以
　　无所往而不乐也至于吾党则不然学焉而不足养
　　焉而不充纷纷然劫之以忧患而济之以私欲斯二
　　者日寻未已则其所不乐者不既多乎茍非有所寄

　　焉亦何以逌然而笑洒然而歌悠然而有心也哉
　　然则吾与二三子取酒以为欢撷芳以为玩葢亦出
　　于无聊之思不得已而寄诸斯园以相乐也非所谓
　　乐其乐者也夫必能乐其乐然后命之曰至人
勅修福聚寺碑记　　　　　　　　　　蒋廷锡
　　葢闻发愿者开八筏之津得大善者集三明之福
　　均分慈雨百禄罄宜广法云兆民溥被庵罗园里
　　吉祥与欢喜俱生薝卜林前嘉庆随因縁无尽涿州福
　　聚寺者地本
　神畿门临大道挟河逺派接圣水之碧浔鸣泽渟流注
　　甘泉之黛壑琉璃湛澈桂映宝池璎珞纷椿标慧
　　日洵招提之清境实兰若之灵基
皇上嘉豫春和岁巡甸服青旌按道存问髙年云葢行郊
　　省观风教搴茭架石推能仁济度之功望杏瞻蒲展
　　上徳耔耘之报孔昭符贶屡纪丰登
凤辇经临雁堂缔构出



　宫庭之布施俄开四面逰观现舍卫之规模顿起十方
　　敬礼金沙始筑鼛鼔讫工
念众生
锡名福聚青鸳白马俨列三辅之中矫鹤腾螭髙出九衢
　　之表觐
光童叟投体珍台侍
跸簪缨停骖净土启无邉之禅恱烟霞悉佛性道芽缔有
　　觉之良因草木尽心灯意蘂覩化城幡影尘袖珠还
　　聆梵宇呗声莲舟岸近足圆胜果益畅
皇风爰缀芜词用宣香界俾仰神道之自在咸知
圣造之同和豪镜千光千千福相潮音万种万万福田契
　　彼真如并跻仁寿云尔
　　　新建保定总督公署碑记　　　　唐执玉
　　我
皇上圣明天纵励精图治明目达聪凡四海九州岛之内吏
　　治之得失民生所愿欲无一不厪

圣心宵旰靡间百度振兴凡城郭川防仓厫道路宜完旧
　　以便事经始以利民者无一不周谘详度立发帑金
　　次第修举维保定督臣公署旧在城西北隅湫隘庳
　　陋观曕不肃雍正七年钦天监监正明图户部主事
　　管志宁奉使易州
特谕道经保定相度督署基址当城之中得叅军旧署辨
　　方而定植焉寻奉　怡贤亲王传谕前署督　臣 　杨鲲
　　庀材鸠工并发公帑作始于己酉三月朔后三日落
　　成于十有一月望后八日其东西之广度以丈四十
　　有二南北之深几倍焉周垣崇闳庭阶轩厂自治事
　　之堂燕私之居文武将吏岁时公燕之所朝夕听事
　　之以及合乐之轩教射之圃材官之次众之舍
　　府廏斋厨细大毕具工方讫功而　臣 　执玉适
圣承乏于此伏念我
皇上鉴照寰宇一日万几以一督臣公署之不称乃得上
　　达



宸聪俯赐经画俾得其宜则当此任者所以察吏之疵求
　　民之隠以宣我
皇上之政教者当何如以一督臣公署之不称而遣官相
　　度给发帑金恢宏旧度以安其居处肃其观瞻则居
　　此地者所以竭诚効忠无事不敬无时不勤以称我
皇上之徳意者当何如岂惟臣以非材叨冒
恩遇朝夕出入触目警心以自朂励哉凡监司郡守及二
　　十有二州百一十有七县之牧长旅进于斯者皆宜
　　鼓舞濯磨各张厥职以自奋于
清时也欣逢
旷典宜勒丰碑以埀永久　臣 　执玉乃袚濯宿斋而敬记焉
　　　莲花池修建书院增置使馆碑记
　　　　　　　　　　　　　　　　　李　卫
皇上御宇十有一年久道化成俊乂辈出谕徳宣逺輶轩
　　四达
命直省建立书院教育英才徳意之厚与天同功

　畿辅首善之地应
诏宜先而上谷城中楹接枑连择地不易又惟周礼国野
　　之道有庐有宿有馆亦王政也城当西南十省
　　孔道贵戚近臣奉
朝命徃来及分节　畿辅大僚以公事来者郡无公所假
　　馆市何以佐
明徳恢政体也古莲花池上有临漪亭肇自唐上元间志
　　谓鱼泳鸟翔得潇湘之趣地故寥廓元守帅张柔崇
　　构馆榭始成巨观明万厯间阛阓四集轶有其地先
　　后守者购其遗址葺其颓圯正其方面位次池馆之
　　规制遂相传至今遡诸学道之士澄心利物揽胜好
　　古今昔同揆良有悠然当余心者而余于斯地乃一
　　举而两得也始余以雍正十年建节保阳环池行数
　　十武亭馆就荒池水阏不东注顾以林泉幽邃云物
　　苍然于士子读书为宜周回余址寛闲爽垲又于冠
　　葢驻宿为便辄欣然有得期于公余葺理整顿以为



　　吾职所当为而建立书院之
诏适下爰与司藩王君司臬窦君观察彭君郡守县令商
　　度以大门甬道折行池北故有南向听事堂后精舍
　　便室东西廊庑大小曲房若干间因旧起废建为书
　　院凡栋宇檐樀榱楣轩窻阶除墙垣门户之制无不
　　新铁石瓦甓丹雘黝垩屏幛几席之材无不饬计徒
　　庸书糇粮属其役于清苑令徐徳泰而董其成名以
　　莲池书院从其始也又即书院东甬道西地鸠工庀
　　材构皇华亭馆如干楹方向规模略如书院公遇燕
　　见退食居息宾从登眺服仆御莫不有所制綦备
　　矣循甬道直行池东折而南地可五六亩旧有厂轩
　　曲廊葺而治之益构南向听事五区东向精舍三区
　　亭一所小山丛树竹篱松牖参错其间为垣三面别
　　曰南园备课士谭燕之所又使节之同时并集者可
　　以环池而居也新旧共为门三堂五斋四左右庑八
　　魁阁一廊五平台一亭二楼一小屋四十余区池二

　　桥一经始于雍正十一年之五月落成于是年之九
　　月共费金钱若干万动支公费若干余皆余捐养亷
　　以足之既成延名宿集诸生肄习书院劝学兴徳敬
　　以
赐帑千金置常稔地岁课租以资膏火此后从日众修
　　俸饩薪定议公捐以期经久榜所下
诏于院之上方而志其条约于讲堂之次雍正十二年
　　冬　亲藩奉
命过保阳搴帷池上亦得适馆之安若其它公卿侍从行
　　李徃来车马有所无患燥湿使馆之成于政体得也
　　两院东西相属面清流为限跨石梁为阈使节应酬
　　与匡坐唫诵不相妨杂至其丛薄交映碧浪成文羣
　　籁吹万时鸟变声虽喧寂异境动静殊趋然一俯仰
　　而同领略其髙旷一闻见而同触发其天机游神物
　　外不分畛域意象中通无隔阂则又天造地设而
　　两得其所者已曩余制浙修举紫阳敷文两书院训



　　迪淛士颇有振兴又凡湖山胜槩旧迹所存加意修
　　葺以为太平液洽咏歌之一助也今兹之举既以宣
朝廷乐育人材之雅化而益以广
圣皇恵使臣轸原隰之盛心且以表
王畿都之中巍乎焕乎有以廓大古人之遗迹而更新
　　之吾知萃麟凤于文苑征杞梓于儒林乐嘉宾之至
　　止颂徳音之孔昭歌诗诵酒吹笙池馆之胜山
　　川之灵且自庆其辉光之日新而遭逢盛事有什伯
　　于千载以前者是固封疆大吏有事斯土者所乐为
　　而后之君子亦愿以时修葺历永逺而勿替者也遂
　　记其缘起而镌诸石以告之
　　　保定郡学乐器记　　　　　　　王　謩
　　古者造士之法必以诗书礼乐而乐为尤重自虞廷
