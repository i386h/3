<!-- { "loadSidebar": true } -->
　　　朝门外五日奉旨诘责渊遂弃举子业隐山中国 练其乡人李贼犯京师倡义勤王率兵二千人至　
　　　栢乡闻都城陷乃还设龙亭哭临贼众至被杀尸 暴烈日中十余日不壊有黄犬守之不去土人以　
　　　神祀 之　
　常仕艾　成安人充正定营书四十年小心无过崇祯 末从征流贼受箭伤且死悲歌曰报国一心　
　　　终未遂愿为厉鬼向西征歌毕遂 死抚院杨闻之嘉叹令厚恤之　
本朝

　　刘　璇　字章思永年人贡生喜为诗知沁源县迁郧 阳同知贼王光泰攻城陷被执呵曰若何不　
　　　　具刍粮璇张目厉骂不屈被杀 赠按察司副使荫一子入监　
　　李芳澄　字银槎广平人由举人知鄜州王 永强之乱竭力拒守城破不屈死　
　赠按察司佥事 予祭葬荫一子入监　
　　宋永誉　字葆祉永年人由举人知郿县值逆贼贺珍 作乱永誉预画战守计誓与城存亡珍持牌　
　　　　诱降许以厚禄永誉碎牌囚其使遂薄城下攻五 日夜城陷永誉被执挺立骂不絶口贼怒遂手刅　
　　　　之事 平　
　赠按察司佥事荫 　　　一子入监　
　大名府
　　唐
　　李敬业　离狐人绩之孙少从绩征伐有勇名歴太仆 少卿袭英国公为眉州刺史嗣圣元年诸武　
　　　　擅命敬业谋起兵称匡复府上将镇扬州大都督 旬日兵十余万传檄州县疏武后过恶复庐陵王　
　　　　位武后遣李孝 逸击之兵败死　
　　杜求仁　湘州洹水人正伦从子有雅才永淳中授监 察御史坐事为黟令与徐敬业举兵为兴复　
　　　　府左长史 死于难　
　　南霁云　魏州顿邱人尚衡击汴州贼以为先锋遣至 睢阳与张巡计事遂留事巡巡遣霁云求救　



　　　于贺兰进明进明忌巡声威无出师意爱霁云壮 欲留之为具食霁云慷慨曰云来时睢阳人不食　
　　　月余日矣义不忍独食因拔刀断一指以示进明 一座皆大惊泣下云知进明终无出师意即驰去　
　　　未几城陷贼以刅胁降巡巡不屈又降霁云云未 应巡呼曰南八男儿死耳不可为不义屈云笑曰　
　　　欲将以有为也公有 言云敢不死遂死之　
　谷从政　魏州昌乐人崇义子畧涉儒学有风操事李 寳臣歴定州刺史及惟岳知节度与田悦谋　
　　　拒命从政极谏不纳从政塞门移疾不屈惟岳疑 其怨望日伺之从政乃仰药死曰吾不恨死而痛　
　　　渠覆宗矣后惟岳被杀 于王武俊如其揣云　
　吴　溆　濮州濮阳人章敬皇后之弟代宗立擢太子 詹事建中初迁金吾大将军溆循循有礼譲　
　　　无倨气矜色见重朝廷朱泚反诏大臣持节慰晓 徳宗顾左右无敢行溆曰陛下不以臣无能愿至　
　　　贼中喻天子之意帝大悦即日赉诏见泚具道帝 待以不疑者而泚故留溆不遣卒被害赠太子太　
　　　保谥曰忠子士矩文学早就喜与 豪英游开成初为江西观察使　
　乐彦祯　魏州人歴博州刺史下河阳有功迁澶州诏 领魏博留后进节度使累加检校尚书左仆　
　　　射同中书门下平章事彦祯喜儒术引公乘亿李 山甫皆在幕府嗣襄王煴之乱彦祯使山甫往见　
　　　镇州王镕欲合幽邢沧诸镇同盟拒贼 镕厚谢卒不克已而军乱彦祯被杀　
　宋
　郭　永　大名元城人少刚敏勇决为丹州司法参军 守武人为奸利无所忌永数引法裁之守盛　

　　　威临永永不为动寻知大谷县大谷人安其政以 为自有令无永比者累迁河东提点刑狱宗泽守　
　　　京师厉兵积粟将复两河以大名当冲要檄永相 犄角不数日声振河朔泽卒刘豫来攻大名孤城　
　　　无援永率士昼夜乘城伺间则出兵徂击城陷金 人召永永怒骂不絶一家皆遇害赠资政殿学士　
　　　谥勇 节　
　金
　纳哈塔富拉塔　大名路明安人承安时进士调大名路 教授累官河州防御使夏人围定羗富　
　　　拉塔击走之入为户部尚书兴定二 年潞州破力战而死赠御史大夫　
　萨哈勒安礼　本名酌大名路人登进士为泰安州刺 史元兵至城破被执初不识其为谁或　
　　　妄以酒监对安礼曰我刺史也何以讳为使之跪 安礼不屈遂以戈撞其胸而杀之诏赠泰定军节　
　　　度使谥 坚贞　
　苏　椿　大名人以元帅守许州时元兵南下至许节 度使石伦遣提控高珪斥堠珪降元引大兵　
　　　至城下使韩寿孙持檄招降椿杀之既 而城陷椿被擒元将怒其不屈杀之　
　元
　郭　嘉　字符礼濮阳人祖昂父惠俱以战功显嘉慷 慨有大志登泰定三年进士第累迁广寜路　
　　　总管兼诸卾啰劝农防御有诏团练义兵嘉招集 民数千教以坐作进退号令齐一赏罚明信东方　
　　　诸郡钱粮之富甲兵之精称嘉为最至正十八年 贼至围城亘数十里有大呼者曰何不出降嘉挽　



　　　弓射呼者中其左颊堕马死贼稍引退嘉遂开西 门逐之贼大至力战以死事闻赠河南江北等处　
　　　行省右丞封太 原郡公谥忠烈　
　刘天孚　字裕民大名人由中书译史为东平总管府 判官改知冠州再知许州所至有治绩后知　
　　　河中府视事两日陜西行省丞相阿实罕举兵至河 中天孚日夜治战守具选丁壮分守要害凡八遣　
　　　人乞援不报阿实罕縳栰河上欲纵火屠城同知 府事特尔格诣阿实罕军阿实罕囚之敛船济兵既　
　　　入城胁天孚附已天孚谓幕僚曰吾何忍负上恩 且与其辱于阿实罕之手吾宁蹈河以死时天寒　
　　　氷坚天孚拔所佩剑斫氷北望再拜脱衣 投氷中事平赠军彭城郡侯谥忠毅　
　巴　延　一名师圣字宗道世居开州濮阳县自弱冠 即以斯文为己任至正四年以隠士征至京　
　　　师授翰林待制预修金史既毕辞归四方来学者 千余人其学务真知力践不屑事举子词章士出　
　　　其门不问知其为巴延氏学者十八年河南贼至 巴延渡漳北行邦人从之者数十万家至磁与贼　
　　　遇贼知巴延名士生刦之将诱以富贵巴延骂不 屈引劲受刅与妻子俱死之赠奉议大夫谥文节　
　卞　琛　大名人游学京师补国子生既而丁母忧至 正十二年盗起琛统丁壮数百人击贼众溃　
　　　散被擒贼素知琛谕之曰汝从我觧汝縳不从杀 汝琛唾骂曰我国子生也义寜死不从贼生骂不　
　　　止贼屡胁 不听杀之　
　明
　王　溏　长垣人正徳间由监生任襄城县县丞流冦 攻城溏竭力拒守城陷为贼执不屈死襄民　

　　　立祠 祀之　
　李其纪　字布宸清丰人万歴进士授工部主事会有 京仓之役工竣归羡金于朝调吏部主事歴　
　　　升郎中典选事上嘉其亷直后以事左迁 行人司副遂还里崇祯十五年城陷死焉　
　陈广心　元城人由乡举官 教谕崇祯十五年　
　夲朝大兵临城将陷广心衣冠危坐以待诸子环泣请 　　避厉声曰吾生平所学何事岂为儿女恋恋耶遂　
　　　被 杀　
　杜斗愚　清丰县人任富阳县知 县家居崇祯十五年　
　本朝兵至死之南乐监生 　　郑献书亦同时殉难　
　靳圣居　字淑孔长垣人由进士任庆阳推官擢刑部 郎未行而流贼陷闗中圣居下檄通郡曰贼　
　　　入函闗天下事殆矣庆为三边喉当据险死守以 卫社稷俄冦大至临城胁降圣居叱骂昼夜坚守　
　　　及城陷不屈贼怒乱刀 刺之骂不絶口而死　
　时跻舜　字符清长垣人由贡生授训导升灵寿教谕 城陷具衣冠北向拜与妻李氏二子泰壮俱　
　　　死之入 名宦　
　樊吉人　元城人崇祯中由进士知滋阳县以才擢 兵部主事再擢山东兵僃佥事未行适　
　夲朝大兵破兖州 　　遂自刎死　
　杨希震　字心起长垣人崇祯进士授堂邑知县岁大 旱力请蠲积逋四万八千有奇闯贼遣伪官　



　　　至希震结壮士谋诛之事泄被酷刑令供共谋者 希震忍死不言贼断其头身仆复跃起若撃贼状　
　　　贼大惊掷之城外白 虹亘天乆之方散　
　张三桀　字任吾天启中举于乡歴户部员外郎崇祯 末李自成陷京城三桀为贼所执不屈死之　
　魏师贞　魏县人夲戚畹以武进士袭职锦衣千 户甲申闯逆陷都城一门殉难自焚死　
　王家桢　字正之长垣人进士官兵部左侍郎七省总 理引疾家居闯贼遣伪官李伯元莅长垣家　
　　　桢与子元炌谋执之事泄 元炌被害家桢投缳死之　
　张　力　字扛侯东明人崇祯进士为莱州府推官罢 归闯贼陷京城遣伪官来莅力偕邑绅诛之　
　　　后为贼所执 大骂遇害　
本朝
　崔　崶　字琭墟长垣人顺治丙戍进士授蒙阴知县 敷政慈惠囹圄为空值青兖盗起郡邑望而　
　　　溃崶率县尉及乡绅士庶竭力固守未几城陷崶 望阙再拜抱邙投井死贼至署中索金不得唯图　
　　　书数卷 而已　
　郜炳元　字飞虹长垣人顺冶丙戍进士知孝感县时 楚方用兵有贼号红旗者乆不下炳元驰赴　
　　　深箐中开布至诚解弓刀呼酒剧饮既醉就卧贼 垒中贼大感悦即出降制府奇其材檄令收复余　
　　　党先是有吏侵渔库金炳元穷治之吏窘走贼中 为间贼惧即反兵来攻时城无守具遂陷炳元叹　
　　　曰我受 国恩将以图报不幸为鼠子所绐命也遂死之妻李氏　

　　　　亦遇 害　
　　张可乆　字干徳魏县人顺治乙未年进士歴任广州 营游撃镇江门叛贼周玉李荣等连营犯境　
　　　　率兵迎敌兵败援絶死之事闻 赐祭奠　
　　魏　镐　南乐人以武举仕大名道旗鼓守僃驻防本 邑土冦窃发领兵剿捕陷阵死夲道设祭给　
　　　　匾曰精忠贯 日入名宦　
　宣化府
　　金
　　毕资伦　缙山人从仆散阿海南征以夺默林闗功同 知昌武军节度使屯泗州兴定五年宋龟山　
　　　　綂制时青袭破泗州资伦自投城下不死宋军以 见青青说之降资伦极口骂青知无降意乃下于　
　　　　狱钤以铁绳胁诱百方终不屈如是者十四年及 蔡州破宋人以告资伦乃叹曰吾无望矣容我一　
　　　　祭乃降耳宋人信之为设祭江岸祭毕资伦伏 地大哭乘其不防投江而死宋人为立祠祀之　
　　靖安民　徳兴府永兴人贞佑时领万户都綂隶苖道 润麾下道润死安民代领其众兴定中安民　
　　　　领兵出矾山元兵围安民所居山寨提控马豹等 以安民妻子出降安民军中闻之骇乱众议欲降　
　　　　以保妻子安民及经歴官霍端不 从遂遇害诏赠金紫光禄大夫　
　　明
　　江　洪　字徳容万全右卫人正綂六年从征麓川累 功进都指挥使七年遇冦江湄洪马陷泥淖　



　　　中不能起乃弃马步鬬自朝至晡手刅数十 人力竭而死事闻褒赠荫一子指挥佥事　
　孙　刚　宣府前卫人以功迁都指挥使守僃永寕正 统十四年冦犯独石守臣杨俊弃城遁刚率　
　　　兵往援遇敌数万骑猝至刚大呼陷阵而死都知 监谷春卫指挥向通王敬张澄同死之事闻赐祭　
　　　荫建义 烈祠之　
