<!-- { "loadSidebar": true } -->
　　　味道作章揽笔而具当时盛 传延载中同鳯阁平章事　
　李　观　字符实赞皇人贞元中举进士宏辞授校 书郎属文不傍前人时谓与韩愈相上下　
　五代晋
　贾　纬　获鹿人长于史学念唐自武宗以后史官职 废无实録乃采次传问为唐年补録六十五　
　　　卷晋天福中为史 馆修撰与修唐书　
　元
　李　冶　字仁卿栾城人金进士乱后流落忻崞间聚 书环堵处之裕如也元世祖即位聘为学士　
　　　期月以老疾辞所著 书百数十卷行世　
　苏昌龄　夲名大年以字行真定人为诗文尚气不喜 衰飒有江海襟懐竹石师东坡松木学廉宣　
　　　仲画家宗之元末官翰林院编修后 侨寓扬州入张士诚幕先吴亡而卒　
　明

　赵民望　藁城人洪武初举儒士因病遣归后特勅征 之曰朕惟才踈以致贤隐善匿民未康世未　
　　　泰尔卿可杖策来朝与朕同游至拜四辅官兼太 子宾客与杜斆等侍左右讲论治道以老致仕　
　毛　玉　字良器元氏人正统戊辰进士累官吏科给 事中资性明敏器度洒然为文清婉有致尤　
　　　长于诗在吏科一 时章奏皆出其手　
本朝
　马逢伯　字仲甫藁城人少孤性至孝奉母赵氏色养 僃至幼与左光斗马士奇诸君子游以诗文　
　　　唱和居恒读书嗜古尝夜分微倦以刀刺股至血 流不自知也由乙酉贡监为博平令年七十卒门　
　　　人私谥清 介先生　
顺徳府
　汉
　侯　芭　巨鹿人扬雄弟子受太元法言雄卒为起 坟丧之三年今县东二十五里有故居址　
　隋
　李孝贞　字符操栢人人好学能属文射策甲科拜给 事中以讨尉廽功授上仪同着文集二十卷　
　元
　刘徳渊　字道济内邱人生而貌古刻苦好学中统间 三府累辟不就尝著书数万言敷析司马光　
　　　通鉴数百条悉与朱子 纲目合许衡雅敬之　



　明
　王　鼎　字器重巨鹿人幼颕慧甫龆龀娴礼仪先逹 器之及长好学能文时誉寖起举进士官评　
　　　事布袍蔬食淡如也常谓人曰慎勿妄语此口 一妄起羞何限澧阳周伟称其学术纯正焉　
　高大经　任县人为诸生擅文誉名噪诸郡及登第同 榜咸推重之授歴城令寻以疾卒所著有传　
　　　习録并诗 集行世　
　撖大经　字守道广宗人少聪颕日记数千言笃志好 学领正徳丁夘乡荐生平著述甚富大学士　
　　　李东阳见其文曰此海内人豪 也年三十二卒士大夫惜之　
　高　瓉　字大用邢台人少贫好读书常走百里外借 友人书抄诵之以岁贡授乐陵训导日聚诸　
　　　生讲觧经史迁大同谕乞归惟 以教诲著述为事至老不倦　
本朝
　徐养元　唐山人明 末进士入　
　夲朝累官湖广提学副使归嗜学著书诱奬后进负笈 　　从游者不逺千里门下士多所成就有四书集说　
　　　行世卒 祀郷贤　
广平府
　周
　荀　卿　名况赵人年五十游学于齐齐襄王时卿 最为老师适楚为兰陵令著书数万言　

　汉
　胶　仓　赵人武帝时 待诏金马门　
　周　福　字仲进甘陵人初桓帝为蠡吾侯 受学于福及即位擢福为尚书　
　三国魏
　刘　劭　字孔才邯郸人黄初中为散骑侍郎受诏集 五经羣书作皇覧拜骑都尉定律令尝作赵　
　　　都赋明帝美之诏并赋许洛二都凡所撰 述法论人物志之类百余篇卒赠光禄勲　
　南北朝魏
　宋道玙　列人人少而敏儁世宗初以才学被召与孙 恵蔚典校羣书考正同异自太学博士转京　
　　　兆王愉法 曹行参军　
　宋季儒　通玙从子起家太学博士尝至谯宋之间 为文吊稽康甚有理致早卒士论惜之　
　北齐
　荀士逊　广平人好学有思理为文清典武定末举司 马秀才皇建中累迁中书舍人以文辞见用　
　　　号为称职与李若 等撰典言行于世　
　宋孝王　广平人有文学与刘善经辈待诏文 林馆时称入馆诸人皆不逮孝王云　
　唐
　宋廷芬　清河人世以儒闻廷芬能辞章徳宗 时教习艺馆内赐第一区加榖帛　



　司空曙　字文初广平人大厯进士与卢纶等号十 才子天性冲澹诗如其人官终虞部郎中　
　刘言史　邯郸人以诗歌知名李夷简节 度汉南辟为从事卒于襄阳　
　张　佑　字承吉清河人家世仕显称张公子性高旷 工诗游江南侨居曲阿令狐楚镇天平表荐　
　　　之以诗三百篇进为元稹所阻 失意东归晚宦南海太和中卒　
　张　　字象文清河人干宁进士有诗名王建僣蜀 授膳部郎王衍爱其诗甚见推重将召知诏　
　　　诰为宋光嗣 所譛乃止　
　宋
　范　杲　字师回宗城人质从子少孤刻志于学为文 尚深僻初为太庙斋郎以文谒陶榖窦仪咸　
　　　大称赏官终谏议 大夫子坦进士　
　李　淑　字献臣邯郸人积书四世约三万六千二百 余卷比于东观开元之富淑博洽习朝廷典　
　　　故凡所撰制 诰为世所称　
　金
　王　磵　字逸宾临洺人博学能文不就科举家无甔 石未尝介意明昌中以马恵廸荐为鹿邑主　
　　　簿未几乞归其诗为明昌 词人雅制中七人之一　
　王　彧　字子文永年人承安进士为尚书省掾与郎 不合弃官去徃来登封山间改名知非字无　
　　　咎文工骈体诗亦清雅正大中宗室思 烈行台洛阳聘为议城不知所终　

　元
　元明善　字复初清河人弱冠工文章为建康学正仁 宗即位迁翰林直学士诏节尚书经史译之　
　　　以进每奏一篇帝必称善累官湖广行省参政至 治二年卒谥文敏明善蚤以文章自豪出入秦汉　
　　　间晚益精诣 有文集行世　
　刘　赓　字熙载洺水人肃之孙少有文名至元间用 荐授国史院编修累迁翰林学士兼国子祭　
　　　酒大歴初卒赓乆兴文翰当时大制作多 出其手以耆年宿徳为朝廷所推重云　
　明
　连　矿　字伯金永年人性豪迈与人不轻合事父母 孝敬读书好古诗文为当世所推书法端劲　
　　　如其为人所著明山疏畧燕山漫稿由 进士累官总督河道都御史着有政绩　
本朝
　申涵光　字鳬盟永年人佳荫长子博学能文尤长于 诗弱冠名噪三辅甲申闻父殉难恸不欲生　
　　　后遂絶意仕进日事诗文晚年名益重与殷岳张 益称畿南三才子有文集四卷聪山诗八卷及荆　
　　　园小语等书行世弟涵昐顺治辛丑进士官翰林 院检讨亦以文学有声馆阁间兄弟并祀乡贤　
　殷　岳　字宗山鸡泽举人父太白崇祯时官陕西副 使忤杨嗣昌坐法死狱中岳上疏为父乞骸　
　　　骨比归而京师已陷逐入西山与其弟渊谋举义 事泄渊被害岳匿申涵先家得免顺治初吏部按　
　　　旧籍选人除岳知睢寜县抵任未几涵光劝之归 岳慨然曰吾岂以一官易我友哉遂投劾还里与　



　　　涵光晨夕唱和相乐也岳为诗自魏晋下屏不观 尤不喜律诗故所作惟五言古风一体莾莾然肖　
　　　其为人后 客死福州　
　李芳莎　字台辰永年人以抜贡知武乡县有惠政迁 栁州同知未赴乞归芳莎性质实好读书寝　
　　　食于经史百家为文渊渟无 涯际诗格沉雄得少陵气骨　
大名府
　晋
　成公简　字宗舒东郡人潜心道味黙识过人张茂先 每言简清静比杨子云黙识比张安世累官　
　　　散骑 常侍　
　南北朝魏
　李　邕　字修穆顿邱人侍中平之子幼而儁爽有逸 才任著作郎词藻之美为时所称卒赠洛州　
　　　刺 史　
　李　彪　字道固顿邱人孝文初为秘书丞领著作事 先是崔浩高允著述国书依春秋醴遗落时　
　　　事彪请从迁固体诏从之迁散骑 常侍卒所著诗赋章表别有集　
　唐
　张文收　昌乐人大理卿文瓘从弟善音律着 新乐书数十篇官终太子率更令　
　宋

　宋　白　字太素大名人善属文干徳初献文百轴试 高等授著作郎雍熙中与李沆纂文苑英华　
　　　一千卷三知贡举得人称盛累进吏部尚书卒谥 文安白聚书数万卷尝类故事千余门号建章集　
　刘师道　东明人雍熙进士累迁枢宻直学士性慷慨 尚气善谈世务工于诗与杨亿辈酬倡当时　
　　　称 之　
　金
　王汝梅　字大用大名人始由律学为伊阳簿秩满遂 不仕性嗜书动有礼法生徒就业者兼授以　
　　　经学同学或悯其贫 时周之皆谢不受　
　明
　穆文熙　东明人嘉靖进士少颕悟经籍无所不覧雅 气节给事中石以直言被廷杖文熈周旋医　
　　　药得不死士论高之累官按察副使归筑逍遥园 坐起一编文藻蔚然所著有逍遥集尤史战国纂　
　　　评诸书 行世　
　晁　瑮　字君石开州人嘉靖进士累官国子监司业 性行端雅文藻雄俊为馆阁所重子东吴字　
　　　叔泰弱冠登进士改庶吉士亦有文名 尤善摹古书法父子济美士林荣之　
宣化府
　南北朝魏
　燕　崇　广人幼聪悟言动必由礼弱冠益游心经 术神四年诏聘文学之士崇应诏出授国　



　　　子博士崇以晋世士人纵恣长酣以为 高逹作士鍳以训之仕终河内大守　
　金
　王元节　字子元弘州人幼颕悟浑源刘撝爱其才以 女妻之遂传其赋学登天徳三年词赋进士　
　　　授宻州观察判官乞归逍遥乡里号曰遁斋有诗 集行世弟元徳亦第进士有能名孙国纲字正之　
　　　业儒术宣宗时 官监察御史　
本朝
　李暄亨　字丽生蔚州人性至孝父殁哀毁骨立既葬 庐于墓侧祥禫后作九问诗以写悲慕览者　
　　　皆为流涕登康熙甲戌进士官庶吉士终内阁中 书暄亨学术醇正根柢先儒发为诗文力追正始　
　　　魏果敏象枢见其文叹曰此一代之隽也所著有 趋庭日记图南航澄园诗槐省杂记若干卷卒祀　
　　　乡 贤　
易州
　金
　魏道明　字符道易县人兄弟四人皆登进上能诗道 明最知名仕至安国军节度使暮年居雷溪　
　　　自号雷溪子有鼎 新诗话行于世　
　任　询　字君谟易州人慷慨多大节书为当时第一 畵亦入妙品登正隆二年进士歴北京盐使　
　张廷玉　易州人善诗其友邢进之以题百种授之曰 能一日为之乎廷玉挥翰不停日中已就承　

　　　安中召试俄顷成七十篇章宗叹赏尝 隐盘溪因号盘溪居士有诗集行世　
　明
　卢三重　字子治易州人性豪旷有逸才嘉靖初以恩 贡入太学屡试不售隐居乐志于书无所不　
　　　读课子八人烶火定燝领乡荐爌烇煃炳炷俱 膺明经时有八龙五桂昔窦今卢之号焉　
冀州
　唐
　张昌龄　南宫人以文名贞观末翠微宫成献颂开下 召见试息兵诏帝大悦勅于通事舍人供　
　　　奉俄为昆山道记室平龟兹露布为 世所称贺兰敏之奏预北门修撰　
　明
　宋登春　字应元新河人性豪宕每酒后放言非秦汉 不为文非李杜不为诗年三十阖室尽丧乃　
　　　涉易水入太行闭关读书者十年已而歴晋魏经 秦蜀过闽粤溯沅湘下江陵居大鹅池因号鹅池　
