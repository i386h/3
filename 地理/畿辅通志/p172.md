<!-- { "loadSidebar": true } -->
　望岳亭　在曲阳县西北岳庙中名胜志沈括笔谈
　　云北岳庙中一亭杰立登之可以逺望
　潄玉亭　在曲阳县西北水窦岩侧金章宗尝游此
　聚胜楼　在州治内明万歴中建
　雪浪斋　在州学内宋苏轼得石于恒山状如雪浪
　　凿石为芙蓉盆盛之置于学中因以名其斋
　陋室　在州南唐刘禹锡所筑有铭
　众春园　在州东北宋韩琦建明万歴间重建
　中山后圃　在州城内宋苏轼于此得多叶杏有诗


  

　大塔　在州治南开元寺中
　刘光营　在州城北五十里汉光武驻营于此故名
　清凉境　在州西五里许图经在郡之右茂林修竹
　　石罅泉清畧无尘暑旧有寺宇极崇丽今止存其
　　塔
　氷冻村　在深泽县南滹沱河北汉光武至此氷合
　　故名
　息马村　在深泽县南十二里汉光武渡河息马于
　　此


卷五十五


　　钦定四库全书
　　　畿辅通志卷五十五
　　　　风俗
　　　五方之民刚柔轻重迟速异质山川风土异宜生其
　　　间者异俗故古者命太师陈诗以观民风命市纳贾
　　　以观民之所好恶所以审则宜类而经纪其政教也
　　　畿辅之地乃黄帝颛顼故都上圣至徳化与民宜其
　　　风俗之淳厚必过越寻常而唐虞以前载籍无征自
　　　汉以后史传多谓习于燕丹荆轲之遗风忼慨悲歌
　　　尚任侠矜气勇然其性资之质直尊吏畏法务耕劝
　　　织则歴代所不易也我
世祖章皇帝创业于兹还定安辑休养而生息之
圣祖仁皇帝在位六十有一年无日不以厚民生正民徳为
　　　先务
训诰谆切徳教渐摩沦肌浃髓我
　皇上缵承先烈深仁厚泽洋溢于四海而赈恤抚教于




　京畿尤殷元年正月即
谕直巡抚督饬文武官弁稽察奸慝以安善良备设禁
　　防匿逃鬬狠酣酗博戏之风一时顿息又因旗民离
　　居屡
勅守土之臣稽察强梗得与内务府及本都统相闗以纠
　　不法且
特简御史三路分巡兼设八路旗庄官员班布近畿讲宣
圣谕以化导之用此好侠尚勇者皆知自束于法度而淳
　　朴耕织之黎元益得以蕃其生而安其性风俗蒸蒸
　　播流四逺洵非近代所可及也爰辑前史书传所记
　　彚为一编以示斯民幸生
　盛代重熙累洽得近
圣人之光宜益自朂励以仰荅甄陶之
至意云
　顺天府
　　燕勃碣之间一都会也大与赵代俗相类而民雕捍


  

　　少虑　史记 　
　燕其气深要厥性剽疾　尔雅 疏　
　其俗愚悍少虑轻薄无威亦有所长敢于急人　汉书 地理　
　　　志 　
　自古言勇侠者皆推幽幷然涿郡自前代以来多文
　　雅之士　隋书地 理志　
　崇徳尚义顾耻修亷以忠孝励其俗以诗书传其家
　　　金志 　
　人多豪侠习于戎马　元志 　
　燕之水萃下而弱沈滞而杂故其民愚戆而好贞轻
　　疾而易死　管子 　
　燕赵古称多感慨悲歌之士　唐韩 愈集　
　幽并之地其人沈鸷多材力重许可　唐杜 牧集　
　风俗朴茂蹈礼义而服声名　宋范镇 幽都赋　
　幽燕之地自古号多豪杰名于图史者往往而是　宋 苏　
　　　轼 集　


  

　劲勇而多沈静　宋苏 辙集　
　民务农桑士习诗书无强暴相凌之风有寡求不争
　　之俗　方舆 胜览　
　人多技艺秀者读书次则骑射耐劳苦　畿辅 旧志　
　士人文雅沈鸷而不狃于俗感时触事则悲歌慷慨
　　之念生犹然燕丹遗烈闾巷佣贩之夫亦莫不坚
　　悍不屈硁硁然以急人为务无阘茸呰窳之习　郡 旧　
　　　志 　
　家无儋石而饮食服御拟于巨室　同上 　
　走集之交聚会之所习为商贾勇于奔竞喜声名者
　　有雄桀之风好诗书者多慷慨之致　通州 旧志　
　当水陆之冲财货集焉往往逐末者多务本者少　同 上　
　涿鹿之区水深土厚风气髙寒草木则肤厚干强鸟
　　兽则羽劲毛氄其人君子则高明直亮小人则醇
　　朴坚强　涿州 志　
　房山密迩京师僻处岩薮士民质朴専务耕读不习


  

　　末艺　同上 　
　郡西地皆平衍民树桑枣勤耕织然当诸河之冲频
　　歴水患东多水乡饶鱼盐席苇之利南多污下沮
　　洳不得耕播民多业渔其俗朴野愚钝倔强不肯
　　屈折毎秋水泛溢多携家徙别所郡北沙薄不宜
　　谷民树榆栁植瓜果人尚凉薄俗习纎啬与诸营
　　屯接壤有军卫风　覇州 旧志　
　淳而少讼朴而无华　昌平 州志　
　俗悍而漓性沈而挚　蓟州 志　
　资性躁劲习为质直士重科第民乐耕织　文安 县志　
　执正不阿追燕市悲歌之节有赵人慷慨之风　同上 　
　风气浑纯而民俗质直　东安 县志　
　人性质而好刚直而不校士习儒业农勤稼穑　同上 　
　婚姻以时随其贫富丧祭惟礼称其有无不事浮靡
　　之习颇有笃实之风　保定 县志　
　壤土块垒地气冽寒生其间者材技豪劲习尚淳朴


  

　　　顺义 县志　
永平府
　人性劲悍习于戎马　隋书地 理志　
　人尚义勇节俭务农　元志 　
　孝义为先质朴相沿勤于毓材趋于稼穑洋洋乎美
　　哉是三五之淳风也　府旧 志　
　人多刚猛而尚才勇士好礼让　卢龙 县志　
　性质朴茂习尚礼让　元乐亭 学记　
　古称夷齐亷顽起懦而滦乐为桑梓之乡其被化尤
　　切　乐亭 县志　
　荐绅率恬让章逢多质朴编民类椎鲁其耕稼纺绩
　　比屋皆然　同上 　
　士敦本实絶浮夸齐民厚愿少文输将早办无逋赋
　　之苦　昌黎 县志　
　务本力作不习奸伪古心未凿　迁安 县志　
　山环水抱人多秀而知学　玉田 县志　


  

　人心质朴古风独存　同上 　
　负气任侠慷慨激壮　山海 闗志　
　弦诵风微技击习炽　同上 　
　朴而野谨约而不浮士敦信农弃末工贾罔尚淫艳
　　　滦州 志　
保定府
　地势广阔民物蕃庶　方舆 志　
　风土不时至中春而盛寒俗悍难制　同上 　
　人性寛舒　舆地 志　
　风土多寒士轻生而尚义有荆轲之遗风　图经 　
　稍事诗书之业畧无侥竞之风　宋刘 涣记　
　民质朴劲勇不以浮华为习而以耕织为生　畿辅 旧志　
　俗产英材土无奇货民务农桑　郡旧 志　
　土阜民厚山川秀丽家尚礼义　元张肯田 记满城县　
　民性朴直而勤于耕桑士习谨厚而乐于弦诵　满城 县旧　
　　　志 　


  

　四达之冲地势坦平无奇货俗尚质朴民务农桑士
　　敦学业　定兴县 旧志　
　俗熏京兆之华人带塞垣之武　新城 县志　
　春之日男駈犊女操筐秋之日圃坻积机云聫　博野 县志　
　邑据要冲桑麻万井章甫华胥葢古仁让之域　庆都 县旧　
　　　志 　
　山居之民力本耐劳习尚俭朴士无鲜衣女无冶容
　　居无丹垩有陶唐遗风　唐县 志　
　男勤耕作女勤纺绩依山樵采柴扉粝食朴野质戆
　　　同上 　
　男务农桑女勤织纴服饰婚丧俱崇朴素虽大族亦
　　然　蠡县 旧志　
　雄泽国也为三辅要地俗勤俭男耕读女蚕桑　雄县 志　
　士勤弦诵而秉耒泽畔尚于于有古风　同上 　
　人习凿轮之巧家谙种树之书　祁州 志　
　燕赵之俗悍而漓　祁州 志　


  

　地狭而瘠又迩沙澬滹沱三河毎际水涝易生盗贼
　　　同上 　
　男尚争竞女巧机织俗称强悍　束鹿县 旧志　
　安州古濡阳地居九河下流毎岁禾稼将登水至渰
　　没虽苇荻菱芡亦鲜成熟百姓以渔樵为生业　安 州　
　　　志 　
　风土深厚民性朴质多忠信义烈之士　髙阳 县志　
　其俗渔猎其业耕织　方舆胜览 新安县　
　新安虽居渥水之间而山脉水源发自燕冀其人多
　　刚介慷慨尚朴畧而少文华淳厚之风相沿成俗
　　　新安 县志　
河间府
　两河间其气清厥性相近　尔雅 疏　
　信都河间博陵恒山赵郡襄国其俗颇同人性多敦
　　厚务在农桑好尚儒学而伤于迟重前代称冀幽
　　之士钝如椎葢取此焉　隋书地 理志　


  

　俗重气侠故班志述其土风忼慨　同上 　
　人性质厚少文多专经术大率气勇尚义号为强忮
　　　宋史地 理志　
　俗俭风浑材毅刚强　杜牧 战论　
　古称礼义之国在三辅之内文物衣冠之盛比于邹
　　鲁　元李继本送 董景宁序　
　人多贵徳俗皆淳朴　郡旧 志　
　衣冠不乏风俗熙熙　同上 　
　民多豪点号称难治　府碑 记　
　寡求不争有古人风　元献 州志　
　水深源广人秀地灵　献县 志　
　士林雅重亷介妇女知贵孝诚　阜城 县志　
　地僻民淳简朴易理士类服驯敎化　肃宁县 旧志　
　俗尚祈祷信鬼神　莫州 图经　
　诵读成习耕桑为业　任邱 县志　
　民淳讼简不相凌暴　交河 县志　


  

　民庶而富俗敦而龎　明李东阳宁 津县碑记　
　沃野平畴风俗淳厚　宁津县 旧志　
　文武忠孝代不乏人宻迩齐鲁渊源洙泗　景州 学记　
　民淳讼简无强暴相凌之风　景州 旧志　
　州人习董子正谊明道之训至今人尚质行户多弦
　　诵　同上 　
　风俗淳厚人心古朴其君子文章都雅其小人稼穑
　　勤劳差称近古　吴桥 县志　
　地平衍有斥卤民乐农耕俗耻斗讼　故城 县志　
　澹董以浚其源东田沙溪以衍其流科第相望甲于
　　他邑　同上 　
　东光地虽不广而民事勤耕户虽不多而士知尚学
　　　瀛州 志　
天津府
　天津近东海永乐初始辟而居之杂以闽广吴楚齐
　　梁之民风俗不甚纯一性少惇朴　明王鸮三 又沾旧碑　


  

　地当冲要人杂五方　重修分 司署记　
　民性淳良俗皆惇朴以农桑为先务以诗书为要领
　　　天津卫 旧志　
　贵徳耻争民淳讼简近来五方杂处逐末者众讼狱
　　繁兴习尚奢靡　同上 　
　沧州古渤海地风俗鸷悍髙尚气力　太平寰 宇记　
　亷耻成风志士鼓义　沧州 志　
　其民质朴不事浮华男勤稼穑女务蚕桑　元清 州志　
　民性淳厚俗信鬼神　兴济 县志　
　勤农桑尚祈祷家少余积人敬长上　静海 县志　
　士风恬退子弟谦谨　南皮 县志　
　士尚名节俗重信义侈文信鬼椎贩时有　盐山 县志　
　好经术矜功名务农桑崇学业文物彬彬而豪悍之
　　习自若　庆云 县志　
正定府
　赵中山地薄人众民俗懁急仰机利而食丈夫相聚


  

　　游戏悲歌忼慨　史记货 殖列传　
　性缓尚儒仗义任侠　通典 　
　犷悍木强之习可变为礼义亷耻之风　宋苏过送孙 诲若赴官序　
　当燕赵之交土广俗杂人习文武雄于河朔　明邓元 锡函史　
　风物繁衍地广气豪文士彬彬武夫行行　正定厅 壁记　
