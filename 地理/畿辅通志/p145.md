<!-- { "loadSidebar": true } -->
　　　本河按邑境北面负山涌泉成河明臣徐贞明谓
　　　后湖庄疏湖可田小泉山引泉可田而潴潦泥涂
　　　乆为弃壌今委员筑围浚淤多建闸座以禆节宣
　　　田成一万八千余亩俱岁获丰収古称种玉近颂
　　　成金良有以也
　　雍正四年县治东北袁家庄西南曲河头等处营治
　　　稻田共七十六顷五十三亩农民自营稻田共三



　　顷五十五亩
　雍正五年县治东南韩家庄西南邢家楼等处营治
　　稻田共三十九顷五十亩农民自营稻田九十八
　　亩
　雍正六年县治西南曲河头等处营治稻田共五十
　　八顷四十五亩农民自营稻田共二顷五亩
　雍正九年改旱田四顷
　雍正十一年县治东南罗毕窝等处营治稻田共二
　　百三顷十三亩九分
　丰润县
　　横沽王兰庄刁家窝曹家泊卢各庄车道铺望林
　　泊梁家湾胡家泊等处营田引陡河泥河黒龙潭
　　杨家汫等泉之水仍泄水于本河按丰润负山帯
　　水涌地成泉疏河引流随取而足徐贞明指为土
　　膏腴而人旷弃可修举以兆其端者今委员筑圩
　　开渠闸蓄洞引次第就理咸岁获丰稔从此扩充

　　务极水力润泽丰羙之名洵不虚也
　雍正四年县治正西髙丽铺卢各庄等处营治稻田
　　共一十六顷二十五亩一分
　雍正五年县治西南曹家泊等处营治稻田共一十
　　八顷二亩二分农民自营稻田共三十五顷二十
　　八亩
　雍正七年县治正南王兰庄刁家窝等处营治稻田
　　共二十七顷八十一亩农民自营稻田共四十顷
　　二十九亩
　雍正九年改旱田十一顷五十四亩
　雍正十年县治正南王兰庄车道铺望林泊老潭等
　　处营治稻田共一百一十九顷七十八亩
　　又王兰庄菱角泊三家淀等处营田副使光禄寺
　　卿王钧建闸筑围营治稻田共五十顷
　雍正十一年县治正南梁家湾胡家泊等处营治稻
　　田共一百七顷六十七亩九分四厘



　迁安县
　　徐流营三里河泉庄等处营田引徐流河三里河
　　黄山泉河之水仍泄水于夲河按滦河入口邑首
　　受之源髙势猛引用为难然各属支河藉以汇归
　　故少涨溢之患而涓滴皆农田之资徐流营山下
　　涌出五泉合流入桃林河三里桥涌泉流出滦河
　　又黄山之麓清泉喷涌俱夹岸可田前人论列甚
　　悉今委员相度围堰渠闸随宜布列分引灌溉田
　　成千六百亩次第扩充人力修而地利可尽矣
　雍正四年县治东北三里河徐流营西北云峰寺等
　　处营治稻田共一十二顷七十八亩四分
　雍正五年县治西北泉庄营治稻田共二顷五十亩
　　东南丁家泉平坡营卢沟堡磨眼泉等处农民自
　　营稻田九十九亩
　滦州
　　冉各庄孟家店黄家庄等处营田引泝河暖泉暨

　　福山泉馆水仍泄水于本河按滦州地平而润水
　　清而驶泉流萦帯土冈环遶无处非火耕水耨之
　　区今先于其易者设闸疏渠莱芜悉成稉稻若逐
　　加搜涤壅节宣播其利不可胜穷也
　雍正四年州治墖河沿王家店老新庄蘓家庄等处
　　营治稻田共八顷十一亩农民自营稻田二顷十
　　九亩州牧朱煌营稻田十三顷五亩三分
　雍正六年州治梅庄营治稻田二顷七十七亩农民
　　自营稻田五十亩
　雍正七年州治西北孟家店等处营治稻田共三顷
　　十九亩七分
　雍正九年改旱田五顷三十八亩二分
　平谷县
　　龙家务水峪寺等处营田引泃河及山泉之水仍
　　泄水于夲河明臣徐贞明歴指京东州邑以龙家
　　务水峪寺为着今按其所指委员相度置闸疏渠



　　果成膏壌而相近之东髙村稻地庄亦有山泉次
　　第营治以収其利昔之托诸空言者今则征其实
　　效矣
　雍正五年县治正东龙家务东北水峪寺等处营治
　　稻田共五顷三十五亩农民自营稻田共七十六
　　亩五分
　雍正九年改旱田三顷五十亩
　蓟州
　　山冈庄郑各庄马伸桥等处营田引大小海子等
　　泉之水泄水于淋河按淋河纳州北各山泉至白
　　龙港会泃河为溵流河源逺流长可资灌溉故后
　　魏裴延隽修渔阳堰前明徐贞明指镇国庄水利
　　亦可概见今先自州城东西附近沮洳之壌疏导
　　山泉置闸开渠田成已五千余亩由此而南渐次营
　　治利尤数倍
　雍正五年州治正东大屯庄三家店正西山冈庄等

　　处营治稻田共二十顷六十四亩五分农民自营
　　稻田共二十九顷四十二亩
　雍正六年州治正东三家店丁家庄正西夏各庄等
　　处营治稻田共四顷五十四亩七分农民自营稻
　　田共一顷九十四亩八分
　雍正九年改旱田十三顷四十一亩
　寳坻县　今分 [宁河]县　
　　八门城尹家圏下汪各庄等处营田引蓟运河潮
　　水仍泄水于本河按明臣袁黄为寳坻令开疏沽
　　道引戽潮流于壸卢窝等邨教民种稻刋书一卷
　　详言揷莳之法载全集中盖潮水性温发苖最沃
　　一日再至不失晷刻虽少雨之岁灌溉自饶浙闽
　　所谓潮田也今委员疏涤旧渠建置闸洞汲引浇
　　灌濒海泻卤渐成膏腴但水湏车戽而升北农以
　　挽溉为苦改为蔬圃者六七现存者十之三耳
　雍正五年县治东南尹家圈八门城等处营治稻田

  

　　共二十五顷五十三亩九分五厘五毫农民自营
　　稻田共三十四顷二十八亩七分九厘三毫
　雍正七年县治东南下王各庄等处营治稻田共四
　　十四顷七十九亩四厘农民自营稻田共七顷五
　　十八亩七分四厘
　雍正九年改旱田四十六顷五十三亩四分
　[宁河]县
　　[东窝庄][南窝庄][岳旗庄][江潢口][林家庄][张家庄]齐
　　家沽[田家庄]等处暨本城营田引蓟运河潮水仍
　　泄水于本河按[[宁河]]县本寳坻县属梁城所旧治
　　改置也蓟运河自北来至此分流环绕县治复会
　　为一涯广流深潮汐最盛沽道颇多民间引戽以
　　灌畦蔬因其地形浚渠置闸用极水利沿河数十
　　村俱成稻田沟塍绣错阡陌交通宛似江乡风景
　　而[芦台]一帯民利鱼盐不以沾涂自给多改为旱
　　田近县营田存者尚二十七庄皆获丰稔焉

　雍正五年县治西闗东闗暨[东窝庄][南窝庄][岳旗庄]
　　[江潢口]崔成庄[齐家沽]等处共营治稻田三十三
　　顷四十五亩农民自营稻田四十九顷八十一亩
　　一分五厘三毫
　雍正七年本城及[芦台]等处农民自营稻田共二十
　　顷三十九亩九分六厘
　雍正九年改旱田三十七顷一十亩七分四厘
　武清县
　　桐林等处营田引鳯河之水仍泄水于本河按鳯
　　河自
　南苑流出涓涓一帯迤而东南至武清之堠上村
　　断流河身淤为平地一遇雨潦弥漫四野运河堤
　　岸亦受侵啮　怡贤亲王亲歴相度将弘仁桥之
　　凉水河于髙各庄分引而南至堠上村循凤河故
　　道开挖入淀俾积涝有归即于桐林等村疏渠分
　　引以资灌溉田成一千八百亩



　苑囿以南淀河以北行潦顺流秔稻葱郁从前所未有
　　也
　雍正五年县治西北桐林村等处营治稻田共十八顷
　　二亩五分一厘
京西局
　京西诸河皆汇于西淀淀葢宋人塘泺之遗也六宅使
　何承矩于雄鄚霸州平永顺安等军筑堤六百里置
　斗门引水种稻经始之秋以霜早不熟浮言滋起承
　矩不顾卒成之次年大稔辇秷秸进于阙下众乃皆
　服自是军糈取给水田而邉民因以富实后人言水
　利于畿甸者多称之然其遗迹已湮没无可寻求独
　以地多沮洳居民于雨多之岁秧种洿泽以希幸获
　而已雍正四年　贤王亲莅相度一切疏泉引流壅
　淀事宜
奏请报可次年开局新安始自大溵淀渐及诸邑东至
　霸州西抵满城北自宛平南及新乐凡可成田者次

　第就理町畦沟浍宛似江南风景
　新安县
　　大溵淀太平庄赵家庄等处营田引雹河依城河
　　及淀河之水泄水于应家淀马村河按新安三面
　　皆积淀唯城北陆居而大溵等淀地势低洼容城
　　雨潦之水汇注为壑岁失耕稼闾阎凋敝雍正
　　四年　贤王奏开新河一道上分雹水溢流下
　　归焼车淀南岸筑堤以资捍御邻水循河入淀
　　永不为灾大溵等淀沮洳遂为膏壌五年委员营
　　治外作围圩内疏沟渠建闸六座引用河淀之流
　　秔稻徧野所収既多官为购买获利常倍贫瘠
　　之区皆烝烝殷富矣
　雍正五年县治西北大溵淀营治稻田共一百三十
　　三顷三十五亩九分三厘农民自营稻田共一十
　　四顷四亩三分
　雍正六年县治东北宋家庄东南刘家庄等处农民



　　自营稻田共五百五十九顷六十六亩九分九厘
　雍正七年县治西南太平庄赵家庄西北大溵淀营
　　治稻田共一百五十六顷五十九亩九分农民自
　　营稻田共二十七顷八十八亩
　安州
　　东西垒头南北冯村等处营田引依城河及淀河
　　之水仍泄水于本河按安州居新安上游积淀环
　　绕地多圩莱自开局营田新民坐获羙利州人羡
　　之相率垦洿泽引河流自行揷莳营田一千六百
　　三十余亩収获甚丰虽经画未施而闻风兴起亦
　　足验舆情之忻跃云
　雍正六年州治西垒头东垒头邉村南曲堤同口郝
　　官南冯村北冯村韩堡村等处农民自营稻田
　　共十六顷三十八亩
　安肃县
　　白塔铺古庄头髙林庄南梨园等处营田引督亢

　　陂及雹河之水仍泄水于本河考督亢之名见于
　　史记北魏裴延隽营督亢渠溉田为利十倍则督
　　亢疏渠引溉之利由来己乆邑志称后周以易水
　　东分为梁门按雹河为南易水则梁门为雹水所
　　径可资灌溉又确然可稽今开渠设闸之所即其
　　处也营田以后屡庆丰登是督亢原田膴膴梁
　　门水势沄沄以今方昔不啻过之
　雍正五年县治东南南梨园等处营治稻田共四十
　　一顷二十一亩四分农民自营稻田共三十九顷
　　一十亩二分
　雍正六年县治西北白塔铺古庄头髙林荘等处营
　　治稻田共二十六顷四十七亩二分五厘农民自
　　营稻田共七十八亩
　雍正九年改旱田八十顷三十一亩六分
　唐县
　　明伏庄大洋村温家庄等处营田引唐河之水



　　仍泄水于本河前金尹刘弁明令杨一桂俱开渠
　　溉田民资其利岁乆废弛今相度地势疏渠设闸
　　俾山麓平原髙下承接递相灌输数十里町畦相
　　望较前经理大为详偹北山秔稻西岭云霞不惟
　　景物适观亦且丰年屡庆矣
　雍正五年县治西北明伏庄大洋村西雹水村等处
　　营治稻田共七十顷三十五亩七分五毫农民自
　　营稻田共一十一顷三十三亩五分五厘
　雍正九年改旱田四十八顷八十一亩七分五厘五
　　毫
　庆都县
　　髙岭村侯坨村等处营田引隍池北隆坚功涌鱼
　　等泉之水仍泄于本泉河沟渠闸座随宜疏引虽
