<!-- { "loadSidebar": true } -->
　按三统厯十月节日在尾十度十月中日在箕七度
　按元嘉厯十月节日在心二度十月中日在尾十二
　度同上 　
　周天三百六十五度四分度之一分为十二次日月
　之所躔也地有十二分王侯之所国也每次三十二
　度三十三分之十四日至其初为节至其中为中气
　自危十度至壁八度谓之豕韦之次立春惊蛰居之
　卫之分野自胃一度至毕六度谓之大梁之次清明
　谷雨居之赵之分野自毕六度至井十度谓之实沈
　之次立夏小满居之晋之分野自尾四度至斗六度
　谓之析木之次立冬小雪居之燕之分野自须女一



　度至危十度谓之元枵之次小寒大寒居之齐之分
　野月令章句　
　　按蔡邕此说与皇甫谧帝王世纪不合
　岁在星纪而淫于元枵春秋襄二十八年左氏传　
　岁岁星也星纪在丑斗牛之次元枵在子虚危之次
　春秋左传注　
　左传及国语所云岁在者皆谓岁星所在故云岁岁
　星也五星者五行之精也厯书称木精曰岁星火精
　曰荧惑土精曰镇星金精曰太白水精曰辰星此五
　者皆右行于天二十八宿则着天不动故谓二十八
　宿为经五星为纬言若织之经纬然也天有十二次
　地有十二辰丑子亥北方之辰也次之与辰上下相
　值故云星纪在丑元枵在子释天云元枵虚也汉书
　律厯志云元枵初婺女八度终于危十五度是元枵
　为虚危之次也春秋左传疏　
　岁在娵訾之口春秋襄三十年左氏传　



　娵訾营室东壁二十八年岁星淫在元枵今三十年
　在娵訾是岁星停在元枵二年　春秋左 传注　
　李廵曰娵訾元武宿也营室东壁北方宿名十二次
　子为元枵丑亥为娵訾春秋左传疏　
　古者日在北陆而藏冰西陆朝觌而出之春秋昭四年左氏传　
　陆道也谓夏十二月日在虚危冰坚而藏之夏三月
　日在昴毕蛰虫出而用冰春分之中奎星朝见东方
　春秋左传注　
　释例云北陆虚也西陆昴也杜以西陆朝觌谓奎星
　朝见昴为西方中宿则昴未得见宿是日行之道日
　在北陆为夏之十二月也十二月日在元枵之次小
　寒节大寒中汉书律厯志载刘歆三统厯云元枵之
　初日在婺女八度为小寒节在危初度为大寒中终
　于危十五度是夏之十二月日在虚危也杜以西陆
　为三月日在大梁之次清明节榖雨中三统厯云大
　梁之初日在胃七度为清明节在昴八度为榖雨中



　终于毕十一度是夏之三月日在昴毕春秋左传疏　
　箕斗之间有天汉故谓之析木之津春秋昭八年左传注　
　析木之津于十二次为位在寅也襄三十年传称岁
　星在娵訾之口其明年乃及降娄岁星岁行一次降
　娄距此九年故此年岁在析木之津也春秋左传疏
　天有十二次地有九州岛以此九州岛当彼十二次周礼
　虽云皆有分星不知其分孰分之也星纪在于东北
　吴越实在东南鲁卫东方诸侯遥属戌亥之次又三
　家分晋方始有赵而韩魏无分赵独有之汉书地理
　志分郡国以配诸次其地分或多或少鹑首极多鹑
　火甚狭徒以相传为说其源不可得而闻之或有灾
　祥而为占者多得其效盖古之圣哲有以度知非后
　人所能测也同上 　
　箕星散为幽州分为燕国昴毕间为天街散为冀州
　分为赵国春秋元命苞　
　北方辰星水生物布其纪同上 　



　箕尾为燕春秋说题辞　
　斗第一天枢第二璇第三玑第四权第五衡第六开
　阳第七瑶光第一至第四为魁第五至第七为杓春秋　
　运斗枢　
　辰星水精也尚书考灵曜　
　析木谓之津箕斗之间汉津也尔雅 　
　箕龙尾斗南斗天汉之津梁尔雅注　
　析木谓之津箕斗之间汉津也者析木之津箕斗之
　次名也孙炎曰析别水木以箕斗之间是天汉之津
　也刘炫谓是天汉即天河也天河在箕斗二星之间
　箕在东方木位斗在北方水位分析水木以箕星为
　隔隔河须津梁以渡故谓此次为析木之津也不言
　析水而言析木者此次自南而尽北故依此次而名
　析木也郭云箕龙尾斗南斗天汉之津梁以四方皆
　有七宿各成一形东方成龙形西方成虎形皆南首
　而北尾南方成鸟形北方成龟形皆西首而东尾箕



　在苍龙之末故云龙尾斗至南方即见故云南斗昭
　八年左传曰今在析木之津国语曰日在析木之津
　者是也尔雅疏　
　营室谓之定娵訾之口营室东壁也尔雅 　
　定正也作宫室皆以营室之中为正营室东壁星四
　方似口因名云　尔雅 注　
　营室谓之定室者营室一名定郭云定正也作宫室
　皆以营室中为正诗墉风云定之方中作于楚宫郑
　笺云定星昏中而正于是可以营制宫室故谓之营
　室娵訾之口营室东壁也者娵訾室壁之次也壁居
　南则在室东孙炎曰娵訾之次则口开方营室东壁
　四方似口故因名也郭云营室东壁星四方似口因
　名云由其营室与东壁相成故得正四方襄三十年
　左传云岁在娵訾之口是也　尔雅 疏　
　大梁昴也西陆昴也浊谓之毕　尔雅 　
　昴西方之宿别名旄头掩兎之毕或呼为浊因星形



　以名　尔雅 注　
　大梁昴也西陆昴也者大梁昴之次名也昴西方之
　宿名也昴又谓之西陆昭四年左传云古者日在北
　陆而藏冰西陆朝觌而出之又十一年传云岁及大
　梁蔡复楚凶是昴星之名凡三郭云昴西方之宿别
　名旄头者天文志云昴曰旄头是矣浊谓之毕者毕
　西方之宿名一名浊郭云掩兔之毕或呼为浊因形
　以名　尔雅 疏　
　元枵虚也颛顼之虚虚也北陆虚也　尔雅 　
　虚在正北北方黒色枵之言耗耗亦虚意颛顼水徳
　位在北方虚星之名凡四　尔雅 注　
　元枵虚也者元枵虚之次名也郭云虚在正北北方
　黒色枵之言耗亦虚意然则以其色黑而虚耗故名
　其次曰元枵颛顼之虚也郭云颛顼水徳位在北方
　然则以北方三次以元枵为中元枵次有三宿又虚
　在其中以水位在北颛顼居之故谓元枵虚星为颛



　顼之虚也昭十年左传云郑裨灶言于子产曰今兹
　岁在颛顼之虚是也北陆虚也者虚星又谓之北陆
　也孙炎曰陆中也北方之宿虚为中也昭四年左传
　云古者日在北陆而藏冰杜注云陆道也陆之为中
　为道皆无正训各以意耳要以虚为北方中星宿是
　日行之道故谓之北陆郭云虚星之名凡四者元枵
　也虚也颛顼之虚也北陆也　尔雅 疏　
　东壁居不周风东主辟生气而东之至于营室营室
　者主营胎阳气而产之东至于危危垝也言阳气之
　危垝故曰危十月也律中应锺应锺者阳气之应不
　用事也其于十二子为亥亥者该也言阳气藏于下
　故该也东至于虚虚者能实能虚言阳气冬则宛藏
　于虚日冬至则一阴下藏一阳上舒故曰虚南至于
　箕箕者言万物根祺故曰箕正月也律中泰簇泰簇
　者言万物簇生也故曰泰簇其于十二子为寅寅言
　万物始生螾然也故曰寅南至于尾言万物始生如



　尾也北至于浊浊触也北至于留留者言万物之稽
　留也故曰留八月也律中南吕南吕者言阳气之旅
　入于藏也其于十二子为酉酉者万物之老也故曰
　酉　史记 律书　
　尾箕幽州虚危青州营室至东壁并州昴毕冀州　史 记　
　　天官 书　
　东宫尾为九子箕为敖客西宫昴曰髦头毕曰罕车
　昴毕间为天街北宫元武虚危危东六星两两相比
　曰司空营室为清庙曰离宫阁道　同上 　
　二十八舎主十二州斗秉兼之所从来久矣燕齐之
　疆候在辰星占于虚危　同上 　
　斗为帝车运于中央临制四乡分阴阳建四时均五
　行移节度定诸纪皆系于斗　同上 　
　北斗七星所谓璇玑玉衡以齐七政平旦建者魁魁
　海岱以东北也　同上 　
　元枵初婺女八度小寒中危初大寒　于夏为十二月 商为正月周为　



　二月终于危十五度娵訾初危十六度立春中营室十
　四度惊蛰　今日雨水于夏为正月 商为二月周为三月　终于奎四度大梁
　初胃七度榖雨　今曰 清明　中昴八度清明　今曰榖雨于夏 为三月商为四　
　　月周为 五月　终于毕十一度实沈初毕十二度立夏中井
　初小满　于夏为四月商为 五月周为六月　终于井十五度析木初尾
　十度立冬中箕七度小雪　于夏为十月商为十 一月周为十二月　终于
　斗十一度　汉书律 厯志　
　壬癸常山以北一曰甲齐戊魏壬燕赵寅赵辰邯郸
　已卫未中山申齐亥燕代　汉书天 文志　
　赵地昴毕之分壄北有信都真定常山中山又得涿
　郡之髙阳鄚州乡东有广平巨鹿清河河间又得勃
　海郡之东平舒中邑文安束州成平章武河以北也
　南至浮水繁阳内黄斥邱西有太原定襄云中五原
　上党皆赵分也鴈门于天文别属燕燕地尾箕分壄
　也东有渔阳右北平辽西辽东西有上谷代郡鴈门
　南得涿郡之易容城范阳北新城故安涿县良乡新



　昌及勃海之安次皆燕分也乐浪元菟亦宜属焉自
　危四度至斗六度谓之析木之次燕之分也齐地虚
　危之分壄也东有淄川东莱琅邪髙密胶东南有泰
　山城阳北有千乗清河以南勃海之髙乐髙城重合
　阳信西有济南平原皆齐分也卫地营室东壁之分
　壄也今之东郡及魏郡黎阳河内之野王朝歌皆卫
　分也　汉书地 理志　
　赤道度周天三百六十五度四分一虚十　进 三　危十六
　　进 二　室十六　进 二　壁十　进 二　昴十一　进 二　毕十六　进 二　尾十八　进 三　
　箕十一　退 三　黄道度三百六十五四分一虚十危十六
　室十八壁十昴十二毕十六尾十八箕十　后汉书 律厯志　
　十二次度数自尾十度至南斗十一度为析木于辰
　在寅燕之分野属幽州　费直周易分野析木起尾九 度蔡邕月令章句析木起尾　
　　四 度　自须女八度至危十五度为元枵于辰在子齐之
　分野属青州　费直起女六度 蔡邕起女一度　自危十六度至奎四度
　为娵訾于辰在亥卫之分野属并州　费直起危十四 度蔡邕起危十　



　　度 　自胃七度至毕十一度为大梁于辰在酉赵之分
　野属冀州　费直起娄十度 蔡邕起胃一度　自毕十二度至东井十五
　度为实沈于辰在申魏之分野属益州　费直起毕九 度蔡邕起毕　
　　六度　晋 书天文志　
　州郡躔次陈卓范蠡鬼谷先生张良诸葛亮谯周京
　房张衡并云尾箕燕幽州凉州入箕中十度上谷入
　尾一度渔阳入尾三度右北平入尾七度西河上郡
　北地辽西东入尾十度涿郡入尾十六度渤海入箕
　一度乐浪入箕三度元菟入箕六度广阳入箕九度
　虚危齐青州齐国入虚六度北海入虚九度济南入
　危一度乐安入危四度东莱入危九度平原入危十
　一度淄川入危十四度营室东壁卫并州安定入营
　室一度天水入营室八度陇西入营室四度酒泉入
　营室十一度张掖入营室十二度武都入东壁一度
