<!-- { "loadSidebar": true } -->
　县近在京畿辄敢疎纵若此着将知县革职此越狱之
　盗照例勒限缉拏如逾限不获将总督上司等官一并
　严加议处
　　雍正五年十一月初八日
上谕前据怡亲王大学士朱轼奏称直隶水田稻谷丰收
　民间多不惯食稻米请发银采买米石使得卖米价银
　以买小米髙粱于百姓甚属有益此特为民食计非为
　仓储计也近闻州县中竟有逼勒小民强买稻米者此
　等不肖官吏生事扰民将朕爱民德政奉行不善反为
　扰民之事较之一切贪劣之员尤为可恶该督等漫无




卷五

　觉察所司何事此皆庸碌州县假手不肖贱役书吏任
　其颠倒之所致着令确查严叅治罪倘该督等徇情隐
　庇不行查叅将该督等一并严加议处着将朕旨传谕
　通省务令百姓人人知之
　　雍正五年十一月十一日
谕刑部朕曽降谕旨自雍正五年正月初一日为始直隶
　盗案事发仍照旧例不分首从皆斩直隶盗案多由各
　省匪类聚集上盗着行文各省督抚出示遍行晓谕使
　皆知所畏惧所颁谕旨甚明今年直隶现有缉获之案
　尔部即讯明该犯若地方官已经晓谕该犯何以愍不
　畏死尚敢行刦若地方官未经晓谕即行文该督何以
　不遵奉谕旨遍行晓谕将縁由查明咨部尔部具题时
　缮折夹入本内具奏
　　雍正五年十一月十九日
上谕前仓场侍郎岳尔岱刘于义奏称通仓收贮米石甚
　多若将旗下兵丁在京应领之米派四旗在通仓支领




卷五

冬月一季而以次年应运京仓之米收入通仓则通仓
新陈之米可以更换收贮即以省出运送京仓之脚价
给于兵丁以为赴通搬运之路费足以敷用于公私皆
便等语朕因此奏应行发与办理旗下事务王大臣及
该部仓场议奏据王大臣等会议准行具奏朕以所议
尚未妥协目前正值冬季支放甲米之时为时甚近着
仍于京仓支放此事创行之始着再行详细妥议俟明
年举行将此面谕廷臣乃今日正黄旗副都统舒楞额
奏称前日奉旨将旗下甲米仍在京仓支领而旗下之
人皆归功于臣之密奏侍卫查鲁向臣侄面询叅领闵
成烈等又向臣称赞此乃闗系旨意之事伊等辄敢揑
造謡言以无为有强加于臣大干法纪请将闵成烈等
四人与臣一并审究从重治罪等语舒楞额并未陈奏
旗下领米之事而外间人等不知何所闻见而造此謡
言夫以不在通仓领米感激舒楞额之陈奏则必以在
通仓领米怨望岳尔岱等可知矣朕日以正人心端风




卷五

　　俗为训诫盖以向来人心不正风俗不端莫甚于懐挟
　　私意造作流言如朝廷行一便民之政则羣然揣度以
　　为出于某人之陈奏若遇无耻之人喜获美誉亦公然
　　自认而不辞又如朝廷擢用一人则私相揣度以为由
　　于某人之荐举而平日与其人相亲厚者又从而附会
　　之朝廷处分一人则私相揣度以为由于某人之谗谮
　　而平日与其人有嫌隙者又从而附会之朝廷赏人之
　　善而众人不以为有善之当赏但妄议其得赏之由朝
　　廷罚人之过而众人不以为有过之当罚但妄议其受
　　罚之故此倡彼和散布流传巧猾之徒籍以擅作威福
　　者在其中宵小之辈籍以报复恩怨者亦在其中而大
　　奸大诈之流籍以扰乱国政蛊惑人心者亦在其中恶
　　习如此竟使朝廷不能兴革一事赏罚一人而谨慎自
　　守之臣工畏避嫌疑将至不敢陈奏一语此风岂可长
　　乎我
圣祖仁皇帝临御六十余年功德之盛超越千古朕在藩邸




卷五

　　四十余年何事不曾阅歴而即位以来夙夜孜孜勤求
　　治理诸事皆已练习然则
皇考与朕于用人行政之间虽有采访舆论之时而斟酌权
　　衡自有一定之见岂但以人言为可否何以
皇考时此辈宵小妄为议论相习成风数年以来朕屡加训
　　饬至再至三而恶习蔽锢如此之深仍不能悛改耶从
　　来满洲风俗最好从不曽争论财物本朝定鼎之初兵
　　丁每月给银一两并无米石而众心皆相安以为常后
　　蒙
皇考天恩加増至一两倍之多且数十年来
皇考与朕格外施恩于旗人者不可枚举今以国恩赏给之
　　粮石令其在通支领一季而犹恐车价艰难复将公项
　　银两给与本人助其搬运亦可谓体恤之至矣而乃辄
　　生怨望之心造作全无影响之语似此争多较少之恶
　　习希冀无厌之贪心实向来满洲之所未见者此等卑
　　污之习皆始自包衣下贱奴才况且领米到手并不存




卷五

　贮以为饔飱之计往往贱价粜卖转眼又复啼饥种
　种弊端人所共知共见朕为天下主又岂能以国家
　一定之经费曲市私恩以博无知小人之称颂乎满洲
　渐失旧风总由该管大臣官员等茍且因循不能导化
　以致日渐浇薄全失当年淳朴节俭之意至于造作流
　言之风尤可痛恨舒楞额据实叅奏甚属可嘉着交部
　议叙朕年来训诲旗人者至详且备今尚有顽梗之人
　敢于造作流言惑人心志断不可不行根究着庄亲王
　顺承郡王马尔赛马兰泰拉欣查弼纳德明将查鲁闵
　承烈等革职拿问会同严审务将造作此语之人实在
　情内究出具奏
　　雍正五年十一月二十五日营田水利府叅奏御史
　　王瓒等玩悞玉田县还乡河堤工奉
上谕凡堤工事务承修官与地方有司均有责任定例昭
　然嗣后直隶河道工程着河员与地方官协同承修防
　护务期保固无虞如限内有冲决之处着落河员与地




卷五
　方官照例赔修倘再敢怠玩推诿着一并革职照南河
　河员李世彦孙国瑜之例枷号工所仍令赔修以为忽
　视工程之戒
　　雍正五年十二月初四日
上谕直省拔贡旧例十二年题请举行一次后因各省学
　政不能秉公选取国子监未便照例请行于雍正元年
　特行一次朕思各州县每年岁贡较其食廪浅深挨次
　出贡内多年力衰迈之人欲得人材必须选拔着令各
　省学臣于科考时照例府学拔取二名州县学拔取一
　名宁缺勿滥务取学问优通品行端方才猷可用之人
　令其来京朕将亲行考验令入国子监肄业如有学问
　荒陋人品不端才具庸劣者将该学政严加议处嗣后
　六年选拔一次国子监届期题请候旨
　　雍正五年十二月初四日
上谕蔚县广昌连界之案朕前令直隶山西督抚详议具
　奏何以至今尚未奏闻凡两省交界州县归并之处甚




卷五

于地方有益如蔚州蔚县介在直属保安西宁之间自
应俱隶宣化府而蔚县之广昌巡检则宜归大同府之
广昌县管辖庶两省边界可画一清楚为督抚者不得
各持私意辗转因循着速议具奏











　畿辅通志卷五





卷

卷六

　　钦定四库全书
　　　畿辅通志卷六
　诏谕
　皇上谕旨
　　　雍正六年正月十三日
　上谕君臣上下之间必至诚相接始不愧堂亷一体之谊
　　朕待内外大小臣工推心置腹事事至诚从无一毫虚
　　假而为臣者尚忍以伪妄欺诈之意待朕实可寒心其
　　罪诚不可逭宜兆熊乃旗下平常无能之人因其尚忠
　　厚谨慎荷蒙
圣祖仁皇帝深恩用至福建将军伊在任亦并无出力报効
　　之处及朕即位以来伊亦不过平常供职前因直总
　　督员缺一时不得其人故令伊署理印务畀以畿辅节
　　制之重任教导训诲至再至三勉其不及宥其过愆然
　　则朕之恩尚可负乎刘师恕向来过失多端近年屡经
　　败露朕见其人尚谨慎小心且年力精壮深有悔过迁




卷六

　　善之念是以降旨寛宥格外加恩令其协办直隶总督
　　事务以观其后效然则朕之恩尚可负乎张适系年羮
　　尧案内获罪之人中外所知且又有亏欠钱粮各案法
　　难寛贷朕念伊祖张玉书在
圣祖仁皇帝时効力多年而伊之过犯大约由于年羮尧之
　　挟制不能自主于是赦其过愆复其官爵谆切训谕冀
　　其成人伊亦感激愧悔奏称情愿竭力报効朕是以用
　　为直隶布政使然则朕之恩尚可负乎魏定国由知州
　　擢用知府朕初见时伊假作醇谨之状朕谓其为人诚
　　实可用又经傅敏法海极力保荐是以用为直隶按察
　　使伊上年来京陛见朕察其心术知为沽名邀誉之流
　　并非诚实无伪者曽屡向在廷大臣言之魏定国由微
　　末之员于数年之内擢至大僚且因伊服官効力朕推
　　恩及于其父逾格优待然则朕之恩尚可负乎曾逢圣
　　实系市井光棍由钻营而至知府甚属狡诈前者被叅
　　亏空之时朕料其歴任畿辅多年自尚有作弊贪赃之




卷六

欵项令该督藩臬等晓谕该地方若果有被屈受害之
人准其据实控告审理以惩贪墨昨闻有老秀才呈告
曽逢圣当日居官劣欵而张适将此秀才严刑夹讯旋
即毙命谎称在监病故且坐此人以平素积恶之名不
思辩寃既奉谕旨诬告自有国法即此秀才果有应得
之罪亦当审实奏闻按律置之于法方足以服众人之
心岂有讼狱未定曽逢圣之案未结而将首告之人遽
以三木毕其性命之理此不过有意袒护曽逢圣惟恐
控告者多故先杀一人以箝众人之口似此惨酷之行
世所罕见宜兆熊刘师恕身为总督若罔闻知负朕任
用之恩甘蹈徇隐之咎尚得谓之事君以诚无欺无隐
者乎魏定国专司一省刑名乃一任张适之姿意妄行
全不置问及朕面加诘责则将颠倒是非草菅人命之
数案全推于张适而置己身于事外似此奸险巧诈之
存心朕深恶之若然则直隶之设立臬司衙门者何为
朕之简用魏定国者又何取乎观此则魏定国之居心




卷六

行事乃沽取虚誉之辈而傅敏法海徇庇袒护科甲妄
行保荐其情状显然矣诸臣试自思之朕以至诚待诸
臣至于如此而诸臣以欺诈待朕至于如此朕安得不
为之寒心而诸臣清夜自思亦忍为之乎若不随其败
露严加惩治此风不息张适魏定国俱着解任着傅敏
史贻直前往保定将曽逢圣各案及夹毙秀才情由一
一秉公严审务将实情悉行究出不得丝毫徇隐傅敏
既误荐魏定国于前倘审理此案稍有疎忽赡顾之处
经朕察出定行重治其罪直隶布政使员缺着将山东
按察使杨绍补授直隶按察使员缺着将两淮盐运使
张灿补授山东布政使岳浚将山东钱粮一一料理清
楚奏闻毫不瞻顾甚属可嘉朕欲清查山西钱粮着将
岳浚调补山西布政使将髙成龄解任江苏布政使张
坦麟为人谨慎辨事亦明白但器局稍觉褊浅闻伊在
任与巡抚陈时夏不甚相合此二人皆非懐挟私心彼
此矛盾者其中必有一是一非抚藩既有不协之意若




卷六

　仍令共事于地方无益着将张坦麟调补山东布政使
　其江苏布政使员缺着将江苏粮道赵向奎补授
　　雍正六年正月二十一日巡察御史杨保等叅奏天
　　津旗兵喧闹公堂奉
上谕天津新设营兵岂容在地方生事此风断不可长着
　内大臣侯陈泰刑部尚书德明前往天津将一干人犯
　严加审讯务将实情究出分别定拟具奏都统公鄂齐
　来京时亦当委员管束兵丁何以疎纵至此着将鄂齐
