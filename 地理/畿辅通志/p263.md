<!-- { "loadSidebar": true } -->
房叔安  字子仁清河人仕宋为青州长史齐髙帝北通魏遣书结青州刺史王元邈叔安进曰将军居方州之重托君臣之义无故举忠孝而弃之三齐之士宁蹈东海死耳不敢随将军也元邈意乃定及髙帝即位懐其忠正就拜前将军病卒长子瑜亦有义行永明中为州中从事
南北朝魏
崔浩  字伯渊清河人常授太宗经书与军国大谋料事成败若合符契世祖尝指示髙车渠帅曰汝曹视此人尫纎懦弱其胸所懐乃踰于甲兵朕前后克捷皆此人导我也厯官抚军大将军司徒
崔休  字惠盛清河人世宗初为渤海太守下车先戮豪滑数人广布尔目擒剪奸盗厯官抚军将军七兵尚书休久在台阁明习典礼朝廷疑议咸取正焉
宋隠  字处黙列人人性至孝专精好学太祖时拜尚书吏部郎寻转行台右丞母丧归被征以病辞弟辅字处仁少慷慨有大操州辟别驾早卒子温征拜中书博士演从征彭城有功拜明威将军济北太守
宋宣  字道茂隠从弟父洽为慕容垂尚书太祖围中山当洽所统多被伤杀及贼平遂杀之宣



年数岁亲人窃负以免后征拜中书博士赐爵中都侯子谟辽西太守孙鸾东莞太守
程骏  字驎驹曲安人以孝称性机敏好学为司徒崔浩所知拜著作佐郎显祖屡引与论易老之义拜秘书令骏性介直不竞时荣卒赠兖州刺史曲安侯谥曰宪子公义沛郡守公称尚书郎
傅永  字修期清河人有气干年二十乃发愤读书兼有才华王肃为豫州以为平南长史齐侵豫州肃令永击之两月再捷拜汝南太守髙祖毎曰上马能击贼下马作露布惟傅修期耳还京拜光禄大夫卒
房亮  字景髙清河人谯郡太守法延之子好学有节操举秀才厯官平原太守冀州刺史京兆王愉反遣人说亮啖以荣利亮即斩其使发兵防捍出城拒击大破之迁东荆州刺史时边州刺史例得一子出身亮不言其子而启弟议者称之入为光禄大夫卒子超光禄大夫
宋弁  字义和列人人广平太守愔之孙才学儁赡见尚书李冲冲竦然异之曰此王佐才也除尚书殿中郎中髙祖厯访治道于弁大被知遇后南征以右卫将军兼祠部尚书摄七兵事弁劬劳王事夙夜在公名重朝野卒谥贞顺子维营州刺史纪北道行台
宋翻  字飞乌弁族弟世宗初拜河阴令顺阳公主家奴为刦翻将兵围主宅执主婿冯穆步驱至县立之署日中流汗沾地内监杨小驹入县干请命取大枷号弥尾青者以镇之既免入诉世宗大怒勅河南尹推治其罪翻辞对不屈威震京师累迁南兖州刺史梁陷寿春乗势趋项城翻遣将成僧逹潜军讨袭频战破之自是州境帖然孝庄时除河南尹卒谥贞烈弟毓字道和敦笃有志行

为平西将军大中大夫子思逺司空从事中郎
宋世景  毓之弟精经义举秀才对上第为司徒法曹行军着律令裁决疑狱剖判如流转尚书祠部郎世景既才长从政加之夙勤不怠兼领数曹深著称绩寻为尚书右丞坐弟道玙事除名世景孝友过人道玙死哭之哀切酸感行路岁余母丧不胜哀而卒
房恱  字季欣亮之弟为髙阳广川南清河郡太守凡厯三郡民吏安之迁大中大夫卒子超司徒録事叅军昭骠骑大将军府长史
北齐
宋游道  广平人父季预为渤海太守游道随父在郡父亡吏人赠遗一无所受事母以孝闻为魏广阳王深府佐广阳王为葛荣所杀与广阳王子迎丧返葬中尉郦善长嘉其气节引为殿中侍御史台中语曰见贼能讨宋游道后除司州中从事神武见之曰此人宋游道耶尝闻其名今日始识其面以为尚书右丞入省劾太师咸阳王坦等又奏驳尚书违失数百条天保元年以游道兼太府卿卒谥贞惠
慕容俨  字侍德清都成安人魏南顿太守叱头之子归齐髙祖以勲累迁东雍州刺史三年梁司徒陆法和以郢州城内附众共推俨遣镇郢城梁都督侯瑱任约率水陆军攻击俨与力战乃退又并力围城俨申令将士死生以之自正月至六月城中粮尽煑草木皮角食之人无异志后还帝执其手叹息久之进爵义安王卒赠司徒尚书令子颙给事黄门侍郎



陈元康  字长猷广宗人魏光禄大夫终徳之子机敏有干用髙祖闻而征焉被任使掌机宻甚济速用从髙祖破周文帝于邙山以功封安平县子世宗嗣事又见任待卒赠司空谥文穆子善藏齐武平末假仪同三司给事黄门侍郎隋开皇中尚书礼部侍郎卒于彭城郡赞治
宋世良  字符友广平人应募从军北讨屡有功寻为殿中侍御史诣河北括戸大获浮惰还见汲郡城旁多骸骨移书州郡令悉收瘗其夜甘雨□□孝庄劳之曰如卿所括得丁倍于本帐后齐天保中除东郡太守卒于官所撰字略五篇宋氏别録十五卷
宋世轨  世良弟好法律稍迁廷尉卿时大理正苏珍之亦知名寺中为之语曰决定嫌疑苏珍之视表见里宋世轨以为寺中二絶及卒诸系囚皆哭曰宋廷尉死我等岂有生路
宋士素  游道子有才识赵彦深引入内省参典机宻厯中书黄门侍郎迁仪同三司散骑常侍自处机要近二十年周慎温恭甚为彦深所重弟士约亦善士官尚书左丞
赵起  字兴洛广平人幽州録事叅军达之子起自髙祖世频为相府骑兵二局典知兵马十有余年至显祖时罢州还阙虽位列九卿侍中常以本官监兵马出内驱使居腹心之寄天统初除沧州刺史加六州都督卒于官
隋
房山基  清河人开元中为考功称明干
唐

王君愕  邯郸人有沈谋隋乱王君廓掠邯郸君愕说取井陉髙祖入关与君廓偕来拜大将军后从太宗征辽死于阵赠邢国公
王及善  君愕子以父死事袭邢国公爵神功元年为魏州刺史武后延问朝政得失及善陈治乱所宜留拜内史来俊臣系狱当死后欲释不诛及善曰不剿絶元恶忧未既也后纳之及善清正自持有大臣节庐陵王之还宻赞其谋二张怙宠数裁抑之后不恱改文昌左相卒谥曰贞
程名振  洺州平恩人初仕窦建徳归髙祖授永宁令使经略河北即夜袭邺县俘男女千余人阅妇人方乳者九十余还之邺人感其仁刘黑闼陷洺州杀名振母妻贼平请手斩黑闼以其首祭母拜平壤道行军总管攻沙卑城破独山阵皆以少击众号为名将卒赠右卫大将军谥曰烈
程务挺  名振子少从父征讨以勇力闻拜中郎将破突厥六万骑于云州迁右武卫将军绥州部落稽白铁余据城平叛务挺生擒之进左骁卫大将军后突厥闻务挺死为立祠毎出师辄祷焉
宋庆礼  永年人擢明经补卫尉厯殿中侍御史以习识边事拜河东河北营田使开屯田八十余所追拔渔阳淄青没戸还旧田宅不数年仓廥充满居人蕃辑卒赠工部尚书庆礼为政严吏不敢犯初谥曰专张九龄申驳曰庆礼国劳臣不宜丑谥改谥曰敬
潘好礼  贝州宗城人举明经博学能论议节行修整无所倾附开元初邠王为滑州刺史好礼以长史兼府司马知州事农月王出猎遮道谏不聴乃卧马下謼曰今农在田何得暴禾稼以损人要先践杀司马然后聴所为王惭为还迁豫章刺史卒



傅良弼  字安道清河人德宗以良弼守乐寿王廷凑之叛良弼坚壁固守有诏以乐寿为左神行营拜良弼为都知兵马使俄为沂州刺史良弼率众出力战乃得去天子以良弼忠乃更赐奴婢服马寳厯初擢夏绥银节度使终横海节度使
崔彦昭  字思文清河人擢进士第数应帅镇辟奏所至课最累进戸部侍郎僖宗立同中书门下平章事百职修举察不至苛迁门下侍郎彦昭虽宰相退朝侍母膳与家人齿人多其孝累拜兼尚书右仆射以疾去位卒
五代
霍存  曲周人为梁将骁勇善骑射秦宗权攻汴存以三千人夜破张晊栅又以骑兵破秦贤有功从攻潞州与晋人遇战马牢川存入则当前出则为殿晋乃却梁得曹州以存为刺史攻郓州朱瑾来救存发伏击之遂败瑾等存中流矢卒
张归霸  清河人为梁将秦宗权攻汴数战有功张晊以骑兵挑战矢中归霸归霸拔之反以射贼一发而毙太祖使守曹州与朱瑾逆战金乡大败之又破刘仁恭于内黄功出诸将右拜左卫上将军曹州刺史以疾卒
张归厚  字德坤归霸弟为将能以少击众张晊屯赤冈归厚与晊独战阵前晊惫而却诸将乗之晊遂大败从太祖攻郓郓兵大至度不能支以骑卫太祖先归归厚马中矢僵持槊步斗体被十余箭张筠驰骑取之得筠马乃归太祖见之泣曰尔在丧军何足计乎厯洺晋绛三州刺史以疾卒弟

归弁亦善战开平初为滑州长剑指挥使
司空颋  贝州青阳人初为梁太府少卿杨师厚镇天雄颋解官依之师厚卒贺德伦以魏博降晋晋王兼领天雄以颋为判官梁晋相距河上常权军府事
霍彦威  字子重曲周人事梁拜洺州刺史唐庄宗灭梁赐姓名曰李绍真徙镇武宁从明宗击契丹甚亲厚之后明宗入洛阳内外机事皆决焉复镇平卢卒谥忠武
崔居俭  清河人美文辞少举进士唐庄宗时为太常卿厯戸部尚书居俭居显官衣食常乏死之日贫不能葬闻者哀之所著有崔氏家礼
宋
范质  字文素宗城人后唐举进士晋天福中为监察御史汉初加中书舍人周广顺初拜中书侍郎平章事建议以律条繁冗轻重无据特命详定是为刑统宋初加兼侍中时藩戚未建请行册封并荐吕余庆赵普为台司帝嘉纳之进封鲁国公卒貭性明悟以廉介自持未尝受四方馈遗身殁家无余赀
解晖  洺州临洺人父珪后唐天成中没于阵晖以父死戎事隶兵籍晋天福中安重荣举兵向闗晖所杀获甚众周广顺初从征淮南宋初从征泽州开寳九年破太原军累擢云应寰忻代等州都巡检使晖受诏征伐常身先之征李筠矢中其目而战自若时称骁将子守颙至阖门祗侯
王明  字如晦成安人为武宁军节度掌书记召为左拾遗开寳三年南征广州以为随军转运



使山路险絶供亿不阙太祖嘉其功擢领韶州刺史七年用师南唐唐将朱令赟领众十五万沿流而下明以计疑之令赟不敢进遂与诸师相犄角袭之于小孤山大破其师金陵平诏明安抚诸郡太宗时累迁礼部侍郎知真定府卒子挺扶皆知名挺至殿中御史扶至二部员外郎
张美  字符珪清河人周世宗时为澶州粮料使以干敏称世宗连岁征讨饷馈不乏多所委赖宋初加检校太尉李筠镇上党美度其必反阴积粟于懐孟间筠后叛宋太祖亲讨之大军十万出太行经费无阙美有力焉厯官左骁卫上将军致仕卒谥恭惠子守瑛供备库使
丁德裕  洺州临洺人彰武军节度审琦之子以补供奉官从慕容延钊平荆湖以功授引进使又与潘美尹崇珂克彬州迁内客省使成都羣冦起用为西川都巡检使率师讨之尽平其党征江南遣为常州行营兵马都监领吴越兵进讨及拔润州移领常润等州经略巡检使后贬房州刺史卒
范旻  字贵参貭之子知开封县领京尹岭南平迁知邕州邓存中刦众攻州城旻屡出亲战贼少却坚壁固守广州救兵至围解赐玺书奬之开寳九年知淮南转运事岁运米百余万石给京师当时称有心计征晋阳召为三司副使判行在三司师还加给事中卒子贻孙官至主客员外郎
李炳  肥乡人洺州团练判官淊之子拜殿中侍御史知舒州太祖征金陵缘淮供亿惟舒尤甚以劳加侍御史卒
李沆  字太初炳之子举进士甲科为翰林学士真宗北幸命沆留守京师肃然累加门下侍郎

