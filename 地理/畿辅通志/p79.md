<!-- { "loadSidebar": true } -->
　　二十里有毕泓皆唐永徽五年平棘令弓志元所
　　开
　大白渠　即栾城县冶河也自栾城县至州界入洨
　　水




　　大白渠东径宋子县故城北谓之宋子河又东径
　　敬武县故城北又东谓之斯洨水地理志曰大白
　　渠东入洨河者也　水经 注　
　　平棘有广润陂引大白渠水注之　唐书地 理志　
　　赵州大白渠即栾城县冶河也　方舆 纪要　
　水闸渠　在州西南二十里下流入于洨水
　　旧引清水河入城濠壅而无泄为东北田畴患明
　　天顺间知州何浚凿此渠西入永通桥与洨河合
　　　赵州 志　
　千金渠　在柏乡县西
　　柏乡西有千金渠开元中令王佐浚以疏积潦　唐 书　
　　　地理 志　
　新渠　在宁晋县西南
　　宁晋地旱卤西南有新渠上元中令程处黙引洨
　　水入城以溉田经十里余地用丰润民食乃甘　唐 书　
　　　地理 志　





　涵虚泉　在州治西南味极甘冽为城中第一泉
　惠民泉　在州南望汉台西北
　野姑泉　在临城县南盖山上亦曰舒姑泉
　　昔有舒氏女与其父采薪于其处坐牵挽不动父
　　归告家人比再来女坐处惟见清泉女母曰吾女
　　本好音乐乃弦歌泉涌汩流见朱鲤一双今作乐
　　嬉戏则涌出见宣城记　正定 府志　
　狗跑泉　在临城县北流入槐河
　双井　在州东二十里双井村二井相并清冽可饮
　圣井　在临城县东北圣井冈上旱祷辄应
　鹁鸽井　在临城县北二十里
深州
　滹沱河　旧在州西北自保定府束鹿县流入安平
　　县界又东入州境又自州东北入饶阳县界厯宋
　　金元明决徙数见
本朝顺治二年由束鹿南厯冀州入漳而州境遂无水



　　患康熙中复自束鹿分道决入州界
　　滹沱河在安平县南二十三里自束鹿县流入又
　　东达深州　深州河在州北四十里自安平县流
　　入又东北入饶阳县界　饶阳县河在县北　方舆 纪要　
　　河自明天启后渐徙而南
本朝顺治二年自束鹿南决入冀州与漳水浑涛而安
　　平饶阳之地不复有滹沱矣　禹贡 锥指　
　　康熙五年河自束鹿县倾井村张岔口村枣营村
　　分岔入深州境清水河　束鹿 县志　
　鸦儿河　亦曰了儿河在州南二十里自束鹿县流
　　入下流过献县南合于葫卢河春冬则涸雨潦则
　　盈
　　河在滹沱卫漳间盖支流两分而为河因名了儿
　　河　深州 志　
　胡卢河　此滹沱漳滏之会流自冀州衡水县流入
　　武强县界又东入河间府献县界





　　胡卢河自冀州新河镇入深州武强县　宋史河 渠志　
　　胡卢河在深州南四十里自冀州东北流入州境
　　厯衡水县北而入武邑武强二县界　方舆 纪要　
　　漳滏合滹沱其水愈大自武邑之赵村桥二十里
　　至武强之小范又二十里至献县　磁州 志　
　　　按胡卢河即宁晋泊也漳滏贯泊而出故兼得
　　　其称至冀州而下则漳滏之名为滹沱所掩而
　　　滹沱之目亦与胡卢互举矣
　龙治河　亦曰龙知河滹沱支流也自深州东南流
　　入武强县合于漳水
　亭子河　在武强县东三十里冀州长卢沟之支流
　　也东入武邑界又雁河在县南十二里自深州流
　　入又于家河在县西北八里每秋涨可通舟楫
　古饶河　在饶阳县西南三十里今湮
　　饶阳在饶河之阳　汉书地 理志　
　　魏武因饶河故渎决滹沱北注　杜佑 通典　




　　饶河本滹沱之支流也昔时引而北注合于易水
　　今涸　方舆 纪要　
　白马河　俗曰黄河亦曰白马沟在饶阳县南八里
　　自滹沱分流入武强县今涸
　　白马河水上承滹沱东径乐乡县北饶阳县南又
　　东径武邑郡北而东入衡水　水经 注　
　　枯白马渠在饶阳县一名黄河今名白马沟李公
　　绪赵记云魏白马王彪所凿　寰宇 记　
　　古黄河在饶阳县南八里今絶流其故道阔十里
　　两岸俱古堤　旧志 　
　院西口河　在安平县北二十五里其西通祁州沙
　　滋三水分流入饶阳界注于滹沱今废
　傅家池　在深州东南五十里受滹沱之水以入于
　　漳后滹沱北徙池亦淤塞
　莲花池　在深州东四十里为水聚处
　武强渊　在武强县南与武邑县接界





　　衡漳又东北右合张平口故沟上承武强渊渊之
　　西南有武强县故治故渊得其名　水经 注　
　骆驼湾　在武强县西北五里滹沱决溢时此为锺
　　水之处稍东南曰吴家湾嘉靖间议浚渠于此以
　　泄积水未果
　贾家沟　在武强县东北东流合于漳水又阎家沟
　　在县东亦滹沱末流也东合龙池河又古河岔河
　　皆在县北分自清漳者今涸
　交津口　在武强县东
　　白马河东入衡水谓之交津口　水经 注　
　　交津口昔时漳水经流之道也　方舆 纪要　
　圣水井　在武强县南二十里地名三龙堂盖与衡
　　水武邑接界三县各有龙堂内皆有井旱祷辄应
　古龙井　在安平县西三十里深数丈泉涌不竭
定州
　派河　在定州南二十里即沙水也自正定府阜平




　　县流经曲阳县西又南经正定之行唐县又东南
　　过新乐县与郜河会又南下定州又东入保定府
　　祁州与滋二水合
　　定州派水在州南　新乐县派水在县西南十里
　　　方舆 纪要　
　　沙水即派河在新乐县南闗外由阜平经曲阳行
　　唐新乐定州以至祁州　陆龙其畿 辅地图记　
　　郜河自行唐东入沙水　舆图 　
　　河当九省要津日渡不给　新乐 县志　
　唐河　在定州北即水也自保定府唐县流入曲
　　阳又东南经州界又东入保定府祁州与滋沙二
　　水合
　　水东南过中山上曲阳县　水经 　
　　水亦名唐河在州北八里　寰宇 记　
　　水即唐河由唐县西南过曲阳定州至祁州合
　　滋沙二水　陆龙其畿 辅地图记　





　清水河　在定州北十里发源白龙泉流至城北入
　　水俗亦谓之唐河
　　卢奴城西北平地泉涌而出俗亦谓之唐水也东
　　南至唐城西北隅塌而为湖入水　水经 注　
　　州北十里有唐水源自本州岛南宋村白龙泉东流
　　而下合水以有清浊之分故名为清水河　定州 志　
　灵河　在曲阳县西四里源出县西白土涧东流至
　　三角潭与曲逆溪水合流注于沙河曲逆溪源出
　　县西十里砚山下其流多曲故名
　龙泉河　在曲阳县北五十里一名潄玉泉突出地
　　中溢而南泻折而东入唐县界注唐河
　　潄玉泉在县北五十里平地涌出溢而南下转折
　　而东与水合即龙泉河也　曲阳 县志　
　狄水河　在曲阳县东三里发源恒山南流至定州
　　入水相传宋将狄青治漕于此因名　方舆 纪要　
　卢奴水　在定州北一名黑水池亦曰黑龙潭泉卢




　　奴城内西北隅有水渊而不流水色正黑俗名黒
　　水池　水经 注　
　　俗谓黒水曰卢不流曰奴故汉置卢奴县即今黒
　　龙泉也　定州 志　
　恒水　在曲阳县西即禹贡恒水也东流入唐县界
　　俗谓之横河
　　上曲阳恒山北谷禹贡恒水所出　汉书地 理志　
　　水又东恒水从西来注之自下水兼纳恒川
　　之通称焉即禹贡所谓恒卫既从也　水经 注　
　　有槐河在县北即恒水　曲阳 县志　
　天井泽　一名天井淀旧在定州境今湮
　　天井泽在州东南四十七里周六十二里　元和 志　
　　水经注派水歴天井泽南水流所播为泽俗名天
　　井淀　寰宇 记　
　西溪　在定州西北通黒龙泉水底清彻湛若玻璃
　　每中秋夕州人于此翫月以为佳景云





　大龙窝潭　在曲阳县西北三十里又小白龙潭
　集圣池　在曲阳县南少容山上引五台山圣水注
　　之故名
　舜泉　在定州东
　　郡城东有舜甘泉　中山 记　
　黑虎泉　在定州西北二十里周围亩许流入滱水
　玉泉　在曲阳县南二十里尧山之侧泉从石鏬涌
　　出又马跑泉亦在尧山下
　圆觉泉　在曲阳西北三十里旁有圆觉寺故名下
　　流入于沙河
　陈家庄泉　在曲阳县南十五里平地腾涌状如沸
　　汤居民资以灌溉下流入沙河
　长星沟　源自曲阳县流至定州入于滱亦曰长星
　　川又曰七星沟
　　长星沟在上曲阳县长星渚渚水东流又合洛光
　　水又东径恒山下庙北又东径上曲阳县故城北




　　又东南流胡泉水注之又东径平乐亭北左会长
　　星川东南径卢奴城南又东北合滱水水有穷通
　　不常津注　水经 注　
　　安喜县长星川南去县八里　元和 志　
　　定州长星川今名七里沟　寰宇 记　
　　　按定州志州南七里曰嘉河水自嘉山来俗名
　　　七里沟由西而南而东与新河合盖即长星故
　　　渎也
　清泉井　在定州文庙东北
　　宋韩琦建学时所凿其水比他井清而重　明一 统志　
　神渚水　在深泽县西二十五里滹沱滋河之水冲
　　啮所成方广四百步其深无际天将雨则波涛泛
　　溢流沫成轮若神物居其中故名



卷二十五

　钦定四库全书
　　畿辅通志卷二十五
　　　城池
　　周官王都之外环以郊遂公邑又其外为家邑又其
　　外为县都设掌固之官以修城郭沟池树渠之固以
　　颁守政所以承卫天室禁暴而保民也古者城必有
　　池城以为固池以为阻故诗曰筑城伊淢掌固职国
　　都之境皆有沟树之固郊亦如之自城郭以及近郊
　　逺郊为沟树者凡四重夫成周之世天下康宁诸
　　侯轨道而制法之详如此所以形格势禁为盘石之
　　安也
　国家重熙累洽不异成周之盛而我
皇上申画甸圻凡城有圮敝必以时兴筑且申饬守土之
　　臣増墉浚隍毋少弛懈昔子路治蒲孔子入其境而
　　三叹曰城郭完道涂治田野辟故谱
　畿内城池具详其广轮髙厚深广之度兼着剏建修废





　之由俾羣吏知所职守云
顺天府　大兴宛平二县附郭 　
　府城　详　京师卷
　良郷县城　旧土城明隆庆中始甃以砖石周围三
　　里二百二十歩髙三丈二尺广三丈门四池深一
　　丈五尺阔二丈崇祯二年増修
　固安县城　明正徳十四年创筑土基周围五里二
　　百六十九歩髙二丈三尺广如之门四嘉靖六年
　　増凿城壕深一丈五尺阔三丈二十九年改筑砖
　　城髙广如旧四十四年浚濠深广明年以旧城卑
　　隘岁久渐圮复加筑髙二丈九尺
　永清县城　旧城仅三里明正徳五年知县郭名世
　　拓之周围五里七歩髙二丈五尺广三丈池深三
　　丈阔二丈隆庆二年署知县王建改筑砖城万
　　厯三十七年知县王嘉绩四十二年知县杨梦熊
　　重修




本朝顺治十四年知县丁栋康熙十五年知县万一鼒
　　増修
