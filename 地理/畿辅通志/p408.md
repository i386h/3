<!-- { "loadSidebar": true } -->
　兖州登峄山观秦皇帝遗碑还居长白山一萧寺出
　囊中故所贮汉魏盛唐名家诗闭闗揣摩者三年颇
　窥作者之户遂大放厥词赋于五言尤工又去而浮
　淮海渡扬子江登北固山以望金陵钟山紫气过云
　阳匍伏延陵季子祠下涉吴访钱塘天竺灵隠诸



　峯已复走徐青归新河数日又去出居庸循太行山
　而西穷闗陜泽潞诸边塞其在井陛尝居龙窝寺瓶
　粟罄矣寺僧厌苦之生曰僧母窘我试绘一小图持
　至市中当得粟而市人争欲得生绘则日担粟诣寺
　门相聒生不能堪乃避至城外一山楼楼依阻陡絶
　樵苏所不至山鬼昼出侮人生坐卧其中第翻华严
　经数卷足不履戸外者累月山中人疑为逋客将逐
　之而生遂游太原逆旅人以生衣垢敝不为礼旁
　舍贾欲觅诗为其长者寿逆旅人以试生生与之诗
　逆旅人始恨知生之晚而贾更制鲜好衣数袭遗生
　生佯受之而转投其逆旅人逆旅人愈惭感生复自
　衣其垢敝者长揖逆旅人去也已由栈道入西川游
　峩眉山遡巫巴下荆郢将达于浔阳返于黄迂云梦
　而北走大梁偶憩钧州酒肆而钧州有党中丞者得
　其所题酒肆中絶句诗强致之家留数月复自宛涉
　襄过京山生所跨驴蹶于唐氏之淖倾其囊中书曝

　之衢唐氏异生所为要与之饮食欢相得也遂主唐
　氏一岁而行唐氏为刻其诗传荆郢间生乃转江陵
　登王粲楼读其赋感昔贤流寓地有终焉之志始生
　数年前常至江陵居城西开元观故辽王竒其诗召
　谒便殿语不合一夕遁去去数年复来生老矣乃依
　其兄子宋鲸耕天鹅池之石田岁获菽十斛生以其
　半易米杂菽炊日度一餐稍羡则尽以给酒费昼夜
　赋诗不絶口是时吴人徐学谟为荆州守闻生髙自
　往物色之生始匿不欲见守至再始见明日生戴紫
　箨冠衣皁缯衫报谒踞守上座守侍人窃窃私语曰
　客颛妄亡知守奈何轻威也久之往来廨中而守之
　寮吏奉守意皆浮慕生为谬恭延致之生揣其无实
　终不肻一往守为生授室城中从天鹅池徙之居约
　以他日见访是日守偶先有所往经其门而迟及之
　生恚曰守胡绐我也比临其室生已键扉卧不欲内
　守守令人穴其垣入见生方科跣席一藁僵偃壁下



　守笑曰若欲为龎萌耶琅琊人将捕汝矣生起谢曰
　室无儿榻难淹尊官耳因索酒饮之薄暮而罢其后
　数年守坐废家居生在江陵念守憔悴业欲从之游
　而贫不能促装赍乃诡为羽人装手持一钵裹败衲
　而行乞于途自江陵茧步千里来海上海上人以为
　守客逺来争劳苦之而日持河豚酒享生生一嚼而
　尽明日见持河酒者不为谢亦不知为谁其后持
　河豚酒者遂不复至而海上主帅郭公者亦以守客
　故遣人遗之金为生寿生挥之曰将军以贫士为金
　游耶东海若笑我矣幸使者谢将军时守欲买田舎
　生于海上而廉其性肮脏不能偕时俗人不复强也
　居三月别归江陵生归守嘱之曰江陵难将作矣盍
　定计审处之生颔之而去其后二年辽王果废为庶
　人比奏当成而庶人之客亡得脱者生尝为庶人上
　客而又为人倨众将甘心焉始守所授生室故宗人
　产货之直四十金守以生羁旅恐后或攘之为宻署

　数语于契尾钤识而归生至是宗人乗庶人之隙诬
　其夺而与生讼之官官覆契尾钤迹验白乃以室还
　给生生久在庶人所絶不与用事者比庶人常召生
　游别宫声妓满前他客或故为调笑以悦庶人生端
　坐竟日夜即饮至大醉目不流睨庶人益敬惮生每
　见辄为敛容生之不及于难以此自庶人废生不乐
　居江陵乃转鬻其室以分溉宋鲸而自少赀逍遥
　七泽间最后游石首石首士人喜生来与之结社为
　诗少年张氏某者豪有力而佯以诗为名髙生不少
　与可少年衔之他处召客少年故与生争席伏奴
　棰击几死寻赂县官贾某械而出诸境石首士人避
　少年亡赖而又慑慑令威莫敢救生比出境而阴行
　贿疎其械纵之逸生又还江陵遍谢其故所往来人
　而斥二童子姑去乃自童髪为头陀不知其所之万
　厯初守复起为楚行省右丞行部江陵宋鲸方为人
　佣作于野识故守跪而陈石首事云徐子曰昔孟襄



　阳以诗穷顾籍与荆州张长史蓝田王右丞游二人
　尝荐之于朝即不用而襄阳之名益髙生五言诗有
　逼类孟襄阳者如闲居云平生欵段马不识孟尝门
　清明日海上云一盂寒食酒东海吊田横其清婉悲
　激非近岁布衣诗可俪也及考其游迹几遍天下囊
　中亡一钱自随以是所至数穷饿即穷饿不肻轻见
　一贵人意稍咈竟掉头去不复顾世方指为异物谁
　复传其诗至石首之事厄弥甚矣然徒以羁旅故为
　少年所乗此韩淮阴他日召而赏之者也何遂愤懑
　逃世太史公称独行之士空室蓬戸咀藜裋褐不厌
　死而后已者岂斯人之谓与
　　樊梦斗传　　　　　　　　本朝汤　斌
　樊梦斗字北一号文成崇祯壬午乡贡廷试第二人
　尝上书阙庭请为国家効力封疆奉报可称隠君
　者从君晚志也其先小兴州人明成祖时奉诏迁文
　安遂为文安人髙祖讳瑀成化甲辰进士筮仕淅川

　令为刑部曹郎日逆瑾用事平反主事安奎狱面折
　瑾因忤酷暑跪正阳门三日瑾败转四川顺庆
　府知府称名臣瑀生缤缤生润皆长厚有隠德润生
　効才万厯癸巳恩贡入太学叶文忠公为大司成叹
　赏其文与闽漳蔡震湖大名成文穆公髙阳孙文正
　公名相埒除知文县调静海教谕升河南府学教授
　致仕隠君之父也君少颍敏年十二补博士弟子员
　于书无所不读着中庸讲义原性道究天人精义入
　微桐城左忠毅公见之曰此洙泗真传也当君应廷
　试时国事孔棘自以累世受君恩且才可济时欲効
　尺寸力率同贡十余人上书将授职矣无何以内艰
　归君至性过人平日事亲色养甚笃至是恸哭出都
　门跣行三百里襄大事诚信备至抚兄子爱而能劳
　举人王膺其侄婿也殉宼难遗孤呱呱君收养之使
　与子翰同寝食学同师两姊贫无所倚生死周恤不
　遗余力论者以为内行纯笃彷佛阳亢宗云邑中筑



　城浚河复役盐鐡诸大议人所畏葸不敢言者辄言
　之凿凿可见诸行事其屯海八议侍御吴公称为国
　硕画将上之朝乱不果值明末都城之变俯仰唏
　嘘既力不能为遂絶意仕进携家入桐栢山中偕二
　三老友攀枯藤扪苍壁翠屏玉女龙潭石门号淮源
　胜地无不穷极幽絶诗成放歌呼白慨然有超世之
　概病中遗命子翰曰死即葬我山中百岁后樵采兹
　土者指某邱某水为隠君樊某游钓赋诗处足矣所
　着有驻槎亭诗集若干卷子翰顺治甲午拔贡康熙
　丙午京闱乡荐今任睢州学正以文章行谊着升广
　东三水县令
　汤子曰余官京师与同门髙君游询其乡里故实辄
　娓娓谈樊氏世事不衰云后过苏门孙征君先生授
　以髙阳文正公蔵稿复得读其所为樊氏家传葢自
　顺庆公以直道着于正之间二百年来家学不替
　三辅世族莫敢望焉隠君明经好古博极羣书孝友

　笃行内外无间言若夫磊落大节旴衡时事郁郁未
　能表见于世者时人未能尽识也后之君子好学深
　思读其遗集亦可慨然太息想其为人矣
　　节孝闻见録　并序 　　　　　　本朝李锺侨
　　　纪载之有传所以襃扬善人之功迹使不没于
　　　后世而又以使后之人观其行事而叹兴于为
　　　善无贵贱长幼男女一也然而节孝之编于他
　　　纪载尤难而所系亦尤重何也荐绅先生良有
　　　司与夫通儒学士达节伟人其姓字既已显于
　　　人间功业既已着于当世故传之为易惟夫节
　　　孝之行或出于幽闺妇女闾巷匹夫名姓未尝
　　　越乡邑虽有竒伟卓絶之行其姻娅族党闻而
　　　知之者固希矣况于乡国天下哉是以采摭有
　　　所不及则湮没于无闻斯其所以难也然而其
　　　事存乎家庭之中伉俪之近人人之所可为非
　　　如葢世及物之勲名借于位而后显待于权而



　　　后行者也是以其迹既着其书既其则足使闻
　　　而见之者兴起感奋而无间于贵贱长幼男女
　　　此所系之所以尤重也以其传之之难若彼而
　　　有功于世教又若此则恶可以接于目入于耳
　　　而任其终于湮没哉余行四方凡闻见所及必
　　　约言以志之葢欲营度为文则力有不暇给而
　　　不忍其终冺也其或已见于他人之文则薙其
　　　蔓语而以类入焉积日而多乃各以地别其部
　　　分而不次以时葢所録方多而未已其得之传
　　　闻者时之先后固不可得而次也传曰言之不
　　　文行而不逺所以感动人之善心者虽主于事
　　　之信而亦恃乎言之文后之君子或因余所録
　　　即事而文其言以垂于永久则尤余之所厚望
　　　也夫
　　智怀行
　智怀行者内邱增广生员也少贫佣以养亲同邑王

　氏嘉其孝以女妻之嫂殁遗孤生令妻乳之致己子
　以分乳死无怨言后生四子皆伟器父病瘟思甘泉
　时久旱泽涸非数里外不可得而生方侍病不敢逺
　离拜求于家之旧井清泉迸溢邻人张永贫鬻妻生
　母怜之生为典衣以赎明末流寇攻城蜂附城下而
　生以母兄在外欲出城守陴者嘉其志书朱票与之
　生以帕裹票系腕缒城而下为寇所获令与一生扛
　釡供水其一生忽落肩破釡卒怒抽刀刺心死之旋
　向生生衣厚呵令袒胸受刺甫脱袖见腕携有物解
　帕视之则片纸朱书数行不能辨执以见帅帅孰视
　票谓曰汝生员耶曰然汝寻母与兄耶曰然帅再问
　再自囓其指葢壮生之志且为生危也又问城中有
　兵否曰有粮多否曰多乃仍以帕裹票还生且授以
　半矢曰持此则吾军无害汝者既出营行数里得母
　惊喜仆地扶入郭复出寻兄则兄方縳树受射生伏
　地请代得并释顷之贼以城中兵粮多解围去葢见



　生貌质厚信其语也生既全其母兄又救一邑之生
　灵云生父母殁庐墓三年邑诸生鸣于有司乞免地
　一顷以示奬励邑令邵嗣尧传
　　刘宪
　刘宪者字君式世为曲梁人邑庠生后输粟入太学
　操行刚直不少有所属然善治家家益饶重义喜施
　好士恤贫如恐不及性至孝未尝少有违忤父母疾
　衣不解带汤药必亲尝病革愿以身代父母殁哀毁
　逾常遂病痿痹及葬负土筑坟髙二丈许结庵庐墓
　侧者三年致白兔驯鸠之祥先是孝子病不能履母
　将合葬于父墓且有日其夜梦羽衣道士为医之随
　愈邑令张侯请于朝诏旌其门宠以八品文职复其
　身以终方逢时为之传
　　张进寳
　张进寳者南宫东八里王村民也佣于恭宪孙公家
　遇兵乱随主人子侄匿城东隠僻地一日寳以事出

　兵突至有识寳者向之索主人寳不应兵刃乱下寳
　囓其指曰死则死耳不知主所在兵以刃裂其口逹
　耳断其舌刺之洞胸而死邑举人张从善传其事
　　长垣王氏
　王氏者长垣板邱里李増妻也增负疾已四年王既
　归垢面恶衣凡妆奁之属悉易之为药饵费增疾革
