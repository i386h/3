<!-- { "loadSidebar": true } -->
　郝竒遇　栢乡人生有至性崇祯末闻都城失守竒遇 语妻曰我欲死难汝能之乎妻曰能遂饮药　
　　　死妻瘗竒遇 毕亦饮药死　
本朝
　魏櫆祥　栢乡人由选拔贡生授广西通判累迁广东 潮州知府修废举坠开浚长眉河直通潮州　
　　　城下商民大利康熙十三年总兵刘某与续顺公 不睦乘机激变设立伪官使人来诱曰苐从我何　
　　　忧不富贵櫆祥不少屈乃胁以白刅櫆祥曰任尔 所为我唯一死以报国耳遂幽之别室櫆祥每日　
　　　拍案大呼十指尽为 血出卒以不食死　
深州
　汉
　崔　琦　字子玮涿郡安平人以文章博通称举孝亷 为郎梁冀闻其才请与交琦数引古今成败　
　　　以戒之冀不能受乃作外戚箴及白 鹄赋以讽因遣归后竟捕而杀之　
　南北朝魏
　崔孝演　字则伯安平人挺之子也少无宦情晚除瀛 州安西府外兵叅军罢归鲜于修礼起逆孝　

　　　演率宗族保郡城为贼攻陷贼 以孝演民望恐移众心遂害之　
　崔　楷　字季则辨之子也性刚鲠有干材释褐员外 散骑侍郎能摧挫豪强故时人语曰莫獬　
　　　付崔楷后为殷州刺史州贼起或劝减小弱以避 之乃遣第四女第三男夜出既而追还勒兵士抚　
　　　厉之莫不争奋咸称崔公尚不惜百 口吾等何爱一身城陷合门死节　
　宋
　董元亨　深州人累官国子博士通判贝州王则据城 叛元亨坐厅事贼党排闼而入左右皆奔溃　
　　　贼胁元亨索军资库钥元亨据案厉 声骂贼遂遇害事平赠太常少卿　
　明
　吴　恂　安平人由贡生为深州训导携妻王氏 及子女各一并幼侄以从崇祯戊寅　
　夲朝大兵临城将陷恂谓妻曰吾弟以幼子托义不可 　　负脱有不虞生死以之及城破恂被执王氏脱走　
　　　氏知子女不能兼顾乃弃其女于途而挟子负侄 疾驰出城匿空舍得免恂之执也帅见其为读书　
　　　士欲用之恂执不从翼日诣学宫 前尽节死事闻赠侍讲入名宦　
　田兴国　深州武生忠勇有胆畧崇祯戊寅之变与 州守协力守城城破战死事闻予恤荫　
　王启贤　饶阳庠生甲申城破死难同时诸生王 采符应第符应举符振芳俱殉节死　
定州
　明



　王懐义　深泽人善骑射父世美为山东莱阳县丞正 徳六年流贼攻城懐义随父守北门射杀贼　
　　　首十余人余贼复攻东门又与战甚 力翌日城陷力战脱父于难遂死之　
　杨家龙　字愓若曲阳人崇祯间由岁贡累迁忻州知 州时流冦躏山西莅任未两月寇猝至环攻　
　　　之度民力难支慨然曰城必不守守则徒残民耳 吾出百姓可全也遂挺身出骂贼不屈贼杀之城　
　　　果得全忻民 建祠祀之　
　何三杰　定州人由贡士任湖广寳庆府通判开 爽明允政绩赫然变抗节不屈遇害　
　　义烈　附 　
　周
　左伯桃　燕人闻楚王善待士乃与羊角哀同入楚值 雨雪粮少乃并粮与哀使入事楚自饿死于　
　　　空树中哀至楚为上大夫 乃言于王僃礼以葬伯桃　
　荆　轲　其先夲齐人徙于卫卫人谓之庆卿之燕燕 人谓之荆卿轲为人深沉好读书撃剑其所　
　　　逰诸侯尽与其贤豪长者相结后田 光荐于太子丹使秦刺始皇不中死　
　田　光　燕人太子丹质秦逃归患秦蚕食其傅鞠武 荐光可与谋太子进迎避席而请光荐所善　
　　　荆轲太子送至门戒曰所言国之大事愿勿泄也 光往见荆轲曰我闻长者为行不使人疑今太子　
　　　疑光愿足下急过太子言光 已死明不言也遂自刎死　
　高渐离　燕人善撃筑与荆轲交善秦灭燕逐太子丹 荆轲之客渐离变姓名为人佣保匿作于宋　

　　　子宋子人知其善筑也传客之闻于始皇始皇召 见矐其目使撃筑稍益近渐离乃以铅置筑中扑　
　　　始皇不 中遂诛　
　汉
　王　调　渤海人梁冀诬李固与文鲔共为妖言下固 狱调固门生也贯械上书证固之枉太后乃　
　　　赦 固　
　南北朝魏
　郑　罴　髙阳人卢度世以崔皓事去官逃匿罴家使 者囚罴长子将加捶楚罴戒之曰君子杀身　
　　　以成仁汝虽死勿言子奉命被考掠 至以火爇其体卒无所言度世得免　
　唐
　吴保安　魏州人仕为义安尉姚州都督李蒙表掌书 记后蒙与蛮战殁判官郭仲朔被执欲得千　
　　　缣赎之保安为经营数年得缣赎仲朔归其后保 安以彭山丞客死其妻亦殁丧不能归仲朔为负　
　　　骸归葬衰绖庐墓三年乃去及为岚 州长史迎保安子为娶而让以官　
　五代
　赵　玉　渔阳人尝客沧州依节度使吕兖刘守光破 沧州尽戮兖亲属兖子琦年十四玉负之以　
　　　逃至太原变姓名丐衣食以给琦琦仕后唐至兵 部侍郎燕赵间以玉能存吕氏之孤也翕然诵之　
　明



　杨　埙　字景和京师人英宗复辟指挥门逹怙宠骄 横构袁彬下狱拷掠内外寃之埙撃登闻鼓　
　　　上书为彬辨乃并逮狱逹因是欲尽去异已者缓 埙死使诬少保李贤指使埙佯诺之逹遂以闻会　
　　　法司鞫于午门埙直述所言皆由已出 于贤无预逹计遂不行而彬亦得释　
　鹿　正　字以道御史乆征之子赠大理卿谥忠节善 继之父逆阉时倾身急诸君子之难所称鹿　
　　　太公者是也方左魏之狱起正为大中子学下 榻并留光斗之弟光明于家未几而周顺昌亦被　
　　　逮正为三家者醵金佐诬赃三家子弟徃来络绎 不絶正家与逆党李朝钦比邻或虑祸且不测正　
　　　曰不知命无以为君子诸公急来投我而中道畏 阻不独衰朽不齿于人我子亦何颜立天地间乎　
　　　然终奄之世卒 亦无所牵染云　
　申湛然　大兴诸生与布衣黄尼麓新乐侯刘文炳驸 马巩永固相友善四人者平居过从见时事　
　　　日非相对輙澘然泣下李自成围京师永固守皇 城门文炳方在第坐梨花树下尼麓踉跄入曰贼　
　　　攻西直门甚急门且破府中宜早为计文炳乃急 命弟文耀往托瀛国太夫人于湛然家及城破文　
　　　炳永固同殉难湛然匿太夫人甚秘为细人所发 贼执湛然拷掠僃至坚不言贼怒乃置湛然于木　
　　　杌上压以碾石七窍流血死终不 言太夫人所在尼麓亦坎壈以死　
　许从吉　曲阳村农崇祯戊寅流冦掠其弟去从吉追 告曰弟母之爱子弟去母不得生求以身易　
　　　不听愤极用拳殴贼复掷石破贼面贼怒 攒刅之脑裂而死弟得间亡归奉母以终　
　谢氏义仆　深州人旧志失名崇祯戊寅城破负十岁 幼主逃匿贼追及丛矢射之仆以左臂翼　

　　　蔽主不支易以右臂卒 中攒矢死主竟得免　
本朝
　张进寳　南宫人佣于孙恭宪昌龄家遇兵乱随主人 子经匿城东僻地一日寳以事出兵突至有　
　　　识寳者向询主人寳不应兵刅乱下寳啮其指曰 死则死耳不知主所在兵以刅裂其口断舌刺之　
　　　洞胸 而死　

  

钦定四库全书
　畿辅通志卷七十八
　　儒学
顺天府
　周
　周丑子家　燕人江东馯臂子弓 授易燕周丑子家　
　汉
　韩　婴　燕人孝文时为博士景帝时至常山太傅婴 推诗人之意而作内外篇数万言其语颇与　
　　　齐鲁间殊淮南贲生授之燕赵间言诗者由婴婴 亦以易授人推易意而为之传燕赵间好诗故其　
　　　易唯韩氏自传之武帝时婴常与董仲舒论于 上前其人精悍处事分明仲舒不能难也后其孙　
　　　商为 博士　
　韩　生　涿郡人婴之后也孝宣时以易征待诏殿中 曰所受易即先太傅所传也尝受韩诗不如　
　　　韩氏易深太傅故专传之司隶校尉夲受 易于孟喜见生说易而好之即更从受焉　
　南北朝魏
　平　恒　字继叔燕郡蓟人躭勤读诵多通博文自周 继魏帝王傅代之由贵臣升降之绪皆撰品　
　　　第号曰畧注合百余篇安贫乐道亷贞寡欲 不营资产衣食常不给官至秘书丞卒谥康　

　卢景裕　字仲儒范阳涿人少聪敏专经为学居拒马 河将一老婢作食妻子不自随又避地大宁　
　　　山不营世业惟在批注常注周易尚书孝经论语 礼记老子齐文襄入相于地开讲景裕解所注周　
　　　易理义精微吐发闲雅从容往复无际可寻士君 子叹美之景裕弟辩以大戴未有解诂乃注之景　
　　　裕曰昔汝兄注小戴今汝注大戴庶纂前修矣 景裕后补齐王开府属卒于晋阳辩详名臣传　
　唐
　卢履氷　幽州范阳人魏都官尚书义禧五世孙开元 五年仕歴右补阙建言古者父在为母朞服　
　　　彻灵而心丧武后始请同父三年非是请如礼元 宗疑之下百官议刑部郎中田再思曰父在为母　
　　　三年高宗实行之着令已乆何必乖先帝之旨阂 人子之情履氷因言上元中父在为母三年后虽　
　　　请未用也逮垂拱始行之礼女子无专道父在为 母服朞统一尊也昔武后阴踌簒谋豫自光崇廾　
　　　朞齐抗斩衰俄而乘陵唐室以启衅阶臣将以正 夫妇之纲非特母子间也于时议礼者交口沸腾　
　　　七年乃下诏父在为母朞 心丧三年后履氷以官卒　
　元
　曹　鉴　字克明宛平人通五经大义用郝彬荐为镇 海书院山长元统初同佥太常礼仪院鉴习　
　　　典故逹古今议事援据礼经君子 多之仕至礼部尚书卒谥文穆　
　明
　秦　亨　字子真顺天人究性理之学通五经尤长于 易以易学见知于文皇帝永乐初召至京师　



　　　欲处以显职力辞就教乃除荏平教谕迁永宁府 教授训廸有方弟子多有成就已而从尚书黄福　
　　　征交趾多赞画功 乞休归正统间卒　
　武周文　大兴人洪武末以明经入侍燕邸永乐初召 为侍讲学士上尝谓胡广曰朕在藩邸喜观　
　　　易时官寮亦有通晓者不如武周文言 之切实次日周文入谢遂以老乞休　
　李天麟　字仲仁顺天人发明理学言简而醇尝曰孔 门宗旨只是求仁惟颜曾得其宗若舍求仁　
　　　之外别立宗旨恐非授受 之真诠万歴中官知府卒　
本朝
　张　烈　字武承大兴人少聪颕读书数行俱下长而 潜心性命之学毅然以闲邪卫道为己任登　
　　　康熙九年进士授内阁中书十八年试博学宏词 科迁翰林院编修转春坊赞善纂修明史典训及　
　　　四书讲义诸书恪勤厥职编辑精当性至孝事继 母委曲承顺人无间言生平多所著述皆有闗人　
　　　心世道之文年六 十四卒祀乡贤　
永平府
　南北朝魏
　卢　丑　昌黎人世祖为监国丑以笃学博闻授世祖 经后以师傅旧恩赐爵济阴公太和中以老　
　　　自 免　
　元

　姚　枢　字公茂柳城人太宗时为燕京行台郎中后 弃官携家辉州作庙奉孔子及宋儒周元公　
　　　等像时许衡在魏至辉就録程朱所注书以归曰 曩时所授皆非今始闻进学之序也世祖在潜邸　
　　　询以治道枢首陈二帝三王之道世祖 嘉纳之累官翰林学士承旨卒谥文宪　
