<!-- { "loadSidebar": true } -->
　正定县
　　雕桥村王古寺并城河顺城闗等处营田引大鸣
　　泉小鸣泉之水隍池西北隅之方泉邑东北西洋
　　村之班泉岁久淤塞并疏浚通畅分流灌漑俱泄
　　水于滹沱河由邑西北而至东南数十里町畦鳞
　　次清漪回环向之废弃者皆青葱入望矣
　雍正五年县治西北雕桥村王古寺并城河四面顺
　　城闗等处营田共一十一顷八十五亩一分农民
　　自营稻田共一顷六十三亩
　雍正六年城河东西北三面并在城东西南三闗厢

　　等处营田共三顷七十二亩七分
　雍正七年县治东北西洋村大林济村等处营田共
　　一十五顷五十九亩
　平山县
　　奉良庄川防村等处营田引滹沱并冶河之水仍
　　泄水于本河按滹沱自正定以下土疏流涌时有
　　泛溢去害不暇岂遑兴利独在邑境山麓夹束不
　　患轶出兼水浊泥肥于上流疏引布石留淤可以
　　成田但苦山涨冲突湏石堰捍御工程繁费非民
　　力所能为今遣员开筑堰立而田成秔稻甚茂然
　　淤泥积久则田高水不能上湏种薥粟疎之俾土
　　平而水可上水旱互易田乃可久此滹沱营田之
　　法冶河泥少亦如法行之可以得半皆营田之变
　　例也
　雍正五年县治西北奉良庄并正北川防村等处营
　　田共六十顷一十一亩农民自营稻田共二十二



　　顷零二亩
　雍正六年县治东北圣佛村义羊村水碾村曲堤村
　　石桥村并西北朱濠村等处营田共九十九顷五
　　十四亩七分农民自营稻田共九顷零七亩
　雍正七年县治西北贾北村近掌村通家口并正北
　　川防杨村东北义羊村水碾村西南史家湾西村
　　等处营田共一百四十四顷农民自营稻田共五
　　顷四十四亩
　雍正九年改旱田八十五顷一十四亩
　井陉县
　　防口村西河村洛阳滩等处营田引冶河之水仍
　　泄水于本河其疏引上流布石留泥傍岸筑堰亦
　　如平山滹沱之法行之虽荒土砂滩田皆可成秔
　　稻畅茂亦营田通变之法但遇凿石时火煅于前
　　酰沃于后工力维艰难以数举也
　雍正六年县治东北防口滩营田共四顷二十亩

　雍正七年县治东北西河滩洛阳滩东冶滩等处营
　　田共四十三顷
　雍正九年改旱田五顷
　邢台县
　　楼下村孔桥村小汪村等处营田引百泉并逹活
　　紫金等泉之水泄水于七里河牛尾河按郡城西
　　北逹活紫金等泉水力颇微土人灌稻田五顷而
　　水力已殚矣独城东南之百泉澄泓盈溢大以亩
　　计余泉百数并涌地喷珠渊源盛大时出不穷不
　　惟利周本邑兼可润及邻疆但土人踞闸独擅每
　　启争端今遣员于春夏时酌田多寡依期启闭厥
　　利均焉复于河身狭处量为开广利尤倍也
　雍正五年县治东南楼下村孔桥村并西北孙家庄
　　等处农民自营稻田共七十八顷三十八亩八分
　雍正六年县治东南小汪村宋家庄孟家庄等处农
　　民自营稻田共四顷五十一亩



　雍正七年县治东南袁家店康庄铺等处农民自营
　　稻田共四顷零六亩五分
　沙河县
　　北九家庄赵村等处营田引邢台百泉并小沣等
　　泉之水泄水于橙槽并沙河内按沙河一名湡河
　　源发山西辽州流入邑境水带流沙夹岸积如冈
　　阜伏秋冲突难以引用本邑祗分邻境余润用漑
　　秔苖虽不满千亩亦不忍利弃于地也
　雍正五年县治东北大村赵村徐旺村等处营田共
　　一顷四十八亩四分农民自营稻田共三顷五十
　　七亩一分一厘一毫
　雍正九年改旱田七十一亩六分九厘九毫
　南和县
　　豆村河头郭杨家屯等处营田引百泉河之水泄
　　水于沙河并大陆泽按邑境虽有鸳鸯等泉然水
　　脉细微难资灌漑邢邑百泉河源逺流长邑之均

　　利惠民等闸悉分其润但邢人踞闸独擅水颇失
　　时今遣员于春夏时酌定限期如期启闭以均其
　　利邑秔万亩岁获丰稔正裒益之善举也
　雍正五年县治西南豆村河头郭等处营田共一十
　　一顷九十八亩八分农民自营稻田共六十一顷
　　二十四亩二分
　雍正六年县治西北薛家屯东贾郭等处农民自营
　　稻田共七顷八十九亩八分一厘
　雍正七年县治西南张相村农民自营稻田共四顷
　　四十三亩一分
天津局
　天津营田全资潮汐一面滨河三面开渠与河水通
　潮来渠满则闸而留之以供车戽中间沟堘地埂宛
　转交通四面筑围以防雨涝皆前明汪司农应蛟遗
　制也汪公至天津见白塘葛沽一带地斥卤不耕种间
　有近河艺豆者每亩收不过二斗以谓此地无水则



　鹻得水则润若以闽浙濒海治地之法行之穿渠灌
　水未必不可为稻田而一时文武将吏诸人无肯应
　命者公乃以身倡之捐俸买牛制器开渠筑堤先于
　葛沽白塘二处种水稻二千余亩亩收四五石余种
　薥豆得水灌漑粪多者一亩收一二石惟旱稻以鹻
　立稿于是军民始信闽浙治地之法可行于北海而
　各官益信斥卤可尽变为膏腴也于是疏请于朝以
　防海官军万人分田垦种屯政大兴至今土人犹传
　十字围所谓求仁诚足与食力古所贵者是己惟是
　民杂五方逐鱼盐之利取足旦夕而不为久逺之计
　虽禾麦之植亦卤莾从事至沾涂升挽之劳益视为
　畏途以故旋举旋废雍正五年营田十围今存者贺
　家口葛沽两围而已开局之始　贤王深思逺揽以
　天津当河海咽喉为
神京牖户而谣俗偷惰逐末忘本野多未辟之土家无
　担石之储阛阓熈穰田畴萧寂无以仰副

圣天子加意郊圻移风易俗之至意又覧左忠毅光斗屯
　　政诸疏大兴水利于天津一带稻花茂密因慨然欲
　　复汪司农之旧迹发帑委员寻求经理而积习猝难
　　丕变美意未及观成然围渠遗趾现存稍加修葺未
　　始不可漑粪沃淤长我禾麦也爰纪梗槪不忘厥初
　　云尔
　　天津州　今改 为县　
　　　城南蓝田及贺家口围田引用海河潮水仍泄水
　　　于本河按蓝田康熈间鎭臣蓝理所开也河渠圩
　　　岸周数十里垦田二百余顷召浙闽农人数十家
　　　分课耕种每田一顷用水车四部揷莳之候沾涂
　　　徧野车戽之声相闻秋收亩三四石不等雨后新
　　　凉水田漠漠人号为小江南云理升任去奏归之
　　　官是后经理无人圩坍河淤数载废为荒壤雍正
　　　五年营田天津津农不习水种率逡巡观望乃作
　　　秧池于蓝田以倡导之浚旧渠引潮水灌漑滋培



　　秧苗蕃盛于是官民竞劝共营田三十余顷俱获
　　收获六年营田观察使黄世发自营五顷耕耨得
　　宜亩收至五六石刈获之际传集各围地户共观
　　之
　　贺家口围其西半即蓝田也东濒海河因桥建闸
　　周围筑埝围内开渠纵横贯注共营田三十八顷
　　九十二亩官民自营田九顷
　静海县　今归天 津县　
　　何家圈呉家嘴双港白塘口辛庄等围营田引用
　　海河潮水仍泄水于本河按何家圈围地势平坦
　　土性滋润天然秔稻之乡前明抚臣汪应蛟相度
　　屯田以此为首围中有官庄围南有大人庄询据
　　老民当时屯田御史及屯田道厅等官驻札于此
　　故名雍正五年循照沟围旧迹开筑营田八十三
　　顷十六亩民间自营田二十三顷四十亩
　　吴家嘴围三面临河民间就沽道为园圃在津田

　　向称上产五年委员开筑于冯家口建闸引水并
　　设涵洞三座分渠灌漑营田二十七顷九十二亩
　　民间自营田十四顷四十一亩
　　双港围亦汪应蛟屯田旧地也循照故迹开筑东
　　与何家圈沟渠相通两围互为蓄泄营田三十八
　　顷二十五亩五分民间自营田三十八顷七十二
　　亩
　　白塘口围河形闸基皆汪应蛟屯田故迹以董太
　　仆应举于天启中修复之故遗制犹存委员开筑
　　即用闸基旧石添砌建造并设涵洞二座营田六
　　十四顷六十七亩民间自营田四顷七十二亩
　　辛庄围亦汪公屯田旧地也邨东西各有沽河一
　　道西河即屯田故渠东河则津人郑卫引水种稻
　　所开也地势平润强潮内涌徃徃波及田间本与
　　陆种不宜委员疏浚二河各置闸一座围内沟渠
　　交注引新泄故留沃去鹻最为适宜焉营田六十



　　一顷六十二亩民间自营田五十九亩
　沧州　今归天 津县　
　　葛沽[盘沽]二围营田引用海河潮水仍泄水于本
　　河按葛盘二沽畛域联接自汪公应蛟肇开水田
　　土人至今习知其利揷莳不絶亦能自制水车不
　　以升挽为苦所产稻米几与白玉塘齐名五年委
　　员分建围圩开渠置闸民地官荒营至五十九亩
　　民间自营田四顷九十一亩
　兴国富国二场　今归天 津县　
　　东西泥沽二围营田引用海河潮水仍泄水于本
　　河按泥沽距海口六十余里河至此愈深阔潮来
　　愈大亦汪应蛟旧屯地而董公应举令经歴赵鉴
　　等修复之河形宛在沟塍之迹犹歴歴也循照开
　　筑东西围各建进水闸一座泄水涵洞各二口营
　　田三十五顷二十七亩民间自营田六顷二十八
　　亩

　　　按天津旧为卫治郊郭便参邻境改州之后疆
　　　界未分故营田十围自蓝田贺家口而外隶静
　　　海县者五隶沧州者二隶兴国富国二场者各
　　　一至雍正九年设府改县更定幅[巾贠]诸围地亩
　　　皆归隶天津县矣今仍营田府原册所开编次
　　　用存其旧云



　　钦定四库全书
　　　畿辅通志卷四十八
　　　　陵墓
　　　直隶古冀州之域故帝王陵寝郡邑多有之我
　　朝型仁表义惇崇典礼每値大庆遣官致祭于古圣帝
　　　贤王而凡陵原之在畿内者咸命有司岁时修葺着
　　　在功令至明昌平诸陵尤加轸念
世祖章皇帝躬亲致祭又特致祭于庄烈愍帝
御制二篇彪炳宇内永禁樵采设守陵人戸给近地以赡之
圣祖仁皇帝屡申前禁严饬守护我
　皇上圣徳光昭复求其后裔爵以通侯俾岁时展谒禋祀
　　　勿朁大矣哉与成周庸建作宾之义先后同揆矣又
　　　伏稽开国之初首旌前明死节之臣范景文等十有
　　　九人而
世祖章皇帝亲祭明陵手持一巵命大臣拜奠于王承恩之
　　　墓教孝作忠前史所未有也旧志以陵墓附古迹今

　　特表而出之自为一类用昭
圣代仁义风教之过越于前古焉
　顺天府
　　辽
　　章宗陵　在三河县北五十五里
　　金
　　太祖陵　在房山县西北二十里云峰山下名曰睿
　　　陵
　　太宗陵　在房山县云峰山下名曰恭陵
　　熈宗陵　在房山县峩眉谷名曰思陵
　　世宗陵　在房山县大房山东北名曰兴陵
　　章宗陵　在房山县大房山东北名曰道陵
　　宣宗陵　在房山县大房山东北名曰徳陵
　本朝顺治初特设守陵五十戸每岁春秋致祭
　　明
　　成祖陵　在昌平州北二十里天寿山南名曰长陵



