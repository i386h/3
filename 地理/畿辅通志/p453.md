<!-- { "loadSidebar": true } -->
　虎战仍三晋龙逰失九河宋人饶事迹今望亦滂沱
　　刘谏议祠　　　　　　　　　　郑善夫
　今古悲歌地刘生有墓祠秪余经世志况值讳言时
　去国英雄尽还山事业迟黄金旧台北搔首动遐思
　　成安道中　　　　　　　　　　周　在
　斜日急征骢烟村杳霭中草枯狐穴出树秃鸟巢空
　阴壑明残雪惊尘暗黑风神京回首是何必哭途穷
　　逰通惠河　　　　　　　　　　徐　阶
　颇忆三江远源流意若何水深秋气切竹密雨声多

　熟菓当尊落飞尘旋堞过栁阴催繋缆细听桔槔歌
　　瓮山耶律祠　　　　　　　　　刘效祖
　迢递荒山下披榛拜古祠衣冠犹异代岁月已清时
　溪逺泉声细林深日影迟黄沙空朔漠谁与问残碑
　　谒陵　　　　　　　　　　　　穆文熙
　迢递长陵路川原入夕晖桃花临水岸松子落人衣
　树古虬龙遍林深鸟雀稀御碑留翰藻读罢自依依
　　横翠楼　　　　　　　　　　　黎民表
　高楼当絶塞春望转氤氲百战全燕地千重大漠云
　控无塞马饮羽忆将军老去亲戎马悲笳向夕闻
　　来青轩　　　　　　　　　　　徐　渭
　画栋将云绕修檐傍汉开亭非邀翠入山自送青来
　逺色虚难写遐观纵未回共言春景丽不见使人猜
　　送人之易州　　　　　　　　　李三才
　同心日以少无那复君行匹马一相送秋风万里生
　燕山还黛色易水自邉声落日河梁晩悠悠见去旌



　　山人宋鹅池蹈海　　　　　　　邢　侗
　侨寓江陵日徐陵作郡年重来沧海上依旧孝船
　醉齿松枝雪狂吟桂树萹浮生无住着骀荡白云天
　　钓鱼台　　　　　　　　　　　冯　琦
　是处堪垂钓谁家长闭闗榭多偏近水云薄更宜山
　鸟语扶疎里人踪杳霭间日斜仍马太息野鸥闲
　　定州晓行　　　　　　　　　　魏允中
　向晓戒征夫驾言归故都敝貂雾湿逺鴈入云孤
　踪迹他乡满音书弱弟无步兵别有涙不独为穷涂
　　过米仲诏勺园　　　　　　　　叶向高
　幽筑藕花间荆扉日日闲竹多宜作径松老恰成闗
　堤绕青岚廊回碧水环高楼明月夜莞尔对西山
　　高梁桥　　　　　　　　　　　顾起元
　路转栁桥曲河连杏渚长半天分树色匝地起花香
　望入朱楼隐行宜翠幰张何期帝城畔咫尺到沧浪
　红树人家满春风载酒时扬鞭梢露叶欹拂天丝

　吹沬鱼儿小花燕子痴青郊多景色偏喜日迟迟
　步緑杨郊东风雪乍消眼因僧寺豁心逐酒帘飘
　十里藏莺树一湾走马桥谁能在朝市偃仰过花朝
　　逰白石庄　　　　　　　　　　刘荣嗣
　野圃宜秋色苍苍况夕曛松青新沐雨槐古直搔云
　竹牖池光合石楼山翠分风前歌管细吹向月中闻
　　晩归圣全寺　　　　　　　　　宋登春
　月浄花林僻琴清竹院闲幽兰芳短砌独鹤下空山
　鸟道排云入松门映雪闗儿童夜归去采得紫芝还
　　集浄业寺水次再过十方庵荷花因宿其中
　　　　　　　　　　　　　　　　锺　惺
　如此匆匆际禅栖肯再来曾无三日隔又见数花开
　童负桃笙至僧笼菜甲回出门一宿无复后人催
　每忆经行处重胜昔徃来能渐熟耳目自多幽
　水气穷昏旦林声阅夏秋晩花不无意客散独相留
　　客卢龙代诸将寄京洛相知　　　阮自华



　朔气厉髙秋将军洗髑髅劳云出家暗疲马傍人愁
　风色侵重铠霜威折大矛贵人能作赋何不自封侯
　　尽节遗诗　　　　　　　　　　范景文
　孤臣空洒泪天步遂如斯妖蚀三光暗心盟九庙知
　翠华迷草露淮水涨烟澌故国千年恨忠魂遶玉墀
　　宣府畧书所见　　　　　　　　曹心简
　地据中原尽天垂大漠荒云多终日白草不待秋黄
　任水稀鱼蠏冲途但马羊自怜年四十今始厯兹方
　驱车纔入郭突兀俗风新比屋妆筒瓦中元饷面人
　事因前代旧业自近时贫莫漫愁雕瘵生全在大臣
本朝
　　盘山　　　　　　　　　　　　宋　权
　山水何竒絶髙秋快此行千层路转万壑暗泉争
　天外悬松影云根度马声更怜红树色远近向人明
　　泠嘴头邉城眺望　　　　　　　李　霨
　古堞连峰峻凭高骋望时水从絶塞入天接四山垂

　徃事残碑识邉愁老卒知烽烟犹未熄设险忆坤维
　　获鹿道中过淮阴侯祠　　　　　魏裔介
　舍人书不载告变岂无欺赤族酬隆凖扁舟愧子皮
　竒兵吞赵魏古屋泣熊罴吕雉诚多诈空令漂母悲
　　过新乐观伏羲台浴儿池　　　　魏裔介
　万古真元气独锺至圣身龙图开道奥鸟迹佑斯人
　野色空池緑荒台晩树春遗经有卦象俯仰尽经纶
　　井陉　　　　　　　　　　　　申涵光
　呜咽城邉水犹疑战士魂韩祠何日始孤碣至今存
　车马迷山雾牛羊入县门一灯茅店里懐古向谁论
　　寄懐孙钟元先生蘓门　　　　　申涵光
　结屋依泉树须眉见古人衰年仍向学薄俗自相亲
　万死无钩党孤忠有逸民近村成井邑半是旧比邻
　　东五　　　　　　　　　　　宋　琬
　已谓西好东更不羣悬崖疑削刃古木善藏云
　海色朝来变泉声雨后分何年此高卧自剪薜萝裙



　　杨志祖见诒忠愍手迹感赋　　　杜　越
　搨得平原帖行间晕日星丹枫留草疏翠竹失兰亭
　笔想拳应握书知恨不清文孙存气骨脱赠意惺惺
　　董子祠　　　　　　　　　　　朱彝尊
　汉日江都相荒祠旧水濵玉杯存爼豆青简重天人
　夕鸟窥园下秋花裛露新凄凉不遇赋千载一沾巾
　　石景山　　　　　　　　　　　程可则
　石景郁嵯峨千巗窈窕过日中余雾气树里见浑河
　藓绿残碑在灯青古佛多上方笙磬晩随意下云萝
　　次栾城　　　　　　　　　　　周体观
　乆客忘留滞长歌发兴賖春风飞海燕虚馆放山花
　马渡垂杨缓巾随落日斜孤城复何处向暮一吹笳
　　扈从至马兰口登长城　　　　　张　英
　戍楼临絶徼何意得跻攀纵目城南堡惊心塞北山
　云阴迷古堞势逼萧闗战垒清时废茫草树间
　帝治称无外嬴秦始筑墉高低绵众壑掩映带羣

　万古风霜色终朝虎豹踪兴亡不在险谩诩一丸封
　　游西山诗八首　　　　　　　　张　英
　裂帛平湖浅初晴见水痕衔山飞练影穿石潄云根
　曲磴盘孤屿危楼出短垣仙灵留窟宅丹灶此常存
　　玉泉 　
　新月出松间寻僧叩竹闗偶然同古佛一夕卧空山
　风定泉声细天晴鸟语闲津梁知已倦予亦谢跻攀
　　卧佛 寺　
　路尽孤亭出千夕照中短墙篱落静流水杏花红
　地已同愚谷名偏署退翁世人那易识还倩小溪通
　　退谷 　
　庄严余古寺泉响杂松声鸟道穿林细龙湫遶户清
　丹青云外湿金碧上方晴岂是龎居士虚传谷口名
　　碧云 寺　
　诸遥领处幽胜属来青山翠何空阔天风自窈
　宸章今尚在御辇此曾经絶似频游地江南木末亭



　　来青 轩　
　锺磬隔云端林阴石径寒千株环古栢数折跨层峦
　日影林薄花田入望寛安能携一卷长此独盘桓
　　洪光寺 磴道　
　石门山寺寂松老发天香深院虬龙影高枝雀乡
　涛奔常作雨曲饱经霜尽日闻清籁天风扫佛堂
　　表忠观 古松　
　径转疑无寺回忽见亭野田云尽白邨落树青
　花坞春犹寂松闗昼亦扄翠华留石碣苍藓立空庭
　　法海 寺　
　晓日华林道鳬鹥宿浅沙新荷香在叶芳草露为华
　碧瓦迷朝雾红亭接曙霞年骑马客鞭影起林鸦
　　蚤经玊 蝀桥　
　　渡滹沱河　　　　　　　　　　陈廷敬
　晨兴越大河霜气压清波秋日石梁外人家渔浦多
　逺鸥浮水去高叶趂风过来徃恒山道征车奈晩何

　　桃花寺吊李光四处士　　　　　宋　荦
　幽絶招提境嘉名自昔云阳崖踈树映大壑乱淙闻
　日暖催红杏堂空养白云鹿裘邈何许猿鹤尚思君
　　蔺相如墓　　　　　　　　　　王士祯
　智勇存危赵相如第一人特书王撃缶间道璧亡秦
　故国山河改孤坟草木春鲁连终蹈海千古共悲辛
　　次井陉县　　　　　　　　　　王士祯
　千嶂通闗路双溪遶县门乱流争浦溆水碓聒朝昏
　夕照鱼虾市寒烟桑柘村当年穆天子雨雪猎高原
　　古北口　　　　　　　　　　　张鹏翮
　万里长城北千山积翠阿遶闗流水注环径白云多
　燕雀檐前舞渔樵醉后歌
清时风月好率属夜经过
　　石匣　　　　　　　　　　　　刘　巗
　千巗盘石匣一线宛虵行出塞无多路防秋有旧城
　马依残垒卧人入乱山耕犹听斜阳外呜呜画角鸣



　　密云　　　　　　　　　　　　刘　巗
　落日黑城川秋风白檀路鵰盘塞口云狐呌沙头树
　弥节汉将军发问秦谪戍苍茫战垒残飒飒飞霜露
　　古北口　　　　　　　　　　　刘　巗
　古戍勒兵屯千拥一门犬牙交塞口鸟道揷城根
　寒燠天分划山川气吐吞夕阳驱马过烟满碛沙痕
　　白沟河吊王彦章　　　　　　　宋韦金
　豹死名犹在身经百战场平生酬马革风义感欧阳
　野水流荒塜行人拜鐡鎗不知长乐老厯尽兴亡
　　谒杨忠愍公祠　　　　　　　　徐徳泰
　天意常扶直公生独不逄有懐匡社稷无计去奸
　碧血黄沙里丹心諌草中我来瞻庙貎洒涕拜孤忠
　　诗　七言律
　唐
　　幽蓟新歳　　　　　　　　　　张　说
　去歳荆南梅似雪今春蓟北雪如梅共知人事何常

　定且喜年华去复来邉镇戍歌连夜动京城燎火彻
　明开遥遥西望长安日愿上南山寿一杯
　　过张处士佑故居　　　　　　　皮日休
　媵华通子共悲辛荒径今为旧宅邻一代交游非不
　贵五湖风月合教贫魂应絶地为才鬼名与遗编在
　贵臣闻道平生偏爱石至今犹泣洞庭人
　　过张处士佑故居　　　　　　　陆
　先生清骨塟烟霞业破孤存孰为嗟箧诗篇分贵
　位一林石笋豪家儿歌旧宅啼枫影姬遶荒田泣
　稗花唯我共君堪便戒莫将文誉作生涯
　　听话丛台　　　　　　　　　　李　逺
　有客新从赵地回自言曾上古丛台云遮襄国天邉
　尽树遶漳河掌上来弦管变成山鸟绮罗留作野
　花开金舆玊辇无消息风雨谁知长緑苔
　　吊刘蕡　　　　　　　　　　　李商隐
　上帝深居闭九阍巫咸不下问衔寃广陵别后春涛



　隔湓口书来秋雨翻只有安仁能作诔何曽宋玉解
　招魂平生风义兼师友不敢同君哭寝门
　　燕昭王墓　　　　　　　　　　罗　隐
　战国苍茫难重寻此中踪迹想知音强停别骑山花
　晓欲吊遗魂野草深浮世近来轻骏骨高台何处有
　黄金思量郭隗平生事不殉昭王是负心
　宋
　　奉使契丹古北道中　　　　　　苏　辙
　独卧绳床已七年徃来殊复少萦纒心游幽阙鸟飞
　处身在中原山尽邉梁市朝回尘满马蜀江春近水
　浮天枉将眼界疑心界不见中霄气浩然
　　高阳台诗　　　　　　　　　　曽　布
