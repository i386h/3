<!-- { "loadSidebar": true } -->
尚书右仆射卒谥文靖沆性直谅识大体居位慎宻人莫能干以私在中书日取四方水旱盗贼奏之王旦以为不足烦上聴沆曰人主少年当使知四方艰难不然不留意声色犬马则土木甲兵祷祠之事作矣后旦追思沆言叹曰李文靖真圣人也
魏廷式  字君宪宗城人太平兴国五年中第淳化间为审刑院详议官太宗恱其明辨迁太子左赞善大夫至道初出知宋潭二州吏民咸服累拜右谏议大夫知审刑院卒廷式所至以严明称刚果敢言为人主厚遇
元达  鸡泽人太宗居晋邸隶帐下雍熙初累迁妫州刺史时州郡捕送亡命者至阙左右讽杀之达奏曰不如赦之以开其自新之路上恱因悉原之端拱中领幽州刺史卒
赵瑫  清河人由卫士累迁龙卫指挥使以徐河战功加镇州团练使卒赠归义军节度使
郭宻  贝州经城人隶晋王帐下太宗即位补指挥使淳化间以武略擢领安州观察使夏人畏服边境宁谧卒赠保顺军节度
利瓦伊  字仲芳沆之弟第进士为保信军节度推官累迁尚书左丞工部尚书真宗时契丹请和以为贺正使维还具言必保盟好塞下传契丹将絶盟复遣维往其主隆绪重维名馆劳加礼使赋两朝悠久诗大喜维以文章知名景德以后典章名物多维所参定既殁家无余赀景佑中赠尚书仆射子师锡虞部员外郎公谨太子中舍
张君平  字士衡磁州滏阳人以父承训与契丹战死补黔州指挥使以功累擢阖门祗候管勾汴



口天圣初议塞滑州决河以君平习知河事命以左侍禁签书滑州事君平以京师数罹水灾请委官疏凿近畿诸州古沟洫累迁供备库副使卒君平有吏材尤明于水利自议塞河朝廷毎访以利害河平君平且死论者惜之子巩以尚书虞部郎管勾汴口嗣父职
孟元  字善长洺州临洺人仕至真定路钤辖王则据贝州元赴城下攻战被数十创又中机石坠濠中既出战愈力更募死士由永济渠穴地以进贼平擢普州刺史寻管勾麟府军马事筑永宁堡敌不敢动卒赠遂州观察使
王广渊  字才叔明曾孙以进士为大理法直官编排中书文字裁定祖宗御书十卷仁宗嘉之累迁龙图阁学士知渭州卒
王临  字大观广渊弟起进士治平中诏求武略用荐知顺安军上备御数十契丹剌两输人为义军来归者数万或请遣还临曰彼归而我遣之必为乱不如因而抚之诏从其请来者益多契丹深悔失计寻召对还文阶以寳文阁待制知广州府卒
苏宷  字公佐磁州滏阳人擢第调兖州观察推官受知于守杜衍为大理详断官提梓州益州路刑狱文州岁市羌马羌转买蜀货猾驵上下物价肆为奸渔宷议置折博务平货直以易马宿弊顿絶入判大理寺纠察在京刑狱累知河南府卒宷长于刑名故屡为法官数以谳议受诏奬焉
孟忠厚  字仁仲元之孙隆佑太后兄也累官常德军承宣使苗博乱平赵鼎谓张浚曰太后复辟其功甚大当推恩外家浚乃奏忠厚宁逺军节度使后封信安郡王忠厚奉昭圣太后训不敢以私

干朝廷与秦桧忤帝以太后功故眷特优及卒三子皆除直秘阁
李椿  字寿翁永年人以父升死靖康之难补迪功郎张浚辟为制司凖备差遣椿奔走淮甸绥流民布屯戍察军情相视险要周宻精审所助为多除吏部侍郎极言阍寺当预防孝宗时屡进敷文阁直学士致仕卒朱熹尝铭其墓谓其逆知得失不假蓍龟不阿主好不诡时誉云
金
董师中  字绍祖永年人擢进士第补尚书省令史累进尚书左丞通古今善敷奏练达典宪处事精敏尝曰宰相不当事细务要在知人才振纲纪但一心正两目明足矣致仕卒谥文定
赵秉文  字周臣磁州滏阳人登进士第厯官安定州刺史前政苛于用刑盗愈繁秉文一从寛简旬月盗悉屏迹累拜礼部尚书凡仕五朝官六卿自奉养如寒士天兴元年卒
元
刘肃  字才卿威州洺水人金词赋进士为尚书省令史尝活寃盗十一人元世祖以为邢州安抚使肃兴铁冶及行楮币公私赖焉授左三部尚书官曹典宪多所议定卒赠邢国公谥文献子宪礼部侍郎孙心大名路总管
王盘  字文炳永年人父禧尝罄家赀以佐军费盘擢经义进士第不赴官大肆力于经史百氏李璮以礼延致及璮谋不轨盘脱身入京师因侍臣以闻世祖嘉其诚节累迁太常少卿以资德大夫致仕盘资性刚方每奏对必以正不肯阿意承顺帝尝以古直称之卒谥文忠



窦黙  字子声肥乡人日与姚枢许衡讲习以经术教授世祖遣召之问以治道首以三纲五常对以为翰林侍讲学士黙为人乐易与人居温然儒者至论国家大计面折廷诤人谓汲黯无以过之累赠太师谥文正子履集贤大学士
刘恩  字仁甫洺州洺水人知读书以材武隶军籍为百戸从入蜀数有战功至元间从伊苏岱尔征建都一日三战皆捷累授四川西道宣慰使进都元帅诏留屯田得粟二万余石佥行枢宻院事卒
石髙山  洺水人父呼喇呼从太祖定中原髙山从世祖取光州克枣阳进攻襄樊皆有功宋平巴延等朝京师帝问有痩而善战者朕忘其名巴延以髙山对即召见命自择一大郡以佚老髙山辞曰臣筋力尚壮犹能为国驰驱岂敢为自安计帝从之命领三卫军戍和琳因屯田以给军储大德间卒于家
何荣祖  字继先永年人以吏迁中书省掾累官知政事时僧格急于理算钱谷人受其害荣祖数请罢之未踰月而弊皆闻帝召问所宜荣祖请于岁终立局考校人以为便立为例程后拜昭文馆大学士卒赠司徒谥文宪
吴元珪  字君璋广平人父鼎燕南提刑按察副使凡征谋治法律令章程皆得于家庭之所授受厯官吏部尚书悉谢絶请谒武宗即位诏议政中书若惜人力严选举节财用定律令谨赏罚建科举课农桑汰冗员易封赠皆切于时务者致仕卒谥忠简

秦起宗  字符卿洺水人辟武卫译史迁中台使时尚书省专制更张起宗持文严宻无所泄累迁太子家令典簿官上言东宫官属辅导德义财赋非所治也朝廷是之拜中台御史劾中丞和尚受人妇人贱买县官产不报起宗又奏不罪和尚无以正国法帝曰为御史当如是矣自是尽言无讳皆见聴用以兵部尚书致仕卒谥昭肃
明
史鉴  成安人洪武初以人才入太学擢都御史时有宦寺谋干朝政者鉴上言请鉴前史以防异日弄权之患又以用刑太繁疏奏新国宜用轻典上并嘉纳之
贾铨  字秉钧邯郸人永乐进士授刑科给事中英宗即位命谳在京重囚常赦所不及者多为原宥出知大理府征麓川军需悉出大理铨区画有方事集而民不扰厯右副都御史巡抚山东河南二省军民咸颂威惠卒谥恭靖
罗绮  磁州人宣德进士擢御史正统间以忤王振戍辽东景帝立复官擢刑部侍郎寻镇守松潘累有破贼功在镇七年威名甚着天顺初为左副都御史复忤石亨坐贬
刘玉  字仲玺磁州人天顺成化间数以偏将征庆逺蛮讨东苗平固原贼有功厯官左都督玉勇敢善抚字所至未尝挫衂卒赠固原伯谥毅敏
马子聪  字舜达广平人成化进士弘治初为南京礼科给事中时佥都钱钺以中晋秩移抚河南中官蒋琮守备南京肆为凶暴子聪皆劾之复陈土木繁兴并传奉冗员之弊前后数十疏多排



斥近幸终工科都给事中
连盛永年人成化进士为监察御史弹劾有声贵戚为之敛手正德初擢山东运使不附刘瑾窜之海南毅然携家以往瑾诛诏复秩盛已卒遣使谕祭
胡瓒字伯珩永年人弘治进士选御史与刘瑾忤瑾诛累擢大理少卿巡抚大同武宗幸云中力请回銮幸臣江彬等怙宠又极言之忤彬告归大同军叛以瓒为提督军务殱其渠魁一军遂定进南京工部尚书
孙修  字用吉邯郸人弘治进士正德初由戸部主事擢陜西佥事备兵延绥以军功进副使巨盗严天柱拥众陷商州声震关洛修奉檄率兵五千讨平之擢山西按察使寻升浙江左布政使以母忧归起拜右副都御史巡抚湖湘修夙望素着墨吏闻风解组未几改南京操江后因灾异自陈归
陈于陛  字荩斋曲周人嘉靖进士授庆阳推官擢礼部郎改吏部升太常卿以忤张居正罢归起右副都御史以戸部侍郎总督漕运却例金十三万进南京戸部尚书以奉表过里卒囊中俸余八金而已赠太子太保
张国彦  字熙载邯郸人嘉靖进士事祖母杨母赵以孝旌官给事中疏请训储及谏止买珠并见采纳累迁都御史巡抚郧阳上惑于开矿之说国彦连疏极谏乃止协理兵部尚书时驿递疲敝国彦奏设背包军马令畿民遣戍者还籍充之军兴无悮而民尤感德洮河之变以军功加太子少保

赐飞鱼服卒赠太子太保赐祭葬
张学颜  字子愚肥乡人嘉靖进士性至孝父母丧皆庐墓三年官给事中直声震中外累迁都御史抚辽东陈战守机宜十进戸部尚书丈量天下田亩定计録请免天下田租改兵部疏停内操以老乞归
李已  字子复磁州人嘉靖进士厯给事中频诏戸部有所征索已屡争执既复诏市珍寳再疏极谏帝怒杖之百锢刑部狱寻释归神宗立起原官极言传奉之弊劾兵部尚书谭纶平江伯陈王谟时号敢言累迁右佥都御史巡抚保定卒
刘荣嗣  字敬仲曲周人万厯进士授戸部主事管银库时边事孔急饷金久不发乃与鹿善继矫发金花银若干中使以为不便荣嗣曰济国事耳死何惜焉累迁工部尚书总理河道为嫉者所中下狱卒
王世扬  字孝甫广平人万厯进士为御史巡视陜西茶马开诚七监大灾奏发茶课赈济蠲饷边银二年免课马七千五百四十二匹巡抚浙江减御衣织造三之一擢抚宣府总督宣大山西敌服其威信边境无事官至戎政尚书
路振飞  字见白曲周人天启进士除泾阳知县陜西抚按欲建魏阉生祠振飞持不可流贼入境击却之授御史劾周延儒闵洪学刘宇烈等厯按福建苏松温体仁修郄谪官累迁淮阳巡抚团练乡兵得劲卒二十余万李自成遣其党吕弼周来代勒兵擒之军声大振马士英欲用其所亲田



仰乃罢振飞寻卒



钦定四库全书
　畿辅通志卷七十三
　　名臣
大名府
　周
　史　鳅　字子鱼卫大夫 孔子称其直　
　公子荆　字南楚卫大夫孔 子称其善居室　
　公叔发　一名公孙枝卫大 夫谥贞惠文子　
　公子朝　卫大夫呉公子札适卫说遽瑗史狗史鳅公 子荆公叔发公子朝曰卫多君子未有患也　
　孔　圉　卫大夫 谥文子　
　颜雠由　卫大夫孔 子主其家　
　公子郢　字子南卫灵公少子公卒夫人命为太 子郢曰亡人蒯瞶之子辄在不敢当　
　汉
　汲　黯　字长孺濮阳人孝景时为太子洗马以严见 惮武帝即位为主爵都尉数直谏帝常曰古　
　　　有社稷之臣至如汲黯近之矣后拜淮 阳太守卒弟仁至九卿子偃至诸侯相　
　王　凤　字孝卿元城人孝元皇后兄也父禁阳平侯 凤嗣封为卫尉侍中成帝立以为大司马大　

  

　　　将军领尚书事王氏之兴自鳯始卒谥敬成侯母 弟崇封安成侯庶弟谭平阿侯商成都侯立红阳　
　　　侯根曲阳侯 逢时髙平侯　
　王　音　凤従弟代凤为大司马车骑将军封安阳侯 王氏爵位日盛惟音为修整数谏正有忠节　
　　　卒谥敬侯子舜 平帝时为太保　
　王　闳　鳯弟谭子哀帝时幸臣董贤为大司马宠爱 贵盛闳屡谏忤帝临崩以玺绶付贤内外　
　　　惶惧闳白元后夺之贤不敢拒乃跪授玺绶驰上 及王莽簒位忌闳出为东郡太守莽败闳独完且　
