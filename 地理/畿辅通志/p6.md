<!-- { "loadSidebar": true } -->
　将带征积欠暂令停征者凡以蠲除额赋専为小民乐
　业遂生一岁以内足不践长吏之庭耳不闻追呼之扰
　庶几休养日久驯致家给户足而民咸得所也曩年楚
　省钱粮虽屡行豁免今已歴数载未经特蠲应将该省
　额赋全免一年以示朕加恩优渥之至意湖北湖南康
　熙四十五年除漕粮漕项外其余地丁银米一槩免征
　旧欠未完者并停输纳尔部移文该督抚令各饬属员
　张示徧谕穷乡僻壤咸使周知傥不肖官吏于额征之
　外巧立名色别有科派私图肥已者察出定治重罪尔
　部即遵谕行特谕
　　康熙四十五年五月十七日
谕户部朕宵旰图维勤求民隠每欲敷蠲贷之恩以为闾
　阎留有余之力直隶山东地方四十二年偶遇灾沴因
　特免山东四十三四两年额赋并四十一年以前积欠
　钱粮直隶则顺天河间两府四十四年额赋亦俱豁免




卷二

　今虽屡年收获民气渐舒而所有宿逋尚应输纳朕念
　黎元方有起色办赋犹艰一时新旧并征势难兼应宜
　更加寛恤以弘休养直隶自康熙四十一年至四十三
　年各府属未完民欠银八万二千七百两有竒粮五千
　九百石有竒山东省康熙四十二年各府属未完民欠
　银一百六十九万一千七百两有竒粮五千九百石有
　竒或见在征取或分年带征俱着通行蠲免俾小民悉
　除逋负之累傥应征旧欠有见完纳在官者即准抵本
　年正赋谕旨到日各该抚速行所属有司徧示晓谕有
　不肖官吏朦溷征收不与开除明白者该抚实时参劾
　严加治罪尔部即遵谕行特谕
　　康熙四十五年十月二十五日
谕户部朕子育黎元日求所以休养利济之道念惟赐租
　减赋实有裨益于民生直隶各省钱粮次第全蠲一年
　者业经数举独是歴岁逋负积累加増旧税新征势难
　兼办纵使少寛民力分年带输而督令续完仍多拮据




卷二

　朕睠怀及此深切轸恤是用蠲逋已责大沛恩膏俾闾
　阎获免追呼官吏亦不罹参罚直隶山东积欠钱粮今
　年俱已蠲免其山西陜西甘肃江苏安徽浙江江西湖
　北湖南福建广东各省自康熙四十三年以前未完地
　丁银二百一十二万二千七百两有竒粮十万五千七
　百石有竒着按数通行豁免或旧欠已完在官而见年
　钱粮未完足者亦准扣抵谕旨到日各该抚立行所属
　张示徧喻有不肖有司以完作欠朦溷销算及开除不
　清者该督抚实时题参严加治罪尔部即遵谕行特谕
　　康熙四十六年六月二十八日
谕起居注今年朕于二月二十八日抵扬州彼时麦已秀
　矣至四月二十日回銮则正在刈麦之时南方麦秀虽
　早于北方而仍与北方同熟至于谷价果品大畧皆然
　江南梅花正月即放至五月始实朕取至畅春园种之
　见其三月花放亦于五月结实花放于两月之前而同
　至五月结实此皆水土之故也南方之物开花吐穟虽




卷二

　早而成实迟故食之则难消北方之物开花吐穟虽迟
　而成实速故食之则易消皆土性冷暖自然不可强者
　试于塞外种稻其地髙寒难以收获种别项之谷则无
　如塞外丰茂者江南不及京都京都不及塞外朕以此
　等土性向张玉书李光地言之彼皆心服谓朕所见极
　是朕巡行各省所见诸物无不留心详察故知之甚明
　确也
　　康熙四十七年七月二十五日
谕内阁从前巡捕三营属督捕管辖时营官侵蚀兵粮虽
　兵数具存而京城大臣官员家丁皆充兵冒饷全无实
　济积弊沿流极其懈弛以致汉官所居地方盗贼迭告
　外城官民不能聊生因而汉官具疏陈奏朕下九卿等
　会议归并前任步军统领等令其清厘营伍选择营弁
　尽力搜稽严缉攘刼然后盗贼渐减官民获安此众所
　共知着有明效者也并非至陶和气任内方令统辖陶
　和气一人之用舍有何闗系但其人一经参劾则该部




卷二

　自据定例具议絶不在于扶同附和相继续参此风亦
　断不可长且巡捕三营官员或于各省营弁或于旗下
　武职皆经朕亲选壮健人才补用若果有一二骄悍不
　法之人言官即当指名题参乃将百余员之营弁三千
　余名之兵丁一槩溷指以为骄悍不法可乎着仍指名
　具奏况武职兵丁兵部皆可稽察步军统领巡捕三营
　亦隶于兵部诚欲建言则将兵部题参未为不可髙遐
　昌乃谓巡捕三营应归并兵部所言大谬又街道事务
　司坊等官管理时畏惧显要职官朘削里巷小民止知
　勒索铺户银钱而街道事务毫不置念因敝壊已极故
　亦归并步军统领管理今既称商民受街道之累即着
　髙遐昌兼管一年务令商民不致苦累街道大加肃清
　若果能绰然办理诚为能言即能行之人矣下所司知
　之
　　康熙四十八年十月初二日
谕都察院通州两岸堤工每年派官修理一年一换前旨




卷二

　　甚明本内未将本年所派司官明白指出含糊推诿具
　　议殊属不合着都察院严议奏
　　　康熙四十九年三月十二日
　谕吏部原任大学士李霨赞理机务二十余年始终恪慎
　　懋着勤劳朕懐时切追念其孙主事李敏启着越常格
　　升补提督四译馆太常寺少卿以示崇奨旧臣优録后
　　嗣至意
　　　康熙四十九年十月初三日
　谕户部朕恭膺
天眷祇承
列祖鸿庥统御万方子育兆庶廑懐至治宵旰靡宁幸际海
　　宇同风边隅向化遐迩中外帖然袵席之安者是皆仰
　　荷
天地
祖宗福佑之所致也方朕八龄践祚之初
太皇太后问朕何欲朕对臣无他欲惟愿天下治安生民乐





卷二

业共享太平之福而已迄今五十年矣惓惓此心未尝
一日少释每思民为邦本勤恤为先政在养民蠲租为
急数十年以来除水旱灾伤例应豁免外其直省钱粮
次第通蠲一年者屡经举行更有一年蠲及数省一省
连蠲数年者前后蠲除之数据户部奏称通共会计已
逾万万朕一无所顾惜百姓足君孰与不足朝廷恩泽
不施及于百姓将安施乎朕每岁供御所需槩从俭约
各项奏销浮冐亦渐次清厘外无师旅饟馈之烦内无
工役兴作之费因以歴年节捐之储蓄为频岁涣解之
恩膏朕之蠲免屡行而无国计不足之虑亦恃此经画
之有素也比来省方时迈已歴七省南北人民风俗及
日用生计靡不周知而民生所以未尽殷阜者良由承
平既久户口日蕃地不加増产不加益食用不给理有
必然朕洞瞩此隠时深轸念爰不靳敷仁用苏民力明
年为康熙五十年思再沛大恩以及吾民原欲将天下
钱粮一槩蠲免因众大臣集议恐各处需用兵饷拨解




卷二

之际兵民驿递益致烦苦细加筹划悉以奏闻故自明
年始于三年以内通免一周俾逺近均沾徳泽直隶奉
天浙江福建广东广西四川云南贵州各巡抚及府尹
所属除漕项钱粮外康熙五十年应征地亩银共七百
二十二万六千一百两有竒应征人丁银共一百一十
五万一千两有竒俱着察明全免并歴年旧欠共一百
一十八万五千四百两有竒亦俱着免征其五十一年
五十二年应蠲省分至期候旨行民间旧欠既经豁免
嗣后每年额征钱粮务如数全完傥完不及额或别有
亏空托称民欠则负国甚矣即责令督抚以下官员偿
补仍从重治罪夫地方大吏以及监司守令皆与吾民
谊均休戚者也诚克体朕孳孳保赤之懐实心爱养力
杜侵牟朘削则闾阎咸得衣食滋殖无有失所而为官
吏者亦身名俱泰岂非升平乐利之盛事欤尔部移文
各督抚谕旨到日即刋刻颁布徧示穷檐令咸知悉特
谕




卷二

　　康熙五十年十月初三日
谕户部朕诞膺大统抚育寰区夙夜孜孜不自暇逸凡以
　为民也勤图利济休养安全即无水旱之虞时布寛仁
　之政蠲租除赋务使遐方率土无不均沾或值雨旸偶
　愆出帑发粟多方赈恤其有益于吾民者靡弗备举而
　亟行之朕殷恳周详之至意前四十九年所颁谕旨申
　晰甚明原欲将五十年天下钱粮通行蠲免以诸臣集
　议恐需用兵饷拨解之际兵民驿递益致烦苦故自五
　十年为始三年之内全免一周除将直隶奉天等九直
　省康熙五十年地丁钱粮一概蠲免及歴年旧欠钱粮
　一并免征外山西河南陜西甘肃湖北湖南各抚属除
　漕项外五十一年应征地亩银共八百四十万四千两
　有竒人丁银共一百二十万八千一百两有竒着察明
　全免并歴年旧欠共五十四万一千三百两有竒亦俱
　着免征其五十二年应蠲省分至期候旨行民间旧欠
　既经豁免嗣后每年额征钱粮务如数全完傥完不及




卷二

　额或有亏空托称民欠即责令督抚以下官员偿补仍
　从重治罪该督抚须实心力行期副朕惓惓爱民之意
　如有指称事故侵欺科派事发之日必严行究治谕旨
　到日徧示城郭乡村深山穷谷咸使知悉尔部即遵谕
　行特谕
　　康熙五十一年十月十九日
谕直隶巡抚赵弘燮直省督抚每奏报年谷收成朕必批
　令豫筹积贮以备小有灾荒即行赈济谕旨甚明井陉
　小县邨落无几偶遇小灾便闻人民不得安堵如果能
　遵前旨于丰年豫为贮积人民何至艰食不安其居此
　皆因地方官奉行不实全无储蓄所致嗣后地方官须
　遵朕前旨实心奉行务期有济民生特谕
　　康熙五十四年二月十三日
谕直隶巡抚赵弘燮朕尝读无逸篇留心稼穑久矣去岁
　腊前瑞雪盈尺时届阳节细雨连绵舆情怡悦早得布
　种矣所虑者起发太盛则收获之际恐有二疸之虞尔




卷二

　等徧示民间时值耘耕即令苗稀疏预防风霾朕以民
　生为念劝农为本已有所知不得不示特谕
　　康熙五十四年二月二十三日
谕直隶巡抚赵弘燮朕每年春间行幸水淀近见民生虽
　不能家给人足比之往时似觉差胜但村荘之中诵读
　尚少朕思移风易俗莫过读书非此无可上进况畿辅
　之地乃王化所先宜于穷乡僻野皆立义学延师教读
　以勉励孝弟可望成人矣尔即徧示荘村皆知朕崇文
　好学之深意特谕
　　康熙五十四年十月三十日
谕户部朕早夜孜孜轸懐民瘼四方水旱时勤咨询惟恐
　闾阎之盖藏未裕一遇俭岁收获失望穷黎即无以资
　生也直隶顺天保定河间永平宣化五府所属地方今
　岁雨水过溢田亩被渰者甚多谷耗不登民艰粒食现
　今缓征赈借虽惠泽频施而来春应办钱粮若仍行征
　取则民力匮乏输将难继着将五府州县康熙五十五




卷二

　年地丁银八十五万五千八百两零粮米豆谷一十一
　万五千五百石零草九万四十九百东零俱通行蠲免
　尔部行文该督遍饬所属实心奉行俾穷乡僻壤均沾
　朝廷徳意倘有不肖官吏私征侵蚀者察出定行从重
　治罪尔部即遵谕行特谕
　　康熙五十五年闰三月二十二日
谕户部朕惟民为邦本必年谷顺成家给人足乃惬朕抚
　育元元之意自御极五十余年宵旰孜孜无论遐方近
　地编民疾苦必备悉咨询设有水旱蠲赈频颁务讲求
　实惠沾被羣生盖不徒事轸恤之虚文也直属顺永保
　河宣五府去岁雨水过溢谷耗不登因全蠲额赋发米
