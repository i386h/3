<!-- { "loadSidebar": true } -->
妙阳公主驻跸之地故名
韩台  在元氏县南三里泜水之阳有土阜连亘不
絶唐天寳初龙宫碑汉韩信与赵相距时所筑今
有韩台村及韩台河
纪信台  在灵寿县东十里上有纪信庙
栾武台  在栾城县明志相传晋大夫栾武子筑
白鹿台  在平山县西四十里明志世传汉武帝登
此有白鹿至故名
滋溪书堂  在正定县滋河北新市元苏天爵读书
之所宋本为记
始生堂  在元氏县北三十五里相传汉阴后生明
帝处俗呼为万年村名胜志光武四年北征彭宠
阴后从行生明帝于元氏后章帝廵幸祠光武显
宗于始生堂
麦饭亭  在正定县滹沱河上后汉冯异进光武麦



　　饭处今废
　歩乐亭　在正定县北元丞相史天泽建
　白鹿泉亭　在获鹿县元邑令张渊因白鹿泉遂覆
　　以亭
　华阳亭　在阜平县明志元志云稽康学琴处
　环山亭　在赞皇县西北隅明志环山亭宋宣和四
　　年建地势特起环亭皆山故名
　阳和楼　在府治南元至正十七年建
　神女楼　在府治北畿辅旧志元建旧有台俗呼神
　　女楼
　苍岩楼　在井陉县东南七十里福庆寺两山并峙
　　构桥于上桥上有楼髙出云表
　望京楼　在平山县二十里东林山相传赵武灵王
　　建故址尚存
　李徽伯旧宅　在元氏县西北十五里今为开业寺
　广武君宅　在行唐县二十里史家荘有李左车墓


  

　雕桥荘　在正定县西十五里大茂山东明吏部尚
　　书梁梦龙荘也赵南星有记
　平泉荘　在赞皇县西北张楞村唐李徳裕游息之
　　所元末兵毁今为玉泉寺基
　龙腾苑　在正定县十六国春秋慕容熙八年大筑
　　龙腾苑广袤十数里役徒二万人起景云山于苑
　　内基广五百歩峰髙十七丈
　陈余垒　在获鹿县东北水经注井陉水东北流屈
　　径陈余垒俗谓之故壁城昔在楚汉韩信东入余
　　拒之于此
　新市故城　在新乐县西南古鲜虞国春秋时为中
　　山国汉置新市县属中山国隋并入九门唐义寕
　　初复置后复省入九门魏书地形志新市有新市
　　城旧志故城在县西南四十五里新城铺
　新乐旧城　在今新乐县西隋置元和志汉成帝时
　　中山孝王母冯昭仪随王就国王为建宫于西乡


  

　　之乐里因呼为西乐城时人讹西为新故为新乐
　　旧志旧城在县西南二十五里遗址尚存
　义台城在新乐县西南魏书地形志新市有义台
　　城旧志伏羲城在县西南十五里中有义台葢即
　　义城也
　春露亭　在新乐县南四十五里元苏天爵建地名
　　孔村明志苏天爵先垄在焉
　鲜虞亭　在新乐县东南故亭乆废
本朝康熙元年知县林华皖建八角亭于河岸仍名鲜
　　虞亭
　栖凤台　在新乐县西十五里相传有凤凰栖于此
　杜太后故宅　在新乐县东十五里杜姑村相传宋
　　太祖母杜太后生于此有故宅基
　遗笔乡　在新乐县西三十里旧志孔子遗笔乡亦
　　曰笔头村
　杏锦荘　在新乐县东南二十里孔村旧志杏千余


  


　　株花开如锦砌霞披
　下曲阳故城　在州西汉县名属巨鹿郡后齐废水
　　经注滹沱河水入雷河沟水过旧曲阳城括地志
　　故城在鼓城县西五里
　安乡故城　在晋州东汉侯国后置为县属巨鹿郡
　　后汉省水经注白渠袛水又径安乡县故城南
　毋极旧城　在今无极县西县志在县西二十五里
　　新城村　余详建 置卷　
　魏昌故城　在无极县东北汉苦陉县章帝改曰汉
　　昌三国魏改曰魏昌北齐废隋改隋昌唐改唐昌
　　后又改曰陉邑宋省寰宇记故城在县东北二十
　　八里
　藁城旧城　在今藁城县西南县志县西南邱头社
　　有故城　余详建 置卷　
　肥累故城　在藁城县西南汉置县后汉省括地志
　　故城在恒州藁城县西七里水经注祗水东径肥


  

　　累县之故城南
　宜安故城　在藁城县西南战国时赵邑隋置县唐
　　初省史记正义故城在常山藁城县西南二十五
　　里舆地记宜安城李牧所筑或以为耿乡也水经
　　注白渠水东南径耿乡南世祖封耿纯为侯国世
　　谓之宜安城
　新城　在无极县西后魏太武南侵筑城于此谓之
　　新城亦曰资城寰宇记在县西二十八里
　故安城　在无极县南寰宇记故安城在县东南六
　　里水经注安城即魏昌之安乡
　东门城　在无极县西南三十里后魏天平中将军
　　吕征公所筑
　康城　在无极县北五里一名康王台相传慕容燕
　　所筑
　鼓城废县　今州治　详建 置卷　
　临平废县　在州西南隋书地理志鼓城开皇十六


  

　　年又置临平县大业初并入
　九门废县　在藁城县西北二十五里元和志本战
　　国时赵邑汉置九门县属常山郡髙齐省隋开皇
　　年重置义寕初置九门郡领新市信义二县后属
　　恒州宋开寳六年废
　栢肆废县　在藁城县北三十里晋为下曲阳县地
　　晋末筑坞于此曰栢肆坞隋置县大业初废义寕
　　初复置属巨鹿郡唐省
　新丰废县　在藁城县东隋置县属巨鹿郡唐初省
　　县志县东南刘村社有新丰村
　廉台　在无极县相传以廉颇名魏书地形志毋极
　　有廉台
　扈台　在无极县西北十五里滋河营髙出林阜为
　　邑之胜
　李牧台　在藁城县西南十五里台髙数仞
　望风台　在藁城县赵武灵王所筑以望齐及中山


  

　　亦曰寒台
　问山堂　在无极县治宋晁说之筑
　尊经堂　在藁城县西管镇元安熙建以储六经翰
　　林承富珠哩翀有记
　昔阳亭　在藁城县肥累城内水经注祗水东径昔
　　阳城南十三州志曰今其城昔阳亭是也
　万桞亭　在藁城县西北二里明大学士石珤建
　四望楼　在无极县北城上俗谓之天花楼今改拱
　　极楼
　空谷斋　在无极县城西南半里元隐士何体仁读
　　书处
　留箭营　在州南五十里相传光武尝营此
　平将军营　在藁城县北十余里旧志明洪武间正
　　定守臣平保于此屯兵至今沙碛中居民拾有残
　　镞
　京观　在州治元和志在鼓城县西南七里汉皇甫


  

　　嵩破黄巾于下曲阳斩首千余人筑京观于此
　虗粮冢　在无极县西二十五里有阜数十俱髙丈
　　余相传晋时为虗粮诳敌处也
顺徳府
　邢国故城　在府城南即襄国城括地志故城在邢
　　州外城内西南角寰宇记邢州大城石勒所筑及
　　僭号名为建平城梦溪茟谈邢州城郭进守西山
　　时筑阔六丈可卧牛俗呼卧牛城府志故城在邢
　　台县南百泉村遗址尚存　余详建 置卷　
　沙河故城　在沙河县东府志故城在沙河县东一
　　里隋置县五代开运元年移今治县志明初县被
　　河水冲圯宏治年迁西山小屯去县三十五里后
　　因城狭小复迁故治
　南和旧城　一名嘉和城在南和县今县治也县志
　　城有西北南三面盖古人筑为护城堤以障沙河
　　狼沟之水者　余详建 置卷　


  

　巨鹿旧城　在平乡县即今县治汉置县为巨鹿郡
　　治旧唐书地理志平乡汉巨鹿郡故郡城在今县
　　北十一里古巨鹿城即今治也寰宇记后魏景明
　　中移巨鹿县治于旧城东三十里自平乡故城移
　　平乡治故巨鹿城至今不改
　平乡旧城　在平乡县西北汉置县志故城在今县
　　西北六里大老营南四门砖垜土堰皆存
　南栾故城　在巨鹿县北汉置后汉书注县名属巨
　　鹿郡故城在今邢州栢人县东北魏书地形志注
　　二汉属巨鹿晋罢后复真君六年并栢人太和二
　　十一年复有南栾城
　白起故城　在巨鹿县西南唐武徳元年置起州并
　　析置白起县四年州废省府志相传白起攻赵筑
　　城于此故名
　栢人故城　在唐山县西汉置县属赵国东魏改曰
　　栢仁唐改尧山帝王世纪栢人城尧所都也括地



　　志故城在邢州栢人县西北十二里
　栢乡旧城　在唐山县东北汉置县后汉省汉书地
　　理志巨鹿郡栢乡侯国魏书地形志栢仁有栢乡
　　城寰宇记尧山县栢乡故城在县东北二十二里
　　与今赵州栢乡县东西中分为界
　中邱故城　在内邱县西汉置县晋立中邱郡石赵
　　改置赵安县魏复置隋废后汉书注中邱县属赵
　　国故城在今邢州内邱县西又中邱有伯阳城
　青山故城　在内邱县西南接邢台县界隋开皇年
　　析龙冈置青山县大业初省县志青山村即青山
　　故城也
　张县故城　在任县西南二十七里汉置县后汉省
　　元和志任县张城一名渚阳城在县西南二十七
　　里城在泽渚之阳故曰渚阳又东北十八里有苑
　　乡城后赵于张县地置苑乡县石氏废
　广乡故城　在任县界汉神爵初侯国后置县后汉


  


　　省魏书地形志注北广平郡任县有广乡城
　夷仪城　在府城西一百四十里左传僖公元年邢
　　迁于夷仪元和志在县西一百四十里俗讹为随
　　宜城
　白鸡城　在府城西十三里寰宇记邢州白鸡城版
　　筑之初望见上有白鸡因名俗呼白圭城邢台县
　　志县西有白圭乡因以名城
　柴城　在巨鹿县东北三十里五代周显徳中筑相
　　传柴守礼自尧山徙居于此故名
　团城　在巨鹿县东北四十里旧志民居环遶元陇
　　西公韩徳恭居此
　宋台　在南和县东南八里唐宋璟故里其宅在台
　　南里许
　闘鸡台　在南和县有二一在大南门外官道东数
　　十歩一在官道西数十歩相传宋公子闘鸡处
　沙邱台　在平乡县东北二十里水经注衡漳径沙


  

　　邱台东
　平台　在平乡县东北三十里又有大平台村在广
　　宗县西北八里其东有小平台村
　张耳台　在唐山县西北十二里
　系马台　在唐山县南二十五里相传汉光武讨王
　　郎系马于此故名有光武庙
　东盟台　在任县东二十五里相传韩信袭齐与楚
　　将龙且会盟于此故名
　塔圪台　在任县东北三十里
　桞溪亭　在府城北旧志金大定间节度王邦用建
　苏秦亭　在沙河县西南三十里寰宇记沙河有苏
　　秦亭苏秦西说秦人请货黄金百镒黒貂之裘即
　　此地也今有亭存明志在县西南三十里俗呼为
　　十里亭
　张相村　在南和县西八里石赵张宾故里
　马荘　在南和县西三里为元马亨故里


  

　柴家荘　在唐山县北相传周世宗诞生之地
　郭园　在唐山县东北二里相传后周太祖诞兴之
　　地
　响地　在府城中元和志邢州尚书坊东井地周百
　　余歩人马行上轰若雷声掘之火出
　封爵观　在平乡县项羽救赵败秦师于此策勲封
　　爵
　郭巨塔　在内邱县东相传郭巨获金处
广平府
　广年故城　在府城东北汉置晋永嘉后废后魏复
　　置属广平郡北齐省隋改为永年魏书地形志广
　　年治广年城
