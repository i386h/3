<!-- { "loadSidebar": true } -->
　　里县志方城即今县西南方城村
　临乡故城　在固安县南汉置属涿郡后汉省入方
　　城水经注巨马水上承护陂于临乡县故城西东
　　南径临乡南地理记曰方城南十里有临乡城故
　　县也括地志临乡故城在固安县南五十七里
　潞县故城　在通州东汉置曰路属渔阳郡后汉因
　　之改为潞金于县置通州属大兴府明初省入州
　　州志今州东八里甘棠乡有古城周四里许如县



　　故墟葢隋唐时潞县治
　漷阴故城　在通州南四十里本汉泉州地属渔阳
　　郡辽置漷阴县属析津府元升为漷州属大都路
　　明复为县属通州
本朝并入州县志浑河出其东南而万艘经泊漷水环
　　于西北而三派分流长堤如龙蜿蜒相接会于城
　　阴亦形胜之地也
　临泃故城　在三河县东南石赵置城于此亦曰临
　　渠城唐置县属幽州寻省入潞后改置为三河属
　　蓟州水经注洳水东入于泃河泃河又东径临河
　　城北屈而歴其城东城邑考旧城在今县东三里
　　泃河南
　武清旧城　在今武清县东唐置属幽州明初移今
　　治县志故城在今县东邱家庄南东距白河十七
　　里明洪武初因水患迁于县西八里元卫帅府镇
　　抚卫即今治也

　昌平旧城　在今昌平州东南汉置属上谷郡后魏
　　省入军都水经注魏氏土地记曰蓟城东北一百
　　四十里有昌平城城西有昌平河括地志昌平故
　　城在今县东南六十里
　军都故城　在昌平州东汉置属上谷郡后魏属燕
　　郡天平中以东燕京寄治于此后周废寰宇记昌
　　平县在幽州西北九十五里本汉军都县后魏移
　　军都于今县东北二十里更于故县置东燕州及
　　昌平郡昌平县后州郡废而县属幽州县志五代
　　唐改曰燕平县徙治曹村又徙于白浮图城
　万年故城　在昌平州西南后魏置属平昌郡隋省
　狐奴故城　在顺义县东北汉置属渔阳郡后汉因
　　之三国魏省晋复置属燕国后魏废水经湿余水
　　又北屈东南至狐奴县西入于沽河又沽水南过
　　渔阳狐奴县北西南与湿余水合为沽河注沽水
　　西南径狐奴山西又南径狐奴县故城西县志狐



　　奴县旧城在县东北三十里
　安乐故城　在顺义县西南汉置属渔阳郡后魏并
　　入潞水经注魏氏土地记曰沽水又南径安乐县
　　故城东县志县西北六里有安乐庄
　顺州故城　今顺义县治　详建 置巻　
　渔阳故城　在宻云县西南三十里战国时燕置渔
　　阳郡汉更置县为郡治三国魏废后魏复置属渔
　　阳郡隋郡治无终县省唐复置为郡治属蓟州辽
　　宋金元皆因之明废括地志渔阳故城在宻云县
　　南十八里渔水之阳
　厗奚故城　在宻云县东北塞外犷平城东北汉置
　　属渔阳郡后汉因之曰傂奚晋废后魏宻云郡治
　　此志疑为提携水经注鲍邱水又南径傂奚县故
　　城东
　犷平故城　在宻云县东北汉置属渔阳郡后汉因
　　之晋省水经注鲍邱水又西南径犷平县故城东

　白檀故城　在宻云县东北塞外汉置属渔阳郡后
　　齐废入宻云水经注濡水又东南流径渔阳白檀
　　县故城
　滑盐故城　在宻云县塞外厗奚城东北汉置属渔
　　阳郡后汉省水经注大榆河又东南径旧渔阳郡
　　之滑盐县南左合县之北溪水其水南流径滑盐
　　县故城东世谓之斛盐城
　要阳故城　在宻云县东北塞外汉置属渔阳郡后
　　汉省后魏复置属宻云郡北齐废水经注濡水又
　　东南与要水合水出塞外东南流径要阳县故城
　　东本都尉治县志要阳故城在东南六十里
　安乐故城　在宻云县东北后魏置属安州后齐废
　　隋复置唐改为宻云郡属檀州县志安乐故城在
　　今县东北一百八十里
　宻云旧城　在今宻云县治后　详建 置卷　
　良乡旧城　在房山县东汉置属涿郡后唐末改置

  

　　今良乡县城废县志良乡故城在涿州北四十里
　益昌故城　在霸州东北汉置属涿郡后汉废水经
　　注巨马水东径益昌县故城南地里风俗记曰方
　　城县东八十里有益昌城故县也
　文安旧城　在今文安县东汉置属勃海郡唐徙今
　　治县志今县东北有栁河镇故城上有汉县令赵
　　夔祠即文安故城也
　东平舒故城　今大城县治水经注枝水又径东平
　　舒县故城南县志故城基址在今县北　余详建 置卷　
　西章武故城　在大城县南后魏置属章武郡齐省
　　县志章武城在今县南四十七里以在章武之西
　　故加西也
　平谷旧城　在今平谷县东北汉置属渔阳郡后魏
　　并入潞后汉书注平谷县故城在今潞县北水经
　　注泃水又东南径平谷县故城东南与洳河会洳
　　水又东南流径平谷县故城西县志古县城在今

　　县东北十二里今名城子庄
　征北小城　在大兴县东后汉末公孙瓒所筑晋置
　　征北将军尝治此因名征北小城建兴初刘琨所
　　屯也址久堙
　回城　在大兴县东南名胜志回城在蓟县东唐迁
　　营州于蓟为筑此城近邱旁
　君子城　在宛平县西西山口俗名君子口寰宇记
　　石勒每破一州必简别衣冠号君子城洎平幽州
　　擢荀绰裴宪等还襄国经此
　纳降城　在宛平县西南唐会要幽州域内有经畧
　　军有纳降军本纳降守捉故丁零川也后置纳降
　　军使戍守于此西南又有安塞军赫连城闾城在
　　宛平县西南三十五里亦曰关城故城址在焉
　牙城　在宛平县西南五里相传唐藩镇牙地也
　旧燕城　在宛平县西南辽史地理志晋高祖以辽
　　有援立功割幽州等十六州以予太宗升为南京



　　方三十里即辽故都也
　土城　在宛平县西北八里即元大都故城也俗谓
　　之土城闗
　韩城　在固安县东南十八里困学纪闻涿郡方城
　　县有韩侯城名胜志韩侯城今县南名韩砦营者
　　是
　杨六郎城　在永清县信安镇相传杨延昭所筑
　常道城　在东安县西北五十里魏书地形志安次
　　有故苌道城
　石梁城　在东安县东南唐武德中曽移安次治于
　　此方舆纪要石梁城在旧州头东南五十里或云
　　南北朝时所置戍守城也
　崧州旧城　在东安县西北七十里辽古纳王所置
　　州也
　葛城　在东安县南三十五里相传宋建屯守于此
　狼城　在东安县南四十里宋信安军之狼城寨也

　　县志有里外二狼城相距五里旧有河一道流经
　　其间
　古城　在香河县北五里相传唐太宗东征所筑以
　　屯兵者今遗址尚存高五尺许
　紻城　在三河县西北三十里水经注泃河南径紻
　　城东而南合五百沟水
　长城　在武清县西南三十里延袤数百里相传战
　　国时燕所筑
　秦城　在宝坻县东南十里相传秦始皇筑
　军梁城　在宝坻县东南二百里志称五代时刘仁
　　恭所筑亦作军粮城
　芹城　在昌平州东三十里隋图经昌平县有芹城
　古疑城　在昌平州西北二十五里南小口之西
　共城　在宻云县东北五十里括地志在檀州燕乐
　　县界即舜流共工之地一作龚城
　狸阳城　在宻云县南



　博陆城　在宻云县东南汉书注渔阳有博陆城在
　　君山之阳处平陆之上匝带川流面据四水
　庙城　在怀柔县南五里俗传契丹萧太后家庙
　五栁城　在怀柔县辽史地理志唐贞观六年置怀
　　柔县治五栁城
　垣城　在涿州北水经注垣水径垣县故城北
　栾城　在涿州东二十里其相近有田城相传皆辽
　　人所筑
　信安城　在霸州东五十里九域志宋太平兴国六
　　年以淤口寨置破卤军景徳二年改信安军金大
　　定七年降为信安县属霸州元光初升为镇安府
　　寻俱废今为信安镇
　狼臧城　在霸州东七十里名胜志狼臧城去信安
　　城三十里
　拆城　在霸州东八十里宋杨延朗屯兵于此今为
　　拆城里

　南关故城　在霸州南九域志州有南关城赵武灵
　　王所筑
　平曲城　在文安县括地志平曲县故城在瀛州文
　　安北七十里
　南北卢蒲城　在文安县西二十七里
　三角城　在文安县西北二十里石勒筑以备燕
　广陵城　在文安县西北七十里与保定县接界宋
　　时聚粮于此以守益津闗
　平陵城　在大城县东北一百十里汉苏建封平陵
　　侯即此
　二里城　在保定县北宋时积粮于此
　雄武城　在蓟州东北
　安逺城　在蓟州西北唐末置安逺军即此
　洪水城　在蓟州东北
　平安城　在遵化州西南五十里
　徐太傅城　在遵化州喜峯口名胜志喜峯口关东



　　北有小城相传明徐达所筑岁久弥坚逺望如碧
　　玉悬崖陡耸人亦希邈
　盐城　在遵化州北方舆纪要唐守捉城也
　阴乡废县　在宛平县西南二十五里汉置
　广平废县　在宛平县西唐置
　幽都废县　今宛平县治唐置辽废
　玉河废县　在宛平县西四十里五代时刘仁恭置
　通泽废县　在永清县西隋置寻废寰宇记永清县
　　在幽州东南一百五十里本汉益昌县地隋大业
　　七年于今县西五里置通泽县隋末废县志今有
　　北通泽村在县西
　武隆废县　在永清县治　详建 置卷　
　安次废县　在东安县西北汉置属渤海郡后魏改
　　为安城属燕郡隋仍曰安次属涿郡元升为东安
　　州水经注圣水又东径渤海安次县故城南寰宇
　　记安次县在幽州东南一百里县志汉安次故城

　　在今县西北四十里其址尚存俗呼古县
　广武废县　在昌平州西后魏侨置徧城郡以县为
　　郡治属东燕州齐废
　行唐废县　在宻云县东辽置属檀州金废
　燕乐废县　在宻云县东北八十里后魏置为安州
　　广阳郡治五代时废续通典燕乐县五代时废为
　　燕庄其地平旷可屯
　范阳废县　今涿州治　详建 置巻　
　西乡废县　在涿州西北二十里汉置属涿郡后汉
　　省水经注圣水又东与挟河合东径西乡县故城
　　北世谓之都乡城寰宇记西乡故城在范阳县西
　　北二十五里
　益津废县　在霸州治东州志州城东北隅有潴水
　　故益津县治也广三里许　余详建 置巻　
　丰利废县　今文安县治　详建 置卷　
　黎溪废县　在蓟州金史地理志蓟州旧有黎溪县



　　废置俱未详
　旧威州　在良乡县西北石堡村唐置
　旧师州　在昌平州唐置
　旧慎州　在良乡县唐置
　旧宾州　在良乡县东唐置
　旧黎州　在良乡县唐置
　归顺废州　今怀柔县唐置
　临朔宫　在大兴县界唐王逺知传隋焬帝幸涿郡
　　召逺知见临朔宫
　崇真宫　在大兴县南元至元中建真人张留孙呉
　　全节相继居此俗呼为天师庵泰定元年有瑞鹤
　　临祠坛学士呉澄有瑞鹤记
　碣石宫　在宛平县西史记正义碣石宫在幽州蓟
　　县西三十里宁台之东
　长庆宫　在东安县西南县志旧在广平淀今次平
