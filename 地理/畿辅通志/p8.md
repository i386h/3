<!-- { "loadSidebar": true } -->
合之数且行李辎重皆令驿卒乗马背负多至八九人
不等所到州县以见马换马向有旧例不敢诘问至督
抚提镇经过之处更唯命是从嗣后照勘合之外有敢
多给一夫一马者许前途州县即据实揭报都察院以
聴纠参如甲县容情不揭而被乙县揭报者并甲县一
并治罪其督抚提镇骚扰驿递者皆照此例庶少苏在
官之累至若河南山东诸省离京稍逺谓耳目易欺每
驿额设马匹不过十存三四其草料工食仍照旧开销
且逐年详报倒毙侵蚀补买之价差使一至则照里科
派将民间耕种牲口强遣当差令其自备物料跟随守
候种种累民尤属不法着该地方督抚将所有驿站逐
一彻底清查缺额者勒限补买至派借民间牲口尤当
勒石永禁违者即从重治罪




卷三

　　　雍正元年十月初五日
　谕内务府直隶省州县亦可与尔衙门文移往来如荘头
　　人等有在州县地方生事者着该州县官员竟行呈报
　　尔衙门尔等查问训饬若不悛改即行斥革着行文直
　　隶巡抚凡有皇荘州县地方遍行晓谕至各荘头交粮
　　时须逐一查问将生事之人严加训饬不肯悛改者即
　　行斥革
　　　雍正二年二月二十日
　谕户部朕轸念民依时廑宵旰遇有旱涝灾荒惟恐穷黎
　　失所雍正元年因直隶山东河南山西二麦歉收特遣
　　廷臣发粟赈济钱粮照被灾地方分数已经蠲免停征
　　嗣蒙
天庥雨旸时若四省秋成丰稔少慰朕懐但念四省频岁荒
　　歉较别省为甚今百姓元气方复若将两年旧欠并于
　　本年征收民力不支尔部速行文各巡抚查明实在旧
　　欠若干据实题报分作三年带征其已收在官者速饬




卷三

　起解毋令不肖有司借端蒙混致滋亏空
　　雍正二年二月二十日
谕直省督抚朕惟四民以士为首农次之工商其下也汉
　有力田孝弟之科而市井子孙不得仕宦重农抑末之
　意庶为近古今士子读书砥行学成用世国家荣之以
　爵禄而农民勤劳作苦手胼足胝以供租赋养父母育
　妻子其敦龎淳朴之行岂惟工贾不逮亦非不肖士人
　之所能及虽宠荣非其所慕而奨赏要当有加其令州
　县有司择老农之勤劳俭朴身无过举者岁举一人给
　以八品顶带荣身以示鼓励
　　雍正二年闰四月初四日
谕直省总督巡抚社仓之设原以备荒歉不时之需用意
　良厚然往往行之不善致滋烦扰官民俱受其累朕意
　以为奉行之道宜缓不宜急宜劝谕百姓聴其自为之
　而不当以官法绳之也近闻各省渐行社仓之法贮蓄
　于丰年取资于俭岁俾民食有赖而荒歉无忧朕心深




卷三

　　为嘉悦但因地制宜须从民便是在有司善为倡导于
　　前留心稽核于后使地方有社仓之益而无社仓之害
　　此则尔督抚所当加意体察者也又闻民间输纳钱粮
　　自封投柜亦属便民之法但偶有短少之处令其添补
　　每至多方需索其数浮于所少之外理应将原银发还
　　仍于原封内照数补足交纳庶可免多索之弊此虽细
　　事督抚大吏亦不可不留心体察严饬有司以除民累
　　　雍正二年闰四月初十日
　谕顺天府府尹京师广宁门外向有普济堂凡老疾无依
　　之人每栖息于此司其事者乐善不倦殊为可嘉
圣祖仁皇帝曽赐额立碑以旌好义尔等均有地方之责宜
　　时加奨劝以鼓舞之但年力尚壮及游手好闲之人不
　　得借名混入其中以长浮惰而生事端又闻广渠门内
　　有育婴堂一区凡孩穉之不能养育者收留于此数十
　　年来成立者颇众夫养少存孤载于月令与扶衰恤老
　　同一善举为世俗之所难朕心嘉悦特颁匾额并赐白




卷三

　金尔等其宣示朕懐并倡率资助使之益加鼓励再行
　文各省督抚转饬有司劝募好善之人于通都大邑人
　烟稠集之处若可以照京师例推而行之其于字弱恤
　孤之道似有裨益而凡人怵惕恻隐之心亦可感发而
　兴起也
　　雍正二年闰四月十八日
谕漕运总督及直隶山东河南巡抚各省旗丁运粮进京
　沿途水次理应奉公守法乃数年前浙江湖广粮船因
　懐挟私忿彼此争鬬持戈放箭杀伤者多逞其凶顽肆
　行无忌又闻前岁之冬粮船守冻在山东地方竟行抢
　夺扰害居民去岁回空又闻强取百姓衣物此等皆大
　干法纪嗣后总漕若不严加约束禁止妄行仍然寛纵
　直隶山东河南巡抚即着转饬沿河官弁不时稽察倘
　犯法为非即分别轻重按律治罪不得稍有徇纵推诿
　以长刁风若有如从前争鬬伤人及抢夺扰民之事该
　督抚即行奏闻请旨于彼地立刻正法决不寛贷可预




卷三

　行晓谕各省运丁知之
　　雍正二年十月二十三日户部奏直属九郡丰收惟
　　霸州七州县田禾偶有淹损应准该抚所奏停征奉
上谕直隶九府今秋岁登大有惟霸州东安大城武清玉
　田寳坻梁城所七州县所地亩稍被水伤朕即谕巡抚
　利瓦伊钧将仓粮发赈今利瓦伊钧奏请将七州县所被水
　村荘本年钱粮缓至雍正三年麦收后带征但念此小
　民生全初遂若将今岁钱粮归于明岁带征则新旧之
　赋输纳于一年之内物力维艰势难兼顾夫百姓虽登
　乐利犹资惠养有方尔部行文该抚着将霸州等七州
　县所被水村荘虽未成灾今年应征钱粮内或应有蠲
　免之处详查定议具题务纾民力以副朕轸念黎元至
　意
　　雍正三年六月二十日
谕内阁直隶大名府属之滑县浚县内黄县为河南漕运
　所经地虽接壤而属则隔省闻多有呼应不灵之处以




卷三

　致河南粮艘年年迟误粮运乃河南専责且大名府所
　属计一州十县彰徳府所属只一州六县卫辉府所属
　只六县若以滑浚内黄三县分隶彰徳卫辉则多寡既
　均而于运道得専责成亦有裨益着九卿速议具奏
　　雍正三年七月十一日
谕旧岁直隶总督利瓦伊钧奏称畿辅地方每有蝗蝻之害
　土人虔祷于刘猛将军之庙则蝗不为灾朕念切痌瘝
　凡事之有益于民生者皆欲推广行之且御灾捍患之
　神载在祀典即大田之诗亦云去其螟螣及其蟊贼无
　害我田穉田祖有神秉畀炎火是蝗蝻之害古人亦未
　尝不藉神力以为之驱除也曽以此密谕数省督抚留
　意以为备蝗之一端今两江总督查弼纳奏称江南地
　方有为刘猛将军立庙之处则无蝗蝻之害其未曽立
　庙之处则不能无蝗此乃查弼纳偏狭之见讥讽朕惑
　于鬼神専恃祈祷以为消弭灾祲之方也其它督抚亦
　多有设法祈雨祈晴之奏者夫天人之理感应不爽凡




卷三

　　水旱蝗蝻之灾或朝廷有失政则
天示此以警之或一方之大吏不能公正宣猷或郡县守令
　　不能循良敷化又或一郡一邑之中风俗浇漓人心险
　　伪以致阴阳沴戾灾祲荐臻所谓人事失于下则天道
　　变于上也故朕一闻各直省雨旸愆期必深自修省思
　　改阙失朝夕干惕必诚必敬冀以挽回
天意尔等封疆大吏暨司牧之官以及居民人等亦当恐惧
　　修省交相诫勉改愆悔过崇实去伪夫人事既尽自然
　　感召
天和灾祲可消丰穰可致此桑林之祷所以捷于影响也盖
　　惟以恐惧修省诚敬感格为本至于祈祷鬼神不过借
　　以达诚心耳若専事祈祷以为消弭灾祲之方而置恐
　　惧修省诚敬感格于不事是未免浚流而舍其源执末
　　而遗其本矣亦安有济乎况
上天好生栽培倾覆原因物之自召而愚民无知每遇水旱
　　不知返躬省咎更尔多生怨憾罪愆重増此乖戾之气




卷三

　　上干
天和以致频遭降罚荒歉连年多由于此也朕实有见于天
　　人感应之至理而断不惑于鬼神巫祷之俗习故不惜
　　反复明晰言之内外臣工黎庶其共体朕意
　　　雍正三年八月初一日
　谕户部侍郎蒋廷锡内务府总管来保今年六七月间京
　　师雨水较多闻京城八仓内颇有积水支领甲米车辆
　　来往甚艰其城外万安仓附近城墙城上泻水流下仓
　　内道路亦复泥泞如何令各仓积水通泄不致停滞低
　　洼处作何修垫俾收放粮米之地髙燥洁浄既便于车
　　辆行走亦不致粮米狼籍又各仓厫底或应铺垫石灰
　　或应支架平板尔等到各仓详悉查看具奏
　　　雍正三年八月初三日
　上谕今年天津一带雨水颇大着将漕粮截留二十万石
　　存贮天津新盖厫内其截留事宜照雍正元年旧例行
　　　雍正三年八月十六日




卷三

谕仓场总督今年雨水过多米价腾贵可将厫内旧贮米
　减色平粜并行文直隶总督凡近水州县可通舟楫者
　俱令赴通州领运平粜便民
　　雍正三年八月十八日
谕今年夏秋直隶地方雨水过多恐秋禾歉收穷民乏食
　已降谕旨令该地方官详查赈济朕早夜思维深切轸
　念若于赈济之外有城工应修理者修理数处俾穷民
　佣工藉以养赡更为有益着于六部中选择司官六员
　编检庶常内选择四员御史内选择二员中书内选择
　一员俱在汉官中选其为人老实谨慎可用者带来引
　见朕再指示修理城工地方令其前往再者连岁口外
　收成颇好朕曽降旨进口粜卖米粮不得禁止近闻各
　口官弁于米粮进口之时每借稽查为名多方勒索以
　致阻滞着兵部行文各口毋得仍蹈前辙使米粮不得
　通行
　　雍正三年八月二十六日




卷三

上谕前于天津盖造仓厫原备截留漕米是以朕谕托时
　等将湖北湖南之米截留二十万石存贮天津托时因
　奏天津仓厫地势卑湿厫底须铺垫干草以隔潮气昨
　牛钮奏称垫草亦不免浥烂如此则截留漕米无益前
　所降谕旨截留之米可仍令抵通归仓当时盖造仓厫
　原系利瓦伊钧及地方官员经手乃并不相度髙燥之地
　草率营建着托时前往天津会同莽鹄立柯乔年详审
　地形或另择髙阜之处或将旧基培垫交与利瓦伊钧亲
　同当时经手之员赔补修造即着莽鹄立柯乔年监督
　工程至于直隶州县仓谷利瓦伊钧曽奏亏空无多今岁
　秋收即可全补无缺今蔡珽奏称清苑仓谷并无颗粒
　清苑为保定附郭之县仓谷尚亏空如此则他处可知
　利瓦伊钧前此所奏不实着大学士会同刑部问明具奏
　又蔡珽奏称目下省城米价腾贵今令臬司浦文焯携
　带脚价亲至天津将截留漕米星速运三万石以二万
　石直至省城平粜以一万石量留沿途被水之处以救




卷三

眉急等语畿辅之地百姓艰食朕心深为轸念着托时
到天津将漕米拨三万石交与浦文焯作速运去今岁
近京一带雨水较多恐此米尚不敷用再令陈守创将
通仓变色米六成以上者拨十万石交与余甸蔡起俊
动用脚价运至天津或平粜或赈济应运何处聴蔡珽
调度余甸蔡起俊悉聴蔡珽指挥协助赈恤朕念直隶
地方低洼之处众水积而不泄以致但有水之害而无
水之利疏浚之道不可不讲已谕朱轼张灿经理此事
闻陜西潼商道王全臣在陜挑浚秦渠熟习水利其在
军前歴年亦着劳绩而年羮尧绰竒屡次参奏若非朕
