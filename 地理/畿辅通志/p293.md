<!-- { "loadSidebar": true } -->
　　　孝文初为内秘书侍郎累 迁魏郡太守卒谥文贞　
　元
　董　朴　字太初顺徳人自幼强记师事乐舜咨刘道 济幡然有求道之志至元中用荐为陕西知　



　　　法官未几以亲老归养召不起命以翰林修撰致 仕卒朴所学自六经及孔孟先儒微言融贯为人　
　　　清而通和而介学 者称龙岗先生　
　林起宗　字伯始内邱人自幼力学以圣贤自期闻容 城刘因名往从之立门三日因嘉其志授以　
　　　程朱正传深得道学之旨既归教授乡里弟子从 学者甚众着有志学指南心学渊源二图及大学　
　　　论语诸图鲁家 记等书行世　
　明
　乔中和　字还一内邱人读书能参奥旨常辟大小二 塾处逺近之来学者编摩经籍寒暑无间晚　
　　　年学易独出心 解为易说一编　
广平府
　汉
　毛　苌　赵人治诗为河间献王博士授同 国贯长卿于是世传毛诗之学　
　贯　公　赵人从贾谊受左氏传训故为河间献王博 士子长卿为荡阴令授清河张禹长子禹与　
　　　萧望之同时为御史数为望之言左氏望之善之 上书数以称说后望之为太子太傅荐禹于宣帝　
　　　征禹待诏未 及问会疾卒　
　胡　常　字少子清河人以明榖梁春秋为 博士部刺史又传左氏受虢徐教　
　房　植　字伯武清河人以经学知名永和中为李固 荐与陈留杨伦河南尹存东平王恽陈国何　

　　　临同日 征用　
　南北朝魏
　监伯阳　清河人顿邱董征从受论语毛诗 春秋周易征之学皆自伯阳发之　
　冯元兴　字子盛肥乡人少有操尚就中山张吾贵常 山房虬学通礼传教授常数百人举秀才召　
　　　为检校御史太保崔光引为侍读授肃宗 杜氏春秋累迁安东将军光禄大夫卒　
　崔　瑾　清河人负性颕敏笃志经学闻大 儒徐遵明通郑氏易往受学焉　
　元
　窦　黙　字子声肥乡人幼知读书毅然有立志谢宪 子以伊洛性理之书授之尝与姚枢许衡讲　
　　　习至忘寝食继以经术教授由是知名世祖在潜 邸召问治道黙首以三纲五常对又言帝王之道　
　　　在诚意正心世祖即位拜翰林侍讲学士至元二 十七年卒追封魏国公谥文正子履集贤大学士　
　明
　刘　诚　字则明鸡泽人天顺进士授翰林院检讨改 秀王府长史以礼辅导甚见敬重尝着周易　
　　　衍辞及皇极经世洪范补 注等书累官湖广参议卒　
　蔡国熙　字春台永年人少书超凡入圣四字于坐侧 沉心性命之学由进士为户部郎与罗近溪　
　　　耿楚侗相劘切出为苏州守建中吴书院聚 徒讲学以治最入觐累迁山西提学副使归　
　宋学道　字仲明永年人幼居母丧墓庐三年人称其 孝万歴中由进士知长子县以孝友礼让教　



　　　民调封邱塞河有功丁艰归构社学一区与生徒 讲格致精一之旨所著有中语心语广道诠根心　
　　　解等书学者 称哲阳先生　
　申灵孕　字洙源永平人博览经史邃于理学言动方 严一介不茍举万歴丁卯郷试知邹平县甫　
　　　匝月即挂冠归临终自书 顺受其正无忝所生而卒　
　赵　鼒　鸡泽人以岁贡生任户部司务累迁贠外郎 操履清介有属吏馈金三百鼒立却之致政　
　　　家居究心经学所著有 诗经会意等书行世　
大名府
　汉
　索卢敖　濮阳人以尚书教授子弟千余人光武 征拜諌议大夫数献忠谠寻以病去　
　晋
　束　晳　元城人官至尚书郎后罢归卒市里为之废 业所著有五经通论发蒙记补亡诗文集数　
　　　十 篇　
　南北朝魏
　董  征　字文发顿邱人年十七师清河监伯阳受论 语毛诗周易春秋就河内高望崇受周官后　
　　　于博陵刘献之遍受诸经数年之中大义精练讲 授生徒太和末为西门小学博士永安初加平东　
　　　将军以老乞 归卒谥文烈　

　唐
　马嘉运　繁水人贞观初为越王东阁祭酒退隐白鹿 山生徒受业者至千人十一年召拜弘文馆　
　　　学士以孔颕逹正义繁杂故按摭其疵当世诸儒 服其精髙宗为太子引侍讲宫中终国子博士　
　宋
　王　豫　字天悦魏县人隐居乐道精于易数闻邵康 节居苏门欲以所得于易者究之语三日乃　
　　　尽得其所未闻始大 惊服舍其学而学焉　
　金
　张特立　字文举东明人泰和三年进士授莱州节度 判官正大四年拜监察御史当路者忌其直　
　　　左迁邳州判官金亡优游田里日与门弟子讲学 元世祖初降玺书赐号中庸先生所著有易集说　
　　　歴年系 事记　
　元
　王　鹗　字百一东明人世祖在藩邸召讲孝经书易 及齐家治国之道每夜分乃罢及即位首授　
　　　翰林学士承旨制诰皆所裁定修辽金二史及卒 谥文康着论语集说一卷汝南遗事二卷应物集　
　　　十 卷　
　潘　廸　元城人博学能文歴官国子司业集贤学士 所著易春秋庸学述解及格物类编六经发　
　　　蒙行 于世　



　明
　刘　矩　字仲方开州人永乐辛廿第二人及第授翰 林院编修迁修撰矩方正古朴有至行学问　
　　　宏深以明道横渠为准范生 平未尝失口于人以病归卒　
　王循吉　字宗一开州人潜心理学不事举业斋居十 年着五经图说及帝王忧世心法诸图说献　
　　　世宗下大臣议共奏曰此理儒也赐处士号 以旌之并下所司修明道书院以教授生徒　
　郜永春　字子元长垣人以理学自任登嘉靖进士知 南陵县以循绩擢御史累迁山西按察使告　
　　　归益究心性命之学着有问学直指 三大儒言行録论孟大意等书行世　
　王一元　魏县人由选贡登乡荐潜心理学着有学庸 主意行世天性孝友家庭之间雍雍如也临　
　　　终嘱其子曰无求墓志 皆虚文祗増不徳耳　
宣化府
　元
　梁　枢　宣徳人初习词赋輙弃去已闻京师建太极 书院徳安赵复讲学其中徒步往从之既见　
　　　得复所书希贤録读之叹曰伊尹颜回心同道同 希之当在我也乆之辞归从学者日众晚嗜易以　
　　　观象名轩学者 称象轩先生　
　武　恪　字伯威宣徳人初以神童游学江南吴澄荐 入国学明宗在藩邸选为说书秀才及出镇　
　　　遣归居陋巷教授子弟文宗知其名除秘书典簿 丁母忧归屡荐不起生平好读周易终日危坐或　

　　　问先生之学以何为夲恪曰以 敬为夲所著有水云集若干卷　
易州
　元
　敬　铉　字鼎臣易州人祖嗣徽父子渊兄鉴皆进士 起家亦第进士为中都路提学着春秋备　
　　　忘四十卷仁宗朝命刻其书尝隐居泰宁山学者 称泰宁先生从孙俨字威卿嗜学善属文大徳中　
　　　累官平 章政事　
冀州
　汉
　秦　恭　信都人从平陵张山拊授尚书山拊师事夏 侯建恭増师说至百万言官至阳城内史　
　南北朝魏
　刘　兰　武邑人年三十余始受春秋诗礼于中山王 保安家贫无以自给且耕且读三年之后立　
　　　爨舍聚徒讲书甚为精悉读左氏五日一遍兼通 五经又明阴阳博物多识为儒者所宗水平中仕　
　　　为国子 助教　
　隋
　刘　焯　字士元信都昌亭人以儒学知名举秀才射 策甲科与李邵同修国史仍直门下省后与　
　　　杨素牛弘苏威等共论古今滞义论难锋起皆不 能屈寻免官归以教授著述为务与刘炫齐名时　



　　　人称二刘焉论者以为数百 年来博学通儒无出其右者　
　唐
　孔颕逹　字仲逹衡水人八岁就学日记千言及长明 春秋易书三礼善属文通步歴贞观初拜给　
　　　事中数进谠言迁国子祭酒与颜师古等受诏撰 五经义训凡百余篇号曰义赞诏改为正义云　
　盖文逹　信都人博涉载籍尢明春秋三家刺史窦抗 集耆儒刘焯孔颕达等讲学文逹依经辨论　
　　　一坐叹服贞观初拜集贤学士宗 人文懿亦以儒学称时号二盖　
　元
　冯　复　字振文信都人少颕敏该贯经史世祖时举 茂才异等授广平学正以母老病辞尝条上　
　　　时政十事不报退居乡里以奉亲讲 学为事所居东陆学者称东陆先生　
　李　简　字蒙斋信都人宪宗九年官泰安州判着学 易记九卷兼采百家参以已说为世所称　
赵州
　南北朝魏
　李　谧　字永和平棘人少好学公府再辟不就览考 工记大戴礼盛徳篇以明堂之制不同遂着　
　　　明堂制度论爱乐山水高尚之情乆而弥固卒年 三十二博士孔璠等上书诏曰谧守志冲素儒隐　
　　　之操深可嘉羙谥曰 贞静处士并表其闾　
　唐

　啖　助　字叔佐赵州人淹该经术天寳末为丹阳主 簿秩满屏居甘足蔬糗善为春秋考三家短　
　　　长缝绽补阙号集 传凡十年乃成　
　李至逺　高邑人素元孙也治尚书左氏春秋撰周书 起后稷至赧王为传记令狐徳棻许为良史　
　　　上元间制策高第高宗时歴天官侍郎弟从逺清 密有学神龙初歴太府卿兄弟徳望相埒　
　明
　魏柏祥　字符昌柏郷人以恩贡入太学落落寡合独 与高邑赵南星善自京师归营别墅曰栁庄　
　　　读书其中以诸家传注有未谐于经者着四书目 録又以朱子纲目有功春秋而其事或有未尽着　
　　　读史綮言年 五十七卒　
深州
　南北朝魏
　刘献之　饶阳人少孤贫雅好诗传曽受业于北海程 元遂博观众籍人有从献之学者輙告之曰　
　　　人之立身虽百行殊途准之四科要以徳行为首 若能入孝出弟忠信仁让不待出戸天下自知倘　
　　　不能然虽下帷针股蹑屩从师止可博闻多识于 立身之道又何益乎由是四方学者莫不高其行　
　　　义而希造其门后举 孝亷至京称疾而还　
　孙惠蔚　字叔炳武遂人世以儒学相传太和初举孝 亷为中书博士参定雅乐定七庙礼迁秘书　
　　　丞见典籍未周请令四门博士及在京儒生四十 人参考字义诏许之延昌二年封枣强县开国男　



　　　卒 　
　齐
　孙灵晖　武强人少明敏日诵数千言寻讨族祖惠蔚 手録章疏不求师友三礼三传皆通宗旨始　
　　　就鲍李详熊安生质问疑滞其所发明熊鲍无以 异也举秀才射策高第天统初拜国子博士授南　
　　　阳王绰经绰表为王师 诏依所奏儒者荣之　
定州
　南北朝魏
　张吾贵　字吴子中山人举太学博士从郦铨受礼牛 天佑受易佑铨粗为开发而吾贵览读一遍　
　　　便即别构戸牖聚徒千数讲左氏 义例多以新意参之学者奇焉　
　齐
　张　雕　中山人博学通三传髙祖召为诸子讲读与 张景仁同入华光殿读春秋加国子祭酒待　
　　　诏文 林馆　
　唐
　杜台卿　字少山曲阳人弼之子少好学博览羣书以 礼记春秋教授乡里开皇初被征入朝尝采　
　　　月令触类而广为之书名玉烛寳典十二 卷拜著作郎致仕兄子公瞻好学有家风　
  


钦定四库全书
　畿辅通志卷七十九
　　文翰
顺天府
　汉
