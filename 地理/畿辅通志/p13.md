<!-- { "loadSidebar": true } -->
　及该管官员俱交与陈泰徳明严察议奏
　　雍正六年正月二十二日
上谕雍正二年朕即谕利瓦伊钧云闻得直隶沧州地方有
　偷铸私钱之匪类应严行查拿利瓦伊钧回奏已经严查
　该地方并无私铸保奏甚力今步军统领阿齐图奏称
　本月内准内务府咨称番役因公事前往沧州拏获私
　铸之回纥刘七等移送前来随差千总姜进禄带领番
　役前往沧州将私铸之伙党悉行拏获并获铸钱器皿




卷六

　等语观此则沧州奸民私铸之弊由来已久而地方大
　吏漫无觉察今始败露阿齐图差官将匪类伙党俱即
　捕获不使漏网甚属可嘉着将阿齐图及所差官弁交
　部议叙番役着加恩赉其私铸一干人犯交刑部严审
　定拟具奏夫私铸钱文大干法纪且私铸不息则钱法
　不能画一而销毁制钱等弊皆由此而生何以便民间
　之用此事大有闗系畿辅近地尚有此等奸民则各省
　逺方难保必无此弊着通行晓谕再严加申饬倘直省
　督抚中如有似此疎纵不肻实力查挐者朕留心访察
　密差京员缉捕若一经察出必将该督抚照溺职例处
　分
　　雍正六年三月初三日署直隶总督宜兆熊等题叅
　　良乡县知县冉裕棐惩责旗人乌云珠奉
上谕旗民均属一体地方官审理事务只当论理之曲直
　分别赏罚不当分别旗民此本内奏称将旗人遽行杖
　责亦属违例等语朕不知向来有旗人不准地方官杖




卷六

　责之例着该部查明具奏知县冉裕棐系奉行之员本
　无过失该督将伊叅奏解任甚属不合着将本掷还乌
　云珠撞轿情由及杖责时曽否自供履歴之处着该督
　审明具奏
　　雍正六年三月二十四日
上谕朕不知向来有旗人不准地方官杖责之例故令该
　部查明奏闻今据该部查奏因思当年定例自有深意
　且遵行已久自应照旧但例内开载官员擅责旗人者
　降一级调用昨良乡县知县冉裕棐擅责乌云珠一案
　即按定例亦不至于解任质审而宜兆熊刘师恕将该
　县特叅前来并请解任质审甚属不合宜兆熊刘师恕
　所叅直隶官员往往过于苛刻似此类者甚多封疆大
　臣不为国家爱护人材辄将可用之员因细故微瑕而
　致于摈弃岂不可惜着严饬行
　　雍正六年六月二十日
上谕向来之例斩绞等犯非常赦所不原者其父母年至




卷六

七十家无次丁始将应否留养之处开明罪犯情由请
旨定夺此乃法外之仁也然亦必本犯之罪有可原其
父母之情有可悯然后准其留养从前鹤六斤之案其
父母年未七十而李绂违例两请法司议覆时即照李
绂两请具奏朕以被殴之人系抽风身死情罪尚轻姑
从寛典准其留养并非着为定例也今宜兆熊等将桞
文保欧死桞满福之案援引鹤六斤之案两请具题该
部理应严行驳诘按律定拟方为平允今德明黄国材
等仍照宜兆熊等两请议覆伊等之意不过欲自沽寛
大之虚名而不顾国家之宪典殊不知将实在有罪之
人枉法纵释并不受囹圄之拘禁使死者含寃生者抱
痛积孽亦已深矣而欲以此邀福于冥冥之中有此天
理乎且定例父母七十方行两请是合例之人尚须酌
其情罪之轻重而后从寛今若又开未及七十留养之
例将来各省效尤凡父母现存之人皆可援以为请而
鬬殴杀伤拟抵者无几矣凶暴之徒必至肆行无忌何



以示惩甚为人心风俗之患司刑宪者亦曾思及此乎
若情罪可轻该督抚即当具实陈奏朕自揆情度理开
恩宽宥何得强引留养以开枉法之端此案刑部既照
宜兆熊等所奏两请具题朕亦不能定着刑部自行定
议具奏
雍正六年七月初二日  怡亲王参奏水利效力主
簿梁文中奉
上谕凡兴修河渠田亩等事朕意本欲惠养斯民为地方
永赖之利然使差往人员等奉行不善则转为闾阎之
扰从前屡降谕旨甚明前开直隶工员内有因营治稻
田拔去民间已种豇豆之事因谕令怡亲王确查今据
怡亲王等查得候选主簿梁文中在蓟州地方营治水
田逼迫民人路中惠等将现种豇豆拔去毁坏足实具
折参奏梁文中不行晓谕于事先乃将已成之禾稼逼
令抛弃违理妄行不遵谕旨显欲阻挠政事非无心错
悞可以甚属可恶该巡察御史苗寿陶正中何以不行


卷六

　查叅梁文中所犯既实不必交与该督再审着革去职
　衔即于工所枷号示众候旨发落其所毁坏豇豆着于
　梁文中名下照数追出价值赔还本人并将此通行晓
　谕在工人员知之
　　雍正六年七月二十六日内务府总管常明奏销芦
　　沟桥盖造官房银两奉
上谕此朕体恤应试举子之意俾其有旅次居宿之安而
　无盘查行李之扰但恐各省举子未必知有新设顿宿
　之处着礼部行文各该督抚通行出示晓谕并令崇文
　门每年查税官员实心奉行严饬巡察人役等母得借
　端稽留额外苛索
　　雍正六年九月初八日
上谕京城添设仓厫收贮米石甚属紧要前交与工部会
　同仓场衙门相度髙阜之处兴工修盖已逾数月未经
　议覆工部是何意见着吏部侍郎普泰署户部侍郎常
　德寿会同工部作速相度地方乘此天气晴明路途干




卷六

　燥采运物料修盖仓厫以便来年收贮米石
　　雍正六年十月十四日
谕户部直隶为首善之地今岁春麦秋禾俱登丰稔民人
　乐业朕心深慰但地方有厯年带征之钱粮若令闾阎
　之间新旧并纳虽逢丰稔之岁而民力未必寛然有余
　因思歴年带征之项乃顽户之所拖欠也明年额征之
　项乃众民之所输将也若欲使小民共被恩泽惟有将
　明年之赋预行蠲免则比户可以均沾查直隶额征地
　丁等项二百四十三万余两本地支销俸工及兵饷驿
　站等项应给银二百零二万两其应起运者计四十一
　万七千八百九十两着将雍正七年额征钱粮内蠲免
　四十一万七千八百九十两尔部可确查分数行文该
　督通行所属州县一体敬谨遵奉以副朕爱养黎元加
　惠畿辅之至意倘官吏等私自多征朦混中饱或地棍
　等包揽侵蚀作弊藏奸又或有司奉行不善使百姓不
　得均沾实惠经朕访闻必重治其罪并将总督司道等




卷六

　　严加处分
　　　雍正六年十月二十二日诸王大臣等以
景陵宝城瑞芝挺生具折奏贺并请宣付史馆奉
　上谕朕以实心实政为本不言符瑞但今芝草生于
景陵宝城此我
圣祖仁皇帝昭示嘉祥景象朕心不胜感庆准照王大臣等
　　所请宣付史馆
　　　雍正六年十一月二十六日
　上谕据直隶总督何世璂刘师恕奏称正定府平山县知
　　县徐士俊呈称本年十一月初八日有山西崞县民张
　　其级带本银一百五十二两五钱往获鹿县贩买布疋
　　路经平邑途间全银遗失幸平邑农官郭之兰之子郭
　　见忠拾获闻张其级失银遂同本县生员杜永召等问
　　明银数悉行归还不昧毫厘不受酬谢据乡约邻佑多
　　人佥称郭见忠不取遗金众口如一理合缮折奏闻旌
　　典出自特恩等语夫见利思义为人情之所难而秉懿




卷六

　好德实人性之所共朕日以兴仁讲让训导万方务期
　薄海内外革薄从忠还醇返朴以成升平之治乃年来
　齐民中不拾遗金者有京师之草夫六十一豫省之翟
　世有陈怀金又有直隶平山县之郭见忠可见质实之
　民性皆良善彼此观感兴起率教从风遂觉崇亷尚义
　之举史册所称者今则一时屡见虽佥邪匪类盗窃诈
　伪之风未甞尽息而良民顺则实风俗渐厚之明征朕
　心深为嘉悦郭见忠着与八品顶带赏银五十两以表
　扬之
　　雍正六年十二月初十日
上谕近来直隶盗风渐觉少息而所报盗案多在永平朕
　密访其故闻得永平之盗风不息者皆地方官之酿成
　如本年六月初九日前署卢龙县知县卫步青衙署被
　盗将伊幕客误认县令绑縳拷逼刼去财物而该署令
　止以窃贼具报同夜又有贼入永山协副将署内值副
　将胡杰寝于外堂知觉防备贼始扬去而该副将亦未




卷六

　报查又闻得十一月初八日山海闗有何字号当铺被
　盗亦系多人白昼强刼而官役兵弁置若罔闻似此则
　该督提所司者何职而巡察御史所访察者又何事着
　该总督提督巡察御史明白回奏
　　雍正六年十二月二十日
上谕据直隶总督何世璂等奏称景州乡民李世奇不取
　遗金兴亷乐善甚属可嘉着照郭见忠之例给与八品
　顶带赏银五十两以示旌奬
　　雍正六年十二月二十日
上谕仓储闗系天庾最为紧要从前仓务废弛弊窦丛生
　不可枚举朕不得不严加整顿凡所以清查亏空治罪
　分赔者总欲令嗣后众人知所儆戒也今仓场各官俱
　已奉法积弊渐清人情咸知警愓矣此项亏折余米因
　六十一年监督等未曽出结是以责令六十年之监督
　分赔但从前亏折歴年已久其为何年何人之亏空实
　难确指今大学士九卿等所议据事而未推情其中未




卷六

　免有寃抑之处朕意以为未当兹特沛恩膏将此项摊
　赔米石槩行蠲豁并免其究问内有已经赔补者其急
　公守法之心甚为可嘉今亏欠者皆施恩豁免而从前
　赔补者以急公而未得蒙恩于情理未当着查伊等所
　赔米价银两照数给还并将伊等交部分别议叙以示
　奬励夫刑以弼教明罚勅法原期臣工之循理去私裨
　益政事今因仓务整饬将所议从前数十万亏折米石
　悉行豁免诸臣亦可以知朕心矣其共勉之
　　雍正七年二月十一日
上谕蓟州城系新修微有颓坏之处及时修理甚属易事
　若视为膜外任意迟延日久益隳必致繁费其城垣坍
　塌之处着该州即行修补该州知州系新任之员此事
　尚与伊无干嗣后该州遇有升转离任等事将城垣有
　无颓坏与接任官交代若交代不明即着落前任官修
　补将此旨传谕伊等再传谕内阁凡直省有新修城垣
　皆照此例行




卷六

　　雍正七年二月十九日
上谕农事为国家首务督率贵有专司前有人条奏请于
　各省设立农官以司劝课或设巡农御史令其巡行郡
　邑劝朂农人及时力作亦足敦本业而防游惰等语朕
　思各省耕作之情形不同未可一例通行现今畿辅之
　地营种水田以来收获甚多行之已有成效设立巡农
　御史之事当先行于直隶省每年特差御史一员于二
　月田功初起之时巡歴州县查察农民之勤惰地亩之
　修废以定州县之考成其有因循推诿以致荒废农田
　者即行叅处该御史亦勤加劝课督令耕耘九十月间
　稼穑纳场之后回京覆旨至明年二月照例另派一员
　前往其该御史出巡一应供给车马俱照现今巡察御
　史之例按日给发务使农业兴修田功毕举游手之人
　咸归南亩以副朕重农务本之至意
　　雍正七年五月初七日
上谕闻近来遵化等州县采买供应




卷六

陵上官兵米石竟有吏胥串通兵丁当差人等折银代米私
　　相授受每石或六七钱八九钱不等使吏胥利于侵克
　　而不肖兵丁但取现银入手便于花费及至五六月之
