<!-- { "loadSidebar": true } -->
　州乡东有广平巨鹿清河河间又得勃海郡之东平
　舒中邑文安束州成平章武河以北也邯郸北通燕
　涿南有郑卫漳河之间一都会也燕地东有渔阳右
　北平辽西辽东西有上谷代郡雁门南得涿郡之易
　容城范阳北新城故安涿县良乡新昌及勃海之安
　次皆燕分也乐浪元莬亦宜属焉蓟南通齐赵勃碣
　之间一都会也　汉书地 理志　
　燕之涿蓟富魁海内为天下名都　盐铁 论　
　燕郄背沙漠进临易水西至军都东至于辽长蛇带
　塞险陆相乘也　河图括 地象　
　东至于海南廹于河西距大行北通渝闗蓟门　唐六 典　
　松亭闗古北口居庸闗为中原险要　宋富弼上 仁宗封事　
　冀都山脉从云中发来前则黄河环绕泰山耸左为
　龙华山耸右为虎嵩为前案淮南诸山为第二重案





　江南五岭诸山为第三重案故古今建都之地莫过
　于冀所谓无风以散之有水以界之也　朱子 语类　
　燕国有朝鲜辽东云中九原楼烦易水以为之塞范
　阳有卢龙古北松亭狐门之要以为之守　宋李清 臣策　
　当天津析木之交实上谷广阳之胜形势有金汤之
　险膏腴号陆海之饶　宋羣臣 贺表　
　南京筑城后远望数十里间宛然如带回环缭绕形
　势雄杰　契丹 志　
　箕星散为幽州分为燕国南通齐赵为一大都会　太 平　
　　寰宇 记　
　地博大以爽垲兮亘绳直而砥平　宋范镇 幽都赋　
　燕都地处雄要北倚山险南压区夏若坐堂隍俯视
　庭宇　金史梁 襄传　
　居庸古北松亭榆林等闗东西千里山峻相连近在
　都畿易于据守　同上 　
　尾箕之墟幽冀之区郁郁葱葱屹乎皇都峙以西山



　居庸缭以涿易潞沽山川相缪古今不殊　吴礼 部集　
　幽燕之地龙盘虎踞形势雄伟南控江淮北连朔漠
　驻跸之地非此不可　元史穆 呼哩传　
　右拥太行左注沧海抚中原正南面枕居庸奠朔方
　峙万岁山浚太液池派玉泉通金水萦畿带甸负山
　引河壮哉帝居择此天府　辍畊 录　
　地势寛厚闗塞险固总握中原之夷旷者莫过燕蓟
　虽云长安有崤函之固洛邑为天地之中要之帝王
　都会亿万年太平悠久之基莫燕蓟若也　杨文 敏集　
　是邦之地左环沧海右拥太行北枕居庸南襟河济
　形胜甲于天下诚天府之国也　博物 策会　
　京师形胜甲天下扆山带海有金汤之固　舆地指 掌图　
　京师负重山面平陆地饶鱼盐榖马果蓏之利又转
　东南之粟财货骈集天险地利足制诸边汴洛闗中
　江左皆不及也　吾学 编　
　京东负山控海负山则泉深而土泽控海则潮淤而





　壤沃诸州邑泉从地涌一决而通水与田平一引而
　至　潞水 客谭　
　居庸障其背河济襟其前山海扼其左紫荆控其右
　碓山髙峙流河如带　五杂 俎　
　自燕而南直抵徐淮沃野千里齐晋为肩吴楚为腹
　闽广为足浙海东环滇蜀西抱气势雄大规模弘逺
　　同上 　
　大地之脉咸祖昆仑而南北二络最大北络极于幽
　燕大河至此入海与鸭绿江会东有下沙此山水一
　大交会也其北崇冈千疉其前坦平千有余里泰山
　耸于南诚国家万年之基也　庄渠 遗书　
　太行自西来演迤而北绵亘魏晋燕赵之境东极于
　医无闾重冈疉阜拥护而围绕之不知其几千里也
　其东则汪洋大海稍北乃古碣石稍南则九河故道
　浴日月而浸乾坤所以界之者又如此其直截而广
　大也况居直北之地上应天垣之紫微其对面之案



　以地势度之则泰岱万山之宗正当其前居乎艮位
　成始成终之地介乎震坎之间出乎震而劳乎坎以
　受万物之所归体乎北极之尊向乎离明之光使万
　物之广亿兆之多莫不面焉以相见则凡舟车所至
　人力所通者莫不在于照临之下自古建都之地上
　得天时下得地势中得人心未有过此者也　大学衍 义补　
　幽州之地诚天府之国而太行之山自平阳之绛西
　来北为居庸东入于海龙飞鳯舞绵亘千里重闗峻
　口一可当万独开南面以朝万国非天造此形胜也
　哉　读书 一得　
　山川峙濯险甲寰区而紫荆扼蜚狐之口居庸拊上
　谷之背山海掣元莬之肘其因地利而尽人谋可谓
　千古石画　长安 客话　
　汉唐都闗中去边几千里余今京师北抵居庸东北
　抵古北口西南抵紫荆闗近者百里逺不过三百里
　尔　同上 　





　京师扆山带海有金汤之固正定以北至于永平闗
　口不下百十而紫荆居庸山海喜峰口古北口黄花
　镇险阨尤着　职方 图考　
　周礼幽州薮曰貕养其川河泲其浸菑时冀州薮曰
　杨纡其川漳其浸汾潞葢水泽至渥也国家定鼎于
　燕用幽冀为畿辅负重山面平陆奥衍之利甲于东
　南若疏其上源自涓滴传而致之何田不充何漕不
　裕　明给事中 魏呈润疏　
　宣府大同藩篱也居庸紫荆门戸也顺天正定保定
　等府州县堂室也藩篱密斯门戸固门戸固斯堂室
　安　渔石 集　
　右挟太行左据碣石背疉险兮重闗面平原兮广泽
　宗恒岳其巍巍镇医闾而奕奕冠九州岛之形胜实为
　天府之国　李时勉 北京赋　
　沃壤千里水有九河沧溟之雄山有太行居庸之固
　玉泉之流经纬乎禁籞之中碣石之壮盘踞乎畿甸



　之内故其山川之壮观风气之清淑诚有以卓冠四
　方为万国之都会帝王子孙万世太平悠久之基　金 幼　
　　孜皇都大 一统赋　
　天造地设灵锺秀毓总交会于阴阳尽灌输于海陆
　南临巨野东瞰沧溟西有太行之嶻[山皋]北有居庸之
　峥嵘泻玉泉之逶迤贯金河而回萦琼岛上耸以盘
　礴太液下澈而澄泓　同上 　
　西接太行东临碣石巨野亘其南居庸控其北势抜
　地以峥嵘气摩空而崱屴复有玉泉漫流宛若垂虹
　金河澄波雪练含空贯天河而为一与瀛海其相通
　　杨荣皇都 大一统赋　
　伊洛距其前恒岳倚其陬环西山而作城界东海以
　为沟导江淮以共注引河济而北流　胡启先皇都 大一统赋　
　疉以太行五华之障函以军都汤峪之屏表以岱峄
　之罘之镇觭以盘龙密云之嶒带以白露浑源之川
　鞶以漳卫直沽之津扼居庸以制胜若乗髙而建瓴




　拥燕云以驭夏若坐堂而俯庭狭闗中于西阻陋中
　原于四驰卑齐鲁之东藩迸吴越于南陲　余光北 京赋　
　总环瀛之要害抗万垤而建瓴　盛时泰 北京赋　
　粲星分于箕宿映黄道之开张壮天险于居庸亘重
　闗于太行会百川于辽海环河岳于封疆拱北辰兮
　帝居陋巩固于金汤均万国兮会同而适居天下之
　中央也　陈敬宗 北京赋　
　瞻恒岳而控西山跻居庸而狭滦蓟壮九重于南面
　运启文明峙双闗于中天髙连营室　梁本之为鲁王 贺建北京表　
顺天府
　北京上应北辰以象天极南面而听天下天险地利
　甲于闗中　治平 略　
　居庸曹王大安黍谷崆峒之山环抱如箕而燕城峙
　其中其地如掌　鸡肋 集　
　京师前挹九河后拱万山正中表宅水随龙下自辛
　而庚环注皇城绕巽而出天造地设　涌幢 小品　



　北京青龙水为白河出密云南流至通州城白虎水
　为玉河出玉泉山经大内出都城注通惠河与白河
　合朱雀水为芦沟河出大同桑干入宛平界出芦沟
　桥元武水为湿余高梁黄花镇川榆河俱绕京师之
　北而东与白河合　蓬窻 日录　
　淮南子谓地有九薮燕之昭余祁居一焉薮者聚也
　王者以聚民畜国　府旧 志　
　甸服西北控御东南若建瓴然泰岳峙其南华山环
　其右前则三案重围后则九河归宿诚四塞之国矣
　　同 上　
　闗塞诸山雄峙于西北浑河诸水环绕于东南　同 上　
　东枕辽海沃野数千里北则居庸耸峙为天下九塞
　之一西山秀甲天下畿南皆平野沃壤百昌繁殖　大 兴　
　　县 志　
　千山拱护万国朝宗山奥而深土肥而衍　宛平 县志　
　北拱神京南控涿鹿东襟漯水西拥房山　良乡 县志　





　孔道东偏神京南壁　固安 县志　
　水分桑干之派渠成拒马之名　永清 县志　
　设险则三闗盘遶涣文则九河萦旋幽燕腹心之地
　边邮唇齿之邦　宋史 　
　东濒沧海南拥三闗　辽史 　
　北控燕云南接雄霸　金史 　
　地势广阔水陆要冲　元史 　
　南控海口北接天城四无山阜平坦髙旷之地　东安 县志　
　负京师于北面沱港于南运河顺左而行三闗拱右
　而立此畿辅襟喉之地燕赵唇齿之邑也　东安县志 以上六条　
　　俱东 安县　
　黄山北耸白水西来　香河 县志　
　上拱京阙下控天津潞浑二水夹会于东南幽燕诸
　山雄峙于西北舟车辐辏冠葢交驰实畿辅之襟喉
　水陆之要会也　通州 旧志　
　运河萦其前而万艘经泊漷水环于后而三派分流




　长堤如龙蜿蜒相接而会于城闉亦形胜之地也　同 上　
　山维华维灵水曰洳曰泃　三河 县志　
　潞水流经其左浑河派衍于西　武清 县志　
　西拱京师东连大海南接天津北抵云蓟三山拥峙
　四水萦回　宝坻 县志　
　南接神京北通宣大往来孔道供亿实繁　昌平 州志　
　山似阵云水如天堑　同上 　
　呼奴崒嵂灵迹巃嵸大峪汪洋高梁澎湃　顺义 县志　
　维山嵎维水潭纡俯临北塞雄镇东隅　宻云 县志　
　山锦绣以围天水珠玑而喷地　怀柔 县志　
　八荒辐辏万国喉咽　涿州 志　
　县之西多山林川泽　房山 县志　
　冈峦络绎而入晋溪流潆漾以环燕　同上 　
　自陶河至泥沽口屈曲九百里天设险阻真地利也
　　宋知雄州何 承矩上言　
　当三闗之腹心居东南之左臂林树葱郁境土平遥





　　霸州 旧志　
　东阻泥沽西连涿鹿南襟河济北揖天山上当龙门
　积石之委下环天津沧海之洋九河汇流三闗重地
　　同上以上三 条俱霸州　
　境有河渠地称泽国　文安 县志　
　沿河环其东南白沟绕其西北四顾平坦地势广漠
　　大城 县志　
　金沙映于西南玉带绕于东北　保定 县志　
　东连石门西接泃水沽河环遶于南边城横峙于北
　　蓟州 志　
　东横大岭西峙兔山北倚瑞屏南濒泃水　平谷 县志　
　北枕长城南襟黎水东镇鹿岭西启石门　遵化 州志　
　山鳯翥而龙蟠川星翻而斗滚纷纷郁郁献五色之
　卿云郁郁葱葱萃千年之王气风水攸聚形胜独隆
　　同上 　
永平府




　连接边郡　隋书地 理志　
　负山带河为形胜之地　辽史地 理志　
　地连青幽　元志 　
　肥水之西洞山之北赤山之东方山之南四塞险固
　实东北之雄邦　地志 集略　
　碣石之依长城之枕护燕蓟为京师屏翰拥雄闗为
　辽左咽喉　畿辅 旧志　
　后背羣山前阻大海可谓冀北之神皋燕东之天府
　　府志 　
