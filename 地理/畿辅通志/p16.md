<!-- { "loadSidebar": true } -->
　　钦是崇箴铭戸牖夙夜朕躬栋宇之兴因基前代岩宿




卷八

　　丹霞檐栖翠霭营之度之以治芜废有沸泉源汪濊斯
　　在驾言西郊聊驻彩斿甘彼挹酌工筑斯谋莹澈明镜
　　萦带芳流川上徘徊以泳以游因山成峻就谷斯卑咨
　　彼将作毋曰改为松轩茅殿实惟予宜亦有朴斵予尚
　　念兹撰辰经始不日落成岂曰游豫燕喜是营展事
慈闱那居髙明遐瞩俯瞰聊用娱情粤有图史藏之延阁惟
　　此大庑会彼朱襮郁郁沟塍依然耕凿无假人工渺弥
　　云壑有鹢其舟有虹其梁可帆可涉于焉徜徉文武之
　　道一弛一张退省庶政其罔弗臧尝闻君徳莫大于仁
　　体元出治于时为春愿言物阜还使俗醇畅春之义以
　　告臣邻
　　　　蕚辉园记
　　京师西北隅地旷而幽西山迭巘近可指瞩清泉交流
　　渟泓于其间林木茂宻禾黍芊绵有古鄠杜之风焉朕
　　既筑畅春园时往以省耕观稼炎暑蒸郁亦将以憩息
　　于此也东北御果园旧地以赐裕亲王其地有清泉乔





卷八

木因而葺治循乎自然林樾邱壑具萧逺之致王既为
斯园请朕名之夫诗以棠华比兄弟朕每读诗未尝不
三复留连思古人友爱之谊天伦之乐邕邕怡怡被于
弦诵窃欣慕焉因以蕚辉名兹园盖有取于诗人之旨
也王秉性寛和入则集议岩廊翼赞机政退居之暇澄
懐简澹不渉外务时当风日佳美眺览郊垧輙至斯地
荫嘉树镜清流问农阅圃古人有言为善之暇想足怡
神王之游息于兹园也其犹此意也欤唐开元中营兴
庆宫赐诸王第于宫侧建为花蕚相辉之楼史册传之
朕所嘉尚于是既命其名而并记其事云
　　鄚州水淀记
康熙十八年己未暮春之初朕万几有暇行幸鄚州于
是惠风拂地淑景浮空节应佳辰时登令月与羣臣春
搜于南浦泛舟于河淀庶凭欢心以召和气万物畅茂
顺阳和而布政三光烛耀赈贫乏以劝农虽无山林台
阁之趣水村林薮有淳厚之俗沙鸥锦鳞互相游泳春




卷八

花野草参差万状观之不足因同侍从诸臣题诗赋鼓
瑶琴俯仰古今飞觞饮宴昔人横汾昆明之游皆所以
洽上下之情同君臣之乐岂独流连光景已哉故记之
　　天津海神庙碑
朕昔巡歴天津询知直沽海口去盛京数百里舟航泛
涉实利转输乃者奉锦两郡岁榖不登兵民乏食深厪
朕懐而陆运之程踰山越谷旷日之劳厥惟创兴海运
斯足拯济民生爰命学士陶岱往莅其事酌拨仓粟运
以巨艘出直沽之口东指辽海篙师棹卒并力一心波
涛不兴天日清皎祥飙遄送帆桨如驰甫三日即达盛
京赈给所暨周徧穷檐俾此京辅之邦咸与遂生乐业
则惟尔海神有灵克相朕以临兹兆庶也朕惟望秩之
典国有常祀而非常之功尤宜报享天津东旧有海神
庙今特命工庀材重加营建朱甍碧瓦规制崇宏庶几
鉴兹悃忱益加佑助岂惟予一人惠鲜之意藉以有成
将盛京世世军民皆得邀神贶于勿替也是用揭诸穹




卷八

碑表神之功徳以垂示永久焉
　　万寿寺戒坛碑
西山地接神京岭岫绵亘林壑深美中多精蓝古刹考
其歴年久逺建置自唐以来者则万寿寺戒坛为最古
寺在唐曰慧聚明正统时始易今名其地渡浑河而西
山径盘互纡回而入中复豁焉宏畅坛殿轩翼犹见古
遗制深山长谷乌可少此清严之宇以眺览名胜哉朕
以时巡偶至斯地輙为驻辇顾近寺诸山为产煤所居
民规利日事疏斸念精舎之侧凿山采石良非所宜爰
命厘定四止而禁之俾梵境常宁旧观弗替于以葆灵
毓秀山川当益増辉泽尔
　　圣感寺碑
夫以北极神京西山胜地峯峦回互草木茏葱晴岚霁
雪掩映皇居秋水春华邀迎翠辇非徒百工职事瞻仰
于斯实亦九州岛风土形势所在其间招提梵宇极雕梁
巨丽之竒精舎珠林尽绣桷纡回之巧然松云灯火不




卷八

闻禅诵之声泉石荒台难觅经行之迹故虽危甍耸汉
上接云霄而绀殿凝尘空颓岁月朕每游歴其处輙为
致慨于衷平坡寺者僻处西南遥临宫阙刻盘螭于玉
砌丹碧流金塑寳像于琳宫辉煌映藻罘罳网户饥鸽
时驯铃铎鸣檐野狐知肃迨时移物换雨圮风侵华榱
作爨已无往日之弘观画壁成泥谁识当年之璀璨寺
僧海岫笃实持躬勤劳砥行箪瓢布衲林中不演三车
瓦钵芒鞵胸次时虔五戒十载经营重新殿庑六时功
课继广门庭遂使清宵梵呗萧疏尽入寒空向晓钟声
飒沓仍随秋雨浮屠之传于斯无媿朕万几有暇七校
偶过省耕省敛时驻跸于兹山一豫一游再抚临于其
地询知本末感佛慧之重光鉴彼勤劬启圣功于匪懈
更名圣感特赐宸书欲使遐迩具瞻臣民共识岂若崇
祀作佞开愚氓奔走之端惟曰致敬而逺法往圣格思
之道勒诸贞珉垂感会于千秋记注瑶编志心期于一
日臣工上下咸悉朕懐




卷八

　　　黑龙潭重建龙王庙碑
　　传曰神有功徳于民则祀之能捍大患御大灾则祀之
　　非此族也不载祀典朕自御极以来夙兴夜寐惟思稼
　　穑为小民之依所期时和岁丰嘉生乐育然年榖顺成
　　雨泽是资诗曰琴瑟击鼓以祈甘雨信乎
天心仁爱亭毒万物而协灵効顺优渥沾足之应皆有神焉
　　以司之亦如分猷布泽之无敢旷厥职焉距京师西三
　　十余里金山之麓有潭泓然以深不泛不涸前代时以
　　亢旱祷望其地輙能兴致霖雨因名黑龙潭焉潭之侧
　　倚山瞰壑旧有祠宇以祀其神朕数以祈雨驻跸于兹
　　爰谋式廓其庙貌以昭灵贶而敬民事今者四郊之内
　　雨旸时若岁登大稔工适告成惟神之功徳实能膏泽
　　田畴以福庇生民揆诸捍患御灾之义莫大于此用是
　　勒诸贞石垂示无穷宁不伟欤
　　　普济堂碑记
　　京师广宁门外有普济堂焉门临孔道地接神区萃万




卷八

国之梯航普兆民之乐利熙来攘往之众胥庆春台肩
摩毂击之伦咸登寿域然而川涂跋渉易兴趼足之嗟
风雨晦明难遂栖身之愿或徘徊岐路最急赀粮或偃
蹇孱躯尤需医药于是都人尚义上户输金托此三乘
之津梁用济四生之疾苦慈云法雨资佛力以醒羣迷
夕呗晨钟赞王化以弘大泽寒得衣而饥得食羇旅如
归病有托而疗有方疲癃立起既安全之甚众且存殁
之皆宁有司以闻深为嘉悦夫好义轻施乃良民之美
行恤灾拯患实盛世之休风喜见我民还敦古道咸能
体朕忧民之念推朕救民之心创建虽肇乎都城效法
期及乎寰宇成比户可封之俗慰一夫不获之懐书传
从欲于四方诗咏徧徳于百姓此则朕之志也爰赐之
额曰膏泽回春而为之记康熙四十四年五月日
　　东岳庙碑文
京师朝阳门外向有东岳庙自元明迄今歴有年所康
熙三十七年居民不戒而毁于火其明年朕发广善库




卷八

金鸠工庇材命和硕裕亲王董其事不劳一民不兴一
役经始于三十九年三月讫工于四十一年六月不三
岁而落成殿阁廊庑视旧加饬焉夫五岳为名山之长
而泰山尤羣岳之宗于时为春于徳为仁而其神之灵
又能肤寸成云霖雨天下故诸岳止祀于其方而泰山
之祠徧宇内崇徳报功所从来久矣朕即位以来殚心
治理访求民隐阅视河工屡经鲁地皆命专官致祭凡
以为苍生祈福祉也兹朝阳既都城之巽位而东岳庙
又适在其地则因其方位之宜以隆望秩之典亦礼之
可以义起者然则斯庙之成也神既得所凭依而民亦
遂其瞻仰自兹以往风雨以节寒暑以时俾海宇得休
养生息以共乐于丰穰之世庶于朕四十余年惠爱黎
元之意其稍有慰乎爰书重建之岁月以昭示来兹云
尔康熙岁次甲申冬十一月上旬书
　　隆兴寺碑文
正定府城隆兴寺者前临滹水后睇恒山城郭逶迤林




卷八

　　木萦带敞髙明之净域标爽垲之琳宫考厥始基肇自
　　隋代宋开寳时重加创建神光夜烛首出亦山之铜法
　　雨晨流复下颊龙之木灵异既启崇宇斯兴遂洗香埿
　　仍装寳像稽诸纪载良有明征自是以来七百余载风
　　雨摧剥日就倾圮朕曩从巡省所过爰命鸠工役不烦
　　民赀出内府复以专官董领其事经始康熙四十二年
　　之夏落成四十八年之冬复殿重楼云日辉映层栾列
　　栋金碧参差开铣鋈之真容具庄严之寳相七十三尺
　　复还旧观千万亿身长留胜迹洵十方所瞻仰为万品
　　所皈依兹寺也宻迩神京接连畿辅地当都会时际丰
　　穰烟火于焉殷繁轮蹄之所辐凑莫不斋心肃虑致礼
　　加虔斯亦慈氏之宏规而法门之杰构矣夫旨穷六度
　　首以仁义为宗谛演三乘多证善恶之果宣昭觉路导
　　引迷津亦有禆于人心不无关于世敎今兹重新梵宇
　　更续禅灯上为
慈闱祝厘下为兆民祈福营建之意实在于斯寺中榜额凡




卷八

十有九皆朕亲书复制碑文勒诸贞石俾垂无穷焉
　　热河穹览寺碑文
哈喇河屯者蒙古名色释之即乌城也乃古兴州之辖
因世久事殊前朝未及设官分职皇舆等书遍察难考
朕避暑出塞因土肥水甘泉清峰秀故驻跸于此未尝
不饮食倍加精神爽健所以鸠工此地建离宫数十间
茅茨土阶不彩不画但取其容坐避暑之计也日理万
几未尝少辍与宫中无异万几偶暇即穷经史性理诸
书临池挥翰膳后即较射观徳以寓安不忘危之念此其
大略也因有离宫随侍人员共祝万寿而建寺不日即
成又求扁额以垂永久朕赐书云穹览取沈约骧首览
层穹之意在行宫之巽位寺势虽微莲社梵音铃铎经
声巨细皆备内有三大士相仙衣飘扬瑞园涵影以空
寂为本慈悲为敎汲引四生津梁三界清钟夜闻逺近
罔弗皈依月殿朗辉中外靡不瞻仰况右倚层岩左带
大河口外诸藩来往进贡皆由经过三庚无暑六月生




卷八

风地脉宜榖气清少病诚为佳景前朝以戍边不暇何
得驻跸今四海为一八表同风自京北至万里如同家
人父子岂有他术哉以诚而已矣今臣下归福于朕朕
曰天下皆福朕之福也先忧后乐朕之职也所愿者年
丰岁稔烟尘永息余之念兹在兹之意足矣
　　重修西顶广仁宫碑文
天地之大徳曰生在四时为春在四徳为仁易文言曰
元者善之长也君子体仁足以长人自古帝王茂对育
物四海之大万民之众以及昆虫草木之微各遂其生
者无非体天地好生之徳以流泽于无穷也易繋辞又
言干大生坤广生则是生物之功天始之而地更广之
盖坤者母道也母道主慈其于生物为尤近焉京城西
直门外有西顶旧建碧霞元君宫地近西山之麓今西
苑之西南所谓万泉庄者固郊畿一胜境也元君初号
天妃宋宣和间始着灵异厥后御灾捍患竒迹屡彰下
迄元明代加封号成弘而后祠观尤盛郛郭之间五顶




卷八

　　环列西顶其一也岁时既久陈迹都荒碑碣犹存榱桷
　　弗歴其谓妥神何岁在戊子发内帑命有司鸠工重葺
　　之阅一载而落成栋宇穹然垣庑翼然殿寝秩然丹雘
　　灿然瞻拜其下者虔肃有加焉朕于万几之暇亦往展
　　礼仰祝
圣母之厘俯介生民之祉以祈纯嘏以巩皇图颜其额曰广
　　仁宫羣臣请立石以纪之朕思仁之为道大矣扩之可
