<!-- { "loadSidebar": true } -->
　　　　　门之水胥会穿西山而达宛平其在西山以上
　　　　　岗峦夹束势不得肆宛平而下地平土疏冲激
　　　　　震荡迁徙弗常而固安霸州之间或合流或分
　　　　　岔溃溢尤甚自我
圣祖仁皇帝肇锡佳名大修堤堰我
皇上修举水利疏浚兼施由是水庆安澜民安作乂显谟
　　　　　承烈万世攸頼矣
　　　盐沟河　在良乡县南源出宛平县龙门口东南经



　　县东南合广阳河即大福禄水也旧亦曰阎沟
　　福禄出西山东南流径广阳故城南东入广阳水
　　　水经 注　
　　唐长兴二年赵德钧镇卢龙城阎沟而戍之因移
　　良乡县治焉　薛居正 五代史　
　　良乡亦称盐川因境内有盐沟故也　长安 客话　
　广阳河　在良乡县东源出房山县三十里之公村
　　南流至县城东会盐沟为牤牛河又西南由中亭
　　河入会同河
　　广阳水出小广阳西山东流径广阳故城北又东
　　合福禄水乱流东南至阳乡右注圣水　水经 注　
　琉璃河　在良乡县南四十里源出房山县龙泉峪
　　流经县界又东南至霸州入巨马河即圣水也
　　圣水出上谷东过良乡县南　水经 注　
　　大房山下圣水泉即圣水之上源其委流为琉璃
　　河金史谓之刘李河径良乡县界至霸州入巨马





　　河　方舆 纪要　
　　良乡县迤西四十里村名刘李其地洼下为积流
　　所潴有河一道志称琉璃即古圣水自房山龙峪
　　诸泉会合于此经霸州东注巨马河　明雷礼琉璃 河桥堤记　
　巨马河　即涞水源出直广昌县涞山流入紫荆
　　闗至房山铁鏁崖分为二支一南由涞水入白沟
　　一东流涿州径固安县东南入浑河
　　巨马河出代郡广昌县涞山　水经 注　
　　巨马河即涞水至房山县分为二支一南流涞水
　　县入白沟一东流涿州经固安县东南入浑河　陆 陇　
　　　其畿辅 地图记　
　护淀河　本名护淀水在固安县南
　　护淀水上承护陂于临乡县故城西东南径临乡
　　南　水经 注　
　凤河　源出南苑流经东安县东北又东入武清县
　　南流入三角淀河道久淤雍正四年开浚



　　鳯河在县东北四十里鳯窝村其水自县西北草
　　桥来又南流过县东之漂流淀又南入武清三角
　　其形如鳯故名　东安 县志　
　香河　在香河县东俗名长沟水有香气县以此名
　双港河　在香河县东二十里上通萧后运粮河下
　　经黑圏庄戴家阁紫阳院入寳坻界
　牛济河　在香河县东南七十里上流由杜里庄通
　　髙驼子河下流入七里庄河
　髙驼子河　在香河县东南十五里上通萧后运粮
　　河及叶家屯董家屯両堤口下经杜里庄为牛济
　　河
　刘宋河　在香河县东南三十里上通头屯浦河下
　　经彭家务入寳坻界
　叶清店河　在香河县西南十里上通狼儿窝张家
　　庄运粮河口下通甄家店叶家屯董家屯三路堤
　　口开甄家店堤则由赵家河入本县城内河开叶




　　家屯堤则由延寺庄黄家院井亭庄颜家洼入髙
　　家驼河开董家屯堤则由延寺庄十百戸龎家营
　　彭家务入髙驼子河
　苍头河　在香河县西北二十里即萧后运粮河也
　　上通牛栏山水窝头庄水下通三路堤口一由李
　　家坑堤口入北吴邨一由明星堂堤口入甘十八
　　堤口一由东凌庄尹家河沙务庄张家灰店南吴
　　邨牛家屯入扳罾口运河
　蒲冶河　在香河县东北十五里自渠口河南流贯
　　县城中折而东出东门至县东十八里名牛家港
　　经韦各庄套里庄三叉口至县东三十里汇为七
　　里庄河又东径寳坻县界入于海
　百家湾河　在香河县北五里
　　百家湾在香河县北其水无源四时不竭　名胜 志　
　骆驼港河　在香河县北八里
　　骆驼港源自三河县之儿山流经县界入白河



　　　名胜 志　
　白河　古沽水也亦曰潞河源出宣化府赤城县流
　　经口外入宻云县之石塘岭闗过宻云县西又南
　　径懐柔县东又南径顺义县东又南径通州北又
　　屈径其东南又径香河县西南折而东南入武清
　　县界又东南逹天津府之[三岔河]由直沽入海
　　渔阳沽水出塞外东南至泉州入海行七百五十
　　里　汉书地 理志　
　　沽水出山径渔阳县故城西而南径安乐县故城
　　东俗谓之西潞水也西南流径狐奴山西又南径
　　狐奴县故城西又南左会鲍邱水世所谓东潞也
　　沽水又南径潞县为有潞名潞河也又东南径泉
　　州县故城东又东南合清河清湛漳洹滱易涞濡
　　虖池同归于海　水经 注　
　　白河在漷州东四里北出通州潞县南入于通州
　　境又东南至香河县界又流入于武清县境达于





　　静海县界　元史河 渠志　
　　白河源出宣府龙门所东滴水崖东流入宻云县
　　北之石塘岭过县西入通州界其支流亦从石塘
　　岭过懐柔县西顺义县东入通州东境合焉东南
　　径漷县武清东而入直沽合[卫河]入海　方舆 纪要　
　　白河自宻云县与潮河合流至通州入直沽一名
　　白遂河　明一 统志　
　　白河両岸皆白沙不生青草故名　通州 志　
　　白河自石塘岭白马闗入故曰白河赴通州北闗
　　湿余河合即运粮河性悍多沙迁徙无常俗称为
　　自在河　顺义 县志　
　　通州香河武清三州县运河其北自白河与富河
　　在通州北石坝处合流四十里许至张家湾而通
　　惠桑干诸河入焉南流至天津出海所谓潞河也
　　亦称白河自通石坝起至天津卫界止计程三百
　　四十二里　治河 要覧　




　富坨河　在通州东三十二里周五里许经年不竭
　　多鱼虾之利
　富河　在通州西北即古湿余水也一名温余河亦
　　曰榆河源出昌平州由顺义县界至通州北关外
　　与白河合
　　湿余水出上谷居庸关东又东流过军都县南又
　　东流过蓟县北又北屈东南至狐奴县西入于直
　　沽河　水经 注　
　　湿余河源出军都山至旧县西而伏又南复出谓
　　之榆河其发虔为月儿湾或名温余河今上流已
　　涸下流为沙河入顺义县境至通州会白河　方舆 纪要　
　牛家务河　一名綘河在通州东北源出牛栏山经
　　西赵村过綘桥至王家渡入潞河
　漷河　在通州南自芦沟分流至废漷县西折为三
　　其一为漷河东入白河其一为新庄河流武清县
　　界其一为黄汇河流入飞放泊





　泃河　在三河县东北源出口外流入平谷县又东
　　北径县界折而东至寳坻县会潮河入海亦曰渠
　　河
　　泃水出右北平无终县西山白杨谷西北流径平
　　谷县屈西南流又东南径平谷故城东又南径紻
　　城东又东径临河城北屈而历其城东侧南出入
　　鲍邱水　水经 注　
　　泃水一名广汉川发源黄崖口西南流经盘山之
　　阴入平谷县为泃河又南入三河县又东南流入
　　寳坻县界　方舆 纪要　
　洳河　在三河县北五十里源出宻云县流径平谷
　　县又西南流入县界合泃河
　　洳河水源出北山东南流径平谷县故城西而东
　　南流注于泃河　水经 注　
　　洳河源出宻云县石峩山流径平谷县东南又西
　　南流入三河县东南入泃河　方舆 纪要　



　小河　在三河县北十五里源出灵山西流入泃河
　王庆坨河　在武清县南八十五里即东安吕公河
　　上由霸州浑河经磨汊港东流入淘河泊又东入
　　武清县分为二俱经王庆坨镇而入三角淀
　新引河　在武清县东北河西务东即白河支流也
　　康熈五十四年开浚
　潮河　在寳坻县东其上流合泃河沽河之水而为
　　白龙港亦曰粮运河又东南过寜河县入于海方
　　舆纪要寳坻县潮河一名白龙港其上源一自棃
　　河一自泃河至县界三叉口合流亦曰粮运河东
　　南入于海
　　又宻云县潮河源出古兴州自古北口流径县西
　　合于白河宻云县志潮河发源自兴州界古北口
　　流径县西南与白河交会按寳坻之潮河即宻云
　　之潮河古鲍丘水也水经注鲍丘水出御彝北塞
　　中又南径宻云戍西御彝北塞今废兴州地宻云





　　戍即古北口闗也水经注又云鲍邱水西南历狐
　　奴县又西南注于沽河今顺义县汉狐奴地也方
　　舆纪要鲍丘河自宻云县流径通州东境未荘村
　　又径三河界至寳坻县合泃河葢旧日潮河自宻
　　云径顺义县而合于白河又分流由三河径寳坻
　　而合于泃河统而计之总一鲍邱水也自明景泰
　　二年由[北塘]河口开引新渠　详 下　由是天津粮艘由
　　直沽径寳坻之潮河而上泝于蓟州即今所云蓟
　　运河也至嘉靖三十四年遏潮河不使入顺义竟
　　由宻云合白河水部备考自密云城西杨家荘筑
　　塞新口疏通旧道令白河与潮河合流至牛栏山
　　水势甚大故通州漕运得达宻云城下是潮河之
　　在宻云者合白河而下达于通州即今所云北运
　　河也
　新河　在寳坻县东南自直沽河口起至[北塘]河口
　　止径四十里明天顺三年凿



　　明初海运一十三卫管驾遮洋船由直沽海口开
　　洋运至蓟州歳有疎虞天顺二年以大河卫百戸
　　闵恭言命都督佥事宗胜御史李敏工部主事李
　　尚发军夫万余开河自新开沽起至蓟州长四十
　　里舟行无虞定例三年疏浚一次　漕河 圗志　
　　嘉靖元年正月命工部主事江珊督理新河工程
　　先是漕舟从天津出海复折入梁河而达蓟州议
　　者谓直沽东北岸有二道一曰新开一曰水套北
　　接梁河径四十里可以疏浚成河行之谓之新河
　　歳久湮塞乃复命珊督疏　明世宗 实録　
　　新河在县东南一百四十里自直沽河口起至北
　　塘河口北相距约四十里亦名漕渠　旧志 　
　栁沽河　在寳坻县东北源自永平府玉田县流经
　　县界入潮河
　　栁沽河在寳坻县东北三十里玉田县之水汇流
　　入县境曰栁沽河下流注于白龙港　方舆 纪要　




　八城门河　在寳坻县东南七十里潮水逆注受其
　　灌溉者有七十二沽居民利之
　沙河　在昌平州
　　沙河店南有水出昌平州西南五十里龙泉寺合
　　西山诸泉东流为南沙河店北有水出昌平州西
　　南四家庄径双塔村东流为北沙河二水至店东
　　南窦家庄而合又东南至通州界入白河　昌平山 水记　
　两水河　在昌平州西南亦曰莲塘
　　州治西南三里八蜡庙前东西二水相环名为两
　　水河亦曰莲塘河旁植榆栁地多秔稻若水乡焉
　　　昌平山 水记　
　汤峪河　在昌平州西亦名汤峪川源出石缝山下
　　东南流入双塔河
　双塔河　在昌平州西南三十里
　　双塔河源出昌平县孟村一畆泉经双塔店而东
