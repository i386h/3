<!-- { "loadSidebar": true } -->
　　共铺司兵一百四十八名每年共支工食银八百
　　九十四两零八钱
　宣化县　城东南为贤字铺思字铺雨字铺霖字铺
　　皆明景泰中置谓之暖铺城西南为佐字铺额设
　　铺司兵十四名每年共支银八十四两
　赤城县　城东北为致字铺南为出字铺西为恤字
　　铺礼字铺东南为龙山所又南为陆字铺婣字铺
　　西北为任字铺北为云州堡友字铺又堡南为孝
　　字铺额设铺司兵十名每年共支银六十两
　万全县　城东南为至字铺理字铺城南为堂字铺
　　知字铺俗字铺额设铺司兵十名每年共支银六
　　十两
　龙门县　城东北为东方铺射字铺西为御字铺东
　　为仁字铺东为鵰鹗堡铺南为行字铺数字铺堡
　　北为文字铺东南为长安堡铺南为教字铺信字
　　铺额设铺司兵十四名每年共支银八十四两



　怀来县　城东为域字铺开字铺中字铺城西为一
　　字铺臣字铺额设铺司兵二十二名每年共支银
　　一百三十二两
　蔚州　额设铺司兵十八名每年共支银一百一十
　　九两零六钱
　蔚县　额设铺司兵十六名每年共支银九十六两
　西宁县　额设铺司名十八名每年共支银一百零
　　八两
　懐安县　额设铺司兵十四名每年共支银八十四
　　两
　延庆州　额设铺司兵八名每年共支银四十三两
　　零二钱
　保安州　城西为君字铺东北为洪字铺东为转字
　　铺气字铺额设铺司兵四名每年共支银二十四
　　两
易州

　　共铺司兵八十六名每年共支工食银五百一十
　　六两
　本州岛　城东十里为麻屋铺又十里为官桥铺达涞
　　水县界东南十五里为北东铺达定兴县界北城
　　铺南十五里为军营铺十里为明月铺西十里为
　　石门铺十里为栢尖铺十里为管头铺三十里为
　　龙华铺十七里为泥凹铺十六里为上陈铺十四
　　里为三里铺十四里为盘石铺十五里为歪山铺
　　十里为塔崖铺达广昌县界额设铺司兵六十名
　　每年共支银三百六十两
　涞水县　城东为槐家庄铺南为郑家庄铺西为道
　　栏铺额设铺司兵十二名每年共支银七十二两
　广昌县　总铺在上关有浮图丰乐等一十五铺共
　　设铺司兵十四名每年共支银八十四两
冀州
　　共铺司兵一百一名每年共支工食银六百零六



　　两
　本州岛　城东北为陆村铺西南为宋家庄铺曾家庄
　　铺安店铺西为榆林铺付水铺西北为谢家庄铺
　　土路口铺额设铺司兵三十五名每年共支银二
　　百一十两
　南宫县　城东南为岳悦村铺田村铺髙村铺孙村
　　铺狼塜铺贾村铺崔家寨铺悬空铺东北为耿家
　　庄铺西北为陈伯居铺额设铺司兵二十八名每
　　年共支银一百六十八两
　新河县　城东为小接头铺东南为阎庄铺南马庄
　　铺西为神首村铺陈海庄铺额设铺司兵十名每
　　年共支银六十两
　枣强县　城西为崔村铺西北为萧张铺单铺东
　　为旧县铺额设铺司兵八名每年共支银四十八
　　两
　武邑县　城西南为刘中铺额设铺司兵八名每年

　　共支银四十八两
　衡水县　城西北为五花营铺马老店铺额设铺司
　　兵十二名每年共支银七十二两
赵州
　　共铺司兵一百二十二名每年共支工食银七百
　　三十二两
　本州岛　城东为西章铺南为五里腰铺封家铺沙河
　　铺北为苏村铺周村铺新寨铺东南为西张铺额
　　设铺司兵三十名每年共支银一百八十两
　柏乡县　城南为驻驾铺小里铺西南为贾庄铺又
　　南为营儿铺雹冰铺营房铺北为程村铺又北为
　　神显铺故城铺口店铺额设铺司兵四十名每年
　　共支银二百四十两
　隆平县　额设铺司兵五名每年共支银三十两
　髙邑县　城东南为周村铺西为刑郭铺东北为江
　　店铺又东北为小荆铺额设铺司兵十二名每年



　　共支银七十二两
　临城县　城东为留村铺鎭内铺野狐铺额设铺司
　　兵十名每年共支银六十两
　宁晋县　城东为干台铺东南为鱼台铺东汪铺新
　　庄铺西北为黄退铺换马店铺额设铺司兵二十
　　五名每年共支银一百五十两
深州
　　共铺司兵七十名每年共支工食银四百二十两
　本州岛　城南为南魏村铺陈二庄铺西南为圏头铺
　　西为和乐村铺魏泊铺额设铺司兵二十名每年
　　共支银一百二十两
　武强县　城北为孙家庄铺南赵石铺额设铺司兵
　　八名每年共支银四十八两城西有五里铺今废
　饶阳县　城东南为段村铺西为张平铺东北为王
　　家庄铺孔店铺额设铺司兵十六名每年共支银
　　九十六两

　安平县　城东为韩村铺西为黄城铺额设铺司兵
　　二十六名每年共支银一百五十六两
定州
　　共铺司兵一百八名每年共支工食银八百七十
　　六两
　本州岛　城西南为八角郎铺西为韩村铺东北为清
　　水河铺额设铺司兵六十名每年共支银三百六
　　十两
　曲阳县　城东为赵邱铺南为羊村铺西北为孝墓
　　铺西为黄台铺额设铺司兵四十名每年共支银
　　二百四十两
　深泽县　城南为西河村铺东北为张家庄铺额设
　　铺司兵八名每年共支银四十八两
　雍正二年兵部议准直隶为都会通衢夫役万不可
　减额设之夫每于十名内召募八名留其二以为大
　差雇募之用则夫役不至亏缺而供应亦无迟误至



　水驿与旱驿同例额设夫役亦难议减应于十分之
　内长养八名留其二分工食俟有大差经临额夫不
　敷应付方许添雇若无差即行充饷雍正五年又议准
　各衙门驿站陋规永行禁絶直省额设工料约计四
　十八万两陋规四万四千余两照各驿额设之数均
　减十分之一自五年为始节省归公雍正十年又议
　准凡例在司库请领者照实支九折之数核发例在
　地粮存留者亦照实数归入起运项下报解自雍正
　十一年为始永为定例

　　钦定四库全书
　　　畿辅通志卷四十五
　　　　河渠
　　　尚书禹贡一篇纪夏后行水之功司马迁因之为河
　　　渠书班固继之志沟洫皆载一代疏排之绩非如桑
　　　钦水经备叙川渎源委也我
　　国家奠鼎燕京负崇山而襟沧海百川辐辏赴壑朝宗
　　　其间顺逆通塞动闗生民利病
圣祖仁皇帝临御六十余载地平天成而于畿甸河道堤防
　　　尤勤
睿虑
廵行指授为斯民图万世之安我
　皇上继志缵功大兴水利
　特颁内府金钱数百万
　命贤王董其事修浚兼施节宣备至以故水润土甘年丰
　　　人乐同符禹绩非汉唐以来塞筑补苴之能事也宜



　　为后世法程故于诸川之外特详志焉
　　渤海　在天津县东南一百二十里明统志东连辽
　　　海西抵直沽按直沽即今大沽口河流入海处也
　　　两岸壁陡一阈中横土人谓之海门潮汐所至北
　　　抵杨村南抵程官屯西过王庆坨率二百余里皆
　　　淡水也咸潮抵海门而止无坌入者若天设之以
　　　限内外斯亦竒矣
　　海河　南北运淀河之会流也自天津东北三岔口
　　　迄大沽口长一百二十里涘广崖深奔流湍驶潮
　　　汐迎之则逆行而上禹贡所谓逆河是也每伏秋
　　　之交二运并涨淀水争趍骈注于三岔一口而强
　　　潮抵牾洄漩不下倒漾横流上游堤岸田庐皆受
　　　其浸所谓尾闾不畅胷腹俱病者也故欲治直
　　　之水者莫如扩逹海之口而欲扩逹海之口者莫
　　　如减入口之水雍正三年
上命怡贤亲王兴修水利

亲授方畧于南北运各建坝开河减水分流别途归海岂
　　　仅为运河计哉入口之水减则逹海之口寛而北
　　　来之永定河南来之子牙河中间七十二清河乃
　　　得绰然入三岔口而东注朱子云治水先从低处
　　　下手正此意也
　　[卫河]　即南运河也亦曰永济渠亦曰御河源出河
　　　南卫辉府自山东武城县流入直故城县界又
　　　东径山东徳州界复入直径景州东呉桥县西
　　　又东北径东光县西又东北径交河县东南七里
　　　口又东北径泊头镇入南皮县界又东北径沧州
　　　城西又东北径青县城东静海县城西天津府城
　　　北至三岔口与白河会入海计长八百余里寰宇
　　　记永济河在清池县西三十里自南皮县来入干
　　　宁军亦呼为御河金史地理志南皮东光呉桥有
　　　永济渠按[卫河]本西汉时大河所经东汉以后为
　　　清漳二渎所经隋时开为永济渠宋皇佑初河合



　　　永济渠仍为大河所经南渡后大河南徙而[卫河]
　　　如故金元以来皆漕运所经也有[减水河]二一在
　　　沧州南十五里絶堤一在故兴济县皆明弘治中
　　　开以备[卫河]泛溢乆而堙塞闸石犹有存者雍正
　　　三年大水[卫河]溢决十三口　怡贤亲王奉
上命查修水利奏开减水二河各建滚水石坝一座挑浚
　　　旧河分逹海港沧青水势藉以消泄居民赖之
　　　　按南运向苦浅滞故额设浅夫以供挑穵两岸
　　　　堤工随时补苴而已自漳河南徙于馆陶入运
　　　　湍急浩瀚每羡溢为灾雍正四年经  怡贤亲
　　　　王奏请分道专辖增汛员设岁修始以堤防为
　　　　务乃堤日增髙而水亦随长伏秋汛涨各州县
　　　　往往于堤上加埝以防漫溢葢以漳水泥浊河
　　　　形曲折垫淤于下则泛溢于上势固然也计惟
　　　　于徳州上流与古黄河相近之处度地建坝广
　　　　三四十丈引而注之古黄河不惟直隶河堤永

　　　免涨溢即徳州一帯工程亦获宁谧矣但地隶
　　　山东在此为切已之忧者在彼未免为秦越之
　　　视雍正八年七月徳州第九屯堤决直隶景州
　　　以下十余州县禾稼尽没水利衙门屡行咨会
　　　而决口讫未坚筑葢其地处上游水过正堪艺
　　　麦而此间形如仰釡有受无泄纵竭力修防堤
　　　工巩固亦何救于田庐之湮没耶若将临清以
　　　北河道并归直隶总河管辖则一河首尾修浚
　　　自如上下不致阻格矣
　白河　即北运河也亦曰潞河方舆纪要白河源出
　　宣化府龙门县东滴水崖东流入宻云县之石塘
　　岭过县西入通州界其支流亦从石塘岭过懐柔
　　县西顺义县东入通州东境合焉东南径漷县武
　　清县东而入直沽合[卫河]入海又白河径灵迹山
　　黄花镇川河入焉又南径牛栏山东麓潮河流合
　　焉又南径顺义县东门外顺义县志白河发源塞



　　　　外自石塘岭白马闗入故曰白河赴通州北闗与
　　　　温榆河合即运粮河性悍多沙迁徙无常俗称为
　　　　自在河明神宗实録万歴三十一年从工部议挑
　　　　通州至天津白河深四尺五寸所挑沙土即筑堤
　　　　两岸着为令漕河图志燕赵之间地方千里其间
　　　　巨细河流悉至武清县[丁字沽]注于白河故一遇
