<!-- { "loadSidebar": true } -->
　　　二渠过元城而东注此近日漳流之大槩也考
　　　其故道则溃溢四出志记所载异同参半水经
　　　注白沟东北经罗勒城东又东北漳水注之罗
　　　勒城在馆陶之西白沟即今之御河则漳之分
　　　流入卫自古已然而顾祖禹方舆纪要云元时
　　　资漳以助运始引流于卫非也水经又云浊漳
　　　至昌亭与滹沱河会又过成平县南合清河清
　　　河即白沟也则漳之合滹沱而入卫亦自古有
　　　然而胡三省地理通释云漳旧入河自河徙而
　　　南遂自达于海亦非也郦道元以卫漳合清河
　　　处谓之合口今青县南有合口镇然则杜林村
　　　之流犹漳之行其故道者欤或合与否又不敢
　　　强为附会也縁节録水经浊漳篇参以郦注兼
　　　采诸志而以今之舆地释之附録备考
　　浊漳水出上党长子县西发鸠山　汉志出鹿谷山 淮南子出发苞　
　　　山魏志 出亷山　东过其县南　明统志长子故 城在今县西　又东经屯留




　　县南　方舆纪要屯留故 县在今县东南　又东经壶闗县北　山西通 志壶闗　
　　　故城在今长 治县东南　又东北经潞县北　今在潞 城县西　又东经武
　　安县南　磁州志磁在汉时 为魏郡武安县地　清漳水自涉县东南来
　　注之清漳水出上党沾县西北少山大黾谷　汉志 出鹿　
　　　谷山淮南子出掲戾山山西通 志乐平县西南有沾县故城　南过县西又南经昔
　　阳城　左传杜注乐平 沾县有昔阳城　东过涉县西屈从县南东至
　　武安县南入于浊漳谓之交漳口　磁州志涉县东 南田家嘴古名　
　　　交漳 口　又东出山过邺县西　彰德府志临漳县 西有邺县故城　又东
　　经梁期城南　地理风俗记邺北五十 里有梁期城故县也　又东经斥邱
　　县北　元和志斥邱故城 在成安县东南　又东北经列人县故城南
　　　寰宇记列人故城 在肥乡县东北　又东经肥乡县故城北　城在今 县西　
　　又东北过斥漳县南　明一统志斥漳故 城在曲周县东　又东北经
　　平恩县故城西　方舆纪要平恩城在 山东东昌府邱县西　又东北过曲
　　周县东　磁州志曲周县东桥向年漳滏合流于此 康熙三十三年漳徙而东不经曲周矣　
　　又北经巨鹿县故城东　今平乡 县治也　又歴经县故城西
　　　明一统志经县故 城在广宗县东　又经铜马祠东　寰宇记祠在 巨鹿县东北　又





　　北过堂阳县西　方舆纪要堂阳城 在南宫县西南　又东北过信都
　　县西　即今 冀州　又北经邬县故城东　禹贡锥指城在今 东鹿县东与深州　
　　　接 界　又右经下博野县故城西　方舆纪要下博城在 旧州城南二十里　
　　又东北过阜城县北　禹贡锥指此阜城 当在今武邑县界　又东北经
　　武邑郡南　即今武 邑县也　又东北经武邑县北又东北至
　　昌亭与滹沱会　昌亭即古东昌废县 也在今武邑县东　又东经弓髙
　　县故城北　北魏志阜城 县有弓髙城　又东经阜城县故城北乐
　　城县故城南　明一统志阜城废县在今县 东乐城废县在献县西南　又东北
　　经成平县南　方舆纪要成平 城在交河县东　又东左会滹沱别河
　　故渎　汉志乐成滹沱别水首 受滹沱河东至东光　又东北合清河谓之
　　合口　方舆纪要合口 镇在青县南　
　滏阳河　即滏水源出磁州之神麕山流经州城东
　　北又东流入邯郸县东会渚沁二河又东北经府
　　城南转而东经曲周县东又北经鸡泽县东又北
　　入顺德府平乡县界
　　神麕之山滏水出焉　山海 经　




　　滏阳县滏水源出县西北鼓山南岩下泉源奋涌
　　若滏之扬汤故以滏口名之　寰宇 记
　　滏阳河源出磁州流至邯郸县东五里亦呼为栁
　　林河东北经府城南东入曲周界左思赋北临漳
　　滏注云滏水热以其涌沸如滏故也　名胜 志　
　　滏水发源于鼓山之麓而上流八字涧浸淫之水
　　亦常入焉东南行二里许与黑龙洞水汇其流始
　　大黑龙洞即神麕山也滏水东行至州之南绕城
　　东北行至阎家浅入邯郸县界又东北流至府城
　　南桥又转府城东桥又北至曲周县东桥向年漳
　　滏合流于此康熙二十三年漳河分而往东三十
　　三年漳水复归六月间仍分东流至今滏水又东
　　至鸡泽县又东至平乡县界　磁州 志　
　洺河　源自河南彰德府武安县经邯郸县西又东
　　经永年县西又东北经鸡泽县东合沙河又北入
　　顺德府南和县界沙洺合流为鸡泽平乡南和三





　　县接界处
　　武安县洺水源出县西北三门山山下去县八十
　　三里　元和 志　
　　永年县洺水在县南三里　寰宇 记　
　　洺河距府二十里发源辽州经武安三达紫山北
　　双流合汇起临洺镇入境内一泓清浅褰裳可涉
　　毎夏秋水涨则为巨浸其下流至鸡泽与沙河合
　　　广平 府志　
　沙河　自顺德府沙河县流入经永年县北又东经
　　鸡泽县西与洺河会为沙洺河
　余公河　在肥乡县西北明嘉靖中滏阳河溢弥漫
　　百里知县余炯凿此河以泄水民德之因名
　旧滏河　在鸡泽县城西自永年通水闸北流经此
　　又北达顺德府平乡县界其道纡曲不能容水
本朝康熙七年知县姜照挑浚新河以导其流自冯郑
　　村至亭自头长二里许邑民利之为建亭河上名




　　治水
　拳壮河　在广平县东十里漳河支流也东至平乡
　　县仍合于漳
　渚河　在邯郸县南其源有二一自县西二十五里
　　蔺家河一自县西南三十里阎家河二河俱出紫
　　山合而为渚经县南五里又东入滏阳河
　沁河　在邯郸县西其源亦有二一自县西北二十
　　里岩嵛河一自县西北三十里牛照河二水亦皆
　　出紫山合而为沁经县西北一里又东绕县北入
　　滏阳河
　　　按名胜志渚沁二河即古牛首水也水经注牛
　　　首水出邯郸县西堵山东流分为二水入邯郸
　　　城经温明殿丛台又东经邯郸阜束流出城合
　　　成一川又东澄而为渚沁水又东入白渠盖昔
　　　时二水合而入白渠故统名之为渚沁今则二
　　　水分而归滏阳故析名之为渚为沁也





　输鼋河　在邯郸县西二十里洺河支流也其水秋
　　夏之交散注田畴或扺城下与沁水同流相传有
　　龙鼋鬬此龙胜而鼋负因名
　卫河　亦名御河在清河县东南二十五里自山东
　　临清州流入县界又东入山东武城县界其故道
　　在县西北即隋永济渠也亦名瓠子渠
　　清河县永济渠近孤女冢元号孤女渠隋炀帝征
　　辽改为永济俗呼御河　寰宇 记　
　　清河西北有隋永济渠即卫河故道旧名瓠子渠
　　　明外史 河渠志　
　蔡河　在清河县东南十二里东北流入武城县界
　　又一字河在县东北东流入御河
　黄路河　在清河县北一里其地斥卤毎卫河泛溢
　　由此下注南宫县亦名黄芦河
　贺兰河　在磁州西北三十里源出贺兰山东南流
　　入滏阳河




　泥河　在磁州西十五里源出本村沙石小桥下西
　　北流入滏阳又羊渠河在州西三十里源出于本
　　村之西半里许西南流入滏阳
　牤牛河　在州北三十五里其源有二一出蒋村为
　　北河一出林坛铺为南河二水至落子村始合流至
　　东城桥入滏阳又涧河在州北四十里源出河口
　　村东北流经邯郸县北入滏阳
　邯水　在肥乡县西
　　邯水发源邯山东北经邯会故城西北注漳水故
　　曰邯会也　水经 注　
　洹水　在成安县西南七十里自河南临漳县入又
　　东南注于卫
　　洹水出洹山山在长子县也　水经 注　
　　洹水县洹水自尧城县流入　元和 志　
　　梁龙德二年戴思逺袭晋魏州西涉洹水拔成安
　　　旧五 代史　





　　成安西南有洹水自河南临漳县流入界其下流
　　合于御河　明外史 地理志　
　大河故道　有二一在曲周县东五十里一在威县
　　南清河县北
　　宋元丰中大河经流于此河后南徙遗迹仅存　方 舆　
　　　纪 要　
　　宋皇佑元年河合永济渠东北经宗城县东又东
　　北经清河县东　禹贡 锥指　
　漳河故道　有二一自磁州三台口北流入邯郸县
　　经永年至曲周会滏阳河一自成安县东南流歴
　　肥乡扺曲周东一里亦合滏阳河自康熙二十三
　　年漳徙而南故道遂湮
　漯河故道　在曲周县东
　　自永年县界泊头堡接县境西朱堡长十五里又
　　东接于漳河枯渎遇雨漆滏水泛溢辄由此分流
　　北注　方舆 纪要　





　洺河故道　在威县西
　　洺水旧在县西自广宗流经县境合于漳河故隋
　　以洺水名城　方舆 纪要　
　清河故道　在清河县西
　　淇水东北过广宗县为清河　水经 注　
　　清河东北经广宗县故城南又东北经界城亭东
　　又东北经信乡西又北经信城县故城西又东北
　　经清阳县故城西又东北经陵乡西　水经 注　
　　清河县去郡最逺而无所谓清河者往者黄河决
　　而东徙羣流汇焉无清河矣　广平 府志　
　阿难渠　在曲周县南
　　阿难渠魏将李阿难所导故名　元和 志　
　　曲周县阿难枯渠在县南十四里　寰宇 记　
　古白渠　在邯郸县南
　　白渠水出魏郡武安县钦口山东南流经邯郸县
　　南又东经列人右会漳津地理志曰白渠东至列





　　人入漳是也　水经 注　
　故漳渠　在清河县南
　　枯上漳渠者浊漳渠也源自上党枯下漳渠者清
　　漳渠也自邺县界来非浊漳也隋大业中制使姚
　　暹疏决从上漳渠水入此渠亦名姚暹河炀帝征
　　辽回泛舟于此谓之回銮河大业末窦建德于广
　　平郡又疏此水入栁沟遂与永济合流　寰宇 记　
　涉水渠　亦曰疏水在清河县东
　　清河县涉水渠自莲花池达永济渠先是卫河数
　　决为害百姓奏闻下令开凿为沟广丈余长四十
　　里毎遇泛溢赖此泄之　名胜 志　
　五爪渠　在磁州西十里明洪武中知州包宗达引
　　滏水分为五渠溉田千顷后渐淤塞万历十一年
　　知州张梦麟复因故道开浚民甚利之
　鸡泽　在府城西南
　　鸡泽在广平曲梁县西南　杜预春 秋注　




　　曲梁县之鸡泽国语所谓鸡邱矣东北通澄湖　水 经　
　　　注 　
　　永年县鸡泽在县西南十里左传诸侯同盟于鸡
　　泽今其泽鱼鳖菱芡州境所资　元和 志　
　康台泽　在曲周县东
　　广平郡平恩有康台泽　魏书地 形志　
　　苻秦时为闲牧之所晋太元九年慕容农取康台
　　牧马数千即此　方舆 纪要　
　海子　有四皆在磁州城内积水之处也
