<!-- { "loadSidebar": true } -->
　　　全活东郡三十 余万戸归更始　
　索卢放　字君阳东郡人初署郡门下掾更始时使者 督行郡国太守当刑放前言曰天下所以归　
　　　心者以圣政寛仁故也而传车所过未闻恩泽太 守受诛恐天下惶惧各生疑变愿以身代命由是　
　　　显名建武六年征为洛阳令徙諌议大夫以 疾去光武召见于云台赐谷二千斛遣归　
　呉　佑　字季英长垣人父恢南海太守佑举孝廉迁 胶东侯相政惟仁简吏人懐而不欺梁冀表　
　　　为长史冀诬奏李固佑争之不聴出为河间相因 自免归子鳯乐浪太守恺新息令鳯子冯鲖阳侯　
　　　相皆 有名　
　秦　周　字平王陈留平邱人名 在八厨官至北海相　
　谢　弼　字辅宣濮阳人建宁二年对策除郎中时青 蛇见前殿大风拔木弼上封事言窦氏之变　
　　　太后幽隔空宫愁感天心陛下以桓帝为父岂得 不以太后为母又言故太尉陈蕃宜还其家属解　

　　　除禁网征故司空王畅长乐少府李膺并居政事 庶灾变可消左右恶其言出为广陵府丞去官归　
　三国魏
　毛　玠　字孝先平邱人太祖辟为治中従事与崔琰 并与选举所用皆清正之士务以俭率人由　
　　　是士莫不以廉节自励文 帝初为尚书仆射卒于家　
　晋
　杜　友　字季子东郡人魏正元中为侍御史母邱俭 之诛党与七百余友惟举首事十人余皆奏　
　　　赦后仕晋为冀州刺史河 南尹子默厯吏部郎卫尉　
　南北朝魏
　李　崇　字继长顿邱人为荆州刺史甚有称绩氐扬 灵珍等反叛讨平之破鲁阳蛮栁北喜等又　
　　　擒荆蛮樊安延昌初都督江西诸军事冦贼侵邉 所在摧破号曰卧虎累迁尚书令加侍中卒谥武　
　　　康 　
　李　平　字昙定崇従弟太和中为长乐太守受命讨 王愉夜有兵斫营矢及帐坚卧不动俄而乃　
　　　定卒擒愉肃宗初梁逼寿春诏为行台节度诸军 水陆兼备克期齐举俘获甚众以功迁尚书右仆　
　　　射凡处机宻十有余年 有献替之称卒谥文烈　
　李　奨　字遵穆平长子自太尉参军事累迁相州刺 史河南尹前后所厯皆以明济称元颢入洛　
　　　以奨慰劳徐州羽林 遇害诏赠卫将军　

  

　李　谐　字处和奨之弟袭父爵彭城侯孝静初为魏 尹梁求通好以为聘使江南及出梁武目送　
　　　之谓左右曰卿軰常言北间都无人物此 等何处来使还除大司农卿转秘书监卒　
　唐
　李　绩　本姓徐字懋功曺州离狐人初従李宻宻归 朝廷录郡县戸口上之髙祖喜曰纯臣也授　
　　　黎州总管従太宗战伐屡有功拜并州都督治并 州十六年以威肃闻髙宗时卒赠太尉谥贞武　
　张公谨　字弘慎魏州繁水人为王世充长史挈城归 唐入秦王府王将讨隠巢乱使卜之公谨投　
　　　龟于地曰事无疑何卜之有王曰善以功授左武 卫将军贞观初为代州都督置屯田以省馈运数　
　　　言时政得失多所采纳进封邹国公改襄州都督 以惠政间谥曰襄子大素懐州刺史大安同中书　
　　　门下 三品　
　谷那律　魏州昌乐人淹识羣书褚遂良常称为九经 库为谏议大夫従太宗出猎遇雨沾渍因问　
　　　曰油衣若为而无漏那律曰以瓦为之则不漏帝 悦其直孙倚相为秘书省正字曽孙崇义为幽州　
　　　大将以 雄敢闻　
　杜正伦　相州洹水人隋世重举秀才天下不十人而 正伦一门三秀才皆高第为世歆美魏征荐　
　　　其才进中书侍郎论事称旨显庆中进同中书门 下三品迁中书令李义府同执政不能下出为横　
　　　州刺 史卒　
　张文瓘　字稚圭昌乐人第明经补并州参军时李绩 为长史常曰稚圭今之管萧吾所不及干封　

　　　中遂与绩同相改大理卿不旬日断疑狱四百时 以执法平恕方戴冑新罗叛帝将出兵讨之文瓘　
　　　请息兵修徳以报异俗诏可卒赠幽州都督谥 曰懿四子潜沛洽涉皆至三品称万石张家　
　张文琮　文瓘弟为建州刺史州尚淫祀不立社稷文 琮下教曰春秋二社本于农今废不立尚何　
　　　观于是始建祀场民悦従之従弟文收为太子率 更令着新乐书数十篇子锡为鳯阁侍郎同平章　
　　　事累封平 原郡公　
　李义琰　昌乐人及进士第累迁中书侍郎髙宗欲使 武后摄政义琰与郝处俊固争得寝每有顾　
　　　问鲠切不回致仕归公卿以下悉祖钱通 化门外时以比汉疏广子巢监察御史　
　李义琛　义琰従祖弟擢进士第厯监察御史贞观中 文成公主遇盗岐州太宗召羣御史至目义　
　　　琛曰是人神情爽拔可使推捕义琛往数日获贼 帝喜为加七阶累迁刑部侍郎子绾栢人令有仁　
　　　政县为 立祠　
　解　琬　元城人举幽素科中之厯官御史大夫兼朔 方行军大总管前后守邉积二十年务农习　
　　　战多为长利中外安之会吐蕃侵邉诏与彼定经 界因议辑十姓降戸琬上言吐蕃不可以信约请　
　　　调兵十万屯秦渭间防遏其奸是冬吐蕃 果入寇击走之迁太子宾客终同州刺史　
　郭　震　字符振以字显魏州贵乡人举进士累拜凉 州都督于南硖口置和戎城北碛置白亭军　
　　　制束要路遂拓境千五百里又遣刺史李汉通辟 屯田尽水陆之利稻收丰衍支廥十年遐迩畏慕　
　　　迁朔方军大总管以兵部尚书同 中书门下三品进封代国公卒　

  

　杜　咸　正伦従孙擢进士第累迁右台监察御史牂 牁反监军出讨贼保垒自固咸縦火噪而前　
　　　贼眩怖相失自腾践擒其 酋遂平之终睦州司马　
　姜师度　魏州魏人擢明经厯官河中尹安邑盐池涸 废师度大发卒洫引其流置盐屯公私收利　
　　　不赀徙同州刺史又引洛灌朝邑河西二县阏河 以灌通灵陂收弃地二千顷为上田置十余屯素　
　　　善渠漕所就必为世 利进将作大匠卒　
　杜　暹　濮阳人擢明经第补婺州参军职满归吏以 纸万番赆之暹受百番为郑尉复以清节显　
　　　开元中郭处瓘与西突厥阿史那相讼诏暹往按 突厥以金遗暹暹固辞左右曰恐失戎心乃受而　
　　　埋幕下已出境移文俾取之突厥大惊度碛追不 及去拜安西副大都召同中书门下平章事卒　
　　　谥贞孝暹公清勤约不通亲友献遗既卒尚书 省及故吏致赙其子孝友一不受克承暹志云　
　杜鸿渐　字之巽暹族子第进士为朔方判官禄山乱 太子按军平凉莫知所适鸿渐以朔方制胜　
　　　之地具上兵马招辑之势且录军赀器械储廥凡 最使李涵诣平凉见太子太子大悦既至灵武劝　
　　　即位以系中外望太子曰灵武吾之闗中卿乃吾 之萧何也授河西节度使广徳二年以兵部侍郎　
　　　同中书门下平章事蜀剑乱命以宰相 兼成都尹往镇抚之卒赠太尉谥文宪　
　刘　暹　曺州南华人为汾州刺史天资疾恶以方直 为观察使所畏建中未召为御史大夫卢杞　
　　　惮其严更荐于颀代 之暹终潮州刺史　
　刘　晏　字士安暹之弟明皇封泰山晏始八岁献颂 行在即授太子正字代宗时累拜吏部尚书　

　　　同中书门下平章事领东都河南江淮转运租庸 盐铁常平使按行漕渠尽得其利病岁致四十万　
　　　斛时节帅不奉法擅征赋晏常以羡补乏人不加 调而所入自如每朝谒马上以鞭算质明视事至　
　　　夜分止事无闲剧即日剖决无留终忠州 刺史子执经太常博士宗经华州刺史　
　呉　凑　濮阳人章敬皇后之弟累进左金吾卫大将 军深见委信元载専制久使凑圗之俄收载　
　　　赐死徳宗初出为福建观察使贞元间为京兆尹 强力勤劬未尝扰民上下爱向卒赠尚书右仆射　
　　　谥曰 成　
　张万福　元城人従征辽东有功累迁利州刺史李正 已反屯兵埇桥江淮漕船积千余不敢踰涡　
　　　口乃以万福为濠州刺史万福驰至悉发漕船相 衔而进贼兵倚岸熟视不敢动召拜右金吾将军　
　　　圗形凌烟阁阳城等论裴延龄事帝震怒左右惧 不测万福大言曰国有直臣天下无虑矣徧揖城　
　　　等劳之由是益重其名 以工部尚书致仕卒　
　王栖曜　濮阳人署牙将累授试金吾卫将军袁鼍乱 与战日十余遇生擒鼍授浙西都知兵马使　
　　　李灵曜反提兵四千为河南犄角有功李希烈将 袭宋州观察使韩滉使以三千强弩涉水夜入宁　
　　　陵希烈惊曰江淮弩士至矣遂不敢东贞元 初为鄜坊节度使卒赠尚书右仆射谥曰成　
　王茂元　栖曜子少好学试校书郎吕元膺留守东都 署防御判官淄青留邸卒谋乱率兵围之　
　　　士无敢先者茂元取一人斩之众乃进贼 遂奔累迁岭南节度使卒赠司徒谥曰成　
　刘元佐　滑州匡城人従永平军为牙将李灵曜据汴 州反元佐乗其无备袭取宋州李勉即奏署　

  

　　　刺史建中初充宋毫颖节度使会李纳叛李洧以 徐州归纳急攻之诏元佐援洧大破纳兵东南饟　
　　　漕乃通李希烈攻陈州元佐救之希烈走遂进 取汴州诏加汴宋节度使卒赠太傅谥壮武　
　李万荣　匡城人従同里刘元佐为宣武军将寛厚得 士心元佐卒子士宁嗣节度其下厌苦不服　
　　　常引众攻城南万荣分兵闭诸门使告士宁曰诏 书召大夫宜速去不然且传首以献士宁奔京师　
　　　诏拜万荣兵马留 后俄进节度使卒　
　冯　伉　魏州元城人第五经宏辞调长安尉三迁膳 部员外郎李抱真卒伉持节临吊归之帛不　
　　　受时醴泉令缺徳宗曰前使泽潞不受币者其人 清可用也遂以授伉县多嚚猾数犯法伉为着谕　
　　　蒙书十四篇劝之务农进学而教以 忠孝终同州刺史卒赠礼部尚书　
　栢良器　字公亮魏州人以父造死安禄山难乃学击 剑欲报贼父友王涣见之曰尔额文似临淮　
　　　王面黒子似颜平原乃荐之李光弼授兵平山越 迁左武卫中郎将年二十四更战陈六十二録功　
　　　封平原郡王 圗形凌烟阁　
　栢　耆　良器子有縦横学王承宗叛杖策诣裴度愿 得天子一节驰入镇掉舌下之度为言乃以　
　　　左拾遗往既至以大义动承宗至泣下乃请献二 州耆由是声震一时迁起居舍人转谏议大夫李　
　　　同捷反授耆徳州行营诸军计会使以三百骑驰 入斩其首以献诸将嫉耆功比奏攅诋贬循州司　
　　　戸参 军　
　韩　弘　匡城人事刘全谅全谅死诏充宣武节度副 大使宣武军自刘元佐卒凡五作乱弘察军　

　　　中恣横者诛三百人自是无敢肆者元济平以功 加兼侍中封许国公卒赠太尉谥曰隠弘为人庄　
　　　重寡言沈谋勇断故吴 少诚李师道等皆惮之　
　韩　充　弘之弟本名璀弘领宣武召主亲兵请入宿 卫单骑走洛阳朝廷亮其节擢右金吾卫将　
　　　军穆宗立为义成军节度使会汴军逐李愿帝谓 充素为汴士向悦诏节度宣武兼统义成兵汴人　
　　　望见充欢跃无复贰者卒赠司徒谥曰肃充厯 三镇节俭如儒生乗机决策无余悔世推善将　
