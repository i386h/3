<!-- { "loadSidebar": true } -->
　孙道温妻赵氏　安平人适道温流寓岐州万俟丑奴 反围岐州久之无援赵氏谓城中妇　
　　　女曰今州城方陷义在同忧遂相率负土昼 夜培城城竟全大统六年赠道温岐州刺史　
　唐
　李某妻王氏阿足　深州人早孤无兄弟归李数岁夫 死无子有嫠姊髙年无供养昼耕　
　　　夜织能办生事余二十年姊乃亡葬送如礼 乡人服其义争遣女徃师其训寿终于家　
　明
　周杰妻崔氏　深州人洪武间杰任兵科给事中以病 殁氏年二十一奉夫骸骨以归告其家　
　　　人曰夫妇之道义当同穴今夫死 无子吾无生理遂自经死合葬　



　李茂妻髙氏　深州人茂充吉安卫役堕马病死氏哀 毁骨立乃罄家赀治丧仪复自置棺至　
　　　夜沐浴更衣自缢而死洪武 十八年事闻表其门曰贞烈　
　傅形嘉妻岳氏　深州人岳兴女年十八夫亡无子氏 号哭不食遂自经死洪武十九年诏　
　　　表其门 曰贞烈　
　郭士文妻李氏　安平人年二十五夫亡事亲 抚孤守节终身洪武间旌表　
　翟得妻张氏　安平人年二十一夫亡在外氏 闻恸哭自缢诏旌其门曰烈妇　
　赵彦得妻王氏　饶阳人年二十二生一子方周岁夫 亡兄欲嫁之固拒而止躬事蚕绩以　
　　　奉舅姑苦节五十 一年卒有司旌表　
　张举妻陈氏　深州人年少夫亡守 节终身有司旌表　
　李福女　武强人年十七未嫁正德 辛未贼掠不从被支解死　
　武泰女　武强人年十六未嫁正德辛未 流贼变被掠不从贼腰斩之　
　符应科妻田氏　饶阳人夫亡守节二十六年教子成 立崇祯戊寅冦变携甥女投井死　
本朝
　靳成名妻王氏　安平人年二十四夫亡抚孤守节屡 经兵燹矢志不变至九十余岁卒顺　
　　　治四年巡按 御史旌其门　
　陈国増妻张氏　深州人年二十二夫亡枕尸号哭屡 絶复苏殓后三日于柩前自缢死　

　杨三友妻王氏　安平人年十八夫亡葬毕 哭奠归拜舅姑闭门自缢　
　毛文秀妻胡氏　深州人崇祯戊寅文秀死难氏守节 代事祖姑及姑抚子腾瑞入泮荼苦　
　　　数十 年卒　
　韩升妻杨氏　深州人戊寅升殉国难氏年二十二守 节奉姑三十余年子景琦游庠食饩孙　
　　　日煐成进士日煜日炆同 登贤书人以为忠节之报　
　刘可兴妻史氏　深州人戊寅城破可兴偕长子熙昌 殉难遗孤鼎昌震昌俱幼氏上事祖　
　　　姑下抚二子辛勤 荼苦完节终身　
　刘竒妻尹氏　深州人戊寅夫亡氏年二十一截髪 毁容奉两世孀姑抚孤子荣宗成立　
　李培阳妻髙氏　深州人培阳戊寅殉难氏年二十 姑欲夺其志以死自誓苦节终身　
　张光绍妻鲁氏　深州人夫亡守节戊寅之变氏携子 女匿地窖中被搜出厉声骂贼身被　
　　　九□气絶兵去移时复苏后 抚孤守节十余年以疾卒　
　谢铉妻李氏　深州人夫铉戊寅城破殉难氏年二十 六抚育五女次第出阁苦节六十年卒　
　张儒妻李氏　深州人戊寅夫死于难氏孝 亲抚孤守节歴五十余年卒　
　赵震孙继妻张氏　深州人归震孙三载戊寅震孙殉 难无子抚嗣子如蕙入泮食饩苦　
　　　节终 身　
　单谷妻田氏　深州人戊寅夫亡氏年二十三抚孤永 锡及孙大冶入泮廪饩守节歴六十年　



　　　卒 　
　刘一见妻王氏　　　刘一州妻孙氏妾贾氏
　张应秋妻郭氏　　　田喜从妻杨氏
　李逢阳妻袁氏　　　李献宁妻游氏
　刘应龙妻李氏　　　何彦妻孙氏
　刘从仁妻崔氏　　　满能持妻赵氏
　王国宾妻孙氏　　　戴养浩妻李氏
　刘孟秋妻程氏　　　冯自爱妻李氏
　李天卫妻黄氏　　　任守先妻刘氏
　杜三畏妻田氏　　　王同春妻田氏
　李邦春妻张氏　　　赵君锡妻郭氏
　张国琏妻康氏　　　张子闇妻康氏
　李嘉友妻刘氏　　　卢命妻李氏　俱深州人夫 亡守节终身　
　李之香妻郭氏　　　邱世杰庶母乔氏妻马氏
　髙崇妻王氏　　　　张五教妻李氏妾颜氏
　李巍妻惠氏　　　　冯思圣妻郭氏

　任自理妻李氏　　　刘思温妻王氏
　李文灿妻王氏　　　王晃妻秦氏　俱安平人夫 亡守节终身　
　张门四节妇　安平人张国珍妻王氏子妻陆氏孙 魁吾妻宋氏曾孙鸿印妻李氏俱年少　
　　　夫亡抚孤成立四世氷操阖邑传诵 康熙间邑令旌其门曰世誓栢舟　
　张图妻李氏　深州人年二十一夫亡遗子兴诗纔 数日苦节抚之成立入太学孙英成　
　　　进士康熈 间　旌表　
　程云腾妻赵氏　深州人年二十二夫亡守节三十 余年抚幼子成立康熙间　旌表　
　李翘妻侯氏　饶阳人夫亡姑年八十病卧亲调汤药 顷刻不离抚孤子入泮守节三十五年　
　　　康熙三十六 年　旌表　
　路武妻马氏　武强人为佣工人李喜强奸峻 拒被杀康熙四十三年　旌表　
　张师寅妻王氏妾章氏　武强县人师寅亡王氏年二 十八章氏年十六同心守节　
　　　王氏至八十七岁卒章氏至九十 五岁卒俱康熙四十四年　旌表　
　冯淳妻齐氏　深州人家有余房数楹出赁贩客魏瞎 子为寓夫出魏入逼奸不从被扼死康　
　　　熙五十六 年　旌表　
　冯喜公妻李氏　深州人喜公守粟于田氏为同里杨 之义所逼不从愧忿投缳而死雍正　
　　　五年 旌表　



　田而助妻谢氏　深州人年二十八夫亡子方数龄抚 之入泮诸孙皆登仕复设义塾置田　
　　　延师来学者多所成就年八 十五卒雍正六年　旌表　
　韩万福妻崔氏　武强人夫亡抚子天枢童年入泮孙 蕃成进士出仕贵溪守节五十年卒　
　　　雍正六年 　旌表　
　韩继愈妻李氏　武强人年二十二夫亡矢志守节歴 三十年教子蕙童年入泮雍正六年　
　　　旌 表　
　金光斗女大姐　饶阳人被郑骡子图奸 杀死雍正六年　旌表　
　杨资妻张氏　武强人村人郭旺欲逼淫之不 从愧忿自缢雍正七年　旌表　
　韩中煜妻贾氏　武强人年二十九夫亡事翁姑生养 死葬尽礼抚犹子如己出子亡又抚　
　　　孤孙成立苦节至六十 六岁雍正十年　旌表　
　郭金铉妾王氏　安平人金官戸部郎中病殁时氏 年二十怜其年少无子以三百金付　
　　　之令其出嫁氏矢志不从食贫守节四十余年佐 夫嗣操作维勤抚夫孙成立年至六十七岁雍正　
　　　十年 旌表　
　郭益正继妻刘氏　安平人夫益正即金适子早亡 抚前子与已二子俱入泮事庶姑　
　　　王氏如姑命长子为之后王殁令终三 年丧年七十六岁卒雍正十年　旌表　
　孙守利妻王氏　深州人年二十八夫亡矢志抚孤成 立娶妇生孙氏复抚之成立守节至　

　　　九十三岁雍正 十二年　旌表　
　孙良贵妻满氏　深州人年十六归良贵孝事舅姑克 尽妇道年二十四夫亡守节至五十　
　　　九岁雍正十 二年　旌表　
　侯翊圣妻魏氏　武强人年十九夫亡亲老子幼纺绩 度日茶苦自甘守节至五十四岁雍　
　　　正十二年 　旌表　
　刘裕生妻宋氏　安平人年二十九夫亡孝事孀姑抚 姑成立守节至六十四岁雍正十二　
　　　年 旌表　
　刘鉽妻髙氏　安平人即宋氏侄妇年二十七夫亡矢 志抚孤荼苦备尝守节至六十三岁雍　
　　　正十二年 　旌表　
　刘为铎妻张氏　安平人亦宋氏侄妇年二十一夫亡 子在襁褓两小叔亦幼冲氏抚育教　
　　　诲俱克成立守节至五十 一岁雍正十二年　旌表　
定州
　明
　李英妻丁氏　定州人年二十英殁生子甫八月家贫 纺绩养姑抚孤守节逾五十年至七十　
　　　余岁卒 　旌表　
　何毅妻施氏　定州人年二十一毅亡以死殉水浆 不入口者数日亲属以事亲姑抚孤子　



　　　为劝乃守节至年六 十二卒诏旌其门　
　陈献章妻刘氏　定州人年二十献章没遗子在抱守 志抚孤备歴艰苦年九十以节寿终　
　　　诏建坊 旌表　
　施安妻王氏　定州人年二十八安亡舅姑衰老氏竭 力孝养存没居礼守节年至七十四岁　
　　　卒诏 旌表　
　杨家麟继妻周氏　曲阳人年十五归于杨甫岁余而 麟遘疾旦夕侍奉药必亲尝夕则　
　　　祷天愿以身代夫殁哀毁骨立越三日乃尽简囊 箧付夫之兄嫂抚棺长号以必从地下为志家人　
　　　严伺之不得间遂朝夕泣血勺水不进数日病不 能起令家人扶掖至柩前呜咽不出声触柩前仆　
　　　地顷之而絶时年十六事闻 于朝为建贞节芳烈之坊　
　杨仑妻杨氏子妇安氏　曲阳人夫亡事舅姑弥谨崇 祯戊寅氏携子妇安氏避兵　
　　　于山中冦至惧不 免与妇俱投崖死　
　韩邦振女　曲阳人年十四未字崇祯戊寅年荒冦乱 偕邻妇避难山中为冦所获被逼詈骂不　
　　　屈 死　
　宋愈亨妻王氏子妇韩氏　深泽人崇祯癸未冦乱愈 亨投井死氏曰有夫如此　
　　　敢相负耶子妇韩氏生男甫六日亦 愿从死以明不辱姑妇皆投缳死　
　郝浴妻李氏　定州人崇祯末冦 乱殉节投井死　

本朝
　王七妻康氏　深泽人族恶王全窥其夫出踰牕入室 欲逼淫之不从被恶扼吭而死康熙四　
　　　十四年 　旌表　
　陈尚贵女三姐　定州人年十三为族侄文秀逼奸 不从被杀康熙四十六年　旌表　
　徐承命妻赵氏　定州人年二十三夫亡子纔周岁舅 姑垂白养老抚幼孝慈并着守节至　
　　　七十九岁卒康熙 五十三年　旌表　
　杨万年妻张氏　曲阳人年十九夫亡孝事前姑 抚嗣入泮雍正三年　旌表　
　焦光宗妻安氏　曲阳人夫亡无子或劝之嫁厉色 拒之苦节终身雍正三年　旌表　
　赵元吉妻宋氏　深泽人年十七夫亡守节二十载遇 盗刼入室氏义不受辱以剪刺喉而　
　　　死雍正四 年　旌表　
　耿歴妻任氏　定州人夫亡孝事孀姑抚侄介淑为 嗣登庚子贤书雍正五年　旌表　
　胡国俊妻王氏　定州人夫亡子生两月守节抚 孤克继家绪雍正五年　旌表　
　赵大用妻张氏　定州人年十九夫亡矢志守节 孝养翁姑雍正五年　旌表　
　李通妻吴氏　深泽人族恶李璸欲强污之氏厉声詈 骂璸逸去通将鸣之官璸以贿求息通　
　　　允之氏愧忿投井死 雍正五年　旌表　
　赵星妻郝氏　定州人夫亡子三岁矢志守节 教之入庠雍正六年　旌表　



　李洪图妻沈氏　定州人夫亡姑老子方襁褓勤女工 供甘旨尽心祭葬教子成立雍正六　
　　　年 旌表　
　王宗渭妻张氏　深泽人年十九夫亡矢志守节孝事 舅姑训诲诸侄俱登科第年逾七旬　
　　　犹勤女工雍正 六年　旌表　
　王肃钰妻宋氏　深泽人婚两月而夫死守节奉 姑抚侄为后雍正六年　旌表　
　赵延瓒妻何氏　定州人年十八夫亡孝事孀姑 抚孤入泮雍正六年　旌表　
