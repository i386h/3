<!-- { "loadSidebar": true } -->
　范至果　满城人号悟真子元丙申歳修行葛洪山漆 峪中采薇而食年九十一日沐浴更衣谓众　
　　　曰今日酉初刻吾必去 矣至期俨然端坐而卒　
　明
　唐县老姑　不知何许人无姓氏隠于唐县山中自云 贫道住世二百年矣言讫投崖不堕飞升　
　　　而 去　
　郝仙姑　安州人幼时痴憨若无知者蓬头跣足父母 早亡兄嫂恶之尝有一丐者病顚垢污蓝缕　
　　　人不敢近直造女所索水饮女敬与之兄嫂见之 怒女犹礼待之与药数粒女吞之有云起乘而去　
　　　莫知所终今 庙祀祭头村　
　杨　燧　保定左卫人少得异术祈雨遣将无不征验 以正月十六夜邀同妻弟某观灯扬州使闭　
　　　目凌空须臾而至　时閧传其异有司将以妖术 捕之燧闻即瞑目而逝遗骸臭秽其妻具棺葬之　
　　　后人复有遇之者归告其 家发塜视之空棺而已　
河间府

　汉
　元　俗　居河间数百年饵巴豆云母亦卖之都市七 丸一钱可愈百病河间王病买服之下蛇十　
　　　余头问其故曰此六世余殃所致非王所招也王 家老舎人言父世已见俗俗日中无影验之果然　
　　　王欲妻之女夜亡去 后人常见于恒山下　
　三国
　郝　姑　字女君本太原人徙居莫县魏青龙间与邻 女十人于沤洟泄水边挑蔬忽有三青衣童　
　　　子至女君前云东海公娶女君为妇言讫敷茵褥 于水上行坐往来有如陆地其青衣童子便在侍　
　　　侧沿流而下邻女走告之家人往看莫能得也女 君遥语幸得为水仙愿勿忧怖仍云每至四月送　
　　　刀鱼为信至今四月多刀鱼郷人每到四月 祈祷州县长吏入女君祠先拜然后得入　
　唐
　俞灵璝　河间人入衡山九真观修道十余年南岳赤 君授以回风术行之二十年能坐见天下事　
　　　如在掌中然自晦不为异以惊俗唐元和中郴州 官吏见其谈说始惊之即曰我偶然耳非有知也　
　　　遂入九疑 山絶粒　
天津府
　汉
　鲍　靛　渤海人明天文河洛数举南阳太守入海遇 风波饥甚取白石煮食活百余歳后不知所　



　　　之 　
　唐
　石　垣　渤海人游赵魏诸名山遇异人得道能分身 同时诣十余家已而各家皆云垣于某时到　
　　　所言各异后 不知所往　
　宋
　刘徳仁　沧州人始生有光照一室及长读书通大义 靖康初徙居盐山有老者授以道徳要言自　
　　　是元学大进金大定 中赐号东岳真人　
正定府
　周
　昌　客　常山道人自称殷王子食蓬虆根年二百余 颜色如二十许人尝取紫草卖染家以钱遗　
　　　孤 寡　
　隋
　宝　公　隋开皇中居真定解慧寺尝砻石为柱作门 三楹上为楼坐卧其上后寇来纵火焚至寺　
　　　宝公从楼陨身而下毫发无伤众宼刃之刀 自断宼又举火焚楼火自灭羣寇惊拜而去　
　唐
　毗卢遮那　行唐人曽入毗山修行不知所终至唐时 尝现形山上人见之遂于山下立祠祀之　

　　张　果　居恒山蒲吾县得长生秘术武后遣使召之 即死后复见恒山中元宗遣中书舎人徐峤　
　　　　赍玺书延至集贤院亲商治道神仙事欲以 玉真公主降之固辞还山赐号通元先生　
　　义　元　居镇州临济寺叅黄蘖大愚冥心元悟咸 通八年示寂塔曰澄虚雍正十二年奉　
　特旨加封真常慧照禅师 赐祭一次　
　　宋
　　守　干　藁城人居龙兴寺性聪慧无幽不烛元佑间 赐号通照大师一日发囊以纸衣一袭付其　
　　　　徒至旬乃易衣诵梵经 合掌加额辞众而逝　
　　苏澄隐　真定人为道士住龙兴观得养生之术年八 十余不衰老太祖征太原还召见问其术对　
　　　　曰臣之养生不过精思炼气耳帝王养生即异于 是老子曰我无为而民自化我无欲而民自正黄　
　　　　帝唐尧享国永久得此道 也上大悦年百歳而卒　
　　怀　丙　真定人巧思出天性郡有木浮图十三级久 而中级大柱坏欲西北倾他匠莫能为丙别　
　　　　作柱命众工维而上已而却众工以一介自从闭 户良久易柱下赵州洨河石桥镕铁贯其中歳久　
　　　　郷民多盗凿铁桥欲欹侧计千夫莫能正丙 不役众工以术正之使复故宋时赐紫衣　
　顺徳府
　　晋
　　佛图澄　从石勒游多幻术今 顺徳府多其遗迹　



　南北朝宋
　竺道生　巨鹿人生而颕悟依沙门年十五便登讲座 老僧莫敢酬抗宋太祖深加叹重寻入吴之　
　　　虎邱山聚石为徒讲湼盘经石 皆头后入庐山升法座而卒　
广平府
　唐
　潘师正　宗城人隐居嵩山逍遥谷髙宗幸东都召见 之问所须对曰茂松清泉臣所须也髙宗甚　
　　　尊异之诏即其庐作观时太常献新乐遂更名祈 僊望僊翘僊等曲卒年九十八谥曰体元先生　
　金
　萧净兴　宗城人初入道九年不语既语能解文义人 有请必先知之明昌二载帝昼寝忽梦一僊　
　　　姑驾鹤而来状貌清古与论神仙事帝惊觉拟像 遣使求之使者未至前二十日已知其事矣明昌　
　　　六年 羽化　
　明
　韩太湖　号阳曲周第二疃人早歳未尝知书自能 解医于北禅曹溪洞得真人口诀静修数年　
　　　着明心经救苦懴文若干卷勅封正徳明医真人 经懴刋行于世天启元年印造颁行人称为弘阳　
　　　教 祖　
大名府

　唐
　一　行　张公谨孙自幼聪黠师事普寂禅师出家嵩 山见髙僧卢鸿文一覧成诵后穷大衍歴数　
　　　得其精妙唐元宗闻之召问曰卿何能对曰善记 览即以宫人籍示之览毕如素所习读元宗呼为　
　　　圣人汉洛下闳造大衍歴云歴八百岁当差一日 有圣人出而定之一行当其期乃造大衍歴而正　
　　　其差谬卒谥 大慧禅师　
　明
　王曰铨　开州人生而记忆两世事博通经史尤精于 春秋后弃举子业悉心内典大有玄悟时或　
　　　口占自述如芦花两岸雪江水一天秋铁牛耕破 扶桑国迸出金乌照海门人皆传颂之号鲋鰅山　
　　　人又号莲舟居士万厯十七年对人言明春当化 去果应之所著有心经注疏金刚经注疏行世　
　善　岩　开州人姓宋氏少习举业不就遂厌弃尘嚣 落发州之云峰寺能诗与缙绅相唱和徧游　
　　　终南五台武当诸胜还魏挂锡郡城普照寺建白 云窝翻阅经蔵不窥庭宇定息十余年一日示偈　
　　　曰树倒藤枯是去年了然无法与人传云收雨霁 山岚静万古长空一月圆遂坐化有翠峰诗集行　
　　　世 　
宣化府
　唐
　李　球　上谷人宝歴二年游五台山有风穴游人稍 諠呼及投物即大风震发揭屋拔木登山者　



　　　相戒不敢犯球戏投巨石于中果奔风迅发有一 木如桂随风出球力扳其木坠入穴中见一人形　
　　　如狮子而人语引球入洞中见二道士问球所修 之道球无以为对道士诘责引者令速引去以一　
　　　杯水令饮讫引至洞侧示以别路曰此有北岩之 境可得还人间解药三九与之谓球曰如见异物　
　　　以药指之不为害食之可以无病球行洞中黒处 药有光如火数有巨蛇张口向球以药指之伏不　
　　　敢动出洞门古树半朽洞欲堙塞球摧壊土朽 树久之方得出乃鋭志修道与其子入王屋山　
　瑕邱仲　人也少结庐大翮山中日采药修合自服 久之出山去数百里市药争持钱米至不问　
　　　多寡輙予病无不愈者殆百余年一日谷地震 宅舍倾颓仲与比邻数十家同被压死或取仲尸　
　　　弃水中收其药市之俄见仲披羊裘拍手至大呼 曰尔利我药何以弃吾尸也弃尸者俱不知所为　
　　　仲笑曰吾不汝恨苐令世人知吾若此耳吾今去 矣后年余或见其自北乘车至北方人谓之谪　
　　　仙 　
　普　真　妫川人俗姓王世耕艺为生北兵入执真驱 之北走见其无怖意怪问之真曰南北俱可　
　　　生死俱可何怖为遂笑而释之兵退弃产室入金 刚山修行采药又施予病者病者得药辄生禅定　
　　　久之乃得先知术一日呼其徒诡曰施主至矣可 具饮馔令丰洁已而贼数人入寺乃亲为设几请　
　　　必餍足仍启扄出所贮米粟恣意取之贼携所取 者出则环走山麓诘旦尚不能就涂大加畏服尽　
　　　以归还且伏堂下乞宥罪真笑曰物 有定分若軰母复为此拜谢而去　
　郦希诚　妫川人生之夕里人见其舍火光奔救之至 则无有丱角时惇重不戏丰仪伟然稚耋罔　

　　　敢慢年十五决意入道师事毛希悰悰将逝以法 授之尝诣岱岳属时亢旱吏民以请希诚曰若等　
　　　改过思善则甘泽可期皆再拜曰诺因取棕扇蔽 面云起所坐之方雨随澍还妫居水峪值大雨雹　
　　　即起而祷雹立止此境不为 灾宪宗四年赐号太元真人　
　明
　僧徳综　尝游居延庆应梦禅林禁足日朗诵法华 内典富家资给有赢积辄募工修通济桥及　
　　　灵照寺人咸髙其行洁嘉靖辛丑道士张雄以幻 术聚众清峰岩为乱胁综入其党综骂曰圣朝容　
　　　我軰脱赋役为闲人不为国祝厘乃倡乱作贼贻 祸不细矣雄令縳出就斩综曰我以善死死犹不　
　　　死汝以恶存死 不旋踵遂遇害　
易州
　元
　谢徳富　易县人七歳慕浮图法礼兴隆寺真空为师 号辨大师皇庆初万山和尚奉旨大作斋会
　　　请师演法大众咸集升堂授偈忽从法座大放 光明良久方灭及示寂白光四达得舎利数粒　
冀州
　唐
　边洞元　枣强人自幼于紫云观出家修行后得道白 日上升唐元宗御制词褒扬之碑刻尚存于　
　　　观 　



　　大耳禅师　不知何许人唐开元间居南宫普彤寺建 浮图十余丈不烦求募数日工成每一入　
　　　　定月余不出人见 其塔顶危坐云　
　赵州
　　汉
　　琴　髙　赵人为宋舍人入水不濡游冀州涿郡二百 余年一日率众入涿水中他日乘赤鲤而过　
　　　　其弟子 皆见之　
　　唐
　　从　谂　居赵州栢林寺精心元悟受法南泉仰可干 宁中示寂世号赵州和尚雍正十一年　
　特旨加封圆证直指真际禅师 赐祭一次　
　　宋
　　张恵明　赵州人结庐中条山宋太宗诏入 内殿封妙济禅师寻至西岳仙去　
　定州
　　唐
　　刘　商　中山靖王之后歴官合淝令笃好方术卜居 武康上疆山下有樵夫鬻术商厚偿致之偶　
　　　　歩林间闻有人语曰中山刘商今日赐汝真术矣 视之杳无人奔归取术修而服之月余齿髪益盛　
　　　　貌如婴童举歩轻速可及驰马又月余坐知四方 之事乃入上疆洞中咸通初留一图于酒家乘鹤　

　　　而 去　
　宋
　崇　辩　修行中山弟子甚众一日谓弟子曰吾行业 已满当归佛道遂化弟子抚其尸则柔软始　
　　　知为尸 解去　
　明
　东峰长老　深泽人洪武初入兴果寺为僧年九十余 一日遍告诸旧游曰吾以某年某月某日　
