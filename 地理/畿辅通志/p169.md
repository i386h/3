<!-- { "loadSidebar": true } -->
　几城　在府城东南史记赵世家攻魏几廉颇将攻
　　几取之括地志几城在魏州元城县东南
　空陵城　在府城东北魏地形志贵乡有空陵城
　葛筑城　在魏县西南二十里战国赵成王与魏惠
　　王遇于葛筑
　铜马城　在魏县水经注光武征铜马所筑
　卫城　在清丰县东南四十里名胜志世传灵公所
　　都又曰灵公避暑之离宫
　戚城　在清丰县南三十五里坡头村介澶顿之间
　　卫孙林父之私邑水经注河水故渎东北径戚城
　　西明志开州北有古戚城


  

　干城　在清丰县诗卫风出宿于干明志干城在顿
　　邱旧县界
　刚平城　在清丰县西南史记赵世家敬侯四年筑
　　刚平以侵卫注正义曰刚平在河北
　观泽城　在清丰县东括地志观泽故城在魏州顿
　　邱县东十八里
　孙固城　在清丰县东南十五里名胜志城废址周
　　五里许
　徳清城　在清丰县陆家店即徳清军本旧澶州石
　　晋改置顿邱镇为徳清军复又移军于陆家寨明
　　志清丰西北有徳清军城
　武父城　在东明县春秋桓公十有二年公会郑伯
　　盟于武父明志东明西北有武父故城
　漆园城　在东明县东明志城在东明废县东北二
　　十里今名漆园村
　煮枣城　在东明县东十里续汉书郡国志煮枣城


  

　　在济阴宛朐元和志寃句县煮枣故城在县西北
　　四十里
　外黄城　在东明县县志城在西南四十里黄堌集
　　本汉县
　戎城　在东明县西南十里水经注济水东过戎城
　　俗讹为盈今复名满城
　袁本初城　在东明县北七十里袁绍筑
　五鹿城　在开州西南三十里左传晋伐卫取五鹿
　　寰宇记濮阳县五鹿城在县南三十里
　颛顼城　在开州东左传卫颛顼之墟也杜预注今
　　濮阳县城内有颛顼塜明志颛顼城在开州城东
　　二十五里一名东郭城又临河废县东北三里亦
　　有颛顼城
　浚城　在开州南春秋卫邑水经注濮水枝津东径
　　浚城南
　鄄城　在开州东春秋卫地名胜志今州之鄄城乡


  

　　是
　醎城　在开州东南六十里春秋卫地州志城在州
　　东南孟里
　须城　在开州东州志须城在州东二十八里诗曰
　　思须与漕是也
　懿城　在开州西北左传襄公二十六年晋讨卫疆
　　戚田取卫西鄙懿氏六十以与孙氏杜预注戚城
　　西北有懿城因姓以名城也
　徳胜城　开州有南北二城今州治即北城又有城
　　在东南五里为古澶渊其后改名徳胜明地理志
　　徳胜城以濵故大河徳胜渡而名五代初晋王存
　　朂所筑夹河即南北两城也
　皇城　在开州城西南宋真宗驻跸处内有离宫文
　　彦博尝刻御题幸澶渊诗于其中
　龙城　在长垣县南寰宇记龙城在县东南二十里
　　夏龙逢所居县志今名龙相村


  

　祭城　在长垣县东北水经注郑大夫祭仲之邑县
　　志县东北有祭城村
　鹤城　在长垣县西南十七里括地志卫懿公养鹤
　　于此城因名
　妇姑城　在长垣县南十里县旧治于此明志妇姑
　　城在旧长垣县西南七十里隋于此置匡城县金
　　迁县于栁冡村城遂废
　訾娄城　在长垣县北一作訾楼城春秋卫邑明志
　　城在旧长垣县西北十八里
　漆城　在长垣县西水经注濮渠之侧有漆城寰宇
　　记长垣县漆城在县西二十里
　襄城废县　在府城东属魏郡汉封为侯国郡邑志
　　元城县有废襄城
　马陵废县　在府城东南五十里隋置县大业初废
　　入元城明志元城东南有马陵废县以故马陵道
　　而名


  

　洹水废县　在魏县西南旧唐书地理志洹水本汉
　　长乐县地后周建徳六年置洹水县宋史熙寜六
　　年省洹水为镇县志洹水镇在县西南三十里亦
　　名旧魏县
　漳阴废县　在魏县西隋开皇年析魏县置大业初
　　省唐武徳四年复置贞观元年省
　临河废县　在开州西六十五里明志本汉黎阳县
　　隋析置临河金省入开州明志开州西有临河废
　　县
　澶渊废县　在开州西二十里隋置县唐改为澶水
　　后省名胜志开州废澶渊县在州南义井里
　龙渊宫　在开州西南汉书武帝纪元光三年起龙
　　渊宫州志在州南别驾里
　宣房宫　在开州西南十七里瓠子堤上史记河渠
　书塞瓠子筑宫其上名曰宣房宫
　魏武侯台　在府城南十里相传魏武侯所筑


  

　惠王台　在大名县北十里名胜志魏惠王所筑
　铜台　在大名县东北五里战国坛坫会盟处
　礼贤台　在魏县东南二里县志魏文侯宾礼段干
　　木处明万歴年重筑
　葢公台　在魏县东南八里县志汉葢寛饶筑
　昆吾台　在清丰治内县志夏昆吾筑在颛顼城内
　蒯聩台　在清丰县西明志卫太子登铁邱望郑军
　　投车处
　顿邱台　在清丰县顿邱城南
　看花台　在清丰县孙固城内
　歇凉台　在清丰县苏村
　雉台　在清丰县东南五里土阜隆起俗名金鸡台
　文台　在东明县东北邑志晋文公所筑
　秦台　在东明县西南二十里名胜志秦始皇游幸
　　至此昏雾四塞筑台以厌之故名
　西台　在东明县东北十里即唐南华县


  

　东台　在东明县东北十五里即古寃句县
　霸王台　在东明县北五十里秦围赵楚懐王遣项
　　羽救之驻军于此因名
　康王台　在东明县东南五十里名胜志宋髙宗募
　　兵入援时筑
　重华台　在开州治南卫灵公筑寰宇记灵公坐重
　　华之台侍御数百仲叔圉諌乃出宫女民大悦
　楚王台　在开州南项羽追章邯驻兵于此
　骑山楼　在府城东旧府治西园宋韩琦留守北京
　　时建
　秦女楼　在清丰县南四十里寰宇记金堤上有秦
　　女楼
　披云楼　在开州治南宋真宗幸澶州时建
　濮阳楼　在开州治前改澶州为开徳府时置
　观徳堂　在府城东旧府治西园名胜志后周符彦
　　卿创宋冯京为留守易名清心堂


  

　安正堂　在府城东旧府治内宋韩琦为留守时建
　　仍有善养堂雅集堂皆在府治
　众乐堂　在府城东旧府治西园宋文彦博为留守
　　时建每春日许郡人游赏故名
　贤乐堂　在府城东旧城内名胜志宋黄庭坚判大
　　名时筑
　爱景堂　在开州城内宋何承矩建
　沙亭　在府城东南春秋定公七年齐侯卫侯盟于
　　沙左传杜预注元城县东南有沙亭
　金波亭　在府城东故魏州南五代史王彦章将五
　　百骑入魏屯金波亭
　喜雨亭　在府城东旧城内五代时王彦超为魏郡
　　守祷雨有感因名
　吕公亭　在府城东旧城内宋吕夷简为留守时建
　　去后民思之扁曰吕公亭
　晚香亭　在府城东旧府治后圃名胜志韩魏公九


  

　　日宴诸监司得句云莫嫌老圃秋容淡且看黄花
　　晚节香后人因以名亭
　雪香亭　在府城东旧城内名胜志韩魏公于压沙
　　寺种梨千株花盛时邦人来游公因造亭花间取
　　唐人梨花白雪香之句因名后文彦博赋诗刻诸
　　石
　望春亭　在府城东旧城南韩魏公筑春月宴会其
　　中公有此日倾城乐御河之句
　九思亭　在府城东旧城内宋文彦博建
　苍亭　在南乐县西二十里其地有苍颉造书台亭
　　因以名
　瑶碧亭　在开州治西南五代时建
　临河亭　在开州宋史真宗纪驻跸澶州幸浮桥登
　　临河亭赐澶父老锦袍茶帛
　仰止亭　在开州治南
　宛亭　在长垣县西南左传杜预注长垣县西南有


  

　　宛亭近濮水
　临济亭　在长垣县西南水经注平邱县有临济亭
　曲济亭　在长垣县西南
　蘧伯乡　在长垣县东水经注蘧伯乡一名新乡有
　　蘧亭
　龎居士荘　在东明县东南六十里旧贤寺后县志
　　居士汉时人世居此练行成道遗址尚存
　昭徳里　在开州名胜志宋太子少传晁逈所居
　潜龙宅　在开州名胜志后唐明宗与宋太祖兄弟
　　俱隐迹于此
　帝邱　在开州东颛顼所居故名春秋杜注帝邱今
　　东郡濮阳县
　清邱　在开州东南明志春秋时会盟处
　延邱　在开州东南文冈里
　旄邱　在开州西寰宇记临河县旄邱在县西南四
　　十歩


  

　鐡邱　在开州北
　瑕邱　在开州东南义井里寰宇记濮阳县瑕邱髙
　　三丈
宣化府
　广宁故城　在府城西北汉县晋省亦曰大宁水经
　　注延河东径宁县故城南魏土地记曰下洛城
　　西北百三十里有大宁城
　县故城　在府城西北汉寜县为西部都尉治后
　　汉曰宁置乌桓校尉领乌桓鲜卑内附者晋省亦
　　曰小宁水经注宁川水径小宁县故城南魏土地
　　记曰大宁城西二十里有小宁城
　茹县故城　在府城南汉置县后汉省水经注于延
　　水径茹县故城北世谓之如口城魏土地记曰城
　　在鸣鸡山西十里
　且居故城　在府城东汉置后汉省水经注于延水
　　径且居县故城南旧志故城在卫东六十里周一


  

　　里元时因旧址修筑明为戍守之所
　古赤城　今赤城县治水经注沽水径赤城东赵建
　　武年并州刺史王霸败于燕尝退保此城　餻详建 置卷　
　云州故城　在赤城县北辽置县元省明初废今为
　　云州堡
　女祁故城　在龙门县东汉县为东部都尉治后汉
　　省元改置望云县水经注阳乐水径女祁县故城
　　南
　沮阳故城　在懐来县南汉置后魏省水经注清彝
　　水又西径沮阳县故城北括地志上谷故城在懐
　　戎县东北百二十里即沮阳城也
　威寜故城　在懐来县县志城在卫东北百二十里
　　金筑
　代县故城　在蔚州东汉置县后魏以平城为代郡
　　以此为东代郡水经注祁夷水又东北径代城西
　　城圎匝而不方周四十七里开九门


  

　桑干故城　在蔚州东北汉置县属代郡水经注湿
　　水东北径桑干县故城西魏土地记曰代城北九
　　十里有桑干城
　当城故城　在蔚州东汉置县晋废水经注到剌山
　　水北径当城县故城西应邵曰当桓都山作城故
　　曰当城
　阳原故城　在西寜县南汉县后汉省水经注湿水
　　径阳原故城南北俗谓之北□州
　马城故城　在懐安县北汉置县晋废水经注修水
　　东南径马城县故城北十三州志曰马城在髙栁
　　东二百四十里
　宣平故城　在懐安县东北金置县元属宣徳府明
　　废旧志元移治于辛南荘明洪武初县废二十六
　　年改置万全左卫故城在卫西十里
　髙原故城　在懐安县县志髙原县城在懐安卫北
　　百六十里


  

　夷舆故城　在延庆州东北汉县后汉省水经注谷
　　水与浮图沟水出夷与县故城西南
　涿鹿故城　在保安州南本黄帝所都汉县后魏省
　　旧志州东南四十里有土城垄阜累累制甚宏阔
　　有黄帝庙明志谓轩辕城即此
