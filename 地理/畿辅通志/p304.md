<!-- { "loadSidebar": true } -->
　　　曰神以知来不追已往此当今之变异将来之祯 祥也遂隐居不与时竞以道自乐年百有五岁而　
　　　卒 　
　唐
　李元恺　邢州人博学善天文歴数宋璟尝师之 既当国将荐之朝拒不答卒年八十余　
广平府
　元
　赵庆祥　永年愽学多识邃于名理隐居不 仕教授于潭湘之间学者多宗之　



本朝
　张　盖　字覆舆永年人为诸生性孤介家贫绩学崇 祯时以次当贡太学不就母老饘粥不继授　
　　　徒以养甲申后自闭土室中七年穴而进食 歳时一出拜母虽妻子不见也年六十卒　
大名府
　隋
　张清丰　顿邱人闻皇中以孝征聘不就逺近 皆想望之至唐大歴中以其名名县云　
　元
　张　淳　字子素南乐人志趣髙逺学识宏博以著述 为业至元中征辟不就有四书拾遗及文集　
　　　行 世　
　明
　秦裕伯　大名人元进士叶官寓杨州张士诚招之不 出洪武元年上命征之对使者曰受元爵禄　
　　　三十余年背之不忠也母丧未终忘哀而出不孝 也固辞后上复手诏谕之命为待制固辞不就　
本朝
　刘永锡　字钦尔魏县人崇祯举人授长洲学教谕甲 申后隠于阳澄湖廵抚欲荐用之以疾固辞　
　　　家贫衣食或不给澹如也尝自鼓枻出至中流 作歌歌竟而返以病卒其友及门人共葬之　
　夏道一　字符真大名人崇祯举人性髙洁两上春官 不第輙隐居自放甲申后絶意仕进率子耕　

　　　田扫迹不入城市食指不给每操斧斤匠作纺车 自鬻或携妇绩线易薪米市人利其精细争购之　
　　　不言值得钱入怀袖短衣行歌家居自为诗文写 纸片寸许有窥之者即投水火诸子皆不令读书　
　　　鞭牛负 薪而已　
宣化府
　晋
　公孙鳯　字子鸾上谷人少有经学隠于昌黎之九成 山谷弹琴吟咏陶然自得慕容暐在邺以安　
　　　车征之及见不言不拜衣食举动如在九成宾客 造请鲜得与接年九十余卒所著有易通及五行　
　　　会说谥曰 贞徳先生　
赵州
　北魏
　李　谧　字永和赵郡平棘人相州刺史安世之子少 好学以公子征拜著作郎辞以授弟郁州再　
　　　举秀才公府二辟不就惟以琴书为业着明堂制 度论卒年三十二博士孔璠等上书诏曰谧屡辞　
　　　征辟志守冲素儒隠之操 深可嘉尚谥曰贞静处士　
　眭　夸　髙邑人耽好书传髙尚不仕少与崔浩为莫 逆交浩为司徒奏征为中郎辞疾不赴州郡　
　　　逼遣不得已入京与浩相见经留数日惟谈 叙平生不及势利浩每欲屈之竟不能发言　
深州



　汉
　崔　毅　安平人博学能文父篆不仕王莽临终作赋 自悼毅伤父志不伸托疾隠身以典籍为业　
　　　后子骃亦不 仕葢家教云　
　隋
　崔　廓　字士元安平人博览羣籍多有通渉山东学 者多宗之不应辟命与李士谦齐名时称崔　
　　　李 　
易州
　东汉
　周　党　字伯况广昌人家散千金饬身修志里称其 髙王莽窃位托疾杜门后贼残灭州郡不入　
　　　广昌建武中征为议郎以病去职隠 居黾池屡征不起帝手诏赐帛褒之　

钦定四库全书
　畿辅通志卷八十三
　　艺术
顺天府
　南北朝魏
　刘灵助　燕郡人善卜筮随尔朱荣入洛所言輙中庄 帝亲信之及荣死灵助乃还郷里举兵为尔　
　　　朱兆所害明年齐神 武灭兆赠幽州刺史　
　元
　李　衎　蓟州人号息斋道人博学多通官至浙江行 省平章政事卒谥文简衎善竹石窠木所著　
　　　竹谱今传于世子行官至黄岩 知州竹石得家学尤善山水　
　艺　元　寳坻人始为黄冠师事青州把道録传其艺 至元中凡两都名刹范佛像出元手者神鬼　
　　　妙合天下称之其上都三皇尤古粹仁宗尝勅元 非有旨不许为人造后大都南城作东岳庙元为　
　　　作仁圣帝像其侍臣像久之未措手适阅秘书图 画见唐魏征矍然曰得之矣非若此莫称为相臣　
　　　于是遽走庙中即日成像其所为西畨佛像多秘 人罕得见者元官为昭文馆学士以寿终　
永平府
　明



　赵　楷　乐亭人邑诸生少聪敏得麻衣诀然不欲以 术售抚寜翟中丞鹏林居楷望见辄语人曰　
　　　翟当起重用苐不终耳亡何起至大司马总督六 镇遭阨王司徒好问不偶意郁然楷曰君当清贵　
　　　可上卿无忧不第后果然又 能自知休咎俱言如左券　
保定府
　南北朝梁
　许　澄　新城人澄父奭初仕梁为中军长史随桞中 礼入长安与姚僧坦齐名拜上仪同三司澄　
　　　有学识传父业尤尽其妙歴位尚药典御 諌议大夫封贺川县伯父子俱以艺术名　
　北齐
　许　遵　新城人明易善筮兼精天文风角占相其验 若神齐神武中引为馆客自言禄命不富贵　
　　　不横死是以任性疎诞多所犯忤神武常优容之 芒阴之役遵谓李业兴曰贼为水阵我为火阵水　
　　　胜火我必败果如其言子晖亦学术数遵谓曰汝 聪明不及我不劳多学惟授以妇人产法豫言男　
　　　女及产日无不中 以此数获赏赉焉　
　隋
　许智藏　髙阳人祖道常以母疾遂博览医书究极 其理时号名医语诸子曰为人子者尝膳视　
　　　药不知方术岂谓孝乎由是世相传授智蔵事隋 文帝为员外散骑侍郎秦王俊有疾召之俊夜梦　
　　　其亡妃崔氏泣曰本来相迎闻许智蔵将至当必 相苦为之奈何明夜俊又梦崔氏曰妾得讣矣当　

　　　入灵府中避之及智蔵至为俊诊脉曰疾 已入心当发癎不可救也俊果数日而薨　
　元
　田景延　清苑人自幼有巧思画山水人物鸟兽下笔 逼真人得一帧即为异珍而蔵之尤工写真　
　　　风神气韵得于意外容城刘静修尝题曰烟影天 穖灭没邉谁从毫末出清妍画家同有清谈弊到　
　　　处南华 一嗒然　
　明
　赵　律　雄县人性至孝因母疾乃学医术洞究轩岐 之秘以济人为心畧不责报尤精太素脉易　
　　　州守某诖误失官属胗其脉律曰来春可辨明后 如其言得白除上蔡令过雄复请诊之律惊惶不　
　　　敢对阴谓其子曰此分体脉也凶莫 甚焉后果遭流贼之变夫妇俱死节　
本朝
　吕　申　原名牙兴字文甫清苑人申才姿颍敏少即 淹博弱冠食饩屡试不售遂博求天官舆地　
　　　及竒壬太乙孤虚风角诸书卜筮推详什不失一 谈休咎质奥不易觧久之乃验从游甚众逺近呼　
　　　为吕先生 或曰吕仙　
河间府
　周
　扁　鹊　鄚人姓秦氏名越人少时为人舍长舎客长 桑君过扁鹊谨遇之长桑君知为非常人出　



　　　入十余年乃出其怀中药予扁鹊曰饮以上池之 水三十日当知物矣乃悉取其禁方书尽与之扁　
　　　鹊依其言饮药三十日视见垣一方人以此视病 尽见五脏症结特以诊脉为名耳由是名闻天下　
　南北朝魏
　信都芳　字王琳河间人少明算术兼有巧思尝云算 歴之妙机巧精微我每一沉思不闻雷霆之　
　　　声尝集五经算事为五经宗及古今乐事为乐书 又聚浑天欹器地动铜乌漏刻候风巧事并图画　
　　　为器 准　
　隋
　张胄元　渤海蓚人善术数推歩甚精密髙 祖时令叅议律歴事官太史令　
　卢太翼　河间人本姓章仇氏七歳日诵数千言州里 号曰神童及长博综羣书尤善占文帝将　
　　　避暑仁寿宫太翼固諌帝怒将斩之及疾将崩命 太子释之炀帝即位赐姓卢氏其所言天文事应　
　　　验者不 可胜数　
　辽
　刘完素　河间人字守真早遇陈希夷服仙药而醉及 寤洞达医术疗人多有异验着原病式一卷　
　　　宣明论 五卷　
天津府
　南北朝北齐

　吴遵世　渤海人少以易筮知名魏孝武时有所筮无 不应文襄即位除中书舎人所著有易林杂　
　　　占百 余卷　
　唐
　李　清　北海人隋开皇四年入云门山窟遇仙授书 一轴甫旬归已为唐永徽元年矣开所授书　
　　　乃小儿医方屡试屡 验后入太行不见　
　邢和璞　不知何许人隠于瀛海间善算术凡人心之 所许布算而知之卜居嵩颕间着颕阳书三　
　　　篇有算心 旋空之诀　
正定府
　元
　李　杲　字明之镇州人从张元素学医尽得其术家 富厚性髙蹇人不敢以医名之所著有东垣　
　　　十书传世元史方技传 载其所治症验甚详　
　明
　毛伯时　号兰竹先生元氏人幼失明能诵易精潜虚 学预谈人吉凶寿夭贫贱富贵无不应者被　
　　　遇太宗尝以袁天罡称之宠眷优渥久之以老乞 骸骨勅中使送还里以疾卒孙玉正统进士详　
　　　文翰 传　
顺徳府



　北齐
　魏　宁　巨鹿人武成时以善推禄命征为 馆客所言多奇中详北史艺术传　
　明
　刘于台　唐山人少聪颕业儒术万歴中补弟子员志 气恢岩而工于画凡山水花草人物备极其　
　　　巧人多寳之时名公有云易庵文 肖岩字于台画可称唐山三絶　
广平府
　晋
　黄　泓　字时长斥邱人父沈善天文秘术泓从父受 业尤明礼易永嘉之乱以谶言率宗族归慕　
　　　容廆廆待以客礼引为叅军军国之务动辄访之 泓说成败事皆如言廆常曰黄叅军孤之仲翔也　
　南北朝梁
　张　暅　清河人以星歴奉朝请天监中受诏集天文 録三十卷孙子信学艺博通尤精歴数后魏　
　　　末避葛荣乱隠于海岛中积三十年专以浑仪测 候日月五星差变之数后张胄玄刘焯等本其差　
　　　度为定入交食分及五星定见定 行与天密会皆古人所未得也　
　金
　李庆嗣　洺州人少举进士不第弃而学医读素问诸 书洞晓其义天徳间岁大疫庆嗣和药于米　
　　　分遗贫民全活者甚众年八十无疾而终 所著有伤寒纂要及伤寒论针经等书　

　元
　赵世英　字唐臣永年人父庆祥以星歴名家英学尤 出父右尝以自黄帝尧舜三代而后秦火余　
　　　遗文残缺汉兴师法多门唯太初四分皇极太衍 钦天为最密然数一而所祖各别深心研考经史　
　　　子集靡不精究其极郷党无 少长咸服之年七十六卒　
　明
　赵得秀　肥郷木工多巧思人呼为鲁般南游武夷得 异人传修真秘诀归至林虑爱其山水陡絶　
　　　练藤葛为绳横以木櫈辘轳拾级而升置三清等 殿精巧如法人迹罕到遂遁迹颐养其中征造州　
　　　南石桥百丈一甃而无斧凿痕又于西崖絶渡处 悬木以通凿石函将死语其徒曰幸葬我函中及　
　　　死如言葬之甫出数歩而 悬石下人皆称为鲁般壑　
易州
　五代南唐
　奚　鼐　易州人与弟鼏子超軰制墨极精后超与其 子庭珪自易渡江迁居歙州南唐赐姓李氏　
　金
　张元素　字洁古易州人八岁试童子举二十七试经 义进士犯庙讳下第乃去学医无所知名夜　
　　　梦有人以大斧长凿凿心开窍纳书数卷于其中 自是洞彻其术河间刘完素病伤寒八日不食元　
