<!-- { "loadSidebar": true } -->
朝初壮哉陶公节涉世多盘根忠勇真竒絶早岁值孤贫
　奉母尽欢恱读书闻大义丹心已如揭弯弧能射虎
　伸拳可搏铁初出尉东安牛刀下班列民生罹艰苦
　抚绥心常切不以官职微拮据少停歇无端负刍来
　贼氛弥落岱吐雾学蚩尤猖狂逼城堞义勇激羣黎

　　提戈斩妖孽贼众大披靡公力曾无竭匹骑入重垓
　　堕术遭蹉跌杀贼侍中心骂贼常山舌履尾触虎威
　　一身惨车裂头颅贼可悬肝肠贼可掣一片忠义心
　　千古谁能灭精魂归穹苍壮志光日月缅懐张与文
　　芳轨同一辙至今东邑民岁时樽俎设议论及陶公
　　老声齐咽志士气如虹英雄泪洒血祗恐史臣家
　　编载偶遗缺丈夫死何伤伤公独湮没晓起霜天髙
　　萧萧风凛冽蓦然思我公击筑歌此阕
　　　巡行过北平登孤竹堂望夷齐庙有感
　　　　　　　　　　　　　　　　　魏象枢
　　孤竹何崔巍两裔髙千古仰止梦魂间有懐常欲吐
　　安得陟山顚瓣香头一俯告我希圣心难济苍生苦
　　凛凛对
简书汗下浑如雨此行负
朝廷愆尤何日补遥望乞神灵相助驱豺虎滦水自无波
　　澄清在



畿辅
　　集黑龙潭　　　　　　　　　　施闰章
　长安车马间何处寻岩谷朅来帝城隅突似春江曲
　古泽横松林西山明竹屋晩云薄绛绡浮动累百幅
　徙席藉芳草龙潭乔木窟穴深晦鳞角隐盘蹙
　海桐郁拥肿枯桑炯空腹水气与林阴连天涨寒緑
　主人邱壑懐金换醁杯从鱼鸟亲耳谢筝笛俗
　明星悬树顚宵钟响地轴耆旧感漂蓬聚散如转烛
　苦留永夕欢颇嗔仆夫促妙理在春醪更酌不辞浊
　　清风台　　　　　　　　　　　周体观
　独上清风台豁达见林野滦江卷谷回激岩向台泻
　中流孤竹祠寒烟翻古瓦君王絶世代荒庭谁下马
　娜婀长千树扁舟杂渔舍西山何蜿蜒幽光开閜
　墨胎良故墟首阳无乃假引酒敬吊之怆然泪双洒
　寂寞两先生断手后来者
　　香山寺　　　　　　　　　　　王士禄

　信宿碧云寺幽意良已适遥遥望香山树杪见檐樀
　丹楼涌絶壑缥渺架虹蜺晨兴命屐往杉桧露犹滴
　微风翼凉襟石路浄如涤山泉环寺门逶迤间松
　来青最轩豁凭眺意凌轹却顾山下径一一见所厯
　静境絶众嚣天籁自吹激深林伐木声跫然应空寂
　回思车马劳恍矣中心蹙何当谢尘鞅长兹卧云壁
　　梁家园泛舟　　　　　　　　　张　英
　京洛苦蹄轮一水已幽絶况复乱苇中轻舠似吴越
　朝雨雪方晴最爱新秋节相将理短棹弄此波间月
　荒池纔数亩亭桥延曲折遂使荡舟人逶迤入林樾
　月明清浅流苇间秋可撷露下水微波舟动人语歇
　此时客方醉杳淼清歌发欣陪长者壶觞况未竭
　击柝任相催幽赏讵能别
　　涿州　　　　　　　　　　　　徐干学
　轩辕苦战处白日生黄埃千里桑干水滔滔不复回
　长安日边近宫阙郁崔嵬桥危虹欲断将渉还徘徊



　　安得道如砥躧歩黄金台
　　　玉泉　　　　　　　　　　　　王士祯
　　萧晨金山下濯缨玉泉水十亩清瑶流分明镜相似
　　金膏时掩映碧玉相倾委水荇随风翻靡靡映清泚
　　垂杨夹碕岸其下多芳芷流为裂帛湖宛若昆明里
　　湖上多渔村网罟集沙尾宣宗昔游幸龙舸兹山趾
　　当年功徳寺荒凉啸山鬼何况芙蓉殿遗迹皆销毁
　　碧水自东流弥伤人代驶傥逐五湖舟去问鸱夷子
　　　登石景山浮图絶顶眺望　　　　王士祯
　　浮图兹山顶崚嶒插孤标千盘厯诘曲直上凌风飙
　　寒空稍明浄百里见纎毫茫茫塞上山浩汹连波涛
　　浑河荡山来石壁如动摇咫尺居庸闗鸟道回青霄
　　上谷接云中设险非一朝
圣代亭障空丸泥罢函殽闗门开落日士马无矜骄回身
　　望渔阳城阙何尞尞蓟邱植汶篁遗烈思燕昭望诸
　　与骑劫智勇皆蓬蒿朔吹惊沙屯云盘怒鵰慷慨

　一伤懐览古心郁陶逝将御泠风挥手辞尘嚣
　　苏门三贤诗　　　　　　　　　王士祯
　　　张于度　名果中 容城人　
　明运昔中圯奄竖奸大位衣冠虚南牙政柄归北寺
　谁实钩党魁岳岳左与魏一朝槛车征牢户事阴秘
　伤哉史弼言荼甘乃如荠容城有布衣发愤忘鲠避
　要锧理太尉举幡讼司贯械渤海生赤帻夏门吏
　桑海四十年徃事如梦寐骨归苏门山名在顾厨次
　　　理寒石　本姓李名鬯和西华人 耻与逆闯同姓改曰理　
　鲁连蹈东海其志耻帝秦龚生夭天年讵知有美新
　陶公懐晋室聊存头上巾嗟哉均垍流乃愧青岩甄
　西华理寒石为儒甘贱贫奉母蓬藋中归洁恐辱身
　枭獍交蹄迹神州日沈沦灵氛久上天呼号竟无因
　感激变姓名下士良苦辛何人传节义诵言聊一陈
　　　饿夫　姓彭字了凡蠡县人 遭闯乱饿死啸台旁　
　黔敖呼饿人不受嗟来食使之当大事必让千乗国



　灵辄饿翳桑倒一何力箪食不忘报竟脱宫甲逼
　苏门有饿夫风节夙所植生饿苏门下死葬苏门侧
　啸台髙峨峨百泉流湜湜清风一相映泉石起寒色
　遐哉首阳薇千古长太息
　　盘山诗六首　　　　　　　　　宋　荦
　冐雨访名山既至雨忽霁巉岩尽刻露归云晓溶
　五峰互低昻青翠落幽蓟初途得感化碑纪保大岁
　法象最凄凉遗构荆榛翳旭日照山椒石磴盘天际
　嘉游方自兹小向精庐憩
　发兴穷林峦赖此笻拄威纡循磵濵曲折穿山坞
　礧礧乱石堆逺近无纎土时见岩穴中几桃含雨
　路旁晾甲石上有清泉吐遗迹恐荒唐姑听樵夫语
　行经少林寺宗风缅初祖咫尺望中盘对启青莲宇
　微闻仙梵幽寂厯日亭午塔院近可寻池爱红龙古
　谁从峭壁闲貌得钱塘怒想象香台侧震荡风雷鼓
　淹留酌澄碧鯈粲可数当春雄雉鸣似应丁丁斧

　　髙瞩陵晴空遥探偕法侣舒啸振丛薄宁畏豺与虎
　　兹山最佳处实维古中盘幽磴几登顿怪石惊巑岏
　　或如屋宇迭或如象马攒或拱如野叟或矫如翔鸾
　　花宫忽仰觌琅珰响云端精舍连邃洞诘曲施朱栏
　　突兀五松树正说法坛长风一披拂白昼涛声寒
　　道人南国秀十载此盘桓
至尊昔临幸
宸翰留层峦昭回倬云汉丰碑宜雕剜皇矣
圣人作欲和良独难
　　萱芽芼作蔬松花采作饼一饱不愿余斜阳挂西岭
　　左踏屋角梯万松如列屏嵯峨紫葢峰望去不见顶
　　石窟千年树干作三尺挺抚之讵忍去长歌扣其瘿
　　右寻谈经石陂陀更幽逈虬枝少拘束老此无人境
　　有句不能道嗟如喉有鲠嘤嘤谷鸟鸣徘徊步清影
　　天外九华髙直拟骖螭骋
　　空山正寂寥何处人语响遥见故人来临风披鹤氅



　　洪厓许拍肩一笑穿云上聊啜僧厨粥旋山隅杖
　　看松讶作龙拜石呼为丈愿结烟霞邻拾此栗与橡
　　嗟余王事迫返驾意怅惘絶顶舍利塔崒嵂不得往
　　佛牙走樵牧圣灯惊魍魉胜迹匪自今逺望但合掌
　　其余栖隐地一一托遐想寄语[青沟]僧终期共幽赏
　　朝望白云来暮移青松归石径屡延伫余情实依依
　　返景带山杏夕磬响岩扉弄泉聊盥潄寒色上人衣
　　道逢八十翁谈笑共忘机此中事事佳岂独娱清晖
　　退寻入村舍灯下蝙蝠飞赋诗兴不浅浊酒杯堪挥
　　五更望残月流光破烟霏倚马语僮仆我心仍翠微
　　　追赠蔚州魏尚书环极先生　　　李光地
　　气禀山川茂颀然海鹤姿早窥中秘册
帝命简拾遗鹓雏擢珠树云露忍朝饥忽忆东山卧一去
　　十年期谁料丞相荐晚着豸冠巍遂懐古人心感慨
　　登车时台馆同华署旅进每相追尝闻弹劾声清厉
　　彻彤墀有似嗈嗈凤引吭梧桐枝又如执法星晖晖

　明太微岳立西华劲煦姁冬日熙前辈风流逺于公
　庶见之洊陟汉司空地轴发蟾机冲死排九阍批根
　摘辅毘贪懦畏之久殚力肆倾危卒荷日月照驿送
　锦衣归我辱忘年契前后寄篇诗奨许空逾分终身
　负鲍知曩岁贰中枢奉命察边陲暮宿紫荆隘朝遵
　易水湄鸡酒拜公墓一恸哭吾私获闻公窆日五云
　灵輀生刍来徐孺大鸟揖闗西投老朝着嘅息
　如公希国初人物论非公欲首谁秃颕中书老立传
　少葳懐昔敲残韵落句日将欹
　　王孝子诗　并序 　　　　　　　　　李光地
　　　有明中叶霸州文安县孝子王原者父以贫苦
　　　避徭役逃家去遂久不复返去时孝子在抱稍
　　　长问母始知之恸哭求出门迹父所在母未许
　　　也既受室即坚辞母行徒步数万里厯十余年
　　　乞食为粮遇神则叩颡哀祷至扵感异梦逢异
　　　人卒得父扵僧寺中如所占兆遂奉父还家力



　　　耕以养父子皆眉寿迄乎孙曾荣贵至今不絶
　　　前辈多传其事者余览而悲之为代孝子诗十
　　　数章以缀本末又系之以歌寓一唱三叹之指
　　　焉夫南陔白华华黍有音无辞然序者以为皆
　　　孝子之诗也余意必周之盛时俗化醇茂有至
　　　行着闻而不以文见者无蓼莪屺岵之什以抒
　　　其哀而后之人为之谱其忧思被扵弦管厚王
　　　化之本彰人伦之劝葢余今者之作亦束晳补
　　　亡之义而长歌之篇则眉山苏公所以累欷扵
　　　寿昌也
　哀哀生不辰幼小失严父严父去何之为忧猛扵虎
　七岁识人事慈母告我知使我痛欲絶惨裂中肠悲
　无父吾何怙从父母谁养抑哀度日月不觉年华长
　弱息可陪姑孤子当求父亦有倚门悲伤心去不顾
　生当与父返死当傍魂飞宇宙虽茫茫幽明必有归
　侵寻遂多年趼足走万里日食仰朝烟夜宿荒山址

　逢神即有祷遇人但告哀东入田横岛白浪兀崔嵬
　清晨感异梦觉来向人说老者顾怜余从头为分别
　莎根本附子和之苦后甘应有合喜行行且向南
　辛苦至中州寄食梦觉寺僧出文安人为叙同井谊
　相问姓名间父子惊悲倒儿貌父不记小字犹分晓
　父言已絶念无面返乡村牵衣投地哭哀感动沙门
　谁言僧无父殷勤为我劝幡然发回心感彼大悲愿
　抵里叩荆扉慈母幸犹强惊子来无死且得父相将
　喜极哭复昏闾里亦横泗闻说古来人果然有此事
　但愿大椿茂岁岁蘐花开躬耕吾能养不望檄书来
　　游西山出西便门憩摩诃庵作　　姜宸英
　秋风昨夜动吹徧长安城西山入我懐驾言出郊垧
　始经夕月坛缅邈凌太清月魄犹挂户云生忽满楹
　歇鞍野寺外落叶迸阶声精庐一道人焚香启幽扃
　壁间留遗迹彷佛初古情真似理莫辨羣言徒纷营
　岂知象教设元与神化并声闻既不立了然得无生



　　望摘星院　　　　　　　　　　姜宸英
　寺西一拳石团团如摘星闻有巢栖子结庐穷岩陉
　葢茅不数把梵筵惟一经数里下取汲縆匏上清
　飞腾怯猿猱来往若遗形今者竦身去十年开禅扃
　吹箫者谁子翩然下云屏天风递余响摵摵霜叶零
　我无济胜资俯首时一听声闻忽以寂黙坐想精灵
　　蚤发卢沟桥百里至孤山口普济寺宿
　　　　　　　　　　　　　　　　姜宸英
