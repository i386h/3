<!-- { "loadSidebar": true } -->
　王　鼐　长垣人为诸生父丧庐墓有白蛇鸟鸟 之祥治中旌表后官至浙江佥事　
　唐　勉　长垣人性纯笃受人侮不与较或问之答曰 吾父母早逝与较必争争必致骂詈及亲是　
　　　重吾不孝也年七十余卒 其子孙至今犹多绅绂云　
　侯　俊　长垣人父疾昼夜不解衣带吁天 求以身代父寻愈人称为真孝子　
　孟　谅　长垣人母卒负土成坟庐居三年有司欲以 闻谅止之曰人子事也何足异后入太学官　
　　　济宁 州判　
　赵君辅　长垣人家贫夫妇耕织日市饼肉仅足供 母即凶歳不少缺母卒哀毁庐墓三年　
　刘　珂　字伯玱开州人少孤事母至孝登嘉靖进士 未授官即上疏乞终养吕柟赠以诗有曽子　
　　　终能传一贯孝经 真脉未尝差之句　
　佀鹤举　字健翎清丰人崇祯进士任黄州府推官父 艰奔里两日旋丁母艰结庐墓侧朝夕环泣　
　　　甫三日兵至家人请避去鹤举曰生不能恒奉颜 色何忍弃抔土遂中流矢展转死于墓侧弟举人　
　　　鸿举并死之兵科 传振锋疏请旌表　
本朝
　崔九围　长垣人顺治初奉母并妻子馆从祖浚县敎 谕署中庚寅寇至持刃胁其母九围突前救　
　　　护以头触壁身受三刃发截指落濒死复苏母赖 以全妻刘氏竟被杀死后登辛邜郷试官白水令　
　　　以子蔚林贵 封侍读学士　

　　闫祚茂　祚盛　长垣人黄河水决茂盛奉母至刘家 口舟覆母没于水二人呼天呌号同　
　　　　奋跃入出没波涛间者数里竟负母而出母子皆 无恙云方入水时如有物慿焉者人以为孝感所　
　　　　致 云　
　　于世俊　长垣人父南极为于光宗殴死俊时年幼欲 报未能乃砺刃以俟越数年遇于酒家诱之　
　　　　醉碎其首投县愿抵 令嘉其孝详请释免　
　　李立春　南乐人孝行纯至父母没俱庐 墓三年康熙三年　
　旌表建坊 　
　　魏体仁　南乐人贡生官永清训导性至孝母谷患瘫 症侍奉十三年未尝解衣而寝父殁庶母杨　
　　　　氏罗氏皆从死比葬族人以祖莹屡蒙 谕祭执妾不从葬之说相难体仁以双烈殉节惟愿相从　
　　　　地下倘不附葬既辜双烈苦心亦重伤父意乃别 建新茔附葬焉识者咸以为当体仁尚风节严取　
　　　　予邑令田庆曽重其人贻金五十以资膏火辞曰 生虽贫廪粮馆谷可供朝夕不敢拜嘉恵竟不受　
　　　　善松雪书法能诗为王阮亭申鳬盟诸前軰所称 许着有一枝堂诗集客吟续稿康熙五十三年祀　
　　　　郷贤子山原顺 治丙戍进士　
　宣化府
　　金
　　殷　礼　宣徳人性至孝鬻薪自给顾日求甘旨奉亲 贞佑中元兵陷宣徳下令尽杀老者礼念父　



　　　必不免乃伏其父于身下自以两手据地引颈就 刃项脑中二刀幸不死后二日复下令无老幼尽　
　　　杀礼以善舞被选已行至蔚州矣闻父死潜归 求尸得之负以渉河水伤胫至血出发母塜下尸　
　　　封识之后以功得汉军千 戸子尚古尚质皆至显官　
　明
　胡　厫　宣府人父母殁结庐墓侧晨昏哀奠不辍又 自负土为茔植木成林三年成大塜监司上　
　　　其事诏 旌之　
　宋　疆　怀安人嘉靖己酉母韩氏殁庐墓三年泣 血未尝见齿父虎病卒复哀毁如母丧　
　王国勲　开平卫人由指挥同知歴迁总兵官父殁请 如文臣例终制不许毁瘠不胜丧事继母　
　　　葛尽孝终身如一日雅重 儒术士大夫翕然称之　
　王　全　开平卫人父卒哀毁甚穴地墓傍以居躬伐 薪陶甓誓完父墓其母兄往视则相见哭妻　
　　　来供饘粥 则避云　
　张　荣　龙门所人幼而丧母哀毁如成人事继母姚 言动无乖忤姚色稍不豫荣即自悲酸姚亦　
　　　和容以待视之不啻如已出父殁未窆邻失火将 延其家荣倾赀求人舁棺而号曰天乎何酷我父　
　　　若此倐风反火息赀亦 不损人以为孝感云　
　王道成　保安卫人性至孝母病侍奉汤药寝食俱废 及殁哀毁逾礼劳瘁病卒妻李氏亦絶粒以　
　　　殉事闲诏旌其 门并立祠祀之　

　　杜　玺　万全右卫人以贡入太学父殁祭葬如礼将 为庐墓计或劝之曰如边患何玺曰天果欲　
　　　　死吾虽城居焉避 竟守庐三载乃还　
　　刘长治　怀来卫庠生父孔英任大同卫经歴归闯逆 之变索勒绅宦助饷非刑追比孔英匿山中　
　　　　捕之急长治挺身代父拷掠备至濒 死者数四会贼败乃免直指旌其门　
　本朝
　　李　浚　字宣明西宁人贡生任新河训导有孝行父 殁哀泣庐墓有嘉禾之感　英王西征浚尝　
　　　　以二千金输助军需其它倡义 急公类如此顺治二年祀郷贤　
　　李　浚　字文明西宁人由庠生入太学父齐松宦蜀 留事祖母克尽孝养尤慷慨有义行顺治初　
　　　　大同镇帅首乱从弟源与其母俱陷围城浚以刍 粟助官军且奉牛酒犒师因达其衷弟与母赖以　
　　　　无恙罪人既得修城掩骼招集流亡后归里筑洋 河护堤成桑干浮梁行义益力弟灏字亘明顺治　
　　　　甲午武举会邑中旱灾廵抚于成龙就赈粟不继 灏请効汲长孺故事暂借仓储至秋请偿成龙大　
　　　　喜从其言所活数万人 康熙初兄弟并祀郷贤　
　　李云华　蔚县人为诸生事亲至孝亲殁每设祭凄怆 流涕数十年如一日抚再从孤弟及兄遗孤　
　　　　分甘让肥一体无间伯早亡乏嗣伯母王氏李氏 苦节三十余年生养死葬靡不如礼吁　
　恩建坊旌表以完其节邑有宋女未嫁死烈奉 旌门力为经纪邑丞张妻袁氏以死殉夫例格不得请　
　　　　为征诗歌美之与宋女彚锓一编题曰蔚萝双烈 集其乐成人美如此以子贵　赠戸部员外郎祀　



　　　郷 贤　
　李振藻　蔚县人歴官刑部郎中性孝友品行峻卓有 功名教值宣府岁灾自蔚运粟数千石至宣　
　　　赈济全活数万至今徳之子旭升官吏部 尚书　赠如其官康熙四十一年祀郷贤　
　李映干　振藻季子字竒生岁贡生五岁丧母尽哀尽 礼如成人既长终身孺慕弗衰一门友爱伯　
　　　兄冡宰旭升仲兄庶常暄亨有疾吁天请代暄亨 殁哀恸过甚致疾而卒葢其天性纯至如此至其　
　　　立身行已忠信诚朴乐善 好施尤为郷国推重云　
　苗发兴　宣化人家贫甚路获保安州生员宗泽儒遗 失衣物行李约十余金访觅付还坚不受谢　
　　　雍正十二年总督李卫上其事遵 酌议赏给银三十两　
易州
　明
　李得成　涞水人幼孤母张氏明初避兵溺死得成卧 水求得其尸塑父母像于中庭与妻事之惟　
　　　谨洪武十九年举孝亷三十七年旌 其门永乐中歴官陕西右布政司　
　谢定住　广昌人永乐十一年定住年十二家失牛随 母寻之至村西忽虎跃出母方抱幼子定住　
　　　以牛鞭击虎退取弟抱之扶母而行虎复追噬定 住又取石奋击虎遂去母子三人皆获全侍郎霍　
　　　方上其事帝召见亲问嘉 其孝勇赐钞米并旌其门　
　髙　鉴　广昌人举郷试潜心经史深会理窟亲没庐 墓三年以襟包土筑坟塜髙如邱后官至花　

　　　　马池布政 司叅议　
　　张甫明　易州人父在时与叔镛既异产三十余年后 镛食不支贷帛以给甫明曰我家自足给人　
　　　　何贷他人物乎遂去墙垣尽以家资匙钥 簿籍送叔及兄掌之畧无难色郷人异之　
　冀州
　　宋
　　王　翰　南宫人母失明翰自抉右目睛补 之母目如故淳化中诏赐粟帛　
　本朝
　　吴仲广　仲大　祥瑞　枣强人兄弟也顺治年父为 族侄殴死三子俱幼不能报　
　　　　及长乃各持挺击死杀父者争首系狱后皆获释 当三子入狱时家窭甚三子妇竭织纺以供给之　
　　　　五年不懈一门 孝义逺近称之　
　　陈随时　冀州人有孝行每逢令节歩行赴祖茔輙泣 下无异孺子三世同居无间言岁有田数　
　　　　十顷徧生稷禾悉招无食者自行采取全活 甚众以子秉彛贵　赠兵部郎中祀郷贤　
　　张　桐　枣强人家贫教授生徒所得馆金悉以进父 曲意承志务得欢心父久病侍侧夜卧一木　
　　　　杌衣不解带以为常及殁哀毁欲絶逢忌祭 必号恸终身不变雍正四年　
　旌表祀郷贤 　
　　贾维正　武邑人贡生好义勇为康熙间捐修本 县学宫制偹祭器购买古今书籍并　



　圣祖仁皇帝钦定佩文斋咏物诗贮尊经阁雍正十年学使 　　　　者吴应棻上其事　
　　恩赐七品顶带 　　　以旌之　
　　　髙文友　南宫人母病祝天愿损已年以益母寿母疾 以愈及母亡包土筑坟庐墓三年卒年八十　
　　　　　有六雍正十一年 旌表　
　　赵州
　　　隋
　　　李士谦　字子约赵郡平棘人幼孤事母孝其伯父玚 称曰吾家曽子也家故富以赈施为务有兄　
　　　　　弟分财不均至相阅讼士谦闻而出财补其少者 令与多者相埓兄弟更相推让卒为善士尝出粟　
　　　　　数千石以贷郷人值年谷不登悉燔契又出粮种 分给贫乏农民徳之抚其子孙曰此李叅军遗恵　
　　　　　也及卒会葬者万余 人相与树碑于墓　
　　　宋
　　　曹　遵　赵州人六世同 居真宗时旌表　
　　　元
　　　刘安世　栢郷人父才有笃疾百药不效安世中夜潜 外墅南石桥冰上冰融三寸许即以瓶取水　
　　　　　饮父父曰此水殊不同味与 药数日病痊人谓诚孝所感　
　　　明

　程仲良　赵州人正徳初岁饥良出粟七百石又劝张 贵王缵各出粟五百石赈济事闻奉诏奨谕　
　　　人以为荣良曰吾不能长活沟壑之人而滥 膺天宠心实不安敢以为功哉闻者感服　
　蔡　叆　字天章宁晋人嘉靖进士授行人选御史刚 直敢言与杨爵等同系狱罢归居家敦孝弟　
　　　教授生徒修学宫置膳田三十顷以助贫生婚丧 置三小学膳田举行郷约以教子弟捐养济院义　
　　　塜田以恤孤独善行 彰着人称洨滨先生　
本朝
　魏裔悫　栢郷人大学士裔介之弟官陜西平凉府知 府性纯孝年踰八十逢祖先父母忌祭虽歩　
　　　履艰难必亲拜呜咽涕泗弥日辛未旱灾出粟济 贫戊寅又遭冰雹捐粟千余石全活甚众直抚榜　
　　　其门曰当代仁人尤邃于学手一卷不释所著有 史学彚纂名物蒙求性理字训四书集成易经集　
　　　成极言数编等书康 熙五十三年祀郷贤　
　赵　瓒　栢郷人事母至孝一日晨起出汲归见有虎 直入曵其母出瓒以手持匾担奋力击之虎　
　　　竟舍母而去乃适县率健丁至射杀之 抚院于成龙给匾奬励曰杀虎救母　
深州
　北魏
　崔孝政　字季让博陵安平人光州刺史挺之子十岁 父亡号哭不絶见者为之悲伤丧纪之礼特　
　　　所留 情　



　李　几　博陵安平人七世同居共财家有一百九十 八口长幼济济风礼着间至于作役卑幼竞　
　　　集郷里无 不叹羙　
