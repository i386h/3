<!-- { "loadSidebar": true } -->
　　人而宫闱势隔弗遂号弓以视承恩从容得所盖有
　　憾焉其它或屈膝贼庭殒身搒掠而诡云死难或倾
　　家纳赂冀赎余生而卒以不免一死同也其于承恩
　　奚翅熏莸之异哉呜呼中官殉国推为千古一人洵
　　无愧矣明末死节诸臣久荷
皇上赐谥追褒独承恩虽赐窆幽光尚郁乃兹值
銮舆亲幸睠顾垂慈既
命侍臣奠以清醑复令墓道表以贞珉慰忠魂而树风教
　　九原有知承恩必俯首感泣以承矣虽然承恩节固
　　竒伟非遇我
皇上如天之度浩荡之恩则亦世远迹湮草木同腐是其
　　生前之建立既难而身后遭逢尤为不易诚贤者之
　　希遘也抑　臣 　窃见从来寛仁之主加惠胜国者未有

　　如我
皇上之殷且厚也弓剑所藏兴感旷世方
勅宗伯荐以馨香旋
命司空葺其倾圮樵苏永禁守加严悯英君厄运之相
　　值而因以及其从死之臣
天语谆谆俾获不朽深仁厚泽有加无已唐虞三代以还
　　颂扬君徳者莫能髣髴万一　臣 　承乏扈
　跸载笔是司被
命属词欣悚交集不敢以芜陋诿敬述梗概昭往代之忠
　　贞纪
　熙朝之盛事用告来者具有所瞻式兴起以仰副我
皇上劝忠之至意云
　　　重修颛顼庙碑　　　　　　　　李　霨
　　邑之有颛顼庙也自前令孔侯承先始也初侯履行
　　旧治城东覩所谓颛顼帝陵者岿然榛莽中惧其久
　　而湮也遂伐石以表之因立庙于今治之沾化闗外



　盖自前戊子岁迄今垂百年矣日月滋久兵燹荐更
　甍桷陊剥丹垩黯昧摧圮将及不蔽风雨余从子珩
　怵然伤之间以语余失今弗葺后将一坠而难复也
　余因属令首倡以告里之士大夫咸踊跃从事珩乃
　醵资庀材身任其瘁始于康熙七年三月阅八年四
　月讫功彻故易腐严严翼翼往迹炳耀瞻眺一新邦
　人乐观厥成也走京师谒余一言记于丽牲之石余
　按地志邑以高河之阳得名帝颛顼初封于此故号
　高阳氏然考之史称帝生于弱水则禹贡之梁州其
　都于帝丘则所谓九河既道雷夏既泽者是也邑相
　去远者数千里近者千余里其初国于高阳者何也
　帝之父昌意为黄帝元子既不得立史亦不详所封
　帝则如后代所称树子母乃以疏通静渊之材年少
　佐理故膺选建为藩屏如周之鲁卫汉之燕代齐赵
　而其后遂入继大统者耶书曰奠高山大川恒卫既
　从大陆既作盖恒水东流合至于瀛由邑入易水

　其故道然也周礼职方氏之掌其山镇曰恒山其泽
　薮曰昭余祈其川虖沲呕夷其泽涞易然则邑故负
　山襟河川原汇环风气宣达而威纡帝以藩国发祥
　入践天位岂偶也哉夫然曷为而改都也金天氏都
　曲阜帝丘其畿内地帝既嗣服继统则舍故封而就
　帝丘亦其势宜然也又考帝崩濮阳濮阳即帝丘
　陵墓祀典皆在焉又今邑东之有帝陵何也夫帝既
　都帝丘则殁而也自不当在旧都岂当有国之日
　或其妃御支庶之属死其处而世远传讹遂指为
　帝墓也耶抑帝虽建统东都而犹念旧封之山川风
　物以及父老子弟间尝车驾徙东来燕息流连于此
　以为吾百岁后魂魄犹思故都乃像为墓宫以当栖
　神者耶即不然帝子孙众多昆吾豕韦秦赵之间皆
　有之安知不有在邑而若后世为衣冠之以亲其
　先王者耶是皆不可知不可知则姑置焉可也而至
　于庙则邑人所以思帝明徳之远而不可以或弛者



　按西汉永光以前祖宗庙在郡国合一百六十余所
　而周公祀文王武王于洛邑已有原庙之意邑之有
　庙盖亦窃取斯义而非僭也虽然余用是进与邑人
　共勉之也诗那之章曰自古在昔先民有作又思齐
　之章曰古之人无斁誉髦斯士言先民之作所以善
　后世也予邑在并冀之间其俗敦礼让称先王士无
　伪行下无淫巧相亲相爱而无离异也非帝之作焉
　而贻之者乎今者新其庙貌崇其祀飨当益致其懿
　益致其信祇法乎帝之所以养材任地治气教化之
　道以进其俗于隆古斯得矣茍徒事乎修旧观循往
　迹岁时选牲为酒拜庭跪起与浮屠道士之宫比侈
　而已其与夫弛且坠者何异哉余既序次其颠末因
　辨核其疑端以俟后起之博洽者藉以为考据云其
　栋宇之制土木之资以暨捐输者之姓名爵里则详
　列碑阴不具缀
　　宋曹氏墓碑　　　　　　　　　陆陇其

　灵寿人物着于史者莫如燕昌国君乐毅宋济阳
　武恵王曹彬其功业烜赫固不待言至如昌国报燕
　惠王书云君子交絶不出恶声武恵平南唐归奏云
　奉勅差往江南勾当公事回其不怨不伐虽儒者白
　首居敬穷理之功有未能到是者是岂寻常将帅所
　能企其万一哉余谓两贤天资固不同当日必有得
　于师友讲论熏陶之益惜其渊源不可考矣及承乏
　兹土得盘桓于二公桑梓之地不胜高山景行之思
　间尝问其遗老冀得其遗迹而昌国君坟墓里居已
　无复有知之者独县北朱乐村南相传有曹氏塜未
　未知其为武恵欤抑武恵之上世若子孙欤宁晋亦
　有曹氏墓与此孰先孰后皆不可知余亲造朱乐村
　徘徊其域则萧然一平衍漫无邱陇计地广二十步
　纵二十二步东去松水百五步南去朱乐村百四十
　步片石偶立者四皆剡其上窍其中意必茔坊夹柱
　之石而规制粗陋似非勲戚家所用疑是后人表识



　之物盖曹氏当靖康之末子孙多从高宗南渡无复
　在北者又歴经金元用兵之际故至今纔七百年而
　若存若冺至于斯欤抑当时武恵谦恭不伐其规制
　本不甚宏壮故易就湮没欤余以语傅君维橒曰武
　恵之迹在灵寿者仅此一块土岂可使当吾世而湮
　没耶傅君曰吾邑西阜安村有韩太保墓者无碑志
　可稽无封树可识特元末东平赵哲有韩太保墓碑
　数百年来遂指为韩忠献亿不知韩氏雍邱之后果
　还灵寿耶或其先世赠官有至太保者耶忠献第
　六子缜以太子太保致仕或令缜留守祖墓不随迁
　者耶前人好附会而后人轻信听未可知也今曹氏
　墓亦在疑信离合之间弗传疑焉惧又如韩氏傅君
　斯言春秋书夏五郭公之意也余既不忍武恵之泯
　泯于兹土而又嘉傅君之能慎遂并记之于石云
　　保阳学政公署碑　　　　乾隆四年 二月镌　倪象恺
　保阳去京师三百二十里冠冕直省之百八十一郡

　凡王政所闗有司宜随时兴作使合制度示天下观
　瞻提督学政公署先于康熙三十六年徙自易州始
　则因陋就简继则頺塌倾败盖四十年矣殆非所以
　隆体统育人才崇学校也乙卯季夏余守是邦思有
　以新之者而未获请丙辰冬几毁于火戊午秋复圮
　于水学使者时将按试于是方伯苕水张公转请于
　前制府彭城李公今制府晋阳孙公共谋动帑鸠工
　而庀材焉按其旧制扩以新见中堂五楹则因乎旧
　堂前两厢增三十三间为六十六间龙门东西各增
　五间此则文武诸生揖让进退含英咀华之所也堂
　后有轩轩后有寝十有五间曰惟改作则学使者臧
　否人物甲乙文章之地也寝之左为间十三右亦如
　之因旧为新则厨爨之丁夫供事之书役所键闭扄
　钥之处也仪门三间前为头门如其数而加高大焉
　门左右为官为吏舍为鼔亭增旧之十二为二十
　有四平西偏隙地为射圃治八椽于其后为马廐或



　因或创凡为间大小百六十有二至周围内墙则用
　挑而瓦封其上外墙则用筑而棘覆其巅高均丈而
　加三长则为文四百六十门以外石狮旗杆照壁森
　然成列门以内公私所须之棹橙屏盂灯擎筐筥锜
　釡铜锡磁漆饮食服用之器为数繁杂别登簿册任
　吏専掌俾可持久计用木大小三千五百六瓦二十
　二万二千砖一十九万六千土坯十二万九千计役
　木工土工及搬运各工二万八千五百旧存料物新
　制灰石及杂物杂役不在此数价称乎物直程其功
　凡縻帑金三千九百有竒其时领帑备物无冐无遗
　则清苑县知县徐时作早夜督察饩廪称事前则试
　用州判熊绎祖州同陈上朋继则试用州同王士瀚
　州判徐世彬肇工于九月朔越十有一月二十四日
　功成兹役也员吏匠役趋事赴功兴作以时制度峻
　整于是保阳之提督学政公署可以冠冕直省之百
　八十一郡矣乃肃所属之文武生童以落之而并记

　　之石
　　　保阳学政公署落成碑　乾隆四年 二月镌　钱陈羣
　　自方伯连帅以至一命下吏凡有教养训练之责者莫
　　不有廨廨以居官官以视事居之所庀事之所集也
　　其始以公物剏建其后则各葺其居以集厥事无分
　　营亦无他诿前后更替守之俾勿壊犹易易耳学校
　　公署则不然以直言之为府十十其署为州五五
　　其署而八旗洎京兆所不与焉使者巡行所至岁
　　必一周席不暇暖既无余力徧为新之守土之官间
　　以时鸠工饬材因陋就简仅蔽风雨每遇秋霖积雪
　　甚至頺败不测者丙辰春余奉
命留任衡文首按保阳见屋宇倾圮听事后轩欂栌欹侧
　　篝灯视事风入牕牖声淅淅然瓦腐椽蛀落棐几间
　　心每悸也未数日夜中大雨倒屋三楹册籍尽为所
　　压胥役以避漏移止他所仅以身免明日太守蜀郡
　　倪君过余为之愀然且曰吾日夜念此当为新之既



　　余以私艰归里又三年服阕还朝复膺视学之
命则倪君已乗间力言于方伯张公转请于前制府彭城
　　李公今制府尚书孙公支公帑鸠工卑者培之闇者
　　敞之隘者拓之少者益之易危而安舍旧而新焕然
　　改观矣乃集保阳所属及易州所辖文武生童二万
　　余人而命之曰美哉轮奂洵可观瞻海内
皇上右文爱士尔幸生首善近地倡始风教宜各自奋励
　　为天下桯式其视此矣余虽不敏愿日孳孳焉与尔
　　等其勉之耳惟是倪君领剧郡赞理学政其余事也
　　而经营区画尽善乃尔其功之沾溉士林者阅岁时
　　久远且不可澌灭矧余共事兹土身受其益可不纪
　　其绩以传于后至工直数目堂构规橅襄事各官如
　　知清苑县事徐君时作等姓氏详倪君记中兹不备
　　载云
　　　重修广济桥碑记　　　　　　　　陈　仪　子翙 　
　　有桥于新桥之东者其名广济其长如干步其谾七其

　高如干尺其广如干丈其成以五月朔日其董是工
　者安州贺生昌祖其往来巡工者清苑李丞　某 　经其
　始而观其成则守保定倪使君也新桥在安州西二
　十余里跨府河以济行人东安州西清苑南高阳任
　邱北新安容城往来皆取道焉而府河挟一畆鸡距
　诸泉汇祁蒲曲逆之流每夏秋雨集溢岸腾涌而来
　新桥之下不能容也则旁啮横奔而道为之絶于是
　民又桥焉东曰普济西则广济盖以济新桥之不胜
　济普而广之云耳二济之中广济最冲则最先圮贺
　生昌祖以父志葺而复之仅三谾去夏水大至则又
　圮使君赈所部过之曰此不修二桥为无用矣行者
　病居者亦病有应于旁者曰唯然前之圮也或涉而
　溺焉有携孙赴垫俱殁于是三日浮出孙犹抱其颈
