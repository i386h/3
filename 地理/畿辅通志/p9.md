<!-- { "loadSidebar": true } -->
保全之伊早罹重罪矣可着王全臣来京其潼商道员
缺着松茂道孟以恂调补凡王全臣军前之事俱交与
孟以恂料理王全臣即着来京不必俟孟以恂交代清
楚朕另降旨与孟以恂其松茂道员缺着岳锺琪拣选
题补
　雍正三年九月初三日




卷三

谕大学士等前因天津仓厫潮湿不能收贮米石故停止
　截留今据蔡珽奏称天津仓厫虽不能贮米可分发各
　州县存贮以备赈济请仍截留二十万石等语户部作
　速派贤能满汉司官各一员前往天津会同仓场总督
　托时将河南小米截留二十万石一面行文蔡珽令其
　酌量应贮米之州县拨派官员于天津地方领运收贮
　备赈前利瓦伊钧奏请赈济一月朕思赈济原不可拘定
　日期昨降旨修理城工春暖之时小民可藉以餬口但
　恐三冬未能接济可行文蔡珽再赈济三个月务令小
　民得所现今遣増寿等前往奉天采买米石运至天津
　可即行文伊等于米石之外采买髙粱或十万石或七
　八万石一并运至天津于赈济大有禆益尔等即遵谕
　行
　　雍正三年九月初八日顺天府府尹张令璜奏
　耤田迭产瑞谷请撰文立碑奉
上谕据奏耤田迭产瑞榖顺天绅衿耆庶吁请撰文立碑




卷三

　以昭盛徳以示来兹等语耤田嘉谷虽有九穗之瑞但
　今岁畿辅地方被水小民乏食朕方修省之不暇所请
　撰文立碑勒石不必行
　　雍正三年十月二十四日
上谕五城煮赈旧例自十月初一日起至次年三月二十
　日止每城每日发米二石柴薪银一两今岁直隶各州
　县截留漕米二十三万石仍复运送通仓米十万石令
　散赈平粜但恐各处来京就食之民尚多每城日给米
　二石或不敷用着每日各増米二石柴薪银亦倍之各
　该巡城御史亲率司坊官散给都察院堂官不时稽查
　务使穷民得沾实惠以副朕爱养轸恤之至意
　　雍正三年十一月初一日
谕大学士等今年直隶州县被水小民乏食朕轸念殷切
　除截留漕米发给常平仓榖外又将通仓米六成以上
　者着托时陈守创亲交余甸蔡起俊运赴天津分散赈
　粜于被水之州县今朕访得所发之米朽烂不堪现有




卷三

米様二种在此尔等共看其髙者不过三四成低者全
属灰土朕轸恤灾黎宵旰忧劳无时或释乃托时等全
不仰体朕心将此无用之米运给各处有名无实小民
何所资藉托时陈守创等皆由小臣拔至卿贰不知感
激朕恩为朕爱养百姓殊为可恶此次姑从寛免容其
改过自新嗣后若再不实心办事定严加治罪此已运
成色米十万石着赏给各处穷民再另发六成以上米
十万石令托时陈守创余甸蔡起俊自备脚价运往天
津再今岁秋季所发官俸兵粮米色俱不好嗣后若再
如此亦必从重治罪康熙五十五年曽发通仓米五万
石分贮各州县备用歴年已久闻俱陈腐甚为有司之
累着从寛豁免莽鹄立奏称直按察司浦文焯修仓
推诿朕曽询问蔡珽据奏现有赈济事务留浦文焯料
理今赈济已有头绪浦文焯着解任修仓若办理得好
朕尚有任用之处倘仍前怠忽必加重处
　雍正三年十一月初五日




卷三

上谕满州兵丁于技勇武艺俱已精练惟向来未习水师
　今欲于天津地方设立水师营分拨八旗满洲前往驻
　防操演似属有益其应于何处驻札设立几营派兵若
　干用船若干并如何制造船只如何演习兵丁之处可
　会同拉锡朱轼张廷玉蒋廷锡详议具奏
　　雍正三年十二月十九日
谕巡视五城御史今年天气寒冷闻外间无屋居止之穷
　民竟有受冻伤损者朕心深为悯恻朕思居民中岂无
　恺悌好善之人但因虑及稽查牵累不敢轻易收留此
　亦人情之常尔等可留心照看使寒夜不致露处若有
　好义之人容其栖息者不必禁阻至明春二月和暖便
　可无虑尔等巡城之职固在禁民为非亦当恤穷救困
　嗣后倘有冻毙之人经朕访闻尔等不得辞其责
　　雍正三年十二月十九日
上谕今年天气甚冷京城多有穷民彰义门安定门外向
　有养济院此二处着将变色米赏给一百石煮粥赈济




卷三

　传谕仓场侍郎将米様呈验然后赏给
　　雍正三年十二月二十三日
上谕直隶地方向来旱涝无备皆因水患未除水利未兴
　所致朕宵旰轸念莫释于懐特命怡亲王及大学士朱
　轼前往查勘今据查明绘图陈奏所议甚为明晰且于
　一月之内冲寒往返而能歴勘周详区画悉当以从来
　未有之工程照此措置似乎可收实效具见为国计民
　生尽心经画甚属可嘉着九卿速议具奏至于工程应
　用人员若交与九卿拣选恐有掣肘即令怡亲王及朱
　轼拣选请旨其从前差往修城修堤之员俱着于水利
　工程处一同办理




　　畿辅通志卷三






卷

卷四

　钦定四库全书
　　畿辅通志卷四
诏谕
皇上谕旨
　　雍正四年正月初三日
上谕发通仓足五成米十万石运至天津照前交与天津
　道通永道为七十五州县加赈一月之用
　　雍正四年正月二十九日
上谕直隶地方去岁雨水过多损伤禾稼小民失业朕深
　悯之已令五城煮粥赈济以惠穷民又恐人多米少复
　谕都察院仓场于五城各加米石赈济但念东直西直
　安定右安广宁五门向来未设饭厂今恐就食者多未
　免稍有不足且路途遥逺者难以赶赴用是再沛恩膏
　着于五城饭厂每日每城赈米六石外加米二石再于
　东直等门添设饭厂五处每日每厂给米二石着都察
　院派满汉御史五员专管办理其需用人员着都察院




卷四

　顺天府酌量派出并着堂官不时稽查务使穷民均沾
　实惠以三月二十日为止都察院顺天府即遵谕行
　　雍正四年二月初七日
上谕去年近京地方雨水稍多收成歉薄穷民乏食朕心
　轸念蠲免钱粮发通仓米粮四五十万石交与钦差及
　地方官遍行赈济又念失业之民觅食来京者多故于
　五城饭厂两次加添米石又于五门増设饭厂五处俾
　穷民得以养给但目前虽逐日散赈究非长策春气渐
　暖正宜播种此等穷民不得早还故土必致有悞春耕
　应如何设法资送或由陆路或由水路俾得各回原籍
　复其本业大学士会同都统拉锡步军统领阿齐图并
　都察院堂官及五城御史详议具奏
　　雍正四年二月十一日
上谕直隶属近京地方去岁被水歉收朕心轸念已迭沛恩
　膏毋使失所其觅食来京者又复増给米石添设饭厂
　俾穷民得以养给近因东作方兴正令大臣等酌议设




卷四

　法资送贫民回籍不使有悞春耕乃畿辅觅食之民前
　来京师者日众是必传闻京师加恩赈济是以无知愚
　民希冀非分之望反舍其耕种之本业则大负朕绥辑
　穷黎之盛心矣况本地既已散赈若实系穷民则已入
　本县册籍何以又逺赴京师其中不无假冒可即传谕
　顺天府大兴宛平二县及近京地方文武官员将续来
　之民晓谕拦阻目今春气和暖其有田可耕者则当乘
　时播种其无田可耕者则各处皆有工程或修堤岸或
　开水利正需人力以兴土功伊等回籍就近佣工度日
　不致离枼乡井转徙外方实为谋生善策可严切谕令
　伊等知之并将此行文直隶总督
　　雍正四年二月十三日
上谕据直隶总督蔡珽奏称从前将通仓之米运至保定
　粜卖以济民食今已粜完顷值青黄不接之时民间籴
　米艰难恳请再赐给发等语着即行文仓场侍郎将七
　成以上之米速发二万五千石照前运至天津交与蔡




卷四

　珽运往保定
　　雍正四年二月十五日
谕户部去秋北方多雨直隶所属七十四州县被水歉收
　朕心深为轸恤迭沛恩泽加惠穷黎已将七十四州县
　被灾田亩之钱粮照例蠲免其余应征额赋又复停征
　在案朕思一省之中既有七十余州县收成歉薄则必
　有向邻封隔县谋生觅食之人当此青黄不接之时闾
　阎岂能充裕若仍照旧征收钱粮民力输将未免竭蹷
　用是特颁谕旨施恩于常格之外将雍正四年通省应
　征额赋一体停其征收俾民力寛舒各得用功于南亩
　以副朕勤恤民隐之至意尔部即遵谕行
　　雍正四年三月十二日
上谕去岁畿南被水深轸朕怀虽截漕发粟赈粜频施然
　犹恐小民甫经灾沴之后无力供输是以又特降谕旨
　将雍正四年钱粮通省俱令缓征夫今年钱粮尚且缓
　征则从前未完之项岂有转行急征之理今闻地方官




卷四

　竟有仍追比前欠者漠视民瘼莫此为甚深负朕忧念
　斯民之至意着传旨直隶总督速饬各地方官凡一切
　旧欠钱粮一槩缓征其所有兵饷工料各项需用之处
　俱动藩库银两拨给不得短少扣克如地方官仍有私
　征等弊一经查出定行从重治罪
　　雍正四年四月十四日
谕九卿怡亲王陈奏畿辅西南水利情形并绘图进呈朕
　披览甚为明晰着交与九卿会议具奏怡亲王等于去
　冬今春奉命查勘水利情形前后往返三月余而于直
　隶地方东西南三面数千里之广俱身歴其地不惮烦
　劳凡巨川细流莫不穷源竟委相度周详且因地制宜
　凖今酌古曲尽筹划以期有益于民生公忠为国实心
　办理甚属可嘉何国宗等同事多人前往查看运河将
　及半年之久所清不过数河而小丹河一节何国宗与
　田文镜各持意见彼此参差不肯虚心商酌以济公事
　今又仍持两议争论具奏较之怡亲王何如众人自有




卷四

　公论也
　　雍正四年四月十八日
上谕去岁畿南被水朕轸念民生除截漕赈济种种加恩
　外又特命怡亲王等亲身前往查勘地理情形以除水
　患以兴水利今一切工程事务虽有分发効力人员但
　地非素经人非素辖恐有呼应不灵之处必得本处地
　方官公同实心恊办始克有济且事权必欲専一方可
　奏功凡直隶地方文武官于水利事务务须与分发効
　力人员秉公和衷协助如有漠视推诿及阻挠者俱着
　怡亲王题叅有实力奉公者亦着怡亲王保题
　　雍正四年五月十二日
上谕五月设立米厂俱在城外所有城内僻巷老弱穷民
　籴买甚难着该城御史在城内添设米厂几处以便穷
　民籴买
　　雍正四年五月二十九日
上谕闻京城近日米价腾贵虽因天气连阴然一时骤长




卷四

　　恐有奸人囤积射利借此扰乱情弊着都察院转饬五
　　城晓谕各行户不得过髙价值勒索小民倘有囤积遏
　　粜不遵劝谕者该城御史密行访察从重治罪将京仓
　　好米发五万石分给五城每城领米一万石照例立厂
　　委员平粜其价值着九卿定议具奏此所粜米石俟市
　　价平减即行停止其存剩之米即存贮该城将来若市
　　价一贵即将此米平籴以济穷民若此米用完仍需平
　　粜着都察院再行奏请
　　　雍正四年六月初一日
　谕大学士九卿翰詹科道朕自即位以来思念
皇考付托之重惟恐天下之人有一夫一妇不获其所自朝
　　至夜殚心竭虑晷刻靡宁无非欲休养民生澄清吏治
　　使中外永享升平之福以仰慰我
