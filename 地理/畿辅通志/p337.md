<!-- { "loadSidebar": true } -->
　　　守节以 终旌表　
　王相妻郭氏子妇韩氏　广平府人年二十四夫亡抚 前室子成立娶媳韩氏年十　
　　　七亦寡姑妇同志苦节 有司以事闻旌其双节　
　王谅妻史氏　广平府人年十九夫亡抚 遗腹子成立至八十四卒　
　王尚古妻聂氏　广平府人年十九夫亡兄嫂欲嫁之 氏不从之墓所自缢家人觉急趋救　
　　　之得免守 节以终身　
　牛科妻张氏　　　　张以攀妻冯氏
　张起龙妻髙氏　　　田九龄妻贾氏
　王镐妻赵氏　　　　赵贶妻毛氏
　田学书妻焦氏　　　金世禄妻郭氏
　王任妻朱氏　俱广平府人夫亡 抚孤守节旌表　
　赵炯妻殷氏　广平府人年十六夫亡生子未周岁抚 养成立生一孙而子亦亡继抚孤孙甘　
　　　贫守 节　
　何讲妻许氏　广平府人年二十夫亡事姑尽孝姑患 乳疮年余许朝夕口吮之姑得愈课子　



　　　守节四 十年卒　
　刘尚明妻赵氏　广平府人夫亡守节家贫子幼邻人 馈之食却不受有司式庐建坊月给　
　　　钱米寿 七十卒　
　刘孟池妻王氏　广平府人永府长史王三畏女年 十九夫亡守节五十余年旌表　
　张世纪妻柴氏　广平府人庠生柴栻女年十八夫亡 子幼氏囓指出血誓与孀姑同生死　
　　　年九十 一岁卒　
　郝近凤妻梁氏　广平府人年二十一夫亡矢 志守节年九十七卒旌表　
　田承志妻贾氏　广平府人庠生贾一仁女年 十九夫亡守节六十余年　
　王门三节妇　广平府人王臣妻张氏夫亡守节抚孤 厯四十余年子允武长史娶赵氏允武　
　　　卒赵事孀姑以孝闻孙对扬娶胡氏 对卒胡孀居课子称一门三节　
　王节妻马氏　广平府人侍郎显孙女年二 十二夫亡矢志守节终身　
　吉仲和妻弓氏　　　王登妻赵氏
　何柄妻王氏　　　　何让妻贾氏
　梁可则妻刘氏　　　柴基妻魏氏
　张民服妻髙氏　　　陈喜妻王氏
　于鋭妻刘氏　　　　赵一信妻李氏

　武秋妻李氏　　　　卢尚宾妻郝氏
　梁希统妻孟氏　　　马进妻冯氏
　王懐妻赵氏　俱广平府人夫 亡守节旌表　
　李枝妻马氏　广平府人侍郎显孙女年十 九夫亡矢志守节至七十卒　
　张瀛妻宋氏　广平府人夫亡子幼治家有法后 子孙四世同居皆守其规范也　
　乔隆妻吴氏　广平府人年二十二夫亡无子抚幼 叔及孤侄至成立年八十卒旌表　
　张宪妻何氏　广平府人年二十夫亡 守节至八十三卒旌表　
　袁希梧妻乔氏　广平府人年二十六夫亡抚孤 守节长孙魁成进士诏旌表　
　徐昭妻蔡氏　广平府人夫亡无子守节至八十二 岁犹裹土筑坟朝夕哭奠邑人称之　
　郭维城妻乔氏　广平府人敎授乔公女年十 八夫亡苦节厯五十余年　
　蔡应龙妻张氏子妇李氏　广平府人年二十七夫亡 守节抚孤子沆成立娶媳　
　　　李氏年二十一沆卒遗孤 六岁与姑同守节终身　
　李还妻萧氏　广平府人年十八夫亡遗腹生子殡夫 于室凡十三年朝夕抱孤哭奠守节以　
　　　终旌 表　
　戚敬妻王氏　广平府人年十九夫亡遗腹生 子誓死守节年八十余卒旌表　
　史軏妻王氏　　　　姬瓒妻马氏



　林景昌继妻万氏　　王佐妻杜氏
　王明妻王氏　　　　马鸣时妻李氏
　张继新妻秦氏　　　董闻道妻单氏
　郑守徳妻宁氏　　　郑法妻程氏
　阴宗文妻刘氏　　　郑重妻陈氏
　姬宗文妻冯氏　俱广平府人夫 亡守节旌表　
　贾瑄继妻李氏　广平府人抚前室子若已出年二十 二夫亡遗腹生一子抚之俱成立守　
　　　节四十 余年卒　
　王卿妻刘氏刘氏　广平府人系姊妹妹生子甫六月 夫亡时姊年二十九妹年二十二　
　　　同心守节三 十余年卒　
　王希皋妻郝氏　广平府人年二十四夫亡守 节纺绩奉姑抚子维宁成名　
　孙荷妻贾氏　广平府人年二十九夫亡抚孤侄 成立守节终身有司旌表其门　
　申凤楼妻于氏　广平府人年十九夫亡守节养姑 姑殁氏裹土成坟年七十三卒　
　陈巩女　广平府人许字王养威威早卒年十五闻 讣不食数日死父母哀其志遂合葬焉　
　郝经妻谭氏　广平府人年二十四夫 亡守节至九十卒旌表　
　李宗义妻杨氏　　　张尔维妻宋氏

　李宗智妻温氏　　　郝应干妻张氏
　王曦妻白氏　　　　王子卿妻刘氏
　李文凤妻王氏　　　王钦妻马氏
　陈得礼妻赵氏　　　赵来儒妻董氏
　赵千里妻胡氏　　　张学孔妻王氏
　王邦妻张氏　　　　贺得时妻贾氏
　王涛妻李氏　俱广平府人夫 亡守节旌表　
　李鸾女清儿　广平府人许字彭大义及筓大义疾笃 合卺以厌之甫七日而大义殁女自缢　
　　　以殉事闻建坊旌表御制一聮书于坊上 云一时志节髙千古百倍光辉耀万年　
　郭荣女金玉　广平府人正徳中年十四 值流贼乱不辱骂贼死之　
　武镇女香儿　广平府人年十六正徳中 值流贼乱不屈为贼所杀　
　张滕妻赵氏　广平府人年二十八夫亡遗二子俱幼 奉孀姑苦守终身后其孙国彦疏闻旌　
　　　表 　
　史盛妻王氏　广平府人正徳间为流贼 所执欲污之骂不从被杀　
　李宜女小白　广平府曲州人年十七正徳中流贼乱 同众妇逃匿丛棘中贼逼之上马小白　
　　　大骂不从贼怒支解之时督军雷御史给 棺收葬事闻筑坟树碑建祠肖像以祀焉　



　王山妻常氏　广平府成安人年未二十正徳中流贼 乱义不受辱厉声骂贼遂投井死事闻　
　　　旌 表　
　翟昭妻侯氏　广平府人年十七夫亡父母欲 夺之氏断发明志守节终身　
　张文秀妻胡氏　广平府人夫亡求自尽未果人以家 贫子弱讽之改适氏断发毁面守节　
　　　终身事 闻旌表　
　王氏女　广平府人年甫十一与姊同事女红姊年渐 长颇肆色笑女以厉言禁止不聴女愧愤遂　
　　　投府学井中死有 司表其泉曰清烈　
　马斗妻王氏　　　　李克民妻焦氏
　张世禄妻李氏　　　张馨继妻崔氏
　郭宾妻张氏　　　　孙珣妻薛氏
　龎之屏妻尹氏　　　沙宗岩妻郭氏
　于敏妻聂氏　　　　胡一仕妻王氏
　张深妻王氏　　　　张次璧妻赵氏
　卢机妻张氏　　　　秦赞元妻霍氏
　张璠妻陈氏　　　　张五采妻史氏
　郑升妻齐氏　　　　王化蛟妻张氏

　顾鸿妻周氏　俱广平府人夫亡 抚孤守节旌表　
　李希颜妻王氏　广平府人年十七夫亡自缢 柩前以殉有司勒石旌表　
　王广妻武氏　广平府人年十九夫亡 缢死柩侧事闻旌表　
　申成妻李氏　广平府人巡抚佐生母成亡时佐方在 襁褓李事姑训子苦节厯四十年封太　
　　　孺人赠淑 人旌表　
　张俊妻巩氏　广平府人正徳中流贼欲 污之大骂不辱被杀旌表　
　宋氏女　广平府人年十六正徳 中遇流贼不辱被杀　
　张吉妻田氏　广平府人娶五月夫被贼害田抚遗腹 子矢节不嫁媒有劝之改适者氏啮左　
　　　股肉自啖曰妇有二心 有如此肉守节终身　
　李从规妻韩氏　广平府人适从规五月而 夫亡是夕自缢以殉旌表　
　尹诏妻李氏　广平府人年二十二夫亡遗腹生子方 周家贫无依亲戚劝之再适氏泣曰吾　
　　　忍令吾儿呼他人为父耶遂 断发自矢守节五十余年卒　
　张杰妻刘氏　广平府人年十六归杰家贫亲老多病 氏纺绩为业以供菽水未几翁姑与夫　
　　　相继而殁氏守节抚孤行乞以度朝夕后子 长乃典身养母葬三柩时人称一门节孝　
　胡养蒙妻段氏　　　申吉妻李氏
　张逵妻王氏　　　　张玠妻赵氏



　戴鸾妻王氏　　　　杜廷锡妻李氏
　邱宦妻潘氏　　　　赵时妻武氏
　张絅妻黄氏　　　　邱应召妻楚氏
　王天麒妻许氏　俱广平府人夫 亡守节旌表　
　冀有奋妻石氏　广平府人夫亡矢志守节闻有密为 纳聘者即谒墓号哭自缢死事闻旌　
　　　表 　
　杨守敖妻刘氏　广平府人夫亡痛 哭七日自缢死　
　和大金妻张氏　广平府人夫亡抚孤事亲竭 力尽礼以苦节终身旌表　
　杜廓妻申氏　广平府人知州汝亮继母归廓三载而 廓卒遗子女三人氏抚爱如已出守节　
　　　以终旌其闾 曰贞妇慈母　
　李之彦妻孟氏　广平府人夫亡无子求立嗣不得讼 于官官复曲法阻之孟抚棺大恸自　
　　　刎死事 闻旌表　
　赵仲智妻刘氏　广平府人夫亡姑老氏矢志守节代 夫事亲及姑死氏竭力营葬事毕乃　
　　　以家业付家人云吾今而后 得从夫地下矣遂不食而死　
　谢守已妻崔氏　广平府人年二十一夫亡矢志殉夫 哀毁不食家人劝之不聴越三日遂　
　　　自缢 柩前　

　王昌妻韩氏　广平府人于归二年夫亡遗腹生子尽 心抚育以纺绩存活敎子成立苦节四　
　　　十年 卒　
　孙沈妻史氏　广平府人年十九夫亡抚 遗腹子成立守节终身　
　王时进妻栾氏　广平府人年十七归时进事舅姑至 孝翁姑殁丧祭如礼未几夫病垂死　
　　　嘱氏曰我死善事后人氏泣曰妾终不含耻以事 他人也及时进死矢志守节四十余年如一日寿　
　　　五十七 岁卒　
　赵时学妻仲氏　广平府人年二十五夫亡其母劝之 他适不从苦节五十年抚孤成立寿　
　　　七十余 岁卒　
　王钦恩母司氏妻高氏　广平府人钦恩卒髙守节奉 姑以孝着厯四十余年孀姑　
　　　司氏先以节称人 号一门双节云　
　台美中女　广平府人兵燹被执贼欲污之女大声骂 贼义不受辱急投井死及乱平家人收其　
　　　尸面色 如生　
　杨承明妻魏氏　广平府人年十九归承明生子方周 岁遭兵变被执贼欲携之行氏不从　
　　　贼以刃胁之曰从则生否则死氏掠鬓整衣受刃 贼不忍杀乃夺其稚子投之火中氏终不屈贼知　
　　　志不可夺射杀之 尸僵立三日不仆　
　李成龙妻马氏　　　王一相妻韩氏



　杨应麒妻段氏　　　张维徳妻赵氏
　李庭蕙妻王氏　　　李庭芝妻吕氏
　李庭妻张氏　　　王曦妻白氏
　房宇妻阎氏　　　　郑有能妻李氏
　贾环妻王氏　　　　王俨若妻马氏
　龙三才妻李氏　　　袁鉴妻张氏
　李文焕妻秦氏　俱广平府人夫 亡守节旌表　
　吴守节妻宫氏　广平府人年十九归守节家贫氏纺 绩以供朝夕不二年守节亡遗孤周　
　　　岁家益零落父母欲夺其志氏不从食糠粃以延 生及子成立氏曰今而后可以从吾夫地下矣遂　
　　　缢 死　
　马天祥妻于氏　广平府人年十九夫亡事姑 以孝训子成立守节终身　
　翟进登妻萧氏　广平府人夫亡守节年百有五岁犹 自纺纴有司请旌表其门曰人瑞越　
　　　二年 乃卒　
　宋钺妻李氏　广平府人年十九夫亡家人欲 嫁之氏断发自誓年九十余卒　
