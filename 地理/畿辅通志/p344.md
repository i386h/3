<!-- { "loadSidebar": true } -->
　韩天德妻王氏　冀州人崇祯癸未城陷氏抱幼子迯 避贼获而逼之抵死不从母子俱被　
　　　害 　
本朝
　邢镳妻李氏　南宫人年十三归镳顺治己亥镳得暴 疾卒氏年仅十五一恸而絶左右扶救　

　　　之踰夜乃苏絶粒以死殉姑谕解之乃稍就食 然形已骨立积久终以哀悴成疾卒年十有八岁　
　张庚次女　南宫人父进士母冯早世育于祖母娴内 则女诫列女传诸书许字鸿胪杨若柏子　
　　　之玉未娶之玉病死讣至氏涕泣自缢救免请奔 丧守制旦夕哀毁及大祥遂絶粒死年十有九岁　
　髙应梦妻郑氏　南宫人夫亡守节四十余年抚 子文友成立亦以孝闻　旌表　
　李有谦妻苏氏　衡水人夫亡日夜哭泣对夫 灵自缢死康熙九年　旌表　
　宋进诚妻张氏　枣强人为恶少杨四等逼奸不 从勒死康熙五十一年　旌表　
　王修真女五姐　南宫人许字杨贞先未婚贞先即欲 犯之守礼不从被杀康熙五十一年　
　　　旌 表　
　冯之秋女冯根姐　枣强人年十四为同村恶少髙正 全等吓奸不从被杀康熙四十二　
　　　年 旌表　
　滕国风女　武邑人为族恶滕德冲逼奸不 从被杀康熙五十六年　旌表　
　李旺山妻屈氏　衡水人被王明水强奸不从投 河死康熙五十九年　旌表　
　王五妻杨氏　武邑人为龎二逼奸不从 自缢雍正三年　旌表　
　李秉钧妻张氏　衡水人夫亡事姑抚子艰 苦备尝雍正四年　旌表　
　宋延祚妻陈氏　枣强人夫亡守节子幼抚之成 立后中武举雍正五年　旌表　
　齐汝振妻崔氏　新河人夫亡孝养翁姑守节 二十八年雍正六年　旌表　



赵州
　隋
　李士谦妻卢氏　赵郡人女系范阳名族逺适士谦有 妇德士谦终开州叅军所有赙赠一　
　　　无所受谓州之父老曰叅军平生好施今虽没安 可违其志哉于是散粟五百以赈穷乏世多贤之　
　王子春女　名舜赵郡人子春被从兄长忻所害舜时 年七岁与二妹寄食亲戚家俱长亲戚欲　
　　　嫁之不从夜与二妹各持刀踰墙入手杀长忻夫 妇以告父墓因诣县请罪姊妹争为谋首州县不　
　　　能决文帝闻而 嘉叹特原其罪　
　唐
　李畬母　髙邑人畬为监察御史得廪米量之三斛而 嬴问于吏曰御史米不槩也又问车庸有几　
　　　御史不偿也母怒敕归余米并偿其庸因切责畬 畬乃劾仓官自言状诸御史闻之皆有惭色焉　
　宋
　宋绶母杨氏　平棘人父杨徽之无子藏书万卷故杨 氏亦知书适宋皋直集贤院生子绶及　
　　　皋卒每躬亲教绶多有规戒以故绶 博通经史百家文章为一时所尚　
　元
　贾谅妻滑氏　栢乡人谅卒子廷瑞尚幼滑事舅姑尽 孝谨家甚贫抽丝绩纑不避劳事时采　
　　　掇于野以自给遣其子从师告之曰汝父尝为我 言意竒汝也不幸不克逮汝父之训今我为汝母　

　　　顾不能使汝成人何面目见汝父于地下耶廷瑞 奋励于学仕至度攴滑治家严谨不妄笑语廷瑞　
　　　侍左右伺颜色然后敢言戒之曰吾不能知国事 无过如家事惟谨而已诏旌其门曰贞节之门　
　孙仲祥妻荆氏　髙邑人仲祥世右卫娶荆生子守 信甫一岁仲祥逺戍卒于军荆督励　
　　　守信动以义方嫠居三十余年 节操始终如一事闻诏旌其门　
　王玊妻某氏　宁晋人玉金末归元署为左帅府监军 时金将武仙降元复叛玊从史天泽攻　
　　　武仙仙遣人赍诰命诱王玉妻妻拒曰岂可使夫 懐二心于国家耶武仙怒围之数匝杀其子宁寿　
　张宪妻刘氏　宁晋人宪拜汝宁管民长官早逝刘氏 遂缷容饰素笄缟衣以终其身事闻旌　
　　　其门曰 贞妇云　
　明
　王祥妻乔氏　临城人年少夫亡子幼守节 事姑以孝称成化四年旌表　
　王庆妻李氏　临城人年十九夫亡子方三 岁坚志守节成化四年旌表　
　蒋钺女　临城人年十六父官训导归里正德六年流 贼肆行抢掳入临城掠钺资畜尽絶继至者　
　　　无得复刼钺索其财无以应举刃欲下女见父母 危急即出泣言愿代亲死贼释钺欲污之坚拒不　
　　　从遂被害事闻旌表给银殡葬 仍树贞烈碑于县之旌善亭　
　赵学书妻刘氏　临城人嘉靖癸丑冦变执其姑氏冐 死徃救冦舍其姑而执氏欲逼之不　
　　　从赴 火死　



　张珝妻孙氏　　　　范士髦妻张氏
　张自完妻李氏　　　张来凤妻刘氏
　张起凤妻霍氏　　　张附凤妻章氏
　王宗孟妻张氏　　　李某妻王氏
　赵显祚妻冯氏　　　张载煜妻孙氏
　孙昌图妻王氏　　　白三乐妻段氏
　商良谋妻赵氏　　　商名辉妻李氏
　王汾妻张氏　　　　王瀚妻毕氏
　王运昌妻李氏　　　王文杰妻李氏
　孙昌国妻李氏　　　汪源浺妻王氏
　张尔琦妻王氏　　　张逢吉妻赵氏
　王衮妻赵氏　　　　李元沆妻武氏
　白琛妻马氏　　　　白佩妻田氏女二姐
　张明弼女二姐　　　曹复新女大姐
　张相女义姐　俱宁晋人冦乱殉 义不屈死旌表　
　髙泰妻孙氏　　　　李苗妻周氏

　孙缵妻王氏　　　　王家干妻髙氏
　张镐妻樊氏　俱宁晋人夫亡 守节终身旌表　
　刘六指妻马氏　宁晋人年十七归刘雅执妇道一日 归宁道遇屠人李雄马四欲犯之不　
　　　从杀而投尸田中田主识之与乡老奔告邑令令 验毕即抵六指家六指未知妻死见令猝至仓皇　
　　　失措又壁上故有割鸡血令见之遂疑六指杀 妻严鞫诬服死狱中岁余二屠者饮酒市中忽跃　
　　　起狂呼曰杀人贼在此宜速捕 市人大惊缚送之官事乃白　
　白璋妻杨氏　柏乡人年二十五夫亡 抚尸恸哭自缢于柩旁　
　白勤妻李氏　柏乡人年十六有邑胥赵权伺而逼之 氏峻拒不从自经死巡按御史吴履中　
　　　置权于法复 为表其事　
　孙昌榖妻张氏　宁晋人夫亡恸哭誓以 身殉及敛阖户自经死　
　冯青选妻曹氏　宁晋人青选殁一子方二岁氏号泣 欲死以子幼故矢志苦节崇祯间贼　
　　　至县境 自经死　
　张聫格女大姐三姐十姐　宁晋人崇祯末流寇刼掠 三女俱年少被执不屈同　
　　　时殉 节死　
　杜氏女　赵州人年及笄冦掠大石桥突入 逼之詈骂不从贼刳其腹而死　
　李氏女　隆平人年及笄未嫁崇祯中为冦 所执女以刀毁其面贼怒杀之　



　张尔翮妻冯氏　隆平人崇祯中城破氏率 女及子妇王氏皆赴井死　
　杨晋妻曹氏暨二女　隆平人崇祯中城 破携二女投井死　
　郝竒遇妻某氏　柏乡人崇祯末闻京城陷奇 遇死节氏瘗夫毕亦饮药死　
本朝
　陈长信妻杨氏　赵州人夫亡纺绩养姑教子梦 俊入泮顺治四年按院　旌表　
　李淮妻傅氏　髙邑人年二十五归于淮适姑疽发于 项医药不治氏吮痈毒复吁天祈以　
　　　身代姑竟获痊后淮官翰林卒于京邸讣 至哀毁泣血即日投缳以殉　封孺人　
　宋国辅妻李氏　髙邑人夫亡姑老子幼纺绩为生 仰事俯育苦辛备极见孙入泮　
　赵大邦妻焦氏　柏乡人邦殁四子俱幼抚之 成立守节四十余年　旌表　
　张邦玠妻王氏　柏乡人夫亡守节 抚子成名　旌表　
　张性朴妻江氏　柏乡人年二十夫亡纺绩 奉亲教子成立　旌表　
　王孝儿妻王氏　柏乡人为村恶魏琮逼奸不从 刺死康熙四十六年　旌表　
　王公弼妻宋氏　隆平人邻人陈亮窥其夫晨出入室 图奸氏持刀砍之反被杀死康熙四　
　　　十八年 　旌表　
　李志妻冯氏　柏乡人年二十八夫亡事垂白翁姑抚 六龄幼子孝慈兼至辛苦备尝雍正六　
　　　年 旌表　

　杨赵璧妻魏氏　赵州人年十八夫亡纺绩以 养继姑雍正七年　旌表　
　杨发坦妻阎氏　赵州人夫亡守节继侄为嗣抚之成 立后子媳俱亡复抚养幼孙成立雍　
　　　正七年 　旌表　
　兰亭森妻张氏　赵州人年二十八夫亡事翁以孝及 殁丧如礼抚犹子兰清成立后中　
　　　武举守节歴四十年 雍正八年　旌表　
　陈昌兰妻王氏　赵州人夫亡遗腹生子孝事翁姑生 养死竭尽心力抚孤成立雍正八　
　　　年 旌表　
　胡六儿妻张氏　柏乡人邻恶胡喜林窥其夫出潜入 图奸不从忿激投缳而死雍正八年　
　　　旌 表　
　姜守业妻林氏　赵州人年二十七夫亡家贫刻苦度 日抚孤生孙苦节四十四年年七十　
　　　一岁雍正十 年　旌表　
　陈昌兰妻王氏　赵州人年二十二夫亡姑继殁翁娶 后姑氏事之弥敬抚遗腹子成立苦　
　　　节四十一年年六十二 岁雍正四年　旌表　
　张敬祖妻朱氏　赵州人年二十六夫亡仅四月勤纺 织以奉翁姑课子广业入泮守节五　
　　　十四年年登八十歳 雍正十年　旌表　
　王基英妻常氏　赵州人年十五适夫十七夫亡善事 翁姑抚懐抱子成立守节五十八年　



　　　卒年七十四岁雍 正十年　旌表　
　魏泽厚继妻李氏　柏乡人夫亡孝事孀姑夫之婶及 娣得恶疾亲子女不敢近氏为调　
　　　治毫无厌怠抚前女如己女训懐抱子根 读书入泮年六十一岁雍正十年　旌表　
　张文良妻陈氏　宁晋人孝事孀姑饮食必躬进夫病 调治百端夫亡年二十五矢志守贞　
　　　抚孤入泮苦节四十八年年 七十三岁雍正十年　旌表　
　刘于妻李氏　宁晋人年二十六夫亡孝养舅姑抚 侄克家为子训之入泮守节四十二　
　　　年年六十七岁雍 正十年　旌表　
　赵逊妻马氏　宁晋人年二十四夫亡无子抚侄为嗣 事八旬翁躬自扶掖又抚幼叔娶妻成　
　　　立守节四十二年年六十 五岁雍正十年　旌表　
　髙期广妻王氏　赵州人年二十夫亡孝事翁姑生养 死葬竭尽心力抚侄为子教育成立　
　　　守节五十五年雍 正十一年　旌表　
　张之珣妻韩氏　赵州人年二十八夫亡为夫守节 四十九年雍正十一年　旌表　
　年成义妻李氏　赵州人年二十八夫亡守节三 十六年雍正十一年　旌表　
　杨璘妻姚氏　赵州人年十九夫亡抚五月孤成立 守节四十三年雍正十一年　旌表　
　孟卜妻董氏　赵州人年二十八夫亡孝事翁姑存殁 尽礼抚五岁孤子成进士任山东昌邑　
　　　知县守节三十二年卒 雍正十一年　旌表　

　王澐女　新城人许字隆平张肯构未娶肯构病故女 闻讣即闭门自缢家人奔救得苏乃许令归　
　　　夫家守节入门拜翁姑归柩侧不食不语欲以死 成志翁姑劝解许以立嗣以承夫后始就食纺织　
　　　奉亲抚嗣子成立守贞至五 十岁雍正十一年　旌表　
　尚容妻王氏　宁晋人年十九夫亡抚育嗣子苦节 至六十三岁雍正十二年　旌表　
　张儒妻米氏　宁晋人年二十四夫亡翁姑先逝未葬 祖姑继没氏力举四丧咸克尽礼遗孤　
　　　三岁抚之成立守节至五十 九岁雍正十二年　旌表　
深州
　南北朝魏
