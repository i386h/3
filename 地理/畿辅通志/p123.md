<!-- { "loadSidebar": true } -->
　　　银一千七百四十一两九钱五厘六毫米三百
　　　四十五石六斗





　土木堡
　　把总一员
　　　马战兵十二名守兵二十八名每岁俸饷马干
　　　银八百一十一两二钱米一百四十四石
　保安州
　　把总一员
　　　马战兵四名守兵一十六名每岁俸饷马干银
　　　三百八十八两八钱米七十二石
　永寜路　原设参将一员顺治六年裁设守备一员八 年增设都司一员辖周四沟堡四海冶堡靖　
　　　　安堡榆林堡雍正十二年増设 马兵二十四名歩兵三十七名　
　　都司一员
　　守备二员　原设一员雍正十 二年增设一员　
　　千总一员　雍正十二 年增设　
　　把总一员
　　　新旧马战兵六十九名歩兵三十七名守兵一
　　　百七十二名每岁俸饷马干银六千一百五十




　　　二两四钱四厘八毫米七百八十一石二
　　　斗
　周四沟堡
　　守备一员
　　　马战兵一十八名守兵六十八名台兵三十名
　　　每岁俸饷马干银一千九百三十六两三钱五
　　　厘六毫米四百一十七石六斗
　四海冶堡
　　守备一员
　　　马战兵一十六名守兵六十九名台兵二十四
　　　名每岁俸饷马干银一千八百六两七钱五厘
　　　六毫米三百九十二石四斗
　靖安堡　原设守备一员雍 正十年改设都司　
　　都司一员
　　　马战兵一十六名守兵七十名台兵一十二
　　　名每岁俸饷马干银一千七百二十五两二





　　　钱九分三厘六毫米三百五十二石八斗
　榆林堡
　　把总一员
　　　马战兵六名守兵二十五名每岁俸饷马干银
　　　五百六十六两四钱米一百一十一石六
　　　斗
　延庆州
　　把总一员
　　　马战兵四名守兵一十六名每岁俸饷马干银
　　　三百八十八两八钱米七十二石
　　　按直隶于古为燕赵汉为渔阳上谷诸郡地史
　　　称燕赵各带甲数十万而汉时渔阳上谷突骑
　　　为天下闻唐置府兵于诸州在今直隶者二十
　　　有八幽州十四吕平涿城徳闻潞城乐上清
　　　化洪源良乡开福政和停骖柘河良杜咸寜
　　　平州一卢龙妫州二密云白檀蓟州二渔阳




　　　临渠易州九遂城安义修武徳行新安古亭
　　　武遂长乐龙水而幽州置大都督府以统之
　　　开元后府兵渐弱而河朔兵犹雄于诸镇辽
　　　以析津府为南京籍京丁为兵者五十六万
　　　六千而蕃汉戸丁分隶者不与焉宋置河北
　　　厢军其骑军之额自骑射而下十有二歩军
　　　之额自奉化而下二十有六后并改号为崇
　　　胜凡一百一十二指挥而自陶河至泥沽海
　　　口九百里置忠顺军二十六寨其它又有义
　　　勇有强人砦户有强壮有弓箭社皆河北州
　　　县之乡兵也金元以燕都为京师并置武卫
　　　军其兵之在州府者金则河间正定中山大
　　　名四总管府滦州雄州保州冀州沧州邢州
　　　六节度使清州洺州二防御使以掌之元则
　　　河北山东蒙古军都万戸府掌各路总摄
　　　军马之事正定万戸府领所属蒙古汉军





　　　隶于行院明初佥民为军于北平置都指挥
　　　使司大寜置行都指挥使司永乐迁都置在城
　　　三十三卫二所以五军都督府领之罢平北
　　　都司以所属卫所直隶五军都督府而徙大
　　　寜都司于保定又置万全都司于旧宣徳县
　　　后又设蓟州宣府二镇募兵遣将以固边守
　　　以视
本朝于
京师重地禁旅云屯兼设绿旗官军司诘奸禁暴而
　　　三辅扼塞皆设官兵驻防镇戍或同守一城或
　　　分汛备御内外相维轻重相制军容之肃逺
　　　迈前代故附载其畧使后有考焉





卷四十

钦定四库全书
　畿辅通志卷四十
　　关津
　关以阻陆津以通水梯航之所由其大者用以固封
　守通琛贡而懋迁往来亦因以利焉
京畿形胜长城以备边天津以防海闗津莫有大焉
　者琛贡则万国之共球所共辑也懋迁则四方之货
　贝所毕至也旧志以关津桥梁附见于山川毋乃轻
　其所当重者欤尝按圗以稽居庸为九塞之一天下
　之名关也佗若紫荆黄榆龙泉固倒马独石鲇鱼白
　马诸关皆边防要冲而榛子黄花诸镇古北张家
　青山黄崖喜峯大安诸口马兰白羊罗文诸峪松
　棚墙子太平石门诸路皆闗之属也津于北方稍
　稀阔然桑干滹沱滏阳恒卫皆天下名川桥梁则
　津之属也周之末燕筑长城在秦城之前占郡凡
　五而四在





　京畿内易称王公设险以守其国周官掌固凡国都之
　　竟有沟树之固郊亦如之盖郊竟必有闗闗与津
　　恒相依而守政布焉其法特详于
　京畿以为四方之式也雍正三年
皇上新设天津水师以习海战昨岁复令封疆大臣察修
　　边墙增边兵严烽堠然则险要阨塞所在守土诸吏
　　可无知乎用稽
　京畿封内闗津咸着于篇俾有考焉
　　　闗隘
　顺天府
　　天津闗　在宛平县西二百一十五里外通保安州
　　　一百里内至本县沿河口三十里方舆纪要自县
　　　而西至易州涞水县凡十五闗口中间大者曰天
　　　津闗或云天门口亦云大口
　　天桥闗　在宛平县西二百二十里外通宣化府
　　　一百八十里内至本县沿河口四十里又西南




　　有梨园岭口洪水口西龙门口交锅口
　大通闗　在通州东南张家湾之长店州志明永
　　乐中置廵司于此后裁
　居庸闗　在昌平州西北二十四里关门南北相
　　距四十里两山夹峙下有巨涧悬崖峭壁称为
　　絶险淮南子天下九塞居庸其一也汉书地理
　　志上谷郡居庸有关后汉书更始使者入上谷
　　耿况迎之于居庸关水经注居庸关在上谷沮
　　阳城东南六十里絶谷累石崇墉峻壁山岫层深
　　侧道褊狭林障邃险路仅容轨杜氏通典北齐
　　改居庸为纳欵关唐十道志居庸亦名蓟门关
　　新唐书地理志居庸关亦谓之军都关宋程大昌
　　北边备对居庸关大行山最北之第八陉也金史
　　居庸关国名齐喇哈畨元史兵志至大四年增置
　　居庸关屯军防守四十三处立镇隆万户以统
　　之方舆纪要明洪武二年大将军徐逹垒石为





　　城三年置守御千户所永乐二年置卫领千户所
　　五以为京师北面之固明职方圗居庸紫荆倒马
　　为内三关明志居庸关之南重峦叠障吞竒吐秀
　　苍翠可爱为京师八景之一曰居庸叠翠旧志关
　　南口有城周不及十四里有南北二门
本朝初设参将驻守后改都司佥书自城而北凡八里
　　至居庸上关有小城又七里为弹琴峡又七里为
　　青龙桥道东有小堡又三里为八逹岭接延庆州
　　界岭上有城元时以此为居庸北口
　古北口关　在密云县东北百二十里两崖壁立中
　　有路仅通一车下有深涧巨石磊砢凡四十五里
　　为险絶之道亦曰虎北口新唐志燕乐县东北八
　　十五里有东军古北二守捉五代史梁干化三年
　　晋将刘光浚攻刘守光克古北口宋史宣和三年
　　金人败辽兵于古北口金史古北口国言曰纽斡
　　哩元史致和元年托克托穆尔守古北口明边防考自




　　黄花镇而东至古北口凡四十八关口自古北口
　　而西至宣镇龙门所之万松沟凡四百余里旧志
　　古北口有营城周四里有竒雄踞山巅至为险峻
　　明洪武十一年置守御千户所三十年改为密云
　　后卫嘉靖以后设参将驻守
本朝顺治初改为都司康熈年设重镇
　石塘岭关　在密云县北五十里有城周二里有竒
　　旧设参将驻守
本朝改设都司佥书其西北为黄崖口有堡其东为
　　髙家庄又东为石佛冯家峪皆有堡又东为白
　　马关
　白马关　在密云县西北八十里有城设把总戌守
　　其东有陈家峪关又吊马峪关其西为白马正关
　　七塞关皆有堡其西北为西驼口其东北为冯
　　家峪接石塘岭方舆纪要关北七十里有汤河
　　由河而行至石塘岭可二百里山峻水深称为





　　天险
　曹家砦关　在密云县东北百四十里有城周六里
　　有竒明设参将驻此
本朝改设守备方舆纪要城西为新营口外三十五里
　　为青沙岭又北五十四里即小兴州其东即古北
　　口其西南为黑峪关
　黑峪关　在密云县东北百六十里有城设把总戌
　　守其北十四里曰榆树林东南为吉家庄营又东
　　曰大安子岭又东为黄土岭又东少北为红门
　　川又东为三岔口自三岔口折而西南为墙子
　　岭
　墙子岭关　在密云县东北七十里有城周二里有
　　竒旧设参将
本朝改设都司其东为磨刀峪又东为南峪寨皆有
　　堡其东北为大黄崖又稍北为小黄崖亦皆有
　　堡又东北通黑峪关其南即镇罗关




　镇罗关　在密云县东六十里有二城东为新城西
　　为旧城北去墙子岭三十里有把总戌守其南为
　　黄门关又东南为北水峪南水峪鱼子山皆有堡
　　接蓟州之将军关
　岐沟关　在涿州西南三十里唐书天佑十年晋将
　　周徳威攻燕岐沟关下之宋史雍熈三年曹彬米
　　信等与契丹将耶律休哥战于岐沟关方舆纪要
　　关在易州拒马河之北自闗而西至易州六十里
　　由拒马河而东至新城县四十里旧志今为岐
　　沟店市
　益津关　在覇州文献通考永清县唐置益津关后
　　入契丹寰宇记周显徳六年收复三关遂于益津
　　关置覇州
　将军关　在蓟州西北七十里其西南为黄崖关
　黄崖关　在蓟州北四十里其北三十五里曰寻思
　　峪又北十五里为柞儿峪皆有堡其东为车道





　　　　口黄岩峪亦皆有堡又东为寛佃峪关
　　　寛佃峪关　在蓟州东北方舆纪要自黄崖峪以东
　　　　至遵化州之马兰峪凡十口而寛佃峪最为要
　　　　路
　　　黄松峪关　在平谷县东其东为将军石关又北为
　　　　熊儿峪关皆与密云县接界
　　　马兰峪关　在遵化州西北七十里有城在关南十
　　　　里
　　本朝初设副将守此雍正五年以
陵寝重地设总兵官驻兵防护
　　　鲇鱼关　在遵化州西北五十里马兰峪东又东
　　　　为大安口有下营在口南五里
　　　罗文峪关　在遵化州北十八里鲇鱼关东南其东
　　　　即迁安县之龙井关
　　　松亭关　在遵化州北辽史自燕之中京每由松亭
　　　　趋栁河




　沿河口　在宛平县西二百里其东里许有城守备
　　驻此外通怀柔县一百三十里内接王平口九十
　　里其东即昌平州洪镇山口也
　王平口　在宛平县西二百二十里中有百花陀四
　　围皆山中为平川约数十亩地暖而肥杉漆药草
　　俱生焉明弘治中尝筑城于此有廵司
　石港口　在宛平县西一百九十里有廵司又西十
　　里有东龙门口又西即天门闗
