<!-- { "loadSidebar": true } -->
　　荒郊野雾多蓁杞传闻旧有冯唐里秋风骚瑟动行
　　人落日潇然迷故址西山薇蕨东陵昨日繁华眼
　　底花白首为郎何足叹歇鞍试饮赵州茶
　　　登上方山饭兠率院　　　　　　姜宸英

　大房之山中条麓上方开凿尤自古香界中蔵百二
　十神仙窟宅谁能数幽径初从韩姞砦连峯直接大
　安坞两壁交攒天四围一线中豁日卓午乱石峥嵘
　不可过深坑一坠那得取千寻瀑干白自垂万岁枝
　枯緑尚吐仰看蜂台稍寛敞侧寻鸟道转偻伛扪铁
　居然縁壁蜗攀崕不用杞山虎九盘级尽空喘汗百
　丈峯髙难接武中巗结构何岧嶤诸山拱揖势若俯
　画剥风翻五印字法堂雷响六时鼓漫山枫叶自嫣
　然闭户檀栾谁作主拄枝独到兴更悠牵萝双映勇
　可贾已知小汲鬬泉清未觉长斋厌茶苦天寒冻合
　畏久留落日丁丁闻樵斧道人问我来何期须待春
　生徧蘅荰
　　遵化练泉步先大父文康公韵　　宋　至
　我家祖父宦游竒先后接踵来
畿甸潞沙之东古无终五峯岝峉当北面有泉活活傍
　城隈红霞射水水如茜文康旧迹余双亭翳以苍松



　何葱蒨小子从观及暮春波光一望惊江练芦荻风
　生客袂凉木鱼粥鼓闻禅院僧言是地盘乌龙蒲池
　涓涓未足善当年诗版已无存残碑犹勒中丞宴微
　云澹沲起遥汀沙鸟迎人时一啭女墙髙处纷野花
　回飙吹落还片片人生只此是幽栖鹿鹿徒使青山
　贱吾欲掉头谢尘寰布袜棕鞵从兹遍好懐应亦览
　清流五岳游踪岂待饯
　　李成姐郝嗣甲合婚纪事　　　　钱陈羣
　　　　乾隆三年七月事也是年冬 羣复视学于此乃为此诗　
　祁州李氏女最良行年十六铁裲裆许字扵郝年正
　当当秋遗委连冈厥父母往服田功邻家有妇氏
　不详邀女火伴来隔墙韈材花様罗满筐曰为我制
　徳难量行致馎饦充女肠须有人入女房感女之
　帨女怒张大呌里中泣喤喤里中来救得不伤罪人
　欲逃无遁蔵用绳二丈缚路旁当官数月案未明郝
　家小子何忽荒上白太守走皇皇守曰汝妇女之良

　遍召里人得其情邻妇服状置诸桁恶少笞决狱乃
　成祁州李氏女最良下担观者聚里端太守曰今月
　日臧两姓婚媾得久长遗以广汉黄竹箱乐府小部
　杂后堂牛车拥还其乡两姓感激涕泗雱政平自
　见和气翔他年添丁户穰穰倪父所生慎莫忘子衿
　无礼恶既彰羣愧司教疎表坊书用识哉讨彼狂



钦定四库全书
　畿辅通志卷一百十九
　　诗　五言律
　唐
　　送临津房少府　　　　　　　　杨　烱
　岐路三秋别江津万里长烟霞驻征葢弦管促飞觞
　阶树含斜日池风泛早凉赠言未终竟流涕急沾裳
　　送郑少府入辽共赋侠客远从戎　骆宾王
　邉烽警榆塞侠客度桑干栁叶开银镝桃花照玉鞍
　满月临弓影连星入剑端不学燕丹客空歌易水寒
　　送崔融东征　　　　　　　　　陈子昻
　金天方肃杀白露始专征王师非乐战之子慎佳兵
　海气侵南部邉风扫北平莫卖卢龙塞归邀麟阁名
　　秋夜宴临津郑明府宅　　　　　杜审言
　行止皆无地招寻独有君酒中堪累月身外即浮云
　霜白宵钟彻风清晓漏闻坐携余兴徃犹似未离羣



　异乡寥落处杯酒喜逄君共对秋宵月谁吟日暮云
　竹深云影度川静鴈声闻且尽樽前乐明朝又索羣
　　送崔融东征　　　　　　　　　杜审言
　君王行出将书记远从征祖帐连河阙军麾动洛城
　旌旗朝朔气笳吹夜邉声坐觉烟尘扫秋风古北平
　　乐城白鹤寺　　　　　　　　　沈佺期
　碧海开龙藏青云起鴈堂潮声迎法鼓雨气湿天香
　树接前山暗溪承瀑布凉无言颂居远清浄空天王
　　别冯判官　　　　　　　　　　高　适
　碣石辽西地渔阳蓟北天闗山唯一道雨雪尽三邉
　才子方为客将军正渇贤遥知幕府下书记日翩翩
　　奉使入居庸　　　　　　　　　高　适
　匹马行将夕征途去转难不知邉地别秪讶客衣单
　溪冷泉声苦山空木叶干莫言闗塞极雨雪尚漫漫
　　自蓟北归　　　　　　　　　　高　适
　驱马蓟门北北风邉马哀苍茫远山口豁逹胡天开

　五将已深入前车止半回谁怜不得意长铗独归来
　　送乐城张子容　　　　　　　　孟浩然
　夕曛山照灭送客出柴门惆怅野中别殷勤醉后言
　茂林予偃息乔木尔飞翻无使谷风诮湏令友道存
　　赠临洺县令皓弟　　　　　　　李　白
　陶令去彭泽茫然太古心大音自成曲但奏无琴
　钓水路非远连鳌意何深终期龙伯国与尔相招寻
　　暮过山邨　　　　　　　　　　贾　岛
　数里闻寒水山家少四邻怪禽啼旷野落日恐行人
　初月未终夕邉烽不过秦萧条桑拓外烟火渐相亲
　　暮过本巗寺　　　　　　　　　贾　岛
　巗岫耸寒色精庐向此分流星透踈木走月逆行云
　絶顶人来少高松鹤不羣一僧年八十世事未曽闻
　　蓟北旅思　　　　　　　　　　张　籍
　日日望乡国空歌白苎词长因送人处忆得别家时
　失意还独语多愁秪自知客亭门外栁折尽向南枝



　　蓟北春愁　　　　　　　　　　张　籍
　渺水云外别来音信稀因逄过江使却寄在家衣
　问路更愁远逄人空说归今朝蓟城北又见塞鸿飞
　　经废宝庆寺　　　　　　　　　司空
　黄叶前朝寺无僧寒殿开池晴出曝松瞑鹤飞回
　古砌碑横草阴廊画杂苔禅宫亦销歇尘世转堪哀
　　安州道中经浐水有懐　　　　　刘长卿
　征途逄浐水忽似到秦川借问朝天处犹落日邉
　映沙晴漾漾出磵夜溅溅欲寄西归恨微波不可传
　　过贾岛故居　　　　　　　　　姚　合
　杳杳黄泉下嗟君向此行有名传后世无子过今生
　新墓松三尺空阶月二更从今旧诗卷人觅写应争
　　清河与赵氏昆季燕集　　　　　李商隠
　胜概殊江右佳名逼渭川虹收青嶂雨鸟没夕阳天
　客鬓行如此沧江坐然此中真得地漂荡钓鱼船
　　过贾岛墓　　　　　　　　　　李　洞

　一第人皆得先生岂不销位卑终蜀士诗絶占唐朝
　旅新坟小魂归故国遥我来因奠酒立石用为标
　　哭贾岛　　　　　　　　　　　李　苹
　秦楼吹昔夜南望只悲君一宦终遐徼千山隔旅坟
　恨声流蜀魄清梦入湘云无限风骚句时来日不闻
　　晩泊无棣沟　　　　　　　　　刘长卿
　无棣何年邑长城作楚闗河通星宿海云近马容山
　僧寺白云外人家緑渚间晩来潮正满处处落还
　　送吕郎中赴沧州　　　　　　　僧无可
　出守沧州去西风送斾旌路遥经郡地尽到孤城
　拜庙千山緑登楼遍海清何人共东望日向积涛生
　　栢岩寺　　　　　　　　　　　栢岩禅师
　野寺絶依念空山会遍行老来披衲重病起读经生
　乞食嫌村逺寻溪爱路平多年栢岩住不记栢岩名
　宋
　　送李阁使知冀州　　　　　　　梅尧臣



　騕褭黄金络春风北渡河将军守汉法壮士发燕歌
　緑水塘蒲短晴天塞鴈多家声复年少矍铄笑亷颇
　　送聂之美任鸡泽令　　　　　　司马光
　赵魏髙气侠到今风俗然推埋吏难禁撃断世称贤
　明府宜更瑟罢民庶息肩无如茧丝者急敛纵敲鞭
　　将次洺州憩漳上　　　　　　　王安石
　漠漠春风里茸茸緑未齐平田鸦散啄深树马迎嘶
　地入河流曲天随日去低高城已在眼聊复解轻赍
　　桃花山　　　　　　　　　　　赵师秀
　旧有桃花树桃花寺故云石幽秋鹭上滩逺夜僧闻
　汲水连黄叶登高白云烧丹勾漏令无处不逄君
　　哭文山　　　　　　　　　　　谢　翱
　总戎临北粤花鸟瘴江村落日失沧海寒风上蓟门
　雨青余化血林黑见归魂欲哭山阳笛邻人亦不存
　金
　　过居庸闗　　　　　　　　　　郦　掖

　奔峭从天拆悬流赴壑清路回穿石细崖裂与藤争
　花已从南发人今又北行节旄都落尽奔走愧生平
　　峭亭　　　　　　　　　　　张　斛
　高秋客未还何处望乡闗乔宇踈烟外孤亭落照间
　雨晴山觉近湖满水如间肠断阳路归云不可攀
　　信都送李嘉甫　　　　　　　　吕中孚
　溪水碧扵草溪邉送客行写诗传别意把酒听歌声
　去路菁天逺归心白羽轻尊前折杨栁一一是离情
　　过良乡县学　　　　　　　　　赵　沨
　儒宫宜地僻竟日有余清殿古碑仍在庭空草自生
　风高时脱木云重欲摧城客兴已潇洒秋堂更雨声
　元
　　晩上易台　　　　　　　　　　刘　因
　遗台连废垒落日展遥岑海岭天东北燕辽世古今
　每当多感慨直欲罢登临莫更留尘迹千年不易禁
　　登武阳　　　　　　　　　　　刘　因



　朝逰樊子馆晩上武阳城潮接沧溟近山从碣石生
　断虹云淡白返照雨踈明且莫悲吟发樵歌已怆情
　　满城道中　　　　　　　　　　刘　因
　学馆三年梦西山此日行人生两足世累一簔轻
　别涧水流合断林烟补平谁能分半壑相与结巗耕
　　渡滹沱河　　　　　　　　　　刘　因
　遥临滹水岸回首土门闗秋色巉巗上川形拱抱间
　分疆人自隘设险地谁悭欲问前朝渡江鸥故意闲
　　海子桥　　　　　　　　　　　马祖常
　朝马秋尘急天横晓镜舒野圆云度鸟波静藻依鱼
　石钱通星汉银河落水渠无人洗寒露为我媚芙蕖
　　上都道中　　　　　　　　　　栁　贯
　出塞行瞻日趋朝喜近天离宫开苑囿驰道絶风烟
　瑶水巡非逺峒山厯更绵甘泉多法从献赋忆当年
　帏殿层云障辕门积雪竒鹰皆戴角御马尽飞龙
　瀚海将临幸云亭望陟封青丘大羽猎有事待深冬

　公子青丝辔王孙緑幰车宴酣风小定舞破日西斜
　手掷宫中菓神行海上槎筑郿无自厚俭徳不宜奢
　　题清风楼　　　　　　　　　　萨都拉
　晋代繁华地如今有此楼暮云连海岱明月满沧州
　归鸟经林过飞星拂瓦流城南秋欲尽寂寞采莲舟
　　光武庙　　　　　　　　　　　陈　孚
　赤伏符天子元圭衮藻明千秋鄗邑庙一笑下江兵
　野阔腾龙气河流渡鸟声列侯冠剑合英彩俨如生
　明
　　过滹沱河　　　　　　　　　　金幼孜
　前驱闻警跸传道近滹沱冻合含初日风动碧波
　人从仙仗出路自画桥过北望幽燕外青山迭迭多
　　谒陵遇雨　　　　　　　　　　李东阳
　胜国遗踪逺荒城旧筑存堞云随鸟尽壕雨带沙浑
　塞马空南牧宵车竟北奔中原今一统佳气绕乾坤
　　驾幸南海子　　　　　　　　　何景明



　铙音发桂畤春狩践兰区水尽缇城合山回帐殿孤
　公卿随八骏虎旅备三驱如闻后车载倘遇渭川夫
　　髙桥题河西道壁　　　　　　　马中锡
　寒垣风景异况属杪秋时野阔行人少沙深马去迟
　狂颷鸣独树寒烧入荒陂试问晨征者忧来鬓丝
　　瓠子　　　　　　　　　　　　李梦阳
　沉壁饮瓠子横汾懐帝歌波涛满眼送城郭没年多
