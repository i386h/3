<!-- { "loadSidebar": true } -->
　未晞黄鸟好音与薫风相和流声逸韵山中一部笙
　簧也
昨日闻莺鸣栁树今朝阅马至崇杠朱英紫脱平原緑
月驷云错落[马龙]
　　香逺益清　调栁稍青　并序 　
　曲水之东开凉轩前后临池中植重台千叶诸名种
　翠盖凌波朱房含露流风冉冉芳气竟谷
出水涟漪香清益逺不染偏竒沙漠龙堆青湖芳草疑
是谁知　移根各地参差归何处那分公私楼起千层
荷占数顷炎景相宜




卷十

　　金莲暎日　并序 　
　广庭数亩植金莲花万本枝叶髙挺花面圆径二寸
　余日光照射精彩焕目登楼下视直作黄金布地观
正色山川秀金莲出五台塞北无梅竹炎天暎日开
　　逺近泉声　并序 　
　北为趵突泉涌地觱沸西为瀑布银河倒泻晶帘暎
　崖微风斜卷珠玑散空前后池塘白莲万朶花芬泉
　响直入庐山胜境矣
引泉开瀑布迸水起飞珠锵玉云岩应色空有若无
　　云帆月舫　调太平时　并序 　
　临水仿舟形为阁广一室袤数倍之周以石阑疏牕
　掩映宛如驾轻云浮明月上有楼可登眺亦如舵楼
　也
阁影凌波不动涛接灵鳌蓬莱别殿挂云霄粲挥毫
四季风光总无竭卧闻箫后乐先忧薫弦意藴羲爻
　　芳渚临流　并序 　




卷十

　亭临曲渚巨石枕流湖水自长桥泻出至此折而南
　行亭左右岸石天成亘二里许苍苔紫藓丰草灌
　木极似范寛图画
堤栁汀沙翡翠茵清溪芳渚跃凡鳞数丛夹岸山花放
独坐临流惜谷神
　　云容水态　并序 　
　闗口之南有室东向緑坡下望緑树为田青峰如堵
　川流溶溶白云冶冶不知孰为水也由长桥而渡疑
　入四明山中一径分过云南北
雨过云容易散波流水态长存悠然世俗惟念必得经
书考原
　　澄泉遶石　并序 　
　亭南临石池西二里许为泉源源自石罅出截架鸣
　筜依山引流曲折而至雨后溪壑奔注各作石堰以
　遏泥沙故池水常澄澈可鉴
每存髙静意至此结衡茅树密开行路山长疑近郊水




卷十

泉绕旧石雉雀乐新巢晴夜荷珠滴露凝众木梢
　　澄波迭翠　并序 　
　如意洲之后小亭临湖湖水清涟彻底北面层峦重
　掩云簇涛涌特开屏障扁舟过此辄为流连正如韦
　应物诗云碧泉交幽絶赏爱未能去
迭翠耸千仭澄波属紫文鉴开倒影列返照共氤氲
　　石矶观鱼　并序 　
　逺近泉声而南渡石步有亭东向倚山临溪溪水清
　澈修鳞衔尾荇藻交枝歴歴可数溪邉有平石可坐
　以垂钓
唱晚渔歌傍石矶空中任鸟带云飞羡鱼结网何须计
备有长竿坠钓肥
　　镜水云岑　并序 　
　后楹依岭三面临湖廊庑周遮随山髙下波光岚影
　变化烟云佳景无邉令人应接不暇
层崖千尺危嶂涵緑几重碧潭狮径盘旋道北松枝宛





转山南沈吟力尽难得悬象俯察仰参至理莫求别伎
经书自有包函
　　双湖夹镜　并序 　
　山中诸泉从板桥流出汇为一湖在石桥之右复从
　石桥下注放为大湖两湖相连阻以长堤犹西湖之
　里外湖也
连山隔水百泉齐夹镜平流花雨堤非是天然石岸起
何能人力作雕题
　　长虹饮练　并序 　
　湖光澄碧一桥卧波桥南种敖汉荷花万枝间以内
　地白莲锦错霞变清芬袭人苏舜钦垂虹桥诗谓如
　玉宫银界徒虚语耳
长虹清径罗层崖岸栁溪声月照阶淑景千林晴日出
禽鸣处处入音谐
　　甫田丛樾　并序 　
　流杯亭之北瓜囿之西平原如掌丰草茂木麕[鹿加]雉




卷十

　兔交牣其间秋凉弓劲合烝徒行步围诚猎场选地
留憩田间乐旷观恤闾阎丛林欣赏处遍地豫丰占
　　水流云在　并序 　
　云无心以出岫水不舍而长流造物者之无尽藏也
　杜甫诗云水流心不竞云在意俱迟斯言深有体验
雨后云峰澄水流逺自凝岸花催短鬓髙年寸寸増
　　赵北口水淀作
风微见水緑日暖弄牕妍树老依根壮心平任物迁维
舟临草岸挥翰借壶天此日庙旁借一屋写字非是禽鱼乐人稠
万户烟
　　阅河长歌　并序 　
　朕阅河出郊自南苑过芦沟顺永定河之南岸见十
　五年前泥村水乡捕鱼虾而度生者今起为髙屋新
　宇种谷黍而有食矣水淀改成沃野溜沙变为美田
　因思古人云有治人无治法斯言信哉若治之不早
　民至于今未知何似也故有感而作长歌一篇以示




卷十

　善后之计云尔
春风春社艳阳天雪尽尘清徧路阡曽记当时泊舟处
今成沃土及膏田十年之前泛黄水民生困苦少人烟
歴歴实情亲目覩老转少徙益难抚挟男抱女至马前
皆云此河不可堵桑干马邑虽发源山中诸流数难数
吾想畿内不能防何况逺虑治淮黄数巡髙下南北岸
方知浑流为民伤春末无水沙自涨雨多散漫遍汪洋
若非动众劳人力黎庶无田渐乏食庙谟不惜费帑金
救民每岁受饥溺开河端在辨髙低堤岸逺近有凖则
未终二年永定成泥沙黄溜直南倾万姓方苏愁心解
从此乡村祝太平昔日宵旰尝萦虑将来善后勿纷更
　　畅春园西新园观花
春光尽季月花信露羣芳细草沿阶緑竒葩扑户香寸
阴惜鬓短尺影逐时长心向诗书奥精研莫可荒
　　汤泉应候
一为消疾驻灵泉步辇平明观插田喜见蕣华方遍野




卷十

更看修竹逺笼烟虽无玩赏因偕乐屡庆丰登共息肩
牕外雨声滴草舍密林莺语亦欣然
　　五月上旬避暑热河涂中喜麦秋盈野雨旸得时
　　　赋七言一律
避暑乗舆出鳯城麦秋预卜望庚晴千村共饱连年稔
万井同欢比屋楹谷有灵泉山脉壮道无峻岭马蹄轻
移风易俗先忠孝蕃息编氓在厚生
　　夏日山庄二首
日永炎风盛纯阴在内含扶阳求物理避暑岂幽探山
静轻敲热泉潆照碧岚随时驻步辇无暑亦无贪
　　其二
畏景消烦虑吟诗读古风野花罗槛外山鸟满林中云
气氤氲合莺啼飒爽同无能寻丽句赋物媿难工
　　金莲盛放二首
曽观贝叶志金莲再见清凉徧地鲜近日山房栽植茂
参差髙下共争妍




卷十

　　其二
数亩金莲万朶黄凌晨浥露色辉煌熏风拂槛清波暎
并作芙渠满院香
　　热河产人参虽不及辽左枝叶皆同命翰林蒋廷
　　　锡画图因戏作七言截句记之
旧传补气为神草近日庸医误地精五叶五枝成洛数
顺时当用在权衡
　　莲花岩松牡丹
离宫初雨后花气满天街石壁流泉响松坪古干佳香
凝金掌露名重玉盘钗静里经声息方知道有涯
　　涌翠岩观瀑赏白莲
毕竟天然造化功方能巧设古今同喷云百尺穿岩石
瀑水千层点药丛波涌白莲承晓露溪浮緑盖动香风
经声似脱红尘外泡影依稀宇宙中
　　梨树峪道中步辇口占二首
入峪桥分三岔路傍崖步辇景何深山中独见松林影




卷十

时有清流助鼓琴
　　其二
一溪转展见山花步步石苔杨栁斜试看目前将熟果
青榛郁李并堪夸
　　云岩
三庚不用碧筩酒九井何贪消暑珠自有云峰来树雨
巉岩风飒列茅庐
　　山居即事
清商方至催蝉急林叶吟风暑渐遥三伏炎蒸纔过半
山居徧地喜禾苗
　　春行
千红艳万紫鲜频催须鬓方寸悬桃火栁烟恐荡志吟
风弄月禁狂颠案牍惟勤被景牵逢春又恶斗芳妍礼
乐诗书海岳编进徳修业须钻研昙云寂灭沦王道老
氏无为徒茍延致知端赖格物先次第由来性理篇性
理无私天地宣太极乾坤未画前敬承执中授受远勿




卷十

替心传思永年
　　去岁八九月雨最多民间俗说封地雨故一冬少
　　　雪犹可支持自交立春复不见云所以望雨甚
　　　殷昨晚密云四起夜深甘霖即霈田间老幼无
　　　不举手加额欢声载道朕以民食为天喜均一
　　　体故赋七言近体以示羣臣
吟咏由来喜雨多久晴喜雨更如何天心即是民心感
海甸应同畿甸歌立政刚柔符造化体仁寛裕得人和
两间物理原难尽勿入浮夸曲士科
　　清潭
一潭清冷拂游尘活水源头可问津静处定知无复浪
动时须认养濳鳞临流能解薫风意对景先愁涝雨频
云影波光相暎处湛然澄澈见天真
　　古北口提督马进良以年老辞去朕念当日鹰扬
　　　百战挽强执鋭自守紫塞内外恬静皆因宿将
　　　老成之所致今回林泉深所惜也故赋五言特




卷十

　　　记不忘疆场旧事也
勇贯先锋气鹰扬后阵威秦闗提寳剑沙碛厯天旗白
发秋霜肃丹心皎日辉饯饮军民别恩崇赐御衣
　　五十三年冬旱十二月初二日大雪二十一日又
　　　雪途中偶成
玉花泱漭近春和步辇平明逈陌过村老凭门吟里曲
行人载道咏寒歌无尘逺视山横塞破冻齐驱马渡河
盈尺王畿皆作瑞龙沙惟虑雪霜多塞外不宜多雪　
　　春日郊行示地方官六首
警跸幸畿南中和慰闾里千村静路尘淑气遍逺迩
　　其二
每春来此地黎庶尽安康尚徳先寛政官僚勉直方
　　其三
春搜省耕种莫悞农桑时假寐羮墙睹殷勤意在兹
　　其四
牧民寄所重授钺赖宣风曩昔官箴在开诚上下同




卷十

　　其五
平成多歴年生齿既蕃庶惟食在天时轻徭民自豫
　　其六
案读五经义遐观四海图缅懐洙泗训期共乐天衢
　　舟中观耕种
四野春耕阡陌安徐牵密缆望河干土肥原系黄沙过
　永定河泛滥之际遍地黄水自治河之后得以耕种辛苦先年挽异澜
　　南方青竹丛林不乏观玩北地气寒非保护得宜
　　　即难艺植朕尝有事河干往来数次览竹树之
　　　畅茂暂时停辇即行后于禁苑种植颇蕃今经
　　　三十余年迩来延至数亩之广其围至八寸径
　　　二寸五分有零古人以竹比君子因而思及草
　　　木无知积小以至于髙大人有血气加之培养
　　　岂非国家桢干之选欤故赋七言一律记之
培养丛篁多厯年竹牕抱节緑云鲜猗猗玉润歌君子
济济心虚忆俊贤可爱缤纷含宿雨最宜潇洒动新烟




卷十

余春欲伴寒松住渐晩韶光被景牵
　　五十四年仲夏避暑途中瑞麦盈野赋五言律以
　　　记
忽送清尘雨题诗吮兔毫青黄接玉粒霡霂佐琼膏入
野农歌遍缘溪牧笛髙蔚林能解愠密草满亭[自本]
　　秋幸出郊见收成志喜五言律二首
节届商秋早农忙屡岁丰柴门歌再稔比屋乐同风人
烟多庆色霜树杂微红极目髙低景山川一望中
　　其二
涤暑髙风至中分白露微草肥宜牧马林薄好行围水
向阶前注峰排云外稀斜阳临帐殿晩色秘天机
　　季冬汤泉
素雪满川山未露霜林盈野日将斜祈年正喜逢长至
澡徳非同玩物华秉烛检书冬夕永爇香待旦画屏遮
灵泉每助消寒效总为纯阳辨正邪
　　汤泉道上遇雪口占




卷十

种麦田间盼尺盈牧羊沙漠恶飘霙王臣率土分忧乐
须识天公有不平
　　晓发芦沟
有闰春深淑景迟长桥冰泮未流澌徘徊风景思畴昔
千里金堤保旧规
　　六里桥铁柱
镕垆铸冶镇桥西往返行人旧迹迷世逺传殊谁识得
天南铜柱想应齐
　　水村
曽记江淮泊万艘便旋水淀暂春游虽无浩渺长波险
