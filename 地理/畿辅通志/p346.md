<!-- { "loadSidebar": true } -->
　祁显名妻髙氏　定州人年二十三夫亡奉姑教子悉 资纺绩姑殁丧葬如礼苦节歴数十　
　　　年雍正六 年　旌表　
　赵来贵妻尚氏　定州人夫亡守节五十余年 乡里重之雍正六年　旌表　
　郑恺妻李氏　定州人夫亡守节孝事翁姑抚侄为 子辛勤三十余年雍正六年　旌表　
　张三贵妻郝氏　定州人年二十二夫与舅姑相继沦 殁氏经营丧葬纴织课子克绍家声　
　　　雍正六年 　旌表　
　李应夏妻胡氏　定州人夫亡舅姑老孝养备至及殁 丧葬如礼一子早亡孤苦特甚而氷　
　　　操愈励雍正 六年　旌表　
　李中权妻许氏　定州人年二十五夫亡事姑 孝教子严雍正六年　旌表　
　张勋妻刘氏　定州人夫亡无子抚三侄如己 出乡党称之雍正六年　旌表　

　杨升妻甄氏　定州人夫亡守节夫之婶欲夺其志不 从凌逼不堪而氷操愈励课子入泮雍　
　　　正六年 　旌表　
　髙明妻王氏　定州人年二十五夫亡事孀姑抚 幼子乡党贤之雍正七年　旌表　
　席璸妻王氏　定州人夫亡无子事孀姑抚幼 女苦节可风雍正七年　旌表　
　史直妻柴氏　定州人年十九夫亡孝事舅姑 丧如礼雍正七年　旌表　
　赵直妻胡氏　定州人夫亡子甫三月孝事舅 姑教子入泮雍正八年　旌表　
　田进贤妻刘氏　定州人年十九夫亡舅姑老孝养备 至抚嗣子成人克承家业守节三十　
　　　六年雍正八 年　旌表　
　赵均妻张氏　曲阳人年二十三夫亡孝事翁姑 抚嗣子入泮雍正八年　旌表　
　贾玠妻刘氏　定州人年二十夫亡孝事孀姑抚侄 为子年六十二岁雍正十年　旌表　
　王德溥妻李氏　定州人年十七夫亡善事翁姑曲承 意旨抚嗣子成立守节三十五年雍　
　　　正十年 　旌表　
　杜进登妻杨氏　定州人年二十夫亡事翁姑尽孝竭 力抚子成立娶媳子复夭与媳王氏　
　　　同志苦节抚螟蛉为后年六 十四岁雍正十年　旌表　
　王德昌妻刘氏　定州人年二十一夫亡姑得痼疾氏 扶持八年未尝稍懈抚孤及侄三人　
　　　俱成立入泮年六十四 岁雍正十年　旌表　



　张鹏翼妻温氏　定州人夫亡守节与孀姑同卧起三 十年抚孤子成立卒年五十八雍正　
　　　十年 旌表　
　贾纪妻翟氏　深泽人年二十五夫亡事姑以孝称抚 周岁子成立守节至五十一岁卒雍正　
　　　十年 旌表　
　甄可郝妻针氏　定州人年二十七夫亡守节至 七十三岁雍正十二年　旌表　
　王之栋妻杨氏　定州人年二十七夫亡守节至 五十七岁雍正十二年　旌表　
　王罗彦妻杨氏　曲阳人年二十夫亡孝事舅姑存殁 尽礼抚孤成立苦节歴六十年卒年　
　　　七十九岁雍正 十二年　旌表　
　田赓舜妻王氏　曲阳人年二十二夫亡守节至七 十一岁卒雍正十二年　旌表　
　程裔隆妻焦氏　曲阳人河阴知县蒸露女年二十三 夫亡纺绩养亲抚孤入泮守节三十　
　　　三年卒年五十六岁 雍正十二年　旌表　
　程宗程妻王氏　曲阳人年二十五夫亡守志姑病持 斋祷天侍奉不懈逺近贤之抚孤成　
　　　立入泮守节至五十六 岁雍正十二年　旌表　

钦定四库全书
　畿辅通志卷九十一
　　艺文
　志之有艺文也所以纪其地之山川风物与夫郡邑
　之城池学校廨舍亭驿之废兴名宦乡贤之遗迹以
　助诸志所未及而非有取于其地之人所为之文章
　一一而登载之也
京畿都肇自皇古逮建为京又历数朝逾五百余岁
　其诗歌古文辞若碑铭记序之作所以流连其山川
　风物纪述其郡邑官师所营建謌咏其名贤之行迹
　者拔其尤而录之且不胜载矣其它岂所暇及也哉
　旧志疏于体例取畿辅之人所为诗文无闗于地事
　者并牵连入之董子之策徐乐之书刘静修之经说
　杨继盛孙承宗之奏牍诸名篇以入诸人本传可也
　于畿辅艺文之志何取乎广平九子之诗容城三贤
　之集可胜载乎今取旧志所登无闗于地事者汰而



　去之所存盖无几北方购书甚难而藏书之家多不
　肯轻出故自正史而外名贤文士之专集十不一二
　得焉姑就所见畧加采辑不徧不该聊备其目存其
　体例俾后之君子得以依类而致详焉尔
　诏令
　　汉武帝报右北平太守李广书
　将军者国之爪牙也司马法曰登车不式遭丧不服
　振旅抚师以征不服率三军之心同战士之力故怒
　形则千里竦威振则万物伏是以名声于遐方威
　棱憺乎邻国夫报忿除害捐残去杀朕之所图于将
　军也若乃免冠徒跣稽颡请罪岂朕之指哉将军其
　率师东辕弥节白檀以临右北平盛秋
　　汉章帝谕常山等郡守相勅
　朕惟廵狩之制以宣声教考同遐迩解释怨结也今
　四国无政不用其良驾言出游欲亲知其剧易前祠
　园陵遂望祀华霍东柴岱宗为人祈福今将礼常山

　遂徂北土历魏郡经平原升践堤防询访耆老咸曰
　往者汴门未作深者成渊浅则泥涂追惟先帝勤人
　之德底绩逺图复禹弘业圣迹滂流至于海表不克
　堂构朕甚惭焉月令孟春善相丘陵土地所宜今肥
　田尚多未有垦辟其悉以赡贫民给与粮种务尽地
　力勿令游手所过县邑听半入今年田租以劝农夫
　之劳
　　魏文帝赐中山王衮诏
　昔唐叔归禾东平献颂斯皆骨肉赞美以彰懿亲王
　研精坟典躭味道真文雅焕炳朕甚嘉之王其克慎
　明德以终令闻
　　唐宪宗赐冀镇节度使王承宗诏
　勅王承宗朕临驭天下及此五年三叛诛除四方清
　不以武功自负常推恩信为先尔父云亡即欲命
　卿受诏逺近方镇内外人情纷纷奏陈皆云不可朕
　以卿累代积勋贤之业一门有忠义之风功着艰危



　恩连姻戚虽中心是念而众情难违可否之间久不
　能决然亦欲观卿进退之礼察卿忠孝之心即自罹
　悯凶倏经时月待使臣而动皆得礼奉章疏而言必
　由衷靖献官员愿输贡赋而又上陈密欵逺逹深诚
　洁身而谋出三军损已而让推二郡斯有以得臣子
　之大节知君亲之大恩公卿既然朕意亦定特加新
　命仍抚旧封命授卿起复左金吾大将军检校工部
　尚书充成德军节度使恒冀深赵等州观察等使兼
　御史大夫仍赐上柱国并赐诰身旌节等往想卿忠
　孝哀感兼深其德棣两州以卿退让元欲卿于亲属
　之内选授一人在法虽有推恩相时亦恐非便今所
　以除薛昌朝德棣两州观察使昌朝昔尝事卿先父
　今又与卿亲邻卿宜具以诚懐令报昌朝知悉卿今受
　命之后足得节制三军使其不失事宜方见卿之忠
　荩昨者众情易惑非卿不能効此诚羣议难排非朕
　不能断此意所以保持大义勉励逺图深念斯言永

　副予望其当军大将已下各宜特与改转卿即条録
　闻奏其官徤等亦宜量加优赏想宜知悉
　　唐穆宗加裴度镇州四面招讨使制
　门下传云死者不可复生刑者不可复续是以先王
　斩一枝指杀一犬彘莫不伏念隠悼至于旬时决而
　行之盖不得已也予于镇人亦然伏念俟其悛革讵
　止旬时乃命相臣招懐抚谕矜其诖误示以生门期
　于尽脱网罗岂可驱之陷穽而豺狼当道荆棘牵衣
　虽欲归于有仁厥路无由而至况王师压境义勇争
　先朕每抑其锋铓未忍覆其巢穴是犹爱稂莠而伤
　稼穑养痈疽以溃肌肤独懐儿女之仁虑失祖宗之
　典今上台居镇算画无遗操晋阳之利兵驱屈产之
　良马举河东义武之众合沧景泽潞之师当元翼受
　命之初乘田布雪寃之顷举毛拾芥其易可知兼用
　维恩尚存招致宜令河东节度使裴度充镇州四面
　招讨使于戏以一城之卒敌天下之师狥猖獗之徒



　抗君父之命吾哀尔軰死实无名茍能自新亦冀容
　汝主者施行
　　唐穆宗授郑涯义武军节度使制
　门下鲜虞旧国上谷雄藩总中山之甲兵接蓟门之
　封壤睠求良帅允属硕臣银青光禄大夫守太子宾
　客分司东都上柱国荥阳县开国男食邑三百戸郑
　涯廓宏才易简正性雅量溟广贞标岳孤通钤匮
　之竒书负珪璋之雅器自发扬术业历践清途懿闻
　淑声推为茂德日者常膺奬任屡镇方隅惠爱洽于
　辕门讴歌溢于阎井洎谪居遐徼旅处洛师惕厉日
　闻屯夷一贯是命载图来効复议宠迁于戏选将之
　难古今为重而况易水之上尤藉谋猷爰求惟旧之
　贤式重作藩之寄尔其勉思镇驭益念训齐惟克已
　可以爱人惟推恩可以抚众壊帐岂专于仁祖褰帷
　宜嗣于贾琮俾外秩于春卿更增荣于亚相往承休
　命无忝新恩可检校礼部尚书使持节定州诸军事

　兼定州刺史御史大夫充义武军节度易定等州观
　察处置北平军等使散官勋封如故主者施行
　　唐穆宗授刘悟昭义军节度使制
　门下昔潢池骤变则龚遂亟行河内去思而冦恂来
　复所以顺人情而急时病也况鸡泽衡漳附于上党
　控帯河洛搤束燕赵其土瘠其人劲养理训习尤所
　重难而幽州卢龙军节度使检校司空刘悟前临是
　邦其政方睦兵甲完备师徒具严刑当罪而人不寃
　赏当功而财不费军政威而无虐吏道察而不苛州
　里行信让之风乡曲除武断之患方将久次以惠斯
　人而难起幽陵救深焚溺辍于既理与彼维新乘轩
　纔及于邢郊妖彗忽生于冀分空沉台座未辨渠魁
　予懐震惊物听倾骇校其逺迩当分后先遂驻腹心
　之雄以供臂指之用复还龙节再息棠阴勉受新恩
　无移旧贯可依前检校司空兼潞州大都督府长史
　兼御史大夫昭义军节度副大使知节度事泽潞磁



　邢洺等州观察使勋封如故
　　唐穆宗授牛元翼深冀等州节度使制
　门下鹰隼撃则妖鸟除弧矢张则天狼灭汤沐具而
　虮虱相吊针石炽而痤疽立溃茍得韩卢而示之狡
　兔则可备爼豆而俟脯醢矣复何忧于越轶乎夫将
　者亦虮虱之汤沐而渠魁之韩卢也我得之矣又何
　患焉检校右散骑常侍深州刺史牛元翼挺生河朔
　之间迥锺海岳之秀幼为儿戏营垒已成长学神枢
　风云谙晓众推然诺已任安危善用竒兵尤精攻撃
　陈安之矛丈八颜髙之弓六钧或山立于军前或肉
　飞于马上而又谦能养勇孝以资忠虽胆力过人而
　心诚许国自常山作沴上将罹灾恸哭辕门誓清妖
　孽羽书三奏驿骑四驰上请庙谋旁征邻援指期斩
　叛克日图功断自予衷开懐用尔夫以尔之才力而
　取彼之凶残是犹以火焚枯以石压卵螳臂拒辙鸡
　肋承拳万万相殊破之必矣而况于镇之黎人皆朕

　之赤子尔之部曲即镇之卒徒闻尔鼓鼙之音懐尔
　椒兰之德吾知此軰谁不革心尔其寒者衣之饥者
　食之无发室庐无害农稼茍获戎首置之藁街下以
　报忠臣之寃上以告先帝之庙则蚩蚩从乱予又何
　诛于戏杀人盈城尔其深戒孥戮誓众朕不忍言再
　换蝉冠新持武节恩不虚授尔其敬之可检校右散
　骑常侍充深冀等州节度观察等使
　　唐穆宗授牛元翼成德军节度使制
