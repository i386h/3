<!-- { "loadSidebar": true } -->
　粟翠蝶别字翠眉果之属兮首夸瀛海之梨锦堂垂
　卢龙之野香水发洺河之湄易水之桃扁郎山之柿
　竒苹婆色香味俱絶果方圆鋭不齐木之属则松
　栢椿桧樗槐桑榆杨栁桐梓檀桦椵桤苦枥留墨枸
　橘编篱冬青搢笏山槚局棋柽杞垂箭俪灵和之濯
　濯篔筜篬筤宛淇水之猗猗草之属则艳称佛土之
　题马鞭何雀瓢谁携酸浆原名绛囊墨记隐若



　点黧吉祥慎火龙珠虎须戴星宜男箭头铃儿观音
　色碧女罗线披药之属则姜石皓皓葛根施施南星
　夏结地肤秋五味为五行之粹百合因百瓣而缔
　读书须饵逺志代茗或泼蒺藜刘寄奴蛇知疗创禹
　余粮石可救饥白头苍耳蠭房兔丝藜芦莨菪丹参
　灵脂天花漉粉地骨皴皮商陆秦芁马舄牛脐憨葱
　天藕鹿竹羊蹏螵蛸生桑者最膏乳钟石者稀夏枯
　草葶苈之类夜明沙蝙蝠之遗茺蔚俗呼益母苻黄
　直是蒲槌彚山川之品味古未殚于黄岐厥有众产
　兮复杂进而交驰不灰之木焰焰莫欺上水之石潗
　潗倒澌房山之土五色马峪之煤万辎斑石压苍
　之版橡斗乌太素之绨百货之属利用不赀屯绢蹬
　织而韧棉布斗文且丽桑楮传恬之法松以奚
　鼐为师菱花开易阳之市翠涛买遒栏之瓻羽之属
　则舒鳬花鸭白鸦乌鸡鸳鸯鶗鴂桑扈鷾鸸鴘
　鸢鳵脊令戴胜鹧鸪鳬鹥啼血逃河鹙鸧鸒

　斯剖苇啄木鵁鶄鸬鹚鹳集灌木遁丛茨鵏大如
　鹜鵙鸣似鵗锦衣翠羽铁脚蜡觜鸺鹠鹑鸱鸮鵋
　载蜚载鸣于峪于湄毛之属则燕代之骏赵魏之
　牦馲非种卫蹇异蹏赤骍白间色为羳
　羱羺羯羝獢猃卢猎羗厨狸田狐狢虎
　罴猨臂旋旋糜角觺觺东郭之趯趯中山之狼狉
　狉曰豘曰豝曰豜曰豯负涂趋下喜雨中泥鼪鼬穴
　壁松转枝鳞之属则鲤鲂鱽鳣鳅鳅鲇鳀潞银滦
　鲫洺鲔漳鮠滹沱之玉尺狭如白洋之石莲小
　若鲲鲕介之属则鼋鼍龟鳖蛤蚌蜊蛏蚶蝤蛑螯
　蠏蟛蜞虫之属则蚕老三眠蜂分四栖以蝉声
　别字蟋蟀因促织登诗蛱蝶可入滕王之绘蜉蝣亦
　纪傅咸之辞金钟夜响灶马夕嘶蠮螉结塞蝼蚁成
　师马陆百足牛蠓一雌螽百子蜾蠃异儿蟫食神
　仙之字蛛吐经纬之丝水秀才非同河红娘子即
　是樗鸡蝾蚖蝘蜓蚱蜢蛜蝛蟪蛄蚯蚓蟏蛸螔蝓螳


 
　蜋蝌蚪盘蝥蚨虶田鸡璧虎蝖蝤蛴飞蛾扑爥旋
　蜗篆篱穷山经与水牒盖万彚而千斯也猗欤
皇畿金瓯玉烛爽垲兮赤埴黄垆闶阆兮山岟水澳飞
　楼耸橹兮崇墉矗矗纳驷停兮名阀簇簇干霄凌
　汉兮阁馆接乎宫墙纳秸纳槀兮阛阓币乎蔀屋乃
　有玉台金埒秦垒汉碣福地洞天梵林宝阙洸洸兮
　虎豹当闗阗阗兮龙彲建节陆轮蹏而水舳舻城
　歌而埜枌榆有香芹洁藻之乡校无金蚕碧鸡之邪
　巫暵不咨乎云汉溢不沸乎天吴且而臛珍脍错燠
　纨寒貉鞭骐骝牵卢引猎然诩冀北之江南
　嘷嘷然信士美而郊乐式可奠鼎以宅中无矜背邙
　而面洛必也尧文思舜允厘禹祇台汤日跻文武成
　康作求于本支瞿瞿乎迈汉文之恭俭恢恢乎轶贞
　观之远翼翼乎天鉴在兹恤恤乎下民卒瘅好学
　勤乙夜之披察迩慎缀衣之选他如雉头焚裘羊炙
　辍馐露台惜费东都罢游止辇可受折槛莫修诚懿

　　　辟之方驾斯馨徳之殷流载覩龙秉钧俊乂充位
　　　庶绩其凝六府允治得贤撰颂聚星詹瑞又何有于
　　　麒麟生鳯凰鸣屈轶茁含誉晶甘露降芝草荣雨旸
　　　时若黍稷屡丰涂伙黄髪之叟里戏仁心之童诸福
　　　之物踵至可致之祥洊兴也乎逝将麟膏西献鳯髓
　　　东荐日南贡昭凉不夜之琲漠北输奔霄追电之駻
　　　声教讫于绣齿雕题王亨乎尧封禹甸于戏
天眷
帝顾宠锡版宇哉建邦设都陈殷置辅哉奏假懐柔宰制包
　　　举哉钦兹
　勲华谟烈之郅隆聿为天地神人之宗主哉
　　　　保阳赈济赋　　　　　　　　　倪象恺
　　　维我
　皇御宇之二年兮岁支干以丁已荷覆载之无私兮欣
　恩膏其广布既丕冐于震旦兮尤乐利于辇毂视乃积而
　　　乃仓兮祝满车而满篝忽阴阳之偶愆兮厪



圣人之睿虑诏庸租之蠲除兮截南漕以施济开太仓之天
　　　庾兮用平粜而抚字或借籽以播种兮叠
　恩膏于替
　　宫保承宣以沛泽兮命守吏而补助保阳为三辅首郡
　　　兮迨绸缪乎未雨予愧守夫此邦兮膺大任其兹惧
　　　时季夏之将杪兮沿村疃而身赴恐流离之失所兮
　　　縁比户焉歴数减骑从以巡行兮先清苑而调遍
　　　穷檐而噢咻兮曾不改乎此度郁郎峰其耸秀兮周
　　　鸡水之灌注越一宿而晨兴兮又满城之跋涉惟农
　　　服乎先畴兮士原食夫旧徳五侯之雉堞在望兮燕
　　　公之石穴堪接唯慰问之勤兮忽完县之在即繄
　　　二县之暵干兮幸未遭乎酷烈得安堵而无恐兮免
　　　忧心之反侧龙泉五穴之溯洄兮马耳之双峰屴崱
　　　仰陈平之竒计兮吊木兰之英烈自曲逆而南转兮
　　　循唐县之唐河届恒水而西注兮胡滱水之名讹由
　　　戍兹而东顾兮泄庆都之余波尧母竒于诞降兮萃

　天地之太和由中山而东南兮溯束鹿之滹沱红草
　为忠血之化兮义夺禄山之妖么酌或赈而或粜兮
　天降灾之无多又东为博野之区兮黎庶环而听令
　又东为蠡县之境兮想博陵侯之重柄遵西南之大
　道兮求祁州之故径縁东北而观览兮歴高阳之绵
　亘独猪龙之为患兮闻泙湃而心惊三河为九河之
　彚兮更难制夫鲸鲵安得同鳄鱼之驱兮比昌黎之
　令名水一发而滔天兮彼波怒如雷轰岸崩塌而漂
　没兮又遑计夫深耕越濡水而雄县兮居赵北口之
　堑镇地当拒马之冲突兮为下河之巨浸合沙磁唐
　而肆横兮绕瓦桥以角竞望新城之多艰兮加杨村
　河之合并况胡良与浑合兮由南里而争胜何瀇滉
　之囦兮更漂流而饥馑亟捐赈而恐后兮实万民
　之待命羗西顾为定兴兮古督亢之扬麾地居高而
　坦平兮异他邑之陂池自范阳而延蔓兮为金辽之
　界分想祖逖之撃楫兮救中原之疮痍涉安肃而践



　　　路兮距白沟之水弥加漕渠之漰渤兮民为鱼之颠
　　　危惟美蔬之甲天下兮士大夫此味之不可不知量
　　　大小之灾兮别高下而分施歴容城而过安州兮
　　　宿新安而畴咨问容安新之仰食兮藉葭苇之纷披
　　　或临流而击鲜兮収蓝草而取资乃烧柴杂淀之漫
　　　漫兮曾无一之实惠苇耗而靡遗兮鱼不寸而早
　　　市蓝逐水而泛荡兮又何从而萃伤忠祠之松雪
　　　兮悲贤冢之薜荔踏板桥之晓月兮破柳滩之晩翠
　　　向紫泉而垂钓兮望龙湾而湛济怅容与而踌躇兮
　　　厪未尽乎抚字察农野之洊臻兮循归途而少憇越
　　　十五日而往赈兮竭焦劳而况瘁至秋冬而平粜兮
　　　寓轸恤之深意唯
圣徳为不朽兮又上官之一视予小臣曾何能兮供奔走之
　　　位置学监门之绘图兮歌舂陵而逮下或计口而授
　　　食兮或按户而分借或拯溺而袵席兮或成阴于桑
　　　柘或破涕而为笑兮或无年而多稼或孤寒之待访

　　兮或苦节之搜及或麟鳯之网罗兮或狐鼠之敛迹
　　或迁善而改过兮或旌淑而别慝或丰亨之渐致兮
　　或风俗之宜表凡此十七属之周流兮总事事萦回
　　于懐抱忆贾辅之万卷楼兮问郝经之记何存望郭
　　隗之金台兮济简子之河津懐晏婴之兴发兮伤智
　　伯之艰辛思叱驭之九折兮更阳城之可亲慕乐羊
　　之高风兮钦二程之先人想韩魏之功名兮瞻延昭
　　之城闉读道元之水经兮痛甘罗之石栏伤杨令公
　　之战功兮叹刘孝子之无称王陵之贤母如昨兮孟
　　姜之贞女常新要以由本计而推及兮用教养夫斯
　　民方患职之不克修兮敢曰无惭守土之臣乃拜首
　　稽首而为之歌曰地寄冯翊兮京兆之邻
皇仁荡荡兮膏泽频频制府宣布兮手画口询万民咸被
　　兮欢颂
一人暨予奉令矢慎矢勤从此千秋万载兮遍大地之阳
　　春



钦定四库全书
　畿辅通志卷一百十七
　　诗　歌行
　古
　　临河歌　水经注孔子适赵临 河不济叹而作歌　
　秋水衍兮风扬波舟楫颠倒更相加归来归来胡为
　斯
　　河激歌　列女传曰女娟者赵河津女也简子南击 楚津吏醉卧不能渡简子怒欲杀之娟惧　
　　　　持檝走前曰愿以微躯易父死简子遂释之将 渡用檝者少一人娟攘拳操檝而请简子遂与　
　　　　渡中流发河激之歌 简子归纳为夫人　
　升彼河兮而观清水扬波兮冒祷求福兮醉不
　醒诛将加兮妾心惊罚既释兮渎乃清妾持楫兮操
　其维蛟龙助兮主将归呼来棹兮行勿疑
　　鼓琴歌　史记赵武灵王梦 见处女鼓琴而歌　
　美人荧荧兮颜若苕之荣命乎命乎曾无我嬴
　　易水歌　史记荆轲将发太子丹及宾客送之 易水上高渐离击筑荆卿和而歌　



　风萧萧兮易水寒壮士一去兮不复还
　汉
　　武帝瓠子歌
　瓠子决兮将奈何浩浩洋洋兮闾殚为河殚为河兮
　地不得宁功无已时兮吾山平吾山平兮巨野溢鱼
　弗郁兮廹冬日延道弛兮离常流蛟龙骋兮方远游
　归旧川兮神哉沛不封禅兮安知外为我谓河伯兮
　何不仁泛滥不止愁吾人啮桑浮兮淮泗满久不反
　兮水维缓
　河汤汤兮激潺湲北渡回兮浚流难搴长茭兮沉美
　玉河伯许兮薪不属薪不属兮卫人罪烧萧条兮噫
　乎何以御水隤林竹兮揵石菑宣防塞兮万福来
　　鲍司隶歌
　鲍氏骢三入司隶再入公马虽瘦行步工
　　渔阳太守张堪君歌
　桑无附枝麦穗两岐张君为政乐不可支

　　献帝初童謡
　燕南垂赵北际中央不合大如砺唯有此中可避世
　　陌上桑　古今注罗敷邯郸女子也采桑陌上赵王 见而悦之罗敷乃弹筝作陌上桑之歌以　
　　　　自明 焉　
　日出东南隅照我秦氏楼秦氏有好女自名为罗敷
　罗敷善蚕桑采桑城南隅青丝为笼系桂枝为笼钩
　头上倭堕髻耳中明月珠湘绮为下裙紫绮为上襦
　行者见罗敷下担捋髭须少年见罗敷脱着稍头
　耕者忘其犂锄者忘其锄来归相怒怨但坐观罗敷
　使君从南来五马立踟蹰使君遣吏往问是谁家姝
　秦氏有好女自名为罗敷罗敷年几何二十尚不足
　十五颇有余使君谢罗敷宁可共载不罗敷前致词
　使君亦何愚使君自有妇罗敷自有夫东方千余骑
　夫婿居上头何用识夫婿白马从骊驹青丝系马尾
　黄金络马头腰中鹿卢剑可直千万余十五府小史
　二十朝大夫三十侍中郎四十专城居为人洁白晳



　鬑鬑颇有须盈盈公府步冉冉府中趋坐中数千人
　皆言夫婿殊
　　碣石篇　　　　　　　　　　　曹　操
　东临碣石以观沧海水何澹澹山岛竦峙树木藂生
　百草丰茂秋风萧瑟洪波涌起日月之行若出其中
　星汉灿烂若出其里幸甚至哉歌以咏志
　孟冬十月北风徘徊天气肃清繁霜霏霏鹍鸡晨鸣
