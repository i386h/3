<!-- { "loadSidebar": true } -->
卢景亮  字长晦范阳人第进士宏辞授秘书郎迁右补阙朱泚仄景亮劝德宗曰陛下罪己不至则感人不深帝然之与穆质同在谏争地书数丄鲠毅无所回景亮有经国志自轩顼至扵唐缀治

道之要著书上下篇号三足记又作问答言挽运大较及陈西戎利害切指当世公卿服其达古今云
卢羣  字载初系出范阳为兵部郎中淮西吴少诚决洧水灌田命羣临诘少诚曰是扵人有利羣曰臣道贵顺専命废顺虽利何有少诚听令以奉使称职迁检校秘书监后代姚南仲为郑滑节度使
高崇文  其先自渤海徙幽州七世不异居开元中再表其闾崇文朴重寡言累官金吾将军败吐蕃扵寜州刘辟反杜黄裳荐崇文统兵讨之始崇文选兵五十尝若寇至至是卯漏受命辰巳出师器良械完无一不具与辟战扵鹿头山八战皆擒辟送京师成都珍货如山无秋毫犯进检校司空西川节度副大使南平郡王谥威武配享宪宗庙
高霞寓  幽州范阳人能读春秋及兵法颇以气自高従高崇文击刘辟下鹿头城降李文悦仇良辅等追战七盘城有功擒辟扵羊灌拜彭城刺史俄代崇文为长武城使封感义郡王元和中以左威卫将军随吐突承璀讨王承宗诸将多覆军独霞寓有功诏蔵所获铠仗扵神库以旌之
张仲武  范阳人会昌初为雄武节度习戎事性忠义迁检校工部尚书以破回鹘功进兵部尚书诏李德裕撰纪功碑以告后世累官检校司徒中书平章子直方左金吾卫大将军黄巢犯京师直方迎灞上既而谋刼巢报天子公卿多依之贼觉夷其族
张允伸  字逢昌范阳人以都知兵马为卢龙军留后未为节度使累进检校司徒兼太傅同中



书门下平章事封燕国公性勤俭下所安赖未尝有边鄙虞卒赠太尉谥忠烈
刘蕡  字去华昌平人明春秋擢进士第大和二年应贤良方正对痛斥宦官言极抗直考官嗟服而畏中官不敢取士人读其词至感慨流涕令狐楚牛僧孺皆表蕡幕府授秘书郎以师礼礼之而宦官深嫉蕡诬以罪贬栁州司户参军卒昭宗时以左拾遗罗隠言赠蕡右諌议大夫
五代
赵鳯  幽州人少以儒学知名仕唐荘宗为中书舎人翰林学士眀宗时迁礼部侍郎奏论皆切时弊时有僧献佛牙鳯请验其真伪以斧破之应手而碎时宫中施物已数千因鳯碎之乃止天成中拜门下侍郎同平章事安重晦得罪鳯启明宗言其尽忠罢为安国军节度使
李承约  字德俭蓟州人唐眀宗时拜黔南节度承约以恩信抚诸夷落劝民农桑兴起学校居数年当代黔南人诣京师乞留许留一年召为左卫上将军晋天福二年卒赠太子太师
张希崇  字德峯蓟人少好学通左氏春秋唐眀宗时拜灵武节度使灵州地接北边戍兵饷道常苦抄掠希崇乃开屯田教士耕种军以足食省转馈抚养士卒回鹘瓜河皆遣使入贡居四岁上书求内地徙镇邠寜晋高祖入立复拜灵武节度天福四年卒赠太师
卢导  字熙化范阳人唐明宗时拜右谏议大夫迁中书舎人潞王従坷自鳯翔入犯宰相冯道李愚集百官议出迎嘱导革笺导曰劝进之事岂可轻议若潞王守节不回以忠义见责将何以对不如诣宫门请太后进止潞王至止正阳门外道又促导草笺导对如初李愚曰吾辈罪人卢舎人

言是也导终不草笺后事晋为吏部侍郎
刘昫  涿州归义人与兄晅弟皡皆以好学知名燕蓟之间唐荘宗即位拜翰林学士眀宗时迁兵部侍郎寻同中书门下平章废帝立迁吏部尚书门下侍郎监修国史兼判三司昫性察而疾三司蠧敝尤甚乃勾计文簿核其虚实残租积负悉蠲除之民间欢然而三司皆怨之及昫罢相三司吏欢呼相贺
吕琦  字辉山安次人羙风仪重节概少逰学汾晋间唐眀宗时为侍御史废帝立拜端眀殿学士备顾问多所禆益晋高祖镇河束有二志琦与李崧劝帝与契丹通和使强藩大镇无所引援可弭乱心帝听薛文遇言议遂寝其后晋高祖起大原果引契丹为助
刘审交  字求益文安人晋高祖时拜三司使议者请检天下民田宜得益租审交曰租有定额而天下比年无开田民之苦乐不可等也遂止不检民赖以不扰迁陈州防御使见民耕器薄陋乃取河北耕器为范为民更铸徙襄州青州皆有善政隠帝时为汝州防御使卒诏赠太尉起祠立碑
窦禹钧  蓟州渔阳人与弟禹锡皆以词学名唐天佑末禹钧为幽州椽周初为户部郎中歴迁右谏议大夫义风家法为一时标表子仪俨等相继登科冯道赠诗有灵椿一株老丹桂五枝芳之句尝建书院四十间聚书数千卷逺方学者日至登贵仕者接踵
张蔵英  范阳人唐末举族为贼孙居道所害蔵英年十七仅以身免居道避地闗南蔵英乃求为闗南都巡检使服携鐡挝匿居道舎侧伺其出击之遂擒归设父母位刺其心以祭诣官首严官



为上请而释之燕蓟间目为报雠张孝子率所部航海归周世宗授都指挥使赐名马金带征瓦桥闗为先锋败契丹扵闗北
宋
李琼  字子玉幽州人好学渉歴史传仕周累官太子洗马周太祖尝称为师宋初召为太子宾客以右骁卫上将军致仕卒赠太子少师
赵赞  字符辅幽州蓟人七岁诵书二十七卷赐童子及第事周累功授保信军节度使尽去苛政居民便之宋初镇延州将及州境前后分置歩骑所部羌浑来迎无不慑服太宗立进封卫国公卒赠侍中赞知书接士大夫以礼驭众有方畧吏民畏服为时贤帅云
赵普  字则平幽州蓟人初为太祖掌书记后至宰相以天下为己任太宗立拜太师及卒追封韩王事详宋史
边归谠  字安正幽州蓟人汉初歴礼刑二部侍郎周世宗以宪纲不振令为御史中丞亷直刚介宋初拜户部尚书
剧可久  字尚贤范阳人沈毅方正眀律令仕晋周皆为大理卿世宗以刑书深古条目烦细命可久与张湜等编缉新格名曰刑统宋建隆三年以光禄卿致仕可久在廷尉三十年用法平允以仁恕称
窦仪  字可象蓟州渔阳人禹钧子晋天福中进士周初迁工部尚书兼判大理仪学问优博风

度峻整宋太祖屡欲相之赵普忌其刚直不果用及卒赠右仆射仪弟俨字望之周广顺中为主客员外郎知诏诰时仪自阁下入翰林兄弟同日拜命分居两制时人荣之宋初转礼部侍郎祀事乐章宗庙谥号多俨撰定所撰周正乐成一百二十卷诏蔵史馆俨弟偁字日章宋初拜右补阙太宗领开封府选偁判官推官贾琰言矫诞偁叱之太平兴国中参知政事太宗曰卿能以公直责贾琰朕旌直臣耳
宋琪  字俶宝幽州人举进士为赵赞従事干德初拜左补阙太平兴国中自员外郎一岁四迁至尚书拜平章琪素有文学知人情尤通吏术究审蕃兵马山川形势数言边事多见采纳
宋雄  幽州人初与琪齐名幽蓟间称二宋雍熙中歴知均唐二州河阴屯兵以知河渠利害命领汴口均节水势以达转漕京师赖之迁将作监所至职务修举公私赖焉
田重进  幽州人积功至靖难军节度使太宗在藩邸遗以酒炙不受谓使者曰为我谢晋王我知有天子耳太宗即位以其忠朴始终厚遇焉
许衮  字公仪燕人雍熙中为均州防御判官州将表其能拜右赞善大夫判苏州时江南始归朝廷宿政如棼衮善理之就进殿中丞
董遵晦  范阳人周世宗北征遵晦累功迁骁武指挥使太祖即位以西夏近边授遵晦通逺军使遵晦不知书豁达无涯涘多方畧能挽强命中武艺皆絶人在军凡四十年安抚一面夏人悦服
李懐忠  初名懐义范阳人开宝中従太祖征晋阳奋鋭为士卒先中流矢战益奋还授骑指挥



使上幸西京有留都意懐忠曰东都根本安固一旦迁徙未见其利上纳之卒赠侍中
马全义  幽州蓟人学击剑善骑射宋初领果州团练使従征李栖筠未下全义率敢死士数十人攀堞而上飞矢贯臂全义抜镞临敌士气益奋遂克其城卒赠检校太尉
张晖  大城人従周世宗征淮南既拔楚泗即授泗州刺史宋初従征泽潞陷阵先登时方议伐蜀迁晖鳯州团练使兼缘边巡检濠砦桥道使晖尽得山川险易密疏陈之太祖大悦以晖充西川行营先锋都指挥使督兵闻大闗路躬抚士卒人忘其劳
吕余庆  幽州安次人建隆中参知政事知成都府时盗贼四起军士恃功骄恣王全斌不能戢下军校被酒持刀夺贾人物余庆立捕斩之后拜尚书左丞卒余庆厚重简易自太祖领藩镇已为元僚受禅后赵普等先进用余庆恬不为意普忤余庆独辨眀之时称长者
赵上交  涿州范阳人美风仪善谈论周广顺初拜礼部侍郎擢扈蒙甲科及梁周翰董淳之流时称得士宋初为尚书右丞上交所莅官以干闻当时称有公辅器
张鉴  字徳明范阳人蔵英孙太平兴国初第进士累拜监察御史决狱江左昭雪寃滞歴迁江南转运使去大姓为民害者江左震肃淳化中拜谏议大夫后出知广州民条其政绩上请刻石移知朗州以威信服溪洞酋豪后徙知相州
刘审琼  范阳人知镇州太宗征河东驻跸储峙无阙知泽州州素有火患前刺史日调民积水为防民甚苦之审琼至悉令罢去火灾亦絶后徙知河阳年八十余筋力不衰髭髪黳黒孙爽进士及

第为秘阁校理
吕端  字宜直余庆弟也太宗时为侍御史使高丽暴风折樯舟人恐怖端读书危坐如在斋阁时后拜参知政事持重识大体以清简为务内侍王继恩等谋立楚王元佐李后命继恩召端端闭继恩阁中而入后曰立嗣以长如何端曰先帝立太子正为今日乃奉真宗至福寜殿垂帘引见羣臣端平立殿下不拜请卷帘升殿审视然后率羣臣拜呼万岁同列欲以事中之端曰吾直道而行无所畏愧风波不足虑也两使絶域其国叹重之后有使往每问端为宰相否其名显如此
马知节  字子元全义子以补官真宗朝签书枢宻院事时王钦若为枢密使知节薄其为人每廷议辄面诋之闻其风者皆知为正直云
杨崇勲  字宝臣蓟州人祖守斌父全美皆为指挥使崇勲知兵法及前代兴废事真宗时为羣牧都监累官节度使仁宗朝为枢密使后为同平章事卒谥恭毅
张佶  燕人父昉殿中少监佶少有志节渉猎史书善骑射有方畧太宗时为利州转运副使真宗时为益州钤豁甚有威惠
张玉  字宝臣保定军人以六班秩隶狄青麾下号张铁简従征侬智高率突骑贯敌垒贼大溃帝召见使作鋭阵扵殿廷下观破贼之势河北三十七将以玉为第一
李淳颐  字子阴香河人知祥符县熙寜中青苖法行计息不及则黜降诸吏畏罪所惟恐其少淳颐独贷三之一安石怒谪通判广信后官至刺史



辽
韩延徽  字蔵眀安次人少英迈渉猎经史累官崇文馆大学士太祖初元诸务草创凡朝中机务悉令裁决为佐命功臣封鲁国公子德枢官侍中封赵国公孙绍芳重熙间参知政事庭议征李元昊力谏不聴闻败呕血死
康黙记  本名照蓟州校尉太祖侵蓟州得之爱其才隶麾下一切蕃汉相渉事属黙记折中之悉合上意时文法未备黙记推析律意论决轻重不爽为佐命功臣
舒法  字梦竒析津人谨厚笃学不出户外者二十年会同初登进士累官翰林学士辽主数延问得失治乱奏对称后拜宰相整革蠧弊知无不言务在息民薄赋法度修明加尚父赠尚书令
