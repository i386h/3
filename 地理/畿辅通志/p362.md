<!-- { "loadSidebar": true } -->
　　绵宻惟广昌至紫荆闗易州延长一百九十里悉为
　　中枝龙身正脉转系直晋两省接界分管且浮图峪
　　之东又有山西广昌县之草店桥等七村庄更在内



　　垣近障之中紧贴龙脉尤当敬谨保今两省各属
　　未免彼此牵制呼应不灵且广昌一邑南连唐县北
　　接蔚州蔚县东通易州三面环绕俱系插入直地
　　方从前亦系直武职防守又自县治至晋省府属
　　之大同三百六十里至山西省城七百余里较之至
　　直省保定府止三百一十里至易州交界止三十五
　　里由县到州城共一百九十里其为逺近相去径庭
　　　臣 　经由广昌地方据乡民纷纷具呈吁请就近改归
　　直是元气于天垣合龙脉于地轴顺民情于人
　　和一举而三善备则广昌一邑断宜改归直之为
　　便也　臣 　愚以为易州既恭建
万年吉地请升为直州以保定府之涞水山西省之广
　　昌共二县改为州辖将浮图峪以内原属广昌之草
　　店桥等村永逺归于州界则东西拱卫左右聮属体
　　统更觉整肃而保风水万福攸同垂之亿禩而愈
　　隆矣至就晋省而论或以地方人民有闗课额则普

　　天皆属
王土移于晋而増于直同为
　国家钱粮原无盈亏之别若欲彼此易换则两省接壤
　　州县非咽喉要隘之区即系隔越山闗界限无可移
　　调惟查张家口同知所管口外纳粮地亩沿边七百
　　余里包裹晋省大同之外离归化城八十里方住田
　　土肥饶如同内地毎年丰收接续开垦钱粮日见増
　　益此处在张家口同知所辖未免道路遥逺不无鞭
　　长难及之势而于晋省则为必需之区现在镇臣李
　　如栢奏请添设卫所前据口北道白石面称即系此
　　一带地方若可以之分归山西就近管辖恭候
命下之后彼此差员划定交界一转移间两省均属有裨
　　愚昧之见是否可采　臣 　谨恭折具
　奏请
伏乞
圣鉴钦定遵行谨



奏
　　相形势以正经界疏　　　　　　李　卫
　该　臣 　看得直属正定一府原辖三十二州县幅广
　阔事务殷繁前任督臣利瓦伊钧因见山西分属仿效
　以盘查仓库路逺难周请改五州分治不为无见而
　其中有矫枉过正者盖泥于府属之有五州必分而
　为五殊不知形势之偏全控制之逺近又不可一槩
　而论也伏查
国家定鼎京师北控幽燕南屏保定以河间扼东路以
　正定总西路抚有万方宰制羣动天下都朝贡奔
　走者不出河间则出正定西南九省之冲正定实为
　咽喉要镇从前三十二城大小维持臂指承使雄闗
　环峙城郭恢闳股肱上郡气象不同今自分以后
　北止四十里南仅六十里即为府属统辖所不及且
　郡城东门十八里外即系晋州所属地界肘腋之间
　号令不行合之四隅缺其东面于形势为未全于经

　界为不正况所存止正定一县附郭其余皆西北沿
　山简僻之区地势既狭赋额复少似于表里河山保
　障
畿南之义犹未相宜虽不必尽为更张而补偏救弊之
　道诚不可以不为筹及也　臣 　从前屡次出差经过其
　地今复按图稽考细询舆情在阜平县去府二百五
　十里者犹仍旧辖若晋州及州属之无极藁城二县
　定州属之新乐县俱去府治或五六十或八九十皆
　在百里之间呼吸既通盘查极便且均系正定东北
　二面地方似应将此四州县仍归府属就近管辖则
　四隅之形势既全道里之逺近适中三辅要地防维
　更得巩固至定州为古中山地西拥太行东环瀛海
　夙称制胜之区洵宜仍分直州治但所辖之新乐
　县既归府属则该州止有曲阳一邑体制不称查保
　定府属之深泽县与定州东南接壤相去仅九十余
　里改属定州亦为近便保定府原辖二十州县前虽



　曽请以涞水县改隶易州今即再去深泽在保属尚
　有十七州县已不为少而定州则西有曲阳东有深
　泽控制其中形势规模亦足相称似此一转移间诚
　如古人所云地因其宜天运其施而王政惟时悉合
　荡平正直之轨度矣再查正定府属之平山县虽系
　山僻之邑与晋省连界西北至五台县一百八十里
　西至盂县一百五十里皆系迭嶂层峰险峻深逺匪
　类易于藏且平邑营治稻田三万余亩多系晋人
　垦种往来杂沓与昔不同稽察尤当严宻而县治偏
　在东南往返动须数日实有地方空阔鞭长莫及之
　势从前平邑下口村原设巡检一员后经裁去今查
　离城六十里之洪子店系五台盂县分道而来之总
　汇民居稠宻立有市集应请复设巡检一员移驻此
　地凡西北两路交界处所责令稽查巡缉于地方更
　为严宻以上事宜　臣 　复与布政使王謩按察使窦启
　瑛公同酌议相符如

皇上俞允则各州县止须改所属刑名钱粮各照定例
　　统辖毋庸再有更动其晋州知州臧珣虽系直州
　　缺但年已望六过于忠厚仅堪供职毋庸改补表帅
　　之任至平山县复设巡检应请注为要缺选调咨部
　　补授所需官俸弓兵役食及给与衙署各项另容核
　　定咨部合并声明粗浅之识是否有当　臣 　谨具
　题伏乞
皇上睿鉴勅部议覆施行　臣 　未敢擅便谨题请

钦颁
朱批谕恭谢
天恩疏　　　　　　　　　　　　　　李　卫
　　钦惟
皇上
　清明在躬
　志气如神



　知周万物而无遗
　道济天下而不过固已合唐虞三代之治以为治而超
　　迈尧舜禹汤文武于万古者矣今
皇上将厯年
朱批督抚各臣奏折刋刻
　颁赐　臣 　跪读之下有不胜其欢欣鼓舞而俯首心服者
　　伏思人之才识各有限量或偏于一隅或狃于常习
　　或仅计虑于目前或祗规为于小节惟
皇上圣度闳深
睿照髙逺见微知着即始贯终凡为
指示所及悉皆逺大之深谋近可行于一日久可垂于万
　　年极千百之思议以为万全者而一经
圣明指导无不爽然若失非天下之至髙其孰能与于此
　　且九州岛万国之遥异俗殊方情伪百出
皇上端拱九重而于疆域之险易文武之控制巨细精粗
　　坐照靡遗规画措施纎悉必当非天下之至精其孰

　　能与于此夫事机之来恒伏于不可见昧者临时而
　　罔觉明者亦偶测而未然惟
皇上于朕兆未萌形声未着之时烛照数计若合符节非
　　天下之至神其孰能与于此至于诸臣之中气禀各
　　异刚者毎虞于鋭进柔者或虑其因循有为矣或喜
　　事而纷更有守矣或褊小而矫激同官之意气偶乖
　　先后之辙迹殊轨甚或彼此互相标榜是非易淆穷
　　其情实谈何容易
皇上洞烛微因人而施由与求之进退就勇怯而分师
　　与商之过不及以中行为准辨曲直于微茫务折衷
　　于公正非天下之至明其孰能与于此知人则哲惟
　　帝其难茍非圣贤谁则无过
皇上于诸臣才品心术灼见底里一事不能欺一语不能
　　饰小误则为指大过则加申饬许其改悔之路开
　　其迁善之门诱掖奬劝反复启迪不啻再三至于无
　　可如何而始行罢斥犹不忍于弃置凡能自知濯磨



　　者仍为録用是以内外大小臣工无不激昻奋励以
　　求自効非天下之至仁至知至勇其孰能与于此　臣 　
　　前于毎次
陛见侍直时曽
皇上赐观已发诸臣奏折面承
圣训不胜钦服今得尽读全帙恍如窥见宫墙登泰岱之
　　髙而羣峰皆为培塿临河海之深而江湖悉属细流
　　口不能形容其美善笔不能刻划其精微惟有什袭
　　珍藏朝夕敬读口诵心维身体力行以期于万分中
　　稍得一二以报
皇上髙厚洪恩于无斁耳理合恭疏具
　题伏乞
皇上睿鉴施行谨具题
闻
　　　请定经界疏　　　　　　　　　李　卫
　　窃惟州县各有疆理文武管辖攸分京师为

畿甸重区向有五城御史及巡捕京营该管地方与州
　县互相交错或地属州县而汛系京营或汛辖外营
　而地为城属即如长新店等处街属城房后属县毎
　逢雨水道路泥泞往来阻滞而街非县管呼应不灵
　拱极城内数处管辖保甲难稽其它类此者赌匪潜
　踪彼此影射命盗发觉互相推诿不一而足近如北
　城所辖黄土司沙河等处与昌平州村庄错杂经台
　臣锺衡条奏顺天府尹臣陈世倕查勘而后分晰清
　楚又如半壁店西南流水濠沟无名人被勒命案北
　城与昌平州顺义县彼此交诿两经委员勘迄今
　日久尚未定议即此两案几费周章更有近日旗庄
　官查出昌平与延庆二州卫交界地方贴近边墙之
　茨梅等二十村庄地土在内务府当差而人民从无
　州县管辖名为夹空地方厯有年所似此近
畿要区岂容因循贻误虽屡有条奏清查界址添设巡
　检终属犬牙相错难收实效至于旷野阡陌更复茫



　　　无疆域　臣 　愚以为自
　　圆明园南海淀以外凡附京城地方或议定以若干里
　　　为度统归五城及京营管辖将州县及外营所管间
　　　杂零星者俱改正归并清楚或向系州县外营管辖
　　　者将附近五城所管错杂地方亦一并拨归州县外
　　　营分晰界限使内外文武各有责成不相混淆则匪
　　　类无所影射潜踪其于巡查缉捕事宜亦无牵制推
　　　诿近京地方整肃不无裨益是否有当伏祈
　圣鉴施行谨
　　奏
　　　　恭庆
景陵瑞芝四见疏　　　　　　　　　　　李　卫
　　　　臣 　闻王者孝格苍穹则天华撷秀圣人徳周后土斯
　　　地宝呈祥萃彼四时之精蔚为三秀之瑞初见迭见
　　　知有开而必先大书特书喜旋至而立应矧当四寅
　　　合正之岁五花之瑞雪纷飘更于三军奏凯之时九

　　　茎之仙苗复茁琼枝开处四昭灵象于
景陵鹓序传来永庆升平于
　丹陛天人相感不爽锱铢前后同揆若合符契钦惟
圣祖仁皇帝
　圣神文武
　睿知聪明
　咸五登三超古今而首出
　蟠天际地合上下以同流
　一十六字之心传承先启后
　六十余年之徳化浃髓沦肌我
　皇上
　　道协清宁
　　功成继述
　　备中和位育之盛皇极建而庶绩咸熙
　　大显承谟烈之隆文敎敷而武功丕振
　　至诚昭格言动黙契于



天心
　　纯孝感孚楷模敬承夫
祖训天地之光华常旦宇宙之祥瑞骈臻捷奏西师两阶兆
　　　干羽之舞年书大有万方庆稌黍之多用是屡产金
　　　英彰
　　孝思之不匮因而频生瑶草昭
　景福于无疆　臣 　幸奉
　恩纶随班
　　庆祝仰邀
　宣示端肃敬观云拥奇峰共岳衡而分灿霞开瑞色合锦
　　　绣以成章耸琼楼玉阙之形附根灵石垂宝伞珠缨
　　　之象托体仙葩或挺拔于一枝更盘旋于九曲髙卑
　　　合序若八之拱卫
　　神京左右聮辉似众宿之回环北极夫岂人巧所思议
　　　实出天工之自然盖
　皇上本

圣祖之心君临九有斯
上天以
圣祖之瑞贶答
　一人理所固然事诚希有　臣 　恭逢
　　泰运仰赞
　　干符拜舞
　　彤墀快覩民安物阜扬言末简式歌
　　徳普恩洋伏愿
　　至治光昌
