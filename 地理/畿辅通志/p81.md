<!-- { "loadSidebar": true } -->
　　存审始筑后南城毁宋元间以为州治明景泰
　　中增修周围四里髙三丈广一丈五尺南北二门
　　甃以砖池深一丈阔二丈隆庆中知县薛金周以
　　序崇祯中知县安道
本朝顺治初知县魏一统相继修葺
　定兴县城　旧有土城金大定七年筑周围五里
　　八十歩髙二丈广一丈五尺门四池深八尺阔一
　　丈五尺明成化四年知县郭赞増髙五尺嘉靖





　　中知县宗钺张文绣吕文南相继修葺隆庆五年
　　知县王三聘始甃以砖万厯中知县李瑾宋继登
　　天启崇祯间知县王永吉锺四达
本朝顺治十年知县王徳新各増修
　新城县城　旧土城相传辽萧后所筑南北二门引
　　紫泉河环注周围三里八十歩髙三丈二尺有竒
　　广八尺池深一丈五尺阔三丈明景泰中知县刘
　　纯成化中知县李循正徳中知县杨泽嘉靖中
　　知县陈玑卫钿隆庆中知县李志学万厯中知
　　县戴兰曹一豸张极刘宗禹十一年知县王好义
　　相继修葺崇祯中甃以砖建南北重门
本朝康熙十四年知县髙基补修
　唐县城　土城元庄敬始建城楼周围四里有竒
　　髙一丈八尺广一丈东西南三门池深阔俱七尺
　　明弘治中知县茹銮重建隆庆中知县洪济逺増
　　筑瓮城崇祯七年知县宋祖乙于周围加厚数尺




　博野县城　旧土城明洪武二年知县杜泰亨筑周
　　围四里十三歩髙二丈五尺广一丈五尺东西南
　　三门池深一丈阔二丈天顺二年知县唐谦裴太
　　汪大章相继修筑正徳六年知县李延龄内筑五
　　尺外添堞城池外筑护城堤阔一丈髙倍之崇祯十
　　三年知县宋珍始甃以砖
　庆都县城　旧土城相传唐武徳四年筑明洪武二
　　年重修周围四里有竒髙三丈广二丈南北二门
　　池深阔俱七尺天顺三年主簿成斌成化中知县
　　谭论王让嘉靖中知县胡谐杨廷美陈鲲隆庆中
　　知县马卿増修万厯中増置东门崇祯中知县黄
　　承宗増筑瓮城
本朝顺治中知县陈自徳钱振龙李天玑重修康熙四
　　年甃以砖
　容城县城　相传唐窦建徳所筑明景泰初重修周
　　围三里一十五歩髙二丈五尺广一丈南北二门





　　池深六尺阔一丈二尺成化四年知县林景増置
　　西门正徳六年知县刘相再修隆庆二年知县童
　　思善浚濠深一丈五尺阔三丈五尺邑人梁炳各
　　増修
本朝康熙元年知县赵士麟筑瓮城建重门雉堞悉甃
　　以砖
　完县城　旧土城相传隋仁寿时所筑周围九里十
　　三歩髙二丈五尺广一丈五尺东南二门池深一
　　丈阔二丈明成化间始开北门正徳七年知县
　　杜珝嘉靖二十四年知县阎文贵万厯十三年知
　　县赵桐天启三年知县杜嘉庆各加营葺崇祯十
　　二年知县髙允兹甃以砖复绕城筑墙浚濠引尧
　　城河水注之
本朝康熙十一年知县刘安国重修
　蠡县城　旧土城相传汉封蠡吾侯所筑明天顺中
　　重修周围八里有竒髙二丈五尺广一丈南北二




　　门池深一丈八尺阔二丈弘治中知县吴堂正徳
　　间知县金境嘉靖中知县张鳬李复初隆庆中知
　　县王元宾相继重修崇祯十二年兵备副使钱天
　　锡知府王师[菱]知县连元捐俸倡助甃以砖石髙
　　三丈五尺濠广三丈又筑护城堤二道
本朝顺治五年知县祖建明重修并引唐河水绕隍
　雄县城　旧在太平社因河水冲圮后汉献帝时公
　　孙瓒分据幽燕迁置今地周围九里三十歩髙三
　　五尺广一丈五尺东西南三门池深一丈阔三丈
　　宋景徳初西上阁使李充镇抚是州防备水患复
　　筑外城其寛阔各倍旧制明洪武初知县程九鼎
　　重筑弘治初知县王梦贤浚河深广植栁三周以
　　固堤岸嘉靖中旧垜口甃以砖隆庆初知县王述
　　筑堤捍水崇祯中知县许台儁又凿新濠一道于
　　旧濠之外深广各二丈又于西面设水门
本朝康熙七年知县戚崇进八年知县姚文爕各増修





　祁州城　旧土城明成化二十年重修周围四里三
　　百三十九歩髙二丈五尺广七尺东西南三门正
　　徳十二年知州韩士竒増广之隆庆二年知州周
　　济用増筑外城天启六年知州郭应响増修砖甃
　　南门瓮城池深一丈五尺阔三丈
　束鹿县城　旧城元至正十八年筑明天启二年滹
　　沱河渰没遂废廵抚张凤翔于旧城之南三十五
　　里新圏头市筑今城四年知县张履端创建土城
　　周围六里一百四十歩髙三丈一尺广一丈六尺
　　门四池深阔俱二丈崇祯九年知县杨琦内筑瓮
　　城外筑夹墙髙七尺开重池深一丈五尺阔二丈
　　五尺
本朝康熙八年知县刘昆补修
　安州城　土城相传宋杨延朗所筑周围五里三
　　十歩髙二丈五尺广一丈门四池深一丈五尺阔
　　一丈明景泰中知州陈纶成化中知州王钦增




　　修弘治中知州宋经增筑四门瓮城建重门正徳
　　中知州李鋐嘉靖中知州樊鹏张寅程着郑镐李
　　应春相继修葺建城楼垜墙万厯中知州王思睿
　　马鸣毂复加修
　髙阳县城　明天顺中知县鲁能创筑土城周围
　　四里一百一十歩髙二丈五尺广一丈二尺门四
　　池深三丈阔二丈嘉靖中増建重门厯经知县贺
　　锐王继宗张经纶种云龙马仑郑元乔继科侯
　　提封屡加増修万厯间易女墙以砖増髙一丈
　　复浚池深三丈五尺阔四丈崇祯时邑绅孙铨捐
　　输甃以砖石
　新安县城　旧有土城金章宗所筑元至元二十二
　　年没于水明洪武中重修周围七里十三歩髙四
　　丈广一丈门四池深一丈阔四丈成化四年知县
　　赵夔弘治十四年知县周伦正徳九年知县王举
　　嘉靖十七年知县张梅相继修葺万厯中知县





　　罗启先増开一门于南门之左修筑垜墙髙八
　　尺崇祯中増筑四门瓮城易土以砖浚重池规
　　制益偹
河间府　河间县 附郭　
　府城　旧土城宋熙宁中安抚使李肃之建明初
　　重筑万厯六年知府朱裳娟用砖砌敌台十年
　　知府燕好爵奏准以砖为陴二载完工周围十
　　六里髙三丈二尺广一丈五尺门四池深二丈阔
　　五丈
　献县城　旧土城金天会八年知州髙揆建明成化
　　二年知县卢渊重筑周围六里髙二丈五尺广二
　　丈门四池深一丈阔三丈正徳间知县张大威县
　　丞史华万厯间知县赵完璧石维屏刘重庆崇
　　祯间知县王调鼎王竒才相继重修
本朝康熙七年知县王扆补修
　阜城县城　始建莫考明成化二年知县林恭奏




　　拓东城二里正徳间知县梁恺嘉靖间知县姜密
　　増修隆庆元年知县王臣易以砖陴周围五里髙
　　二丈二尺广一丈五尺门四池深一丈阔三丈池
　　外有堤
本朝顺治中知县萧应聘张昌祚康熙九年知县曹邦
　　复修葺
　肃宁县城　宋景泰二年建元中统间知县李义至
　　元间知县李稷大徳间知县焦徳用相继増筑周
　　围六里有竒髙二丈八尺广二丈东西二门池深
　　一丈五尺阔四丈池外又为土墙周八里明天顺
　　间知县刘伯川黄霆増修天启五年始甃以砖
　任邱县城　旧传汉平帝时筑元至正二十二年没
　　于水明洪武七年知县云霄建土城永乐间知县
　　谢鲁弘治间知县毕玺正徳间知县李献丞刘明
　　俱増筑周围五里九十九歩髙三丈七尺广三丈
　　门四池深三丈阔五丈隆庆间知县胡峻徳万厯





　　间知县顾问俱重修万厯三十八年知县侯提封
　　始易以砖池即玉帯河池外有护城堤
　交河县城　明洪武间知县周以仁创建正徳间知
　　县李天叙増修周围六里髙一丈五尺广二丈门
　　四池深一丈二尺阔三丈嘉靖间知县崔云鹤隆
　　庆间知县龎沱增修易垜以砖
本朝康熙十年知县墙鼎重修并浚城濠
　宁津县城　金始建周围三里髙二丈五尺广二丈
　　门四池深一丈阔一丈五尺明洪武初知县朱逢
　　吉増修景泰间知县谢聪弘治间知县孔公华正
　　徳间知县刘秉鉴嘉靖间知县熊爵叶绍先隆庆
　　间知县宼靖各増修始甃以砖
　景州城　即元蓨县城天厯间知县吕思诚修筑明
　　天顺七年知州杨琼増筑周围四里髙二丈三尺
　　广一丈门四池深一丈阔二丈弘治十一年知州
　　马驭正徳间知州徐政判官裴杰嘉靖间知州谢




　　思道胡择万厯间知州贾朝官崇祯十年知州董
　　硕儒
本朝康熙十一年知州张一魁俱重修
　吴桥县城　明正统二年因旧土城増筑弘治间知
　　县李钦正徳间知县刘钺増修周围四里有竒髙
　　二丈五尺广一丈五尺门四池深二丈阔三丈万
　　厯间知县龚勉恽兹毛焯崇祯间知县陈燝俱重
　　修十一年知县余尚春改建砖城
　东光县城　旧土城周围三里有竒髙二丈五尺广
　　二丈门四明崇祯十一年改筑砖城周围六里髙
　　三丈六尺池深一丈阔三丈
　故城县城　明成化二年知府贾忠知县唐髙筑周
　　围五里髙二丈五尺广一丈九尺门四池深一丈
　　阔二丈五尺万厯间知县李承露崇祯间知县茍
　　永兴
本朝康熙六年知县吴友闻俱重修





　天津府　天津县附郭 　
　　府城　明永乐二年工部尚书黄福平江伯陈瑄都
　　　指挥陈逹筑弘治间副使刘福甃以砖石周围九
　　　里髙三丈五尺广二丈五尺门四临河无池万厯
　　　十四年副使王来贵
　本朝顺治十年总兵甘应祥副使梁应元康熙十三年
　　　总兵赵良栋俱重修雍正三年奉
勅修理
　　青县城　宋始建周围五里髙二丈五尺广二丈池
　　　深一丈阔三丈明成化中知县唐振増修正徳间
　　　知县张大鸣刘绎刘瑅崇祯十三年知县马玉清
　　　俱重修
　　静海县城　始建无考周围六里髙二丈五尺广一
　　　丈八尺池深一丈阔三丈
　　沧州城　明永乐初自旧沧州迁今治天顺五年知
　　　州贾忠始筑砖城周围八里髙二丈五尺广二丈




　　五尺门五池深一丈五尺阔四丈五尺嘉靖间知州
　　贾希周万厯间知州卢廷选崇祯间知州吴襄俱
　　重修
　南皮县城　旧土城明嘉靖二十五年知县李廷増
　　修周围四里有竒髙二丈一尺广一丈五尺门四
　　池深一丈阔二丈万厯四十二年重筑周围二
　　千三百丈崇祯九年知县简仁瑞増筑瓮城砖
　　甃垜口
　盐山县城　原在大留里明洪武九年知县吴文靖
　　移于今治成化二年知县武震増筑周围八里
　　髙二丈五尺广二丈门三无北门池深一丈阔
　　三丈弘治间知县喻岳张旸増修万厯间知县
　　刘子诚増辟小南门后又浚池逹刘公渠
本朝康熙九年知县朱鸾鷟重修浚池深阔各一丈
　　五尺
　庆云县城　明洪武六年知县杨思义建成化二





　　　年知县张彪増筑周围四里髙二丈五尺广二丈
　　　池深一丈阔二丈正徳间知县孙辅典史商玫万厯
