<!-- { "loadSidebar": true } -->
　金城入东壁四度武威入东壁六度敦煌入东壁八
　度昴毕赵冀州魏郡入昴一度巨鹿入昴三度常山



　入昴五度广平入昴七度中山入昴一度清河入昴
　九度信都入毕三度赵郡入毕八度安平入毕四度
　河间入毕十度真定入毕十三度　同上 　
　辰星曰北方冬水主燕赵又为燕赵代　同上 　
　尾亦为九子箕亦曰天津一曰天鸡主八风虚二星
　冢宰之官也主北方危三星主天府天库营室二星
　天子之宫也一曰元宫一曰清庙又为军粮之府及
　土功事东壁二星主文章天下图书之秘府也主土
　功昴七星天之耳目也主西方又为旄头昴毕间为
　天街天子出旄头罕毕以前驱此其义也毕八星主
　边兵主弋猎　隋书天 文志　
　冀州于古尧之都也舜分州为十二冀州析置幽并
　其于天文自胃七度至毕十一度为大梁属冀州自
　尾十度至南斗十一度为析木属幽州自危十六度
　至奎四度为娵訾属并州准之星次本皆冀州之域
　帝居所在故其界尤大　隋书地 理志　



　周礼职方氏正东曰青州其在天官自须女八度至
　危十五度为元枵于辰在子齐之分野　同上 　
　析木为云汉末派山河极焉故其分野自北河末派
　穷北纪之曲东北负海为析木负海者以其云汉之
　阴也　唐书天 文志　
　大梁析木以负北海其神主于恒山辰星位焉　同上 　
　须女虚危元枵也初须女五度余二千三百七十四
　秒四少中虚九度终危十二度其分野自济北东踰
　济水渉平阴至于山茌循岱岳众山之阴东南及髙
　密又东尽莱夷之地得汉北海千乗淄川济南齐郡
　及平原渤海九河故道之南濵于碣石古齐纪祝淳
　于莱谭寒及斟寻有过有鬲蒲姑氏之国其地得陬
　訾之下流自济东达于河外故其象着为天津絶云
　汉之阳凡司人之星与羣臣之録皆主虚危故岱宗
　为十二诸侯受命府又下流得婺女当九河末派比
　于星纪与呉越同占营室东壁娵訾也初危十三度



　余二千九百二十六秒一太中营室十二度终奎一
　度自王屋太行而东得汉河内至北纪之东隅北负
　漳邺东及馆陶聊城又自河济之交涉荥波濵济水
　而东得东郡之地古邶墉卫凡胙邗雍共微观南燕
　昆吾豕韦之国自阁道王良至东壁在豕韦为上流
　当河内及漳邺之南得山河之会为离宫又循河济
　而东接元枵为营室之分胃昴毕大梁也初胃四度
　余二千五百四十九秒八太中昴六度终毕九度自
　魏郡浊漳之北得汉赵国广平巨鹿常山东及清河
　信都北据中山真定全赵之分又北逾众山尽代郡
　鴈门云中定襄之地北纪之东阳表里山河以蕃屏
　中国为毕分循北河之表西尽塞垣皆髦头故地为
　昴分冀之北土马牧之所蕃庶故天苑之象存焉尾
　箕析木津也初尾七度余二千七百五十秒二十一
　少中箕五度终南斗八度自渤海九河之北得汉河
　间涿郡广阳及上谷渔阳右北平辽西辽东乐浪元



　菟古北燕孤竹无终之国尾得云汉之末派龟鱼丽
　焉当九河之下流濵于渤碣皆北纪之所穷也箕与
　南斗相近为辽水之阳尽朝鲜三韩之地在呉越东
　南　同上 　
　天寳九载八月五星聚于尾箕荧惑先至而又先去
　尾箕燕分也　同上 　
　河北道盖古冀二州之境汉河内魏渤海清河平原
　常山上谷涿渔阳右北平辽西真定中山信都河间
　广阳等郡国又参有东郡河东上党巨鹿之地孟懐
　澶卫及魏博相之南境为娵訾分邢洛恩贝冀深赵
　镇定及魏博相之北境为大梁分沧景徳为元枵分
　瀛莫幽易涿平妫檀蓟营安东为析木津分　唐书地 理志　
　河东道盖古冀州之域汉河东太守上党西河鴈门
　代郡及巨鹿常山赵国广平国之地河中绛晋慈太
　原汾忻潞泽沁辽为实沈分代云朔蔚武新岚宪为
　大梁分　同上 　

 


　河南道盖古豫兖青徐之域青淄宻登莱齐棣为元
　枵分　同上 　
　北斗七星在太微北三曰玑为人主火其分为梁汉
　志主冀州五曰玉衡为音主土其分为燕汉志主兖
　州六曰闿阳为律主木其分为赵汉志主扬州七曰
　摇光为星主金其分为齐汉志主豫州又曰一至四
　为魁魁为璇玑五至七为杓杓为玉衡是为七政第
　八曰弼星在第七星右不见汉志主幽州第九曰辅
　星在第六星左常见汉志主并州晋志辅星傅乎闿
　阳所以佐斗成功丞相之象也其色在春青黄在夏
　赤黄秋为白黄冬为黑黄　宋史天 文志　
　三台六星两两而居起文昌列抵太微西近文昌二
　星曰上台为司命主寿次二星曰中台为司中主宗
　室东二星曰下台为司禄主兵又曰上台上星主兖
　豫下星主荆扬中台上星主梁雍下星主冀下台上
　星主青下星主徐　同上 　



　天市垣二十二星在氐房心尾箕斗内宫之内东蕃
　十一星三曰燕七曰齐八曰中山九曰九河十曰赵
　十一曰魏西蕃十一星三曰梁九曰晋十曰河间　同 上　
　东方尾宿九星按汉永元铜仪尾宿十八度唐开元
　游仪同旧去极百二十度一云百四十度今百二十
　四度景佑测验亦十八度距西行从西第二星去极
　百二十八度在赤道外二十二度干象新书二十七
　度箕宿四星按汉永元铜仪箕宿十度唐开元游仪
　十一度旧去极百十八度今百二十度景佑测验箕
　四星十度距西北第一星去极百二十三度南方虚
　宿二星按汉永元铜仪以虚为十度唐开元游仪同
　旧去极百四度今百一度景佑测验距南星去极百
　三度在赤道外十二度危宿三星按汉永元铜仪以
　危为十六度唐开元游仪十七度旧去极九十七度
　距南星去极九十八度在赤道外七度营室二星按
　汉永元铜仪营室十八度唐开元游仪十六度旧去



　极八十五度景佑测验室十六度距南星去极八十
　五度在赤道外六度壁宿二星按汉永元铜仪东壁
　二星九度旧去极八十六度景佑测验壁二星九度
　距南星去极八十五度西方昴宿七星按汉永元铜
　仪昴宿十二度唐开元游仪十一度旧去极七十四
　度景佑测验昴宿十一度距西南星去极七十一度
　毕宿八星按汉永元铜仪毕十六度旧去极七十八
　度景佑测验毕宿十七度距毕口北星去极七十七
　度　同上 　
　十二国十六宿在牛女南近九坎各分土居列国之
　象九坎之东一星曰齐齐北二星曰赵秦南一星曰
　代代西一星曰晋韩北一星曰魏楚南一星曰燕陶
　隐居曰赵二星在郑南燕一星在楚南晋一星在代
　北代二星在秦南齐一星在燕东　同上 　
　五车五星在毕宿北东北一星曰天狱主辰星燕赵
　分及幽冀主稻东南一星曰天仓主岁星卫分并州



　主麻　同上 　
　黄道宿度虚十　秒六 十四　危十七　太 　室十七壁九昴十一
　毕十六尾十七箕十　宋史律 厯志　
　析津本晋蓟县改蓟北县开泰元年更今名以燕分
　野旅寅为析木之津故　辽史地 理志　
　野旅寅野谓星野旅谓躔次寅者辰舍东方之位燕
　分析津之所也　辽史国 语解　
　大都北极出地四十度太强夏至晷景长一丈二尺
　三十六分画六十二刻夜三十八刻　元史天 文志　
　周天列宿度古用管窥今新制浑仪测用二线所测
　度数分秒与前代不同尾十九度一十分箕十度四
　十分虚八度九十五分危十五度四十分室十七度
　一十分壁八度六十分昴十一度三十分毕十七度
　四十分　元史 厯志　
　黄道宿度尾十七　九十 五　箕九　五十 九　虚九　分空 太　危十五
　　九十 五　室十八　三十 二　壁九　三十 四　昴十一　○ 八　毕十六　五十 同上　



　黄道十二次宿度危十二度六十四分九十一秒入
　娵訾之次辰在亥毕六度八十八分五秒入实沈之
　次辰在申尾三度一分一十五秒入析木之次辰在
　寅　同上 　
　太阳黄道十二次入宫宿度危十三度三十九分五
　十九秒外入卫分娵訾之次辰在亥毕七度九十六
　分六秒外入晋分实沈之次辰在申尾三度九十七
　分七十二秒外入燕分析木之辰在寅　同上 　
　天有九野九千九百九十九隅去地五亿万里五星
　二十八宿东方曰苍天其星房心尾东北曰变天其
　星箕斗牵牛北方曰元天其星须女虚危营室西北
　方曰幽天其星东壁奎娄西方曰昊天其星胃昴毕
　北方水也其帝颛顼其佐元冥执权而治冬其神为
　辰星　淮南鸿烈 天文训　
　辰星正四时常以二月春分効奎娄以五月夏至効
　东井舆鬼以八月秋分効角亢以十一月冬至効斗



　牵牛出以辰戌入以丑未出二旬而入晨之东方
　夕之西方　同上 　
　星分度尾十八箕十一四分一虚十危十七营室十
　六东壁九昴十一毕十六　同上 　
　甲齐戊魏壬卫辰晋已卫申齐戌赵亥燕　同上 　
　甲戌燕也乙酉齐也壬子赵也己酉己夘魏也　同上 　
　辰星水精生元武　抱朴 子　
　辰星主幽州　星经 　
　尾九星如钩苍龙尾箕四星形状如箕虚上下各
　一如连珠危三星不直旧先知室两星上有离宫出
　壁两星下头是霹雳昴七星一聚实不少毕恰似爪
　义八星出　步天 歌　
　自婺女八度至危十六度曰元枵之次一名天鼋于
　辰在子谓之困敦于律为大吕斗建在丑今齐分野
　自危十七度至奎四度曰豕韦之次一名娵訾于辰
　在亥谓之大渊献于律为太簇斗建在寅今卫分野



　自胃七度至毕十一度曰大梁之次于辰在酉谓之
　作噩于律为姑洗斗建在辰今赵分野自毕十二度
　至东井十五度曰实沈之次于辰在申谓之涒滩于
　津为中吕斗建在已今晋魏分野自尾十度至斗七
　度百三十五分而终曰析木之次于辰在寅谓之摄
　提格于律为应锺斗建在亥今燕分野　帝王 世纪　
　辰星一曰熊星一曰钩星一曰毚星一曰鼎星一曰
　爨星一曰伺星北方黑帝叶光纪之神元武之宿水
　之精也　观象 玩占　
　尾汉太初厯洛下闳所测十八度宋皇佑所测十九
　度崇寜所测十九度少元授时厯郭守敬所测十九
　度一十分箕太初厯一十度皇佑所测十度元丰所
　测十一度崇寜所测十度半授时厯所测十度四十
　分
　虚太初厯十度唐一行所测十度太强元丰所测九
　度少强授时厯所测八度九十五分危太初厯十七



　度皇佑所测十六度崇寜所测十五度半授时厯所
　测十五度四十分室太初厯十六度一行所测十六
　度皇佑所测十七度授时厯所测十七度一十分壁
　太初厯九度崇寜所测八度太授时厯所测八度六
　十分昴太初厯十一度崇寜所测十一度少授时厯
　所测十一度三十分毕太初厯十六度一行所测十
　七度皇佑所测十八度元丰所测十七度崇寜所测
　十七度少授时厯所测十七度四十分　古今律 厯考　
　星度分野十二次东西南北相反者四疑似者七所
