<!-- { "loadSidebar": true } -->
孙大祈  黄冈举人万歴时知昜州三值大荒亲赈饥民存活数十万矿使横虐力抗被谪
栁白卿  椊潼人万歴时令涞水立水种法敎民树艺有祠祀之
刘克勤  庄浪岁贡前任治水有功升广昌令驿逓疲累丁重差烦克勤竭力兴革立驿厂买驿马官为喂养而民始得苏
姜应麟  为户科给事中万歴中封郑氏为贵妃应麟与吏部员外沈璟疏乞收回成命忤谪应麟广昌典史璟亦调外
傅好礼  固始进士为太常寺少卿万歴中上言近郊假官抽税不报越三日好礼伏文华门求面

对上怒降广昌典史卒于官
本朝
沈志礼  山阴人以恩荫知昜州明敏有威讼狱立剖丁未大雨水门塞屋灶俱沉志礼昼夜竭力疏导得宜民頼全活捐修棠阴书院置义田以资士子膏火州人立碑颂徳
冀州
汉
任光  字伯卿南阳人更始至洛以光为信都太守王郎反郡国皆降光独厉兵固守廷椽持王郎檄白光光斩之光武闻信都独为汉守驰赴之光开门迎谒拜左大将军领信都太守光乃多作檄文传告旬日之间兵众大盛
李忠  字仲都东莱黄人与任光同迎光武拜右大将军王郎破信都收太守宗广及忠母妻更始遣将复拔信都忠家属得全光武因使忠还行太守事多恵政
南北朝
高忱  渤海人髙允子以父任除长乐太守为政寛恵民庶安之
唐
李兴公  贞观年任冀州刺史振举废坠尤重水利尝开葛荣陂引赵昭渠水以注之民受其利
羊元珪  载初中为衡水令引漳水北流贯城注隍及去民思之因名为羊令渠



裴子余  绛州人六世祖叔业为后魏冀州刺史父守贞为冀州司马子余复刺冀州三世皆有恵政冀人思之
宋
刘挚  东光人嘉佑中擢科甲授南宫令县赋甚重输绢一疋折钱五百绵一两折钱三十民多破产挚请裁以中价三司使包拯奏从其议自是绢钱二百绵十有六民欢呼曰刘长官活我去之日民为立祠
李冲  嘉佑中知信都有善政与南宫令刘挚清河令黄莘皆以治行闻时称河朔三令
鲁有开  宗道子神宗时知冀州议増筑堤防人谓无水何劳役为有开曰当备未然卒成之明年河决水不能灾冐堤而止民用安堵
李弥逊  呉县人宣和末知冀州金人犯河朔弥逊捐金帛致勇士击其逰骑斩首甚众乌珠戒师毋犯其城
元
拉拉  髙昌人至正初为南宫县逹噜噶齐字民击强政体明肃升任去民为立去思碑
刘时羙  洛水人至正间尹南宫发奸剿冦称为神君盗贼相戒不入境
明
杨  洪武初知南宫兵燹之后荆棘弥野督民垦治荒地时使者巡县履畆征税谕民曰

垦田虽多慎无具报寜我得罪勿贻民子孙累也
齐仕坤  四川遂寜人洪武中知新河县寛仁爱民政清事简以老致仕赐半俸优养于家
杨琛  蒲州人正统年任枣强典史公平亷谨民爱之保升本县丞食知县俸卒于官
杨俨  寿州人景泰年知衡水洁已爱民尝开南田以杀郎子桥水招集流移户口倍増有循吏称
刘镒  罗山人成化中知南宫时畿内大水邑旧有堤有司不戒水由南门入民居学校悉湮镒循行四周酌地势剏建新城学宫仓署坛壝阛阓肇造无遗而民不知劳及去民祠祀之
李徳羙  莆田人成化时进士知冀州修废举坠劝善兴学州政为之改观壬寅大水城不没者三版徳羙鸠丁筑堤御之城以保全
成文  文水人正徳元年由进士知武邑律已公亷约法严整政绩荗着境内辑和歴官都御史
叚豸  泽州人正徳辛未由给事中出知枣强县城浚池修时畿内盗起城且圮无戌卒豸乃筑葺楼橹施措甫定贼渉河薄城下豸亲执桴鼓贼兵三进三却杀三百余人贼怒攻围益急城陷豸身中箭鎗瞋目攘臂连呼杀贼赴水死三日典膳姚祀收其尸事间赠太仆卿子锦衣百户
巩思容  东平州人嘉靖初知南宫善折疑狱有乡民懐金夜归恐为人劫埋道旁塜中归语其妻明日发之不得遂诉于县思容曰汝归何见其人曰止语其妻余无见也思容笑且骂曰痴夫而妻为私而不知乎系其妻至一讯即服



髙知彰  海丰人崇祯进士初知南宫县亷恵敏干岁大旱知彰歩祷辄应积年疑狱片言折之革耗羡清驿蠧崇学校时有室则四壁心则皎日修然清逸邑肥貌瘠之颂后调知正定县归济南乱殉节死
彭士弘錦州人崇禎末以舉人知南宫值兵火後加意撫循與民休息十七年流陷城抗節不屈死邑民立祠祀之
崔贤  代州人崇祯末知新河县甫一月而逼城竭力固守城陷死之
本朝
张恒  临晋人由恩贡顺治二年知衡水县兵燹之后土猖獗恒加意息民裁革夙弊措处有方后升东昌府同知卒士民建祠祀之
赵州
魏
崔楷安平人孝昌初为殷州刺史性严峻不为进退计时葛荣反逼城楷遣一子及一女夜出以避之既而悔曰人必谓我亏忠而全爱也遂追还贼至将士争奋曰崔公尚不惜百口吾属何爱一身莫不悉力拒战及城陷楷阖门死之
唐
髙叡  万年人为通义令歴赵州刺史嗣圣十五年敌骑入冦叡撄城拒贼攻益急有为叡计者

曰敌骑锋鋭所向无完城不如且下之叡曰吾为刺史不战而降罪莫大焉既而城陷叡自经不及死而被执胁使谕降诸县不从遂遇害武后闻而嘉叹赐谥曰节
李懐仁  狄道人永间以宗室子弟授朝议郎行廮陶令为政先学校急耕桑界内有麦秀八岐之瑞
程处黙  贞元间为寜晋令以地斥卤城西南有新渠引河水入城溉田地用丰滋民食乃甘
康日知  灵州人少事李惟岳累擢赵州刺史惟岳叛日知与别驾李濯及部将百人揷血共盟誓不从贼惟岳怒遣先锋王武俊攻之日知使客谢武俊曰贼孱甚安足共安危哉吾城固士和未可卒下又绐为使者赍诏谕武俊武俊悟斩惟岳以献徳宗羙其功
宋
侯  髙宻人徽宗时知栢乡转运使黄湜闻其名诏诣行台以越境不徃湜怒欲致其罪而无可指始以宾礼见曰公真能吏也率诸使合荐之
金
呉微  平郭人承安二年知寜晋县莅政明果有以牛讼者讯得其情牛亦伏膝由是百姓敬若神明
元
冯安  栢乡人世祖时史天泽开府正定授安本县令安集流亡开仓赈给全活甚众

齐谦  幽都人至元间知赵州毎旦署事日昃方退岁荒艰食者众请于朝发公帑以赈之临城地硗民贫捐业而亡者累见户代输建言于府免之解绶日士民持金币充路谦辞不受
温徳赫完  葢州人至元中知赵州州当子午要途所费不赀完从容办集民不为扰采地八百亩佃者输租畆三斗丙子秋旱完恻然除之
布尔罕呼喇  辉和尔人至元末任寜晋县逹噜噶齐旱蝗躬亲祈捕岁不为灾经过军旅恣为不道执之以国法士民感戴
绰罗忠翊  顺帝元统初知栢乡察民瘼省风俗救弊兴利期月之间风行俗化
宋明善  内邱人至正初由国史从事知髙邑逺则乘马近则杖遍歴耕桑之地雚课之旦出夕归孜孜不懈听讼以公尝曰吾既不能如圣人使无讼忍枉其是非耶囹圄屡空门无干谒尤为邑人所称
刘荣祖  赵人至正间知隆平时滹沱修堤檄出役夫刍费荣祖以境小有灾诉府得免又以积潦伤稼乞免税秩满邑民不忍其去
明
阮居仁  交址人正统年知临城性严明不尚浮华首以农事为急子弟俊秀者俾入学宫蠲差徭以风厉之公暇至明伦堂课文品其优劣上官闻其能相戒不遣役下县
何浚  灵寳人天顺间知赵州敷政仁恵不尚鞭笞岁饥赈济有法民无流移权要侵民地疏于

朝卒复民业新学校正士习歴任六年邑人感戴如父母引年家居赵人岁遣问馈及卒男女巷哭者三日
潘洪  南海人成化四年由东平移守赵州初州民多弃稼穑流离转徙庠序頺敝洪籍其民数给牛种俾以时耕作新学宫设馔堂以畀诸生食公暇莅学课其业修城壕设社仓百废俱兴人多感之
陆愉  嘉定人成化年知寜晋时年饥抗章请蠲租或止之愉曰为人臣者岂不知为朝廷哉但我民疾苦切身倘更征求则皆委沟壑矣当力言之虽咎弗辞竟得请民多全活
章忱  稽人成化中进士授临城知县岁饥民多流忱招徕抚绥给以耔种缓其征徭民接踵来归乆之旁邑流民愿就编籍者数十户城北有泥河忱筑堤引水灌田又教民桔槔之法邑由是有水利乡鄙旧无医药忱检方书修药饵施之所全活甚众
徐以贞  长山人成化年由进士知寜晋为政明敏毎事纷集顷刻即遣去任未期以忧去邑民攀号不舍服阕县士民请复任平徭薄赋勤恤民隠邑当滹沱之冲堤防有法民以奠居
张清  婺源人成化时知临城亷明有恵遭岁凶民多流移邑旧积粟余四万斛清不待请开仓赈济全活者数十万民自外邑来附籍者八十余户
关瑜  滋阳人弘治三年由保安州判擢知隆平律身清慎处事详宻修学校筑城池招流移戢猾暴民戴之镂石颂徳



方荣  钱塘人弘治二十年由进士知寜晋凡増丁口一千八百有竒劝输仓糓四万六千余石平反重狱五十八事以政绩擢监察御史
髙重光  大寜中卫人由贡生为栢乡教谕以击贼功擢知邱县崇祯戊寅殉节死事见忠节
张纯儒  新安人以恩贡为临城训导崇祯戊寅大兵破城殉节死详见忠节
王端冕  赵州知州崇祯末流冦攻城率吏民死守城陷被执不屈缚诸树射死
王之统  成安人由岁贡为赵州训导值乱分守东门城城陷死之事见忠节
本朝
陶鼎铉  辽东人顺治九年知赵州性亷饬听断明决奸蠧慑服恵政及民升镇江知府士民懐之
牟廷选  锦州人知栢乡县地当驿道使客经过有干马贴马之钱借牌枉道之弊一切详革簿书钱谷皆不假手幕胥而才猷自裕邑之南关有祠碑具载其事祀名宦
牟嘉  辽东官监生康熈五年知髙邑县治邑七载修举废坠严明执法吏胥畏之祀名宦
薛所本  孟县贡生康熈十三年知髙邑县清丈地亩振兴文教士民乐业后行取中书去祀名宦
宋广业  长洲人知临城县俗健讼有大猾俗称一门五虎置之法民得安枕设义学育生儒邑遇荒旱捐赀煑粥以活饥民纂辑邑志未竟以艰去后歴任山左卒刋刻成书康熈六十年祀名宦
深州
南北朝

路去病  阳平人北齐神武勅用土人为县宰以去病为饶阳令严毅廉平吏民畏服
唐
贾敦实  敦頥弟髙宗时为饶阳令政清静吏民嘉羙旧制大功之嫌不连官朝廷以其兄弟治行相高不徙任以宠异之
宋
王鼎  馆陶人举进士第庆歴中知深州王则以贝州反深卒龎旦与其徒谋应之前一日有告者鼎阴为之备翌日僚吏置酒如常叛党愕不敢动捕首谋十八人送狱取桀骜者数人斩于市一郡帖然
张旨  懐州人初徙安平尉尝与贼战流矢中臂犹杀数十人后知安平劝富民输粟以济饥者又浚渒河泄支流溉田万顷外筑堤以备水患
窦卞  曺州人熙寜时知深州滹沱河决流民自冀至者踵相接卞发常平粟食之吏白擅发必获罪卞曰吾寜以身活数万人寻以请诏许之
明
耿福缘  四川人永乐初为安平县丞亷能才干抚民有方以母忧去耆老赴阙请留勅吏部记名比服阕民恳请复任诏从之
萧伯辰  江西清江人永乐初知深州十年七月霪雨漳河滹沱泛溢力拒勿支城舍飘没乃徙民



暨圗籍储偫去州三十里地曰吴庒者芟削榛芜以栖止焉请于朝遂定厥居州之人去卑洳而即爽垲至今称之
