<!-- { "loadSidebar": true } -->
　　　间知县马任仁修
　本朝顺治十一年重修康熙十一年知县李居一増葺
　正定府　正定县附郭 　
　　府城　汉东垣故城在正定南八里晋移治常山郡
　　　始建后魏迁安乐垒后周复治正定俱建石城唐
　　　肃宗宝应中成徳军节度使李宝臣因滹沱水
　　　灌城复拓建之周围二十四里髙三丈余广二丈
　　　五尺门四池深二丈余阔十余丈正统巳巳都御
　　　史陆矩御史陈金増筑城址浚治濠堑万厯以后
　　　池复塞淤知府侯应珍重浚筑堤髙丈余阔如
　　　之
　本朝雍正六年奉
勑修理
　　获鹿县城　旧有土城明成化十六年増筑甃以砖




　　周围四里髙二丈七尺广一丈五尺东西南三门
　　池深一丈三尺阔一丈五尺正徳九年知县刘鈇
　　重修
　井陉县城　即唐天长镇旧基宋熙宁中移县治于
　　此元移治洺水本县基址遂废明洪武元年复于
　　此置县周围三里二十歩髙三丈广二丈五尺东
　　南有门共门五池深一丈三尺阔九尺嘉靖二十
　　年都御史丁汝夔甃以砖石天启元年知县罗
　　懋汤崇祯八年知县杨攀桂
本朝康熙十一年知县洪之杰雍正五年知县锺文英
　　各増修
　阜平县城　旧土城明成化五年因旧址修筑周围
　　三里有竒髙三丈
本朝顺治十六年县裁城圮康熙二十二年复置县权
　　治于王快镇
　栾城县城　始自晋大夫栾宾受封及栾枝栾书世





　　食采于此故名栾城明洪武十年知县沈贞因旧
　　址创修门四景泰间知县米进成化间知县李文
　　弘治间知县郭宾増修嘉靖二十四年知县杜潮
　　赵文奎周文化耿继武相继营治砌垜以砖周围
　　三里余髙二丈八尺广二丈并浚池引冶河之水
　　深一丈八尺阔三丈崇祯间知县陈心镜柯士芳
　　改营砖城十五年始就
本朝康熙八年知县赵炳重修
　行唐县城　唐至徳间始建明景泰元年知县王哲
　　重修周围五里七十五歩髙三丈广二丈西南北
　　三门池深八尺阔一丈五尺外有堤崇祯十一年
　　知县陈其诚増修
本朝康熙十一年知县何琛补修
　灵寿县城　旧有土城明正统四年知县茹公用修
　　葺周围三里髙二丈二尺广二丈东西南三门池
　　深二丈阔一丈五尺成化十八年知县尚亷改为




　　砖堞弘治间知县张黻嘉靖间知县李廷璋罗章
　　隆庆间知县张宗信万厯间知县张照相继重修
　　崇祯十二年知县曹良直増建瓮城
本朝康熙十一年知县卫秦龙补修
　平山县城　金大定二年知县贾彦始建土城明嘉
　　靖三年知县李应奎増筑周围四里一百二十歩
　　髙三丈一尺广二丈门四池深一丈五尺阔一丈
　　二尺并筑护城堤隆庆间知县李迟春万厯间知
　　县李天宪王宇清崇祯间廵按卫贞固知县杨调
　　元
本朝康熙七年知县汤聘先后重修
　元氏县城　隋开皇六年建明景泰四年知县杜确
　　重修东西南三门成化间知县王鉴之正徳间知
　　县姚文明嘉靖间知县沈鉴周居鲁先后重修万
　　厯三十年知县卢永改作石城知县刘泽深续成
　　之周围五里髙二丈七尺广一丈六尺旧池深一





　　丈七尺阔二丈五尺崇祯六年开浚引槐水入渠
　　十二年复浚阔三丈十三年筑土墙于四周以为
　　外郭
本朝顺治六年并外郭营治又葺城池康熙十一年复
　　营内城益加完固
　赞皇县城　隋开皇六年始建土城明景泰元年重
　　修东西南三门槐水环抱为池正徳嘉靖间知县
　　张璞何傧戈正相继重修又南关展筑新城周围
　　四里髙三丈池阔一丈五尺
　新乐县城　唐郭子仪李光弼始建明景泰元年知县
　　崔献天顺八年知县韩文相继修筑周围三里髙三
　　丈广二丈东南二门池深八尺阔一丈増筑围墙嘉
　　靖二十五年易土垜以砖万厯中知县吕克恭赵
　　璇崇祯九年知县刘淐各修葺
本朝康熙十年重修
　晋州城　旧土城元知州葛天民始建明景泰间知




　　州靳祺増修周围四里东西二门弘治乙卯知州
　　孙玘正徳间知州王用贤张士隆増修辟南门筑
　　瓮城隆庆间知州叶臣万厯间知州赵翰崇祯间
　　知州顾白骐王皋
国朝顺治壬辰知州李佐圣康熙乙酉甲寅丙寅知州
　　许嗣华郭建章孟之尧各重修
　无极县城　唐郭子仪李光弼始建明洪武间知县张
　　凯重筑周围五里一百四十步东西南三门嘉靖
　　间知县郭允礼张鹤张新増修万厯间知县吕士
　　伟易垜以砖
本朝康熙七年复加营治
　藁城县城　旧有土城周围仅三里余止有东西二
　　门明正徳九年因旧址展筑髙三丈砖甃二门十
　　五年廵抚都御史伍符知县事陈素増筑新城广
　　袤四里改设四门周围共六里髙三丈广二丈池
　　深一丈五尺阔二丈崇祯间复加修葺





本朝顺治间重修
顺徳府　邢台县 附郭　
　府城　春秋时齐桓公率曹卫二国所筑宋元旧
　　址周九里有竒门四隍深丈许阔五丈引达活
　　水入城明天顺四年成化二十二年相继修筑万
　　厯十年知府王守诚甃以砖石周围十三里一百歩
　　髙三丈五尺广五丈有竒池深二丈阔五丈十八年
　　知府张延庭知县朱诰以隍水旱涸复浚治
本朝顺治年重加修葺
　沙河县城　旧土城先是甞罹水患居民苦之暂移
　　城于山西小屯地方明弘治十八年仍迁还旧地
　　知县事张瑾重加展筑周围五里二十歩有竒髙
　　三丈广一丈有竒南北二门池深二丈阔如之
本朝顺治十五年知县事冯源沿城栽植栁树堤岸
　　以固
　平乡县城　即古南栾城也明成化初修筑周围三




　　里二十三歩髙三丈广二丈池深一丈阔二丈正
　　徳万厯中屡经修葺崇祯八年増筑外郭周围七
　　里有竒
　南和县城　旧本土城元至正中知县事尹泰所筑
　　明正统十四年始砖建四门成化二十二年弘治
　　三年正徳九年官民协力相继増修周围四里髙
　　三丈广一丈池深二丈有竒阔如之嘉靖二十三
　　年易垜口以砖崇祯十二年重修尽甃以砖
本朝顺治间重修
　广宗县城　土城明正统四年修筑成化元年増修
　　周围四里九十八歩髙二丈三尺广二丈七尺池
　　深一丈有竒阔二丈正徳十五年重修隆庆四年
　　知县张民范易土堞以砖万厯二十二年知县马
　　协増建瓮城甃以砖石捍以铁门四十六年复为
　　营治
本朝顺治间重修





　巨鹿县城　旧土城唐垂拱元年建明成化中重筑
　　周围七里二十三歩髙三丈广三丈五尺门四池
　　深一丈五尺阔二丈嘉靖七年于东増筑一门曰
　　小东门万厯间又营外郭去城里许崇祯十二年
　　知县孙接武改砌以砖
本朝顺治六年知县刘拱进十七年知县王鼐各増修
　唐山县城　土城金时筑周围八里元至正间县令
　　齐光祖建明成化中重修周围三里有竒髙三丈
　　余广二丈有竒南北二门池深二丈阔一丈五尺
　　正徳嘉靖间各有増修
本朝康熙九年知县孙瓒复修葺城南隅有附城广如
　　县城之制而袤倍之髙如城之半辟三门启闭一
　　如内城
　内邱县城　土城唐太和九年建明正徳九年重修
　　周围四里三十歩外増副城围七里髙三丈广二
　　丈门四池深二丈许阔一丈有竒嘉靖二十二




　　年重葺
　任县城　旧土城元至大中建明景泰五年増修周
　　围五里五歩髙三丈广四丈东西北三门池深一
　　丈五尺阔一丈万厯元年増辟南门四十四年复
　　塞崇祯十三年知县卢时升始甃以砖
本朝顺治八年康熙八年屡加修葺
广平府　永年县附郭 　
　府城　窦建徳旧基元侍郎王伟増筑之明正统间
　　因旧址修葺嘉靖间知府陈爼甃以砖石其隍先
　　无水成化间知府李进引水种荷沿岸植栁知府
　　崔大徳又加重垣于郛以防漳滏之患周围九里
　　十三歩髙三丈五尺广二丈五尺门四池深二丈
　　阔十五丈
本朝康熙七年知府刘光荣重修
　曲周县城　明成化四年知县王佐筑土城周围五
　　里十三歩门四正徳七年増筑髙二丈四尺广九





　　尺池深一丈五尺阔四丈五尺嘉靖间推官罗鼒
　　甓其堞万厯四十六年建砖城又増筑南北二瓮
　　城崇祯间知县李岩
本朝顺治间知县李时茂各重修
　肥郷县城　相传旧在列人堤东后迁于其西宋濮
　　阳李令修其垣墉周围五里一百一十八歩髙四
　　丈广一丈门四池深一丈阔一丈明嘉靖间知县
　　梁承福易以砖堞天启二年为滏水冲圮旋修筑
　　崇祯十三年知县郝綗改建砖城周七里
本朝顺治十八年知县张翼重修西瓮城康熙四年七
　　月漳河汜溢城圮寄治于城东旧店营雍正九年
　　三月内知县王建中及同城各官倡率士民捐输
　　修筑于十一月十五日迁复旧城
　鸡泽县城　金时寄治北抬头村大定中始筑城元
　　知县霍安道重修周围五里髙一丈五尺广一
　　丈三尺门四池深一丈五尺阔二丈明成化十八




　　年没于水知县谭肃増瓮城以御之弘治十八
　　年知县邵锦正徳五年知县银镜嘉靖十一年
　　知县周文定十五年知县于慧二十年知县曹
　　希鲁三十六年知县张廷槐四十二年知县常世
　　勲万厯八年知县张受道二十年知县曹孔荣俱
　　有増修崇祯十三年知县贾益谦改建砖城髙
　　三丈八尺池深三丈阔五丈
　广平县城　旧有二城一在鸡泽一在鹅城明初始
　　治今地天顺中创建土城成化间知县何琮缭垣
　　浚隍周围三里一百六十八歩东西南三门正徳
　　中辟小东门旋塞崇祯十二年知县张弘志改
　　建砖城髙三丈六尺门四池深一丈五尺阔二
　　丈
　邯郸县城　古赵国城址在城西南新城南北不及
　　二里东西不及半里明成化间重修拓东北隅三
　　里许嘉靖二十五年知县董威改筑周围八里髙





　　四丈广三丈门四池深一丈五尺阔二丈余隆庆
　　六年知县张第増修
本朝康熙七年秋雨城圮知县张慎发修葺
　成安县城　旧土城明正统中知县张云因旧址重
　　筑周围三里有竒东西南三门成化四年知县刘
　　荛辟门建楼其上嘉靖二十二年知县郑寅易以
　　砖堞二十五年知县万文彩四十二年知县刘希
　　尹増修崇祯十二年改砖城髙三丈九尺广二丈
　　池深一丈五尺阔三丈
本朝康熙十一年知县王公楷重修东城
　威县城　即宋宗城在金为洺州元为威州明降为
　　县城仍州制周围六里六十四歩髙三丈二尺广
　　三丈门四池深一丈二尺阔二丈五尺成化间知
　　县李圆王政弘治间知县刘鉴正徳间知县姜文
　　魁崔节嘉靖间知县钱木胡容俱有增修隆庆三
　　年知县焦冕始易垜口以砖万厯二十一年知县




　　史学迁
