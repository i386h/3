<!-- { "loadSidebar": true } -->
絶顶巉岩里松烟向晓开片云生众壑虚籁落空台寺
古行人少林深鸟乱回千峰多秀色远眺足徘徊
　　畅春苑众花盛开最为可观惟緑牡丹清雅迥常
　　　世所罕有赋七言絶以记之
碧蕊青霞压众芳檀心逐朶韫真香花残又是一年事
莫遣春光放日长
　　暮秋重出居庸关
乱榆丛栁未经霜峻岭崇峦晓色苍峡里细泉流不竭
仍闻太古韵铿锵
　　登鸡鸣山
鸟道盘空近塞垣羊河如带绕山根停銮欲览沿边势




卷九

石上藤萝手自扪
　　再度居庸关
草木未甲坼年光属早春三番劳逺驭一举本勤民峡
暖泉声动风和鸟噪新会看歌凯入景物尽还淳
　　入居庸关
始和羽骑出重关风动南薫整斾还凯奏捷书传朔塞
欢声喜气满人寰悬崖壁立垣墉固古峡泉流昼夜闲
湏识成城惟众志称雄不独峙羣山
　　过密云作
秋风驱残暑青林堕叶稀马嘶凉籁动蝉噪夕阳微河
绕遥通塞山回尽拱畿黍苖膏雨足岁事念民依
　　出古北口
年年秋狝此经过峭石天成险隘多沙漠名王皆属国
但留形胜壮山河
　　入山海关
长城尽处海山竒守险无劳百万师寰宇苍生归厯数




卷九

当年指顾定鸿基
　　永平驻跸
飒飒风声响画旗滦河东岸猎归时庙堂几务亲裁决
非是行帷寐独迟
　　丰润即事
去日披金露归时动朔吹农家收获罢就日向朝曦
　　出畿东观秋成
阴霖连六月宵旰念民生微风收潦水过雨见秋成古
北龙旗近渔阳鳯辇行戍楼烽火息险岂藉长城
　　潞河发舟
青翰舟迎旭日升官河放溜始开冰巡行每为求民瘼
宁避春寒晓雾凝
　　天津
河栁丝丝变嫩黄海门遥望色微茫贾航商舶连樯至
贡赆时看集万方
　　察永定河





源从自马邑溜转入桑干浑流推浊浪平野变沙滩廿
载为民害一时奏效难岂辞宵旰苦须治此河安
　　巡子牙河建坝
暂别宫槐幸子牙近村处处少人家清和微暑浮畦麦
緑树初阴接岸沙堤外草荒艰籽粒淀中水浅捕鱼虾
黄童白叟望霖雨霖雨先施莫自赊









　畿辅通志卷九





卷

卷十

　　钦定四库全书
　　　畿辅通志卷十
　宸章
圣祖仁皇帝
　　　　甲申春谒
陵回銮路经盘山有僧智朴呈接驾诗即用原韵二首
　　廿载常轻步年华去莫从古松分逺近老衲自舂容问
　　及当时景犹疑隔岭重山髙劳脚力来往徧云峰
　　　　其二
　　铃铎鸣山下田畴雨露恩是日微雨经声连静舍法语闭柴
　　门隐迹安无意清思礼世尊春风来拂面依旧是乾坤
　　　　看运河建坝处
　　十月风霜幸潞河隔林疎叶尽寒柯岸邉土薄难容水
　　堤外沙沈易涨波春末浅夫忙用力秋深霖雨失时禾
　　往来踟躇临渊叹何惜分流建坝多
　　　　大城文安等处堤修完舟中驻跸王家口




卷十

　　积水频萦虑长堤幸已成桑麻连井邑花栁近清明渐
　　惬勤民意还深问俗情兰桡经过处布谷唤春耕
　　　　静明园喜雨
　　西山初夏玉泉清暮雨随风满鳯城四野皆沾比屋庆
　　八荒尽望乐丰盈
　　　　密云作
　　连年驻跸此城隈云谷无尘金碧堆斗室何妨宇宙志
　　晨昏常掖
辇舆回
　　　　将之山庄四首
　　畏暑心何胜平明出玉墀万几岂歇息临政有畴咨
　　　　其二
　　暖溜自平地风光此日佳暄波由近发浩泽无津涯
　　　　其三
　　驻辇相风竿临书羡五传晴澜分暑节疏爽须葵扇
　　　　其四




卷十

霖雨消尘迹轻霞照野荆词臣每扈从上赏赋昆明
　　避暑驻跸山庄六月间阴霖少晴自立秋日晴霁
　　　喜懐
亢阳望十雨霪雨思晴天累日贯秋序终朝潦水绵身
虽无暑汗心实抱迍邅忽覩西风紧油云逐岭巅
　　山庄夜雨听滦河溜声
临流震耳似惊潮滚滚泠泠眺绮寮夜色初分秋景霁
风声已送积霖飘皆因百壑归来逺非是孤川自去饶
可比长江无弃物小河水涸岂容桡
　避暑山庄三十六咏
　　烟波致爽　并序 　
　热河地既髙敞气亦清朗无蒙雾霾氛栁宗元记所
　谓旷如也四围秀岭十里澄湖致有爽气云山胜地
　之南有屋七楹遂以烟波致爽颜其额焉
山庄频避暑静黙少喧哗北控逺烟息南临近壑嘉春
归鱼出浪秋敛雁横沙触目皆仙草迎牕遍药花炎风




卷十

昼致爽绵雨夜方賖土厚登双谷泉甘剖翠瓜古人戍
武备今卒断鸣笳生理商农事聚民至万家
　　芝径云堤　并序 　
　夹水为堤逶迤曲折径分三枝列大小洲三形若芝
　英若云朶复若如意有二桥通舟楫
万几少暇出丹阙乐水乐山好难歇避暑漠北土脉肥
访问村老寻石碣众云蒙古牧马场并乏人家无枯骨
草木茂絶蚊蝎泉水佳人少疾因而乗骑阅河隈湾湾
曲曲满林樾测量荒野阅水平庄田勿动树勿发自然
天成地就势不待人力假虚设君不见磬锤峰独峙山
麓立其东又不见万壑松偃盖重林造化同煦妪光临
承露照青葱色转频岁丰游豫常思伤民力又恐偏劳
土木工命匠先开芝径堤随山依水揉辐齐司农莫动
帑金费宁拙舍巧洽羣黎边垣利刃岂可恃荒淫无道
有青史知警知戒勉在兹方能示众抚遐迩虽无峻宇
有云楼登临不解九重愁连岩絶涧四时景怜我晚年




卷十

宵旰忧若使扶养留精力同心治理再精求气和重农
紫宸志烽火不烟亿万秋
　　无暑清凉　并序 　
　循芝径北行折而少东过小山下红莲满渚緑树縁
　堤面南夏屋轩敞长廊聮络为无暑清凉山爽朝来
　水风微度冷然善也
畏景先愁永昼长晚年好静益傍徨三庚退暑清风至
九夏迎凉称物芳意惜始终宵旰志踟蹰自问济时方
谷神不守还崇政暂养回心山水庄
　　延薫山馆　并序 　
　入无暑清凉转西为延薫山馆楹宇守朴不雘不雕
　得山居雅致启北户引清风几忘六月
夏木阴阴盖溽暑炎风欵欵守峰衔山中无物能解愠
独有清凉免脱衫
　　水芳岩秀　并序 　
　水清则芳山静则秀此地泉甘水清故择其所宜邃




卷十

　宇数十间于焉诵读几暇养静可以涤烦可以悦性
　作此自戒始终之意云
水性杂苦甜水芳即体厚名泉亦多览未若此为首颐
卦明口实得正自养寿择地立偃房根基度长久节宣
在兹求勤俭勿落后朝牕千巗里峭壁似天剖逺托思
云汉怡神至星斗精研书家奥临池愈涩手清淡作饮
馔偏心恶旨酒读老无逸篇年年祝大有
　　万壑松风　并序 　
　在无暑清凉之南据髙阜临深流长松环翠壑虚风
　度如笙镛迭奏声不数西湖万松岭也
偃盖龙鳞万壑青逶迤芳甸杂云汀白华朱萼勉人事
爱敬南陔乐正经
　　松鹤清越　并序 　
　进榛子峪香草遍地异花缀崖夹岭虬松苍蔚鸣鹤
　飞翔登蓬瀛临昆圃神怡心旷洵仙人所都不老之
　庭也




卷十

寿比青松愿千龄叶不雕铜龙鹤髪健喜动四时调
　　云山胜地　并序 　
　万壑松风之西髙楼北向凭牕逺眺林峦烟水一望
　无极气象万千洵登临大观也
万顷园林达逺阡湖光山色入诗笺披云见水平清理
未识无愆守节宣
　　四面云山　并序 　
　澄泉绕石迤西过泉源盘冈纡岭有亭翼然出众山
　之巅诸峰罗列若揖若拱天气晴朗数百里外峦光
　云影皆可逺瞩亭中长风四达伏暑时萧爽如秋
殊状崔嵬里兰衢入好诗逺岑如竞秀近岭似争奇雨
过风来紧山寒花落迟亭遥先得月树密显髙枝潮平
无涌浪雾净少多岐脉脉金明液溶溶积翠池常忧思
解愠乐志余清悲素学臣邻老耆年自不知
　　北枕双峰　并序 　
　环山庄皆山也山形至北尤髙亭之西北一峰峻出




卷十

　势陂陀而逶迤者金山也其东北一峰拔起势雄伟
　而崒嵂者黒山也两峰翼抱与兹亭相鼎峙焉
嵚﨑冈岫紫宸闗干地金峰坎黒山苦热云山双岭腹
盆倾瞬息落溪湾
　　西岭晨霞　并序 　
　杰阁凌波轩牕四出朝霞初焕林影错绣西山丽景
　入几案间始登阁若履平地忽縁梯而降方知上下
　楼也
雨歇更阑斗柄东成霞聚散四方风时光岂在凌云句
寡过清谈宜守中
　　锤峰落照　并序 　
　平冈之上敞亭东向诸峰横列于前夕阳西映红紫
　万状似展黄公望浮岚暖翠图有山矗然倚天特作
　金碧色者磬锤峰也
纵目湖山千载留白云枕涧报深秋巉岩自有争佳处
未若此峰景最幽




卷十

　　南山积雪　并序 　
　山庄之南复岭环拱岭上积雪经时不消于北亭遥
　望皓洁凝映晴日朝鲜琼瑶失素峩眉明月西昆阆
　风差足比拟
图画难成邱壑容浓妆淡抹耐寒松水心山骨依然在
不改氷霜积雪冬
　　梨花伴月　并序 　
　入梨树峪过三岔口循涧西行可里许依岩架屋曲
　廊上下层阁参差翠岭作屏梨花万树微云淡月时
　清景犹絶
云牕倚石壁月宇伴梨花四季风光丽千岩土气嘉萦
情如白日托志结丹霞夜静无人语朝来对客夸
　　曲水荷香　并序 　
　碧溪清浅随石盘折流为小池藕花无数緑叶髙低
　每新雨初过平堤水足落红波面贴贴如泛杯兰亭
　觞咏无此天趣




卷十

荷气参差逺益清兰亭曲水亦虚名八珍旨酒前贤戒
空设流觞金玉羮
　　风泉清听　并序 　
　西峰之间流泉潏潏微风披拂滴石作琴筑音与鹤
　鸣松韵相应泉味甘馨怡神养寿恰合章孝标松下
　泉诗注瓶云母滑潄齿茯苓香
瑶池芝殿老莱心涌出新泉万籁吟芳槛倚栏蒸灵液
南山近指奏清音
　　濠濮闲想　并序 　
　清流素练緑岫长林好鸟枝头游鱼波际无非天适
　会心处在南华秋水矣
茂林临止水间想托身安飞跃禽鱼静神情欲状难
　　天宇咸畅调万斯年曲并序 　
　湖中一山突兀顶有平台架屋三楹北即上帝阁也
　仰接层霄俯临碧水如登妙髙峰上北固烟云海门
　风月皆归一览




卷十

通阁断霞应卜居人烟不到丽晴虚云叶淡巧万峰明
雁过初宾鸿侣鸥雨秋花遍洲屿
　　暖溜暄波　并序 　
　曲水之南过小阜有水自墙外流入盖汤泉余波也
　喷薄直下层石齿齿如潄玉液飞珠溅沫犹带云蒸
　霞蔚之势
水源暖溜辄蠲疴涌出阴阳涤荡多懐保分流无近逺
穷檐尽诵自然歌
　　泉源石壁　并序 　
　狮径之北冈岭蜿蜒数里翠崖如壁下暎流泉泉水
　静深寻源徙倚咏朱子问渠那得清如许为有源头
　活水来之句悠然有会
水源依石壁杂踏至河隈清镜分霄汉层波溅碧苔日
长定九数发白考三才天贶名犹鄙居心思道该
　　青枫緑屿　并序 　
　北岭多枫叶茂而美荫其色油然不减梧桐芭蕉也




卷十

　疎牕掩映虚凉自生萝茑交枝垂挂崖畔水似青罗
　带山如碧玉簪竒境在户牖间矣
石磴髙盘处青枫引物华闻声知树密见景絶纷哗緑
屿临牕牖晴云趁绮霞忘言清静意频望羣生嘉
　　莺啭乔木　并序 　
　甫田丛樾之西夏木千章浓阴数里晨曦始旭宿露
