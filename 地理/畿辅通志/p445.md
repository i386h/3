<!-- { "loadSidebar": true } -->
　吴桩入小笔隐隐拂残黛城隅静女人不知拥髻颦
　眉如有待太行横截九州岛半坐中山色古今在烟埋
　雨没今几时殆天所藏予发之郭熙未足语平远摹
　写谁有韦郎诗
　　居庸关　　　　　　　　　　　揭徯斯
　昔望居庸南今出居庸北岩峦争吞吐风水清且激
　逶迤数十里曲折殊未息关门南向当天开马如流
　星车如雷荒鸡一鸣关吏起列宿淡云徘徊山盘
　盘石圉圉山如龙石如虎龙怒欲腾虎欲舞太行余
　势犹如许昔不容单车今马列什伍圣人有道关门
　开关门开处千万古
　　咏孔巢父辞　　　　　　　　　杨维祯



　孔巢父竹溪流竹溪之水可饮牛胡为去干肉食谋
　孔巢父盍归来平生苦无专对才魏州履虎幸虎毙
　河中撩虎饲虎颏孔巢父不归去十年东海迷烟雾
　钓竿空负瑚树
　孔巢父唐隐者潭州观察果如荣御史大夫真祸府
　江淮蛇河北虎两度竒逃网罟危机终蹈河中弩
　孔巢父何不早掉竹溪头竹溪溪边来饮牛看巢
　父齐许由
　　登崇文阁歌　　　　　　　　　陈　琏
　巍巍乎高哉崇文之阁兮吾不知其几百尺突兀直
　倚苍中雕檐高飞近晓日牕洞启来清风前瞻
　兮帝阙下顾兮辟雍京畿郁兮千里五云近兮九重
　太行西来兮迤居庸北拱兮巃嵸峯峦逺近其环
　峙削出朶朶金芙蓉是中竒胜甲天下何况此地名
　儒宗图书浩瀚纷莫数文光夜吐犹晴虹汉家天禄
　不可以复见幸喜斯阁之高崇值校文之多暇日徙

　倚而从容爱扶舆磅礴之竒秀兮呼吸尽使归心胸
　干笑拍飞鸟上豪气不减陈元龙俯视十二衢车
　马尘蒙蒙欲招太白老更约东坡翁葡萄酒倾玛瑙
　瓮日醉三百玻璃锺人间亦自有胜境何必飞度扶
　桑东
　明
　　涿州行　　　　　　　　　　　杨士竒
　四郊茫茫沙草白青山迢遥亘西北涿州百里近都
　门北来南去无晨昏道边邮亭连古堠时平不置官
　军守土墙茅屋尽耕屯半挿青帘卖新酒伐石为碑
　记古人凄凉遗刻百年存摩挲三叹忆盛徳路人为
　指楼桑村
　　易水行　　　　　　　　　　　李东阳
　田光刎头如拔毛于期血射秦云高道傍洒泪沾白
　袍易水日落风悲号督亢图穷见宝刀秦王绕殿嘑
　且逃力脱虎口争秋毫荆卿倚柱笑不咷身就斧锧



　甘腴膏报韩有客气益豪十日大索徒为劳荆卿荆
　卿嗟尔曹
　　石鼓歌　　　　　　　　　　　李东阳
　昔闻石鼓在太学鼓形穹窿石荦峃髫年释褐随班
　行未识研覃与扬始官翰林岁分献晩以代祀观
　尤数我思古人不可见健笔雄词两超卓宣王谟烈
　继成康况有文章存古朴是时风俗盖浑灏其臣拜
　诵俱坚确勒功太庙告中兴诵武岐阳犹猎较于时
　旋凯奏铙歌于时扬言播声乐灵祇地不爱图书列
　石天然谢雕琢垂垂股折屋漏痕隐隐昏星露芒角
　初如淮徐振师旅壮士当场鸣剑槊又如申甫端冠
　绅摈相聨阶舞干箾年深岁长世运改谁向鸿荒究
　绵邈嬴刘以后无此文直与混沌分清浊骤看笔势
　寻风骨细剔苔痕认斑驳原抛野掷堕榛菅冬经雪
　霜夏氷雹疑隳大鼎存铭识似毁明堂露榱桷当时
　十鼓一为臼犹幸农家事舂爱惜应劳神呵搜

　寻不厌山硗确暗中摸索本可知辨口尚烦泣楚璞
　圣朝天子方好儒森列门重幄闻之兴慕见兴
　敬以手摩挲防撃扑我生学篆希前踪下视俗书羞
　龊龊家藏旧本出梨枣楮墨轻虚不盈握行年七十
　始研求老臂支撑目昏眊拾残补缺能几何以一涓
　埃禆海岳太原宋生生好竒铁笔为予亲刻斵吁嗟
　往者不复还庶免方来尽漫剥请从祭酒告诸生诵
　此衣冠日熏濯
　　邯郸行　　　　　　　　　　　石　珤
　邯郸女儿未二十堂下理筝堂上食梅魂清彻藕丝
　柔舞罢花枝困无力罗帏绣幕春复春可怜白璧滞
　风尘陌上几逢朱履客花前谁是锦袍人人生有命
　多不偶不独西池蒲与栁李广不侯冯衍贫文姬流
　落明妃朽伤心万事难具论积恨烟绵春草痕
　　观石鼓歌　　　　　　　　　　何景明
　我来太学谒孔庙下观门石鼓陈之罘诅楚已埋



　没此石照耀垂千春苔昏藓涩读难下虫雕鸟剥细
　不分古画诘曲蛟龙隐石气惨淡烟雾纷周王功勲
　史籀笔数石细落岐阳濵中兴气象岂复覩大篆意
　格谁曾闻先秦文字稍近古两汉摹搨多失真六朝
　以来尚靡丽锺王往往称通神唐愈宋轼逓歌叹长
　篇险韵何悲辛大观之间入汴国君王好艺崇斯文
　高驼巨舰逺载致金填玉嵌传相珍靖康乗舆忽播
　荡保和玩物随烟尘神驱鬼守散复聚玉宝岂得空
　沉沦文皇北来定燕鼎不置太庙留成均博士无烦
　上书请书生颇得亲讲询虚廊素壁安置稳大厦长
　檐覆盖新不随钟鼎怨磨灭已与琬琰争嶙峋平生
　博览爱古迹世上墨本徒纷纭此虽残缺岁已久尚
　觉只字轻千缗璧池日月动华衮奎阁星斗罗贞珉
　呜呼孔庙在万世此石与庙长无湮
　　石鼓残文歌　　　　　　　　　王维桢
　我闻宣王石鼓史籀笔文辞简质字铦利岁久剥落

　摹搨昏读字不得读其意我登汪君堂见此倍惆怅
　断断续续半角画中兴有迹随雕丧于乎文武成康
　忽焉没兮小雅尽废鼎沦泥东都天子讲田事吉日
　堂堂闻鼓鼙岐山之阳广且夷马同车骤徒众驰召
　从百辟修旧典参伍齐足辉有仪萧萧悠悠天风吹
　一声振山山为披汧水沔水鱼弥弥天子之所网罗
　施彻围从臣奏武成爰请砻石勒斯铭岂徒百辟匪
　舒敖要令千载知功名人言禽荒古有诫彼美宣王
　罔攸解玁狁内侵蛮荆侮我武不扬我室壊安得与
　君搜遗编叅订阙文俾完全三代一字一事传岂为
　区区画论精研
　　碣石篇　　　　　　　　　　　李攀龙
　碣石中怒沧海北倚元气吐欱若偃若起长风相薄
　跳波千里悬流冐颠天汉外纪地轴高标毂转白日
　与齐俱入与汩俱出
　　登邯郸丛台有感作丛台行　　　王世贞



　邯郸丛台已非旧请说邯郸旧时有吴家倩女苕乍
　荣和氏连城月初剖台上奏伎邯郸姬台下拔刃邯
　郸儿衘将恩去身俱贱报得雠来主不知君莫谓平
　原好公子三千去后应无几堂中客傍信陵门军前
　士死长平垒丛台不尽更檀台回首豪华安在哉自
　是鲁连东海蹈千秋白日耸蓬莱
　　观太学石鼓文歌　　　　　　　沈一贯
　我吟车攻诗中语感慨中兴周尚武汤汤不禁沔水
　流简众安车居可睹西东王迹令人嗟千载蹉跎传
　石鼓雪压霜侵野火燎牛羊抵触砺斤斧穷荒一鼓
　更流迁作臼田家舂禾黍不知为雅复为风删后十
　章归庙宇肤泽半亡神骨居剜剔不尽苔藓古世间
　小篆隶八分如子如孙从厥祖忆昔先王开明堂搜
　乗岐阳集缨组献禽每复勒成功日佳丙申吉庚午
　一时胜事絶古今子父燕然安足数逢逢辟廱鼓所
　都锺鼎盘彝此而五方今中兴之明主有臣壮猷叔

　与虎南平鬼方北平虏弓矢载槖列干羽石鼓为我
　驱前部
　　石鼓歌　　　　　　　　　　　董其昌
　世间相传墨薮书五十六种名目竒中有岐阳石鼓
　迹籕文千载存风规周道中兴震威武五年巡狩修
　上仪朱芾赤舄随搜狩告庙还镌金石辞状如天上
　落星石剖割混浊光陆离雅颂之间格韵古尊彝并
　列欵识施千年枮石经虫琢百丈断厓蟠蛟螭务光
　飜倒薤日神禹手凿岣嵝时数行剥落不成字仲
　尼删后赏者谁嗟嗟秦人埽王迹儒者六艺皆凌夷
　隶文一起籕文废俗趋简便真难支邹峄之罘俄歇
　灭阳氷犹自尊相斯神呵鬼石鼓在三代典刑良
　可推吾闻吏部希古道一代山斗称宗师绮靡余习
　混雅正眼看槌碎淮西碑以兹感慨叩石鼓裸如三
　挝声讙悲寄言同学鸿都子共挽文章八代衰
　　古墨斋云麾将军断碑歌　　　　李言恭



　苍颉史籕不可起蝌蚪鸟迹今已矣书苑千载尊锺
　王乃有北海接其轨秀劲首推云麾碑当年落笔风
　雨随何人撃断成柱础神物终为造化私岁岁委置
　荆蓁里瓦砾氷霜竟谁视数字模糊苔藓封双螭断
　缺斤斧毁吾党好古有李侯忽焉搜致如琳璆一朝
　置向高斋壁拂拭光芒动斗牛李侯邀我把酒看白
　日高堂气自寒人生屈伸亦犹此屈于不知伸知已
　　渡易水歌　　　　　　　　　　王　衡
　易水春激激白沙郁相蒙我马踟蹰不进腰间剑
　吼双雌雄忆昔荆轲从此去送客如烟不回顾大风
　立浪吹向人人面棱棱髪为怒当时渐离撃筑声正
　悲燕丹跪捧金屈巵手提将军髑髅去血饮匕首红
　丝丝可怜秦庭轻一掷探铅更笑盲而痴市中酒徒
　但醉死枉我歌泣空相持
　　报国寺松歌　　　　　　　　　刘　侗
　报国寺松高于人引臂旁行逺作摩空意何年识得

　空理圆东撑西拄皆空也无异时时掣臂却复舒两
　松欲语相颔如将至日月照影舞态麤风雨不休鼓
　声恚别立两松嵯峨千丈高自恨格卑胆薄敛狂肆
　踉跄松边趋不前一一诗人絶诗思仰观俯视但一
　惊迟而又久生爱畏我家楚山达松枝干以根为
　义类上穷苍天下毕黄泉厥初志或触顽石折而横
　行地枝上学之状其悸不然空际何引避小枝交乂
　此因耳因听梵音结梵字
　　观浑河一带竒壁歌　　　　　　于奕正
　水势荡山山忽裂卷土成涛飞赤雪夹岸高峯意未
　降突生怪石磨奔泷哙吰殷殷震山起山头草木思
　他徙水难舟楫山难梁斫山成路路生铓趾行相错
　无坚步跳波拂面惊则顾水打沙摩石面顽废堞山
　湾址亦湾苍黄老碧天地色岂有风雨敢剥蚀壁中
　侧入天光小石气不平山不了
　　蓟门田家歌　　　　　　　　　失　名



　我有数株桑堪为父母裳我有一樽酒堪为父母寿
　我桑恐易凋我酒不常有今年幸减租杯来莫停手
本朝
　　邯郸行　　　　　　　　　　　申涵光
　西风吹落叶邯郸道邯郸流火后人家生白草
　我闻邯郸全盛时朱楼银烛光琉璃赵女临窗调宝
　瑟楼前走马黄金覊即今富贵皆安在惟有西山青
　不改不见游侠子白日报雠饮都市亦不见垆边娼
　华袿鳯髻明月珰旧城寥落荆榛里楼台粉黛皆茫
　茫城边过客飞黄土城上凭临日正午照眉池畔落
　寒鸦不信此地曾歌舞探鷇沙邱去不回霸图消歇
　更堪哀邯郸之人思旧徳至今犹上武灵台
　　易水歌　　　　　　　　　　　熊赐履
　易水寒金台蹴可怜燕市旧酒徒白眼掀髯频撃筑
　　枯松行　　　　　　　　　　　张　英
　慈仁古松树苍老不记年高下近十株为态各自妍

　中有双龙鳞蟠曲香台前松顶近可摩高枝纔覆肩
　屈彼百尺势空阶恣蜿蜒横侧益竒絶影若蛟螭眠
　涛声走平地双树撑如拳似此苍劲质止宜空山巅
　藉以一片石濯以清浅泉谡谡响絶壑垂手招列僊
　何将故山态老却车尘边横遭厮养辱强索冠盖怜
　冠盖那复顾日落生寒烟一夕风雨过萎黄何忽焉
