<!-- { "loadSidebar": true } -->
　赖承谦妻赵氏　河间府人适承谦数岁氏年二十六 而承谦得危疾泣谓氏曰吾死家贫　



　　　汝必他适但苦吾父母耳氏以死自誓谦曰能如 是死且无憾遂逝氏纺绩以供甘旨及翁姑卒典　
　　　衣饰以营事苦 节终身有司旌表　
　龎奎妻刘氏龎桐妻王氏　河间府人俱年二十余夫 亡各有一子二氏守节抚　
　　　遗孤勉其力学皆成立刘年八十 余卒王年八十五卒有司旌表　
　杜廷蓁妻张氏　河间府人夫亡遗孤浚甫六月张抚 孤守节每夜篝灯纺绩伴子读书其　
　　　后浚领乡荐知綘州封母为太 孺人歴四十五年年七十三卒　
　曹一鹏继妻谢氏　河间府人适鹏四年年二十而鹏 病笃解任归卒谢布衣粝食以奉　
　　　舅姑其前子方五岁抚之 成立歴三十年如一日　
　王守廉妻刘氏　河间府人亷家徒壁立刘勤纺绩以 养翁姑中夜操女红伴亷苦学亷屡　
　　　试不第愤懑成疾卒氏年二十六遗孤维柱八岁 维屏六岁维新甫六月抚三子俱成立苦节三十　
　　　余年卒时年 六十余岁　
　边沭妻郭氏　河间府人年十七适沭生一女沭因父 殁哀毁遘疾谓郭曰我死老母无依　
　　　女无怙柰何郭曰君死妾亦当死既闻君言当茍 活以养姑抚女沭死郭纺绩以供甘旨不踰年女　
　　　夭亡奉姑并谨及姑殁哀痛成疾 卒守节二十余年有司旌其门　
　冯三谟妻谢氏　河间府人适谟值姑病氏与夫躬进 汤药昼夜祈祷姑竟不起未夫亦　
　　　亡氏年二十四号泣絶粒死勤纺绩以养舅及 继姑未三年舅姑相继殁氏悲痛成疾而卒苦节　

　　　凡二十 余年　
　张熟妻章氏　河间府人夫亡一女甫五岁氏誓以死 殉不饮食者匝旬悲号成疾而卒与夫　
　　　合有司 旌其门　
　胡守寅妻闵氏　河间府人守寅未娶得瘫疾因辞婚 闵曰吾已许字胡即胡家妇倘得侍　
　　　夫病异日相从地下实得瞑目卒适胡典衣调治 夫临危语曰我死汝必死堂中老母何依闵泣曰　
　　　承夫命当事姑以终守寅卒氏年二 十一纺绩孝养三十年有司旌之　
　邓绍先妻董氏　河间府人年二十一夫亡子甫五月 姑年八旬氏守节孝姑抚育子尽　
　　　心力有强邻欲夺其节 矢志愈坚有司匾其门　
　郭遵妻胡氏　河间府人年二十五夫亡子二龄舅 姑衰老氏竭力奉养死尽礼抚孤成　
　　　立守节歴 四十年卒　
　于谞妻邝氏　河间府人年二十夫亡遗二子长甫二 龄次未周岁氏孝事孀姑每篝灯纺绩　
　　　伴子诵读丙夜不辍其后长子那珍为邑 廪生次子万摇领乡荐氏年踰八十而卒　
　祝房妻王氏　河间府人年十七适祝未二年而房卒 遗一子方二月王引刀断髪矢志守节　
　　　勤纺绩以养姑姑卒事继姑益 谨教子入泮歴五十余年卒　
　孙绳武妻冯氏　河间府人适孙四年而夫卒氏年二 十一悲哀絶粒姑劝慰之乃抚一女　
　　　守节后翁姑继逝又抚六龄叔成 立孙氏之一线实赖氏操持不坠云　



　张德润妻闵氏　河间府人适张五年而夫亡一女止 一岁氏年二十孝事翁姑抚育幼女　
　　　及姑卒事继姑益谨苦 节歴四十余年如一日　
　谢文煃妻王氏　河间府人年十四适谢三载子甫周 岁而夫亡絶粒求死姑多方解慰乃　
　　　蓬首垢面以抚遗孤姑得竒疾 日祈祷愿以身代闾里嘉之　
　谢文焯妻金氏　河间府人年十八夫亡一子在襁褓 已又夭亡氏痛哭欲死姑泣曰吾一　
　　　子一孙相继俱殁汝死吾衰残何倚 于是奉姑备极孝养守节歴三十年　
　郑煜妻李氏　河间府人煜世业凋零早卒李扶柩归 舅年衰老孝养备至抚二岁遗孤甫　
　　　成立孤又亡遗两孙乳 哺艰苦年七十余卒　
　边杲妻郭氏　河间府人杲娶郭一年而卒氏痛哭求 死姑劝慰之乃食贫奉姑苦节五十年　
　　　年七十 而卒　
　顾民懐妻武氏　河间府人夫亡家贫无子之日自 投夫圹以救得不死甘心荼苦守节　
　　　至年七 十而卒　
　李云鹏妻金氏　河间府人年二十夫亡无子奉孀 姑同室起居甘旨不缺以节孝称　
　宗楷妻高氏　河间府人年二十六夫亡孝养 孀姑抚育孤子歴四十年而卒　
　金守妻田氏　河间府人年二十二夫亡家贫一女仅 二岁亲织袵以事翁姑姑卒奉继姑益　
　　　谨有母姨为富人谋婚田唾其 面终身不见年踰七十而卒　

　李禹妻罗氏子妇季氏　河间府人年二十二夫亡家 贫抚遗孤懐成立娶妇季氏　
　　　二年懐亦亡有遗腹五月始生姑妇同纺 绩以抚之罗年八十二卒季年七十三卒　
　阎二姐　河间府人里有黄旺者遇而强 逼之阎不从被害官置旺于法　
　殷相继妻吴氏　河间府人归殷生二子一女而相卒 氏年二十一岁勤抚诸孤备极艰苦　
　　　以节 终老　
　阎浩妻李氏　河间府人夫亡家贫翁姑欲夺其志 氏不可守节踰五十年年八十余卒　
　王德风妻于氏　河间府人夫死托舅姑于兄嫂 号哭不食七日死有司旌其门　
　齐公鲁继妻徐氏　河间府人甫嫁而公鲁死徐扶榇 归里教前子成立年八十岁卒迄　
　　　今传之曰徐老姐 谓其终身子也　
　孙灏次女　河间府人父为嘉兴令姊生而痴愚不知 人事而氏性颖慧求婚者多舎长而及之　
　　　女曰姊嫁乃嫁不然终身不嫁也遂与姊同老一 室奉姊朝夕惟谨年七十以女终并葬于城外　
　　　至今称处 女墓焉　
　陈门三节妇　河间府人陈恕妻杨氏与子友文妻 尚氏孙魁妻宫氏皆年少守节旌表　
　李橘妻徐氏　河间府人年十九夫亡无子纺绩度 日苦节六十年年八十余卒旌表　
　胡继芳妻李氏　河间府人年二十二夫亡子守节 孝亲抚子成立卒年八十二岁有司　
　　　请旌 其门　



　宫论妻郭氏　河间府人年二十五夫亡家贫子舅 姑年老氏守节孝亲训子继孝登乡荐　
　陈尚宾妻胡氏　河间府人年三十夫亡抚子 入泮食饩守节五十年旌表　
　马邦屏妻于氏　河间府人年二十夫亡姑 老子慈孝着闻旌表　
　李果妻刘氏　河间府人年二十一夫亡家贫事舅姑 生死尽礼教子邦竒为邑増生苦节五　
　　　十年卒 旌表　
　于道一妻刘氏　河间府人年二十二夫亡抚 二子成立有司请旌其门　
　张问仁妻胡氏　河间府人夫亡家贫教子 延祚入泮年五十八卒　
　郑云蛟妻刘氏　河间府人年二十五夫亡 无子苦节歴五十年卒　
　刘一本妻杨氏　河间府人夫亡纺绩以事舅 姑训子之竒食饩以节孝闻　
　赵思恭妻刘氏　河间府人夫亡训两子成 立食贫无悔年六十五卒　
　杨时妻杜氏　河间府人氏年二十归杨而时卒无子 坚志守节甞有白鸟栖于庭槐人以为　
　　　天表其粹洁云 年八十三卒　
　赵　氏　河间府人夫某早亡无子翁老氏买一婢献 于翁翁纳之乆而有孕生一子氏抚育教训　
　　　嗣续赖 之以延　
　孙惠妻盛氏　河间府人氏年二十四夫亡食贫纺绩 抚二孤成立人无间言年七十余岁卒　
　　　诏旌 表　

　李尔馨妻门氏　　　刘九思妻丁氏
　石翼妻任氏　　　　万化行妻陈氏
　刁可法妻刘氏　　　尹大政妻王氏
　刁可嘉妻黄氏　　　张克昌妻王氏
　李宇妻秘氏　俱河间府人夫亡 抚孤守节终身　
　于岭妻李氏　　　　吴邦儒妻韩氏
　阎有俊妻刘氏　　　赵时显妻杜氏
　孟思德妻刘氏　俱河间府人夫 亡守节终身　
　刘女若兰　河间府人许字某某家贫避地逺去 十余年不相闻钺亦贫富室慕而求之　
　　　若兰自缢母觉奔救得免 旋托浴闭门卒自经死　
　李恩妻赵氏　河间府人夫亡守节歴六十七 年备甞辛苦寿九十八岁卒　
　沈洲妻王氏　河间府人年二十二夫亡茹氷 咀蘖持家训子卒年百岁旌表　
　郑昕妻扈氏子妇李氏　河间府人年十六夫亡守节 抚遗孤谦亨成立娶妇李氏　
　　　而谦亨亦亡李氏孝养扈 氏同姑守节俱以寿终　
　茍文魁妻杨氏　河间府人夫亡痛哭不 止跪死于夫柩之前　
　任杰妻髙氏　河间府人年二十四夫亡一子甫 三岁教之入泮食饩苦节终身　



　姚佐妻高氏　河间府人后姑甚氏曲意承之年二 十二夫亡无子誓不改志家益贫与侍　
　　　婢以纺绩自给婢感其 义夫死亦守节不嫁　
　王増妻杨氏子妇马氏　河间府人年二十七夫亡守 遗孤清成立清复早亡妇马　
　　　氏年二十八亦守志不移抚遗孤景梅 景桂景竹姑妇同纺绩自给以终老云　
　叚茂妻杨氏　河间府人年二十余夫亡守志抚子师 贤成立后师贤阵亡复抚孙文礼成立　
　　　苦节歴五十余年 寿七十余岁卒　
　吴从周妻赵氏　　　吴东周妻尚氏
　杨某妻刘氏　　　　赵西妻朱氏
　崔秉重妻王氏　　　李得洪妻张氏
　吴正全继妻杨氏　　陈赓妻刘氏
　贾成吾妻于氏　　　胡瑶妻张氏
　崔元桢妻马氏　　　陈谟妻王氏
　吴士来妻杜氏　　　李溥妻宗氏
　胡宇陶妻李氏　　　鲁生智妻贾氏
　解珽妻杨氏　　　　李顺芳妻董氏
　贾延谊妻韩氏　　　胡宇清妻张氏

　倪旺妻杨氏　俱河间府人夫亡 抚孤守节终身　
　李仲妻秦氏　　　　胡士竒妻郑氏
　崔居州妾李氏　俱河间府人夫亡 无子守节终身　
　周乔妻赵氏　河间府人年十六夫亡无子守 节备甞艰苦后以忧劳成疾卒　
　刘乔龄妻霍氏　河间府人年二十四夫亡生子金 钰未弥月苦节四十余年如一日　
　张鹤妻王氏　河间府人年二十六夫亡子利在襁 褓氏抚之成立未而利复亡守节　
　　　五十余 年卒　
　侯　氏　河间府人都御史忠肃王公夫人张氏买氏 将以为妾王不纳赠以金币遣之返氏不复　
　　　嫁王卒斩衰奔丧王之子竚感其志留养如 庶母礼氏竟以女终及卒附葬王之茔侧　
　杨宏妻赵氏　河间府人年二十二夫亡事姑称孝抚 遗腹子成立子早亡复抚其孙年七十　
　　　三 卒　
　胡时茂妻刘氏　河间府人夫亡年少无子舅姑欲嫁 之氏不从矢志养亲继子为嗣守节　
　　　至年七 十卒　
　卢守义妻邓氏　河间府人夫 亡自缢死　
　郭应鹗妻龎氏　河间府人年十七夫亡抚 遗腹子成立有司旌其门　
　陈衷素妻刘氏　河间府人年十六夫亡守节 事舅姑抚子以孝慈称　



　程鹏远妻孟氏　河间府人年少夫亡断发明志 事舅姑抚孤子始终无间旌表　
　李绪妻何氏子自立妻鲁氏　河间府人年二十五夫 亡遗二子长自立娶鲁　
　　　氏无子次自茂娶某氏生子贞甫周岁夫妇俱殁 自立寻亦亡氏以鲁年少劝令改适鲁泣曰姑老　
　　　侄幼氏死且不可况可去乎与姑同守何 年至九十六鲁年至七十九称节焉　
　刘维忠妻王氏　河间府人年二十一夫亡遗孤四 龄家贫纺绩以自给年九十卒　
