<!-- { "loadSidebar": true } -->
　当城直桓都皆不在南所不考者道人班氏狋氏北
　平邑而已后汉所领县十一皆前汉之故而无延陵
　且如阳原参合灵丘广昌卤城晋所领县三广昌平
　舒而加富城后魏所领县四平城太平武周永固则
　曷尝南及阏与与今代州邪夫文帝不都代代国考
　辩之明矣夏说之阏与不过出师于彼以逆韩信之
　来可遂以阏与为代地耶葢自乌桓鲜卑之杂居而
　边界渐移建安黄初之不竞而边郡多废自兹以降
　元魏属之司牧齐人止置灵丘而代遂不郡矣唐之
　初也代于突厥乃因隋改雁门为代郡也则置代
　于雁门因后周置蔚州于灵丘也则侨治蔚于阳曲
　又侨治于秀容皆非旧也迨贞观破突厥置郡灵丘
　而仍蔚旧称矣天宝更定名复定代都而仍雁门旧
　地自此以后更变不常要不出此遂以代为代以蔚

　为蔚而不知蔚之旧为代代之旧为雁门也于戏代
　可移之南也而磨笄之山不可移雁门可改为代也
　而勾注之山不可改究沿革者亦惟本之禹贡表山
　川以定强域斯万世可求也
　　蔚废代城考　　　　　　　　　尹　耕
　蔚城东二十里许有故墟焉俗呼代王城周回二十
　五里九门遗趾俱在金波泉发源其北夹城东南流
　即搜神记所谓始筑时亡西南板于泽中自立者也
　长老曰葢昔有居是城而称代王者与燕约相捄置
　传鼓为信寇至传鼓燕捄不至王出奔国为墟又曰
　废城南数里小山即鼓台也余寻之果然今仍名擂
　鼓埚其言有证矣而竟不知所谓代王者何人也一
　统志曰蔚东有代王城即汉代县故城文帝封代居
　此郡旧志亦云夫文帝封代固矣约燕相捄寇至出
　奔文帝无是也史记曰文帝都晋阳迁中都其幸太
　原也复晋阳中都三岁租而蔚无闻焉又文帝分其



　故国王二子武为代都晋阳参为太原都中都皆即
　其故都而蔚不与焉然则谓蔚之废城为文帝所居
　可乎废城非文帝所居而诬文帝以被寇出奔可乎
　文帝自代入奉宗庙其故都亦必培植以示不忘而
　谓遂为墟可乎及考之髙帝纪十一年下诏曰代地
　居恒山北近边数有寇难以为国颇取山南太原之
　地益属代代之云中以西为云中郡则代受边寇益
　少矣乃立子恒为代王都晋阳后迁都中都夫蔚城
　代故都也汉髙帝建王喜因之其谓数有寇难以为
　国者以喜之奔还也颇取山南太原之地益属代则
　代南矣云中以西为云中郡则云中不属代矣汉又
　有代郡则代亦不属代矣代不代而存其名此后人
　之所疑也是故知文帝之封代而不知其未尝至蔚
　也知晋阳中都之复都而不敢援以为证也知文帝
　之未尝被寇出奔而不敢为之辩也附之说纷然
　矣且王喜之封也与卢绾同时草昧之际披荆棘立

　城邑日不暇给燕代与国土壤接近则相为捄也必
　矣燕捄不至王喜出奔长老所传信而有征也鉴王
　喜之失国而徙都因代之南徙而置之此髙帝之筹
　而代因之南也一统志郡志不询长老之详不考史
　文之实不稽十一年之诏见一代王城遂指为文帝
　不亦惑哉又擂鼓埚在废城南更东南则为蔚之九
　宫口由此百六十里可以达易今道虽湮塞而问之
　樵人可知也史言卢绾王燕时都易则所谓传鼓者
　不愈信矣乎噫子长足迹遍九州岛其以是夫
　　冶河考　　　　　　　　　　　赵文奎
　冶河今不来矣而名存焉或者其故道也然故道亦
　多泉处时流时竭因其流引而就城沼且闸而出者
　百年矣予初至栾西北沼中乃行车马惟东南有少
　水河渠数步秋水下来始溢及赵次年夏又竭又至
　秋后方涓涓不絶旧至赵洨趣漳今亦不能但隍
　池阔大壮増于栾耳然自栾而北其泉处惟水河铺



　为最民不解疏浚用其利徒蕃萑苇又北至羊市村
　至许营至贾村数沮洳处至赵波口而又泉潴广数
　亩黝藏荇然其流乃甚细东南行二十余里至水
　河铺而始大自赵波口北为王村王村西为孙村皆
　枯漕或卤泽又西至三教村浅平无河此今河源委
　也王村北又一枯河民种植其中北通滹沱之支河
　俗谓之运粮河汉永平十年因冶河终于蒲吾开通
　漕船谓之大面渠受绵蔓水东南由今河至下曲阳
　入于洨唐总章二年引大白渠东流入真定以溉田不
　可复寻遗迹耳今支河起自马山滹沱不涨不来涨
　时受其溢东行五十余里至恒山古城复入滹沱以
　逺真定之患然亦不能至王村之枯河而况于冶河
　与葢冶河自元时于平山县东溃嘉阳堰入滹沱为
　真定城西南之害其不来久矣今滹沱去真定西南
　十二里所谓嘉阳堰者已沦没无迹徒马山河尚存
　而亦不行冶水于何而考之哉元史谓改辟冶河故

　道筑堤分其上源入旧河以杀其势即今支河也又
　曰宁晋诸河北之下源地形低下恐水泛经栾城赵
　州壊石桥阻河流为害议于栾城县北圣母堂东冶
　河东开[减水河]可去真定之患其开处即今水河
　铺也分向东容诸村畧存彷佛此旧河所经由也予
　尝往来常山赵国之交见枯渎所在问其水来去未
　尝不有感于古今之变且陵谷迁移事之大者今不
　为考后益难辩矣
　　京营兵制考　　　　　　　　　李廷机
　国家兵制初葢视汉代云汉有南北军卫尉主南军
　中尉主北军其后南军增期门羽林北军增八校秩
　与执金吾皆无差等说者曰分其权也我国家所设
　锦衣等十二卫以卫中宫仿南军留守等四十八卫
　以卫京师拟北军而分隶五府与八校意同有事则
　将握兵兵随将事已则兵归于府府归于朝卒有意
　外之虞生于一军而四军足以制其死命葢髙皇帝



　以神武乆处行间洞悉戎机虽当櫜弓戢矢之时而
　所为善藏利器强干固本执长而御宇内者渊乎
　微矣成祖祚燕仍立五府增七十二卫而设五军神
　机三千三大营五军营有步兵有骑兵教阵法神机
　营皆步兵习火器三千营皆骑兵专扈从而岁令河
　南山东大宁四都司军番上练阅于京师营各用勲
　臣二人为提督自是因而不改而承平日久兵政弛
　废迨己巳之变国统几危景泰初于肃愍公始剏议
　于三大营中简厥骁鋭分为十营还其老弱谓之老
　家营即于故三营提督六人中惟举其二为总兵而
　以本兵董之营各领以都督一人有如遇警檄其营
　则都督以所部出名为头拨葢三大营至团营一变
　也天顺初年罢之八年复置成化初年罢之三年复
　置当是时团营凡十有二行之既乆练寖怠兵多
　阘茸于是乃立东西官廰号曰聴政又一变也嘉靖
　庚戌罢团营复三大营而改三千之名为神枢总督

　则勲臣协理则少司马弹压则台省而五军营之为
　副将者二左右前后叅将者四游击将军者四枢机
　二营之为副将者一叅将者二佐击将军者六自嘉
　隆至于今间微有増损而制固不变今三大营将领
　副叅游佐坐营号头中军千把总见为官者五百二
　十有竒而为军者十二万为备兵者十万有竒一大
　营中有战兵有车兵有城守有备兵葢分为三十小
　营合为三大营又合为戎政府云国初制兵患其聚
　而难制故主于分既分之患其散而无纪故主于合
　分合之间莫不有权存焉而谭者或以为兵利分不
　利合无纪之患失在政不在制也夫兵犹水也汇为
　巨浸溢为洪流则且有溃决冲啮不可捍御之患疏
　之别之以杀其势则汩然赴海而趋老子有言鱼不
　可脱于渊国之利器不可假人葢髙皇之虑逺矣夫
　收太阿之权役臂指之势其为初制哉
本朝



　　　首善书院考　　　　　　　　　孙承泽
　京师首善之地元宫梵宇鸱吻相望而独无学者敬业
　　乐羣之所往年罗念庵先生讲学于佛寺徐华亭相
　　国讲学于射所识者谓元朝曾建太极书院于京师
　　聘儒士赵复为师讲明洛闽之学而明乃无之天启
　　二年邹南皋冯少墟两先生起废至京正値兵火震
　　撼人心披靡两先生忧之谓亲君死长之义非以道
　　学提撕之不可御史台诸公构书院一所于宣武门
　　内东墙下两先生朝退公余不通宾客不赴宴輙
　　入书院讲学绅衿有志于学者环而静聴或间出问
　　难无不畅其所懐一时转相传说咸知顾名义重廉
　　耻士风为之稍变未几逆珰用事郭允厚朱童辈
　　相继疏论以讲学为门户未几杨公涟二十四罪之
　　疏上附珰者嗾珰谓此皆门户中人也党祸大作善
　　类一空而御史倪文焕奏毁书院弃
先师木主于路左壁有记为叶文忠向髙文董文敏其昌

　书并碎焉书院既毁逆祠乃建及逆祠毁而书院不
　复建葢以秉政大臣犹袭门户以锢天下向学者于
　时朝臣有习西裔之学者遂请聚类而居之吁可嘅
　矣因辑其畧俾后之有志复兴者有所考云
　　漳河源流考　　　　　　　　　贺应旌
　漳河之迹肇于禹贡详于水经散见于诸子百家其
　源有二一出山西乐平县为清漳一出山西长子县
　为浊漳迤逶分流以及林虑北钦山口合为一故由
　彰徳之西达于磁折于临漳而汜滥于成安以下诸
　县地前则汇渚沁汾潞之水后则集沙滏洺沱之水
　抵天津入海其大较然矣自临漳以上皆山陵坂崅
　也势建瓴不可停成安而下地皆平坦故纵其性之
　所如而弥漫渟流斯放焉其经纪于肥乡也在禹
　贡有至于衡漳之说在唐史有韦令防漳之说在宋
　金元传史与学碑有修堤受漂没之说是肥乡之有
　漳水实与运相终始者也其去来迁徙不常不见



　经传无从考究自有明三百年没城者凡五浸城者
　不胜书散而波荡村落者则岁以为常矣其在唐宋
　元以前绕临漳县东直达魏县元城之南境正値黄
　河经小滩镇一带北流漳入则尾闾泄之而其余支
　以及成肥永曲之间其害小及黄河渐东南下吕
　梁之险着徐淮之道通沿黄河旧址淤塞成邱漳咽
　而不能泄而祸斯烈于诸县矣其在嘉靖戊戌由向
　王口经回隆镇艾家口入于卫而肥之无漳者十年
　及嘉靖癸夘河决磁州以东临漳以西四十里磁州
　守秦姓者曲周人遂极力筑务本堤挽河由枯桃园
　趋苏胡寨以还入于卫而肥之无漳者十五年及隆
　庆己巳决临漳由成安达肥乡直绕城下数年而复
　南徙或从魏之回隆经元城以达馆陶或从花佛堂
　南决泛滥广平西南若栁林屯龎儿庄南温油房等
　村而肥之有漳而不甚为害者又几三十余年突自
　万歴戊戌其素所经歴者几成髙阜势不能顺流南

　下始不得不复入肥乡之四境焉万歴乙巳知县曹
　公昕沿城外一里许创立新堤万公廷搢各加増筑
　其外日积而髙其内日洼而卑识者已有沉灶产蛙
　之虑所幸蒋公嘉训周公汝弼皆能频年阴雨绸缪
　不至陨越不料署事者范公应祯以膜外置之壬戌
　六月肥城遂遭沉刼之惨不可救药嗣是王公国祚
　李公春英谭公诚言相继修葺十有余年而迄今屋
　宇俭陋委巷空虚元气尚未大复也其最甚而伤禾
　杀稼荡产析庐四望苍茫城乡俱困者一则天启之
