<!-- { "loadSidebar": true } -->
　　属安顺军熙寜六年省为镇八年复为县仍为安
　　顺军治金天会七年升军为安州复置髙阳军大
　　定二十八年以髙阳为属县泰和八年改属莫州
　　寻复故元属安州明洪武八年并入蠡县十二年
　　复置永乐后仍隶保定府安州
本朝因之
　新安县
　　汉涿郡容城县地曰浑渥城金泰和四年析置渥
　　城县八年移安州治于渥城元至元二年州县俱
　　省改为新安镇入归信县四年割入容城九年置
　　新安县属保定路明洪武七年省入安州寻复置
　　属安州




本朝因之
河间府
　禹贡冀州之域周为幽兖二州之域春秋为燕齐及
　晋东阳地战国燕赵二国之境秦为上谷巨鹿二郡
　地汉初为巨鹿涿二郡地文帝二年始分赵地别置
　河间国治乐城属冀州
　　河间国故汉文帝二年别为国应劭曰在两河之
　　间　汉书地 理志注　
　　　按乐城今献县
　后汉初并入信都和帝永元三年复置为国
　　河间郡文帝置世祖省属信都和帝永元三年复
　　故　后汉书 郡国志　
　晋因之后魏初为河间郡改属定州太和十一年分
　定冀二州置瀛州
　　瀛州取瀛海为名　续通 典　
　隋开皇初郡废





　　隋初废郡置瀛州　文献 通考　
　大业初州废复为河间郡
　唐武徳四年复曰瀛州
　　瀛州隋河间郡武徳四年讨平窦建徳改为瀛州
　　　旧唐书 地理志　
　天寳元年复曰河间郡干元元年复曰瀛州属河北
　道
　　长庆元年置瀛莫都团练观察使升节度使天复
　　元年置平营莫等州观察使　唐书方 镇表　
　五代晋天福元年地入辽周显徳元年収复
　　瀛州晋以赂契丹周世宗取之属霸州　文献 通考　
　宋升为河间府置瀛海军属河北东路
　　河间郡大观二年升为府赐军额　宋史地 理志　
　金为河北东路治置总管府复置瀛海军节度
　　河间府天会七年置总管府正隆间升为府置瀛
　　海军节度使后复置总管府　金史地 理志　




　元至元二年置河间路总管府直隶中书省明洪武
　元年改河间府属河南分省二年改属北平行省九
　年属北平布政使司永乐元年直隶京师
本朝因之领州二县十五雍正三年改府属之天津卫
　为州旋又升为直隶州移青县静海二县属之七年
　升府属之沧州为直隶州移东光南皮盐山庆云四
　县属之九年复升天津州为府置天津县而以青县
　静海及沧州南皮盐山庆云共七州县隶之东光县
　属河间府今领州一县十
　河间县
　　汉置州乡武垣二县俱属涿郡后汉省州乡以武
　　垣属河间国晋因之后魏太和十一年移河间郡
　　治武垣又置瀛州于县之赵都军城隋大业初置
　　河间县为河间郡治省武垣入焉唐武徳四年改
　　为瀛州治五年置武垣县贞观元年省武垣入焉
　　宋为河间府治金因之元为河间路治明为河间




　　府治
本朝因之
　献县
　　本汉乐成县为河间国治后汉因之晋曰乐成仍
　　为国治后魏太和十一年移郡治武垣以县属之
　　隋开皇十八年改曰广成仁寿元年又改曰乐寿
　　仍属河间郡大业末窦建徳都此唐武徳四年建
　　徳平还属瀛州大厯中属深州元和十年复隶瀛
　　州后又改属深州五代因之宋至道三年还属瀛
　　州金天会七年升为寿州天徳三年改曰献州属
　　河北东路元至元二年废州仍为乐寿县未几复
　　为州属河间路明初省县入州洪武七年又降州
　　为献县属河间府
本朝因之
　阜城县
　　汉置阜城县属勃海郡后汉徙废晋复置后魏分



　　属武邑郡隋开皇九年属观州贞观十七年还属
　　冀州天佑二年改曰汉阜五代汉复故宋淳化元
　　年属永静军嘉佑八年省为镇入东光熙寜十年
　　复置金属景州元因之明洪武七年改属河间府
本朝因之
　肃寜县
　　本汉武垣县地隋唐为河间县地宋雍熙初置平
　　鲁寨景徳二年改为肃寜城金升为县属河间府
　　元至元二年废为镇入河间县寻复置属河间路
　　明属河间府
本朝因之
　任邱县
　　本战国燕鄚邑汉置鄚阿陵髙郭三县俱属涿郡
　　后汉省阿陵髙郭二县以鄚县属河间国晋因之
　　后魏及隋属河间郡唐武徳四年改属蒲州五年
　　始分置任邱县属瀛州景云二年于鄚县置鄚州




　　并领任邱开元十三年改鄚为莫天寳初改州为
　　文安郡干元元年复曰莫州属河北道五代晋天
　　福元年地入辽周显徳六年复取之宋熙寜六年
　　省莫县入任邱移州治之属河北东路金贞佑二
　　年州县俱废改置莫亭县元初复于莫亭置莫州
　　并置任邱县属之至元二年州县俱省入河间后
　　复置属河间路明洪武七年省莫州入任邱属河
　　间府
本朝因之
　交河县
　　汉置建成成平景成三县皆属勃海郡后汉省建
　　成景成以成平属河间国晋因之后魏属章武郡
　　隋开皇十八年改成平曰景城大业初属河间郡
　　唐武徳四年属瀛州贞观元年属沧州大厯七年
　　复旧后隶景州寻又来属宋初因之熙寜六年省
　　景城为乐寿县地金大定七年始分乐寿置交河



　　县属献州元至元二年又省入乐寿寻复置明洪
　　武七年改属河间府
本朝因之
　宁津县
　　本汉东光临乐二县地属勃海郡后汉省临乐晋
　　置新乐县属乐陵国后魏省隋开皇十六年置胡
　　苏县属平原郡唐武徳四年属观州六年属沧州
　　仍移州来治贞观元年州还治清池仍以县属观
　　州十七年又属沧州天寳元年改名临津贞元三
　　年属景州长庆元年还属沧州二年又属景州太
　　和四年又属沧州景福元年仍属景州周显徳二
　　年还属沧州宋熙寜六年省入南皮县金改置寜
　　津县属景州元初属济南路至元二年改属河间
　　路明属河间府
本朝因之
　景州




　　汉置修县属信都国后汉改属勃海郡晋及后魏
　　因之隋开皇五年改修曰蓨仍属信都郡唐武徳
　　四年属观州贞观十七年改属徳州永泰元年还
　　属冀州五代宋因之金始以蓨县属景州元初升
　　为元州后复为蓨县至元二年自东光移景州来
　　治属河间路明初省蓨县入州属河间府
本朝因之
　呉桥县
　　本汉安县属平原郡后汉省晋置东安陵县属勃
　　海郡后魏去东字隋大业初并入东光唐武徳四
　　年复置安陵县属观州贞观十七年属徳州景福
　　元年隶景州寻复属徳州宋景佑二年省入将陵
　　县金始分将陵之呉桥镇置属景州元属河间路
　　景州明属河间府景州
本朝因之
　东光县



　　本汉置属勃海郡后汉至晋魏仍之东魏移渤海
　　郡于此隋开皇初郡废九年于县置观州大业初
　　州废以县属平原郡唐武徳四年于弓髙置观州
　　以县属之贞观十七年州废县属沧州贞元三年
　　又于弓髙置景州以县属之长庆元年州废还属
　　沧州二年又置景州县仍属焉太和四年州废县
　　还沧州景福元年复置景州县又属天佑五年移
　　州来治五代周显徳二年废景州为定逺军属沧
　　州宋太平兴国六年以军直隶京师景徳元年改
　　曰永静军属河北东路金初仍升为景州大安间
　　避讳改曰观州元初复曰景州至元二年始移州
　　治蓨县以东光为属县明属河间府景州
本朝因之雍正七年升沧州为直隶州移东光属之九
　　年还属河间府
　故城县
　　汉置广川歴二县属信都国后汉省歴县入广川





　　属清河国晋改属勃海郡后魏属长乐郡北齐废
　　入枣强县隋开皇六年复广川县于县东界仁寿
　　初改名长河属平原郡唐属徳州元和四年移长
　　河县治此十年又移还东界金明昌五年于唐故
　　长河县置上故城镇元升为故城县属河间路至
　　元二年并为故城镇是年复置县属景州明属河
　　间府景州
本朝因之



卷十四

钦定四库全书
　畿辅通志卷十四
　　建置沿革
天津府
　禹贡冀兖二州之域周幽兖二州之域战国为燕齐
　二国境秦为上谷渔阳二郡地汉高帝置渤海郡为
　渔阳渤海二郡地
　　渔阳郡县十二泉州渤海郡县二十六浮阳阳信
　　千童南皮定章武高成高乐参户柳东平舒　汉书 地理　
　　　志 　
　后汉因之晋为燕国章武国及渤海郡地
　　勃海郡汉置统县南皮浮阳高城章武国泰始元
　　年置统县东平舒章武燕国汉置统县泉州　晋书 地理　
　　　志 　
　宋文帝置乐陵郡孝武分置渤海郡后魏因之太武
　初改渤海郡为沧水郡文帝时复旧明帝分瀛莫二





　州置沧州及浮阳乐陵等郡为勃海章武浮阳乐陵
　四郡地
　　冀州渤海郡汉高帝置世祖初改为沧水郡太和
　　二十一年复领县南皮瀛州章武郡晋置章武国
　　后改领县平舒沧州浮阳郡太和十一年分勃海
　　章武置属瀛州景明初并章武熈平二年复领县
　　浮阳高城章武乐陵郡晋为国后改领县阳信　魏 书　
　　　地形 志　
　隋为渤海河间二郡地
　　豫州渤海郡开皇六年置棣州大业二年为沧州
　　统县阳信饶安盐山南皮清池兖州河间郡旧置
　　瀛州统县[长芦]平舒　隋书地 理志　
　唐武徳元年于渤海郡复置沧州四年于河间郡复
　置瀛州长庆二年又置景州太和四年废景福元年
　复置
　　沧州景城郡本渤海郡治清池武徳元年徙治饶



　　安六年徙治胡苏贞观元年复治清池县七清池
　　盐山[长芦]饶安无棣干符景州贞元三年析沧州
　　之弓高东光临津置长庆元年州废县还沧州二
　　年复以弓高东光临津南皮景城置太和四年州
　　又废县还沧州景福元年复置县四南皮瀛州河
　　间郡县五平舒　唐书地 理志　
　　沧州汉渤海郡隋因之武徳元年改为沧州景州
　　隋并属渤海郡贞观二年更置景州瀛州隋河间
　　郡武徳四年讨平窦建徳改为瀛州　旧唐书 地理志　
　宋大观二年更置清州为沧州清州地属河北东路
　　沧州景城郡横海军节度县五清池无棣盐山乐
　　陵南皮清州本干宁军幽州[芦台]军之地晋陷契
　　丹周平三闗置永安县属沧州太平兴国七年置
　　军改县曰干宁隶焉大观二年升为州　宋史地 理志　
　金为沧州及清州之靖海县
　　清州宋干宁郡军国初因置军天会七年以守边




　　置防御县三靖海沧州横海军节度宋景城郡贞
　　元二年来属县五清池无棣盐山南皮乐陵　金史 地理　
　　　志 　
　元属大都河间二路明洪武初属北平河间二府永
　乐二年置天津左右三卫
　　天津卫属小直沽荒旷斥卤之地初无所隶明永
　　乐二年筑城三年调官军守之名曰天津　天津 卫志　
　　天津及左右三卫其地曰直沽文皇下沧州始立
