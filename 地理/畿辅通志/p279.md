<!-- { "loadSidebar": true } -->
　　　保全迁汉南兵备副使除废曹鄢喻四 巨寇加俸服二级后升湖广叅政卒　
　及　宦　字世显交河人正德进士授给事中历官右 副都御史戸部侍郎精勤举劾所至有声其　
　　　在谏垣弹劾不避权贵奉诏核锦衣冐滥请托不行 性仁厚于乡里贫贱多所赡给其卒也逺近惜之　
　牛　鸾　字鸣世献县人正德进士任益都令时巨贼 刘六等转掠山东所过城邑望风奔溃独鸾　
　　　与乐陵令许逵东西遥应屹若巨鎭贼常纵兵围 城鸾日夜拒守贼退鸾率众蹑其后疾战大王桥　
　　　斩获无算贼不复东事闻擢佥事备兵青州嘉靖 初擒灭颜鎭贼王壶又奉勅剿捕山西马五寨巨　
　　　寇陈卿即其地置平顺县鸾屡 平寇盗声望赫然寻以病乞归　



　　宋　诺　字子金故城人嘉靖进士授戸部主事累迁 兖州知府兖直两京孔道吏刓民敝征发驿　
　　　　骚诺悉其利病凡所兴除钩校无不精核胥吏奸 法辄绳以重典不少贷巡抚上其状诏入觐卒于　
　　　　都 下　
　　徐三畏　字子敬任邱人万历进士累官至三边总制 都御史屡有边功加兵部尚书太子太保致仕　
　　　　卒 　
　本朝
　　刘三章　字逸仙景州人顺治丙戌进士授懐仁知县 姜瓖之变撄城捍卫城赖以全事闻　
　赐貂蟒擢戸部主事请免通草兵民称便累迁福建漳南 　　　道佥事値山寇倡乱三章勒兵剿捕以计擒其渠　
　　　　帅余党悉平转江南兵备副 使卒康熙十六年祀乡贤　
　　郭之培　字生洲任邱人顺治丙戌进士历任浙江按 察使吏抱牍于前次第批答悉中人隠吏惊　
　　　　以为神事毕退署惟一子侍侧之培天性淡薄 鲜嗜好寡交游居官屏絶馈遗以清介著称　
　　左敬祖　字虔生河间人父鹏程有德行敬祖登顺治 己丑会试第一名选庶吉士授编修累官左　
　　　　副都御史凡所条奏悉闗民生国计多见施行博 通五经六籍尤精于易所著有易经抄训理学眞　
　　　　传等书行世康熙二十 八年父子并祀乡贤　
　　李仪古　字澄服河间人父天叙官平凉府通判有靖 寇功仪古幼即凝重登顺治己丑进士由庶　
　　　　吉士累官内弘文院侍读学士文章品诣海内景 仰康熙癸卯典浙江乡试简拔尽一时名隽得士　

　　　之盛甲天下康熙 三十二年祀乡贤　
　马之　字道闻东光人少居父丧庐墓三年乡党称 之登顺治己丑进士授行人累官陜西提学　
　　　佥事精明严正请托不行凡生童试卷悉自批 阅不以属幕友遂积劳成疾卒于官舍祀乡贤　
　马廷赞　字大还之族兄顺治己丑进士知宜都县 时流氛未靖廷赞训练乡勇多方捍御民赖　
　　　安堵在任数年田畴大辟地无 旷土至今民被其泽卒祀乡贤　
　刘子正　字坦公吴桥人顺治乙未进士授章邱知县 劝农兴学善政具举擢吏部主事卒子正有　
　　　知人鉴顺治丁酉分校山东乡试康熙癸卯典陜 西乡试凡所赏拔先后皆成进士为名儒硕彦人　
　　　以是多之 卒祀乡贤　
　王　管　字锡湘交河人父禧以德行举乡饮大宾管 登康熙癸丑进士授陜西保安令邑在万山　
　　　中兵火之后居民稀少管至教民开垦栽种不二 年储粟露积牛羊满山遂为乐土擢吏部主事出　
　　　为云南叅议分守永昌严饬官吏不得差派扰民 阖境肃然抚御诸酋威德兼着迁湖广提学副使　
　　　屏絶苞苴振拔寒畯士绅立碑颂德管瞿然曰吾 但期上不负国恩下不负所学岂以求名耶乃力　
　　　止之父子 并祀乡贤　
　秘丕笈　字德蕳故城人康熙癸丑进士累官陜西佥 事提督学政杜絶请托凡所奬拔皆一时名　
　　　隽秦中绅士至今思之丕笈潜心理 学所著有四书日抄行世卒祀乡贤　
天津府



　明
　李　琚　字宗璧盐山人以贡入太学授戸部主事正 统中迁郎中河间民有部运租税者以白金　
　　　若干遗其家人而去琚立召其人责 以大义还之生平清介大率类此　
　刘　焘　天津卫人嘉靖进士累官左都御史兼兵部 侍郎素娴韬畧屡着勲绩有奏议数十卷行　
　　　世 　
　张　遇　天津卫人嘉靖进士历任右副都御 史巡抚延绥莅政明敏边民辑服　
　铉　黙　字中象静海人万历进士崇祯间为吏科给 事中邑有巨奸陈云汉假名屯田増赋害民　
　　　黙以计剪除之邑人 感颂官至副都御史　
　张　谧　南皮人万历进士授杭州推官谳狱平恕累 迁山东按察司佥事备兵武定时盗贼充斥　
　　　设计剿捕境内帖然 进陜西副使乞归　
本朝
　王公弼　沧州人明 末进士入　
　本朝累官戸部侍郎度支出纳公愼自矢性至孝痛母 　　苦节一言一动必禀命而后行乡党称之康熙五　
　　　年祀 乡贤　
　王文栋　字干石盐山人明 崇祯末进士入　
　本朝授山阳知县时军需傍午栋性勤敏诸务立办淮 　　水决田三千余顷产去粮存栋力为陈请得豁免　

　　　有浙来弁帅以陈获幼女赠栋栋受而归于其父 后调知山东莱芜县卒康熙二十八年祀乡贤　
　高尔修　字正庵静海人顺治己丑进士授浙江遂安 知县时萑苻未靖尔修以计擒其渠帅胁从　
　　　之众概置勿问于是吏民戴德为建生祠以祀擢 刑部主事承劾大狱多所平反升云南道御史卒　
　　　祀乡 贤　
　汤裔振　字绳奕南皮人顺治己亥进士初授四川南 充知县时蜀中经流寇之后百里无烟裔振　
　　　多方招抚民始复业于是修学校平徭役颂声四 播丁母忧归起补广东信宜县厘剔奸百废具　
　　　兴擢平凉府同知値吴逆之变军书傍午凡蒭茭糗糒顷刻立办遂以积劳成疾卒康熙五十五年　
　　　祀乡 贤　
　汤　铉　南皮人由拔贡生擢知章邱县邑号繁剧甫 下车即革耗羡禁加派申雪寃狱奸宄敛迹　
　　　上官以才能荐迁大同府同知値岁饥力请赈救 全活者数十万后以罣误左迁程乡令乞归卒康　
　　　熙五十五 年祀郷贤　
　紫克振　南皮人由贡生两任平乡懐柔训导善于启 廸擢知山东诸城县判狱明敏吏不敢欺邑　
　　　人称为神君克振性倜傥每以片言解纷乡里有 争斗者多诣振剖曲直各得其情而去康熙三十　
　　　八年祀 郷贤　



钦定四库全书
　畿辅通志卷七十五
　　政事
正定府
　明
　李　琦　元氏人永乐初召试御史会安南侵广西地 命琦往讨琦授谕赵陀吕嘉顺逆祸福之理　
　　　安南感悟遂归侵地比还授御史宣德中占城与 安南交急复命琦往谕两国遂和自是西洋诸番　
　　　有事悉令往焉所至欵服 升湖广布政使甚得民心　
　邢　端　井陉人永乐中举人官御史出为襄阳兵备 副使性刚直莅政守法不阿权势时逆苗为　
　　　乱剿其寨三十余所秩满 民诣阙保留复任三年　
　赵　白　无极人永乐中由岁贡累官湖广右叅政性 刚介寡合尤淡于势利不趋权贵历任俱有　
　　　能声吏 民畏服　
　张　举　字孟贤栾城人成化进士授戸部主事监明 智坊草场及宣武门税课革除陋例一介不　
　　　私复督天津运军采秋青草躬自督率劾诸奸 以刘大夏荐擢守岳州按行属邑罢民所不便十　
　　　余事众心翕 然卒于官　
　张　宏　正定人弘治进士官御史以抗节出为苏州 府推官累迁都察院右佥都御史巡抚榆林　



　　　宣布德威兵民爱 戴后致仕卒于家　
　张　璇　字仲斋晋州人正德进士擢御史风采动朝 宁世宗时累官操江都御史振纪纲勤校阅　
　　　严缉访明赏罚官吏畏威 一时凛肃寻罢归卒于家　
　吕秉彛　字性之晋州人正德进士知章邱县时流贼 四掠秉彛崇城浚隍日夜为捍卫贼不敢入　
　　　其境任满当迁民泣留诏从之会大水浸城不陷 民谣曰昔非此城吾其虏乎今非此城吾其鱼乎　
　　　仁人之利何其裕乎寻擢 御史巡按宣大以病卒　
　许守谦　藁城人嘉靖进士授开封府推官谳狱明允 著称擢户部主事升郎中累迁佥都御史巡　
　　　抚山西绥缉兵民四境帖然寻迁刑部侍 郎转兵部以母老致仕卒赠兵部尚书　
　李春芳　字西屏井陉人由岁贡授祁县知县擢知保 德州州素患寇春芳至严饬守具指授方畧　
　　　次年寇复至失利遁去升兖州府同知时太原属 石州寇发抚按疏荐改注太原府同知管理石州　
　　　事寇不敢犯民赖以安百姓感恩为立生祠上嘉 其功擢寜武道兵备世荫指挥致仕归子鸣世隆　
　　　庆举人历知岢岚东 平二州亦多惠政　
　霍　鹏　字抟南井陉人万历间进士由知县升南京 大理评事出知汝寜府开河灌田民赖其利　
　　　累迁副都御史巡抚大同恩威并着在任五年 邉圉安靖以母病乞休暂准回籍抵里而卒　
　许尔忠　字贞尔井陉人万历中举人历官苏州府同 知檄治浒墅钞闗清宿蠧减苛额一介不染　
　　　后为同官所陷降兴安州知州修举废坠严行保 甲除死亡丁千八百有竒升渖藩司理以忧归値　

　　　　流寇薄城下躬率士民 多方守御邑赖以全　
　　霍　明鸟　井陉人万历中武举历官都指挥佥事鎭守 榆闗恤士卒缮城堡有保障功以母老乞归　
　本朝
　　梁维枢　正定人明兵部尚书梦龙之孙万历举人受 业赵忠毅南星之门忠毅尝曰风雅不坠复　
　　　　见之梁生矣复从杨忠烈涟游会逆奄起诏狱赵 首被祸维枢倾身翼之杨锒铛道出正定维枢往　
　　　　迓之大言槛车之旁曰公此行足以埀名竹帛死 者公之本志岂足畏哉于时逻卒狞立人谓何不　
　　　　为门戸计维枢洒然不顾也寻授中书舍人入 本朝为工部郎擢武德兵备武德多鸣暴客难以剿　
　　　　治维枢练营卒饬法令境内肃然絶苞苴恤徭役 惠政流闻乞养归所著有玉剑尊闻姓谱日笺内　
　　　　阁小识见君子日笺等集 数百卷行世卒祀乡贤　
　　梁维本　梦龙孙天启举人性至孝积学励行燕赵间 学者争师事之顺治间由中书舍人累迁礼　
　　　　科给事中丰采岳岳为一时大臣所敬惮所上举 旷典讲仪节议迁转明职掌兴水利诸疏皆闗国　
　　　　家大计公忠恳恻悉蒙 嘉纳俄疾作犹讨论诸大政不怠云卒祀乡贤　
　　刘元慧　字子浚正定人顺治丙戌进士事亲至孝友 爱两弟终身不忍析爨知山东邹平县请捐　
　　　　逋赋万余金民困以苏会军兴自办酒食刍豆供 应不以丝毫扰累里社合邑德之擢主事迁员外　
　　　　郎累迁顺天府尹清正公溥善良爱戴豪强敛迹 欢声动畿甸具生位祀府署包公祠谓与孝肃无　
　　　　异擢副都御史秉宪贞度遇会议力 持公正一时号为直臣卒祀乡贤　



　　　何　澄　字诞登正定人顺治壬辰进士任广东琼州 府推官大案皆所裁决历吏刑工三科左右　
　　　　　给事中有直声寻迁四川分守川北道 绥靖教养为一时治行之最卒祀乡贤　
