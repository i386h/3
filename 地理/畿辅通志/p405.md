<!-- { "loadSidebar": true } -->
　兵公以为外兵已来未定方来当止京营乘城之士
　宵旦不得下宜分班休息之宣云劲卒入卫仍当招
　补旧额以备诸冲要调集费繁额赋当急冻粮当运
　明年领兊续运之法当行新饷当增屯运当紧豆料
　之当均行粮当核而司空之属给发收贮当晰内
　造外造当促其期目前见行当急来岁当预然而笙
　箫之选或当箭括皬头销愞黄口又拖不可柰何
　兼以还卫区士不敢宻蠡而四方选卒抵圻輙鸟兽
　散至于六垣注销不讲六曹奏报省试不闻急儆军
　实缓仍文应即错立族谈未有擘肌分理公乃一一
　条画诸兴革大计仍痛言所以筹边之策上嘉纳之
　懐宗重漕欲复勲臣董漕运而诸勲攻诘四腾公极
　论勲臣削军蠧漕诸弊事得寝册立东宫礼成加太
　子太保一日懐宗御文华殿谓辅臣曰近日法纪废
　弛宜大振刷公对曰治道苐宜去其太甚譬理乱丝
　宜觅头绪骤用纷更恐益挠乱是时遵永戒严兵部



　尚书恚总兵马世龙谋更置之公独破羣忌力奏上
　乃勅世龙统五将军下西南两壁于滦州又于宁夏
　三战俱非公力不及此宣督议图插以伐合谋
　公谓力不堪两应但勿非其议而力为持重从之至
　议固根本则请用通昌涿三镇重臣治兵以壮声援
　又念兵部尚书调发不得专兵而四方以兵为骄几
　如藩镇因请一中枢大臣亲提劲旅以弹压骄悍懐
　宗悉嘉纳焉上方锐意精严一时臣下兢兢自不
　暇公每遇所谴诛輙按法原情反复开陈不为矫法
　以救时急多平气而奏如尚书张凤翔乔允升胡应
　台韩继思皆与申理得从寛典如副都御史易应昌
　逮下诏狱力奏改刑部御史李长春给事中杜齐芳
　以私书论斩公独疏救跪极门自辰至酉上意解
　遣戍时御史劾州邑稽运长吏朝廷欲以军机论罪
　又以各镇饷司收放任情致军丁哗噪当遣官督察
　公乃详奏长吏稽迟之苦又奏饷司已饬抚按考核

　而将怯兵骄动以迟给为哗罪不在饷司也懐宗俱
　从之以克复功加太子太保进文渊阁荫一子中书
　舍人以偶疾不入直遣中官持机宻即榻前票拟时
　军兴大匮而戚畹乞坟价数万公曰此不足济军饷
　乎戚臣谊当体国事平补给宁晚也病剧数上疏
　乞骸骨允之赐白金彩币遣官乘传归然时惓惓
　以国事为念于崇祯八年乙亥卒卒之夕犹栉沐草
　遗疏所云振国纪肃吏治正士习苏民困核兵清饷
　娓娓数千言奏上懐宗震悼予祭葬如例赠少保谥
　文穆公端凝峻朗居恒恂恂温厚及遇事毅然识沉
　力定确不可夺当帝前每发所欲言折羣议谙练
　典故体合公心曽不树同异而贤者自亲不肖者自
　逺至于机政之否臧刑爵之轻重文武大吏之去
　留每以一言用不用为効天性孝友周急恤孤奬掖
　后进汲汲不倦门无私谒罢相日家无长物人号为
　清白相公云



　　王应霖传　　　　　　　　　　孙承宗
　王公讳应霖字德征号梦巗少沉凝有局度父器之
　授读若夙业弱冠补博士弟子试輙高等督学阅其
　文以国器期之为易名辛酉举于乡丁父艰以养不
　逮哀毁逾礼庚辰成进士初令桐城悉民所疾苦砥
　节一意为廉平日挈大纲以条次所兴除尝剔积役
　干没金可千余以建常平十仓贮谷三百石为赈恤
　备俗好讼多结党以机穽良民公尽得其主名邑民
　有挈子以出而絶踪者其妻诉于公公一讯得状
　出尸于河而抵其仇于法适有度田之役多以伪增
　迎上意公为剔欺隐于豪强以苏单赤时叶龙潭知
　安庆亟称公能檄他县悉视公法更檄公勘他县公
　既雅意兴起文学而皖以望邑多才乃力破新格于
　额其所识多知名士如何呉诸君子皆以进士高
　第为名卿当入觐垂槖而往有富民馈金于途却
　之曰小民不奉法为安而长吏耶其人感泣而去

　时尚严急吏方务为刻深公独持汉吏悃愊遂以旧
　令事诖及调观城观久乏科目公首励学宫课士士
　即有抡魁者更为均徭裁冗苏息其凋残复立社仓
　如桐而益之岁即出所蓄仿富郑公青州法哺之
　旁郡就食如鹜先后全活甚众历五载奏绩得赠封
　如制寻升户部陜西司主事士民树碑颂德入视验
　粮一意絶问遗更禁需索诸费取足国课而止商
　人便之庚寅转山东司郎中督辽左正饷七十万客
　饷十二万盐课六万屯粮六万饷额既烦耗蠧丛集
　主计者或以暗不能清猾蠧或染指将领得恣行其
　占冐部军半坐空名冐实饷而又数数虚传警报以
　邀行粮敝习相沿饷司罄支本岁更借支来岁之半
　以为常公乃议之两台与诸将约饷须核实警须计
　日躬校簿书以剔诸蠧诸将吏虑无不啮指栗栗无
　敢伪冐其给者悉平衡出纳絶无低昻三韩军士感
　如挟纩至诸盐屯官与商为市吏与胥为奸弊窦不



　减于占冐公悉为刬除三年来岁例既饶而厘剔裁
　省之赢报羡几二十余万大司农本庵杨具题纪录
　上为出帑金赐之甲午丁太恭人艰哀毁如丧赠公
　服除入部寻升陜西叅议驻西安领五道篆鞅掌纷
　拏中决裁无稽案其于藩禄边饷复如向者于辽有
　矿使肆螫公严为条禁地方頼以不扰一时吏民懐
　畏即宗人翕然颂之临潼民习于顽令数以讼去适
　有新令履任未几部民聚讼至数十百人公既前悉
　其诬又悉有嗾之者乃聚众庭谕之刁风为息无何
　赍捧入贺升湖广按察司副使备兵辰沅值播酋猖
　獗恶氛甚张滇黔之路絶以偏桥为要塞其东北则
　走建康道也踰阈白泥即贼境贼方币结九股苗傥
　偏桥不备贼势长驱留都可虞且大兵进当有腹背
　之虑公乃募丁壮简武勇砺器械储粮饷提锐卒二
　千移驻偏桥贼以其子朝栋领兵直犯公檄裨将乘
　其未阵撃之众殊死战贼退而复集复撃之又多设

　疑兵旌旗烽火遥映林岭间酋子始慑而遁于时督
　府尚留城援兵未集而以孤军遏敌冲酋退守海
　龙无敢窥圉外公之力也其后克播之役以至剿皮
　林凡兵饷戎器皆公所先期条备既期入大军以于
　都继勲守偏桥备策应亦皆公所先期部署公与
　胡公魏公两兵使入自白泥时饷道苦险阨士乏宿
　饱幕府檄如雨酋复谋截饷公乃建接运法军中便
　之大兵至海龙公奏记堵要塞防奔逃逆酋就殱公
　有力焉既乃有皮林之役初皮林苗乱公方驻偏桥
　拮据播事黄叅将冲霄急于进剿公曰酋事方始而
　又及苗非完计俟播平以余力扫除易耳黄意在邀
　功阴以兵剿之而败乃惧而纳金求免公却之具白
　两院院使从戎以责后効所部肃然惮之播既平乃
　议剿苗江中丞以艰阖门而支中丞不欲为越爼公
　奏记促之曰逆苗罪在不赦而经久无进兵之期困
　兽不虞肆乎于是决计进兵不逾月而皮林荡平



　喜功者议槩剿诸洞公入见中丞曰叛而剿之服而
　舍之谊也罪未形而加之以兵何以服逺且槩为昆
　焚有伤天地好生之心亦甚非朝廷之意也遂止初
　大将军置降苗于幕者三百公谓裴晋公纳蔡人为
　牙兵以蔡人苦威刼而实吾人也今以叛苗置榻侧
　耶夜哗以降苗为内应中丞称公料敌御变绰有
　胆识云公莅沅三载两经大役不独诘戎理饷冲冐
　矢石而饬纲振纪绥辑我人不减幄筹因念土司之
　衅多起于习骄而不折其萌乃乗服播之威持廉公
　饬诸司彭宣慰应昆恃兵与赀为骄易嫡之议至邀
　权有力为请公严饬之不听又念诸洞苗瘁易扰
　不比土司且大创之后如兽犹豫因遍历诸洞询利
　害调便宜其逼临苗洞有八卫十三哨哨官不得其
　人每为苗患苦而以贿以嘱官遂不得其人公为简
　胆智有技能者任之适百户以金营纳金茶簏中公
　严斥之不复任因谕诸苗无内侵哨官无外扰勒其

　辞于石是岁满四品考覃恩降勅襃谕赠赠公中
　宪大夫湖广按察司副使母暨妻加赠恭人无何拟
　叅贵州政以迕新直指有言归后叙征播功槩
　从优叙至白金之赐或曰公论明可以出矣公笑
　而不答公长身玉立襟度阔其为文好深沉之思
　予犹及读其制义也所至兴文劝学雅负人伦之鉴
　家世孝友而公为笃挚懐赠公风木之憾四十年如
　一日于太恭人备极色养待昆弟羣从有恩礼旧有
　祖田既仕即推以与诸弟之贫者亲识中有可以为
　之地者惟其力之所及不必其人知也里人既相与
　尊信公或偶遘意外应之亦辞平气和时以方韩魏
　公稚圭悬车二十年游览经史外无他嗜旦晚视诸
　孙伊吾以自娯絶不为谒请至地方利病不惮谆切
　言之王文肃执政至属其邑令薛君曰是邑有某其
　人贤者可法文肃雅不轻许可而薛令特负风裁其
　语固可信云



　　鹿善继传　　　　　　　　　　卢象升
　公讳善继字伯顺人称之曰干岳先生永乐初自小
　兴州徙于定兴神宗时所称忠谏御史鹿公久征者
　公之大父也熹宗时东南诸君子构党祸有挺身破
　家以救之事虽不果海内竞传鹿太公正者公之父
　也公少而卓然自立志于古人之学究心于国家典
　故经画匡济鲤鲤不倦古貌端庄髭髯飘然丙午举
　于乡癸丑成进士芒屩布衣教授诸生不为谒选独
　与孙征君竒逢为莫逆交魏忠节大中周忠介宗建
　闻而访之四人订交于杨忠愍祠下欷歔歌笑人不
　测也勉起为司农郎时神宗在御久士大夫相与偷
　愉结交饮晏即得嘉誉华选公独日讲求于职掌与
　同舍郎袁君应振精心盐筴曰兵弱矣祸将起救弱
　莫如强非富则不能强非盐筴则不能骤富且不病
　民袁君领淮鹾振百年之衰至今頼之公为粤东八
　闽盐法议后之谋国者不能易也大司农察其贫使

　督圉政稍可资衣食公一无所问而清冐破三百缗
　于奄竖之手几及祸不避也未几以母忧归勺水不
　入口哀慕若孺子人称至孝服阕补故官暂署广东
　司时天下无兵兵苦无食一如公料辽饷絶而大臣
　力请发帑不许请还金花银于计部不许适广东金
　花银解至公輙发以应上大怒羣奄聚而噪公安之
　急召入众且谓予杖公饮噉自如至阙而羣奄阖扉
　留之使立解公寓意于司筦报曰已发三日矣归而
　勒之还公曰有可还安用借上谪公去而勒大司
　农还内库直声遂动天下公卿台省竞为申白公
　累疏乞归皆不报公径不待报而归菽水为养教
　授如平时有终焉之志光宗御极首复故官使典新
　饷葢是时司农仰屋无计骤加派于民几倍于正供
　故别为藏察廉吏以主之特以属公公为立章程解
　者至使自封识而寄于帑领者至面衡以付之官为
　持平而不为出入一无所染于其间吏亦不得上下



　其手司农曹以主帑如脂此法立如水矣辽阳失察
　才吏补职方改公主其事余故得望见公公为大司
　马草疏请斩逃溃将逮逗遛将自请先正刑典以为
　法行自近当是时天下久无法闻之皆震动而言者
　遂指摘之公又力拄言者之口神宗时犯颜易而犯
　言路难公谔谔不特朝阳之凤矣时天下久不用兵
　将帅皆饮酒赋诗以自饰无有知兵者一经变故士
