<!-- { "loadSidebar": true } -->
太宗文皇帝统师入关念金朝先徳遣王贝勒大臣诣陵致
　　祭明复加摧毁且建立关庙为厌胜之术不逹
天命之有归而谬委灵于风水移灾于林木何其诞也金朝
　　垂祚百有余年英主哲辟实光史册乃异代之后兆域




卷七

　荒圮祀典缺废抚今追昔慨焉兴叹金太祖世宗已经
　享祀帝王庙其陵寝命地方官虔供春秋外兹特谕礼
　臣专官省视修其颓毁俾规制如初并令有司时祭无
　斁呜呼庙貎既崇特景仰于往哲封壤重焕用昭示于
　来兹爰勒贞珉以垂不朽云尔
　　　祭明诸陵文
　维顺治十六年岁次己亥十一月戊午朔越十有七日
　甲戌
皇帝致祭于明成祖文皇帝仁宗昭皇帝宣宗章皇帝英
　宗睿皇帝宪宗纯皇帝孝宗敬皇帝武宗毅皇帝世宗
　肃皇帝穆宗庄皇帝光宗祯皇帝熹宗悊皇帝曰诸帝
　丕承鸿运抚有寰区莅政理民为一代主朕巡幸畿辅
　道经昌平瞻陵寝之在兹景流风而兴感特以牲帛醴
　齐庶品之仪用申祭享尚其歆格
　　　祭明崇祯帝文
　维顺治十六年岁次己亥十一月戊午朔越十有七日




卷七

　甲戌
皇帝致祭于明庄烈愍皇帝曰惟帝英姿莅政志切安民
　十有七年励精靡懈讵意寇乱国亡身殉社稷向使时
　际承平足称令主祇以袭敝政之余逢阳九之运虽才
　具有为而命移莫挽朕恒思及悯惜良深今因巡幸畿
　辅道经昌平陵寝在焉顾瞻増感特以牲帛醴齐庶品
　之仪用申祭享尚其歆格
　　　表忠録序
　自古贤臣正士效力王家率授命致身捐生赴义迹其
　所遭若无厚幸然而时过论定声称振扬及于代逺风
　遥流徽弥茂留连曩迹如遘其人是以孟轲有言奋乎
　百世之上百世之下闻者莫不兴起也夫当其矢心靖
　献奋不顾躯岂逆覩后人美叹靡穷哉独以浩然之气
　成特立之操内无惧心外无惭徳而已顾竭志尽忠者
　人臣之谊善善恶恶者大道之公循省往哲爱结于中
　诚有不能自己者也朕万几之暇由绎载籍每览忠孝




卷七

节义之事未尝不反复三致意焉至明史嘉靖年间有
直臣杨继盛者以谏死于戏贤哉观其劾仇鸾严嵩二
疏凛凛乎烈丈夫矣夫尊爵厚禄握权当轴者何可胜
道然当时则荣没则已焉甚或遗秽蒙嗤为世昭鉴去
继盛奚翅霄壤哉使继盛获遇明主庸其言显其身所
建竖必有卓然可观者而竟不得志而歾与龙逢比干
先后合辙亦可悲矣朕读其文伤其意慨然想见其为
人故特表而出之以旌其忠鲠垂法将来由斯以观即
谓继盛至今存可也
　　杨继盛论
朕观有明二百七十余年忠谏之臣往往而有至于不
畏疆御披膈犯颜则无如杨继盛而被祸惨烈杀身成
仁者亦无如继盛云当是时其君端拱修元委政辅弼
而逆臣严嵩父子盗执大柄浊乱王家威福擅专纪纲
荡废在廷之臣皆淟涊阿谀奔走承顺继盛独能伸大
义声其十罪更彰其五奸使隐慝昭明稔恶暴白岂非




卷七

独行不惧者哉夫继盛特曹郎耳非有贵戚之谊股肱
之任与拾遗补阙之责也以疎逖之臣恶权宠之奸遂
思执白简而弹去之其势不敌夫人知之矣乃毅然不
顾且继盛一官又非未经摧折者方仇鸾主互市议时
众皆俯首缩颈塞黙不敢异继盛排羣说力言不可致
权臣炰烋刑之濒死谪官遐方歴尉令始得至一曹郎
令他人处此且保躯固位未遑安敢复蹈前迹而继盛
歴事未月又有舍身图报之章盖念君恩难负奸辅难
容建言宁计崇卑报国不忧生死洵忘身殉君忘家殉
国者也且是时严嵩与仇鸾隙思继盛言遂欲立贵之
以为己用故数假王命内示其私继盛倘一委蛇可立
取通显不则缄口屏息循职自効亦何所不容而乃重
公室藐权门慷慨呌阍从容就义有臣如此良国之砥
柱哉盖继盛自有生后夙罹闵凶艰苦备至故坚贞之
性百折勿回可谓富贵不能淫贫贱不能移威武不能
屈者矣嗟乎继盛值讳言之朝无立言之责尚能不畏




卷七

　疆御披膈犯颜如此今之为臣者乃身任言职直节罔
　闻感私徳而辜主恩畏权威而忘国事以视继盛能不
　洒然汗下哉朕故咏浩气丹心之句不胜三叹为直臣
　惜也顺治十三年岁次丙申仲春朔日颁行
谕祭明内监王承恩文
　朕尝考诸史册见夫忠臣烈士身殉国难名炳千载未
　尝不掩卷三叹也虽忠义之性命之于天人人可以自
　尽然变乱之际利害动于中祸患怵于外依违瞻顾多
　不能引决求夫风雨不渝其常霜雪不易其操者盖难
　之矣若夫掖庭之中貂珥之列或恪共着美或勤慎流
　徽若汉之吕强唐之张承业亦可谓贤矣至于国家多
　难秉志不移忠诚贯于金石气节昭于日星尤足以激
　末流而挽颓俗也如明司礼监太监王承恩者有可纪
　焉当明季寇讧海内鼎沸庄烈愍皇帝励精图治宵旰
　焦心原非失徳之主良由有君无臣孤立于上将帅拥
　兵而不战文吏噂沓而营私以致羣寇纵横不能奏绩




卷七

逮逆渠犯阙国势莫支帝遂捐生以殉社稷而一时戴
縰垂缨之士在平时则背公树党遇危难则茍且偷生
言之可为太息惟有范景文等十九人无愧臣节业赐
谥致祭以旌其忠然多士盈廷能赴义捐躯者盖不多
见独承恩目击艰危从容就义从死愍帝之傍其岳岳
之风节即古之忠臣烈士何以加焉既乃托体山阿瘗
骸林麓永近园陵常依隧道可谓式慰幽灵用绥贞魄
者矣朕自践祚以来斟酌前代之典章洎夫有明恒深
嘉叹其列代山陵近在畿辅向令永禁樵采守护维严
于顺治十六年因东狩驻跸昌平覩胜国之松楸感废
邱之霜露诸陵周览心恻久之爰至思陵念愍皇帝精
勤遘乱亡国非辜躬奠椒浆尤増悯泣顾见陵侧有土
一坏即承恩墓也特命从臣酹酒焉迩者当省敛之时
展軨宵驾载履明诸陵拜陈醑醴复徘徊于思陵之所
抚荒墟而洒泣沥旨酒而痛心念兹从死之臣弥兴节
义之感手一巵命大臣拜奠其墓以劝忠也谥义危身




卷七

奉上险不辞难曰忠故忠君爱国庸人毎未之逮贞烈
之士毅然行之使百世之下闻而兴起者慕谊无穷也
矧承恩趋侍宫掖出入禁闱其责任不繋乎封疆名位
不同乎公辅而独能视死如归岂非较然不欺其志者
哉以视世之读书明大义负重名者变故当前依阿淟
涊幸免旦夕其为人贤不肖又何如也用是勒之贞珉
使尽忠者以为劝不忠者以为戒且以告天下万世之
为人臣者
　　明内监王承恩碑文
朕闻烈士狥名赍志而殁贞臣卫主捐躯以从自有明
失驭寇陷都城怀宗皇帝敦国君死社稷之义崩于石
室时有司礼监秉笔太监王承恩者攀龙髯而矢志甘
雉颈以从君陪缢于傍死而犹跽呜呼若承恩可谓事
君有礼不忘其忠者矣夫人臣事上无二厥心为其易
者与为其难者途径若分理道则一人臣之怀有二心
者幸图茍免甘心事雠乃在平日侈读诗书髙拥爵位




卷七

之人无论生无以为人死无以为鬼对若人其亦何地
置足耶朕殱除巨憝用彰民彝既礼葬懐宗皇帝于思
陵因赐承恩茔域一区俾葬兆外以从厥志仍锡之香
火田地竖之穹石使后世知囏危之际内员中乃尚有
忠烈而死如承恩者
顺治十七年九月初六日立









　畿辅通志卷七





卷

卷八

　　钦定四库全书
　　　畿辅通志卷八
　宸章
圣祖仁皇帝
　　　　皇舆表序
　　粤稽古皇统一海寓画疆经野建立万国以作民极故
　　周礼土地之图掌于司徒隶于小宰而左传称左史倚
　　相能诵八索九邱孔安国曰九邱者九州岛之志也史记
　　载萧何入关收秦图籍髙帝以故具知天下阨塞是可
　　见有国家者封域之广狭郡邑之兴废固不可不务逺
　　稽而近考也朕尝博观羣史上溯源流髙辛创立九州岛
　　虞帝分为十二周初职方以统九服保章以辨分星胙
　　土列爵天下井如秦兼并六国罢封建置郡县先王之
　　制至秦而一变矣自是一统之盛汉隋唐宋元明制度
　　递有更革汉曰十三部唐曰十五道宋曰十五路隋则
　　改州为郡元则以路隶省明则革省置司其都邑变迁




卷八

纷纭郁翳或地存而名亡或名同而地异或地析而民
散莫可纪极他若三国六朝五代幅[巾员]既隘升改寄置
尤为烦冗矣朕因是简命儒臣仿史家年表法以本朝府
州县之名为经弁于其首自唐虞以迄有明之地与郡
国州县为纬分列其下朕复亲加裁订以详以核古今
舆制粲若星辰之罗于天歴歴可数也爰命曰皇舆表
若夫土宇之广北越沙漠南踰沧溟开辟以来未列版
图者咸归籍内附以古无其名故斯表亦不能悉载焉
虽然是宁独讨论之助云尔哉传曰有徳此有人有人
此有土诗曰圣敬日跻昭格迟迟上帝是祇帝命式于
九围则抚斯表也朕敢不益博大厥徳以膺兹孔厚之
版章与是为序
　　畅春园记
都城西直门外十二里曰海淀淀有南有北自万泉庄
平地涌泉奔流[氵虢] [氵虢]汇于丹陵沜沜之大以百顷沃野
平畴澄波逺岫绮合绣错盖神皋之胜区也朕临御以




卷八

来日夕万几罔自暇逸久积辛劬渐以滋疾偶縁暇时
于兹游憩酌泉水而甘顾而赏焉清风徐引烦疴乍除
爰稽前朝戚畹武清侯李伟因兹形胜构为别墅当时
韦曲之壮丽歴歴可考圮废之余遗址周环十里虽岁
逺零落故迹堪寻瞰飞楼之郁律循水槛之逶迤古树
苍藤往往而在爰诏内司少加规度依髙为阜即卑成
池相体势之自然取石甓夫固有计庸畀直不役一夫
宫馆苑蘌足为宁神怡性之所永惟俭徳捐泰去雕视
昔亭台邱壑林木泉石之胜絜其广袤十仅存夫六七
惟弥望涟漪水势加胜耳当夫重峦极浦朝烟夕霏芳
蕚发于四序珍禽喧于百族禾稼丰稔满野铺芬寓景
无方会心斯逺其或穱稌未实旸雨非时临陌以悯胼
胝开轩而察沟浍占离毕则殷然望咏云汉则悄然忧
宛若禹甸周原在我户牖也每以春秋佳日天宇澄鲜
之时或盛夏郁蒸炎景烁金之候机务少暇则祗奉颐
养游息于兹足以迓清和而涤烦暑寄逺瞩而康




卷八

慈颜扶舆后先承欢爱日有天伦之乐焉其轩墀爽垲以听
　　政事曲房邃宇以贮简编茅屋涂茨略无藻饰于焉架
　　以桥梁济以舟楫间以篱落周以缭垣如是焉而已矣
　　既成而以畅春为名非必其特宜于春日也夫三统之
　　迭建以子为天之春丑为地之春寅为人之春而易文
　　言称干元统天则四徳皆元四时皆春也先王体之以
　　对时育物使圆顶方趾之众各得其所跂行喙息之属
　　咸若其生光天之下熙熙焉皥皥焉八风罔或弗宣六
　　气罔或弗达此其所以为畅春者也若乃秦有阿房汉
　　有上林唐有绣岭宋有艮岳金釭碧带之饰包山跨谷
　　之广朕固不能为亦意所弗取朕匪敢希踪古人嫓美
　　曩轨安土阶之陋惜露台之费亦惟是顺时宣滞承颜
　　致养期万类之乂和思大化之周浃一民一物念兹在
　　兹朕之心岂有已哉于是为之记而系以诗诗曰
　　昔在夏姒克俭卑宫亦越姬文勿亟庶攻若稽古训是
