<!-- { "loadSidebar": true } -->
　　喘然以言乎家给人足则尚未也　臣 　观自古丰亨之
　　治皆非一日而成唐虞之世其初亦不免黎民阻饥

　　尧舜兢兢业业积久而后烝民乃粒汉自髙惠而后
　　多方休养至于文景然后天下殷富唐之太宗日夜
　　讲求治道至贞观之末然后民食充足今天下平定
　　犹未久也而又迭遭水旱故虽
皇上之勤恤民而百姓犹未免于艰难无怪其然矣求
　　其殷富亦无他道惟在
皇上常持此勤恤之心期之以积久而勿责效于旦夕恩
　　已厚而不嫌其更厚心已周而不厌其更周则家给
　　人足之盛庶乎可望矣至于目前所当议者　臣 　见上
　　年直荒旱实异寻常其被灾各州县内虽间有未
　　被灾之处亦不过少有升合之获差胜于被灾者耳
　　初奉
上谕将二十八年及二十九年上半年钱粮尽行蠲免已
　　经抚　臣 　出示晓谕后因部议分别被灾州县中有不
　　被灾地亩不准概蠲百姓甚苦抚臣不得已题请秋
　　后带征地方得以粗安然虽今岁秋收稍稔既征其



　　新又征其旧　臣 　恐非积贫之民所能堪也虽曰丰年
　　所入几何谷价又贱其值无几私债之迫索者衣服
　　之典当者已去其大半仰事俯育仍忧不足又可责
　　其兼完新旧之粮乎若非
皇上曲加垂恤　臣 　恐地方有司惟知考成之是急不顾民
　　力之难胜甚非
皇上蠲免之初意此　臣 　所目击地方情形不敢不为
皇上陈之伏祈
睿鉴施行
　　　请开河间府水田疏　　　　　　李光地
　　窃惟河间府昔称九河下流近代因运河堤岸南北
　　横亘出海之口更窄其水自西南来者大水如漳滏
　　滹沱小水如大陆泽所受之水及正定诸山水皆合
　　流并势由献县河间经青县静海以入于淀而与十
　　五河之水并出于西沽之一线源大末小势易横流
　　是以直水道之宜讲者惟河间为最　臣 　近因修子

　　牙河及筑大城河间献县等堤岸采摭见闻参考形
　　势此一带原属洼下水乡虽复岁治堤防但足补苴
　　万一倘遇溃决仍付淹没非有变通之终非永赖
　　之计查南方水田之法行之北方往往有效曩者涿
　　州水占之田一亩鬻钱二百尚无售者后开为水田
　　一亩典银十两即今淀中浮居村庄岁收蒲稗菱藕
　　之利无旱暵之忧其资生未尝减于髙地也　臣 　愚谓
　　静海青县上下一带水居之民正宜以此利导之其
　　可兴水田者敎之栽秧插稻之法其难以成田者则
　　广其蒲稗菱藕之利使民资水以为利则不患水之
　　为害矣至于献县交河等与正定接壤之处系盐河
　　之上游若能修治沟洫杂兴水田则水势渐分将下
　　流之水势亦日减是资水之利即以除水之害也然
　　举行方始若非有熟识情形厯经试用之人使之实
　　心任事恐托之空言无禆
圣政查管河同知许天馥籍贯江南谙晓农事现居河职



　　源委周知前曽任文安知县敎民修治水田闻此数
　　年文安水田殆且半县乞
皇上将许天馥特授河间府知府即令于职事之暇兴举
　　水利三年之后课其成效以为功过或有微绩以广
圣世爱养之方于万一也伏乞
睿鉴施行
　　　覆马厂疏　　　　　　　　　　李光地
　　该　臣 　看得八旗马厂地亩　臣 　先经与守道髙必
　　同各都统　臣 　佟吉辛玉等分翼查勘复奉准部文称
　　除二十二年丈过准其纳粮地外将现今厂内开垦
　　地从何年开有无纳粮行令查明等因随檄守道仍
　　照原案清查除东翼马厂余地数目未经各都统查
　　明　臣 　业咨准部覆另行扣限完结外其西翼正黄正
　　红镶红镶蓝四旗厂内余地原系　臣 　同都统查清之
　　项　臣 　专委河间府知府许天馥亲查该府亲至沧州
　　盐山静海青县天津文安大城霸州武清杨村等各

　　州县卫会同地方官细查余地一项有现在水占不
　　可开垦者又有从前无知愚人舎自己碱薄之田偷
　　垦余地因无收获旋抛者更有三十八年秋后搜掘
　　蝻种于蝻子生发之处遍地耕犁竟似开垦无人承
　　认者除此等地土外其可耕余地河间府知府许天
　　馥因去年十二月内奉
耕过地亩马厂无益马匹能有几日牧放已经耕种地
　亩仍着给民耕种钦此该府遵布
皇恩劝民不必惊惧偷垦之罪投首认垦现在民人认垦
　　余地三万二百一十六晌零至部臣行查开垦情由
　　查无知愚民因自种粮地碱薄洼下舎自己之田偷
　　垦余地原未多占漏粮所当仰恳
皇恩寛小民从前开荒之罪使之各安耕种照前输粮至
　　现今水占及旋耕旋抛翻掘蝻种等地现今无人承
　　种容　臣 　檄各该州县相视有可耕者陆续召劝择地
　　报垦照垦荒之例升科目下转盼东作除东旗查明



　　另题外应将西旗查出愿耕余地先行奏请使小民
　　及时兴农以副
皇上忧恤黎民之至意者也再查正黄旗余地今年四月
　　间　臣 　准都统移送启奏清折开地系三万四千五百
　　九十五晌零随据地方官册报地数相符续准户部
　　咨开余地系三万七千三百二十五晌零今知府许
　　天馥查报地亩正与四月间都统移　臣 　存案清檔及
　　地方官册报数目符合又镶红旗余地四月间都统
　　移送启奏清折开地系六万五千六百七晌五亩随
　　据地方官册报余地六万六千五百七十九晌零续
　　准户部咨开余地六万九千八百七十四晌今知府
　　许天馥查报地亩正与四月间地方官原报数目相
　　符此二旗余地部咨所开数目与当日文原奏及
　　地方官册报少有不符　臣 　已咨开户部将都统原奏
　　清折抄译咨覆以便备细核对在案应俟查明之日
　　彚入本案完结除将已经认垦余地花户起科粮银

　　细册俟查造到日送部并将现在分别已垦未垦余
　　地总册咨部查核外理合具题伏乞
睿鉴施行
　　　覆漳河分流疏　　　　　　　　李光地
　　　臣 　等钦奉
皇上面谕漳河现在分流须令永久分流纔好若并而归
　运则与漕道有妨并归子牙河则民田受害尔等再往
　详看来奏钦此　臣 　等遵奉
谕查看得现在漳河分为四支一支自直大名府之
　　魏县元城县流至山东馆陶县地方归卫入运一支
　　由直广平县至山东邱县地方复分为二其一俗
　　呼老漳河自邱县东北分流经直之威县南宫枣
　　强景州武邑阜城交河等地方至青县杜林木村与
　　完固口之支流合至鲍家嘴归运又其一俗呼小漳
　　河亦自邱县西北分流经直之巨鹿广宗平乡至
　　宁晋与滏河又经束鹿冀州与滹沱河由衡水



　　至献县完固口复分为两支一支自完固口流至青
　　县会老漳河至鲍家嘴归运一支经河间大城为子
　　牙河出王家口归淀查漳河现在末流所分四支三
　　支归运一支归淀然归运三支水势颇弱其归淀一
　　支水势独强约其水势三支之水仅可以敌一支是
　　则此时漳水一半归运一半归淀运道既无难受之
　　虞子牙河亦得分杀之势诚有如
圣谕所云者　臣 　等窃观此时水势惟经宁晋冀州滏河
　　滹沱河一支最为深通其归馆陶及青县入运之两
　　支水势颇浅或恐将来淤塞　臣 　等议得应令所经由
　　各地方官每年于水未发时分段挑浚　臣 　等按季察
　　视务令此两支俱疏通无滞以杀小漳河之势如遇
　　水大时仍用挑水坝等法逼水分流庶几北不至挟
　　滹沱以侵田南不至合[卫河]以害运　臣 　等愚陋之识
　　未必有当伏乞
皇上训诲指示遵行

　　　请兴直水利疏　　　　　　　李光地
　　　臣 　惟
　畿辅荷
圣慈浚河筑堤蠲租除逋连年五谷洊登虽下洼之地俱
　　免湛溺白叟黄童无不歌讴
圣徳窃绎今春
圣训深虑天行难恃申饬　臣 　等豫为之谋诚古帝王儆戒
　　无虞之盛心也　臣 　惟屡丰者天心眷顾之常而备豫
　　者人事绸缪之责查北方土性往往苦旱为多然麦
　　谷黍豆之类原属旱种稍得浇灌便获收获非若南
　　方纯赖稻田必日日浸润者比也直泉源甚众随
　　处可以通沟灌田若近河乡地则又可筑坝逼水引
　　渠广溉至于无泉无河之处劝令民间凿井亦足以
　　济水利之穷再如正定府之隆平宁晋冀州顺徳府
　　之任县广宗巨鹿广平府之成安广平肥乡大名府
　　之内黄南乐浚县等处又苦于地洼水多各有应修



　　应浚大小河道必并去水之害然后可以兴水之利
　　也顾此兴利大事必邀
圣谕下颁乃可鼓舞吏民课其成效中间更有旗民乡绅
　　豪富之地故意阻格者又有接连邻省地界愚民争
　　执不容修浚者如系奉
事宜自然遵行不敢违挠又通沟凿井修河等事虽出
　　民力然多有贫民开浚无资者敢乞
圣谕暂借道库量行资给如借至十五万以上则容　臣 　等
　　三年捐俸补还十万以下二年补还五万以下本年
　　补还再查近
　京处所通衢平野驼载所经不便多行开凿至于各府
　　州县穷乡僻壤似皆可一例施行但事闗通属利病
　　　臣 　愚陋之见恐无足采伏乞
圣明裁定谨题
　　　广平县不可筑堤疏　　　　　　李光地
　　恭惟

皇上念切民生修防水利近以永定河清河各处工完沿
　　河田亩渐次涸出复念广平县当漳水之冲其田土
　　多有被淹特差　臣 　等察勘此诚已溺已饥之盛心也
　　　臣 　等察勘得广平县系厯年积水所占田地抛荒颇
　　多　臣 　今亲看得该县东西水淹之地长六十里广七
　　里俱生短杂芦苇百姓厯年未能耕种经今道府县
　　丈勘查明被淹田共二千一百四十一顷零但该县
　　　一带土松河深从来漳河迁徙不定开河则旋淤筑
　　堤则旋坍询之乡绅士民咸称不可筑堤且厯考漳
　　河经由之处所淹不过一县如以前曲周肥乡成安
　　等县水淹地方今皆已涸出共成沃壤不过目前被
　　水之县耕种维艰该地方官民惟有仰希
圣恩于被水乡村暂除一年钱粮容其将就食近县之民
　　招回垦种如明年河道迁流水势消涸则所淹田亩
　　悉可耕种下年即行照旧起科如明年水势未消则
　　仰乞



　圣恩再蠲一年总以荒田垦种之年即为起科之限而一
　　　邑数十乡村之民可以稍苏矣　臣 　等愚昧所及伏乞
　睿裁谨题
　　　　恭庆
景陵瑞芝疏　　　　　　　　　　　　　李　卫
　　　钦惟
　皇上
　　明作有为
　　惇大成裕
　　本道揆以昭法守府修事和
　　崇祖述而表宪章礼明乐备
　　九重樽俎久已静夫尧衢
　　万国共球莫不陈于禹甸祥麟威凤近畿屡着其庥征
　　　景星庆云遐方迭呈其瑞兆河清海晏史不胜书岐
　　　穗嘉禾美难尽述兹盖伏遇
圣祖仁皇帝

　圣徳神功蟠天际地
　深仁至泽积厚流光
