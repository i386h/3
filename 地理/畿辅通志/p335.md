<!-- { "loadSidebar": true } -->
　朱国栋妻郭氏　顺徳府人年二十五夫亡姑老子幼 守志不二先是戊寅岁遇兵不屈被　
　　　杀复苏至是岁大歉姑悯其 贫苦欲嫁之氏闻即服毒死　
　刘三重妻冯氏　顺徳府人年二十四夫亡子完初甫 七龄无伯叔兄弟子母相依为命完　
　　　初成立以孝着闻清 节重于乡评诏旌表　
　和中妻贾氏　顺徳府人年十六归中事孀姑以孝闻 不二年中病氏侍汤药不解带者数月　
　　　夫亡矢以死殉其姑劝之曰儿娠将娩倘生男为 夫延祠不愈于殉夫耶氏乃强起为未亡人果生　
　　　一子抚之成立姑亡殡葬如礼氏登 寿一百一十五岁卒诏建坊旌表　
　张锵妻髙氏　顺徳府人年十九夫亡矢志守节二子 俱幼抚之成立屡遭饥馑备极艰苦孀　
　　　居六十余年 寿八十余卒　
　房守贤妻贾氏　顺徳府人年二十一夫亡无子女家 极贫父母舅姑怜其少命改适氏不　
　　　从身无完衣半菽不饱而自处晏如舅姑殁氏 乞赀以葬逺近闻者称其节孝事闻诏旌表　
　崔云鹏妻薛氏　内邱人年十七归云鹏勤于诵读以 劳得疾卒氏年二十矢志守节家赤　
　　　贫纺绩自给邻人有劝之改适者氏不从曰女更 二夫禽兽何异吾不为也苦守三十余年寿六十　
　　　余卒诏建 坊旌表　
　刘东明妻张氏　顺徳府人年十九夫亡子希俊方七 月舅姑衰老家业零落常终日不举　
　　　火父母劝之他适氏曰夫之不幸妾之命也倘懐 二心何以见夫地下勤女红以养舅姑抚幼子苦　

　　　节七十余年寿八 十卒事闻诏旌表　
　邢一儒妻王氏　内邱人性幽贞寡言笑夫 亡苦节五十余年旌表　
　张彦方妻赵氏　唐山人夫亡 自缢以殉　
　王之镐妻韩氏　　　吕中律妻王氏
　滑楼妻耿氏　　　　乔莒妻王氏
　韩秩度妻何氏　俱顺徳府人夫 亡守节旌表　
　刘显良妻华氏　顺徳府人守节终身 天启间诏建坊旌表　
　周某妻张氏　顺徳府人年二十五夫亡子文运未周 岁抚之成立守节至八十二岁卒天启　
　　　五年建 坊旌表　
　尹焕妻黄氏　顺徳府人夫亡守 节天启间旌表　
　苏魁妻王氏　顺徳府人年二十夫亡守节 抚庶子成立天启时旌表　
　李嘉祉妻秦氏　顺徳府人年二十夫亡守 节终身天启六年旌表　
　赵三畏妻张氏　顺徳府人夫亡无子氏守节事 姑以孝闻天启间建坊旌表　
　王希珍妻张氏　顺徳府人年二十二夫亡守节 终身子弼以孝着天启间旌表　
　陈民祯妻李氏　顺徳府人祯宦兴平卒于官氏扶榇 归里葬祭如礼抚前子以慈爱守节　
　　　终 身　



　李令誉妻樊氏　顺徳府人年十八夫亡守节崇祯 三年建坊旌表后值冦变投井死　
　任某妻周氏　顺徳府人年二十岁夫亡抚子万库成 立守节至八十三卒崇祯十一年诏建　
　　　坊旌 其门　
　李成性妻孟氏子妇卢氏　顺徳府人年十七夫亡守 节二十余年崇祯甲中避　
　　　兵沙城城陷率媳 卢氏共投井死　
　郑拜奇妻李氏　顺徳府人年十七夫亡守节崇祯间 旌表甲申兵乱抱孙女投井为贼下　
　　　石撃死建 祠祀之　
　孙锠妻冯氏　任县人崇祯间遭兵变锠以二子嘱曰 我为朝廷士子有死而已汝努力保之　
　　　及锠殉节氏乃剔目剪发作乞者状自全抚孤将 地亩分给族人之贫者留百亩以敎子年五十九　
　　　卒子观光 为诸生　
本朝
　王郭妻任氏　顺徳府人年二十九夫亡守节至八十 三岁卒顺治元年四年两经巡按御史　
　　　旌 表　
　樊时新妻张氏　顺徳府人年二十五夫亡守节至 九十九岁卒顺治三年　旌表　
　胡三锡妻侯氏　顺徳府人年二十三夫亡守节至 八十四岁卒顺治四年　旌表　
　贾鸿儒妻朱氏子妇呉氏　顺徳府人年二十夫亡守 节一子名维盛娶呉氏年　

　　　二十四维盛亦亡遗子万镒方襁褓呉氏同姑守 节抚子成立朱氏卒年八十五呉氏卒年七十七　
　　　俱于顺治四 年　旌表　
　王俸禄妻张氏　顺徳府人年二十八夫亡守节 四十余年顺治十三年　旌表　
　谢卿晋妻张氏　　　霍尔秀妻毛氏
　张振声妻刘氏　　　董秀妻杜氏
　孟粹妻苏氏　　　　张文灿妻韩氏
　刘翼圣妻王氏　　　程录妻吕氏
　杜江妻孟氏　俱顺徳府人夫亡 守节抚按旌表　
　刘可立妻于氏　顺徳府人于归三年年二十五夫亡 抚育前妻幼子斗月又抚斗月之子　
　　　昌世守节至 八十一而卒　
　张绍先妻王氏妾黄氏　顺徳府人当闯贼追饷之日 绍先自缢死二氏随之投缳　
　　　索如刀截者再 乃守节终身　
　杜九才妻陈氏　顺徳府人年十九夫亡自缢家人 救之乃剪发坚守七十余岁卒　
　呉建功女大姐　顺徳府人年十六未字失母邻人王 谟伺其父出持刀逼之女骂詈不从　
　　　被杀乡里鸣于官 谟伏法氏　旌表　
　李悦我妻杨氏　顺徳府人年二十夫亡守节敎子凌 霄成立其子亦以孝闻康熙元年　



　　　旌 表　
　柴一弘妻王氏妾吕氏　顺徳府人夫亡同志 守节屡奉　旌表　
　周汝明妻范氏　顺徳府人年二十岁夫亡 守节至七十卒　旌表　
　李舜化妻周氏　顺徳府人年二十一夫 亡守节终身　旌表　
　陈振兹妻王氏　顺徳府人年十四归振兹合卺三日 土贼掠其乡被刼将逼之以砖破贼　
　　　首遂见杀至 死骂不絶口　
　段其妻赵氏　顺徳府人兵变夫为所 害氏骂贼不已亦被杀　
　王国柱妻张氏　顺徳府人夫亡哀毁痛 哭三日缢死柩旁　
　魏国辅妻祝氏　顺徳府人年十六夫亡誓以死殉翁 姑百计防之数月而志不变乃不食　
　　　七日 死　
　张奉先女　广宗人奉先夫妇继逝遗二子长友才六 岁次得春在怀抱女顿痛号呼誓不出嫁　
　　　劳力焦思日夜纺绩抚二弟成立娶 妇以贞孝卒老于室李锺乔为之传　
　李春萃妻张氏　顺徳府人年三十夫亡有逼之改适 者氏不从絶粒七日几死守贞至七　
　　　十九岁 　旌表　
　孙我妻秦氏　　　李若杜妻王氏
　胡承志妻刘氏　　　张其妻秦氏

　杜弘包妻朱氏　俱顺徳府人夫 亡守节　旌表　
　苗滋妻霍氏　任县人年二十二夫亡守志立侄为嗣 抚幼叔如子皆克成立康熙六年　旌　
　　　表 　
　谢钦妻吴氏　任县人年十九夫亡遗子二岁氏截髪 誓天坚不更适食贫养亲抚孤成立康　
　　　熙六年 　旌表　
　吕善继妻李氏　邢台人顺治六年善令湖广蓝山县 土贼窃发殉难氏年二十五苦志守　
　　　贞抚妾张氏遗腹子象韶成立入泮嫡 庶同心始终一节康熙九年　旌表　
　张三近妻王氏　内邱人年十八夫亡守志家贫荼苦 自甘而奉养舅姑务尽甘姑病腿　
　　　痈医药不治氏日潄口亲得瘥 阖邑称为孝妇康熙九年　旌表　
　乔鐄妻刘氏　内邱人年二十七夫亡同妾卜氏守节 抚孤年荒衣食不给艰苦经营终无异　
　　　志刘年至七十岁 康熙九年　旌表　
　张俊继妻杨氏　巨鹿人夫亡苦节数十年 卒康熙十四年　旌表　
　曹永盛妻方氏　南和人夫亡守节四十年工文墨 读书敎子康熙二十一年　旌表　
　要玺妻黄氏　南和人年二十夫亡守节三十余 年敎子入泮雍正三年　旌表　
　李乔龙妻裴氏　广宗人夫出独居邻人张徳入室 调之愧忿自缢雍正三年　旌表　
　刘之奇妻吕氏　邢台人年十九夫亡孝亲抚孤苦 节四十余年雍正三年　旌表　



　赵源汇妻宋氏　邢台人年二十五夫亡勤于织纺严 以课子每逢节序必诣夫茔拜奠苦　
　　　节厯四十年雍 正三年　旌表　
　王建妻张氏　邢台人年二十五夫亡事亲抚 孤孝慈并着雍正四年　旌表　
　李凤妻化氏　邢台人年二十四夫亡勤绩纺 敎嗣子食廪雍正四年　旌表　
　苑成维妻池氏　邢台人居成安为村人安有民逼 奸不从投井死雍正五年　旌表　
　史有邦妻谭氏　广宗人夫他出氏独往田中村恶龎 四逼之胁以刃氏怒骂被杀雍正八　
　　　年 旌表　
　李烆妻梁氏　邢台人年二十二夫亡无出妾霍氏生 子墉甫周岁氏与霍氏同志抚之成立　
　　　入泮守节三十余年 雍正十年　旌表　
　徐毓桂继妻丁氏　邢台人年十八夫亡奉事病姑备 极孝养抚遗腹子宪烈入泮苦节　
　　　四十余年雍正 十年　旌表　
　许璠妻苏氏　唐山人年二十六夫亡事舅姑能得其 欢心舅殁姑病事之愈谨饮食起居必　
　　　躬亲之典鬻钗珥经营丧葬抚孤子成 立守节至六十一岁雍正十年　旌表　
　宋敞妻霍氏　任县人年二十六夫亡家贫脱簪环以 养翁姑承欢尽敬翁姑叹曰家有贤妇　
　　　无异子存也敎子务农课孙读书入泮 守节至七十一岁雍正十一年　旌表　
　苗时保妻郑氏　任县人年二十三夫亡事孀姑及庶 姑俱甘不缺而自厌粗粝继侄为　

　　　嗣早卒遗孙四人俱抚之成立游泮者二 人守节至六十七岁雍正十一年　旌表　
广平府
　周
　赵括母　赵王以括为将代廉颇其母上书言于王曰 括不可使将王曰何以对曰始妾事其父时　
　　　为将身所奉饭饮而进食者以十数所友者以百 数大王及宗室赏赐者尽以予军吏士大夫受命　
　　　之日不问家事今括一旦为将东向而朝军吏无 敢仰视者王所赐金帛归藏于家而日视便利田　
　　　宅可买者买之王以为何如其父父子异心愿王 勿遣王曰母置之吾已决矣括母因曰王终遣之　
　　　即有如不称妾得无随坐乎王许诺后括 果败赵王亦以括母先言之竟不诛也　
　王仁妻秦氏罗敷　邯郸人仁为赵王家令罗敷出采 桑于陌上赵王登台见而悦之置　
　　　酒欲夺焉罗敷善筝乃弹筝 作陌上桑以自明赵王乃止　
　南北朝
　崔览妻封氏　清河人有才识聪辩强记多所究知时 李敷公孙文叔虽已贵重近世故事有　
　　　所不达者皆 就而咨请焉　
　房景伯母崔氏　清河人性严明有高识亲授诸子经 义景伯为清河太守每有疑狱尝先　
　　　请焉贝邱民列子不孝吏欲案之景伯入白母母 曰民未见礼敎故也乃呼其母来处之于榻景伯　
　　　旦夕温凊其子侍立堂下未 及旬日悔过求还终以孝闻　



　乌桓鲁利妻　初慕容农奔列人止于乌桓鲁利家利 为置馔农叹而不食利谓其妻曰恶奴　
　　　郎贵人家贫无以馔之奈何妻曰郎有雄才大志 今无故而至必将有异非为饮食来也君亟出逺　
　　　望以备非常利从之农谓利曰吾欲集兵列人以 图恢复君能从我游乎利曰死生惟郎是从于是　
　　　招集士马共图伐丕之 卒破秦兵于列人　
　王昕母崔氏　清河人学识有夙训生九子 并风流藴藉世号王氏九龙　
　隋
　赵元楷妻崔氏　清河人隋末遭乱为贼所拘欲以为 妻崔谓贼曰我士大夫女为仆射子　
