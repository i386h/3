<!-- { "loadSidebar": true } -->
长孙平  字处均洛阳人开皇中为贝州刺史有善政
裴肃  字神封闻喜人开皇中贝州长史有能名仁寿中见太子勇蜀王秀仆射髙频俱废黜遣使上书上曰裴肃忧我家事此亦至诚也征入朝
张煚  字士鸣河间鄚人开皇中两为冀州刺史吏人悦服称良二千石
唐
李元通  蓝田人髙祖时拜定州总管为刘黒闼所破爱其才欲以为将元通曰吾当守节报主乌能降志従贼耶贼囚之元通绐守者曰吾能剑舞可借刀守者与之仰天太息曰大丈夫抚方面不能保所守尚何视息耶乃溃腹死
罗士信  厯城人髙祖初封郯国公従秦王击刘黒闼洺水上得一城语诸将孰能守此士信曰愿以死守乃命之贼悉众攻雨雪救军不进城陷不屈而死谥曰勇
狄仁杰  字懐英并州人武后时拜幽州都督赐紫袍龟带后自制金字十二以旌其忠



宋璟  南和人睿宗朝拜幽州都督有威名
张守珪  陜州人开元初为幽州良杜府果毅时卢齐卿为刺史器之引与同榻曰不十年当节度是州后果为幽州长史守边破贼朝廷嘉之诏立石纪功
李光弼  营州人干元初加幽州大都督后封临淮王
马燧  字洵美汝州郏城人徳宗时魏博节度使田悦围邢州诏燧救之大破悦军斩首万级邢围解以功迁尚书右仆射兼魏博招讨使悦复与朱滔王武俊连和出兵背城燧复破之
张彻  范阳府监察御史长庆元年府军乱杀従事而囚其帅且相约获彻置之帅所彻出门骂众曰汝何敢反不絶口而死事闻赠给事中
张孝忠  初为李惟岳将去逆归顺徳宗擢为成徳军节度与朱滔攻败惟岳于束鹿滔欲乘胜袭恒州孝忠曰恒州多宿将迫之则鬬缓之则改图吾坚壁以待贼灭耳月余王武俊果斩惟岳以献后滔与武俊叛遣蔡雄说之答曰业已効忠不复助恶滔悉兵攻之帝诏李晟窦文场率师来援滔解去
田弘正  卢龙人忠孝畏慎为魏博节度使封沂国公元和间诏命韩愈撰其先庙碑详人物
温造  并州祈人徳宗时署节度谋使幽州说刘济济流涕愿率先诸侯効死节穆宗时又为幽镇宣谕使赐绯衣至范阳谕刘总籍所部九州岛入朝
王承元  成徳节度使承宗弟也承宗死穆宗诏使慰军授承元节度使北镇以两河故事胁诱承

元不受命承元曰诸军固爱我然格天子诏我获罪奈何斩不従命者军乃定承元去镇左右囊器币自随承元使空禇毋留入朝昆弟拜刺史者四人位于朝者四十人
李愬  字符直长庆初帅魏博时幽镇乱杀节度使田弘正愬素服令军中曰魏人富庶而通于大化者田公力也上以其爱人故使移治镇人不道而戕害之父兄子弟受田公恵者何以报之众皆哭又以玉带寳剑遗牛元翼曰此剑吾先人常以翦大盗吾又以平蔡奸今镇人逆天公宜用此平之也元翼感谢曰敢有不承而爱其死力者有如此剑乃下令军中勒兵以俟
田布  字敦礼弘正子弘正遇害穆宗拜布魏博节度诏讨幽镇牙将史宪诚胁军叛布为书谢帝曰臣观众意终且负国愿速救元翼毋使涂炭河朔引刀刺心而絶赠尚书右仆射
卢弘宣  字子章武宗昌五年为义武节度使性寛厚而难犯诏赐粟三十万斛贮飞狐弘宣计挽费不能满直勅吏守之春旱命军随意往取秋敛偿之境内足食
王处存  万年人僖宗中和初为定州制置使迁义武节度黄巢陷京师处存不俟诏分兵二千卫乘舆诏处存督战每语辄流涕军中多处存义愈为之用素善李克用遣使十辈晓譬迎劝卒共平京师
五代
王彦章  郓人也梁末拜澶州刺史迁北面行营招讨使为人骁勇军中号王鐡鎗与晋夹河而军晋人以鐡锁徳胜口筑河南北为两城彦章举锁烧之以巨斧斩溪桥遂破南城后为晋人所



执不屈而死
赵徳钧  同光中镇芦台军因其地产盐课民自办仍置榷盐院贸易于瀛莫间民甚赖之
李琼  周安州防御使治郡寛简民立碑颂徳
韩通  太原人周世宗时城李晏口束鹿鼓城祁州博野十余城且有战功
陈思让  周安国军节度使有善政及代还官吏耆艾诣阙请留
郭进  深州人周显徳中洺州团练使有善政郡民请立碑颂徳诏左拾遗郑起撰文赐之进尝于城西植柳壕中种荷郡民见之有垂泣者曰此郭公所植也
宋
韩令坤  武安人有才畧识治道与太祖同事周世宗情好亲密镇常山凡十年北邉以宁
马仁瑀  大名人开寳四年迁瀛州防御使兄子尝因醉误杀平民系狱当死民家自言非有宿憾但过误尔仁瑀曰我为长史而兄子杀人此怙势非过失也不敢以私亲乱国法遂论如律
曹玮  彬子太宗时守天雄以威爱相济吏民安之契丹使过戒其下曰曹公在此毋縦骑驰驱
杨延昭  太原人本名延朗髙阳闗副都部署智勇善战号令严明与士卒同甘苦遇敌必身先克捷则推功于下故人乐为用在邉二十余年契丹惮之目为杨六郎
康保裔  洛阳人真宗时为髙阳闗都部署契丹兵大入保裔率精鋭赴之为契丹所围或劝易甲以遁保裔曰临难无茍免此吾効死日也大呼决战而死

王承衍  字希仁雍熙中知天雄军契丹南侵候骑至冀州去魏二百里城中震恐时上元承衍下令张灯设乐与宾佐晏逰达旦众赖以安
何承矩  太宗时为制置河北缘邉屯田使自顺安以东濒海广袤数百里悉为稻田有莞蒲蜃蛤之饶民赖其利
刘福  下邳人雄州防御使为政简易人甚徳之诸子尝劝起大第不许既死上闻之赐其子白金五十两使市第宅
李斌  青州人淳化中领洺州团练使勤于政理人服其清后徙沧州吏民不忍其去邻境亦以状闻诏书襃美
王能  定陶人咸平中知静戎军建议决鲍鱼街长城口北注雄州塘水为戎马限方舟通漕以实塞下景徳中为行营都部署城祁州躬率丁夫不离役所帝手诏襃美
寇准  字平仲下邽人景徳中知天雄军契丹使过谓曰相公重望何以不在中书准曰主上以朝廷无事北门锁钥非准不可
王鲁  益都人天圣中莅大名凡旧政有不便者委曲弥缝悉掩其非吏民感悦复知天雄军契丹使者往返敛车而过无敢哗者人乐其政画像祠之
杜衍  山阴人知天雄军为治谨密不以威刑督下而吏民亦惮其清
陈尧咨  字嘉谟尧佐弟知天雄军自契丹修好城壁器械久不治尧咨葺完之仁宗时复知天雄



陛辞上特赐金鱼以示优渥寻改判澶州令行禁止境内肃然
韩琦  相州人庆厯八年以河朔地大节制弗専特徙镇定武军兼安抚使琦考李卫公法为方圆鋭三阵以阅士攻守竒正坐作进退悉有法度由是定兵精劲冠河朔岁大歉赈活饥人百万建学舍课诸生遇贤士必以礼四方闻风而趋者日益盛尝夜作书令一卒持烛于旁卒他顾烛燃公须公袖拂之而作书如故军中感服及去定人遮留设祖哭声动野刻徳政三十条于石
狄青  字汉臣西河人寳厯初徙正定路副都总管沈勇有智畧邉围恃以为安
赵抃  西安人仁宗时为武安军推官人有赦前伪造印更赦而用者法吏皆以当死抃曰赦前不用赦后不造不当死谳而生之
王徳用  郑州人庆厯二年帅定州契丹常使人觇其军威或劝执之徳用曰吾军整而和使觇者得实以归是屈人兵以不战也
周沆  益都人英宗时进枢密直学士知成徳军俗方弃亲事佛沆按斥数千人还其家
欧阳修  字永叔庐陵人庆厯三年知谏院保州兵乱以修为龙图阁直学士河北都转运使贼平大将李昭亮通判冯博文私纳妇女修捕博文系狱昭亮惧立出所纳妇
司马光  陜州人仁宗时举进士除定武军従事和易近人不立崖岸人敬而慕之
吕公着  寿州人以资政殿学士拜定州路安抚使谢表曰进不敢希功而生事退不敢弛备以旷官世传诵之

任布  河南人哲宗时知成徳军或欲省河北兵布言契丹西夏方窥伺中国备未可弛筑甬道属滹沱河跨絶况潦
赵士晤  字公美濮安懿王曽孙従宗北迁遁还抵武安招集义兵入洺州城治壕堑树鹿角励将士死守飞大炮碎敌攻具以计生得其首领敌乃解围去以功迁洺州防御使建炎二年金人再攻洺粮尽援絶众乃拥士晤赴行在
陈淬  莆田人宣和四年授正定路马步副总管七年金人入正定淬以孤军御之妻孥八人皆遇害
陈遘  字亨伯江寜人登进士第钦宗立拜河北都转运使厯知中山河间府金人再至诏康王领大元帅遘弟光禄卿适临城谕遘遥语之曰主辱臣死吾兄弟平居以名义自处寜当卖国家为囚孥乎适泣曰兄但尽力勿以弟为念遘将括兵出战步将沙振衷刃入府害遘于堂并及其子锡妾婢奴仆共十七人振出帐下卒噪而前曰大敌临城汝安得杀吾父执而捽裂之身首无余城中无主乃开门出降金人入见遘尸曰南朝忠臣也敛而葬诸铁柱寺
刘竧  靖康初为正定府路都钤辖金人来攻竧率众昼夜搏战城上金人初攻北壁徙攻东城宣抚使李邈趣竧东应金兵还薄北城城遂陷邈就执竧巷战顾其弟曰我大将也其可受敌戮乎溃围欲出诸门已为敌守乃之孙氏山亭中自缢
宗泽  字汝霖义乌人靖康元年除河北副元帅康王开大元帅府于大名泽履冰渡河与金人



十三战皆捷金人呼为宗爷爷
李邈  字彦思临江人拜河北制置使守正定邈至兵不满二千钱不满二百万自度无以御敌乃谕民出财死守募民为勇敢亦数千人新集之兵无鬬志被围四十日城破邈见执拘于燕山府邈乃削髪为僧金人怒遂遇害临死颜色不变事闻髙宗谥曰忠壮
李政  建炎初授河北将官驻冀州金兵来攻政守御有法人皆用命俄攻城甚急呼曰事急矣有能跃火而过者重赏忽死士十数人皆以湿毡裹身跃火而过大呼力战金人败走未政死城陷权知州单某者不屈亦死之
辽
韩徳枢  延子为辽兴军节度使厘纷剔蠧劝农桑兴教化民获苏息后迁平滦营三州观察使
耶律休格  南京留守均戍兵立更休法劝农桑修武备及南北和好休格戒戍兵无犯宋境马牛逸于北者悉还之境内大治
耶律仁先  南京留守恤孤惸禁奸恶宋人畏之议者谓自裕悦休格后惟仁先一人而已
窦景庸  中京人大安初授武定军节度使审决寃滞轻重得宜以狱空闻拜中京留守
赵徽  析津人举进士为武定军节度使及代去民上章请留
金
大辽阳人天中为河间路都统时已克河间实然怒其不早降縦军大掠谏止之已掠



者官为赎
伯特塔哩布  奚王五族人天徳中洺州防御使正隆盗起无兵不能御乃引水注壕以为固盗弗能近州赖以安为政简静不积财凡调官车一乘仆婢数人而已
图克坦绎  上京达河人尚熙宗女渖国公主迁隶州防御使以政迹闻升临海军节度使
巨构  字子成平谷人章宗时累迁横海军节度使以镇静称详人物
张行简  日照人大定时进士第一章宗朝为顺天军节度使上书曰比者括保州官田给军分拨已定有欲更换者辄従其请纷扰无已忽彼忽此争端日滋臣请限以日月不许为便制曰可
贺扬庭  字公叟济阴人明昌初为洺州防御使时岁歉民饥扬庭谕蓄积之家出所余以粜饥者获济
伊喇富森  明安人以补令史累功迁顺义军节度使部内明安穆屯掠民妇女蔵之窟室富森率众入索之得妇女四十三人穆屯抵罪
贾少冲  字若虚通州人天眷中调营州军事判官再迁武定军节度副陵海陵失道少冲乃不求仕详人物
元
