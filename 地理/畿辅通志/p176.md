<!-- { "loadSidebar": true } -->
　　大深碧色者为碧芦排闷録京师无笋以芦芽为
　　笋燕都逰览志韦中贵别业四围多水荻花芦叶
　　寒鴈秋风令人作江乡之想广羣芳谱荻似萑而
　　细髙数尺中实
　蒲
　　水经注阳城淀匪直蒲笋是丰实亦偏饶菱藕寰
　　宇记莫县东南隅中有蒲柳多葭苇元和志[长芦]
　　县萨摩陂周五十里有蒲鱼之利
　水葱
　蓝
　　染草有大小二种即靛也
　麻
　　雄者为枲雌者名苴有苘麻火麻河间府志火麻


  

　　又名线麻黄麻
　盐蓬
　　河间府志叶圆长至秋枝叶俱红烧灰煎之可得
　　盐极甘美
　鹻蓬
　　河间府志似盐蓬而大曝干为烬煎之可得鹻
　茅
　　瀛州青茅草可作笔幽燕纪异茅地经冬烧去枝
　　梗至春取土中余根色如玉者捣汁煎之至甘可
　　为洗心糖唐山县志茅山山际出茅有刺而三脊
　烟草
　　食物本草闽产者佳燕次之春种夏花秋日取叶
　　切细如发草顶数叶名曰葢露昌平州志先白浮
　　山村产者良后城中更胜
　蒿
　　宣化县志蓬蒿结实名沙米河边沙滩所生可食


  

　　药属
　人参
　　唐书地理志幽州檀州平州营州土贡人参太平
　　寰宇记幽州土产人参檀州贡安东府参定州贡
　　恒山人参茶经人参生幽州檀州者为药无效
　沙参
　白芷
　　明志乐亭县出香白芷
　黄芩
　荆芥
　芍药
　　赤白二种
　防风
　天南星
　　金史地理志正定府产
　续断


  

　　本草生常山山谷
　逺志
　　太平寰宇记蓟州土产逺志白术
　白术
　苍术
　　金史地理志大兴府产苍术半夏滑石五味子
　半夏
　滑石
　五味子
　　畿辅旧志北地多有永平产特良
　桔梗
　茵陈
　柴胡
　　图经北地者色黄白枯脆无气味
　秦艽
　木瓜


  

　　金史地理志正定府产
　车前子
　　即芣苢尔雅翼幽州人谓之牛舌草正字通开州
　　者良
　黄精
　　天府广记昌平驻驆山西北清水涧崖间牛奶黄
　　精之属红翠含濡
　桑白皮
　　太平寰宇记澶州土产
　薄荷
　代赭石
　　金史地理志大兴府产
　萆薢
　　图经生正定山谷
　苏
　　河间府志无紫者味不芳烈


  

　酸枣仁
　蔓荆子
　　唐书地理志平州土贡蔓荆实杜佑通典北平郡
　　贡蔓荆子四觔明志卢龙迁安出
　青黛
　　太平寰宇记赵州产青黛
　细辛
　桑寄生
　白鲜
　　本草生上谷川谷及寃句
　地肤子
　　俗呼扫帚
　矍麦
　马兠铃
　天花粉
　知母


  

　　药録幽州蛇胆知母
　充蔚
　　即益母草
　莱菔子
　芎
　　金史地理志正定府产芎
　旋覆花
　蒲公英
　香附子
　　太平寰宇记澶州土产金史地理志河间府产
　白蒺藜
　刘寄奴
　芫花
　威灵仙
　藜芦
　　土人谓之憨葱


  

　栝楼
　　一名地楼滦州志北城土垣甚多
　泽泻
　萹蓄
　郁李仁
　枸脊
　　本草生常山川谷
　枸杞
　　古以常山者为上
　地骨皮
　商陆
　莨菪
　丹参
　玄参
　　图经生河间及寃句今处处有之
　紫菀


  

　　图经生房陵山谷及正定邯郸
　蒲黄
　禹余粮
　王不留行
　藁本
　　密云志香陉山出藁本杂香
　兔丝子
　夏枯草
　石菖蒲
　　隋图经邯郸紫山下有石石上菖蒲一寸九节
　苁蓉
　　唐县出
　皂角
　　金史地理志正定府产
　升麻
　麻黄


  

　白牵牛
　　金史地理志大兴府产
　白龙骨
　　金史地理志大兴府产
　白石英
　　永平出
　紫石英
　　永平出




卷五十七

钦定四库全书
　畿辅通志卷五十七
　　土产
　　石属
　王
　　名胜志玉田龎山南即种玉山也
　玛瑙
　　宣化县志镇城四角洞出然亦仅见
　水晶
　　宣化县志镇城北黄尖山出
　琉璃
　　宛平出
　画眉石
　　燕山丛録宛平斋堂村出石黒色而性不坚金时
　　宫人多以画眉
　燕石


  

　　山海经注燕山多婴石似玉有符采婴带名胜志
　　满城玉山多白石如玉所谓燕石次玉者也
　上水石
　花斑石
　　蔚县出
　白玉石
　　五杂俎京师北山大石窝水中产白石如玉采供
　　大内阶砌栏楯之用柔而易琢镂为龙凤芝草形
　　采尽复生
　砺石
　　保安州出
　豆查石
　　盘山志石大数十丈或方或圆如凿如削又能壮
　　树大凡依石之树倍大
　元精石
　　金史地理志邢州产


  

　赭石
　　山海闗出
　磁石
　　唐书地理志恵州土贡磁石宋史地理志磁州贡
　　磁石
　礞石
　　龙门县出
　文石
　　唐书地理志邢州土贡文石永平府志滦河出文
　　石
　黒石
　　遵生八笺燕中黒石状若英石纹片皱裂可作研
　　山但石性松脆不受击触
　火石
　　怀来县志火石岭产五色火石
　金砂


  

　　盘山地多金砂雨后晶光耀目
　解玉砂
　　宋史地理志邢州贡解玉砂燕山丛録玉田县南
　　有温泉砂随水出色白而细磨治金玉能令光莹
　　又名寳砂灵寿出
　砚
　　稗史彚编蓟州产褐黄石砚理麤发墨不渗类夔
　　石土人刻成研以草灰煨之遂变紫用之不燥
　矾
　　宣化县志有五色马鞍山出磁州志西山一带入
　　穴数十丈见水取其清者炼成黒矾浊者成黄矾
　石炭
　　戒庵漫笔北京诸处多出石炭俗称为水和炭可
　　和水而焼也磁州志出州西山入穴取之深数十
　　丈先见水水尽见砂石砂石尽见炭有三种初得
　　者为山青次为大青末为下架或炼为焦炭备冶



　　铸之用
　煤
　　抚宁县志椒果山东为六罗山上庄坨其西为石
　　岭皆产煤
　包金土
　　昌平州志红舌山出宣化县志镇城及蔚州出色
　　微黄中带金星用以泥祠殿壁
　白土
　　隋图经常山房子城出白土细滑膏润可以涂饰
　　兼用濯锦可致鲜洁燕山丛録丰润琵琶山产白
　　土如粉可饰屋壁
　緑土
　　蔚州出
　红土
　不灰木
　　石质木性易州满城蔚州出可制为盆炉等器


  


　石灰
　　货属
　金
　　金史地理志大兴府产金银铜铁元史食货志金
　　之所在腹里曰檀州永平府志寛河川出又卢龙
　　阳山溪中所出色艶而小如粟粒淘之得不价工
　银
　　元史银在大都者至元十一年于檀州奉先等洞
　　采之十五年于蓟州丰山采之
　铜
　　金史地理志正定府产铜畿辅旧志白沟河东北
　　五里有铜矿山今无采者
　铁
　　汉书地理志北平有铁官后汉书渔阳泉州有铁
　　和帝纪永元十五年复置涿郡故监铁官唐书地
　　理志马城东北有千金冶秋涧集元燕北燕南设


  

　　立铁冶十七处岁课铁千六百余万眀统志迁安
　　卢龙二县出暇老斋杂记正统初军器之铁取足
　　遵化昌平山水记檀州大峪锥山有铁矿眀时亦
　　尝开采今封闭
　锡
　　永平府志迁安出丹锡
　铜镜
　　畿辅旧志易州出者最着
　丝
　　唐书地理志沧州邢州土贡丝太平寰宇记赵州
　　产丝河间府志宋河间茧丝织纴之所出贡丝大
　　名府志土宜桑丝然近时树艺者少织纴不广魏
　　县志民务蚕缫丝成则坐贸山右客商
　绵
　　唐书地理志幽州范阳郡冀州信都郡易州莫州
　　土贡绵宋史地理志莫州庆源府贡绵太平寰宇


  

　　记幽州土产绵金史地理志河间府产无缝绵畿
　　辅旧志保定正定多植之
　绢
　　隋图经清河绢为天下第一唐书地理志幽州范
　　阳郡瀛州河间郡莫州文安郡冀州信都郡深州
　　饶阳郡赵州赵郡魏州土贡绢宋史地理志霸州
　　清州保州信安军永静军顺安军河间府冀州深
　　州庆源府恩州贡绢沧州贡大绢光和志贝州磁
　　州澶州贡绢太平寰宇记幽州贝州土产绢金史
　　地理志大名府产皱縠绢畿辅旧志屯绢出京都
　　者佳次则广平之清河又生绢黄白二种出易州
　　者最着
　紬
　　唐书地理志易州定州土贡紬洺州土贡絁绵紬
　　魏州土贡花紬绵紬平紬絁宋史地理志雄州洺
　　州贡紬保定军贡絁祁州贡花絁安肃军贡素絁


  

　　大名贡花紬绵紬平紬元和志洺州贡绵紬缣纩
　　魏州贡绵紬平紬澶州贡平紬太平寰宇记洺州
　　土产平紬絁子紬畿辅旧志曲周肥乡绵紬最着
　　长垣县志紬帕粗备一方之需非精好可致逺
　罗
　　唐书地理志常山土贡孔雀罗瓜子罗春罗定州
　　土贡罗宋史地理志正定府贡罗金史地理志涿
　　州贡罗
　绫
　　唐书地理志幽州范阳郡土贡绫定州土贡细绫
　　瑞绫两窠绫独窠绫三包绫熟线绫太平寰宇记
　　涿州土产绫宋史地理志中山府贡大花绫金史
　　地理志平州贡绫长垣县志唐土贡定额韦城曰
　　方丈绫纱日下旧闻范阳之绫贡于唐宋霸州亦
　　产丝绢元于涿州设锦局织染提举司不知何时
　　遂休其蚕织也

　锦
　　杜佑通典赵郡贡锦五十疋
　刻丝
　　蓼花洲闲録定州织刻丝不用大机以熟色轻于
　　本棦上随所欲作花草禽兽状以小梭布纬时先
　　留其处以杂色线缀于经纬之上合以成文不相
　　连承空视之如雕镂之象故名刻丝
　布
　　唐书地理志沧州邢州土贡布太平寰宇记赵州
　　贝州土产布广羣芳谱肃宁之布几同松之中品
　　河间府志土布细者次于吴中
　毡
　　唐书地理志贝州土贡毡覆鞌毡杜佑通典清河
　　郡贡毡十领宋史地理志恩州贡白毡太平寰宇
　　记贝州土产白毡靴毡
　席


  

　　唐书地理志澶州土贡凤翮席景州沧州土贡苇
　　簟杜佑通典景城郡贡细簟四领宋史地理志开
　　徳府贡莨莠席永静军贡簟金史地理志河间府
　　产蔺席
　纸
　　帝京景物略有贡笺有绵料边又有白笺洒金笺
　　五色粉笺金花五色笺五色大帘纸磁青纸畿辅
　　旧志永平桑皮者着开州志清河滨人多造纸为
　　业颇佳
　墨
　　唐书地理志易州土贡杜佑通典上谷郡贡墨二
　　百挺
　笔
　　秋涧集燕之笔霜雪颕也劲而莫为屈
　陆薫香
　　百州学海邯郸出


  

　函
　　周礼考工记燕之无函也非无函也夫人而能为
　　函也
　角弓
　　唐书地理志幽州澶州土贡角弓
　刀
　　唐书地理志邢州土贡刀
　瓷器
　　唐书地理志邢州土贡瓷器宋史地理志邢州贡
　　白瓷琖金史地理志正定府产瓷器定州志窑器
　　珍于天下江南好事者往往蓄之索诸定蔑如也
　　磁州志彭城镇烧造瓮缶盆碗垆缾诸种有黄緑
