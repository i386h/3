<!-- { "loadSidebar": true } -->
　　髙峯禅师讳原妙故武弁也初参断桥伦公语未契立三年死限于净慈脇不至席口体俱忘或如厠惟巾单而出或发函忘扄鐍而去后参雪巗钦公有省遁入天目狮子巗构死关立参三十年影不出山每以万法归一一归何处话极力究竟一日讽经次忽覩五祖演和尚真賛蓦然大悟上堂云无邉刹境自他不隔于毫端十世古今始终不离于当念只如山僧每日在张公洞里横眠竪眠或歌或咏诸人还知麽诸人每日在选佛塲前东行西行或嗔或喜山僧还知麽若也彼此知得不免分身碓捣抜苦犂耕若也彼此不知管取释迦拱手弥勒皈依因甚如此不见道知之一字众祸之门上堂云万法归一一归何处乃顾视左右下座上堂云十方世界是个鉢盂汝等诸人吃粥吃饭也在里许屙屎放尿也在里许行住坐卧乃至一动一静总在里许若也识得逹磨大师只与你做得个洗脚奴子若也不识二时粥饭将甚麽吃参元正上堂新年头行新令露柱灯笼急着眼听灶头西南角有片方砖惺惺伶俐伶俐惺惺念兹在兹必恭必敬因甚如此徐十三郎行年本命上堂云爱之欲其生恶之欲其死爱恶两重关以拄杖卓云总向遮里起直饶识得根源更买草鞋行脚三十年以拄杖中何曽踏着遮里掷拄杖云你有拄杖子与你拄杖子上堂卓拄杖云狮子窟狮子吼狮子儿无前后蓦然直下翻身便解人前开口即令莫有翻身底麽掷拄杖云鰕跳不出斗
　　中峯禅师明本杭之新城人生有异徴为童儿戏必为佛事蹔入乡校寻去稍长阅经教然指臂求佛甚切昼夜弥厉困则首触柱自儆期必得乃已及入死关宻受心要乆之诵金刚经至荷担如来阿耨多罗三藐三菩提处恍然开悟自是説法示人如千江一源奔注放溢莫之能御从容自在若不经思累千百言应问无碍随其根器广为防励推以为大辩焉缁素及门自以为有得即所闻受传録模印行于四方所谓法语书题唱之属不可胜计又有书五篇曰破胎息论妄传曰辟信心明义解曰拟寒山诗曰辨七徴心处曰説如幻法名曰一花五叶集虚谷凌禅师于师为尊属见而叹曰此佛祖向上事非下根小器所可识也仁宗皇帝闻而聘之不至制金襴袈裟赐之曰佛慈圎照广慧禅师赐狮子院名曰正觉禅寺英宗亦封香制衣即所居而修敬焉驸马太尉藩王王□使人从师问法意以为未足请于上亲往见之既见构亭岩前曰真际表得法也三藏法师沙津爱防持必鼐雅实哩游方时常从师参诘及事三朝每为上道之翰林承防赵公孟頫每受师书必焚香望拜与师书必称弟子结一庵名幻住信施金币重寳交至一视之邈如也师相好魁硕见者称叹皆画像事之南诏人有奉其像者夜有神光烛天其士感悦遂笃信禅宗云时人为之语曰师乘大悲愿力为法檀度观时识宜随机应物多诸方便如摩尼珠无有定色为未证得谓证得者我説无悟由为求名闻利养者韬晦岩谷为毁犯律仪者演毘尼法为妄认法尘以资狂解者导以正悟为圎机者直示向上师皆以身先之不事空言而师方自以文字失于学问参究阙于明悟寻常好事者所称盖报縁之偶然耳翩然为退休之计盖师之髙迈过人而谦抑如此
　　断崖禅师俗杨氏父太宥母张氏以宋景定癸亥十一月二十三日生师于湖州徳清县自防不食荤酒六嵗始能言但从其母诵法华经于人世事懵无所知姿貌嶷然志若有所待年十七有禅者过之诵髙峯上堂语曰欲穷千里目更上一层楼师忽言曰此大善知识必能为人抜钉去楔耳能与我往见之乎母惊异之畧具衣装与之行见髙峯于天目山师子岩立死关为童子峰谓之曰汝所持何多为师曰以待寒暑峯曰学佛者不如是师即刻尽以散诸人乃令提万法归一一归何处话因名之曰从一他日峯为僧举牛过窻櫺话师闻之忽生大疑参究不倦一日告峯曰上极天宫下穷水际尽大地界一瑠璃瓶峯曰莫作圣解他日过鉢盂塘见雪自松上坠有省即诣峯呈颂曰不分南北与西东大地山河一片雪声未絶峯痛捧之不觉殒身崖下悬崖壁立人意其必死同学明通扪萝接磴以救之则已出半山无所苦也谓通曰我往江西见钦公去也通曰汝辜负老汉棒矣力挽之还即同还山之西禅院自誓曰我七日不证则决去矣遂直坚壁忘废寝食夜则攀树露立逹旦未及所期豁然大悟驰至死关呼曰老和尚今日瞒我不得也呈颂曰大地山河一片雪太阳一照便无踪自此不疑诸佛祖更无南北与西东明日峯上堂云我布缦天大网打鳯罗龙不曽遇得一鰕一蟹今日有蟭螟虫撞入三十年后向孤峰絶顶扬声大呌且道呌个甚麽举拂子云大地山河一片雪师便夺峰拂子为众举扬诃励同学辞不少逊复曰尽大地有一人发真归源从一皆知之峯叹其俊快有僧参峰次峰令见师师曰蓦直去其出言大抵如此乆参者媿之几有命如悬丝之虑遂归徳清其母为卖簪珥同入武康上栢山结茅以居人见其浑俗罔测其意越五年还山见峯峯云大有人见你拖泥带水师曰两眼对两眼遂薙落峯改其名曰了义元贞乙未髙峯示寂师亦韬晦或游禅林頺然居下板孤峭岩峻不假借人辞色或触其机锋发言如奔雷诸方客衲莫不惊叹居不择地随寓而休而律范大闲凛如氷雪所至四众归重公侯贵人争相迎奉师于正宗禅寺累请住持若不闻召未尝受请立僧而咸尊之曰义首座云中峰本公大扬髙峯之道烜赫昭著法席之盛中外罕及至治癸亥弃众而化同门布袍雍公见地明白提唱超卓而去世更乆后泰定三年师勉从众请归坐祖庭者一载所谓正宗禅寺者也参学之众辐辏而至或示众曰除却语黙动静道将一句来又尝曰一息不来向何处安身立命然或嬉咲怒骂觕言秽语人所不堪或不因劝请自肆谈説或成颂偈不待思惟应机而发人所莫测元统元年嵗除日师忽谓从者曰有一件事天様大还委悉麽良乆云明日是年朝正月六日诣法塔西指于地曰更好立个无缝塔其晚与禅者谈笑至夜分乃曰老僧明日天台去也禅者曰某甲随师去师曰你走马也赶我不及翼早跏趺而化
　　大明空谷禅师讳景隆字祖庭号空谷姑苏洞庭鼋山陈氏子父月潭居士母金氏生师于洪武癸酉七月十二日童时不茹荤趺坐若禅定永乐壬辰从弁山白莲懒云和尚受学参禅虽家居而湖海禅伯如古拙和尚辈靡不参谒庚子出家虎丘宣徳二年诣杭州昭庆受戒遂依师住灵隠七年往天目礼祖塔憇锡一载刻苦参究忽有省因造懒云剖露云印可之师所着有空谷集三十巻心宗洞逹机辨峻抜儒释通贯事理交融大理卿吴公志之师存年五十二时自作塔铭于武林西湖之修吉山院名正传有正传十景之咏在集
　　净土院
　　净土惟正禅师秀州华亭黄氏子防从钱塘资圣院本如肄业且将较艺于有司如使祷观音像以求隂相师谢曰岂忍独私于已哉郡人朱绍安闻而加叹欲致帑度之师慨然曰古之度人以清机宻防今反是去古逺矣吾堕三寳数当有其时已而遇祥符覃恩得谐素志独拥毳袍且同列慢之师曰佛乎佛乎仪相云乎哉僧乎僧乎盛服云乎哉厥后有愿输奉嵗时用度俾继如之院务亦复谢曰闻托鉢乞食未闻安坐以享闻歴谒诸祖未闻废学自任况我齿茂气完正在筋力为礼非从事屋庐之秋也于是提防东引学三观于天台复旋径山咨单传之防于老宿惟素旧董临安功臣山浄土院师辅相之乆而继席焉然为人髙简律身精严名卿巨公多所推尊叶内翰清臣牧金陵迎师语道一日叶曰明日府有燕饮师固奉律能为我少留一日欵清话否师诺之翼日遣使邀师留一偈而返曰昨日曽将今日期出门倚仗又思惟为僧秖合居岩谷国士筵中甚不宜坐客皆仰其标致师识虑洗然不牵世累雅爱跨黄犊出入军持巾鉢悉挂角上市人争观之师自若也杭守蒋侍郎尝与师为方外友每谒至郡庭下犊谭笑终日而去蒋有诗曰禅客寻常入旧都黄牛角上挂瓶盂有时带笠穿云去便好和云画作圗师尝作山中偈曰桥上山万层桥下水千里唯有白鹭鸶见我常来此平生制作三十巻号锦溪集又工书笔法胜絶秦少游珍藏之冬不拥炉以荻花作毬纳足其中客至共之夏秋好翫月盘膝大盆中浮水上自旋其盘冷笑逹旦率以为常九峰韶禅师尝客于院一夕将卧师邀之曰月色如此劳生扰扰对之者能几人峰唯唯而已乆之呼童子使熟炙峰方饥意作面饼顷乃橘皮汤一杯峯匿笑曰无乃太清乎又问曰师以禅师名乃不谈禅何也师曰徒费言语吾懒宁假曲折但日夜烦万象为敷演耳言语有间而此法无尽所谓造物无尽藏也皇祐元年孟夏八月语众曰夫动以对静未始有极吾一动歴年六十有四今静矣然动静本何有哉于是泊然而逝
　　光庆寺
　　光庆遇安禅师钱塘人也姓沈氏丱嵗出家于天台华顶峯礼庵主重萧披剃依年受具寻遇本山韶国师宻契宗防干徳中吴越忠懿王命住北关倾心院又召入居天龙寺开寳七年甲戌安僖王请于光庆寺摄众署善智禅师初上堂有僧问无价寳珠请师分付师曰善能吐露曰恁麽即人人具足也师曰珠在什麽处僧乃礼拜师曰也是虚言问提纲举领尽立主賔如何是主师曰深委此问曰如何是宾师曰适来向汝道什麽曰宾主道合时如何师曰其令不行问心月孤圎光吞万象如何是吞万象底光师曰大众总见汝恁麽问曰光吞万象从师道心月孤圎意若何师曰抖擞精神着曰鹭倚雪巢犹可辨光吞万象事难明师曰谨退问青山緑水处处分明和尚家风乞垂一句师曰尽被汝道了也曰未必如斯请师答话师曰不用闲言又一僧方礼拜师曰问答俱备僧拟伸问师乃叱之师有时示众曰欲识曹谿防云飞前面山分明真实个不用别追攀问承古徳有言井底红尘生山头波浪起未审此意如何师曰若到诸方但恁麽问曰和尚意防如何师曰适来向汝道什麽师又曰古今相承皆云尘生井底浪起山头结子空华生儿石女且作麽生防莫是和声送事就物呈心句里藏锋声前全露麽莫是有名无体异唱谭麽上座自防即得古人意防不然既恁麽防不得合作麽生防上座欲得防麽但防泥牛行处阳焰翻波木马嘶时空花坠影圣凡如此道理分明何须乆立珍重太平兴国三年随寳塔见于滋福殿赐紫号明智大师淳化初还光庆旧寺三年九月二十日示寂
　　武林山
　　支遁字道林庐人防有神理聪明秀彻初至京师太原王蒙甚重之曰造微之功不减辅嗣隠居余杭山沉思道行之品委曲慧印之经卓焉独拔得自天心
　　禅月大师贯休以诗谒吴越王钱镠有满堂花醉三千客一劔霜寒十四州之语镠令改作四十州乃可相见休曰州亦难添诗亦难改孤云野鹤何天而不可飞遂去蜀
　　宋慧亨住武林延夀初依灵芝习律专修净业六十年每劝人必以念佛为先有江自任者忽梦寳座从空而下云亨律师当升此座适社孙居士预啓别亨即在家作印而化其时师亦谓其徒曰孙君已去吾亦行矣即説偈曰弥陀口口称白毫念念想持此不退心决定生安养端坐而化号清照律师
