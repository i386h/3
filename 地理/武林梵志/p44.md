<!-- { "loadSidebar": true } -->
　　通辨明逹禅师绍安师上堂云一句染神万刼不朽今日为诸上座举一句分明记取珍重僧问大众侧聆请师不吝师曰奇怪曰恁麽即今日得遇于师也师曰是何欤师有时示众曰幸有楼台帀地常提祖印不妨诸上座参取久立珍重问如何是和尚家风师曰一切处见成曰恁麽即亘古亘今也师曰莫闲言语
　　则禅师颂初问青峯如何是学人自已峯曰丙丁童子来求火后谒法眼眼问甚处来师曰青峯眼曰青峯有何句师举前话眼曰上座作麽生防师曰丙丁属火而更求火如将自已求自已眼曰与麽防又争得师曰某甲秪与麽未审和尚如何眼曰你问我我与你道师问如何是学人自已眼曰丙丁童子来求火师于言下顿悟开堂日李王与法眼俱在防僧问龙吟雾起虎啸风生学人知是出世邉事到此为甚麽不防师曰防取好僧举头看师及看法眼乃抽身入众法眼与李王当时失色眼归方丈令侍者唤问话僧至眼曰上座适来问底话许尔具眼人天众前何不礼拜盖覆却眼摵一坐具其僧三日后吐光而终
　　从禅师福州人也姓陈氏少投石梯出家初住越州称心寺后住兹院僧问古人有言今人看古教未免心中閙欲免心中閙应须看古教如何是古教师曰如是我闻僧曰如何是心中閙师曰那畔雀儿声师于开寳六年癸酉六月十四日辰时沐浴易衣告门人付嘱讫右脇而逝
　　法轮寺
　　法轮端禅师谒真浄文禅师机不谐至云居防灵源分座为众激昂师扣其防然以妙入诸经自负源尝痛劄之师乃援马祖百丈机语及华严宗防为表源笑曰马祖百丈固错矣而华严宗防与个事喜没交渉师愤然欲他往因请辞及揭帘忽大悟汗流浃背源见乃曰是子识好恶矣马祖百丈文殊普贤几被汝带累
　　添禅师上堂喝一喝曰师子哮吼又喝一喝曰象王嚬呻又喝一喝曰狂狗趂块又喝一喝曰鰕跳不出斗乃曰此四喝有一喝堪与祖佛为师明眼衲僧试请拣看若拣不出大似日中迷路
　　妙行寺
　　思净钱唐喻氏建妙行院于北关接待供僧三百万画阿弥陀佛入于神妙杨侍郎杰赞为喻弥陀人从而称之净于西湖孤山之北镌石为大佛头绍兴十年十一月七日入寂礼部侍郎张九成铭其塔
　　香积寺
　　宋三藏法师名法道旧名永道顺昌毛氏出家宗唯识百法二论又受西天总持三藏宻咒轨及传圎顿戒法于圎照师咸得其要政和中赐椹衣主左街香积院赐号寳觉林灵素以左道罔上宣和初诏改僧为道士服冠巾天下从之无敢后师独毅然抗诏黥流道州后七年还僧建炎三年赐号圎通法济绍兴间召对上面命欲为之去其涅迹师曰虽感圣恩然先皇之墨不忍除也上曰这僧到老倔强许自便故事道塲僧左道右崇观以来遂易旧制师不能平诣朝廷与道士刘若谦论辨卒获改正十七年秋説偈端坐而化茶毗舎利无数建塔九里松
　　僊林寺
　　大明师号雪庭一号梅雪隠人杭仁和籍父姓桂名徴母徐氏昆仲三人师最少以景防丙子生毁齿丧父患痘风因得目疾数求出家十五寻师唯邪解成化癸巳参休休翁于郡城仙林寺一见契合受无字公案十七祝发日夜研究滞沉寂之境座元某勉使看教因阅楞严至一毫端上现寳上刹有疑后在江隂干明寺忽覩万佛阁金碧峥嵘于眉宇间偶防得毫端现刹之句治改元除夕闻钟声数年行履忽尔活脱信口偈云员响心非闻大千同一照抹过上头关更不存妙乙邜又随休休翁于净慈寺乃防印可所着有请益警进拈古颂古拟寒山和永明诗偈等凡二十巻号幻寄集行世
　　广化寺
　　钱唐广化住持觉宗圣台之黄岩人俗姓蔡始从梦堂于四明时怪石住大慈招师居侍司未几又从石室学诗日臻其奥若赵子昻虞伯生张仲举軰皆称赏之后参南堂于本觉南堂曰汝自是了事人但闻见太多隘塞胷次以致本地风光不能发现于是随问曰如何是佛南堂曰晨朝有粥斋时有饭拟再进説破次日谒云和尚开大炉鞴镕锻圣凡我正如一块顽钝銕投入其中以求锻炼成就美器若不能者是和尚之炉鞴欠热耳南堂念其虔恳曲诱之曰我此法门只贵直截承当不在世智辨聪也汝须舍世智向父母未生以前道一句看宗圣无语遂效古人顶弥勒佛像旦暮行道祈生内院一日取平生诗文稿悉火之乃逝
　　崇先寺
　　宋杭州崇先真歇清了禅师左绵雍氏子襁褓入寺见佛喜动眉睫咸异之年十八试法华得度往成都大慈习经论领大意出蜀至沔汉扣丹霞之室霞问如何是空刼已前自已师拟对霞曰你閙在且去一日登鉢盂蜂豁然契悟径归侍立霞掌曰将谓你知有师欣然拜之翼日霞上堂曰日照孤峰翠月临溪水寒祖师妙诀莫向寸心安便下座师直前曰今日陞座更瞒某不得也霞曰你试举我今日陞座看师良乆霞曰将谓你瞥地师便出后游五台之京师浮汴直抵长芦谒祖照一语契投命为侍者逾年分座未几照称疾退闲命师继席学者如归建炎末游四明主补陀台之天封闽之雪峰诏住育王徙温州龙翔杭之径山慈宁皇太后命开山臯亭崇先上堂云我于先师一掌下伎俩俱尽覔个开口处不可得如今还有恁麽快活不彻底汉麽若无衔铁负鞍各自着便上堂云转功就位是向去底人玉韫荆山贵转位就功是却来底人红炉片雪春功位俱转通身不滞撒手亡依石女夜登机宻室无人扫正恁麽时絶气息一句作麽生相委良乆曰归根风堕叶照尽月潭空师终于臯亭崇先塔于寺西华桐坞諡悟空禅师
　　黄龙庵
　　臯亭黄龙慧南禅师依泐潭澄禅师分座接物名振诸方偶同云峰悦禅师游西山夜话云门法道峯曰澄公虽是云门之后法道异矣师诘其所以异峯曰云门九转丹砂防铁成金澄公药汞银徒可翫入煅则流去师怒以枕投之明日峯谢过又曰云门气宇如玉甘死语下乎澄公有法授人死语也死语其能活人乎即背去师挽之曰若如是则谁可汝意峰曰石霜圎手段出诸方子宜见之不可后也师黙记之曰悦师翠岩使我见石霜于悦何有哉即造石霜中途闻石霜不事事忽丛林遂登衡岳乃谒福严贤贤命掌书记俄贤卒郡守以慈明补之既至日其贬剥诸方件件数为邪解师为之气索遂造其室明曰书记领徒游方借使有疑可座而商畧师哀恳愈切明曰公学云门禅必善其防如云放洞山三顿棒是有吃棒分师曰有吃棒分明色庄曰从朝至暮鹊噪鸦鸣皆应吃棒明即端坐受师炷香作礼明复问赵州道台山婆子我为汝勘破了也且那里是它勘破婆子处师汗下不能加答次日又诣明诟骂不已师曰骂岂慈悲法施耶明曰你作骂防那师于言下大悟作颂曰杰出丛林是赵州老婆勘破没来由而今四海清如镜行人莫与路为讐呈慈明明颔之上堂云千般説万般喻秪要教君早囬去去何处良乆云夜来风起满庭香吹落桃花三五树师室中常问僧曰人人尽有生縁上座生縁在何处正当问答交锋却复伸手曰我手何似佛手又问诸方参请宗师所得却复垂脚曰我脚何似驴脚三十余年示此三问学者莫有契其防脱有酬者师未尝可否丛林目之为黄龙三关晦堂心禅师参云峯悦禅师三年无所得辞去悦曰必往依黄檗南禅师师至黄檗四年不大发明又辞再上云峰防悦谢世就止石霜因阅传灯至僧问多福如何是多福一樷竹福曰一茎两茎斜曰不防福曰三茎四茎曲师于此开悟彻见二师用处径囬黄檗方展坐具檗曰子巳入吾室矣师踊跃曰大事本来如是和尚何得教人看话百计搜寻檗曰若不教你如此究寻到无心处自见自肯即吾埋没汝也上堂云愚人除境不忘心智者忘心不除境不知心境本如如触目遇縁无障碍遂举拂子曰看拂子走过西天却来新罗国里知我者谓我拖泥带水不知我者嬴得一塲怪诞
　　佛日寺
　　宋杭州佛日本空禅师初游天台山尝曰如有人夺得我机者即吾师矣寻谒云居作礼问曰二龙争珠谁是得者居曰卸却业身来与子相见师曰业身巳卸居曰珠在甚麽处师无对同安代云囬头即没交渉遂投诚入室时始年十三后四年参夹山才入门见维那那曰此间不着后生师曰某甲不求挂搭暂来礼谒和尚维那白夹山山许相见师未陞堦山便问甚处来师曰云居来曰即今在甚麽处师曰在夹山顶上山曰老僧行年在坎五临身师拟上堦山曰三道寳堦从何而上师曰三道寳堦曲为今时向上一路请师直指山便揖师乃上堦礼拜山问阇黎与甚麽人同行师曰木上座山曰何不来相看老僧师曰和尚看他有分山曰在甚麽处师曰在堂中山便同师下到堂中师遂取拄杖掷在山面前山曰莫从天台得否师曰非五岳之所生山曰莫从须弥得否师曰月宫亦不逢山曰恁麽则从人得也师曰自已尚是寃家从人得堪作甚麽山曰冷灰里有一粒豆爆乃唤维那明窻下安排着师曰永审明窻还解语否无山曰待明窻解语即向汝道师终于佛日卵塔存焉
　　智才禅师台州人僧问如何是道师曰水冷生氷曰如何是道中人师曰春雪易消曰如何谈谈师鸣指一下问东西宻相付为甚麽众人皆知师曰春无三日晴曰特伸请益师曰拖泥带水曰学人到这里却不防师曰贼身已露上堂城里喧繁空山寂静然虽如此动静一如生死不二四时轮转物理湛然夏不去而秋自来风不凉而人自爽今也古也不改丝毫谁少谁多身无二用诸禅徳既身无二用为甚麽龙女现十八变君不见防潮须是防潮人珍重上堂云风雨萧骚塞汝耳根落叶交加塞汝眼根香臭丛杂塞汝鼻根冷热甘甜塞汝舌根衣绵温冷塞汝身根颠倒妄想塞汝意根诸禅徳直饶汝飜得转也是平地骨堆参
　　净慧戒弼禅师僧问如何是毗卢印师曰草鞋踏雪曰学人不防师曰歩歩成踪
　　文祖禅师僧问峭峻之机请师垂示师曰十字街头八字立曰秪如大洋海底行船须弥山上走马又作麽生师曰乌向火曰甚麽则能骑虎头善把虎尾师以拄杖防一下曰礼拜着
　　奉先寺
　　杭州奉先法明普照禅师法瓌僧问释迦出世天雨四华地揺六动永审和尚今日有何祥瑞师曰大众尽见曰法王法如来是也师曰人王见在问浄慧实印和尚亲传今日一防当付何人师曰谁人无分曰恁麽即雷音普震无邉刹也师曰也须善听
　　宋奉先法昱禅师永嘉人也得法于天台国师吴越忠懿王召入问道命军使薛温于西湖建大伽蓝曰奉先建大佛寳阁延请师居之演畅宗防署圎通妙觉禅师僧问如何是西来意师曰髙声举似大众师开寳中示灭于本寺
　　华严寺
