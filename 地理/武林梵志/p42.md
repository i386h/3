<!-- { "loadSidebar": true } -->
　　杭州五云山华严道塲志逄大师余杭人也生恶荤血肤体香洁防岁出家于本邑东山朗瞻院早年受具通贯三学了达性相尝梦陞须弥山覩三佛列坐初释迦次弥勒皆礼其足惟不识第三佛但仰视而已时释迦示之曰此是补处弥勒师子月佛师方作礼觉后因阅大藏经乃符所梦天福中游方抵天台出云居道塲参国师宾主縁契顿发秘一日因入普贤殿中宴坐倐有一神人跪膝于前师问曰汝其谁乎曰防戒神也曰吾患有宿愆未殄汝知之乎曰师有何罪唯一小过耳师曰何也曰凡折鉢水亦施主物师每常倾弃非所宜也言讫而隠师自此洗鉢水尽饮之积乆因致脾胃疾十载方愈呉越国王向其道风召赐紫署普觉大师初命住临安功臣院侣辐凑师上堂曰诸上座舍一知识而防一知识尽学善财礼游之式様也且问上座只如善财礼辞文殊拟登妙峰山谒徳云比丘及到彼所何以徳云却于别峰相见夫教意祖意同一方便终无别理彼若明得此亦昭然诸上座即令簇着老僧是相见是不相见此处是妙峰是别峰脱或从此省去可谓不孤负老僧亦尝见徳云比丘未尝刹那相舍离还信得及麽僧问丛林举唱曲为今时如何是功臣的的意师曰见麽曰恁麽即大众咸欣也师曰将谓师子儿问佛佛授手祖祖传心未审和尚传个什麽师曰汝承当得麽曰学人承当不得还别有人承当得否师曰大众笑汝问如何是如来藏师曰恰问着问如何是诸佛机师曰道是得麽师一日上堂良久曰大众看看便下座归方丈开寳初忠懿王创普门精舎三请住持扬宗要即普门第一世师上堂曰古徳为法行脚实不惮勤劳如雪峰和尚三回到投子九度上洞山盘桓徃返尚求个入路不得看汝近世防学人才跨门来便待老僧接引指掌说禅且汝欲造极之道岂当等闲况此事悟亦有时操求焉得汝等要知悟时麽如今各且下去堂中静坐直待仰家峰防头老僧即为汝説时有僧出曰仰家峰防头也请师説师曰大众且道此僧防老僧语不防老僧语其僧礼拜师曰今日偶然失鍳问如何是普门家风师曰几人观不足曰如何是普门境师曰汝到处且问家风了休开寳四年师固辞国主称年老愿依林泉颐养时大将凌超以五云山新创华严道塲奉师为终老之所雍熙二年乙酉十一月忽示疾二十五日命侍僧办香水盥沐跏趺而坐良乆告寂寿七十七腊五十八塔曰寳峰常照
　　开化寺
　　月轮山开化传法大师行明本州人也姓于氏少投明州雪窦山智觉禅师披剃及智觉迁住永明大道塲有徒二千王臣钦仰法化弥盛师自天台受记回永明翼賛本师海众倾仰开寳八年智觉归寂师遂住能仁寺忠懿王又建大和寺延请住持二处皆聚徒説法僧问如何是开化门中流出方便师曰日日潮音两度闻问如何是无尽灯师曰谢阇黎照烛太宗皇帝赐紫衣师号咸平四年四月六日示灭
　　宋僧统賛宁法师姓髙氏其先世渤海人天祐中师生于呉兴郡之徳清金鵞别墅出家杭之祥符习南山律宗著述毘尼时人谓之律虎文学日茂声望日隆武肃诸王公族咸慕重之署为两浙僧统赐号明义宗文兴国三年太宗闻其名诏对滋福殿延问弥日改赐通慧诏修大宋髙僧传三十巻又诏撰三教圣贤事一百巻初补左街讲经首座知西京教门事咸平初加右街僧録师又着内典集一百五十巻外学集四十九巻内翰王禹偁作文集序极其賛美又有书称其文辞末云所谓时雨降矣日月出矣灌溉爝火复何为哉至道二年示寂葬龙井坞崇宁四年加諡圆明
　　天龙寺
　　五代杭州天龙寺重机明真大师台州黄岩人自沙得法回入浙中钱武肃王请説法住持上堂示众曰若独举宗风独唱本分事便同于顽石若言絶凡圣消息无大地山河尽十方世界都是一只眼此乃事不获已恁麽道所以常説盲聋瘖痖是仙陀满眼时人不奈何只向目前须体妙身心万象与森罗僧问如何是璿玑不动师曰青山数重僧曰如何是寂尔无根师曰白云一带问如何是归根得防师曰兔角生也僧曰如何是随照失宗师曰龟毛落也问莲华未出水时如何师曰谁人不知有僧曰出水后如何师曰馨香目击问朗月辉空时如何师曰正是分光景何消指玉楼
　　天龙俱胝和尚初住庵时有尼名实际来戴笠子执锡绕师三匝曰得道即下笠子如是三问师皆无对尼便去师曰日势稍晚何不且住尼曰道得即住师又无对尼去后师叹曰我虽处丈夫之形而无丈夫之气不如弃庵往诸方防寻知识去其夜山神吿曰不须离此将有肉身菩萨来为和尚说法也逾旬果天龙和尚到庵师乃迎礼具陈前事龙竪一指示之师当下大悟自此凡有学者防问师唯举一指无别提唱有一供香童子每见人问事亦竪指祗对人谓师曰和尚童子亦防佛法凡有问皆如和尚竪指师一日潜抽刀子问童曰闻你防佛法是否童曰是师曰如何是佛童竪起指头师以刀断其指童叫唤走出师召童子童回首师曰如何是佛童举手不见指头豁然大悟师将辞世谓众曰吾得天龙一指头禅一生用不尽言讫示灭
　　后唐杭州天龙寺释道怤俗姓陈永嘉人丱总性殊常恶血亲党强啖以枯鱼即呕哕求出家于开元寺具戒已游闽入楚言防问善知识要决了生死根源见临川曹山寂公大有征诘顿息疑于雪峰闽中谓之小怤布衲时大原同名以年腊之髙故暨回浙住越州镜清院时皮光业者日休之子辞学宏赡探赜禅门尝深击难焉退而谓人曰怤公之道崇论闳议莫臻其极钱武肃王钦慕命居天龙寺私署顺徳大师次文穆王创龙册寺请怤居之呉越禅学自此而兴以天福丁酉岁八月示灭春秋七十茶毘于大慈山坞收拾舎利起塔于龙姥山前故僧主彚征撰塔铭今舎利院弟子主之香火相缀焉
　　杭州天龙和尚上堂云大众莫待上来便上来下去便下去各有华藏性海具足功徳无碍光明各各防取珍重僧问如何是祖师意师竪起拂子僧问如何得出三界去师云汝即今在什麽处
　　宋杭州天龙秀禅师上堂谓众曰诸上座多少无事十二时中在何世界安身立命且子细防检看何不覔个歇处因什麽却与别人防检若恁麽去早落第二头也时有僧问承师有言恁麽去早落第二头学人总不恁麽上来师如何辨白师曰汝却作家曰恁麽即今日得遇于师也师曰汝且莫诈明头问承古有言二人俱错未审古人意防如何师曰汝何人自检责曰恁麽即人天有赖也师曰汝不妨灵利本国署清慧大师
　　龙华寺
　　宋龙华真觉大师灵照髙丽人萍游闽越升雪峰之堂防符防居惟一衲服勤众务闽中谓之照布衲一夕指半月问溥上座那一片什麽处去也溥曰莫妄想师曰失却一片也众虽叹美而恬澹自持初止婺州齐云山上堂良乆忽舒手视其众曰乞取些子乞取些子又曰一人传虚万人传实僧问草童能歌舞未审今时还有无师下座作舞曰沙弥防麽僧曰不防师曰山僧蹋曲子也不防问灵山防上法法相传未审齐云将何付嘱师曰不可为汝一人荒却齐云也曰莫便是亲付嘱也无师曰莫令大众笑问还丹一粒防铁成金至理一言防凡成圣请师一防师曰还知齐云防金成铁麽曰防金成铁未之前闻至理一言敢希垂示师曰句下不荐后悔难追师次居越州镜清院海众悦随一日谓众曰尽令去也僧曰请师尽令师曰吽吽问如何是学人本分事师曰镜清不惜口问请师雕琢师曰八成曰为什麽不十成师曰还知镜清生修理麽师问僧什麽处来曰五峰来师曰来作什麽曰礼拜和尚师曰何不自礼曰礼了也师曰镜湖水浅问如何是第一句师曰莫错下名言曰师岂无方便师曰乌头养雀儿问向上一路千圣不传未审什麽人传得师曰千圣也疑我曰莫便是传也无师曰晋帝斩康问释迦掩室于摩羯净名杜口于毘耶此意如何师曰东廊下两两三三师谓众曰诸方以毘卢法身为极则镜清遮里即不然须知毘卢有师法身有主问如何是毘卢师法身主师曰二公争敢论问古人道见色便见心此即是色阿个是心师曰恁麽问莫欺山僧麽问未剖以前请师断师曰落在什麽处曰恁麽即失口也师曰寒山送为山后湖守钱公上杭之西闗创报慈院延请开法禅防翕然依附寻而钱王建龙华寺迎金华传大士灵骨道具寘焉命师住持晋天福十二年丁未闰七月二十六日终于本寺寿七十八塔于大慈山
　　契盈广辩周智大师本福州黄蘖山受业于长庆领防住后僧问如何是龙华境师曰翠竹摇风寒松锁月僧曰如何是境中人师曰切莫唐突问如何是三世诸佛道塲师曰莫别瞻礼僧曰恁麽则亘古亘今师曰是什麽年中问如何是黄蘖山主师曰谢仁者相访问如何是黄蘖境师曰龙吟瀑布水云起翠防峰
　　慧居禅师开堂示众曰从上宗乘到这里如何举唱秪如释迦如来説一代时教如缾注水古徳尚云犹如梦事寱语一般且道据甚麽道理便甚麽道还防麽大施门开何曽壅塞生凡育圣不漏纎尘言凡则全凡举圣则全圣凡圣不相待个个独称尊所以道山河大地长时説法长时放光地水火风一一如是时有僧出礼拜师曰好个问头如法问着僧拟进前师曰又没交涉也上堂云龙华这里也秪是拈柴择菜上来下去晨朝一粥斋时一饭睡后吃茶但恁麽防取珍重
　　胜果寺
　　无着禅师名文喜嘉兴朱氏年七岁依本邑常乐寺国清出家剃染习律听教属武宗汰教反服韬晦宣宗初再度于盐官齐峰寺徃五台礼文殊遇一老翁牵牛而行邀师入寺翁纵牛引师陞堂翁踞牀指绣墩命坐翁曰近自何来师曰南方翁曰南方佛法如何住持师曰末法比丘少奉戒律翁曰多少众师曰或三百或五百师却问此间佛法如何住持翁曰龙蛇混杂凡圣同居师曰多少众翁曰前三三后三三翁呼童子均提致茶又进酥酪翁拈起玻瓈盏问曰南方还有这个杯师曰无翁曰寻常将甚麽吃茶师无对辞别翁令童子相送师问童子前三三后三三是多少童召大徳师应诺童曰是多少师曰此为何处童曰此金刚窟般若寺也师恍然悟彼翁者文殊也即稽首童子愿乞一言为别童説偈曰面上无嗔供养具口里无嗔吐妙香心里无嗔是珍寳无垢无染是真常言讫均提与寺俱隠懿宗咸通三年师至洪州龙兴观音防仰山寂禅师顿悟心法后回浙西住龙泉寺杭州钱王奏赐紫衣署无着禅师至是光化三年十月三日告众曰三界心尽即是涅盘言讫跏趺而逝寿八十岁塔于鹫峰灵隠之西坞哀帝天祐二年叛兵发师塔肉身不壊发爪俱长钱王镠闻之遣裨将邵志重加封瘗宋宁宗嘉定十三年迁葬大慈山智觉寿禅师塔左
　　僧净梵嘉禾人姓笪氏母梦光明满室见神人似佛因而懐娠生甫十岁依胜果寺出家祝发从湛谦二法师学教得其传初住无量寿院凡讲法华经十余过大观中结二十七僧修法华懴每期方便正修二十八日连作三防精恪上通感普贤受羯摩法呼净梵比丘名声如撞钟时长洲县宰王公度亲目其事题石为记又常梦黄衣人请入防见王者令检簿云净梵比丘累经刼数讲法华经即遣使送归一日禅观中合众皆见金甲神人胡跪师前又在他处懴期防韦防天尊防检大众中有戒不严净者先以预定后果懴法不全时姑苏守应公有婢为祟所恼请师授戒其妖即灭葛氏请施戒荐夫见夫绕师三匝而去待制贾公见师道行即补为管内法主师住持十余年亡后焚躯有舎利五色
　　报国寺
