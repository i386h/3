<!-- { "loadSidebar": true } -->
　　唐杭州华严释览姓褚氏其先河南人食菜于钱塘因是家焉览诞膺明徳生而悬解深逹实相以崇善本自初念至于舍家师承慧昶师徳无不满众用皆足年髙行尊乆为师范及见览无一息之间违仁告门人曰无上之道清净为本有能一念用其心吾未见学不足者江表无真僧乆矣或以此子为法皷耶俾遐迩闻之其预为逹匠之所甄异也如此其本邑有故华严寺览以苞桑之地近于礼师之先茔属隋室不竞法宇弛頺名将壑迁迹亦时废属于唐初募信人重建文明嵗有勑许还旧额广轮制度兼移基址背山临水返往形胜览初以具戒依天竺次以僧録住一闲居后以耆徳统华严三寺次第同致于道无不在因教有迁也览尝以悯物慈济为已任遂议寺前平湖之通川为放生池时太守袁从礼因兹劝勉深入慈门以禁六里司马杨敏言感梦又广至十里是以扬鬐掉尾噞喁浮沉不虞其害得遂生性焉览又以经像为最则殿前画四像慈氏为首铸金铜像三百五十座弥陀为首写经二千余轴金字涅槃经为首如是功徳以顺现报故王考宗追赠和州刺史右散骑常侍封舒国公无量则览之元昆也量修学之日临平湖龙见无不往观舒公晏然不离书案气度如此明皇初年舒公侍讲帝嘉尚之归觐太夫人年已期頥昆季皆以华皓晨昏之地説法而巳览以开元二十二年示疾终于临平所造寺夀八十有四唐释道光姓褚氏逾齓出家方冠受具诣光州和尚学通毗尼于时夏浅徳崇坛塲属望盖天赉真士为东南义虎云雨慈味笙镛道声光持法华经创塔庙洎没身不怠也初光未殁其月三日质明支疾凝神依色身观弥陀具相现在其前满庭碧华昔所未覩者四日昧爽有异人请光为和尚遂开目弹指曰但发菩提心至五日曼陀罗华自天而雨门人神烈义津追慕弗遑各云法味流布行化香火无穷云
　　罗汉寺
　　宋宗彻禅师吴兴人姓吴氏防嵗出家依年受具巡方参礼依黄檗希运禅师法席黄檗一见便深器之入室领防后至杭州州牧刘彦慕其道立精舎于府西号罗汉院化徒三百师有时上堂僧问如何是西来意师曰骨剉也问如何是南宗北宗师曰心为宗僧曰还看教也无师曰教是心问性地多昏如何了悟师曰乱云风巻太虚廓清曰如何得明去师曰一轮皎洁万里腾光师后示疾迁化门人塔于院之北隅梁贞明五年钱王广其院为安国罗汉寺移师塔于大慈山坞今寺与塔并存
　　七寳寺
　　宋用钦居钱塘七寳寺依大智学律部闻大智示众曰生毘尼死归安养出家学道能事斯毕即标心浄土一志不退日课佛三万尝神游净土见佛大士种种异相谓侍者曰吾以明日西行矣即集众念佛黎明合掌西向跏趺而化
　　庆善寺
　　杭州庆善院普能禅师上堂事不获已与诸人葛藤一切众生秪为心尘未脱情量不除见色闻声随波逐浪流转三界汨没四生致使正见不明触途成滞若也是非齐冺善恶都忘坐断报化佛头截却圣凡途路到这里方有少许相应直饶如是衲僧分上永为奇特何故如此才有是非纷然失心咄上堂拈拄杖曰未入山僧手中万法宛然既入山僧手中复有何事良乆曰有意气时添意气不风流处也风流卓拄杖一下
　　杭州庆善守禅师开堂日僧问知师乆蕴囊中寳今日当筵畧借看师曰多少分明曰师子吼时全露现文殊仗剑又何如师曰惊杀老僧问千佛出世各有奇祥和尚今日以何为验师曰木人把板云中拍曰意防如何师曰石女拈笙水底吹上堂花簇簇锦簇簇盐醤年来事事足留得南泉打破锅分付沙弥煑晨粥晨粥一任诸人吃洗鉢盂一句作麽生防多少人疑着
　　千顷慈云院
　　唐杭州千顷山释楚南闽人也俗姓张氏爰在龆龄防然跪于父母前防志出家投开元寺昙蔼师而受训焉当授经法目所经覩輙诵于口执巾侍盥洒扫应对颇能谨愿迨乎冠嵗乃落发焉诣五台登戒就赵郡学相部律往上都学浄名经一律畧通宗防则知顿机不甘为渐教缚遂往芙蓉山根性未发谒黄蘖山禅师问答虽多机宜顿了倐值武宗废教南逐深窜林谷大中兴教出遇升平相裴公休出抚宛陵请黄蘖出山南随侍由此便诣姑苏报恩寺专行禅定足不逾阈仅二十余载干符四年苏州太守周慎嗣向风请住寳林院又请居支硎山至五年昌化县令徐正元与紫溪戍将饶京同召住千顷慈云院训示禅徒之外唯俨然在定逾月或浃旬光啓三年前两浙武肃王钱氏请下山供施昭宗闻其道化赐以鹿胎衣五事别赉紫衣文徳六年二月忽双虹贯堂室二鹿蹶然入寺法堂梁折至五月辞众后于禅牀垂两足伸二臂于膝奄然而逝春秋七十僧腊五十六迁塔于院西隅大顺二年壬子嵗二月宣州孙儒冦钱塘之封畧兵士发塔见南全身不散爪发俱长悔罪而去南公平昔着般若经品颂偈一巻破邪论一巻以枝梧异宗外敌见贵于时也
　　广福寺
　　临安府广福惟尚禅师初参觉印问曰南泉斩猫儿意防如何印曰须是南泉始得印以前语诘之师不能对至僧堂忽大悟曰古人道从今日去更不疑天下老和尚舌头信有之矣述偈呈印曰须是南泉第一机不知不觉蓦头锥觌面若无青白眼还如□□守空池举未絶印竪拳曰正当甚麽时作麽生师掀倒禅牀印遂喝师曰贼过后张弓出住广福日室中问僧提起来作麽生防又曰且道是个甚麽要人提起
　　兴教寺
　　兴教洪夀禅师同国师普靖次闻堕薪有省作偈曰扑落非他物纵横不是尘山河及大地全露法王身兴教惟一禅师僧问佛未出世时如何师曰白云数重曰出世后如何师曰青山一朶
　　龙兴寺
　　唐杭州龙兴释可周俗姓傅晋陵人也出家于本部建元寺友生勉之曰非其地树之不生今豫章经谓之江论谓之海胡不往请业乎周感其开导挈囊逹彼遇云表法师盛集穷法华慈恩大防日就月将斡运深趣昭宗初自江西回台越之间命其啓发梁干化二年受杭州龙兴寺召开演黒白众有半千两浙武肃王钱氏命于天寳堂夜为防司讲经神现形扈卫往往人覩焉尝有祭铜官祠神巫氏乆请不下后附巫曰吾随从大人去西关天寳堂听法方逥武肃王闻而郑重赍周金如意并鉢紫衣一副加号靖智通明焉以天成元年终于观音院本房初周干宁四年戾止台州松山寺讲防阙钞遂依防节成五巻曰评经钞音训五帖解宣律师法华序钞一巻行于浙之左右弟子相继不絶
　　汉杭州龙兴释宗季俗姓俞临安人稚齿瑰伟心志刚直尝天震邻家树季随僵仆有姊尼抱就膝视之曰此非震死且有生候至夜未央苏而复作遂劝令出家事欣平寺僧后往衢州投巨信论师学明名数论文义淹详且难诎伏锋芒如也迨逥杭龙兴寺召讲时僧正蕴让给慧纵横两面之敌也与闾丘方逺先生江东罗隠为莫逆交见而申问季作二百语詶之让正赏叹遂请开讲四十余年出弟子七八百人汉干祐戊申嵗疾终于本房初季讲次遇一异人作胡语问西域未来之经论一众惊然季眇二目曽夜行感神光引之尝览古师之述作曰可俯而窥也遂撰永新钞释般若心经晖理钞解上生经弥勒成佛经防钞补猷钞阙诸别行义章可数十巻并行于世季道行孤僻性情方正寡言语气貌髙迈誓不趋俗舎暨老恳请亦罕赴白衣家居惟屡空衎然自任而孜孜手不释巻乐道向终至今此宗越多弟子讲导不冺焉
　　多福寺
　　宋杭州多福和尚僧问如何是多福一丛竹师曰一茎两茎斜曰学人不防师曰三茎四茎曲问如何是衲衣下事师曰大有人疑在曰为什麽如此师曰月里藏头
　　湖光寺
　　周杭州湖光释师简姓赵氏丹丘人也弗循戒范放肆恬然拥破衲衣多诵词偈好悬记杭越间灾福初无信者验犹合符于一行景淳山经地理别得径门常言昔泰山道辩相塜得术余无取焉喜为人迁山相塜吉凶如其言居无定所多游族姓家言腹饥便求鸡肉餐此外得美酒啜数杯而去初无言谢然长于勒书大字题牌寺观门额书成相之吉凶随言乆近验之始居杭西湖旁院无疾而终后有行客自长沙市中见擕手话旧寄言崇夀院主汝先负钱若干今放汝我眠牀刍荐下层有纸裹肉脯必应腐败为弃之院僧依言果然见之因写貌供养简曽言尖头屋已后火化去及州南塔戊午嵗被天火爇之应言无爽矣
　　常照寺
　　宋慧明禅师号晦庵学于慧光晚依青山常照寺修净业日课法华楞严圎觉持弥陀圣号万数庆元己未春示疾谓弟子曰吾学大乘求生净土今果遂矣累足坐视众闻天乐西来徘徊顶上茶毗五色舎利无筭
　　天目山
　　唐天目释明觉俗姓猷河内人也祖为官岭南后徙居为建阳人觉儒家之子风流蕴借好问求知曽无倦懈宿懐道性闻道一禅师于佛迹岭行禅法往造焉遂依投剃染由此即愿观方衡岳天台四明徧尝法味复于径山留心请决数夏负薪面防手胝下山至杭州大云寺禁足院门续移止湖畔青山顶结庵而止属范阳卢中丞向风躬谒召归州治大云寺住持元和十五年避嫌逺嚣隠天目山是山也特秀基墟跨渉四郡有上下龙潭深不可测怪物往往出于中有白鹿毛质诡异土人谓为山神也觉遁是中檀信为禅宇长庆三年春及冬至明年二月大旱野火蔓延欲烧院僧惶惧觉曰吾与此山有縁火当速灭少选雷雨骤作其火都灭逺近惊叹以大和五年七月十九日示寂
　　唐钱塘永福释慧琳字抱玉俗姓柯新安人丱龄受业于灵隠西峯为金和尚弟子所传法要断无重问大厯初受具足戒于灵山防习学三教一领无遗不乐声华止好泉石一入天眼二十余年天眼即天目也其山髙三千丈周围三百里与天柱庐阜等相俦匹上有二湖谓为左右目登渉艰阻数日乃到巅顶多蛟龙池潭三所最上池人不可近气臭逆人不可乆视或説山神作白鹿形每五月与震泽龙防必暴风雨焉琳居此率多妖异而心不挠元和丁亥太守礼部员外城南杜陟请出永福寺登坛至己丑嵗春刺史兵部郎中裴常棣召临天竺寺坛度人毕归寺讲训生徒向二十载郡守左司郎中陆则刑部侍郎杨凭给事中卢元辅中书舎人白居易太府卿李防公刑部郎中崔鄯刑部郎中路异相继为邦伯皆以公退至院致礼稽问佛法宗意染指性相此诸名公簪组上流辞学髙度或号毗昙孔子或名胜力菩萨非琳何以感动哉太和六年四月二十五日示灭享夀八十有三法腊六十四以其年五月十二日于今永安寺西山之阳玛瑙坡之左石塔岿然存矣
