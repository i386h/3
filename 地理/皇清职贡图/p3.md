<!-- { "loadSidebar": true } -->
　　国朝顺治十年始由粤通贡康熙初助大兵征台有功嗣后贡市不絶其贡道改由福建夷人黑氊为帽遇人则免冠挟之以为礼着锦绣绒衣握鞭佩剑夷妇青帕防头领围珠石肩披巾缦敞衣露胸系长裙以朱革为履其地有咖喇吧为南洋之会又析其名曰曰英吉利







<史部,地理类,外纪之属,皇清职贡图,卷一>
　　俄罗斯地在极北汉时之坚昆丁令唐时之黠戛斯骨利干元时之阿罗思吉利吉斯等部皆其地也有明三百年未通中国
　　本朝康熙十五年入贡二十八年遣内大臣索额图等与其使臣费耀多啰等定以格尔必齐河为界自后朝贡贸易每间嵗一至其夷官披髪戴三角黑氊帽穿窄袖短衣履革靴出必佩剑官妇则戴红顶三角帽系五色长裙披织锦无袖短衣或以貂皮为里俗以去髪为姣好以免冠为恭敬






<史部,地理类,外纪之属,皇清职贡图,卷一>
　　俄罗斯地有八道称为斯科每一斯科又各分小斯科俱设官管辖其民聚处城堡居止有庐舍水陆有舟车服氊罽喜饮酒屑麦为饼不饭食性矜夸贪得尚浮屠自国王至庶民有四季大斋数十日











<史部,地理类,外纪之属,皇清职贡图,卷一>
　　宋腒朥乃暹罗属国其人多以耕渔为业性情褊急其斋僧饲象与暹罗相类男蓄髪去其髯首插雉尾腰束疋帛短衣而窄袴无履袜常佩刀剑女椎髻跣足短衣长裙披帛于肩颇能知纺绩











<史部,地理类,外纪之属,皇清职贡图,卷一>
　　东埔寨即真腊国介安南暹罗间隋唐及宋皆朝贡明初亦尝至初称甘孛智万厯中改今名人情柔弱善饲象其演之为阵用以御敌常带剑入山取犀角献于夷目男剪髪裹头身衣仅蔽下体女挽髻露肘臂惟蔽其乳围裙跣足能采桑饲蚕亦能织席










<史部,地理类,外纪之属,皇清职贡图,卷一>
　　吕宋居南海中去闽之漳州甚近明初朝贡万厯中为佛郎机所并而仍其国名佛郎机在占城西南先是灭满剌加又与红毛中分美洛居至是破吕宋益富强多侨居香山澳门贸易夷人居吕宋者长身髙鼻猫睛鹰嘴服饰与大小西洋略同妇盘髻施簪珥方领露胸短衣长裙裙里衬藤圏二三层常执帕以葢髻









<史部,地理类,外纪之属,皇清职贡图,卷一>
　　咖喇吧本哇故地为荷兰兼并华人之贸易者多流聚于此性工巧饶谋虑室宇壮丽器具精致夷人花帛纒头短衣束腰绕布幅为裙跣足手持木棒有爵者镌字于上以为别夷妇垂髻施簪珥以花布纒上体短衣长裙露胸跣足善裁制缝纫性嗜啖果










<史部,地理类,外纪之属,皇清职贡图,卷一>
　　嘛六甲即满剌加在占城南明初服属暹罗水乐中其酋遣使入贡封为国王并勒碑文于其国之镇山后为佛郎机所侵夺嘉靖时勅还其地迄无应者今则为荷兰所属其性情机巧器用精致亚于咖喇吧男以色布纒头长衣短袴露胫曳履女椎髻跣足垂珠于项短衣长裙颇工缝纫









<史部,地理类,外纪之属,皇清职贡图,卷一>
　　苏喇国即囘囘国在西南或云本苏门答剌为汉条支唐波斯大食二国地天时温暖无麦有禾一嵗二稔多产寳石香药俗颇淳厚性亦柔善男白布纒头蓄须髪着素衣肩披花帛束腰佩剑妇披髪不笄颔下胸前多饰金珠家居常喜现体跣足出行仍以大布防首至踵










<史部,地理类,外纪之属,皇清职贡图,卷一>
　　亚利晩国在西洋与囘囘国相近天气温和风俗淳厚夷人戴八角帽着长衣采色相间文如栁条窄袖束腰蹑革履夷妇披髪不笄以青帕防首及背领饰金银着长衣常持盥器善事女工










　　皇清职贡图卷一
<史部,地理类,外纪之属,皇清职贡图>
　　钦定四库全书
　　皇清职贡图巻二
　　西藏所属卫藏阿尔喀木诸番民
　　西藏所属卫藏阿尔喀木诸畨妇
　　西藏所属布噜克巴畨人
　　西藏所属布噜克巴畨妇
　　西藏所属穆安巴番人
　　西藏所属穆安巴番妇
　　西藏巴哷喀木等处番人
　　西藏巴哷喀木等处番妇
　　西藏密尼雅克番人
　　西藏密尼雅克番妇
　　鲁康布札番人
　　鲁康布札番妇
　　伊犂等处台吉
　　伊犂等处台吉妇
　　伊犂等处宰桑
　　伊犂等处宰桑妇
　　伊犂等处民人
　　伊犂等处民人妇
　　伊犂塔勒奇察罕乌苏等处囘人
　　伊犂塔勒奇察罕乌苏等处囘人妇
　　哈萨克头目
　　哈萨克头目妇
　　哈萨克民人
　　哈萨克民人妇
　　布噜特头目
　　布噜特头目妇
　　布噜特民人
　　布噜特民人妇
　　乌什库车阿克苏等城囘目
　　乌什库车阿克苏等城囘目妇
　　乌什库车阿克苏等处囘人
　　乌什库车阿克苏等处囘人妇
　　拔达克山囘目
　　拔达克山囘目妇
　　拔达克山囘民
　　拔达克山囘民妇
　　安集延囘目
　　安集延囘目妇
　　安集延囘民
　　安集延囘民妇
　　安西防哈密囘民
　　安西防哈密囘民妇
　　肃州金塔寺鲁克察克等族囘民
　　肃州金塔寺鲁克察克等族囘妇


<史部,地理类,外纪之属,皇清职贡图,卷二>
　　西藏古西南徼外诸羌戎地唐宋为吐蕃部落今皆皈依达赖喇嘛我
　　朝命大臣驻守之其地有四曰卫曰藏曰阿尔曰喀木共辖城六十余番民男戴髙顶红缨氊帽穿长领褐衣项挂素珠女披髪垂肩亦有辫髪者或时戴红氊凉帽富家则多缀珠玑以相耀衣外短内长以五色褐布为之能织畨锦毛罽足皆履革鞮其赋税俱进之达赖喇嘛








<史部,地理类,外纪之属,皇清职贡图,卷二>
　　布噜克巴部落在藏地之西南本西梵国所属西藏郡王颇罗鼐始招服之今每嵗遣人赴藏恭请
　　圣安其男子披髪裹以白布如巾帻然着长领褐衣肩披白单手持素珠妇女盘髪后垂加以素冠着红衣外系花褐长裙肩披青单项垂珠石缨络围绕至背其俗知崇佛唪经然皆红教也









<史部,地理类,外纪之属,皇清职贡图,卷二>
　　穆安巴部落本亦西梵国所属因与布噜克巴番人接壤常赴藏地其男子披髪顶覆红牛毛四垂褐衣革鞮肩披黄单女披髪约以金篐缀珠钿褐衣跣足亦有着革鞮者












<史部,地理类,外纪之属,皇清职贡图,卷二>
　　巴哷喀木部落在藏地之东所属有里塘巴塘查穆铎等处其男子戴白氊鋭顶帽上插鸟羽三枝着红褐长领衣皂袜朱履胸佩防心小镜时负番锦等物赴蔵贸易妇女盘髻戴红緑布冠额缀珠钿领围绣巾肩披红单衣用各色褐布外系縁边褐裙束以锦带跣足不履亦有着革鞮者多皈依红教









<史部,地理类,外纪之属,皇清职贡图,卷二>
　　密尼雅克番人在打箭炉口外居蔵地之东亦多皈依红教男戴圆顶氊盔着窄袖绵甲背负铁板胫裹行縢赤足不履出入必佩利刃弯弓挟矢以射猎为事妇女披髪后垂防以青帛缀珠为饰耳戴大环系青丝三绺着三截縁边褐衣五色花袖而肩背间交萦青红帛布亦杂缀以珠石盖川省苖蛮种类也









<史部,地理类,外纪之属,皇清职贡图,卷二>
　　鲁康布札部落在藏地之西南数千里荒野蠢顽不知佛教男妇冬衣兽皮夏衣树叶时捕诸毒虫以充食其人亦无赴藏者













<史部,地理类,外纪之属,皇清职贡图,卷二>
　　伊犂即古屈里地也旧为厄鲁特部落所属有二十一处乾隆二十年
　　我师平定遂隶版图其人専事逰牧冬就燠夏就凉居无定处山多积雪得雨消融足资灌溉或招囘人耕种有黍麦谷数种产与葡萄而桃李梨杏亦皆有之其头目谓之台吉戴红缨髙顶平边氊帽左耳饰以珠环锦衣锦带腰插小刀佩椀巾穿红牛革鞮其妇辫髪双垂约以红帛缀珠两耳珠环衣以锦绣其冠履俱与台吉同






<史部,地理类,外纪之属,皇清职贡图,卷二>
　　伊犂等处台吉之下各置宰桑以辖民人部落职有大小以所辖之逺近为差男戴红缨髙顶卷边皮帽左耳亦饰珠环衣长领衣或以锦绣或以纻丝氆氇腰插小刀佩椀巾穿红牛革鞮其妇人服饰亦俱与台吉之妇相似盖亦无甚区别也










<史部,地理类,外纪之属,皇清职贡图,卷二>
　　伊犂民人以逰牧为事耕凿咸仰食于囘人男带黄顶白羊皮帽左耳饰以铜环着无面羊皮衣腰系布带穿黄黑革鞮妇辫髪双垂两耳俱贯铜环其冠服革鞮亦与男子同












<史部,地理类,外纪之属,皇清职贡图,卷二>
　　伊犂贸易囘人族姓不一住伊犂之塔勒竒察罕乌苏等处与诸厄鲁特贸易又有阿克素库车叶尔竒木喀什噶尔呼腾等五种囘人各居城堡以耕牧为生乾隆二十年平定伊犂其囘人阿迪斯伯克乌素卜等输诚向化赴
　　热河朝觐
　　赐赉遣归男戴红顶貂帽着金丝织锦衣束锦带穿嵌花革鞮囘妇辫髪双垂约以红帛缀珠为饰其冠服则与男子相同能织番锦俗称囘子锦毎锦一端可易马十余匹或羊数十只






<史部,地理类,外纪之属,皇清职贡图,卷二>
<史部,地理类,外纪之属,皇清职贡图,卷二>
　　哈萨克在准噶尔西北即汉大宛也有东西二部自古未通中国乾隆二十二年东哈萨克之阿布赖阿布尔班必特西哈萨克之阿必里斯等先后率众归诚各遣其子侄赴京瞻仰并进献马匹遂隶版图其俗以逰牧为生亦知耕种头目等戴红白方髙顶皮边帽衣长袖锦衣丝縧革鞮妇人辫髪双垂耳贯珠环锦镶长袖衣冠履与男子同其民人男妇则多氊帽褐衣而已







<史部,地理类,外纪之属,皇清职贡图,卷二>
<史部,地理类,外纪之属,皇清职贡图,卷二>
　　布噜特在准噶尔西南亦囘种也有左右二部乾隆二十三年左布噜特之吗母特库里右布噜特之哈拉博托等率其部落先后归诚各遣使进京瞻仰遂隶版图其俗以耕牧为生男戴长顶髙沿帽约以白縧四道衣长领锦衣腰系红带足履红革鞮妇人辫髪双垂耳贯珠环衣镶边长袖锦衣冠履亦同男子









<史部,地理类,外纪之属,皇清职贡图,卷二>
<史部,地理类,外纪之属,皇清职贡图,卷二>
　　乌什库车阿克苏等城囘人西域囘部也又有互阗五城即古于阗国其囘目谓之和卓木各城有伯克以辖之乾隆二十三年乌什城霍集斯伯克遣子莫杂帕尔来京瞻仰头裹锦巾顶插金条如花叶状行则玱然有声锦衣锦带履花革鞮盖囘俗贵者之服饰也妇人辫髪双垂耳贯珠环锦镶衣花革鞮至囘民男妇则小白帽褐衣大约与吐鲁番相似地有城郭村落室庐土产五谷菓男勤耕作女知织纴牲畜驼马牛羊皆有之






<史部,地理类,外纪之属,皇清职贡图,卷二>
<史部,地理类,外纪之属,皇清职贡图,卷二>
