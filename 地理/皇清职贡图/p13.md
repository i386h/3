<!-- { "loadSidebar": true } -->
<史部,地理类,外纪之属,皇清职贡图,卷八>
　　蔡家苗本春秋蔡人之裔蔡为楚子蚕食俘其民而放之南徼遂流为夷向无土司管辖明时隶贵筑修文清平清镇威寜大定平逺等州县民苗杂居一体计田输赋男子以氊为衣妇人髻髙尺许用长簪挽之短衣长裙翁妇不通言颇异苗俗










<史部,地理类,外纪之属,皇清职贡图,卷八>
　　宋家苗本春秋宋人之裔其先亦为楚子所俘流为南夷向无土司管辖明时隶贵阳府民苗杂居一体计田输赋男子帽而长襟妇人笄而短襟女嫁时夫家遣人往迎母家率众棰楚之谓之夺袍颇通汉语勤耕织知礼法有读书入泮者










<史部,地理类,外纪之属,皇清职贡图,卷八>
　　清平县属凯里地方之九股苗本南夷种后汉诸葛亮南征悉除之仅存九人其后蔓延遂名九股先属播州之安寜安抚司
　　本朝康熙四十一年改土归流隶清平县男女习俗服食与黑苗同而性尤剽悍以铠甲为常服自膝以下用铁片纒裹左执木牌右持标杆口衔利刃捷走如飞又善造强弩能贯重铠雍正十年出肆刼掠经官兵抚遂捜缴兵甲建城安汛同于内地







<史部,地理类,外纪之属,皇清职贡图,卷八>
　　龙家苗宋时为乌撒部在广顺者明初设安抚司以辖之后于其地置广顺州在大定平逺者元明俱授其酋为宣慰使
　　本朝康熙三年改土归流置大定平逺二府州民苗一体计田输赋男束髪不冠女螺髻上指若狗耳状故亦有狗耳之名衣缀五色药珠贫则以薏苡代之春日立竿于野男女绕竿择配谓之跳鬼竿女得所恱则奔之其亲党以牛马赎囘始通媒妁善入水捕鱼如獭然







<史部,地理类,外纪之属,皇清职贡图,卷八>
　　马镫龙家苗在普定永宁等处元明时属西堡等六长官司管辖置普定卫永宁州领之
　　本朝改卫为县革西堡宁谷二土司余仍分领如故其人多张刘赵姓衣尚白男子束髪妇人以缁布制冠若马镫然故以为名性淳朴勤耕作急公输税与良民埒










<史部,地理类,外纪之属,皇清职贡图,卷八>
　　平伐苖在贵定县明初置新添卫领平伐等六长官司后又设贵定县
　　本朝康熙雍正年间裁卫并县革去丹平把平二土司仍留平伐等四土司男子披草衣女系长裙婚姻及享賔皆屠狗性喜鬬出入必持鎗棒近皆驯服力田输税与齐民一体










<史部,地理类,外纪之属,皇清职贡图,卷八>
　　补笼苗五代时楚王马殷率邕管栁州兵讨雨江溪口至黔留戍其后遂流为夷散处于贵阳安顺南笼平越都匀等处宋时为普里于矢等部元明以后各置土司分辖先后设贵阳等府治
　　本朝雍正年间改土归流以南笼防为南笼府井仍领各土司苗人衣尚青以帕束首女青布防髻长裙细折多至二十余幅嵗首男女相聚撃铜鼓吹芦笙唱歌为乐畜虫名金蚕以毒药染箭镞出入恒持强弩利刄睚眦必报近皆宁戢与齐民一体输赋其子弟有读书识字者






<史部,地理类,外纪之属,皇清职贡图,卷八>
　　狆家苗亦五代戍兵之后贵阳安顺南笼平越都匀等五郡皆有之其部落沿革均与补笼苗同盖别以氏族称之者服饰亦俱相似每嵗孟春编五色布为小毬男女跳舞视所欢掷之奔者不禁聘用牛视妍丑为多寡有至三五十头者祭尚枯鱼嵗时击铜鼓或掘地得之即以为诸葛所遗富者重价以购其输赋亦与齐民一体








<史部,地理类,外纪之属,皇清职贡图,卷八>
　　谷蔺苗在定番州明时始设州治以程番等十七长官司属之
　　本朝康熙雍正年间先后革去太华等三长官司改土归流仍领程番等十四长官司男女皆短衣男性剽悍善击刺出入必持鎗弩诸苗皆畏之近颇宁戢妇以青布防髻勤织纺其布最为细密有谷蔺布之名人多争购每嵗认纳苗赋三十余两








<史部,地理类,外纪之属,皇清职贡图,卷八>
　　罗汉苗在黎平府属其部落沿革俱与黑苗相同苗有不留髭须而谓之罗汉者故即以此为名盖同类而异称也衣尚黑男未室则插羽于首逺者为生苗短衣挟弓弩性悍喜鬬妇人散髪绾插木梳数日必以水沃之以金银作连环饰耳衣以双带结背长裩短裙或止系长裙垂绣带一幅曰衣尾能养蚕织锦嵗输苗赋一百余两








<史部,地理类,外纪之属,皇清职贡图,卷八>
　　紫姜苗都匀平越黄平清平丹江皆有之在都匀平越黄平清平者旧设丹平等长官司
　　本朝康熙雍正年间先后改土归流仍领邦水等土司在丹江者明以前系化外生苗雍正八年新辟苗疆置丹江通判驻之其人衣尚黑色男女俱椎髻纒以黑布男子肩披铁铠佩刀负鎗轻生好鬬得仇人辄生啖其肉以十一月为嵗首至期闭户持忌七日而后启惟平越黄平诸苗近颇向化能通汉语亦有读书应试者田赋亦与民一体输纳






<史部,地理类,外纪之属,皇清职贡图,卷八>
　　杨保苗系播州杨氏之裔在遵义者元时为播州安抚司明初授为宣慰司寻改遵义府治本隶四川
　　本朝雍正五年始改隶黔省在龙泉者元时属思州安抚司明永乐间分置龙泉坪长官司后改为县仍设土县丞等官
　　本朝康熙初改土归流其人衣尚青以青布防首妇绾髻向前衣短衣系细折长裙縁以锦绣与民杂处婚姻葬祭颇同汉人惟性怯而狡官追摄多不肯即出田赋亦与民一体输纳






<史部,地理类,外纪之属,皇清职贡图,卷八>
　　犷苗都匀黎平黄平龙泉龙里石阡施秉余庆等处皆有之元明时与补笼罗汉紫姜杨保等苗同一土司管辖其部落沿革亦同盖亦诸苗中之同类而异名者其苗种最繁衣尚青妇椎髻以蓝布纒之系丝锦细折裙其俗荆壁不涂桑户不扃出入以泥封之男子讣口而耕女子度身而织暇则以渔猎为事婚葬与汉人同在黎平者认纳田赋余亦与民一体计田输税








<史部,地理类,外纪之属,皇清职贡图,卷八>
　　克孟牯羊苗盖亦苗之一种在广顺州深山中明时与龙家等苗同属金筑安抚司后改建州治遂隶版图苗人悬崖凿窍而居构竹梯上下髙者百仭男青衣椎髻女盘髻短裙耕不挽犁以钱鏄发土耰而不耘婚以躧笙而偶生子至免乳始纳聘财应输田粮与民一体完纳










<史部,地理类,外纪之属,皇清职贡图,卷八>
　　猓猡在威宁州之水西蜀汉时有济火者从诸葛亮破孟获有功封罗甸国王其后为安氏元明内附授宣慰使
　　本朝康熙初改土归流置咸宁州治领偏桥正副二长官司仍以安氏世袭其正妻曰耐徳嗣子如幼不能主事耐徳即为女官男青布纒头短衣大袖女辫髪亦纒以青布银花贴额耳垂大环拽长裙三十余幅性悍喜鬬俗尚鬼又名罗鬼有黑白二种别有文字曰鬼字夷民一体输税土产马






<史部,地理类,外纪之属,皇清职贡图,卷八>
　　黑猓猡在威寜州水西等处即系猓猡同类宋时为乌撒部元明属水西宣慰使其人深目黝鼻长躯黑面薙髭而留髯以青布纒头衣尚黑短衫大袖女系细折长裙其性愚而重信喜畜马好驰骋习鎗弩以射猎为事归流以来夷民一体计田输赋










<史部,地理类,外纪之属,皇清职贡图,卷八>
　　白猓猡与黑猓猡同类又名白蛮惟黑为大姓白为下姓不与通婚大定安顺永寜普定等处皆有之在大定者宋时与黑猓猡并为乌撒部其沿革亦同在安顺者宋时为普里部明初始置安顺府治在永寜普定者明时各设长官司
　　本朝康熙初改土归流仍以土司辖之男女衣尚白纒头亦俱以白布饮食无盘盂置物三足釡中男女聚而啖之居普定者为阿和以贩茶为业应输粮赋悉按期完纳







<史部,地理类,外纪之属,皇清职贡图,卷八>
　　犵狫系西南夷黔中所在多有之向无土司明始归流分隶各州县其种类亦不一男女以幅布围腰旁无襞积谓之桶裙花布曰花犵狫红布曰红犵狫各为一族不通婚姻屋宇去地数尺架以巨木上覆杉叶如羊栅谓之羊楼与民杂处一体计田输赋










<史部,地理类,外纪之属,皇清职贡图,卷八>
　　水犵狫亦系西南夷在余庆施秉镇逺等处元及明初分设各土司管辖后改土归流増置郡县仍领土司其人善捕鱼虽隆冬亦能入渊故以为名性淳谨勤耕作风俗与民间相似男子衣服亦与民无异惟妇人喜服细折锦边裙犹沿苗俗民夷杂处一体计田输赋










<史部,地理类,外纪之属,皇清职贡图,卷八>
　　剪髪犵狫亦苗人中之一种在贵定县明时与平伐诸苗同领于土司
　　本朝雍正五年亦同时改土归流男女挽髻于顶蓄髪寸许四垂长则剪之故名剪髪犵狫习俗鄙俭勤于耕织输赋同齐民











<史部,地理类,外纪之属,皇清职贡图,卷八>
　　打牙犵狫在平越黔西等处元明时并属于土司
　　本朝康熙初改土归流男蓝布纒头披牛毛氅衣女织青羊皮为长桶裙缘以层锦将嫁必先折其二齿恐妨夫家所谓凿齿之民也又剪前髪而披后髪取齐睂之意习俗鄙俭力田输税颇知畏法









<史部,地理类,外纪之属,皇清职贡图,卷八>
　　披袍犵狫亦苗夷之一类宋时并为乌撒蛮部元明亦俱领于土司
　　本朝康熙初置平逺州流官遂隶版图俗衣短衣外披无袖袍前短后长故谓之披袍犵狫女衣领间缀海巴累累以为饰裙以五色羊皮织成性淳谨勤耕作时操炉具铸犁锄以为生










<史部,地理类,外纪之属,皇清职贡图,卷八>
　　锅圏犵狫亦在平逺州与披袍犵狫同类而异名俗嗜酒惰于耕作男以葛织斜文为衣妇以青布束髪如锅圏状短衣长裙病则延鬼师用虎头一具萦以色丝置箕内祷之












<史部,地理类,外纪之属,皇清职贡图,卷八>
　　犵兜亦犵狫之一类镇逺施秉黄平等处皆有之与犷诸苗杂处其部落沿革亦同好居髙坡不为藩篱性嗜酒时佩刀弩入山以捕猎为事计田输税同于齐民












<史部,地理类,外纪之属,皇清职贡图,卷八>
　　木狫与剪髪犵狫同领于平伐等土司其部落沿革并同于平伐诸苗盖以族类而异其称者男以青布纒首女偏髻短衣裙仅覆膝娶妇异寝生子后乃同室孟冬缚草龙插五色纸旗以祀鬼其在都匀清平者风俗服食俱类汉人有读书为诸生者










<史部,地理类,外纪之属,皇清职贡图,卷八>
　　荔波县夷人有狑狪猺獞六种杂居并为一体元时同属南丹安抚司明初改土归流置荔波县隶广西省
　　本朝雍正十年改隶黔省其衣服言语嗜好相同嵗时祀槃瓠杂鱼肉酒饭男女连袂而舞相恱者负之而去遂婚媾焉










<史部,地理类,外纪之属,皇清职贡图,卷八>
