<!-- { "loadSidebar": true } -->
　　古猔乃西番别种先为吐蕃部落与滇西北接壤流入鹤庆丽江景东三府土流兼辖与民杂居男子戴红缨黄皮帽耳缀银环衣花褐佩刀系囊着皮靴妇人辫髪以瑚银豆为饰着五色布衣裙披花褐于背足履革靴种青稞牧牛马为生颇知礼法输赋惟谨










<史部,地理类,外纪之属,皇清职贡图,卷七>
　　西番本滇西北徼外夷又名巴苴流入永北丽江二府居深山聚族而处男子辫髪戴黑皮帽麻布短衣外披氊单以藤纒左肘跣足佩刀伐竹为业不通汉语妇女辫髪缀以玛瑙砗磲亦衣麻披氊系过膝桶裙跣足地种荍稗纳粮











<史部,地理类,外纪之属,皇清职贡图,卷七>
　　峩昌以喇为姓大理永昌二府有此种无部落杂处山谷间性畏暑湿男子束髪裹头衣青蓝短衣披布单妇女裹头长衣无襦胫系花褶而跣足刀耕火种畜牧纺织为生食用俭陋得禽虫则生噉之婚聘用牛马祭以犬占用竹三十枝如蓍茎然地产麻葛输税










<史部,地理类,外纪之属,皇清职贡图,卷七>
　　海猓猡惟曲靖府有之一名坝猡猡居平川种水田土人以田亩广延者为海或呼为坝故得名或云即白猡猡也与齐民杂处其服食语言俱相似惟与同类语则有别勤于耕作急公输税间有读书者











<史部,地理类,外纪之属,皇清职贡图,卷七>
　　阿者猡猡东僰乌蛮之苗裔唐南诏防氏为师宗弥勒维摩三部元初归附设广西路明改为府
　　本朝因之辖于流官性愚而勤男女皆短衣袴耳缀大环男跣足妇着履婚礼以牛为聘婿亲负女而归嵗种杂粮计田输税










<史部,地理类,外纪之属,皇清职贡图,卷七>
　　鲁屋猡猡居处饮食类黑猡猡而别为一种元初归附今惟曲靖府有之与齐民杂居男子束髪裹头着青蓝布短衣袴踏木履妇女戴青抹额耳缀大环短衣长裙跣足俗勤耕种亦能射猎土宜黍稗荍有甘苦二种











<史部,地理类,外纪之属,皇清职贡图,卷七>
　　麦岔蛮惟武定府属有之武定在汉为越嶲郡僰诸蛮所居麦岔亦其别种人宋时段氏使乌蛮阿歴治其地名罗婺部今与罗婺别为二其居处杂于齐民男挽髪短衣跣足时负米粮入市勤于治生输赋惟谨妇人装束与男略同娶妇以牝牛为聘吹笙饮酒地产火草可织为布









<史部,地理类,外纪之属,皇清职贡图,卷七>
　　嫚且蛮居姚安府姚安古百濮地汉为弄楝蜻蛉二县梁末没于羣蛮至元始内附蛮人居处与民相杂男妇皆纒头衣麻布衣袴披羊皮跣足喜歌嗜饮男吹竹笙女弹篾琴谐婉可听时携酒入山竟日防返近亦颇知治生耕山种荍纳税惟谨










<史部,地理类,外纪之属,皇清职贡图,卷七>
　　利米蛮状貌黝黑颇类蒲蛮宋以前不通中国元泰定间始内附聚处顺宁山箐中男子戴竹丝帽着麻布短衣腰系绣囊善踏弩每射生得之即啖性愚朴不嫺拜跪礼妇女青布裹头短衣跣足时出樵采负薪而归刀耕火种土宜荍稗










<史部,地理类,外纪之属,皇清职贡图,卷七>
　　普岔隶开化府东安里极边与安南接壤盖交州之苗裔也汉为句町国唐属南诏明设教化王弄安南三部长官司
　　本朝康熙六年置开化府十九年平滇以土人周应龙世袭土经歴俾领其众男女皆着青白长领短衣披幅布缘边如火焰以耕渔为业土宜谷麦其有田者皆按亩输税









<史部,地理类,外纪之属,皇清职贡图,卷七>
　　缥人即骠人在永昌府西南徼外古朱波之裔其先为金齿骠国南诏常制之元初内附置宣抚使洪武中置府又置金齿卫保山县今县境有蒲缥寨因蒲人缥人流入得名其地青甓为圜城四隅作浮图民居中铅锡为瓦荔枝为材男子束髪衣青蓝布短衣袴披氊片妇人当顶作髙髻裹以白布衣短衫系长裙其裙以莎罗布为之縁锦缀珠为饰俗奉佛勤耕织每织一梭辄诵佛号时负竹筐入市贸易重约信有賖贷未尝逋负





　　皇清职贡图卷七
<史部,地理类,外纪之属,皇清职贡图>
　　钦定四库全书
　　皇清职贡图卷八
　　贵阳大定等处花苗【以下贵州省】
　　贵阳大定等处花苗妇
　　铜仁府属红苗
　　铜仁府属红苗妇
　　黎平古州等处黑苗
　　黎平古州等处黑苗妇
　　贵定龙里等处白苗
　　贵定龙里等处白苗妇
　　修文镇宁等处青苗
　　修文镇宁等处青苗妇
　　贵筑龙里等处东苗
　　贵筑龙里等处东苗妇
　　平越清平等处西苗
　　平越清平等处西苗妇
　　永丰州等处侬苗
　　永丰州等处侬苗妇
　　平越黄平等处夭苗
　　平越黄平等处夭苗妇
　　贵筑修文等处蔡家苗
　　贵筑修文等处蔡家苗妇
　　贵阳府属宋家苗
　　贵阳府属宋家苗妇
　　清平县九股苗
　　清平县九股苗妇
　　广顺大定等处龙家苗
　　广顺大定等处龙家苗妇
　　普定永宁等处马镫龙家苗
　　普定永宁等处马镫龙家苗妇
　　贵定县平伐苗
　　贵定县平伐苗妇
　　贵阳安顺等处补笼苗
　　贵阳安顺等处补笼苗妇
　　贵阳安顺等处狆家苗
　　贵阳安顺等处狆家苗妇
　　定番州谷蔺苗
　　定番州谷蔺苗妇
　　黎平府罗汉苗
　　黎平府罗汉苗妇
　　都匀平越等处紫姜苗
　　都匀平越等处紫姜苗妇
　　遵义龙泉等处杨保苗
　　遵义龙泉等处杨保苗妇
　　都匀黎平等处犷苗
　　都匀黎平等处犷苗妇
　　广顺州克孟牯羊苗
　　广顺州克孟牯羊苗妇
　　大定府威宁州猓猡
　　大定府威宁州猓猡妇
　　大定府威宁州黑猓猡
　　大定府威宁州黑猓猡妇
　　大定安顺等处白猓猡
　　大定安顺等处白猓猡妇
　　贵州等处犵狫
　　贵州等处犵狫妇
　　余庆施秉等处水犵狫
　　余庆施秉等处水犵狫妇
　　贵定县剪髪犵狫
　　贵定县剪髪犵狫妇
　　平越黔西等处打牙犵狫
　　平越黔西等处打牙犵狫妇
　　平逺州披袍犵狫
　　平逺州披袍犵狫妇
　　平逺州锅圏犵狫
　　平逺州锅圏犵狫妇
　　镇逺施秉等处犵兜
　　镇逺施秉等处犵兜妇
　　贵定黔西等处木狫
　　贵定黔西等处木狫妇
　　荔波县狑狪猺獞
　　荔波县狑狪猺獞妇
　　定番州八番
　　定番州八番妇
　　大定府属六额子
　　大定府属六额子妇
　　普安州属僰人
　　普安州属僰人妇
　　下游各属峒人
　　下游各属峒人妇
　　贵定县猺人
　　贵定县猺人妇
　　广顺贵筑等处土人
　　广顺贵筑等处土人妇
　　贵定都匀等处蛮人
　　贵定都匀等处蛮人妇










<史部,地理类,外纪之属,皇清职贡图,卷八>
　　花苗本西南夷亦苗之一种向无土司自明时隶之贵阳大定遵义等府民苗杂居与编户一体输粮有大头小花之称衣以蜡绘花于布而染之既染去蜡则花纹似锦衣无襟袵挈领自首以贯于身男以青布裹头女以马尾杂髪编髻大如斗拢以木梳俗以六月为嵗首每嵗孟春择平地为月塲男吹芦笙女揺铃盘旋歌舞谓之跳月相恱则共处生子乃归夫家其性戅而畏法







<史部,地理类,外纪之属,皇清职贡图,卷八>
　　铜仁府属红苗元及明初分置长官司以领之万厯间铜仁大万二土司改土归流设铜仁县治
　　本朝雍正八年平松桃红苗复移驻同知以资弹压仍领省溪等八土司嵗征苗粮八十余石其在坡东坡西者地连黔楚蜀三省山深箐密俱系生苗向颇刼掠为患自抚后亦俱敛戢矣苗有石麻田龙等姓衣用自织斑丝男椎髻约以红帛女戴紫笠短衣绛裙縁以锦垂带如佩其俗五月寅日夫妇各宿键户禁语以避虎伥性悍好鬬妇劝乃解





<史部,地理类,外纪之属,皇清职贡图,卷八>
　　黎平等处黑苗宋时设古州八万军民总管府以镇抚之明洪武初诸洞来朝分置十四长官司后于其地设黎平府治而古州八寨丹江一带向居化外
　　本朝雍正七八年间开辟苗疆仍留古州等土司化诲管辖认纳苗赋至十三年豁免其人衣短尚黑女绾长簪垂大环衣裙縁以色锦皆跣足陟巉岩捷如猿猱颇勤耕织寒无重衣夜无卧具食惟糯稻炊熟以手食藏肉瓮中以腐臭为佳女嫁三日仍还母家向壻索头钱不与则另嫁以腊月辰日为嵗首每周一纪以牡牛祭神谓之吃牯脏




<史部,地理类,外纪之属,皇清职贡图,卷八>
　　白苗亦西南夷之一种其族类不可考歴代并无土司管辖明时始列版图贵定龙里黔西等县皆有之民苗杂居一体输赋男科头赤足妇盘髻长簪衣尚白短仅及膝嵗以牯牛祀祖惟主祭者衣青先期择牡者与各寨牛合鬬胜即为吉跳月之习与花苗同性戅厉转徙不恒










<史部,地理类,外纪之属,皇清职贡图,卷八>
　　青苗亦西南夷之一种向无土司管辖修文镇寜黔西等县皆有之明代始列版籍与民人杂居一体计田输税其人衣尚青出入必佩刀携弩妇人以青布防首缀以珠石短衣短裙性虽悍而知畏法不敢为盗在平逺者名箐苗不善治田惟种荍麦稊稗衣蔴衣皆自织男未婚者剪脑后髪娶乃蓄之









<史部,地理类,外纪之属,皇清职贡图,卷八>
　　贵筑龙里等处东苗元时设贵筑等长官司辖之明初改土归流置贵筑清平等县
　　本朝康熙年间复设龙里县仍领羊肠大小谷龙三土司其人有族无姓以花巾束髪衣衫短不及膝妇人多服花布帔肩系细褶短裙中秋日以牡牛祀祖集亲属延巫师循序而呼鬼之名竟昼夜乃已春猎获禽必以祭跳月与花苗同畏见官长事有不平听乡老决之急公服役比于良民







<史部,地理类,外纪之属,皇清职贡图,卷八>
　　西苗之名所以别乎东苗也在平越清平等处唐时为金筑安抚司所属明洪武时改为扬义长官司有谢马何罗雷卢等姓衣尚青性质实畏法少争讼俗以十月收获后每寨出牡牛三五只延善歌祝者着氊衣大帽履革靴前导男妇悉青衣防带吹笙蹈舞随之歴三昼夜乃杀牛以祀名曰祭白号除夕置酒呼老幼姓名谓之叫魂








<史部,地理类,外纪之属,皇清职贡图,卷八>
　　侬苗本广西泗城土府所属
　　本朝雍正五年改土归流以其地设永丰州分隶黔省盖即广西西隆州土人之类也其男子俱薙髪衣服与汉人同妇人短衣长裙首防青花巾勤于耕织嵗输苗赋颇遵礼法











<史部,地理类,外纪之属,皇清职贡图,卷八>
　　夭苗多姬姓相传为周后向无土司管辖明时隶平越黄平等府州民苗杂居一体计田输赋衣尚青左衽女工纺织善染以十一月为嵗首其性柔顺勤俭安贫近亦读书应试其居陈防烂土夭坝者缉木叶为衣系以短裙婚姻以野合而成尚沿陋习










