<!-- { "loadSidebar": true } -->
　　拔达克山在喀什噶尔之西二千余里盖西域囘部之稍大者乾隆二十四年秋大兵追擒逆囘两和卓木至其地其酋素尔坦沙协力堵截执杀两和卓木献馘军门输诚内属遣使赴京瞻仰贡献狗马枪械等物其附近之坡罗尔等城囘人亦俱闻风向化男女服食大约与喀什噶尔等城囘俗相同其言语谓之帕尔西话









<史部,地理类,外纪之属,皇清职贡图,卷二>
<史部,地理类,外纪之属,皇清职贡图,卷二>
　　安集延城在喀什噶尔西北千余里其地与布噜特接壤各部囘人多有往彼贸易者乾隆二十四年秋大兵平定喀什噶尔其目厄尔得尼伯克遂纳欵归诚其人以贸易耕种为业言语服食大概亦与喀什噶尔等城囘俗相同











<史部,地理类,外纪之属,皇清职贡图,卷二>
　　哈密囘民即唐时囘纥苗裔明置哈密卫嗣服属于准噶尔
　　本朝定鼎囘长奉贡袭封至康熙年间西路用兵为设驻防武臣屹为重镇其人男戴红顶黑檐帽衣长领齐袖衣妇人披髪四垂戴皮小帽衣用各色褐布饮食风俗俱同内地囘民嵗贡哈密等物其州五堡囘民则系雍正年间投诚安插者服饰与哈密同








<史部,地理类,外纪之属,皇清职贡图,卷二>
　　鲁克察克皮禅二族囘民俱吐鲁番部落亦唐时囘纥苗裔也
　　本朝雍正四年投诚内附安插于肃州之金塔寺威鲁堡给田耕种以资生计男子戴緑顶皮帽衣褐布长领衣妇人髪垂两绺戴红帽斜插沙鸡翎衣用红緑等色布足靴以布带纵横系之其饮食风俗亦同内地囘民








　　皇清职贡图卷二
<史部,地理类,外纪之属,皇清职贡图>
　　钦定四库全书
　　皇清职贡图卷三
　　鄂伦绰【以下关东】
　　鄂伦绰妇
　　奇楞
　　奇楞妇
　　库野
　　库野妇
　　费雅喀
　　费雅喀妇
　　恰喀拉
　　恰喀拉妇
　　七姓
　　七姓妇
　　赫哲
　　赫哲妇
　　罗源县畬民【以下福建省】
　　罗源县畬民妇
　　古田县畬民
　　古田县畬民妇
　　台湾县大杰岭等社熟番
　　台湾县大杰岭等社熟番妇
　　凤山县放防等社熟番
　　凤山县放防等社熟番妇
　　诸罗县诸罗等社熟番
　　诸罗县诸罗等社熟番妇
　　诸罗县箫垅等社熟番
　　诸罗县箫垅等社熟番妇
　　彰化县大肚等社熟番
　　彰化县大肚等社熟番妇
　　彰化县西螺等社熟番
　　彰化县西螺等社熟番妇
　　淡水防徳化等社熟番
　　淡水防徳化等社熟番妇
　　淡水防竹堑等社熟畨
　　淡水防竹堑等社熟畨妇
　　凤山县山猪毛等社归化生番
　　凤山县山猪毛等社归化生番妇
　　诸罗县内山阿里等社归化生番
　　诸罗县内山阿里等社归化生番妇
　　彰化县水沙连等社归化生番
　　彰化县水沙连等社归化生番妇
　　彰化县内山生番
　　彰化县内山生番妇
　　淡水右武乃等社生畨
　　淡水右武乃等社生畨妇
　　永绥干州等处红苗【以下湖南省】
　　永绥干州等处红苗妇
　　靖州通道等处青苗
　　靖州通道等处青苗妇
　　安化寜乡等处猺人
　　安化寜乡等处猺妇
　　寜逺等处箭杆猺人
　　寜逺等处箭杆猺妇
　　道州永明等处顶板猺人
　　道州永明等处顶板猺妇
　　永顺保靖等处土人
　　永顺保靖等处土妇






<史部,地理类,外纪之属,皇清职贡图,卷三>
　　寜古塔之东北海岛一带唐书所云少海之北三面阻海人依屿散居有鱼盐之利者入有数种鄂伦绰其一也在近海之多罗河强黔山防牧男女皆披髪跣足以养角鹿捕鱼为生所居以鱼皮为帐性懦弱嵗进貂皮











<史部,地理类,外纪之属,皇清职贡图,卷三>
　　奇楞在寜古塔东北二千余里亨滚河等处性强悍以捕鱼打牲为业男女衣服皆鹿皮鱼皮为之无书契其土语谓之奇楞话嵗进貂皮













<史部,地理类,外纪之属,皇清职贡图,卷三>
　　库野居东海岛之雅丹达里堪等处男则薙顶心以前之髪而蓄其后长至肩即截去草笠布衣缀红布卍字于肩臂间亦有衣鱼皮者性好鬬出必懐利刄妇女幼时即以针刺唇用烟煤涂之土语谓之库野话嵗进貂皮











<史部,地理类,外纪之属,皇清职贡图,卷三>
　　费雅喀在松花江极东沿海岛散处以渔猎为生男女俱衣犬皮夏日则用鱼皮为之性悍好鬬出入常持兵刄嵗进貂皮













<史部,地理类,外纪之属,皇清职贡图,卷三>
　　恰喀拉散处于浑春沿东海及富沁岳色等河男女俱于鼻旁穿环缀寸许银铜人为饰男以鹿皮为冠布衣跣足妇女则披髪不笄而襟衽间多刺绣纹其屋庐舟船俱用桦皮俗不知网罟以义鱼射猎为生性防惰无蓄积土语谓之恰喀拉话嵗进貂皮










<史部,地理类,外纪之属,皇清职贡图,卷三>
　　七姓在三姓之西二百余里之乌扎拉洪科等处性多淳朴地产荍麦虽知耕种而专以渔猎为生遇冬月氷坚则足踏木板溜氷而射其妇女亦善伏弩捕貂衣帽多以貂为之土语谓之乌迪勒话嵗进貂皮











<史部,地理类,外纪之属,皇清职贡图,卷三>
　　赫哲所居与七姓地方之乌扎拉洪科相接性强悍信鬼怪男以桦皮为帽冬则貂帽狐裘妇女帽如兜鍪衣服多用鱼皮而縁以色布边缀铜铃亦与铠甲相似以捕鱼射猎为生夏航大舟冬月氷坚则乗氷牀用犬挽之其土语谓之赫哲话嵗进貂皮










<史部,地理类,外纪之属,皇清职贡图,卷三>
　　福州府属罗源等县畬民即粤之猺人福建通志云汀猺人与防漳潮浔接壤以槃蓝雷为姓又连江志畬民五溪槃瓠之后也桂海虞衡志谓之猺今居罗源者祗蓝雷二姓相为婚姻或云海南民蓝奇雷声随王审知入闽因居罗源村中然不可考其习俗诚朴与土著无异无酋长统辖多在荒僻山巅结茅为屋男女相助力作采薪捕鱼以供食用男椎髻短衣荷笠携锄妇挽髻防以花布间有戴小冠者贯緑石如数珠垂两鬓间围裙着履其服多以青蓝布






<史部,地理类,外纪之属,皇清职贡图,卷三>
　　古田畬民即罗源一种散处县之上洋等村以耕渔为业竹笠草履勤于负担妇以蓝布裹髪或戴冠状如狗头短衣布带裙不蔽膝常荷锄跣足而行以助力作












<史部,地理类,外纪之属,皇清职贡图,卷三>
　　台湾自古不通中国
　　本朝始入版图番民有生熟二种聚居各社如内地之村落不设土司众推一人约束其大杰岭等社熟番编竹木为墙屋盖以茅茨土基甚髙入室必以梯男剪髪束以红帛衣用布二幅聨如半臂垂尺许于肩肘腰围花布寒衣曰缦披其长覆足妇衣亦然俱以铜铁环束两腕或叠至数十各县社番多有之嚼米为酒恒携黄棃以佐食男女相恱即野合府志称各社终身依妇以处赘壻即为子孙嵗输丁赋七十余两其新港卓猴二社旧属诸罗今改隶台湾县治





<史部,地理类,外纪之属,皇清职贡图,卷三>
　　放防等社熟番相传为红毛种类康熙三十五年归化其人善耕种地产香米男以鹿皮蔽体或披氊敞衣女着衣裙喜悬螺贝于项间腕束铜环而跣足捕鹿必听鸟音以占得失婚娶名曰牵手女及笄搆屋独居番童以口琴挑之喜则相就遇吉庆辄艳服簪野花连臂踏歌名曰番戏疾病不事医药用冷水浴之茄藤力力等社皆然嵗输丁赋三百四十九两零








<史部,地理类,外纪之属,皇清职贡图,卷三>
　　诸罗山社相传亦红毛种类风俗物产与凤山放防等社相似男番首插雉尾以树皮绩为长衫夏常裸体女盘髪缀小珠覆以布帕项围白螺瑚为饰又男番喜穿耳纳竹圈于中渐易大者久之将垂及肩乃实以圆木或嵌螺钱各县社番多有之诸罗社在县西其打猫社他里雾社柴里社俱在县北









<史部,地理类,外纪之属,皇清职贡图,卷三>
　　诸罗县南曰箫垅社曰加溜湾社曰麻豆社曰哆咯嘓社服饰大略与诸罗等社同男以竹片束腰曰篐肚欲其渐细能截竹为箫长二三尺以鼻吹之嵗时妇女多以糍饵相餽饷又按府志哆啰嘓社男女成婚后俱折去上齿各二彼此谨藏盖亦终身不改之意云凡诸罗县各社嵗输丁赋一百八十余两









<史部,地理类,外纪之属,皇清职贡图,卷三>
　　彰化县属土番濵海倚山种类蕃杂共五十社其大肚等社番皆以渔猎为业善镖箭竹弓竹矢傅以铁镞亦勤耕作番妇则携饮食饷之暇日或至县贸易












<史部,地理类,外纪之属,皇清职贡图,卷三>
　　西螺等社熟番居处服饰与大肚等社相似其人趫捷束腹奔走接逓文移官给以饩番妇常挈子女赴县用谷帛相贸易凡彰化县各社嵗计输丁赋四百六十三两零












<史部,地理类,外纪之属,皇清职贡图,卷三>
　　淡水防以台防同知驻劄故名徳化蓬山吞霄中港四社在同知所驻竹堑城之北其地濵洋下湿结茅成屋或以板为之饭以黍米卤浸鱼虾供馔男妇皆短衣腰围幅布并力耕作亦事渔猎暇则吹竹笛弹竹琴以为乐











<史部,地理类,外纪之属,皇清职贡图,卷三>
　　竹堑城为台防同知驻劄之地竹堑社在城北五里其南坎社淡水内外社俱在城南甚逺风俗与徳化等社相似男剪髪齐额或戴竹节帽素衣绣縁如半臂下体围花布妇盘髻约以朱绳衣亦如男常携葫芦汲水蒸黍凡淡水各社熟番俱与通事贸易嵗输丁赋二百六十余两皮税一两余









<史部,地理类,外纪之属,皇清职贡图,卷三>
　　生番在山谷中深林密箐不知种类凤山等县皆有之山猪毛等社于康熙五十五年雍正二年先后归化共七十四社自立土目约束其居择险隘处叠石片为屋无异穴处男女披髪裸身或以鹿皮蔽体富者偶用番锦哔吱之属能绩树为布亦知耕种黍稷喜啖薯蓣见亲朋以鼻相就为敬防姻则歌唱相合而成时挟弓矢镖枪捕獐鹿以其肉向民人易盐布釡甑嵗输皮税二十余两







<史部,地理类,外纪之属,皇清职贡图,卷三>
　　内山阿里等社自康熙二十二年归化择其语音颇正者为通事番人皆依山穴土以居饮食衣服与山猪毛等社相似不谙耕作惟植薯蓣于石罅挟弓矢猎獐鹿以佐食足趾若鸡爪履险如平地嵗输丁赋三十余两











<史部,地理类,外纪之属,皇清职贡图,卷三>
