<!-- { "loadSidebar": true } -->
　　水沙连及巴老逺沙里兴等三十六社俱于康熙雍正年间先后归化其地有大湖湖中一山耸峙番人居其上石屋相连能勤稼穑多麦豆盖藏饶裕身披鹿皮绩树皮横联之间有着布衫者番妇挂圆石珠于项自织布为衣善织罽染五色狗毛杂树皮陆离如锦防娶以刀斧釡铛之属为聘虽通舟楫不至城市或赴竹脚寮社贸易嵗输谷十五石三斗皮税四两三钱








<史部,地理类,外纪之属,皇清职贡图,卷三>
　　内山生番居深山穷谷人迹罕到巢居穴处茹毛饮血裸体不知寒暑登峰越箐捷若猿猱善镖箭发无不中秋深水涸之候常至近界镖射鹿麞遇内地人辄加戕害番妇针刺两頥如网巾纹亦能绩树皮为罽











<史部,地理类,外纪之属,皇清职贡图,卷三>
　　淡水同知属内山右武乃等社生番倚山而居男女俱裸或聨鹿皮缉木叶为衣食生物性刚很以杀为事隆冬草枯水涸追射麞鹿攀援树木趫捷如飞其竹堑东南内山生番俗亦相等












<史部,地理类,外纪之属,皇清职贡图,卷三>
　　按文献通考苗古三苗之裔又杜氏通典长沙黔中五溪蛮皆盘瓠种今苗类不一然考三苗自舜时已徙之三危而苗人至今多祀盘瓠为祖永绥等处之红苗歴代不通声教雍正八年六里红苗归诚特分设永绥同知以理之苗居多依山岭刀耕火种男蓄髪去须衣缀锡片领带俱尚红故名红苗出入佩刀妇髻插银梳衣短衫系绣裙俗尚鬼每亥子两月杀牛祭神婚姻以唱歌相恱而成嫁时母送女往索银始归谓之娘钱赋税有秋粮杂粮按户均输






<史部,地理类,外纪之属,皇清职贡图,卷三>
　　青苗靖州通道绥寜城步各属皆有之习俗与红苗略同而性情较淳以服色俱尚青黑故名青苗男子勤力作时荷担趂墟妇髻插木梳不着裙袴能绣蛮锦花巾所居多在深山密箐中间有与居民杂处者











<史部,地理类,外纪之属,皇清职贡图,卷三>
　　猺人裔出于苗因其不事徭役故别称曰猺亦名獏猺其在湖南者聚处安化宁乡武冈溆浦山谷间环纡千余里与苗分类歴代反覆无常
　　本朝以来咸知向化有平地髙山二种平地猺杂居州邑耕读与民无异髙山猺阻山凭险所种多黍菽或伐竹树易谷而食男女俱以花帛抺额系锦兜于胸前每稼穑登场后治酒延賔击长鼓吹芦笙男女跳舞而歌名曰跳歌其赋税与齐民一体输纳







<史部,地理类,外纪之属,皇清职贡图,卷三>
　　箭杆猺乃猺人中之一种因其用竹箭为簪长尺余或七枝五枝三枝不等插于髻故以为名男女喜着青蓝短衣縁以深色其居处风俗悉与猺人同












<史部,地理类,外纪之属,皇清职贡图,卷三>
　　顶板猺道州永明江华等处皆有此种男椎髻长簪女盘髻向后横顶木板一片两端缀珠系以红绳结之颔下故名之曰顶板猺其居处风俗俱与苗猺相似












<史部,地理类,外纪之属,皇清职贡图,卷三>
　　土人先本苗裔自唐以蛮中大姓彭氏冉氏分土管辖始有土人之名歴代反覆不常时勤勦抚明时始授永保等土司为宣慰使
　　国初一如明制嗣因土官贪暴雍正二年改土归流添设永顺府治土人咸登袵席矣其地山多田少刀耕火种男花布裹头足着草履女椎髻向后衣裙俱短婚礼以一牛餽女之外家谓之骨种钱妇勤于纺织土绫土布民间亦多资之赋税各邑折徴秋粮自数十两至数百两不等






　　皇清职贡图卷三
<史部,地理类,外纪之属,皇清职贡图>
　　钦定四库全书
　　皇清职贡图卷四
　　新寜县猺人【以下广东省】
　　新宁县猺妇
　　増城县猺人
　　増城县猺妇
　　曲江县猺人
　　曲江县猺妇
　　乐昌县猺人
　　乐昌县猺妇
　　乳源县猺人
　　乳源县猺妇
　　东安县猺人
　　东安县猺妇
　　连州猺人
　　连州猺妇
　　灵山县獞人
　　灵山县獞妇
　　合浦县山民
　　合浦县山妇
　　琼州府黎人
　　琼州府黎妇
　　临桂县大良猺人【以下广西省】
　　临桂县大良猺妇
　　永寜州梳猺人
　　永寜州梳猺妇
　　兴安县平地猺人
　　兴安县平地猺妇
　　灌阳县竹箭猺人
　　灌阳县竹箭猺妇
　　罗城县盘猺人
　　罗城县盘猺妇
　　修仁县顶板猺人
　　修仁县顶板猺妇
　　庆逺府过山猺人
　　庆逺府过山猺妇
　　陆川县山子猺人
　　陆川县山子猺妇
　　兴安县獞人
　　兴安县獞妇
　　贺县獞人
　　贺县獞妇
　　融县獞人
　　融县獞妇
　　龙胜苗人
　　龙胜苗妇
　　罗城县苗人
　　罗城县苗妇
　　懐逺县苗人
　　懐逺县苗妇
　　岑溪县狼人
　　岑溪县狼妇
　　贵县狼人
　　贵县狼妇
　　懐逺县狑人
　　懐逺县狑妇
　　马平县犽人
　　马平县犽妇
　　思恩府属侬人
　　思恩府属侬妇
　　西林县皿人
　　西林县皿妇
　　西林县防人
　　西林县防妇
　　太平府属土人
　　太平府属土妇
　　西隆州土人
　　西隆州土妇












<史部,地理类,外纪之属,皇清职贡图,卷四>
　　猺本槃瓠之种由楚省蔓延粤东之新宁増城曲江乐昌乳源东安连州等七州县时洪武永乐时猺首槃贵等相继来朝始立土司正统以后屡次作乱
　　本朝初年复肆行刼掠先后讨平至康熙四十二年招抚归顺分隶各州县其在新寜者居县属之大隆峝言语服饰渐与内地习染同齐民一体编户输粮妇人髻环衣饰亦与民无异戴笠跣足能助耕作及纺织刺绣之事







<史部,地理类,外纪之属,皇清职贡图,卷四>
　　猺之在増城者居县属边境山岩间刀耕火种善用弩箭射兽其服饰与齐民相似猺妇总髪为髻系以红绳衣衫裙袴亦彷佛民间常跣足入山樵采或携瓠贮茶以售于市












<史部,地理类,外纪之属,皇清职贡图,卷四>
　　曲江县猺人居县属之西山距城百二十里男子椎髻环耳领縁尚绣膝以下束布至胫常用瓮囊携物出山贸易猺妇髻贯竹箭覆以花帕重裙无袴跣足而行能作竹木器舁负趂墟以易盐米因妇人髻贯竹箭故概名曰箭猺











<史部,地理类,外纪之属,皇清职贡图,卷四>
　　乐昌县猺人居县属之大岭及龙岭脚二处距城五六十里其服饰与曲江箭猺彷佛或时用花帕纒头猺妇亦盘髻贯箭短衣短裙能跣足登山亦常负物入市












<史部,地理类,外纪之属,皇清职贡图,卷四>
　　乳源县猺人居深山中耕山为业距城百五十里有生熟二种生猺不与华通熟猺常出贸易头纒花帕耳带大环猺妇恒簪小竹杆二三枝复纒以髪用帕防之身衣短衫裙不蔽膝时有往来城乡与民人市易盐米者











<史部,地理类,外纪之属,皇清职贡图,卷四>
　　东安县猺人居县属之云防云容二峒距城百五十里其服食耕种大概与齐民无异惟椎髻用花帕纒头是其俗习而言语侏离殊不可通猺妇亦用花帕纒头短裙跣足能耕耘纺织












<史部,地理类,外纪之属,皇清职贡图,卷四>
　　连州猺人畜髪为髻红布纒头喜插鸡翎性凶悍不驯亦间有识字者或时以山果入市猺妇衣尚刺绣皆自为之青帕防头饰以簪珥常着芒鞋登山樵采婚姻以唱歌相谐所居距州城四十里











<史部,地理类,外纪之属,皇清职贡图,卷四>
　　灵山县獞人本广西狼兵明天顺时奉调征遂就此生聚散处县属之十万山中性质粗悍又谓之山人戴笠跣足衣饰亦与齐民相彷掬水而饮抟饭而食茅茨衡板上栖下牧男女婚姻不以礼善药弩以捕猎为生獞妇用花帛兜肚袴仅蔽膝往来墟市必持雨伞而行










<史部,地理类,外纪之属,皇清职贡图,卷四>
　　合浦县山民一名獏猺自荆南五溪而来本猺獞之类而不属于峒长故名獏猺随溪谷羣处斫山为业有采捕而无赋役服饰略同齐民惟以青布纒头所居在大山中闻人民语辄趋避畏入城市俗呼山仔老其山妇俗呼山仔婆喜以绣帛束胸短裙跣足常负藤囊至墟贸易










<史部,地理类,外纪之属,皇清职贡图,卷四>
　　按黎人后汉谓之俚人俗呼山岭为黎而俚居其间于是讹俚为黎散处于琼属五指山各峒中性凶横时相讐杀自唐至
　　本朝叛服不常康熙三十八年总兵唐光尧率兵抚始获绥靖雍正七年各峒生黎咸愿入版图悉为良民男椎髻在前首纒红布耳垂铜环短衣至膝下体则以布两幅掩其前后而已射猎耕樵为生黎妇椎髻在后首防青帕嫁时以针刺面为虫蛾花卉状服绣吉贝系花结似裙而四围合缝长仅过膝其俗亲死不哭唯啖生肉即以为哀恸切至





<史部,地理类,外纪之属,皇清职贡图,卷四>
　　临桂县大良猺多居深谷间以逺近为伍木叶覆屋椎髻跣足短衣縁绣以锦缀膝出必携雨盖猺妇以银簪遍插髻间耳缀大银环以蛮锦刺绣为衣时携竹篮趂墟陈隋间时啸聚为居民患唐贞观中守臣谕以祸福悉出迎降至元明时常附獞刼掠
　　本朝定鼎以来懐徳畏威耕凿相安纳正供与良民等矣








<史部,地理类,外纪之属,皇清职贡图,卷四>
　　永寜梳猺居山谷最僻处男妇以耕织为生无赋税明景泰时始出与州民贸易人至其家即非素识必具牲醴相欵洽男不留髭须椎髻纒花巾领袖縁以花布女布衣花带不事装饰以髻中绾木梳故槩名梳猺











<史部,地理类,外纪之属,皇清职贡图,卷四>
　　兴安县平地猺傍石林结茒屋佃田输租不事剽窃俗醇似平民因名平地猺男花帛裹头带银手钏衣袴俱锦縁时以布囊负物女锦纒头缀以珠玉项饰银圈花布巾束腰偶诣亲串家晴雨必以油盖自随每嵗首祀槃瓠杂置鱼肉酒饭于木槽叩槽羣号以为礼










<史部,地理类,外纪之属,皇清职贡图,卷四>
　　竹箭猺类湖南之箭杆猺散处灌阳县之归化上下二里耕山种畬有田输赋者甚少性朴易驯土民常募使佃作男女俱挽髻簪竹簪三枝有似于箭男衣縁边短衣女花领绣裙时入林采茶











<史部,地理类,外纪之属,皇清职贡图,卷四>
　　罗城县猺人居县属之通道镇嵗时祭赛盘古庙因名盘猺又名自在猺伐山火食俗尚踏歌浓妆绮服一唱百和谓之防阆元夕中秋为盛余节亦间举男五色布裹头领縁花绒带缀制钱女以竹片缀珠覆首布衣花袖带亦缀钱复结制钱为佩系之当胸行步则玱然有声










<史部,地理类,外纪之属,皇清职贡图,卷四>
