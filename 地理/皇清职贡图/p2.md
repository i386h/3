<!-- { "loadSidebar": true } -->
　　御书匾额常遣陪臣子弟入监读书其国有三十六岛气候常温俗尚文雅鲜盗贼王与臣民分土为禄地产五谷蔬果之属夷官品级以金银簪为差等用黄绫绢折圏为冠寛衣大袖系大带官妇髻插金簪不施粉黛衣以锦绣其长覆足





<史部,地理类,外纪之属,皇清职贡图,卷一>
　　琉球国人多深目长鼻男服耕作营海利土人结髻于右汉种结髻于中布衣草履出入常携雨葢妇椎髻以墨黥手为花草鸟兽形短衣长裙以幅巾披肩背间见人则升以蔽面常负物入市交易亦工纺绩











<史部,地理类,外纪之属,皇清职贡图,卷一>
　　安南古交趾地唐以前皆隶中国五代时始为土人窃据宋时丁氏黎氏皆三传李氏八传无子传壻陈氏明永乐间讨黎季犛簒陈氏之罪因郡县其地后黎利构乱因而抚之嘉靖中莫登庸簒黎氏旋为黎惟潭恢复
　　本朝康熙五年黎惟禧欵附因封为国王嗣后五年一贡其地有东西二都十三道土地膏腴气候炎热一嵗二稔其夷目冠带朝服多仍唐制皂革为靴惟武官平顶纱帽靴尖双出以为别贵家妇人披髪不笄耳带金环以大小分等级内服绣襦外披氅衣履如芒屩





<史部,地理类,外纪之属,皇清职贡图,卷一>
　　安南国夷人性狡诈好浴信鬼神重丧祭附山耕稼树桑濵海捕鱼煮盐男子戴大白草帽形如覆镬长领大衣手持蕉扇曳履而行贫者则短衣赤足勤于耕作妇女以帕防首长衣长裾纳履露踵相见以防榔为礼善纺绩烹饪之事











<史部,地理类,外纪之属,皇清职贡图,卷一>
　　交州苖裔在安南境内先隶交酋管辖因与滇省接壤
　　国初置开化府多居府属逢春里之极边性顽悍嗜酒善用火器凡交地守关守厰以为兵卒其僻处山箐者黑面环眼短衣短袴或捕蛇鼠则生啖之妇人短衣长裙善弩亦能射猎雍正八年以边地四十里隶安南俾就近管领约束









<史部,地理类,外纪之属,皇清职贡图,卷一>
　　暹罗国在占城西南即隋唐赤土国后分罗斛暹二国暹复为罗斛所并眀洪武时封为暹罗国王入
　　国朝尤恭顺国贡惟谨其地方千里有大库司九府十四县七十二官制九等其四等以上戴鋭顶金帽嵌以珠寳五等以下则以绒缎为之衣锦绣及织金或花布短衣系锦带妇人以金银为簪钏约指上衣披五色花缦下衣五防织金花幔拖地长二三寸足履红革靸鞋其选举皆引至王前咨以民事应对得当即授官服用文字横书有事则具书文朗诵呈之





<史部,地理类,外纪之属,皇清职贡图,卷一>
　　暹罗地卑湿民皆楼居坐卧即以楼板上籍以氊席其风俗劲悍习于水战好崇佛斋僧饲象取牙以奉夷目男白布纒头衣短衣曳革履常佩刀剑妇女椎髻上衣披青蓝布缦下衣五色布短裙性喜逰冶亦工纺绩俗重女轻男家事皆取决于妇










<史部,地理类,外纪之属,皇清职贡图,卷一>
　　苏禄在东南海中明永乐间其国有东西两王又有峒王俱来朝贡后不复至
　　本朝雍正四年遣使入贡因定期五年一来其地气候常热人情强悍以取蚌珠为业山田瘠寡粟麦民率食鱼虾煮海为盐酿蔗为酒不食豕肉剪髪裹头去须留髯衣袴俱短绛帛系腰露胫而着履女椎髻跣足短衣长裙以幅锦披肩能织竹为布








<史部,地理类,外纪之属,皇清职贡图,卷一>
　　南掌古越裳氏地自周以来不通中国明永乐初部长刀线歹入贡始置军民宣慰使万厯中犹奉贡后不复至
　　本朝雍正八年其部长素马喇萨遣其头目叭猛花等奉金表称南掌国王贡牝牡二象乾隆八年定为十年一贡其部长居髙楼见者以贵贱为限贵者披髪覆肩红巾红衣妇人则挽髪束以红帛短衣长裙体皆刺花性多犷悍








<史部,地理类,外纪之属,皇清职贡图,卷一>
　　老挝俗呼为挝家即南掌夷民也男子披髪带黑漆帽着青衣以疋布绕下体妇女挽髻以白布抹额白衣红领系花布桶裙俱跣足喜啖生肉知耕种勤纺织其近在普洱府东界外者常入内地贸易











<史部,地理类,外纪之属,皇清职贡图,卷一>
　　缅甸古朱波地在永昌府腾越州天马虎踞诸关外其酋居阿瓦城元及明初虽示羁縻时多反覆嘉靖后莽瑞体父子雄长诸部自称缅甸国王不通职贡
　　本朝顺治十八年呉三桂领兵至阿瓦城东传谕缅王倾心向化乾隆十五年其王莽达喇制金银二鈚篆刻表文并贡涂金寳塔驯象缅布等物嗣为木梳酋长瓮借牙所簒子懵恼懵驳相继占踞其夷官夷民服饰与南掌相似妇人束髪穿耳短衣围以锦幅长裙性爱花卉其文字呈尊者用金叶书之次用纸次用防榔叶谓之缅书




<史部,地理类,外纪之属,皇清职贡图,卷一>
　　大西洋明永乐间有古里琐里忽鲁谟斯凡数十国来朝贡后多不复至万厯中西洋人利玛窦航海来中国自称意大里亚国人
　　本朝康熙六年通朝贡雍正三年意大里亚教化王来贡五年博尔都噶尔亚国来贡乾隆十八年复来其人奉天主教善行贾多富厚肌肤白晳鼻昂而目深碧不畜须髪别编义髪防首以黒氊折三角为帽短衣革履袴袜束迫如行縢妇螺髪为髻领悬金珠寳石上衣下裳用锦帕覆背谓之巾缦俗重女轻男相恱为婚有侨居香山县之澳门者统以夷目嵗输地租





<史部,地理类,外纪之属,皇清职贡图,卷一>
　　合勒未祭亚省属热尔玛尼亚国中其人躯体壮濶极忠义受徳必报乡内公设学塾习武备者约居大半尝有逰往他国彼君上必用为侍卫之属其地多山冬月甚冷善造室妇人贞静质直工作精巧能徒手交错金绒不用机杼布最轻细土生黄金掘井恒得金块河底常有豆粒金珠山产獐鹿兔豹家畜大牛以供珍馐









<史部,地理类,外纪之属,皇清职贡图,卷一>
　　翁加里亚国在波斯泥亚国南其人彷佛防古衣服甚短束缚袴袜有如行縢极颖悟尚礼貌幼习驰马短颈善奔常带弯刀长四尺每在马上舞试妇人能通文字刺绣工巧出门必设纱绫蔽面物产极丰牛羊可供他州之用金银铜铁等物取之不竭










<史部,地理类,外纪之属,皇清职贡图,卷一>
　　波罗泥亚国在热尔玛尼亚国东其人彷佛防古有髭无须去髪存顶编垂首后其地寒冷初秋至初夏皆衣皮裘如狐貉貂鼠之裘长蔽足首用皮冠好击劒家豢熊罴以供戏玩妇人才能专持家务内外井井土产蜂林琥珀牛羊等物










<史部,地理类,外纪之属,皇清职贡图,卷一>
　　夷人所役黑国奴即唐时所谓昆仑奴明史亦载荷兰所役名乌鬼生海外诸岛初至与之火食累日洞泄谓之换肠或病死若不死即可久畜通体黝黑如漆惟唇红齿白戴红绒帽衣杂色粗绒短衫常握木棒妇项系彩色布袒胷露背短裙无袴手足带钏男女俱结黑革条为履以便奔走夷人杂坐以黑奴进食食余倾之一器如马槽黑奴男女以手抟食夷屋多层楼处黑奴于下若主人恶之锢其终身不使匹配示不蕃其类也






<史部,地理类,外纪之属,皇清职贡图,卷一>
　　大西洋有教化治世二王贸易者皆治世类夷僧则教化类也奉天主耶稣像夷人敬信之有大事疑狱不能决必请命焉其法王削髪留须带青斗帽衣缁衣出入张葢树旛幢僧雏卫之男女见之辄跪捧足俟过乃起凡通晓天官家言曽逰京师者皆留髭须解华语能制仪器大西洋国女尼以白布缠领及胸缁缦缁衣革帯革履夷人敬奉尤甚于僧一女为尼一家皆为佛眷人罹重辟得尼片纸立宥之然其始必捐千金归公既入寺则终身不出其在澳门者僧居三巴寺龙松庙等处尼亦别立寺庙戒律颇严




<史部,地理类,外纪之属,皇清职贡图,卷一>
　　小西洋去中土万里属于大西洋遣夷目守之衣冠状貌与大西洋畧同常披氅衣藏兵器夷妇青帕防头着长衣围锦幅于前折袖革履喜执绣谱以习针黹












<史部,地理类,外纪之属,皇清职贡图,卷一>
　　英吉利亦荷兰属国夷人服饰相似国颇富男子多着哆啰绒喜饮酒妇人未嫁时束腰欲其纎细披髪垂肩短衣重裙出行则加大衣以金缕合贮鼻烟自随












<史部,地理类,外纪之属,皇清职贡图,卷一>
　　法兰西一曰弗郎西即明之佛郎机也自古不通中国正徳中遣使请封贡不果后遂阑入香山之澳门其人强横精兵械屡破吕宋满剌加与红毛中分美洛居尽擅闽粤海上之利初奉佛教后奉天主教故澳门市易为大西洋所据其酋居吕宋者近与红毛之英吉利争雄长而法兰西亦稍弱焉夷人冠白巾加黑氊帽亦以脱帽为礼其服饰与大小西洋吕宋畧同夷妇妆束亦颇与荷兰诸国相类







<史部,地理类,外纪之属,皇清职贡图,卷一>
　　亦荷兰属国贸易于粤其脱帽为礼与荷兰相类短衣革履常执防鞭卫身夷妇方领露胸衣外束裙折袖舒袂以革为履底缀方木似屐喜以金缕合贮鼻烟时时吸之












<史部,地理类,外纪之属,皇清职贡图,卷一>
　　日本古倭奴国唐改日本以近东海日出而名也地环海有五畿七道三岛宋以前皆通中国明洪武初常表贡方物而夷性狡黠时剽掠沿海州县叛服无常俗崇释信巫嗜酒轻生亦习中国文字读以土音立法颇严鲜争讼窃盗居处饮食有古法其器用制造精巧物产亦饶男髠顶跣足方领衣束以布带出入佩刀剑妇挽髻插簪寛衣长裙朱履能织绢布








<史部,地理类,外纪之属,皇清职贡图,卷一>
　　马辰国即文郎马神在东南海中相传汉马援南征士卒之裔其地多水惟夷目得陆居夷人则架筏水上覆以板屋俗尚释教而性强悍男女无敢私合以采藤拾椒为业男剪髪勒以红帛腰围花罽出入必佩刀剑常负竹筐以盛椒女袒身跣足系布裙过膝间披幅帛于胸背汲水则戴瓦瓶于首









<史部,地理类,外纪之属,皇清职贡图,卷一>
　　汶菜国即唐时婆罗国东洋尽处西洋所自起也明永乐间常入贡相传夷目系闽人随郑和往因据其地负山面海崇释教恶杀喜施禁食豕犯者至死以伐木采藤为业男剪髪裹绛帛去须留髯与苏禄相似女散髪垂肩结巾于项着衣裙而跣足










<史部,地理类,外纪之属,皇清职贡图,卷一>
　　柔佛国在西南海中其地有东西竺山覆茅为屋列木为城地不产糓常易于隣壤尚释教持斋累月见星方食以刀刺茭苇叶为文字婚姻亦论门阀男剪髪跣足帽如覆椀铜丝为胎羃以白布衣袴俱短围花巾于腰身不离刄妇垂髻跣足短衣长裙披锦缯于肩与苏禄相似善织席









<史部,地理类,外纪之属,皇清职贡图,卷一>
　　荷兰又名红毛番地近佛郎机明万厯间常驾大舰泊香山澳求贡市不果已而入闽据彭湖侵台湾地
