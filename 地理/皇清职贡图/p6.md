<!-- { "loadSidebar": true } -->
　　顶板猺居修仁县之山麓间以所耕硗瘠免赋税颇安业不为非男女短衣花领皆以黄蜡胶红板于首女则缀以琉璃珠累累若璎珞然与湖南之顶板猺同但以绳结颔下者略异其俗女稼时携汲桶至夫家夫击女背者三妇乃以桶出汲










<史部,地理类,外纪之属,皇清职贡图,卷四>
　　庆逺府属猺人向隶土司雍正七年改土归流遂入版籍供赋役其过山猺僻处山巅以焚山种植为业地力渐薄辄他徙故以过山为名不知纺织布帛皆市之獞人性善走生子始能行烧銕石烙其足底使痛痒皆无所知故履险如平地男女俱插长簪短衣绣领结丝网为袋以负物各以绳系额而行









<史部,地理类,外纪之属,皇清职贡图,卷四>
　　山子猺居深山中耕山为业迁徙无常类过山猺故别其名曰山子性敦朴人或以物寄藏虽久弗失时采山果哆啰宻等物鬻于墟男椎髻纒头着短袖衣女则以绣縁领每出行男女皆携葫芦为饮器











<史部,地理类,外纪之属,皇清职贡图,卷四>
　　獞亦盘瓠遗种元时自楚黔至粤蔓衍桂平梧各郡山谷间与猺杂居而性尤犷悍喜攻击撞突故曰獞其在兴安之富江诸处者被化最早习俗较醇以耕种负贩为生席地而炊抟饭而食男蓝布裹头妇椎髻银簪悬以花胜抺额悉缀以珠衣裳俱縁以锦绣宴客人置一器食余则各携去









<史部,地理类,外纪之属,皇清职贡图,卷四>
　　贺县獞人始来自楚居县属南乡有生熟二种熟者入籍输税生者居深山中性剽悍明隆庆时其酋杨公满等作乱都御史殷正茂等讨平之
　　本朝以来獞人安耕织慕文物男花巾纒头项饰银圏青衣绣縁女环髻遍插银簪衣锦边短衫系纯锦裙华饰自喜能织獞锦及巾帕其男子所携必家自织者








<史部,地理类,外纪之属,皇清职贡图,卷四>
　　融县之水冷峒左右藤苍树古多猿猱獞人视若侪伍结庐其中号蔴栏男女羣处子娶妇始别栏焉性虽悍颇知奉法有田者必争先输课善鸡卜执雄鸡祷毕杀之拔两股骨视骨侧细窍遍插竹筳斜正偏直任其自然以定吉凶男花布纒头女项饰银圏衣縁以锦花褶绣履时携所织獞锦出售必带竹笠而行









<史部,地理类,外纪之属,皇清职贡图,卷四>
　　龙胜界连黔粤多层岩叠嶂苗人架竹木为楼居相率种植射猎性犷悍贱老贵少不留髭须谓之罗汉喜结交与亲昵者至以身殉之若其人欲他往遂杀而食其肉裹骨以锦置家祠奉之志不防焉歴代梗化屡讨屡叛自乾隆五年抚以来相戒守分悉除从前恶习计田输税男纒头插雉尾耳环项圏青衣紫袖女挽髻遍插银簪复以长簪缀红绒短衣縁锦花兜锦裙常手携槟榔盒男女皆跣足而行







<史部,地理类,外纪之属,皇清职贡图,卷四>
　　苗之在罗城者与猺杂居而性颇不类好吹笙男子髻插三雉尾耳环手镯短衣绣縁苗妇椎髻长簪着镶锦敞衣胸露花兜裳则纯锦以示靓丽能织番锦又善音操楚歌挂钗留客能为鸜鹆舞娶妇生女则送归母家谓之一女来一女往食则以手抟饭和以鱼鲊为上食交易以木刻记之宋时始置县治犹顽梗今则奉法与齐民同村落亦有塾舍书声








<史部,地理类,外纪之属,皇清职贡图,卷四>
　　懐逺县之武洛猛团等处苗人寨焉山产桐茶树收其子为油以资生计贫者或以采薪为业妇人勤于纺织俗贵盐非賔至不轻用有曲直不相服者聚众辨论谓之欵坪不直者罚酒肉饷众以芦管为笙每立春前一日入城吹之先官署次绅士家且歌且舞其辞皆时和年丰官清民乐之意男女服饰均与龙胜苗人相同









<史部,地理类,外纪之属,皇清职贡图,卷四>
　　狼人亦槃瓠遗种散处粤西山谷间明治间时奉调遣谓之狼兵岑溪县之北科峒土地肥美宜五谷万厯时狼目韦月率兵屯种韦衰徐胜继之遂属徐胜子孙管领
　　国朝顺治初亦调狼兵二十名戍其地今为例男椎髻绩麻为衣以耕渔为生妇垂髻耳环与民人相同喜以茜草染齿使红以示丽贫者时戴笠携筐挑野蔬以佐食善鸡卜与獞差异视骨理之明暗以定吉凶







<史部,地理类,外纪之属,皇清职贡图,卷四>
　　明正徳时粤西流贼四起贵县民多逃亾田地荒芜因狼人兵征贼有功使耕其地遂居县属五山九懐之中长子孙焉世以耕猎为生亦有粗知汉字者男戴笠着履时携巾扇闲逰女青衣绣裳系红緑彩色带喜簪花亦喜以茜草染齿婚聘以馈肉为礼男女迎送则歌声互答以相欢恱









<史部,地理类,外纪之属,皇清职贡图,卷四>
　　狑者另也诸蛮之外另为一种与猺獞又别故曰狑人其贵少贱老不留髭须亦似苗但不若苗之顽悍懐逺之永吉三峒等村多幽崖奥谷狑人依焉不室而处采橡薯为粮或射狐掘鼠及捕虫虿以充食妇女亦间采山菓以佐之不识纺织以卉为衣鴃舌鸟言须重译乃通










<史部,地理类,外纪之属,皇清职贡图,卷四>
　　犽人亦槃瓠种居马平县之山谷间以耕猎为业明代屡次作乱都督韩观等先后抚百年以来奉法与齐民等男黑布裹头黑衣花带妇短衫縁锦袖连彩帛三四重裙则纯锦常刺额为花草蛾蝶状所谓雕题漆齿也有生熟二种在深谷者为生丁亦名黑丁杂民居者为熟丁亦名白丁









<史部,地理类,外纪之属,皇清职贡图,卷四>
　　侬人自称曰侬散居思恩及田州等处思恩古雕题地田州则越裳故处也明时屡肆猖獗经王守仁殷正茂等先后抚设那马兴隆安定各土司分治之
　　本朝雍正年间改土归流侬人悉隶版籍所居在山顶无族姓可考尚鬼重财不好田作采薪易谷家无宿舂男三十以上乃婚妇首绾双髻短衣布裙亦佐夫樵薪为业








<史部,地理类,外纪之属,皇清职贡图,卷四>
　　皿人即西林土人散处山谷明时置上林长官司辖之
　　本朝康熙五年始设西林县治男锦巾裹头着红緑衣每逢佳节好吹逰玩女挽双髻覆以绣帕着花领衣系緑裙素淡食嗜酸味所种山田必待雨而耕旱则竹笕引泉以溉嵗输正供少逋负者









<史部,地理类,外纪之属,皇清职贡图,卷四>
　　防人家无蓄积以多牛为富居处饮食与皿人相类而服饰稍别男花布裹头喜着半背携自织锦帕妇以防帛约髪髻插凤钗项饰银圏下垂小珠璎珞红衣广袖外系緑裙俗信鬼疾病以巫祷为事其族类不可考











<史部,地理类,外纪之属,皇清职贡图,卷四>
　　太平骆越地也无猺獞杂居编户皆土人其承袭土司世职悉前代征蛮将士之后盖当时以边功受赏邑使役属其土著者土人多以尺布裹头不留髭须足着革履出必以油盖自随时负丝网袋趂墟负物而归妇人手带银钏多者或至三四短衣长裙行则衱于带间恒携竹蓝挑野蔬以佐食婚姻以防榔为礼自改流以来土人子弟有读书应试为诸生者








<史部,地理类,外纪之属,皇清职贡图,卷四>
　　西隆州本日南地唐宋属田州明永乐时置安隆长官司
　　本朝康熙初始设西隆州雍正五年以泗城土府改设流官遂分隶焉土人村舍多在山脊锄畬种粟家无积粮男以蓝布纒头蓝衣花带手银镯足鹞鞋时肩丝网袋以藏什物土妇首裹布帻髻插花簪緑衣红领花袖外系细折长裙束以飘带能织花布巾每嵗首酋长率所部百余人以雉兔等物献之官府俯伏跪拜惟谨犒以酒食各袖所余而去就田输税不异齐民





　　皇清职贡图卷四
<史部,地理类,外纪之属,皇清职贡图>
　　钦定四库全书
　　皇清职贡图卷五
　　河州土千户韩玉麟等所辖撒喇族土民【以下甘肃省】河州土千户韩玉麟等所辖撒喇族土妇
　　河州土指挥韩雯所辖珍珠族番民
　　河州土指挥韩雯所辖珍珠族番民妇
　　河州土百户王车位所辖癿藏族番民
　　河州土百户王车位所辖癿藏族番民
　　河州土指挥同知何福慧所辖土番
　　河州土指挥同知何福慧所辖土番妇
　　狄道州土指挥赵恒所辖参咂等族番民
　　狄道州土指挥赵恒所辖参咂等族番妇
　　洮州土指挥杨声所辖卓泥多等族番民
　　洮州土指挥杨声所辖卓泥多等族番妇
　　洮州土指挥杨声所辖的吉巴等族番民
　　洮州土指挥声所辖的吉巴等族番妇
　　洮州土指挥昝景瑜所辖左喇等族番民
　　洮州土指挥昝景瑜所辖左喇等族番妇
　　洮州土千户杨绍先所辖着逊等族番民
　　洮州土千户杨绍先所辖着逊等族番妇
　　洮州理番同知所辖口外陆哨虫库儿畨民洮州理番同知所辖口外陆哨虫库儿番妇岷州土百户马绣所辖瓦舍坪等族番民
　　岷州土百户马绣所辖瓦舍坪等族番妇
　　岷州土百户后发葵所辖牟家山堡等土人岷州土百户后发葵所辖牟家山堡等土妇岷州土百户赵名俊所辖徐儿庄等堡土人岷州土百户赵名俊所辖徐儿庄等堡土妇岷州土百户后汝元等所辖马连川等族番民岷州土百户后汝元等所辖马连川等族番妇庄浪土指挥鲁凤翥所辖上写尔素等族番民庄浪土指挥鲁凤翥所辖上写尔素等族番妇庄浪土佥事鲁万防所辖毛他喇族土民
　　庄浪土佥事鲁万防所辖毛他喇族土妇
　　庄浪土千户王国相等所辖华藏上札尔的等族番民
　　庄浪土千户王国相等所辖华藏上札尔的等族番妇
　　武威土千户富顺所辖西脱巴等族番民
　　武威土千户富顺所辖西脱巴等族番妇
　　古浪县土千户管卜他所辖阿落等族番民古浪县土千户管卜他所辖阿落等族番妇永昌县土千户地木切令所辖元旦等族畨民永昌县土千户地木切令所辖元旦等族畨妇西宁县土指挥祁宪邦等所辖东沟等族畨民西寜县土指挥祁宪邦等所辖东沟等族畨妇西寜县纒头民
　　西寜县纒头妇
　　西寜县哆吧畨民
　　西寜县哆吧畨妇
　　西寜县土指挥佥事汪于昆所辖土民
　　西寜县土指挥佥事汪于昆所辖土妇
　　碾伯县土指挥同知李国栋所辖东沟等族土民碾伯县土指挥同知李国栋所辖东沟等族土妇碾伯县土指挥同知祁在玑所辖达子湾等族畨民
　　碾伯县土指挥同知祁在玑所辖达子湾等族畨妇
　　碾伯县南北两山畨民
　　碾伯县南北两山畨妇
　　摆羊戎通判所辖畨民
　　摆羊戎通判所辖畨妇
　　大通卫土千户纳花布藏所辖兴马等族番民大通卫土千户纳花布藏所辖兴马等族番妇归徳所番民
　　归徳所番妇
　　肃州番目温布所辖黑番
　　肃州番目温布所辖黑番妇
　　髙台县番目扎势敦等所辖黄番
　　髙台县番目扎势敦等所辖黄番妇
　　髙台县番目撒尔巴所辖黑番
　　髙台县番目撒尔巴所辖黑番妇
　　文县番民
　　文县番妇






<史部,地理类,外纪之属,皇清职贡图,卷五>
