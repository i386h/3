<!-- { "loadSidebar": true } -->
　　乞勒尼卫 【实录永乐七年十月虎也木等处女直野人撒秃兀等来朝命为乞勒尼卫指挥等官赐予如例】 
　　爱和 【同镇三关志作爱河】 卫把和卫 【实录永乐七年八月爱和河站女直野人乞塔纳等来朝设爱和把和二卫命乞塔纳等为指挥等官赐予如例】 
　　阿伦卫 【实录永乐七年十月女直野人也力哈等来朝设阿伦卫命也力哈为指挥佥事歹羊哈等为千百户等官赐予如例】 
　　塔麻速卫 【实录永乐七年十月女直野人官音扒等二十一人来朝设塔麻速卫命官音扒等为指挥等官赐予如例】 
　　失里木卫 【实录永乐九年本卫女直野人哈升哥等来朝命为指挥等官赐予如例】 河屯吉卫古里河卫 【永乐七年置】 
　　甫儿河卫使坊 【一作方】 河卫亦麻河卫 【实录永乐八年二月女直野人那溪等来朝设甫儿河等卫命那溪等十九人为指挥等官赐予如旧例】 
　　法因河卫古木河 【一作古木山】 卫兀应河卫 【实录永乐八年二月法因河等处野人秃刺等来朝设法因河等三卫命秃剌等为指挥等官赐予如例十年兀速麻河等处女直野人把失等十三人来朝命为法因河卫千百户等官赐予如例】 
　　葛称哥卫 【实录永乐八年三月葛称哥野人斜称哥等来朝设葛称哥卫命葛称哥为指挥等官赐予悉如旧例】 
　　喜申卫 【实录永乐八年十一月乞烈速头目千塔奴等来朝设喜申卫以千塔奴为指挥佥事赐予如例】 
　　兀列河卫卜鲁兀河 【一作卜鲁兀】 卫 【实录永乐八年十二月女直野人早花等二十人来朝设兀列河等卫命早花等为指挥等官赐予如例】 
　　木剌河 【大明会典作木束河】 卫阿荅力河 【一作阿荅赤河】 卫 【实录永乐八年置】 
　　督罕河卫 【实录永乐九年二月督罕提吉儿女直野人马吉你等来朝置督罕河卫命马吉你等为指挥等官赐予如例】 
　　只儿蛮卫兀刺卫 【即令大兀剌】 顺民卫囊哈儿卫古鲁卫满泾卫哈儿蛮卫塔亭卫也孙伦卫可木 【一作可木河】 卫弗思木卫 【明太祖实录辽阳至佛出浑三千四百里佛出浑至佛思木隘口一千三百六十里又成祖实录永乐十年八月奴儿干乞列迷伏里其兀剌囊加儿吉鲁失都哈兀失奚等处女直野人凖土奴塔失等百七十八人来朝贡方物置只儿蛮等十一卫命凖土奴等为指挥等官赐予如例】 
　　斡朵伦卫 【明太祖实录佛出浑至斡朵怜一千里又成祖实录永乐十一年十月女直野人脱亦脱等来朝置斡朵伦卫命脱亦脱为指挥同知猛哥弗儿哥为指挥佥事兀的哥等为副千户等官赐予如例】 
　　卜忽秃河卫阿儿温河卫可河卫 【实录永乐十二年三月女直野人亦能哥斡罢失等来朝设卜忽秃河等三卫命亦能哥等为指挥等官赐予如例】 
　　葛可河卫 【实录永乐十二年三月女直野人广右等来朝设葛可河卫命广右等为指挥等官赐予如例】 
　　塔速儿河卫兀屯河卫玄城卫和卜罗 【一作和十罗】 卫老哈河卫兀列卫兀剌忽卫哈尔分卫 【实录永乐十二年九月野人阿鲁秃等百十五人来朝设塔速儿河等八卫命阿鲁秃等为指挥等官赐予如例】 
　　失儿兀赤卫 【实录永乐十二年十二月女直野人完答只鲁兀等四十三人来朝设失儿兀赤卫命完答等为指挥佥事等官赐予如例】 
　　卜鲁兀河卫 【永乐十二年置】 
　　忽鲁爱卫渚冬河卫扎真卫兀思哈里卫 【实录永乐十三年十月考郎兀卫指挥同知恼纳等来朝置忽鲁爱等四卫升恼纳为忽鲁爱卫指挥使赤脱为指挥同知苦出脱斡等四十人为指挥佥事长家为渚冬河卫指挥同知吉当哈为扎真卫指挥同知忽嗒思为兀思哈里卫指挥同知忽秃等七十一人为千百户等官赐予悉如例】 
　　吉滩 【一作吉滩河】 卫 【实录永乐十四年八月弗提卫奏举女直野人牙速等堪任以职设吉滩卫以牙速为指挥同知亦里当哈等为千百户赐予悉如例】 
　　亦马忽山卫 【实录永乐十四年八月诏命女直野人琐奴兀为指挥使哈散哈为指挥同知木答兀等七人为指挥佥事等官赐予如例】 
　　亦东河卫亦速 【一作迷】 河卫 【实录永乐十五年二月安出河等处女直野人嗒剌苦出等来朝置亦东河亦速河二卫命嗒剌苦出出咩哈为指挥使保乃剌忽等为副千户散只木等为百户索南哥等为所镇抚赐予如例】 
　　阿真同真卫 【实录永乐十五年十二月女直野人撒里亦答等来朝置阿真同真卫授撒里亦答等为指挥同知等官赐予悉如例】 
　　益实左卫阿答赤卫塔山左卫 【大明会典作塔山前卫地纬云南关故酋速里忒授塔山前卫左都督】 城讨温卫 【以上俱正统间置寄住毛怜卫内】 
　　可木卫失里卫失木鲁河卫忽鲁木卫塔马速卫吉滩卫和屯卫和屯吉河卫亦失卫亦力克卫纳木卫弗纳河卫忽失木卫兀也卫也速伦卫巴忽鲁卫兀牙山卫塔木卫忽里山卫罕麻卫木里吉河卫引门河卫 【即依儿门地面】 亦里察卫只卜得卫塔儿河卫木忽鲁卫木答山卫立山卫可吉河卫忽失河卫脱伦兀卫阿的纳河卫兀力卫阿速卫速温河卫结剌吉卫撒剌卫亦实卫弗朵脱河卫亦屯河卫 【一作易屯河又作一统河在也合站东北百八十里】 兀讨温河卫甫河卫刺山卫阿者卫童山宽卫替里卫亦力察河卫哈里分卫秃河卫好屯卫乞列尼卫撒里河卫忽思木卫兀里河卫忽鲁山卫弗儿秀河卫没脱伦卫阿鲁必河卫咬里山卫亦失卫写猪洛卫答里山卫古木河卫剌儿卫兀同河卫出万山卫者屯卫喜辰卫海河卫兰河卫朵州山卫者亦河卫纳速吉河卫把忽儿卫镇真河卫也速河卫者剌秃卫也鲁河卫亦鲁河卫失里兀卫斡朵里卫秃屯河卫者林山卫波罗河卫朵儿平河卫散力卫密剌秃山卫甫门卫细木河卫没伦河卫弗秃都河卫者列帖卫察扎秃河卫出万河卫者帖列卫兀失卫忽里河卫失里绵河卫兀剌河卫爱河卫哈剌察卫没伦卫卜鲁卫以哈阿哈卫速江平卫兀山卫弗力卫失即山卫亦屯卫木河卫竹墩卫河木卫哈郎卫岁班卫失山卫考郎卫筑屯卫黑黑河卫古城卫弗河卫文东河卫阿古卫弗山卫兀答里卫纳速河卫失列河卫朵儿玉卫兀鲁河卫弗郎罕河卫赤卜罕山卫老河卫竹里河卫吉答纳河卫者不登卫也速脱卫阿木河卫颜亦卫 【以上正统后置】 山答卫塔哈卫弗鲁纳河卫行子卫兀勒阿城卫阿失卫吉真纳河卫法卫薄罗卫塔麻所卫布儿哈卫亦思察河卫失剌卫卜忽秃卫撒里卫你实卫平河卫忽里吉山卫阿乞卫台郎卫塞克卫拜苦卫所力卫巴里卫塔纳卫木郎卫额克卫勒伏卫式木卫树哈卫肥哈答卫盖干卫英秃卫乞忽卫阿林卫哈儿速卫巴答卫脱木卫忽把卫速哈儿卫马失卫塔赛卫札里卫者哈卫恨克卫哈失卫交校卫葛卫艾答卫亦蛮卫哈察卫革出卫卜答卫蜀河卫秃里赤山卫赛因卫忙哈卫 【以上嘉万间设】 
　　所二十四 
　　曰兀者托温所 【元史地理志曰桃温设军民万户府蜀合太祖实录兰府水达达路距上都开平四千里又明里斡朵怜辽阳至佛出浑之地三千四百里佛出浑至斡朵怜一千兀者托温至托温万户府一百八十里又成祖实录永乐二年十月所以唤弟女直野人头目唤弟等来朝设兀者托温千户等为千百户等官赐诰印冠带袭衣钞币有差】 
　　可里踢所 【实录永乐四年正月女直野人头目八秃卜花等来朝设可里踢千户所以八秃卜花等为千百户等官赐予如例】 
　　兀的罕 【一作兀者罕】 所 【实录永乐四年二月与嘉河等卫同设】 
　　得的河所奥石河所 【永乐五年二月与喜乐温河等一十二卫同设会典无奥石河所】 
　　哈鲁门山所 【永乐五年正月与纳木河等卫同设】 
　　敷答河所 【永乐七年四月与伏里其等卫同设】 
　　兀者揆野木所兀者稳勉赤所鱼失所五年所兀者已河所真河所兀的所屯河所哈三所兀者屯河所古贲河所五音所锁郎哈真河所兀者揆野人所兀秃河所哈鲁门所兀讨温河所兀者撒野人所 
　　站七 
　　曰别儿真站黑龙江地方莽亦帖站弗朵河站亦罕河卫忽把希站忽把希站弗答林站古代替站地面七 【国朝典汇作地面五十八】 
　　曰弗孙河地面木温河地面埇坎河地面撒哈地面亦马河咬东地面可木地面黑龙江地面寨一 
　　曰黑龙江忽黑平寨 【即今爱浑】 

　　○东北边部落考 

　　明末东北边部落为本朝所并者三十有六 
　　海西则有扈伦国之吴喇 【一作乌腊又作兀喇在混同江东尼失北哈站六十里昔名扈伦国姓纳喇有纳齐布禄者生子曰商坚朵尔和齐商坚朵尔和齐子曰加麻喀硕朱古加麻喀硕朱古子曰绥屯绥屯子曰都尔机都尔机生二子长曰克习纳次曰古对朱颜古对朱颜子曰太兰太兰子曰布颜始服吴喇诸部筑城吴喇河岸洪尼地自称具勒传至其孙布占泰与本朝构兵万历四十一年为太祖所灭】 
　　哈达 【一作哈塔在开原东北边外四十里即所谓南关也与吴喇同祖先是扈伦国都尔机长子曰克习纳为旅人巴代达尔汉所害有孙万一名王台奔席北之绥哈城其诸父主住外兰奔哈达为部主后其下叛杀王住外兰其子博尔坤舍进杀其人以报父仇遂迎万为部主万于是称汗国号哈达最忠于明授塔山前卫左都督传至其子孟格布禄等于万历二十七年为本朝所灭】 
　　辉发 【一作灰扒本姓孟克得里始祖曰昂古里星古力黑龙江岸尼马察都人也自黑龙江载木主迁居渣鲁有扈伦国人噶扬噶国黑土姓纳喇氏居于张因改姓纳喇星吉力二子长曰留臣次曰备臣备臣子曰纳领噶耐宽纳领噶耐宽子曰拉哈都督拉哈子曰噶哈禅都督噶哈禅子曰齐纳根达尔漠齐纳根子曰王机砮于辉发河边扈□奇山筑城以居因号辉发国时有蒙古察哈尔国扎萨克图土门汗围其城不克而还遂益强盛王机砮卒有子七人其孙拜音达里尽杀之而自立万历三十五年为本朝所灭居易录辉发部落未灭之前一载每至日晡辄有小儿千百为羣连臂入城嬲人或入酋长之居或散在人家提而掷之散若轻尘旋复聚为小儿驱逐祈禳皆不能禁国人夜不得眠日出始倦而就寝如是者年余太祖兵至已入城人无觉者自此妖亦不见】 
　　也合 【一作叶赫又作野黑在开原威远堡边门东北九十里即所谓北关也明正统间置塔山前卫设指挥等职始祖本蒙人姓土默特名星根达尔达初灭扈伦国所居张地之纳喇部遂据其地改姓纳喇后迁野赫河岸故以野赫为国号星根达尔汉子曰席尔克明噶图席尔克明噶图子曰齐尔噶尼齐尔噶尼子曰褚孔革授塔鲁木卫都督佥事孔革子曰太杵太杵二子长曰逞家奴次曰仰家奴皆依哈达王台为边患而兄弟不相下乃更筑新城于山坡而号故城曰老城老城在西逞家奴居之新城在东仰家奴居之万历十二年宁远伯李成梁以赐敕赏赉为名诱二奴至开原杀之逞家奴子曰布寨布寨子曰布扬古布尔抗古仰家奴子曰纳林布禄曰金台吉俱忠顺为明卫边万历四十七年为本朝所灭】 
