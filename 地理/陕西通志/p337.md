<!-- { "loadSidebar": true } -->
　　防　小华山西石脆之山其木多防　号山木多防【西山经】防树高三丈许无枝条叶大而圆枝生梢头实皮相褁上行一皮者为一节可以为绳一名栟闾【郭注】攅并闾与茇葀兮【甘泉赋】洋县贡白交防【唐书地理志】西乡县出【旧郡志】
　　蜜　生武都山谷色白如膏者良【名医别録】今闗中白蜜甘美耐久全胜江南者【唐本草】顺政县厨山产木蜜【元和志】兴州鳯州贡蜜　邠州贡白蜜【唐书地理志】鳯州沔县贡【宋史地理志】雍洛间有一种梨花蜜白如凝脂【图经本草】兴州贡【寰宇记】蜜出西乡沔县褒城畧阳兴安【广皇舆攷】蜜蜂沟在凤县西南一百里地多蜜蜂居民利之【汉中府志】蜜出黒河【沔县志】蠭房作蜜又有一种崖蜜葢蠭酿蜜于崖石间即本草之白蜜是也山间多有之人或攀附而采焉【华州志】
　　蜡　生武都山谷蜜庐木石间【名医别録】邠州开元贡白蜡延州开元贡蜜蜡绥州开元贡蜡【元和志】京兆鳯翔
　　丹州延州绥州兴州鳯州兴元洋州贡【唐书地理志】京兆延安鄜州扶风鳯州沔州贡【宋史地理志】陇州兴州金州贡【寰宇记】蜡出黒河环其地皆山【沔县志】有白黄蜡二种【商州志】蜂房作黄蜡【华州志　按今南郑褒城城固凤县等处俱产】
　　酥　夏州贡【元和志】
　　黐胶　大厯十四年七月辛巳商州岁贡黐胶罢之【册府元龟】黐胶所以黏鸟【广韵】
　　纸　兴元府贡蠲纸　金州贡纸【寰宇记】为纸则有楮构【盩厔县志】洋县出楮纸【旧郡志】构皮可作纸【商州志】民做纸田赋赖此出【山阳县志】水庄作山纸【华州志】纸洁白细腻出兴市镇武店【蒲城县志　按今城固县亦出纸颇佳】
　　香　石堤峪山居以木为机引水磨榆杂木作香四十里间桔橰相乱上下盖有千轮赀货甚广【华州志】
　　烟　较他邑为胜【城固县志】草多烟草【华州志】服之而醉名曰烟酒又谓之相思草【葭州志】
　　酒　酒有富平之石洞春京城之西市腔虾蟆陵郎官清阿婆清【唐国史补】鳯州公库多美醖故世言鳯州有三出谓手桺酒也【遯斋闲览】长安新丰市酒富平石冻春灞陵崔家酒冯翊含春鳯州清白酒【酒小史】鳯翔槖泉华州莲花又氷堂上尊邠州静照堂又玉泉同州清洛又清心堂金州清虚堂【酒名记】陇州出【凤翔府志】
　　油　陜西食杏仁红蓝花子蔓菁子油亦以作灯【鸡肋编】油有核桃芝麻椒菜子麻子稔子漆子杏仁共十数种【商州志】有旱水磨取菜子脂麻白红花子枲实作油【华州志】
　　席　京兆贡席　鳯翔府陇州鄜州坊州丹州贡龙须席【唐书地理志】京兆永兴军坊州中部郡扶风凤翔军陇州汧阳郡贡席【宋史地理志】
　　磁器　耀州感义军贡【宋史地理志】耀州陶匠创一等平底深盌状简古号小梅瓯【清异録】耀州出清磁器谓之越器以其余姚县秘色也极粗朴耐乆【老学庵笔记】出同官陈炉村【马志】明月山有白土磁器【富平县志】文昌山下旧出　州西显神寨二窰出缸瓮盆盎礶盏之名商磁【商州志】噐用黒磁产头鎭【澄城县志】开光川西北出【葭州志】
　　砂器　尚书村陶噐人以治生【富平县志】州东赵峪川北泉村并出砂噐锅礶等【商州志】
　　案几　鳯翔出案几其天生曲材者亦值数十缗【鸡肋编】石踏炉　华州旧贡出将相乡猕猴谷今停【寰宇记】髤噐　侯坊善制髤噐或为四方珍异以资生又善作囊【华州志】
　　刀　郑之刀【周礼考工记】桺子镇有千家铁匠作刀剑剪斧之用士大夫共索以相赠【华州志　按今潼闗出刀佳名朱刀】
　　剪刀　邠州土贡【唐书地理志】邠州靖难军贡【宋史地理志】针　郡之西闗磋钢针颇足俯仰之资【华州志】
　　火筋　邠州土贡【唐书地理志】邠州靖难军贡【宋史地理志】弓　坊州中部郡土贡枲【唐书地理志】坊州贡弓【宋史地理志】
　　弓材　弓人为弓取六材必以其时六材既聚巧者和之干也者以为逺也角也者以为疾也筋也者以为深也胶也者以为和也丝也者以为固也漆也者以为受霜露也【周礼考工记】夏州贡角弓【元和志】商州贡弓材【唐书地理志】
　　皮革　熊罴狐狸织皮【禹贡梁州】梁州多山兽熊罴狐狸四兽之皮制之可以为裘其毳毛织之可以为罽也【蔡注】同州土贡鞹　丰州土贡野马胯革　安北大都防府贡野马胯革【唐书地理志】虎豹狐貉之皮猎户山居者间有之又州东北土波砦善制緑黒韦为今所尚盖縁刀劒鞘鞍辔鞾子夏服櫜鞬之【华州志】
　　吉莫　同州开元贡绉纹吉莫皮【元和志】
　　鞾　同州元和贡绉纹靴【元和志】京兆永兴军贡【宋史地理志】同州贡绉纹鞾【寰宇记】
　　澡豆　邠州土贡【唐书地理志】
　　烛　鳯翔丹州开元贡【元和志】鳯翔丹州绥州鳯州土贡【唐书地理志】鄜州鳯翔贡【宋史地理志】陇州鳯州贡【寰宇记】石烛出延安予在南郑数见之其坚如石照席甚明亦有泪如蜡而烟浓能薫汚帷幕衣服故西人亦不贵之【老学庵笔记】
　　石饼　同州元和贡【元和志】
　　炭　民以佐税赡家惟柴炭数物【盩厔县志】民以栎作薪烧炭【山阳县志】耀州同官惟薪炭作业耳【耀州志】
　　石炭　有三种有明煤碎煤末煤明煤大块如斗许秦晋生之【天工开物】石炭龙门内上峪口皆有荒山絶壑穿穴以出负担驴骡络绎于道每数十百舸艓连尾上下浮于河由韩而郃而朝而同华自河达渭以及长安盩厔之西载以易粟嵗以为常【卫氏祖地圗】出同官北山下可以代薪【马志】石炭多于他处【安定县志】文昌山下有石炭显神寨熊耳两峰相对西南三十里凿山取炭可以铸铁又田峪川北泉村地方七十里又大亢峪东三十里皆产炭又黄川冦家村北七十里于崇祯十六年亦产炭但三处可资炊防俱不堪铸铁【商州志】东南诸山皆产煤【雒南县志】产头镇井深三百尺【澄城县志】龙门之炭陜以西咸需之【韩城县志】炭谷在县西北三十里旧出炭今无后县北三十里复出人利其便将蔡邓炭遂革今又无惟运白水县东炭耳【蒲城县志】同官山出煤【耀州志】石炭明嘉靖甲辰始凿山取之三水县正徳七年开取煤至今赖之【邠志】州开光川出【葭州志】黑山出【府谷县志】
　　砖瓦　本地出【商南县志】陶人塼埴作甂瓯瓴甓□瓦□□鳌鱼之【华州志】

　　陜西通志卷四十三
<史部,地理类,都会郡县之属,陕西通志>
　　钦定四库全书
　　陜西通志巻四十四
　　物产二【草属　木属　禽属兽属　鳞属　介属】

　　蓍　蓍生满百茎者其下必有神龟守之其上常有青云覆之【史记龟防传】周文王陵在毕原上陵生蓍草衍易者恒取诸此【咸阳县志】
　　芝　有芝生甘泉殿九茎青色緑叶朱实夜有光乃作芝房之歌【三辅黄图】白芝生华山【名医别録】蟾井在白鹿观中【在临潼骊山】有一金色虾蟇三足贺兰先生见之曰此肉芝也烹而食之白日飞升【拾遗记】四皓避秦入蓝田山采芝而歌曰紫芝可以疗饥【纂要】道经云斗山【在城固县】有五穴穴有肉芝即千嵗虾蟇得而食之可延夀【雍胜畧】宝鼎山【在褒城县】产芝草【明一统志】明世宗诏采芝鄠县民聚芝百八十本为山以献内有径一尺八寸者数本号曰仙应万年芝山【涌幢小品】白芝一名玉芝【雍胜畧】四皓茹紫芝形似芝而味苦性质坚重食之耐饥【商州志】
　　杜若　杜衡杜若出汉中大者大善【范子】若杜若【上林赋注】出汉中【事文类聚】
　　靡芜　被以江离糅以靡芜【上林赋】靡芜一名江蓠芎防苖也生雍州川泽【名医别録】上林言江蓠蘼芜似非一物葢嫩苗未结根时则为蘼芜既结根后乃为芎防大叶似芹者为江蓠细叶似蛇床者为蘼芜【本草纲目】出雍州叶似蛇床而香【马志】
　　薫草　浮山有草焉名曰薰草麻叶而方茎赤花而黒实臭如蘼芜佩之可以已疠【西山经】掩以緑蕙【上林赋】张揖曰蕙薫草也【上林赋注】一名蕙草【名医别録】一名香草一名燕草【本草纲目】鄜州出如茅而香【马志】
　　防车　揭车衡兰【上林赋】郭璞曰防车一名防舆香草也【上林赋注】
　　留荑　杂以留荑【上林赋】张揖曰留荑新荑也善曰王逸楚词注曰留荑香草【上林赋注　按留荑史记作流夷】
　　兰　兰香草也【薛综西京赋注】汉时池苑种兰以降神【西京杂记】霍定与友生游曲江以千金募人窃贵侯亭榭兰花挿帽兼自持往罗绮丛中卖之士女争抛掷金钱【曲江春宴録】一茎数花出南山【咸宁县志】絶建本而精神丰采过之【洋县志】入夏始放一茎十数花清芬扑鼻【沔县志】棣花山出【商州志】兰几遍山谷俗以多殊不贵之【雒南县志】一茎一花幽秀芳香【商南县志】不似建兰而香无异城东有之【山阳县志】
　　真珠兰　一名鱼子兰花开成穗蓓蕾如珠其香甚浓【广羣芳谱】南郑有鱼子兰【南郑县志】
　　芍药　出三辅【范子】一名将离【董子】胜州榆林郡土贡芍药【唐书地理志】白者名金芍药赤者名木芍药世谓花相【本草纲目】今三原亦有之【马志】根资药物【咸宁县志】赤白二种【咸宁县志】
　　金盏花　花之四季开者兰桂之外有长春菊【学圃杂疏】花大如指头金黄色状如盏子四时不絶【救荒本草】金琖一名长春【延绥镇志】
　　翦春罗　二月生苗髙尺余夏开花六出周廻如翦成可爱【本草纲目】一名翦红罗入夏开深红花如钱大【广羣芳谱】翦红罗山中多【山阳县志】
　　石竹　石竹二种单瓣者名石竹千瓣者名洛阳花【延绥镇志】石竹花山中多【山阳县志】瞿麦即石竹子【府谷县志】
　　罂粟花　出肤施县【马志】米囊即罂粟花有千瓣五色其粟可作腐又有一种小者名懒擡头又名满园春千叶者佳【延绥镇志】丽春即罂粟【山阳县志】俗名莴苣莲又名米囊【葭州志】
　　虞美人　褒斜山谷中有虞美人草状如鸡冠大叶相对歌唱虞美人曲则两叶如人拊掌之状颇中节【贾氏谈録】
　　萱花　萱名忘忧【说文】一名宜男花叶可食【咸宁县志】萱花土人取作菜名黄花【雒南县志】鹿葱即萱草山中多有之【山阳县志】
　　蜀葵　戎葵今蜀葵【西京赋注】惟兹珍草怀芬吐荣挺河渭之膏壤吸昴井之元精【陈虞繁蜀葵赋】叶似葵叶而大有岐花似木槿而大有千叶单叶之异【本草纲目】黄红白紫色不同茎叶亦异皆向日【咸阳县志】俗名一丈红【扶风志】一名戎葵【延绥镇志】有十余种色千叶者甚佳【山阳县志】俗呼为大叶花【淳化县志】
　　锦葵　丛低叶微厚花如小钱文彩可观色深红浅红淡紫皆单叶【广羣芳谱】种多嫩叶可茹【商州志】
　　莵葵　似葵而小叶状如藜【嘉祐本草】刘禹锡复逰都观惟莵葵燕麦动揺春风耳【纂要】
