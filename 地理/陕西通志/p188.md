<!-- { "loadSidebar": true } -->
　　紫阳书院元杨奂建奂少时梦游朱子紫阳阁遂建书院因以紫阳名之后废眀成化四年知州许珙奉提学副使伍福择地建祠在今州署东义学四所在陆陌镇等里雍正三年建
　　学田一顷三十畆租四十四石一斗七升
　　武功县学【大学】在县治东宋崇寜二年知县赵茂曽建有碑记眀洪武二年知县严祀重建正徳十四年提学副使何景眀知府刘祥知县冯玮増修万厯九年知县曹崇朴重修邑人张链记
　　本朝康熙二十五年知县徐竒桂四十八年知县孙琮
　　重修
　　緑野书院在县南郭外东旧为緑野亭宋儒张子子厚与武功簿张山甫善武功弟子从子厚游亭此讲学焉眀治八年沁水李翰以御史廵按至诸生白其事廼谋于提学副使杨一清属知县宋学通扩修旧址逾年乃成改曰緑野书院前为子厚祠后建讲堂学舎【县志】杨公建緑野书院择士子充于中以训导赵文杰为之师其规约大率与白鹿睢阳时西安鳯翔诸生闻风踵至公时坐堂上督劝之沨沨乎道学之流行也【礼部尚书呉寛记】学田二顷一十四畆租七十八石五斗
　　永夀县学【小学】旧在县治西北元延祐七年建致和元年县尉宋思义重修治中单鹄有记眀洪武二年重建天顺元年知县郭质重修河东薛瑄有记
　　本朝康熙八年知县张焜创建于今县治东
　　永邑文风不振焜因谋建学周廻审睇得地二畆许于城之东北隅纠工庀材于康熙八年告成率师生礼拜间忽祥光绕桥门灵鹊集大成殿无不举手加额是年乡试诸生任夀罗万杰俱中式建学之效传为盛事【张焜自记】
　　学田三顷一畆五分租银十三两一钱三分八厘五毫
　　邠州
　　州学【小学】旧在州治东南隅宋庆厯中建州守范仲淹有记眀洪武六年判官莫彦荣徙州治西成化十六年知州刘济重修郡人尚书刘昭记
　　庆厯甲申诏天下建郡县之学眀年春范仲淹为邠城守署事之三日谒庙隘甚因议改卜于郡之东南隅地址高眀遂以建学并其庙迁焉【仲淹自记】学田三顷八畆租三十九石五斗六升八合
　　三水县学【中学】在县治东南眀成化十四年知县杨豫建
　　本朝康熙十年知县林逄泰重修邑人文倬天有记乐育书院在县治北眀万厯中文在中建
　　学田二顷七十一畆七分四厘租二十石八斗五升七合
　　淳化县学【小学】旧在县治南眀洪武二十年徙县东南隅宣徳中知县邢清重修邑人贾我琪有记正徳十五年副使何天衢行县以学宫逼南城下令署县事县丞毕经移置今县治北光禄卿马理有迁庙学碑记万厯五年知县李朝忠修寜州杨栖鳯记
　　本朝康熙十一年知县文秉濓二十五年知县张纶重修俱有碑记又墀内有宋大观二年八行八刑碑义学一在县北关一在通润镇雍正八年署县商兆麒建
　　学田一顷三十八畆三分六厘租一十一石二斗二升四合眀万厯三十二年提学臧尔劝置知县欧阳暖有记
　　长武县学【小学】在县治西南眀万厯十二年知县梁道凝建提学许孚逺记
　　眀万厯十一年割宜禄为长武邑治既兴学宫鼎建左为庙右为眀伦堂两庑两斋各如制庙北为啓圣祠防门之旁为名宦乡贤祠堂北为尊经阁迤西为敬一亭宫墙之外东为社学西为射圃期月告成诸生籍宜禄改从新学者凡五十有余人【许孚远记】
　　鄜州
　　州学【中学】在州治西南元至正间知州宋居正建眀洪武六年同知金文徴重建并立碑记天顺间知州冯廸成化五年知州马杰继修十年知州李瓒修提学伍福有记嘉靖四十年亷访使王崇古重修都御史杨宗气有记四十五年知州蘓璜因城北三河暴涨学宫倾圮集议捐修刑部郎中刘仕记崇祯十年副使孔闻謤又修
　　本朝顺治十六年河西道许瑶十八年参政李荣宗知
　　州顾耿臣重修
　　洛川县学【中学】在县治西南五十歩宋元遗址眀洪武七年知县朱炳建同知金文徴记成化四年知县李瓒修提学副使伍福记嘉靖二十五年知县吉澄増修三十四年地震圮四十年副使王崇古重修按察使乔世寜记
　　泰徴书院在城南崇祯间知县刘三顾建作台高二丈许
　　社学六所东北二关二区余在朱龙镇鳯栖镇等里
　　义学在县治西
　　学田一顷租银四两
　　中部县学【小学】旧在坊州城眀洪武间建成化初知县刘洁移建县治东南治中知县郑源万厯元年知县卫汝霖増修崇祯三年兵燬五年知县姚一麟徙置上城
　　本朝康熙二十五年知县魏力仁修五十七年知县杜
　　乔复移建下城旧址有碑记
　　宜君县学【小学】在县治东眀洪武八年知县金声建治间知县李相増修
　　本朝顺治初知县郑名康熙五年知县周之简四十四
　　年知县林鑛相继増修
　　绥徳州
　　州学【大学】旧在州城西北金承安四年刺史秦守正移州治东嵯峨山南一百歩泰和元年増修有记眀洪武间重建景泰间知州张轼修治间知州王京増修万厯九年知州刘思琏重修
　　本朝顺治十七年知州王元士重建检讨白乃贞御史
　　艾元复俱有碑记
　　州据形胜襟带关陇控制灵夏为用武之地又莅政者率多武人故学者比内郡为少衰承安四年刺史秦守正谒庙庙地污下广不盈畆庑序像设不具谋徙而大之眀年得地于州之东南极亢爽遂营新宫从于陈蔡者像之登于堂其六十二子绘于两庑凿宫前土山辟其扉临通衢甫六月而工毕由是境内及旁郡来学者众【金康乐寨知寨刘忠记】社学在州治右眀嘉靖间知州靳东齐改建
　　米脂县学【中学】旧在县治上城元至元间主簿冯安国建眀洪武间知县解彞重修治九年提学副使杨一清因学基隘令知县陈奎徙今下城之东高陵吕柟记
　　本朝康熙二十年知县寗养气修雍正五年邑绅士重
　　修知县诸葛永健有记
　　社学在县治北隅
　　清涧县学【大学】在县治西南一百歩眀洪武六年知县邹宗彝建洪熙元年敎谕陈致中修景泰间知县张定正徳六年知县马呈图嘉靖间知县王钦隆庆三年知县阮孝万厯四十二年知县陈汝元相继増修
　　本朝顺治四年知县廖元发修康熙五年知县江雯重
　　修邑人检讨白乃贞有记
　　义学四所一在县署北一在骆驼舗一在田庄舗一在贺家湾
　　葭州
　　州学【中学】旧在州治南一里故城内山之阳明成化间副使周鼎令知州刘毓改建于山隂治间知州沈理増修万厯三十一年知州王汝为重修贡生刘登名有记
　　本朝顺治九年知州戴可进重建十六年知州武宏祖康熙三十九年知州贺勲増修张金佩有记社学在州治龙头冈西
　　义学在州治东南隅康熙十五年知州孙毓竒建学田二十五畆零租银一两二钱
　　呉堡县学【小学】在县治西南元至正间建眀洪武三年主簿周琛重建十四年知县范平仲宣徳十年知县袁礼修天顺五年知县郭敏移建庙南成化十年知县刘仪修嘉靖十九年知县张弛重修同知赵时寜有记万厯四十一年知县卢文鸿仍迁庙西
　　本朝康熙三十七年知县沈宏勲改建于文庙防门外
　　社学在文庙前旧敬一亭遗址
　　神木县学【中学】在县治南眀洪武十四年知县任奉先建正统八年知县彭佐糜奎重修隆庆六年观察张守中増修吏部侍郎张四维有记
　　本朝顺治八年观察彭有义知县程啓朱创修康熙六年观察冯翊时五十四年观察罗景相继捐修学田三垧租九斗
　　府谷县学【小学】在县治东眀洪武十四年知县齐翺建天顺五年知县秦纮修成化十二年知县贺昭修训导都仲良记十六年知县田璋嘉靖十九年知县柳聫芳万厯十四年知县范学顔相继修
　　本朝顺治八年知县魏震十四年知县龚荣遇创修举人刘无邪记康熙五年知县杨许玉二十四年知县徐恒继修
　　社学在县治北街真武庙侧雍正五年知县周会贤建坊立学

　　陜西通志巻二十七
<史部,地理类,都会郡县之属,陕西通志>
　　钦定四库全书
　　陜西通志巻二十八
　　祠祀一【寺观附】
　　五礼首吉国事攸隆泰坛鄜畤等于郊宫几筵榱桷崇德报功云旂风驾万福来同维彼二氏阐教闗中鸠摩译义柱下遗踪仙梵境界金碧茏葱牖民觉世用召和丰作祠祀志第十二
　　西安府
　　社稷坛　在府城东康熙四年知府叶承祧建附郭不置各县如制雍正三年定每嵗祭社稷坛祭品羊一豕一帛一铏一笾四豆四簠二簋二刋图通行【府册】
　　风云雷雨山川坛　在府城西北知府叶承祧建各县如制【贾志】
　　文庙　在府治东南建自宋元至元中亷希宪修明正綂间知府孙仁益增拓之正殿七间两庑各十七间庑南为厨舎东西各二间前为仪门稍南为碑亭二两司府县官防东西相向又南为宰牲所前为星门门前为泮池跨以石桥万厯庚子巡按李思孝建桥前为太和元气坊左右碑亭二永寿王府中尉惟防建坊前为屏东西二坊曰贤闗曰圣域庙左为啓圣祠
　　本朝康熙二十三年十月初一日
　　御题匾曰万世师表至雍正元年改启圣为崇圣祠追封孔子五代王爵祀以太牢四年三月初八日
　　御题匾曰生民未有各学如制【府册】
　　先农坛　在东郊各县如制耤田四亩九分耤田后建坛髙二尺一寸寛二丈五尺坛后正房三间配房各一间坛庙耤田之外周围缭垣门南向每嵗仲春择日致祭祭品与社稷坛同雍正五年为始陜西四府十州属准销建设银共肆千伍百贰拾壹两叁钱陆分防厘零【府册】
　　闗帝庙　在满城舞生坛雍正三年追封闗帝三代公爵供奉后殿嵗春秋庙祀以太牢各县如制【府册】
　　龙王庙　雍正五年七月内奉
　　上谕龙神専司各省雨泽地方守土大臣理应防诚供奉朕特造各省龙神大小二像可着该省督抚迎请供奉本地防诚展祀钦此随迎请　福秦顺应龙神大小二像立庙宇供奉在府治西南【府册】
　　文昌祠　在府治中街【贾志】
　　八蜡庙　在府治南各县如制【贾志】
　　旗纛庙　在都司旧署旁一在西关大教场【贾志】城隍庙　在府治西明代累修有碑记
　　本朝雍正初火燬随移秦府木植改建各县如制又附近省城别立庙一在河池寨去城二十五里顺治十三年修有记一在唐家寨去城二十里康熙十八年建一在王曲镇去城三十里【府志】
　　郡厉坛　在府北五里各县如制曰邑厉乡保曰乡厉【府志】
　　名宦祠　在学宫左各县学如制【府志】
　　乡贤祠　在学宫右各县学如制【府志】
　　忠义孝弟祠　在学宫内雍正元年建各县如制【府册】节孝祠　在学宫外雍正元年建各县如制合四府十州建立忠义节孝祠宇准销银叁千壹伯肆拾壹两陆钱零【府册】
　　贤良祠　在长安九府街雍正十年奉
　　勅建署巡抚兵部尚书史贻直撰记【府册】
　　长安县
　　禹王庙　在县治西四十里为丰水而建【贾志】
　　五岳庙　在县治东南祷雨辄应嵗乆倾圮明正统九年都御史陈镒增修【本庙碑记】
　　本朝尚书白如梅重修有记【县志】
　　东岳庙　在县治西南【贾志】
　　西岳庙　在县治西【贾志】明成化十七年住持苏元靖重修有记【县志　按古封西岳庙在华隂县歴代典礼详载华隂本庙下】
