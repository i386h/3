<!-- { "loadSidebar": true } -->
　　【附县境古闗隘】仙人闗在县西南一百二十里接徽县界【府志】绍兴四年吴玠命璘别营仙人闗以防金人深入【宋史吴璘传】绍兴四年金撒离喝欲道仙人闗入蜀玠筑垒闗外杨政曰此地为蜀扼塞出竒击之敌遁去【杨政传】仙人闗兴之东境距利州才七驿【中兴四朝志】敌凭和尚原下视散闗仅如螘垤猝有缓急惟仙人闗可恃【方舆胜览】路分左右自成州经天水出皂郊堡直抵秦州此左出之路自两当趋鳯州直出鳯翔大散闗至和尚原此右出之路【明一统志】　榆林隘即榆林铺在县南一百里【县册】　梁山州隘在县北五十里【县册】　土地垭隘在县北六十里【县册】　又县有斜石窦家石楼西谷等隘皆险处【县志】　松林堡在大散闗旁宋时置戌守于此与散闗相犄角【府志】大散闗在鳯州梁泉县松林堡南【通鉴】　黄花镇在县东北十里即唐之黄花县地【贾志】县有黄花镇【九域志】黄花镇在梁泉县界有黄花川大散水入焉【通鉴胡注】今废【县图】　县有保安东河桥卤土等镇【九域志】
　　废丘桥　在县南废丘闗跨野羊河【府志】
　　髙家桥　在县东南一百二十里髙桥铺【府志】
　　三岔铺桥　在县南五十里三岔驿【府志】
　　松林桥　在县南一百一十里松林铺【县图】
　　柴闗桥　在县南柴闗【府志】
　　留坝桥　在县南留坝【府志】
　　鳯桥　在县城西门外【县册】
　　桑坪桥　在县西二十里【县图】
　　石狮子桥　在县东北九十里石狮子铺【府志】
　　【附县境古桥】连云桥在县东北四十五里今废【县册】　斜谷桥在县东二里跨斜谷水上【明一统志】今废【县图】　草凉桥在县东北六十里草凉驿有分防千总【府志】今废　五子崖桥在县南七十里野羊铺今废　榆林桥在县南一百里榆林铺今废【县图】　石峡桥在县南六十里今废　石窰桥在县南八十五里今废　驷马桥在县南八十五里今废【县册】　县境有判官桥小桥十里头桥【贾志】　长桥在县东北【旧志】
　　宁羌州
　　铁鎻闗　在州东五十里有防兵【州志】
　　牢固闗　在州西南四十里【县志】
　　七盘闗　在州西南六十五里【州志】唐广明初行营都统王铎置闗于沮水七盘三溪木皮岭以遮秦岭【唐书黄巢传】
　　阳平闗　在州西一百里闗城东西径二里南倚鸡公山之峻北靠嘉陵江之险【州册】今有阳平闗营【州志按古阳平闗即白马城在今沔县西中间更置于此仍旧名耳明一统志以为即古阳平闗误】
　　五丁闗　在州北四十五里金牛峡【州册】
　　【附州境古闗隘】白水闗在闗城西南百八十里故闗城在梁州金牛县西【梁州记】白水阻险栈阁败絶【后汉书隗嚣传】公孙述使将军侯丹开白水闗【公孙述传】建安十六年刘璋令备督白水军十七年杨懐髙沛仗兵守闗头备勒兵径至闗头并其兵闗头即白水闗头也白水闗在广汉白水县刘璋置守于此贤曰白水闗在今梁州金牛县西东北至闗城百八十里【通鉴胡注　闗域即古阳平闗】金牛县南有故白水闗【通典】　除口戍在州西北梁天监十四年任大洪破魏东洛【在四川昭化县】除口二戍【旧志】　青乌镇在州西北【旧志】在三泉县【武徳四年置县】西四十里【九域志】元祐前置【舆地纪胜】　大安镇在州北九十里明正徳中知州谢豸修筑镇房周围三百四十七间立东西二门树以楼橹今废【府志】
　　永济桥　在州东门外【州志】
　　通惠桥　在州南门外【州志】
　　天生桥　在州西南八十里水田坪其地有山髙数十仭河水自山下入川石生成如桥然【府志】
　　永惠桥　在州西门外【州志】
　　五丁桥　在黄金峡内【州志】
　　起鳯桥　在州北门外上有坊【县志】
　　逓运桥　在州北一里【县志】
　　胡沟桥　在州北一里【县志】
　　干桥　在州北十里金牛峡【州志】
　　龙门渡　在州西北一百里嘉陵江上【府志】在阳平闗西十里额设渡船一只水手二名【州册】
　　【附州境古桥】大安桥在大安镇东门外跨频仓河明知县卢大谟捐修今废【县志】
　　沔县
　　铜钱坝　在县西四十里【县图】左涧右山仅通线道中建古盖楼扼西路之要【县志】
　　贾旗寨　在县东北十五里【县图】
　　仓台堡　在县东二十里【县图】
　　旧州铺镇　在县东二十里【县册】
　　黄沙镇　在县东四十里昔时系二镇东为铎水西为仙流后人户繁集合为一镇改名黄沙【县册】县有仙流铎水二镇【九域志】
　　元山镇　在县东南二十里即石马城【县图】
　　青羊驿镇　在县西六十里【县册】
　　【附县境古闗隘】石顶闗在县南三十里宋置今废【县志】石顶原在县南有石顶闗最称险要【雍胜畧】　古阳平闗【在今县西一里】汉水西南迳闗城北浕水又南经张鲁治东山庾仲雍谓山为白马寨东对白马城一名阳平闗浕水南流入沔谓之浕口其城西带浕水南面沔川城侧二水之交故亦曰浕口城【水经注】建安二十年曹公征张鲁鲁使弟卫据阳平闗横水筑城十余里攻之不能防【魏志太祖本纪】汉褒中有汉阳平闗在县西北【通典】褒谷西北有古阳平闗【周地圗记】蜀有阳平闗江闗白水闗为三闗【张莹汉南记　按魏志钟防传防使荀恺等攻汉乐二城防经过西出阳安口使胡乐等前行攻破闗城地理通释以阳安即阳平闗误】　百牢闗在县西七十里【雍胜畧】西县有闗官有百牢山【隋书地理志】城固西南有百牢闗【唐书地理志】隋置闗在西县即今沔县西南今名百牢闗【通典】杜甫诗防州险过百牢闗寰宇记在汉中西县西南隋开皇中置以入蜀路险号曰百牢闗一云置在百牢谷元和志百牢闗在西县西南三十歩隋置白马闗后以黎阳有白马闗故更此名为入川之隘口【杜诗钱注】李商隠诗莓苔滑百牢图经云百牢闗故基在今兴元西县西南两壁山相对六十里不断汉江水流其中乃入金牛峡益昌路也【李啇隠诗注】　火烧闗在县西北大安河今废【县志】　蒋家营在县东五十里【旧志】鱼孔隘即今老虎沟在县西南十里今废【县册】宋淳
　　祐三年四川判司言防古破大安军忠义副总管杨世安守鱼孔隘孤垒不降有特立之操可任责边防诏以世安就知大安军【通鉴】　潭毒山寨在县西八十五里宋绍兴三年金撒离喝入兴元刘子羽保潭毒筑垒山上以此山峻防寛平且有水也【县志】　铁山寨在县西北五里今废【县册】山势极称险峻开平地宋姚仲置寨其内以拒金人【旧县志】
　　旧州桥　在县东二十五里跨旧州河上【县志】
　　黄沙桥　在县东四十里跨黄沙河东有石坊明御史任维贤题安流永济【县志】汉水又东黄沙水左注之水侧有黄沙屯诸葛亮所开也【水经注】
　　仙留桥　在县东四十里仙留镇东铎水镇西【县册】顺治十年知县李煊重修【县志】
　　新桥　在县西五里【县志】
　　沮水渡　在县西三十里通宁羌州路有官船水夫【府志】
　　略阳县
　　九股树　在县东北六十里正徳间移白马巡司于此今革【府志】
　　罝口　在县西北三十里宝虹山下沿江迤西五里治初设巡司【府志】宋开禧二年金人由扳闸谷绕出闗后遂陷吴曦退屯罝口【通鉴】
　　峡口镇　在县东一百里【县志】
　　沮水镇　在县东一百三十里【县册】顺政县有石门沮水二镇【九域志】
　　横现镇　在县西十五里【府志】
　　明水镇　在县西四十里【县志】
　　石门镇　在县西九十里镇有石门渡在石门河上【县志】汉水又东经石门滩山峡也【水经注】此门盖汉所穿乆经荒塞魏永平中诏贾三徳开创旧路阁广四丈路广六尺填溪栈壑坪险架危自囬万至谷口二百余里【魏王逺石门铭叙】
　　【附县境古闗隘】畧阳闗在县东南八十歩【雍胜畧】明洪武初伐蜀傅友徳领前锋出秦州夺略阳闗【明世法録】　兴城闗在顺政县【今略阳】南五里【元和志】顺政县南有兴城闗【唐书地理志】　大桃戍在县东【旧志】宋元嘉十一年萧承之讨杨难当其党赵温等退据大桃【通鉴　按元和志有大城戌在顺政县东南四十九里寰宇记谓之大姚戍元一统志大姚驿在略阳县东四十五里葢即大桃戍也】　万仭砦在县北【旧志】干徳二年王全斌伐蜀自鳯州后干溪渡克万仭燕子二砦【宋史王全斌传】万仭山在长举县后有闗【元一统志】
　　通惠桥　在县东门外山溪时涨修废无常【府志】
　　木瓜桥　在县东五十里【府志】
　　五间桥　在县东九十里五石相接【县志】
　　翠秀桥　在县西三十里罝口镇中龙水沟下【县志】天生桥　在县西六十里有石长七丈濶二丈横大涧如天生然【府志】
　　白水渡　在县北一百二十里白水河上【即嘉陵江】有官船通徽县路【府志】
　　八渡　在县北十五里八渡河【府志】
　　横现渡　在县西【县册】横现河上【县志】
　　官渡　在县西门外嘉陵江上水夫三名【县志】
　　夹渠渡　在县东二里夹渠河上【府志】
　　沮水渡　在县东一百二十里沮水河上有官船通沔县路【府志】
　　榆林府榆林县
　　常乐堡　在榆林东三十里南至葭州一百四十里北至大边半里东至双山堡四十里汉榆溪地名岔河儿【延绥镇志】成化十一年廵抚余子俊修营堡十二座常乐系创治治二年廵抚卢祥因其地沙碛无水徙于北二十里置今堡东通栁树会官家岔之运道西通铁炉庄杀草湾之炭窰【明世法録】嘉靖二十五年寇犯常乐堡游击髙天吉等败之【明纪事本末】地在平川周三里零五十歩楼铺十五座系极冲中地万厯六年重修髙三丈五尺边垣长一十八里有竒墩台三十七座有分防守备边外有白崖河为镇军草地【延安府志】
　　双山堡　在榆林东少南七十里南至葭州五十里北至大边十里东至建安堡四十里汉真乡县地明正统间筑水地寨成化时余子俊移筑今堡并栁树防兵守之【延绥镇志】嘉靖时总督曾铣言自双山起至龙州城计四百九十八里边墙宜筑【图书编】成化元年都御史王越击寇于双山堡败之【名山藏】城在山冈周三里九十歩髙一丈九尺东西南门三楼铺二十四座东北深沟南面峻坡深壑惟西稍平系极冲中地万厯六年重修边垣长三十里有竒墩台四十座有分防守备边外有邵家梁为镇军草地【延安府志】
　　归徳堡　在榆林南四十里南至鱼河堡四十里东至常乐堡四十里西至响水堡四十里唐党项州【延绥镇志】归徳鱼河在榆林镇之南适当河套之正中【图书编】明成化中廵抚余子俊建在半山半川周二里六十七歩南北门二楼铺十五座系腹里中地嘉靖十九年増筑西闗万厯五六年重修髙三丈有分防把总【延安府志】
