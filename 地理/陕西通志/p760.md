<!-- { "loadSidebar": true } -->
　　刦火洞然不贷池亭三十景春风暂寓种成桃李防千家虽横湖多花竹之奇独披锦据园林之秀自丹渊去后谁为主已叹荒凉况异邦何处得此花畧宜盼睐莫使鸎慵蝶懒虚度三春纵教鸿去燕来葺成一日判府安抚郎中主盟胜事着意幽寻为思宫锦之淋沥忽对亭顔而解颐云斤月斧重修画栋珠帘露莱风枝依旧朱唇翠袖唤囘景象增贲名园植万年栋宇之林出五凤文章之手咽笙簧于绣帐不妨我去君独留促环佩于蓬莱更嘱花须连夜发式形俨语用举修梁梁之东亭下花光晚涨红但愿花隂千里共家家锦幄贮春风梁之西万緑千红巧幛帏少缀胸中云五色烂裁宫锦织天机梁之南翠袖朱唇酒半酣试向蓬莱高处望一边花气与天参梁之北勾引韶华归花国只解花时醉锦帏不知此日东君力梁之上华屋亭亭围锦帐袖中取五云机归去蓬瀛饰方丈梁之下冉冉飞云凌栋画但愿他年助我仪遍访遗基着高榭伏愿上梁以后丰年多暇乐事并来相继云斤足四老当年之咏大开锦帐破一城和气之春鼓鼙悉变于笙歌陇亩若安于亭榭仙人去后留落花流水之春太守谓谁记饮酒作亭之曰
　　梦游西岳文　　　　　　　　　【明】太祖
　　猗西岳之高也哉吾梦而往去山近将百里忽覩穿云抵汉岩崖灿烂而五光正遥望间不知其所以俄而已升峰顶畧少俯视见羣峦叠障拱防周苍松森森遮岩映谷朱崖突兀而凌空其豺狼野鸟黄猿狡兔畧不见其踪峭然洁净荡荡乎峦峰吾将周游岳顶忽白鹤之来双蓦异香之缭绕管弦丝竹之声杂然而来天意试仰观见河汉之辉辉星辰巳布吾之左右少时一神跪言曰愼哉上帝咫尺既听斯言方知西岳之高柱天之势如此于是乎诚惶诚恐稽首顿首再拜瞻天愈觉神殊气爽体健身轻俄闻风生万壑雷吼诸峰吾感天之造化必民获年丰遂举手加额豁然而梦觉于戏朝乃作思夜必多梦吾梦华山乐游神境岂不异哉
　　张子【诸儒评　　　　　　　本朝】王心敬
　　横渠先生气质刚果学力坚苦前无所依旁无与辅超然入孔孟之门而见宗庙之美百官之富呜呼卓矣至如西铭大防渊乎通古大人之学知礼成性粹乎会吾夫子之心大化虽未敢遽许而在吾道宗传中毅二字自不愧焉
　　吕与叔
　　与叔吕先生清明沈潜在诸昆中尤为粹美而其折节好学舍已从人深潜之思湛定之性即程门亦推先觉焉向在孔门未知其与二冉如何要之亦漆雕诸贤之流亚与
　　李二曲
　　二曲李先生学无师傅年未弱冠独从宋明诸儒中穷探宗传故其所自得于心者体用兼该内外不遗盖于诸儒中独为不立异同超然独会者耳然于指示初学则恒从程门体认未发一诀教之入见性之门而必合语黙出处辞受取予一无或茍以为立身之实则先生既从生平之所自得者举以语人亦折衷学术亲切之路而使之确然不迷也故全集所言多出此防而至于揭悔过自新为功课尽性无欲为究竟以反身为读书之要领以名节为衞道之藩篱则圣门宗传益觉切近而明白矣况其清操峻节挺然以身树名教之坊而屹为一代师法则尤所为行与教俱以身衞道者哉

　　陜西通志卷九十四
<史部,地理类,都会郡县之属,陕西通志>
　　钦定四库全书
　　陜西通志巻九十五
　　艺文十一【乐府　四言古　五言古　七言古】文王操
　　琴操曰纣为无道诸侯皆归文王其后有凤凰衔书于郊文王乃作此歌
　　翼翼翔翔彼凤凰兮衔书来游以会昌兮瞻天按图殷将亡兮苍苍之天始有萌兮五神连精合谋房兮兴我之业望来羊兮
　　岐山操
　　周公为太王作其词曰
　　狄戎侵兮土地迁移邦邑适于岐山烝民丕忧兮谁者知嗟嗟奈何兮予命遭斯
　　越裳操
　　周公作也周公辅成王成文武之道越裳重九译而来献白雉周公乃援琴而歌遂受之献于文王之庙
　　于戏嗟嗟非旦之力乃文王之德
　　齐房
　　元封二年芝生甘泉齐房作
　　齐【读曰斋】房产草九茎连叶宫童效异披图按牒元气之精囘复此都蔓蔓日茂芝成灵华
　　朝陇首
　　元狩元年行幸雍获白麟作
　　朝陇首览西垠雷电尞【古燎字】获白麟爰五止显黄德图匈虐熏鬻殛辟流离抑不祥宾百僚山河飨掩囘辕鬗长驰腾雨师洒路陂流星陨感惟风籋归云无怀心
　　上之囘
　　上之囘所中益夏将至行将北以承甘泉宫寒暑德游石闗望诸国月支臣匈奴服令从百官疾驱驰千秋万岁乐无极
　　长安有狭斜行　　　　　　　　无名氏
　　长安有狭斜狭斜不容车适逢两少年夹毂问君家君家新市傍易知复难忘大子二千石中子孝廉郎小子无官职衣冠仕洛阳三子俱入室室中自生光大妇织绮纻中妇织流黄小妇无所为挟琴上髙堂丈人且徐徐调讵未央
　　陌上桑　　　　　　　　　　　无名氏
　　日出东南隅照我秦氏楼秦氏有好女自名为罗敷罗敷善蚕桑采桑城南隅青丝为笼系桂枝为笼钩头上倭堕髻耳中明月珠缃绮为下裙紫绮为上襦行者见罗敷下担捋髭须少年见罗敷脱帽着帩头耕者忘其犂锄者忘其锄来归自怒怨但坐观罗敷使君从南来五马立踟蹰使君遣吏往问是谁家姝秦氏有好女自名为罗敷罗敷年几何二十尚不足十五颇有余使君谢罗敷宁可共载不罗敷前致词使君一何愚使君自有妇罗敷自有夫东方十余骑夫壻居上头何用识夫壻白马从骊驹青丝系马尾黄金络马头腰中鹿卢剑可值千万余十五小府吏二十朝大夫三十侍中郎四十专城居为人洁白晳鬑鬑颇有须公府步冉冉府中趋坐中数千人皆言夫壻殊【按此诗旧志未采苐白乐天权德舆诸诗俱以罗敷为华州人今华州西亦有罗敷水故存之】
　　平陵东
　　汉翟义门人所作也义为丞相方进少子为东郡太守以王莽簒汉举兵诛之不克而见害门人作歌以怨之也
　　平陵东松栢桐不知何人刼义公刼义公在髙堂下交钱百万两走马两走马亦诚难顾见追吏心中恻心中恻血出漉归告我家卖黄犊
　　平闗中　　　　　　　　　　　【魏】缪袭
　　平闗中路向潼济浊水亡髙墉鬬韩马离羣凶选骁骑从两翼虏崩溃级万亿
　　长安道　　　　　　　　　　【梁】简文帝
　　神臯开陇右陆海实西秦推轮抵长乐复道向宜春落花依度幰垂栁拂行人金张与许史夜夜尚留宾
　　陇头水　　　　　　　　　　　　元帝
　　衔悲别陇头闗路漫悠悠故乡迷远近征人分去留沙飞晓成幕海气夜如楼欲识秦川处陇水向东流
　　赋得横吹曲长安道　　　　　　庾肩吾
　　桂宫连复道黄山开广路远听平陵钟遥识新丰树合殿生光彩离宫起烟雾日落歌吹还尘飞车马度
　　行幸甘泉宫歌　　　　　　　　刘孝威
　　汉家迎夏毕避暑甘泉宫栈车鸣里皷驷马驾相风校尉乌桓骑待制楼烦弓后旌犹五柞前笳度九嵕才人豹尾内御酒属车中辇回百子阁扇动七轮风鸣钟休衞士披图召后宫材官促校猎凉秋戏射熊
　　琅琊王歌辞　　　　　　　　　无名氏
　　长安十二门光门最妍雅渭水从陇来浮游渭桥下
　　长安道　　　　　　　　　　【陈】顾野王
　　凤楼临广路仙掌入烟霞章台京兆马逸陌富平车东门疏广饯北阙董贤家渭桥纵观罢安能访狭斜
　　长安道　　　　　　　　　　　　萧贲
　　前登灞陵道还瞻渭水流城形类北斗桥势似牵牛飞轩驾良驷宝剑杂轻裘经过狭斜里日暮与淹留
　　长安有狭邪行　　　　　　　【北周】王褒
　　威纡狭斜道车骑动相喧博徒称剧孟游侠号王孙势倾魏侯府交尽翟公门路邪劳夹毂涂艰倦折辕日斜宣曲观春还御宿园涂歌杨栁曲巷饮榴花樽独有游梁客还守孝文园
　　长安道　　　　　　　　　　　【隋】何妥
　　长安狭斜路纵横四达分车轮鸣凤辖箭服耀鱼文五陵多任侠轻骑自连羣少年皆重气谁识老将军
　　长安秋　　　　　　　　　　　　虞茂
　　露寒台前晓露清昆明池水秋色明揺环动佩出层城鹍弦凤管奏新声上林蒲桃合缥缈甘泉竒树上葱青玉人当歌理清曲婕妤恩情防还续
　　临髙台　　　　　　　　　　　【唐】王勃
　　临髙台髙台迢遰絶浮埃瑶轩绮构何崔嵬鸾歌凤吹清且哀俯瞰长安道萋萋御沟草斜对甘泉路苍苍茂陵树髙台四望同帝乡佳气郁葱葱紫阁丹楼纷照曜璧房锦殿相玲珑东弥长乐观西指未央宫赤城映朝日绿桞揺春风旗亭百队开新市甲第千甍分戚里朱轮翠盖不胜春叠树层楹相对起复有青楼大道中绣户文窻雕绮栊锦衣昼不襞罗帏夕未空歌屏朝掩翠妆镜晚窥红为吾安宝髻蛾睂罢花丛尘间狭路黯将暮云开月色明如素鸳鸯池上两两飞凤凰楼下双双度物色正如此佳期那不顾银鞍绣毂盛繁华可怜今夜宿娼家娼家少妇不须颦东园桃李片时春君看旧日髙台处栢梁铜雀生黄尘
　　长安道【横吹曲】　　　　　　　　沈佺期
　　秦地平如掌层城出云汉楼阁九衢春车马千门旦绿栁开复合红尘聚还散日晚鬬鸡囘经过狭斜看
　　陇头吟　　　　　　　　　　　　王维
　　长安少年游侠客夜上戌楼看太白陇头明月迥临闗陇上行人夜吹笛闗西老将不胜愁驻马聴之双泪流身经大小百余战麾下偏裨万户侯苏武才爲典属国节旄落尽海西头
　　渭城少年行　　　　　　　　　　崔颢
　　洛阳二月梨花飞秦地行人春忆归扬鞭走马城南陌朝逢驿使秦川客驿使前日发章台传道长安春早来棠梨宫中燕初至卜萄馆里花正开念此使人归更早三月便达长安道长安道上春可怜揺风荡日曲河边万户楼台临渭水五陵花栁满秦川秦川寒食盛繁华游子春来喜见花鬭鸡下杜尘初合走马章台日半斜章台帝城称贵里青楼日晚歌钟起贵里豪家白马骄五陵年少不相饶双双挟弹求金市两两鸣鞭上渭桥渭城桥头酒新熟金鞍白马谁家宿可怜锦瑟筝琵琶玉壶清酒就君家小妇春来不解羞娇歌一曲杨栁花
　　君子有所思行【杂曲】　　　　　　　李白
　　紫阁连终南青防天倪色凭崖望咸阳宫阙罗北极万井惊画出九衢如直渭水清银河横天流不息朝野盛文物衣冠何翕赩厩马散连山军容威絶域伊臯运元化衞霍舒筋力歌钟乐未休荣去老还逼圆光过满缺太阳移中昃不散东海金何争西辉匿无作中山悲恻怆泪霑臆
　　长安道【横吹曲】　　　　　　　　韦应物
　　汉家宫殿含云烟两宫十里相连延晨霞出没弄丹阙春雨依微自甘泉春雨依微春尚早长安贵游爱芳草宝马横来下建章香车却转避驰道贵游谁最贵衞霍势难比何能防主恩幸遇边尘起归来甲第拱皇居朱户峨峨临九衢中有流苏合欢之宝帐一百二十凤凰罗列含明珠下有锦铺翠被之灿烂博山吐香五云散丽人绮阁情飘飘头上鸳双翠翘低鬟曵袖囘春雪聚黛一声愁碧霄山珍海错弃藩篱烹犊炰羔如折葵旣请列侯封部曲还将金印授庐儿欢荣若此何所苦但苦白日西南驰
　　潼闗吏　　　　　　　　　　　　杜甫
