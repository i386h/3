<!-- { "loadSidebar": true } -->
　　赵廷臣字君邻奉天铁岭人顺治二年知山阳县邑屡经兵燹民多流散廷臣招谕使归均徭缓赋民以安集丁亥歳大饥仓储无余廷臣捐金籴粟计口赈之其老弱颠连者复按季周给多所全活逆贼刘二虎聚众数万郧冦王二等先后攻山阳廷臣昼夜固守贼不能下悉遁去其他山冦窃发者廷臣登陴谕以大义贼多感服受抚尝率众侦贼为伏莽所中廷臣扶创归益严守御曰吾为
　　国家守土于身何有山冦王希荣久据镇安执县令置寨下势甚猖獗台司檄廷臣徃抚廷臣即单骑至贼营宣扬
　　圣朝威徳言词侃侃希荣遂降廷臣挈前令并印绶以归台司咸器重焉厯官浙闽总制山阳民建祠祀之
　　冯圣朝河间人由选贡任雒南知县时兵火甫定与民休息凡有利害即单骑入省面陈台司豁荒粮定额赋水旱疫疠祈祷立应防顺治二年邑有嘉禾瑞麦之兆士民佥谓贤令所感
　　王用杰阳城人贡生顺治三年授澄城令时澄方被冦用杰请兵亲执贼魁康姬卫戮之余就抚四境帖然于是修文庙复衙署设施井井可观
　　贾廷璋山东人贡生顺治四年知宜君县六年王永强兵陷郡城遣人至县趣缴印廷璋怒骂曰此宜君令印也孰可索亦孰可与兵至遂遇害仆亦从死事
　　闻赠廕如制时典史方一御亦死于难康熙五十八年
　　入祠
　　黄瑶字白云四川忠州人举人顺治四年任安塞令才智明敏遇事敢为残疆大有起色六年王永强作乱瑶誓死守孤城力拒强敌卒殒于难事
　　闻赠按察司佥事廕一子入监时变起仓猝郡邑守御无资有洛川署令郭璨亦以守城力屈死
　　徐之龙字仲升江隂人顺治四年由恩贡授神木令逆弁王永强兵至之龙婴城固守城陷之龙慨然曰吾受
　　国恩当以死报誓不腼颜求生遂骂贼死之事
　　闻赠按察司佥事
　　赐祭塟之龙二子廷纶宠纶在署亦皆遇害
　　姚钦明江宁人贡生顺治四年宰澄城削平余孽招集流亡以荒粮为澄民累条悉诸弊申请再三得邀
　　恩免至修文庙赈贫寒改陆运雪寃狱尤见爱民实政王儒潍县人宰三水顺治初冦氛未靖城西堡名双槐者公署仓库所在为一邑要地时经兵燹儒尅期修复守御备至四境帖然民懐其徳为建祠树碑以志遗爱
　　李溥字雷泽鄢陵人顺治丙戌进士授三原令英爽有干才时流氛未靖数窥县城溥缮雉堞练乡勇储偫甚周九年春贼破西乡王堡据嶻嶭山借兵邻镇直捣贼巢尽殱之四郊以宁内陞户部主事三原人肖像祀之
　　赵宾阳武人顺治丙戌进士知淳化县时冦氛未靖宾修城设险邑民安枕淳邑浮粮犹沿明季旧额宾哀吁上台得疏请蠲数千石一时有更生之庆擢刑部主事去
　　张舜举顺天籍进士绵竹人顺治六年授蒲城知县清明仁厚勇于任事先是王永强窃据蒲城及乱定城市一空舜举招集流亡安抚备至虑兵民杂处不靖建立营房俱得安堵又请停旧逋免新荒民困获苏北山巨防唐威方炽舜举计斩之余党悉散邑境以宁政暇以风化为己任兴贤育徳士知敦行复裁定县志捐俸刋行
　　蔡祖庚字莲西上元人进士顺治七年任甘泉令甘泉在明季时兵疫频仍田荒丁絶庚下车招流移革耗羡禁私沠豁荒粮礼士爱民残疆始振康熙二十年甘泉令黄日焕复请除荒丁于是民累永息日焕永定人顺治辛丑进士后擢邳州牧
　　王廷议翼城人顺治己丑进士庚寅任清涧令时叛逆未靖大兵围府谷人心皇皇廷议计安反侧调度军需整顿有法为政听断如流不事鞭朴催科不遣胥役输纳无后期者五年之间时和歳稔盗息民安台司交章荐之擢户部主事老稚泣送于道者踵相接
　　吴汝为霑化人顺治己丑进士除麟游令麟故小邑兵燹后户口凋残汝为至殚力生聚教养有方至减荒地浮粮免盐课积逋尤大有造于麟邑康熙四年入名宦祠
　　邵伯防字子南闽县人顺治壬辰进士授高陵令尝奉檄清丈田粮悉蠲浮额性精察剔蠧除奸无所容隠适渭南泾阳二令缺邑民争赴抚军乞邵令摄篆遂摄渭南县事又摄篆蓝田皆有惠政
　　蘓就大交河人歳贡顺治十年由教谕陞蓝田令歴任五载新学宫濬水道立墟市修桥梁易直子谅士民戴徳为之建祠立碑
　　王滙字彭濵仪封人顺治壬辰进士十三年任安定令邑号雕敝滙下车抚绥不遗余力详革驿站浮费催科有方决狱无滞自奉尤俭居二年丁内艰去民立碑思之歳久碑圮复选石重勒焉
　　范式金秀水人顺治十三年由监生授宜川令宜川自前令报垦之后丁粮增旧数倍邑民流亡过半式金抚字催科心力交殚又详请宪司备陈民力不堪状得
　　防俱照旧科折正减田额四百余顷由是民力稍完又镇川鱼河归徳三驿以宜邑民夫协办多被勒索式金详请定议以站银解道民夫得免赔累厯任十二年以老去职犹以揑报丁银开除未尽为耿耿云
　　李天叙安阳人拔贡顺治十五年任洋县令慈惠刚方时吴三桂驻汉中招买繁重民不堪命天叙不避利害痛哭力争阖郡均得豁减以父忧去洋民立碑颂徳
　　骆钟麟字挺生临安人举人顺治十六年知盩厔县性和易喜与士大夫相接时李颙讲学里中钟麟尊以师礼徃复不倦邑城北去渭不十里钟麟循行河畔知水势将南侵议自览家寨迤东开复古道众难之不果康熙元年夏大雨渭水南溢将及城钟麟率僚属跽雨中为民请命愿以身逐逝水久之雨渐止水亦顿减又徙而北流者数里人以为精诚所感
　　郑昆璧字仑辉文水人顺治戊戌进士知富平县富平故多水利昆璧因势利导各疏支渠凡漆沮金定北温泉诸河濵岸地悉成沃壤又编审均覈里胥无得上下其手在任数年治绩井井可纪
　　罗人琮字紫萝湖南桃源人顺治辛丑进士除朝邑令刚方慈惠念切民瘼驿马故里民牧养又潼关衞弓兵工食私朝邑人琮申革之河壖冲地千余顷人琮勘实请豁额赋三千七百余两滇黔之变军书旁午处置悉中机宜督臣奬其防干擢贵州道御史
　　黄家鼎颍上人康熙初任咸宁知县时冦逆未靖军需孔亟家鼎干济有方兵民悉便自奉尤俭约尝兼旬蔬食不厌会抚臣贾汉复修陜西通志家鼎延本邑陈生大经杨生生芝共成县志八巻详而洁简而明允称典则寻擢兵部主事士民遮道泣留得
　　防复任以劳瘁卒官
　　吴树声江宁人进士任畧阳令抚字催科声绩茂着畧邑地当冲要时冦氛未靖树声设计防御支应刍粮一以忠勤从事寻至殒身畧人哀而慕之公举祀名宦
　　梅遇字品章南城人顺治丙戌举人康熙三年任郿令郿自明季屡经兵燹顺治初设官招垦胥吏乗机揑报逋欠日积遇请于上官虚粮得减邑西北境多石田遇相度地势于邑东南引古横渠屈流四十里绕西北入渭由是石田尽成沃壤更设义仓建启圣祠营文昌阁士民咸沐其徳
　　邓永芳攸县人顺治戊戌进士康熙三年知蒲城县征粮断狱以慈惠著称蒲民咸感其徳又有蒲令关琇者当辛未壬申间关辅大祲琇力行荒政全活甚众蒲民尤徳之琇河南新安人乙丑进士
　　郭维藩奉天人廕生康熙三年任武功知县邑当东西孔道邮政久弛每计畆责民市马刍茭槽诸费歳更不赀维藩请复官马之制民困获苏渭水为关中巨川邑南东皆临渭又漆湋二水萦纡中贯民田歳多坍没维藩曰奈何使田委洪流赋加赤子耶于是力请蠲除包赔之害始杜邑旧有王禄田如千顷多为豪强影占维藩亲行勘丈尺寸无隠不致横累齐民在任六年擢监察御史
　　朱尚义奉天义州人康熙五年由拔贡授安定令初安定民徃石嘴驿应役守淹久深以为苦尚义力请裁革又虑差役骚扰乡村用木皂以代之隆冬煮粥以济贫乏听讼必开诚劝导有罪者蒲鞭示辱而已行取河南道御史
　　文秉濂全州人顺治丁酉举人康熙七年知淳化甫下车即以廓清积弊为己任为政寛猛兼济淳邑浮粮自
　　国初蠲免后节年揑报新垦复多溢额逋赋秉濂泣诉台使者以去就争之事乃寝民感其徳为建祠以祀之
　　杨镳河南举人康熙八年任麟游令有应变才滇黔之乱凡挽运重役极力担荷为民吁免崛山贼啸聚檄到县镳即夕定谋率乡兵殱之以军功陞辽阳知州
　　林逢泰晋江人举人康熙八年由陇西令调三水厘奸剔弊志在澄清邑文庙公署久圮逢泰即捐俸修复城垣仓库次第整理及王辅臣之变训练乡勇修饬城守邑赖以全至免荒粮豁逃丁及改徴折色房税地税诸议尤见其实心爱民云
　　林世榕海阳人康熙己酉举人任蓝田令蓝自兵燹后民多失业世榕招集流亡散给牛种由是农务大兴田野大辟尤慎于谳狱情矜法疑多所全宥尝捐赀葺韩子祠以栁州祔享以栁尝尉蓝田故也解组之日图书外无长物云
　　陈瑹蕲水人康熙十年由举人任临潼知县莅事精敏兴除有法甲寅之变征输如猬瑹不事敲朴百姓急公恐后官兵驻西郊瑹布衣徒步手挈壶箪犒之民闻之刍茭器具无不立应其感孚如此擢耀州知州
　　郭传芳字九芝大同威逺卫人由选贡授咸宁县佐摄郃阳长安篆俱有声迁富平知县滇逆之变凉防窃发传芳侦贼将入境乃乗雾捣巢斩获有功时军书旁午传芳转输有法民不告劳尝大声语人曰为百姓即所以为朝廷闻者皆服
　　张焜字大启南昌人举人授永寿县令县七被冦躏城舍烟芜焜至僦居麻亭寨筑城结茅民始宁宇邑故无井涧饮病渴焜披榛步寻得泉山巅疏导入城父老相传此宋吕公大防惠民泉涸废数百年一旦复之是歳田谷多双穗至有六穗八穗者逆桂反莫洛经畧汉中檄焜参赞军务以劳成疾卒
　　翟世琪字湛持益都人顺治已亥进士任韩城知县性严决人莫敢犯康熙十四年栁沟营游击李师膺以裁饷激变琪悉力抚慰势不可制遂及二子皆遇害
　　卢偀天门人商南知县在任殉难康熙十七年
　　赠陜西按察司佥事
　　予祭塟【按商州志不载卢令姓氏楚志亦未详殉难始末但以十七年防典考之当系吴逆作乱时事】张发辰字庚干县人康熙庚戌进士十八年除临潼令禁黜科敛歳凡三千余金时军兴旁午挽运豆米徃来频数虽年方强仕而须发早衰平时听断明决庻政毕举行取后念民有旧欠濵河地税为捐贷以清之
　　迟维城广宁人康熙十九年任华隂令歴任五载严禁刁风奬拔善类创建朱子祠于华山云台观之右春秋奉祀二十二年奉调各路兵马回陜十州县供运车辆俱集三河口值大风雪人畜冻饿有至毙者维城单骑赴关画转运防兵民两便
　　俞琏字商臣萧山人令三原时值歳祲劳心抚字赈粥给贫全活甚众又招徕流民数千户履畆劝垦不辞况瘁卒官
　　杜俊章字芝圃扶沟人由举人任扶风知县慈惠廉明以维持风俗为先尝有兄弟成讼者辄抚躬自责曰教化未及遂致防墙此司牧者之过也讼者寻皆悔悟和好如初
　　汤应武直龙门人由教谕陞汉隂令性不喜繁苛亦不以简畧废公一日坐防事民有小过当杖杖辄重谓行杖者曰彼罪当死耶忍令死汝手也立释之民皆感泣
　　陈昌言字禹钦山隂人知朝邑十年修举废坠学宫行署及村镇社学皆次第营搆邑有大事必集众详议所举行无丝毫病民迁信阳州牧邑人有去后思
　　姚士塾字庠若桐城人歳贡由砀山教谕迁朝邑知县教民敦行课农桑严赌博清理朝蒲两邑地界植栁志之督民垦荒不避炎暑竟中疾告归康熙五十七年祀名宦
