<!-- { "loadSidebar": true } -->
　　陈氏渭南庠生郭巩妻夫故家贫纺绩自给训子有成王氏廪生田腾芳妻夫亡守志敎子及孙入泮南氏诸生谷敏辨妻夫亡求殉不得守节抚孤不数载哀感而死王自勉妻雷氏年十九而寡诸生张经国妻较氏里民田有井妻李氏俱年二十六而寡守志不渝又尹复初妻韩氏王新诗妻刘氏张俊妻田氏辛谓妻刘氏单自文妻杨氏朱公栋妻刘氏张为焕妻辛氏田畯妻霍氏孟来妻张氏耿自克妻孟氏姜盖妻张氏生贠勒布防妻孙氏郭诫妻谭氏经歴史譔事妻张氏南元象妾许氏李懋功妻闵氏郭从政妻常氏张继宗妻髙氏师天盈妻王氏王世崇妻苏氏李绍妻常氏樊尧聘妻胡氏薛登岳妻李氏刘应禄妻秦氏单自有妻李氏王玠妻韩氏单邦彦妻谭氏张于今妻王氏刘应春妻王氏张从志妻薛氏王世科妻安氏李逢秋妻姚氏较照妻石氏进士郭俊妻张氏知县方国光妻卢氏知府朱擢妾安氏贡士王用师妻曹氏儒士王绅妻焦氏任尧典妻剡氏周仲贤妻杜氏田孕璜妻刘氏诸生张而能妻辛氏田孕玉母雷氏王一元妻樊氏髙志复妻任氏左维嗣妻王氏谷重荣妻谭氏张腾蛟妻惠氏任自济妻姜氏张宗程妻玉氏田源妻朱氏李应祥妻郭氏张守已妻王氏暨子应科妻孙氏张霞妻栁氏卢科妻谭氏王养性妻杨氐白居善继妻姜氏郭郁妻裴氏薛钟岳妻陈氏州判卢崇雅继室张氏礼部儒士卢湛继室王氏诸生朱正典妻谷氏刘綂蜀妻师氏刘照斗妻郭氏杜春蔚妻田氏孙振世妻田氏李大荣妻李氏李为栋妻南氏孟永蒲妻蒋氏李可栋妻郭氏卢光孝妻陈氏白永禄妻冯氏曹维延妻李氏史若瑜妻韩氏焦琇妻田氏李时芳妻秦氏髙檀妻贠氏郭讨妻闵氏张玧妻樊氏程子尹妻樊氏任光代妻辛氏田绍芳妻王氏靳自强妻薛氏较毓秀妻髙氏王自讲妻张氏樊宗孔妻王氏刘嘉言妻孟氏左继遇妻张氏较敬宗妻赵氏冯自立妻李氏孙倓妻谭氏史若衡妻卢氏郭苏妻蔺氏刘树妻史氏薛世昌妻刘氏焦崇敎妻郭氏辛淳妻谷氏辛汶妻杨氏邓与要妻白氏王猷妻张氏单尧擢妻孟氏李若梓妻杨氏张腾髙妻程氏史諌妻张氏郭延妻李氏师光祥妻朱氏王自禄妻蔺氏师道妻杜氏李树风妻田氏谭氏张所闻妻郭氏郭应鹏妻皆早年防夫终身守志【渭南志】
　　徐氏富平生贠田尔腴妻尔腴代父死于平阳榇归成礼毕氏即日自缢【贾志】
　　赵氏富平窦汝玺妻夫卒时氏年甚少苦节抚孤卒年六十有司旌其门又陈世贵妻张氏惠本仁妻马氏李可乆妻田氏俱青年防夫甘贫守节以夀终【贾志】
　　常氏富平李应科妻科亡氏抚子大亨成立取妻张氏大亨复早卒张亦守志不移人称双节云【富平志】
　　陈氏富平张问徳妻问徳因父故哀毁而死氏年二十二生子甫四十日氏托子于夫兄成礼毕潜室自缢【富平志】
　　权氏富平石潜珠妻年十八夫亡抚遗孤玺玺卒抚孙九鼎九鼎又夭抚曾孙璋及粹白璋又殇粹白得成立三世保孤遭逢尤困惫云【贾志】
　　田氏富平生贠李允昌妻年二十九而寡初允昌病革谓氏曰尔多才若能敎子成立吾死无恨及卒氏涕泣欲殉其舅以夫遗嘱谕之氏乃止事亲克孝茹苦完节教四嵗孤至于成名又同里党敏妻陈氏张镜妻支氏张谧妻王氏胡进朝妻孙氏郭承仓妻田氏田贡妻杨氏王文奎妻刘氏李祥妻张氏郭朝用妻刘氏刘某妻赵氏刘述尧妻樊氏宋尚节妻惠氏张廷瓒妻王氏李羔妻张氏纪某妻郭氏李汝仪妻张氏王山妻胡氏张仲木妻王氏王尽忠妻杨氏邵积妻纪氏刘元义妻来氏杨维藩妻张氏皆蚤年防夫终身守志【富平志】
　　杨氏富平石巍妻痛父爵死而殁人称孝女【富平志】曹氏醴泉诸生陈虞妻于归一载而虞故氏年十九遗子月余家贫甚姑逼改嫁多方挫折矢志愈坚歴三十年如一日【醴泉志】
　　杨氏醴泉茍柟妻年二十二而寡无子以侄嗣之爱如己出事姑尽孝苦节五十年【醴泉志】
　　茍氏袁大有妻醴泉人幼聪慧觧诗书大义适袁后家计萧然氏以绩纺佐夫读书未几夫病亡氏时年三十矢志守节姑性严氏委曲承顺能得其欢伯氏家亦窘菽水之奉氏独任之待诸侄尤有恩惠袁氏内外皆称其贤【醴泉志】
　　康氏醴泉髙登瀛妻年二十八嵗而夫亡生子二十六日矢志守节敎子有成廵按旌表【贾志】
　　阎氏醴泉王佑妻杨氏杨萃妻阎年二十五而寡杨年二十八而寡孝事翁姑鞠育孤子阎守节五十年杨守节四十年【贾志】
　　曹氏醴泉人既嫁后母何氏病剧氏割股以进里人称孝【贾志】
　　张氏醴泉刘廷聘妻幼年守节曾经表门【贾志】
　　马氏醴泉庠生杨符继妻茍氏儒童王景峻妻俱年二十一而寡马氏抚前妻子如己出守节歴五十年茍氏抚一嵗孤艰苦备尝翁姑在堂竭力孝养督学俱加旌奬【醴泉志】
　　张氏醴泉民王某妻年未三旬夫早逝氏坚贞苦志敎子成名建坊旌表【贾志】
　　曹氏醴泉郑时雍母夫亡守志歴五十余年敎子及孙相继入泮知县表其门【醴泉志】
　　纪氏肤施人生贠杨如楠之妻如楠亡氏无子时孀姑在堂氏零丁孤苦誓不二志竭诚尽力以供甘防延安守张子忠表其闾曰节孝【肤施志】
　　杨氏肤施人太保兆之孙女也适中部贡生刘尔甲柔顺安贞无世族气时值冦变氏避乱夜遇羣盗逼之不从以衣防面投崖而死【贾志】
　　李氏肤施举人姚衍中妻夫早防遗孤廷琏甫六嵗氏大恸曰吾不难从夫地下嗟此一块肉谁依乃矢志抚孤廷琏自外塾氏必亲课其业后廷琏举明经筮仕山东东平州氏守节三十余年年七十一而卒【肤施志】
　　郝氏白光翰妻安塞人夫早亡遗子白昆未周嵗歴试百艰抚育成立【延安志】
　　孙氏安定诸生郝颙母年十九夫亡抚孤成立颙复早亡又抚孙亦成立卒年七十余里民刘汉兴母石氏年十九寡遗腹生汉兴夫兄欲嫁之逃归母家终其节夀八十二孙永庆妻折氏夫早亡守志家甚贫终身不易贡士景廷柱祖母南氏同知白龙图妻萧氏举人张开祥妻白氏诸生南士升母甄氏俱芳年守志养亲敎子有名里党【安定志】
　　郝氏延川髙称光妻年二十一夫亡善抚孤子事姑以孝杨廷春妻髙氏年二十六夫亡誓不他适袁奉江妻温氏夫亡苦节抚孤院道并旌之又张瑾妻马氏年十八夫亡有遗腹每焚香祝天曰愿生男以立宗祀果产男成立事孀姑贺氏尤谨人以孝称【延川志】
　　张氏凤翔梁来鳯妻樊氏阎大纶妻张年二十二而寡养孀姑育孤子慈孝两尽樊年三十而寡守节五十年【鳯翔志】
　　康氏岐山祝学仲妻年二十四夫亡守节三十年黄养浩妻张氏周玉妻秦氏俱早寡誓无他志以纺绩孝亲杨保宋妻陈氏夫故子未浃嵗孀姑老且失明氏茹苦歴辛存殁尽礼厥子亦成立诸生王万祝妻牛氏夫亡孝孀姑育弱子克终其节【鳯翔府志】
　　王氏寳鸡诸生髙龙妻年十六矢志守节至五十终里民徐如春妻胡氏年二十七守节子成章妻髙氏年二十二守节【贾志】
　　林氏李承芳妻寳鸡人早嵗防夫哀毁欲絶者再既念有娠泣谓所亲曰吾死则宗祀絶翁姑无所恃矣遂辛勤纺织事亲以孝闻未几生子元春恩勤抚育延师督学元春举子修及伦俱成立【贾志】
　　张氏寳鸡李右妻年二十一而夫亡姑怜其幼令改适氏以死自誓姑乃止完节终身【寳鸡志】
　　谭氏寳鸡陈大防妻沈氏贡生髙第妻大防亡时谭年十九抚孤昌言入泮守节六十年第亡时沈年二十三敎子射斗登科守节三十年【寳鸡志】
　　张氏寳鸡髙选妻年二十而寡甘贫守节卒年八十七又刘文诏妻杨氏年二十五而寡守节四十余年生贠杨賔兴妻彭氏年二十七而寡无子抚侄为嗣守节五十余年【寳鸡志】
　　何氏赵文吾妻郿邑人幼端严凝重归赵时氏年已笄而赵未冠进饮食案齐眉也数年举一子自励一子在姙而赵逝氏躬自操作以纺织灯火佐自励诵读弗懈也自励既成立为诸生有逺志门多长者车氏年八十七殂【槲叶集】
　　陈氏麟游生贠何呈图妻年二十余夫亡剪髪纳棺以矢厥志抚遗子汰稍长三为择师敎之崇祯丙子汰登贤书氏孀居五十余年无疾而终邑令吴公称其贞操比之共姜义方嫓于孟母云又魏俊妻刘氏何伯镒妻樊氏甄一鹏妻李氏王洛妻赵氏甄璠妻马氏田孔殷妻侯氏侯练妻刘氏刘麟妻吕氏寗极亨妻刘氏吕琏妻杨氏何眞伟妻吕氏皆以守节着
　　刘氏麟游诸生吕珽妻芳年守节抚育二子相继而殒伶仃无依以绩絍自给终其天年里民赵应干妻郝氏年二十二而寡歴试兵荒不渝其志二子俱成立卒年八十【贾志】
　　魏氏汧阳赵邦彦妻年二十五而夫亡遗孤于庭甚幼氏矢志守节抚孤有成后于庭以明经任敎授氏年九十有五而卒朱氏于庭子征之妻也征为名诸生卒时氏年十八子一鹤尚在襁褓氏欲以死殉三日不食翁姑委曲谕之乃励志苦守后一鹤亦举明经人称一门双节【汧阳志】
　　燕氏汧阳李簋妻张氏生贠任玺妻明末冦乱俱投崖死【汧阳志】
　　冉小姐汧阳人幼孤育于伯后贼乱伯遇害氏号天痛哭坠崖而死【汧阳志】
　　吕氏汧阳庠生苏育妻苏氏吕廷谏妻吕年二十一而寡守节五十年苏年二十一而寡守节四十二年皆敎子入泮乡里称其贤节【汧阳志】
　　陈氏陇州举人阎传妻同传入京传道病卒扶榇归守节训子四十二年【陇州志】
　　沈氏陇州茍一新妻年二十七而寡守节四十八年闗西道表其贞节又梁氏监生米养博妻亦年二十七而寡守节四十二年院司旌表【陇州志】
　　李氏陇州庠生阎鉟妻年二十八而夫亡遗孤甚幼氏饮氷茹蘖屡经挫折守志不渝后其子入庠氏年五十六而卒守节二十八年【陇州志】
　　刘妃汉中府瑞王夫人也王在潜邸当婚神宗以妃良家子聘为王妃王性好佛不近女色妃亦赋性贞洁居王宫数十年处子也及王就藩国朝夕礼佛不亲藩政妃刚断明决亲阅书奏大小政务总揽处分咸中规则一黠阉欲求某宫人为配上书白妃妃大怒即召母弟刘某与诸官吏促草书上之阉惧迯亡沔邑妃设计斩之其交通宫人以不首赐死癸甲之变有总兵赵鹞子胁王入蜀妃亦随之王遇害妃投江水死【槲叶集】
　　冉氏褒城副榜马上乗妻年二十余夫死孝事翁姑抚育幼子又儒士路州杰妻王氏年二十一夫故苦节二十四年氏有养女郭氏幼字邻儿宋宋客蜀不归倩人讽郭他适女闻之投黒龙江而死里民胡献珍妻沈氏善事翁姑年二十五而寡时值嵗饥或讽之再适氏啮指自誓终身不渝年八十卒【汉中志】
　　赵氏城固生贠夏文炳妻年二十七而寡矢志守节卒年五十四又庠生张嘉猷妻周氏年二十二而夫亡守节抚孤足不出户者四十年敎子鳯翮成进士官中丞崇祯中旌表庠生李为范妻张氏亦年二十二而寡亲党悯其少劝之他适氏不应入室仰药死【城固志】
　　魏氏洋县李汝登妻夫亡时氏年二十七守节抚子艰苦备尝抚按题请旌表【洋县志】
　　贾氏洋县黄锡极妻年二十一而夫亡立志守节或欲夺其志氏怀刃誓死抚孤成立卒年八十二薛增辉妻刘氏年二十五而夫亡父母欲嫁之氏引刀自刎以救得不死守节奉姑卒年八十七【洋县志】
　　石氏洋县贡生李乔木妻夫亡甘贫守节终始不渝天启时旌表【贾志】
