<!-- { "loadSidebar": true } -->
　　长安　干封元年分置干封县理懐真坊长安三年废【元和志　按文苑英华作总章元年析置二县无元和志异】皇城南大街曰朱雀街东万年县领之西长安县领之【旧唐书地理志】城内为京县【唐六典】
　　咸阳　隋废县武德二年复分泾阳置初治鲍桥其年移治杜邮【旧唐书地理志】武徳二年徙白起堡六年又徙便桥西北即今县【宋敏求长安志】
　　兴平　隋始平县天授二年隶稷州大足元年还雍州景龙四年送金城公主于此因改金城至德二年改兴平县【旧唐书地理志】景龙四年改金城移治马嵬故城复还故治改为兴平寻复为金城今又为兴平【括地志】
　　云阳　武德元年析置石门县三年以石门温秀置泉州贞观元年州废省温秀更石门曰云阳云阳曰池阳八年省云阳更池阳曰云阳天授二年以云阳置鼎州大足元年州废【唐书地理志】武德二年移云阳于县南十五里治水冲城【寰宇记】云阳镇在泾阳县北三十里即旧云阳县长街镇在泾阳县北五十里即故鼎州【泾阳县志】
　　泾阳　隋县天授二年鼎州大足元年还雍州【旧唐书地理志】
　　三原　武德四年移治清父南故任城改为池阳六年又移故所改置华池县仍分置三原县属北泉州贞观二年废三原仍改华池为三原县属雍州天授元年改鼎州大足元年隶京兆府【旧唐书地理志按北泉州新唐志作泉州清父南雍大记作清水谷】
　　渭南　武德元年华州五年还雍州天授二年析渭南庆山置鸿门县以渭南庆山等县置鸿州寻省鸿门大足元年州废开元二十五年更置【唐书地理志】天授中于零口置鸿州【渭南县志】
　　昭应　隋新丰县治古新丰城北埀拱二年改为庆山县神龙元年复为新丰天寳二年分新丰万年置会昌县七载省新丰县改会昌为昭应治温泉宫北【旧唐书地理志】昭应在骊山下庆山在东北【临潼县志】
　　髙陵　隋县天授二年鸿州大足元年还雍州【旧唐志】武德元年析置鹿苑县贞观元年省【唐书地理志】鹿台城在县南二十五里有果园名鹿苑唐置县【贾志】
　　同官　属宜州贞观十七年改属雍州天授二年改属宜州大足元年还属雍州【旧唐书地理志】
　　富平　隋县天授二年隶宜州大足元年还雍州【旧唐书地理志】开元间徙富平县于义亭城即旧县地在今富平东北十里【贾志】
　　蓝田　武德二年析置白鹿县三年更曰宁民又析蓝田置玉山县贞观三年皆省【唐书地理志】宁民故城在蓝田西南三十二里玉山故城在县东四十三里今名万金堡【宋敏求长安志】
　　鄠　京兆郡领鄠县【唐书地理志】
　　奉天　文明元年析醴泉置干宁二年以县治干州及覃王出镇又以畿内之好畤武功盩厔醴泉之【唐书地理志】奉天县文明元年以管干陵分醴泉置天授二年稷州大足元年还雍州【旧唐书地理志】唐干宁二年改置干州以在长安西北隅故名【贾志】
　　好畤　故上宜武德二年析醴泉置好畤贞观八年废上宜入岐阳二十一年省好畤岐阳复置上宜又更上宜曰好畤【唐书地理志】好畤武德二年置属雍州三年改隶稷州贞观元年复属雍州天授二年改隶稷州大足元年还属雍州【旧唐书地理志】唐置好畤县于漠谷东南今奉天西北六里隋太子庄陵城是【宋敏求长安志】
　　武功　武德三年以武功置稷州又析始平置扶风县贞观元年州废省扶风天授二年复置稷州大足元年州废【唐书地理志】武功大足元年属雍州【旧唐书地理志】武德三年置稷州因后稷所封为名贞观元年废州以县属京兆【元和志】
　　醴泉　武德九年析置温秀县后省醴泉贞观十年析云阳咸阳复置【唐书地理志】天授元年改隶鼎州大足元年还雍州【旧唐书地理志】醴泉城在县北十里即古仲桥城贞观十一年置今为泔北镇温秀岭在县东北四十里武德元年析置温秀县【贾志】
　　华原　义宁元年以华原置宜君郡武德元年曰宜州贞观十七年州废以华原隶雍州垂拱二年更华原曰永安天授二年复置宜州大足元年州废神龙元年复永安曰华原天祐二年李茂贞墨制以县置耀州【唐书地理志】华原在耀州北五里【冯志】
　　美原　旧宜州土门县贞观十七年废咸亨二年又置改为美原县天授二年又属宜州大足元年还属雍州【旧唐志】天祐二年李茂贞墨制以县置鼎州【唐书地理志】富平县东北六十里有美原故城唐改土门为美原即此【耀州志】
　　华州华阴郡　上辅义宁元年析京兆郡之郑华阴置垂拱二年曰大州神龙元年复故名上元二年又更名大州寳应元年复故名干宁四年曰兴德府光化三年复为州县四【唐书地理志】
　　郑　开皇四年县移于废华州城唐武德四年自州城移于州东一里兴元元年仍移县于州西三里官路南【县道记】
　　华阴　垂拱元年更名仙掌天授二年析置潼津县在闗口后隶虢州圣厯二年来属长安中省神龙元年复曰华阴上元二年曰太隂寳应元年复故名【唐书地理志】潼津故县令废为驿【贾志　按寰宇记作寳厯中改太隂宜以唐志为正】
　　下邽　本隶同州垂拱元年来属【唐书地理志　按下邽在今渭南县北】栎阳　故万年隶雍州武德元年更名又析置平陵县二年更平陵曰粟邑贞观八年省天祐三年来属【唐书地理志】贞观八年废粟邑并栎阳天授三年隶鸿州大足元年还隶雍州【旧唐书地理志】粟邑废镇在栎阳县东四十里石川河东【宋敏求长安志　按栎阳在今临潼县东北】
　　同州冯翊郡　上辅隋冯翊郡武德元年改为同州天寳元年改冯翊郡乾元元年复为同州【旧唐书地理志】县八【唐书地理志】
　　冯翊　武德九年析置临沮县贞观九年省【唐书地理志】朝邑　武德三年析置河濵县贞观元年省乾元三年曰西河隶河中府大厯三年复为朝邑还隶同州【唐书地理志】
　　韩城　武德八年徙置西韩州贞观八年州废以韩城来属天祐二年更名韩原【唐书地理志】
　　郃阳　武徳八年西韩州领郃阳县贞观八年废西韩州县还属同州【旧唐书地理志】
　　夏阳　武德三年分郃阳置河西县又于县置西韩州贞观八年废州以县属同州乾元三年改为夏阳【元和志】乾元三年隶河中府后复来属【唐地理志】夏阳故城在郃阳县东南四十里【郃阳县志】
　　白水　白水隋县【旧唐书地理志】唐冯翊郡白水县【唐书地理志】澄城　武德三年析置长宁县贞观八年省【唐书地理志】长宁城在澄城西北四十里长宁河南故址犹存【澄城县志】
　　奉先　本属同州开元四年以县置桥陵改为奉先县属京兆【元和志】天祐三年来属【唐书地理志】奉先故城在蒲城县东三十里今名奉先里【贾志】
　　商州上洛郡　隋上洛郡武德元年改为商州天寳元年改上洛郡乾元元年复为商州【旧唐书地理志】县六【唐书地理志　除上津一县在今湖广郧阳府界余五县在陕省境内】
　　上洛　商州上洛郡治上洛县【唐书地理志】
　　丰阳　丰阳旧治吉川城麟德元年移理丰阳川【旧唐书地理志】武德元年自故丰阳川移于商州南百六十里甲水西五十步麟德元年又移于新理【寰宇记　按丰阳即山阳县】
　　洛南　旧治拒阳川显庆三年移理清川【旧唐书地理志】商洛　武闗西一百二十里有商城谓故邑城也唐武德二年移于新所【荆州记】商洛在商州东八十里【九域志】
　　乾元　本安业县万歳通天元年析丰阳置景龙三年隶雍州景云元年来属乾元元年更名隶京兆寻还属【唐书地理志】永泰元年徙治县西北六十里长庆二年复徙于县治光启二年又徙县于县西王峪龙纪元年复归旧县【宋敏求长安志】唐始分丰阳立安业即镇安境【山阳县志】
　　鳯翔府扶风郡　上辅本岐州至德元年更郡曰鳯翔二载复郡故名号西京为府上元二年罢京元年曰西都未防复罢都县九【唐书地理志　按唐书肃宗本纪寳应元年以鳯翔为西都唐志元年上遗寳应二字】武德元年为岐州至德元年改为鳯翔郡乾元元年改鳯翔府【元和志】
　　天兴　本雍县至德二载曰鳯翔析置天兴县寳应元年省鳯翔入天兴【唐书地理志】雍县至德二载分置鳯翔县永泰元年废改雍县为天兴县【元和志】至德二载析置天兴县于城南七里【鳯翔县志】
　　岐山　贞观七年析岐山及上宜置岐阳县八年省上宜入岐山永徽五年复置元和三年省【唐书地理志】岐山旧县在今岐山县龙尾镇北五里有遗址武德初析置岐阳县于龙尾坡贞观八年又移猪泉驿南十里至德中仍名岐山即今县【贾志】
　　扶风　本汉美阳县地武德二年分岐山县置围川县属岐州【按县以湋水取名俗讹湋为围】四年隶稷州贞观元年废稷州以县属岐州八年改为扶风【元和志】武德初置湋川县即今治【贾志】
　　麟游　隋麟游郡武德元年改麟州贞观元年废州以县隶岐州【旧唐书地理志】县初治仁寿宫贞观六年自宫城移于县理【寰宇记】
　　普润　本属麟州贞观元年来属【旧唐书地理志】普润在麟游县西一百二十里【贾志　按在西北】
　　寳鸡　隋陈仓县至德二年二月十五日改为鳯翔县十八日改为寳鸡【旧唐书地理志】陈仓城在县东二十里【贾志】
　　虢　隋县贞观八年废入岐山县天授二年复分岐山置虢县【旧唐书地理志】故城在寳鸡县东六十里【明一统志】
　　郿　义宁二年置郿城郡又析置鳯泉武德元年曰郇州三年州废以郿隶稷州七年来属贞观八年省鳯泉【唐书地理志】武德三年移县于郇州【寰宇记】斜城在渭水南斜口武德初置郇州城址尚在【贾志　按唐以前郿县俱治渭北自唐始移渭南】
　　盩厔　本隶雍州武德二年析置终南县贞观八年省天寳元年更名宜寿至德二载复故名干宁中隶干州天复元年米属【唐书地理志】武德三年属稷州贞观二年还雍州天授二年属稷州大足元年还雍州【旧唐书地理志】宜寿城在县西一里【宋敏求长安志】武德二年于盩厔故城置终南县【雍大纪】终南故城在盩厔县东三十里旧县谷【贾志】
　　邠州新平郡　隋新平郡武德元年改为豳州天寳元年改新平郡乾元元年复为邠州【旧唐书地理志】县四【唐书地理志】开元十二年以豳字与幽字相涉诏改为邠【元和志】长武魏曰浅水贞观中裁县而隶于邠【三水县志】
　　新平　武德元年属豳州【元和志】漆县唐为新平县【禹贡锥指】广德元年吐蕃焚畧移县东北三十里职田镇元和四年复移旧治陇川堡盖即寰宇记所云陇堡矣【新平县志　按新平今邠州】
　　三水　开皇三年属邠州唐因之【元和志】在州东北六十里【九域志】
　　永寿　武德二年分新平置神龙三年改属雍州景龙元年复属邠州【旧唐书地理志】武德二年分新平县南界于县理北三十里永寿原西置永寿县贞观二年移于州东南八十里兴元元年又移于顺义店即县理是也【元和志】武德四年南移于义丰塠【寰宇记】
　　宜禄　贞观二年分新平置宜禄县后魏旧名也浅水原即县理所【元和志　按宜禄今长武】
