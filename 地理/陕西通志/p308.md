<!-- { "loadSidebar": true } -->
　　花家洞　经流金家庄灌田一千八百九十九亩第二堰水又东流半里为
　　何棋洞　经流李家湾灌田四百四十亩第二堰水又东流半里为
　　髙洞子　经流汪家山灌田一千二百四十亩第二堰水又东流半里为
　　东桞叶洞　经流汪家山灌田七十五亩第二堰水又东流半里为
　　任明水口　经流汪家山灌田一百一十三亩第二堰水又东流半里为
　　吴刚水口　经流汪家山灌田三百畆第二堰水又东流半里为
　　王朝钦水口　经流汪家山灌田一百四十九畆第二堰水又东流为
　　聂家水口　经流汪家山灌田八十五亩第二堰水又东流至三皇川设木闸以节水分渠七首曰
　　北髙渠　经流叶家庙灌田九千一十七亩次麻子沟渠　经流田家庙灌田六百四十五亩次上中沟渠　经流三清店灌田四百五十亩次北髙防洞渠　经流十八里铺灌田一千五百二十九亩次
　　南低中沟渠　经流兴明寺灌田一千八百三亩次栢杨坪渠　经流三皇寺灌田二千四百四十二畆次
　　南低徐家渠　经流胡家湾灌田一千一十六亩自髙桥洞至此为下坝【县册】
　　东沟　自褒城任头堰分山河第三堰水东流灌龙江铺田一千九百八十五亩【县册】
　　马湖堰　在县西南八十里引廉水河堰首在褒城梁家营流一里入县界刘家营灌田一百八十余畆其下流仍入褒城界廉水又东北为
　　野罗堰　堰首在褒城县野罗坝经流三里入县界灌田一百二十亩廉水又东北为
　　马岭堰　在县境王家营筑堰灌田一百二十六亩其下流入褒城县界廉水又东北为
　　流珠堰　堰首在褒城县殷家营流五里入县界灌新集田一千二百四十亩廉水又东北为
　　鹿头堰　堰首在褒城县望江寺流五里入县界灌孟家店田一千一十四亩廉水又东北为
　　石梯堰　堰首在褒城县小沙坝流五里入县界灌上水渡田三千八百六十亩廉水又东北为
　　杨村堰　堰首在褒城县消停坝流三里入县界灌罗狮坝田三千八百七十一畆【县册】
　　石门堰　在县西南三十五里引汉山西南沟水灌田一百八十亩【县册】
　　小石堰　在县西南三十里引汉山沟水灌田二百二十四亩【县册】
　　石子湃堰　在县西南二十里引梁山泉水灌田二百八十五亩【县册】
　　荒溪堰　在县西南八十里引荒溪山泉水灌田二百二十余亩【县册】
　　芝子堰　即老溪堰在县南十五里引冷水河水灌田九百八十余亩下流入汉【县册】
　　黄土堰　在县东南二十里引观沟河水作堰分东西二沟共灌田三千六十亩【县图】
　　梁渠堰　在县东南三十二里引许家山沟水灌田二百八十五亩【县图】
　　堰　在县东南四十里引赵家山沟水灌田六百三十亩下流入汉【县图】
　　【古渠堰附】红花堰引红花河水今废【县册】堰在县南三十里副使张士隆筑溉稻田千余顷民甚頼之【马志按马志又载县北有石碑狮子二堰今堰废无考】
　　褒城县
　　山河堰　在县东门外引黑龙江水【按黑龙江即褒水】兴元府褒斜谷口古有六堰浇溉民田顷畆浩瀚每春首随食水户田畆多寡均出夫力脩葺后经靖康之乱民力不足夏雨暴水冲损堰身绍兴十二年利州东路帅臣杨庚奏谓全资水户脩理农忙之时恐致重困欲过夏月于现屯将兵内差不入队人并力脩治庶防便民从之兴元府山河堰灌溉甚广世传为汉萧何所作嘉祐中提举常平史炤奏上堰法获降勅书刻石堰上乾道七年御前统制吴珙经理尽脩六堰濬大小渠六十五复见古迹并用水工凖法脩定凡溉南郑褒城田二十三万余亩昔之瘠薄今为膏腴四川宣抚王炎表珙宣力最多诏书褒羙焉【宋史河渠志】四川宣抚使判兴州吴璘旌节移汉中访境内灌溉之原其大者无如山河堰堰导褒水限以石顺流而防之自北而西者注于褒城之野行于东南者悉归南郑之区其下支分派别各因地势周溉田畴后防隳废逾二十年堰水下流惟供豪右轮杵之用异时沃野皆化泻卤民实病之公躬即其处相方度宜刻期而就泻卤复为上腴【杨綘山河堰记】山河堰在褒城北山下绍兴三年汉中被兵民多惊扰而堰事荒乾道五年王公炎宣抚四川明年移府汉中一日行堰上顾视慨然乃与都统制呉侯珙商度之图以献曰谨酌民言堰败当自外增二垠渠堙当竞力通之异时野水冲击当浚以新港俾不为渠病顾规模深非常歳比乞降防发工徒出官帑修之冬十月大出内府钱币募兵市材明年春正月丁酉厥役告成增修二垠皆精坚可永勿坏二渠新港一万一千九百四十歩其渠港分流为筒跋者九十有九凡溉南褒田二十三万三千畆【阎苍舒山河堰记】山河堰汉相国萧何筑曹参落成之古刻云巨石为主石为辅横以大木植以长桩至今利頼其下鳞次诸堰皆源于此【汉中府志】山河堰引黑龙江水分三堰【县志】黑龙江水入县界南流至鸡头闗下筑堰截水第一堰名
　　铁桩堰　在县北三里相传以栢木为桩今废【县册】第一堰东西分渠溉本县田【窦充曹公碑记】江水又南流三里许至县东门外为
　　第二堰　乃山河堰之正身也堤长三百六十歩其下植桞筑坎名曰桞邉堰分水溉田首为
　　高堰子　经流鲁家营灌田三百五十畆第二堰水又东流三里为
　　金华堰　经流新营村支分小堰七首
　　鸡翁堰　灌马家营田三百畆次
　　沙堰　灌张家营田九百畆次
　　周家堰　灌上清观田三百畆次
　　崔家堰　灌张家营田二百畆次
　　何家堰　灌何家庄田二百畆次
　　刘家堰　灌谭家营田一百畆次
　　蹬槽堰　灌栢乡田五十畆第二堰水又东流三里为
　　舞珠堰　经流周家营支分小堰五首
　　鲁家堰　灌殷家营田二十畆次
　　邓家堰　灌周家庄田八十畆次
　　朱家堰　灌王家营田一百二十畆次
　　瞿家堰　灌许家庄田二百畆次
　　白火石堰　灌周家营哈儿沟田二百八十畆第二堰水又东流五里为
　　小斜堰　经流草寺村灌田二百余畆又东流一里为
　　大斜堰　经流南郑龙江铺分水灌本县郑家营田三百畆又东流五里为
　　桞叶洞　经流南郑草坝村分水灌本县韩家坟田七十九畆【县册　按大斜堰桞叶洞与南郑分水灌溉以上各堰专溉褒田】
　　第三堰　在城南五里龙江下流砌石为堰流二里至三桥洞分两派西流者为
　　西沟　自三桥洞分水经流冉家营灌田三百余亩东流者为
　　东沟　自三桥洞分水东流七里许至任头堰又分二派西为
　　西渠　灌县境周家营田三百亩其东流者入南郑界【县册】
　　龙潭堰　在县西南一百一十里泉出龙潭寺左侧南流灌梁家营田一千亩【县册　按此堰冯志以为引亷水河下分马湖野罗马岭诸堰今据册报此堰与亷水相近而所引实系泉水与马湖等堰非一水也】
　　马湖堰　在县西南一百里自县境梁家营筑堰南流入南郑界又流一里入县界七里坝灌田二百三十亩亷水又东北流二十里为
　　野罗堰　在县境野罗坝筑堰灌水南坝田六十畆又下流入南郑界亷水又东北三里为
　　马岭堰　堰首在南郑县王家营入县界灌水南髙台二坝田四十四畆亷水又东北三里为
　　流珠堰　在县境西山坝殷家营筑堰灌水南髙台小沙三坝田二千四百三十畆又流五里入南郑县界【县册】流珠堰势若流珠亦汉萧何所筑宋嘉祐乾道元至元十六年重修明嘉靖二十八年堤岸倾圮用力实艰邑监生欧本礼濬源导流编竹为笼实之以石顺置中流限以桩木数月竣工至今頼之【汉中府志】廉水又东北流六里为
　　鹿头堰　在县境望江寺筑堰灌消停坝田一千八百畆又流五里入南郑界廉水又东北流二十五里为
　　石梯堰　在县东南小沙坝筑堰流五里入南郑县界灌溉廉水又东北三里为
　　杨村堰　在县东南消停坝筑堰流三里入南郑县灌溉【县册　按石梯杨村堰首虽在褒邑而所灌皆南郑田畆褒邑不沾其利】
　　一碗泉　在县西南五十里苇池坝居民借以溉田源形如碗故名【汉中府志】今灌田百余亩【县册】
　　金泉　在县西南三十五里发源雍齿坝崖头山下冬夏不竭资以灌溉【汉中府志】泉分东西两派灌雍齿坝田三百余畆至两河口入汉【县册】
　　双泉　在县西南七十里出中梁西南山峡中两泉并涌下溉民田【汉中府志】泉水至双泉寺之山坡分东西二渠灌姚家河白马庙等处田二百八十余畆又下合
　　淤泥洞泉　灌王家坝香树岭等处田七百余亩下流入沙河【县册】
　　牛口泉　在县西北二十五里泉出牛头山之石罅溉田百余亩【县册】
　　马道东沟水　在县北九十里栈道地狭此处独平衍居民引流溉田【汉中府志】水出山峡南流三里至邵家坝灌田百余亩又下至王母塘又下至寗家碥灌田不及一顷【县册】
　　【古渠堰附】天生堰在县西南六十里引鹤腾泉溉田【汉中府志】　铁炉堰在县西南七十里引华阳水　龙河堰在县南九十里引章溪水【冯志】　天分堰在县西四十五里引黄沙河【冯志】　龙池沟在县南五十里居民引以溉田【汉中府志】今俱废【县册】
　　城固县
　　髙堰　在县西北四十里引壻水河水灌田一千八百五十亩又南流绕庆山而下于山下筑一堰为
　　百丈堰　灌田三千七百二十一亩【县册】百丈堰在壻水南行之中流以木石障水约百丈俾水东行以溉田其为力亦劳矣东北有骆驼山遇天雨其水甚猛横冲旧道一岁间屡冲屡修予循山麓相水势议以灰石塞山之南口自东而西挑渠长二百丈深三尺濶二丈由庆山北归升仙口河内一劳永逸百世之利也限于财力不克成著于此以俟后之君子【杨守正百丈堰干沟议】城固北有壻水河障石为堰凿渠引水堰凡五处而百丈堰截河横堤且与干沟为隣用水之时尝有暴水冲淤随淘随塞不胜疏凿之苦董是役者毎毎称难万厯戊戌邑侯髙公登明议建石桥以闸暴水则渠可免于疏凿乃捐俸鸠工建桥沟三洞毎洞濶四尺许仍于两岸筑堤数十丈遇暴水则用板闸洞口庶洪流可御而渠道无冲淤之患【百丈堰髙公碑记撰人失名】壻水又东为
