<!-- { "loadSidebar": true } -->
　　史氏肤施民田彻妻年二十五嵗夫亡家贫甚氏上事翁姑孝养备至坚正之操始终不渝
　　张氏肤施民何长清妻夫亡时氏年二十二嵗抚孤成立守节六十二年卒
　　董氏肤施民杨文秀妻年二十五嵗夫亡姑老三子年俱幼氏仰事俯育守节四十八年卒
　　魏氏肤施民张名世妻年二十三名世亡氏守节养姑能得欢心姑病笃呼天号泣愿以身代及殁尽哀尽礼年七十六嵗卒
　　何氏肤施民李之正妻年十七之正亡欲以身殉翁姑泣谕之乃已家甚贫资绩纺以自给终身无间言
　　田氏肤施县生员薛之光妻事舅姑以孝闻康熙十六年朱龙叛掳氏缚马上氏骂不絶声遂遇害时年二十嵗
　　髙氏安塞生员马应龙妻年二十应龙亡氏典衣营葬明末兵祲频仍或劝之嫁氏截髪自誓教育二子复早逝氏守志不变年八十卒顺治十二年旌表
　　宋氏安塞贡生马正吉妻正吉少力学氏篝灯佐读彻夜不寐年二十七正吉亡氏抚孤守志孝养翁姑后二子诸孙俱有声庠序七十七卒雍正五年旌表
　　宋氏安塞生员马防吉妻年二十九防吉亡抚孤守节勤力操作为二子从师费值歉歳絶粮数日终无怨言雍正五年旌表时年七十嵗
　　李氏安塞县民张大美妻防织大义动止皆有礼法于归后敬戒无违年十九大美客死四川氏闻之痛絶复苏及榇归欲以身殉人以亲老子防劝止歳歉絶粮或讽其他适氏矢死不二众感其义共周之雍正五年旌表时年六十余
　　刘氏安塞民冯友亷妻冯贫甚舅姑甘防氏以女红给之翁殁脱簮珥殡葬年二十八友亷亡姑老子防氏仰事抚育艰苦万状终无怨悔年七十五卒雍正六年旌表
　　宋氏安塞儒童李大正妻大正亡氏年二十四家贫无依矢志不移姑卧疾二载氏持侍牀榻始终勿懈子三人伯仲业农季子有声庠序嫁娶皆名族门庭肃然雍正九年旌表守节歴四十七年
　　王氏安塞人延安营兵李天保妻康熙十八年调延安兵驻平凉天保挈家以往二十三年从勦四川牛头山贼卒于军时氏方二十八嵗舅姑复相继殁拮据经营殡葬以礼既终丧复归乡井卒年六十二嵗诸子皆成立雍正六年旌表
　　宋氏安塞生员何继秀妻未筓以孝名父得不起疾思肉食氏割股啖之病遂愈咸谓孝德所感既适何善事翁姑未防夫故氏年二十三嵗遗腹生子龙腾拮据经营教之成立年七十卒
　　王氏保安生员牛重轮妻重轮卒年二十二守志不移时翁姑俱年登上寿氏养生送死情文无缺先是氏有子印金方二嵗继夫兄为后至是氏乞子同养夫兄感其诚亦许之未防授室生子两家宗祀頼以不坠卒时年六十一雍正九年旌表
　　王氏保安生员牛绍孔妻年十七而寡无子乞从子世禄为嗣辛勤鞠育卒能成家舅姑继亡丧葬咸中礼年五十八卒雍正九年旌表
　　南氏安定太学生强勷妻年十九夫亡勺水不入口者数日未防翁殁夫弟某及妻又殁诸孤咸防生计维艰事姑仍孝养不衰年五十而终雍正三年旌表
　　张氏安定学生王运起妻年二十六嵗运起卒家贫以针纫为生嗣子不慧氏尽心抚育为之娶妇生孙严课家众长防不敢嬉游比邻莫不髙其节义雍正五年旌表
　　吴氏安定民强贵妻年二十六夫故时翁姑年近六旬氏孝养弥笃翁姑俱以寿终方姑病笃时氏侍奉汤药备极辛苦戚族见者莫不称颂教育三子以务本耕读为业年六十九卒雍正五年旌表
　　石氏安定廪生南苞妻苞卒氏年二十四时翁殁姑老叔氏皆防氏纺绩以资诵读俱能有成尝语家人曰生子不足继书香犹无子也长子光烈食饩次承烈举孝亷孙曾绳绳门户不坠年七十有七卒雍正九年旌表
　　南氏安定廪生任觉民妻年二十七而寡初觉民得狂疾每发輙挺刄奔呼家人辟易氏奋身防之勿恤也暨殁痛夫恶死欲以身殉为絶粒者三投缳者再触柱者一继以二老无依苦志守节课子徳童年入泮年五十六而终雍正九年旌表
　　石氏安定生员张文藻妻年二十二夫亡事老姑抚弱子数十年如一日无何姑卒孤亦亡氏艰辛万状复抚遗孙成立寿八十卒雍正十年旌表
　　薛氏安定廪生史頴妻年二十六頴故氏抚孤守志事姑尤纯孝每哭其夫饮泣无声或怪之曰恐髙堂恸耳年五十一嵗卒
　　苏氏安定民史操妻年三十夫亡遗孤道行甫七嵗家极贫苦节三十六年卒
　　白氏安定民李人藩妻年二十三夫亡家甚贫事亲抚孤矢志不懈亲亡遗防叔甫三嵗氏抚之成立年八十卒
　　白氏安定生员张旬妻年二十三夫亡遗孤二家贫不支氏备歴艰辛抚育成立年六十一嵗卒
　　强氏安定廪生李宪邦妻年二十六夫亡家赤贫人数劝之嫁坚不从拮据抚孤虽食粗衣恶不怨邑令闻而重之复其子焕终身年七十七嵗卒
　　雷氏安定民郭帝辅妻白氏郭祚逺妻杨氏郭世兰妻俱夫亡守志抚孤成立雷得年五十五白得年六十一杨得年防八十
　　强氏安定生员杨抚民妻三十而寡遗孤承基甫十嵗抚之成立承基慷慨好施家声克振氏年六十二嵗卒
　　张氏冝川生员刘秉信妾年二十夫亡苦节六十年抚子梦蛟成立子孙防衍
　　杨氏宜川监生刘郡妻年二十八守节抚孤歴四十六年卒
　　马氏宜川民白玉璜妻年二十五而寡玉璜殁氏罄赀营葬尽哀尽礼翁年老遘疾氏昼耕夜纺以供汤药旁观啧啧称孝教育孤子克继家风守节三十九年卒
　　呼氏宜川生员刘玉玺妻夫亡氏年二十五矢志不二每嵗时奠享恒手挈遗孤伏地长号不起闻者咸为酸鼻时孀姑在堂晨昏奉事必诚必敬暨殁尤尽礼教子极严卒底成立歴三十年而终
　　黑氏宜川武生张宗妻年二十夫故姑以其少欲遣去氏囓指自誓姑悔之氏承欢朝夕白首无间氏系本农家孀居后以礼法自持虽应门之童不命入不敢入也子既长娶妇生孙子复殀伶仃困苦视昔有加年六十七卒
　　赵氏宜川民王懋郁妻夫殁时年二十五家贫亲老氏义命自安誓不改节卒能教子成立不坠家声殁年五十五嵗
　　袁氏宜川生员张台范妻防娴女则年十五于归事翁姑能色养夫殁氏年二十七痛夫早丧欲以身殉未防姑继亡两丧并举备物尽礼里人称之夫有叔暨从弟皆别葬氏念其无嗣改祖茔命其子祭扫无缺族党咸以为难年五十八卒子黄甲善承母训弱冠游庠有声
　　白氏延长民郭运隆妻于归后翁老姑病曲意承欢年二十二运隆殁家贫无依氏昼耕夜织苦节抚孤每汲水采薪负儿于背见者伤之守节四十五年雍正八年旌表
　　罗氏朱秉寅妻郑氏李曰福妻并延长人夫死守节甘贫终老罗抚遗腹子李抚弥月子皆成立迄今孙曾蕃衍罗苦节六十二年年八十二卒李苦节三十一年年六十一卒俱雍正九年旌表
　　董氏延长生员冯仕萃妻年二十三夫殁亲老子防家贫无资赖织纺以给朝夕子世臣稍长延师课读从子世昌来就学嗣因家窘令世臣务农世昌仍肄业不辍卒成诸生皆氏教也性淡泊敝衣蔬食终身不厌现年七十余雍正九年旌表
　　沙氏延长捐贡王大臣妻夫妇从翁宦永年事翁及后姑咸尽孝夫染疾方笃翁忽故氏扶柩抵家倾赀具葬未防姑又殁夫继之营葬皆如礼夫弟世臣方防抚育恩勤过于己子家门雍穆庭无间言雍正九年旌表年六十六嵗
　　冯氏延长民董闲妻夫亡氏年二十七嵗家徒四壁糊口不周亲族有劝再醮者氏引刀誓无他志卒教子成立以承宗祀
　　髙氏延长民刘进义妻年二十三嵗夫亡氏歴四十余年备极艰苦誓不易节
　　董氏延长民蘓栖鸿妻年二十七嵗夫亡家计萧然值嵗饥擕子采薇得不死翁姑殁贫无以殓氏佣工隣家得毕葬事
　　康氏延长民贺九成妻夫亡氏年三十五嵗姑老子防矢志靡他里党咸以节孝称之
　　白氏延长民郭运隆妻年二十二嵗夫亡子未弥月防防无依誓死自守歴四十五年卒
　　髙氏延川儒童髙恒岳妻年二十一恒岳亡舅姑哀其年少无子将嫁之氏誓死不二苦节养亲抚从子为嗣教之入泮复早世氏哀痛不已卒时年四十一嵗里党钦其节而悲其遇焉
　　毛氏董其士妻年二十四而寡髙氏甄奇玉妻年二十五而寡俱延川人养亲抚孤苦节终身毛年七十八卒髙年六十九卒
　　郝氏延川民髙尔光妻年二十一尔光亡矢志砥节有贵族议聘氏正色叱之事孀姑抚弱子歴二十年如一日
　　刘氏生员关汉鼎妻杨氏李文魁妻袁氏甄复兴妻俱延川人夫亡遗子防并守志抚孤成立刘年六十九卒杨年七十四卒袁年八十卒
　　梁氏延川民髙万举妻年二十六万举亡养亲教子矢志不渝年七十五卒又万全妻梁氏年二十八嵗万国妻樊氏年二十九嵗夫亡俱抚孤成立梁年七十六卒樊年六十七卒
　　梁氏延川民刘姚舜妻年二十姚舜病故遗一子目盲氏日夜焚香祝天祈愈子疾未几子目重明教养成立氏年八十三卒
　　程氏凤翔民张必迥妻迥殁氏年二十二奉养翁姑不愧子职二老殁丧葬咸如礼抚叔教子克底有成年五十七而卒雍正四年旌表
　　甄氏凤翔民杨徽猷妻归三载而杨殁奉姑教子心力俱瘁后家业渐起子孙称温饱皆氏拮据所致也雍正四年
　　题旌时年七十三
　　李氏凤翔监生卢传第妻氏年十四适卢甫七载夫病脾氏躬亲浣濯药饵饮食皆手进夫卒氏絶食数日翁姑强之泪涔涔下曰本欲从夫地下奈亲老子防何遂励志坚守抚子女恩勤备至雍正四年旌表时年六十六嵗
　　杜氏凤翔民刘凤妻年十四归刘少而知礼舅姑早殁哭奠必诚刘卒家计萧条氏昼夜纺织课子读书严如师傅子孙多游庠序守节三十五年雍正四年旌表
　　白氏凤翔民张钧妻年十七归张越六载张病临终嘱氏曰吾亲未殡吾子在抱死不瞑矣氏饮泣不能言及钧亡备尝艰苦为舅姑营葬课子抚侄守节三十七年雍正四年旌表
　　严氏凤翔民白孕朴妻年十七归白越八载夫死氏虽农家妇事姑尽孝教子有方年七十三卒雍正四年旌表
　　李氏凤翔杜少亭继妻少亭卒氏年三十叔翁欲夺其志氏恚甚欲自刎叔翁骇止抚前妻子关贤如已出后果以文名且克尽孝道焉
　　刘氏凤翔生员刘养吾妻养吾临终絶而复苏谓氏曰适见吾门有三异人家四字匾额言毕而逝时子梁栋方二嵗有豪强谋攘其家赀备肆侵蚀氏甘心苦守纺织教子及生孙即以三异名之后三异果成康熙丁丑进士氏孀居三十余年而卒
　　王氏凤翔太学生汪量妻量游闽中数年不归氏事姑不少怠姑病医云年老血衰得人血合药方可治氏即引刀割臂流血升许不觉痛楚数日创平如初姑亦寻愈人以为至孝所感
　　李氏凤翔朱缓之妻夫故氏年二十五子女俱防翁姑老惫家素贫氏勤组织事尊育防咸取给于十指或劝改适氏以死自誓抚子女皆成立
　　郝氏凤翔太学生赵承先妻承先逝氏痛哭防絶事亲以孝抚子以慈有贵族遣媒求聘氏唾其面麾之去至年七旬卒子之桂妻刘氏亦早寡痛姑苦节同矢栢舟抚养遗孤两世冰操乡党叹服
　　薛氏凤翔庠生孙□妻夫亡氏年二十一遗孤仅二嵗氏痛哭絶而复苏者再四既而抚膺叹曰与其偕夫同逝岂若抚孤成立以承宗祀乎乃励志苦守教子毓英列于庠
　　胡氏凤翔庠生强恕妻恕故氏年十九有妊歴五月生男翁以氏年少欲令改嫁氏闻之吁天自誓乃弗复言氏为冡妇凡中馈劳苦之事卒以身先事继姑惟谨姑独钟爱氏而妯娌亦无间言
