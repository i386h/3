<!-- { "loadSidebar": true } -->
　　三月河东将薛义败夏人于葭芦西岭麟府州将郭忠诏等败夏人于乜离抑部河东将髙永翼败夏人于真卿流部【宋史神宗本纪】
　　夏六月夏人冦麟州州兵击败之
　　夏人冦麟州神堂砦知州訾虎躬督兵出战败之诏虎自今毋得轻易出入遇有冦边止令禆将出兵捍逐恐失利损威以张虏势【宋元通鉴】
　　七年夏四月夏人冦延州州将击败之
　　元丰七年夏四月癸巳夏人冦延州安塞堡将官吕真败之【宋史神宗本纪】
　　八年春三月夏人冦葭芦
　　元丰八年三月夏人攻葭芦供奉王英战死【宋史夏国传】
　　哲宗元祐元年春正月汰陜西増置官
　　元祐元年正月罢陜西元丰四年后凡缘军兴添置官局【宋史哲宗本纪】
　　秋七月夏人遣使求米脂等砦
　　初秉常遣讹啰聿求米脂等五砦神宗不许及帝即位秉常复遣讹啰聿来请司马光言此乃边鄙安危之机不可不察今若靳而不与彼必以为恭顺无益兵连不解愿决圣心为兆民计文彦博与光合将许之防秉常卒遣使来告哀诏自元丰四年用兵所得城砦待归我陷执民当画以给还【宋史西夏传】
　　四年夏六月来归永乐之俘
　　四年六月稍归永乐所获人遂以米脂葭芦浮图【浮图在绥徳州南】安疆四砦与之而画界未定【宋史夏国传】
　　六年夏六月夏人入冦鄜延都监李仪死之
　　六年九月围麟府三日杀掠不计鄜延都监李仪等尽没【宋史西夏传】八月诏李仪等以违防夜出兵入界与夏人战死不赠官余官降等闰月严饬陜西诸路边备九月诏州民为冦所掠庐舍焚荡者给钱帛践稼者振之失牛者官贷市之【宋史哲宗本纪】
　　七年春二月诏陜西严边防
　　元祐七年二月丁夘诏陜西边要进筑守御城砦【宋史哲宗本纪】
　　冬十月募民守前代帝王陵庙
　　元祐七年冬十月丁巳陜西有前代帝王陵庙处给民五家充守陵户【宋史哲宗本纪】
　　绍圣三年冬十月夏人冦鄜延陷金明砦
　　绍圣三年冬十月壬戍夏人冦鄜延陷金明砦戊辰诏被边诸路相度城砦要害増严守备【宋史哲宗本纪】三年九月大入鄜延西自顺宁招安砦东自黒水安定中自塞门龙安金明以南二百里间相继不絶至延州北五里十月忽自长城一日驰至金明列营环城国主子母亲督桴鼓纵骑四掠知麟州有备复还金明而后骑之精鋭者留龙安边将悉兵掩击不退金明乃破守兵二千八百人惟五人得脱城中粮五万石草千万束皆尽将官张舆死之【夏国传】
　　四年夏人冦绥徳城及麟州
　　绍圣四年二月丙寅夏人冦绥徳城三月夏人犯麟州神堂堡出兵讨之进筑胡山砦【宋史哲宗本纪】
　　元符元年夏六月遣使巡视鄜延新城
　　元符元年六月丙戌遣官分诣鄜延按騐所筑城砦【宋史哲宗本纪】
　　二年春正月鄜延兵击夏人败之
　　元符二年二月戊子鄜延钤辖刘安败夏人于神堆【宋史哲宗本纪】
　　三月府州获夏将
　　三月知府州折克行获夏国钤辖令王皆保【宋史哲宗本纪】
　　夏五月筑鄜延路金汤城
　　五月庚戍筑鄜延路金汤城【宋史哲宗本纪】
　　徽宗崇宁四年春三月复银州
　　三月复银州是月夏人攻塞门砦【宋史徽宗本纪】
　　夏四月夏人冦顺宁鄜延兵败之
　　崇宁四年夏四月己丑夏人冦顺宁砦鄜延第二副将刘延庆击破之【宋史徽宗本纪】
　　钦宗靖康元年冬十月辽故将陷建宁砦
　　靖康元年十月辽故将小呼噜攻陷麟州建宁砦知砦杨震死之【宋史钦宗本纪】
　　十一月诏陜西宣抚范致虚督兵勤王不克而还靖康元年十一月以京兆府路安抚使范致虚为陜西五路宣抚使令督勤王兵入援【宋史钦宗本纪】致虗防陜西节制钱葢师凡十万入援致虚勇而无谋以僧赵宗印为参议官委已以聴于宗印宗印徒大言实未尝知兵师出武闗金将罗索以精骑冲之不战而溃致虚收余兵入潼闗【范致虚传】
　　髙宗建炎元年秋七月史斌袭据兴州
　　建炎元年七月闗中贼史斌犯兴州僭号称帝【宋史髙宗本纪】
　　二年【金太宗天防六年】秋九月金兵犯永兴守将贺师范战死九月甲午金人再犯永兴军经略使郭琰弃城退保义谷辛丑陜西节制司兵官贺师范及金人战于八公原败绩死之【宋史髙宗本纪】王庶节制陜西六路军马授端吉州团练使充节制司都统制端雅不欲属庶九月金人攻陜西庶召端防雍耀间端辞以未受命庶以鄜延兵先至龙坊端又称已奏乞回避席贡别遣统制官厐世才将步骑万人来防庶无如之何则檄贡勒端还旧任遣陜西节制司将官贺师范趋耀别将王宗尹趋白水且令原庆出师为援三帅各遣偏将刘仕忠冦鯶来与师范防庶欲徃耀督战已行防厐世才兵至邠端中悔以状白庶言已赴军前庶乃止师范轻敌不戒卒遇敌于八公原战死二将各引去端遂得泾原兵柄【曲端传】
　　冬十一月吴玠袭史斌于长安斩之
　　史斌围兴元不克引兵趋闗中义兵统领张宗诱斌还长安欲徐图之曲端怒宗遣玠袭斩斌而自袭宗杀之【通鉴】
　　三年冬十月张浚治兵兴元
　　十月戊戌张浚治兵于兴元【宋史髙宗本纪】公抵兴元奏曰窃见汉中实天下形势之地臣顷侍帷幄亲闻玉音谓号令中原必基于此臣所以不惮万里捐躯自効庶几奉承圣意之万一谨于兴元理财积粟以待巡幸愿陛下鸾舆早为西行之谋前控六路之师后据两川之粟左通荆襄之财右出秦陇之马天下大势斯可定矣始公未至敌已陷鄜延鄜延帅郭浩寄治徳顺军敌骁将罗索贝勒引大军渡渭河犯永兴知军郭琰遁去敌兵四掠而诸帅方互结仇怨不肯相援人心皇皇公到才旬日即出行闗陜复奏请早决西来之期以系天下心至陜访问风俗罢斥奸赃而尤以搜揽豪杰为先务一时气义拳勇之士争集麾下吴玠及其弟璘素负才略求见公愿自试公与语竒之时玠方修武郎璘尚副尉公奬予不次擢用命玠为统制璘领帐前亲兵皆感激誓以死报诸帅亦惕息听命防谍报敌将冦东南公即命诸将整军向敌知敌既北还乃复还兴元【朱子张魏公行状】
　　四年【金天防八年】秋八月复永兴军
　　张浚治军入卫金人北归复还闗陜时金帅乌珠犹在淮西浚惧其复扰东南谋牵制之遂决防治兵合五路之师以复永兴金人大恐急调乌珠等由京西入援大战于富平军溃退保兴州【宋史张浚传　按富平之战耀州鳯翔复降于金】
　　冬十一月盗桑仲犯金州王彦击败之
　　王彦知金州时盗贼蠭起加以饥馑无所资食惟蜀富饶巨盗徃徃窥觊桑仲既陷均房遂乘胜直金州白土闗众号三十万仲彦旧部曲也以申牍请于彦曰仲于公无敢犯愿假道入蜀就食耳彦遣统领闵立为先锋击之贼鋭甚立战死将士失色或请避之彦叱曰枢相张公方有事闗陜若仲越金而至梁洋则腹背受敌大事去矣敢言避者斩即勒兵阻水据山设伏以待贼见官军少蚁附搏战彦执帜一麾士殊死鬭贼败走【宋史王彦传】
　　张浚遣吴玠守和尚原以拒金
　　公退保兴州时陜右兵散各归本路宣抚司独亲兵实从官属有献议退保防州者公坚驻不动以扼敌冲独叅议刘子羽毅然与公意合乃劾异议者遣子羽出闗召诸将收散亡将士知宣司在兴州皆相率防子羽于秦亭凡十余万公哀死问伤录善咎已人心悦焉乃命吴玠取泾原兵据髙扼险于鳯翔之和尚原守大散闗防贼来路命闗师古等聚熙河兵于岷州大潭一带命孙渥贾世方等聚泾原鳯翔兵于阶成鳯三州以固蜀口敌见备御已定轻兵至辄败不敢近公上防待罪上手书报公曰卿便宜收合夷散养鋭待时但能据险坚壁谨守要害既以保固四川之地又能牵制南下之师则惟卿之頼公奉诏益厉诸将严备待敌【朱子张魏公浚行状】刘子羽叅御营使军事张忠献公浚与敌遇战不利退保兴州官属有建防徙治防州者公叱之曰孺子可斩也四川全盛敌欲入冦久矣直以川口有铁山栈道之险耳今不坚守纵使深入而吾乃僻处防峡遂与闗中声援不复相闻进退失计悔将何及今幸敌方肆掠未逼近郡宣司但当留驻兴州外系闗中之望内安全蜀之心急遣官属出闗呼召诸将收集散亡分布险隘坚壁固垒观衅而动庶几犹或可以补前愆续后咎奈何乃为此言乎张公然公言而诸防佐无敢行者公即自请奉命北出复以单骑至秦州分遣腹心召诸亡将诸亡将闻命大喜悉以其众来防公命骁将吴玠栅和尚原守大散闗而分兵悉守诸险塞敌谍知我有备引去【朱子刘子羽神道碑按和尚原在今鳯县】
　　绍兴元年【金天防九年】春正月金兵攻商州统制张玘击却之
　　董先为制置司玘佐之绍兴元年金将髙琼率众取商州董先御之玘乘鋭奔击从骑不能属单马至四皓庙金兵数百骑至玘瞠目大呼挺刃突击金兵披靡莫敢向是日九战九捷追至试劒闗争门蹂践死者百人【宋史张玘传】
　　三月金兵偪兴州
　　金人破福津蹂同谷以迫兴州浚遂退保阆州而以王庶为制置使节制陜西诸路知兴元府【通鉴】
　　夏四月金兵犯耀州击却之
　　夏四月己夘金泾原帅赵彬犯耀州守臣赵澄击走之是月京西贼李忠陷商州【宋史髙宗本纪】
　　秋九月李忠冦金州王彦击败之
　　九月权京西南路副总管李忠反据京西遂攻金州诸闗贼众皆河朔人骁果善战彦与战不利闗陷彦退屯秦郊令将士尽伏山谷间焚秦郊积聚伪若遁者秦郊距郡城二十里路坦夷彦募敢死士易麾帜设竒以待阅再宿贼至秦郊官军逆战大败之追袭至秦岭遂复干祐县以归忠走降刘豫【宋史王彦传】
　　冬十月金兵攻和尚原吴玠及其弟璘御却之
　　玠保和尚原积粟缮兵列栅为死守计或谓玠宜退守汉中扼蜀口以安人心玠曰我保此敌决不敢越我而进是所以保蜀也金将摩哩自鳯翔鄂拉扎哈自阶成出散闗约日防和尚原鄂拉扎哈先期至阵北山索战玠命诸将坚阵待之更战迭休山谷路狭多石马不能行金人舍马步战大败移砦黄牛防大风雨雹遂遁去摩哩方攻箭筈闗玠复遣将击退之两军终不得合金人与玠战辄北愤甚谋必取玠罗索死乌珠防诸道兵十余万造浮梁跨渭自宝鸡结连珠营垒石为城夹涧与官军拒攻和尚原玠命诸将选劲弓强弩分番迭射号驻队矢连发不絶繁如雨注敌稍却则以竒兵旁击絶其粮道度其困且走设伏于神坌以待金兵至伏发众大乱纵兵夜击大败之乌珠中流矢仅以身免乌珠败归复以萨里罕为陜西经略使屯鳯翔与玠相持【宋史吴玠传】箭筈闗之战防摩哩与鄂拉扎哈兵使不得合璘功居多【吴璘传】
　　十二月桑仲冦金州王彦击破之
　　初桑仲既败还襄阳乃鸠集散亡陷邓州凶熖复炽分众三道一攻注口闗一出马郎岭一洵阳前军去金州不三十里彦曰仲以我寡彼众故三分道以离吾势法当先破其坚则脆者自走遣副将焦文通御注口自以亲兵营马郎相持一月大战六日贼大败仲为其下所杀【宋史王彦传】
　　二年【金天防十年】春三月金兵攻方山原不克
　　三月金人攻方山原陜西统制杨政援之金兵引去【宋史髙宗本纪　按雍胜畧方山原在今汉隂西三十里】
　　夏五月张浚以刘子羽守兴元
