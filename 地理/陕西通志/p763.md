<!-- { "loadSidebar": true } -->
　　和黄门卢监望秦始皇陵　　　　张九龄
　　秦帝始求仙骊山何遽卜中年旣无效兹地所宜复徒役如来奔珍恠亦云蓄黔首无寄命赭衣相追逐人怨神亦怒身死宗遂覆土崩失天下龙鬬入函谷国为项籍屠君同华元戮始掘旣由楚终焚乃因牧上宰识杨贤中阿感桓速一闻过秦论载怀空杼轴
　　华岳　　　　　　　　　　　　　王维
　　西岳出浮云积雪在太清连天凝黛色百里遥青防白日为之寒森沈华隂城昔闻乾坤闭造化生巨灵右足踏方止左手推削成天地忽开拆大河注东溟遂为西峙岳雄雄镇秦京大君包覆载至德被羣生上帝伫昭告金天思奉迎人祗望幸久何独禅云亭
　　同诸公登慈恩寺塔　　　　　　储光羲
　　金祠起真宇直上青云垂地静我亦闲登之秋清时苍芜宜春苑片碧昆明池谁道天汉髙逍遥方在兹虚形宾太极携手行翠微雷雨傍杳防鬼神中躨跜灵变在倏忽莫能竆天涯冠上阊阖开履下鸿雁飞宫室低逦迤羣山小参差俯仰宇宙空庶随了义归崱屴非大厦久居亦以危
　　登秦岭作时陷贼归国　　　　　　前人
　　朝出猛兽林躨跜登髙峰僮仆履云雾随我行太空羲和舒灵辉倏忽西极通首望泾渭隐隐如长虹九逵合苍芜五陵遥瞳朦鹿游大眀殿雾湿华清宫网罗蠛蠓时顾齿熊罴锋失途走江汉不能有其功气逐招摇星魂随阊阖风惟言宇宙清复使车书同林木被繁霜合防连山红鹏鹗励羽翼俯视荆棘丛誓将食鸧鸮然后归崆峒
　　同诸公秋霁曲江俯见南山　　　　前人
　　天静终南髙俯暎江水明有若蓬莱下浅深见澄瀛羣峰悬中流石壁如瑶琼鱼龙隠苍翠鸟兽游清泠菰蒲林下秋薜荔波中轻山戞浴兰阯水若居云屏岚气浮渚宫孤光随曜灵隂隂豫章馆宛宛百花亭大君及羣臣晏乐方嘤鸣吾党二三子萧辰怡性情逍遥沧洲时乃在长安城
　　望太华赠卢司仓　　　　　　　　陶翰
　　行吏到西华乃观三峰壮削成元气中杰出天河上如有飞动色不知青防状巨灵安在哉厥迹犹可望方此顾行旅末由饬仙装葱茏记星坛明灭数云嶂良友垂真契宿心所微尚敢投归山吟霞径一相访
　　闗门望华山　　　　　　　　　刘长卿
　　客路瞻太华三峰髙际天夏云亘百里合防遥相连雷雨飞半腹太阳在其巅翠微闗上近瀑布林梢悬爱此众容秀能令西望偏徘徊忘暝色泱漭成隂烟曾是朝百灵亦闻会羣仙琼浆岂易挹毛女非空传髣髴仍伫想幽期如眼前金天有清庙松柏隠苍然
　　登太白峰　　　　　　　　　　　李白
　　西上太白峰夕阳竆登攀太白与我语为我开天闗愿乗冷风去直出【一作上】浮云间举手可近月前行若无山一别武功去何时复见还
　　春陪商州裴使君游石娥溪【时欲东归遂有此赠】前人
　　裴公有仙标拔俗数千丈澹荡沧洲云飘飖紫霞想剖竹商洛间政成心已闲萧条出世表防寂闭闗我来属芳节解榻时相悦搴帷对云峰扬袂指松雪暂出东城边遂游西岩前横天耸翠壁喷壑鸣红泉寻幽殊未歇爱此春光发溪傍饶名花石上有好月命驾归去来露华生翠苔淹留惜将晚复聴清猿哀清猿防人肠游子思故乡明发首东路此懽焉可忘
　　望终南寄紫阁隠者　　　　　　　前人
　　出门见南山引领意无限秀色难为名苍翠日在眼有时白云起天际自舒巻心中与之然托兴每不浅何当造幽人灭迹栖絶巘
　　登乐游庙作　　　　　　　　　韦应物
　　髙原出东城一一见咸阳上有千载事乃自汉宣皇颓壖久凌迟陈迹翳丘荒春草虽复绿惊风但飘扬周览京城内双阙起中央微钟何处来暮色忽苍苍歌吹喧万井车马塞康庄昔人岂不尔百世同一伤归当守冲漠迹寓心自忘
　　因假归白阁西草堂　　　　　　　岑参
　　雷声傍太白雨在八九峰东望白阁峰半入紫阁松胜槩纷满目衡门趣弥浓幸有数亩田得延二仲踪早闻达士语偶与心相通误狥一微官还山愧尘容钓竿不复把野碓无人舂惆怅飞鸟尽南溪闻夜钟
　　终南云际精舍寻法澄上人不遇归髙冠东潭石
　　淙望秦岭微雨作贻友人　　　　前人
　　昨夜云际宿旦从西峰囘不见林中僧微雨潭上来诸峰皆晴翠秦岭独不开石皷有时鸣秦王安在哉东南云开处突兀狝猴台崕口悬瀑流半宫白皑皑喷壁四时雨傍村终日雷北瞻长安道日夕多尘埃若访张仲蔚衡门满蒿莱
　　与髙适薛据登慈恩寺浮图　　　　前人
　　塔势如涌出孤髙耸天宫登临出世界磴道盘虚空突兀压神州峥嵘如鬼工四角碍白日七层摩苍穹下窥指髙鸟俯聴闻惊风连山若波涛奔凑似朝东青槐夹驰道宫馆何玲珑秋色从西来苍然满闗中五陵百原上万古青蒙蒙净理了可悟胜因夙所宗誓将挂冠去觉道资无竆
　　同薛司直诸公秋霁曲江俯见南山作髙适
　　南山郁初霁曲江湛不流若临瑶池前想望昆仑丘回首见黛色然波上秋深沈俯峥嵘清浅延阻修连潭万木影插防千岩幽杳霭信难测渊沦无暗投片云对渔父独鸟随虚舟我心寄青霞世事慙白鸥得意在乘兴忘怀非外求良辰自多暇欣与数子游
　　玉华宫　　　　　　　　　　　　杜甫
　　溪囘松风长苍鼠窜古瓦不知何王殿遗构絶壁下隂房鬼火青坏道哀湍泻万籁真笙竽秋色正潇洒美人为黄土况乃粉黛假当时侍金舆故物独石马忧来借草坐浩歌泪盈把冉冉征途间谁是长年者
　　九成宫　　　　　　　　　　　　前人
　　苍山入百里防防如杵臼层宫慿风囘岌嶪土囊口立神扶栋梁凿翠开户牖其阳产灵芝其隂宿牛斗纷披长松倒揭怪石走哀猿啼一声客泪迸林薮荒哉隋家帝制此今颓朽向使国不亡焉为巨唐有虽无新增修尚置官居守巡非瑶水远迹是雕墙后我行属时危仰望嗟叹久天王狩太白驻马更搔【一作囘】首
　　渼陂西南台　　　　　　　　　　前人
　　髙台面苍陂六月风日冷蒹葭离披去天水相与永怀新目似击接要心已领仿像识鲛人空防辨鱼艇错磨终南翠颠倒白阁影崷崒增光辉乘陵惜俄顷劳生愧严郑外物慕张邴世复轻骅骝吾甘杂鼃黾知归俗可忽取适事莫并身退岂待官老来苦便静况资菱芡足庶结茅茨逈从此具扁舟弥年逐清景
　　三川观水涨二十韵　　　　　　　前人
　　我经华原来不复见平陆北上惟土山连天走竆谷火云无时出飞电常在目自多穷岫雨行潦相豗蹙蓊匌川气黄羣流防空曲清晨望髙浪忽谓云崕踣恐泥窜蛟龙登危聚麋鹿枯查巻拔树礧磈共充塞声吹鬼神下世阅人代速不有万穴归何以尊四渎及观泉源涨反惧江海覆漂沙坼防去潄壑松柏秃乗陵破山门回斡裂地轴交洛赴洪河及闗岂信宿应沈数州没如聴万室哭秽浊殊未清风涛怒犹蓄何时通舟车隂气不黪黩浮生有荡汩吾道正羁束人寰难容身石壁滑侧足云电屯不已艰险路更局普天无川梁欲济愿水缩西志中林士未脱众鱼腹举头向苍天安得骑鸿鹄
　　同诸公登慈恩寺墖　　　　　　　前人
　　髙标跨苍穹烈风无时休自非旷士怀登兹翻百忧方知象教力足可追防搜仰穿龙蛇窟始出枝撑幽七星在北户河汉声西流羲和鞭白日少昊行清秋秦山忽破碎泾渭不可求俯视但一气焉能辨皇州囘首呌虞舜苍梧云正愁惜哉瑶池饮日晏昆崘丘黄鹄去不息哀鸣何所投君看随阳雁各有稻粱谋
　　飞仙阁【在畧阳东南四十里】　　　　　　　　前人
　　土门山行窄微径縁秋毫栈云防干峻梯石结构牢万壑欹疎林积隂带奔涛寒日外澹泊长风中怒号歇鞍在地底始觉所歴髙往来杂坐卧人马同疲劳浮生有定分饥饱岂可逃叹息谓妻子我何随汝曹
　　彭衙行　　　　　　　　　　　　前人
　　忆昔避贼初北走经险艰夜深彭衙道月照白水山尽室久徒步逢人多厚顔参差谷鸟吟不见游子还痴女饥咬我啼畏猛虎闻怀中掩其口反侧声愈嗔小儿强解事故索苦李餐一旬半雷雨泥泞相牵攀既无御雨备径滑衣又寒有时经契濶竟日数里间野果充糇粮卑枝成屋椽早行石上水暮宿天边烟少留周家洼欲出芦子闗故人有孙宰髙义薄层云延客已曛黑张灯启重门暖汤濯我足剪纸招我魂从此出妻孥相视涕阑干众雏烂漫睡唤起霑盘飧誓将与夫子永结为弟昆遂空所坐堂安居奉我懽谁肯艰难际豁达露心肝别来岁月周胡羯仍搆患何当有翅翎飞去堕尔前奉同郭给事汤东灵湫作【骊山温汤之东有龙湫】前人
　　东山气鸿蒙宫殿居上头君来必十月树羽临九州隂火煮玉泉喷薄涨岩幽有时浴赤日光抱空中楼阆风入辙迹旷原延防搜沸天万乘动观水百丈湫幽灵斯可恠王命官属休初闻龙用壮擘石摧林丘中夜窟宅改移因风雨秋倒悬瑶池影屈注苍江流味如甘露浆挥弄滑且柔翠旗澹偃蹇云车纷少留箫皷荡四溟异香泱漭浮鲛人献微绡曾祝沈豪牛百祥奔明盛古先莫能俦坡陀金虾蟇出见盖有由至尊顾之笑王母不肯【一作遣】收复归虚无底化作长黄虬飘飘青琐郎文彩瑚钩浩歌渌水曲清絶聴者愁
　　登长城　　　　　　　　　　　　李益
　　汉家今上郡秦塞古长城有日云长无风沙自惊当今圣天子不战四夷平
　　终南山　　　　　　　　　　　　韩愈
