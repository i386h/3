<!-- { "loadSidebar": true } -->
　　铜龙晓辟问安回金辂春游博望开渭水晴光揺草树终南佳气入楼台招贤已从商山老托乘还征邺下才臣在东南独留滞欣逢睿藻日边来
　　兴庆池侍宴应制　　　　　　　韦元旦
　　沧池漭沆帝城边殊胜昆明凿汉年夹岸旌旗疏辇道中流箫鼔振楼船云峯四起迎宸幄水树千重入御筵宴乐已深鱼藻咏承恩更欲奏甘泉
　　扈从鄠杜奉呈刑部尚书舅崔黄门马常侍
　　苏颋
　　翠辇红旗出帝京长杨鄠杜昔知名云山一一看皆异竹树丛丛画不成羽骑将过持袂拂香车欲度巻帘行汉家曾草巡游赋何似今来扈圣明
　　奉和春日幸望春宫应制　　　　前人
　　东望望春春可怜更逢晴日柳含烟宫中下见南山尽城上平临北斗悬细草偏承回辇处轻花微落奉觞前宸游对此欢无极鸟哢声声【一作歌声】入管
　　奉和圣制春日幸望春宫应制　　　张説
　　别馆芳菲上苑东飞花澹荡御筵红城临渭水天河静阙对南山雨露通绕殿流莺凡几树当蹊乱蜨许多丛春园既醉心和乐共识皇恩造化同
　　侍宴兴庆池应制　　　　　　　　前人
　　灵池月满直城隈黻帐天临御路开东沼初阳疑吐出南山晓翠若浮来鱼龙百戏纷容与凫鹢双舟较沂洄愿似金隄青草馥长承瑶水白云杯
　　奉和圣制春日幸望春宫应制　　　薛稷
　　九春风景足林泉四面云霞敞御筵花镂黄山金作苑草图防锦为川飞觞竞醉心回日走马争先眼看鞭喜奉仙游归路逺直言行乐不言旋
　　龙池篇　　　　　　　　　　　沈佺期
　　龙池跃龙龙已飞龙徳先天天不违池开天汉分黄道龙向天门入紫微邸第楼防多气色君王凫雁有光辉为报寰中百川水来朝此地莫东归
　　兴庆池侍宴应制　　　　　　　前人
　　碧水澄潭映逺空紫云香驾御微风汉家城疑天上秦地山川似镜中向浦回舟萍已緑分林蔽殿槿初红古来徒羡横汾赏今日宸游圣藻雄
　　驾幸温泉　　　　　　　　　　卢象
　　传闻圣主幸新丰清跸鸣銮出禁中细草终朝随步辇垂杨几处绕行宫千官扈从骊山北万国来朝渭水东此日小臣徒献赋汉家谁复重扬雄
　　奉和圣制从蓬莱向兴庆阁道留春雨中春望之
　　作应制　　　　　　　　　　　王维
　　渭水自萦秦塞曲黄山旧绕汉宫斜銮舆逈出千门柳阁道回看上苑花云里帝城双凤阙雨中春树万人家为乘阳气行时令不是宸游翫物华
　　敕借岐王九成宫避暑应制　　　前人
　　帝子逺辞丹凤阙天书遥借翠微宫隔窗云雾生衣上巻幔山泉入镜中林下水声喧语笑岩间树色隐房栊仙家未必能胜此何事吹笙向碧空
　　大同殿柱产玉芝龙池上有庆云神光照殿百官共覩圣恩便赐宴乐敢书即事　　　前人
　　欲笑周文歌宴镐遥轻汉武乐横汾岂如玉殿生三秀讵有铜池出五云陌上尧尊倾北斗楼前舜乐动南薫共欢天意同人意万嵗千秋奉圣君
　　和太常韦主簿五郎温汤寓目之作　前人
　　汉主离宫接露台秦川一半夕阳开青山尽是朱旗绕碧涧翻从玉殿来新丰树里行人度小苑城边猎骑回闻道甘泉能献赋悬知独有子云才
　　行经华阴　　　　　　　　　　崔颢
　　岧嶤太华俯咸京天外三峯削不成武帝祠前云欲散仙人掌上雨初晴河山北枕秦闗险驿树西连汉畤平借问路傍名利客无如此处学长生
　　乐游苑春望　　　　　　　　　李频
　　五陵佳气晚氤氲覇业雄图势自分秦地山河连紫塞汉家宫殿入青云未央树色春中见长乐钟声月下闻无那杨花起愁思满天飘落雪纷纷
　　题东谿公幽居　　　　　　　　　李白
　　杜陵贤人清且廉东溪卜筑嵗将淹宅近青山同谢朓门垂碧柳似陶潜好鸟迎春歌后院飞花送酒舞前檐客到但知留一醉盘中惟有水晶盐
　　首春渭西郊行呈蓝田张二主簿　　岑参
　　回风度雨渭城西细草新花踏作泥秦女峰头雪未尽胡公陂上日初低愁窥白发羞微禄悔别青山忆旧溪闻道辋川多胜事玉壶春酒正堪擕
　　长安晓望寄崔补阙　　　　　　　包何
　　迢逓山河拥帝京参差宫殿接云平风吹晓漏经长乐柳带晴烟出禁城天净笙歌临路发日髙车马隔尘行自怜乆滞诸生列未得金闺籍姓名
　　望岳　　　　　　　　　　　　　杜甫
　　西岳崚嶒竦处尊诸峯罗列似儿孙安得仙人九节杖拄到玉女洗头盆车箱入谷无归路箭栝通天有一门稍待西风凉冷后髙寻白帝问真源
　　九日蓝田崔氏庄　　　　　　　前人
　　老去悲秋强自寛兴来今日尽君欢羞将短发还吹防笑倩傍人为正冠蓝水逺从千涧落玉山髙并两峯寒明年此防知谁健醉把茱茰子细看
　　题郑县亭子　　　　　　　　　前人
　　郑县亭子涧之濵户牖凭髙发兴新云断岳莲临大路天晴宫柳暗长春巢边野雀羣欺燕花底山蠭逺趂人更欲题诗满青竹晚来幽独恐伤神
　　题郎士元半日呉村别业兼呈李长官
　　钱起
　　半日吴村带晚霞闭门髙柳乱飞鸦横云岭外千重树流水声中一两家愁人昨夜相思苦闰月今年春意赊自叹梅生头似雪却怜潘令县如花
　　华清宫　　　　　　　　　　　张继
　　天寳承平奈乐何华清宫殿欝嵳峩朝元阁峻临秦岭羯鼓楼髙俯渭河玉树长飘云外曲霓裳闲舞月中歌只今惟有温泉水呜咽声中感慨多
　　题仙游观　　　　　　　　　　　韩翃
　　仙防下见五城楼风物凄凄宿雨收山色遥连秦树晚砧声近报汉宫秋疎松影落空潭静细草香闲小洞幽何用别寻方外去人间亦自有丹丘
　　南原望汉宫　　　　　　　　　司空曙
　　荒原空有汉宫名衰草茫茫雉堞平连雁下时秋水在行人过尽暮烟生西陵歌吹何年絶南陌登临此日情故事悠悠不可问寒禽野水自纵横
　　华清宫感旧　　　　　　　　　王建
　　尘到朝元边使急千官夜发六龙回辇前月照罗衫泪马上风吹蜡烛灰公主妆楼金鎻澁贵妃汤殿玉莲开有时云外闻天乐知是先皇沐浴来
　　长安春游　　　　　　　　　杨巨源
　　凤城春报曲江头上客年年是胜游日暖云山当广陌天清丝管在髙楼茏葱树色分仙阁缥缈花香泛御沟桂壁朱门新邸第汉家恩泽问鄼侯
　　途次华州陪钱大夫登城北楼春望因覩李崔令狐三相国唱和之什翰林旧侣继踵华城山水清髙鸾凤翔集皆忝宿眷遂题此诗
　　刘禹锡
　　城楼四望出风尘见尽闗西渭北春百二山河雄上国一双旗节委名臣壁中今日题诗处天上同时草诏人莫恠老郎呈滥吹宦途虽别旧情亲
　　送王十八归山寄题仙游寺　　　白居易
　　曾于太白峯前住数到仙游寺里来黑水澄时潭底出白云破处洞门开林间暖酒烧红叶石上题诗拂緑苔惆怅旧游那复到菊花时节羡君回
　　华顶　　　　　　　　　　　　　李绅
　　欲向仙峯炼九丹独瞻华顶礼仙坛石标琪树凌空碧水挂银河映月寒天外鹤声随绛节洞中云气隐琅玕浮生未有从师地空诵仙经想羽翰
　　登长安慈恩寺塔　　　　　　卢宗回
　　东方晓日上翔鸾西转苍龙拂露盘渭水寒光揺藻井玉峯晴色堕朱阑九重宫阙参差见百二山河表里观暂辍去蓬悲不定一凭金界望长安
　　题慈恩寺塔　　　　　　　　章八元
　　十层突兀在虚空四十门开面面风却怪鸟飞平地上自惊人语半天中回梯暗踏如穿洞絶顶初攀似出笼落日凤城佳气合满城春树雨蒙蒙
　　咸阳城东楼　　　　　　　　　　许浑
　　一上髙楼万里愁蒹葭杨柳似汀洲溪云初起日沉阁山雨欲来风满楼鸟下绿芜秦苑夕蝉鸣黄叶汉宫秋行人莫问当年事故国东来渭水流
　　九成宫　　　　　　　　　　　李商隐
　　十二层楼阆苑西平时避暑拂虹霓云随夏后双龙尾风逐周王八骏蹄呉岳晓光连翠巘甘泉晚景上丹梯荔枝卢橘霑恩幸鸾鹊天书湿紫泥
　　行至金牛驿寄兴元渤海尚书　　　前人
　　楼上春云水底天五云章色破巴牋诸生个个王恭柳从事人人庾杲莲六曲屏风江雨急九枝灯檠夜珠圆深惭走马金牛路骤和陈王白玉篇
　　潼闗河亭　　　　　　　　　　　薛逢
　　重冈如抱岳如蹲屈曲秦川势自尊天地并功开帝宅山河相凑束龙门橹声呕轧中流渡柳色微茫逺岸村满眼波涛终古事年来惆怅与谁论
　　过潼闗　　　　　　　　　　　温庭筠
　　地形盘曲带河流景气澄明是胜游十里晓鸡闗树暗一行寒雁陇云愁片时无事溪泉好尽日凝眸岳色秋麈尾角巾应旷望更嗟芳霭隔秦楼
　　过新丰　　　　　　　　　　　　前人
　　一剑乘时帝业成沛中乡里到咸京寰区已作皇居贵风月犹含白社情泗水旧亭春草遍千门遗瓦古苔生至今留得离家恨鸡犬相闻落照明
　　过五丈原　　　　　　　　　　　前人
　　铁马云骓乆絶尘柳隂髙压汉营春天髙杀气腾闗右夜半妖星照渭濵上国卧龙空悟主中原逐鹿不因人象牀寳帐无言语从此谯周是老臣
　　马嵬驿　　　　　　　　　　　　前人
　　穆满曽为物外游六龙经此暂淹留返魂无验青烟灭理血空生百艸愁香辇却归长乐殿晓钟还下景阳楼甘泉不复重相见谁道文成是故侯
　　咸阳懐古　　　　　　　　　　　刘沧
　　经过此地无穷事一望凄然感废兴渭水故都秦二世咸阳秋草汉诸陵天空絶塞闻边雁叶尽孤村见夜灯风景苍苍多少恨寒山半出白云层
　　秋日登醴泉县楼　　　　　　　　前人
　　闲上髙楼时一望緑芜寒野静中分人行直路入秦树鴈截斜阳背塞云渭水自流汀岛色汉陵空长石苔纹秋风髙柳出危叶独听蝉声日欲曛
　　寄鄠杜李遂良处士　　　　　　　髙骈
　　小隐堪忘世上情可能休梦入重城池边写字师前辈座右题名律后生吟社客归秦渡晚醉乡渔去渼陂晴春来不得山中信尽日无人傍水行
　　曲江春望　　　　　　　　　　　罗邺
　　故国东归泽国遥曲江晴望忆渔樵都缘北阙春先到不是南山雪易消防影玉楼开组绣欢声丹禁奏云韶虽然未得陪鸳鹭亦酹金觞祝帝尧
　　渼陂　　　　　　　　　　　　郑谷
　　昔事东流共不回春深独向渼陂来山前别业依稀在雨里梨花寂寞开却展渔丝无野艇旧题诗句没苍苔澘然四顾难消遣祗有佯狂泥酒杯
　　少华甘露寺　　　　　　　　　前人
　　石门萝径与天隣雨桂风篁逺近闻饮涧鹿喧双派水上楼僧蹋一梯云孤烟薄暮闗城没逺色初晴渭曲分长欲然香来此宿北林猿鹤旧同羣
　　过九成宫　　　　　　　　　　　呉融
　　凤辇东归二百年九成宫殿半荒阡魏公碑字封苍藓文帝泉声落野田碧草断霑仙掌露緑杨犹忆御炉烟升平旧事无人説万叠青山但一川
　　汧阳阁　　　　　　　　　　　　韦庄
　　汧水悠悠去似絣逺山如画翠眉横僧寻野渡归吴岳雁带斜阳入渭城边静不收蕃帐马地贫惟卖陇山鹦牧童何处吹羌笛一曲梅花出塞声
　　过渼陂懐旧　　　　　　　　　前人
