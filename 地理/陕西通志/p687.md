<!-- { "loadSidebar": true } -->
　　如闻近日京城频有冦贼府县所由至少防制实难须假军司共为捕察宜令左右神防各差人与府县计防如有盗贼同力追擒仍具所差人数姓名并所配防界牒报京兆府应捕获贼并先送府县推问如有诸军诸使勘騐知情状如实是杀人及强盗罪迹分明不计赃之多少闻奏讫牒报本司便付京兆府决杀其余即各牒送本司令准百姓例之罪科决待府司添补所由人力稍足即别条流其外县有军镇处亦准此处分
　　捕盗止法头首勅【开成三年】　　　　同前
　　辇毂之下法在肃清奸盗窃发理难容舍亲仁坊今月五日贼依前委京兆府左右街使鳯翔邠泾金商同华等州切加捕逐如获头首准法科断其余支党一切不问于戏唯此凶灾是彰非徳情敢忘于罪已惠所贵于及人施令布和期于苏息凡厥臣庶宜体朕懐
　　答鳯翔节度使崔珙手诏【大中初】鳯翔府志
　　省所奏当府周公祠旧有泉水枯竭十一月中因风泉水五处一时涌出又有七处见出并画圗进上事具悉朕闻致理之代地出醴泉盖以泽可济时徳推上善徴诸传记最为休祥朕以虚庸敢膺元贶披圗见瑞省表増惭岂惟菲徳致之亦卿循良所感临轩嘉叹至于再三今赐名润徳泉想宜知悉
　　授崔珙鳯翔节度使制　　　　　　同前
　　门下乃眷岐阳襟拥汉古称右辅以扶助王圻今为别京以屏翰戎落再烦元老往抚旧邦实资经国之谋尚副安邉之寄守太子少保崔珙禀粹岳灵挺生国戚门容驷马族盛八龙胸襟洞开智畧辐赴早以茂业践于台衡宣力致君有犯无隠符叔敖之喜愠同伯玉之巻懐洎服休天朝保厘洛邑诚明之道华皓不逾能全素履之贞雅得大臣之体方叔之猷克壮师尹之望攸归朕以保塞御戎深圗良算餽军艰食常在劳懐于是渇王商之仪形伫营平之筹画伏蒲之奏前席忘疲既符咨岳之求宜举斋坛之典自阃以外尔实专之断以宏才庶集吾事勉敷恩信务洽闾阎且慰恩思善圗政柄峻槐之礼命宠茅社之侯封服我徽章敬兹有土
　　授髙承恭振武麟胜等军节度使制
　　玉堂遗范
　　门下防县乂安戎羌即叙虽亭障无虞于侵轶而卒乘难废于训齐况乎保固邉方控临塞地将付戎律是择良才银青光禄大夫充右街使上柱国渤海郡开国公食邑三千户髙承恭尔先父勤劳王家式遏邉陲戡定庸蜀事存竹帛功铭鼎彛惟尔承恭克荷堂构学通奇正业擅机谋寛得大将之风质厚有端人之操早升朝序累践宠荣拥缇骑以徼巡勤彰夙夜建油幢以镇抚绩着公忠嗣乃家声为余爪士朕以单于田地境接外蕃备紫塞之风烟屏黒山之防盗是用锡以旄节俾作翰垣于戏张奂守节却酋长之金鐻陈泰惟公缄豪右之寳货遂得戎羌稽颡部落归心行之非难勉企前哲防遗训诫负我知人仍兼八座之崇式重三军之任保兹终始懋乃嘉猷可检校刑部尚书兼安北都防御史大夫充振武麟胜等军州节度观察处置等使散官勲封如故
　　答两省谏幸华清诏【大中十年正月】旧唐书
　　朕以骊山近宫贞圣庙貌未尝修谒自谓阙然今属阳和气清中外事简听政之暇或议一行盖崇礼敬之心非以盘游为事虽申勅命兼虑劳人卿等职备禁闱志勤奉上援经据古列状献章载陈恳到之辞深睹尽忠之节已允来请所奏咸知
　　授韩建华州节度制　　　　　　　杨矩
　　门下越自去秋狩于太华万乘所至兆人是归而大无不周细无不具其间举重典振条纲封畿肃清宫阙断度防有废事其故何哉吾有诚臣社稷之福今冯翊近藩襟带河渭抚驭惟谨烟尘不惊将次廓清爰考前绩官占蔽志吾何疑焉具官某星纬炳灵山河间气理先正本谋必应机知义安居士皆尽力厚生利用人得保家闾阎则咸仰吏师军旅则共推良将范宣子尤先兴让成安君止用作谋以标式大朝凖绳列镇一受命则表章十上以得请为期一推心则忠孝两全以奉公为本总是全徳实吾伟人今者沙泽之阳疆理相接厉阶斯搆改作是宜俾兼统制之权允竚抚绥之惠尔当视同如华济猛以寛则吾坦然人俟安一敬服丕命以孚于休
　　答李克用请还京并饬讨邠宁诏【干宁二年】
　　旧唐书
　　昨延王回言卿忧时体国执礼输忠接遇之间周旋尽节备知肺腑识我恩荣静惟尊主之心果契知臣之分朕欲取今月二十四日却复都城冀宁兆庶倚我勲徳有若长城速伸翦荡之谋以慰黔黎之望
　　李茂贞封岐王加尚书令制　　　　吴融
　　门下夫天有星辰为之纲所以保乎干健地有山岳为之镇所以定乎坤柔故王者话夹辅之臣资股肱之任安危所系动静是凭其在周也则姬公尽心于经营其在汉也则綘侯竭力于匡赞惟天所相何代无才厥生英贤为我柱石拯兹艰运树彼洪勲欲示褒旌爰加徽数具官某三光结粹一气融精合鸾鳯之正音动谐律吕有麒麟之逸足逈出尘埃抱铁石于寸心栖雪霜于劲节倜傥恢廓深沉温雅允为王国之桢实禀生人之秀自岐阳振迹陇右成功虬腾周翰之间鹗立汉坛之上弓鸣霹劔跃蜿蜒指挥而川陆可回叱咤而风云立变一居右辅累复皇都殊庸已焕于旂常嘉颂早传于金石昨妖兴肘腋衅起宫闱而能愤激衷肠宻施筹画致禁军之虎戮当路之豺狼安宗社于缀旈复乘舆如反掌人祗共庆华夏同欢既而仗瑞节以来朝秉桓圭而展敬静与之语简而有常动叶生知克符中道披肝露胆皆本于至诚言发涕零必期于尽瘁感通天地激动人臣得不嘉乃奇功申兹异渥表尔优崇南省统率六宗尊大西郊封超五等在当时而难举非盛烈而莫当杰立羣伦光流万代勉膺朝奬敬答天休可守尚书令兼侍中仍封岐王余官勲并如故
　　授孙储邠州节度使制　　　　　裴廷裕
　　门下惟彼邠郇连近咸镐杂华夏羌浑之俗有公刘后稷之风地控三州境延千里抚兹疲俗允属名臣某官磊落乔松晶明片玉以雍睦作理家之本用诗书为干禄之基信厚难窥端庄不倚动皆顾行王逺每耻于妄言志切导人季路罕闻于宿诺明镜利劒髙谢尘埃止水秋山居为圭表自抜于侯府选在明庭心惟业官举不避事广明中盗侵关辅兵满京师恭惟先皇帝逺幸右蜀尔则佐彼上相首诛助桀之人赞我元勲大挫吠尭之党尔后一麾出牧双节升坛安人得贤太守之风训兵尽真将军之令龚黄并驾管乐齐肩叠是功庸宜増显贵睠乃巨屏素号名藩爰自前朝必求名帅郭子仪以山河之誓戡定多虞白敏中以廊庙之尊经营薄伐近则洊兴丧乱方苦流亡将欲戢彼干戈保其生聚朕意念人惟尔所宜静以抚封俭而植已吊彼凋残之后其惠爱之仁副我殷忧伫尔苏息大司空贵秩左光禄崇阶亦遣进封皆劝为理茍孤委任其如法何
　　勅冀王关西招讨【开平五年】　　　　册府
　　邠岐未灭关陇多虞宜择亲贤总兹戎重应关西同雍华鄜延夏等六道兵马并冀王收管指挥凡有抽差选甲西面都招讨使仍别奏闻庶合机权以宁邉鄙修奉关西陵寝诏【后唐清泰元年】　　册府
　　列圣陵寝多在关西中兴已来未暇修奉宜令京兆河南鳯翔等府耀州干州奉陵诸县其陵园有所阙漏本处量差人工修奉仍人给日食祭告下太常宗正寺参详奏闻
　　赐西京作坊使知麟州王庆民奬谕勅书【宋仁宗】
　　欧阳修
　　勅王庆民省所奏准枢宻院劄子节文以臣撰成麟府二州绢圗一面并序目二册诣阙上进事具悉古之用兵者必因地形制方畧然后可以防胜败之算运奇正之谋尔以材武之资有敏明之识自膺简寄出守邉封而能周知山川险易之形歴覧亭障屯防之要列为凡目粲尔条陈不惟指掌于披圗足以因时而制变遽兹来上深契乃忠省阅以还叹嘉曷已放兹奨谕想宜知悉
　　任守信遥郡刺史鄜延路驻泊兵马钤辖诏
　　前人
　　国家自灵夏不宾邉隅多警议者率以谓用兵之道任将宜专恩信不乆则无以得士心山川不习则不可圗胜算自兵宿于野乆而无功此殆将帅数易之患也茍有能者无遽夺焉以尔具官任守信选以敏才临于戎事肃军捍防宣力有闻遽以飞章自言满嵗顾乆亲于矢石岂不念于勤劳然而士卒之乐既汝安羌人之情惟汝熟虽欲代汝实难其人所宜旌以郡章仍临旧部体兹委寄服我茂恩
　　赐判永兴军韩琦诏【时琦乞相州】　王安石
　　卿当国家之多难任社稷之忧实能忠勤以济勲绩方均逸豫适此外虞烦我元功良非得已亦惟体国义不辞劳今虽尚谋经武之时非有搜兵伐罪之事坐临诸帅固可优游何必旧邦乃能休养勉绥居息以副倚毗除程戡安武军节度使再判延州制　王珪
　　周礼命卿司马掌国征之事汉仪遣帅将军专阃制之权自非谋经帷幄之咨名厌疆陲之难则何以稽圗而受社赐律以临戎兹畴旧政之良式协师虞之望具官程戡体忠诚之度蹈夷雅之风进搴艺文之华仕阶名秩之膴方先朝之吁俊更三府之告猷左右六年夙夜一节肆纂休于皇序适留寄于邉冲空深寤寐之思且重安危之倚上金城之方畧犹知充国之彊习阙里之弦歌还见祭遵之佚就付两河之节荐绥西土之封既衍食于爰田复倍输于真户风声虽旧宠数维新于戏制邉疆者备不可遽忘守方隅者势不可数易盖威素伸则敌情慑信乆着则士心懐尚坚壮圗往服渥命
　　陜西转运使制　　　　　　　　　曽巩
　　分部而使兼地数千里治兵与民与夫征赋之出入自陜以右则又与疆场之事其于寄属必惟其人察于在廷无以易尔夫使督课明而政事举经画当而财用足吏与士皆悦而劝兵与民皆赡而靖尔之任也其尚起哉
　　奏议郎景思谊授东上阁门使鄜延第一副将
　　前人
　　勅具官某西讨之兵有陈战之功者朕无不録尔能致其材武奋击黠羌克敌摧锋屡以防报畴庸较实宜有异恩介上阁之使名贰连营之将领兹为奬抜盖匪常科尚励壮谋益思来效可
　　朝请郎权发遣陜西运副叶康直可朝奉大夫再任承议郎权发遣陜西运副李察可朝奉郎再
　　任制　　　　　　　　　　　　王震
　　朕惟西土弗靖尔则在行靡征不从日月逾迈典防邦计实繄厥劳练达邉机毋易尔旧宜加宠陟申即故封有功见知其説毋斁
　　谢卿材陜西转运使制　　　　　　苏轼
　　治邉者不计财惟邉之所用治财者不防民惟财之为富此古今之通患也朕知汝材智可倚忠厚可信故以西方之政责成于汝往与帅守者谋之惟适厥中以民为本
　　谕秦王府文武官勅　　　　　　明太祖
　　王府设官本古之道惟文章之士以匡王之性体务欲端方朕封诸子颇殊古道内设武臣盖欲藩屏国家备侮御邉闲中助王使知时务所以出则为将入则为相因靖江府官与指挥耿良不和甚有欺凌指挥之意于是令武相若有警出则为将防卫指挥副之归则不管军马钱粮刑名其军情事务文武议之但闲中则导王以善其中书省草茅行移是致错朕防意难为听命者今后如勅施行
　　定西岳华山神号诏【洪武三年】　　华岳集
