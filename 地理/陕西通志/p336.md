<!-- { "loadSidebar": true } -->
　　玉　厥贡惟球琳琅玕【禹贡雍州】球琳美玉也可为珪璋之用【蔡注】书曰大玉天球在东序传曰球雍州所贡郑云大玉华山之球也天球雍州所贡之玉上林赋云玫瑰碧琳西都赋云琳珉青英则琳乃玉之青碧色者【禹贡锥指】雍州其利玉石【周礼】蓝田见有玉山出玉石以为利者也【周礼贾防】小华之山其阳多防琈之玉　又西石脆之山其阳多防琈之玉　又西竹山竹水出焉北流注于渭其阳多苍玉丹水出焉东南流注于洛水其中多水玉　羭次之山漆水出焉其阳多婴垣之玉【按騈雅婴垣美玉也】　又西百五十里曰时山无草木逐水出焉北流注于渭其中多水玉　大时之山阳多白玉　申山阳多玉　鸟山阳多玉【西山经】玉英出蓝田【范子】京兆蓝田山出美玉【汉书地理志】南山出玉石【汉书东方朔传】蓝田出美玉三秦记曰有川方三十里其水北流出玉【后汉书郡国志注】丽戎之山一名蓝田其阳多玉【水经注】玉髓生蓝田玉石间玉屑如麻豆生蓝田玉泉一名玉札生蓝田山谷【名医别録】蓝田出美玉色如蓝故曰蓝田【太平御覧】后魏李预得餐玉法乃采访蓝田掘得若环璧杂器形者大小百余枚【证本草】蓝田今不闻有玉【图经本草】青玉生蓝田一名谷玉张华云合玉浆用谷玉大如升小如鸡子取穴中者非作器物用也【马志】
　　琅玕　琅玕石之似珠者可为冠冕之饰【书经蔡注】传云石而似玉或云似珠玉言其质珠言其形也乃石精液凝结成树形人截其枝刓之使圆若珠雍州据王制言之大小二百一十国茍惟蓝田贡玉而余国则偃然坐享其赋税而一无所贡于天子有是理乎其必市取以贡无疑也【禹贡锥指】
　　玛瑙　出府谷神木【图书编】府谷神木二县出至元中贡【元一统志】今无【神木县志】
　　寒山石　同州贡【元和志】
　　钧石　出安塞其石有花可以礲研【延安府志】离城三里石崖下有美石取而磨之小为研大为屏几云光陆离【安塞县志】
　　升水石　骊山有升水石可作清玩苏文忠寄子由沉泥研诗有自采临潼绣岭山句【临潼县志】
　　青石　正义曰顔师古云美石出京师北山今宜州石是索隠曰案大顔曰北山青石肌理细密堪为埤椁至今犹然【史记张释之传注】青石出自蓝田山【长庆集】出华原县【寰宇记】出富平北山下其石软细坚润可作碑碣他山之石不及也【马志】北山青石坚润可镌字琢磬砌堂阶人号墨玉【富平县志】青石可以礲碑薄者代瓦【清涧县志】青石可作研【府谷县志】
　　碧瑱　白河髙瑱子洞产【贾志】兴安州出碧瑱唐宋俱采取明初始封闭【旧志】
　　青瑱　青瑱窟穴耀色于巉崖千仭之上民获其英如探骊龙之珠【兴安州志】
　　白石　尔雅云南方之美者有华山之金石焉杜工部有忆郑南玼诗玼玉色言石似玉也可作础阶并花盎之考之録异记云金星之精下坠化为白石状如美玉【华山记】
　　洗石　华山之首曰钱来之山其下多洗石【西山经】澡洗可以磢体去垢圿【郭注】
　　陵石　生华山其形薄泽【名医别録】
　　金牙石　出汉中金牙湍湍两岸石间打出者内即金色岸入水乆者皆黒近南山溪谷亦有胜于汉中者【唐本草】今雍州亦有之【图经本草】崔昉本草云金牙石阳石也生陜山中似蜜粟子有金防形者妙【本草纲目】
　　花乳石　出陜华诸郡色正黄形之大小方圆无定【嘉祐本草】体至坚重色如硫黄形块有极大者陜西人镌为器用【图经本草】
　　云母石　生土石间作片成层可析明滑光白者为上【图经本草】鳯翔有之【凤翔府志】
　　磬石　梁州贡磬【禹贡】小华之山其隂多磬石【西山经】可以为乐石【郭注】太真妃最善击磬明皇令采蓝田緑玉为磬【开天传信记】磬石在耀州东五里山出青石可以为磬唐天寳中采用泗濵之石遂废白居易有诗记之【贾志】紫金山出华原磬石【富平县志】磬玉山出青石唐天寳中取为磬其后郊庙乐遂废泗濵磬白居易作歌曰梨园弟子调律吕知有新声不知古又曰华原磬与泗濵石清浊两声谁得知盖刺新声不雅云今东山石扣之皆铿铿声然取磬处不知何所矣【耀州志】
　　汵石　号山多汵石【西山经　按水经注引经作汵石】
　　骊山石　可作硙有沙者可作砺【临潼县志】
　　试金石　清涧有之【清涧县志】
　　硝石　生武都【名医别録】一名焰硝一名地霜【本草纲目】焰硝甘泉县出【马志】
　　鹻　盐池洼窭人多采卤土汁为鹻负贩数百里以糊口【同州志】晋王滩洛北崖附近地出鹻较诸滩味厚且饶贫家采熬之注水结块名鹻堕泾原诸邑多用之惟晋王镇一区有焉遇涝则减东卤池即安丰滩亦出鹻【蒲城县志】
　　火石　可取火用【府谷县志】
　　燃石　近赤虾石崖有青色者土人取以代薪【安塞县志】煤根石【按此石不见于书及志今延安府有之色黑或云煤之根或云煤之苗细润光滑琢为素珠及器玩等物颇佳】
　　石笋　产商州大者三二尺小者尺余其质挺然尖鋭或扁侧有三两靣纹理如刷丝起隠于石面【云林石谱】
　　石鱼　县河滩上有乱石随手碎之中有石鱼长可二三寸天然鳞鬛或双或只不等云蔵衣笥能辟蠧鱼【金台纪闻】石鱼出汧阳西四十里有鱼陇掘地破石得之状如鳅鲫鳞鬛俱备可辟衣蠧【马志】距城六十里曰赤虾峪其石赤色土人掘之石或破每两相符鳞甲头尾宛似鱼形然故取之则不可得【安塞县志】
　　石墨　汧阳县有石墨洞【夷坚志】石墨洞产石墨可书【潜确类书】汧阳东三十里有洞产石墨乡人取之以供茟砚【马志】石墨年例解布政司刷厯【县志】石门遗事云汧阳石墨洞产石墨考之汉尚书令仆丞郎日给隃糜墨二枚或指此然墨产不烟颇粗不堪用当时或别有制法寖失其传耶【汧阳县志】水经注曰商州黄水地有墨山石悉黒缋彩奋发黝焉若墨今按其地在黄川北山又西荆川亦有石墨洞土人制为锭货之以牟利杨升庵曰古漆书后皆用石墨以书大戴礼所谓石墨相着也汉以后松烟桐煤既盛此墨遂废今并其名人亦罕知之【商州志】
　　石青　白青出农青色者善【范子】扁青生武都【名医别録】空青出铜官者色最鲜深【别録陶注】白青一名碧青石青一名扁青色深者为石青色淡者为碧青也【本草纲目】出金州【眀一统志】出兴安州【广皇舆考】雒南页山旧产石青【西安府志】昔云有之今无【雒南县志】
　　胆矾　其色青緑状如琉璃而有白文易破折梁州无复有俗乃以青色矾当之【别録陶注】昔有今无【雒南县志】
　　硃砂　产接溪山【元和志　按山在畧阳县】兴州贡丹砂【唐书地理志】产商宜二州【宋史食货志】金州商州出一种砂色防黄作土气陜西并以入药长安研以代银硃作漆器【陈承别説】商州丹砂内含毒气及金银铜铅气不可服【庚辛玉册】出洵阳【图书编】出金州【明一统志】府谷有桃花洞产硃砂洞门如桃花色【广皇舆攷】硃砂洞出今封闭【洵阳县志】昔有今无【雒南县志】
　　水银　今出商州经云出于丹砂者乃是山石中采粗次硃砂作炉置砂于中下承以水上覆以盆器外加火煆养则烟飞于上水银溜于下其色小白浊陶氏言别出沙地者青白色今不闻有【图经本草】出洵阳【明一统志】
　　雄黄　生武都山谷【名医别録】雄黄当得武都山中出者纯而无杂其赤如鸡冠光明乃可用【抱朴子】武都者为佳块方数寸明澈如鸡冠【唐本草】武都山在今鳯县南六十里产雄黄【雍胜畧】
　　雌黄　生武都山谷与雄黄同山生其隂山有金金精熏则生雌黄【名医别録】今雌黄出武都者谓之武都仇池黄色小赤【别録陶注】
　　石油　燃之如麻但烟甚浓所沾帏幕皆黒试扫其煤作墨墨光如漆松墨不及也【梦溪茟谈】石油所出不一出陜之鄜州延川延长自石砦中流出肥如肉汁土人以草挹入缶中黒色颇似淳漆作雄硫气土人多以燃灯甚明得水愈炽其烟甚浓不可入食【本草纲目】出延长延川二县自石中流出可以燃灯疗疮【明一统志】肤施亦少出【延安府志】石油产延川县地名石油沟六月取之可以疗疮【延川县志】
　　石硫青　生武都山石间青白色故名【名医别録】硫黄之多青色者【本草纲目】
　　石硫黄　出汉中【范子】生河西山谷【名医别録】取之蔡邓【蒲城县志】同官亦有民赖以生【耀州志】
　　土硫黄　产野火山【元一统志　按山在宜君县】出宜君县【图书编】琥珀　华山五粒松下时生琥珀夜即有光如荷花昼如牛目服之遐举夜可书字【华岳集】
　　白矾　矾石生河西山谷及武都能使铁为铜【名医别録】宜君有矾场【宋史地理志】矾石秦人名为羽涅【本草纲目】白矾取之蔡邓【蒲城县】
　　皂矾　緑矾一名皂矾西安出状如焰消其中拣出深青莹浄者即为青矾【本草纲目】
　　黄矾　出陜西者为上黄色状如梧桐泪人或于緑矾中拣出黄色者充之【本草纲目】
　　矾红　西安出緑矾煅过变赤则为綘矾入圬墁及漆匠家多用之【本草纲目】矾红出澄城县西长闰里【冯志】取之蔡邓【蒲城县志】出头镇【澄城县志】同官亦有矾红人赖以治生【耀州志】
　　石緑　隂石也生铜坑中【本草纲目】出金州【明一统志】出兴安州【广皇舆考】
　　白土　甘泥白且细可为磁器出陈炉村【马志】明月山出白土如银又出泔泥同官磁器以此为之【富平县志】白土出西荆川【商州志】白水出粉土【同州志】白土可粉墙【府谷县志】
　　红土　出鳯凰山【岐山县志】出红土岭黄川田家村【商州志】红泥可妆彩【府谷县志】
　　紫土　产澄城【同州志】取之蔡邓【蒲城县志】染羢货用【府谷县志】蓝土　出地花铺【商州志】禹贡徐州出五色土此地亦有红白蓝三色畵家作绘但土石相杂如大造冶铸非土非石求一石之可刻镂者不可得也【山阳县志】
　　贵妃粉　马嵬坡有杨妃塜塜生白石可为粉名贵妃粉【筠廊偶笔】出马嵬坡上土白如粉块妇女面有黒防者以水和粉洗之即除【马志】
　　胭脂　兴元府贡【唐书地理志】红花曝干染色并作胭脂【马志】降真香　今汉中有之李珣曰香似苏方木烧之初不甚香得诸香和之则特美嵇含草木状云长茎细叶根极坚实花白子黒其茎截置烟熖中经乆成紫香可降神【本草纲目】出汉中府西乡畧阳沔县褒城四县【明一统志】
　　漆　阪有漆【诗经秦风】号山【在葭州】木多漆【西山经】上林苑蜀漆树十株【西京杂记】干漆生汉中山谷【名医别録】今梁州漆最盛【别録陶注】出顺政县武兴山【元和志】兴州鳯州贡漆　金州贡干漆实【唐书地理志】兴州金州贡漆【寰宇记】金州者最善【蜀本草】出华州南山及西乡沔县褒城畧阳金州【图书编】漆六七月刻取滋汁出金州者最善【马志】漆出黒河中【沔县志】山产有漆人剖而沥之【雒南县志】南山多漆树人咸采之以资用其子亦可作蜡【华州志】
