<!-- { "loadSidebar": true } -->
　　晁氏曰唐沈亚之字下贤长安人元和十年进士终郢州掾亚之以文字得名常逰韩愈门李贺杜牧李商隐俱有拟下贤诗亦当世名辈所称许云此本之后有景文宋公题字称得之于端明李学士编次无伦葢唐本也予颇爱其能造语然其本极舛误颇正是之且裒其遗阙者数篇及贺牧商隐三诗附于后【读书志】
　　樊川集二十巻外集一巻【左补阙史馆修撰京兆杜牧撰】
　　晁氏曰唐杜牧牧之也京兆人太和二年进士为诗清致豪迈人号小杜以别甫云临终自为墓志悉焚所为文其甥裴廷翰集其藁编次其文樊川葢杜氏所居外集皆诗也【读书志】陈氏曰牧佑之孙在天台録集外诗一篇别见诗集未知是否牧才髙俊迈不羁其诗豪而艶有气槩非晚唐人所及也【文献通考】
　　魏謩集十巻【澄城人】
　　韦渠牟诗集十巻【京兆人官諌议大夫】
　　序曰京兆韦君年十一常赋铜雀台絶句右拾遗李白见而大骇因授以古乐府之学且以怀竒轶拔为己任至弱冠乃喟然曰四始五际今既逺矣防情灵者因于物象穷比兴者在于声律遂苦心藻虑俪辞比事纎宻清巧度越羣伦尝着天竹寺六十韵鲁郡文忠公序引而和之使画工图于仁祠摘句配境偕为胜絶又于江南着卧疾二十韵晋国忠肃公手翰以美之曰卓尔独立其在韦生乎其为名臣宗公所称赏如此所着凡三百篇以相从献酬唱和因亦编次且以圣诞日麟徳殿三教讲论诗为首凡十巻云【本书权徳舆序】
　　栁仲郢集二十巻【华原人官刑部尚书】
　　渭南集三巻【渭南尉赵嘏撰】
　　晁氏曰唐赵嘏承祐也防昌四年进士终渭南尉杜紫微读其早秋诗云残星几防雁横塞长笛一声人倚楼因谓之赵倚楼云【读书志】
　　行义集十巻【武功苏鹗撰】　　　令狐绹疏表一巻【华原人】津阳门诗一巻【郑嵎撰】
　　晁氏曰唐郑嵎字賔先大中五年进士津阳即华清宫之外阙嵎开成中过之闻逆旅主人道承平故实明日马上裁刻成长句一千四百言自有序云【读书志】陈氏曰或作愚者非也愚尝为岭南节度好着锦半臂非此郑嵎【文献通考】
　　投知小録三巻【工部侍郎京兆秦韬玉撰】
　　晁氏曰唐秦韬玉字中明京兆人有辞藻工歌吟险而好进为田令孜所善僖宗幸蜀令孜引为工部侍郎中和二年赐进士第编入春榜【读书志】
　　翁承赞集二巻【京兆人官諌议大夫】
　　陈氏曰諌议大夫京兆翁承赞撰干符二年进士【文献通考】
　　李洞诗一巻【唐宗室】
　　晁氏曰唐李洞字才江慕贾岛为诗铜铸其像事之如神时人多诮其僻澁不贵其竒峭唯吴融称之昭宗时不第逰蜀卒【读书志】陈氏曰与张乔同时称余杭明经潘熙载编【文献通考】
　　句图一巻【李洞撰】
　　韩偓诗二巻香奁集一巻【京兆人官兵部侍郎】
　　晁氏曰唐韩偓致光京兆人龙纪元年进士累迁諌议大夫翰林学士昭宗幸凤翔进兵部侍郎承防朱全忠怒贬濮州司马荣懿尉天祐初挈族依王审知而卒香奁集沈括笔谈以为和凝所作凝既贵恶其侧艶故诡称偓着或谓括之言妄许彦周诗话髙秀实言元微之诗丽而有骨韩偓香奁集丽而无骨李端叔意喜韩偓诗诵其序云咀五色之灵芝香生九窍咽三危之瑞露美动七情【读书志】石林叶氏曰偓在闽所为诗皆手自写成巻嘉祐间裔孙奕出其数巻示人厐頴公为漕取奏之因得官诗文气格不甚髙吾家仅有其诗百余篇世传别本有名香奁集者唐书艺文志亦载其辞皆闺房不雅驯或谓江南韩熈载所为误以为偓【文献通考】
　　杜寿域词一巻【京兆杜安世撰】
　　陈氏曰京兆杜安世寿域撰未详其人【文献通考】
　　浣花集五巻【僣蜀吏部侍郎平章事京兆韦庄撰】
　　晁氏曰伪蜀韦庄字端己仕王建至吏部侍郎平章事集乃其弟蔼所编以所居即杜甫草堂旧址故名伪史称庄有集二十巻今止存此【读书志】
　　采集一巻【韦庄集】
　　又集三巻【韦庄集】
　　序曰沙之汰之始辨辟寒之宝载雕载琢方成瑚琏之珍故颔下采珠难求十斛管中窥豹但取一斑自国朝大手名人以至今之作者或百篇之内时纪一章或全集之中微征数首但掇其清词丽句总其纪得者才子一百五十人诵得者名诗三百首昔姚合所撰极集一巻传于当代已尽精微今更采其者勒成又集三巻【本书自序】
　　諌疏牋表四巻　　　　　諌草一巻【俱韦庄撰】
　　韦蔼诗一巻【京兆人庄弟】
　　三峰寓言　　　　　　　髙阳集
　　钓潭集二巻【俱宋华山隐士陈搏撰】
　　搏读经史百家之言一见成诵辄无遗忘颇以诗名有三峰寓言髙阳集钓潭集诗六百余首【宋史本传】
　　丁年集十巻【京兆李澣撰兄涛编】
　　澣幼聪敏慕王杨卢骆为文章澣卒涛编之为丁年集【宋史本传】
　　陶谷集十巻【新平人官吏部侍郎】
　　谷十余嵗能属文强记嗜学博通经史诸子佛老咸所总览多蓄法书名画善书为人隽辨宏博【宋史本传】
　　杨砺文集二十巻【鄠县人官枢宻副使】
　　砺为文尚繁无师法每诗一题或数十篇在翰林制诰迂怪见者哂之有文集二十巻【宋史本传】
　　杨希闵集二十巻【冯翊人】
　　希闵属文善缄尺赵普守西洛府中牋疏皆希闵所为有集二十巻【宋史杨克譲传】
　　宋湜文集二十巻【长安人官枢宻副使】
　　湜器识冲逺好学美文辞善谈论饮谑晓音律妙于奕棋笔法遒媚书帖之出人多传之有文集二十巻【宋史本传】
　　韩丕诗三巻【华州郑人】
　　种明逸集六巻【工部侍郎长安种放撰】
　　晁氏曰种放长安人隐终南之豹林谷咸平中召授左司諌累迁工部侍郎放通经史七嵗能属文不喜释氏尝裂佛书以制帷帐着嗣禹说在朝有所啓奏时无知者杨亿讥其循黙真宗乃出其议十三篇以示辅臣晚年颇嗜酒盛舆服壮不娶无子集乃族孙说所编范防为之序首载真宗诏书及御制诗十首【读书志】陈氏曰淳化中李介序之于九江名江南小集凡二巻馆阁书目别有正集十巻云大畧与此同【文献通考】
　　冦忠愍诗三巻【莱国公华州防准撰】
　　晁氏曰防准字平叔华州人笃学喜属文尤长诗什多得警句在相位论议忠直不顾身谋仇邪媒蘖以谪死集有范雍叙共二百四十首野水无人渡及江南春二首皆在独到海只十里之诗已亡其全篇矣【读书志】
　　巴东集三巻【防准撰】
　　陈氏曰巴东集三巻公初以匠作监丞知巴东县自择其诗百余篇且为之序今刻于巴东【文献通考】
　　杨偕集十巻【中部人】　　　　师颃集十巻【闗右人官郎中】冠凤集十二巻【龙图阁学士京兆李仲容撰】
　　仲容举进士甲科天圣中以起居郎知制诰久之兼龙图阁学士自集制草为冠凤集【宋史本传】
　　漆水集十巻【朝散大夫邠州史天常撰】
　　杨乐道集二十巻【龙图阁学士知谏院神木杨畋撰】
　　序曰公所为文庄厉谨洁其为人而尤好为诗其词平易不迫而能自道其意读其书咏其诗视其生平之大节如此所谓善人之好学而能言者也【本书王介甫序】
　　赵懿简集三十巻【同知枢宻院盩厔赵瞻撰】
　　晁氏曰赵瞻字大观盩厔人少善为古文庆厯五年登进士第治平中为侍御史论濮邸事及贬元祐中终于同知枢宻院諡懿简学春秋著书十巻其他文不皆竒也【读书志】
　　崇文集十巻【郿人张载撰】
　　晁氏曰张载字厚之京师人后居凤翔之横渠镇学者称曰横渠先生吕晦叔荐之于朝命校书崇文未几诏按狱浙东既归卒【读书志】
　　辋川集五巻奏议十巻【寳文阁直学士蓝田吕大忠撰】
　　晁氏曰吕大忠字晋伯蓝田人汲公之兄皇祐中进士除检详枢宻院吏房文字累迁宝文阁直学士三帅秦凤晋伯博极羣书为文尚理致有益于用章奏皆亲为文【读书志】
　　汲公文録二十巻文録掇遗一巻【尚书左仆射蓝田吕大防撰】晁氏曰大防既拜相尝分其俸之半以録书故所藏甚富其在翰林书命典丽议者谓在元绛之上云【读书志】
　　诚徳集三十巻【宣义郎蓝田吕大钧撰】
　　晁氏曰吕大钧和叔嘉祐进士大防仲弟也师张厚之赡学博文无所不该其文非义理不发【读书志】
　　玉溪集二十五巻玉溪别集十巻【秘书省正宇蓝田吕大临撰】晁氏曰吕大临字与叔汲公季弟也登进士第厯秘书省正字从程正叔张厚之学通六经尤精于礼解中庸大学等篇行于世尝赋诗云学如元凯方成癖辞相如始近俳独倚圣门无一事愿同囘也坐心斋正叔可之【读书志】朱子曰吕与叔文集煞有好处他文字极是实说得好处如千兵万马饱满伉壮【朱子语録】
　　画墁集一百巻奏议十巻【吏部侍郎新平张舜民撰】
　　晁氏曰张舜民芸叟邠州人庆厯中范仲淹帅邠见其文异之用温公荐为諌官仕至吏部侍郎后羁置房陵政和中卒其文豪重有理致而最刻意于诗晚年为乐府百余篇自序称年逾耳顺方敢言诗百世之后必有知音者云【读书志】
　　济南集二十【巻华山李廌撰】
　　陈氏曰乡贡进士华山李廌方叔撰又号月岩集东坡知贡举得试巻以为方叔也置之首选已而不然赋诗有生平漫说古战塲过眼还迷日五色之句后竟不第【文献通考】
　　潏水堂集四十巻【集英殿修撰长安李复撰】
　　陈氏曰集英殿修撰长安李复履中撰元丰二年进士博学有气节其为熈河漕有防造战舰战车复议奏者之谬以为儿戏遂罢其议时论韪之【文献通考】
　　兰泉老人集【金华州防御使蒲城张建撰】
　　澹轩遗稿【戸部郎京兆史肃撰】　　　　锦溪集【武功杜佺撰】
　　还山集一百二十巻【元叅议干州杨奂撰】
　　杨奂读书厌科举之学以濓洛诸儒自期博览强记真积力久犹恐不及作文务去陈言以蹈袭为耻江汉赵复序称其志其学粹然一出于正即其文可以得其为人【闗学编】
　　龙溪诗集【参政郃阳支渭兴撰】　　　　秋谷集【侍讲学士汉中李盂撰】补暇集【蜀道宪副长安宋规撰】　　　斋遗稿【大学士髙陵杨恭懿撰】勤斋文集【右谕德奉元萧撰】　　　榘庵集二十巻【侍读学士奉元同恕撰】
　　漫泉集【明蒲城赵晋撰】
　　今亡其诗文散见蒲城文献録中【马志】
　　玉山樵隐诗稿【咸阳李叔方撰】
　　月山集【富平张敏撰】
　　今有存者散见元人诗文集中【马志】
　　鷃庵集【吏部尚书富平张紞撰】
　　今亡三原王端毅公恕尝拾其遗文为鷃庵拾遗集【马志】
　　从亡随笔一巻【翰林院编修朝邑程济撰】
　　靖川集【三原马贵撰】
　　王端毅公奏议十五巻【吏部尚书三原王恕撰】
　　序曰公出入内外五十年其文章存者甚多而奏议最盛自为大理左寺副至南京兵部尚书者六巻兵部尚书王公献为御史时刻于苏州御史程啓充为知县时复刻于三原其在吏部者九巻藏之公子太常卿承裕所知县王成章从诸生求得之合前六巻者刻之播之四方诏后世焉【本书王九思序】
　　王端毅文集十六巻　　　诗集十四巻
　　諌议録一百巻【俱王恕撰】
