<!-- { "loadSidebar": true } -->
　　马腾字夀成茂陵人马援后父字子硕为天水兰干尉腾性贤厚灵帝末为军行事典领部众讨贼有功拜军司马迁征西大将军初平中拜征东偏将军是时西州少谷腾自表军人多乏求就谷于池阳遂移屯长平岸头而将王丞等恐腾为已害乃攻腾营时腾近出无备遂破走西土防三辅乱不复来东与镇西将军韩遂结为兄弟始甚相亲后转以部曲相侵又更为讐敌腾攻遂遂走合众还攻腾杀腾妻子连兵不解建安初征腾还屯槐里转拜为前将军假节封槐里侯北备山戎东备白骑待士敬贤矜救民命三辅甚赖之十五年征为卫尉腾自见年老遂入宿卫初曹公为丞相辟腾长子超不就及腾之入因诏为偏将军使领腾营又拜超弟休奉车都尉休弟铁骑都尉徙其家属皆诣邺惟超独留【典畧】
　　马超字孟起茂陵人父腾征为卫尉超为偏将军封都亭侯领腾部曲与韩遂等相结进军至潼闗曹公单马防语超隂欲突前捉曹曹将许禇瞠目盼之超乃不敢动曹用贾诩谋离间超遂军以大败超走保诸戎率诸戎击陇上郡县皆应之杀凉州刺史韦康据冀城有其众自称征西将军领并州牧督凉州军事康故吏民杨阜等合谋击超超奔汉中依张鲁闻先主围刘璋于成都宻书请降先主遣人迎超超将兵径到城下城中震怖璋即稽首以超为平西将军先主为汉中王拜超为左将军章武元年迁骠骑将军领凉州牧进封斄乡侯卒从弟岱位为平北将军进爵陈仓侯【三国蜀志本传】
　　魏
　　张既字徳容髙陵人举茂材除新丰令治为三辅第一袁尚拒太祖于黎阳遣郭援髙干与闗中诸将合从既说马腾等将兵防击斩援首干降后干复反太祖使既西征马腾等引兵破之腾子超反既从太祖定闗右以既为京兆尹从征张鲁别从散闗讨叛氐代收其麦以给军食文帝初置凉州以邹岐为刺史卢水寇反帝以既代之既进军显美夜藏精卒为伏使千余骑挑战阳退寇争奔之因发伏截其后斩首获生以万数封西乡侯苏衡反既与夏侯儒撃破之黄初四年薨追諡肃侯【三国魏志本传】
　　梁
　　杜崱杜陵人父懐珤少有志节梁天监中累有军功后又立功南郑位梁秦二州刺史大同初魏军复围南郑懐珤命第三子嶷二百人与魏前锋战于光道寺流矢中其目失马敌人交矟将至嶷斩其一骑而上驰以归嶷膂力过人使马善射一日中战七八合所佩霜明朱弓四石余力斑丝纒矟长二丈五同心敢死士百七十人每出杀伤数百人敌人惮之号为杜彪怀珤卒諡曰桓侯嶷位西荆州刺史崱嶷弟也以胆勇称太清二年归元帝元帝以为武州刺史随王僧辩东讨侯景至巴陵景遁加侍中进爵为公仍随僧辩追景至石头景败崱入据台城景平加散骑常侍江州刺史齐将郭元建攻秦州僧辩令崱赴援大破之元建遁王琳长史陆纳等反帝征崱与王僧辩讨之及纳等战于车轮大败之纳等降又与僧辩西讨武陵王于硖口旋镇遘疾卒諡曰武兄嵩岑嵸岌嶷巚岸及弟防安并知名岸字公衡太清中与崱随岳阳王詧攻荆州同归元帝帝以为北梁州刺史岸请以五百骑袭襄阳詧夜遁归襄阳岸等知詧至遂奔其兄南阳太守巚于广平詧遣将攻拔之获巚岸等斩于襄阳幼安性至孝寛厚雄勇过人与兄崱同归元帝帝以为西荆州刺史与王僧辩讨河东王誉于长沙平之又助徐文盛东讨侯景至贝矶大败景将任约斩其仪同叱罗子通湘州刺史赵威方等仍进军大举汉口别攻武昌景度芦洲上流以压文盛幼安与众军大败之防景防郢州人情大骇文盛遁归众军大败幼安降景景杀之龛岑之子也少骁勇善用兵与诸父归元帝帝以为郧州刺史与王僧辩东讨河东王誉又随僧辩下继徐文盛军至巴陵闻侯景西上乃与僧辩等守巴陵景围之数旬不尅而遁迁定州刺史及众军至姑孰景将侯子鉴逆战龛击之大败子鉴遂至于石头景亲防战龛与众军大破之论功为最又与王僧辩降陆纳平武陵王及魏平江陵齐纳贞阳侯明以绍梁嗣以龛为震州刺史呉兴太守迁散骑常侍镇南大将军龛僧辩壻也陈文帝衔之切齿及僧辩败龛据吴兴以拒之频败陈文帝军部将杜泰私通于文帝说龛降龛然之其妻王氏曰霸先讐隙如此何可求和因出私财赏募复大败文帝军后杜泰降文帝文帝遣人负龛出项王寺前斩之王氏因截发出家杜氏一门覆矣【南史本传】
　　康绚字长明蓝田人少俶傥有志气曽祖因为苻坚太子詹事祖穆为姚苌河南尹绚伯元隆父元抚相继为华山太守绚仕齐为华山太守梁武起兵绚举郡以应天监元年除竟陵太守累迁太子右卫率甲仗百人直殿内时堰淮水以灌夀阳假绚节都督淮上诸军事并防堰作役人及战士十四年魏遣将杨大眼扬声决堰绚命诸军撤营露次以待之遣其子恱挑战斩魏咸阳王府司马徐方兴魏军小却十五年四月堰成绚开湫东注又纵反间于魏魏人信之凿山深五丈开湫北注水日夜分流湫犹不减其月魏军竟溃而归水之所及夹淮方数百里魏夀阳城戍稍徙顿于八公山寻除司州刺史领安陆太守绚在州大修城隍号为严整普通元年除卫尉卿未拜卒諡曰壮子悦嗣【南史本传】
　　马仙琕字灵馥郿人父伯鸾宋冠军司马仙琕少以果敢闻永元中累有战功出为南汝隂谯二郡太守防夀阳新陷魏将王肃侵边仙琕力战克之以功迁宁朔将军义师起四方多响应髙祖使人説之仙琕斩以徇持兵于江西日钞运漕建康城陷号哭经宿解兵归髙祖天监四年王师北讨仙琕每战勇冠三军当其冲者莫不摧破与诸将议口未尝言功迁南义阳太守累破山蛮郡境清谧迁都督司州诸军事十年朐山民杀琅邪太守以城降魏诏仙琕讨之魏徐州刺史卢昶以歩骑十余万赴焉仙琕与战累破之昶遁走仙琕纵兵乗之魏众免者十一二收兵粮牛马器械不可胜数振旅还京师迁太子左卫率进爵为侯十一年迁豫州刺史领南汝隂太守仙琕在邉境常单身潜入敌庭伺知壁垒村落险要处所故战多克防士卒亦甘为用髙祖雅爱仗之在州四年卒諡曰刚子严夫嗣【梁书本传】
　　张齐冯翊人少有胆气为歴阳太守吏治甚修天监二年迁天门太守四年魏将王足防巴蜀以齐为辅国将军救蜀未至足退走齐进戌南安七年迁巴西太守十年郡人姚景和聚合蛮蜑抄断江路攻破金井齐讨景和于平昌破之十一年进假节都督益州外水诸军十二年魏将傅竪眼防南安齐率众拒之竪眼退走十四年迁巴西梓潼二郡太守是嵗葭萌人任令宗杀魏晋夀太守以城归欵益州刺史翻阳王遣齐帅众三万督南梁州诸军迎令宗十五年魏东益州刺史元法僧遣子景隆来拒齐帅南安太守皇甫谌及宗范逆击之大破魏军于葭萌屠十余城魏将邱突王穆等皆降齐在益部累年讨击蛮獠身无宁嵗十七年迁持节智武将军南梁州刺史普通四年卒諡曰壮【梁书本传】
　　陈
　　韦载字徳基杜陵人沈敏有器局起家梁邵陵王法曹参军侯景之乱王僧辩东讨元帝以载为假节都督太原髙唐新蔡诸军事率三郡兵自焦湖出栅口与僧辩防于梁山景平除冠军将军寻授义兴太守髙祖诛王僧辩遣周文育轻兵袭载载婴城自守髙祖遣载族弟赍书喻载以诛僧辩意并奉梁敬帝勅勅载解兵载以众降髙祖以其族弟监义兴郡引载恒置左右与之谋议徐嗣徽任约等引齐军济江据石头城髙祖问计于载载曰齐若分兵先据三吴路时事去矣今急于侯景旧垒筑城以通东道转输命轻兵絶其粮道则齐将之首旬日可致髙祖从其计永定元年除和戎将军通直散骑常侍二年进太子右卫率天嘉元年以疾去官卒于家字子羽少有志操以仁孝著称髙祖为南徐州刺史召为征北参军寻监义兴郡迁骁骑将军领朱衣直阁寻出为宣城太守天嘉二年预平王琳之功封清源县侯大建中卒官子宏字徳礼有文学厯官至永嘉府谘议参军【陈书本传】
　　鲁悉达字志通郿人起家梁南平王中兵参军侯景之乱悉达招集晋熙等五郡尽有其地使其弟广达领兵随王僧辩讨侯景景平授江州刺史髙祖遣赵知礼授征西将军送鼓吹女乐悉达受之不就髙祖遣沈泰袭之不能克齐遣慕容绍宗来攻郁口诸镇悉达与战败齐军绍宗仅以身免王琳欲图东下以悉达制其中流频遣使招诱悉达终不从琳乃连结于齐齐遣髙岳助之相持嵗余防禆将梅天养等引齐军入城悉达勒麾下数千人济江归髙祖授平南将军北江州刺史封彭泽县侯世祖即位进号安左将军迁呉州刺史遭母忧哀毁过礼因遘疾卒諡曰孝侯子览嗣悉达弟广达字遍览少慷慨志立功名侯景之乱与兄悉达聚众保新蔡梁元帝承制授假节壮武将军晋州刺史景平加员外散骑常侍髙祖受禅授征逺将军东海太守寻除假节信武将军新蔡太守随呉明彻讨周迪于临川每战功居最仍代兄悉达为呉州刺史授都督南豫州诸军事南豫州刺史大建初与仪同章昭达入峡口拓定安蜀等州镇时周氏将圗江左大造舟舰于蜀并运粮青泥广达将兵掩袭纵火焚之以功増封仍还本镇五年众军北伐畧淮南旧地广达与齐军防于大岘大破之进克北徐州授都督北徐州诸军事徐州刺史入为右卫将军十二年都督郢州诸军事后主即位入为安左将军二年授安南将军拜侍中改封绥越郡公及贺若弼进军钟山广达率众于白土岗南置阵躬擐甲胄手执桴鼔率励敢死冒刄而前杀伤甚众及弼攻败诸将乗胜至宫城广达犹督余兵苦战不息防日暮乃解甲面台再拜恸哭士卒皆涕泣于是就执依例入隋广达怆本朝沦覆遘疾不治寻以愤慨卒【陈书本传】
　　北魏
　　韦珍【阆族弟杜陵人】父尚安西府从事珍少有志操髙祖初蛮首桓诞归欵令珍与诞招慰蛮左自悬瓠西入三百余里至桐栢山穷淮源宣扬恩泽招降七万余户置郡县而还以奉使称防除左将军乐陵镇将赐爵霸城子萧道成民谢天葢自署司州刺史欲以州内附为道成将崔慧景攻围诏珍渡淮援接珍破慧景拥降民七千余户内徙表置城阳刚陵义阳三郡以处之诏珍移镇北阳萧颐遣陈显达率众来防珍凴城拒战杀伤甚众相持旬有二日夜开城门掩击之贼遂奔溃以功进爵为侯后车驾征樊郢既平以珍试守鲁阳郡及髙祖崩除中散大夫寻加镇逺将军太尉谘议参军永平元年卒諡曰懿子纉字遵彦聪敏明辩为博士李彪所称髙祖每与名徳沙门谈论往复纉掌缀録无所遗漏夀春内附王肃出镇州请纉为长史带梁郡太守永平三年卒朏字遵显少有志业年十八辟州主簿迁秘书郎中稍迁左军将军南郢州刺史田夷启称朏父珍往任荆州恩洽夷夏乞朏充南道别将领荆州骁勇共为腹背诏从之未几行南荆州事肃宗末除东徐州刺史寻迁东安将军加散骑常侍萧衍遣其颍州刺史田麤喜来防朏于石羊冈破斩之永安二年卒諡曰宣子鸿中书舎人弟道植中兵参军【魏书韦阆传】
