<!-- { "loadSidebar": true } -->
　　宋张横渠先生墓　在县东南横渠镇祠堂南十五里【马志】先生父涪州公廸暨弟戬以下四世墓俱在【府志】先生再谒吿西归过洛见二程曰载病不起尚可及长安也熙宁十年冬十二月乙亥行次临潼沐浴更衣而卒门人衰绖挽车送其丧归于家元丰元年八月癸酉塟父涪州墓南之祔穴【吕与叔撰横渠行状】有宋太常博士张天祺以熙宁九年三月丙辰朔暴疾不禄越是月哉生魄越翼日壬辰归祔大振社先大夫之茔其兄载以报塟不得请铭他人手防哀辞十二各使刻石置圹中【横渠撰其弟戬圹志】明成化十八年提学副使戴开广茔域治八年提学副使杨一清筑垣树扁命以春秋致祭【府志】
　　金栖闲居士张中伟墓　在县治西北十里中伟官昭毅郞兄中孚封原国公墓亦在焉封爵碑记俱存【府志】大定二十五年三月庚戌以疾终于家以明年三月甲申奉君之丧塟于郿之斜渭乡原公墓之东【侍讲沈英撰墓表】中孚官尚书左丞进封崇王墓在居士西中彦歴吏部尚书其墓未详所在今里人称张金紫坟旧有翁仲石羊马耕者侵而没焉仅遗址畆许云【县志】
　　元歹驴墓　县治东二十五里曰歹王城至正十四年元将歹驴筑有塜俗称蛮王塜半啮于敎坊河【县志】
　　明王尚书墓　在县东一里【马志】
　　何叅议囘墓　在县治东北十五里有碑【县志】
　　【附疑冢】周甯大夫戚墓在郿县东南十五里有二塜故村名曰甯曲【马志】按明一统志宿州西平度州西俱有戚墓戚系齐桓左相彼时此地属秦戚墓不应在此疑有误【府志】
　　宝鸡县
　　周秦宁公墓　宁公塟西山【史记秦本纪】正义曰括地志云秦宁王墓在岐州陈仓县西北三十七里秦陵山帝王世纪云秦宁公塟西山大麓故号秦陵山也【本纪注○按始皇本纪云塟衙与此不同】
　　唐岐王李茂贞墓　在县北五里【府志】在治北五里陵原
　　上【县志】
　　元邠国公李思齐墓　在县东三十里【府志】县东底店后山上兄弟有七思齐行三故邑人呼其墓为三相公坟【马志】
　　明刘侍郞俊墓　在县东三十里【贾志】
　　张侍郞抚墓　在宝鸡县东十里勅塟大学士李东阳铭【冯志】
　　本朝党相国崇雅墓　康熙八年十二月卜塟宝鸡县
　　东西平原【卫周祚撰墓志】
　　【附迷冢】唐虢国夫人杨氏墓马嵬之难虢国与国忠妻裴柔等奔陈仓县令率吏追之意以为贼弃马走林虢国先杀其二子柔曰丐我死即并其女刺杀之乃自刭不殊吏载置于狱问曰国家乎贼乎吏曰互有之乃死瘗陈仓东郭外【唐书后妃列传】
　　阳县
　　唐赠都督段行琛墓　在县北七十里【贾志】万厯三十六年知县李枝秀记云县西北七十里为唐太尉段秀实父赠扬州大都督段行琛墓凤翔少尹张増撰神道碑文字画类顔鲁公因俗传段烈士墓故録其记【县志】
　　麟游县
　　宋甄叅政海墓　在县西二十二里【县志】
　　三贤墓　在县西五十里招贤里之南山上其里由此得名但代与人俱失传矣【县志】
　　二女塜　在县西二十五里龙窝道左有二塜相传明初兵过见二女妍欲挟之不从相对刎死乡人为塟路傍姓氏莫考【县志】
　　明甄侍郞仪墓　在县西五里凤鸣山后有御祭文及
　　杨士竒墓表碑孙御史希贤祔【县志】
　　李解元着墓　在县西十五里【县志】
　　苏员外斌墓　在县北三十里【县志】
　　蔡御史敬墓　在县西十五里【县志】
　　何郞中升墓　在县城东【县志】
　　田御史济墓　在县南二里子评事孔昭袝【县志】侯知县珠墓　在县北三十里【县志】
　　直臣知县虎臣墓　在县西二十里【县志】
　　吕评事哲墓　在县东四十里【县志】
　　张郞中恵墓　在县西二十里【县志】
　　刘推官承缨墓　在县西五里九成宫排云殿下塟父教授刘诵祔穴【县志】
　　【附疑冢】汉扬虚侯马武墓在县北三十里五原坊【县志○按凤阳府志武墓在太和县北息县志武墓在县东五里尉氏县志在县东邓州志在小东门外未知孰是要之麟逰无武墓可知也】○董孝子永墓在县东常丰里【贾志】常丰里有墓传为永墓墓侧有庙称为织女祠去庙一里有村曰丝家沟但孝顺事实以永为天长人一统志如臯孝感俱有永墓山东通志长山鱼台博兴亦各有墓未究其的【县志】
　　陇州
　　汉相公墓　在州东三十里相传后汉右丞相墓失其
　　姓氏【州志】
　　明阎尚书仲宇墓　在陇州西仲宇兵部尚书赠太子
　　太保勅塟【冯志】在州西北三里【贾志】
　　艾布政英墓　在陇州南十五里英浙江右布政使【冯志】
　　李尚书善墓　在陇州北二里善工部尚书进阶光禄大夫勅塟【冯志】
　　【附疑冢】周赧王塜在陇州北三十里【冯志】一统志谓在湖广慈利县容斋续笔云其中藏古器甚多按史记赧王入秦秦受其献归赧王于周自洛阳徙河南陇不得有墓明矣【关中陵墓志】
　　汉中府南郑县
　　宋李师颜墓　在府城西二十里【贾志】苏轼撰志铭【府志】明杨武襄洪墓　在城西二里【府志】
　　张侍郞羽墓　在府城北十五里勅塟有碑【贾志】甘尚宝学书墓　在城西南【贾志】
　　张御史允升墓　在城东二里【府志】
　　朱御史绶墓　在城北十五里【府志】
　　王副使尧民墓　在城北五里【府志】
　　潘副将国俊墓　在城北五里【府志】
　　席解元増光墓　在城东南二里【府志】
　　王行人云声墓　在城北三里【府志】
　　本朝李副使圣翼墓　在城东三里【府志】
　　襃城县
　　汉褒德将军墓　在县南一里柏香街【贾志】相传张嶷塜
　　也上多丛木人不敢伐【府志】
　　宋韩子坚墓　在县南六十里【贾志】子坚字公逺嘉定五年八月无疾坐逝年七十八以是岁十月塟于龙河乡伏龙原西阿之先茔【郭冠敬撰墓志】
　　城固县
　　汉博望侯张骞墓　在县西二十三里【马志】
　　李太尉固墓　在城固县西三十里有石碣题曰汉忠臣太尉李公神道唐韦臯作碑记【马志】长柳村名也汉太尉李固墓碑铭尚存文字剥落不可复识【水经注】李固墓在林县东固为梁冀所害弟子董班守尸积十日不去帝嘉其义许襚敛送丧至汉中而还则固塟南郑矣此墓未详○旧志固墓在磁州诸翟村按汉书列传固汉中南郑人被梁冀诬害临终勅子孙素棺三寸幅巾敛殡于本郡硗确之地不得汚先公茔域时二子基滋被收死狱中少子燮亡命虽弗克如治言然当其暴尸京城时弟子郭亮董班同往哭临殉尸不去遂听襚敛归葬今汉中城固县其墓在焉意者其同难杜乔亦以故吏杨匡诣阙上书乞还葬李杜骸骨故磁有乔墓因附称固墓耶【河南通志】
　　七女冢　在城固县东北【城固图説】壻水东经七女冢冢夹水罗布如七星髙十余丈周数畆元嘉六年大水破坟坟崩出铜不可称计得一砖刻云项氏伯无子七女造椁世人疑是项伯冢【水经注】壻水南歴壻山又东迳七女冢郦道元云世人疑是项伯冢按史记项伯名纒封射阳侯子睢嗣后以罪除所疑项伯无子七女造冢者也【宛委余编】
　　张鲁女墓　黄沙水南有女郞山山上有女郞冡逺望山坟嵬嵬状髙及即其所裁有坟形山上有直路下出不生草木下有女郞庙及捣衣石言张鲁女也【水经注】在女郞山鲁女浣衣山下有雾防身因有孕耻之自杀将死谓婢曰我死剖腹视之婢如言得龙子一双送之汉水后有龙至墓前成谿其下有女郞庙【县志】
　　宋安康侯杨从义墓　在城固县北十五里从义凤翔天兴人由进武校尉封安康郡开国侯【冯志】将军介梁洋间居焉卒葬于城固水北村【袁勃撰墓碑记】
　　明党御史杰墓　在县西北二十里常家沟【府志】
　　谢副使宸墓　在县东六里蔡家坝【县志】
　　亷按察司第墓　在县西北二十里常家沟【府志】李叅议必达墓　在县东五里苏村【府志】
　　张廵抚凤翮墓　在县南十里杜家山【县志】
　　田御史起凤墓　在县北五里栗子园【县志】
　　罗副使国华墓　在县东北二十里白云山左【府志】党知州珫墓　在县北栗子园【府志】
　　本朝赵都御史京仕墓　在县北二里邯郸村【府志】李督学可乔墓　在县西北常家沟【府志】
　　西乡县
　　太子塜　在县西南七十里男儿坝毎阴雨坟中常闻箫鼓声已失其时代【府志】
　　元皇椢公赤及都墓　在县北【府志】
　　洋县
　　汉龙亭侯蔡伦墓　在县东二十五里【关中陵墓志】在龙亭铺南围一亩许龟螭埋没【明刘美撰蔡伦墓记】墓址一亩二分有祭田载碑记年逺碑毁土人侵占知县邹溶整复之【县志】
　　唐玉贞公主墓　在县西四十里玉贞观后【府志】
　　宋张太守中庸墓　在县东北二百里椒溪河公牧洋明敏亷惠洋人德之殁葬于此见名宦通志作张嚞墓非【县志】汉中志曰洋县东北一百四十里有嚞墓县志不载只载嚞年十五游长安与唐李泌善宰蜀之云居年二十五卒【关中陵墓志○按贾志以为张嚞县志以为中庸府志又两岐之据关中陵墓志是嚞与中庸二人时代各异但县志不载嚞墓所在今无可考附识于此】
　　彭安抚辂墓　在县北十五里释子山辂官安抚使【县志】
　　太学生雍冲墓　在县东北十五里雍家沟【府志】绍圣中冲为太学生见章惇变革元祐政事削逐党人上书数其罪乞斩之有防流放兴元府绍兴中杨用中谓张浚曰兴元杨冲逺可以为师洋州雍冲可与为友【县志】
　　七女冢　在县东关后昔一土人无子有女七父殁七女负土筑塜因名七女塜旧志载四在洋县三在城固误为葬七女冡矣【县志○按城固在洋县西另有七女塜】
　　明李侍郞彪墓　在县西二十里【府志】
　　萧解元靖墓　在县东五里周家店【府志】
　　任解元纲墓　在县北三十里社村坝【府志】
　　李司务嘉宾墓　在县东北五里牛首山【府志】
　　薛知府选墓　在县西北九里冈【府志】
　　樊知州盛墓　在县北三里纸房街【府志】
　　任知州朝臣墓　在县南十里鸡子山【府志】
　　黄知县甲墓　在县东十里贯溪铺翟家村后【府志】李副使时孳墓　在县东六十里真符镇副使固本墓亦在焉【府志】
　　张太仆企程墓　在县西北五里南阳村【府志】
　　李知府乔岱墓　在县西二十里白庙村【府志】
　　李尚书遇知墓　在县东二十五里柘树坪【府志】吉知府孔嘉墓　在县东南三里南原【府志】
　　李副使景亷墓　在县西三十里苹草沟弟主事景贞墓祔【府志】
　　沔县
