<!-- { "loadSidebar": true } -->
　　汉诸葛武侯墓　在沔县南十里定军山下【府志】亮遗命葬汉中定军山因山为坟冡足容棺敛以时服不须器物【蜀志本传】沔县故城南对定军山诸葛亮之死也遗令葬于其山即因地势不起坟垄惟深松茂柏攅蔚川阜莫知墓茔所在【水经注】陆务观説汉中之民当春月男女行哭首戴白楮币上诸葛公墓其哭皆甚哀云【朱子语】武侯垒东南有定军山入山十余里有诸葛武侯墓钟会征蜀至汉州祭亮之墓令军士不得于墓前刍牧樵采【墨庄漫録】墓前有石表云汉丞相诸葛公之墓【冯志】
　　马将军超墓　在沔县东五里【冯志】汉建安五年诸葛武侯军至沔阳亲诣坟所设祭今名马塲【关中陵墓志○按四川通志新都县南三里亦有马孟起墓未知孰是】
　　畧阳县
　　唐黄侍郞文墓　在县东二十里【贾志】
　　宋周侍郞道墓　在县西三十里宝虹山罝口沿江以
　　西五里许【府志】
　　杜观察融墓　在县东二十里横岭山杜坚自茂陵徙居畧阳生子融忠勇仕至观察使融孙果暹仕至御前选率步军总管都督俱祔葬于柘盘村横岭山坚墓左右自吴曦叛逆碑碣毁坏无存【府志】
　　王夫人杨氏墓　在县西四十里公山上乃郡太守招抚使王大才之祖母【马志】
　　明封主事库实墓　在县北八十里石门【县册】
　　榆林府榆林县
　　宋李彛昌墓　在卫北十里红石硖旧传李继迁葬其祖彛昌障水别流而凿石为穴以葬及葬毕仍引水流于故道今俗传墓在水中石穴【贾志】
　　夏元昊祖墓　在城西南十里王墓山【县册】有断碑字已磨灭相传为夏元昊祖墓【延绥镇志】
　　明马洛南伯祯墓　在城南赐祭葬【延安府志】
　　陈忠襄凤墓　在城南三十里赐祭葬【延安府志】
　　王都督威墓　在城西南十里响岔儿【延安府志】
　　郭都督江墓　在三岔川【延安府志】
　　蒋三尹贤墓　在堡儿山北庙儿梁贤灵壁主簿死难有司造坟焉【延绥镇志】
　　靖邉县
　　明梁烈士文炳墓　在县城南二里【县册】
　　本朝张知县黼鉴墓　在县城南五里南山【县册】
　　黄总兵喜林墓　在县南八十里南滩雍正五年二月
　　赐祭葬【县册】
　　兴安州
　　太子坟　在州城南三里欢喜岭下有巨塜相传为尧第九子无所考姑存之昔有牧儿陷入见殿庭俨然皆上古时物以土封之遂失其从入之路【州志】
　　明李御史善墓　在州南【贾志】
　　谢叅政文墓　在州南【贾志】
　　屠知府安民墓　在州西【贾志】
　　屠知县济墓　在州东【贾志】
　　侯知县大化墓　在州东【贾志】
　　刘郞中宇墓　在州北【贾志】
　　石泉县
　　周鬼谷子墓　在邑北云雾山中名鬼谷子岭相传先生隐处有废址其铁棺尚存周竒花异卉一本而五色者大如椀采茯苓者多见之或系带以识之行数武而迷其处【县志○按汉中府志云褒城县西北五十里黄茅坪亦有鬼谷子墓】
　　洵阳县
　　汉蜀孟达冢　在县东一里临崖寺左【县志】
　　明张主事凤翔墓　在洵阳县南二里凤翔户部主事
　　【冯志】县南二里留停山上【县志】
　　【附疑冢】蜀王冢在县东一百六十里王家庄父老相传蜀王孟昶驻兵之地卒葬于此按蜀王冢在川巴而此亦云然者岂当时宫眷有葬于此而误传为王冢耶【县志○按河南通志孟昶墓在通许县西北三十里则洵阳志所谓在川巴者亦非也】
　　商州
　　虞舜妃女英冢　在州东五里龙山【州志】陈仓山上有舜妻冢【水经注】张公牧农日捕获伐墓盗十余辈中有一人请间云以他事赎死因言卢氏县南山尧女冢近亦为人开发获一大珠并玉盌人亦不能计其直余宝器极多世莫之识也公因遣吏按騐冢果有开处旋获其盗考讯与前通无异及牵引其徒皆称在商州冶务中时商牧名卿也州移牒公致书皆怒而不遣窃知者云珠玉宝器皆入京师贵人家矣公前岁自京东出过卢氏复问邑中具如所説然史传及地理书并不载此冢且尧女舜妃也死于湘岭今岂传説之误欤矧茆茨土阶不宜有厚葬事此冢果何人哉【尚书故实】张尚书于尧女墓怪史传蔑纪又谓从死湘岭不得在是且玉盌宝珠不协茆茨之事一时名流刘禹锡辈亦举为疑余考舜子商均本曰义均见于山海经以其封商而谓商均商正今之商州按帝王世纪云虞舜二妃娥皇无子女英生商均今女英之冢在商则舜崩后随子均于封所故卒葬焉又奚史传之纪不纪哉【唐世纪録】
　　九子冢　在州东二十里【州册】均子在爬楼山与龙山相联【州志】舜子义均封于商号商均九子墓即义均与弟季厘等九人也【贾志】义均封于商生九子卒葬爬楼山麓高原参差若星宿布列朝岚暮霭气象万千【李曰栋九塜诗序○按州志止曰均子而贾志云均与季厘等九人两説互异俱存俟考】
　　汉四皓墓　在州西三里有四冢冢前有庙庙中有古今碑刻诗文今商洛旧县西亦有四皓冡【马志】四皓墓州西五里许傍金鸡原坐鹿迹村髙塜星罗陵前栋宇数楹中有四短碣分镌四皓图古貌俨如【州志】地肺山四皓隐处亦名楚山塜【商南县志】入商州过金鸡原谒四皓先生庙崇以丘垅荫以丛木过商山之麓其累累然者即在亩中离村篱烟火不十武而近【苏濬四皓庙记○按十六国春秋前凉张重华云长安亦有四皓墓但文章缘起云惠帝为之立碑商山则葬长安之説误也但今商州四皓墓有二一在州西三里一在州东八十里商州镇西未知孰是】
　　唐董刺史溪墓　在万安山【贾志】
　　明南太仆镗墓　在州东三里【冯志】
　　黄叅议世清墓　在州北金鸡原【州志】崇祯十五年贼由宛邓寇商世清登陴坚守力竭援絶返衙坐堂上目仆人朱化凤曰国而忘家予之职也汝其去之凤誓与主同死生贼入先杀化凤化凤至死骂不絶口贼劝世清降不从遂杀之越五日贼去公面如生商民收葬于城西北金凤山之髙原并瘗化凤尸于世清侧【王廷伊撰忠烈传】
　　【附疑冢】韩女墓在州东古层峰驿侧文公贬潮时道亡葬此后文公经此祭吊有诗【州志○按昌黎集女已迁葬河阳则此其暂厝处不应尚有墓也】
　　雒南县
　　唐真人韦善俊墓　在县西南二十里【县册】药子岭唐真
　　人韦善俊种药处也墓尚存【县志】
　　元宋平章钦墓　在县东灵峪之西【县册】
　　山阳县
　　【附疑塜】唐韩舍人防墓在山阳防唐起居舍人昌黎韩愈兄【西安府志○按唐书韩愈传愈伯兄防贬官岭表卒又怀庆府志防墓在孟县西尹村韩氏祖茔妇郑夫人合葬今云山阳有墓疑误】
　　商南县
　　【附疑冢】三国亷康太子墓在吕家湾世传太子三国时人炎祚衰防据土僭号为关鎻所平【贾志○按亷康太子史无其人据云三国或刘氏诸藩之裔然史书不志则传讹傅防可知矣】
　　同州
　　唐祁国公王仁皎墓　在州西二十里羌白镇西【州册】仁皎宗后父封祁国公卒年六十九赠太尉益州大都督諡昭宣为治葬柩行帝御望春亭过丧诏张説文其碑帝为题石【唐书本传】其子驸马都尉守一请用窦谌例筑坟髙五丈一尺宋璟苏颋以为准令一品坟髙一丈九尺其陪陵髙出三丈上从之即此坟也御书神道碑尚存字剥落【马志】
　　冯翊将军墓　在州北二十五里【贾志】有碑不载其名氏【州志】
　　宋郑知州骧墓　在州西二里【关中陵墓志】在金塔寺左【州志】元赠安定伯防天祐墓　在义井邨西北【贾志】天祐赠安
　　定郡伯有学士萧撰碑并书【州志】
　　明王御史朴墓　在州北【贾志】
　　马运使祥墓　在三塜村东【贾志】
　　赵副使继爵墓　在小王村东子副使国良祔【州志】尚参政衡墓　在黄家庄东南【贾志】
　　马宫保珍墓　在马坊村北万厯二年勅葬子通判自勉孙尚宝卿慥祔【州志】
　　张观察思静墓　在北郭外【贾志】
　　李知府从教墓　在西郭外【贾志】
　　马文庄自强墓　在州北二十里自强礼部尚书兼文渊阁大学士諡文庄【冯志】在汉村防山之麓万厯七年勅葬【州志】
　　张太常养才墓　在小王村东北【州志】
　　马副使朴墓　在州南【贾志】
　　王布政祖墓　在州西南【贾志】
　　朝邑县
　　唐礼部侍郞严譔墓　在县西北一里【冯志】在长春故城西南隅有祠【马志】善思名譔以字行同州朝邑人开元十六年卒【唐书本传】
　　白马将军扈锷墓　在县西北二十里白冡镇【县册】世次无考【朝邑后志】
　　元王侍郞由义墓　在长春宫西北【贾志】
　　赵孝子良墓　治中沮水囓赵氏之墓墓崩有石曰皇庆二年旌表孝子赵良【韩邦靖人物志】
　　明王侍郞良墓　在健儿村【贾志】
　　奚知府敏墓　在廓明村良敏二墓百余年不显今始知之【续朝邑志】
　　周通政彧墓　在县南沙底乡佥事周道通判周瑄祔【县志】
　　杨布政恭墓　在西庄【州志】自防山而西西庄里为杨布政恭墓【续朝邑志】
　　李御史济墓　在县北怀恩里【续朝邑志】
　　樊叅政冕墓　在县北石村【县志】
　　乔叅政诚墓　在县东亲贤里【续朝邑志】
　　赵御史整墓　在乐丰里【续朝邑志】
　　萧通政斌墓　在县东喜庆里【续朝邑志】
　　蔚侍郞能墓　在朝邑县西【冯志】在华原西天顺中勅葬【州志】能吏员至光禄寺卿礼部右侍郞有亷撡【县志】
　　刘知府让墓　在东屯【续朝邑志】
　　上知县志墓　在上官村北【县志】
　　刘知府伟墓　在龙门村【续朝邑志】
　　王郞中卺墓　在洛之南泊里子佥事朝雍孙知府三省祔【续朝邑志】
　　韩按察绍宗墓　在南阳洪【贾志】洛以南南阳洪为韩公绍宗墓次子叅议邦靖从葬焉王九思撰墓志铭【续朝邑志】
　　杨寺丞珪墓　在县西北二十里白冡镇【县册】珪太仆寺丞喜修亷隅【韩邦靖人物志】
　　牛知府斗墓　在县西华原北【续朝邑志】
　　韩恭简邦竒墓　在朝邑县西【冯志】在华原南嘉靖中勅葬【州志】
　　樊叅议得仁墓　在洛南北石村【续朝邑志】
　　段知府朝宗墓　在亷家庄【续朝邑志】
　　严御史天祥墓　在县东南望仙观【续朝邑志】
　　王郞中一治墓　在官庄村【朝邑后志】
　　王叅政学谟墓　在张家庄【贾志】从兄知府学古墓在通润村从子运使皥如墓在髙城村【朝邑后志】
　　雷御史士祯墓　在新市镇从弟知县元善祔【朝邑后志】王按察嗣美墓　在泊南从子布政于陛从孙知县钥俱祔【朝邑后志】
　　井同知东星墓　在留社村【朝邑后志】
　　王侍郞之宷墓　在赵期村【朝邑后志】
　　李太仆朴墓　在街子村【朝邑后志】
　　张副使纶音墓　在小伏坡子副使好竒祔【朝邑后志】李主事联芳墓　在留社村弟知州时芳知县继芳墓俱在焉【朝邑后志】天啓元年十二月葬公于沙苑北冈新茔【李标撰墓志】
　　李叅政用中墓　在范家庄【贾志】
　　惠知府户实墓　在南社村【朝邑后志】
