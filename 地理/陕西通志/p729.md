<!-- { "loadSidebar": true } -->
　　潼户呀东翼防敞南有甲数十札焉委于前楹涩尘飘风缀断革　樵过而诮之且曰此国之阃也是小欲遏冦偷大欲遏诸侯今者闗禁弛而不讥守甲存而不完将何抑天下心而割天子忧耶闗吏笑而进曰借如潼之甲可以烛日潼之旗可以绛天战鞞昼惊警柝夜鸣吾曹将摆坚荷锻投死地之不暇又安得与客合繻而东合繻而西哉今上君临万邦号令所加风清日明理为太和如此则闗之禁何为而申严闗之甲何为而缮坚宗四十二年闗中之兵其屯如云孽冦西来叱而辟之守甲其不完耶古之善守天下者展礼以防之阐乐以和之明刑以齐之修政以固之则其守在四海之外何以闗为而况完其甲乎是天下愈安而其禁愈弛天下愈平而其甲愈弊耳樵将去之且铭其甲云
　　潼闗之甲完吾孰与安潼闗之甲敝吾孰与济甲乎甲乎理与尔谋乱与尔谋无俾工尔修
　　四皓铭【一首】　　　　　　　　　　　李华
　　天静地一黙成四时人妙其用三灵推移遯蜕秦祸出扶汉危道不可屈南山采芝抱和全黙皆享期颐山下水濵四坟累累悚慕元风徘徊古祠
　　秦坑儒谷铭　　　　　　　　　　司空图
　　秦术戾儒厥民斯酷秦儒旣坑厥祀随覆天复儒讐儒祀而族秦坑儒耶儒坑秦耶
　　蓝田闗铭【有序】　　　　　　　　　皮日休
　　六年皮子副诸侯贡士之荐入京程至蓝田闗覩山形闗势廻抱于天秀欲染眸危将惊魄意将造物者心是而加力耶不然者何壮观若斯之盛也易曰王公设险以守其国信矣哉若为天下之枢机万世之阃阈者非兹关而莫守也因陈其规是为蓝田闗铭
　　天辅唐业地造唐闗千岩作鎻万嶂为拴难圗其形莫状其秀双扉未开天地如斗轧然画启人流如济似画秦国铺于马底崄不可侵惟王之心矧夫兹闗独可规临
　　武闗铭　　　　　　　　　　　【宋】胡旦
　　南条东走自雍而荆呀为武闗作捍秦城秦城东顾六国无主汉氏西来子婴为虏彼此鲸鲵更相豺虎吁嗟强秦曾无守御秦而为汉汉复如秦刘氏不纲莽贼造新严严武闗前人后人我开则兴我闭则乱一开一闭古今同贯王者邦畿守在四夷礼义干橹道德藩篱逺人不服文德来之化旣无外何以闗为
　　修唐宪宗陵庙碑铭　　　　　　　赵孚
　　伊昔有唐元和圣帝明在进贤敏于去弊进贤者何惟求康济去弊者何不务奢丽逺佞退邪如日除翳纳言招谏若金用砺四海归仁万方感惠救衰乱时成治平世中兴明主庙号宪宗圣文立德神武成功两河五纪地据冦戎四郊一旦民复皇风戢兵禁暴务穑劝农国有赈贷时无困穷恤刑议狱去滥推公孝治其始王道其终我宋无运兮功冠百王礼神为民兮化安万方钦帝德业兮刋碑建庙福我生灵兮地乆天长
　　西铭　　　　　　　　　　　　　张载
　　横渠学堂双牖右书订顽左书砭愚伊川曰是起争端改订顽曰西铭砭愚曰东铭
　　干称父坤称母予兹藐焉乃混然中处故天地之塞吾其体天地之帅吾其性民吾同胞物吾与也大君者吾父母宗子其大臣宗子之家相也尊髙年所以长其长慈孤弱所以幼其幼圣其合德贤其秀也凡天下疲癃残疾惸独鳏寡皆吾兄弟之顚连而无告者也于时保之子之翼也乐且不忧纯乎孝者也违曰悖徳害仁曰贼济恶者不才其践形惟肖者也知化则善述其事穷神则善继其志不愧屋漏为无忝存心养性为匪懈恶旨酒崇伯子之顾养育英才颍封人之锡不弛劳而底豫舜其功也无所逃而待烹申生其恭也体其受而归全者参乎勇于从而顺令者伯奇也富贵福泽将厚吾之生也贫贱忧戚庸玉汝于成也存吾顺事没吾寜也
　　东铭　　　　　　　　　　　　　前人
　　戏言出于思也戏动作于谋也发于声见乎四支谓非己心不明也欲人无已疑不能也过言非心也过动非诚也失于声谬迷其四体谓已当然自诬也欲他人已从诬人也或谓出于心者归咎为己戏失于思者自诬为已诚不知戒其出汝者归咎其不出汝者长傲且遂非不智孰甚焉
　　龙骨塔铭　　　　　　　　　　防国佐
　　邈神龙兮去何之蜕龙骨兮见于斯巨人梦兮审前知休征告兮岂吾欺建浮屠兮涧之固磐石兮厜防防人莅兮境毋隳嗟若龙兮归何时
　　浮山仙蜕嵓铭　　　　　　　　【金】马扬
　　尧水浮山迄今几年夫人灵耀孰开厥先作镇兹地泽润民编石中之蜕孰知其然惟古至人体道虚元神疑防测通达以圎委虵一化卢牟八埏出入金石弗间天渊物若留碍其天守全屠维之岁荒落是躔律协夷则气遇中元日御甲午仙蜕出焉人耶神耶胡能究旃智数讵诘强名云仙乃择令辰乃荐吉蠲改卜所兆旣固且完贞石有泐岸谷有迁兹嵓之蜕尚永其传【按皇统己巳增修灵应夫人庙凿巨石深丈余得枯骸一躯印于石内几若同体邑令马扬题其岩曰仙蜕为制碑铭】
　　重修唐太宗庙碑铭　　　　　　　唐庆
　　天地开基孰与辟之日月昏翳孰与廓之必有允圣生而救时赫赫太宗龙凤之姿仗义特起号命六师妖氛扫荡僭窃芟夷子来亿兆领絜纲维法律匪任仁义诞施民富而安俗恬而嬉三辰不忒万物咸熙千祀蒸尝礼孰敢违迄我钜金庻邦缉绥大甸齐服百神具依显允监军歴按封圻敬谒庙下栋宇弗支公乃慨然明诏是惟吏承其命官辨其资民不告劳金碧相辉神其居歆来止来仪于斯万年福我黔黎
　　周公庙润德泉碑铭　　　　　【元】孔克任
　　纽谧轴旋匪色音兮蒸而降腾泽淫淫兮郁而壅底为沴祲兮体信逹顺懵莫谌兮彼岐肇姬气滃浡兮公旦有神芒以芴兮祠东有井或润竭兮问诸遗老询故实兮斯泉见否理乱乘兮屯膏发华以类征兮微通元兆厥有凭兮瞢闇谁极予汝铭兮
　　潼闗铭　　　　　　　　　　　【明】陈棐
　　嶻嶪崇山汤汤大河山居河浒河近山阿鎻天中枢控地九域玉闗门户金城险塞西通汧陇东接函崤秦居百二以拱帝郊大城似铁战格靡列重兵偃隆尘清氛灭尔恒作屏我愿输忠矢志防渝尽瘁鞠躬山比不揺河比不染坎亦直前剥亦弗贬我铭闗石尤佩诸身罔师弃繻愿学书绅山河靡改予行靡易庻几夙夜令闻不坠
　　吊忠泉铭【明长安令吴　　　本朝从义殉节处】方学舜
　　在天日星在地河岳正气所钟归我先觉士鲜砥节降天否剥冦焰如焚彼斮彼剭公死也良井泉为香天纲以立地维以张悼彼顔岂不云亡闻公义烈阻焉自丧先生之风山髙水长与都人士共志不忘
　　汉丞相忠武侯诸葛孔明墓祠碑铭
　　滕天绶
　　赤帝创业新莽簒婴肇造光武汉室中兴继以灵献身播国屯中原割裂鼎足三分笃生孔明南阳卧龙梁父拥吟抱道隆中频顾草庐一德符同奄有荆益名号实公蜀主吞吴时无法正主上东行莫能谏听天意靡常废兴防定永安徂絶千秋抱恨宗臣孔明奉厥后昆矢志中原誓复故京出师二表泣血惊神文以寜内武以赫灵伟哉张辅立论孔优乐毅非比伊吕是俦福祚忽移大命不犹志决身殱哲人不留空山遗庙草木防茸纶巾想像事业虚空松杉零落伏腊犹同肃衣瞻拜纯德髙风日月不磨忠臣不灭百年万祀永观厥烈勒此贞珉大书深刻着兹臣道昭示来叶















　　陜西通志巻九十
<史部,地理类,都会郡县之属,陕西通志>
　　钦定四库全书
　　陜西通志巻九十一
　　艺文七【碑　记□】
　　西岳华山庙碑【延熹八年　　　　汉】阙名
　　周礼职方氏河南山鎭曰华谓之西岳春秋传曰山岳则配天乾坤定位山泽通气云行雨施赋成万物易之义也祀典曰日月星辰所昭仰也地理山川所生殖也功加于民祀以报之礼记曰天子祭天地及山川岁徧焉自三五迭兴其奉山川或在天子或在诸侯是以唐虞畴咨四岳五岁一巡狩皆以四时之中月各省其方亲至其山柴祭燔燎夏商则未闻所损益周监于二代十有二岁王巡狩殷国亦有事于方岳祀以圭璧乐奏六歌髙祖初兴改秦淫祀太宗承循各诏有司其山川在诸侯者以时祀之孝武皇帝修封禅之礼思登假之道巡省五岳禋祀丰备故立宫其下宫曰集灵宫殿曰存仙殿门曰望仙门中宗之世重使使者持节祀焉岁一祷而二祠后不承前至于亡新寖用丘墟迄今垣趾营兆犹存建武之元事举其中礼从其省但使二千石以岁时往祠其有风旱祷请祈求靡不报应自是以来百有余年有事西巡辄过亨祭然其所立碑石刻纪时事文字磨灭莫能存识延熹四年七月甲子农太守安国亭侯汝南袁逢掌华岳之正位应古制修废起顿闵其若兹深达和民事神之义精通诚至礿祭之福乃按经传所载原本所由铭勒斯石垂之于后其辞曰岩岩西岳峻极穹苍奄有河朔遂荒华阳触石兴云雨我农桑资粮品物亦相瑶光崇冠二州古曰雝梁冯于豳岐文武克昌天子展仪巡狩省方玉帛之贽礼与岱亢六乐之变舞以致康在汉中叶建设宇堂山岳之守是秩是望侯惟安国兼命斯章尊修灵基肃共坛场明徳惟馨神歆其芳遏攘凶札揫敛吉祥岁其有年民説无疆
　　西岳华山亭碑　　　　　　　　　卫觊
　　惟光和元年岁在戊子名曰咸池季冬己巳农太守河南樊府君讳毅字仲徳下车之初恭肃神祀西岳至尊诏书奉祠躬亲自往省从劳谦即事有渐散齐华亭齐堂逼窄郡县官属清齐无处尊卑错综精诚不固畏天之威逢斯瘅怒时雨不兴甘澍不布念存黔首惧讥旷素于是与令巴郡朐防先谠公谋图议缮故断度桪廊立室异处左右趣之莫不竞慕二年正月己卯兴就既成有元休嘉启寤各得竭情福禄是顾刻兹碑号吏卒侠路其辞曰岩岩西岳五鎭次宗序徳之尊太华优隆皇帝永思祀典孔明髙神肻宴圭璧贽通赫赫在上以畜万邦惟岳降神实生羣公卿士百辟纉业攸防帝命不违岁事报功羣后命卿散齐外亭敬恭明祀以奉皇灵处所逼窄屑窣有声神乐其静翛翚无形尊卑有序洁心致诚因缮旧室整顿端平在其板屋孰不加精天人同道万祚来迎既受帝祉延于后生为龙为光显乂王庭为公为侯福禄来成刻石纪号永享利贞
　　修西岳庙碑　　　　　　　　　　樊毅
