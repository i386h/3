<!-- { "loadSidebar": true } -->
　　张禹字子文轵人禹父徙家莲勺禹从沛郡施讐受易琅玡王阳胶东庸生问论语举为郡文学甘露中诸儒荐禹诏萧望之问禹诗易及论语大义望之善焉奏禹经学精习有师法可试事试为博士初元中立皇太子诏令禹授太子论语出为东平内史成帝即位赐爵闗内侯拜给事中领尚书事河平四年代王商为丞相封安昌侯鸿嘉元年以老病乞骸骨罢就第禹为人谨厚内殖货财禹虽家居以特进为天子师国家每有大政必与定议永始元延间日蚀地震尤数吏民上书言灾异之应王氏专政所致上意颇然之亲问禹因用吏民所言王氏事示禹禹曰灾变之意深逺难见新学小生乱道误人宜无信用上由此不疑王氏建平二年薨諡曰节侯长子宏官太常三弟皆为校尉散骑诸曹初禹为师以上难数对已问经为论语章句献之诸儒为之语曰欲为论念张文由是学者多从张氏余家寝微【汉书本传】
　　谷永字子云长安人父吉为衞司马使送郅支单于侍子为郅支所杀永博学经书御史大夫繁延寿举为太常丞建始三年冬日食地震同日俱发诏举方正直言极谏之士太常举永待诏公车时对者数十人永为上第擢光禄大夫元延元年为北地太守时灾异尤数永当之官上使衞尉淳于长受永所欲言永对奏天子甚感其言永于经书泛为疏达与杜钦杜邺略等不能洽浃如刘向父子及雄也其于天官京氏易最密故善言灾异前后所上四十余事专攻上身与后宫而已党于王氏上亦知之不甚亲信也永所居任职征入为大司农卒于家【汉书本传】
　　杜邺字子夏本魏郡繁阳人武帝时徙茂陵邺少孤其母张敞女邺从敞子吉学问得其家书以孝防为郎与车骑将军王音善邺见音前与平阿侯谭有隙説音与成都侯商亲密二人皆重邺后以病去郎元寿元年正月朔日食诏举方正直言扶阳侯韦育举邺方正邺对未拜病卒初邺从张吉学吉子竦又幼孤从邺学问尤长小学邺子林清静好古亦有雅材建武中歴位至大司空其正文字过于邺竦故世言小学者由杜公【汉书本传】
　　班彪字叔皮穉之子与从兄嗣共游学家有赐书内足于财好古之士自逺方至父党扬子云以下莫不造门唯圣人之道然后尽心焉年二十遭王莽败世祖即位于冀州时隗嚣据陇右公孙述称帝于蜀汉天下云扰乃着王命论以救时难知隗嚣终不悟乃避地于河西河西大将军窦融嘉其美徳访问焉举茂材为徐令以病去官后数应三公之召仕不为禄所如不合学不为人博而不俗言不为华述而不作【汉书叙传】彪既才髙而好述作专心史籍之间武帝时司马迁着史记自太初以后阙而不録彪乃继采前史遗事傍贯异闻作后传数十篇辟司徒王况府时东宫初建而官属未备彪上言宜博选名儒为太子傅帝纳之后察廉为望都长吏民爱之年五十二卒官【后汉书本传】
　　班固【彪子】弱冠而孤作幽通赋永平中为郎典校秘书专笃志于学以著述为业以为尧舜之盛必有典谟之篇然后名于后世冠徳于百王汉绍尧运以建帝业至于六世史臣乃追述功徳私作本纪编于百王之末太初以后阙而不録故探纂前记缀集所闻以述汉书起于髙祖终于孝平王莽之诛十有二世二百三十年综其行事旁贯五经上下洽通为春秋考记表志传凡百篇【汉书叙传】固字孟坚父彪卒归乡里固以彪所续前史未详乃濳精研思欲就其业郡上其书显宗甚竒之除兰台令史使终成前所著书固永平中受诏濳精积思二十余年至建初中始成当世甚重其书学者莫不讽诵焉自为郎后遂见亲近时闗中耆老犹望朝廷西顾固上两都赋盛称洛邑制度之美以折西賔淫佚之论及肃宗雅好文章固愈得幸数入读书禁中固以二世才术位不过郎作賔戏以自通后迁武司马天子会诸儒讲论五经作白虎通徳论令固撰集其事永元初大将军窦宪以固为中防军与参议及宪败窦氏賔客皆逮考固遂死狱中【后汉书本传】
　　冯衍字敬通杜陵人幼有竒才九嵗能诵诗二十博通羣书王莽时诸公多荐之者衍不肯仕天下兵起莽遣将军亷丹讨山东丹辟衍为掾丹战死衍乃亡命山东更始遣鲍永安集河北衍説永以鎭太原抚上党永以衍为立汉将军扞衞井土世祖即位遣使者招衍衍不肯降后审知更始已殁乃罢兵降于河内帝怨衍不时至遂见黜顷之以为曲阳令斩剧贼郭胜等论功当封以谗故赏不行衞尉隂兴新阳侯隂就深重衍与之交结寻为司从事帝惩西京外戚賔客以法防之衍由此得罪西归故郡作赋自厉命其篇曰显志居贫年老卒于家所着赋诔铭説问交徳诰愼情书记説自序官録説策凡五十篇肃宗甚重其文【后汉书本传】
　　杜笃字季雅京兆杜陵人少博学不修小节不为乡人所礼居美阳与美阳令游数从请托不谐颇相恨令怨收笃送京师会大司马呉汉薨光武诏诸儒诔之笃于狱中为诔辞最髙帝美之赐帛免刑笃以闗中表里山河先帝旧京不宜改营洛邑乃上奏论都赋后仕郡文学掾以目疾二十余年不闚京师建初三年车骑将军马防击西羌请笃为从事中郎战没于射姑山所着赋诔吊书赞七言女诫及杂文凡十八篇又着明世论十五篇子硕豪侠以货殖闻【后汉书本传】
　　王隆字文山云阳人王莽时以父任为郎后避难河西为窦融左防军建武中为新汲令能文章所着诗赋铭书凡二十六篇【后汉书本传】
　　田邑莲勺人有大节涉学艺能善属文为渔阳太守道病征还为谏议大夫【东观记】
　　傅毅字武仲茂陵人少博学永平中于平陵习章句作迪志诗以显宗求贤不笃士多隠处故作七激以为讽建初中肃宗博诏文学之士以毅为兰台令史拜郎中与班固贾逵共典校书毅追美孝明皇帝功徳最盛而庙颂未立乃依清庙作显宗颂十篇奏之由是文雅显于朝廷毅早卒着诗赋诔颂祝文七激连珠凡二十八篇【后汉书本传】
　　马融字季长茂陵人美辞貌有俊才初京兆挚恂以儒术教授融从其学博通经籍恂竒融才以女妻之永初二年大将军邓隲召为舍人不应命客于凉州武都汉阳界中会羌虏飚起米谷涌贵自闗以西道殣相望融既饥困乃徃应隲召四年拜校书郎诣东观典校秘书邓太后临朝隲兄弟辅政俗儒以为文徳可兴武功宜废融上广成颂以讽谏忤邓氏十年不得调因兄子丧自劾归太后闻之怒谓融羞薄诏除欲仕州郡遂令禁锢之安帝亲政召还郎署复在讲部出为河间王廐长史时车驾东巡岱宗上东巡颂帝竒其文召拜郎中北乡侯即位融移病去阳嘉二年诏举敦朴征诣公车对策拜议郎大将军梁商表为从事中郎转武都太守时西羌反叛融上疏乞自効朝廷不能用桓帝时为南郡太守先是融有事忤梁冀防冀讽有司奏融在郡贪浊免官髠徙朔方得赦还复拜议郎重在东观著述以病去官融才髙博洽为世通儒教养诸生常有千数坐髙堂施绛纱帐前授生徒后列女乐弟子以次相传鲜有入其室者初融惩于邓氏不敢违忤势家颇为正直所羞年八十八卒【后汉书本传】族孙日防字翁叔少传融业以才学进典校中书歴位九卿登台辅【三辅决録注】
　　苏顺字孝山霸陵人和安间以才学见称好养生术隠处求道晚乃仕拜郎中所着赋论诔哀辞杂文凡十六篇时三辅多士扶风曹众伯师亦有才学着诔书论四篇【后汉书本传】
　　祝字元灵南郑人年十五逺学汝颖能属文太守张府君竒之曰吾见海内士多矣无如祝龟者也州牧刘焉辟之不得已行授葭萌长撰汉中耆旧传以著述终【汉中士女志】
　　杨敷【震孙华阴人】震少子奉奉子敷笃志博闻议者以为能世其家敷子众亦能传先业【后汉书杨震传】
　　李歴字季子太尉固从弟少修文学性行清白与郑康成陈元方齐名弱冠拜新城令朝都督【汉中士女志】
　　赵岐字邠卿长陵人少明经有才艺仕州郡以防直疾恶见惮永兴二年辟司空掾议二千石得去官为亲行服朝廷从之其后为大将军梁兾所辟为陈损益求贤之策兾不纳后举理剧为皮氏长防河东太守刘祐去郡而中常侍左悺兄胜代之岐耻疾宦官即日西归中常侍唐衡兄玹为京兆虎牙都尉岐数为贬议玹深毒恨延熹元年玹为京兆尹岐惧祸及逃难四方自匿姓名卖饼北海市中后诸唐灭乃出擢拜并州刺史岐欲奏守边之策未及上防坐党事免因撰次以为御防论中平元年征拜议郎迁太仆卿李傕专政使太傅马日防抚慰天下以岐为副行至洛阳日防表别遣岐宣国命时袁绍曹操与公孙瓒争冀州绍及操闻岐至皆自将兵数百里奉迎岐深陈天子恩徳又移书瓒为言利害各引兵去兴平元年诏书征岐防帝当还洛阳先遣衞将军董承修理宫室承表遣岐使荆州岐至刘表即遣兵助修宫室军资委输前后不絶于是拜岐为太常建安六年卒着孟子章句三辅决録传于时【后汉书本传】孟子得立为博士实自岐始【续文献通考】严象字文则京兆人少聪博有胆智为扬州刺史同郡赵岐作三辅决録恐时人不尽其意故隠其书唯以示象【魏志荀彧传注】
　　士孙瑞字君荣扶风人世为学门瑞少传家业博达无所不通仕歴显位迁大司农为国三老子萌字文始亦有才学与王粲善粲尝作诗以赠萌有答在粲集中【三辅决録注】
　　陈述字申伯汉中人博学多闻着释问七篇益都耆旧传及志位歴三郡太守【三国志李譔传】
　　魏
　　杜寛字务叔理子杜陵人清虚静敏而好古以名臣门户少长京师而笃志博学絶于世务其意欲探赜索隠由此显名当涂之士多交焉举孝防除郎中年四十二而卒经传之义多所草创未就惟删集礼记及春秋左氏传解今存于世【杜氏新书】
　　贾洪字叔业新丰人好学有文才精于春秋左传建安初仕郡举计掾应州辟时州中自参军以下百余人唯洪与冯翊严苞交通材学最髙洪歴守三县令所在辄开除廐舍亲授诸生后马超反刼洪将诣华阴使作露布洪不获已为作之司钟繇在东识其文曰此贾洪作也及超破走太祖召洪署军谋掾犹以其前为超作露布文故不即叙晚乃出为隂泉长延康中转为白马王相彪亦雅好文学常师宗之过于三卿数嵗病亡【三国志王肃传】
　　杨修字徳祖【震元孙华隂人】少好学有俊才为丞相曹操主簿操平汉中欲因讨刘备而不得进欲守之又难为功防军不知进止何依操出教唯曰鸡肋而已外曹莫能晓修独曰夫鸡肋食之则无所得弃之则如可惜公归计决矣修机决多此类操于此忌修且以袁甫之甥虑为后患遂因事杀之所着赋颂碑赞诗哀辞表记书凡十五篇【后汉书杨震传】修谦恭才博是时军国多事修总知外内事皆称意自魏太子已下并争与交好临菑侯植以才捷爱幸雅意投修数与修书往来甚数植后以骄纵见疏而植故连缀修不止修亦不敢自絶至二十四年秋公以修前后漏泄言教乃收杀之【典略】修子嚣嚣子准皆知名于晋世准子峤字国彦髦字士彦并为后出之俊【魏志陈思王传注】
