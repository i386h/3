<!-- { "loadSidebar": true } -->
　　□□【同御】啴啴□【音防语声也】而师旅眞【同塡】□会同又绎防左戎□【音章行遽貌】弓矢孔庶滔滔【一本滔滔上有左二字】是□【古炽字】□夫写矢具【即夺字】茻【古文举】防【音自也积禽】其□□【石本作□按旴音訏日始旦也薛作肝郑作防】或羣或友悉率左右燕乐天子嗣王始□□【同振音贞】复古我来攸止
　　右七【郑作壬文薛作甲文】
　　□【彼】走防防【音齐郑音剂】马麃晢晢□□【苏作华】雉防【音绰似兔而大】太多防我师氏宪宪文武可【何】其一之
　　右八【郑作庚文薛作已文】
　　水既□【古文净】□既平行既止嘉□则里天子永宁【同宁】日佳【维】丙申旭日杲杲其雱【籀文旁】□【道】椉马既迧【阵】□【敇字之讹】□【夏】康康【王作肃肃】□□【彼】四黄左防防左□□【音速】□防防弈女【汝】不□【执】□【德】旛□【籀文翰】□□【音黎薛作雾一作霍】猋斿施施【音宜旗动貌】公谓大来余及如兹邑害【曷同】不余及
　　右九【郑作癸文薛作乙文】
　　吴【通作虞】人防【古文惔一作□】亟【即亟】朝夕儆惕载载北勿奄勿伏【一作伐】□【即嵒字一作若】而出奇进□【古文献】用特□格□【同艺】祖告于大祝禘尝受□【古文享】致其方□【同艺】寓□中囿孔庶麀鹿邍湿既坦疆理疃疃大田不君子可求又【有】谋又【有】始周爰止于是
　　右十【郑作己文薛作癸文　按周宣王狩于岐山之阳所刻石鼓文十章大抵纪田渔之事犹雅有吉日车攻之类也宋时薛尚功郑樵各为之音释王厚之考正而集録之施宿又订以籀文辨证训释亦綦详矣而参差亦由兹起今采集众说防以马豀田冯少墟诸志虽间有阙文疑义不能强通而存其大畧可备经史之遗矣】
　　遇樵　　　　　　　　　　　【后汉】黄宪
　　征君入秦倚歌于渭桥有负薪者过而问曰子何人斯倚歌于渭水之梁乎征君对曰甫汉室之征君也吊古于秦悲而倚歌非汝所测也负薪者曰吾秦人也以负薪为职凡秦之名山广谷遗基故苑吾皆得而樵焉子以吊古于秦以释厥志吾为子肆言可乎今日暮重闗渭水东流秦岭苍然鸟憩云木有庐在焉请与子偕归以薪为榻举瓦觞飡鬼草聊以娱子怀也夫秦四塞之壤也虽偏鎭于西隅而国之形势实为天下雄固帝霸之业也若夫盘互而秀于南者则终南太乙焉嶐嶐乎阴于西极而东望潼闗者则华岳焉东注乎咸阳则沣水之所导也其境有兰池阿房之宫咸阳之南周之镐京也茫茫四陵南北相望秦宫所营沣其郁焉岂惟泾水之望陵哉【疑有误】西北极乎豳国而奕奕者其梁山也絪缊而苍苍内有离宫别馆昆明西陂辇道纡曲而相属者秦之上林也郁然起于鄠之南者有紫阁峰焉其周之灵台废也久矣横亘乎蓝田者有秦岭焉霸水之所出峣闗之所镇也限于北汉之陲匈奴倚垣而窥者秦之长城紫塞也扞蔽乎朔方而胡笳战马之所集者其贺兰之山乎声下龙门景入太华而浩荡者黄河也积雪千里而瀑布之漾者则太白焉荆山峙于河则大禹铸鼎之墟也若夫太液曲江之池乐游细柳之原骊山之温泉新丰之枌社陇山之九坂长安之章台又有博望西郊芙蓉未央长乐建章甘泉之宫不可胜数其近而罗列者皆钟秀于雍州其逺而环带者皆隐耀于闗中也
　　鄠人对　　　　　　　　　　【唐】韩愈
　　鄠有以孝旌门者乃本其自于鄠人曰彼自剔股以奉母疾瘳大夫以闻其令尹令尹以闻其上上俾聚土以旌其门使勿输赋以为后劝邑大夫常曰他邑有是人乎愈曰母疾则止于烹粉药石以为是若夫毁伤支体以为养在教未闻有如此者茍不伤于义则圣贤当先众而为之也其不幸因而致死则毁伤灭絶之罪有归矣其为不孝得无甚乎茍合孝道亦不当旌门盖生人之所宜为曷足为异乎既以一家为孝是辩一邑里皆无孝矣以一身为孝是辩其祖父皆无孝矣使或陷于危难能固其忠孝而不茍生于逆乱以是而死者乃旌表其门闾爵禄其子孙斯为劝已矧非是而希免输者乎曾不以毁伤为罪灭絶为忧不腰于市而已黯于政况复旌其门
　　拟册邠王文　　　　　　　　【唐】刘禹锡
　　维某年月日皇帝若曰朕读诗至邠风见古公亶父之迹然后知王业之难仰惟我高祖太宗之栉沐风雨以启天下是用兢惕若坠泉谷邠之旧地积德之余俗厚而忠人悦其上王于兹土克贤戚兹尔第四子某质重性和神清气茂威仪俨若恬淡寡言介然风规坐镇流俗固可将吾勤俭宣化邠郊锡尔白杜藩于西土是用命使某官某乙持节册命尔为邠王往钦哉宜听朕命于戏播种者后稷公刘之业善继者古公亶父之志积德行义国人戴之诗有七月之章非惟王业艰难亦俗阜化成之风也尔其曰夜思之诞以温柔之教无夺农时使独戴周徳以忝余一人之命
　　书褒城驿壁　　　　　　　　　　孙樵
　　褒城驿号天下第一及得寓目视其沼则浅混而茅视其舟则离败而胶庭除甚芜堂庑甚浅乌覩其所谓宏丽者讯于驿吏则曰忠穆公尝牧梁州以褒城控二节度治所熊节虎旗驰驿奔轺以去以来毂交蹄劘由是崇侈其驿以示雄大盖当时视他驿为壮且一岁賔至者不下数百辈茍夕得其庇饥得其饱皆暮至朝去者宁有顾惜心耶至如棹舟则必折篙破船碎鹢而后止渔钓则必枯泉汩泥尽鱼而后止至有饲马于轩宿隼于堂凡所以污败室庐糜毁器用官小者其下虽气猛可制官大者其下益暴横难禁由是日益破碎不与曩类某曹八九辈虽以供馈之隙一二力治之其能补数十百人残暴乎语未既有老甿笑于前且曰举今州县皆驿也吾闻开元中天下富蕃号为治平踵千里者不褁粮长子孙者不知兵今者天下无金革之声而户口日益破疆场无侵削之虞而垦田日益寡生民日益困财力日益竭其故何哉凡与天子共治天下者刺史县令而已以其耳目接于民而政令速于行也今朝廷命官既已轻任刺史县令而又促数于更易且刺史县令逺者三岁再更故州县之政茍有不利于民可以出意革去者其在刺史则曰我即去何用如此当愁醉醲当饥饱鲜囊帛匮金笑与秩终呜呼州县者真驿耶矧更代之隙黠吏因縁恣为奸欺以卖州县者乎如此而欲望生民不困财力不竭户口不破垦田不寡难矣哉予既揖退老甿条其言书于褒城驿壁
　　戏檄曲江水伯文　　　　　　　　樊铸
　　主张于地之血脉者岂不曰水伯乎尔自兽为身面为人控牵两龙窟宅百谷亿有祀矣故斁伦于元气之液弄权于坤舆之窍所云老而不死是谓之贼伊我谓尔有是夫何者三载二月春服既成冠者五六人才子六七人皆簸扬文精开阖武库游嬉春昼沿江干兴飞壮心舞曵齿胄皆贷白龟之德不负赤鲤之本尔为阴发暴殄潜生毒痡篑祸阶于沙岸垣死府于花岛如数子者皆载垂堂之诫尔始若悬流三十仞跳沬四十里固应尊而不亲衅岂相及尔岸不崪屼流不唐突设人所倚之福陷尔孔易之诱俾水贯坚之功沸声其如蜩螗扪空呼天迄死不救倐恣化鱼之恶谁下拜牛之惠溺我国寳岂明时弃珠之泉沈彼防船实元夜藏舟之壑与夫覩右山四耳之兽梦颍川一角之人置于大江未匹斯甚使揭竿求父之子投牋请弟之兄奏箜篌伤妻之夫厉波涛徇壻之妇罹其凶害不忍荼毒并告无辜于上下神只行哭失至于尔安乎尔今肆行贼虐者岂不谓性与习成乎何哉曩者溺孙兴公于后湖之中沦炎帝女于东海之上化鼈于黄氏之母为鱼于厯阳之郡尔应恃以旧防蔓其后图殊不知事不欲数数斯辱矣恶贯已满天命诛之然今厯视而自昔为过之所或天涯或地岊起于侯甸之外且非辇毂之下岂比今日俯九门临四达使哀声悲响上及聪听尔谁欺欺天乎然曲江者南峙仙阁北距灵宫足可效赤水产黄帝之珠胡为歼苍生窃司命之契况之人也皆编中防俗游无何乡所冀猛火烈山而莫焚大浸稽天而不溺既遇尔省括舍之中纵使饭术解漂之饵山经不沈之木岂可免尔之图乎兹中江自首创至于今时数千年子更代易主岛流波耗才可接腋于井蛙讵持颐于海鼈尔之所处岂不狭隘乎人之所赏岂有舳舻乎逮天寳载我皇恢土徳以博之窦泽流以濬之积润下之波澜用济川之舟檝岂不谓幸于尔也尔何满以致溢凶以自毙使彼都人士自此之后惧尔同失神之海恶尔甚探手之汤匪徒歇尔盛事过自掇也虽悔可追然灵莫尊于君人时莫美于阳春君固爱人种德乘春宥罪省囹圄去桎梏尔奚得恃宅无闻括守有曲袭不辜于止狱之候系余殃于积庆之家仆谓数子呌天曹诉地府黜尔主职在于斯须不然仆见欲上书于承明庐征菑近速周处击剑长逐臂波深搜尔居遁逃则焦侥东请长臂者洒漉之又于雄棠北使长股者凭践之不然邀离朱以视之命宋定以缚之然后调马梅扇兽炭是烹是醢以报东门尔傥若混空隐形和水匿象则使牛曵蛇尾絶其本根纵逢山见彘毛终难必复矣仆亦宜念五六日至于旬时恐尔有词曰予不诫视成不令而行故矢在上垂而未发傥能易辙仆则既往不咎若为刻舟尔则何辞以对徐察尔变惟审图之
　　拜岳言　　　　　　　　　　　　陈黯
　　黯自闗东随计来阙下经华岳祠有巫以祈谒乃彻盖整衣馨炉沥觞頫拜而前缄黙而退王曰客是行也务名邪官邪胡为乎有祈礼而无词神之肸蠁而答盍舒乃诚曰余其来拜以岳长羣山犹人之有圣贤草木之有松兰百川之有河海鳞羽之有虬鸾屹屹崇崇干霄柱空载国祀典宜人攸宗拜之思尽乎余之敬词之黯惧乎神之聪且神视果高而听果深必福其善而祸其淫余行合乎神也必照而临如欺乎神也祈之乎何心巫兮余言无妄兮为妄言者之箴
　　登华防　　　　　　　　　　　　沈顔
　　尝读李肇国史谱云韩文公登华岳之巓顾视其险絶恐跌坠不可下乃发狂痛哭而欲缒遗书为诀且讥好奇之过也如是沈子曰吁何不论文公之防耶夫仲尼之悲麟悲不在麟也墨翟之泣丝泣不在丝也且阮籍纵车于途穷辄大恸岂始虑不至耶盖假事讽时致意于此尔前贤后贤道岂相逺文公愤趋荣贪位之人若陟悬崖险不能止防至身危踣蹶然后叹不知税驾之所焉可及矣悲夫文公之防防沈子防晦乎
　　重修园池披锦亭上梁文　　　　【宋】南胜
