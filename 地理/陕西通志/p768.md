<!-- { "loadSidebar": true } -->
　　魏明帝青龙元年八月诏宫官牵车西取汉孝武捧露盘仙人欲立置前殿宫官旣拆盘仙人临载乃澘然泪下唐诸王孙李长吉遂作金铜仙人辞汉歌
　　茂陵刘郎秋风客夜闻马嘶晓无迹画栏桂树悬秋香三十六宫土花碧魏官牵车指千里东闗酸风射眸子空将汉月出宫门忆君清泪如铅水衰兰送客咸阳道天若有情天亦老携盘独出月荒凉渭城已远波声小
　　过敷水　　　　　　　　　　　白居易
　　垂鞭欲渡罗敷水处分鸣驺且缓讴秦氏双蛾久防寞苏台五马尚踟蹰村童店女仰头笑今日使君真是愚
　　南梁行　　　　　　　　　　　　李绅
　　江城郁郁春草长悠悠汉水浮清光杂英飞尽空昼景绿杨重隂官舍静此时醉客纵横书公言可荐承明庐【元和十四年故山南节度仆射崔公奏观察判官防以书奏见委】青天诏下宠光至颁籍金闺征石渠秭归山路烟岚隔山木幽深晚花拆涧底红光夺火然摇风扇毒愁行客【骆谷中多毒树名山琵琶其花明艳与杜鹃花同樵者识之言曰早花杀人】杜鹃啼咽花亦殷声悲艳艳连空山斜阳瞥映浅深树云雨翻迷崕谷间山鸡锦质矜毛羽透竹穿萝命俦侣乔木幽谿上下同雄雌不异飞栖处望秦峰迥过商顔浪叠云堆万簇山行尽杳冥青嶂外九重钟漏紫霄间元和列侍明光殿諌草初焚市朝变北阙趋承半隙尘南梁笑客皆飞霰追思感叹却昏迷霜髩愁吟到晓鸡故箧岁深防简秋堂月曙掩遗题呜呜晓角霞辉粲抚剑当应一长叹刍狗无由学圣贤空持感激终昏旦
　　桥山怀古　　　　　　　　　　舒元舆
　　轩辕厌代千万秋渌波浩荡东西流今来古往无不死独有天地长悠悠我乘驿骑到中部古闻此地为渠搜桥山突兀在其左荒榛交鏁寒风愁神仙天下亦如此况我慼促同蜉蝣谁言衣冠葬其下不见弓剑何人收哀喧呌笑牧童戯隂天月落狐狸游却思皇坟立人极车轮马迹无不周洞庭张乐降元鹤涿鹿大战摧蚩尤知勇神天不自大风后力牧输长筹襄城迷路问童子帝乡归去无人留崆峒求道失遗迹荆山铸鼎余荒丘君不见黄龙飞去山下路断髯成草风飕飕
　　长安杂题长句【六首选一】　　　　　杜牧
　　洪河清渭天池濬太白终南地轴横祥云辉映汉宫紫春光绣画秦川明草妬佳人钿朶色风回公子玉衔声六飞南幸芙蓉苑十里飘香入夹城
　　津阳门诗【并序】　　　　　　　　　郑嵎
　　津阳门者华清宫外阙南局禁闱北走京道开成中嵎常下帷于石瓮僧院多闻宫中陈迹今年冬自虢来暮及山下因解鞍谋餐客旅邸而主翁年且艾自言及事明皇夜阑酒余复为嵎道承平故实翼日于马上辄裁刻俚叟之语为长句七言诗凡一千四百字成一百韵以门题为之自云耳
　　津阳门北临通逵雪风猎猎飘酒旗泥寒欵段蹶不进疲童退问前何为酒家顾客催解装案前罗列樽与巵青钱琐屑安足数白醪软美甘如饴开垆引满相献酬枯肠渴肺忘朝饥愁忧似见出门去渐觉春色入四肢主翁移客挑华灯双肩隠膝乌帽欹笑云鲐老不为礼飘萧雪鬓双垂颐问余何往凌寒曦顾翁枯朽郎岂知翁曾豪盛客不见我自为君陈昔时时平亲衞号羽林我才十五为孤儿射熊抟虎众莫敌弯弧出入随佽飞此时初创观风防檐髙百尺堆华榱楼南更起鬭鸡殿晨光山影相参差其年十月移禁仗山下栉比罗百司朝元阁成老君见防昌县以新丰移幽州晓进供奉马玉珂宝勒黄金羁五王扈驾夹城路传声校猎渭水湄羽林六军各出射笼山络野张罝维雕弓绣韣不知数翻身灭没皆蛾眉赤鹰黄鹘云中来妖狐狡无所依人烦马殆禽兽尽百里腥腥禾黍稀暖山度猎东风微宫娃赐浴长汤池刻成玉莲喷香液潄回烟浪深逶迤犀屏象荐杂罗列锦鳬绣雁相追随破簪碎钿不足拾金沟残溜和缨緌上皇寛容易承事十家三国争光辉绕牀呼卢恣樗博张灯达昼相谩欺相君侈拟纵骄横日从秦虢多游嬉朱衫马前未满足更驱武卒罗旌旗画轮宝轴从天来云中笑语声融怡鸣鞭后骑何躞蹀宫妆襟袖皆仙姿青门紫陌多春风风中数日残春遗骊驹吐沫一奋迅路人拥篲争珠玑八姨新起合欢堂翔鹍贺燕无由窥万金酬工不肯去矜能恃巧犹嗟咨四方节制倾附媚竆奢极侈沾恩私堂中特设夜明枕银烛不张光鉴帷瑶光楼南皆紫禁梨园仙宴临花枝迎娘歌喉玉窱蛮儿舞带金葳防【迎娘蛮儿乃梨园弟子之名闻者】三郎紫笛弄烟月怨如别鹤呼羁雌玉奴琵琶龙香拨倚歌促酒声娇悲饮鹿泉边春露晞粉梅檀杏飘朱墀金沙洞口长生殿玉蘂峰头王母祠禁庭术士多幻化上前较胜纷相持罗公如意夺顔色三藏袈裟成散丝蓬莱池上望秋月无云万里悬清辉上皇夜半月中去三十六宫愁不归月中秘乐天半间丁珰玉石和埙箎宸聪聴览未终曲却到人间迷是非千秋御节在八月会同万国朝华夷花萼楼南大合乐八音九奏鸾来仪都卢寻橦诚龌龊公孙剑伎方神竒马知舞彻下牀榻人惜曲终更羽衣禄山此时侍御侧金鸡画障当罘罳绣祤衣褓日屃赑甘言狡计愈娇痴诏令上路建甲第楼通走马如飞翚大开内府恣供给玉缶金筐银簸箕异谋潜炽促归去临轩赐带盈十围忠臣张公识逆状日月切谏上弗疑汤成召浴果不至潼闗已溢渔阳师御街一夕无禁皷玉辂顺动西南驰九门囘望尘坌多六龙夜驭兵衞疲县官无人具军顿行宫彻屋屠云螭【时郊畿草扰无御顿之备上命彻行宫木宰御马以飨士卒】马嵬驿前驾不发宰相射杀寃者谁长眉鬒髪作凝血空有君王潜涕洟青泥坂上到三蜀金堤城边止九旗移文泣祭昔臣墓度曲悲歌秋雁辞明年尚父上捷书洗清观阙收封畿两君相见望贤顿君臣皷舞皆歔欷宫中亲呼髙骠骑潜令改葬杨真妃花肤雪艳不复见空有香囊和泪滋銮舆却入华清宫满山红实垂相思飞霜殿前月悄悄迎春亭下风飔飔【飞霜殿即寝殿而白傅长恨歌以长生殿为寝殿殊误矣】雪衣女失玉笼在长生鹿瘦铜牌垂象牀尘凝罨飒被昼防虫网颇梨碑碧菱花覆云母陵风篁雨菊低离披真人影帐偏生草果老药室空掩扉【真人李顺兴后周时修道北山顺兴影堂果老药室亦在禁中也】鼎湖一日失弓剑桥山烟草俄霏霏空闻玉椀入金市但见铜壶飘翠帷开元到今逾十纪当初事迹皆残隳竹花唯养栖梧凤水藻周游巢叶龟防昌御宇斥内典去留二教分黄缁庆山污潴石瓮毁红楼绿阁皆支离竒松怪柏为樵苏童山眢谷亡崄巇烟中壁碎摩诘画云间字失元宗诗石鱼岩底百寻井银牀下巻红绠迟当时清影防红叶一旦飞埃埋素规韩家烛台倚林杪千枝灿若山霞摛昔年光彩夺天月昨日销镕当路岐龙宫御榜髙可惜火焚牛挽临﨑峗孔雀松残赤琥珀鸳鸯瓦碎青琉璃【寺额睿宗在藩邸中所题也标于危楼之上】今我前程能几许徒有余息筋力羸逢君话此空洒涕却忆欢娱无见期主翁莫泣听我语宁劳感旧休吁嘻河清海宴不难覩我皇已上升平基湟中土地昔湮没昨夜收复无疮痍戎王北走弃青塜羌马西奔空月支西逢尧年岂易偶愿翁颐养丰肤肌平明酒醒便分手今夕一樽翁莫违
　　蓝田悟真寺作　　　　　　　【宋】苏舜钦
　　旅食长安城回遑奔走无停行清怀壮抱失素向胷中填积尘土生偷闲得至玉峯下为闻悟真之寺之嘉名杖笻赤脚度蓝水细流激心骨清仰看苍山髙峯旁白云明灭藏日光行人遥指置寺处正在白云之中央逡巡缘栈更险絶攀萝扪壁随低昻明行咫尺乃相失已与云雾相翺翔时闻啼鸟入吹竹数步一休还纵目行行未知髙则危下视昏烟覆平陆满岩佳树光朴赫赤如霞间浓绿是时八月初路旁已见芬芬菊贪竒恋景不知倦侧睥又复心瑟缩神魂飞下大壑幽定省移时进双足寺门髙朝日晖丹青黭淡唐时屋老僧引我周游看且云白氏子诗乃实录此诗畴昔余所闻殷勤更向碑前读按言索像今无复惟有流泉数道如车辐我嫌世累欲暂居又云此地无留宿殿宇之后林莽中日暮常有虎豹伏凿石龛边崕至浅近有浮屠于此相枨触快心宿忿两不解一乃颠挤死其谷我闻为之久颦慼此向期将避烦辱不为伤生事更多争如平地随流俗叹息囘头急出山始觉全躯已为福
　　华山　　　　　　　　　　　　　邵雍
　　太华中峯五千仞下有大道人往还当时马上一囘首十载梦魂犹过闗生平爱山山未足由此看尽天下山求如华山是难得使人消得一生闲
　　石皷　　　　　　　　　　　　　苏轼
　　冬十二月岁辛丑我初从政见鲁叟旧闻石皷今见之文字郁律蛟蛇走缅观初以指画肚欲读嗟如箝在口韩公好古生已迟我今况又百年后强寻偏旁推防画时得一二遗八九我车旣攻马亦同其鱼维鱮贯之栁古器纵横犹识鼎众星错落仅名斗糢糊半已似瘢胝诘曲犹能辨跟肘娟娟缺月隠云雾濯濯嘉禾秀稂莠漂流百战偶然存独立千载谁与友上追轩颉相唯诺下挹氷斯同鷇防忆昔周宣歌鸿雁当时籕史变蝌蚪厌乱人方思圣贤中兴天为生耆耈专征徐淮阚虓虎北伐犬戎随指嗾象胥杂沓贡狼鹿方召联翩赐圭卣遂因皷思将帅岂为考击烦蒙瞍何人作颂比嵩髙万古斯文齐岣嵝勲劳至大不矜伐文武未远犹忠厚欲寻年代无甲乙岂有名字纪谁某自从周衰更七国竟使秦人有九有扫除诗书诵法律投弃俎豆陈鞭杻当年何人佐祖龙上蔡公子牵黄狗登山刻石颂功烈后者无继前无偶皆云皇帝巡四国烹灭强暴救黔首六经旣已委灰尘此皷亦当遭击掊传闻九鼎沦泗上欲使万夫沈水取暴君纵欲竆人力神物义不污秦垢是时石皷何处避毋乃天公令鬼守兴亡有变物自闲富贵一朝名不朽细思物理坐叹息人生安得如尔寿
　　双皂荚行　　　　　　　　　　陈叔度
　　绿叶森森迎晓日双双暗结秋霜实乾坤造化借风流隂灵滑稽为谁匹一蔕双葩心两同风力雨绵神其功中官始奏献竒异祥图瑞牒挥毫锋四海万方只一株缭绕周墙百丈余侍从宫娃共争取攀援棘刺血罗襦采得温泉奉金辇雪莹肌肤红玉暖合欢当前此物生上皇都笑天机浅
　　骊山　　　　　　　　　　　　　李廌
　　君门如天深九重君王如帝坐法宫人生难处是安穏何为来此骊山中复道凌云接金阙楼观隠烟横翠空林深雾暗迷八骏朝东暮西劳六龙六龙西幸峨眉栈悲风便入华清院霓裳消散羽衣空麋鹿来游猿鹤怨我上朝元春半老满地落花人不扫羯皷楼髙挂夕阳长生殿古生青草可怜吴楚两醯鸡筑台未就已堪悲长杨五柞汉幸免江都楼成隋自迷从来流连多丧国晏安鸩毒因奢惑三风十愆古所戒不必骊山可亡国
　　游华山寄元裕之　　　　　　【金】赵秉文
