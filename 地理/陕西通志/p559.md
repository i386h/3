<!-- { "loadSidebar": true } -->
　　【附迷冡】周秦襄公墓宋太宗朝长安民于壊塜得古铜鼎状方而四足古文十六字人莫晓命杜镐考其事曰武王都鄷镐平王东迁以岐丰之地赐秦哀公篆曰岐阳锡公必秦哀公之墓也后得折碑果然【山堂考索】平王赐地时系襄公疑襄哀二字之讹【圗书集成○按史记秦始皇本纪襄公西垂应不在长安境今云襄公墓在长安有折碑何也姑存以俟考】○汉废后薄氏墓孝景薄皇后无子立六年废废后四年薨长安城东平望亭南【汉书外戚薄后传○按平望亭在长安故城外仍在今长安界】○赵王友墓友以诸吕女为后弗爱爱他姬诸吕女妬怨去谗之于太后太后怒召赵王幽死以民礼之长安民冡次【史记吕后本纪】○卭成侯王奉光墓孝宣王皇后父奉光封卭成侯元帝二年薨諡共侯长门南置园邑二百家长丞奉守如法【汉书外戚孝宣王皇后传】○北周萧都督泰墓公讳太【周书南史并作泰避周太祖讳作太】兰陵人天和二年都督蔡州诸军事薨于蔡镇五年十一月于长安北原【庾信撰墓志】○宇文显和墓建徳二年二月迁于长安县之洪渎原【庾信撰墓志】○温国公髙纬墓后主纬为周所获封温国公至建徳七年诬与穆提婆谋反赐死大象末阳休之等请収长安北原洪渎川【北齐书防主纪○按周书建徳六年十月诛温国公髙纬且建徳无七年齐书误】○任城王髙湝墓湝神武第十子于冀州募兵拒周军战败被擒至长安寻与后主同死隋开皇三年表请湝及五子于长安北原【北史任城王传】○唐隐太子建成墓在县境【宋敏求长安志】太宗立追封建成为息王谥曰隐以礼改诏东宫旧臣皆会帝于宜秋门哭之【唐书宗室列传○按西内西一门为宜秋门太宗临门而哭则其墓当在县西】○信王望墓望宗子大厯九年十月薨其年十一月于细栁原妃范阳卢氏祔焉【常衮撰墓志】○新平郡王严墓永泰元年二月新平郡王薨其年五月七日迁窆于万年县川乡细栁原王讳严元宗孙奉天皇帝长子也【常衮撰墓志】○驺虞县子安附国墓附国先出自安息父朏汗贞观初率所部五千余人归朝诏置维州即以为刺史附国封驺虞县开国子调露二年二月终于神都永隆二年二月于雍州长安县孝悌乡之原【李至逺撰神道碑】○中山郡公李乂墓乂赵房子人爵中山郡开国公紫防侍郎开元丙辰薨于京师宣阳里第赠黄门监考行曰贞以其夏卜长安细栁原东北望帝京二十有五里【苏颋撰神道碑】○韦贞公虚心墓虚心京兆杜陵人东都留守以开元二十九年某月薨于东都赐諡曰贞明年某月于京兆之髙阳原祔先茔【孙逖撰神道碑】○茹将军义忠墓义忠雁门人累迁忠武将军天宝元年六月薨于京兆长安县太和里私第即以其年七月于京兆长安县永平乡阿房殿之墟【张贲然撰神道碑】○李光弼母墓光弼母封韩国太夫人二子节制皆一品长安南原将相奠祭凡四十四幄时以为荣【唐书李光弼传○按李光弼父楷洛富平檀山兹唐书云然岂以檀山为陪之茔不复启祔欤】
　　咸宁县
　　周秦昭襄王墓　在霸陵【咸宁县志】茝阳【史记秦始皇本纪】五十六年秋昭襄王卒子孝文王立尊唐八子为唐太后而合其于先王【秦本纪】括地志云在雍州新丰县西南三十五里以地计之当在咸宁界中【贾志○按芷阳在咸宁之东横亘数十里东接绣岭南抵蓝田如秦宣太后芷阳骊山去新丰县十四里则在临潼界矣秦悼太子芷阳而括地志云在蓝田县西六里则在蓝田界矣故分载各县云】
　　秦孝文王夀陵　即夀陵在通化门外【贾志】孝文王夀陵【史记秦始皇本纪】始皇七年庄襄王母夏太后薨孝文王后曰华阳太后与孝文王会夀陵庄襄王芷阳故夏太后独别杜东曰东望吾子西望吾夫后百年旁当有万家邑【吕不韦传】正义曰孝文王陵在雍州万年县东北二十五里索隐曰地理志云京兆霸陵县故芷阳案在长安东也夏太后陵在万年县东南二十五里【本传注】
　　秦庄襄王陵　在通化门外今青门大冡是或曰韩信塜非也【贾志】庄襄王茝阳【史记秦始皇本纪】索隐曰芷陵正义曰括地志云庄襄王陵在雍州新丰县西南三十五里俗亦谓为子楚始皇陵在北亦谓为见子陵【本纪注】霸水东迳子楚陵北皇甫谧曰秦庄王于芷阳之丽山京兆东南霸陵山刘向曰庄王大其名立坟者也战国防曰庄王名子楚故世人犹以子楚名陵【水经注】京城东有塜极髙大俗谓吕不韦冡以其鋭上亦谓之尖塜咸亨初布政坊法海寺有英禅师言见鬼物云秦庄襄王过其舍求食自言是其冡而后代人妄云不韦也【隋唐嘉话】尖塜两京道里记曰在通化门东二里皇览云是吕不韦冡三辅旧事云是子楚母塜皆非也其冡制度广大岂人臣所宜据韦述两京记则秦襄王夀陵也【宋敏求长安志】始皇十九年太后薨諡为帝太后与庄襄王会芷阳【史记吕不韦传】
　　秦二世皇帝陵　在宜春苑南【咸宁县志】赵髙以黔首二世杜南宜春苑中【史记秦始皇本纪】正义曰括地志云陵在雍州万年县南三十四里【本纪注】
　　汉文帝霸陵　汉文帝陵陜西咸宁县祭【会典】在白鹿原东北厓去城四十里【咸宁县志】帝治霸陵皆以瓦器不得以金银铜锡为饰不治坟欲为省母烦民后七年六月帝崩遗诏曰霸陵山川因其故母有所改【史记孝文帝本纪】应劭曰因山为藏不复起坟山下川流不遏絶也就其水名以为陵号皇甫谧曰霸陵去长安七十里【本纪注】霸水左合浐水歴白鹿原东即霸川之西故芷阳矣史记秦襄公芷阳者也是谓之霸上汉文帝其上谓之霸陵【水经注】白鹿原亦谓之霸上汉文帝其上谓之霸陵王仲宣诗曰南登霸陵岸回首望长安即此也【元和志】霸陵在霸水东去薄太后陵五里因山为坟道南有秦时铜人十二董卓铸以为钱余二枚尚存即蓟子训与老人摩挲铜狄处【贾志】窦太后后孝景帝六嵗建元六年崩合霸陵【史记外戚世家】
　　宣帝杜陵　在府城东南咸宁地【贾志】元康元年春以杜东原上为初陵更名杜县为杜陵徙丞相将军列侯吏二千石訾百万者杜陵【汉书宣帝本纪】初元元年春正月孝宣皇帝杜陵【元帝本纪】杜陵在长安南五十里【本纪注】帝在民间时好逰鄠杜间故此【三辅黄图】武帝治茂陵昭帝平陵宣帝杜陵邑皆取二千石将相守陵故三陵多贵皆三万户至五万户【汉旧仪】在府城东南一十五里许后陵亦近焉【冯志】孝宣王皇后立四十九年永始元年崩合杜陵称东园【汉书外戚孝宣王皇后传】杜陵之制正方询之居人毎方百二十步据地六十畆四面去陵十余步皆有观阙基址其东南数千步陪数十冢环拱森列大小不等其北里许乱冡百余自是以北直至城南东西延亘髙原之上累累皆是但不知其名耳【宋敏求长安志○按防典歴代帝王陵寝汉宣帝陜西长安县祭葢沿旧制实咸寜地也】
　　薄太后南陵　在府城东南三十五里【闗中陵墓志】地称南霸陵【贾志】薄太后景帝前二年崩南陵以吕后会长陵故特自起陵近孝文皇帝霸陵【史记外戚世家】索隐曰按庙记云在霸陵南十里故谓之南陵按今在长安东浐水东原上名曰少陵盖在霸陵西南故曰东望吾子西望吾夫是也正义曰括地志云南陵故县在雍州万年县东南二十四里汉南陵县本薄太后陵邑陵在东北去县六里【世家注】薄太后南陵在白鹿原【咸宁县志○按汝州志郏县薄姬墓在城东薄姬堡明李宜培碑记云邑东三十里薄姬冡相传为汉文帝母薄太后前辈毎指太后母家在隔溪相望处此盖附会之辞当以史记为断】
　　卫皇后陵　在邑东南桐柏乡【咸寜县志】后遭巫蛊事自杀黄门苏文姚定汉舆置公车令空舍盛以小棺瘗之城南桐柏【亭名】宣帝立乃改追諡曰思后置园邑三百家长丞周卫奉守焉【汉书外戚传】师古曰在杜门外大道东以倡优杂伎千人乐其园故号千人聚其地在今长安城内金城坊西北隅是【外戚传注】
　　许后少陵　宣帝后许氏早崩杜陵南园谓之少陵【咸宁县志】后立三年而崩諡曰恭哀皇后杜南是为杜陵南园【汉书外戚传】师古曰即今所谓小陵者去杜陵十八里【外戚传注】少陵原南接终南北至浐水西屈曲六十里入长安县界即汉鸿固原也【宋敏求长安志】宣帝既建杜陵即县南许后故其地乂号少陵原凡宜春下苑即少陵地也【雍录】本凤栖原以后起陵遂曰少陵原陵在司马村东【赵崡逰城南记】陵在咸宁县司马村其陵比杜陵差小谓之小陵俗又讹为少陵唐杜甫居少陵即此后世因陵在司马村遂传为大司马霍光塜非也【马志】
　　淮隂侯韩信墓　在古长安城东三十里新店墓前有庙【马志】今在霸城计去未央四十里其陵墓志所载霸东者非也【县志】
　　舞阳侯樊哙墓　在神禾原【县志】长安待贤坊隋北领军大将军史万嵗宅其宅初常有鬼怪居者辄死万嵗不信因即居之夜见衣冠甚伟来就万嵗万嵗问其由鬼曰我汉将军樊哙墓近君居厠常苦秽恶幸移他所必当厚报万嵗许诺因责杀生人所由鬼曰各自怖而死非我杀也乃掘得骸柩因为改后夜又来谢曰君当为将吾必助君后万嵗为隋将毎遇贼便觉鬼兵助己战必大防【两京记】樊哙墓在樊川南原上【马志○按南阳府志樊哙墓在舞阳县城北三十里樊村孟津县志樊哙墓在相留樊山下荥阳县志将军塜即樊哙处盖因哙当日侯封因疑地当与舞阳相近但考哙功成后终老长安未尝之国宜樊川原上至今坵垅依然也又元马臻徐州诗序云州有三百六十山樊哙墓凡七处未知孰是则又因哙生于沛沛徐壤错遂多疑塜耳其城固雒南两志及济南府志云皆有哙塜者尤不足据】
　　滕文公夏侯婴墓　在咸宁县东临灞水【贾志】索隠曰三辅故事曰滕文公墓在饮马桥东大道南俗谓之马塜博物志曰公卿送婴至东都门外马不行掊地悲鸣得石椁有铭曰佳城鬰鬰二千年见白日吁嗟滕公居此室乃之【史记夏侯婴传注】马冡东临灞水【宋敏求长安志】长安图曰汉时七里渠有饮马桥夏侯婴冡在桥南三里【长安志注】
　　丙丞相吉墓　在鲍陂南原俗呼塌塜【县志】丙吉墓在府城东南三十里新庄村【贾志】邴吉墓在万年县南二十里【宋敏求长安志】
　　富平侯张安世墓　在城南八里【县志】
　　江都相董仲舒墓　在城内胭脂坡下【县志】虾蟆陵在万年县南六里韦述西征记本董仲舒墓李肇国史补曰昔汉武帝幸芙蓉园即秦之宜春苑也毎至此墓下马时人谓之下马陵嵗月深逺误传为虾蟆耳【宋敏求长安志】墓去长安故城二十里武帝幸芙蓉园过此下马一时文士罔不下马故名【马谿田集○按下马陵在西安府城内渭南县志亦载有董墓非也至通许县志谓邑有仲舒冈冈上有祠祠北为墓者尤非】
　　御史大夫萧望之墓　在城东南五里【马志】古城春明门外【宋敏求长安志】望之东海兰陵人徙杜陵望之死天子追念不忘毎嵗时遣使者祠祭望之冡终元帝世【汉书萧望之传○按明一统志云望之墓一在沂州一在西安但汉书本传云徙杜陵又天子嵗时遣使祠祭则冡在都下可知】
