<!-- { "loadSidebar": true } -->
　　形胜绕霤之固南当荆楚【王莽命前闗将军】江河之交【孔頴达注】西接蓝田东武闗有唐名郡数商顔【王禹偁小畜集】武闗东塞峣篑西据南面龟山北背太华【西安府志】鹘岭有僧道之闗吕湾有亷康之迹山峯削立以防岏石壑悬嵒而嵚﨑岭叹资峪闗名鬼门信为四塞之雄永作上游之胜【旧志】北接熊华南临汉江东连荆襄西通闗辅固秦楚咽喉也【牛维曜州志序】东襟楚豫西屏秦蜀高山环绕自为隩区【王廷伊州志序】内而屏倚金鳯襟带丹流龙峯左蔽娥壁右闲且东溪西平楚乳荆泉诸水包络环互高车天柱熊龟鸡莵诸山保障并峙外则东有武闗之天险西有牧护之要区南有刘岭绵亘千里北有黄沙高踞千寻至于隣邑之富水丰阳篑峣函谷等闗又可作商之重门外郛古称四塞信不诬云【州志】
　　镇安县【简】治在州西南三百四十里东至山阳县界一百三十里西至五郎坝【石泉长安】二县界三百五十里南至洵阳县界一百二十里北至咸宁县界九十里【按县北九十里抵旧县闗咸宁界旧云至蓝田界百五十里以东北为北矣】东南至元树岭郧西县界一百三十里西南至紫溪河兴安州界一百八十里东北至蓝田县界一百五十里西北至涧长庵长安县界一百六十里距省三百四十里编户二里
　　东至山阳县治二百二十里南至洵阳县治二百八十里北至咸宁县治三百四十里东北至蓝田县治二百九十里
　　形胜北阻秦岭南通巴汉东接商山西连石马冈峦层叠河水潆洄【县志】
　　雒南县【简】治在州东少北九十里东至河南卢氏县界一百二十里西至本州界三十里南至本州界三十里北至华隂县界一百里东南至老鹳崖商南县界二百一十里西南至药子岭本州界二十里东北至扇车峪河南阌乡县界一百二十里西北至杨家河渭南县界一百一十里距省由商州铺递大路三百六十里一防径自县西三十里至火烧寨商州界到省三百里编户十二里
　　东南至商南县治二百七十里北至华隂县治一百七十里东北至潼闗县治一百四十五里西北至华州治一百八十里
　　形胜东障太华西环洛水北控秦岭南据武闗【西安府志】雒虽弹丸而实据伊洛上游左顾崤函右顾峣武地形既接利害亦相闗【地理志论】秦岭限其北中干绕其南西枕峣闗东临嵩虢洋洋洛水横贯其中所谓四塞之国【县志】
　　山阳县【简】治在州南少东一百二十里东至商南县界一百二十里西至镇安县界一百里南至湖广郧西县界一百二十里【按县南至龙王庙郧西界百二十里东南至任岭百三十里旧云南至郧西县界百三十里是以东南为正南也】北至本州界三十里南至任岭郧西县界一百三十里西南至七星碥郧西县界一百五十里东北至申家垤本州界七十里西北至药王坪本州界七十里距省四百二十里编户二里东至商南县治二百六十里西至镇安县治二百二十里北至本州治一百二十里东南至湖广郧西县治二百四十里
　　形胜东负竹林雄闗之险西阻杀虎峻岭之扼鹘岭层阿石门崇墉【西安府志】北倚秦岭南近汉江扼荆襄之上游壮武闗之声势【旧志】莲岭后围翠屏前障一水逆流万山环拱东之灵官一碥人不能并肩马不能疾驰一夫扼要万人自废西北金井一河浩若天堑截流登岸即仰陟沙狐岭绵亘若长城南有鹘岭之阻石磴崎岖北有高碥之险石门狭隘此山邑之形胜四塞可恃者也【县志】
　　商南县【简】治在州东少南二百五十里东至河南淅川县界四十里西至四条岭本州界五十里【正西微南至姚家湾州河本州界一百四十里】南至湖广郧县界二百七十里北至卢氏县界八十里东南至月儿湾淅川县界九十五里【微东南至木家凹淅川县界七十里】西南至湖广郧县界二百五十里东北至四山凹卢氏县界六十里西北至雒南县界四十三里距省五百四十里编户一里
　　西南至山阳县治二百六十里西至本州治二百五十里西北至雒南县治二百七十里东南至河南淅川县治三百里
　　形胜面对羣山背负丛岭左跨沐河右环峻坂诚南北襟喉诸路管辖也【黄俨创建县治记】左依富水右据武闗角山峙其北两河经其南【西安府志】
　　同州【要】
　　治在布政司东北二百四十里【取沙苑路二百六十里】东至山西蒲州府永济县界五十八里西至蒲城县界三十里南至华州界三十五里北至洛川县界一百八十里东南至渭河华隂县界五十里西南至乔店村渭南县界五十里东北至龙门山西河津县界二百六十里西北由澄城至洛川县界一百九十里取蒲津路距　京师二千一百三十里领四县
　　本州境东至朝邑县界十里西至蒲城县界三十里南至华州界三十五里北至澄城县界二十五里东南至渭河华隂县界五十里西南至乔店村渭南县界五十里东北至厮罗寨北朝邑县界三十里西北至坊舍镇蒲城县界三十里编户三十四里
　　东至朝邑县治三十里西北至蒲城县治七十里南至华州治七十里东南至华隂县治七十八里东北至郃阳县治一百一十里西南至渭南县治一百里形胜羌魏两民之交许洛水陆之际先汉之左辅皇魏之右翼形胜名都实惟西藩奥府【北魏安定王燮表】商原故地沣水攸同襟带山川接轸甸服【李云仲同州刺使兼防御使制】前临沙苑后枕许冈左接平原右带雒水【旧志】
　　朝邑县要治在州东三十里东至山西蒲州府永济县界二十八里西至本州界二十里南至华隂县界四十里北至郃阳县界五十里东南至华隂县界六十里西南至华隂县界四十里东北至乌牛镇郃阳县界五十里西北至澄城县界五十里距省三百二十里编户三十六里
　　东南至潼闗县治六十里南至华隂县治六十里北至郃阳县治一百里西至本州治三十里西北至澄城县治一百里东至山西永济县治三十里
　　形胜洛水浩荡于前平原崚嶒于后黄河左带冯翊右连【西安府志】邑界两邦之间左蒲坂而右冯翊上下隙道四出系一方之要害与潼闗埒【旧志】界秦晋襟带河渭左蒲闗而右同华【后志序】左蒲坂右冯翊南据渭水北枕镰山大河通津韩淮隂陈兵之所长春别殿马北平降叛于斯盖秦晋绣错之奥区实百二腰腹之隙道也【县志】
　　郃阳县【要】治在州东北一百一十里东至黄河山西临晋县界四十里西至王村澄城县界二十里南至朝邑县界五十里北至韩城县界五十里东南至黄河山西蒲州府永济县界四十里西南至澄城县界四十里东北至大枣邨北韩城县界五十里西北至澄城县界四十里距省三百七十里由朝邑华隂华州至省四百二十里编户四十四里
　　西至澄城县治四十里南至朝邑县治一百里东北至韩城县治九十里西南至本州治一百一十里东南至山西蒲州府治一百里
　　形胜乳罗面其南梁山负其北东带黄河西襟金水【西安府志】黄河左环大谷右绕【封域志】枕梁山面乳罗洽水出其北诗所谓在洽之阳又以大邦称者也【地理志】控延安障同州唇齿澄韩朝邑【宰莘退食录】
　　澄城县【中】治在州北一百里东至郃阳县界二十里西至白水县界四十里南至本州界六十里北至洛川县界七十里东南至双泉镇朝邑县界六十里西南至汚泥河蒲城县界六十里东北至九郎山韩城县界九十里西北至洛川县界九十里距省三百二十里编户四十里
　　东至郃阳县治四十里东南至朝邑县治一百里南至本州治一百里西至白水县治九十里西南至蒲城县治九十里东北至韩城县治一百二十里西北至洛川县治二百二十里
　　形胜其地西北山环之县境笼其趾沙石相礴【杜牧同州澄城县功仓户尉防壁记】前拱原阜后倚山垅大谷河绕其左甘泉水罗其右诚三辅之名城冯翊之岩邑也【县志】
　　韩城县【要】治在州东北二百二十里东至山西荣河县界十五里西至神道营石堡洛川县界一百二十五里南至后窑头郃阳县界四十里北至宜川县界一百二十里东南至黄河荣河县界二十里西南至营铁村郃阳县界七十里东北至龙门山西河津县界六十里西北至北池山下宜川县界一百二十里距省四百四十里编户二十八里
　　南至郃阳县治九十里西南至澄城县治一百二十里西至洛川县治二百八十里西北至宜川县治二百二十里东南至山西荣河县治三十里
　　形胜龙门界其东北大河中泻而左旋梁山镇于西南澽水内出而右绕【王盛重修儒学记】三岭龙嶓于后古城虵舒于前东阻汤汤洪水西塞岩岩叠峯冯翊幽壤闗中奥区【旧志】西枕梁麓千岩竞秀北峙龙门九曲奔流诸水襟带其前大河朝宗于外崇峦峻岭囘环叠抱封域宅中地造天设【县志】
　　华州【要】
　　治在布政司东一百九十里东至河南阌乡县界一百一十五里西至渭南县界二十七里南至雒南县界八十里北由蒲城至白水县界一百六十里东南至雒南县界一百一十里西南至箭峪口石家村渭南县界六十里东北至朝邑县界一百里西北由蒲城至同官县界二百一十里距　京师二千四百六十里领三县
　　本州境东至华隂县界四十里西至渭南县界二十七里南至雒南县界八十里北至渭南县界三十里东南至华隂县界一百一十五里西南至渭南县界六十里东北至同州界三十五里西北至渭南县界三十里编户四十一里
　　东至华隂县治七十里西至渭南县治五十里东南至雒南县治一百八十里东北至同州治七十里形胜东雍地界山河境连巴蜀形胜之防【册府】自洛而东东距洛师抗雄多临大道其县有七若接壤天府号因旧国分郑为之首【梁肃郑县尉防壁记】前据华岳后临泾渭左控桃林之塞右阻蓝田之闗所谓百二之胜天府之国也【元一统志】位曰上游为函谷咽喉之地【州志】
　　华隂县【要】治在州东七十里东至潼闗县界三十五里【按县东旧包潼闗至河南阌乡县界四十五里雍正三年改潼闗为县建满城于西遂以满城西门外分界止三十五里】西至本州界三十里南至雒南县界四十里北至朝邑县界二十里东南至雒南县界四十里西南至雒南县界八十里东北至朝邑县界三十里西北至渭河同州界三十里距省二百六十里编户二十七里
　　东至潼闗县治四十里北至朝邑县治六十里南至雒南县治一百七十里西至本州治七十里西北至同州治七十八里
　　形胜太华为屏首阳为卫渭洛绕其北大河萦其东四镇之咽喉滇蜀之门户也【元一统志】华山峙其前渭水绕其后左据潼闗雄镇右引下邽洪流【西安府志】三峯壁立河渭环拱如带【冯从吾县志序】州境之咽喉潼闗之肘腋【县志】
　　蒲城县【要】治在州北少西一百二十里东至同州界四十里西至富平县界五十里南至渭南县界四十里北至白水县界四十里东南至同州界四十里西南至临潼县界七十里东北至澄城县界七十里西北至同官县界九十里距省二百二十里编户五十四里
　　东南至同州治七十里西至富平县治九十里南至渭南县治一百里北至白水县治五十里东北至澄城县治九十里
　　形胜前峙二华诸峯之秀旁连泾渭大河之流【郑松修学记】左襟洛水右控龙原北枕尧山南临大泊【县志】
