<!-- { "loadSidebar": true } -->
　　屈通政灼墓　在城北二十里重山后【贾志】
　　闫知府顾行墓　在县西四十里【县志】
　　樊中丞东谟墓　在县南十里【贾志】
　　本朝原侍郞毓宗墓　在东门外相原府村南【县志】李提学馥蒸墓　在县南二里【续蒲城志】
　　许总兵占魁墓　在县西南三十里【续蒲城志】
　　米御史襄墓　在县东南五里【续蒲城志】
　　王提学綡墓　在县北二十五里【续蒲城志】
　　【附疑冢】魏太尉邓艾墓在县东北七十里【马志○按蜀绵州志亦有邓艾墓钟防既以逆诛则艾应有返葬之典不必仍在蜀也但无可征信耳】
　　【附迷冢】唐胡珦墓珦葬京兆奉先夫人天水赵氏祔焉【韩愈撰神道碑】蒲城县胡珦神道碑韩文公撰胡证书在尉廐支槽近置夫子庙访坟不获矣【江邻几杂志】潼关县
　　上古女娲氏风陵　在城北黄河中【县志】关之直北隔河有层阜巍然独秀孤峙河阳世谓之风陵戴延之所谓风塠者也风塠御览作风堆又引戴延之西征记云伏羲女娲风姓也此当是女娲之墓九域志云女娲墓在今潼关口河滩上屹然介河有木数株虽暴涨不漂没也寰宇记云河东县三里风陵是女娲之墓【水经注】潼关口河潬上有树数株虽水暴涨亦不漂没人号为女娲墓天宝十三年五月内因大风吹失所在乾元二年六月虢州刺史王晋光上言今月一日河上侧近忽闻风雷晓见坟涌出上有双柳树下有巨石各髙丈余【唐厯】关北大河中有滩出水可三二尺滩上一树古老相传云本女娲墓女娲炼石补天缺断鳌立地维故墓在大河中水髙与髙水下与下葢神之所扶持也立祠于岸载在祀典天宝十三载秋霖一百日河水泛滥其滩遂被冲没至今无迹乃知向说皆谬耳【唐陆长源娲皇墓辨】女娲氏其神居于栗席之野是为风陵堆乾元中刺史奏阌乡坟天宝十三载天雨晦防俄失所在至是河旁风雷夜声黎明视之其坟涌出复夹两柳树肃宗命祝史祠焉干德四年诏置守陵五户春醮少牢【路史】在潼关东门外黄河北岸或曰黄帝相风后墓【关中陵墓志○按平阳府志赵城东有娲皇陵兖州府志济宁州东南有女娲陵而潼关之风陵则自唐称祀典宋置守户其事确凿可据长源所云冲没无迹或神灵之隐见有时耶】
　　隋观德王雄墓　在城西十里雄隋宗室有唐中书侍郞岑文本碑今碎【县志】舒绰善相冡吏部侍郞杨恭仁欲改葬观王绰定一土堪葬曰此所拟处深五尺之外有五谷若得一谷即是福地公侯世世不絶恭仁即将绰向处令人掘深七尺得一穴如五石瓮大有粟七八斗【朝野佥载】
　　唐杨思训墓　在城西五里【县志】
　　明张指挥潜墓关指挥键墓　俱在潼关东十里潜键
　　俱明正德八年阵亡【县志】
　　盛指挥德墓　在城西五里德本卫指挥嘉靖二十九年战殁赠轻车都尉【县志】
　　盛文定讷墓　在关东五里知县讱祔【贾志】
　　葛叅政大纪墓　在城南【县志】
　　盛尚书以墓　在城东【贾志】
　　孙给諌振基墓　在城东子侍郞必显祔【贾志】
　　张大理惟任墓　在关南原【县志】
　　王尚书之臣墓　在关北焦家庄【县志】
　　盛副使以恒墓　在城东南【贾志】
　　张指挥尔猷墓　在城西十里尔猷系崇祯十六年殉节【县志】
　　耀州
　　汉祋祤令塜　在州东一里祋祤庙南令失姓名有遗
　　爱故祀塜即其葬处【州志】
　　北周大将军令狐整墓　在州西北三里有碑【贾志】隋鸿胪卿令狐熙墓　在州西北三里有碑【州志】
　　唐柳元公公绰墓　在耀州西北四十里其弟公权墓亦在焉【冯志】州北四十里柳家原有二墓【关中陵墓志○按贾志蓝田县志俱云公权墓在蓝田县东三里柳庄然马冯两志及府志俱云在耀意其兄弟友恭成性茔兆同处理或然也】
　　彭城县公令狐德棻墓　在州西北三里有碑【州志】令狐丞相楚墓令狐丞相绹墓　在州西北五里楚本州人唐宪宗时为相卒葬于此绹楚之子【马志】楚疾甚勑诸子曰吾生无益于时无请諡勿求鼓吹以布车一乘葬铭志无择髙位是夕有大星霣寝上其光烛庭【唐书令狐楚传】
　　明石员外庆墓　在沮西开家坡【贾志】
　　成翰林敬墓　在州东落星原【州册】子吏科都给事中凯从葬有勑修坟碑【贾志】
　　杨知府理墓　在落星原下马堰【州志】
　　张侍郞钧墓　在西乳山下【贾志】
　　张侍郞琏墓　在耀州西北十里琏户部侍郞【冯志】子训导防着长史防啓从葬【州志】
　　左佥事经墓　在州西五里唐家原有碑【贾志】南一里即其子吏部员外思忠墓【州志】
　　乔主事仲节墓　在小丘北子副使世宁祔【贾志】髙祖讳刚号后院公生二子长讳志玉号髙年公生一子讳仲节以先大夫贵封南京户部广西司主事生二子长即先大夫讳世宁歴官四川按察使赠通议大夫余家耀州义门乡之小丘村故自后院公而下迄通议公咸葬小丘村北先茔【逺志堂集】
　　王文肃图墓　在牛村【贾志】
　　【附疑冢】周公冶长墓在故华原县北然无碑旧志亦云传疑【贾志○按史记注张华曰公冶长墓在城阳姑幕城东南五里又青州府志云公冶长墓在诸城县西四十里应以史记注为是】
　　同官县
　　秦孟姜女墓　在同官县北三里【冯志】女囘山在同官县北三里按通志孟姜女至长城寻夫而囘卒于山下遂葬焉故曰女囘山【雍胜畧】秦始皇时姜女者楚澧人范郞妻也归三日而范郞赴长城之役其后赍寒衣至城所寻问范郞已埋版筑中矣女乃绕城哭城隅为隳隳所范郞见像女即其处求骸骸多不可辨乃啮指出血滴骸入骨不可拭知为夫骸遂负之由君子济渡经雕阴而奔夫长白其事主将命追之女至宜君山同官界所登山渇甚痛哭地涌甘泉今其地名曰哭泉时女倦甚不能奔而追将及忽山峰转移若无径然追者乃返女至同官水湾筋力竭矣知不能返澧乃负骸置西岩石龛下坐于傍而逝同官人即其遗骸处塑像祠之【马理姜女祠诗序】
　　元都尉钟陞墓　在县西北神水乡崔家堡有碑【贾志】碑为耕者没其半其存者载为元大德四年间也墓前有石人一石虎三石羊二【县志】
　　明冯佥事宁墓　在县东四十里地曰南神鹅【州志】雷御史雨墓　在县东二十里【贾志】
　　【附疑冢】唐单雄信墓在故县村开福寺侧一里许无碑有石羊一亦毁其半【州志○按唐书单雄信传雄信曹州济阴人东都平斩洛渚同官非本籍又非洛师近地曷为西葬间中耶】
　　白水县
　　上古史皇氏仓颉墓　在白水县东北七十里【冯志】史皇氏终葬衙之利乡亭南【路史】皇览曰坟髙六尺【路史注】仓颉塜方舆胜览有数处当以关中冯翊今耀州者为是按皇览云有仓颉冡在利阳亭南髙六丈又闻人牟准作卫觊碑文云仓颉冡碑大篆书在左冯翊利阳亭南道旁觊金针八分书也【丹铅总録○按明一统志谓仓颉墓在南乐县西者以庙为证古圣贤庙遍天下未足以为据也河南通志谓在开封府城东山东通志谓在寿光县治西者皆以其地有利乡悮耳不知路史固确指衙之利乡亭也至凤翔志谓在岐山县南五里仓颉庙东而曰石兽石柱犹存此直是汉魏后古塜耳明一统志谓在白水县东北八十里考嘉靖癸丑筑白水东北新城増广五里城辟而东故里数加近也】
　　汉杜康墓　在县西十五里【贾志】志言康能造酒今墓侧
　　尚有遗槽【县志】
　　雷公祥墓　在县东十五里雷祥村【县志】祥能医善陶所造磁器精工絶人世所谓雷公器是祥生而正直殁而为神县东雷祥村即神家庙地昔人尝见曵杖于阡陌间须眉如霜素冠苍衣今庙葢宛肖其象云【元乡进士潘恳修雷公庙记】
　　明裴侍郞墓　在县东北十一里【州志】
　　侯御史恂墓　在县北子佥事自明祔【贾志】
　　【附疑冢】郭孝子巨墓旧志谓在县西二十里凤庄【县志○按巨于白水既非土著其流寓又无所征考明一统志怀庆府城北有巨墓彰德府志林县姚村亦有巨墓村南有埋子庄其冡有碑括地志曰济州有郭巨墓济南府志汉孝子郭巨墓在肥城县西北六十里青州府志防阴干山在城东北九十里山之阳为郭巨墓考孝子传称巨河内人林县旧河南则林县为近诸墓皆未敢信也】
　　【附迷冢】周秦献公墓史记载献公死葬衙出子亦葬衙今失其处【贾志】○唐平原郡公员半千墓半千齐州全节人睿宗初表丐骸骨有诏聴朝朔望开元九年游尧山沮水间爱其地遂定居卒年九十四即葬焉吏民哭野中【唐书本传】嘉祐杂志载白水县民得员半千墓志云十八代祖凝自宋入魏以其雅似伍员遂赐姓员考唐书本传其先彭城刘氏十世祖凝之事宋及齐受禅奔元魏以忠烈自比伍员因自姓员史与碑不同如此【野客丛谈】
　　干州
　　唐髙宗干陵　在干州西北五里梁山【冯志】文明元年八月庚寅葬天皇大帝于干陵【唐书武后本纪】干陵在京兆府奉天县界【文献通考】文明元年析醴泉始平好畤武功邠州之永寿五县地置奉天县奉干陵【唐书地理志】神龙二年五月庚申葬则天大圣皇后【中宗本纪】武后崩将合葬干陵给事中严譔言曰尊者先葬卑者不得入今啓干陵是以卑动尊术家所忌且元阙石门冶金锢隙非攻凿不能开神道幽静多所惊黩若别开隧以入其中即往昔葬时神位前定更且有害曩营干陵国有大难易姓建国二十余年今又营之难且复生合葬非古也况事有不安岂足循据汉世皇后别起陵墓魏晋始合葬汉积祀四百魏晋祚率不长亦其验也今若更择吉地附近干陵取从葬之义神有知无所不通若其无知合亦何益山川精气上为列星葬得其所则神安而后嗣昌失其宜则神危而后嗣损愿割私爱使社稷长久中宗不纳【唐书严譔传】在奉天县西北五里梁山乡丈八青仁埪子三村界周八十里有于阗国所进无字碑【宋敏求长安志】唐诸陵皆无碑记惟干陵西南隅有大碑髙三十余尺螭首龟趺岿然表里无一字【珍珠船】干陵在梁山干陵署在干陵下二里许遗址尚存土人谓之看坟司【州旧志】按文献通考陪葬干陵者章怀太子贤懿德太子重润泽王上金许王素节邠王守礼并义阳新都永泰安兴四公主特进王及善中书令薛元超特进刘审礼尚书左仆射卢钦望【唐书作豆卢钦望通考无豆字误】左仆射杨再思左仆射刘仁轨左卫将军李谨行左武卫将军髙侃其碑址俱无存【州志】正德乙巳游梁山山在郡城西北唐髙宗武后葬是名干陵陵正南两峯对峙上表双阙曰朱雀门内列石器首华表二次飞龙马二朱雀二马十匹仗剑者二十人次二碑东碑无文间刻前人题名西碑文曰述圣记后自制也碑制四方如局俗曰七节碑今仆矣次双阙陵之内城门也大狮二南向左右列诸番酋像左之数二十有八右之数三十仆防相半背有刻皆剥落不可读论者谓髙宗之葬诸番长来助者甚众武后不知太宗之余威遗烈乃欲张大其事刻之以夸耀后世是也复北行抵后山下并麓而西曰白虎门北曰武东曰青龙皆表双阙树石器于是复抵朱雀门将寻临川上仙之迹而吊之遂憩阙下削苔读碑【宋廷佐逰干陵记】
