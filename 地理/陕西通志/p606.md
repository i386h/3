<!-- { "loadSidebar": true } -->
　　西铭续生篇一巻【雷于霖撰】
　　序曰西铭者横渠夫子续大生之徳而作也予自志学之年一见是篇若获固有今七十二嵗造物者将息我也卧床一载思吾生有尽吾生生之心无尽遂于伏枕饮药之中勉作注释五千三百余字期与天下万世仁人孝子共续此大生之徳于永永不穷也【本书自序】
　　四言乌哺一巻【雷于霖撰】　　　性理三解【吴桥知县王越撰】自新録一巻【富平惠靇嗣撰】
　　引曰余念学问之道不日长进即日消亡窃虞其锐始怠终虚延嵗月未有真修实证故凡一切阅厯偶有所触发辄笔之于以自騐功力之浅深云【本书自序】
　　存言一巻【蒲城杨仕显撰】
　　引曰余于古先圣贤之嘉言辄乐为之记案头积累千条时或纷错之后细读几条不觉耳聪目明己丑春被兵火尽归乌有庚寅南逰舟中犹识数欵偶笔记之门弟唐天则梓以传【本书自序】
　　伤寒辨证四巻【三原陈尧道撰】
　　序曰素中少负异质励精学古出其绪余旁通于医上遡轩岐下迄来兹无论内难金匮甲乙诸经以及华原河间东垣丹溪诸集靡不抉微捜奥即近代如吴郡之医案防稽之类经云间之微论三山之救正之类亦莫不洛诵澜翻至横口竪笔畧无留难虽委巷绳枢必往或劝其自重曰令病病者又病贫吾不忍也手编伤寒辨证一书折诸家参伍众论弥缝其阙失而匡救其不逮析疑订讹纲提胪列览者较若列眉旷然发防所以康世利民非徒以其文已也【本书石朗序】
　　痘科辨证二巻【陈尧道撰】
　　序曰治痘之家各有成书不过解毒补托二端而已然痘疹应气运而为虚实若辨证一或不审则解毒补托总无是处余自丙戌集有痘科辨证亦觉条分缕析今取旧书増补之大约治法机权不自我操止以痘疮为主必先嵗气而明辨夫虚实寒热解毒之中寓有升发之义实为心得之妙也【本书自序】
　　日省録四巻【刑部侍郎泾阳王承烈撰】
　　序曰日省録者泾干王逊功先生録所自得语也大之隂阳造化博之人伦物理精之身心性命以及吾儒异端所以异同离合之故罔弗究论而晰其渊源焉【本书康吕赐序】
　　秋水堂遗论一巻【咸阳贡士张调燮撰】
　　序曰先生采格言于先正发奥义于独识言近而指逺词约而理博可以持身亦可以涉世可以穷理亦可以尽性【本书张云翮序】
　　就正録二巻【鄠县张正撰】
　　序曰择中语録纯粹以精言不过辞意切实而不诡僻良由其殚力精究故能深入理窟有此实落学问也【本书冯防序】
　　正学书一巻　　　　　　儆觉録二巻【俱乐亭知县富平来埏撰】南阿语録五巻【武功康吕赐撰】　　二程语録宝鉴【淳化贡生宋振麟辑】性理纂要二巻【翔教授咸阳王明弼撰】
　　序曰朱子于太极通书西铭诸书皆精明莹白而千载之秘尽泄但大全一书议论繁多初学未易观览弼诵味之下妄加节畧间附己见务取贯通録成二巻题曰性理纂要以便省观云【本书自序】
　　江汉书院讲义十巻　　　文献揽要十二巻
　　荒政考二巻【俱鄠县王心敬撰】
　　集
　　集之凡三曰楚辞曰别集曰总集
　　【按集颇繁其为宋元以前者皆杂采诸书自明以来散见郡县志中作者既多纯杂亦异其书未征到者或散逸无存或瑕瑜不掩兹葢不滥入云】
　　汉髙祖传十三篇
　　髙祖与大臣述古语及诏策也【汉书艺文志注】
　　髙祖歌诗二篇
　　大风歌亦名三侯之章文中子大风安不忘危其霸心之存乎鸿鹄歌朱文公以为卒章意象萧索非复三侯比矣【玉海】
　　髙祖手诏一巻
　　孝文传十一篇
　　文帝所称及诏策【汉书艺文志注】
　　武帝集二巻
　　号令文章焕焉可述后世得遵洪业而有三代之风【汉书武帝本纪賛】上所自造赋二篇【汉书艺文志】师古曰武帝也【艺文志注】
　　司马迁集一巻【龙门人】
　　司马迁赋八篇【汉书艺文志】
　　萧望之赋四巻【杜陵人官太子太傅】　刘辟疆赋八篇【汉宗室官宗正】张敞集一巻【茂陵人官京兆尹】　　刘徳赋九篇【汉宗室】
　　韦成集二巻【杜陵人官至丞相】　谷永集五巻【长安人官谏议大夫】刘向集五巻【汉宗室光禄大夫】　　杜邺集二巻【茂陵人官凉州刺史】
　　刘歆集五巻【汉宗室】　　　　班婕妤集一巻【成帝宫人】黄门书者假史王商赋十三篇【杜陵人】
　　博士弟子杜参赋二篇
　　师古曰刘向别録云臣向谨与长杜尉杜参校中秘书刘歆又云参杜陵人以阳朔元年病死死时年二十余【汉书艺文志注】
　　待诏冯商赋九篇【阳陵人】　　左冯翊秦歌诗三篇左冯翊史路恭赋八篇
　　梁鸿集二巻【平陵逸士】
　　鸿博览无不通而不为章句入霸陵山中咏诗书弹琴以自娱仰慕前世髙士而为四晧以来二十四人作颂过京师作五噫之歌适吴闭著书十余篇【后汉书本传】
　　冯衍集五巻【京兆杜陵人】
　　衍幼有竒才所着赋诔铭说问交德诰慎情书记说自序官録说策五十篇肃宗甚爱其人【后汉书本传】
　　王隆集二巻【冯翊云阳人官新汲令】
　　王隆能文章所着诗赋铭书凡二十六篇【后汉书本传】
　　杜笃集一巻【杜陵人官车骑从事】
　　笃博学不修小节所着赋诔吊书讃七言女诫及杂文十八篇【后汉书本传】
　　班彪集三巻【安陵人拜徐令】
　　彪才髙而好述作所着赋论书记奏事合九篇【后汉书本传】
　　傅毅集五巻【茂陵人官车骑司马】　　神雀赋一巻【傅毅撰】
　　毅博学习章句肃宗召文学之士以毅为兰台令史文雅显于朝廷着诗赋诔颂祝文七激连珠凡二十八篇【后汉书本传】
　　班固集十七巻【安陵人官元武司马】　离骚叙賛三篇【班固撰】固九嵗能属文诵诗赋长博贯载籍九流百家之言无不穷究所着典引賔戏应讥诗赋铭诔颂书文记论议六言在者凡四十一篇【后汉书本传】
　　曹大家集二巻【扶风曹世叔妻班昭撰】
　　班固幽通赋一巻【班昭注】
　　班彪女名昭博学髙才有节行法度和帝令皇后诸贵人师事焉号曰大家所着赋颂铭诔问注哀辞书论上疏遗令凡十六篇子妇丁氏为撰集之【后汉书本传】
　　贾逵集二巻【平陵人官侍中】
　　逵作诗颂诔书连珠酒令凡九篇【后汉书本传】
　　苏顺集二巻【霸陵人官郎中】
　　顺和安间以才学见称隐处求道所着赋论诔哀辞杂文凡十六篇【后汉书本传】
　　诔书论四篇【扶风曹众撰】
　　三辅多士扶风曹众伯师有才名著诔书论四篇【后汉书苏顺传】
　　窦章集二巻【平陵人官大鸿胪】
　　章好学有文章与马融崔瑗同好更相推荐【后汉书本传】
　　马融集五巻【茂陵人官南郡太守】
　　融才髙博洽不拘儒者之节所着赋颂碑诔书记表奏七言琴歌对策遗令凡二十一篇【后汉书本传】
　　李固集十巻【南郑人官太尉】
　　固好学究览坟籍结交英贤有志之士为太尉叅録尚书事所着章表奏议教令对策记名凡十一篇弟子赵承等共论固言迹以为德行一篇【后汉书本传】
　　戹屯歌二十二章【太常长陵赵岐传】
　　中常侍唐衡兄玹为京兆虎牙都尉岐数为贬议玹深毒恨延熹元年玹为京兆尹岐惧祸逃难四方匿姓名卖饼北海市中时安丘孙嵩年二十余逰市见岐察非常人载以俱归嵩先入白母曰出行乃得死友迎入上堂飨之极欢藏岐腹壁中数年岐作戹屯歌二十二章【后汉书本传】
　　拟前代连珠书四十章【赵岐传】
　　张奂集二巻【酒泉人徙华隂】
　　奂所着铭颂书教诫述志对策章表二十四篇【后汉书本传】
　　赵壹集二巻【汉阳西县人】
　　赵壹字元叔着赋颂箴诔书论及杂文十六篇【后汉书本传】
　　杨修集二巻【华隂人官丞相主簿】
　　修字德祖好学有俊才所着赋颂碑讃诗哀辞表记书凡十五篇【后汉书本传】
　　韦诞集三巻【三国京兆人仕魏光禄大夫】
　　诞字仲将有文才善属辞章善书有名【文章叙録】
　　傅防集二巻【北地泥阳人仕魏侍中尚书】
　　傅嘏集二巻【北地泥阳人仕魏尚书仆射】
　　傅集五十巻【晋北地泥阳人官司校尉】
　　博学善属文虽显贵而著述不废文集行于世【晋书本传】
　　杜预集二十巻【杜陵人官征南将军】
　　预博学多通明于兴废之道后为司校尉加位特进【晋书本传】
　　摰虞集十六巻【长安人官秘书监卫尉卿】
　　虞少事皇甫谧才学博通著述不倦【晋书本传】
　　流别集三十巻【摰虞撰】
　　虞撰古今文章聚区分为三十巻名曰流别集各为之论辞理惬当为世所重【晋书本传】建安之后辞赋转繁众家之集日以滋广晋代摰虞苦览者之劳倦于是采擿孔翠芟剪繁芜自诗赋下各为条贳合而编之谓为流别【隋书经籍志】
　　傅咸集三十巻【北地泥阳人官司校尉】
　　咸好属文论虽绮丽不足而言成规鉴颍川庾纯常叹曰长虞之文近乎诗人之作矣【晋书本传】
　　文章駮论【中书监泥阳傅祗撰】
　　祗早知名以才识明练称着文章駮论十余万言【晋书本传】
　　傅畅集五巻【北地泥阳人官秘书丞】
　　织锦文诗一巻【苻秦扶风窦滔妻武功苏蕙作】
　　记曰滔镇襄阳断其音问苏氏悔恨自伤因织锦文五采相宣莹心耀目其锦纵横八寸题诗二百余首计八百余言纵横反覆皆成章句其文防画无缺才情之妙超古迈今名曰璇玑图苏氏笑而谓人曰徘徊宛转自成文章非我佳人莫之能解遂赍致襄阳滔省览锦字感其妙絶因具车徒盛礼邀迎苏氏归于襄阳恩好愈笃【天后织锦文记】
　　文诗八巻【苏蕙撰】　　　　韦瞻集十巻【雍州秀才】
　　隋炀帝集五十五巻
　　文章总集五千巻【炀帝勅选】
　　隋炀帝防虞世南等四十人选文章自楚词迄大业共为一部五千巻名文章总集又择能书二千人为御书生分畨钞书【珍珠船】
　　杨素集十巻【华隂人官太尉】
　　素好学研精不倦多所通涉善属文工草尝以五言诗七百字赠畨州刺史薛道衡词气宏防风韵秀上为一时盛作有集十巻【隋书本传】
　　何妥文集十巻【西城人官国子祭酒】　韦鼎诗一巻【京兆人】
　　太宗集三巻
　　陈氏曰唐太宗皇帝本集四十巻馆阁书目但有诗一巻六十九首而已今此本第一巻赋四篇诗六十五首后二巻为碑铭书诏之属而讹谬颇多世所传太宗之文见于石刻者如帝京篇秋日效庾信体诗三藏圣教序皆不在又晋书纪传论称制曰者四皆太宗御制也今独载宣武二纪论而陆机王羲之传论不预焉宣纪论复重出其他亦多有非太宗文杂厠其中者非善本也【文献通考】
　　髙宗集八十六巻
　　垂拱集一百巻　　　　　金轮集十巻【俱则天皇后武氏撰】
　　中宗集四十巻　　　　　宗集十巻
　　宗集【巻亡】
　　张说曰艺总六经汉光之学也文通三变魏祖之才也縁情定制五礼之本也洞音度曲六乐之宗也圣于翰墨苍颉之妙也【玉海】
