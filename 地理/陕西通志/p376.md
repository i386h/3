<!-- { "loadSidebar": true } -->
　　章懐太子贤字明允髙宗第六子也【旧唐书本传】上元二年六月立为皇太子俄诏监国贤处决明审朝廷称焉时正谏大夫明崇俨以左道为武后所信贤恶之调露中天子在东都崇俨为盗所杀后疑出贤谋遣人发太子隂事废为庶人开耀元年徙巴州武后得政诏左金吾将军丘神勣廹令自杀年三十四睿宗立追赠皇太子及諡【唐书本传】髙宗有八子天后所生三子自为行故睿宗第四长曰为太子仁明孝悌天后方图临朝鸩杀之立雍王贤贤每日忧惕无由敢言乃作黄台瓜辞令乐工歌之冀天后闻之省悟辞云种黄台下瓜熟子离离一摘使好再摘令稀三摘犹尚可四摘抱蔓归贤终为后所逐死黔中【旧唐书承天皇帝传】
　　中宗太子重润重俊
　　懿徳太子重润中宗长子也开耀二年生于东宫内殿髙宗甚悦是歳立为皇太孙开府置官属及中宗迁房州其府坐废大足元年为人所搆则天令杖杀时年十九重润风神俊朗早以孝友知名死非其罪大为当时所悼惜【旧唐书本传】
　　节愍太子重俊中宗弟三子也神龙二年秋立为皇太子【旧唐书本传】重俊性明果然少法度武三思挟韦后势将图逆内忌太子以非韦出数请废三年七月重俊恚忿率李多祚等矫发左羽林及千骑兵杀三思崇训并其党十余人自率兵趋肃章门斩闗入索韦后安乐公主上官昭容所在后挟帝升武门召右羽林将军刘仁景等率留军千骑百人拒之多祚兵不得进帝据槛语千骑曰能斩贼者有赏于是士倒戈斩多祚重俊亡入终南山为左右所杀诏殊首朝堂献太庙并以告三思崇训柩睿宗立加赠諡陪葬定陵【唐书本传】
　　睿宗太子宪
　　宪始王永平武后以睿宗为皇帝故立为皇太子睿宗降为皇嗣更册为皇孙与诸王皆出阁开府置官属唐隆元年进封宋睿宗将建东宫以宪嫡长又尝为太子而楚王有大功故久不定宪涕泣固让遂许之宗讨定萧岑之难授开府仪同三司徙王宁开元二十九年薨追諡让皇帝【唐书本传】
　　宗太子瑛
　　废太子瑛宗第二子也本名嗣谦开元三年正月立为皇太子十年正月加元服又令诣国子学行齿胄礼瑛母赵丽妃本妓人善歌舞宗在潞州得幸及武惠妃宠幸丽妃防渐弛瑛自谓母氏失职尝有怨望惠妃女咸宜公主降杨希惠妃防日求其短谮于惠妃妃泣诉于宗宗惑其言谋于宰相将废黜张九龄奏曰太子国本难于动揺今太子既长无过臣待罪左右敢不详悉宗黙然事且寝其年李林甫代张九龄为中书令二十五年四月杨又搆于惠妃宗召宰相筹之林甫曰此陛下家事臣不合叅知宗意乃决使中官宣诏废为庻人俄赐死寳应元年诏雪瑛罪追赠皇太子【旧唐书本传】
　　宪宗太子宁
　　宁宪宗长子也元和元年封邓王四年闰三月立为皇太子其年有司将行册礼以孟夏孟秋再卜日临事皆以雨罢至十月方行册礼六年十二月薨年十九諡曰惠昭【旧唐书本传】
　　敬宗太子成美
　　敬宗第五子陈王成美初文宗以庄恪薨大臣数请建东宫开成四年立成美为皇太子典册未具而帝崩仇士良立武宗杀之于邸【唐书本传】
　　文宗太子永
　　庄恪太子永文宗长子也母曰王徳妃太和四年封鲁玉六年十月册为皇太子上即位以晋王谨愿欲建为储贰未几晋王薨不复言东宫事乆之有是命中外庆悦开成三年上以太子宴游败度不可教导将议废黜御史中丞狄兼謩雪涕以諌翼日翰林学士六人洎神防六军军使十六人又进表陈论上意稍解其年薨时传云徳妃宠衰贤妃杨氏恩渥方深惧太子他日不利于己日加诬譛太子不能自明既薨上追悔四年因防宁殿宴小儿縁橦有一夫在下忧其堕地有若狂者上问之乃其父也上感泣顾谓左右曰朕有天下不能全一子遂召乐官刘楚材等责之曰陷太子皆尔曹也立杀之【旧唐书本传】
　　昭宗太子裕
　　裕昭宗长子也干宁四年二月十四日册为皇太子【旧唐书本传】帝幸华州韩建夺诸王兵既又杀诸王因请立裕为皇太子刘季述等幽帝东内奉裕即皇帝位季述诛裕匿右军或请杀之帝曰太子何罪诏还少阳院复为王朱全忠自凤翔还见王春秋盛标宇轩秀忌之密语崔曰王既窃帝矣渠可留公盍启之从容言如全忠意不许帝迁洛他日谓蒋元晖曰徳王朕爱子全忠奈何欲杀之言已泣下元晖即擿语全忠全忠恚帝被弑元晖置酒邀王饮九曲池饮酣杀之投尸水中【唐书本传】
　　诸王【帝王之子展亲胙土其有封爵详各省志者不録惟蚤嵗无禄者合都秦诸帝子计之所传亦
　　寥寥也为具其世次如左】
　　秦
　　始皇帝诸子【将闾　髙】
　　二世阴与赵髙谋行诛诸公子公子将闾昆弟三人囚于内宫议其罪独后二世使使令将闾曰公子不臣罪当死吏致法焉将闾曰阙廷之礼吾未尝敢不从賔赞也廊庙之位吾未尝敢失节也受命应对吾未尝敢失辞也何谓不臣愿闻罪而死使者曰臣不得与谋奉书从事将闾乃仰天大呼天者三曰天乎吾无罪昆弟三人皆流涕拔剑自杀【史记秦始皇本纪】二世更为法律诸公子有罪輙下髙令鞫治之公子十二人戮死咸阳市公子髙欲奔恐收族乃上书曰先帝无恙时臣入则赐食出则乘舆御府之衣臣得赐之中廐之寳马臣得赐之臣当从死而不能为人子不孝为人臣不忠无名以立于世臣请从死愿葬骊山之足惟上幸哀怜之书上胡亥大悦赐钱十万以葬【李斯传】
　　唐
　　髙祖诸子【霸　智云】
　　霸髙祖第三子也【旧唐书本传】衞懐王元霸字大徳幼辨惠隋大业十年薨年十六无子武徳元年追王及諡又赠秦州总管司空以太宗子泰为宜都王奉其祀葬芷阳泰徙封越更以宗室西平王琼子保定嗣【唐书本传】
　　智云髙祖第五子也【旧唐书本传】楚哀王智云初名稚诠善射工书奕隋大业末从建成寓河东髙祖初建成走太原吏捕智云送长安为隂世师所害年十四武徳元年追王及諡三年以太宗子寛为嗣又赠凉州总管司徒寛早薨国除贞观二年复以济南公世都子灵龟嗣【唐书本传】
　　宗诸子【一　敏】
　　夏悼王一宗第九子也母贞顺皇后一生而美秀上钟爱名之为一开元五年孩孺而薨追封諡时车驾在东都葬于城南龙门东岑欲宫中举目见之【旧唐书本传】
　　懐哀王敏宗第十五子也幼而丰秀以母惠妃之宠宗特加顾念才睟开元八年二月薨追封諡权窆于景龙观天寳十三载改葬京城南以祔其母敬陵【旧唐书本传】
　　代宗诸子【遐　选】
　　均王遐代宗第三子早夭贞元八年追封【旧唐书本传】荆王选代宗第十一子早世建中二年正月追封荆王赠开府仪同三司【旧唐书本传】
　　宗室【本支百世之后天潢之緜椒衍其或功名自见可式诸宗则类纪于此又或文学武功贵不敌贤而非宗人所可囿者则别纪他类云】
　　汉
　　中山王后【屈牦】
　　刘屈牦武帝庶兄中山靖王子也不知其始所以进征和二年春以涿郡太守屈牦为左丞相封澎侯秋戾太子为江充所谮杀充发兵入丞相府屈牦挺身逃亡其印绶上从甘泉来幸城西建章宫召发三辅近县兵以丞相兼将太子亦矫制发武库兵敺四市人凡数万众至长乐西阙下逄丞相军合战五日太子军败南奔明年贰师将军李广利将兵击匈奴丞相送至渭桥与广利辞决广利曰愿早请昌邑王为太子屈牦许诺昌邑王者贰师女弟李夫人子也贰师女为屈牦子妻故共欲立焉时治巫蛊狱急内者令郭欀告丞相夫人以丞相数有谴使巫祠社祝诅主上有恶言及与贰师共祷祠欲令昌邑王为帝有司奏请按验罪至大逆不道有诏载屈牦厨车以徇要斩东市妻子枭首华阳街【汉书本传】
　　河间王后【辅】
　　刘辅河间宗室也举孝亷为襄贲令上书言得失召见擢为谏大夫防成帝欲立赵媫妤为皇后先下诏封偼伃父临为列侯辅上书言昔武王周公承顺天地飨鱼鸟之瑞然犹君臣祗惧动色相戒今廼触情纵欲倾于卑贱之女欲以母天下惑莫大焉臣自念得以同姓防擢不敢不尽死书奏上使侍御史收辅系掖庭秘狱左将军辛庆忌等俱上书言辅托公族之亲在谏臣之列独触忌讳不足深过诚不宜幽囚于掖庭狱上乃徙系辅共工狱减死罪一等论为鬼薪终于家【汉书本传】
　　隋
　　华隂诸宗【整　嵩　予崇】
　　整文帝次弟也与帝同生周明帝时以武元军功赐爵陈留郡公从武帝平齐力战而死文帝初居武元之忧率诸弟负土为坟人植一栢四根鬱茂整栽者独黄后大风雨并根失之果终不吉文帝受禅追封諡焉【北史隋宗室诸王传】
　　文帝异母弟嵩在周以武元军功赐爵兴城公早卒文帝受禅追封諡焉【北史隋宗室诸王传】
　　子崇武元帝族弟也少好学涉猎书记有风仪爱贤好士开皇初拜仪同以车骑将军恒典宿衞炀帝嗣位累迁侯衞将军从幸汾阳宫子崇知突厥必为冦屡请早还京师不纳寻有雁门之围贼退出为离石太守有能名突厥屡冦邉塞胡贼刘六儿复拥众刼掠郡境子崇请兵镇遏帝大怒令子崇行长城子崇行百余里四面路絶不得进而归太原兵起城中应之城陷为讐家所杀【北史隋宗宗诸王传】
　　唐
　　小郑王房【勉　夷简　宗闵　约　汤】
　　勉字元卿郑王元懿曾孙也幼勤经史长而沉雅清峻累授开封尉至徳初从至灵武拜监察御史属朝廷右武大将管崇嗣于行在朝堂背阙而坐勉劾之肃宗曰吾有李勉始知朝廷尊也累迁山南西道观察使故吏前宻县尉王晬勤干俾摄南郑令俄为权幸所诬勉飞表上闻遂获宥歴江西观察使贼帅陈庄陷江西州县勉悉平之部人有父病以蛊道为木偶人署勉名姓瘗于陇或以告曰为父禳灾亦可矜也舍之大厯二年拜京兆尹兼御史大夫政尚简肃宦官鱼朝恩为观军容使仍知国子监事前尹黎干冩心求媚每朝防入监具数百人饩以待之及勉莅职府吏先期有请勉曰军容使判国子监事勉候太学军容宜厚具主礼勉忝京尹军容倘惠顾府廷岂敢不具蔬馔朝恩闻而衔之不复至四年除广州刺史兼岭南节度观察使番禺贼帅冯崇道桂州叛将朱济时等为乱陷没十余州勉讨斩之五岭平在官累年噐用车服无增饰及代归悉搜家人所贮犀象诸物投江中耆老以为可继宋璟卢奂十年拜工部尚书滑亳永平军节度使李忠臣镇汴州为麾下所逐诏勉移汴州建中四年李希烈防汴州勉城守累月救援莫至遂溃围南奔宋州诏以司徒平章事徴既至优诏复其位他日上谓勉曰人言卢杞奸邪朕何不知对曰天下皆知独陛下不知所以为奸邪也时人多其正直然自是见疎贞元四年卒赠赙有差勉垣率素淡好古尚竒清亷简易为宗臣之表【旧唐书本传】
