<!-- { "loadSidebar": true } -->
　　开光　旧置开光郡开皇三年郡废【隋书地理志】开光县大业中废入真乡【寰宇记】大象二年废开光郡置开光县属抚宁郡隋罢郡属银州【元和志】开光城在建安堡南开荒川【延绥志　按开光郡隋志谓开皇三年废元和志作大象二年废二説互异恐有一悮又开光县寰宇记谓大业中废今隋志尚载其名或废而复置与县在今葭州北】
　　银城　后周曰石城后改名焉【隋书地理志】银城废县在神木县南四十里【明一统志】
　　城平　后魏于今县理西库仁川置城中县隋改为城平县自库仁川移于今理【元和志】绥平城在清涧县西北一百二十里即隋城平县【清涧县志】
　　开疆　西魏置有后魏抚宁郡开皇三年郡废【隋书地理志按开疆在米脂县界】
　　抚宁　本汉圁阴县地废帝于县东抚宁故城置抚宁县开皇三年移于今理【元和志　按抚宁在米脂县西】
　　绥徳　后魏文帝分上郡南界邱尼谷置绥徳县隋不改【元和志　绥徳县在今清涧县北】
　　延安郡　统县十一【隋书地理志】后魏置东夏州又改延州隋文帝废炀帝复置延安郡【通典】
　　肤施　大业三年置【隋书地理志】大业二年分丰林金明二县于此置肤施县【元和志】
　　丰林　后魏置广武县及徧城郡开皇初郡废十八年改为丰林大业初并沃野县入焉【隋书地理志】丰林在肤施东三十五里【雍胜畧】
　　魏平　【按大业末地属梁师都置魏州】
　　金明　后魏广洛县属金明郡开皇四年属延州仁夀元年以太子名广改为金明县大业十三年省入肤施【元和志】后魏置金明郡隋废郡为县县又寻废【通鉴注】
　　临真　有西魏真川县大业初废真川入焉【隋书地理志】临真县周移流川大业十二年移就葛鸡城【寰宇记】甘泉县在隋为临真【雍胜畧】
　　延川　西魏置曰文安及置文安郡开皇初郡废改县为延川【隋书地理志】大业十三年改为文州【寰宇记】后为文安县隋改延川【元和志　隋延川即今县治】
　　延安　西魏置义乡县大业初废义乡入焉废帝元年置广安仁夀元年以避太子名改延安大业末废【元和志　按延安今延长】
　　因城　延安郡领因城县【隋书地理志　按因城在安塞西南】
　　义川　后周丹阳县开皇初改县曰义川西魏丹州义川郡开皇初郡废又废乐川郡入大业初州废又废云岩入焉【隋书地理志】大业三年废丹州于义川县置延平县十三年为刘步禄所据义宁七年于义川县置丹阳郡【元和志】义宁元年分延州之义川咸宁汾川置丹州咸宁郡【通鉴注】
　　汾川　大业初废门山县入焉【隋书地理志】周移库利川大业十年又移于土壁堡【寰宇记　按汾川在今宜川县东北】
　　咸宁　西南至州四五十里隋文帝十八年改太平为咸宁以界内有咸宁镇为名【元和志】咸宁隋县治白水川【旧唐书地理志　按咸宁在宜川县东北】
　　朔方郡　西魏置化郡开皇初废大业初置朔方郡统县三【隋书地理志】魏置夏州大业元年为朔方郡隋末为梁师都所据【元和志】
　　岩緑　后魏置岩緑县隋因之【元和志　按岩緑在今怀逺县界】宁朔　周置宁朔县属化政郡隋罢郡以县属夏州【元和志　又按元和志宁朔县西北至夏州一百三十里在今榆林县西】
　　长泽　西魏置阐熈郡及置长州开皇三年郡废又废山鹿新□二县入焉大业三年州废【隋书地理志】后魏长泽县属阐熈郡隋罢郡以县属夏州【元和志　按长泽即今靖邉县又定边县砖井堡为隋盐川郡地】
　　汉川郡　旧治梁州汉中郡开皇初郡废大业初置郡统县八【隋志　按除难江一县在巴州】隋初郡废而梁州如故帝初州废复置汉川郡【通考】
　　南郑　西魏置白云县大业中并入焉【隋书地理志】后魏废帝改南郑为光义县隋复故名大业八年又移理郡西城南临汉水即今所理故城在今县东北【寰宇记】
　　西　后魏嶓冡县属华阳郡开皇三年罢郡大业二年改嶓冡为西县以县东南有西乐城为名【郡国志】废西县在沔县西四十里【贾志】隋省沔阳入嶓冡【禹贡锥指】
　　褒城　开皇初曰褒内仁夀九年因失印更给改名焉【隋书地理志】开皇元年以避庙讳改为褒内仁夀元年改为褒城【元和志】义宁二年又更名褒中【唐书地理志】
　　城固　隋旧县【旧唐书地理志】城固隋属梁州【明一统志】
　　兴势　旧置傥城郡开皇初郡废【隋书地理志】后魏于兴势山置兴势县大业二年自山上移县居废郡廨【寰宇记按兴势即今洋县】
　　西乡　旧曰丰宁置洋州及洋川郡开皇初废郡大业初废州改县曰西乡又有后周怀昌县至是入焉【隋书地理志】大业二年废洋州改丰宁为西乡移理废州廨即今治也【寰宇记】
　　黄金　废帝三年属洋川郡大业二年属汉川郡十一年移于县治北六十里巴岭镇【寰宇记】县西南至洋州一百三十里【元和志　按黄金县在今洋县东北又宁羌州隋为绵谷县地】
　　西城郡　西魏金州旧有金城吉安二郡开皇初并废大业三年置西城郡统县六【隋书地理志】
　　金川　开皇十八年改县为吉安大业三年改曰金川【隋书地理志】西城本金川义宁二年更名【唐书地理志】西城故城在金州西北四里江汉之北西城山东魏兴郡故城是也【寰宇记　按金川今兴安州】
　　石泉　后周省隋复置属西城郡【明一统志】
　　洵阳　旧置洵阳郡开皇初郡废【隋书地理志】白河隋洵阳县地【雍胜畧】
　　安康　旧曰宁都后魏置梁州萧詧改直州开皇初郡废大业初州废县改曰安康【隋书地理志　按安康在汉阴县西】
　　黄土　黄土县义宁元年属上州【唐书地理志】黄土故城在洵阳县东一百二十里坏堞尚存即闾关司【洵阳县志】
　　丰利　西城郡领丰利县【隋书地理志】汉水南去丰利县二十里【元和志　按丰利在白河县南】
　　河池郡　后周凤州大业初置郡统县四【隋书地理志按除两当三县在西省界】后周凤州帝初废州置河池郡【通考】
　　梁泉　河池郡领梁泉县【隋书地理志】梁泉废县在凤县治东【明一统志】
　　顺政郡　西魏兴州置郡曰顺政开皇初郡废大业初复置郡统县四【隋书地理志】
　　顺政　西魏曰汉曲开皇十八年县改名焉大业初省灵道县并入【隋志】顺政县在沔县西一百一十里隋置【方舆胜览　按顺政今畧阳】
　　鸣水　西魏置县曰落丛并置落丛郡开皇三年郡废六年改县曰北厨又改曰鸣水【隋书地理志　按鸣水在畧阳县西一百一十里】
　　长举　周属落丛郡开皇三年罢郡【元和志】汉沮县地隋为长举县治槃头城【旧唐书地理志　按长举在畧阳北八十里】
　　修城　旧置曰广长仁夀初改名焉【隋书地理志　按修城在畧阳西北十里西汉水东】
　　上洛郡　旧置上洛郡开皇初郡废大业初复置统县五【隋书地理志　除上津一县在今郧阳府界】
　　上洛　隋于县置上洛郡【旧唐书地理志按上洛今商州】
　　商洛　汉商县隋文加洛字【旧唐书地理志】商洛县在商州东九十里【寰宇记】以境有商山雒水故名今商雒镇【商州志】
　　洛南　旧曰拒阳置拒阳郡开皇初郡废县改名焉【隋书地理志】后魏于今县东南置拒阳县开皇三年改曰洛南以在洛水之南为名大业十一年移理清池川【寰宇记】
　　丰阳　后周置开皇初并南阳县入焉【隋书地理志】丰阳故城在山阳县西南五十里【山阳旧志】又曼川县隋并入上津今山阳曼川关【商州志】
　　榆林郡　开皇二十年置胜州大业初置郡统县三【隋书地理志】东至河四十里北至河五里【通典】本汉云中五原二郡地隋置胜州治榆林县【禹贡锥指　按在府谷东北河套中】
　　榆林　本汉沙南县地厯魏晋及周此地皆无县邑开皇七年置榆林县地西近榆林即汉之榆溪塞因名【元和志】
　　富昌　开皇十年置【隋书地理志　按富昌在故胜州南今府谷东北河套中】金河　开皇三年置曰阳夀及置油云县五年置云州十八年改阳夀曰金河二十年云州移二县俱废仁夀二年又置金河县带关【隋书地理志　按元和志榆林关在榆林县东三十里东北临河开皇三年置城及关是即金河县治所也】
　　五原郡　统县三【隋书地理志】周置永丰镇开皇三年于镇置丰州【元和志】炀帝初州废置五原郡【通典】丰州城在榆林卫西北塞外七百里本汉朔方郡之广牧县【禹贡锥指】
　　九原　开皇五年置【隋书地理志】本汉广牧旧地其城周隋间俗谓之甘草城【元和志　按九原在今榆林府西北河套中】
　　永丰　本汉临戎旧地周置永丰镇开皇五年废镇置永丰县【元和志　按永丰在今定边县北河套中】
　　大同城　天徳旧城在西城东微南一百八十里其处见有两城本是永清栅即隋氏大同城旧理【元和志】开皇九年突厥谋攻大同城【隋书地理志　按大同城在中受降城西二百二十里今榆林府北河北岸】
　　右隋録郡十五县暨城一百有七南北分裂百有余载隋始统一宇内仍都关中开皇三年杨尚希上表以为自秦罢侯置守汉魏及晋邦邑屡改或地无百里数县并建或戸不满千二郡分领于是始议裁省郡县存要去闲并小为大然关中建置犹倍两汉抑亦地辟民众势不得已至大业义宁稍有更置终存大体以下启三唐卜世虽促而规模整矣















　　陜西通志巻四
<史部,地理类,都会郡县之属,陕西通志>
　　钦定四库全书
　　陜西通志巻五
　　建置四
　　唐
　　隋氏改州为郡髙祖受命改郡为州自隋季防乱权置州郡倍于开皇大业之间贞观元年悉令并省始于山河形便分为十道曰闗内道曰山南道开元二十一年又分天下为十五道曰京畿闗内道山南东道山南西道【旧唐书地理志】凡州郡县无所更置者皆仍隋旧【唐书地理志　按通典京畿道领京兆华隂冯翊扶风新平等郡闗内道领延安榆林五原朔方等郡而新旧唐书不分列京畿道仍以闗内道统诸郡今仍之】
　　关内道　古雍州之境京兆至绥银等州东距河西抵陇坂南据终南之山北边沙漠又开元中以近畿之州同华岐蒲为四辅【唐六典】上都初曰京城天寳元年曰西京至德二载曰中京上元二年复曰西京肃宗元年曰上都【唐书地理志】天授二年置鸿宜鼎稷等州制云京兆之地一州独治事多拥滞宜令雍州管内析置五州【文苑英华】
　　京兆府京兆郡　隋京兆郡武德元年改雍州天授元年改京兆郡其年复旧开元元年改雍州为京兆府【旧唐书地理志】京兆郡领县二十【唐书地理志　按天祐中仍以奉先属同州】唐京兆即隋大兴城【宋敏求长安志】
　　万年　周万年县隋改大兴武德元年复为万年干封元年分置明堂县理永乐坊长安三年废天寳七年改为咸宁乾元元年复名万年【元和志】
