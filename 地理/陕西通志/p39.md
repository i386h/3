<!-- { "loadSidebar": true } -->
　　潼闗县【要】治在州东一百一十里【按治内境土皆屯衞旧区错处华隂朝邑及河南灵阌诸邑分布参差难以广袤道里计今苐就建治一区列其近界】东至河南阌乡县界五里西至满城西门外华隂县界五里南门外不数武即华隂阌乡二县界北至山西蒲州府界一里距省三百里
　　西至华隂县治四十里西南至雒南县治一百四十五里西北至朝邑县治六十里北至山西永济县治七十里东至河南阌乡县治七十五里
　　形胜秦有潼闗蜀有剑阁皆国之门户【春秋传】上跻高嵎俯视洪流盘纡峻极实谓天险河之北岸则风陵津北至蒲闗六十余里河山之险迤逦相接自此相望川途旷然盖神明之奥区帝宅之户牖百二之固信非诬也【元和志】南据连山北限大河【元史】东连鼎湖西接太华秦岭障其南黄河绕其北【西安府志】潼闗南薄山北阻河中通一径车不得方轨马不得成列一夫当闗亿万之众不可逾也若南据秦峪之险而襄邓之门户一塞北严渡口之防而晋阳之隙道难成是非三秦之枢纽寰宇之雄镇哉【华州志】闗之南秦岭雄峙东南有禁谷之险禁谷南设十二连城以防秦岭诸谷北有洛渭二川防黄河抱闗而下西则华岳三峯耸环诸山高出云霄【县志】
　　耀州【中】
　　治在布政司北一百八十里东至富平县界十里西至淳化县界五十里南至富平县界三里【旧云南至三原界四十五里东南至富平界三里是以正南为东南矣按州南三里为岔口即富平界不与三原接壤详见三原】北至宜君县界一百里东南至梅家坪富平县界七里西南至三原县界二十里东北逾蒲城地由白水至洛川县界二百七十里西北至岸门三水县界九十里距　京师二千四百里领二县
　　本州境东至富平县界十里西至淳化县界五十里南至富平县界三里北至同官县界二十里东南至富平县界七里西南至三原县界二十里东北至同官县界十五里西北至三水县界九十里编户六里南至三原县治八十里北至同官县治七十里西至淳化县治九十里东南至富平县治六十五里西北至三水县治一百六十里
　　形胜前抱乳山后倚高原漆水经其东沮水绕其西【西安府志】东连冯翊南肘长安闗辅之襟喉延庆之腰膂【旧志】步寿原控其北寳鉴诸山翼其左星原环其右漆沮防流乳山合抱四塞形胜之区【州志】
　　同官县【简】治在州北七十里东至蒲城县界五十里【旧云至白水界按白水中隔蒲城地不与同官接界】西至本州界四十里南至本州界五十里北至宜君县界六十里东南至富平县界三十里西南至本州界五十里东北至乌泥川蒲城县界六十里西北至袁家山宜君县界五十里距省二百五十里编户六里
　　东南至【富平蒲城】县治【九　十　里一百四十里】南至本州治七十里北至宜君县治九十里
　　形胜峯峦环峙原阜旋廻左襟漆水右带同川【西安府志】北控神水峡旁以龙虎诸山为城以漆水为池内倚济阳永宁足备缓急其扼阻加于他处【耀州志】南则闗中之襟喉北则延宁之要害【地理志】羣山错峙北当金锁之冲同水奔流南据上游之势【旧志】
　　白水县【简】治在州东北二百十里东至洛河澄城县界四十里西至白石河蒲城县界四十里【不与同官接界説见同官】南至临川铺蒲城县界五里北至洛川县界七十里东南至故现村蒲城县界三十五里西南至西河下蒲城县界五里东北至孔走镇澄城县界六十里西北至宜君县界七十里距省二百六十里编户二十里东至澄城县治九十里南至蒲城县治五十里东南至同州治一百二十里西南至富平县治一百四十里北至洛川县治二百一十里西北至宜君县治一百六十里
　　形胜前峙尧龙后拥秦马左襟洛川右带白水【马朴文昌阁记】西逦岍首防于岐陇东连黄麓抵于梁山南通同华北接延庆盖全陜之冲【张三同筑城记】北枕秦山东环洛水尧嵂南崿漆流西抱【西安府志】密迩临晋上通鄜延环庆重冈邃涧战争所趋【县志】
　　干州【要】
　　治在布政司西北一百六十里东至醴泉县界三十五里西至扶风县界六十里南至盩厔县界九十五里北至邠州界一百二十五里东南至盩厔县界九十里西南至扶风郿县界七十五里东北至邠州界一百六十里西北至邠州界一百四十里距　京师二千八百里领二县
　　本州境东至醴泉县界三十五里西至扶风县界六十里南至武功县界四十里北至永寿县界四十五里东南至兴平县界六十里西南至武功县界五十里东北至永寿醴泉二县界五十里西北至麟游县界六十里编户二十四里
　　东至醴泉县治四十里西至麟游县治一百二十里北至永寿县治九十里西南至武功县治六十五里形胜九诸山控扼东北泾渭二水环带东南【元一统志】陆陌临平阳峪屹兮后拥甘河武水清渭带兮前容是宜桑山人献防危之防严京兆树拓城之功【杨通奉天一览赋】九控其东武水环其西北枕梁山南接平壤诚秦地之上游北门之锁钥也【州志】
　　武功县要治在州西南六十五里东至兴平县界四十五里西至扶风县界二十里南至盩厔县界三十五里北至干州界二十五里东南至薛固村盩厔兴平二县界六十里西南至杨陵镇郿扶二县界十五里东北至东马午兴平干州界三十里西北至黄家河扶风干州界二十里距省一百九十里编户十四里东至兴平县治九十里西至扶风县治六十里东南至盩厔县治五十里东北至干州治六十五里西南至郿县治七十里
　　形胜古后稷封有斄之地其土疆沃美高厚有丘陵坟衍之大【柳宗元武功县丞防记】鳯冈西拱武水南倾【游靖重修县防】碑平原控其东鳯冈翼其西长川带其北终南太白揖其南盖古形胜之区强武之国也【旧志】
　　永寿县要治在州北九十里东至大邨醴泉县界八十里西至杨家村麟游县界三十里南至本州界四十五里北至邠州界三十五里东南至东五式村醴泉县界九十里西南至明月山干州扶风县二界八十里东北至邠州界七十里西北至邠州界三十里距省二百五十里编户五里【按永寿旧城在县南三十里至醴泉治一百一十里今治康熙八年改建故多三十里】
　　东南至醴泉县治一百四十里北至邠州治七十里西南至麟游县治一百里
　　形胜虎岭峙于右龙峯蟠于左川原绕于前烈山屏于后【张焜新造城池记】五峯耸其东明月峙其西【张朝纲游武陵山记】东环泾水西接麟游平原面其南高冈峙其北【西安府志】东接泾水南抵干陵西界麟游北倚古邠山城险固地势崔嵬【县志】
　　邠州【要】
　　治在布政司西北三百二十里东至耀州界一百八十里西至泾州界一百一十里南至永寿县界三十五里北至宁州界六十里【正北微东至征宁县界六十里】东南由淳化至泾阳县界一百七十里西南至麟游县界七十五里东北至宜君县界一百五十里西北至汤溪村宁州界一百二十里距　京师三千里领三县
　　本州境东至淳化县界八十五里西至长武县界四十里南至永寿县界三十五里北至宁州界六十里东南至淳化县界八十里西南至麟游县界七十五里东北至三水县界三十五里西北至宁州界七十五里编户二里
　　东至淳化县治一百四十里西至长武县治八十里南至永寿县治七十里东北至三水县治六十五里西南至麟游县治一百四十里
　　形胜王畿之腋划为巨防外殿朝那作捍西疆中拱皇都以临诸夏【李直方邠州节度使院壁记】泾水绕其北邠崖峙其南依山为城地势雄壮【元一统志】东指甘泉南枕梁山西距囘中北临石门【元志】东以枣池为扄牖西以秦羽作边陲南望则逾鸡红之岭北据则峙堡嘴之防【文在中钜赋】山川秀丽地势雄伟有周肇基之所实天造之扼塞【州志】
　　三水县【简】治在州东北六十五里东至【耀　州宜君县】二界俱六十里西至本州界三十里南至淳化县界五十里北至征宁县界五十里东南至岸门耀州界七十里西南至本州界四十里东北至宜君县界九十里西北至长沟川征宁县界六十里距省二百七十里编户八里
　　东至宜君县治二百一十里东南至耀州治一百六十里南至淳化县治一百里西南至本州治六十五里
　　形胜山环水绕地形完美【李锦修城记】界入公刘之境络古公之乡豳有九谷而邑当其中为陶穴之隩区【文倬天林邑侯颂序】鸡阜山雄其左双槐堡峙其右五峯拥后三水面南【邠川志】
　　淳化县【简】治在州东少南一百四十里东至耀州界四十四里西至本州界四十五里南至醴泉县界四十里北至三水县界四十五里东南至泾阳县界四十里西南至南庄村醴泉县界五十里东北至孟侯村耀州界四十五里西北至二十里原三水县界四十里距省一百六十里编户六里
　　东至耀州治九十里西至本州治一百四十里南至醴泉县治一百二十里北至三水县治一百里东南至泾阳县治九十里
　　形胜仲山居其前石门拥其后右环泾水左峙唐山【西安府志】石门仲山拥其前后左有高岭右有深沟依山为城临水为池【邠州志】山环水绕鼍伏鳯举亦都城西北一奥区也【县志序】右环泾水左挹清渠仲山居其前石门拥其后【县志】
　　长武县【中】治在州西北八十里东至本州界四十里西至泾州界三十里南至途店镇灵台县界三十五里北至宁州界三十里东南至少寨镇灵台县界四十里西南至响河村泾州界三十里东北至梁社邨本州界三十五里西北至汤溪邨宁州界四十里距省四百里编户三里
　　东至本州治八十里西至甘省平凉府泾州治一百一十里南至平凉府灵台县治五十五里北至庆阳府宁州治九十里东南至麟游县治一百二十里形胜东环黒水西距囘中南枕宜山北带泾河【西安府志】漆水绕其东阮共控其西南枕宜山北环泾水四府之通衢三边之咽喉也【县志】
　　鄜州【中】
　　治在布政司北五百五十里东至韩城县界二百一十里西至合水县界一百七十里南至同官县界二百四十里北至甘泉县界四十五里东南至澄城县界一百九十里西南至征宁县界二百二十里东北至宜川县界九十里西北至保安县界二百里【至安塞县界一百五十里】距　京师二千五百里领三县
　　本州境东至洛川县界三十里西至合水县界一百七十里南至中部县界八十里北至甘泉县界四十五里【按州北四十五里抵倒坐铺甘泉界东北九十里抵界牌山宜川界旧云北至宜川界九十里是以东北为北矣】东南至街子河洛川县界四十里西南至原村中部县界九十里东北至界牌山宜川县界九十里西北至保安县界二百里【至安塞县界一百五十里】编户十八里
　　东南至洛川县治六十里西至合水县治二百九十里南至中部县治一百四十里北至甘泉县治九十里东北至宜川县治一百八十里西北至保安县治三百五十里
