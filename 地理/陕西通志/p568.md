<!-- { "loadSidebar": true } -->
　　延安府肤施县
　　晋夏主赫连勃勃墓　在城南杜甫川后延川县南六十里白浮图寺前七冢相传赫连勃勃塟此【府志】勃勃塟嘉平陵【十六国春秋夏録○按寰宇记云勃勃墓在霍山最髙峰未知谁是】
　　尸毘墓　延州天山之巅有奉国佛寺庭中有一墓世传尸毘王之墓尸毘出于佛经大智论言常割身肉尽今天山下有濯筋河其县为肤施庆厯中施昌言镇鄜延坏奉国寺为仓发尸毘墓有枯骸尚完胫骨长二尺余颅骨大如斗并得玉环玦七十余件【梦溪笔谈】
　　后梁髙刺史万金墓　在府城南八十里盘龙村【马志】万金河西人髙万兴弟延州刺史贞明四年卒乃以万兴为鄜延节度兄弟世守其土【延绥镇志】
　　宋郑指挥荣墓　在府南十里【马志】荣京兆人始以民兵
　　来延有战功授都指挥【贾志】
　　明杨都御史宗气墓　在城南十里柳林山顶赐祭塟
　　【贾志】
　　杨太保兆墓　在城北五里赐祭塟父御史本深墓亦在焉【府志】
　　杨叅政吉墓　在伏龙山【府志】
　　杨同知如松墓　在城南十里【贾志】
　　赠尚书赵仕墓　在城西十五里【贾志】在城西神仙沟子太傅彦光禄章祔【府志】章卒于崇祯庚辰以癸未祔塟于赠太傅公父之次与兄太傅彦分左右【刘豫嘉譔赵光禄章墓志】
　　张布政世烈墓　在城南五里夏家塔侧【贾志】
　　白廵抚希绣墓　在城西南杜甫川赐祭塟【贾志】萧大将军如薫墓　在城南三里杜甫川其祖都督汉墓亦在焉【府志】
　　张副使廷云墓　在城东五里白云窝【贾志】
　　杨知县如桂墓　在城南【贾志】
　　董都宪珊墓　在城东十里【府志】
　　杨同知墀墓　在城南十里【府志】
　　髙知县梦祯墓　在城南十里卧虎湾【贾志】
　　李知府赋秀墓　在城南十里【贾志】
　　赵员外广印墓　在城北二里王家坪【府志】
　　刘翰林世芳墓　在城北二十里【府志】
　　赵处士应震墓　在城东二里有提学汪乔年碑【贾志】李烈妇墓　在城西南杜甫川毘家崖有碑【贾志】
　　本朝赵知县隆引墓　在神仙沟【贾志】
　　白知县可久墓　在城西十里【府志】
　　安塞县
　　明郭知县东阳墓　在县石峰山左【府志】
　　王骠骑将军伦墓　在县南三十里【府志】
　　王推官谟墓　在县南凤凰山下【府志】
　　马叅议才墓　在县南十里【府志】
　　甘泉县
　　隋薄姬冢　在县西六十里冢髙丈余其间老松古柏蓊郁相映【马志】县西府城村外俗传炀帝北廵选纳郑妃名薄姬殁后塟此人称薄姬冢【县志】
　　元袁御史荣墓　在县南十里【府志】荣元行御史台中丞
　　【冯志】
　　文侍郎允中墓　在太和山前【县志】
　　明刑部尚书开济墓　在石马河【县志】
　　髙御史亮墓　在焦家庄【县志】
　　石主事莹玉墓　在县东临镇川【府志】
　　安定县
　　明薛给事文周墓　在县东十里【府志】
　　蓝总兵墓　在县东郭任宁夏总兵名失传【县志】
　　本朝薛经歴廷謩墓　在县东五里【府志】
　　【附疑塜】宋潘美墓蟠龙山在县南八十里岭上古柏苍翠相传潘美墓在焉故又名忠山【县志○按美非陜人又未宦终于陜其为传讹无疑今洛阳陈留俱有美墓】
　　保安县
　　宋刘节度延庆墓　在保安县北二里延庆系宋保信
　　军节度使【冯志】
　　明李御史光祖墓　在东山【府志】
　　王学士大任墓　在南门外【府志】
　　韩副使炳衡墓　在县南川【县册】
　　宜川县
　　明张都谏琛墓　在县南五里郭家防【府志】
　　刘孝亷子诚墓　与弟知州子諴墓俱在县北九台山子諴倪元璐撰墓志【府志】
　　刘知县继墓　在县北十里如渠原【贾志】
　　杨都督自新墓　在县北八十里神田岭【贾志】
　　延川县
　　明髙副使怀敬墓　在延川县【府志】
　　延长县
　　明樊解元仪墓　在县南五十里石防村仪歴官江西提
　　学【县志】
　　宋知州大奎墓　在县境【县志】
　　本朝薛侍郎柱斗墓　在县西于谷驿南山下祔于其父
　　之竒叔之凤侧【县志】
　　凤翔府凤翔县
　　上古鸿冢　鬼防区号大鸿黄帝大臣也死塟雍故鸿冡是【史记五帝本纪注】索隐曰黄帝臣大鸿塟雍鸿冢葢因大鸿塟为名也【封禅书注】防仡纪帝鸿氏塟雝雝之鸿冢是矣在秦汉皆列祀典【路史】鸿冢是大鸿冢即帝鸿也史汉书説者更以为鬼容丘益非按今冢在雍以知所都亦不逺黄帝之都也【路史注○按史记注曰黄帝臣路史曰帝鸿氏歴世荒逺难稽应从史注】
　　周秦穆公墓　在凤翔府城内东南隅【明一统志】周围五丈有竒前有碑岁时致祭【县志】缪公塟雍【史记秦本纪】皇览曰秦缪公冢在橐泉宫祈年观下【本纪注】橐泉在城东墓在城西无百步乃知昔未有此城秦人以泉识公墓【宋苏轼穆公冢诗○按史记注谓雍县东南二里是在城以外也此城正唐末李茂贞所筑】
　　三良冢　在城南半里许有碑记【县志】文公六年秦伯任好卒以子车氏之三子奄息仲行鍼虎为殉皆秦之良也国人哀之为之赋黄鸟【朱子诗传】正义曰括地志云三良冢在岐州雍县一里故城内【史记秦本纪注○按史记注三良冢在城内今在城外是城已改筑也】
　　六冢　在城西六冢里冢甚髙大不详所始疑即秦诸公陵也【县志】
　　双冢　在城西十五里双冢村【县志○按双冢相传已久村里俱因此得名故叙于六冢之后】
　　明霍侍郎瑄墓　在府城南二十里勅塟【冯志】
　　【附疑冢】殷比干墓政和间朝廷求三代鼎彛器李朝儒为陜西转运遣人于凤翔府破商比干墓得铜盘径二尺余中有欵识一十六字又得玉片四十三枚其长三寸许上圆而锐下濶而方厚半指玉色明莹以盘献之于朝玉留秦州军资库道君皇帝曰前代忠贤之墓安得发掘乃罢朝儒出其盘其玉久在秦帑王庶知秦州取之而去祁寛居之尝见之为余言然比干墓在卫州西山去城数十里有汉唐以来碑刻甚多墓周围数里生异木樛结不可入而居之言墓在关中未知何也【墨庄漫録○按卫辉府志殷比干墓在城北十五里即周武王所封信矣此云比干墓者考汉有何比干自汝阴徙平陵仕武帝时其后世为名族岂何墓塟此而后遂讹传耶】
　　【附迷冢】秦惠文王墓惠文王塟公陵【史记秦始皇本纪】正义曰括地志云陵在雍州咸阳县西北一十四里【本纪注】○悼武王墓悼武王塟永陵【秦始皇本纪】徐广曰塟毕陌今安陵西毕陌正义曰括地志云在雍州咸阳县西十里俗名周武王陵非也【本纪注】皇览曰冢在扶风安陵县西北毕陌中大冢是也人以为周文王冢非也周文王冢在杜中【秦本纪注】○汉淮南王长墓长谋反事觉载以辎车令县次传不食而死县传者不敢发车封至雍雍令发之以死闻廼以列侯塟淮南王于雍置守冢三十家【汉书淮南王传】○【按史记始皇本纪元德公宣公成公俱塟阳康公塟竘社共公塟康公南桓公塟义里丘北景公塟丘里南毕公塟车里北夷公塟左宫惠公塟车里悼公塟僖公西剌龚公塟入里躁公塟悼公南怀公塟栎圉氏灵公塟悼公西简公塟僖公西惠公塟陵圉出公塟雍献公塟嚣圉孝公塟弟圉应俱在凤翔境今皆无攷】
　　岐山县
　　皂角陵　在县东南十里朝代未详【贾志○按诸旧志俱列皂角陵于周陵之前今仍之】
　　周太王陵　在岐阳镇北俗云幽王陵【县志】按明一统志幽王陵在临潼北二十五里幽王死骊山下陵在临潼者为是旧志言镇内有太王庙而志无太王塜太王始迁岐下塜在岐阳无疑【关中陵墓志】
　　唐昌乐县男李淳风墓　在县北墓傍有祠【县志】在县东北五里【贾志○按河南府志李淳风墓在新安县卢院保畿辅通志淳风墓在涿州东北向阳里皆无所征信考唐书淳风岐山人似应以此为正又西安府志盩厔东郭二里亦有淳风墓】
　　金完顔元帅墓　在塔店北【贾志】在益店北金之宗室名
　　失传【县志】
　　扶风县
　　周姜太公夫人墓　在县西南【马志】在湋水南八里【县志】汉马将军援墓　在县西南八里伏波村【马志】在县西有碑存【县志】援卒后有上书譛之者帝怒妻孥惶惧不敢以丧还旧茔裁买城西数畆地稾塟而已妻子诣阙上书诉寃前后六上然后得塟【后汉书本传】
　　司徒鲁恭墓　在县北四十里鲁马村【马志○按中牟县志防墓在县西北兖州府志载恭墓在焦氏山南考后汉书本传恭以老病罢官卒于家则中牟诸处皆非实冡】
　　班中郞固墓　在县东二十里【关中陵墓志】有碑【贾志】往余计偕道过扶风见路旁短碑仅尺许为班孟坚墓字复漫漶半没草土中又三十余年而余备兵泾原按部岐凤访班氏后仅自江一人贫苦憔悴因捐空役饩金檄扶风令置田七十畆于班氏桑园故地令自江力耕教其子府属并黄令亦捐俸广地六十畆搆屋数间为具牛种庶几无艰于衣食而蕃育其子姓乎【黄炜班氏广育庄记】
　　晋窦滔墓　在县北周秦坡【贾志】故有碑出名人手笔摹
　　搨者多里人苦之乃阴毁焉【县志】
　　隋文帝泰陵　在邑东南四十五里陵地九顷余城垣遗址尚存【县志】文献独孤皇后仁寿二年八月塟于泰陵【隋书后妃列传】髙祖文皇帝仁寿四年冬十月己卯合塟于泰陵同坟而异穴【文帝纪】陵髙五丈周数百步【关中陵墓志○按元和志文帝泰陵在武功县西南二十里三畤原考武功西南二十里已交扶风界今陵在扶风境】
　　唐武部尚书杨恂墓　在县东北二十里旧美阳城北二里逺门有穹碑字甚竒古【府志】碑髙二丈五尺广三之一宗御制文太子亨书今字漫灭几半【县志】
　　元杨孝子皥墓　在县南二十里【贾志】
　　赵孝子荣墓　在县西二十里柳店铺西有碑存焉【府志】
　　招讨将军胡昱墓　在县东杏林铺北【县志】
　　明胡府尹宗道墓　在东郭外奉勅修【贾志】嘉靖元年赐
　　祭有碑【县志】
　　双烈女墓　在县东十里【贾志】
　　四女墓　在县南十里【贾志】相传塟四孝女未详【县志附疑冢】周晋太师师旷塜在漆阮【县志○按明一统志师旷墓在洪洞县东南二十里济南府志师旷墓在新泰县北十五里昔人俱疑之然旷晋乐师必不逺瘗于秦也】○汉阴后冡在临平亭部按汉书和帝使鲁恭策废后卒塟此【县志○按河南通志载阴后以巫蛊事废迁桐宫塟临平亭虽扶风亦有临平然应以近桐宫者为是】
　　郿县
　　周秦武公墓　武公塟雍平阳【史记秦本纪】按秦都世次自周东迁始有岐西或营邑在郿或徙居平阳或居封宫卒塟平阳皆此一地也至德公复徙居雍则平阳在今郿县境西滨渭当岐西南此与或言武公塟宣阳聚东南者合【刘绍周平阳封域辨】
