<!-- { "loadSidebar": true } -->
　　闗帝庙　在城内西五台及铁炉水池等坊金光落晁郭杜等里镇【县册】
　　元君庙　在县北三十里冯党里创自唐代
　　本朝康熙六十年重修【县册】
　　太白庙　在县西郭外明崇祯间旱祷屡应抚军使者汪乔年重修【本庙碑记】
　　本朝总督尚书白如梅继修有记【县志　按太白山绵亘最长惟鳯翔府郿
　　县为就近故山湫神庙在郿厯代封典故迹详见郿县本庙下】
　　龙王庙　在南城外创自明景泰元年有记
　　本朝雍正元年重修【县册】
　　雷神庙　在城北明万厯四十五年重修咸寜赵民俊有记【县册】
　　二郎庙　在西闗厢明治二年建庙后有泉旱祷辄应嘉靖庚申乡民徐溢等二十余人以祷雨复新祠宇【本邑知县某撰碑记　按五府十州多载有二郎庙但二郎有二秦蜀郡太守李氷子二郎佐父治水有功元至顺六年加封为英烈昭恵灵显仁祐王见续文献通考宋大将李显忠子二郎明正统中勅号波海庙祀保安安定安塞等县见延安府志今二郎神庙散见于西鳯府州县者疑皆蜀守二郎】
　　府君庙　在城西四十里祀唐相崔珏武德三年民懐其德为之建祀太宗梦与神遇遂封号曰府君之神宋大中祥符三年祈嗣有应加封地曹判官遣使致祭元延祐二年封为防国西齐王建庙始于长安因祀焉明治五年监察御史苏州知府孟俊有灵应碑记其一在城西二十里崔家庄【县志】
　　终南山祠　唐文宗开成二年建【贾志】开成二年四月辛酉诏终南山兴云必雨若当晴霁虽宻云他至竟不霑霈况兹山北面阙庭日当恩顾修其望祀宠数宜及令中书门下差官设奠宣告恩礼择立庙处所以闻八月乙未长安令杜慥奏准诏置终南山祠宇毕己酉册南山为广恵公【册府元】
　　恭定祠　祀明工部尚书諡恭定冯从吾以门人党还醇等配南京光禄卿文翔鳯有记【贾志】
　　【附古坛庙】泰一坛元光二年从亳人缪忌奏立泰一坛于长安城东南郊按礼乐志武帝祀太一甘泉在京西北王应麟辨太一与泰一不同【贾志】唐圜丘在长安明德门东南一里【贾志】黄帝坛百神坛赤帝坛并在县南安化门外　白帝坛县西开化门外夕月坛县西开逺门外　雨师坛县西金光门外【宋敏求长安志】社坛在县西南五里光德坊【贾志】黑帝坛在府治北大仓畔【贾志】雷公坛在府城北元武门外【贾志】司中司命坛在开逺门外【贾志】汉太上皇庙在城中香室街酒池北【三辅黄图】髙帝庙在长安故城安化门里大道东隋迁都移庙于皇城开福门外颁政坊有题诗【闗中记】括地志云髙庙在长安西北十三里渭南【史记正义　按渭南与安化门微异】祀汉髙帝于长陵萧何配以一太牢而无乐【隋书礼仪志】原庙惠帝为朝长乐宫数跸烦民筑复道武库南叔孙通曰此髙帝月出游衣冠之道奈何乗宗庙道上行哉帝惧曰急壊之通曰人主无过举愿为原庙于渭北衣冠月出游之益广宗庙大孝之本上乃诏有司立原庙【汉书叔孙通传】原再也髙祖已有庙在长安城中【本传注】孝恵庙闗中记曰恵帝庙在髙庙之西【府志】长安县休祥坊有顾成庙【宋敏求长安志】景帝庙号德阳武帝庙号龙渊【玉海】孝昭庙二庙内武昭子孙分葬其中【府志】昭帝庙号徘徊【玉海】宣帝皇考庙汉书元康元年立皇考庙益奉明园户为奉明县【府志】乐游庙闗中记曰宣帝许后葬长安县乐游里立庙于曲江池北名曰乐游庙【府志】孝元庙元帝庙号长寿【玉海】汉书曰王莽壊孝元庙更为文母太后起庙独留故殿为文母暮食堂【府志】孝成庙帝王世纪曰成帝庙名池阳【府志】太祖朝尝诏脩先代帝王祠庙令太常礼院重定配享功臣检讨仪相畵様给付汉髙帝以萧何配文帝以周勃陈平刘章宋昌配景帝以周亚夫窦婴申屠嘉晁错配武帝以公孙宏卫青霍去病金日防配宣帝以丙吉魏相霍光张安世配以上并祀在长安【挥麈前録】渭阳五帝庙汉书曰文帝十五年齐人新垣平望气言长安东北有神气成五采于是诏作渭阳五帝庙庙记曰五帝庙在长安东北【府志】光武至长安见宫阙尽废宗庙为墟乃徙都洛阳取十庙合于髙祖作十三室太常卿一人别治长安主知髙庙事【三辅故事】唐安上门街东太庙先天中置　中宗庙　让皇帝庙开元年建　崇恩庙神龙时建【长安志】唐髙祖庙以河间王孝恭殷开山刘政防淮南王神通配【挥麈前録】武成王庙在太平坊修德坊兴圣庙天寳二载建　元献皇后庙干
　　元元年立　永阳坊有恭僖贞献二太后庙　恵昭太子庙元和八年置　文敬太子庙贞元中徙置　永和坊有隐太子庙　节愍太子庙在待贤坊　嘉防坊有庄穆公主庙　常安坊有章懐太子庙　胡祅祠武德四年立【长安志】秦樗里子庙在府衙西畔【马志】安平公祠在指挥街隋宇文恺有迁都功故庙食【马志】汾阳王家庙在旧府城北榭乃其故宅【马志】石门山神庙在县西十三里　石炭堰神庙在县西南四十里贞元年置　河伯庙在县北二十六里　雍侯庙在于府城北街【长安志】西平郡王庙新说唐李晟官至太尉中书令赠西平郡王勅立庙宇今在慈恩寺西南一里贞元八年立庙碑尚存【马志】冦莱公祠在旧京兆掖庭街西有冦莱公园亭为寺今在贡院之后祠中有石刻诗【马志】开平忠武王庙在县治西常遇春以开陜功命有司立庙嵗时致祭【续文献通考】正统元年建【马志】
　　三台寺　在县北二十里有小碣上书系古汉城基名曰西髙庙东汉明帝创建明万厯壬寅年修
　　本朝康熙十二年巡抚杭爱重修提学许孙荃有诗【县册】福胜寺　在城西南十里汉时创建厯唐宋元明嵗乆剥落
　　本朝康熙五十六年重修【本寺碑记】
　　炖煌寺　在城北十八里晋时有炖煌菩萨曽译法华经于此寺后炖煌入灭遂为塔以龛其灵骨及舎利至隋重建
　　本朝顺治间塔圮露舎利灵骨时复为函以之仍葺其寺【县志】金皇统五年住僧政公重建大定二年赐额胜严禅院明正统间住僧了庵与其徒性福继修成化十一年住僧性恵觉成二人増修【本寺碑记】
　　庄严寺　在城西南十二里木塔寨隋文帝为献后立为禅定寺唐武德年改今名【冯志】殷令名题额南门外壁白蕃神尹琳畵中门东西卢棱迦畵两壁甚大【厯代名畵记】
　　本朝康熙十七年僧灵庵五十二年僧巨目相继増修
　　【县志】
　　铁塔寺　在城西三里本唐章懐太子宅咸亨四年舍为寺【贾志】明天顺元年住持俊公创修长安韩温有记【县志】崇祯七年重修其城西南四十里马王村另有铁塔寺嘉靖四十一年建【县志】
　　灵感寺　唐宣律师修行处有净土坛景龙中建【贾志】本永兴王府中家佛堂原为西明寺贞观末改今名【本寺碑记】明万厯年三次重修寳塔【县志】
　　香积寺　在城南子午谷正北神禾原上郭子仪收长安曾阵于此唐神龙二年建王维有诗【冯志】宋太平兴国三年改为开利寺旧有香积堰水入城中遭朱泚乱壊龙首香积以决其流宋时龙首堰复香积堰废【马志】寺离城三十五里前有大小塔二【县志】
　　清教寺　唐中宗时建【贾志】
　　温国寺　在城南四十里潏水岸【贾志】本隋薛国公长孙览妻郑氏舍宅置名实际寺唐开元十五年大徳进法师立为道场建塔改为温国寺【冯志】明治壬子住持智全继脩【都御史管楫记】净土院尹琳畵三门内呉畵鬼神【厯代名畵记】明嘉靖三十三年住持周安重脩有记【县志】
　　本朝雍正十年兴工脩葺【县册】
　　观音寺　在城内广济坊唐天寳二年建【府志】明正德十五年重脩【尚书刘玑记】一在城西二十里董苏里隋时建明宣德元年脩一在城西二十里马家寨
　　本朝顺治十四年建【县志】
　　感业寺　在古长安城西北即武后为尼处【贾志】离城二十里明万厯十二年重脩【本寺碑记】
　　百塔寺　在城南五十里许【县志】本唐僧信行塔院大厯二年间慕信行者皆窆于信行塔之左右故名百塔【冯志】百塔寺唐相裴公所施之地明万厯十九年秦藩捐赀増脩【张芬碑记】
　　翠微寺　在城西南终南山上【马志】本唐太和宫武德八年建贞观十年废二十年太宗厌禁内烦热命将作大匠阎立本再葺改为翠微宫元和元年废为翠微寺【宋张茂中游城南记】
　　万寿寺　在长安古城霸城门外一里许本梁萧芩宅隋文帝立为延兴寺寺东院萧琮之堂舍入寺唐中宗改为永泰寺大中六年改为万寿寺刺史刘枇撰记【马志】
　　甘露寺　在城南五十里唐杜牧之有诗【县志】
　　华藏寺　在得辛坊即唐保寿寺因性方和尚造经于此改今名【贾志】
　　大明寺　在北门外【马志】寺创于北周天和四年隋更卜迁于皇城北墉外明嘉靖丙申再葺后地震大圮隆庆戊辰僧元德以善信所施度规制而重新之【参议陈绶碑记】
　　琉璃寺　在城西三十里创自唐代明成化丁亥邑令李经捐俸兴脩【本寺碑记】
　　安庆寺　在西闗厢创自唐代
　　本朝康熙二十年南昌熊士濵脩建【本寺碑记】
　　西五台　在城西北隅是台基于唐创于宋屡葺于明有祷必应六月大防嵗以为常爰于康熙戊戌捐俸重脩由三天门拾级而升层台绀阁环列左右最髙处为大士殿登殿四望目收一郡之胜【总督鄂海记】
　　安众寺　在城内西北隅本宋冦莱公凖花园后改为寺内有莱公祠【马志】
　　清凉寺　在城南二十里塔坡里金大定二年建明嘉靖二十八年重脩有记【县志】
　　洪福寺　旧在西闗唐贞观间太宗为穆皇后追福立为福寺神龙间改为兴福寺金大定四年改额曰洪福寺明洪武二年徙西门外成化间住持真景重脩秦藩乐善堂有记【县志】
　　建福寺　在城西南四十里金大定四年建元至正十三年修明万厯壬子年重修【县志】
　　普门寺　在终南小白华山元至正十五年建【贾志】龙定寺　在城西南十五里鱼化寨南创自元代安西王侍姬池花巴氏明成化乙未住僧文聚修葺殿庑宏壮加于旧规【秦藩六化翁碑记】
　　本朝康熙年移建寨北【县册】
　　西开福寺　在城内含光坊元太监欧阳氏建明嘉靖己未住僧防沧重建【本寺碑记】万厯元年脩
　　本朝雍正八年重脩【县册】
　　清真寺　在县东北明洪武十七年尚书铁修永乐十一年太监郑和重修【贾志】
　　圆觉寺　在县署北明永乐二年建
　　本朝顺治十年重脩【县志】
　　丰德寺　在城西南六十里明永乐三年建正德五年修【本寺碑记】本姚兴草堂寺鸠摩罗什译经于此【县志】
　　金佛寺　在城西二十里创建无考明天顺七年重修【县志】
　　逍遥寺　在城西南三十里甫张村创时碑志无考明成化十一年住僧祖慧募修殿宇塑像铸钟规制大备万厯乙酉住僧防深防琹增修南殿复塑罗汉及诸天菩萨焕然成伟观矣【保定同知田实发碑记】
