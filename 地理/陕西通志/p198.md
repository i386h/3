<!-- { "loadSidebar": true } -->
　　隆兴寺　在城南一里金皇统六年建明洪武二十七年成化十七年嘉靖二十三年俱重修寺基周围三十余畆肖像森严甲于诸寺【本寺碑记　按冯志作东门外一里元元统中建误】
　　寿峰寺　在白水川【贾志】县东一百三十里金大定三年建嵗乆頺废明天顺二年重建【本寺碑记】
　　固州寺　在县北一百五十里丰庆里延水川创建无考
　　本朝顺治十七年修【本寺碑记】
　　神潭寺今名慈胜寺　在县东三十里加阳里秋林镇元至正十七年重修创时失考【本寺碑记】
　　元因寺　在虎头山下【贾志】城北一里明成化二十二年僧延能修【本寺碑记】
　　兴龙寺　在县北八十里云岩里俗呼下虎峪寺旧名萨河住持刘师重建改为灵泉唐神龙三年修仍名萨河明万厯三十二年僧修额曰兴龙【本寺碑记贾志作兴龙院似误】
　　兴峰寺　在城内西街明白太监建【县志】
　　甘泉观　在城西十五里相传昔有二道人仙去【贾志】县西四十余里有川曰甘泉因以名观元至元十七年创建【本寺碑记】
　　重阳观　在县西四十里明永乐八年建【马志】嘉靖二十八年重脩有御制碑记【县志】
　　白云观　在城内【贾志】坐落西街中祀老子由来已乆后因开街易观地明万厯二十九年重建有碑记【县志】
　　【附古寺】佛光寺在平乐里【贾志】坐落县北佛光村距城一百五十里
　　延川县
　　关帝庙　在县治中街【贾志】明万厯四十五年知县李廷荐建邑人石可乆记三代祠在后殿【县志】
　　元帝庙　在城东南百步钥匙山明嘉靖戊申年建丁巳年修郝士光撰记【县志】
　　龙王庙　在县东砚头源一在县东北【县志】
　　二圣庙　在县治北【府志】
　　清凉寺　旧在县治西金大定二年建【马志】古名石台寺在城北金贞祐三年勅赐今名元大德八年迁城内西山上明治十六年知县王彦竒以僧人居髙视下不便于民迁城南一里为朝贺习仪之所正德四年知县刘瑛増修教谕杨克敬记【县志】
　　云寿寺　在县治南一里元大德四年建【马志】
　　永寿寺　在县西六十里刘家庄林壑幽静峰峦拱翠清溪曲折如带因地形势筑小城围之无事则肃法门以禁杂沓有事则敛村氓以御外侮明天启年建
　　本朝康熙四十一年僧德聡修【髙钟岳记】
　　释迦院　在县东南七十里延水闗枕山面水翠岭恒河称为秦晋巨观康熙十九年修【王守经记】
　　南寺　在县南一里【县志】
　　白浮图寺　在县南六十里寺前七塜相传赫连勃勃葬此【府志】
　　长春观　在县治西元至正三年建【马志】
　　延长县
　　后土庙　在县北明永乐六年建【马志】
　　玉皇庙　在县城西北翠屏山【贾志】
　　关帝庙　一在县后山上一在东门外【贾志】
　　东岳庙　在县治东元至正中建【贾志】
　　南山神庙　在县南屏山之上宋大观四年建【马志】三官庙　在县新城内【贾志】
　　风伯庙　在县南四十里【贾志】
　　显圣庙　在县东三十五里多杏村祀伍子胥天旱祷雨辄应【贾志】金大德三年加呉大夫伍贠曰忠孝威惠显圣王【续文献通考】
　　本朝雍正三年改封伍贠应卫公以从浙江抚臣法海
　　之请也【县册】
　　酂侯庙　在县西明正统十年建天顺七年知县宋麟重修【马志】
　　府君庙　在县东二十里岭树村【贾志】府君姓崔名子玉祁州古城人仕唐为长子县尹有异政没为神秦晋间多祀之【县志】
　　【附古祠庙】髑髅庙在城东六十里髑髅山相传古时战塲收瘗白骨于此因置庙祀亦古恤国殇之遗意也【贾志】
　　广严寺　在县西三十里唐贞观三年建万厯四十八年修
　　本朝康熙三十五年修【县册】
　　太平寺　在县治东创自宋明洪武永乐天顺间屡修万厯间僧静潭铸金佛像【贾志】成化年僧觉性重修邑人樊仪有记【县册】
　　防国寺　在县南五十里石跋山上【贾志】创自明成化年
　　本朝康熙二十年修【县册】
　　寳峰寺　在干谷驿东门外距县七十里寺依山抱水为邑形胜之地明代屡修有记
　　本朝顺治年修康熙三十一年重修【县册】
　　西方院　在县西门外河西山麓翟水绕其北屏山峙其东隔岸雉堞烟火千家四顾景色不减古福地昔有僧真相因河水涨时渡者露立乃于渡头结茅为小憩庵后法弟性恒軰建寳殿一所始于顺治戊子嵗三年而落成【本寺碑记】
　　胜因庵　在东门外石岩前凿石洞塑诸佛像楼阁壮丽前有三教大殿慧门禅堂无不具备明正统六年僧香也建将军萧如薫等捐助有记【县册】
　　玉虚观　在西城岭金兴定五年建明万厯十一年修【县志】
　　皇庆观　在县东南五十里此地有玉皇石像古传牧童常聴石岩有凿石声石内若有人问曰开也麽童应曰开忽山倾出石像后一夜各村俱梦人借牛次旦家家失牛众寻至石倾处见羣牛各卧俱汗湿淋漓而石像立起或众牛所曳也因立庙【贾志】
　　本朝康熙三十五年修【县册】
　　鳯翔府
　　社稷坛　在府西北一里附郭不置余州县如制【府册】风云雷雨山川坛　在府南一里明正德中知府王江重修附郭不置余州县如制【府册】
　　文庙　在府治东南庙内有栢四株大二十围传为东坡所植明时屡修见侍郎何栋记
　　本朝雍正元年改启圣祠为崇圣祠追封孔子五代王
　　爵各州县学如制【府册】
　　先农坛　在东郊各州县如制【府册】
　　关帝庙　在府治北宋时建
　　本朝雍正三年追封关帝三代公爵供奉后殿嵗春秋庙祀以太牢各县如制一在城南顺治初贺贼犯鳯杀掠甚惨围攻八旗屯堡三昼夜濒破忽贼首贺珍云见神提刀立于堡门遂引众去居民德之加修庙貌又于康熙四十三年重修其城东城西俱有庙【府册】
　　文昌祠　在府城内儒林巷一在府东一里【府志】旗纛庙　在千尸所后明洪武四年千户王成建【府志】八蜡庙　在府城外余州县如制【府册】
　　城隍庙　在府治西北隅明成化间知府侯瓒李雄继修提学副使伍福有记万厯三十九年知府张柟重修自为记鳯翔县另有庙在城东一里万厯六年修余州县如制【府志】
　　郡厉坛　在府城西北一里余州县如制州县曰州厉邑厉乡保曰乡厉【府册】
　　名宦祠　在学宫左各州县学如制【府册】
　　乡贤祠　在学宫右各州县学如制【府册】
　　忠义孝弟祠　在学宫内雍正元年建各州县如制【府册】
　　节孝祠　在学宫外雍正元年建各州县如制【府册】鳯翔县
　　三皇庙　在城内十字街明时建
　　本朝康熙十二年修【县册】
　　三公庙　在府东郭内祀周公太公召公附祀孔明横渠春秋致祭明万厯十五年闗西道苗浡然有碑记【府志】
　　太白山神庙　在府东门外太白巷宋建元重修【马志】明崇祯间郡城秋旱抚军汪乔年为文遣耆老登山取圣水甘霖立霈【见防城太白庙碑记】
　　防国显佑庙　在府东郭三里【马志】
　　东岳庙　在府东郭元至正二十六年建明成化六年治三年重修俱有记【贾志】
　　本朝康熙十年修【县册】
　　三官庙　在府治西街【贾志】万厯四年修其西闗厢横水镇各有庙【县志】
　　鳯女祠　在城南五十里其地有鳯女台相传秦穆筑以居萧史弄玉者后人因台作祠以祀【县志】
　　邓艾祠　在府城北十里【贾志】
　　横渠张夫子祠　在府治东街
　　本朝康熙二十五年知府曹鼎望重修检讨李因笃撰
　　记【县志】
　　黙斋先生祠　在府治东秦穆公塜后明成化十九年巡抚阮勤为张杰建知州长平郭定有记【贾志】
　　二郎庙　在府城东八里【贾志】
　　【附古坛庙】五畤在县南汉志云雍县有五畤水经注曰雍有五畤祠以上祠祀五帝　地神庙在雍山麓每雨多于此发云庙废不敢修相传建之则旱【县志】
　　灵山寺　在城西灵鹫山如来在此阐教説法大梵天王献金山娑罗花感天主帝释诣山听法每有庆云异瑞在唐奉勅建修寺院赐号灵山浄慧禅寺正统景泰间建修【本寺碑记】
　　开元寺　在府城内唐开元中建有苏轼文及诗【马志】大殿九间后壁呉道子元画自佛始生修行说法至灭度山林宫室人物禽兽数千万种极古今天下之妙其识开元三十年云【闻见后录】
　　普门寺　在府东一里唐建金大定六年修明正德八年重修有唐王维呉道子壁画宋苏轼游普门寺懐子由诗【府志】
　　本朝顺治十三年僧防憨重修【县册】
　　寳莲寺　在府治北街唐李茂贞建明嘉靖年间重修【贾志】
　　罗鉢寺　在城西三十五里罗鉢村唐建
　　本朝顺治元年修【县册】
　　大金佛寺　在府治东元大德元年勅修世祖有疾铸金佛像髙尺许重三十五斤凖帝年数赐寺中供养明洪武初像失永乐十六年赐僧录司左觉义副都纲善性住持正统初副都纲恵洪修成化九年郡人霍瑄奏保北京庆夀寺僧大方领劄住持本寺赐金襕袈裟大金佛寺额重修梵宇提学副使伍福有记正德十三年僧湛聡重修有记【府志】
　　寳昌寺　在府治东三里一名塔寺元泰定六年建【马志】
　　通灵寺　在府城内创建无考明嘉靖十一年重修通判曹士竒有记【府志】
　　大成观　在县东一里唐天复六年建元至正四年重建明宣德六年修提学副使伍福有记【府志】
　　景福宫　在城内东街宋元祐元年建明治十七年修【府志】万厯三十八年重修【县册】
　　天圣观　在城内南街明时建
　　本朝康熙四年修【县册】
　　岐山县
　　仓颉庙　在县西南五里【马志】旧在城南河之南明景泰间知县张绪宗重修因河崩嘉靖中改建河北原上有记嵗三月十六日祀【贾志】今坐落徐家堡【县册】
　　郊禖庙　在姜嫄庙东【贾志】
　　姜嫄庙　在周公庙后【贾志】
　　夏禹王庙　在县东北十三里【贾志】
　　周太王庙　在县东北五十里岐阳旧地创建无考金重庆元年敷扬校尉杨德滋重修后圮误传为赧王庙明正统间行人郭仲南过岐访周遗址得石碣乃知为太王庙知县王泽重修仲南撰记【贾志】
　　太姜太任太姒三庙　俱在姜嫄庙东【贾志】
　　泰伯庙　在县西北十里冦村【贾志】
　　王季文王庙　一在县东北四十里岐阳镇西明正统十四年重修一在太王庙侧明嘉靖三十九年申准春秋致祭万厯八年闗西道张应福重修有记【贾志】
　　周公庙　一在县西郭街北内有三公像一在县西北十五里鳯凰山麓唐武德时建宋元祐元年重修府学教授王严撰赋并序【贾志】一在岐山庙后旧有泉乆竭唐德宗大中间忽有五泉一时涌出赐名润德泉【雍胜畧】元文宗天厯二年建周公庙在鳯翔府岐山之阳春秋祭奠如孔子庙仪【续文献通考】其县西北十五里庙在岐山中山势回合古木苍翠左有太公庙右有召公庙宋时建洪武初重修【马志】明成化十九年巡抚阮勤奏周公庙頽圮乞修治并赐祭上令有司修治春秋二祭【世法录】
