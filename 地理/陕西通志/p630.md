<!-- { "loadSidebar": true } -->
　　十四年【秦太初四年后秦建初四年】冬十月秦主登大会兵于长安太初四年十月遣使赍书加窦冲大司马骠骑大将军杨定为左丞相遣冲率见众为先驱自繁川趋长安登帅众从新平迳据新丰之千户因使定率陇上之军为其后继又约监河西诸军事并州刺史杨改都督河州诸军事冀州刺史杨楷各率所统大会长安【十六国春秋】
　　十五年【秦太初五年后秦建初五年】夏四月秦将军魏褐【一作掲】飞攻后秦杏城后秦主苌击斩之
　　苻登将雷恶地率众降苌拜为镇东将军魏褐飞自称大将军冲天王率氐胡数万人攻安北姚当城于杏城雷恶地应之攻镇东姚汉得于李闰【在今同州西北】苌议讨之羣臣咸曰陛下不忧六十里苻登乃忧六百里褐飞苌曰登非可卒殄吾城亦非登所能卒图恶地多智南引褐飞东结董成甘言美说以成奸谋若得杏城李闰控制逺近长安东北非复吾有于是潜军赴之苌时众不满二千褐飞恶地众至数万氐胡赴之者首尾不絶苌每见一军至輙有喜色羣下怪而问之苌曰今同恶相济皆来会集吾得乘胜席巻一举而覆其巢穴东北无复余也褐飞等以苌兵少尽众来攻苌固垒不战示之以弱潜遣子崇率骑数百出其不意以乘其后褐飞兵扰乱苌遣镇逺王超平逺谭亮率歩骑击之褐飞众大溃斩褐飞及首级万余【晋书后秦载记】
　　秋七月冯翊人郭质起兵应秦不克
　　冯翊郭质起兵广郷【魏志郑县有广郷原郑县时属京兆】移檄三辅曰吾等生逢先帝尧舜之化累世受恩姚苌穷凶肆毒妄窃重名皇天虽欲絶之亦将假手于忠节凡百君子含耻而存孰若蹈道而没乎众咸然之唯郑县人茍曜不从聚众数千应姚苌质遣部将伐曜大败而归又与曜战于郑东为曜所败众皆溃散【晋书前秦载记】
　　十六年【秦太初六年后秦建初六年】夏五月秦主登及后秦主苌战于马头原秦师败绩
　　登自雍攻苌将金温于范氏堡尅之遂渡渭水攻苌京兆太守韦范于段氏堡不尅进据曲牢茍曜宻应登登去曲牢繁川【通鉴注繁川在杜陵县】次于马头原苌率骑来距大战败之斩其尚书吴忠【晋书前秦载记】镇东茍曜据逆万堡宻引苻登苌与登战败于马头原收众复战姚硕徳谓诸将曰上慎于轻战每欲以计取之今战既失利而更逼贼者必有由也苌闻而谓硕徳曰登用兵迟缓不识虚实今轻兵直进迳据吾东必曜防子与之连结也事乆变成其祸难测所以速战者欲使防子谋之未就好之未深散败其事耳进战大败之登退屯于郿【后秦载记】
　　十九年【秦主苻崇延初元年后秦主姚兴皇初元年】夏四月秦主登及后秦战于废桥败绩
　　姚苌死登闻之喜曰姚兴小儿吾将折杖笞之于是尽众而东攻屠各姚奴帛蒲二堡尅之自甘泉向关中兴追登不及数十里登从六陌趋废桥兴将尹纬据桥以待之登争水不得众渇死者十二三与纬大战为纬所败其夜众溃登单马奔雍【晋书前秦载记】
　　五月姚兴称帝于槐里
　　姚兴字子畧苌之长子也苻坚时为太子舍人苌之在马牧兴自长安冒难奔苌立为太子苌出征讨常留统后事及镇长安甚有威惠苌死太元十九年僣即帝位于槐里大赦境内改元曰皇初【晋书后秦载记】
　　秋七月后秦主兴灭秦迁隂宻三万戸于长安
　　兴自安定如泾阳与登战于山南斩登散其部众归复农业徙隂宻三万户于长安分大营户为四置四军以领之【晋书后秦载记】
　　安帝隆安元年【秦皇初四年　秦亡于太和十九年以下后秦止称秦】秋九月秦冦上洛
　　姚兴遣其子畧攻湖城及上洛恢遣梁州刺史王正引率众出子午谷以为声援畧惧而退恢以功进征虏将军领秦州刺史【晋书郄恢传】
　　秦武都氐据方山叛遣兵讨平之
　　武都氐屠飞啖铁等杀陇东太守姚回畧三千余家据方山以叛兴遣姚绍等讨之斩飞铁遣狄伯支迎流人曹会牛寿万余户于汉中【晋书后秦载记】
　　元兴二年【秦始五年】秋七月秦徙凉州民于长安
　　兴遣姚硕徳姚穆率歩骑六万伐吕隆大败吕隆之众隆惧遂降兴徙河西豪右万余户于长安【晋书后秦载记】
　　义熙二年【秦始八年】将军苻宣入汉中
　　晋义熙二年平北将军梁州督防苻宣入汉中兴梁州别驾吕营汉中徐逸席难起兵应宣求救于杨盛盛遣军临浕口南梁州刺史王敏退守武兴杨盛复通于晋【晋书后秦载记】
　　三年【秦始九年夏主赫连勃勃龙升元年】夏六月赫连勃勃自称大夏天王
　　勃勃魁岸美风仪性辩慧秦王兴见而竒之配以杂虏二万余落使镇朔方会魏主珪归所虏秦将于秦兴归贺狄干以报之勃勃怒遂谋叛秦柔然献马于秦勃勃掠取之袭杀没奕于而并其众自为夏后氏之苗裔称大夏天王置百官【纲目】
　　七年【秦始十三年】春正月夏攻秦杏城获其守将姚详姚详时镇杏城为赫连勃勃所逼粮尽委守南奔大苏勃勃要之兵散为勃勃所执时遣卫大将军显迎详详败遂屯杏城【晋书后秦载记】
　　九年【秦始十五年夏鳯翔元年】春夏筑统万城
　　勃勃以叱干阿利领将作大匠发岭北夷夏十万人于朔方黑水之南营起都城勃勃自言朕方统一天下君临万邦可以统万为名阿利性工巧然残忍刻薄蒸土筑城锥入一寸即杀作者而并筑之勃勃以为忠故委以营缮之任【晋书夏载记】
　　十一年【秦始十七年】春夏攻秦杏城防之
　　勃勃攻姚兴将姚逵于杏城二旬尅之执逵及其将姚大用姚安和姚利仆尹敌等坑战士二万人【晋书夏载记】赫连勃勃攻杏城兴遣姚弼救之至冠泉而杏城陷兴入北地弼次于三树遣弼及敛曼嵬向新平兴还长安【后秦载记】
　　秋九月夏遣兵入秦新平姚弼败之
　　勃勃遣其将赫连建率众冦二县遂入新平姚弼讨之战于龙尾堡大破之擒建送于长安【晋书后秦载记】
　　秦将康宦作乱赦不诛
　　杨武安乡侯康宦驱略白鹿原氐胡数百家奔上洛太守宋林距之商洛人黄金等起义兵以掎宦宦乃率众归罪兴赦之复其爵位【晋书后秦载记】
　　十二年【秦主姚永和元年】春三月夏克秦雍城秦主击却之勃勃进兵侵雍岭北杂户悉奔五将山征北姚恢率户五千奔新平镇西姚谌委镇东走勃勃遂据雍抄掠郿城姚绍及征虏尹昭镇军姚洽等率歩骑五万讨勃勃姚恢以精骑一万继之军次横水勃勃退保安定【晋书后秦载记】
　　夏五月杨盛遣兵攻长虵秦兵讨走之
　　杨盛遣兄子倦入防长虵平阳氐茍渇聚众千余据五丈原以叛遣镇逺姚万恢武姚难讨之为渇所败姚谌讨渇擒之使辅国敛曼嵬前将军姚光儿讨杨倦于陈仓倦奔于散关【晋书后秦载记】
　　六月夏遣兵侵秦池阳
　　勃勃遣兄子提南侵池阳车骑姚裕前将军彭白狼建义虵元距却之【晋书后秦载记】
　　十三年【秦永和二年】春正月秦将姚恢反逼长安讨平之姚恢率安定镇户三万八千焚烧室宇以车为方阵自北雍州趣长安自称大都督建义大将军移檄州郡欲除君侧之恶乃南攻郿城镇西姚谌为恢所败恢军势弥盛长安大震驰使徴绍遣姚裕及辅国胡翼度屯于澧西姚绍率轻骑先赴难使姚洽司马国璠将歩卒三万赴长安恢从曲牢进屯杜城绍与恢相持于灵台姚赞闻恢渐逼留宁朔尹雅为农太守守潼关率诸军还长安恢众见诸军悉集咸惧其将齐黄等弃恢而降恢进军逼绍赞自后要击大破之杀恢及其三弟【晋书后秦载记】
　　三月将军王镇恶攻潼关与秦太宰姚绍战大破之义熙十二年髙祖领平北将军沈林子参平北军事时伪河东太守尹昭据蒲坂林子与冠军檀道济同攻蒲坂龙骧王镇恶攻潼关姚闻大军至遣伪东平公姚绍争据潼关林子谓道济曰蒲坂城坚池深不可旬日而尅不如弃之还援潼关且潼关天阻所谓形胜之地镇恶孤军势危力屈若使姚绍据之则难图也及其未至当并力争之若潼关事防尹昭可不战而服道济从之既至绍设重围围林子及道济镇恶等时悬师深入三军疑阻莫有固志道济议欲渡河避其锋或欲弃捐辎重还赴髙祖林子塞井焚舍示无全志率麾下数百人犯其西北绍众小靡乗其乱而薄之绍大溃俘虏千数悉获绍器械资实绍退走复留伪武卫将军姚鸾精兵守险林子衘枚夜袭即屠其城绍复遣抚军将军姚赞将兵屯河上絶水道赞垒堑未立林子邀击连破之赞众皆奔散绍又遣长史领军将军姚伯子宁朔将军安鸾防军姚黙骡平逺将军河东太守唐小方率众三万屯据九泉凭河固险以絶粮援髙祖以通津阻要兵粮所急复遣林子争据河源林子巻甲进讨累战大破之寻绍忽死赞统后事鸠集余众复袭林子林子率师御之讃轻骑遁走既连战皆防士马旌旗甚盛髙祖赐书劝勉之【宋书序传】
　　秋七月将军沈田子入武关
　　义熙十二年髙祖北伐田子与顺阳太守傅之各领别军从武关屯据青泥姚欲自御大军虑田子袭其后欲先平田子然后倾国东出乃率军数万奄至青泥田子所领裁数百欲击之傅之曰彼众我寡难可与敌田子曰师贵用竒不必在众便独率所领鼓而进合围数重田子抚慰士卒弃粮毁舍前后奋击所向摧陷贼众一时溃散所杀万余人长安既平髙祖燕于文昌殿举酒赐田子曰咸阳之平卿之功也即以咸阳相赏授咸阳始平二郡太守【宋书序传】初刘裕以沈田子等众少遣沈林子将兵自秦岭往助之至则已破相与追之关中郡县多濳送欵于田子【十六国春秋】
　　八月王镇恶帅师自河入渭大破秦兵
　　刘裕至潼关东平公讃拒裕于关西姚难屯于香城裕遣王镇恶王敬自秋社西渡渭以逼难军难既为镇恶所逼引兵而西时大霖雨渭水泛溢讃等不得北渡镇恶水陆兼进追及难军自防上引兵次石桥以为之援讃退屯郑城镇北姚疆率部人数千与难合阵于泾上以拒镇恶镇恶遣毛徳祖进击破疆疆力战死之难遁还长安裕进据郑城使姚裕尚书厐统屯兵营中陈留公洸屯兵澧西尚书姚白徙四军杂户入长安姚丕守渭桥胡翼度屯石积姚讃屯覇东军逍遥园王镇恶率水军自河入渭泝流而上所乘皆防冲小舰行船者悉在舰内北土素无舟檝军见舰进而外无有行船人莫不惊以为神镇恶至渭桥令军士食毕皆持杖登岸后登者斩既登岸渭水流急舰皆随流逐去倐忽不知所在镇恶谕士卒曰此是长安城北门去家万里而遥舟檝衣粮并已随流今进而战胜则功名俱显不胜则骨骸不返乃身先士卒众随腾跃争进大破丕军于渭桥引兵赴之逼水地狭为丕败兵所蹂践不战而溃镇西将军谌等皆死于阵单马还宫镇恶入自平朔门与裕等数百骑出奔石桥东平公讃闻败召将士告之众皆以刀击地攘袂大泣讃夜帅诸军将会于石桥晋师已固围之讃军不得入众皆惊散计无所出谋欲诣军门降子佛念年十二谓曰晋人将逞其欲终必不全愿自裁决怃然不答佛念登宫墙自投死八月癸亥将妻子羣臣诣垒门降镇恶乃以属吏城内夷晋六万余户皆以国恩抚慰之号令严肃百姓安堵【十六国春秋】
　　九月太尉裕入长安
