<!-- { "loadSidebar": true } -->
　　吴博士章墓　在龙首原【县志】云敞平陵人师事同县吴章莽秉政章坐腰斩磔尸东市门敞时为大司徒掾自劾吴章弟子収抱章尸归棺敛之【汉书云敞传】在龙首山南慕岭上【府志】
　　洛女冡　在咸宁县洛女陂【府志】洛女陂在万年县东十五里三辅旧事曰洛女冡南有洛陂俗号洛女陂【宋敏求长安志】
　　隋尚书左仆射赵芬墓　在城南少陵原之中兆村俗呼太伯冡今残碑在毋骄塾【贾志】开皇中表乞骸骨归于家后数年卒上遣使致祭鸿胪监防防事【隋书本传】
　　义明公皇甫诞墓　在鸣犊镇墓碑于志宁撰欧阳询书今在碑洞【县志】
　　梁罗墓　在杜曲志铭云大业四年于京兆郡山北乡樊川之冈【县志】
　　唐武皇后敬陵　在咸宁县东四十里【冯志】宗贞顺皇后武氏恒安王武攸止女进册惠妃其礼秩比皇后薨年四十余赠皇后及諡敬陵【唐书后妃列传】
　　韦太后福陵　在咸宁县东北二十里【贾志】穆宗宣懿皇后韦氏失其先世生武宗长庆时册为妃武宗立追册为皇太后上尊諡有司奏太后陵宜别制号帝乃名所园曰福陵既又问宰相从光陵与但祔庙孰安奏言神道安于静光陵因山为固且二十年不可更穿福陵崇筑已就臣等请奉主祔穆宗庙便【唐书后妃列传】
　　鼂太后庆陵　在府城东二十五里咸宁地【贾志】宣宗元昭皇后鼂氏不详其世大中中薨赠昭容后生郓王及即位是为懿宗追册为皇太后上尊諡自建陵曰庆陵【唐书后妃列传】
　　王太后安陵　在城东二十五里【县志】懿宗恭宪皇后王氏生夀王而卒王立是为昭宗追号皇太后上諡祔主懿宗室即故号安陵【唐书后妃列传】
　　王太后夀陵　在城东北二十五里【县志】懿宗惠安皇后王氏咸通中册号贵妃生普王七年薨十四年王即位是为僖宗追尊皇太后册上谥号祔主懿宗庙即其园为夀陵【唐书后妃列传】
　　靖恭太子琬墓　在霸陵东【县志】咸宁县霸桥东原三里【府志】在见子西原中宗常幸见子陵猎今按霸桥近东三里有大陵乡俗语误呼为建子陵【宋敏求长安志】
　　昭靖太子邈墓　在东门北【府志】在细栁北原上【宋敏求长安志】
　　升平公主墓　在少陵原【县志】
　　咸宣公主墓　在县东南厐留【县志】
　　杜莱公如晦墓　在府城南三十里咸宁县地司马村【府志】在万年县南三十里【宋敏求长安志○按鄢陵县志杜如晦墓在县南一里山东通志杜如晦墓在莱芜县西南十里俱属传疑】
　　秘书监顔师古墓　在县南二十里【宋敏求长安志】师古京兆万年人贞观十九年卒谥曰戴【唐书本传】从太宗征髙丽卒长安城南【闗中陵墓志○按今地在咸宁界】
　　拨川王论弓仁墓　在赵村【县志】张曲之西赵村有论弓仁墓张説为碑今亡村中有石翁仲二疑是仁墓上物【赵崡逰城南记】仁赵村有张説碑已毁独题额尚在【贾志】开元十一年薨于位制赠为拨川王称故国本其志也十二年诏于京城之南懐逺人也有命国史立碑表墓【张説撰神道碑】碑已毁仆字无存者【闗中陵墓志】
　　赠太保郭敬之墓　在城南二十里【县志】天宝三年终于京师常乐里之私第夫人平原郡君向氏天宝十三载合祔于京兆少陵原公之子子仪追赠亡考太保亡妣魏国夫人【苗晋卿撰神道碑】髙望之西北有仇士良郭敬之升平公主三碑皆当在十余里内【赵崡逰城南记】在咸宁县郭庄神道碑今不存【闗中陵墓志】
　　赠都督王君墓　在城东【县志】在万年县东界滋水驿东道北【宋敏求长安志】初凉州有回纥契苾思结浑四部怨君其党防输等思复怨会君至甘州防输兵发君引帐下力战兵尽乃死输欲以尸奔吐蕃追兵至乃弃尸去帝痛惜之赠特进荆州大都督以防还京师官防其诏张説刻文墓碑帝自书以宠之【唐书王君传】饰柩玉闗归魂上国以十六年十月诏于万年县见子之原【张説撰神道碑○按长安志引两京道里记云君开元中任凉州都督死王事招魂此据本传及説碑则已奔防还京非招魂也】
　　萧长史灌墓　灌嵩父也在赵村北墓碑乃明皇题额嵩别张曲【贾志】公为渝州长史太夫人有疾公因吏入计扶侍还京及扳舆长税扶杖不起永淳元年八月寓居懐县终于苫盖夫人京兆韦氏以长夀元年十月逝于京师二年合于少陵原之先茔【张説撰神道碑】赵村西为髙望有萧嵩父灌墓碑张説撰梁升卿书【赵崡逰城南记】
　　栁侍御镇墓　先夫人卢氏元和元年弃代于永州明年安祔于京兆万年凤栖原先侍御史府君之墓【栁宗元撰母卢夫人归祔志】子厚皇考讳镇以事母弃太常博士复拜侍御史号为刚直子厚以元和十四年卒十五年归万年县先人墓侧【韩愈撰栁宗元墓志】宗元墓碑沈传书在凤栖原今碎【县志○按山西通志云宗元墓在临晋县南七十里误】
　　浑忠武王瑊墓　在鸿固原【县志】在万年县西南十五里【宋敏求长安志】贞元十五年太师于万年县洪固原太常迹其功徳諡曰忠武【权徳舆撰神道碑】侃大父讳瑊朔方副元帅咸宁王赠太师长庆中上追显咸宁功徳授公右龙武军仓曹参军歴义昌军节度使五年秋以疾闻明年薨于京兆府万年县洪固乡贵胄里【路岩撰浑侃神道碑○按临潼志云瑊墓在县西南十五里延安志云瑊墓在宜川县北八十里冯志贾志于临潼宜川两县俱载马志则两疑之而谓在咸宁西南十五里考鸿固原在县治东南今曰西南者误也临潼宜川俱无可凭咸宁则有两神道碑为足据也】
　　宋陈员外汉卿墓　欧阳修撰墓志云故尚书比部员外郎陈君卜以至和二年于京兆府万年县洪固乡神禾原【县志】
　　明秦愍王樉墓　在府城南三十里鸿固原上妃邓氏愍烈妃王氏祔【府志】隐王尚炳僖王志堩懐王志均墓俱在府城南鸿固原【冯志】昭王秉欆墓亦在鸿固原【县志】
　　秦康王志墓　在府城南四十里少陵原【冯志】子惠王公锡墓祔【县志】
　　秦简王诚泳墓　在韦曲原定王惟焯墓祔【府志】秦宣王懐埢墓　在城南髙望原靖王敬镕敬王宜澏肃王宜漶景王存机墓俱在焉【府志】
　　永兴懿简王尚烈墓　在城南髙望原保安懐僖王尚煜墓亦在焉【府志】
　　兴平恭靖王尚烐墓　在府城南三十里凤栖原【冯志】永夀懐简王尚灴墓　在城南鸿固原【府志】
　　宜川庄靖王志堢墓　在府城东南三赵里【冯志】临潼惠简王公铭墓　在韦曲原【府志】后以孙昭王进袭追封秦王改谥曰安【贾志】
　　郃阳惠恭王公镗墓　在韦曲西【县志】
　　汧阳端懿王公鏳墓　在珍珠原【县志】
　　邢侍郎简墓　在八里村【县志】在府城南五里【府志】张侍郎鼎墓在韦曲里【县志】
　　雍端惠泰墓　在皇子陂下有碑【县志】在府城南二十里泰南京户部尚书【冯志】
　　刘尚书玑墓　在韦曲里【县志】在府城南【贾志】
　　张侍郎鸾墓　在慈恩寺左【县志】
　　胡尚书汝砺墓　在慈恩寺左【县志】
　　管巡抚楫墓　在珍珠原北【县志】
　　曹巡抚兰墓　在黄渠东陂下【县志】
　　刘尚书储秀墓　在府城东北龙首原【县志】
　　胡侍郎侍墓　在慈恩寺左【县志】
　　潘侍郎民墓　在潘家庄【县志】在府城南【贾志】
　　许总宪宗鲁墓　在曲江东北【县志】
　　王少保用宾墓　在曲江西涯祔其父知府懋侧【县志】在府城南曲江侧用宾南京吏部尚书【冯志】
　　卢尚书绅墓　在城东南【县志】
　　黄知府扆墓　在城南金滹沱【县志】
　　朱中尉敬鑉墓　在曲江北【县志】有碑题曰志川先生墓【贾志】
　　朱中尉谊防墓　在延兴门有碑题曰子斗先生墓【贾志】
　　呼延主事恭墓　在三兆村【县志】
　　王总督国桢墓　在长乐坡【县志】
　　崔侍郎尔进墓　在曲江西与郃阳王墓相直【县志】张知府凤翼墓　在北十里铺【县志】
　　周布政传诵墓　在城东北祔父主事宇墓侧【县志】文光禄翔凤墓　在曲江东南【县志】
　　熊知州万腾墓　在慈恩寺北【县志】
　　曹给事代之墓　在浐水东孝子岭【县志】
　　韩中书在墓　在慈恩寺北党崇雅志子佥事文镜祔【县志】
　　朱孝子蕴竒墓　在鸿固原【县志】
　　吴孝子光先墓　在韦曲里【县志】
　　陈孝子福论墓　在凤栖原北黄家鼎题碑杨特生志【县志】
　　本朝霍尚书达墓　在草塲坡北【县志】
　　张襄壮侯勇墓　康熙二十三年卒二十四年于咸宁县东南凤栖原【王撰撰墓志】康熈四十四年
　　赐茔匾曰秦陇真纯聫曰秦山陇水家声旧真徳纯心
　　世泽长【洋县志】
　　席叅政蕴徳墓　在北村西贾汉复撰墓志【县志】熊员外惟纾墓　在焦邨王功成志【县志】
　　赵通判景清墓　在三兆村东【贾志】
　　尚提督宣墓　康熈四十有四年告归里又五年卒城南凤栖原新阡【张文焕撰墓志】
　　杨烈妇席氏墓　在城东南沙坡村有梁熈表墓碑【贾志】
