<!-- { "loadSidebar": true } -->
　　独泉　在县北百二十里【西安府志】
　　石井　在县西北十里【西安府志】
　　马杓泉　在县西十二里源出石罅以形似名【西安府志】天城泉　在县西四十里天城堡【西安府志】
　　龙泉　在县南三里澽水之隂龙王座下冬夏澄碧伏流滙庙前为方池有松偃葢以滃然出云为雨候【名胜志】岁旱祷雨有应【西安府志】
　　北泉　在县南芝川镇西张中丞士佩筑北圃自为记图画刻石称一方名胜【县续志】
　　河渎泉　在县东五里【县图】




　　陜西通志巻十二
<史部,地理类,都会郡县之属,陕西通志>
　　钦定四库全书
　　陜西通志巻十三
　　山川六【华州　耀州　干州　邠州　鄜州　绥徳州　葭州　边外】华州
　　少华山　在州南十四里连接太华【雍大记】太华山西八十里曰小华山【山海经】小华即少华【郭璞注】缀以二华【张衡西京赋】华山西南有少华山【水经注】郑县有少华山【隋书地理志　郑县故城在州北】少华山在郑县东南十里【元和志】山之中峰即少华峰东为独秀峰一名玉女峰又东为小敷峪宋元祐间小敷峪崩入峪二十三里玉女庙东有金壶峡又十里曰苍坪又十里有仙人洞乃张三丰与华阳真人隐居处其迤北近敷峪口之峰曰阜头峰即宋天禧五年崩处有石子坡今名石滩东西五里南北十里其崩摧遗址名半截山亦名复成山因崩而余半故名【详见后】又东为构峪又南四十里至构岭又三十里即秦岭也【详见后】构峪口东为凤谷山【详见后】山接秦岭南来之脉突立一峰左右两山如舒翼然又东为三甲山又东为方山接华阴境自少华峰而西为白石峪又西为潭峪即白龙潭也又西为水峪又西为郑南峰在州西南十里以古郑县名也又西为太平峪又西为飞来峰又西为小山【详见后】又西为石隄峪在州西南十二里干宁四年韩建矫杀诸王于此自南入峪曰五里泉又五里曰东岐沟又十里曰灰池又六里为千崖二岔又二里为东西石门又十五里至秦岭度岭十五里曰黑龙潭峡又五里为青冈坪【详见后】又东南十五里为金堆城又南二十里为五胜沟接洛南境自石隄峪而西为栲栳山又西为赤隄峪入峪有葫芦潭峪南二十五里即秦岭岭之南曰桃坪亦接洛南境自赤隄峪之西南为小柿原又南为短岭自小柿原迤西曰栁村原其北曰坡古田也自坡而西南曰平原又南曰金堆峪可逹秦岭南之金堆城自瓜坡而西北有三岔坪其右曰乔峪乔峪之麓有白龙泉黑龙泉又下曰千顷漫又迤北有原曰龙王嘴有白泉在龙王庙中喷玉溅珠澄清见底又西南有髙堂岭下有灵湫岭以南有李峪又西曰涧峪涧峪之北曰江村原西曰牛耳峪又西曰龙耳山【详见后】又西曰箭峪又西为独孤氏坡接渭南界【州志】
　　梁田陂　在州西三十里【通鉴注】中和三年李克用进军干阬黄巢将尚譲等屯军于梁田陂【太祖纪年録干阬在今同州】
　　丰原　在州西南二十里又州西南四十五里有孤相原【州册】小赤水流于孤相原西【水经注】孤相原亦谓之孤柏原又细腰原在郑县西南十六里以其中狭而名【寰宇记】孤相原在江村原北突起隆阜俗名蔚家原【州新志】
　　圣山　在州西南三十里赤水遵山而北曰圣山川川以山名也【州册】永昌中赤水南岸大山移东数百步防赤水涨压张村民三十余家【唐书五行志】旧图经云垂拱四年飞土掩谷为山忽踊四峰髙二百余丈东西五六里南北七里后立圣山庙于其上【寰宇记】相传陈抟卖卜于此【贾志】
　　乔峪【即英山一名王乔谷一名太公谷】在州西南三十里坡西【州册】石脆山西七十里曰英山【山海经】禺水出英山【水经注】王乔谷俗谓之太公谷即王乔隐处【寰宇记】乔谷即古之英山山有招谷讹招为乔也【州志】
　　龙耳山　在州西南四十里峰峦秀立有如龙耳【贾志】涧谷【即符禺山】在州西南四十里龙耳山北【州册】小华山之西八十里曰符禺之山【山海经】符禺水出符禺山【水经注】符禺山在郑县西南髙一百丈【寰宇记】符禺山即今之涧谷【州志】
　　箭谷【即竹山】在州西南五十里【州图】英山西五十二里曰竹山【山海经】竹水南出竹山【水经注】山在郑县西南髙一千二百六丈又竹水一名箭谷水【寰宇记】箭峪在龙耳山西为竹木繁植之区峪下为华州原峪西为渭南界即古竹山【州志　亦见渭南县按山海经符禺山西六十里曰石脆山水经注云小赤水源出石脆山然箭峪乃大赤水所出也新志以箭峪为即石脆山恐误】
　　青冈坪　在州西南七十五里秦岭南坪东南十五里抵金堆城为洛南界【州志】
　　五龙山【一名小山】在州南十里山岩有风穴风出伤稼土人祀之【贾志】小山在飞来峰西【西安府志】五龙山为少华迤西之枝山石隄峪之东山五峰蜿蜒相聚峰下岩间旧有镇风塔【州新志】
　　马岭山　在州南二十里【州图】西石桥水南出马岭山积石据其东骊山距其西与华岳同体【水经注】
　　秦岭　在州南【州图】宋太平兴国三年华州言秦岭南石洞自开遣吏马文则秉炬视之入数十步得丹砂千二百粒兽形石六以献【文献通考】
　　阜头山【一名半截山】在州东南十五里又名半截山【山册】天禧五年五月华州少华山前阜头峰越八盘岭摧陷于石子坡东西五里南北十里溃散坟裂踊起堆阜各髙数丈长若隄岸至陷民居六社凡数百户【宋史五行志】
　　宁山　在州东南二十里小敷峪东以宋时山摧下建浮图镇之【贾志】山之东有狝虎峪【西安府志】
　　凤居山【一名凤谷山】在州东南三十里栁子镇南【州册】开元中有凤逐二龙龙堕地化清泉二道凤愤而死山僧以石函瘗其骨为塔覆之景泰癸酉乡民因筑城取塔砖石函始露上有刻字景祐四年重修啓函凤胫骨长二尺围可六寸股骨长尺五寸围如胫骨其洁如玉语云凤喜食龙脑故龙畏之【偃曝谈余】东汉辛缮隐此光武征不至有大鸟髙五尺鸡头鷰颔蛇颈鱼尾五色备具而多青栖缮槐树旬时不去农太守以闻百官咸以为凤太史令蔡衡曰此鸟多青乃鸾非凤也三公闻之咸避位辟缮不起后人因以名山【县志】山上有竹泉【西安府志】
　　蟠龙山【一作潜龙山】在州东南四十里一名潜龙山明知州桑溥甘为霖游咏处人以其有惠政因名后山曰甘公山右一峯曰桑公台云【贾志】两山环列甲于诸山可通白崖峪白崖之东即构峪也【西安府志】
　　渭水　在州北十五里自渭南界来又东入华阴界【西安府志】渭水自白渠口东迳峦都城北又东灌水注之又东合沙沟水又东合西石桥水又东迳郑县故城北又东与石桥水会又东合敷水【水经注　详见图考峦都城在州西北】
　　小赤水【即灌水一名高谷水】在州西三十里【贾志】小赤水即山海经之灌水也水出石脆之山北迳萧加谷于孤相原西东北流与愚水合又北注于渭【水经注】小赤水今名髙谷水【寰宇记　按州志赤水源出箭谷俗名箭谷水北流经圣山亦谓之圣山川又北迳州西入于渭然考箭谷水乃大赤水非小赤水也辨见渭南县】
　　乔峪水【即愚水今名遇仙桥河】在州西【州图】禺水出英山北流注于招水【山海经】禺水出英山北流与招水相得乱流西北注于灌【水经注】愚水出孤相原【寰宇记】愚水亦名乔峪水先时西自龙湾北迳杜家湾又北迳圣山村入灌水明永乐间水暴涨始东折自渔村川而下又北迳遇仙桥而北入渭因名遇仙桥河故道在今髙塘朱渠村诸处又有渔村川水旧自州西南金堆谷西北流入乔峪水后亦因水涨遂东折北流迳毛家沟又西折经车徒里入遇仙桥河或疑即古之招水也又有短岭水源出短岭亦流入于遇仙桥河【州志　按金志郑县有符禺水即山海经所云出符禺山者也而州志以符禺山即今涧谷则涧谷之水疑亦当合于乔峪水也】
　　西石桥水【一名新郑水今名石隄谷水又名五港河】在州西十里【州图】西石桥水南出马岭山源泉上通县流数十丈北流注于渭阚骃谓之新郑水【水经注】石隄谷水源出石隄谷北流至良侯村之北名五港河合赤隄谷水入沙涧经石桥铺名石桥铺河以逹于渭葢即西石桥水矣【州志】
　　西溪水【一名小曲江】在州西南【州图】西溪在华州时人目之为小曲江以杜甫为州司功时所尝游也【潜确书】西溪水源出州南山涧经故县沙涧诸村又太平桥水在州东迳州北故兴徳宫南亦谓之泥河亦谓之北溪水合西溪水入于渭【州志】
　　南溪水【即太平峪水一名五眼泉又名海眼泉】在州城南门外源出太平峪五眼泉一名海眼泉引细流入于州城【州志】
　　罗纹桥水【即小敷谷水】在州东南十五里源出小敷谷流经州北合于渭【州册】罗纹桥水源出白石峪盖即小敷峪也【州志】
　　移山潭水【一名白厓湖】在州东南十五里阜头峰下即宋天禧五年崩裂处水深不测亦谓之白厓湖其潭水又滙为数区名莲花池【贾志】湖之侧有眠云石【州新志】
　　构峪水【即沈水一名东石桥水】在州东【州图】石桥水故沈水也水亦南出马岭山北流迳武平城东又迳郑县东又北迳沈城北入渭【水经注　武平即武城县在州东沈城即沈阳县在州东北】东石桥水源出构峪俗名构峪水北流迳石桥入渭【州志按州新志构当作谷即楮木也皮可为纸今华峪多谷人以造纸作构者非】
　　方山谷水　在州东与华阴接界正徳七年知州桑溥导之北流入于渭【州志　亦见华阴县】
　　仰天池　在州西南龙耳山西岭有二池碧水渟深不可测又其一在太平峪【州新志】
　　天鹅池　在州东北十里东西亘三十里【贾志】
　　甘泉　在州学右栁巷街侧深四五尺甘冽异常水旱无盈缩【州册】
　　白泉　在州西南四十里自沙石涌出浣衣洁白【西安府志】泉在良侯寺东【州志】
　　马跑泉　在州西南五十里【州图】在理寺村西南相传为汉光武饮马处【州新志】
　　孝感泉　在州南少华山北沟畔水极清以郡举人张之榘名也【州志】
　　龙泉井　在州东南四十五里蟠龙南岭之东深二尺许极旱不涸【州册】
　　华阴县
　　华岳　在县南十里【县志】太华山在华阴县南有祠【汉书地理志】华阴县有华山【隋书地理志】关内道名山曰华山【唐书地理志　详见图考】
　　好汉山　在县西南十五里【县册】在仙谷西以山势雄壮名【县志】
　　车箱谷　在县西南二十五里一名车子涡去敷水谷七里深不可测祈雨者以石投之其中有一鸟飞出应时获雨【寰宇记】车箱入谷无多路【唐杜甫诗】
　　良余山【一作余良】在县西南【县图】良余水出良余山【水经注】余良山在县西南三十里【寰宇记】
　　大敷谷【一名罗敷谷】在县西南三十里一名罗敷谷曰大敷者别于小敷也入谷十三里为相公岭【县志】其相近者曰天台山曰竹谷【县册】
　　葱谷　在县西南三十五里又其西有大谷【县册】
　　秦岭　在县南属华洛分壌之界西接华郡东抵潼关悬崖叠嶂髙不可攀通行者皆曲径实终南一脉【县志】
