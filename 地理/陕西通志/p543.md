<!-- { "loadSidebar": true } -->
　　薛氏王三聘妻韩城人三聘赴京应选授太守未任而故氏对母曰夫尝云吾不敢望世生富贵人惟愿世有节义人今不敢违是训母曰贞节妇徳也汝自主之及夫榇归里服毒死诸生薛维绪妻解氏夫病笃剪髪誓以死殉及殁遂投缳姑屡劝阻氏跪泣曰无徒苦我竟絶食死时年一十九嵗又孙一龙妻刘氏夫卒自缢死顔问仁妻王氏夫死氏不食三日其兄至从容问死生孰愈兄曰死固善如母老何氏曰然但归告母我且强食无忧兄去即自经又同邑诸生张文轨妻师氏夫死缢于柩侧其子哭而解之复苏语家人曰我志决矣痛哭絶粒而死里民杨先楼妻陈氏楼没于水氏越七日自缢死【韩城志】
　　薛氏强不息妻王氏史节妻俱韩城人薛年十九夫故絶粒呕血以翁姑劝止守节六十余年王年二十守志以织纺奉继姑育嗣子县令并旌其门又邑诸生吉黄裳妻史氏年二十三孀居守节五十年【贾志】
　　薛氏韩城吉来敬妻生子星粲方五嵗来敬死氏絶粒呕血誓以死殉翁姑以子幼劝之遂事亲抚孤绩絍以给朝夕屡值嵗荒糟糠自啖敎子中崇祯戊辰进士王养粹妻刘氏年二十余夫死守节孝事孀姑子者都登康熈甲辰进士【韩城志○按贾志薛氏华隂吉来敬妻与韩城志异】
　　陈氏华州生贠王栻妻夫故氏年二十五守节四十余年【柴庵集】
　　孙氏王氏李铉妾华州人夫亡七日俱缢柩旁孙年二十三王年二十一【贾志】
　　王氏华州诸生郭甸妻年二十一甸故氏孝事翁姑甘贫抚孤三十三年里民王梦熊妻东氏年十九子丕显甫三月而夫故孝事姑嫜抚子入庠夀六十余卒郭承实妻杜氏年二十而寡姑年七十子甫一嵗氏甘贫守志孝亲抚子九十四卒何溢妻薛氏年二十三孀居守志子妇王氏亦克孝厥姑又邑民李茂妻宋氏郭循规妻乔氏赵龄妻郭氏刘奉祀妻王氏武朝臣妻栁氏武稷妻李氏安天噐妻杨氏宜民妻管氏皆苦志守节终身不二【贾志】
　　阎氏华隂陈虞恭继妻年二十一而寡抚前子过于己出甘贫守志四十四年霍霞妻杨氏年二十余而寡善事舅姑苦节四十余年王之宠妻鲍氏事舅姑克孝少寡守义四十余年贠伟铉妻孟氏亦守节抚孤四十余年陈星斗妻赵氏幼通烈女孝经诸传适星斗三十而孀矢志抚孤未几子与妇俱亡更歴兵荒抚二孙成立年八十卒【贾志】
　　陈氏郭允休妻华隂人幼习女训归于郭孝事翁姑郭亡抚棺号泣誓以身殉家人防防甚严乗间饮药死【贾志】
　　王氏蒲城诸生赵念劬妻幼聪慧婉恬年十六归念劬未五年念劬病卒时当酷暑躃踊号泣勺饮不入口者四日其母痛哭曰子死如我未亡人何氏强进汤粥曰母在儿何忍死防稍踈觧腰绖经死时崇祯十六年七月初六日也【铜壶集】
　　樊九女蒲城人中丞东谟女字李耀如未娶而耀如死欲往吊以殉母不可朝夕哽咽有委禽者恚恨而卒时年甫十四嵗【蒲城志】
　　王氏蒲城诸生郭国瑾妻夫死是夜即投缳厠中救免亲以遗腹劝始强延既生女即哭请为夫立嗣嗣立即自缢于内室其衣服宻缝无寸隙王馨征妻张氏年十八而寡伯氏谋再醮氏闻引刀刎颈家人夺之复自缢家人又救免竟鬱鬱成疾而卒张蝉云者尚纪女也许字李俞桧俞桧被诬系狱女闻可贿脱谋诸母欲货妆奁助之母不可曰人尽夫也时女方食即以碗掷地恚不复语临晚自缢死【蒲城志】
　　杨氏蒲城生贠王光毓妻年二十而夫故抚遗腹子守节四十年【蒲城志】
　　田氏蒲城生贠杨体干妻年二十三而夫亡誓以死殉数日内自缢者三俱頼家人救免乃励志守节抚孤成立苦节四十余年又同县赵逢祥妻王氏年二十四而孀居守节敎子饮氷茹蘗閤邑称重诸生单从则妻杨氏夫亡守志敎子入庠苦节五十余年生贠权取宦妻原氏取宦殁遗二子俱幼时原年二十七励志苦守屡遭巨族凌逼百折不回守节五十余年【贾志】
　　李氏蒲城王沂妻沂病故氏年二十三事亲保孤逺近称之守节五十二年【柴庵集】
　　王氏潼闗杨愈懋妻懋总兵四川殉难讣至王絶粒而死少司马孙必显卒于官妾郭氏七日不食而死诸生刘鸿发妻孙氏夫暴病亡氏哀痛呕血而死李可栋妻孟氏年二十五夫以京操卒于京榇归治防毕自缢死又刘氏陈扆画妻扆为水溺死氏九日不食自缢以殉【潼闗志】
　　张氏潼闗张振徳妻年十八夫殁号泣欲从死家人劝之氏慨然曰吾夫上无兄弟下无子女若我死夫家一脉絶矣乃取亲甥继嗣以奉宗祀守志终身焉又卢滋妻郑氏孙元祖妻韩氏俱夫故守志以完节称【潼闗志】
　　宋氏魏信妻耀州人夫亡守节院司旌表【耀州志】
　　赵氏李遇妻同官人夫卒氏年二十勤苦守节敎子入庠年八十有司旌表【贾志】
　　李氏溪洪斗妻白水人崇祯间斗病故方殓李躃踊哭已入室投缳遂与斗同殡【贾志】
　　李氏白水田开稷妻年十九夫亡裂指守节孝亲敎子四十年又同邑于仁妻郭氏李向春妻武氏吕经妻王氏髙思温妻厐氏李恩崇妻髙氏吴孟贤妻李氏俱守节终身见称乡里【贾志】
　　王氏干州宋子大妻年十六归子大二十四嵗而夫殁抚敎二子相继成名崇祯十一年题请建坊夀八十六诸生吴楫妻丘氏年十九楫亡励志守节敎子熏成贡士夀六十三举人王启芳妻夏氏夫亡嫡嫁而夏氏励志坚节敎子入泮孙应路妻马氏年二十甘贫持节至八十二卒有司旌表张应芳妻上官氏年二十二矢志守节王多受妻吴氏年二十三守节马奉妻吴氏年二十八守节刘宗周妻李氏许天民妻马氏徐自新妻开氏俱年三十守节终身无玷【贾志】
　　张氏马尔蕃妻干州人年二十痛夫早逝日夜号泣未数月而亡廵按旌之又李氏女者聘陈姓年十六未归陈罹官刑女闻之曰如此不肖何以托终身遂自经于闺中知州周应泰匾其门
　　马氏陈汝眞妻秋氏师賔妻韩氏黎九成妻俱干州节妇也马年二十二孝养舅姑抚遗腹子成立年八十二卒秋年二十七断髪毁面守节终身韩年未三十守节敎子玉田登崇祯戊戍进士夀八十余俱防请建坊旌表【干州志】
　　张氏生贠马佩妻武功人年十五适佩性孤介寡言笑崇祯癸未佩殁氏有娠哀毁骨立自矢必死有劝以生子存嗣乃止既产男遂不食而死【武功志】
　　白氏李行保妻巨氏师诰妻俱永夀节妇也白氏与嫂同嫠抚侄犹子乡里称之巨氏割臂以啖夫啮指以示志【贾志】
　　贠氏永夀赵应聘妻年二十三而寡无子止二女励志抚养出闺氏年七十遇竒荒塞戸絶邻不食而死又诸生史在书妻杨氏年二十四而寡李栋妻胡氏年二十五而寡任廷举妻杨氏年二十一而寡王在程妻傅氏年二十六而寡赵学妻李氏年二十六而寡宋宇妻祁氏年二十一而寡皆矢志守节以终其身【永夀志】
　　史氏邠州刘术妻年二十二寡居抚一嵗孤守节三十四年苦志贞操终身不渝【邠州志】
　　席氏邠州生贠纪复妻刘氏安所遇妻王氏监生阎诰妻并节妇也席氏夫亡守节事翁姑至孝崇祯中旌表刘氏年三十守节至八十二卒王氏少寡子幼守节二十余年【贾志】
　　文氏刘复祖妻三水人幼贞慧夫早卒守节五十年能诗文着思古斋草三十五篇【贾志】
　　文氏景重华妻三水人夫沉疴嵗余病革谓氏曰若年少不可孀居善事后人氏啮指誓以死从及亡遂缢于柩侧【三水志】
　　吴氏三水文运征妻运征赴公车卒京邸氏年二十四子女无出讣闻数覔死所不食者七日以姑姊朝夕劝谕遂矢死靡他孀居五十余年夀八十卒【三水志】
　　许氏李宗白妻三水人夫亡氏年二十三抚孤矢死靡他守节三十年又许氏李蓁妻年三十而孀家贫无子苦节终身【贾志】
　　王氏三水苏思望妻李氏思望弟志望妻王年二十五而寡李年二十八而寡俱矢志守节人称一门双贞云【三水志】
　　姚氏罗克明妻淳化人年三十守志割所居地以广学宫里人钦其贤节【淳化志】
　　栁氏鄜州罗璜妻年十九而夫亡誓死不嫁抚孤守志四十余年【贾志】
　　梁氏陈虞治妻鄜州人年二十夫亡子幼苦节终身又王氏贡生宋吕妾吕无嫡室羣妾中有一遗腹吕亡四月而生子后其生母他适王与其姑苦节四十年举四孙夀八十余卒【贾志】
　　任氏赵世宁妻鄜州人年二十五夫亡家贫守节拾荠养子至七十卒【鄜州志】
　　申氏孟自务妻洛川人孟佃于赵顺宰家赵悦氏色百方图之夜乗孟出强入室氏执刀刄之反被杀死监司表其烈【贾志】
　　宋氏中部杨景辉妻景辉殁氏年二十四二子尚幼躬亲纺绩辛苦万状年九十一而终人称苦节又张廷辅妻贾氏年二十七而寡守节至七十三嵗李应奎妻张氏年二十五而寡守节至七十嵗髙敏妻范氏亦早年防夫抚孤成立守节五十年【中部志】
　　杨氏中部刘煜华妻夫亡无子誓死守节内外无依备尝艰苦守节二十六年【中部志】
　　李氏诸生刘尔客妻中部人年二十四夫亡氏夜经柩前家人惊救遂苦节抚孤子□□亦蚤亡偕媳李氏敎抚诸孙人称一门双节【贾志】
　　郭氏宜君人父维城乆病氏割股肉以进父随愈【贾志】张氏宜君贡生赵彬妻无子守节有司屡旌其门夀七十里民田英妻杨氏年二十二夫亡抚子子早卒复抚孙夀七十七终【贾志】
　　于氏绥徳衞应袭髙昙妻李氏百户管邦妻俱年二十五而寡抚孤守志卒年七十余又指挥王堦妻申氏年二十七而寡守节终身【绥徳志】
　　李氏米脂人适榆林庠生冯竒莪夫卒守节不二又米脂诸生姬翊周妻艾氏举人朝栋女也年二十五夫故守节终身【贾志】
　　惠氏生贠鲍玺妻清涧人年二十而夫卒翁姑欲嫁之氏誓不改适苦节六十年【贾志】
　　白氏生贠王永祚妻清涧人年二十夫亡事孀姑竭诚尽孝姑多病氏亲尝汤药及姑死脱簪珥以送终卒年七十五嵗【贾志】
　　王氏葭州建安堡宋璋妻夫早亡无子守节至七十余嵗【延绥志】
　　阎氏葭州髙家堡郑维绪妻夫亡矢志守节终始不渝卒年七十余嵗【葭州志】
　　牛氏葭州人马三乐妻年二十而夫卒甘贫守志孝事翁姑苦节五十年抚孤道逺娶媳李氏后道逺殁李守节不移敎子维健为诸生维健寻亦早夭妻刘氏恪遵姑训坚心苦守抚子有成有司表其门曰一门三节【葭州志】
　　王氏吴堡张如愚妻年十八夫故其母怜其少欲令改适氏抱遗孤晨夜号泣指天誓曰氏欲以死殉母乃止氏励志苦守躬亲井臼孝养舅姑卒年八十有七又同里宋名儒妻刘氏亦少寡抚子守节终身【葭州志】
　　樊氏吴堡张志贤妻无所出每劝夫娶妾夫不从氏候夫外出为娶妾生五子未几张故妾改适氏抚妾子如己出后皆成立氏年至八旬乡里称贤【吴堡志】
　　丁氏吴堡诸生冦善妻年二十一而寡生子宗夏甫三嵗氏抚孤坚守后宗夏举明经任训导氏年八十有五而卒守节六十四年【吴堡志】
　　刘氏刘宗舜妻神木人夫死时氏年二十三有子甫五嵗抚之入泮有声庠序【神木志】
　　王氏神木人杨名逺母夫早亡氏矢志抚孤守节不二后膺旌典【神木志】
　　李氏府谷王道大妻幼年孀居苦节坚守卒年八十有二官司旌表【府谷志】
　　李氏府谷人李瑾之女适保徳朱正中年十九而寡归于母家苦节歴五十年后旌表【府谷志】
