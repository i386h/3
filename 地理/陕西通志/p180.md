<!-- { "loadSidebar": true } -->
　　哀帝绥和二年即位师丹建言古之圣王莫不设井田然后治乃可平孝文皇帝承周秦兵革之后天下空虚故务劝农桑帅以节俭民始充实未有并兼之害故不为民田限今累世承平豪富吏民赀数钜万而贫弱愈困宜略为限天子下其议丞相孔光大司空何武奏请诸侯王列侯皆得名田国中列侯在长安公主名田县道及关内侯吏民名田皆毋过三十顷期尽三年犯者没入官【汉书哀帝本纪】如淳曰名田国中者自其所食国中也既收租税又自得有私田三十顷名田县道者令甲诸侯在国名田他县罚金二两今列侯有不之国者虽遥食其国租税复自得田于他县道公主亦如之不得过三十顷【哀帝本纪注】
　　献帝建安初关中百姓流入荆州者十余万家及闻本土安宁皆企望思归而无以自业于是衞觊议盐者国之大寳宜置使者监卖以其直益市犂牛百姓归者以供给之勤耕积粟以丰殖关中逺者闻之必多竞还于是魏武遣谒者仆射监盐官移司校尉居农流人果还关中丰实【晋书食货志】
　　魏文帝黄初中济北顔斐为京兆太守京兆自马超之乱百姓不専农殖乃无车牛斐课百姓令闲月取车材转相教匠其无牛者令养猪投贵卖以买牛始者皆以为烦一二年中编户皆有车牛于田役省赡京兆遂以丰沃【晋书食货志】
　　明帝太和初钟毓以为上宜复关内荒地使民肆力于农事遂施行【魏志钟繇传】
　　晋【附】秦苻坚时以境内旱课百姓区种王猛课农桑减田赋兵强国富垂及升平【晋书苻坚载记】
　　北魏孝文帝太和八年户增帛三匹后增调外帛满二匹所调各随其土所出其雍华州贡绵绢及丝岐梁东秦万年上谷上郡之白水县雍州冯翊郡之连芍县咸阳郡之宁夷县北地郡之三原云阳铜官宜君县华州华山郡之夏阳县皆以麻布充税【魏书食货志】
　　隋文帝开皇十二年以天下户口嵗增京辅地少而人众议者咸欲徙就寛乡帝乃发使四出均天下之田【隋书食货志】
　　唐关内道厥赋绢绵布麻厥贡毛羽革角布席弓刀【唐书地理志】京兆同华岐调绵余州布麻【地理志注】京兆府贡水土稻麦麰紫秆粟隔纱粲席鞾氊蜡酸枣仁地骨皮樱桃藕粉华州华隂郡贡鹞乌鹘茯苓茯神细辛同州冯翊郡贡鞾鞹二物皱纹吉莫麝芑茨龙莎凝水石商州上洛郡贡麝香弓材鳯翔府扶风郡贡榛实龙须席蜡邠州新平郡贡剪刀火筯荜豆澡豆白蜜蛇胆陇州阳郡贡榛实龙须席鄜州洛交郡贡龙须席坊州中部郡贡龙须席枲麻丹州咸宁郡贡龙须席麝蜡烛延州延安郡贡桦皮麝蜡盐州五原郡贡盐山木□牛绥州上郡贡胡女布蜡烛麟州新秦郡贡青他鹿角胜州榆林郡贡胡女布青他鹿角赤芍药徐长卿兴元府汉中郡贡縠蜡红蓝胭脂夏蒜冬笋糟柑枇杷茶洋州洋川郡贡白交防火麻布野苎蔴蜡白胶香麝香【地理志】
　　宗开元二十二年七月勑自今已后京兆府关内诸州应徴庸调及资课并限十月三十日毕【册府元】二十五年以关中蚕桑少菽帛常贱乃命庸调资课皆以米凶年乐输布绢者亦从之【唐书食货志】
　　代宗永泰元年五月京畿表大稔京兆尹第五琦奏请每十亩官税一亩效古什一之义从之后民多流亡代宗停什一税法大厯五年定京兆府百姓税夏税上田亩税六升下田亩税四升秋税上田亩税五升下田亩税三升荒田开佃者亩率二升八年正月诏青苗地头钱天下诸州每亩率十五文比以京师烦剧加至三十文自今已后宜准诸州例每亩十五文【册府元】
　　徳宗贞元八年五月初增税京兆青苗亩三钱以给掌闲彍骑十八年十月诏京畿诸县百姓应今嵗青苗钱其中有便于纳粟者计约时估价纳之如便于纳钱不便于纳粟者宜听委京兆府専督其务知县令及主吏壅命者惩罚有差国家经计当有储畜百姓徴赋深可优矜所期便人亦冀均济咨尔长吏宜悉朕怀【册府元】
　　宪宗元和六年六月命京兆府其两税宜以粟麦丝绢折纳十年三月京兆府奏恩勅蠲放百姓两税及诸色逋悬等伏以圣慈忧轸疲氓屡蠲逋赋将行久逺实在均平有依倚权豪因循观望忽逢恩贷全免征徭至于孤弱贫人里胥敦迫及期输纳不敢稽违旷荡之恩翻不霑及亦有奸猾之辈侥幸为心时雨稍愆已生觊望竞相诱煽因致逋悬若无纲条实恐滋弊自今后忽逢不稔或有恩荡伏请每贯每石内分数放免输纳已毕者准数折免来年租税则恩泽所加强弱普及人知分限自絶奸欺从之十一年六月京兆府奏今年诸县夏税折纳绫绢絁防丝绵等并请依本县时价只定上中下等每疋加饶二百文绵每两加饶十五文丝每两加饶二十文其下等物不在纳限小户本钱不足任纳丝绵斛斗须是本户如非本戸辄合集买成疋段代纳者所由决十五枷项令众勅防依奏【册府元】
　　文宗太和二年二月兴元尹王涯奏本府南郑两税钱额素髙每年徴科例多悬欠今请于管内四州均摊代纳二千五百贯文勅防宜付所司八年十月兴元观察使请减当府及洋州两税钱八千六百贯文移加果阆渠开等郡开成元年二月度支奏每年供诸司并畿内军粮等计粟麦一百六十余万石约以钱九十六万六千余贯籴之畿内百姓每年纳两税见钱五十万贯约以粟麦二百余万石粜之是度支籴以六十而百姓粜以二十五农人贱粜利归商徒度支贵籴贿行黠吏今请以度支贵籴钱五十万贯送京兆府充百姓一年两税勒二十三县代缗输粟八十万石小麦二十万石充度支诸色军粮则开成二年以后似每嵗放百姓一半税钱又省度支钱一十万贯劝农减费物理昭然仍请百姓广开田亩更不加税行之有节富庶可期诏付京兆府夏季以前先造户帖务使平允凡折纳之术行于丰年斯恵农务茍非丰登人用苦之盖输缗易而输粟难也【册府元】
　　昭宗干宁四年同州节度使长春宫使韩建奏以京兆府于每年见徴赋内减四十万贯充上供【册府元】
　　宋陜西路京兆府贡鞾氊蜡席酸枣仁地骨皮商州贡麝香枳殻实同州贡白蒺藜生熟干地黄华州贡茯苓细辛茯神耀州贡甆器延安府贡黄蜡麝香鄜州贡蜡烛坊州贡弓麻席邠州贡火筯荜豆剪刀鳯翔府贡蜡烛榛实席陇州贡席鳯州贡蜜蜡烛利州路兴元府贡胭脂红花洋州贡隔织沔州贡蜜蜡【宋史地理志】
　　仁宗景祐初陜西用兵民赋率多支移因增取地里脚钱民不能堪五年诏陜西特蠲之且令后勿复取【宋史食货志】
　　神宗熙宁十年陜府西路田四十四万五千二百九十八顷三十八亩官田一千八百五顷二十二亩见催额五百八十万五千一百一十四贯石匹端两斗量口斤根束夏税一百一十一万一百五贯石匹端两斗量口斤秋税四百六十九万五千九贯石匹端量束斤根口【田赋考】
　　哲宗元祐元年永兴军民庶进状言兴平县有地二百四十余顷久输二税熙宁五年本县抑令退为牧地诏提刑司审定以奏如他州县更有以税地改牧地者亦具以闻提刑司乞与免纳租钱给种如故【文献通考】
　　徽宗宣和元年户部尚书唐恪稽考诸路上供钱物之数陜西路一十五万七百九十贯匹两【文献通考】
　　髙宗建炎四年陜西夏税五月一日起纳七月十五日毕秋税九月一日起纳十二月十五日毕后又并加一月或值闰月其田蚕亦有早晚不同有司临时奏裁【宋史食货志】
　　金世宗大定十一年六月诏诸路常贡数内同州沙苑羊非急用徒劳民罢之【续文献通考】
　　章宗明昌三年六月尚书省奏陜西路提刑司言旧牧马地久不分拨以致军民起讼比差官往定之凡民户有凭騐已业及宅井坟园已改正给付而其中复有官地者亦騐数对易陜西路牧地三万五千六百八十余顷六年六月诏罢括陜西之地泰和初民愬水旱应免者京兆鳯翔夏田四月秋田七月水田通以八月为限遇闰则展期半月限外愬者不理非时之灾则无限损十之八者全免七分免所伤之数六分则全徴桑被灾则免丝绵绢税诸路雨雪及禾稼收获之数月以健步申户部五年三月谕宰臣曰陜西地寒稼穑迟熟夏税限以七月为初【金史食货志】
　　宣宗兴定五年勅令户部按行州郡地有可开水田者诱民赴功其租止依陆田不复添徴仍以官赏激之陜西除三白渠设官外亦宜视例施行【金史食货志】
　　元宪宗八年括兴元户田【续文献通考】
　　世祖至元二十三年六月命陜西籍定建都赋税【续文献通考】
　　成宗大徳三年嵗入粮数陜西省二十二万九千二十三石【元史食货志】
　　明太祖洪武初诏陜西布政司民间田土许尽力开垦有司毋得起科【世法録】二十六年陜西布政司田土计三十一万五千二百五十一顷七十五亩夏税麦六十七万六千九百八十六石秋粮米一百二十三万六千一百七十八石【续文献通考】
　　孝宗治十五年陜西官田六千八百六十二顷九十五亩二分四毫民田二十五万三千七百九十九顷八十六亩六分夏税小麦七十二万五千七百九十六石七斗三升四合三勺三抄七撮三圭五粟秋粮米一百二十万三千二百六十石五斗二升一合六勺五抄七撮农桑丝折绢九千二百一十八疋一丈九尺八寸二分三厘四毫本色丝绵二百六斤一两六钱五分绵花绒一万七千一百七十二斤三两一钱绵布一十二万八千七百七十疋一丈八尺七寸四分马草一百五十一万四千七百一十二束一十一斤五分二钱零【续文献通考○按图书编等书所载田粮数目不同兹不具録】
