<!-- { "loadSidebar": true } -->
　　晁氏曰唐令狐徳棻等撰本纪八列传四十二初周有柳虬隋牛洪各有撰次率多抵牾贞观中徳棻请撰次乃诏与陈叔逹唐俭共成之先是苏绰秉周政词令多准尚书牛为史尤务清言徳棻因之以成是书故多非实録仁宗时出太清楼本合史舘秘阁本又募天下书而取夏竦李防家本下舘阁正是其文字其后林希王安国上之【读书志】
　　髙宗后脩实録三十巻【令狐徳棻等撰】
　　陈氏曰按志令狐徳棻撰止干封刘知几续成之故号后修书本三十巻阙十一巻【文献通考】
　　皇帝封禅仪六巻　武徳贞观两朝史八十巻
　　凌烟阁功臣故事四巻　令狐家传一巻【俱令狐徳棻撰】西征记【巻亡检校司农京兆韦机撰】
　　机仕贞观时为左千牛胄曹参军使西突厥册拜同俄设为可汗会石国叛道梗三年不得归裂裾録所过诸俗物产为西征记比还太宗问外国事即上其书帝大悦【唐书本传】
　　后汉书音义二十七巻　东都记二十巻【俱韦机撰】
　　【按艺文志韦机后汉书音义二十七巻东都记二十巻西征记巻亡韦机别无所见据列传称西征记为机作而机尝于髙宗时为司农少卿主东都营田苑则东都记应即其主营田日记事之书汉书音义当并出其手以避追諡孝敬帝讳不称也故以二书并附于此】
　　后汉书一百巻【章怀太子贤注】
　　旧纪仪凤元年十二月丙申皇太子贤上所注后汉书赐物三万【玉海】
　　列藩正论三十巻【章怀太子贤撰】
　　时政记四十巻【文昌左丞同平章事万年姚璹撰】
　　永徽后左右史惟对仗承防仗下谋议不得闻璹以帝王谟训不可阙记请仗下所言军国政要责宰相自撰号时政记以授史官从之时政有记自璹始【唐书本传】
　　汉书绍训【户部尚书万年姚班撰】
　　班曾祖察尝撰汉书训纂而后之注汉书多窃取其意为已说班着绍训以发明旧义云【唐书本传】
　　歴古创置仪五巻　礼乐集十巻【俱刑部尚书万年顔真卿撰】华山记一巻【范阳征士卢鸿撰】
　　唐书一百三十巻【工部侍郎万年韦述撰】
　　唐韦述撰初吴兢撰唐史自创业讫于开元凡一百一十巻述因兢旧本更加笔削刋去酷吏傅为纪志列传一百一十二巻至徳乾元以后史官于休烈又增肃宗纪二巻而史官令狐峘等复于纪志传后随篇增缉而不加巻帙今书一百三十巻其十六巻未详撰人名氏【崇文总目】
　　集贤注记二巻【韦述撰】
　　晁氏曰唐集贤学士韦述撰述在集贤四十年天宝丙申摭置院始未及院中故事修撰书史之次及孝明时学士名氏颇善序事【读书志】
　　续七志【韦述等分撰】
　　马怀素奏述与诸儒即秘书续七志五年而成【唐书本传】马怀素以自齐以前旧籍王俭七志已详请采近书篇目及前志遗者续俭志以藏秘府诏可即拜怀素秘书监召尹知章韦述等二十二人分部撰次【玉海】
　　开元谱二十巻【韦述撰】
　　述好谱学见柳冲所撰姓族系谱每私写怀之还舍则又缮録故于百氏源为详乃更撰开元谱二十篇【唐书本传】
　　百家例二巻【韦述撰】
　　工部侍郎韦述撰又以大唐缙绅进姬周十八姓大唐相门甲族八十六家附其后【中兴书目】
　　宰相甲族一巻【韦述等撰】
　　晁氏曰唐韦述萧頴士等撰自王方庆而下十有四家【读书志】
　　两京新记五巻【韦述撰】
　　开元中撰西京始于开皇东都起于大业宋敏求演之为长安志十巻河南志二十巻【玉海】
　　唐春秋三十巻　高宗实録三十巻
　　御史台记十巻　东封记一巻
　　集贤书目一巻　学士院杂撰目一巻
　　两京道里记三巻　史例一巻【以上俱韦述撰】
　　南宫故事十二巻　宫卿旧事一巻
　　文贞公事録一巻　尚书考功簿五巻
　　尚书考功状绩簿十巻　尚书科配簿五巻
　　五省迁除二十巻　王氏女记十巻
　　王氏王嫔传五巻　续妬记五卷
　　魏元成传一巻　郭元振传一巻
　　三品官祔庙礼二巻　古今仪集五十巻
　　王氏家牒十五巻　家谱二十巻
　　王氏着録十巻　九山志十巻【俱广州都督咸阳王方庆撰】唐宗实録一百巻【岐山元载撰】
　　晁氏曰唐元载等撰起即位尽上元三年凡五十年安史之乱宗起居注亡大厯中史官令狐峘裒掇诏策备一朝之遗阙开元天宝间君臣事多漏略【读书志】陈氏曰题元载撰葢左拾遗令狐峘所为而载以宰相监脩也史称事多漏略拙于取弃不称良史峘徳棻五世孙也【文献通考】
　　唐肃宗实録二十巻【元载撰】
　　晁氏曰唐元载等撰起即位尽后元年凡六年陈氏曰亦元载监脩不见史官姓名【读书志】
　　汾阳王家传十巻【陈雄撰】
　　晁氏曰唐陈雄撰雄本汾阳王郭子仪僚吏后又从事浑瑊幕府故传不名第九巻録行状第十巻録副佐三十三人大将二十七人曰忠武将佐略【读书志】
　　唐代宗实録四十巻【左拾遗华原令狐峘撰】
　　晁氏曰唐令狐峘撰起宝宁元年壬寅止大厯十四年己未凡十七年【读书志】令狐峘撰代宗实録四十巻虽勤苦然多遗漏不称良史至元和二年其子丕为太仆寺丞进峘所撰代宗实録四十巻诏付史舘赠峘工部尚书叙事用舍咸不当而又多于漏略名臣如房琯不立传直防如顔真卿略而不载【册府元龟】
　　陆氏宗系碣一巻【令狐峘撰】
　　开元礼义释二十巻【博士万年韦彤撰】
　　元和格敕三十巻【畧阳权徳舆等集】
　　删定制敕三十巻【长安许孟容等集】
　　开元后礼二十巻【京兆韦渠牟撰】
　　唐嶲州图【检校尚书万年韦臯撰】
　　旧纪贞元十三年五月丙戍朔韦臯收复嶲州画图来上【玉海】
　　西南夷事状二十巻　西戎记二巻【俱韦臯撰】
　　通典二百卷【宰相万年杜佑撰】
　　自序曰夫理道之先在乎行教化教化之本在乎足衣食易称聚人曰财洪范一曰食二曰货夫子曰既富而且教斯之谓矣夫行教化在乎设职官设职官在乎审官材审官材在乎精选举制礼以端其序立乐以和其心此先哲王致治之大方也故职官设然后兴礼乐焉教化然后用刑罚焉列州郡俾分领焉置邉防遏戎敌焉是以食货为之首选举次之职官又次之礼又次之乐又次之刑又次之其次州郡又次之邉防末之或览之者庶几知篇第之防也【本书原序】晁氏曰先是刘秩采经史自黄帝迄天宝末制度沿革废置议论得失仿周礼六官法为政典三十五篇佑以为未尽因广之参以新礼为二百篇世推该洽三十六年成书徳宗时上之【读书志】
　　外典职官记十卷　文宗朝备问一巻
　　賔佐记一巻【俱杜佑撰】
　　翰林院故事一卷【学士京兆韦执谊撰】
　　贞元二年学士韦执谊撰述贞观以来翰林建置沿革记云自立此院连飞继鸣者逾三十人因以官秩名氏次叙为故事今是书名氏皆缺【书目】
　　邠志三巻【侍御史凌凖撰】
　　陈氏曰唐殿中侍御史凌准宗一撰邠军即朔方军也此本从旴江晁氏借録其末题云文忠脩唐史求此书不获今得于忠宪范公之孙伯髙其中尚舛误当访求正之绍兴乙丑晁公酂【文献通考　按宋史艺文志有路隋邠志三巻】
　　【唐】徳宗实録五十巻【侍读学士万年韦处厚等同脩】
　　元和二年二月诏撰徳宗实録五年十月庚辰宰臣裴垍与史官蒋武韦处厚等五人撰五十巻上之【防要】
　　翰林学士记一巻【韦处厚撰】
　　长庆元年韦处厚撰记得人之意【书目】
　　太和国记二十巻【韦处厚撰】
　　柳氏自备録三十巻【刑部尚书华原柳仲郢撰】
　　仲郢尝手钞六经司马迁班固范蔚宗史皆一钞魏晋及南北朝再又所钞他书凡三十篇号柳氏自备【唐书本传】
　　京兆杜氏家谱一巻　史略三十巻
　　东斋籍二十巻　闲居録三十巻【俱太子賔客京兆杜信撰】
　　奉天録一巻【赵元一撰】
　　陈氏曰唐赵元一撰起建中四年泾原叛命终兴元元年克复神都【文献通考】
　　徳宗幸奉天録一巻【崔光庭撰】　奉天纪一巻【徐岱撰】
　　通厯十巻【户部尚书扶风马总撰】
　　晁氏曰唐马总撰纂太古十七氏中古五帝三王及删取秦汉三国晋十六国宋齐梁陈元魏北齐后周隋世纪兴防粗述其君贤否取虞世南略论分系于末以见义焉【读书志】陈氏曰书本十巻止于隋代今书直至五代增五巻者后人所叙也【文献通考】
　　唐年小録八巻【马总撰】
　　陈氏曰唐户部尚书扶风马总会元撰记唐以来杂事分为七门末巻为杂録旧有一本略甚后有程文简本传之始为全书【文献通考】
　　唐天祚长厯【著作郎华原柳朴撰】
　　朴述天祚长厯断自汉武帝纪元为编年以大政大祥异侵叛战伐随着之閠位者附见其左尝谓杜征南春秋后序述纪甲厯为得实自余史家皆差蒋系以为然【唐书本传】
　　正闰位厯三巻【柳朴撰】　衣冠盛事一巻【武功苏特撰】
　　史记名臣防三十四巻【京兆窦羣撰】
　　回鹘道里记【宗正少卿万年李晟撰】
　　大唐说纂四巻【亳州刺史京兆李繁撰】
　　艺文志有李繁大唐说纂四巻今罕得其书予家有之凡所纪事率不过数十字极为简要新史大抵采用之其忠节一门曰武后问石泉令王方庆曰朕夜夣双陆不胜何也曰葢谓宫中无子意者恐有神灵儆夫陛下因陈人心在唐之意后大悟召庐陵王复储位新史载其说通鉴去之似为可惜【容斋随笔】
　　北荒长君録三巻【李繁撰】
　　相国邺侯家传十巻【李繁撰】
　　晁氏曰唐亳州刺史李繁撰繁邺侯泌之子也太和中以罪系狱当死恐先人功业不传乞废纸拙笔于狱吏以成传藁戒其家求世间人润色之后竟不果宋子京谓其辞浮侈云【读书志】
　　唐文宗实録四十巻【御史中丞澄城魏謩撰】
　　晁氏曰唐魏謩撰起即位尽开成五年凡十四年宣宗大中八年史官蒋偕牛丛王讽卢吉同脩【读书志】
　　开成承诏録二巻【唐宗室行军司马李石撰】
　　晁氏曰唐李石撰石与郑覃李固言相文宗録当时延英奏对事【读书志】
　　定戎闗图【陇州防御使薛逵奏】
　　大中六年陇州防御使薛逵奏移筑故闗改为定戎闗功毕谨画图进上勅防新置闗城得其要害形于图画颇见公忠宜依所奏【防要】
　　诸道山河地名要略九巻【吏部侍郎京兆韦澳撰】
　　一名处分语一名新集地理书【宋史艺文志】
　　续唐厯二十巻【韦澳撰】　零陵録一巻【尚书同平章事京兆韦宙撰】唐武宗实録一巻【京兆韦保衡撰】
　　晁氏曰唐韦保衡撰武宗以后实録皆亡今止有会昌元年正月二月【读书志】陈氏曰按唐志惟有武宗实録三十巻其后皆未尝修纂更五代武録亦不存邯郸书目惟有一巻而已【文献通考】
　　扶风窦氏血脉家谱一巻【国子博士窦澄之撰】
　　贞陵遗事二巻【中书舍人华原令狐澄撰】
　　陈氏曰唐中书舍人令狐澄撰所记十七事【文献通考】
　　皇王宝运録十巻【岐国公京兆韦昭度撰】
　　制表防一巻【学士承防同平章事华原令狐绹撰】
