<!-- { "loadSidebar": true } -->
　　房廷祥字发公三原人年十三补博士弟子父建极崇祯辛未进士官于晋迁兵部主事归里防李自成盗闗中建极知国事孔棘星驰入都时廷祥年十五请従母不许廷祥泣告曰父死国儿不当死父乎遂褁粮易服为少黄冠以从至河阻贼不得渡乃涉洛蹑王屋太行诸山匍伏行数千里甲申四月抵近畿闻京师陷建极将絶粒死廷祥泣请曰吾父今道死穷山中谁知者且死亦何益因强舆归未防卒廷祥恸不欲生既葬庐墓侧不去仅得下夀以殁
　　来淑泗字圣涛三原人年十嵗值流冦变扶继母左氏避难讹传冦至母投身井中淑泗号泣井上跪求途人覔绠缒救乞人负归闾里称为孝童
　　李时盛字文吾三原人性至孝懋迁于外因母寡居弃归养母澣衣涤器皆躬亲焉明季有旧交髙姓者以黄金五十两寄其家商于外值闯乱焚掠时盛家室不保阅七年而髙至悉取还之髙为感泣人颂其义
　　申培棫字林苍三原嵗贡任两当训导性孝友父殁维徒跣扶榇营葬尽哀事后母委曲承顺所生弟妹抚诲婚嫁悉殚心力尝捐金代宗族输税至于周贫济困掩骼埋胔尤为好行其徳
　　刘容三原人农家子也居嵯峨之麓与弟俱入山虎至攫弟去容追及左手挽其尾据其背右手执屦挞之虎益猛容益力虎乃置其弟去容负归得蘓
　　梁澂之字静海三原人仓塲侍郎鋐庶子也幼时常从宦四方父以果饵赐之輙念曰吾嫡母在家未食也因泣下间得防绮輙以请于父曰吾将为嫡母衣也以是戚属咸称其孝后归省嫡母适患痢粒食不进澂之减餐泣祷曰吾母食始食越翌日果瘳性好施解衣推食无徳色竟以嫡母卒过哀致殒士林嗟之
　　刘守法守富守竒俱三原人兄弟友爱至老无间同防经五世县令表其门曰百忍同芳洋县王奇瑾崇祯癸酉举人知束鹿县亦五世同居又鄠县樊邦彦四世同居髙陵裴汝清三世同居皆无忝公艺家风者
　　张厫盩厔人顺治四年山冦金龙破其堡兄厰被杀并掠厰子灵娃以去厫念兄止此子今被掠是无后也即负已子补娃入山易灵娃以归冀图往赎乏资未果值冦移营以补娃幼不能从行遂杀之后厫亦复得子云
　　郝振纲富平人太学生少失怙日侍寡母侧含泣读书值嵗荒日鬻线易米为食既长优于幕学所至必奉母以游族孙信七嵗家贫度为僧振纲养之得成立又族孙仕有忤行振纲令从已日夕观事母状阅三载仕感悟请归事母族人有夫妇同逝者葬之而育其嗣母疾笃焚祝求代及卒哀毁庐墓者三年雍正五年旌表
　　孙文达富平人产于滇年十嵗父殁尽哀遵所生母训读书入泮不知原籍有嫡母在也雍正二年富平令移文到滇乃大恸遂扶父柩奉母擕妻妹万里归秦备极艰苦以久缺嫡母养负罪自责晨夕竭力以事二母遇外侮槩不与较曰恐伤寡母心耳雍正四年旌表
　　唐文昭字含章富平诸生父殁斋居三载继母偏爱己子因逐昭昭肆力稽古益明理数之学顺治十年御史何承都造其庐赠以金却之赠以布辞不得因为母夀母卒悔悟呼归居常困于贫每竟日不举火嵗祲邑人重其学行敛粟赡之知县郭传芳祠祀孝义三人昭特与焉
　　党国虎富平人六嵗母亡寄抚舅氏父普寛兄防生为族子国孝殴死以事未露国孝幸免国虎恚甚揣力弱未能报顺治九年国虎年二十一乃诱国孝于野并其子寻儿挝杀之诣县自首赴狱县令欲加矜恤国虎念父仇已雪遂于狱自经死与唐时梁悦事正同知县郭传芳创孝义祠首肖像祀悦而以国虎配之
　　孟孔脉字祖尼富平人顺治乙酉举人授稷山令听防明允邑无寃抑尝割俸赎民鬻子百余人富邑隂家河病涉捐资筑石桥以济行旅又筑堡寨聨守望里党赖之
　　赵一韩富平诸生性醇谨亲老多病药必先尝及殁哀毁骨立乡人称之两事继母无异所生待诸弟友爱无间言以子兆麟廵抚郧阳赠都察院右副都御史
　　南尔强字逊之安定廪生有至性六嵗丧母方敛恸防絶父抚之曰汝为死母独不为生父乎哀稍辍既殡朔望必至荒郊展拜事继母尤笃孝诸季欲分防罄产让之父士逵将就廷试积赀三十金一夕被盗去复称贷以进不令父知盗感愧还金遣之去终身不泄也父卒尤孺慕不衰雍正九年题旌从弟尔辅字长民性孝谨事亲色养由贡生任金县训导
　　史秉鉴字敷平安定人明末盗起父任耀州学正秉鉴驰省途遇贼泣告曰吾往省父愿见父来就死贼释之父殁为诸生始食饩曰此天家所以造士也以佐菽水之资可乎仍率诸弟子力耕以奉母以外大父无子复迎养以悦母志一门之内融融如也每出行经溪山崖谷必下车骑曰母命也其举念不忘多类此年七十由嵗贡授渭南司训垂十年还里举乡饮年九十乃终雍正十年旌表
　　石又贤安定诸生家贫甚防时过里塾闻诵书声辄欣然不舍父异之令従舅氏学初授以孝经退輙语人曰吾能是及长弟肖先方五嵗辄呼至学中同卧起告以懐橘扇枕等事弟一日触母怒戒之曰吾语汝谓何弟大沮悔由是不敢复忤母母亡毁甚父亾毁愈甚得咳血疾时肖先已前卒又贤知不起语家人曰吾兄弟继逝不获亲视窆穴俾吾父有子而无子天乎何酷言讫而终闻者皆掩涕雍正十年旌表
　　郝秉秀字挺生安定人年七十事母孝谨晨昏必趋拜膝下母止之每日晨起必屏气肃容向母户叩祝母夀又贡生南瑶字馥兰五嵗即解定省礼父殁事母务得欢心抚孤侄尢笃乡人称之子源澄源漪亦以孝闻
　　李桐安定人孝友子谅乡党着闻父母年俱耄耋桐终身孺慕不衰友于尤笃每事必肩其难者季弟早世桐抚其妇子衣食必先孤寡而后已
　　王琏安定人九嵗值母病汤药必亲夜不假寐母卒事继母尤恭谨母子俱有令名教子侄以孝经小学为根柢阅史鉴得忠孝大节及隂徳事则手书一编示之其他敬老慈幼敦族睦隣尤笃行君子也
　　杨方安定人康熙辛酉举于乡授长安教谕性孝友弟正病股者三载母念弟不能逺离欲挈弟至长安虑方不能兼顾因不至方命妻子奉母于家舆弟至学舍访国医治之药饵俱亲调饥饱寒暖撙节之如婴儿见者咸为感动闻母丧即日就道诸生追唁不及搢绅间尤重之
　　李恭乂宜川人康熙丁丑进士父殁继母他适遗弟妹六人抚视如一既长婚嫁俱成礼仲叔两弟复早逝遗孤嵗余又抚之克底成立同居共防人无间言通籍后家居杜门尤耻干谒惟来学者不拒终浙江景宁令
　　王光印延川生员母病剧医者不审其症光印尝粪以察之复焫香吿天愿以身代母病旋愈后享大夀卒光印哀毁骨立庐墓终丧
　　薛之奇延长人嵗贡性至孝亲病汤药必亲尝及殁葬祭如礼抚幼弟终身友爱不倦赡族周亲恩意恳挚官湖广衡州府通判
　　卢防鳯翔人性至孝事亲色养兼至嵗饥负米汉南甘防无阙父遘疾日侍汤药祈以身代事继母祝无异所生雍正六年旌表弟熙康熙己未进士年十三丧母悲恸欲絶事继母祝以孝称官翰林院检讨
　　王大利鳯翔人事亲孝家贫赴川生理及归而母已殁大利葬母后即以家产让其兄躬自庐墓乡党称之
　　蹇逢吉岐山人官抚标守备遭冦变父被掠逢吉罄产赎之不得语人曰活我孰若活我父乃绐贼家有埋金愿质已释父发金以偿父既脱贼觉之害吉于青峰山下闻者莫不流涕焉后旌表
　　董成梅寳鸡人入国学事亲养志居丧尤哀毁逾礼侍兄疾汤药必亲尝歴久不懈族叔嘉言殁旅舍为归榇营葬族弟舒绩遭嵗歉流移他所成梅给赀营运家室复完康熙辛未壬申陜大饥成梅捐粟出赈又劝谕亲党素封之家协力捐输分户散给乡人赖举火者甚众郡邑闻其行义歴举乡饮正賔雍正九年奉
　　防旌表
　　刘元昌麟游人官白河县司训流冦破城父被拷掠至死元昌痛父死于非命哀毁终身事继母尤克尽子道乡里称之
　　吕梦熊麟逰学生母老失明每早起盥洗为母防目饮食手供亲涤溺器起居不离左右遇宴防必懐果核归以奉母母夀八十八嵗
　　何文元麟游学生父殁母遘疾危笃感异夣起祷土主庙燃一指和指灰入药以进母病旋瘥更善事祖父母人称其至性过人又公孙浩者母疾笃割股以疗母遂愈亦麟游诸生也
　　张东生褒城县诸生五嵗丧母事继母李尽孝值冦警东生负母避乱备歴诸艰险平时菽水尤能色养
　　张拱极城固贡生母病侍汤药三年衣不解带晨昏祝天愿以身代母病愈为朝邑训导一年以忧归遂不复仕年九十一卒
　　梁天植城固人明末父衡为逆贼所执家人窜伏天植追随不释既而乘间脱父入山谷日负其父行数十里卒免于难后举顺治乙酉科乡试
　　赵元惺城固人父京仕官京师值冦乱家人咸被执母杨年六旬贼索饷加以炮烙元惺哀号乞代贼令牵出将杀之元惺引颈就刃无惧色贼义而两释之
　　夏锡攸城固人佣身养母母病笃日夕祈祷愿以身代延医治药潜割股和药以进翌日母病愈
　　方振寰城固举人与弟诸生耀寰素友爱家人或议析居兄弟相抱而泣自是中外弗复言耀寰妻张氏中丞鳯翮女凡饮馔衣服必先夫之兄嫂而后已尤人所难
　　彭效古西乡人善事继母以孝闻申请旌异
　　张永福西乡县民性至孝四嵗失怙母李氏抚养成立以贫故负薪易米事母惟谨人悯其孝助赀贸易时覔蝇头以佐菽水终身无一日离母也又楚人姚必闻以招垦舆母至西乡母病笃割右股以进病遂愈人以为孝感
　　康绍文兴安庠生顺治三年流冦陷城父子俱被掠贼欲杀其父绍文乞以身代贼杀之父竟免于难
　　康应祥兴安州人家贫好义尝路拾黄金六十两俟失者还之一日籴麦归麦中得白金十两亦返其主事继母以孝闻顺治三年流冦过其门曰此孝义士也相戒勿犯
　　覃训紫阳人少孤事继母宋至孝待继母弟诲极友爱土贼窃发训负宋避难诲稍后为贼所获训倾财诣贼求赎卒归之生平修桥梁施医药里党咸利赖焉
　　许应选紫阳人韦云蒲城人母病目皆失明医药防效二人朝夕吁天号泣母目忽明人以为孝感应选以诸生居乡尤乐赒恤穷乏有不能庀丧葬者恒加佽助
　　周蒲璧商州人康熙己酉以第一人举于乡壬戍成进士改庶吉士授检讨念不得养母请告归饮食汤药咸亲尝母殁遂絶意仕宦屡徴不起两女弟家贫赒恤倍至视从兄弟如同懐督课从子多所成就择族人之方正者举为族长身率子弟受教居乡慎言笑严取与读书乐善泊如也防州牧修明文庙祀典力为賛襄易木主刋仪注至今奉为程式卒之日逺近执绋者千人
　　卢运熙商州人幼失怙族伯廷诏无子收育之遂嗣焉年数龄即嗜学崇祯癸未城陷羣儿被掳俱焚死运熙独手持孟子一巻贼异之获免事嗣父母尽孝暨殁哀毁尽礼有从伯无子者事之如父康熙辛酉举于乡壬戍赴礼闱忽心动兼程归伯已寝疾及卒庀丧葬尤尽力又族弟少孤随母改适访得之令归宗俾娶妻成立族兄老而生子及卒运熙严课之得列庠序尝建乳来社与乡人讲学课艺所造就尤众
　　王孝风镇安人事母至孝冦至与族弟各擕家避乱事急弟弃其母负妻去孝风独弃妻子负母逃匿乱定孝风奉母归妻子亦无恙其弟及妻竟遇害
　　陈国柱镇安人性至孝家贫无以为养投充行伍所得饷悉供亲膳或招之饮必先为父母设馔务极丰腆国柱目不知书其爱敬盖本天性云
　　孟三光镇安人少孤事母尽孝母失明扶掖不离左右家赤贫甘防无缺年逾四十母怒輙长跪受杖里党贤之
