<!-- { "loadSidebar": true } -->
　　辛勤曾寄玉峯前一别云溪二十年三径荒凉迷竹树四隣凋谢变桑田渼陂可是当时事紫阁空余旧日烟多少乱离无处问夕阳吟罢涕澘然
　　绥州作　　　　　　　　　　　前人
　　雕阴无树水南流雉堞连云古帝州带雨晚駞鸣古戍望乡孤客倚髙楼明妃去日花应笑蔡琰归时髩已秋一曲单于暮烽起扶苏城上月如钩
　　咸阳懐古　　　　　　　　　　前人
　　城边人倚夕阳楼城上云凝万古愁山色不知秦苑废水声空傍汉宫流李斯不向仓中悟徐福应无物外游莫怪楚吟偏断骨野烟踪迹似东周
　　题华严寺木塔　　　　　　【南唐】张泌
　　六街晴色动秋光雨霁凭髙只自伤一曲晚烟浮渭水半桥斜日照咸阳休将世路悲尘事莫指云山认故乡回首汉宫楼阁暮数声钟鼔自微茫
　　再游韦曲山寺　　　　　【后周】谭用之
　　鹊檐烟断玉巢欹罨入春塘太白低马踏翠开垂柳寺人耕红破落花泥千年胜槩咸阳上几代荒凉绣岭西碧吐红芳旧行处岂堪回首草凄凄
　　咸阳懐古　　　　　　　　　　刘兼
　　髙秋咸镐起霜风秦汉荒陵树叶红七国鬭鸡方贾勇中原逐鹿更争雄南山漠漠云常在渭水悠悠事旋空立马举鞭遥望处阿房遗址夕阳东
　　登商州南城楼望山　　　　　【宋】王禹偁
　　西接蓝田东武闗有唐名郡数商顔二千石尽非吾道一百年来负此山【自注云自唐末至今百余年无文臣为刺史】重叠晓岚新雨后参差春雪夕阳间惟供迁客风骚兴醉望吟看不暂闲
　　华岳　　　　　　　　　　　　韩琦
　　两行脩竹夹云根引入莲峯山下村病骨惊魂安气母幽亭淑景压山荪金琟逺望千滩出玉漏声喧万马奔坐叹空劳无计处却寻归路日黄昏
　　送秋马上始见终南　　　　　　前人
　　终南频月晦峯峦一雨民心万事寛救彻旱苗充嵗望洗开山色与人看半天横示全秦壮积雪髙连太白寒欲识众多欣幸意送秋歌舞满长安
　　过武闗　　　　　　　　　　　胡宿
　　津亭歌阕戒棠舟五两风来不暂留西北浮云连魏阙东南初日满秦州层城渺渺人伤别芳草萋萋客倦游平乐旧欢收不得更凭飞梦到瀛洲
　　宿终南山下百墖院　　　　　苏舜钦
　　驱马山前访古踪僧居潇洒隔尘笼绕庭石鼈谷涧水入戸鸣鸱堆上风无限老松秋色里数声疎铎月明中村鸡坐听三号彻去去前朝气味同
　　送李中舍袭之宰南郑　　　　梅尧臣
　　莫问褒中道路难襄阳直上几重滩苍烟古柏汉髙庙落日荒茆韩信坛出水防头一丝挂穿虹雨脚两桥残土风大抵如南国期防先时俗自安
　　和韩侍中上巳日防兴庆池　　　范纯仁
　　故堤髙柳緑花萼遗基映柳南啼鸟解招游客醉落花时有戏鱼衔舟擕罗绮添春色山破云烟出晓岚后防陪公应更乐行看庙胜扫妖欃
　　华山谒希夷　　　　　　　　　邵雍
　　仙掌峯峦峭不收希夷去后遂无俦能斟时事髙抬手善酌人情畧拨头画虎不成心向在悲麟无应泪横流寤来不必多言语赢得清闲第一筹
　　春日登大像阁　　　　　　　　富弼
　　拂衣潇洒倦尘寰走马登临未问禅匝野乱流萦古堞挿云髙阁逼遥天山含暮色连青稼柳带春容矗翠烟独凭危栏不成句敢同当日善游仙
　　周公庙　　　　　　　　　　　苏轼
　　吾今那复梦周公尚喜秋来过故宫翠凤旧依山突兀清泉长与世穷通至今游客伤离黍故国诸生咏雨蒙牛酒不来乌鸟散白杨无数暮号风
　　楼观　　　　　　　　　　　　前人
　　鸟噪猿呼昼闭门寂寥谁识古皇尊青牛乆已辞辕轭白鹤时来访子孙山近朔风吹积雪天寒落日淡孤村道人应怪游人众汲尽阶前井水浑
　　种将军谔米脂川大防　　　　　王珪
　　神兵十万忽乘秋西碛妖氛一夕收匹马不嘶榆塞外长城自起玉闗头君王别绘凌烟阁将帅今轻定逺侯莫道无人能定国红旗行去取凉州
　　潼闗道中　　　　　　　　　晁补之
　　尘土长安古道深潼闗依旧接桃林使君总马来何后道士青牛去莫寻春半河山犹寂寞日长坑阪正﨑平生冷笑元龙误老觉求田负寸心
　　游终南杂咏【三首选一】　　　　　　　李騊
　　入门脩竹耸琅玕坐乆香风拂画栏春色正秾双桧静朝光初上一峯寒翠萦虚室尘襟濶冷逼疎窓夜梦残物外闲心殊未惬殷勤重上白云端【草堂】
　　秋夜思南郑军中　　　　　　　陆游
　　五丈原头刁斗声秋风又到亚夫营昔如埋剑常思出今作闲云不计程盛事何由观北伐后人谁可继西平眼昏不禁陈编得挑尽残灯不肯明
　　恩封渭南伯唐诗人赵嘏为渭南尉当时谓之赵渭南后来亦将以予为陆渭南乎戏作长句
　　前人
　　老向人间乆倦游君恩乞与渭川秋虚名定作陈惊座好句真惭赵倚楼栈豆十分霑病马烟波万里着浮鸥就封他日轻裘去应过三峯处处留
　　次择之韵聊纪秦事　　　　　　朱熹
　　不知四海已扬汤舞殿歌防乐未央五帝威神等牛马六王子女尽嫔嫱仙心乆已攀姑射辩口从教泣华阳行客讵明千古意虚疑霞佩响琳琅
　　长安懐古　　　　　　　　　　呉激
　　佳气犹能想欝葱云间双阙峙苍龙春风十里防陵树晓月一声长乐钟小苑花开红漠漠曲江波涨碧溶溶眼前叠嶂青如画借问南山共几峯
　　题五丈原武侯庙　　　　　　郝居中
　　筹笔无功事可哀长星飞堕蜀山摧三分岂是平生志十倍宁论葢世才坏壁丹青仍白羽断碑文字只苍苔夜深老木风声恶尚想褒斜万马来
　　过华州　　　　　　　　　　　王世昌
　　拔地三峯冷翠微落嵓飞瀑喷珠玑吟鞭落拓骑驴过战刃韬藏牧马归十丈玉莲秋不谢半楞掌月昼还飞地灵人杰无遗逸未分蟠螭老布衣
　　华清故宫　　　　　　　　　　冯延登
　　宠贵羊羔退曲江华清雾阁对云窓层峦未了霓裳舞迁客俄惊羯鼔腔檐际疎星疑晓镜天边晴树认髙幢游人尚喜风流在白石涵波皂荚双
　　上清宫【三首选一】　　　　　　　　　　李汾
　　忆昔秋风从茂陵词臣忝预汉公卿瑶池宴罢西王母翠辇归来北斗城石马嘶残人事改刧灰飞尽海山平唯余太液池边月伴我骖鸾上玉京
　　岐阳【三首选一】　　　　　　　　　　元好问
　　眈眈九虎防秦闗懦楚孱齐几上看禹贡土田推陆海汉家封檄自天山北风猎猎悲笳发渭水萧萧战骨寒三十六峯长剑在倚天仙掌惜空闲
　　登灏灵门晓望　　　　　　　　张辂
　　灏灵宫閟隐岧嶤清晓空蒙瑞霭飘千古金城存祀典累朝寳册刻琼瑶蓬莱天际终须到仙掌云间远见招诗客凭栏兴难尽跨鸾安得上层霄
　　长安　　　　　　　　　　　　方回
　　客从函谷过南州畧説长安旧日愁仙隐有峯存紫阁僧居无寺问红楼兰亭古瘗藏狐貉椒壁遗基牧马牛万古不随人事改独余清渭向东流
　　华岳　　　　　　　　　　　　张翔
　　云开华岳欝嵯峨飞翠时来近玉珂鹤驻松崖秋积雪龟巢莲井晓无波山中酒熟凭花劝马上诗成倩鸟歌欲采灵芝寻未得石盆瑶草占春多
　　潼闗　　　　　　　　　　　邹道
　　践华因河立户枢潼闗天险载黄图眈眈虎视秦扄钥欝欝龙蟠汉国都共説建瓴天上落几看寃骨草间枯不知周召亲分陜曾恃山川四塞无
　　华清宫　　　　　　　　　　刘仲殷
　　金粟堆前鸟弄风朝元阁上晚鸣钟美人粉黛埋黄土汤殿潺湲响玉淙自昔诗人悲黍稷当时太液笑芙蓉不须重作髙唐赋蜀道巫山十二峯
　　华山　　　　　　　　【明】秦康王志
　　万仞巍峩出自然巨灵手擘是何年三峯秀出云霄外一掌髙擎日月边李白问天登絶顶陈抟傲世隐危巅何当稳步长梯上摘取峯头玉井莲
　　仙掌　　　　　　　　　秦简王成泳
　　巨灵伸臂向洪崖云际分明一掌开捧出海天红日近挽将蓬岛列仙来翠光闪烁萦朱草玉笋聨翩绣绿苔隔断红尘浑不到擎天功业陋三台
　　渭陵　　　　　　　　　　　　殷奎
　　炎精八叶已中衰千载荒陵竟属谁寝殿有垣悲踯躅苑门无地觅罘罳祥开沙麓沟中絶祸变蹭土未夷飒飒凉风吹客髩不堪兴感立多时
　　咸阳怀古　　　　　　　　　　熊鼎
　　立马平原望故宫闗河百二古今雄南山双阙阿房近北斗连城渭水通龙去野云收王气鹤巢陵树起秋风英雄事业昭前哲看取秦皇汉武功
　　第一闗　　　　　　　　　　　王履
　　裂石为闗似洞门天悭神秀此相分不曾临涧先眠石未暇登峰且看云鸟哢只从中界断松声耑许上方闻谁人更似周征士不怕钟山孔氏文
　　行经华阴　　　　　　　　　　谷宏
　　云开太华倚三峯积翠遥连渭水东逺塞鴈声寒雨外离宫草色暮烟中秦闗日落行人少汉畤天阴古戍空寂寂武皇巡幸处祠前木叶起秋风
　　登终南　　　　　　　　　　茅大方
　　一上终南望眼空长安景物画图中花间莺避春城仗林杪僧归晓寺钟渭水东流来鸟防呉山西下走蛟龙我生自信通仙骨便欲同乘列子风
　　桥山　　　　　　　　　　　张三丰
　　披云履水谒桥陵翠柏烟含玉露轻衮冕霞飞天地老文章星焕海山清巍巍凤阙迎仙岛渺渺龙车驻帝城寂寞瑶台遗汉武一轮皓月古今明
　　经华岳庙　　　　　　　　　　李贤
　　华岳巍巍势独雄层霄削出翠芙蓉红光映日仙人掌黛色连天玉女峰絶顶泉飞千尺练悬崖根固万年松四时赖尔兴云雨歴代尊崇祀典隆
　　过凤县　　　　　　　　　　　薛瑄
　　莫道西行蜀道难老来深喜纵遐观山从太白连岷岭水号嘉陵出散闗石积层崖知地厚路登絶巘觉天寛驱兵过此思诸葛大节常留宇宙间
　　拟唐长安春望　　　　　　　　黄闰
　　南山晴望郁嵯峨上路春香御辇过天近帝城双阙逈日临仙仗五云多莺声尽入新丰树柳色遥分太液波汉主离宫三十六楼防处处起笙歌
　　咸阳懐古　　　　　　　　　　徐震
　　阿房宫殿对南山阁道萦回霄汉间覇业终随烽火尽游魂俄载属车还三千童女空浮海十万貔貅已入闗留得当年遗恨在长城血泪土犹斑
　　长安道　　　　　　　　　　　李朂
　　层城迢递入云赊处处春风面面花长乐钟声催漏箭新丰树色拥行车妖姬舞榭留明月贵主妆楼结绮霞日暮芗尘连九陌銮舆传幸五侯家
　　祀鸡台　　　　　　　　　　　伍福
　　秦师畋得石如鸡千载相传作县题覇业烟消山崒嵂祀台神去草萋迷人行古道车还住花落东风鸟自啼只有当时清夜月至今光彩照前溪
　　説经台系牛柏　　　　　　　马文升
　　尘海仙家第一宫峥嵘台殿诧秦工五千道徳言犹在百二河山势自雄炼药炉寒虚夜月系牛柏老动秋风穹碑屹立斜阳外夜夜龙光贯彩虹
　　马融读书石室　　　　　　　　前人
　　扶风家世汉通儒不重椒房重道腴卢郑又从髙第列郭严敢望后尘无春围绛帐人如玉月满荒台树有乌况是临江遗庙在春风十里怅蘼芜
　　孤山堡　　　　　　　　　　杨一清
