<!-- { "loadSidebar": true } -->
　　大中祥符元年正月丁亥老人星见七月丁夘太白犯水位庚辰太白犯舆鬼八月丙申老人星见己酉月掩东井【天文志】南郑县麦秀二三穗淳化县民贺行满田禾隔四陇相去四尺许合为一穗新平县民尹遇田禾合穗者二本麟州嘉禾生【五行志】　二年二月壬辰老人星见八月乙巳月在东井老人星见【天文志】清平军民杨泉妻产三男凤州大水漂溺民居岐山县禾异畆同颖华山张超谷石上生紫芝二本陜西路旱【五行志】九月乙丑有星出南河如桃色赤壬申月入东井十一月丁夘月入东井十二月庚寅荧惑犯井　三年正月壬戌月入井二月辛巳老人星见三月甲申月犯井【天文志】四月同州麦秀二三穗五月耀州甘露降【五行志】八月己酉老人星见戊辰月犯井【天文志】九月华州敷水民侯元则得芝一本知州顾端以献陜西饥十一月丁酉陜西河清十二月乙巳河再清【宋史五行志】丁巳月犯东井　四年正月戊寅老人星见【天文志】知华州崔端献芝草状如仙人掌二月崔端又献芝草河池县民冯守钦妻产三男【五行志】三月庚寅荧惑犯东井四月甲子太白犯舆鬼五月乙亥荧惑入舆鬼六月戊辰月在东井八月丙寅老人星见十一月乙酉月犯东井【天文志】陜西饥【五行志】　五年二月壬寅白气长五丈出东井戊申月入东井【天文志】七月华州禾一茎两穗八月京兆府嘉禾生【五行志】九月乙酉月入东井十一月丁未月入东井　六年正月壬寅月入东井二月己巳又入甲戌荧惑掩犯东井三月己未荧惑犯舆鬼四月甲子月在东井六月辛未太白犯东井己夘太白犯天樽【天文志】鄜州甘露降保安军积雨河溢侵城垒壊庐舍判官赵震溺死又兵民溺死凡六百五十人七月京兆府野蚕成茧朝邑县民田禾八茎同颖【五行志】七月乙未太白犯舆鬼癸丑月掩东井【天文志】八月兴元献白兎【玉海】九月陜西同华等州虸蚄虫食苗京兆府长安县献嘉禾圗一枝双穗【宋史五行志】丁未月犯东井十一月壬寅月入东井甲辰月犯舆鬼十二月己巳月犯东井丙戌填星犯东井　七年正月癸丑老人星见【天文志】二月凤翔府天庆观甘露降【五行志】甲子月入东井三月丙戌星出南河大如杯四月甲子太白犯东井五月丙戌填星犯舆鬼六月庚辰月入东井【天文志】七月华州民入华山得白石上芝草双茎连盖【五行志】丁未月入东井己酉荧惑犯井钺又犯东井八月己巳老人星见己卯荧惑犯天樽【天文志】府谷县民刘善田禾隔三陇合成一穗【五行志】九月壬寅月入东井辛亥星出军市十一月己丑有星出南河至弧矢没光烛地　八年二月己未月掩东井乙亥荧惑犯五诸侯三月辛丑荧惑犯舆鬼四月癸丑荧惑掩井钺六月壬寅月掩东井【天文志】盩厔县民家芝草三茎共成一叶又石芝一本七月坊州大雨河溢民有溺死者【五行志】凤翔府言麦二岐又献芝草合欢瓜【玉海】壬申月犯舆鬼壬午月犯钺癸酉老人星见十月壬辰月入东井【宋史天文志】陜西饥【真宗本纪】　九年正月甲寅老人星见月在东井四月丙子月在东井戊寅月犯舆鬼七月乙丑月掩东井【天文志】延州泊定平安塞门栲栳四砦山水泛溢壊堤城【五行志】七月丁巳荧惑犯天樽八月壬午老人星见丙戌荧惑犯舆鬼己丑荧惑犯积尸【天文志】华州蝗不为灾【真宗本纪】九月知凤翔府赵湘献嘉禾圗【五行志】十月戊子月犯五诸侯【天文志】
　　天禧元年陜西旱陜西蝗蝻复生多去嵗蛰者【五行志】三月丙午月犯舆鬼【天文志】六月陜西言蝗自死【真宗本纪】八月癸巳老人星见十月甲申月犯舆鬼　二年正月丁巳老人星见五月庚寅荧惑入东井七月癸酉荧惑犯舆鬼八月辛夘老人星见乙夘星出狼北十一月辛酉星出南河【天文志】西县民韩光绪牛生二犊【五行志】　三年八月己亥老人星见【天文志】利州路饥四年春利州路旱【五行志】三月庚申嵗星犯舆鬼积薪八月己亥老人星见九月庚午荧惑犯五诸侯闰十二月庚申月犯舆鬼【天文志】陜西诸州大稔【真宗本纪】　五年二月丙午老人星见六月甲寅太白入东井庚午月犯五诸侯七月戊寅太白犯舆鬼壬午太白犯五诸侯八月乙巳老人星出丙【天文志】九月丙寅华州少华山前阜头峰越八盘岭及谷摧陷于石子坡东西五里南北十里溃散坟裂涌起堆阜各髙数丈长若堤岸至陷居民六社凡数百户林木庐舍亦无存者山民言数年以来峰上常有云每遇风雨即隠隠有声是夜初昏畧无风雨山上忽雾起有声渐大地遂震动不及食顷而山崩【五行志】壬辰月犯五诸侯十月戊午月掩东井【天文志】
　　干兴元年五月太白犯鬼及积尸己丑星出北河【天文志】六月兴州竹有实如大麦民取以食占曰大饥【五行志】七月辛夘月犯东井癸巳月犯舆鬼【天文志】八月洋州嘉禾合穗洋州民李永负土成母坟芝生坟上十一月髙陵县嘉禾合穗【五行志】
　　仁宗天圣元年五月兴州竹有实如大麦民取以食之占曰竹有实大饥【五行志】　二年二月丁夘月犯鬼掩积尸【天文志】五月凤州甘露降【宋史五行志】十月庚午月犯井钺　三年五月癸未太白辰星相犯于井六月丙子月犯东井十二月辛酉月犯东井　四年正月戊子月犯东井八月甲午荧惑犯东井十月己丑月犯东井十一月丙辰星出东井没于南河侧　五年正月壬寅星出天社【天文志】京兆府华州虸蚄虫食苗【仁宗本纪】九月丁巳月犯东井甲子有星出北河没于东井十月甲申月犯东井　六年二月甲戌月犯东井三月甲辰荧惑犯东井七月己夘月犯东井【天文志】八月甲戌临潼山水暴涨民溺死者甚众【五行志】庚午嵗星犯钺十月丙寅又犯　七年七月壬午荧惑犯井钺丙戌又犯井距八月己亥嵗星犯舆鬼九月己未犯积尸　八年正月乙卯荧惑犯东井四月壬寅辰星犯积尸辛亥太白犯舆鬼　九年九月荧惑犯舆鬼丁巳壬戌犯积尸【天文志】肤施县禾异畆同颖【五行志】眀道元年正月庚子荧惑犯舆鬼东北星二月甲辰荧惑掩鬼六月乙丑太白犯东井七月壬辰月犯东井十月乙夘月犯鬼西南星【天文志】二年陜西蝗【仁宗本纪】七月癸巳填星犯鬼八月癸卯荧惑犯积尸十二月壬子填星又犯舆鬼丁未月犯积尸【天文志】
　　景祐元年正月丁卯填星犯鬼三月戊子填星又犯鬼八月己夘星出东井九月己丑星出东井如太白赤黄色有尾迹　二年三月壬寅太白犯东井四月乙夘太白犯五诸侯己未月犯鬼己巳太白入鬼七月甲午荧惑入舆鬼　四年六月癸酉太白犯东井七月辛丑太白犯鬼九月庚子星出南河【天文志】寳元元年三月辛丑星出东井四月己巳太白犯东井癸巳太白犯舆鬼八月壬申星出东井如太白十月己丑星出东井如太白赤黄有尾迹【天文志】　二年利州路饥长举县有白鹊嘴脚红不常鹊【五行志】康定元年六月丁未嵗星犯井钺太白犯东井七月戊午嵗星犯东井十月庚子又犯【天文志】
　　庆厯元年六月癸夘月犯东井八月庚辰嵗星犯鬼丙戌嵗星犯积尸庚子月犯积尸十一月癸酉嵗星退犯舆鬼　二年二月甲申月犯舆鬼四月乙酉嵗星犯舆鬼庚寅犯积尸十二月庚申有星出弧矢三年七月戊子月犯东井九月癸未月入东井　四年七月甲申月犯东井八月癸丑十月丙午又犯五年二月甲寅荧惑犯东井四月丙午荧惑犯积尸六月辛酉太白犯东井八月壬午星出北河　六年七月乙巳荧惑犯东井九月乙巳星出南河如太白甲午荧惑犯舆鬼十一月辛夘月犯东井　七年正月壬寅荧惑犯五诸侯三月丁亥荧惑犯鬼积尸八月乙丑月犯东井九月庚辰星出东井　八年六月庚辰太白犯东井八月辛未荧惑犯鬼积尸十二月乙丑星出南河如太白【天文志】
　　皇祐二年八月庚申荧惑入鬼犯积尸壬申月入东井【天文志】九月延州嘉禾异畆合穗【五行志】　四年正月丙辰月犯东井六月乙未太白犯井钺八月丙申月犯舆鬼九月甲子星出南河如太白【天文志】鄜州大水壊军民庐舍【五行志】十一月丙申星出北河　五年正月壬寅夜漏未上星出东井如太白八月丁巳月犯东井【天文志】
　　至和二年七月癸巳太白犯舆鬼九月己夘星出弧矢如太白十一月辛酉星出弧矢色赤黄戊辰星出南河【天文志】
　　嘉祐元年九月壬午星出东井如太白色赤黄　二年九月丁亥星出南河子星侧戊戌昼漏上中天有星出狼大如杯　三年三月庚子荧惑入东井四月乙巳月犯五诸侯东星七月乙酉星出北河如太白八月辛酉月犯五诸侯壬戌月犯舆鬼九月丁亥月犯东井十一月癸未月犯五诸侯闰十二月己夘月犯舆鬼　四年八月乙亥夜星出舆鬼又星出舆鬼癸未星出军市十月戊辰星出东井丁丑月犯东井戊寅星出狼己夘月犯舆鬼十二月甲戌月掩舆鬼五年二月丙戌荧惑犯东井四月癸亥月掩舆鬼西北星庚午荧惑犯舆鬼癸酉掩积尸六月己巳填星犯井钺甲申填星犯东井七月庚戌月掩东井十月甲申填星退犯东井距星十一月丁未太白退犯井钺十二月壬申有星出北河戊寅星出弧矢丁夘月犯东井己巳月犯舆鬼　六年三月己丑月犯东井七月甲申太白犯东井己丑太白犯填星躔井二十度庚寅太白犯天樽甲辰太白犯鬼距星己亥填星犯天樽八月己巳荧惑入东井丁卯星出狼大如杯癸酉月掩东井闰八月癸巳荧惑犯天樽十月乙亥荧惑退犯五诸侯东壁乙未月犯东井十一月丙子星出狼大如杯　七年二月己夘星出北河大如杯壬辰星出东井如太白三月乙夘荧惑犯舆鬼西北星辛酉荧惑犯鬼积尸癸酉太白入东井七月辛酉星出天纪八月己丑填星入鬼十月庚寅星出南河十一月乙巳填星退犯舆鬼距星十二月乙酉月犯井钺　八年二月庚辰月犯东井三月丁未月犯井钺八月辛夘月犯东井戊戌荧惑犯舆鬼辛丑荧惑犯积尸九月乙未月犯东井十一月癸丑又犯【天文志】
　　英宗治平元年正月戊申月犯东井四月庚午月犯东井【天文志】春耀州旱【五行志】闰五月二日耀州获受命寳玉检【玉海】癸未嵗星入东井六月甲子太白犯东井七月壬申太白犯舆鬼八月丁未嵗星犯天樽甲寅月入东井十月戊申月犯东井十二月癸丑星出军市二年二月乙未夜苍黑云起西北方长五丈许贯
　　东井三月丙寅月犯东井四月癸巳嵗星犯天樽月入东井六月甲寅月入东井七月壬午月入东井丙辰嵗星犯舆鬼乙酉荧惑犯鬼锧辛丑荧惑入东井八月己酉月入东井十月壬寅月犯东井十一月辛未月入东井　四年正月庚申月入东井二月戊子月入东井癸巳老人星见三月甲寅夜西南方起苍白云二长三丈濶尺相距二尺贯东井南河乆之乃散乙夘月入东井闰三月癸未月入东井庚寅太白犯东井东第一星癸夘太白犯五诸侯东第一星四月庚戌月入东井丁巳太白犯舆鬼东北星五月甲辰月入东井六月辛酉荧惑犯积薪辛未月入东井七月丁丑荧惑犯舆鬼又犯积尸八月戊申老人星见九月癸巳月入东井十月辛酉月入东井十一月戊子月入东井十二月庚戌夜苍黑云起南方长三丈濶二尺贯东井五诸侯乙夘月犯东井西南第二星【天文志】
