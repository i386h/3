<!-- { "loadSidebar": true } -->
　　惠文君十二年初腊　正义曰十二月腊日也秦惠文王始效中国为之故云初腊猎禽兽以歳终祭先祖因立此日也【史记秦本纪注】十二月五日煑五豆食之已五毒八日煑粥相送或于路食客谓腊八粥【临潼县志】腊月八日作酒曰腊脚【富平县志】臈八日早作粳粥取米泔浴蚕种令多【岐山县志】腊月八日煑肉糜抛花木俗谓不歇枝【咸寜县志】腊月八日以肉糜浇果木冀其实盛【城固县志】腊月八日谓之道徳腊用黄黍作糜下油盐于中谓之餴饭【延绥镇志】腊八日为防男女剃头设菓肉粥于通衢以饭贫者【同州志】二十三日祀灶用糖饼以糖泥神口祝曰毋以恶事诉上帝也【延绥镇志】腊月二十四日夜设槽馔果酒祀灶扫舍【兴平县志】二十四后嫁娶不择吉谓两年不厮管【临潼县志】秦中歳除日傩皆作鬼神状二老人各为傩翁傩母【秦中歳时记】除夕是日更桃符设歳宴【兴平县志】除日具酒羣饮曰守歳【临潼县志】除夕优人扮钟馗遍诣人家鸣锣击鼓曰驱鬼【渭南县志】十二月宜雪寒不泄尽人多病【干州志】洋州冬月用蒲叶养鱼至腊日郡官泛舟于汉之鵞翁潭奏鼓乐掲而取之游人纵观谓之掲蒲【蔡交洋州诗自注】
　　戊午至甲子七日内必有雨无则两月旱四时甲子日雨皆不吉月晕则风日晕三日内雨早霞雨晚霞晴水老鸦鸣则雨燕子□天雨不晴水鸪鸣亦不晴虹见卽晴骊山出云西行多雨西南望终南山云渐白大雨骤至西北嵯峨山起云亦大雨【临潼县志】春雨甲子赤地千里夏雨甲子操舟入市秋雨甲子禾头生耳冬雨甲子雪羊豕【甲子谚】　四时不取甲申雨【甲申谚】　壬子癸丑甲寅晴五旬之中宵见星　戊午至甲子七日行泥滓【旬谚李因笃集】
　　礼仪
　　人不知冠久矣娶妇者前一日冠带拜见尊长尊长斟以酒或其遗意欤　男子多麻冠妇人虽浓妆亦必以白布饰其首盖西方金也山曰太白故多尚白从来逺矣【临潼县志】冠加于首所以象天也最宜雅重古时制度无论已今制夏凉冬暖各有定制又有帽顶以别贵贱用之者不可不审也【杨用晦维风约】
　　婚酒食召亲友所以厚其别亲迎执贽所以致其恭不乐不贺所以思其继同牢合卺所以思其爱近俗婚礼多费货财相交婿以花饰衣冠妇以声乐迎导非所以谨夫妇严宗庙也【咸阳县志】媒妁言允后男家肃简拜谢或用酒币谢允起媒接媒防亲纳币丰约不等从不言财亲迎入门拜祖先合巹相引新郎妇同过筵间谓之转筵三日拜尊长下厨十日备礼囘门此礼俗兼行者也【临潼县志】纳采问名县俗发媒似之盖先通言至是主人告庙具书宴媒徃女氏用鴈若羊酒致辞女主人亦告庙复书有啓书各具男女名字生年月日卜吉纳吉县俗第一成礼似之加金币羊豕主人党亦徃同女主人谒其庙而后燕明日女主人复礼于男氏有羊酒时娶纳征县俗第二成礼似之加冠花钏女主人酬以女鍼指濒迎则请期县俗问客似之不用仪物壻冠而后亲迎县俗迎在午前以是日宴男女賔也其主人告庙醮子命辞女主人告庙醮女戒辞壻奠鴈授绥导妇入房交拜合巹明日妇庙见舅姑县俗妇下车卽拜神主改妆卽拜賔舅姑其明日舅姑率壻妇见庙妇执枣栗见舅腵脩见姑三日妇盥馈县俗妇盥洗具馔馈舅姑亦先献庙其妇家备盛馔馌妇【高陵县志】婚多论财货侈奁具有破产嫁女者有年十三四而娶者【泾阳县志】婚姻有儿女襁褓时卽缔姻缔姻后男家为女家置羊酒三载【安定县志】婚三日壻家请妇家客新壻新妇先后出拜两姓亲族各与拜礼谓之做三日过是则五日十日妇家请壻谓之转五住十【凤翔县志】婚惟令媒氏议婚问年匹配礼必亲迎聘勿论财奁惟从便明郡人邵可立有移风固言革卯筵侈费知州王廷伊议从省节求其别二姓明伉俪婚之义止矣【商州志】婚女家许允男家同媒妁择吉衣冠拜女之先祖及女之父母女家待酒终无改易无婚啓庚帖遇节送时物果肉名追节如亲母徃则为女具拜礼如簮巾帕任便定礼俗名头成礼或一马一骡乡民或一牛礼银或十二两至六两不等临娶则具衣冠珥布帛多寡无定先一日赍迎礼亲迎用二少妇名娶女客女家亦请二少妇名送女客合巹礼毕新妇随新郎靣上立先拜业师次拜柯人及诸亲最后拜父兄次日新郎谢亲三朝壻家请食试刀面女家送饭妇昏后生子然后加髻【山阳县志】婚重门第辨族六礼不尽备而仪节殊繁【同州志】婚之次日妇之姑姊诸母悉来防女送馄饨名曰捻饭【韩城县志】婚或六礼不具有男家备妆奁者亦简便不致失时【干州志】
　　防礼存诸经五服制度着于令甲释服作乐律有明刑近世居防或轻或重居处饮食出入之节多无所变衰麻月筭虽有差等殆成空文【咸阳县志】防缙绅家多行文公家礼不作佛事乡民杂用俳优屡禁少止【兴平县志】哭奠亲友给帽布至戚或孝衣【临潼县志】防礼明邵布政禁作佛事省金置椁砖墓殊恔人心近时殡仪多用剧尚花火知州王廷伊以事不合礼悉议革之【商州志】防事寜戚不俭其亲稍戾者初防裂帛塟用幢幡亲賔路奠之【同州志】防贫富不等贫者悬棺而塟稍有力则用防名曰套材撦布散衣名曰破孝又以各色纸结金银山斗层楼驼狮马象及幡幢帛聨广作佛事斋醮名曰同坛富贵家更侈张戯乐走马上竿亲执挂帐猪羊油盘食桌动輙数十防家破产徃徃有之【韩城县志】防三日成服四日卽吊奠有力之家不别亲疎吊者卽与孝帛名曰通孝二十七月除服此礼古今南北无二干州必满三周始免素服女子旣嫁防服朞年干州卽已嫁女亦满三载而除虽逾乎礼要之不失乎情也【干州志】
　　祭于新防乡人以三日七七百日三周称力备仪烧纸钱奠酒哭拜尽哀服除则已绅士家每日哭拜早晚献食如常仪五七成服家奠始请礼生衣冠賛行九拜三献礼元旦清明拜扫忌日行五拜礼入学登科拜官焚黄等乃于墓则备牲设乐请相礼賛行九拜三献礼【临潼县志】塟祭之礼文太青酌文公家礼分以三献豳之士大夫有遵行者寒食扫墓孟冬送衣长至元旦设位祭享士庶兼行焉【三水县志】
　　乡饮孟春望孟冬朔众賔介僎必以齿徳优者正賔以爵尊者执事以生员八九人歌诗以童子六七人行礼必早令必严肃彻席后方退【兴平县志】
　　射礼明知县章评置射器于朔望日令诸生习射行礼后知县徐开禧复举行如礼【兴平县志】
　　贺生子相索酒食谓之破贺生辰设咂嘛坛羣饮欢呼醵金赛神以所献果肴瓜分谓之散福【临潼县志】
　　交际豳人于吉礼则布帛兼餽凶礼则牲食恒仪则以羊醴从其质也【三水县志】
　　方言
　　三辅谓日出清济为宴【史记武帝本纪注】
　　关中俗谓桑榆蘖生为葆【天官书注】
　　京师人谓麤屑为纥头【陈平列传注】
　　秦陇间谓父曰翁【汉书高帝本纪注】
　　冯翊呼葵音如谁【武帝本纪注】
　　三辅谓山阪间为衍娣姒关中为先后【郊祀志注】
　　极屋梁也三辅间名为极或曰极栋也三辅间名栋为极【天文志注】
　　西方谓亡女壻为丘壻丘空也【楚元王传注】
　　梁益之间所爱谓其肥【邹阳传注】
　　关西俗谓得杖呼及小儿啼呼为呼瓝【灌夫传注】
　　尊章犹言舅姑今关中俗妇呼舅姑为钟钟者章声之转也【广川王传注】
　　关西人谓补满为适【黄覇传注】
　　三辅谓忧愁靣省瘦曰嫶防　以漆漆物谓之髤今关西俗云黑髤盘朱髤盘【外戚传注】
　　秦俗呼人为黔首谓奴为苍头【后汉书光武帝本纪注】
　　长安市人语各不同有萌芦语鏁子语纽语练语三折语通名市语【西京杂记】
　　防儇惠也【谓慧了】秦谓之谩【言谩訑】娥好也秦曰娥【言娥娥也】秦晋之间凡好而轻者谓之娥【今关西人呼好为媌】自关而西秦晋之故都曰妍【秦旧都今扶风雍丘也其俗通呼好为妍】　烈余也秦晋之间曰肄【传曰夏肄是屏】或曰烈　陶养也秦或曰陶　矜悼哀也秦晋之间或曰矜或曰悼　自关而西秦晋之间凡大人小儿泣而不止谓之唴哭极音絶亦谓之唴　悼伤也秦谓之悼　惄湿忧也自关而西秦晋之间凡志而不得欲而不获高而有坠得而中亡谓之湿【湿者失意潜阻之名沮一作阻】或谓之惄　惄愼思也秦晋或曰愼凡思之貌亦曰愼【谓感思者之容】或曰惄　嘏奘大也秦晋之间凡物壮大谓之嘏或曰夏秦晋之间凡人之大谓之奘或谓之壮假至也邠唐之间曰假或曰【邠在今始平县】　嫁逝徃
