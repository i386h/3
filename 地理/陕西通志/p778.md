<!-- { "loadSidebar": true } -->
　　迢逓终南顶朝朝阊阖前朅来青绮外髙在翠微先双凤鶱为阙羣龙俨若仙还如到元圃更是谒甘泉夜雨尘初灭秋空月正悬诡容纷入望霁色宛成妍东极华隂践西弥嶓冡连奔峰出岭外瀑布落云边汉帝宫将苑商君陌与阡林华铺近甸烟霭绕晴川既庶仁斯及分忧政已宣山公啓事罢吉甫颂声传济济金门步洋洋玉树篇徒歌虽有属清越岂同年
　　奉和幸三防寺应制【寺传苍颉造书防】　　　郑愔
　　鸟籕遗新阁龙旂访古台造书臣颉往观籍帝羲来睿览山川匝宸心宇宙该梵音随驻辇天歩接乗杯旧苑经寒露残池问刼灰散花将捧日俱喜圣慈开
　　防勅尚书省寮宴昆明池同用尧字
　　张嘉贞
　　灵沼初开汉神池旧浴尧昔人徒习武明代此闻韶地脉山川胜天恩雨露饶时光牵利舸春淑覆柔条芳醖酲干日华牋落九霄幸承欢赍重不觉醉归遥
　　长安早春　　　　　　　　　张子容
　　开国维东井城池起北辰咸歌太平日共乐建寅春雪尽黄山树氷开黒水津草迎金埒马花伴玉楼人鸿鴈看无数莺歌听欲频何当桂枝擢还及栁条新
　　奉和圣制早渡蒲津闗　　　　徐安贞
　　仙掌临秦甸虹桥辟晋闗两都分地险一曲度河湾路得津门要时称古戍闲城花春正发岸栁曙堪攀后乗犹临水前旌欲换山长安回望日宸御六龙还
　　奉和圣制于望春亭观褉饮应制　　王维
　　长乐青门外宜春小苑东楼开万井上辇过百花中画鹢移仙仗金貂列上公清歌邀落日妙舞向春风渭水明秦甸黄山入汉宫君王来袚禊灞浐亦朝宗
　　送李太守赴上洛　　　　　　前　人
　　商山包楚邓积翠霭沈沈驿路飞泉洒闗门落照深野花开古戍行客响空林板屋春多雨山城昼欲隂丹泉通虢畧白羽抵荆岑若见西山爽应知黄绮心
　　降圣阁【天寳七载改朝元阁为降圣阁】　　　　　储光羲
　　一山尽天苑一峰开道宫道花飞羽卫天鸟游云空玉殿俯元水春旗摇素风夹门小松柏覆井新梧桐自昔大仙下乃知元化功神皇作桂馆此意与天通
　　登总持寺浮屠　　　　　　　孟浩然
　　半空跻宝塔晴望尽京华竹绕渭川遍山连上苑斜四门开帝宅阡陌俯人家累刼从初地为童忆聚沙一窥功徳见弥益道心加坐觉诸天近空香送落花
　　过四皓墓　　　　　　　　　　李白
　　我行至商洛幽独访神仙园绮复安在云罗尚宛然荒凉千古迹芜没四坟连伊昔链金鼎何年闭玉泉陇寒惟有月松古渐无烟木魅风号去山精雨啸旋紫芝髙咏罢青史旧名传今日并如此哀哉信可怜
　　重经昭陵　　　　　　　　　　杜甫
　　草昧英雄起讴歌厯数归风尘三尺剑社稷一戎衣翼亮真文徳丕承戢武威圣图天广大宗祀日光辉陵寝盘空曲熊罴守翠微载窥松柏路还见五云飞
　　华清宫　　　　　　　　　　皇甫冉
　　骊岫接新丰岧嶤驾翠空凿山开秘殿隠雾蔽仙宫绛阙犹栖凤雕梁尚带虹温泉曽浴日华馆旧迎风肃穆瞻云辇沈深闭绮栊东郊倚望处瑞气霭蒙蒙
　　归马华山　　　　　　　　　白行简
　　牧野功成后周王战马闲驱驰休伏皁饮龁任依山逐日朝仍去随风暮自还氷生疑陇阪叶落似榆闗躞蹀仙峰下腾骧渭水湾幸逢时偃武不复鼓鼙间
　　春色满皇州　　　　　　　　裴夷直
　　寒销山水地春遍帝皇州北阙晴光动南山喜气浮夭红妆暖树急緑走阴沟思妇开香阁王孙上玉楼氛氲直城北骀荡曲江头今日灵台下翻然却是愁
　　华清宫三十韵　　　　　　　　杜牧
　　绣岭明珠殿层峦下缭墙仰窥丹槛影犹想赭袍光昔帝登封后中原自古强一千年际防三万里农桑几席延尧舜轩墀接禹汤雷霆驰号令星斗焕文章钓筑乗时用芝兰在处芳北扉闲木索南靣富循良至道思元圃平居厌未央钩陈裹岩谷文陛厌青苍歌吹千秋节楼台八月凉神仙逺缥缈环佩碎丁当泉暖涵窗镜云娇惹粉囊嫩岚滋翠葆清渭照红妆帖泰生灵夀欢娯嵗序长月闻仙曲调霓作舞衣裳雨露徧金穴乾坤入醉乡玩兵师汉武回手倒干将鲸鬛掀东海胡牙掲上阳喧呼马嵬血零落羽林枪倾国留无路还魂怨有香蜀峰横惨淡秦树逺微茫鼎重山难转天扶业更长望贤余故老花萼旧池塘徃事人谁问幽襟泪独伤碧檐斜送日殷叶半凋霜迸水倾瑶砌疎风罅玉房尘埃羯鼓索片段荔枝筐乌啄摧寒木蜗涎蠧画梁孤烟知客恨遥起泰陵傍
　　朱坡　　　　　　　　　　　　前人
　　下杜乡园古泉声绕舍啼静思长惨切薄宦与乖暌北阙千门外南山午谷西倚川红叶岭连寺緑杨堤迥墅翘霜鹤澄潭舞锦鸡涛惊堆万轴舸急转千溪眉防萱芽嫩风条栁幄迷岸藤捎虺尾沙渚印麑蹄火燎缃桃坞波光碧绣畦日痕絙翠巘陂影堕晴霓蜗壁兰班藓银筵荳冦泥洞云生片段苔径缭高低偃蹇松公老森严竹阵齐小莲娃欲语幽笋稚相携汉馆留余趾周台接故蹊蟠蛟冈隠隠斑雉草萋萋树老藤纡组岩深石啓闺侵窻紫桂茂拂面翠禽栖有计冠终挂无才笔谩题自尘何太甚休笑触藩羝
　　华清和杜舎人　　　　　　　　张祐
　　五十年天子离宫旧粉墙登封时正泰御宇日初长上位名先实中兴事宪章举戎轻甲胄余地取河湟道帝元祖儒封孔子王因縁百司署藂防一人汤渭水波摇緑秦山草半黄马头开夜照鹰眼利星芒下箭朱弓满鸣鞭皓腕攘畋思获吕望谏祗避周昌兎迹贪前逐枭心不早防几添鹦鹉劝频赐荔枝甞月锁千门静天髙一笛凉细音摇翠佩轻歩宛霓裳祸乱根潜结升平意遽忘衣冠逃犬虏鼙鼓动渔阳外戚心殊迫中途事可量雪埋妃子貌刃断禄儿肠近侍烟尘隔前踪辇路荒益知迷宠佞惟恨丧忠良北阙尊明主南宫逊上皇禁清余凤吹池冷映龙光祝夀山犹在流年水共伤杜鹃魂厌蜀蝴蝶梦悲庄雀卵遗雕栱虫丝罥画梁紫苔侵壁润红树闭门芳守吏齐鸳瓦耕民得翠珰欢康昔时乐讲武旧兵塲暮草深岩霭幽花坠径香不堪垂白叟行折御沟杨
　　商于　　　　　　　　　　　李商隠
　　商于朝雨霁归路有秋光背坞猿收果投岩麝退香建瓴真得势横防岂能当割地张仪诈谋身绮季长清渠州外月黄叶庙前霜今日看云意依依入帝乡
　　监试莲花峰　　　　　　　　刘得仁
　　太华万余重岧嶤只此峰当秋倚寥泬入望似芙蓉翠拔千寻直青危一朶秾气分毛女秀灵有羽人踪倒影侵闗路流香激庙松尘埃终不及车马自憧憧
　　华岳　　　　　　　　　　　薛能
　　簇簇复亭亭三峰卓杳冥每思穷本末应合记图经发地连宫观冲天接井星河微临巨势秦重戴竒形太古朝羣后中央擘巨灵隣州犹映槛几县恰当庭鹤毳坛风乱龙漦洞水腥望遥通北极上彻见东溟客翫晴难偶农祈雨必零度闗无暑气过路得愁醒羽客时应见霜猿夜可听顶悬飞瀑峻崦合白云青混石猜良玉寻苖得茯苓从官如侧近悉俸致岩扄
　　过华清宫二十二韵　　　　　温庭筠
　　忆昔开元日承平事胜游贵妃专宠幸天子冨春秋月白霓裳殿风干羯鼓楼鬭鸡花蔽膝骑马玉搔头绣毂千门妓金鞍万户侯薄云欹雀扇轻雪犯貂裘过客闻韶濩居人识冕旒气和春不觉烟暖霁难收澁浪和琼甃晴阳上彩斿巻衣轻髩嬾窥镜淡娥羞屏掩芙蓉帐褰玳瑁钩重瞳分渭曲纎手指神州御案迷萱草天袍妬石榴深岩藏浴鳯鲜隰媚潜虬不料邯郸虱俄成即墨牛剑锋挥太皥旗熖拂蚩尤内嬖陪行在孤臣预坐筹瑶簪遗翡翠霜仗驻骅骝艳笑双飞断香魂一哭休早梅悲蜀道髙树隔昭丘朱阁重霄近苍崖万古愁至今汤殿水呜咽县前流
　　省试腊后望春宫　　　　　　　林寛
　　皇都初渡腊凤辇出深宫髙凭楼台望遥瞻灞浐中仗凝霜彩白袍映日华红栁眼方开冻莺声渐转风御沟穿断霭骊岫照晴空时见宸游兴因观稼穑功
　　华山　　　　　　　　　　　　张乔
　　青苍河一隅气壮杳雄图卓杰三峰出高竒四岳无力疑擎上界势似压中区众水东西走羣山逺近趋天回诸宿照地百灵扶石壁烟霞丽龙潭雨雹麤澄凝临甸服险固束神都浅觉川原异深应日月殊鹤归青霭合仙去白云孤浊瀑斜飞练长松倒挂枯每来洞穴下不拟泛江湖倘有芝田种岩间寄野夫
　　太华山　　　　　　　　　　　郑谷
　　峭仭巍巍晴岚逺近畿孤高不可状图冩尽应非絶顶神仙防半空鸾鹤归云台分逺霭树谷隠斜晖坠石连村响狂雷发庙威气中寒渭濶影外白楼微云对莲华落泉横露掌飞乳悬危磴滑樵彻上方稀淡泊生真趣逍遥息世机野花明涧路春藓澁松围逺洞时闻磬羣僧昼掩扉他年洗尘骨香火愿相依
　　御沟十六韵　　　　　　　　　呉融
　　一水终南下何年派到沟穿城初北注过苑却东流绕岸清波溢连宫瑞气浮去应涵凤沼来必渗龙湫激石珠争散萦堤练不收照花长乐曙泛叶建章秋影金茎表光摇绮陌头旁沾画眉府斜入教箫楼有雨难澄镜无萍易掷钩鼓宜尧女瑟荡必蔡姬舟臯着通鸣鹤津应接斗牛回风还防防和月更悠悠浅忆觞堪泛深思杖可投祗懐泾合虑不带陇分愁自有朝宗乐曾无溃穴忧不劳夸大汉清渭贯神州
　　终南山二十韵　　　　　　　　李洞
　　闗内平田窄东西截杳冥雨侵诸县黑云破九门青暂看犹无暇长栖信有灵古苔秋渍斗积雾夜昏萤怒恐撞天漏深疑隠地形蟠根连北岳转影落南溟穷穴何山出遮蛮上国宁残阳髙照蜀败叶逺浮泾斸竹烟岚冻逾秋雨雹腥闲房僧灌顶浴涧鹤遗翎梯滑危縁索云深静唱经放泉惊鹿睡闻磬得人醒踏着神仙宅敲开洞府扄碁残秦士局字缺晋公铭一谷势当午孤峰起丁逺平丹凤阙冷射五侯万丈氷声坼千寻树影停望中仙岛动行处月轮馨叠石移灵砌研胶泼上屏明时献君夀不假老人星
　　春游南静川　　　　　　　【宋】王禹偁
　　南过高车岭川原似掌平峰峦开画障畆列棋枰帝女柔桑緑王孙野草生提壶催我醉戴胜劝人耕商岭堪携丹河可濯缨葢园松影密鞭乱竹根狞勃勃畬田气磷磷水硙声野桃谁是主山鸟不知名欲舞宁无蝶思歌亦有莺官闲春日永担酒此中行
　　灵泉览古　　　　　　　　　　韩琦
　　灵舘骊山下开元迹尚遗莲川喷玉溜字缺照人碑古殿天姿晦真工石匠竒羽衣沈旧曲锦鴈失前池不见长生鹿犹看连理枝词雄小杜句意尽老陈诗治乱由斯监贤愚共一悲时君自奢俭绣岭竟何如
　　依韵和延安厐龙图栁湖　　　范仲淹
　　种栁穿湖后延安盛可游逺懐忘泽国真赏即瀛洲江景来秦塞风情属庾楼刘琨増坐啸王粲斗销忧秀发千丝堕光摇匹练柔双双朔乳燕两两睡驯鸥折翠贻归客濯清招隠流宴回银烛夜行度玉闗秋胜处千塲醉劳生万事浮主公多雅故思去共仙舟
　　游南内九龙宫　　　　　　　苏舜钦
　　昔帝龙骧后因池大此宫箫笳叠终日旌仗展无穷绘塑神灵集飞潜爪甲雄隂轩常隠雾暗堵亦含风巨盗来移国天王遽避戎仓皇狩巴蜀倐忽陷河潼阁殿回看逺尘氛乆见防归来故基在不与徃时同叠瓦烟间碧新蕖路下红波春荡初月沙晚发悲鸿世变今无复人愁杳莫终树穿瑶甃裂碑碎玉楼空九曲皆遗石诸王祗断蓬兴亡何足问一一夕阳中
　　洋州　　　　　　　　　　　　蔡交
