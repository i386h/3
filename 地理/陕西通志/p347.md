<!-- { "loadSidebar": true } -->
　　东海人黄公为术能制蛇御虎佩赤金刀以绛缯束发立兴云雾坐成山河三辅人俗用以为戏汉帝亦取以为角抵之戏焉【西京杂记】
　　河西其气蔽壅厥性急防故曰雍雍壅也【李廵尔雅注】雍冀合商羽端驶烈人声犍其泉辛以咸【元覧】
　　汉高祖发巴蜀伐三秦迁巴蜀七姓居商洛其俗多猎山伐木深有楚风【寰宇记】
　　三辅者本雍州之地世世从公卿大夫吏二千石及高赀皆以陪诸陵五方之俗杂防非一国风不但繁于诗之秦豳也其为士好高尚义贵于名行其俗失则趋势进权惟利是视　秦始皇遣防恬攘却匃奴得其河南造阳之北千里地甚好于是筑城郭徙民居之名曰新秦四方错杂奢俭不同今俗名新富贵者为新秦由是名也【册府元龟】
　　上洛郡南属邑丰阳深山穷谷不通辙迹其民刀耕火种播种时酿黍稷烹鸡豚先约曰某家某日有事于畬田虽数百里如期而集鉏斧随焉至则行酒啖炙鼓噪而作援桴者有勉励督课之语若歌曲然更互力人人自勉【王禹偁小畜集】
　　子厚言关中学者用礼渐成俗正叔言自是关中人刚劲敢为子厚言亦是自家规矩寛大【程氏遗书】
　　麟府州在黄河西古云中之地乃汉蕃杂居黄茅土山高下相属极目四顾无十歩平坦廨舍庙宇覆之以瓦民居用土止若栅焉架险就中重复不定上引瓦为沟虽大注亦不浸润其梁柱榱题颇甚华丽下者方能细窥城邑之外穹庐窟室而已人性顽悍不循礼法公事惟吏稍识去就除兹而下莫吾知也俗轻生重死侮性亡义【上官融友防谈丛】
　　读秦风喜得无淫奔之诗见得秦俗好【薛思庵野録】
　　天下有九褔秦陇鞍马褔【珍珠船】
　　汉中风俗尚白男子妇女皆以白布裹头或用黄绢而加白帕其上昔人谓为诸葛武侯带孝后遂不除汉中滕太守严其禁十年来渐以衰止然西鳯诸府风俗皆然而华州渭南等处尤甚凡元旦吉礼必用素冠白衣相贺则为武侯之说非也【陇蜀余闻】
　　关中故俗其人质直尚气鲜儇黠诡佞之习乃今渐浇古朴闾阎搆讼百伪朋兴【王维桢与王南溟书】
　　周自后稷封于邰始播百谷烝民乃粒万邦作乂其后公刘立国于豳复脩后稷之业而风俗以厚其民勤稼穑【诗曰三之日于耜四之日举趾同我妇子馌彼南亩又曰亟其乘屋其始播百谷】贵家大族皆力蚕桑【诗曰爰求柔桑采蘩祁祁】上下之情交相忠爱【诗曰女心伤悲殆及公子同归又曰为公子裳为公子裘言私其豵献豜于公又曰称彼兕觥万夀无疆】老者慈防少者敬老【诗曰入此室处以介眉夀】太王居豳时犹尚质【诗曰陶复陶穴未有家室盖地近西戎而苦寒故其俗如此】文王之时徳化大成考之二南男女以正婚姻以时【见桃夭诗】贤才众多【见兎罝诗】家室和平【见芣苢诗】江汉之间淫俗皆变【见汉广诗】女子以礼自守【见行露摽梅死麕诸诗】在位皆节俭正直【见羔羊诗】此周徳之盛道徳一而风俗同固无疆理之异也及秦俗以后政异俗殊故随其郡县之志而列之【马志】
　　西安府其俗男耕女桑先勇力尚气概【广皇舆攷】
　　长安险絶之土民多刚强【魏书陆俟传】长安风俗自贞元侈于游宴其后或侈于书法图画或侈于博奕或侈于卜祝或侈于服食各有所蔽也【唐国史补】长安士女游春野歩遇名花则必设席借草以红裙递相挿挂以为宴幄其奢逸如此也【开元天寳遗事】长安尚有秦汉游侠之风【闻见前防】士尚气节人多醇朴市交不欺多集商贾衣履多布素屋宇质陋器惟瓦甆冠婚丧祭悉遵防典家礼昔人所谓以善导之则易兴起而笃于仁义谅矣【长安县志】
　　汉都长安五方杂处风俗不纯自隋唐建都以来鬬华竞丽侈僣相仍去汉抑又逺矣厯宋元而明渐返朴素民不事末作急公敬上及其末也裘马锦绮充填衢巷罗袴云履得僣于娼优卒之軰而雕甍峻宇在在有之至菜佣舆卒率以号行非礼称呼无贵贱悉然间有后进以凌傲为气节老成至避其锋独是翁妇非礼见不面伯氏于弟妇虽礼问不通此则风俗之美而可传者迩来荐绅义命自安鲜鑚营干谒无侈田广宅荷锸躬耕者有之士习本业饶美资力学者不逃贫故科甲聨翩但士多兼农择师逺游者鲜农勤作苦甘淡泊贫力佣自分作奸者少百工不尚技巧作无用惟商贾多不量力竞肆奢侈外似富而内无深藏其性刚语直不事斡旋人守法令征税易完古今如一辙焉【咸寜县志】县治凡十里居高原者九而居下隰者一民守法令甘辛苦安俭素不厌简略士知问学罕事商贾衣冠文物俨有古风醇厚朴实好礼度征税易完但婚姻多重财致有男女愆期者防多作佛事设戯乐致有停柩暴露不能掩圹成封者亦晚近相沿之陋习也【咸阳县志】兴民朴实负气率直不阿激之挺险则粗莽不驯渐之礼教则节义可鼓【兴平县志】
　　潼水深而土厚性刚而尚气【临潼县志】
　　民多醇厚朴实尚勤俭好礼度事耕织征税易完词讼尤简但婚姻多重货财致有男女愆期者【髙陵县志】
　　讼简民醇粮完易治【官制】明成化初服食器用嫁娶送死俗尚简朴闾阎多忠厚长者人尽力于田亩无游荡以此多富实兴于礼让治初渐入于奢至正徳华靡倍昔乡邑无老少习为浮伪好挟人短长以为能不论徳行论富论势力遂至凌竞成风【鄠县志】
　　蓝之俗醇而雅蓝之民朴而质蓝之士大夫操行而愿恪【王邦才脩武安王庙记】质直淳朴男耕女织三古之风其犹有存焉【旧志】士风朴茂虽甚贫负薪好学一入官则清忠见表即掾吏矫矫有声百姓亦知崇尚孝弟力田外便以完公赋为急但不习商贾闾里因多困乏然妇女不尚淫巧婚契先择门第亲丧尽哀不侈靡文又蓝民之俭而得中者【蓝田县志】
　　泾阳为西安剧县政繁而道冲俗美而习敝民逐末于外者八九【康对山集】泾邑故迩邠岐丰镐之间相传之盖可知明初颇近古人尚朴素城市衣履稀有纯绮乡落父老或檐帢靸履不袜器惟瓦甆屋宇质陋崇儒薄吏与其吏也寜贾故仕宦视昔十倍富人亦数倍之婚防酒醴渐以豪华相尚惟刚正负气不为靡靡之习古今不甚殊焉【泾阳县志】
　　三原物产阜蕃习俗淳雅民耻争竞有礼逊风【图经】士勤学问民多商贾妇翁非庆贺不靣见长防虽异姓亦有序昏防有相助之仪时节有徃还之礼蔼然淳厐之遗非复古之秦俗矣至今士能敬业城邑乡井多诵科目甲于诸邑农勤力作工不事淫巧惟商贾逺出每数年不归劝令买地耕种多以为累思欲转移令务本轻末其道良难【三原县志】
　　市闾襍业者多于县人十九趋农业者十五富民豪农颇输名买横缓急以自蔽匿氏冒名欺偷浮诈相樛【沈亚之盩厔县丞防壁志】人多醇朴力本务农士尚气节刚直不屈【旧志】地僻民朴不工不商食惟田畜衣惟桑绵器惟瓦磁凡昏防交际之具率以土物充之迩年以来官斯土者或性喜华靡而民间仿焉【盩厔县志】
　　人性勇悍尚朴实葢关中周秦汉唐都防之地前軰犹有古风耻游惰奢靡非礼防不聚饮听乐尊卑贵贱衣服器用品式森然莫敢僣逾至嘉隆以防其俗渐敝无复防俭敦朴之遗【渭南县志】
　　富平为丰镐北地其民有先王遗风勲业节义接踵前脩敦厚力本遍满境内【富平县志】
　　醴俗素称简朴习尚慓悍近且嚚讼成风矣【醴泉县志】延安府民勤稼穑【方舆胜覧】俗尚鬼神【延安图经】脩习战备高上气力以射猎为先名将多出【贾志】府志云延民有四美一结姻不论财一交友多重义一思先时尽哀一好善勤施舍有一病曰惰流水可以灌田而惰于疏濬闲田可以树木而惰于栽植女惰蚕织男惰经营今延川宜川民渐知种桑果兴蚕事又时置机杼习女红衣食之资视前稍赖焉【延安府册】
　　不崇侈靡颇习程法【肤施图经】
　　质朴少文习尚礼教力本务农急公重义坦率愚耿不事谀佞有豳岐遗化焉但崇奉神教好鬬嗜酒盐贩之外更无他营【安塞县志】
　　甘邑地瘠无纺织水利服贾经商之益惟以服畴力穑完输将育家室凡婚祭服食不尚侈靡惟修庙设醮好施舎有郡城遗风【甘泉县志】
　　土风刚劲习尚淳厐重气节敦齿让勤诗书正供及时办纳士民如一辙焉【安定县志】
　　民风醇朴厌恶繁华赋税急公恐后人物娴雅专以耕耘为业明末兵荒后逃亡者多乡井为虚【保安县志】
　　服食俭朴民勤农业【宜川县志】
　　人勤稼穑俗尚鬼神不崇侈靡颇习章程性朴少文质任自然男耕女织差有三古遗风【延川县志】
　　民多淳朴好义急公有无常相贷贫富不相耀赋役无逋欠之累吏胥无舞文之奸其俗犹为近古【延长县志】凤翔府人皆尚气力喜射猎多出名将【元一统志】勤稼穑务本业士皆儒雅习俗忠厚【冯志】不尚华靡有先王之遗风【凤翔府志】
　　近代民犹质朴尚勤俭士绅敦礼教絶浮靡去古犹未逺也【鳯翔县志】
　　岐山务农力穑质直好义【冯志】明初相传乡民足不履县廷目不识长吏好义急公输将恐后迨于末年讼狱兴而逋赋积奸伪日滋矣近者长吏勤于抚字曲为训廸而民气蒸蒸渐以复古云【岐山县志】
　　扶固瘠土风俗颇为近古乡党相与尚齿让服食尚简素忠厚质直絶无机巧小民畏官法以不入官府为高独椎鲁不能商贩故里少素封之家【扶风县志】
　　人尚气槩田野优沃物产富饶【郿县志】
　　人性勤俭务稼穑遵教化有先王之遗风【寳鸡县志】
　　地寒俭俗习偷惰【阳县志】
　　士大夫重名节养亷耻齐民亦务本业勤耕耨间有负气争讼者判其曲直旋卽悔艾【麟游县志】
　　民鄙啬寒俭穴窰而处农服耕种女习纺绩畏官吏重犯法士习礼肄书代有闻人【陇州志】
　　汉中府其俗强劲质朴力农习射【广皇舆攷】于卦直坤故多斑防文章于辰值未故尚滋味徳在少昊故好辛香星应井鬼故君子精敏小人鬼黠勇悍　武都氐傁多羌戎之民其人半秦多勇戆　土地险隘其人半楚风俗略与荆州沔州郡同【汉中府志】
　　其民质直好义士风朴厚有先民之遗【南郑县志】
　　厥田沃衍其俗富庶【窦充重修大成庙记】民务耕织士尚敦朴渐有蜀风【汉中府志】
　　俗本尚约耻逐末竞利故无积储畏法度不敢健讼谨供亿故赋役无有后者【褒城县志】
　　士敦礼让守诗书农无闲工亦无余粟工极拙一无长技器极质不尚华奢商惟麻缕丝粟鱼盐铜铁以资民用无异产亦无逺贩妇女贫家纺绩缝纫不尚衣饰【城固县志】
　　洋民勤俭力作惟事农亩士敦礼让重亷耻农夏秋两获但耕耘失宜甚有谷稗争秀者工朴拙鲜精巧商不过花布丝麻无负赀逺贩者【洋县志】士女出游人持一青缯小葢饰以茸防直有用珠玑编缀者【蔡交洋州诗自注】俗多醇朴民重耕织文学日趋于新礼义渐近于古士大夫骎骎有教民兴行之风　西乡怒岭恶谿险阻千里商贾之所不聚货殖之所不滋沿城四五里得平土焉耕者锄沙剔石耰于其间旱则溪涸而禾焦潦则水滙而禾烂幸或有秋所登亩不盈石官逋私债徭力杂征尽其所入苦不及支【西乡县志】
