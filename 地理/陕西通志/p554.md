<!-- { "loadSidebar": true } -->
　　史氏韩城诸生卫广生妻广生死氏年十六翁姑怜其少劝令改适氏涕泣不食曰身可死节不可易翁爲立嗣氏抚之成立年五十四卒
　　丁氏韩城史序官继妻贾氏史可志妻二史亡丁年甫十七贾年二十亲老子幼一室凄然二氏养亲育子备歴辛勤丁守节歴四十余年贾守节歴五十余年
　　解氏韩城儒士薛印淑妻幼有令质能读孝经论语年十六夫死子生甫三月矢志守节事亲抚子歴七十五年卒
　　郭氏韩城生员衞执瑞妻李氏生员卫执奎妻郭年十七而寡李年十八而寡皆无子李抚从子爲嗣矢志守节郭歴五十四年终李歴五十八年终
　　髙氏解自性妻程氏晋星妻并韩城人髙年十七而寡年七十八卒程年十八而寡年八十卒
　　张氏韩城吴之音妾年十九之音夫妇俱卒抚嫡子及孙曾劬劳三世年八十卒
　　孙氏韩城诸生刘昌引妻夫死氏年十九矢志抚孤翁性严诸叔横逆时至氏隐忍守节年九十卒
　　卫氏韩城儒士薛生徳妻年十九夫死子英甫二歳叔生周亦幼穉家赤贫值大饥氏辛苦支持事姑尽孝课叔与子读书比长皆入泮里人贤之氏竟以劳瘁得疾年未四十而卒
　　薛氏韩城程殷辂妻夫垂死以亲老子幼爲托氏年二十四矢志守节事姑抚子歴五十三年卒
　　晋氏韩城生员薛自通妻夫死氏年二十守节抚孤顺治六年冦至子从之未得死所至柳枝村绐子他去投崖死
　　薛氏韩城阎邦计继妻夫死氏无出抚前妻子长既娶子妇俱夭复抚孙成立顺治七年冦至被掠骂不絶口遇害
　　王氏韩城衞士望妻夫亡氏年二十余有一子一女氏不顾哭泣数十昼夜絶粒而死
　　吴氏韩城儒士张云枢妻史氏王国彦妻夫死誓以身殉营塟毕遂不食死
　　解氏韩城中书舍人亷桢女许字同里阎衍绪未嫁而衍绪卒女闻之日夕掩泣一日就阁中沐浴更新衣将死母疑之诡曰儿无他遂宻防之得间登楼俯槛望阎氏庐黙祝曰魂兮来忽痛哭委顿于地家人扶就榻遂不食以死死之日欲言族止唯泪涔涔下父母哀其志合塟阎氏焉
　　程氏韩城人字孙绍曾未嫁绍曾卒女欲临其丧父母不许时掩泣有议婚者女闻之痛哭乘间自经死
　　马氏生员杨中涵妻雷氏生员杨中渼妻华隂人中涵殁马氏年二十四家贫无子矢志守节父迎之归曰我杨氏妇也有姑在我去孰与姒并事吾姑中渼殁雷氏年十七亦无子或劝之嫁泣曰姆爲伯守我独何徃值逆闯之变姑忧怖几死二妇奉姑避山中孝养备至姑殁竭力庀丧营塟雷更事马如姑并守节终身康熙二十六年旌表
　　郭氏蒲城生员王凝图妻夫卒氏年二十长子元芳甫四歳又遗腹生次子联芳氏以养老抚孤爲巳任元芳后读书成立值闯逆入闗元芳负母避山中遂偕隠马苦节四十余年卒康熙三十九年旌表
　　曹氏蒲城刘士瑜妻年二十一夫死父母怜其少寡防言守节之难氏大恸而返不归宁者数载戚族有言再醮者即絶之事姑至孝姑病十余年日侍床箦顷刻不离初抱侄爲嗣九歳而殇氏一恸輙仆夫兄仍以次子彤嗣之教育备至苦节三十四年康熙五十四年旌表
　　刘氏蒲城仵允藩妻允藩死氏年二十有二翁姑老病氏克尽孝养及卒丧塟尽礼抚遗孤恩义兼至克底成立康熙五十四年旌表
　　李氏蒲城生员王楠龄妻年二十一夫死投缳者再舅姑宻防之得不死终身不事膏沭足不逾阈事父母翁姑咸尽孝初抚族侄爲子而殇痛哭不欲生又抚嫡侄承嗣尽鬻簮珥供乳哺常午夜纺绩伴子读书卒至成立雍正四年旌表
　　米氏蒲城刘汉兴妻年二十而寡誓以死殉戚属劝以养亲存孤大义即矢志守节事舅姑倍笃日夜爲舅姑祈寿后并享大年人以爲诚孝所感舅姑殁鬻衣以塟尽哀尽礼里党重其节孝欲白于有司却不受曰是爲名也非吾本志苦节歴二十六年卒
　　梁氏蒲城权丕昌妻年十五归于权事翁姑以孝闻年二十二夫死投缳者再姑宻防之得不死遗腹生子即以立孤自任仰事俯育悉取给于十指卒抚子女成立苦节二十六年卒
　　雷氏蒲城原溍长妻年二十夫亡自经数次赖妯娌宻防得不死事翁至孝甘防无缺课二子读书不少怠二子俱入庠苦节歴四十三年卒
　　张氏蒲城屈宁妻年十八丧夫无子欲絶粒死以舅姑衰迈苦守侍养既殁殡塟备礼抚侄爲后教育成名守节二十四年卒
　　原氏蒲城校演武妻年二十二演武死所遗田舍伯尽夺而有之或劝与较氏曰伯夫手足也伤夫手足何以见夫地下乎子弱家贫终身不易守节五十二年
　　张氏蒲城王来賔妻年十七来賔经商卒于滇讣至氏誓不欲生翁姑劝止苦节六十七卒
　　常氏蒲城原于素妻年十九于素卒家人怜其少令改适氏忿然曰吾之不速死者图爲夫抚嗣子也于是抚于素兄子维爲嗣中康熙戊子副榜守节四十一年卒
　　徐氏蒲城庠生刘克忠妻年十九克忠死氏奉翁姑抚二子守节三十二年卒
　　吴氏蒲城陈采之妻年十四夫死抚侄韩学爲嗣守节三十四年卒
　　赵氏蒲城车国祥妻年二十二夫亡矢志守节父母怜其少寡值归宁以防言动之即大恸而返清操益励时翁年八旬病羸者十余年三子皆襁褓氏早夜缝絍以资养育卒年七十九歳
　　刘氏中部人蒲城生员王秉干妻年十八秉干亡遗腹生一子三歳殇有女亦相继殁氏孝事孀姑甘贫守节年五十八卒
　　张氏蒲城杨圻妻圻卒氏年二十七欲以死殉念子女无依乃勉爲存孤计初氏有奁资虽经丧塟犹可自存值祭日氏携子女赴墓所偷儿乗间行窃比归则囊箧萧然矣氏防防无告乃依母家僦舍而居勤俭课子卒底成立年七十卒
　　刘氏蒲城生员张所怀继妻年二十二夫亡无子氏恸絶翁姑谕之曰吾子不幸汝能从死固善其如吾二老何氏感悟曲意承顔每独处雪涕不令二老知也未几翁殁事姑又三十余年丧塟无缺歳辛未大饥氏以甘脆奉老姑次饱嗣子恒枵腹终日卒时年六十三
　　武氏蒲城周文兴妻东妹即文兴妹也文兴居邑东南之安丰村顺治初流孽未靖氏与东妹同在田刈获贼突至覩氏少艾挟之去氏大骂不从贼杀之复逼东妹亦不从复杀之未及塟防文兴亦死于兵有邻人武姓者以土掩之乱定其事亦不彰康熙五十三年居人筑墙掘土得二尸顔如生衣履俨然众异之武姓者时年已八十余忆其事备言本末二氏之烈乃着村人王孝亷廷瑗爲具棺改瘗并勒石志之
　　常氏蒲城米正颐妻吏部郎中澄之女顺治六年贼党据蒲正頥被杀氏覔尸归殡忽一日几上设筯各二吉服临奠家人疑之至晚自缢死
　　屈氏蒲城进士頴藻女适儒生贺慎慎死年二十有二服阕自缢死
　　郭氏蒲城孙述妻康熙壬申闗中大饥贫家妇子多相鬻以食述语妻曰吾义不卖汝汝可改适以图活未几述竟死氏亦自缢同时有杨氏者戴茂宇妻茂宇将鬻氏氏投井死
　　周氏潼闗民毕懋笃妻年二十九夫亡遗三子俱幼氏守节抚孤家贫以缝纫糊口戚族欲夺其志氏剪髪自誓值明季兵燹擕孤匿山谷间备尝艰苦三子俱得成立康熙十六年旌表
　　刘氏潼闗民郭宗儒继妻事姑尽孝姑常语人曰此吾家孝妇也无何姑殁夫继殁前室柩尚未殡氏拮据襄事三丧毕举抚前室子鞠育备至当歳歉以饼饵饲其子而已及所生二女常咽糠籺曰此郭氏家祧所系脱不虞无以见吾夫地下也二女亦明大义俱少寡不再适有母风雍正十年旌表时年五十有七守节歴三十四年
　　成氏耀州民刘月桂妻年二十七而寡遗腹生子敷荣氏教子读书以母兼父敷荣以康熙甲午举于乡氏守节四十余年雍正四年旌表
　　阎氏周氏耀州右都御史王国妾国卒时两氏俱年二十无子或劝更嫁并叱之曰主人立节朝端吾二人不可留名彤管乎相与苦守终身俱八十余歳卒
　　王氏耀州生员宋金台妻性至孝少时侍父疾祈以身代归金台值家门鼎盛氏以勤俭自持常竟夕纺绩以伴金台夜读及金台死于贼氏励志守节歴三十四年卒卒之日犹谕其子若孙曰勿忘先志
　　岳氏耀州监生左士元妻嫁甫四月士元死防难氏初志誓必死因身有遗孕既而幡然曰舅姑无他子夫死左氏再世止此一线矣吾姑待之后果生子氏恩勤教育得列名胶庠享年七十有七卒
　　文氏耀州民胡平六妻年十八夫故事姑养孤誓不他适族人有幼女失母者姑见之指谓氏曰吾孙无父此女无母其痛一也氏欣然乞养之如已出姑大慰姑既殁携子居父家事父一如事姑时幼弟婚娶皆倚办歴三十年而卒
　　秦氏耀州民左于圣妻年十七归左事姑尽孝于圣卒于蜀姑哭泣不止氏日引二幼子戱于前姑每破涕爲笑自是寝食动息倚姑爲命姑殁氏年已三十八以积哀成疾既革呼二子谓曰汝父死而我不死以汝祖母在也今死矣汝父尚寄骨他乡汝兄弟能归之吾目瞑矣言终而逝
　　王氏同官生员习完初妻年二十五夫亡遗三女皆幼氏矢志守节明季防祸乡人皆出走氏泣曰吾未亡人将何之遂自经恍惚间有神救之因缳絶而苏复不食阅十一日不死防冦退乃复食众异之顺治十三年旌表年八十而殁
　　党氏同官习世科妻夫病祷于神割股以进夜梦神语曰汝夫命当死怜汝志增筭三旬梦醒夫果愈一月复病遂不起氏自毁其面以矢志后遭冦变兼值歳荒日课两子读书啖糟籺无二志歴四十余年卒
　　宋氏同官廪生冯賔明妻年二十七賔明死二孤俱成立有名黉舍守节三十八年卒
　　侯氏同官廪生习佩珂妻年二十一夫亡无子屡欲自尽长姒许氏哀之以次子湛爲氏子及长入泮有文名甫娶妇又殀妇刘氏年二十三亦无子时佩珂伯仲皆再世单丁乃抚外孙温姓者爲孙以继湛后两寡相依一门完节侯歴五十二年卒年七十三刘歴三十二年现年五十五
　　刘氏白水农家女适张顺顺亦业农氏刈豆田间两小姑春儿八儿偕徃有恶少高姓者突至语挑之氏正色以拒高以刃胁之氏大骂遂被杀春儿八儿号救并遇害事
　　闻捕髙寘法旌其门
　　吴氏生员张庚妻王氏生员宋陶澂妻韩氏胡尚盈妻董氏刘禹统妻并干州人夫死奉姑育子不以艰辛易虑吴得年七十七王得年七十余韩得年五十六董得年五十余
　　樊氏干州生员何麟瑞妻年二十六夫死两值年荒氏机杼资生事翁教子乡党贤之守节四十余年
　　殷氏干州周成徳妻适周甫年余而寡年二十二家贫甚氏勤杼轴以奉舅姑育孤子守节五十余年
　　杨氏干州廪生赵煇妻窦氏袁大经妻俱夫亡不嫁事舅姑克尽妇道杨守节三十二年卒窦守节五十余年卒
　　张氏干州生员董焕妻年二十四夫死誓同穴痛夫无子恩勤抚侄以苦节终身
　　董氏干州生员邢瑄妻周氏李伯友妻并年二十三而寡初誓死以殉因翁老子幼励志守节辛苦终身董歴三十七年周歴五十五年
　　龙氏干州刘继法妻年二十九夫亡事舅姑尽孝家贫乏食氏辟纑易粟养老育孤乡党贤之守节五十余年
　　王氏干州王绍周妻夫亡年二十二抚孤成立孤又殀氏又抚孙以延夫祀苦节四十余年
　　师氏干州韩天锡妻年二十三夫死敬事舅姑家贫旦暮纺绩易薪米供膳守节三十余年
　　张氏干州马贤妻夫病祷于天愿以身代夫亡恸防絶怜子幼无依乃忍死苦节抚孤歴四十五年
　　虢氏干州唐振声妻年十八振声殁翁姑病祝天请祷寝食俱废家贫课子以女红资其膏火守节四十年
