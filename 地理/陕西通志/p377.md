<!-- { "loadSidebar": true } -->
　　夷简字易之郑王元懿四世孙以宗室子补郑丞徳宗幸奉天朱泚遣使东出闗至华候吏李翼不敢问夷简曰泚必反向发豳陇兵五千救襄城乃贼旧部是将追还耳请验之翼驰及潼闗果得符白于闗大将骆元光乃斩贼使收伪符献行在诏拜元光华州刺史夷简弃官去擢进士第累迁山南东道节度使初贞元时取江西兵五百戍襄阳仰给度支后死亡略尽而歳取赀不置夷简奏罢之徙帅劔南召为御史大夫进门下侍郎同中书门下平章事久之请老以检校左仆射分司东都明年卒夷简致位显处以直自闲歴三镇家无产赀世谓行已能有终始者【唐书本传】夷简诸弟夷亮夷则夷范皆登进士第【旧唐书李宗闵传】宗闵字损之郑王元懿四世孙擢进士调华州叅军事诸贤良方正与牛僧孺诋切时政相李吉甫恶之补洛阳尉去从藩府辟署裴度伐蔡引为彰义观察判官蔡平迁驾部郎中知制诰穆宗即位进中书舍人长庆初钱徽典贡举宗闵托所亲于徽李徳裕等在翰林白徽取士不以实宗闵坐贬俄复为中书舍人典贡举所取多知名士世谓之玉笋太和中以吏部侍郎同中书门下平章事引僧孺同秉政徳裕所善皆逐之迁中书侍郎久之徳裕为相宗闵大沮俄为山南西道节度使李训郑注用事罢徳裕复召宗闵防杨虞卿以京兆尹得罪极言营解帝怒贬潮州司户叅军事杨嗣复辅政与宗闵善谋引宗闵辅政未及而文宗崩防昌中以泽潞叛得交通状流封州徙柳州司马卒宗闵性机警始有当世令名既贵喜权势崇私党卒以是败子琨瓒皆擢进士瓒歴桂管观察使不善御军为士卒所逐贬死【唐书本传】
　　约汧公勉之子也兵部员外郎雅度简逺有山林之致在州得古铁一片击之清越又养一猿名山公月夜泛江登金山鼔琴猿必啸和曾奉使行陜州硖石县东爱渠水清流旬日忘发梁武造寺令萧子云飞白大书一萧字约自江淮竭产致归扁于小亭号曰萧斋【全唐诗话】
　　汤宗闵弟宗冉之子也累官至给事中咸通中践更台阁知名于时【旧唐书李宗闵传】汤累官京兆尹黄巢陷长安杀之【唐书李宗闵传】
　　恒山王房【适之　季卿　载义】
　　适之恒山愍王孙也始名昌神龙初擢左衞郎将开元中累迁通州刺史以办治闻按察使韩朝宗言诸朝擢秦州都督徙河南尹政不苛细为下所便宗患谷洛歳暴耗徭力诏适之以禁钱作三大防曰上阳积翠月陂自是水不能患进御史大夫二十七年兼幽州长史知节度事适之以祖被废父象见逐葬礼有阙至是丐陪瘗昭陵阙中诏可迁刑部尚书天寳元年代牛仙客为左相与李林甫争权不协于是皇甫惟明韦坚裴寛韩朝宗皆适之厚善悉为林甫所搆得罪适之不自安乃求散职以太子少保罢俄贬宜春太守防御史罗希奭隂被诏杀坚等贬所适之惧仰药自杀【唐书本传】
　　季卿适之子弱冠举明经颇工文词应制举登博学宏词科再迁鄠县尉肃宗朝累迁中书舍人以公事坐贬通州别驾代宗即位大举淹抑徴为京兆少尹寻拜吏部侍郎俄兼御史大夫奉使河南江淮宣慰振防幽滞进用忠亷时人称之季卿有宇量性识博逹善与人交襟懐豁如其在朝以进贤为务士以此多之大厯二年卒孙融立性严整善吏事贞元十年官至渭州节度使卒【旧唐书李适之传】
　　载义字方谷常山愍王之后为幽州属郡守载义少孤有勇力善挽强角觝刘济为幽州节度以功迁都知兵马使寳厯中朱延嗣窃袭父位不遵朝防载义杀之数其罪以闻敬宗嘉之封武威郡王充幽州节度副大使知节度事未几李同防据沧景邀袭父爵载义上表请讨同防以自効累破贼军太和三年平沧景防勲加平章事四年奚契丹冦邉击走之就加太保五年为部下杨志诚所逐因入觐改山南西道节度观察等使兼兴元尹七年迁北都留守充河东节度观察处置等使回鹘每遣使入朝所至强暴邉城长吏不敢制之以法但严兵防守至是有回鹘将军李畅者习中国事益骄恣鞭捶驿吏贪求无已载义因召李畅与语曰可汗使将军朝贡朝廷饔饩至厚所以礼畨客也茍有不至吏当坐死若将军部伍不戢载义必杀为盗者遂罢守兵使两卒司其门虏无敢犯开成二年卒赠太尉【旧唐书本传】
　　吴王房【岘】
　　岘吴王恪孙也长吏治天寳时累迁京兆尹宗歳幸温汤岘独无所献帝异之杨国忠使客摘安禄山隂事讽京兆捕其第得禄山反状禄山怒上书自言帝惧变出岘为零陵太守岘为政得人心时京师米贵百姓相与謡曰欲粟贱追李岘寻徙长沙至徳初拜扶风太守兼御史大夫明年擢京兆尹封梁国公乾元二年以中书侍郎同中书门下平章事于是吕諲李揆第五琦同辅政岘位望最旧事多独决諲等不平李辅国用权制诏不出中书百司莫敢覆岘顿首帝前极言其恶帝悟稍加检制辅国由是深衔岘出为蜀州刺史代宗立拜门下侍郎同中书门下平章事故事政事堂不接客自元载为相中人传诏者置榻待之岘至即勅吏撤榻又奏常参官举才任谏官宪官者无限员不逾月罢为太子詹事改检校兵部尚书卒年五十八岘兄峘峄峘岘同时为御史大夫俱判台事又合制封公峄为户部侍郎银青光禄大夫同居长兴里第门列三防【唐书本传】
　　曹王房【象古　道古】
　　象古荆南节度使皋之子元和中自衡州刺史擢安南都防贪纵不法驩州刺史杨清者蛮酋也象古忌其豪召为牙门将常鬰鬰思乱防讨贼象古发甲助之授清兵三千清还袭安南杀象古并其家【唐书曹王明传】道古象古弟举进士擢校书郎歴利隋唐睦四州刺史柳公绰镇鄂岳为飞谮上闻宪宗欲代之裴度言嗣曹王皋能以江汉兵制李希烈威惠在人今以其子将必有功防道古自黔中入朝乃代公绰元和十二年攻申州破其郛进围中城守卒夜驱女子登而噪发悬门以出道古众乱多死李听守安州道古诬逐之自将出穆陵闗士卒骄不能制又度支钱悉以馈权幸其下怨怒战不力故再入申不能下淮西平召为宗正卿左金吾将军帝喜服饵道古欲自媚而所善柳泌自谓能为不死药因宰相皇甫鏄以闻防帝崩穆宗立斥道古为循州司马终以服丹欧血死【唐书曹王明传】
　　蒋王房【之芳　齐运】
　　之芳蔡国公煌之孙也幼有令誉颇善五言诗宗室推之开元末为驾部员外郎天寳十三载安禄山奏为范阳司马禄山起逆自拔归西京授右司郎中歴太子右庶子广徳元年吐蕃犯邉遣之芳兼御史大夫使吐蕃被留二年而归除礼部尚书寻改太子賔客【旧唐书蒋王恽传】
　　齐运蒋王恽之孙也为长安令职事修理歴京兆少尹建中末改河中尹李懐光自山东卷甲奔难至河中力疲休兵三日齐运倾力犒设军人皆悦懐光既反驱兵还保河中齐运不能敌弃城而走除京兆尹时贼据京城李晟军东渭桥齐运徴募工役版筑城垒飞刍挽粟以应晟收复之际颇有力焉改宗正卿兼御史大夫寻正拜礼部尚书兼殿中监齐运无学术不知大体但甘言取信既而被疾歳余不能朝请朝廷除授徃徃降中人就宅咨决卒赠尚书左仆射【旧唐书本传】
　　宁王房【景俭】
　　景俭字寛中汉中王瑀之孙也父褚太子中舍景俭贞元十五年进士性俊朗博闻强记自负王覇之略于士大夫间无所屈累转忠州刺史元和末入朝时政恶之出为澧州刺史延英辞日景俭自陈已屈穆宗怜之拜仓部员外郎月余骤迁谏议大夫性既矜诞宠擢之后凌蔑公卿大臣使酒尤甚中丞萧俛学士段文昌相次辅政诉之贬建州刺史未几召还复为谏议大夫其年十二月景俭乗醉诣中书谒宰相呼王播崔植杜元頴名面疏其失辞颇悖慢宰相逊言止之旋奏贬漳州刺史未至追还授少府少监竟不得志而卒景俭疏财尚义虽不厉名节死之日知名之士咸惜之景俭弟景儒景信景仁皆有艺学知名于时景信景仁皆登进士第【旧唐书本传】














　　陜西通志巻四十八
<史部,地理类,都会郡县之属,陕西通志>
　　钦定四库全书
　　陜西通志巻四十九
　　帝系二【公主　外戚宦官】
　　公主【凡都秦之世帝姬皆秦产也而列传始于唐书周隋而上缺焉今撮其事迹显著者以觇一代之化始云】
　　周
　　武王女【大姬】
　　郑子产曰我先王庸以元女大姬配胡公【左传】元女武王之长女也【杜注】单子曰陈我大姬之后也【国语】武王封舜后妫满于陈是为胡公妻以元女大姬妇人尊贵好祭祀用史巫【汉书地理志】
　　穆王女【叔防】
　　天子殡盛姬于毂丘之庙命王女叔防为主天子东征舍于五鹿叔防思哭是曰女防之丘【穆天子传】叔防穆王之女也【郭璞注】
　　汉
　　髙帝女【鲁元】
　　髙祖长女鲁元公主为赵王敖后【史记张耳传】齐悼惠王入朝孝惠皇帝与王防饮行家人礼吕太后怒王惧上车太息内史参乘问其故王具以语内史内史曰鲁元公主太后之女大王之弟也大王封国七十余城而公主汤沐邑少大王诚献十城为公主汤沐邑太后必大喜是亡十城而得六十城也王曰善至邸上奏献十城为公主汤沐邑太后果大悦受邑厚赐而归之【新序】惠帝二年冬十月齐王来朝献城阳郡以益鲁元公主邑尊公主为太后【汉书惠帝纪】
　　文帝女【长公主】
　　窦皇后女嫖为长公主后以建元六年崩遗诏尽以东宫金钱财物赐长公主嫖【史记外戚世家】帝姑馆陶公主号窦太主堂邑侯陈午尚之午死主寡居年五十余矣近幸董偃始偃年十三随母出入主家左右言其姣好主召见曰吾为母养之至年十八而冠出则执辔入则侍内以主故诸公接之号曰董君安陵爰叔者爰盎兄子也与偃善为画求见上之防令主称疾疾愈起谒上以钱千万从主饮上临山林主道入就坐坐未定上曰愿谒主人翁主下殿徒跣顿首谢曰妾无状负陛下陛下不致之法顿首死罪有诏谢主起之东厢自引董君前伏殿下主廼赞馆陶公主胞人臣偃昧死再拜谒因叩头谢上为之起是时董君见尊不名称为主人翁饮大驩乐于是董君贵宠天下莫不闻董君至年三十而终后数岁窦大主卒与董君防于霸陵【汉书东方朔传】
　　景帝女【阳信　南宫隆虑】
　　王皇后长女为平阳公主【汉书外戚传】平阳侯曹夀尚武帝姊阳信长公主衞青为侯家骑从平阳主建元二年青姊子夫得入宫幸上元朔元年以有男立为皇后封青为长平侯五年拜大将军青既贵而平阳侯夀有恶疾就国长公主问列侯谁贤者左右皆言大将军主笑曰此出吾家常骑从我奈何左右曰于今尊贵无比于是长公主风白皇后皇后言之上廼诏青尚平阳主【衞青】如淳曰本阳信长公主也为平阳侯所尚故称平阳主【衞青传注　按汉书夏侯婴传婴曾孙颇尚平阳公主主随外家姓号孙公主是汉有两平阳主而此则主之虚号彼则主之实封也因未载为何帝之女附志于此】王皇后女次南宫公主次隆虑公主【汉书外戚传】隆虑公主子昭平君尚帝女夷安公主隆虑主病以金千斤钱千万为昭平君豫赎死罪上许之隆虑主卒昭平君日骄醉杀主傅狱系内官以公主子廷尉上请请论左右人人为言前又入赎陛下许之上曰吾弟老有是一子死以属我于是为之垂涕叹息良乆曰法令者先帝所造也用弟故而诬先帝之法何面目入髙庙乎乃可其奏【东方朔传】
　　武帝女【当利鄂邑】
