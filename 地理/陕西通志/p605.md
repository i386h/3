<!-- { "loadSidebar": true } -->
　　彦直字子温尝摭宋朝事分为类目名水心镜为书百六十七巻礼部尚书尤袤修国史白于朝下取是书以进光宗览之称善【宋史本传】
　　永嘉橘録一巻【韩彦直撰】
　　陈氏曰知温州韩彦直撰世忠长子也【文献通考】
　　天经十九巻【同州进士王及甫撰】
　　陈氏曰同州进士王及甫撰不知何人其书定是非协同异由博而约儒者之善言天者也【文献通考】
　　通幽子灵台隐秘寳符一巻
　　扶风隐者【宋史艺文志】
　　补妬记一巻【京兆王绩编】
　　晁氏曰古有妬记久而忘之不知何人辑传记中妇人严妬事以补亡【读书志】陈氏曰称京兆王绩编不知何时人古有宋虞之妬记等久不传故补之自商周而下迄五代史传所有妬妇皆载之末及神怪杂说文论等最后有治妬二方尤可笑也【文献通考】
　　侯子雅言【华隂侯仲良撰】
　　韩子十巻　　　　　　　槩言二十五篇
　　砚纂八巻　　　　　　　比见记三巻【俱元叅议奉元杨奂撰】辛巳厯【集贤学士奉元杨恭懿撰】
　　恭懿字元甫奉元人至元十六年诏于太史院改厯十七年三月进奏曰臣等徧考自汉以来厯书四十余家精思推算旧仪难用而新者未备故日行盈缩月行迟疾五行周天其详皆未精察今权以新仪木表与旧仪所测相较得今嵗冬至晷影及日躔所在与列舍分度之差大都北极之髙下昼长则夜短参以古制创立新法推算成辛巳厯虽或未精然比之前改厯者附防元厯更日立法全踵故习顾亦无媿然必每嵗测騐积改至三十年庶尽其法可使如三代日官世专其职测騐良久无改嵗之事矣【元史本传】
　　靖川语録【明三原马贵撰】
　　薛思庵野録三巻【金华府同知渭南薛敬之撰】
　　序曰思庵之学以存心为宗防以求静力行为工夫所着野録皆从身心体騐中流出凡天地鬼神之奥人伦物理之常靡不研穷究极而尤归重此心切近精实不诡于洙泗濓洛之防可谓知所本矣【本书冯从吾序】
　　洙泗言学録　　　　　　道学统基【俱薛敬之撰】
　　先生嗜道若饴老而弥笃又好静坐思索凡有所得即以劄记所着道学统基诸书其言多有补于名教云【闗学编】
　　进修笔録　　　　　　　谈録
　　草堂语録　　　　　　　三泉堂漫録
　　厚乡録　　　　　　　　动静图说
　　漫语【俱南京戸部尚书三原王承裕撰】　　性理发微【吴江县丞泾阳马珵撰】张大器语録【保定廵抚咸宁张鼎撰】
　　张鼎字大器少受学于河东薛文清日勤励于圣贤之学诸子百家虽靡不研究而一秉于濓洛闗闽之防文清公深器重之【闗学编】
　　正防防稿【戸部尚书咸寜刘玑撰】　　武经类编【淮扬总漕西安卫杨宏撰】
　　无逸篇一巻　　　　　　宦裔警鉴一巻【俱四川副使西安谢朝宣撰】
　　医经小学　　　　　　　寿亲养老补遗
　　伤寒治例【俱咸宁刘纯撰】
　　兵法纲目一巻　　　　　养浩论一巻【俱苏州同知朝邑王撰】宋四子抄释【南京礼部右侍郎髙陵吕柟撰】
　　泾野先生语録【吕柟撰】
　　序曰泾野先生语録言言皆自躬行心得中流出最透悟最精实可与西铭正防并传不朽余自髫年即嗜好不离第原録嵗久板且漫漶因僣为订正而以先生传附于后灿然成一完録矣旧名内篇今更题曰泾野先生语録志实也按台东郊毕公锓梓以广其传【本书冯从吾序】
　　谕解州畧一巻【吕柟撰】
　　序曰谕解州畧乃泾野先生所撰辑以道乎解梁士民者也其言信而直其事简而畧犹衣食切于人不可缺解人亲炙之久宜乎风俗丕变至于今不能忘也【本书胡大器序】
　　正防拾遗　　　　　　　苑洛语録【俱兵部尚书朝邑韩邦竒撰】邦竒天禀髙明学问精到明于数学大类邵尧夫而论道体乃独取张横渠所着有苑洛语録诸书传世【闗学编】
　　珍珠二巻　　　　　　墅谈二巻
　　清凉经一巻【俱鸿胪少卿咸宁胡侍撰】　友山浪谈一巻【山西佥事朝邑王朝雍撰】
　　武经注解【副将长安张我英撰】　　　后垣机妙方【咸宁管泽撰】秦闗全书【蓝田举人王之士撰长安冯从吾编】
　　序曰王秦闗先生理学醇儒也其学以尽性无欲为宗近里着已甘贫苦节世共髙之先生冡嗣持先生著作数种乞余订正乃命门人辈编次以归之而以文简公粹语及飞泉公语録列于前见先生学问渊源所自其曰先师遗训先君遗训者先生所自命也其他诸録皆躬行心得之言足以羽翼圣贤扶持名教非世之骋空谭而尠实用者可比云【本书冯从吾序○按全书内多载之士语録以其为儒家者流故不归集部】
　　越中述传四巻【兵备道渭南南逄吉撰】
　　序曰王文成公讲学东南从逰者几半天下闗中则有南元善元贞昆季二先生録公语几数万言藏之家塾元贞先生孙子兴太史仿苏季明校正防例离为四篇曰立志格物从政教人总题曰越中述传曰是所以致良知也【本书冯从吾序】
　　老子断注【戸部郎临潼赵统撰】　　　被褐子五巻【按察使朝邑王学谟撰】宗极论一巻【韩城卫王道撰】　　　困言四巻【左叅政西安周宇撰】忍字测三巻【周宇撰】
　　序曰槐村先生闗中躬行君子也心问学而于声律字学尤为士大夫所山斗冢嗣淑逺出先生忍字测三巻示予予受而读之喟然曰道葢在此乎遂代为校讐付剞劂氏观此编其于先生生平问学思过半矣【本书冯从吾序】
　　一中十巻　　　　　　　见物四巻
　　一中大原二巻　　　　　医谈一巻【俱两淮运使咸宁李苏撰】闲懒子一巻【朝邑监生王朝雍撰】
　　观宇　　　　　　　　　观宙
　　天经　　　　　　　　　天雅
　　天典　　　　　　　　　天引
　　天朔　　　　　　　　　天极【俱长沙别驾三水文在中撰各三十六帙】十二友记一巻【驿传道朝邑王嗣美撰】
　　序曰余丁亥嵗承乏河东案牍之暇自以年暮于世间一切都无所嗜惟是日用擕带之物如影之随形顷刻离之不得然皆雅淡无俗物其中滋味愈玩愈长以此为盍簮之助爰为之记【本书自序】
　　三魔记一巻【王嗣美撰】
　　序曰余素负山林癖沉酣泉石浸入膏肓图水石而仰宗炳之卧逰毕婚嫁而追向平之雅志故着有十二友以订寒素迨案牍之暇再记三魔总之忘情尘界归于适以陶写性灵卒吾嵗月云尔【本书自序】
　　崇雅三约　　　　　　　十议书一巻
　　申明教化书一巻　　　　澄道四脉【俱王嗣美撰】
　　日省近言【同州马朴撰】
　　序曰马敦若日省近言读之近在耳目之前逺达寰宇之广显寓形色之常渊入性命之奥味之而隽征之而信殆追嫓薛敬轩之粹言矣【本书盛以序】
　　闗中四先生要语四巻【工部尚书长安冯从吾辑】
　　题曰泾野先生语録故二十七巻苑洛先生语録故六巻海内传诵已久至谿田先生语録止存数则于嵯峨书院志中斛山先生语録附刻于遗稿后人多未几知余读其语録慨焉有慕因彚録其言之尤要者分为四巻以便观省【本书冯从吾题辞】
　　学翼【冯从吾撰】
　　序曰讲学第一要令人啓信必啓信而后可与言也既信矣使不防忌则一傅众咻不免方信而忽疑故又当防忌既防忌矣使不正趋则佛老之说得混其中故又当正趋趋正矣使不明源则源头未透不过支离口耳之学故又当明源源明矣若不励功虽有所窥总属虚见故又当励功励功矣道体无穷功夫亦无尽一息尚存此志不容少懈也故以诣极终焉余标此六目而各采宋元及明诸儒粹言以实之凡我同志尚心于斯云【本书自序】
　　涧陆语畧　　　　　　　共学讲语
　　典学堂防语　　　　　　榆介讲语【俱光禄少卿渭南史记事撰】济隂纲目【总督三边临潼武之望撰】
　　序曰尝见王宇泰所辑女科准防广搜博采古今悉备然一切杂病亦复槩收不无骈枝赘疣之弊因于公事之暇手为搜集汰去诸杂症而专以妇人所独者彚为一书分门别类于纲之下各系以目焉【本书自序】
　　医帜疹科【武之望撰】　　　　　钱来山房丛书百巻【华阴张毓翰撰】
　　九极篇【光禄少卿三水文翔凤撰】
　　太微经【文翔鳯撰】
　　序曰西极太青文子镂心鸟迹之中织辞鱼网之上夫既洞性命之奥区极才思之神臯矣乃衙官太驱役虚其协于卦爻者有六十四卦三百八十四爻名曰太微太微有四经十二賛十六图六十四纬四表凡一百篇其道以作圣而恢王穷神而合天而一切天纲地纪人极物华之全无不准其建都立官制军行师之法尽本于参两错综之数不觉矍然于易理之深明也【本书贾鸿洙序】
　　痴醒子三十巻【太子太保渭南南企仲撰】
　　致曲言二巻【兵部员外岐山张舜典撰】
　　序曰心虞以理学鸣闗中辑其学之所得题曰致曲言葢自言其闻见知次之意因以朂人俾从诚入不至大而无当若河汉而无极也剖六艺之同异析诸子之乖离不执于一不疑于二其言极醇无疵独契正学之微以视当世得失之林殊矣【本书王嗣虞序】
　　明德録【张舜典撰】　　　　　　大六壬兵机百炼金【辋川厐居珍撰】
　　臆论一巻【东昌府别驾翟事心撰】　　养生日録【四川佥事盩厔王三聘撰】六纬质难七巻【左通政蒲城李应策撰】
　　闲中今古六巻【咸宁秦可贞撰】
　　象罔一得二巻　　　　　椎轮始草【俱咸宁王绍徽撰】
　　老子解【川东道鳯翔袁楷撰】　　　　草木灵异録【华隂王汝霖撰】竒器图说三巻续竒器图说一巻【按察佥事泾阳王征撰】
　　序曰闗西王公竒器图说一书采辑者为巻三创置者为巻一葢公赡智宏材披天根而潄地轴所制自行车自行磨已足防行武侯而虹吸鹤饮之偹旱潦轮壶之传刻漏水铳之灭火灾连弩之御大敌代耕之省牛马因风趁水之不烦人力其有禆于飞挽转运军旅农商琐细米盐小大悉备逸劳相万矣则公之书固非常伟业是胡可以不传也因手绘而授之梓【本书武位中序】
　　两理畧　　　　　　　　百字解
　　心了丹　　　　　　　　厯代发防
　　道说【俱佥事泾阳王征撰】
　　念祖録一巻　　　　　　尚友録
　　养正録　　　　　　　　就正録
　　书绅篇【俱乐昌知县咸宁杨复亨撰】　　瑚林【主事咸宁韩在撰】
　　敦伦庸言　　　　　　　训书规则畧【俱郏县知县三原张善治撰】
　　克己药言【龙安府同知盩厔杨楠撰】　　臆编一巻【耀州李防心撰】
　　别世言一巻【国朝朝邑雷于霖撰】
　　引曰栢林翁行年七十有五两足痿痹一线残喘寸灵之中絶不作一室之虑独此善脉相资善气相延者耿耿然不置诸怀形器虽枯灵明犹存故为别世之言【别世言引】
　　太极图说一巻【雷于霖撰】
　　序曰吾之为是说也析元公之图印我心之同总以一极二五者贯通于天地人物之间曰真曰精不越此中正仁义要使览之者定以妙合静以凝成诚以审感动之机有善而无恶敬以严修悖之介有吉而无防纯仁精义彻始终而无二齐生死为一致也【本书自序】
