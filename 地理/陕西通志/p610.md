<!-- { "loadSidebar": true } -->
　　序曰朝邑王雁峯家世称诗习为弓冶其为诗也于体无所不偹而韵致才情超然尘之表譬如春城杨栁濯濯风流秋水芙蓉亭亭独照逺之追开元大厯之风近之步洪正先进之矩矣【本书龙膺序】
　　存笥稿三十八巻【国子祭酒华州王维桢撰】
　　序曰华州槐野王子为文法司马迁诗法汉魏其为近体法盛唐尤宗杜氏少陵居常好深沉之思务引于绳墨必结搆中度而后修辞常曰文章不朽盛事无所发明何以征后世既即世窃恐其所著书不存今得其遗书故为之裒次得若干巻曰存笥稿则王子所自名云尔【本书孙陞序】
　　司成遗翰四巻【王维桢撰】
　　序曰司成公存笥稿凡三刻生平著作所存足传者尽出矣独书翰则当时酬应诸作故独是遗尔顾存诸巾笥传之子孙恐有流轶灭没之惧犹子承祚谋授之梓顾念手泽依然未忍弃置亦犹陈衣裳藏剑履者尔【本书王庭諌序】
　　左华集　　　　　　　　左华文集
　　辛未集　　　　　　　　丙子集
　　辛巳集　　　　　　　　癸未集【俱西华知县华州张光孝撰】
　　槐邨集二十四巻　　　　委巷録十四巻
　　园与目防一巻【俱主事咸宁周宇撰】
　　马文庄公文集二十巻【大学士同州马自强撰】
　　序曰先生学问经术要为根蔕古人以求身心实际及行世传逺不茍随俗骩骳其为文章杼柚胸中气余神敛涵涵然若磅礴万物而不见一物者意有所出即泚笔疾书尽扫蹊径而空之又若一言而足当数千百言者故奏对之辞庄碑表之辞典记序之辞鬯投赠之辞真本之志气正大积而山辉泽媚各阐元倪非颛颛学问所至也【本书王锡爵序】
　　假我集【按察副使绥徳郝汝松撰】　　　丹山集【武乡知县肤施赵仕撰】
　　长春圃稿　　　　　　　秀岩诗稿【俱布政使华州王廷诗撰】定敏轩集【吏部左侍郎潼闗盛讷撰】　　三抚奏议四巻【兵部侍郎渭南孟重撰】
　　孙丕集【富平人官吏部尚书】
　　【按程希洛辑张綋李宗枢杨爵及丕稿为频阳四先生集称丕著作甚富谦不欲梓因拾其门人之私録者刻之但张李杨既标専集于前故频阳集不复重入丕扬虽无专集行世亦未可聼其湮没无传因识于此亦以见有善之必録云尔】
　　伭育子集二十巻【两淮运使咸宁李苏撰】
　　諌苑奏议二【四川廵抚三原雒遵撰】
　　丘隅集十九巻【按察使耀州乔世宁撰】
　　序曰三石子乔世宁文不作汉以后语诗不作唐以后语洗剽敓繁陋之习一裁于造化性情之真其传也必逺集曰丘隅诗云緜蛮黄鸟止于丘隅小丘三石子隐居所也其命意抑又澹且逺矣【本书孙应鳌序】
　　砚鱼集二十巻【太仆卿咸宁秦可大撰】
　　黙斋集【叅政潼闗葛大纪撰】
　　皇华集　　　　　　　　见徽堂集【俱御史长安王鹤撰】邹兰谷疏草【兵部侍郎长安邹应龙撰】　吏隐堂集【御史三原昝如思撰】杖履三篇【知横州事宜川刘子諴撰】　　双荆诗集【咸宁管霑撰】
　　邢舜羽诗集【榆次令咸宁邢凤毛撰】　马慥集四巻【同州人官尚寳卿】公余草一巻【兵偹道朝邑王嗣美撰】
　　序曰含翁少善声律之学老而弥精篇出人辄惊服【本书杜齐芳序】
　　予告録一巻【王嗣美撰】　　　　抱瓮丈人稿【左布政华州郭性之撰】
　　三廵奏议　　　　　　　漕运奏疏【俱大理少卿华州刘士忠撰】双溪奏议【陜西廵按頴川张德征撰】
　　序曰陜西奏议者双溪张子所着也嘉靖已庚间双溪廵按陜西遇大政事必奏议圣主俞允批处而后行陜西之八郡三边以及四镇之急务罔不厘举其内虽有狱讼钱谷数条独于条画边防之事为详葢以当其地也又于区处宗室之事为详葢以当其遇也【本书吕柟序】
　　广川集八巻【枣强知县渭南南宪仲撰】　王道纯文集【长安人官按察使】张惇物集二巻【襄阳教谕耀州张防训撰】
　　序曰惇物诗文集各一巻葢乔三石先生所选其子太仆君思緜刻之以传者也先生诗冲逺古雅大陶孟文亦质而当物简而有体譬诸太羮酒周鼎商彛咀之有余玩之不厌谓足继西京之响非耶【本书何洛文序】
　　逺志堂集十四巻【南京右通政耀州乔因阜撰】
　　序曰从逰之士请刻余之集余窃自料余之集不可传示于人于是序而刻之藏于逺志堂中以此覆瓿张帟足矣【本书自序】
　　醉緑馆集【礼部尚书耀州王图撰】
　　四六雕虫【同州马朴撰】
　　序曰敦若自敕表词赋叙记书疏状议判案之莫非四六体裁各称风范若一精工而能古雅髙华而能清虗平易而能神竒兼六朝唐宋之美非思穷八荒书穷万巻者未易办也【本书李维桢序】
　　元堂文集五十巻　　　集杜诗五巻【俱礼部尚书渭南南师仲撰】
　　抚宣疏草二巻【戸部尚书渭南张经世撰】
　　西台奏草二巻【顺天府丞渭南杨光训撰】
　　冯恭定公集二十二巻续集四巻【工部尚书长安冯从吾撰】
　　序曰仲好坐废二十余年无几微牢骚不平之气而益湛思于学脉寤寐洙泗折濓洛虽一禀承于先觉而独证独创自为一家之书今所刻语録记序诗歌尺牍杂著十余万言是已【本书董其昌序】
　　孙太保奏草二十四巻　　部院奏草一巻【俱太保渭南孙玮撰】
　　兰露堂稿二巻　　　　　西台奏疏二巻
　　按盐摘疏一巻【俱都御史渭南刘芳撰】
　　华山客集十巻【通判渭南贾璵撰】
　　聼溪山房集　　　　　　大岳行吟集
　　扪虱散谈【俱兴安州刘绍基撰】
　　【按兴安州志绍基十嵗通经书十二能文章十九嵗没人称为神童云】
　　漫公诗集四巻【山西左布政使朝邑王于陛撰】
　　序曰漫公以气节发为文章皆开元大厯风味不涉中晚蹊径深得诗人风雅之致云【本书孙陞序】
　　后轩诗草一巻【兵偹道蒲城王元命撰】
　　夏垣奏草二巻【给事中咸宁曹代之撰】
　　屿浮阁诗文集【三原举人温日知撰】　海印楼诗文集【三原温自知撰】諌垣疏草【佥事潼闗孙振基撰】　　　松门稿【经筵讲官华州王庭譔撰】严石斋稿【宻云教授华州张士鹏撰】　　竹韵庵诗集【沁源知县华州张士鹍撰】
　　敌秋集　　　　　　　　青箱别业集【俱沔县广文泾阳郭鼎藩撰】
　　逆旅集【大同廵抚三原焦源溥撰】　　　鸡集二巻【盐运使朝邑王皥如撰】
　　君子堂集　　　　　　　幽居草
　　九骚诸篇【淳化生员葛大受妻文氏撰】　拾翠阁草【三水文毓凤妻罗氏撰】效颦草一巻【山西道副使张继孟撰】
　　序曰公豪迈为诗磊落倜傥简南台执法周遭泽国沿江□海遵海□淮东南大滙入公流览中故其诗文益闳肆博洽録若干篇付之剞劂曰效颦草【本书王在晋序】
　　留台奏议三十巻【张继孟撰】
　　青箱集六巻　　　　　　致爽堂诗二巻
　　晋政略二巻　　　　　　抚闽疏四巻
　　三晋摘稿二巻　　　　　军中小简二巻【俱尚书渭南南居益撰】
　　见山堂集二十巻　　　　续集二巻
　　两政拙续　　　　　　　涧陆洞文集
　　救荒补遗二巻　　　　　按楚书檄
　　闻善録　　　　　　　　从政尺牍
　　欵愚甫日程　　　　　　随笔小【俱光禄卿渭南史记事撰】
　　扣缶集　　　　　　　　鸡肋编
　　海防要疏【俱总督陜西军事临潼武之望撰】
　　魏恭襄文集十巻【太子太保泾阳魏学曽撰】
　　魏确庵先生以亮轨峻猷为当代名卿其所叙述论著务当实中窽不为巵言媚致故投赠之词即其人之韦弦纪列之词皆为国之衡镜言之则有徴而措之可底绩葢根茂而实繁膏沃而光曜岂窜窃饾饤靡防虚恢者所能及哉【本书盛以序】
　　紫气亭集十二巻　　　　凤毛馆帖四巻【俱尚书潼闗盛以撰】
　　云起阁诗草十八巻【嘉鱼知县三原来复撰】
　　序曰宜公屈首穷经旁涉风雅其云起阁诗草读之习习风生一种清芬澹逺之气袭人【本书陈肇曽序】
　　丛筀斋诗集十六巻【三原来临撰】
　　序曰丛筀斋诗集葢三原来驭仲之所作也驭仲神观爽迈弱冠即以大雅自任于古乐府诸体无所不拟拟辄肖而才情致度复能发舒其所自得至五七言近体取材六朝而定宗于唐慷慨沉欝居然燕许之遗新都毕孟侯付梓以传焉【本书原序】
　　黉宫补漏二巻　　　　　摹真藻四巻【俱蒲城李应策撰】
　　塞上草　　　　　　　　铩翮草
　　游蓟草【俱都督佥事富平杨定国撰】　　南逰稿一巻【武功张汲撰】増读织锦囬文诗一巻【武功康万民撰】
　　何鸣髙曰自斯图之出也阅厯千载读者数家由一二百至起宗之三千余首尽乎技矣无沴又増四千余首合之葢几乎八千不但起宗诸子于分缗缫茧之不可及即若兰氏七襄抛梭时亦未必其组绎若是也无沴尚有自制一诗字才满百诗能过万不知古今文士孰可相当生平著述粗逾牛腰独恨沦落不偶谁之咎也【本书原序】
　　逸园咏怀诗一巻【吏部郎武功耿志炜撰】
　　序曰张子襄贻我诗一披函读之乃和阮步兵咏怀诗也予怀耿耿亦若有引而动者自是犬吠鸡鸣都成韵谱山耕水耨举是标题不觉次其韵亦复如是语无诠次借以寄吾欣慨云尔【本书自序】
　　逸园新诗一巻【耿志炜撰】
　　序曰孟诸清骨澹性得之天然年来结庐山中遨荡于云林烟壑之间亦复翩跹但有防心处辄成吟咏至于榻边水月枕上松风鸟语花飞皆为韵谱视向者簮袚中韵语更觉潇洒飞流余既彚为一帙复请梓之以广其传题曰逸园新诗逸园即孟诸结庐处也【本书康万民序】
　　中丞奏疏　　　　　　　防江疏草【俱右副都御史马鸣世撰】因应掇存一巻【耀州李景沆序】
　　序曰饮公屡试弗售殚精六典洞窥九流发为序记诗歌词赋调炳朗而思沉语葩丽而致逺虽多应世絶无因人一语其存笥浩瀚充栋仅掇什一付梓宇宙当有知音者曷论遇不遇云【本书宋师襄序】
　　謷天斋诗存一巻【耀州文学李防心撰】
　　序曰公长甫襁褓见典辄诺诺若语交谓有夙慧舞象补弟子员尘视一切数战棘闱不售竟死其父饮公偶检箧帙得遗稿若干泣曰是物也可以存吾儿也请夀梓少许了此一段血痕云【本书闗燫序】
　　卫紫岫文集四巻【兵部右侍郎韩城卫引文撰】
　　序曰集中奏疏论议制诰序志碑铭书啓赋颂文不一体皆清壮可诵其中奏疏数篇有陆敬舆风规抑且言言雪涕恤乎见爱君忧国之忱良可悲也【本书吴曹直序】
　　逸老草堂【朝邑王钥撰】
　　卫紫岚奏疏一巻【廵抚真定韩城卫槙国撰】
　　序曰崇祯十四年紫岚以推官考选召对谓平冦为足国第一义迨廵视真定诸郡视国如家视民如子每起一草声泪俱下读至夜有鬼哭书无人行之语聂夷中之诗郑监门之图不足云矣而其大者在以无逸是图进君徳以用贤养民规辅臣若夫纠劾悍帅控制骄兵痛陈俵马津米之害皆闗彼时政务之大字字从忠孝血性中流出不袭古人帋上陈言【本书魏裔介序】
　　樵山堂集【国朝中书泾阳张恂撰】
