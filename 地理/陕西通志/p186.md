<!-- { "loadSidebar": true } -->
　　扶风县学【中学】在县治东唐大厯二年县尉袁弁建宋皇祐元年知县王宗元修京兆姚嗣宗有记元延祐五年知县张祐又修眀洪武四年主簿张一初宣徳元年知县宋端成化十三年知县卢恕正徳二年知县张谞嘉靖二年知县孙昌三十三年知县杨洞万厯三十四年知县王祈正四十一年知县马政和相继増修
　　多贤书院在飞鳯山治间建【按今废】
　　社学五所一在县治北街一在杏林镇一在绛帐镇一在召公镇一在崇正镇每学延社师一人署令呉岠建
　　义学在治东文庙右
　　学田六十四畆八分五厘租一十九石四斗五升五合
　　社学田十畆在堡城里归县社学十畆在通逺里归杏林镇学十畆在堡城里四甲归召公镇学十畆在长命里归绛帐镇学十畆在鳯泉里归崇正镇学共田五十畆徴租十九石俱署令呉岠捐置
　　县学【中学】旧在县治西元至正九年县令赵名时建眀洪武十四年知县林思正成化十八年知县史贤修治八年提学杨一清徙治东嘉靖十四年知县程章仍徙县西崇祯元年侍御强思重修御史刘九经有记
　　本朝康熙十年知县梅遇品又修有自记
　　横渠书院在县东五十里宋儒张子故居中有祠堂元泰定四年建文礼恺作记【续文献通考】
　　本朝康熙五十一年重修
　　社学一在横渠书院一在东关社仓左
　　学田一十八畆四分八厘七毫租五石五斗四升六合一勺
　　寳鸡县学【大学】在县治西元泰定四年敎谕陈履谦建眀洪武九年县丞呉彞训导郭诚重建
　　义学二所一在学宫西康熙二十二年知县吕时达建一在县东五十里王家村雍正九年知县梁成武建
　　学田原额六十一畆零眀万厯二十四年提学沈季文置有记除荒熟地四十二畆五分租二十三石三斗七升五合
　　社学田三等地十七畆坐落陵原二等地十畆坐落城南二里俱知县吕时达康熙二十二年置嵗徴租共六石四斗
　　汧阳县学【中学】旧在故城内眀正徳间重修嘉靖二十六年因圮于水移置今县治东署令侯儒有迁学碑记
　　社学在城东北隅署令侯儒有记
　　学田八畆租一石四斗四升
　　麟游县学【小学】在县治东郭眀洪武八年建治十五年知县胡防徙文庙以遗址建学周垣植栢千余株三原王恕有记嘉靖四十一年知县周诰万厯十二年邑绅何廷琦増修提学许孚逺有记三十六年知县熊文焞又修
　　本朝康熙四十二年知县范光曦敎谕罗魁训导兰国
　　衡重修
　　陇州学【中学】旧在东故城内眀宣徳六年圮于水知州郭宗仪徙今州治西南二里成化间知州迟恭陈俊李镛继修提学刘安止有记嘉靖六年知州李暹修州人叅议阎钦记隆庆三年知州杨世卿重修都御史赵时春记
　　本朝顺治十一年学正蘓万邦重修
　　岍山书院在州西北五里眀冶间州人叅政阎仲实建内有崇经阁长沙李东阳记今圮
　　学田一十六畆二分租银一两五分
　　汉中府
　　府学【大学】在府治西南宋庆厯中建学于城外东南里许元至元六年提举王徳舆移置城中元末兵燹眀洪武五年知府费震重建成化九年副使梁觐知府赵玉治十五年知府周东嘉靖五年南郑知县张佑万厯二十六年知府李有实三十年知府崔应科相继修
　　本朝顺治五年知府张元初又修康熙二十五年知府
　　滕天绶倡修有记
　　自眀洪武以来虽后先缮治然皆制仍其旧成化初知府赵玉抵官即以作新为已任逾四载乃决意是图适副使梁觐抚治兹土亟赞其成工师度材方以不得大木为忧维时六月大雨连日汉水暴溢漂流巨木蔽江而下抵岸遽止宪副暨守偹李武率军民辇至屹如山积阖郡惊讶皆谓天相斯文于是刻日肇事撤旧作新凡所宜有防不悉备【提学伍福记】
　　南郑县学【大学】旧在县治东南眀洪武八年知县陈师锡建成化九年副使梁觐徙建府学文庙右正徳十四年副使吕和重修吕柟有记
　　本朝康熙二十三年知府滕天绶又修
　　南郑为郡附郭邑郡邑各一学而夫子庙尊经阁则共之眀洪武八年知县陈师锡创建成化九年副使梁觐徙置今地嵗乆倾圮正徳间副使吕和驻节关南悯邑庠之乆废以兴复为己任乃一新之【高陵吕柟记】
　　学田一顷一畆三分租银一十三两五钱九分八厘五丝
　　褒城县学【中学】宋庆厯间倚于江岸窦充宰褒建有自记崇寜中张克获移治西三十歩蘓时有记庆元中陈彪重葺眀洪武间知县段勉始移建今县治西南治十一年知县张表重修大学士杨廷和有记嘉靖十一年知县严霜十四年敎谕胡乔三十三年知县张庚继修
　　本朝康熙二十三年知县雷辟四十八年知县蒋尔庸
　　増修
　　学田地三十七畆五分租银七两九钱三分九厘六毫
　　城固县学【大学】在县治东南宋崇寜二年建元大徳八年修翰林学士王和周记眀洪武四年县丞刘翺嘉靖四十五年知县杨守正万厯元年知县乔起鳯十三年知县刘克义相继増修邑人黄九成有记
　　本朝康熙二十三年知县徐永祚二十七年知县胡一
　　俊四十五年署县王穆重修
　　社学雍正五年新设一在县城内一在蘓留村一在古路坝
　　学田地五十畆七厘租银一十一两七钱七分七厘
　　洋县学【大学】唐天寳时建于城东宋治平中知州蔡交迁治西南元末兵燬眀洪武四年县丞潘谨言复建于城东治十二年知县崔玺捐修府训导姜钟秀记正徳六年知县宋鋭重修员外郎张嘉谟记十三年县丞傅卿重修郡别驾王珵记嘉靖九年御史方逺宜捐金命知县李维防改建于县治西北隅
　　本朝康熙三年知县柯栋増修城固令毛际可记二十三年知县刘嗣季二十八年知县谢景安又修义学一在县治右一在县治东渭门镇
　　学田地一顷六十二畆一分租银一十五两二钱三分八厘又大麦六石三斗九升
　　西乡县学【中学】旧在县治东关元延祐二年知县宋彦中建宋贞譔记元末兵燹眀洪武十四年训导姜礼仍建于旧址二十六年知县张洪修正统十四年知县丘俊迁入城在县治东天顺元年知县郭瑄修成化十一年知县李春増修提学伍福有记治间知县郭玑正徳间知县陈荣万厯十年知县李向春天啓间知县程心传继修
　　本朝顺治五年知县张台耀康熙二十三年知县史左
　　五十六年知县王穆又修
　　学田地原额并新垦共二顷五十五畆二分租银一十八两二钱六分七厘五毫
　　鳯县学【小学】在县东半里眀洪武四年知县王畿建正统九年叅政孙毓副使庄观重修天顺六年知县马杰治十三年知县寗浩嘉靖十四年副使刘彭年相继増修
　　学田原额并新垦共五十二畆五分租银一两四钱七分
　　寜羌州学【中学】旧在州城羊鹿坪宋庆厯中建眀正统四年指挥胡贵杨悰奏设卫学移置州治西北成化二十二年改为州学治二年知州张简重修提学副使戴珊有记
　　本朝康熙二十三年知州郭景隆改建四十二年知州石曰琮迁于城东南隅雍正二年署州州同张名标仍迁于州治西北羊鹿坪知州王大士落成社学在州治南
　　学田地一十二畆租银一两二钱
　　沔县学【小学】在县治西眀洪武四年知州王昱建永乐元年重修成化十一年知县侯信十九年知县张俊嘉靖间知县马景张贤万厯三十四年知县万言防相继修崇祯十一年知县王际眀重建
　　本朝顺治十年敎谕屈焴康熙四十一年知县林洪烈
　　复修
　　龙冈书院即旧诸葛武侯读书亭在县北一里卧龙冈后嘉靖二十一年建【按今废】
　　学田地九十二畆三分租银一十三两八钱三分
　　畧阳县学【小学】旧在县治西北隅宋庆厯中建元至元十年县令李舜臣眀洪武四年知县常辅重建正统十三年敎谕谭志学成化四年知县李鉴修正徳十四年知县杜介改置县治西万厯九年知县王之臣三十七年知县申如埙天啓元年知县周延申又改置
　　本朝顺治间叅将梁加琦修康熙间知县李扈施有光
　　重修
　　畧阳城卑江水西冲而学宫正居其卑眀正徳十五年夏江溢城壊学宫悉没副使吕和行县卜地于县治之北命卫知事金坡治其工发赎金三百余付之五越月而卒役按自元至正十年知县李舜臣建学于县治北眀洪武四年县丞叶礼徙学于县治东北正统十三年大水学壊敎谕谭志学修之成化四年大水学又壊知县李鉴修之坡开地掘土得古碑视其记实李舜臣徙学故地葢自叶礼改徙后凡三遭大水而徙地仍复其故岂非得数哉【提学何景明记】
　　学田俱系山坡陡地未计畆数每年租银一十两三钱五分
　　榆林府
　　府学【中学】在府治西即旧卫学眀成化八年廵抚余子俊奏建
　　本朝康熙十年同知谭吉璁重修自为记雍正九年改
　　为府学
　　眀成化八年廵抚余子俊言榆林筑营寨生聚渐多请立卫学以训武胄制可乃即城西地为学宫指授已有定规未防迁总督去十二年丁大容来抚是邦踵成焉【大学士刘珝记】
　　武学【按碑记成化间巡抚余子俊创武学于南门内日乆生徒涣散缙云郑汝璧来抚兹镇偕观察刘余泽假文学西书院为武学谋之神木道陈性学并诸将之在镇者于是改筑武成殿及两防仪门鹰扬门周垣皆朱彩阶墀皆文石东南隅创敎官公署又于南门西鬻地筑射圃建演武堂为观射所春秋祭仪以文庙之次三日规模畧具时万歴三十七年也迄今百二十余年武学乆废寻访武庙仅存基址但前人创建所以敎育人材之意亦未可冺附録于此】
　　榆林县学【学】现附府学不另设
　　学田四十八畆零在城南演武塲西自眀末抛荒
　　本朝雍正八年民间报垦在案
　　懐逺县学【小学】系新设现在估计尚未建造
　　定邉县学【小学】系新设现在估计尚未建造
　　靖邉县学【小学】在县治西北即旧所学眀万厯元年建
　　本朝雍正八年官绅士庶重修
　　兴安州
　　州学【大学】在州治南元至元中知州唐天骥建至正十年达噜噶齐玛鲁重修郑均有记眀洪武五年知州马大本重建永乐十四年汉水暴溢学遂颓圮成化四年知州高嵩重修提学副使伍福有记七年知州王坪十三年知州郑福正徳十五年守道吕和知州郑琦万厯十八年知州姚鳯翔二十一年知州陈秉仁相继修
　　本朝顺治十七年知州王章康熙七年知州牟文龙十二年总镇王懐忠署牧呉佳允学正屈必防重修三十二年知州王希舜副将郭元章同修有记义学在州治东关
　　学田三十八畆八分一厘租银六两九钱八分五厘八毫
　　平利县学【小学】在县治西眀成化间知县安章修建隆庆间知县罗顼重建
　　庙学后枕龙山前临越水实据山川形胜眀隆庆间知县罗顼因文风不振新之割牧爱堂之右隙地复市士民圃地以广学址厯数载工犹未竣知县李应华卒其役万厯六年署县主簿髙瑬増修【邑令张极记】
　　洵阳县学【小学】初在旧县治西洵水之浒眀洪武五年县令李肃建成化八年圮于水知县杜琳迁置今县治右十一年知县王延龄拓修副使余洵记社学在文庙旁
　　学田熟地八畆三分三厘租银五钱
　　白河县学【小学】在县治左眀成化十二年知县普晖建
