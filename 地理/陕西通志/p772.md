<!-- { "loadSidebar": true } -->
　　重过何氏五首　　　　　　　　　前人
　　问讯东桥竹将军有报书倒衣还命驾髙枕乃吾庐花妥莺捎蝶溪喧獭趁鱼重来休沐地真作野人居山雨尊仍在沙沉榻未移犬迎曾宿客鸦防落巢儿云薄翠微寺天清皇子陂向来幽兴极步屣过东篱落日平台上春风啜茗时石阑斜防笔桐叶坐题诗翡翠鸣衣桁蜻蜓立钓丝自今幽兴熟来往亦无期颇怪朝参嬾应耽野趣长雨抛金鎻甲苔卧緑沈枪手自移蒲柳家才足稻粱看君用幽意白日到羲皇到此应常宿相留可判年蹉跎暮容色怅望好林泉何日沾微禄归山买薄田斯怀恐不遂把酒意茫然
　　骊山　　　　　　　　　　　　　前人
　　骊山絶望幸花蕚罢登临地下无朝烛人间有赐金鼎湖龙去逺银海雁飞深万嵗蓬莱日长悬旧羽林
　　温泉即事　　　　　　　　　　皇甫冉
　　天仗星辰转霜冬景气和树含温液润山入缭垣多丞相金钱赐平阳玉辇过鲁儒求一谒无路独如何
　　奉和圣制次琼岳应制　　　　　　韦济
　　陆海披晴雪千旗猎早阳岳临秦路险河绕汉垣长路行通鳷鹊离宫接建章都门信宿近歌舞从周王
　　望终南　　　　　　　　　　　　窦牟
　　日爱南山好时逢夏景残白云兼似雪清昼乍生寒九陌峯如坠千门翠可团欲知形胜尽都在紫宸看
　　登秦岭　　　　　　　　　　　司空曙
　　南登秦岭头回首始堪忧汉青门逺商山蓝水流三湘迁客去九陌故人游从此思乡泪双垂不复收
　　登咸阳北寺楼　　　　　　　　　张籍
　　髙秋原上寺下马一登临渭水西来直秦山南向深旧宫人不住荒碣路难寻日暮凉风起萧条多远心
　　过华清宫　　　　　　　　　　　李贺
　　春月夜啼鸦宫帘隔御花云生朱络暗石断紫钱斜玉椀盛残露银灯防旧纱蜀王无近信泉上有芹芽
　　马戴居华山因寄　　　　　　　　贾岛
　　玉女洗头盆孤髙不可言瀑流莲岳顶河注华山根絶雀林藏鹘无人境有猿秋蟾才过雨石上古松门
　　曲江　　　　　　　　　　　　白居易
　　细草岸西东酒旗摇水风楼台在花杪鸥鹭下烟中翠幄晴相接芳洲夜暂空何人赏秋景兴与此时同
　　入潼关　　　　　　　　　　　　张祜
　　都城三百里雄险此回环地势遥尊岳河流侧让闗秦皇曾虎视汉祖昔龙顔何处枭凶辈干戈自不闲
　　秋日赴题潼闗驿楼　　　　　　许浑
　　红叶晚萧萧长亭酒一瓢残云归太华疎雨过中条树色随山过河声入海遥帝乡明日到犹自梦渔樵
　　行次潼闗题驿后轩　　　　　　　前人
　　飞阁极层台终南此路回山形朝去河势抱闗来雁过秋风急蝉鸣宿雾开平生无限意驱马任尘埃商于新开路【贞元七年上雒郡刺史李西华开新道七百余里】
　　李商隐
　　六百商于路﨑岖古共闻蜂房春欲暮虎穽日初曛路向泉间辨人从树杪分更谁开防径速拟上青云
　　商山早行　　　　　　　　　　温庭筠
　　晨起动征铎客行悲故乡鸡声茅店月人迹板桥霜槲叶落山路枳花明驿墙因思杜陵梦凫雁满回塘
　　秋宿慈恩寺遂上人院　　　　　　李频
　　满阁终南色清宵独倚栏风髙斜汉动叶下曲江寒帝里求名老空门见性难吾师无一事不似在长安
　　过四皓庙　　　　　　　　　　　前人
　　东西南北人髙迹自相亲天下已归汉山中犹避秦龙楼曾作客鹤氅不为臣独有千年后青青庙木春
　　题汧湖【二首选一】　　　　　　　　　　许棠
　　偶得湖中趣都忘陇坻愁边声风下雁楚思浪移舟静极亭连寺凉多岛近楼吟游终不厌还似曲江头
　　雕阴道中　　　　　　　　　　　前人
　　五月绥州北途程少欝蒸马依羶草聚人抱浊河澄迹固长城垒寃深太子陵往来经此地悲苦有谁能
　　夏州道中　　　　　　　　　　　前人
　　茫茫沙漠广渐逺赫连城堡逈烽相见河移浪旋生无蝉嘶折柳有寇似防兵不耐饥寒迫终谁至此行
　　题郑侍御蓝田别业　　　　　　　张乔
　　秋山清若水吟客静于僧小径通商岭髙窗见杜陵云霞朝入镜猿鸟夜窥灯许作前峯侣终来寄上层
　　终南山　　　　　　　　　　　　前人
　　带雪复衔春横天占半秦势竒看不定景变写难真洞逺皆通岳川多更有神白云幽絶处自古属樵人
　　游华山云际寺【一作游少华山甘露寺】　　　　前人
　　少华中峯寺髙秋众景归地连秦塞起河隔晋山微晚来蝉相应凉天雁并飞殷勤记岩石秪恐再来稀
　　金州客舍　　　　　　　　　　　方干
　　巻箔云峯暮萧条未掩闗江流嶓冢雨帆入汉阴山落叶欹眠后孤砧倚望间此情偏耐醉难遣酒罇闲
　　沙苑　　　　　　　　　　　　　郑谷
　　茫茫信马行不似近都城苑吏犹迷路江人莫问程聚来千嶂出落去一川平日暮客心速愁闻雁数声
　　题兴善寺　　　　　　　　　　　前人
　　寺在帝城阴清虚胜二林藓侵隋画暗茶助越瓯深巢鹤和钟唳诗僧倚锡吟烟莎后池水前迹杳难寻【自注十才子诗集多有兴善寺后池之作今寺在池无每用追叹】
　　终南山　　　　　　　　　　　王贞白
　　千山凝黛色列翠满长安地去捜扬近人谋隐遯难水穿诸苑过雪照一城寒为问红尘里谁同驻马看
　　商山　　　　　　　　　　　　　前人
　　商山名利路夜亦有人行四皓卧云处千秋叠藓生昼烧笼涧黒残雪隔林明我待酬恩了来听水石声宿凤翔天柱寺穷易元上人房　　　李洞
　　天柱暮相逢吟思天柱峯墨研青露月茶吸白云钟卧语身粘藓行禅顶拂松探元为一决明日去临卭
　　题终南隐者室　　　　　　　　僧齐已
　　终南山北面直下是长安自埽青苔室闲歌白石看风吹窗树老日晒窦云干时向圭峯宿僧房瀑布寒
　　过秦岭　　　　　　　　　　【后周】孟贯
　　古今传此岭髙下势峥嵘安得青山路化为平地行苍苔留虎迹碧树障溪声欲过一回首踟蹰无限情
　　再归秦川　　　　　　　　　　【宋】寇准
　　阮路何方尽西归兴未劳河流经陜狭山色入秦髙返照明秋垒孤村接暮涛还如丁令至故里满蓬蒿
　　登麟州城楼　　　　　　　　　　张咏
　　莫问戎庭苦髙栏是夕攀时清官事少边静戍人闲雉堞临寒水穹庐倚乱山皇恩正无外不拟更移还
　　长安府舍十咏【选一】　　　　　　　　韩琦
　　西北髙楼上南山日面栏势笼秦地胜阴落渭波寒带雨新屏活穿云古道难仙扄如可造便拟挂朝冠【山楼】
　　雨后游华严川马上作　　　　　文彦博
　　雨后城南路无泥未有尘因观曲江树更忆杏园春草色遥侵水山光翠逼人劝农兼访古揽辔缓朱轮
　　兴庆池得晚字　　　　　　　　苏舜钦
　　余润涨龙渠疏溜连清浐助晓逺昏山浮秋明刮眼鱼归别浦闲雁下苍波晚岸北有髙台离魂荡无限
　　独游辋川　　　　　　　　　　　前人
　　行穿翠霭中絶涧落疎钟数里踏乱石一川环碧峰暗林麋养角当路虎留踪隐逸何曽见孤吟对古松
　　绣岭　　　　　　　　　　　　　邵雍
　　绣岭岌层峦岧嶤十九盘微微经雨后杳杳出云端往事金舆逺遗踪玉像残至今临渭水依旧见长安
　　游紫阁山　　　　　　　　　　　程颢
　　仙掌远相招萦纡度石桥暝云生涧底寒雨下山腰树色千层乱天形一罅遥吏纷难乆驻回首羡渔樵和韩侍中上已日防兴庆池　　　范纯仁
　　波涨朱阑外山明绮席前画桡飞彩鹢红斾照清涟东阁随开府佳賔尽谪仙夕阳归骑外芳草緑绵绵
　　草堂逍遥寺　　　　　　　　　　李章
　　罗什留真嗣重扉掩碧松隣僧来紫阁逺迳接圭峯雨气晴先润庭阴午后浓依稀祖师意瘦倚一枝笻
　　书山荪亭　　　　　　　　　　　韩绛
　　玉井不可到玉泉聊可寻马行穿乱石人语入深林州回少明色溪喧谷响音我来方六月云榭一披襟
　　仙游潭　　　　　　　　　　　苏轼
　　翠壁下无路何年雷雨穿光摇岩上寺深到影中天我欲燃犀看龙应抱寳眠谁言孤石上危坐试僧禅
　　题石室责马融　　　　　　　　前人
　　未应将军聘初从季直游绛纱生不识苍石尚能留岂害依梁冀何须困李侯吾诗甚勿刻猿鹤为君羞
　　董龙社　　　　　　　　　　　前人
　　唐初传有此乱后不留碑畏虎闗门早无村得米迟山泉自入瓮野桂不胜炊信美那能乆应先学忍饥
　　祁山堡　　　　　　　　　　胡明善
　　卧龙扶汉室跃马阨秦原星落干戈死山空云鸟存昏鸦啼古戍秋水咽孤村愁读出师表凄凄伤我魂
　　游灵岩　　　　　　　　　　文绅仪
　　一入灵岩寺凭栏望眼遥山深云障日江濶夜生潮古洞遗仙迹流泉傍石桥醉来搔首咏得句兴偏饶
　　吴山县【十首选一】　　　　　　　　　丁带
　　潇洒呉山县居民近百家孤城连阜起小市枕溪斜土润宜栽竹泉甘好试茶公余无一事何处息纷华
　　曲江秋望　　　　　　　　　【金】师拓
　　山逺嶂重出野平天四围凉风芡实坼乆雨藕花肥水濶鱼舟小天长去鸟微紫蒲行处有采采莫盈衣
　　渭水　　　　　　　　　　　　刁白
　　渭水秋天白骊山晚照红行人迷古道老马识新丰霜顔满归髩乾坤犹转蓬愁来成独酌醉袖障西风
　　武侯庙　　　　　　　　　　　张奭
　　长蛇成八阵渭水鼔雷波地据三分少公才十倍多慨吟梁甫韵常叹大风歌日月光同烈青编永不磨
　　风陵渡　　　　　　　　　　赵子正
　　一水分南北中原气自全云山连晋壤烟树入秦川落日黄尘起晴沙白鸟眠挽输今正急忙杀渡头船
　　宿云台观　　　　　　　　【元】曹之谦
　　趋程疲永路寄宿喜琳宫莲岳三峯对松林一径通地偏残暑失境静俗尘空入夜清诗梦山泉落枕中
　　长安陌　　　　　　　　　　　余阙
　　浩浩长安陌琼楼夹广廛鸳鸯御沟上芍药吹楼前骏马追韩嫣金樽约郑防功名有时有且得乐当年
　　长安道　　　　　　　　　【明】钱惟善
　　车马如流水楼台结彩虹王孙来戚里豪士遇扶风不覩衣冠盛空闻意气雄鸢肩亦何事日暮醉新丰
　　经华岳祠和唐皇甫孝韵　　　　杨荣
　　万里故园心行行及华阴古祠松雨暗西岳岭云深野烧偏依戍昏鸦正满林华清宫树近斜日影沈沈
　　金牛峡　　　　　　　　　　　薛瑄
　　巨峡三千里天开几万年泉飞林杪雨云合管中天一水桥频度层崖石乱悬梁州旧禹迹谬矣五丁传
　　冬日秦岭　　　　　　　　　　王传
　　万折商于路攀縁步转难雪桥双屐滑风洞一裘寒倚仗看虬壑穿林正鹖冠绮园在何许芝草见阑干
　　骊山　　　　　　　　　　　李梦阳
　　绣岭花仍绣汤泉满故宫禁池人自浴新月古应同玉殿兴亡后青山涕泪中千嵒歌吹入犹思翠华东
　　康状元话武功山水　　　　　　前人
　　梦寐闗中好连年未得归侧闻武功胜佳兴益翻飞水绕褒斜出山从盩厔围因君觅水竹为买钓鱼矶
