<!-- { "loadSidebar": true } -->
　　程迪字惠老开封人父博古部鄜延兵战死永乐迪以门得官经畧制置使唐重以敌迫近留迪提举军马措置民兵以为备金人自同州渡河或劝迪还蜀迪不从乃诣种氏诸豪谋率众保险俟其势稍衰出竒撃之转运使桑景询知其谋以告唐重掲榜许民择险自固防前河东经制使傅亮建议当守不当避重从之以亮为制置副使去者悉还既而金兵益迫重乃以迪提举永兴路军马措置民兵令迪行视南山诸谷将运金帛徙治其中因召土豪集民兵以补军籍防应募者众亮语重曰人心如此奈何望风弃去重大然之即檄诸司听亮节制金人近城迪又欲选兵迎战使老稚得趋险尚可活十万人亮执议城守金人四面急攻迪率诸司及统制偏禆以下东乡会盟誓不与敌俱生慷慨呜咽同盟皆感泣城破亮出降众溃迪率其徒行狥于众曰敌讐我矣降亦死战亦死弩力与鬭愤怒大呼士皆感奋多所斩杀迪冐飞矢持短兵接战身被创几徧絶而复苏犹厉声叱战不已遂死之麾下士舁置空室中比屋皆烬室独不火及敛容色如生诏赠明州观察使諡忠愍【宋史唐重传附】
　　刘宣为秦鳯路兵马都监金人入关陜宣遣蜡书宻与吴玠相约且率金将任拱等以所部归朝有告之者金人取宣缕劈之家属配曹州【宋史本传】
　　牛皓福津人为武功大夫川陜宣抚后军中部将绍兴五年金萨里罕与慕洧欲犯秦川宣抚副使吴玠遣诸校分道伺之皓至瓦吾谷与金将呼遇皓所部步卒不满二百乃下与战谓其徒曰吾所以舍马者欲与若等同死也力战死有承信郎高万且骂且战与宣抚司队官秦元薛琪张亨皆死于阵后皓赠翊衞大夫赠万等三官【宋史本传】
　　曹友闻字允叔同庆栗亭人登寳庆二年进士授利州驻劄御前诸军统制北兵破沔州捣大安友闻遣摧锋统制王资白军统制白再兴趋鸡关隘左军统制王进据阳平关友闻登溪岭指挥甫毕兵突至遂遣进及游奕部将王刚出战又亲率帐兵及背嵬军突出左右驰射兵退友闻谓忠义总管陈庚及当可曰敌必旋兵攻鸡关隘宜急援之既而果以歩骑万余攻隘庚以骑兵五百直前决战当可将歩兵左右翼并进王资白再兴又自隘出战蹀血十余里兵乃解去特授友闻兼沔州驻劄兼管闗外四州安抚权知沔州节制本府屯戍军马明年友闻引兵扼仙人关谍闻北兵大至友闻语万曰国家安危在此一举众寡不敌岂容浪战惟当乘高据险出竒匿伏以待之北兵入兴元制置使赵彦讷檄友闻控制大安以保蜀口友闻议为以寡撃众非乘夜出竒内外夹撃不可乃遣万友谅引兵上鸡冠隘多张旗帜示敌坚守友闻选精鋭万人夜渡江宻徃长溪设伏约曰敌至内以鸣鼔举火为应外呼杀声北兵果至万出逆战身被数创令诸军举烽友闻亲率精兵三千人疾驰至隘下先遣保防军统领刘虎帅敢死士五百人冲前军前军不动元兵伏三百骑道傍虎众衔枚突战防大风雨淖泞深没足内外两军皆殊死战血流二十里黎明元兵益増友闻血战愈厉与弟万俱死军尽没赠龙图阁学士赐庙褒忠諡曰节【宋史本传】
　　金
　　富察和珍安春水人天防六年从罗索攻京兆以所部兵累与宋人接战皆先登有功七年取邠州遇宋人二十余万我军右翼少却时和珍为左翼千户摧锋陷阵敌遂败去败张浚富平复有功授陇州防御使鳯翔尹卒【金史本传】
　　和尼完顔部人睿宗定陜西和尼为都统进攻泾州王开山以兵拒归路邀战再撃再败之遂降京兆鳯翔诸县【金史罗索传】
　　沃济【宗室玛琦子】从攻陜西为右翼都统攻城破敌皆与有功师还正授谋克迁华州防御使属闗中岁饥盗贼充斥沃济募兵讨平之部以无事郡人列状丐留【金史玛琦传】
　　图克坦喀齐喀上京速苏海水人皇统二年为陇州防御使以兵十五人败宋兵二百于髙陵以兵八百人败宋兵三千五百于鳯翔以二谋克拒饶风关宋兵二千来夺其闗口奋撃败之诸军乃过险再徙延安尹是时关陜以西初去兵革百姓多失业喀齐喀守之以静民多还归者大定二年为陜西路统军使未几改元帅右都监表陈伐宋方畧诏许以便宜从事转左都监破宋兵于华州陇商等州府一十六尽复之陜西平诏书奬谕赐以玉带【金史本传】
　　富珠哩阿喽罕隆州布尔噶山人累擢陜西路统军使兼京兆尹陜西军籍有阙旧例用子弟补充多不堪用阿喽罕于伊勒希旗鼓手内选补军人以春牧马经夏不収饲瘠弱多死阿喽罕命以时収秣之死损者少仍春秋督阅军士骑射以严武备终南采漆者节其期限检其出入以防奸细上谓宰相曰阿喽罕所至称治陜西政绩尤着用之虽迟亦可得数年力也【金史本传】
　　色埓黙名鼎字国器必尔罕世袭明安年二十以善战知名镇商州威望甚重敬贤下士有古贤将风初至商州一日搜伏于大竹林中得欧阳修子孙并其族属乡里三千余人皆纵遣之【宋史本传】
　　乌库哩庆寿河北西路明安人歴同知延安府贞祐四年迁元帅右监军兼陜西统军使驻兵延安败夏人于安塞堡战于鄜州之仓曲谷有功【金史本传】
　　珠嘉托罗海上京人贞祐七年秋改授小关子元帅屯商州大吉口九年春从行省叅政图克坦乌登将潼关兵入援至商山遇雪元兵邀撃之士卒冻馁不能战而溃托罗海被执不屈援佩刀自杀【金史本传】
　　杨沃衍一名沃呼赐姓乌凌阿朔州静边官庄人贞祐三年奉防屯泾邠陇三州沃衍分其军九千人为十翼五都统亲统者十之四兴定元年诏陜西行省伐宋沃衍将兵至岐山堡斩首四百级生获十人马二百疋甲伏不胜计防复得散关诏迁官一阶三年武休关之防沃衍功居多诏特迁一官元光二年春北兵游骑数百掠延安而南沃衍率兵追之战于野猪岭获四人而还俄而兵大至驻德安寨复撃走之未几元兵攻鳯翔还道出保安沃衍遣提控完顔查剌破于石楼台前后获马二百符印数十诏有司论赏时元兵声势益振行省檄沃衍清野不从曰若清野明年民何所得食遂使民毕麦事初元兵破西夏长驱而至关辅千里汹汹不安沃衍与部将刘兴格率兵徃来邠陇间屡战屡胜故元兵猝不能东下【金史本传】
　　完顔绰哈【鳯翔万户】元光二年四月丁丑以死节赠懐远大将军授刺史职【金史宣宗本纪】
　　任福为沔城县军官宣宗时元兵下沔城福死之【续文献通考】元
　　王防字彦嘉新野人至正间为富平守御时邮亭供费浩繁人甚苦之防易以市防俾得息肩又疏永润濵河诸渠灌田旱不为虐遇雨山水溢辄坏良田教民筑堤赖以无患【贾志】
　　明
　　耿忠江南鳯阳人洪武九年诏统鳯阳军万余人屯戍关内而驻控武功号令严明士毋敢易暇日问俗广教民兴礼让学校城郭皆所议置旋师之日父老送者万计【武功县志】忠镇陜西率谪戍人及延庆骑士缮城守时军衞草创宻迩防古忠招来降抚恩威兼施不为扰害人赖以安【雍大记】
　　姚厚其先兴化人永乐二年上以潼关要地调掌衞事命每嵗正旦入朝且许乘传徃来是年冬秦王入朝夜至关呼门甚急厚曰深夜不得啓也王怒止关外至京泣诉于上曰姚指挥慢朝廷夜不容臣入关上微哂未浃旬适厚至朝正旦上顾左右曰姚指挥鎻钥臣也赐寳钞奸细伏腊假僧过关厚获斩之言官交论厚不当先诛奸细上曰诛奸细则军威大振指挥是也十八年四月卒上悼惜之【苑洛集】
　　汤引勣字公让东瓯襄武王曽孙成化初充叅将守御延绥孤山堡无城戍卒不习战丁亥八月敌大掠子女而东率麾下百余人邀于境上力战死【列朝诗集】
　　张镇鳯阳定远人延安衞指挥使膂力絶人每战必捷生擒剌麻台被贼围射落马支解之【贾志】
　　刘潮榆林人以都指挥佥事协守延绥有文武材【延绥镇志】田忠西安左衞指挥亷洁不阿治间御史李兴于朔日隂试其守曰官亷直者勿跪忠辄起独立未几兴单骑至其家四壁萧然乃叹息而去【西安府志】
　　瑛绥德衞指挥使成化元年设镇立堡命瑛督工清亷自持二年以功陞都指挥佥事八年守定边有功授都指挥同知以红盐池之防陞都指挥使二子钊铎钊瑛爵屡立战功正德初命统延绥义军徃来破敌有良将风铎长于谋勇词翰兼优以平洛川叛贼授都指挥数以寡胜众一门孝友尤为当时所称【贾志】
　　阎文灵壁人延安衞指挥使知兵法累立战功【马志】孙隆江南和州人延安衞指挥同知性清俭不事产业谋勇过人边功显著累官至叅将【延安府志】
　　云海西安指挥使正德中领歩卒三百勦贼防于二州垭贼众若林卒皆股栗海以忠义激之遂死战援兵不至数战失利手刄十余贼而死毅庙嘉其忠命于常祭外再祀之嵗以为常【兴安州志】
　　李勲绥德衞指挥歴陞都指挥同知充右叅将分守延绥素娴将畧知险要恩威并着【延安府志】
　　李怀信山西大同人任定边副将知勇兼优每战功先士卒斩馘无算西边倚重【延绥镇志】
　　杜希茂榆林人镇靖叅将时值饥荒居民流离无以复业希茂百计招劝市牛给种开恳边外沃地劳来备至复欵结北人并无侵掠数年后遂大稔【延绥镇志】
　　殷尚贤北直天津人袭父职充游击将军驻延安时内盗外讧四野汹汹游击为一时创设兵皆市人不习练尚贤厉志忠武身先士卒严刁斗多间谍而叅以遁甲孤虚诸法屡殱黠敌诸镇之兵延安称强【贾志】
　　辛忠和州人延安衞千户少游郡庠知兵法遇敌辄有功累陞都指挥同知【延安府志】
　　彭清绥德人任延绥副总兵分守黄甫川敌扰边清征讨有功陞都督佥事佩总兵印以清谨见称【旧志】
　　王威绥德衞人镇守延绥勇畧过人敌不敢犯一门多将材死于王事【旧志】
　　魏祥榆林叅将嘉靖十四年吉囊入榆林古北口祥出兵御敌力战而死【续文献通考】
　　刘梅延绥副总兵嘉靖三十二年北人入边梅出战死之【续文献通考】
　　杨璘嘉靖中任神木叅将统兵至胡胜家墕对敌奋不顾身矢尽弦絶力战死立祠【延绥镇志】
　　任继业西安衞指挥使万厯中任汉中守备茶徒作乱大肆焚掠继业率兵勦之山路险峻贼突至兵尽散走继业力战死【汉中府志】
　　史见万厯中任神木营叅将时定边大举入犯见应援马莲井力战不克叹曰今日可以报主矣遂殁于阵赐祭建愍忠祠【延绥镇志】
　　崔嵩榆林衞指挥使歴官叅将器宇豪迈胆勇过人能以寡敌众初守定边防军数千人一目即终身不忘每战阵见不用命者辄呼其名曰囬营行法由是军士畏威莫不尽力尝有敌持酒肴至城下呼曰汝太师敢与吾对酌乎嵩即单骑出城挺兠鍪下马据行床与之对酌如识平生敌出妓歌舞以为笑乐敌竟嵩任未尝一至定边嵩以此知名一日以百骑出遇敌骑千余嵩谓其下曰敌众我寡一走即成擒矣乃据髙岗下马解鞍以示暇逸敌欲乘其不意见军甚整不敢蹑而去【延绥镇志】
　　曹文诏山西大同人膂力絶人贼咸惮之崇祯二年以援京师有功补延绥东路副总兵其冬土贼王嘉聚众为乱攻陷木园堡渡河掠菜园沟文诏撃却之追斩之于阳城陞临洮总兵官【延绥镇志】崇祯八年流冦髙应祥张献忠等率贼数十万刼掠州郡破陇州扶风鳯翔趋郿县文诏同孙守法协力撃之于盩厔南山下大破之生擒髙应祥献俘京师献忠遁入蜀【旧志】
