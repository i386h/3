<!-- { "loadSidebar": true } -->
　　平帝元始元年二月乙未义陵寝神衣在柙中丙申旦衣在外牀上【平帝本纪】朔方广牧女子赵春病死敛棺积六日出在棺外自言见夫死父曰年二十七不当死太守谭以闻五月丁巳朔日食在东井六月长安女子有生儿两头异颈面相乡四臂共匃俱前乡凥上有目长二寸所京房易传曰暌孤见豕负涂厥妖人生两头下相攘善妖亦同人若六畜首目在下兹为亡上正将变更二首下不一也上体生于下媟渎也【五行志】　四年冬大风吹长安城东门屋瓦且尽【平帝本纪】五年七月己亥高皇帝原庙殿门灾尽高皇帝庙
　　在长安城中后以叔孙通讥复道故复起原庙于渭北非正也是时平帝幼成帝母王太后临朝委任王莽将篡絶汉故天象见也【五行志】
　　王莽初长安狂女子碧呼道中曰高皇帝大怒趣归我国不者九月必杀汝【王莽传】　王莽时未央宫中雨五铢钱既而至地悉为龟兎【述异记】　建国三年池阳县有小人景长尺余或乘车马或步行操持万物大小各相称三日止【汉书王莽传】
　　天凤元年七月大风拔木飞北阙直城门屋瓦雨雹杀牛羊　二年二月置酒王路堂公卿大夫皆佐酒是时日中见星讹言黄龙堕死黄山宫中百姓奔走往观者有万数莽恶之问语所从起不能得　三年五月戊辰长平馆西岸崩邕泾水不流毁而北行七月辛酉霸城门灾十月戊辰王路门朱鸟门鸣昼夜不止　四年八月莽亲之南郊铸作威斗铸斗日大寒百官人马有冻死者　五年正月朔北军南门灾【王莽传】
　　地皇元年七月大风毁王路堂是月杜陵便殿乘舆虎文衣废藏在室匣中者出自树立外堂上良久乃委地武功水乡民三舍垫为池　三年二月霸桥灾数千人沃救不灭夏蝗从东方来蜚蔽天至长安入未央宫缘殿阁六月殿中钩盾土山仙人掌旁有白头公青衣郎吏见者私谓之国师公衍功侯喜素善卦莽使筮之曰忧兵火莽曰小儿安得此左道是乃予之皇祖叔父子侨欲来迎我也【王莽传】
　　后汉
　　光武先在长安时同舍生彊华自关中奉赤伏符曰刘秀发兵捕不道四夷云集龙鬭野四七之季火为王【后汉书光武本纪】
　　建武二年关中饥人相食【光武本纪】七年九月庚子土入鬼中　十年闰月庚辰火入舆鬼　十二年九月甲午火犯舆鬼　十三年二月乙卯火犯舆鬼西北【古今注】　三十年闰月甲午水在东井二十度生白气东南指炎长五尺为彗五月甲子不见凡见三十一日水常以夏至放于东井闰月在四月尚未当见是赢而进也东井为水衡水出之为大水白气为丧　三十一年七月戊午火在舆鬼一度入鬼中出尸星南半度明年二月二十二日有客星在舆鬼东北六尺所灭凡见百一十三日荧惑为凶衰舆鬼尸星主死亡荧惑入之为大丧【后汉书天文志】
　　明帝永平元年十一月辛未土逆行乘东井北轩辕第二星【古今注】　十三年闰月丁亥火犯舆鬼为大丧质星为大臣诛戮【后汉书天文志】
　　章帝建初元年三月戊寅木火在东井【古今注】　七年十月车驾西巡得白鹿于临平观车驾西巡至槐里右扶风境上美阳得铜器于岐山似酒尊诏在道晨夕以为百官热酒【宋书符瑞志】
　　和帝永元元年十一月壬申镇星在东井　二年正月乙卯土在东井二月乙亥金在东井【古今注】　五年四月癸巳太白荧惑辰星俱在东井东井秦地为法三星合内外有兵九月行车骑将军事邓鸿与度辽将军朱征防乌桓校尉任尚中郎将杜崇征叛胡十二月车骑将军鸿坐追虏失利下狱死征崇皆抵罪【后汉书天文志】木在舆鬼　六年六月丁亥金在东井【古今注】七年二月戊寅金火俱在东井为外兵有死将其九年九月羌反遣执金吾刘尚行征西将军事越骑校尉节乡侯赵世发北军五校黎阳雍营及边兵三万骑征西羌【后汉书天文志】　十三年正月辛未水乘舆鬼【古今注】　十五年六月辛酉汉中城固南城门灾四月甲子晦日有食之在东井二十二度【后汉书五行志】　十六年七月庚午水在舆鬼中舆鬼为死丧【天文志】
　　元兴元年五月癸酉右扶风雍地裂【五行志】
　　安帝永初元年八月戊申客星在东井弧星东井弧皆秦地是时羌反断陇道是其应也【天文志】　三年三月壬寅荧惑入舆鬼【古今注】　四年六月癸酉太白入舆鬼舆鬼为将凶【后汉书天文志】　七年四月丙申晦日有蚀之在东井一度【五行志】
　　元初元年三月癸酉荧惑入舆鬼　二年九月辛酉荧惑入舆鬼　三年三月荧惑入舆鬼中七月甲寅岁星入舆鬼　四年正月丙戌岁星留舆鬼中四月壬戌太白入舆鬼中己巳辰星入舆鬼中六月丙申荧惑入舆鬼中戊戌犯舆鬼大星　五年三月丙申镇星犯东井钺星五月庚午辰星犯舆鬼质星丙戌太白犯钺星　六年四月癸丑太白入舆鬼六月丙戌荧惑在舆鬼中丁卯镇星在舆鬼中自永初五年到永宁七年之中太白再入舆鬼荧惑五入舆鬼镇星一犯东井钺星一入舆鬼岁星辰星再入舆鬼凡五星入舆鬼中皆为死丧荧惑太白甚犯钺质星为诛戮【天文志】
　　延光元年八月戊子阳陵园寝殿火凡灾发见于先陵此太子将废之象也若曰不当废太子以自剪则火不当害先陵之寝也【五行志】　三年六月辛未扶风言白鹿见雍七月丁酉冯翊言甘露降【安帝本纪】左冯翊衙有木连理十月壬午凤凰集京兆新丰西界槐树【宋书符瑞志】　四年太白入舆鬼中古今注曰四月甲辰入【后汉书天文志】
　　顺帝永建二年八月乙巳荧惑入舆鬼舆鬼为死丧质星为诛戮【天文志】　三年秋七月丁酉茂陵园寝灾帝缟素避正殿辛亥使太常王龚持节告祠茂陵【顺帝本纪】阳嘉三年四月乙卯太白荧惑入舆鬼【古今注】
　　永和三年闰月甲寅辰星入舆鬼辰星入舆鬼为大臣有死者　五年五月己丑晦日有蚀之在东井三十三度东井三辅宿又近舆鬼舆鬼为宗庙其秋西羌为宼至三辅园陵【后汉书五行志】　六年二月甲申彗星在东井遂歴舆鬼东井舆鬼为秦皆羌所攻钞【天文志】永和年长安雨绵皆白【古今注】
　　汉安二年五月丁亥辰星犯舆鬼舆鬼为大丧【后汉书天文志】
　　质帝本初元年三月癸丑荧惑入舆鬼四月辛巳太白入舆鬼皆为大丧【天文志】
　　桓帝建和元年八月壬寅荧惑犯舆鬼质星　二年二月辛卯荧惑行在舆鬼中　三年五月丙申荧惑入东井八月己亥镇星犯舆鬼中南星荧惑犯舆鬼为死丧质星为戮臣镇星犯舆鬼为丧【天文志】四月丁卯晦日有蚀之在东井三十三度【五行志】
　　永寿三年四月戊寅荧惑入东井口中为大臣有诛者【天文志】
　　延熹元年七月乙巳左冯翊云阳地裂　三年五月戊申汉中山崩【五行志】　四年三月甲寅荧惑犯舆鬼质星荧惑犯舆鬼质星大臣有戮死者【天文志】四月上郡言甘露降【桓帝本纪】六月右扶风地震　六年七月甲申平陵园寝火　七年三月癸亥陨石右扶风一鄠又陨石三皆有声如雷【五行志】八月庚戌荧惑犯舆鬼质星荧惑犯质星有戮臣　八年五月癸酉太白犯舆鬼质星　九年六月壬戌太白行入舆鬼七月乙未荧惑行入舆鬼中犯质星太白犯舆鬼质星有戮臣太白荧惑入舆鬼皆为死丧又犯质星为戮臣【天文志】
　　永康元年五月壬子晦日有食之在舆鬼一度【五行志】
　　灵帝建宁二年十月戊戌晦日有蚀之右扶风以闻【五行志】
　　熹平四年夏四月延陵园火六月三辅螟虫为害【五行志】
　　光和二年三月京兆地震【五行志】　三年冬彗星出狼弧【天文志】
　　中平二年七月三辅螟虫为害　中平中长安城西北六七里空树中有人面生鬓【五行志】
　　献帝初平元年三月献帝初入未央宫翟雉飞入未央宫获之【汉纪】八月霸桥灾其后三年董卓见杀　二年三月长安宣平城门外屋无故自壊至三年夏司徒王允使中郎将吕布杀太师董卓夷三族　四年六月右扶风雨雹如斗【后汉书五行志】华山崩裂【献帝本纪】右扶风大风发屋抜木【五行志】
　　兴平元年十月长安市门无故自壊至二年春李傕郭汜鬭长安中傕廹刼天子移置坞尽烧殿城门官府民舍放兵寇钞公卿以下【五行志】秋七月三辅大旱自四月至于是月帝避正殿请雨遣使者洗囚徒原轻系是岁谷一斛五十万豆麦一斛二十万人相食啖白骨委积九月桑复生椹人得以食【献帝本纪】　九年十一月有星孛于东井舆鬼　十七年十二月有星孛于五诸侯周羣以为西方专据土地者将失土是时汉中太守张鲁据汉中二十年秋曹公攻汉中鲁降　二十三年三月孛星厯东井五诸侯锋炎指帝座占曰除旧布新之象也【天文志】
　　后主建兴十二年诸葛亮帅大众伐魏屯于渭南有长星赤而芒角自东北西南流投亮营三投再还往大还小占曰两军相当有大流星来走军上及坠军中皆破败之征也九月亮卒于军营而退羣帅交恶多相诛残【宋书天文志】
　　魏
　　明帝青龙二年三月辛卯月犯舆鬼舆鬼主斩杀占曰民多病国有忧五月丁亥太白昼见积三十余日以晷度推之非秦魏则楚也是时诸葛亮据渭南与司马懿相持　三年六月丁未填星犯井钺戊戌太白又犯之占曰凡月五星犯井钺悉为兵灾一曰斧钺用大臣诛七月己丑填星犯东井距星占曰填星入井大人忧行近距为行隂其占曰大水五谷不成四年闰四月乙巳填星犯井钺三月癸卯填星犯东井【宋书天文志】　青龙中盛修宫室西取长安金狄承露盘盘折声闻数十里金狄泣于是因留霸城【晋书五行志】
　　少帝正始二年九月癸酉月犯舆鬼西北星西北星主金　三年二月丁未月又犯鬼西南星西南星主布帛占曰有钱令一曰大臣忧　四年十月十一月月再犯井钺【宋书天文志】
　　嘉平元年六月壬戌太白犯东井距星占曰国失政大臣为乱四月辛巳太白犯舆鬼占曰大臣诛兵起二年三月己未太白犯井距星十二月丙申月犯
　　舆鬼　三年四月戊寅月犯东井占曰军将死一曰为兵七月己巳月犯舆鬼九月乙巳又犯之占曰臣有乱　四年十一月丁未月犯鬼积尸　五年七月月犯井钺丙午月犯鬼西北星占曰国有忧十一月癸酉月犯东井距星占曰将军死【晋书天文志】
　　高贵乡公正元二年二月戊午荧惑犯东井北辕西头第一星【天文志】
　　甘露元年五月上洛言甘露降【宋书符瑞志】七月乙卯荧惑犯东井钺星壬戌月又犯钺星九月丁巳月犯东井　二年三月庚子太白犯东井占曰国失政大臣为乱是夜岁星又犯东井八月壬子岁星犯井钺九月庚申岁星逆行乘井钺占曰逆臣为乱人君忧三年八月壬辰岁星犯舆鬼质星占曰斧锧用大臣诛　四年四月甲申岁星又犯舆鬼东南星占曰鬼东南星主兵木入鬼大臣诛【晋书天文志】
　　晋
