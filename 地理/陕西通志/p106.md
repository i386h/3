<!-- { "loadSidebar": true } -->
　　中桥渡　在县西北二十五里中渭桥所【宋敏求长安志】中渭桥柱今水落犹见一二【髙陵　附古中县志　渭桥】本名横桥架渭水上桥对横门故名【括地志】汉髙后八年代王至渭桥苏林曰在长安故城东三里索隠曰咸阳宫在渭北兴乐宫在渭南秦通两宫之间作渭桥【史记文帝纪注】文帝行出中渭桥有人从桥下过惊乗舆马索隠曰渭桥有三所一在城西北咸阳路曰西渭桥一在东北髙陵路曰东渭桥其中渭桥在故城之北【张释之传注】渭水贯都以象天汉横桥南渡以法牵牛【三辅黄图】潘岳赋骛横桥而旋轸闗中记秦作渭水横桥【西征赋注】渭水经长安县北水上有梁谓之渭桥秦制也亦曰便门桥桥广六丈南北二百八十歩六十八间七百五十柱一百二十二梁南北有隄激立石柱柱南京兆立之柱北冯翊立之有令丞各领徒一千五百人桥之北首垒石水中故谓之石柱桥后董卓入闗遂焚此桥魏武帝遂更造桥三丈六尺【水经注】晋永和十二年秦主生发三辅民治渭桥【通鉴】刘裕入闗又燬之后魏重造贞观十年移于今所【元和志】连横门抵禁苑南驰终岭商洛北走滇池鄜畤【乔潭中渭桥记】旧止名渭桥因西有便门桥东有东渭桥故加中以别之水经注又名为便门桥亦取通渭南北往来皆便也【雍録】
　　【附县境古桥渡】横桥在长安城下有池周绕广三丈深二丈石桥各六丈与街等【三辅黄图】长安城北出西头第一门曰横门【水经注】汉都城北横门外别有横桥子初以为三桥之数已而考黄图则此横桥乃跨池为桥池即城壕不跨渭也不在三桥之数因中桥亦名横桥虑其混淆故具言之【雍録】　崔公桥后魏崔亮于渭水为桥以利百姓名崔公桥【潜确书】　饮马桥汉时七里渠有饮马桥【长安图】潘岳西征赋戾饮马之阳桥阳谓桥之阳也【文选注】城东八里饮马桥夏侯婴冡在桥南三十里【水经注】　青门桥王渠水经杨桥下即青门桥也长安城东出第三门名霸城门民见门色青又名青城门亦曰青门【水经注】　内家桥之西有沈家桥以姓得名【张礼游城南记注】下杜城有丈八沟沈家桥頼家桥【马志】　赤栏桥与第五桥相近隋开皇三年引香积厨水自赤栏桥经第五桥入城【马志】水边杨柳赤栏梁【孙蕡诗】　下马桥在建福门北【胡三省注】唐薛元赏为京兆命左右擒神策将军俟于下马桥【通鉴】　段留渡在县东北二十六里【宋敏求长安志】长安以船渡者三中桥嘉麦【嘉麦渡在咸阳】叚留【雍録】
　　咸宁县
　　霸桥镇　在县东二十里【宋敏求长安志】明置递运所于此【府志】髙桥镇　在县东南二十五里【县册】
　　引驾廻镇　在县东南四十五里【县册】
　　杜曲镇　在县南微东三十里【县册】
　　三赵镇　在县南微东三十里【县册】
　　王曲镇　在县南三十五里【县志】
　　鸣犊镇　在县东南四十五里【县册】镇西原下有鸣犊泉故名武宗猎于太白原即镇西原也【宋敏求长安志】咸宁鸣犊镇【金史地理志】在两川口有汉武鸣犊泉【马志】
　　新住镇　在县北微东三十里【县册】亦曰新筑镇【府志附县境古隘】九曲寨在县东北【旧志】唐兴元初李晟屯东渭桥泚将张光晟屯九曲寨相拒十余里【唐书朱泚传】　狄寨在县东南四十里【县志】　曲牢堡在县南【旧志】晋太和十六年登攻后秦将金荣于范氏堡克之遂渡渭水攻后秦京兆太守韦范于叚氏堡不克进据曲牢【晋书苻登载记】　义谷镇在县南八十里入干祐路俗曰谷口镇【宋敏求长安志】　干祐镇属咸宁【金史地理志】　万年县有城东镇城南镇义界镇【九域志】
　　霸桥　在府城东北二十里跨霸水上【县册】霸水有桥谓之霸桥【水经注】汉作霸桥以石为梁【初学记】地皇三年霸桥灾卒数千沃救之不灭王莽恶之更名长存桥【汉书王莽传】霸桥跨水作桥都人送客至此折栁赠别【三辅黄图】长安东霸陵有桥来迎去送至此黯然故人呼为销魂桥【开元遗事】杜甫诗怅望东陵道平生霸上游出长安东门为东陵道霸水桥曰霸桥乃长安饯别之所【杜诗注】隋时更以石为之【雍録】隋开皇三年造【元和志】唐景龙二年仍旧所为南北两桥【宋敏求长安志】汉霸桥在长安城东二十里霸店南北两桥以通新丰道唐灞陵桥在京兆通化门东二十五里元时山东唐邑人刘斌修筑坚固凡一十五虹长八十余歩濶二十四尺中分三旁翼两栏有华表鲸头鳌首筑隄五里栽栁万株游人肩摩毂击为长安壮观【贾志】宋时桥圮韩缜重修元季又尝修葺明成化六年布政司余子俊增修今沙石壅塞遗址仅存康熙六年造大小船各一水夫给絶军屯田水落架木桥水涨船渡有霸桥渡入蓝田路官渡水夫一名【县志】
　　光太门渡　在县东二十里浐水上入髙陵耀州路【宋敏求长安志】
　　【附县境古桥渡】金鎻广济桥在县东二十里浐水上万厯时造今废【县志】　申店桥在县南二十五里潏水上万厯时造今废【县册】　横灞官渡在万年县东南二十五里入蓝田路　渭桥渡在万年县东北二十里【宋敏求长安志】咸阳县
　　河南街堡　在县南二里【县志】
　　东西坊堡　在县西十五里北杜河南街马跑泉押枝眭村东西坊六堡俱嘉靖二十六年廵抚谢兰分廵道刘志建【县志】
　　马跑泉堡　在县西二十五里交兴平界【县图】
　　押枝堡　在县西北三十里【县册】
　　眭村堡　在县东北四十里【县册】
　　窰店镇　在县东三十里【县图】
　　马庄镇　在县西北三十里【县册】
　　南贺镇　在县东北二十里【县册】
　　北杜镇　在县东北三十里【县志】
　　七里桥　在县东七里明永乐十二年建【县志】
　　新店桥　在新店镇西十里离城十五里【县册】
　　丰桥　在县东南三里跨丰水上【贾志】一名三里桥明永乐十二年建治五年知县赵琏重修【县志】髙丈五尺濶二丈余上可容二【旧志】
　　王对村桥　在县南十五里泥渠上明万厯三十二年邑人共建【县志】
　　泥渠桥　在县西南三十里跨泥渠水上【县图】
　　两寺渡　在县西十五里【宋敏求长安志】
　　安阳渡　在县西七里【贾志】
　　西渭桥渡　在县东南百歩即西渭桥所【县　附古西志　渭桥】建元三年初作便门桥服防曰在长安西北茂陵东去长安二十里师古曰便门长安城南面西头第一门作桥跨渡渭水以趋茂陵其道易直即今所谓便桥是其处也【汉书武帝本纪注】渭水上旧有便门桥与便门对直【水经注】因号便门桥亦曰便桥【杜氏通典】武帝作茂陵在渭北兴平县西南十里秦世已有中桥可趋兴平迂廽难逹便门在长安西面于趋陵得以云便汉元帝欲御楼船用薛广徳谏舍船从桥即此唐太宗初即位幸城西与颉利盟于便桥之上则桥在城西【雍録】唐末废干徳四年重修后为暴水所壊淳化三年徙置孙家滩至道二年复修于此【宋敏求长安志】汉名便桥唐名咸阳桥今废秋作桥水涨用船其地以桥名亦以渡名明嘉靖间以舟为浮桥又曰渭阳古渡【县志】
　　嘉麦渡　在县东二十五里渭河上以产嘉麦故名【马志】嘉麦渡在县东【宋敏求长安志】
　　【附县境古渡】安刘渡在县东【宋敏求长安志】在渭河上因安刘二氏近渡故名或曰因诛吕安刘名【县志】　西闾渡在县西南三十里其西有闾村故名今废【府志】　仇里渡苏不韦能报父仇以渡近其家故名今废【县志】
　　兴平县
　　郭村堡　在县西南十五里知县刘贤建【县志】
　　马嵬堡　在县西三十里【县志】马嵬人名于此筑城以避难未详何代人【孙景安征逺记】晋太元十一年苻驎保据马嵬为姚苌所破【晋书苻登载记】太元十九年苻登自六陌趣废桥后秦姚详据马嵬堡以拒之【姚兴载记】马嵬故城在雍都西九十里马嵬筑以避难马嵬者姓名也有驿杨妃死于驿白居易曰西出都城百余里【雍録】
　　马村镇　在县东二十里【县册】
　　桑家镇　在县西四十里【县册】
　　店张镇　在县东北三十里【县册】北通固原最为冲要【县志附县境古隘】刘廽堡在县西南乆废【旧志】义熙十二年刘裕灭秦赫连勃勃遣其子璝向长安沈田子拒之战不利退屯刘廽堡【晋书赫连勃勃载记】
　　望斗桥　在县城东门外知县章评修【县志】
　　胡家桥　在县西南四十里有渡【县志】跨游丰沐浴韦川三水合流上【县图】交武功界【县册】
　　板桥　在县西二十五里板桥泉上【县志】
　　川河坎子渡　在县西南二十八里川河上【县图】
　　龙光渡　在县西南三十五里渭水上【宋敏求长安志】唐至徳二载闗内节度使王思礼北征奏师渡渭水于龙光渡覩水忽浅既济水复深一丈【册府元】
　　清化坊渡　在县西南二十五里渭河川河合流处【县图】哨张村渡　在县南十八里渭河上【县志】
　　张镇村渡　在县东南十五里渭河上【县志】
　　杨村渡　在县东南十五里渭河上【县志】
　　栁树屯渡　在县东南二十里【县志】
　　田阜村渡　在县东南三十里交咸阳界渭河上【县图附县境古桥】废桥在县西【旧志】晋太元十九年苻登自六陌趣废桥姚兴遣尹纬趣废桥以拒登败之【晋书苻登载记】石桥在县西二十里马嵬店【宋敏求长安志】
　　临潼县
　　鸿门堡　在县东三十里【县图】项羽兵在新丰鸿门沛公从百余骑见项王至鸿门孟康曰在新丰东十七里旧大道北下阪口名也【史记项羽本记注】鸿门也者丽山之北十里而新丰之东十九里也地有坂横亘大道中凿隧路以为门径故曰鸿门其迹尚在不知何世立此闗隘也唐新丰在府东五十里凡自长安东出而趋潼闗路必由此故项羽东入即驻鸿门也【雍録】
　　项王营　在县东南十五里【马志】
　　三镇堡　在县北八十里系三原北路【县志】
　　油坊街堡　在县东北六十里【县图】
　　马崖镇　在县东四十里【县志　按图一名马额镇】
　　铁炉镇　在县东微南四十五里【县册】
　　斜口镇　在县西十里【县志】
　　北田镇　在县西北十五里【县图】
　　栎阳镇　在县北五十里即塞王司马欣所都自髙祖移都长安遂废后为镇【县志】栎阳镇在郭下【宋敏求长安志】
　　阎梁镇　在县北八十里荆原之下【县志】
　　新丰镇　在县东北二十里即汉髙帝所立新丰故地明嘉靖三十二年防警筑新丰零口相桥康桥田市五堡【县志】十年更命郦邑曰新丰【史记髙祖本纪】髙祖象旧里制新邑立城社树枌榆令街庭若一【水经注】
　　雨金镇　在县东北三十里【县志】雨金堡周八百歩东有雨金泊秦献公十六年雨金栎阳后因以名堡其地古栎阳界也【宋敏求长安志】有一泊每天雨水流入似金色故俗呼雨金堡【寰宇记】
　　万夀镇　在县东北三十五里【县图】
