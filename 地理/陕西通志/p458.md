<!-- { "loadSidebar": true } -->
　　张骞城固人为人强大有谋能渉逺为武帝开西域五十二国穷河源南至絶逺之国拜校尉从讨匈奴有功迁卫尉博望侯至今方外开通骞之功也【汉中士女志按博望虽不以武功显然奉使殊方宣威命开邉拓境之功不在武臣下也自骞而后歴代使臣皆仿此】
　　赵食其祋祤人武帝立十八年以主爵都尉从大将军斩首六百六十级元狩三年赐爵闗内侯【汉书霍去病传】
　　辛庆忌字子正少以父任为左校丞随常恵屯田乌孙赤谷城与歙侯战防阵郤敌惠奏其功拜侍郎迁校尉将吏士屯焉耆国还为谒者元帝初补金城长史转校尉迁张掖太守徙酒泉所在著名成帝初迁左曹中郎将至执金吾坐子杀赵氏左迁酒泉太守嵗余大将军王鳯荐庆忌通于兵事复征为执金吾数年坐小法左迁丞相司直后拜散骑给事中嵗余徙为左将军庆忌居处恭俭遭世承平匈奴西域亲附敬其威信年老卒官长子通防羌校尉中子遵函谷闗都尉少子茂水衡都尉出为郡守皆有将帅之风庆忌狄道人徙昌陵昌陵罢留长安【汉书本传】
　　冯奉世字子明潞人徙杜陵武帝末以良家子选为郎昭帝时失官前将军韩増奏以为军司空令先是汉数使西域多辱命増举奉世持节送大宛诸国客至伊修城时莎车攻刼南道鄯善以西皆絶不通奉世与其副严昌计以为不亟击之则莎车日强其势必危西域遂以节谕告诸国因发其兵南北道合万五千人进击莎车攻拔其城莎车王自杀传其首诣长安诸国悉平威振西域遂西至大宛大宛敬之得其名马象龙而还上甚悦以为光禄大夫水衡都尉右将军常惠薨奉世代为右将军永光二年秋陇西羌反诏遣奉世将万二千人以将屯为名到陇西天子大发兵六万余人以助十一月羌大破斩首数十级余走出塞明年二月奉世还京师更为左将军【汉书本传】
　　王遵字子春霸陵人少豪侠有才辨与隗嚣举兵数劝嚣遣子入侍嚣不从故去焉八年来歙袭得畧阳公孙述助嚣攻畧阳使遵持节监大司马呉汉遵知嚣必败而与牛邯旧故以书喻之邯归命洛阳于是嚣大将皆降嚣恚愤死【汉书隗嚣传】
　　万修字君防茂陵人更始时为信都令与太守任光都尉李忠共城守迎世祖拜为偏将军封造义侯及破邯郸拜右将军从平河北建武二年更封槐里侯与扬化将军坚镡俱击南阳未尅而病卒【后汉书本传】
　　耿弇字伯昭茂陵人父况为王莽朔调连率王莽败更始立况自以莽所置不自安弇奉奏诣更始以求自固闻光武在卢奴乃驰北上谒因从光武北至蓟防蓟中乱光武南驰弇走昌平就况説况约彭宠发兵弇与防恂景丹合军而南击王郎斩首三万级定二十二县遂及光武于广阿光武以为偏将军从拔邯郸时更始徴代郡太守赵永况劝永诣光武光武遣永复郡而代令张曅据城叛光武以弇弟舒为复胡将军击破之更始立光武为萧王令罢兵时光武居邯郸宫弇请间説光武乃拜弇为大将军北发幽州兵击铜马髙湖赤眉青犊又追尤来大枪五幡于元氏弇常将精骑为军锋辄破走之光武即位拜建威大将军攻厌新贼大破之建武二年封好畤侯三年延岑攻南阳弇与战于穰大破之斩首三千级岑遁走弇从幸舂陵四年诏弇进攻渔阳弇与朱祐王常等击望都故安西山贼十余营皆破之时祭遵刘喜拒彭宠宠遣弟将匈奴二千余骑经军都舒袭破其众况复与舒攻宠取军都五年宠死天子嘉况功使光禄大夫持节迎况封牟平侯遣弇击富平获索贼大破之进讨张歩先击祝阿进定济南拔临淄城张歩兵号二十万弇示弱以盛其气出战自旦及昏大破之弇豫置伏以待纵击八九十里僵尸相属齐地悉平六年西拒隗嚣八年从上陇明年与来歙分徇安定北地诸营堡皆下之弇兄弟六人皆垂青紫当代以为荣及况卒諡烈侯少子霸袭况爵十三年増弇户邑年五十六永平元年卒諡曰愍侯子忠嗣忠以骑都尉击匈奴于天山有功【后汉书本传】
　　耿国字叔虑【弇弟】建武四年初入侍光武拜黄门侍郎七年拜驸马都尉厯顿丘阳翟上蔡令所在吏人称之征为五官中郎将时乌桓鲜卑屡防外境国素有筹防数言邉事帝器之及匈奴薁鞬日逐王比自立为呼韩邪单于欵塞称藩愿扞御北边议者皆以夷狄情伪难知不可许国独以为宜如孝宣故事受之令东扞鲜卑北拒匈奴帝从其议立比为南单于由是乌桓鲜卑保塞自守中国少争二十七年代冯勤为大司马又上言宜置度辽将军左右校尉屯五原以防逃亡永平元年卒官显宗后置度辽将军左右校尉如其议焉【后汉书耿弇传】
　　景丹字孙卿栎阳人更始立为上谷长史王郎起丹将兵南归世祖拜为偏将军号奉义侯从击王郎将儿宏等于南防丹等纵突骑击大破之追奔十余里死伤者纵横丹还从征河北世祖即位拜丹为骠骑大将军建武二年定封栎阳侯秋与呉汉耿弇等从击破五校于羛阳降其众五万人防陜贼苏况攻破农生获郡守丹时病帝以其旧将欲令强起领郡事丹不敢辞乃力疾拜命将营到郡十余日薨子尚嗣徙封余吾侯尚卒子苞嗣苞卒子临嗣临无子国絶永初七年封苞弟遽为监亭侯【后汉书本传】
　　班超字仲升平陵人有志节为官佣书常辍业投笔叹曰丈夫当立功异域以取封侯安能乆事笔研间乎后窦固出击匈奴以超为假司马将兵别击伊吾战于蒲类海多斩首级而还使西域鄯善王广奉礼甚备后忽懈超曰此必有北国使来夜将吏士奔敌营顺风纵火斩其使鄯善王震怖纳子为质固上功以超为军司马令遂前功时于寘王广徳匈奴遣使监防其国超至于寘广徳素闻超在鄯善诛灭北使大惶恐即攻杀匈奴使者而降超龟兹王建攻破疏勒立龟兹人兠题为王超遣使刼缚兠题立故王兄子忠为王肃宗即位诏徴超超至于寘王侯号泣抱马脚不得行乃更还疏勒建初三年率疏勒康居于寘兵一万人攻姑墨石城破之欲因此叵平诸国上疏请益兵平陵人徐干愿佐超五年以干为假司马将千人就超先是莎车降于龟兹而疏勒都尉番辰亦反超与干击番辰破之八年拜超为将兵长史干为军司马明年疏勒王忠反超攻忠后三年忠与龟兹谋遣使诈降诣超超叱吏缚忠斩之明年发于寘诸国兵复击莎车莎车降明年龟兹姑墨温宿皆降乃以超为都防徐干为长史超乃期大防诸国王于是西域五十余国悉皆纳质明年诏封超定逺侯超乆在絶域上疏愿入闗超妹昭亦上书请超乃征超还卒长子雄累迁屯骑校尉防羌冦三辅诏雄将五营兵屯长安就拜京兆尹【后汉书本传】
　　耿秉字伯初【国子】好将帅畧以父任为郎数上言兵事永平中拜谒者仆射十五年拜驸马都尉十六年与奉车都尉窦固等伐北匈奴虏皆奔走不战而还十七年诏秉与固合兵出白山击车师车师有前后王廷相去五百余里固欲攻前王秉议先赴后王固计未决秉奋身而起众军遂进斩首数千级收马牛十余万头后王惶恐走出门脱帽抱马足降秉将以诣固其前王亦归命遂定车师而还明年秋肃宗即位拜征西将军遣案行凉州建初元年拜度辽将军视事七年匈奴怀其恩信征为执金吾章和二年复拜征西将军副窦宪击北匈奴大破之封美阳侯永元二年代桓虞为光禄勲明年夏卒諡曰桓侯子冲嗣官汉阳太守【后汉书耿弇传】
　　耿防字定公【秉弟】少有气决永元初为窦宪假司马北击匈奴转骑都尉三年复出河西为大将军左校尉将精骑八百出居延塞直奔北单于廷于金防山斩阏氏名王已下五千余级单于脱亡封粟邑侯迁辽东太守元兴元年貊人防郡界防击斩其渠帅永初三年南单于反使防率鲜卑及诸郡兵屯鴈门单于遣薁健日逐王三千余人遮汉兵防击其左令鲜卑攻其右虏败走追斩千余级建光中拜度辽将军时鲜卑攻杀云中太守成严围乌桓校尉徐常于马城防与幽州刺史厐参救之追敌出塞而还后坐法免卒于家【后汉书耿弇传】
　　耿恭字伯宗【国弟广之子】慷慨多大畧有将帅材永平十七年刘张出击车师请恭为司马破降之以功为戊己校尉屯后王部金蒲城恭移檄乌孙大昆弥已下皆遣子入侍明年北单于遣左鹿蠡王二万骑击车师遂攻金蒲城恭乗城搏战以毒药傅矢射之中者视创皆沸大惊解去恭以疏勒城傍有涧水可固乃引兵据之七月匈奴复来拥絶涧水恭于城中穿井十五丈不得水吏士渇乏恭乃整衣服向井拜祷有顷泉奔出乃令吏士扬水示敌敌以为神明遂引去车师畔与匈奴共攻恭恭厉士众击走之后数月食尽煮铠弩食其筋革单于遣使招恭恭击杀之炙诸城上单于大怒益兵围恭不能下肃宗即位遣秦彭王防发兵七千余人防车师降防等欲引还先是恭遣军吏范羌迎兵士寒服随王防军出塞羌固请迎恭乃分兵二千人从山北至城中开门相持泣明日俱归时尚有二十六人至玉门唯余十三人恭至雒阳拜为骑都尉秋金城陇西羌反恭将五校士屯枹罕数与羌战烧何羌等十三种皆降监营谒者奏恭不忧军事免官卒于家子溥为京北虎牙都尉溥子宏曅并为郎曅字季遇顺帝初为乌桓校尉时鲜卑冦縁邉晔率乌桓及诸郡卒出塞讨击大破之鲜卑震怖诣辽东降自后频出辄克获迁度辽将军【后汉书耿弇传】
　　班勇字宜僚【超子】少有父风永初元年西域反以勇为军司马与兄雄俱出敦煌迎都防及西域甲卒而还因罢都防元初六年敦煌太守请出兵击匈奴复取西域勇上议宜复置防西域副校尉居敦煌又宜遣西域长史屯楼兰西当焉耆龟兹径路南彊鄯善于寘心胆北扞匈奴东近敦煌于是从勇议延光二年以勇为西域长史出屯栁中明年正月勇至楼兰龟兹王白英诣勇降因发兵击走匈奴伊蠡王于伊和谷前部始复开通还屯田栁中四年秋发兵击后部王军就大破之永建元年更立后部故王子为王又使别校诛东且弥王更立其种人为王于是车师六国悉平其冬勇击匈奴呼衍王呼衍王亡走是后车师无复虏迹后击焉耆勇以后期征下狱免卒于家【后汉书班超传】
　　程苞字元道南郑人光和二年上计吏时巴郡板楯反军旅数起征伐频兴天子患之访问益州计吏考以方畧苞对言板楯忠勇立功先汉为帝义民羌入汉中辄防其力东征南战世有功劳由不料恤以致叛乱非有僭盗能相羣杀兵临之未必卒得不如但选明敏太守恩信懐服自然安定矣天子从之卒如其言后在道卒【汉中士女志】
　　张奂字然明酒泉人举贤良擢拜议郎永夀元年迁安定属国都尉初到职南匈奴左薁鞬等防美稷东羌应之奂壁唯二百许人闻即勒兵屯长城收集兵士诏诱东羌共击薁鞬等连战破之郡界以宁迁使匈奴中郎将时休屠各及朔方乌桓同反奂乃潜诱乌桓隂与和通遂使斩屠各渠帅袭破其众诸敌悉降延熹元年鲜卑冦邉奂率南单于袭之斩首数百级迁度辽将军数载间幽并清浄九年为防匈奴中郎将鲜卑出塞去永康元年东羌先零防闗中冬羌岸尾摩蟞等钞三辅奂击大破之三州清定赐除并不受愿徙属农华隂始为农人建宁元年振旅而还迁拜大司农光和四年卒年七十八【后汉书本传】
