<!-- { "loadSidebar": true } -->
　　汉水　在县南五十歩自西乡界茶溪镇流入又东入汉隂界【县图】汉水自防洋水又东歴敖头又东合直水又东迳直城【水经注　直城今属汉隂】石泉县有汉江【九域志】县西四十里汉江中有洪石滩滩下百余歩有阎王坂石崖峻凿孔为路滩中石大水急舟行最险【州志详见图考】
　　左溪水　在县西南七十里汉江北南流入汉缯溪水在县西南六十里汉江南西北流入于汉【县册】
　　饶风河【一名毛家河】在县西五十里源自西乡县子午河分流迳土门闗东入汉【州志】源出饶风岭之毛家河防蒲溪昝家河诸水迳饶风塘自西而东行穿古源洞又至县西合大坝珍珠两河会于闗头山口之白虎石入汉江【县册】
　　大坝河　在县西十五里源出长安县秦岭合县西北之龙洞沟南流入汉【州志】源发县西北之云雾山众泉涌出流至山根三十余里聚于龙洞沟东南流二十余里会火帝岭之纸房沟水至银杏坝为大坝河又迳铜阡峡流六十余里又至县西十五里合饶风河南流入汉【县册】
　　珍珠河　在县西三里源出云雾山东北之马蝗岭南流又至县西会饶风河入汉【县册】
　　红河　在县东二里【县志】两岸沙石皆红源出五攒岭南流入汉【雍胜畧】
　　迟河【迟一作池即直水】在县东五十里自镇安界流入【贾志】直水北出子午谷岩岭下又南枝分东注旬水又南迳蓰阁下又东南歴直谷迳直城西而南流注汉【水经注】安康县有直水【魏书地形志　安康故城在汉隂县界】直水源出永兴军干祐县弱岭姜子闗南流迳汉隂县西又南注于汉其北流当终南山子午谷路【寰宇记　干祐县今属镇安】汉隂县有直水【九域志　唐大厯间省县入汉隂】迟河源自长安县腰竹岭来至莲花石南入汉江相传此水易涨难退故名迟河其地沃衍【雍胜略　按此即直水直与迟葢以声近而讹】
　　大栁溪　在县南六十里小栁溪在县南四十里其流俱入于汉【县册】
　　富水河　在县南一百二十里水大而险其流东北入于汉【县册】
　　松树沟　在县西北三十里【县册】沟有西南二处俱有大松合抱故名【县志】
　　黑沟　在县南四十里【县册】
　　香栢沟　在县东南八十里香栢崖下【县册】
　　草池　在县西北二十里【县册】池大十畆余六月荷花最盛【县志】
　　龙湫　在县南五十里汉水南岸其深莫测旱祷有应【县志】
　　石泉　在县南五十歩其泉清冽四时不涸县以此名【雍胜略】
　　【附考】梁武帝立晋昌郡治王水口【寰宇记】王水在县西【九域志　按此水无考】
　　汉隂县
　　鳯凰山【一名龙子山】在县南二十五里【汉中府志】鳯凰山一名龙子山叠嶂十二层道书云山上有仙人药园【寰宇记】南绕汉江东西二百余里中有峰似鳯因名又山顶有鳯凰池仙女池【县志】
　　卧龙冈　在县城北其形蜿蜒如龙又冈之后有长啸崖崖之下有朝阳洞洞之东有泉自崖畔流出名洗心泉【县志】
　　尖山　在县北十五里【县志】
　　六面山　在县北五十里又县北六十里有鸡公嘴【县志】箭竿山　在县北七十里与州境羣山相接西枕青泥河山产箭竹【县志】
　　瘦驴岭　在县北九十里【县志】
　　龙洞　在县西北三十里洞甚深防旱祷有应【贾志】石门山　在县西北四十里【县册】两山夹峙宛然如门【县志】横山　在县西北五十里右截羣山【贾志】
　　马蝗山　在县西北八十里又鱼洞岭在县西北九十里又相近有龙防岭层峰叠嶂与鳯凰山相埒【县志】
　　千佛洞　在县西二十五里髙梁铺北【县志】
　　分水岭　在县西三十里林木丛茂接石泉县界【县志】石家山　在县西南三十里【县册】
　　炼丹崖　在县南八十里擂鼓台傍有黄龙洞相传为黄龙禅师入定处【县志】
　　城墙岭　在县南百五十里俗名猪头山接紫阳界【县册】在汉江南五十里旧城基犹存【县志】
　　大悬崖　在县东南十三里游者颇多题咏【县志】
　　云门山　在县东二十里山下有云门寺【雍胜略】
　　南阳洞　在县东三十里涧池铺北又玉皇洞在红崖道傍又县东四十里蒲溪铺南有湘子洞【县志】邑东三十里许曰丹崖峭壁孤悬有古洞三惟临堤一洞犹可攀援其中及最上者路悬一线下视千仭登者难之【陈典丹崖洞记　按丹崖即红崖则丹崖洞即玉皇洞也】
　　双乳山　在县东六十里两峰突起形若双乳【县志按贾志作县东五里误】
　　月岭山　在县东六十里【汉中府志】梁门山在县东八十里梁将王神念开拓州境以梁门为之门月川水出此【元和志】月岭山有溪出焉名曰月水【贾志　按此则月岭山疑即梁门山也】
　　黑龙洞　在县东北百里洞甚深防【县志】
　　汉水　在县南九十里自石泉界流入又东南流入紫阳界【县图】汉水自合直水又东迳直城南又东迳千渡而至虾蟆岭歴汉阳潕口而届于彭溪龙灶并溪涧滩碛之名也又东迳晋昌郡之宁都县南【水经注详见图考直城故城在县西宁都故城在县东南】
　　沙河　在县西北六十里源出县北石谷垭流入石泉县境合于迟河【县志】
　　富水河　在县西南自石泉县流来东北流入于汉【县册】大涨河　在县西南四十里源出石家山南流至渭子溪入汉【县册】
　　月河【即月川水】在县西百歩【贾志】汉隂西有月川水【唐书地理志】月川水出县东梁门山【元和志】月河源出月岭山东流入州界注汉江【通志】明成化间月河水涨壊民庐舍迁民居于水西筑隄障之【州志】源出分水岭有仙溪河在县西南十五里又墩溪河在县西南五里又板峪河在县南五里又卢峪沟在县东南八里铁溪沟在县东南十里龙王沟在县东南三十里蒲溪河在县东南四十里花石河在县东南五十里并出鳯凰山北流入于月河又沭浴河在县西北十五里观音河在县西北三里池龙沟在县东北五里青泥河在县北十里钟河在县北六十里田禾沟在县东北五十里双乳沟在县东北六十里并自北山南流入月河而观音洞青泥河钟河之流为大【县志】观音河源出马蝗山南流入月河又青泥河源出龙防岭迳县西北马蝗山南流迤东南一百五十里又钟河发源县北瘦驴岭南流迳红崖寺西小峡计二百五十里至三清观与青泥河防一名添水河又迳县东偏南流六十里至云门铺入月河【县册】
　　恒河　在县东二十五里北岸有古之淘金场【雍大记】其水流入兴安界入月河【县册】
　　天池　在县南百二十里汉江南【县册】
　　莲花池　在县东二十里云门铺古产并头瑞莲【县志】甘泉　在县治内城隍庙前邑令张大纶凿又神泉在县治内闗圣庙前邑令丁珣凿【县志】
　　一碗泉　在县南四十里【县册】在鳯凰山南清冽可饮【县志】凉泉　在县东六十里【县志】其泉清冽夏月饮之冷溅人齿如氷【雍胜畧】
　　【附考】小漆河在县西百五十里【县志　按县西即石泉境而此水两县俱无考】商州
　　金鳯山【一名鳯凰山】在州北里许州之主山也其西二里许曰鳯凰原上有卧牛台【州志】相传为邵康节章子厚玩牡丹处【县志】
　　黄沙岭　在州北二十里石径蜿蜒为入都通衢岭上有马跑泉水涌不竭行旅便之【州志】
　　马鞍山　在州北三十里以形似名其相近有肐膊峪【州志】
　　安山【即清池山】在州北五十五里山下有紫榆涧清池水出焉葢即清池山也【州册】清池水东北出清池山【水经注】
　　文昌山　在州北六十里泉村镇东北山上有文昌祠又二义山在镇西北上有闗赵祠明时结寨于此镇之右又有泉山其下多甘泉【州志】
　　扶斗山　在州北七十里孤峰峭防大黄川出此其相近有紫峪又有红土岭出红土可饰丹垩又有黄土岭【州志】
　　朝峪岭　在州北八十里岭之下有辋峪道出华州其相近有药子岭相传为真人韦善俊种药处与雒南县分界【州志】
　　马脚山【一名小华山】在州北百里一名小华山石山壁立四面如削岩下一穴上出约七八丈登者以木攀援而上出穴口上有两峰峡中细水下泻树多松栢槲栗竒险天设昔多避兵于此【州志】
　　大云山【一名戴云峰一名防刀山】在州西北十五里州之镇也俗呼为防刀山上有元帝庙其后有戴云洞可避兵【州志】一名戴云峰以欲雨先云而名【贾志】
　　霍家洞　在州西北二十里由胭脂闗北三里许河东岸一山突起西向一穴有井深丈余逾井而过里寛若数间屋中有两岔石径不盈尺蠏行百余歩一穴向下以木梯度之左右前后岩穴可栖者数十百处明季土人避兵其中贼不能害【州志】
　　木岭　在州西北五十里又州西北六十里有元武山在大荆集西【州志】
　　杨十万山　在州西北八十里泉村镇西北【州册】山在干沟北山上一穴大如斗有泉流注大河每谷雨时有鱼千万拥挤而出山多异石有色似太湖者又有声清越似灵壁者但不可多得其相近有大小韩峪【州志】
　　冡岭山【即讙举山一名髙猪山】在州西北百二十里【明一统志】丹水出雒冡岭山【汉书地理志　上雒故县即今州治】丹水出京兆上洛县西北冡岭山名髙猪山也又洛水出上洛县讙举山地理志曰洛出冡岭山山海经曰出上洛西山【水经注按陆澄云冡岭山即讙举山也大抵州西北百里之山皆秦岭甲水出其南丹水出其东南洛水出其东北其实本一山也贾志云在州南六十里误乂见雒南县】
　　竹山　在州西北二百里山夕夕产竹故名【雍胜畧】丹水出西北竹山【水经注　按州志秦岭昌黎祠下旧称竹山即秦岭第九山有息邪涧丹水所出今考出息邪涧者即本州至淅入汮之丹水也出竹山者乃洛南入洛之丹水也考水经注则二水源流别自説者指息邪涧为竹山而二丹水之源遂混然竹山在州西北二百里而华州渭南交界适当其地意竹山当即渭南之箭峪而息邪涧为冡岭下之涧愈无疑矣】
　　鵶虎岭　在州西五里其相近有构峪峪中有洞为昔人避兵处【州志】
　　西岩山　在州西十里与仙娥峰对其麓有西岩洞古称栖真之地又有説法洞古传祖师説法于此时五鬼窃聼故旁有五鬼窰又仙娥峰一名吸秀山乱山中特起一峰下临丹江谓之仙娥溪【州志】商山无数峰独爱仙娥好【唐白居易诗】
　　野人峪【一名仙人沟】在州西三十里林谷深僻一名仙人沟又州西三十五里为旸峪通磁窰【州志】秦末避乱人多居此故名野人峪又为唐董景道隠处【贾志】
　　熊耳山　在州西四十里【雍胜畧】上洛县有熊耳山【隋书地理志】山在上洛县西四十里齐桓公登之以望江汉【括地志】两峰挿汉以形似名又州西五十里有香炉山【州志按州属熊耳山有二一在州西一在雒南县东与卢氏接界虽州与雒南俱属古上洛地而洛水所经】
　　【则雒南之熊耳非州之熊耳也乃贾志云州熊耳为伊水所出是误指此熊耳为雒南之熊耳矣考水经注伊水自熊耳东北迳鸾川亭又河南通志云伊水出卢氏闷岭则是熊耳西为雒南东为卢氏壤界虽接而伊水亦不出雒南境也恐贾志贻误故特辨之】
