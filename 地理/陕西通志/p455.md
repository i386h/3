<!-- { "loadSidebar": true } -->
　　按国家设官分职首重廉能三秦夙称材薮尤多有守有为之士但厯年寖逺遗事久湮虽贤声犹播于人间而实迹难征于身后今録其姓字官位俾后之君子犹有传焉洪武朝有湖广佥事雷亮抚州知府王崧俱咸宁人沂州知州裴荣郑州知州马焕暨子主事驯俱髙陵人吏部尚书郭永道安塞人诸城知县朱允恭保安人朔州知州石亨凤翔人长夀知县张思敬洋县人山西防政乔诚朝邑人邵阳知县薛得中文水知县张羽礼部侍郎康汝楫俱武功人永乐朝有涞水知县李森咸宁人襄城知县刘升兴平人髙唐州判赵勉暨孙辉县知县元泾阳人佥事韶頀岐山人工部郎中何升麟游人陈州知州陈介南郑人工部侍郎李彪洋县人登封知县谷庸城固人两淮运使梁春凤县人保县知县栁方鄜州人正统朝有鄢陵知县焦元三原人河南知府虞瑄南郑人景泰朝有祁县县丞吕钟髙陵人顺徳知府林恭苪城知县李英俱宝鸡人工部郎中张夀华阴人开州知州罗楫淳化人天顺朝有冠县知县刘春富平人眉州知州李宁城固人绍兴知府白玉洋县人顺天推官尚望武功人岚县知县王准神木人成化朝有溧水知县燕夀咸宁人隰州知州员鼐咸阳人奉节知县郑昭延长人福建巡按黄寛凤翔人新宁知县萧鹏汶上知县马骧俱朝邑人徳安同知原性蒲城人髙唐知州任福耀州人开封通判焦思刚盩厔人苏州通判南汉渭南人防州同知谢思道宁羌人安州知州韩绶石泉人定州同知沈道同州人顺庆知府李杰韩城人正徳朝有吏部主事刘序长安人南宫知县种云龙咸宁人顺庆通判王仁盩厔人四川佥事梁耀肤施人义陇知县杨荣扶风人福建参政柴儒白河人河南布政使南镗商州人商河知县李防同州人眉州知州原道蒲城人广平通判耿儒武功人叙州知府胡丰三水人嘉靖朝有解州知州朱昂两淮运使李苏新乡训导孙学思俱咸宁人戸部侍郎胡嘉谋蓟州兵备王之弼浑源州知州韩廷学俱泾阳人防阴知县曹汝葵富平人山西按察使韩朝江醴泉人副使呉缙辉县知县侯羣凤翔人永平知府席上珍参政傅应诏主事邢恩暨弟猗氏知县纶崇明知县白豸郎中李佩俱南郑人清源知县李茂春兵部员外李嘉賔澧州知州樊盛俱洋县人彰徳知府傅汝砺宁羌人通判钦徽沔县人山东佥事刘九容大同通判龙凤俱榆林人蜀府审理骆永聪汉阴人重庆通判王化同州人副使郝汝松绥徳人隆庆朝有永宁知县姚登沁州知州郭然俱咸宁人汝宁同知蔺养直华阴人万厯朝有四川副使王道纯懐庆教授陈力俱咸宁人新郑知县韩期维主事张襟俱鄠人莒州知州来贺布政使秦一鹏参政昝云鹤南康知府张善治俱三原人佥事刘三才信阳知州王从谏俱泾阳人知州任澄清盩厔人戸部尚书张经世渭南人襄城知县李光先延安人大同巡抚李甲宝鸡人龙安知州任禄南郑人四川副使谢震城固人夏县知县韩薰洋县人山西参政刘廷谟宁羌人衞辉通判刘国铭榆林人山东布政使刘卿兴安人四川按察使柴应干白河人参政马怡暨弟尚宝寺卿慥同州人永平同知井东星河南参政李用中俱朝邑人戸部主事张应辰宜君人汉阳令马御绥徳人天啓朝有兵部员外王懋学南郑人崇祯朝有交河知县王家佐三原人御史田起凤南郑人运副周逵西乡人知县左佩琰耀州人平陆知县赵凤雏三水人皆有闻于时
　　本朝
　　杨日升字旭孟富平人七歳丧母不食者累日祖一正泣谕之始辍哀每独居则流涕天啓辛酉举于乡后补陈留学博摄行邑事悉除苛政防中原多盗日升练兵守陴城赖以全擢临晋知县改髙平首请蠲宿逋四千余金筑城浚池保障屹然顺治二年用荐者起知辉县五年调繁黄冈值湖南用兵禁旅云集所需糗粮刍茭舟车版榦应期立办劳绩称最九年大旱日升防祷得雨又捐俸劝赈以济之民无失业量移嘉兴同知未半载乞归家居喜賔客矜然诺诗文瑰丽有六朝风得之苦吟力索者为多
　　宋学程华州人前庚午举人有胆畧明末盗贼蜂起学程家居守御有方初令沂水爱养士民有廉声蝗不为灾邻邑防阴多积逋台司稔知其才檄令兼摄不烦夏楚赋完报最擢永平府推官
　　国初以随征功擢关南兵备道以病归学程性友爱有从弟析居久念其贫复与合爨疎属待以举火者甚众
　　韩文镜咸宁人崇祯辛未进士厯官杭严道兼税务先是浙税丛弊文镜令依科则平纳商民交口称颂在官尤重礼教尝捐俸设义学薪水膏火之资纤悉俱备俾就业者得专志诵读营兵亦来习礼一时风尚彬彬如也以亲老告归
　　张兆熊字宜男洋县人崇祯丙子举人性至孝居父丧哀毁逾礼流贼寇洋兆熊偕邑令郭一龙募乡勇数百勦贼贼遁城得不陷洋邑旧有浮粮千石赋役繁苛民甚苦之兆熊力请当事禁革殆尽歳荒捐赀赈粥全活尤多兆熊先任滑县调孟县寻擢御史厯淮徐郴桂参政所至有声在湖南两经兵燹劳绩尤着致仕后经畧洪承畴荐为苍梧道辞不赴以徳望举乡饮賔
　　薛起凤韩城人崇祯丙子举人性孝友抚孤侄孤甥督课不辍甥后举进士有名起凤初任黎城造耕织具教民农桑值歳俭勘实即为请豁又采山开窑制器以利永久其建置类多实政改任筠连抵任只携苍头一人以供扫室执爨之役士民服其清正卒于官贫无以殓民争致赙扶榇以归且建祠祀之
　　艾元复字意九米脂人由举人除河南偃师令邑经闯氛后民气未苏元复一意休息赈穷困招流亡数年竟成乐土擢监察御史邑人泣送之越数年复过洛士民出境懽迎依恋马首几不得行
　　郭尧京字平野髙陵人崇祯己夘举人顺治十年知石城县残燬之后刻意兴厘先是大盗陈其纶与东关盗黄允防各拥众踞砦邻界罗汉岩剧寇复沿乡肆刼尧京募乡勇伏险堵截其纶授首余贼潜遁民赖以安在任八年陞祁州知州
　　郭忱华州人前己夘举人知县土瘠民贫忱课农桑兴学校发奸摘伏豪猾畏之时海氛未息阃帅俞某与陈宦有隙假支应不给为辞将为乱各路戒严忱夜半奉巡抚檄赴营招安即孑身诣俞言词侃侃俞俯首听命事遂解后卒于官榇归老幼泣送不絶
　　周熛字旭公临潼人父祚永从学冯从吾由乡荐令宿迁有善政熛其长子也崇祯壬午举于乡
　　国初授宁逺教谕顺治间贼乱河西伪檄至熛率诸生立碎之谕众坚守贼不敢犯以荐擢梓潼知县熛抵任遍谕流民劝以复业有至者为经营防舍散给牛种修青龙白马二堰农业大兴复设塘汛缉奸宄建坛壝礼师儒次第设施条理井井十一年陞雷州府同知雷孤城濒海为琼南要路巨寇王之翰等盘踞西海十余年熛请于台司以招抚自任乃直抵贼巢谕诸贼以逆顺利害贼皆罗拜听命遂招降之翰等督抚特疏奬荐十五年擢守凤阳寻卒所着丹垠文集皆其弟灿所辑也灿字星公祚永季子顺治乙亥进士由翰林改授刑曹矜全甚众奉使安南宣布
　　天朝徳意封祭悉协典制及还记其山川风俗以献出守南康设救生船以拯覆溺修白鹿洞书院聚徒讲学多所成就督学巴蜀甄拔孤寒一时赏识皆知名士获隽者尤众又奏请土司子弟亦令照例入学着有愿学堂集
　　李承尹三原人崇祯癸未进士初督三楚学政绰有师表及备兵沔上尤多恵政沔故有歳纳官柴后业戸逃窜遗患比邻承尹判田还里永蠲其征城东有莲池旧纳鱼课遗累网戸承尹立碑蠲税一方以宁
　　姚廷琏字华商肤施县人贡生六歳失怙事母以孝任东平州倅摄州篆年余劝农兴学锄奸除暴民赖以安境内有伏莽躬擐介胄歼之盗遂息当迁秩以请蠲浮费言过激忤上官遂罢归防庚辰辛巳歳大饥罄资以贷贫者明年当偿尽出其劵焚之顺治己丑王永强叛陷延安大兵进讨廷琏从行间督转输宼平以功委知保安县请除浮丁苏民困邑人尸祝焉
　　陈安国字斗坦沔县人生员
　　国初以佥事监军四川巨宼攻保宁甚急安国诣西安乞兵总督孟乔芳应之围遂解时姚黄贼众数万方猖獗安国招降之当事忌其功诬下狱未几事得白陞井陉道境有卤地产盐安国请开局便民至今利赖寻以专擅去官防言者白其罪补九江道属邑多荒粮安国力请减免以数万计百姓徳之致仕归修黄金峡险道三百里建连云栈圮壊桥梁数十处土人立碑记其事
　　刘培阳字敬锡三原人顺治乙酉举人授建徳令时剧盗李布啸聚培阳至审形势设方畧甫三月盗平政声大着补直南和澧水溢没田千亩培阳筑堤捍御人名其堤为刘公堤立祠尸祝焉
　　王继祐字植三富平人顺治乙酉举于乡授镇平令不以繁苛扰民郡城协济夫马旧例征折贮库恒苦不支继祐因事撙节遂多余息河东盐课计口销引南阳丁浮于课镇平课浮于丁继祐力请当事裒益得平有捕官误收伪引事觉吏白补里甲继祐不许独捐俸助之盐使为疏其事于
　　朝后乞归子象天顺治丁亥进士令临漳多善政继擢太仆寺丞疏陈临漳三害一协济宜恤一经界宜明一优免宜均俱
　　报可漳民三累遂除厯湖广学道以廉明着
　　郭嶷然字因之朝邑人顺治乙酉举人由交城教谕迁闽清令乡试分校府推官以千金属其私人执不可以忧归补靖江濒海多盗守御有方盗逼城下登陴谕以大义即引退再补昭化有女子为盗主交通甚广前令莅任皆先往致敬嶷然至吏以故事白怒斥之亡何女子来谒伟岸桀不可驭嶷然叱捕下狱须臾讼者盈堦欵证皆实立毙之其党震散抚御残黎以清白自矢地产块金俗呼狗头金有献者悉却之解官后囊无长物
　　杨在陛字台卿三原人顺治丙戌进士任河南扶搆令扶搆地瘠民流在陛谕令复业三年始算缗行折亩法给以牛种又请免河夫四十名由是田塍尽辟增赋七千石有奇大盗张元锡等倡乱请于中丞擒而磔之时有刘司马者为仆刘馨所讦遂被逮在陛曰以仆讦主不可训也直之馨嗾其党将为乱在陛因立寘于理邑民乃安
　　韩文富平人顺治丙戌举人授文安令邑居畿南下流水潦西注赖河堤为固文莅任堤溃歳大祲文捐俸易粟民无失所城东土寇猖獗文亲率乡兵捕诛贼首境内以宁又文邑旗民杂处争讼日滋文常单骑遍厯庄屯多方开谕俗用丕变
　　王承祖字贻云渭南人顺治丙戌领乡荐除晋江令捍御海寇城赖安全邑濒海有大镇最称饶沃利其有者诬镇民与贼通欲屠之承祖力辨于大帅事遂寝寻擢兵部主事迁郎中累陞工部侍郎告归值歳饥承祖罄所有赈济全活甚众及殁乡人思其徳立祠祀焉
　　李振麟韩城人顺治丙戌举人初令临武临邑自贼首曹戆子盘踞积年人民荡析城中茅舍百间尽属兵营振麟多方招抚逃亡稍集临旧有二十四里兵燹后流移过半丁粮不均振麟力请于上官编为十二里侵隠之弊一清邑境与粤东接壤逼近猺峝振麟练乡勇八百人立练总四名统之扼要设守诸猺不敢犯界考绩擢中书舍人以母老乞归母夀九十八振麟孺慕终身
　　刘玺字尔符朝邑人顺治丁亥进士除乌程令邑附郭素烦剧玺厘剔奸弊豪强慑伏漕粮立倒厫法他县多仿之擒治太湖巨盗亲搏战水上获渠魁白花蛇沈三毙于狱羣盗震慑逺遁防长兴归安同时缺令两县民争求玺署县事归民先得玺肩舆去台司感其事遂允之以忧归因钱粮磨勘谪四川按察司照磨署通江简州皆有恵政生平多著述有镰山集若干巻子峒崡峒字星柱康熙戊午举人辛未壬申间歳大祲邑令讳灾峒力请台司简牍累上防
