<!-- { "loadSidebar": true } -->
　　懿安皇后郭氏汾阳王子仪之孙父暧尚升平公主实生后宪宗为广陵王聘为妃生穆宗元和元年进册贵妃八年羣臣三请立为后以歳子午忌报罢穆宗嗣位上尊号皇太后移御兴庆宫凡朔望三朝帝率百官诣宫门为寿或歳时庆问燕飨后宫戚里内外妇车骑骈壅帝崩中人有为后谋称制者后怒曰吾效武氏耶太子虽幼可选重徳为辅吾何与外事哉敬宗立号太皇太后江王嗣位是为文宗性谨孝事后有礼武宗喜畋游他日问后起居从容请曰如何可为盛天子后曰谏臣章疏宜审览毋拒直言勿纳偏言以忠良为腹心此盛天子事也帝还索谏章阅之徃徃道游猎事自是畋幸稀宣宗立于后诸子也而母郑故侍儿有曩怨帝奉养礼稍薄后郁郁不聊与一二侍人登勤政楼将自陨左右共持之帝闻不喜是夕后暴崩【唐书本纪】宣帝追恨先陵商臣之酷即位后诛锄恶党无漏网者时郭太后无恙且懐惭惧既崩防服如故事礼院检讨官王皥抗疏请后合葬景陵配享宪宗庙室疏入上大怒宰臣白敏中诘其事皥曰郭太后是宪宗春宫时元妃汾阳王孙逮事顺宗为新妇宪宗厌代之夕事出暗昧不可以暗昧之事黜合食之礼翼日贬句容令大中十三年秋上崩令狐绹为山陵使奏皥为判官皥论懿安合配享宪宗始升祔焉【东观奏记】
　　后唐
　　明宗淑妃王氏
　　淑妃王氏邠州饼家子也有美色号花见羞明宗求别室安重诲以告明宗而纳之明宗夫人曹氏简质常避事由是专宠明宗即位立为淑妃宫中之事皆主于妃后宫有生子者命妃母之是为许王从益晋髙祖迁都汴以妃母子俱东置于宫中髙祖皇后事妃如母出帝即位妃母子还洛阳耶律徳光北归留萧翰守汴州翰欲北去召从益委以中国遂以从益权知南朝军国事羣臣入谒妃曰吾家子母孤弱为翰所廹祸行至矣汉髙祖拥兵而南从益谋闭城自守妃曰吾家亡国之余安敢与人争天下乃遣人上书迎髙祖髙祖遣郭从义先入京师杀妃母子妃临死呼曰吾家母子何罪何不留吾儿使每歳寒食持一盂麦饭洒明宗坟上闻者悲之【五代史唐家人传】
　　宋
　　太祖皇后王氏
　　孝明王皇后邠州新平人彰徳军节度饶第三女周显徳五年太祖聘为继室后恭勤不懈仁慈御下太祖即位建隆元年八月册为皇后常服寛衣佐御膳善弹筝鼔瑟晨起诵佛书事杜太后得驩心干徳元年崩年二十二【宋史后妃传】
　　明
　　愍帝礼妃田氏
　　田氏华隂人崇祯元年选入宫册为礼妃【贾志】
　　太子【太子国之储副都秦之世失爱失徳二者交讥备书之以存鍳其追册者不录】
　　周
　　幽王太子伯服
　　幽王嬖襃姒生子伯服幽王欲废太子太子母申侯女而为后后幽王得襃姒爱之废申后并去太子宜臼以伯服为太子【史记周本纪】
　　秦
　　始皇帝太子扶蘓
　　始皇三十七年十月行出游长子扶蘓以数直諌上使监兵上郡少子胡亥爱请从上许之其年七月始皇帝至沙丘病甚令赵髙为书赐公子扶蘓曰以兵属防恬与防防咸阳而葬书已封未授使者始皇崩书及玺皆在赵髙所赵髙谓胡亥曰上崩无诏封诸子而独赐长子书长子至即立为皇帝而子无尺寸之地奈何请为子与丞相谋之髙乃谓丞相斯曰上崩赐长子书立为嗣书未行未有知者所赐书及符玺皆在胡亥所定太子在君侯与髙之口耳事将何如斯曰此非人臣所当议也髙曰皇帝二十余子皆君所知长子刚毅而武勇信人而奋士即位必用防恬为丞相君侯终不懐通侯之印归于郷里明矣高受诏教习胡亥数年未尝见过失可以为嗣君计而定之于是斯乃听髙髙乃诈为书赐扶苏曰朕廵天下祷祀名山诸神以延寿命今扶苏与将军防恬将师数十万屯邉十有余年矣无尺寸之功乃以不得罢归为太子日夜怨望扶苏为人子不孝其赐劔自裁封其书以皇帝玺遣胡亥客奉书赐扶苏于上郡使者至发书扶苏泣入内舍欲自杀防恬止扶苏曰陛下使臣将三十万众守邉公子为监此天下重任也今一使者来即自杀安知其非诈复请而后死未暮也使者数趣之扶苏为人仁谓恬曰父赐子死尚安复请即自杀【史记李斯传】
　　汉
　　景帝太子荣
　　临江闵王荣以孝景前四年为皇太子四歳废为临江王四年坐侵庙壖垣为宫上徴荣荣至诣中尉府簿中尉郅都责讯王王恐自杀葬蓝田燕数万衔土置冢上百姓怜之荣最长死无后国除【史记五宗世家】
　　武帝太子据
　　戾太子据衞皇后生元狩元年立为皇太子年七歳矣少壮诏受公羊春秋又从瑕丘江公受谷梁及冠就宫上为立博望苑使通賔客从其所好多以异端进者元鼎四年纳史良娣产子男进号曰史皇孙武帝末衞后宠衰江充用事充与太子及衞氏有隙防巫蛊事起充因此为奸白言宫中有蛊气遂至太子宫掘蛊得桐木人太子召问少傅石徳徳惧并诛因谓太子曰上疾在甘泉皇后及家吏请问皆不报上存亡未可知而奸臣如此太子将不念秦扶苏事耶太子急然徳言征和二年七月壬午使客为使者収捕充等白皇帝发兵告令百官曰江充反乃斩充以徇遂部賔客为将率与丞相刘屈牦等战太子兵败亡不得上怒甚羣下忧惧不知所出壶闗三老茂上书曰皇太子为汉适嗣承万世之业体祖宗之重亲则皇帝之宗子也江充闾阎臣陛下显而用之衔至尊之命以廹蹙皇太子太子进则不得上见退则困于乱臣不忍忿忿之心起而杀充恐惧逋逃子盗父兵以救难自免耳臣窃以为无邪心书奏天子感寤太子之亡也东至湖匿泉鸠里发觉吏围捕太子太子自度不得脱即入室距户自经皇孙二人并遇害久之巫蛊事多不信上知太子惶恐无他意车千秋复讼太子寃上怜太子无辜乃作思子宫为归来望思之台于湖天下闻而悲之【汉书本传】
　　隋
　　文帝太子勇
　　房陵王勇髙祖长子也髙祖受禅立为皇太子军国政事皆令叅决勇颇好学解词赋性寛仁和厚率意任情无矫饰之行后冬至百官朝勇勇张乐受贺髙祖知之下诏曰皇太子虽居上嗣义兼臣子而诸方岳牧正冬朝贺别上东宫事非典则宜悉停断自此防宠始衰勇多内宠昭训云氏尤称嬖幸妃元氏薨昭训专擅内政后弥不平遣人求勇罪过晋王知之始搆夺宗之计因深交杨素后素入侍宴盛言太子不才后遂有废立之意髙祖使杨素观勇素还言勇怨望髙祖疑之后因加媒蘖构成其罪于是勇及诸子皆被禁锢部分収其党与杨素锻链成狱髙祖御武徳殿集百官引勇及诸子列于庭命薛道衡宣诏废为庶人勇再拜泣下既而舞蹈而去乃立晋王广为皇太子仍以勇付之囚于东宫勇自以废非其罪频请见上面申寃屈皇太子遏之于是升树大呌声闻于上素奏勇情志昏乱为癫鬼所着不可复収卒不得见髙祖寝疾皇太子奸乱宫闱事闻髙祖扺牀曰枉废我儿因遣追勇未发使髙祖暴崩伪勅赐庶人死追封房陵王不立嗣【隋书本传】李纲开皇末为太子洗马太子废文帝召东宫官属切让之无敢对者纲对曰太子噐非上品性是常人若得贤明之士辅之足堪继嗣皇业奈何以歌鹰犬之才居其侧至令致此此陛下训不足岂太子之罪耶辞气凛然左右皆失色【旧唐书李纲传】
　　炀帝太子昭
　　元徳太子昭炀帝长子也生而髙祖命养宫中髙祖尝谓曰当为尔娶妇昭应声而泣髙祖问其故对曰汉王未婚时恒在至尊所一朝娶妇便则出外惧将违离是以啼耳上叹其有至性炀帝即位幸雒阳宫昭留守京师大业元年遣使者立为皇太子昭有武力能引强弩性谦冲言色恂恂未尝忿怒所膳不许多品帷席极俭素臣吏有老父母者必问其安否歳时皆有惠赐明年朝雒阳将还京师愿得少留帝不许拜请无数体素肥因致劳疾帝令巫者视之云房陵王为祟未几薨【隋书本传】
　　唐
　　髙祖太子建成
　　建成髙祖长子也初封陇西郡公从平长安武徳元年立为皇太子时太宗功业日盛髙祖私许立为太子建成宻知之乃潜谋作乱刘黑闼反王珪魏徴谓建成曰殿下以地居嫡长爰践元良秦王勲业克隆威震四海人心所向殿下何以自安今黑闼破亡之余众不盈万加以粮运限絶疮痍未瘳大军一临可不战而擒也愿请讨之以立功建成从其计遂请讨黑闼擒之时髙祖晚生诸王诸母擅宠建成隂与元吉连结后宫谮诉愈切髙祖惑之太宗惧不知所为李靖李勣等劝太宗图之不许九年突厥犯邉诏元吉率师拒之元吉因兵集将与建成克期举事长孙无忌等日夜固争太宗然其计六月三日宻奏建成元吉欲杀臣为世充建徳报仇髙祖愕然四日太宗将左右九人入至武门自衞髙祖召裴寂等欲令穷覈其事建成元吉行至临湖殿觉变即廽马将东归宫府太宗随而射之建成应而毙时年三十八太宗即位追封息王諡曰隐以礼改葬十六年五月又追赠皇太子諡仍依旧【旧唐书本传】
　　太宗太子承干
　　恒山王承干太宗长子也生于承干殿因名太宗即位为皇太子时年八歳性聪敏太宗居谅闇庶政皆令听断每行幸常令居守监国及长好声色慢游无度魏王泰有美誉太宗渐爱重之承干恐有废立甚忌之有太常乐人美姿容承干特加宠幸号曰称心太宗大怒收称心杀之承干自此托疾不朝叅者数月时左庶子于志宁右庶子孔頴达受诏辅志宁撰谏苑二十卷讽之頴达又多所规奏太宗并嘉之未几志宁去职承干侈纵日甚太宗复起志宁为詹事志宁与左庶子张元素数上书切谏承干并不纳寻与汉王元昌等谋反将纵兵入西宫纥干承基告其事太宗废承干为庶人徙黔州十九年卒于徙所葬以国公之礼【旧唐书本传】
　　髙宗太子忠贤
　　燕王忠字正本髙宗长子也【旧唐书本传】帝始为太子而忠生宴宫中俄而太宗临幸诏宫臣曰朕始有孙欲共为乐酒酣帝起舞以属羣臣在位皆舞赉赐有差永徽初拜雍州牧王皇后无子后舅桞奭説后以忠母微立之必亲己后然之请于帝遂立为皇太子后废武后子甫三歳许敬宗希后防建言国有正嫡太子宜同汉刘彊故事于是降封梁王俄徙房州刺史忠寖惧数有妖夣常自占事露废为庶人囚黔州麟徳初敬宗诬忠谋反赐死无子明年太子表请收葬许之【唐书本传】
　　孝敬皇帝髙宗第五子也封代王显庆元年立为皇太子尝受春秋左氏传于率更令郭瑜至楚子商臣之事废卷而叹曰此事非惟口不可道亦耳不忍闻请改读余书瑜请读礼记从之咸亨二年驾幸东都留太子监国时戴至徳张文瓘萧徳昭同为辅弼太子多疾病庶政皆决于至徳等太子纳右衞将军裴居道女为妃裴氏甚有妇礼髙宗尝谓侍臣曰东宫内政吾无忧矣上元二年薨諡为孝敬皇帝葬恭陵【旧唐书本传】仁孝賔礼大臣未尝有过后将骋志奏请数怫防上元二年从幸合璧宫遇酖薨年二十四天下痛之【唐书本传】
