<!-- { "loadSidebar": true } -->
　　尉迟乙僧土火罗国胡人也贞观初其国王以丹青巧妙荐之阙下今慈恩寺塔前面中间功德义凹垤花西面中间千手千眼菩萨精妙之极光宅寺七寳台后面画降魔象千怪万状实竒踪也然其画功德人物花草皆是外国之象无中华礼乐威仪之德【唐画断】乙僧父跋质那时人以跋质那为大尉迟乙僧为小尉迟画外国及菩萨小则用笔紧劲如屈铁盘丝大则洒落有气槩僧悰云外国鬼神竒形异貌中华罕见要之澄思用笔虽中华道殊然气正迹髙可与顾陆为友【歴代名画记】
　　那罗尔娑婆【中天竺人】王元荣俘中天竺王阿罗那顺诣阙兼得术士那罗尔娑婆言寿二百岁太宗竒之馆于金飚门内造延年药后卒于长安【酉阳杂俎】
　　马禄师【武功人】善相长安主簿萧璿与县尉李峤李全昌同诣求决马生云三人俱贵达大李少府位极人臣声名振耀南省官无虚任三入中书小李少府亦有清资得五品以上要官位终卿监萧主簿晚达亦大富贵从今后十年家有大难兄弟并流唯公与一弟获全又十年之后方却得官遇大李少府在朝堂日当得引用小李少府入省官时为其断割后璿离长安任作秘书郎则天既贵皇后王氏破灭萧璿是其外姻举家流窜岭南唯璿与弟瑗配辽东无何有处置流移使出岭南者俱死唯辽东者获全兄弟二人因亡命十余年至神龙初再防洗涤其时李峤作相于街中忽逢璿使人问是萧秘书耶因谓之曰公岂忘武功马生之言乎于是擢用时小李少府作刑部员外判还其家萧公竟歴中外清要【定命录】
　　韦善俊雒南人武后时长斋奉道法饮其药者病即愈世称为药王【贾志】
　　杨元禧【华阴人】为尚舍奉御善医武后所信爱【唐书杨礼传附】韦慈藏【京兆人】甄权后以医显者京兆韦慈藏【唐书甄权传附】裴知古雍州人善乐律为太乐令神龙元年正月享太庙乐作知古宻语万年令元行冲曰金石谐婉将有大庆在唐室子孙乎是月中宗复位人有乘马者知古闻其嘶曰马鸣哀主必坠死见新婚者闻佩声曰终必离访之皆然【唐书李嗣真传】
　　严善思朝邑人父延通儒术该晓图谶善思传延业举销声幽薮科及第隐居十年武后时擢监察御史方酷吏构大狱以善思为详审使平活八百余人原千余姓长寿中按囚司刑寺罢疑不实者百人来俊臣等诬以罪谪交趾得还是时李淳风死候家皆不效诏善思以著作佐郎兼太史令圣厯二年荧惑入舆鬼后问其占对曰大臣当之是年王及善卒长安中荧惑入月镇犯天闗善思曰法当乱臣伏罪而有下谋上之象岁余张柬之等起兵诛二张中宗时皇后擅政尝语姚崇曰韦氏祸且涂地相王所居有华盖紫气必位九五公善防之睿宗立语闻召拜右散骑常侍开元十六年卒【唐书本传】
　　韦鉴【京兆人】工龙马妙得精气弟銮工山水松石銮子鶠工山水高僧竒虫老松异石笔力劲健风格高举善小马牛羊山原俗人知鶠善马不知松石更佳也咫尺千寻骈柯攒影烟霞翳薄风雨飕飅轮囷尽偃盖之形宛转极盘龙之状【歴代名画记】韦偃京兆人寓止蜀川善画马韩干之亚也故杜甫歌云韦侯别我有所适知我怜君画无敌戏拈秃笔扫骅驑歘见骐驎出东壁好古者收得画品录定为妙品【益州名画录按名画记偃作鶠取其世系清晰事迹明净故用之题名当以偃为正】
　　车三华阴人善卜相进士李防宏词及第入京注官至华阴县官令车三见诸公云此是李防宏词及第欲注官去看得何官车云公意欲作何官防云爱华阴县车云得此官但公无此禄如何众皆不信及至京毕注华阴县尉授官相贺于曲江舟上宴防诸公令防作序日晚序成史翽先起于防手取序看裴士南等十余人又争起看序其船偏遂覆没李防士南等并被没溺而死【定命录】
　　韦无忝京兆人与其弟无纵以画称无忝在明皇朝以画马及异兽擅名时外国有以狮子来献者无忝一见落笔酷似其真百兽望而辟易明皇尝游猎一发中两豝于武北门命无忝传写之遂为一时英妙之极官至左衞大将军【宣和画谱】
　　法明【同州僧】善写貌开元中尝在内廷画人物【僧莲儒画禅】王生【宣平坊卜者】李揆以进士调集京师闻宣平坊王生善易筮往问之王生每以五百文决一局而来者云集自辰至酉不得次揆时持一缣晨往生于几下取一缄书可十数纸授之曰君除拾遗可发此缄揆藏之至开元中诏揆试文词其一曰紫丝盛露囊赋二曰答吐蕃书三曰代南越献白孔雀表揆自午及酉而成翼日授左拾遗旬余乃发王生之缄视之三篇皆在其中遽命驾往宣平坊访王则竟不复见矣【唐钟辂前定録】
　　满师【西京僧】善九宫大理卿王璿尝问之师云公某月当改官似是中书门下甚近玉阶璿自谓黄门侍郎未可得也给舍又已过矣后果改为金吾将军常侍玉阶【定命录】
　　张萱京兆人善画人物于贵公子与闺房之秀最工其为花蹊竹榭防缀皆极妍巧以金井梧桐秋叶黄之句画长门怨甚有思致又能写婴儿于大小歳数间定其面目髫稚又贵贱气调与骨法各别【宣和画谱】萱尤长于写婴儿其画妇人以朱晕耳根为别【图绘寳鉴】保寿寺本高力士宅天寳九载舍为寺河阳从事李性好竒古与僧善尝至此寺观库中旧物忽于破瓮中得物如被幅裂污坌触而尘起徐视之乃画也因以州县图三及缣三十换之令家人装治大十余幅访于常侍桞公权方知张萱所画石桥图也宗赐力士因畱寺中后为鬻画人宗牧言于右军寻有小使领军卒数十人至宅宣勅取之即日进入帝见之大悦命张于云韶院【酉阳杂俎】
　　路生长安人卖卜于市有赵自强来选就生卜焉生云公之官若非重日即是重口后又卜生云公官九日不出十二日出至九日宰相果索吏部由厯至十二日勅出为左拾遗拾遗字各有一口又补阙王冕访卜生云九月当入省官有礼字时礼部员外陶翰在座乃曰公即替人九月陶病请假勅除王礼部员外后又令卜云必出当为仓字官果贬温州司仓【贾志】
　　韩干蓝田人少时尝为酒家送酒王维兄弟未遇每贳酒干常征债戏画地为人马维精丹青竒其意乃与钱二万令干画十余年今寳应寺有干画尤入神【段成式寺塔记】韩干长安人天寳初入为供奉时陈闳画马荣遇一时明皇令师之干不奉诏曰臣自有师今陛下内廐马皆臣师也明皇益竒之后师曹霸画马得骨肉停匀法传染入缣素弟子孔荣颇得其法【图绘寳鉴】干闲居之际忽有一人朱衣冠而至曰我鬼使也闻君善图良马愿赐一匹干立画焚之数日因出有人揖而谢曰防君惠骏足亦有以酬効明日有人送素缣百疋不知其来干收而用之【独异志】建中初有人牵马访医称马患脚以二千求治其马毛色骨相马医未尝见笑曰君马酷似韩干所画者真马中固无也因请马主绕市门一匝马医随之忽值韩干干亦惊曰真是吾设色者乃至舍视其所画马本脚有一防黑缺方知画通灵矣马医所获钱用歴数年乃成泥钱【酉阳杂俎】嘉祐中一贵人使江南携韩马一匹行及回渡采石矶风大作三日不可过欲过又大作于是祷于中元水府庙是夕梦神告畱马当相济翼日诣庙献之风止乃渡【画史　按干系京兆蓝田人羣书言之详矣名画记作大梁人并志之以备考】
　　贾昌长安宜阳里人生七岁趫捷过人能抟柱乘梁善应对解鸟语宗在藩时乐民间清明节鬭鸡戏及即位治鸡坊两宫间索长安雄鸡金毫铁距高冠昂尾千数养于鸡坊选六军小儿五百人使教饲民家倾产市鸡以偿鸡直贫者弄假鸡帝出游见昌弄木鸡于云龙门道旁召入为鸡坊小儿三尺童子入鸡羣壮者弱者勇者怯者水谷之时疾病之候悉能知之鸡畏而驯使令如人中谒者王承恩言于元宗召试殿庭即日为五百小儿长天子甚爱幸之金帛之赐日至其家当时号为神鸡童八月五日千秋节大合乐于宫中或于洛元防与清明节率皆在骊山至日羣乐具举六宫毕从昌冠雕翠金华冠锦袖绣袴执铎拂导羣鸡叙立广场顾盻如神树毛振翼砺吻磨距抑怒待胜进退有期低昂不失胜负既决随昌雁行归于鸡坊教猱扰龙之徒欤昌席宠四十年恩泽不渝及乱昌变姓名依佛舎洎建元三年于长安东门外镇国寺东偏构小舍居之以老【陈鸿东城父老传】
　　谢阿蛮【新丰人】新丰进女伶谢阿蛮善舞上与妃子就按于清元小殿宁王吹玉笛上羯鼔妃子琵琶马仙期方响李龟年觱篥张野狐箜篌贺怀智拍板自旦至午欢洽异常曲罢妃子命侍儿红桃取红粟玉臂支赐阿蛮后上自成都还复幸华清宫从官嫔御多非旧人上命阿蛮舞凌波曲舞罢上凄然垂涕【太真外传】
　　马二娘【长安人】天寳末长安有马二娘者善考召兖州刺史苏诜与马氏相善初诜欲为子莱求婚卢氏谓马氏曰卢氏三女未知谁佳幸为致之令其母自阅视马氏乃于佛堂中结坛考召须臾三女魂悉至马云大者非不佳不如次者必当为刺史妇乃娶次女天寳末莱至永宁令死于禄山之难其家惩马氏失言后二京收复有诏赠莱怀州刺史【广异记】
　　杨坦杨仙乔并长安人好图佛寺鬼神坦子爽亦善之【歴代名画记】
　　卢楞伽长安人学道于呉道元但才力未及尤善作经变相入蜀名益着乾元初尝于大圣慈寺画行道僧顔真卿为之题名时号二絶又尝画庄严寺三门窃自比道元总持壁一日道元忽见之惊叹曰此子笔力常时不及我今乃相类精爽尽于此矣居一月楞伽果卒【图绘寳鉴　按名画记楞伽作棱伽】
　　周昉字景元长安人寓意丹青徳宗召画章敬寺神初落墨时彻去幄帟使往来纵观之又寺接国门贤愚毕至或言妙处或指摘未至众目助其得失昉随所闻改定月余是非语絶遂下笔成之无复瑕纇当时推为第一昉为诸像精意至于感通梦寐示现相仪传诸心匠此殆非积习所能致至于传写妇女则为古今之冠其称誉流播往往见于名士诗篇文字中【宣和画谱】郭汾阳壻赵纵侍郎尝令韩干写真众称其善复请昉写之二者皆有能名汾阳尝以二画张于坐侧未能定其优劣一日赵夫人归宁汾阳问此画谁也云赵郎复曰何者最似云二者皆似后画者为佳葢前画者得赵郎状貌后画者兼得赵郎情性笑言之姿耳后画者乃昉也汾阳喜曰今日乃决二子之胜负令送锦防数百疋以酬之昉平生画墙壁巻轴甚多贞元间新罗人以善价收置数十巻持归本国【图画见闻志】昉传家阀阅穷丹青之妙善画贵游人物作士女多为秾丽丰肥之态葢其所见然也【图绘寳鉴】
　　边鸾京兆人攻丹青长于花鸟折枝之妙古所未有贞元中新罗国献孔雀解舞德宗召于武门写貌一正一背翠彩生动金钿遗妍若运清声宛应繁节后于泽潞貌五参连根精妙之极近代折枝花居其首也【画断】
