<!-- { "loadSidebar": true } -->
　　李氏雒南张度妻相夫事姑克尽妇道度卒氏年二十九奉孀姑抚弱子歴四十四年终
　　张氏雒南何承烈妻承烈亡氏年甫二十七奉姑育子歴十余年子长爲娶妇生孙子复殀氏虑妇姚氏有他志泣谓曰我命蹇故尔汝勿效我所爲姚泣曰姑能守妇独不能守耶妇姑相依者复三十七年张氏年七十六而殁
　　冀氏雒南张铭妻赵氏周知妻铭亡冀年二十四知亡赵年二十六家贫子幼誓不再适冀年五十八卒赵年五十九卒
　　石氏雒南张靖荆妻年十六归张事舅姑以孝闻夫病亟氏誓以死殉夫嘱以养老存幼氏勉从之后三子皆成立季子玺得入泮守节三十六年而殁康熙三十年歳荒氏捐粟赈饥里中全活者数十家其殁也乡人多赴哭
　　邵氏山阳生员罗星灿妻灿少负隽才不售早卒氏年二十余坚志抚孤年七十二卒又州判武震方妾魏氏亦以守节着闻
　　董氏山阳生员田生芝妻氏年二十夫死于虎子在抱氏覔尸归殓矢志抚孤操作勤苦教子成立守节五十年
　　单氏同州生员李昌世妻年二十二夫死氏痛哭不食投缳者再戚属谕以存孤大义遂守节终身雍正三年旌表
　　王氏同州民陈汝极妻汝极死氏年十八无子矢志坚守孝养姑嫜汝极从兄忠极立极感氏节各嗣以一子共给赡田十亩苦节四十年雍正三年旌表
　　张氏同州民李与堦妻年二十九歳夫死遗二子一女翁姑衰老氏身代子职孝养无间防大荒朝夕不给氏鬻次子及女以供膳翁姑俱以寿终卒抚长子成立守节三十八年雍正三年旌表
　　姚氏同州民南永福妻歳荒永福阖家就食河南中途永福病故抵邓州永福父亦殁时氏年二十八矢志守节血指织絍以抚遗孤比歳丰率子扶榇旋塟故里里人重之雍正五年旌表
　　杜氏同州民强有礼妻歳大饥全家避襄阳翁与夫俱客死姑衰老子女俱幼氏绩絍度日暨歳稔先奉姑擕子女以归复拮据累年遣子附估客至襄阳扶两榇归塟守节三十七年雍正六年旌表
　　王氏同州民郝造贤妻年二十四夫殁断一指以明不二事翁姑视夫在时尤谨子既长家事一切令子与族众议行尝语其子曰我妇人何知但无坠先人足矣其识大体多此类雍正九年旌表时年六十九嵗
　　张氏同州儒童王助芳妻生而端重寡言笑父以女孝经授之能识大义既适王生子三月而助芳殁氏甘贫抚孤未几翁又亡典衣以塟姑颈有恶疮十余年不愈时口吮之以出其毒邻里见者皆感动姑殁爲醵钱庀丧塟氏卒年八十七守节六十六年雍正十年旌表
　　汪氏同州儒童王国正妻国正亡遗腹生一子子幼不能食氏虑不育恸几絶投缳者三以救免母怜其少寡讽以改适氏截指示之始不复言姑两目皆失明氏出入维持不少怠守节五十五年年七十有五雍正十年旌表
　　孙氏同州民李子燽继妻年二十七而寡事继姑至孝抚前室子与堘与圻如已出与圻有过使跪木主前氏涕泣数之不与杖二子皆哭失声而罢未几兴堘入泮事母尤尽孝又早卒妇张氏年甫二十二恸絶姑谕以存孤大义哀稍止值歳祲以榆面荞花自给子芾亦好学既长孝谨有父风娶媳生孙媳复殀芾再娶王氏生二子芾又亡王氏亦矢节不移每三寡三孤悲啼相向里人闻者皆掩泣孙张并雍正十年旌表孙时年八十有四张时年七十有二
　　李氏同州民王夺标妻年二十六夫亡奉翁姑孝敬弥笃翁姑虑有他志氏抱三歳子呼天指日以明不二子长游庠又早殁复抚遗孙成立雍正十年旌表时年七十有一
　　杨氏同州民王玉秀妻事翁姑以孝闻年二十四夫亡亲族欲分育其子女氏矢志不二子幼常啼饥氏多方止之不使翁姑知也持身尤谨亲属宴防皆不与雍正十年旌表时年五十九歳
　　雷氏同州杨奉魁妻生一子一女奉魁远出恶少李延梅窥氏色突入氏室逼汚之氏厉声呌骂胁以刃骂益力延梅恐事泄遽刃之并杀其子女逸去事发寘延梅极典氏旌表
　　李氏朝邑韩快妻年二十二而寡事病姑敬谨不衰家素贫拮据荼苦持家有则长子宗琰以行义着于乡次宗玠蜚声黉序皆母敎成之也年七十八而终雍正九年旌表
　　张氏朝邑王文祥妻氏素贤淑里中狂徒窥氏夫他徃潜入氏室逼汚之氏忿激詈骂胁以利刃骂不已断臂乃絶家人奔救少苏顷之夫至穷其故靳而不言母至乃泣指强暴状而卒强暴伏法氏膺旌典
　　侯氏朝邑永年令王报春继妻报春居官清白家无余赀其亡也祀永年名宦氏抚子鹏翼鹏程纺绩佐读备歴艰苦鹏翼登康熙辛酉贤书己卯鹏程复以第一人举于乡人谓亷吏宜有后亦孀母苦节之报也
　　闗氏马毓宗妻苏氏张颂音妻俱朝邑人夫早亡并寄食于母家甘贫终老闗有子守节五十五年苏无子守节七十一年
　　朝邑二张氏一贡生郭藩母一诸生王琛母也二氏并夫死守节事亲有礼训子有成藩母年七十六卒琛母年八十一卒
　　张氏李含萌妻上官氏杨魾妻上官氏赵攀诏妻上官氏樊玉瑚妻俱朝邑人夫亡皆亲老子幼仰事俯育辛苦备尝含萌妻年六十八攀诏妻年九十玉瑚妻年五十八魾妻年三十八遽终闻者伤之以爲未食其报云
　　朱氏雷福有妻黄氏孙维干妻谢氏周士熊妻雷氏贺昌祚妻俱朝邑人夫早亡上事孀姑下抚孤子备歴艰苦孝慈两尽后朱年七十六谢年七十九雷年八十黄氏独年登九十邑令陈昌言表其门曰节寿兼隆
　　侣氏朝邑张辰斗妻赵氏李应春妻夫死无子并抚从子爲后佀守节六十二年赵守节四十余年
　　马氏朝邑樊王佐妻徐氏张经济妻夫死俱无子誓不再醮马苦节六十六年徐苦节四十二年
　　于氏王所进妻刘氏樊中鹏妻都氏仇允忠妻王氏张罗俊妻王氏樊良弼妻王氏吏目黄三省妻俱朝邑人夫死各守遗孤教养备至迄能成立于氏年六十八刘氏年七十都氏年八十七张王氏年六十七樊王氏年七十六黄王氏年八十三人谓天祐全节故咸登上寿也
　　王氏朝邑生员严呈瑞妻员氏生员安济继妻任氏杨东昱妻谢氏杨三尚妻夫死俱誓不再适茹荼教子歴乆不懈王氏年六十员氏年五十五任氏年六十余其子皆诸生谢氏年八十六其孙有游庠者
　　张氏朝邑生员何之英妻年二十七夫死截髪纳棺矢志抚孤冦至掣其耳取环以去氏即截耳以示不汚子亡又育孙成立年七十七卒
　　田氏朝邑吴兴让妻年十九夫死子加祉甫周氏奉姑抚子黾勉劳苦未几加祉夭氏孑然孤嫠朝夕不给从子加福迎养之苦节歴四十余年
　　田氏朝邑王大猷妻夫死氏年二十有二家贫无子翁姑欲令改适氏以死自誓卒抚嗣子成立姑病拮据奉养孝敬不衰守节歴三十余年
　　雷氏朝邑王慎猎妻年二十二慎猎死无子矢志守节夫弟慎余年八歳氏善视之以妹妻慎余生子门臻未几慎余又死妹年二十八二寡同抚一孤暨成立娶妇郭氏门臻复夭郭年二十四依二姑爲生节孝并着雷氏年各八十余卒郭寿亦至八十
　　王氏朝邑生员麻出羣妻夫亡时子浡然甫六歳氏守节抚孤歴三十余年浡然娶妇井氏生子直甫四歳浡然早卒井事姑教子更歴兵荒年七十三卒时称一门防节直妻王氏亦守节苦志终身
　　樊氏朝邑生员张璠妻年十七夫亡无子父母怜其少欲令改适氏防闻此议痛哭不食呕血而死
　　薛氏朝邑孙崇朴妻夫病革语氏曰我死汝嫁乎氏泣对曰存以代君养不得已以死继之夫死家利富人重币使强载去时夜已半氏守灯厉骂不絶达旦得脱归饮药死
　　秦氏郃阳党克俭妻年十七克俭死子未及周氏抚棺恸絶誓以身殉翁姑力劝意稍解甘贫茹苦抚子成立守节四十年雍正六年旌表
　　党氏郃阳雷尔预妻年二十三尔预殁或言再醮氏截左耳以誓事頽亲抚弱息孝慈兼尽守节六十余年
　　张氏郃阳雷延寿妻年二十而寡延寿祖母刘以节着氏孝亲鞠子志操氷霜人谓克嗣徽音守节三十六年
　　寗氏郃阳雷晓妻年二十一夫死家贫舅姑尚在殡夫兄嫂复相继去世氏拮据经营善抚犹子祀事不坠守节四十年
　　烈女姓王氏字玉父图南郃阳世族字韩城张氏防盗起梁山北家人闻盗至咸出走玉告其母曰儿处子也何之必死之言未既盗牵之去玉绐盗曰汝已破吾家吾焉徃盍少寛乎守者稍懈乃乗间走道旁溺井死贼退家人求之有同系女妇指示井中始出尸归殡时顺治五年冬也
　　王氏郃阳李觉世妻觉世母老家贫远馆洛川氏纺绩养姑甘防无缺雍正元年夏觉世适馆渉溪暴涨竟溺死妇闻之恸絶姑力救始苏及榇归氏爲营塟塟毕入室自缢家人启视顔色如生氏无子卒年二十有五
　　王氏史节妻师氏赵于堦妻薛氏强不息妻俱韩城人年各不满二十夫死守节终身康熙初旌表
　　薛氏韩城儒童陈其诚妻其诚病革泣曰我死谁与我育子女者氏剪鬓髪一股示之以明不二夫殁氏年二十八事姑尽孝姑病疫几危或劝氏少远之氏不听朝夕扶侍目尽肿且流血姑忽见之大惊一汗而病痊家素贫日事缝纫以资朝夕抚遗孤学业有成蜚声庠序守节歴四十二年雍正九年旌表
　　范氏韩城儒童刘翕顺妻翕顺家贫父母皆年登耄耋氏饬治中馈修理井井舅姑喜曰吾自今可无虞冻馁矣未几舅姑亡夫亦继逝氏拮据经营丧塟成礼教子慈严兼尽雍正十年旌表时年六十有二
　　薛氏韩城诸生王秉干妻解氏刘廷仕妻夫死即遭冦变颠沛备经薛时年二十有二解年未二十皆无子薛立嗣子爲后歴三十七年解依母家以居歴四十年卒
　　姚氏韩城刘学龙妻年二十二夫死三子俱幼翁衰老继姑性难事氏矢志守节备歴艰苦常竟日枵腹饮泣不言教子务农经商家渐康遇戚属贫者恒周之曰我从贫中来深知其难也歴六十六年诸孙绕膝有逰庠者人皆谓氏苦节之报
　　祁氏韩城陈振兴妻振兴死氏年二十有六戚属虑不能守将分育其子女氏矢志不二姑在堂孝养无缺姑殁丧塟尽礼严课二子俱得成立苦节歴三十八年
　　张氏韩城生员薛隆世继妻隆世病七载日侍汤药不一假他人手病剧语氏曰汝无出吾死可他适氏以死自誓及卒有防劝之者厉声拒絶几自刎抚前妻子如已出比长而殀氏痛不欲生虑无后立嗣孙抚之苦节四十二年
　　杨氏韩城陈朝瑛妻夫病笃嘱氏曰我病不起若能终抚吾儿乎氏泣以立孤自誓既殁氏时年十九家赤贫事翁姑甘防无缺自咽糠籺弗使知也子既长入泮有声未几殀苦节四十二年
　　孙氏韩城师正学妻年二十九夫死子十龄或劝氏改适代养其子氏叱之曰稍待六七年子渐长可自谋生理矣奈何背夫舍子去乎未几子亦死一恸輙絶闻者泪下所居屋两间歳乆圯坏风雨无障氏键户独处早夜纺绩自给或病不能织宁枵腹不乞怜于人苦节歴五十三年
　　雷氏解登位妻薛氏刘述古妻赵氏李梦春妻吴氏秦文炜妻俱韩城人夫死咸立志抚孤薛吴尤家贫备歴诸艰雷卒时年八十二薛年七十李年九十三吴年亦八十云
　　薛氏韩城生员衞士竑继妻年十八夫死抚前室子及嗣孙备极艰苦守节歴六十五年卒
　　强氏张文輐妻薛氏輐弟文輨妻韩城人并二十四而寡相依守志俱寿至八十二而卒人称一门防节
　　孙氏生员薛丕基妻刘氏生员吴无隐妻梁氏生员程谦光妻皆韩城人孙年三十而寡守节五十三年刘年二十八而寡守节二十二年梁年十六而寡守节五十五年
