<!-- { "loadSidebar": true } -->
　　华原　耀州李茂贞置治华原县【职方考】
　　云阳　唐京兆郡领云阳县【唐地理志】后唐同光中割属耀州在州南七十里【寰宇记】
　　三原　后唐割属耀州在州南五十里【寰宇记】
　　同官　故属京兆府【职方考】梁开平二年改属同州后唐同光元年属耀州【宋敏求长安志　按同官在州北少东六十里】
　　富平　五代梁属耀州【明一统志】后唐自雍州隶耀州【耀州志】美原　故属同州李茂贞尝置鼎州而治之梁改为裕州后不见其废时同光三年割隶耀州【职方考】美原梁改裕州后唐废裕州以美原属同州又改属耀州【通考】
　　华州　五代俱有【职方考】唐同光元年为镇国军周显徳元年降为州【寰宇记】
　　郑　华隂　下邽　栎阳　【按以上四县俱仍唐旧】
　　渭南　显徳三年自京兆割隶华州【寰宇记】
　　同州　五代俱有【职方考】
　　冯翊　同州儒学东冯翊废县为五代邑治【同州志按冯翊今同州】
　　朝邑　大厯初属同州五代仍旧【明一统志】
　　韩城　梁以韩城隶河中府唐以韩城还隶同州【通考】郃阳　梁以郃阳属河中府唐以郃阳还隶【通考】梁割属河中府天成元年复故【寰宇记】
　　澄城　梁割属河中府后唐同光初复旧【寰宇记】
　　夏阳　白水　【按以上二县俱仍唐旧】
　　商州　五代俱有【职方考】开平三年商州军乱【五代史梁本纪】上洛　丰阳　商洛　【按以上三县皆仍唐旧】
　　洛南　故属华州周割隶商州【职方考】
　　岐州鳯翔府　昭宗景福元年李茂贞攻兴元取其地诏以茂贞为鳯翔兼山南西道节度使茂贞于是尽有鳯翔兴洋十五州之地【唐书昭宗本纪】岐为鳯翔唐晋汉周俱有【职方考】干祐元年蜀改鳯翔曰岐阳军【通鉴】
　　天兴　岐山　扶风　麟游　普润　寳鸡　虢　郿
　　【按以上八县皆仍唐旧】
　　盩厔　唐同光元年割属鳯翔【寰宇记】梁开平中隶大安府后唐隶京兆府后晋天福元年隶鳯翔北汉仍隶鳯翔【鳯翔县志】
　　邠州　五代俱有岐为静难军晋罢军【职方考】李茂贞开平已后邠鄜坊入于梁【五代史李茂贞传】
　　新平　三水　宜禄　【按以上三县俱仍唐旧】
　　陇州　岐唐晋汉周俱有【职方考】通正元年王建遣王宗绾攻岐取陇州【五代史蜀世家】
　　汧源　汧阳　吴山　【按以上三县俱仍唐旧】
　　鄜州　岐五代俱有【职方考】梁开平三年刘知俊克鄜州【五代史梁本纪　按唐鄜领县五后唐又割坊州鄜城来属领县六】
　　洛交　洛川　三川　直罗　甘泉　【按以上五县俱仍唐旧】鄜城　在鄜州东南一百二十里唐末李茂贞建为翟州梁开平三年改曰禧州又改县曰昭化后唐同光元年复曰鄜城属鄜州【寰宇记　按鄜城在洛川东南】
　　坊州　岐五代俱有【职方考】梁开平三年刘知俊克坊州【五代史梁本纪　按唐坊州领县四后唐割鄜城隷鄜州领县三】
　　中部　宜君　升平　【按以上三县皆仍唐旧】
　　丹州　岐五代俱有咸宁县周废【职方考】髙万兴降梁梁取鄜坊丹延【五代史髙万兴传　按唐丹州领县四周废咸宁领县三】
　　义川　云岩　汾川　【按以上三县俱仍唐旧】
　　延州　岐五代俱有【职方考】延州有东西二城其中限以深涧【薛史】开平二年延州髙万兴叛于岐【五代史梁本纪　按唐延州领县十五代时省延昌领县九】
　　肤施　临真　金明　丰林　延川　敷政　延水门山　【按以上八县俱仍唐旧】
　　延长　唐武徳二年移于濯筋川西南后唐天成三年遭大水移就旧县北一百步緑坡置【寰宇记】
　　夏州　五代有【职方考】唐末拓跋思防镇夏州世有夏银绥宥之地【通考　按唐夏州领三县】
　　朔方　静徳　宁朔　【按以上三县皆仍唐旧】
　　绥州　五代有【职方考　按唐绥州领五县】
　　龙泉　延福　绥徳　城平　大斌　【按以上五县皆仍唐旧】银州　五代有【职方考　按唐银州领四县】
　　儒林　真乡　开光　抚寜　【按以上四县皆仍唐旧】
　　宥州　五代有【职方考　宥州侨治长泽】
　　长泽　【按长泽县仍唐旧】
　　麟州　唐晋汉周北汉俱有【职方考】广顺四年北汉麟州刺史举城降【通鉴】周显徳二年移垒小堡【元一统志按唐麟州领三县】
　　新秦　连谷　银城【按以上三县皆仍唐】
　　府州　唐庄宗时折从阮招回纥归国诏以府谷县建府州以契丹侵扰移州于留得人堡即今州理汉髙祖升府州为永安军【寰宇记】府州领府谷一县后唐以麟州东北河滨地置【通鉴注】
　　府谷　本河西府谷镇后唐天祐七年升镇为府谷县八年升建府州【续通典】唐末置府谷镇属麟州【通考】
　　金州　故属山东南道唐末入于蜀晋髙祖置懐徳军寻罢【职方考　按唐金州领六县】
　　西城　洵阳　淯阳　石泉　汉隂　平利【按以上六县皆仍唐旧】
　　丰利　【按唐属均州五代仍旧】
　　兴州兴元府　蜀为山南西道唐有寻属后蜀【职方考】李茂贞被梁围兴元遂入于蜀【五代史李茂贞传】王蜀改兴元府为天义军后复故【通考　按梁州唐领五县】
　　南郑　襃城　城固　西　三泉【按以上五县皆仍唐旧】
　　源州　蜀有唐有寻属后蜀【职方考】李思敬以洋州降于王建【编遗録】蜀避知祥讳改洋州为源州【寰宇记　按唐洋州领四县】
　　兴道　西乡　黄金　真符【按以上四县皆仍唐旧】
　　鳯州　岐蜀唐晋汉周俱有【职方考】李茂贞开平已后鳯州入于蜀【五代史李茂贞传】后蜀广政十二年遣孙汉昭攻下鳯州悉有王衍故地十八年周世宗伐蜀秦鳯复入于周【五代史后蜀世家按鳯州领县一】
　　梁泉　【按梁泉县仍唐旧】
　　兴州　属蜀唐有寻属后蜀【职方考】
　　顺政　长举【按以上二县仍唐旧】
　　右五代録府三州二十三县一百一十二夫五十余年间国更五姓力疲于战攻故制阙于经理闗中州县大抵多沿唐旧少所建革而欧史职方一考尤极简畧今所编次悉依唐书地理志以县系州其有改革则分注之庶防传之宋代有所稽考
　　宋
　　五季迭兴防县分裂兴国五年天下既一至道三年分为十五路元丰又析为二十三曰京西南曰永兴曰秦鳯曰河东曰利州大抵宋有天下州郡沿革无大增省【宋史地理志】宋为陜西路及河东路内夏银绥盐诸郡为西夏所据庆厯初分陜西縁边为秦鳯鄜延路熙寜五年为永兴等路绍兴初置川陜等路富平之败陜西五路俱陷于金【通考】
　　永兴路　有二京兆【除河中府在山西界】州十五延同华耀邠鄜商坊丹【除陜解等六州在河南山西省界】军一保安其后延州改府又增银州醴州及绥徳军【宋史地理志】
　　京兆府京兆郡　宣和二年诏永兴军守臣等衔不用军额称京兆府县十三【宋史地理志　按武功后改隶醴州】
　　长安　梁改大安后唐复旧宋因之【续文献通考】
　　樊川　旧万年县宣和七年改【宋史地理志　按樊川今咸寜县】□　　唐宋俱属京兆府【西安府志】
　　蓝田　唐属京兆府宋因之【冯志】
　　咸阳　唐属京兆郡宋仍旧【明一统志】
　　泾阳　宋京兆府领泾阳县【宋史地理志】
　　栎阳　宋京兆府领栎阳县【宋史地理志　按栎阳在临潼东北七十里】髙陵　唐属雍州宋属永兴军【冯志】
　　兴平　唐兴平县宋因之【西安府志】
　　临潼　县西至府五十里大中祥符八年避玉清昭应宫名改县曰临潼【宋敏求长安志】
　　醴泉　后唐同光二年以醴泉隶京兆政和八年改隶醴州【醴泉县志】
　　干祐　汉干祐县宋因之【续通考】旧县在镇安县北八十里【贾志】
　　清平军　本鳯翔府盩厔县清平鎭大观元年升为军隶京兆府清平军使兼知终南县事县一【宋史地理志】
　　终南　大观元年置终南县【宋史地理志】终南故城在盩厔县东三十里即汉盩厔城也【马志】
　　商州上洛郡　领县五【宋史地理志　按除上津在湖广界】绍兴二年守臣以商虢降刘豫六年邵隆收复十二年金人求商州乃割商秦之半存上津丰阳三十一年王彦复商州【通考】
　　上洛　商州治上洛【通考】
　　商洛　商州领商洛县【宋史地理志　按商洛在今商州东】
　　洛南　隋洛南县宋因之属商州上洛郡【冯志】绍兴三年割商秦之半畀金商之半即洛南地也【雒南县志】
　　丰阳　本属商州绍兴四年改属金州【宋史地理志】绍兴中割商秦之半畀金以鹘岭为界止存丰阳【通鉴注】
　　同州冯翊郡　领县六【宋史地理志】永兴路建炎元年没于金【通考】
　　澄城　后唐属同州宋仍旧【续通考】
　　朝邑　唐朝邑宋仍旧【续通考】
　　郃阳　宁四年省夏阳为镇入焉【宋史地理志】
　　白水　唐省入奉先县宋复置【续通考】
　　韩城　元祐二年置【宋史地理志】
　　华州华隂郡　领县五【宋史地理志】建炎元年没于金【通考】郑　华州治郑县【通考】
　　下邽　宋华州领下邽县【通考　按下邽在渭南县北】
　　蒲城　唐奉先县开寳四年改建隆中自京兆隶同州天禧三年自同州来隶【宋史地理志】开寳四年改同州奉先为蒲城县【隆平集】
　　华隂　宋华州领华阴县【宋史地理志】在华州东六十五里太华山在县南八里【雍録】
　　渭南　宁六年省为镇入郑元丰元年复为县旧自京兆府来隶【宋地理志】
　　耀州华原郡　领县六【宋史地理志】太平兴国初改耀州为武徳军元祐三年复为耀州【雍大记】
　　华原　耀州治华原有祋祤城【通考】
　　富平　梁属耀州宋仍旧【续通考】
　　三原　宋时三原县治在今县治东北三十里张家里遗址尚存【林洪博三原改隶西安记】
　　云阳　宋华原郡领云阳县【宋史地理志　按续通典谓云阳县宋属京兆悮】同官　五代唐属耀州宋仍旧【续通考】
　　美原　宋美原属耀州【通鉴注】
　　邠州新平郡　属永兴军路绍兴后没于金县五【通考按除定平县属西省】
　　新平　邠州治新平县【通考　按新平即今邠州】
　　宜禄　邠州领宜禄县有长武城【通志　按宜禄即今长武县】三水　本淳化县地宋淳化十四年析置【续通考】
　　淳化　淳化四年升耀州黎园镇为县宣和元年自耀州来隶【宋志】宋太宗改元淳化立县之始即以为名【淳化县志】
　　醴州　本京兆奉天县旧置干州熙寜五年废以奉天还隶府政和七年复以县为州更名曰醴八年割属环庆路县五【宋史地理志】
　　奉天　干州治奉天【通考】熙宁三年废州以县属永兴军【宋敏求长安志】
　　永寿　干徳三年省邠州来隶熙寜五年废干州永寿邠州政和八年来【宋史地理志】
