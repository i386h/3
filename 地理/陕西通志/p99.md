<!-- { "loadSidebar": true } -->
　　州城唐始建宋金继修元末李思齐令部将何近仁重修明嘉靖二十三年知州孙礼建三门东曰太平遗泽西曰公刘啓化北曰姜嫄祖武二十五年知州姚本建南门题曰后稷开基周五里髙三丈池深二丈谯楼建于城内州治前
　　三水县城池西北枕山东南临溪元至正十八年并入淳化明成化十四年复置县知县杨豫创筑迄二十二年知县马宗仁始落成有李锦记周五里五分髙三丈土筑池深一丈正徳中知县赵玺増筑创建南门嘉靖中知县吴之翰修葺门堞万厯时知县秦渠重修门四名其东曰賔旸西曰志岐南曰凝薰北曰拱辰知县方本清修葺城楼崇祯时知县髙知筑双槐堡于西关作小门于志岐门北与堡通
　　本朝顺治七年知县王儒复葺堡城康熙庚戌知县林逢泰葺垣楼顔南楼曰丹翠有纪咏序建谯楼于县治前乙夘丙辰间复修堡城
　　淳化县城池宋淳化四年建明嘉靖九年知县马崇増筑周四里一百七十步髙二丈五尺池深一丈濶五尺门三东曰迎和南曰阜民北曰拱极环城皆山南北深沟东带河四十三年知县张介饬女墙门楼崇祯中知县赵之琴増修知县孟学孔筑敌台于东南角
　　本朝顺治五年知县赵賔修葺门楼康熙三十九年知
　　县张如锦补筑谯楼在县治前
　　长武县城池本唐宜禄县宋元因之明初并入邠州改为宜禄镇万厯十一年改县知县梁道凝拓筑周五里髙三丈池阻沟东西南门各一北门二崇祯中知县恽绍美修筑谯楼在县治前知县武振建
　　鄜州
　　州城西阻山东带洛水有内外二城内城相传为元吴知院所筑周二里一百三十步外城周十里洛水为患成化以来时加修筑髙四丈池深广各二丈嘉靖丁亥夏洛水暴涨城颓百余丈副使汪珊知州杜蕙石砌城基尚书刘玑记之十六年副使吴瀚知州金禹绩植栁固堤号栁林城十九年副使谢兰二十年副使刘宗仁知州张旄増建角楼门楼门三东曰瞻洛西曰仰山南曰望岳东北东南及正东水门各一二十九年副使朱用増筑南北城连山辟北门曰镇朔四十一年水侵东北城圮副使张西铭知州苏时化补筑稍移于内四十三年水侵新城圮知州苏璜又稍移内补筑四十五年兵备道冯舜渔以外城寛濶难守北自东北角至山后南自东南角至山前増城垣二层髙厚俱三丈长五千三十余丈自是南北有二重关矣门各二郎中刘仕记之隆庆六年兵备道程鸣伊増髙新城四丈周垣睥睨悉甃以甎改建东南北门东曰镇洛南曰保鄜北曰威朔各建重楼万厯六年兵备道李采菲率知州阎思孝甎甃旧内外城门置重楼庚寅兵备道杨时宁创建石堤修葺城垣未竟去知州宋言续成之有中丞王邦俊记崇祯六年兵备道王楫以城濶民稀不便守御截断二层外城止守一层外城十五年兵备道杨彤庭因山为寨伐石修筑作石头城门三东南又辟小门通泉水
　　本朝顺治初以下城辽濶又截断外一层城止守内城十七年分巡道许瑶首倡捐输修筑下城东南北三面十八年分巡道李荣宗捐修西山城康熙二年复相率居下城鼓楼在州治前钟楼万厯间移城上东南角
　　洛川县城元佥院胡兴筑縁山阻涧周二里一百六十步东西南门三明洪武中知县朱炳重修正徳七年妖贼李牛作乱筑东郭土城髙仅丈余嘉靖二十五年知县吉澄重修倍加髙厚三十一年知县王一贤建东西门楼万厯元年知县李廷仪増筑郭城周三里八分髙三丈五尺濬池深二丈濶如之北临壑曲筑长垣甃女墙以甎水道以石建城楼四更缮内城扁其门东曰缉宁西曰阜成南曰开泰谯楼在县治前
　　中部县城池旧在沮南明成化中改建今治城卑薄隆庆六年知县卫汝霖増筑周四里一百三十六步髙三丈因沮水为池甃雉堞建门楼五万厯元年知县李迎时筑南城己未知县江之澨増髙数尺崇祯五年知县姚一麟筑上城
　　本朝顺治十二年知县彭圣培重建门楼康熙二年知县金九鼎増筑啓东门门七西为水门钟楼在城内南隅
　　宜君县城池旧无明景泰中主簿李仲和始筑然石滓难成成化中县丞杨安因山之势筑削为城周五里三分髙二丈五尺门二南向曰保障北向曰金阙池深一丈
　　本朝康熙十七年知县贾有福増修
　　绥徳州
　　州城环水抱山宋鄜延宣抚使郭逵所筑金元以来因旧修葺明洪武中指挥严渊増修周八里二百八十步髙三丈甎甃池深一丈五尺门四东曰镇定西曰银川南曰安逺北曰永乐跨门为楼各二其在城东山上曰信地楼南关城接连大城方六里三十步门四东曰賔阳西上曰上水西下曰挹秀南曰来逺建文中建
　　本朝顺治十六年知州王元士重修钟楼在城内东偏
　　迤北为鼓楼
　　米脂县城池环山纪水古名毕家砦宋改建米脂城金升为县明洪武六年守御千戸王纲修葺成化五年知县陈贵拓东北隅万厯元年知县张仁覆増筑周五里三分髙二丈九尺甎甃门三跨门为楼东曰拱极南曰化中北曰柔逺西角楼一池深一丈濶七尺
　　本朝康熙二十年知县养气重修谯楼在县治前清涧县城池本寛州故址宋康定元年种世衡请即废垒营筑土城初苦无水凿井百五十尺至石屑石得泉城成赐名清涧城明洪武初増修东西南临河北据山周三里五步髙三丈甎甃池深二丈门三东曰朝阳南曰迎薰北曰拱极正徳六年知县赵辂増修西罗城嘉靖乙巳副使方逺宜筑西南二面石城有记癸丑同知何尚贤筑南门瓮城戊辰总督王公檄増筑东北方建敌台重楼辟北关水门一壬申知县方可筑草山重城后圮于水乙夘知县陈汝元改建南门楼于正中匾曰景庾楼自为文记之
　　本朝顺治中知县廖元发重修
　　葭州
　　州城宋熙宁中葭芦寨据山为固因河为池至今称铁葭州云金元以来屡经缮修明洪武初守御千戸王纲改建自北而南截三分之一増筑垣墉分内城北郭隆庆间知州章评増堞南郭外城周三里五分髙三丈石甃内城南北门二南曰徳安门上为徳风楼外有月城障之山腰一门东通黄河北曰武上为文昌楼北郭下北门曰镇逺万厯四年知州尹际可建南郭东西二门东曰天险西曰通泰水门各一天啓中知州卢辉修筑
　　本朝顺治十五年知州武祖重修自为文记之康熙十六年知州孙毓竒重建南北门楼有李泰业记谯楼建州治前
　　吴堡县城池宋金为砦元始为县依山势髙下周二里五十七步髙二丈五尺土筑东南以黄河为池西北以石壑为堑门四东曰观澜西曰熙皥南曰景阳北曰迎恩嘉靖十五年知县刘钺修筑十七年知县张弛重修二十二年知县李锦筑北门月城建门曰拱辰有知州张绮记三十三年知县李辂増筑瓮城创建南北门楼万厯三十五年知县杜邦泰修筑建东门楼防政王霖撰记四十二年知县卢文鸿建西门楼崇祯中知县简国宁建南外门曰带砺
　　神木县城池金为砦元至元十八年主簿王瑄徙于东山后改县明正统五年都御史王翺查边奏县寨居山顶不便宜移置平川八年复徙建川口周五里髙二丈五尺池深一丈门四成化四年巡抚余子俊建罗城増修门楼隆庆六年东路道张守中増筑髙三丈七尺建四角楼万厯六年东路道覃应元甃以甎三十三年东路道袁谏甃罗城以石自为记后废
　　本朝雍正四年知县胡増煐修筑钟楼在城内凯歌楼
　　北南则鼓楼在焉
　　府谷县城池始建未详【按五代唐升府谷镇为县复建为州宋又置麟府路则城池始建宜在唐宋间】明正徳十五年知县张汝涉因故址拓筑石砌周五里八分髙二丈五尺因河为池门六嘉靖中重修钟楼在城内西北街















　　陜西通志巻十四
　　钦定四库全书
　　陜西通志巻十五
　　公署
　　周官三百各建厥宅臯应之旁市防逺隔华省薫香直庐树防鹑野龙山栋宇奕奕甘棠召公黍苗郇伯攸跻攸宁用敷德泽丽谯审时郊馆客列峙秦疆规模迈昔作公署志第六
　　西安府
　　总督部院署在布政司西南旧驻固原镇后移西安顺治初总督孟乔芳创建制府康熈元年总督白如梅以门堂隘浅拓正学书院旧址增廓堂宇髙其闬闳建标绩坊树表台鼓角丽谯将校亭庐悉备自为文记之二十三年以汉中为川陜适中地移建制府以便兼辖后寇平仍还原署四十二年
　　圣祖仁皇帝西廵
　　赐总督博济保厘秦陇匾额
　　督标中军副将署在长安水池三坊
　　廵抚部院署在布政司西北明宣德七年建嘉靖二十一年廵抚赵廷瑞新后堂辟后轩为北向前作思济亭于五栢之间又曰五栢亭建楼七楹顔曰仰辰翼以两厢十楹葺节镇坊导通济渠由西垣入束垣出左右亭各一左以覆井右以藏碑自为记
　　本朝康熙二十四年廵抚鄂恺重修左佥都房廷祯记
　　之四十二年
　　圣祖仁皇帝西巡
　　赐巡抚鄂海匾曰为政寛恕聨曰三秦地濶荣开府二华
　　峰髙比重臣
　　抚标中军防将署在咸宁所二坊
　　布政使司署在府城东钟楼西相传为秦穆公故府唐为尚书省一云为于志宁郭汾阳宅基有顔真卿郭太保庙碑尚存署中金即其地为行署元设为行省延祐间修之明初洪武七年改为司署设僚属廨舍基宇周罗十七年增置廨宇正统八年左布政郭坚增置后堂厨库右布政王暹记嘉靖二十九年左布政葛守礼建后堂顔曰诚心堂右布政孔天记
　　本朝顺治五年左布政刘遇大加修葺前后堂及厨库吏舍重门缭垣悉新之右叅议朱国夀为记康熙四年布政使顔敏以宅门湫隘增建六楹大堂五楹顔曰寅清翼以壁廊内堂凡三楹壁廊数悉如之自为记广积库在大堂旁四十二年
　　圣祖仁皇帝西巡
　　赐布政使鄂洛云峰及清慎勤二匾额
　　经歴司理问所广积库大使廨俱在本司大门内东偏【旧有检校副理问司狱司廨俱裁缺照磨广积库副使改甘省】
　　粮盐道署在布政司东北按碑图即左参政署康熙四十二年
　　圣祖仁皇帝西巡
　　赐叅议黄明清慎勤匾额五十四年议祖允焜葺东园
　　于署左自为文记之
　　永敬仓大使廨在永丰仓内
　　按察司署在布政司西明洪武初因元御史台为治在布政司东后并入秦府移建今署正统十年按察使邓棨新正堂中门廊庑副使张楷记之成化十年按察使王朝逺建官廐十三年按察使刘福贸民地拓修东构屋四十八楹西二十余楹僚属廨宇以次就绪复缭以穹垣提学伍福记嘉靖壬戍按察使刘自强濬井于廨舍东南号曰刘公井提学孙应鳌记
　　本朝顺治十六年按察使翟凤翥顔其堂曰如氷堂自
　　为记康熙四十二年
　　圣祖仁皇帝西巡
　　赐按察使何嘏清慎勤匾额四十八年按察使满普重建两庑狱在署西偏雍正七年按察使硕色修葺自为记
　　经歴司司狱司俱在本司内【旧有检校廨缺裁照磨改移甘省】
　　驿传道署在布政司西北本察院旧址先是道署在按察司内明成化十三年建
　　本朝康熙二十一年裁缺署废三十一年复设副使张霖徙今治重建内署门庑防事射堂賔馆自为文记之
　　城守营叅将署在布政司北长安所一坊
