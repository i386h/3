<!-- { "loadSidebar": true } -->
　　本朝康熙乙巳年李楷谒庙有记【县册】
　　诸葛武侯庙　在县南五丈原上元亷访司副使郭思恭记明嘉靖年知县韩廷芳申准春秋致祭设庙役一名推官范宗镇有记【贾志】
　　关帝庙　在县治街北【县册】
　　东岳庙　在县东郭街南【贾志】
　　真武庙　在县东郭街北【贾志】
　　火星庙　在城内新街明嘉靖二十七年知县刘汉重修【贾志】
　　三官庙　在城内东新街【贾志】
　　太白庙　在城东十三里【贾志】
　　耆阇寺　在县东北四十里崛山上唐干宁四年建【马志】明嘉靖二十五年修石磴﨑岖岩洞峭絶春时人多游此扶风教谕杨一端记【府志】
　　圣寿寺　在县东北四十里社成村唐建【贾志】
　　寳峰寺　在县南一百五十里桃川内元至正中建【贾志】
　　密严寺　在县南四十里元至大二年建明洪武二十四年作丛林【府志】
　　太平寺　在县治街北【县志】
　　实相寺　在城西南三里髙家庄【县志】
　　青峰寺　在县南一百五十里青峰山上【贾志】
　　资福寺　在城西南五里庵营镇【县志】
　　栖云观　在城南二十五里宋熙宁二年建元元贞间修【府志】
　　映阳观　在映阳洞前元延祐六年建【贾志】
　　长春观　在县东北十三里禹王庙侧元至元十六年建【府志】
　　丹阳观　即令狐庵在县南三十里元至元中建【贾志】扶风县
　　隋文帝庙　在县东四十五里每嵗春秋祀【贾志】隋髙祖以牛宏髙颎贺若弼配庙在鳯翔府【挥麈前録】
　　关帝庙　在县治儒学西三代祠在后殿【县志】
　　东岳庙　在县东一里【贾志】明洪武三年建嘉靖十三年修【县册】
　　三官庙　在县东八里【贾志】
　　火星庙　在鳯泉东南五里【贾志】
　　太白庙　在县南三里在城里【县册】
　　二龙庙　一在县东南二十里一山耸秀松柏森然渭水绕其下为青龙庙其在县东北三十里为白龙庙【府志】
　　姜嫄庙　在县东南四十里邰城镇内【贾志】
　　三义庙　在县北二里【贾志】一在在城里康熙四十七鳯泉寺　在县北训义里离城五十里金时建中有泉相传鳯饮于此【县册】
　　丹霞观　在美阳城明正德元年修【马志】
　　修真观　在县东北一里【贾志】
　　景福宫　在县治北【贾志】金正隆年建明正德九年修有仙人张三丰画壁【县册】
　　鲁马庵　在县北永安里距城四十里六朝古刹厯代重修【县册】
　　县
　　太白山湫神庙在县东南四十里太白山上唐天寳八载封山神为神应公贞元十二年秋旱诏饰祠庙翌日大雨黍稷用丰栁宗元有碑记宋至和三年封神为济民侯知府李昭遘重修有记嘉祐七年复封为明应公府签判苏轼有祭告文并迎送词五章熙宁八年进封福应王金元俱仍王爵明正统四年重建
　　本朝康熙四十六年祷雨灵应知府朱琦立代天泽物匾以志神庥【府志】天寳八载太白山人李浑称于金星洞仙人见语老君云有玉板石记符圣上长生乆视令御史中丞王鉷入山洞求而得之闰六月丙辰诏太白山可封为神应公其金星洞改为嘉祥洞仍一洞置一祠宇仙人台下置一观以真符玉芝为名【册府元】太白山至灵自昔祷无不应近嵗向传公少师为守奏封山神为济民侯自此祷不应偶取唐防要看云天寳十四年诏封山神为灵应公吾然后知神之所以不恱者即告太守遣使祷之若应当奏乞复公爵且以瓶取水归郡遂大雨三日吾作奏检具言其状诏封明应公且修其庙祀之日有白防长尺余厯酒馔上嗅而不食父老曰龙也是嵗嘉祐七年【东坡志林】太白嵯峨万丈积亘古雪盛夏不化望之皓然絶顶有湫池三区深不可测五色云时覆其上山下军行勿敢轻动鼓角不则烈风电雨立至【检讨王豫嘉记】西方之帝是为少皥其神太白其兽白虎其埜井鬼于卦为兑于行为金金色白木老于火而死于金故草木不生金壮水生故积雪不解湫池内文章变化葢山无草木精华在水不则漳水蝃蝀之观龙渊玉英之説耳【李栢记】大太白池清澈无尘中有神龙时大时小常放五色光防叩则应旁有浄池鸟毛色可爱池有寸草即衔去余池同【按察贾铉山图记】宇在山岭皆板屋髙仅寻丈神像皆铁铸髙止三尺葢土人负以上山不能大耳殿瓦用铁制度古朴道士一二人亦非红尘客【贾祷雨记】其一庙旧在县治西十步元至正二十三年修明洪武十二年有祈雨灵应碑嘉靖十年移建城南百步其一在清湫镇元明俱重修【县志】一在县西南十五里第五村康熙十三年重修处士李栢有记一在县东二十五里明成化年修亦有三湫池乆涸
　　本朝顺治十三年复涌出【县册】
　　关帝庙　在县治东一里【府志】明勅建
　　本朝雍正元年知县茅子贽修【县册】
　　东岳庙　在县治元至正二年建明成化十五年重修【贾志】
　　苏子卿祠　在城东四十里汤浴西沟【县册】
　　张诚公横渠夫子庙　在县大振谷口
　　本朝康熙二十三年
　　赐额曰学达性天提学道许孙荃有重脩碑记又有祠在县东五十里横渠镇先生故居元元贞间建延祐四年县尉杨粹重修进士文礼恺记明成化十八年重脩参政刘宪记治二年参政谢绶奏准春秋致祭一在县治正统二年知县石琳建治四年知县贾防重脩
　　本朝康熙五十七年知县赵濬移建启圣祠东【县志】国子监学録张养防于万厯二十六年四月题为厘正祀典以安神明防云辅成既得比例于珦松则张载之父自应比例于辅成【续文献通考】
　　本朝雍正二年増先儒之当从祀入祠者一人张子横
　　渠之父张迪附入崇圣祠【政治全书】
　　双烈祠　在县治西祀烈女张存儿桂花【贾志】
　　西明寺　在县西南二十里唐显庆三年为奘法师建酉阳杂爼云孙思邈隐终南石室与宣律互参防于此【县志】
　　建法寺　在县治东唐大厯元年建【贾志】
　　蟠龙寺　在县西南三十里宋苏轼宿此有诗【贾志】浄光寺　在县南一里宋元祐二年建【马志】明洪武十六年重建【县册】
　　崇寿禅院　在县东五十里宋苏轼有诗【贾志】
　　槐北寺　在县治槐芽镇北一里即古惠济院金大定四年赐额明代屡有修葺万厯二十六年知县陈直撰记畧云南拥太白北环渭水东接柿林西临清湫先是有神僧浄古道者禅憩于此至金大定四年住僧懐正拓址増殿刹勅赐院名而槐北寺遂为一方胜槩焉【县志】
　　大厯寺　在县西北十里元泰定四年建明洪武九年重修【府志】
　　天庆观　在县东里许元至大元年建至元中佥事陈亚有诗【府志】明洪武十六年重建【县册】
　　云溪观　在县东南五十里元至大元年建【贾志】云庵　在县东南四十里金大定间有僧隐庵中后有石洞洞刻达摩像相传达摩传法于此【县册】寳鸡县
　　玉皇庙　在县东南六十里相传唐县尹刘纲夫妇登仙处【贾志】
　　姜太公庙　在县东南六十里磻溪侧【马志】磻溪东北流入渭庙居其右庙左有钓石石根着土甚微盘旋而上至顶平广双窊膝迹显然葢当时坐而持竿之所也明嘉靖间巡茶御史方新建【本庙碑记】
　　关帝庙　一在治东一在治西夹石桥一在□草原何家村一在益门镇有王仕碑记【县志】
　　东岳庙　在县东明治中重修
　　本朝雍正六年邑举人白本素修【县册】
　　龙王庙　在县治南门外康熙己亥年署令王泽隆修【县册】
　　【附古祠庙】陈寳祠在县东二十里【贾志】秦文公获若石于陈仓北坂城祠之祀以一牢祠命曰陈寳【史记】秦穆公时陈仓人掘地得物若羊非羊若猪非猪牵以献穆公道逄二童子曰此名为媪常在地中食死人脑若欲杀之以栢挿其首媪曰此二童子名为陈寳得雄者王得雌者霸陈仓人舎之逐二童子二童化为雉飞入于林陈仓人告穆公发徒大猎得其雌又化为石置之汧渭之间至文公立祠名陈寳【列异传】有当时祀鸡台址存明提学伍福有诗【县志】
　　青峰万寿禅院　即青峰寺有二所俱在县东南一百八十里上院楚禅师开山陈仓人有名塔基址存焉下院晋天福二年建有记【府志】
　　佛岩寺　在县西四十里唐时崖裂佛出五十三躯遂建为寺
　　本朝康熙癸卯年僧淡虚重修大学士党崇雅撰记【县册】庆寿寺　在县西北五里元大德五年僧云岩建修【贾志】
　　燃灯寺　在县东二十里元至大四年僧吉祥重建【府志】
　　八角寺　在县东一里后有泉水其形八角故名【马志】明治十四年知县许庄防泉入城为居民利【府志】
　　明素观　在县西南四十里正阳真人修炼处【贾志】通仙观　在县南十五里大散仙人成道处【贾志】启灵观　在县东南六十里长春真人避暑之所【贾志】金台观　在县东北一里许张三丰修道之所章丘李春记【府志】元末邑人杨轨山等修明宣德八年侍郎张用澣重修【县册】
　　佑德观　在县东明洪武十六年重修【马志】正统七年重修县丞甯柔有碑记【县册】
　　丹阳观　在县东南四十五里丹阳马真人度刘纲处【县册】
　　七星观　在县西四十里有七星现彩故名【贾志】还丹院　在县南二十五里纯阳真人炼丹处【贾志】混元洞　在县东七十里长春真人炼魔处【贾志】明治辛酉年修【县册】
　　朝阳洞　在县治东北二里张三丰修仙处明嘉靖二十九年里人赵世鳯修【县册】
　　成道宫　在县东南六十里渭水之南金大定十四年建丘真人处机之住址元至元十七年道士方志正等创建副使魏初有记其宫始名长春观至元十四年始改今名【县志】
　　汧阳县
　　鲧亭庙　在城东北三十里元至正八年重修【马志】禹王庙　在县东北二十里【贾志】
　　关帝庙　在县治东文庙西康熙四十年重修有记【县志】
　　三贤祠　在县治东祀燕公伋郭公钦段公秀实伋从夫子适周钦肥遯于王莽居摄之世秀实死朱泚之难旧皆祀于乡贤明天启元年知县夏之时始创祠另祀锡山髙攀龙撰记冯从吾篆额【县志】
　　唐段太尉祠　在县南一里祀忠烈段秀实【贾志】一在县西北四十里元邹洪道有诗【马志】兴元元年诏赠太尉諡忠烈帝还都又诏致祭旌其门闾亲铭其碑太和中子伯伦始立庙有诏给卤簿赐度支绫绢五百以少牢致祭【唐书本传】
　　普济禅院　旧名龙泉寺在县东十五里龙泉山上唐武德中创建五代时屡有兴废宋开寳元年住僧进词重修太平兴国三年勅改普济禅院【大中祥符三年知陇州军阎仲卿记】宋普济禅院碑僧善儁书于侍御永清称赏以为不减圣敎序【石墨镌华】
　　惠济院　在县涧沟河之西唐武德中建【贾志】
　　朝阳寺　在县西十里段坊康熙二十二年建【县册】防贤寺　在县西二十里新兴铺康熙五十四年建【县册】
　　玉虚宫　在县治黄堵村元至元十三年建【府志】玉清宫　在县东三里金大定中建【马志】元至元十五年修副使姚燧有记【府志】
