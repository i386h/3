<!-- { "loadSidebar": true } -->
　　镇标中营游击一员守备一员千总二员把总四员马战兵二百名歩战兵六百名左右两营游击二员守备二员千总四员把总八员马战兵四百名歩战兵一千二百名三营兵内拨防砖垭撒子坪田家坝尚家坝香河岚河六汛各马战兵二十名歩战兵八十名其官弁各在本营千把总内轮换防守
　　三营马歩兵计二千四百名嵗共饷银四万六千八百两又每名月加米三斗折银四钱嵗共加银一万一千五百二十两
　　总兵官马一十六匹三营官员马六十六匹三营兵丁马六百匹共六百八十二匹每匹月支银九钱嵗共银七千三百六十五两六钱
　　演武塲在州城西门外
　　东协兴安城守营【属兴汉镇】
　　都司佥书一员把总二员
　　马战兵四十名歩战兵二十五名守兵二百三十名内
　　驻劄兴安州城都司一员马战兵二十名歩兵一十五名守兵一百三十名分防白河县把总一员马兵九名歩兵三名守兵三十八名分防水围城把总一员马兵五名歩兵三名守兵二十二名分防五堰河马兵三名歩兵二名守兵二十名分防松树坝马兵三名歩兵二名守兵二十名
　　马歩守兵嵗共饷银四千一百七十两又每名月加米三斗折银四钱嵗共加银一千四百一十六两
　　官员马八匹兵丁马四十匹嵗共支银五百一十八两四钱
　　演武塲在州城西门外
　　白土路营【属兴汉镇】
　　游击一员守备一员把总二员【康熙三十三年复设】
　　马战兵一百八名歩战兵六十二名守兵三百七十名内
　　驻劄八里岗游击一员守备一员马兵四十五名歩兵一十八名守兵八十五名分防平利县把总一员马兵一十八名歩兵一十三名守兵二十九名分防白土闗把总一员马兵一十八名歩兵八名守兵二十四名分防石梁山马兵二十七名歩兵二十三名守兵二百三十二名
　　马歩守兵嵗共饷银八千一百四十八两又每名月加米三斗折银四钱嵗共加银二千五百九十二两
　　官员马一十四匹兵丁马一百八匹嵗共支银一千三百一十七两六钱
　　演武塲在营南门外
　　渔渡路营【属兴汉镇】
　　游击一员守备一员千总一员把总一员
　　马战兵九十名歩战兵一十名守兵四百三十名内
　　驻劄固县坝游撃一员守备一员马兵七十四名歩兵一十名守兵二百八十六名分防石泉县千总一员马兵八名守兵七十二名分防西乡县把总一员马兵八名守兵七十二名
　　马歩守兵嵗共饷银七千五百两又每名月加米三斗折银四钱嵗共加银二千五百四十四两官员马一十四匹兵丁马九十匹嵗共支银一千一百二十三两二钱
　　演武塲在本营北半里
　　紫阳营【属兴汉镇】
　　游撃一员千总一员把总一员
　　马战兵六十五名歩战兵七十名守兵三百名内驻劄紫阳县游撃一员千总一员马兵五十五名歩兵三十六名守兵一百八十四名分防汉隂县把总一员马兵六名歩兵一十四名守兵六十名分防任河二州垭毛坝闗蔴柳坝马兵四名歩兵一十六名守兵五十名分防双河闗跌马坎歩兵四名守兵六名
　　马歩守兵嵗共饷银六千四百二十两又每名月加米三斗折银四钱嵗共加银二千八十八两官员马一十匹兵丁马六十五匹嵗共支银八百一十两
　　演武塲在县城东门外
　　七里闗营【属兴汉镇康熙元年添设】
　　都司一员把总二员【康熙三十四年复设】
　　马战兵二十五名歩战兵五十名守兵一百四十名内
　　驻劄青山观都司一员把总一员马兵二十一名歩兵四十二名守兵一百二名分防洵阳县把总一员马兵四名歩兵八名守兵一十八名铜钱观水磨河守兵二十名
　　马歩守兵嵗共饷银三千一百八十两又每名月加米三斗折银四钱嵗共加银一千三十二两官员马八匹兵丁马二十五匹嵗共支银三百五十六两四钱
　　演武塲离城一里
　　旧县闗营【属兴汉镇】
　　游击一员守备一员千总一员把总一员
　　马战兵六十八名歩战兵二十二名守兵二百五十名内
　　驻劄旧县闗游撃一员守备一员马兵五十二名歩兵一十名守兵一百四十八名分防秦岭千总一员马兵八名歩兵一十名守兵三十二名分防镇安县把总一员马兵八名歩兵二名守兵七十名
　　马歩守兵嵗共饷银五千二十八两又每名月加米三斗折银四钱嵗共加银一千六百三十二两官员马一十四匹兵丁马六十六匹嵗共支银八百八十五两六钱
　　演武塲在营南一里
　　西协汉中城守营【属兴汉镇】
　　副将一员都司一员千总一员把总二员
　　马战兵一百四十四名歩战兵一百七十六名守兵四百名内
　　驻劄汉中府城副将一员都司一员马兵五十名歩兵八十名守兵一百一十九名分防城固洋县千总一员马兵四十二名歩兵四十六名守兵一百二十一名分防褒城南郑把总一员马兵三十八名歩兵三十二名守兵一百一十九名分防沔县把总一员马兵一十四名歩兵一十八名守兵四十一名
　　马歩守兵嵗共饷银一万一千四百二十四两又每名月加米三斗折银三钱嵗共加银二千五百九十二两
　　官员马二十二匹嵗支银二百三十七两六钱兵丁马一百四十四匹嵗支料一千五百五十五石二斗
　　演武塲在府城西闗南
　　汉鳯营【属兴汉镇】
　　叅将一员守备一员千总一员把总一员【原设千把各二员康熙三十四年各裁一员】
　　马战兵一百一十六名歩战兵一百二名守兵三百六十名内
　　驻劄鳯县城叅将一员守备一员马兵七十六名歩兵五十六名守兵一百四十四名分防草凉驿红花铺东河桥二里闗四汛千总一员马兵一十六名歩兵二十名守兵一百三名分防废丘闗留坝马道三汛把总一员马兵二十四名歩兵二十六名守兵一百一十三名
　　马歩守兵嵗共饷银八千九百四十两又每名月加米三斗折银四钱嵗共加银二千七百七十四两四钱新募署员亲丁马歩守兵六名嵗支八月银七十二两四月粮三十六石
　　官员马一十六匹兵丁马一百一十六匹嵗共支银一千四百二十五两六钱亲丁马二匹嵗支六月干银一十两八钱六月料一十石八斗草七百二十束
　　演武塲在鳯县西门内本营右
　　阳平闗营【属兴汉镇】
　　叅将一员守备一员千总一员把总一员【康熙三十四年复设】
　　马战兵七十四名歩战兵五十六名守兵二百四十名内
　　驻劄本营叅将一员守备一员千总一员马兵三十七名歩兵二十六名守兵八十名分防广坪河把总一员马兵一十五名歩兵一十名守兵六十名分防邵家坝马兵七名歩兵一十名守兵五十名分防安乐河马兵一十五名歩兵一十名守兵五十名
　　马歩守兵嵗共饷银五千六百六十四两又每名月加米三斗折银三钱嵗共加银一千三百三十二两新募署员亲丁马歩守兵六名嵗支八月银七十二两四月粮三十六石
　　官员马一十六匹嵗支银一百七十二两八钱兵丁马七十四匹嵗支料七百九十九石二斗亲丁马二匹嵗支六月银一十两八钱六月料一十石八斗草七百二十束
　　演武塲在本营西一里
　　寜羗营【属兴汉镇】
　　游击一员守备一员千总一员把总一员
　　马战兵八十名歩战兵七十名守兵二百五十名内
　　驻劄寜羗州城游撃一员守备一员马兵四十四名歩兵四十五名守兵一百三十一名分防黄坝驿把总一员马兵一十二名歩兵五名守兵四十三名分防大安驿千总一员马兵一十二名歩兵八名守兵四十名分防铁鎻闗马兵一十二名歩兵一十二名守兵三十六名
　　马歩守兵嵗支饷银六千一百八十两又每名月加米三斗折银三钱嵗加银一千四百四十两官员马一十四匹嵗支银一百五十一两二钱兵丁马八十匹嵗支料八百六十四石
　　演武塲在州城北门外东北角
　　畧阳营【属兴汉镇】
　　游撃一员【康熙二十二年改设】守备一员千总一员把总一员
　　马战兵八十四名歩战兵六十六名守兵二百七十名内
　　驻劄畧阳县城游撃一员守备一员马兵三十四名歩兵四十六名守兵二百名分防邓子园千总一员马兵二十名歩兵七名守兵二十名分防白水江把总一员马兵二十名歩兵八名守兵二十名分防接官亭马兵一十名歩兵五名守兵一十七名分防硖口驿守兵七名白掘寺守兵六名马歩守兵嵗共饷银六千四百四十四两又每名月加米三斗折银三钱嵗共加银一千五百一十二两新募署员亲丁马歩守兵六名嵗支八月银七十二两四月粮三十六石
　　官员马一十四匹嵗支银一百五十一两二钱兵丁马八十四匹嵗支料九百七石二斗亲丁马二匹嵗支六月干银一十两八钱六月料一十石八斗草七百二十束
　　演武塲一在南闗一在北闗








　　陜西通志巻三十四
<史部,地理类,都会郡县之属,陕西通志>
　　钦定四库全书
　　陜西通志巻三十五
　　兵防二【附考歴代兵制　军储　塞垣　边防】
　　兵制
　　夏【无考】笃公刘其军三单【诗大雅公刘篇】三单相袭也【传】邰后稷上公之封大国之制三军以其余卒为羡今公刘迁于豳民始从之丁夫适满三军之数单者无羡卒也【笺】毛以为从邰徃豳未得安定之时其为军也分老弱妇女为三等之阵而单营之郑言公刘初至于豳丁夫寡少其军有三惟单而已无羡卒也正义曰重衣谓之袭三单相袭者谓三行皆单而相重为军也此谓发邰在道及初至之时以未得安居虑有冦钞故三重为军使强壮在外所以备御之也王肃云三单相袭止居则妇女在内老弱次之强壮在外言有备也地官小司徒云凡起徒役无过家一人以其余为羡羡谓家之副丁也今言三单则是单而无副故知无羡卒也以周礼言之三军三万七千五百人然则从公刘之迁其家不满此数故通取羡卒始满三军也【疏】
　　周以兵定天下天下旣定戢藏干戈教以文徳而犹立司马之官设六军之众因井田而制军赋地方一里为井井十为通通十为成成方十里成十为终终十为同同方百里同十为封封十为畿畿方千里有税有赋税以足食赋以足兵故四井为邑四邑为丘丘有戎马一匹牛三头四丘为甸甸有戎马四匹兵车一乗牛十二头甲士三人卒七十二人干戈备具天子畿方千里提封百万井定出赋六十四万井戎马四万匹兵军万乘故称万乘之主戎马车徒干戈素具春振旅以搜夏防舍以苗秋治兵以狝冬大阅以狩皆于农隙以讲事焉【汉书刑法志】　黄帝立丘井之法因以制兵故井分四道八家处之其形井字开方九焉周之始兴太公实缮其法始于岐都以建井亩【李卫公问对】　秦襄公当平王初兴兵讨西戎以救周平王东迁遂有岐丰之地列为诸侯修其车马备其兵甲武事备矣至穆公覇西戎始作三军又置陷阵三万及孝公用商鞅定变法之令令民为什伍行之十年民勇于公战怯于私鬬又以秦地旷而人寡晋地狭而人稠诱三晋之人耕秦地优其田宅而使秦人应敌于外大率百人则五十人为农五十人习战凡民年二十三附之畴官给郡县一月而更谓更卒复给中都一嵗谓正卒复屯边一嵗谓戍卒凡战获一首赐爵一级皆以战功相君长长平之后年十五以上悉发又非商鞅之旧矣【文献通考】
