<!-- { "loadSidebar": true } -->
　　灵山寺　在县东十里唐时有石佛从地出髙丈余因建寺有记明万厯七年脩【县册】
　　胜光寺　在县治东北十五里唐建
　　本朝康熙二十五年脩寺内有黄龙洞【县册】
　　丈八寺　在县西十里元时土人掘得石佛髙丈许因名【县册】
　　建福寺　在县东北十里明成化二年建
　　本朝康熙六十一年脩【县册】
　　洪觉寺　在县西北二十里寺在渭涝之间水光接天因名洪觉明天顺治间重脩【县册】
　　广福寺　在县西北十五里明正德间为福缘和尚建
　　本朝康熙年脩【县册】
　　大圆寺　在县东南三十里紫阁峪杜诗紫阁峰隂入渼陂葢名胜地也建于明嘉靖乙卯以住僧大圆得名乔因阜有记万厯间重脩
　　国初僧慧灯康熙四十二年僧大峩两次增脩殿阁雄
　　壮竹树围绕内多名人题咏【县册】
　　花原寺　在县南二十里石井村明嘉靖万厯间重脩
　　本朝康熙三十九年继脩【县册】
　　元武寺　在县东六里明万厯五年脩
　　本朝康熙二十六年六十年两次兴脩【县册】
　　中原寺　在县北十里古名白雀寺即妙庄王三公主修行处后因火焚碑版无存元延祐五年明景泰三年俱加脩葺万厯三十九年重脩改今名【县册】
　　普明寺　在县治沙河东防距城十五里内有石佛顺治年脩康熙年重脩【县册】
　　白虎寺　在县西南十五里雍正七年脩【县册】
　　明阳寺　在牛首山汉甘泉宫在此【贾志】
　　属玉观　在县治汉宣帝甘露二年幸萯阳属玉观【贾志】
　　龙台观　在县东北三十里有唐髙祖坛十道志曰上林有龙台观【县志】
　　志道观　在县东三十里洪武六年建【冯志】
　　【附古寺观】古柏寺在县界唐太宗建旧名安乐寺开元间改安定洪武初以古栢名【华岳集】白云观在县治南白云山下【县志】
　　蓝田县
　　三皇祠　在县北三十里祀华胥氏伏羲氏女娲氏葢伏羲女娲皆华胥氏所出故祀于故里【贾志】
　　金山神庙　在县南十里辋谷口金山之前旧图经曰黄帝时风后灭蚩尤之众于此故立风后之祠【马志】风后祠在城中【贾志】
　　东岳庙　在县东街【贾志】康熙三十年脩【县册】
　　龙王庙　在灞河西防【贾志】嘉靖四十二年因水患建【府志】县东南歪嘴岩上有大龙庙【县志】
　　闗帝庙　在南门外明万厯十七年杨培建二十二年陈一防三十一年王邦才重脩有记【贾志】其西闗及城西北隅各有庙【县册】
　　荆轲祠　在县北二十里【贾志】
　　唐孙真人祠　旧在县南十里辋川口明嘉靖二十二年邑人荣寀别筑于县东白马坡万厯三十年王邦才又拓大之给官地今北闗外有祠【贾志按真人名思邈唐髙祖时隐于华原五台山没世秦境多祀之】
　　王右丞祠　在辋川鹿苑寺【贾志】
　　顔鲁公祠　在蓝桥明天啓六年知府邹嘉生建又置民地一十九畆为祭田在普化寨春秋致祭有碑【贾志】
　　韩文公祠　在县东南九十里副使何景明有诗【冯志】一在北郭本湘子祠万厯三十七年知县梁一道撤湘子像而肖先生像于中【县志】
　　晋公庙　一在县东三里一在县西三十里祀唐晋公裴度【贾志】
　　宋吕氏祠　在县北五里旧无专祀明成化年即其故地建祠仲春致祭副使戴有记后有芸阁寺治中提学王云鳯改为芸阁书院万厯三十年知县王邦才重脩【贾志】尚书张士佩有重脩四献祠记【县志】
　　三吕祠　在县西【贾志】明成化十九年巡抚阮勤奏蓝田县有吕大忠大临大钧祠嵗乆沦毁乞脩治赐祭下有司脩饰之吕氏兄弟嵗一祭【名山藏】
　　梁公祠　在东闗公名一道嘉靖间任县事殁后民立祠而尸祝焉【县志】
　　【附古祠庙】都神庙在城内防境诸神嵗时飨于此【马志】黄崖神庙在县东五十里倾谷口【马志】虎侯山祠汉书曰秦孝公置【马志】济众侯庙在县东南五十里倒回谷神名石门将军唐京兆尹第五琦杨知至此祈雨有应至干符中嵗旱诏使致祷应时霑霈遂封济众侯増葺庙宇后榜曰助顺王【马志】
　　悟真寺　在县东南二十里唐白居易有游寺一百三十韵相传昔寺僧写涅槃经羣鸽自空中衔水添砚【冯志　按贾志载崇法寺即此】
　　法华寺即法池寺　在县南门内有唐左丞相张说二法堂讃【冯志　按贾志胜因寺即此】
　　清源寺　在县南辋谷有何景明诗【冯志　按唐书王维本传别墅旧在辋川地竒胜有华子冈欹湖竹里栁浪茱萸沜辛夷坞与裴迪游其中赋诗相酬为乐母亡表辋川第为寺】
　　竹林寺　在县东南三十里唐尉迟恭建明万厯十年脩【县志】
　　崇法寺　在县东二十里明正统十四年建【县志】
　　本朝康熙三十八年脩【县册】
　　祝国寺　在县南二十里峣山之巅建有浮图明万厯八年脩【县志】
　　寳泉寺　在县东三十里顺治十年脩【县册】
　　圣寿寺　在县西十五里顺治十年脩【县册】
　　太平寺　在县西三十里顺治十二年脩【县册】
　　丰盈寺　在县东五十里康熙八年脩【县册】
　　玉山寺　在县东五十里康熙三十九年脩【县册】林泉寺　在县南二十里康熙四十二年脩【县册】义和寺　在县西二十五里康熙四十二年脩【县册】空寂寺　在县东四十里康熙四十五年脩【县册】石佛寺　在县西南三十里康熙四十五年脩【县册】秋林寺　在县东三十里【贾志】
　　白龙寺　在县北三十里【贾志】
　　里峪寺　在县北三十里【贾志】明治间脩【县册】
　　渠倾寺　在县西南三十里【贾志】
　　花药寺　在县西二十里【贾志】
　　草堂寺　在县南十五里【贾志】
　　桐花寺　在县南四十里【贾志】
　　风王寺　在县西南五十里【贾志】
　　麻廷寺　在县东南四十里【贾志】
　　龙岩寺　在县西北四十里【贾志】
　　白鹿寺　在县南十里【贾志】
　　鹿苑寺　在县南三十里【县志】
　　清泉观　在县东北五十里元至元三年建明洪武二十五年重脩【冯志】
　　玉山观　在县西北四十里元时建【马志】县东屏峰镇有玉山寺【县志】
　　太清观　在县东二十里【贾志】
　　金莲观　在县西北四十里【贾志】
　　瑞云观　在县东北三十里【贾志】
　　碧天洞　在县东南五十里蓝桥楼阁数重俯临峭壁由石洞中盘折而上嵓壑竒杰据一邑之胜每嵗春月朝香四方云集【县册】
　　【附古寺】永福寺县西南三十五里　崇仁寺县东北四十里【长安志】
　　泾阳县
　　东岳庙　在县城东北邑人李锦有记【贾志】
　　闗帝庙　一在恵果寺北明隆庆五年邑人潘拱宸等捐修有记一在云阳镇王廷佐督建并记【贾志】其县东二十里永乐镇县东北四十里鲁桥镇各有庙【县册】
　　孙真人祠　祀唐孙思邈在郑白渠山上唐建【贾志】汾阳王庙　在东门内【县志】
　　魏恭襄祠　在儒学东祀明兵部尚书魏学曾【县志附古坛庙】云阳泰畤孝武帝居甘泉宫即于云阳立泰畤祭于宫南【贾志】唐徳宗庙在峩山【县志】唐宣宗庙在陵前【贾志】泾河庙在瑞宁乡【马志　按汉书郊祀志灞浐沣涝泾渭长水以近咸阳尽得比山川祀】郑国庙韩使开渠疲秦秦觉欲杀国奏曰渠一成诚万世利也遂赦后因建庙于洪口堰【贾志】仲子庙在县西北仲山髙祖兄仲所居有庙旱祈围此射猎风雨暴至　邓太尉庙在县南马村【贾志】龙泉庙县西门外　显圣庙在广吉乡　五齐庙在防仙乡　白鹿庙在瑞宁乡【长安志】畅公祠在长街镇明治初知县畅亨开渠邑人建祠以祀【贾志】
　　正果寺　在县西北十五里唐时古刹寺有佛藏全部在内【贾志】宋元屡脩明嘉靖二十六年重修三原马理有记【县志】
　　法相寺　在县东北三十里一名法相禅院内有宋游师雄题画碑及金人题咏并前贤分襟桥诗周克新过师墓必下马谒告师又有集贤书堂治间泾阳茹通判起蹇知县贤穆进士世杰三原刘主事德学马光禄理及髙陵马生世杰吉生士皆先后讲学于中【马志】
　　弥陀寺　在云阳镇北佛殿伟丽兀时创建【贾志】文塔寺　在县东南泾干塔髙凌云李少保敏肃公必达建【贾志】
　　恵果寺　在县治西北本隋中兴禅寺唐为大壶寺宋元至明为恵果寺明嘉靖十四年重脩三原马理有记【县志】内有尊胜幢二唐人书金刚经陀罗尼经【贾志】
　　洪觉寺　在县西北三十里中有佛藏【贾志】明嘉靖二十一年建【县册】
　　兴国寺　在县西十五里雍正五年重脩【县册】
　　石岩寺　在茹村【贾志】
　　大兴寺　在县西二十五里雍正八年重脩【县册】马村寺　在县西十里濶大壮丽为一邑钜观【贾志】水佛寺　在县北大李村【贾志】
　　玉虚观　在县东北三十里一名猫槐庵【府志】宋真人张梦干飞升于此邑人邢大信有记【县志】
　　北极宫　在县西北金大定十年建【马志】咸阳萧贡有记【县志】
　　【附古寺观】义原寺在县西南十里东留村汉时建【马志】振锡寺在县西北嵯峨山上唐元和七年建【马志】长平观在县西南汉建新莽时观之西岸崩泾水不流【贾志】
　　三原县
　　后土庙　在县东北四十里唐村庙神泉谷中【马志】本名太宁宫唐时勅建宋庆厯四年梁栋重脩始建是庙诚心所感致有祥云瑞霭垂覆于地其后人自宋庆厯迄金泰和初脩葺者四或称为梁家庙懐城王希哲有记【县志】明嘉靖年地震圮壊隆庆庚午社首申木等重脩殿宇道院有碑记崇祯年复脩享赛络绎为闗中胜会焉【县册】
　　东岳庙　在北城内宋咸平年建真宗祷于岱而生圣嗣后居民屡加修葺
　　本朝康熙四十年邑绅梁世勲倡众重脩【县册】
　　西岳庙　在县西北三里留坊里李村唐贞观初建刘侣重脩明崇祯元年马子讲刘芳重脩【县志】
　　元君庙　一在县南门外一在丁留村俱明洪武间修【县旧志】其县南庙
　　本朝顺治九年邑人赵希献有重脩碑记【县志】
　　真武庙　一在县北永清坊明正统五年建一在县东十五里明永乐五年建【贾志】
　　本朝康熙年重脩【县册】
　　薄太后庙　在县北七里元至正年建明正德年重脩【县志】
　　闗帝庙　一在清河北宏道书院东庙有三絶谓塑絶画絶写絶一在县北二十里楼底镇塑绘与河北庙同一在县西北三里东村一在县东北二十里武官坊【马志】一在县西南二里顺治年建其在城内者有三俱近代修葺【县册】
　　三元庙　在县治西关元泰定二年建明嘉靖间邑尚书王承裕吕九经脩
　　本朝顺治十一年张连斗住持张冲斗重脩【贾志】
　　金山庙　在县东四十里明洪武十年张克忠建【县册】移山庙　在县东四十里明永乐十年席仲成建【县册】韩侯庙　在县北门外韩侯见诗经俗呼为九郎【马志】显圣庙　在县治内按碑记显圣春秋伍贠也唐干符三年诏司农姬晋卿赍锦繖赛湫重脩昭宗追封普济王宋封灵济昭佑显圣王明万厯年封为灵湫大帝重脩【县志】
