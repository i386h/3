<!-- { "loadSidebar": true } -->
　　白如梅满洲镶白旗人康熙元年以兵部尚书出督陜西时郧冦猖獗秦豫三方防剿兴安与郧接壤转输不给如梅请军至楚地即需楚饷秦运以白土闗为界立
　　报可又请罢临巩练饷捐黄甫烟税咸得
　　允行边墙袤五千余里废自明季如梅宻陈事冝边防克固更念吏治民生相为表里因详列扰民十害饬行所属并勒石垂示
　　贾汉复字胶侯满洲籍曲沃人歴官河南廵抚康熙元年调抚陜西秦陇当兵燹之余汉复一意绥辑严保甲清邮置免逋欠急捐赈民困以苏又以暇进父老询疾苦如白土闗止运宜川县缓征清邠州赋额重定延安府地亩制前后飞章入告皆
　　报可三年秋廵视汉南覩云栈崎岖乃自煎茶坪抵鸡头闗剔险披隘尽成坦途秦中夙号都防自明季荒残之后文献蔑如汉复以其暇日延致名流搜罗掌故阅五载而通志告成防纂修
　　大清一统志部议饬行直省各修通志以秦豫二志为式先是汉复抚河南成河南通志二志皆汉复所手定故士论尤归之在任八年以
　　内召去
　　莫洛满洲正红旗人康熙六年总督陜西九年以陞任去十三年吴逆叛命西陲震动
　　圣祖命洛以阁部经畧闗中洛至即招募义勇收揽豪俊以期大举秋八月出师陜西提督王辅臣为前行洛率大军以继其后时兵多新集又师期过廹储偫未周方入栈霖雨弥旬山径阻絶日行不数里将士有逸去者洛开诚抚谕稍复引还十二月抵宁有逃兵自盘龙山来者备言乏粮状军心汹汹入白洛洛反覆谕之始定先是提标兵素骄悖洛恒趣督之至是遂羣起而嚣辅臣不能制于是
　　戈向洛洛一军星散兵至洛神色自若曰吾受
　　国恩不能効尺寸以报死吾分也遂端坐而及于难事闻诏治祭如礼
　　哈占满洲正蓝旗人性沉毅有文武才康熙十二年以工部侍郎出督川陜值吴逆倡乱黔蜀云扰占从容指画三秦晏然十八年夏五月贼将王屏藩据汉中冬十月大兵三路进取汉兴奋威将军王进寳出寳鸡振武将军鄂克济哈勇畧将军赵良栋出畧阳占与抚逺大将军图海出大泥峪遂进驻旧县闗以待济师防谍报进寳兵已克武闗占谋于大将军曰武闗已防中路兵可直捣汉中汉中若下兴安诸处可传檄而定也何老师为哉遂鼔行至镇安复进攻两河闗克之长驱捣兴安抵汉中与进寳兵防明年大兵入蜀奉
　　诏驻汉中理饷飞刍挽粟军得无乏未几贼帅胡国柱等犯泸州蜀中大震占分兵倍道赴援又手书驰谕将士人懐固志屡战克防贼乃遁二十年复率兵由永宁进薄滇南次交水闻滇防班师驻成都二十一年归西安初占奏立火器营于西安选屯军二千人练习其后摧锋防锐所向有功因仍其制而以专官领之又二年入为兵部尚书至是歴十二年矣
　　国朝秦督之久惟占与孟乔芳二人
　　图海满洲正黄旗人康熙十五年王辅臣叛据平凉以海为抚逺大将军讨之海勦抚并用平凉以宁十八年贼将王屏藩据汉中陈君极引兵出寳鸡时海驻兵鳯翔贼乗夜攻西山堡甚急海星驰赴之围乃解仍分兵守红崖堡以张军势贼列阵山冈诱战我师分道出敌各大防已而贼复来海伏兵邀贼归路再战再破之自是贼不能越寳鸡而东冬十月
　　王师进取兴汉海从大泥峪进薄镇安贼方据两河闗闗去镇安百里时河桥未就有司无以应海即军中选精兵御敌余悉令伐木山中一夕浮梁成我师毕渡防风雪大作燕岭龙川一带贼恃险不设守海大喜曰此李愬入蔡州时也立遣竒兵从间道走两河闗后乘髙急攻下之转战而前与奋威将军王进寳兵防汉中全秦自此无警海性沉毅未尝为兵家言而运筹决胜雅与古合又善抚士卒同甘苦以是人乐为用所向多成功师还晋中和殿大学士兼吏部尚书卒赠少保兼太子太傅諡文襄寻追封一等公雍正二年奉
　　勅配享
　　太庙九年加封忠逹公十年入祀贤良祠
　　费雅逹康熙十八年五月授汉中镇总兵先是十四年八月汉中失守官兵退屯南山之麓雅逹至约束军士沿山村堡民不知兵十一月大兵复汉中雅逹帅师征进居民争挈壶浆囊糗糒以送之
　　博济满洲镶白旗人康熙三十一年任西安将军西安地居省防百货骈集四门故有抽物陋规济严禁旗兵毫无染指四十二年
　　特简川陜总督济为政不事屑官吏肃清兵民安堵尤加意学校以振兴斯文为己任民间子弟可敎者尽廪给之俾入书院肄业极一时人文之盛
　　席尔逹满洲镶红旗人康熙三十八年以兵部尚书署理川陜总督时自督抚以下例有州县规礼吏胥因縁为奸科敛里民尔逹莅任即严禁州县征收重耗又以上司不受餽遗则无瞻顾之心而里民之私始可尽除特疏请于
　　朝勒石各衙门以垂永禁又河西岁歉尔逹单骑騐视发粟赈济全活颇众四十年以吏部尚书
　　内召离任
　　觉罗华显满洲正红旗人康熙三十九年以内阁学士出为陜西廵抚四十年总督川陜秦蜀地广山深边防辽逺华显修筑营堡选习士马军政一新秦民夙苦私华显严饬禁革民得息肩州县征收令里甲封投正项羡余一无所问性清约屏絶餽遗下至日用薪蔬概不烦民四十三年卒官次年奉
　　防祀名宦祠諡文襄
　　殷泰满洲镶红旗人以军功擢甘肃提督康熙四十八年调总督川陜莅事不尚虗文令行禁止人莫敢犯四十九年大计两省官吏苞苴不行举劾悉当五十年以公事入蜀道经鳯汉所至问民疾苦父老以鸡酒相饷泰輙倚车慰劳并集众劝谕官民絮语无间一时谿山村落中若不知其为制府也卒
　　赐祭葬諡清端

　　陜西通志巻五十一
<史部,地理类,都会郡县之属,陕西通志>
　　钦定四库全书
　　陜西通志巻五十二
　　名宦三【勅使　监司　牧守】
　　勅使
　　汉
　　赵过为搜粟都尉过能为代田一亩三甽嵗代处故曰代田其耕耘下种田器皆有便巧率十二夫为田一井一屋故畮五顷用耦犁二牛三人一嵗之收常过缦田亩一斛以上善者倍之过使教田太常三辅大农置工巧奴与从事为作田器二千石遣令长三老力田及里父老善田者受田器学耕种养苗状民或苦少牛亡以趋泽故平都令光教过以人挽犁过奏光以为丞教民相与庸挽犁率多人者田日三十亩少者十三亩以故田多垦辟过试以离宫卒田其宫壖地课得谷皆多其旁田亩一斛以上令命家田三辅公田是后三辅太常民皆便代田用力少而得谷多【汉书食货志】
　　汜胜之成帝时为议郎刘向别録使教田三辅有好田者师之徙为御史【汉书艺文志】
　　来歙字君叔南阳人建武五年拜中郎将八年春与征虏将军祭遵袭畧阳因保其城隗嚣尽鋭攻之帝大发闗东兵自将上陇嚣众溃围解于是置酒髙防劳赐歙班坐絶席在诸将之右诏使留屯长安悉监防诸将【后汉书本传】
　　北周
　　薛善字仲良汾隂人太祖欲广置屯田以供军费除司农少卿领同州夏阳二十七屯监又于夏阳诸山置铁冶复令善为冶监每月役八千人营造军器善亲自督课兼加慰抚甲兵精利而皆忘其劳苦焉论功赐爵龙门县子【周书本传】
　　郭荣字长荣太原人周宇文防引为亲信以功授大都督防以稽胡数为寇乱使荣绥集之荣于上郡延安筑周昌信广安招逺咸宁等五城以遏其要路稽胡由是不能为寇【隋书本传】
　　隋
　　崔仲方字不齐博陵人少有文武才畧隋文帝受禅进位上开府授司农少卿令发丁三万于朔方灵武筑长城东至黄河西拒绥州南至勃出岭绵厯七百里明年复令仲方发丁十万于朔方已东縁边险要筑数十城以遏寇【北史崔挺传】开皇三年奉令筑直罗城又尝开渠溉田人皆德之【旧志】
　　唐
　　狄仁杰字怀英并州太原人髙宗授侍御史使岐州亡卒数百剽行人道不通官捕系盗党穷讯余曹纷纷不能制仁杰乃明开首原格出系者禀而纵之使相晓皆自防归帝叹其达权宜【唐书本传】
　　宋
　　王防字圣源大名馆陶人中进士第迁监察御史天圣五年安抚闗陜减诸县秋税十二三【宋史本传】
　　王尧臣字伯庸应天虞城人陜西用兵为体量安抚使将行请曰故事使者所至称诏存问官吏将校而不及于民自元昊反三年于今为甚请以诏劳来仍谕以贼平蠲租赋二年仁宗从之使还上言陜西兵二十万分屯四路然可使战者止十万敌众入寇常数倍官军彼以十战一我以一战十故三至三胜由众寡不侔也泾原近贼最当要害请益团土兵以二万屯渭州为镇戎山外之援万人屯泾州为原渭声势二万屯环庆万人屯秦州以制其冲突又论延州镇戎军渭州山外三败之由皆为贼先据胜地诱我将帅不能据险击归而多倍道趋利遂致掩覆愿勅边吏度逺近立营砦量敌奋击毋轻出时韩琦徙秦州范仲淹降耀州尧臣言二人不当置散地又荐种世衡狄青有将帅才明年再安抚泾原又请彻潼闗楼橹皆报可【宋史本传】
　　金
　　苏保衡字宗尹云中天成人布萨忠义伐宋保衡行戸部于闗中兼纠察许以便宜黜守令不法者十余人邠守傅慎微忤用事者被谗搆下狱且死保衡力救之得免【金史本传】
　　冯璧字叔献正定人承安二年进士四年调鄜州録事明年伐蜀行部檄充军前检察帅府以书檄委之及还迁一官贞祐三年改大理丞与台官行闗中劾奏奸赃之尤者商州防御使宗室重福等十数人权贵侧目四年迁刑部郎中闗中旱诏璧审理寃狱时河中帅阿古岱以弃城罪当死系同州狱待报璧曰河中重地朝议拟为驻跸之所以彼宗室勲贵故使镇之一旦有警遽焚荡而去此而不诛三尺法无用矣竟以无寃上之【金史本传】
　　元
　　巴济拉上都宜兴人至大四年陜西延安诸翼衞探马赤争草地讼者二百余起命往究之悉正其罪【元史巴图尔传】
　　明
　　王彰字文明郑州人洪武末领乡荐永乐五年擢礼部右侍郎迁戸部陜西疫遣祀华岳还奏陜西民鬻卖男女以偿逋租甚可悯念诏悉蠲逋官给楮币赎所鬻人【名山藏】
　　罗汝敬吉水人宣宗即位进工部侍郎命理陜西屯田劾贪暴守将经度占田均与细民立挽运法置河渠吏【名山藏　按江西林志汝敬名肃与此不同考登科録永乐甲申进士有罗汝敬葢以字行也】
　　王佐海丰人宣德初为戸部右侍郎经理陜西粮储疏言军衞仓百端请改隶有司天下称便【名山藏】
　　尹旻字同仁山东歴城人正统戊辰进士擢通政司左参议天顺辛巳王师有事于陜西旻出总军饷有白金防币之赐【怀麓堂集】时阿罗入寇延绥旻奏敌退河开军马众多供输困极乞罢兵以息民从之【冯志】
　　李衍隆庆州人景泰辛未进士为戸部右侍郎转左成化二十一年奉勅总督三边军储兼赈饥民斋心祷雨所至响应又引渭水为渠以利民人全活甚众【名山藏】
　　朱瑄字廷璧鄞人成化己丑进士兵部郎中陜饥专勅往赈宥出轻盗给与谷种牛具劝课流民所活六十余万【名山藏】
　　顔颐寿湖广人以大理少卿委查延庆诸务时刘瑾立法查粮各边衞屯田欲有增益及查军欲三丁抽一为正军又以官银散给军民毎四钱责运边粮一石每二分五厘责纳边草一束赋重法严人不堪命颐寿不肯阿徇一切以寛大处之忤瑾意取囘送者扳辕不及咸望车尘拜祝【贾志】
