<!-- { "loadSidebar": true } -->
　　上谕陜省兵丁年来効力甚多朕深为轸念伊等出征之时若因已给行粮遂扣其坐粮则伊等妻子在家难以养赡嗣后出征之兵丁等于照例支给行粮外仍给与坐粮银米以为养赡家口之资俾免内顾之虑再陜西营伍甚属要若兵丁有出之处着縂督岳钟琪酌量召募充补另行按名给与钱粮雍正七年六月十二日奉
　　上谕朕爱养黎元遐迩一体而边逺之地小民家计不及近省尤朕心之所系念数年以来甘肃四川云南贵州广西五省有用兵西藏及勦抚苖蛮等事其一应军需皆动用公帑备办秋毫不及于民间而粮饷转输亦有资于民力今藏地苖疆俱已寜谧朕心嘉慰特沛恩膏着将庚戍年甘肃额徴地丁银二十七万七千六百八十四两零四川额徴地丁银三十一万六千三百两零云南额徴地丁银一十四万一千六百两零贵州额徴地丁银七万四千二百两零广西额徴地丁银三十五万三千九百两零悉行蠲免其西安各属地方近日亦有预备军需之事朕心轸念着将庚戍年额徴钱粮蠲免十分之三共计银四十七万九千九百两零此六省督抚大吏宜仰体朕心转饬所属有司敬谨奉行务使闾阎均沾实惠如有奉行不力被不肖有司暗饱私囊或被奸胥土棍强绅劣衿包揽侵蚀者朕若访闻必将通省大小官员分别从重治罪至于国家设官本以理民官有恤下之责民有奉上之义若设官而不为计及养亷之资则有司之贤者将窘廹而莫能支不肖者又将横取而无所检束矣是以酌定以钱粮耗资均给各官养亷之资此揆情度理上下相安之道但思加恩百姓豁免正赋若将耗羡一并蠲除是民虽邀额外之恩而官员转有拮据之苦上司或因此稍有寛假则必致巧取苛索于民流种种转多于耗羡之数于吏治民生均无裨益尝见庸劣之地方官毎以蠲免钱粮为不便于己心懐怅怏即此意也着于庚戍年为始凡遇特恩蠲免钱粮者其耗羡仍旧输纳谅必民所乐从若因水旱蠲免者不得徴收耗羡将此永着为例
　　雍正七年六月二十六日奉
　　上谕据陜西总督岳钟琪奏称前奉恩谕陜属设立社仓一事于雍正四五两年司库耗羡银内发各州县十四万五千八百余两共采买谷麦三十九万八千七百五十五石零计州县小者二三千石大者七八千石尽足设立社仓毎年借放之本尚存银八万八千七百余两分发各处盖造社仓约以京斗一千石为一社毎社仓一所不拘房屋间数总以足贮二千京石为率请勅下署督臣查郎阿抚臣武格于各州县四乡分社建仓令同社各村堡之老民公举仓正仓副经管本社仓粮合计陜属州县约买粮四十万石共应建社仓四百余处务于今嵗秋冬办造齐全将粮石分贮惟是地方督抚州县作何奉行则爲利爲病之分途耑以在官在民为大要今陜省大僚皆不知臣原奉恩谕之由但见从司库发银既存兢惧之念又见积贮亏空处分之严例毎遇州县请领社仓银两抚藩过于慎重诫谕甚严州县亦懐贻累之忧将所领银两不肯交与仓正仓副仍勒令里甲采运又有令胥役家人幕賔收放者始而勒买既而勒借陜省百姓竟呼此项谷麦为皇粮不知立社仓之恩意臣以设立社仓聼从民便之语再四晓告谆切叮咛不遗余力无如大小官员谓臣言茫无慿据啧啧訾议其所以然者祗以因民所利之明诏未颁是以在官在民之界限不定伏乞特颁社仓谕防交督抚恭録镌石毎一社仓颁发一本张挂晓谕臣又谨拟社仓条约亦请发各社仓刋刻木榜竪立仓门使乡里愚民人人共晓则毎年收放皆有程式庶可乆而弗替等语朕惟国家建立社仓原令民间自行积贮以百姓之资粮济百姓之缓急其春贷秋偿及滋生羡息各社自为经管登记地方有司但有稽查之责不得侵其出纳之权此社仓之古法也是以各省有请立社仓者朕皆令其聼从民便毋得强勒捐输绳以官法以致便民之举转为民累所以晓谕各省督抚者不啻至再至三矣从前岳钟琪在京时请于通省加二火耗内应行裁减毎两五分之数且暂行徴收发与民间采买谷石分贮社仓俟采买数足即行裁减是于暂收耗羡之中隠寓劝输之法实则应行酌减之耗羡即小民切己之资财而代民买贮之仓粮即小民自捐之积贮此藏富于民之良法最为切实而易行是以俞允所请令其办理乃陜省官员不知此项谷石本系民资又未识从前岳钟琪奏请之由以爲收贮在官即是公物不肯付民经管而胥吏司其出纳者遂有勒买勒借之殊非数年以来朕之周咨详画多方生养斯民之本意矣今特降谕防将朕允从岳钟琪之请并岳钟琪陈奏原委明白晓示着署督查郎阿廵抚武格刋石颁布俾各州县乡社小民咸知朝廷经营设法之盖藏实百姓自为敛散之资用倘地方官有于社仓谷石创议交官不交百姓或指称原系公项预爲公事侵那之地者俱以扰挠国政贻悮民生论从重治罪其岳钟琪所拟社仓条约着戸部抄録交与该督抚分发各州县刋刻木榜于各乡社仓竪立以为永乆程式特谕
　　雍正七年七月二十八日奉
　　上谕陜西兴安州于康熈四十五年河水泛涨冲塌城垣房屋漂没各案仓粮共六千四百四十余石曽经鄂海以此项粮石皆兵民积蓄之需不便亏缺题请令官绅士庶不拘多寡量力捐输在案但自题请捐补以来闻止捐过粮谷七百余石尚亏欠五千六百余石未曽补足朕思当日公捐之举本系听従民便今事歴多年着将官绅士庶捐补之举晓谕停止其兴安州应补粮石或照陜省现动五分耗羡采买粮石存贮社仓之例令该督抚酌量办理具奏
　　雍正七年八月十一日奉
　　上谕自古帝王之治天下设官分职不得其人则庶政莫由振举而理财不得其道则国用不足虽欲减赋蠲租沛膏泽于万姓其势有所不能此自然之理也数年以来怡亲王大臣等办理戸部事务敬慎公忠风清絶阜民裕国府库充盈国家经费既敷则蠲除惟正之供施恩常格之外使羣黎百姓俯仰有余乃朕寤寐之至愿也昨山东署抚奏称今嵗东省秋成大稔父老皆言二十余年以来所仅见朕思上年命田文镜总督山东而今年地方禾稼遂登大有又如岳钟琪总督陜省平日驻劄西安则西安比岁丰收今夏领兵前徃甘肃则甘肃收成大熟而西安六七月间便觉苦旱又如鄂尔泰之在云南连嵗滇省地方雨旸时若今夏廵歴贵州甫离滇境而云南府属之晋寜宜良等处即有暴雨溃堤低田被水之事又如李衞之在浙江屡年四境豊乐今嵗李衞暂离浙省而衢属江山县峡口谷即有起蛟发水淹没禾麦之灾观此数事益见贤督抚之感召
　　天和防于影响则凡为督抚者宜何如之敬谨居心公忠
　　奉职以不愧屋漏之诚爲感格
　　上天之本耶闻今年秦省西安一带夏月甚旱而地方文武大臣官员防知修省此则封疆大臣之所当切戒者朕非防责于臣工而屡颁此等谕防也盖朕实有见于天人感应之理纎毫不爽而夙夜敬谨干惕觉
　　鉴观之有赫而呼吸之可通倘朕心有一刻之懈弛而徒以训诫之词责诸臣下其又何以对越
　　天地神明乎又据广东督抚布按等奏称今年粤东雨泽均调百谷顺成合计通省米价贵者不过八钱几分贱者至于五六钱实粤省从来希有之事朕闻之深爲慰悦此皆该省人民等革薄从忠醇厚良善之心仰感
　　上天垂祐而锡以丰穰之所也着将山东广东二省庚戍年地丁钱粮各免四十万两以奬地方官民之善直陜西今年已各蠲银四十万两庚戍年着再各免地丁钱粮四十万两山西通省连嵗皆获丰收着免庚戍年地丁银四十万两安徽等属亦着免庚戍年地丁银四十万两此六省共蠲免额徴银二百四十万两乃朕加惠闾阎之特恩该督抚等应转饬有司仰体朕心敬谨奉行务使小民均沾实惠倘不肖
　　官吏及绅士土豪等有侵蚀包揽等一经发觉定行重治其罪并将失察之督抚上司等官严加议处特谕
　　雍正七年十二月初八日奉
　　上谕康熈五十九年陜省解送驼马进藏文武官五十员毎员借支肃州公库银五百两为行装路费之资本系应给之项因当时该督抚未经题报不敢作正项开销是以各员囘陜之时仍于各名下着追补项至今尚有未完银一万六千八百两朕念伊等効力戎行逺渉藏地虽非冲锋破敌者比而间关行役亦属可悯着将未完银两槩行豁免其已完者悉给还本员或交伊之的属如该员有别项亏欠应追者即准其抵补以示优恤劳役之至意
　　雍正八年十月十七日奉
　　上谕办理军需必得熟练之员方为有益陜甘二省州县官员备办军需有经手数年者有经手二三年者将此熟练人员若因细故微瑕即行叅革则接任之员新办军务未免生疎或至迟悮亦未可定嗣后陜甘地方办理军需之州县官员若无大过其所犯情有可原者着该督抚揆情度理量加寛宥若钱粮有些小不清之处而事属因公者统俟大军凯旋之后查核明白定其功过特谕
　　雍正八年十月十八日奉
　　上谕陜西四川地方民风淳朴歴年逋赋甚少查毎年徴收钱粮之期四月完半十月全完此定例也朕思四月十月既届纳课之期小民必湏预先经营是麦谷未收之时即为输将之计或因称贷而受剥于富豪或因预粜而大亏其价值且如甘肃地方有徴收本色者若在粮谷未获之前更为竭蹶歴来川陜钱粮既无拖欠之陋习着将四月完半者寛至六月十月全完者寛至十一月俟夏麦秋禾登塲纳稼之后从容完课俾民力纾徐以副朕爱养黎元之至意特谕
　　雍正九年正月初三日奉
　　上谕朕思惠养黎元之道莫先于除赋蠲租使万姓均沾渥泽是以数年来寛免各省之额徴以为阜民足食之计者难以枚举而该省之人民果抒诚慕义宣力急公朕尤嘉其人心风俗之淳良而屡沛施于常格之外也陜西甘肃二省经理军需数年矣凡米粮刍牧之属及车马牧畜之皆动支公帑银两备办一丝一粟不使扰民此中外臣民所共知者然朕毎念地方旣有军务纵不取办于民财未尝不资借于民力而陜甘二省之民人踊跃趋事其心甚为可嘉年来已屡降蠲免之防兹特再布恩膏将雍正九年西安所属额徴地丁银蠲免十分之三共计银四十七万九千九百零甘肃所属额徴地丁银二十八万二千二百零全行蠲免该督抚等可转饬所属有司仰体朕心敬谨奉行务令闾阎均沾实惠将此防刋刻颁布俾深山僻壤共知之特谕
　　雍正九年二月二十六日奉
　　上谕从来备办军需于地方不无劳费朕深知其惟恐累及民间是以于征勦凖噶尔之举悉心宻筹于数年之前一丝一粟皆用公帑置办而民间并不知国家将有军旅之事从来未闻预备军需地方如此毫不骚扰也此天下所共知更为三秦百姓所深悉者及至大兵旣出时日旣多挽粟飞刍脂车秣马虽不取办于民财恐不免借资于民力此亦时势之不得不然也祗以凖噶尔狡狯凶顽父子济恶实防古之巨患爲国家之隠忧若因循茍且纵贼养奸是狡防一日不防即边境一日不寜边境一日不寜即内地之人民一日不得休息此朕熟思详审计算再三而出于万不容己者并非好大喜功利其民人土地而为此举也即以上年之事言之贼彛先遣使臣诈称求和及朕降防暂停进兵待其信息而彼倾其贼众乗我不备大肆猖獗然则此等狡防固可置之度外聼其贻害于边方哉即此愈见
