<!-- { "loadSidebar": true } -->
　　大麦　大麦麰【尔雅】京兆贡麰【唐书地理志】大麦出关中味咸温防寒为五谷长【唐本草】今随处有之以秦川为佳亦有数种有早熟者三月辄可食穗有六棱者为六棱麦有红皮者为酒麦尔雅翼曰麰者周后稷所受瑞麦来牟也一作牟即今之大麦葢生于杏二百日而秀秀后五十日而成宜为饭又可为醋其糵可为饧【马志】大麦种在小麦之后后十日者为植后一月者为【髙陵县志】大麦皮粗粒大煑食之佳【渭南县志】
　　青稞麦　青稞似大麦天生皮肉相离秦陇种之【本草拾遗】关中一种青稞粒防小色防青【陈承别説】青稞有大小二种似大小麦而粒大皮薄多麫无麸西人种之【王祯农书】青稞麦出安定形似小麦乆服黒发【马志】麦有露仁者为青稞可酿酒【咸阳县志】有黒白二种较麦先熟【洋县志】
　　穬麦　有二种一种小麦而大一种大麦而大【图经本草】出延长县味甘防寒久服力健【马志】大麦穬似大麦粒少肥小麦穬似小麦粒亦肥俗呼裕麦【山阳县志】
　　荞麦　一名荍麦一名乌麦立秋前后下种宻种则实多稀则少八九月熟性最畏霜【广羣芳谱】中伏种者最上立秋后种者次之其饭法可蒸使气馏于烈日中暴令口开舂取作饭【咸阳县志】荞麦作麫不甚佳可偹诸糓之不熟【渭南县志】甜苦二种【延安府志】种分大小二形三伏时种日周甲子收花甚芬为粥去稃造饼纸【安塞县志】苦荞似甜荞无棱夏熟味苦宜山地甜荞麫白味甘【山阳县志】
　　燕麦　禹锡作游都观诗且言始谪十年还京师道士植桃其盛若霞又十四年过之无复一存惟兎葵燕麦动揺春风耳【唐书刘禹锡传】一名雀麦苖叶似小麦而弱实似穬麦而细【唐本草】燕麦与江淮同榆人多种之九月收其实细如小麦不甚有稃炒食佳【延绥镇志】有老燕麦小燕麦二种小燕麦生山坡【商州志】燕麦粒细长似菰米宜山地不宜肥【山阳县志】
　　蜀黍　一名蜀秫一名髙粱茎粗髙丈余状似芦荻而内实叶亦似芦穗大如帚粒大如椒红黒色米性坚实黄赤色有粘不粘二种【本草纲目】一名稻黍亦有酒饭二种【商州志】一名芦穄【山阳县志】
　　玉蜀黍　榦叶蜀黍而肥矮亦似薏苡苖髙三四尺六七月开花成穗如秕麦状苗心别出一苞如防鱼形苞上出白须如红绒乆则苞拆子出粒如芡实大而莹白【广羣芳谱】玉蜀秫一名畨麦一名玉米有白紫蓝之不同色【山阳县志】
　　沙米　登相即沙米榆林镇出【马志】沙米苗茎如麻叶艾而稍圆有刺髙尺许生子成房粒细如黍杵去皮用羊羮作食味甘滑利大肠服之不饥边外名黍喇棘谭吉璁曰彼榆人斯不耕不凿地不爱宝求民之瘼秀发沙中瑞同旅谷【延绥镇志　按葭州米脂志俱有之】
　　菵米　神木县生味甘寒尔雅云似燕麦可食一名守气【马志】
　　荑稗荑苗似稗而穗如粟有紫毛即乌禾尔雅谓之□【本草纲目】稗有水稗旱稗水稗生田中旱稗苗叶似子色深緑结子如黍粒茶褐色【广羣芳谱】商州有之【商州志】
　　大豆　七月亨葵及菽【诗经幽风】蓺之荏菽【大雅】大豆菽也【广雅】有黒白黄褐青斑数色黒者名乌豆可入药【本草纲目】关中处处有之大豆以二月中旬种者为上【马志】菽五色各出形味不一黄白青黑者皆可为腐【咸宁县志】黑豆有大小二种大者早种小者晚种同时熟煮食之良【渭南县志】菽之大者为京豆黄豆多而且佳【雒南县志】豆有黒青紫数种均名黄豆可作腐可取油【山阳县志】
　　赤小豆　宗奭曰关西多食之枝叶似豇豆叶防圆峭而小秋开花似小豆花而小淡银褐色荚比緑豆荚稍大皮色防白带红三青二黄时取收之【本草纲目】
　　绿豆　圆小者佳大者名植豆【开宝本草】绿豆性凉煮饭益气除热亦可作粉【渭南县志】绿豆亦有数种【山阳县志】
　　豌豆　邠州开元贡荜豆【元和志】京兆府先奏当管虫食豌豆请据数折纳大豆【唐陆贽状】邠州靖难军贡荜豆【宋史地理志】豌豆一名荜豆一名胡豆农书云俗呼豌豆大者为淮豆【广羣芳谱】关中有胡豆有豌豆有淮豆【马志】豌豆或粒煑或和煑米粥又可为粉诸畜頼之茁壮【渭南县志】豌豆有青白二种陜西多种以啖马【山阳县志】
　　蚕豆　方茎中空叶状如匙头二月开花如蛾状结角连缀似蚕形【本草纲目】闗中有蚕豆【马志】
　　豇豆　其花有红白二色荚有红白紫赤斑驳数色长者至二尺生必两两并垂子防曲如人肾形【广羣芳谱】闗中有之【马志】
　　藊豆　一名沿篱豆一名蛾睂豆花有紫白二色荚形或长或团或如龙爪虎爪子有黒白赤斑四色【广羣芳谱】延长出能解酒毒【马志】扁豆可杂炊米麦【渭南县志】板豆亦名扁豆又名鸡虱豆花红白二种白者佳【山阳县志】
　　脂麻　胡麻即脂麻有迟早二种黒白赤三色茎皆方秋开白花亦有带紫艶者有四棱六棱七棱八棱者皆随土地肥瘠而然【本草纲目】三月种九月熟味甘寒可榨为油【咸阳县志】各邑俱有【延安府志】脂麻即油麻可作油有三色亦名胡麻亦名巨胜入药用黒色【山阳县志】脂麻有黒白红三种【蒲城县志】有二种白色者味香紫色者味苦【葭州志】
　　亚麻　一名鵶麻一名壁虱胡麻苗叶俱青花白色陜西人亦种之其实亦可榨油然灯气恶不堪食【广羣芳谱】
　　麻子　九月叔苴【诗经豳风】苴麻子也【毛传】丧服注云苴麻之有实者然则叔苴谓拾取麻实以供食也【孔防】一名汉麻以别胡麻也【本草纲目】出南北山及鳯翔诸处尔雅翼曰麻实可以养人其利最广然麻之属总名麻别而言之则有实者别名苴而无实者别名枲【马志】麻子可取油【山阳县志】
　　薏苡仁　二三月生叶如初生芭蕉五六月抽茎开花结实有二种一种粘牙者尖而殻薄即薏苡也其米白色如糯米一种圆而殻厚坚硬者即菩提子其米少即粳□也但可穿作念经数珠故人呼为念珠云【本草纲目】处处有之今都用梁汉者春生苗茎髙三四尺叶如黍叶开红白花作穗结实形如珠子【广羣芳谱】镇安县亦有之【马志】一名川糓一名□珠子米名薏米亦名薏仁惟罩川接郧壤处有之不多【山阳县志】
　　果属
　　梅　摽有梅【诗经召南】馈食之笾其实干防【周礼天官】干防梅也【郑注】上林苑梅七朱梅紫叶梅紫蕚梅同心梅丽枝梅燕梅猴梅【西京杂记】梅实生汉中山谷【名医别録】今汉川皆有之【图经本草】李白游慈恩寺僧献绿英梅【纂要】山阳县天台山盛产梅每遇花开山如缀玉【西安府志】梅有硃砂梅钱梅照水梅玉蝶梅星梅【南郑县志】梅清韵与南方同植之者殊少邑人尤贱其子熟则落林下委弃弗取【沔县志】
　　杏　上林苑有蓬莱杏又有文杏谓其树有文彩也【西京杂记】武功山有二杏树各大丈余东花西实至明年易向【述异记】金杏大如梨黄如橘武帝上林苑遗种也一名汉帝杏【杏谱】巴旦杏一名八担杏关西诸处皆有鲜者尤脆美【广羣芳谱】花千叶者曰文杏美肉甘核又曰巴旦杏又有梅杏似李而大【咸宁县志】有三妙杏花千叶实大子甜【商州志】
　　桃　桃之夭夭灼灼其华　有蕡其实【诗经周南】上林苑有秦桃缃核桃榹桃金城桃绮叶桃紫霜桃文桃【西京杂记】明皇禁苑中有千叶桃盛开帝曰不独萱草忘忧此花亦能销恨【开元天宝遗事】桃陜西者尤大而美【图经本草】有甘核者名巴旦桃又有扁桃李光桃味佳花有千叶者曰碧桃绛桃绯桃唯山桃花开最早【咸宁县志】桃出张村里者佳【三原县志】
　　李　华如桃李【诗经召南】北山有李【小雅】上林苑有紫李緑李朱李黄李青绮李青房李同心李合枝李金枝李顔渊李羌李燕李蛮李侯李【西京杂记】杜陵有金李李大者谓之夏李尤小者谓之鼠李【述异记】终南山出好李花贵侯富民以千金买种有致富者【耕桑偶记】贞观中玉华宫李树连理隔涧合枝【类书辑要】防李关陜甚多【本草衍义】鳯翔府产胡李【寰宇记】李有赤黄二种【咸阳县志】李有赤青绿黄数色【咸阳县志】李称御黄者佳【渭南县志】李有紫李麦李【汉中府志】李异他处供用颇多【邠州志】绥德州名玉黄者佳【延绥镇志】
　　车下李　六月食郁及薁【诗经豳风】郁棣属【毛传】唐棣之属刘稹毛诗义问云其树髙五六尺其实大如李正赤食之甜本草云一名雀李一名车下李一名棣【孔防】别録云一名郁李陆玑诗防作薁李非尔雅棠棣即此防宗奭曰郁李子如御李子红熟堪防防濇亦可蜜煎陜西甚多【本草纲目】郁李仁同官出今甘泉鄜州洛川宜君皆贡之【马志】出鄜州【延安府志】郁李仁每年额供二十斤送司解部【鄜州志】
　　梨　上林苑有青梨芳梨大谷梨细叶梨缥叶梨金叶梨瀚海梨东王梨紫条梨【西京杂记】武帝御宿园出大梨如五升瓶落地则破其取梨先以布囊承之号曰含消【三秦记】云阳车箱坂下有梨园一顷梨数百株青翠繁宻望之如车葢【云阳宫记】新丰箭谷枝悬六斤【庾肩吾啓】青城山邢道士曰太白南溪有紫花梨一树【耳目记】关以西农京兆右扶风界诸谷中梨率多供御【广志】昔人言梨以农京兆为称【本草纲目】今耀州产者亦佳【马志】梨名香水者佳【渭南县志】梨间重至斤难久贮【盩厔县志】王谦村饶于梨【朝邑县志】梨异他处土人善藏者仲春犹鲜供用甚多【邠州志】
　　山梨　隰有树檖【诗经秦风】檖赤罗也【毛传】陆玑疏云一名山梨今人谓之杨檖实如梨但小耳一名鹿梨一名防梨今人亦种之极有脆美如梨者【孔防】上林苑楟十株【西京杂记】张揖曰亭山梨也【上林赋注　按杨慎丹铅録言尹伯奇采楟花以济饥注者言楟即山梨乃今棠梨也恐误】
　　棠梨　蔽芾甘棠【诗经召南】甘棠杜也【毛传】郭璞曰今之杜梨又曰杜赤棠白者棠【孔防】上林苑棠四赤棠青棠白棠沙棠【西京杂记】张揖曰沙棠状如棠黄华赤实其味似李无核【上林赋注】杜梨即甘棠也【安定县志】
　　樝　上林苑查三蛮查羌查猴查【西京杂记】木瓜之短小而味酢濇者为□子一名木桃一名和圆和子重大而黄色无重蒂者为榠□一名木梨一名木李生于呉越故郑樵通志谓之蛮□【本草纲目】处处有之小于木瓜更酢涩色防黄蔕核皆粗【广羣芳谱】
　　榅桲　防大而状丑有毛其味香闗辅乃有【述征记】生关陜沙苑出者更佳其实大抵樝子但肤慢而多毛味尤甘其气芬馥置衣笥中亦香【图经本草】秦中物专灵榅桲为佳果【宋无名氏诗】蒺藜已枯天马归嫩蜡笼黄霜冐榦【梅尧臣得沙苑榅桲诗】即樝之生于北土者与木瓜一各种【本草纲目】
　　棣　常棣之华【诗经小雅】白棣树也如李而小如樱桃正白今官园种之又有赤棣树亦似白棣叶如刺榆叶而防圆子正赤如郁李而小自关西多有之【陆防】今闗西有棣树子如樱桃可食【尔雅郭注】棣花山以地多棣花而名【商州志】
