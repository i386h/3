<!-- { "loadSidebar": true } -->
　　乙亥填星入守鬼宿积尸气三月丁卯太白在井宿失行于北生芒角四月辛卯太白入犯鬼宿积尸气【天文志】鄜州凤翔岐山县春夏皆大旱岐山人相食十九年春夏鄜州大疫凤翔大旱奉元蝗食禾稼草木俱尽所至蔽日碍人马不能行填坑堑皆盈饥民捕蝗以为食或曝干而积之又罄则人相食【五行志】五月丙申荧惑入犯鬼宿积尸气　二十年正月己亥太隂犯井宿东扇北第二星六月癸巳太白犯井宿东扇北第二星七月丁丑太隂犯井宿距星【天文志】凤翔岐山蝗延安等州野鼠食稼初由鹑卵化生既成牝牡生育日滋百亩之田一夕俱尽【五行志】十月戊子荧惑犯井宿东扇北第一星　二十一年三月丙辰太隂犯井宿西扇第二星庚辰荧惑入犯鬼宿西北星十一月癸亥太隂犯井宿东扇北第四星　二十二年九月丙寅荧惑犯鬼宿西北星己巳荧惑犯鬼宿积尸气【天文志】　二十三年五月鄜州宜君县雨雹大如鸡子损豆麦【五行志】六月乙卯太白犯井宿西扇北第二星壬戌夜太白入犯井宿东扇南第二星二十四年四月癸丑太白入犯井宿东扇北第一星五月甲戌太白犯鬼西北星乙亥太白犯积尸气八月丁未荧惑入犯鬼宿积尸气十月己酉太隂犯井宿东扇南第一星　二十五年九月丁丑太隂犯井宿东扇南第一星【天文志】凤翔岐山县蝗【五行志】　二十六年四月丙子太白入犯鬼宿积尸气【天文志】四月奉元路黄雾四塞【五行志】七月丁酉荧惑犯鬼积尸气【天文志】十一月辛丑华州蒲城县洛岸崩壅水絶流三【日】十二月庚申太隂犯井宿西扇北第二星【天文志】庚午华州之蒲城县洛水和顺崖崩其崖戴石有岩穴可居是日压死避乱者七十余人【五行志】　二十七年二月乙卯太隂犯井宿西扇北第二星六月辛未太隂犯井宿西扇北第二星七月己亥太隂犯井宿东扇南第二星九月癸巳太隂犯井宿西扇北第二星十月辛酉太隂犯井宿东扇南第三星癸亥太隂犯鬼宿西南星【天文志】十二月奉元路咸宁县井水冰　二十八年二月己巳陜西有飞火自华山下流入张良弼营中焚兵库器仗四月奉元陨霜六月陜西地震十月辛巳陜西地又震【五行志】
　　明
　　太祖洪武二年春三月陜西宝鸡进瑞麦【二申野录】陜西大旱饥【贾志】　四年陜西旱饥汉中尤甚　十二年夏四月庚申日月交晕在秦分【二申野录】
　　惠宗建文时陜西山崩压数千家山移有声号三日黄河东流没千余家【明皇甫庸近峰记畧】
　　成祖永乐二年九月关陜献嘉禾羣臣应制譔诗【名山藏】十二月禹门渡黄河清亘数百里【续文献通考】　三年七月戊戌陜西兴平凤翔二县进瑞麦三十本礼部率羣臣上表贺以为圣德覆被之应天下太平之征上览之谓尚书李至刚侍郎赵羾曰瑞麦固是嘉应但四方逺迩靡一物不得其所斯可谓太平今中外果无匹夫匹妇之愁怨于下者乎览表祗益惭愧耳【世法録】　九年七月陜西疫遣户部侍郎王彰祭西岳及关内山川　十年正月陇州饥　十二年二月陇州饥三月陜西诸县饥疫【名山藏】　十四年五月庚申陜西雨雹伤麦汉水涨溢【贾志】　十六年正月丙寅以兎图并羣臣所上表及诗文赐皇太子且赐书谕曰比陜西耀州民献兎羣臣以为瑞且谓朕德所致上表称贺又有献诗颂美者朕心惕然愧之夫贤君能敬天恤民致勤于理则有以感召和气屡致丰年海宇清明生民乐业此国家之瑞也彼一物之异常理有之且吾岂不自知今虽边鄙无事而郡县水旱往往有之流徙之民亦未尝无岂至理之时哉而一兎之异喋喋为谀夫好直言则德日广好谀言则过日增朕夙夜拳拳仰惟皇考创业艰难惧弗克负荷不敢怠宁终不为彼所惑尔将来有宗社生民之寄羣下有言不可不审之于理但观此表及诗即俱了然而情不能遁矣【世法录】
　　宣宗宣德三年陜西大旱饥【贾志】　六年夏四月有星孛于东井【二申野录】　七年八月嘉禾嘉瓜出陜西皆止贺【名山藏】　八年十二月陜西进嘉禾【二申野录】　九年八月陜西水【名山藏】
　　英宗正统元年秋九月白虹贯日狼星动揺【二申野录】　七年九月西安府产嘉禾止羣臣贺十一月壬申月蚀在井【名山藏】　八年陜西二处山崩一处山移有声呌三日移数里【二申野录】
　　代宗景泰三年冬十一月癸未客星见舆鬼【二申野录】英宗天顺五年七月南山崩【贾志】
　　宪宗成化元年三月陜西旱【贾志】　五年春正月丙辰朔乙丑夜月犯五诸侯南第一星己巳月入鬼宿犯积尸气二月丙申夜月犯鬼宿闰二月癸亥夜月犯积薪【二申野录】　六年华隂邑治廨中生谷一本五穗者数茎　七年郃阳邑民魏宣妻一乳四子【贾志】　八年七月丙午陜西陇州大风雨雹有如牛者州之北山吼三日裂成沟长半里【二申野录】八月汉水涨溢高数十丈十一月岐山润德泉涸【贾志】　十二年夏四月榆林天鸣如炮流星陨于城中有声　二十年陜西旱【二申野录】二十一年关中连岁大旱百姓流亡殆尽人相食
　　十亡八九　二十二年五月商州地裂六月咸宁县地裂倾陷民房屋墙垣无数【贾志】陜西大饥武功民王瑾杀宿客而食之【续文献通考】　二十三年七月二十二日关中地震声如雷山多崩圯屋舍坏男女死者千九百余人【贾志】
　　孝宗治元年畧阳夏大旱至冬人相食【贾志】　八年二月陜西天门开人马百万自下而上十一月陜西地震【二申野录】　十三年六月二十二日获玉玺于赵伦村村在陜西西安府鄠县道安里有常命于天既授永昌八字皆篆文人曰此即传国玺巡抚以闻　十四年春正月朔西安府及长安等县地震是日朝邑县亦震塌各衙门仓监等及军民房屋共五千四百八十五间压死大小男女一百七十名口伤者九十四名口压死头畜三百九十一头只又本县正东安昌里等十九处遍地窍眼涌出水深浅不等震开裂缝长约或一二丈或四五丈又蔡家堡严伯村等四处涌水几成河巡按御史燕忠以闻兵部尚书马文升上疏云考之古典歴代固有地震未有震于正月朔日者亦未有震开而裂水将成河者此乃非常之异古今所未见者也伏望陛下只畏变异修省尅责行仁政以安养斯民重台谏以广开言路府库之金币重为撙节以备急之用无益之斋醮暂免修设以省浪费之繁念钱粮之空虚止传奉无例之官悯畿民之艰窘禁奏讨有碍之地遵圣祖之训毎清晨视朝法列圣之规日奏事二次疏入上大喜有防览奏具见忠爱之意视朝奏事朕自加省织造羢褐内官便取回余皆准行【续文献通考】　十五年九月岐山风雷交作润德泉复出　十七年正月华隂地震【贾志】
　　武宗正德元年二月郃阳地震六次有声如雷毁民屋无算【贾志】秋七月己丑彗星见井【续文献通考】　二年五月畧阳大雨高家山崩压死百九十余人大旱民皆流徙【贾志】九月丁卯咸宁天雨黑子积至十余日　六年夏五月有龙堕于干州长数十丈目光如火开閤闪闪可畏四足据地行五里许得井水飞去【二申野录】　七年华州太平桥有女子化为男子长须后生二子三月渭南县地震　十年秋郃阳县有虎自梁山来逾城入按察司升大槐树巅咆哮甚厉【贾志】　十三年夏六月四日陜西会城初昏时隂黑忽复天明有巨人长三丈余见抚院东足长四尺衣袂飘揺须髯如丛防已而大风雨失所在【二申野录】　十四年六月河涨倾沔县城岐山润德泉久涸复涌出　十六年四月凤翔府甘露降五月西安府有牛生犊遍身有甲类麟人以为异遂鞭死之【贾志】六月世宗初立陜西诸郡大旱疫【名山藏】
　　世宗嘉靖二年春正月陜西地震【二申野录】　六年四月华隂甘露降县前树三日是年蝗飞蔽天【贾志】　七年陜西大旱【续文献通考】　八年十一月陜西佥事齐之鸾言臣自七月中经潼关蝗食晚禾无遗流民载道偶见居民刈获喜而问之答曰也有绵刺二种子可以为麫饥民仰此而活者五年矣见有麫食者取啖之螫口澁腹呕逆移日小民困苦可胜道哉谨将子封题赍献乞颁示臣工使知民瘼【二申野录】　九年延绥榆林大饥【续文献通考】夏汉中雨如荞子化为虫食禾【贾志】十年夏六月乙巳彗星见于东井【续文献通考】七月陜
　　西大旱螟蠲赈有差八月陜西总制王琼进甘露荐内殿【名山藏】　十一年夏汉中大水又大风抜木三日民大疫华隂大荒渭大水渰没民田庐【贾志】八月己卯彗星见东井　十二年八月彗星复出东井扫太微垣至于十二月【二申野录】　十三年五月邠宁泾阳等州县大水渰没泾渭两岸居民畜产无数六月汉中雨冰雹同州地震若雷数日方止连震十五次　十六年二月畧阳地震七月大雨雹伤稼　十七年建安堡获五足鹿【贾志】陜西大旱【续文献通考】　十八年三月西安地动二次房屋揺动【贾志】闰七月庚申木火水金聚东井【续文献通考】　二十五年榆林镇城有一产四女者有产四臂三面儿者【贾志】　二十六年十二月十四日澄城县麻陂山界头岭昼夜大吼如雷至二十七日夜山忽中断移走东西三里南北五里【续文献通考】　二十七年鄜延等州地震有声自是地屡震【贾志】正月汉中大饥【名山藏】　二十九年六月蒲城暴风冰雹有如斗大者数日不消树屋人畜大伤【贾志】　三十二年三月陜西大饥【名山藏】褒城甘露降启圣祠柏树滴如凝脂食之如蜜【贾志】　三十四年十二月陜西地震或地裂泉涌或城郭房屋陷入地中或平地突成山阜或一日连震数次或累日震不止河渭泛溢华岳终南山鸣或移数里压死奏报有名官吏军民数万致仕南京兵部尚书韩邦竒光禄卿马理祭酒王维祯同日死焉其不知名未及奏报者复不可胜纪【续文献通考】　三十七年正月鄠县散官聚芝为山以献曰仙应万年芝凡百八十余本【名山藏】闰七月淳化诸县雨雹【续文献通考】　四十年春正月商南山万寿宫前产芝丛中土人得白鹿巡抚以闻　四十一年四月鄠县散官王金进灵芝五色龟【二申野录】　四十五年华隂河吼横出石脊舟楫不通月余始没【贾志】
　　穆宗隆庆二年正月榆林衞地震有声初八日保宁堡旗杆上火灼灼声响三月西安及临潼一带地震倒塌城池房屋压伤人口凤翔府亦是日夜戌时震二次有声初五日戌时汉中府及所属南郑等县地震次日卯时雨霑衣为泥十五日辰时雨至申时冻结成雪本日地震倒塌东北城角十六日丑时又震塌西城垜头三月延安保宁堡旗竿有火光四月榆林长乐堡旗竿有火光西安府地震如雷灰尘蔽天垣屋欹侧泾阳咸阳高陵城无完室人畜死伤甚多十九日陜西兴平县地震多损伤人畜房屋者咸宁县灞桥柳巷泾阳县回军永乐各村镇俱倒塌如平地压死二百余人【续文献通考】五月延绥大冰雹【二申野录】陜西大旱　三年八月丁未夜火星犯鬼宿【续文献通考】延安黄土坬山崩裂成湫　四年六月清涧县夜雨水涨冲南门渰坏居民数百家华隂河溢数丈流没民人浮尸遍野【贾志】　五年七月西安府地震九月己卯月犯井宿西扇北第二星十月西安府地震二次【续文献通考】　六年延安旱饥人相食【贾志】
