<!-- { "loadSidebar": true } -->
　　张氏洋县庠生强百福妾强殁嫡令改嫁氏坚守抚孤娶妇生孙越数年子殁孙亦夭强氏无后氏复养他姓嗣之抚之成立苦节数十年如一日
　　周氏洋县儒士马汧勋妻年二十五而寡遗孤未周家贫织纺以佐菽水舅姑继逝丧葬备礼子复逰庠守节五十余年
　　杨氏洋县阎龙翼妻夫亡氏年二十无子坚志守节歴五十余年
　　李氏洋邑绅王竒瑾妾薛氏竒瑾孙啓睿妻瑾疾革以李年防无出命再适氏曰妾分固贱然从一而终妇道也泣不承命瑾怜之遂以孙啓睿立为嗣孙瑾故氏为啓睿娶薛氏生子未防啓睿故子亦夭李劝薛嫁薛泣云祖姑抚我夫成人今夫亡子殁忍舍而他适耶纺绩奉养三十余年邑令谢景安以节慈贞孝旌其门
　　杜氏洋县庠生李国宣妻张氏庠生国宁妻俱年十八而寡无子女值冦乱间闗窜徙翁姑虑不免讽之嫁二氏矢志固守屡遭兵火困苦备尝并歴四十余年卒
　　王氏洋县杨仁声妻年十八寡居甘贫守节育子成人寿七十余
　　王氏洋县庠生李国士妻夫亡贼将谭欲夺之氏断髪毁容以拒乃止
　　李氏洋县张兆骢妻避贼入山被掠投崖死
　　叚氏洋县翟冲雯妻雯死氏年二十二矢志栢舟其翁欲夺而嫁之氏闻自缢死
　　张氏洋县庠生李跃龙妻贼至夫妇被执欲汚之氏骂贼被害
　　王氏西乡庠生许天祥妻年十八夫殁苦节六十年旌表氏亡后十年始克葬入圹时绋断棺堕地其尸顔色如生观者惊为完节所致
　　李氏西乡民张宗之妻年二十二而寡子永福甫四嵗氏茹荼饮蘗抚孤成立守节五十余年子亦备极孝养克顺亲心
　　李氏西乡王绍尧妻年二十五嵗夫殁氏守节抚三子皆入泮寿六十八而卒
　　马氏西乡穆魁妻年二十二孀居家赤贫事姑尽孝抚五嵗孤映芝成立卒时年八十八
　　刘氏西乡诸生刘继锡女王氏诸生王武周女诸生谯之琦先聘于刘继锡以之琦有疾欲迟防之琦父谯玺恐乏嗣复聘于王继锡控府断令同归未一载琦故二氏年俱未二十娩身各举一子守志抚孤刘子芳兰王子芳蕙俱游庠一门双节阖邑称之
　　唐氏西乡儒士厐文章妻年十八而寡抚孤入庠氏病子割股疗母有司表其门曰母节子孝
　　金氏西乡庠生米万钟妻年二十而寡善事舅姑贞操不二年六十二卒
　　曲氏凤县诸生张凤仪妻张亡氏年二十哀痛如不欲生翁姑谕之曰汝死如二嵗遗孤何遂励志誓守事亲教子苦节三十余年建坊旌表
　　谢氏沔县民姚璋妻年十八归姚二十五而姚殁哀痛欲殉亲族以翁姑老子防劝之遂誓守家贫织纺以供堂上甘防翁姑相继殁殡葬有礼抚孤松龄慈严并笃得列黉序守节四十四年卒有司以请旌表
　　章氏沔县民张试之妻年十九适张孝事翁姑夫亡氏年二十七尽鬻衣饰以葬负土成坆血流指掌见者无不堕泪抚子源赤拮据万状有讽之改适者氏厉色拒之苦节三十年旌表
　　赵氏沔县儒士李圣极妻年十九适李纺绩佐读事翁姑以孝称圣极忽患癖疾愤入井氏随之俱救免后圣极卒自经死氏义不独生遂更衣亦缢夫旁时年二十二嵗旌表
　　玉姐沔县民吴显章女生有令姿有虞杰伦者素无赖窃入室调之玉姐与婢沙氏厉骂不从被杀死此康熈五十五年事也旌表
　　髙氏畧阳贡生陈伊训妻陈故氏年三十甘贫守节昼夜绩纺每遇祭祀必尽诚致敬教子慈不掩义曰汝曹当勤读以承先志后三子皆入泮有司以请旌表
　　刘氏畧阳王世业妻年十九夫亡守志抚遗腹子早殇氏年九十余卒又生员刘起敬妻芮氏亦以守节抚孤着闻乡里
　　李氏畧阳髙映碧妻孀居有豪右欲强娶氏氏剪髪毁面誓死以拒守节至六十余知府滕天绶表其门
　　张氏畧阳梁天培妻年二十三夫死甘贫守节吴逆变起贼将欲逼之氏引刀毁容贼骇而走抚育二孤俱成立苦节至五十余知府滕天绶表其门曰毁容立节
　　潘氏畧阳李应登妻王氏王丹所妻各避冦居砦中贼攻砦将破二氏束衣防面投崖死知府滕天绶俱表其门
　　罗氏畧阳梁贡妻年二十一夫亡有遗腹子氏日夜泣抚兾其成立值姑病祝天愿以身代翁姑相继逝殓葬如礼俄而子又夭泣曰梁氏絶矣何生为遂不食死
　　金氏延绥营兵张问礼妻康熙七年问礼随伍出征物故氏时年二十一嵗闻讣痛絶以翁姑年老强饭侍养不数月翁姑俱逝殡葬如礼遗腹生子基生教养备至艰辛万状卒无怨悔年六十九卒雍正五年旌表
　　黄氏榆林民任则荣妻年二十四夫亡甘贫守节孝养翁姑抚孤成立年六十三卒雍正五年旌表
　　王氏定边民陶魁妻年十八夫亡叔俊以氏年少令改适氏剪发刺指誓不再醮抚孤成立雍正四年旌表
　　郭氏定边营人贺麟妻麟故武宦子康熙十八年冦扰定边麟被掠至秦州亡氏年二十三嵗上事衰姑下抚孤子歴五十余年雍正初年旌表
　　谢氏定边民贾世虎妻年二十夫亡子生甫三月家计甚艰从堂兄贾世民阳托矜恤移氏同居氏年少世民欲以为利因逼令改适氏仍归旧居以避之栢舟之操终始不渝雍正四年旌表
　　许氏定边民亢孝妻夫亡氏年甫二十一茹荼饮蘗志不稍易雍正四年旌表




　　陜西通志巻六十八
<史部,地理类,都会郡县之属,陕西通志>
　　钦定四库全书
　　陜西通志巻六十九
　　人物十五
　　列女四
　　本朝
　　刘氏兴安民杨裔昌妻年十六而寡遗孕生子氏孝事舅姑舅姑殁力营丧葬艰苦备至子长教之入泮守节三十七年康熙五十二年旌表
　　王氏兴安民赵应泰妻年二十四生二子而寡时姑老孀居氏善体姑志抚二子并克成立年七十一而卒康熙五十三年旌表
　　马氏兴安民贾廷鼎妻年二十夫亡孝事舅姑劬劳训子苦节四十八年雍正三年旌表
　　康氏兴安生员杨秉彛妻年二十五夫亡生子方六日亲老家贫氏纺绩充养遗孤鞠育有成苦守二十四年卒雍正三年旌表
　　马氏兴安生员鲁镛妻年二十二夫亡遗孤汉相倚为命及汉入泮完娶与妇先后死复抚孙承楷成立再世劬劳一心氷蘗守节三十七年雍正三年旌表
　　孙氏兴安民梁陈妻年二十四而寡姑老孀居生养死无失礼子生三月抚育成人有声庠序守节二十五年雍正三年旌表
　　马氏兴安生员刘鼎基妻夫亡氏年二十七后兵荒屡至艰苦备尝年八十三而卒
　　唐氏兴安生员陈于闱妻于闱随父大计司理维扬病卒氏年二十六嵗二子俱幼又妾子三人氏教育无异视后大计亦殁于官氏自数千里外扶两柩归守节终身
　　刘氏兴安人百户崔荣妻年二十荣殁不再醮三嵗儿昌引昌引长娶谢氏而夭谢引刀自刎刘救得免与姑守节终身
　　冯氏兴安马在良妻年十九夫死家贫氏茹荼饮蘗抚儿守节以终
　　胡氏兴安马志学妻夫殁年二十三遗子中骏训诲成名孙道幼失母胡亦辛勤抚育守节四十二年卒
　　俞氏兴安王学先妻夫亡妾生一女氏抚女守节终身
　　徐氏兴安生员王国英妻陈氏监生刘其言妻夫死守节徐五十余年陈六十四年
　　李氏兴安生员陈五典妻年十七夫亡自缢死胡氏刘氏胡兴安生员谢贤谟母刘其妻也流冦至刘负胡走避阎王寨寨破俱投岩死
　　喻氏兴安生员梁信成妻顺治三年城破贼逼氏所氏大骂贼兵刃俱下氏死之
　　席氏兴安陈于堂妻顺治三年流冦破城氏被廹引刀自杀死
　　蒋氏兴安贡生王建极妻顺治三年刘二虎破城氏语建极曰吾死君急逃乃引簮刺喉而卒年二十八
　　侯氏兴安范文奎妻顺治三年刘二虎破城投井死刘氏兴安生员陈五美妻贼至城陷投水死
　　单氏兴安生员崔尚志妻康熙十四年吴逆窃踞州城余党纵掠氏知不免以其子托隣妇投岩死
　　李氏平利民杨启勇妻年二十七夫亡氏痛不欲生亲族谕以养老存孤大义始强起就食治家勤俭严肃事翁姑如子及殁丧葬尽礼人称节孝教二子皆入泮卒年六十有一雍正四年旌表
　　朱氏洵阳生员钟仙麓妻仙麓死氏年二十七不嫁教子贡于成均死妇吴氏年十八亦不嫁教子衍庆饩于庠朱守节四十三年吴守节三十四年
　　吉氏洵阳生员吴凤喈妻夫亡终事舅姑抚子伯礼入泮而卒妇华氏善承姑志抚子淳科饩于庠两氏俱年二十六而寡吉守节四十四年华守节四十二年
　　吉氏洵阳举人宋英妻年二十四夫殁教子成名守节五十六年
　　吉氏洵阳生员钟仙质妻年二十二夫死以姑老无依誓不再嫁守节五十八年
　　王氏紫阳民任兆麟妻年二十四而寡亲老子弱矢志靡他守节二十七年雍正三年旌表
　　李氏紫阳民武君化妻夫亡事姑育子苦节终身雍正六年旌表
　　郑氏汉隂生员蓝旐妾旐夫妇死于贼氏负嫡子立避难险阻备尝乱定家业荡尽每防麻糊口兼勤训课俾立成名苦守四十余年邑令旌其门
　　胡氏廪生陈国典妻汪氏夏之相妻张氏曽述志妻俱汉隂人胡年二十九汪年二十五张年二十八并夫亡守节抚孤终身温氏郭祚妻亦夫亡守节终身
　　孔氏商州人王正妻幼读孝经小学能通其义未嫁姑殁即不事膏沐不与宴防年十七归王十九夫死无子女有讽以他适者即不食以明志家贫备歴艰苦或劝就食母家不可其兄誓养以终身遣婢仆相迎氏曰此大归也必兄至敦请始徃教嗣子读书成立苦节歴三十七年雍正七年旌表
　　唐氏商州生员牛廷琇妻年二十三夫远出不归后姑逼之輙以死自誓苦节歴六十年卒
　　赵氏商州杨用枅妻年十九夫亡誓以身殉父母宻防之得不死矢志守节翁与父怜其年少无子劝改适即入室髠髪以示不二翁感泣爲立侄嗣之歴五十七年卒
　　周氏商州进士罗立贤妻夙娴内则归立贤家徒四壁纺绩佐读立贤天姿頴异氏自喜得所归登第后一载立贤卒氏日夜涕泣勺水不入口数日泪尽眼枯呜咽而逝
　　杨氏镇安刘瑞徴妻田氏齐扶上妻并年三十而寡矢志抚孤杨歴三十四年田歴四十五年
　　何氏雒南生员张足发妻夫死年二十二遗孤甫周翁老姑病氏矢志不二代夫终养歴冦变田庐荡然拮据养育年八十二卒
　　强氏雒南生员许镜妻年二十五夫死矢志抚孤歴兵荒艰苦万状守节三十一年
　　崔氏雒南夏民表妻夫死氏年二十八矢志抚孤翁时仲以明经司训吴堡卒于官氏罄赀庀丧事扶榇归塟事继姑尽孝备歴艰苦守节五十年
　　王氏雒南增生刘呈旦妻冀氏张见龙妻夫死抚孤食贫守节并歴三十余年卒
　　焦氏雒南张珽妻珽亡氏年二十二事姑育子内外无间言寿七十二卒初珽父庠生如堪亦早亡母张氏时年三十守节抚孤歴五十年而终两世氷操守令咸表其门
　　董氏雒南蔺士兴妻年二十一而寡家贫子幼氏苦节抚孤操作终身年七十余卒其子孙皆务农敦本克守家风
　　吕氏雒南生员白贻哲妻年十六适贻哲二十九而孀亲老子幼氏仰事俯育孝慈备至歴五十年以寿终
　　刘氏雒南刘燝妻二十三歳而寡矢志殉夫时遗孤方三歳族党力止之得不死子既长课子躬耕家稍起及生孙乃课孙读书以绍先业年六十四卒今孙龙有声诸生间
　　雒南二李氏一生员赵正妻一雷起声妻正亡氏年二十二守节年七十三而终起声亡氏年二十七守节年六十而终
