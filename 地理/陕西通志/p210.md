<!-- { "loadSidebar": true } -->
　　庆寿寺　在州西二十里官路旁唐贞观二年建佛像坐石岩下髙十丈许俗名大佛寺【冯志】佛座后出泉前防层楼明嘉靖二十三年工费金碧以数千计雄伟壮丽甲于关中【州志　按贾志庆寿寺外另载大佛寺今照冯志并入】
　　髙邨寺　在州东五十里唐贞观年建【贾志】
　　画阁寺　在州西南八十里唐建有秀峯温泉可备游赏【州志】
　　洪福寺　在州东三十里宋建【贾志】
　　福仁寺　在州东十五里宋建【贾志】
　　隆兴寺　在州治西元建【明一统志】在州西南街【州志】显应禅院　在州西门外不百武旧名普照中有碑乃金正隆间僧所撰院记【明都穆石龙涡记】明洪武二十年重修改今名正统间重修郡人席勤学有记【州志】
　　炼阳观　在州南沟七里唐建【州志】
　　元真观　在城内东街隘巷【州志】
　　全阳观　在城东三十里元建【州志】
　　白云庵　在州西南五十里唐建【贾志】
　　翠云庵　在州西门外庵侧有泉【州志】
　　【附古寺观】清泰寺在州南二十里姚苌缢苻坚处【冯志】一作新平寺述异记苻坚既爲姚苌杀于新平寺寺主摩诃兰梦坚曰可爲吾作宫既而寺左右民家死疫相继巫者见坚怒曰若不宫将尽杀新平民因共建寺爲庙无复灾疾【汉魏丛书】云寿寺在州东二十五里宋嘉祐年建【贾志】会仙观在州西二十里唐建【贾志】玉峯观在州南门外元建【明一统志　按州志明时改周太王庙今则并太王庙又圮而迁矣】
　　三水县
　　关帝庙　在县署东北【县志】康熙十八年重修【县册】东岳庙　在城北半山邨元时建【贾志】一在城东南三里七级山下明隆庆二年建
　　本朝顺治五年修【县志】
　　药王祠　在县南翠屏山腹【贾志】康熙庚辰年重修有碑记【县志】
　　石门神庙　在县东南六十里石门山祀秦扶蘓太子【贾志】石门山万峯中两壁峙立世传秦太子扶蘓授国典三物处死后成神人爲立庙庙下有湫天旱祷雨辄应有知县杨谔言碑记【县志】
　　显圣庙　在县南山麓祀呉大夫伍子胥【贾志】康熙壬戌年重修知县王祚兴有记【县志】
　　【附古祠庙】元君庙在百家坊【贾志】敬德祠在县北职田镇【贾志】丞相祠在县西十五里魏落邨祀汉唐宋丞相第五伦第五琦第五均明洪武十八年建【县志】学士祠在县西南三十里大慈邨祀宋学士范祥范育父子【贾志】
　　宝峯寺　在县西八里温凉河之上唐太和三年建【贾志】
　　本朝顺治六年重修【县志】
　　宝塔寺　在县东门内唐建爲吐蕃所焚明天启六年邑举人文毓鳯重修【贾志】
　　本朝康熙二十七年重修天王殿有碑记【县志】
　　净土天王寺　在县南三十里宋淳化三年勅建碣记出自御制【县志】
　　庄严寺　在县东十里前泥阳邨元勅中书省右丞周德建【县志】
　　大像寺　在县东三里【马志】金大定元年建
　　本朝康熙丙戌年重修【县册】
　　玉泉观　在县南三里【马志】右有玉泉故名内古栢数株溜雨参天森若虬龙司铎刘翀有诗明治四年修
　　本朝顺治九年重修【县志】
　　【附古寺观】洪仁寺在城南十五里青胄原唐时勅建福延寺在县东北五十里阳堡头金大定三年勅建【贾志】龙岩寺在县东南四十里金大定五年建【县志】栖云观在县东北宋建【西安府志】惠济院在两平邨金大定三年勅建【县志】洪福院在县南十五里陈家凹仅存石刻洪福院三字【县志】
　　淳化县
　　汉武帝庙　在县北四十里【贾志】
　　龙王庙　在仲山洪堰旁以铁爲瓦俗呼铁瓦殿【县志】东岳庙　在县北二里髙冈上旧爲崔府君祠金大定中改建明代累修邑人关邦镇罗诰贾克忠有记【县志】
　　西岳庙　在县西南二里【贾志】
　　关帝庙　在县治西南郎中杨国治有重修碑记后有三义殿邑人郗应芳知县杨泰正有记【县志】
　　八蜡庙　在城南明隆庆七年署县童思善以废养济院改建
　　本朝康熙二十五年知县张纶重修【县志】
　　文昌阁　在城东南隅因山爲台而立明万厯中知县欧阳暖有创建记【县志】
　　娘娘庙　在县西二十里泾水上相传偶来一闺女坐化于此因塑像立庙山麓有小湫岁旱逺近取水祷雨奉祀爲神【县志】
　　六烈祠　在县治东祀罗氏一门五烈并葛烈女经姐康熙四十年知县张如锦建有记【县志】
　　【附古坛庙】圜丘在甘泉山下黄帝祭天处【贾志】泰畤在甘泉山下汉元鼎五年立【贾志】
　　寿峯寺　在县治北【明一统志】县北一里唐大中五年建【冯志】明万厯中僧书法华经刻石立幢
　　本朝顺治七年知县赵宾康熙三十八年知县佟世禄
　　重修【县志】
　　栢林寺　在县北五里唐人郎士元有诗【马志】
　　云寂寺　在县西南一里【贾志】
　　长武县
　　关帝庙　在城内西街顺治二年建一在城西一里【县志】
　　东岳庙　在县东一里汉时古栢尚存元至正二十三年判枢密事刘某重建有记【县志】一在城内东街明万厯二十五年建【县册】
　　三官庙　一在县治南一在县治北【县志】
　　英皇庙　在城西北庙考云英皇尧二女虞舜妃也元至正二年间旱魃异常一士人夜梦二圣母引至一境林木丛集以手指地曰汝明晨往此祈祷灵湫以救万民翌日士人如其言十步一拜至其地宛然梦中所见且拜且泣水涌泉出用瓶取水未至县大雨滂沱乡人记其事立庙岁祭焉至今旱祷无不响应事详碑记【县志】在城西北十里马家寨【县册】
　　公刘庙　在县东门外【西安府志】离城半里许仅存庙址
　　本朝康熙八年重建于昭仁寺内【县册】
　　【附古祠庙】英公庙在县治集贤冈祀唐英国公徐世勣有记【县志】
　　昭仁寺　在县治东街唐贞观十三年建有虞世南书碑【冯志】俗名铁佛寺【州志】明万厯十四年重修【县志】
　　凉范寺　在县西三十里宋建【贾志】
　　强邨寺　在县南三十五里宋建【贾志】
　　画阁寺　在县南三里画阁堡【县志】
　　福庆寺　在县南三里【贾志】
　　虚白观　在县东南四十里元建【贾志】
　　齐乐庵　在县南十里明成化十年建【贾志】
　　【附古观】丹霞观在支邨里【贾志】
　　鄜州
　　社稷坛　在州城南各县如制【州册】
　　风云雷雨山川坛　在州城南各县如制【州册】
　　文庙　在州治西南雍正元年改启圣祠爲崇圣祠追封孔子五代王爵各县学如制【州册】
　　先农坛　在东郊各县如制【州册】
　　关帝庙　在州治左康熙十五年修雍正三年追封关帝三代公爵后殿供奉岁春秋庙祀以太牢各县如制一在州城北元至正十一年建
　　本朝康熙二十四年修一在城东南六十里张邨驿【州册】文昌祠　在文庙左明知州蘓璜建各县如制【州册】八蜡庙　在州南关各县如制【州册】
　　城隍庙　旧在州治西康熙三十二年改建南关各县如制【州册】
　　州厉坛　在州治北门外各县如制曰邑厉乡保曰乡厉【州册】
　　名宦祠　在学宫左各县学如制【州册】
　　乡贤祠　在学宫右各县学如制【州册】
　　忠义孝弟祠　在学宫内各县如制【州册】
　　节孝祠　在学宫外各县如制【州册】
　　龙王庙　在州城北明嘉靖七年副使汪知州杜惠建有碑记【州志】
　　真武庙　在州北三里山上康熙四年副使鲍开茂知州王廷弼推官刘翊圣知州顾耿臣重修【州志】
　　东岳庙　在东门外元皇庆元年建明嘉靖三十七年副使王楠修
　　本朝康熙五年副使鲍开茂知州顾耿臣捐金重修【州志】太白庙　在城南山明天启元年知州白鋐建
　　本朝康熙十八年知州甯可栋以祷雨灵应捐金重修
　　【州志】
　　孙真人祠　祀唐谏议大夫孙思邈一名药王洞一在北关啸虎崖康熙三十年修一在州西六十五里张邨驿【州志】
　　韩杜祠　在文昌祠东即旧韩范祠雍正五年改建春秋致祭【州志】
　　【附古坛庙】鄜畤在鄜州秦文公十年梦黄蛇自天而下所属之地止于鄜衍史敦以爲神立畤以祀白帝【贾志】二贤祠在文庙防门外祀唐杜甫宋范仲淹【明一统志】
　　开元寺　在州城西北山阿寺门石勒勅修二字年代无攷内有白松古栢顺治十二年僧正兰常智修康熙五十六年僧来波重修【州志】寺内白松竒古张着诗叶堕银细花飞香粉干寺门烟雨里浑作玉龙防【明一统志】
　　柏山寺　在州西九十五里直罗镇碑识唐武德二年秦王世民征虏憩兵芸罗寺疽发背王对佛启愿夜梦金人敷药大愈洎登位乃改芸罗爲安乐移西岩之上建殿与塔即今处也开元十二年车驾征北番至此前锋告捷因改爲安定寺宋景德元年僧齐信重修仍名安乐后以其山多柏因以柏山名壁间唐太宗像相传千有余年至今不坏【州志】
　　石寺　在州西一百三十里石山如砌凿门而入爲佛殿大佛三尊四面小佛尺许者不知几百千几龛楹柱之间无处非佛皆连山爲一块石工巧之极未详创自何代【州志】明万厯七年修【州册】
　　广严寺　在州西九十里元至顺四年建【马志】
　　本朝康熙三十年修【州册】
　　清泉寺　在州东四十里明万厯四十七年修【州志】龙安寺　在州南三十五里八合寨明天启六年修【州志】
　　云寂院　在州南三十里杨圏原一名里邨寺有小塔顺治十八年僧正兰修【州志】
　　福严院　在州西原距城五十里有塔康熙三十二年修【州册】
　　暖泉寺　在州西川距城一百里康熙三十二年修【州册】
　　北山寺　在城东北山阿距城五里康熙三十四年修【州册】
　　寿峯院　在州西一百二十里黑水砦康熙三十五年修【州册】
　　天宁寺　在州西北三十里采铜川康熙五十六年修【州册】
　　三泉寺　在州南原距城五十里康熙五十八年修【州册】
　　朝阳观　在城内西山上康熙五十二年修【州册附古寺观】门楼寺在州东北六十里元至大三年建【马志】升仙观在州城北五里【冯志】
　　洛川县
　　玉皇庙　在县南四十里化石镇【县志】
　　关帝庙　在县城西北一在城东南五里【县志】
　　真武庙　在西关神像石身自地出俗呼万丈石真武庙土人患疮疡者祈祷响应【县志】
　　黄龙庙　在城东南五里万厯十四年建
　　本朝康熙十四年同知刘显第重修【黄龙山志】
　　石土娘娘庙　在县南四十里髙砦神甚灵应逺近求嗣者咸祷焉康熙六年修【本庙碑记】
　　孚泽大王庙　在县北四十里菩提邨每旱辄祷于神俗传昔有芸田者见一夫疾行求庇自言天帝侍笔砚者有罪惧脱遂入饷瓶中少顷呼之不应破视之骸骨存焉土人建庙藏骨五代时封爲孚泽大王今其骨尚存呼爲饷田神【县志】
　　冯异庙　在县西四十里俗名髙槐庙内有石匾书大树将军【县志】
