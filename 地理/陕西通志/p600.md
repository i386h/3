<!-- { "loadSidebar": true } -->
　　续贞陵遗事一巻【吏部侍郎华原柳玭撰】
　　陈氏曰玭所续十四事【文献通考】
　　柳氏序训一巻【柳玭撰】
　　晁氏曰唐柳玭叙其祖公绰已下内外事迹以训其子孙【读书志】
　　金銮宻记一巻【一作三巻　学士承防万年韩偓撰】
　　晁氏曰唐韩偓撰偓天复元年为翰林学士从昭宗西幸朱温围岐二年偓因宻记其谋议及所闻见事止于贬濮州司马予尝谓偓有君子之道四焉唐之末南北分朋而忘其君偓崔门生独能弃家从上一也其时缙绅无不交通内外以猎取爵禄偓独能力辞相位二也不肯草韦贻范起复麻三也不肯致拜于朱温四也诗曰风雨如晦鸡鸣不已偓之谓矣而宋子京薄之奈何一本厘天复二年三年各为一巻首尾详畧颇不同互相雠校凡改正千有余字云【读书志】
　　史通析微十巻【谏议大夫同平章事华原柳璨撰】
　　晁氏曰唐柳璨炤之撰璨以刘子元史通诬妄圣哲评汤之徳为伪迹论桀之恶为厚诬谤周公云不臣褒武庚以狥节其甚至于弹劾仲尼因讨论其舛谬共成五十篇萧统云论则析理精微故以为名干宁四年书成唐史云璨公绰族孙少孤贫好学着史通析微时或称之起布衣至于相不四嵗按唐纪璨相在天祐改元则书成犹未仕也【读书志】
　　补注正闰位厯三巻　姓氏韵畧六巻【俱柳璨撰】
　　陵园记一巻
　　陈氏曰唐宗正丞李【失其名】撰光化元年序【文献通考】
　　翰林志一巻【学士冯翊杨钜撰】
　　陈氏曰唐学士冯翊杨钜文硕撰杂记院中事例及文书格式其祠祭祝版社稷宗庙上至天地用伏惟尚享岳渎而降只曰尚享此例今人皆莫之知则施之尊卑无别矣钜宰相收之子其为学士在昭宗时【文献通考】
　　秦中嵗时记一巻【膳部郎中赵郡李绰撰】
　　陈氏曰唐膳部郎中赵郡李绰撰绰别未见此据中兴书目云耳其序曰缅思庚子之嵗荐周戊辰之年庚子唐广明元年戊辰梁开平三年也又曰偶记昔年皇居旧事絶笔自叹横襟出涕然则唐之旧臣国亡之后感伤畴昔而为此书也按朱藏一绀珠集曾端伯说载此书有杏园探花使端午扇市嵗除傩公傩母及太和八年无名子诗数事今皆无之岂别一书乎【文献通考】
　　咸镐故事一巻【京兆韦慎防撰】
　　陈氏曰韦慎微撰其书与前大同小异末巻却有神鬼大者号傩公母一语按舘阁书目秦中嵗时记一名咸镐嵗时记【文献通考】
　　辇下嵗时记一巻【李绰撰】
　　晁氏曰唐李绰撰绰经黄巢之乱避地蛮隅偶记秦地盛事传之晚学【读书志】
　　蜀程记一巻　峡程记一巻【俱僣蜀吏部侍郎京兆韦庄撰】
　　朱梁兴创遗编二十巻【梁宰相同州敬翔撰】
　　陈氏曰梁宰相敬翔子振撰自广明巢贼之乱朱温事迹讫于天祐弑逆大书特书不以为媿也其辞亦鄙俚【文献通考】
　　后唐明宗实録三十巻【唐中书侍郎同平章事长安姚顗监脩】
　　陈氏曰监修姚顗史官张昭逺撰清泰三年上【文献通考】
　　晋高祖实録三十巻　出帝实録二十巻【俱汉同州窦贞固监脩】汉窦贞固隐帝时为相干祐二年贞固上言臣伏睹上自昊轩下及隋唐歴代帝王享国年月莫不裁成信史载在明文或编修只自于本朝或追补亦从于来者曾无漏略咸有排聫踪迹相寻源流可别五运生成之道于是乎彰明一时褒贬之书因兹而昭著者奉兹鈆椠赏以油缃同倾献扶之心上副成书之命所撰晋高帝实録三十巻少帝实録二十巻谨诣东上阁门呈进贞固等羣书睹奥直笔记言成一代之文明继百王之盛典岂特洪纎靡漏抑亦褒贬有彰将播无穷永传不朽叹重褒美顷刻不忘【册府元龟】陈氏曰监脩窦贞固史官贾伟王伸窦俨等撰周广顺元年上贞固字体仁同州人相汉至周罢归洛阳国初卒【文献通考】
　　汉高祖实録十七巻【长安苏逢吉监修】
　　陈氏曰监修苏逢吉史官贾伟等撰干祐二年上书本二十巻今阙末三巻中兴书目作十巻【文献通考】
　　桂苑丛谈一巻【冯翊子子休撰】
　　晁氏曰题云冯翊子子休撰杂记唐朝杂事僖昭时当是五代人李邯郸云姓严【读书志】
　　陜西聚米图经五巻【宋阁门通事舍人雄州赵珣撰】
　　陈氏曰阁门通事舍人雄州赵珣撰珣父振博州防御使久在西边珣访得五路徼外山川道里康定二年为此书韩魏公经畧言于朝诏取其书召见执政吕许公宋莒公言用兵以来策士之言以千数无如珣者擢泾原都监定川之败死焉珣劲特好学恂恂儒者人皆惜之【文献通考】
　　孝行録三巻【推官京兆胡讷撰】
　　陈氏曰京兆胡讷撰始得此书不知讷何人也所记多国初人已而知其为安定先生翼之之父仕为宁海节度推官【文献通考】
　　民表录三巻【胡讷撰】
　　晁氏曰胡讷撰録国朝循吏善政李淑以为虽浅俗亦可备广记云天圣中偕贤惠録上之【读书志】
　　贤惠録二巻【胡讷撰】
　　晁氏曰胡讷撰国朝贤惠之女后一巻瑗嗣成之【读书志　按宋艺文志胡讷孝行録三巻又民表録三巻又贤惠録二巻文献通考于民表贤惠二録误作胡纳撰今据艺文志改正】
　　汉书答问五巻　史记抵牾论五巻
　　唐春秋五十巻【俱光禄大夫盩厔赵瞻撰】
　　西山别録一巻【赵瞻撰】
　　赵瞻知威州以威茂杂夷獠险甚而难守不若合之而建郡汶川因条着其详【玉海】
　　长安志二十巻【宋敏求演】
　　凡废兴迁徙及宫室城郭坊市茅舍县镇乡里山川津梁亭驿庙寺陵墓之名数与古先之遗迹人物之俊秀守令之良能花卉之殊尤靡不备载考之韦述所记其详十余倍真博物之书也熈宁九年赵彦若序【玉海】
　　京兆金石録六巻【北平田槩纂】
　　陈氏曰北平田槩纂元丰五年王钦臣为序自为后序皆记京兆府县古碑所在览之使人慨然【文献通考】
　　元祐分疆録三巻【直龙图阁京兆防师雄撰】
　　陈氏曰直龙图阁京兆防师雄景叔撰元祐初议弃西邉四寨执政召师雄问之对曰先帝弃之可也主上弃之则不可且示弱反益邉患争之甚力不聼卒弃之四寨者葭芦米脂安疆也夏人以事出望外萌侵侮之心连年犯顺皆如师雄所料此书前三巻记当时论辨本末后一巻行实不知何人作也是嵗师雄被命行邉请以便宜行事夏人与鬼章谋冦熙河师雄说刘舜卿出师种谊遂破洮州禽鬼章以献其功伟矣元祐诸老固欲休兵息民师雄言既不行功复不赏始以专反熙丰失于偏滞终成绍述之祸亦有以也师雄治平二年进士【文献通考】
　　宼莱公遗事一巻
　　陈氏曰不知何人作【文献通考】
　　莱公勲烈一巻【华阴寇宗奭编】
　　晁氏曰寇宗奭编宗奭凖曾孙也编集仁宗祭准文及赠诰墓碑传志赞诗等为此书【读书志】
　　张浮休使辽録二巻【吏部侍郎新平张舜民撰】
　　晁氏曰元祐甲戌春被命为囘谢大辽吊祭使郑介为副録其徃返地里及话言也舜民字芝叟自号浮休居士【读书志】
　　郴行録一巻【张舜民撰】　雍行録【鄠县主簿程颢撰】
　　防城南记一巻【张礼撰】
　　晁氏曰张礼撰礼秦人元祐中与陈明防自长安城南探竒访古以抵樊川因次为之记【读书志】
　　吕氏前汉论三十巻【蓝田吕大忠撰】
　　晁氏曰吕大忠晋伯撰予得其本于铜梁令吕肇脩撰汲陵诸孙也【读书志】
　　长安图记一巻【丞相蓝田防大防撰】
　　陈氏曰丞相汲公吕大防知永兴军以为正长安故图着其说于上今信安郡有此图而别録其说为一篇【文献通考】
　　雍録十巻【龙图阁学士休宁程大昌撰】
　　序曰宋龙图学士程文简公之所着也以渭为经而五代都地随列渭旁其杂相考会则悉本之潘岳闗中记与三辅黄图六典长安志及吕图阁图所以述雍之故迹大小靡遗矣明知西安府李文极刻之以传【本书康海序】
　　西夏须知一巻【延州守刘温润撰】
　　晁氏曰刘温润守延州日编録伪境杂事陈氏曰凡十五条目【读书志】
　　华山记一巻
　　陈氏曰不知名氏【文献通考】
　　史记注一百巻【金咸阳萧贡撰】
　　萧贡好学读书至老不倦有注史记一百巻【金史本传】
　　天兴近鉴三巻　正统书六十巻【俱元亷访使奉元杨奂撰】
　　正统八例【杨奂撰】
　　杨奂着奂奉元人学者称紫阳先生以耶律楚材荐拜河南亷访使其八例曰得曰传曰襄曰复曰与曰陷曰絶曰归【续文献通考】
　　辽史三巻　云阳志二巻【俱泾阳隐士程瑁撰】
　　九州志【太子右谕徳奉元萧撰】
　　后大理寺志六巻【明大理少卿干州宋钦撰】
　　杨氏族谱一巻【户部侍郎咸宁杨鼎撰】
　　漕河通志【吏部尚书三原王恕撰】　金华乡贤志【金华同知渭南薛敬之撰】通鉴管见【吴江县丞泾阳马珵撰】　文献録三巻【知太原府邠州阎让撰】漕运志【总漕西安杨宏撰】
　　雍大记三十六巻【提学信阳何仲黙撰】
　　大复子雍大记其为体裁者三以拟于疆域者属之攷拟于人代者属之记以成诸修立者属之志悯时彰防着言以断寓发褒讽仿取迁固序赞附列述以兼作之法葢善于记矣宪佥辰阳周公宗化命校録毕刋【本书炅序】
　　王氏族谱一巻【吏部文选郎中鄠县王九思撰后裔王士谨王心敬等续脩】
　　序曰大家世族五世之后不能言其先祖者皆是也渼陂子有忧之焉此王氏族谱之所由作也上推所自以及其所生所以昭其系也摭拾遗行不为溢美所以昭其徳也体貎有述窀穸有地所以敦其思也援昔据今开谕恳切所以昭其训也王氏子孙读是谱者其亦知所勉乎【本书康海序】
　　武功志三巻【翰林脩撰武功康海撰】
　　夫志者记也记其地理风俗人物之事也武功志余先君子长公葢尝述之然县官掌故弗严人匿之矣余于是卒成先人之志畧序撰之凡七篇【本书自序】
　　史约【南京礼部右侍郎髙陵吕柟撰】
　　解州志【吕柟撰】
　　志凡二十二篇【本书自序】
　　高陵县志【吕柟撰】
　　序曰治辛酉余忝乡举即事斯志徃来京师箧载以行入翰林后垂三十余年斯编麤就徐侯宗义请加诸梓门人杨九式校书刘岸又手图三幅志益章章【本书自序】
　　陜西通志四十巻【光禄寺卿三原马理撰】
　　序曰是志也出谿田先生之手分四纲衍二十八目总四十巻【本书赵延瑞序】
　　商略八巻【知陜州事商州任庆云撰】
　　序曰商自建设号弗一志无成书任子思绳徃而牖来逺稽于坟典博采于谱牒咨询于故老参订于儒绅数月而志成名曰商畧刋繁挈要祛浮覈实骎骎乎班马之遗也【本书童承叙序】
　　渭南志十八巻【知金华府事渭南南大吉撰】
　　序曰瑞泉先生慨邑故志讹駮亡纪文献曷徴乃博摭籍传洞窥今古错综檃括作渭南县志图二巻表四巻攷五巻传七巻凡十八巻志成嘉靖二十一年【本书李宗枢序】
　　绍兴志【南大吉撰】
　　王氏家乘十二卷【知潞安府事朝邑王三省撰】
