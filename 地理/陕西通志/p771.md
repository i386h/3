<!-- { "loadSidebar": true } -->
　　太白髙　　　　　　　　　　　许孙荃
　　太白髙髙积雪赤日青天互明灭太白髙髙入云终南太华俯同羣太白髙髙出尘去天三百纷嶙峋太白髙森万象凌空我有卢敖杖
　　郑白渠　　　　　　　　　　　　前人
　　韩欲罢秦使凿渠渠成斥卤皆膏腴遂令富饶甲天下数传霸业开雄图乃知灌溉民所利亦有白公踵其事衣食闗中亿万象池阳谷口欢声沸髙岸为谷谷为陵两渠中更几废兴熙宁成功未克告【宋神宗时有殿臣某建明二渠之利兴役逾年功已有叙而害能者巧为沮止见伊川先生代上宰相书】遗爱人传耿右丞【明耿公复修二渠民咸赖之】
　　碑洞行　　　　　　　　　　　　前人
　　呜呼仓颉久不作书台鸟迹徒纷纷古文竒字世罕覩大篆小篆徒先秦隶隶八分开正草顿使风流属晋人就中波撇谁入神古今无过王右军贞观天子性躭嗜金钱只字搜沈沦岂徒兰亭获墨迹直将圣教昭贞珉一时钩勒多词臣褚冯虞薛足乱真继起北海玅风格顔筋栁骨争嶙峋其余更仆难悉数要使古法存先民何时辇致归学舍奎阁白昼囘星雯虚堂漏痕映竒古龙蛇画壁相鲜新我携博士坐其下诸生好古亲讲询剥苔剔藓得遍读剑气珠光难具陈如登邓林列万木如入都市逢竒珍如过大官恣厌饫如临天庾观京囷心摹手追日易夕神移目鸡将晨颇闻督桥工最急【韩缜事】大半移置灞水滨向拱摹搨三千余伤心受害罗斧斤幸兹神呵并鬼防不悲玉石俱遭焚孔庙嵯峨亘万世唐碑照耀垂千春不见沧桑歴浩刧陈仓石皷罗成均
　　潼闗　　　　　　　　　　　　　何芬
　　山势岌嶪如剑阁夹道偪迮临絶壑嬴秦凴险肆骄横六国疆土渐割削合纵不成鲁连死人尽帝秦心胆落东填西筑日愁胡沙丘一局才了却掲竿防子竞入闗刘项争王此为约秦人何惜丸泥封坐令入者恣跳跃离宫别馆成飞灰骊山咸阳久寂寞我今驱车拉襍来坦如康衢无错愕商旅鱼贯市肆张抱闗何须夜击柝大地河山皆版图长城一望连朔漠汪洋海若不波游人式歌太平乐百二雄闗今犹昔秦人安在空城郭华清宫歌为宣四作兼呈张潜谷　康乃心
　　君不见华清宫里月如霜华清宫外草茫茫客行时向骊山路绣岭东西落日黄开元自昔称全盛薄海清宁岳牧良巡游却上朝元阁万骑千官如防昌荔子飞来妃子笑梨园法部奏霓裳髙楼羯皷警花栁烂漫玉环睡海棠温泉一片芙蓉露承恩岁岁沐兰汤哥舒催战潼闗破烽火弥天塞马强剑门西去离宫暗玉辇稀来草树荒念奴沦落龟年老世间万事总悲凉我行此地寻遗迹昭应官衙得季方难兄作宰鸣琴久每从吏治见文章防碑残碣多零落得之不异鲁灵光午夜烧灯勤简阅竒文相赏岂寻常济南山水称雄秀二赵鸿名谁可当酒酣髙歌公莫舞清词丽句玉琳琅嵩山髙士岩廊侣论文雅欲渺苍桑有时握手长生殿宜春绿阁半斜阳秋风落叶长安道坐看牧防下牛羊寂寞泰陵金粟里【金粟山在蒲城县】至今犹似怨香囊请君更续清平调为我从头説上皇
　　丰之山答友人　　　　　　　　王心敬
　　丰之山云飞翔丰之水流悠扬结茅临水对山冈合志同方诵虞唐弹琴学道乐无疆无不足兮奚所望
　　过毕原忆张渔隠　　　　　　　张大森
　　渔隠流风应未坠毕原原上栢森翠泾野少墟阐闗学先后薪传摠一致平生傲岸多竒节辞币却金腰不折闲中走笔起云烟夜半理琴飞白雪九遥望如培塿哲人日远空搔首归来细读秋水篇【先生所着】渔隠风规终不朽











　　陜西通志巻九十五
<史部,地理类,都会郡县之属,陕西通志>
　　钦定四库全书
　　陜西通志巻九十六
　　艺文十二【五言律　六言律　七言律】
　　秋日翠防宫　　　　　　　　　【唐】太宗
　　秋光凝翠岭凉吹肃离宫荷疎一葢缺树冷半帷空侧阵移鸿影圆花钉菊丛摅怀俗尘外髙眺白云中
　　望终南山　　　　　　　　　　　同前
　　重峦俯渭水碧嶂插遥天出红扶岭日入翠贮岩烟叠松朝若夜复岫缺疑全对此恬千虑无劳访九仙
　　骊山寓目　　　　　　　　　　　中宗
　　四郊秦汉国八水帝王都阊阖雄里闬城阙壮规模贯渭称天邑含岐实奥区金门披玉馆因此识皇图
　　过大哥宅探得歌字　　　　　　　宗
　　鲁衞情先重亲贤爱转多冕旒丰暇日乘景暂经过戚里申髙宴平台奏雅歌复寻为善乐方念保山河惟此温泉是称愈疾岂予独受其福思与兆人共
　　之乘暇巡游乃言其志　　　　　　同前
　　桂殿与山连兰汤涌自然阴崖含秀色温谷吐潺湲绩为蠲邪着功因养正宣愿言将亿兆同此共昌延
　　陇头水　　　　　　　　　　　卢照隣
　　陇阪髙无极征人一望乡关河别去水沙塞断归肠马系千年树旌悬九月霜从来共呜咽皆是为勤王奉和人日宴清晖阁宴羣臣遇雪应制
　　宗楚客
　　窕神仙阁参差云汉间九重中叶启七日早春还太液天为水蓬莱雪作山今朝上林树无处不堪攀
　　春日芙蓉苑侍宴应制　　　　　宋之问
　　芙蓉秦地沼卢橘汉家园谷转斜盘径川回曲抱原风来花自舞春入鸟能言侍宴瑶池夕归途骑吹繁
　　梨园亭子侍宴应制　　　　　　　崔湜
　　年光陌上发香辇禁中游草緑鸳鸯殿花明翡翠楼寳杯呈露酌仙馆杂风流今日陪欢豫皇恩不可酬
　　春日宴乐游园赋韵得接字　　　　王勃
　　帝里寒光尽神臯春望浃梅郊落晚英柳甸惊初叶流水抽竒弄崩云洒芳牒清尊湛不空暂喜平生接
　　甘露【一作泉】殿侍宴应制　　　　　　李峤
　　月宇临丹地云牕网碧纱御筵陈桂醑天酒酌榴花水向浮桥直城连禁苑斜承恩恣欢赏归路满烟霞
　　蓬莱三殿侍宴奉勅咏终南山应制
　　杜审言
　　北斗挂城边南山倚殿前云标金阙迥树杪玉堂悬半岭通佳气中峯绕瑞烟小臣持献夀长此戴尧天奉和九日幸临渭亭登髙应制得月字
　　韦元旦
　　云物开千里天行乘九月丝言丹凤池斾转苍龙阙防水欢娯地秦京游侠窟欣承解愠词圣酒黄花发奉和幸望春宫送朔方军大总管张仁亶
　　李适
　　地限骄南牧天临饯北征解衣延宠命横剑总威名豹畧恭宸防雄文动睿情坐观膜拜入朝夕受降城奉和圣制登骊山髙顶寓目应制　　苏颋
　　仙跸御层氛髙髙积翠分岩声中谷应天语半空闻丰树连黄叶函关入紫云圣图恢防县歌赋少【一作小】横汾
　　奉和圣制温泉言志应制　　　　　张説
　　温谷媚新丰骊山横半空汤池薰水殿翠木暖烟宫起疾逾仙药无私合圣功始知尧舜徳心与万人同
　　奉和圣制登骊山瞩眺应制　　　　前人
　　寒山上半空临眺尽寰中是日巡游处晴光逺近同川明分渭水树暗辨新丰岩壑清音暮天歌起大风
　　夜宿七盘岭　　　　　　　　　沈佺期
　　独游千里外髙卧七盘西山月临窗近天河入户低芳春平仲緑清夜子规啼浮客空留听褒城闻曙鸡
　　咸阳览古　　　　　　　　　　　前人
　　咸阳秦帝居千载坐盈虚版筑林光尽坛场霤听疎野桥疑望日山火焚书惟有骊峯在空闻厚葬余奉和圣制登骊山髙顶寓目应制　赵彦昭
　　皇情遍九垓御辇驻昭回路若随天转人疑近日来河看大禹凿山见巨灵开愿扈登封驾常持荐夀杯奉和九日幸临渭亭登髙应制得余字
　　萧至忠
　　望幸三秋暮登髙九日初朱旗巡汉苑翠帟俯秦墟宠极茰房遍恩深菊酎余承欢何以答万亿奉宸居奉勅送吕补阙往西岳勒碑得云字　孙逖
　　刻石记天文朝推谷子云箧中缄圣札岩下揖神君语别梅初艳为期草欲薰往来春不尽离思莫氛氲
　　奉和登防昌山应制　　　　　　　前人
　　岩磴列云旗吾君访道时干行万物覩日驭六龙迟望逺回天顾登髙动睿词愿因山作夀长保防昌期
　　从驾温泉宫　　　　　　　　　徐安贞
　　神女调温液年年待圣人试开临水殿来洗属车尘暖气随明主恩波浃近臣灵威自无极从此献千春
　　终南山　　　　　　　　　　　　王维
　　太乙近天都连山接海隅白云回望合青霭入看无分野中峯变阴晴众壑殊欲投人处宿隔水问樵夫
　　过香积寺　　　　　　　　　　　前人
　　不知香积寺数里入云峯古木无人迳深山何处钟泉声咽危石日色冷青松薄暮空潭曲安禅制毒龙
　　送杨长史由栈道入川　　　　　　前人
　　褒斜不容幰之子去何之鸟道一千里猿声十二时官桥祭酒客山木女郎祠别后同明月君应听子规
　　辋川闲居　　　　　　　　　　　前人
　　一从归白社不复到青门时倚檐前树逺看原上村青菰临水拔白鸟向山翻寂寞于陵子桔橰方灌园
　　终南别业　　　　　　　　　　　前人
　　中嵗颇好道晚家南山陲兴来每独往胜事空自知行到水穷处坐看云起时偶然值林叟谈笑无还期
　　题潼关楼　　　　　　　　　　　崔颢
　　客行逢雨霁歇马上津楼山势雄三辅关门扼九州川从陜路去河绕华阴流向晓登临处风烟万里愁
　　观华岳　　　　　　　　　　　　祖咏
　　西入秦关口南瞻驿路连彩云生阙下松树到祠边作镇当官道雄都俯大川莲峯径上处彷佛有神仙
　　与鄠县羣官泛渼陂　　　　　　　岑参
　　万顷浸天色千寻穷地根舟移城入树岸濶水浮村闲鹭惊箫管潜虬傍酒樽暝来呼小吏列火俨归轩
　　雪后与羣公过慈恩寺　　　　　　前人
　　乘兴忽相招僧房暮与朝雪融双树湿纱闇一灯烧竹外山低塔藤间院隔桥归家如欲嬾俗虑向来消
　　晚至华阴　　　　　　　　　　皇甫曽
　　腊尽促归心行人及华阴云霞仙掌出松柏古祠深野渡氷生岸寒川烧隔林温泉看渐近宫树晚沈沈与鄠县源大少府宴渼陂得寒字　　杜甫
　　应为西陂好金钱罄一餐饭抄云子白嚼水精寒无计回船下空愁避酒难主人情烂漫持答翠琅玕陪郑广文游何将军山林十首【山林在韦曲西墖坡】
　　前人
　　不识南塘路今知第五桥名园依绿水野竹上青霄谷口旧相得濠梁同见招平生为幽兴未惜马蹄遥百顷风潭上千章夏木清卑枝低结子接叶暗巢莺鲜鲫银丝脍香芹碧涧羮翻疑柁楼底晚饭越中行万里戎王子何年别月支异花开絶域蔓草匝清池汉使徒空到神农竟不知露翻兼雨打开拆渐离披旁舍连髙竹疎篱带晚花碾涡深没马藤蔓曲藏蛇词赋工无益山林迹未赊尽拈书籍卖来问尔东家賸水沧江破残山碣石开绿垂风折笋红绽雨肥梅银甲弹筝用金鱼换酒来兴移无洒扫随意坐莓苔风磴吹阴雪云门吼瀑泉酒醒思卧簟衣冷欲装绵野老来看客河鱼不取钱只疑淳朴处自有一山川棘树寒云色茵陈春藕香脆添生菜美阴益食箪凉野鹤清晨出山精白日藏石林蟠水府百里独苍苍忆过垂柳渚走马定昆池醉把青荷叶狂遗白接防刺船思郢客解水乞吴儿坐对秦山晚江湖兴颇随牀上书连屋阶前树拂云将军不好武稚子总能文醒酒微风入听诗静夜分絺衣挂萝薜凉月白纷纷幽意忽不惬归期无奈何出门流水注回首白云多自笑灯前舞谁怜醉后歌祗应与朋好风雨亦来过
