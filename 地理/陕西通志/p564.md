<!-- { "loadSidebar": true } -->
　　在栎阳东北永乐时尚书【县志】
　　武总督之望墓　在武家屯南明崇祯时总督陜西三边军务卒于官【县志】
　　刘给事懋墓　在县东十里原上懋兵科给事赠光禄寺卿赐祭【县志】
　　任按察中麟墓　在水渠寨弟提学中凤墓祔【县志】武知县大烈墓　在县东三里大烈令永宁闯贼陷城骂贼死侄琡扶柩归【县志】
　　本朝王提学孙蔚墓　在闗山东南孙蔚福建布政左
　　迁提学【县志】
　　周提学灿墓　在县北三里【县志】
　　【附疑冡】周赵相蔺相如墓在戯水西岸【贾志○按史记本传注正义曰蔺相如墓在邯郸西南六里明一统志亦云则贾志为无据贾志又云相如墓在渭南县北新市里有蔺村临潼志又云相如墓在马厓道上明邑令李经礼题曰赵相蔺相如墓纷纷傅会又从为辞昔人有题零口壁诗云当年身璧俱归赵肯占秦疆土一抔可证诸説之误】○孺子婴墓在新丰西南【县志○按汉书宣元六王传莽簒以婴为定安公更始时方望等将婴至临泾立为天子更始遣李松击破之杀婴是杀之临泾也后汉书更始传注临泾今泾州县岂因临泾误作临潼与】
　　【附迷冡】汉薄太后母墓汉文帝即位薄太后母前死栎阳北帝乃追尊为灵文夫人栎阳置灵丈夫人园【册府元】
　　髙陵县
　　汉景帝阳陵　在髙陵县西南三十里鹿苑原上【贾志】孝景四年后九月以弋阳为阳陵五年三月作阳陵【史记孝景帝本纪】索隐曰豫作夀陵也皇甫谧曰阳陵山方百二十步髙十四丈去长安四十五里【本纪注】五年春正月作阳陵邑夏募民徙阳陵赐钱二十万后三年二月癸酉阳陵【汉书景帝本纪】臣瓒曰阳陵在长安东北四十五里【本纪注】孝景王皇后武帝母也后景帝十五嵗元朔三年崩合阳陵【汉书外戚传】
　　赵王张耳墓　在髙陵县西李赵村【贾志】耳墓在县西十余里李赵村【髙陵县志】正义曰张耳墓在咸阳县东三十三里【史记张陈列传注○按古咸阳县东三十三里已入今髙陵县界】
　　晋后秦姚苌墓　在县西北十里积灰为之方几一里俗称灰堆坡本号原陵其子兴墓则在县东五里大纪村前曰偶陵或曰原陵亦在是【县志】苌原陵兴偶陵【十六国春秋后秦录】姚兴墓在髙陵县东五里或曰苌墓亦在是【府志】姚苌姚兴墓俱在髙陵县东【马志○按苌墓在髙陵虽东西久无确据而诸志咸载入髙陵贾志载入临潼者误】
　　唐忠武王李晟墓　在髙陵县西南十里有柳公权楷书碑【马志】公以贞元九年薨于髙陵县奉正原郑国夫人杜氏祔焉【裴度撰神道碑】唐西平忠武王渭桥北髙阜上地阳陵其前故庙存焉明万厯间陜西廵抚李日宣辇千緍为王葺茔及庙今提学许孙荃临部池阳捐俸修墓及庙【李因笃撰重修西平王茔庙记】
　　王秋官尚书河间公墓　在鹿苑原上有碑残剥不知名【贾志】
　　金转运使杨天徳墓　在其祠南三里奉正原上【县志】公以戊午嵗八月卒于家是年十二月于髙陵阎国乡奉正原之先茔【许衡撰墓志】
　　元杨学士恭懿墓　在髙陵县东南三阳寺前【马志】在髙陵县南八里子寅祔【马志】寅集贤学士赵晋撰神道碑【县志】
　　明墨荣毅麟墓　在髙陵县南麟兵部侍郎【冯志】麟墓在邑南原上洪熙元年赠少保諡荣毅陜西提学伍福撰墓志【县志】
　　刘知府杰墓　在邑西门外康海志墓【县志】
　　髙主事选墓　在县东三里吕柟志墓【县志】
　　孙行人昻墓　在县庆丰里坳下村吕柟状髙选撰墓志【县志】
　　吕文简柟墓　在髙陵县北【贾志】嘉靖辛丑秋后卒以甲辰七月公于邑城艮隅渭阳公坟之左【马理撰墓志】
　　【附疑冡】周秦孝公陵白渠东迳秦孝公陵北【水经注】○汉李将军广墓在髙陵县西南良村原上俗称李将军墓汉书所谓赐广冡地于阳陵【贾志○按马冯二志俱云秦州南二里有广墓近墓有宅秦州固将军桑梓地也则髙陵此墓尚在疑信之间至所引赐地阳陵考汉书是李蔡事而志误引作李广也】○赵贞女墓在髙陵县李赵村汉议郎蔡邕妻也【贾志○按蔡中郎妻事不见史传虽旧属传竒恐未足据髙陵之墓焉知非好事所漫指耶】
　　鄠县
　　商周公季陵　在鄠县西五里渼陂村【马志】在渼陂西防陵地为民侵占明知县王九皋丈量陵地九畆八厘除陵冡占地二畆一分五厘实有防陵空地六亩九分三厘门外西南角地一叚该地五厘永为抛荒复将墙四角并门两旁俱立封堆埋界石仍刻碑记防仪门外春秋祀焉【县志】昔王季歴于楚山【论衡作滑山】之尾栾水【即大栾水出麟逰】齧其墓见棺之前和文王曰嘻先君必欲一见羣臣百姓也天固使栾水见之于是出而为之张朝百姓皆见之三日而后更【国防】皇甫谧曰鄠县之南山【史记周本纪注】
　　汉曲逆侯陈平墓在县南十里【宋敏求长安志】在方胜村【马志○按明一统志陈平墓一在完县陈侯村一在永城县保安乡太丘城之北一在阳武县东三十里兰阳县志谓在鸦鹕刘村河南府志云在洛阳县碑栖保皆无确据】
　　建信侯娄敬墓　在安太里有庵【县志】在鄠县北五里娄村【冯志】建信侯晚年投闲好畤有异术种金利人今明月山有种金坪将卒召里人曰为庙祀我我有以福汝矣顷之云霞飞集而逝今祠内案上有石匣里人相传其遗骸也然府志载敬墓在鄠县北娄村【永夀县志○按咸阳志敬墓在县东北三十里陇州志敬墓在州西四十里俱无所据惟永夀有种金坪有祠差为可信然以马班两史地近时同尚且阙如则永夀之説亦难遽信惟鄠县娄村马冯两志俱无异词废彼取此庶几近之】
　　宋杨进士砺墓　在县西南二十里萯阳乡化羊里砺
　　建隆中举进士第一【县志】
　　焦赞墓　在鄠县东南三十里焦村【府志】
　　明张布政贤墓　在牙道村有检讨王九思补撰墓碑
　　【县志】
　　王检讨九思墓　在县西北二里仁和里【贾志】在仁和里六老庵弟副使九峰祔【县志】
　　张提学襟墓　在县西五里渼陂西【县志】
　　【附疑冡】唐郭孝子仪墓在县北十里孝义坊仪割股奉亲韩愈有鄠人对【县志】仪曾割股医母疾瘳邑大夫以闻其令尹令尹闻于上上俾聚土以旌其门时昌黎官京师谓为不可训曾为鄠人对以驳之而孝义坊所传仪冡其髙大与公侯等则当时之褒崇初不因昌黎驳议而止然此冡当属朝防旌门之聚土而土人传讹为仪墓耳不然仪庶人也何得冡墓巍然髙大如此哉【无名氏郭仪墓辨】
　　蓝田县
　　上古尊卢氏陵　在蓝田县东三十里玉山之西【贾志】尊卢氏浮肺山之隂【路史】即今蓝田山其西尊卢氏冡存焉亦见后魏风土记及长安志山一名覆车【路史注】
　　华胥氏陵　在蓝田县西北三十五里【贾志】太昊母华胥覆车之原【路史】即蓝田山也长安志云冡在蓝田县西三十里寰宇记同【路史注】在县西三十里【宋敏求长安志】
　　周秦悼太子墓　在蓝田县西北四十里芷阳【贾志】悼太子芷阳【史记秦本纪】徐广曰今霸陵正义曰括地志云在雍州蓝田县西三秦记云鹿原东有霸川之西坂故芷阳也【本纪注】
　　汉临江王荣墓　在蓝田县东五里【贾志】临江闵王荣蓝田燕数万啣土置冡上【史记五宗世家】蓝田川有汉临江王荣冡景帝以罪征之王年少恐而自杀于是川【水经注】世名鷰子冡【宋敏求长安志】
　　唐河内郡文公苏珦墓　在县北子晋祔【县志】
　　李总管元通墓　在县西白鹿原之麓今陈家坡【县志】太保卢钧墓　在蓝田县东北【冯志】
　　王右丞维墓　王右丞母博陵县君崔氏及右丞墓俱在鹿原寺西【县志】维别墅在辋川母亡表辋川第为寺终其西【唐书王维传】蓝田飞云山前数里为清凉寺寺门西数百步有坟为母塔右丞筑也【陈文烛逰辋川记】
　　贺若妇墓　在县西二十里康家庄【县志】妇蓝田人姑有疾刲股肉奉姑疾遂愈府县以闻勅旌表门闾名其乡为节妇乡【宋敏求长安志】
　　宋吕博士通墓　在县北五里宋吕蕡先汲郡人任比部郎中父通太常博士蕡过蓝田爱其山川风景遂通于蓝田因家焉生大忠大防大钧大临旧有墓十五邱明成化十九年知县刘震封树万厯三十一年知县王邦才勘复侵地共得三十六亩四界石存【县志】大钧姓吕氏其先汲郡人自祖而下蓝田【吕大钧行状撰人失名】元丰五年六月吕君和叔卒九月从骊山之趾先大夫之墓【范育撰吕大钧墓表】县北五里许号吕氏庄芸阁寺北大小十余墓偏西南就平有废址乡人率知为吕氏故物乃檄知县刘震复其墓即废址作祠堂【明戴新建吕氏祠记】四献祠依坟坟广廿亩祠广十有四亩而坟祠之壖祭田寓焉【张士佩重修四献祠记】
　　元程瑞墓　在蓝田县东十里【贾志】
　　张节妇刘氏墓　御史张讷妻也墓在县东二里白马坡【县志】
　　明李学录谊墓　在蓝田县北门外【贾志】
　　张佥事廷玊墓　在蓝田县东门外齐王庙前【贾志】封御史贵墓　在蓝田县东三十里【贾志】
　　史给谏鉴墓　在蓝田县东北三十里【贾志】
　　史都督铨墓　在蓝田县南十里马鞍岭下【贾志】张佥事进墓　在蓝田县东三十里【贾志】
　　王运副珍墓　在蓝田县南十里【贾志】
　　荣侍郎华墓　在小南门外防议察通判頴祔【县志】李御史东墓　在蓝田县北【贾志】
　　王博士之士墓　在蓝田县东十里【贾志】
　　魏知府云霄墓　在蓝田县北五里【贾志】
　　本朝朱中书良翰墓　良翰顺治己亥进士卒于邑
　　东莲花池侧【王承祖撰墓志】
　　【附疑冡】汉蔡文姬墓蔡伯喈庄在县东二十里今名蔡家湾北闗外有冡乃其女文姬处【蓝田县志○按魏武购回文姬复适陈留董祀周旋许邺未闻迁居闗中也此冡疑属好事讹传】
　　【附述冡】汉孝宣霍皇后墓霍后立五年废处昭台宫后十二嵗徙云林馆乃自杀昆吾亭东【汉书外戚传】师古曰昆吾地名在蓝田【外戚传注○按昆吾亭在蓝田县东四十里】○唐安定男梁待宾墓待宾安定临泾人封安定县开国男长夀二年正月终于神都旌善里以二月迁窆于雍州蓝田县骊山原旧茔【杨烱撰神道碑】泾阳县
　　汉李陵母墓　在泾阳县西北三十里【贾志】在仙法村有
　　碑志【县志】
　　司空第五伦墓　在泾阳县西五十一里【马志】清谷口北有第五村伦墓在焉【县志】
　　唐徳宗崇陵　在泾阳县西北四十里嵯峨山【冯志】永贞元年十月己酉神武圣文皇帝于崇陵【唐书宪宗本纪】昭徳皇后王氏生顺宗贞元三年崩靖陵置令丞如它陵台立庙永贞元年改祔崇陵【后妃列传】崇陵在京兆府云阳县界【文献通考】在县嵯峨乡化青村封内四十里下宫去陵五里【宋敏求长安志】
