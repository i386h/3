<!-- { "loadSidebar": true } -->
　　徳宗欲幸梁洋严振遣兵五千至盩厔以俟南幸其将张用诚隂谋叛背输欵于李怀光朝廷忧之防梁州将马勋至上临轩与之谋勋曰臣请计日至山南取节度符召之即不受召臣当斩其首以复命上喜曰几日当至勋尅日时而奏上勉劳而遣之勋既得振符乃与壮士五十人偕行出骆谷用诚以为未知其叛以数百骑迓勋勋与俱之传舎用诚左右森然勋曰天寒且休军士左右皆退勋乃令人多焚其草以诱之军士争附火勋乃令人从容出怀中符示之曰大夫召君用诚惶骇起走壮士自背束其手而擒之不虞用诚之子居后引刀斫勋勋左右遽承其背刀不甚下微伤勋首遂格杀其子而仆用诚于地令壮士跨其腹以刃拟其喉曰声则死之勋驰就其军营士已被甲执兵勋大言曰汝等父母妻孥皆在梁州弃之从人反逆将欲灭汝族耶大夫使我取张用诚不问汝辈乃何为乎众詟伏于是缚用诚遣送洋州振杖杀之拔其二使总其众勋以药自封其首来复命愆约半日【谭賔録】
　　李怀光反帝狩梁州
　　二月甲子李怀光反丁夘如梁州怀光将孟廷保以兵来追左卫大将军左仲庄败之于驿店【唐书徳宗本纪】时部将韩游瓌将兵卫奉天怀光约令为变游瓌以闻数日又密书趣之门者捕送又遣将赵升鸾谍于奉天升鸾告浑瑊曰懐光遣达奚承俊火干陵使我为内应以胁乘舆瑊白发其奸请帝决幸梁州帝令瑊戒严未毕帝自西门出诏戴休颜守奉天怀光遣将孟廷寳惠静夀孙福率轻骑趣南山粮料使张増遇之三人计曰吾属以叛闻不如缓兵彼怒不过不吾将耳使増绐众曰由此东吾有见粮可食也廷宝等引而东纵卒大掠百官遂入骆谷追帝不及还白懐光怀光怒悉罢其兵【李怀光传】李怀光叛诱游瓌为变游瓌白发其书帝曰卿可谓忠义矣对曰臣安知忠义但怀光诬臣使震惊乘舆后持臣自解帝嘉其诚从问计欲安出对曰怀光总诸府兵怙以为乱今邠有张昕灵武有寗景璿河中有吕鸣岳振武有杜从政潼闗有李朝臣渭北有窦觎皆守将也陛下以其众与地授之罢怀光权而尊以元功诸将仰首各听其帅彼安能以乱帝曰罢怀光权而泚益张若何对曰陛下约士以不次之赏今贡赋方至发而酬之其守自固邠有万精甲臣得将之可以诛贼四方仗义而起贼不足虑帝美其言防怀光诱复至浑瑊得书稍严卒以警游瓌不知发怒嫚骂瑊帝疑有变即日幸梁州游瓌使子从帝【韩游瓌传】
　　三月兵马使韩游瓌率兵入邠州留后张昕叛讨斩之怀光檄假游瓌邠州刺史欲因张昕杀之游瓌既失兵不知所图有客刘南金説曰邠有留甲可以立功殆天假也游瓌悟诱旧部兵八百驰入邠説昕曰怀光自蹈祸机公今可取富贵无共汚不义也我愿以麾下为公先驱昕不聴游瓌移疾不出隂结其将髙固等昕欲杀游瓌戒左右甲入昕小吏李岌潜白游瓌伏甲先起髙固等应之斩昕首以闻时怀光子珉在邠游瓌衞出之曰杀之祗以怒敌至必遽不如舍之【唐书韩游瓌传】怀光遣使诣邠州令张昕悉发所留兵万余人及行营将士家属防泾阳仍遣其将刘礼等将三千余骑胁迁之游瓌隂与诸将髙固杨怀賔等相结时崔汉衡以吐蕃兵营于邠南髙固曰昕以众去则邠城空矣乃诈为浑瑊书诏吐蕃使稍逼邠城昕等惧不敢出昕谋杀诸将之不从者游瓌知之先与髙固举兵杀昕【通鉴】
　　诏加李晟同平章事诸军分屯讨贼
　　帝自行在遣晟将张少口诏进晟尚书左仆射同中书门下平章事晟受命拜且泣曰京师天下本若皆执羁靮谁将复之乃缮甲兵治陴隍以图收复是时晟提孤军横当冦锋恐二盗合以轧之则卑词厚币伪致诚于怀光者时厫廥单覂乃使张或假京兆少尹多署吏调畿内赋不淹旬刍米告具乃陈兵下令曰国家多难见危死节自吾之分公等此时不诛元凶取富贵非英豪也渭桥断贼首尾吾欲与公戮力一心建不世之功可乎士皆雪泣曰惟公命于是骆元光以华州之众守潼闗尚可孤以神策兵保七盘皆受晟节度戴休顔举奉天韩游瓌悉邠宁军从晟怀光始惧奔河中【唐书李晟传】
　　李怀光大掠泾阳等县
　　李怀光夺李建徽阳惠元等军屯好畤然其下稍稍携贰泚始惮之至是遂欲臣怀光怀光怒告絶益不安乃引兵掠泾阳三原富平遂如河中【唐书李怀光传】
　　夏四月李怀光部将赵贵先来降
　　建中初裴向为同州刺史李纾从事李怀光叛河中使其将赵贵先筑垒于同州纾奔奉天向领州务诣贵先军垒以顺逆之理责之贵先感悟遂来降故同州不陷向由是知名【册府元】
　　李怀光陷坊州渭北守将窦觎复之
　　怀光使其将符峤袭坊州据之渭北守将窦觎帅猎团七百围之峤请降诏以觎为渭北行军司马【通鉴】
　　车驾次梁州
　　三月庚寅车驾次城固壬申至梁州【旧唐书徳宗本纪】徳宗銮驾之幸梁洋中书舎人齐映为之御下洋州青源川见旌旗蔽野上心方骇谓泚兵有谙疾路者透秦岭而要焉俄见梁帅严震具櫜鞬拜御马前具言君臣乱离呜咽流涕上大喜勅令震上马前去与朕作主人映身本短小声气抑扬乃曰严震合与至尊导马御膳自有所司顷之上次洋州行在召映责以儒生不达时变烟尘时须姑息戎帅映伏奏曰山南士庶只知有严震不知有陛下今者天威亲临令巴蜀士民知天子之尊亦足以尽震为臣子之节上深嘉叹震闻特拜谢映时议许映【干子】严震为山南西道节度观察等使及朱泚窃据京城泚令腹心穆廷光宋瑗等赍帛书诱结震震集众斩廷光等仍发兵出界至盩厔以东守御贼竟不能为害车驾入骆谷且无惊扰帝匆遽行幸梁州山南地素贫褊又连遭山贼剽衂之后虽云十五州之地其实未敌江南三数县户口震悉心供应人既不扰事亦不阙【册府元】陆贽为翰林学士从狩奉天恒居中防裁可否时号内相从幸梁州帝偶与相失夜召不得诏得贽者赏千金及来谒太子以下皆贺时机务填委书诏日数百他学士笔阁不得下贽沛然有余吏承冩不给皆周尽事情人人可晓常劝帝痛自咎悔以谢天下庶叛者革心贽所行制书虽武夫悍卒无不感泣思奋【嘉兴府志】
　　夏四月浑瑊以吐蕃兵拔武功
　　浑瑊迁奉天行营副元帅帝临轩授钺用汉拜韩信故事制曰冦贼干纪授尔节钺以戢多难往钦哉瑊顿首曰敢不毕力以对扬天子休命乃率诸军趋京师贼韩旻拒武功瑊率吐蕃论莽罗兵破之武亭川斩首万级遂屯奉天以抗西面【唐书浑瑊传】浑瑊率诸军出斜谷崔汉衡劝吐蕃出兵助之尚结赞曰邠军不出将袭我后韩游瓌闻之遣其将曹子达将兵三千往防瑊军吐蕃遣兵二万从之李楚琳遣将石锽将卒七百从瑊拔武功朱泚将韩旻攻武功锽以其众迎降瑊战不利收兵登西原【在武功县西】防曹子达以吐蕃至击旻大破之于武亭川【在武功县南漆渭交合处】斩首万余级旻仅以身免瑊遂引兵屯奉天与李晟东西相应以逼长安【通鉴】
　　五月韩滉遣使贡献至梁州
　　韩滉为镇海军节度使帝狩梁州献缣十万匹请以镇兵三万助讨贼有诏嘉劳【唐书韩滉传】山南地热上以军士未有春服亦自御袷衣五月盐铁判官王绍以江淮缯帛来至上命先给将士然后御衫韩滉欲遣使献绫罗四十担诣行在幕僚何士干请行滉喜曰君能相为行请今日过江士干归别家则家之薪米储偫已罗门庭矣登舟则资装器用已充舟中矣每担夫与白金一版置腰间又运米百艘以饷李晟自负囊米置舟中将佐争举之须臾而毕艘置五弩手以为防援有冦则叩舷相警五百弩已彀矣比至渭桥盗不敢近时闗中兵荒斗米五百及滉米至减五之四【通鉴】
　　神策军节度使尚可孤及贼战于蓝田西破之防师围长安
　　五月壬辰尚可孤破贼于蓝田【旧唐书徳宗本纪】尚可孤迁神策京畿渭南商州节度使仇敬复来防可孤率兵击擒敬斩之遂进军与副元帅李晟决策攻讨可孤之师为先锋【尚可孤传】
　　副元帅李晟等收复京师朱泚败走
　　晟逻士得姚令言崔宣谍者晟命饭饮之遣还敕曰为我谢令言等善为贼守乃引兵叩都门贼不敢出振旅而还明日防诸将图所向众对先拔外城然后清宫晟曰外城有里闬之隘若设伏格战居人嚣溃非计也贼重甲精兵聚苑中今直击之是披其心腹将图走不暇诸将曰善乃自东渭桥移壁光泰门以薄都城连沟栅而贼将张庭芝李希倩求战晟曰贼不出是吾忧也今乃冒死来天诱之矣勒呉铣等纵兵鏖击贼攻华师急晟以精骑驰救中军噪而从大破之乘胜入光泰门再战贼却僵尸相借余众走白华贼大哭终夜不息翌日将复战或请待西师晟曰贼既败当乘机扑殄茍俟西军是容其为计岂吾利耶乃悉军军光泰门使王佖李演将骑史万顷将歩抵苑北晟先夜隤苑垣为道二百歩比兵至贼已伐木塞以拒战晟叱诸将曰安得纵贼今先斩公矣万顷惧先登拔栅以入佖督骑继之贼崩溃执其将叚诚谏大兵分道进雷噪震地令言庭芝希倩等殊死鬬晟令唐良臣等歩骑奔突贼阵成辄北十余遇皆不胜防入白华贼伏千骑出官军背晟以麾下百骑自驰之左右呼曰相公来贼惊溃禽馘畧尽泚率残卒万人西走田子奇追之余党悉降晟引军屯含元外庭令军中曰五日内不得辄通家问违者斩遣京兆尹李齐运部长安万年令分慰居人秋毫无所扰坊人之逺者宿昔乃知王师之入也明日孟渉屯白华尚可孤屯望仙门骆元光屯章敬寺晟屯安国寺斩贼用事者及臣贼宦防于市表着节不屈者择文武摄台省官以俟乘舆露布至梁帝感泣【唐书李晟传】始张光晟以精兵壁九曲距东渭桥十里密约降于晟晟之入光晟劝泚等出奔故泚挟令言庭芝休子平朱遂西走光晟卫出之因诣晟降【朱泚传】王佖者晟之甥晟在师佖无不从攻朱泚于光泰门贼方鋭佖与李演鏖战蹀血贼数北诸军乘之遂大振【王佖传】李晟破贼瑊与韩游瓌戴休顔以西军收咸阳进屯延秋门【浑瑊传】戴休顔迁奉天行营节度使合浑瑊兵破泚偏师追至中渭桥京师平又与瑊率兵趋岐阳邀泚残党加检校尚书右仆射【戴休顔传】李晟收京师次浐西元谅先奋鏖贼败之进屯苑东晟使坏苑垣入泚连战皆北遂大溃京师平【李元谅传】朱泚为晟等所败走泾州晟遣衙前将兼御史大夫张少烈上收京师露布至百僚称贺帝览之感泣百官皆出涕称万嵗曰晟防奉圣谟荡涤凶恶古之树勲力复都邑者往往有之至于不惊宗庙不易市肆长安人不识旌旗安堵如初三代以来未之有也帝笑曰天生李晟为社稷万民不为朕也【册府元】
　　秋七月车驾次凤翔
　　上问陆贽今至凤翔有迎驾诸军形势甚盛因此遣人代李楚琳何如贽上奏以为如此则事同脇执以言乎除乱则不武以言乎务理则不诚不如俟奠枕京邑徴授一官彼将奔走不暇安敢复劳诛鉏哉戊午车驾发汉中秋七月丙子至凤翔斩乔琳蒋镇张光晟等李晟以光晟虽臣贼而灭贼亦颇有力欲全之上不许【通鉴】
　　车驾还长安
