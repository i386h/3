<!-- { "loadSidebar": true } -->
　　形胜西北通秦陇西南控川蜀界居二国之间道路凌空极天下之至险且后依景山龙冈前耸定军卓笔右踞白马金牛左控云雾百丈汉江诸水经带包络于其间【隋书地理志】汉沔形势之地前控六路之师后据西蜀之粟左通荆襄之财右出秦陇之马【张浚奏议】北通秦陇西控巴蜀【府志】通道陇蜀山水高深【旧志】西乐石马峙古城于东西【县志】
　　畧阳县【中】治在府西少北二百九十里东至沔县界一百三十里西至阶州界一百一十里南至宁羌州界八十里北至徽州界一百三十里东南至铁佛铺宁羌州界四十里西南至阶州界一百六十里东北至白矾坝沔县界一百三十里西北至阶楼坝成县界一百九十里距省一千三百二十里编户四里东南至沔县治一百九十里正南微东至宁羌州治二百一十里东北至鳯县治二百三十里西北至成县治二百里
　　形胜崖谷峻絶十里百折【柳宗元兴州江运记】山峯环矗江涛汹涌道路险恶控扼蜀门【府志】
　　榆林府【最要】
　　治在布政司北一千三百五十里东至干沟葭州界九十五里西至花马池宁夏灵州界五百九十里南至班家沟米脂县界一百六十五里北至鄂尔多斯界五十八里东南至白家沟葭州界一百二十里西南至五个掌儿庆阳府环县界八百二十里东北至鄂尔多斯界一百三十里西北至鄂尔多斯界八十里距　京师一千七百九十里领四县
　　形胜榆谿为九塞岩险第一绵亘千里【郑汝璧都督题名记】延绥五路之襟喉三秦之要区孤悬絶漠控制诸边左提右携罥足扼吭固今之雄镇也【李宗枢送张南溪抚延绥序】榆林为九边重镇【谭吉璁乡饮酒礼记】边陲冲要全陜藩篱北临沙漠巍然雄镇【延安府志】逺际龙沙四无襟带【榆林旧志】
　　榆林县【最要】附郭东至葭州界九十五里西至华家梁怀逺县界六十里南至米脂县界一百六十五里北至边墙十里东南至白家沟葭州界一百二十里西南至党家岔怀逺县界八十五里东北至羊圏荘边墙八十里西北至寨城荘边墙四十里
　　东至神木县治二百六十里西至怀逺县治一百六十里南至米脂县治一百七十里东南至葭州治由建安堡二百九十里由窰儿湾防路二百里
　　形胜榆林城在常乐保宁之中彪腾虎踞左山右水固天设岩疆镇之上游【延绥镇志】
　　怀逺县【要】治在府西一百六十里东至华家梁榆林县界一百里西至三道河沟靖边县界九十五里南至西川中川米脂县界一百五十里下川绥德州界一百三十里上川安定县界九十里北至边墙二十里东南至马□峪米脂县界一百八十里西南至卧牛城安塞县界一百七十里东北至官庄滩榆林县界一百二十里西北至石渡口靖边县界一百三十里距省一千四百二十里
　　东至榆林县治一百六十里西至靖边县治二百一十里东南由响水堡至米脂县治二百一十里形胜波罗响水去边七十里威武清平边垣临险阻高峯峻坂可据【延绥镇志】
　　靖边县【要】治在府西三百五十里东至清平堡怀逺县界一百四十里西至柳树涧定边县界一百里南至徐家坮保安县界一百一十里北至边墙十里东南至牛头坡保安县界九十里西南至张千户岔安化县界一百八十里东北至石渡口边界一百一十里西北至大河湾边界五十里距省一千一百里东至怀逺县治二百一十里西至定边县治二百三十里南至保安县治一百四十里
　　形胜宁塞迤西平川错杂为延安之门户镇靖镇罗皆为要害【延绥镇志】
　　定边县【最要】治在府西五百五十五里东至宁塞堡靖边县界一百六十里西至花马池宁夏灵州界四十里南至铁鞭城环县界二百六十里北至大边一里东南至吴起营靖边县界一百七十里西南至五个掌儿环县界二百六十里东北至大边一里西北至大边一里距省一千一百六十里
　　东至靖边县治二百三十里西至灵州治三百六十里西北至宁夏府治三百二十里
　　形胜延镇西隣宁夏与花马池接壤者定边之盐塲堡也定边转而东砖井各堡皆依山临堑倚险可守【延绥镇志】
　　兴安州【中】
　　治在布政司南六百八十里东至湖广郧县界四百一十五里西至西乡县界三百四十五里【取汉中赴省驿路至西乡县界三百三十里】南至四川太平县界三百五十里北至镇安县界二百七十里东南至湖广郧县竹山二县界五百四十里西南至太平县界四百四十里东北至湖广郧西县商州山阳县界四百二十里【一路民塘由桑园铺至镇安县界一百六十五里一路兵塘由老树嘴至镇安县界一百九十五里】西北至长安镇安二县界三百九十里取河南路距　京师四千四百四十里【取山西路四千二百一十里】领六县
　　本州境东由江南至洵阳县界七十里由江北至洵阳县界六十里西至汉隂县界一百五里南至平利县界三十里北至燕子岭镇安县界三百里【旧云北至镇安界一百四十里按州北三百里抵燕子岭与镇安接界未有百四十里之近者惟东北由桑园铺抵洵镇二县界牌湾最近然逾洵阳不与本州接界】东南至平利县界四十里西南至紫阳县界一百六十里【至铁佛寺四川太平县界三百七十里】东北至闗沟岭洵阳县界九十里西北至鳯凰山汉隂县界一百四十里编户二十三里
　　东至洵阳县治水路一百二十里陆路一百三十五里东南至平利县治九十里西北至汉隂县治一百八十里西南至紫阳县治二百二十里水路二百八十里
　　形胜北阻方山南临汉水【元和志】东接襄沔南通巴蜀西连梁洋北控商虢【安康郡志】自汉中而东则谓金多山岭由均房而西则谓金多平旷【旧图经】秦头楚尾一大都防【方舆胜覧】舟车辐辏商贾接踵秦楚之交一大都防也【旧志】三靣楚蜀延袤千有余里砯壑修险梯栈钩连而长江如带舳舻飞挽由来利之【许尔忠州志图説】绵亘蜿蜒六邑拱卫屹然江干保障【李正芳图説】
　　平利县【简】治在州南少东九十里东至白土闗垭湖广竹溪县界一百五十里【按县东一百五十里抵白土闗垭为竹谿界旧误称东至洵阳界一百里洵阳固在其东北也而东南复云至竹谿界一百五十里是盖悮以正东为东南也】西至狗脊闗垭本州界五十里南至鸡心岭四川奉节县界五百一十里北至高望山本州界四十里东南至固城洞竹谿县界二百五十里西南至花池岭四川太平县界二百六十里东北至大顶山竹谿兴安洵阳三境界一百六十里西北至纸房河岸本州界三十里距省七百四十里编户五里
　　东北至洵阳县治一百九十里西北至本州治九十里
　　形胜在万山之中接楚蜀之境前则灌溪萦纡后则月河旋绕【刘博重建平利县记】神峯耸立秀水分岐天府之屏藩闗中之指臂【县志】
　　洵阳县【简】治在州东一百二十里东由江南至白河县界一百二十里由江北至蓝滩铺白河县界一百八十里西至庙沟铺本州界六十里南至青山观湖广竹山县界一百五十五里北至下茅坪镇安县界一百六十五里东南至白河县界一百四十里【至鸡笼山湖广房县界一百五十里】西南至了角山平利县界一百六十里东北至蛮川闗山阳县界三百里【微东北至湖广郧西县界一百五十里】西北至镇安县界一百六十里距省九百一十里编户四里
　　东至白河县治二百八十里西至本州治一百三十五里北至镇安县治二百八十里南至竹谿县治三百八十里
　　形胜背环洵水面临汉江倚山为城阻水为池【城池志】东接荆襄西通巴蜀南连房竹北控商洛诚金州之保障天府之屏藩也【县志】
　　白河县【简】治在州东四百里东至沙沟湖广郧县界一十五里西至蓝滩铺洵阳县界一百里南至界岭湖广竹山县界一百六十里北至汉江湖广郧西县界三里【旧云北至郧西县界百里按县北三里即为汉江与郧西分界百里则至郧西治矣】东南至郧县界九十里西南至竹山县界一百六十里东北至郧西县界三里西北至郧西县界五十里距省一千里编户一里
　　西至洵阳县治二百八十里东至湖广郧县治二百八十五里西南至平利县治二百七十里南至湖广竹山县治二百八十里北至湖广郧西县治一百里形胜前临汉水后拥天池北冈在左南台在右【城池志】秦头楚尾【县志序】
　　紫阳县【简】治在州西南二百二十里东至本州界四十五里西至团锣寨西乡县界一百九十里南至四川太平县界八十里北至五里坡汉隂县界一百里东南至太平县界一百二十里西南至二州垭太平县界一百八十里东北至蒿坪河本州界七十里西北至汉隂县界九十里距省八百三十里编户五里东北至本州治二百二十里西至西乡县治二百九十里北至汉隂县治一百八十里
　　形胜南通巴蜀西接梁洋【州志】峯峦矗起江汉纡折险隘扼塞秦蜀之要区也【疆域志】
　　石泉县【简】治在州西北二百七十里【水路五百六十里】东至汉隂县界五十里西至洋县界七十里南至西乡县界九十里北至长安县界一百二十里东南至火星山汉隂西乡二县界一百三十里西南至渔坝西乡县界六十里东北至镇安县界一百二十里西北至山河界长安县界一百二十里距省一千三百里编户八里
　　东至汉隂县治九十里西南至西乡县治二百一十里西至洋县治二百三十里
　　形胜东接荆襄西通汉沔南连巴蜀北距秦闗【县志】
　　汉隂县【简】治在州西少北一百八十里东至越梅铺本州界七十五里西至草沟石泉县界三十五里南至紫阳县界八十里北至离恨坡镇安县界三百一十里东南至圆潭子紫阳县界一百二十里西南至清溪西乡县界一百二十里【微西南至猪头山西乡县蜡溪地界二百一十里】东北至本州界八十里西北至石泉县界九十里距省一千二百一十里编户四里
　　东至本州治一百八十里西至石泉县治九十里南至紫阳县治一百八十里
　　形胜龙冈北枕鳯岭南屏【县志】
　　商州【中】
　　治在布政司东南三百里东至河南卢氏县界取商南道三百三十里西至蓝田县界一百三十里南至湖广郧西县界二百四十里北至华隂县界一百九十里东南至河南淅川县界三百二十里西南至兴安州界四百三十里东北至河南阌乡县界二百一十里西北至渭南县界二百里距　京师二千九百里由雒南赴潼闗路二千六百里领四县
　　本州境东至武闗商南县界一百九十里西至牧护闗蓝田县界一百三十里南至下官坊山阳县界九十里北至药子岭雒南县界七十里东南至申家垤山阳县界一百二十里西南至药王坪山阳县界一百一十里东北至鹳崖雒南县界一百九十里西北至郑家坪蓝田县界一百四十里编户十六里
　　东北至雒南县治九十里东至商南县治二百五十里南至山阳县治一百二十里西南至镇安县治三百四十里西至蓝田县治二百一十里
