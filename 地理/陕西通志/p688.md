<!-- { "loadSidebar": true } -->
　　磅礴中国之西叅穹灵秀生同天地形势巍然古昔帝王登之察地利以安生民故祀之曰华山于敬则诚于礼则宜自唐始加神之封号歴代相因至今曩者元君失驭海内鼎沸生民涂炭予起布衣承上天后土之命百神隂祐削平暴乱正位称尊职当奉天地享鬼神以依时统一人民法当式古今寰宇既清特修祀仪因神有歴代之封号予起寒微详之再三畏不敢效盖神与穹壤同始灵镇西方其来不知嵗月几何神之所以灵人莫能测其职必受命于上天后土为人君者何敢与焉予惧不敢加号特以西岳华山名其名依时祀神惟神鉴之











　　陜西通志巻八十五
<史部,地理类,都会郡县之属,陕西通志>
　　钦定四库全书
　　陜西通志巻八十六
　　艺文二【奏疏】
　　諌除上林苑　　　　　　　　【汉】东方朔
　　臣闻谦逊静慤天表之应应之以福骄溢靡丽天表之应应之以异今陛下累郎台恐其不髙也弋猎之处恐其不广也如天不为变则三辅之地尽可以为苑何必盩厔鄠杜乎奢侈越制天为之变上林虽小臣尚以为大也夫南山天下之阻也南有江淮北有河渭其地从陇以东商雒以西厥壤肥饶汉兴去三河之地止霸产以西都泾渭之南此所谓天下陆海之地秦之所以虏西戎兼山东者也其山出玉石金银铜铁豫章檀柘异类之物不可胜原此百工所取给万民所仰足也又有秔稻梨栗桑麻竹箭之饶土宜姜芋水多防鱼贫者得以人给家足无饥寒之忧故酆镐之间号为土膏其贾畆一金今规以为苑絶陂池水泽之利而取民膏腴之地上乏国家之用下夺农桑之业弃成功就败事损耗五谷是其不可一也且盛荆之林而长飬麋鹿广狐兎之苑大虎狼之虚又壊人塜墓发人室庐令幼弱懐土而思耆老泣涕而悲是其不可二也斥而营之垣而囿之骑驰东西车骛南北又有深沟大渠夫一日之乐不足以危无隄之舆是其不可三也故务苑囿之大不恤农时非所以彊国富人也夫殷作九市之宫而诸侯畔灵王起章华之台而楚民防秦兴阿房之殿而天下乱粪土愚臣忘生触死逆盛意犯隆指罪万当死不胜大愿愿陈泰阶六符以观天变不可不省
　　乞种麦限田章　　　　　　　　董仲舒
　　春秋他糓不书至于麦禾不成则书之以此见圣人于五糓最重麦与禾也今闗中俗不好种麦是嵗失春秋之所重而损生民之具也愿陛下幸诏大司农使关中民益种宿麦令母后时况古者税民不过什一其求易共使民不过三日其力易足民财内足以养老尽孝外足以事上共税下足以畜妻子极爱故民説从上至秦用商鞅之法改帝王之制除井田民得卖买富者田连阡陌贫者无立锥之地又颛川泽之利管山林之饶荒滛越制逾侈以相髙邑有人君之尊里有公侯之富小民安得不困又加月为更卒已复为正一嵗屯戌一嵗力役三十倍于古田租口赋盐铁之利三十倍于古或耕豪民之田见税什五故贫民常衣牛马之衣而食犬彘之食重以贪暴之吏刑戮妄加民愁无聊逃亡山林转为盗贼赭衣半道断狱嵗以千万数汉兴循而未改古井田法虽难卒行宜小近古限民名田以赡不足塞并兼之路盐铁皆归于民去奴婢除専杀之威薄赋敛省繇役以寛民力然后可善治也
　　讼王尊书　　　　　　　　　　公乗兴
　　往者南山盗贼阻山横行剽刦良民杀奉法吏道路不通城门至以警戒步兵校尉使逐捕暴师露众旷日烦费不能禽制二卿坐黜羣盗寖彊吏气伤沮流闻四方为国家忧当此之旹有能捕斩不爱金爵重赏闗内侯寛中使问所征故司校尉王尊捕羣盗方畧拜为谏大夫守京辅都尉行京兆尹事尊尽节劳心夙夜思职卑体下士厉奔北之吏起沮伤之气二旬之间大党震壊渠率效首贼乱蠲除民反农业拊循贫弱鉏耘豪彊长安宿豪大猾东市贾万城西萭章箭张禁酒赵放杜陵杨章等皆通邪结党挟养奸轨上干王法下乱吏治并兼役使侵渔小民为百姓豺狼更数二千石二十年莫能禽讨尊以正法按诛皆伏其辜奸邪销释吏民説服尊拨剧整乱诛暴禁邪皆前所稀有名将所不及虽拜为真未有殊絶褒赏加于尊身今御史大夫奏尊伤害隂阳为国家忧无承用诏书之意静言庸违象恭淊天原其所以出御史丞杨辅故为尊书佐素行隂贼恶口不信好以刀笔陷人于法辅常醉过尊大奴利家利家捽搏其颊兄子闳防刀欲刭之辅以故深怨疾毒欲伤害尊疑辅内懐怨恨外依公事建画为此议传致奏文浸润加诬以复私怨昔白起为秦将东破韩魏南防郢都应侯谮之赐死杜邮吴起为魏守西河而秦韩不敢犯谗人间焉斥逐奔楚秦听浸润以诛良将魏信谗言以逐贤守此皆偏听不聪失人之患也臣等窃痛伤尊修身洁已砥节首公刺讥不惮将相诛恶不避豪彊诛不制之贼解国家之忧功着职修威信不废诚国家爪牙之吏折冲之臣今一旦无辜制于仇人之手伤于诋欺之文上不得以功除辠下不得防木之听独掩怨讐之偏奏猥被共工之大恶无所陈怨愬辠尊以京师废乱羣盗并兴选贤征用起家为卿贼乱既除豪猾伏辜即以佞巧废黜一尊之身三期之间乍贤乍佞岂不甚哉孔子曰爱之欲其生恶之欲其死是惑也浸润之谮不行焉可谓明矣愿下公卿大夫博士议郎定尊素行夫人臣而伤害隂阳死诛之辠也静言庸违放殛之刑也审如御史章尊乃当伏观阙之诛放于絶人之域不得茍免及任举尊者当获选举之辜不可但已即不如章饰文深诋以愬无辠亦宜有诛以惩谗贼之口絶诈欺之路唯明主参详使白黑分别
　　论罢昌陵　　　　　　　　　　　刘向
　　臣闻易曰安不忘危存不忘亡是以身安而国家可保也故贤圣之君博观终始穷极事情而是非分明王者必通三统明天命所授者博非独一姓也孔子论诗至于殷士肤敏祼将于京喟然叹曰大哉天命善不可不传于子孙是以富贵无常不如是则王公其何以戒慎民萌何以劝勉盖伤防子之事周而痛之亡也虽有尧舜之圣不能化丹朱之子虽有禹汤之徳不能训末孙之桀纣自古及今未有不亡之国也昔髙皇帝既灭秦将都雒阳感寤娄敬之言自以徳不及周而贤于秦遂徙都闗中依周之徳因秦之阻世之长短以徳为效故常战栗不敢讳亡孔子所谓富贵无常盖谓此也孝文皇帝居霸陵北临厠意凄怆悲懐顾谓羣臣曰嗟乎以北山石为椁用纻絮斮陈漆其间岂可动哉张释之进曰使其中有可欲虽锢南山犹有隙使其中无可欲虽无石椁又何慼焉夫死者无终极而国家有废兴故释之之言为无穷计也孝文寤焉遂薄不起山坟易曰古之者厚衣之以薪藏之中野不封不树后世圣人易之以棺椁棺椁之作自黄帝始黄帝于桥山尧葬济隂丘垅皆小具甚防舜苍梧二妃不从禹防稽不改其列殷汤无处文武周公于毕秦穆公葬于雍槖泉宫祈年馆下樗里子于武库皆无丘垅之处此圣帝明王贤君智士逺览独虑无穷之计也其贤臣孝子亦承命顺意而薄之此诚奉安君父忠孝之至也夫周公武王弟也兄甚防孔子葬母于防称古墓而不坟曰丘东西南北之人也不可不识也为四尺坟遇雨而崩弟子修之以告孔子孔子流涕曰吾闻之古者不修墓盖非之也延陵季子适齐而反其子死于嬴博之间穿不及泉敛以时服封坟掩坎其髙可隠而号曰骨肉复归于土命也魂气则无不之也夫嬴博去吴千有余里季子不归葬孔子往观曰延陵季子于礼合矣故仲尼孝子而延陵慈父舜禹忠臣周公弟弟其君亲骨肉皆防薄矣非茍为俭诚便于体也宋桓司马为石椁仲尼曰不如速朽秦相吕不韦集知畧之士造春秋亦言薄之义皆明于事情者也逮至吴王阖闾违礼厚十有余年越人发之及秦惠文武昭庄襄五王皆大作丘垅多其瘗藏或尽发掘暴露甚足悲也秦始皇帝于骊山之阿下锢三泉上崇山坟其髙五十余丈周囘五百有余石椁为游馆人膏为灯烛水银为江海黄金为鳬雁珍寳之藏机械之变棺椁之丽宫馆之盛不可胜原又多杀宫人生薶工匠计以万数天下苦其役而反之骊山之作未成而周章百万之师至其下矣项籍燔其宫室营宇往者咸见发掘其后牧儿亡羊羊入其凿牧者持火照求羊失火烧其藏椁自古及今未有盛如始皇者也数年之间外被项籍之灾内罹牧竖之祸岂不哀哉是故徳弥厚者弥薄知愈深者愈防无徳寡知其愈厚丘垅弥髙宫庙甚丽发掘必速由是观之明暗之效葬之吉凶昭然可见矣周徳既衰而奢侈宣王贤而中兴更为俭宫室小寝庙诗人美之斯干之诗是也上章道宫室之如制下章言子孙之众多也及鲁庄公刻饰宗庙多筑台囿后嗣再絶春秋刺焉周宣如彼而昌鲁秦如此而絶是则奢俭之得失也陛下即位躬亲节俭始营初陵其制约小天下莫不称贤明及徙昌陵増埤为髙积土为山发民坟墓积以万数营起邑居期日迫卒功费大万百余死者恨于下生者愁于上怨气感动隂阳因之以饥馑物故流离以十万数臣甚惛焉以死者为有知发人之墓其害多矣若其无知又安用大谋之贤知则不説以示众庶则苦之若茍以説愚夫滛侈之人又何为哉陛下慈仁笃美甚厚聪明疏达盖世宜汉家之徳崇刘氏之美光昭五帝三皇而顾与暴秦乱君竞为奢侈比方丘垅説愚夫之目隆一时之观违贤知之心亡万世之安臣窃为陛下羞之唯陛下上览明圣黄帝尧舜禹汤文武周公仲尼之制下观贤知穆公延陵樗里张释之之意孝文皇帝去坟薄以俭安神可以为则秦昭始皇増山厚藏以侈生害足以为戒初陵之橅宜从公卿大臣之议以息众庶
　　议复三郡　　　　　　　　　　　虞诩
　　臣闻子孙以奉祖为孝君上以安民为明此髙宗周宣所以上配汤武也禹贡雍州之域厥田惟上且沃野千里糓价殷积又有龟兹盐池以为民利【上郡龟兹县有盐官即今榆林府地】水草丰美土宜产牧牛马衔尾羣羊塞道北阻河山乗阸据险因渠以溉水舂河漕用功省少而军粮饶足故孝武皇帝及光武筑朔方开西河置上郡皆为此也而遭元元无妄之灾众羌内溃郡县兵荒二十余年夫弃沃壤之饶损自然之财不可谓利离河山之阻守无险之处难以为固今三郡未复【安定北地上郡】园陵单外而公卿选懦容头过身张解设难但计所费不图其安宜开圣徳考行所长
　　请取汉中　　　　　　　　　　　法正
　　曹操一举而降张鲁定汉中不因此势以图巴蜀而留夏侯渊张郃屯守身遽北还此非其智不逮而力不足也必将内有所偪故耳今防渊郃才畧不胜国之将帅举众往讨则蜀可克克之之日广农积糓观衅伺隙上可以倾覆冦敌尊奬王室中可以蚕食雍凉广拓境土下可以固守要害为持乆之计此盖天以与我时不可失也
　　谏用兵南郑　　　　　　　　　【魏】刘资
　　昔武皇帝征南郑取张鲁阳平之役危而后济又自往防出夏侯渊军数言南郑直为天狱中斜谷道为五百里石穴耳言其深险喜出渊军之辞也又武皇帝胜于用兵察蜀贼栖于山岩视吴虏窜于江湖皆挠而避之不责将士之力不争一朝之忿诚所谓见胜而战知难而退也今若进军就南郑讨亮道既险阻计用精兵又转运镇守南方四州遏御水贼凡用十五六万人必当复更有所发兴天下骚动费力广大此诚陛下所宜深虑夫守战之力力役参倍但以今日见兵分命大将据诸要险威足以震慑强冦镇静疆埸将士虎睡百姓无事数年之间中国日盛吴蜀二虏必自罢毙
