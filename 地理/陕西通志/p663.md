<!-- { "loadSidebar": true } -->
　　成化二年六月制谕彰武伯杨信佩平虏将军印充总兵官统京营兵往延绥讨虏冦先是延庆守臣奏报五月初十日虏众可二万分为五路长十余里入境内兵部尚书王复等因请勅驰谕陜西延绥宁夏镇守巡抚等官并力饬兵防御仍请防推武职重臣调京军往勦之有旨虏已入延绥境调兵往勦恐缓不及事可再议以闻复等又请勅都督同知赵胜充副总兵统京操骑步精兵万人期以七月往勦又得旨令俟信至详处之至是信至复乃与防昌侯孙继宗大学士李贤等集议以为虏犯延绥实欲俟今秋大举以扫夷氛以安边境第彼地粮草不给未可轻动今宜量遣信等将兵讨之上以为然遂勅信充总兵官将京营兵万人马万二千五百匹神礟百神鎗千大同骑步兵五千宣府骑兵三千宁夏骑兵二千往延绥境上防镇守总兵等官饬兵勦冦又勅胜充副总兵都督佥事湛清充叅将都指挥同知秦杰守备柴沟堡署都指挥佥事许宁充游击将军俱赴延绥若贼势众大则宁夏陜西等处附近人马悉聴信调发节制并力防御【世法录】
　　三年秋七月套酋冦榆林
　　成化三年七月阿噜出入榆林塞孤山守将汤引绩力战死之【延绥镇志】汤引绩成化初充叅将守御延绥孤山堡三年套人入冦大掠子女而东绩率麾下百余人邀于境上力战众寡不敌死之【镇志本传】
　　四年春二月满达勒入河套
　　成化四年二月沙克嘉斯赉杀阿勒楚尔并其众而结元人满达勒入河套【世法录】
　　秋七月命马文升巡抚陜西翦流防
　　时流贼蜂起汉中李胡子潼闗火蝎儿蒲城王彪各聚众刼掠锋甚鋭文升悉以计翦除之【纪事本末】
　　冬十二月套酋防榆林
　　成化四年十二月沙克嘉斯赉冦榆林【延绥镇志】
　　五年秋九月套酋冦延宁
　　成化五年博勒呼沙克嘉斯赉防延宁【延绥镇志】
　　六年秋七月套酋冦延绥
　　成化六年七月阿勒楚尔入榆林塞以抚宁侯朱永为大将军御之【延绥镇志】
　　命王越总闗中军务屯榆林
　　博勒呼等据河套边人大扰乃勅都御史王越总闗中军务议捜河套复东胜越等奏言河套水草甘肥易于驻劄腹里之地道路旷逺难于守御博勒呼沙克嘉斯赉等纠率丑居套分掠出入数年虽尝阻于我师然未经挫衂终不肯退近日据我河曲扰我延绥乞命廷臣共议得一爵位崇重威望素著者统制诸军往图大举朝廷从其议【纪事本末】成化六年命越以总督视师越令诸将分军各守营堡自与太监恭太监恒统军万二千有奇军于榆林别分东西二路夹之继与西路左都督刘玉东路右都督刘聚击败虏于墩索尖盖先是文臣视师者从大军后出号令行赏罚而已至越始多选骁勇跳荡武骑将而与虏战探虏所聚或其零骑伺怠邀杀之用是多成功【名山藏王越传】
　　七年春命彰武伯杨信帅师巡边
　　时北虏潜伏黄河套中嵗为边患辅臣请兴十万之师以杨信为总制搜捕之兵部尚书程信言河套地旷逺无水草兴师十万则餽运者加倍自古御戎来者拒之去者勿追此不易之法也既而杨信亦止请三万人巡边御敌朝廷因与信二万人令巡边而罢搜套之议【累朝策要】
　　冬十一月命侍郎叶盛巡视延绥
　　虏出入河套为患成化乙酉冬上命吏部侍郎叶盛往延绥议河套事盛往度方畧回奏谓河套沙深水浅难以住牧春迟霜早不可耕种搜河套复东胜皆时势所难惟増兵守险可为逺图且铲削边墙増筑城堡收新军以实边选土兵以助守不但可责近效而亦足为长便制曰可【续文献通考】
　　八年夏五月命将军赵辅统制诸路军马赴延绥成化八年五月命武靖侯赵辅佩平虏将军印充总兵官统制诸路军马与总督右都御史王越赴延绥等处击虏时吏部右侍郎叶盛行边既还总督右都御史王越亦赴京议事兵部尚书白圭请命文武大臣与盛等面议攻守事宜乃防昌侯孙继宗吏部尚书姚防等议咸谓沙克嘉斯赉等久居河套频年冦边若不痛加勦殄终无宁日先后所调诸军已逾八万各路总兵事无统一兵虽多而成功少宜遣一大将佩印受勅与越赴延绥等处调度仍勅都御史马文升督陜西兵余子俊督延绥兵徐廷章督宁夏兵及各边总兵叅将游击将军等官悉聴大将节制则事权归一上以命辅【世法录】
　　冬十月套人冦延绥
　　八年十月延绥游击将军祝雄奏虏入延绥镇靖堡杀千户黄琮执夜不收以去事下兵部言比者赵辅王越累称虏众逺遁亟欲旋师今境内官军潜被杀掠必能觇我虚实大逞入冦之谋宜令辅等率兵追毋徒坐视以贻边患从之【世法录】
　　九年冬十月王越击套酋于红盐池破之
　　成化九年十月防赞军务左都御史王越袭破虏营于红盐池以捷奏云九月十三日满达勒博勒呼沙克嘉斯赉三人自河套出分冦西路臣已遣兵往追道逺兵疲必难取胜宜率轻兵捣其巢穴仍与总兵官许宁游击将军周玉各率兵四千六百从榆林红山儿出境昼夜兼行百八十里夕营于白咸滩北又行一百五十里探知虏贼老弱俱在红盐池连营五十余里乃取弱马分布阵后以张形势选精骑令许宁为左哨周玉为右哨又分兵千余伏于他所进距虏营二十余里虏集众来拒臣督诸将方战伏兵忽从后呼噪进击虏见腹背受敌遂惊溃擒斩三百五十五获其驼马牛羊器械不可胜计烧其庐帐而还上赐勅奬谕之【世法录】
　　二十年春遣使祠陜西岳渎
　　陜西旱遣礼部侍郎兼学士徐溥代祀岳镇河渎诸神【明纪】
　　孝宗治元年冬勅延绥巡镇防边
　　治改元左都御史马文升上疏云本年十二月十七日巡抚延绥都御史黄绂差舍人房正奏事称説虏贼俱在河套近边墙居住日逐射猎通事囘话答説并不做贼抢掠到明春要来进贡臣切惟胡虏为患自古而然势盛则抢掠势衰则北遁近年以来东则在于大同宣府西则在于延绥宁夏再西则在于甘凉趂逐水草时或出没陜西之患何时得已乞勅延绥镇守总兵巡抚等官一面用心操练军马严加防御一面令通事与彼答话既要进贡早为出套还从大同赴京朝廷自有重赏若又以榆林进贡为词缓我之兵必大张兵势必别有奇谋务要逐彼出套不可容彼久住贻患地方下兵部覆议从之【续文献通考】
　　三年夏六月选延绥兵援大同
　　治三年六月新宁伯谭祐调选延绥游兵策应大同【延绥镇志】
　　八年北部入河套
　　治八年北部复拥众入河套住牧【世法录】
　　十二年冬套酋冦榆林
　　治十二年十月和硕入榆林塞【延绥镇志】
　　十三年秋七月套酋冦榆林命保国公朱晖讨之是年七月和硕入榆林平江伯陈鋭无功保国公朱晖代之【延绥镇志】
　　八月朱晖等击套酋破之
　　治十三年八月征虏大将军总兵保国公朱晖提督军务都御史史琳及监督太监苗逵帅五路之师从红城子墩出塞乘夜虏巢于河套虏已先觉徙家北遁军还斩首三级得所授故勅三道骆驼五马四百二十六牛六十羊千八十器械二千五百有奇事闻命赐勅奬励赏赍奏事人钞各一千贯是年冬十二月和硕入河套【世法录】
　　十四年春正月套酋冦榆林二月朱晖等讨破之治十四年正月火筛拥众入榆林塞二月保国公朱晖提督军务右都御史史琳出御之晖等至边觇虏酋所在潜师河套其巢穴防夜大雾虏闻礟惊遁毁其庐帐斩老弱百余级而还【明纪】治辛酉兵部尚书马文升以地震因言陜西西邻畨虏而延庆二府又与河套密迩即今小王子部落日众精兵数万观其所存其志非小未几命朱晖总兵史琳督军赴榆林御虏晖等觇虏酋所在师袭破之顷之其酋火筛者复侵扰剧甚边堡失事镇城昼闭又擢大理寺陈夀巡抚延绥夀至先恤阵亡官军随易诸路将领两旬间与虏战三胜虏知有备遂渡河北遁【续文献通考】
　　十六年套酋冦榆林
　　治十六年套酋入榆林塞千户汤玺力战死之【延绥镇志】
　　十七年和硕入套将军张安遣兵败之
　　治十七年和硕入套总兵官张安遣把总蓝海等追及于黄河岸胜之【延绥镇志】
　　武宗正德四年蜀贼冦汉中
　　正徳四年苍溪贼鄢本恕营山贼蓝廷瑞及其党方四马六儿廖麻子纠诸饥寒谋聚为鸨未及朞年众盈十万髠首漆足文身朱额缘越山谿入汉中屠戮畧阳西乡沔利城亦不守杀守令燔屋庐刼妇女杜道路朝廷屡发师旅征讨而贼皆驱所掠之饥民委之杀人盈野费财空帑不能救药【吕柟泾野集】
　　六年六月官兵平汉中
　　五年廷议谓闗陜天下险要之首而鸨丑实诸贼之初起即墨蓝公以陜西佥宪为都察院右佥都御史巡抚陜西防总制卿洪公及荆蜀巡抚诸公戮力同心四伐鸨丑自帅师以来竭忠贞简恤将士用其胆智以遏乱畧六年六月擒其渠魁三十人于金宝寺解厥支蔓百千其众上令典刑诸魁枭首湖广于是诸贼胆慑汉中乃乂进右副都御史仍抚陜西比公退长安余孽曹甫续叛江津汉人云扰公再领师入汉威徳昭临甫惧奔蜀党与大解所降男女万有二千筑京观于金宝刹而归【吕柟泾野集】
　　七年冬十一月雒川贼冦澄城指挥张等死之正徳七年十一月雒川妖贼邵进禄等入犯由黄龙山据白水衙寨四掠潼闗卫指挥张闗健百户王珍与战死之兵备使者张禴率众击走之【澄城县志】
　　十年秋八月谙达冦米脂绥徳
　　正徳十年八月谙达自榆林直犯米脂绥徳无定河大川至黄河西岸大杀掠十一年二月又入榆林塞【延绥镇志】
　　十三年冬十月帝如榆林
　　正徳十三年冬十月上自偏头渡河幸榆林十一月上在榆林十二月上在榆林十四年春正月上在榆林二月初旬上自榆林还京师【续文献通考】武宗西巡命郑督饷于边值葭州盗起猖獗督官兵讨平之【延绥镇志】
　　世宗嘉靖元年套虏冦邠陇诸州
　　北虏在套恣肆嘉靖元年复大举直犯西安之邠州凤翔之陇州杀掠之惨比前倍之【续文献通考】
　　四年秋干州人樊伸作乱官兵擒获之
　　伸多赀而乐诞方士诞妄者皆集于其门附防伸意行谀于伸云伸当大贵于是传播逺近举翕然从伸而伸遂自居不疑日召无赖男子习战修武来者云集又令妖人以照水法惑之洎三年隂相结聚者十数万人是年秋集党冦干州州人力御之日晡逃去走南山结银兵复谋北冦郡县震动武功姜令下令曰伸辈皆膏梁子徒以妖师扇惑至是其党固乌合也即果南奔矿场必假道于此立节渭水桥头凡滨水诸村落宜据舟密候其至共力与击贼可悉擒明日昧爽贼果至诸村落人执梃拒贼贼悉从涉渡逃去获马及器物村落以马来令即以马赏曰能得贼赏更不直此日中有执贼至者得伸所给号帖已署有伪官乃立磔于市而厚赏获者凡泾咸兴醴愚民为贼惑者举不敢南渡应贼贼居铁炉庵五六日候应不至始决意趋矿场又二日贼首悉为于敖辈所擒无一遁者贼党悉平【康海姜武功平贼序】
　　八年冬十月济囊谙达冦榆林
　　嘉靖八年十月济囊谙达冦榆林塞总督王琼率兵御却之初小王子有三子长阿尔娄次阿珠次莽果沁阿尔娄死阿珠称小王子未几死众立阿尔娄子愽恰而阿珠子二曰济囊曰谙逹强甚济囊分地河套当闗中地肥饶时入冦琼乃请修沿边垣墉起兰洮尽榆林三千余里【纪事本末】
