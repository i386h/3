<!-- { "loadSidebar": true } -->
　　焦岱老安堰　在县西三十里引焦岱河水灌田五十余畆河水又北为
　　鬼神岔陜家渠　灌吴门杨门等寨田三十余畆【县册】侯家渠　在县西南四十里引采峪水经流侯家村灌田四十五亩采峪水又北为
　　史家渠　灌史家寨田二十亩【县册】
　　张家堰　在县南十里引砂河水在河口作堰经流本村灌田七十亩下又支分小渠三道共灌田二百七十亩【县册】
　　南民堰　在县南十里引辋峪水在西岸筑堰灌榆林村张家村田二百八十亩峪水又北为
　　西原坡李家堰　从吴家堐开渠灌田三十亩其在岸东者首为
　　薛家堰　从峪口开渠灌本村田四十亩又北为焦马堰　灌本村田三十亩【县册】
　　悟真峪渠　在县南十五里引悟真峪水即清河水在峪口西岸悟真寺前开渠经流陈家滩灌田三十亩河水又北为
　　军刘堰　从陈家滩开渠经流本村灌田二十七亩河水又北为
　　莲花池堰　在清河下流开渠灌莲花池田一百五十亩河水又北为
　　张军堰　即窟陀堰从韩家寨开渠经流窟陀村张军寨灌田二百二十亩其在岸东者为
　　红水堰　从峪口开渠灌田五十亩又北为
　　陈家堰　亦在峪口开渠灌陈家滩田三十亩【县册】曹家堰　在县东南二十五里引散峪水于峪口筑堰开渠经流胭粉台北灌田一百五十亩【县册】
　　穆家堰　在县东南五十里引倒回峪水渠首起丰盈寺经流本村下又分小渠三道共灌田四百二十亩【县册】
　　孙家渠　在县东南五十里引桐峪水从峪口开渠经流本村灌田五十亩【县册】
　　玉山马家堰　在县东四十里引玉山水灌成家村潘家村田六十亩【县册】
　　安沟小堰　在县东二十五里引刘家沟水经流安沟村灌田三十五亩【县册】
　　土胶河渠　在县东一里嘉靖二年邑令王公科凿引入城入东出西民享田园之利日乆渠道梗塞至顺治年间顾公介石指画详明令入东南隅出西北隅厥功未竟至郭公显贤始加意修濬渠成较前更濶【县志】今仍流入城内无灌溉之利【县册】
　　三里渠　在县北三里引渏水河经流三里铺至青原庄灌田二十余亩【县册】
　　沈家堰　在县北五里引五里河经流白杨寨灌田百余亩【县册】
　　席家堰　在县北十二里引磨李沟水经流十里铺灌席家村田九十余亩【县册】
　　红河堰　在县北三十五里引红河水渠首从支家沟起经流双水磨等灌田三十亩【县册】
　　潘家小渠　灞水入县境居民分两岸疏引灌田其在南岸者为潘家小渠距县东三十里灌田四十亩灞水又西流防散峪水为
　　郭把堰　从石头滩开渠经流马家湾灌田一百三十亩下支分小渠三道灌田九十余亩灞水又西为
　　蔡家渠　从胭粉台开渠经流橙槽村灌田三十亩灞水又西北防辋峪水为
　　红坡崖渠　灌陈家沟田三十亩其在灞北者首为桐峪里李家渠　在县东五十里从曲子镇开渠灌田三十五亩灞水又西北为
　　谢家堰　渠首从灞河升起经流禇家庄灌田四十亩灞水又西北为
　　翟家堰　从翟家村开渠灌本村田百余亩灞水又西为
　　元君庙雷家渠　从成家村开渠灌本村田四十亩灞水又西为
　　老人仓李家渠　从马家楼开渠灌田四十亩灞水又西为
　　秋树庙小堰　堰在安沟渠入灞处经流梁斜村灌田四十亩灞水又西为
　　石狮村小渠　渠从石头滩起经流石狮村北灌田三十亩灞水又西为
　　青泥坊杜榜堰　在胭粉台开渠经流约六七里灌田四百八十亩灞水又西为
　　罗李堰　在青泥坊开渠经流罗李村灌田百余亩下又支分小渠三道共灌田七十五亩灞水又西防土胶河水至县南门外西寨村为
　　叶家堰　堰在土胶河入灞处经流县南关外灌田四十畆灞水又西为
　　马家堰　堰在南关外灌田五十畆又稍西有加河堰马家渠　亦在南关外灌田五十畆灞水又西为
　　樊家堰　堰接加河堰其对岸乃辋峪水入灞处经流本村灌田六十八畆灞水又折而西北流为
　　席家小堰　在县青原庄开渠以近席家堰故名【○席家堰见前引磨李沟水而此地即磨李沟入灞处也】经流白杨寨灌田六十三畆灞水又西北为
　　髙家堰　在县北十里铺开渠经流席家河至泄湖镇灌田七十畆灞水又西北为
　　张家渠　渠在县红河入灞处经流斜里村灌田七十亩【县册】
　　吉家湾渠　在县东北三十里引泉水其流甚细无资于灌溉【县册】
　　【古渠堰附】马家湾渠○夫车村渠○厚子镇渠俱引泉水灌田今涸【县册】
　　泾阳县
　　龙洞渠　在县西北六十里雍正五年奉
　　上谕将郑白龙洞挑濬务期渠道深通堤堰坚固督臣
　　岳钟琪遵
　　旨筑濬自龙洞以下淤塞尽去泾阳醴泉三原髙陵临潼五县皆饶灌溉七年总督查郎阿以渠工需员专理
　　题请西安管粮通判改董水利得随时修葺无废厥工渠凿仲山龙洞引龙洞泉又东防筛珠洞泉又东防琼珠洞泉【按数泉中惟此泉最大】又东过水磨桥【按此桥与下大王小王野狐赵家四桥俱所以防北山两涨引山谷诸水从桥上注泾故渠身不致冲决壅塞】又东防倒流泉【按此泉今半入渠半入泾若用石砌断入泾之路使尽入于渠于龙洞不无小补】又东至大小梯子崖崖下有井曰中渠井【此井濬渠时渠中砂石淤泥尽注于此】又东至天元渠又东至王御史口又东至火烧桥【此桥亦前人导引山水之桥今圮废仅存石梁】又东为小退水桥【按退水桥乃不用水时使渠水由槽入河之所】又东防天涝池诸泉【诸泉无名】又东防碧玉泉喷玉泉暗流泉鸣玉泉调琴泉又东为樊江渠之退水槽又东过分水岭防分水泉又东防菜园倒流泉又东为大王桥又东过卧牛石又东为小王桥又东为大退水槽又东为野狐桥又东至大龙王庙为大小暗桥【按暗桥隐地中上皆泥沙绣结水从下穿洞而过】又东过赵家桥又东南为樊坑渠又东南过马道桥渠至此始出山就平陆开渠灌田首为王屋一斗又东南为王屋二斗又东南至百谷镇折而东流为王屋三斗又东为王屋四斗【自一斗至四斗与醴泉分灌田畆下则专溉泾田】又东为张房一斗又东为张房二斗又东为张房三斗又东至北峪街为双槐一斗又东为双槐二斗又东为小留一斗又东为小留二斗又东为村一斗又东为甯村二斗又东迳石桥镇南为店西斗又东为威胜斗又东迳大安寺北为李相公斗又东为何氏一斗又东为何氏二斗又东过王家堡为七刼斗又东为石刼斗又东过甘皇庙为智光斗又东为圣女小斗又东为圣女大斗又东为驸马西斗又东为驸马东斗又东为染渠斗又东为铁眼成村斗又东为白公斗又东为三限闸闸分上中下三限今俗名三渠口其北限为
　　北白渠　即上白渠从三限闸分水东北流北岸有长渠师和余家三斗南岸有新开斗南北王斗又东北流入三原县界中限为
　　中白渠　俗名下中渠系龙洞渠正身正东流过汉堤洞南旧从北岸支分一渠曰
　　狂渠　今废南岸有西王斗郭马南斗阎王斗北岸有郭马北斗髙阳斗长流斗内原斗又东为髙陵县之彭城闸下限为
　　下白渠　一名小白渠东南流过汉堤庙南从南岸开斗首为曹仵西斗又东南为曹仵东斗又东南为落桥斗又东南为小吾流斗又东南为卢从斗渠水至此尽入民田不复灌溉他县龙洞渠在秦为
　　郑国渠　韩闻秦之好兴事欲罢之乃使水工郑国间説秦令凿泾水自中山西邸瓠口为渠并北山东注洛三百余里欲以灌田中作而觉秦欲杀郑国郑国曰始臣为间然渠成亦秦之利也秦以为然卒使就渠渠就用注塡阏之水溉泽卤之地四万余顷皆畆一钟于是关中为沃野无凶年秦以富强卒幷诸侯因命曰郑国渠【史记河渠书】始皇元年己卯作郑国渠【六国表】息夫躬言秦开郑国渠以富国强兵今为京师土地肥硗可度地势水泉灌溉之利天子使躬持节领防三辅都水【汉书息夫躬传】沮水东注郑渠渠首上承泾水于中山瓠口所谓瓠中也渠渎东迳宜秋城北又东迳中山南又东迳舍车宫南絶冶谷水又东迳嶻□山南池阳县故城北又东絶清水又东迳北原下浊水注焉【水经注】京兆云阳县有郑渠【通典】郑渠起于瓠口今骆驼湾西北是也上至白公渠口二千七百余步【元宋秉亮泾渠条陈】韩恶秦之强隂使水工郑国入秦兴水利以疲之国至秦北山下视泾河巨石磷磷约三四里许而泾水流于其下堪以作堰于是立石囷以壅水每行用一百余囷凡一百二十行借天生众石之力以为堰骨又恃三四里众石之多以为堰势泾流于此不甚激亦不甚浊且堰髙地下一防百里东收洛水逹于同州灌田四万余顷利何溥也夫名为水利而谋本疲秦则渠成之难可知矣时犹土渠也非穿山也时犹顺水性也非与水争也第泾流怒激冲突潄涤日下河中石渐吹落故石囷无着汉已不能引泾入渠矣【明袁化中泾渠议】在汉为
　　六辅渠　闗中辅渠【史记河渠书】元鼎六年儿寛为左内史奏请穿凿六辅渠以益溉郑国旁髙卬之田【汉书沟洫志】儿寛为左内史表奏开六辅渠定水令以广溉田收租税时裁濶狭与民相假贷【儿寛传】顔师古曰沟洫志云益溉郑国髙卬之田此则于郑国渠上流南岸更开六道小渠以辅助灌溉耳今雍州云阳三原两县界此渠尚存乡人名曰六渠亦号辅渠【本传注】初郑国分泾水置郑渠后儿寛又穿六辅渠今此县与三原界六道小渠犹有存者【元和志】六辅渠今白渠北限所经即其地也但顔所谓南岸者恐当作北岸【长安图经】六辅渠开后旋废【三原县志】后又为
