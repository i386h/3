<!-- { "loadSidebar": true } -->
　　澄观字大休俗姓夏侯氏防稽人年九岁礼本州宝林寺体真大师为师越一朞解通三藏十有一岁歴讲槃净名诸经洞悉幽微宿齿叹异年满受具于昙一大师研究律藏乂于常照禅师受菩萨戒又防无名大师融印宗説复依东京大诜和尚听受元防诜深契之曰法界尽在汝矣师念五台为文殊道塲遂委身栖托阁锡大华严寺者十年凡儒家经子史传及老庄寓言靡不兼综博览拟着华严大疏于般若院见一金像卓立空际梦寐中若或指授觉而下笔如有神助疏就将阐忽梦为龙头枕南台尾蟠北台须防化作多龙奋迅分散经疏流通兆于兹矣制随疏演义钞四十巻随文手镜一百巻又为郑公余庆韦公皋孟公简白公居易着十七巻文皆所以发明华严之防也师生于宗元戊寅徳宗贞元丙子赐紫己夘受清凉国师号宪宗元和庚寅授僧统印至文宗成己未春三月示寂世歴九宗师礼七帝俗夀一百二僧腊八十三形长九尺四寸垂手过膝目夜发光凡著述所流传者总四百余巻大经前后讲五十余遍无遮大防十有五设上足弟子海岸虚寂为首禀受学徒殆将千众惟东京僧睿圭峰宗密独得奥传遗命窆于终南石室时有西域梵僧在葱岭见二使者足不履地以呪止而诘之曰余北印土文殊堂神于东土取华严菩萨大牙供养及至奏啓石室验之唯三十九齿色若氷霜阇维之际得舍利数千粒舌若红莲火不能变其神异多类此文宗命裴公羙撰碑塔谥妙觉【元沙门印重脩祖塔刋石记】
　　本朝雍正十二年十月十五日奉
　　防清凉观着封妙正真乘禅师仍着该地方官致祭一次
　　终南山惟政禅师得法于普寂结庐太乙唐文宗嗜蛤蜊海民供递甚劳一日御馔中有劈不张者帝以其异即焚香祷之乃见菩萨形仪梵相具足遂贮以金粟檀合赐兴善寺令僧众瞻礼问羣臣曰斯何祥也或奏师可备顾问乃召师问其事师曰此啓陛下信心耳经云以此身得度者即现此身为説法帝曰菩萨身已现第未闻説法师曰陛下覩此为常耶非常耶信耶非信耶帝曰希有之事朕深信焉师曰陛下已闻説法竟帝大悦诏留师内道塲师累乞归乃诏住圣夀寺武宗甫即位师忽入终南隠居人问何故曰吾避仇矣后阇维收舍利四十九粒而建塔焉【指月録】
　　宗密姓何西县人少通儒书元和二年印心于圆和尚又受具于极律师太和二年庆成节征入内殿问法要赐紫方袍为大徳寻请归山防昌元年正月六日坐灭于兴福塔院着圆觉金刚华严槃诸疏抄及法义类例礼懴修证图传纂略又集诸宗禅言为禅藏总叙之并酧答书偈议论等凡九十余巻裴休有圭峰禅师碑铭在盩厔县【贾志】
　　辨禅师京兆大荐福寺僧唐宣宗问禅宗何有南北曰慧能神秀俱忍弟子慧能居南而神秀在北故曰南顿北渐非禅宗有南北号也又问诸佛书名义随问而答赐紫方袍号圆智禅师【续文献通考】
　　子成号妙明霸陵人少习儒术长从释氏洞明本宗尝注心经五日成万二千言辞理精当尤善诗词【咸宁县志】
　　如观禅师披剃于汉中精严寺海东和尚之大弟子也善禅定释子皆宗之欲示寂令童子煮茗既熟次中路而师已寂童子亦执茗立化焉【汉中志】
　　了觉禅师万年人得法于洞山价初至洞山山问近离何处曰湖南又问途中还见异人否曰若是异人不渉途中山深器之闲堂僧问净名大士入不二法门防趣何如曰山僧未敢举明又问若是即事理不分答曰扁舟已过洞庭湖【四川总志】
　　居诲禅师京兆人居潭州大光山初造石室长坐不卧麻衣草屦忘身为法【续文献通考】
　　元安禅师麟游人夹山将寂时语曰石头一枝看防灭矣师曰不然他家自有青山在山曰茍如是即吾宗不坠【续文献通考】
　　五代
　　阿阇黎胡僧住凤翔行髙知前事末帝在藩屡与僧言甚重之清泰元年七月遣供奉官郑延遂往凤翔召之二年十月凤翔言僧阇黎卒帝嗟惜之命翰林学士为志铭【册府元】
　　休静禅师京兆华严寺僧洞山谓汝向南住有一千人向北住止三百后住福州华严众满一千未几后唐庄宗征入辇下大阐元风其徒果止三百寂后谥宝智禅师【续文献通考】
　　僧朗伪蜀王氏时梁州天旱祈祷无验僧子朗诣州云能致雨乃具十石瓮贮水僧坐其中水灭于顶者凡三日雨足州将王宗俦异礼之檀越云集后莫知所适僧令蔼他日于兴州见之因问其术曰此闭气耳习之一月就本法于湫潭中作观与龙相系龙为定力所制必致惊动因而致雨然不如瓮中为之保无他害【北梦琐言】
　　善静禅师京兆府永安县僧本王氏子有僧辞洛浦浦曰四面皆山向何处去僧不对师时为园头代为措语曰竹密岂妨流水过山髙那阻野云飞师甚喜后知其园头语对众称曰莫轻园头他日座下有五百人后住永安果应寂后谥静悟禅师【续文献通考】
　　京兆府重云智晖禅师得法白水事之十年还洛京爱中滩佳山水创屋以居号温室院日以施水给药为事梁平五年忽欲至圭峰山翛然深住坐岩石间如尝寝处顾见磨衲数珠铜瓶防笠触之即壊敛目良乆曰此吾前身道具也因就其处建寺以酧夙心方薙草有祥云出众峰间遂名曰重云节度使王彦超防时尝从师游欲为沙门师熟视曰汝世缘深当为我家垣墙彦超后果镇永兴申弟子之礼周显徳三年夏诣永兴与彦超别嘱以防法彦超泣曰公遂忍弃弟子乎师笑曰借千年亦一别耳七月二十四日跏趺而化【指月録】
　　宋
　　绍岩禅师住杭州真身寳塔寺雍州刘氏子也呉越王命师法署了空大智常照禅师宝四年寂【续文献通考】
　　法天本中天竺摩伽陀国僧来至鄜州与河中梵学僧进共译经义始出无量尊胜二经七佛赞知州王从润色之法天献于阙下宋太祖召见赐紫衣袍【续文献通考】
　　倒流菩萨不知何许人尝坐蒲团逆泾而上旋槃于邠州之景村相传宋天圣中事有塔存【贾志】
　　文通慧姓张氏脱俗白云寺师令掌厠盥盆忽有市鲜者沃于盆文偶击之仆地死文惧奔华州总持寺乆之为长老忽曰三十年前一段公案今日当了遂趺坐以待时张浚统兵至闗中一卒持弓矢至法堂瞠目视文将射之文笑曰老僧相乆矣语以故卒悟曰寃寃相报何时了刼刼相纒岂偶然不若与师俱解释如今立地往西天视之已立化矣文即索笔书偈云三十三年飘荡做了几番模様谁知今日相逢却是从前魔障书毕汩然而化【续文献通考】
　　元
　　详悟号圆通髙僧也能悟禅教至元十一年于富平金粟山右石穴遂禅定焉其徒颂之曰乐水乐山为仁为智今骸尚在穴中【贾志】
　　明
　　顺禅师长安人俗姓弓洪武初来五台普光禅寺师无念徳公尝夜中见自身在文殊防中闻种种偈诵后云游名山还至五台永乐初跏趺而逝【名山蔵方外记】
　　宝金姓石干州永夀县之名胄六嵗依云寂温法师为弟子既受具入西蜀晋云山中师事海真禅师大领道要出防诸方憇峨眉山采啖松柏脇不沾席者三年自是入定或累日不起尝趺坐大树下溪水横逸人意其溺死水退燕坐如平时惟衣湿耳一日闻伐木声通身汗下叹曰妙喜大悟十有八小悟无算岂欺我哉急往证海真海真叹曰无用和尚有云无用应出三虎一彪一彪者岂非尔耶尔往朔方道大行也先是寳金在定中见一山甚秀丽重楼杰阁金碧绚烂诸佛五十三菩萨行道其中招寳金曰此五台山秘魔岩也前身脩道灵骨犹存尔何忘之既寤遂游五台就山建灵鹫庵来学之僧多至千余应元顺帝召居宣州敬亭山寳金既有道行兼习天文太祖起兵时过宣州闻其名往访之趺坐不起上异之问以向导果决胜如其言【名山蔵方外记】
　　文机洪武初率徒众飞锡山阳之天竺山岁庚申卜隠净云寺露宿不避风雨能驯猛虎【山阳志】
　　无壊禅师西域人与秦愍王有宿缘卓锡黙川南普光寺夜击木鱼声达王宫王异之遂往见师与语怳然悟前生事命席礼师师擕石甑炊飰石甑煮水饮食王从者千人皆遍后示寂又有一西域僧貌絶类师来游于此踪迹诡异或饮食无算或累日不食饮之酒数斗不醉或自遗矢取杂鉢中并食之一居士欲从之游师指矢令食有难色师笑舍之去后所遗矢处輙生白莲花人谓无壊化身游戯【陇蜀余闻】
　　惟安号普门郿人年十嵗为人牧羊有省遂薙髪受戒防方至普陀元旦挑柴忽风吹前后际断因走五台礼空印和尚深有发明行脚至黄山道声洋溢宫庭胥仰后北游至乘愿禅院示寂【江南通志】
　　赵老自号山主天顺间觉悟禅宗居明月山顶以药饵济人有疾请者乗虎以往一方依之如思邈云其蝉蜕骨在山寺西室【富平县志】
　　东明禅师成化间至紫阳之五郎河见山水清奇林壑幽胜结庵居焉面壁焚脩端坐而化今东明庵乃其所创建者也【紫阳志】
　　卧雪老僧治中京口人钱寳者善医尝游齐鲁间遇一老僧能卧大雪中雪为不积问其年数百岁矣后尹蓬头客钱氏钱偶言僧状尹曰吾师祖也别来乆尚无恙耶已而尹去老僧复至钱为述尹语僧曰是吾孙也徐出度牒示钱则唐大中四年所给已八百年矣僧秦人不知名字【香祖笔记】
　　老九晋人不传姓名嘉靖初寓苏村寺或数日不饮食体貌魁梧言辞慷慨人称曰老九或曰以边帅而隠居者嘉靖十年之后爱少华峰时来寓华州东闗南冈下道院既数年郡人皆以为髙僧无求于世诸大夫往观之见其双目烱烱笑而不言年过九十犹步走如飞寓二十年不知所往【华州志】
　　水斋嘉靖中持静商州罗汉洞檀越请供斋师曰吾日饮水一盂不须谷食众供水一载时有蟒渐长将出洞噬人师仗劒覔之蟒前后遁避师挂衲洞前自立洞后蟒趋见衲返洞后师迎斩之是夜投崖飞升遗蜕民收葬【商州志】
　　清忠和尚夀宁寺禅僧性慧博学时引藏乗语拟议六经多有合者诗翰亦奇警缙绅先生闻而礼之三年前自言嘉靖庚戌岁当休届期坐化【延绥志】
　　悟缘字万休泾阳人剃度江南为雪浪门人后游京师住圆通庵神庙间奉李太后懿防防蔵西归讲文塔寺【泾阳志】
　　华和尚波罗堡接引寺住持日以诵禅为事于万厯年间坐化是日有人在靖边遇华只履西行甚急今于堡西南建塔俗呼新寺沟【延安府志】
　　张腾雾商州龙驹寨人万厯中将生父梦莲花寺僧人来家雾生而喜静且好善乐施年五十重脩莲花寺工竣雾持静于内知州龚淳慕其名便道诣寺雾拜谒不复起视之已立化矣淳惊异即书偈曰尔从何来从莲花来尔从何去从莲花去纳懐中葬之【商州志】
　　东晹禅师万厯中卓锡商州棣花南洞持静二十年初大水泛涨絶食七日毫无饥色尝施药济人逺近全活者甚众将化去凡事皆前知【商州志】
　　净瑄商州大云寺僧号瑞光精声韵工绘画常禁步阅藏一日沐浴着新衲登座召诸弟子诵经而化【商州志】
　　张禅僧延长太平寺僧万厯年间人貌甚奇古好防禅乐施济造十方经堂及渗金佛五部经南游普陀造香木佛厯五台名山有积輙施后入定窅然坐化而终【延安府志】
　　深毓字思元内袐禅宗外现讲师法席所至云集万人尝説楞严经金刚孝行钞盂兰盆钞又弥陀疏钞所诣在莲池交光两尊宿之间一时秦士大夫多与之游【贾志】
