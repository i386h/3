<!-- { "loadSidebar": true } -->
　　四年夏四月盗入清思殿中尉马存亮讨平之【正月敬宗即位】夏四月丙申贼张韶等百余人至右银台门杀阍者挥兵大呼进至清思殿登御榻而食弓箭库右神策军兵马使康艺全率兵入宫讨平之是日上闲变急幸左军【旧唐书敬宗本纪】卜者苏伭明与染坊供人张韶善谓之曰我为子卜当升殿坐与我共食今主上昼夜毬猎多不在宫大事可图也韶以为然乃谋结染工无赖者百余人匿兵于紫草车载以入有疑其重而诘之者韶急杀之斩闗而入先是右军中尉梁守谦有宠每两军角伎上常佑右军至是上狼狈欲幸右军以逺不能遂幸左军左军中尉马存亮走出迎自负上入军遣大将康艺全将骑卒入宫讨贼上忧二太后隔絶存亮复以骑迎至军韶升清思殿与伭明同食曰果如子言伭明惊曰事至此耶韶惧而走艺全兵至击杀之余党悉获上乃还宫盗所歴诸门监门宦者法当死诏并杖之使仍旧职存亮不自矜委权求出监淮南军【纲目】
　　敬宗宝歴元年夏五月帝如鱼藻宫
　　五月庚戍观竞渡于鱼藻宫【唐书敬宗本纪】
　　冬十一月帝如温汤
　　宝歴元年十一月庚寅幸温汤即日还宫【旧唐书敬宗本纪】初上欲幸骊山温汤左仆射李綘谏议大夫张仲方等屡谏不听拾遗张权舆伏紫宸殿下叩头谏曰昔周幽王幸骊山而为犬戎所杀秦始皇幸骊山而国亡宗宫骊山而禄山乱先帝幸骊山而享年不长帝曰骊山若此之凶耶我宜一往以验彼言幸温汤还谓左右曰彼叩头者之言安足信哉【纲目】
　　二年春三月帝如鱼藻宫
　　宝歴二年三月戊寅幸鱼藻宫观竞渡己卯赐鱼藻宫从官左右神策中尉诸司使翰林学士等锦防银器有差【册府元】
　　文宗太和四年春二月兴元军乱杀其节度使李綘二月乙卯兴元军乱杀其节度使李綘【唐书文宗本纪】南蛮冦蜀道诏綘募兵千人往赴不半道蛮已去兵还监军使杨叔元者素疾綘遣人迎説军曰将收募直而还为民士皆怒乃噪而入刼库兵綘方宴不设备遂握节登陴或言缒城可以免綘不从牙将王景延力战殁綘遂遇害幕府赵存约薛齐皆死事闻谏官崔戎等列綘寃【唐书李綘传】
　　命崔琯等宣慰山南
　　太和四年二月兴元三军作乱节度使李綘及家并被处置讫命给事中崔琯充山南西道宣慰使户部员外郎严謇为副又命中使先义逸赴兴元宣慰【册府元】
　　诏以温造镇兴元讨乱兵诛之
　　兴元军乱杀节度使李綘文宗以造气豪嫉恶乃授检校右散骑常侍兴元尹山南西道节度使造辞赴镇以兴元兆乱之状奏之文宗许以便宜从事造行至褒城防兴元都将卫志忠征蛮回谒见造即留以自卫密与志忠谋又召亚将张丕李少直各谕其防暨发褒城以八百人为衙队五百人为前军前军入府分守诸门造下车置宴牙门造曰吾欲问新军去住之意可悉前劳问既毕因令舁酒巡行酒匝未至者皆至牙兵围之亦合坐卒诘以杀綘之状志忠张丕夹阶立拔劒呼曰杀围兵齐奋其贼首教练使丘铸等并官健千人皆斩首于地血流四注监军杨叔元遽起求哀拥造靴以请命遣兵卫出之以俟朝防勅防流配康州其亲刃綘者斩一百断号令者斩三断余并斩首内一百首祭綘三十首祭王景延赵存约等并投尸于江【旧唐书温造传】
　　九年春二月浚曲江
　　二月丁亥发神防军一千五百人修淘曲江如诸司要于曲江置亭馆者宜给与闲地【旧唐书文宗本纪】
　　冬十一月李训等谋诛中宦不克训及舒元舆王涯等皆死杀郑注于凤翔
　　郑注先显训借以进及势相埒赖宠争功不两立然方事未集乃出注使镇凤翔外为助援内实猜克待逞且杀之擢所厚善分总兵柄于是王璠为太原节度使郭行余为邠宁节度使罗立言权京兆尹韩约金吾将军李孝本权御史中丞隂许璠行余多募士及金吾台府卒刼以为用十一月壬戍帝御紫宸殿约奏甘露降金吾左仗树诏宰相羣臣往视训奏言非甘露帝顾中尉仇士良鱼志等验之训因欲闭止诸宦人使无逸者时璠行余列兵丹凤门外训呼两镇军入邠宁军不至璠惧弗能前独行余拜殿下宦人至仗所约汗流不能举首士良等怪之防风动庑幕见执兵者士良等惊走训连呼金吾兵宦人曰急矣上当还内即扶辇决罘罳下殿趋训攀辇曰陛下不可去士良手搏训而踬立言孝本领众四百东西来上殿与金吾士纵击宦官死者数十人训持辇愈急至宣政门宦人郗志荣揕训仆之辇入宫舒元舆虽知谋不以告王涯曰上将开延英邪防士良遣神防卫士五百出所值辄杀涯等惶惧易服出杀诸司史六七百人复分兵屯诸宫门捕训党千余人斩四方馆流血成渠俄而元舆涯皆为兵所执涯实不知谋士良榜笞急乃自署反状诏出卫骑千余驰咸阳奉天捕亡者大索都城明日京城剽刼未止训奔凤翔为盩厔将所执传其首余党悉擒皆腰斩枭首以狥【唐书李训传】王守澄死注奏言守澄国劳旧愿身防丧因羣宦者临送欲以镇兵擒诛之训畏注专其功乃先五日举事注率五百骑至扶风闻训败乃还监军张仲清用其将李叔和策访注计事斩其首兵皆溃去【郑注传】
　　开成三年春正月京城大索
　　正月甲子宰臣李石遇盗于亲仁里中劎断其马尾又中流矢不甚伤是时京城大恐捕盗不获既而知仇士良所为乙丑常防官入朝者九人而已余皆潜窜累日方安【旧唐书文宗本纪】
　　五年冬十月回鹘冦边诏屯兵云迦闗以备之【是年四月武宗即位】
　　可汗牙部十三姓奉乌介特勒为可汗南保错子山黠戞斯已破回鹘得太和公主又自以李陵后与唐同宗故遣使者达干奉主来归乌介怒追击达干杀之刼主南渡碛边人大恐进攻天徳城振武节度使刘沔屯云迦闗拒却之【唐书回鹘传　按错子山天徳军皆在今榆林套内】
　　十二月帝如云阳
　　十二月癸酉上幸云阳校猎【通鉴】
　　武宗会昌元年冬十月帝如咸阳
　　十月车驾校猎咸阳【旧唐书武宗本纪】武宗喜畋游角武抃择五方小儿得出入禁中他日问后起居从容请曰如何可为盛天子后曰谏臣章疏宜审览毋拒直言帝再拜还索谏章阅之往往道游畋事自是畋幸稀小儿武抃等不复横赐矣【唐书懿安郭太后传】
　　二年冬十一月帝如泾阳
　　帝幸泾阳校猎白鹿原谏议大夫髙少逸郑朗等于内阁论陛下校猎太频出城稍逺万几废弛星出夜归方今用兵且宜停止上优劳之谏官出谓宰相曰谏官甚要朕时闻其言庶几改过【旧唐书武宗本纪】
　　三年十一月羌冦邠宁
　　党项冦邠宁兖王岐为灵夏六道元帅安抚党项大使御史中丞李回副之【唐书武宗本纪】
　　四年冬十月帝如鄠十二月如云阳
　　十月猎于鄠县十二月猎于云阳【唐书武宗本纪】
　　五年夏六月作望仙楼
　　六月甲申作望仙楼于神策军【唐书武宗本纪】
　　六年春二月以米暨为招讨党项使讨党项
　　朝廷虽为党项置使党项侵盗不已攻陷邠宁盐州界城堡屯叱利寨宰相请遣使宣谕上决意讨之二月庚辰以夏州节度使米暨为东北道招讨党项使【通鉴】
　　宣宗大中四年冬十一月羌入冦诏诸道兵讨之十一月党项羌冦邠宁十二月凤翔节度使李安业河东节度使李栻为招讨党项使【唐书宣宗本纪】
　　五年春三月以白敏中充招讨党项都统秋八月党项降
　　上以南山平夏党项久未平【赵珣聚米阎经曰党项部落在银夏以北居川泽者号平夏部在安盐以南居山谷者谓之南山党项】颇厌用兵崔铉建议宜遣大臣镇抚乃以敏中为制置等使四月定逺城使史元破党项九千余帐于三交谷【三交谷在夏州界】敏中奏党项平诏平夏党项已就安帖南山党项犹行抄掠宜委李福存谕于银夏境内授以闲田或复入山林不受教令诛讨无赦八月敏中奏南山党项亦请降赦之【通鉴】
　　懿宗咸通七年春闰三月吐蕃冦邠宁
　　闰三月吐蕃冦邠宁节度使薛宗拒却之【通鉴】
　　十二年夏五月帝如安国寺
　　上幸安国寺赐讲经僧沈香髙座【旧唐书防宗本纪】沈檀讲座二各髙二丈设万人斋【纲目】
　　十四年春三月迎佛骨于凤翔
　　上遣勅使迎佛骨于凤翔乃以金银为刹珠玉为帐孔鹬周饰之【白孔六帖】咸通十四年三月诏曰两街僧道于凤翔法门寺迎佛骨四月八日佛骨至京自开逺门达安福门迎礼之迎入内道场二日出于京城诸寺士女云合威仪盛饰古无其比遂下制赦京畿及天下见禁囚徒【册府元】咸通十四年诏自凤翔迎佛骨至于辇下都城士庶奔走云集自开逺门达于岐川车马昼夜相属饮馔盈溢路衢谓之无碍檀施至京日上与诸王亲御城楼坊市以缯防结为龙凤象马之形纸竹作僧佛鬼神之状幡花幢葢之属罗列二十余里间之歌舞管弦杂以禁军兵仗缁徒梵诵之声沸聒天地民间有嬉笑踊跃者有悲怆涕泣者以宝轝舁之居于内殿数月属懿皇厌代密使送于凤翔【剧谈録】
　　僖宗干符元年冬十二月商州民作乱讨平之
　　商州刺史王枢以军州空窘减折籴钱民相率以白梃殴之又殴杀官吏二人朝廷更除刺史李诰到官收捕民李叔汶等三十余人斩之【通鉴】
　　广明元年冬十一月遣将军张承范等守潼闗
　　黄巢欲薄东都时宰相建言悉神策并闗内诸节度兵十五万守潼闗田令孜请自将而东帝幸神策军擢左军骑将张承范为先锋右军步将王师会督粮道以飞龙使杨复恭副令孜于是募兵京师得数千人帝饯令孜章信门赉遗丰优然卫兵皆长安髙赀世籍两军得廪赐侈服怒马以诧权豪初不知战闻科选皆哭于家隂出赀雇贩区病坊以备行阵不能持兵观者寒毛以栗承范以彊弩三千防闗辞曰禄山率兵五万陷东都今贼众六十万过禄山逺甚恐不足守帝不许贼进取陜虢檄闗戍曰吾道淮南逐髙騈如鼠走穴尔无我拒神策军过华裹三日粮不能饱无鬭志【唐书黄巢传】
　　十二月黄巢入潼闗
　　十二月巢攻闗齐克让以其军战闗外贼少郤俄而巢至师大謼川谷皆震时士饥甚潜烧克让营克让走入闗承范出金谕军中曰诸君勉报国救且至士感泣拒战贼见师不继急攻闗王师矢尽飞石以射巢驱民内堑火闗楼皆尽始闗左有大谷禁行人号禁谷贼至令孜屯闗而忘谷之可入尚让引众趋谷承范惶遽使师防以劲弩八百邀之比至而贼已入明日夹攻闗王师溃师防欲自杀承范曰吾二人死熟当辩者不如见天子以实闻乃羸服逃【唐书黄巢传】初田令孜之起神策军也众号七万皆长安豪民以货赂求隶六军不能负戈防铠甲之重乃祈于官执事者厚以直佣两市之负贩者以备其行其实不过三万人但饰其旌旄钲鼓而已及守潼闗贼已他道而入一时狼狈回至辇下【册府元】
　　黄巢入长安帝走兴元
