<!-- { "loadSidebar": true } -->
　　德宗御集【巻亡】
　　刘禹锡曰贞元中天子之文章焕乎垂光庆霄在上万物五色旧纪天才秀茂文思雕华洒翰金銮无媿淮南之作属辞鈆椠何惭陇底之书文雅中兴髙前代【玉海】
　　窦威集十巻【岐州人官内史令】
　　威字文蔚贯览羣家言世胄子弟多喜武力威独尚文诸兄诋为书痴髙祖入闗典礼湮缺威多识朝延故事乃裁定制度帝曰今之叔孙通也【唐书本传】
　　杨师道集十巻【华隂人官工部尚书】
　　师道清警有才思善草工诗每与名士燕集歌咏自适帝见其诗为擿讽嗟赏后赐宴帝曰闻公每酣赏捉笔赋诗如宿构者试之师道再拜少选辄成无所窜定一坐嗟伏【唐书本传】
　　顔之推稽圣赋一巻【岐阳李淳风注】
　　袁朗集十四巻【长安人官给事中】
　　于志宁集四十巻【髙陵人封燕国公】
　　续文选十三巻【文馆学士华隂孟利贞撰】
　　顔师古集六十巻【万年人官秘书监】
　　师古字籕其少博览精训故学善属文【唐书本传】
　　令狐徳棻集三十巻【华原人】　萧徳言集三十巻【长安人】盈川集二十巻【盈川令华隂杨烱撰】
　　晁氏曰唐杨烱华隂人显庆六年举神童授校书郎终婺州盈川令烱博学善属文与王勃卢照隣骆賔王以文辞齐名海内称王杨卢骆四才子亦曰四杰烱自谓吾愧在卢前耻居王后张说曰盈川文如县河酌之不竭耻王后信愧卢前谦也集本三十巻今多逸亡【读书志】
　　李适集十巻【万年人官工部侍郎】　　苏瓌集十巻【武功人官左仆射】顔元孙集三十巻【万年人】
　　姚璹集七巻【万年人官尚书】
　　璹字令璋少力学才辩掞迈【唐书本传】
　　苏许公集二十巻【名颋武功人封许国公】
　　晁氏曰唐苏颋廷石也武功人颋幼敏悟一览五千言辄覆景龙后与张说以文章显时号燕许李德裕谓近世诏诰惟颋序事外为文章韩休为序集本四十六巻今亡其半矣【读书志】
　　乔知之集一巻【冯翊人官右侍郎】
　　陈氏曰唐右侍郎乔知之天授中为酷吏所陷死集中有緑珠怨葢其所由以致祸也【文献通考】
　　乔备集六巻【冯翊人知之弟】
　　苑咸集【巻亡】
　　京兆人开元末上书拜司经校书中书舍人贬汉东郡司戸参军复起为舍人永阳太守【唐书艺文志】
　　苏源明前集三十巻【武功人官秘书少监】
　　源明工文辞有名天寳间雅善杜甫郑防【唐书本传】
　　元载集十巻【岐山人】　　　　剑南集【节度华隂严武撰】
　　顔真卿文一巻【万年人】
　　晁氏曰真卿博学工辞章进士登制科代宗时为太子太师使李希烈为希烈所害世谓真卿忤杨国忠李辅国元载杨炎卢杞拒安禄山李希烈废斥者以至于死而不自悔天下一人而已学问文章往往杂于神仙浮屠之说不皆合于理而所为乃尔者葢天性然也【读书志】陈氏曰真卿之推五世孙师古曽侄孙按馆阁书目嘉祐中宋敏求惜其文不传乃集其刻于金石者为十五巻今本序文刘敞所作乃云吴兴沈侯编辑而着沈之名刘元刚刻于永嘉为后序则云刘原父所序即宋次道集其刻于金石者也又不知何据元刚复为之年谱益以拾遗一巻多世所传帖语且以行状碑传为附録鲁公之裔孙裕自五代时官温州与其弟纶祥皆徙居永嘉乐清本朝世复其家且时褒録其子孙有登科者【文献通考】
　　吴兴集十巻　　　　　　临川集十巻
　　卢集十巻【俱顔真卿撰】　　　　于邵集四十巻【万年人厯官侍郎】王氏神道铭二十巻【广州都督咸阳王方庆撰】
　　窦拾遗集一巻【左拾遗扶风窦叔向撰】
　　陈氏曰唐左拾遗扶风窦叔向撰包何为序羣庠牟巩皆其子也【文献通考】
　　李泌集二十巻【京兆人封邺县侯】
　　序曰邺侯李泌字长源七嵗见丞相始兴张公九龄张骇其聪异授以属辞之要许以辅相之业洎始兴殁不六十载公果至宰相封侯有文集二十巻其习嘉遯则有沧浪紫府之诗其在王廷则有君臣赓载之歌或依隐以玩世或主文以谲諌步骤六义发扬时风观其辞者有以见上之任人始兴之知人者已凡诗三百篇志表记賛序议述又百有二十其五十篇缺独着其目云【本书梁肃序】
　　龙池集百三十篇【左拾遗蔡孚献】
　　开元二年六月左拾遗蔡孚献龙池集王公卿士以上凡百三十篇请付太常寺其词合音律者为龙池乐章以歌圣德从之初帝在藩与宋玉等居于兴庆里时人谓为五王子宅及景龙末宅内神池涌出汛灔清莹流之不竭中有龟龙逰焉故羣臣歌之【府元龟】
　　李岘诗一巻【京兆人官戸部侍郎】
　　吴筠宗元先生集十巻【华隂人】
　　序曰先生讳筠字贞节华隂人生年十五笃志于道隐于南阳天寳初纁鹤版征至京师请度为道士宅于嵩丘十三年诏入大同殿又诏居翰林累章乞还以禽鱼自况薮泽为乐得请未几盗泉污于三川羽衣虚舟泛然东下栖匡庐登防稽浮□河息天柱隐机埋照顺吾灵龟有时放言以畅天理且以园公歌咏于紫芝景怡说于白云故属词之中尤工比兴观其自古王化诗与大雅吟步虚词逰仙杂感之作或遐想理古以哀世道或磅礴万象用宜环枢稽性命之纪达人事之变大率以啬神挫锐为本至于竒采逸响琅琅然若驾云璈而凌倒影昆阆松乔森然在目门弟子有邵冀元者自先生化去二十五年其文章请传永久其有遥迋卓诡之论犹不列于此编【本书权徳舆序】
　　韦苏州集十巻【苏州刺史京兆韦应物撰】
　　陈氏曰唐韦应物京兆人天寳时为三卫后作洛阳丞京兆府功曹知滁江二州召还或媢其进媒蘖之出为苏州刺史诗律自沈宋以后日益靡嫚锼章刻句揣合浮切虽音韵谐婉属对丽宻而闲雅平淡之气不存矣独应物之诗驰骤建安以还得其风格云韩子苍曰苏州少以三卫郎事宗豪纵不羁宗崩始折节务读书故其逢杨开府诗曰少事武皇帝无頼恃恩私身作里中横家藏亡命儿朝持摴蒱局暮窃东邻姬司不敢捕立在白玉墀一字都不识饮酒肆顽痴云云然余观其人为性髙洁鲜食寡欲所居扫地焚香而坐与豪纵者不其诗清深妙丽虽唐诗人之盛亦少其比又岂似晚节把笔学为者岂苏州自序之过欤徐师川云韦苏州诗人多言其古淡乃是不知言自李杜以后古人诗法尽废惟苏州有六朝风致最为流丽【文献通考】
　　李约诗一巻【唐宗室官协律郎】
　　司空文明集三巻【名曙京兆人官虞部郎中】
　　陈氏曰唐虞部郎中京兆司空曙文明撰别本一巻才数篇【文献通考】
　　李程表状一巻【唐宗室宰相】　　李程集一巻
　　李程擢进士宏辞赋日五色造语警拔士流推之【唐书本传】
　　窦常集十八巻【京兆人官国子祭酒】
　　常字中行大厯中及进士第不肯调客广陵多所著论杜佑镇淮南署为参谋厯朗防江抚四州刺史国子祭酒【唐书本传】
　　南薫集三巻【窦常撰】
　　晁氏曰唐窦常撰集韩翃至皎然三十人约三百六十篇凡三巻其序云欲勒上中下则近于褒贬题一二三则有等差故以西掖南宫外台为目人各系名系賛【读书志】
　　窦巩诗一巻【京兆人】
　　窦氏聨珠集五巻【窦常与弟牟羣庠巩撰】
　　陈氏曰唐褚臧言所序窦氏兄弟五人诗各有小序曰国子祭酒常中行国子司业牟贻周容管经畧羣丹列婺州刺史庠胄卿武昌节度使巩友封皆拾遗叔向子也五人惟羣以处士荐入諌省庠以辟举余皆进士科容斋洪氏随笔曰窦氏聨珠序云五窦之父叔向当代宗朝善五言诗名冠流辈时属正懿皇后山陵上注意哀挽即时进三章内考首出传诸人口有命妇羞苹叶都人挿柰花禁兵环素帟宫女哭寒云之句可谓佳唱而畧无一首存于今荆公百家诗选亦无之是可惜也予尝得故吴良嗣家所抄唐诗仅有叔向六篇皆竒作念其不传于世今悉録之叔向字遗直仕至左拾遗出为溧水令唐书亦称其以诗自名云【文献通考】
　　奏议集三十巻【戸部尚书扶风马总撰】
　　马总字防元笃学虽吏事倥偬书不去前论著颇多【唐书本传】
　　韦贯之集三十巻【万年人官工部尚书】
　　韦武集十五巻【万年人官京兆尹】
　　表奏十巻【令狐楚撰】
　　晁氏曰唐令狐楚字慤士撰楚相宪宗为文善于牋奏自为序云登科后为桂并四府从事掌牋奏者十三年始迁御史缀其藁得一百六十三篇自号曰白云孺子【读书志】
　　断金集一巻【令狐楚编次】
　　晁氏曰唐李逢吉令狐楚自未第至贵显所唱和诗也后逢吉卒楚编次之得六十余篇裴夷直为之序【读书志】
　　漆匳集一百三十巻　　　梁苑文三巻
　　杂诗一巻【俱令狐楚撰】　　　　彭阳唱和三巻【令狐楚与刘禹锡唱和】
　　僧广宣与令狐楚唱和集一巻
　　白氏长庆集七十一巻【刑部尚书下邽白居易撰】
　　晁氏曰唐白居易乐天也唐史云太原人居易诗中自序生于郑州荥阳贞元十七年进士中拔萃科元和初制策一等调盩厔尉入翰林为学士太和初迁刑部侍郎防昌初以刑部尚书致仕居易于文章精切然最工诗初颇以规讽得失及其多更下偶俗好当时士人争传鸡林贾国相率篇易一金与元微之酬唱故号元白与刘禹锡齐名号刘白在杭州自诗藁分讽谕闲适感伤杂律四前集五十巻有元稹序后集二十巻自为序纪又有续后集五巻今亡三巻予尝谓乐天进退以义风流髙矣与刘禹锡逰人谓之刘白而不陷八司马党中与元稹逰人谓之元白而不陷北司党中又与杨虞卿为姻家而不陷牛李党中呜呼叔世有如斯人之彷佛者乎独集后载闻李崖州贬二絶句其言浅俗似幸其祸败者余固疑非乐天之语及以编年书考之崖州贬时乐天殁将逾年或曰浮屠某作也【读书志】
　　【按唐书本传居易其先葢太原人北齐时五兵尚书建有功赐田韩城子孙家焉又徙下邽据此则白氏世为陜人晁氏引唐史所云太原人固自其先世言之即诗中自序生于郑州荥阳特自述其所生之地非遂家于荥阳也】
　　金针诗格三巻【白居易撰】
　　晁氏曰唐白居易撰居易自谓与刘禹锡元稹皆以诗知名撮诗之体要为一格病得针而愈诗亦犹是也故曰金针集【读书志】
　　元白继和集一巻【元稹白居易】　三州唱和集【元稹白居易崔元亮】刘白唱和集三巻【刘禹锡白居易】　元和制策三巻【元稹独孤郁白居易】白行简集二十巻【下邽人官主客员外郎】
　　韦处厚集七十巻【万年人官中书侍郎平章事】
　　序曰按公未为近臣以前所着词赋讃论记述铭志皆文士之词也以才丽为主自入为学士至宰相以往所执笔皆经纶制置财成润色之词也以识度为宗观其发徳音福生人沛然如时雨褒元老论功臣穆然如景风命相之和而庄命将之诰昭而毅荐贤能其气似孔文举论经学其博似刘子骏发十难以摧言利者其辨似管夷吾【本书刘禹锡序】
　　韦温集十巻【万年人官吏部侍郎】
　　温字育日诵书数千言十一举两经及第【唐书本传】
　　李廓集一巻【唐宗室官节度使】
　　陈氏曰唐宁武节度使李廓撰程之子也【文献通考】
　　沈亚之集十巻【长安人官殿中丞御史内供奉】
