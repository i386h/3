<!-- { "loadSidebar": true } -->
　　东至扶风县治六十里西至鳯翔县治五十里东南至郿县治五十五里东北至麟游县治九十里形胜天柱巍耸太白郁苍汧流分导渭水环襄【王毂岐山怀古赋】天柱后擎太白前峙鳯脉西绕龙尾东环周原奠其中渭水潆乎外【府志】渭水南潆潢河东合【县志】
　　扶风县【要】治在府东一百十里东至武功县界四十里西至岐山县界二十五里南至郿县界三十里北至麟游县界七十里东南至武功县界四十里西南至郿县界二十里东北至干州界四十里西北至岐山县界二十里距省二百五十里编户二十九里东至武功县治六十里西至岐山县治六十里南至郿县治四十里北至麟游县治一百一十里
　　形胜扶风古县在京之西环渭而北望标闗辅之首雄压剧秦之大【陈浩扶风县文庙记】东临漆水西接岐山南阻渭流北据鳯岭【府志】诸陵左峙岐岫右环襟太白而带渭流倚周原而绕漆水【县志】
　　郿县【简】治在府东南一百一十里东至盩厔县界六十里西至岐山县界三十里南至太白山五十里【按南至洋县以太白山为界不通路难以里计旧误称至汉隂县界二百八十里详见府疆域中】北至扶风县界十里东南至盩厔县界六十里西南至岐山县界桃川里六十里东北至扶风县界牛蹄堡二十五里西北至岐山县界桃源邨十五里距省三百里编户十八里
　　东至盩厔县治一百里北至扶风县治四十里西北至岐山县治五十五里
　　形胜横渠镇跨于东五丈原距于西太白耸其前渭水绕其后【府志】亘终南环渭水太白之所盘踞鳯泉斜谷之所浸汇【县志序】
　　寳鸡县要治在府西南九十里东至岐山县界九十里西至秦州界九十里【正西微北至陇州界八十里】南至鳯县界一百三十里北至汧阳县界四十里东南至岐山县界一百里【旧志云东南至郿县界按岐山西南桃川里接鳯县境何得越岐至郿今改正】西南至鳯县界九十里东北至鳯翔县界五十里西北至陇州界四十五里距省四百五十里编户四十九里东北至鳯翔县治九十里西南至鳯县治二百四十里北至汧阳县治六十里西北至陇州治一百五十里
　　形胜左金陵右玉涧面渭水背原陵地形险阻之处【府志】陈仓靣波千顷目秀万峯汧吴襟带其右岐鳯雄峙其左【旧志】北屏山原南扼栈云清渭金陵玉涧三水相环如带【县志序】前渭水后陵原左金陵右玉涧【县志】
　　汧阳县【中】治在府西少北七十里东至鳯翔县界三十五里西至陇州界四十五里南至寳鸡县界二十里北至灵台县界七十里东南至寳鸡县界二十五里西南至陇州界五十里东北至鳯翔县界五十里西北至陇州界三十五里距省四百二十里编户五里东至鳯翔县治七十里西至陇州治九十里南至寳鸡县治六十里东北至灵台县治一百五十里形胜南临汧水北倚冯河五里坡蜿蜒于左月曲山盘踞于右山岭重复溪涧险阻【府志】
　　麟游县【简】治在府东北一百二十里东至干州界七十里西至鳯翔县界六十里又至汧阳县界一百五十里南至扶风县界四十里北至永寿县界四十五里东南至干州界七十里西南至岐山县界四十里东北至永寿县界四十五里西北至灵台县界一百一十里距省三百三十里编户六里
　　东至干州治一百二十里西南至鳯翔县治一百二十里南至扶风县治一百一十里西北至灵台县治一百二十里东北至邠州治一百四十里
　　形胜因山为城因涧为池麟川绕而鳯台峙四山环而道路险【府志】环麟皆山环山皆川【县志】
　　陇州【中】治在府西少北一百五十里东至汧阳县界四十五里西至清水县界一百二十里南至寳鸡县界一百四十里北至崇信县界八十一里东南至寳鸡县界一百二十里西南至胡店秦州界二百二十里东北至灵台县界六十里西北至华亭县界七十里距省五百一十里编户二十八里
　　东至汧阳县治九十里东南至寳鸡县治一百五十里西至甘省清水县治二百里北至华亭县治一百一十里
　　形胜旁据汧阳横当陇首地有提封之胜军多带甲之雄【钱珝撰李继文陇州防御使制】西控天水金城北通回中萧闗【袁揩建署记】左陇山而右汧河靣五峯而枕灵谷为秦鳯要害之地【府志】闗山蔽亏汧河荡驶固形胜之地也【州志】序闗山西塞渭水南环带二河之防流抗咸宜之险阻咽喉于巩而臂视岐阳实三秦南控之大都防也【州志】
　　汉中府【要】
　　治在布政司西南一千七十里东至石泉县界三百十里西至阶州界五百里【旧称西至四川广元县界三百七十里西南至广元县治四百八十里按广元在府西南若于正西言界西南复言治是指西南为正西而遗却正西一面矣】南至四川南江县界一百四十里北至寳鸡县界五百一十里东南至紫阳县界三百二十里西南至四川广元县界三百四十里东北至五颗树盩厔县界三百六十里西北至两当县界四百八十里距　京师三千五百里领一州八县
　　形胜地形险固【三国志】东接南郡南接广汉西接陇西北接秦川【华阳国志】秦之坤蜀之艮连高夹深九州之险【欧阳詹集】汉水上游梁山东险控巴岷之道路作咸镐之藩屏【唐文宗命温造为山南西道节度使诏】氐羌接轸为威御之镇【寰宇记】秦蜀出入之冲【文同集】前瞰三秦后蔽四川黄横以为蜀之股肱杨洪以为蜀之咽喉【孙道夫奏议】左控三秦右跨西蜀中缠襄楚为闗陇一大都防而斗山天柱挟褒斜之险泻嶓之奇遂擅秦汉以来名胜第一【陈继儒乐城十景跋】汉郡闗以南一大都防也羣山环抱汉江合流【李乔岳观音阁记】内为平壤外则险周以崇岩峻岭倚天挿防断崖裂岫蛇退猿愁【府舆地志】
　　南郑县【要】附郭东至城固县界二十里西至褒城县界三十里南至四川南江县界一百四十里北至褒城县界二十里东南至四川通江县界一百二十里西南至四川巴州界一百九十里东北至独木山城固县界四十里西北至褒城县界二十里编户十八里东至城固县治七十里西至沔县治一百一十里西北至褒城县治四十里
　　形胜枕斜襟汉【秦时吉安民记】汉山面其南汉水下流环围若带【府志】南襟江汉北控褒斜【县志】
　　褒城县【要】治在府西少北四十里东至南郑县界二十五里西至钮项铺沔县界三十里南至官仓坪四川南江县界二百里北至鳯县界一百四十里东南至龙江铺南郑县界二十里西南至蔡坝宁羌州界一百八十里东北至文川城固县界六十里西北至云雾山沔县界七十里距省一千三十里编户十一里东南至南郑县治四十里西至沔县治九十里北至鳯县治三百七十里
　　形胜栈道千里惟褒斜绾毂其口【史记】为蜀西鄙在周南岐【岑参集】东环褒水西峙牛山中梁耸其南云栈绕其北【府志】
　　城固县【中】治在府东少北七十里东至洋县界十里西至南郑县界五十里南至西乡县界七十里北至鳯县界一百五十里东南至五堵门西乡县界五十里西南至南郑县界一百四十里东北至闗王庙河洋县界六十里西北至南郑县界五十里距省一千一百四十里编户二十三里
　　东至洋县治五十里西至南郑县治七十里东南至西乡县治一百五十里
　　形胜介梁洋之间南控巴山北距汉水【郭岂开石峡记】前瞰巴山后据秦岭汉江湑水合流双乳五峯并峙【县志】
　　洋县【中】治在府东一百二十里东至桑溪坝石泉县界一百六十里西至城固县界四十里南至西乡县界六十里北至盩厔县界一百里【至华阳山郿县界二百一十里】东南至申溪西乡县界九十里西南至泥鳅沟西乡县界七十里东北至五颗树盩厔县界二百四十里西北至黄溪垭城固县界八十里距省一千一百九十里编户二十四里
　　东至石泉县治二百三十里西至城固县治五十里南至西乡县治一百二十里北至盩厔县治五百里形胜东连襄汉南蔽巴蜀【旧洋州志】要地有三置闗有八【方舆胜覧】骆谷转山围境内汉江奔浪绕城边【韦宗魏诗】东南北三靣皆崇山叠嶂绵亘周匝【邹溶理洋畧】泳游汉水诗歌周召流徽瞻眺秦山势接崤函余险【纂修县志征文献引】龙首峙于北灙水汇于西【府沿革志】南俯巴山北倚秦岭褒斜西翼楚襄东障上通荆楚旁出雍商秦蜀出入之冲【县志】
　　西乡县【简】治在府东南二百四十里东至石泉县界一百二十里西至城固县界一百里南至四川太平县界五百里北至洋县界三十里东南至紫阳县界一百里西南至四川通江县界四百里东北至石泉县界一百二十里西北至红瓦铺洋县界六十里距省一千二百九十里编户十六里
　　东南至紫阳县治二百九十里北至洋县治一百二十里东北至石泉县治二百一十里西北至城固县治一百五十里
　　形胜三楚上游闗南喉邑【张台耀重修城垣记】北屏秦巘南障巴岭木溪洋川环流如带盖称岩邑云【李乔岱建魁楼记】北倚蒿坪南临木马【府沿革志】东绕汉江西峙巴岭【旧志】南接蜀川北连秦岭江汉绕其东巴山峙其西为闗南险要之地【县志】
　　鳯县【要】治在府西北三百八十里东至寳鸡县界一百一十里西至两当县界六十里南至褒城县界二百三十里北至清水县界七十里东南至褒城县界二百三十里西南至沔县界一百七十里东北至寳鸡县界一百一十里西北至两当县界七十里距省六百九十里编户九里
　　南至褒城县治三百七十里东北至寳鸡县治二百四十里西南至畧阳县治二百三十里
　　形胜北接蕃戎东绵秦汉【寰宇记】大散扼其东武休障其西褒斜阻其南秦岭限其北重峦叠嶂隐然为蜀门重地【府志】北连大散南出褒斜秦楚之要膂也【旧志】
　　宁羌州【要】治在府西南二百八十里东至褒沔二县界一百二十里西至金山寺四川平武县界二百七十五里南至四川广元县界七十里北至黄土铺沔县界一百十里【正北微西至畧阳县界一百三十里】东南至四川南江县界二百五十里西南至七盘闗广元县界六十五里东北至金堆铺沔县界一百零五里西北至青木川阶州文县界一百二十里距省一千三百二十里编户四里
　　东北至沔县治一百八十里正北微西至畧阳县治二百一十里西南至广元县治二百里西北至文县治三百五十里
　　形胜剑阁朝天峙其西五丁嶓据其北南控川蜀东连汉沔【元一统志】控扼蜀门山有嶓河有漾水【府沿革志】汉水绕流地据险固【府志】
　　沔县【要】治在府西一百一十里东至褒城县界六十里西至畧阳县界四十里南至宁羌州界七十里北至鳯县界一百里东南至天池子山褒城县界六十里西南至黄土岭宁羌州界七十里东北至黄沙窑褒城县界五十里西北至上沮水畧阳县界六十里距省一千一百三十里编户五里
　　东北至褒城县治九十里西南至宁羌州治一百八十里西北至畧阳县治一百九十里东至南郑县治一百一十里
