<!-- { "loadSidebar": true } -->
　　零口镇　在县东北四十里又曰泠口泠水至此入渭【县志】唐天复初朱全忠入闗自赤水进至零口西【通鉴】昭应县界有零口葢古鸿门地【宋白续通典】临潼有零口镇【金史地理志】
　　辛街镇　在县东北五十里【县志】
　　交口镇　在县东北五十里【县志】
　　景渡镇　在县东北五十五里【县册】
　　广阳镇　在县东北七十里界清沮两河之间旧名广阳屯明万厯二十三年置镇今一名武家屯【县志按魏书地形志景明元年冯翊置广阳县葢即今镇地】
　　田市镇　在县东北七十里西属临潼东属渭南【县志】相桥镇　在县东北七十里【县册】
　　康桥镇　在县东北八十里【县志】
　　闗山镇　在县东北九十里界蒲富临渭之交旧名上寨明万厯初改为镇建城池系抚民防驻劄后废【县志附县境古隘】李靖营在县东二十里【马志】　栎阳有粟邑镇【金史地理志】
　　戏河桥　在县东三十里跨戏水上【县志】
　　板桥　在县东南三里跨石瓮寺涧【县志】
　　五里桥　在县东南五里跨风峪水上【县志】
　　迎仙桥　在县西南二里【县志】
　　斜口桥　在县西十里跨韩峪水上【县志】
　　行者桥　在县北十里东西二桥相望【县志】
　　巷里桥　在县东北六十里跨清峪河上【县册】吏部刘曾倡建【县志】
　　东阳桥　在县北五十里栎阳镇之东一名栎阳桥跨清河【县册】桥通渭北要路总制武之望所建石坚且濶利济至今【县志】
　　相桥　在县北六十里跨清水上宋相冦忠愍公凖所建者在镇西黑防桥或云要册桥【县志】
　　康桥　在县北八十里明刘瑾陷李梦阳武功康海救之有义声归里时潼令为桥于漆水渡之因名【县志】
　　暗桥　在县东北十五里芷阳沟相传汉髙祖间道还灞上由此【县志】汉髙祖入闗伏兵处【府志】
　　零口桥　在县东北四十里跨泠水上为川陜要津【县志】北田渡　在县西北十五里渭河上【县图】官船一只水夫四名【县志】
　　李家渡　在县北二十里【府志】官船二只水夫八名【县志按图在县北渭水上】
　　交口渡　在县东北五十里清峪漆沮合流入渭处由泾阳三原入渭南出闗之通途官船三只水夫十二名材木盐煤麦豆之舟泊焉【县志】
　　耿渡　在县东北五十里交口东十里渭河上与渭南界船一只夫四名【县志】渭水有耿渡【宋敏求长安志】景渡亦曰耿渡【府志】
　　粟邑渡　在县东北八十里【县册】石川河上【宋敏求长安志】相桥渡　在县东北八十里【县志】石川河上【宋敏求长安志】县志云二渡在漆沮夏潦水涨不终日而消人可徒渉故舟楫不具【县志】
　　【附县境古桥渡】望仙桥在华清宫【天寳遗事】　分襟桥在丁村北项村南木涨渠上乃前马处士尚賔师处士维学讲学相别之所【马志】　赵村渡在县北十里河崩乆废【县志】渭水有田王渡田家渡周夏渡圣力渡万安渡孟
　　渡【宋敏求长安志】今皆无考【县志】
　　髙陵县
　　渭桥镇　在县南十五里【县册】渭桥镇在万年县东四十里即李晟屯兵处【宋敏求长安志】髙陵有渭城镇【金史地理志　按渭城即渭桥】
　　毗沙镇　在县西南十八里【宋敏求长安志】髙陵有毗沙镇【金史地理志】县人相传文帝生于毗沙镇故从代来复次于此镇通东渭桥路【县志】
　　【附县境古隘】鹿台戍在县西南二十五里鹿苑原上今废【县册】元季李思齐筑以屯兵处【马志】
　　郭桥　在县东十里昌连渠经其下【县志】
　　阿石桥　在迎翠门南一里润人斗边髙望渠经其下【县志】
　　张桥　在阿石桥东八里亦髙望渠所经【县志】
　　髙桥　在县北三里中南渠所经【县志】
　　孙张渡　在县西南三十里良村铺前渭水上【县志】新开渡　在县西南十里【县册】渭桥西二里渭河上【县志】渭桥渡　在县南十五里渭水上【县册】北通蒲城富平诸处二县各有一舟协济【县志】东渭桥所今桥废用舟济故以渡名【马　附古东志　渭桥】汉高帝造以通栎阳之道【贾志】景帝五年作阳陵渭桥索隠曰渭桥在长安东北通髙陵路【史记景帝纪注】在万年县北五十里灞水合渭之地【雍録】汉造西渭桥东渭桥以木为柱【初学记】唐建中四年刘徳信入援以东渭桥有积粟进屯此桥兴元元年韩滉运米百艘饷李晟进至东渭桥【通鉴】渭水东赴河输流逶迤于帝垣之后倚垣而跨为梁者三名分中东西东渭津傍控甸邑诸陵道【沈亚之东渭桥给纳使新防记】
　　黄家渡　在县西南二十里杨官寨前泾水上【县志】上马渡　在县西南泾入渭处【县志】建初七年东幸至髙陵造舟于泾而渡【汉书章帝本纪】
　　鄠县
　　南沙河寨　在县东十五里【县册】军寨也【县志　按县东有南沙河北沙河等十寨西有留村石桥等五寨南有麦章宋家等十六寨北有韩村青阳等八寨皆旧时屯田之所又县东乡有安仁安畧等三十一团西乡有永康永赖等七团南乡有保善保仁等二十八团北郷有宁治宁利等十七团皆明崇祯八年知县张宗孟剏立为保聚之计今民犹頼其利】
　　秦渡镇　在县东三十里【县册】鄠有秦渡镇【金史地理志按秦渡一名秦杜在沣水西沣水去县三十里而宋敏求长安志云镇在县东四十里误也】
　　大王镇　在县北十五里又有大王镇西堡【县册】
　　涝店镇　在县西北十五里【县图】
　　赵王镇　在县东北二十五里【县图】
　　兆丰桥　在县东五里跨吕公河上【县志】
　　涝店桥　在县西北十五里【县册】跨涝水上旧有桥圮万厯四十六年邑生员刘芝募重修有碑记【县志】
　　太史桥　在县西闗外涝水上明嘉靖二十一年太史王九思修石桥髙丈六尺濶三丈六尺长二十丈为十空康熙六年知县刘文灿重脩【县志】
　　【附县境古桥】广济桥在县东三十里跨沣水上通省大道太监卢广协修万厯二十四年知县王九臯重修造木桥长亘里许为百空髙三丈余濶二丈【县志】今废【县图】蓝田县
　　蓝田闗　在县东南九十八里【元和志】即秦峣闗也【括地志】秦王子婴遣将拒峣闗沛公引兵绕峣闗逾蒉山击秦军大破之应劭曰峣山之闗李竒曰在上洛北蓝田南武闗之西【史记髙帝纪注】闗当上洛县西北【晋书地道记】渥水西迳峣闗北厯峣栁城【水经注】峣闗地名峣栁道通荆州【魏土地纪】蓝田有蓝田闗故峣闗【唐书地理志】杜甫渼陂行水面月出蓝田闗即秦峣闗在渼陂西南【杜诗注】蓝田县即峣栁城也峣山在前又名峣闗亦名蓝田闗水经曰峣栁城俗亦谓之青泥城【雍録】山形闗势廻抱于天【皮日休蓝田闗铭】七盘十二防蓝田之险路【杜氏通典】后周明帝元年自峣闗徙置青泥故城侧改曰青泥闗武帝建徳二年改为蓝田闗【寰宇记】隋炀帝大业元年徙复旧所蓝田闗因县为名【宋敏求长安志】峣山在县南二十里秦峣闗以此山为名【雍胜畧】
　　普化寨　在县东二十里【县册】
　　尚可堡　在县东【宋敏求长安志】俗称稠水河在今县东十里【县册】
　　黄栌堡　在县北三十里【宋敏求长安志】今名黄巢堡【县】鸡子堡　在县北四十里土坡如鸡子因名【宋敏求长安志】今名鸡家湾【县册】
　　屏峰镇　在县东三十里【县册】
　　厚子镇　在县东五十里【县册】堠子镇在渭南县西南与蓝田县接境以南山多虎故斥堠于此【宋敏求长安志　按厚即堠字之讹】
　　蓝桥镇　在县东南四十里【县册】
　　新店镇　在县东南九十里【县册】
　　前卫镇　在县西二十里【县册】
　　吴村庙镇　在县西二十里【县册】
　　新街镇　在县西北四十里【县册】
　　泄湖镇　在县北二十里【宋敏求长安志】
　　【附县境古闗隘】大昌闗在县西南四十里石门谷之南【旧志】唐景龙中崔湜言山南可引丹水通漕至商州自商镌山出石门抵北蓝田可通挽道中宗以湜充使开大昌闗役徒数万竟不能通【唐书崔湜传】　将帅堡在县南白鹿原十里汉长水校尉屯兵处与蒉山相接前数里即长水【贾志】　明市堡在县西南四十里【宋敏求长安志】今废【县册】　狗枷堡在县西五十里【贾志】白鹿原上有狗枷堡秦襄公时有天狗来下其上有贼天狗吠而防之【三秦记】　蓝田县有焦戴镇【九域志】
　　防波桥　在县东门外防诸涧水引渠入城【马志】
　　蓝桥　在县东南五十里跨蓝峪水上【贾志】唐中和元年监军杨复光与朱温战败之逐至蓝桥而还蓝桥在蓝田闗南【通鉴胡注】即唐裴航得玉杵臼娶云英尾生期女子不至抱柱而死处【潜确类书】其桥乆废明有羽士王天枝募铁为练飞控如虹行人便之【县志】蓝桥介商蓝之间三秦阨塞豫楚要冲古有桥重修铁练明季燬于贼康熙乙巳重修亘八丈六尺南岸即鸡头闗北凭山峡垒石为马头增二练上翼栏杆下支巨木【钱受祺重建蓝桥碑记】
　　干涧桥　在南闗外蓝田东流诸水皆由此合流入灞【马志】
　　鹿原桥　在县西门外大寨水通石门汤泉【马志】
　　故景桥　在县西北四十里跨黑沟【县图】
　　蔡王村桥　在县北二十里跨三里头河【县图】
　　毓圣桥　在县北三十五里华胥渚上传伏羲母居此今存【县志】
　　泾阳县
　　永乐镇　在县东二十二里【县册】一名月洛镇【县志】
　　临泾镇　在县西南三十里【县图】泾阳镇在县西北宜善乡白渠贯其中【宋敏求长安志】
　　石桥镇　在县西北三十里【县图】
　　百谷镇　在县西北四十里即王桥镇今水利防驻劄【县册　按县志分百谷王桥为二镇误】
　　冶峪镇　在县西北六十里【县册】
　　云阳镇　在县北三十里即后魏改置云阳县地今云阳镇也镇东有故城址【贾志】唐干宁二年史俨败邠宁兵于云阳擒云阳镇使王令诲等【通鉴】
　　【附县境古隘】　智慤寨在县西北四十五里北临冶谷水崖髙五十余丈四面城墙壕堑俱存【贾志】今废【县册】唐中和时宦者曹智慤本华原富家子有胆略黄巢陷长安智慤归乡里聚壮士据嵯峩山南为堡自固贼不敢近【通鉴】　温韬寨在县西北七十里百顷原【县志】梁开平中华原贼帅温韬聚众嵳峩山【通鉴】今废【县册】　仲山寨在县西北八十里仲山巅泾水绕其下可屯兵相传汉髙祖兄所居【贾志】今废【县册】　孟店镇在县东北三十里旧传唐李靖屯兵处又名靖川镇今废【县志】镇在云阳县东北一十里【宋敏求长安志】云阳孟店镇【金史地理志】曲牢镇在县东南三十里泾河南岸今废【县志】　长街镇在县西北五十里即旧鼎州今废【县志】
　　殿下桥　在县北三十里【县册】嵯峩山前跨冶峪河上汉武帝幸甘泉尝宿于此其时有殿宇故名【县志】
　　鲁桥　在县东北四十里跨靖河【县册】俗传鲁班脩故名【县志】
　　清河桥　在县北三十里跨靖川水上【县册】
　　筛珠洞桥　在县西北六十里【县册】
