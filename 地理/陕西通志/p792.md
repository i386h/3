<!-- { "loadSidebar": true } -->
　　李郃南郑人善河洛风星县召署幕门吏和帝遣使者二人当到益部投郃舍时夏夕露坐郃因仰观问曰二君发京师时知朝廷遣二使耶二人惊相视曰不闻也问何以知之郃指星示云有二使星向益州分野故知之耳【汉书李郃传】
　　建兴三年贼发霸陵杜陵及薄太后陵面如生得金玉不可胜计是时朝廷草创勅収其余以实内府【元经薛収注】元始四年起明堂辟雍为博士舍三十区为防市列槐树数百行诸生朔望防此市各持其郡所出货物及经书传记相与买卖雍雍揖让论议树下侃侃訚訚【三辅黄图】杜铨京兆人为中书博士初宻太后父豹丧在濮阳世祖欲命迎塟于邺谓司徒崔浩曰天下诸杜何处望髙浩对京兆为美世祖曰朕今方改塟外祖意欲取京兆中长老一人以为宗正命营防丧事浩曰中书博士杜铨是杜预之后于今为诸杜最即可诏之及见铨器貎瓌雅世祖感悦以为宗正【魏书杜铨传】
　　韦孝寛为雍州刺史先是路侧一里置一土堠经雨頺毁毎须修之孝寛乃勅部内当堠处植槐木代之既免修复行旅又得庇防【周书韦孝寛传】
　　苏亮武功人仕西魏为岐州刺史朝廷以其牧本州特给路车鼔吹先还其宅幷给骑士三十列羽仪逰乡党经过故人欢防旬日然后入州世以为荣【册府元龟】
　　赵元淑性踈诞家徒壁立时长安富人宗连仕周为三原令有季女慧而有色连独竒之毎求贤夫闻兀淑请与相见至其家服翫居处元淑所未见也数日复造之宴乐更侈如此者再三因谓元淑曰鄙人敬慕公子有一女愿为箕箒妾元淑感愧遂聘为妻连复送奴婢二十口良马十余匹加以缣帛锦绮及金寳珍玩元淑遂为富人【册府元龟】
　　隋开皇中京兆韦衮有奴曰桃符以久从驱使乃放从良桃符有黄防宰而献之因问衮乞姓衮曰止从我姓为韦氏故至今为黄犊子韦韦庶人即其后也【朝野佥载】炀帝在江都代王留守长安盗贼蜂起刻木鵞系诏于颈致之渭汭冀闗东救兵至日放百十顺流而下竟无救至【芝田録】
　　王方翼祖裕随州刺史裕妻髙祖妹同安大长公主也父仁表岐州刺史仁表卒妻李氏为主所斥居于凤泉别业时方翼尚幼与佣保齐力勤作数年辟田数十顷修饰馆宇列植竹木遂为富室公主卒后归长安【旧唐书本传】
　　唐王无防好博戯文武圣皇帝防时与无防蒲戏争彩有李阳之宿憾焉帝登极召至惶惧请罪帝笑而赏之令于春明门俟诸州庸车三日并与之防坐三日属霸桥破唯得麻三车更无所有帝知其命薄更不复赏【朝野佥载】
　　上都通化门长店多是车工募人治片辋通凿三窍悬钱百文虽敏手健力日止一二而已有奚乐山者携持斧凿诣门徐谓主人幸分别辋材某当并力主人指一室曰此有六百片任意施为乐山曰或欲通宵请具灯烛乃闭戸屏人丁丁不辍及晓启主人曰已毕愿受六十缗而去主人洎邻里大竒之视所为精妙锱铢无失即付其钱乐山以所得遍散寒乞俄顷而尽遂南出都城不复见矣【集异记】
　　长安三年则天令雍州长史薛季昶择僚吏堪为御史者季昶以问録事参军卢齐卿齐卿举长安县尉卢懐慎李体光万年县尉李义崔湜咸阳县丞倪若水盩厔县尉田崇璧新丰县尉崔日用后皆至大官【唐防要】狄梁公精于鍼法官同州刺史车至褰帷见一巨室书榜于门以富翁一子鼻生瘤瘿痒甚几危医者莫知措手公呼病瘿者至车前手取金鍼从脑后鍼之瘿应手而落富室馈绢二百疋酬公公悉以赉民之茕独者【鸿书】李义琛为雍州刺史苏珦为鄠县尉义琛谓曰鄠县本多诉公近日遂絶访闻其由明公为其疏理因顾指听事曰此即明公座也但恨非迟暮所见耳珦后至吏部尚书【册府元龟】
　　景云二年御史中丞韦抗加京畿按察使举奉天县尉梁升卿新丰尉王倕金城县尉王氷华源县尉王焘为判官其后皆著名位【唐防要】
　　太平公主爱乐毅论则天与以织袋盛置箱中及籍没咸阳老妪窃去县吏捜捕妪惊惧投之灶下香闻数日【珍珠船】
　　寜王常猎于鄠县界忽见草中一柜扃鎻甚固发视之乃一少女也问其所自女言姓莫氏昨夜遇火光贼贼中二人是僧因刼至此动止含嚬冶态横生王乃载以后乗时方生获一熊置柜中如旧鎻之上方求极色王即日表上之具其所由上令充才人经三日京兆奏鄠县食店有僧二人以钱一万独赁店一日一夜言作法事唯舁一柜入店中夜久腷膊有声店戸人怪日出不启门撤戸视之有熊冲人走出二僧已死骸骨悉露上大笑书报寜王寜哥大能处置此僧也【酉阳杂俎】
　　开元二十九年命观风使郑审检校两京驿门即今门置十二辰自审始也【白孔六帖】
　　初萧嵩家庙临曲江宗以娱逰之地非神灵所宅命徙之杨炎为相立庙复直其地卢杞因言嵩庙地有王气故宗徙之炎有异志故取以建庙遂贬崖州司马【通鉴】
　　京城诸州邸贞观间所造至开元初李尚书悉卖与居人以钱入官【隋唐嘉话】
　　崔希髙转冯翊令时有云气如葢当其听事须臾五色杂错徧于州郭【唐新语】
　　卢光为京兆郡舍先是数有怪前后郡将莫敢居者光曰吉凶繇人妖不妄作遂入居之未几光所乘马忽升听事升牀而立又食器无故自破光并不介懐其精诚守正如此【册府元龟】
　　天宝中宗立元庙于长安大宁里临淄旧邸欲塑元像梦神人曰太白北谷中有玉石可取而琢之紫气见处是也翼日命使入谷求之山下人云旬日来常有紫气连日不散果于其下掘获玉石琢为元像高二尺许【录异记】
　　天宝中长安有凶宅扶风苏遏赁居之东墙下掘得一石有篆文云夏天子紫金三十斤赐有德者因改名有德取其金【全唐诗】
　　宁王善画马开元兴庆池南华萼楼下壁上有六马滚尘图内明皇最爱玉面花骢谓无纎悉不备后壁惟有五马其一者失去信知神妙将与变化俱也【龙城录】裴遵庆罢相知选朝廷优其年德令就第注官自宣平坊牓引士子以及东市两街时人以为盛事【国史补】长寿三年则天征天下铜五十余万斤铁一百三十余万斤钱二万七千贯于定鼎门内铸八棱铜柱髙九十尺径一丈二尺题曰大周万国述德天枢张革命之功天枢下置铁山铜龙负戴狮子麒麟围绕上有云盖盖上施盘龙以托火珠髙一丈围三丈金彩荧煌光侔日月至开元中诏毁天枢发卒镕烁弥月不尽先有谣云一条丝线挽天枢言其不久也天枢之北韦庶人继造一台先此毁拆【大唐新语】
　　申欢不知何许人开元中前进士张佐尝遇鄠杜逆旅乘青驴背鹿革囊言扶风人生宇文周时【全唐诗】
　　商山隐士髙太素累征不起在山中构道院二十余间太素起居清心亭下皆茂林秀竹竒花异卉每至一时即有猿一枚诣亭前鞠躬而啼不易其候因目为报时猿【开天遗事】
　　天宝中承平嵗久自开逺门至蕃界一万二千里居人满野桑麻如织哥舒翰镇青海遣使乘白骆驼奏事日驰五百里【珍珠船】
　　平康坊南街废蛮院即李林甫旧宅也林甫别创一堂制度弯曲有偃月之形名曰月堂木土秀丽精巧林甫每欲破灭人家即入月堂精思极虑喜悦而出必不存焉【春明退朝录】
　　贵妃姊虢国夫人宠倾一时所居本韦嗣立旧宅韦氏诸子方偃息堂庑间忽见一妇人衣黄帔衫降自步辇有侍婢数十笑语自若谓韦氏诸子曰闻此宅欲货其价几何韦氏降阶言曰先人敝庐所未忍舍语未毕有工人数百登两厢掘其瓦木韦氏诸子既不能制乃率家童挈其琴书委于衢路而自叹曰不才无为势家所夺古人之戒将见于今日乎与韦氏隙地十数畆其他一无所酬【明皇杂录】
　　李预居长安每羡古人飡玉法乃采访蓝田躬往攻掘得若环璧杂器形者大小百余稍得黑麄便箧盛以还皆光润可玩预乃椎七十枚为屑日服食之冯翊公源懐等得其玉琢为器佩鲜明可宝【册府元龟】
　　终南山翠微寺有僧絶粒五十年【南部新书】
　　郭子仪为尚父兼太尉中书令汾阳郡王有子八人壻七人皆重官子暧尚升平公主诸孙数十人每羣孙问安不尽识颔之而已其宅在亲仁里居其地四分之一中通永巷家人三千指出入者不知其居前后赐良田美器名园甲舘声色珍好堆积羡溢不可胜纪【册府元龟】郭子仪常于亲仁里啓第里巷负贩之人上至公子簮缨之士出入不问或云王夫人赵氏爱女方妆梳对镜往往公麾下将吏出镇去及郎吏皆被召令汲水持帨视之不异仆他日子弟谏公公笑谓曰尔曹固非所料吾官马粟者五百匹官饩者一千人使崇垣扃戸不通内外一怨将起搆以不臣则九族虀粉今荡荡无间四门洞开虽防毁是兴无所加也诸子皆伏【鸿书】韩城县郭汾阳王故处在郭庄云王女下嫁于带邨张氏以文水渠赔女令其浣洗至今郷人能言之【韩城县志】
　　大厯元年周智光为华州刺史欲谋反遣吏邵进潜往京伺朝廷御伐之意进归告曰朝廷无疑公之心光怒以其绐已遽命斩之既而甚悔速遣送其首付妻儿妻即以针纫颈俄顷复活以药傅之然犹惧智光使人告光曰进本蒲人今欲归葬光亦赒赙之既至蒲浃旬其疮平愈乃改姓他游【独异志】
　　大厯三年兴善寺不空三藏上言寺院佛塔先因地震陷坼今将増修下见古埏得一小棺其长尺余发而视之凡积十余重棺皆金宝装饰中有舍利及佛髪一条色青而巻其长数尺每棺一鎻规制絶妙有殷仲文题賛处诏出内宝舆具威仪请入内道塲奉之【续文献通考】李光弼母有须数十长五寸许封韩国夫人【鸿书】
　　徐晦宪宗时栎阳尉中丞李夷简弹杨凭贪汚贬临贺尉亲友无敢送者晦独至蓝田与别权德舆曰厚矣无乃为累乎对曰晦自布衣防杨公知奬岂得不与之别德舆嗟叹后数日李夷简奏为监察御史曰君不负杨临贺肯负国乎【续文献通考】
　　韦贯之为长安丞德宗末年京兆尹李实权移宰相言其可否必数日而诏行人有以贯之之名荐于实者答曰是其人居与吾同里亟闻其贤但吾得识其靣而进于上举笏示説者曰实已记其名矣説者喜骤以其説告于贯之且曰子今日诣实而明日受贺矣贯之唯唯数岁终不往【册府元龟】
　　景公寺前街中旧有巨井俗呼为八角井元和初有公主夏中过见百姓方汲令从婢以银棱椀就井承水误坠椀经月余出于渭河【酉阳杂俎】
　　唐以宦者使谓之宫市置白望数百人于两市【白望者白取人物不还本价】尝有农夫以驴负柴宦者取之与绢数尺又就索门戸皆有费用仍邀驴送柴至内农夫泣以所得绢与之不肯受曰须得尔驴农夫曰我有父母妻子待此然后食我有死而已遂殴宦者街吏擒以闻诏黜宦者赐农夫绢十疋【通鉴】
　　宪宗时白居易为拾遗翰林学士当改官帝谓崔羣曰居易官卑俸薄拘于资地不能超等其官可以自便居易因奏曰臣闻姜公辅为内职求为京兆府判司为奉亲也臣有老母家贫养薄乞如公辅于是除京兆府戸曹参军学士如故【册府元龟】
