<!-- { "loadSidebar": true } -->
　　咫尺天门万仞连遥瞻古道石梁边层台挂雪峰中练老树擎风峪底未识上方依去鸟欲寻飞刹扪来烟黄河紫塞穿围入自昔名山界大川
　　曲江　　　　　　　　　　　贾汉复
　　长安城外曲江池文物风流萃一时楼傍紫云涵倒影堤牵锦缆绕游丝烟花半入邹枚赋鱼鸟空传韦杜词细柳青蒲今不见夕阳人唱黍离离
　　贾大司马修栈咏　　　　　　党崇雅
　　忆昔崔巍栈道难千峰环峙白云端参差峻岭迷髙日俯仰重闗枕急湍炼石谁能旋大造移山今喜辟竒观羡君才力诚名世削尽悬崖路万盘
　　题王玉质手蓉阁　　　　　　东荫商
　　阿阁髙含岳顶霞幽人面岳读南华借来霄汉千寻掌搴得芙蓉十丈花屋里峰峦流雨雪床头云气走龙蛇神仙若访楼居侣定降乌衣巷口家
　　发细柳原寄榆林许大将军髙副使　钟朗
　　驿路花开津树低春深沙曲草萋萋怀人三月迷红雨奉使经年畏紫泥匹马即今趋柳塞双鱼何日到榆溪鸡鸣西望愁心逺千里边烽静鼓鼙
　　扶风经伏波祠孟坚故里　　　　许之渐
　　雄风三辅表黄图按部扶风春草芜铜柱有村悲故剑著书通里景鸿儒环山百雉今荒邑带水千畦属奥区眺首茂陵衔落日秦川渺渺正踌蹰
　　防岸秋日　　　　　　　　　　孙尔思
　　曲溪遥带晚霞流水国芦乡易到秋动泬寥天碪较苦度沧凉月鴈知愁诗情旧植黄公柳【黄明府于防岸筑隄障水树柳其上东西十余里】画景新添青翰舟【防旧无舟楫近始创为之】咫尺烟波千古事鸱夷何必五湖游
　　望骊山　　　　　　　　　　　樊英
　　遥望骊山翠霭间几回如向画图看泉通逺近莲花暖云鎻东西绣岭寒形胜嵳峩临渭水烟岚缥缈接长安感懐更上朝元阁落日苍茫独倚栏
　　登靖边城　　　　　　　　　黄元骥
　　危楼雉堞晓云平谿水东流雨后声北望旌旗揺玉帐西连鼓角动金明藁砧昔断深闺梦刁斗空怜逺戍兵秦月汉闗人不见风沙萧瑟若为情
　　吴山　　　　　　　　　　　杨时荐
　　天外芙蓉五朶开崔嵬山势亦雄哉凤凰巢上云初聚鹦鹉峰前雨欲来望辇几思通帝座防仙何必羡蓬莱数重烟雾封峦嶂雅兴空擕谢回
　　沉香亭故址　　　　　　　　　彭年
　　辇路青青燕麦齐镂空断础枕蒿藜防云天外留歌舞斜日宫门动鼓鼙絶调几人撡赋笔新妆何处问香泥徘徊野寺栏杆北清磬萧然杂午鸡
　　望苍颉墓　　　　　　　　　陈上年
　　支峰缀壑岭头分欲往从之隔暮云阳武荒台空汉草彭衙旧垒失秦军石牛苏长难为纪铁土藤消不受焚反觉五陵多晚照苍然独有北山坟
　　游百塔寺　　　　　　　　　王度
　　谷口逶迤百塔深望中烟树费招寻荒冈骨闭千年迹断碣文留一代心僧老那知思往事客来犹自续髙吟凭阑舒啸情何极滈水苍茫隔暮阴
　　谒苏子卿墓　　　　　　　　王又旦
　　荒原下马读残碑知是当年属国祠千古鸿名闻朔漠一坵黄壤接边陲山临落照羊来下路入西风鴈去迟此日茂陵芜没尽可怜宰树尚南枝
　　万夀阁【在西岳庙】　　　　　　　　许孙荃
　　千寻阁势倚苍穹缥缈真成白帝宫槛外三峰刚对华望中八水直趋潼虚疑玉女明星见实有青牛紫气通应得祠官度报赛灏灵西极本无穷
　　未央故址　　　　　　　　　　前人
　　平原禾黍送西风野草连天有故宫莺语树犹通太液鸡声村欲问新丰依稀玉殿秋山外寂寞铜驼暮霭中却忆崛兴无尺土黄图还带夕阳雄
　　沔县谒诸葛忠武侯祠　　　　　王士祯
　　天汉遥遥指剑闗逢人先问定军山惠陵草木氷霜里丞相祠堂桧柏间八阵风云通指顾一江波浪急潺湲遗民衢路还私祭不独英雄血泪斑
　　凤翔府　　　　　　　　　　　前人
　　城边汧渭两交流陇蜀中分第一州西雍横当斜谷路南山髙接杜陵秋雌鸣尚忆秦人覇星陨难销汉相愁形势依然身万里扶风歌罢拂吴钩
　　汉武帝通天台址　　　　　　　前人
　　通天台畔望咸京秋入晴川雨半晴御宿不来仙掌散宫车已往露盘倾神光遥指虚无影渭水长流日夜声此去西风茂陵路祗应肠断沈初明
　　咸阳早发　　　　　　　　　　前人
　　日照长陵小市东依然踪迹逐飞蓬未央宫阙悲歌里鄠杜莺花泪眼中已见铜人辞汉月空留石马卧秋风多情最有咸阳草和雨和烟嵗嵗同
　　望岳　　　　　　　　　　　李因笃
　　太华三峰列峻屏晴霄飞翠下空溟晓云东抱闗河紫秋气西来天地青玉女盆中寒落黛仙人掌上接明星乱余林壑懐遗客缥缈幽栖赋采苓
　　题频阳王将军庙碑【五首选一王翦庙在富平】　　前人
　　山居滂沛灏灵偏美应为霖自昔传【将军庙额曰美应侯】避暑湾西遮虎阜闻雷庙左带龙泉千家爼豆兼秋报四野桑麻接暮烟欲问崇褒何代始村翁不记汉唐年


　　陜西通志巻九十六
<史部,地理类,都会郡县之属,陕西通志>
　　钦定四库全书
　　陜西通志巻九十七
　　艺文十三【五言排律　七言排律　五言絶句六言絶句　七言絶句　诗余】
　　途经华岳　　　　　　　　　【唐】宗
　　饬驾去京邑鸣銮指洛川循途经太华回跸暂周旋翠防留斜影悬崖凝夕烟四方皆石壁五位配金天彷佛看髙掌依稀听子先终当铭嵗月従此寄灵仙
　　早渡蒲关　　　　　　　　　　同前
　　钟鼔严更曙山河野望通鸣銮下蒲坂飞斾入秦中地险闗逾壮天平镇尚雄春来津树合月落戍楼空马色分朝景鸡声逐晓风所希常道泰非复弃繻同
　　首夏花萼楼观羣臣宴宁王山亭囘楼下又申之
　　以赏乐赋诗　　　　　　　　同前
　　今年通闰月入夏展春辉楼下风光晚城隅宴赏归九歌政要六舞散朝衣天喜时相合人和事不违礼中推意厚乐处感心微别赏阳台乐前旬暮雨飞
　　兄弟同游兴庆宫作　　　　　　同前
　　代邸青门右离宫紫陌陲庭如过沛日水若度江时绮观连鸡岫朱楼接雁池従来敦棣萼今此茂荆枝万叶传余庆千年志不移凭轩聊曯目轻辇共追随务本方従训相辉保羽仪时康俗易渐徳薄政难施鼓吹迎飞葢歌送羽巵所希覃率土孝弟一同规
　　幸鳯泉汤　　　　　　　　　　同前
　　西狩观周俗南山歴汉宫荐鲜知路近省敛觉年丰隂谷含神爨汤泉养圣功益龄仙井合愈疾醴源通不重鸣岐鳯谁矜陈宝雄愿将无限泽霑沐众心同
　　驾幸三防寺　　　　　　　上官昭容
　　释子谈经处轩臣刻字留故台遗老识残简圣皇求驻跸懐千古开襟望九州四川縁塞合二水夹城流宸翰陪瞻仰天杯接献酬太平词藻盛长愿托鸿休
　　早渡分水岭　　　　　　　　卢照隣
　　丁年游蜀道斑鬓向长安徒费周王粟空弹汉吏冠马蹄穿欲尽貂裘破转寒层氷横九折积石凌七盘重溪既下潄峻峰亦上干陇头闻戍鼓岭外咽飞湍瑟瑟松风急苍苍山月团传语后来者行路诚独难
　　和许侍郎游昆明池　　　　　李百药
　　神池望不竭沧波接远天仪星似河汉落叶虞泉年深平馆宇道泰偃戈船差池下鳬雁掩映生云烟浪花开已合风文直且连税马金堤外横舟石岸前羽觞倾緑蚁飞日落红鲜积水浮深智明珠曜雅篇大鲸方逺撃沈灰独未然知君啸俦侣短翮徒聨翩
　　九成宫初秋应诏　　　　　　　刘袆之
　　帝囿防金阙仙台驻玉銮野分鸣鸟岫路接宝鸡坛林树千霜积神功四序寒蝉急知秋早鸎踈觉夏阑怡神紫气外凝眄白云端舜海辞波发空惊游圣难
　　奉和幸长安故城未央宫应制　　宋之问
　　汉皇未息战萧相乃营宫壮丽一朝尽威灵千载空明圣怅前迹置酒宴羣公寒轻防仗外春发幔城中乐思回斜日歌词继大风今朝天子贵不假叔孙通
　　奉和晦日幸昆明池应制　　　　前人
　　春豫灵池防沧波帐殿开舟凌石鲸度槎拂斗牛回节晦蓂全落春迟栁暗催象溟看浴景烧刼辨沈灰镐饮周文乐汾歌汉武才不愁明月尽自有夜珠来
　　奉和幸长安故城未央宫应制　　李峤
　　旧宫贤相筑新苑圣君来运改城隍变年深栋宇摧后池无复水前殿久成灰莫辨祈风观空传承露杯宸心千载合睿律九韶开今日聨章处犹疑上栢台
　　奉和圣制途经华岳应制　　　　苏颋
　　朝望莲华岳神心就日来晴观五千仭仙掌拓山开受命金符叶过祥玉瑞陪雾披乗鹿见云起驭龙回偃树枝封雪残碑石冒苔圣皇惟道契文字勒岩隈
　　敬和崔尚书大明朝堂雨后望终南山见示之作
　　前人
　　奕奕轻车至清晨朝未央未央在霄极中路视咸阳委曲汉京近周回秦塞长日华动泾渭天翠合岐梁五丈旌旗色百层枌橑光东连归马地南指鬬鸡塲晴壑照金戺秋云含璧珰由余窥霸国萧相奉兴王功役隠不见颂声存复权宜珍搆絶圣作寳图昌在徳期巢燧居安法禹汤冢卿才顺美多士赋成章价重三台俊名超百郡良焉知掖垣下陈力自迷方
　　兴庆宫酺宴应制　　　　　　　张説
　　千龄逢啓圣万域共来威庆接郊禋后酺承农事稀御楼横广路天乐下重闱鸾凤调歌曲虹霓动舞衣合声云上聚连歩月中归物睹思无外神和道入微镐京陪乐饮柏台奉文飞徒竭秋云影何资春日晖
　　奉和圣制途经华岳应制　　　　前人
　　西岳镇皇京中峰入太清玉銮重岭应缇骑薄云迎霁日悬髙掌寒空削成轩游防神处汉幸望仙情旧庙青林古新碑緑字生羣臣愿封岱还驾勒鸿名
　　扈从出长安应制　　　　　　沈佺期
　　汉宅规模壮周都景命隆西賔让东主法驾幸天中太史占星应春官奏日同旌门起长乐帐殿出新丰翕习黄山下纡徐清渭东金麾张画月珠戴松风是节严隂始寒郊散野蓬薄霜沾上路残雪绕离宫赐帛矜耆老褰旒问小童复除恩载洽望秩礼新崇臣忝承明召多渐献赋雄
　　昆明池侍宴应制　　　　　　　前人
　　武帝伐昆明穿池习五兵水同河汉在馆有豫章名我后光天徳衣文教成黩兵非帝念劳物岂皇情春仗过鲸沼云旗出凤城灵鱼衔宝跃仙女废机迎栁拂旌门暗兰依帐殿生还如流水曲日晚棹歌清
　　奉和幸新丰温泉宫应制　　　武平一
　　秦王登碣石周后袭昆仑何必在遐逺方称万防尊我皇顺时豫星驾动轩辕雄防交驰道清笳度国门回舆长乐观校猎上林园行漏移三象连营总八屯旌摇鹦鹉谷旗转凤凰原絶壁苍苔古灵泉碧溜温参差开水殿窱敞岩轩丰邑模犹在骊宫迹尚存烟松衔翠幄雪迳绕花源侍従推元草文章召虎贲深仁浃夷夏洪造溢乾坤谬忝王枚列多渐雨露恩
　　奉和圣制早渡蒲津闗应制　　张九龄
　　魏武中流处轩皇问道回长堤春树发髙掌曙云开龙负王舟渡人占仙气来河津防日月天仗役风雷东顾重闗尽西驰万国陪还闻股肱郡元首咏康哉
　　和吏部崔尚书雨后大明朝堂望南山
　　前人
