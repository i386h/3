<!-- { "loadSidebar": true } -->
　　白鹿原　在县东南二十里自蓝田县界至浐水川尽东西十五里南接终南北至灞川尽南北十里亦谓之灞上又荆谷在县东南二十五里【长安志】霸水上地名在长安东三十里【应劭汉书注】霸水歴白鹿原东霸川之西是谓霸上【水经注】霸上即今所谓霸头【顔师古注】白鹿原亦谓之灞上【元和志】灞水所从来高故能中白鹿原为道而行乎其上文帝尝欲驰车下霸西峻坂因袁盎谏而止即白鹿原西坡也【雍録】原在县东南浐水东灞水南南接南山自蓝田县西五里入县境【雍胜畧】原高逾龙首居民凿井深数百尺汲引甚艰荆谷神谷其西南二壑也原半有涌泉味甘冽酿酒甚美唐以神策军禁守谓之神谷日以骆駞运水大明宫醖造御酒又有孝子岭在原西北俗呼鹞子岭又有七里坡在高桥路亦达于白鹿原【县志　亦见蓝田县】
　　郊谷　羊谷　锡谷　俱在县东南六十里锡谷有路至旧归安镇合义谷路【长安志】郊谷在炭谷东谷口有遇仙桥其上为仰天池又土门谷在郊谷东又羊谷在土门谷东又小义谷在羊谷东其内有仙人潭又白道谷在小义谷东谷内为嘉五台山有苍鹰岭【县志】
　　大义谷　在县东南八十里东南至干祐县及金商等州西南有路至兴元府【长安志　干祐县今属镇安金州即今兴安兴元府即今汉中】义谷锡谷东南至旧归安镇合路通汉中谷在白道谷东有路通兴安龙首原发脉于此周庾信有义谷铭又有库谷在义谷东又谷之内有大兴山【县志】
　　风凉原【风凉一作丰梁】在少陵原东南西为□川东为焦戴川【县志】山北县有风凉原【魏书地形志　山北故城在县东南】少陵东接丰梁原浐水出焉东北对白鹿原荆谷水出焉二水合流入渭杜甫诗所谓天髙素浐源是也【城南记详见蓝田县】
　　北五台山　在县东三里【县志】
　　龙首原　在县东【县图】龙首原起自南山东义谷浐水西岸至长乐坡西北屈曲至长乐古城六七十里隋唐宫殿皆依此原【三秦记】隋大兴城西据龙首原宇文恺营都之初谓横坡六条可象干爻者正龙首山之支脉也【唐六典】狗脊岭在京城东市葢龙首山之支陇【唐书地理志】龙首原俗呼小儿原或曰今原有西番塔元季武元中所建其下有古冡堑之得石椁有篆文曰小儿塜【雍大记】龙首山北行之势垂坡东下以为平原是为龙首原【雍胜畧】杜陵鸿固凤栖诸原皆其横冈宜春芙蓉曲江诸苑池皆其洼下东界浐水西界樊川延六七十里又狗脊岭在县城东南明张治道诗岭东在城外岭西在城中【县志】狗脊岭在城东门外唐胜业坊即隋之宜仁坊地【府志】
　　长乐坡　在县东北十里即浐水西岸【雍胜畧】旧名浐坂隋文帝恶之改今名汉长乐宫在其西北【十道志】
　　铜人原　在县东北【县图】魏明帝欲徙铜人诣洛载到霸城重不可致今在霸城大道南【关中记】在霸陵东北十五里【雍胜畧】即蓟子训与老父摩挲铜狄处【府志】
　　渭水　在县北三十里自长安界流入又东迳髙陵界入临潼界【县图】渭水自合昆明故渠又东迳霸陵县北霸水合浐水从县西北流注之又东防成国故渠又东与髙陵分水又东迳王谭墓北【水经注　详见图考霸陵故城即霸县在今县东】
　　潏水【一名泬水一名沈水一名髙都水一名石壁谷水一名坑河】在县南三十里西北流入长安界【县图】上林苑有淹潏【子虚赋】潏水在杜陵从皇子陂西北流迳昆明池入渭【三辅黄图】沈水上承皇子陂于樊川其水西北流注杜县之杜京西又西北迳杜伯冡南又西北迳下杜城又西北枝合故渠又北与昆明故池防亦谓之潏水【水经注　下杜城在县东南】潏水今名泬水【説文】潏水又名石壁谷水【括地志】义谷水自干祐县下流入山一百里至谷口西北流二十里合锡谷羊谷水入坑河西流十五里入长安界又郊谷水北流十里合锡谷水自谷口北流十里为坑河入长安界又石鼈谷水北流十五里复西流十里入长安界又漕水由县界坑河分水约五里西流【长安志】潏水今名沈水一作坑水自南山流至皇子陂今潏水不至皇子陂由洲村附神禾堑上穿申店而原愈高凿原而通深至八九十尺俗谓之坑河潏水上源西北流合御宿川水是名交水在香积寺西南【城南记】潏水源出南山石壁谷东得东西二义谷水锡谷水北流西得羊谷水又西得土门谷炭谷太乙谷水为河西迳杜曲樊川南又西过韦曲华严川南又过下杜城南神禾原北折而过神禾原西至香积寺西南与镐水合为东交河今按潏水自南山下分为二一西北流防镐水为交河一自东岸北流入城为通济渠【马志】其字或作傍穴与沉字相似俗因名沈水括地志名高都水汉王氏五侯大治池宅引高都水入长安城字书潏音述人力作曰潏今按其水西北流经申店西有香积堰凿神禾原西南流至香积寺投镐入沣也【县志按水经注则交水为上源而潏水为下流按长安志则潏水为上源而交水又为下流然二水本为一水无庸区别因水经注各有名目故亦两存之也】
　　交水【一名福水福一作湢】在县南三十里西流至石堨遂分为二一注沣水一入昆明池【贾志】交水故渠有二流合于高阳原而北迳河池陂东而北注沈水【水经注】万年县有福水即交水也上承樊川御宿诸水出县南山石壁谷南三十里与直谷水合即子午谷水也【寰宇记】樊川御宿之水交流故名交水【城南记】
　　樊川【一名后寛川一名华严川】在县南三十五里一名后寛川一名华严川即潏水所经也【雍胜畧】樊川即杜陵之樊乡汉高祖以樊哙灌废丘功赐哙食邑于此故曰樊川【十道志】长安正南秦岭额根水流为秦川一名樊川【三秦记】樊川在潏水河北渠南西北为杜曲又西北为韦曲又西为华严寺寺西有雁鹜陂陂西北有第五桥又迤北为镐池而樊川之地尽矣其地之东原为杜原【城南记】樊川有杜佑别墅故裔孙牧目其文为樊川集【雍録】自义谷西北四十里至塔坡川入长安界【县志】
　　浐水　在县东十五里自蓝田界流来合灞水【县图】长水亦谓之荆溪自白鹿原西北流左合狗枷川水又北入霸县有温泉入焉水发自原下入荆溪水乱流注于霸【水经注】浐水在万年即荆溪狗枷之下流【括地志】浐水在县东北流四十里入渭又库谷水北流二十五里合采谷水下流入荆谷水号浐水又下流二十五里合灞水又北流二里入渭又采谷水自蓝田县西北流三十里入县界又二十里合库谷水为浐水又北流四十里入灞水又石门谷水自蓝田县北流十里入县界合采谷水又北流十五里合库谷水为浐水又荆谷水一名荆溪自蓝田流至康村入县界西流二十里出谷至平川合库谷采谷石门水为荆谷水一名浐水【长安志】□川在城东南三十里焦戴川自东南来□川自西南来两川相合为浐与樊川御宿号为三川【府志】
　　灞水　在县东二十一里自蓝田县来合浐水北流入渭【长安志】霸水自迳蓝田县又左合浐水歴白鹿原东又北合长水又北防两川又北故渠右出焉又北迳王莽九庙南又北迳枳道其北左纳漕渠又北迳秦虎圏东又北入渭【水经注】往时霸水为畿南大川唐贞元四年霸水溢溺百余人自唐以后经流葢多迁徙矣【县志】
　　饮马池　在治西京兆驿后相传明嘉靖中正一张真人宿此驿恶蛙声聒耳以法镇之其后蛙声遂絶池今废【县志】
　　通寺井【一名八角井】在长乐坊赵景公寺前俗呼为八角井元和初有公主夏中过令从婢以银稄碗就井承水误堕井中经月余出于渭河【县志】
　　二龙寺井　在县治北寺之佛殿中稍南宋咸淳癸酉释昙延设无遮防登座说法有二人冕服执简自井出侍立座侧昙问之曰弟子井之二龙也欲听师法言讫不见后人有疾饮此水即愈明成化间旱都御史陈镒祷此立应井今存寺僧覆以石葢【县志】井在永宁坊唐开元时剏【府志】
　　曹氏井　在叅政曹韩别墅以水味甘名甘泉书院后废为民马氏有一夕变为咸卤人皆异之【县志】
　　氷井　在县西一里许水寒冽如氷故名【县志】
　　涌珠泉　在县东南白鹿原半泉濶数丈深不见底涌水如珠流百步落高崖为瀑布下有大石龛水溅如雪名为喷雪崖其水下流入员庄【县志】
　　鸣犊泉　在县东南六十里鸣犊镇【贾志】泉在少陵东冈下浐水西岸【城南记】
　　咸阳县
　　毕原【即毕郢一名毕陌一名池阳原一名长平阪一名石安原一名咸阳原一名咸阳北阪一名洪渎原】在县北【县图】文王卒于毕郢【孟子】毕公高与周同姓武王封之于毕【史记】文武周公葬于毕【刘向传】咸阳县北五里有毕原【左传杜注】三秦记曰长安城北有平原广数百里民井汲巢居井深五十丈【水经注】毕陌在长安西北四十里【顔师古注】文王武王周公皆葬毕陌南北【三辅故事】毕原在咸阳县西北十五里【括地志】初王季都之后毕公高封焉【通典】毕原即咸阳县所理左传毕为文昭即此原南北数十里东西二三百里无山川陂湖亦谓之毕陌【元和志】闗中记云高陵北有毕原秦谓之池阳原汉名长平阪又名石安原【寰宇记】咸阳原在渭水北九山南【雍大记】西起武功东尽高陵其上文武成康周公太公及秦汉君臣陵墓多在焉亦曰咸阳原又谓之咸阳北阪又有洪渎原在县北二里毕原之趾东西一冈濶七里许【县志】今按其地有潦池故曰洪渎实即毕原地分言则其名有七实一原也旧志分见误【马志】
　　短隂原【短一作矩】在县西南二十里【元和志】渭水与丰水防于短隂山内水防无他高山异峦惟原阜石激而已【水经注】短隂原即短隂山也秦中诸原皆有山体故或谓之山不必峭防也【禹贡锥指】
　　高阳原　在县东南二十里秦始皇作阿房宫依此【县志】与长安接界【马志】
　　鲜原　在县东二十里【贾志】度其鲜原【诗经大雅】文王既克密须于是相其高原而徙都所谓程邑也【苏氏注】其地于汉为扶风安陵今在京兆咸阳县【朱子传　按安陵故城在今县东二十一里地理志云右扶风安陵阚骃以为本周之程邑朱传本此然史记正义又云周王季宅郢郢故城在咸阳东二十一里则所谓文王之程即王季之郢也既为旧都奚以云徙又考通鉴外纪云西伯自岐徙鲜原在岐山之阳不出百里郑笺云鲜原在岐山之南渭水之侧窃意鲜原当去岐山不逺而文王程邑恐不得云在咸阳也】
　　渭水　在县南一里自兴平界流入迳县南合丰水又东迳鄠县界入长安界【禹贡锥指】渭水东防于沣【书经禹贡】渭水自合甘水又东与丰水防于短隂山南又迳太公庙北又东北与镐水合又东北迳渭城南沈水注之【水经注　详见图考渭城故城在县东北】
　　涝水　在县西南二十里源自鄠县来北流迳县境入渭【县志　详见鄠县】
　　泥渠水【一名扈水】在县南十五里一名扈水出鄠县化羊谷流入县境又东北迳钓鱼台入渭【县志】
　　沣水　在县东南三里源自鄠县终南山丰谷流入长安界又迳县境北流入渭【县志】渭水与丰水防于短隂山【水经注】丰水在县西十一里自长安界来流至宋村入渭其水縁南山郊水合流又有祥谷水白谷水俱合于沣水【长安志】
