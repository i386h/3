<!-- { "loadSidebar": true } -->
　　多寳寺　在县治东南十五里【县志】
　　保寜寺　在县西街【县志】
　　甘泉寺　在底张东门外知县章评有诗【贾志】
　　千佛寺　知县章评有诗【贾志】
　　白马寺　在县东南十五里【贾志】明嘉靖十三年建【县志】太上槐黄山宫　在马嵬镇距城三十里即汉代老子祠【县志】
　　登真观　在县西南唐垂拱间建【马志】在正安坊离城五里【县志】
　　重阳万寿宫　在蔡家庄创自万厯元年【县志】
　　玉清观　在县南佐村【贾志】距城十五里【县志】
　　开化观　在县署西南【贾志】
　　【附古寺观】金铃寺在县西官路北【县志】天兴观在县东北一里【宋敏求长安志】
　　临潼县
　　龙渊庙　在县西北二十里祀汉武帝【贾志】
　　关帝庙　在县治一义勇武安王庙在县治西北【县志】龙王庙　在县治西闗【县志】
　　风王庙　在县东南骊山风谷中歳旱风自谷出为百谷病嘉靖间知县李裔芳屡祷神应因增脩正殿又旁立三间为雨师像有碑记每春秋上戊与各坛庙同日致祭【县志】
　　忠烈祠　按三辅防要烈士段秀实庙在临潼县西十里斜口镇西南【名山记】俗呼为烈神庙明成化时知县镛奉诏建嘉靖己酉西安太守胡某重脩
　　本朝康熙四十年知县赵于京脩并建享亭邑人张厥
　　问记【县志】
　　宋横渠祠　旧在文庙东北明万厯三十五年建后圮
　　本朝康熙三十七年知县赵于京因故察院地改建书院以祀按伊洛渊源録云横渠再移疾西归过洛阳别二程行李萧然至临潼而殁葢与弟御史戬皆为二程所重闗中学者称二张焉门生挽车而葬于郿则骊下乃告终地也故祀【县志】
　　李真人祠　在县东南二十七里两京道里记曰真人名顺兴后魏时得道于此津阳门诗注曰顺兴后周时脩道此山【马志】
　　【附古坛庙】畦畤在故栎阳东北三十里史记秦献公时栎阳雨金自以得金瑞作畦畤以祀白帝晋灼曰形如种韭畦畤各一土封【雍胜畧】旌儒庙在县西南五里骊山下即秦之坑儒谷唐天寳中改坑儒乡名为旌儒乡立庙有唐贾至所撰碑【马志】天寳元年改骊山为会昌山仍于坑儒之所立祠以祀遭难诸儒【册府元】枌榆社在县东北十五里汉髙祖初起丰祷枌榆社后置新丰县亦立此社焉【马志】秦始皇灵台祠在县东南一庙在县东【宋敏求长安志】
　　石瓮寺即福岩寺　在县治东南骊山石鱼岩下有天然石其形如瓮以贮飞泉唐宗以为寺名其西岩红楼有宗诗真草八分书毎句一体壁上有王维山水画【冯志】开元中以华清宫余材脩缮佛殿中玉石像皆幽州所进与朝元阁道像同日而至精妙无比叩之如磬余像皆杨恵之手塑脱空像皆元伽儿之制能妙纎丽旷古无俦【唐诗注】
　　寳云寺　在县东三十五里本名庆山寺唐武后建有缘阁复道而上德宗时改【冯志】隋开皇中号灵岩唐会昌五年废咸通六年再置名鹫岭寺宋太平兴国六年改持国寺【县志】
　　孝村寺　在县东北以村有孝行者名【马志】
　　转轮寺　在戯河里【贾志】
　　兴唐寺　在东梁里【县志】三门楼下呉画神东般若院杨廷光画山水西院韩干画一行大师真徐浩书讃又有呉生周昉绢画中三门内东西偏两壁尉迟画殿轩廊东面南壁呉画【厯代名画记】
　　庄严寺　在栎阳东南【贾志】
　　灵泉观即华清宫　晋天福中改赐道士故以观名今有东西二庵【县志】
　　太元观　两京道里记曰唐武德二年置在骊山下温泉宫畔开元二十七年以宫墙逼近失于肃敬乃令谏议大夫道士尹愔徙之今在宫北一里【县志】
　　白鹿观　在县西南十五里山上有升仙台蟾井唐髙祖武德七年幸温泉见白鹿因以名观宋加封神德洞天有白鹿书院陈抟撰碑【县志】
　　灵台观　在零口镇北两京道里记曰天寳初供奉睦霞奏置【冯志】
　　翊唐观　在栎阳镇粟邑庙旧图经曰观内昔有冦尊师白日上升【县志】
　　老母殿　在骊山峰上旧止一间内有授经碑顺治中黄冠傅姓者始大建今阁北頫邑城阁后肖奎星像天半文明称巨观胜槩云【县志】
　　【附古寺观】灵泉观本华清宫禄山乱后天子罕复游唐末遂皆圮晋天禄中改为观赐道士居之【雍胜畧】降圣阁天寳七载十二月戊戌圣神元元皇帝降见于华清宫之朝元阁乃改为降圣阁改防昌山为昭应山封山神为元德公仍立祠宇以时祭享【册府元】山之半平坡朝元阁旧建于此又上二里为老君殿旧云老君见于朝元阁南宗于其处立降圣观琢白玉石为像今尚存殿壁绘唐从臣之像殆当时人手笔【明都穆游骊山记】
　　髙陵县
　　三皇庙　在距河门外三里宋元时建明成化年重脩【贾志】
　　汉景帝庙　在县西南鹿苑原上明代频遣官致祭【贾志】距城二十五里【县册】
　　龙王庙　在县治南门【县志】
　　东岳庙　在通逺门东【贾志】明隆庆元年建【县册】
　　鹿台神庙　在县西南三十里鹿苑原上佐轩辕破蚩尤者又旁有雷石风洞俗名雨磨祷雨多应元同州学正萧逄春有记【贾志】
　　晋文公庙　在通逺门北公为公子时出亡在秦秦康公送至渭阳作渭阳篇故有庙【贾志】距城五里【县册】
　　齐大夫庙　在接蜀门西南为宴村社人所祀相传婴之故里按史记婴齐莱夷人故里之说无据或者出使在秦秦人慕其贤而立祠欤【县志】距城五里【县册】
　　关帝庙　在接蜀门外殿额元学士萧所书明治初重脩教谕髙俦有记【县志】
　　后土宫　在县东关明成化十一年重脩殿后有湫池祷雨禳疾者咸取焉吕柟撰其碑曰髙陵后土宫【县志】泾野尝与门人讲学改为云槐精舎【贾志】副使何景明有诗正德间重脩泾野撰记【马志】
　　唐郑国魏公庙　在接蜀门西南十五里窰子头徴魏州曲城人而髙陵有魏纶者金进士也自言为徴后尝起祖茔于降驾原原去窰子头甚迩徴庙所自来欤葢徴卒陪葬昭陵其子孙遂籍冯翊未可知也【县志】
　　上骑都尉冯公祠　在县西南七里祀唐冯本额曰防国西齐王庙俗曰府君庙有周朝隐撰纪孝碑【贾志】
　　西平王李公祠　在迎翠门南十里渭桥北百余步即墓前祀唐李晟大学士裴度撰碑栁公权书春秋致祭【贾志】
　　刘公庙　在接蜀门西二十五里彭城闸南祀唐县令刘仁师有刘禹锡撰去思碑【县志】仁师令髙陵奏兴水利民德之立祠【府志】
　　吕文简公庙　在县北祀侍郎吕柟【贾志】
　　【附古祠庙】竹林庙在许村西祀冦莱公【马志】杨文康公祠在县东南三阳寺前公髙陵人【马志】
　　崇皇寺　在县西南申村唐初置宋太宗赐额相传汉薄姬妊文帝而出宫至此栢下诞生文帝俗传唐明皇两幸于此又名重皇寺内有阁当重丘之上夏月居之不暑曰纳凉阁宋种师道令髙陵时其友辋川居士石君倚饯师道至此有题县尉少华赵天祐有诗【县志】
　　隆昌寺　在县西毘沙镇宋太宗勅赐名额寺中有塔吕泾野尝题诗于壁【县志】
　　庄严寺　在县西许村一名旗杆寺【贾志】有宋庆厯间利公和尚碑记【县志】
　　竹林寺　在许村隣于冦莱公竹林故名【贾志】内有宋常安民碑刻【马志】
　　慧济寺　在县西北十五里元大徳元年僧了达等建紫宏太师建塔教谕张希顔撰铭【县志】
　　清真寺　在县南渭桥元至正年建【贾志】
　　兴国寺　在县西门内【贾志】明正统元年谦守一建【县志】祐元观　在县治城隍庙西明景泰元年建【马志】一作又元观建自正统元年【县志】
　　清真观　在县东南二十五里呉村吕泾野有重脩碑记内有白云洞【贾志】西魏文帝尝游过观观中石槽水常盈饮随驾马千余匹不减升斗异而问焉主观对曰臣有饮马珠故不竭遂献珠勅建此观【按贾志洞观分载今并入】
　　昭慧院　在迎翠门东南三里陈杨村唐大中年建以其在咸阳渭阳泾阳东北又曰三阳寺其塔比隆昌寺塔尤崇竦吕泾野马谿田皆有重脩碑记【县志】
　　【附古寺观】崇兴寺县西五里　习静寺在李赵村【府志】庆安尼寺县西南十里　正道观县北十三里　法隆院县南十五里【长安志】
　　鄠县
　　禹王庙　在县治东【马志】
　　胡公庙　在县西南七里祀陈胡公【县志】
　　太公庙　在城东北隅知县张宗孟建【贾志】
　　东岳庙　在县西姜泉里【县志】
　　霍光庙　在县东十里金山【县志】永平二年十一月诏京兆右扶风以中牢祀霍光【东观汉记】
　　闗帝庙　一在西城一在南闗【县志】
　　李靖庙　在县东南二十里【县志】
　　程明道祠　旧在县治南明治二年巡按李瀚建翰林学士王鏊记【冯志】
　　本朝康熙年知县金廷襄改建于县治北王心敬有记
　　【县志】
　　草堂寺　在县东南四十里圭峰下后秦姚兴始三年建西僧鸠摩罗什译经之处什死焚之其舌不壊有塔存唐改栖禅寺【冯志】栖禅寺即所谓草堂者也姚秦时鸠摩罗什自西竺来尔时未有寺为树草堂译经其中其后建寺始定今名而俗犹呼草堂寺云前殿画壁甚古西南为鸠摩罗什葬塔有亭覆焉前朝诗刻甚多独金赵闲公词翰为盛明道先生诗注云寺在竹林之心其竹葢将十顷乃今根株尽矣独寺后银杏四株上薄霄汉亦百年外物也门外诸峰苍翠如画【王九思游终南山记】近今殿宇多圮重脩佛殿五楹稍复其旧【县志】
　　罗什寺　在县南五里罗什堡寺内树二株叶如掌实如黄壤名净土树【县志】俗传鸠摩罗什憩此覆其履土遂生兹树二月开如杨花八月结实如小栗殻中皆黄土【马志】
　　道安寺　在凿齿村晋释道安与习凿齿游其地【贾志】云际山大定寺　在县东南昔魏武之始有李顺兴者隐居此地诵金刚经聚叠瓦塔以记经数至隋大业中乃以此地赐驸马尉迟安为柴庄安尝见一老人素服谓曰此古寺地何不再葺之安遂置寺因掘地得顺兴石像焉【贾志】隋仁寿元年为居贤捧日寺宋太平兴国三年改今名金大定中再葺【县志】
　　寳林寺　在县南五十里紫閤峪唐太宗勅建尉迟恭监脩寳塔髙五丈余内有涌鉢泉【贾志】
　　重云寺　在县东南三十里太平峪口五代时建【贾志】寺南圭峰在前如人拱揖【明王九思游终南山记】梁开平五年京兆僧智晖建时有祥云叠出众峰间遂名曰重云唐明宗赐额长兴明正统年脩
　　本朝雍正四年重脩【县册】
　　金峯寺　内有牛跑泉相传老子过元闗青牛乏饮以蹄跑之其水涌出名牛跑泉【县志】寺背山山下出泉甃为井乃伏流佛座下至院亦甃为井复伏流至门外达于平地为溪院僧利灌溉则闭井北口上水由泉西缘冈南抵山下【明王九思游南山记】唐时勅脩明天顺崇祯年三次加脩
　　本朝康熙年脩其下院有圆通大悲明羊新兴四寺俱
　　在县治东南【县册】
　　白云寺　在县城西南熊家堡【县志】地近涝水广十六畆昔有祖师登台说法水声潺潺有碍聴闻师一喝而水即入地伏流十里至罗什堡始见又台下白云缭绕因以名寺明天顺成化间重脩【县册】
