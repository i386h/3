<!-- { "loadSidebar": true } -->
　　渭门镇　在县东一百二十里【县志　按地理通释宋于骆谷口置石佛堡于子午谷口置阳岭寨西城路置渭门镇葢与子午骆谷两闗相为首尾自长安通梁汉以骆谷子午为径道也】
　　真符镇　在县东南六十里【县志】
　　谢村镇　在县西二十五里【县册】
　　壻水镇　在县西北四十里接城固县界以其近壻水故名【县志】唐广明元年上尝幸兴元至壻水【通鉴】唐公昉尽室升天其壻会出不得偕升今其地为壻水镇【蔡交洋州诗自注】兴道县有壻水镇【九域志】
　　【附县境古闗隘】槐树闗在县东五十里明置出盩厔走黑水峪由此今废　土门闗在县东七十里唐置今废宜娘子闗在县东八十五里宋置因杨文广妹宜娘子守此故名明洪武间设守正徳间裁【县志】　铁石闗在县东九十五里唐置今废【府志】　药木闗在县南二十五里唐置系从涪陵贡荔枝驿道今废　桐木闗在县南五十里宋置今废　重阳闗在县南五十里宋置今废【县志】　兴势闗在县北四十三里兴势山上蜀置【府志】曹爽向汉中平拒兴势下临黄金谷【蜀志王平传】蜀先主遣诸葛武侯出骆谷戍兴势山置烽火楼处处通照即此【地理通释】兴势在洋州兴道县北四十三里今郡城所枕形如一盆外险而内有大谷为盘道上数里方及四门因名兴势【寰宇记】今废　八里闗在县北八十里唐置层岩之中平原八里故名由华阳出盩厔郿县经此亦要路今废【县志】　华阳闗在县北一百五十里华阳山唐置为县要地【府志】自长安至于盩厔其驿十有一其蔽曰洋州其闗曰华阳【栁宗元舘驿使记】绍定四年元太子拖雷分骑兵破鳯州趋华阳屠洋州【通鉴】明嘉靖间设乡兵守御今废　水碓闗在县北二百里宋置今废　平陆闗在县北二百二十里宋置今废　蒻岭闗在县北三百里宋置今废【县志】　三十六盘闗在县东北一百八十里今废【雍胜畧】　三河闗在县东北二百里即三河口旧道向有廵检司明治初裁【县志】　三岭闗在县东北二百余里据三岭唐置今废【府志】魏正始五年曹爽伐蜀费祎进据三岭以截爽自骆谷出扶风隔以终南山其间有三岭一曰沈岭一曰衙岭一曰分水岭【通鉴胡注】　榆林闗在县东北二百四十里宋置明设乡兵守御今废　白椒闗在县东北三百里宋置今废【县志】　洛口戍在县南【旧志】洛谷水南流注汉所谓洛口也【通鉴胡注】　罄险戍在县西北东晋梁州刺史杨亮尝守此【旧志】　铁城戍在黄金废县西北八十里城在山上极险峻故名【雍胜畧】姜寳据铁城宋遣梁州刺史萧思话攻防之黄金戍与铁城对一城在山上一城在山下极其险峻故以金铁名【地理通释】　黄金戍在县东北六十里即黄金峡蜀将王平与魏曹爽曾相拒于此地【雍胜畧】氐人杨难当令薛健据黄金戍即此谷【海録碎事】汉水经大小黄金南山有黄金峭水北对黄金谷有黄金戍【水经注】黄金戍傍山依险峭折七里杜佑曰黄金戍在洋州黄金县西北八十里张鲁所筑南接汉川北枕古道险固之极者也【通鉴胡注】　木马寨木马地名在今洋州界无复遗址【宋白续通典】　阳岭寨在县东北一百二十里石佛堡在县东北六十里【县志】
　　天宁桥　在县东五里跨天宁寺溪上旧桥圮天启三年邑诸生周昕重修顺治间邑人周应瑞父子相继修葺康熙二十七年水坏邑令邹溶捐修有记【县志】
　　八里桥　在县东八里【县志】
　　贯溪桥　在县东十里【县志】跨贯溪【县册】
　　龙亭桥　在县东二十五里龙亭铺【府志】跨龙溪【县册】万春桥　在县东三十五里万春铺【县志】
　　真符桥　在县东南六十里真符镇【县志】
　　双鳯桥　在县西闗以王氏双节故名【府志】
　　解元桥　在县西二里桥成适邑人萧靖发解故名【县志】五里桥　在县西五里【县志】
　　干沟桥　在县西六里【县志】
　　谢村桥　在县西二十五里杨填堰水所经【县志】
　　基公桥　在县西二十五里【县志】
　　火烧桥　在县西三十里【县志】
　　五间桥　在县西三十里【县志　按图跨壻水河上】
　　湖桥　在旧州治北囿中有湖有桥文同诗湖上双禽泛泛桥边杨栁依依【明一统志】
　　翟家桥　在县东北十五里【县志】
　　壻水渡　在县西四十里壻水上通城固县路东岸壻水铺西岸汉王城渡船各设一只每十月两县督夫撘长桥二月仍以船渡葢八郡之大路自汉王城以东至渭门共十六渡系汉江各渡有水夫【县志】
　　称钩湾渡　在县西三十五里汉水上【县志】
　　智果寺渡　在县西二十八里汉水上【县志】
　　谢村渡　在县西二十五里汉水上【县志】
　　六陵渡　在县西十五里汉水上俗讹栗林【县志】
　　新坊渡　在县西南二里汉水上通西乡路【县志】
　　饮马滩渡　在县南五里汉水上【县志】
　　官渡　在县东南十里汉水上北岸南坝村南岸望江铺往西乡县之路【县志】今一名望江渡【县图】
　　阎家渡　在县东十二里汉水上【县志】
　　龙江渡　在县东十八里汉水上【县志】
　　旋丝渡　在县东二十五里汉水上【县志】
　　铺滩渡　在县东四十五里汉水上【县志】
　　黄金渡　在县东六十里汉水上通西乡路北岸新添铺南岸真符镇至环珠渭门之陆路也【县志】
　　白沙渡　在县东一百三十里汉水上出黄金峡口通西乡路【县志】
　　金滩渡　在县东九十里黄金峡内【县志】
　　大阳滩渡　在县东一百一十里黄金峡内【县志】
　　西乡县
　　团乐闗　在县东南一百五十里据髙川明正徳间副宪来天球驻兵于此平荆襄贼【府志】
　　火炉闗　在县东南二百里明以王刚之乱建【府志】父子闗　在县东南二百里父子山汉将徐氏父子守此故名【县志】
　　土门闗　在县东南三百余里【府志】
　　盐塲闗　在县东南三百七十里有廵检司明成化中王刚之乱官军守此【府志】
　　皁军闗　在县南五十里【贾志】皁军山在西乡南相传张光尝屯兵于此又南五十里有皁军闗【雍胜畧】
　　九园闗　在县西南三百三十里【县图】
　　白阳闗　在县西南四百里【县册】交四川界【县志】
　　大巴闗　在县西二百里【县册】大巴山通四川巴州界有巡检司【府志】
　　柴垭闗　在县北三十里【县图】
　　渔渡坝营　在县东南三百一十里接四川通江县界明隆庆间何勉倡乱勦平之移通判驻此崇祯间改设守备今增设游击【县志】
　　故县堡　在县东南一百五十里明正徳中置【县志】茶溪镇　在县东一百一十里【县册】
　　子午镇　在县东北一百四十里【县册】有廵检司今裁【府志附县境古闗隘】临岸碥闗在县南一百二十里　望军闗在县南一百二十五里　老君闗在县南一百三十里白熊闗在县南一百五十里　望星闗在县西南
　　一百九十五里【旧志】　小洋在县南一百五十里　惊军坝在县西南一百五十里旧俱有官兵防守今无【府志】
　　平政桥　在县新城东门外跨濠上架木为之【县志】二里桥　在县西二里【府志】
　　南渡桥　在县南一里木马河渡口【县志】
　　东渡桥　在县东三里木马河渡口【县志】
　　洋溪渡　在县东十里洋溪河上有水手【府志】汉水又东右会洋水川流漫濶广防里许【水经注】
　　白沔渡　在县东七十里白沔峡渡夫六名【府志】
　　茶溪渡　在县东一百一十里茶溪镇【县册】在汉江上通石泉县路有水夫【县志】石泉人胡登捐赀造船十只自县至茶溪镇接递水站【贾志】
　　平地渡　在县西南五十里平地河上有水手【府志】风口渡　在县西六十里通城固县路有水夫【府志】子午渡　在县东北一百五十里子午河上即子午谷口西流入汉处【县志】
　　鳯县
　　进口闗　在县东一百五十里与寳鸡县接界【县册】严三岭闗　在县东南六十里【县册】
　　废丘闗　在县东南七十里【县册】亦曰费丘有分防把总【府志】
　　柴闗　在县南一百二十里【县图】
　　武休闗　在县南二百三十里接褒城界【县图】今置武闗驿【府志】梁泉有武休镇【九域志】褒斜谷旁连武休闗又极东为饶风闗异时独倚饶风以控商虢由武休以逹长安故当闗为蜀之咽喉向来撒离喝冦饶风以廹仙人吴玠刘子羽以死守故不失西蜀诸闗不可不严其备【方舆胜览】
　　马岭闗　在县西四十五里【县图】周显徳二年遣将王景等入散闗攻蜀秦州蜀将李廷珪遣别将据马岭寨【通鉴】
　　画眉闗　在县西南一百九十五里【县图】当秦蜀之交为褒斜要路【旧志】
　　青崖谷隘　在县东三十里【县图】
　　连云栈　在县东【府志】陜西栈道长四百二十里自县东北草凉楼驿为入栈道之始南至褒城之开山驿始平为出栈道之始【舆程记】
　　土闗隘　在县东南三十五里【县册】自青冈坪过武休闗山寨至此甚险峻元将汪世显取蜀经此【明一统志】
　　留坝　在县南一百九十里【县册】明设廵司治间迁于废丘闗正徳中又徙柴闗今仍曰留坝巡司有分防把总【府志】
　　清风阁　在县东北一百里今一名北星【县册】唐僖宗曽驻跸于此山险林宻盗贼出没明嘉靖八年设巡司戍守【府志】
　　避难寨　在县南六十里【县图】
　　吴曦堡　在县南二里即今东西二堡子山【县册】宋吴曦所筑【府志】
　　黄牛堡　在县东北一百一十五里交寳鸡界【县册】据黄牛寨山当散闗之冲吴玠将杨从乂所筑【府志】绍兴三年金将乌鲁折合出和尚原阵北山谷路狭多石舍马歩战大败移砦黄牛【宋史吴玠传】绍兴三十一年金合喜扼大散闗遣骑攻黄牛堡璘击败之【吴璘传】丙修黄牛堡筑赵兴原屯千余人鳯州秋防原尤为险絶绍兴初州治于此【安丙传】
　　南星镇　在县东南九十里【县册】
　　庙台子镇　在县东南一百五十里【县册】
　　方石镇　在县西三十里【县册】梁泉县有方石镇【九域志】白石镇　在县东北十里即古白涧镇【县册】周显徳二年蜀将李廷珪遣兵出斜谷白涧又分出鳯州北黄花谷【通鉴】鳯州梁泉县有白涧镇【九域志】
