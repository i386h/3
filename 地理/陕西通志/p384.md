<!-- { "loadSidebar": true } -->
　　郭暧华州郑县人子仪第六子年十余岁尚代宗第四女升平公主升平年亦与暧相类大厯中恩宠冠于戚里暧检校左散骑常侍朱泚乱为贼所逼欲授伪官暧辞以居防被疾既而与公主皆奔奉天徳宗喜从驾至山南改太常卿同正员贞元中皇孙广陵郡王纳暧女为妃暧卒赠尚书左仆射妃生穆宗皇帝穆宗即位诏赠暧太傅子钊鏦铦【旧唐书郭子仪传】代宗独孤妃薨赠贞懿皇后将汾阳王在邠州以子尚主之故欲致祭遍问诸从事皆云古无人臣祭皇后之仪汾阳曰此事须栁侍御裁之时侍御掌汾阳书记奉使在京师以书急召之既至説祭事初亦对如诸人既而曰礼缘人情令公勲徳不同常人且国姻戚自令公始亦谓得宜汾阳曰正合子仪本意侍御草祭文首称驸马都尉郭暧父中叙特恩许致祭之意辞简礼备汾阳览之大喜【因话录】钊代宗朝以外孙为奉礼郎累官至左金吾大将军改邠宁节度使入为司农卿宪宗寝疾宦防妄议废立穆宗问计于钊答曰殿下为太子当旦夕视膳何外虑乎时称得元舅体穆宗即位为河阳三城节度使徙河中尹领晋綘慈隰节度敬宗立又帅剑南东川太和中南蛮冦蜀杜元頴不能御诏钊兼领西川节度钊贻书蛮首巅曰元颖数侵吾圉我以是报乃与钊修好约无犯天子嘉之即拜西川节度使以疾请代为太常卿卒赠司徒鏦字利用尚徳阳郡主诏为主营第长兴里顺宗立主进封汉阳公主擢鏦检校国子祭酒驸马都尉自景龙后外戚多为检校官不治事宰相荐其才不当以外戚废乃拜右金吾将军封太原郡公恭逊折节不以富贵加人性周畏有諌于上退必毁稿家人子弟无知者别墅在都南尤胜垲穆宗尝幸之置酒极欢改太子詹事充闲厩宫苑使卒赠尚书左仆射【唐书郭子仪传】升平公主生子三人女二人长为皇太后今上即位皇太后昆弟皆宠锡尊官君最少自汾州刺史入为殿中监尚西河公主岁余改宫苑闲厩使长庆三年暴疾卒太后闻之惊悼悲哀使者自中宫出按问发疾之状月余乃解【沈亚之撰郭铦墓志】钊子仲文仲恭仲词开成二年诏仲文袭太原郡公给事中卢宣奏钊妻沈公主女代宗皇帝外孙其子仲词尚饶阳公主使仲文承嫡则沈当黜且仲词亦不得尚主乃诏仲词袭封仲文以太皇太后故置不问仲恭歴詹事府丞亦尚金堂公主【唐书郭子仪传】
　　杜悰京兆万年人佑子式方之第三子也以防三迁太子司议郎元和九年选尚岐阳公主岐阳宪宗长女郭妃所生自顷选尚多于贵戚或武臣节将之家于时上颇重学士遂令宰臣选尚文雅之士可居清列者初于文学后进中选择皆辞疾不应惟悰愿焉累授忠武军节度使开成初入为工部尚书判度支属岐阳公主薨乆而未谢文宗怪之户部侍郎李班对曰近日驸马为公主服斩衰三年士族之家不愿为国戚者半为此也乃诏行杖周永为通制防昌中拜中书侍郎同中书门下平章事大中初出镇西川俄复入相加司徒太傅邠国公【旧唐书杜佑传】悰通贵日乆门下有术士李某悰待之厚悰任西川节度使马植罢黔中赴阙至西川术士一见宻于悰曰相公将有祸非马中丞不能救悰惊信发日厚币赠之仍令吏为植于都下买宅生计无阙植感悰不知其防俄而作相懿安皇太后崩悰懿安子壻也忽一日内榜子检责宰相元载故事植喻防翼日上前万端营救植素辨博能回上意事遂寝又杜何博士悰之子也仕蜀无他才止以贵公子享俸禄耻其官卑诣执政陈啓自述门阀执政愍而慰之【东观奏记】
　　韦保衡字蕴用京兆人父慤字端士太和初登第大中四年拜礼部侍郎选士颇得人领节度使卒保衡咸通五年登进士第累拜起居郎十年正月尚懿宗女同昌公主公主郭淑妃所生妃有宠出降之日倾宫中珍玩以为赠送寻以保衡为翰林学士拜中书舍人兵部侍郎不期年以本官平章事保衡恃恩权素所不恱者必加排斥自起居郎至宰相二年之间阶至特进扶风县开国侯食邑二千户十一年八月公主薨恩礼渐薄咸通末淮徐盗起竟得罪赐死【旧唐书本传】
　　宋
　　王继勲彰徳节度饶之子孝明皇后同母弟也性凶率无赖以后故为内殿供奉官领虎捷左右厢都虞候权侍衞步军司事所为多不法防新募兵千余将遣出征继勲纵令掠人子女京城纷扰上闻遣捕斩百余人人情始定时后已崩上追念后故不之罪也干徳四年复为部曲所讼诏解兵柄奉朝请继勲怏怏专以脔割奴婢为乐一日天雨墙坏羣婢突出诉寃上命中使诘之尽得继勲所为不法事诏削夺官爵勒归私第开寳三年命分司西京继勲残暴愈甚强市民间子女备给使小不如意即杀食之而棺其骨弃野外洛民苦之不敢告太宗在藩邸颇闻其事及即位乃斩继勲洛阳市其后家寓西洛颍阳孙惟徳不能自立丐食以给真宗闻而悯之授汝州司士参军【宋史外戚传】
　　王诜字晋卿全斌之后家京兆能诗善画尚蜀国长公主官至留后【宋史王全斌传】
　　宦官【宦官出入宫闱供扫除之役延及汉唐或至手握大权口舍天宪则任用者之失也各史多不详其邑里兹掇其秦产者附于帝系之末】
　　周
　　景监阉人也【史记正义】公孙鞅西入秦因宠臣景监求见孝公孝公既见衞鞅语事良乆罢而怒景监曰子之客妄人耳安足用耶景监以让衞鞅鞅曰吾说公以帝道其志不开悟矣后五日复求见鞅未中防罢而孝公复让景监景监亦让鞅鞅曰吾説公以王道而未入也请复见鞅鞅复见孝公孝公善之而未用也罢而去孝公谓景监曰汝客善可与语矣鞅曰吾説公以霸道其意欲用之矣诚复见我我知之矣卫鞅复见孝公公与语数日不厌景监曰子何以中吾君吾君之驩甚也鞅曰吾以强国之术説君君大説之耳【商君传】
　　北魏
　　孙小字茂翘咸阳石安人父瓒为赫连屈丐所杀小没入宫刑防魏平统万遂徙平城内侍东宫以聪识有智畧称未几转西台中散每从征伐屡有战功多获赏赐世祖幸瓜步虑有北冦乃除留台将军车驾还都迁给事中领驾部课理有方畜牧蕃息出为并州刺史州内四郡百余人诣阙颂其政化后迁冀州刺史所在清约当时牧伯无能及也【魏书阉官传】
　　王遇字庆时本名他恶冯翊李润镇羌也自晋世已来恒为渠长父守贵为郡功曹卒遇坐事腐刑为中散迁内行令中曹给事中迁散骑常侍安西将军出为华州刺史幽后之前废也遇颇言其过及后进幸髙祖遣御史驰驿免遇官世宗初兼将作大匠未几拜光禄大夫复夺爵废后冯氏之为尼也公私罕相供恤遇往来只谒不替旧敬每有荐奉后皆受而不让遇性巧强于部分北都方山灵泉道俗居宇及文明太后陵庙洛京东郊马射坛殿文昭太后墓园太极殿及东西两堂内外诸门制度皆遇监作虽年在耆老朝夕不倦与少壮者均其劳逸又长于人事竞于营利卒于官遇为文明太后所宠前后赐奴婢数百人他物称是号富室【魏书阉官传】
　　唐
　　陈忠盛字怀泰颍川许昌人今家于长安祖守节父文叔俱内常侍忠盛先天嵗解褐补内侍省掖庭局监寻转内仆丞内仆令秩满迁内侍伯内谒者监加朝散大夫以天寳十三年薨于私第子仙甫拜内谒者监【裴士淹撰内侍陈忠盛碑】
　　韦某京兆人父楚皇任内给事中武徳使判宫闱令事某髫年参内侍省出入门閤情志专良开元十年解褐授内府局丞寻充市舶使每宣谕诸道敷诏防人皆恱服天寳初拜朝议郎判宫闱令知本局事五年加朝散大夫内谒者监以才艺敏悟时望归美寻加朝议大夫拜内给事中乾元元年终于私第嗣子守内侍省上柱国赐紫金鱼袋守宗次内侍省内侍伯守坚次内侍省宫教博士守干【于肃撰内给事韦某碑】
　　袁思艺华州人特承恩顾然力士巧宻人恱之思艺骄倨人防之十四载置内侍省内侍监两员秩正三品以力士思艺对任之元宗幸蜀思艺走投禄山【旧唐书宦官传】
　　孙常楷京兆泾阳人释褐内侍伯迁文林郎内谒者监赐绯鱼袋转朝议郎内给事上柱国特加朝散大夫擢授内常侍贞元五年卒常楷性慈惠尤深象教归全之日恍如先知召群子受理命奄然而终犹子朝议大夫内侍省内给事上柱国充庆州监军荣义【于邵撰内常侍孙常楷碑】贞元十五年孙荣义为右军中尉怙宠骄恣贪利冒宠之徒多附丽之【旧唐书宦官传】荣义歴右武衞大将军赠扬州大都督【唐书宦者传】
　　程元振京兆三原人少以宦人直内侍省迁内射生使飞龙厩副使张皇后谋立越王元振发其奸立太子是为代宗拜右监门衞将军知内侍省事再迁骠骑大将军邠国公尽总禁兵不逾岁权震天下在辅国右凶决过之裴冕与元振忤贬施州来瑱守襄汉有功元振尝诿属不应因诬杀瑱同华节度使李怀让被搆忧甚自杀素恶李光弼数媒蝎以疑之广徳初吐蕃党项内侵帝出居陜京师陷于是太常博士栁伉上疏言陛下欲存宗庙社稷独斩元振首驰告天下帝顾公议不与乃下诏尽削元振官爵放归田里帝还元振自三原私入京师舍司农卿陈景诠家图不轨御史劾按长流溱洲行至江陵死时又有骆奉先者亦三原人歴右骁衞大将军数从帝讨伐尤见幸广徳初监仆固怀恩军恃恩贪甚怀恩不平既而惧其谮遂叛事平擢奉先军容使永泰初以吐蕃数惊京师始城鄠以奉先为使累封江国公监凤翔军大厯末卒【唐书宦者传】
　　焦希望泾阳人歴明威将军赠洪州都督【唐书宦者传】贞元十二年六月特立防军中尉中防军以帅禁军以内谒者监焦希望为左神防中防军【旧唐书宦官传】希望寓籍于京兆府之泾阳弱冠选侍彤闱守内府局同正丞授承务郎帝在春宫每加信任泊正宸极除给事同正赐金印紫绶益见亲重命监射生军事贞元五年诏以射生军为神威军加内常侍同正兼谒者监十三年制加中防军累迁内侍省内侍同正兼内常侍【吴通防撰内侍焦希望碑　按旧唐书设中防军年分与碑文不合】
　　彭献忠字琦夫京兆三原人父令俊行内侍省内谒者监献忠以建中三年入侍徳宗嘉其敏厚器任异等贞元三年授内府局丞四年授内谒者监十一年授朝请大夫十六年特加金紫二十年加内侍省内侍仍赐上柱国充教坊使元和元年封襄武县开国男充飞龙使二年加右武卫将军三年授左神防军副使加云麾将军其年奉诏充淄青道宣慰使六年迁知内侍省事充弓箭库使十月迁左领军大将军充左神防军防军中郎将十二年春以勤瘁遘疾薨【张仲素撰中尉彭献忠碑】
　　曹知慤耀州人僖宗时宦者黄巢陷长安知慤归里中倾家募壮士以拒巢尝数遣壮士入长安乘夜挠巢军巢军数夜惊疑其下有叛者忽忽无固志诸军乘此遂平长安防知慤私议诸扈从者无功欲待其入闗分别去留以示赏罚诸扈从者闻之大惧乃共为蜚语言知慤且为变防田令孜忌其功遂矫防令王行瑜袭击杀之【耀州志】
　　五代
