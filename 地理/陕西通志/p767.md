<!-- { "loadSidebar": true } -->
　　长安大道连狭斜青牛白马七香车玉辇纵横过主第金鞭络绎向侯家龙衔宝葢承朝日凤吐流苏带晚霞百丈游丝争绕树一羣娇鸟共啼花啼花戏蝶千门侧碧树银台万种色复道交窻作合欢双阙连甍垂凤翼梁家画阁天中起汉帝金茎云外直楼前相望不相知陌上相逢讵相识借问吹箫向紫烟曾经学舞度芳年得成比目何辞死愿作鸳鸯不羡仙比目鸳鸯真可羡双去双来君不见生憎帐额綉孤鸾好取开帘帖双燕双燕双飞绕画梁罗帏翠被郁金香片片行云着蝉鬓纎纎初月上鸦黄鸦黄粉白车中出含娇含态情非一妖童寳马铁连钱倡妇盘龙金屈膝御史府中乌夜啼廷尉门前雀欲栖隠隠朱城临玉道遥遥翠幰没金堤挟弹飞鹰杜陵北探丸借客渭桥西俱邀侠客芙蓉剑共宿倡家桃李蹊倡家日暮紫罗裙清歌一转口氛氲北堂夜夜人如月南陌朝朝骑似云南陌北堂连北里五剧三条控三市弱栁青槐拂地垂佳气红尘暗天起汉代金吾千骑来翡翠屠苏鹦鹉杯罗襦宝带为君解燕歌赵舞为君开别有豪华称将相转日天不相让意气由来排灌夫专权判不容萧相专权意气本豪雄青虬紫燕坐生风自矜歌舞长千载自谓骄奢陵五公节物风光不相待桑田碧海须臾改昔时金堦白玉堂即今唯见青松在寂寂寥寥杨子居年年岁岁一牀书独有南山桂华发飞来飞去袭人裾
　　奉和圣制春台望应制　　　　　　苏颋
　　壮丽天之府神明王者宅大君乘飞龙登彼复怀昔圆阙珠光焰横山翠微积河流作表县聚开成陌即旧在皇家维新具物华云连所上居恒属日更时中望不斜三月沧池摇积水万年青树缀新花暴嬴国此常图霸霸业后仁先以诈东破诸侯西入秦咸阳北反南渭津诗书焚爇散学士髙国奢逾娇美人事往覆辀经远喻春还按跸慿髙赋戎观爱力深惟省越厌陈方何足务清吹遥遥发帝台宸文耿耿照天回伯夷位事愚臣忝喜奏声成凤鸟来
　　帝京篇　　　　　　　　　　　骆宾王
　　山河千里国城阙九重门不睹皇居壮安知天子尊皇居帝里崤函谷鹑野龙山侯甸服五纬连影集星躔八水分流横地轴秦塞重闗一百二汉家离宫三十六桂殿隂岑对玉楼椒房窈窕连金屋三条九陌凤城隈万户千门平旦开复道斜通鳷鹊观交衢直指凤凰台剑履南宫入簪缨北阙来声名冠寰宇文物象昭囘钩陈肃兰戺壁沼浮槐市铜羽应风回金茎承露起校文天禄阁习战昆明水朱邸接平台黄扉通戚里平台戚里带崇墉炊金馔玉待鸣钟小堂绮帐三千戸大道青楼十二重宝葢雕鞍金络马兰窻绣柱玉盘龙绣柱璇题粉壁映锵金鸣玉王侯盛王侯贵人多近臣朝游北里暮南隣陆贾分金将燕喜陈遵投辖正留宾赵李经过密萧朱交结亲丹凤朱城白日暮青牛绀幰红尘度侠客珠弹垂杨道倡妇银钩采桑路倡家桃李自芳菲京华游侠事轻肥延年女弟双飞入罗敷使君千骑归同心结缕带连理织成衣春朝桂樽樽百味秋夜兰灯灯九微翠幌珠帘不独映清歌宝瑟自相依且论三万六千是宁知四十九年非古来名利若浮云人生倚伏信难分始见田窦相移夺俄闻衞霍有功勲未厌金陵气先开石椁文朱门无复张公子灞亭谁畏李将军相顾百龄皆有待居然万化咸应改桂枝芳气已销亡柏梁髙宴今何在春去春来苦自驰争名争利徒尔为久留郎署终难遇空扫相门谁见知莫矜一旦擅豪华自言千载长骄奢倏忽抟风生羽翼须臾失浪委泥沙黄雀徒巢桂青门遂种黄金销铄素丝变一贵一贱交情见红顔宿昔白头新脱粟布衣轻故人故人有湮沦新知无意气灰死韩安国罗伤翟廷尉已矣哉归去来马卿辞蜀多文藻雄仕汉乏良媒三冬自矜诚足用十年不调几邅囘汲黯薪逾积孙阁未开谁惜长沙傅独负洛阳才
　　奉和圣制温泉歌　　　　　　　张九龄
　　有时神物待圣人去后汤还冷来时树亦春今兹十月自东归羽斾逶迤上翠微温谷葱葱佳气色离宫奕奕叶光辉临渭川近天邑浴日温泉复在兹羣仙洞府那相及吾君利物心元泽浸苍黔渐渍神汤无疾苦薫歌一曲感人深
　　奉和圣制春台望　　　　　　　许景先
　　睿德在青阳髙居视中县秦城连凤阙汉寝疏龙殿文物照光辉郊畿郁葱蒨千门望成锦八水明如练复道晓光披宸游出禁移瑞气朝浮五云阁祥光夜吐万年枝兰叶负龟初荐祉桐花集凤更来仪秦汉生人凋力役阿房甘泉构云碧汾祠雍畤望通天玉堂宣室坐长年皷钟西接咸阳观苑囿南通鄠杜田明主卑宫诫前失辅德钦贤政惟一昆虫不夭在春搜稼穑常艰重农术邦家已荷圣谟新犹闻俭陋昔中人豫奉北辰齐七政长歌东武抃千春
　　奉和御制春台望　　　　　　　贺知章
　　青阳布王道元览陶真性欣若天下春髙逾域中圣神臯类观赏帝里如悬镜缭绕八川浮岧嶤双阙映晓色徧昭阳晴云巻建章华滋的皪丹青树颢气氤氲金玉堂尚有灵蛇下鄜畤还征瑞宝入陈仓自昔秦奢汉竆武后庭万余宫百数旗囘五丈殿千门连绵南隥出西垣广画螓蛾夸窈窕罗生玳瑁象昆仑乃睠天晴兴隠恤古来土木良非一荆临章观赵丛台何如尧阶将禹室层栏窱下龙舆清管逶迤半绮疏一聴南风引鸾舞长謡北极仰鹑居
　　榆林郡歌　　　　　　　　　　　王维
　　山头松柏林山下泉声伤客心千里万里春草色黄河东流流不息黄龙戌上游侠儿愁逢汉使不相识
　　西岳云台歌送丹丘子　　　　　　李白
　　西岳峥嵘何壮哉黄河如丝天际来黄河万里触山动盘涡毂转秦地雷荣光休气纷五采千年一清圣人在巨灵咆哮擘两山洪波喷箭射东海三峯却立如欲摧翠崖丹谷髙掌开白帝金精运元气石作莲花云作台云台阁道连防中有不死丹丘生明星玉女备洒扫麻姑搔背指爪轻我皇手把天地户丹丘谈天与天语九重出入生光辉东来蓬莱复西归玉浆倘惠故人饮骑二茅龙上天飞
　　灞陵行送别　　　　　　　　　　前人
　　送君灞陵亭灞陵水浩浩上有无花之古树下有伤心之春草我向秦人问路岐云是王粲南登之古道古道连绵走西京紫阁落日浮云生正当今夕防肠处黄鹂【一作骊歌】愁絶不忍聴
　　骊山行　　　　　　　　　　　韦应物
　　君不见开元至化垂衣裳厌坐明堂朝万方访道灵山降圣祖沐浴华池集百祥千乘万骑被原野云霞草木相辉光禁仗围山晓霜切离宫积翠夜漏长玉阶寂歴朝无事碧树萎防寒更芳三清小鸟传仙语九华真人奉琼浆下元昧爽漏【一作编】恒秩登山朝礼元室翠华稍隠天半云丹阁光明海中日羽旗旄节憩瑶台清丝妙管从空来万井九衢皆仰望彩云白鹤方徘徊慿高览古嗟寰宇造化茫茫思悠哉秦川八水长缭绕汉氏五陵空崔嵬乃言圣祖奉丹经以年为日亿万龄苍生咸寿隂阳泰髙谢前王出尘外英豪共理天下晏戎夷詟服兵无战时丰赋敛未告劳海濶珍竒亦来献干戈一起文武乖欢娱已极人事变圣皇弓剑坠幽泉古木苍山闭宫殿缵承鸿业圣明君威震六合驱妖氛太平游幸今可待汤泉岚岭还氤氲
　　石皷歌　　　　　　　　　　　　前人
　　周宣大猎兮岐之阳刻石纪功兮炜煌煌石如皷形数止十风雨缺讹苔藓涩今人濡纸脱其文既击既埽白黒分忽开满巻不可识惊潜动蛰走云云喘急逶迤相糺错乃是宣王之臣史籕作一书遗此天地间精意长存世防寞秦家祖龙还刻石刻石之罘李斯迹世人好古犹共传持来比此殊悬隔
　　赠西岳山人李冈　　　　　　　　岑参
　　君隠处当一星莲花峯头饭黄精仙人掌上演丹经鸟可到人莫攀隠来十年不下山袖中短书谁为达华隂道士卖药还
　　渼陂行　　　　　　　　　　　　杜甫
　　岑参兄弟皆好竒携我远来游渼陂天地黯惨忽异色波涛万顷堆琉璃琉璃汗漫泛舟入事殊兴极忧思集鼍作鲸吞不复知恶风白浪何嗟及主人锦帆相为开舟子喜甚无氛埃鳬鹥散乱棹讴发丝管啁啾空翠来沈竿续蔓深莫测菱叶荷花静如拭宛在中流渤澥清下归无极终南黑半陂已南纯浸山动影褭窕冲融间船舷暝戞云际寺水面月出蓝田闗此时骊龙亦吐珠冯夷击皷羣龙趋湘妃汉女出歌舞金支翠旗光有无咫尺但愁雷雨至苍茫不晓神灵意少壮几时奈老何向来哀乐何其多
　　乐游园歌　　　　　　　　　　　前人
　　乐游古园崒森爽烟丝碧草萋萋长公子华筵势最髙秦川对酒平如掌长生木瓢示真率更调鞍马狂欢赏青春波浪芙蓉园白日雷霆夹城仗阊阖晴开昳荡荡曲江翠幕排银牓拂水低徊舞袖翻绿云清切歌声上却忆年年人醉时只今未醉已先悲数茎白髪那抛得百罚深杯亦不辞圣朝亦知贱士丑一物自荷皇天慈此身饮罢无归处独立苍茫自咏诗
　　温泉宫行　　　　　　　　　　　王建
　　十月一日天子来青绳御路无尘埃宫前内里汤各别毎个白玉芙蓉开朝元阁向山上起城绕青山笼暖水夜开金殿看星河宫女知更月明里武皇得仙王母去山鸡尽鸣宫中树温泉决决出宫流宫使年年修玉楼禁兵去尽无射猎日夕麋鹿登城头梨园弟子偷曲谱头白人间教歌舞
　　石皷歌　　　　　　　　　　　　韩愈
　　张生手持石皷文劝我试作石皷歌少陵无人谪仙死才薄将奈石皷何周纲凌迟四海沸宣王愤起挥天戈大开明堂受朝贺诸侯剑佩鸣相磨搜于岐阳骋雄骏万里禽兽皆遮罗镌功泐成告万世凿石作皷隳嵯峨从臣才艺咸第一拣选撰刻留山阿雨淋日炙野火燎鬼物守防烦防诃公从何处得纸本毫髪尽备无差讹词严义密读难晓字体不类与蝌年深岂免有缺画快剑斫防生蛟鼍鸾翔凤翥众仙下珊瑚碧树交枝柯金绳銕索锁纽壮古鼎跃水龙腾梭陋儒编诗不收入二雅褊迫无逶迤孔子西行不到秦掎摭星宿遗羲娥嗟予好古生苦晚对此涕泪双滂沱忆昔初防博士征其年始改称元和故人从军在右辅为我度量掘臼科濯冠沐浴告祭酒如此至宝存岂多氊包席裹可立致十皷只载数骆驼荐诸太庙比郜鼎光价岂止百倍过圣恩若许留太学诸生讲解得切磋观经洪都尚填咽坐见举国来奔波剜苔剔藓露节角安置妥帖平不颇大厦深檐与盖覆经歴久远期无他中朝大官老于事讵肯感激徒媕婀牧童敲火牛砺角谁复着手为摩挲日销月烁就埋没六年西顾空吟哦羲之俗书趁姿媚数纸尚能博白鹅继周八代争战罢无人收拾理则那方今太平日无事柄用儒生重丘轲安能以此尚论列愿借辩口如悬河石皷之歌止于此呜呼吾意其蹉跎奉酬卢给事云夫四兄曲江荷花行见寄并呈上钱七兄【徽】阁老张十八助教　　　前人
　　曲江千顷秋波净平铺红云葢明镜大明宫中给事归走马来看立不正遗我明珠九十六寒光映骨睡骊目我今官闲得婆娑问言何处芙蓉多撑舟昆明度云锦脚敲两舷呌吴歌太白山髙三百里负雪崔嵬插花里玉山前却不复来曲江汀滢水平杯我时相思不觉一囘首天门九扇相当开上界真人足官府岂如散仙鞭笞鸾凤终日相追陪
　　古意　　　　　　　　　　　　　前人
　　太华峰头玉井莲花开十丈藕如船冷比雪霜甘比蜜一片入口沈疴痊我欲求之不惮远青壁无路难夤縁安得长梯上摘实下种七泽根株连
　　金铜仙人辞汉歌【并序】　　　　　　李贺
