<!-- { "loadSidebar": true } -->
　　王学古字子获朝邑人嘉靖壬戌进士为夀春令调广宗以治行第一擢判顺天府寻迁刑部员外郎具狱多力争平反无算调户部迁郎中清苦自砥忤中官出知汉阳府地冲疲又多盗学古丈田均役盗息民安一方称治学谟字子学古从弟嘉靖癸丑进士初知太谷县持已廉明令行禁止后治兵岢岚严禁冒功杀降于河堧筑边墙益筑老营堡及贾陀乃河二堡俺答将以十万众入边学谟知三关不足恃建议请隔镇兵为犄角督抚不听遂陷石州坐谪戍万厯初陞山东防政政绩茂着告归卒【朝邑志】
　　郑札字伯文澄城人少有志操负笈马文庄之门砥砺行业嘉靖甲子举于乡起家学博转信阳尹期月大治以忧归起补新乐裁冗拊罢不劳而政举以髙第入为戸部主事出知防州皆有能绩陟淮阳盐运使刬蠧恵商二年卒于官【同州志】
　　刘自化字伯时髙陵人嘉靖乙丑进士除户部主事司崇文税令商各以物自占寛算緍额商困大苏司草却千金馈司太仓银库得前盗臣主名奏治之大司徒以漕粮过期遣自化往督自化并道抵淮布宪令漕艘争先至徐城河忽夜决自化披衣大呼巨舰载土塞城城完漕粮无恙除岳州临湘故无城取关市赋成城民不告劳平江盗出没吏莫能讨自化入境擒渠魁散其余党改守登州筑城如临湘青登莱三郡逋赋至万上书陈之司农蠲逋税而夺其俸自化大喜曰以吾俸省民脂膏吾所受赢矣两调山东浙江都运使俱以廉称遭父丧归遂不出子复初字贻哲万厯癸未进士授户部主事调兵部时有事朝鲜大司马欲以封贡羁縻之复初力言不可大司马为之屈出守上党歳大饥民多转徙时苦地产之征乃防计库藏余金补之又省站银歳千两以牛种给民垦田万余亩积粟至二千石郡乃饥而不害寻以飞语降广东市舶提举粤有税银五十万素不及额中使持之急复初反覆开説歳止赋十二万擢淮安同知后持宪川泸川人曾良弼唆土官攻筠连城复初计擒良弼父子斩之土官奢崇明与雷安民哄复初遣人谕止之寻勅驻阳和顺义与索囊阴相结七年不贡复初至筑城堡练戎马遂通贡如故调蓟门陞太常告归【贾志】
　　王庭诗字言卿华州人嘉靖乙丑进士授内黄令政声甚着时王元美备兵魏博有三郡一令之称厯藩宪荆楚多异绩【贾志】
　　赵应龙字时化泾阳人嘉靖乙丑进士授伊阳令伊赋轻重不均应龙以九等定民赋赋乃平调临淮有尸浮水不行应龙宻廉得三人携一妇同舟者收鞫之乃妇杀其夫而投诸水也论杀三人政治赫然江淮间行取湖广道监察御史按屯牧事减驺从薄供亿条奏数上皆关治理惜未竟其用而卒孙虞佐万厯丙午举人厯官汝州兵备居官有廉操先任州府时民称为赵不要云【泾阳志】
　　韦文英字徳华嘉靖中举人知阳城县有大猾素凌轹其官稍不如意则讼陷罢之文英捕按伏法境内肃然同时宦绩着于三晋者有凤翔何廷琦南郑毛一凤汧阳张恕华阴呉讲城固方防洋县纪防廷琦大宁令力行教化盗贼悉为善良一凤蒲县令加意人文椎鲁悉知诵恕任平遥听断大狱曲尽情伪讲任万泉编审丁户破格开除防官灵丘革耗羡郄餽送防任翼城抚凋瘵恤荒残咸称良吏【旧志】
　　张思静字伯安同州人祖绩官容城令有恵政思静嘉靖中举进士授翰林改礼垣尝劾奏英国公某邬都尉某不法事权贵惮之出为四川参政督采木之役官民乐其不扰有汪四者倡白莲教称乱思静用计擒之丁艰服阕再起分守河南擢观察使以病告归【同州志】
　　马永亨字健初韩城人孝廉司训房山正已陶士即陞房山令性直质严取与常禄外一无所染真心实政人不敢干以私改河间同知尝三摄府事视羡金若凂迁应天治中监织造往例有様段永亨皆却之陞常徳知府告归自司铎至太守厯官三十年清节始终不渝【同州志】
　　张镈字伯始武功人嘉靖中进士令曲沃有豪绅占丁役罄一里歳办数百金镈力裁之迁大理寺副数辨疑狱多忤权贵终蜀府长史【武功志】
　　康河字汝修徳涵弟武功人授戸部主事理钞关通商裕赋出守兖州培本抑末植善布恵以循良称移守广西殚力効职不畏难不辞劳不避嫌不规利以是驰声亦以是贾怨再徙赣州遂移病归里【武功志】
　　米辅字良佐临潼人由太学生判隰州督理粮饷纤毫不染教民兴水利歳收稻万余斛又有温汤者州及属县分耕其地州民多顽梗抗赋闻催科者辄持兵相向辅至谕以大义自是输将恐后及归吏民遮留载道【临潼志】
　　史载民渭南人初任昌平委吏先是为吏者率以亏折逮捕去载民约已勅法报竣后粟豆羡至千三百有奇后任罗山九里关巡检有豪强恃山险窝盗载民设计擒获罗令某素怨邑中富人诬以通盗当道檄载民讯其事被诬家持金为餽载民即唾叱掷出鞫讯虚公诬者得释有潘某者私人妻而夫被杀狱经年不决复下载民潘以金杯白金绮縠托役为夀载民笞几毙潘洎妇咸正法【渭南志】
　　张士奇字秦麓宜君人痛亲蚤逝置庐荒陇日依松楸间丁夘恩选授永清令洁已爱民纤尘不染擢守通州是时貂珰肆焰诸中涓贿赂公行士奇力拒之檄罢运木车歳省民费三万金修筑旧城疏通运河劳绩大着上赐玺书金爵二盖异典也擢开封郡丞尽心河防中州得免水患以疾告归祀名宦【贾志】
　　李时孳字茂夫洋县人隆庆丁夘举人初任郿县教谕教士有法陞长沙推官佐刑明允擢御史巡按辽东多着劳勚以忤时贵补防州知府陞山东副使督学关东所至美政着闻取士尤称得隽【贾志】
　　王继祖字克绍咸宁人性孝友隆庆戊辰进士授兵部主事监税山海关谢絶餽遗陞武库司郎中诸司支费甚繁继祖谨出纳明簿记陞河间知府政声为畿辅最以直道不容罢归荐起补南阳知府抵任当歳歉流移载道继祖多方赈济全活数万寻陞副使告归【咸宁志】
　　张世烈字葵亭延安衞人隆庆戊辰进士仕开州牧刑清政简有古循良风转戸曹出守青州表率僚属清操益励晋左方伯终太仆卿【延安府志】
　　罗奎字文光淳化人隆庆戊辰进士任上蔡令有羡金五百奎为募夫缮城着为令田粮久不均奎履亩勘定积弊一清邑故多豪猾悉按捕论如法以治行累擢兵部郎中出为莱州知府防歳祲莩流载道时府治城堞多倾圮奎曰古有兴役济饥者非其时耶乃募工修筑量食支给城工速竣而民赖以存又杖杀土恶擒治矿首洗诬理枉锄强扶善循政难以悉数未几以谗归【袁正撰墓志】
　　薛亨字道行韩城人嘉靖辛酉举第一人更十年成进士授户部主事督饷宁武时戍卒筑堤请倍给饷或议加赋亨不可裁甲马刍秣之溢额者畀之着为令迁刑部员外郎擢山西提学佥事教先徳行而后文艺迁山东少参督泰山香税属歳大祲市粟赈饥市牛助耕迁楚副宪理屯盐水利正经界绳兼并民困大苏迁四川参政治涪大修学宫训涪士民俗为丕变迁山西按察使治兵昌平寻徙汾州强宗闻公来凛凛受要束平停狱数十百人置学田养士迁河南方伯汰筦库宿弊中丞某荐于朝而晋人议其后坐罢归【李维桢撰传】
　　陈宣永夀人万厯初年由进士知河南府留心学校加意民瘼兴修渠堰为一时恵政【河南通志】
　　韩希仁字孟元泾阳人万厯癸酉举人授髙宻令劝农给种三年积仓谷三万余石荒歳民赖以生陞知颍州平康中有阴杀游子弟者具首子弟杀娼自刎希仁曰即具首者杀之也竟抵死颍民咸服其神丁艰补濵州濵有巨盗为院司役或首之希仁佯叱曰安有公役为盗者乎故毁其状宻报院司请付法贼党遂絶陞襄阳同知清军伍稽尺籍覈虚粮积弊一清督修老农堤以捍水患尤屹然为江汉保障云【泾阳志】
　　郭如鲁字唯一朝邑人万厯癸酉举人教谕平遥歳荒尽捐廪米以赈丙戌成进士知曲周县俗健讼如鲁以徳意感谕讼者日寡迁同知东昌府摄临清廉其巨猾剔治如法州故舟车算赋地易为缁染如鲁严禁内外不使关通廉声大着以病乞归【朝邑志】
　　张邦敬字简甫韩城人万厯癸酉举人任嵩县令擢河南郡丞盐法屯政多所整饬陞叙州知府叙荒裔文教残缺邦敬为刋四书五经于府学安奢土司叛乱大兵勦之邦敬理饷有功陞安绵兵备副使调云南金沧兼摄督学革土番私贡之金勅营伍时阅之制号一方保障陞贵州左参政归里【韩城志】
　　晋臣字孟荩长安人父爵官西城兵马司戆直有声臣万厯间贡生任光禄寺署丞狷介自持常俸外纤毫无所取人咸以廉吏称之调元臣从孙为馆陶令救荒恤贫多所全活以守城功陞兵科给事中【贾志】
　　张养才字汝才同州人万厯中进士为行人三奉使藩国不受餽遗转吏部主事厯四司秉公佐铨为冢宰所倚重终太常少卿【同州志】
　　翟事心字鉴寰朝邑人万厯中举人为保昌令政治一以诚实不欺为本民胥化之喜拔才隽以道徳相砥砺陞东昌通判【朝邑志】
　　常澄字希宪蒲城人父廷奎官青州同知以威棱着澄幼即好学举止庄严由进士厯临漳东明二邑令恵恺有声擢吏部主事严禁餽送杜絶请托人无敢干以私者予告归【蒲城志】
　　呉永图字维懐韩城人万厯癸酉举人为榆社令邑素凋敝永图极意抚循课士劝农恤孤拯弱辨寃狱发诬枉榆民称为呉青天编审催征尤惬舆情素性耿介不善逢迎当事者忌之中下考居榆三载行李萧然【韩城志】
　　叶期化宁羌衞人万厯癸酉举人任汾州推官为政有风裁且敏于听断多辩寃狱人服其明【宁羌志】
　　雷大道字行卿朝邑人万厯癸酉举人知广陵县时大祲捐俸以赈垦荒千余顷迁通判兖州署府事却常例数千金以母老告归【贾志】
　　郭性之字鹿坪华州人万厯甲戌进士官河南布政使惇大寛仁用心精宻民间疾苦无不周详决疑狱筹兵饷区处悉中条理致政归人咸歌思之【华州志】
　　陈谏字直卿华阴人万厯甲戌进士为内江令素履小心精明端亮猾胥莫能欺擢户曹转饷榆林以劳卒【华阴志】
　　李士达字伯顺三原人万厯甲戌进士授中牟令擢南京江西道御史謇谔着声忤江陵出为四川佥事防天全黎州永宁三土司乱平之擢叙州参议征贼有功厯陞四川布政使管川东事单骑往征流贼事甫定以艰归遂不复出【贾志】
　　王致中字懋和宁羌衞人万厯甲戌进士任兵部主事因清直取忌谪河南知事寻陞灵宝知县灵素苦冲疲致中救荒恤驿灵人感之祀名宦【贾志】
　　马朴字敦若同州人万厯丙子举人授景州守勤干严明防使王监横甚景民被逮株连数百人民大哗朴为数税使激变罪谕哗民解去顺永张监议加税河间上官已许朴格不行歳荒疫煮粥医病安流移赎子女全活甚众以忧去服阕补易州擢襄阳守积谷备荒仓庾完实复堙占塘百二十区修南漳堰得腴田若干顷革襄樊均州光化杂税后迁滇宪告归【贾志】
　　张征音字祚康朝邑人万厯丙子举人知山右某县调河南孟县作堤以障黄河时称张公堤又调宝丰政务优闲征音智畧辐辏有当世才限于资格不得竟其志在山右时城守御盗用钲鼓柝铃四物辨方向后遵用之又著论谓地寡者各于其地如地网法半髙半下以备水潦不惟田得利且可设险其他设施多类此弟纶音字祚钦万厯辛丑进士官湖广副使以威棱着【朝邑志】
