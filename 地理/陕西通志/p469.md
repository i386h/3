<!-- { "loadSidebar": true } -->
　　闻进二阶寻改陜西定边副将以罣误归里再起山东沂州副将三十四年陞温州镇总兵官严明有纪律寻复移镇台湾台湾逺隔重洋宿多伏莽三十八年春吞霄社土番叛鸡笼淡水二澳复闻风效尤玉麒选将厉兵直抵吞霄擒卓奇卓雾尸诸市更授计二澳汛官防其渠俱斩之海疆自此宁谧四十一年调福宁镇寻署福建全省陆路提督印务在镇凡十二年
　　赐御书匾额者三曰机宜果断曰奕世承休曰世泽堂
　　皆异数也
　　石光玉榆林人登武科康熙十四年朱龙据定边叛陷郡城榆林大震光玉倡义与灵州训导李龙雯平利训导艾士彦连九卿等率士民守之城頼以全
　　王维威富平人任江西石城典史康熙十三年城被闽逆围攻维威视事甫三日与照磨李徳明协力守御昼夜登陴二旬乃解十五年刘应麟兵至城下维威与战破之尝巡城矢中臂弗为动三载冦始平卒保危城维威实有力焉
　　陈范富平人康熙丁未武进士授守备擢广东碣石镇游击十九年二月海冦犯甲子所击败之三月进征海山岛百洲岛四月征磊门五月征瓯汀背海口俱有功贼首郑鸿儒遁南澳二十一年大兵平台湾沿海悉定论功除甘州城守参将二十八年陞汀州副将巨盗朱绍啸聚龙门山永定归化诸县大扰范率兵捣巢一鼓平之民頼以安寻卒于官
　　蔺泗耀州人由将材授湖广兴国参将康熙十二年陞直三屯营副将未赴因吴逆据长沙调驻武昌十三年进勦岳州又檄讨黄金龙战于大冶之换縧桥殱贼殆尽获马骡器械无算军威大振十四年还任蓟协兼摄通协事十八年特擢荆州左路总兵时逆党未靖泗旌麾所指屡立奇功克思南复龙泉凡遵义绥阳桐梓等处一时荡平改镇安笼安笼地界滇粤巨防窟穴其中最称险要泗安内抚外四境帖然在镇十有六载
　　予告归
　　尚宣长武人生而英毅既长伟貌长躯膂力絶人康熙十三年王辅臣从逆叛兵四起长武孤城无援宣父子倡众固守城以无恙明年二月贼将周养民吴占春复率兵围长武宣溃围请救贼始遁十六年授固原参将固镇武备乆弛宣整饬一新又镇城外旧有逼水城一道嵗乆倾圮夏秋遂多水患宣捐俸修筑屹然完固十八年奋威将军王进宝兵取汉中宣先登拔二里关扫煎茶坪恢鳯县下两当叙功为军锋冠二十二年陞副将以罣误左迁陜西阳平关参将阳平为川蜀间道奸宄出没不常宣创建望江楼又多置渔舟网具每登髙览胜即命卒沿流举网下上川原宵小遁迹三十一年陞洞庭水师副将寻调澎湖营调胶州营调三屯营三十七年以署都督佥事充宣化镇挂印总兵官
　　驾幸热河宣频嵗迎谒防
　　赐抚训安重匾额优渥叠加四十二年加提督仍管总
　　兵官事又三年
　　予告归卒
　　殷化行字熙如其先晋人徙咸阳幼抚于王从王姓举康熙庚戌武进士吴逆叛总督哈占题补火器营守备十五年从抚逺大将军图海收复川陜积功授三屯营副将二十六年擢台湾总兵官先是台湾议筑城未决化行至令所部人各致树二株数日而木城成更令诸部各制木城以相犄角居三载移镇襄阳复移镇宁夏三十四年冬
　　上亲征厄鲁特令化行兵偕大将军费古出西路次年二月出师四月至郭夺力五月己未师次土喇河闻噶尔丹西遁戊辰至召木多地平广约数里南向有小山方连营而进适侦知贼已在山下化行力主先据小山于是麾兵先登甫至巅贼已大集化行令士皆下马坐发礟叠击之贼亦舍骑而鬭气方张化行宻告大将军曰贼阵坚宜于山下遣一军冲其脇又贼阵后士马甚盛而游兵不战是辎重也往刼之必乱大将军然之俄所遣两军俱薄贼化行乃鼓兵而前飞矢雨下呼声震山谷贼大溃噶尔丹仅以身遁化行复具疏请率师深入务殄根株疏至时
　　车驾已至宁夏
　　赐御书深沉节制匾额闰三月复从出塞防噶尔丹势
　　穷死乃旋师论功
　　特授世袭拖沙喇哈番寻提督广东军务既至平翁源长宁及琼州诸贼最后乃议平连阳猺既得请与总兵刘虎分道进攻直逼猺穴诸猺震骇而遁其东路一师失律副将林芳夜失道堕涧死化行勒兵再进猺始面防乞降廷议谓化行总统宜坐遂以原官世职致仕化行淹贯文艺军中时手一编恬吟若诸生家居后以诗酒自娱绰有古儒将风
　　李麟字振公其先延安人徙咸阳弱冠从勇畧将军赵良栋南征以平滇功加守备再以功授张家口游击寻擢化林营参将时打箭炉蛮人恃险不服麟至即列状请讨尽平之陞副将寻陞总兵会大兵西讨奉
　　防赴军前议政区画调遣悉中机宜贼将车令敦突踞中藏麟力疏请进兵长驱至通天河编篾为渡前抵博克麟与诸将谋曰我师深入且逺来疲敝贼必乗夜袭我盍备之已而贼果至陷伏中斩获无算其后再战再防贼益惧又以计诱贼将疑衅日生车令敦败走因防送挞頼喇嘛归国师还授提督固原军务雍正元年入
　　觐奏对称
　　防授内大臣銮仪使世袭拜他拉布勒哈番以年耄乞
　　归
　　马如龙字见五绥徳州人父光祐与弟光稷皆诸生优文行尤善教子弟光稷子仲融顺治丙戌进士为固始令有声如龙少倜傥多大畧康熙壬子举于乡会三方梗化朱龙倡乱十四年四月延安陷州城失守如龙纠集乡勇据山立寨逺近团结者复千余家军声大振贼至屡却之贼遣使啗以伪劄如龙手刄其使以狥贼益愤为长围以困之如龙誓众死守悉无异志五月平逆将军毕力克兎兵至永宁未即进会贼退如龙驰使至军期六月四日济师至期如龙扬兵出河上谒军门陈破贼方畧因统前锋追贼大破之朱龙走定边毕力克兎即署如龙本州牧以抚定其地越月延安平幕府上其功改授滦州知州屡迁杭州知府二十八年
　　车驾南巡超授浙江按察使海防潘三假贸易谋不逞设防擒治殱其首从六人进浙藩擢江西巡抚三十八年奉
　　诏陛见
　　御书老成清望堂额以旌之四十年卒于官
　　赐葬祭再
　　赐绩着西江匾额哀荣之典称极备云
　　张其蕴镇番衞人徙居长安康熙十四年由诸生从征吴逆积功授辰州水师营守备二十二年征红苗二十七年讨夏逆俱有功歴陞神木副将改庆阳四十六年擢云南临沅镇总兵官云南自孙李窃踞之后民户流亡我师入滇即以从征者分驻其地既而生齿日繁粮仍故额军有艰食之苦其蕴籴谷捐金分贮三营曰义谷义金自此婚丧有资军不告匮五十三年临大饥市中粮絶其蕴移檄牧宰发官米万余石置四城计时计口减价以粜四阅月所全活无算五十五年卒于官祀名宦祠









　　陜西通志巻五十九
<史部,地理类,都会郡县之属,陕西通志>
　　钦定四库全书
　　陜西通志巻六十
　　人物六
　　直谏
　　周
　　芮伯桑柔芮伯刺厉王也【诗序】芮伯畿内诸侯王卿士也字良夫【毛诗笺】厉王悦荣夷公芮良夫曰夫荣公好专利而不知大难夫王人者将导利而布之上下者也今王学专利其可乎匹夫专利犹谓之盗王而行之其归鲜矣荣公为卿士诸侯不享【国语】
　　虢文公宣王即位不借千畆虢文公谏曰不可夫民之大事在农王事惟农是务三时务农一时讲武乃能媚于神而和于民今天子欲修先王之绪而弃其大功匮神之祀而困民之财将何以求福用民王勿听【国语】文公虢叔之后西虢也宣王都镐在畿内也【史记周本纪注】
　　左儒友于杜伯皆臣周宣王宣王杀杜伯而非其罪左儒争之于王九复之而王勿许王曰别君而异友斯汝也左儒对曰臣闻之君道友逆则顺君以诛友友道君逆则率友以违君王怒曰易而言则生不易而言则死左儒对曰臣闻古之士不枉义以从死不易言以求生臣能明君之过以死杜伯之无罪王杀杜伯左儒死之【说苑】
　　家父作诵以究王讻式讹尔心以畜万邦【诗经小雅】节南山家父刺厉王也【诗序】家父字周大夫也【毛诗笺】正义曰作诗刺王而自称字者期于申写下情冀上改悟而已家父尽忠竭诚不惮诛罚故自载字焉【毛诗疏】
　　翟黄【下邽人】魏文侯与士大夫坐问曰寡人何如君也羣臣皆曰仁君也次至翟黄曰君非仁君也曰子何以言之对曰伐中山不以封君之弟而以封君之长子臣以此知之文侯大怒逐翟黄黄起而出次至任座文侯问寡人何如君也任座对曰仁君也曰子何以言之对曰臣闻之其君仁者其臣直向翟黄之言直臣是以知君仁君也文侯复召翟黄入拜为上卿【新序】
　　甘龙【秦大夫】秦孝公欲用卫鞅之言恐大臣不从于是召卫鞅甘龙杜挚三大夫虑世事之变计正法之本使民之道公孙鞅曰君亟定变法之虑行之无疑甘龙曰不然臣闻圣人不易民而教智者不变法而治因民而教者不劳而功成据法而治者吏习而民安之今君变法不循故更礼以教民臣恐天下之议君愿君熟虑之公孙鞅曰智者作法愚者制焉贤者更礼不肖者拘焉拘礼之人不足与言事制法之人不足与论治君无疑矣杜挚曰利不百不变法功不什不易器法古无过循礼无邪君其图之公孙鞅曰治世不一道便国不必古反古者未可非循礼者未足多君无疑矣于是孝公违龙挚之善谋从卫鞅之过言【新序】
　　汉
　　冯唐其父徙安陵唐以孝着为中郎署长事文帝文帝曰吾居代时吾尚食监高袪数言赵将李齐之贤父知之乎对曰尚不如廉颇李牧之为将也上悦曰吾独不得廉颇李牧为吾将唐曰陛下虽得廉颇李牧弗能用也上怒让曰公何以知吾不能用也对曰臣窃闻魏尚为云中守匈奴入尚击之所杀甚众上功幕府一言不相应文吏以法绳之臣愚以为陛下法太明赏太轻罚太重虽得廉颇李牧弗能用也帝说是日令冯唐持节赦魏尚复以为云中守拜唐为车骑都尉景帝立为楚相免武帝立求贤良举冯唐唐时年九十余不能官以唐子遂为郎遂字王孙亦竒士【史记本传】
　　袁盎者楚人也字丝父徙安陵为郎中绛侯之国人上书告反诸公莫敢言惟盎明绛侯无罪得释淮南厉王骄甚盎谏曰诸侯太骄必生患可削地上弗用王益横谋反事觉迁之蜀至雍病死上哭甚哀盎入顿首请罪上曰以不用公言至此盎由此名重朝廷宦者赵同以幸常害盎盎患之盎兄子种为常侍骑说盎曰君廷辱之使其毁不用文帝出赵同参乘盎伏车前曰臣闻天子所与共六尺舆者皆天下豪英陛下独奈何与刀锯余人载于是上笑下赵同帝从霸陵上欲西驰下峻阪盎擥辔曰陛下纵自轻奈高庙太后何上乃止上幸上林皇后慎夫人从及坐郎署长布席盎引却慎夫人坐盎以数直谏不得久居中调为陇西都尉仁爱士卒皆争为死迁齐相徙为呉相呉王厚遇盎盎告归呉楚反闻鼂错欲请治盎未决盎恐夜见窦婴愿至上前口对状乃召入具言呉楚反状独斩错以谢呉呉可罢错诛呉楚已破上以元王子礼为楚王盎为楚相病免居家景帝时时使人问筹防梁王欲求为嗣盎进说其后语塞梁王怨盎使刺客杀盎安陵郭门外【史记本传】错已死谒者仆射邓公为校尉击呉楚还上书言军事曰呉为反数十年矣发怒削地以诛错为名其意非在错也夫错患诸侯强大请削地以尊京师万世之利也计画始行卒受大戮内杜忠臣之口外为诸侯报仇臣窃为陛下不取也帝黙然良久曰公言善吾亦恨之乃拜邓公为城阳中尉邓公城固人也多竒计建元中上招贤邓公起家为九卿谢病免归子章以修黄老言显诸公间【鼂错传】
