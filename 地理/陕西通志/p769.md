<!-- { "loadSidebar": true } -->
　　我从秦川来遍歴终南游暮行华隂道清使明双眸东风一夜横作恶尘埃咫尺迷嵓幽山神戏人亦薄相一杯未尽隂霾收但见两崕巨壁插剑防流泉夹道鸣琳璆希夷石室绿萝合金仙鹤驾空悠悠石门划防一峯出婆娑石上为迟留上方可望不可到崖倾路絶令人愁十盘九折羊角上青柯坪上得少休三峰壁立五千仞其下无址旁无俦巨灵仙掌在霄汉银河飞下青云头或云竒胜在髙顶脚力未易供防搜苍龙岭瘦苔藓滑嵌空石磴谁雕锼每怜风自四山而下不见底惟闻松声万壑寒飕飕扪参歴井到絶顶下视尘世区中囚酒酣苍茫瞰无际块视五岳芥九州南望汉中山碧玉簇乱抽况复秦宫与汉阙飘然聚散风中沤上有明星玉女之洞天二十八宿环且周又有千岁之玉莲花开十丈藕如舟五鬛不朽之长松流膏入地盘蛟虬采根食实可羽化方瞳绿髪三千秋时闻笙箫明月夜芝軿羽盖来瀛洲乾坤不老青山色日月万古无停辀君且为我挽囘六龙辔我亦为君倒却黄河流终朝汗漫游八极乘风便覔元丹丘
　　跋范寛秦川图　　　　　　　　麻九畴
　　山水人传范家笔画史推尊为第一朅来因看秦川图天下丹青能事毕大山岩岩如国君小石落落士与民一山一形似争长一石一态如布军想君胸中有全秦见鐻削鐻鐻乃真掌上长安近于石千树万树生青春忆昔岐山凤凰语葱葱柞棫霑新雨昆夷束手密须降不见功勲见歌舞黄金铸牛西入僰五丁云栈通中国骊山宫阙九天髙六处孱王走衔璧坑士焚书信法家闗东半被鱼书惑画巻图籍亦大好五十年凶都一埽章邯董翳举如毛沐猴冠委金陵道北原兵自天而下汉室倾頽如解瓦祁山六出纵无功渭水犹堪饮君马螭蟠老将骨未朽草付那能济阳九技痒投鞭抵岁星归来鹿死何人手神武空矜贺六浑投机常落周人后竟令冯翊软沙边东风一夜吹新栁侵寻皁角相料理抛掷龙津浮汴水鹢头过处已非隋不觉晋阳人姓李华清髙宴戞宫梧舞马如何防两都纵得青骡还蜀道肉得沙白骨无兴亡自取不可吁可怜神州为盗区贪征往古山川事忘却题诗赏画图
　　长安行　　　　　　　　　　　李献甫
　　长安大道无人行黄尘不起生荆榛髙山有峰不复险大河有浪亦已平向来百二秦之形只今百二秦之名我闻人固物乃固人不为力物乃倾将军誓守不誓战战士避死不避生杀人饱厌敌自去长安有道谁当行黄尘漫漫愁杀人但见蔽野鸡羣鸣河东游子泪如雨眼花落日迷秦城长安道无人行长安城中若为情
　　游蓝田　　　　　　　　　　　　王渥
　　甲申之秋月建戌我行商岭正落木山英似与行子期拨雾披云到山腹古潭千丈照锦峰下有蛰龙上栖鹄髙风吹雪已多时熊耳双尖寒欲缩新乘一水出龙窝惊见千峰遮木槲南山秀拔北山雄劒防森然对羣玉﨑岖直过蓝田西始见商山真面目悟真峡口忽中断天末修眉画浓绿此峡何年得此名曾有金仙搆华屋西岩石室悬细水万斛琼珠输辋谷行人尚説有七盘瘦马已愁疲百曲风门放眼望秦川扰扰更嗟尘界局去年游骑渡葭芦万里横行如鬼速霸陵原下马饮血太华峰头虎择肉今年九月未防秋始见登场有新谷一鞭莫指古招提疎雨有情留客宿主人闻客喜相接罇酒笑谈如宿昔蹇予懒散本真性临水登山此生足一行作吏志益违十载从军双鬓秃官家后日铸五兵便拟买牛耕白鹿
　　长安少年行　　　　　　　　【元】元好问
　　黄衫少年如玉笔生长侯门人不识道逢侠客问姓名袖把金鞭侧身揖卧驰行槖锦帕防石榴压浆银作筒八月苍鹰一片雪五花骄马四蹄风日暮新丰原上猎三更歌舞灞桥东
　　题华山图　　　　　　　　　　　张翥
　　华岳连天向西起澒洞秦川三百里巨灵髙掌削芙蓉影落黄河一丝水云台雾谷巢神仙羽衣金节时周旋大笑失脚白驘背归来石上长鼾眠千载悠悠寄赏耳孙风骨犹萧爽远从丹丘渡沧海追挹神踪欲长往何人想像图真形叠厓隂洞髙林青上摩金天之帝京下揽玉女之明星峰邪麓邪两莫极虎豹呌絶烟霏防仙家楼观超然住遥认微茫是征路丹梯铁鏁不可攀直唤茅龙上天去
　　潼闗　　　　　　　　　　　　　陈基
　　河浑浑闗崿崿太古以来神禹凿前车未行后车却去马一鸣来马愕自从虎视继龙兴周道不复如砥平至今惟有秦川路千里秋风落叶声
　　赐华山孙碧云　　　　　　　　【明】成祖
　　太华山髙九千仞幽人学道巢其巅云边一卧知几年縁崖銕鏁尝攀縁世间万物无所累饥食琼芝渴乳泉炼龙还丹握化权三闗透彻中髙奔日月呼紫烟绛宫瑶阙长周旋玉华灵芽植丹田明珠一防方寸圆左挹神公右白猿夜开明堂相与言窈防恍惚合自然时人欲见不可得三峰下俯飞鸿翼丹丘羽人常往还洪崖赤松旧相识只今邂逅契心期青瞳绿髪烟霞姿福地洞天游欲徧逍遥下上骖虬螭若遇真仙张有道为言伫俟长相思
　　题华山图　　　　　　　　　　　刘基
　　华岳插天七千丈丹崖翠壁开仙掌壁间擘出黄河流大禹以之分九州河流滚滚赴溟涨华岳拔出天河上云宫雾窟疑本无石室金台俨相向玉泉髙通玉井津中有莲实如车轮时人肉食未羽化可望不得聊相亲髙掌晚晴图画展眼明一见心自远世间尘土日纷纷吾当拂衣卧山云
　　温泉行宫　　　　　　　　　　　张羽
　　煌煌帝业三百年骊山宫殿空云烟美人艳骨为黄土山前不改旧温泉温泉虽在君王去芳草萋萋满宫路泉声如泣日将暮山鸡乱鸣上林树忆昔玉环赐浴时红楼绮阁香风吹头上宝钗凉欲堕莲步轻扶双侍儿有客今年曾过此宫墙坏倾山色死虎旅知更不复问池上玉龙犹喷水当时此水在天上一沐恩波荣莫比六宫粉黛不敢唾今日行人鬭来洗
　　避诏巗【二首选一】　　　　　　　　王履
　　希夷先生爱睡者睡去那知有晨夜胡为留迹与留声惹得丹书到林下到时却避无乃迟声迹既留能致之然非卖畚扪虱汉解识九五真龙飞真龙未飞良有以元元之依竟谁是笑声忽动堕驴时径入深山白云里安期固是神仙伦预项干刘能忘秦未忍乗龙自长往闲将瓜枣试时人
　　咸阳怀古　　　　　　　　　　　谢贞
　　咸阳古帝宅雉堞何崔嵬积石隠雪色金阙云中开咸阳昔日称百二函谷鸡鸣客如鹜秦王按劒叱风雷天下诸侯尽西顾三户萧条易水空齐歌赵舞入秦宫龙旗五丈金楼下凤吹千门驰道中璇霄阁道通天极仙掌芙蓉正相值月过文窗宝扇移星临绣户妆奁密绣户文窗拂采霞黄山翠影绕宫斜王孙挟弹雕台树游女囘舟绿岸花岸花蹙绣连千陌十里朱门色相射玉检登封贶岳灵金罏铸冶销锋镝风驰万国奉威声四方惕息敢横行金汤千里扶王业犹遣将军北筑城可惜繁华不知极三十六年如一日楼船童女望蓬莱玉琢轩窗五云色童女成仙去不归咸阳古堞空崔嵬黄云卷雪城头路城下行人叹落晖
　　华山图歌　　　　　　　　　　李东阳
　　嗟哉此山吾不知其几千丈兮但见巍然立乎天中中有三峯耸拔而直上部位离立西南东诸峰罗列在其下有似老长随儿童纵令立表以识不得算虽有纪里之皷难为功我闻上古之世开鸿蒙沙水荡汩相结融融者为泥滓结者为石为山峰石坚山积理亦尔试看掘拔斩削别有造化之神工山名五岳此其一特出似异衡与嵩天门重重隔烟雾铁锁縁厓引长路抠衣欲进苦不前十步行时九囘顾山腰流泉如瀑布仙掌撑空若承露虎踞龙蟠各有形鸾鶱鹤舞纷无数置身中峰顶极目乾坤莽回互秦闗蜀徼阨塞岂足论遥指扶桑最髙树噫吁嚱自有天地兮即有此山万物代谢兮山岿然古人今人到者相接踵谁复骋步竆其巅我生好古厌尘俗险絶独慕昌黎韩昔年南游复东眺二岳咫尺不一攀有客西来诧我以大观歌声上彻秦云端画图指防向空廓已觉天上非人间乔生乔生如此好竒者世不可以多得安得与子遍歴千巑岏
　　长春宫　　　　　　　　　　　　王传
　　长春宫殿无遗瓦往来游人时驻马垣堞摧頽狐穿耕犂不到如荒野想见宇文初创基经歴隋唐修饬时花木亭台纷绮翠楣楹金碧垂罘罳岁时车驾一行幸羽帐珠帘相掩映山川拱防似来朝舆衞周巡成胜境四面斩削何﨑一夫当闗人笑窥髙欢西伐叹天险怀光防守难平夷要地竒踪事已非帝王行处草依依盛衰物理休惆怅囘首髙台碧四围
　　干陵歌【武后陵黄巢伐之事具雪航肤见】　　　　李梦阳
　　九重之城双阙峙前有无字碑突兀云霄里相传翁仲化作精黄昏下山人不行蹂人田禾食牛豕强弩射之妖亦死至今剥落临道旁大者虎马小者羊问此谁者陵石立山崔嵬铜铁锢重泉银海中萦回巢也信力何由开君不见金棺玉匣出人世蔷薇冷面飞尘埃百年枯骨且不保妇人立身何草草
　　太白山歌　　　　　　　　　　何景明
　　我闻太白横西域百里苍苍见寒色灵源万古谁竆探雷雨窈防岩洞黒中峰迢迢直上天瑶宫玉殿开云烟千盘万折不到顶石壁铁锁空髙悬隂崖皑皑积古雪絶壑长松几摧折鸟道斜穿剑阁云龙潭倒映峨嵋月髙僧出世人不知飞仙凌空笙鹤随洞天福地在咫尺怅望尘海令心悲
　　出周公庙观望终南山　　　　　　康海
　　已出周公庙忽望南山巅南山﨑岖天下无终日纷緼凌紫烟日夕逾觉气象好千峰万壑争妖妍稍西乃见太白雪岖屼峒尤孤絶半山横出霞彩明一路平连翠华揭山下看山山始佳那看清渭东南折水气苍茫薄近林烟光荡漾接层岑鸟飞鹜度知何极古往今来空自深我爱太白山因逢太白叟短髪垂垂披两肩杖头笑指骆谷口人生不得常朱顔车尘马足胡为走君不见建章柏梁惟土丘斜风细雨令人愁又不见赤松黄石餐霞去至今犹向山中住山中岁月不恼人碧草苍溪日日春欲炼还丹谢人世无如此处问迷津
　　西京篇　　　　　　　　　　　王廷相
　　秋风泼泼咸阳道渭浦千霜白秋草秋草秋风暗古城行人犹説西京好西京宫阙郁崔嵬紫阁终南相向开建章长信飞尘杳千门万户华阳回地底灵符生宝玉天中王气夹风雷翠华銮辂乘春令皓齿青娥艳落梅青娥如花复如雪含情含态可怜絶鸳鸯比翼兰塘水凤凰双栖上阳阙君王自爱长生乐粉面铅姿却情薄已闻入海访神仙更道分官祀灵岳灵岳神山在何处太乙无灵岁华暮坛上烟霏百和香青鸟飞来忽飞去瑶池王母碧霞盘桃赐人间已三度少翁击铎复吹籥云旗风马宵纷错宫娥屏隔不敢近神人恍惚但虚幙可怜衞霍大将军提师十万净边尘出塞隂山系骄子归朝原庙荐髙勲勲业已成分戚里女作贵人男尚主甲第层甍照九城珂马飞轩满三市一言得意即囘天卧内取符夺晋鄙金张骄侈不足云窦灌豪华讵相似貂冠齐入分椒舍朱门尽是鸣环者鬭鸡小儿紫袴褶臂鹰奴子大宛马美人妖女倾名都碧玉瑚鬭天下富贵繁华惊转蓬玉侯钟鼎一朝空羡门子晋终不至蓬壶方丈难相通前日丰碑辞纂纂平津已作汾隂撰野火烧残金马门秋水奔沈射熊馆春花秋月剧无情海水桑田漫莫慿玉椀早开秦帝苑石麟凄防汉家陵汉家陵树满氤氲千秋万岁灞陵存君看桥下春杨栁落日飞花愁杀人
　　天宁寺　　　　　　　　　　　　王琼
