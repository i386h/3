<!-- { "loadSidebar": true } -->
　　西城　秦恵王置西城县属汉中郡【兴安州志　按即今兴安州】洵阳　蘓秦説楚王曰北有洵阳【国防　按即今洵阳县】
　　锡　古麇国地楚潘崇伐麇至于锡穴【左传　按锡今白河县】上洛　楚司马起丰析临上洛【左传】晋烈公二年楚人伐我南鄙至于上洛【竹书纪年】商州周属豫州【雍胜畧　按上洛即今商州】
　　商　商洛县在商州东本商邑周之商国【史记正义】春秋时其地属晋战国属秦【通考】楚使子西为商公【左传】甘茂与昭鱼遇于商于【史记韩世家】商髙黄帝昆孙以地得姓成王时封爵【商州志】
　　菟和　国名纪菟和与隂戎境今上洛有菟和山或云菟氐【路史　按在今商州境】
　　习　丹水自商县东南歴少习出武闗楚司马使谓隂地之命大夫曰将通于少习以聼命【水经注】习国名传有少习【风俗通】武闗商州东百八十里少习之墟今有廵司【商州志】
　　蛮　楚人既克夷虎乃谋北方蛮子赤奔晋隂地【左传】今镇安有蛮王砦即曼川古蛮子国【贾志】
　　隂地　楚司马使谓隂地之命大夫【左传】商阪在商洛县南一百里即晋隂地也【郡县志】
　　隂戎　周襄王时在河南山北者号曰隂戎河南山北自今上洛郡以东后韩魏并隂戎灭之【通考】
　　临晋　魏文侯十六年伐秦筑临晋【史记魏世家】临晋故城在同州冯翊县南二里【正义　按冯翊今同州】晋恵公许赂秦伯列城五南及华山【左传】夷吾请割晋河西八城谓同韩等州【史记正义】
　　防　出宿于屠【诗经大雅】説文防在冯翊防阳亭李氏同州防谷防今同州【地理通释】
　　芮　桓王十八年秦人纳芮伯万于芮【左传】朝邑南三十里有南芮乡北芮乡皆古芮伯国【括地志】
　　同　同一作□春秋地图谓同州为□国【路史】
　　洛隂　魏文侯十七年西攻秦至郑而还筑洛隂【史记魏世家】雒漆水也雒隂城在洛水南【正义】洛隂在同州西【括地志】
　　王城　秦厉公伐大荔取其王城【史记秦本纪】平王末洛川有大荔戎【史记匈奴传】王城在朝邑县东一里盖大荔戎王之城【寰宇记　按左传晋师济泾而还迓晋侯于新楚注云新楚宜在今朝邑境】
　　辅氏　秦伐晋次于辅氏晋魏颗败秦师于辅氏【左传】辅氏晋大夫采【路史】辅氏在朝邑县西北十三里【朝邑县旧志】
　　合阳　晋攻秦至郑而还筑合阳【史记六国表】合向氏邑向戍曰合左师今同之郃阳【路史】
　　羁马　康公六年秦伐晋取羁马【史记秦本纪】晋邑也【服防注】羁马在郃阳县东北二十里【元和志】
　　刳首　晋败秦师于令狐至于刳首【左传】刳首在郃阳县东【冯志】
　　元里　晋文侯十六年伐秦筑元里【史记六国表】元里故城在澄城县南十五里【贾志】
　　王官　王官城在澄城县西北六十里左传秦伐晋取王官即此先言渡河史文倒耳【括地志】王官故城在澄城县西北四十里【马志　按同州志谓王官在今河东但以地界考之西北六十里尚在县境】
　　南郊　故城在澄城县西北七十里又有北郊西郊皆即孟明伐晋所取【括地志】
　　新城　晋伐秦围新城【左传】新城在澄城县东北二十里【澄城县新志】
　　邧　晋伐秦围邧【左传】邧秦邑名【广韵　按邧宜在今同州境】
　　北徴　秦伐晋取北徴【左传】徴城县西南二十五里有北徴城今名避难堡【同州志】
　　杜平　秦孝公与魏恵王防杜平【史记秦本纪】杜平在同州澄城县界【正义　按在县南】
　　梁　夷吾将奔翟冀芮曰不如走梁梁近于秦【史记晋世家】梁国在冯翊夏阳【史记索隠】魏文侯六年城少梁【史记魏世家】本梁国为秦所灭【师古注】同州韩城县南二十二里为少梁故城古梁国【括地志】
　　韩　溥彼韩城【诗经大雅】韩武之穆也【左传】韩城在今县南十八里古韩国也【括地志】夏阳西南有韩原韩武子采邑【博物志】同之韩城南十八里有故韩城韩原也一曰宗丘与临晋近谓之少梁【路史　按韩原即古韩国少梁即古梁国俱在韩城县南是韩梁夲同一地但先后异名耳】
　　繁厐　魏文侯十二年公子击围繁厐秦厉公十六年补厐城【史记六国表】厐城在韩城县东南【韩城县旧志】
　　籍姑　秦灵公十年城籍姑【史记六国年表】籍姑在同州韩城县北【正义】籍姑在韩城县北三十五里【明一统志】
　　郑　郑豫州之域【张士佩雍韩考】郑桓公为周司徒采地咸林【国语】渭水迳郑县故城北桓公友之故邑也【水经注】古郑城在华州郑县东北二里【郡县志　按穆天子传云天子入于南郑郭璞注今京兆郑县也不觧郑县何以亦名南郑竟与汉中同名耶】
　　拾　系本桓公居棫林【一作咸林】徙拾皆古地名自封桓公乃名为郑【宋注】华州东有拾村里今俗讹为石【华州新志】
　　棫林　晋会诸侯伐秦渡泾至棫林还【史记秦本纪按诸説俱谓棫林即桓公采地在今华州苐观史记渡泾之文则棫林在泾水南似别为一地桓公采地乃咸林也】
　　武城　文公八年秦伐晋取武城【史记秦夲纪】武城一名武平城在郑县东北十五里【括地志】
　　隂晋　职方氏豫州其镇华山注在华隂【周礼注疏按华隂周为豫州域】魏文侯三十六年秦侵我隂晋【史记魏世家】华隂县在州东南六十里县东南五里有古城即六国时隂晋也【寰宇记】华隂分秦晋之界邉晋之西则曰隂晋【续通典】
　　彤　恵王十三年与秦会彤【史记魏世家】彤周彤伯所封国于王畿之内其地在京兆郑县界【胡氏鉴注】华州西有故彤城【华州旧志】
　　重泉　简公七年堑洛城重泉【史记六国年表】重泉城在蒲城县南四十五里【明一统志】
　　条　史记晋世家晋穆侯七年伐条杜预曰条晋地今朝邑西南有怀徳故城即条近焉【宋敏求长安志】
　　贾　桓公九年贾伯伐曲沃【左传】蒲城县有贾城即古贾国【寰宇记】贾城在蒲城县西南十八里【宋敏求长安志】今其地名贾曲【雍胜畧】
　　彭衙　文公二年秦及晋师战于彭衙【左传】彭衙故城在白水县东北六十里【括地志】
　　汪　晋伐秦取汪城【左传】同之白水有汪城在临晋东晋文二年晋伐秦取汪即此【路史】
　　申　斄亭在武功县西南三十里周为申伯封国【贾志按诗宣王封申伯于谢此或为畿内采地】
　　羌　周羌侯国今武功县界有羌阳故城【路史】
　　邠　尔雅四极西至于邠国【地理通释　按邠国即今邠州】
　　枸　三辅图郇邑城在三水治东二十五里周文王第十七子封郇侯诗称郇伯是也【三水县志】邠之三水东北二十五里栒邑原上有郇城周鼎铭云王命尸臣官此栒邑者班固以为文昭元和志从之非也【路史】
　　义渠　周防王时秦晋自州迁允姓之戎于渭汭水口曰汭今新平彭原间一云汭在新平宜禄县【通考】义渠城古义渠王国在宜禄镇北【方舆胜览　按宜禄即今长武】
　　雕隂　防王五年秦败龙贾于雕隂【史记魏世家】雕隂故城在洛交县北二十里【括地志】雕隂废县在甘泉县南二十里【贾志】
　　渠搜　周之成康北发渠搜【汉书武帝本纪　按渠搜在今怀逺县北河套中】朔方　朔方近玁狁之国也【毛氏诗传】什贲故城在朔方县治北即朔方县之故城【元和志】河水东迳朔方县故城东北诗所谓城彼朔方也【水经注　按朔方在今靖邉县北河套中】
　　九原　魏防王十七年命大夫奴迁于九原【竹书纪年】赵主父西北畧地欲从云中九原直南袭秦【史记赵世家按九原在今怀逺县北河套中】
　　固阳　魏恵十九年围长城塞固阳【史记六国表　按固阳在府谷东北河北】
　　榆中　赵武灵王二十年西畧地至榆中【史记赵世家】榆中胜州所治榆林县是【括地志　按榆中在今府谷东北河套中他若玁狁犬戎虽时侵据境土终无常所故不録】
　　右周雍州録国三十一郡二县邑六十二夫周宅镐京五等颁爵九服画壌畿内之地建国食采谅必倍于他州逮东迁以后嬴秦踞其西垂韩魏剖其东偏更有大荔骊戎等盘处乎泾漆河渭之间文武之遗封遂不可复识矣今从周礼职方左氏内外等书掇拾其余聊存千百之十一以见西周之制云
　　秦
　　非子封为附庸邑于秦谷防公赐受鄷之地穆公称伯以河为竟恵公得上郡西河昭王开巴蜀政并六国故秦地于禹贡跨雍梁二州【汉地理志】项籍灭秦分其地为三以章邯为雍王都废丘司马欣为塞王都栎阳董翳为翟王都髙奴谓之三秦【元和郡国志】
　　内史　秦京师为内史【汉地理志】秦改立郡县而京畿所统特号内史言其在内以别于诸郡守【师古注】秦内史兼治汉三辅地三十六郡内史其一也【通鉴注】今京兆华隂冯翊扶风汧阳新平及梁州之域上洛地皆是【郑樵通志】孝公十一年并诸小乡聚集为大县四十一县【史记秦本纪】
　　咸阳　渭水东北迳渭城南文颖以为故咸阳秦献公都栎阳至孝公作咸阳而徙都之【水经注】孝公十二年于渭北城咸阳至始皇并都之【元和志】孝公咸阳今渭城是始皇都咸阳今城南大城是【闗中志】
　　景陵　曹参取咸阳将兵守景陵【史记曹相国世家】景陵县名【正义】在咸阳【通鉴注　按是时司马欣尚据栎阳曹参守景陵宜在今咸阳县东又史记白起传云武安君出咸阳西门十里至杜邮马志云杜邮在今咸阳东五里按杜邮似乡聚非县邑名故附録于此】
　　长安　始皇八年弟长安君将兵击赵【史记秦始皇本纪】长安本秦旧县楚懐王封项羽为长安侯【元和志】长安本秦乡名【三辅黄图】
　　杜　杜陵西北有杜县故城秦武公十一年县之【水经注】周杜伯国秦武公灭为县【雍録】
　　芷阳　霸水歴白鹿原东霸城之西故芷阳矣【水经注】霸城秦穆公所筑又名芷阳【雍録】霸城在府东二十五里【明一统志】
　　樊乡　樊哙灌废丘最赐食邑杜之樊乡【史记樊哙传】杜陵有樊乡【索隠】
　　废丘　孟康曰县名【索隠】古太丘邑也秦以为废丘亦曰舒丘【水经注】项王立章邯为雍王都废丘【史记项羽本纪　按史记非子居犬丘徐广曰今槐里也然观宣王时庄公伐西戎破之及其先大骆地犬丘并有之为西垂大夫则犬丘似在西垂非懿王之所都也】
　　槐里　樊哙撃章邯下槐里摧废丘【史记樊哙传】章邯都废丘居槐里【水经注　按寰宇记兴平西二十五里有槐里故城后魏真君徙槐里县于槐里故城即此疑即秦槐里所在】
　　栁中　樊哙攻赵贲下槐里栁中咸阳【史记樊哙传按哙攻贲自西而东栁中宜在槐里之东咸阳之西似亦秦县邑名】
　　栎阳　白渠枝渠东迳栎阳城北史记献公二年城栎阳自雍徙居之【水经注】项王三分闗中王秦降将长史欣为塞王都栎阳【史记项羽夲纪】栎阳故城在栎阳县东北二十五里【括地志】
　　丽　始皇十六年魏献地于秦秦置丽邑【史记秦始皇本纪】戏水自丽山北迳骊戎城东春秋晋献公伐之秦之丽邑矣【水经注】京兆新丰秦之骊邑【汉地理志】
