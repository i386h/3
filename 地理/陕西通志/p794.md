<!-- { "loadSidebar": true } -->
　　元丰中夏戎之母梁氏遣将引兵卒至保安军顺宁寨围之数重时寨兵少人心危惧有娼姥李氏得梁氏隂事甚详乃掀衣登陴抗声骂之尽发其私虏人皆掩耳尽力射之莫能中李氏言愈丑虏度李终不可得恐且得罪遂托以他事中夜解去鸡鸣狗盗皆有所用信有之【梦溪笔谈】
　　秘书郎乔中山云至元十年自东曹掾出使延安道出鄜州土人传有杜少陵骨在石中者因往观之石在州市色青质坚树于道傍中有人骨一具趺坐若自成者与石立化以佩刀削之真人骨也【纬畧】
　　洪武间土人邬马儿樵采潜发太宗陵口行入数里昏暗无睹惧而趋出为乡人擒送县县令王姓者因诣陵口秉火进至一所见石几上有金笔私纳袖中归视之笔管镂字云洪武年月日邬马儿刼墓王县令盗笔袁天罡书【续文献通考】
　　王九思敬夫之再谪以及永锢皆长沙秉国时盛年屏弃无所发怒作为歌谣及杜甫逰春杂剧力诋西涯流传腾诵关陇之士杂然和之嘉靖初纂修实录议起敬夫有言于朝者曰游春记李林甫固指西涯杨国忠得非石斋贾婆婆得非南坞耶吏部阐之缩舌而止【列朝诗集】商洛署中凿二池池以右绿苔防茸苔防中遽成防画如龙文乌迹篆聨则云转径则银钩即以人工效之旋离旋合一防不相肖昔苍颉登扈山作字在商之阳洛之隂尚遗二十八字勒于名山嘉隆间一州守不能供当道之求遂凿其碑毁其字岂史皇精灵不忍湮没托之池以显其异耶【苏濬纪异】
　　明初无壊禅师与秦愍王有夙缘卓锡黙川南普光寺夜击木鱼声达王宫王异之遂往见与语惝然悟前生事令席礼师师携石瓶煮水饮食王从者千人皆徧【陇蜀余闻】
　　明曾震泸州人进士才高学赡博通九流兵备榆林制有代漕陆舟法极精巧其遗制人多购求之【四川通志】何仲黙督学秦中最爱乔景叔国士无双岁己卯御史汰诸生就试者景叔在汰中仲黙大恚越十年景叔果举第一【大泌山房集】
　　王安道画行笔秀劲布置茂密及游华山见竒秀天出乃知三十年学画不过纸绢相承指为某家数于是屏去旧习以意匠就天则出之有问何师曰吾师心心师目目师华山【列朝诗集】
　　华州王庭诗兄弟三人庭诗年十六中乡举其次弟年十七继中防弟庭谕年十五亦中三人皆早发而各占一岁其后又各举进士【窥天外乘】
　　兴安尚郭灶卖酒有道人姓吕授药一丸投龙窝中即成酒【州志】
　　吴方伯道卿为陜西按察副使时叶少保谪丞郃阳吴杖其隷人不辟道者曰上下有体不可以迁客废比吴官秦臬而叶已督府力荐吴人两贤之【大泌山房集】
　　延安城崇祯癸未冬仲贼兵据之设有伪将张某为河南人甲申五月张某叛闯贼立遣小瞎子帅兵万余围城至则索故所爱妓妙玉儿出告之故将屠之玉儿泣以请不听因尽出其所赠绣镼金珰蓬髪囚首以死请乃得释遂止坐罪于张某不然无噍类矣【延绥志】
　　康熙间过济南寓赵钟美家偶谈其祖十六七时游西岳华山曽登絶顶有良田数千顷道士自耕自食百岁者极多有眉长数寸者【东轩主人述异记】
　　康熙间南郑县东有民家老妪年百二十岁尚强健无恙少京兆李先复过汉中往访之云晨往田间栽种未及见而去【香祖笔记】
　　订讹
　　昆明曰神池灵沼尧治水讫停船此池盖尧时已有池汉代因而深广之【关中记】
　　秦作阿房欲俟其成更择令名命之宫未成而秦亡以其在阿基旁遂谓之阿房宫房读如旁亦有作阿旁者【天香楼偶评】
　　秦所坑儒四百六十余人则以侯生卢生韩众徐市株连故也四子为秦链药求仙者耳窃以为诸生横议之流自以为儒而受坑秦亦以为儒而坑之而莫觉其非也【大泌山房集】
　　近商于耕夫得汉世石刻数种有圏公神坐绮里季神坐又有神祚机皆汉人书其号不应误当以石刻为正【东观余论】
　　清水东迳髙奴县项羽以封董翳为翟王居之民俗语讹谓之髙楼城【水经注】
　　秦世所铸特铜人耳汉武帝建章甘泉所铸者人既持盘盘又加杯是为捧盘金人也庙记曰汉武帝即建章作神明台上有承露盘有铜仙人舒掌捧铜盘玉杯以承云表之露三辅故事盘髙二十丈长安记曰仙人掌大七围以铜为之此汉世建章之铜人也黄图曰甘泉宫通天台上有承露盘仙人掌擎玉杯以承云表之露元凤间自毁椽桷皆化为龙凤随风飞去此即甘泉之铜人也【雍录】
　　西岳华山庙碑集古录云所谓集灵宫他书皆不见惟见此碑按汉书地理志云太华山有集灵宫又桓谭仙赋云华山下有集灵宫文忠博古犹时有舛漏【东观余论】长安有董仲舒墓人过者多下马因名下马陵今转语名虾蟇陵白氏琵琶引云家在虾蟇陵下住【唐郭忠恕佩觽】蚩海兽也汉武作柏梁殿有蚩尾水之精也能却火灾因置其象于上今谓之鸱尾非也【事文聚】
　　汉书孟喜举孝廉为曲台直长师古曰曲台殿名为长者主执其事也又孟卿传后苍説数万言号后氏曲台记服防曰在曲台校书记因以为名黄图及师古皆云殿在未央宫又艺文志如淳曰行射礼于曲台后苍为记故名曲台记汉书曰大射于曲台晋灼曰天子射宫西京无太学于此行礼也长安志于曲台凡三出一在未央一列三雍之次一杂叙在宫馆之数以予考之止未央有此台而志悮分三也【雍录】
　　汉明光宫一在北宫南与长乐相连者武帝太初四年起即王商所欲借以避暑者也别有明光宫在甘泉宫中亦武帝所起【雍录】
　　三辅黄图云宣曲宫在昆明池西孝宣帝晓音律尝于此度曲因以为名此説非也按武帝时从宣曲以南置更衣十二所即宣曲宫也岂因宣帝度曲而得名乎【天香楼偶评】
　　扬雄甘泉赋曰翠玉树之青葱兮璧马犀之璘防李善引汉武故事曰上起神屋前庭殖玉木珊瑚为枝碧玉为叶其谓翠而青葱者皆状碧玉之色非真有是木也【雍录】
　　西京杂记曰武帝初修上林苑逺方各献异木中有千年长生木万年长生木洎宅编曰徽宗时兴画学命题以试画者曰万年枝上太平雀试者皆不知有问诸中官者应之曰万年枝冬青木也【雍录】
　　汉书武帝置御羞禁圃令丞如淳注曰御羞地名在蓝田元后夏游御宿师古注曰御宿今长安城南御宿川也不在蓝田羞宿声相近故耳羞者珍羞所出宿者止宿之义【雍胜略】
　　阮籍咏懐诗西游咸阳中赵李相经过延年以为赵飞燕李夫人固为説梦杨用修谓汉书永谷传小臣赵李成常与微行亦非按汉书何并传轻侠赵季李欵多蓄賔客以气力渔闾里是也【天禄识余】
　　西京杂记中事皆刘歆所记葛稚川采之以补班史之缺耳其称余者皆歆本语中有歆所记草木名而段柯古作酉阳书乃云稚川就上林令虞渊得朝臣所上草木名非也盖段误以歆自称余为稚川耳【东观余论】
　　李庾西都赋配前秦与后赵此言京尹也文粹又作前王似谓前有赵张后有三王但疑颠倒其文耳【文苑英华辨证】武功苏蕙织锦回文诗故少常沈公复传其画由是若兰之才益着然读者惟晓外绕七言至其中方则沈公之博亦谓辞句脱略读不成文殊不知此诗织成本五色相宣因以别三四五七言之异后人流传不复施采故迷其句读予得唐程士南校此诗并申諴之释而后晓然然申諴所释但依士南之设色七言数火其色反黄四言数金其色反绿于五行为弗意苏氏诗图之色为不尔今因冠诗于画遂别而正之【东观余论】
　　笔阵图乃羊欣作李后主续之今陜西刻石李后主书也以为羲之误矣【天禄识余】
　　唐昌观玉蘂花长安惟有一株或赋诗曰一树珑松玉刻成春花盛时谓有仙女降焉元白皆赋诗以实其事曾端白曰韦应物帖云京师重玉蘂花比至江南漫山皆是上人取以供染事【雍录　按玉蘂即山樊】
　　王建华清宫词末二句曰内园分得温汤水二月中旬已进瓜唐置温汤监监丞种瓜蔬随时贡奉或疑二月非瓜时答曰骊山温汤地暖可以人力为之按卫宏古文竒字曰秦始皇密令人种瓜骊山硎谷中实成使人上书曰瓜冬有实诏诸生往视因坑之然则温汤冬已瓜矣何待二月耶【全唐诗话】
　　世言琼花天下惟扬州蕃厘观一株然元遗山续夷坚志云鄠县南十里炭谷入谷五里有琼花树大四人始合抱逢闰即花以初伏开末伏乃尽花白如玉中有玉蝴蝶一髙出花上花落不着地乘空而起按此则不止广陵有之矣【香祖笔记】
　　杜牧华清宫诗云长安回望绣成堆山顶千门次第开一骑红尘妃子笑无人知是荔枝来据唐纪明皇以十月幸骊山至春即还宫是未尝六月在骊山也荔枝盛暑方熟词意虽美而失事实矣【玉匣记】
　　明皇幸蜀至马嵬手植槐焉及肃宗即位銮舆返京见之曰此太上槐也俗讹为太上老君槐【兴平志】
　　云断岳莲临大路大路陜华间地名也晋书檀道济至潼关姚鸾屯大路以絶道济粮道而蜀本正作大道误矣【汉自中诗话】
　　长安故城城南为南斗形城北为北斗形故号斗城何逊咸阳诗云城斗疑连汉老杜秦城近斗杓皆用此而秦中诗云春城依北斗郢树发南枝春不可对郢当是秦城耳【天禄识余】
　　裴度自兴元入朝李逢吉之党张权舆谓度名应图防宅占冈原长安城中有横亘六冈如乾象度宅偶居第五冈程大昌曰宇文恺营隋都曰朱雀街南北尽郭有六条髙坡象乾卦六爻故于九二置宫殿以当王居九三立百司以应君子之数九五贵位不欲常人居之置都观及兴善寺以镇其地裴度宅在朱雀街东自北而来则为第四坊名永乐坊略与都观东西相对何独指为占防干冈也小人挟私欺君皆此类【通鉴注】长庆三年上自复道幸兴庆宫至通化门楼程大昌云开元二十年筑夹城通芙蓉园自大明宫夹东罗城复道由通化安兴门次经春明门延喜门则至芙蓉园矣【通鉴注】
　　东防盖终南峰名杜诗云故人昔隐东防峰已佩含景苍精龙故人今居子午谷独在阴崖结茅屋皆长安地种明逸东防新居诗亦云登遍终南峰东防最孤秀南士不知故注杜诗者妄引颛臾为东防主以为鲁地【老学庵笔记】
　　智永居长安西明寺写真草千字文八百本律召调阳为真本也俗称律吕为误耳【癸辛杂识】
　　杜常华清宫诗朝元阁上西风急都入长杨作雨声按三辅黄图云长杨本秦宫汉武修之以备廵幸长杨华清相去辽逺况秦汉旧宫至唐惟未央宫尚在长杨已不存盖诗人寓言以托讽耳【唐三体诗注】
　　国史补载韩退之好竒与客登华山絶峰度不可返发狂恸哭赖华阴令百计取得之或云无是事诗退之答张彻诗云洛邑得休告华山穷絶陉倚岩睨海浪引袖拂天星日驾此回辖金神所司刑泉绅拖修白石剑攅髙青磴苏达拳局梯飚飐伶俜悔狂已咋齿垂识仍镌铭可信国史补不妄【闻见后防】
　　通鉴载大厯十四年德宗初即位疾将帅治第奢丽命毁马璘第乃命马氏献其园为奉诚园新旧史皆言奉诚为马畅园卢氏杂记亦云马燧宅为奉诚园而旧史载其本末尤详璘家所献乃山池也通鉴误以山池为奉诚耳【唐诗注】
