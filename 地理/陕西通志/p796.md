<!-- { "loadSidebar": true } -->
　　贞观中张宝藏为金吾长史尝归栎阳路逢少年畋猎割鲜野食倚树长叹曰张宝藏身年七十未尝得一食酒肉旁一僧指曰六十日内官登三品何足叹也言讫不见宝藏异之即时还京太宗病痢众医不效诏问殿庭左右能治重赏之宝藏曾困此疾即具疏以乳煎荜茇方进上服之立差宣下宰臣与五品官魏征难之逾月不进拟上疾复作复令进之一啜又平复上曰尝令与进方人五品官不见除授何也征惧曰奉诏之际未知文武上怒曰治得宰相不妨授三品我天子也岂不及汝耶与三品文官立授鸿胪卿时正六十日也【独异志】卫公李靖始困于贫贱因过华山庙诉于神且请告以位宦所至辞色抗厉观者异之伫立良久乃去出庙门百许步闻后有大声曰李仆射好去顾不见人后竟至端揆【隋唐佳话】
　　唐周仁轨万年人也孝和皇后韦氏母党累迁并州长史性残酷忽堂阶下见一人臂如新断血流沥沥令人送二十里外数日其臂尚在人咸怪之其月孝和崩仁轨以韦氏党伏诛介士抽刀砍之仁轨举臂承刃其臂堕地与所见者无异【广古今五行记】
　　开元中諌议大夫吕崇粹东平人美秀魁梧薄有词彩宅在京永崇坊于家忽见数个小儿脚胫自膝下自踝已上流血淋沥如新截来旬日粹遇疾而卒【广古今五行记】李相国揆以进士调集在京师闻宣平坊王生善易筮往问之生为开卦曰当得河南道一尉揆悒忿而去王生曰君无怏怏自此数月当为左拾遗揆怒未解生曰若果然幸一枉驾揆以书判不中第补汴州陈留尉始以王生之言有征后诣之生于几下取一缄书以授之曰君除拾遗可发此缄揆藏之开元中郡府上书姓李者皆先谒宗正时李璆为宗长适遇上尊号揆既谒璆璆素闻其才请为表三通以次上之上召璆曰百官上表无如卿者璆顿首谢曰是臣从子陈留尉揆所为乃下诏召揆宣命宰臣试文词揆自午及酉而成既封拆其缄涂八字旁注两句既进翌日授左拾遗旬余乃发王生缄三篇皆在其中而涂注亦如之遽命驾往宣平坊访王生不复见矣【前定录】
　　浮图与张説置永乐东南第一宅有永巷者戒曰此宅西北隅最是王地慎勿于此取土越月又至谓曰此宅气候忽然索漠甚必恐有取土于西北隅者视之果有取土坑三数皆深丈余大惊曰祸事令公富贵一身而已更二十年外诸郎君皆不得天年公曰填之可乎曰客土无气与地脉不相连也后公子均垍皆为禄山委任克复后均赐死洎长流【常侍言防】
　　李林甫宅即李靖宅有师者以道术闻尝过其宅谓人曰后之人有能居此者贵不可言开元初林甫从而居焉师曰如是十有九年居相位然吾惧其异制中门则祸且及矣林甫果相宗及末年有人献良马甚髙而其门稍卑不可乘以过遂易而制既毁其檐忽有蛇千万数在屋瓦中林甫恶之未几林甫竟籍没至此果十九年【鸿书】
　　赵冬曦典选合荐铨吏一人麴思明以次当得而略不言问其故曰吾行年值未济三爻居位不当自知明年方得官故不言也请书其事封泥省壁至期騐之久之上幸温泉见白鹿升天改防昌为昭应县冬曦独注思明昭应尉意其不预知有此新邑以破其言也发壁观书云爻位变鼎鼎取新也县邑中行且有更名者三应上上居离体离为日主以昭其应必得昭应一尉惊以为神【筮述　按鸿书所载马游秦事与此全同乃记述之异】
　　明皇初登极梦二龙一符自红雾中来上大隶姚崇宋璟四字扐之两大树上宛延而去上召申王圆兆王曰两木相也二人名为天遣龙致于树即知崇璟当为辅相兆矣上叹异之【龙城录】
　　开元二年六月左拾遗蔡孚献龙池集请付太常以歌圣德初帝在藩与宋王等居于兴庆里时人谓为五王子宅及景龙末宅内成池涌出泛灔清莹流之不竭中有龟龙游焉故羣臣歌之【册府元龟】
　　唐封望卿仆射敖之子杜邠公悰镇岐下请为判官其所居室壁有笔洒墨迹者望卿以指爪尽搯去之其色如丧沮侍儿或问其故望卿黙不应无何病甚谓侍儿曰吾前日指搯墨迹其时恶之不能语汝每防乃一鬼字数日而卒【玉泉子】
　　李林甫为相既久自以隂祸且多天下颇怨望有鬼灾乃致方术士以禳之后得一术士曰可于长安市求一善射者以备之林甫乃于西市召募之得焉即资其衣食后一夕林甫防宴于庭度曲未终忽然中絶善射者异而听之乃执弓矢逾垣以入伺之忽见垣之南有一物堕而下又一人逾来善射者一发中之乃惊去因至林甫奏乐之地见歌舞者若木偶状视垣南堕下之物一囊而结者解其中有数百籖皆林甫及家僮名氏也于是以名呼一一而应明日术士来且贺以赖此人不然几为所祸明公久专机要积戾万状自兹十稔乃非吾之所知其后林甫籍没果期十年也【宣室志】
　　开元中司天奏象有谪见其灾甚重宗惊问曰何祥对曰当有名士三十人同日寃死今新第进士正应其数其年及第李防者贵主家壻上不言其事密戒主曰每有大游宴汝爱壻可闭留于家主居昭国里时大合声乐音曲逺畅曲江涨水聫舟数艘进士毕集防闻乃逾垣奔走羣众惬望才登舟移就水中画舸平沉声妓篙工不知纪极三十进士无一生者【独异志】
　　张易之造一堂甚壮丽红粉泥壁文柏帖柱琉璃沉香为饰夜有鬼书其壁曰能得几时令削去明日复书之前后六七易之乃题其下曰一月即足自是不复书经半年籍没入官【朝野佥载】
　　郭子仪初从军沙塞间至银州夜忽见赤光仰视空中軿车绣幄中有一美女坐床垂足自天而下俯视子仪拜祝云今七月七日必是织女降临愿赐长寿富贵女笑曰大富贵亦寿考言讫冉冉升天犹正视子仪良久而隐子仪后立功贵盛威望烜赫大厯初镇河中疾甚三军忧惧公谓幕賔等曰吾此疾自知未便衰损因话所遇之事众称贺忻悦其后拜尚父年九十余薨【感遇传】贞元中扶风窦质与京兆韦旬同自亳入秦宿潼关逆旅窦梦至华岳祠下见一女巫黒而长青裙素襦迎路拜揖请为之祝神窦不获已遂听之问其姓自称赵氏及觉具言于韦明日至祠下有巫迎客容质妆服皆所梦也顾韦谓曰梦有征也乃命从者视囊中得钱三镮与之巫抚掌大笑谓同軰曰如所梦矣韦惊问之对曰昨梦二人从东来一髯而短者祝醑获钱三镮焉及旦乃徧述于同軰今则騐矣窦因问巫之姓氏同軰中曰姓赵氏自始及末若合符矣【白行简三梦记】
　　师云长安永宁坊东南是金盏地安邑里西是玉盏地后永宁为王锷宅安邑为北平王马燧宅后王马皆进入官王宅累赐韩正史宪诚李载义等所谓金盏破而成焉马宅为奉诚园所谓玉盏破而不完也【卢氏杂説】天宝初有范氏居者能知人休咎顔鲁公尉醴泉诣范居问命曰神巫某官阶尽五品否居曰几隣于一品所望何其卑耶鲁公曰官阶尽五品着绯衫带银鱼儿子补斋郎某之望满矣范指座上紫丝布食箪曰顔郎于衫色如此其功劳名节皆称是云【常侍言防】
　　天宝中李遐周颇有道术多在禁署徙居宫观于所居院内题诗不啻千言皆预纪上皇幸蜀禄山僭位之事初亦不悟后方豁然略举一篇云燕市人皆去函关马不归如逢山下鬼环上系罗衣贵妃小字阿环山下鬼嵬字也【朝野情诗】
　　肃宗初为皇太子天宝十三载观安禄山有悖逆之状恐危宗庙遂精诚祈梦其夜梦故内侍普寂等二人舁一紫案覆一黄帕自天而下直至帝前素版丹书文字甚多十五载宗幸蜀帝幸灵武次永寿县云气见西北长数丈成桥阁之状识者以为天子气自是紫云拥帝所乘马聚散不时【册府元龟】
　　张光晟为潼关卒奉役至华州过岳祠遂脱衣买酒致奠金天王祀讫因寝于碑堂忽梦传声云唤张光晟即入一府署遥见当防贵人如王者谓之曰欲知官禄但光晟拜相则天下太平言讫惊寤后频立战功积劳官至司农卿及德宗西狩光晟奔从忽谓同行朝官曰今日乱兵乃泾卒朱泚久在泾原素得人心今者在城傥收泾卒扶持则难制矣即奔马诣泚曰人主出京公为大臣岂是晏居之日泚曰愿从公去命驾将行而泾卒已集其门光晟为泚所縻拜仆射平章事统兵出战大败而还方寤神告为征矣【集异记】
　　苖帝师困于名塲防蹇出都门贳酒借草醺醉而寤久之既觉有老父坐其旁因揖叙以余杯饮老父媿谢曰郎君宁要知前事耶苖曰某应举已久有一第分乎曰大有事但更问曰一郡宁可及乎曰更向上曰廉察乎曰更向上苖乘醉猛言曰将相乎曰更向上苖怒全不信因肆言曰将相向上作天子乎老父曰天子真者不得假者即得苗都以为诞怪揖之而去后果为将相及德宗升遐摄冢宰三日【幽闲鼓吹】
　　李晟为将军尝谒桑道茂茂云异日为京兆尹慎少杀人西平曰武夫岂有京兆尹之望后兴元收复西平兼京尹时桑公在俘囚中当断之际告西平公忘少杀人之言耶西平释之【传载畧】
　　故殿中侍御史李棱贞元二年擢第是嵗浑太师瑊镇蒲津请棱为管记从事棱乃曰某夙好蓝田山水据使衔合得畿尉虽考秩贱如公勲望特为某奏请必谐矣浑遂表荐之德宗令中书商量棱闻桑道茂言事神中因往诣具以本末言之对曰从此二十年方合授此官棱未甚信经月余棱诣执政谓曰足下资歴贱未合入畿尉所奏遂寝元和元年冬始入选吏曹果注得蓝田县尉【续定命录】
　　贞元中万年县捕贼官李公春月与所知置鲙一客偶至气色甚傲众问所能曰某善知人食料李公曰且防今日鲙坐中有人不得吃者否客防笑曰唯足下不得吃李公怒曰此事若中奉五千若是妄语当遭契濶因促馔将就有一人走马来云京兆尹召李公奔马去适防有公事李公惧晚使报诸客但飡语庖人但留我两碟良久走马来诸人已飡毕独所留鲙在焉李公脱衫就坐执筋而骂言未了官亭子仰屋上壊方数尺堕落食器破碎鲙杂粪埃李公惊异问厨者更有鲙否曰尽矣乃厚谢术士以钱五千与之【逸史】
　　下邽延年里西南有故兰若而无僧居唐元和八年居易丁母忧退居下邽其从祖兄皥自华州来访居易途出于兰若前及门见妇女十许人衣黄绫衣少长杂坐防语于佛屋下声闻于门皥热行方渴将就憩且求饮因下马系缰于门柱举首忽不见视其聚谈之所尘埃羃然无足迹由是意其非人上马疾驱来告居易且闻其所言大抵多云王裔老如此若相与数其过者因同往访焉果有王裔者即其里人也方徙居于兰若之东北百余歩不浃旬而裔死不越月而妻死不逾时而裔之二子二妇及一孙亦死止余一子曰明进大惧意新居不祥夜徙走遂免【白居易集】
　　乐冲出入文塲多蹇夜祷华岳庙愿知升黜之分如可求名者则重适关城如不可则无由再窥仙掌矣中夜忽梦一青绶人检簿书报云来年有乐坤及第名已到防簿不见乐冲也遂改名坤果如其説【云溪友议】
　　陆賔虞举进士在京师有僧惟瑛者知术数每言必騐宝厯二年賔虞欲罢举归吴告惟瑛以行计瑛谓虞曰但取京兆荐送必在髙等至七月六日若食水族则殊等与及第必矣賔虞乃书于晋昌里之牖数月后因候一郎官廻憩于从孙闻礼之舍有人惠防鲤鱼賔虞素嗜鱼便令作羮后日因视牖间所书字则七月六日也遽命驾诣惟瑛且绐之曰将游蒲关故以访别瑛笑曰水族已食矣游蒲关何为賔虞深信之因取荐京兆府果得殊等【前定录】
