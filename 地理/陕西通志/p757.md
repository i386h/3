<!-- { "loadSidebar": true } -->
　　皇上天地生成之德永永防极秦人顶戴传之世世子
　　孙
　　纶綍昭埀镂心刻腑与华岳同其不朽可也
　　御制平定朔漠碑文恭防　　　　　　　鄂海
　　钦惟我
　　皇上道高五帝功迈三王日照月临永奠万年之寳厯天覆地载长绵亿世之球图大仁与大勇咸昭圣武与圣文偕懋固已六合以内悉荷生成四海而遥皆归化育矣讵有厄鲁特噶尔丹者性本凶顽计尤阴狡鼓其螳臂顿忘抚字深恩肆彼狼心直敢侵凌与国屡宣
　　丹綍仍怙前非固宇宙所不容抑神人所共愤我皇上为亿兆生民主一夫不获时轸
　　圣怀岂容小丑防兵遂致边氓失业于是告之
　　天地告之
　　圣祖奋我六师亲劳
　　万乘运筹决胜悉禀
　　睿筭之神奇拉朽摧枯尽出
　　帝心之渊密
　　龙旂所向芝草旋生虎旅所屯灵泉自涌由是大憝既剪余孽全消永清沙漠之尘风霆万里重立燕然之石竹帛千年凡此鸿勲经臣目覩丰功伟绩并日月而长存
　　圣德神威镇山河而永奠尤以事闗军国应埀久逺特允羣臣之请爰颁
　　御制之文勒石辟雍分辉直省臣思
　　京师者四方之表率太学者万国之典型况此西陲壤临边塞乃
　　翠华行幸之地又义旗经过之方功徳巍巍与天防极秦人顶祝尤切瞻依臣已重勒贞珉布昭
　　圣武而又念陜西通志乃千万年史笔所闗封域山川
　　于是乎在厯朝勲业于是乎书
　　圣训煌煌合当列之首简以示尊
　　天王大一统之义谨以所颁
　　御制寿之枣梨典册有光声灵不朽从此秦闗嶻嶪永垂云汉之英华华岳嶙峋长覩日星之炳燿则金瓯永固亿载无疆而玉烛常调八方有庆矣
　　祠汉武帝祈雨文　　　　　　【唐】沈亚之
　　维长庆三年正月己巳栎阳尉沈亚之承命于大京兆以岁旱用干肉清醪恭祀于汉武皇帝之祠下因巫人以达其祝语呜呼阴阳水旱其司惟神五行六气神得而均如愆作灾神何为仁惟神昔帝汉日何祥不臻雍熙滂洋甘露麒麟人何为泽亦仰如春气配高明殁为神君非不漏诛屈抑不伸今者献阳始岁亢而为屯草木蔽萌塞脉沈津不烝不泄逾于十旬雨师恡傲尸违不賔潜深踞高枯此下人风伯嚣戯簸陶浓尘溃为凝霾坌若颓云鸿混突渤上防无垠掩蔽光明以垢春晨彼风伯雨师皆神所司处位不职荒役不祗神假之权使之胡为上帝如怒其殃孰罹神明胡不督其稽察其欺坏法者戮后期者笞然后隂凑阳防雨膏以时发生有涯农力有施今官庶并诚防防于祠集于宫室鼔舞弹吹神其听之无敢茍祈
　　祭终南太白湫文　　　　　　【宋】范纯仁
　　比岁不雨被边之民流离莩亡所不忍视今夏骄亢复甚焦灼涓祷羣望曾莫我助是用逺邀灵液以祈濡泽神既戾止遽获嘉应旱稼复苏优渥沾足皆神所赐敢不竭诚敢不腆礼以谢神贶惟聪明正直尚终沛施以庶乎有秋也尚飨
　　凤翔太白山祈雨文　　　　　　　苏轼
　　维西方挺特英伟之气结而为此山惟山之阴威润泽之气又聚而为湫潭缻罂罐勺可以雨天下而况于一方乎乃者自冬徂春雨雪不至西方之所恃以为生者麦禾而已今旬不雨即为凶岁民食不继盗贼且起岂惟守土之臣所任以为忧亦非神之所当安坐而熟视也圣天子在上凡所以怀柔之礼莫不备至下至于愚夫小民奔走畏事者亦岂有他哉凡皆以为今日也神其盍亦鉴之上以无负圣天子之意下以无失愚夫小民之望
　　告封太白山明应公祝文　　　　　前人
　　天作山川以镇四方俾食于民以雨以旸惟公聪明能率其职民以旱告应不逾夕帝谓守臣予嘉乃功惟新爵号往耀其躬在唐天寳亦赐今爵时惟术士探符采药谓为公荣实为公羞中原顚覆神不顾救今皇神圣惟民是忧民既饱溢曾无祷求衮衣煌煌赤舄绣裳舍旧即新以佑我民
　　祭西岳华山西镇吴山文　　　　【明】太祖
　　维神磅礴西土为是方之岳鎭古者帝王必知神有所司故载在祀典为民祈福今予统中国兼抚四夷前者为利罕脑儿伯顔密迩中国屡抚不服告神用讨已行絶灭自陜西迤北民无兵祸之忧但方今河州东南西南吐蕃川藏等洮州三副使頴素子虽以子入侍于心将欲抗拒朕心有所不安特告神知命将率兵前行进讨惟神鉴之
　　祭黄帝桥陵【洪武四年】
　　朕生后世为民于草野之间当有元失驭天下纷纭乃乘羣雄大乱之秋集众用武荷皇天后土眷祐遂平暴乱以有天下主宰庶民今已四年矣君生上古继天立极作蒸民主神功圣徳垂法至今朕兴百神之纪考君陵墓于此然相去年岁极逺观经典所载虽切慕于心奈禀生之愚时有古今民俗亦异仰惟圣神万世所法特遣官奠祀修陵圣灵不昧其鉴纳焉
　　祭告陜西境内山川城隍神【永乐九年】
　　今陜西三司奏境内军民多患疫疠死亡者众未厎宁息朕君临天下凡物失所皆朕之忧故拳拳夙夜寝食弗安维神职司隂阳助国为民御灾捍患万冀神灵鉴予诚悃闻于上帝赐以休使疫疠潜消咸增康泰无天阏之虞有和平之乐特遣官致香币牲醴诣神所祭告
　　陜西灾疫祷西岳华山【正统十年六月】
　　国家崇重方岳岁严秩祀所祈黙运神化庇佑民生迩者陜西西安等府县沴气为灾时疫大作死者相枕病者未已闻之恻然深咎于衷惟神表奠兹土民所恃赖覩此灾沴能不疚心兹特遣官赍香币以告于神尚冀体上帝好生之心鉴朕悯元元之意阐威灵御灾捍患民物获安全之福神亦享无穷之祀
　　因用兵灾荒祷西岳【成化九年四月】
　　近者陜西地方累被达贼侵扰或刦掠财物或杀掳人口其为惨酷有不忍言朝廷不得已命将出师为民除害奈征戍日乆转输浩繁饥馑洊臻死亡相枕兴言及此良用恻然惟神受职于天典司此土民困极矣心其安乎是用特遣廷臣敬执香币逺叩祠下竭诚祈祷伏望神灵感通干旋造化俾岁时丰稔贼冦殄除疫疠潜消军民安妥庶副上帝好生之德慰朕忧悯之诚惟神鉴之谨告
　　大旱地震祭祷西岳文【成化二十年十月】
　　朕奉天命子育万民所冀岁稔时和灾患不作惟神是赖兹者陜西大旱地道震惊民饥荒流离死亡者众守臣以告朕心恻然惟神庙食此土作鎭一方见此困穷宁不矜悯用是特遣大臣逺诣祠下洁斋备仪为民请命伏望神明大彰显应潜干化机时旸雨雪用消凶沴变歉岁为丰年跻贫阎于夀域庶称朕奉天子民之意中心恳切惟神鉴知谨告
　　地震泉涌祷华山【治十四年四月以上并御制文】
　　去年七月以来陜西地方肃州庄浪等处天鼓鸣响地震有声已非一次今年正月元日至十七日西安延绥庆阳地震不已而朝邑一县被灾尤甚地裂泉涌水流成渠揺倒房屋压死人畜以千百计顾兹灾异必有其由奏报来闻惕然惶惧夙夜循省寝食靡宁惟神奠此一方民所仰赖特致香帛用告防诚尚祈翊辅皇祗潜消灾沴俯慰民望永祚邦家不胜祷恳之至
　　祈雪华山文【治八年冬十月】　　杨一清
　　顷者闗中告旱诏修祀事以祷于神清承乏抚臣职当将事属在西徼奔走愆期圣诚所动遽获感通秋雨优渥来牟宿种此神之惠敢不以报然必冬雪应候则蝗蝻遁迹春雨时至则苗稼敷荣嗣是以往民有衣食秋毫皆神力是赖敢不以祈念兹闗陜之民外供三边比自塞有惊尘歳无全稔哀哀顚连日甚一日不意今年麦夏谷秋两无収获自闗以西流离载道匪直天时欠顺而地道亦复不宁谁其召之静言增惕维今皇上嗣大厯服之初恩泽覃布庶政肃清意者小大僚吏慢神虐民奸法奸纪之所致与审如是神聪明正直莫之能违当径罚厥躬不当滥及百姓谨用率属致斋诚以告维神受命于天永奠西土民之休戚神实闻之尚克灵承帝休干旋化机转祸为福岂徒斯人之幸亦神之光谨告
　　地震告灾华山【隆庆二年】　　　　　张祉
　　惟圣尊居西服化赞乾坤此方利泽咸仰灵芬惟今地震特甚于秦近省死伤几五千人礼宜备祀言官以闻上用惊恻遣致明禋祉有蓄念敢附以申皇天视听皆自我民上初御宇诚敬寛仁惟宜召祥感戾无因縁祉弃材复玷冠绅政无兴革念徒纷纭孤民之望为天之嗔地震未寝亢旱相仍罪在于臣遗忧于君罪在于人致渎于神奉命将事感惧交殷惟天降鉴惟神区分凡有割罚宜祉之身转灾为祥以慰居民谨告
　　南山祝文　　　　　　　　　　席增光
　　瞻彼南山奇峰插天出云降雨材木生焉其福我蒸黎者盖万亿斯年昊天不造乱越王家荆吴晋豫其盗如麻灞浐沣泾既覩千羣之饮马褒斜汉沔旋惊万骑之吹笳燕子傍谁飞久矣洒新亭之泪芦花和我老诚哉动有道之嗟邦国殄瘁寤寐难安鲁连之不帝秦蹈乎东海司空之值危乱入于王官仰芳踪其未逺抚深谷而盘桓去彼尘垢适我烟峦有酒盈尊蕉黄荔丹已而已而维山之方者似义圆者似智温其如仁鎭静若痴斜者如倚恍雨中之折角顷者如醉宛高卧乎东篱悠哉悠哉维山之隈或俯或仰半壁半苔有凹而曲有峻而垒或孤危陡峭如大臣正色垂绅刚毅而难犯或嵬崖防巍如古人经忧履险百折而不囘于是蹑石磴入云峰踞絶顶俯幽宫登彼南山兮有泉涓涓文川武乡思我柏年眺昔日之胜迹想防让之潺潺登彼南山兮有竹丛丛既清以贫思我文同抚筼筜之修竹千亩在其胸中登彼南山兮有木蓁蓁辞召却聘思我子真挹钓台于江上収谷口之残春登彼南山兮有石嵸嵸躬耕而引思我卧龙望定军之烟树怀梁甫于隆中已矣乎吾舍此安归乎何以食之烹芝采薇沆瀣为饮兮朝霞为餐惟此山是依何以服之纫兰佩香芰荷为衣兮芙蓉为裳惟此山是翔何以居之枕石漱流虹蜺为带兮绿萝为帏惟此山是之何以友之听莺狎鸥木石为羣兮麋鹿与游惟此山是求噫噫折腰五斗米慙无松菊之荣葢头一把茅聊作龟鱼之主风月尝闲不必买山充隠猿鹤易怨肯教林涧贻羞敢布夙衷山灵昭鉴
　　久旱祷告华山　　　　　　　【本朝】汤斌
　　惟神体含金德位列兑方功配两仪泽润万类惟兹闗辅实处神宫墙之下雨旸寒燠咸赖神休乃自去岁三冬无雪入春恒旸转亢云兴斯飇尘霾昼曀麦苗洊槁百姓无所归命夫休咎征事祥异从人良由斌等奉职无状或政乖刑滥而狱有寃民或吏墨兵骄而里盈怨气或单丁独户穷苦重其租徭或鳏夫孤儿死亡莫之振救以故感动天威召致灾然神目孔明官之不职宜明赐诛殛奈何舍其有罪而殃我羣黎今斌防率僚属蚤夜步祷数月于兹矣呼神莫应吁天防闻下民何知遂疑神听不聪而欲别求于滛昏之鬼夫山魅泽怪神之所宜屏斥而滛昏之祀明王之所禁也若三日不雨民奔走于淫昏之鬼斌不能止也倘气运否极而通偶与雨会则民必归灵于鬼魅将淫祠日甚左道日兴虽告以名山大川泽被生民其谁信之惟神念官吏士民悔过之诚敷奏上帝屏风伯摇雨师云奔电趋贻我来牟使农夫馌妇知岳渎明神果能阖辟阴阳吐纳风雨将益坚其畏信之心而淫昏之鬼自不能惑我民者是神之眷佑斯民不但锡以有年之庆兼赍以正徳之福仰戴神庥永之无既谨告
　　马汧督诔【并序　　　　　　　　晋】潘岳
