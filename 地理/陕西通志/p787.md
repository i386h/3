<!-- { "loadSidebar": true } -->
　　长安春时盛于游赏园林树木无闲地故学士苏颋应制云飞埃结红雾游葢飘青云帝览之加赏焉遂以御花亲挿颋巾上时人荣之【开天遗事】
　　长安民郭行先有女绍兰适巨商任宗为贾湘中数年音信不逹兰见双燕戏于梁间长吁泪下语燕欲慿附书于壻燕子飞鸣上下似有所诺遂飞泊膝上兰乃吟诗云我壻去重湖临泣血书殷勤慿燕翼寄与薄情夫小书其字系于足上燕遂飞而去时任宗正在荆州忽见一燕飞鸣泊于肩有书系足上解而视之乃妻所寄也宗感而泣下遂归出诗示兰后张説传其事【开天遗事】天宝十三载太子賔客贺知章还乡遣左右相以下祖别于长乐坡上赋诗赠之【事文聚】
　　唐崔防清明独游都城南得村居叩门求饮有女子启闗以盂水至独倚小桃柯而属意殊厚崔防尔后絶不复至来嵗清明径往寻之门庭如故而扄矣因题诗于左扉云去年今日此门中人面桃花相映红人面至今何处去桃花依旧笑春风后数日复往闻其中哭声叩门有老父出曰君非崔防耶君杀吾女女笄未嫁自去年来常惝惚如有所失比日与之出归见左扉字入门遂病絶食死崔大感痛请入哭之曰防在斯防在斯须臾开目半日复活老父大喜以女归之【本事诗】
　　郑广文学书而病无纸知慈恩寺有柿叶数间屋遂借僧房居止日取红叶学书嵗久殆徧后自写所制诗并画同为一巻封进宗御笔书其尾曰郑防三絶【尚书故实】杜子美尝驻车同官有县古槐根出官清马骨髙之句留置壁间【同官志】
　　李白游慈恩寺寺僧用水牌刷以吴胶粉捧乞新诗白为题讫僧献沙鉢緑英梅檀香笔格兰缣袴紫琼霜【海墨防言】
　　髙徳卿诗曰事去君王可奈何荒坟三尺马嵬坡归来枉为香囊泣不道生灵泪更多金章宗诏録马嵬诗得五百余首付词臣品第德卿等诗在髙等【坚瓠集】
　　马嵬佛堂杨妃缢所迩后才士经过赋咏以道其幽怨不可胜纪皆以翠翘香钿委于尘泥红凄碧怨令人伤悲虽调苦词清无迯此意也丞相郑畋为鳯翔从事日题诗曰终是圣朝天子事景阳宫井又何人观者以为真辅国之句【阙史】
　　唐人咏马嵬事刘禹锡云官军诛佞幸天子舍妖姬白乐天诗曰六军不发争奈何婉转蛾眉马前死岂特不晓文体亦失事君之礼老杜北征诗曰忆昨狼狈初事与古先别奸臣竟葅醢同恶随荡析不闻夏商衰中自诛褒妲乃明皇鍳夏商之失畏天悔祸赐妃子死官军何预焉【事文类聚】
　　王右丞尝于清源寺壁画辋川图岩岫盘郁水云飞动自制诗曰当世谬词客前身应画师不能舍余习偶被时人知【图画见闻志】
　　唐中宗四年上已袚褉于渭濵赋七言诗赐细柳圏李乂应制诗此日欣逢临渭赏昔年空道济汾词沈佺期诗宝马香车清渭濵红桃碧桞褉堂春皇情尚忆垂竿佐天瑞先呈捧剑人【景龙文舘记】
　　郭暧宴客有婢镜儿善弹筝姿色絶代李端在坐时窃寓目属意甚深暧觉之曰李生能以弹筝为题赋诗娱客吾当不惜此女李即席口号曰鸣筝金粟柱素手玉房前欲得周郎顾时时误拂弦暧大称善彻席上金玉酒器并以镜儿赠李【钗小志】
　　王易简萧希甫榜下及第名居榜尾不看榜归华山寻就山释褐授华州幕官后拜拾遗又辞归留诗曰汩没朝叅愧不才谁能低折向尘埃青山得去且归去官职有来且自来【郡阁雅言】
　　徳宗九月诏羣臣宴曲江自为诗敕宰相择文人和李泌等请羣臣皆和帝自第之以刘太真李纾等为上鲍防于邵等次之张满等为下与择者四十一人【白孔六帖】鄜州东百里有水名相思河传舍曰相思铺令狐楚诗曰谁把相思号此河塞垣车马徃来多只应自古征人泪洒向空川作碧波【诗话总龟】
　　吕渭迁礼部侍郎中书省有古柳建中末枯死徳宗自梁还复荣茂人以为瑞柳渭令贡士赋之【白孔六帖】
　　平曾谒华州李相不遇吟曰老夫三日门前立珠箔银屏昼不开诗巻却抛书袋里譬如闲看华山来【摭言】长安西端正树去马嵬一舍之程乃唐徳宗幸奉天覩其蔽芾锡以美名后有文士经过题诗逆旅曰昔日偏沾雨露荣徳皇西幸赐嘉名马嵬此去无多地合向杨妃冡上生【太平广记】
　　宣阳坊奉慈寺司农少卿杨敬之小女年十三以六韵诗题此寺自称闗西孔子二十七代孙字徳邻警句云日月金轮动旃檀碧树秋塔分鸿雁翅钟挂鳯皇楼事闻因见勅赐衣【酉阳杂爼】
　　骊山下逍遥别业葢韦嗣立所建赋诗勒石在焉一夕忽失碑字换墨题云晓星明灭白露防秋风落叶故址颓垣冷烟衰草前朝宫阙长安道上行客依旧名利深切改变容顔消磨今古陇头残月【闲居笔记】
　　晋国公裴度讨淮西题名于华岳庙之阙门后司空图题诗纪之曰岳前大队赴淮西从此中原息皷鼙石阙莫教苔藓上分明认取晋公题【摭言】
　　贾岛字阆仙元和中元白尚轻浅岛独变格入僻虽行坐寝食吟咏不辍尝跨驴张葢横截天街时秋风正凉黄叶可扫岛忽吟曰落叶满长安求聨句不可得因唐突大京兆刘栖楚被系一夕而释之【摭言】
　　又岛在京师一日于驴上得句云鸟宿池邉树僧敲月下门始欲着推字又欲着敲字引手作推敲势韩退之权京兆尹车骑方出贾不觉行至三节左右拥至尹前具对所得诗句退之曰敲字佳因为布衣交【唐宋遗史】
　　贞元末有布衣于长安中游酒肆吟咏丐酒人以为狂尝吟云有形皆朽孰不知休吟春景与秋时争如且醉长安酒荣华零悴总奚为【全唐诗】
　　许浑寄题商洛王隐士居诗云近逢商洛客知尔住南塘草阁平春水柴门掩夕阳寻蜂收野蜜随麝拾生香更忆前年别松花满石床【事文聚】
　　李贺以诗歌谒韩吏部吏部时为国子博士分司送客归极困门人呈巻解带旋读之首篇雁门太守行曰黒云压城城欲摧甲光向日金鳞开却援带命邀之【唐诗纪事】白尚书应举初至京以诗谒顾著作顾覩姓名熟视白公曰米价方贵居亦弗易乃披巻首篇曰咸阳原上草一嵗一枯荣野火烧不尽春风吹又生即嗟赏曰道得个语居即易矣【幽闲鼓吹】
　　白乐天一举及第诗曰慈恩塔下题名处十七人中最少年时年二十七【摭言】又乐天及第时赠长安妓阿软絶句緑水红莲一朶新千花万草无顔色【香山集】
　　宝厯中杨相嗣复具庆下继放两榜大宴新昌里第诸生翼坐元白俱在赋诗唯杨汝士诗后成最佳元白叹伏汝士醉归曰我今日压倒元白其诗警句云文章旧价留鸾掖桃李新隂在鲤庭【摭言】
　　白乐天杨桞词云一树春风万万枝嫩于金色软于丝永丰东角荒园里尽日无人属阿谁及宣宗朝乐工唱此词上问永丰在何处左右具以对因命使取永丰柳两株于禁中【香奁杂録】
　　乔彛京兆府解试时有二试官彛日午扣门试官令引入则已醺醉视题曰幽兰赋彛不肯作遂改渥洼马赋曰此可矣奋笔斯须而成警句云四蹄曵练翻瀚海之惊澜一喷生风下湘山之乱叶便欲首送京兆曰乔彛峥嵘甚以解副荐之可也【幽闲鼓吹】
　　陜州廉使卢渥在举塲甚有时称曾于浐水逆旅遇宣宗防行意其贵人敛身逥避帝揖与相见乃自称进士卢渥帝请诗巻防之乗驴而去他日对宰臣语及卢渥令主司擢第宰相问渥与主上有何阶縁渥乃具陈因由时亦不以为忝【北夣言】
　　唐人饯别多唱渭城即王右丞渭城朝雨浥轻尘诗也毎句皆再唱而第一句不叠故曰阳闗三叠白香山诗云相逢且莫推辞醉聼唱阳闗第四声注云第四声劝君更进一杯酒也若秋涧集所云就中尽是销魂处不待聼歌第四声乃西出阳闗无故人句也【坚瓠集】
　　曲江亭子幸蜀之后皆烬于兵火惟尚书省亭子存焉进士开防常寄其间既撤馔则移乐泛舟公卿家倾城纵观钿车珠幕栉比而至【摭言】
　　杜牧弱冠制防登第名振京邑尝与同年城南逰览至文公寺有禅僧独坐问杜姓字以告又云修何业旁人以累防夸之顾而笑曰皆不知也杜叹讶因题诗曰家住城南杜曲傍两枝仙桂一时芳山僧都未知名姓始觉空门兴味长【本事诗】
　　杨敬之撰华山赋李太尉毎置坐右行坐讽咏【北夣言】同州白楼令狐楚作赋刻其上【隋唐佳话】
　　相国綮善诗或曰相国近为新诗否曰诗思在覇桥风雪中驴子上此何以得之【全唐诗话】
　　韦庄防时常在华州下邽县侨居多与隣巷诸儿会戏及广明乱后再经旧里追思往事但有遗迹因赋诗以记之【太平广记】
　　唐末罗虬兄弟俱有文名时号三罗虬登科从事坊州有营妓红儿先为郡将所嬖虬亦悦之郡将不能容虬弃官去然于红儿犹不忘也拟诸美物作比红儿诗百首事出摭言【邵博闻见后録】
　　元稹为御史奉使东川宴于褒城驿窦明府防虞乡黄丞犯令逃去再使东川至褒城驿黄丞餽酒舣舟稹与同酌作诗赠黄曰昔年曾痛饮黄令困飞觥席上当时走马前今日迎迤逦七盘路坡蛇数丈城花疑褒女笑栈息武侯征一种埋幽石空闻千载名【本事诗】
　　聂夷中字坦之咸通中为华隂尉体国忧民其诗曰二月卖新丝五月粜新谷医得眼前疮剜却心头肉我愿君王心化作光明烛休照绮罗筵只照迯亡屋仁民之情勃不可御【华隂县志】
　　长安南山下书生作小圃莳花木一日有犊车丽女来饮于庭邀书生同席既去作诗云相思无路莫相思风里杨花只片时惆怅深闺独归处晓莺啼断緑杨枝诗婉约可爱【全唐诗话】
　　僖宗幸蜀有词人于马嵬驿题诗云马嵬烟桞正依依重见銮舆幸蜀归泉下阿蛮应有语这囬休更泥杨妃【抒情诗】
　　崔鲁华清宫诗曰障掩金鸡蓄祸机翠华西拂蜀云飞珠帘一闭朝元阁不见人归见雁归又曰草遮囬磴絶鸣銮云树深深碧殿寒明月自来还自去更无人倚玉阑干杨太史慎谓此诗精练竒丽逺出李义山杜牧之上【鸿书】
　　咸阳郭氏殷室也有苍头曰捧剑尝望水眺云不遵驱策忽题诗一篇曰青鸟衔蒲萄飞上金井栏美人恐惊去不敢巻看儒士闻而竞劝以为协律之词其后将窜复留诗曰珍重郭四郎临行不得别晓漏动离心轻车冐残雪欲出主人门零涕暗呜咽万里隔闗山一心思汉月【云谿友议】
　　五代之乱干戈日寻郑云隐于华山与罗隐终日怡然对饮有酒诗二十章好事者绘为图以相贶遗【酒谱】王仁裕尝从事汉中巴山有采捕者献猿儿怜其小而慧名曰野賔呼之则声声应对经年壮盛颇亦为患于是颈上系红绡一缕题诗曰放尔丁宁复故林旧来行去好追寻月明巫峡堪怜静路隔巴山莫厌深栖宿免劳青嶂梦跻攀应惬碧云心三秋果熟松梢健任抱髙枝彻晓吟使人送之孤云两角后罢职入蜀行次嶓冡有巨猿于道畔古木之间垂身下顾红绡彷佛从者曰此野賔也呼之声声相应立马移时不觉恻然遂继之一篇曰嶓冡祠边汉水濵此猿连臂下嶙峋渐来子细窥行客认得依稀是野賔月宿免劳覊絏梦松餐非复稻粱身数声肠断和云呌识是前年旧主人【王氏见闻】长安市中有褴褛道人日入市饮酒问姓名不答诗云酒尽君莫沽壶倾我当发城市多嚣尘还山防明月【消闲清史】
