<!-- { "loadSidebar": true } -->
　　新丰　髙帝十年更名郦邑曰新丰【汉书髙帝本纪】池水迳新丰县故城东故丽戎地髙帝王闗中太上皇思东归故象旧里制兹新邑名为新丰【水经注】新丰故城在昭应县东十八里汉新丰城也【元和志　按渭南县志云汉以渭南置宻畤县京兆尹建武中省入新丰旧史失传】
　　昌陵　鸿嘉元年于新丰戏乡为昌陵县以奉初陵永始元年罢【闗中记】昌陵在霸城东二十里【水经注】
　　船司空　地理志曰渭水东至船司空入河服防曰县名都官三辅黄图有船库官后改为县王莽之船利也【水经注】船司空后省入华隂【郑樵通志】船司空故县在华隂县东北十五里【通典】
　　蓝田　秦孝公置汉因之【贾志】
　　华隂　秦宁秦髙帝八年更名华隂【汉书地理志】渭水迳华隂故城北王莽之华疆也【水经注】
　　郑　本秦旧县汉属京兆【元和志】郑县故城在郑县北二里【括地志　按郑县今华州】
　　塞　塞侯直不疑【史记直不疑传】塞国名今桃林塞【史记索隠】桃林县以西至潼闗皆桃林塞【史记正义按塞国后废】
　　下邽　本秦旧县属京兆【元和志】
　　南陵　文帝七年置【汉书地理志】平帝四年罢南陵为县【汉书平帝本纪】南陵故城在万年县东南二十四里【括地志按万年今咸宁】
　　奉明　宣帝元康元年益奉明园戸为奉明县【汉书宣帝本纪】宣帝立奉明县以奉悼园在东都门外【水经注】长安县北八里奉明故县是【宋敏求长安志】
　　霸陵　霸陵故芷阳也文帝起陵邑因更名【通鉴注】霸水东迳霸县故城南汉文之霸陵县也王莽更曰水章【水经注】
　　杜陵　元康元年以杜东原上为初陵更名杜县为杜陵【汉书宣帝本纪】杜陵王莽之饶安也【水经注】秦杜县之东有原名东原东原之地为杜陵县遂改杜县为下杜以别之【雍録】杜陵故城在万年南十五里【括地志　按在今咸宁东南】
　　左冯翊　故秦内史髙帝二年更名河上郡九年复为内史武帝建元六年分为左内史太初元年改左冯翊县二十四【汉书地理志】渭桥南有石柱柱南京兆立之柱北冯翊立之【水经注】
　　髙陵　白渠枝渠东迳髙陵县故城北地理志曰左辅都尉治王莽之千春也【水经注】
　　栎阳　白渠枝渠东迳栎阳城北髙帝定闗中始都之王莽之师亭也【水经注】汉栎阳在临潼东北七十里【禹贡锥指】
　　翟道　莽曰涣【汉书地理志】中部县本汉翟道县地【元和志】翟道城在中部西北四十里才有余址【寰宇记】后汉省【贾志】
　　池阳　泾阳本秦旧县恵帝改置池阳县【元和志】今泾阳县北广吉阳乡有迎东驿本池阳县城【十道志】
　　夏阳　横溪水东迳夏阳县故城北王莽之冀亭也【水经注】
　　衙　莽曰逹昌春秋秦晋战于彭衙【汉地理志】景帝时于彭衙置衙粟邑属左内史【同州志】
　　粟邑　沮水东迳粟邑县故城北莽名粟城也【水经注】白水县本汉粟邑地故城在县西北二十八里【元和志】春秋彭衙汉为粟邑淮南子苍颉造书天雨粟即此处【雍胜畧　按秦白水县汉废】
　　谷口　文帝后元三年置谷口邑【史记汉兴年表】莽曰谷喙【汉书地理志】谷口故城在醴泉县东北四十里【括地志】醴泉县本汉谷口县地在九山东仲山西当泾水出山处故谓之谷口【元和志】
　　莲勺　沮水迳莲勺县故城北十三州志曰以草受名也【水经注】莲勺在渭南县北七十里汉初于渭北下邽东二十里置莲勺城【贾志】渭南县东北来化镇有莲花池即莲勺故址【渭南县志】
　　鄜　莽曰修令【汉书地理志】鄜地名后为县【索隠】洛川汉鄜县
　　地【通典】
　　频阳　羙原本汉频阳县【通典】频阳故城在富平县东北五十里【禹贡锥指】
　　临晋　冯翊汉临晋县地故城在朝邑县西南二里【括地志】景帝时始置临晋县属左内史新莽更为监晋【同州志　按临晋秦县州志悮】
　　重泉　莽曰调泉【汉地理志】蒲城汉重泉地【雍胜畧】
　　郃阳　河水迳郃阳城东又徐水迳刘仲城北是髙祖仲兄刘仲之封邑也故徐广曰郃阳国名也【水经注】郃阳故城在县东四十里【贾志】
　　祋祤　沮水东南迳祋祤县故城西县汉景帝二年置【水经注】耀有祋祤庙疑祋祤是一兵器其秦祷兵之所乎【江邻防杂志　按汉立县本此】祋祤故城在耀州东北一里【贾志】
　　武城　石桥水迳武平城东地理志云左冯翊有武城县王莽之桓城也【水经注】武城在华州东十三里【冯志】
　　沈阳　石桥水迳沈城北汉书地理志左冯翊有沈阳县王莽更名制昌盖借水以取称矣【水经注】沈阳在华州东北十五里旧在渭水北后汉安帝初移于此【明一统志　按长安志郡县图沈阳在今三原界】
　　懐徳　左冯翊领怀徳县【汉书地理志】周勃赐食邑懐徳【史记绛侯传】
　　徴　莽曰汜爱师古曰今澂城是也左传云王取北徴谓此地耳【汉地理志】澄城县西南二十五里有北徴城汉置徴县【同州志】
　　云陵　昭帝后元二年起云陵以其地置云陵邑【汉书昭帝本纪】平帝元始四年罢云陵为县【汉书平帝本纪】云陵故城在淳化县北三十里【明一统志】
　　万年　髙帝置莽曰异赤【汉书地理志】汉髙祖葬太上皇于万年陵仍分栎阳置万年县理栎阳城中故栎阳城亦名万年城【续通典】
　　长陵　髙帝置莽曰长平【汉书地理志】长陵故城在咸阳东北三十里【元和志】有萧城在咸阳县东北四十里长陵北世传萧何筑以守长陵盖即长陵城矣【水经注】
　　阳陵　景帝五年作阳陵邑【汉书景帝本纪】故弋阳景帝更名莽曰渭阳【汉书地理志】阳陵故城在咸阳东北四十一里【寰宇记　按禹贡锥指髙陵西南三十里有阳陵故城互异】
　　云阳　汉云阳故城在云阳县西北八十里【括地志】在淳化县西北五十里城基犹存【贾志】
　　右扶风　故秦内史髙帝二年更为中地郡九年罢复为内史武帝建元六年分为右内史太初元年更名主爵都尉为右扶风县二十一【汉书地理志按増县一】渭桥石柱以北属扶风石柱以南属京兆【闗中记】
　　渭城　故咸阳髙帝元年更名新城七年罢属长安元鼎三年更名渭城【汉书地理志】渭城在长安西北渭水之阳王莽之京城也【水经注】故渭城在今咸阳县东北二十二里【寰宇记　按在东北三十里】
　　槐里　章邯都废丘居槐里汉祖引水灌城灭章邯三年改曰槐里王莽更名槐治【水经注】槐里故城在始平县东南十里【括地志　按长安志云兴平县北故城是互异】
　　鄠　汉于故鄠城置县其城周四里頺垣尚在【寰宇记】盩厔　山曲曰盩水曲曰厔故以名县【图经】终南城在县东三十里旧县谷郡国记曰即汉盩厔县城也【贾志】
　　斄　汉扶风郡领斄县【汉书地理志】古斄城在武功县南八里前汉徙置县西南三十里【贾志】
　　郁夷　渭水迳郁夷县故城南王莽更曰郁平【水经注】郁夷废县在陇州西五十里【寰宇记】
　　羙阳　雍水南迳羙阳县西【水经注】有羙阳城在县西北二十里今为崇正镇【扶风县志】
　　郿　郿城在郿县北十里渭水北汉置郿县【冯志】渭水东迳郿县故城南在今县东北十五里【禹贡锥指】
　　雍　故城在天兴县南七里【玉海　天兴今鳯翔县】
　　漆　新平本汉漆县即邠州理是也【元和志】漆县在麟游县西一百二十里隋唐为普润县【麟游县志　按普润亦漆县地】
　　栒邑　县东北二十五里邠邑原上有栒邑故城即汉理所【寰宇记】
　　隃麋　汧水东南迳隃麋县故城南王莽之扶亭也【水经注】隃麋泽在汧阳县西八里许汉以此名县【元和志】隃麋故城在汧阳县东三十里【明一统志】
　　陈仓　渭水东迳陈仓县南【水经注】汉陈仓城在今县东二十里【通典】汉陈仓在寳鸡县东十五里前凸后凹中可容数千人【寳鸡县志】
　　蒯成　蒯成县陈仓县之故乡聚名周緤所封也【舆地志】髙祖十二年以緤为蒯成侯【史记周緤传　按蒯成汉志未载今増入在寳鸡县东后废】
　　杜阳　杜水东迳杜阳故城世谓之故县川即王莽之通杜【水经注】麟游汉杜阳县地【元和志】
　　汧　汧源县本汉汧县地在汧水之北【元和志】陇州东南三里有汧县故城【禹贡锥指】
　　好畤　莫水出好畤县梁山水东有好畤县故城王莽之好邑也【水经注】今干州东十里有好畤村即汉县所在或云县当在永夀境悮【干州志】
　　虢　虢在鳯翔府南三十五里【九域志】故城在寳鸡县东六十里【明一统志】
　　安陵　成国故渠迳惠帝安陵南北有安陵故城地理志惠帝置王莽之嘉平也【水经注】安陵故城在咸阳东二十一里【括地志】
　　茂陵　成国渠东迳茂陵县故城南武帝建元二年置宣帝县焉王莽之宣城也【水经注】武帝于槐里之茂乡置茂陵邑【三辅旧事】汉茂陵在兴平县东北十七里【元和志】黄图曰去长陵十里【宋敏求长安志】
　　平陵　成国渠东迳平陵县故城南地理志昭帝置王莽之广利也【水经注】平陵与茂陵相去二里武帝置茂陵昭帝徙治平陵【郡国记】兴平县东二十里平陵古城是【宋敏求长安志】
　　武功　渭水东迳武功县故城北王莽之新光也【水经注】元始五年以武功为安汉公采地名曰汉光邑【汉书平帝本纪】武功故城在郿县东四十里渭水南【寰宇记　按以上属右扶风】
　　商　属农郡【汉书地理志】丹水自上洛又东南迳商县南【水经注】商洛县在商州东九十里【寰宇记】商洛汉商县【唐书地理志】
　　上雒　属农郡【汉书地理志】汉元鼎四年置居洛水上因以为名【通鉴注】
　　汉中郡　秦置莽曰新成属益州县十二【汉书地理志按除房陵等四县在胡广界】武帝元鼎中雍州之南置益州【通鉴注】
　　西城　汉中郡治西城【汉书地理志】今金州西北四里西城山东魏兴郡故城是也【寰宇记　按金州今兴安州又州志云髙帝定汉中置萧山县即今秦郊镇未几废】
　　洵阳　洵水东南迳洵阳县南【水经注】洵阳本汉旧县【寰宇记】南郑　髙帝元年立为汉王王汉中都南郑【汉书髙帝本纪】髙祖入秦项羽封为汉王萧何曰天汉美名也遂都南郑【水经注】南郑故城在府东二里【冯志】
　　褒中　昭帝元凤六年置【汉中志】褒水南迳褒县故城东褒中县也本褒国矣【水经注】褒州在县南十里打钟坝村汉曰褒中【贾志】
　　安阳　汉汉中郡领安阳县【汉书地理志】安阳故城在汉隂县西二十四里敖口东十里汉江之北【寰宇记】
　　城固　涔水东北流迳城固南城北城在山上或言韩信始立或言张良所筑未知定所制矣【水经注】城固今县东六里故北城是以有南城故谓此为北城【县道记按水经注汉水又左得度口水度水南迳平阳县故城东贾志云平阳城在今西乡县洋川髙祖置县后废】
