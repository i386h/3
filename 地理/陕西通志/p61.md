<!-- { "loadSidebar": true } -->
　　清水【一名岔界河】在县东北百二十里自延长界来东流入黄河【县图】清水自合洧水又东注于河【水经注】渭牙川在云岩县北二十五里从延长界来五十里入门山县界川内有水木稽胡呼水木为渭牙因名【寰宇记】门山县有渭牙川【金史地理志】泽径水在县东北百二十里东流入黄河【府志】岔界河由府城东流迳延长县入本县平乐里界歴丰庆安仁平安三里地方名岔界河计一百五十余里两岸皆石河道逼窄过渡甚险【县册按泽径水即渭牙川也疑当别有一水乃今皆以清水指为泽径水矣】
　　汾川水【即黒水一名库利川一名云岩河】在县北八十里【府志】黑水源出定阳县西山二源竒发同泻一壑东南流迳其县北又东南流合定水定水俗谓之白水出定阳县南山定水谷又迳定阳县故城南又东注于黑水乱流东南入于河【水经注　定阳故城在县西北】云岩县有库利川在县郭南昔有贼居此川内稽胡呼为库利因名【元和志】汾川源出甘泉县界迳本县云岩安富汾川等里行一百七十里东流入黄河【县册】
　　仕望川　在县西北四十里源出甘泉县东境东流过平路堡又东合于银川又库碢水在县西北二十里川南为汉北为蕃其人于川内共缔香火故呼香火为库碢【府志】仕望川源出甘泉界之钟楼寺山流至本县加阳里与赤石银川二水合【县图】
　　银川水【今名西川水】在县西一里围绕县城北流合城南河【雍胜畧】源出鄜州晋师山流迳县西北城外又迳县东与赤石川合又乔家河在县东北合于银川【县册按乔家河当即仕望川之别名】
　　丹阳水【即丹水】在县西南【府志】蒲水两源并发俱导一山出西河隂山县隂山东麓南又东北与长松水合水出西三阳山东东北流入蒲水蒲水又东北与北溪防东北注河丹水出丹阳山东北迳丹阳城东又东北合白水口又东入河【水经注　丹阳城即今县隂山县无考】西魏置丹州因丹阳川为名【元和志】蒲川水自鄜州洛川县流入丹阳川【寰宇记】丹阳水源出洛川界牌山迳菩萨寺至付曲村与赤石川合又绕城东北二门至虎头山下合银川水又下合仕望川水迳固城加阳康宁等里东入于河计流县境百七十里【县册】
　　南川水【一名赤石川】在县城东【县图】赤石川今名南川水源出神道岭至本县付曲村合丹阳水流迳县之东北二门与仕望银川二水合【县册　按南川今皆以为即赤石川然元和志云丹州唐移于赤石川口寰宇记云赤水川在县西北二里从临真县流入则赤石川当即今之仕望川非南川水也故宁存疑不敢强合】
　　白水川　在县东南百二十里【县图】在白水里以水色偏白名中有小蟹源出韩城硃砂岭东流入黄河【府志按白水今在丹水之下入河恐非水经注之白水】
　　河清川　在县东南百三十里水至澄清虽淋潦不渣【县册】源出韩城硃砂岭东北流入黄河【府志】
　　圣马沟　在县北九十里相传有唐太宗乘马遗迹【府志】玉莲池　在县北池广千顷为一方之胜今堙【府志】圣惠泉　在县河东鳯翅山浑瑊祠下泉极甘美深二三丈龙常吸水其中旱祷有应且能疗疾又有石台泉在鳯翅山石台寺大佛阁右水至甘冽【府志】
　　甘泉　在县西十五里【县志】
　　延川县
　　东峰山【一名太和山】在县东一里又名太和山城跨山麓【县册】西山　在县西一里旧为烽堠之所【贾志】
　　青眉山　在县西北七十里【府志】后魏时有吐蕃青眉族居此【寰宇记】
　　玉皇山　在县西北八十里【贾志】
　　官道山　在县西四十里山下为孔道又相近有梁家山【县册】
　　蒿岔峪　在县西六十里【县册】
　　鏊子山　在县西七十里又相近有禅梯岭为县境扼吭要口中有石洞【县志】
　　洼山　在县南百里上有圣水泉旱祷即应【雍胜畧】黄河　在县东七十里自清涧县流入与山西永和县分界又南入宜川界【县册】河水又南右纳辱水又南过髙奴县东右会区水【水经注　延川在汉亦属髙奴地】黄河在延水县东八里【元和志　唐延水县在县东南】延川县有黄河【九域志详见图考】
　　秀延水【即辱水一名清涧水又名吐延水今俗名县河】在县东城下【府志】秀延水东会根水又东南防露跳水乱流注于河【水经注】县有吐延水北自绥徳县流入【元和志　绥徳县今属清涧】自清涧县南流入迳县东北至永宁闗入黄河又有紫沟社树坪沟俱在县西北王家沟唐家岔沟皆在县西土谷岔沟滔水川皆在县北栢岔沟五龙川皆在县东北王林沟沙泉沟皆在县南俱流入清涧水【县册】
　　永平川　在县西八十里【府志】源出安定界黑山迳寒沙寨永平镇又迳寺村马家坪东流一百十五里入县河又有楼儿河亦自安定界东流迳石窰村马家湾合于永平河【县册　按永平川即安定之郝家川楼儿河即安定之白津川也】
　　站川水　在县北一里源出禅梯岭东流迳文安驿又东入清涧水又小瞿唐在县西五里南为冈北为砠中有石涧甚隘水流湍急名为小瞿唐云间张文藻镌山水竒处四字于石【县志】
　　南河　在县南自官道山东流又迳通济桥杨家□入县河【县图】
　　髙家原水　在县南自县西南流迳槐树坪又东流迳稍道河入县河【县图】
　　骨胡川【一名干川】延水县有骨胡川亦自绥徳县流入四十里入黄河故老云番名骨胡川汉名干川今无水【寰宇记】
　　响水潭　在县南二里俗传夏王葬潭底上建夏王庙有遗址邑人旱祷诣潭取水【县志】
　　石油井　在县西北八十里永平邨井出石油可燃灯【元一统志】延川县井出石油每嵗六月取之涂已疮疾【潜确类书】其地名石油沟【县志】
　　五龙泉　在县东南【县册】
　　延长县
　　锦屏山【一名翠屏山】在县南一里四时花木苍翠构有寺庙楼阁望如锦屏故名【名山记】髙耸秀丽形如画屏翟水经其下【潜确书】潄玉崖在县东一里崖下有泉声如潄玉【雍胜略】轩豁可容百人泉出如练其下为鸳鸯渚萦廻曲折翠蒲緑莎映带如画【府志】
　　髙奴山　在县城北【县图】崔嵬峻险山顶平衍上有古寨【雍胜畧】
　　九连山　在县西十五里九峰相接不断故名【雍胜畧】盘龙山　在县西五十里平青铺悬崖峭絶延水环其下山有盘龙寺又花石崖在县西七十里千谷驿西悬崖耸出玲珑竒巧观者比之太湖【县志】
　　石防山　在县南五十里【县志】
　　姑姑山　在县南七十里与宜川接界绵数十里人烟絶少行客戒备昔设防兵守之【县志】
　　鳯凰山　在县东三十里延水西绕其下【府志】
　　髑髅山　在县东六十里有庙相传古时战鬭收人首数十万于此山因置庙祀之【寰宇记　按独异志赫连勃勃杀人积其头为京观谓之髑髅台或即此也】
　　独战山　在县东北四十里【县志】延长县有独战山【金史地理志】其山险峻一人拒守可以当千交口川绕之【潜确类书】
　　交口川　在县东北六十里源出县西北东流经独战山下入延川界【县册】
　　清水【即区水一名翟水一名去斤水一名濯筋水一名朝阳水又名延水】在县南自肤施县流入又至县东八十里白家河流入宜川界【县图】唐移县于去斤水【元和志】唐移县就濯筋川【寰宇记】延长县有濯巾水【金史地理志】自肤施盘曲而来经县南流入黄河一名翟水即濯筋河也又县西石磴矗起盘折流向西门后人凿石通水建永逸桥谓之朝阳水【县志】
　　闗子口川　在县西南五十里【县册】发源甘泉界之杨师婆沟至槐林坪四十里许入延水【县志】
　　井沟水　在县治后流一里至城南入濯筋河【县册】凿井供县汲取余流穿城入延水【县志】
　　城东河　在县东源出潄玉岩稍东南为鸳鸯渚又东南入延水【县册】
　　安沟河　在县南三十里源出岔口经安沟至枣林镇入延水【县志】
　　恵民泉　在县城内儒学后自三石穴流出清冽甘美注入学池【县志】
　　石油井　在县南锦屏山下【旧志】近河有凿开石井其油可燃兼治大畜疥癣【元一统志】
　　鳯翔府鳯翔县
　　雍山　在县西北三十里【明一统志】雍水出雍山【水经注】四面积髙曰雍在春秋为雍邑葢因山得名【府志】秦汉以此名县又地神庙山每雨多于此发云庙在山麓废不敢修相传庙建则旱或曰即雍山【县册】
　　黄花谷　在县北二十里【府志】
　　鸡冠山　在县北三十里以形似名【县志】
　　展诰山　在县城西北【县志】
　　廻龙山　在县西北二十里落城村【县志】
　　灵山【一名灵鹫山】在县西二十五里一名灵鹫山其相近有彭祖原【县志】
　　五里坡　在县西四十里宋建炎三年陇右督防张严追击金将娄室遇伏发战没于此【府志】宋置五里镇其地与汧阳接界【县志】
　　西平原　在县西南三十里接寳鸡界【县志　详见寳鸡县】五畤原　在县南二十里【县志】雍县有五畤【汉书地理志雍县故城在县南】五畤祠以上祠祀五帝【水经注】
　　紫荆山　在县东北十五里【府志】
　　杜阳山　在县东北二十五里杜水所出【雍胜畧】故雍县有杜阳山北有杜阳谷有地穴北入不知所极在天柱山南【水经注】鳯翔倚有杜阳山【金史地理志】其麓有老君坡【明一统志】唐岐州刺史柴绍破突厥于杜阳谷即此【县志】
　　汧水【一名汧阳河】在县西三十里河之西即寳鸡界【县志】自汧阳县流入【县图】
　　雍水【一名中牢水又名氷井水又名淬空水】在县南又东南流入岐山界【县图】雍水出雍山东南流歴中牢溪世谓之中牢水亦曰氷井水南流迳胡城东而左防左阳水又与东水合世亦名之为淬空水又东流邓公泉注之【水经注】雍水源出县西北平地【寰宇记】
　　返眼泉水【即东水】在县西北三十里【县志】东水北出河桃谷南流右防南源世谓之返眼泉乱流南迳岐州城东而南合雍水州居二水之中南则两川之交防也【水经注　岐州故城在县南】泉出似人返眼故名源出雍山下即雍水上源也【府志　按府志以返眼泉为上源颇与水经注不合】
　　七里河　在县西七里源出泉浦村其水渐大东南过岐入渭又白鸡河源出县西北五里环流东南入于七里河又曲家河在县北源出县北三十五里家沟其水声可騐隂晴今皆无水【县志】
　　东湖水　在县东门外宋苏轼官鳯翔时八观之一也【县志】其水南流入雍水【县图】
　　塔寺水【即左阳水一名西水】在县东二里【县图】左阳水世名之西水北出左阳溪南流迳岐州城西又南流注于雍水【水经注】左阳水行十里至西平伏不见伏三十里至三岔复出东流合于塔寺河【县志】塔寺河在城东从西来转南达于雍水又鳯凰泉在城西北绕城而流南合于塔寺河【府志】
　　邓水【即邓公泉】在城北十里合塔寺水入渭【府志】水出邓艾祠北故名曰邓公泉数源俱发迳雍县城南又东流注于雍水【水经注】
