<!-- { "loadSidebar": true } -->
　　张乖崖布衣时素善陈抟尝因夜话谓抟曰某欲分先生华山一半住得无抟曰余人则不可先辈则可后尹蜀乗传过华隂寄诗曰性愚不肯林泉住强邀清流拟致君今日星驰剑南去囬头惭愧华山云【青箱杂记】又乖崖自成都召还寄陈抟诗云人世大抵重官荣见我西归夹路迎应被华山髙士笑天真防尽得浮名【侯鲭録】文正祖唐公有诗赠华山陈希夷王侍郎帅陜尝刻石传世逸上一聨云曾逢毛女话何事应见巨灵开此山【过庭録】
　　常得志京兆人博学善属文官至秦王记室及王薨过故宫为五言诗辞理悲壮甚为时人所重【册府元龟】
　　韩魏公为陜西开府李师中过陜席间命为官妓贾爱卿赋之李曰愿得貔貅十万兵犬戎巢穴一时平归来不用封侯印只问君王乞爱卿【闲居笔记】
　　太宗时宋太素自翰苑谪鄜州司马诗云鄜州军司马也好画为屏又云官为军司马身是谪仙人【笔记】
　　吴昊华州人尝累举不第负气倜傥有纵横材尝与州人张元薄游塞上观览山川有经畧西鄙意张有鹰诗云有心待搦月中兎更向白云头上飞欲谒韩范二帅耻自屈乃刻诗石上使人拽之市而笑其后姚嗣宗者亦闗中人与张吴相友善题诗崆峒寺云南粤干戈未息肩五原金皷又轰天崆峒山叟浑无语饱聼松声春昼眠范文正公廵边见之大惊又有踏破贺兰石扫清西海尘大开双白眼只见一青天之句后不知所之【清夜録】
　　欲挂衣冠神武门先寻水竹渭南村却将旧斩楼兰剑买得黄牛教子孙余旧见此诗于闗右壁间爱之不知何人诗也【东坡题防　按此亦闗中姚嗣宗诗】
　　李挺之之才庆厯中韩中令宣抚河东委以秦鳯铸铁钱事行次鳯州为絶句云去年三月洛城逰今日寻春到鳯州欲托双鱼附归信嘉陵江水不东流【西溪丛话】曾子宣丞相元丰间帅庆州未至召还至陜府复还庆州往来潼闗夫人魏氏乃作诗戏丞相云使君自为君恩厚不是区区爱华山【老学庵笔记】
　　冦莱公典陜日与魏野同逰僧寺莱公旧日留题处皆用碧纱笼之野诗则尘防其上时从行官妓之黠慧者以红防拂之野顾莱公笑咏曰世情冷暖由分别何必区区较异同但得常将红防拂也应胜似碧纱笼【坚瓠集】蜀杨尚书玢致政归长安旧居为人侵占子弟欲白于官以白玢玢批纸尾云四隣侵我我从伊毕竟须思未有时试上含元殿基望秋风秋草正离离【厚徳録】
　　长安北禅寺石笋郑天休资政题十字云春到不择地石旁花自开刋之【侯鲭録】
　　惠崇逰长安诗有人逰曲江少草入未央深之句【江隣几杂志】
　　邵伯温子文为陜西宣抚司书写机宜文字与路钤李君交往甚熟后十余年子文与李氏邂逅长安而李君已殁适值其妻生辰命子侄宴子文于书舍遣旧婢出舞子文感怆宿昔即席作词云翻翻绣袖上红裀舞姬犹是旧精神坐中莫怪无欢意我与将军是故人诸子得之入呈其母皆感泣不自胜【过庭録】
　　华州以华山得名城中乃不见华山而同州见之故华人毎曰世间多少不平事却被同州看华山张芸叟守同尝用此语云我到左冯今一月何曾得见好孱顔葢同州亦登髙乃见之尔【老学庵笔记】
　　景祐末元昊叛夏郑公出镇长安梅圣俞送诗云亚夫金鼓从天落韩信旌旗背水陈时独刻公诗于石【刘贡父诗话】
　　黄子思云余尝守咸阳县廨后临渭河汀屿中连嵗秋有孤雁栖于葭苇中今嵗冬深不复至矣感而为诗题亭壁云天寒霜落雁来栖嵗晚川空雁不归江海一身多少事清风明月我沾衣【侯鲭録】
　　宋髙宗养鹦鹉数百一日问之曰思乡否鹦鹉曰思乡遂遣还陇山后数年有使臣过陇山鹦鹉问曰上皇安否使臣曰已崩矣皆悲鸣不已使臣赋诗曰陇口山深草木荒行人到此断肝肠耳边不忍聼鹦鹉犹在枝头説上皇【闲居笔记】
　　华隂道有宗泽石刻诗二首一云菅茅作屋几家居云碓风帘路不纡坡侧杏花溪畔柳分眀摩诘辋川图【鸿书】麻仲英有俊才七嵗能诗随侍官鄜州宋翰林白方謪官鄜闻而召之坐赋诗十篇宋大称赏翌日宋以浣溪牋李庭珪墨诸葛氏笔遗之乃赠以诗曰宣毫歙墨川牋纸寄与麻家小秀才七嵗能吟天骨异前生应析桂枝来【渑水燕谈録】
　　种放别业在终南山性嗜酒躬耕种以自酿所居有林泉之胜尤为幽絶真宗闻之遣中使擕画工图之放诗云幽居帝画看【渑水燕谈録】
　　长安有妓女曹文姬尤工翰墨为闗中第一号为书仙有任生者投之诗曰玉皇前殿掌书仙一染凡心謪九天莫怪浓香薰骨丽云衣曾惹御炉烟【丽情集】
　　鳯州当秦蜀之冲以柳手酒三絶名世风尘一起号为边鄙者四十年淳熈初太守传子平为诗于壁云珍珠不见小槽红遐想柔荑嫩剥葱惟有万条罗带緑年年依旧舞春风【旧鳯州志】
　　潘逍遥尝至陜观华山留题云髙爱三峰挿太虚昻头吟望倒骑驴傍人大笑从他笑终拟全家向上居时魏仲先居陜有赠逍遥诗云从此华山图籍上更添潘阆倒骑驴【都穆南濠诗话】
　　彭公永福州人绍兴间登第次子演尝宿甘泉店因闲歩至一官舍梁上有红丝羯鼓縚数条垂于地一老人杖而守之曰此开元兴庆宫也二百年中至此者十二人皆有留题请书一絶演即题云长安宫阙半蓬蒿尘
　　暗虹梁羯鼓縚惟有水天明　　　　　　　　　　　　　　　【月】夜一条空碧见秋毫【尚友録】
　　乐天絶句作眼前景语往往入妙如上得蓝舆未能去春风敷水店门前似出率易而风趣非雕琢所及予过其地忆白诗亦为之流连不发【香祖笔记】
　　临潼县华清宫朝元阁题咏甚多惟陈文惠公二韵尤为絶唱曰朝元髙阁逈秋毫无隐情浮云忽以蔽不见渔阳城【青箱杂记】
　　王履字安道昆山人洪武十六年秋七月游华山作图四十幅记四篇诗一百五十首自有华山以来游而能图图而能记记而能诗穷览太华之胜古今一人而已【列朝诗集】
　　朱进父先生诗中独好少陵先后与王京兆子臯秦太仆仲受康明府子秀张布衣致卿等结社吟咏闗中风雅寖昌无何有青藜社诸王孙诗益着先生季弟季量从子子斗皆工诗子仲宗叔信季通皆能世其家学【来阳伯文集】
　　李开先奉使银夏访康徳涵王敬夫于武功鄠社之间赋诗度曲引满称寿二公恨相见晚作塞上曲一百首又通集古人塞上诗为一编【列朝诗集】
　　三原王承裕七嵗作屋隙诗曰风来桌上响月到枕边明【见闻録】
　　燃藜集所载双烈诗云【一为泾阳刘泽妻李氏一为三原马建徳妻秦氏】天上有明月清光常皎洁岩下有苍松不畏繁霜烈闗辅有完人志气傲氷雪归刘才一旬长途遇盗窃白刅甘如饴红顔冷于铁避冦平古乡荒村腾余孽全身归马门崩崖洒腔血天上月虽明望有盈缺岩下松亦青精气有销歇何如二完人千秋存大节又为李可贞妻王氏作池阳节孝诗云氏上有衰翁艰难茹薇蕨氏下无儿孙一身独孤孑操作奉晨昏食饮得无阙终年未亡人既孝而复节北风惊破帷茫茫泣秋月【遗闻録】
　　苏生紫授邠州刺史时上郡刘石生避难居邠之公刘崖刺史行部至崖于壁上得石生公刘墓诗四首大惊援土人往其门石生善言九经所为诗歌宏放有西京之遗【受祺堂文集】
　　明韩令左懋第将去韩徘徊太史公墓上怆然曰山川俱有离别之色因赋诗有云海涯此后深相忆藜色和烟身里看【韩城县志】
　　康徳涵既免以山水声妓自娱间作乐府小令使二青衣被之索歌以侑觞西登吴岳北陟九南访经防紫阁东蹑太华歌其所制之词飘然欲仙尝生日邀名妓百人为百年会酒阑各书小令一阕命送诸王邸曰此差胜锦纒头也【列朝诗集】
　　顾大猷江都人尝逰秦中赋诗吊古访问康王遗妓召置坐中青衫白髪歌残曲道故事风流慷慨长安少年至今传之【列朝诗集】
　　孙太初年十八入终南继入太白山嚼草木居息大石厓上时有所得赤脚散髪走最髙峰持古松根叩巨竒石以歌【山栖志】
　　郃阳明有悟旻髙僧也善诗有句云啼鸟歇时山寂寂野花开处月苍苍【郃阳县志】
　　正徳初闗中盛传朝议欲起三原王端毅公秦左史汝南强景明上诗有云八十耆年一品官归来清节雪霜寒又云三公事业三槐传留取完名久逺看【读书镜】渭城萧登荣备卫秦藩请平流冦屡歴艰苦王嘉之有云义在岂辞寒夜雪贼存何意故园春其孙士复轻财敦义一时名士竞为诗歌以美之録其一不愧人间七尺男千家烟火待分甘朝来厨下无余粒且向陇头问耐庵耐庵士号也【遗闻録】
　　羽仙不知何许神女降韩城解公孙某楼上善词赋倾刻立就行草尤雄秀其诗云万叠芙蓉列翠屛晓闻杰阁诵元经振衣直上凌霄汉倚劔平临压斗星风引箫声来碧落云连海气散青防仙盘乞得莲花露天半飘飘共御泠【韩城县志】
　　澄城孙嘉士闭户读书夜半忽闻人语云天有五星兮晦明不一地有五岳兮髙卑不齐草木兮夭乔鸟兽兮走飞人生造化兮一定而不可移开户视之惟有山谷泬防凉风响答而已【澄城县志】
　　府谷李玉衡国瑾为国学典簿日取国学经史板摩挱读之手尽黑久而淹贯为世名儒着有石花鱼赋甚佳【筠廊偶笔】
　　闲适
　　秦后子有宠于桓其母曰弗去惧选出奔晋后子享晋侯造舟于河十里舍车自雍及绛归取酬币终事八反【左传】
　　秦始皇置离宫延曼三百里各宫皆有钟鼓帷幔美人于其中而不移有经年不识天子者此离宫之始也【鸿书】文帝居覇陵北临厠指新丰路示慎夫人曰此走邯郸道也因使慎夫人鼓瑟上自倚瑟而歌【史记张释之传】
　　汉武帝乗郁金楫泛积翠池自吹缥玉笛【珍珠船】
　　武帝尝以吸花丝锦赐丽娟命作舞衣春暮宴于花下舞时故以袖拂落花满身舞态愈媚谓之百花舞五陵效之【花寮小史】
　　昆明池中有戈船楼船各数百艘楼船上建楼橹戈船上建戈矛四角悉垂幡旄旍葆麾葢照灼涯涘又有豫章船一艘载千人【酉阳杂爼】
　　上林苑中广长三百里天子春秋猎射苑中取禽无数其中离宫七十所容千乗万骑【汉旧仪】
　　薛宣为左冯翊日至休吏贼曹掾张扶独不肯休坐曹治事宣出教曰义礼贵和人道尚通日至吏以令休所由来久掾宜从众扶惭【册府元龟】
　　韩嫣好弹尝以金为丸所失日有十余长安语曰苦饥寒逐金丸京师儿童毎闻嫣出弹輙随之望丸之所落拾焉【西京杂记】
　　长安五陵人柘木为弹真珠为丸以弹鹊鸟【西京杂记】成帝河平二年悉封舅大将军王鳯庶弟谭等五人同日封故世谓之五侯争为奢侈百姓歌之曰五侯初起曲阳最怒坏絶髙都【长安里名】竟连外杜土山渐防西象白虎【汉书王商传】
　　敞为京兆无威仪时罢朝会遇走马章防街使御史驱自以便面拊马又为妇画眉长安中传张京兆眉妩【汉书张敞传】
　　哀帝为董贤起大第于北阙下重五殿洞六门柱壁皆画云气华蘤山灵水怪或衣以绨绵或饰以金玉南门三重署曰南中门南便门南上门东西各三门随方面题署亦如之楼阁防榭转相连注山池玩好穷极雕丽茂陵少年李亨好驰骏狗逐狡兽或以鹰鹞逐雉兎
