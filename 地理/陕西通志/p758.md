<!-- { "loadSidebar": true } -->
　　惟元康七年秋九月十五日晋故督守闗中侯扶风马君卒呜呼哀哉初雍部之内属羌反未弭而编户之氐又肆逆焉虽王旅致讨终于殄灭而蜂虿有毒骤失小利俾百姓流亡频于涂炭建威防元于好畤州伯宵遁乎大谿若夫偏师禆将之陨首覆军者盖以十数剖符专城纡青拖墨之司奔走失其守者相望于境秦陇之僭巩更为魁既已袭汧而馆其县子以眇尔之身介乎重围之里率寡弱之众据十雉之城羣氐如猬毛而起四而雨射城中城中凿穴而处负户而汲木石将尽樵苏乏竭刍荛罄絶于是乎发梁栋而用之以铁鏁机闗既纵礧而又升焉爨陈焦之麦柿梠桷之松用能薪刍不匮人畜取给青烟傍起马长鸣凶丑骇而疑惧乃阙地而攻子命穴浚壍寘壶镭瓶甒以侦之将穿响作因焚穬火薰之潜氐殱焉乆之安西之救至竟免虎口之厄全数百万石之积文契书于幕府圣朝畴咨进以显秩殊以幢盖之制而州之有司乃以私数口谷十斛考讯吏兵以槚楚之辞连之大将军屡抗其疏曰敦固守孤城独当羣冦以少御众载厯寒暑临危奋节保谷全城而雍州从事忌敦勲効极推小疵非所以褒奬元功宜解敦禁劾假授诏书遽许而子固已下狱发愤而卒也朝廷闻而伤之策书曰皇帝咨故督守闗中侯马敦忠勇果毅率励有方固守孤城危逼获济宠秩未加不幸防亡朕用悼焉今追赠牙门将军印绶祠以少牢魂而有灵嘉兹宠荣然洁士之闻秽其庸致思乎乃若下吏之肆其噤害则皆妬之徒也嗟乎妬之欺善抑亦贸首之讐也语曰或戒其子慎无为善言固可以若是悲夫昔乘丘之战县贲父御鲁庄公马惊败绩贲父曰他日未尝败绩而今败绩是无勇也遂死之圉人浴焉有流矢在白肉公曰非其罪也乃诔之汉明帝时有司马叔持者白日于都市手剑父讐视死如归亦命史臣班固而为之诔然则忠孝义烈之流慷慨非命而死者缀辞之士未之或遗也天子既已策而赠之防臣托乎旧史之未敢阙其文哉乃作诔曰
　　知人未易人未易知嗟兹马生位末名畀西戎猾夏乃奋其奇保此汧城救我边危彼边奚危城小粟富子以眇身而裁其守兵无加衞墉不增筑婪婪羣狄豺虎竞逐巩更恣睢潜时官寺齐万虓阚震惊台司声势沸腾种落煽炽旌旗电舒戈矛林植彤珠星流飞矢雨集惴惴士女号天以泣爨麦而炊负户以汲累卵之危倒悬之急马生爰发在险弥亮精贯白日猛烈秋霜棱威可厉懦夫克壮霑恩抚循寒士挟纩蠢蠢虎狼阻众陵寡潜隧密攻九地之下惬惬穷城气若无假昔命悬天今也惟马惟此马生才博智赡侦以瓶壶以长堑锸未见锋火以起焰薰尸满窟掊穴以敛木石匮竭萁秆空虚瞷然马生傲若有余梁为礧秫松为刍守不乏械枥有鸣驹哀哀建威身伏斧锧悠悠烈将覆军丧器戎释我徒显诛我师以生易死畴克不二圣朝西顾闗右震惶分我汧庾化为冦粮实赖夫子思謩弥长咸使有勇致命知方我虽未学闻之前典十世宥能表墓旌善思人爱树甘棠勿翦矧乃吾子功深疑浅两造未具储盖鲜孰是勲庸而不获免猾哉部司其心反侧斵善害能丑正恶直牧人逶迤自公退食闻秽鹰扬曾不戢翼忘尔大劳猜尔小利茍莫开怀于何不至慨慨马生硠硠髙致发愤囹圄没而犹眡呜呼哀哉安平出奇破齐克完张孟运筹危赵获安汧阳赖子犹彼谈单如何吝嫉揺之笔端倾仓可赏矧云私粟狄可颁况曰家仆剔子双贯以三木功存汧城身死汧狱凡尔同围心焉摧剥扶老携幼街号巷哭呜呼哀哉明明天子旌以殊恩光光宠赠乃牙其门司勲颁爵亦兆后昆死而有灵庶慰寃魂呜呼哀哉
　　吊茂陵文　　　　　　　　　【明】方孝孺
　　祗明祀而言旋兮指槐里以西征停防憩于道傍兮覩高丘之峥嵘即故老而记之兮惟汉武皇之茂陵整冠裳而疾趋兮踵遗庙以屏营凄风起于丛棘兮鼪鼯啸于幽茔慨惟心之靡托兮悲曼志之无成惟君皇之御极兮遘炎灵之方炽陋尧禹为未足尊兮畀祖武而弗肻继内瘠民以自殖兮外威灵乎遐裔骋车辙于八荒兮侯神人于海澨建千门于万户兮殚土木之奢丽羡轩辕之腾化兮永傲睨乎斯世何盛业之易隳兮洪谟郁而难宣虽暂弱于戎胡兮生民疲弊而不痊奇祸机于巫蛊兮妃嗣丁毒而衔寃谅逞心于屠灭兮抑天道之致然辟土疆之宏廓兮曾宫之莫固赫兵革之繁庶兮委守卫于草露城阙之崇敞兮永断础而无所后宫之韶冶兮仅或传其冢墓像祁连以旌武兮想壮魄之已腐呜呼哀哉形必有尽兮孰不有亡匪君皇之独然兮尚奚为隐悯而回遑惟祈生之已甚兮或妖诳而过望谓长年而卒老死兮斯足垂戒于昏荒明固有所不达兮智固有所短伟才畧之英迈兮哲与愚其相半赖圣表而黙出邪兮兼善悔而能断虽人恫而财竭兮终克免乎危乱悼往者之无知兮尚来者之可谏感盛衰而相袭兮仰昊天而求叹
　　诔刘烈士文【有序　　　　　本朝】顾咸正
　　崇祯岁在癸未十一月西安府同州儒学生刘醉白名长庚闻闯贼之难焚衣冠诀亲友手刃妾雷氏并幼女而自经于读书楼越一年甲申延安府推官顾咸正闻其事而义之犹未详也顺治二年乙酉夏征于其所谓州守及州之人始得其详于是仰天椎心痛哭遣使赙其家设鸡黍祭其墓下而为文以告曰
　　呜呼天柱折乎地维裂乎物胥而妖孽乎闺阁胥而娼衣冦胥而窃乎呜呼公何为者生孑孑乎公何为者死烈烈乎呜呼而绕指猗我铁也而淤泥猗我雪也贼地矢不可辙也贼粟矢不可囓也贼刃矢不可掇也鬌髢者女猗矢不可绁也缟綦者妾猗矢不可湼也廿载儒冠我蕝也万巻诗书我茢也五亩祠地我税也数武园楼我穴也寡妻孤儿我玦也仁人君子我碣也公经纪既毕于是怒目如炬浩歌数阕引取利刃霜飞电掣呼妾与女今日永诀左手提其头颅右手决其骨节爱女伏阑干而断魂少姬整襟袂而溅血人皆号咷公独咥咥乃引领受绳端拱气絶四体冰僵一腔火热日月忽而昏霾风雨其悲咽呜呼公死乎其未死乎余观世人不死而死防莾颂操口波舌绮其言也鬼防冠防裳盲揖瞎跪其行也鬼辞楼下阁贡妻献子其家也鬼羊狠狐剜肉吸髓其官也鬼嗟嗟青天白昼鬼何累累百千万年臭秽青史父不敢父子不敢子如是等鬼一死永死孰如我公死而不死英英气魄濯濯神理怒则风雷喜则霖雨二祖列宗式鉴伊迩凡有心者谁不兴起嗟余孤臣视公有泚所恃此心不媿生死书公之事血涙盈纸愿后死者勉旃雪耻获之翼之惟公是视长庚在天华华其紫公耶非耶死乎不死迢迢千秋请视余诔
　　吊秦公子扶苏文　　　　　　　谭吉璁
　　维挽周之天醉锡金策于强秦剪鹑首而是宅灭六国而无垠爰去泰而着皇示一统之威神遂坑儒而焚籍放典则而不遵何公子之直谏能奋士而信人乃北监于上郡爰防难而遘屯辞三军以加剑咸折骨而销魂云靉叇而惨淡水潺湲而呜咽尊仲尼于日月揭大道于乾坤启赤帝之过鲁奠太牢以明禋宜诵法于万世岂当代之称仁覩穹窿之遗寝一霑洒于城闉
　　石鼓文　　　　　　　　　　　周宣王
　　车既工马既同【薛音我马志本音吾读作我】车既□【古文好】马既【籀文音陶北野良马】君子员员邋邋员斿【邋郑作猎君子指从猎诸臣员员众多而有礼仪也猎猎旌旗揺动貌员斿旌上赘旒马志员通作爰斿通作游当读作君子爰猎爰猎爰游】麀鹿□□【同速】君子之求□□【读作关与弯同】酋【马志作音条】弓弓兹防寺【诸家皆作时】敺【古文驱】其畤【音止土高处也薛作孙施作时】其来□□【音亦行声也一曰不行貌】□□【音宪走貌】□□【苏作□烟尘也音台】即□【郑作敔与禁籞之籞同】即时麀鹿□□【音即侧行也】其来大□【古文垐音茨大道也】□【我】敺其欉【音卜丛生曰朴】其来□□【音独走貌】□【古文射】其【同豜】蜀【苏作属按蜀亦兽名】
　　右一【郑作丙文薛作辛文】
　　【水名出扶风县】殹【读作繄语助声】沔沔【一作泛泛】防【读如蒸进也】□【通作被音彼】淖【一作潮】渊【淖渊水之深处】□【古文鰋】鲤处之君子□【古文渔】之澫澫【通作漫漫】又【通作有见诅楚文】□【古文鲨】其斿□□【音散叶跚】帛【古文泊字水浅处】鱼【读作皪音力白貌】其□【同俎一作葅】氐鲜【氐通作底言泊中之鱼皪皪然洁白登之于俎甚鲜也】黄帛【泊】其□【郑□即鯾字】又【有】□【郑今作鲋】又【有】【郑作鲌音白鲌鱎也】其□【石本作□今作防□也郑作豆】孔庶羉之□□【羉谟官反施纲也□音铎相如赋怵□奔走也】□□【籀文洋字今作澣】□□【音搏】其鱼佳【通作维】可【通作何】佳【维】鱮佳【维】鲤可【何】防橐【同棕】之佳【维】杨及柳
　　右二【郑作甲文蒒作戊文】
　　田车既安鋚【音条辔首同】勒馯馯【同駻马高六尺也】六□【古文师】既简左骖旛旛【旛旛轻举貌】右骖騝騝【纪偃反壮健貌】以隮于原【石本作□古原字】戎止□【今作陆】宫车其写【写舍也】秀【同绣】弓时□麋豕孔庶麀鹿雉兔其邍又【有】防【郑作绅】其戎□□【郑作奔又作走】大车出各【读作洛】亚【字典同恶又古孝经作恶□】兽白□【古文泽白泽兽名】执而无□【射】君子逌【同攸】乐
　　右三【郑作丁文薛作丙文】
　　□【籀文帅】□【彼】銮车□【音忽疾也】防【同策】眞【读作塡】如秀【绣】弓孔硕彤矢□□【同镞】四马其写六辔骜骜□【徒】□【郑作驭】孔庶□【薛作廓郑作□】骑□【古文宣】博【一作搏搏无骑字】□【通作輶】车载□【古文道】如□如章【徒从整布如文章然】邍【古原字】湿【通作隰】阴阳【同趣】六马射之□□【籀文族一作□□今作徐】又【有】防如虎兽鹿如【同兕】台【读作怡】尔多贤迧【同阵一云同徇】禽奉雉兔【薛作鹿】允异
　　右四【郑作戊文薛作丁文】
　　□【我】来自东霝【音零】雨□□【古文流】□【一作迄悮】涌盈盈□【同渫】□君子既□【古文涉】□马□【流】殹洎【音计】凄防士□【古文驾】言卥【古文西】防【籀文归】舫【一作方】舟自□【薛作廓郑作鄠】徒□【一作□即骈字】汤汤【一作逴逴】佳【维通】舟防□【籀文道字】或阴或阳极【薛作枝郑作楫】深防户出于水一方防□□止其奔其敔【今作御】且【苏作阻】其逌【同攸】叓【古文事字】
　　右五【郑作辛文薛作壬文】
　　□猷乍【籀文作下同】邍【原】乍周□【导】□【遄音传】我【籀文辞】攸除帅□阪田□【音鸠草之相纠者】为世里希防□□【苏音徼】逌【郑作攸】□【薛作罟】□【木名】□【古文栗】柞棫其拔【音佩】□【古文防】□【音杲木也又同桕】□□【苏作庸】鸣条【条山楸】亚箬其□【薛作华】何为所斿□□【薛作忧郑作防】水盩【引击也又地名】□【导同】防□【同幽】□【同晤】
　　右六【郑作乙文薛作庚文】
