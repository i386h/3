<!-- { "loadSidebar": true } -->
　　雷通判大道墓　在县西原【朝邑后志】
　　本朝王知县报春墓　在平罗村【朝邑后志】
　　刘知县玺墓　在故现村【朝邑后志】
　　张编修表墓　在仓西村【朝邑后志】
　　雷栢林于霖墓　葬于西原祖茔【雷于霖自撰墓志】
　　李河滨楷墓　祔葬留社村父聨芳茔【朝邑后志】康熙九年闰二月卒次年十二月葬邑北留社祖茔之右负离揖坎【罗人琮撰墓志】
　　王推官防墓　在新市镇【朝邑后志】
　　张中书召南墓　在新庄村【朝邑后志】
　　【附疑冢】魏荀丞相坟在小荀里或云魏文侯庶子繁【县志】○唐刘幽求墓在县东北五十里华原之麓金水之南或云非其真宅今墓旁但有掘土者居民輙不安人甚异之【朝邑后志】按史幽求卒于贬所此不得有墓【续朝邑志】
　　【附迷塜】汉司农丞景和墓在县东南寺后社和成帝时人墓久湮【朝邑后志】○孔县令僖墓在故城南隅墓久废【县志】僖章帝时临晋令在县三年卒官遗令即葬二子长彦季彦并十余岁蒲坂令许君然劝令返鲁对曰今载柩而归则违父令舍墓而去心所不忍遂留华阴【后汉书本传】
　　郃阳县
　　商元圣伊尹墓　在秦庄【县志】伊尹墓在郃阳县为耕者所侵其峰頺然【雍胜畧】郃阳故有伊尹墓为庙岁时祀之旧志称县南二十里为莘国尹所耕处据朱晦庵诗传注莘之在郃阳无疑【明隆庆六年叶梦熊碑】孟子伊尹耕于有莘之野汉赵岐注在今同州郃阳邑之新村旧名秦庄有伊尹墓其东有尹庄即尹生处今人犹传生尹庄葬秦庄之语乃心请于学使陆德元树柏数十株立商元圣故里碑于新村之孔道【康乃心行实○按括地志云夏阳村为莘野伊尹耕处是矣而后人聚讼者甚多陈留县有莘野门有莘墟嵩县伊水南有空桑涧涧东有莘乐沟谓即耕莘乐道三使往聘之地史记殷本纪云帝沃丁葬尹于亳皇览水经注皆云尹墓在济阴已氏平利乡鹤林玉露伊尹墓在空桑北一里明一统志云尹墓在偃师县西归德府城东谷熟店亦有尹墓杞县志云尹墓在空桑涧伊尹村纷纷附防未见归一要之圣贤流风所被人各引而亲之亦秉彛好德之公也伊尹墓祀于郃其来逺无可考叶华云以为非出附防且赵岐之注孟朱子之传诗俱极侃凿则郃阳之墓自可传信】
　　周后妃太姒墓　在夏阳【贾志】夏阳村之东为夏阳故城一统志云城内有太姒墓此夏阳乃唐析河阳置河西县已而更名者其城在今县治东四十里水经注城南有瀵水水南有文母庙【明马朴同州志】
　　子夏墓　在县东水经注云在石室西北【州志】水经注称郃阳有子夏陵夏阳川濒河有子夏石室世代久逺记载茫茫【刘荫枢子夏祠记○按山西通志河津县西五里曰辛兴村相传有子夏墓又兖州府志曹州西三十里亦有子夏墓论者谓子夏设敎西河以老当以河津为是然晋省志又未如水经之古也】
　　荆将军轲墓　在县东北三十里东偏有庙【贾志】长安志云蓝田同州郃阳俱有荆轲墓葢凡三墓轲以匕首刺秦王后恐不得收葬而张茂先记荆轲字次非周日用云尝经荆将军墓与羊角哀塜隣其地在苑陵之源羊角哀见列士传左伯桃死角哀葬之梁山下伯桃见梦曰与荆将军墓隣每与战困廹倘所谓荆将军别一轲耶【关中陵墓志】秦王杀轲于咸阳此不宜有墓意当时民多怨秦快轲之事怜而收之故葬于此【明叶梦熊荆轲墓説○按蓝田县志亦云荆轲墓在县北三十里】
　　汉项它墓　在县东北三十里项村无考姑存之【贾志○按史记项伯名纒封射阳侯又有平臯侯名它砀郡长则此项它或即平臯侯也】
　　任季儿墓　在县东南四十里华里村【州志】季儿任延寿妻【县志○事见列女传】
　　唐李确墓　在县东三十里宫城里确唐宗室也【贾志】尒朱逵墓　在县西北二十五里朱家河【贾志】
　　户部侍郞雷德骧墓　在县北三十里其子秘书有隣太保有终祔【冯志】
　　宋安司谏俨墓　在县西南四十里干字村【县志】俨字仲容西京武威人宋太子右賛善大夫又为右司谏【马志】
　　杨宣抚永庆墓　在县西南五十里马村【贾志】杨业后旧有墓碑为人窃去【县志】
　　元岳处士崧墓　在县东北十五里【贾志】隆庆六年四月二十一日夜梦有神吿华云子曰岳先生香火事次日有吏执掘岳墓者按之【叶梦熊郃阳志】
　　明范叅政燧墓　在范家窊西【州志】
　　本朝康莘野乃心墓　乃心康熙己卯乡荐丁亥六月
　　卒明年葬于东小伏六村【张大受撰墓志】
　　【附疑塜】上古髙辛氏陵在县东南三十里有莘之夏阳【贾志○按山海经皇览路史九域志皆云帝辛葬顿丘即今清丰县也又刘恕外纪注云在滑县东北商丘县志在城南髙辛里归德府志在睢州东北帝丘然考唐以仲春祀帝喾于顿丘宋太祖开宝中诏祀帝王陵寝碑可考则歴代祀典俱在顿丘矣】○唐王伯当墓在永明【州志○按伯当系李宻之将本非郃人而刘仲城西有伯当故宅永明又有墓俱未详所自又开封府志封丘县西北有伯当墓睢州亦有墓又武安县西北沙明里亦有墓惟河南府志云王伯当墓在卢氏县度南原李宻叛唐伯当泣谏弗从及宻死伯当伏尸而死土人以其忠于所事遂收葬焉其説差为可信】
　　澄城县
　　夏伯成子髙墓　在县东十里西下村塜髙丈余周围三十步其上古柏森然生棘无曲刺墓前有庙碑碣无存【贾志】墓前有庙三楹内有袍笏像政和中重修有断碑【县志】
　　唐魏氏墓　在县北大贤村相传魏征墓俗名海子陵按征陪葬昭陵此不应复有征墓必征之子孙也【贾志】坟中螭首碑数通豪家利其地尽没之嘉靖初人讼之官有司莫能究也【县志○按征有赐庄于澄子孙世居焉此墓为征子孙之藏无疑】
　　金师节妇墓　在县南雷村庄墓表碑文进士王嘉猷撰【县志】有司议师氏贞洁足以激頺风端谨足以为妇则谨按諡法能固其所守曰节请諡曰节上可其事仍命县官致祭【郭黻撰师节妇传】
　　明潘尚书友直墓　在县北遮路村东墓田广五十余亩县南镇基村有友直父墓有勅修碑【贾志】
　　雷御史恭墓　在县西北三十里洛城村或云恭死葬戍所今止有叅父清墓墓碑系庐陵曾棨撰【县志】
　　韩给谏一良墓　在县南西观村【贾志】一良清贫不能举后事惟封土而已【县志】
　　权济墓　在县西十里段庄社【贾志】
　　【附疑塜】晋佛图澄墓在县西郭【贾志】在西郭旧文庙南下俗传为澄藏骨处按神僧传晋永和四年十二月八日澄寂于邺宫寺窆于临漳西紫陌今此地云有澄墓未知是否张云谷诗云不知烬骨埋何地犹指宣尼庙下陵谓此墓也【县志○按十六国春秋后赵録石虎建武十四年冬十一月澄还寺遣人辞虎曰化期已及虎怆然自诣寺慰谕先是建武十一年虎为澄造生墓于紫陌十二月戊子卒以澄所服锡杖银钵置棺中塟之郭门吏报曰见澄携一履去虎命掘冡惟有一履与一石而无尸据此则澄墓在临漳此疑误】
　　韩城县
　　周晋公孙杵臼墓程婴墓在县西南保安村【马志】韩城西南保安村麓有巨塜三相传为公孙杵臼程婴赵武墓邑志载之何景明着雍大记止称杵臼墓在韩城县西南婴墓在县西南保安村独不及赵武墓夫文子国君鼻祖必不从婴杵而窆雍大记不载赵武者不为俗惑也【县志】
　　秦司马靳墓　在县西南华池秦主铁官司马昌墓汉市长司马无泽汉五大夫司马喜墓俱在髙门【县志】靳【汉书作蕲】与武安君阬赵长平军还而与之俱赐死杜邮葬于华池靳孙昌昌为秦主铁官昌生无泽无泽为汉市长无泽生喜喜为五大夫卒皆葬髙门【史记太史公自序】髙门华池在夏阳西城北汉阳太守殷济精舍四里所今髙门东去华池三里【水经注】髙门在邑西南三十里按太史公自序司马氏自晋入少梁错以下至喜卒皆葬髙门华池喜生谈谈有子曰迁迁生龙门龙门指少梁也髙门司马冡累累而迁墓亦在髙门东芝水之阴其为龙门少梁非龙门河津无疑矣【髙门巍岫诗引○按史记注晋灼云华池在鄠县误】
　　汉太史公司马迁墓　在韩城县南二十里【冯志】司马子长墓墓前有庙庙前有碑永嘉四年汉阳太守殷济瞻仰遗文大其功德遂建石室立碑树栢太史公自叙曰迁生龙门是其坟墟所在矣【水经注】太史公墓汉司马迁墓也在韩城县南芝川镇墓前有坡因号司马坡而建祠焉【雍胜畧】汉太史令司马迁墓在芝川南岭上西枕梁山东临大河气势雄濶古栢数十百皆苍老如铁悬于两崖作蛟龙状子长一冡岿然其岭祠壁石墨林立代有名作冡以石砌二柏出其上盘崛尤竒北望少梁晓烟残照如图画然李太史子德句云尚余古柏风霜苦空对长河日夜深其大槩也邑令翟世祺筑髙台砌以砖石层级而上势入云表题曰河山之阳更为大观冡渐圮县令康行僴重修之手勒小碣以记其守墓给田自郃阳丞叶司空梦熊始【县志】永徽二年九月余判同州夜静坐于西防若有若无犹梦犹醒见一女子髙髻盛妆泣谓余曰妾汉太史司马迁之侍妾赵之平原人姓随名清娱瘗于长乐亭之西不揣人神之隔乞一言铭墓以垂不朽余感寤铭之【褚遂良撰随清娱墓志】按稗史随清娱者司马子长侍妾唐褚公遂良刺同州清娱感梦于遂良具言始卒且云图籍未载世人莫有知者以公为文人求志其墓光扬幽懿遂良为之志披同志无之或为修志家所删【左第书太史墓垣碑记后】
　　明王叅政盛墓　在苏村【贾志】
　　马副使永亨墓　在芝川镇西【州志】
　　张尚书士佩墓　在芝川镇西北【州志】
　　卫中丞景瑗墓　在县南【贾志】在卫家村西南一里【卫氏祖茔志】
　　薛相国国观墓　在县北【贾志】
　　解中丞经传墓　在城北【贾志】
　　卫翰林钦墓　在龙门【贾志】
　　本朝李知县枫墓　枫康熙甲辰防魁二十七年戊辰八月卒葬韩城县束龙岭茔即公所自卜【李因笃撰墓志】
　　贾御史祚墓　祚顺治丁亥进士卒于康熙三十三年六月葬于韩城东原新茔【张廷枢撰墓志】子明经缔芳墓葬相李村之先茔【髙掞撰墓志】
　　程知县必升墓　必升顺治乙未进士卒于康熙三十三年三月明年腊月葬韩城西薛曲村之星宿坡【张可立撰墓志】
　　吉举人庚墓　庚以康熙甲午举于乡次年十月卒卜厝于韩城东先茔【王养大撰墓志】
　　刘廵抚荫枢墓　荫枢康熙丙辰进士卒于雍正癸卯九月诹吉于雍正三年乙巳十一月窆于韩城谭马村西北祖茔之次【白相国潢撰墓志】
　　华州
　　周郑桓公墓　在州西关路南【州志】
　　唐贽叅军抱墓　明嘉靖十四年州西梁家村原邉土人耕田得墓隙入视无骨有志铭石横直俱一尺五寸曰贽抱墓盖唐之郑县人左武卫兵曹叅军也称其葬地为安乐乡之原称其葬日为天宝元年【州志】
　　郭驸马暧墓　在州西南山之巅【贾志】暧汾阳王第五子尚升平公主墓在华州西南十里半山中【关中陵墓志】
　　明东氏墓　在州西南原上【贾志】
　　郭太守瑾墓　在州西南【贾志】
　　石少叅禄墓　在州西五里【贾志】
