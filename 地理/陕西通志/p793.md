<!-- { "loadSidebar": true } -->
　　裴延龄判度支京西有汚池卑湿处时有芦苇生焉亦不过数亩延龄乃奏云访得长安咸阳两县界有陂池数百顷请以为内廏牧马之地帝乃差官阅视事皆虚妄又因计料造神龙寺须长五十尺松木延龄奏云臣于近同州简得一谷木可数千条皆长七八十尺帝曰人云开元天宝中侧近求长五六十尺木尚未易得皆须于岚胜等州采市如今何为近处便有此木延龄奏曰臣闻贤材宝物皆处处常有但遇圣君即出现今此木生自关辅盖为圣君岂开元天宝合得有也每奏对帝颇知其诞妄但以其敢言无隐且欲访问外事故断意用之【册府元龟】
　　元和中长安有老卒推倒平淮西碑帝怒命缚来朕自砍杀之囚至曰碑中只言裴度功不述李愬微臣是以不平上命放罪勅碑文别撰【芝田录】
　　韩愈为京兆尹六军不敢犯法私相谓曰是尚欲烧佛骨何可犯之【续世説】
　　田全操文宗时为辟仗使太和二年休祥坊百姓三百人并于光宅坊西接宰相诉云当坊右龙武军飞骑地勅赐百姓已久不出地课经今四十年被田全操并刼征索后数日帝以其宅为百姓居业久不欲仗集复尽归于百姓【册府元龟】
　　相国裴公坦太和八年李汉侍郎下及第自以举业未精辞归鄠县别墅三年肄业不入城岁时恩地惟启状而已掩关勤苦文格乃变始到京重献恩门文章词采典丽举朝称之后至大拜为时名相【鸿书】
　　王徽字昭文京兆人其先本魏诸公子至汉徙关中霸陵以其故王家为王氏十世祖罴仕周为同州刺史死塟咸阳凤政原子孙因家杜陵曾祖择从昆弟四人曰易从朋从吉从皆擢进士第至凤阁舍人者三人故号凤阁王氏自是讫大中时登进士者十八人位台省牧守者三十余人【唐书王徽传】
　　大中末严士则为尚医奉御午日于终南山采药迷误不觉遂行数日所赍粮尽复无居人计去京不啻五六百里忽有茅屋数间一人于石榻偃卧防书推戸直前请以食馔救之隐者自起于梁栋间脱纸囊其中有百余颗如扁豆之状俾于药室取铛拾薪汲水而煮良久盛有香气视之已如掌大曰可以食矣渴即取铛中余水饮之士则方防其半已极丰饱将欲告归虑失道曰勿忧去此二三里与采薪人相值可以随之而至国门既出山隅果有采薪者在路侧才经信宿已及樊川既还不喜更尝滋味日觉气壮神清有骖鸾驭鹤之意【剧谈录】
　　李道咸通末为凤翔府士曹因推发掘冢贼问其所发云为盗三十年咸阳之北岐山之东古冢皆开发尝入一冢自埏道直下三十余尺得一石门门内箭出不已如是百余发不复有箭以物撞开之一盗先入俄为轮剑所中死门内十余木人周转运剑其疾如风势不可近以木横拒之机关遂定尽防去其刃因至其中但见帐幄俨然罽褥舒展遍于座上有漆灯甚明木偶人与姬妾皆偶去地丈余有皮裹棺柩铁索悬挂焉以木撞之才动其棺即有砂流下如水逡廵不可止流溢四靣奔驰出门砂已深二尺余良久视之砂满冢内不可复入竟不知何人之墓又一墓在咸阳原上既入得镜两靣可照人鼻在侧畔背靣莹防如新磨毕以靣照之如常无异以背照之形状备足衣冠俨然而倒立也【録异记】秦川富室少年藏镪巨万一夜有投书于戸者则蒲纸加蜡昧墨斜翰为其先考所遗曰汝之获利吾之防助也今将有大祸汝及朔旦宜斋躬防服出春明门外逆旅备缣帛随其年三十有五俟夜分往霸水桥步及石岸见黄衣者即置于前礼祝而退灾当可免少年大恐朔旦夜分驰往霸桥至则果有一物蓬头黄衣交臂束膝负柱俛首少年捧缣祈祝疾驱而回独有仆夫疑其不真未逾旬复有掷书者仆夫立擒之其缄札蒲蜡昧墨如初词曰宜更以缣三十五重置河梁其家具状始末诉于官司诘问具伏遂寘于法时李常侍丛为万年令讼牒数年尚在【御史台记】
　　郑文公畋小字桂儿时西门思防为监军有诏征赴阙畋父亚馔于北郊以畋托之曰他日愿以桂儿为念言讫流涕思防志之及为神策军中尉亚已卒思防使人召畋爱如甥侄因选师友教导之畋后官至将相黄巢入长安思防逃难于终南山畋厚募访获之以归岐下温凊侍膳如父焉思防终畋塟于凤翔西冈未几畋亦卒塟近西门之坟百官造二垅以吊之无不堕泪咸服其义也【北梦言】
　　僖宗再狩近毂之民争入攘宝货唯豳民取佛至今民家充满其工致精采非今人之作也【画墁录】
　　潼关之败王思礼马中矢毙有骑卒盩厔张充晟下马授之问其姓名不告而去【通鉴】
　　熊执易赴举行次潼关秋霖月余滞于逆旅俄闻隣店有一士吁嗟数次执易潜问之曰前尧山令樊泽举制科至此马毙囊空莫能自进执易造焉遽辍所乘马倒囊归之执易其年罢举泽明年登科【摭言】
　　僖昭之时长安士族多避冦南山中虽洊经杂乱而兵难不及故今衣冠子孙居鄠杜间室庐相比【贾氏谈录】同州司马裴沆往郑有老人白衣曵杖而至裴觉非常人因随行才数里至一庄竹落草舍裴渴甚求茗老人指一龛云此中有少浆可就取裴视龛中有杏核一扇如笠满中有浆浆色正白乃力举饮之不复饥渇浆味如杏酪裴知隐者拜请为奴仆老人曰君有世间微禄纵住亦不终其志【酉阳杂俎】
　　梁牛存节为同州节度使先是州内井水咸苦人不可饮及并人岐人来廹州城咸以为兵士渴乏防在旦夕存节乃肃拜防祝择地凿八十余井其味皆甘冷由是人马汲濯有余众以为至诚之感【册府元龟】
　　南唐钟谟性聪敏多记问自礼部侍郎聘周忤防左授耀州典午盛夏之月自周徂秦每见道傍古碑必驻马歴览皆黙识或止邮亭命笔缮写一日之行不过数里而已又见一圭首丰碑制度甚广约其词防不下数千余字卧荒堑中半为水潦所掩无由披读谟欣然解衣游泳堑中以手扪揣黙记其文志诸纸墨他日征还重经是路天久不雨无复沈碑之泉乃发笥得旧录本就堑较之无一字差误【南唐近事】
　　梁韩建为华州刺史时不知书治郡之暇日课学习遣人于器皿牀榻之上各题其名建视之既熟乃渐通文字【册府元龟】
　　太祖微时多游关中虽甚窘乏未干投人或周之必择而后纳有百钱之余必以与人人颇异之长武城寺僧严者常周之往来无倦隂异其骨气使工人貌之今置神御过者朝谒其绘事本褐衫青巾据地六博后易靴袍矣【画墁录】
　　郭忠恕善画屋木林石郭从仪镇岐下每延止山亭张素设粉墨于傍经数月忽乘醉就图之一角作逺山数峰而已郭珍惜之岐有富人主官酒酤其子善画日给醇酎设几案绢素及好纸数轴屡以情言忠恕俄取纸一轴画一小童持线车纸穷处作风鸢中引一线长数丈富家子不以为竒遂谢絶【图画见闻志】
　　钱若水为同州推官有富民小女奴逃亡奴父母讼于州命录事军鞫之录事尝贷钱于富民不获乃劾富民父子共杀女奴富民不胜榜楚自诬服州官皆以为得实若水独疑之留其狱数日不决一旦诣州曰已密使人访求女奴得之矣知州惊曰安在若水密使人送女奴于知州所引女奴父母示之泣曰是也乃引富民父子悉破械纵之【宋名臣言行录】
　　陈尧佐知永兴军初太后遣宦者起浮图京兆城中前守姜遵尽毁古碑碣充砖甓用尧佐奏曰唐贤人墓石今十亡七八矣子孙深刻大书欲传之千载廼一旦与瓦砾等诚可惜也其未毁者愿敕州县完防之【宋史本传】张刺达宋时为华州掾尝从太守入华山谒陈搏一道人至探袖出枣三枚顔色各异以白者授先生赤者自食青者授太守太守不恱持以与掾掾遂啖之道人出太守曰是何道者先生曰此纯阳真人也太守悔恨张公自后得道【异林】
　　华隂吕君举进士聘里中女未行既中第妇家言曰吾女故无疾既聘而后盲敢辞吕君曰既聘而后盲君不为欺又何辞遂娶之生五男子皆中进士第其一人丞相汲公是也【后山谈丛】
　　长安有宝贝行搜竒物者必萃焉唐诸陵经五代发掘皆空太平兴国中具衣冠掩塞长老犹见之【江隣几杂志】范文正经畧陜西时其子纯佑年方弱冠与将卒错处钩深摘隐得其材否由是任人无失所向有功【世史编】文正公知邠州暇日率僚属登楼置酒未举望见衰绖数人营理塟具者询之乃寄居士人卒于邠将出殡近郊谓棺椁皆所未具公怃然即辍宴席厚赒给之使毕其事【渑水燕谈录】
　　程明道为鄠县主簿南山僧舍传有石佛首放光男女聚观因语其僧曰光见白吾当取其首就观之自是不复有光【陇蜀余闻】
　　少师卜居醴泉第舍卑狭某少时尝到宛然如旧诸门房皆题谁居先公大中所记也先公守凤州时四翁问欲得宅否先公答以叔有之与某有之正同【程伊川世家旧事】温公在水兴日行国忌幕次中客有事欲白公悮触烛台倒公身上公不动亦不问【道山清话】
　　范纯甫官凤翔时年尚少家人每见其卧斋中忽蹶起着公服执手板危坐乆之率以为常竟莫识其意常从容问之答曰吾时忽念天下安危事以天下安危为念岂可不敬耶【墨客挥犀】
　　向敏中丞相判西京有僧暮过村舍求宿主人不许求寝于门外车箱中许之是夜有盗入其家携一妇人并囊衣逾墙出僧不寐适见之自念明日必以此事疑我因亡去夜走荒草忽坠眢井而逾墙妇人已为人所杀尸在井中血汚僧衣主人踪迹捕获送官不堪掠治遂自诬狱成皆以为然敏中独以仗不获疑之诘问数四乃以实对如是密遣吏访贼食于村店有妪闻其自府中来不知其吏也问曰僧某狱如何吏曰府已谳决已笞死于市矣妪叹息曰今若获贼如何吏曰府已谳决此狱虽获贼不敢问妪曰然则言之无妨彼妇人乃此村少年某甲所杀也吏问某人安在妪指示其舍吏往捕并获其赃僧始得释【闻见近录】
　　韩魏公领四路招讨驻延安忽夜有携匕首至卧内者乃夏人所遣也公语之汝取我首去其人曰不忍得谏议金带足矣明日公不治此事俄有守陴者以原带来纳受之或曰初不治此事为得体卒受其带则堕奸人计中矣公叹其非所及【清波杂志】
　　陜西豪士刘易多游边喜谈兵宝元康定间韩公宣抚五路荐之赐处士号易善作诗韩公为书石或不可其意则发怒洗去魏公欣然再书不惮公每燕设易喜食苦马菜不得之即呌怒无礼边城无之公为求于内郡后每燕集终日唯以此菜防之易不能堪方设常馔时称公善制易也【宋名臣言行录】
　　天圣中夏人犯边自新平以下时被虏掠武功令种世衡集僚佐父老告曰虏所以敢凌我者以民未习战骑射寡耳于是选子弟可教者数千人与约束骑射乃铸金钱悬标的上令曰中钱孔者以钱与之初三四人中钱孔各与一钱数日则三四十人中钱孔再逾月则数百人皆连中钱孔时称武功人善射者世衡之所教也【武功志】
　　狄武襄西河书佐也逋罪入京窜名赤籍以三班差使殿试出为清涧城指挥使种世衡知城范文正帅鄜延种阅军书至夜分从者皆休唯狄不懈呼之即至每供事两手如玉种以此异之授以兵法又延之于范公遂成名【画墁录】
　　宋朱寿昌字康叔天长人父防守京兆日出其母刘氏时方娠及寿昌生数岁归父家母子不相闻五十年寿昌斋捣行四方求之熙宁中与家人诀弃官入秦曰不见母吾不反矣求至同州果得之刘巳年七十余嫁党氏有数子悉迎以归事闻诏还就官由是以孝闻天下【同州志】
