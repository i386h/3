<!-- { "loadSidebar": true } -->
　　鸬鷀　卢鸬鷀也【上林赋注】似鶂而小色黒亦如鸦而长喙善没水取鱼日集洲渚夜巢林木【本草纲目】形似鹤灰色【咸阳县志】
　　翠鸟　符禺之水北流注渭其鸟多鴖其状如翠而赤喙可以御火【西山经】翠似燕而绀色畜之辟火灾【郭注】畧阳县出翡翠【旧志】羽多翠鸟【华州志】
　　鹡鸰　脊令在原【诗经小雅】大如鷃雀长脚长尾尖喙背上青灰色腹下白颈下黒如连钱故杜阳人谓之连钱【陆疏】脊令雝渠水鸟也【朱子集传】松果之山濩水出焉有鸟其名曰防渠其状如山鸡黒身赤足可以已【西山经】即鷛渠古音畧云水鸟也【吴任臣注】庸渠似凫灰色而鸡脚一名章渠【上林赋注】唐明皇时有脊令数十飞集麟德殿廷木翔栖浃日魏光乘作颂以为天子友悌之祥【尔雅翼】脊令一名雪姑【米脂县志】
　　雉　雉之朝雊【诗经小雅】盂山鸟多白雉白翟【西山经】汉书鸿嘉二年雉飞集承明殿屋【三辅黄图】陇州产雉尾【寰宇记】雉供祀典【咸宁县志】山雉多【山阳县志】羽多雉【华州志】
　　鷮雉　有集维鷮【诗经小雅】微小于翟走而且鸣其尾长肉甚美【朱子集传】鷮雉俗呼化鸡形如鹇土色白黒斑尾长六七尺夜栖必择大树尾倚木直【山阳县志】
　　鷩雉　小华之山鸟多赤鷩可以御火　嶓冢之山鸟多赤鷩【西山经】赤鷩山鸡之属胸腹洞赤冠金背黄头緑尾中有赤毛彩鲜明【郭注】促鵔鸃【上林赋】羽仪五彩望之缤纷间于山中罗致之然性不受扰置笼中辄自防尾【沔县志】西乡县出锦鸡【旧志】锦鸡一名鷩雉一名鵔鸃五色不与他鸟同赤如硃砂緑似铜緑黄如金白如粉黒似漆但不能生捕必捕雏以养之【山阳县志】
　　吐绶鸡　羽色多黒杂以黄白圆防如真珠斑顶有嗉囊内藏肉绶常时不见每春夏清明则向日摆之顶上先出两翠角二寸许乃徐舒颔下绶长濶近尺红碧相间彩色焕烂逾时悉敛不见或剖而视之一无所覩【本草纲目】翔有之【凤翔府志】
　　鹖鸡　鹖雀飞集丞相府【汉书黄覇传】张揖曰鹖似雉鬭死不却【上林赋注】似雉而大黄黒色首有毛角如冠【本草纲目】
　　白鹇　嶓冢之山鸟多白翰【西山经】白翰白鵫也亦名鵫雉又曰白雉【郭注】白鹇一名白□鹇□音之转也白色有黒文如涟漪【本草纲目】通身雪白项下黒至胸背上如细墨笔画纹细嘴红腿形大于锦鸡土人呼潮鸡非也【山阳县志】
　　山鸡　洋县出【旧志】班鸠红嘴足而毛文小异可为窻禽也【延绥县志】山鸡非吐绶鵔鸃也【澄城县志】
　　鹧鸪　太液池边平沙上多鹧鸪【西京杂记】性畏霜露早晚希出夜栖以木叶蔽身多对啼今俗谓其鸣曰行不得也哥哥【本草纲目】汉中出【汉中府志】
　　竹鸡　一名泥滑滑处处有之多居竹林比鹧鸪差小褐色多斑赤文其性好啼见其俦必鬭【本草纲目】石泉有之【石泉县志】
　　鸂　其形大于鸳鸯而色多紫亦好并逰谓之紫鸳鸯【本草纲目】汉中有之【汉中府志】
　　□　生水草中大如凫鹥羽色微灰黒嘴尖如锥颈足俱长其翎堪中箭羽谓之□鸰□当作鵏【延绥镇志】
　　鶂　太液池边多平沙沙上鸿鶂动辄成羣【西京杂记】杜预曰鶂水鸟也【上林赋注】
　　青□　有名信天縁者终日凝立不易其处俟鱼过取之即俗名青翰者也又名青□【本草纲目　按商州志有之】
　　箴防　张揖曰箴防似鱼虎而苍黒色【上林赋注】
　　鶤鸡　鸡三尺曰鶤【尔雅】似鹤黄色【上林赋注】鶤鸡黄白长项赤喙【西京赋注】
　　提壶鸟　商州未是无人境一路山村有酒沽迁客由来长合醉不烦幽鸟道提壶【王禹偁闻提壶鸟诗】
　　双鸡　元和十五年奉令采双鸡五聫各重四觔【元稹同州进双鸡状】唐元稹有进双鸡表今土人亦不复识【同州志】
　　土角儿　慧鸟色如土而斑头毛好食沙土拌谷秦中谓之土角儿能学诸鸟鸣与猫犬声形小声弱不能逺闻【来阳伯诗集】
　　阿滥堆　骊山多飞禽名阿滥堆明皇御玉笛采其声为曲子名当时左右皆传唱之【唐尉迟偓中朝故事】红树萧萧阁半开玉皇曽幸此宫来至今风俗骊山下村笛犹吹阿滥堆【张祜诗】
　　水鸦儿　闗内水鸦儿旱干累月气如焚柴忽树头睨睆数声则滂沱立至故获此名【觚賸　按闗中有一种鸟毛黒形似鸲鹆名水鸦儿】
　　红鹤　色红禽经所谓朱鹭是也【图经本草】出肤施县【马志】伯劳　七月鸣鵙【诗经豳风】鵙伯劳也【毛传】伯劳纯黒色形小于鸠好击搏羣鸟皆怕夏至一阴生则五更鸣七月鸣不已大寒将至也不久去矣一名博劳左氏作伯赵商山名砚瓦虫【山阳县志】
　　鸜鹆　身首俱黒两翼下各有白防头上有帻亦有无帻者【本草纲目】俗名八哥翦舌尖能效人言【洵阳县志】
　　鹦鹉　数歴之山鸟多鹦防【西山经】建隆二年陇州进黄鹦鹉【宋史太祖本纪】郭浩以秦提刑狱按边至陇口见一红一白鹦鹉鸣于树间问上皇安否浩诘其因葢陇州嵗贡此鸟徽宗置之安妃阁教以诗文及宣和末使人发还本土二鸟犹感恩不忘【建炎笔谈】正大六年陇州防御使舒穆噜栋尔进黄鹦鹉【金史哀宗本纪】师旷谓之干臯李昉呼为陇客有緑鹦鹉出陇蜀丹咮钩吻长尾赤足金睛深目舌如婴儿【本草纲目】出陇州能言鸟【明一统志】
　　百舌　一名反舌状如鸲鹆而小灰黒色微有斑防喙亦尖黒行则头俯春后鸣啭不已夏至后则无声【本草纲目】兴安有之【兴安州志】
　　黄鹂　黄鸟于飞【诗经周南】交交黄鸟【秦风】有鸣仓庚【豳风】黄鸟黄鹂留也或谓之黄栗留一名仓庚一名商庚一名鵹黄一名楚雀闗西谓之黄鸟当葚熟时来往桑间【陆疏】自闗而西谓之鹂黄或谓之黄鸟【方言】明皇每于禁院中见黄莺常呼之为金衣公子【开元天寳遗事】黄鹂闗中谓之楚雀【赵德麟侯鲭録】
　　斑鸠　翩翩者鵻　宛彼鸣鸠【诗经小雅】鵻春秋云祝鸠郭璞曰今鹁鸠也【孔疏】鸣鸠斑鸠也【草木疏】鷱其鸠谓之鸊鷱自闗而西秦汉之间谓之鵴鸠其大者谓之鳻鸠其小者谓之□鸠或谓之防鸠或谓之防鸠或谓之鹘鸠【方言】小而无斑者鵻【本草纲目】有斑鸠秋鸠二种【咸宁县志】
　　鸤鸠　维鸠居之【诗经召南】鸠鸤鸠鴶鵴也【毛传】鸤鸠有均一之德饲其子旦从上而下莫从下而上均平如一【陆疏】今之布谷也【朱子集传】南山鸟多尸鸠【西山经】尸鸠自闗而西谓之服鶝或谓之□鶝【方言】按尔雅鸤鸠即布谷非戴胜也【郭注】布谷一名郭公鸟【山阳县志】
　　雎鸠　闗闗雎鸠【诗经周南】睢鸠王睢也鸟摰而有别【毛传】大小如鸱深目目上骨露出【陆疏】水鸟状凫鹥【朱子集传】
　　鹁鸽　唐明皇呼为飞奴【韵防】鸽之毛色于禽中品第最多【本草衍义】色名不一【咸宁县志】有家野二种【延绥镇志】
　　鵽鸠　唐书云髙宗时突厥犯塞有鸣鵽羣飞入塞边人惊曰此鸟一名突厥雀南飞则突厥必入防张华云鵽生闗西飞则雌前雄后随其行止【本草纲目】
　　慈乌　华州华阴郡土贡乌【唐书地理志】栁仲郢毎迁官羣乌大集于升平里第庭树防架皆满凢五日而散家人以为【旧唐书栁公绰传】纯黒小嘴者反哺者慈乌【本草纲目】乌鸦反哺得仁孝之端人谓之慈乌【咸阳县志】纯黒色为乌【山阳县志】反哺者为乌【葭州志】
　　乌鸦　弁彼鸒斯归飞提提【诗经小雅】小而腹下白不反哺者谓之鸦乌【尔雅】鸦楚乌也一名鸒秦谓之雅【说文】大嘴腹白不反哺者鸦乌【本草纲目】颈白而小不能反哺【咸阳县志】白项为鸦【山阳县志】小而腹白不反哺者为鸦【葭州志】
　　山乌　似鸦乌而小赤嘴穴居者山乌也一名鹢生西方【本草纲目】乌有赤嘴穴乳者【咸宁县志】鸦有白项赤嘴二种【延绥镇志】
　　干鹊　维鹊有巢【诗经周南】鹊之作巢冬至架之至春乃成【郑笺】鹊善为巢其巢最为完固【朱子集传】孝武坐未央前殿东方朔执防阶旁屈指独语上见朔呼问之曰殿后栢树上有鹊立枯枝东向而鸣使视之果然【汉书东方朔传】其翼左覆右为雄右覆左为雌人谓之喜鹊【咸阳县志】鸟多鹊【山阳县志】
　　山鹊　鸴山鹊【尔雅】似鹊而有文彩【郭注】似鹊而尾长【洵阳县志】红嘴脚灰青色长尾有白尖稍【山阳县志】
　　子规　一名杜宇一名杜鹃一名周燕状如雀鹞而色惨黒赤口有小冠春暮鸣夜啼达旦鸣必向北至夏尤甚田家之以兴农事【本草纲目　按今汉中郡志及兴安蒲城诸志俱有之】
　　燕　一名乙鸟一名天女别録曰有紫胸轻小者是越燕有斑黒而声大者是胡燕【本草纲目】燕有大小二种【咸宁县志】燕子山以鸟冬蛰此又名燕子龛【商州志】羽多燕【华州志　按延绥岐山葭州诸志有名沙燕者即胡燕】
　　瓦雀　以色名麻雀以常在阶除名賔雀以居檐中名瓦雀【山阳县志】
　　黄雀　庄辛曰黄雀俯啄百粒【西京赋注】小于瓦雀色黄【山阳县志】
　　灵雀　细躯翼拖黄金有花同名色芸黄每夏月花开鸟辄引族至嘤鸣可听【沔县志】
　　蒿雀　似雀责黒色在蒿中【本草拾遗】能逐更夜啼【延绥镇志】鹑　大如鸡雏头细而无尾毛夜则羣飞昼则草伏人取之畜令鬭抟【本草纲目】人养之鬭【山阳县志】
　　防　一名鴽郑注礼记以鷃为鴽【本草拾遗】与鹑相似无斑者为鹌【本草纲目】亦作鹌大于鹑鸣声如牛故名牛鹌【山阳县志】
　　白头翁　汉中有之【汉中府志】
　　蜡嘴　交交桑扈【诗经小雅】俗呼青雀嘴曲食肉喜盗脂膏食之【孔疏】郑注云此鸟今谓之蜡嘴性甚慧【陆疏广要】养之易驯嘴如黄蜡【山阳县志】
　　练雀　禹锡曰似鸲鹆而小黒褐色时珍曰其尾长白毛如练带今俗呼为拖白练【本草纲目】咸宁有之【咸宁县志　按临潼志鸟有名托白者托即拖音之讹也】
　　画眉　好音怡人眉白长如画山人不知养【山阳县志按汉中志南郑志俱有之】
　　鸨　鸨有豹文故名独豹【尔雅翼】鸨似雁无后趾毛有豹文【上林赋注】一名花豹陆佃曰鸨性淫而无定匹【延绥镇志】
　　半翅　一名半痴大如鹑见人鸣唤不去故有痴目【延绥镇志】
　　啄木　此鸟凿裂树木取蠧食故名博物志云能以嘴画字令虫自出【本草纲目】有二种【山阳县志　按延安郡志延绥镇志商州华州志俱有之】
　　鹪鹩　鸱鸮鸱鸮【诗经豳风】肇允彼桃虫【周颂】桃虫今鹪鹩是也微小于黄雀其雏化而为雕故俗语鹪鹩生雕【陆疏】鸱鸮一名鸋鴂闗西谓之桑飞【孔疏】桑飞自闗而西或谓之懱爵【方言】桑飞即鹪鹩也又名鹪鸎懱爵言懱截也【郭注　按鸱鸮孔疏以为桑飞朱传以为鸺鹠二说不同今俱存之】
　　相思鸟　【按今长安咸宁皆有之小而灰色置雌雄各一于笼中或放其一雄鸣则雌归雌鸣则雄归俱放则皆飞去】
