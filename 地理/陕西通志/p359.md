<!-- { "loadSidebar": true } -->
　　郁林王隆昌元年三月辛亥月在东井北辕西头第二星东七寸为犯乙丑荧惑从行入舆鬼西北星东一寸为犯癸酉荧惑从行在舆鬼积尸星东北七寸为犯六月丁卯月入东井南辕西头第一星东北七寸为犯【天文志】
　　梁
　　武帝天监四年八月庚子老人星见占曰老人星见人主寿昌自此后毎年恒以秋分后见于参南至春分而伏武帝寿考之象云　七年九月己亥月犯东井占曰有水灾【隋书天文志】
　　中大通元年闰月壬戌荧惑犯舆鬼积尸占曰有大丧有大兵破军杀将【天文志】
　　陈
　　文帝天嘉二年六月丙戌荧惑犯东井七月乙丑荧惑入鬼中戊辰荧惑犯斧质　三年七月太白犯舆鬼【隋书天文志】
　　宣帝大建十一年四月己丑岁星太白辰星合于东井【天文志】
　　北魏
　　太祖天兴五年三月戊子太白犯五诸侯昼见经天犯五诸侯所以兴霸行也四月辛丑月掩辰星在东井月为隂国之兵辰象战鬭占曰所直野军大起战不胜亡地家臣死冬十月帝伐秦师于防坑大败之遂举干壁关中大震其上将姚平赴水死【魏书天象志】天赐六年四月火犯水于东井其冬赫连氏攻安定秦主兴自将救之自是侵伐不息【天象志】
　　太宗永兴二年七月月犯舆鬼占曰乱臣在内　四年六月癸巳金木合于东井七月甲申金犯土于井占曰其国内兵有白衣之会十一月土犯井十二月癸卯土犯钺土主疆理之政存亡之机也是为土地分裂有戮死之君征在秦邦至五年二月丙午火土皆犯井占曰国有兵丧之祸主出走是月壬辰岁填荧惑太白聚于井将以建霸国之命也其地君子忧小人流又自三年四月至五年三月荧惑三千鬼主命者将夭而国徙焉是时雍州假王霸之号者六国而赫连氏据朔方之地尤为强暴荐食关中秦人奔命者殆路间岁姚兴薨而难作于内明年刘裕以晋师伐之秦师连战败绩执姚以归戕诸建康既而遗守内防长安沦覆焉　五年十二月甲辰月三晕东井【天象志】
　　神瑞元年二月填星入东井犯天尊旱祥也天象若曰土失其性水源将壅焉施于天尊所以福矜寡之萌也八月庚寅至二年三月填星再犯舆鬼积尸土爰稼穑鬼为物之精气是为稼穑潜耗人将以馑而死焉一曰大旱又鬼主秦旱在秦邦【天象志】
　　泰常二年十一月癸未月犯东井南辕西头第一星占曰诸侯贵人死一曰有水　三年正月戊申月犯舆鬼积尸己酉月犯爟星占曰女主忧五月癸亥月犯太白于东井七月丁巳月犯东井【天象志】
　　世祖始光三年五月洛州献白兎【灵征志】
　　神防三年六月火犯井鬼占曰秦忧兵乱有死君又旱饥之应九月帝用崔浩策行幸统万击赫连定于平凉十二月克之悉定三秦地　四年金火入东井明年五月火又犯鬼　五年正月庚午火入鬼占曰秦有死君【天象志】
　　延和三年闰月戊寅金犯五诸侯占四滑起官兵起乱己丑月入井犯太白占曰兵起合战秦邦受之七月上幸隰城诏诸军讨山胡白龙入西河九月克之伏诛者数千人【天象志】
　　太延二年正月月犯东井占曰将相死八月丁亥木入鬼守积尸十一月辛亥又犯鬼　三年正月壬午有星晡前见在井左右色黄大如橘魏师之应也四年四月己酉华山崩华山西镇也镇倾而国从之十一月丁未月犯东井占曰将军死【天象志】
　　真君二年七月壬寅填星犯钺　六年二月太白荧惑岁星聚于东井占曰二星合是为惊立絶行其国内外有兵与丧改立王公九月卢水胡葢呉据杏城反僣署百官诸虏皆响从关内大震十一月将军叔孙抜败呉师于渭北【天象志】
　　高宗太安四年三月月犯五诸侯　五年二月荧惑入东井占曰旱兵饥疫大臣当之六月太白犯钺占曰兵起更正朔【天象志】
　　和平元年正月丁未岁犯鬼岁星人君也是为君有丧事四月太白犯东井井秦分雍州有兵乱二年诏诸将讨雍州叛氐大破之　二年三月荧惑入鬼是谓稼穑不成且曰万人相食六月太白犯东井七月火入井九月火犯积尸占曰贵人忧之斧钺用　五年三月庚子月入舆鬼积尸六月火入井占曰大臣忧斧钺用　六年四月太白犯诸侯占曰有专杀诸侯者【天象志】
　　显祖天安元年六月荧惑犯舆鬼占曰旱饥疾疫金革用其后东平王道符擅杀副将及雍州刺史据长安反诏司空和其奴讨灭之甲辰月犯东井十月癸巳月掩东井【天象志】
　　皇兴元年正月丙辰月犯东井北辕东头第三星四月壬寅太白犯鬼八月辛酉月蚀东井南辕第二星占曰有将死　五年七月辛巳月犯东井【天象志】
　　高祖延兴元年十二月乙巳镇星犯井　二年正月丙子月犯东井庚子又如之占曰天下有变令贵人多死者【天象志】二月白雀见于扶风郡【灵征志】
　　承明元年九月京兆民献玉璧一双文色炳焕王者贤良美德则至【灵征志】
　　太和元年二月月在井晕【天象志】五月统万镇地震有声如雷六月雍州献玉印是月长安镇献玉印一上有龟纽下有文字色甚鲜白有殊常玉雍州周城县献白兎　二年七月壬戌雍州赤风【灵征志】九月火犯鬼占曰主以淫佚失政相死之【天象志】十一月洛州献白鹊【灵征志】　三年正月壬子月晕东井占曰有赦十月大赦天下癸丑日晕东西有珥有佩防一重北有偃防四重后有白气贯日珥状如车轮京师不见雍州以闻【天象志】统万镇献白雉七月雍州大霜禾豆尽死【灵征志】　四年正月丁未月晕东井　五年二月甲辰月晕侵东井西河舆鬼【天象志】　六年七月雍州大水虸蚄害稼　七年六月甲子东雍州地震有声【灵征志】　八年正月辛巳月晕东井【天象志】四月雍州暴雨蝗【灵征志】　九年正月月晕东井北河占曰水戊申月犯东井占曰贵人死一曰有水【天象志】四月雍州陨霜【灵征志】　十一年二月癸亥月犯东井七月丁未月入东井甲子月入东井是岁月三入东井金又犯之占曰隂阳不和不为水患且大旱　十二年四月癸丑月火金会于井甲戌火水又俱入井皆雨失节万物不成候也且曰诸侯贵人多死是岁两雍旱饥十一月己未月犯东井　十三年正月甲寅月入东井九月庚申月入东井十二月壬午月入东井　十四年十月壬午月入东井　十五年十一月辛未月入东井　十六年八月甲辰月入东井十月癸亥月入东井　十七年二月丁丑太白犯井辛丑又犯鬼是为兵祥雍州也八月辛巳荧惑入井占曰兵革起八月辛丑月犯舆鬼甲午月入东井十一月辛酉月犯东井前星　十八年六月丁卯月入东井　十九年六月庚申金木合于井七月火犯井【天象志】　二十三年正月华州献白麏【灵征志】
　　世宗景明元年四月丙子夏州陨霜杀草六月雍州大雨雹杀麞鹿八月乙亥雍夏州频暴风陨霜【灵征志】二年正月甲辰月晕井占曰贵人死大赦三月戊午填星在井犯钺相去二寸占曰人君有戮死者　三年正月填星逆行守井北辕西星皆大臣更政立君之戒也二月丁酉有流星起东井至北极而灭东井雍州西君之分既而西君锡命是岁七月月晕东井占曰旱大赦【天象志】九月丙辰豳岐梁东秦州暴风昏雾抜树发屋【灵征志】十一月己巳月蚀井尽乙未月晕井镇星占曰兵起四年氐反行梁州事杨椿左将军羊社大破之　四年正月月晕东井【天象志】三月壬戌雍州陨霜杀桑麦七月夏州献黑兎【灵征志】壬申月犯东井占曰旱有大赦【天象志】九月梁州上言犬豕交【灵征志】
　　正始元年正月戊戌月晕东井南河北河舆鬼【天象志】六月夏州蝗害稼怀朔镇陨霜七月戊辰东秦州陨霜东秦州暴风抜树发屋　二年五月雍州献苍乌六月雍州又献苍乌七月辛巳豳岐二州陨霜　三年七月夏州献白鸠十二月雍州献白雀　四年三月乙丑豳州频陨霜【灵征志】
　　永平元年三月乙酉岐豳二州陨霜六月洛州献白鸠【灵征志】　二年三月火入鬼距积尸五寸积尸人之精爽而炎气加之疫祥也四月乙丑金入鬼去积尸一寸又以兵气干之强死之祥也逾逼者事甚鬼主骄亢之戒故金火荐灾其人以儆而惧之　三年八月火犯积尸占曰贵人死又饥疫祥也【天象志】十一月夏州言横风山木连理【灵征志】　四年八月癸丑月掩舆鬼【天象志】
　　延昌元年二月庚午月晕东井舆鬼十月癸酉月晕东井　三年二月乙酉月晕东井占主赦【天象志】　四年正月癸丑华州地震闰月岐州献白雉九月雍州上言鄠县木连理十二月洛州上言魏兴太守常矫家黄雌鸡头上肉角大如枣长寸三分角上生聚毛长寸半【灵征志】
　　肃宗熙平元年十二月甲辰月晕东井【天象志】　二年正月金出岐州横水县赤粟谷四月华州献白雀【灵征志】十月甲辰月晕东井占曰天下大饥大赦十一月戊戌月晕东井【天象志】
　　神龟元年八月雍州献三足乌【灵征志】　二年二月丙辰月在井占曰有相死【天象志】六月夏州上言山鹿县木连理【灵征志】
　　正光元年沃野镇马为虫入耳死者十四五虫似蝗大如櫡【灵征志】四月庚戌金火合于井　二年十一月己酉月在井蚀【天象志】　三年二月夏州献白雉【灵征志】四年正月戊戌月晕东井南河【天象志】　五年二月
　　庚寅月晕东井占曰兵起【天象志】
　　孝昌元年春陨星于岐如雨五月雨雹伤禾【灵征志】十二月火入鬼占曰大贼在大人之侧后以淫佚失政又秦分也　三年正月癸酉月在井晕两河【天象志】
　　庄帝永安二年闰月荧惑入鬼犯积尸占曰兵起西北有鈇钺之诛十月辛亥月晕井占曰兵起大赦　三年三月万俟丑奴遣其大行台尉迟菩萨防岐州大都督贺抜岳可朱浑道元大破之四月大赦天下九月庚寅月晕井【天象志】
　　节闵帝普泰元年十月癸丑月晕东井占曰有赦【天象志】文帝大统三年关中饥【周书太祖本纪】
　　东魏孝静帝天平四年十二月梁州献白雉【册府元龟】元象元年二月洛州上言木连理【魏书灵征志】十一月庚午月在井晕东井南北河占曰有赦【天象志】八月东雍州献嘉禾【灵征志】　三年六月太白入东井占曰秦有兵大臣当之先是行台侯景司徒高昻围金墉西帝及宇文泰自将救之是月陈于河隂泰以中军合战大克司徒高昻死之既而左右军不利西师由是败绩斩将二十余人降卒六万是月西帝太傅梁景叡据长安反关中大震寻皆伏诛【天象志】
　　兴和元年二月壬子火犯井占曰秦有兵乱贵人当之四月又入鬼又兵丧之祥也　三年春正月辛巳月晕东井占曰大赦武定元年正月大赦改元　四年七月壬午火木合于井相去一尺【天象志】
　　武定三年五月梁州获白雀　四年四月梁州献白乌【灵征志】　五年正月乙巳月犯东井占曰大赦五月丁酉大赦天下【天象志】
　　北齐【按高氏分据河北本无秦地则井鬼星变无关于北齐分野矣但为北周诸书所不载故并录之以
　　补其缺】
　　文宣帝天保九年二月荧惑犯鬼质占曰斧质用有大丧　十年六月庚子填星犯井钺占曰君有戮死者大臣诛斧钺用【隋书天文志】
　　孝昭帝皇建三年七月乙丑荧惑入鬼中戊辰犯鬼质占曰有大丧【天文志】
　　武成帝河清元年七月乙亥太白犯舆鬼占曰有兵谋诛大臣斧质用【天文志】
