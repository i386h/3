<!-- { "loadSidebar": true } -->
　　龙首山　在县东南脉自翠屏山来望之如龙首翠屛山在县南三里又县东南十里有鳯凰原【西安府志】龙首山在翠屏山东北山下有泉入丰河又翠屏山与学宫相对势如屏列有大悲洞昔人题额尚存又山之隂有湘子洞内有石窦四时不涸分前后门一门东向一门西向又名钟馗洞又有笔架山稍低小又有丘形如聚米名聚米丘【县志】
　　苦竹原　在县北二十里【马志】
　　髙碥山　在县北五十里凿石如门险塞可守即州南之髙碥山也【县册　按马志有石门在县北四十里亦即此也】
　　仙人龛　在县西北五里相传仙人吕洞賔韩湘子游此宋邵康节侨寓旬月龛有勒石【县志】
　　梅峰山　囬龙山　俱在县西五里【西安府志】
　　鸣马山　在县西十里【寰宇记】
　　桐峪　在县西二十里峪口有凉水泉【西安府志】铜洞在县西三十里【县志】
　　白云洞【马志作华犂洞】在县西四十里【西安府志】
　　安禅岭【禅一作善】在县西五十里道通镇安【县志】
　　鹞子岭　在县西六十里其相近有鎗锋崖又有滂峪【西安府志】
　　樲峪　在县西七十里【西安府志】九里坪在县西七十里又有説法洞在坪西南【县志】
　　象山　狮山　并在县西八十里扈家原南北对峙金水从中流出【县志】县西八十里有马家山【马志】
　　杀虎岭【一作沙狐岭】在县西九十里山髙路险绵亘二十余里昔有勇士杀虎于此【西安府志】沙狐岭绵亘若长城髙入云端【县志　按杀虎岭即沙狐岭葢以音近而讹也】
　　竹凹　在县西九十里【马志】行者洞在县西九十里【县志】上髙山　下髙山　俱在县西百里连附蕨岭【县志】鱼台山　在县西百二十里西接镇安南接湖广界其相近有狮子凹【县册】
　　三鳯山　在县西百三十里中凡七十二洞内有尧山洞神女洞白龙祖师洞又有仙人崖苍壁数百仭壁间曽有人锤凿樵者见之呼曰尔仙人耶其人即化为石【县志】
　　文壁山　在县西南五里【西安府志】
　　馒头山　在县西南二十里山有仙羊洞常有水昔有人于此得道飞升传云即葛洪也去入罗浮山【西安府志】
　　舍峪岭　在县西南五十里上有泰山庙又县西南七十里有土地岭【县志】
　　大山　在县西南九十里又相近有苇围坡【西安府志】大山峰峦髙耸甲于诸山其西有惠家洞前后有门门髙五丈寛十余丈可容三四十家东有杨仙洞一名杨善洞昔人避防处【县志】
　　劔架岭　在县西南百里【县志】
　　七里硖　在县西南百余里山槐南东西两山壁立相向如揖不交合者仅尺余仰望青天如一线非亭午不见日其中一溪南泻水声如雷【县志】白石崖在县西南百二十里【马志】
　　五峰山　在县南二十里山有五峰相传为宋时屯兵处【西安府志】
　　黄毛山　在县南九十里【西安府志】寛坪在县南百里【马志】嵦臼山【嵦艾平声】在县南百十里【西安府志】
　　苏峪　在县东南五十里又鹘岭在县东南六十里髙峻势如鹘起【西安府志】鹘岭自髙八店南六十里道通漫川丰阳闗石磴盘纡号为崎险【县志】
　　擂鼓台山　在县东南七十里由髙八店折而南孤峰耸出于诸山中【县志】
　　天柱山【一名牛山一名天竺山】在县东南八十里【县图】上津县有天柱山【隋书地理志　上津县今属湖北郧西界】天柱山一名牛山在上津县北五十里【寰宇记】上津天柱山絶岩壁立秀出众岭有穴名游仙洞洞口有竹数茎寒风凛然人不敢入【段成式名山记】天柱山在山阳壁立万仭上有池【潜确类书】宋邵雍向商守给户帖居此有诗云一簇烟岚鎻乱云孤髙天柱好栖真又有青石峡在县东南九十里【马志】天柱山一名天竺山唐罗公逺宋邵康节皆隠于此【西安府志】相传吕洞賔曾居此山山有摘星岩摩天岩净瓶峰雷神洞昔赵知微有道术中秋积隂不解知微曰可登天柱峰翫月及登月色如书下山则风雨如故【县志　按天柱山有因故上津谓在郧西境者误】
　　香炉山　在县东南百里其相近又有老山坡【西安府志】王先生坪在县东南百十里其相近有小龛在两岔口【县志】
　　土地岭　在县东南百二十里岭下即漫川其相近有大龛楼阁亭院甲于山阳又有藏经洞又去藏经洞二里有兴隆洞亦名西洞又去藏经洞三里有千佛洞朝阳洞又有龙眼洞在山槐境前后有门可容三四十家欲登者用数丈梯始得入【县志】樱桃凹在县东南百二十里【马志】
　　任岭　在县东南百三十里与湖广上津接界【县志】湘子洞　在县东七里近干沟亦名湘子洞【县志】
　　圏岭【圏一作巻】在县东二十里山连南北水东西【县志按地形志丰阳县有圏地疑即此】
　　双峰山【一名双乳山】在县东三十里两峰相对其状似乳旧又名双乳山其相近有截峪【西安府志】山在官道南其相近有南家垤【县志】
　　将台山　在县东四十里髙八店又龙头岭在髙八店东北三里许【县志】洛峪在县东五十里【西安府志】
　　孤山　在县东六十里官道南四围坦平孤峰独耸【西安府志】其相近有鳯凰山在中村西有火熖山在中村南土石皆赤【县志】
　　干石峡　在县东七十里【马志】其相近有防峪又县东七十五里有申家垤【县志】
　　天台山　在县东八十里盛产梅每遇花开山如缀玉【西安府志】
　　核桃坪　在县东百五十里【马志】
　　华皮原　在县东二百里【西安府志】与商南接界其相近有碾子坪【县志】
　　光照山　在县东二百十里其山向阳故名【西安府志】与湖广郧西接界【县志】
　　韩墓原　在县东北八十里与商州接界【西安府志】
　　鱼洞　在县东北百三十里【西安府志】嘉鱼穴在上津县东北百五十里穴口濶三尺常有水【寰宇记　按上津旧县在县东南则嘉鱼穴疑即鱼洞】
　　【附考】青鳯山在县西南二百六十里又丰阳山在县南二百五十里又鬼岭在县南二百七十里【寰宇记按三山今俱无考疑当属郧西境】葛山在马头山南【西安府志　按葛河在县西则葛山亦应在县西疑当因葛洪仙迹而名然无可考】
　　金井河【即甲水甲一作夹一名合河又名金津河】在县西南七十里自镇安界流入又东南入湖广郧西界【县图】上洛甲水东南至锡入沔【汉书地理志　上洛今属商州锡县今属郧西白河界】甲水自迳金井城南又东迳上庸郡北与闗柎水合又东南迳魏兴郡之洵阳南又东右入汉水【水经注　魏上庸郡治丰阳属今县境】丰阳县有甲水【隋书地理志　丰阳故城在县南】甲河以甲于诸水在县西百二十里南流入汉或以方向名旧云夹河非是【马志】金井河一名金津河【西安府志】自镇安柴家庄东来合花水诸河至董家沟合于丰水【县志】合河以众水所会而名又东南流迳县南百二十里南入湖广旧上津县境共计流三百八十里至甲河闗入汉【州册】
　　姬家河　在县西百二十里与鱼台山不逺西接镇安界又葛河亦在县西百二十里其水俱入金井河【县册】
　　花水河　在县西南百里自镇安境白石崖东来流入合河【县册】金花交防于城西八十里至干沟交防因名合河【县志】
　　牛耳川　在县西六十里【西安府志】源出太伯山流入金井河【县册】
　　色河【即闗柎水一名平阳水今名安武水又名下闗坊河】在县西三十里自商州来南流与丰水合【西安府志】闗柎水自青泥西山南经阳亭聚西俗谓之平阳水南合丰乡川水又南入上津注甲水【水经注　按阳亭聚在今县北今二水相合在县境则合处亦旧属上津地也】色河源自秦岭流入丰阳河【马志】闗柎色河其上源曰安武水又名下闗坊河出防刘岭之水经苦竹原土桥子仙人龛西流至石碥合于丰水又至县西南六十里有马峡滩甚险峻又有樲峪水东南流至县西三十里入色河【县志】
　　县河【即丰阳川一名丰乡川又名丰河亦名合河】在县城南即丰乡川也【县图】丰阳川水出农丰乡东山西南流经丰乡故城南又西南合闗柎水【水经注　丰乡即丰阳】县河发源于县东二十里巻岭之干沟逆流而西至石碥又西至岩湾子折而南至秤钩湾合安武水又折而东南西合色河至丰阳闗之黎家湾又西至甲河闗入汉又有桐峪水自商州黑山寺南来至桐峪店入丰水【县志】西河在县西三里【西安府志】
　　箭河　在县南百十里流至黎家湾入合河又有山槐水入莲花池东防箭河入合河又有青崖河在县东南百二十里源出青石沟流至黎家湾入于合河【县志】
　　南水河　在县东南百里发源白崖其流入汉【西安府志】漫川　在县东南百二十里【西安府志】源出鹘岭沟经两岔口姚家湾漫川闗至沙沟铺入汉【县志】隋置县以此川名【县册】
　　龙洞川　罩川　俱在县东南百二十里【西安府志】接郧西界【县册】
　　丹水【一名两河】在县东百五十里与商南接界自州东入县境至竹林闗与银花水合又银花河在县东八十里源出圏岭东流入两河【西安府志】两河即州河之丹水也东路髙八店水东流入银花河又东受中村河至竹林闗入丹江【县志　详见图考】
　　不溢池　在太初庵旱不涸雨不溢又玉井池在县西南南庵门外又浴龙池在县南门外【西安府志】
　　仰天池　在县北十里内多莲花香闻数里【西安府志】龙泉　在县南三里【西安府志】
　　暖水泉　在县东南百二十里冬夏常温【西安府志】
　　天鉴泉　在县东北【县册】舜子均封商生九子卒葬东北山之麓原下平畴中二泉涌出秋冬不涸【县志】
　　【附考】上留交水在县西三里南流入皮谷水【寰宇记】县有勤王河一名救王河以惠指挥勤王于此又有龙马池以昔有神马饮水而名【县志　按诸水今俱无考疑留交水即色河皮谷水即金井河也】
　　商南县
　　龙山　在县东北一里与虎山对峙蜿蜒髙耸状如龙蟠【西安府志】
　　虎山　在县西一里蹲踞如虎【马志】
　　商洛山　在县南一里【贾志】
　　界岭　在县北二十里岭势雄壮登眺甚逺【西安府志】千丈山　在县西北五十里接雒南界【西安府志】
　　寡山　在县西三里其相近有鸡公峪【西安府志】索峪在县西七里【马志】
　　分水岭　在县西十里岭有水东西分流故名【西安府志】四条岭　在县西五十里南自清油河入岭登降凡四险巇陡峻西至武闗三十里其岭与商州接界【县册】
　　双庙岭　在县南二十五里上有双庙【西安府志】
　　吐雾山　在县南七十里其山髙峻将雨则有雾起故名【雍胜略】
　　大岭　在县南八十里为楚豫错壤其东南有木家凹【县册】
　　青山　在县东南四十里道通荆襄又笔峰山在青山之右壁立万仭形鋭如笔为县治案山【西安府志】发脉于甪山叠嶂层峦望之甚秀【县志】
　　龙王山　在县东二里【西安府志】
　　鱼难山　在县东八十里山下有水崖髙数十丈鱼不得过故名【贾志】与河南淅川接界【县册】
