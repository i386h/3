<!-- { "loadSidebar": true } -->
　　汉椒　出武都赤色者善【范子】陜洛间人家多作园圃种之木髙四五尺似茱萸而小有针刺叶坚而滑四月结子无花但生于枝叶间颗如小豆而圆皮紫赤色【图经本草】秦地亦有蜀椒种【本草衍义】蜀椒一名汉椒【本草纲目】生于汉中者为汉椒【明一统志】
　　番椒　俗呼番椒为秦椒结角似牛角生青熟红子白味极辣【山阳县志按广羣芳谱云秦椒以产自秦地故名今北方秦椒另有一种葢即番椒也】
　　姜　关中土宜姜【汉书东方朔传】茈姜蘘荷【上林赋】张揖曰茈姜子姜也【上林赋注】蜀汉姜旧美【别録陶注】处处有之以汉中者为良【本草纲目】姜较他邑为胜【城固县志】
　　蘹香子　亦名茴香本草不载所出今三原人家园圃种之甚多【马志】
　　莳萝　一名小茴香其子簇生状如蛇床子善滋食【广羣芳谱】山谷中惟小茴香遍地皆生【淳化县志】
　　韭　献羔祭韭【诗经豳风】朝事之豆其实韭葅【周礼天官】韭生山中者名藿【尔雅防】陈其年游纪云厯刼绵绵多似栎阳之韭葢古谚栎阳家家种韭也【临潼县志】水韭醴泉出【醴泉县志】沙韭与韭无异有一种粗大者不可食【延绥镇志】山韭似家韭而硬【山阳县志】泊里韭佳【朝邑县志　按今临潼县温泉旁有田数十畆皆种韭味异他处俗谓之韭】
　　葱　葱防处末【礼记曲礼】陇上沙葱叶正齐【曹唐诗】冬葱即冻葱夏衰冬盛茎叶俱软美山南有之【蜀本草】夏州产葱味辛【寰宇记】三川皆产樊川者佳【咸宁县志】葱有冬汉胡茖四种【咸阳县志】水葱醴泉出【醴泉县志】沙葱叶细长不甚类葱【延绥镇志】以子初种出者俗谓之小葱壅者谓之羊角葱【洵阳县志】一种楼葱名龙角葱山葱叶似玉簪叶而味同葱【山阳县志】
　　蒜　蒜卵蒜也俗谓之小蒜胡国有蒜十子一株名曰胡蒜俗谓之大蒜【伏古今注】兴元贡夏蒜【唐书地理志】葫出梁州者大径二寸最美少辛泾阳者皮亦甚辣【蜀本草】蒜处处有之惟耀州产者更辛辣作汁宿不败三川皆产樊川者美【咸宁县志】小蒜叶似薤而细根白【延绥镇志】秦中有春蒜瓣小而多春栽夏熟小蒜一名泽蒜【山阳县志】
　　薤　唐李生与客谒华隂令客能知人之饮食客曰明日必食椒薤酒果然【太平广记】酥暖薤白酒【长庆集】蘓恭云有赤白二种白者补而美赤者苦而无味【广羣芳谱】
　　蒝荽　张骞使西域始得种归故名胡荽今俗呼为蒝荽柔茎圆叶有岐根软而白立夏后开细花成簇淡紫色五月收子如大麻子辛香【本草纲目】一名胡荽【咸阳县志】屠本峻曰臭如荤草味比菘薹肉食者喜藿食者谐【延绥镇志】
　　苜蓿　宛马嗜苜蓿汉使取其实来于是天子始种苜蓿肥饶地离宫别舘傍苜蓿极望【史记大宛传】乐游苑多苜蓿一名怀风时人或谓之光风风在其间常萧萧然日照其花有光采故名茂陵人谓之连枝草【西京杂记】陶隐居云长安中有苜蓿园北人甚重之防宗奭曰陜西甚多用饲牛马嫩时人兼食之【本草纲目】李白诗云天马常衔苜蓿花是此味甘淡不可多食有宿根刈讫复生【马志】民间多种以饲牛【咸宁县志】
　　蔓菁　葑关西谓之芜菁【诗经陆防】蘴荛芜菁也关之东西谓之芜菁【扬雄方言】朱泚围奉天供御才有粝米二斛每夜缒人于城外采芜菁根进之【幸奉天录】出绥德州【明一统录】根长而白味辛苦而短茎粗叶大而厚濶夏初起台开黄花结角如芥其子均圆似芥子而紫赤色【本草纲目】味甘根叶俱可食【马志】根叶蓄可御冬子为油资用甚广【咸宁县志】一名芜菁其味甘美结蕋时作菜用香辣有味【渭南县志】一名诸葛菜即诗经葑也子取油亦曰菜油【山阳县志】
　　同蒿　一名蒿茎肥叶绿有刻缺防似白蒿【广羣芳谱】性平和但能令气满不可多食【咸阳县志】
　　白菜　菘白菜也黄绉无丝者佳更霜愈美所谓秋末晚菘也【咸宁县志】无丝白最佳【临潼县志】白菜较他邑为佳【潼关卫志】冬菜大而嫩藏地窖中经春不坏【淳化县志】
　　芥　三川皆产樊川者美【咸宁县志】芥似菘而有毛味辛可作葅食有青紫白三种夏种秋成【咸阳县志】石花芥低小皆以八九月下种冬月食者俗呼为腊菜【西乡县志】芥种多以春不老为第一沙芥叶菠薐而尖长肥厚有光润作虀味辛过于芥【延绥镇志】芥味辣释芥菜二月采瀹之更辛于家芥【山阳县志】
　　菠薐　一名赤根菜作羮叶浮羮上故名【咸宁县志】刘禹锡嘉话录云本自颇陵国流入中国语讹耳性冷能解酒毒【咸阳县志】菜中有水银多食坠气【临潼县志　按唐会要云太宗时尼波罗国献波薐菜类红蓝实如蒺藜火熟之能益食味即此】
　　苋　苋六种赤苋白苋人苋紫苋五色苋马苋也【蜀本草】马齿苋味寒图经云根白叶青梗赤花黄子黒一名五行菜【咸阳县志】髙濂曰马齿苋初夏采沸汤焯过晒干冬用佳王鸿渐曰马齿苋马齿苋风俗相传食元旦【延绥镇志】苋有数种白者佳【山阳县志】元旦食人呼吉利菜【葭州志】
　　葵　七月亨葵及菽【诗经豳风】葵菜名【朱子集传】松下清斋折露葵【王维辋川庄诗】葵为五菜之主古人采葵必待露解故曰露葵【本草纲目】
　　苦菜　四月秀葽【诗经豳风】堇荼如饴【大雅】荼苦菜生山田及泽中得霜甜脆【陆防】诗豳风葽郑康成疑为王萯今按四月秀者野人呼为苦葽四月秋气生故苦葽秀月令言苦菜即苦葽也【兼明书】唐景龙二年县民王上賔家有苦荬菜髙三尺余上广尺余厚二分【珍珠船】苦莱即苦荬也其茎中空折之有白汁【本草纲目】其茎洁白长五六寸夏间掇之充饥有汁味甘柔脆【安塞县志】内则云濡豚包苦用苦叶是也【延绥镇志】荼即苦菜【山阳县志】
　　芑　薄言采芑【诗经小雅】丰水有芑【大雅】芑菜似苦菜也茎青白色摘其叶有白汁出脆可生食亦可蒸为茹【陆防】同州土贡芑【唐书地理志】
　　莙荙　苗髙三四尺茎若蒴藋有细棱夏盛冬枯【蜀本草】叶似白菘四月开细白花实如茱萸梂【本草纲目】性冷多食破腹【咸阳县志】一名甜菜【扶风县志　按李时珍云菾与甜通因其味也】
　　芸薹　九月十月下种生叶形色防似白菜冬春采薹心为茹三月则老不可食开小黄花四瓣如芥花结荚收子亦如芥子陇地多苦寒冬月多种此菜能歴霜雪近有油利种者亦广【本草纲目】
　　香菜　有三种一种似紫苏叶一种叶大二十歩内即闻香一种堪作生菜【嘉祐本草】罗勃一名香菜处处有之【本草纲目】性平与诸菜同食味香辟腥干之可调羮【咸阳县志】
　　薇　言采其薇【诗经召南】薇山菜也茎叶皆似小豆蔓生其味亦如小豆藿可作羮亦可生食【孔防】薇颇佳【盩厔县志　按诗防以为迷蕨镠】
　　蕨　陟彼南山言采其蕨【诗经召南】蕨鼈也【毛传】周秦曰蕨【草木防】生商州【马志】春吐苗如拳根可作粉【洋县志】蕨菜一名鳖芽初生叶如小儿拳名拳菜根作粉俭年代粮【山阳县志】
　　荠　夏州贡霜荠【元和志】髙力士诗曰两京作斤卖五溪无人采【明皇杂录】小荠叶花茎扁味美最细小者名沙荠大荠科叶皆大而味不及其茎硬有毛者名析蓂味不佳【本草纲目】荠菜田野中作葅羮最佳酉阳杂爼云荠早生主丰年【咸阳县志】荠菜儿一名东风荠春月采之生熟皆可食【延绥镇志】有大小二种【山阳县志】
　　大荠　菥蓂大荠也【尔雅】生咸阳山泽及道旁【名医别录】即荠之茎硬有毛者与荠并以冬至后生苗二三月起茎五六寸开细白花结荚三角内子如葶【本草纲目】似荠细叶俗呼之曰老荠【马志】俗呼辣荠【咸阳县志】
　　扫帚荠　一名独扫春采熟食王鸿渐曰扫帚荠青簇簇去年不收空倚屋但愿今年收两熟场头扫帚扫尽秃【延绥镇志】
　　蕺菜　生湿地叶似荞麦而肥茎紫赤色山南人好生食之关中谓之葅菜【唐本草】秦人谓之葅子【本草纲目】
　　藜　北山有莱【诗经小雅】莱草名叶香可食者也【朱子集传】藜一名莱一名红心灰藋一名落藜老则可为杖【广羣芳谱】野落篱正二月采头汤过可食【延绥镇志】
　　灰藋　周原膴膴堇荼如饴【诗经大雅】堇藋也今三辅之言犹然【广雅】一名灰条菜此菜茎叶上有细灰如沙而枝叶翘趯故名【本草纲目】灰苋菜髙濓曰采成科熟食煎炒比家苋更美榆俗谓之冷菜食之能破腹菜之三月种者名热菜【延绥镇志】灰藋亦有数种【山阳县志】灰苋不植自名灰藋【葭州志】
　　仙人菜　味冽气香出深山中或有意挑之辄致风雷【沔县志】
　　玉环菜　一谓之甘露榆俗呼滴溜屠本峻曰甘露草何阑珊堪缀步揺照玉环【延绥镇志】地蚕俗名滴溜【商州志】
　　燕儿菜　叶长如燕尾谭吉璁曰燕子来燕子来沙际黄黄翠甲开【延绥镇志】
　　羊角菜　叶似羊角花黄而扶蕚甚长根亦甘美【延绥镇志】剪刀菜　剪刀股春采生食兼可作葅【野菜谱】西乡有之【西郷县志】
　　莼　叶如荇菜而差圆形似马蹄茎紫色大如筯柔滑可羮【广羣芳谱】鳯翔出【鳯翔府志】
　　芹　言采其芹【诗经小雅】芹菜也可以为葅周礼芹葅【郑笺】魏徴好嗜醋芹太宗召赐食有醋芹三杯公见之喜【龙城录】芹产榆林镇芹菜沟两岸【马志】有二种荻芹取根白色赤芹取茎叶并可作葅及瀹食【咸宁县志】华清宫芹为最【临潼县志】产碧涧中极香洁【沔县志】芹有水陆二种【山阳县志】
　　山药　藷藇出三辅白色者善【范子】秦名玉延【呉氏本草】始生赤茎细蔓花白实青黄根中白皮黄芋【马志】薯蓣程棨曰唐改名薯药宋名山药【延绥真志】华阴山药天下之异品也【华州志】山产者良【华阴县志】山药极佳【山阳县志】
　　芋　关中土宜芋【汉书东方朔传】天芋生终南山叶似荷而厚【酉阳杂爼】芋有六种青芋紫芋真芋白芋连襌芋野芋也关陜诸芋遍有山南惟有青白紫三芋而已【唐本草】一名土芝一名蹲鸱【洋县志】栽田畔可供玉糁羮【沔县志】有水陆二种苗可作蔬【山阳县志】
　　土芋　似小芋肉白皮黄梁汉人名为黄独蒸食之【唐本草】土豆即少陵之黄独【山阳县志】
　　土瘿　俗呼土臃大如盌黑皮白肉灰水煮去皮如山药【山阳县志】
　　百合　麄如箭四靣有叶四五月开红白花如石榴嘴根大如胡蒜采根人食之甚益气【马志】百合白花揺风甚香【沔县志】百合为山产之佳者【雒南县志】百合花甚香【山阳县志】山产者佳【华阴县志】
　　萝卜　嫩叶为生菜食大叶可熟啖秦最多【唐本草】有赤白二种赤者甚佳可为羮【咸宁县志】盈田坊者佳【渭南县志】一名莱菔一名紫花菘有圆长红白不同【山阳县志】
　　胡萝卜　肥茎有白毛辛臭如蒿不可食冬月掘根有黄赤二种长五六寸大者盈握【本草纲目　按今陜地多有之】
