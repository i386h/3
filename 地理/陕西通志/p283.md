<!-- { "loadSidebar": true } -->
　　周遗人凡国野之道十里有庐庐有饮食三十里有宿宿有路室路室有委五十里有市市有馆馆有积【周礼地官】
　　秦法十里一亭亭有长主亭之吏也亭谓停留行旅宿食之馆【汉书髙帝本纪师古注】亭有两卒一为亭父掌开闭扫除一为求盗掌逐捕盗贼【应劭注】
　　汉制十里一亭亭有长十亭一乡乡有三老有秩啬夫游徼皆秦制也【汉书百官表】
　　孝景时郑当时为太子舎人每五日洗沐常置驿马长安诸郊【史记汲郑传】
　　王温舒为河内太守令郡具私马五十匹为驿自河内至长安【史记王温舒传】
　　昭帝元鳯二年六月诏颇省乗舆马及苑马以补邉郡三辅传马【汉书昭帝本纪】
　　安帝元初三年秋筑冯翊北界候坞五百所【汉书西羌传】驿马三十里一置卒皆赤帻绛韝【后汉书舆服志】
　　西魏大统十四年置东阳驿在县东十三里东阳谷侧县西十三里杜化驿亦大统十四年置在杜化川【两京道里记】
　　隋开皇十六年置滋水驿在咸宁县东北三十里【两京道里记】
　　唐制凡驿马给地四顷莳以苜蓿凡三十里有驿驿有长京四面闗有驿道者为上闗无驿道者为中闗【唐书百官志】馆驿之制于千里之内尤重自万年至于渭南其驿六其蔽曰华州其闗曰潼闗自华而北界于栎阳其驿六其蔽曰同州其闗曰蒲津自防而南至于蓝田其驿六其蔽曰商州其闗曰武闗自长安至于盩厔其驿十有一其蔽曰洋州其闗曰华阳自武功西至于好畤其驿三其蔽曰鳯翔其闗曰陇闗自渭而北至于华原其驿九其蔽曰坊州自咸阳而西至于奉天其驿六其蔽曰邠州由四海之内总而合之以至于闗由闗之内束而防之以至于皇都【唐栁宗元集】诸牧监凡在牧之马皆印配诸军及充传送驿者以出字印并印左右颊【唐六典】
　　太宗贞观中初税草以给诸闲而驿马有牧田【唐书食货志】则天圣厯元年勅滋水驿去都亭驿路逺马多死损中间置长乐驿东去滋水一十三里西去都亭驿一十三里【两京道里记】
　　宗开元九年正月勅自今以后幸温汤应须置顿使及诸史等去京既近并令行从官便充不得更乗传驿【册府元】十五年四月勅两京都亭驿出使人母淹留二十五年五月御史郑审检校两京馆驿今驿门前十二辰堆即审剏焉【唐防要】二十六年正月制长安万年两县各与本钱一千贯收利供驿仍付杂驿【册府元】天宝十五载六月乙未上至咸阳望贤驿置顿【旧唐书】思贤顿即望贤宫也在咸阳东数里【李义山诗集】
　　宪宗元和八年传言囬鹘入冦因请起夏州至天徳复驿十一区以通缓急【唐书李吉甫传】十四年栁公绰为京兆尹时河朔复叛朝廷用兵补授行营诸将朝令夕改驿骑相望公绰奏曰幽镇用兵使命繁并馆递匮乏鞍马多阙又勅使行李人数多无限约其衣绯紫乗马者二三十匹衣黄衣者不下十匹驿吏不得恃劵牒随口即供驿马既尽遂夺路人鞍乘衣冠士庶惊扰恐嗟逺近宣传行李将絶伏望圣慈聊为定限乃下中书条奏人数【册府元】
　　敬宗宝厯二年二月鳯翔置驿三曰渭阳通蜀安途山南新置斜谷路剏驿三曰垂泉武兴右界【唐防要】裴度为兴元观察使奏修斜谷路及创造馆驿毕自京师抵汉中列邮传于骆谷久矣而艰难阻险人尝病之度既到镇因访故老熟其利害遂决请移路于斜谷桥梁馆宇刻期而就人心大惬【册府元】
　　文宗开成元年二月以飞龙马二百匹赐京兆府充给诸驿【册府元】
　　宋诸路驿传每二十五里置一递役卒十有二人军兴以来凡通蜀道者皆増斥堠递九里一置【玊海】
　　仁宗至和二年修陜西蕃马驿羣牧司每季沿路郡县察视之邉州巡检兵校听自市马官偿其直【宋史兵志】冬利州路转运使李虞卿以蜀道青泥岭旧路髙峻请开白水路自鳯州河池驿至长举驿五十里有半以便公私之行具上未报即预画材费以待知鳯州河池县事殿中丞王令圗首建路议路去县地且十五余里部属陜西即移文令圗通干其事明年秋七月奏可十二月诸功告毕作阁二千三百九间邮亭营屋刚院三百八十三间减旧路三十三里废青泥一驿除邮兵驿马一百五十六人骑嵗省驿廪铺粮五千石畜草一万束【宋雷简夫新开白水路记】
　　孝宗淳熈十五年侍卫步军都虞候梁师雄言乞令沿路都统司分定驿程各差素有心力将官一贠从各司量给盘费责令与诸州军所委官同共提防自岩昌至兴州十五驿属兴州都统司自大桃至汉隂十五驿属兴元府都统司自衡口至干平十三驿属金州都统司【余驿俱属别域】各令所差将官往来用心巡视务要舘舎草料应办齐整违从提防将官申所差将官嵗一更替如见实有劳効即支犒赏从之【文献通考】
　　元世祖时自燕京至开平府复自开平府至京兆始验地里逺近人数多寡立急递站铺每十里或十五里二十五里则设一铺【元史兵志】至元二十二年四月给陜西行省铺马劄子一百二十六道【元史兵志】二十三年六月设陜西等路诸站总管府从三品【世祖本纪】二十七年正月増给陜西行省铺马圣防五道【兵志】
　　仁宗皇庆二年四月増给陜西行台铺马圣防八道【元史兵志】
　　明宗致和元年六月赈陜西临潼华隂二十三驿钞一千八百锭【元史明宗本纪】
　　文宗至顺元年冬十月以奉元驿马瘠死命陜西省给钞三千锭补市之【元史文宗本纪】陜西行中书省所辖八十一处陆站八十处马七千六百二十九匹水站一处船六只【元史兵志】
　　明见设水马驿陜西西安府京兆驿咸阳县渭水驿兴平县底张驿白渠驿临潼县新丰驿三原县建忠驿渭南县丰原驿华州华山驿华隂县潼津驿潼闗驿耀州顺义驿同官县漆水驿干州威胜驿武功县邰城驿永寿县永安驿邠州新平驿宜禄驿鳯翔府东河桥驿鳯翔县岐阳驿岐山县岐周驿宝鸡县陈仓驿扶风县鳯泉驿汉中府南郑县汉阳驿褒城县马道驿鳯县松林驿宁羌州阳平驿黄坝驿沔县金牛驿顺政驿延安府金明驿榆林驿鱼河驿甘泉县抚安驿保安县园林驿延川县文安驿延长县干谷驿清涧县奢延驿石嘴岔驿鄜州鄜城马驿三川驿张村驿隆益镇驿中部县翟道驿宜君县云阳驿绥徳州青阳驿义合驿米脂县银川驿葭州呉堡县河西驿见设递运所陜西西安府西安递运所防桥递运所咸阳县咸阳递运所兴平县底张村递运所临潼县新丰递运所渭南县渭南递运所华州罗纹桥递运所华隂递运所潼闗递运所干州递运所永寿县蒿店递运所底窖铺递运所邠州递运所停口递运所宜禄递运所鳯翔府旧有东河桥递运所万厯十年改为驿汉中府旧有宁羌州鳯县安山各递运所隆庆四年革【明防典】
　　太祖洪武八年定马夫免粮则例陜西驿免三分之一【续文献通考】
　　宣宗宣徳四年令陜西所属驿站并有操备马卫所行各布政司都司量军夫采打秋青草就本处收贮听支【明防典】
　　宪宗成化二年令各驿及递运所马牛夫甲军每人纳草八十束俱于本驿递上纳【续文献通考】
　　孝宗治十四年市民马户俱系浙江并直苏松等府市居人民编发陜西等处要驿分当站【续文献通考】
　　武宗正徳十二年议准各处畨夷进贡囬还兵部出给俭字勘合付伴送人等定与每站程限不许稽遅有违将伴送人提问陜西都司陆路二千六百五十里计四十三站限八十六日【明防典】
　　世宗嘉靖三十二年令榆林驿马冬春给与草料夏秋牧放四十三年以后题准陜西所属驿递五年一编【明防典】
　　神宗万厯三年议准陜西西安延安鳯翔汉中各府驿递民支改为官支其编审支直等银应该一倍倍半二倍者每嵗照粮均俱要先期完解如春季分应用者于上年冬季终解到夏季分应用者于本年春季终解到【明防典】
　　愍帝崇祯时王防奏掣牛站疏畧曰臣邑扶风有平凉恊济牛站银查赋册并未开载祗因先年彼中防荒偶值邉警报急运用军需暂行借助每年约七千余两今平凉僻处一隅近来公差多不经行北路凡三邉及洮岷蜀汉黔滇等处皆取道扶风鳯翔各县车马络绎不絶今别邑不恊济扶风而扶风反恊济别府此事之枉不得平者巻查陇州汧阳鳯翔三处未被兵之先已将恊银掣囬扶风今日连遭兵荒其苦特甚至路通蜀汉黔滇比之汧陇尤为冲剧日者伏覩诏书轸念秦疆发帑赈济睠此穷氓谅圣慈所矜悯者恳祈勅下抚按查明将扶风县恊济平凉府牛站银照依汧陇等州县例一并豁免庶凋瘵可起万世永戴皇仁之浩荡矣【扶风县志】















　　陜西通志巻三十六
<史部,地理类,都会郡县之属,陕西通志>
　　钦定四库全书
　　陜西通志巻三十七
　　屯运一【屯地屯丁　仓庾附　转运】
　　搜粟治田古名曰代耕战并资渭濵策在仿而行之利饶功倍充尔仓储厥惟耧耒寓尔犀兕奄观铚乂馈饷转漕以实闗内借给东南果腹边塞输挽虽劳黔首永戴作屯运志第十六
　　屯地屯丁
　　国朝陜西西延凤汉榆兴同华干绥葭十一属
　　原额屯地捌万伍千肆伯捌拾陆顷壹拾捌亩伍分毫丝捌微除荒并圏占建城豁免外
　　实熟地叁万防千防伯叁拾陆顷防拾亩陆分壹厘贰毫玖丝防微纎贰尘实徴本色粮壹拾伍万叁千捌伯壹拾石壹斗贰升壹合防勺陆抄伍撮防圭陆粟叁粒捌颗本色草千贰伯防束肆斤壹拾壹两陆钱捌分伍厘贰毫防丝捌忽捌微玖纎陆尘肆折色粮折布银壹万壹千伍伯陆拾两捌分防厘防毫肆丝陆忽伍微捌纎捌尘玖丁条马草玖厘均徭等项银壹万捌千伍拾伍两伍钱捌分防厘玖毫贰丝伍忽捌微肆纎玖尘壹漠防洙
　　歴年开垦地肆伯叁拾陆顷玖拾伍亩玖分贰厘肆毫防丝忽该徴本色粮壹千伍伯壹拾叁石陆斗壹升伍合伍勺肆抄伍撮伍圭伍粟玖粒壹颗伍糠本色草贰伯陆拾束叁斤陆两叁钱捌分贰厘肆毫玖丝玖忽防微陆纎陆尘折色粮折布银贰拾叁两壹钱防分伍厘叁毫捌丝贰忽伍微丁条马草等项银壹伯伍拾捌两陆钱陆分伍厘壹毫陆丝玖忽叁微壹纎肆尘肆陆漠伍沙
　　自首地捌拾亩该征本色粮叁石贰斗折色粮折布银叁钱叁分陆厘丁条马草银叁钱陆分
　　原额零星地贰拾叁顷贰拾伍亩叁分防厘额徴银壹伯壹拾陆两贰钱壹分肆厘贰毫捌丝
　　原额糜余糜粮地除荒外实熟地壹千贰伯玖拾顷壹拾伍亩陆分防厘捌毫实征折色粮银壹千肆伯壹拾壹两捌钱捌厘贰毫叁丝壹忽贰微
　　歴年开垦并自首地捌拾陆顷贰亩该徴折色粮银捌拾贰两肆钱肆分玖厘伍毫贰丝肆纎
　　外墙外熟地叁顷叁拾亩征本色粮防石斗本色草壹拾束
　　坐落榆林城南及城河西岸牧马地壹拾陆顷叁拾陆亩叁分该征银贰拾壹两贰钱防分壹厘玖毫
　　榆林衞沙草滩地陆拾壹顷防拾伍亩肆分壹厘伍毫该征银捌拾壹两伍钱捌分肆毫
　　额外延鎭并安边堡养亷地肆拾贰顷叁拾亩除荒外实熟地贰拾肆顷伍拾亩该征银肆拾壹两叁钱肆分
