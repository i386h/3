<!-- { "loadSidebar": true } -->
　　精进寺　在县东门外唐肃宗建有浮图九级【贾志】
　　本朝康熙二十三年重修【县册】
　　普化寺　在县南十里镇基邨宋熙宁间建【贾志】明隆庆三年重修【县志】
　　肃宗寺　在县西北二十五里王庄镇剏自唐肃宗时宪宗元和四年重修明治正德间两次兴修规模崇丽金碧庄严有贡士张廷用撰记【县志】
　　寿圣寺　在县西四十里什二曲邨宋熙宁间建【贾志】
　　本朝顺治乙未年重修又县南四十里棘子邨有圣寿
　　寺明代屡修
　　本朝康熙四十年重修【县册】
　　至德寺　在县南四十五里南伏龙邨宋大观间赐额【贾志】明永乐乙酉年重修一在北伏龙邨离城五十里明代屡修【县志】
　　云封寺　在县北三十里平训邨宋建
　　本朝康熙二十四年重修【县册】
　　晖福寺　在北寺邨金宣宗太和十二年建【贾志】大愍寺　在县西二十里髙槐邨金大定间修【贾志】
　　本朝康熙四十七年重修【县册】
　　容相寺　在县南十里董家河金大定二十年建【贾志】附近又有青莲寺俱
　　本朝康熙五十一年重修【县册】
　　永兴寺　在县西北五里永内邨明成化元年修
　　本朝康熙四十八年重修【县册】
　　昭福寺　在县北四十里太平邨万厯辛卯年修
　　本朝康熙四十五年重修【县册】
　　善化寺　在县西南十里王家河邨康熙十年重修【县册】
　　大云寺　在县南四十里寺头镇【贾志】康熙二十四年重修【县册】
　　大悲禅院　在县南二十里中社邨金大定四年建明正德六年修【县志】
　　修真观　在县东南二十里汉武帝求仙东游梁山栖息于此故名【贾志】
　　崇寿观　在北郭门外迤西唐建金节度使郝子玉有诗【县志】
　　本朝康熙四十一年重修【县册】
　　瑞云观　在县北三十里遮路邨西金明昌间重修【贾志】
　　本朝康熙十七年重修【县册】
　　玉泉观　在玉泉之上盘山和阳子李君栖真之处明嘉靖间道人李教真重修【贾志】
　　白云观　在县西三十里隂泉邨康熙三十六年重修【县册】
　　聚仙观　在县西南十里蔡家河康熙六十一年重修【县册】
　　韩城县
　　后土祠　在县西南巍山上宋真宗祈祠于此山下有驾到坪盖驻跸之所明少保张士佩有碑记【县志】
　　神禹庙　在县东北八十里【明一统志】至元元年七月龙门禹庙成【元史世祖本纪　按县山川志载龙门山县东北六十里一名禹门又考左懋第禹庙序禹门之上禹庙在焉贾志神禹庙注在龙门山上有碑记县志禹王庙在龙门西岸上是禹庙确在县东北六十里非八十里也明一统志似误】禹门旧有神祠因兵而燬道流姜善信鸠众议工爲殿五楹两庑间架各十有八寝殿营其后别爲道院殿则有四方丈云斋悉具世祖素加善信即位之初召对及陛辞勅赐宫曰建极殿曰明德阁曰临思仍命大司农姚枢书额诏鹗爲文以记【元学士王鹗记】
　　本朝康熙四十一年重修【县志】
　　宋勅封河渎灵源王庙　在县东五里渔邨大观初因河清勅建有碑记【贾志】县西三里许有河神庙邑人刘防枢因水流自西东注势激难渡创立石桥并建庙以祈保防焉【刘记】
　　关帝庙　在县治北一在北城门内【县志】
　　龙王庙　在县南龙泉寺岁春秋祀【县志】
　　韩山奕应侯公孙杵臼程婴三庙　俱在堡安邨【贾志】韩侯庙在县西北里许春秋祭祀【县志】
　　子夏庙　在县西南二十里西河邨明崇祯初知县左懋第重修其一在县东五里卜家邨乃卜氏后裔于
　　本朝康熙三十七年创建至今奉祀弗替邑人刘防枢碑记畧云河津县西北五里许曰辛兴有一冢焉相传爲子夏墓居人多卜姓歴代封祀元末人民徙迁卜氏多渉河而西生齿渐盛逢拜扫日居西河者苦渉河爲阻爰建祠祀焉【县志】
　　陈平庙　在东关【贾志】
　　太史公庙　在县南二十里宋靖康元年修尹阳记【冯志】
　　蘓武庙　在县西北五里姚庄春秋祭祀【贾志】
　　郭子仪庙　在县北十五里【贾志】
　　法王庙　在县北三十里西庄【贾志】神房姓名寅以宋真宗梦中治疽显勅封五岳法王于槐柏相抱间营宇绘像以崇典礼每岁清明四方来祀者辐辏【县志】明崇祯五年黉生姚起鳯等立行实碑记【县册】
　　庆善寺　在县治东南【明一统志】唐贞观二年勅修宋至和元年重修有仁宗赐额【县志】
　　开化寺　在城东二十里昝村唐勅建赐名弥勒下生寺宋兴国九年勅改今名内有明马文庄诗【县志】
　　圆觉寺　在北门外唐建髙爽宏丽爲一邑胜槩宋咸平元年重修王钦若书额
　　本朝顺治中起髙楼及东西庑并弥勒洞【县志】
　　开化寺　在县北二十里唐时建宋时修【县志】
　　龙泉寺　在县城南二里唐时创建【县志】
　　西觉寺　在县南三十里唐时建【县志】
　　石佛寺　在县南【贾志】坐落芝川镇离城二十里唐时建【县志】
　　广清寺　在县南二十里宋时建【县志】
　　方山寺　在县西五十里【县志】
　　竹林寺　在柳枝邨名胜志云距西庄数里映水开轩者曰竹林寺寺之前筼筜如林小桃夹岸梵呗声与泉韵相宜爲觞咏清境【县志】
　　清微观　在县东宋乾道九年建【冯志】
　　玉虚观　在县西关金承安三年勅赐观名明成化七年道士程居实重修观内玉皇殿
　　本朝康熙二十年居民张印明重修御史贾祚撰碑
　　【县志】
　　云阳观　在县城南二十里芝川镇【县志】
　　紫云观　在县西北三里元至元七年创修令史段秉昭有记【县志】
　　横山观　在县城西一十五里西川药树邨【县志】太微宫　在县治东北元至元二年创建匾曰金阙寥阳之殿【县志】
　　紫翠洞　在芝川西祀云房子钟离肖像其中祷雨灵应明邑人张进昌爲蜀平武令值闯贼乱冲冦而归日夕危惧忽覩一人虬髯裸腹总二角手云烟一壶容与舆前前后缓急若引导然几二十日杀畧满路而昌每巧值其隙得过汧陇昌黙知云房子灵防至家有薛姓者两世奉钟离忽一夕梦中辞去云爲张尹导路故爲之祀云【县志】
　　【附古观】仙洞观在县西北二十里宋时建以山半有古洞故名【马志】
　　华州
　　社稷坛　在州治西北各县如制【州册】
　　风云雷雨山川坛　在州治东南各县如制【州册】文庙　在州城东雍正元年改启圣祠爲崇圣祠追封孔子五代王爵各县学如制【州册】
　　先农坛　在东郊离城三里各县如制【州册】
　　关帝庙　在州城内万厯年重修
　　本朝雍正三年追封关帝三代公爵供春后殿岁春秋庙祀以太牢一在关外天启三年重修【州册】
　　文昌祠　在州城东【州志】
　　八蜡庙　在州东郭万厯年重修各县如制【州册】城隍庙　在城东南隅金大定年建【州志】唐干宁三年李茂贞犯京师昭宗幸华州州刺史韩建夜袖剑诣行宫将及御幄有神人厉声曰汝陈许一卒耳蒙天子厚恩至此敢爲弑逆事乎建仓皇出明日物色之乃华之城隍神也明年车驾还京师改元光化封神济安侯州署东北其祠在焉大定甲午太守完顔公悯祠处于隘迁城东南隅砻石以纪神之英烈【本庙碑记】明嘉靖丙午年修各县如制【州册】
　　州厉坛　在州城北各县如制曰邑厉乡保曰乡厉【州册】
　　名宦祠　在学宫左各县学如制【州册】
　　乡贤祠　在学宫右各县学如制【州册】
　　忠义孝弟祠　在学宫内各县如制【州册】
　　节孝祠　在学宫外各县如制【州册】
　　东岳庙　在州东关【贾志】康熙七年重修【州志】
　　少华山神庙　在州治东关旧庙在乔家邨【贾志】移山庙　在州东南一十五里少华山倾处宋熙宁五年勅封显侯立祠以祭【马志】
　　蚕公庙　在州西南原距城二十里祀蚕神【州志】天神庙　在州西郊【贾志】嘉靖年郡守朱茹建【州志】太白堂　在关外顺治十八年亢阳不雨民祷太白山即应因建祠奉祀【州志】
　　药王庙　在州西关【贾志】万厯二十三年重修【州志】玉女清净侯祠即玉仙观　在州东十里【州志】明星玉女者居华山服玉浆白日升天祠前有五石臼号曰玉女洗头盆其中水色碧绿澄澈雨不加溢旱不减耗祠内有玉石马一匹【集仙録】明星玉女祠含神雾称明星玉女持玉浆祠在大石上石长十丈许祠前辄折折下有穴穴有石如马折南五丈坎如盆者五如臼者一水方澹澹【李攀龙太华山记】太华山有明星玉女峯【马志太华山注】
　　周郑桓公祠　在州西关【贾志】离城一里【州志】
　　纪信祠　在州东二十里柳子镇【贾志　按续文献通考纪信祠在荥泽县西二十五里正统三年追封信爲荥泽侯諡忠烈春秋祭祀】
　　孙真人祠　在州东关祀唐孙思邈【贾志】
　　左相康济侯祠　在丰原【贾志】距城五十里【州志】
　　郭子仪祠　在州治东一里子仪唐功臣【明一统志】唐顔真卿有汾阳王家庙碑记【续文献通考】
　　冦莱公祠　在州西关【贾志】离城一里【州册】
　　姬忠烈公祠　在州西郊【贾志】祀明滕县知县姬文引以难死赠太仆諡忠烈春秋享祀华乃所生之乡故立祠【州志】
　　【附古祠庙】龙王庙一在南原一在渭北【州志】万里沙神祠在郑县东北【括地志　按州志即今州治东北】鬼王庙在州西郊【贾志】
　　南塔寺　在城内唐建【州志】
　　甘露寺　在州南八里少华峯之西唐张乔诗少华中峯寺髙杪众景归地连秦塞起河隔晋山微【冯志】
　　开元寺　在州东北一里明洪武年建【马志】正统年重修【州志】
　　卧龙寺　在州西三十里明景泰二年建万厯六年修【州志】
　　良侯寺　在州城西南十里明嘉靖五年建【州志】金山寺　在州城西北明万厯三十四年建【州志】圆通寺　在城东门内明万厯年建
　　本朝康熙四十年修【州册】
　　金锥寺　在州东南三十里【贾志】
　　车独寺　在州西南二十里【贾志】
　　栲栳寺　在州西南三十里【贾志】
　　蕴唐寺　在州西南四十里【州志】
　　观音寺　在州西南二十里藏经二十四匦【州志】华严寺　在西门外顺治七年建【州志】
　　祐德观　在州治东【贾志】天启甲子重修【州志】
　　上清观　在州西南二十里【贾志】
　　玉僊观　在州东十里【贾志】
　　金天观　在城北十里崇祯乙亥年建
　　本朝雍正四年修【州册】
　　瑞云观　在州西南四十里【贾志】
　　云溪宫　在城西南二十里洪武甲辰年建
　　本朝康熙戊子年修【州册】
　　孙碧云庵　在复城山孙碧云受张三丰僊术处【贾志附古观】白云观在州北十里金皇庆初建【马志】八仙观在州东南二十五里元至正年建【马志】
　　华隂县
