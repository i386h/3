<!-- { "loadSidebar": true } -->
　　王读字启吾华州人父仕俊好游不知所在读三嵗养于祖父母年十三祖殁葬毕必欲踪迹其父之太和山之郿县清风山又之峨嵋山遇老僧询读有祖母在慰之曰汝寻父为尽子职耳父不可得不若代汝父归事祖母读乃归事祖母尽孝所居室内外遍书色难二字或遗以李宻陈情表读朝夕泣诵后祖母得年九十二而卒读孺慕如初
　　杨长华隂人嵗荒乏食尝负粟隣境忍饥奉亲家贫卧无衾褥尝身先温席抱父足竟夕父病祈以身代且尝粪以騐瘥否父卒哭尽哀不食数日葬后庐墓侧朝夕环塜守视事之如生康熙二十年旌表
　　蘓亿华隂人纯孝性成六嵗知问寝视膳七嵗丧母哭泣至恸水浆不入口者数日后每过墓门必恸哭事父愉色婉容歴五十年如一日父疾尝抱坐懐中七昼夜无转侧随父寝处三十余年父殁既葬戴土成坟庐墓侧三年雍正五年旌表
　　蘓昌隆俊隆兴隆俱蘓亿子孝行纯笃能世其徳母殁三人皆哀毁骨立既葬昼则力耕养父夜必更代居坟以伴母后父殁争负土筑坟兄弟并庐墓侧亲朋以家无长丁劝兴隆归守父业两兄亦促归兴隆不入室依主而卧者三年邦人过其墓尝见白蛇守圹咸谓纯孝所感雍正五年并旌表
　　王宏嘉字玉质华隂嵗贡生性醇笃亲殁水浆不入口三日值亲忌率子弟更衣冠拜献主前輙泪涔涔覆面其终身孺慕如此生平读书砥行尤工行楷书法
　　李馥蒸字云伯蒲城人前癸未进士歴江西提学道性孝友执亲丧庐墓三载所遗产悉让弟嵗饥出家财籴粟平粜全活甚众蒲邑遭王永强之变暴骨遍野为捐金立义冡瘗之故友王御史道纯死闯难于山西不逺千里擕榇归葬
　　李承引蒲城人性笃孝初娶妇偶拂姑意即出之设义学塾师及诸生膏火悉以身任塾中多成名者好施与周贫恤苦无虚日尝居肆偶出或窃其钱比舍攅击之承引至曰我令彼来取勿殴也其人感悔易行除夕有隣人盗其麦遇承引诉以养母因倍给钱米遣之嵗己丑王永强叛兵至蒲承引业避城外复入负先人遗像并木主以行时城闭不得出闻空中呼曰东南隅走者三因越城得脱
　　王凝祚蒲城人幼有至性父汝璜明末任河南息县丞卒于官道阻未能归榇顺治初凝祚辞母东行至潼闗足茧不能前卧旅舍夜梦老人摩足令起次日大愈即星驰至息负骸归葬事祖父母及母俱色养无阙侄毓俊幼孤抚之如己子及长事凝祚稍不谨勿校也
　　许仲盈蒲城人父殁庐墓三年母疾医药不效黙祷于北辰愿以身代兄早卒孤寡依仲盈为生卒抚孤成立嵗荒设社仓宗党全活者甚众
　　宋希寅蒲城人家贫未学性笃孝瓦盆脱粟奉养必至常贸绳易饼以供膳父母相继逝既葬希寅守塜三年穿土穴为居掘草根以食防至灭性既释服众强之归每登城望墓辄长号泪尽不已尝见其父俨然在寝旋出门疾追至墓下讫不见又尝恍惚见母来卧室牵衣而哭亦行至冡畔相失因恸絶野老为舁入土穴逾时始苏先是希寅独居土穴时有犬重鬈赤睛昼夜旋绕不去又有两狼日蹲踞墓上驯若篱落间物又尝于墓侧种瓜乌啄隣田瓜而希寅瓜独无一损人皆谓至孝所感学使髙尔公造其庐礼之为作宋孝子传
　　屈琚字佩玉蒲城人少好读书尝负笈従盩屋李颙郿县李柏游二人皆器重之嵗辛未闗中大饥琚馆于鹿邑因擕家就食父疾卒琚痛防死先送母归蒲复至鹿邑扶父榇徒步往来昼夜号泣不絶声归葬毕竟以哀毁致殒
　　雷防字剑华蒲城副榜贡生少好学工古文辞性笃孝友执亲丧哀毁骨立所遗产悉让两弟僦居数椽啼号不絶意恬如也季弟客死山左闻讣恸絶以归骨为己任踉跄冲雪而行既至为人佣书得金始扶榇归葬
　　雷铎字伯觉蒲城人康熙丙子举人性孝事继母尤谨值嵗歉负米他郡尝终日不食不致母阙于供母病祷于家庙愿减算益母夀家虽贫兄弟姑姊之贫者恒迎养不絶偶见同宗孀妇擕幼子行田畔即聚族人议曰族中少妇出行吾宗党之责也倡众议给薪米妇遂守节终身性好学尝严冬就月下读楚辞邑令助以膏火不受有府司马摄蒲篆丁祭不至铎抗词争之署令即驰至如礼四时家祭竭诚尽慎不以贫故少怠朔望聚族人习礼讲法定例言二十条族人恪守之
　　原进长蒲城人幼失母祖母董抚育之祖母病卧床进长朝夕事奉药饵必亲七年不懈事父爱敬交尽居丧不离苫块既葬迎主归朝夕哭奠歴三载如一日
　　原文彩蒲城人父永贞晚得瘖疾卧床五载文彩倾赀求医百计不怠及卒丧葬尽礼绕墓号泣不能归因庐墓侧尝曰吾父素性多畏今适中野不更畏乎用伴朝夕无使有畏而已永贞力学好著述有小学人物考十二巻殁后文彩为乞序以传
　　刘鸣珂字伯容蒲城诸生性孝友居贫养亲极先意承志之乐与人交尤重气谊故人屈琚殁母老无依有弟又不知所往鸣珂力为营葬并覔弟归以养其母西河李重丙少年不偶因延致于家俾就读后得为知名士蒲令汪兆鼎聘修邑志有富人挟重赀凂为伊父作佳传卒不许初鸣珂父襄谟友爱诸侄抚育如己子及卒呼子鸣珂玉珂谆谆以同居为嘱今缌服同防食指六十余人无间言皆襄谟遗训也玉珂康熙辛卯举人性行肫笃如其父兄
　　王发祥耀州廪膳生孝友性成以父淑璟兄肇祥并死闯祸终身不饮酒茹荤不御内哀思痛悼无间嵗时暨死犹然曰吾今而始得见吾父吾兄也闻者尽为泪下
　　宇文墱武功人少遭母丧哀毁等成人事父及继母俱孝养不哀父老多病亲奉汤药者十余年夜必侍寝父殁丧葬悉中礼哭过哀成疾而卒未卒前其弟死无子嗣以己子哭而言曰吾不早为弟后者望其生子耳今已矣闻者无不然雍正八年旌表
　　李倬武功生员髙祖栢好施与敦义让五传至倬皆以孝友长厚着闻乡里倬克承世徳醇谨自持教子孙以孝弟其子孙亦克守家法亲逊和睦同防歴七世食指九十余人雍正十年建坊旌表
　　特颁宸翰以示奨励
　　崔襟汉武功人父殁哀毁逾礼事母杨尤尽孝薄田躬耕晨昏养志母殁方在殡防大雨水涨欲漂其柩襟汉伏柩号呼水顿减得无恙先是防城有闗中书院明冯恭定从吾讲学所也西安守叶承祧遴取属邑诸生入院襟汉为举首以亲老恳辞不就同邑马鸣秋者亦叶守所防士入院肄业一日忽心痛即星驰抵家则母于昨午抱微疾问家人吾子何日当归正鸣秋心痛时也其诚感如此鸣秋乐善好施尤笃于亲族士林重之襟汉增广生鸣秋嵗贡生
　　马之騄武功诸生义烈性成族侄琾为永嘉令值耿逆叛闽中逆党祖宏勲自温应之琾不屈死琾子逸姿年尚幼之騄适在署挺身挈逸姿至琾死所枕尸而哭贼怒欲加以刃或曰此义士也释之遂防其丧而归同琾死者为温处道陈丹赤其妻孥亦赖之騄保全
　　第五宪文三水嵗贡生性至孝幼丧母哀毁如成人父殁事继母尤尽子道弄雏舞防母忘其非已出也殁后庐墓三年嵗时荐祭恒泣慕不衰
　　贾文耀字彬彬淳化人幼随父我琪居西安闯贼陷城举家窜散文耀年十八冒锋刃徒跣雨雪中负母任氏还淳未防土贼郭君振破淳执我琪文耀请以身代不许至石门山复号泣求赎乃释我琪囚文耀歴二载贼首怜其孝稍纵之得间逃归父母皆无恙复励志读书饩于庠贡入成均
　　葛俊字前山淳化人少失怙恃养于外大母赵赵素封欲以为嗣俊念祖父宗祧辞之明季徭役烦苦里多流亡经营赔累人称长者嵗荒籴粟以赈隣族人皆徳之子崇眀性笃孝髫年母病亲侍汤药尝粪知不起即昼夜号泣不止俊殁崇眀年五十余哀慕一如丧母时释服日过恸一仆竟卒
　　刘名翰长安人幼育于伯父母及长充淳邑营卒遂淳伯母病思食肉名翰向天黙祷刲股为羮以进病立愈邑令文秉濂闻而异之奨以殊礼
　　董明庠长武人性至孝母疾割股煮药以进不令人知或问股何疾谢以他辞母疾遂愈邑令陈所抱旌其门
　　李天隆鄜州生员父成秀有疾天隆割股和药以进父疾遂愈
　　刘宏誉洛川生员失怙善体母志母闻城北门将圮问状遂终身不由母念姊及隣媪家贫时时馈遗不阙又季姊早寡请同居赡之母疾医药罔效忽思黔娄事窃尝粪告医者曰粪极苦可治愿更调药病果愈以嵗贡授咸宁训导
　　刘克定中部人天性纯孝方七嵗流冦执其祖克定号泣求代贼义之遂释其祖父禋令河南登封骂贼不屈死克定年舞勺徒步千里外扶柩归葬以明经授灵武训导
　　刘防中部人顺治二年贼丁崇福等作乱掳父入深山防竭力赎之不得乃号哭于军门诚动三军遂擒斩渠魁八人保父以归
　　梁师舜字虞天中部人事继母甚孝流冦李老才之乱师舜负母逃难嵗歉鬻子养母及殁寝苫枕块三年不入内室食不成味禫后乃葬切切有余哀
　　刘字子鼎中部人年九嵗随祖母及父山行遇虎父以身蔽祖母以身蔽父虎退而去十六嵗父亡母病日侍左右谢絶人事尝曰人生应世之日长报亲之日短况母老染疾可外出乎其纯孝如此
　　杨琮中部人五六嵗时见人殴其父辄泣跪求免人以为偶然再试之哀乞如故又执兵刃戏刺其父琮即以身迎刅防救十五嵗父患瘫疾医药防效遇一道人云大蛇和药可起时祁寒琮仰天哀祷忽见一蛇入穴中掘之果得大蛇和药以进道人曰药后粪味可騐琮即尝之以告道人贺曰生矣皆尔孝心所感也
　　刘克念字修吉中部廪生善事母居贫自得意气遒上曰贫何负于我而自卑耶妻李氏亦同志后克念病革嘱氏曰吾性刚忤物以有今日之贫此呱呱者将何頼氏慨然曰君负才不偶遗二子以清贫足矣吾当教子成立以报君于地下克念亡氏年二十三嵗歴三十余年卒
　　马侊绥徳诸生有文名闯逆陷西安欲授以伪官侊抱先人木主逃宁乡山中贼怒索之兄企被掠死防
　　王师至侊获免家贫甚兼值兵荒侊一意奉亲已粗粝恒不饱师友招之食不就也亲殁时年防七十既庐墓三年旷野严冬毎伏冢哀号手足俱皲瘃雍正九年旌表
　　髙如玉葭州人亲疾倾产以事医药居丧防至灭性伯父某年迈无子宦逰不归如玉具资迎飬及殁营如礼弟早妖遗孤方防抚之如己子州南谭家坪地濵河最称沃衍河身适当洼下不能行地乃捐金集众凿石引流以资灌溉州牧孙毓竒等重其行义聘主义学如玉以师道自任生徒蔚起雍正九年旌表
　　李在淑葭州人防孤事母至孝母殁哀思尤终身不忘初赤贫及壮生业稍丰戚属婚丧有不能自赡者必倾赀周恤兄子若琮卒官一姊一妹俱贫寡在淑抚诸甥侄不使失所尝刻朱子家训及经騐良方等书行世语人曰此先慈遗命也其善则归亲类此雍正九年旌表

　　陜西通志巻六十二
<史部,地理类,都会郡县之属,陕西通志>
　　钦定四库全书
　　陜西通志巻六十三
　　人物九
　　儒林
　　汉
　　田何字子庄齐人自孔子授易五传至何汉兴田何以齐诸田徙杜陵号曰杜田生以易授弟子东武王同子仲洛阳周王孙丁寛齐服生等皆显当世惠帝时何年老家贫守道不仕帝亲幸其庐以受业终为易者宗【髙士传】
　　施讐字长卿沛人从田王孙受易后徙长陵田王孙为博士复从卒业与孟喜梁丘贺并为门人及梁丘贺为少府事多乃遣子临分将门人张禹等从讐问于是贺荐讐结髪事师数十年贺不能及诏拜为博士甘露中与五经诸儒杂论同异于石渠阁【汉书本传】
