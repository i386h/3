<!-- { "loadSidebar": true } -->
　　王纬字文卿并州太原人举明经以书判入等厯长安尉居官以清白称【唐书本传】
　　郭行余擢累京兆少尹尝値尹刘栖楚不肯避栖楚捕导从系之行余移书曰京兆府在汉时有尹有都尉有丞开元时诸王为牧故尹为长史司马即都尉丞耳今尹总牧务少尹副焉未闻道路间有下车望尘避者故事犹在栖楚不能答【白孔六帖】
　　刘潼字子固曹州南华人歴京兆少尹山南有剧贼依山为剽宣宗怒欲讨之宰相崔铉曰此陛下赤子迫于饥寒弄兵山谷间不足讨请遣使喻之诏潼驰徃潼挺身直叩其垒曰有诏赦尔罪盗皆列拜潼就馆而降【唐书刘晏传】
　　薛公达播子寳鼎人擢进士第佐鳯翔军防帅不文尝集射设的髙数十尺令曰中者酬锦与金一军莫能中公达执弓矢揖曰请为公欢射三发连中众大呼笑帅不喜乃自免去【唐书薛播传】
　　五代
　　邉蔚初仕后唐为华州记室庄宗伐蜀大军出于华下时华方阙帅诏令蔚权领军府事供亿军需甚有干济之称【册府元龟】
　　叚思恭泽州晋城人以门奏署鎭国军节度使官开运初出为华商等州观察支使刘继勲节度同州辟为掌书记继勲入朝防契丹入汴军士喧噪请立思恭为州帅思恭谕以祸福拒而弗从乃止【宋史本传】
　　宋
　　种诩洛阳人初为吏部令史调补长安主簿清白勤愼卒于官邸【马志】
　　周渭字得臣昭州恭城人干德中通判兴州州领口砦多戍兵监军敖狠纵其下为暴居民苦之渭驰徃谕以祸福斩其军校众皆慑服诏书嘉奬命兼本砦钤辖开寳元年鳯州七房冶主吏盗隐官银择渭徃代周嵗羡课数倍赐绯鱼【宋史本传】
　　何昼永新人开寳五年登进士第官鳯翔观察推官以政事名【西江人物志】
　　裴庄字端己阆中人以明经登第为高陵县主簿本府召权司理掾转运使雷德骧以威望自任尝廵按至境官属皆出迎庄独视事本局徐谒道周德骧称其有守徙权忻州録事叅军【宋史本传】
　　钱若水字澹成一字长卿河南新安人雍熈中举进士释褐同州观察推官听决明允郡治頼之【宋史本传】若水为同州推官有富民家小女奴逃亾不知所之奴父母讼于州命録事鞫之録事尝贷钱富民不获乃劾富民父子共杀女奴弃尸水中遂失其尸富民不胜榜楚自诬服具上州官审覆无反异若水独疑之留其狱数日不决一旦诣州屏人言曰若水所以留其狱者宻使人访求女奴今得之矣知州惊曰安在若水因宻使人送女奴于知州所知州乃垂引女奴父母问曰汝今见汝女识之乎曰安有不识因出示之父母泣曰是也乃引富民父子悉破械纵之其人号泣曰防使君某灭族矣知州曰推官之赐也其人倾家赀饭僧为若水祈福知州欲奏论其功若水固辞曰若此当置録事于何地耶知州叹服【名臣言行録】
　　田况字元均其先京兆人后徙居信都况从夏竦辟为陜西经畧判官叅都总管诸将悉兵击贼况极言其不可乃止又言所以给邉者十四事多见听用【隆平集】
　　尹洙字师鲁河南人天圣二年进士赵元昊反夏竦开府永兴军洙为通判贼大举兵冦泾原洙时在庆州得泾原求救书即移文庆帅率其部将刘政鋭兵数千人便道走镇戎未至贼引去竦奏洙为专徙通判濠州【安阳集】
　　李素通判邠州事州人以素少年高科始不以吏事期之素鋭精为治所处画皆出人意表吏民大惊防夏虏冦西鄙刘平石元孙战没邉人恟惧邠州城恶吏民谋内徙以避之时州无守将素摄州事即发民治州城僚吏固争以事当言上待报素曰虏将至何暇顾文法为身计耶且我实为之有罪不尔累乃亲度材庀用赋功董役不三旬而毕仁宗闻而嘉之下诏佗州守备当完曰视邠为比【温公集】
　　胡俛字公谨共城人举进士高第时西方用师诏举三路守令转运使吕觉以俛闻召见为彰化军节度推官知梁泉县盗发辄得秩满为著作佐郎签书商州判官【鸡肋集】
　　刘几字伯寿洛阳人第进士通判邠州邠地卤民病远汲几浚渠引水注城中复兴客曰自郭汾阳城此州茍外水可酾何待今日无为虚费劳人也几不答未几水果至凿五池于通逵民大便利【宋史刘温叟传】
　　胡瑗字翼之泰州海陵人范仲淹经畧陜西辟丹州推官【宋史本传】涖政之暇以经术随其贤愚训之士多赖其造就凡见者即识为安定先生弟子【旧志】
　　王猎字得之长垣人范仲淹荐为蓝田主簿府使之掌学诸生有犯法者猎自责数以为教之不至屏出之府帅意其私捕生下狱猎前白曰此特年少不率教尔致于理不足以益美化恐适贻士类辱帅悟而喜曰吾虑初不及此即释生而待猎加敬【宋史本传】
　　张防字仲微懐州河内人元昊反通判府州州依山无外城防将筑之州将曰吾州据险敌必不来防不听城垂就冦大至乃联巨木补其罅守以强弩中外不相闻者累日人心震恐库有杂防数千叚防矫诏赐筑城卒卒皆东望呼万岁贼疑救至州无井民取河水以饮贼断其路防夜开门率兵撃贼小却以官军壁两傍使民出汲复以渠泥覆积草贼望见以为水有余督居民乘城力战贼死伤者众随解去以功迁都官员外郎【宋史本传】
　　司马里夏县人字昭远进士通判鄜州州武人不法里平居与之欢甚临事正色力争不可假借性亷静质直所至有惠政【宋史司马池传】
　　楚建中字正叔洛阳人第进士主管鄜延经畧机宜文字夏人来正土疆徃莅其事众暴至两骑传矢引满向之建中披腹使射曰吾不惮死骑即去众服其量元昊归欵建中请筑安定黑水八堡以控东道夏人果来闻有备不敢入【宋史本传】
　　王宗元皇祐中任商州酒税有诗名终守清节琴樽自娯吏民畏之【贾志】
　　周沆益都人皇祐中赵元昊扰西陲诏举近臣可通判陜西者丞相富弼以沆名闻通判鳯翔府去二十余年民犹思之【司马光撰神道碑】
　　苏轼字子瞻眉州睂山人签书鳯翔府判官关中自元昊叛民贫役重岐下岁输南山木栰自渭入河经砥柱之险衙吏踵破家轼访其利害为修衙规使自择水工以时进止自是害减半【宋史本传】
　　程颢【字伯淳】河南人中进士第调京兆府鄠县主簿令以其年少未知之民有借其兄宅以居者发地中藏钱兄之子诉曰父所藏也令曰此无证佐何以决之颢曰此易辨尔问兄之子曰尔父藏钱几何时矣曰四十年矣彼借宅居几何时矣曰二十年矣即遣吏取十千视之谓借宅者曰今官所铸钱不五六年即遍天下此钱皆尔未居前数十年所铸何也其人遂服令大竒之南山僧舍岁传佛首放光逺近男女聚观昼夜杂处为政者畏其神莫敢禁止颢始至诘其僧曰吾闻石佛嵗现光有诸曰然曰俟复见必先白吾职事不能徃当取其首就观之自是不复有光矣府境水害仓卒兴役诸邑率皆狼狈惟颢所部饮食茇舍无不安便时盛暑泄痢大行死亾甚众独鄠人无死者所至治役人不劳而事集尝谓人曰吾之董役乃治军法也当路者欲荐之多问所欲先生曰荐士当以才之所堪不当问所欲再朞以避亲罢【伊川文集明道先生行状】
　　朱光庭字公掞偃师人擢第调万年主簿数摄邑事人以明镜称又从吕大防于长安幕府五路出师讨西夏雍为都会事倚以办【宋史朱景传】
　　张山甫偃师人熈寜间除武功主簿时朱光庭簿万年程伯淳簿鄠县三子者齐名关中号三杰焉【马志】
　　鲜于侁字子骏阆州人从何郯辟签书永兴军判官万年令不任职系囚累百府使徃治数日空其狱【宋史本传】
　　司马旦字伯康夏县人以父任厯郑县主簿郑有妇蔺讼夺人田者家多金钱市党买吏合为奸谩十年不决旦取案一阅情伪立见黜吏十数辈寃者以直又井元庆豪欺乡里莫敢谁何旦擒致于法时旦年尚少上下易之自是惊服【宋史司马池传】
　　王睦汴人华隂尉为官亷防清愼不忍鞭朴而心性明敏【马志】
　　焦稹河东人政和间为高陵县主簿能佐其令李公为政以忠信为本尝为李公作不欺堂记【马志】
　　张汝明字舜文庐陵人徙眞州登进士第厯华隂主簿华隂修岳庙费钜财窘汝明严与为期民德其不扰相与出力佐役如期而成他庙非典祀者则毁而惩其人滞州县二十年未尝干进徽宗擢监察御史【宋史本传】
　　张瓛崇寜间以承务郎监商州酒税权知髙陵县管勾学事兼管勾劝农公事尝砻石建八行八刑条碑【贾志】
　　仇悆字泰然益都人大观三年进士授邠州司法谳狱详恕多所全活【宋史本传】
　　司马朴字文季夏县人调晋寜军士曹叅军通判不法转运使王似讽朴伺其过朴曰下吏而陷长官不惟乱常人且不食吾余矣不敢奉教似贤而荐之【宋史司马池传】
　　张甫为华州推官日用仓粟恶吏当追赔钱数百万转运使李弦以吏属甫甫乃令斗米舂之可弃者十才二三又试之亦然吏遂得弛系所赔钱才数十万而已因荐甫迁职【亷平録】
　　石昉字德辉乐平人宣和进士授陇州司工曹事靖康元年之官明年金兵入陜官吏失守惟陇守刘化源誓死不去檄昉权倅与昉画地分守力不支金兵执之勒令受职不可尽室二十三人驱之北去拘置邠州洪皓留北与昉时相闻左右二帝于五国城与化源俱以不屈死【西江人物志】
　　魏彦明开封人通判延安府建炎二年金人陷府东城而西城犹坚守自是金兵专围西城初受围时彦明与权府事刘选分地而守彦明当东壁空家赀以赏战士金人昼夜攻城阅十有三日城陷彦明坐城楼上金人并其家执之谕使速降彦明曰吾家食宋禄犬辈使背吾君乎娄室怒杀之诏赠中大夫【宋史本传】
　　唐文若字立夫眉山人登进士第召对便殿高宗特防通判洋州洋西乡县产茶亘陵谷八百余里山穷险赋不尽括使者韩球将增赋以市园户避苛敛转徙饥馑相借文若力争之赋迄不增【宋史本传】
　　蹇彛潼川通泉人嘉定二年进士通判金州端平三年北兵攻蜀彛坚守被擒不屈而死其子永叔复力战城破举家死焉弟维之绍定五年进士利州都统王宣辟行叅军事亦迎敌力战而死【宋史本传】
　　金
　　乔君章平阳人正隆中任蒲城县丞有异政碑【贾志】李完字道全马邑人登进士第调澄城主簿有遗爱民为立祠【金史本传】
　　马舜卿名肩龙以字行宛平人正大四年薄逰凤翔德顺州将爱申以书招舜卿舜卿欲徃鳯翔总管以敌兵甚强德顺不可守劝勿徃舜卿曰爱申平生未尝识我一见为知己我知德顺不可守我徃必死然以知己故不得不死也乃举行槖付族父明之为死别冐险而去既至不数日受围城中义兵七八千而已州将假舜卿鳯翔总管判官守御一以委之凡受攻百日食尽乃陷军中募生致之不知所终时年五十三诏赠某官配食褒忠庙【中州集】
　　张彀字伯英许州临颍人大定二十八年进士改同州观察判官时出兵备邉州徴箭十万限以雕鴈羽爲之其价翔跃不可得彀曰矢去物也何羽不可节度使曰当须省报彀曰州距京师二千里如民急何万一有责下官身任其咎一日之间价减数倍尚书省竟如所请【金史本传】
