<!-- { "loadSidebar": true } -->
　　初入栈道　　　　　　　　　　许讃
　　梁汉起天中形连百二雄万山争地立一路与云通树杪过人影崖头啸虎风我行三月暮怅望华阴东
　　武闗　　　　　　　　　　　何景明
　　北转趋刘坝西盘出武闗微茫一线路回合万重山天地几龙战风云惟鸟还闗门鎻溪水日夜送潺湲
　　过华清殿　　　　　　　　　　前人
　　冬驻华清殿千秋忆翠华青山无帝宅荒草半人家雪下汤泉树春回绣岭花长安望不逺谁见五陵霞
　　寄三子　　　　　　　　　　　前人
　　三子者王吕康三子也三子俱产闗中并见而同隐西望兴懐为诗寄之
　　鄠杜终南曲邠岐渭北陲水多龙卧处山有凤来时星宿中宵动风云万里移沧江问灵剑离合少人知
　　谒后稷庙　　　　　　　　　　康海
　　翠柏笼香殿苍云荫石苔春深迷古砌日夕暗层台文徳通时夏烝尝尚有邰万年瞻庙貌茅土亦悠哉
　　过古章台街　　　　　　　　王九思
　　春日章台路风流忆往贤空余好杨柳非复旧人烟汉史芳名著秦宫夹道聨飞花何意绪迎客马头前
　　説经台　　　　　　　　　　　王旸
　　老子谈经地山花夹路开断云横逺树斜日上荒台白石望常在青牛期不来劳劳百年里何处是蓬莱
　　涉湋川　　　　　　　　　　　康栗
　　湋川洲上草春日翠烟齐直接终南巘平连水北栖芳心千古惜幽兴几人迷欲泛无舟楫长歌凤麓西
　　华山阻雪　　　　　　　　　　杨慎
　　山头不可上谷口迥难分远见三峯雪平铺万壑云紫霞虚洞府白马閟灵文愧尔神仙骨空懐麋鹿羣
　　长安道　　　　　　　　　　　薛蕙
　　神州应东井天府擅西秦双阙南山下千门渭水濵公卿畏主父賔客慕平津方朔何为者虚称避世人
　　卢湾【湾有呜咽泉扶苏庙】　　　　　　　马汝骥
　　磵背孤城曲川吞万里偏乍晴沙日好首夏野云鲜酒洒花间石琹挥树里泉独哀公子庙遗像卧苍烟
　　游红石峡　　　　　　　　　杨守谦
　　倚剑临榆塞开筵傍斗城银川朝气合金粟暮云平虎帐倚缇骑龙沙拔汉旌封侯思定逺投笔媿书生
　　月儿台　　　　　　　　　　　张珩
　　太宰旧游地扶苏赏月台双流平野合一径半山开石洞惟云度花嵓但鸟来登临兴不尽徙席向莓苔
　　吊少陵有感　　　　　　　　　唐龙
　　天寳流离际移家住此村江山惟白石风雨自黄昏幸吊天涯迹谁招水上魂暮春啼鸟歇寂寂长溪荪
　　秋日出塞　　　　　　　　　　前人
　　鼓角川原振旌旗日月明屯兵红石峡斩将黑山城血染芹河赤氛收榆塞清阴山应有泪飞檄到神京
　　长安道　　　　　　　　　　张时彻
　　曙动开长乐莺鸣绕建章龙媒驰道出凤吹彩旌扬绣陌生朱雾铜沟映緑杨渭桥春水涨日日泛鸳鸯
　　石鼈谷漫题　　　　　　　　　周宇
　　谷口交危石山腰泻怒泉蛇盘青霭径仙馆白云天信宿随遗榻登临不记年贪竒忘缓步回首失村烟
　　骊山温泉　　　　　　　　　　王格
　　咸阙无雕辇骊山尚浴泉汤池同野壑水殿祗寒烟月冷新丰路沙沈渭浦田行人漫投足谁识濯龙年
　　经始皇墓　　　　　　　　　乔世宁
　　雄图不可见墟墓亦无凭寳藏应先发泉宫侈后称只余双岭月长作万年灯山下东原道人人説覇陵
　　金台观　　　　　　　　　　　张链
　　不为依陈寳浮云自往来三峯留玉洞一杖下金台海岳归何处君王召不回无生本无地人世漫徘徊
　　同子成游説经台　　　　　　　温纯
　　为结烟霞侣因过尹喜门停车逢白鹤挥麈听元言瑶草经春长琪花冐雨繁真源如可问待月坐黄昏
　　过武闗　　　　　　　　　　　前人
　　闗塞空秦汉风尘感嵗华猿啼惟鸟道犬吠有人家孤嶂天疑近穷途日易斜商山知不远吾欲了生涯
　　子午岭　　　　　　　　　　　　刘倬
　　南北亘长岭纵横列万山桥陵今古在驰道有无间地拆庆延迥源分漆沮潺秦皇开凿后塞上几人还
　　闗山月　　　　　　　　　　　李维正
　　一片闗山月秋深倍觉明影含行色净凉与客愁生虎负中林啸虫依宿草鸣无端陇头水更作断肠声
　　望终南山　　　　　　　　　　乔因阜
　　每説山如画今看画不如岧嶤盘地轴晴翠塞天衢陆海开王防神臯奠帝居由来雄百二定鼎万年余讲学太华山中同志至三百余众　冯从吾
　　征防来莲岳良朋喜共游白云时去住野鸟自夷犹雨霁千岩翠春深万木稠山灵真有待吾道重千秋
　　过华清宫浴汤泉　　　　　　　袁宏道
　　镜澈古苔光溪风湛碧香花犹知世代水不解兴亡粉黛山川俗烟泉嵗月长而今正好景石骨照苍凉
　　扶风　　　　　　　　　　　　唐锜
　　冯翊废已乆扶风此独存制严周四辅守固汉西门百里今为邑千家各有村萧萧寒日暮烟火正黄昏
　　羌村怀少陵　　　　　　　　　任宇宁
　　寂寞羌村路少陵不复游客来山欲暮云去水空流遗咏残碑在寻幽古洞留悠悠无限意俯仰已千秋
　　望昭陵　　　　　　　　　　　来复
　　回合园陵路山防閟宫樵苏松柏尽兵燹画图空銕马髙原暮珠襦王气通只疑龙驭近扈从尚羣雄
　　周公庙　　　　　　　　　　叶桂章
　　深谷涓涓净春泉脉脉长松山临虢渭宫宇自隋唐赤舄风雷防金縢日月光姬图元启圣王祀永垂裳
　　鸡头闗　　　　　　　　　　吴崇文
　　不度鸡头险谁知鸟道难几回悬絶壁百丈俯危湍乱石排云出孤峯带雪寒晚来烟树满何处是长安
　　读书荐福寺题壁【二首选一】　　　　　温自知
　　鴈塔藏经地狂生养拙年漂零倚短榻雨雪伴髙眠晓剑南峯出昏灯北斗连五陵豪侠子裘马各周旋
　　发扶风　　　　　　　　　　　僧宗泐
　　晓发扶风县云低欲雪时长河王莽寺独树马超祠营窟吹烟早牛车度坂迟非熊无复梦渭水自逶迤
　　寄次山郡守　　　　　　　　　许宗鲁
　　道启乡先哲名垂世大儒宫墙犹里祠宇故横渠撤坐缘归正悬铭为砭愚生平勤仰止何日一抠趋
　　长安道　　　　　　　　　【本朝】徐缄
　　天府壮无加空庐径有斜防桥驴背柳温室醉中花竒字扬雄宅明珠董偃家君看泾渭水清浊讵相遮
　　凤泉即事　　　　　　　　　　李柏
　　曵杖南村路斜通白石间林幽禽语静川逺櫂歌闲緑沁桥边水青来寺外山华清三百里流祸尚潺潺
　　凤翔东湖　　　　　　　　　孙尔思
　　偃仰平湖曲岑岚一望收芰风清带夏梧月澹澄秋舲似浮天过人疑入画游仲宣当此际不用赋登楼
　　登嘉岭山　　　　　　　　　白乃贞
　　览胜登嘉岭长坡秋色分围园千树柏鎻塔一梯云寺记逺公迹碑留小范勲踟蹰多古意杯酒对斜曛
　　太史公墓　　　　　　　　　程必升
　　三里芝阳镇一丘司马坡淡云斜岭近啼鸟夕阳多古道余苍柏空台照绿莎徘徊登眺处犹忆汉山河
　　潼闗　　　　　　　　　　　　　周灿
　　天险殽函地雄称古雍州黄河吞岸曲华岳挂城头官路连荆冀残碑志汉周停车还四望春草满山丘
　　临潼道中次周澹园韵　　　　　刘元勲
　　驱马长林外秋风雁字斜山髙悬碧嶂水细漾寒沙目断新丰树云开绣岭花不须通姓字直到故人家
　　八阵图　　　　　　　　　　　郑日奎
　　汉沔阵图在英雄将畧存鸟蛇分块石鬼物防重门江急军声怒云深杀气屯赏竒真不易今古一桓温上已集红石峡翠然阁禊饮【二首选一】　谭吉璁
　　祓堂开绿浦褉饮向红山边地寻兰少荒亭对酒闲浮觞水更曲借草坐为斑归骑城闉晚欣看士女还
　　石鼓山　　　　　　　　　　　许孙荃
　　岐阳昔大狩石鼓凿空山文字今何处光芒尚此间人辞三辅地路近七盘闗明日连云栈﨑岖不可攀
　　五丈原次大复韵　　　　　　　　前人
　　荒原淡斜日古戍黯层阴五丈空留迹三分不死心地随营垒没星与阵云沉薄暮秋风急如闻梁父吟
　　闗中杂诗　　　　　　　　　　顾炎武
　　子夏看书室临河四望开山从雷首去浪拂禹门回大道疑将废遗经重可哀非君真好古谁为扫莓苔【赋得子夏石室送康太乙归夏阳】
　　武侯琴室　　　　　　　　　　王士祯
　　竹篠娟娟静江流漠漠阴至今筹笔地犹见出师心遗恨成衔璧元声有故琴千秋指外髣髴遇髙深
　　南郑至沔县道中【二首选一】　　　　　　前人
　　黑水梁州道停车问土风沔流天汉外嶓冢夕阳东处处棕榈緑村村防防红更须参玉版修竹贱如蓬
　　寳鸡县　　　　　　　　　　　　前人
　　险絶古陈仓停车落日黄覇图今寂寞陈寳亦销亡城郭秋云里人家清渭旁回看三辅逺秦树但苍苍
　　望终南　　　　　　　　　　　　前人
　　青绮门边路终南积翠阴山河三辅壮烟树五陵深朝市几迁改白云无古今何如归辋口水石好园林
　　遇仙桥即事　　　　　　　　　　前人
　　浮云收渭北初日照终南驰道连秋水官桥渡晓骖人烟生浦树鸟语入秦岚欲访渔川隐芦中有钓庵【渔川原华州山水胜处】
　　织锦台　　　　　　　　　　　李因笃
　　织锦人何处遗图尔自哀秋风吹蔓草野日照荒台缭绕悲心极回环妙绪开此乡多好女重识二班才
　　终南山　　　　　　　　　　宋振鳞
　　白云飞不尽出没众峯青嵗月闲中老空虚静里听双斜通蜀栈万里络秦星樵隐人何处秋深拥翠屏
　　观华山瀑布　　　　　　　　吕履恒
　　银河天半落玉女望中浮髙注三秦塞平吞八水流轰雷奔鸟道掣电入龙湫万仭青霄上罡风吹未休
　　梁州　　　　　　　　　　　　前人
　　蜀道天难上梁州路已遥岷嶓蟠北戒江汉南条落日七盘岭晴天万里桥独留懐古意歌哭未能消
　　甘泉杂吟【二首选一】　　　　　　　　杨梦弼
　　自笑为秦客淹留岂有家饭炊鱼子粟薪爇防姑花春去初看柳秋髙始食晚年潦倒甚凄絶滞天涯
　　春日重游樊川　　　　　　　　王心敬
　　矗矗两山髙涓涓一水迢近山多緑树隔水烂红桃时有游鱼现兼饶谷鸟娇武陵托迹客诚恐让逍遥緑柳荫前隄红桃艶后溪祗疑春烂漫不辨境东西野竹多依道山泉尽入谿再来还有信却恐路重迷
　　防上送李亿　　　　　　　【唐】温庭筠
　　黄山逺隔秦树紫禁斜通渭城别路青青柳弱前溪漠漠苔生和风澹荡归客落月殷勤早莺防上金尊未饮防歌已有余声
　　盩厔清明　　　　　　　　【明】何景明
　　客里遥逢令节城中不见繁华南山漠漠烟逺清渭迢迢日斜独树桃花自发髙楼燕子谁家可惜年年春色催人白髪天涯
　　奉和春初幸太平公主南庄应制【唐】宋之问
　　青门路接凤凰防素浐宸游龙骑来涧草自迎香辇合岩花应待御筵开文移北斗成天象酒近南山作夀杯此日侍臣将石去共欢明主赐金回
　　奉和春日出苑瞩目应令【时为太子舍人使在东都作】
　　贾曾
