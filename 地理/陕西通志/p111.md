<!-- { "loadSidebar": true } -->
　　綘帐镇　在县东南二十五里【县志】即马融传经宅遗址尚存【雍胜畧】
　　文书镇　在县东南三十里【府志】
　　伏波镇　在县西七里即马援故居【府志】伏波村在扶风县伏波将军马援故居【潜确类书】
　　崇正镇　在县北二十里即美阳故城【县志】
　　召公镇　在县东北三十里即周召公采地【府志】
　　【附县境古隘】宋家寨在县东南二十里　大寨在县东南三十里　孟家寨在县东南四十里【县志】三寨俱废【县册】杏林镇在县东十里其地多杏亦曰杏林古驿今废【县册】　茂陵镇在县东三十里【府志】今废　召公镇天度镇俱在县东北今废　又有毛公镇今废【县志】
　　漆水桥　在县城东一里跨漆水上【贾志　按县城东门外畤沟河俗名漆水马志谓县无漆水即湋水之讹者误】
　　泰川桥　在县东北二十里跨泰川上【府志】
　　洪济桥　在县北二十里崇正镇东门外【府志】跨美水【县册】浪店桥　在县东十五里跨美水上【府志】
　　天桥　在县南门外知县陈子孺重建跨湋水【府志】渭河桥　在县南二十里有舟楫济渡【县志】
　　郿县
　　斜谷闗　在县西南三十里【府志】褒斜谷通梁汉【贾志】南口曰褒北口曰斜【梁州记】斜水出衙岭山北厯斜谷【水经注】元狩中发卒万人作褒斜道【通鉴】魏青龙二年亮出斜谷田于兰坑【魏志郭淮传】正始元年曹公征蜀使贾逵至斜谷观形势【贾逵传】建兴十一年蜀运米集斜谷口治斜谷邸阁【蜀志后主传】十二年亮由斜谷出据五丈原【丞相亮传】长安可逹汉中惟子午闗子午闗在正南次西则骆谷闗又西则斜谷闗汉王自汉中出袭雍则自褒斜出也【雍録】斜水亦谓武功水诸葛亮表遣虎歩监孟琰据武功水东司马懿因水涨来攻亮作车桥越水射之桥成引去后置闗【雍胜畧】褒斜二谷阻衙岭相首尾雍梁有事为出入咽防与祁山大散子午骆谷并称要地【岐山县志】
　　槐芽镇　在县东三十里【县图】
　　横渠镇　在县东五十里宋置【县志】唐天复二年汴师至石鼻又至横渠【金鸾记】
　　青花镇　在县东六十里【县图】
　　金渠镇　在县东南二十里【县图】
　　齐家镇　在县南二十里【县图】
　　常兴镇　在县东北二十里【县图】
　　【附县境古隘】　新罗堡在县东南【旧志】晋太元十五年姚苌攻秦扶风太守齐益男于新罗堡克之【晋书苻登载记】　围趣栅在县东南【旧志】梁中大通二年魏髙平贼万俟丑奴遣将尉迟菩萨自武功南渡渭攻围趋栅克之【通鉴】清湫镇在县东二十五里以近清湫水而名元至
　　正十四年歹驴所筑城址尚存【马志】
　　西硙口渡　在县西北十里西硙里渭河上通岐山船一只水夫八名【县志　按即葫芦渡冬涸架桥水涨用船】
　　断途渡　在县北五里清逺里渭河上通扶风船一只水夫八名【县志　按今名善脩渡冬涸架桥水涨用船】
　　寳鸡县
　　金芽闗　在县东南一百二十里【明一统志】
　　大散闗　在县南五十二里大散岭上通褒斜【明一统志】建武二年延岑引兵北入散闗至陈仓嘉追破之散闗故城在陈仓县南十里有散谷水因取名焉【后汉书顺阳侯嘉传注】汧水东入散闗【水经注】寳鸡西南有大散闗【唐书地理志】有汧水散闗旧闗故城在寳鸡县南【杜氏通典】寳鸡县有武城车舍大散三大镇【九域志】大散闗属梁泉县在寳鸡南为秦蜀往来要道自闗距和尚原才咫尺两山闗控斗絶出可以攻入可以守实表里之形势也【中兴四朝志】在旧梁泉县为秦蜀要地【方舆胜览】大散闗一曰散闗在县西南大散岭上为秦蜀襟喉南山自蓝田而西至此方尽又西则陇首特起汧渭萦流闗当山川之防扼南北之交北不得无以启梁益南不得无以图闗中【旧县志】
　　二里闗　在县西南四十里古置闗遗址存【贾志】元中统初鼎从伐蜀攻二里散闗屡立战功【元史郑鼎传】居髙岭上长亘二里因名乃连云栈出入必由之路明初设廵检司于益门镇嘉靖间迁于此谓之益门二里散闗廵检司今有分防千总【县志】
　　石家营　在县南二里旧尝设守【县志】
　　鸽子堡　在县东六十里【县图】
　　金陵店　在县东五里金陵河东【县图】
　　底店镇　在县东四十里【县册】石鼻寨在县东四十里【县册】武侯筑以拒郝昭一名石鼻城【明一统志】唐光启三年田令孜奉上发寳鸡増禁兵守石鼻为后拒苏轼曰鳯翔府寳鸡县武城镇即俗所谓石鼻寨也【通鉴胡注按今底店镇有武成寺葢即古武成镇地】
　　虢县镇　在县东五十里即周武王封虢叔地隋为虢县至元省入寳鸡【府志】
　　阳平镇　在县东七十里【县志】虢县有阳平镇【金史地理志】马营镇　在县东南三十里【县志】
　　益门镇　在县西南十五里【县志】元末李思齐所筑以备川蜀【贾志】洪武三年蜀将王友仁攻兴元守将金兴旺请援时徐逹在西安即帅师还屯益门镇【明纪事本末】陜西既入闗平衍千余里西南抵寳鸡复岸然山合惟一隘口始入是为益门镇秦山嵯峨清江滉瀁路惟鸟道出镇南云栈百折逹荆梁通滇益名镇以益义取诸此明邑令许庄修废雉题曰益门雄镇【白鸾修镇志】
　　贾村镇　在县东北二十五里
　　【附县境古隘】和尚原在县西南四十里大散闗东宋时吴玠大破金人于此【县志　按图在渭水南二里闗东】　模壁塞在县西南七十里【旧志】南汉干祐初蜀将安思谦救鳯翔遣别将趋模壁【通鉴】　潘氏堡在县东北【旧志】光启三年晟守大散闗朱玫攻闗晟战于潘氏遂大败【唐书杨晟传】潘氏堡在寳鸡东北【通鉴胡注】
　　金陵河桥　在县东五里跨金陵河上【府志】
　　渭河桥　在县南一里跨渭河上水势冲激津渡不定将寒沍而桥始成【府志】
　　汧阳河桥　在县东四十里跨汧河上【府志】
　　冻河桥　在县西南七十里【县志】跨塔河上【县册】
　　硖石桥　在县西二十里石山夹岸髙十余丈跨陆川上【县册】
　　汧阳县
　　箭筈岭　在县南十五里旧名箭筈闗【县册】其地可资战守【贾志】梁贞明六年蜀将陈彦威出散闗败岐兵于箭筈岭其山两岐故俗呼为箭筈有箭筈闗【通鉴胡注】绍兴三十一年金没立方攻箭筈闗玠复遣将击败之【宋史吴玠传】
　　黄理镇　在县东十里【县册】
　　安化镇　在县西南三十五里今一名安化寺【县册】县有安化镇【九域志】唐广徳后置以御吐蕃【旧志】
　　新兴镇　在县西二十里【县册】县有新兴镇【九域志】
　　草壁镇　在县西四十里【县册】
　　【附县境古隘】安都寨近箭筈岭汉干祐初蜀将安思谦进屯散闗遣高彦俦击汉之箭筈安都寨【通鉴】　白松镇在县西南　冯坊镇在县西北　乱石镇在县西北阳川镇在县东北今俱废【县册】
　　太平桥　在县东门外跨天池沟上明隆庆三年建【县志附县境古桥】晖川桥在县西跨晖川河上今废【县志】
　　麟游县
　　良舍镇　在县西三十里【县册】
　　【附县境古隘】石窰闗在县西北一百三十里接汧阳界有廵检司明洪武十五年置亦曰麻夫镇今廵司裁西河闗在县东三十里近好畤隋时设官守备今废将台故址尚存　催木镇在县东北四十里隋修仁夀宫时自渭上运木经此旧为镇东接邠干北连平庆今废【县志　九域志一作崔模镇】　三家店镇在县东　招贤镇在县西微南　两停镇在县西微南　天堂镇在县西微南　花花镇在县西南　今俱废【县册】
　　偏桥　在县西门外一里上逼断崖下临杜水知县吴谦重修顺治十年圮知县吴汝为又修【县志】
　　迎仙桥　在县西一里【府志】
　　土桥　在县北二十里【府志】跨澄水【县册】
　　【附县境古桥】通济桥在县西门外山水暴涨修之屡圮知县崔如岳凿石搆梁周以铁鎻今又圮【县志】
　　陇州
　　咸宜闗　在州西四十里即古陇闗【州册】明正统中因闗山路阻改咸宜闗移廵检司于此凿山开道通秦鳯故闗废为镇今廵司革【州志】梁贞明六年蜀使王宗俦等将兵伐岐出故闗壁于咸宜在陇州汧源县界【通鉴胡　附古注　陇闗】在州西七十里陇山下【贾志】永和四年命扶风筑陇道坞五年羌冦武都烧陇闗【后汉书顺帝本纪】陇谓西闗也其坂九廻上者七日乃越【三秦记】汉置陇西当戎翟【晋书地道记】武徳五年突厥入原州陷大震闗【唐书高祖本纪】自武功西至于好畤其驿三其蔽曰鳯翔府其闗曰陇闗【栁宗元舘驿使记】陇山一名陇坻汉陇闗今名大震闗在县西【通典】汉武帝至此遇雷震因名大震闗【雍録】大震闗后周天和元年置今名陇山闗【寰宇记】大中六年陇州防御使薛逵言汧源西境切在故闗昔有隄防殊无制置僻在重冈之上茍务髙深今移要防之中实堪控扼旧絶泉井逺汲河流今则临水挟山当川限谷危墙深堑克扬营垒之势谨画图进乞改为安戎闗【册府元】汧源西有安戎闗本大震闗薛逵移筑更名【唐书地理志】唐天复二年孔勅取成陇二州乃自故闗归后唐干祐元年蜀将韩保贞出新闗秦州清水东五十里有大震闗自薛逵徙筑安戎闗于陇山由是谓大震闗为故闗今陇山之西有故闗山新闗在汧源县西汧陇之人谓大震为故闗安戎为新闗【通鉴胡注】陇州汧源县有新闗镇【九域志】陇州西七十里有旧故闗新故闗俱属故闗大寨廵检司【明一统志】大宁闗记左陇山而右汧水面五峯而扼灵谷为秦鳯要害之地昔始皇尝表此为秦之西门【雍胜略】大宁旧闗在州西五十里近汧水之源【府志】
　　金兠堡　在州西北四十里宋置【州志】即金斗铺【州册】杜阳镇　在州东二十里明嘉靖四十三年更名沙河镇又有小杜阳镇在州东二十五里【旧州志　按杜阳一作肚羊】
　　东凉镇　在州东三十里【州册】
　　新街镇　在州东南八十里【州册】
　　故川镇　在州东南一百一十里【州册】
　　县头镇　在州东南一百二十里【州册】
　　八渡镇　在州南四十里【州册】
　　香泉镇　在州南一百三十里成化中知州李镛奏请添设廵检司今革【州志】
　　赤沙镇　在州南一百四十里【州册】
　　大松镇　在州西南一百五十里【州册】
　　神泉镇　在州西二十里【州册】
　　马鹿镇　在州西一百三十里【州册】
　　火烧镇　在州西北四十里当鱼龙川口宋将杨政焚金人寨处【州册】
　　赤崖镇　在县西北五十里【州册】
