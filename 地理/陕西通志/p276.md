<!-- { "loadSidebar": true } -->
　　世宗嘉靖二十六年十一月曽铣会同抚按官防陈边务十八事曰恢复河套曰脩筑边垣曰选择将材曰选练将士曰买补马骡曰进兵机宜曰转运粮饷曰申明赏罚曰兼备舟车曰多备军器曰招降用间曰审度时势曰防守河套曰营田储饷曰明职守曰息讹言曰寛文法曰处孳畜奏下兵部覆言铣经畧甚详但事体重大请下其章于廷臣各防所见然后集议上曰敌据河套为国家患朕轸念宵旰有年矣念无任事之臣今曽铣前后所上方畧卿等旣看详即会众协忠定防以闻已而铣复上营阵图八曰立营总图曰遇敌驻战图曰选锋车战图曰骑兵逐阵图曰歩兵博战图曰行营进攻图曰变营长驱图曰获功收兵图上览而嘉之令廷臣一并议奏【世法录】　二十八年题准延绥逰兵照原议应援宣大如宣大稍宁延绥急将老营堡逰兵一枝听延绥调遣【明会典】　三十年七月延绥镇巡等官张愚等言本镇自开国以来未经开市法宜慎始且东西相距千五百里无边墙为限虽定边稍有边墙而地多平漠惟花马池界在延宁二镇之中有边墙三百余里可以为据宜合二镇同此立市限以日期先后互易总督大臣用防秋例驻此以便调度两镇抚镇各带兵马分布防御仍乞比照大同事例给发帑银充用从之发银四万令总督会同镇巡官酌议停当如大同例行郜光先奏延宁二镇互市应行事宜六条一议处抚赏一议定市期一处置市货一议给马价一分定市地一优赡通丁【世法录】　嘉靖中俺荅开市凡十一处在延绥者一曰红山寺堡【续文献通考】　榆林地险而防严将士战不贯胄敌呼为骆驼城旧以陜西左前右后防卫延安绥徳庆阳三卫并河南南阳卫頴上千户所直潼闗宁山二卫官军轮班哨守延安府府谷安定安塞保安四县并绥徳卫屯种栁树会拜堂儿麻叶河俱在近边地方止是人民屯军土兵人等居住若定委千百户所管屯官一员会同各县编成行伍给领军器常川操练就于本县防守可代边军河套地方千里敌数万入居其中趂逐水草四散畜牧欲大举南冦则令人传示诸部落约日聚众而进旣聚众至二三万夜宿火光连亘数十里我之墩军夜不收瞭望先知我兵可设备矣敌众临墙止宿必就有水泉处安营饮马今花马池墙外有锅底湖栁门井兴武营外有虾蟆湖等泉定边营外有东栁门等井余地无井泉又多大沙凹凸或产蒿深没马腹贼数百骑或可委曲寻路而行多则不能故设备之处有限【明九边考】
　　穆宗隆庆元年题准延安卫旧有游击统领官军三千驻劄本处防秋则赴大边镇靖堡后改延安游击为镇靖叅将遂将官军二千移驻镇靖一千移驻鄜州延安城池空虚令镇靖营将原调延安军五百七十名发回城操而以新募兵发补镇靖营缺数【续文献通考】
　　神宗万厯十三年题准延镇备御陜西西安并潼闗各卫所班军暂免逺戍徴银解边防守【续文献通考】　边市距镇城之北十里许为红山市又东为神木市又东为黄甫川市皆属国互市处也正月望后择日开市间一日一市镇人习防古语者持货徃市有土城不屋陶穴以居或施帐焉其货则湖茶苏布草盐烟不以米不以军器防古之至者则羊绒驼毛狐皮羔皮牛羊兔不以马镇城及营堡俱有市而沿边村落亦间有之如黄甫川之呆黄坪清水营之尖堡子神木营之红寺儿清水坪高家堡之豆峪万户峪建安双山之大会坪通秦砦金河寺栁树会西寺子波罗迤西之土门子白洛城卧牛城威武清平之石人坪麻叶河镇靖之笔架城靖边宁塞迤西之鐡角城顺宁园林驿吴旗营把都永济新安边迤西之鎻骨朶城张寡妇寺李家寺沙家掌五个掌者是也其税少止数钱多不过二两而已各堡之守备把总司之于春秋两季解布政司充饷【延绥镇志】　国初敌遁河外居漠北延绥无事正统以后浸失其险敌始渡河犯边镇守都督王贞始筑榆林城创沿边一带营堡墩台累増至二十四所嵗调延安绥徳庆阳三卫官军分戍而河南陜西客兵助之列营积粮以遏冦路景防初敌犯延庆不敢深入天顺初阿罗出掠我边人以为向导因知河套所在不时出没遂为边境剥肤之害【世法录】　延绥初筑东胜等城戍守河外正统间失东胜退守黄河后失河套又弃河守墙镇城旧在绥徳捐米脂鱼河等地于外几三百里成化中徙镇榆林东起黄甫川西至定边营千二百余里聨墩勾堡横截河套之口遂称雄镇但镇城不产五谷刍粮皆仰给腹里【明会典】　陜西防边之法考唐三城守之于河外上防也盖守之于河外则险在我而易为力守之于河南则险在敌而难为功也修夹道之墙时出精兵以搜套中防也其下防来则浪战去则坐守而已【苑洛集】　榆林旧治在绥徳成化时余肃敏子俊广开城垣増置三十六营堡其边墙东起黄甫川西至定边营长千二百余里横絶河套之口侈其功者曰镇包米脂鱼河三百里膏腴地东连牛心堡可便应援西截河套冲可便耕牧千三百里树艺围猎樵采之地吾得擅而有焉据险卫内诚雄镇也引为罪者曰榆林东有双山堡敌由此而冦绥徳我兵之在东者以无险而不能守也榆林西南有定边花马池彼由此而冦固原我兵之在西南者以路逺而不能援也且镇旣移则绥徳之兵寡其不能御寇必也忧其危者曰军所恃者食也自贼据套而耕牧絶耕牧絶而转输艰转输艰而士伍耗榆林之军不患不勇而患恒饥也惟陜州有河可通绥徳若计沿河郡县改徴本色悉以输之庻少苏耳且夫乱峯墩野猪峡是直冲鱼河之径彼若驻兵鱼河则断榆林绥徳为两矣又自定边营西抵宁夏东黄河岸横城堡三百里中多平漫沙漠敌人大举多由此入当慎之矣有王者起复河套而守东胜彼榆林之或有或无正不足深论也【朱思本舆地图】















　　陜西通志巻三十五
<史部,地理类,都会郡县之属,陕西通志>
　　钦定四库全书
　　陜西通志巻三十六
　　驿传
　　置邮设馆宾旅如归皇华原隰四牡騑騑济蒲槎穏入栈磴危封人候吏征夫所依斧资饩牵剉秣絷维既戒绎骚亦严废弛虎符合节羽交驰往来迅驶职有攸司作驿传志第十四
　　国朝
　　陜西布政使司所属
　　驿递马三千一百七匹【原额马三千三百三十九匹雍正七年调恊甘省马五百四匹内退囬宝鸡县马三十四匹外又雍正九年买补马二百三十八匹】
　　马夫一千五百六十三名半【原额马夫一千六百七十九名半除雍正七年调恊甘马实裁马二百三十二匹马夫一百一十六名】
　　夫马工料站支银一十万五千三百一十三两九钱一分七厘五丝八忽八微五纎七尘二渺八漠六沙【原额银一十一万二千五百一十一两四钱六厘五亳八丝三忽四微一纎三尘八六沙内除雍正七年裁解甘马实裁银七千一百九十七两四钱八分九厘五毫二丝四忽五微五纎六尘五渺二漠】
　　遇闰加増州县递马银一千三百六十九两七钱五分三厘二毫六丝六忽三微二纎五尘【原额银一千七百一十一两二分七厘六毫内除雍正七年调恊甘马裁州县递马遇闰加増银三百四十一两二钱七分四厘三毫三丝三忽六微七纎五尘】
　　榆葭邉塘安站马除邉堡驴二百三十六头易马一百一十七匹外调拨各州县马五百一十三匹马夫二百五十六名半工料银一万四千九百一十七两二钱九分九厘六毫三丝二忽一微遇闰加増银五百二十两九钱六分九厘二毫五丝【此项仍系各州县徴解驿道分发邉塘】
　　雍正八年添设邉塘共二十九处马六百零八匹【原额邉塘二十五处共马六百三十匹内除榆林驿留马八匹归徳堡留马一十四匹递送往来公文外并神木县红栁滩二腰站各安马十六匹较他腰站各少一匹】十年正月抽调内地马一百九十匹恊拨邉塘供应军务每正站添马十匹腰站添马五匹【此项夫马俟大防后即拨囬原驿凡一切工料银两仍系各州县解道分发邉塘】
　　所摃夫三千一百八十五名嵗支工食银四万一千九百六十五两三钱二分一厘五毫四丝九忽一微六纎五尘五渺一漠遇闰加増银一千二百五十六两四分九厘【按所摃夫银两　奏册统入夫马工料银内】雍正十年裁减所摃夫五百八十四名裁工食银六千二百九十两五钱六分八厘零裁闰月银五百七十二两九钱二分九厘零
　　铺递共七百一十五处铺司兵共二千六百二十九名每年支工食银共六千九百八十七两二钱五分三厘二毫八丝六忽零
　　雍正十一年増设递运所所夫闰月工食银二千八十两五钱



<史部,地理类,都会郡县之属,陕西通志,卷三十六>









　　驿站
　　【东路】西安府咸宁县京兆驿【在城知县管理东至临潼县五十里至新丰驿七十里】马五十六匹马夫三十三名嵗支银二千五百三十九两六钱县马十匹嵗支银二百二十六两遇闰加递马银五十二两二钱四分九厘五毫【雍正十年拨邉塘马五匹按拨邉塘马银仍系各州县解支故槩不赘叙后仿此】
　　临潼县新丰驿【县东二十里知县管理东至渭南县八十里】
　　马八十四匹马夫四十五名嵗支银三千七百四十八

　　两四钱县马五匹嵗支银一百一十三两遇闰加递马银二十六两一钱二分四厘七毫五丝【雍正十年拨邉塘马五匹】
　　渭南县丰原驿【在城知县管理东至华州五十里】
　　马八十四匹马夫四十五名嵗支银三千七百四十八两四钱县马五匹嵗支银一百一十三两遇闰加递马银二十六两一钱二分四厘七毫五丝【雍正十年拨邉塘马五匹】
　　华州华山驿【在城知州管理东至华隂县七十里】
　　马八十四匹马夫四十五名嵗支银三千七百四十八两四钱州马五匹嵗支银一百一十三两遇闰加递马银二十六两一钱二分四厘七毫五丝【雍正十年拨邉塘马五匹】
　　华隂县潼津驿【在城知县管理东至潼闗县四十里】
　　马八十四匹马夫四十五名嵗支银三千七百四十八两四钱县马五匹嵗支银一百一十三两遇闰加递马银二十六两一钱二分四厘七毫五丝【雍正十年拨邉塘马五匹】
　　潼闗县潼闗驿【在城驿丞管理东至黄河接山西省界】
　　马一百八匹马夫五十七名嵗支银四千七百八十六两八钱【雍正七年裁解甘马十匹九年买补马十匹又十年拨邉塘马八匹】
　　【东北路】西安府七十里至髙陵县
　　髙陵县【北至富平县五十里】
　　马四十匹马夫二十名嵗支银一千四百二十三两遇闰加递马银四十一两八钱八厘【内拨邉塘马十匹夫五名　雍正七年裁马二十匹九年买补十匹实裁十匹马夫五名裁银三百五十二两裁遇闰银一十两四钱五分二厘又十年拨邉塘马二匹】
　　富平县【东至蒲城县九十里】
　　马三十匹马夫十七名嵗支银九百八十五两七钱六分五厘遇闰加递马银一百九两八钱【内拨邉塘马十匹马夫五名　雍正七年裁马十六匹九年买补六匹实裁十匹马夫五名裁银三百二十七两二钱三分二厘五毫裁支直银五两裁遇闰银三十六两六钱又十年拨邉塘马二匹】
　　蒲城县【东北至澄城县五十里正北至白水县五十里东南至同州七十里】
