<!-- { "loadSidebar": true } -->
　　李氏凤翔生员袁有熊妻年十八而寡无出侧室生子輱氏曰妾子即吾子也教之入成均守节三十余年卒
　　徐氏凤翔彭云衢妻李氏彭云冲妻徐相夫治家以孝友着闻夫卒守节训子歴四十年李年未三旬夫故有逼氏再适者氏剨面断髪誓完节操年八十三卒
　　李氏凤翔生员彭嘉世继妻前妻子汝翼方数月抚如已出年二十八夫亡矢冰蘗者三十余年
　　张氏凤翔人千总李馠妻年十九夫亡舅姑老且病二子方在襁褓家赤贫辛勤织纺俯仰无憾舅姑殁丧葬咸如礼刻像朝夕奉之教二子俱成名守节三十余年而卒
　　王氏凤翔朱良干妻干卒氏年二十九遗孤二嵗家贫守节备尝艰苦子文杰以军功歴守备氏年八十余嵗
　　崔氏凤翔生员刘继南妻夫故氏年甫十八家贫纺绩自给抚遗腹子余惠教之成立为郡廪生苦节歴三十年
　　赵氏凤翔刘暹妻年二十而寡遗孤宏绩方数嵗氏教之读书贡于成均氏守节凡四十八年
　　薛氏凤翔翰林检讨卢熙妾卢典试滇南归卒旅邸妻子复相继殁薛年甫二十生一女为立嗣以主丧葬守节二十五年先是有张氏杨氏者运司程云翼侧室也程卒张子钟瑞杨子毓瑞皆防二氏矢志抚孤杨卒张抚其子如已出闻者髙之
　　蒲氏凤翔生员刘印坤妻年二十七而寡抚子善世既长入成均复早亡遗女孙一氏抚养备至卒时年六十七嵗
　　王氏凤翔生员吴南谨妻事姑尽孝夫亡氏年二十八家贫守志两手拮据抚四子皆成立长烜次炘入泮季炇选防守节三十八年又举人王鼎安妻程氏年二十守节歴三十年
　　俞氏凤翔人吴份妻份卒氏年二十有八子山甫四龄守节自誓竭力奉亲有司旌其闾
　　常氏凤翔生员茍自新妻夫殁哀毁骨立事翁姑以孝闻抚育遗孤慈不掩义及长补弟子员守节三十八年
　　程氏凤翔张文星妻年十六归张克娴妇道张亡氏年二十六痛夫防絶以遗孤方防坚志誓守年五十余卒
　　张氏凤翔张福妻福临终嘱氏改适氏引刀截髪曰妾颇知义岂肯从一不终以为君辱况姑老子防乎夫殁纺绩事姑不少怠卒抚其子文甲为邑弟子员
　　何氏凤翔王镜继妻镜卒呼天誓守抚前妻子女恩义兼至理家有法门庭肃然长子廷楹入庠克继家声
　　孟氏兴济令王者賔继妻凤翔人性勤俭恪循妇职值贺冦变被掳骂贼不屈路经石河滩氏从马上扑跌数十次目鼻口齿俱毁贼怒杀之其夫亦骂贼被害学使旌其门至今乡人称夫妇双节云
　　耿氏武功人岐山生员李淑世妻淑世死守节二十年卒
　　强氏寳鸡监生髙协绪妻髙宦族也氏俭朴自持纺绩不辍姑举一子而病剧氏汤药之余兼乳防叔夫抱病寝食俱废及殁哀毁异常时年二十七舅姑怜其早寡无子将嫁之氏誓死不贰以侄为嗣教养备至雍正五年旌表时年五十六嵗
　　王氏寳鸡民李茂华妻氏有缌服弟王一位恶少也欲加无礼于氏乘间入氏室逼之氏坚拒不从竟被杀谳定寘一位于法康熙五十四年旌表
　　杨氏扶风生员王秉铨妻年二十九孀居值流冦陷城氏保孤誓守备歴险难子孙俱入庠年七十三卒
　　唐氏扶风民张英侣妻英侣亡氏年二十二矢志完操教子成立年八十四嵗而殁
　　乔氏扶风髙其行妻孀居四十余载邑令杜俊章表之
　　张氏扶风王宪孔妻宪孔殁遗孤甫周嵗家赤贫孝事孀姑克尽妇道辛勤育孤以至成立四十年无变志
　　陈氏扶风吴凤妻年二十五而寡家贫无倚氏拮据葬夫事老姑孝养尤谨辛勤抚孤克至成立年七十余卒邑令毛士储旌其门
　　申氏扶风于中贵妻夫亡守志训子有成苦节歴四十余年
　　郑氏扶风民杨朴继妻年二十六而寡无所出抚前室子锦成立娶妇贾生孙泾贾即亡氏抚泾亦成立泾妻康生曽孙鼎彛甫数月而康又亡氏衰年抚鼎彛愈笃氷蘗一心劬劳三世年七十二嵗而殁
　　艳雪姓田氏山西马邑人年十二为翰林侍读扶风王豫嘉侍儿从官京邸歴数载无忤色豫嘉悦之生子一殇豫嘉亦以病家居九载艳雪侍医药不少间及殁恸不欲生家人觉之艳雪知家人觉之也虑不得死慨然曰吾固不死乃日缝澣涤瀡如平时顾时时亦示笑容又屡以己身后事语人约计棺衾敛葬之具甚悉人诘之且顾而嘻曰若不知吾戯乎人亦戯应之既月余晨兴持女红至主妇所防主妇泣艳雪慰止者乆之日已旰忽持盂水入室绐言栉沐顷之则自经絶矣时年三十有二先是一月中每入室恒阖户逾时人窥之多料简衣笥针帖中物不虞其竟死也既毕命妆梳俨然容色恬如含襚所须一一裹置几上若素习者人以是益异之
　　魏氏麟游生员吕擢妻年二十七而寡翁姑衰老稚子孱弱氏仰事俯育孝慈兼尽后翁姑俱以寿终二子并入学校氏年六十五卒
　　赵氏麟游民李仪凤妻年二十四嵗凤亡家徒四壁氏昼夜绩纺易粟而食拾薪而炊歴五十载抚子女皆婚嫁更贻厥孙谋焉
　　李氏麟游生贠刘寜继妻年十七归刘二十一而夫殁母家怜其少微言改嫁事氏剪髪誓守幽居一室亲族罕觏其面抚前室遗子纺绩以资读书获入泮
　　沈氏麟游民刘元命妻年二十二嵗寡居家甚贫誓不改适姑亡舅存竭力奉事克尽妇道本生父年老无子氏迎养于家十数年晨昏不怠殁葬以礼与生男无异
　　田氏麟游生贠魏大经妻年二十余嵗夫亡守志翁姑生养死葬俱能尽礼并善事继母抚一女一子俱成人苦节二十九年而卒乡里怜之
　　李氏麟游民母兴妻兴死时氏年二十七嵗子女无出家贫守志书夜纺绩自给遇荒嵗尝数日不举火有劝他适者即怒絶之后抱养弃儿得成立为嗣歴三十六年卒
　　王氏麟游嵗贡张鼎甲妻事姑尽妇道年二十七嵗称未亡人抚二孤理家务艰苦备尝年七十四嵗卒
　　赵氏麟游御史赵玉堂妻初玉堂为诸生家贫甚氏五夜纺绩佐读遭流防刼掠义不受汚堕崖死后玉堂官御史赠孺人玉堂性纯笃父病尝粪视药人称其孝登顺治乙酉乡荐擢御史廵盐两淮啇人勒石颂之
　　蒲氏汧阳民李辅仁妻年二十三夫亡无嗣矢志守节事舅姑以孝称抚养防叔心力俱殚未防姑亡叔夭承翁命抚甥为嗣教训有方雍正三年旌表时年六十余矣
　　郑氏陇州生员徐良翰妻年二十五夫亡哀毁逾礼哭泣顿絶者数次良翰有孝行其殁也父母痛甚氏体夫志以事舅姑甘防竭诚祭葬尽慎家有薄产氏以纺织所蓄早完正课教子超慈不掩义为名诸生雍正四年旌表
　　郑氏陇州生员李春芳妻年三十夫亡守节教子慈严并至家贫屡丁兵祲终始不渝卒年七十余嵗
　　李氏陇州民李崇荣妻年二十六崇荣故氏断髪誓守孝奉翁姑教遗孤琚克兼父道孀居三十八载苦节弥坚
　　蒲氏陇州庠生马千乘妻年十九夫亡遗孤在襁褓立誓守节孝事舅姑教子锡庶成明经年逾七十
　　郝氏南郑民李盘铭妻夫故氏年二十三子甫三嵗亲老家贫氏操作度日值翁姑踵逝克尽丧礼训子勤俭成家雍正三年旌表时年六十余
　　唐氏南郑儒士王经世妻年十八适王越三载夫亡子防家计萧然氏力勤机杼事继姑得其欢心抚子克底成立守节四十余年雍正四年旌表
　　李氏南郑民楚之竒妻年二十五之奇亡氏上奉二亲下抚防子今子克成立翁年九旬犹康强无恙也雍正十年旌表时年六十余
　　武氏褒城民李彦硕妻年二十夫死守节抚孤遭兵燹逆防贺珍欲汚之氏引刀自刎不得死寻剪髪毁容以免年七十余卒
　　谢氏褒城民何邦海妻夫故时氏年二十三家贫子防苦节抚孤年七十五卒
　　张氏褒城诸生欧材妻年二十四夫亡遗子世逷甫三嵗纺绩抚孤稍长教之力学十嵗为弟子员两孙亦入泮守节终身
　　徐氏褒城民何谦妻年二十二康熈十八年冬大兵下汉兴逆防溃走道经谷口氏避防为游骑所掠缚马上骂不絶口胁之以刃曰头可断身不可辱骂益厉贼怒磔杀之
　　党氏城固诸生王铉妻年十九故时有劝其再嫁者誓死不从兄珫怜其志为筑室居之以终其节卒年七十五
　　鄢氏城固庠生叚陞妻夫亡氏年二十子衮方三嵗安贫守志教子成立卒年七十
　　赵氏城固杜完妻年二十余夫死子毓凤方三嵗舅意欲再嫁之氏嚼指以拒曰我不死者为杜氏孤耳后毓凤列诸生又与妇相继殁复育遗孙棠成立为诸生年九十卒
　　胡氏城固庠生杜运纬妻夫亡年十七无子抚伯氏弥月子长书为嗣迨书逰泮忽语家人曰我事已了当从夫地下矣无疾而逝时年三十七
　　党氏城固许无愆妻夫亡氏年二十九欲死者再念子防无依厉志抚孤内外无间子琯成顺治己亥科进士年八十一卒
　　李氏城固人前莱阳令梁衡妻年十七随夫之任值冦至氏相衡为守御计莱邑得全后归里夫亡氏年二十二兵荒迭起氏拮据抚育子复震为弟子员卒年七十
　　亷氏城固生员党瑢妻年二十夫死孤儿以谂甫五月氏自经者再有仆妇劝之曰主死是者将谁托氏感动乃不死勤俭自持教子成立守节五十余年
　　张氏城固诸生谭明议妻年二十二夫亡姑老遗孕生子体质体实氏孝慈兼尽二子相继为孝亷氏年登耄耋人以为苦节之报
　　陈氏城固李应麟妻年二十夫死仰事俯育一身肩之后翁姑继殁子亦寻亡又抚其孙文辉为弟子员寿九十余
　　吕氏城固诸生韩之荆妻荆壮嵗游学不归生死无的耗氏歴经兵火事姑孝律身严教其子诗莪成名氏年七十有余
　　王氏城固王懋功女许字同里蔡起麟将嫁丧母服阕起麟又死氏欲奔丧父不许且讽以改适氏乘父他出易服往起麟家执丧尽礼孝养舅姑终其身
　　陈氏城固黎廷铎妻性至孝姑遘奇疾医药罔效氏割股作食以进姑疾忽愈署令王穆旌其门
　　秦氏城固庠生郑以徳妻年二十二夫亡翁老氏孝养以终其年教二子俱成名守节四十余载
　　张氏城固郑啓泰妻夫亡欲以身殉家人防甚宻至虞祭遂自刎死又张氏黄钟妻夫殁哀痛不已亦自杀
　　党氏城固王尔麟妻年十九而寡逆藩有贼将欲娶之不从将刼之氏沐浴纫裳再拜夫柩前从容自缢
　　阎氏城固贡士张士英妾士英自鄜州训导归猝遇冦家人俱被掳氏义不受汚投崖死
　　戴氏城固李沐润妾随夫入蜀夫死氏哀痛欲絶扶榇归泣拜自缢死
　　饶氏城固刘振祚妻年二十二吴逆犯境人惊避氏与夫相失抱儿投水死
　　王氏洋县生员李迥知妻迥知亡氏年二十事姑尽孝抚养孤侄苦节五十年顺治间旌表
　　李氏洋县儒士杨暄妻年十六未婚而暄殀氏闻讣欲奔丧父母不许輙自刎不得已令适杨氏姑难之氏誓死不二翁殁于蜀氏多方称贷扶榇归葬康熈二十八年旌表
　　赵氏洋县诸生杨宜经妻年二十夫亡翁痛子复殁氏殡葬咸如礼值嵗荒姑令改适氏秉节弗衰建坊旌表
　　汪氏洋县王国纪妻年二十归王时翁年七旬有四子皆前殁无嗣氏夫其季子也越二载夫又亡遗孤方五月氏誓于夫灵以养老存孤为志翁年至八十六卒丧葬以礼复以先世葬地不吉恐不利于姑昼夜拮据襄事得改殡戚属以赀助者咸谢去现年六十三嵗雍正七年旌表
　　王氏洋县庠生周公辅妻贼掳氏欲挟以行不从被创十余置而去氏毙而复苏寿登八十伤痕宛然
　　张氏洋县吉聮娄妻夫亡氏年二十二遗孤方在襁褓氏志凛冰霜心劳抚育守节三十余年
