<!-- { "loadSidebar": true } -->
　　胡建字子孟河东人孝武天汉中为渭城令治甚有声値昭帝幼皇后父上官将军安与帝姊葢主私夫丁外人相善外人骄恣怨故京兆尹樊福使客射杀之客藏公主庐建将吏卒围捕葢主闻之多从奴客徃犇射追吏吏散走主使仆射劾渭城令防徼伤主家奴建报无它坐葢主怒使人上书告建侵辱长公主射甲舍门知吏贼伤奴辟报故不穷审大将军霍光寝其奏后光病上官氏代听事下吏捕建建自杀吏民称寃至今渭城立其祠【汉书本传】
　　魏相字弱翁济阴定陶人徙平陵举贤良以对防高第为茂陵令御史大夫桑羊客诈称御史止传丞不以时谒客怒缚丞相疑其有奸收捕案致其罪论弃客市茂陵大治【汉书本传】
　　龚胜楚人举茂才为重泉令病去官大司空何武执金吾阎崇荐胜哀帝闻其名征为谏大夫【汉书本传】
　　辕丰建始间为长安令治有能名擢司校尉【旧志】蔡勲陈留圉人平帝时为郿令王莽遣人授厌戎连帅勲仰天叹曰吾防名汉室死归其正岂可事二姓哉遂携家属逃入深山【续文献通考】
　　韩棱字伯师颍川舞阳人为下邽令视事未周吏人爱慕时隣县皆雹伤禾棱界独无【汉纪】
　　郑兴字少赣河南开封人建武九年左转莲勺令时郡县荒残兴方欲筑城郭修礼教以化之会以事免遂不复仕【后汉书本传】
　　孔僖字仲和鲁人元和二年拜临晋令崔骃以家林筮之谓为不吉止僖曰子盍辞乎僖曰学不为人仕不择官吉凶由已而由卜乎在县三年卒【后汉书本传】
　　杨琳为茂陵令比县连歳蝗灾曲折不入茂陵【耆旧传】景毅字交坚梓潼人司徒举治剧为高陵令立文学以礼让化民【梓潼士女志】
　　段颎字纪明武威姑臧人好古学举孝廉为宪陵园丞阳陵令所在有能政【后汉书本传】
　　严遵长安令治政严明迁扬州刺史当迁民遮道止之凡三迁辄不得行【四川通志】
　　王阜世公为重泉令吏民向化鸾止学馆阜使授官掾公沙叠为张雅乐击磬鸾乃举足垂翅应声而舞【路史余论】
　　王忳字少林广汉新都人举茂才除郿令到官至斄亭亭长曰亭有鬼数杀过客不可宿也忳即入亭止宿夜中闻有女子称寃声忳曰有枉状可前求理女子曰无衣不敢进忳便投衣与之女子前诉曰妾夫为涪令之官过宿此亭亭长无状枉杀妾家十余口埋楼下悉盗取财货忳问亭长姓名女子曰即今门下游徼者也忳曰当为汝理此寃勿复杀良善也因解衣于地忽然不见明旦召游徼诘问具服罪即收系及同谋十余人悉伏辜遣吏送其丧归乡里亭遂清安【后汉书本传】
　　任頵永和间郃阳令时东西羌防陇西掠关中杀长吏頵追击战死【马志】
　　曹全字景完敦煌人建宁二年举孝廉除郎中迁右扶风槐里令遭同产弟忧弃官光和六年复举孝廉拜郃阳令存慰高年抚育鳏寡以家钱籴米粟赐盲大女桃婓等合匕首药神明膏与有疾者咸瘳百姓襁负及者如云戢治墙屋市肆列陈风雨时节歳获丰年县前遭白茆谷水灾兴造城郭开南寺门承望华岳乡明而治广听事官舍廷曹廊阁费不出民役不干时门下掾王猷等刋石纪功【汉郃阳令曹景完碑】
　　贾琮字孟坚东郡聊城人举孝廉再迁为京兆令有政理迹【后汉书本传】
　　袁遗字伯业绍从兄为长安令河间张超尝荐遗于太尉朱隽称遗有冠世之懿干时之量【三国志本纪注】
　　魏
　　仓慈字孝仁淮南人黄初末为长安令清约有方吏民畏而爱之【三国志本传】
　　晋
　　杜轸字超宗成都人除池阳令为雍州十一郡最百姓生为立祠得罪者无怨言【晋书本传】
　　诸葛京亮孙随才署吏后为郿令【晋泰始起居注】尚书仆射山涛啓事曰郿令诸葛京祖父亮遇汉乱分隔父子在蜀虽不达天命要为尽心所事京治郿复有称臣以为宜以补东宫舍人以副梁益之论京位至广州刺史【三国志诸葛亮传附】
　　张辅字世伟南阳西鄂人初补蓝田令不为豪强所屈时彊弩将军厐宗西州大姓防军张浚宗妇族也僮仆放纵为百姓所患辅绳之杀其二奴又夺宗田二百余顷以给贫户一县称之【晋书本传】
　　北魏
　　宋稚字季豫敦煌人景明二年拜白水县令在县十一年颇得民和【魏书宋繇传】
　　常景字永昌河内人延昌初元苌为雍州刺史景除录事防军带长安令甚有惠政民吏称之【魏书本传】
　　北周
　　张仁蕴武帝时为醴泉令有徳政碑【金石集】
　　隋
　　房恭懿字慎言洛阳人性沈深有局量达于从政开皇初吏部尚书苏威荐之授新丰令政为三辅之最上闻而嘉之赐物四百段恭懿以所得分给穷乏复赐米三百石恭懿又以赈贫人上闻而止之时雍州诸县令每朔朝谒上见恭懿必呼至榻前访以理人之术【隋书本传】
　　敬肃字俭蒲坂人开皇初为安陵令有能名【北史本传】王伽河间章武人开皇末为雍令政有能名【隋书本传】刘子翊彭城丛亭里人刚謇有吏干为新丰令有能名【北史本传】
　　高世衡渤海人栎阳令有恩惠大业之末长吏多赃污衡清节逾励风教大洽狱无系囚为吏人所称【隋书魏徳深传】
　　房彦谦字孝衞清河人大业九年监扶余道军隋政渐乱朝廷靡然变节彦谦直道守常介然孤立为执政者所嫉出为泾阳令未几终于官时年六十七彦谦前后居官所得俸禄皆以周防亲友家无余财车服噐用务存素俭虽致屡空怡然自得尝从容独笑顾谓其子元龄曰人皆因禄富我独以官贫所遗子孙在于清白耳【隋书本传】
　　唐
　　王甫武徳初为醴泉令有善政赐帛五十段赏之【册府元龟】杨徳干万年令高宗朝有宦官恃宠放鹞不避人禾稼徳干杖之二十悉拔去鹞头宦者涕泣袒背以示帝帝曰情知此汉狞何须犯他百姓【世説新语】
　　郎余庆定州新乐人为吏清而刻于法高宗时为万年令道无拾遗累迁御史中丞【唐书郎余庆传】
　　李嗣真字承胄赵州柏人人调露中为始平令风化大行【唐书本传】
　　薛讷绛州龙门人迁蓝田令富民倪氏讼息钱于肃政台中丞来俊臣受赇发义仓粟数十斛赏之讷曰义仓本备水旱安可私一家报上不与【唐书薛仁贵传】
　　虞献武后时歴文昌左丞为来俊臣所陷出为西乡令尽心邑事不以左迁介意【贾志】
　　李令质万年令有富人同行盗系而按之驸马韦擢防马入县救盗者令质不从擢乃谮之于中宗中宗怒临轩召见令质奏曰臣必以韦擢与盗非亲非故当以货求耳臣岂不惧权势但申陛下法死无所恨中宗怒解乃释之朝列贺之曰设以获谴流于岭南亦为幸也【大唐新语】
　　姜晦上邽人高陵令治有声迁长安令人畏爱之【唐书姜謩传】
　　张敦江浦人自诸暨令转重泉令民咸悦其化【蒲城县志】韩辽咸阳令治兴成渠渠当咸阳右十八里左直永丰仓秦汉故漕渠成起咸阳抵潼关三百里无车挽劳则辕下牛尽可耕永利秦中矣【唐书李石传】
　　韦济郑州阳武人开元初擢醴泉令修饬政事有治称终冯翊太守【唐书韦思谦传】
　　崔皎长安令邠王守礼部曲数軰盗马府县莫敢言者皎设法擒捕羣奴潜匿王家皎命就擒之奴惧尽缢杀悬于街树境内肃然【大唐新语】
　　卢奕滑州黄门监懐慎少子天宝初为鄠令所治称最【唐书本传】
　　薛播河中宝鼎人开元天宝间擢进士第授武功万年令温敏而裕与人交有常李栖筠常衮崔祐甫并器之【唐书本传】
　　蒋沇莱州胶水人乾元中歴盩厔咸阳高陵令美政流行长老纪焉郭子仪军出其县敕麾下曰蒋沇贤令供亿当有素得蔬饭足矣毋挠其清也迁长安令【唐书蒋钦绪传】
　　房武盩厔令吏民思之【氏族大全】人称其幼为良子弟老为贤父兄【旧志】
　　裴均河东人盩厔令莅政寛平人被其徳【马志】
　　房启河南人始为鳯翔府参军尚少人吏望见咸曰真房太尉家子孙转澄城丞益自饬理同官惮伏迁万年令果辨敏絶【贾志】
　　梁镇【昭应县令】李国桢者以术士显广徳初请度昭应南山作天华上宫露台大地婆父祠并三皇道君太古天皇中古伏羲女娲等各为堂皇给百户扫除从之乃除地课工方歳饥人不堪命镇上疏切谏以为有七不可即劾国桢等动众则得人兴工则获利祭祀则受祚主执则市权人神胥怨灾孽并至臣昨受命有所安辑陛下许以权宜今所兴造臣谨以便宜悉停帝从之【唐书王璵传】
　　郑叔敖荥阳人贞元元年授长安尉后宰澄城吏民信服讼简役均人和歳稔民思慕之立石以识云【贾志】
　　韦涤泾阳令贞元二年以涤起复饶州刺史涤理泾阳有政绩故擢焉【册府元】
　　胡珦字润博举进士上第贞元十一年为奉先令以治办迁膳部郎中【马志】
　　冯伉魏州元城人徙贯京兆第五经宏辞调长安尉三迁膳部员外于是醴泉令缺宰相高选徳宗曰前使泽潞不受币者其人清可用也遂以授伉县多嚚猾数犯法伉为着谕防书十四篇大抵劝之务农进学而教以忠孝乡乡授之使转相教督居七年韦渠牟荐为给事中【唐书本传】
　　韦绅卿泾阳令破豪家水碾利民田万余顷【马志】
　　武元衡字伯苍武后族曾孙举进士累为华原令畿辅镇军督将皆骄横挠政元衡移疾去徳宗钦其才召拜比部员外郎【唐书本传】
　　薛珏字温如河中宝鼎人累迁干陵台令终歳以清白闻课第一改昭应令人请立石纪徳珏固让【唐书本传】
　　裴寰之下邽令元和间毎歳冬以鹰犬出近畿习狩谓之外按宣徽院供奉官为其使令徒众数百恃恩恣横郡邑皆厚礼迎犒之恣其所便止舍私邸百姓畏如冦盗每留旬月方更其所是年冬行次下邽寰之但据文供馈使处公馆杜其侵扰使者归谮寰之有慢言帝大怒将以不敬论裴度抗陈其事翼日释之仍令视事【册府元】
　　王正雅字光谦幷州晋阳人擢进士累迁万年令威震豪彊【唐书王翊传】穆宗时京邑号为难理正雅抑强扶弱政甚有声会栁公绰为京兆尹于帝前褒称帝命以绯衣银章就县宣赐迁户部郎中【册府元】
　　刘仁师彭城人长庆间为高陵县令有筹画歴尹剧县皆以能事见陟既令高陵初泾水东行注渠酾而为三以沃关中后或壅遏不行仁师同主簿谭孺直为民更水道杜私窦以成四渠民遂名渠曰刘公堰刘禹锡有碑记【马志】
　　李行言泾阳令大中八年秋九月上猎苑北遇樵夫问其县曰泾阳人也令为谁曰李行言为政如何曰性执有强盗数人匿军家索之竟不与尽杀之上归帖其名于寝殿之柱十月除海州刺史入谢上赐之金紫取帖示之【通鉴】
　　崔希高仁孝友悌迁冯翊令贫乏荷其仁恤时有云气如葢当其防事须臾五色错杂遍于州郭状闻勅编入史【大唐新语】
　　李君奭醴泉令大中九年春二月上校猎城西渐入渭水见父老一二十人于村佛祠设斋上问之父老曰臣醴泉县百姓本县令李君奭有异政考秩已满百姓借留诣府乞未替兼此祈佛力也上还宫于御扆上大书君奭名中书两拟醴泉令上皆抹去之逾歳以懐州刺史阙请用人御笔曰醴泉令李君奭可懐州刺史莫测也君奭中谢宸防奬励始闻其事【东观奏记】
