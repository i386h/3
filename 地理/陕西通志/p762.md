<!-- { "loadSidebar": true } -->
　　王猛政理称举闗陇清宴自长安至于诸州皆夹树槐栁百姓歌之曰
　　长安大街夹树杨槐下走朱轮上有鸾栖英彦云集诲我萌黎
　　陇头流水歌　　　　　　　　　无名氏
　　西上陇阪羊肠九山髙谷深不觉脚酸
　　送方希直先生还汉中　　　【明】蜀献王椿
　　嵋山峨峨江水泱泱我疆我理俾民以康靡言匪衣靡善匪得阅士孔多我敬希直谦以自牧卑以自持雍容儒雅鸾凤之仪有学有识乃作乃述追之琢之金玉之质侍我经筵不倦以勤非德不言非道不陈职思其归义不可夺采采者芹侍教如渴爰秣其马爰振其衣拜手稽首载辞而归昔之来也春日迟迟今之归也凉风凄凄悠悠我心念子良苦爰命词臣饮饯江浒王道如砥旣歌且咏八月初吉抵于南郑沔彼江汉亦合而流瞻彼岷峨郁其相缪心之忧兮临别缱绻子如我思道岂云远嵗行在子文闱秋开较艺至公迟子西来
　　南山【十三章选三】　　　　　　　王九思
　　美康侯也维兹鄠学多歴年所日就颓坏官师失据士因废业茂才俊异亦蹇于成侯用疚心作而新之以兴礼学施教化成人才裨治道焉诸士乐而美之作是诗也
　　天启斯文佑我鄠人康侯莅止怀保小民小民攸乐旣丰旣获既康旣廓其色沃若侯曰时哉乃其有作乃作讲堂讲堂翼翼乃作斋庑斋庑殖殖乃作肄舍肄舍戢戢乃作中门中门仡仡乃作绘壁烂其有色言言学宫旣邃旣新我侯莅止其从如云于乐泮水言采其芹明明我侯淑慎其身其德不爽万福来臻
　　城略阳　　　　　　　　　　　何景明
　　扶风令城略阳贼来略阳令走藏扶风令为登城唤抽刀誓众众不散三日抗城一日战战不利兮生缚见见贼骂贼危不变略阳城人尽为鬼略阳令生扶风死守臣上奏惊天子君不见扶风令死封公卿嗟尔略阳之令胡为生
　　韩侯祠　　　　　　　　　　　　苏进
　　溥彼疆兮周后是命皇皇幅天伟厥胜析余以圭至止为政揽辔山川惊竒莫竟
　　大河西注龙门北豁两崖天堑云悬斧凿浪起轰空龙翻崩岳万古雄流为韩经络
　　有截晋墟岌然南界东据洪河西袤梁外钩连三岭环合如带巩哉金盂无一丝坏
　　陇头　　　　　　　　　　　　　胡缵
　　陇头林密流水其内赤根丝丝白波濊濊陇泉潄玉陇鸟冲烟陇水到地陇木到天
　　辋川怀古吟【四章　　　　　本朝】许孙荃
　　有幽其山载曲其水我思古人筑室于此
　　其人伊何实始宋公【之问曾侨寓于此】右丞别墅风光不同亦有钱【起】裴【迪】过而咏歌温【庭筠】白【乐天】继起梦想岩阿伊余小子数公而后结庐何时于川之右
　　三良冢　　　　　　　　　　　【魏】曹植
　　功名不可为忠义我所安秦穆先下世三人皆自残生时等荣乐旣殁同忧患谁云捐躯易杀身诚独难揽涕登君墓临穴仰天叹长夜何防防一徃不复还黄鸟为悲鸣哀哉伤肺肝
　　赠羊长史　　　　　　　　　　【晋】陶潜
　　左军羊长史衔使秦川作此与之
　　愚生三季后慨然念黄虞得知千载外正赖古人书贤圣留余迹事事在中都岂忘游心目闗河不可逾九域甫已一逝将理舟舆闻君当先迈负疴不获俱路若经商山为我少踌躇多谢绮与甪精爽今何如紫芝谁复采深谷久应芜驷马无贳患贫贱有交娱清謡结心曲人乖运见疏拥怀累代下言尽意不舒
　　三良冢　　　　　　　　　　　　前人
　　弹冠乘通津但惧时我遗服勤尽岁月常恐功愈微忠情谬获露遂为君所私出则陪文舆入必侍丹幄箴规向已从记议初无亏一朝长逝后愿言同此归厚恩固难忘君命安可违临穴罔迟疑投义志攸希荆棘笼髙坟黄鸟声正悲良人不可赎然沾我衣
　　西游咸阳中　　　　　　　　　【陈】隂铿
　　上林春色满咸阳游侠多城斗疑连汉桥星象跨河影里看飞毂尘前聴远珂还家何意晚无处不经过
　　秋日游昆明池　　　　　　　　　江总
　　灵沼萧条望游人意绪多终南云影落渭北雨声过蝉噪金隄栁鹭饮石鲸波珠来照似月织处写成河此时临水叹非复采莲歌
　　浴温汤泉　　　　　　　　　【北齐】刘逖
　　骊岫犹怀土新丰尚有家神井堪消疹温泉足荡邪紫苔生石防黄沫拥金沙振衣殊未已翻能停使车
　　京兆歌　　　　　　　　　　　　陆厥
　　园夹池水修竹复檀栾不如黄山苑储胥与露寒逦迤傍无界岑崟郁上干上干入翠微下趾连长薄芳露浸紫茎秋风摇素蕚雁起宵未央云间月将落照梁桂兮影徘徊承露盘兮光照灼寿陵之街走狐金巵玉盌防销铄愿奉葡萄花为石实羽爵
　　幸同州过故宅　　　　　　　【北周】明帝
　　玉烛调秋气金舆歴旧宫还如过白水更似入新丰霜潭渍晚菊寒井落疎桐举杯延故老今闻歌大风
　　登渭桥　　　　　　　　　　　　宗羁
　　仲山朝饮马还坐渭桥中南瞻临别馆北望尽离宫四面衣裾合三条冠盖通兰香想和季云起忆成公圯上相知早鸡鸣幸共同
　　陪驾幸终南山　　　　　　　　宇文昶
　　尧盖临河颍汉跸践华嵩日旂北凤星斾转南鸿青云过宣曲先驱背射熊金桴拂泉底玉琯吹云中古辙称难极新途或易竆烟生山欲尽潭浄水恒空交松上连雾修竹下来风仙才道无别灵气法能同东枣羞朝座西桃献夜宫诏令王子晋出对浮丘公
　　陪驾幸终南和宇文内史　　　　　庾信
　　玉山乘四载瑶池宴八龙鼋桥浮少海鹄盖上中峰飞狐横塞路白马当河冲水奠三川石山封五树松长虹双瀑布圆阙两芙蓉戌楼鸣夕皷山寺响晨钟新蒲节转促短笋箨犹重树宿含樱鸟花留酿蜜蜂迎风下列缺洒酒召昌容且欣陪北上方欲待东封
　　同州还　　　　　　　　　　　　前人
　　赤岸绕新村青城临绮门范睢新出相穰侯始出藩上林催猎响河桥争渡喧窜雉飞横涧藏狐入防原将军髙宴晚来过青竹园
　　和春日晚景宴昆明池　　　　　　前人
　　春余足光景赵李旧经过上林栁腰细新丰酒径多小船行钓鲤新盘待摘荷兰臯徒税驾何处有凌波
　　忝在司水防治渭桥　　　　　　　前人
　　大夫叅下位司职渭之阳富平移铁锁甘泉运石梁跨虹连絶岸浮鼋续防航春洲鹦鹉色流水桃花香星精逢汉帝钓叟值周王平堤石防直髙堰栁隂长羡言杜元凯河桥独举觞
　　春和赵王西京路春旦　　　　　　前人
　　直城龙首抗横桥天汉分风乌疑近日露掌定髙云新渠还入渭旧鼎更开汾汉猎熊攀槛秦田雉失羣宜【疑作祈】年动春律御宿敛寒氛弄玉迎萧史东方覔细君杨栁成歌曲蒲桃学绣文鸟鸣还独解花开先自薰谁知灞陵下犹有故将军
　　秋日游昆明池　　　　　　　【隋】薛道衡
　　灞陵因静退灵沼暂徘徊新船木兰檝旧宇豫章材荷心宜露竹径重风来鱼潜疑刻石沙暗似沈灰琴逢鹤欲舞酒遇菊花开羁心与秋兴陶然寄一杯
　　奉和春日临渭水应令　　　　　　栁防
　　饮马投钱防解钓剖璜津风丝曵香饵覆杯怀昔人
　　行经太华　　　　　　　　　　孔德绍
　　纷吾世网暇灵岳展幽寻寥濶风尘远杳防川谷深山昏五里雾日落二华隂疎风起莲叶危塞隠桃林何必东都外此处可抽
　　登终南山　　　　　　　　　　胡师躭
　　结庐终南山西北望帝京烟霞乱鸟道劣见长安城宫雉互相映双阙云间生钟鼓沸阊阖笳管咽承明朱阁临槐路紫盖飞纵横望望未极已瓮牖秋风惊嵓岫草木黄飞雁遗寒声坠叶积幽径繁露垂荒庭瓮中酒新熟涧谷寒虫鸣且对一壶酒安知世间名寄言朝市客同君乐太平
　　帝京篇【十首选二　　　　　　　唐】太宗
　　秦川雄帝宅函谷壮皇居绮殿千寻起离宫百雉余连甍遥接汉飞观迥凌虚云日隠层阙风烟出绮疏建章欢赏夕二八尽妖妍罗绮昭阳殿芬芳瑇瑁筵佩移星正动扇掩月初圆无劳上悬圃即此对神仙
　　幸武功庆善宫　　　　　　　　　同前
　　寿丘惟旧迹酆邑乃前基粤予承累圣悬弧亦在兹弱龄逢运改提剑郁匡时指麾八荒定怀柔万国夷梯山咸入欵驾海亦来思单于陪武帐日逐衞文防端扆朝四岳无为任百司霜节明秋景轻冰结水湄芸黄徧原隰禾颖积京畿共乐还乡宴欢比大风诗
　　入潼闗　　　　　　　　　　　　同前
　　崤函称地险襟带壮两京霜峰直临道冰河曲绕城古木参差影寒猿防续声冠葢往来合风尘朝夕惊髙谈先马度伪晓预鸡鸣弃繻怀远志封泥负壮情别【一作向】有真人气安知名不名
　　登骊山髙顶寓目　　　　　　　　中宗
　　四郊秦汉国八水帝王都阊阖【一作闾阎】雄里闬城阙壮规模贯渭称天邑含岐实奥区金门披玉馆因此识皇【一作黄】图
　　校猎义成宫喜逢大雪率题九韵以示羣臣
　　　宗
　　弧矢威天下旌旗游近县一面施鸟罗三驱教人战暮云成积雪晓色开行殿皓然原隰同不觉林野变北风勇士马东日华组练触地银麞出连山缟鹿见月落髙矰星狼下急【一作飞】箭旣欣盈尺兆复忆磻谿便岁丰将遇贤俱荷皇天眷
　　和洗掾登城南坂望京邑　　　　　袁朗
　　二华连陌塞九陇统金方奥区称富贵重险擅雄强龙飞灞水上凤集岐山阳神臯多瑞迹列代有兴王我后膺灵命爰求宅兹土宸居法太微建国资天府元风叶黎庶德泽浸区宇醒醉各相扶讴歌从圣主南登少陵防还望帝城中帝城何郁郁佳气乃葱葱金风凌绮观璇题敞兰宫复道东西合交衢南北通万国朝前殿羣公议宣室呜佩含早风华蝉曜朝日柏梁宴初罢千钟歌未毕端拱肃岩廊思贤聴琴瑟逶迤万雉列隠轸千闾布飞甍夹御沟曲台临上路处处歌钟鸣喧阗车马度日落长楸间含情两相顾是月冬之季隂寒昼不开惊飞四面集飞雪千里回狐白登廊庙牛衣出草莱讵知韩长孺无复重然灰
　　过汉故城　　　　　　　　　　　王绩
　　大汉昔未定强秦犹擅场中原逐鹿罢髙祖郁龙骧经始谋帝座兹焉壮未央规模竆栋宇表里后城隍羣后崇长乐中朝增建章钩陈被兰锜乐府奏芝房翡翠明珠帐鸳鸯白玉堂清晨宝鼎食闲夜郁金香天马来东道佳人倾北方何其赫隆盛自谓保灵长厯数有时尽哀平嗟不昌冰坚成巨猾火德遂頽纲奥位匪虚校贪天竟速亡魂神吁社稷豺虎鬬岩廊金狄移灞防铜盘向洛阳君王无处所年代几荒凉宫阙谁家域榛芜我裳井田惟有草海水变为桑在昔髙门内于今岐路傍余基不可识古墓列成行狐兎惊魍魉鸱枭吓獝狂空城寒日晚平野暮云黄烈烈焚青棘萧萧吹白杨千秋并万岁空使咏歌伤
　　奉和圣制过温汤　　　　　　　杨思元
　　丰城观汉迹温谷幸秦余地接幽王垒涂分郑国渠风威肃文衞日彩镜雕舆远岫凝氛重寒丛对影疎回瞻建章阙佳气满宸居
　　辛丑岁十月上幸长安时扈从出西岳作
　　沈佺期
　　西镇何穹崇壮哉信灵造诸岭皆峻秀中峰特美好傍见巨掌存势如石东倒颇闻首阳去开坼此河道磅□压洪源巍峨壮清昊云泉纷乱瀑天磴屹横抱子先呼其巅宫女世不老下有府君庙厯载传洒扫星明应天游十月戒丰镐微末忝闲从兼得事苹藻宿心爱兹山意欲拾灵草隂壑已永閟云窦絶探讨芳月期再来策思方浩
