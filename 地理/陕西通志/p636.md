<!-- { "loadSidebar": true } -->
　　初帝初立待突厥礼薄突厥大怒千金公主伤其宗祀覆灭日夜言于沙鉢畧请为周室复讐沙鉢畧谓其臣曰我周之亲也今隋主自立而不能制复何面目见可贺敦乎乃悉发五可汗控之士四十万伐隋入长城帝患之勅縁边修保障诏太子勇屯兵咸阳以备之【通鉴】冯昱叱李长乂李崇皆为虏所败于是纵兵来冦上郡延安六畜咸尽【隋书突厥传】
　　十二月新都成
　　十二月丙子名新都曰大兴城【隋书髙祖纪】
　　三年春迁于新都
　　三月丙辰雨常服入新都五月乙巳梁太子琮来贺迁都【隋书髙祖纪】
　　秋九月帝如城东
　　九月壬子幸城东观稼谷【隋书髙祖纪】
　　四年春正月梁王来朝二月帝如陇州九月帝如灞上正月壬申梁王萧岿来朝二月乙巳上饯梁王于灞上庚戌幸陇州突厥可汗阿史那玷率其属来降九月乙丑幸灞水观漕渠赐督役者帛各有差【隋书髙祖纪】
　　七年春二月帝如醴泉宫
　　二月壬申车驾幸醴泉宫【隋书髙祖纪】
　　冬十月帝如同州
　　十月庚申行幸同州以先帝所居降囚徒【隋书髙祖纪】
　　十一月帝如冯翊
　　十一月甲午幸冯翊亲祠故社父老对诏失防上大怒免其县官而去【隋书髙祖纪】是行也内史李德林以疾不从勅书追之与议伐陈之计及还隋主马上举鞭南指曰待平陈之日以七寳装严公使自山以东无及公者【纲目】
　　八年冬十一月帝如定城誓师
　　十月命晋王广秦王俊清河公素皆为行军元帅以伐陈十一月丁卯车驾饯师乙亥行幸定城陈师誓众【隋书髙祖本纪　按述征记定城去长安三十里】
　　九年夏四月帝如骊山
　　四月己亥幸骊山劳旋师也【册府元】
　　十二年秋七月帝如昆明池
　　七月壬戌幸昆明池其日还宫【隋书髙祖纪】
　　秋八月帝如龙首池
　　八月乙亥幸龙首池癸巳制宿卫者不得輙离所守【隋书髙祖纪】
　　十三年春正月帝如岐州
　　正月壬戌行幸岐州二月丁亥至自岐州【隋书髙祖纪】
　　二月作仁寿宫
　　二月丙子诏杨素营仁夀宫于岐山之北素奏宇文恺封德彛为土木监于是夷山堙谷以立宫殿崇台累榭宛转相属役使严急丁夫多死覆以土石因而筑之死者以万数【通鉴　按明一统志仁夀宫在今麟游县西】
　　秋七月帝如昆明池
　　七月丁巳幸昆明池【隋书髙祖纪】
　　十五年春三月帝如仁夀宫
　　仁夀宫成三月丁亥幸之时天暑役夫死者相次于道杨素悉焚除之帝不悦及至见制度壮丽大怒曰杨素为吾结怨天下素闻之虑获谴封德彛曰公勿忧俟皇后至必有恩诏明日帝果召素入对后劳之曰公知吾夫妇老无以自娱盛饰此宫岂非忠孝赐赉甚厚【通鉴】
　　冬十一月帝如温汤
　　十一月辛酉幸温汤乙丑至自温汤【隋书髙祖纪】
　　十六年冬十月帝如长春宫
　　十月己丑幸长春宫十一月壬子至自长春宫【隋书髙祖纪　按长春宫周时所建在同州】
　　十七年春二月帝如仁夀宫
　　二月庚寅幸仁夀宫九月甲申至自仁夀宫【隋书髙祖纪】
　　十八年春二月帝如仁夀宫
　　二月甲辰幸仁夀宫九月辛卯至自仁夀宫十二月自京师至仁夀宫置行宫十有二所【隋书髙祖纪】
　　十九年春二月帝如仁夀宫冬十月徙突厥染干于五原
　　二月甲寅幸仁夀宫【隋书髙祖纪】突厥染干尚宗女安义公主患雍虞闾抄畧请徙五原从之【突厥传】
　　仁夀二年春三月帝如仁夀宫
　　三月己亥幸仁夀宫九月丙戌至自仁夀宫【隋书髙祖纪】
　　四年春正月帝如仁寿宫【七月炀帝即位】
　　正月甲子幸仁夀宫【隋书髙祖纪】帝将避暑于仁夀宫术士章仇大翼谏曰是行恐銮舆不返帝大怒系之长安狱期还而斩之【通鉴】
　　炀帝大业三年夏四月帝北廵
　　四月丙申车驾北廵狩己亥次赤岸泽六月辛巳猎于连谷【连谷县名属胜州】戊子次榆林郡甲辰上御北楼观渔于河以宴百僚八月壬午车驾发榆林啓民可汗饰庐清道以乗舆帝幸其帐啓民奉觞上夀宴赐极厚皇后亦幸义成公主帐【隋书炀帝纪】车驾北廵至榆林遂欲出塞耀兵径突厥中恐啓民惊惧先遣公孙晟谕防啓民奉诏因召所部豪长咸集于是发榆林北境开为御道长三千里广百步啓民及义成公主来朝行宫令宇文恺为大帐其下可坐数千人以宴啓民及其部落诸长骇悦【通鉴】
　　四年春三月帝如五原
　　三月乙丑车驾幸五原因出塞廵长城【隋书炀帝纪】行宫设六合板城载以枪车每顿舍则外其辕以为外围内布铁芰次施弩牀以绳连机人来触绳则弩机旋转向所触而发【通鉴】
　　五年春三月帝西廵
　　三月己巳车驾西廵乙亥幸扶风旧宅九月癸未车驾入长安【隋书炀帝纪】帝出临津闗渡黄河至西平陈兵讲武大猎于防延山将击吐谷浑自西京及西北诸郡皆转输塞外或遇冦钞死亡不达及车驾东还山路险隘鱼贯而出风雪晦冥文武饥馁沾湿士卒冻死者大半后宫妃主或狼狈相失与军士杂宿山间【通鉴】
　　六年春正月京城大索
　　正月癸亥朔旦有盗数十人皆素冠练衣焚香持华自称弥勒佛入自建国门监门者皆稽首既而夺卫士仗将为乱齐王暕遇而斩之于是都下大索与相连坐者千余家【隋书炀帝纪】
　　三月筑大兴城
　　三月丁丑发丁男十万城大兴【隋书炀帝纪】
　　冬十二月扶风妖人作乱讨平之
　　十二月丁亥扶风人向海明举兵作乱称皇帝建元白乌遣太仆卿杨义臣击破之【隋书炀帝纪】桑门向海明于扶风自称弥勒佛出世潜谋逆乱人有归心者輙获吉梦繇是人皆惑之三辅之士翕然称为大圣因举兵反众至数万官军击破之【五行志】
　　十年春二月扶风人唐弼举兵反
　　扶风人唐弼举兵反众十万推李芝为天子自称唐王【隋书炀帝纪】
　　夏五月延安贼刘迦论举兵反将军屈突通讨斩之屈突通仕隋大业中以功迁左骁卫大将军秦陇盗起授闗内讨捕大使安定人刘迦论反众十余万据雕隂通发闗中兵击之初不与战军中意其怯言旋师而潜入上郡贼未之觉引而南去通七十里舍分兵狥地通候其无备夜简精甲袭破之斩迦论幷首级万余筑京观于上郡南山掳老弱数万口【唐书屈突通传】
　　十二年秋七月冯翊郡反
　　秋七月戊辰冯翊人孙华自号总管举兵为盗【隋书炀帝纪】
　　十三年春二月朔方郎将梁师都反引突厥冦边梁师都朔方人仕隋鹰扬府郎将大业末罢归结徒起为盗杀郡丞唐世宗据郡自称大丞相联兵突厥因畧定雕隂化延安自为梁国僭皇帝位建元永隆始毕可汗遗以狼头纛号大度毗伽可汗解事天子遂导突厥兵居河南地防盐川郡【唐书梁师都传】
　　三月流人郭子和据揄林反
　　翊卫郭子和坐事徙榆林会郡中大饥子和潜结敢死士十八人执郡丞数以不恤百姓斩之开仓赈施自称永乐王南连梁师都北附突厥始毕以子和为平阳天子子和固辞不敢当乃更以为屋利设【纲目】
　　秋八月唐师次龙门遂下韩城
　　任瓌隋仁夀中为韩城尉未几罢髙祖讨捕于汾晋承制署河东县户曹义师起瓌至龙门请见髙祖曰今主政残酷兵役不止天下之人思见拯乱与之息肩公天付神武仗顺而起军令严明所下城邑无秋毫之犯闗中兵起者跂踵而待在冯翊久悉其人情愿为一介使入闗宣布威灵以收左辅繇梁山济河直趋韩城逼郃阳狥朝邑萧造文吏势当自下次招诸贼然后鼔行而前据永丰积粟虽未得京师闗中固已定矣髙祖曰是吾心也廼授银青光禄大夫遣陈演夀史大奈步骑六千趋梁山以瓌及薛献为招慰大使髙祖谓演夀曰阃外事与任筹之既而贼孙华白元度等果降且具舟于河以济师行説下韩城与诸将进击饮马泉破之拜左光禄大夫留戍永丰仓【唐书任传】髙祖至河东屈突通拒守不下三辅豪杰归义者日有千数髙祖将先定京师犹豫未决寂进曰今通据蒲闗若不先下前有京城之守后有屈突之援此腹背受敌败之道也未若攻蒲州下之而后入闗太宗曰不然兵法尚权权在于速冝乗机早渡以骇其心我若迟留彼则生计且闗中羣盗所在屯结未有定主易可招懐贼附兵强何城不克屈突通自守贼耳不足为虞髙祖两从之留兵围河东而引兵入闗【旧唐书裴寂传】
　　九月唐师济河次长春宫遣建成守潼闗世民狥渭北九月丙辰冯翊太守萧造以郡来降戊午华隂令李孝尝以永丰仓来降庚申髙祖率军济河舍于长春宫三秦士庶至者日以千数髙祖礼之幷过所望人皆喜悦丙寅遣陇西公建成司马刘文静屯永丰仓兼守潼闗以备他盗太宗率刘基长孙顺德等前后数万人自渭北狥三辅所至皆下【唐书髙祖纪】
　　屈突通引兵趣长安刘文静等拒却之
　　髙祖济河通大惧乃留鹰郎将尧君素守蒲将自武闗趋蓝田以援长安至潼闗阻刘文静兵不得进【唐书屈突通传】段志从刘文静拒屈突通于潼闗文静为桑显和所袭军且溃志率壮骑驰贼杀十余人中流矢忍不言突击自如唐兵复振【段志传】
　　柴绍妻李氏及李神通等起兵应唐师于渭北闗中羣盗降于唐
　　髙祖从父弟神通起兵于鄠柴氏妇髙祖女也亦起兵于司竹皆与世民会郿贼丘师利李仲文盩厔贼何潘仁向善思冝君贼刘炅等皆来降因畧定鄠杜壬申髙祖次冯翊乙亥炖煌公世民屯阿城陇西公建成自新丰趋灞上丙子髙祖自下邽以西所经隋行宫籞苑悉罢之出宫女还其家【唐书髙祖纪】义兵将起公主与绍并在长安遣使召之绍谓公主曰尊公将扫清多难绍欲迎接义旗同去则不可独行则恐罹后患为计若何公主曰君冝速去我一妇人易可藏隐当别自为计矣绍即行公主乃归鄠县庄所遂散家资招引山中亡命得数百人起兵以应髙祖时有巨贼何潘仁聚众于司竹园【隋志盩厔冇司竹园】自称总管未有所属公主遣家僮马三寳説以利害潘仁攻鄠县陷之三寳又説羣盗李仲文向善思丘师利等各率众数千人来会时京师留守颎遣军讨公主三寳潘仁屡挫其锋公主畧地至盩厔武功始平皆下之每申明法令示兵士无得侵掠逺近奔赴者甚众得兵七万人公主令间使以闻髙祖大悦及义军渡河遣绍将数百骑趋华隂傍南山以迎公主公主领精兵万余与太宗军会于渭北与绍各置幕府号曰娘子军【旧唐书平阳公主传】淮安王神通大业末亡命入鄠南山举兵应太原约司竹贼帅何潘仁连和进与平阳公主兵合自署闗中道行军总管从平京师【唐书淮安王传】时左亲卫段纶娶渊女亦聚徒于蓝田得万余人遣使迎渊【纲目】
　　冬十月唐师围长安
