<!-- { "loadSidebar": true } -->
　　四月川贼复入陜己夘陷凤县先是三边总督洪承畴因插汉犯甘肃即汉中北行至栈道青桥驿闻川贼数万营宁羌乃返至沔州援之贼由平阳闗过河奔巩昌承畴檄副将贺人龙等兵三千赴蓝田夹击及两当凤县连陷贼分道一向边方一向汉中知府防栈道守鸡头冈贼不得前间道犯城固洋县官兵御却之贼走石泉汉隂又别部贼二万由凤县趋宝鸡阳求抚承畴姑慰谕焉时抚治郧阳卢象升总督陈奇瑜以数省兵力萃于楚楚贼尽西奔汉中而川巴通江入西郷者复二三千凡名贼尽归汉中兴平而接于商雒癸未复谋入川阻大江入西安之终南五月陜别贼畧鄜延官军廹之皆傍终南山窜入商雒羣盗毕集深入大峪承畴防师进逐之遂东走网峪川复入大山逺窜【纪事本末】
　　六月陈奇瑜击贼于汉中受其降
　　总督陈奇瑜围李自成于汉中车厢峡防连雨四十日贼马乏刍死者过半弓矢俱脱贼大窘自成乃自防乞降奇瑜许之各给免死票回籍自是复纵横不可制矣【纪本】末事崇祯甲戌五月陜贼再陷凤县汉南六月洪承畴等阨贼汉中贼诈降陈奇瑜信之贼出栈道陷麟游永夀同官【二申野录】
　　秋七月凤翔守臣杀贼陈奇瑜奏逮之
　　七月辛夘贼至凤翔借口奉督抚檄安插城内守臣知其诈绐以门不敢啓须缒城上先登三十六人尽杀之陈奇瑜因借为辞劾地方官绅挠偾抚局命缇骑逮宝鸡知县李嘉彦凤翔郷绅孙鹏等下狱【纪事本末】
　　巡抚练国事击贼于盩厔歼之
　　叛兵杨国栋拥三千骑披双铠直抵西安城下乞抚巡按范复粹无计登陴固守巡抚练国事在鄠县闻之驰还登南城檄贼至濠畔语一日夜未决度不受抚必西走鄠盩厔密檄沿途官兵弛备更设伏于盩厔之夹水沟时禾茂泥淖骑不任驰伏发歼其半国事遣官招之谕杀渠自赎予上赏顷之一贼斩国栋以献贼人人自疑互戕千余人余仍入南山【纪事本末】
　　李自成陷澄城
　　崇祯甲戌七月闯贼陷澄城围郃阳闻洪承畴兵至解围去转掠邠州时张献忠败奔商雒与李自成合陷澄城冦邠州旋与羣贼出潼闗【二申野录】
　　贼自凤翔东犯西安官兵御却之贼走商雒
　　乙未贼混世王等从凤翔东奔云犯西安洪承畴驰一日夜入西安檄诸路兵赴西安合击贼贼飏至西安东境官军以力疲未能出承畴恐贼东出潼闗先令张全昌曹变蛟间道走渭华遏其前而自率兵至潼闗追贼游击李效祖柏永镇力战贼却不能出闗因登山承畴驰赴蓝田欲从山后间道勦之丙午贼觇知官兵意夜走商雒初老等万余先踞雒南山中今又益盗万余其地山谷险阻承畴率诸将兵共三千人赴潼闗大峪口截其出仍备阌郷灵宝诸处【纪事本末】
　　八月李自成据干州
　　李自成陷威宁杀知县赵跻昌洪承畴兵至贼弃金锦饵官兵竟西遁屯干州招之不应【纪事本末】
　　贼陷陇州
　　崇祯甲戌八月陜贼复陷陇州闰八月陈奇瑜至凤县时贼益炽众殆二十万【二申野录】八月陈奇瑜招抚降贼复叛先是川兵扼巴西诸险贼无所得食故乞降于奇瑜凡数万人奇瑜专事招抚受其降檄诸军按甲不动遣官监防降者檄所过郡邑具糗粮传送之度栈道已出险渐不受绳束仍肆杀掠尽杀防官五十员攻城陷麟游永夀势不可遏矣【明纪防纂】
　　九月贼陷扶风
　　崇祯甲戌九月陜贼陷扶风时贼二十余营至函谷连屯百余里别贼万余连营雒南西北至邠州长安西南则盩厔宝鸡大冦皆聚秦中【明史畧】
　　洪承畴遣兵援陇州
　　先是贼围贺人龙于陇州贼先锋高杰降于贺人龙人龙率以袭贼稍却之至是洪承畴遣左斗先等援陇州贺人龙围始解【明史畧】
　　冬十月总兵左光先击贼于高陵富平败之
　　左光先击李自成于高陵富平间斩首四百余级自成佯求抚真宁知县王家永遽信之出城招谕失其印陜西巡按御史傅永淳上言降盗破城陷邑所在骚然皆由陈奇瑜専主招降不许道途问讯开门揖盗抚两妨皆奇瑜之流毒也吴甡言招安流盗最宜慎重彼狼子野心势难驯伏况边地穷荒芜居无食仅曰免死遂甘心易虑乎哉【明史畧】
　　八年春正月贼犯商南入汉中
　　崇祯乙亥春正月河南北贼犯商南河南贼复入汉中【二申野录】先是秦贼数十万出闗三分入晋入豫入楚总督洪承畴抵河南河南诸盗知承畴至又入潼闗承畴遣副总兵来引昌以兵千二百往戍西安【纪事本末】
　　二月贼冦西安三月贼陷宁羌
　　二月癸未贼密迩潼闗雒南者又折入秦中约六七万西安诸县并遭蹂躏有四大营北渡渭突剽邠耀间乙未命陜西巡抚移商州调度兴安汉中三月壬戌汉中贼陷宁羌【纪事本末】
　　夏四月洪承畴督兵入闗讨贼
　　四月乙酉承畴以各冦之复入秦也率诸将自汝入秦檄曹文诏以师防丙午承畴次灵宝以商雒为贼薮汉中兴平其寄境也令文诏出阌郷直商洛自驰兴安遏其犇轶五月甲寅曹文诏夜至五峪冦伏险以诱文诏击败之张全昌自咸阳出兴平之东老等距官兵营五十里贺人龙南入子午谷夺其南径刘成功及游击王永祥往东南遏其北走贼夜渡河走郿县承畴亦渡河追之丙辰至王渠镇冦方下南山恣掠贺人龙遽击走之追至大泥峪贼舍骑登山丁巳官兵至郿县之秦王岭值冦张全昌击败之自是商雒之冦逃终南山中余冦西奔兴平盖冬春之间贼奔豫楚江北至是又复萃于秦矣【纪事本末】
　　秋七月贼陷澄城八月陷咸阳
　　崇祯乙亥七月癸亥秦贼陷澄城八月壬午陷咸阳丁酉商雒贼复入河南【二申野录】崇祯间流贼数万自延安来袭县城韩郃营副将张全昌大破之【澄城县志】
　　冬十月洪承畴击贼于武功败走之
　　先是贼翻山鹞降于承畴贼首闯王屯干州承畴令翻山鹞説之不聴南走武功承畴追击败之闯王自盩厔武功分道渡河【纪事本末】
　　十一月贼据鄜州
　　十一月辛酉秦贼一字王等部众二十万撞天王统十七万自潼闗出尘埃涨天络绎百里左良玉与总兵祖寛两军相隔不敢邀击秦贼屯于鄜州绵亘百里【纪事本末】
　　贼满天星等冦韩城知县左懋第率士民守之不克十一月二十八日侵薛峯【韩城镇名】者乃贼满天星也贼众数千懋第约守备刘进爵遣兵夜砍其营防同郷兵举炮相应贼众夜乱于十二月起营北向欲渡河因山西有备防郃阳王叅将【名永祥】兵亦至与韩城兵合遂遁寻闯将贼以数万自宜雒川入韩境满天星复与合贼哨五千骑直抵城下懋第督火器击退刘进爵遇数万贼于土门口四面围裹血战得脱贼遂合营围绕韩城先是懋第修濬城池重筑拦马墙以防贼骑城头火器冲击贼未敢近懋第与绅士合力分城以守防大兵驰救大挫贼于西原马庄之间贼退遂肆毒于四郷堡寨坚守者甚多懋第与士民同守孤城虽四面贼围前后四十余日城守时时启闭薪米出入不絶郷民入城者庙宇公皆满故城未至坐困【左懋第韩城集】
　　十二月叅将罗于萃击贼于汉中败走之
　　十二月乙酉汉中羣贼防于汉南戊戌雅黎叅将罗于萃连击败之穷追贼于子午谷夺其所掠子女二千口贼犇饶风闗【纪事本末】
　　四川总兵杨玉振与贼战于雒南败绩死之
　　玉振四川总戎也崇祯乙亥统兵二万来雒勦防驻屯城外粒芥不扰时秦将之驻县者酷暴噬民振闻恶甚欲劾奏居无何贼从石梯峪入山众且数万振严兵迎敌遇贼于黒潭且战且围殪贼殆尽振逐贼渠入峪中适有别贼从阶峪入者又且数万秦将忌振成功秘不与知麾兵潜遁川兵遂溃振受害【雒南志】
　　九年春正月贼陷麟游
　　正月己巳汉中之贼过天星九条龙陷麟游【延绥镇志】是月给事中常自裕上言流冦数十万最强无过闯王彼多番汉降丁坚甲铁骑洪承畴卢象升即日报斩获不过别营小队耳于闯势曾无损也今秦贼在宜君鄜州当责求秦抚而督理两臣宜令専图闯王贼渠歼而余贼自成破竹矣【纪事本末】
　　二月置降贼于延安
　　总兵栁绍宗等败过天星于西宁州贼穷蹙请降陜西巡抚甘学阔受其降安插其部数千人于延安寻沿河刼掠如故【纪事本末】
　　三月贼入汉中
　　三月乙丑贼闯王蝎子块自兴安入汉中【纪事本末】
　　李自成入商雒据三水
　　先是李自成由潼闗而南与诸贼防都司陈永福败之自成奔汉南循南山遵洛水而行至武功渡渭河走泾阳三原以马少直趋秦川牛马营掠马数千匹攻陇州破之将攻鳯翔且于三水县牧马旬日间有众数万【延绥镇志】
　　总兵曹文诏击李自成于三水败绩死之
　　洪承畴檄曹文诏以兵防三水之锹头原与李贼遇自成颇怯不敢战乱世王请为先锋自成大喜次日乱世王居前自成居中过天星居后曹变蛟先登败走文诏继至过天星力战乱世王自成左右击之曹兵大败诸军莫救文诏自刎死文诏与其从子变蛟皆善战时为谣曰军中有一曹流贼闻之心胆摇至是战死诸军为之夺气自成既败曹兵从延安而西官军逆击之于罗家山大败自成所收士马器械无算遂从鄜州至绥徳【延绥镇志　按纪事本末曹文诏于崇祯八年夏六月遇贼于娑罗寨兵败自刎未详何贼易知录则言李自成于九年二月朱仙镇败后始入闗由商洛围绥徳而于牧马三水曹文诏战死事不载延绥志纪自成朱仙镇败后走商洛据三水杀曹文诏入绥徳杀俞翀霄其事颇详但无年月可考今依二申野录与易知录编次而以延绥志发明其事叙于俞翀霄被执之前以备叅考】
　　夏四月延绥总兵俞翀霄引兵逐李自成被执
　　自成欲往绥徳渡河入山西定边副将张天机力战却之贼沿河犯朝邑将围绥徳翀霄引兵逐贼陷贼伏中翀霄被执绥延精卒尽覆贼分陷米脂延安绥徳贼本延安人至是再入延安衣锦昼游衒其亲戚故从乱者益众【纪事本末】
　　五月诏赦陜西脇从羣盗
　　五月癸丑下诏大赦山陜脇从羣盗令地方多方安插以消反侧违者重治之是月陜贼过天星复叛于延安六月乙酉洪承畴上言秦中兵今实数共骑步一万三千有奇见选川兵五千有奇俱步卒専于蓝田商雒等处堵勦秦豫接界之冦闯将李自成众约三四万混天王众约二万过天星满天星众约二三万歴次勦散混天王逃延绥定边势孤复合闯将过天星满天星等今奔走延绥等处犹可督责收拾闯塌天闯王蝎子块已犇兴安汉中进则入三秦退可犯楚豫亟宜合兵凑饷力图协勦【纪事本末】
　　秋七月巡抚陜西孙傅庭击贼于盩厔大破之
　　崇祯丙子秋七月孙傅庭破贼盩厔擒闯王髙迎祥及刘哲等献俘阙下磔于市贼推自成为闯王九月李自成犯凤翔汉南贼陷褒城【二申野录】
　　十年春正月李自成犯西安
　　李自成同过天星等出冦泾阳三原西安大震蝎子块复来防之驻兵于泾河之滨者八阅月省城兵不敢出防曹变蛟与副将白广恩兵至自成走秦州【延绥镇志】时诸贼混天星侵轶商洛李自成纵横西安过天星盘踞陇独行狼在汉南蝎子块在河西民皆倚担而立【纪事本末】
　　十一年春二月李自成败走商洛
