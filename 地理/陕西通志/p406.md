<!-- { "loadSidebar": true } -->
　　刘宇扬四川绵竹人举人崇祯时以户部郎中任闗南道时汉中巨寇羣起兼以饥馑宇扬办饷办赈昼夜乗城督守者一年危疆获安兵荒后多方抚怀以劳卒于官防赠太仆寺卿柩归百姓哭泣走送者十日【汉中府志】
　　吕大器四川遂宁人进士崇祯十一年以吏部郎出为闗南副使闗南夙号盗薮招募乡勇以俸金铸钱为射的中即赏之人皆竞奋阳平闗为秦蜀咽喉遣工缮葺寇闻逺遁演武之暇尤重课文遴孝廉及青衿之隽者月较三艺以是兵火相仍不废弦诵时兵寇比剧为患渠帅弗能禁大器独治主兵者使之气慑兵不敢哗汉民以靖陞宁夏巡抚　张兆曾云南人举人崇祯十一年以陇右参议署分巡闗南道道上闻军妇哭声询之曰贪弁科役酷贪无措耳下车按实禠其职时巨蠧私相谓曰曾代庖官五日京兆耳曾不少贷旬余公署肃清【汉中府志】
　　贾鸿洙字孔澜北直清苑人进士由户部郎厯陞陜西提学叅政为政持大体廉而平教士如子弟衡文片善皆録故士无冒荣茍进者【贾志】
　　冯敬舒字圆衷浙江慈谿人天启二年进士厯陞陜西按察使李自成耽视秦中与抚军合力防御者嵗余迁山西右布政使【宁波府志】
　　周士竒郧阳人由选贡授褒城令时流寇蜂起士竒堵御有方调南郑令陞知绥德州值贼众数万攻城士竒率城中壮士夜袭之擒其渠帅百姓被贼焚掠者悉发仓粟赈之陜督上其功遂以西安同知擢商洛道右叅议监总兵左良玉军毎惩束士卒之不法者军中肃然【湖广通志】
　　郭应响字希声福清人万厯丙午解元擢兵备榆林道经鄜延适前道某为贼害于甘泉人人震恐督抚久廉应响名强留之署应响欣然受命以鄜为三秦咽喉一发擒斩贼魁无筭贼因欲甘心于鄜纠众三千余间道潜入应响闻警仗剑出署四顾无鋭卒可呼乃急领家丁六七人诣北门而贼已集独力与抗尚手刄三贼众寡不敌竟以身殉事闻赠太常寺卿予祭防防諡忠烈【福建通志】
　　刘三顾山东海丰人举人崇祯初知洛川性严介有边才固封疆缉盗贼尤崇文教寻陞知府时贼益猖獗所至攻陷三顾练勇壮缮城堑多方设备率众守御间出民兵殱其渠魁又请减练饷民赖以苏陞监军道画策设伏毎战辄捷总制洪承畴倚为左右手【延安府志】
　　杨彤庭盐山人崇祯十五年由举人分巡河西保障一方捐俸创修西山寨最称险固州人赖之【鄜州志】
　　乔迁髙山西定襄人【山西志载乔迁髙绥冦纪畧纪事本末咸作乔元柱今从省志】由进士厯知府署潼闗道事监总督孙傅庭军孙于河南失利退守潼闗迁髙分捍南城城陷挺身巷战大呼曰我监军道乔迁髙也力杀数贼而死子诸生象观同妻史氏俱自缢【续表忠记】
　　黄防字季侯光州人进士厯陞陜西按察使防生平清介自矢读书至忠孝大节辄呼浮大白击节嗟叹及膺寇难誓以身许国西安破义不受辱自沈于井妻王氏同殉后赠太常寺卿諡忠烈【续表忠记】
　　黄世清字澄海山东滕县人进士崇祯十二年任商洛抚治叅议癸未十月十二日闯寇李自成分十万众寇商世清与士民决意坚守越十五日城陷执世清欲官之厉声大骂贼怒杀之【商州志　按纪事本末李自成以十月戊辰陷商州世清不屈死之考戊辰十月初八日也与州志异】
　　都任字若祥符人万厯间进士备兵榆林时贼势甚炽所至崩溃任以延绥重镇预为守御计适旧抚去镇将倡逃人鲜固志任涕泣劝谕勉以忠义贼遣人诱降即斩之以徇贼数万薄城下百道攻击任随机摧之复简壮士夜斫其营贼大溃斩首数百级贼益愤攻围愈急有为贼作内应者城遂陷任率众巷战力屈被执贼帅曰若固好男子茍降无忧富贵也任怒骂不絶遂遇害【贾志】崇祯十六年十一月李自成陷延安发金数万招榆林诸将以大寇继之备兵副使都任及故总兵王世显侯世禄侯拱极尤世威惠显等敛各堡精鋭推世威为长乙未贼四面环攻城上强弩叠射贼死尸山积更发大炮击之贼稍却死者数万人贼攻益力逾旬不克贼以冲车环城穴之城崩数十丈贼拥入城遂陷副使都任阖家自焚死尤世威纵火焚其家口挥刃突战死诸将各率所部巷战杀贼千计贼大至杀伤殆尽无一降者阖城妇女俱自尽诸将死事者数百人【纪事本末】
　　按监司以承流宣化为事尤直省要职也元有陜西佥事杜思敬失其籍明有陜西布政使宋礼洛阳人谭溥昌邑人李祥河间人王勣稷山人陈道番禺人田彭马邑人王俨华容人刘曰材南昌人杨最射洪人叅政蒋瑶归安人陜西按察使刘迪沂州人石璞江南华亭人张邦教蒲州人刘不盈清苑人梁鼎贤河南人分守道王士嘉武城人杨善归安人陶铨绛州人王嵩汲县人王銮襄城人刘景寅南溪人蔡天祐睢州人易瓒福宁人黄乡益都人邵锡安州人谢存儒蒲圻人胡建长垣人谭棨涪州人李延康长治人姚九功襄垣人张南充人刘天衢广济人刘致中延津人李道襄陵人李天麟山东武定人周思敬麻城人吴显漳浦人习孔化庐陵人分巡道宋性德州人于守礼莱阳人孟准辽州人孙逢吉浑源人徐竒石门人金濂江南山阳人毛思义阳信人徐文华四川嘉定人罗善安福人秦文临海人吕和宁波人丁致祥武进人隂武乡内江人隂东旸汲县人李维祯京山人李橒鄞县人萧察汝阳人万自约太原人赵健泾县人徐顺明杞县人赵楫浙江山隂人邢云路安肃人袁谦西充人化龙直隶新安人詹思谦常山人黄和兖州人冯盛明涿州人张维世太康人李春茂阳城人髙邦佐襄陵人钱天锡沔阳人顾大章常熟人张国锐侯官人包起鳯南阳人録其姓氏凡以补前传所不及云
　　本朝
　　袁生芝良乡人崇祯丙子举人顺治三年官商雒道山冦贺遥期攻商州生芝设守甚力时协守者为总兵金某贼宣言有防献金总兵者即解围去城中惶惑生芝集谕士民鼓以大义坚守逾月城陷生芝自缢死父某亦战死阖门被害者三十二人事平
　　防廕有加
　　冯如京代州人恩贡顺治二年官靖边兵备副使时巨冦黄色俊以闯孽啸聚进逼靖边如京料民兵得数百人登城固守伺间出竒击之贼大败遂乗胜捣巢灭贼而还事
　　闻赐赉有加
　　王希舜辽阳人贡生顺治四年任西安知府五年陞分巡河西道寛简爱民知无不为王永强作乱仗节不屈死之事
　　闻褒防赠廕
　　杨可经直隶通州人拔贡顺治二年任汉中知府闻贺冦将犯境与同知董应征推官原体防协谋固守预备刍粮以待冦至军储既足血战匝月城卒无恙四年可经陞商洛道副使应征代为知府应征正定人体防阳城人应征后陞本省粮道体防亦官知府
　　夏廷印广宁人官神木副使以清恪名顺治五年髙有才之变慷慨赴难死于府谷事
　　闻赠太仆寺卿
　　石鳯台阳城人天启乙丑进士初授韩城令调停驿站民力获纾顺治六年擢闗西分守道防理陜西巡抚事时冦党未靖鳯台多方防御省防获安其生平宦迹秦省居多凡所设施必寛严相济允称古之遗爱
　　张国泰字大来直隶新城人崇祯癸酉举人顺治六年任商洛道防杆贼何士升盘据洛南出没州东横肆刦掠国泰亲之阵擒贼党雷登髙士升走伯牙山国泰誓众围之旬日士升从间道走匿尽获其头畜子女以归八年国泰以陞任去内乡许宸继之遣材官李政持檄招抚时士升与王友合营负固不下宸用间谍计俾友士升以献置之法州境始宁宸内陞通政司参议
　　田厥茂字心耕蒲州人顺治丙戌进士七年以参议道督学陜西絶苞苴严请托公明大着西安书院中旧有正学名臣二祠兵燹后祗存遗迹厥茂志存复古购隙地重建在任三载表忠节名教赖以维持后陞福建布政使
　　于时跃奉天人顺治八年任陜西按察使明允如神每听断两造对鞫片言承伏有于不落店之谣一时豪强敛迹官吏各相戒勿犯法
　　刘景云深州人顺治丙戌进士十一年以兵部郎中授闗南道时方革饷司以饷事归道景云出纳惟允召买之役调剂得宜汉南咸被其泽随擢广西参政
　　秦才管南陵人顺治丁亥进士十二年以佥事道督学陜西正文体恤士识拔皆名宿先后登春秋榜甚众试干州适母讣至痛哭絶粒而卒
　　娄应奎宁逺州人拔贡顺治十二年为闗南道才畧优长心术恺恻时镇臣派民供粮养马应奎条奏兴民被害状甚悉得
　　防饬禁州民感佩迁靖边副使
　　陈爌字公朗孟津人顺治丙戌进士歴官山东右布政使顺治十五年陞陜西左布政使十六年入
　　觐条奏五事大畧言秦民之困宜加轸恤而延安地亩折正一事尤属要务延属土瘠民贫旧例四五亩折内地一亩起科自兴屯道白士麟暨同知髙应选督垦荒地按亩报加五倍前赋爌疏入得减延民颂之先爌父中丞名惟芝者尝为延之洛川令爌因深悉延民之苦及任秦藩遂得其志在任三年省事宁人与民休息以积劳卒官
　　汤斌字潜庵睢州人顺治己丑进士任潼闗兵备道兵燹后人鲜知学斌至葺文庙举乡饮朔朢宣讲
　　圣谕诲诱谆切民皆向化嵗旱防祷甘霖立应防二麦歉收民愿以米代输州县吏格于成例斌力为申请兵民兼济潼闗介秦豫之交民有种邻壤田者仍服本省役豫民恃斌为乡人欲使秦民充豫省徭役斌严斥之悉令如旧豪猾害民廉实辄毙杖下驭兵尤严整有法寻擢江西岭北道仕至工部尚书雍正十年入贤良祠
　　钱受祺字介之钱塘人顺治壬辰进士十八年任商洛道清操率属抚慰残黎民得休息时郧阳未靖郧抚檄商洛运军需贮洵阳以待军行受祺支应有法各属咸赖焉
　　叶映榴字苍巗江南上海人顺治辛丑进士歴任陜西提学道训士以立品为主毎按部虚公考校被落者悉无怨言三秦士子经明行修风气日上后督粮三楚值夏逢龙作乱死之
　　勅赠工部右侍郎諡忠节祀名宦祠
　　髙光祉宁晋人进士康熙六年擢榆林道整饬边疆兴屯立学兵民安之十四年朱龙变起五月自定边进逼榆林光祉倡率绅士共结忠义社昼夜乗城协力坚守贼觇知守御完固撤兵逺遁孤城得全八月以陞任去有纪功碑具载其事
　　杨三知字筠伯良乡人顺治丙戌进士康熙十一年补神木道滇黔煽乱边将朱龙应之人情汹汹三知方代觐归行次保德或曰事急矣公无渡河三知不听既抵署日夜为守御计无何守将孙崇雅潜通贼贼至执三知于城上逼取勅印不与贼拥之至署三知急趋井旁掷身入折左肱几殒贼急缒人负之出复苏三知知不能死遂大骂贼贼闭之一室诱之降不从贼怒遂遇害其妻与妾及二女俱赴井死时神木知县孙世誉正红旗人贼执欲降之不可因羁深室中大兵将至遂为贼所杀事
　　闻赠三知光禄寺卿世誉布政司叅议
　　胡升猷字允大丁亥进士顺天大兴籍浙江山隂人由部属累任监司廉干有声康熙十一年转汉兴道十三年吴逆变起时升猷已陞江苏按察使因军兴奉
　　特防仍留原任汉中既为川省咽喉又系吴逆旧驻之所贼党遍布人心皇皇升猷慷慨振励以死自誓并以吴逆之罪神人不容殱灭立至镌石布吿兵民于是咸知大义无不感奋从命固守数月以力竭城陷被执械致成都狱中贼党诱説百端必欲降之不从篐脑椎胫备极毒胁升猷亦终不少屈曰吾唯有办一死以报
　　朝廷而已幽囚六年及勇畧将军赵良栋入成都始得
　　出事
　　闻即授为四川按察使洊陞至刑部尚书
