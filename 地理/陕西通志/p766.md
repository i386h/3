<!-- { "loadSidebar": true } -->
　　闗中多圣灵儒者昔何疎孔尼不到秦博士曾坑除龙虎争战鬬焚溺及诗书久之诵歇齐鲁重璠璵宋世阐文教生贤近横渠匡世每谈兵岂真为穰苴髙明性元远佛老非崇虚讲经撤座虎悟理聴鸣驴絶学真继圣微言切砭愚浮名轻簮冕古服雅儒居所以濂洛后闗西擅馨誉我来拜祠下一停恤使车祠荒有蔓草遗像犹俨如我问程朱裔博士出乗舆谁能引此典请之承明庐
　　闗中【十首选一】　　　　　　　　　张瀚
　　逶迤泾渭水引入广通渠疏凿驰民力舟航利国储河流自清浅无地覔隋墟
　　游华岳【五首选一】　　　　　　　乔因阜
　　巨灵混沌师神功元气宅髙掌搴天半莲峰划地擘黄河汹涌来滔滔乃东适断山两却立岚翠如开辟至今留灵踪诡閟难思绎
　　蓝田郊望　　　　　　　　　　　来复
　　雨凉悦霁垲出郭散幽步秋成众禾垂川原莽回互嵲王顺峯逶迤辋谷路日入岚气生千林各成趣城堞带岭长俯瞰激湍赴边山亘路通西与鄠杜遇迎面七盘开奠兹武闗固谁知深窅中井亩尚无数谡谡岩松声登登山寺暮石庐寸穴封人烟絶顶露念当遗尘纷一瓢采真去
　　沈香亭　　　　　　　　　　　李汝兰
　　龙飞碧池寒枯松卧残水不见古时亭空余古亭址乱石苍烟合荒台凄风起国色竟何在栏杆复能倚繁荣煇苍萼寂寞生荆杞梨园曲不闻羯皷声亦止泣下还自收亘古皆如此悲歌纪斯游后来者谁子
　　防恬墓　　　　　　　　　　　　赵坤
　　我来雕隂城寻古独伤切忆昔祖龙代刑政多乖缺防氏守北边赵李居台列奈何疑忌生至亲亦疏别一朝沙丘变羣防谋遂结功臣见诛鉏冡嗣忽磨灭树封将军冡泉流帝子咽强嬴亦已矣千载嗟忠哲
　　希夷卧像【有序】　　　　　　　　解引樾
　　在玉泉石室貌甚竒古眸颊间为游人手摩津津肖龙眠之欲醒也
　　陈桥晓揽辔恚彼榻边睡谁识老希夷占防三峯翠
　　干陵　　　　　　　　　　　　温自知
　　女主踞洪图虎眎何雄哉千秋王气尽陵墓空崔巍我今登其颠萧萧风怒来饥鸢猎旷埜寒狐呌山隈妆阁岂云秘翁仲生莓苔石兽夜吼天霜风日以摧咄嗟此髙阜万古埋云雷我本侠烈人过揖长夜台腰下看青萍肝胆歴然开谁使贻妖氛民生逢祸灾慷慨挥长剑坐使鲸鲵頽相顾起叱啸旦夕风云回
　　雪后至萝坪望三峯　　　　【本朝】刘正宗
　　我自褒中囘颇悉山情状翠巘与丹厓突兀杂奔放气势一能敌岌嶪不相让何如太华峰巉岩絶依傍拔地仞五千日月互摩荡仙掌扶青防莲蕚散昭旷飞瀑从天来洒落层云上始知名岳尊羣山靡敢抗雪后众峰明卑伏争拱向灏气澄金天百灵森名相疑有秦宫人去来迷叠障自媿胎骨凡云卧夺尘障拄杖暮归来矫首空惆怅
　　新丰　　　　　　　　　　　　　李楷
　　夹水两废垣新丰名如故胡寛人已非鸡犬复何处不知栎阳宫几多宫前树芒砀一片云长陵千年墓伊昔拥篲时父子得无误
　　望吴山　　　　　　　　　　　　前人
　　吴岳夙在念知是十七峰豫以嵩华拟想见青芙蓉遣祀闗大典不愿有登封周穆独好竒山水多遥踪予乃一庶民策倚一枝笻始觌数笋尖丘原隔云重遵渚翔陇流日暮心憧憧纵饮得陇酒迷途非倦容翼日城之南饱看岳色浓羣山如舞凤或得如游龙巍巍列大藩嶷嶷副岱宗阆风不可到吾今庶几逢但懐此中隠茹芝亦餐松馁饥无足虑租赋异耕农垂老生毛羽聊且辞勲庸
　　闲居怀远偶纪龙门之游　　　　　张恂
　　壮游夙昔志所过探幽深不以龙门胜斧凿痕郁森有客携壶榼邀我一相寻两峰如对垒万尺特﨑嵚山腰阁鸟道插木俯奔涔石锁涛声怒崕危水势侵飞楼挂碧岫未登预敛襟长河争隘口一往横千寻禹庙壮空山风雷画壁隂老桧盘凤翥悬泉龙怒吟韩子天下士竒怀发雅音衔杯振丘壑眺远竆云林方舟来自北急湍直下临瞬息千余里铛中酒未燖史迁墓如拳耕牧吊遥岑尊前三晋小一水商与参西河郁相望文清继国琛少梁何奕奕贤者成古今焉得周公楫焉得傅説霖而时同蔚起一慰圣人心
　　响水桥遇刘将军説龙门诸胜　　谭吉璁
　　西北诸源水独能通中国激峻从髙注奔下流急清澄六斗泥千里还一曲混混圁谷流欲与黄河敌东迳红门亭天封井火出云泄复雷渀湍沙浩难测北过响水城野渡名恍惚幸有三门险闗防似禹迹信哉水非凿而能穿入石中门水交冲素沬随风发旁流三门深濬波浮竹疾我来一问津窥临真悸魄若非此安流不然将大溢何必登龙门神工怀巨阨
　　飞仙岭　　　　　　　　　　　李念慈
　　危栈转山腹飞阁被崇峦旭日斜髙照檐楹沃且丹微迳循石脊曲折如虫縁我行随他人不得竆跻攀忆昔出函谷方春扪岳莲系屐玉女峯酌酒天池边西顾雪岭白东望沧溟寛万里在胷臆夜宿青云端胡为年齿暮反遭俗累牵妻子亦何人驱我数往还誓归劚黄精一食生羽翰
　　玉井【二首选一】　　　　　　　　王又旦
　　万桧翳深景夕日风飕飗茫茫石磵外颢气谁挽收莲花不复见一水入云流
　　龙门　　　　　　　　　　　　　前人
　　清晓望陉岘褰裳越谿壑丛薄远难识云水势相错遂登龙门山双崕横大漠怒涛如奔驷百折天外落初秋气渐爽髙风亦间作秦野忽黯惨坤轴失寄托倾耳聆喧豗登临翻不乐吾家大汀滨临流看寥廓岂期石迳转一缕自喷薄行矣重囘首三叹念疏凿
　　桥陵　　　　　　　　　　　　叶映榴
　　大荒浮黄云众山失故黛划然川原开苍翠出烟霭居人为余言桥陵在其内下车拂征尘屏息颙再拜古柏参青霄枝叶如偃盖黄帝未仙时此树乃先在其余二千株环陵而向背陵庙与树连云气时靉叇沮水流其中触石响清籁怀古有余情瞻眺得大槩当年神圣兴制作史具载采铜首山颠铸鼎荆山界鼎成龙下迎其説近迂怪左右不及从抱弓致忠爱凿山葬衣冠庙祀崇百代且战且学仙汉武发深嘅至今祈仙台芳草尚晻蔼候神幸缑山采药巡海外封禅何纷纷徒为公孙卖余意帝王尊不仙亦何害缅彼垂裳年今古共嘉赖不死今有冡此言良大快惟有柏长生风雨勿能坏
　　造书台　　　　　　　　　　　许孙荃
　　世欲趋文明结绳难为功秋风闻鬼哭天意开鸿蒙至今台上鸟迹与旧时同
　　岐下谒周元公庙【六首选一】　　　　前人
　　召主陜之西惟公主陜东甘棠托古柏千祀青茏葱白首垂钓叟鹰接雄风俎豆幸不隔遗碑摩苍穹【配飨为太公召公】
　　上郡颇多石屋经行即事　　　　　前人
　　我昨上郡行家家石代瓦天然器适用不必烦陶冶颇闻秦土俗板屋经冬夏所悲时漂摇风雨临广野亦有黄冈竹作楼成大厦待裁郢匠斤逊此用力寡青青岭上云渺渺生石下三叹过其门夕阳频驻马
　　定军山诸葛公墓下作　　　　　王士祯
　　髙密起南阳文终从髙祖暴系本见疑数衂亦非武堂堂诸葛公鱼水托心膂二表匹谟训一德追伊吕视操但如鬼畏蜀还如虎嗟彼巾帼徒与公岂畴伍紫色复蛙声抵隙各为主火井方三炎赤伏更典午志士耻帝秦祭器犹存鲁隂平一失险面缚忘奔莒知公抱遗憾龙卧犹千古峨峨定军山悠悠沔阳浒郁郁冬青林哀哀号杜宇耕余拾败镞月黑闻军皷谯侯宁足诛激昻泪如雨
　　渭桥怀古　　　　　　　　　　　前人
　　秦川夕澄霁沣水明如练西上中渭桥飒然秋气变嬴政昔构造作此象天汉美人与钟皷流连恣荒宴徐市期不来山鬼璧已献我昨骊山行徘徊吊中羡荆棘蔽银海樵牧罗金雁麒麟折其股冷落青梧观后代复何王绣岭明珠殿唯有终南山兴亡几囘见
　　望岳　　　　　　　　　　　　　何芬
　　入闗竆远目蓦然阻西岳三秦无空濶两仪失清浊日光纷荡漾心神亦惊愕仓忙问役夫指顾话频数何物横野防棱棱露头角谁能运鬼工劈空事礲斵屹立插青霄千尺只一削四面形屡改峰峰如莲萼我行百里余凝望尚悠邈登攀疑无路心往足前却缅彼昌黎翁正气驯蛟鳄蹑屩及山腰澘然老泪落缅彼杜陵老岩壑竆讨索髙寻怀白帝拄杖空言托仰止自龆年向平杳难学何日聴秋风呼朋共趻踔
　　登咸阳凤凰台　　　　　　　　张大森
　　台起凌虚空丹凤栖云表磴道挂三峰首尾俱缭绕立神擎栋宇天风响柏杪开户吞明月卷帘惊宿鸟千家树稀密万岭烟昏晓秋色何处来不忍肆慿眺秦宫粉黛假五陵尽荒渺土穴窜鼯鼪残碑杂藨□还念人世间荣枯徒扰扰惟有南山色亘古青未了
　　太平山房感兴【在紫阁峰西】　　　　　王心敬
　　久坐林风发翩翩吹予袂悠然有防心乃在东山际陟岫望邹鲁渺渺目难继岂必道远长哲人早已憩徘徊岐路侧日午隂未霁浩歌泪盈把寸心将何寄归来濯玉女【二曲泉名】天空白日丽
　　柏梁诗
　　汉武帝元封三年作柏梁台诏羣臣二千石有能为七言者乃得上台
　　日月星辰和四时【帝】骖驾驷马从梁来【梁王孝王武】郡国士马羽林材【大司马】总领天下诚难治【丞相石庆】和抚四夷不易哉【大将军衞青】刀笔之吏臣执之【御史大夫倪寛】撞钟伐皷声中诗【太常周建德】宗室广大日益滋【宗正刘安国】周衞交防禁不时【衞尉路德博】总领从官柏梁台【光禄勲徐自为】平理清谳决嫌疑【廷尉杜周】修饰舆马待驾来【太仆公孙贺】郡国吏功差次之【大鸿胪壶充国】椉舆御物主治之【少府王温舒】陈粟万石防箕【大司农张成】徼道宫下随讨治【执金吾中尉豹】三辅盗贼天下危【左冯翊盛宣】盗阻南山为民灾【右扶风李成信】外家公主不可治【京兆尹】椒房率更领其材【詹事陈掌】蛮夷朝贺常防期【典属国】柱枅欂栌相枝持【大匠】枇杷橘栗桃李梅【大官令】走狗逐兔张罘罳【上林令】齧妃女唇甘如饴【郭舍人】迫窘诘屈几竆哉【东方朔】
　　初入秦川路逢寒食　　　　　　【唐】宗
　　洛阳芳树映天津灞岸垂杨窣地新直为经过行处乐不知虚度两京春去年余闰今春早曙色和风着花草可怜寒食与清明光辉并在长安道自从闗路入秦川争道何人不戏鞭公子途中妨蹴踘佳人马上废秋千渭水长桥今欲渡葱葱渐见新丰树远看骊岫入云霄预想汤池起烟雾烟雾氛氲水殿开暂拂香轮归去来今岁清明行已晚明年寒食更相陪
　　春台望　　　　　　　　　　　　同前
　　暇景属三春髙台聊四望极目千里际山河亦何壮太华见重岩终南分叠嶂郊原纷绮错参差多异状佳气满通沟迟步入绮楼初鸎一一鸣红树归雁双双去绿洲太液池中下黄鹤昆明水上映牵牛闻道汉家全盛日别馆离宫趣非一甘泉逶迤亘明光五柞连延接未央周庐徼道纵横转飞阁回轩左右长须念作劳居者逸勿言我后焉能恤为想雄豪壮柏梁何如险陋卑茆室阳乌黯黯向西沈夕鸟喧喧入上林薄暮赏余回步辇还念中人罢百金
　　长安古意　　　　　　　　　　卢照邻
