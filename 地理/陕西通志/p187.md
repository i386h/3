<!-- { "loadSidebar": true } -->
　　本朝康熙四十七年知县徐云宏赵宏烈重修
　　紫阳县学【小学】初在县治旧城西眀嘉靖间知县胡镗建二十一年知县戴本芳万厯三十五年知县张继芳重修眀末冦燬
　　本朝顺治十年知县李如桂创建于城北寻圮康熙十二年知县张麟化二十七年知县沈麟修四十七年知县于鲸移建今县署西五十年知县莫吾昭重修雍正七年知县李昌宗捐修
　　社学在县城右雍正七年知县李昌宗建
　　学田地一十九畆六分租银三两一钱四分八毫
　　石泉县学【小学】在县治东眀洪武四年建
　　本朝康熙十八年知县潘瑞竒捐修雍正五年知县梁
　　濩増修
　　学田熟地一十七畆四分租银三两四钱八分
　　汉隂县学【小学】在县治东明洪武五年训导郑守方建永乐五年敎谕梁萼重修成化三年西乡县典史柴嵩十年知县刘眀治间知县张大纶嘉靖间廵茶盛汝谦万厯十二年知县袁一翰十七年知县周之光相继修崇祯十二年知县张鹏翺因贼燬重修
　　本朝顺治五年知县杨六徳康熙二十六年知县赵世
　　震又修
　　学田一十八畆租银四两五钱
　　商州
　　州学【大学】在州治西金承安三年军判许安世修自为记元至元二十二年知州王珪重修学正张泰来记大徳二年知州张铨又修眀洪武十四年重建正统十三年知县王敏成化九年叅议崔忠修治十三年知州王瑀正徳九年叅议蘓干重修太仆南镗记嘉靖十三年抚治萧廷杰三十二年知州夏文献修三原马理记万厯二十二年抚治王孟煦知州王以孚崇祯十一年抚治边仑乡绅牛维曜继修
　　本朝顺治六年知州薛所习十五年知州王思治重建商山书院在州城北眀嘉靖间商洛道郗元洪建万厯十三年移于东龙山下八年商洛道蘓濬移旧地有记眀末废
　　学田十二畆一分坐落泉村镇每年徴租八石康熙二十八年知州戴良佐捐置以为诸生济困之用
　　镇安县学【小学】在县治西眀洪武三年建景泰六年修正徳六年知县俞鼎重修有记万厯三十一年知县张鳯翼重修户部主事周宇有记
　　本朝康熙八年知县许沺増修寜夏朱永年记
　　社学在县治西南
　　雒南县学【小学】在县治西眀洪武三年建嘉靖二十五年知县髙绶重修光禄寺卿马理有记隆庆间知县徐旭万厯间知县洪其道天啓间知县陈应显继修
　　本朝顺治十八年知县畅体元重建朝邑李楷有记
　　社学在城内西街
　　学田八十三畆眀万厯间提学臧尔劝置租八石三斗
　　山阳县学【小学】在县治西眀成化十三年都察院原杰大司马余子俊建十五年知县杨隆修督学伍福有记天啓七年署县徐大佐重修编修南居仁有记
　　本朝康熙二十四年知县胡范増建李曰栋有记雍正
　　八年署县朱文灏重修
　　义学在学宫东雍正八年署县朱文灏建
　　商南县学【小学】旧在县治南眀成化十三年知县郑瑛建
　　本朝康熙间知县于鲸徙县治西北
　　明成化初新设商邑十三年知县郑瑛慨然以庙学为虑乃营治南亢爽之地斩荆棘辇瓦砾躬督其役民乐趋之越二年而告成【长安萧谦记】
　　社学在县治西
　　学地四十畆雍正七年署县杨毓芳于民报老荒旱地内拨送儒学招佃认垦以作学田
　　社学田一百畆零署县杨毓芳劝输
　　同州
　　州学【大学】在州治西南宋庆厯中建元季兵燹眀洪武三年同知邢权重建正统八年知州秦铭景泰五年知州钱茂律成化间知州郝清嘉靖八年知州刘啓东前后重修有碑记万厯十七年知州郑璧天啓二年知州张一英复修
　　社学五所一在州城一在义井村一在大村一在羌白镇一在念桥村
　　义学在州治东雍正九年知州冯庆长建
　　学田五十四畆八分租三石二斗八升八合
　　朝邑县学【大学】在县治东南眀洪武三年建万厯间敎谕李振藻重修邑人王钥有记
　　本朝雍正四年知县杨胪赐増修从绅士请以尊经阁旧置宫墙外地隣杂遝移建学宫防方増以重台一切殿庑宫垣整饬崇焕各额俱照阙里改至圣殿为大成殿改防门为大成门复于大成门两掖増建金声玉振门星门以南建太和元气坊眀伦堂狭甚扩其址缭以垣凡经营阅五载始观成焉西河书院在学宫旁康熙十八年知县朱集义捐设义学雍正九年知县杨胪赐増建防房改创书院延师课学以西河为卜子设敎之地故名社学九所一在城内文庙西康熙十八年知县朱集义建四十九年知县王兆鳌重修余在赵渡镇新市镇新旧大庆关等里
　　学田五十八畆五分六厘六毫租三十三石四斗二升六合四勺
　　郃阳县学【大学】在县治南宋元祐六年知县李百禄建武阳张价有记元末兵燹眀洪武二年知县徐原重建正徳七年知县张纶万厯三十八年知县刘应卜重修
　　本朝顺治六年知县庄曽眀又修有记
　　儒学左右旧有礼门无义路前逼隘且缺泮池眀万厯间邑叅政范燧捐宅基易地増设焉且建尊经阁于眀伦堂后建楼于泮池之前名魁星楼【县志】眀万厯三十八年知县刘应卜谒学周视学宫见星门外仅二歩许即有文庙大坊压之西有鳯麟呈瑞坊东有河岳钟祥坊不在学驰道东西两隅而在学之中腰乃毅然决之将前一大坊移正南二百歩外二坊列于东西驰道之口过大坊有一水横亘通为外泮水上架一桥直接南城桥外甎甃一梯濶三丈高五丈可迳登城桥前一小木坊题曰月衢登城向东三十歩为文昌阁又向东百余歩为魁星楼名宦乡贤在二门内非制也移二门外内泮池有二沟恶其相射也填之使平以至堂斋次第举焉【刘卜自记】
　　社学四所一在西街文昌祠一在东街元圣祠一在南街崇圣宫一在北街东岳庙
　　学田四十七畆四分租一十四石五斗
　　澄城县学【大学】在县治西郭宋大观元年建元至元二十七年知县薛文曜皇庆二年知县张洵重修有记元末兵燹眀洪武六年知县王秩重建进士赵寅有记正统四年知县杨季琦治七年知县杨泰继修中书舎人吉人有记嘉靖二十三年知县郑光溥修尚书韩邦竒有记二十七年知县徐效贤増修万厯十七年改置县治北
　　本朝顺治五年知县姚钦眀重建蒲城进士原毓宗有
　　记
　　社学在县治南眀治间知县杨泰徐政建嘉靖间知县徐效贤崇祯间知县王选重修
　　学田四十畆租一十三石七斗二升九合五勺
　　韩城县学【大学】在县治东眀洪武四年知县周吉诚重建天顺五年知县王鼎修河东薛瑄记成化十八年知县呉雄重修邑人王盛记嘉靖二年知县郑钺増修唐龙有记万厯十三年知县马攀龙戴章甫继修邑人张士佩记
　　本朝顺治三年敎谕彭冲霄康熙十八年知县王廷选
　　继修
　　萝石书院在南城外以祀眀崇祯间知县左第康熙四十二年知县康行僴建
　　社学三所邑城芝川镇昝村镇各一区雍正八年知县刘方夏建
　　学田二十一畆六厘四毫五丝租银二十七两九钱四分二厘七毫四丝又知县刘方夏倡捐银四百四十八两零典买地二十五畆八分房院一所除纳粮外实租银三十八两二钱为月课分胙之用华州
　　州学【大学】在州治东元皇庆中建眀洪武三年知州胡惟俊重建天顺元年知州杨胜贤重修侍郎薛瑄记正徳十三年知州桑溥修侍郎吕柟记嘉靖三十八年知州朱茹修按察使乔世寜记
　　华山书院在儒学北街眀嘉靖三十五年知州朱茹建州进士赵儒记
　　学田四十八畆四分租六石二斗八升八合
　　华隂县学【大学】在县治东眀洪武二年县丞黄文眀建正统二年知县王贯重修敎谕李辅记嘉靖间知县李时芳何祥万厯二年知县李承科相继修三十九年知县王九畴重修蒲州张煇记
　　本朝顺治十年知县叶舟十七年知县刘瑞逺康熙二
　　十三年知县迟维城相继増修
　　太华书院在青柯坪万厯三十六年华隂令崔时芳敎谕张煇为侍御冯从吾建【按今废】
　　四知书院在县东二十里眀万厯四十年知县王九畴建
　　义学一在岳镇一在敷水镇知县赵金章建学田地二顷六畆六分租二十一石九斗三升四合
　　蒲城县学【大学】在县治东后周广顺三年建宋元祐六年知县陈羔修邑人耿南仲记眀洪武二年主簿曹秉彞重建天顺初知县王杰修祭酒陈洪谟记成化间知县黄防正徳五年知县张锾嘉靖元年知县杨仲琼万厯四十四年知县徐吉前后继修
　　本朝康熙四年知县邓永芳増修邑进士李馥蒸记
　　正学书院在县治西眀正统间建
　　本朝知县张舜举修
　　义学在县治南街康熙五十二年知县汪元仕建学田地六十七畆四分六厘二毫租一十六石八斗六升五合五勺
　　潼关县学【中学】即旧卫学初在治东眀正统四年都指挥佥事姚深奏建学士陈循记成化十年圮于水十一年迁治西南嘉靖三年指挥孙承宣修高陵吕柟记二十二年副使周相二十三年副使汪尚寜重修学遂完美引潼水自南门入折流注之泮池北折而达于黄河华州王维桢记
　　本朝雍正五年改为县学
　　关西书院在道署西雍正七年潼商道张正瑗建社学一在县治东街一在县治西街
　　学田九十三畆租一十八石六斗又旧有按院置买学地十五畆学租棉花六十觔【应纳本地夏租麦三斗三升六合租粮米三斗三升六合折色银一钱四厘俱在棉花内变纳】
　　耀州
　　州学【小学】在州治北宋嘉祐中建眀洪武三年知州魏必兴重建成化十一年知州邓正治八年知州任奎继修嘉靖三十九年知州江从春増修眀嘉靖三十九年知州江从春撤故讲堂建敬一亭亭后建尊经阁修眀伦堂与斋庑二门又作泮池引通城渠水注之池南建石坊门门左右与文庙又各建石望柱二堂基増数尺阁基高与城齐升堂则望见南山登阁则四望益逺学至是始恢廓壮丽【州志】
　　文正书院在北城门外二里歩夀原岩下故眀徳寺也今故塔存嘉靖二年改建提学唐龙记【按今废】义学在州署西
　　学田地九十畆一分七厘租三十八石四合六勺二抄
　　同官县学【小学】在县治东眀洪武八年知县鲁俊因宋旧址建
　　崇正书院在县治东北一里故频山寺嘉靖八年御史王仪行县改书院【按今废】
　　社学在县治东
　　白水县学【小学】在县治东眀洪武三年知县张三同建有记景泰元年知县葢防成化十五年知县韩睿正徳十六年知县胡山万厯三十五年知县刘梦阳相继増修
　　白学栋柱皆柏为之规度宏伟世相营缮殿有唐呉道子画先师十哲石刻遗像儒学前为聚奎坊后崇台有阁祀文昌南濒城为池东南卓起城上者为魁星楼城东南隅耸峙者为大魁楼又眀伦堂有系辞说卦传碑朱子手书蔡氏元定刻【县志】眀徳书院在县治西眀崇祯十二年知县王无逸建有记
　　本朝顺治初知县王永命以讲席乆虚改祀杜工部社学在县城内康熙五十六年提学觉罗逄泰捐银一十二两置社学地四畆
　　干州
　　州学【大学】在州治东南眀洪武四年建天顺四年知州何节修永新刘定之记万厯天啓间知州贾一敬周应泰修
　　本朝康熙五十六年提学王云锦知州黄炜修郡人陈
　　其蕴记
