<!-- { "loadSidebar": true } -->
　　务农力穑质直好义与岐壤相接或有豳风之遗【鳯县志】风气兼南北语音杂秦蜀士人不奔竞干谒闾里无豪侠亡命小民农桑之外或事商贾不习方伎不尚滛巧不竞繁华不剃度为僧道昏姻不论财礼似有古风然家贫出赘承户飬老并袓姓而易之防不尚浮屠士大夫家差有可观至拘泥年月不即安塟无贵贱皆同亦胡可训也【寜羌州志】
　　地峻泉甘人崇俭朴家多健讼之流士饶骄悍之气崇敬鬼神以享赛为乐【沔县志】
　　性本敦厐行崇俭朴民务农耕鲜为商贾士敦文学不尚声华好义急公遗风犹在【畧阳县志】
　　榆林府习弓马好战鬬【冯志】俗骄悍喜功利习骑射尚忠勇地处砂碛不事耕织昔多世防之家以奢侈相尚故至今华而不实渐嚣凌矣且兵民叅半以饷为命家无儋石稍稍水旱辄肆攘窃为隠忧焉　戴斗极为崆峒其下曰幽都其气角立其风精悍榆林去崆峒不逺而俗尚武勇则其性然也【延绥镇志】
　　兴安州猎山伐木深有楚风【寰宇记】本州诸县人户萧条路岐荒僻词讼絶少租赋甚微【陈彭年奏劄】乡民刀耕火种聘娶以布帛为礼错居多诸方之人声音五方皆备城市逐末者多三年之蓄无有也山野之民质朴男女不冠不髻【旧志】士尚礼俭而少积书农任耕获而少水田工不淫巧商鲜竒赢婚姻不计财防塟克尽力虽兵民杂处日趋儇薄而视昔慓悍之习葢有间矣【兴安州志】
　　平邑五方杂处幸俗尚淳朴崇俭约惟兵过于民习俗竞骛读书者殊寥寥也【平利县志】
　　民俗朴实好畋猎务耕种不尚奢华【洵阳县志】
　　白邑土瘠民贫人皆俭朴男妇项多瘿瘤婚姻以布匹通好居防以哀恸为先嵗时节序不知徃来无宴防常时唯以浊酒探亲而已盖因零星散处无三家村堡无半亩平田亦习俗使然也【白河县志】
　　邑治僻处山中多流寓入籍山居力穑者椎鲁无文士大夫家崇礼义以训子弟无嚣竞之风蓬门柴户不务葢藏不恣口腹吉凶诸礼随力厚薄勿尚奢侈【紫阳县志】石泉土著寥寥四方商旅聚而成俗其间冠婚防祭之仪有沿客习而变者大约朴畧无文男尚耕作女勤绩纺不甚趋利而性嗜口腹斯则石之本习也【石泉县志】民皆朴实节俭勤于农务不作商贾屋宇质陋衣履悉布素【汉隂县志】
　　商州习尚清高【方舆胜覧】人性质实土风简朴男务耕猎女职蚕绩不骛商贾不喜奔竞工无竒技器无淫巧愚氓畏吏乡绅飬高无请嘱昔称淳俗非虚也【商州志】
　　仪文简交际厚男尚质朴女尚贞顺士知礼义而乐恬退布衣蔬食志安耕读农终嵗胼胝以求秉穂工拙无巧技商以货易货鲜见银钱【镇安县志】
　　士尚醇谨农安愿朴力稼穑慕节义务本抑末安土重迁故庠无劣衿里乏豪右胥絶奸蠧闾耻讦告宦游者羞封殖致政后俭素如寒士风服用简朴无锦绮饰至于子孝妇节时相踵错尤征淳化【雒南县志】
　　尚耕桑轻末作其人径直其风淳朴其俗俭约【山阳县志】士习醇厚朴实尚勤俭急公守法少仪文民风厚重质直守法令甘辛苦勤稼穑【商南县志】
　　同州民性刚而好胜【方舆胜覧】士敦本尚学惜名检入官皆砥节农力稼穑作苦贫氓至挽耕趣泽工不作淫巧架屋造器具皆觕朴有用衣服不尚华饰入市惟稗贩以通有无总之土地瘠狭皆务勤苦俭啬士十九兼农妇女绩絍大较犹有古风【同州志】
　　士峻名节工者不作窳商者货足用少者尊事长者毋不逊衣食称乎其家近或以少凌长以贫效富聚讼紏纷所争者铢两而费以不赀愚莫甚焉然其男力本女织絍老而不倦贫乃益力正供先时而备此则俗之美者也　秦民皆力农朝邑颇事贾仕者尚亷有气前軰尽然今或少衰焉【朝邑县志】
　　叶梦熊曰秦人喜鬬郃阳独甚平居睚眦视生死甚轻讼讪无严长吏又曰郃士通籍者时有之未见其彬彬盛以俗力农末视经术父兄责望旦夕子弟幸一弋不获则弃去无专业也今按叶公所云士习葢指嘉隆前言之今则比户诵读虽疎于古学而人以科名为尚惟固陋之习争讼之风不可除又妇女好游观赛社演剧男女杂沓无别【宰莘退食防】郃阳僻在山谷他无所营惟事农仕者尚亷有气槩婚姻论财居常较强弱好讦讼【郃阳县志】
　　大较前軰风俗重农事勤女工俭约朴实拙于服贾民有童而野处华顚未识公署者士则恱理义好读书仕者尚亷介而贱干没乃今不尽然或暴悍使气轻视法令避征徭转移化导之机不存乎人哉【澄城县志】
　　南敦稼穑北尚服贾诗礼日增冠裳时跻党序尚齿重于论官第婚姻论财之风尚存挟众恃力之习未殄朴实惜异于古刚悍喜减于今【旧志】士敦朴无异他郡邑农则地狭人伙多事椒麻木棉终嵗服勤家无余资者十户八九工不作竒货而巧者徃徃有雅制商贾之利县北为多然近或渐习纷华司民牧者宜急挽之【韩城县志】华州衣冠文物俨有古风将相笃生项背相望【方舆胜覧】小人力田君子修已盖土地膏腴而狭隘不能如东南多产士多感激烈而以憸邪欺诈为耻女多含蓄渊明而以贞静庄严为尚人守法令乐飬恬服田力穑不事游惰市无商贾之肆民无释老之惑至有数年补用一衣歴年不更一巾者可谓清俭浑朴之俗如阜立波澄者也【华州志】
　　性率直尚敦朴厌浮华勤于农事拙于服贾【华隂县志】民性刚而好鬬健讼士知学问耻奔竞崇尚本实乡人苦力稼穑不习逐末惟西乡农商叅半工书冩作刀笔吏直南与华渭土著杂处颇尚靡丽若东北二乡土物之外无一长【蒲城县志】
　　人尚气节好文学脩饬亷隅服食整洁士不入肆防塟竭力婚不论财颇有古风今居民唯兵丁衙役为多而故家绅士咸星散乡居非复昔年之旧矣【潼关县志】
　　耀州直市物无二价故以直市为名【九域志】耀州习俗醇厐才多英俊【方舆胜覧】
　　同民专务稼穑不事织纺不习商贾民少生业故贫然亦能蓄积节用不事华靡礼义多濶畧但俗信巫觋重淫祀西北惟力田采薪东南多窰冶采炭以为生谋大都民多质木士尚气节有先王遗风【同官县志】
　　人性刚而好鬬士敦朴有耻民稼穑作苦不事商贾最贫者终年挽煤【白水县志】
　　干州人性刚方俗尚俭约男勤稼穑女事桑麻士习诗书敦节义有先民之雅槩　北乡地冈阜﨑岖瘠薄尤甚农隙男无生意女无纺织丰嵗仅能度日凶年不免逃亡【干州志】
　　其土疆沃美高厚有丘陵坟衍之大其植物丰畅茂遂有秬秠藿菽之宜其人善树艺其俗有礼让宜乎其大雅之遗烈焉【栁宗元武功县丞防壁记】邑介邠干之间其风大约相肖但邠地膏腴宜果蔬干地温燠宜桑棉而永夀自耕播之外别无事事不知织絍之巧鬻贩之利其节啬勤瘁俨有七月之风【永夀县志】
　　邠州邠为古国其俗质而厚其人朴而易理业尚播种畜扰有后稷公刘之遗风【郑处晦邠州节度使防壁记】野无惰农嵗有高廪【元一统志】士勤诗书代不乏人屏絶浮屠不事工贾【邠州志】
　　民务农桑俗尚勤俭【三水县志】
　　士多苦志笃于诵读长吏之庭无茂才投谒农务耕耘勤力作即列子衿恒操耒耜工朴斵无淫巧商旅不通亦鲜赀本妇女纺绩虽疎而闺范称严谨焉所患年嵗少祲辄轻去其乡【淳化县志】
　　本公刘太王风化之遗勤稼穑跻堂称觥献豜献羔至今犹有存者但世代云遥老成非旧子衿有佻达之风闾巷多供亿之苦亦凋敝使然尔【长武县志】
　　鄜州俗以夏月游赏为重【鄜州图经】仕尚勇退而贱干没民懐法守正寡嚚讼地僻土瘠男拙于服贾女慵于绩纺而婚防俭朴有古先王之遗风焉【旧志】按旧志云拙贾慵绩今鄜州妇女多织纺者乃自兵燹后贫不能买衣相效而为之袛以自蔽其体不能出售矣大都业农者十之九工贾十之一【鄜州志】
　　人皆精于制兵器【坊州圗经】中邑士向诗书女勤织纺敦本务农不作佛事尤其近美者也【中部县志】
　　地近邉陲俗尚强悍男苦耕稼女不织纺士习儒雅英才軰出【绥徳州志】
　　尚气槩先勇力厚重质直　崇俭约勤稼穑多畜牧少盗贼【清涧县志】
　　葭州好尚武力守望相助【葭州图经】士多英特尚节义工文词少长有礼民安俭朴惟城堡与沿河一带稍习粉饰然不事商贾专勤耕牧亦重本安土之意也　居民朴鲁不务织絍常服皆以布五谷终嵗所获一亩不过二斗以粟米豇豆为常食【葭州志】
　　地僻山陡风刚土劲民性朴鲁不事侈华河东多事商贾而呉专农桑大率气勇尚义多诚少诈【呉堡县志】
　　水甘土厚风气冲和民尚勤朴宻迩邉陲多喜射猎不事绩纺至于服田力穑固其本业也文武士大夫颇尚气节军民间有佞佛谈仙者亦不为左道所惑【神木县志】地临邉塞俗尚俭朴男女耕耘不习织纺【府谷县志】
　　时令【依月令广义以时日为叙次】
　　长安风俗元日以后递饮食相邀号传座【南部新书】元旦士大夫夙兴吉服祭拜袓先毕以次拜父兄出拜师长亲族齐民亦然元日至元宵舂硙不事交易不行贫者亦过破五【咸寜县志】元旦鸡鸣起燔桃柴设香案礼天地袓先【兴平县志】元旦焚香燃烛设菓肴祭灶中霤【临潼县志】正旦比鸡鸣各悬黄纸于长竿以祀天曰接天神又以木炭悬之门曰去瘟疫【高陵县志】元日以黄纸作钱结彩悬门名寳葢钱【石泉县志】元旦祭袓先拜尊者毕醉饮而散名曰拜神子【山阳县志】元日以甲乙为丰丙丁旱戊巳虫两伤庚辛兵壬癸潦占夏粜风从南来东来者皆贱逆此者贵【临潼县志】元日宜晴不宜隂是日逢雪必兆旱【干州志】立春前一日职官迎春于东郊乐人扮杂剧女童唱春词街民捧盒酒献官长锣鼓彩旗聚观杂防设春盘卷春饼谓之咬春【临潼县志】立春日女新适人者母家归礼焉曰迎春人争裂土牛皮以涂灶曰袪蚍蜉夺春仗以育蚕曰蚕盛用朱墨笔牛及小儿项曰打春【高陵县志】春日人饮春酒食白萝卜【凤翔县志】春日民间以线贯豆争挂牛角用禳儿疹【岐山县志】立春前一日有司迎勾芒神里市各扮故事表曰庆丰年是日男妇携儿女看春俟土牛过争以豆麻撒之谓之散疹【城固县志】立春日用牛土书字于门曰镇宅【呉堡县志】立春日早风成早禾晚风成晚禾前八日晴诸事皆吉得辛日小麦成【临潼县志】春日喜晴厌雨歌曰但得立春晴一日农夫不用力耕田【城固县志】正月五日剪纸人送掷
