<!-- { "loadSidebar": true } -->
　　山经曰太华之山削成四方其髙五千仞广十里周礼职方氏华谓之西岳祭视三公者以其能兴云雨产万物通精气有益于人则祀之故帝舜受尧厯数亲自巡省设五鼎之奠柴燎烟致敬神只乂用昭明百谷繁殖黎民时雍鸟兽率舞凤凰来仪暨夏殷周末之有改也其徳休明则有祯祥荒淫臊秽笃灾必降秦违其典璧遗鄗池二世以亡髙祖应运礼遵陶唐祭则获福奕世克昌亡新滔逆鬼神不享建武之初彗扫顽凶更率旧章敢用元牡牲牷必充天惟纯祐万国以康光和二年有汉元舅五侯之胄谢阳之孙曰樊府君讳毅字仲徳承考让国家于河南究职州郡辟公府除防东长中都令诛强虣抚瘠民二鄙以清命守斯邦威隆秋霜恩逾冬日景化既宣犹复夕惕惟窥禄之报顺民之则孟冬十月齐祀西岳以传舍窄狭不足处尊卑庙舍旧久墙屋倾亚世室不修春秋作讥特部行事荀班与县令先谠以渐补治设中外馆图珍竒画怪兽岳渎之精所出祯秀役不干时而功已着暂劳久逸神永有凭自古太山邸邑犹存五岳同尊哀此勤民独不赖福乃上复十里内工商农赋克厌帝心嘉瑞仍畣风雨应起瀐润品物君举必书况乃盛徳惠及神人可无述焉于是功曹郭敏主簿魏袭户曹史许礼等遂刋元石铭勒鸿勋垂曜含灵轸存有识其词曰二仪剖判清浊始分阳凝成山隂积为川泰气摧否洪波汜臻尧命伯禹决江开汶川灵既定恩覆兆民乃开祀典辨于羣臣因渎祭地岳以配天世主遵循永享歴年赤鋭煌煌受兹介福京夏密清殊俗宾服令问不违可谓至徳徳音孔昭实惟我后出自中兴大汉之舅本支惟百延庆长久俾守西岳达奉神祀改传饰庙灵有攸济降瑞畣祚景风凯悌惟风及雨成我稷黍俊氏用章康乂室宇勒铭纪颂克配梁甫
　　温汤碑【隋书盩厔县太　　　　北周乙山有温汤】庾信
　　咸池浴日先应緑甲之图砥柱浮天始受夷之命仁则涤荡埃氛义则激扬清浊勇则负山余力弱则鸿毛不胜仲春则榆荚同流三月则桃花共下其色变者通为五云之浆其味美者结为三危之露烟青于铜浦色白于铅溪非神鼎而长浮异龙池而独涌洒胃湔肠兴羸起瘠秦皇余石仍为雁齿之阶汉武旧陶即用鱼鳞之瓦山间涌水实表忠诚室内江流弥彰纯孝岂若醴泉消疾闻乎建武之朝神水蠲疴在乎咸康之世嵩岳二仙之馆不孤擅于天池华隂百丈之泉岂独髙于莲井
　　西岳太华山碑【有铭　　　　　　唐】宗
　　天有四序星辰辨其分地有五方山岳鎭其域隂阳交畅则品物形矣精气相射则神明着矣西岳太华山者当少隂用事万物生华故曰华山居中土西偏七宫正位是称西岳按图以察削成而四方信焉立表以算其髙五千仞明焉石壁杰坚而雄竦众山奔走而倾附其气肃其威振其行配金其辰直酉前对华阳之谷后压华隂之郡左抱桃林之塞右产蓝田之玉谅少昊之下都蓐收之别馆者也轩帝游焉以防众神虞舜柴焉以觐羣后爰自夏氏迄于隋室朝更五姓载歴三千祀典相因旧章未改坛场庙宇何代不修一祷三祀无岁而缺所以报生殖事灵神不有怠也故亦祚休明灾淫慝未尝爽也皇天眷佑馨我烈祖奄有万方逮于六叶郊天地望山川精意必达坠典礼咸甄亦命州将四时告防加视王秩进号金天若是何者抑有由焉予小子之生也岁庚戌月仲秋膺少昊之盛徳协太华之本命故尝寤寐灵岳肸蠁神交玉帛未陈幽賛必先意而启椒醴虽薄景福果应期而集感昭赛可一二而道耶记云下有方士眞人金鼎石室上有明星玉女仙草琼浆茅龙一去毛女千祀前代帝王多所侥觊朕学牺文之道故靡斯人之徒忧在至道之不不忧富贵之无永患在苍生之不理不患年夀之若流以功施四海为长生以业传百代为不死焉羡置集灵之宫虚望非福立存仙之殿妄思轻举哉于戏维岳配天尚弼予志予欲布大政康兆人岳翼予欲定礼乐谐神人岳听予思其维岳降神生此多士无俾申甫专美于嵩语酌古训心通神景善而不答诚而不应未之有也岳其念哉十有二载孟冬之月步自京邑幸于洛师停銮庙下清眺仙掌云拂石状霓裳可接风过松岭仙驾如闻久勤报徳之愿未暇封崇之礼迟回刻石梗概铭山万姓瞻予言可复也铭曰岩岩太华柱天直上青崖白谷仰见灵掌雄封峻削菡萏森爽是曰灵岳众山之长白帝西下黄河北来隂阳孕育精气徘徊偶圣呈瑞逢昏降灾玉池神挹石室仙开海絶瀛洲天遥圃伟哉此鎭峥嵘中土鬼神乍游风云忽聚髙标爀日半壁飞雨自古王者巡方必至龙驾帝服封天禅地南面防神西后在位待予治国安人然后徐思其事
　　赠太尉段秀实纪功碑【并序】　　　　徳宗
　　立人之道曰君与臣为臣之义曰忠与节忠莫极于卫国节莫大于忘身存其诚徳贯乎天地致其功用施于社稷独断勦凶慝之命沈谋安宇宙之危其智勇足以拯时其义烈足以教非昊穹锡庆敷佑皇家重振纪纲再激污俗何遘屯之防而获见斯人开府仪同三司检校礼部尚书兼司农卿上柱国张掖郡王段氏名秀实字成功应期降生扶翼唐祚禀隂阳之粹气备刚柔之全徳体正明道从时巻舒蓄为淳和发为功烈朕宅帝位之五载孟冬十月贼臣朱泚反天悖人因时多虞乘我无备诱聚叛卒作乱于京师朕深惟罪已之诚逺遵避狄之义驾自中禁狩于近埛贼隂谋为奸阳言示顺以公尝任泾帅素得士心采诸众情引以自助公感时悲愤思定大业谓复国安人由已不可以顾私谓开物变化在权不可以虚死畧匹夫之褊介蕴旷代之宏规内贞其心外混其迹且控察元恶情状将因而图之贼果不疑委以心腹遽发凶党谋袭我师公诡説以词止之不可乃窃取官印假为兵符急追防军不逺而复销祸纾难隂阳若神于时物情危疑忠邪莫辨卒乘未辑军旅未完防公之谋吾几蔑济既而密结勇敢誓殱防讐决防尅期中外发应防贼泚召公计事引入閤中露其奸情言及僣窃公气塡胸臆植髪冲冠仰天大呼帝鉴何昧孰为臣子而忍是心语未絶音奋笏前击凶徒败面既踬而奔左右骇然初未敢动继者不至事遂无成逆徒交锋因而遇害嗟乎天生万物惟人最灵禀元气之精钟五行之秀是宜守正居顺移孝资忠君君臣臣父父子子各履于达道同臻于太和天乎不融生彼狂悖神乎不惠丧我忠贞静言思之辍馈忘寐详求其理抑有以焉兹朕不明败德招损故列圣垂佑儆戒于予则泚之乱所以惩既往勗将来礼教陵夷风讹俗敝故上帝降鉴耸动于人则段公之死所以励当今传不朽也访彼前史稽诸昔贤全大节者不必成功建大功者或未立节非节不可以禆教非功不可以持危义实相须事难并备吉甫以文武翼周室宣王中兴绛侯以智谋安刘氏文皇绍立茂功着矣而节未可称董卓脇国以擅威伍孚刺之而不畏王敦拥众以称乱周顗折之而无疑奇节伟矣而功竟不就至若屈伸合变进退知机智以遂其谋勇以决其死功与时并节与名偕依古以还无公俦比贞烈之至通于神明桀骜闻之而动心仇讐感之而不怨死于义而义着忘其家而家全行路兴悲懦夫増气矧予之恸其可弭忘且人之所重者身也国之所重者位也公能杀身殉国朕得不以重位报之哉乃诏有司册赠太尉諡曰忠烈赐实封五百戸庄宅各一所嗣子授三品正员官诸子各授五品正员官表其闾里防其丧葬官立祠宇史载忠勲哀荣之典备矣君臣之义极矣公始以天寳四载奋笔从戎才为时生官由才达得司马战陈之法叅将军帷幄之筹累典方州更践台寺出拥旄节入为卿士位歴十七歳逾三纪封王列于异姓开府比于台司参职六官食赋百室言不伐善虑常下人恒持顺信之规罔居疑悔之地利刃在手投节皆虚贞松有心老而弥劲吞大憝于方寸之内安危疑于晷刻之间力可屈而志不可迁身可杀而节不可夺所谓有始有卒为臣之极致者欤日月有期宅兆云毕身殁功在凛然如山勒铭传芳终古不灭以志吾过且旌善人铭曰浩浩上天四序唯均气或埋郁过为灾氛否不可终必复元亨洗以膏雨播之祥云济济蒸人五常是则时或屯难乃生凶慝乱必有定允归皇极拯以茂勲辅之明徳勲徳克崇兹惟段公实天降灵宁保朕躬日月蔽亏宇宙昏防冏然明诚独誓深忠豺狼为羣防防逞恶咆哮奔突乘我未备公飞尺符横制丑变化若神邦家不坠元恶大憝诱奸作狂窃器僣名反易天常公独挺身奋击暴强烈烈英武殁而弥彰义振名教功存社稷赠极上台赏延眞食省咎只畏怀贤悯恻刻铭丰碑昭示万国
　　西平王李晟东渭桥纪功碑【有铭】　　同前
