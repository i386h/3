<!-- { "loadSidebar": true } -->
　　熊脂　味甘防寒温无毒出雍州图经云熊冬入穴而藏蛰始春而出脂谓之熊白十一月取之须其背上者寒月则有夏日则无【马志】
　　熊胆　取一粟许滴水中一道若线不散者为真【图经本草】出金州【明一统志】昔有今不可致【雒南县志】
　　羚羊角　出华隂山谷【名医别録】今秦陇金商州山中皆有之其角长一二尺有节如人手指握痕最坚劲【图经本草】羚羊角出沔县金州【眀一统志】今羚羊甚稀角亦不佳【雒南县志】
　　麝香　同州元和贡丹州延州开元贡【元和志】同州商州丹州延州鳯州洋州土贡【唐书地理志】商州上洛郡延安府彰武军鄜州保大军贡【宋史地理志】洋州鳯州同州贡【寰宇记】金州贡【九域志】麝生雍州山中春分取香生者益良【名医别録】汉中出今沔县城固鳯县皆贡之【马志】出南山中【渭南县志】出宜川鄜州【延安府志】出鳯县【旧郡志】
　　鹿茸　南山多鹿当角觧之时其茸甚痛猎人以索系住取茸【抱朴子】南郑城固及金州出【图书编】出兴安州【广皇舆考】宁羌州出【旧郡志】
　　鹿角　麟州胜州土贡鹿角【唐书地理志】鹿阳兽也故夏至则角解【山阳县志】
　　货属
　　丝　兴元府贡【唐书地理志】亦间有之【咸寜县志】丝有水丝火丝二种【洋县志】丝出南阳洪者断则易续引之则长【朝邑县志】四境多桑蟓极丰商多以华丝称最云【华州志】蚕丝各屯有之【潼关卫志】
　　绵　华州赋绵【元和志】闗内道赋绵　兴元府土贡【唐书地理志】京兆同华岐调绵开元二十五年以闗辅寡蚕诏纳米粟【地理志注】茧捻绵【华州志】
　　苎　张揖曰苎三棱也【上林赋注】洋州贡野苎麻【唐书地理志】苎麻作纻可以绩纻故谓之苎凡麻丝之细者为絟粗者为纻【广羣芳谱　按蓝田三原志俱有之】
　　大麻　鳯翔府赋麻　坊州贡枲麻　邠州赋麻　胜州贡麻【元和志】闗内道赋麻　坊州中部郡土贡麻【唐书地理志】坊州中部军贡麻【宋史地理志】许原自蒲城连朝邑界产麻最佳【雍胜畧】尔雅翼曰麻其缕可为布虽不及南北山鳯翔诸处最佳而亦可供用抄纸【咸阳县志】麻出宜君最坚且长【延安府志】褒城洋县皆产麻【旧郡志】麻出黑河【沔县志】麻易生而且多雒无花惟恃麻易布【雒南县志】黄麻剥皮为麻作绳【山阳县志】韩城更多麻元魏时令夏阳以麻充租【同州志】县西北宜麻【中部县志】
　　檾麻　檾或作防周礼典枲麻草注草葛防也【尔雅翼】麻一作防麻今白麻也生卑湿处叶大似桐叶团而有尖六七月开黄花结实如半磨形有齿嫩青老黑其茎轻虚洁白北人取皮作麻以茎蘸硫黄焠灯引火【本草纲目】苗髙六七尺叶似苎而薄可包麦蘖作麯梗沤作麻或绩布抄纸打绳索用【咸阳县志】
　　葛　葛之覃兮【诗经周南】葛草名蔓生可为絺绤者【朱子集传】掌葛以时征絺绤之材于山农【周礼地官】葛可为布【麟游县志】南郑出【旧志】葛出褒城县髙台寺【汉中府志】葛最多【商州志】葛诸山之产最多民以牧畜绞索供防【雒南县志】山中最多无人采制作布者【山阳县志】
　　木棉　绒如鵞毳用以絮衣甚轻暖其种由外蕃入于闗陜【广羣芳谱】宜君县出【明一统志】西安府境多有之土人织纺为业【马志】絮芒细软而修产三川间亦无多【咸宁县志】春种秋收黄花白子子成防茸吐出收时最艰可纺织为布其子可笮油【咸阳县志】有黄白二色【临潼县志】棉花河之南不甚宜河北随地皆宜东乡尤宜故其种尤多【渭南县志】东乡诸屯多种木棉【潼闗卫志】棉花惟宜川延川中部宜君洛川出焉【延安府志】花则木棉为最【华州志】县东南宜木棉【中部县志】南郑沔县畧阳产【旧志】
　　布　鳯翔华州邠州夏州延州鄜州丹州绥州银州赋布【元和志】闗内道赋布　绥州土贡胡女布　鳯州兴州兴元贡布　洋州贡火麻布　银州土贡女稽布胜州土贡胡布【唐书地理志】布出鸣犊镇者佳【咸寜县志】布
　　有髙机平机之名【临潼县志】邑多木棉蚕织之业颇广【郃阳县志】栁子镇王宿庄善絍作大布【华州志】县东南宜棉桑故蚕织广焉【武功县志】
　　缣　艺文聚云素出三辅释名曰素朴素也已织供用不复饰也【马志】素缣也【咸宁县志】有黄白之分【临潼县志】
　　纱　京兆土贡隔纱【唐书地理志】雍州贡隔纱【寰宇记】郡之东闗织方纱【华州志】
　　绵防　邠宁出绵防【宋庄绰鸡肋编】绵防土人所织【岐山志】畧阳县出【旧志】茧捻绵作防【华州志】
　　绢　华州同州开元赋绢【元和志】闗内道赋绢【唐书地理志】今延川宜川二县民渐知种桑畜蚕间织为绢【延安府册】绫资表背或效织湖罗攅绢未甚佳【蒲城县志】
　　褐　无衣无褐【诗经豳风】褐毛布也【郑笺】毛布用毛为布今作褐皆织毛为之【孔疏】丰州土贡驼毛褐【唐书地理志】保安军贡毛毼【九域志】
　　隔织　洋州洋川郡贡【宋史地理志】隔织布属【冯志】
　　羊羢　保安军贡毛段【宋史地理志】羊绒延安府出有紫有白【马志】羢出保安【延安府志】羊羢较他处为细【干州志】
　　氊　夏州贡【元和志】京兆丰州宥州贡【唐书地理志】京兆永兴军贡【宋史地理志】丰州贡氊【九域志】鳯县出【旧志】民畜羊剪毛作防【华州志】
　　红花　兴元府贡【宋史地理志】大红出澄城【图书编】西安府境皆有惟泾阳桥底者良本草云出汉中一名黄蓝【马志】秋种春发夏乃花下作梂彚多刺花蕋出梂土人承露采之采已复出至尽而罢其花可染红【咸阳县志】邑之产以红花为第一贾人有盩花之号【盩厔县志】丰原乡产红花四方商多来售者【华州志】
　　茜草　千亩巵茜其人与千户侯等【史记货殖传】茜根生乔山山谷【名医别録】陶隠居云东方有而少不如西方多土宿真君云一名西天王草一名西岳近阳草【本草纲目】
　　蓝　终朝采蓝【诗经小雅】染草也【郑笺】尔雅曰葴马蓝郭璞曰今大叶冬蓝【西京赋注】古云葴大蓝又有小蓝叶花似蓼皆可为靛【咸宁县志】有二种其叶大如匙铺地无梗俗呼为蓝叶叶小而圆茎髙一二尺曰小蓝俱染靛物【咸阳县志】居民种蓝制淀或资其用【华州志】
　　紫草　此草花紫根紫可以染紫故名【本草纲目】一统志云紫草生郃阳一名紫丹一名紫芙其根足以染紫又可以灌红烛【马志】出郃阳县北山采其根以煎油沃之色自艳可染紫衣【冯志】
　　皂斗　木实为果橡葢果也昔挚虞入南山饥甚拾橡实而食【本草纲目】皂斗即橡殻可染皂【商州志】
　　姜黄　今人以扁如干姜形者为片子姜黄圆如蝉腹形者为蝉肚鬱金并可染色【本草纲目】较他邑为胜【城固县志】
　　金　小华山西英山其阳多赤金　数歴之山【在陇州】上多黄金　申山【在安塞县】其阳多金【西山经】商州上洛郡洛南有金　金州汉隂郡汉隂月川水有金　金州汉隂郡西城汉水有金【唐书地理志】汉中旧有金户千余家于汉水沙淘金年终总输后临淮王彧为梁州刺史奏罢之【魏书食货志】金梁州都有生水沙中作屑谓之生金【名医别録】丽戎之山一名蓝田其隂多金【水经注】金州贡麸金【元和志】商州上洛郡洛南有金　大谷龙龛山【在雒南县】出麸金【寰宇记】终南多金【闗中三山记】金出终南山及西乡金州【明一统志】
　　银　梁州贡【禹贡】大时之山隂多银　数歴之山下多银【西山经】北魏延昌三年春有司奏长安骊山有银鑛二石得银七两【魏书食货志】终南多银【闗中三山记】银出终南山【明一统志】雒南唐家坡有银鑛魏坡北产鑛【马志】山阳白云洞出矿砂【西安府志】猪牙口南阳洞小叠银厰沟蒲峪沟古峰寺琴池沟渭坡韩峪川松桥子南崖白沟砂仁沟汪沟南牧防东牧防秦岭蒲岔沟野猪坪柘茨林土门川麻池沟街阪沟石道峪狐洞蒋家隂黄柏岔小窎川李家沟岔口铺东官道一眼俱产银任庆云坑冶论云皇祐中中书备对鑛冶之数商州嵗贡金三十九两至熙宁元年诏天下坑冶不发而负嵗课者蠲之四年以商州所产防薄诏罢贡金夫商州地近三辅产矿之名易着自昔嵗额之贡率至逋负所产防细开则未见利而为害滋甚【商州志】白花岭和尚沟阶峪寳山之阳俱产矿【雒南县志】南山川麓立炉场以炼银砂【华州志】
　　铜　华山西四十五里曰松果之山濩水出焉北流注于渭其中多铜　小华山西八十里符禺之山其阳多铜　又西六十里石脆之山其隂多铜　羭次之山漆水出焉其隂多赤铜　盂山【在榆林】其阳多铜【西山经】丹阳水迳冶东俗谓之丹阳城城之左右有遗铜孟康曰赤铜丹阳铜也【水经注】蓝田有川方三十里其水北流出铜【三秦记】商州上洛郡洛南有铜【唐书地理志】终南多铜【闗中三山记】西红崖旧产铜宋皮仲容议采雒南红崖山铜即此【雒南县志】铜洞旧出铜【山阳县志】
　　铁　铁柔铁镂刚铁可以刻镂者也【禹贡梁州蔡注】小华山西八十里符禺之山其隂多铁　又西英山其隂多铁又西竹山其隂多铁　鸟山【在安定县】其隂多铁【西山经】京
　　兆郑县有铁官　右扶风雍县漆县有铁官【汉书地理志】商州上洛郡洛南有铁　同州冯翊郡韩城有铁兴元府汉中郡西有铁　兴州顺政郡顺政有铁长举有铁　陇州汧阳郡汧源有铁　坊州中部郡中部有铁　宜君有铁【唐书地理志】秦晋山中皆产【本草纲目】终南多铁【关中三山记】铁出终南山一出县城固【图书编】出县城固宋时犹有铁冶务【明一统志】铁洞岭山多出铁【商州志】韩城有铁后周置铁冶设官相沿以至于宋犹有冶务七百余户【同州志】
　　锡　兴元府汉中郡西有锡【唐书地理志】九嵏山前出黒锡牧儿时有从土穴得之者【昭陵志】南山川麓立炉场以炼锡砂【华州志】
　　铅　有银坑处烧矿而取【图经本草】黑铅洵阳有之【洵阳县志】打熊沟庙沟锡家河古洞文家洞湘子洞烂嘴椒源沟灵峪岔秦王山西俱产铅【商州志】
　　珠　数歴之山楚水出焉南流注于渭其中多白珠【西山经】
