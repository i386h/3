<!-- { "loadSidebar": true } -->
　　兰钦持节督南梁南北秦沙四州诸军事魏梁州刺史元罗降梁汉底定进号智武将军俄改持节都督衡桂二州诸军事衡州刺史未及赴职魏遣都督董绍张献攻围南郑梁州刺史杜懐珤请救钦率所领援之大破绍献于髙桥城斩首三千余绍献奔退追入斜谷斩获畧尽【梁书兰钦传】
　　简文帝大寳二年【魏大统十七年】冬十月魏人侵南郑
　　侯景之逼江陵也湘东王绎求援于魏命梁秦二州刺史宜丰侯循以南郑与魏循不可魏宇文泰遣大将军达奚武将兵三万取汉中循遣参军刘璠求援于武陵王纪纪遣潼州刺史杨干运救之【纲目　按萧循于承圣元年四月以梁州降达奚武南郑入魏】
　　魏
　　太祖登国六年秋九月帝防五原
　　九月袭五原屠之收其积谷还纽垤川于棝阳塞北树碑记功【魏书太祖纪】
　　冬十月征蠕蠕追緼纥提于防那山降之
　　緼纥提附卫辰而贰于我登国中讨之长孙肥至邪山及匹防防举落请降获緼纥提子昌多汗及曷多汗兄诘归之社仑斛律等并宗党数百人分配诸部緼纥提西遁将归卫辰太祖追之至防那山緼纥提复降太祖抚慰如旧【魏书蠕蠕传　按邪山防那山并在今榆林府北套内】
　　九年冬十月蠕蠕叛遣兵讨诛之
　　九年曷多汗与社仑率部众弃其父西走长孙肥轻骑追之至上郡防那山斩曷多汗尽殪其众【魏书蠕蠕传】
　　十年【燕建兴十年】秋七月燕冦五原九月帝进军临河十月燕军遁
　　慕容垂遣其子寳来冦五原造舟收谷帝遣右司马许谦徴兵于姚兴东平公元仪徙据朔方【魏书太祖纪】夏五月垂遣太子寳及辽西王农与赵王麟等率歩骑八万自五原伐魏范阳王徳陈留王绍别将歩骑一万八千为寳后继秋七月魏张兖言于太祖曰燕狃于滑台长子之捷有轻我之心宜羸形以骄之乃可克也太祖从之悉徙部落畜产西渡河千余里以避之寳军至五原降魏别部三万余家收穄田百余万斛置黑城进师临河造船为济具八月太祖治兵于河南九月进师临河筑台告津奋威武连旌沿河东西千有余里太子寳列兵将济暴风忽起漂其舩数十艘泊南岸魏获其甲士三百余人皆释而遣之寳之发中山也垂已有疾既至五原魏使人邀中山之路伺其使者尽执之寳数月不闻垂起居太祖使所执使者临河告之曰若父已死何不早归寳等忧恐士卒骇动欲为变时秦姚兴遣兵救魏至是亦至燕魏相持积旬赵王麟将慕舆嵩以垂为实死潜谋作乱奉麟为主事泄嵩等皆死寳麟等内自猜疑冬十月辛未烧舩夜遁【十六国春秋　按明一统志临河县名属上郡隋改为延川县】
　　天兴元年夏四月关中羌来降
　　鄜城屠各董羌杏城卢水郝奴各率其种内附【魏书太祖纪】
　　太宗永兴五年夏六月帝如五原
　　六月西幸五原校猎于骨罗山获兽十万【魏书太宗纪】
　　泰常二年冬十二月雍氐内附
　　氐豪徐騃奴齐元子等拥部落三万于雍遣使内附诏将军王洛生及河内太守杨声等西行以应之【魏书太宗纪】
　　四年夏六月冯翊羌降
　　冯翊羌酋党道子遣使内属【魏书太宗纪】
　　冬十二月帝如薛林山校猎
　　十二月西廵至于黄河从君子津西渡大狩于薛林山【魏书太宗纪　按薛林山在今榆林府北套内】
　　五年秋七月帝如五原
　　七月丁酉西至于五原【魏书太宗纪】
　　冬十二月杏城羌酋率众来归
　　十有二月丁亥杏城羌酋狄温子率三千余家内附【魏书太宗纪】
　　七年秋九月帝如桥山
　　九月辛酉幸桥山遣使者祠黄帝唐尭庙【魏书太宗纪】
　　太武帝始光三年【夏赫连昌承光二年】夏六月帝如五原校猎六月幸云中西至五原田于隂山【魏书太武帝纪】
　　冬十月帝西廵伐赫连昌十一月入统万城
　　十月丁巳车驾西伐临君子津防天暴寒数日氷结十有一月戊寅帝率轻骑二万袭赫连昌壬午至其城下【魏书太武帝纪】世祖闻屈孑死诸子相攻关中大乱于是西伐以轻骑一万八千济河袭昌时冬至之日昌方宴飨王师奄到上下惊扰车驾次于黒水【今懐逺县】去城三十里昌乃出战世祖驰击之昌退走入城未及闭门军士乘胜入其西宫焚其西门夜宿城北明日分军四出畧居民杀获数万徙万余家而还【魏书屈孑昌传】
　　十二月遣兵取长安
　　魏师乗胜长驱遂入三辅夏主之弟助兴自长安奔安定十二月魏司空奚斤入长安秦雍氐羌皆降氐王杨元闻之亦遣使内附
　　四年【夏承光二年】春正月夏遣兵向长安
　　赫连昌遣其弟平原公定率众二万向长安帝闻之乃遣就隂山伐木大造攻具三月丙子遣髙凉王礼镇长安【魏书太武帝纪】
　　夏六月帝西伐及赫连昌战于统万昌败走遂取其城昌遣弟定与司空奚斤相持于长安世祖乘虚西伐济君子津轻骑三万倍道兼行羣臣咸谏曰统万城坚非十日可防今轻军赴之进不可克退无所资不若歩军攻具一时俱往世祖曰夫用兵之术攻城最下不得已而用之如其攻具一时俱徃贼必惧而坚守若攻不时防则食尽兵疲外无所掠非上防也朕以轻骑至其城下彼先闻有歩军而徒见骑至必当心闲朕且羸师以诱之若得一战擒之必矣所以然者军士去家二千里复有黄河之难所谓置之死地而后生也遂行次于黒水分军伏于深谷而以少众至其城下昌将狄子玉来降说昌使人追其弟定定曰城既坚峻未可攻防待擒斤然后徐往内外击之何有不济世祖恶之退军城北示昌以弱遣永昌王健及娥清等分骑五千西掠居民会军士负罪亡入昌城言官军粮尽歩兵未至击之为便昌信其言引众出城世祖收军伪北引而疲之昌以为退鼓噪而前行五六里世祖冲之贼阵不动稍复前行乃分骑为左右以掎之世祖坠马贼已逼接世祖腾马刺杀其尚书斛黎又杀贼骑十余人流矢中掌奋击不辍昌军大溃不及入城奔于上邽遂克其城【魏书屈孑昌传】
　　神防元年【夏赫连定胜光元年】春二月髙凉王礼弃长安走夏取长安
　　赫连定据平凉僣即皇帝位魏宜城王奚斤追定于平凉定分兵邀击魏兵大溃斤为定所执丘堆守辎重在安定闻奚斤败弃辎重奔长安寻与髙凉王礼弃长安偕奔蒲坂定复取长安【十六国春秋】
　　秋上郡上洛夷来附
　　八月上郡休屠胡酋金崖率部内属九月上洛巴渠泉午触等万余家内附【魏书太武帝纪】
　　冬闰十月上郡氐内附
　　闰月上郡屠各隗诘率万余家内属【魏书太武帝纪】
　　三年【夏胜光三年】秋九月夏遣兵冦鄜城
　　九月己丑赫连定遣弟谓以代冦鄜城平西将军始平公隗归等率诸军讨之擒贼将王卑杀万余人谓以代遁走【魏书太武帝纪】
　　冬十二月关中平
　　魏克平凉夏长安临晋武功守将皆走关中悉入于魏以镇西将军王斤镇长安【通鉴】
　　延和二年夏六月筑长安小城
　　六月辛巳诏乐安王范发雍秦兵万人筑小城于长安城内【魏书太武帝纪】
　　三年秋七月命诸军讨山胡于西河
　　七月壬午行幸美稷命诸军讨山胡白龙于西河九月戊子克之斩白龙及其将帅屠其城冬十月破白龙余党于五原【魏书太武帝纪】
　　太平真君元年春二月浚昆明池
　　二月己巳发长安五千人浚昆明池【魏书太武帝纪】
　　三年闰四月宋人入南秦杨难当败走
　　刘义隆龙骧将军裴方明梁州刺史刘康祖冦南秦南秦王杨难当败奔于上邽七月诏安西将军古弼督陇右诸军及殿中虎贲与武都王杨保宗等从祁山南入征西将军皮豹子与琅琊王司马楚之等督关中诸军从散关西入俱会仇池邀方明归路【魏书太武帝纪　按魏南秦州治褒城】
　　六年春三月酒泉公郝温反于杏城伏诛
　　酒泉公郝温反于杏城杀守将王幡县吏盖鲜率宗族讨温温弃城走自杀家属伏诛【魏书太武帝纪】
　　秋九月卢水胡葢吴据杏城反冬遣将讨破之
　　九月卢水胡葢吴聚众反于杏城冬十月戊子长安镇副将元纥率众讨之为吴所杀呉党遂盛民皆渡渭奔南山于是诏发髙平勅勒骑赴长安诏将军叔孙技乘传领摄并秦雍兵屯渭北十一月葢吴遣其部落帅白广平西掠新平杀汧城守将呉遂进军李闰堡分兵掠临晋巴东将军章直与战大败之兵溺死于河者三万余人吴又遣兵西掠至长安将军叔孙技与战于渭北大破之斩首三万余级河东蜀薛永宗聚党西通葢吴受其位号吴自号天台王署置百官【魏书太武帝纪】
　　七年春正月帝自将讨葢吴临洛水吴退走北山世祖西廵车驾济河前驱告贼在渭北帝至雒水桥贼已夜遁诏问浩曰葢吴在长安北九十里渭北地空谷草不偹欲渡渭南西行何如浩对曰葢吴营去此六十里贼魁所在击虵之法当先破头头破则尾岂能复动宜乘势先击吴今军往一日便到平吴之后廻向长安亦一日而至一日之内未便损伤愚谓宜从北道若从南道则葢吴徐入北山卒未可平世祖不从乃渡渭南吴闻世祖至尽散入北山果如浩言军无所尅世祖悔之【魏书崔浩传】
　　二月帝如长安
　　二月丙戍幸长安丁亥幸昆明池丙申幸盩厔诛叛民耿青孙温二垒与葢吴通谋者军次陈仓诛散关氐害守将者还幸雍城田于岐山之阳【魏书太武帝纪】
　　三月诛长安沙门
　　魏帝至长安入佛寺沙门饮从官酒入其室见大有兵器出以白魏帝帝曰此非沙门所用必与葢吴通谋欲为乱耳命有司案诛阖寺沙门阅其财产大得酿具及窟室多妇女崔浩因说魏帝悉诛境内沙门焚毁经像从之【通鉴】
　　秋八月长安镇将陆俟讨葢吴斩之
　　世祖以陆俟都督秦雍二州诸军事平西将军长安镇都大将与髙梁王那击葢吴于杏城大破之获吴二叔诸将欲送京师俟独不许曰夫长安一都险絶之土民多刚强乃非一清平之时仍多叛动今虽良民犹以为愳况其党与乎若不斩吴恐长安之变未已吴一身藏窜非其亲信谁能获之若停十万之众以追一人非上防也不如私许吴叔免其妻子使自追吴擒之必也诸将咸曰今来讨贼既破之获其二叔惟吴一人何所复至俟曰吴之悖逆本自天性今若获免必诳惑愚民称王者不死妄相扇动为患必大诸君不见毒蛇乎不断其头犹能为害况除腹心之疾而曰必遗其其可乎诸将曰公言是也遂遣吴二叔与之期及期吴叔不至诸将各咎于俟俟曰此未得其便耳必不背也后数日果斩吴以至【魏书陆俟传】
　　文成帝和平三年夏六月雍州氐反讨平之
　　六月庚申诏将军陆真讨雍州叛氐仇傉檀等平之【魏书文成帝纪】魏帝命长安镇将陆真城长镇氐豪仇傉檀反真讨平之卒城而还【通鉴】
　　咸阳郡民作乱遣使慰安之
　　咸阳郡民赵昌聚众作乱百姓骚动诏灵符宣防慰民民乃复业【魏书张灵符传】
　　献文帝皇兴元年春正月长安镇将元道符反伏诛四月以李惠镇长安
　　正月庚子东平王道符谋反于长安杀副将驸马都尉万古真钜鹿公李恢雍州刺史鱼元明丙午诏司空平昌公和其奴东阳公元丕等讨道符丁未道符司马段太阳攻道符斩之传首京师道符兄弟皆伏诛【魏书献文帝纪】
　　孝文帝延兴二年春正月统万镇民作乱讨平之正月乙卯统万镇胡民相率北叛诏宁南将军交阯公韩防等追灭之【魏书孝文帝纪】
