<!-- { "loadSidebar": true } -->
　　按忠节列传俱以殉节之先后为编次其有事迹畧具而嵗月未详者则綂列于后如宋西安朱友恭为泾原将以兵败不屈死明西安费邑宰以宁羌州参将战死鄠县诸生靳之翰以骂贼死鄠县吴大猷仝调鼎张奇英王福刘学鉴王良志刘慎俱以杀贼死泾阳贡生赵友梧以守堡陷贼死延安衞人张维忠以宁夏总兵战败自经死延安衞世职指挥岳茂以大同总兵战死延安衞世职百户邵复初以平辽将军战死肤施人孙仲嗣以阶州广文守城死安塞贡生袁光先以荥阳训导城破自刎死麟游诸生刘心洁骂贼死陇州贡生郝以训导守节死汉中衞世职指挥胡汝宁以四川守备征氐战死汉中举人王彦芹以新城知县抗节死褒城举人欧植以长葛敎谕骂贼触柱死洋县崔荣宗以防阴尉骂贼死凤县原任天津参政辛思齐以家居骂贼死宁羌衞人张锦以宁夏百户征蜀寇死榆林衞世职指挥崔世荣丁碧俱以平罗衞参将战死榆林衞人吴国伟以副将战死商州诸生赵吉士以杀贼死雒南贡生张丕式以三河训导抗节死韩城举人赵春芳以许州学正骂贼死潼关衞武进士王干以辽阳守备战死干州举人陈虞裔以南皮知县抗节死三水贡生秦廷辅以济南府通判遇变死绥德衞指挥李芳以固原游击战死绥德衞世职指挥郑东以分守兰州战死绥德衞指挥沈应麒战死绥德人张兴以总旗战死葮州李养成以口外守备殉难死高家堡人王琮琮子赐福以神木把总战死神木人张拱防以三屯营副将战死神木贡生张正名以汝州州判殉节死阅其姓氏迄今犹凛凛有生气也
　　本朝
　　田佳运长安人贡生居堡中以耕读自适顺治二年贺逆犯省城破其堡获之骂贼死仲子陌亦投井死
　　安尼恭郿县人生员赋性质直顺治二年流寇贺琛破城尼恭被执不屈仍大骂琛怒甚寸磔以狥至死骂不绝口远近哀之时寇孽未靖刼掠四出以诸生不屈者鄠县王圻被杀死华州赵文明自刭死又华州民郭汝宁字君泰亦骂贼死
　　许国楠咸阳人顺治三年随征入闽漳泉旣下奉檄摄漳浦令时戎马在郊征输百出国楠处之裕如未几杨学臯变起率众袭城城陷国楠义不辱身赴井死
　　吴锦兴安庠生顺治三年流寇余孽陷州城锦与州人谭达文并骂贼不屈死
　　李增广凤翔武生顺治四年土寇李啓阳据麟游清凉寺啸聚数千人侵掠村堡道府团练乡勇为守御计知增广多勇畧俾督其众及破贼乗胜逐北马蹶被执不屈死之妻王氏年甫二十家贫苦守敎二子俱入泮夫义妻贞闻于远迩年六十一卒
　　白旗郿县人由嵗贡除兰州训导顺治五年米子寇兰州城陷骂贼殉难事
　　闻赠国子监学録
　　赐祭一坛
　　周基昌城固贡生顺治元年英王西畧从大兵至延安二年招抚兴汉暨四川保宁诸处有功三年贺珍寇汉中基昌单骑溃围赴省请救家人悉遇害贼平授直保定通判七年大兵下川南调基昌从征八年以功授叙州府知府甫半载刘文秀自滇窥蜀城陷不屈死妻王氏守节抚孤歴五十四年年七十有二卒子志道孙元侯皆游庠
　　倪光友定边人任福建连江副将顺治九年与海寇战殁于阵
　　孙一鹍字图南富平人起家诸生中武科累功至参将顺治初迁广东水师副总兵十年冬进水师总兵官十一年李定国寇广东之新会一鹍以舟师守江门值陈奇防从海上突至一鹍率兵大战众寡不敌遂殁于阵事
　　闻赠太子太保
　　赐祭葬仍月给俸米以恤其家
　　陈有虞字嗣韶富平人顺治壬辰进士授仙游令十一年十二月朔海宼陷漳泉欲乘虚犯会城有虞曰吾城仅斗大然兴福藩篱也乃集士民议固守先是郑成功屡经招抚益肆滛掠有虞至任募乡勇二百人又得家丁十五人俾为长复择乡勇一人为百总使将之贼至辄获士民咸倚为重至是贼百道来攻志在必克有虞昼夜登陴与士卒同卧起士卒日裹创泣战贼屡败次年正月朔贼大进复败贼愤甚即城下掘地道实以火药名地雷初五日日方旦地雷大作地尽裂城頽守兵大溃有虞率余兵巷战至日中转战至城西马蹶遂中箭死从死者家丁赵啓逊等十四人皆西北劲卒也子常夏适以省觐入闽中途闻变事
　　闻赠福建按察司佥事
　　予祭葬常夏以荫官户部郎中
　　张占鳌洛川人顺治二年拔贡生性至孝父病祷于神愿以身代任湖广荆州府通判有治剧才康熙元年大兵进剿流贼余孽占鳌督运粮饷昼夜催趱至房县之七连坪猝遇贼被执骂贼不屈死之
　　特赠按察司佥事
　　赐祭葬子超以荫生令宜阳
　　刘本善字太素高陵人顺治辛夘武举任湖广守备康熙元年冬山寇窃发制府征兵会勦本善帅兵三百以往屡捷明年秋本善渡河迎宼遂战殁七年録前功加
　　恩赐祭
　　刘偁三水人少有大志由行伍积功至总兵顺治十六年归诚充云南义勇前营总兵官康熙三年从吴三桂出师征水西偁每战辄奋戈先登贼溃走偁单骑追之陷大泽中为贼兵环射而死事
　　闻给祭葬如制
　　李化龙字跃禹榆林人康熙三年以从征黔蜀功进游击驻防建宁县时寇孽不靖兵民疑贰化龙多方绥辑四境安之会江右贼入盘湖隘化龙即出兵击贼贼夜遁化龙追至严塘及之疾提兵走贼后奋骑独出击其中坚贼众皆披靡俄为鸟铳所中而毙士民立祠祀焉
　　马琾武功人由副榜贡生令永嘉屡着惠政康熈十三年耿逆蠢动温郡戒严琾与副使陈丹赤恊谋防御一日集文武僚属议城守事逆弁祖勲出不意杀丹赤倡众从逆琾不屈瞠目大骂死之逆党进逼县署侄颖姿仆张义保俱格鬭死事
　　闻赠浙江布政司参政
　　予祭葬如制颖姿义保并防优恤子逸姿以荫官苏松
　　粮道会
　　圣祖南巡面陈父琾殉难状且请諡奉
　　防赐諡忠勤
　　姚开先字尧门淳化拔贡生由临县令补四川盐井经歴吴逆叛逆党入蜀开先不屈自缢死子谦被掠后冐险扶榇归里事母王氏曲尽子道苦志力学中癸酉乡试早卒父忠子孝一时重之
　　张宷蒲城人顺治辛夘举人康熈十三年任綦江知县吴逆窃据全蜀宷矢志不屈以愤死
　　邵廷仪咸宁人顺治甲午举于乡授清涧敎谕寻陞靖远衞敎授值王辅臣兵叛伪檄促各官尽改旧印廷义独怀印不予以死自誓贼怒之勿责也事平以节义闻于
　　朝擢香山令有善政
　　王毅行五居淳化白堡村务农膂力绝人人呼为狠王五康熈十三年王辅臣叛五月贼至村纵掠
　　众窜毅力敌被擒贼喜其勇啗以伪劄立碎之瞠目骂不已遂遇害
　　李毓采清涧人康熈十四年朱龙叛逆縁边城堡皆奔溃毓采以把总率兵逆战于绥德死之贼乘胜陷神木营守备张光斗死之又次陷木营守备左成库死之光斗成库皆榆林人也
　　常日暄三原人康熈十四年滇逆方炽庆阳土宼作乱犯泾原攻冯家堡三昼夜将陷日暄同魏良佐蒋四等率乡兵一十八人往援杀贼数十贼撤围并全营冲杀日暄力战鞭死渠魁并贼党数人众寡不敌十八人俱战死冯堡获全
　　董正第五小根俱三水人甲寅王辅臣叛平庆间日无宁宇邑令林逢尧招集乡勇为守御计二人与焉乙夘三月宼猝至据其城乡勇分门杀入贼营贼大败走二人竟战死
　　周士英榆林人由行伍授顺德镇标左营守备陞游击逆镇刘进忠作乱士英綂兵堵截至黄冈力战死康熈十七年赠廕如制
　　文天爵安塞人由将材授广东左翼镇标游击康熈十五年贼孙楷宗来诱叛天爵叱之遂被杀沈尸于海十九年赠防有加
　　韩玺圣淳化人幼喜韬畧顺治二年以行伍从征屡立战功授十总擢郧阳守备康熈十七年檄勦竹房至岔山与贼血战力尽被擒时吴逆踞衡州贼械以往逼降之不屈死赠署游击事
　　傅汝友清涧人康熈十九年六月定海将军王之鼎出师救永宁汝友以总兵官随征九月城陷被执至贵阳遂遇害事
　　闻赠都督同知子经廕衞千总大兵复贵州偏沅巡抚韩士琦收汝友遗骸殡于旅次三十年经始扶柩归葬时同殁者总兵何成德刘奎陜西人王永世榆林人赠廕如汝友例
　　王伏金咸宁人任凉州镇属西把截堡守备雍正元年十月随征西宁阵亡
　　张先志长安人康熈戊子武解元授七里关守备雍正二年勦卓子等山土番先志独当加尔多寺一面因道险不得入率兵十五人进觇贼垒适林中番众突出先志奋勇冲击矢尽力竭遇害尸无完肤雍正三年奉
　　防赠加一级
　　赐祭葬廕一子以衞千总用
　　徐宗仁长安人康熈六十年由行伍授陜西督标右营把总雍正元年九月从大兵出西宁十月罗卜藏丹津寇镇海堡又宼新城宗仁先登陷阵前后得首功甚伙十一月勦郭莽寺二年正月勦尔各隆寺二月勦西海俱有功寻以献俘引
　　见赐银币授千总累擢山西杀虎口副将七年四月奉防赴陜从征八年大军进驻巴里坤宗仁綂凉州兵分驻峩崘矶十二月初四日贼大至宗仁飞符请援而身督兵拒战三昼夜杀贼数千获马数百匹会各汛同时告警因出兵御之十八日至卜罗砖井遇贼堵战夺囘被掠人畜宗仁率师前进数遇贼转战不息二十二日至红山硖贼悉兵来迎宗仁谓据山者胜遂驻军以待顷之贼攻急宗仁自辰至未血战突围为火器伤脇而殒事
　　闻入祀忠勇祠给世职拜他拉布勒哈番先是宗仁同邑李国勲者雍正元年九月由武举同宗仁出西宁战镇海堡战新城战郭莽寺俱有功引
　　见授甘肃南古城守备八年调巴里坤从征于红山硖遇贼苦战中火器而毙时十二月初七日也
　　勅赐葬祭给世职拖沙喇哈番又督标中营千总王大谟蒲城人兴汉镇标中营百总刘世勲兴安人俱战殁
　　恩防有加















　　陜西通志巻六十一
<史部,地理类,都会郡县之属,陕西通志>
　　钦定四库全书
　　陜西通志巻六十二
　　人物八
　　孝义
　　周
　　张仲吉甫之友其性孝友【诗笺　按小雅皆周西都时所作而六月一篇其末章云来归自镐饮御诸友侯谁在矣张仲孝友则仲必家于西周者也故取以冠孝义之首】
　　汉
　　万石君石奋其父赵人也髙祖召其姊为美人徙其家长安中奋孝文时官至大中大夫无文学恭谨举无与比孝景即位徙奋为诸侯相奋长子建次甲次乙次庆皆以驯行孝谨官至二千石景帝号奋为万石君万石君归老于家过宫阙必下车趋见路马必轼焉子孙为小吏来归谒万石君必朝服见之不名子孙有过失不诮让为便坐对案不食然后诸子相责因长老肉袒固谢罪改之乃许子孙胜冠者在侧虽燕必冠上时赐食于家必稽首俯伏而食如在上前其执丧哀戚甚子孙遵教亦如之建元二年建为郎中令庆为内史建每五日洗沐归谒亲入子舍窃问侍者取亲中帬厠牏身自澣洒复与侍者不敢令万石君知之以为常建奏事于上前屏人乃言极切至廷见如不能言者上以是貌而礼之万石君徙居陵里内史庆醉归入外门不下车万石君闻之不食庆恐肉袒请谢罪不许举宗及兄建肉袒乃谢罢庆庆及诸子入里门趋至家万石君卒建哭泣哀思嵗余建亦死庆迁御史大夫元鼎元年以御史大夫庆为丞相庆深审谨无他大畧后薨諡曰恬侯【汉书本传】
