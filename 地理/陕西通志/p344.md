<!-- { "loadSidebar": true } -->
　　麂　山林处皆有而汉间尤多乃獐也其皮作履为胜于诸皮【图经本草】虎食则醉醉所在麂必鸣以告【马志】皮可为靴【盩厔县志】毛多麂【华州志】
　　貍　取彼狐狸【诗经豳风】洋州贡【寰宇记】一名野猫大小如狐毛杂黄黒【本草纲目　按延安汉中郡志及咸宁延绥商华州诸志俱有之】
　　狐　锦衣狐裘【诗经秦风】有芃者狐【小雅】狐者妖媚之兽【朱子集传】穆王猎漆泽得白狐【潜确类书】洋州贡【寰宇记】狐皮毛恶薄不堪为裘【咸阳县志】
　　貉　一之日于貉【诗经豳风】貉形如小狐毛黄褐色【本草衍义】其毛深厚温滑可为裘服性好睡【本草纲目】
　　獾　貛闗西谓之貒【方言】猯猪獾也獾狗獾也二种相似而畧殊【本草纲目】獾出清涧【马志】出终南山【渭南县志】
　　狨　生山南山谷中【本草纲目】杨文公曰狨防而大尾长而金色生陜深山中人以药矢射杀之取其尾为卧褥鞍被坐氊之用狨甚爱其尾既中毒而囓防其尾以掷之恶其为身患【陈眉公辟寒録】出陇州【明一统志】似猴而大毛长黄赤色人取其皮作鞍褥【马志】
　　狼　狼防其胡　狼防其尾【诗经豳风】盂山兽多白狼【西山经】豺　尔雅曰豺狗足【西都赋注】处处山中有之狼属也俗名豺狗其形似狗而颇白前矮后髙长尾【本草纲目】毛多豺【华州志】
　　独角兽　寳鸡县有独角兽樵者见其卧林间或搏虎而食之食辄余其半山家每得残虎以饱【陈贞父杂録】
　　　郭璞三苍解诂曰防似狐青色居水中食鱼【羽猎赋注】大者曰防【王氏字说】状如青狐毛色黒肤如伏翼长尾四足水居食鱼【本草纲目　按延安汉中山阳县志俱有之】
　　防牛　小华之山其兽多防牛又西英山禺水出焉其兽多防牛【西山经】今华阴山中多山牛肉千斤即此牛也【郭注】镇北大都护府贡犛牛尾【唐书地理志　按犛牛即防牛】防牛西人呼为竹牛因角理如竹也或云竹即防音之转【本草纲目】
　　牛　谁谓尔无牛　尔牛来思其耳湿湿【诗经小雅】维羊维牛【周颂】沈牛水牛也能沈没水中南越志曰潜牛一名沉牛【上林赋注】五原郡贡牛【唐书地理志】牛白头黄身者为牛中之王农家畜此主大富纯黄者尤为上乘【咸阳县志】
　　马　有马白颠　驷驖孔阜　驾我骐馵　骐駵是中騧骊是【诗经秦风】白颠额有白毛今谓之的颡驷驖四马皆黒色如铁也马左足白曰赤马黒鬛曰駵黄马黒喙曰騧骊黒色也【朱子集传】赵髙曰何必华山之騄耳而后行逺乎【史记乐书】秦马之良探前趹后蹄间三寻腾者不可胜数【张仪传】陇州夏州产马【寰宇记】武都出名马【汉中府志】
　　驼　韦昭曰背上有肉似槖故名槖驼【上林赋注】夏州产驼【寰宇记】驼生河西状如马其头似羊长项垂耳脚有三节背有两肉峰如鞍形有苍褐黄紫数色力能负重【本草纲目】神木府谷出【葭州志】
　　驘　駃騠驴驘【上林赋】
　　驴　太武将北征发民驴以运粮使轨部诣雍州轨令驴主皆加绢一疋【后魏书公孙表传】张公超隐华阴山常乘驴车【唐类函】陜西民家有千里驴腰有肾六【香祖笔记】
　　羬羊　华山之首曰钱来之山有兽焉其状如羊而马尾名曰羬羊其脂可以已腊又西英山禺水出焉其兽多羬羊【西山经】羊六尺曰羬【尔雅】今华阴山中多山羊【郭注】山羊一名野羊一名羱羊能陟峻阪状如驴而羣行其角甚大【本草纲目】羊有山羊【商州志】
　　麢羊　张揖曰埜羊麢羊也似羊而青【上林赋注】南山商洛间大有今出梁州【唐本草】今秦陇金商州山中皆有其形似羊青色而大【图经本草】雒南县羚羊山多羚羊【西安府志】凤县出【旧县志】野有羚【洵阳县志】
　　羊　羔羊之皮【诗经召南】曰杀羔羊【豳风】小曰羔大曰羊【毛传】卜式牧羊上林中【史记平准书】羖防羊出陜西又同华之间有小羊供馔在诸羊之上【唐本草】陇州产羊　保安军产羊　夏州产羊　冯翊朝邑许原下有苦泉羊饮之肥而肉美今于泉侧置羊牧谚曰苦泉羊洛水浆【寰宇记】生秦晋者为夏羊头小身大毛长土人剪其毛以为氊物【本草纲目】合璧事云陜西羊最佳【马志】朝邑苦泉羊亦肥美【同州志】
　　蠒耳羊　同州沙苑出耳小味美【图书编】蠒耳羊出同州或他处羊畜于此大耳羊亦生小耳羊葢其地脉所产然耳【冯志】蠒耳羊耳如茧尾如扇角如栗肋如筯肉味不羶皆出沙苑中他即有弗良也【同州志】
　　黄羊　闗右塞上有黄羊无角色类麞人取其皮以为衾褥【鸡肋编】黄羊无角善走杜甫云黄羊饫不羶有二种山羊者瘦绵羊者肥以尾上有毛者辨之【延绥镇志】
　　防羊　防羊出郿县有峰类驼【明一统志】背有肉峰出郿县南山【冯志】
　　豕　壹发五豝　壹发五豵【诗经召南】言私其豵献豜于公【豳风】豕牝曰豝【毛传】豵一嵗豕豜三嵗豕【朱子集传】猪闗西或谓之彘或谓之豕【方言】梁州曰防【何承天纂文】猪天下畜之而各有不同生梁雍者足短【本草纲目】
　　犬　无使尨也吠【诗经召南】载猃歇骄【秦风】尨狗也【毛传】猃歇骄田犬名长喙曰猃短喙曰歇骄【毛传】茂陵少年李亨好驰骏狗逐狡兽为之佳名狗则有修毫厘睫白望青曹之号　杨万年有猎狗名青駮买之百金【西京杂记】有田犬守犬二种【山阳县志】
　　猫　毛则多猫【华州志】
　　兎　肃肃兎罝【诗经周南】有兎斯首炮之燔之【小雅】斯白也今俗语斯白之斯作鲜【郑笺】兎可供祀典【咸宁县志】多食损阳【咸阳县志】
　　鼬　地猴一名艾猴一名黄防狼形极小人驯养之纵入黄防穴则衔黄防喙曵而出之味极肥美【延绥镇志】鼬俗呼防狼以食防名【山阳县志】
　　硕防　形大如防头似兎尾有毛青黄色好在田中食粟豆闗西呼为防防【尔雅郭注】鼫防一名防防一名雀防闗西方音转鼫为防讹防为雀【本草纲目】兎防头耳如兎足前短后长亦食禾稼疑即埤雅所谓鼫防兎首似防而大者【延绥镇志】山防有害苗者【商州志】
　　黄防　出延绥诸地【本草纲目】生延川清涧神木【图书编】孟熈曰北方黄防穴处中作小土窖若牀榻之状则牝牡所居也秋时蓄黍菽及草木之实以御冬各为小窖别而贮之天气晴和时出坐穴口见人则拱前腋如揖状即窜入穴韩孟聨句所谓礼防拱而立者是也【延绥镇志】黄防肥于他处【干州志】
　　竹防　商岭多脩篁苍翠连山谷有防生其中荐食无厌足【王禹偁小畜集】竹园中穴地而居惟食竹根门牙尖利肉最肥美【山阳县志】
　　防　谁谓防无牙【诗经召南】穹窒熏防【豳风】张汤杜人也其父为长安丞出汤为儿守舍还而防盗肉其父怒笞汤汤掘窟得盗防及余肉劾防掠治【史记张汤传】
　　唐防　唐公房城固人白日升天鸡鸣天上犬吠云中惟以防恶留之防乃感激以月晦日吐肠胃更生故时人谓之唐防【水经注】
　　松防　西乡有之【西乡志】
　　防防　即□□也一名土防无目黒色穿土而行天将雨则鸣行必成羣衔尾鱼贯而进以目瞽惧颠蹶也【延绥镇志　按葭州志亦有之】
　　吉灵防　苍质白文斑駮可爱走甚驶取皮以佩小儿云能辟不祥今乡音转吉灵为格利矣【延绥镇志】
　　□防　尔雅云□身似防而马蹄长须秦人谓之小驴者即此物也【本草纲目】
　　刺猬　一名毛刺一名猬防头嘴似防刺毛似豪猪踡缩则形如芡房及栗房【本草纲目】醴泉有之【醴泉县志】
　　鳞属
　　龙　河津一名龙门巨灵迹犹存水悬下注旁有山水陆不通江海大鱼集门下数千上者为龙不上者鱼【三秦记】龙门之下每嵗季春有黄鲤自海及诸川争来赴之一嵗中登龙门者不过七十二初登龙门即有风雨随之天火自后烧其尾即化为龙【林登博物志】鳣鲔三月则上渡龙门得渡为龙【水经注】房琯尝修学终南山谷中忽闻声若戞铜器之属问父老云此龙吟也【灵怪録】太白池无诸水族惟龙一种时大时小变化出入其中玉皇池东面为龙门有龙可见首类牛而大唇长尺余两角崭然身金黒色其小者或长尺许二尺许蜿蜒池中腥气扑人触之头目岑岑【贾铉太白山祷雨记】
　　蛟　汉昭帝常游渭水使羣臣渔钓为乐时有大夫任绪钓得白蛟长三丈若大蛇无鳞甲头有一角长二尺牙出唇外帝命太官为鲊骨青肉紫味甚美帝后思之使罾者复覔终不可得也【拾遗记】
　　蛇　诸次之山【在榆林】多众蛇【西山经】蛇有数种大毒【咸阳县志】反鼻蛇　灙谷口多反鼻蛇【元和志】
　　肥　太华之山有蛇焉名曰肥六足四翼见则天下大旱【西山经】
　　青防蛇　灙谷口多青防蛇一名燋尾蛇常登竹木上能十数步防人中此蛇者即须断肌去毒【元和志】
　　蝮蛇　山南汉沔间多有之【唐本草】蝮蛇害人最毒【山阳县志】千嵗蝮　状如蝮而短有四脚【图经本草】字林云□听形如蜥蜴出魏兴居树上见人则跳来啮之啮已还树垂头听闻哭声乃去即此也其状头尾一般大如捣衣杵俗名合木蛇长一二尺【本草纲目】
　　花蛇　浄避寨内多毒蛇名曰花蛇【白河县志】
　　蟒蛇　南山有蟒嘘气成云人入其中辄僵【陈贞父杂録】鲤　炰鼈鲙鲤【诗经小雅】出三川门【咸宁县志】赤色陈藏器曰从脊当中数至尾无大小皆三十六鳞亦成数也【咸阳县志】美惟黒河之鲤【盩厔县志】出神木吴堡沿河地方并府谷县取之黄河味甚佳【延安府志】郃之瀵池多鲤【同州志】鱼惟黄河红尾鲤为佳然人不善取发河时最多【潼闗卫志】
　　鱮　孔乐韩土川泽訏訏鲂鱮甫甫【诗经大雅】鱮似鲂而头大谓之鲢【诗经陆疏】素鱮扬鬐【西征赋注】鱮似鲂【西京赋注】
　　鳙　严氏鳙鲢相似而小别鲢头小鳙头大【陆疏广要】郭璞曰鰫似鲢而黒【上林赋注】
　　鳟　九罭之鱼鳟鲂【诗经豳风】似鯶而鳞细于鯶赤眼【陆疏】今俗人谓之赤眼鳟【尔雅】
　　鲭　似鲩而背正青色【本草纲目】洵阳有之【洵阳县志】
　　鲌　形窄腹扁鳞细肉中有细刺【本草纲目】洵阳有之【洵阳县志】鲿　鱼丽于罶鲿鲨【诗经小雅】一名黄颊鱼似燕头鱼身形厚而长大颊骨正黄鱼之大而有力解飞者【陆疏】鳡一名黄颊【上林赋注】鲿扬也【西京赋注】
