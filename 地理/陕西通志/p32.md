<!-- { "loadSidebar": true } -->
　　镇安　在府城南二百五十里【明一统志】镇安县洪武八年立干祐巡检司属咸寜县景泰三年先建于野猪坪后迁谢家湾即今县治【雍大记】景泰三年置镇安县属西安府成化八年改属商州【西安府志】干祐县元废明于废县北二十里置镇安县【明一统志】
　　雒南　在府城南二百里【明一统志】明初降商州为县割本县属华州成化十三年升商县为州复属商州天啓初讳洛为雒【雒南县志】
　　山阳　在州城南一百二十里【明一统志】山阳古丰阳也明以户口鲜少降丰阳为巡检司【山阳县志】成化十三年徙巡检司于曼川于丰阳故址置山阳县又以在北山之南故名【山阳县旧志】
　　商南　在州城东六十里【明一统志】成化十三年巡抚原杰奏分商县以东地置商南县初置层峯驿寻徙沐水西即今治【商南县旧志】商南地面对羣山左跨沐水成化十七年巡抚余子俊创建兹邑【黄俨建商南县碑记按二説不同大抵原创置县于层峯驿余徙治于沐水西】
　　同州　在府城东北二百八十里【明一统志】元领五县明因之【续通考】明州县皆仍元旧隶西安府【同州志】
　　朝邑　在州城东三十里【明一统志】元属安西路明属同州【西安府志】
　　郃阳　在州城东北一百二十里【明一统志】元属同州明因之【续通考】
　　澄城　在州城北一百二十里【明一统志】元仍旧明因之【续通考】
　　白水　在州城西北一百二十里【明一统志】旧城在县南五里明洪武初移于今治【旧县志】元末兵乱寄治于南临川张既至谓南临川阻河傍谷不免冲激始反旧治【白水县志】
　　韩城　在州东北二百二十里【明一统志】元废桢州止设县明因之【续通考】
　　华州　在府城东二百里【明一统志】隶西安府领四县成化间改洛南隶商州嘉靖间改渭南隶西安【华州志】
　　华阴　在州城东七十里【明一统志】元属华州明因之【西安府志】蒲城　在州城北一百二十里【明一统志】至元二年复置明因之属华州【西安府志】
　　耀州　在府城北一百八十里【明一统志】元改耀州为辉州洪武二年仍改耀州【三原志】耀州属西安府领四县后宜君改隶延安治三年改三原隶西安【耀州志】
　　同官　在州城北七十五里元属耀州明因之【明一统志】富平　在州城东南七十五里【明一统志】元张思道据县依窑桥险居徐达经畧闗中即以为县隶耀州故城在县东北十里【富平县志】本名窑桥头元徙治于此景泰初知县张应举始筑城【贾志】
　　干州　在府城西北一百八十里【明一统志】元属奉元路明属西安府领三县嘉靖三十八年以醴泉隶西安【干州志】
　　武功　在州城西南六十里【明一统志】元隶奉元路明隶干州【雍大记】
　　永寿　在州城北九十里【明一统志】元属干州明因之【续通考】元徙县于麻亭镇明末城郭倾颓因结寨于虎头山【永寿县志】
　　邠州　在府城西北三百五十里【明一统志】元领二县明以新平省入州复置三水长武二县并淳化领县三属西安府【续通考】
　　淳化　在州东二百里【明一统志】元并三水入县明因之【明一统志】
　　三水　在州城东四十里【明一统志】元以三水并入淳化成化十四年始割淳化十六里为此邑【三原县志】成化丁酉余子俊奏复故县【雍大记】
　　长武　宜禄县明省入邠州改宜禄镇万厯十一年复置长武县属邠州【西安府志】取县西长武故城为名【长武县志】
　　鳯翔府　元属鳯翔路明为鳯翔府领州一县七【明一统志】鳯翔　鳯翔府附郭【明一统志】
　　岐山　在府城东五十里【明一统志】元属鳯翔府明因之【续通考】
　　寳鸡　在府城西南九十里元仍旧明因之【明一统志】扶风　在府城东一百一十里【明一统志】元仍旧明因之隶鳯翔府【贾志】
　　郿　在府城东一百四十里【明一统志】元属安西路明隶鳯翔府【郿县志】
　　麟游　在府城东北一百二十里元仍旧明因之【明一统志】陇州　在府城西一百八十里【明一统志】元领县二明以汧源省入改属鳯翔府领汧阳一县【续通考】汧源县为州之附郭洪武初始归并本州【陇州志】
　　汧阳　在州城东九十里【明一统志】汧阳废县在县西五里嘉靖二十六年为大水冲陷明年始移今治【汧阳县志】旧隶陇州嘉靖三十八年改隶【明会典】
　　汉中府　元立兴元路洪武三年改为汉中府领寜羌兴安二州十四县【续通考】万厯二十三年兴安州改直隶割六县州府领州一县八【汉中府志】
　　南郑　汉中府附郭【明一统志】县治旧在城西南隅洪武八年改创城中【雍大记】
　　襃城　在府城西北四十五里【明一统志】元徙治于山河堰东明因之【续通考　按襃城县志有云雾废县在县西一百七十里未详所始】
　　城固　在府城东七十里【明一统志】元仍旧明因之隶汉中府【贾志】
　　洋　在府城东南一百二十里【明一统志】元省兴道真符入洋州明省为县【续通考】
　　西乡　在府城东南二百二十里【明一统志】元属兴元路明属汉中府【冯志】
　　鳯　在府城西北三百八十里【明一统志】洪武三年仍为鳯州隶鳯翔府四年改隶汉中七年降州为县【汉中府志】县之南岐山鳯曾翔集遂以名县【汉中府志】
　　沔　在府城西北一百一十里【明一统志】旧隶寜羌州嘉靖三十八年改隶【明防典】洪武二年仍为沔州七年降州为县成化二十二年改属寜羌州嘉靖三十八年属汉中府【沔县志　按汉中府志作崇祯间始隶府】明初改州为县洪武四年知州王昱移于今治旧治在今县东二十里置铺又县以沔水为名【汉中府志】
　　畧阳　在府城西北三百一十里【明一统志】洪武七年废沔州长举总为畧阳县隶寜羌州崇祯间隶汉中府明初属沔州洪武七年改属汉中府成化二十二年隶寜羌州【贾志】用武之地曰畧象山之南曰阳因平氐羌之乱南北朝以此为名【畧阳县志】
　　寜羌州　在府城西三百里【明一统志】本沔阳县地名羊鹿坪洪武三十年建寜羌卫成化二十二年巡抚郑时以地僻山险奏设州于卫治南领沔县畧阳崇祯间以县去州逺不领县以寜羌为名欲羌之永寜耳【汉中府志】
　　兴安州　明初为金州属汉中府万厯中改兴安州领六县【续通考】万厯十一年大水城壊分守刘致中筑新城于赵台山下易名兴安州属汉中府二十年州人以十不便条议复以兴安直隶陜西布政司仍以石泉汉隂二县属焉又州初治汉水北后移水南万厯十一年移治于故城南原三里许【兴安州志】
　　平利　在州南九十里【明一统志】元改为巡检司隶兴元路洪武五年仍为平利县属汉中府嘉靖二十九年复隶金州万厯十一年隶兴安州又洪武五年改迁平利县先是平利县旧治在白土闗东既而迁于石牛河口至是始改迁于女娲山西灌河口【兴安州志】
　　石泉　在州西八十里【明一统志】元省入金州明复置【续通考】旧隶金州嘉靖二十八年改隶汉中府【明防典】万厯二十四年还属兴安州【兴安州志】
　　洵阳　在州东一百二十里【明一统志】元并入金州洪武三年复置隶兴安州【贾志】
　　紫阳　在州城西二百二十五里【明一统志】正徳七年添设【明会典】本汉隂县之东南隅正徳五年立紫阳堡六年总制洪钟奏升为县又县治初设于紫阳滩之左是为旧县无城垣嘉靖三十五年知县张亨甫迁于紫阳滩之右是为新县【紫阳县志】
　　汉隂　在州西一百五十里【明一统志】元省入金州明复置【续通考】汉隂县旧隶金州嘉靖三十八年改隶汉中府【明会典】万厯二十四年复改属兴安州【兴安州志】
　　白河　在州南二百一十里【明一统志】成化十三年添设【明防典】成化八年立白河堡十二年巡抚原杰置白河县隶郧阳府后改属兴安州【州志】成化中原公抚安流逋割洵阳地三分之一为白河县【洵阳县志】白河县后移治唐家洲【册説】
　　延安府　元延安路明洪武二年复为延安府【雍大记】领绥鄜葭三州十六县【续通考】
　　肤施　元属鄜延路明为延安府附郭【肤施县志】
　　安塞　在州城西北四十里元置安塞县明因之【明一统志】邑城本秦汉髙奴故地嘉靖间因城北水患邑令韩震等移南就北规模悉遵旧制【安塞县志】
　　甘泉　在府城西南九十里【明一统志】元甘泉县明因之隶延安府【贾志】
　　安定　在府城北一百九十里【明一统志】金安定堡元升为县洪武三年仍为安定县【马志】
　　保安　在府城西北一百八十里【明一统志】元降州为县明因之【续文献通考】
　　宜川　在府城东南二百八十里【明一统志】元隶延安路明因之隶延安府【贾志】
　　延川　在府城东二百里【明一统志】元仍旧明因之【续通考】延长　在府城东一百五十里【明一统志】上城在县北二百步髙部山四面陡絶明末避乱建县治
　　清涧　在绥徳州城南一百二十里【明一统志】旧隶绥徳州嘉靖四十一年改隶【明会典】元隶延安路洪武二年隶绥徳州治九年知县岳玉引元制复隶延安府【清涧县志】
　　鄜州　在府城南一百八十里元鄜州属延安路明因之领县三【明一统志】
　　洛川　在州城东六十里【明一统志】元仍旧明因之【续通考】中部　在州城南一百四十里【明一统志】明初元县丞伯顔以城降仍为中部【中部县志】明末乱起西北陷城自中部始姚侯因城上城即古坊州【王相业修城记】
　　宜君　在州城南二百一十里【明一统志】元属鄜州明因之【续通考】
　　绥徳州　在府城东北三百六十里【明一统志】元领二县明改清涧属延安领米脂一县【续通考】洪武四年领清涧米脂葭县三县八年升葭县为州治九年清涧隶延安府止领一县【绥徳州志】
　　米脂　在州城北八十里金米脂县属绥徳州明因之【明一统志】
　　葭州　在府城北五百八十里【明一统志】金葭州隶延安府明仍隶延安领县三【贾志】洪武四年改为葭县隶绥徳州八年复曰葭州【雍大记】
　　吴堡　在州城南八十里【明一统志】元吴堡县洪武十年主簿苏守正言县事不敷并绥徳州十四年寻复属葭州【吴堡县志】
　　神木　在州城东北三百里【明一统志】元神木县洪武六年废十四年复属葭州【葭州志】元县在城东三里正统八年徙今治【神木县志】
　　府谷　在州城东北五百里【明一统志】元府谷县洪武六年省十四年复置属葭州【延安府志　按马志有芭州城在府谷县北九十里未详所始】
　　陜西都指挥使司　领卫二十六守御千户所四【贾志按都司治西安除十八卫及工所在西省】
　　西安前卫　在西安府治东南洪武初建【明一统志】
　　西安后卫　在西安府治东南洪武中建【明一统志】
　　西安左卫　在西安府治东南【明官制　按亦洪武中建】
