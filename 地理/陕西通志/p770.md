<!-- { "loadSidebar": true } -->
　　雕隂城南八月秋招提突兀山之头扶藜直上冯虚立四顾风景令人愁山势髙低互隠现雉堞盘回倚山转参差楼阁横紫烟诘曲河流拖白练扶苏本为諌坑儒矫诏赐死奸臣谋至今儿童识其处秦廷佞人已族诛防恬塜在世已远筑城长塞见何浅三十万众上郡屯飞刍挽粟天下怨携妇归宋李显忠青涧城南血泪红师都何人僣帝号瞬息富贵如飘风忠孝奸谀两安在髙山流水常不改洞中老僧睡未醒原上游人空慷慨暮雨收尽月华清树杪风来萧飒声人生适意且行乐世间宠辱何须惊
　　沔县武侯祠　　　　　　　　　赵真吉
　　定军山前逢故老百年谁识荒山道青驺结盖重问津一来吊古一伤神时乖不动蛟龙气野旷空令乌鹊驯白马纶巾堕清汉星光夜入银河烂玉立乌桥一羽毛缔观尘世如秋毫向时聚沙聊戏剧今古悠悠俱辟易元搜长防战旗翻山鬼深藏马行蹠襄阳耆旧尽凋残蔡水东流不忍观椒浆若下云中奠应记从军旧乡县僰雨羌云满笛风三声猿落碧林东苍凉薄暮无所见遥想当年庞德公
　　春日刘体庵太守拜将台招饮　　　张链
　　汉南太守风雅人坐清汉水柔羌民日日征歌载琴瑟共眺城南花鸟春城南春色防堰上烟霞曙寂寞对江干汉将登坛处江石齿齿水弥弥江鸿西逝水东枝虞人设罝罗干城犹似当年拜将时雨霁钟梁山虹见褒斜口夕阳下广陂伤心对尊酒王孙去后兰芷芳废垒犹存狐狸走浣女矶头坐玉螭耕夫台下舍刁斗拜将台未央宫成处败处俱飞蓬萧掾吕媪今安在赤帝炎图岂再隆炎精销歇余尘埃临风未歌心已哀相逢有酒不尽醉别后玉山空自頽慿君莫问兴亡事只看城南拜将台
　　孟姜女祠歌　　　　　　　　　王世懋
　　同官城边姜女祠正史不传传口碑精灵直偶杞梁妇节槩宁比华山畿秦皇昔日北备胡长城自谓千年图明年役罢祖龙死亡国却是骊山徒空令白骨积城下哀哀寡妇吁天呼当时埋骨知多许独有贞名耀千古长城不祀防将军儿童能道孟姜女吁嗟乎长城遗址犹可没姜女之名终不灭
　　长安道　　　　　　　　　　　于慎行
　　东出灞陵桥囘望长安道烟花万户暖风轻罗绮千门明月晓汉家宫阙郁岧嶤碧阁珠楼倚绛霄丞相衣冠苍玉佩将军甲第赤栏桥平明内殿承顔色日晏朝回行紫陌夹道金羁赭汗流盈门绣辖朱尘塞人生得意自辉光刺谒纷纷满路旁一笑看人囘禄命片言酬客腐肝肠小子胜衣皆受印苍头结绶亦为郎貔虎三千陈列第鸳鸯七十闭东厢银床月莹流苏帐翠幙烟浮玳瑁梁镫前北里千金舞坐上宜城九醖觞年去年来无旦暮春花秋月依然度歌吹平连长乐钟林园直接新丰树只知娱乐不知忧转眼荣华逐水流谁道冰山可永恃谁言天雨可重收曾闻上将幽钟室曽见元公赐养牛博陆门前罗鸟雀平津邸内走鼪鼬古来世事浑如许道上垂杨不解语唯有东陵旧日侯瓜田看尽青门雨
　　曲江亭吟　　　　　　　　　　秦可大
　　李唐曲江久陵谷此日曲江却有亭亭边村馆酒旗乱李白桃红杨栁青丽人行处花簇簇羯皷声催鸟过目霓裳羽衣彩云飞细栁新蒲野烟伏雕栏玉砌连绣楹把酒应多古今情今人莫叹古人事复有后人感叹生长安豪家千万户宝马香车纷无数池中休种禾与蔬恐碍三春踏青路
　　将登昭陵阻大风雨率尔短歌　　　赵崡
　　君不见九山鸿蒙突出泾渭间两峰横截青天色俯视日月如双丸怪石谽谺势絶斗大者鲸吞小虎吼唐帝龙髯此上升玉柙珠襦今何有御道曾闻凤辇临元宫不复熊罴守悲哉文武之臣附蛰冡累累千秋魂魄能相依余也过之生慷慨腰有长虹倚翠微恍惚似闻神灵怒鞭骊龙兮叱冯夷澎澎湃湃狂风骤雨如翻浪山精木鬼白日争跌宕疑是浴銕三万自东来皷吹前后声悲壮又疑是褒公鄂公酣战时大呼动天天震荡君不见昨日天晴今日隂眼中之事等流云汉家长陵窜野鼠秦帝骊山空草痕愿提一斗酒浇君青树根尽洒英雄恨千古雨卷风收天地昏
　　赵主簿　　　　　　　　　　　　前人
　　终南千里腥风急丰狐跳梁长蛇立空郊日落少行旅荒村夜静闻悲泣东家处子将嫁人红缣单衣钗髩银白刃如麻豺虎吼下牀长跪但乞身西家娶妇才三日宝钏约腕入厨新豪客窥之大色动攫取黄昏惊四隣更有贾儿自吴越氍毹易得黄金玦归来堂上把献亲忽聴打门门破裂爷娘妻子仓皇走贾儿手碎腰间銕诘朝奔诉使君前伍伯持符先索钱由来伍伯自知贼置贼不问问十连银锁金绳长百尺孤儿寡妇首鱼骈白刃才过遭白梃不如含泪入黄泉吁嗟此弊那尽数今日得逢赵主簿主簿邯郸游侠儿七岁能文十岁武仰面一箭落双雕醉舞长镡授处女坐下宛马号追风峻骨龙腾背文虎烟尘昨夜起山椒主簿闻之髪欲防长剑在手弓在腰一挥健儿进墙堵贼闻相顾尽失色强向草间着彊弩主簿双瞳迸电光霹雳一声贼踉跄举鞭指健儿尔曹各驽力吾当擒贼王贼王髑髅浑銕色横提马上如探囊妖腰乱领次搜缚归家掷向令君堂赵主簿聴我歌我家十世南山阿故老向我言况兼目击多黄柏原头起烽燧此时嘉靖年己未令尹西蜀何起鸣误驱市人由郝尉仰面攻贼贼豕奔退相蹂躏我失利中丞为遣孟将军围贼数重贼竆溃将军爱贼不肯攻自筑受降留贼类犬羊生聚日成羣磨牙吮血何纷纷铜虎中宵出军府多鱼之漏因细人月暗天昏贼遁走军至但将巢穴焚景峪枒有三窟渭河南北无完村髙陵城髙数十仞飞越入城城昼昏长安一朝羽檄鹜大将分提左右军贼曹鼠窜縁山谷夜行求食昼仍伏夫屯九日不见人但取老稚军前戮东山安石能练兵转战不乱声与目天池山前列鹳鹅将兵者谁用马服官军未捷贼亦竆东奔鄠杜降徐翁老子坐观衅一矢不费侈成功苍鹰匿爪饥就食穴室枢户犹横行徐翁既死白郎至设饵饵贼入穽中兕虎已垂狐走余氛未灭犹防兵吾家茂宰王子晋飞来鳬舄坐吹笙王子文儒盛葛亮主簿身胆真子龙文以为经武为纬六十老翁见河清但恐冦翁不为颖川借京兆之间桴皷鸣赵主簿歌莫停那得吹嘘闻九重似尔一身当万里何必更筑集贤城
　　新丰歌　　　　　　　　　　　　来复
　　干鸡官庸费无数骊山工徒泣满路隆准奋戈虎狼仆营中纷纷献牛脯敖仓成臯策已获几年喧豗囷京索鼎上之翁夹新宅鸡犬声中乡梦夕沛砀悠悠千里地五色难移天子气大风歌罢两行泪千秋万岁精魂至文叔柔道终始存酒酣诸母欢且论父老愿蠲租十年南顿舂陵同圣恩
　　西溪故郑县地所谓郑县亭子涧之濵也里人讹杜基为鬭鸡每岁正月二十三日鬭鸡于此
　　【本朝】东防商
　　郑县亭子已千古我来忆昔泪如雨岳连云防路为阡长春栁死宫成土溪北溪南争鬭鸡小鸡昻藏大鸡怒金距芥羽一何雄悍目哆口朱光吐抗膺胜气髙入云往来观者浑如堵东村车马何纷纷西村士女如云屯玉勒瑚耀朝日翠钿银钏照青春谑浪笑敖白日徂骈填车马胡为乎日夕谷风吹无力力疲足酸行不得涧滨不辨今与昔昻首吞声气欲塞杜陵野老何处寻水流从此无顔色
　　未央宫　　　　　　　　　　　　李楷
　　丰镐直北数十里中有未央宫殿址大壮经营萧相国鸿图创见赤帝子忆昔祖龙席八荒跨渭凌山起阿房鲍鱼未乱沙丘驾沐猴已焰长安乡入闗帝业隆天汉龙首皇居徙栎阳朝廷大体生绵蕞石渠图书集轩黄此时气象还四代不止约法示三章代邸入继狗祸熄景帝相承炎德昌丕烈孝武尤圣武征伐师旅何辉光新莽威能移孺子未央宫殿遂如此赤眉纵横又一时怪得防茸生荆杞唐人旧观修废宫今日狐秋风里吁嗟今日狐秋风里
　　贾大司马修栈歌　　　　　　　梁清寛
　　君不见栈道髙去天尺五马尽缩足人咸伛山前白骨野火燐江岸积骸泣无主中丞巡边心恻然濬川炼石何今古谁云天险不可移五丁曾为施巨斧积薪一炬石为坼锤凿旣加如削腐隘者已濶屼者平冠盖利涉杂商贾昔日百里无人烟行役更多豺虎苦中丞极意尽经营伐木成栋茅作宇凤岭鸡闗似坦途中夜酣憩为安堵囘车不用愁王阳开辟功足补大禹吁嗟乎天下险阻宁止此人心巉巗难悉数对面戈矛不可避翻手为云覆可雨吁嗟乎安得中丞此大力尽平世间崄巇之处长无迕
　　过五龙山怀古　　　　　　　　赵锡
　　循蜚疏仡谁可考古皇治世乘云早上巢下窟洚流深西北地髙多竒岛肤施上郡据上游五龙分治辟洪灏五音五行配仙灵治绩无名天地老史载汉宣立庙祠松云牗栋应共保离黍沧桑世代迁故物尘灰随腐草我来其上访遗踪父老传闻皆莫讨有言东郊彼髙冈庙祠虽圮石作堡千古兴亡指顾间香水东流长浩浩
　　仙人掌　　　　　　　　　　　　蒋超
　　一指二指防蓍成秦华东接沧溟分三指四指栉比勤二十八宿蟠螺纹小指隔在玉峰右少海陪岳仙都羣细看指数似多出百千变化空氛氲乍似叔卿皷掌掷棋笑不然玉女投壶拾矢纷为君苦生象数促算尽人间眉暗蹙芦花池畔作筹场芙蓉国里成博局要挽斯人怀葛心愿收五指入深林客情倦卧修羊石袖手不言思汉隂
　　华清宫歌　　　　　　　　　　孙尔思
　　秋日返景明骊山有客行吟碧涧湾独酌离宫寂无事却忆开元天宝间崇璟赞襄调玉烛朝宁不复容谗奸贞观之风时再见直与房杜相追攀一朝进用杨与李却解乾纲付妃子禄儿宫中洗赐钱舞马栈边鸣曵绮锦鳬绣鴈浮莲汤珠缨宝络出金水鹦鹉犹传般若文伶工尽识霓裳技乐极生悲自古然褒妲殷周同一轨七夕女牛何渺茫惊铙骇皷闻渔阳内人红袖不知处銮舆出狩蚕丛乡奸谀虽已膏斧钺女戎尚存祸未歇环上罗衣良可哀仓卒何人树铭碣牧儿但拾马嵬粉野妪空留锦袎袜雨淋铃声清且悲能使六龙迟不发紫褥光销玉骨冷蚶殻南来骑犹骋佛舍残梨几度花怀得香囊作悲哽日南龙脑争馥郁无由更致明驼足琵琶香板响寂然璎珞空传旧舞曲西望云稍飞锦城北瞻日月光重明行在时方驻灵武宸游不复来华清华清久闭骊山麓一代繁华见麋鹿楼台风叶飞牡蒿珠翠尘根生苦竹窅窊藻井巢蠮螉靃靡垣衣啼鴶鵴暖水不知时代更犹向琼阶自洄洑闲披芳草求遗踪作令当年羡巨公重辟清渠疏辇道至今桃栁骄春风摩挲更览壁间字不覩浒西与北地大复山人曽此来笔锋挥洒虬龙势吁嗟往事今千年客行吊古翻凄然镌珉亦欲睎髙咏心折春囘绣岭篇
　　同杨树滋登万寿阁眺华山放歌　王又旦
　　渭川杨栁烟蒙蒙东西大道骄青骢百丈层楼隠深树飞甍正欲摩苍穹夙昔登临意未厌重来携友金天宫坐看芙蓉近咫尺岚光天色相磨砻茫茫八水作池沼白帝聊戏抽荷筒坱北终古运元气岂有斧凿驱神工万松幽邃不可辨依稀一线盘苍龙指防天池是落雁蔽亏忽逐流云空杜陵老人心胆怯崚嶒远望终朦胧安得仙人九节杖徒以幻想安其衷寒暑犹余古冰雪髙寻何必须秋风昌黎老人逞小勇欲从天上探竒踪百计空烦华隂令到今旧迹苍苔封愿摘莲花种七泽赍志未遂甘长终我昔扪萝不辞险微躯竟与云霄通龙湫仙迹纵搜讨无劳庙史贪神功岂共猿猱较捷足几与前辈争豪雄归向云台共君饮闗门月出髙朣胧屈指年华一十七可怜日月如旋蓬春游正值花烂漫银鞍莫惜香罗防为君歌罢更惆怅平舒城外残霞红
