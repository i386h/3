<!-- { "loadSidebar": true } -->
　　关帝庙　在县治东永乐年知县王凯建万厯年知县张起蒙崇祯年知县张鹏翺相继増修【县志附古祠庙】汉昭烈庙在县西十五里元至正三年建【县志】
　　龙兴寺　在县治东龙冈下汉时建铸钟一口重近万斤每击声闻六十里有柏一株髙百余尺大四围后爲明代采用【县志】僧纲司真防建修【县册】
　　真武宫　在县东一里【县册】
　　三官殿　在县东八里雍正四年重修【县册】
　　栖云寺　在县东南二十五里【县册】
　　吉祥寺　在县东六十里【县册】
　　灵宝寺　在县南一百里【县册】
　　莲花寺　在县南一百二十里【县册】
　　老君观　在县治鳯凰山南【县志】
　　菩萨殿　在县东十里【县册】
　　酆都殿　在县东北十里【县册】
　　【附古寺】兴城寺在县治东北【贾志】离尘寺在县治西南【县志】
　　商州
　　社稷坛　在州城北一里各县如制【州册】
　　风云雷雨山川坛　在州城东南半里各县如制【州册】文庙　在州治西雍正元年改启圣祠爲崇圣祠追封孔子五代王爵各县学如制【州册】
　　先农坛　在东郊各县如制【州册】
　　关帝庙　在州治西明千戸姜栋建三原马理有记明末知州常道立増修
　　本朝康熙二十二年重修雍正三年追封关帝三代公爵供奉后殿岁春秋庙祀以太牢各县如制一在西关雍正九年重修一在爬楼山康熙五十六年重修一在州东一百里龙驹寨康熙三十四年重修【州册】
　　文昌祠　一在州东新街顺治间增修一在后街一在乡贤祠内其魁星楼旧在三台山后移州东新街顺治间知州王思治于城头东南隅创建髙楼移神其上又増四像额曰聚奎楼【州志】
　　八蜡庙　在州城西北各县如制【州册】
　　旗纛庙　在州治教场北【州志】
　　城隍庙　在州治明洪武二年建修嘉靖四年重修
　　本朝顺治五年商洛道张国泰令知州薛所习拓庙后
　　隙地増修殿宇有记各县如制【州志】
　　州厉坛　在州城北二里各县如制曰邑厉乡保曰乡厉【州册】
　　名宦祠　在学宫左各县学如制【州册】
　　乡贤祠　在学宫右各县学如制【州册】
　　忠义孝弟祠　在学宫内各县如制【州册】
　　节孝祠　在学宫外各县如制【州册】
　　龙王庙　在州治西【西安府志】治嘉靖间増修
　　本朝康熙四十七年重修乂有黑龙庙在州东七里顺
　　治六年修【州志】
　　都土地庙　在马兰峪口唐宗梦神进药疾愈因赐额
　　本朝顺治四年修【州志】
　　契庙　在州东九十里【贾志】商始祖受封于此故祀【明一统志】其一在州西门大云寺右名虞司徒庙郡人南镗记【州志】
　　四皓庙　在金鸡原有唐柳宗元宋王禹偁撰碑明商洛道蘓濬知州王邦俊大仆马理俱有记一在州东七十里商洛镇
　　本朝雍正年修【州册】
　　田氏三贤祠　在州东十五里张家原古名红崖冶齐田氏故里也田氏友恭笃爱合居而紫荆复荣泣井而甘泉复涌今其井尚存盛夏不涸乡昔有祠创自隋室燬于明季
　　本朝雍正十年署知州治中董朝鼎捐俸重建有记【州册】韩文公祠　在州西九十里秦岭上接蓝田界【马志】明治丁巳御史张廷仪行部自蓝田如商道出秦岭谒公祠祠逼山而狭岁乆瓦木脱落雨雪不蔽前临通衢无垣墉扄钥之固祠北有浮屠寺华敞靓深廷仪顾瞻嗟咨命商州守王瑀撤浮屠塑像改爲祠宇敞明宏丽殆非旧比【提学杨一清撰祠堂碑记】
　　本朝顺治十五年知州王思治増葺康熙三年知州王
　　廷伊继修【州志】
　　裴晋公庙　在州城东祀唐相裴度度知陜时捕蝗有功祀爲蝗神初庙在州河之隈因河患圯明嘉靖间州东陬以螟告知州夏文宪祷于祠不三日螟尽死明年州西陬又以螟告复祷立应遂改建新祠于今地【郡人任庆云碑记】距州城八里
　　本朝康熙丙午知州王廷伊重葺五十二年复修【志册】原公祠　在州治东祀尚书原公杰其后并祀都宪呉公御史薛公【州志】
　　【附古祠庙】忠烈祠在州治内宋建炎中李彦仙知陜州守城拒金再逾年大小二百战城陷投河死诏立祠号忠烈【明一统志】李彦仙投河死金人屠其家张浚承制赠以官使建庙商州【续文献通考】双烈祠在州治西祀魏郭琰泉企【西安府志】
　　法性寺　在州东六十里地花舘唐初创建
　　本朝康熙四十九年重修【州册】
　　西山寺　在州北五十里唐建【贾志】
　　西岩寺　在州西八里仙娥峯之麓宋裴大亮有诗【冯志】内有古洞【贾志】
　　大云寺　在州治西门内旧名西岩院元至正间更今名中有唐时石佛一尊【州志】
　　本朝康熙五十七年重修【州册】
　　丰阳寺　在州南一百二十里有提学佥事伍福诗【马志】
　　商山寺　在商山之麓【州志】距州城八十里康熙四十一年重修【州册】
　　净土院　在州东三十里张邨铺明洪武初年建
　　本朝顺治十三年修【州志】
　　金陵寺　在州城西南三十里上秦川嘉靖五年修
　　本朝康熙四十八年重修【州册】
　　灵光院　在州东八十里商洛镇明天顺二年建
　　本朝康熙二十二年重修【州册】
　　光严寺　在州东三十里张邨铺成化年建
　　本朝康熙五十四年修【州册】
　　元建寺　在州东五十里夜邨铺隆庆元年建崇祯六年修【州志】
　　宝峯寺　在州东五十里夜邨铺隆庆三年建
　　本朝康熙五十四年重修【州册】
　　金山寺　在州东一百里百顷湾明代建
　　本朝顺治十一年修【州册】
　　雄隐寺　在州城北十五里康熙二十二年重修【州志】紫阳观　在州东一百里【贾志】相传张平叔在紫阳洞修炼足迹未尝至邨舍忽一日飞升土人称爲紫阳真人因修紫阳宫【州志】
　　太清观　在州治西明洪武年建商县尹徐仕修【贾志】青云庵　在州东一百里百顷湾洪武九年修
　　本朝顺治十年重修【州册】
　　镇安县
　　关帝庙　在县城东雍正三年知县武维绪重修【县志】太白庙　在县西七十里【马志】
　　云盖寺　在县西北四十里营儿寨相传唐大中初妙达禅师重请勅修前后九楼十八殿僧舍以千计潄玉招凉亭遗址犹存有瀑布泉自悬崖泻出若飞练之状唐贾岛诗日照香炉生紫烟遥观白布挂长川飞流直下三千丈疑是银河落九天明正统间僧清潭无碍师徒继修尚书刘玑撰碑【县志】
　　天宁寺　在县西郭【贾志】
　　西净寺　在县西关【贾志】
　　宝泉寺　在县东南八十里【贾志】
　　捧日寺　在县东南六十里【贾志】
　　三清观　在县南一百十里元至正年修【贾志】
　　雒南县
　　洛王庙　在县西北二十里鹿家沟口祀洛神康熙五十七年修【县志】
　　关帝庙　旧在北山雍正六年移建县治西【县志】九龙山祖师殿　在县东南十五里永安堡明嘉靖八年修【县志】
　　药王庙　在县治西北燕子山明万厯年修有陈遴碑记【县志】
　　【附古祠庙】岳武穆庙在县西关外【县志】鹿池龙王庙在鹿池川羣鹿饮月处【县志】
　　相毫寺　在县东北九十里禹坪堡明洪武年修【县志】黄龙寺　在县西四十五里南山上相传黄龙禅师驻锡处下有洞宾庵西有牡丹洞明嘉靖年修【县志】
　　藏龙寺　在县东三十里野里堡明崇祯年修【县志】圣寿寺　在县治东关【贾志】
　　悟真观　在县西南十里小渠川明万厯二年修【县志】栖霞观　在县东七十里页山堡明万厯七年修【县志】洛源观　在县西四十里黑潭堡明天启三年修【县志】书堂山万寿宫　在县西北三十里明天启六年修【县志】
　　【附古寺观】万福寺在县东关碑树犹存【县志】洛源寺在保安里【贾志】
　　山阳县
　　关帝庙　在县城东北三代祠供奉后殿【县志】
　　龙王庙　在县城东南【县志】
　　康节先生祠　在天柱山下【西安府志】
　　圆觉寺　在县东南一百里唐贞观年建【贾志】
　　观音寺　在县东十里宋时建【贾志】
　　本朝康熙二十七年重修【县册】
　　永安寺　在县西关外【马志】明正统初僧元金建因掘地得古碑书永安寺遂名成化治间屡修【邑人王聘】记
　　本朝康熙二十三年重修李曰栋记【县志】
　　太宁观　在县城东郊宋时建【贾志】
　　商南县
　　玉皇阁　在县南九十里月儿湾万厯十三年建
　　本朝康熙二十三年重修【县册】
　　关帝庙　在县治东门外【县志】成化十四年建
　　本朝康熙三十年修一在城南二百里店房河成化六
　　年建
　　本朝康熙五十四年修【县册】
　　魁星阁　在县治东【县志】
　　龙王庙　在县东岭【西安府志】
　　莲花寺　在县东二十里【贾志】
　　霞寺　在县南十里【贾志】
　　京山寺　在县西十五里【贾志】
　　云台寺　在县西三十里【贾志】
　　龙泉寺　在县西一百五十里【西安府志】
　　石佛寺　在县治南一百八十里郑全寨正德十年建
　　本朝康熙甲子年修【县册】
　　朝阳观　在县东十五里【贾志】
　　清真观　在县西四十里【贾志】
　　大岭观　在县南八十里大岭山下【县志】万厯十年建
　　本朝康熙三十八年修【县册】
　　同州
　　社稷坛　在州城西二里各县如制【州册】
　　风云雷雨山川坛　在州城南一里各县如制【州册】文庙　在州治西南雍正元年改启圣祠爲崇圣祠追封孔子五代王爵各县学如制【州册】
　　先农坛　在东郊离城五里各县如制【州册】
　　关帝庙　在州城内北街明泰昌元年建【州册】
　　本朝雍正三年追封关帝三代公爵供奉后殿岁春秋庙祀以太牢各县如制其在州西新改邨长城邨俱有庙【州册】
　　城隍庙　在州治西南明洪武三年建永乐二十年修各县如制【州册】
　　州厉坛　在州城北二里各县如制曰邑厉乡保曰乡厉【州册】
　　名宦祠　在学宫左各县学如制【州册】
　　乡贤祠　在学宫右各县学如制【州册】
　　忠义考弟祠　在学宫内各县如制【州册】
　　节孝祠　在学宫外各县如制【州册】
　　后土庙　在州东关建自汉唐明正德六年重修【州志】九龙庙　在州治东南十余里九龙泉【马志】唐干宁中连帅李公塘建有碑记毎岁二月二日有司以牲醴修祀曰扶龙头居民以五月十八日报赛相传元伊克守州值乆旱祷于神曰得雨蘓民愿以女事言讫雨大注女暴亡遂塑像后殿明知州邓镗辨其不经畧云伊克一念之诚割其至爱以代已身有桑林余意而女逝适会乃厚受其诬神若有知其羞血食于此矣【州志】
　　司马迁祠　在州治中迁汉太史令【明一统志】一在治东街名汉官祠唐时建修【州志】
　　贤官祠　在州治东街或曰汉官盖官于州而有功德者然并祀其妻今不可攷【贾志】
　　崔府君庙　在州北门外祀唐崔子玉【贾志】明天启元年修【州志】
