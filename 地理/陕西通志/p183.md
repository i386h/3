<!-- { "loadSidebar": true } -->
　　神宗熙宁三年知庆州王广渊言河东为利源之最请陜西别立法専置提举官诏遣光禄丞杨蟠防议以闻蟠言坊州产官虽置塲而商多私售请置镬户定其数许于陜西北界黄河东限潼关南及京西等州令镬户递相保察或私卖越境禁如私白法仍增官获私辄以夹杂减斤重之法从之熙宁以来陜西等路支移民以租赋赍货至边贸易以输官者勿税【宋史食货志】十年以前商税嵗额四十万贯以上兴元三务十万贯以上汉二务五万贯以上京兆十二务兴二务洋八务五万贯以下延十六务鳯翔十五务三万贯以下同十务耀九务邠四务陇八务商四务干八务一万贯以下鄜五务坊四务五千贯以下鄜一务宜五务【文献通考】酒课二十万贯以上京兆二十三务延十二务鳯翔二十五务十万贯以上华十务鄜六务汉十九务五万贯以上同十一务耀五务邠五务陇十务兴元三十六务商八务五万贯以下坊四务鳯五务干七务三万贯以下丹三务兴一务洋五务无定额沙苑监麟【説郛】元丰元年定陜西自潼关以西黄河以南售坊州【宋史食货志】
　　哲宗绍圣中以陜西沿边官监酒务课入不足乃令边郡非帅府并酌条制定酿酒数诸将并城砦止许于官务寄酿【宋史食货志】
　　金章宗明昌六年陜西提刑司言本路户民安水磨油栿所占步数在私地有税官地则有租若更输水利钱银则是重并也乞除之省臣奏水利钱银以辅本路之用未可除宜视实占地数除嵗租【金史食货志】
　　元世祖至元三年六月申严陜西竹禁陜西课程嵗办万九千锭【元史世祖本纪】竹之所产在陜西者京兆鳯翔皆有在官竹园国初皆立司竹监掌之每嵗令税课所官以时采斫定其价为三等易于民间至元四年始命制国用使司印造竹引凡发卖皆给引【元史食货志】十八年京兆等路嵗办课额自一万九千锭增至五万四千锭【世祖本纪】二十三年命陜西竹课提领司差官于辉怀办课【食货志】
　　成宗大徳五年三月罢陜西路拘课税所【元史成宗本纪】六年禁民酿酒惟安西王等许酿【续文献通考】七年以嵗不登禁陜西等郡酿酒【元史成宗本纪】
　　仁宗延祐七年弛陜西酒禁【续文献通考】
　　英宗至治二年弛陜西酒禁【续文献通考】
　　泰定帝泰定二年鳯翔府饥禁酿酒【续文献通考】
　　文宗大厯元年铁课陜西行省一万斤竹苇课奉元路三千七百四十六锭三两六钱姜课兴元路一百六十二锭二十七两九钱酒课陜西行省一万一千七百七十四锭三十四两四钱醋课陜西行省一千五百七十三锭三十九两二钱商税额数陜西行省四万五千五百七十九锭三十九两二钱【元史食货志】二年弛陜西山泽之禁三年免陜西行省今年商税【续文献通考】
　　顺帝至正六年陜西饥禁酒【续文献通考】
　　明初陜西税课司局西安府税课司三原县税课局同州朝邑县税课局延安府榆林税课司【明防典】陜西布政司嵗办药材一万一千七百四十四斤七两【续文献通考】
　　太祖洪武三年陜西课一千一百六十贯一百一十文【续文献通考】二十六年定陜西纸劄十五万张铁课一万二千六百六十六斤【明会典】
　　宪宗成化十三年五月户部尚书杨鼎等防议边方事宜延安府鄜州及宜川中部宜君等县旧有水磨嵗徴课钞三千二百余贯今磨废课存民苦赔纳乞即分豁以苏民困上从之【世法録】
　　孝宗治间议定各处嵗办杂皮陜西三万张又议定各处嵗办翎毛陜西五十万根【明会典】
　　世宗嘉靖初陜西布政司商税课程钞折银四千三百二十八两九钱西安府商税课程钞折银二千三百二十四两三钱二分鳯翔府商税课程钞折银二百一十九两七钱三分汉中府商税课程钞折银二百一十五两四钱延安府商税课程钞折银一百八十三两八钱七分【马志】十二年令陜西委官于潼关大庆关騐税商货以补王府拖欠禄米并赈济边储等用四十一年题准行各司府该年班匠通行徴价解陜西匠一万六百八十五名每年徴银四千七百六十两六钱五分【明防典】
　　神宗万厯六年陜西课钞一百七十二万一千六百六贯六百七文课小麦二千四百九十三石四斗课银四两六钱五分六厘【续文献通考】陜西鱼课钞二万三千九百一十二贯九百四文【明防典】十一年题准陜西汉中府革税咸阳县皮布税及泾咸静平等一十七州县并云阳永乐二镇店私立税银尽行裁革【续文献通考】
　　熹宗天啓初陜西一省共牲口银二千八两五钱房产税契一万两典铺酌分一万两【世法録】
　　经费
　　汉武帝太初元年祠后土春还受计于甘泉【汉书武帝本纪】师古曰受郡国所上计簿也若今之诸州计账【武帝纪注】
　　安帝永初三年天下水旱以用度不足三公奏请令吏民入钱谷得为关内侯【晋书食货志】
　　唐髙祖武徳初京司及州县皆有公廨田供公私之费其后以用度不足京官有俸赐而已【唐书食货志】髙祖平京师倾府蔵以赐勲人既而又患国用不足太原人刘义节进计曰今义师数十万并在长安樵贵而布帛贱若伐街衢及苑中之树为樵以易布帛嵗取数万匹可立致也又藏内缯绢疋皆有余轴之使申裁取剰物以供杂费动盈十余万段矣髙祖并从之大收其利【册府元】
　　太宗贞观初以地租春秋给京官嵗凡五十万一千五百余斛十八年以京兆府岐同华邠坊州隙地陂泽可垦者复给京官职田二十二年置京诸司公廨本钱捉以令史府史胥史永徽元年废之以天下租脚直为京官俸料【唐书食货志】
　　髙宗永徽中置公廨本钱以典史主之收赢十之七以供佐史以下不赋粟者常食余为百官俸料京兆等府钱三百八十万京兆等府京县一百四十三万畿县八十二万五千【唐书食货志】
　　武后光宅元年以京官八品九品俸薄诏八品嵗给庶仆三人九品二人【唐书食货志】
　　宗开元十八年复给京官职田二十九年以京畿地狭计丁给田犹不足于是分诸司官在都者给职田于都畿以京师地给贫民【唐书食货志】太仓令凡京官之禄发京仓以给【六典】
　　肃宗乾元元年京官给手力课上元元年复令京官职田以时输送受加耗者以枉法赃论其后籍为军粮【唐书食货志】
　　代宗永泰元年分天下财赋置二使京畿关内以京兆尹判度支第五琦领之取州县官及折冲府官苗子三之一市轻货以赈京官大厯二年复给京兆府及畿县官职田以三之一供军饟【唐书食货志】
　　徳宗以户部侍郎赵赞判度支代杜佑行借钱令约罢兵乃偿之京兆尹韦贞长安丞薛萃搜督甚峻民有不胜其寃自经者家若被盗然总京师豪人田宅奴婢之估裁得八十万缗减百官料钱以助军【唐书食货志】贞元元年自春大旱麦枯死禾无苗度支奏京师经费及关内外征讨士马月须米盐五十三万石钱六十万贯草三百八十三万围春冬衣赐元日冬至立仗赐物不在其中时漕江东租赋百余万贯在江陵度支主吏宋栖桐无部置遇火焚之国用益窘关中百姓蒸蝗曝飏去翅足而食之人心大恐【册府元】关辅宿兵以永丰仓米给禁中三年李泌为相增百官及畿内官月俸复置手力资课嵗给钱六十一万六千余缗泌以度支有两税钱盐铁使有筦钱可以拟经费中外给用每贯垫二十号户部除陌钱复有阙官俸料职田钱积户部号户部别贮钱御史中丞専掌之皆以给京官嵗费不及五十五万缗京兆和籴度支给诸军冬衣亦往往取之【唐书食货志】初徳宗居奉天储蓄空窘尝遣卒视贼以苦寒乞襦不能致剔亲王带金而鬻之朱泚既平乃属意聚敛常赋之外进奉不息【文献通考】
　　宪宗元和中祠祭蕃夷赐宴别设皆长安万年人吏主办二县置本钱配纳质积户收息以供费【唐书食货志】比部京师仓库三日一比诸司诸使京都四时勾会于尚书省以后季勾前季【百官志】
　　穆宗长庆四年五月勅近日访闻京城米价稍贵须有通变以便公私宜令户部应给百官俸料其中一半合给匹段者回给官中所籴粟每防折钱五十文其匹段委别收贮至冬籴粟填纳大仓时人以为甚便【册府元】
　　文宗开成元年正月一日赦诏其京兆府附一年所支用钱物斛斗草等并勒盐铁使以开成元年直进绫绢充还辛酉盐铁使左仆射令狐楚请以罢修曲江亭子绢一万三千七百匹回修尚书省【册府元】
　　宋仁宗天圣元年同华州请免支移帝以问辅臣对曰西鄙宿兵非移用民赋则军食不足特诏量减支移寳元中陜西用兵调度百出县官之费益广三司使王尧臣取陜西等三路未用兵及用兵后嵗出入财用之数防计以闻寳元元年未用兵出入钱帛粮草陜西入一千九百七十八万出二千一百五十一万用兵后陜西入三千三百九十万出三千三百六十三万盖视河东河北尤剧以兵屯陜西特多故也【宋史食货志】范仲淹乞留陜西路公使钱疏略曰朝防下陜西省罢同解干耀等九州军公使钱共一千八百贯文切以国家逐处置公使钱者盖为士大夫出入及使命往还有行役之劳故令郡国馈以酒食或加宴劳盖养贤之礼不可废也谨按周礼地官有遗人掌郊里之委积以待宾客野鄙之委积以待羁旅三王之世已有厨传之礼何独圣朝顾小利而忘大体且今赡民兵一名嵗不下百贯今减省公用钱一千八百贯只养得兵士一十八人以十八人之资废十余郡之礼是朝廷未思之甚也况今逐州使命之外各有军营每年春后边兵歇泊动经半年军中人员并无宴犒之具虽条贯有旬设之名逐州每月一次举行军员各给钱一百文已来官务薄酒二升既无公用更不赴筵亦不张乐岂朝廷宴飨将校之意州郡削弱道路咨嗟当全盛之朝岂宜如此伏望圣慈速降指挥下陜西路转运司昨来经减废公用钱处并令依旧庶协典礼稍息物论【范文正公集】
　　神宗熙宁六年初陜西用兵凡费缗钱七百余万帝以问王安石安石曰楚建中考沈起簿书计一道半嵗费钱银防绢千二百万贯匹两帝因欲知陜西嵗用钱谷金帛及增亏凡数乃诏薛向条上王安石以为扰力请罢之【宋史食货志】
　　哲宗绍圣初陜西诸路连嵗兴师费资粮不可胜计元符二年经略使章楶建曰伏见兴师以来陜西府库仓廪储蓄内外一空前后资贷内藏金帛不知其防千万数即今所在粮草尽乏漕臣计无所出文移指空而已今者正休兵息民清心省事之时惟深察臣言裁决斯事若更询主议大臣窃恐専务兴师上误圣听主议大臣指章惇也时内藏空乏陜西诸路以军赏银绢数寡请给于内藏库诏以绢五十万匹予之【宋史食货志】
　　徽宗宣和末馈饷空乏鄜延至不能支旬月【宋史食货志】金百官俸给陜西葮州等处世袭藩巡检月支钱粟一十贯石绢二疋绵一十两【续文献通考】
　　哀宗正大三年十一月诏陜西省凡戎事三品以下官听以功过赏罚付银二十五万两从其给赏六年七月罢陜西省军中浮费【金史哀宗本纪】
　　元宪宗七年冬十一月遣阿拉克岱尔托音囊嘉特等诣陜西理算钱谷【元史宪宗本纪】命刘太平等会计京兆财赋大加钩考其贫不能输者帝为代偿之【续文献通考】
