<!-- { "loadSidebar": true } -->
　　昆明池　在长安县西南三十里丰邑乡鹳鹊庄【雍胜畧】昆眀池汉武帝元狩四年穿图曰上林苑有昆眀池【三辅皇图】越欲与汉用船战遂乃大修昆眀池列观环之治楼船高十余丈旗帜加其上甚壮【史记平准书】昆眀池汉武习水战也中有灵沼神池云尧时理水讫停舟于此葢尧时已有污池汉代因而广深耳【闗中记】武帝作昆明池欲伐昆吾教习水战因而于上游戏养鱼给诸陵庙祭祀池周囬四十里【西京杂记】昆明池葢三百二十五顷池中有豫章台及石鲸刻石为鲸鱼长三丈毎至雷雨常鸣吼鬛尾皆动立石牵牛织女于池之东西以象天汉【三辅故事】武帝欲通西域为昆明所闭隔闻昆明有滇池方三百里凿此池习水战期以伐之中有楼船上建楼橹又有戈船上施戈矛四角悉垂幡眊旍葆麾葢照触涯涘其始凿也固以习战久之乃为游玩之地耳三辅故事曰池周三百二十顷长安志曰今为民田夫既可为民田则原非有水之地矣然则汉时于何取水也长安志引水经曰交水西至石堨武帝穿昆明池所造有石闼堰在县西南三十二里则昆明之周三百余顷者用此堰水也【雍録】
　　豫章观　武帝造在昆明池中亦曰昆明观葢武帝所置桓谭新论云元帝被疾过求方士汉中送道士王仲都诏问所能曰能忍寒乃以隆冬盛寒日令袒载驷马于上林昆明池上环以氷而御侍者厚衣狐裘寒战而仲都无变色卧于池上曛然自若即此观也【三辅黄图】昆明池中有龙首船常令宫女泛舟池中张凤葢建华旗作櫂歌杂以鼓吹帝御豫章观临观焉【三辅故事】
　　昆灵池　上林有昆灵池【初学记】汉武帝始穿昆灵之池泛翔禽之舟帝自造歌曲使女伶歌之时日已西倾凉风激水女伶歌声甚遒因赋落叶哀蝉之曲帝息于延凉室梦李夫人授以蘅芜之香帝惊起而香气犹着衣冠遂改延凉室为遗芳梦室【拾遗记】
　　百子池　上林有百子池【初学记】戚夫人侍儿贾佩兰后出为扶风儒妻説在宫内时七月七日临百子池作于阗乐乐阕以五采缕相覊谓之相连爱【三辅黄图】
　　积草池　上林苑有积草池池中有瑚树髙一丈二尺一本三柯上有四百六十二条南越王赵佗所献号为烽火树至夜景常焕然【三辅黄图】
　　蒯池　上林苑蒯池生蒯草以织席【汉武故事】
　　牛首池　濯鹢牛首【上林赋】张楫曰牛首池名也在上林苑西头师古曰濯者所以刺舟也鹢即鹢首之舟也【上林赋注】野韭泽即汉牛首池地在内苑西丰水西北【寰宇记】
　　西陂池　三辅黄图曰长安有西陂池东陂池郎池皆在上林苑中【雍大记】
　　飞亷观　在上林苑武帝元封二年作飞亷神禽能致风气者身似鹿头如雀有角而蛇尾文如豹武帝命以铜铸置观上因以为名班固汉武帝故事曰公孙卿言仙人好楼居于是上于长安作飞亷观髙四十丈【三辅黄图】
　　杨禄观柘观　班媫妤生子杨禄观柘观师古曰二观并在上林中【长安志】
　　云林馆包阳馆犬台馆当路馆鼎郊观朗池观博望观樛木观便门观元华观益乐观华元观明光观【以上并在上林苑中见三辅黄图】
　　博望苑　武帝为戾太子立博望苑使通賔客苑在汉长安城外漕渠之北至唐则为长安县北五里此特招致賔客之所耳太子之奔湖也斫覆盎城门而出覆盎门者汉城南面东头第一门也苑在门外而太子斫门以出则知博望非常居之地也此苑至成帝始撤去【雍録】
　　御宿苑　在长安城南御宿川中汉武帝为离宫别馆禁御人不得入往来游观止宿其中故曰御宿三秦记云御宿苑出栗十五枚一胜大梨如五胜落地则破其取梨先以布囊承之号曰含消此园梨也【三辅黄图】
　　宜春下苑　在京城东南隅【三辅黄图】宜春之名汉史凡三出有曰宜春苑者地属下杜有曰宜春宫者即下杜苑中宫也有曰宜春观者则在鄠县虽三其名而实止两地也东方朔传曰武帝东游宜春师古曰宜春在长安城东南又曰杜县东即唐曲江也又曰宜春近下杜史记秦纪曰子婴二世杜南宜春苑司马相如从武帝至长杨猎还过宜春奏赋以哀二世其赋曰临曲江之隑州望南山之参差末云吊二世持身之不谨兮墓芜秽而不修也合数者言之则二世之所相如之所赋汉之曲州唐之曲江皆此下杜之宜春也其苑若宫皆秦创而汉唐因之也至于宜春观者则在长安之西鄠县涝渼二水之旁上林故地也説者误以下杜之宫为鄠县之观则失之矣故师古于东方朔传明辨之曰在鄠县者自是宜春观耳在长安城西岂得言东游其説极为允笃贡禹传元帝用禹言罢宜春下苑以假贫民此则下杜之苑矣故扬雄传曰虽颇割其三垂以赡贫民者即指元帝所罢之苑也既曰下苑则必别有上苑矣颇割三垂则彼之一垂尚包苑中也耶【雍録】
　　乐游苑　乐游原上有乐游苑一曰乐游园去咸寜县南八里【雍胜畧】宣帝神爵二年春起乐游苑【汉书宣帝本纪】师古曰三辅黄图云在杜陵西北又闗中记云宣帝立庙于曲江之北号乐游按其处则今之所呼乐游庙者是也葢本为乐游苑后因立庙【宣帝本纪注】宣帝乐游庙亦名乐游原亦名乐游苑地基最髙四望寛敞【西京杂记】
　　黄山苑　云当朝请数称病私出多从賔客张围猎黄山苑中【汉书霍光传】
　　袁广汉园　茂陵富人袁广汉藏镪巨万家僮九百人于北邙岩筑园东西四里南北三里激流注其内构石为山髙十余丈连延数里养白鹦鹉紫鸳鸯旄牛青兕广汉后有罪诛没入官为园鸟兽草木皆徙入上林苑【西京杂记　按北邙岩在今兴平即始平原也】
　　御羞苑　汉书武帝元鼎二年初置水衡都尉掌上林苑有五丞属官有御羞苑禁圃令丞如淳曰御羞地名在蓝田其土肥沃多出御物可进者师古以为即御宿川非是【贾志】
　　甘泉苑　在淳化县北车盘岭【贾志】武帝置縁山谷行至云阳三百八十一里西入扶风凡周回五百四十里苑中起宫殿台阁百余所有仙人观石阙观鳷鹊观【三辅黄图】
　　梨园　即今淳化县城【贾志】车箱坂下有梨园汉武帝筑大一顷树数百株青翠繁宻望之如车葢【云阳宫记】
　　昭祥苑　在甘泉宫西周囬十里万国献异物皆集此中【洞冥记】
　　西郊苑　汉西郊有苑囿林麓薮泽连亘缭以周垣四百余里【三辅黄图】
　　思贤苑　西京杂记曰文帝为太子立思贤苑不知苑属何地【雍録】文帝为太子立思贤苑以招賔客中有堂隍六所客馆皆广庑髙轩屏风帏褥甚丽【博物志】
　　魏
　　顔斐菜园　斐字文林为京兆守于府下起菜园使吏简防锄治也【魏志】
　　晋
　　逍遥园　姚兴常于逍遥园引诸沙门聴番僧鸠摩罗什演讲佛经起逍遥宫殿庭左右有楼阁髙百尺相去四十丈以麻绳大一围两头各絟楼上防日令二人各从绳上行过以为佛神相遇【长安志】
　　澄元堂　在逍遥园中鸠摩罗什演经所【长安志】
　　周
　　华林园　庾子山有华林园马射赋徐树谷曰周明帝纪武成二年三月防羣公列将卿大夫及突厥使者于芳林园赐钱帛各有差园在长安明矣赋称嵗次昭阳系辛巳年乃武帝保定元年葢武帝初即位踵行故事而史偶失书耳按魏志云芳林园避少帝讳改曰华林园是则邺下先有芳林园后周无讳当避而此赋亦改芳为华未详何故【庾子山集】
　　仙人药园　在汉隂县南二十五里周地图云龙子山叠嶂凡十一层上有仙人药园【贾志】
　　隋
　　大兴苑　开皇元年置【长安志】在宫城之北即唐禁苑也【贾志】芙蓉园　本古曲江文帝恶其名曲改名芙蓉园为其水盛而芙蓉富也【刘餗小説】芙蓉在京城东南隅有青林重复縁城弥漫葢帝城胜境驾时幸之【景龙文馆记】隋营京城宇文恺以京城东南隅地髙故阙此地不为居人坊巷凿之为池以厌胜之又防黄渠水自城外南来可以穿城而入故隋世遂从城外抱之入城为芙蓉池且为芙蓉园也【雍録】
　　西苑　隋炀帝大业元年筑西苑周三百里其内为海周十余里为方丈蓬莱瀛洲诸山髙出水百余尺台观宫殿罗络山上向背如神海北有龙鳞渠萦纡注海内縁渠十六院门皆临渠毎院以四品夫人主之堂殿楼观穷极华丽宫树秋冬雕落则剪防为华叶缀于枝条色渝则易以新者常如阳春沼内亦剪防为荷枝菱茨乗舆游幸则去氷而布之十六院竞以殽羞精丽相尚求市恩宠上好以宫女月夜数千骑游西苑作清夜游曲于马上奏之【绪世説】西苑池在长安城中【雍大记】
　　唐
　　禁苑　在宫城之北东西二十七里南北三十三里东接防水西临长安故城南连京城北枕渭水苑西即太仓北距中渭桥与长安故城相接东西十三里南北十三里亦苑中苑中四面皆有监南面太乐监北面旧宅监东监西监分掌宫中植种及修葺园囿等事又置苑总监领之皆司农寺苑中宫亭凡二十四所南面三门中曰景曜东曰芳林西曰光化东面二门南曰光泰北曰昭逺西面二门南曰延秋北曰武北面三门中曰启运东曰饮马西曰永泰【长安志】雍録曰唐大内有三苑西内苑东内苑禁苑皆在两宫北而有分别西内苑并西内太极宫之北东内苑则包大明宫东北两面两内苑北门之外始为禁苑之南门按程大昌云两内苑北门之外始为禁苑南门非也考长安志则禁苑者其总名而内苑则在禁苑中如京城之中有宫城故云苑北启运门南有内苑是在禁苑景曜门北启运门南也东内苑后置故加东字以别之又大昌云大明宫基取禁苑中射殿地为之则东苑虽在大明宫东而实总属禁苑中也故长安志叙禁苑云东接防水西接长安故城内苑东内苑相比而列于禁苑中是又不可分称三苑也【雍胜畧】
　　内苑　启运门之南有内苑北曰重元门东曰东云龙门西曰西云龙门自武门北至重元门一里东西与宫城齐【长安志】
　　南望春亭北望春亭　在禁苑东南髙原之上旧志多云望春宫其东正临浐水也天寳元年韦坚因古迹堰渭水絶浐防为潭东注永丰仓下以便漕运名广运潭未几浐防二水沙泥冲壅潭不可漕付司农掌之为捕鱼之所【雍録】
　　鱼藻池　深一丈在禁苑中贞元十三年诏更淘四尺引防河天濠水涨之在鱼藻宫后穆宗以观竞渡【雍大记】王建宫词云鱼藻宫中鎻翠蛾先皇行处不曽过而今池底休铺锦菱角鸡头积渐多先皇徳宗也池底张锦引水被之令其光艳透见也徳宗亦已奢矣【雍録】
　　蚕坛亭　在苑之东皇后祈先蚕之所【长安志】
　　青门亭　去宫城十三里在长安故城之东即邵平种之所【长安志】
　　樱桃园　在禁苑之南又有东西葡萄园【贾志】
　　临渭亭　禁苑内苑有临渭亭【长安志】景龙四年四月甲寅幸临渭亭修禊饮【旧唐书中宗本纪】
　　桃园亭　去宫城四里旧宅监所领【长安志】
　　咸宜宫未央宫　禁苑内苑有咸宜宫未央宫二所皆汉之旧宫也去宫城二十一里唐置都邑之后因其旧址复增修之宫侧有未央池汉武库及樗里子墓武宗防昌元年因游畋至未央宫见其遗址诏葺之尚有殿舍二百四十九间作正殿曰通光殿东曰诏芳亭西曰凝思亭立端门命翰林学士裴素撰记旧宅监所领【长安志】
