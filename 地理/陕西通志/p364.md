<!-- { "loadSidebar": true } -->
　　广明元年华岳庙宗御制碑隐隐然有声闻数里间浃旬乃止【白孔六帖】四月京师雨雹大风抜木【唐书五行志】中和元年有异星出于舆鬼占者以为恶星【天文志】九月长安马生人京房易传曰诸侯相伐厥妖马生人一曰民流亡　二年关内大饥　四年关内大饥人相食黄巢未入京师都人以黄米及黑豆屑蒸食之谓之黄贼打黑贼【五行志】
　　光啓元年有彗星于积薪积水之间【天文志】　二年春凤翔郿县女子未齓化为丈夫旬日而死延州肤施有牛死复生四月僖宗在凤翔马尾皆咤蓬如篲咤怒象七月凤翔麟游草生如旗状占曰其野有兵冬鄜州洛交有蛇见于县署复见于州署蛇冬则蛰易曰龙蛇之蛰以存身也【五行志】
　　文德元年八月荧惑守舆鬼占曰多战死【天文志】
　　昭宗干宁元年有星孛于鹑首京师分也【天文志】
　　光化三年武德殿前钟声忽嘶嗄冬京师旱至于四年春　四年冬昭宗在东内武德门内烟雾四塞门外日色皎然【五行志】
　　天复元年武德殿前钟声又变小【五行志】自五月丁酉至于己亥太白昼见经天在井度【天文志】　二年帝在鳯翔十一月丁巳日南至夜骤风有鸟数千迄明飞噪数日不止自车驾在岐常有鸟数万栖殿前诸树岐人谓之神鸦【五行志】　三年冬荧惑徘徊于东井间久而不去京师分也【天文志】天复甲子岁自陇而西迄于褒梁之境数千里内亢阳民多流散自冬经春饥民啖食草木至有骨肉相食者甚多是年忽山中竹无巨细皆放花结子饥民采之舂米而食珍如粳糯其子粗顔色红纎与今红粳不殊其味尤更馨香数州之民皆挈累入山就食之至于溪山之内居人如市【玉堂闲话】
　　天祐元年十月京师大饥【唐书五行志】　二年四月甲辰彗星见于北河两河为天阙在东井间而北河中国所经也【天文志】　昭宗迁于凤翔朱梁率诸道甲马奉迎车驾时侯王将帅在岐下者皆以珠颗盘幞脚贯以银线而簪之又军人咸以珠饰巾竞相夸尚及朱梁篡位乃知朱已居人上者久矣【秦再思记异】　昭宗时十六宅诸王以华侈相尚巾帻各自为制度都人效之则曰为我作某王头识者以为不祥昭宗时有秃鹙鸟巢寝殿隅帝亲射杀之唐末京都妇人梳发以两鬓抱面状如椎髻时人谓之抛家髻又世俗尚以琉璃为钗钏近服妖也抛家琉璃皆播迁之兆云【唐书五行志】










　　陜西通志卷四十六
<史部,地理类,都会郡县之属,陕西通志>
　　钦定四库全书
　　陜西通志巻四十七
　　祥异二
　　后梁
　　太祖开平元年八月丁夘同州虸蚄虫生【五代史梁太祖本纪】二年冬商州进笋以为瑞品诏赐太守币帛【笋谱】
　　后唐
　　明宗天成元年四月庚戌金犯积尸八月乙巳月犯五诸侯　二年三月戊午月掩舆鬼【五代史司天考】六月华州上言郑县罗文乡百姓李存家有两岐麦画圗进上【册府元龟】八月庚子月犯五诸侯十月壬午月犯五诸侯三年四月丁酉月犯五诸侯【五代史司天考】
　　长兴三年四月庚戌荧惑犯积尸【司天考】髙祖崩太宗诏营献陵在京兆府三原县唐朱里及朱氏簒立即唐朱之验矣后庄宗中兴乃知里者李也是再造之徴【洛中纪异録】
　　后晋
　　髙祖天福元年三月壬子荧惑犯积尸　四年四月辛巳太白犯东井北辕甲午太白犯五诸侯五月丁未太白犯舆鬼中星【五代史司天考】　七年四月闗西诸郡皆蝗人死者十有七八【晋髙祖本纪】
　　出帝开运元年四月丁巳太白犯五诸侯秋七月甲申太白犯东井庚寅月犯五诸侯　二年七月庚戌嵗犯井钺八月甲戌嵗犯东井【司天考】
　　后汉
　　隠帝干祐元年九月丁夘月掩鬼【五代史司天考】
　　后周
　　太祖广顺元年二月己未荧惑犯五诸侯三月己夘荧惑犯鬼九月辛酉荧惑犯鬼　二年七月乙丑荧惑犯井钺九月辛酉荧惑犯鬼【五代史司天考】
　　宋
　　太祖建隆元年夏金商州防食苗　二年五月商州防食苗【宋史五行志】己丑嵗星犯东井【天文志】七月义川云岩二县大雨雹【五行志】己夘陇州进黄鹦鹉【玉海】九月渭南县虸蚄虫害稼【宋史五行志】冬十月辛丑丹州大雨雹【太祖本纪】　三年春延州雪盈尺沟洫复氷草木不华丹州雪二尺延州春夏不雨【五行志】四月壬辰月犯舆鬼【天文志】　四年八月京兆府野蚕成茧【玉海】
　　干徳元年二月丙午有星如桃色赤出弧矢东南【宋史天文志】　二年麟州旱陜西诸州有蝗七月同州郃阳县雨雹害稼八月肤施县风雹霜害民田【五行志】　三年八月辛酉老人星见　四年正月乙未有星出天社八月乙卯老人星见【天文志】华州旱四月府州云阳县并有麦两岐【五行志】四月壬子荧惑入舆鬼犯积尸【天文志】五月五日己巳耀州贡两岐麦八月京兆府野蚕成茧节度使吴廷祚缄丝以献【玉海】　五年九月金州防食苗【五行志】戊申荧惑犯舆鬼十二月戊辰荧惑犯五诸侯　六年正月戊申老人星见【天文志】
　　开寳二年七月乙亥荧惑犯舆鬼丁亥老人星见八月戊寅荧惑掩积尸【天文志】　三年邠州夏旱【五行志】六月乙未月犯东井太白与嵗星合于东井　四年四月己巳太白犯东井　五年七月乙丑填星犯东井庚辰月犯东井【天文志】　八年四月洋州火燔州廨民舍千七百区闗中饥旱甚【五行志】
　　太宗太平兴国二年六月兴州江涨毁栈道四百间【五行志】辛卯朔白龙见邠州要策池中【太宗本纪】　四年八月乙亥老人星见【天文志】九月华山道士丁少微献白芝黝芝各一器【五行志】　五年七月乙丑月掩五诸侯八月己卯老人星见【天文志】　六年鄜延州河水涨溢入州城鄜州壊军营建武指挥使李海及老幼六十三人溺死延州壊仓库军民庐舍千六百区【五行志】八月己卯老人星见【天文志】　七年三月京兆府渭水涨壊浮梁溺死五十四人【五行志】丙子月犯舆鬼【天文志】四月耀州水害稼七月京兆府咸阳渭水涨壊浮梁工人溺死五十四人九月邠州虸蚄虫生食稼　八年六月鄜州河水涨溢入城壊官寺民舍四百余区【五行志】七月癸亥荧惑入舆鬼八月辛夘老人星见壬午月犯舆鬼十月癸未月犯东井【天文志】十一月金州监军廨生芝三本【五行志】　九年二月丙午月犯舆鬼丁巳月犯五诸侯七月癸酉月犯五诸侯第三星【天文志】凤翔青杨木连理【玉海】知干州卫升献三角牛八月延州南北两河涨溢入东西两城壊官寺民舍【宋史五行志】九月己巳月入舆鬼掩积尸【天文志】十月金州献芝三本【五行志】
　　雍熙元年七月乙夘荧惑入东井【天文志】　二年凤翔奏岐山县周公庙有泉涌旧老相传时平则流时乱则竭唐安史之乱其泉竭至大中年复流赐号润徳泉后又涸今其泉复涌澄甘莹洁太宗嘉之【湘山野録】正月壬戌有星出东井其大倍于金星入舆鬼没二月丙戌月犯舆鬼西北星　三年七月癸巳荧惑入舆鬼八月己酉老人星见　四年八月辛亥老人星见【宋史天文志】鄜州直罗县民髙英家马生前两足如牛【五行志】
　　端拱元年六月己丑荧惑入舆鬼犯积尸八月乙夘老人星见　二年七月壬申太白犯舆鬼东南星戊子彗出东井积水西青白色光芒渐长八月己亥老人星见【天文志】夏州民程真家马生二驹【五行志】
　　淳化元年八月丁夘老人星见【天文志】凤翔京兆府干同等州旱【五行志】　二年正月丙申有星出水府西【天文志】四月京兆府河涨【五行志】八月辛未老人星见【天文志】三年陜西旱商州霜华皆死【五行志】八月戊寅老人
　　星见【天文志】九月京兆府大雪害苗稼　四年二月商州大雪民多冻死夏商州旱【五行志】九月己夘老人星见【天文志】十二月陇州献白鹰【玉海】　五年三月甲戌荧惑犯东井西垣第一星八月乙丑老人星见【宋史天文志】陜西水潦民饥【五行志】
　　至道元年三月癸巳太白犯东井第一星八月己亥老人星见【天文志】夏州团练使赵光嗣献嘉禾一函六月梁泉县虎伤人【五行志】　二年三月荧惑守东井闰七月己亥老人星见【天文志】十月潼闗西至灵州夏州地震城郭庐舍多壊占云兵饥是时西夏宼灵州明年遣将率兵运粮以救之闗西民饥　三年二月洋州嘉禾合穗知州施翊以闻【五行志】八月辛丑老人星见己未荧惑入东井【天文志】
　　真宗咸平元年四月癸巳荧惑入舆鬼【天文志】七月侍禁閤门祗候王夀永使彭州囘至凤翔府境山水暴涨家属八人溺死八月邠州民田禾生合穗【五行志】癸丑老人星见【天文志】　二年五月华州麦秀二三穗【五行志】六月丁丑太白入东井八月癸亥老人星见【天文志】十月癸酉商州贡木连理圗【玉海】十一月戊申荧惑退行犯舆鬼　三年二月癸酉又犯舆鬼【天文志】七月洋州汉水溢民有溺死者【五行志】　四年六月丙申填星犯东井【天文志】七月同州洿谷水溢夏阳县溺死者数十人【五行志】八月甲子老人星见荧惑犯舆鬼十月辛丑填星犯井钺己未犯东井　五年三月戊戌填星犯井钺七月戊戌白气如阵贯东井八月乙丑老人星见戊戌有星数十入舆鬼至中台凡一大星偕小星数十随之其间两星一至狼星一至南斗没丙戌月犯五诸侯　六年四月庚辰太白犯舆鬼七月壬寅荧惑犯舆鬼甲寅月犯五诸侯东南星八月丙子老人星见九月戊戌填星守舆鬼十月丙子月犯舆鬼十一月辛亥旄头犯舆鬼甲寅有彗孛于井鬼大如杯色青白光芒四尺余厯五诸侯凡三十余日没【天文志】兴元府大熟【真宗夲纪】
　　景徳元年三月庚戌月犯舆鬼八月癸酉老人星见二年七月甲寅太白犯舆鬼积尸庚午月犯东井
　　北辕八月庚辰老人星见十一月庚申月犯舆鬼十二月壬辰嵗星犯天樽【天文志】　三年陜西饥【五行志】八月庚寅老人星见　四年二月己夘老人星见八月甲午老人星见【天文志】五星聚东井【玉海】甲寅月犯东井十一月己巳中天有赤气如帚长七尺在舆鬼南十二月癸巳有星出弧矢色赤黄【天文志】
