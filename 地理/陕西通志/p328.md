<!-- { "loadSidebar": true } -->
　　樱桃　孝惠帝曾春出游离宫叔孙生曰古者有春尝果方今樱桃熟可献【史记叔孙通传】樱桃一名含桃吕氏春秋云鸎鸟所含故曰含桃【上林赋注】上林苑楔四株【西京杂记】上游樱桃园引中书门下五品以上诸司长官学士等入芳林园尝樱桃【唐书中宗本纪】京兆府贡樱桃【地理志】鄜州樱桃山上多樱桃树【花史】一名楔【广羣芳谱】一名莺桃莺多啣食故名【咸宁县志】出肤施【延安府志】
　　枇杷　枇杷橪柿【上林赋注】张揖曰枇杷似槲树而长叶子如杏【上林赋注】上林苑枇杷十株【西京杂记】兴元贡【唐书地理志】大厯十四年罢山南贡枇杷【德宗本纪】今襄汉有之肥枝长叶大如驴耳冬开白花四月成实作梂熟时色如黄杏【图经本草】华山讲堂西头有枇杷园【华山记】太白山神洼草木甚稀惟产金背枇杷万年枇杷皆非世有三清池金背枇杷甚多撷其叶可疗百病【贾太白山祷雨记】枇杷金色而肥甘【沔县志】
　　柰　上林苑柰三白柰紫柰绿柰　紫柰大如升核紫花青其汁如漆着衣不可浣名脂衣柰【西京杂记】似林檎而大西土最多有白赤青三色皆夏熟今闗西人以赤柰楸子取汁涂器中名果单【本草纲目】一名频婆西土最丰【广羣芳谱】大而不酸者佳【渭南县志】
　　林檎　初脩上林苑羣臣逺方各献名果异树有林檎十株【西京杂记】林檎佳美闗辅乃有【述异记】周氏花木记曰林檎有六种蜜林檎花红林檎水林檎金林檎转身林檎橾林檎一云即来禽也【延绥镇志】出延长【延安府志】
　　苹果　果如梨而圆滑生青熟则半红半白光洁可爱【广羣芳谱】苹果佳李自成入闗檄取甚多民大累争伐其树种几絶【商州志】极佳山人不待熟而取之【山阳县志按本草柰与苹果为一物而羣芳谱谓为一类二种也今从之】
　　枳椇　南山有枸【诗经小雅】枸树山木其状如栌髙大如白杨枝柯不直子着枝端大如指长数寸噉之甘美如饴今官园种之谓之木蜜古语云枳椇来巢言其味甘故飞鸟慕而巢之【陆防】杜工部入乔口诗云树蜜早蜂乱钱笺引古今注枳椇子一名树蜜证之按枳椇子秦中呼为拐枣其实拳曲如老人杖核在肉外味甘与同【觚賸　按华州有万寿菓叶如楸实稍细于箸头两头横拐一名拐枣紫红色九月成熟盖即枳椇子也】
　　蒲萄　蒲陶似燕奥可作酒【上林赋注】张骞使西域还得蒲萄【博物志】生五原山谷【名医别录】太宗破髙昌收马乳蒲萄种于苑中并得酒法仍自损益造酒成緑色芳香酷烈味若醍醐【南部新书】蒲萄在汉西京似亦不少杜陵田五十亩中有蒲萄百树今在京兆非止禁林也【酉阳杂爼】后凉录曰龟兹国人家有至千斛蒲萄汉使取实来离宫别馆傍尽种【唐类函】唐太宗收马乳蒲萄酿酒长安始识【咸宁县志】
　　蘡薁　六月食郁及薁【诗经豳风】薁蘡薁【毛传】薁郁小别而同时熟【孔防】一名野蒲萄蔓叶花实与蒲萄无异实小而圆色不甚紫其茎吹之气出有汁如通草【本草纲目】野蒲萄细如小豆色紫蓓蕾而生状如蒲萄蟠之髙树悬附可观【延绥镇志】
　　枣　八月剥枣【诗经豳风】吉少时学问居长安东家有大树垂吉庭中【汉书王吉传】西王母为帝设玉门之枣【汉武帝内传】上林苑有弱枝玉门枣棠枣青华枣赤心西王枣【西京杂记】周文王时有弱枝之甚美禁之不令人取置树苑中【广志】马牙者佳【渭南县志】枣有大枣牙枣羊心防膊团枣【呉堡县志】
　　柿　慈恩寺中柿树是法力上人手植【酉阳杂爼】朱柿出华山似红柿而圆小皮薄可爱味更甘【图经本草】华州丰原乡董侯里出【寰宇记】柿为甚多实可备饥【咸宁县志】重台与小而圆者佳【渭南县志】柿出豆村者佳【三原县志】柿多可为饼【商州志】沿山一带地多石种柿作饼鬻为日用之资【华州志】
　　椑柿　上林苑有青椑赤叶椑乌椑【西京杂记】一名漆柿一名花椑乃柿之小而卑者【广羣芳谱】
　　软枣　上林苑有梬【西京杂记】輭柿一名防枣一名梬枣其木柿而叶长但结实小而长干熟紫黒色一种小圆如指头大者味尤美其树接柿甚佳【广羣芳谱按平利县志有之】
　　木瓜　元献皇后思食酸味明皇以告张説因进经袖出木瓜以献【明皇杂录】商州楚地户木瓜大如甒【张舜民诗】叶光而厚实小如瓜而有鼻津润味不木者为木瓜圆小于木瓜味木而酢濇者为木桃似木瓜而无鼻大于木桃味濇者为木李亦曰木梨【本草纲目　按延安府山阳葭州诸志俱有之】
　　山木瓜　五原郡贡【唐书地理志】产崖壑间极蕃盛野夫取作油【安塞县志】山木瓜北方一名文官果一名防榔榆俗不知采食俟其子熟取油用周氏花木记曰木瓜有五山木瓜輭条木瓜宣州木瓜香木瓜榠樝【延绥镇志】文官果子熟可取油【米脂县志】
　　安石榴　上林苑有安石榴十株【西京杂记】汉张骞使西域得涂林安石国榴种以归故名【博物志】温汤七圣殿绕殿石榴皆太真所植【洪氏杂录】郑防云石榴堪作胭脂睿宗女代国公主常为之取其实于禁中丛生成林【北戸录】近昭陵南山下多石榴结实大而甘美传为唐陵园种【昭陵志】实有红白二种花有千叶单叶【咸宁县志】子软而色淡者佳【渭南县志】榴重至斤难乆贮【盩厔县志】有红黄白粉四种【南郑县志】石榴花茂实蕡盈村皆树之【山阳县志】
　　栗　隰有栗【诗经秦风】烝在栗薪【豳风】栗五方皆有周秦特饶【陆防】栗周土所宜木【朱子集传】栗出三辅【范子】燕秦千树栗其人与千户侯等【史记货殖传】上林苑有侯栗榛栗瑰栗魁栗峄阳栗栗大如拳【西京杂记】御宿园出栗十五枚一升【三秦记】西山麓中有栗艺植以来萧森繁茂【华山记】汉武果园栗味甘而小不如三秦记所云【括地志】栗有关中侯栗大如鸡子梁州献栗径寸半【广志】小而甘美【山阳县志】
　　榛　榛楛济济【诗经大雅】榛似栗而小关中鄜坊正多【礼记郑注】上申之山【在呉堡县】下多榛【西山经】礼记郑注言关中甚多此果关中秦地也榛之从秦葢取此意【尔雅翼】扶风陇州土贡榛实【唐书地理志】鳯翔贡榛实【宋史地理志】榛子出陇州【明一统志】榛仁出宜君宜川【延安府志】实似栗而小味美于栗【咸宁县志】
　　胡桃　上林苑有胡桃【西京杂记】陈仓胡桃薄皮多肌【广志】此果汉时张骞使西域始得种还植之秦中今陜洛间甚多大树厚叶多隂实亦有房秋冬熟时采之出陈仓者薄皮多肌【图经本草】开元中长安物价大减胡桃防十钱一秤【类书辑要】出南山【咸宁县志】核桃瓤绵者佳【渭南县志】核桃最佳【麟游县志】果之最盛者无如核桃市余犹足供灯油之用【雒南县志】
　　羊桃　苌楚今羊桃或曰鬼桃叶长而狭紫赤色其枝茎弱过一尺引蔓于草上子赤状如防矢【诗经陆防】花叶皆似桃子细如枣核根似牡丹【蜀本草】果有羊桃【洋县志按今长安咸寜俱有之】
　　猕猴桃　今陜西永兴军南山甚多枝条柔弱多附木而生子十月熟色淡绿繁细【本草衍义】洋州云亭山生猕猴桃甚甘酸食之止渴【海录】一名猕猴梨其形如梨其色如桃而猕猴喜食故有诸名【本草纲目】
　　银杏　一名白果叶似鸭掌又名鸭脚子【本草纲目】蒲城白果一树世传仙人所掷枝垂生果出身树肿成垒块破之得二三斗或至石余形差小味则不殊【羣芳谱】南山银杏甚佳【鄠县志】
　　橘　蜀汉千树橘其人与千户侯等【史记货殖传】生山南山谷【名医别录】扶荔宫有甘橘百余本【三辅黄图】唐于蓬莱殿九月九日赐羣臣橘【风土记】
　　金橘　卢橘夏熟【上林赋】卢橘为秦树【李青莲诗】司马相如上林赋曰黄甘橙楱有一种小橘名楱疑即今之金橘【涪翁杂记】一名卢橘一名金柑【广羣芳谱】
　　柑　黄甘橘属而味精【上林赋注】兴元贡【唐书地理志】天宝年内中柑树结实帝日与贵妃赏御呼为瑞圣奴【清异录】鼎州贡柑子尚方多不过千少或百数【燕翼贻谋录】唐上元夜多以黄罗包柑遗近臣谓之传柑宴【全唐诗话】柑较他邑为胜【城固县志】柑华于夏落实于冬味苦逊橘柚【沔县志】
　　橙　上林苑有橙十株【西京杂记】説文曰橙橘属也【上林赋注】洵阳有之【洵阳县志】
　　松子　关右亦有但细小味薄也【本草衍义】鳯翔府土产【寰宇记】宝鸡出【鳯翔府志】
　　庵罗果　棃之也先诸棃熟【本草衍义】俗名香葢种出西域亦柰也【明一统志　按葭州呉堡志俱有此果】
　　无花果　一名映日果一名优昙鉢最易生插条即活在处有之【广羣芳谱】五月内不花而实实出枝间状如木馒头【本草纲目】果有无花果【咸县县志】
　　菱　秦谓之薢茩【许氏説文】武帝旦露池西灵池中有浮根菱根出水上叶沉波下霜降弥美因名青氷菱【洞防记】昭帝元始元年穿琳池中有倒生菱茎如乱丝一花千叶根浮水上实沉泥中名紫菱食之不老【拾遗记】形细已甚味则与产江南者无异【沔县志】
　　芡　加笾之实防芡防脯【周礼天官】莲芡之实有櫜韬【地官郑注】唼喋防芡【西征赋】芡可供祭祀【渭南县志】
　　荸脐　小者名鳬茈大者名地栗【日用本草】西乡有之【西乡县志
　　按今长安咸宁县俱有之】
　　□菇　根一年十二枚遇闰月多一枚似慈母乳故名多生水田中土人不食【山阳县志】
　　瓜　七月食瓜【诗经豳风　按孔防云郁薁可生食故以食言之则亦当是可生食者如甜之类】邵平者故秦东陵侯秦破为布衣贫种于长安城东瓜美世谓之东陵瓜【史记萧相国世家】兴元贡【唐书地理志】五代郃阳令胡峤于囬纥得瓜种培以牛粪结实大如斗味甘名曰西瓜【天禄识余】西出朝邑比他处产者大而且佳【马志】西瓜出定州村及青门者佳【长安县志】蓏则有西甜金银之西产东陵乡近长乐坡亦产味胜东陵【咸宁县志】西阳洪店出味美于他处【干州志】西瓜味甘美形大如斗【邠州志　按王祯云类不同其用有二供果者为果甜西是也供菜者为菜胡越是也故列西甜于果类而列胡越等于蔬类云】
　　甜瓜　叶大数寸五六月开黄花六七月瓜熟其有团长扁尖大径尺小或一捻其棱或有或无其色或青或绿或黄斑糁斑或白路黄路其瓤或白或红其子或黄或赤或白或黑【本草纲目　按今陜地多有之】
　　蔬属
　　秦椒　秦椒生秦岭上【名医别録】金州贡椒【唐书地理志】蓝田秦岭间大有之【唐本草】今鳯金商州皆有之【图经本草】此秦地所产者故言秦椒大率椒株皆相似但秦椒叶粒差大【本草衍义】秦椒花椒也始产于秦其叶对生尖而有刺四月生细花五月结实生青熟红大于蜀椒【本草纲目】木之家植者惟椒【雒南县志】生秦中者名秦椒对川椒而名也【山阳县志】
