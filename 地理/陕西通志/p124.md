<!-- { "loadSidebar": true } -->
　　【附县境古闗隘】合河闗在县东黄河上【县册】麟州东一百二十里黄河上有合水闗【元和志】开元九年王晙讨兰州叛蕃康待宾诏张説相闻经畧时党项亦连兵攻银城説将步骑万人出合河闗掩击破之【唐书张説传】岚州合河县北有合河闗宋白曰合河县城下有蔚汾水西与黄河合故曰合河【通鉴胡注】合河闗在府州南二百里【赵珣聚米图经】唐合河闗在银城北为河外直道自折氏世有府谷即大河通保德以便府人而故闗路废【元一统志】彦博为河东转运使鄜州饷道回逺银城河外有唐时故道废弗治遂通治之州有积粟可守【宋史文彦博传】○银城砦在县东南四十里【县志】银城县有银城神木建宁三寨肃定神木通津兰干四堡【九域志】○神堂寨在县东南六十里有遗址【县志】元祐四年夏人犯麟州神堂寨出兵讨之【宋史哲宗本纪】新秦县有神堂静羌二砦太宁镇川二堡【九域志】○太和砦在县西南九十里【马志】地名太和谷元符二年进筑赐名东至神木砦五十五里南至弥川砦三十里西至饶咩浪界堠七十里北至清水谷三十里【宋史地理志】○又县境有石堡墕寨王家塔寨訾栢沟寨五十里铺寨老榆梁寨天窊涧寨板门岭寨贺家川寨白云山寨清水坪寨无地峰寨醮枝岭寨酒务会寨神灵崾寨【县志○按旧志县东有十六寨今皆废应俱在县东】○栏干堡在县东六十里【延安府志】○太和堡在县西南五十五里【马志】地名麻也娘元和二年进筑赐名东至肃定堡二十五里南至清水谷二十里西至松本晋堆界六十五里北至银城砦十五里【宋史地理志】○镇州堡在县东六十里唐建○惠宁堡今废【州志附边外古隘】五原寨【按边境图在今神木县北河套内】三十五年除道九原抵云阳【按汉五原本秦九原郡地】徐广曰表曰道九原通甘泉【史记秦始皇本纪注】永平八年以中郎将吴棠行度辽将军将黎阳虎牙营士屯五原曼栢永和十三年徙朔方治五原永元五年单于安国别居五原界【后汉书南匈奴传】河水东经九原县故城南九原县西北接五原县故城王莽填河亭也其城南面长河北背连山【水经注】胜州榆林县西有汉五原城【通典】○光禄寨【按边境图在今神木县东北河套内】太初三年使光禄勲徐自为出五原寨正义曰即五原郡榆林寨也【史记匈奴传注】河水北出石门障西北趋光禄城即徐自为所筑【水经注】光禄寨在银城县北【通典】○连谷堡【按边境图在今神木县北】在唐麟州北十里【县志○按即隋连谷镇】
　　页沙梁　在县北永兴堡西系虏冲【延绥镇志】
　　走马梁　在永兴堡南虏多由此入防【延绥镇志】
　　府谷县
　　清水营　在县东北六十里东至黄甫川十里西至木园三十里北至大边二十里设把总一员防守【县册】明成化二年边备尚书王复奏以府谷堡移出芭州旧城三年巡抚卢祥言芭州水泉枯涸别有地名清水川正当冲要颇有水泉可立城堡宜更徙筑【明世法录】嘉靖间贼犯清水营巡抚王越使游击刘宁败之于塔儿山【名山藏】城在山坡周三里有八步髙一丈八尺东南门二楼铺十九座系次冲中地万厯三十五年巡抚凃宗濬增修闗城砌以甎边垣长三十里墩台三十二座有分防把总【延安府志】清水川自西北大漠来边方士马赖以汲饮设营因以为名【县志】
　　黄甫川堡　在县东北七十里东至黄河二十里西至清水营十里北至大边二十里设游击一员防守【县册】明天顺中置治中添设闗城周三里二百七十四步髙一丈八尺楼铺十六座西北据山东南临川系次冲中地万厯三十五年巡抚凃宗濬甃以甎边垣长三十里二百十一步墩台二十八座【延安府志】
　　孤山堡　在县西北四十里西至镇羌堡四十里东至木园四十里南至黄河四十里山西交界北至大边四十里设守备一员防守【县册】本孤圪防马营明正统二年置在西山成化中移置城在山畔周三里三十四步髙二丈南北门二系次冲上地背山俯川城中无水泉万厯三十五年巡抚凃宗濬砌以甎边垣长三十七里楼铺十四座墩台五十座有分防守备【延安府志】
　　镇羌堡　在县西北八十里东至孤山堡四十里西至永兴堡四十里【延绥镇志】南至黄河一百二十里山西交界北至边墙十五里【县册】明初置在东村成化二年边备尚书王复奏以东村堡移出髙汉岭【明世法录】城在山原周二里零系极冲中地楼铺十座万厯三十五年砌以甎边垣长四十五里墩台二十九座有分防守备【延安府志】
　　木园堡　在县北五十里东至清水营三十里西南至孤山堡四十里北至大边三十里设守备一员防守【县册】即明初木园砦成化十六年改置堡二十三年展筑中城治十四年增新城城在山上周三里二十四步髙一丈七尺东西南门三楼铺十七座系次冲上地万厯三十五年巡抚凃宗濬甃以甎边垣长三十三里墩台三十二座有分防守备【延安府志附县境古闗隘】天窊闗在镇羌堡东可守御【延绥镇志】○紫地石砦在县东北一百里接大漠明永乐中知县王润建今废【延安府志○按即紫城砦】○建宁堡在县西北七十里【旧志】宋康定中亢防赏物送麟府敌趋栢子堡来邀亢击败之乃修建宁等堡夏人数出争战于兔毛川败之【宋史张亢传】○宁川堡在县北【旧志】本府州安丰寨外第九寨元符元年赐名东至斥堠堡二十里西至丰州宁丰砦四十五里南至安丰砦界四十里北至清没怒川界堠一百五十里【宋史地理志】○东胜堡在县东北【旧志】宋康定中亢以府州东焦山有石炭穴因筑东胜堡下城傍有蔬畦因筑金城堡堡北沙阬有水泉因筑安定堡【宋史张亢传】○宁疆堡宣和六年独移庄岭建堡赐名宁疆【宋史地理志】○黄甫川堡东有暖泉砦南有髙崖寨西南有栢林峁寨皆古寨也又黄甫川堡北六十里有楼子营城堞俱存明初始移于河东河曲县散其民于贾家窟沱等处【延安府志】
　　【附边外古闗隘】榆林闗在榆林县【唐胜州榆林县】东三十里东北临河秦却匈奴之处隋置城置榆林闗【元和志】汉枚乘説呉王曰秦北备榆中之闗南距羌筰之塞【汉书枚乘传】开皇三年城榆闗【隋书地理志】胜州榆林县东有榆林闗贞观十三年置【唐书地理志】东受降城南直榆闗【宋白续通典】○河滨闗在河濵废县东北贞观七年置【元和志】河滨县东北有河滨闗【唐书地理志】○榆溪塞在榆林县南【舆地广记】武灵王二十年西畧地至榆中并河以东属之隂山城河上为塞【史记赵世家】防恬北逐戎人开榆中地数千里苏林曰在上郡崔浩曰防恬树榆为塞也【史记项羽本纪注】诸次水东经榆林塞世谓之榆林山即汉书所谓榆溪旧塞自谿西去悉榆林之薮矣缘歴沙陵屇兹县西出故谓之广长榆也【水经注】榆溪寨即胜州榆林县南界【通典】秦有榆闗汉有榆溪旧塞正义曰今榆木塞也在胜州【玉海】○稒阳塞【按边境图在今府谷县北】河水东迳稒阳县故城南王莽之固隂也【水经注】惠王十九年筑长城塞固阳【史记魏世家】孝公十一年卫鞅围魏固阳降之【史记秦本纪】永元元年度辽将军邓鸿出稒阳塞【后汉书和帝本纪】
　　天桥峡　在县东三十里上濶一十二丈五尺中濶七丈下濶八丈共长九十丈冬月积氷成桥因名【县志】
　　新建石桥　在县西城下两峰对峙教谕卫学玠率邑绅李楫等公建【县志】
　　济众桥　在县西三十五里倒回沟上曲径环绕新建石桥大利转运【县志】
　　黄草桥　在县西北木堡东南【县志】
　　聚星桥　在县北城下邑贡生韩大本捐建【县志】
　　白马梁　在县南【县志】
　　欢喜梁　在县北清水堡西南【县志】
　　唐家滙宫渡　在县东北九十里黄河上系山西河曲县船户渡【县志】
　　刘家川官渡　在县东一里黄河上达山西保德州界毎一月内本县船户渡十二日保德船户渡十八日【县志】
　　盘塘官渡　在县西南一百余里黄河上达山西兴县黑谷口由本县达山西本县船户渡由山西来者兴县船户渡【县志】
　　【附县境古渡】君子津在河滨县东一十五步即河滨闗渡河处河濶一里不通船檝【元和志】承光二年世祖临云中至君子津会天暴寒数日氷合帅轻骑二万济河三年世祖诏执金吾桓贷造浮桥于君子津【十六国春秋赫连昌传】













　　陜西通志巻十七
<史部,地理类,都会郡县之属,陕西通志>
　　钦定四库全书
　　陜西通志巻十八
　　封爵一
　　众建亲贤胙茅锡曰典厥职贡祀乃山川斄扈古国列若星丰镐鼎盛圭璧萃焉奄立郡县五等犹沿剖符关内勋伐烂然云龙风虎瓞蔓延厘尔秦土执鬯世作封爵志第八
　　上古








<史部,地理类,都会郡县之属,陕西通志,卷十八>
<史部,地理类,都会郡县之属,陕西通志,卷十八>
<史部,地理类,都会郡县之属,陕西通志,卷十八>
<史部,地理类,都会郡县之属,陕西通志,卷十八>
<史部,地理类,都会郡县之属,陕西通志,卷十八>
<史部,地理类,都会郡县之属,陕西通志,卷十八>
<史部,地理类,都会郡县之属,陕西通志,卷十八>
<史部,地理类,都会郡县之属,陕西通志,卷十八>
<史部,地理类,都会郡县之属,陕西通志,卷十八>
<史部,地理类,都会郡县之属,陕西通志,卷十八>
<史部,地理类,都会郡县之属,陕西通志,卷十八>
<史部,地理类,都会郡县之属,陕西通志,卷十八>
<史部,地理类,都会郡县之属,陕西通志,卷十八>
<史部,地理类,都会郡县之属,陕西通志,卷十八>
<史部,地理类,都会郡县之属,陕西通志,卷十八>
<史部,地理类,都会郡县之属,陕西通志,卷十八>
<史部,地理类,都会郡县之属,陕西通志,卷十八>
<史部,地理类,都会郡县之属,陕西通志,卷十八>
<史部,地理类,都会郡县之属,陕西通志,卷十八>
<史部,地理类,都会郡县之属,陕西通志,卷十八>
<史部,地理类,都会郡县之属,陕西通志,卷十八>
<史部,地理类,都会郡县之属,陕西通志,卷十八>
<史部,地理类,都会郡县之属,陕西通志,卷十八>
<史部,地理类,都会郡县之属,陕西通志,卷十八>
<史部,地理类,都会郡县之属,陕西通志,卷十八>
<史部,地理类,都会郡县之属,陕西通志,卷十八>
<史部,地理类,都会郡县之属,陕西通志,卷十八>
<史部,地理类,都会郡县之属,陕西通志,卷十八>
<史部,地理类,都会郡县之属,陕西通志,卷十八>
<史部,地理类,都会郡县之属,陕西通志,卷十八>






