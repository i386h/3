<!-- { "loadSidebar": true } -->
　　太元二年六月长安大风抜苻坚宫中树【宋书五行志】七月己卯老人星见　三年七月乙酉老人星见【玉海】四年秦大饥【纲鉴】　七年新平郡献玉器初坚即位新平王雕陈説图防坚大悦以雕为太史令尝言于坚曰谨按防云古月之末乱中州洪水大起健西流惟有雄子定八州此即陛下三祖之圣讳也又曰当有草付臣又土灭东燕破白虏氐在中华在表按图防之文陛下当灭燕平六州愿徙汧陇诸氐于京师三秦大户置之于边地以应图防之言坚访之王猛猛以雕为左道惑众劝坚诛之雕临刑上疏曰臣以赵建武四年从京兆刘湛学明于图记谓臣曰新平地古颛顼之墟里名曰鸡闾记云此里应出帝王宝器其名曰延寿鼎颛顼有云河上先生为吾隐之于咸阳西北吾之孙有草付臣又土应之湛又云吾尝斋于室中夜有流星大如半月落于此地斯葢是乎愿陛下志之平七州之后出于壬午之年至是而新平人得之以献器铭篆书文题之法一为天王二为王后三为三公四为诸侯五为伯子男六为卿大夫七为元士自此以下考载文记列帝王名臣自天子王后内外次序上应天文象紫宫布列玉牒版辞不违帝王之数从上元人皇起至中元穷于下元天地一变尽三元而止坚以雕言有征追赠光禄大夫彗星扫东井自坚之建元十七年四月长安有水影逺观若水视地则见人至是则止坚恶之上林竹死【晋书苻坚载记】十年慕容冲进逼长安长安大饥人民相食有羣乌数万鸣于长安城上其声甚悲【魏书苻坚传】毎夜有人周城大呼曰杨定健儿应属我宫殿台观应坐我父子同出不供汝旦寻而不见人迹城中有书曰古苻传贾录载帝出五将乆长得先是又謡曰坚入五将山长得坚大信之告其太子宏曰脱如此言天或导予于是遣衞将军杨定击冲于城西为冲所擒坚弥惧付宏以后事将中山公诜张夫人率骑数百出如五将宣告州郡期以孟冬救长安宏寻将母妻宗室数百出奔百僚逃散慕容冲入据长安纵兵大掠死者不可胜纪初秦之未乱也关中土然无火而烟气大起方数十里中月余不灭坚毎临听讼观令百姓有怨者举烟于城北观而录之长安为之语曰欲得必存当举烟又为謡曰长鞘马鞭击在股太岁南行当复虏秦人呼鲜卑为白虏慕容垂之起于关东岁在癸未【晋书苻坚载记】秦记曰初长安謡曰凤凰凤凰止阿房苻坚遂于阿房城植桐数万株以待之其后慕容冲入阿房城而止焉冲小字凤也【宋陈翥桐谱】七月丁巳老人星见【玉海】　十一年三月戊申太白昼见在东井六月甲申又昼见于舆鬼占曰秦有兵时魏姚苌苻登连兵相征不息【晋书天文志】　十五年沔中诸郡大水【宋书五行志】七月壬申有星孛于北河【宋书天文志】
　　安帝隆安元年四月丁丑太白昼见在东井秦有兵丧【天文志】八月荧惑守井钺占曰大臣有诛【晋书天文志】　四年十月梁州有马生角【晋书五行志】
　　元兴元年二月戊子太白犯五诸侯因昼见七月戊寅荧惑在东井犯舆鬼积尸【宋书天文志】
　　义熙元年三月太白犯东井占曰秦有兵【天文志】　二年华山郡地涌沸广袤百余步烧生物皆熟五月乃止【晋书姚兴载记】　五年四月甲戌荧惑犯辰星在井东　六年七月己亥月犯舆鬼占曰国有忧一曰秦有兵七年四月辛丑荧惑入舆鬼占曰秦有兵一曰雍州有灾【宋书天文志】时客星入东井所在地震前后一百五十六兴公卿抗表请罪姚兴曰灾谴之来咎在元首近代或归罪三公甚无谓也公等悉履复位【晋书姚兴载记】　八年七月甲申太白犯填星在东井占曰秦有大兵己未月犯井钺十月丁丑填星犯东井占曰大人忧十二月癸卯填星犯井钺　九年二月丙午荧惑填星皆犯东井占曰秦有兵壬辰岁星荧惑填星太白聚于东井从岁星也荧惑入舆鬼太白犯南河东井秦分十三年高祖定关中荧惑入舆鬼占曰兵丧太白犯南河占曰兵起后皆有应　十年七月庚辰荧惑犯井钺填星犯舆鬼遂守之占曰大人忧宗庙改九月填星犯舆鬼占曰人主忧【宋书天文志】日在东井有白虹十余丈在南干日灾在秦分秦亡之象【晋书天文志】　十一年二月己卯填星入舆鬼闰月丙午填星又入舆鬼占曰为旱为疫为乱臣六月己未太白犯东井占曰秦有兵戊寅犯舆鬼占曰国有忧十一月乙未月入舆鬼而晕占曰主忧财宝出【宋书天文志】姚兴死之前岁太史令奏荧惑在匏瓜星中一夜忽然亡失不知所在崔浩曰庚午之夕辛未之朝天有隂云荧惑之亡当在此二日之内庚之与未皆主于秦辛为西夷今姚兴据咸阳是荧惑入秦矣后八十余日荧惑果出于东井留守盘旋秦中大旱赤地千里昆明池水竭童謡讹言国内諠扰明年姚兴死【魏书崔浩传】灵台令张泉又言于兴曰荧惑入东井旬纪而返未余月复来守心王者恶之宜修仁虚已以答天谴兴纳之正旦兴朝羣臣于太极前殿沙门贺僧恸哭不能自胜众咸怪焉【晋书姚兴载记】　十三年汉中城固县水涯有声若雷既而岸崩出铜磬十有二枚【五行志】十四年二月癸丑太白犯五诸侯七月甲辰荧惑犯舆鬼占曰秦有兵丁巳月犯东井占曰军将死【宋书天文志　按晋书记载禨祥皆不纪年今以通鉴纲目所纪约畧其年代为叙次焉】
　　宋【按宋齐梁地之在秦者止有汉兴商洛汉兴汉书为翼轸分商洛唐书为柳张分皆非井鬼正占若陈则并汉兴商洛悉非其境魏收以为江南侨立雍州以总牧西土遗黎故与井鬼同候其説虽未足据要之天象逺或南史纪其变而仍于秦地应其占则天文之关于井鬼者皆不可缺也今依正史并载之】
　　文帝元嘉七年六月荧惑犯东井舆鬼　八年五月太白犯天关东井六月庚子荧惑入东井八月乙未荧惑犯积尸十月丙辰月掩天关东井十年仇池氐宼汉中梁州失戍　九年正月庚午荧惑入舆鬼三月己丑太白入积尸　十一年闰月戊寅太白犯五诸侯己丑月入东井犯太白　十二年七月荧惑犯积已　十三年十一月辛亥岁星犯积尸　十四年正月有星晡前昼见东北维在井左右黄赤色大如橘月犯东井四月丁未太白犯舆鬼　十五年十一月丁未月犯东井星　二十二年二月金火木合东井【宋书天文志】
　　孝武帝孝建三年四月戊戌太白犯舆鬼占曰民多疾【天文志】
　　大明二年三月辛未荧惑入东井四月己亥荧惑在东井犯北辕第二星东井雍州分　三年四月土犯五诸侯占曰诸侯诛五月岁星犯东井钺占曰斧钺用大臣诛　四年六月太白犯井钺占曰兵起斧钺用大臣诛七月岁星犯积尸占曰大臣诛　五年正月岁星犯舆鬼积尸占曰大臣诛主有忧财宝散四月太白犯东井北辕占曰大臣为乱斧钺用太白犯舆鬼占曰大臣诛斧钺用人主忧八月荧惑入东井占曰大臣当之十月荧惑入井中占曰王者亡地大赦兵起为饥　六年三月荧惑入舆鬼占曰有兵大臣诛天下多疾疫　七年六月太白入东井占曰大臣当之太白犯东井占曰大臣为乱斧钺用七月荧惑入东井占曰兵起大将当之太白犯舆鬼占曰兵起大将诛人主忧财帛出八月荧惑犯舆鬼　八年正月月掩舆鬼占曰大臣诛四月太白入东井【天文志】
　　前废帝永光元年三月庚子月入舆鬼犯积尸舆鬼主斩戮六月庚午荧惑入东井东井雍州分【天文志】
　　明帝泰始二年正月庚子月犯舆鬼占曰将军死　三年六月甲长月犯东井占曰将军死荧惑犯舆鬼占曰金钱散又曰不出六十日必大赦　四年六月壬寅太白犯舆鬼占曰民大疾死不收其年普天大疫【天文志】　七年六月十七日太白岁星填星合于东井占曰改立王公【南齐书天文志】
　　后废帝元徽五年四月丁巳荧惑犯舆鬼西北星占曰大人忧近期六十日逺期六百日又曰人君恶之其月丙子太白犯舆鬼西北星占曰大赦【宋书天文志】
　　顺帝升明二年十月一日荧惑守舆鬼【南齐书天文志】
　　南齐
　　高帝建元四年二月乙亥月犯舆鬼西北星六月戊子荧惑从行入东井无所犯戊戌荧惑在东井度丁丑荧惑太白同在东井七月甲戌荧惑从行入舆鬼犯积尸九月二十日月入舆鬼犯积尸十一月戊辰老人星见南方丙上【南齐书天文志】
　　武帝永明元年五月甲午岁星在东井六月癸酉月犯舆鬼西南星八月乙丑又犯舆鬼九月癸巳月犯东井北辕西头第一星　二年三月丁丑月犯东井北辕北头第一星四月丙申太白从行犯东井钺星六月丙寅月犯东井辕头第一星戊辰太白荧惑合同在舆鬼度己巳太白从行舆鬼度犯岁星八月戊子月犯东井北辕西头第一星　三年三月壬辰月入东井无所犯六月甲戌太白犯东井北辕第三星在西一尺八月丁酉老人星见南方丙上丙辰月犯东井北辕第二星九月癸未月犯东井南辕西头第一星十一月戊寅月入东井旷中因蚀三分之一　四年正月癸酉月入东井无所犯乙亥月犯舆鬼二月丁卯月犯东井钺三月乙未月入东井无所犯五月丙午日晕再重仍白虹贯日在东井度七月辛亥月犯东井八月戊寅月犯东井九月丙午月入东井十一月辛丑月入东井旷中十二月己巳月犯东井北辕东头第二星　五年二月癸亥月犯东井南辕西头第二星七月丁未月入东井旷中无所犯　六年四月癸丑月犯东井南辕西头第二星辛酉太白从行在荧惑北三寸为犯并在东井度甲戌荧惑辰星俱从行入东井旷中无所犯八月壬戌老人星见南方丙上九月丁酉月行入东井闰月壬辰月行入东井十一月乙未月行在东井南辕西头第二星　七年正月甲寅月入东井旷中无所犯二月辛巳月掩犯东井北辕东头第一星七月壬戌老人星见南方丙上九月庚申月在东井北辕东头第一星西北八寸为犯十二月壬午月在东井北辕东头第一星北八寸为犯　八年四月丙申荧惑从行入舆鬼在西北星东南二寸为犯六月戊子太白从行入东井十月壬午月入东井旷中无所犯　九年二月辛未月入东井旷中无所犯壬申月行东井北辕东头第一星北九寸为犯闰七月戊寅老人星见南方丙上十一月辛未月在东井南辕西头第二星南八寸为犯又入东井旷中　十年二月庚子荧惑从行入东井北辕西头第一星西二寸为犯三月癸未荧惑从行在舆鬼西北七寸为犯乙酉荧惑从行入舆鬼五月辛巳太白从行入东井在轩辕西第一星东六寸为犯七月丁丑月在东井北辕第二星西南九寸为犯八月乙酉老人星见甲辰月入东井旷中无所犯十月癸亥月入东井旷中无所犯十二月甲午月入东井旷中又进北辕东头第二星四寸为犯　十一年正月辛酉月入东井旷中无所犯二月丁丑太白从行入东井北辕西头第一星东北一尺为犯四月戊子太白在五诸侯东第二星西北六寸为犯辛丑太白从行入舆鬼在东北星西南四寸为犯八月辛巳荧惑从行入东井在南辕西第一星东北一尺四寸九月己亥月入东井旷中无所犯丙寅老人星见南方丙上十一月丁巳荧惑逆行在五诸侯东星北四寸为犯辛酉月行在东井钺星南八寸又在东井南辕西头第一星南五寸并为犯进入井中十二月辛巳月入东井旷中又入东井北辕西头第二星南六寸为犯【天文志】
