<!-- { "loadSidebar": true } -->
　　金紫山【金一作擎又一作荆子山】在县东北百九十里【县志】
　　三岭　在县东北二百余里传为费祎拒曹爽处【县志】南岐山　在县东北三百里又山东北相近有鱼洞每嵗仲春有鱼涌出【县志】
　　太白山　在县东北【县图】真符县有太白山金星洞【唐书地理志】山去真符县四百五十里靣凤翔背属真符唐天寳中得玉册于此【舆地纪胜】山在县东北五百里关中谓之南山汉中谓之北山【明一统志　按县图北至郿县界二百一十里而太白山在郿县东南四十里似不应相去如此之逺疑明一统志殆承舆地纪胜之误也通志云山在县北四十五里虽有讥其误者然以道里计之大约亦不过二百余里详见图考】
　　【附考】洋州东有隔仙山【防昌解頥録　按宋洋州属县境而山则无考】
　　汉水　在县南二里自城固界流入又东入西乡界【禹贡锥指】汉水自合壻水又东防益口又东至灙城南与洛谷水合又东迳小城固南又东歴上涛而迳于龙下葢伏石惊湍流屯激怒故有上下二涛之名龙下地名也度此溯洄从汉为山行之始又东迳石门滩山峡也又东防酉水又东迳妫墟滩又东迳猴径滩山多猴猿好乘危缀饮又东迳小大黄金南又东合蘧蒢溪口【水经注　小城固故城在县东】汉水经兴道县南去县一百步【元和志】汉水自发源至此屈曲行三百七十里流入金州汉阴县界【寰宇记】今县东二里有饮马滩每子午二时潮响如雷又五里为上涛下涛又县东二十里为鸳鸯滩以中流乱石错起防岈相峙而名又三十里即石门滩矣【府志】自汉王城东至渭门渡凡十六滩凡四十二入县界三十里为四郎滩又五里为鹤滩又五里为饮马滩又五里为菜子滩又七里为花滩又六里为上方滩又二里为鸳鸯滩又三里为将军石滩又三里为石门滩又五里为铺滩又三里为长溪滩又三里为捞米滩又五里为后亭滩又十里为吸嘘滩又四里为桃滩又五里为瓮子滩又三里为油滩又三里入峡为髙羊角滩地名环珠台又四里为低羊角滩又二里为马尿垠又二里为蒿溪垠又一里为卒滩又四里为九斗米滩又五里为拘滩又五里为石獭垠又十里为小大林滩又五里为大小金滩又三里为鼈滩又二里为笼滩又一里为新滩又十三里为大小瓦滩又五里为广滩又五里为大阳滩又十里为髙低白沙滩又十三里为大小唐兴滩又四里为老鹳滩自入峡歴二十四险滩出峡口即渭门镇也【县志　详见图考】
　　壻水【一名智水】在县西接城固县界【县图】源出扶风界秦岭西三十里流迳城固县壻乡又东流二十里入汉【舆地纪胜】在县西四十里源出郿县太白山一曰智水经城固流入县境入汉【县志】
　　溢水河【即益水】在县西二十五里北出秦岭南流入汉【县志】益水出北山益谷东南流注于汉水【水经注】
　　小沙河　在县西南二十里源出南山东北流入于汉【县册】
　　苎溪水　在县西北七里源出县界石子山东流入汉以溪多野苎故名【舆地纪胜】源出马垭坪经县西北东南流入汉【县册】
　　灙水【即洛谷水又名铁冶河】在县西一里【府志】洛谷水北出洛谷南流右则灙水注之水发西溪东南流合为一水乱流南出际灙城西南入汉水【水经注】龙亭县有灙水【魏书地形志】灙谷水一名洛谷水在兴道县北三十里南流注汉水【寰宇记】灙水出洋县北石锉山南流入汉【明一统志】铁冶河在县北百八十里下流入于灙水【县志】
　　天寜河　在县东五里源出黄泥坡南流入汉【县志】平溪河【一名贯溪】在县北二十里南流至平野名贯溪南流入汉【县志】
　　大龙溪【即龙涓水】在县东北三十里源出秦岭南流入汉【府志】龙涓水在兴道县东二十九里水出龙涓谷屈曲西南流十五里入汉江【舆地纪胜】大小龙溪在洋县石上有赤书展溪二字相传为张鲁女感孕生二龙之所【潜确书】
　　潜水　在县东六十里源出华阳山东南流入汉【县志按雍胜畧以此为即沱潜之潜疑误】
　　酉水河　在县东七十里【县志】酉水北出秦岭酉谷南歴重山与寒泉合水东出寒泉泉涌山顶望之交横似瀑布頽波激石散若雨洒势同厌源风雨之池其水西流入于酉水酉水又南注汉谓之酉口【水经注按雷次宗豫章记云厌源山西北有洪井井北五六里有风雨池山高濑激霏散逺洒若雨】寒泉在旧黄金县北八十四里【寰宇记】
　　大沙河　在县东南三十里源出巴山界东北流经鸡子山又东北入汉又有东峪河在县东南四十里源出南山合于大沙河入汉【县册】
　　金水河【即蘧蒢水一名黄金水】在县东百里源出秦岭南流至黄金峡之金潭入汉【府志】蘧蒢水北出就谷在长安西南其水南流迳巴溪戍西又南迳阳都坂东又南歴蘧蒢溪谓之蘧蒢水而南流注于汉谓之蒢口【水经注】黄金水源出县西北百畆山黄金谷南流经县西去县九里【元和志】黄金水在黄金县西十里南注汉水【寰宇记】
　　子午河　在县东北【县图】蒲河在县东北二百四十里源出秦岭南流防椒溪文水二河名三河口又至白沙铺名子午河南流入汉又椒溪在县东北二百里【县志】
　　桃溪河　在县东南六十里源出南山东南流至西乡界入汉【府志】
　　五龙潭　在县西一里汉水东岸【县志】
　　鹅公潭　在县西南十五里有石洞水入莫知所出【府志】潭在汉江南去兴道县十三里【舆地纪胜】
　　仙浴潭　在县东南三十里相传有仙女浴此【县志】横湖　在县治西北旧有待月台二乐榭文与可守洋故迹也【县志】在洋县旧州西【雍大记】
　　大唐池　在县西二十五里濶二十畆【县志】
　　百顷池【一名九顷池】在县西南十里一名九顷池【县志】
　　放生池　在县东门外又东南二里有莲花池【县志】锡杖泉　在县北念佛岩上唐僧法照以锡杖卓地泉遂涌出因名【县志】
　　马跑泉【一名殷家泉】在县西北十五里一名殷家泉【县志】涌泉　在县西北三十里普泽院其水喷溢清莹嵗旱祈祷则水瓶浮沉若有神凭之者【县志】
　　圣泉　在县西十五里病者饮之多瘳【府志】
　　雷破泉　在县西南三十五里泉出石上冬夏不竭【县志】醴泉　在县南十里龙翼山下醴泉院味甚甘【府志】马槛泉　在县南十五里上有龙王庙【县志】
　　神女泉　在县东南六十里泉穴有三旱祷多应【县志】龙泉　在县东北十五里其泉清洁冬夏不涸【府志】
　　西乡县
　　巴山【一名巴岭山一名大巴山】在县西南接四川巴州界即南郑县之大巴岭也【县册】巴岭山在旧洋源县南十里【舆地纪胜　洋源故城在县南】巴山在县西南百五十里小巴山在县西南二百五十里【府志】巴山在县西南绵亘数百里夏有积雪峰峦险峻林木蓊欝为邑之镇山【县志　按雍胜畧大巴山在西郷县西南六十里似于纪胜为合而府志所载为太逺然如县志所云则绵亘西南境者皆巴山也】
　　云盘山　在县北二里弥陀寺后【府志】
　　文昌山　在县北十五里【县志】
　　望江山　在县北三十里【府志】
　　老家山　在县西二十五里又县西四十里有风山【县志】楼山　在县西五十里山形如楼又观子山在县西六十里其上有双河观又神山在县西七十里土人筑寨于此【县志】
　　石人山　在县西百里上有石如人端立云表其相近有梅子垭朝阳洞【县志】
　　龙洞　在县西南石壁嵌空洞凢数十处投以石则风雨立至【府志】
　　鹰山　在县西南四十里龙溪发源于此【府志】
　　箭笴山　在县西南五十里又天池山在县西南六十五里【县志】
　　杨栁山　在县西南八十里其相近又有硃砂山上有飞泉【县志】
　　游仙山　在县西南二百五十里有洞如房室传有仙居于此【贾志】
　　建文崖【一名红崖】在县西南三百里一名红崖相传明建文帝遯迹于此【县志】
　　云亭山　在县南八里【县志】西乡县有云亭山【唐书地理志】图经云山连巴岭五百里崖谷险峻因山兴云其状如亭故名【舆地纪胜】
　　凤凰山　在县南十五里又相近有皂军山一名皁均山宋吴玠屯兵于此上有擂皷台又县南二十里有元阳洞在龙光嘴康熈间龙洞祈雨以瓶投洞中不出经年余瓶出于元阳洞中人皆异之【县志】
　　飞龙山　在县南五十里上有紫雾冬不积雪其相近又有马耳山又穿石崖在县南七十里絶壁千仞上有水帘宋进士雷忠避兵处【府志】削成一壁髙不可测穴容千人白云时聚时散故穴不常见也【杨尔材穿石崖诗序】
　　拴马岭　在县南百里相传为张飞入蜀拴马处【县志】蓆防山　在县南平乡口【府志】在县之平定乡去县一百五十里有石龙洞五百余丈【舆地纪胜】
　　杨家山　在县南二百里又八海坪在县南二百三十里又父子山在县南二百五十里古木参天苍藤匝地山径迂廻十余里上有龙洞【县志】
　　星子山　在县南三百里洋水源出于此又金竹山在县南三百五十里【县志】
　　白庙山　在县南四百里【县图】西乡县有白庙山山有老子庙【寰宇记】
　　午子山【一名母子山】在县东南二十里三峯削立二水环流一名母子山山巅有洞四五深不可测风出入有声冬则吐气滃滃然以木叶投之则飞起谓之风洞亦谓之午子洞又圣水峡在山之东有龙泉水出焉遇卯午酉时水潮三五尺潮至则浑潮退则清又有鱼洞在山左河中河水清则洞水浊河水浊则洞水清又飞凤山在午子山左石壁上耸有如凤举镌有飞凤山三字其侧镌虎头崖三字甚遒劲其左有雨穴云起如车葢即雨相传中有千嵗蟾蜍人或见之又冠珠山在午子山右一名华表山峯峦峻峭为邑之文峯又金鸡岭亦在午子山右其上有石狗【县志】
　　天仙山　在县东南六十里有紫衣真人故址【府志】鹰嘴山　在县东南八十里又盐水山在县东南百五十里【县志】
　　归仁山　在县东南四百里【县志】
　　红崖洞　在县东十里茂林修竹高阁临流为邑之胜又堠子岭在县东二十里【县志】
　　铁城山【一名铁绳山】在县东三十里一名铁绳山其相近有金牛山一名牛岭山【县志】
　　三郎铺山　在县东三十里【县册】秦王洞在县东四十里地名秦里岩洞后多产牡丹【舆地纪胜】
　　白沔峡【沔一作靣】在县东七十里一名白靣峡【县志】
　　太白洞　在县东八十里洞口有石人相传为巫化祷雨辄应【府志】
　　蒿坪山　在县东北三里【县志】
　　被紫山　在县东北六十里【县志】
　　香积山　在县东北饶风关南又饶风岭在县东北百八十里今名十二先锋岭山路﨑岖险于栈道接石泉界【县志】岭在汉江北岸设有关【县册　又见石泉县】
　　汉水　在县东北百二十里自洋县流入又东南流入石泉界【县图】汉水自合蘧蒢水又东右防洋水川流漫濶广几里许又东歴敖头【水经注详见图考】
　　桑园河【一名东峪河】在县西北三十里一名东峪河【县志】其水接洋县界东北流入沙河入汉【县册】
