<!-- { "loadSidebar": true } -->
　　世祖至元十年遣断事官麦肖勾校陜省钱谷二十五年僧格请以叅知政事实都等十二人理算安西等六省钱谷耗失之数给兵以衞其行诏皆从之【元史世祖本纪】
　　文宗天厯元年恵民药局官给钞本月营子钱以备药物陜西行省二百四十锭【元史食货志】
　　明成祖永乐元年令陜西布政司按察司官俸米钞兼支及所属府州县等官俸全支钞者俱仍旧令陜西各府州县教官生员俸粮俱米钞中半兼支【明会典】
　　英宗正统五年令陜西王府审理工正等官照有司官例月支米二石余折钞【明防典】
　　宪宗成化十年巡抚陜西都御史马文升奏西安府供给秦庶人尚忻等男妇四十五口嵗支粮一百六十二石厨料银四百八十六两因无官钱坐派所属人户出办近输运疲敝供给愈难乞以厨料银总折米数与口粮按月于永丰仓支送诏从之【世法録】十三年令陜西三司并衞所首领及府州县等官俱照甘肃例五品以上二八兼支六品以下三七兼支不彀二石者照旧支本色又令延绥巡抚官照甘肃例出巡每日支廪给米五升在仓支五升回日通在仓支一斗【明会典】
　　穆宗隆庆元年查得陜西织绒遵奉遗诏既已停止其原行徴辨织造采买银两通应解部【续文献通考】
　　熹宗天啓初陜西巡按公费银三千两抽扣工食银四万一千二百一十五两【世法録】












　　陜西通志巻二十六
<史部,地理类,都会郡县之属,陕西通志>
　　钦定四库全书
　　陜西通志巻二十七
　　学校
　　辟廱钟鼓于皇镐京中天丽日大道昌眀三物四术立范垂型汉更秦绵蕝是营讲求同异渠阁谈经唐开六馆雅郑竞鸣卓彼关儒钥啓西铭朂哉徳造乐育观成作学校志第十
　　国朝
　　陜西西安布政使司所属五府十二州七十三县共设儒学九十所胶庠选取师生敎养之防详列焉其课试防补充贡为学政所通行者不载
　　雍正元年
　　恩诏各省入学额数大学加七名【西安府等大学二十一学共广额一百四十七名】中学加五名【咸阳等中学二十九学共广额一百四十五名】小学加三名【蓝田等小学三十七学共广额一百十一名】恩加一次后不为例　雍正二年文童广额蒲城县旧系大学照府大学例取二十名咸阳同州干州武功鄠县兴平肤施洛川清涧寳鸡城固兴安州旧系中学照大学例各取十五名三水商州安定葭州汧阳沔县旧系小学照中学例各取十二名华隂县旧系中学潼关卫裁卫籍入华隂照府大学例额取二十名【雍正五年改潼关卫为县华潼二县文童入学名数照中学例各取十二名】鳯翔府学旧系中学照府大学例额取二十名　武童广额咸寜长安蒲城华州鳯翔县旧系大学照府大学例各取二十名咸阳干州同州鄠县肤施岐山城固兴安州旧系中学照大学例各取十五名商州蓝田神木榆林靖邉旧系小学照中学例各取十二名鳯翔府学旧系中学照府大学例额取二十名　雍正十一年礼部覆准陜西学政潘允敏　奏请新设榆林府学取进文武童生各十二名定邉懐逺取进文武童生各八名榆林靖邉武童旧额十二名应减四名文童仍取八名同州华州绥徳州韩城郃阳清涧三原等州县照府学额数取进文童各二十名商州澄城华隂醴泉等州县照大学额数取进文童各十五名米脂武童照大学例取进十五名
　　大清会典学田之设原以供春秋飨祀及赡给贫士之用有旧置者有助给者厯年多寡不一康熙二十二年直省册报陜西西延等处学田五十五顷二十畆租银一百五十六两三钱租粮一千二百三十七石九斗卫所学田一顷八畆租麦九石六斗三升六合米九石六斗三升六合　雍正五年西鳯汉三府兴商华同邠干耀七州属册报学田原额并续垦共地五十四顷六十四畆五厘八毫五丝内除南郑县陆续开垦外止荒芜并射圃亭占地二顷三畆九分八厘五毫实在熟地通共五十二顷六十畆七厘三毫五丝惟畧阳县地系岩坡山沟难以计畆学租毎年共徴麦谷杂粮一千二十一石九斗八升四合一勺二抄租银一百五十四两四钱一分七厘三毫九丝又查报义田案内申报西安府渭南县学田地七
　　十八畆毎年徴麦谷一十一石七斗　又西安府咸长二县并华州潼关县雍正五年分造报旧时按院置学田地共二百六十一畆四分七厘八毫咸长二县学租共一百十五石九斗三升二合潼关学租棉花六十斤【按以上学田学租入雍正五年　奏销又据各属册报余俱未入　奏销】西安府
　　府学【大学】在府治东南即宋金学校旧址元至正间行省平章亷希宪重修学士虞集记眀成化九年巡抚马文升知府孙仁拓修学士商辂记
　　本朝顺治十年提学田厥茂重修有记
　　宋景祐二年侍郎范雍奏昨知永兴军前资寄住官员颇多子弟軰不务肯构惟恣轻薄盖由别无学校励业之所致到任后奏建府学兼赐九经书差官主掌毎日讲授据本府分析见有脩业进士一百三十七人在学关中风气稍变权节度掌书记陈谕管勾乞降勅命令常遵守【中书劄子】学制大门三间前有誉髦斯士坊门内为泮池仪门内当甬道为魁星楼正中上面为眀伦堂五间两旁为四斋曰志道曰据徳曰依仁曰游艺各三楹东西号舎各三十六间堂后为尊经阁五间上贮书籍阁旁碑亭二座阁后神器库六间敬一亭在殿后射圃亭在长安县学右【府志】府学文庙嵗乆頺敝成化戊子副都御史马文升廵抚是邦意图恢拓未果越壬辰秋仲释奠适大风雨殿庑倾圮廼谋诸廵按蘓盛布政朱英按察宋有文撤而新之令西安知府孙仁出公帑羡余扩其旧址首建大成殿七间两庑各三十间次作防门星门神厨斋房泮池及殿后汉唐石刻之属旧覆亭宇咸増新之经始于癸巳春正月至秋八月讫工【商辂儒学碑记】西安居省会郡一邑二故学三而庙一庙当城南门之东宅防离中郡学掖而右咸寜邑治在东故学亦东长安邑治在西学亦在西东学之东为啓圣祠庙之后环列古诸石经名刻覆以歩栏俗谓碑洞洞后正南面建亭奉敬一箴而箴之东西各为亭尊制也郡学眀伦堂后特峙尊经一阁典籍藏焉一庙三学宏防壮观凡学宫鲜其俪郡学宋已居此二邑学则眀成化中建嘉靖间都御史王尧封布政使黄臣知府李文极盐城夏雷接踵聿新万厯癸巳淫潦弥时公私垣舎大壊庙学滋甚知县李得中谋诸长安令沈聴之相与共请诸道府于是工成不日焉【郡人周宇记】
　　正学书院在府治西南葢宋横渠张子倡道之地门人吕大钧等皆得其传元许鲁斋主学事亦多造就后省臣建议为书院合祀横渠鲁斋及其乡贤杨元甫而聚徒讲学其间入眀百余年遗址无存至治九年提学副使杨一清卜地重建【大学士李东阳记】治中提学王云鳯建书楼于正学书院广收书籍以资诸生诵览嘉靖中唐龙督学时士学趋诡异乃新正学书院选士羣肄之刬其竒靡而约诸理其所登进者悉为名臣【贾志本传】万厯乙酉许孚逺督闗中学礼聘三原王之士多士兴起【关学编】
　　国初廵抚贾汉复重修同州李楷有记
　　关中书院在府治东南眀万厯三十七年布政汪可受按察李天麟叅政熊应占闵洪学副使陈宁段猷显为冯从吾讲学建其讲堂额曰允执从吾有记
　　学田【按府学廪饩及贫士俱长咸二县学租内支放不另设学田各府学仿此】
　　长安县学【大学】旧在县治西眀成化九年廵抚马文升议徙府学西万厯三十七年知县杨鹤重修改移泮池増置棹楔云路
　　本朝顺治八年知县樊鸿选训导张宏业重修有记社学六所严家渠周家庄席房邨湾邨香积寺姜村堡各一区学田三顷四畆五分八厘租一百二十二石九升九合又旧有按院置学田地一顷一十六畆九分二厘九毫徴租四十六石一斗六升
　　咸寜县学【大学】旧在县治西眀成化七年提学副使伍福奏徙府学东【按徙时在成化九年】知府余子俊修嘉靖十一年知府李文极万厯十三年知县李生芳重修郡人府尹王鹤记十八年知县李得中又修
　　本朝顺治十二年知县余国柱康熙三年知县黄家鼎
　　増修俱有碑记
　　鲁斋书院在咸寜县治东北【续文献通考】延祐元年京兆为故儒臣许衡立鲁斋书院降玺书旌之【元史仁宗本纪○按今废】
　　社学四所新住镇香胡湾黄渠头狄寨镇各一区学田六顷四畆七分三厘二毫租二百五石八升六合又旧有按院置学田地一顷二十九畆五分四厘九毫徴租六十九石七斗六升六合
　　咸阳县学【大学】在县治西眀洪武四年县丞孔文郁建天顺二年知县贾仁重修叅议许彬记正徳元年知县孟统又修敎谕孔庆记
　　社学四所一在县治其三所在贾村双照等里学田地三十九畆二分租二十石六斗四升
　　兴平县学【大学】在县治西眀洪武三年知县沈讷建成化十年知县王悰治九年知县朱瑄正徳间知县李应阳嘉靖间知县孔完重修四十年知县朱文増修武功张链记
　　本朝顺治十五年知县徐开熙重建有记
　　学田地一百畆租三十五石
　　临潼县学【大学】旧在县城北宋咸平中知县赵恪改建主簿王汉有记元至元二十九年知县马忙修韩择有记至正十五年冬官尚书赵公谅重修太史欧阳元有记眀洪武二年重建长史易谦记成化间知县刘聪髙垣继修嘉靖间地震学圮万厯十二年知县刘应聘増修尚书温纯记
　　本朝康熙四十二年敎谕张钟因倾圮捐俸徙建于庙
　　东
　　横渠书院在县治东南即察院废址康熙三十七年知县赵于京建有碑记
　　骊山书院在骊山下即古白鹿书院旧址
　　居善书院在学西取易居贤善俗之义元工部尚书赵公谅建欧阳元有记【按今废】
　　社学一在横渠书院一在骊山书院
　　学田地九十六畆八分租一十七石三斗四升五合
　　髙陵县学【中学】在县治北宋绍圣元年知县朱革建县尉呉柔嘉记崇寜四年知县范栋重修自撰记元中统二年县丞张鼎更建有记眀洪武六年重修正统间知县张锦天顺间知县张琦张杰相继修成化二十年知县段让修知县刘安记治六年知县杨舟嘉靖四年知县邓兴仁修提学副使唐龙记十年知县杨刚又修
　　本朝顺治十年知县王元防修十八年邑人李原茂捐资増修进士鱼飞汉记康熙十九年知县张都修有自记五十八年知县熊士伯又修
　　渭上书院在县南渭北元延祐初建见学士萧撰三原学古书院记【按府志眀时髙陵又有泾野书院今并废】
　　社学五所一在县治西街其四在乡之店子头魏村等各里
　　义学三所一在杨官寨一在东马家村一在河南马家村雍正七年立
　　学田地一顷一十一畆七分三厘租二十五石一斗三升六合六勺
　　鄠县学【大学】旧在县城外眀洪武七年敎谕张绅移建县西永乐十二年敎谕方蕲训导冯翊撤而新之正统十二年知县徐纯修侍讲杨鼎记嘉靖六年知县康天爵崇祯十一年知县张宗孟重修
　　本朝顺治十一年知县魏似韩十八年署县骆钟麟康熙十七年知县曹尔弼二十一年知县康如琏相继修三十八年知县朱文卿重修有记
　　渼陂书院在县治西
　　二曲书院在县西南三里王心敬延其师李二曲颙讲学于此提学髙尔公为之建坊
　　社学在乡贤祠内
