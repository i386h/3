<!-- { "loadSidebar": true } -->
　　人物六【直谏】
　　巻六十一
　　人物七【忠节】
　　巻六十二
　　人物八【孝义】
　　巻六十三
　　人物九【儒林　文学】
　　巻六十四
　　人物十【隐逸　流寓　方伎　杂传】
　　巻六十五
　　人物十一【释道　人瑞】
　　巻六十六
　　人物十二【列女一】
　　巻六十七
　　人物十三【列女二】
　　巻六十八
　　人物十四【列女三】
　　巻六十九
　　人物十五【列女四】
　　巻七十
　　陵墓一
　　巻七十一
　　陵墓二
　　巻七十二
　　古迹一【宫阙　坛庙】
　　巻七十三
　　古迹二【府第　园池　薮泽　郊坰】
　　巻七十四
　　经籍一【经　史】
　　巻七十五
　　经籍二【子　集】
　　巻七十六
　　纪事一【唐虞至汉】
　　巻七十七
　　纪事二【后汉　魏】
　　巻七十八
　　纪事三【晋至魏】
　　巻七十九
　　纪事四【周至唐】
　　巻八十
　　纪事五【唐】
　　巻八十一
　　纪事六【五代　宋】
　　巻八十二
　　纪事七【金　元　明】
　　巻八十三
　　徳音一
　　巻八十四
　　徳音二
　　巻八十五
　　艺文一
　　【御制　诏诰】
　　巻八十六
　　艺文二【奏疏】
　　巻八十七
　　艺文三【表　状　议　策　檄　露布】
　　巻八十八
　　艺文四【赋上】
　　巻八十九
　　艺文五【赋下】
　　巻九十
　　艺文六【颂　赞　箴　铭】
　　巻九十一
　　艺文七【碑　记上】
　　巻九十二
　　艺文八【记下】
　　巻九十三
　　艺文九【序　传　书启】
　　巻九十四
　　艺文十【论说　辨考　题跋　祝祭　吊诔杂文】
　　巻九十五
　　艺文十一【乐府　古诗】
　　巻九十六
　　艺文十二【律诗】
　　巻九十七
　　艺文十三【排律　絶句　诗余】
　　巻九十八
　　拾遗一【博古　风雅　闲适　语林】
　　巻九十九
　　拾遗二【轶事　防应　订讹　琐碎】
　　巻一百
　　拾遗三【权竒　滑稽　神异　鍳戒】
　　后序
　　【臣】等谨案陜西通志一百巻
　　国朝署理陜西总督吏部尚书刘于义等监修陜西旧通志为康熈中巡抚贾汉复所修当时颇称其简当而阅时既乆因革损益颇不相同雍正七年
　　勅各省大吏纂辑通志陜西督抚以其事属之粮储道沈青崖青崖因据汉复旧本以明代马冯二家之书斟酌增删厘成百卷分为三十二雍正十二年于义等始表上之陜西省治本汉唐旧都故纪载较多如三辅黄图长安志皆前人所称善本而卷帙既繁异同亦伙至其辖支郡若绥葭凤兴之则又地近邉隅志乘荒略不免沿习传讹是编订古证今详略悉当视他志之撦挦附防者较为胜之书中间有案语以叅考同异亦均典核可取云乾隆四十六年三月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀













　　钦定四库全书
　　陜西通志巻一
　　星野
　　维天垂象应兹分壤表里闗河鹑首炳朗两界划开雍为吭颡地脊中衡诸州雄长南北之纪脉络攸昉右轸左参繋纲若网斗枢照临三秦咸仰术溯甘公龙门世掌作星野志第一
　　鹑首之次【秦为鹑首天官家皆言之至泠州鸠有嵗在鹑火我周分野之言而易氏遂疑鹑火为西周岐丰之地今考唐厯志云武王嗣位克商嵗进及鬼而退守井明年周始革命嵗进留于张据此则周语以嵗所在为周分盖以其厯鹑首而至鹑火非即以鹑火为西周也今一以鹑首井鬼分野为凖而凡鹑首之次所丽之杂座皆依丹元子步天歌纂入】





<史部,地理类,都会郡县之属,陕西通志,卷一>
　　鹑首秦也【郑氏周礼注】东井舆鬼雍州【史记天官书】秦地于天官东井舆鬼之分野也其界自农故闗以西京兆扶风冯翊北地上郡西河皆属焉自井十度至栁三度谓之鹑首秦之分也【汉书地理志】东井舆鬼秦【淮南子】东井鬼星散为雍州分为秦国东距殽函西有汉中南含髙山北阻居庸得东井动深之萌其气险也【春秋元命苞】鹑首井十至栁三芒种夏至秦【刘昭月令章句】昔者大帝悦秦穆公而觐之响以钧天广乐帝有醉焉乃为金防锡用此土而剪诸鹑首【张衡西京赋】自井至栁谓之鹑首之次秦之分也言尽取鹑首之分为秦之境【六臣文选注】仰东井之舆鬼览西秦之伯邑【张衡周天大象赋】东井谓之鹑首【博雅】鹑首之次于辰在未谓之洽协于律为防賔斗建在午今秦分野【帝王世纪】自井十六度至栁八度为鹑首秦之分野属雍州费直起井十二度蔡邕起井十度陈卓范蠡鬼谷先生张良诸葛亮并云东井舆鬼雍州【晋书天文志】东井舆鬼鹑首也初东井十二度余二千一百七十二秒十五太中东井二十七度终栁六度自汉三辅及北地上郡西自陇坻至河右西南尽汉中之地古秦梁豳芮丰毕骀杠有扈之国【唐书天文志】鹑首当河山之右太王以兴后稷封焉而宗周之所宅也【唐书厯志】闗内道古雍州之域汉三辅北地上郡及农陇西五原西河云中之境京兆华同鳯翔邠陇鄜坊丹延绥宥为鹑首分山南道兴元金洋鳯兴为鹑首分【唐书地理志】东井八星钺一星鬼四星质一星为鹑首皆秦之分野【张守节史记正义】鹑首秦此系之二十八宿者也【地理通释】井鬼在未自井九度至栁三度属秦分雍州则陜西永兴鳯翔鳯陇邠丹同华耀坊延鄜兴元及西夏之西偏秦鳯之西北皆秦分也【清天文分野书】自井八度三十三分三十八秒起歴井二十三度鬼二度栁五度一十二分三十八秒共二十九分一秒为鹑首之次其辰在未斗柄建午律应防賔【明世法录】
　　井宿
　　东井为水事祸成井【史记天官书】东井秦地汉王入闗五星从嵗星聚五年遂定天下此东井为秦地之明效也【汉书天文志】东井三辅宿【后汉书天文志】西南方曰朱天其星曰东井【淮南子】东井八星主水衡也【春秋元命苞】秦故治雍今内史也陇西汉中东井也【越絶书】镇星主东井木守东井有土功之事一曰大水五星及客星在井皆为水【黄帝星经】太白守井五糓不成【巫咸占】镇星在东井天下大水其大出流杀人太白入东井留一日以上乃占期三月若一年逺五年【石氏星经】客星干犯东井则大臣诛彗星在东井国大人死七十日主当之五十日相当之三十日兵将当之流星出东井所之国大水【荆州星经】东井八星天之南门黄道所经天之亭主水衡事王者用法平则井星明而端月宿井有风雨【晋书天文志】旧经东井去极七十度浑天仪测东井去极六十八度○东井居两河之隂自山河上流当地络之西北【唐书天文志】傅奕曰天上东井黄道经其中正是荧惑行路所涉不为怪异若荧惑入地上井是为灾也【旧唐书传奕传】南方东井八星天之南门黄道七曜常行其中为天之亭主水衡事法令所取平也武密占曰井中为三光正道五纬留守若经之皆为天下无道不欲明明则大水又占曰用法平井宿明月宿其分有风雨日食秦地旱民流晕则多风雨有青白赤气在日为冠天子立侯王月食有内乱大臣黜后不安五谷不登分有兵丧月晕为旱为兵为民流国有忧一曰有赦隂阳不和则晕晕及三重在三月为大水在十二月壬癸为大赦月犯之将死于兵水官黜刑不平嵗星犯之主急法多狱讼水溢将军恶之逆行入井川流壅塞荧惑犯之兵先起者殃入守经旬下有兵贵人不安守三十日成勾巳角动色赤黑贵人当之百川溢兵起填星入犯之兵起东北大臣忧在觜而去东井其下亡地太白犯之咎在将乆守其分君失政臣为乱辰星犯之星进则兵进退则兵退刑法平又曰北兵起嵗恶芒角动揺色赤黑为水为兵起客星犯之谷不登大臣诛有土功小儿妖言彗星犯之民谗言国失政一曰大臣诛其分兵灾流星犯之在春夏则秦地谋叛在秋冬则宫中有忧乙巳占流星色黄润国安赤黑秦分民流水灾○汉永元铜仪井宿三十度唐开元游仪三十三度去极七十度景祐测验亦三十三度距西北景去极六十九度【宋史天文志】汉洛下闳测井三十三度宋崇宁测井三十三度少志元测井三十三度三十分【元史厯志】井三十一度井八星以近钺一星为距三十四度○井南方七宿之一八星如井横列河中参旁之东有玉井故井宿曰东井【明世法录】南方七宿井喙鬼目井主秦雍也【天星订考】井主水衡法令中平之事物之平者莫如水故营国制城画野分州皆取象焉○东井一曰天府一曰东陵一曰天井一曰天门一曰天渠一曰天候一曰天齐一曰天池水星也主水泉亦为天之南门日月五星贯之为中道又主酒食女主之象主三公之位为天之亭候主水衡法令之所取平也三光行不由其中道为下无道虽经之不得留之王者心正则井星正明则法度正号令明大盛则多风雨有大水暗中不正则国弱兵乱动揺变色则诸侯帝移徙则国乱君忧决水为灾又曰井为天子府暗芒角日月食五星犯逆大臣谋乱兵起中有六星不欲大明明即火灾○井八星距西扇北第一星去极六十九度○井八星三十一度为水患为行舟在气为木在肖为犴【图书编】
　　鬼宿
