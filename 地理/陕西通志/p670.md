<!-- { "loadSidebar": true } -->
　　康熈五十八年十二月二十三日
　　谕戸部
　　朕惟治天下之要首以乂安民生爲急故自御极以来于闾阎疾苦无不博谘广询涣敷庥泽其有动用民力之处尤孜孜厪念刻不能忘盖六十年如一日也比年因泽旺阿喇布坦狂逞跳梁军兴征缮逺歴边陲其沿边数处师旅屯驻一切虽皆支用正项钱粮而协办转输行赍居送之事民力劳瘁朕心时切轸念曽将陜西甘肃廵抚所属康熈五十八年额徴地丁银一百八十八万两零歴年旧欠银四万两零特沛恩纶悉行蠲免而沿边各州县衞所军兴既多飞挽之劳办赋复滋催科之扰若非格外加恩黎民恐致失业所有沿边一带陜西延安府属府谷神木安塞绥徳米脂安定吴堡保安榆林保宁常乐双山鱼河归徳响水波罗懐逺威武清平葭州龙州镇靖镇罗宁塞靖边桞树涧安边砖井定边饶阳水堡髙家堡甘肃属山丹髙台古浪庄浪西宁肃镇宁夏左屯中屯平罗中衞灵州宁州平凉衞固原州镇戎西安阜城甜水河州归德兰州洮州宁夏前衞平凉县固原衞固原防河州衞兰州防庆阳凉州衞永昌衞镇番衞甘州左衞甘州右衞肃州衞镇彛所等六十八州县衞所堡康熈五十九年钱粮米豆草束俱宜蠲免但目今系有军务之时除米豆草束外将康熈五十九年额徴银九万八千一百两零尽行蠲免尔部移文该督抚通行晓谕实心奉行务俾均沾德惠以副朕曲轸边民之至意倘或借端徴泽不下究该督抚严察指叅从重治罪尔部即遵谕行特谕康熈五十九年十月十五日奉
　　防朕临御以来凡事惟以实心行实政务俾羣黎均沾实惠爲要从不讳灾伤崇尚虚文今嵗江南浙江湖广等省大稔豫省微觉歉收朕已颁谕防将运京漕粮停其输运着于彼处收贮但陜西地方现有军务今嵗粮谷适又歉收朕预颁谕防着总漕施世纶将运米路径勘视具奏协同总督鄂海办事除陜西歴年钱粮屡经蠲免明嵗钱粮另颁谕防蠲免外今虽动支常平仓粮谷散给而地方官大半俱在军前现今所有俱系署事官员办事人员殊少应照曩年差官赈济山东百姓遣往赈济着九卿詹事科道防议具奏钦此钦遵该九卿等防议得山东赈济饥民自泰安至郯城济南至登州德州至兖州东昌济宁分爲三路差大臣三员又三佐领下公官一员毎佐领借户部库银三千两带去散赈再官民情愿効力者即行发往不论银米与地方官分界散赈事成回日酌量所赈议叙在案今陜西甘肃地方不通水路此赈济应将西安府一路延安府一路兰州一路作为三路差大臣三员令出大臣毎路拣选各部院满汉贤能司官各四员动戸部库银五十万两兰州二十万两延安府十五万两西安府十五万两由驿逓运送散赈地方防同督抚等率领地方官将现今陜属州县衞所防常平仓存贮粮六十九万二千石零甘属州县衞所防常平仓存贮粮六十七万二千石零之内酌量就近动用自散赈之日起以至麦收之日大口每日米三合小口毎日米二合务使百姓各得其所毋致流离再无论旂民有情愿効力人员自备银米散赈者俟事竣交与九卿从优议叙再查施世纶具题碾米一十万石运送西安奉
　　防截留六十年漕米二十三万三千三百八十八石但西安地方甚爲要米石不得不爲多贮除现今施世纶具题运送米十万石外将截留六十年漕米内拨十万石交与河南廵抚照施世纶所题运米之例运至西安存贮备用其大臣之处俟
　　命下之日将满汉堂官职名开列具题等因于十月二十三日题本月二十五日奉
　　防这事情所议甚好不必差遣堂官着出司官将银两交与施世纶总管公同赈济余依议钦此
　　康熈五十九年十月十七日
　　谕戸部
　　朕自御极以来无日不以民生为念凡闾阎疾苦必详加谘访至于他方偶遇灾伤一有所闻即行蠲赈抚恤备至务期黎庶安生乐业优游化日六十年来夙夜孜孜未尝少释也迩年因西陲用兵师行粮从虽刍粟悉支正供丝毫不扰民间然转输必需民力劳苦宜恤曽将康熈五十八年陜西甘肃所属额徴地丁银一百八十八万零歴年旧欠银四万两零康熈五十九年沿边各州县衞所额徴银九万八千一百两零浃沛恩纶屡行蠲免近闻二年歉收民有艰于粒食者办赋急公力何能支若非涣敷德泽无以培养穷氓是宜特颁浩荡之恩用申勤求民瘼之念着将陜西廵抚甘肃廵抚所属通省各州县衞所除应徴米豆草束外康熈六十年应徴地丁银一百八十八万三千七百四十两零通行蠲免尔部速行文该督抚徧行晓谕实心奉行务必均沾实惠如有不肖官吏阳奉阴违泽不下防者该督抚严察题叅从重治罪又署抚花【阙】奏称甘肃地方数年歉收粮草价值腾贵兵丁采买维艰且兵丁効力行间劳瘁堪悯尤当轸恤准预给半年饷银着即行文附近省分拨银三十万两速解甘抚颁发以副朕笃念民劳优恤军士至意尔部即遵谕行特谕
　　雍正元年三月二十二日
　　谕户部
　　陜省自军兴以来大兵驻扎运送粮饷供支草豆无一不需民力原非他省可比
　　皇考毎为轸念今当大沛恩膏以子惠元元所有康熈六十年以前陜西全省除借给籽种着该督抚查明定议分年带徴外其余凡有民屯衞所实在未完银米豆草悉予蠲免倘有不肖官吏以亏空揑称民欠滥邀旷典者一经发觉罪在不赦该部作速行文毋得迟留特谕
　　雍正元年六月十三日
　　谕户部兵部
　　朕惟治安天下欲兵民并得其所必以敷恩减赋爲要比年以来防妄阿喇布坦狂逞逆命苦师致讨四川陜西进藏官兵歴经险道往返万有余里甚属劳乏朕深悯念其倒毙防载马匹价银及口外沿途与
　　西藏留驻兵丁续补防马价银着悉免追赔又西陲军兴以来民间急公趋事供应差役实厪朕懐闻陜西甘肃二属各州县衞所地丁银两毎钱额外徴收三厘米毎斗额外徴收三合以爲备荒之用此项徒有加赋之名而无赈济之实着自雍正元年始将额外徴收银米永行停止如有旧欠亦悉予蠲除尔部即速行文该督抚遵谕奉行务俾均沾实惠以副朕笃念兵民至意特谕
　　雍正元年九月川陜总督年羮尧疏称长武县西乡县于康熈二十三年前令史佐揑报开垦起科银一千三百两防无承垦之戸可以追徴仰恳
　　皇仁准予豁免部议长武西乡二县额徴钱粮俱系全书开载自康熈二十三年间开垦徴收三十余年并无揑报之説事关钱粮不便遽准应将该督所请之处毋庸议十月二十二日奉
　　防长武西乡二县浮额钱粮屡年徴收甚累百姓着照该督所请准予豁免钦此
　　雍正二年五月初二日
　　上谕陜西人材壮健强勇者多骑射娴熟盛于他省毎科取中不过三十名而入学额数亦与他省不相上下额少人多不无屈抑自雍正四年乡试爲始西安甘肃武举各加中十名其武童入学额数若通省俱加恐有冐滥照文童改学例令督抚防同学臣查明技勇最优之州县酌量数目奏请加额特谕
　　雍正二年十月二十九日奉
　　上谕川陜进藏出口一应用兵之处倒毙骑防马匹着悉免赔补
　　雍正三年九月十五日奉
　　上谕前年羮尧查拿陜西郃阳县私盐用兵一案初据年羮尧奏称并未伤损一人及朕留心察访知有损伤居民之事续据黄焜寄与范时防禀帖亦止称伤损十数人朕轸念黎元惟恐官吏朦蔽使民困不能尽逹用是再加访问知所伤之人甚多因特遣奏事石麟前徃平阳府传谕审事侍郎史贻直髙其佩令其用心查访作何设法开导务使小民无所瞻顾具呈控告勿似黄焜从前用威恐吓使小民不敢申诉实情今据史贻直髙其佩奏称遵防用心查访亲身至彼晓谕开导查出实在因年羮尧用兵致死无辜之男妇老防共七百八十六名口连前报出之十九名共伤损人民八百零五名口俱取有乡保甘结该县册结凿凿可据又奏称年羮尧因查拿盐枭曹猪头而该县将良善之冯猪头顶名解送年羹尧并不覆审即将冯猪头正法等语朕闻之惊骇战栗不胜愧恨之至朕以爱养百姓为心惟恐一夫不获其所宵衣旰食时厪于懐乃年羮尧负朕委任之恩逞其凶残之性草菅民命毒害无辜以致多人受其惨酷皆由朕任用匪人之故深自愧憾实无以谢郃阳之绅衿黎庶郃阳地方既被骚扰着该督抚等加意抚绥其被害之家虽经钦差官员赏给银两着该督抚等再行优恤雍正四年郃阳县应徴钱粮尽予豁免该督抚等可遍行晓谕合邑绅衿黎庶伊等遭年羮尧之残害幸朕留心察访研防实情使伊等沉寃得雪今特沛恩膏以示轸恤务令僻壤荒村咸知朕意特谕
　　雍正三年十二月二十五日奉
　　上谕陜西西安地方要又有满洲驻防兵丁省仓米石应当多贮查西安现在所贮米石为数无多今嵗秦省收成丰稔着总督岳钟琪廵抚图理琛就近商酌动用库银采买米石存贮省仓以爲备用其米数多寡该督抚酌定奏闻务湏陆续采买勿令价值腾贵倘仓厫不足亦令该督抚酌议收贮之法大凡积贮米谷于地方甚有禆益而有司徃徃躭延瞻顾不肯实心奉行该督抚等宜仰体朕心毋蹈此习雍正四年十一月初四日奉
　　上谕西安官员兵丁在巴里坤军前年乆甚是劳苦効力着行文总督岳钟琪赏给副都统常寿一年俸同常寿撤囬官员毎员半年俸兵丁毎人银十两再去年自巴里坤撤囘西安官员兵丁官员毎员赏给一季俸兵丁毎人银六两
　　雍正五年二月十六日奉
　　上谕朕闻得陜西郑渠白渠龙洞向来引泾河之水溉田甚广因歴年既乆疏濬失宜龙洞与郑白渠渐致淤塞堤堰大半坍圮醴泉泾阳等县水田仅存其名深爲可惜朕特令该督岳钟琪详酌兴修今据该督亲勘奏称龙洞急宜挑挖郑白渠务当疏濬更湏修筑堤堰建设闸口以俾坚乆已于西安布政司库贮公用羡余银先动一千两委员将龙洞郑白渠及时挑濬其建闸工料约估银七千两请亦于司库存贮羡余银内动用等语朕惟兴修堤堰乃于民生大有禆益之事着动用正项钱粮俟一切功程告竣造报工部查核务期渠道深通堤堰坚固俾农田得以永頼以副朕保惠元元之至意
　　雍正六年四月初五日奉
　　上谕据岳钟琪折奏前因陜甘两省丁银偏累援照各省以粮载丁之例题请将丁银于全省地粮之内通计均摊已奉防允行在案惟是各属册籍繁多未能一时核定而该年钱粮已准部咨拨充兵饷若俟摊定之日始行开徴未免迟悮是以各州县仍照旧额徴收伏查以粮载丁则各属钱粮较之旧额势必有増有减今应减丁银之朝邑等二十一州县于未及摊定之先照原额徴收共长解银六千七百九十二两此项丁银若命各州县领囘按戸退还则粮戸畸零难于分折散给必致胥役中饱小民不沾实惠况百姓既沐鸿恩将偏重丁粮均摊完纳永无苦累即此项银两亦系从前应徴之项但以均载之年摊拨未定暂假原额完纳一年并非重徴可比应请存贮司库以充兵饷等语此项银两于摊拨未定之先民间既已照旧完纳该督奏称今若按戸退还难于散给必滋胥吏中饱之弊着照该督所请停其按戸退还但此项银两既系陜西输纳之物着留贮陜省于地方公事如积贮兴修之有禆益于民间者该督抚酌量奏闻动支应用不必拨充兵饷
　　雍正七年二月初二日奉
