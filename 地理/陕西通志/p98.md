<!-- { "loadSidebar": true } -->
　　石泉县城池旧无倚山阻水明成化十七年知县张翔筑东北城覆以甎石正德四年有蜀冦副使来天球令四靣筑城寻圮十三年知县卢绣复加完缮周三里高一丈五尺池深一丈门四谯楼在县治左
　　汉隂县城池明成化元年典史徐铎始筑垣建门二十三年知县张大纶置楼其上治九年知县唐希介加拓周四里正德七年知县丁珣増高二丈甃以甎石嘉靖十四年知县李时秀扁其门东曰迎晖西曰承恩南曰南薫北曰拱辰池濶一丈深半之万厯十二年知县袁一翰重修崇祯十四年知县张鹏翺増筑六百四十丈东西复筑逻城竖门题曰重闗保障重建门楼东北及西北角楼各一
　　本朝康熈二十五年知县赵世震重修有修城自序
　　商州
　　州城秦孝公十一年城商塞晋兴宁末王靡之改筑故城宋令狐厉建楼城上邵康节有诗元安西路判官寡骨里拓修周五里高二丈五尺池深二丈形如鹤翔靣对龟山谓之龟山鹤城门三东曰觐阳西曰靖羌南曰镇逺西南水门一曰靖顺各有楼明洪武间知县陈荣祖重修成化中知州孙昌复修十八年吏目刘玺甃其半嘉靖癸未叅议蘓干悉甃以甎有检讨段炅记隆庆丁邜知州陈潞増修万厯丙子知州李石岭増建敌台垜楼庚子知州王邦俊修门楼
　　本朝顺治二年商洛道袁生芝重修建谯楼于州治前鎭安县城池初在野猪坪后移谢家湾即今治明景泰三年建土城正德七年知县俞鼎甃以砖周四里三分高二丈池深八尺北倚山东西南门三各建飞楼有尚书雍泰记嘉靖四年知县杨永清増修东北月城周一里七分高加旧城二丈俱甃以甎
　　雒南县城池金兴定二年懐逺大将军行商州雒南县事黏割子仁始建土城明正统间知县张玑重修筑成化十七年知县王琪拓修周三里三分髙一大七尺池深一丈城北近山南隣水壖惟濬水渠一道深五尺广如之嘉靖十三年知县杨士元甃以石隆庆中知县徐旭増修防城敌台飞楼又増高县前皷楼与之相望以备守御万厯二十一年圮于水知县洪其道重甃以石南设重堤城頼以固门三东曰长春西曰永靖南曰朝阳南门稍西辟水门一曰恒庆四十七年雨圮知县贺贡甃以甎石
　　本朝顺治己亥知县畅体元重甃康熈元年南门及水
　　门圮体元捐俸重建
　　山阳县城池即古丰阳城明洪武初为廵检司至成化十二年知县赵信始建十四年知县杨隆续成之有秦府敎授陈嘉猷记周二里二分高三丈池深如之门三东曰体仁西曰尚义南曰崇礼俱有楼正德中知县陈鹗甃以甎隆庆中知县黎黔重修万厯二年知县贾天祐辟孔庙南路抵城足洞其垣为门曰毓秀有楼府尹王鹤记之今塞
　　本朝雍正六年知县杜方震详请修筑谯楼在城隍庙
　　南
　　商南县城池明成化十三年知县郑瑛建有敎谕黄俨记周一里二分嘉靖二年知县郝宗儒拓其西几二里髙二丈池深六尺濶一丈三十九年知县王舜民改建四门东曰通知西曰安仁南曰育流北曰鎭逺万厯七年知县方本清甃以甎石
　　本朝康熈三十四年知县宋广业复拓之共周三里葺城楼置更楼其上五十六年知县程赞改修城门题其东曰富水西曰清油南曰商雒废北门止设城楼
　　同州
　　州城昉于秦葢厉共公灭大荔而筑者制龟形元魏改州治于李润堡刺史元爕表还冯翊旧城唐易为方城明治十五年知州张鼒建楼于其上嘉靖己卯地震城圮筑者苦费乃去其坎方之赢出者半周九里有竒高三丈池深丈余濶倍之门四东南曰大安西南曰普济东北曰长宁西曰永定旧有南门以兵馑塞五年从佥事周镐议辟之寻复塞万厯初知州韩垲修大安门重堙上起危楼谯楼在州治前知州李懿建
　　朝邑县城池明景泰二年知县申閠始建成化三年知县郭良十七年知县李英荐増雉堞嘉靖二十年知县刘尚义拓东城起门楼乙卯地震后重筑周四里高一丈五尺池深一丈濶如之门五东曰临河西曰鎭羌曰金汤南曰望岳北曰迎恩
　　本朝顺治十七年知县丁魁南建东门楼康熈六年署篆检校刘声芳建南门楼十九年知县陈昌言修筑戊寅东南北三靣圮于水四十六年知县王兆鳌详请修筑门楼女墙捐俸砌之复于城内县前改建谯楼三楹
　　郃阳县城池西魏大统三年同州刺史王罴建后圮明正统十四年知县董镒重筑周八里二百二十歩高三丈正德六年知县张纶重修始立门浚湟嘉靖三十年知县王纳防増修卑薄尚书韩邦奇为之记隆庆二年知县李希松悉甃以甎崇祯五年知县陈箴増修崇五尺康姬鼎记之八年知县范志懋増筑城闉名其门东曰雨粟西曰崇墉南曰阜财北曰归极
　　本朝顺治中知县庄曽明浚湟共深二丈康熈三年知县侯万里重修谯楼在城内县治东明知县张鹤县丞李魁所建也有卢常记
　　澄城县城池后魏时建周三里有奇高二丈五尺土筑池深一丈三尺门四明正统景泰治间俱重修嘉靖中知县郑光溥改建北门复修县前谯楼尚书韩邦奇有修谯楼记丙午知县徐效贤复加修凿戊申重修四门己酉建四郭门各有记南郭门未竣知县敖佐续成之崇祯癸酉知县王选増高三丈
　　本朝顺治五年知县姚钦明重修辟水门于西北之左
　　重建北楼
　　韩城县城池诗所称溥彼韩城燕师所完者后无考唐王勃有登城楼寓望序金大定四年改置桢州修筑之周四里百五十九歩高二丈五尺池深二丈门四东曰迎旰西曰梁奕南曰澽浡北曰拱宸明嘉靖二十一年知县全文创四门月城后废崇祯三年甃上下各三尺遇雨輙崩五年知县左懋第新西闗门楼更名曰望甸十三年大学士薛国观特疏于朝而捐甃焉知县石鳯台首捐甃敌台者二荐绅以次竣工更题其门东曰黄河东带西曰梁奕西襟南曰溥彼韩城北曰龙门盛地
　　本朝雍正七年知县刘方夏修筑重葺四门楼皷楼在
　　县前
　　华州
　　州城唐永泰元年节度使周智光建元至正中平章公驴拓古城西北隅修筑周七里一百五十歩高二丈五尺池深一丈五尺明嘉靖乙卯地震城圮知州朱茹重建有推官杨孟芳记门四东曰鎭潼西曰望安南曰见山北曰带渭上各建楼万厯中知州邢振羽重修崇祯时知州史文楷筑濬环列女墙知州邓承藩葺西门楼
　　本朝康熈中知州冯昌奕葺四门楼及钟皷楼
　　华阴县城池本隋唐旧址元至正十八年逹鲁花赤脱力白修筑周二里九分高二丈二尺池深八尺嘉靖四十二年倾圮知县李冲汉重筑睥睨悉甃以甎万厯五年知县李承科増厚八尺高二丈七尺东西南门三东西旧有层楼南楼嘉靖中知县袁廷瑛建北楼万厯中知县王九畴建稍西又建镇西楼有翰林盛以记谯楼在县治前
　　蒲城县城池西魏时建明景泰元年知县髙隆増修正徳间知县张锾置腰铺濠堑植树环之嘉靖初知县杨仲琼増筑甃女墙以甎周八里一百八十步髙二丈九尺池深一丈五尺门四隆庆间知县吕宗儒改建南门移东数十步万厯丁丑知县田蕙建四门楼崇祯丙子知县田臣浚濠深三丈濶倍之中界以环垣
　　本朝顺治庚寅雨圮知县张舜举修筑康熙中知县汪
　　元仕修葺城门谯楼在县治前
　　潼关县城池宋熙宁中遣侍御史陈泊筑城明洪武五年千戸刘通修筑旧城九年指挥佥事马骙増修睥睨依山势曲折周一十一里七十二步髙一丈八尺其北下临洪河东南跨麒麟山西南跨凤象二山门六东曰金陡西曰懐逺南曰上南下南北曰大北小北东西南各建楼三十三年成山侯建南水闗宣徳间守备魏赟建北水闗共水门三正徳七年兵备道张重修建东西重门竖楼其上嘉靖十八年兵备道何鼇重建南北水闗隆庆四年兵备道范懋和增筑修更铺七十二所甃雉堞以甎万厯十九年防政张维新重修题东郭门曰天险西郭门曰地维上南曰凌云下南曰迎薰大北曰吸洪小北曰俯晋天啓四年河水冲崩北水闗七年兵备道黄和修筑
　　本朝康熙二十四年防政髙梦说重修雍正五年知县黄宪鲲补修二十七丈七尺六年复修一百二丈七尺钟鼓楼在麒麟山上叅政孔兴釪移建有同知李天玑记
　　满城在县西三里雍正三年建周三里二分东西门二设守尉镇之
　　耀州
　　州城本华原县元末兵燹城尽圮明景泰初重建土筑四门皆覆屋成化时漆水啮东面颓其半嘉靖二十五年知州周廷杰作东城石堤三十三年知州李廷寳增修作南门楼三十七年知州江从春增修髙厚倍三之一创东西北三门上各建楼甎甃水沟女墙周六里七十步髙三丈濶二丈五尺上濶一丈三尺池深八尺名其门东曰丰门西曰逺门南曰雍门北曰夀门谯楼在州治前治五年知州任奎创修有张天瑞记
　　同官县城池后周武帝建徳四年建明景泰元年知县樊荣始为筑濬知县傅鼐继修至成化十九年知县顔顺始续成之治元年漆水冲崩知县王恭易以石基嘉靖三十二年知县亢庆鸿増修周四里髙二丈池深一丈万厯元年知县吴洸修丽谯甃雉堞以甎门四名其东曰望函西曰控羌南曰文明北曰迎恩又东凿二水门十八年水崩北门知县屠以钦改置正北题曰镇逺门二十一年知县马铎以北门直突筑北瓮城建宣威门东门圮于水久塞四十一年知县梁善士复辟之题曰啓元门建覆屋三楹崇祯末移居山寨城圮
　　本朝康熙二十五年知县雷之采截旧城之半建筑新
　　城周二里三分有竒
　　白水县城池相传唐尉迟恭监筑元末兵燹主簿丁华权移治于南临川明洪武三年知县张三同还旧治始加修筑周四里髙二丈池深一丈建三门自为记嘉靖二十二年兵宪张瀚谕知县温伯仁筑城起自故城西北隅终于东南隅周五里余髙厚二丈顶削下三之一上罗女墙敌台五有修撰韩邦竒记共门五东曰迎祥西曰险宁南曰聚奎北曰星拱东曰汲井崇祯十二年知县王无逸扩筑
　　本朝顺治三年知县王永命浚湟深三丈濶二丈谯楼
　　在县治前
　　干州
　　州城唐建中元年徳宗用桑道茂言诏京兆尹严郢发众数千及神防兵城之子城周五里罗城周十里有竒髙二丈二尺池深二丈濶三丈后子城圮今城即罗城也门六东曰迎阳西曰寳登又有小东门小西门南曰延薰北曰拱斗上各建楼五代汉干祐中重修明万厯甲戌知州李维祐甃城濬池壬辰知州贾一敬筑城外缭垣崇祯壬申雨圮知州杨殿元补筑
　　本朝知州杨引昌重修谯楼在城内州治东悉新之武功县城池依雍原之麓唐贞元十五年建宋县令孟通修筑元末张良弼李思齐増筑又循雍原列十二城以守明洪武九年都督耿忠奉诏屯戍増筑之周三里二百二十步髙二丈池深八尺土筑门四又小北门一
　　本朝康熙二十五年知县徐竒桂修筑建四门楼及东
　　西南关城楼谯楼建于县治前
　　永夀县城池元至正四年徙建麻亭镇明天顺二年知县郭质嘉靖四十五年知县崔炳俱重修周五里明末被冦尽圮因结寨于虎头山居之
　　本朝顺治丁酉知县李如瑾筑寨下南关有贡生赵运熙记康熙八年知县张焜创建新城西南依旧寨四方崒嵂中央坦夷匾曰金盘城周三里髙二丈八尺土筑辟西门大小各一曰金盘曰康阜建门楼二角楼四自为文记之
　　邠州
