<!-- { "loadSidebar": true } -->
　　蕞　厐暖入函谷攻秦蕞【史记赵世家】新丰有蕞城【郡国志按蕞城在临潼东北】
　　戏　二世二年陈渉遣周章西至戏【史记秦始皇本纪】蘓林曰戏邑名在新丰东南三十里今戏亭是也【水经注】
　　髙陵　髙陵邑秦昭王弟髙陵君封今属京兆【路史】髙陵本秦旧县孝公置【元和志】
　　鄠　扈秦改鄠邑故鄠城在县北二里【元和志】
　　丰　防公元年以女弟缪嬴为丰王妻【史记秦本纪】地在丰水覀【路史】
　　蓝田　献公六年初县蓝田【史记六国表】蓝田县本秦孝公置【汉书地理志】蓝田故城在县西三十里【宋敏求长安志】
　　泾阳　泾阳本秦旧县地昭王弟封泾阳君即此汉泾阳县在平凉郡界【通典】
　　池阳　周緤还定三秦赐食邑池阳【史记周緤传】雍州泾阳县西北三里池阳故地【史记正义　按汉池阳系恵帝四年置此尚因秦旧县】
　　汤社　始皇为汤社属北地郡【三原县志　按史记宁公灭汤社在今三原境或始皇置县】
　　樗里　樗里疾秦昭王之弟也室在昭王庙西渭南隂乡故俗谓之樗里子【史记樗里子传】嬴姓国有樗里今渭南阳乡【路史】
　　下邽　渭水东迳下邽县故城南秦伐邽置邽戎于此有上邽故加下也【水经注】在渭南北五十里【渭南县志】
　　频阳　频阳山在富平县东北七十里秦厉公于山南立频阳县今故城在焉【雍録】频阳故城在富平县东北五十五里【贾志】
　　郑　渭水东迳郑故城北武公十一年县之桓公友之故邑也【水经注】古郑城在郑县理北三里【元和志】
　　武城　孝公十九年城武城【史记六国表】在华州郑县东十三里【正义】
　　彤　六国表商君反死彤地在郑县界【通鉴注】郑西有故彤城【华州旧志】
　　宁秦　渭水迳华隂故城北春秋之隂晋也秦恵王五年改曰宁秦【水经注　按吕氏春秋九薮云秦之阳华晋地道记日童闗是也又胡氏鉴注云晋桃林之塞秦阳华是也即今潼関县地】
　　重泉　在蒲城南五十里秦简公置【西安府志】重泉故城在蒲城县东南四十五里【括地志】
　　临晋　本大荔戎国秦获之更名临晋【元和志】在朝邑县西南二里秦筑垒以临晋国【县道记】
　　合阳　孝公二十四年秦大荔围合阳【史记六国表】
　　北徴　秦公子鍼桓公之子景公之弟食邑北徴【邑志按即今澄城】
　　杜平　孝公七年与魏王会杜平【史记六国表】灌婴下栎阳赐爵列侯食杜平乡【史记灌婴传】杜平在今澄城【贾志按在澄城县南】
　　怀徳　渭水之北沙苑之南即怀徳县故城也世谓之髙阳城非矣【水经注】怀徳故城在朝邑县西南四十二里【寰记】　朝邑西南有怀徳城秦邑也髙祖还定三秦赐周勃食邑怀徳【同州志】
　　夏阳　渭水东南迳夏阳故城北少梁也秦恵王十一年更从今名矣【水经注】夏阳故城在韩城县南二十里芝川镇北基址犹存曰西少梁里【韩城县志】
　　衙　嬴姓国有衙同之白水东北六十里彭衙故城是也穆公子采【路史】
　　白水　文公分清水为白水即此【通典】秦置白水县以县临白水也【郡县释名】
　　汪　秦邑同之白水有汪城在临晋东【路史】
　　雍　秦徳公既立卜居雍后子孙饮马于河遂都雍【史记封禅书】徳公自汧徙雍【三辅黄图】周为召穆公采秦置雍县【郡县释名】雍故城在雍县南七里【括地志】
　　虢　秦武公十一年灭小虢【史记秦本纪】桃虢城在寳鸡县东六十里秦武公灭虢为县谓之小虢西虢城相去十里【贾志】
　　陈仓　陈仓县秦文公所筑因山为名有上下二城上城文公筑【元和志】陈仓城在寳鸡东二十里鸡爪峰下【贾志】
　　羙阳　孝公作四十一县羙阳其一也【元和志】羙阳秦县在扶风县北二十五里今为崇正镇【扶风县志　按长安志谓羙阳在武功西七里此乃后魏徙置非秦汉旧县】
　　郿　郿县秦文公所营【毛苌诗传】郿本秦县今县东十五里有故城【元和志】
　　杜阳　蘓代説秦王封小令尹以杜阳【国防】杜水东迳杜阳故城北世谓之故县川【水经注　按在今麟逰县】
　　汧　文公居西垂宫东猎至汧渭之会曰昔周邑我先秦嬴于此后卒为诸侯乃卜居占曰吉即营邑之【史记秦本纪】世纪防公徙汧故城在今陇州南二里【诗注疏】
　　秦　秦城在陇州东南二十五里秦非子养马汧渭之间有功周孝王命为大夫【元和志】
　　平阳　汧水歴慈山东南迳郁夷县迳平阳县故城南史记秦宁公二年徙平阳徐广曰故郿之平阳亭也【水经注】平阳在郿县西北徙自宁公【郿县志　按今郿县非汧水所经平阳似不在郿境九域志虢县有平阳镇宜在今寳鸡界】
　　好畤　汉髙帝元年章邯迎撃汉兵于陈仓止战好畤【史记髙帝本纪】好畤在干州东七里好畤县故城【雍胜畧】
　　壤乡　曹参围好畤取壌乡【史记曹相国世家】壌乡今在雍州武功县东二十里髙壌坊是【史记正义】
　　髙栎　曹参击三秦军壌东及髙栎破之【史记曹相国世家】皆邑名髙栎近壌乡【史记正义】
　　斄　樊哙攻雍斄【史记樊哙传】即后稷所封今武功故城是【史记注】
　　武功　孝公作四十一县斄武功在渭水南今郿县地有武功山斜谷水亦曰武功水县以山水立名【元和志】
　　漆　汉王元年周勃北攻漆【史记周勃传】豳州新平县古漆县【史记正义】
　　栒邑　汉初郦商破周军于栒邑【史记周类传】在豳州【史记索隠　按栒邑即今邠州三水县】
　　云阳　始皇使防恬除道道九原抵云阳又徙五万家于云阳【史记秦始皇本纪】云阳城在云阳县西北六十里【续通典按即今淳化县】
　　鹑觚　秦使防恬筑城至此以觚奠祭乃有鹑鸟集其上以为灵遂名其县【周地图记】离长武县四十里【鹑觚县碑记按鹑觚秦属北地郡】
　　商　秦内史南境今上洛郡【通考】卫鞅既破魏秦封之于商十五邑号为商君【史记商君传】商秦相卫鞅邑【汉书地理志按商在今商州东】
　　华阳　门水东北歴华阳之山即华阳也【通鉴注】秦魏冉同父弟芉戎封华阳君即此【雒南县旧志　按在今雒南县】
　　上郡　始皇使蒙恬筑长城居上郡【史记始皇本纪】上郡雍州之域今洛交中部延安咸宁上郡银川新秦朔方等郡皆是【郑樵通志】
　　肤施　奢延水迳肤施县南秦昭王三年置上郡治【水经注】上郡故城在绥州上县东南五十里即肤施县地【括地志】肤施县赵置秦因而不改今属延州【史记正义】
　　髙奴　清水东迳髙奴县项羽封董翳为翟王都之【水经注】董翳都髙奴即金明县是也【通鉴注】即肤施县金明砦地【雍胜畧　按此肤施今延安府治非秦之肤施也】
　　雕隂　魏防王二年秦取我雕隂【史记六国表】髙帝初傅寛从定三秦赐食邑雕隂【汉书傅寛传】雕隂邑战国属魏后属秦【纲目注】
　　鄜　文公十年初为鄜畤【史记秦本纪】县名于鄜地作畤故曰鄜畤【索隠】
　　阳周　蒙恬系诸阳周【史记蒙恬传】走马水出长城北阳周县故城南桥山二世赐蒙恬死于此【水经注　按阳周在今安定县界】
　　汉中郡　周赧王二年秦攻楚汉中取地六百里置汉中郡【史记楚世家】古汉中郡城在今南郑县东二里许即秦厉公所筑【舆地纪胜】汉中梁州之域今汉中洋川安康郡皆是【郑樵通志】
　　南郑　厉共公二十六年城南郑【史记秦本纪】项王立沛公为汉王王汉中都南郑【史记项羽本纪】
　　褒　汉髙祖为汉王张良送至褒中【史记髙帝纪】即梁州之褒县也旧曰褒中【师古注】在褒城县南十里打钟坝村置县自秦始【贾志】
　　城固　秦置汉中郡为城固县盖始城而冀其巩固之意【方舆胜览】春秋为楚地秦为城固县【城固县志】
　　西城　秦恵王置汉中郡金州即汉中之西城县也【雍大记】秦恵王始置西城县属汉中郡今西城山下即故址也【兴安州志　按兴安州南三里有西城废县】
　　洵阳　蘓秦説楚王曰北有洵阳【国防】郦商攻洵闗定汉中【史记郦商传】洵闗即汉中洵阳【史记注　按即今洵阳县】
　　故道　故道属陇西郡【通典】汉王从故道还袭雍王章邯【史记髙帝本纪】武都有故道县【汉书地理志】鳯州春秋氐羌之所居秦属陇西郡【通典　按畧阳县秦蜀郡地宁羌秦蜀郡葭萌县地】
　　九原郡　河水东迳九原县故城南秦置九原郡治此【水经注】中受降城本秦九原郡【元和志　按九原在今榆林府东北河套中括地志云胜州连各县本秦九原郡】
　　新秦　秦使防恬収河南地因河为塞筑四十四县【史记匈奴传】秦逐匈奴収河南地徙民以实之谓新秦【水经注】今夏胜等州秦畧取之【史记正义】
　　榆中　始皇三十六年迁北河榆中三万家【史记始皇本纪】北河胜州也榆中即今胜州榆林县【正义　按榆中在今府谷东北河套中】
　　固阳　秦孝公十一年魏鞅围固阳降之【史记六国表】河水东迳棝阳故城南【水经注　按固阳在今府谷东北河北一作棝】
　　北假　防恬度河据阳山北假中【史记匈奴传】北假在河北【禹贡锥指】
　　临河　河水东迳髙阙南又东迳临河县故城北【水经注】延水县本秦临河县地【元和志　按水经注河自髙阙东迳临河县北髙阙在今榆林府西北黄河北临河县即在其南岸去延水县絶逺元和志误】
　　右秦世都闗中録郡四县邑七十四夫郡县之制始于秦而龙门不载其沿革盖畧之也惟范蔚宗云秦内史武帝改其四县是汉制即秦之旧规也况废封建为郡县后世咸因之则建置亦不可不详故并着于篇
　　汉
　　秦罢侯置守汉郡县之制无改于秦昭宣之后郡县亦有增损【隋书地理志】汉以秦地太大更加置郡国【郑樵通志】京兆尹　故秦内史髙帝二年更为渭南郡九年罢复为内史武帝建元六年分为右内史太初元年更为京兆尹县十二【汉书地理志　除湖县在河南界外增邑国二】太初元年以长安以东为京兆尹长陵以北为左冯翊渭城以西属右扶风以辅京师谓之三辅又三辅共治长安城中【三辅黄图】平帝元始四年分京兆置前煇光后承烈二郡【汉书平帝本纪】前煇光领长安以南诸县后承烈领长安以北诸县【通鉴注】司校尉部武帝征和四年置察三辅农【汉书武帝本纪】元帝永始四年诸陵分属三辅【汉书元帝本纪】先是诸陵总属太常今各因其地界属三辅【师古注按景帝时晁错为左内史又武帝纪建元三年诏左右内史是内史之分非自建元六年始也汉书百官表云景帝二年分置左内史右内史】
　　长安　髙帝五年置【汉地理志】七年自栎阳徙都长安【史记髙帝本纪】髙帝始都长安实曰西京【三辅黄图】渭水迳长安城北汉恵帝元年筑六年成即咸阳也秦离宫无城故城之王莽更曰常安【水经注】长安故城在长安县西北二十里汉之旧都【括地志】
