<!-- { "loadSidebar": true } -->
　　形胜渭州之北秦山之东乃眷雕隂实曰鄜畤兵家完劲赋舆殷繁扼朔塞之咽喉为镐京之管钥【封敖撰刘础鄜坊节度使制】洛水交波鄜城旧畤地当寇垒界接王畿外为襟带之邦中有赋舆之实【封敖撰陈君从鄜州节度使制】秦塞要险地连京师【寰宇记】山峙水环城当冲要延州喉襟之地【延安府志】阻龟山带洛水固范希文经畧西夏之重地也【刘仕増建城垣记】襟带三川咽喉五路【州旧志序】四山雄峙三川纡廻被山带河五路咽喉连西夏而控延朔掖黄河而屏华岳居三秦上游为北门锁钥【州志】
　　洛川县【简】治在州东南六十里东至阿石崖韩城县界一百五十里西至本州界三十里南至史家河白水县界一百三十里北至闻喜邨东河隂【鄜　州宜川县】二界九十里东南至界头山澄城县界一百三十里【旧云至白水界一百二十里以正南当东南矣】西南至中部县界七十里东北至界牌山宜川县界六十里西北至本州界二十五里距省四百五十里编户九里
　　东至韩城县治二百八十里西北至鄜州治六十里南至白水县治二百一十里西南至中部县治一百一十里东北至宜川县治一百八十里
　　形胜山城天堑据险成雄为鄜延冲路【延安府志】枕鄜之胸跨韩之背【王高修城记】邑在西延之交黄龙故横阻为冯翊屏蔽其地多古人据险拒战之地【旧志】缘山阻涧亦天险也【县志】
　　中部县【简】治在州南少西一百四十里东至曹村洛川县界四十五里西至党家崾崄征宁县界一百八十五里南至曹家坬宜君县界二十里北至拦虎村本州界五十里东南至秦官村洛川县界六十里西南至许家原宜君县界二十里东北至交口洛川县界四十里西北至桃树村征宁县界二百里距省四百里编户一里
　　南至宜君县治七十里北至鄜州治一百四十里东北至洛川县治一百一十里
　　形胜北据桥山南环沮水屹然鄜延门户【延安府志】桥山顶峙沮水腰缠秦中一名胜区也【县志序】
　　宜君县【简】治在州南二百十里东至石盘里洛川县界九十里西至双槐树征宁县界一百五十里南至烈泉铺同官县界三十里北至东湖桥中部县界五十里东南至暗门白水县界一百里西南至泊铁三水县界一百四十里东北至嘴儿头中部县界一百里西北至征宁县界一百一十里【微西北至七里镇中部县界八十里】距省三百三十里编户九里
　　南至同官县治九十里北至中部县治七十里西南至三水县治二百一十里东南至白水县治一百六十里西至庆阳府征宁县治二百二十里
　　形胜城据山岩路当冲要【延安府志】
　　绥德州【要】
　　治在布政司东北一千一百里东至西河渡黄河山西永宁州界一百三十里【正东微北至岔道坞吴堡县界一百二十里】西至折家坪安定县界一百四十里南至延川县界一百六十里北至榆林县界八十五里东南至延川县界二百二十里西南至安定县界八十里东北至葭州界一百三十里西北至雷家寨怀逺县界二百八十里距　京师一千八百里领二县
　　本州境东至黄河永宁州界一百三十里西至米脂县界二十里南至清涧县界二十里北至米脂县界二十五里东南至福乐坪清涧县界一百三十里西南至沐沟清涧县界五十里东北至石岔里吴堡县界一百二十里西北至高和尚砭米脂县界五十里编户七里
　　东至吴堡县治一百四十五里东南至清涧县治一百四十里正北微西至米脂县治八十里西南至安定县治一百五十里
　　形胜绥德为石隰襟喉延鄜门户崇墉巨障雄列其间实山陜扼险之地【世法录】前依雕山后连川水黄河在其东沙漠在其北襟带闗陜控制灵夏实为用武之地【州志】
　　米脂县【简】治在州北少西八十里东至高家园葭州界六十里西至安定县界八十里南至高和尚砭本州界三十里北至榆林县界五里东南至吴堡县界五十里西南至安定县界八十里东北至葭州界五十里西北至狄青园怀逺县界二百里距省一千二百里编户五里
　　东至葭州治一百二十里南至本州治八十里北至榆林县治一百七十里西南至安定县治二百二十里
　　形胜形据山川境连沙漠为延绥襟喉地【延安府志】地接长城邑连上郡为榆塞襟喉【白乃正县志序】山环水绕控雄边而枕紫塞【高京县志序】前对文屏后倚烟洞左黄河右银水北连榆林南通闗陜极冲要地【县志】
　　清涧县【简】治在州东南一百四十里东至黄河山西石楼县界一百五十里西至安定县界四十里南至延川县界四十五里北至本州界一百二十里东南至山西石楼县界一百四十里西南至延川县界三十里东北至绥德州界一百三十里西北至米脂县界一百二十里距省九百五十里编户九里
　　南至延川县治六十里北至本州治一百四十里西至安定县治一百二十五里
　　形胜东据黄河西绕黒水钟楼官山前后耸峙延安扼要地【延安府志】前河后寨左涧右隘主草冈而食清流形胜之地也【旧志】冈岭重叠谿谷深阻左可致河东之粟右可固延安之势北可控沙漠之地屹为麟延之冲【县志】
　　葭州【要】
　　治在布政司东北一千三百二十里东至山西临县界二里西至米脂县界六十里南由吴堡至绥德州界二百二十五里北至边墙一百八十里东南由吴堡至山西永宁州界二百二十里西南至绥德州界八十里东北至山西河曲县界五百四十里西北至榆林县界一百七十里距　京师一千八百里领三县
　　本州境东至山西临县界二里西至米脂县界六十里南至吴堡县界一百一十里北至神木县界一百六十里东南至山西临县界二里西南至绥德州界八十里东北至神木县界一百一十里西北至榆林县县界一百七十里编户三里
　　东至山西临县治一百一十里西至米脂县治一百二十里南至吴堡县治一百八十里西北由建安堡至榆林县治二百九十里由防路二百里东北至山西兴县治二百二十里
　　形胜葭处榆林东隅肤切于边延绥之腹背闗陜之襟喉【章评修城记】乱山廻绕川水夹流崎岖险阻边方用武之地【延安府志】东连黄河西绕芦水峰峦廻抱道路险阻【旧志】东临晋地万山罗列芦水黄河左右环抱一峯据其北横岭绕其南谚以铁葭州称之良不诬与【州志】
　　吴堡县　治在州南一百八十里东城下即黄河山西永宁州界【旧云东至永宁界二十里是指东南为东也】西至绥德州界三十里南至绥德州界二十五里【按县南二十五里抵河西驿与绥德接界旧称南至绥德界六十里是以西南为南也】北至本州界七十里东南至永宁州界三十里西南至绥德州界六十里东北至孟门镇永宁州界三十里西北至米脂县界五十里距省一千二百四十里编户六里
　　西至绥德州治一百四十五里北至葭州治一百八十里东至山西永宁州治一百七十里东北至山西临县治一百二十里
　　形胜因黄河为池据西山为城边陲负险之地【延安府志】左蟠龙穴右踞虎冈沙漠相连隇防四塞因河为固夙号铜吴堡秦晋咽喉边陲要地【县志】
　　神木县【要】治在州东北二百六十里东至盘塘府谷县界一百三十里西至边墙五十里南至枣湾沟本州界一百三十里北至边墙十里东南至兴县界一百里西南至葭州界一百里东北至府谷县界八十里西北至边墙三十里距省一千六百三十里编户四里三分
　　东北至府谷县治一百七十里西至榆林县治二百六十里西南至葭州治二百六十里
　　形胜西藩榆阳东控河朔南翰闗华北当套虏【余廷谏建石城记】东阻黄河北控沙漠山谿险隘延州保障之地【延安府志】两山雄峙三水环流南望闗中北临河套秦晋之咽喉榆城之屏翰也【县志】
　　府谷县【中】治在州东北四百三十里东至黄河山西河曲县界一里西至万家墩神木县界一百里南至黄河保德州界一里北至鄂尔多斯界九十里东南至保德州界一里西南至李家石堡神木县界四十里东北至焦家坪山西河曲县界九十里西北至鄂尔多斯界九十五里距省由榆林府路一千七百九十里编户四里
　　西至神木县治一百七十里东至山西河曲县治七十一里南至山西保德州治四里
　　形胜境连沙漠势据黄河延安之藩篱【延安府志】黄河带其南长城绕其北地据上游势若建瓴实秦晋之咽喉闗陜之险要也【县志】






　　陜西通志巻七
<史部,地理类,都会郡县之属,陕西通志>
　　钦定四库全书
　　陜西通志巻八
　　山川一【名山图　图考　大川图　图考】
　　奠自鸿蒙封濬肇功三山八水流峙称雄扶舆清淑荟萃关中川环河汉岳匹岱宗壮哉四塞百二秦封蓐收之野髙深曷穷媚珠辉玉踞虎蟠龙懐柔有道百神效忠作山川志第四
　　谨按古山海经详于荒服而畧于内地至桑经郦注以水为经即以水所歴之山谷城邑为纬顾世代逺陵谷变迁即山川之见于史志者尚多不可推究而况名称错出传闻异同必欲援古证今以求其合难矣兹于关中名山大川各绘专图依今水道溯源迄委支分合而以所迳之郡邑诸山附见焉不敢蔑古以自是亦不敢泥古以傅会盖亦窃取桑郦之意也苐图考提纲挈领其难以櫽括者则皆散见各州县庶按图而索可并得其详云
<史部,地理类,都会郡县之属,陕西通志,卷八>
<史部,地理类,都会郡县之属,陕西通志,卷八>
<史部,地理类,都会郡县之属,陕西通志,卷八>
<史部,地理类,都会郡县之属,陕西通志,卷八>
<史部,地理类,都会郡县之属,陕西通志,卷八>
<史部,地理类,都会郡县之属,陕西通志,卷八>
<史部,地理类,都会郡县之属,陕西通志,卷八>
<史部,地理类,都会郡县之属,陕西通志,卷八>
<史部,地理类,都会郡县之属,陕西通志,卷八>
<史部,地理类,都会郡县之属,陕西通志,卷八>
<史部,地理类,都会郡县之属,陕西通志,卷八>








　　华岳【在华阴】
