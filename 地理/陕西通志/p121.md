<!-- { "loadSidebar": true } -->
　　西故镇　在县东二十里【县志】
　　南河镇　在县南五里【县志】
　　雷村镇　在县东南三十里【县志】
　　新村镇　在县东南五十里旧名新民堡【县册】
　　新镇　在县西北三十里【县志】
　　铁牛镇　在县西北四十里【县志】
　　雷衙镇　在县东北二十里【县志】
　　武庄镇　在县东北六十里【县志】
　　孔走镇　在县东北六十里交澄城界【县册】
　　【附县境古闗隘】暗门闗在县北今废【县册】○秦山堡在县西北五十里今废【县册】北出鄜延必由之路路甚穿狭嘉靖十一年设巡检司今裁【县志】
　　东阳桥　在县东五里跨东阳沟上【县图】
　　漆水桥　在县南五里跨白水上涸设潦撤俗讹白水为漆水故名【县志○按图在南河镇南】
　　平政桥　在县东三里跨白水上知县庄铸建【县志】圣女桥　在县东南三十里相传三神女一夜成之今有庙存【县志】
　　张家船　在县东北三十里洛水上通洛川【县志】
　　麻地湾渡　在县东北三十里洛水上【县图】
　　马家船　在县东北三十里洛水上通洛川【县册】
　　齐家筏　在县东三十五里【县册】
　　【附县境古渡】懐沟船在县东三十里今废【县志】
　　干州
　　大横闗　在州西北五十里有闗头镇或以为即古大横闗【州志】好畤有大横闗【唐书地理志】
　　何家堡　在州东南四十里【州志】
　　姜村堡　在州南四十里【州志】
　　阳洪镇　在州东三十里【州册】
　　薛禄镇　在州东南四十里俗传薛仁贵食采于此盖传讹也【州志】奉天县有薛录镇【宋敏求长安志】
　　临平镇　在州西四十里【州志】有临平观基在好畤县东南七里【宋敏求长安志】
　　陆陌镇　在州东北十五里【州册】东通醴泉北通三边商旅所必经【州志】
　　冯市镇　在州东北三十五里【州册】东通醴泉北通永夀为商旅走集之所【州志】
　　青龙桥　在州东三里青龙村【州志】
　　甘泉桥　在州东三十里甘峪河上【州志】
　　云桥　在州南门外【州图】宋廷佐云此本非桥系朱泚筑以攻城之具浑瑊掘隧陷贼之所旧志则载唐开元八年置德宗夜度此桥脱朱泚之乱浑瑊大战即此现今有桥存在州城南门外【县志○按唐书浑瑊传泚造云梁广数十丈施以攻城瑊掘隧燃火云梁及隧而陷李商隐诗云桥逼禁营注云桥即云梯应是木器故云贼乘风推梁以进及风反焚贼固不得指梁为桥亦非筑土攻城也从旧志战于桥所为是】
　　望陇桥　在州治西门外【州志】
　　九龙桥　在州西北三十里栁召村【州志】
　　草店桥　在州西北三十五里大羊里北【州志】
　　龙栢桥　在州西北四十里近临平镇【州志】跨武定河【州册】夹道桥　在州西二十里【马志】跨武定河【州册】
　　麻沟桥　在州治北门外【州志】
　　【附县境古桥】石桥在州城内北街地名桥子口桑道茂筑城即筑桥以象形龟鼇今遗址犹存其石旁落殆尽【州志】○马沟桥在州北四十里【西安府志】
　　武功县
　　长宁镇　在县东四十五里【县册】武亭长宁镇【金史地理志○按武亭即武功县大定二十九年以嫌显宗讳更名】
　　普集镇　在县东南四十里会同里【县图】
　　薛固镇　在县东南六十里【县册】
　　大庄镇　在县南二十里永丰里【县册】
　　杨陵镇　在县南十五里【县册】
　　永安镇　在县西南二十五里永安里【县册】
　　魏公镇　在县北二十里【县册】
　　游鳯镇　在县北二十里具奉里【县图】
　　武水桥　在县东一里跨漆水上冬筑桥水涨则撤【马志】
　　永夀县
　　常宁镇　在县东六十里【县册】永夀有常宁寨【金史地理志】蒿店镇　在县南十五里往来要道明设逓运所兼治大使雍正六年裁【县图】
　　监军庄　在县南四十里冲地【县册】
　　义井镇　在县西南七十里【县册】
　　底窖镇　在县北三十里道出邠州明亦置逓运所于此今废【州志】
　　【附县境古闗隘】莫营闗在县西南后魏置【寰宇记】永夀有后魏莫营闗在县西南【通典】○穆陵闗在县南四里宋嘉祐四年置今废有韩桐读书洞【贾志○按地图综要作棱陵闗】○县有麻亭寨【九域志】
　　土桥　在县东南五十里安家营【县册】醴泉南过桥泄涧下【县志】
　　邠州
　　水北堡　在州东十里【州册】
　　水帘东西堡　在州西十里【州册】
　　大佛寺堡　在州西十里【州册】
　　史店镇　在州东三十里【州册】
　　大峪镇　在州东南三十里髙处山岭势极险要有堡【州志】
　　髙渠镇　在州西北十五里【州册】
　　白镇　在州西北五十里【州册】新平县有白镇【九域志】今名白吉镇【州志】
　　永乐镇　在州北八十里【州册】
　　【附州境古隘】胡空堡在州南【旧志】晋太元十二年苻登自瓦亭进据胡空堡戎夏归之者十余万【十六国春秋】秦屯骑校尉胡空所筑堡也【通鉴胡注○按晋书苻坚将胡空徐嵩各筑堡自固姚方成攻陷徐嵩堡嵩被杀登下陇救之留军于胡空堡二堡应相去不逺】○干兴寨在州南一里每三月泾岸桃开自寨望之如锦今废【州册】○藁邱堡在新平县【即今邠州】西十八里东西南三面石坡峻峭髙十丈北面筑城髙二丈武德二年置贞观元年废【元和志】
　　广济桥　在州东门外南河上即皇涧【州志】桥名广济久圮民病于涉嘉靖三十二年始捐金聚粟伐木取石筑桥髙一丈七尺濶一丈三尺长七十五尺栏各九楹小墙四堵木桩一根石兽一双扁曰皇涧桥以明古迹之有存焉【知州万化修桥记】
　　千金桥　在州西门外洪龙河即过涧【州志】
　　髙渠渡　在州西北二十里髙渠铺泾河上通环庆宁夏等路船二只水夫二十名夏秋用船冬架木覆薪筑土为桥初二渡多因桥累嘉靖二十五年知州姚本详革私立法为例【州志】
　　河北渡　在州北一里【西安府志】泾水上有官船【州册】
　　饮马渡　在州城东泾水便道【州志】
　　水北渡　在州东五里水北铺泾河上通三原泾阳榆林等路船二只水夫十名【州志】
　　景村渡　在州东十里景村泾水上【州志】
　　断泾渡　在州东三十里断泾村泾水上【州志】
　　黑水河渡　在州西四十里黑水河上通平凉固原甘肃诸路无大风浪不设船只水夫五名冬搭桥春拆收以备冬用【州志】
　　三水县
　　石门闗　在县东六十里石门山【贾志】秦献公二十一年与晋战于石门正义曰括地志曰尧门山俗名石门在雍州三原县西北上有路其状如门【史记秦夲纪注】两山夹立势极髙峻为西北要害亦名尧门汉更名石闗为邠之镇以汉武于此立闗而名也【州志】闗外为耀州淳化宜君同官四州县交错之地明置石门闗甃石为城设巡司又于岭上筑岸门重闗之险今巡司裁雍正元年设把总汛【县册】
　　堡岭　在县东三十里即汉之左谷后秦姚襄筑三百六十寨堡岭其一也有泉自絶顶流下径达堡中昔元人据堡岭汲饮不断者赖此又岭右有中岭其麓有官家桑村二洞宋元明民多避烽其中【县志】
　　双槐堡　在县西五十步四面悬崖碧流东绕下有古槐一根二干故名上有平地二顷旧志载元末张思道李思齐据此明季冦炽知县髙知筑城竪桥分立县治仓库于内顺治七年知县王儒复请修葺康熙乙卯丙辰间知县林逢泰复同堡众缮修凭髙阻深与县城相犄角【县志】今西门外开便门以通两城往来基尚存【贾志】
　　陇川堡　在县北十五里【县册】半川之后四面壁立溪涧环绕隋大业时县尝治此【县志】
　　半川府　在县北十五里地当九原九隰之中故曰半川以屯府兵唐太宗闗中设府兵二百六十一屯此其一也【县志】
　　土桥镇　在县南四十里有城当古公原之冲【县志】土桥鼎峙于古公原以屏其南【文倬天形势论】
　　张洪镇　在县西二十里【县册】其西有细腰以抵水浒之冲设镇以张洪【文倬天形势论】有城周二里三分【县志】
　　太羽镇　在县北二十里有城周二里三分【县志】原隰之半有太羽以中控之【文倬天形势论】
　　底庙镇　在县北五十里有城周二里三分【县志】其北赤坂以树宻姞之障设镇以底庙【文倬天形论】
　　职田镇　在县东北三十里唐广德初三水县尝治此镇城周三里相传尉迟敬徳务农处庙址存焉【县志】溥原之东有细以扼分水岭之吭设镇以职田【文倬天形势论附县境古隘】龙泉镇在县东北十五里今废【县册】唐干宁二年李克用攻行瑜于梨园寨李茂贞遣兵屯龙泉镇【唐书王行瑜传】邠州三水县有龙泉镇在州东北【九域志○按金史地理志三水有清泉镇疑即龙泉镇】
　　大桥　在东门外东涧河上【县册】桥久圮土人夹溪筑小桥以便往来其小桥数十武亦崩壊知县林逢泰重修【县志】
　　汃水桥　在县南门外冬月架木为梁民不病渉【县志】土桥　在县南四十里土桥镇跨姜嫄河【县册】
　　杜家桥　在西溪桥之西二里知县杨豫建【马志】跨温凉河【县册】
　　赤道桥　在杜家桥之西五里【州志】
　　细腰桥　在县西四十里【县图】跨梁渠沟上接本州界长二十余丈平接两岸故名【县志】
　　便桥　在县西北便门外连西城通双槐堡明末知县髙知建后圯康熙乙卯知县林逢泰重修亦谓之绵桥甃石架木上设堞墙以为防守【县志】
　　暗桥　在县北三十里跨支唐川上两旁悬崖中通道路嘉靖二十七年副使周洪范建铁门一重上覆屋三间险固可守【州志】
　　【附县境古桥】西溪桥在迎恩门外【府志】跨西溪河上成化间知县杨豫建今圮【马志】○聚珍桥在县西志岐门外跨西溪水上万厯间知县秦渠建今圮基址存【县志】淳化县
　　大店镇　在县东南十里【县册】
　　石桥镇　在县东南二十五里【县册】
　　辛店镇　在县西五里【县册】
　　通润镇　在县西二十里【县册】
　　姜嫄镇　在县西四十里【县册】
　　【附县境古隘】金源堡在县西四十里水中四面陡絶上有洞窟数十盖昔人避兵之所【贾志】○常实镇在县东三十里今废【县册】○梨园镇在金乡【宋敏求长安志】梨园寨车箱坂下有梨园武帝所筑大一顷树梨数百株【王褒云阳宫记】唐干宁二年李克用进军渭桥遣李存信等攻王行瑜梨园寨在京兆云阳县【通鉴胡注○按梨园寨即梨园镇】○永安镇在县东六十里即杜寨义栅所也【贾志】梁大通元年魏萧宝寅乱闗右毛遐鸿宾率氏羌起兵于马祗栅以拒之【通鉴】唐贞元间碑载此地乃作镇处杜寨则义栅所也亦名鸿宾栅按地图记孝武帝永熙元年于栅置永安镇【马志】
　　石桥　在县东南二十五里眀季王处士修建有碑记【县志】
　　圣人桥　在县东南二十八里跨米仓沟入治峪河处相传汉武帝游甘泉时故道因名【贾志】明嘉靖乙丑邑人罗廷绣等重修延袤百尺崇半之改名圣济桥【县志】
