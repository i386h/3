<!-- { "loadSidebar": true } -->
　　吾闻京城南兹惟羣山囿东西两际海巨细难悉究山经及地志茫昧非受授团辞试提挈挂一念万漏欲休谅不能粗叙所经觏尝升崇丘望戢戢见相凑晴明出棱角缕脉碎分绣蒸岚相澒洞表里忽通透无风自飘簸融液煦柔茂横云时平凝防防露数岫天空浮修眉浓绿画新就孤撑有巉絶海浴褰鹏噣春阳潜沮洳濯濯吐深秀崖峦虽嵂崒輭弱类含酎夏炎百木盛防鬰増埋覆神灵日歊歔云气争结构秋霜喜刻轹磔卓立癯瘦参差相叠重刚耿陵宇宙冬行虽幽墨冰雪工琢镂新曦照危峩亿丈恒髙袤明昏无停态顷刻异状候西南雄太白突起莫间簉藩都配德运分宅占丁戊逍遥越坤位诋讦陷干窦空虚寒兢兢风气较搜潄朱维方烧日隂霰纵腾糅昆明大池北去觌偶晴昼绵联竆俯视倒侧困清沤微澜动水面踊跃躁猱狖惊呼惜破碎仰喜呀不仆前寻径社墅坌蔽毕原陋﨑岖上轩昻始得观览富行行将遂竆岭陆烦互走勃然思坼裂拥掩难恕宥巨灵与夸娥远贾期必售还疑造物意固防蓄精祐力虽能排斡雷电怯呵诟攀缘脱手足蹭蹬抵积甃茫如试矫首堛塞生怐愗威容丧萧爽近新迷远旧拘官计日月欲进不可又因縁竆其湫凝湛闭隂嘼鱼鰕可俯掇神物安敢冦林柯有脱叶欲堕鸟惊救争衔弯环飞投弃急哺鷇旋归道囘睨远枿壮复奏吁嗟信竒怪峙质能化贸前年遭谴谪探歴得邂逅初从蓝田入顾盼劳颈脰时天晦大雪泪目苦蒙瞀峻涂拖长冰直下若悬溜褰衣步推马颠蹶退且后苍黄忘遐睎所瞩才左右杉篁咤蒲苏杲耀攒介胄专心忆平道脱险逾避臭昨来逢清霁宿愿忻始副峥嵘跻冡顶倏闪杂鼯鼬前低划开阔澜漫堆众皱或连若相从或蹙若相鬬或妥若弭伏或耸若惊雊或散若瓦解或赴若辐辏或翩若船游或决若马骤或背若相恶或向若相佑或乱若抽笋或嵲若炷灸或错若绘画或缭若篆籀或罗若星离或蓊若云逗或浮若波涛或碎若锄耨或如贲育伦暏胜勇前购先强势已出后钝嗔防譳或如帝王尊丛集朝贱幼虽亲不防狎虽远不悖谬或如临食案肴核分饤饾又如游九原坟墓包椁柩或累若盆或揭若防豆或覆若曝鼈或颓若寝兽或蜿若藏龙或翼若抟鹫或齐若友朋或随若先后或迸若流落或顾若宿留或戾若仇讐或密若婚媾或俨若峨冠或飜若舞袖或屹若战阵或围若搜狩或靡然东注或偃然北首或如火熺焰或若气饙馏或行而不辍或遗而不收或斜而不倚或弛而不彀或赤如秃鬝或熏若柴槱或如龟坼兆或若卦分繇或前横若剥或后防若姤延延离又属夬夬叛还遘喁喁鱼闯萍落落月经宿訚訚树墙垣巘巘架库廏参参削剑防焕焕衔莹琇敷敷花披萼闟闟屋摧霤悠悠舒而安兀兀狂以狃超超出犹奔蠢蠢骇不懋大哉立天地经纪肖营腠厥初孰开张黾俛谁劝侑创兹朴而巧戮力忍劳疚得非施斧斤无乃假诅呪鸿荒竟无传功大莫酬僦尝闻于祠官苾芬降歆嗅斐然作歌诗惟用赞报酭
　　题炭谷湫祠堂【在京兆南终南下】　　　　　前人
　　万物都阳明幽暗鬼所寰嗟龙独何智出入人鬼间不知谁为助若执造化闗厌处平地水巢居插天山列峰若攒指石盂仰环环巨灵髙其捧保此一掬悭森沈固含蓄本以储隂奸鱼鼈防拥防羣嬉傲天顽翾翾栖托禽飞飞一何闲祠堂像侔真擢玉纡烟鬟羣怪俨伺候恩威在其顔我来日正中悚惕思先还寄立尺寸地敢言来途艰吁无吹毛刃血此牛啼殷至今乗水旱鼓舞寡与鳏林丛镇防防竆年无由删妍英杂艳实星锁黄朱斑石级皆险滑颠跻莫牵攀龙区雏众碎付与宿已颁弃去可奈何吾其死茅菅
　　马嵬行　　　　　　　　　　　刘禹锡
　　绿野扶风道黄尘马嵬驿路边杨贵人坟髙三四尺乃问里中儿皆言幸蜀时军家诛佞幸天子舍妖姬羣吏伏门屏贵人牵帝衣低囘转美目风日为无晖贵人饮金屑倏忽舜英暮平生服杏丹顔色真如故属车尘已远里巷来窥觑共爱宿妆妍君王画眉处履綦无复有履组光未灭不见岩畔人空见凌波袜邮童爱踪迹私手解鞶结传看千万眼缕絶香不歇指环照骨明首饰敌连城将入咸阳市犹得贾胡惊
　　游终南龙池寺　　　　　　　　　孟郊
　　飞鸟不到处僧房终南巅龙在水长碧雨开山更鲜步出白日上坐依清溪边地寒松桂短石险道路偏晚磬送归客数声落遥天
　　游华山云台观　　　　　　　　　前人
　　华岳独灵异草木恒新鲜山尽五色石水无一色泉仙酒不醉人仙芝皆延年夜闻明星馆时韵女萝敬兹不能寐焚柏吟道篇
　　初出蓝田路作　　　　　　　　白居易
　　停骖问前路路在秋云里苍苍县南道去途从此始絶顶忽上盘众山皆下视下视千万峯峰头如浪起朝经韩公坡夕次蓝桥水浔阳近四千始行七十里人烦马蹄阻劳苦已如此
　　仙娥峰下作　　　　　　　　　　前人
　　我为东南行始登商山道商山无数峰最爱仙娥好参差树若插匼匝云如抱渇望寒玉泉香闻紫芝草青崕屏削碧白石牀铺缟向无如此物安足留四皓感彼私自问归山何不早可能尘土中还随众人老
　　夏日华山别韩博士愈　　　　　　鲍溶
　　别地太华隂孤亭潼闗口夏日可畏时望山易迟久暂因车马倦一逐云先后碧霞气争寒黄鸟语相诱三峰多异态迥举仙人手天晴捧日轮月夕弄星斗幽疑白帝近明见黄河走远心不期来真境非吾有鸟鸣草木下日息天地右踯躅因风松青防谢仙叟不知无声泪中感一顔厚青霄上何阶别剑空朗扣故乡此闗外身与名相守迹比防根蓬忧如长饮酒生离抱多恨方寸安可受咫尺岐路分苍烟蔽囘首
　　西岳庙　　　　　　　　　　　　贾餗
　　老柏寒飕飕清祠昼寂寂开门华山北岚烟沈日夕国家崇明祀五岳尽封册念我西土民报君金天籍惟神本直信以道微损益无乃惑聪明讹言纵巫觋因循作风俗相与成浸溺疲病闾里氓锥刀往来客我行岁云暮登殿拜瑶席奠酒澈明灵绪言多感激郁郁展冠冕凛然生矛防斑驳石色重隂沈香烟碧虹梁无燕雀圣座镇虺蜴唧唧似有闻依稀疑所觌髫年业文翰弱冠荐长厄天命几微茫神逵徒悚惕今来游上国幸遇陶唐厯正直不吾欺愿言从所适
　　哀陇民　　　　　　　　　　　皮日休
　　陇山千万仞鹦鹉巢其巅竆危又极险其山犹不全蚩蚩陇之民悬度如登天空中觇其巢惊扰争纷然百禽不得一十人九死焉陇川有戍卒戍卒亦不闲将命提雕笼直到金台前彼毛不自珍彼舌不自言胡为轻人命奉此玩好端吾闻古圣王珍禽皆舍今此陇民属每岁啼涟涟
　　经太华　　　　　　　　　　　衞光一
　　太华五千寻重嵒合沓起势飞白云外影倒黄河里上有千莲叶服之久不死山髙采难得叹息徒仰止
　　登乐游原怀古　　　　　　　　豆卢囘
　　缅惟汉宣帝初谓皇曽孙虽在襁褓中亦遭巫蛊寃至哉丙廷尉感激义弥敦驰逐莲勺道出入诸陵门一朝风云会竟登天位尊握符升宝厯负扆御华轩赫赫文物备葳防休瑞繁卒为中兴主垂名于后昆雄图奄已谢余址空复存昔为乐游苑今为狐园朝见牧防集夕闻栖鸟喧萧条灞亭防寂寞杜陵原羃防野烟起苍茫岚气昏二曜屡回薄四时更凉温天道尚如此人理安可论
　　不见阳城驿　　　　　　　　【宋】王禹偁
　　不见阳城驿空吟昔人诗谁改避贤邮唱首元微之微之谪江陵顦顇为判司路道商山驿一夕见嗟咨所嗟阳道州抗直贞元时时亦被斥逐南荒终一麾题诗改驿名格力何髙竒乐天在翰林亦知迁客词遂使道州名光与日月齐是后数十年借问经者谁留题富水驿始见杜紫微紫微言驿名不合轻改移欲遣朝天者惕然知在兹一以讳事神名呼不忍为一以名警众名存教可施为善虽不同同归化之基迩来又百稔编集空鳞差我迁上洛郡罪谴身絷维旧诗犹可诵古驿殊无遗富水地虽在阳城名岂知空想数君子贯若珠累累三章诗未泯千古名亦垂德音茍不嗣吾道当已而前贤尚如此今我复何悲题此商于驿吟之聊自怡
　　辩熊耳　　　　　　　　　　　　邵雍
　　昔禹别九州导洛自熊耳熊耳自有两未审孰为是东者近成周西者隔丹水书传称上洛斯言得之矣
　　哀张子厚先生　　　　　　　　司马光
　　先生负材气弱冠游竆边麻衣揖钜公决策期万全谓言叛羌辈坐可执而鞭意趣小参差万金莫留连中年更折节六籍事精研羲农讫周孔上下皆贯穿造次循绳墨儒行无少愆师道久废阙模范几无传先生力振起不絶尚联緜教人学虽博要以礼为先庶几百世后复覩三王前释老比尤炽羣伦将荡然先生论性命指示令知天声光动京师名卿争荐延寘之石渠阁岂徒修简编丞相正自用立有荣枯权先生不可屈去之归卧坚孤嫠聚满室糊口耕无田欣欣茹藜藿皆不思肥鲜近应诏书起寻取病告旋旧庐不能到丹旐风翩翩人生防归尽但问愚与贤借令阳虎寿讵足骄顔渊况于朱紫贵飘忽如云烟岂若有清名髙出太白巅门人俱绖带云梯会松阡厚终信为美继志仍须专读经守旧学勿为利禄迁好礼效古人勿为时所牵修内勿修外执中勿执偏当今洙泗风郁郁满秦川先生傥有知无憾归重泉
　　纪行　　　　　　　　　　　　　苏轼
　　壬寅二月有诏令郡吏分诣属县减决囚禁自十三日受命出府至宝鸡虢郿盩厔四县旣毕事因朝谒太平宫而宿于南谿谿堂遂并南山而西至楼观大秦寺延生观仙游潭十九日乃归作诗五百言以记所经歴者寄子由
　　远人罹水旱王命释俘囚分县传明诏寻山得胜游萧条初出郭旷荡实消忧薄暮来孤镇登临忆武侯峥嵘依絶壁苍莽瞰奔流半夜人嘑急横空火气浮天遥殊不辨风急已难收晓入陈仓县犹余卖酒楼烟煤已狼藉吏卒尚呀咻鸡岭云霞古龙宫殿宇幽南山连大散归客走吾州欲往安能遂将迁为少留囘趋西虢道却度小河洲闻道磻溪石犹存渭水头苍崖虽有迹大钓本无钩东去过郿坞孤城象汉刘谁言董公健竟复伍孚雠白刃俄生肘黄金漫似丘平生闻太白一见驻行驺皷角谁能试风雷果致不岩崕已竒絶冰雪更雕锼春旱忧无麦山灵喜有湫蛟龙懒方睡缾罐小容偷二曲林泉胜三川气象侔近山麰麦早临水竹篁修先帝膺符命行宫画冕旒侍臣簪武弁女乐抱箜篌秘殿开金锁神人控玉虬黑衣横巨剑被髪凛双眸邂逅逢佳士相将弄防舟投篙披绿荇濯足乱清沟晚宿南谿上森如水国秋绕湖裁翠密终夜响飕飗冒晓竆幽邃操戈畏炳彪尹生犹有宅老氏旧停辀问道遗踪在登山往事悠驭风归汗漫阅世似蜉蝣羽客知人意瑶琴系马秋不辞山寺远来作鹿鸣呦帝子传闻李嵓堂髣像缑轻风帏幔巻落日髻鬟愁入谷惊防密登坡费挽搂乱峰巉似槊一水澹如油中使何年到金龙自古投千重横翠石百丈见游儵最爱泉鸣洞初尝雪入喉满瓶虽可致洗耳叹无由忽忆寻蟆培方冬脱鹿裘山川良甚似水石亦堪俦惟有泉傍饮无人自献酬
　　东湖　　　　　　　　　　　　　前人
