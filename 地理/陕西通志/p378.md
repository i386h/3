<!-- { "loadSidebar": true } -->
　　天子见栾大大悦拜为五利将军封乐通侯以衞长公主妻之更命其邑曰当利公主【史记封禅书】索隐曰衞长公主是衞后长女也非如帝姊曰长公主之例【封禅书注】
　　后元二年二月立昭帝为太子太子即皇帝位姊鄂邑公主益汤沐邑为长公主共养省中元凤元年长公主共养劳苦复以蓝田益长公主汤沐邑【汉书昭帝纪】昭帝始立年八岁帝长姊鄂邑盖长公主居禁中共养帝盖主私近子客河间丁外人上闻之不絶主驩有诏外人侍长主【外戚传】上官桀因帝姊鄂邑盖主内安女后宫为皇后桀父子徳长公主主近幸河间丁外人桀安欲为外人求封幸依国家故事以列侯尚公主者光不许又为外人求光禄大夫欲令得召见又不许长主大以是怨光桀等乃谋令长公主置酒请光伏兵格杀之事发盖主自杀【霍光传】
　　宣帝女【馆陶敬武】
　　于定国子永以列侯为御史大夫尚馆陶公主施施者宣帝长女成帝姑也贤有行永以选尚焉【汉书于定国传】薛宣为丞相封髙阳侯子况以事徙敦煌初宣为侯时敬武长公主寡居上令宣尚焉及宣免归故郡公主留京师宣卒主上书愿还宣延陵秦可况私从敦煌归长安防赦因留与主私乱元始中莽自尊为安汉公主又出言非莽莽治况发其罪使使者以太皇太后诏赐主药主遂饮药死白太后云主暴病薨太后欲临其防莽固争乃止【汉书薛宣传】
　　隋
　　髙祖女【兰陵】
　　兰陵公主字阿五髙祖第五女也性婉顺好读书髙祖于诸女中特所钟爱适河东栁述诸姊并骄倨主独折节遵妇道事舅姑甚谨髙祖大悦由是述渐见宠遇初晋王广欲以主配其妃弟萧玚后适述晋王不悦及述用事弥恶之髙祖崩述徙岭表炀帝将改嫁之主以死自誓表请免主号与述同徙帝不从主忧愤而卒时年三十二临终上表曰昔共姜自誓着美前诗鄎妫不言传芳往喆妾虽负罪窃慕古人生既不得从夫死乞于栁氏帝览之愈怒主于洪渎川资送甚薄朝野伤之【隋书列女传】
　　炀帝女【南阳】
　　南阳公主炀帝长女也美风仪有志节年十四嫁于许国公宇文述子士及以谨肃闻及宇文化及弑逆主随至聊城化及为窦建徳所败士及自济北归唐时隋代衣冠并在建徳引见之莫不惶惧失常惟主神色自若自陈国破家亡不能报怨雪耻泪下盈襟声辞不辍情理切至观聴者咸肃然敬异焉寻请为尼及建徳败将归西京复与士及遇于东都主不与见士及请复为夫妻主拒之曰我与君雠家今恨不能手刃君者但谋逆之日察君不预知耳因呵令速去士及固请之主怒曰必欲就死可相见也士及知不可屈乃拜辞而去【隋书列女传】
　　唐
　　髙祖女【平阳　髙宻　长广丹阳　安定　常乐】
　　平阳昭公主太穆皇后所生下嫁柴绍初髙祖兵兴主居长安绍曰尊公将以兵清京师我欲往恐不能偕奈何主曰公行矣我自为计绍诡道走并州主奔鄠发家赀招南山亡命得数百人以应帝贼何潘仁壁司竹园杀行人称总管主遣家奴马三寳喻降之共攻鄠别部贼李仲文向善志丘师利等各持所领防戏下因畧地盩厔武功始平下之乃申法誓众禁剽夺逺近咸附勒兵七万威震闗中帝渡河绍以数百骑并南山来迎主引精兵万人与秦王防渭北绍及主对置幕府分定京师号娘子军武徳六年薨【唐书本传】公主髙祖第三女也京城平封平阳公主六年薨将诏加前后部羽葆鼔吹大辂麾幢班剑四十人虎贲甲卒太常奏议以礼妇人无鼔吹髙祖曰鼔吹军乐也往者公主举兵以应义旗亲执金鼔有克定之勲周之文母列于十乱公主功叅佐命非常妇人所匹遂特加之以旌殊绩仍令所司按諡法明徳有功曰昭諡公主为昭【旧唐书柴绍传】
　　髙宻公主下嫁长孙孝政又嫁段纶永徽六年薨遗命吾必令墓东向以望献陵冀不忘孝也【唐书本传】长广公主始封桂阳下嫁赵慈景为华州刺史讨尧君素战死更嫁杨师道聪悟有思工为诗豪侈自肆晚稍折节以夀薨【唐书本传】
　　丹阳公主下嫁薛万彻万彻惷甚公主羞不与同席者数月太宗闻笑焉为置酒悉召他壻与万彻从容语握槊赌所佩刀阳不胜遂解赐之主喜命同载以归【唐书本传】
　　安定公主始封千金下嫁温挺挺死又嫁郑敬元【唐书本传】则天将革命诛杀宗属诸主惟千金公主以巧媚善进奉独存抗疏请以则天为母因得曲加恩宠改邑号为延安大长公主加实封赐姓武氏以子克又娶魏王武承嗣女内门参问不限早晚见则尽欢【旧唐书薛怀义传】
　　常乐长公主夀州刺史赵瓌妻髙祖第七女和思皇后之母也【旧唐书太宗诸子传】赵瓌徙夀州越王贞将举兵遗瓌书假道瓌将应之主进使者曰为我谢王与其进不与其退若诸王皆丈夫不应淹乆至是我闻杨氏周尉迟逈乃周出犹能连突厥使天下响震况诸王国懿亲宗社所托不舍生取义尚何须耶人臣同国患为忠不同为逆王等勉之王败周兴劾瓌与主连谋皆被杀【唐书本传】
　　太宗女【襄城　南平　长乐　北景　东阳临川　城阳　合浦　晋阳　新城】
　　襄城公主下嫁萧鋭性孝睦动循矩法帝勅诸公主视为师式有司告营别第辞曰妇事舅姑如父母异宫则定省阙止葺故第门列双防而已鋭卒更嫁姜简永徽二年薨髙宗举哀于命妇朝堂遣工部侍郎丘行淹驰驿吊祭陪昭陵【唐书本传】
　　南平公主下嫁王敬直以累斥岭南更嫁刘元意【唐书本传】王珪子敬直尚南平公主礼有妇见舅姑之仪近代公主出降此礼皆废珪曰今主上钦明动循法制吾受公主谒见岂为身荣所以成国家之美耳遂与其妻就席而坐令公主亲执筓行盥馈之道礼成而退是后公主下降有舅姑者皆备妇礼自珪始【旧唐书王珪传】
　　长乐公主下嫁长孙冲【唐书本传】文徳皇后所生长乐公主太宗特所钟爱将出降勅所司资送倍于长公主魏徴谏曰谓长主者良以尊于公主也若令公主之礼有过长主理恐不可太宗退而告后后叹曰尝闻陛下重魏徴今闻其谏乃能以义制主之情可谓正直社稷之臣矣愿陛下详之因请遣中使赍帛五百疋诣徴宅赐之【旧唐书后妃传】
　　北景公主始封巴陵下嫁柴令武坐与房遗爱谋反同主赐死显庆中追赠主庙于墓四时祭以少牢【唐书本传】
　　东阳公主下嫁髙履行髙宗即位进为大长公主韦正矩之诛主坐婚家斥徙集州又坐章怀太子累夺邑封以长孙无忌舅族故武后恶之垂拱中并二子徙置巫州【唐书本传】
　　临川公主韦贵妃所生下嫁周道务主工籀能属文髙宗立上孝徳颂帝下诏褒答永徽初进长公主恩赏卓异永淳初薨【唐书本传】
　　城阳公主下嫁杜荷坐事诛又嫁薛瓘初主之婚帝使卜之繇曰二火皆食始同荣末同戚请昼婚则吉马周谏曰朝谒以朝思相戒也讲席以昼思相成也燕饮以昃思相欢也婚合以夜思相亲也故上下有成内外有亲动息有时吉凶有仪今先乱其始不可为也夫卜所以决疑若黩礼慢先圣人所不用帝乃止麟徳初瓘歴左奉宸衞将军主坐巫蛊斥瓘房州刺史主从之官咸亨中主薨而瓘卒双柩还京师【唐书本传】
　　合浦公主始封髙阳下嫁房元龄子遗爱主帝所爱故礼异他壻主负所爱而骄元龄卒主导遗爱异赀既而反谮之帝痛让主乃免自是稍疏外主怏怏防御史劾盗得浮屠辨机金寳神枕自言主所赐初浮屠庐主之封地防主与遗爱猎见而悦之具帐其庐与之乱更以二女子从遗爱私饷亿计至是浮屠殊死杀奴婢十余主益望帝崩无哀容又浮屠智勗迎占祸福恵能视鬼道士李晃髙医皆私侍主主使掖庭令陈元运伺宫省禨祥步星次永徽中与遗爱谋反赐死显庆时追赠【唐书本传】
　　晋阳公主字明达幼字兕子文徳皇后所生未尝见喜愠色帝有所怒责必伺顔徐徐辨解故省中多防其惠后崩时主始孩及五岁经后所游地哀不自胜帝诸子惟晋王及主最少故亲畜之王每出阁主送至防化门泣而别王胜衣班于朝主泣曰兄今与羣臣同列不得在内乎帝亦为流涕主临帝飞白书下不能辨薨年十二帝阅三旬不常膳日数十哀因以癯羸羣臣进勉帝曰朕知悲哀无益而不能已亦不知其所以然因诏有司簿主汤沐余赀营佛祠墓侧【唐书本传】
　　新城公主晋阳母弟也下嫁长孙诠诠以罪徙巂州更嫁韦正矩正矩遇主不以礼俄而主暴薨髙宗诏三司杂治正矩不能辨伏诛以皇后礼昭陵旁【唐书本传】
　　髙宗女【义阳　髙安太平】
　　义阳公主萧淑妃所生下嫁权毅【唐书本传】义阳宣城二公主以母得罪幽于掖庭垂三十年不嫁孝敬见之惊悯遽奏出降则天大怒即日以衞士二人配二公主【大唐新语】
　　髙安公主义阳母弟也始封宣城下嫁颍州刺史王朂天授中朂为武后所诛神龙初进册长公主开府置官属薨开元时宗哭于晖政门遣大鸿胪持节赴吊京兆尹摄鸿胪防丧事【唐书本传】公主顷岁奉尝覩髙宗画像感咽于地遂成心疾而终【苏颋撰髙安公主碑】太平公主则天皇后所生后爱之倾诸女择薛绍尚之绍死更嫁武承嗣防承嗣小疾罢婚后杀武攸暨妻以配主主方额广颐多隂谋后尝谓类我而主内与谋外检畏终后世无他訾预诛二张功增号镇国与相王衞王成王长宁安乐二公主给衞士环第持兵呵卫僭肖宫省神龙时与长宁安乐宜城新都定安金城凡七公主皆开府置官属视亲王主三子崇简崇敏崇行皆拜三品韦后上官昭容用事自以谋出主下惮之主亦自以轧而可胜故益横宗将诛韦氏主与秘计将立相王未有以发其端主顾温王可刼以为功乃入见王曰天下事归相王此非儿所坐乃掖王下取乘舆服进睿宗睿宗即位主权震天下加实封至万户三子封王余皆祭酒九卿主每奏事漏数徙乃得退所言皆从有所论荐或躐进至侍从旋踵将相朝廷大政事非闗决不下不朝则宰相就第咨判天子画可而已主侍武后乆善防人主防指先事逢合无不中宗以太子监国使宋王岐王总禁兵主恚乘辇至光范门召宰相白废太子于是宋璟姚元之请出主东都帝不许诏主居蒲州居四月太子表追还京师时宰相七人五出主门下又左羽林大将军常元楷知羽林军李慈皆私谒主主内忌太子乃有逆谋先天二年与尚书左仆射窦怀贞侍中岑羲中书令萧至忠崔湜等谋废太子使元楷慈举羽林兵入武徳殿杀太子怀贞羲至忠举兵南衙为应太子得其奸前一日枭元楷慈于北阙下执羲至忠至朝堂斩之主闻变亡入南山三日不出赐死于第诸子及党与死者数十人崇简素知主谋苦谏主怒搒掠尤楚至是复官爵赐氏李【唐书本传】
　　中宗女【宜城　定安　长宁永泰　安乐　成安】
　　宜城公主始封义安郡主下嫁裴巽巽有嬖姝主恚断巽髪帝怒斥为县主巽左迁乆之复故封神龙元年与长宁新宁义安安乐新平五郡主皆进封【唐书本传】定安公主始封新宁郡主下嫁王同皎同皎得罪神龙时又嫁韦濯濯即韦皇后从祖弟以衞尉少卿诛更嫁太府卿崔铣主薨王同皎子请与父合给事中夏侯铦曰主义絶王庙恩成崔室逝者有知同皎将拒诸泉铣或诉于帝乃止铦坐是贬【唐书本传】
