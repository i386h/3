<!-- { "loadSidebar": true } -->
　　武定新雄阃丰宁旧奥墟地兼秦蜀美川防汉洋纡翠垒环封岭清流跃冶渠安知下斜【音邪】谷【音浴】别得上华胥干酒香村落生金富里闾晴轩迎防蝀夜管送蟾蜍啼鸟幽坞芳花绣碧墟路飞游女葢巷曳隠人裾陆防寻穿石江遨掲聚鱼缴将藤解坼耗用谷驱除双竹溪翁杖柔芎坝户蔬镇留仙壻恨岩邃佛人居照市成都锦盈庠阙里书采茶惊雉鹧防橘□防徂俗洽庭无颂年丰廥有储大资州将懒藐与世贤疏綂总村何有甘酣分已余正宜心自怍更欲位谁如未执归田耒犹乗集事车好于闲静处积渐学樵渔
　　自磻溪往阳平憩于麻田青峰寺之下院翠麓
　　亭　　　　　　　　　　　　苏轼
　　不到峰前寺空来渭上村北亭聊可喜修径岂辞扪谷映朱栏秀山含古木尊路穷惊石断林缺见河奔马困思青草僧留荐晚飱我来秋日午旱久石牀温安得云如葢能令雨泻盆共看山下稻凉叶晚翻翻
　　太华　　　　　　　　　　　　徐积
　　怪怪不可状谁云仭五千直侵黄道侧高傍白榆偏秀气还秦甸浓岚滴渭川掌高长托日汉狭半含巅夜响金丹杵秋香玉井莲排虚摧劲翮横鋭决浮烟隠豹文章异孤松节操坚渴虹麄饮涧饥虎瘦吞泉磴道竒花合杉株古蔓纒羣材皆挺特余壤可陶甄义兽期臻萃妖狐困坠颠二闗资控扼万里却腥羶直势南冲斗雄姿北阚燕波涛清大海风雨到穷边镇压地常静磨砻天更圆他山皆俯视何为可齐肩
　　题辋川图　　　　　　　　【元】贡师泰
　　开图縦竒观江山郁相缪两垞矗岧岧重湖滺滺邃宇抗防巅危亭俯圆流春坞辛夷发夏陌高槐稠竹馆翠隂晚茰沜红实秋逺墅漆未割近园椒欲收惊鸟避溪泉野鹿逐岩幽日莫川上归凉颷荡孤舟霭霭云气合漠漠烟光浮顾思天宝初纲纪壊不修霓裳按妖拍鼙鼓起奸谋岂无匡济术乃为闲旷留菱歌自来徃巴辞更倡酬遂令摹冩间意度犹可求乾坤多变态江海生暮愁白鸥飞不去千载空悠悠
　　华山　　　　　　　　　　【明】李梦阳
　　有岳雄西土三峰挿渭川省方朝白帝分野障金天逖矣威灵赫遐哉秩望防百王开宝箓七圣演瑶编绮殿丹青列文窗俎豆聨风云蒸大壑日月避层峦鸾举天维辟鳌呿地轴旋岩峦莽翕水岭嶂列绵翻岩挂仙人掌萝飞玉女泉霞飞夕的皪锦绣晓相鲜葛藟摇金壁芝苓冒紫烟石膏渗复结钟乳滴犹悬右压秦闗壮南包汉邓偏徒追散马日忆祖龙年箭栝通神户云台秘妙筌岂惟栖凤侣亦以遯鸿贤方士骑茅狗官人采石莲搴帷瞻窈窕拄笏怅攀縁隂井遐雷驭阳崖起电鞭游凌絶顶不为学神仙
　　渡泾渭　　　　　　　　　　何景明
　　北回乱泾渭东眺极澄瀛落日两荡潏遥天双带萦波流互明灭岸坼屡崩惊隔树望回合分涛浊清堰渠饶上壤形势迥西京漕挽通秦世津梁跨汉城湮沈九州防雄壮八川名空挹入河志复含浮海情风沙满世路云浪渺江程鹊去星源逺鲸翻雾岛轻片防倘可借万里自兹行
　　牛头寺　　　　　　　　　　张治道
　　梵宇香山下王城定水隈仙轮随日转塔洞拂天开听法神龙谒叅禅怖鸽来慈风吹宝铎花雨滴青台觉路分金界迷津渡酒杯高僧千载去锡杖几时回
　　香积寺　　　　　　　　　　王鹤
　　古塔依萧寺长川抱潏河林深青霭洽地僻白云多春意催花鸟幽情寄薜萝探竒得胜境税驾自岩阿郊夕牛羊下村归渔牧歌佛光天上转僧影月中过问法驯山鬼裁诗敌睡魔三千空世界到处是行窝
　　甲戌初冬同万坚之饷部行边观红石峡卢副帅
　　置酒山堂即事　　　　　　钱天锡
　　弭葢期荒徼弯弧跨锦韀嵗时分大阅部曲领中坚马度駞峰外人行鴈塞边水鸣山寂寂河乱石溅溅削壁皆衔赤嵌空各鬭妍荒城曽易马列障可屯田入峡涛弥怒縁谿草尚芉河山严北戒风景异西偏石磴临烟渚云窗启梵筵汉臣频出塞戎骑未消烟起舞风生谷酣歌月映川甲兵湏洗尽片石即燕然
　　栈道感懐　　　　　　　　　胡汝霖
　　长剑嗟何倚焦桐怅独携十年锦桥柱万里浣花溪浪迹违鳷鹊霜天入宝鸡益门纡碧涧秦岭折丹梯仄径坚氷合危桥怪石挤云林深不测魍魉自应迷行李谁东道空囊挟病奚庸疎虚努力薄劣走涂泥失路须存马抨弓忍射麋流离纷老稚冻饿辍耕犂死结鹑衣短生余垢面黧有心摧旧血无泪续新啼日气千山暗风声万壑凄侧身思汉辅何计拯周黎目极江湖濶心悬雨露低职司俱惙惙容好暇提提野戍曽烽燧邮亭絷马蹄倩人给薪水徒歩剧攀跻绾绶愁多绪弹冠汗浃题那堪筋力尽且畏简书稽流水能相送停云似欲徯高歌生感激伫立重酸凄安得阳春布堪投谷口栖比邻安服食出入混东西
　　登五台山絶顶诗　　　　　　李汝兰
　　终南有胜迹今日始攀登福地超三界天门上九层峰峦纷错列楼观俨飞腾阳谷千年树隂崖六月氷空花晴堕雨野火昼燃灯坐石尘心息临流爽气澄乡闗时一望身世杳难凭
　　丙吉冢　　　　　　　　　　　马元善
　　高爵侈崇隆裒然独异公牛耕识相度羊牧叹童防此日君臣塟当年婴杵功悠悠浐水沜膴膴杜陵东露草初藏兎斜阳晚咽鸿夷封鸣退让偃垤忆卑躬芜没累累者芳名谁与同
　　初夏过渼陂　　　　　　　　王九臯
　　渼陂真胜地海内此竒观水漾烟波冷堂开空翠寒终南横黛色紫阁拱朱栏陇麦轻花落池荷小叶团潜虬翻锦浪鲜鲤跃金盘沽酒倾囊去题诗待墨干天涯逢乐处官况倚能寛
　　送吴门李仲木出守宁羌　　【本朝】呉伟业
　　君到南山去兴元驿路长孤城当沮口旧俗问华阳稻近磻溪种鱼従丙穴甞残兵白马戍废坞赤亭羌铁锁穿天上金牛立道傍隗嚣宫尚在诸葛垒应荒徃事英雄恨新愁旅客装七盘遮骆谷十口隔陈仓黒水分榆柳青泥老鹔鹴不堪巴女曲尚赛武都王
　　得雒南家信　　　　　　　　徐征麟
　　长途分鞅掌薄宦信迍邅芍药开时别芙蓉弄色妍白云迷逺望黄耳怯言还独立溪干月俄看京口船苍头红笠子黒卫碧鞍鞯讯问羣儿噪邮鸿几幅聨平安书大意艰苦述终篇虢畧王畿峙唐宫帝业绵雄闗遥缀目间道侧容肩西岳碑攒防南山谷覆綖狰狞牛鬼踞盘互犬牙纒有路皆穿石无峰不挿天马瘏秦岭上鹿走洛河边防事尘封鼓城楼藓剥砖到门呼出宿堞听烽传孤障离羣鴈遗民缩项鳊征徭虚板屋牒诉束蒲鞭小市常驱虎荒郊未献团团昏夕雾落落数晨烟戎俗诚多陋山村更可怜胡桃匀麦饭索苇叠寒氊杗桷依陶穴皮毛购木棉祗闻榛莽莽罕覩帛戋戋兽铤一之甚鳞图十不全吾稽上洛郡乃在长安偏夏后藏书日商君卜邑年神书呈緑字地宝括丹铅节镇三荆重峪闗二陜连先生名纪皓刺史策褒泉胜国严山禁纯皇靖冦祅千斤俘执馘四县户分编筚路详经始篁谿乆晏然太平方未逺风物竞何悬攷古迹埋防询人语涕涟中涓搜矿后么党揭竿前旱魃频为虐兵戈继益煎赤眉同聚蚁白骨比僵鳣巢让军营密氐羌国号专丁男惊配伍妇稚贺登仙烈熖悲焦防摩云诧老鹯非徒殷渭水从尔仆幽燕故里豺狼卧移家狐兎眠至今繁盗贼救此赖仙贤舍弟方朝气居官习旧篇下僚甄利品僻壤近亷川淳静思龚遂威灵屈董宣飞文销叛垒积甲受降牋壮士归辕幕伧夫度陌阡共迎张奭笑莫奋李阳拳卖剑追犁犊诛茆缮□枅居人争入聚逋赋请新蠲坐看花将满何嗟草不元菜根长嚼过辔勒好持坚庭训原如是询谋愈慎旃啸猿当苑鹤驯雉狎霄鸢惭惯高山骑相宜晚稻田折腰毋郁郁丰羽自翩翩云锦观初制盐梅试小鲜当时疑捧檄此后庆鸣常念倚闾望殷勤遣仆旋
　　王端毅公祠【有序】　　　　　　魏裔介
　　太师端毅王公祠在三原额曰彰徳载在祀典垂二百余年今户部尚书讳祚其六世孙也追维前烈忾然霜露载庀新材式还旧观裔介虽未获骏奔祠下而颙闻盛美窃载拜稽首而系之以诗
　　阀阅琅琊盛山川华岳摽伟人欣辈出骏烈翊先朝勲业三杨并仪型百代昭澄清金镜湛献纳玉衡调正气参元化余威格有苖洞蛮传绘像呉楚遍歌谣赐杖恩方渥悬车徳益劭上尊宣内勅祖帐动羣僚纶綍惊看数楩楠岂易挠潞公鹤髪秀令子鳯毛超孝庙垂裳乆康僖秉轴遥名齐杨伯起度越李文饶毕命仍居洛臯谟独佐尧家声山共斗经术梓同乔祠宇宸章焕裳衣衮绣飘邦人严伏腊牧竖戒薪樵笾豆形逾古春秋世不祧桑田戎马后柏寝画虫凋榱桷霜中圮松杉雨半摇文孙工学冶天路坐鸣镳共羡层城凤重光六叶貂持筹咨防计曵履听箫韶魏笏藏新笥王槐发逺条扫除因邑宰轮奂及斋寮壮观歌丹艧丰碑倚绛霄曽元森在列颁白醉相邀遗泽留冠剑明馨有桂椒送尸风谡谡荐璧露萧萧傅説星犹灿巫咸赋可招寄言凭轼者佳气正岧嶤
　　终南春望　　　　　　　　　孙尔思
　　岧嶤太乙前登陟俯郊埏树接三条合花围万户妍楼台遥矗冠葢数周旋西挹金茎露东瞻玉井莲潨流方隠见复岫自欹偏羽色分林麓苔痕界瀑泉翠微轻若画白阁迥如烟屐发看山兴樽同结社禅逶迤临净土幽胜得诸天驯鹿寻谿卧归樵逐径穿钟鸣方寂若梵响复幽然世在羲皇上人非魏晋年拂云搴暮荈倚磴列清筵高咏垂金石闲情逺市留侯思辟谷庄叟欲忘筌此际探幽者应疑物外仙
　　卜卦台赋得卦名【有序】　　　　张金度
　　台在邠州古过涧之濵显应院内土阜焉而已传是苖光义为宋艺祖卜处石虎石柱犹存门前老树游童野女羣炙之
　　观水泾河口随波过涧旁苔衣防石虎田鼓震空王寺僻云恒宿苔荒山益苍老松剥未尽古栢损无伤履迹坪前草干兴寨上霜渐看春欲入暌望日初长氷解凌隂壑花临眉夀堂时丰闾井旧令节黍离香旅次苖光义师中防检郎亨屯一以卜交泰岂寻常萃庙谋何逺升歌乐未央当年定鼎后可似此咸阳
　　谒白帝祠　　　　　　　　　王又旦
　　探幽凌絶境谒帝陟层巅赤日岩中出清流树杪悬文窗陈俎豆绣栱错风烟大势吞商洛低峰走涧天回星作井帝用石为莲成物功居兊司方位近干吾生悲濩落弱质仰陶甄荷□生涯细摊书嵗月迁一灯愁卧阁五犗守空筌乗屩临无地排云欲问天威云纷窈杳风雨莽回旋徙倚山庭下苍茫夜未眼
　　游太湖洞【唐孙思邈先生旧隐在耀州】　　　　许孙荃
　　古洞春云霭空山遯迹深高风齐显晦大隠阅升沈真气浮霞顶方书满石林居然仁者术宛彼上皇心洗药池仍在烧丹灶可寻穴依琪树迥碑峙渌萝隂有客身如寄终年病苦侵青山连故里白髪恋华簪顾已惭疲□凭谁下砭鍼神仙不可接怅望夕阳岑
　　栈道咏古　　　　　　　　　吕履恒
　　栈阁势嶐嵸蛇盘复鸟栊星躔井鬼近襟带蜀秦雄凤岭云霄上龙江天地中石门云积黒砯岸日窥红萝屋暗含雨松岩迥过风野花香莫辨山菜味堪充薄暮交狖髙秋滞鴈鸿峰横疑径絶泉响忽桥通明灭看方砰渹听若聋村扉来乳贙城市入沙虫度索愁行旅赢粮累仆僮王尊回叱驭阮籍泣途穷地脉销今古天心背始终陈仓归鸟雀斜谷守罴熊荒戍沿唐驿残碑纪汉功三分旧鸡肋百穴总蚕丛割据何年事风云此地空烟含张鲁舍台没隗嚣宫大散闗犹北嘉陵水自东子真谷口在幽意与谁同
　　赠华州郑大夫　　　　　　　【唐】王建
