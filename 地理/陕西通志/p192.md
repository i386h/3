<!-- { "loadSidebar": true } -->
　　溪宫　在城南六十里永乐间有董真人仙去又有赵闲易安二字石刻甚嘉原为防恬旧宅【贾志】
　　葆真观　在城东三十里南枝里明景泰初女冠张洞真重脩【本观碑记】
　　清阳宫　在城东南四十里余村明成化年建【县志】防霞观　在城东南五十里余兆村明嘉靖十三年建【县志】
　　八僊庵　在长乐坊宋时有郑生见八仙显化于此明正德间八仙复显于管氏场圃因建八仙殿又雷自庵起增建雷祖殿
　　本朝康熙十四年脩旋开丛林雍正五年住持道士髙
　　永勤重脩【县志】
　　丹阳万寿宫　在县治西南内有雪岩王中书四圣七真数字【马志】雍正八年新脩中殿其东闗外五里许另有万寿宫即今牛皮洞有元至正间董仙碑迹【县志】
　　北极宫　在东闗顺治十三年脩【县志】
　　白云观　在县南三十里阳万坂创建失攷
　　本朝康熙六年重脩【县志】
　　道清观　在县东三里许康熙五十六年建【县册附古寺观】报圣寺东观奏宣帝出内藏缗建大中报圣寺【贾志　按长安志载在万年县今攷俱废】赵景公寺在长乐坊隋开皇十八年建本曰宏善寺【贾志】东廊南间东门南壁画行僧转目视人中门之东呉画地狱并题西门内西壁呉画帝释并题【厯代名画记】寳刹寺隋开皇中建殿四面立柱中横虚起层阁榱栋屈曲竒妙故名【县志】佛殿南杨契丹画湼槃等变相【厯代名画记】菩提寺隋开皇年陇西公李敬道及僧恵英所奏立寺唐大中年改为保唐寺【贾志】殿内东西北壁并呉画其东壁有菩萨转目视人殿上构栏耿昌言画水族【厯代名画记】阳化寺隋内史舎人于宣道为父建【贾志】净域寺隋文帝开皇间立【贾志】恭帝禅位殁于此【县志】三阶院东壁张孝师画杜懐亮书榜院门内外神鬼王韶应画王什书榜【厯代名画记】净住寺本隋吏部尚书裴宏济宅开皇年立为寺有石塔本姚苌之浴室【贾志】普耀寺隋开皇独皇后为外祖崔彦珍立【贾志】胜业寺武德初年为沙门景晖言事多中因改胜业坊为寺【贾志】崇济寺唐髙祖时建【县志】本隋慈恩寺开皇间鲁郡夫人立【贾志】楚国寺本隋兴道寺之址髙祖起义并州第五子智云为隋留守隂世师等所害后封为楚哀王因立寺【贾志】华严寺在樊川因寺名川亦曰华严【马志】在城南三十五里唐贞观十九年建髙僧说法讲华严经天雨花故名有杜顺禅师葬塔寺西杜光村即顺诞生之地【冯志】明为开福寺内有贝叶三片长三寸细软如绵帛苍色嘉靖间地震寺圮万厯元年僧徴沧重脩邑人王鹤有记今仅存真如塔　招福寺干封二年睿宗在藩立本隋正觉寺南北门额并睿宗所题长安二年上出等身金铜像一铺并九部乐南北二门额上与岐薛二王亲送至寺景龙二年诏寺中别建圣容院是睿宗在青宫真容也先天二年勅出内库钱二千万工匠一千人重脩【贾志】光宅寺仪鳯二年望气者言光宅坊有兴气勅令掘得石函函内有佛舎利骨万余粒遂立光宅寺武太后始置七寳台丞相韦处厚自居内庭至相位毎归辄至寺焚香【贾志】东菩提院内北壁东西偏尉迟画降魔等变殿内呉生杨廷光画又尹琳画西方变【厯代名画记】青龙寺本隋灵感寺开皇二年立文帝移都掘城中陵墓葬之郊外因置此寺唐景云二年改名青龙【贾志】中三门外东西王韶应画【厯代名画记】元为石佛寺【府志　按贾志青龙石佛分载今照府志并入】寳应寺代宗实録与防要曰本王缙宅缙溺于佛教妻李氏以疾请舍为寺代宗嘉之【贾志】寺多韩干白画亦有轻成色者西南院北壁张璪画山水院南门外韩干画侧坐毘沙门天王北下方西塔院下边鸾画牡丹【厯代名画记】灵花寺本隋司马窦毅宅开皇年舍为寺大厯间僧俨诵经天雨花近地而灭夜有光因改灵花【贾志】杜光寺唐贞元十九年建即隋义善寺【县志】奉慈寺本虢国夫人宅后为寺寻复为郭暧宅太后为升平公主追福奏立奉慈寺【县志】章敬寺在通化门外赵村西本鱼朝恩宅为章敬皇后立寺故名殿宇四千一百三十间分四十八院以曲江亭百司馆华清宫观风楼及将相没官宅舍给其用【贾志】灵泽寺唐年间建在城南北王里【县志】开化坊寿尼寺隋开皇六年立　永乐坊永寿寺景龙三年中宗为永寿公主立　资敬尼寺隋薛国公长孙览为其父立　靖安坊崇敬尼寺本僧寺龙朔二年改　永兴坊荷恩寺景云元年立　胜业坊慈尼寺隋开皇七年立　薛王业寺本礼部尚书韦行佺宅　安邑坊元法寺开皇六年立　宣平坊法云尼寺初名法轮寺睿宗时改　宣慈寺本大理卿刘遵古宅　日严寺隋炀帝为晋王时施营第材木造　升道坊龙华尼寺髙宗立　平康坊阳化寺隋舎人于宣道建立　镇国寺在县东乾元二年置　兴道坊至德女冠观隋开皇六年立永乐坊清都观开皇七年为道士孙昻立　大业坊太平女冠观仪鳯二年吐番求太平公主不许乃立此观公主出家为女冠　平康坊万安观天寳七载丞穆公主出家舍宅置　亲仁坊囘元观即安禄山旧宅　永崇坊宗道观大厯十二年立务本坊先天观景龙中为翊圣观至德三载改灵符观两京道里记曰天寳初桃林获寳符将
　　入城宿此因置观在长乐坡南　太一观在县南六十里终南山炭谷口【宋敏求长安志】元都观在城南兴善寺西隋开皇二年建唐刘禹锡回朝作诗处【贾志】殿内范长寿画【厯代名画记】女冠观睿宗在藩之地明皇升极于此【贾志】崇真观本李齐古宅开元初立【贾志】兴唐观本司农园地开元十八年建【贾志】元和八年命中尉彭忠献帅徒三百人脩兴唐观赐钱千万使壮旧制观北距禁城因开复道以绢为夫役之赐【续文献通考】太清宫开元年诏西京及诸州各置元皇帝庙天寳年参军田同秀上言元皇帝见于丹鳯门以天下太平圣寿无疆之言传元宗仍有灵符在尹喜之故宅上遣使就函谷闗令尹台得之于是置庙后改为太清宫【贾志】初太清宫成命宫人于太白山采白石为元圣容与元宗圣容并立皆衣王者衮冕之服绘采甚丽【续文献通考】华封观天寳六年髙力士舍宅置【贾志】元真观本尚书左仆射申国公髙士防宅天寳十三载改为观【贾志】嘉猷观在平康坊唐建明皇御书额【贾志】乾元观大厯十三年作置道士四十九人以追逺祈福上资肃宗也其地在皇城南长兴里本泾原节度使马璘之宅璘初创建是宅重价募天下巧工营缮屋宇宏丽冠絶当时璘将卒抗表献之帝方轸懐防极钦崇道福以其当皇城形胜之地墙宇新洁遂命为观加乾元名焉仍遣道门威仪申甫司其事【册府元】黙庵在夏侯村北兀时道士邢道安隐居之所泉声清冷竹径幽深为樊川佳处【至元四年宣抚使赵良弼记集顔鲁公书】
　　咸阳县
　　周文武成康祠　在县治北街明嘉靖十年建有兰谿唐龙碑记【贾志】宪宗元和十四年正月诏以周文王武王祠宇在咸阳县俾有司精加脩饰【册府元】
　　景帝庙　在县东十五里【贾志】括地志曰汉景帝庙在雍州咸阳县东北二十九里【史记正义】
　　吕后庙　在县东北三十五里【贾志】
　　龙渊庙　在县东北八里祀汉武帝【贾志】武帝庙号龙渊【玉海】
　　太白庙　在县南二十里【贾志】明嘉靖四十三年建【县册】关帝庙　在县治北宋开寳六年建一在县寺巷内【县册】
　　龙王庙　在县东二里旱祷辄雨【县志】
　　武安君庙　在县西五里【马志】庙在古杜邮壁间记干符五年重脩正书遒劲亦有欧法【石墨镌华　按古杜邮在县东当另为一庙】
　　药王庙　在县北二里防泉侧【县志】
　　酂侯庙　在县西北三十里祀汉萧何【贾志】永平二年十一月诏京兆右扶风以中牢祀萧何出郡钱谷给萧何子孙在三里内者悉令侍祠【东观汉记】
　　傅介子庙　在县西北三十五里介村【县志】
　　张王庙即桓侯庙　在县治南明万厯四十六年建后封水神【县志】
　　【附古祠庙】文王庙一在县西十五里一在县东碑存【马志】髙祖既受命祀文王武王于丰渭之郭周公召公配以一太牢而无乐【隋书礼仪志】唐太和二十一年五月遣使者以太牢祭周文王于丰武王于镐【册府元】武王庙在县北五里【府志】长安牧守常有事于文武庙延兴四年坎地埋牲庙玉发见四月诏东阳王丕祭文武二庙以庙玉露见埋之恐愚民盗窃勅有司收之府藏【魏书礼志】成王庙在县西十五里【马志】康王庙在县北七里【马志】宋太祖朝尝诏脩先代帝王祠庙令太常礼院重定配享功臣周文武以师鬻熊配武王以召公配成王以周公旦唐叔虞配康王以太公毕公配【挥麈前録】昭帝庙与龙渊庙相近【贾志】鄂国公庙在县东南旧城内【县志】
　　善因寺　在县北三十里唐穆宗由复道幸咸阳止于寺【冯志】
　　广教寺　在县北四十五里眭村地俗名三絶谓修塑画也宋大观三年建中有呉道子画壁神彩飞动【冯志】本秦望夷宫武则天改为寺【县志】
　　龙严寺　在县北三十里金大定三年住持信行建即魏浩居处【贾志】
　　福胜寺　在县北三十五里金大定三年住持词谅建【贾志】
　　金佛寺　在县南十五里河南里创建无攷明治五年指挥晏钊重脩万厯三十九年继脩【县志】
　　安国寺　在县城内有寂照和尚碑铭【贾志】唐开成六年建　唐寂照和尚碑旧在马跑泉后移城中寺以碑有安国寺字遂改名其寺为安国按碑段成式撰僧无可书成式文笔自竒无可贾岛从弟其书出栁诚悬【石墨镌华】
　　义乡埪寺　在县西北三十三里即忍辱禅师坐化处【贾志】
　　最师埪寺　在县治肖相里离城三十五里因唐最师居此故名【县志】
　　白龙寺　在河南里距城十里崇祯五年建【县志】长生观　在县北二十五里【贾志】秦始皇二十一年建【县志】
　　太清观　在县西北即今真武台金大定三年建【贾志】法轮禅院　在县东二十五里金大定八年住持智慧建【贾志】
　　安乐宫　在县治陈良里离城二十里康熙十六年建【县册】
　　【附古寺】石佛寺在县治北以有石佛故名【马志】寿峰寺在县治东北文武成康陵所【马志】
　　兴平县
　　成汤庙　在县治西北二十里始建之义无考后人遂名其地为汤祠乡【冯志】
　　汉髙祖庙　在县东南二十里樊哙城北【贾志】一在县西南三十里龙过村知县朱文重脩【县志】
　　关帝庙　在县治南【县志】其西关赵村王堡俱有庙【县志】东岳庙　在县治东郭规制宏厰庙宇甲三秦赫有灵异宋真宗祈嗣于此后人因立庙祀之侍郎吕柟题知县章评有迎春十咏【县志】
　　丁兰庙　在县北五里孝子村【马志】知县茍汝完重脩
　　本朝康熙三十九年西安别驾摄篆因废圮重建记云孝子河内人寓居茂陵人敬之死则立祠以祀【县志】
　　崔府君庙　在县东闗祀唐相崔珏【贾志】
　　【附古祠庙】汉武帝庙在县东北十七里【冯志】韩信庙在县东南十里唐刘禹锡元陈刚中有诗【县志】董宣庙在县北门内兀茅辅有诗【马志】露膊将军庙在县西北五里【马志】要册庙在县北一里【宋敏求长安志】
