<!-- { "loadSidebar": true } -->
　　【附迷冡】汉孝武陈皇后墓后退居长门宫后数年废薨霸陵郎官亭东【汉书外戚陈皇后传】○史皇孙墓故渠东迳奉明县广城乡之广明苑南史皇孙及王夫人于郭北宣帝迁苑南史皇孙王夫人卜以为悼园盖园民千六百家立奉眀县以奉二园园在东都门【水经注】○思成侯王乃始墓史皇孙王夫人父乃始本始四年病死后三嵗追諡曰思成侯嵗余博平君薨諡曰思成夫人诏徙思成侯合奉眀顾成庙南置园邑长丞【汉书外戚传】师古曰本号广明故戾太子传云皇孙及王夫人皆广明其后以置园邑奉守改曰奉明【外戚传注】○都成侯金安上墓安上日防弟伦子封都成侯至建章卫尉薨赐冡茔杜陵谥曰敬侯【汉书金日防传】○魏其侯窦婴墓水经注故渠又东经魏其侯墓南似在今咸宁县地【府志】今无考【县志】○更始刘圣公墓更始为赤眉所杀故侍中刘恭夜往取而埋之光武使司徒邓禹収扵霸陵县【水经注】在今万年县东北【后汉书鲍永传注】○北周齐郡公彪墓彪髙帝曾孙封青州齐郡公保定四年薨于长安私第以某年月日于少陵原曾孙同州刺史得照思传祖徳是用勒铭【杨烱撰神道碑】○将军侯莫陈道生墓道生朔州武川人赠骠骑大将军夫人拓防氏天和五年六月薨即以其年十月同于京兆洪原乡【庾信撰墓志】○安平县公崔説墓説【周书作訦】博陵人封安平县公建徳四年正月薨于长安永贵里其年二月于京兆平原乡之吉迁里【庾信撰神道碑】○懐徳郡公吴明彻墓明彻兖州【集作南州】秦郡人拜大将军懐徳郡开国公大象二年七月奄然賔馆寄瘗于京兆万年县东郊【庾信撰墓志】○唐永穆公主墓徳宗元妃韦氏京兆人母曰永穆公主元和四年四月薨诏于万年县上好乡洪平原【白居易撰墓志】○赠礼部尚书徐齐耼墓公东海郯人八嵗工文太宗召试词赋称神童髙宗悉命皇子受业坐事徙钦州嵗余殁上元三年归于少陵原子坚景龙中礼部侍郎廼刋石立颂【张説撰神道碑】○东海郡公徐坚墓坚家吴兴徙族入雍今为冯翊人爵东海郡公集贤学士开元十七年薨于长安攽政里私第与夫人故南阳郡夫人合于万年县少陵原先茔【张九龄撰神道碑】○赠刺史韦钧墓钧杜陵人开元十一年终于汉州官舍赠邠州刺史十二年迁窆万年县洪固乡陪先茔【韩休撰神道碑】○韦尚书抗墓抗以刑部尚书镇洛开元十四年八月薨于洛以某年月日卜京城东南少陵原【苏颋撰神道碑】○明威将军栁嘉泰墓嘉泰河东解人明威将军上柱国开元二十七年终于长安开化里归窆于万年洪固之原【郭讷撰神道碑】○李太守少康墓少康髙祖五代孙幼孤孝称亲党天宝元年改宋州为睢阳命公为太守三年薨明年某月迁宅于京兆见子原先茔【独孤及撰神道碑】○杨慎矜父隆礼墓华隂人墓在少陵原天宝六载封域内草木皆流血慎矜令浮屠史敬思禳之退朝祼而桎梏于丛棘间如是数旬而流血不止【唐书五行志】○左金吾将军阎用之墓用之立徳曾孙夫人崔氏俱权窆少陵原广徳中卜于故原吉合祔焉【独孤及撰墓志】○左卫大将军白道生墓道生终于左卫大将军其子元光以永泰元年迁窆于万年县凤栖原【于益撰神道碑】○郭子仪妻王氏墓王氏唐元辅汾阳王之伉俪封霍国夫人大厯十二年终于平康里之私第于万年县凤栖之原【杨绾撰神道碑】○左骁卫将军马实墓实先扶风人拜左骁卫将军贞元十四年七月终于京师常乐里之私第以某年于京兆万年县洪固乡延信里司马村之少陵原【欧阳詹撰墓志】○姚贞公南仲墓南仲吴兴武康人贞元十六年为右仆射十九年薨于宣平里第天子废朝悼叹俾中贵人吊祠追命为太子太保夫人河南县君元氏先公而殁嗣子兖奉公之防与夫人之殡合祔于少陵原黄渠里【权徳舆撰神道碑】○校书郎李观墓观年二十九客死于京师其友崔礼买地以之于国东门之外七里乡曰庆义乡原曰嵩原昌黎韩愈其友人也书石以志之【韩愈撰墓志】予客长安得退之李元賔墓铭段季展书校印本无崔礼之国东门外七里之事【邵博闻见后录】○武威郡王王荣墓荣先太原人家于上京封武威郡王元和二年薨于道政里私第来年栖神于凤城东南龙首原先灵之左【戴少年撰神道碑】○骠骑大将军论惟贤墓惟贤髙祖于髙宗朝归国因家京兆惟贤授骠骑大将军元和四年终于静恭里私第其年于万年县洪固乡之古原【吕元膺撰神道碑】○襄阳郡王路应墓公讳应冀公之嫡子封襄阳郡王元和六年薨于东都明年京兆万年少陵原夫人郑氏祔【韩愈撰神道碑】○王员外端墓端太原人厯官工部员外以季子绍兵部尚书故再有追锡于万年县凤栖原【权徳舆撰神道碑】绍秦将翦之后居太原拜兵部尚书元和九年薨十年奉窀穸于万年县之洪固乡以夫人李氏祔【李綘撰神道碑】○辛节度秘墓秘昭义节度元和十五年薨赠尚书左仆射夫人裴氏先公卒时将公叹曰人之居无常而坟墓因焉吾家之兆及于四代三卜矣他日吾死亦遂而无用迁焉遂定于万年县洪原乡少陵原及将亡为文自志其墓【牛僧孺撰神道碑】○田节度布墓布正子魏博节度以兵乱自刎天子壮其节赠尚书左仆射长庆二年于万年县白鹿原【庾承宣撰神道碑】○岐阳公主墓岐阳公主下嫁杜氏开成二年薨于汝州防至京师三年某月日宣册諡曰庄淑大长公主祔于万年县洪源乡少陵原尚书先茔【杜牧撰墓志】○武昌县子史用诚墓用诚河南人封武昌县开国子太和四年薨于升平里粤二月京兆万年县长乐乡宋侯之西原【奚敬元撰神道碑】○牛丞相僧孺墓大中二年十月薨于东都别墅其年少陵南【杜牧撰墓志】○韦节度正贯墓正贯京兆人岭南节度薨于位祔少陵原之世墓【萧邺撰神道碑】○宋兵马钤辖种世衡墓世衡国之劳臣也庆厯五年正月七日启手足神志不乱其子卜京兆万年县之神禾原【范仲淹撰墓志】
　　咸阳县
　　周文王陵　文武成康陵俱陜西西安府祭【会典】在县北一十五里毕原上陵生蓍草衍易者恒取诸此【县志】马融曰毕文王墓地名也骃按皇览曰文王武王周公冡皆在长安镐聚东杜中【史记周本纪注】狄山文王其所【山海经】文王毕毕西于丰三十里【竹书纪年】汉书曰太子发上祭于毕下至于盟津毕文王墓近镐也【宋敏求长安志】毕之为地或云在渭之北或云在渭之南其主渭北者则汉刘向言文武周公于毕而师古释之曰在长安西北四十里也长安西北四十里即咸阳矣故元和志曰咸阳县治毕原也此皆以毕为在渭北者矣至其命为渭南者皇览曰文武周公冡皆在京兆长安镐聚东杜中又曰秦文王冡在安陵县西北毕陌中大冡是也人以为周文王冡者非也周文王冡在杜中按杜中即杜县之中也杜县在镐之东于唐长安县为东南二十里此説如不果谬则毕又在渭南也予取此数説者而参求之长安有毕陌咸阳又有毕原则原之为地亘渭南北有之故古记于毕皆着文武地者因毕名两出而亦两传也此其误之所起也若以人情言之文都丰武都镐丰镐于杜相属则皇览谓文武于渭南者其理顺也文王既渭南则周公毕必祔文墓矣刘向传臣瓒引汲郡古文为据曰毕西于丰三十里则地为渭南甚明安陵有大冡皇览明指为秦文王墓安陵在咸阳则渭北之文冡其不为周文而为秦文亦可据矣又唐令狐亘疏曰周武于毕陌无邱垅之处则武王所确在毕陌又可据矣通元和一志皆李吉甫为之而周公之墓亦遂两出一云在万年县西南二十八里一云在咸阳县北十三里则是自相殊异可以见其不的矣予故知其展转生误皆起于毕名之两出也【雍录○按雍录本史记注以为在渭南而汉书注则云在渭北总之毕亘渭之南北一语确切不易后人所见不同遂致展转辨诘然渭北咸阳之陵则自唐宋以来祀典也定咸阳以遵王制登雍录以资讨论】
　　武王陵　在文王陵北【县志】正义曰括地志云武王墓在雍州万年县西南二十八里毕原上【史记周本纪注】成王元年夏六月武王于毕【汲冡周书】
　　成王陵　在文王陵西南【县志】在县西北二十里【宋敏求长安志】
　　康王陵　在文王陵东南【县志】在县北十五里【宋敏求长安志】成王陵盩厔分祭康王陵鄠县分祭【贾志○按凤翔府志周康王陵在麟逰县西八十里乃括地志三辅黄圗雍录明一统志等书俱云文武成康四陵在咸阳毕郢原则康陵之不在麟明矣旧志云秦康公居雍髙寝髙寝凤翔地生而居之殁而之康王之为康公无疑也】
　　恭王陵　在文王陵南【县志】
　　周公旦墓　在文王陵东【县志】周公在丰病将殁曰必我成周以明吾不敢离王既卒成王亦让周公于毕从文王以明予小子不敢臣周公也【史记鲁世家】正义曰括地志云周公墓在雍州咸阳北十三里毕原上【世家注】在文王陵东今立庙于墓前【贾志】
　　太公望墓　在文王陵东【县志】礼记曰太公封于营邱比及五世皆反于周郑曰太公受封留为太师死于周五世之后乃齐【史记齐世家注○按皇览吕尚冡在临淄县城南去县十里齐记补遗云公于周齐人思其徳衣冠于此则临淄定属虚冡矣畿辅志又云太公墓在东明县南四十里郭家屯证以曲礼反之説更属无稽】
　　八士墓　在县东五十里即一母四乳之八子【县志】予至咸阳县东北五十里有八士墓称南宫氏及观雍大记亦载其墓而父老尚传诵云【薛应旂酉阳捜古竒编○按襄城县志八士冡在县北王落子南伯达堡未知孰是】
　　武安君白起墓　在县东五里杜邮亭武安君自刎此而祠亦在焉【贾志○按洛川县志白起山韩城县志华池俱有起墓考洛川为起采地至华池则司马靳与起同赐死杜邮因靳华池而起冡亦傅会于此要以杜邮者为是】
　　汉髙帝长陵　长陵在咸阳县东三十里亦曰长山其北有萧城萧何筑以守长陵汉初徙闗东豪族以奉陵邑长陵茂陵各万户皆属太常不于郡长陵令秩千钟陪诸臣萧何张良曹参纪信在其东【贾志】十二年四月甲辰髙祖崩长乐宫丙寅长陵【史记髙祖本纪】皇甫谧曰长陵山东西广百二十丈髙十三丈在渭水北去长安三十五里正义曰括地志云长陵在雍州咸阳县东三十里【本纪注】六年夏六月城长陵【汉书髙后本纪】张晏曰起县邑故筑城也师古曰此説非也黄圗云长陵城周七里百八十步因为殿垣门四出及便殿掖庭诸宫寺皆在中是即就陵为城非止谓邑居也【本纪注】皇览曰髙帝吕后山各一所【史记吕后本纪注】髙后崩合长陵【外戚世家】闗中记曰髙祖陵在西吕后陵在东汉帝后同茔则为合不合陵也诸陵皆如此【世家注】闗中记曰长陵城有西北南三靣东靣无城陪者皆在东徙闗东大族万家以为陵邑【宋敏求长安志】戚夫人墓在长陵之东【马志　按会典汉髙帝陵陜西泾阳县祭盖沿旧志而地实属咸阳也再汉中府志西乡县东南二十五里有戚夫人墓俱不足辨姑以供后人之凭吊可矣】
