<!-- { "loadSidebar": true } -->
　　落索河【落索一作乐素】在县南八十里其水东南流入嘉陵江【府志】
　　沮水【一名铎水河又名黑河】在县东百二十里一名铎水河俗称黑河东南流入沔县界【县志】沮县沮水出东狼谷南至沙羡南入江【汉书地理志　沮县故城在县东沙羡今属湖广汉阳县】沔水出武都沮县东狼谷中一名沮水阚骃曰以其初出沮洳然故曰沮水县亦受名焉导源南流泉街水注之又东南经沮水戌而东南流注汉曰沮口所谓沔汉者也【水经注　按水经注亦以沮水为汉源】沮水出顺政县东北八十二里【元和志】顺政县有沮水【九域志】水源出紫柏山至沔合汉【府志】
　　泉街水　在县东北【县图】河池县泉街水南至沮入汉【汉书地理志　河池今属鳯县】泉街水自河池县东南流入沮县防于沔【水经注　按此或以为即东谷水考元一綂志东谷水在长举废县后三百步自畧阳界来合嘉陵江则东谷水非入沮之水也以为即泉街水者恐误】
　　养鱼池　在县东五里相传为吴曦养鱼处甃石尚存【府志】东池在沔州城东三里【方舆胜览　按养鱼池疑即此】
　　金池　在县东北八十里金池院中昔人淘金成池故名【县志】
　　榆林府榆林县
　　驼山【一名东山】在城东城半踞其巅髙数十丈俗呼为东山土人多穴山居之山形类驼镇之得名驼城以此又山之西有堡儿山三峯翼然其上有塔名文笔峯又堡儿山北为庙儿梁有蒋三尹贤墓【延绥志】土山在榆林城中山上旧有烽墩后移于北城外半里【雍大记】
　　马神山　在城东北二里秋祭马神于此【潜确类书】
　　红山【一名红石峡】在城北十里【县册】山皆红石地近沙阜因筑红山墩【潜确类书】山环列若屏障落日照之如霞起其上有欵贡城镇北台易马台红山两崖飞湍电转红影外浮一名红石峡昔夏李继迁其祖障水别流凿石为穴既复引水其上疑即此中有寺复道飞檐望之如画榆柳阴映鳬鹭唼呷榆溪漳河之水所自出也越榆溪而西为十里沙风吹日映色如龙鳞逶迤十余里抵黒山【延绥志】峡在红山墩左【雍胜畧】
　　黒山　在城西十里【县图】水甘草茂北人内侵必驻此以便水草【雍大记】明巡抚余子俊筑塞堡植栁万株其下【贾志】
　　王墓山　在城西南十里【县册】在黑山南十里有断碑字已磨灭相传为夏元昊祖墓【延绥志】
　　木神山　在城南五十里【延安府志】去半坡峯十里成化时有妖神栖此立庙祀之后有道士经此曰祟也书符咒之庙中隐有哭声即日焚其祠祟遂殄息【延绥志】
　　嗣武城山　在城南百三十里【县册】在鱼河堡南五十里由石磴而上四靣石岩髙百丈旧为啰兀城【延绥志】
　　马湖峪　在县南无定河西接米脂界【县册】
　　万佛洞山　在城东南十三里孤峯特起其北十余里有凌霄塔又二十余里有炭山又二十里有半坡峯【延绥志】
　　羊羔山　在城东南五十余里【县册】山在木神山东又南十里有暖泉山【延绥志】
　　石盘山　在城东二十里【延安府志】
　　葭芦川【即诸次水今名沙河】在县东又东南流入葭州界【县册】诸次之山诸次之水出焉而东流注于河【山海经】水出上郡诸次山东流迳榆林塞即汉书所谓榆溪旧塞也其水东入长城小榆林水合焉歴涧西北穷谷其源也又东合首积水水西出首积溪东注诸次水又东入河【水经注】葭芦水源出平地【寰宇记】沙河源出双山堡西北即真乡之葭芦河也南合堡东宋家河又南合谢家荘车道沟水又南至投河合关家川水过栁树防又南合真乡川水抵通秦寨流石峡中合五女川为葭芦河至葭州城南入黄河【延绥志　真乡县今属葭州按水经注诸次水即榆溪延绥志谓为今西河而或以沙河至葭州入河者为诸次水以西河至鱼河堡入无定河者为帝原水与延绥志异而与郦氏水道合从之】
　　无定河　在县西南自懐逺界来迳鱼河堡与西河合又东南入米脂界【县册】奢延水又东迳肤施县合帝原水又迳肤施县南【水经注　汉肤施县今属绥徳州】
　　西河【即帝原水一名榆溪】在城北十里【县图】肤施县有帝原水【汉书地理志】帝原水西北出龟兹县东南流又东南注奢延水【水经注　龟兹故城在县北】西河在镇城西即榆溪源出塞外葫芦海南合獐河其水源出常乐堡西注榆溪又南流入红石峡水自石崖流下陡落数千仞匝隍堑于城西遂为西河芹河之水入焉龙王泉又东北来注之又少南钟家沟水在卫南西注之又南五里屈而东流得响岔桥合刘指挥河又柳河水自西南注之又南得三岔川又东南十里骟马井水注之又南五十里得黑河水至镇川堡入无定河【延绥志】
　　芹河　在县西【县图】源自塞北有湖随山势曲折两岸芹藻缤纷故名经鱼沟子入垣东抵后西门入榆溪【延绥志】小芹河在保寜堡东北源出草地东南流入边又东南入西河又有小沙河在小芹河之西亦自塞外流入合于小芹河【县册】
　　龙王泉水【一名南门河一名南泉】在城中自山半涌出滙而为池疏而为窦周灌城中镇人所汲养也严冬蓊勃水气如蒸又西南入西河一名南门河又名南泉又一自钟楼街中出者为北泉渟潴不流其上皆有龙王庙故名【延绥志】
　　刘指挥河　在县南【县册】源出卫东北水掌儿西南流抵蓝家桥入西河【延绥志】
　　栁河　在县西南十五里【县册】源自西南入西河长湖数顷其地可耕成化中植栁数千株万厯中剪伐殆尽【延绥志】
　　三岔川　在县南二十里【县册】川纳石窰沟水又纳焦家川水又纳纪家湾水自川东李三家沟而上得铁炉荘又东得杀草湾石窰水之源也又自杀草湾至张官儿峁之东得刘家湾焦家川水所发而防于纪家湾同注于西河【延绥志】
　　黑河　在城西南五十里东入西河【县册】
　　杨官海　在城西二十里又西十里曰方家海又西十里曰酸梨海又稍南曰天鹅海凡水之所防渟而不流者边人通谓之海水不大而海之者渟之盛也【延绥志】
　　懐逺县
　　龙鳯山　在县西南十五里【县图】
　　牛心山　在县西南【县图】在威武关东十余里又牛心山西二十里有赤木山【延绥志】
　　狄青原　在县西南五十里【县册】在威武堡南十里明成化二年总兵杨信破北兵于此【延绥志】
　　横山　在县西南即古桥山接安定县界宋元丰中种谔上言横山延袤千里多马宜稼且有盐铁之利其城垒控险足以守御即此【县册】
　　马鞍山　在县东南【县图】在土门砦北五里【延绥志】
　　五龙山【五一作乌】在县东南波罗堡南三十里一名乌龙山【县册】
　　无定河【即生水一名朔水一名奢延水俗名滉怱都河】在县北【县册】赫连勃勃于朔方水北黑水之南营都城【晋书载记】奢延水西出奢延县西南赤沙阜山海经所谓生水出孟山者也俗谓之奢延水又谓之朔水东北流迳其县故城南又东北与温泉合又东黒水入焉又东合交兰水又东北流与镜波水合【水经注　奢延故城在县西北】朔方县无定河一名奢延水源出县南百步【元和志　唐朔方故城在县北】滉忽都河出龙州堡南冝家畔合城北乌龙洞泉及城西水东流四十里清平水北注之又东栁泉儿水北注之又东狄青原水北注之又过响铃塔威武堡暗门水出其东又海棠河及东西二河俱出镇靖堡塞外东流注之又东过懐逺堡苦水川合圁水防之为无定河至波罗堡北折而南流黑木头沟水鲍家寺水东注之又过响水保东东入榆林界其圁水出清平堡外白城儿东流合夏河儿入波罗堡与滉忽都河防【延绥志按圁水据水经注在旧圁阴县南入河不入奢延水而唐志则云银州东北无定河即圁水疑亦即指此水附以存考】
　　石窑川【即黒水又名乌水】在县北【县图】赫连勃勃于黒水之南营都城【晋书载纪】黑水出奢延县黑涧东南歴沙陵注奢延水【水经注】乌水出朔方县乌涧本名黑水避周太祖讳改名【元和志】石窑川在威武堡北塞外东南流迳懐逺堡为乱窑川河又有打狼河自塞外南流迳堡东入焉又东南迳波罗堡入滉忽都河【县册　按石窑川打狼河及同水俱自边外流入】
　　黑木头沟河　在县东南四十里源出威武堡邓家墕王家墕迳县境五龙山至鲍家寺合寺子沟水又至响水堡合于无定河【县册】交兰水出龟兹交兰谷东南流注奢延水【水经注】黑木头沟鲍家寺水在波罗堡东注滉忽都河【延绥志　按此疑即交兰水】
　　大理河　在县东南百五十里自清平堡南东流合小理河迳县境一百里入绥徳州界又小理河在县东南百二十里源出清平堡东老虎墕东流至巡检司沟合于大理河迳县境六十里【县册】
　　【附考】温泉西北出沙溪而东南流注奢延水又镜波水源出南邪山南谷东北流注奢延水【水经注　按此二水无考】定边县
　　冡岭【一名南梁山】在县东南六十里【县册】在甎井堡南俗呼南梁山有洛水出焉又北极山与冡岭相对一峯岿然望之若虬龙奋迅而上【延安志】
　　黄羊岭　在县东南九十里甎井堡南为要地又其西为镌天岭【县册】
　　白露山　在县东南百三十里又其东有桃林山又东有乱石山【县册】桃林山在新安边堡东又南十里为红麋山【延绥志】
　　洛水　在县东南百五十里【县图】晋文公攘戎居于河内圁洛之间【史记匃奴传】洛水在冡岭下【延绥志】洛水源出瑠璃庙石缝中东南流迳页水川合铁鞭城水入保安界【县册　按洛水自庆阳府安化县发源则此盖洛水之别源也】
　　三山水　在县西南百里源出三山儿东西二岔合石涝池水迳饶阳堡饶家水东注之又南入北萧关合木城水黒城子水跌角城水沙家掌梁家沟水汝麻台水塔儿掌水入红城子经环县西南即马岭水上源也【县册】
　　盐池　在县西北盐塲堡北【县图】长泽县有胡落盐池【唐书地理志　长泽县今属靖边】原属灵夏卫嘉靖九年总制王琼改属本卫池周围三里许中有井引水漑畦一夕视之若积雪此九种之一也又其东南有涝池盐池水卤不可饮涝池水可饮堡人汲者便之又二池之西为寜夏境【延绥志　按地理通释汉于上郡龟兹县置盐官疑即此】
　　靖边县
　　文昌山　在县治西北山脉自太白来上有文昌阁故名又太白山在县西南里许文昌山西【县册】与荍麦城相接皆宋范龙图所筑【延绥志】
　　莲花山　在县西南寜塞堡南十五里【县册】宋范龙图立塞于此山有驸马洞相传姬驸马居此【延绥志】
　　饮马坡　在县西南四十里【县册】
　　莺窝山　在县西南又其西有鸣羊山【县册】莺窝山在寜塞堡西南二十五里把都河北又有架炮山旗竿山俱在寜塞堡西南三十里把都河南二山崔嵬并峙立有亭燧【延绥志】
　　牛头坡　在县东南九十里杏子河经此【县图】
　　芦关岭　在县东南九十里【县册】在镇靖堡东南接安塞县界延水所出【延绥志】
　　箭杆岭　在县东南龙州堡东南【县册】
