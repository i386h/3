<!-- { "loadSidebar": true } -->
　　西岳庙　在县东五里有唐元宗所制华山碑【明一统志】自虞舜西狩三代以降莫不有祀然皆不庙置祠自汉武帝始【冯志】周礼职方氏华谓之西岳祭视三公者以能兴云雨产万物通精气有益于人则祀之【六一题跋】光和二年樊毅守斯邦孟冬十月斋祀西岳以传窄狭不足处尊卑庙舍旧墙屋倾亚特部行事荀班与县令先党以渐补治设中外馆图珍竒画怪兽【汉樊毅修西岳庙记】山莫尊于岳岳有五而华处其一人主庆兴必有其应故岱山石立中宗继统太华授璧秦亥絶绪布五方则受其西列三条则居其中经有望秩之礼典有生殖之祀盖所以宗山川而报功也【后汉张昶华岳碑序】魏元帝咸熙元年行幸长安使使者以璧币礼祀华山【晋书礼志】太华山之爲镇也五岳列位而在其首三条分方而处其中故两仪以比德协和气之絪緼云行而雨施兴风雷以鼓动是以圣帝明王莫不燔柴加牲尊而祀焉【西晋傅华岳碑序】文成皇帝即位三年正月遣有司诣华岳修庙立碑数十人在山上闻虚中若有音声声中称万岁云【魏书礼志】自下庙歴列栢南行十一里东回三里至中祠又西南出五里至南祠谓之北君祠诸欲升山者至此皆祈请焉从北南入谷七里又届一祠谓之石养父母石龛木主存焉【魏郦道元华岳注】梁太平四年八月车驾西征次于陜命宰臣杜晓祭华岳并祷【册府元】泰常七年正月遣使以太牢祭华岳太延元年立庙于华岳上置侍祀九十人岁时祈祷水旱其春秋泮涸遣官率刺史祭以牲牢有玉币【北魏礼志】太和二十一年五月癸卯遣使祭华岳【北魏孝文纪】大业十年祀华岳筑场于庙侧【隋书礼仪志】武德二年十月甲子祀华山三年四月丙申祀华山【唐书髙祖纪】睿宗先天二年八月癸丑封华岳神爲金天王开元八年三月令太常长官祭华岳【册府元】开元十二年十一月庚申幸东都至华隂上制岳庙碑勒之于后【唐书旧纪】十二年十一月幸东都至华州命刺史徐知仁与信安王袆勒石于华岳祠南之通衢上亲制文十三年七月七日碑成张于应天门以示百僚铭曰髙标赫日半壁飞雨【唐书防要】开元二十五年十月戊申勅御史大夫李适之祭西岳天宝三载四月丙辰令宗正卿濮阳郡王彻祭西岳八载九月命宗正卿褒郡信王璆祭西岳九载正月文武百僚礼部尚书崔翘等累上表请封西岳刻石纪荣号帝固拒不许【册府元】至德中加西岳金天王　建隆二年八月六日修西岳庙【玉海】开宝六年立秋日祀西岳华山于华州【宋史礼志】真宗祥符四年祀汾隂车驾至潼关遣官祀西岳用太牢备三献礼庚午亲谒华隂西岳庙羣臣陪位庙垣内外列黄麾仗遣官分奠庙内诸神加号岳神爲顺圣金天王五月乙未加上西岳曰金天顺圣帝【宋史礼志】祥符四年车驾次华隂上见岳神数里迎谒上召问老巫阿马婆对如上所见上加敬礼诏封爲金天王仍上自书制碑文以宠异之其碑髙五十余尺濶丈余厚四五尺天下碑莫及也其余刻扈从太子王公以下百官名氏制作壮丽巧无伦比焉【春明退朝录】至元三年定岁祀岳镇之制七月土王日祀华山于华州界以守土官爲之二十八年春二月加上西岳金天大利顺圣帝【元史祭祀志】明洪武三年诏依古制止以山水本名称西岳华山之神【本庙碑文】西岳庙圯嘉靖己亥巡抚陜西任某闻其事天子曰新之潼关兵备副使何鼇受檄任事于是閟宫穹阁峩阙修廊窅窅防防奕奕堂堂视岳比雄而埓丽矣又叹曰阙哉而不斋所耶令祀者奚止命作之华隂知县唐寅主簿周雨咸应命遂厎绩【王维正西岳庙新置斋所记】隆庆二年六月陜西地震命抚臣张祉告祭西岳华山之神【续文献通考】
　　本朝顺治八年遣礼部尚书王铎致祭康熙元年遣左
　　都御史杨时荐致祭三十二年
　　圣祖仁皇帝因秦省亢旱悯念焦劳特遣
　　皇长子致祭四十二年西巡狩
　　御题露凝仙掌四大字匾额悬西岳正峯庙内建露凝
　　仙掌石碑一座四十四年
　　御书重修西岳庙碑又五十六年遣内阁学士查弼纳致祭雍正元年遣内阁侍读学士田文镜致祭庙制正殿六楹寝殿四楹两翼司房八十余间阶下钟鼓楼各一中竹槛二池二前爲金城门再爲星门其外左碑亭右香亭牌楼七又前台门五上有楼连珠亦五宏敞瑰玮可以眺指三峯最后鱼池一大近剏修藏经阁抟基甫就周围萧墙凡三百七十四丈庙外树两楔绰南对又有亭用以备乐盖真称巍然宇内矣【县志】西岳庙极壮丽土台之上有楼凡一百七十楹其中楼特髙大正与岳对庙中古木森列唐栢五株怪甚其一大者四人围之碑有唐明皇御制文其崇五丈字径八寸
　　经黄巢之乱唯存十数字又有汉郭香隶字碑及六朝唐宋人碑甚多【偃曝谈余　按明皇碑尚存系嘉靖四十一年重镌】明代屡修夏言瞿景淳张维新俱有记【县册】
　　关帝庙　在县治【县册】
　　东岳庙　在县东南三里邑人雷霖铭【贾志】康熙三十三年重修【县册】
　　显应侯庙　在县治西【贾志　按马志华州移山庙祀注宋封显应侯此即移山勅封之号】
　　三义庙　在西关邑人雷霖记康熙三十八年庠生陈永祚重修一在县东二里嘉靖四十年重修蜀大学士陈以勤记新郑髙拱书【县志】
　　太白庙　在县西三十里太和堡堡爲邑巨砦顺治初山冦将夜袭之遥见缟衣老人环巡陴上戈防森列析鼓相闻贼惊逸去后有自冦中逃归者述其事始知神之捍御也如此康熙四十三年修【县册】
　　崔府君庙　在县东关唐崔子玉有惠政施于河岳之间甚厚故祀明万厯时重修邑博士张桂芳有记【县志】
　　陈希夷先生祠　在县治明万厯三十六年知县朱官重修巡按御史余懋衡有记【县志】
　　朱子祠　在县治云台观右康熙二十年知县迟屏万建都御史徐元文记畧云宋时有宫观之秩朱子尝主云台观即于是观之右建祠【县志】
　　何公祠　在西关爲明嘉靖间知县何祥建副使朱孟震记【贾志】
　　双烈祠　在县治西南【县志】
　　本朝提学田厥茂爲光禄寺少卿杨呈秀暨弟呈芳修
　　春秋致祭【贾志】
　　昭光寺　在城东即汉武帝拜岳坛旧址【贾志】成化二年建崇祯八年修有碑记【县志】
　　法兴寺　在县东二十里唐贞观初建【马志】
　　大悲寺　一在东义邨一在西落邨【县志】
　　开花寺　在城西三十里唐贞观年建明崇祯九年修【县志】
　　圣容寺　在城北三里南姚邨唐贞观三年建
　　本朝康熙二十八年修【县册】
　　昭贤寺　在县西北十里西杨邨唐贞观五年建
　　本朝康熙三十三年修【县册】
　　灵觉寺　在县西四十里台头里明正德元年规模始剏结草爲庐至嘉靖元年乃兴殿宇后于万厯十三年重修【县志】
　　望仙观　在县治中有集灵宫望仙台皆汉武帝置乆废【明一统志】即望河观在县故正里距城三十里万厯九年修
　　本朝康熙二十四年重修【县册】
　　云台观　在县南山下唐建有孟郊留题【明一统志】观在县南八里后周武帝时有道士焦道广独居云台峯辟粒餐霞常有三青鸟报未然之事武帝亲诣山庭临轩问道因于谷口置云台观【冯志】宋朱子受主管之命号云台真逸【贾志】唐宋之乱希夷先生实修是观而隐居焉【都御史徐元文朱子祠堂记】真宗神御之殿华州云台观集真殿【宋史礼志】云台观在华隂华山下真宗再幸至和元年修建集真殿【治平四年九月张方平记】灵台观剏始前唐亦希夷寓所堙于兵燹洪武中建台殿门堂甚整饰【明李裕华山记　按云台爲陈希夷隐居之地李记云灵台亦希夷寓所且二观并在华山录此以补旧志之缺】隆庆年修
　　本朝康熙五十七年制军鄂海捐修知县简廷佐撰记
　　【县志】
　　王母观　在华山下唐贞观中建【贾志】
　　承天观　在县西三十里敷水镇创自唐贞观时相传罗敷真人蜕化于此
　　本朝康熙十二年有贾人憩观感神梦而诞子乃携金助众建修殿宇焕新焉进士杨端本撰记【县志】
　　玉泉观　在县南十里宋皇祐三年建有山荪亭【冯志】太华山谷口有陈抟睡洞遗像【马志】初名玉泉院后爲玉泉观【县志】
　　鹿圏观　原在竹谷岭宋大观中因道士仇润之建于华山之下宋宣和中重修岳前社【贾志】
　　朝元洞　在县西南十里华山峪口元时建有碑记【贾志】
　　华岳观　在县东南八里有石勒元世赐号勅书
　　本朝康熙五十六年道士髙莲石重修知县简廷佐记
　　【县志】
　　报恩观　在县东二十里泉店铺旧在青柯坪名太虚庵明慈圣太后赐道经并三箓总圣像万厯年移建改名复赐地五十五亩永修香火【石勒县帖】
　　金天宫　在南峯华岳三峯南峯特髙上有金天宫岁乆残缺康熙癸未
　　翠盖西巡
　　命皇子元老登巅致飨
　　钦赐南峯主道岳和晋匾聨
　　勅谕抚臣鄂海拨帑金重建宫殿知县张绍纲恭纪【县册】瘟神洞　在县治华山康熙四十二年十一月
　　圣祖仁皇帝西巡道出华隂
　　御书隂符寳字逾三百道德灵文止五千古今上仙无限数尽于此处达真诠又书匾曰抱真赐华山瘟神洞【县志】
　　文仙庵　在县南十里世传爲吕洞宾造墨处【马志】蒲城县
　　唐宪宗庙　在县治内【贾志　按宋史政和间诏建唐宪宗庙于同州配食以杜岐公佑裴晋公度李賛皇吉甫李凉公愬今同州无庙附考】
　　关帝庙　在县治南街唐开元二年建明洪武元年修一在县西二十里兴市镇元延祐五年建明崇祯元年修【县志】
　　五岳庙　在县治北关以县脉起五龙山金粟西岭而下势甚雄迫建五岳取其镇也与邑同建【县志】
　　东岳庙　在县东门内未建城时先有是庙明万厯间重修进士赵国俊有记【县志】
　　马神庙　在县治右【贾志】
　　漫源神祠　在县治漫源邨【贾志】
　　卤泊神祠　在县南二十五里盐池峯【马志】
　　马跑将军祠　在县治西南四十里仇池邨【马志】竹谷神路将军祠　在县西北一百里丰义邨【马志】黄崖神祠　在县治东南四十里长乐镇【马志】
　　尧山灵应夫人祠　在尧山唐咸通中有碑云自古灵应一方不知肇兴何代行祠在东门内宋崇宁三年封勅曰雨旸之祈应答如响有司以闻在所旌异明天启间入祀典【县志】在县西二十五里【县册】
　　崔府君祠　在县治东南祀唐崔子玉【贾志】
　　魏晋公祠　在县南七里相传晋公奉差巡蝗薨百姓祀之【贾志】祀晋公魏謩明洪武二年建【县志】
　　横渠先生祠　旧在县治东南横渠先生尝寓此县因立祠肖像其地即天王堂址后祠废万厯间知县李华然辟地新建仍以邑贤张吉甫配自爲记【县志】
　　兰泉老人祠　在髙阳镇祀张建【县志】
　　王侯祠　在县治东祀明知县王厘士万厯年建【贾志】金公祠　在县治西祀明知县金铨【贾志】
　　贞烈祠　在县治西祀明烈女马兰香烈妇单氏王氏万厯甲寅县丞呉志文建【县志】
　　慧彻寺　在县治西南唐贞观元年建寺东有塔【县志】寿峯院　在县西【贾志】坐落宜阳里距城八十里唐贞观元年建【县志】
