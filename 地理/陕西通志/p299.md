<!-- { "loadSidebar": true } -->
　　龙首渠　在府城东南【贾志】永嘉坊有龙首渠一名浐水渠隋开皇初自东南龙首堰下支分浐水北流至长乐坡西北分为二渠东渠北流入苑西渠屈而西南流经通化门南西流入城迳此坊【即永嘉坊】又西南流迳兴庆宫又西流经胜业坊崇仁坊景龙观又西入皇城经少府监太仆寺内坊之西又北流出城○万年龙首渠史记曰穿渠得龙骨故名自万年县界龙首乡马头埪堰浐水入此渠又西入长安县界【宋敏求长安志】长安志于万年县既注龙首渠曰一名浐水渠因引史记曰穿渠得龙骨误也龙首渠汉武帝所穿在同州因穿地得龙骨故名雍居渭南同居渭北无由合为一而浐之一水史汉皆尝志之不云得龙骨也两京道里记云龙首渠开皇三年开引浐水北流入苑在长乐坡上堰近龙首即大明宫所据龙首原也故以名之此说是也王应麟曰唐时导水入城有三一曰龙首渠二曰永安渠三曰清明渠【按清明永安二渠别见长安县】龙首渠自城东南导浐至长乐坡分为二渠一北流入苑一经通化门兴庆宫自皇城入太极宫及至大明宫则在龙首山水不可导矣大明宫之东有东苑即在龙首山尽处地既低下故东苑中有龙首池言其资龙首渠水以灌溉也【雍録】龙首渠隋开皇初堰浐水西北至大兴城东南入城唐因隋渠导浐水分为二渠一西入通化门西南入南内兴庆宫景龙池又西入西内太极宫一北入东苑至龙首殿为龙首池又注凝碧积翠二池又西北入大明宫后灌太液池五季后渠涸【县志】大中祥符七年陈尧咨知府事以城内井泉大半咸苦乃相度城东二里之龙首渠其水清泠甘冽可五六十丈开引入城散流防闬民咸赖之【宋史河渠志○按隋唐分东西二渠宋止修西渠故道东渠堙废】陜西龙首渠始凿于隋初引浐河水经倪家村龙王庙滴水崖老虎窰九龙池至长乐门入城分作三渠一从元眞观南流转羊市过咸宁县总府西流转北过马巷口一从眞武庵北流一从羊市分流过书院坊西入秦府成化间虽有人修濬惟总府前二十丈有砖甃砌余皆土渠用板木棚盖以土覆之常有损壊廵抚周公季麟檄西安知府马炳然修理东关厢及城中三渠俱用砖甃砌城外申家沟等处造桥架槽引水入渠遂免冲激之患又将城外土渠六十里亦疏濬深濶筑岸髙厚以防走泄【王恕修渠记】浐水源出蓝田西界入县境合采峪库峪荆峪及大义峪第一派之水兆流至留空于西岸筑堰西至亭子头皆凿原穿洞而过又西流迳申家湾田家湾又西流十里入城分三派一经流郃阳府前至西分一渠经流大菜市徃北入临潼府一经流京兆驿并永兴府至西转北经马巷口入莲花池
　　本朝康熙初廵抚贾汉复与通济渠并加疏濬今惟上流甫髙村江村等处灌田四百畆至亭子头以下入城旧道堙塞不通【县】浐水又北流至田家湾为
　　田家湾渠　灌田一百畆又下为
　　史家湾渠　灌田九十畆又北流入灞【县册】
　　宋家渠　在县东二十里灞水来自蓝田至新街子入县境引流灌溉首为宋家渠灌东留村田六十畆稍下为
　　洪河渠　今涸又下为
　　王家渠　灌东留村田七十畆又下为
　　胡家渠　灌方家村田六十畆又下为
　　曹家堰　灌下留村田五十畆又下为
　　上堰渠　灌下留村田五十畆又下为
　　中堰渠　灌下留村田七十畆【县册】
　　东堰渠　在县南五十里引石鳖峪水即镐水也一名大瓢河出峪口直北流东岸为东堰渠灌田一百畆西为
　　西碌轴堰　灌田三十畆又下为
　　李家堰　灌田二十畆河水又北流十二里至王渠镇西岸为
　　连江渠　灌田一百五十畆又下为
　　西官渠　灌田二百三十畆东岸有
　　大磨渠　灌田一百八十余畆又下为
　　小磨渠　灌田七十畆又东有
　　河东偏堰　灌田三十畆河水又北至皇甫村折而西南岸有
　　寨岭堰　灌田一百四十畆稍下为
　　董刘堰　灌田六十畆又下为
　　杨家堰　灌田二百畆又下为
　　髙家堰　灌田二百二十畆河水又西流入长安界【县册】
　　赵家渠　在县南五十里大义峪水分三派第一派与狗枷荆溪库峪采峪诸水合流为浐即龙首渠之源也第三派为胡公堰与阿姑泉合流为皂即通济渠之源也第二派无名其水自东而西两岸皆可灌溉南岸首为赵家渠灌王莽村田四十畆又西十里至江村为
　　王家堰　灌田千余畆又西至张义村为
　　贾家堰　灌田二百畆又西至樊村为
　　洪夫官堰　灌樊村田三百畆又西至师家村为师家堰　灌田一百畆又西过卢家堡为
　　王家堰　灌田八十畆又西至岳村为
　　柳巷堰　灌田二百畆又西为
　　新渠　灌田八十畆又西至刘思村为
　　白沙渠　灌田五十五畆又西至小张村为
　　渭渠　灌田一百八十畆又下为
　　官堰　灌田一百三十畆又稍下为
　　杨家堰　灌田五十畆又稍下为
　　白家堰　灌田六十畆又西流至张村为
　　郭家堰　灌田九十畆其在北岸者首为
　　路家堰　灌闗家村田七十畆河水又西为
　　闗家堰　灌闗家村田七十畆河水又西至东江坡为
　　姚家堰　灌田一百畆河水又西至樊村为
　　李家堰　灌田三百畆河水又西入沣水【县册】
　　翁家渠　在县南六十里水源出南山白道峪东直北流出峪口灌田六十畆伏入地内至申店又出居民引流灌田一百三十畆下流入于潏【县册】
　　沐峪沟渠　在县南五十里沐峪水来自蓝田界入县境灌侯村田一百五十畆【县册】
　　荆峪沟渠　在县南二十五里荆峪水来自蓝田界自髙桥入县境灌田五十畆【县册】
　　海子　在县东南六十里采库二峪水入县境合流聚为深潭俗名海子居民导引灌田四百畆【县册】
　　钟家堰　在县南六十里有泉八眼灌田四十畆相近有
　　白沙泉　灌田四畆【县册】
　　阿翁泉　在县南金峦坡下灌田四十畆【县册】
　　腰泉　在县南朱家坡下灌田一百七十畆【县册】老官泉　在县南四府堡灌田一百五十畆【县册】防猪扁泉　在县南二十五里灌田六十畆【县册】年儿渠　城南镐旁潏岸地势低下随地挖掘皆有水可资灌溉其在余兆村者为年儿渠灌田二百三十畆其在余村者为
　　木槽堰　灌田八十畆其在杨村者为
　　邢家堰　灌田六十五畆其在西江坡者亦名邢家堰　灌田四十畆其在四坡底者为
　　马道堰　灌田三百畆其在杨安坡者为
　　侯家堰　灌田一百畆相近有
　　安家堰　灌田八十畆其在徐家寨者为
　　徐家堰　灌田二百畆其在新村者为
　　连家堰　灌田一百三十畆其在杜曲者为
　　过街堰　灌田六十畆又稍下有
　　余渠堰　灌田八十畆每逢雨足则退水入潏河【县册○按县东灞浐之隈居民亦随地掘水灌田但旋掘旋废无一定名目且所灌甚防故不载入】
　　灞堤　在东二十里【县册】浐东灞北尝被水患修堤数重每山水暴发决堤冲溃渰没至十数村康熙二年知县黄家鼎相地势因旧地令民间以瓮贮土掘沙易石其堤始固至今享安澜焉【县册】
　　【古渠堰附】漕渠在县南自长安县流入又东流入临潼界【古渠图】○王渠在县东北自长安县流入【古渠图】王渠出城东径奉明县广城乡之广明苑南又东北迳汉太尉夏侯婴冡又北分为二渠一水迳虎圏南而北入霸一水北合渭今无水【水经注】○通善坊有杏园黄渠○万年县黄渠自义峪口分水入此渠一东北流入库谷一西流入樊川灌漑稻田又西入坈河【宋敏求长安志】黄渠水入蓬山曲江文宗太和九年发左右神防军淘曲江先是郑注言秦中有灾宜以土功厌胜之帝又曾读杜甫诗曰江头宫殿鎻千门遂思复升平故事此地在都城中固为空隙然亦缘黄渠可引故游观者乐之也【雍录】黄渠自义谷堰水至杜陵南分为二渠一灌鲍陂一北流十里入曲江今废【县志】今韦曲里髙望里东南即唐黄渠转东投北注曲江之处【县册】○暖泉在县南可资灌漑【西安府志】今湮废无考【县册】
　　咸阳县
　　东泉　在县西十里俗名东泉头引泉水灌田二百五十余畆【县册】
　　西泉　在县西十五里俗名西泉头引泉水灌田二百七十五畆【县册】
　　马跑泉　在县西平地涌出与李村泉合流又相近有下村泉三泉其灌田八百七十余畆若因泉脉开凿则得泉必多益资灌漑【县册】
　　【古渠堰附】漆渠在县西南自盩厔县流入又东入长安县界【古渠图】○成国渠在县北【县图】成国故渠又东迳茂陵县故城南又东迳龙泉北又东迳姜原北又东迳平陵县故城南又东迳汉魏其侯窦婴冢南又东迳成帝延陵南又东迳渭陵南又东迳哀帝义陵南又迳惠帝安陵南又东迳渭城北又东迳长陵南又东迳汉丞相周勃冢南又东南迳汉景帝陵又东南注于渭【水经注】○升原渠在县西北自兴平县流入县界合成国渠入渭【古渠图】○兴成堰在县西十八里【宋敏求长安志】天寳元年长安令韦坚为水陆转运使治汉隋运渠起闗门抵长安通山东租赋于咸阳拥渭水作兴成堰絶灞浐水傍渭东注至闗西永丰仓下与渭合太和初歳旱河涸掊沙而进米多耗抵死甚众秦汉时故漕兴成堰东逹永丰仓咸阳令韩辽请疏之自咸阳抵潼闗三百里可以罢车挽之劳堰成闗中赖其利【唐书食货志】李石奏咸阳令韩辽治兴成渠渠当咸阳之右十八里东抵永丰仓渠成起咸阳抵潼闗三百里无车挽劳辕下牛尽可耕永利秦中矣李固言曰役非时帝曰以隂阳拘忌乎苟利于民吾奚虑哉【唐书李石传】兴成堰即漕渠上源东流入长安县界○清渠在县东自兴平县流入县界入渭【古渠图】今皆无灌漑利【县册】
　　按县志云咸阳居丰渭之滙易于冲决不敢开河放水故修筑渠堰为功颇难惟沿河掘井稍稍济旱或灌园蔬然桔橰之用力甚劳而利甚细留心民事者不可不知
　　兴平县
　　汤台泉　在县西十里东南流分东西两派灌田四十余畆【县册】
　　东板桥泉　在县西二十里【县图】居民引流灌田百余畆又相近有
　　西泉　在县西二十里【县图】居民引流灌田二百畆【县册】槐里县有板桥泉【魏书地形志】
　　马嵬泉　在县西三十里灌田四百余畆【县册】
　　史家泉　在县西三十五里东西分流灌地三十余畆【县册】
