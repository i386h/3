<!-- { "loadSidebar": true } -->
　　簇簇青山隐戍楼暂时登眺使人愁西风画角孤城晓落日晴沙万里秋甲士解鞍休战马农儿持劵买耕牛回思未筑边墙日曾得清平似此不
　　出连云栈　　　　　　　　　　前人
　　鸡头闗下石牙傍险凭髙此驻车一水萦纡通汉沔万峰回合控褒斜云中板阁烧难絶谷口筼筜翠欲遮蜀道秦闗俱莫论如今四海正为家
　　长安懐古　　　　　　　　　　王越
　　渭水桥边独倚阑望中原是古长安斩蛇赤帝留神剑堕泪铜仙泣露盘宫锦为帆天外落霓裳成队月中看不堪回首风尘后北斗城荒鴈塔寒
　　晚渡咸阳　　　　　　　　　马中锡
　　野色苍茫接渭川白鸥飞尽水连天僧归红叶林间寺人唤斜阳渡口船表里山河犹往日变迁朝市已多年渔翁不管兴亡事独坐秋风钓石边
　　晓发甘泉　　　　　　　　　　前人
　　肩舆清晓发甘泉风雪遥连塞外天野店客敲门问酒土窰人隔水炊烟山无草木还多石地产氊裘不衣绵试叩征夫前路去戍鸦声里是延川
　　登潼闗城楼柬诸指挥　　　　　王传
　　层城楼阁枕山阿落日登临感慨多虎豹当闗通紫气鱼龙吹浪见黄河百年鎻钥神京路一剑风尘猛士歌北徼狼烟犹报警元戎何以净干戈
　　大秦寺　　　　　　　　　　　前人
　　终南佳气郁苍苍瑞草名花满径香道徳五千留望鼔楼防十二壮仙乡鹤归晴院松阴静龙过秋潭雨气凉欲问长生还未信重阳宫殿已斜阳
　　子午谷　　　　　　　　　　　王云凤
　　马前铜笛数声频柳底行沿汉水濵且喜晚炊来子午曾经春雨忆庚申采茶路曲穿林女放濑声髙荡桨人却恨妖容几丧国荔枝飞骑不沾尘
　　潼闗　　　　　　　　　　　　李梦阳
　　咸东天险设重闗闪日旌旗虎豹间隘地黄河吞渭水炎天白雪压秦山旧京想像千官入余恨逡巡六国还满眼非无弃繻者寄言军吏莫嗔顔
　　华州作　　　　　　　　　　何景明
　　秋城雨色静微尘过陜山河望转新天上岳莲开二华云中闗树引三秦追游少小还今日浪迹乾坤任此身乘兴更攀仙掌去未知登览共何人
　　辋川　　　　　　　　　　　　前人
　　飞泉万壑通蓝水仄径千峰入辋川野老那知旌节到世人空作画图传鼋鼍岸坼深无地鸡犬林开忽有天即此买山堪避俗桃源何必访神仙
　　读书石室　　　　　　　　　　　王纶
　　埜寺山冈石洞纡人传曽是马融居地深只隔秦人树嵗乆仍藏禹穴书绀宇钟连清梵寂碧萝烟袅绛纱虚当年借问横经者前列生徒孰起予
　　紫云楼　　　　　　　　　　　康海
　　危楼逈对二峰孤哀壑平连万顷芜摩诘画图空掩映伯阳道徳岂虚无方西涧谷汉驰道直北河山周故都风土不殊人事异谁将緜瓞问司徒
　　玉女洞　　　　　　　　　　　前人
　　当年鹤背谁同去此洞空留玉女名胜迹我来徒极目髙峰云去正含情千秋不改龙潭色午夜犹闻玉佩声惆怅夕阳归去晚满溪春浪郁琮琤
　　陈抟　　　　　　　　　　　王九思
　　华山隐士羡图南髙卧于今尚有龛花鸟多情谁作主云霞无恙梦犹酣玉峰临路空劳望銕索悬崖不可探我欲东寻刘禹锡结茅同住碧巉岩
　　含元殿故基　　　　　　　　　管楫
　　唐家双阙大明宫废址嵬然城角东世代已非陵谷变山河依旧市朝空盈堆瓦砾农耕遍无数牛羊野牧通过客不须此惆怅未央长乐总蒿蓬
　　同兄登二郎山　　　　　　　马汝骥
　　丹梯百丈绕云松秀出绥州第一峰地接石城屯虎豹水交沙窟蕴鱼龙风回绛节时朝斗日晏黄冠自叩钟扪棘践苔聨步上回看万井翠烟重
　　入闗望华山　　　　　　　　　何栋
　　新解兵机罢镇回重寻精舍白云隈攀梯直上仙人掌度索还登玉女台峰势莲皆北拱河流如练自西东乘风为问希夷子十丈荷花甚日开
　　未央宫　　　　　　　　　　　前人
　　秦火才燃楚已东鄼侯重筑未央宫终南山色横门外清渭涛声绕禁中壮丽岂缘夸后世悲歌犹恐似新丰千年王气难消歇荒址犹含返照红
　　华山　　　　　　　　　　　赵时春
　　丹崖苍壁势崚嶒凤翥龙盘几万层福地风云灵气合洞天宫阙斗光凝仙人掌上千嵓雪玉女峰前九月氷翠盖红蕖人不见玉壶朱绋兴难乘
　　拜将坛　　　　　　　　　　　张潮
　　不见将军空古台空谋相国为雄才五年筹策数言定万里烟尘百战开猛士计成夸善将大风歌起动悲哀闲亭独倚江城外惆怅斜晖满绿苔
　　武侯庙　　　　　　　　　　　前人
　　丞相遗踪不可寻汉南沔水气萧森云霞树绕旌旗色风雨江传鼔吹音据鼎三分非本计出师二表见初心独怜星陨荒祠庙千古忠怀激素襟
　　上郡　　　　　　　　　　　李攀龙
　　髙城窈窕四山开西北浮云睥睨回鼓角疑从天上落轺车真自日边来防秋尚借秦人策射石犹传汉吏才闻道朝廷思猛士羽书飞过赫连台
　　太华山【四首选一】　　　　　　　　　前人
　　华顶岧嶤四望开正逢萧瑟气悲哉黄河忽堕三峰下秋色遥从万里来北极风尘还郡国中原日月自楼台君王傥问仙人掌愿上芙蓉露一杯
　　游终南山　　　　　　　　　　王鹤
　　势拔羣山净拥螺声传空谷听樵歌紫芝满地云常防翠壁撑天雨乍过虎豹洞深千嶂合蛟龙潭古万年多灵踪望彻迷前路断壁悬崖尽薜萝
　　磻溪宫　　　　　　　　　　　张链
　　丹厓回绕翠微宫十度溪桥一径通双鹤归巢元圃暗三花过雨石坛空林梢落月闻啼鸟矶上浮云想钓翁圣主即今懐隐逸还应有梦到非熊
　　杨知江招饮凤翔东湖亭　　　许孚远
　　使君开防凤城东亭隐湖心一鉴空万叠青山春雨外数声啼鸟暮林中封疆正履岐周旧勲业何如旦奭雄酾酒临流千古意坐来鄙吝已消融
　　壶口　　　　　　　　　　　刘子诚
　　西出昆仑东入瀛口虽禹凿未能平涌为万岛排空势卷作千雷震地声映日霓虹浮瑞马趂云风雨起神鲸奔腾今古宣元气圣主当阳正待清
　　吊太史公墓　　　　　　　　叶梦熊
　　大河东去势茫然司马残碑记汉年狐史是非悬白日龙门踪迹已浮烟玉书神防空遗穴石室云藏有剩编国士漂零同感慨一杯和泪滴重泉
　　游青柯坪　　　　　　　　　　温纯
　　削成絶壁倚危梯刚到山腰眼界迷为近天门寻白帝故从鸟道拄青藜衔杯欲并峰莲吸得句先擕玉女题正好乘风凌絶顶归来恐作旧人啼
　　双槐　　　　　　　　　　　王九皋
　　畴将二树留花县明道先生手自栽岂是陶潜丛五柳宁同王氏植三槐千寻老干天机发万丈灵根地脉来酷似甘棠遗去后至今余荫覆琴台【明道为鄠县主簿时所植今双槐尚存在县署仪门外】
　　游龙门　　　　　　　　　　张维新
　　一自荒山划禹门洪河西北下昆仑无人不颂平成徳有峡犹瞻疏凿痕浪拍桃花天际卷鱼惊雷火水中翻仙舟况是陪元礼不道乘槎五色源
　　鄜城春望　　　　　　　　　李维祯
　　西来山势剧纵横残雪流澌试火耕一径寒烟通古戍几枝衰柳带春城弯弓月倚栏杆上结阵云扶睥睨行笑杀黄蛇鄜衍口余腥犹染曼胡缨
　　金鎻闗即事　　　　　　　　王崇古
　　牡丹川北兜零发柳树坪西羽箭稠分陜独怜金鎻夜抱闗犹记玉门秋征人倚堞烟双峡病戍筹边月半楼稍喜嫖姚整戎幕荒村拂曙听啼鸠
　　三川谷口　　　　　　　　　　前人
　　三川晴月古今同万里归云涧壑空飘泊当年怜杜老凄其异代忆陈公磨岩旧识山灵防吊古新传草圣工锦水秦山均覊旅天涯千载一归鸿
　　吴岳　　　　　　　　　　　邢云路
　　岩岩呉岳势何雄极目秦闗指顾中二华东来连太白千峰西下接崆峒鹦藏古树言成赋凤翥髙冈曲度桐恠是五灵通灏气芙蓉五朶插苍穹
　　秋日登西城望终南诸峰　　　康万民
　　岸帻凭栏眺逺峰氤氲佳气散芙蓉欲登瀛海三山岛安得仙人九节笻紫塞夜寒归候鴈昆明秋老隐游龙家贫性僻惟躭酒痛饮能追五柳踪
　　望桥山黄帝宫　　　　　　　　王邦俊
　　山前紫气使车临山下黄陵帝阙深终古桥门环逝水当时翠跸御层岑汉台晓落碧云色秦柏晴垂玉砌阴千载龙髯劳想像鼎湖何处欲追寻
　　孟姜女祠【在同官】　　　　　　　王淑抃
　　贞心苦节凛清秋云树苍茫洞壑幽影不缘风日减【同官志云龛中石隙祠人以烛燎之则有金出见】手痕常傍岸沙浮【又云经浍水涨手拍南厓而哭今岸崩徙迹仍不灭】望夫台上千行泪追骑山前万缕愁【又云秦追骑将及忽山峯转移追者乃反】试看涧边东逝水而今犹带哭声流【又云女至宜君山渴甚痛哭地涌甘泉今名哭泉】
　　华山登眺　　　　　　　　　　张铨
　　独上髙楼倚槛看岧嶤太华碧云端莲峰直界青天断仙掌髙擎白日寒百代登封隆上祀千秋险隘抱长安平生剰有探竒志只待秋风生羽翰
　　茂陵　　　　　　　　　　　　赵崡
　　黄山歴尽见孤城城上楼髙眼倍明芳树寝园今北望暮云宫阙旧西京芙蓉昼冷仙翁露苜蓿春闲宛马声回首长杨夸猎地何人得似子云名
　　望华山　　　　　　　　　　文翔凤
　　自礼西皇逺度闗年年尘土上愁顔三峰彩翠垂天外两眼清波照世间矫掌仙人擎月露倒盆玉女栉烟鬟心花已作青莲瓣直向云台更问山
　　七盘坡　　　　　　　　　　　王旌
　　行尽一盘又一盘七盘都尽到平颠樵擕秦岭薪刍过客为长安名利还半积半消沙路雪乍阴乍晴晚峰天盘桓回首生离思髙处临风一怅然
　　登祈仙台　　　　　　　　　陈防育
　　百战劳劳倦莫支东封西祀苦奔驰轩辕疑有生人徳汉武空悬遗世思春断金盘仙掌露香残王母碧桃枝荒台木末烟云外不尽凄凉猿鹤悲
　　三川杜甫草堂　　　　　　　　田龙
　　问柳寻花到草堂急呼村酒酹诗王乾坤无处容衰老风雅何人到盛唐春雨三川驱瘦马秋风一剑寄空囊鄜州旅食峥嵘日南北音书共渺茫
　　发咸阳次醴泉懐古　　　　　　龙膺
　　原沙莽莽冻云流极目偏増异代愁苔蚀碑阴图紫燕槐蟠屋角幻苍虬灰飞秦烬空归汉瓦解唐墟倏易周莫讶醴泉泉已竭铜驼荆棘几千秋
　　游辋川　　　　　　　　　　陈文烛
　　人间何处避干戈幽胜无如此地何水尽山头人迹少云生树杪鸟声多良田数顷浮青霭怪石千峰长緑萝况是知心有裴迪风流肯许右丞过
　　登西岳庙万夀阁　　　　　【本朝】宋琬
　　咸京西望接平芜下界阴晴乍有无九曲流从星宿海五陵烟鎻帝王都莲华弄影空青落瀑布当窓雪练铺咫尺三峰聊徙倚不须探笈索真图
　　登华山絶顶　　　　　　　　　王铎
　　层层天上抚苍松灵异阴森若有逢荐璧三峰驱孽鬼拨云一杖跨茅龙星衢寒暑繇元籥陆海兴亡几暮钟更向昆仑西眺望空蒙无尽是芙蓉
　　咏华山【八首选一】　　　　　　　　　陈爌
