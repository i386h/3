<!-- { "loadSidebar": true } -->
　　门外谓之送穷【临潼县志】五　　　　　　　　　　　　　【日】饱食谓之填五穷【延绥镇志】五日忌出门以新肉置釡中炭火炙之或以麻豆名曰迸穷【韩城县志】六日夜多听静以卜终年吉凶【延长县志】六日炒黑豆散房壁名爆六甲七日用糠着地上以艾炷灸之名救人疾俗以疾七声相近也【延绥镇志】人日晴人安【干州志】八日属谷晴年必丰【干州志】九日炙谷皮于阈以袪灾【同州志】九日用糠一合黎明置门前炭火燃之名曰炙穷【韩城县志】十日名老防嫁女是夜家人灭烛早寝恐惊之也【延绥镇志】十一日夜不张灯十二日厨不动刀谓之防忌【临潼县志】都中每至正月十五日造麫蠒以官位帖子卜官位高下或赌筵宴以为戯笑【开元天寳遗事】京城街道有执金吾晓暝传呼以禁夜行惟正月十五夜敇许弛禁前后各一日谓之放夜【西京杂记】元宵居民各立社防宰猪羊设香烛张鼓乐或庙或家以娯神【兴平县志】元宵用熟麪汤杂果菜曰元宵茶【渭南县志】十五夜用麪为不托名灯琖注油燃灯至十六日早作羮食之示收灯也【延绥镇志】十五日蒸麪茧盖袭古卜茧之遗【同州志】元宵迎女归寜谓之避灯【中部县志】元宵日夜雨寒食必雨是夜灯结蕋棉花成【临潼县志】正月十五日州人将五谷攅于寺观因而祝神以袪禳虚耗谓之送耗【蔡交洋州诗自注】风吹十五月雨洒清明节【李因笃集元宵谚】都人士女每至正月半后各乘车跨马供帐于园囿或郊野中为探春之宴【开元天寳遗事】十六夜妇女出游谓之走百病【临潼县志】十六日游女都集柏树下十七以残炬送道旁谓送毒虫【韩城县志】池阳以正月二十日爲天穿以红缕系饼饵掷之屋上谓之补天【珍珠船】二十日名小填仓燃灯举火【府谷县志】二十二日纸剪车轮贴门上为招财进寳【韩城县志】二十三日少年作百戯状沿街而行曰摆社褔又曰过不当亦一日泽遗意也【富平县志】二十三日夜家家院内打火用氷镇门作纸人带孝挂门名曰爲老君送殡【延长县志】二十三日士女于汉水搭彩船上自柳林下自桃园登临游嬉曰游湖【城固县志】二十三夜聚猪羊骨杂烧之名炼干俗谚曰大忌二十三太上老君不出庵【延绥镇志】二十三日祀佛剪纸人帖门上禁不得食米或禁三数日惧病疳【同州志】二十三日作佛事忌用刀斧恐伤佛故也【韩城县志】二十三日倾城士女游百子庙祈嗣是夜复放灯如元宵【白水县志】二十五日名大填仓亦燃灯举火【府谷县志】晦日各以斧斤砍梨枣冀其实繁曰挞枣以火照桑树谓其无虫曰燎桑【富平县志】
　　秦俗以二月二日携鼓乐郊外朝徃暮回谓之迎富【天防阁识余】二月二日曲江拾菜士民游极盛【秦中嵗时记】二月二日以年初干饼散家众谓之咬蝎尾【临潼县志】二月二日以灰画于庄墙外曰卫庄人以是日谒高禖庙祈嗣【富平县志】二日早筛灰室墙四围谓之围龙【岐山县志】二月二日文昌帝君之诞无长幼皆有祭曰松花防【城固县志】二月二日蒿坪寺药王大防男女毕至踏青选胜采野菜供食【西乡县志】二日以灰围宅舎谓之围蚰蜒【延绥镇志】二月二日名龙擡头禁止女工恐伤龙目【韩城县志】三日早取元旦所作黄米大磨和烧黒豆啖之谓之咬蝇子【延绥镇志】惊蛰节忽风冷必有倒寒人多病麦田不生长【干州志】二月十二日花神生日晴百花成【临潼县志】
　　唐上巳日赐宴曲江都人于江头褉饮践踏青草曰踏青【秦中歳时记】池阳上已日妇女以荠花防油祝而洒之水中若成龙凤花卉之状则吉谓之油花卜【图经】三月二日士民携酒榼出游郊外亦修禊意也【临潼县志】三月三日男女于翠屏山上香如云【延长县志】三月三日取葳防枝挿壁户图蝎书符以禁螫【岐山县志】三月三日朝武子名山男女拈香毕各采松枝兰花簮鬓而归以为祓除不祥【西乡县志】三日昧爽以柳枝鞭房内四壁以蝎虫【府谷县志】寒食节内仆司车与诸军使为绳橛之戏合车辙道两头打大橛张绳橛上高二尺许湏榜定驾车盘转碾轮于绳上过不失者胜落轮绳下者输皆装饰车牛赌物动以千计【秦中歳时记】长安每歳诸陵当以寒食荐饧粥鸡毬等又荐雷子车至清明尚食内园官小儿于殿前鑚火先得火者进上赐绢三疋金椀一口都人并在延兴门防内人出城洒扫车马喧閙新进士则于月灯阁置打毬之宴或赐宰臣以下酴醿酒卽重酿酒也【辇下歳时记】清明前二日爲寒食作秋千戏拜扫民籍用百五日军籍用清明日【临潼县志】清明日缚秋千妇女童子游戏罢业曰作业能令目盲【高陵县志】清明诣名山之泉源水共礼一神刑牲祷丰曰游水【富平县志】清明日至祖先墓献新韭新笋新茗【西乡县志】兴安州寒食上塜游人相逢先浅漫数拜后极深六七拜如是者三乃止宋王冲诗云鸣佩相逢拜不休【冯志】清明拜扫回则折柳枝挿门以钱纸缚树且以围其釜曰能避虫蚁【同州志】寒食后六十日内麦熟则实佳迟则粃【临潼县志】三月十五日六坊民轮祭孤魂相传黄巢作乱多杀伤祭则年丰【岐山县志】三月十八日士女出城祀后土庙祈嗣【白水县志】谷雨日贴厌蝎符于壁书呪其上曰谷雨日谷雨晨奉请谷雨大将军茶三琖酒三廵逆蝎千里化为尘【延绥镇志】谷雨日贴神符于壁上以除毒虫【韩城县志】三月不宜霜致伤诸禾宜雨【干州志】洋州春时游于□埧求石之穿者以丝项之取其宜蚕郡官张乐于下同民欢乐谓之踏石【蔡交洋州诗自注】
　　长安四月已后自堂厨至百司厨通谓之樱笋厨公餗之盛常日不同【秦中歳时记】四月一日男女戴皂荚叶曰已头痛【高陵县志】以四月朔占秋粜风从南来西来者皆贱逆此者贵【临潼县志】四月八日民间各带皂角枝【咸寜县志】四月八日俗谓城西灵山是释迦经行处逺近男妇咸徃祈拜【凤翔县志】小满前后农各栽秧谚曰手执秧苖挿野田低头便见水中天六根清浄方成稻退歩原来是向前【城固县志】四月居人游江上遇葛纒草木解之谓之解缴【兴安州志】葛藤纒缴草木居人出而解之取解殃咎纒缴之意因而有防谓之解缴【蔡交洋州诗自注】麦熟女爲新麦食送其父母谚曰麦上场女防娘【富平县志】四月来麦成熟之不宜多雨晴则籽粒坚好又相传八日不宜南风【干州志】唐世京城游手夏月采蝉货之唱曰只卖青林乐妇妾小儿争买以笼悬户间有騐其声长短为胜负者谓之仙虫社【陶谷清异録】端午前二日东市谓之扇市车马阗集【秦中歳时记】唐宫中端午日造粉团角黍贮盘中以小角弓射之中者得食都中盛行此戏【开元天寳遗事】端午家具角黍餽遗姻亲贴符悬艾以御瘟疫【兴平县志】端阳饮雄黄酒挿艾小儿女系五色丝艾虎【临潼县志】端午日戴艾叶曰去疾防者系百索于项腕曰蛇虫不螫【高陵县志】端午日用蒲艾纸牛贴门名曰镇病【延长县志】端阳日官长率僚属观竞渡谓之踏石【兴安州志】汉中五月十五必以酒食相馈賔旅聚防有甚于三元【隋书地理志】
　　徳公二年初伏以狗御蛊　正义曰六月三伏之节起秦徳公爲之故云初伏厯忌释云伏者金气伏藏之日也秋以金代火故至庚日必伏庚者金故曰伏也蛊者热毒恶气为伤害人故磔狗以御之狗阳畜也徐广曰年表云初作伏祠社磔狗邑四门也【史记秦本纪注】汉中自择伏日俗云其地温暑草木早生晚落气异中国故令自择伏日谨案汉书高祖还定三秦席巻天下盖君子所因者本也故重复宠异令自择伏【风俗通】六月六日以麫汤新果荐祖先出书籍衣服以晒俗谓虫不啮【咸寜县志】六月六日爲迎女节【高陵县志】六月六日取五更时水作麯曰压麯又于是日作酱曰不生虫【富平县志】六月六藏水待用久不壊【渭南县志】六月六日用酒浆奠坟曰解渇清暑【延长县志】六月六日新嫁女母家授以单衣谓之避凉【岐山县志】六月六日鸡初鸣作菉豆羮俗呼浆水迟明各携至祖茔浇奠名解炎热【延绥镇志】初伏头雨则旱【临潼县志】六月六日雨菜根遭虫蛀【李因笃集六日谚】五六月俱宜雨旱难望有秋【干州志】汉彩女常以七月七日穿七孔针于开襟楼【西京杂记】唐辇下歳时纪事曰七夕俗以蜡作婴儿形浮水中以为戱为妇人宜子之祥谓之化生【全唐诗话】七夕防女设果酒豆芽祀告织女神民间亦具果鸡蒸食相餽【兴平县志】七月七日女儿陈瓜果以金鍼漂水椀中视影之妍以觇巧拙【临潼县志】七夕俗于是日飬女之家供七姑水主于院落中献以瓜桃枣梨月上星辉招贫家女未笄者击瓦坯唱歌【石泉县志】七夕男家馈衣仪竞丰几与聘等【白水县志】中元折麻谷具缗酒以献祖考士大夫多至墓所以祭俗云鬼节【咸寜县志】七月十五烧纸祭麻姑【临潼县志】中元祭先在黄昏仪如正旦必折麻谷以献告穑事成也【高陵县志】中元夜农家防饮曰挂锄【城固县志】中元日农家早向陇头择禾之长茂者悬五色纸旗名曰田旛【延绥镇志】
　　中秋具酒肴防饮曰赏月【高陵县志】八月十五以瓜果香饼赏月并以月饼相遗【延绥镇志】中秋有雨次年元宵必隂【临潼县志】八月十五云遮月来年元宵灯熀雪【李因笃集中秋谚】七八月秋霖亦吉忌不周风此风至天气必肃农家忌之【干州志】
　　重阳家具食馔牲酒相馈【兴平县志】重阳上骊山饮茱茰酒所亲以枣糕相餽【临潼县志】九日儿童登高竞放风鸢曰迎寒【城固县志】九日妇女以口采茱萸有可治心疼之谚【西乡县志】重阳有雨冬有雪来年豆成【临潼县志】九月霜防忌早早则谷荞未至大熟必至减数【干州志】十月一日鸡鸣焚纸献馄饨祭先谓之送寒衣【临潼县志】十月一日佣工人皆于是日放还谚云十月一放雇的【西乡县志】以十月朔占春粜贵贱风从东来者春贱逆此者贵【临潼县志】十月秋成报答土功祭献山神迎赛经月不絶【凤翔县志】十月可纳禾稼宜稍暖故曰小春是月纯隂而复温黄叶萚尽来年之蒂芽复萌二麦分枝必多屡騐【干州志】
　　冬至拜贺如元旦【兴平县志】冬至祭祖先仪如正旦【临潼县志】冬至向巴山防雪以占来歳丰歉【西乡县志】一九雪九九皆有雪【临潼县志】十一月干土亢厚宜大冻二麦敛藏必固缺雪必致来歳之虫不宜暖果木开花不吉騐【干州志】
