<!-- { "loadSidebar": true } -->
　　何氏洋县曹宗武妻于归月余而夫亡时氏年十九甘贫守志卒年六十余李国郁妻赵氏年二十二而夫故守志不移卒年八十嵗任康侯妻薛氏年二十五而寡事亲课子卒年七十五【洋县志】
　　亢氏洋县樊维桢妻夫故时氏年十七孝事舅姑励志守节建坊旌表【洋县志】
　　杨氏洋县任康玉妻年二十而夫故孝事舅姑鞠育孤子苦节终身【洋县志】
　　袁氏洋县诸生刘立典妻杨氏刘士典妻夫亡时二氏年皆二十余励志苦守人称双节【洋县志】
　　白氏洋县诸生李作枢妻年十八夫亡育遗腹子苦志守节至八十一终薛琦妻强氏年十九夫亡遗子五月守节至九十一终任梁妻纪氏年二十六甘贫守志歴五十年里民周昌嗣妻张氏年二十而寡事姑育孤值兵冦频扰备尽孝慈邑人公表之杨士茂妻阎氏年二十六夫亡哀毁絶食誓以死殉舅姑劝谕勉强存活仰事俯育极尽孝慈崇祯间旌表【洋县志】
　　叚氏洋县杨□妻夫故氏年二十一遗孤甫半载孝事翁姑竭力以夫之祖父母敎其子成立守节五十年【柴庵集】
　　王氏刘维桢妻西乡人年二十五夫亡痛哭而死邑令聂宗祐为文以祭之【汉中志】
　　符氏焦馨逺母西乡人年二十二而夫亡苦志守节敎子入泮又同县郭彪妻祈氏年二十三而夫亡矢志抚孤克底成立卒年七十嵗【西乡志】
　　刘氏鳯县梁云髙妻云髙任广平训导卒于官氏年二十二子校甫七月氏矢志守节坚心不移敎子慈严两尽后校成诸生有声庠序【鳯县志】
　　金氏沔县钱一贯妻年十八而一贯亡子在襁褓纺织自给苦节抚孤卒年七十又同里赵子节妻李氏年二十三夫故无子甘心守节卒年六十直指俱加旌表焉【沔县志】
　　刘氏贡生王世业继妻略阳人夫亡氏年十九抚遗腹子矢志守节后子死家益贫守节益坚邑令拜其门奉文特旌有给恤年九十余卒又同邑刘起敬妻芮氏起敬任湖广通判病卒氏孀居苦节终身【略阳志】
　　许氏宁羌生贠张讲妻夫亡氏年三十遗腹生子抚之成立院道旌表【宁羌志】
　　王氏榆林衞指挥使王国祯妻年二十八夫逺出客死江南讣至即投缳邻媪偕其母抑譬再三后迎母与姑同居侍奉不怠乡里共推节孝千戸叶森妻何氏年二十六守节里民崔重祚妻赵氏年二十守节白有库妻刘氏年二十四守节张五伦妻连氏年二十余抚遗腹子守节崇祯十四年斗粟千钱毎遇赈济虽数日絶粒不逾阈又衞指挥朱玠妻周氏年二十四守节舍余许聪妻刘氏年二十六守节千戸杨汝楫妻张氏衞军李春芳妻梁氏衞民姜正妻纪氏李时妻岳氏余丁杨明妻髙氏俱年二十七守节百戸李义妻韩氏诸生王经妻刘氏舍余周润妻张氏崔天秩妻瞿氏监生刘大学妻曹氏里民杨穆妻孔氏总兵纪世槛妾薛氏里民傅镗妻王氏俱夫亡守节年登上夀【延绥志】
　　刘天祥妻王氏榆林人夫亡即缢死于柩前【贾志】
　　曹氏知县李盛英妻榆林人英以贡任太湖令崇祯癸未殉贼难后逆闯陷城氏身被数鎗不肯屈辱贼将怜而释之甘贫敎子断髪守节有司旌其门【贾志】
　　殷氏怀逺清平堡人榆林学生张威妻年二十九防夫遗子三嵗时遭荒旱恒纺绩以供饘粥苦节五十余年敎子鹏翼为黉上士以夀终廵抚旌之波罗堡应袭汪直妻沈氏年二十五抚孤守志至七十余卒【贾志】
　　张氏柴芝兰妻靖邉人嵗大饥芝兰偕长子璠负贩遇盗死氏年三十指季子国梁谓仲子国栋曰此块肉足以祀柴氏矣吾与若往求尸即不得则死哀号匍匐果得夫及子尸负之归矢志自守佣缝纫自给年七十八卒【延安志】
　　刘氏兴安生贠屠瑀妻年十八归瑀夫故遗孤秉忠甫八月誓甘同死頼邻妇救之黾勉持家敎子入泮苦节四十八年【柴庵集】
　　水中二女兴安人州遭水变死者甚众幸生者皆找筏浮树杪间忽波中有呼救人声渐近筏上人遥见二女子伏朽木上出没荡漾即引筏救之俱上筏年约十六七姿态婉娈问其姓不应见筏上人皆祼体森立又无女伴二女相顾语曰吾姊妹倚木不死兾有善地可茍存今景象若此何用生为即携手复跃入水中筏上人挽救不得皆遥望陨涕时崇祯癸未夏六月也【兴安志】
　　张氏兴安诸生陈大防妻贡士希载女也崇祯癸未水变大防溺死氏躃踊灵侧几絶者数四勺水不入口七日口眼涌血而死又同里生贠马兆祥妻张氏兆祥病故氏自缢以殉时年二十有四【兴安志】
　　某氏兴安监生张最妻夫死抚遗腹子茹荼纺绩敎子入泮有司累旌之诸生王国英妻徐氏夫故家贫苦节五十余年王学先妻俞氏夫故有妾生一女氏抚女苦守道守旌其门【兴安志】
　　谢氏洵阳进士李聮芳妻年二十二守节至七十余嵗清苦自持当道给以公饩王论妻马氏年二十六寡居事舅姑尽礼抚幼孤成立督学王世懋特加旌礼又邑御史许忠妻某氏励志守节当道月给廪饩【洵阳志】
　　侯氏紫阳生贠魏访之妻年二十夫故数日不食几死叔暨兄欲夺其节氏剪髪自誓遂絶归宁力贫以事舅姑防尽礼守节五十四年崇祯十年旌表【紫阳志】
　　周氏石泉举人魏人仰妻人仰十九举于乡氏毎以读书勉朂相敬如賔及人仰没守身课子足不逾阈人罕见其影闻其声者院道旌其门【石泉志】
　　髙氏汉隂生贠任宗伊妻夫亡守节和熊励子院道俱旌之里民陈光耀妻蔡氏幼年孀居敎子国典成名有司表之【贾志】
　　南氏商州生贠南文表女年十六父殁孀母疾笃告天求代忽母思肉羮时禁屠氏割股烹进人惊孝烈【商州志】
　　屈氏邵尊贤妻商州人夫死遗子三月系庻出屈多方抚育誓不再嫁翁文科夀九十三姑邓氏夀八十九翁病瘫屈进汤粥接粪秽卧起必扶朝夕罔倦乡里称之又李氏生贠周谟妻谟故遗子承文甫四嵗氏誓死守志家计萧索氏上事孀姑下育弱子甘贫守志五十余年又李某妻阎氏年二十七而寡守节五十余年有司旌其门【商州志】
　　刘氏商州民邦敎女年十五聘张绵夀绵夀年十四疾笃氏闻之即辍食比卒氏白父母诣吊临柩恸哭几絶谓嫂曰乞分若子过继我欲守节众骇异父母促归氏不可强之不食而死翁姑恸悼备棺椁与其子合【商州志】
　　南氏商州生贠任引妻归任半载引即卒氏年十四孀守七十年末路贫困苦节愈坚八十四卒有司赐粟帛旌表同郡吕应春妻刘氏亦早年失耦敎子有成【贾志】
　　南氏商州生贠南应旌之女幼聪慧通经书许字山阳刘光方受聘而光亡年十五父赴吊女坚请随入刘门抚棺哭索衰麻变服请终防不归曰此吾家也父母翁姑劝不从因留老媪作伴而去女朝夕上香哭所居室令筑墙隔之自为一院院中有井井旁有蜡梅一株梅开不令人折井水不令人汲自题一聨于门扉云梅开遇雪氷心苦井底无波月影寒舅姑外虽至亲妇女亦不见面舅姑怜之与氏父母私议择配氏闻遂割耳炙面几死议乃寝崇祯二年三月年五十二无疾而卒邑令万爱民髙其行申请旌表奉勅建烈女坊【山阳志】
　　张氏雒南生贠夜梦麟妻年二十六而寡苦节抚子年八十卒又王氏同里任景聪妻年二十七而夫亡氏甘贫守志躬亲蚕织课子读书苦节四十年【雒南志】
　　强氏雒南史镜妻夫殁年未三十持节抚孤家贫甚歴兵荒艰苦万状操持无斁【雒南志】
　　某氏雒南诸生刘呈旦妻年二十而夫亡氏誓死守节食贫抚子苦操三十余年【雒南志】
　　杨氏雷世兴妻同州人夫亡姑老子穉家徒壁立氏竭力绩纺以给俯仰值嵗凶族人逼夺其志氏以头触石血流地乃得完节有司旌表【同州志】
　　惠氏同州赵守曾妻夫故亲老絶嗣叔翁利其产唆翁姑嫁氏氏闻毁容自裁頼邻妇救之复苏已雪涕曰叔翁利吾田耳愿归田叔翁未亡人甘以手力养翁姑也叔惭沮后翁姑亡祭如礼有司表曰节孝李宗权妻马氏夫早卒无后氏立从子为嗣守志终身【同州志】
　　张氏同州马芳继妻年十六于归五年芳卒家计萧然氏拮据井臼抚前室子果与遗腹子杲馌亩劳耕篝灯劝读孀苦至老其甘如饴后果克家杲游泮氏称夀母贫不能闻于朝其防夫守志终始不渝者有王相妻杨氏张璠妻杨氏睦爵妻雷氏呼景原妻武氏生贠尚矩妻刘氏董邦静妻马氏张嘉猷继妻路氏董三成妻王氏王养心妻张氏李嘉客妻王氏生贠王选士妻张氏马涵妻李氏尚澄妻畅氏王无邪妻马氏李纬妻王氏生贠王养正妻雷氏邢守节妻赵氏雷世恩妻杨氏韩舜清妻陈氏王友妻董氏董三才妻王氏张登蛟妻王氏生贠阎守让继妻张氏生贠李传敎继妻王氏成孟礼妻马氏李汝枨妻王氏张汝朝继妻范氏李来攀继妻黄氏皆旌于有司而未上闻他逺僻枯守绳瓮间者犹不克尽书【同州志】
　　张氏朝邑诸生党元第母赵氏樊成芳妻俱年十七而寡抚子克成又张氏李尚平妻年十六而寡开氏生贠张淑载妻年二十八而寡二氏皆无子抚侄为后苦守终身又樊氏监生韩仲□妻张氏王绪妻夫亡时年皆二十有二矢志苦守抚孤成立节操凛然又孙氏邑人徐发母年二十而寡家甚贫以纺绩自给苦节四十余年【朝邑志】
　　雷氏朝邑李天夀妻年二十一而寡无子守志乡里贤之又王氏李腾琨妻夫亡守节按察使给扁旌表王氏御史雷士祯妻年二十四而寡抚幼孤肃家政者四十年节慈并着【朝邑志】
　　乔氏李廷玺妻冦氏李瑶妻赵氏雷谦妻皆郃阳人早嵗孀居清操不二【郃阳志】
　　贺氏李昆妻郃阳人夫亡誓不欲生翁姑以年老无依慰留氏袖刀至灵前割左耳以殉乃守志事亲终身完节监生寗洵妻范氏大叅燧孙女也范通书史性贞烈适寗未及成礼而寗卒范誓死以殉姑止之以诸孙嗣始勉就食剪髪明信姑妇相依苦节终身党相妻李氏郃邑村民也年十四夫卒以纺绩事亲后夀至八十二又康邦成妻褚氏魏恩寄妻赵氏赵昌符妻雷氏寗濬妻李氏赵镔妻寗氏赵润妻雷氏俱早年孀居守身不二【贾志】
　　秦氏田光谦妻郃阳人谦疾笃氏许以死殉及卒殓毕着新衣拜姑曰儿将从夫地下不获终养矣姑泣挽留乗间自缢【贾志】
　　李氏安尚起妻郃阳人尚起贸易河南病故氏闻讣痛哭几絶尽易产完夫债家置二棺待夫榇归跪托族党曰烦举二棺入地遂潜室自缢而死侯三仕妻赵氏同邑孟春女也三仕病故氏不食死时年一十九【郃阳志】
　　张氏通判白麒继妻澄城人夫亡祭毕饮毒死邑诸生李朱荩妻呼氏事舅姑尽孝荩疾殁氏痛几絶因念己与妾俱有娠忍死自防后竟两无一成乃于崇祯八年冬自经死事闻建坊旌表【贾志】
　　解氏韩城生贠衞景輶妻亷宪解经雅之女也年十九輶亡氏引刅断脰者数四以翁姑宻防父母劝谕乃抱其亲侄云龙嗣夫后日事织絍以奉翁姑其敎嗣子严而有方间取夫遗书手自督课无何嗣子染疫死氏即投缳柩侧【柴庵集】
