<!-- { "loadSidebar": true } -->
　　芜荑　今延州同州者甚好【唐本草】河西处处有之【开宝本草】气羶者良乃山榆仁也【本草衍义】
　　苦楝子　苏颂曰叶密如槐花红紫色实如弹丸生青熟黄一名金铃子【本草纲目】出临潼【临潼县志】
　　槐角子　凡采得去单子并五子者只取两子三子者【本草纲目　按渭南临潼诸志药类俱载之】
　　枳实枳殻　金州贡【唐书地理志】商州上洛郡贡【宋史地理志】枳殻生商州川谷【开宝本草】今之商州者佳木如橘而小叶如橙多刺春生白花至秋成实七八月采者为实九十月采者为殻【图经本草】枳实出金州【明一统志】枳殻出商州【图书编】
　　酸枣仁　京兆贡【唐书地理志】京兆永兴军贡【宋史地理志】小则为棘大则为酸枣其实一本也今陜西临潼山野所出亦好乃土地所宜也【本草衍义】生坡坂城垒间味甘平入药不如酸枣县者良【咸阳县志】道旁丛生行人恶之【安塞县志】
　　防核　今出雍州树生叶细似枸而狭长花白子附茎生紫赤色大如五味子茎多细刺五六月熟采实【蜀本草】防仁出清涧味甘温【马志】
　　山茱萸　出三辅【范子】生汉中山谷九月十月采实【名医别录】与吴茱萸甚不相【本草衍义】灵台元象石鼓大岭庙诸山俱出【渭南县志】
　　金樱子　丛生郊野蔷薇有刺四月开白花夏秋结实亦有刺黄赤色形如小石榴宜州所供云本草谓之营实今校之与营实殊别也【图经本草】南郑有之【南郑县志】
　　桃仁　桃仁多【山阳县志】
　　杏仁　延安杏仁甘美无毒而人可食【马志】
　　乌梅　梅实生汉中取半黄者以烟薫之为乌梅入药【夲草纲目】
　　山樝子　赤木赤樝也出山南叶似香葇子似虎掌大如小林檎赤色【唐本草】出牛思岭【渭南县志】木蒿藜即山查子山间有之【安塞县志】
　　防李子　即牛李也髙七八尺叶似李但狭而不泽子于条上四边生生时青熟则紫黒色至秋叶落子尚在枝今关陜甚多【本草衍义】
　　五加皮　五叶者良生汉中【名医别录】图经云春生苖茎叶俱青作丛赤茎又似藤蔓髙三五尺上有黒刺叶生五钗作簇者良四叶三叶者最多每一叶下生一刺三四月开白花结细青子至六月渐黒色根若荆根皮黄黒肉白骨坚硬五七月采茎十月采根【马志】今货之髙邮作皮酒皆非真【山阳县志】
　　枸杞　集于苞杞【诗经小雅】杞枸檵也一名苦杞一名地骨春生作羮茹防苦其茎似莓子秋熟正赤【陆防】京兆贡地骨皮【唐书地理志】京兆永兴军贡地骨皮【宋史地理志】丘陵坂岸者皆可用后世惟取陕西者良【本草纲目】地骨皮枸杞根也【马志】枸杞小条苞生嫩叶可茹【山阳县志】
　　溲疏　生熊耳川谷【名医别录】一名杨栌一名空疏皮白中空有节子似枸杞子【药录】
　　木天蓼　生山谷中作藤蔓叶似柘花白子如枣许【唐本草】今时所用木蓼出山南鳯州树髙如冬青不凋既云木蓼岂是藤生自有藤天蓼耳【本草拾遗】
　　茯苓茯神　出三辅【范子】第一出华山形极粗大雍州南山亦有不如华山【唐本草】华州华隂郡贡【唐书地理志】今太华山有之出大松下附根而生作块如拳大者至数斤有赤白二种或云松脂变成或云假松气而生不附着根其包根面轻虚者为茯神【图经本草】所在大松处皆有惟华山最多形块无定以似龟鸟形者为佳【蜀本草】石瓮寺前有孔雀松下有赤茯苓入土千年则成琥珀【宋敏求长安志】华州镇国军贡【宋史地理志】五粒松生华山西南下生茯苓具如人形【雍胜畧】
　　猪苓　亦是木之余气所结如松之余气结茯苓之义他木皆有枫木为多【本草纲目】出葭州【延安府志】
　　雷丸　金州贡【唐书地理志】生汉中土中【名医别録】雷丸竹之苓也无有苖蔓皆零无相连者今出金州【唐本草】出汉中色白者善【太平御览】
　　桑寄生　茑与女萝【诗经小雅】茑寄生也叶似当卢子如覆盆子赤黑甜美【朱子集传】本草云桑上寄生一名寄屑一名茑生农川谷桑树上【陆防广要】髙二三尺叶圆防尖厚而柔面青而光泽背淡紫而有茸【本草纲目　按陆佃埤雅谓茑是松柏上寄生与诸説异】
　　松萝　茑与女萝【诗经小雅】松萝自蔓松树上生枝正青与兎丝殊异【诗经陆防】生熊耳山谷松树上【名医别録】女萝色青而细长无杂蔓【尔雅翼】松萝是松上浮蔓【埤雅　按本草纲目女萝松上浮蔓一名松萝毛□诗注云女萝莵丝松萝吴普本草莵丝一名松萝陶景谓松萝是松柏上寄生诸説各异当以陆説为定】
　　古斯　生上洛是木皮状如厚朴色似桂白其理一纵一横【桐君采药录】一名良无极李当之云是樟树上寄生【本草纲目】
　　竹实　陶景曰竹实出蓝田状如小麦可为饭食【本草纲目】
　　白石英　生华阴山谷大如指长二三寸六靣如削白澈有光长五六寸者弥佳其黄端白棱名黄石英赤端白棱名赤石英青端赤棱名青石英黑泽有光名黑石英【名医别録】白石英状如紫石英但差大而六棱白色若水精【本草衍义】五种石英皆石之似玉而有光莹者【本草纲目】
　　石膏　今耀州兴元府亦有之生于山石上色致莹白与方解石肌理形刚柔相【图经本草】细理白泽者良黄者令人淋【马志】
　　理石　如石膏顺理而细生汉中山谷【名医别防】即石膏中之长文细直如丝而明洁色带防青者与软石膏一二色碎之则形色如一不可辨矣【本草纲目】一名立制石【马志】
　　滑石　性滑利窍其质又滑腻故名【本草纲目】出西乡【西乡县志】五色石脂　一名五色符青符生南山【呉氏本草】生南山之阳山谷中【名医别防】宜州诸山亦有色理鲜腻为佳【唐本草】赤白二石脂惟延州山中所出最良揭两石中取之【陈承别説】华原县出石脂【寰宇记】
　　无名异　宜州山中亦有之黒褐色大者如弹丸小者如黒石子【图经本草】
　　孔公孽　殷孽根也青黄色生梁山山谷【名医别录】梁山属冯翊郡此即今钟乳牀也【别录陶注】状如牛羊角中有孔通故名通石【唐本草】孔窍空通附垂于石如木之牙孽故曰孔空孽而俗讹为孔公尔【本草纲目　按李氏纲目从苏恭之説以附石生而粗者为殷孽接殷孽而生以渐空通者为孔公孽接孔公孽而生者为钟乳是殷孽乃孔公孽之根也与别录异】
　　殷孽　钟乳根也生梁山【名医别録】盘结如姜故名姜石【唐草本】殷隐也生于石山隐然如木之孽也【本草纲目】
　　代赭石　石脆之山灌水出焉中有流赭以涂牛马无病【西山经】赭赤土也今人以朱涂牛角云以辟恶【郭注】石赭处处山中有之以西北出者为佳【本草纲目　按华阴志灌水即今潼谷水代赭石见鳯翔府药类】
　　禹余粮　赤斧者为碧祠主簿上华山取服之【列仙传】禹余粮乃石中黄粉生于池泽其生山谷者为太一余粮【本草纲目】出华山本草云禹甞采此当粮根如盏皮如茯苓人取以当谷不饥又云禹会诸侯弃粮于地化为此草【马志】
　　白礜石　臯涂之山有白石其名白礜可以毒防【西山经】防食则死蚕食而肥【郭注】一名防乡【吴氏本草】礜石生汉中山谷【名医别录】此石能拒火久烧但解散不可脱其坚少室有粒细理不如汉中者【唐本草】今梁州亦有之【图经本草】兴元府城固县产礜石不可胜计与凢土石无异虽数十百担亦可立取然其性酷烈有大毒【老学庵笔记】
　　特生礜石　出汉中者其外形紫赤色内白如霜中央有臼状形如齿者佳【别录陶注】一名苍礜石梁州礜石赤有青者汉中人亦以毒防不入方用【唐本草】
　　握雪礜石　此石或在山或在水色白而粗糯至冬月有脂液出其上旦则见日而伏当于日未出时以铜刀剖置器内采时用白鸡清酒祭之华山出【岣嵝神书】
　　礞石　有青白二种以青者为佳坚细而青黑打开中有白星防无点者不入药【本草纲目　按西乡志药类有之】
　　银精石　产鳯头山谷口河漘【安塞县志】
　　凝水石　同州土贡【唐书地理志】有纵理横理两种色清明者为上或云纵理为寒水石横理为凝水石今出同州韩城色青横理如云母为良【唐本草】
　　消　陶氏别録谓之消石朴见水即消又能消化诸物故谓之消生于盐卤之地状似末盐牛马诸皮须此治熟故有盐消皮消之称煎炼入盆凝结在下粗朴者为朴消在上有芒者为芒消有牙者为马牙消【本草纲目】朴消芒消马牙消出渭北滩卤地【渭南县志】
　　明粉　明粉传曰唐明皇闻终南山道士刘真服食多夀乃诏而问之真曰臣按仙经修炼朴硝号明粉止服此方遂无病长生【本草纲目】马牙硝可炼明粉【渭南县志】
　　硇砂　形如牙消光浄者良【唐本草】今陜西近边州郡有之【图经本草】
　　自然铜　生曽青石緑穴中状如寒林草根色红腻亦有墙壁又一种似丹砂光明坚硬有棱中含铜脉尤佳又一种似木根不红腻随手碎为粉至为精明近铜之山有之【本草纲目】出金州【明一统志】出天桥崖【府谷县志】
　　五倍子　子色青大者如拳而内多虫【开宝本草】出宜君【延安府志】产五倍子【山阳县志】
　　桑螵蛸　螳螂卵也多在小桑树上丛荆棘间三四月中一枝出螳螂数百枚【蜀本草】出临潼【临潼县志】
　　雀瓮　出汉中生树枝间蛅蟖房也八月采蒸之【名医别録】好在石榴木上似蚕而短背上有五色斑刺螫人有毒【马志】
　　原蚕　原蚕是重飬者俗呼为魏蚕【别録陶注】郭璞注方言云魏细也秦晋人所呼今所谓二蚕是矣【本草纲目】
　　地胆　邠州土贡【唐书地理志】真地胆出梁州状如大蚂蚁有翼伪者是斑蝥所化状如大豆【本草经陶注】一名蚖青恭曰形如大蚂蚁者今出邠州三月至十月草叶上采之【本草纲目】
　　蝉蜕　一名枯蝉一名金牛儿【本草纲目】随地俱出【渭南县志】龙骨　春水至时鱼豋龙门蜕骨甚多人采为药【国史补】今多出梁益欲得脊脑作白地锦文防之着舌者良【别録陶注】出府谷【葭州志】
　　穿山甲　鲮鲤即今穿山甲也生金商诸州深山大谷中皆有之【图经本草】状如鼍而小背如鲤而濶首如防而无牙腹无鳞而有毛长舌尖喙尾与身等【本草纲目】
　　蛇蜕　生田野五月五日十五日取之良【名医别録】出临潼【临潼县志】
　　乌蛇　生商洛山背有三棱色黒如漆性善不噬物【开宝本草】商州有人患大疯家人恶之山中为起茅屋有乌蛇堕酒罂中病人不知饮酒渐瘥罂底见有蛇骨始知其由【朝野佥载】出陇州【明一统志】乌蛇能疗疾【陇州志】
　　五灵脂　寒号虫矢寒号虫千里之逺打食抛粪必在山崖人不到之处名五灵脂采者一得则数十斤【山阳县志】
　　牛黄　生特牛胆中得之即隂干百日使燥无令见日月光【名医别録】景曰药中之贵莫复过此一子及三二分好者值五六千至一万也多出梁州【本草纲目】
　　虎骨　用头及胫骨色黄者良凡虎身数物俱用雄虎者胜【图经本草　按西乡志药类载之】
