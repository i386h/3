<!-- { "loadSidebar": true } -->
　　序曰前烈弗彰不可谓孝用是外咨耆耋内搜巻轴稍次第之曰王氏乘焉乃自始祖以下咸次其代为家谱一巻曰纪世録封典诰勅之文为一巻曰纪恩録行状志表祭文哀诔挽诗为三巻曰纪遗録适情亭集大梁诸友之诗灵隐图为一巻曰纪逰録去思遗爱诸篇为一巻曰纪思録士大夫致荐诸诗文为二巻曰纪与録青羊诸赞颂为二巻曰纪变至若潼谷一区窃以自号或亦歌之咏之缀之末简为一巻曰纪志庶几先世之遗不至散失无纪云【本书自序】
　　大婚礼彚纪【左都御史三原温纯撰】
　　序曰明兴大婚礼仅一再举以故典章阙畧即会典所载亦难尽据纯役本寺会今上举大婚礼葢茫然拮据无所日与其僚寿光岳君麻城周君取故牍存者采酌而质以会典既三举六礼幸彬彬当上意焉【本书自序】
　　周氏族谱【户部主事咸宁周宇撰】　李氏族谱一巻【两淮运使咸宁李苏撰】嘉善志　宣州志【俱佥事咸宁倪玑撰】
　　订正通鉴前编二十五巻【左防议渭南南轩撰】
　　洓水通鉴新安纲目皆自威烈以后而金氏又等而上断之唐虞兹前编所由名也苐庖羲氏万世文字鼻祖不宜阙如不载渭上先生弗安于也于是以庖羲氏而来循例新安犂然为纲目前编年八袠而书得就其所厘解率根极理道又皆发前人未发于洓水新安足鼎立而禆助仁山氏者良非眇尠矣【本书杨光训序】
　　闗中文献志五十巻　南氏族谱五巻【俱南轩撰】
　　续渭南县志十二巻【南轩撰】
　　序曰初余世父瑞泉公撰渭南志义例仿之史迁评者称其有良史才溯厥絶笔今越五十年矣时事民生官聨文献倐忽即成古今不有纪载恐竟湮没余详考百家众氏博询里中长老并旧志所载僣加增削附以管见即事分为目一十有二总成一编【本书自序】
　　萸亭记事　三邉人物列传
　　理学名臣传　大河志【俱西华知县华州张光孝撰】
　　玉堂日记【工部侍郎潼闗盛讷撰】　泾野行实録【髙陵刘铣髙阡辑】三逰记一巻　纪事勒文一巻
　　续朝邑志二巻【俱左叅政朝邑王学谟撰】　太常考八巻【御史朝邑雷士桢撰】西京逰览志一巻　秦氏族谱一巻
　　秦氏二大支详谱一巻　秦氏桥梓年谱一巻
　　富顺志十巻【俱咸宁举人秦可贞撰】
　　来氏族谱【三原来宴声撰】
　　序曰来氏吾邑故家也自都御史公宪副公郡丞公相继以忠直治行闻族以此益大兹谱又当实不溢一语葢曰明昭穆正支令后世可传信云尔【本书温纯序】
　　增订闗中文献志八十巻
　　渭南志二十五巻【俱尚书渭南南师仲撰】
　　五台山志一巻【按察使耀州乔世宁撰】
　　序曰五台山州城外东山也自孙公以摄养永年乃后道家者率托诸孙公而五台益著名其山事迹甚多余顷辑州志不能尽着因附撰五台山志备载其事迹诸渉诡诞者稍加辨证传焉亦可为卧游之资也【本书自序】
　　乔氏族谱一巻【乔世宁撰】
　　序曰乔氏自金元以来称繁盛大族矣顾文献之事阙焉谱至今未成也徃余闻祖父谈先世事余颇记其故实及余不谱后将何述焉然余又窃笑今人务虚恢鲜实益重为世俗指议故不敢夸谩其辞亦欲以传信当世且令子孙者以是彷佛先人云【本书自序】
　　闗学编四巻【工部尚书长安冯从吾撰】
　　序曰闗学编者侍御史冯仲好集闗西之为理学者也其为孔子弟子者四人学无所考于宋得九人于金得一人于元得八人于明得十五人诸附见者不与焉皆述其学之大畧为小传授受源委可推求也【本书李维桢序】
　　宋元明儒考畧【冯从吾撰】
　　冯氏族谱一巻【冯从吾撰】
　　序曰冯氏谱取法庐陵世经人纬史氏年表或以讳或以名间述一二行实粤自始祖逮于今兹而旁及外家一洗魏唐牵合之陋而徃徃于尺幅只字间敦本阐幽义指具备是可以风矣【本书陆梦履序】
　　冯氏家乘一巻【冯从吾辑】
　　序曰余为余族谱而先世之载多散逸不传族长老又莫能悉于是谋诸伯氏敬吾辑家塾所藏诰勅及志传诸遗文得仅存者若干篇彚次成帙爰付杀青公诸族众庶使后之子孙有所籍以考证云【本书自序】
　　世编【良乡知县华州张士鹍撰】　洞庭记【□谕泾阳郭鼎藩撰】
　　介休志　史抄四巻
　　榆次志【俱光禄卿渭南史记事撰】
　　世防删闰録　史畧臆评【俱盐运使凤翔程云翼撰】
　　南巡西巡録　蓝田志
　　辋川志【俱御史蓝田荣华撰】　闗中陵墓志二巻【东郡祁光宗撰】
　　雍胜畧【宣府巡抚三原焦源清撰】　神庙实録三卷【左都御史渭南刘芳纂】瀑园志六巻　年谱四巻【俱工部尚书渭南南居益撰】
　　昭陵志【内江范文光撰】
　　雍胜畧二十四巻【江南李应祥撰】
　　序曰顷入闗中自公多暇輶轩戾止杖履继之抚槩河山慨兴人代始结轸于长安俟辙环于海寓适余友羡长至自湟中相与赏会罔非解頥凡所经过有如指掌于是古今同证邑野合谋委巷诹谭荒城谘度手披心测眦决神驰靡不相厥方隅揣其原隰审诸沿革析以兴亡故实并陈诗歌摘附有信则存有疑则缺有讹则辨有胜则收爰着此编名曰胜畧【本书自序】
　　陜西通志三十五巻【刑部员外郎咸宁王绍先与弟绍徽同邑周宇长安冯从吾仝撰】序曰陜西通志缺弗修者六十年百原李公以台使者按闗中爰稽故牒慨焉有作者之思遂重其事于邦荐绅周槐村民部冯少墟侍御王光庭比部比部乃毕寒暑寝食以狥之周冯二公亦多所属定编摩有序佹及成书而比部用积劳殁其弟给諌君庭过金陵纪厥遗文踵而成之勒为三十五巻【本书汪道亨序】
　　光宗实録四巻【刑部侍郎朝邑王之寀纂】
　　凤原文献考【监军道商州牛维曜撰】
　　西安府志　咸宁县志【俱吏部尚书咸宁王绍徽撰】
　　子史録　古今事物考
　　盩厔县志　终南仙境志【俱佥事盩厔王三聘撰】
　　李氏世遗録三巻【左通政蒲城李应策撰】
　　缮黄实政録【漳州府知府渭南张延撰】
　　丁祭考议二巻【郃阳浤撰】　孔庙正祀考【学正扶风苏体撰撰】年号録【国朝提学道蒲城李馥蒸撰】
　　陜西通志二十八巻　朝邑县志四巻
　　洛川县志二巻　齐云游记一巻【俱知宝应县事朝邑李楷撰】姬宗世谱録【鄠县奉祀生员姬箓续】
　　序曰沛然于丙寅春入都奏请致祭祖陵及至鄠县祭王季祖陵因思鄠县为元圣退老告终之地岂无公族世居者乎乃访之邑侯李公以姬姓讳箓者对遂为先容见之出其家谱印证为七十四代孙乃执箓手嘱曰尊尊亲亲祖训固昭昭在也尚其恪守以无忝家声【本书东野沛然序】
　　南阳府志【宜川贡士刘汉客撰】　闗中文献畧【长安举人任温撰】
　　王氏续乘四巻【朝邑王元濬撰】　学政记畧【河南提学韩城陈朝君撰】使交纪事一巻【知南康府事临潼周灿上】
　　序曰是编敦诗说礼阐戴仁蹈义之实学于殊域且纪其道里沿革民物风俗以及羽毛卉木之微可为輶轩采风之盛事云【本书吴兴祚序】
　　闗学编增补十二巻【鄠县王心敬撰】














　　陜西通志巻七十四
<史部,地理类,都会郡县之属,陕西通志>
　　钦定四库全书
　　陜西通志巻七十五
　　经籍第二【子类　集类】
　　子类
　　子之类凡十七曰儒家类曰道家类曰法家类曰名家类曰墨家类曰纵横家类曰农家类曰杂家类曰小说家类曰天文类曰五行类曰蓍龟类曰厯筭类曰兵书类曰杂艺术类曰类事类曰医书类
　　【按旧志子类有神农黄帝书数种今考神农二十篇刘向谓出于李悝及商君所说黄帝素问陈氏谓出于后世依托其他诸书疑皆伪造者居多兹槩从阙焉】
　　太公二百三十七篇【周吕望撰】
　　后世之言兵及周之隂权皆宗太公为本谋【史记齐世家】谋八十一篇言七十一篇兵八十五篇【汉书艺文志】吕望为周师尚父本有道者或有近世又以为太公术者所増加也【艺文志注】李靖曰谋所谓阴谋不可以言穷言不可以兵穷兵不可以财穷此三门也【李卫公问答】老子曰将欲翕之必固张之将欲夺之必固与之此阴谋之言也范蠡用之以取吴张良本之以灭项而言兵者尚焉此太史公入道家然隂谋之术申商韩非之所本也文王之德之纯太公见而知之丹书敬义之训武王得于师尚父隂谋倾商之说陋矣【玉海○按此二百三十七篇出于班史艺文志而隋经籍志不载于六韬外另有太公隂谋及隂符钤録等九种考汉艺文志如刘向所序六十七篇注云新序说苑世说列女传颂图皆不细标其目疑此或依其例而以隂谋及隂符钤録等书括于二百三十七篇之中欤抑彼或多后儒依托欤兹不尽载】
　　六韬六巻【吕望撰】
　　周史六弢六篇【汉书艺文志】师古曰即今之六韬也葢言取天下及军旅之事弢字与韬同也【艺文志注】晁氏曰周吕望撰分文武龙虎豹犬六目兵家权谋之书也元丰中以六韬孙子吴子司马法黄石公三畧尉缭子李卫公问对颁行武学令习之号七书【读书志○按康熈中武学七书祗存孙吴司马法三种余俱黜】
　　九章筭术
　　包牺氏始画八卦作九九之数以合六爻之变黄帝神而明之引而伸之建厯纪协律吕记称首作数其详未之闻也周公制礼有九数九章是矣【刘徽九章筭经序】
　　老子道德经二巻【李耳撰】
　　晁氏曰李耳撰以周平王四十二年授闗尹喜凡五千七百四十有八言八十一章言道德之防予尝学焉通其大防而悲之葢不幸居乱世忧惧者所为之书乎不然何求全之甚也【读书志】
　　闗尹子九巻【尹喜撰】
　　陈氏曰周闗令尹喜葢与老子同时啓老子著书言道德者按汉志有闗尹子九巻而隋唐及国史志皆不着録意其书亡久矣徐藏子礼得之于永嘉孙定首载刘向校定序末有葛洪后序未知孙定从何传授殆皆依托也序亦不类向文【文献通考○按抱朴子老子西逰遇闗令尹喜于散闗彊令之著书耳不得已为着道德一经散闗在今鳯翔县南皇甫士安髙士传云平王东迁闗以捍移人以职徙尹喜气非此而往迳由兹焉今凤翔志有授经台在县南尹喜既见老子授五千言退而书道德经后常居此合之抱朴子似非无据旧志但列闗尹子而不及道德经故今并列焉】
　　神妙行军法一巻　　　　阵图一巻【秦将军郿人白起撰】白起者郿人也善用兵事秦王封武安君【史记本传】
　　商子五巻【商君公孙鞅撰】
　　晁氏曰秦公孙鞅撰鞅卫之庶孽好刑名之学秦孝公委以政遂致富强后以反诛鞅封于商故以名其书本二十九篇今亡者三篇太史公既论鞅刻薄少恩又读开塞书谓与其行事相类卒受恶名有以也【读书志】
　　明世论十五篇【汉车骑从事杜陵杜笃撰】
　　太史公万嵗厯一巻　　万嵗厯祠二巻【俱太史令龙门司马谈撰】太史公素王妙论二巻【太史令龙门司马迁撰】
