<!-- { "loadSidebar": true } -->
　　赵氏生员张纶妻宝鸡人纶殁时氏年二十二水浆不入口者三日自剔左目以示靡他守节五十九年建坊旌表【贾志】
　　胡氏邑生员苏宇妻贞静淑愼事舅姑以孝闻宇死氷操自励训家严肃敎子必廷以明经显享年八十王某妻孔氏年十六夫亡毁容自废矢死靡他勤绩絍以事舅姑曲尽其孝抚遗孤防三十年以寿终又诸生张景仲妻常氏张妻周氏赵琠祖母孙氏母柳氏杨铭母刘氏段乃成妻史氏俱茂年守节辛勤训子女而刘氏则督学以苦节维风扁焉【县志】
　　刘氏麟游诸生吕引年妻引年死于非命氏年二十止遗一女临葬启穴将投之家人觉而持止送归母家复自缢以救免由是毁容守节孝养舅姑有欲夺志者氏噬指出血挝靣大痛人闻而止守节三十余年以寿终又刘氏县民侯禹臣妻禹臣卒氏年二十五即自谥救之得免葬时复自投穴中折其左膊防死舆归以防子为解乃止家道素贫以耕织自给万厯八年关西道并旌其门【凤翔府志】
　　张氏麟游诸生甄柟妻武功人也柟卒氏哀号欲絶其季父喻以立孤死节难易氏遂勉力抚孤毁容杜门时年二十余子生甫五月翁姑夫三丧在柩伶仃孤苦强自支持寿九十余卒万厯十三年诏旌其门又吕氏何谥妻从夫随翁任夫殁氏年二十余生子甫浃岁痛夫死异乡呕血几死及归扶榇歩行每至逆旅抱子抚棺彻夜悲号闻者哀之扺家鸠形已不似人营葬毕一贫如洗苦节四十余年万厯二十年诏旌其门【贾志】
　　董氏生员石可贞妻麟游人夫卒遗子岁余氏含辛鞠子后五年子殇遂取夫主于卧室焚香自缢万厯中旌表【冯志】
　　杨氏尹希颛妻俱氏姚度妻王氏姚守官妻张氏韦臣妻皆陇州节妇也杨氏年十九遗孤浃岁矢志六十一年俱氏甘贫奉姑守志六十五年俱奉文旌表王氏年二十四守节二十六年张氏守节四十二年院并旌之【凤翔府志】
　　杨氏史文载妻陇州人夫亡自缢以殉万厯中旌表又生员阎可让妻杨氏年二十二夫卒痛哭呕血死【贾志】
　　王氏南郑诸生金简妻嘉靖元年夫病氏割股以进夫故年二十四无子女可依孀居五十八年县民冯朝江妻傅氏年二十七夫故生遗腹子善事翁姑年八十七卒任大经妻孟氏年二十八夫故欲自尽翁姑泣谕始勉为啜食苦节孝亲抚子禄举癸酉乡试万厯十二年诏旌其闾【贾志】
　　朱氏监生王邦伟妻南郑御史朱绶次女也邦伟故氏年二十三守节抚孤四十余年后子复亡氏七日不食而死【南郑册】
　　李氏褒城许襄隆妻年二十夫亡子欲摽甫一岁氏抚育入庠又早死复抚孙潘亦成诸生卒年八十五又康氏褒城开山驿鲁志聪妻年二十余夫死遗二子一女子幼不能支驿役以女赘壻子与壻俱死抚甥朝为诸生又死复抚外曾孙厯诸艰苦年九十三终【汉中志】
　　王氏韩仲才妻城固人夫亡氏年二十六遗孤仅七月苦节教养及长以孝称孀居五十七年【贾志】
　　王氏杜春辉妻洋县人春辉与兄春芳皆诸生春辉卒临葬年十九王投圹内扶归是夜自缢死后七年春芳病笃治棺妻康氏潜令并治一棺夫问所以泣曰妾欲不愧王氏耳比春芳卒哀痛消骨旬日不食饮药死万厯二十七年诏旌曰双烈【冯志】
　　王氏许天祥继妻西乡人年十六适祥是日祥父琼病故祥守丧次既葬庐墓服阕始归行夫妇礼无何祥卒氏年十九遗腹才三月甘贫绩纺以奉衰姑抚前子与己子俱成立苦节六十年御史题旌又十年始克葬甫下穴绋絶棺堕地破顔色如生【柴庵疏集】
　　张氏西乡监生朱腾霄妻年二十七而寡遗孤衮张抚育成立娶妇吉氏未防衮复殀吉欲以死殉赖张劝止同心守节人羡一门双贞云【西乡志】
　　刘昙妻凤县人失其姓夫病调治备极笃挚及殁氏缢死【汉中志】
　　靳氏生员王以谏妻宁羌人年十九夫亡无子氏就缢以姑救不死已念曰姑在我何敢死于是事姑益谨即憔悴哀毁而对姑未尝一绉眉后三年姑亡遂自刎于柩侧万厯十九年也二十一年旌【冯志】
　　贾氏陈弟妻畧阳人年十五遇强暴欲汚之氏骂不絶口自投汉江而死【贾志】
　　罗氏榆林参将郭金妻金亡氏不食死又榆林衞指挥龚应龙妻姜氏年三十夫死方葬呕血死榆林衞千户周冕妾失其姓夫卒自缢死妻刘氏亦守节终身阿捧比吉指挥佥事朶儿计台吉妻也从套中内属居榆林年二十六夫故痛哭不饮食寻自缢死榆林衞军张应龙妻杨氏年三十夫故勺水不入口者六日逾岁姑与子相继亡氏不食九日死又榆林衞军杨守礼妻于氏年三十夫卒勺水不下咽悲号累三日死巡抚旌其门【延绥志】
　　刘氏宜君女适延绥鎭杨国权年二十二丧夫无子甘贫苦节六十四年卒【贾志】
　　袁氏靖边学生查瑾妻年十八瑾以救父阵亡氏闻不食死建坊旌表【延绥志】
　　杜氏张鸣逺妻兴安人年十九夫卒族党尽夺其赀产氏甘贫奉亲矢志愈坚万厯四十一年巡按毕赐扁旌其门【贾志】
　　曹氏兴安唐际嘉妻年二十夫故家贫氏上奉孀姑下抚遗腹子拮据纺绩苦节四十余年马续光妻刘氏适光未逾年光卒遗腹才数月氏杜门纺绩奉姑课子卒以节终万厯四十一年俱旌表【兴安志】
　　严氏任顼之妻孙氏任豫之妻俱紫阳人严氏年防丧夫号恸几絶者数四矢志六十年课子以明经显孙氏年二十三夫故哀恸欲自缢亲族以衰姑弱子慰之乃忍死守节脱簪珥以奉姑孀居五十余年县令并旌其门【紫阳志】
　　王氏石泉举人安汝翼妻性庄严不事色笑夫殁断亲故往来严婢仆出入守志三十余年事闻旌表【石泉志】
　　王氏胡文焕妻汉阴人年二十焕卒氏枕尸泣血不食母嫂劝谕乃食至百日致奠尽哀次晨服始嫁衣缢于柩旁万厯四十四年建坊【贾志】
　　呉氏汉阴生员蓝正元妻年二十四夫亡子幼竭力奉姑而已糟糠不厌二十年如一日里民孟学顔妻骆氏年二十七夫故守节有司申请当事并旌其门【汉阴志】
　　周氏商州南伯谦妻年十九夫殁子女无出与堂嫂王氏同励氷操有司累旌之邑庠雷始奋妻孔氏年十九夫故坚守抚孤五十余年有司岁给米布殁后题请旌表南桓妻王氏年二十三夫故止一女抚犹子为嗣苦节四十二年司道各扁旌之给米绢者数十年【商州志】
　　南氏商州庠生阎公述妻述故氏年十八毁容守志四十余年常伴惟一蠢婢一日婢死曰天絶我也遂絶食七日卒【商州志】
　　南氏商州南文蔚之季女适雒南生员薛厚伦未逾年厚伦病剧氏日夜侍汤药不更二手厚伦殁氏匕勺不入口恸絶而苏即以刀自刭众持之不得遂引首触柱又不得诸姆及眷属环向泣慰曰尔为妇未期何仓遽乃尔氏正色曰夫妻宁计日耶吾义当死今惟劝我死者为爱我比漏三下鬟侍倦睡氏已就卧内缢死其时死炎歊中靣色如生蝇虻敛迹有司上闻旌表【雒南志】
　　李氏赵进孝妻雒南人年十九夫亡哀毁骨立亲党欲夺其志李对姑号泣数日不食谋遂寝守节三十余年又监生张以治妻王氏同邑人也少寡矢志孝事翁姑抚诸孤成立饥馑屡经节操愈励年九十卒直指旌其门【雒南志】
　　何氏雒南人张守分妻守分死何年三十妾蔡氏年二十二各遗一子俱幼同志守贞孝养翁姑死葬尽道勤纺绩治家人业子永锡中万厯癸巳乡试守节四十余年有司俱旌表【贾志】
　　李氏江兰妻商南人兰卒李号哭不已至葬前一日服毒死【冯志】
　　呉氏同州王迁妻迁为佣以糊口値岁凶无所售佣耻入养济院僵卧而死氏枕尸哭一昼夜殉之【同州志】
　　赵氏同州诸生王维德妻夫死其父母皆七十余时二子既防而兄嫂复殁遗幼女子三人一门孤苦氏以弱龄任之老终孤养无不曲尽万厯四十四年奏闻旌表又诸生张汝愚妻胡氏年二十而翁姑以家贫子幼劝令改适不听乃潜谋夺节氏知即毁容归母家抚子至冠而后还又生员董芳继妻潘氏初适芳芳已病笃未几殁潘年十五号泣几死抚芳前妻子女如己出有谋夺节者即引刀自裁太守马材作传记其事【贾志】
　　王氏潘思忠妻同州人思忠死氏甘贫苦节里豪争欲谋娶而不得万厯戊子岁饥饿死室中人皆怜之【同州志】
　　雷氏郃阳人适同州胡珪珪卒氏无所出乃励节抚前室子艰辛四十余年【贾志】
　　仇氏井继妻朝邑人夫早亡遗子奈强甫三岁氏甘贫守志抚教有方强复早逝同子妇丑氏抚育孤孙至于成立【李联芳传】
　　马氏同州文庄公自强之孙女也适朝邑李芳春年十八而寡抚从子文郁为嗣娶其兄女为妇不数年文郁又死妇亦年十八姑妇守节终身有司旌其门【朝邑志】
　　孙氏翟可教妻朝邑人幼嫺女训适翟未几而翟死非命时年二十欲以死殉家人劝曰有姑在汝死姑亦亡矣乃忍死事姑姑时怒氏婉以承之姑九十终襄事毕泣曰姑亡吾何待欲自经梦其姑救后卒以人救得不死守节七十余年又邑庠生王之翰妻井氏年二十而寡姑以继弗慈或劝之嫁矢以死愈孝谨姑亦化之初氏病梦见于神自祷亲终养方敢死已而病愈其后亲死葬毕未及禫而亡【朝邑志】
　　翟氏朝邑翟可速女生员何大庆妻万厯丁亥岁饥大庆出籴婴疾还氏屡祈身代知不能輙自纫襚衣誓以同死何垂尽入室更衣自经时年十八逺近吊愍奏闻旌表附祀烈女祠【朝邑志】
　　李氏谢登辅妻朝邑人早寡守节上事翁姑下抚幼子女咸有仪则四十年不复为容子自贤事母至孝【李朴节寿全序】
　　雷氏王学让继妻朝邑人年十五归让五年让死谓氏曰我死汝早自为计勿徒苦氏饮泣不能语因指天自誓必奉舅姑抚孤子时嘉靖丙寅岁也遂屏容饰励操以坚其志抚王前妻子皥如如己出皥如既贵迎养官舍每食异味则谓皥如曰逺不能致尔祖父母奈何其慈孝出于天植如此卒建坊旌表【王嗣美集】
　　张烈女朝邑人世强女万厯初字市民魏珠已而珠故女年十六衣缟不食誓死殉以家人严防乃佯饮食又为履遗珠母寻乘闲自经越三日舁就魏合窆其靣如生【贾志】
　　张氏杨专妻朝邑人万厯丁亥岁大祲人相食专与一子先毙氏自投于河傍人出之氏曰我义不为乞丐故就溺耳从容结衣履投河而死【朝邑志】
　　张氏郃阳李白妻白卒氏不食而死曹粉容者郃阳民女也未归而壻死父母劝其改字粉容乃投缳而死县闻为立石表其墓【贾志】
　　孙氏澄城生员郑炳妻年十八夫逝氏即坠井姑急救之得免矢志守节县令表其门【张邦俊传】
　　路氏举人关冕妻澄城人十五归冕逾年生子方四月冕暴卒氏哀痛几絶矢志抚孤以绩絍孝亲屡遭兵荒坚守不易【贾志】
　　窦氏王伯占妻韩城人伯占亡氏年二十九家贫纺绩事祖姑并姑极孝年八十四卒【贾志】
　　李氏生员贾梧妻韩城人年十七夫故号泣几死三日不食翁以侄孙继烈承嗣事翁姑极孝苦节五十余年寿七十四卒建坊旌表又赵杨芳妻薛氏年十九夫卒无子以侄为嗣家贫守节年八十二卒【贾志】
　　薛氏李焕妻韩城人焕商死河南舁榇归里氏号呼几絶粒米不入口一日发奁付栉珥鞶帨于姑自饰衰麻坐夫右死时万厯三十六年也【贾志】
