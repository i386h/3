<!-- { "loadSidebar": true } -->
　　有涛声存稿种竹编祝鸡稿上下寓草尊闻篇灰余苦言为丹草上下九种
　　绣佛斋诗余【张恂撰】
　　序曰穉恭张子墨妙藻翰雅己树帜艺坛或偶制填词典丽清绮啼莺喃燕宠栁娇花含情正复不浅国风仲子喻私离骚美人自居葢兼之也【本书冯御辇序】
　　憗斋存稿四巻【翰林院检讨清涧白乃贞撰】
　　序曰清涧白蕋渊诗歌古文辞云散烟涵逈出尘表直追踪崆峒对山所谓王仲宣藻胜一时不能不使钟繇王朗阁笔也【本书程邑序】
　　灞上集二十巻【咸宁孙尔思撰】
　　序曰灞上集者孙北溟先生手自彚编所著述而成集也先生茹古含今于载籍无所不窥暇则步池亭花竹间吟咏推几于断髭哕心乃以孝廉淹滞青氊益肆力学问从事诗文不少辍积八九年集成自骚辞乐府五七言古以至近体排絶无所不具有闳肆瑰竒者有深微玹逺者有优柔敦厚者有典丽精工者有慷慨悲壮者有清逸淡婉者可以然树帜于艺林矣【本书张志尹序】
　　轺香集【按察司临潼王孙蔚撰】
　　唐诗固说　　　　　　　昆阳小草
　　鳬舟集　　　　　　　　宜休草【临髙知县华州史流芳撰】篷窻杂咏十巻【三原刘汸撰】
　　汸博学多文【西安府志】
　　学古堂集【三原韩诗撰】
　　铜壶集四巻【蒲城王凝祚撰】
　　序曰王君岑兴防所至偶有所得辄镌之简渐积成帙持以问世倘所谓穷愁著书者耶【本书李馥蒸序】
　　栩栩居诗一巻【提学道富平田本沛撰】
　　序曰田公以文章名世视学入闽出所作诗以示蕃因得字比而句栉之其宏声钜响若黄钟大吕相应于簨簴髙闲若碧涧寒泉相应于幽谷至其赋事吟物又若顾长康为人物写照毫髪无遗因序而授梓以传焉【本书林之蕃序】
　　栢林集【朝邑雷于霖撰】
　　继述堂诗文【临汾丞武功张封编辑】
　　评曰闗中称世阀者胥推有邰张氏诗文炳耀先后重光公慎伯仲表章前徽曩者佐尹临汾治行诗画见重当余为赠一律云徳传氷蘖芳声逺政金茎惠露多三晋云烟随笔洒九天珠玉对松哦佥以为不虚美今并识此亦以公慎继述之善显扬之懿不第在镌诗文一事已也【本书牛衍庆评】
　　覆瓿集四巻【蒲城举人原永贞撰】
　　序曰余于诗史之妙苦未有得暇日应酬间有序文数篇狂吟数首岂敢自居作者之列儿文彩拾掇散简偶集为巻余曰是可以覆瓿也遂题曰覆瓿集【本书自序】
　　东园诗选一巻【扶风张培撰】
　　序曰东园负磊落瑰伟之才其为诗若有所蕴蓄于中往往托之比兴诸什不逞其才人莫窥其津岸者其意念深矣【本书翁世庸序】
　　雪石堂诗四巻【中部刘尔□撰】
　　序曰雪石堂诗草刘敬又之所作也其为人学博才赡志趣髙逺于诗秉翰操牍成于顷刻若不经思而创意造语絶不羣即一题数十篇卒未尝抱膝苦吟为惨淡经营之态也【本书杨素蕴序】
　　紫沙集四巻【阳信知县朝邑王镤撰】
　　序曰王翼治风雅人也忘怀忧喜放情诗酒其精神意气总聚于诗云【本书王钺序】
　　中嵓集诗一巻文一巻【淳化贡生宋振麟撰】
　　序曰子桢素负介不能驩世俗又日闭门著书其牢骚感愤之气尽发为诗文其为诗慷慨悲壮不屑屑字句间其文古奥深坚自成一家而能不爽古人之步【本书李因笃序】
　　受祺堂诗集三十五巻【翰林院检讨富平李因笃撰】
　　序曰富平李天生闗中豪杰也为人豁达慷慨自负其竒一吐之于诗其诗原本风骚出入古歌謡乐府而以少陵为宗意象苍莽才力雄赡既与杜防合而章法句法讲之尤精尝慨世争新鬭巧日趋于衰飒故宁拙毋纎宁朴毋艶宁厚毋漓乍读之不甚可喜而沉吟咀味意思深长与夫翡翠兰苕繁促节者相去霄壤矣乐昌令田少华梓之以行【本书潘耒序】
　　受祺堂文集十五巻【李因笃撰】
　　汉诗评十巻【李因笃撰】
　　防曰汉诗索解不易亦从无有解之者解之自吾友李太史子德始发防啓昧如奘鸠摩之译龙藏暗室一灯千年朗彻其惠后学胜于匡生多矣【本书康乃心防】
　　愿学堂集二十巻【知南康府事临潼周灿撰】
　　序曰星公之文质而髙古简而委折皆斟酌于义理足以扶正指遏邪说余谓星公有造乎道而得其至者以此【本书黄与坚序】
　　黄湄诗集十巻【给事中郃阳王又旦撰】
　　序曰幼华才髙而气雄心虚而善下其论独能破流俗之说泛滥于唐宋诸名家上溯骚选以成一家之言故其诗毎变益上足以行逺而传后无疑也【本书王士真序】
　　黄湄奏议一巻【王又旦撰】
　　溉堂集【三原孙枝蔚撰】
　　序曰孙枝蔚豹人秦之焦获人甲申李自成作乱结同里恶少年杀贼后走广陵学贾三置千金一日自悔且恨曰丈夫当读数千万巻书耳何至龌龊学富家为于是僦居于扬州之董相祠旁闭戸日读书间为诗而自曼声以歌既歌诗而家渐落诗益工歌益甚而家益大落诗数十巻为溉堂集溉堂者孙子僦居处也【本书陈维崧序】
　　溉堂词一巻【孙枝蔚撰】
　　序曰孙豹人先生以溉堂词一巻示予读之有飞扬防扈之气嵚﨑厯落之思噌吰镗鎝之音浑脱浏漓之势此先生本色也【本书尤侗序】
　　溉堂续集【孙枝蔚撰】
　　序曰豹人以诗文名天下垂三十年予往见其溉堂初集古诗非汉魏律非盛中唐则不作其所以似古人者渐濡陶冶若丹乌之藏物初非出于依傍而后有既出其溉堂续集示余读之则自宋以下皆有之矣冲口而出揺笔而书磅礴奥衍不可窥测然豹人年五十浮客扬州不能力耕田以自养长年刺促乞食于江湖伤逝悲来较甚往昔故其诗别有所以为工者而豹人亦不自知也【本书魏禧序】
　　二曲集【盩厔李颙撰】
　　序曰先生防粹羣儒之说而折之以独见其大要以尊徳性为本体道问学为工夫兼尽姚江考亭之防可以知其修已立教之大凡矣【本书郑重序】
　　应用録一巻【富平惠靇嗣撰】
　　谷口山房诗集【朝邑李念慈撰】
　　序曰屺瞻秦人也自秦之晋南逰江淮所遇山川景物寄兴属怀情随景移观其羁旅无不平之作葢秦风而兼乎吴楚者耶【本书施闰章序】
　　艾陵文钞十六巻【泾阳雷士俊撰】
　　论曰伯吁一生尽得力于曽子固之文惟论传二体独不学曽论步三苏传宗史汉如房兵部传卓然班马名篇如梁子武画扇记却又似韩【本书周斯论】
　　艾陵诗钞二巻【雷士俊撰】
　　序曰雷子美才博学生平文章与王岩齐名世称雷王云间为诗歌有山榛隰苓之意防深词婉本之性情与世之竞浮响趋纎靡者天壤雷子殁员子庸庵出槖金梓之【本书李沂序】
　　弥清阁集【郃阳生员史继鲁妻雷氏撰】
　　氏聪頴博涉书史工八分书能诗着有弥清阁集暮年尽焚弃之曰诗文非妇人事播之于人非所宜也今存其诗二古文一其雁字诗熏风无奈祝融火寒雁一声天地清不羡上林汉信羡他笔笔写孤贞元宵哭夫诗去年灯火共元宵为我窻前拂翠翘佳节依然人不见一轮明月冷迢迢文不及详载然笔致甚老今之作者鲜能及焉【宰莘退食録】
　　砭身集五巻【蒲城刘鸣珂撰】
　　序曰伯容有志圣贤之道随处体认心有所得辄付之楮积久成书五巻其意大约以正心诚意为指归而其于天人理欲王霸儒释朱陆之分辨之极精葢庶几乎可以登程朱之堂焉【本书王修序】
　　新増璿玑诗读法一巻【蒲城刘玉珂撰】
　　序曰璿玑图诗自苻秦迄唐宋元明率以二百余首了之啓宗道人因五彩分七图读法得诗三千七百五十二首今因其法求之有退句退字法错法综法有旋读排读藏头连足互排互旋法信手拈来头头皆是又得八千有竒其致可云无穷矣【本书自序】
　　钝翁率意稿【郃阳生员李穆撰】
　　予得钝翁遗稿残编蠧食之余繙阅再四知其抱负宏伟非特文章之士惜其以诸生老故即其文为之传又择其论古之意髙识快笔发人所未发足为千秋龟鉴者以附于后庶不负其生平所学云【宰莘退食録】
　　鹤雪堂诗文集【广东按察司咸阳刘元勲撰】
　　宜夏轩杂著【贵州廵抚韩城刘荫枢撰】
　　序曰宜夏轩杂著者黔大中丞刘乔南自居諌垣以迄抚黔中间数年所为随事即景征实寓义之作也今读其应制一疏于戎政利害了若列掌读其平北一颂于神功赫濯昭如云汉宜夏轩之仍其故名有誉以为忧之戒逰黄岩之三以自责有需以贼事之悔美汉祖之从善如流伤流俗之守财如命酒泉可以夺伯伦之颂堂聨足以夺戒石之蕴至河渠一记逺想禹功系心民瘼公之文乎公之人与道也【本书孙勷序】
　　梧垣奏议一巻【刘荫枢撰】
　　清逺堂诗集【提督咸阳殷化行撰】
　　序曰提帅殷熈如平居手不释巻喜作诗文精于翰墨摅怀纪事有所撰述多手书之久而成编每一篇中必有杰思警语自抒胸臆不袭陈言固不屑屑雕章琢句而佳处直追古人【本书潘耒序】
　　厯任奏疏四巻【殷化行撰】
　　序曰余自滥膺节钺厯台湾襄阳宁夏以迄于兹所任多边海形胜之疆适有运济出塞弭盗绥蛮诸役其间随事因时有所奏报鞠躬撡翰之顷亦必殚此忠诚加之敬慎言出刍荛辞又鄙拙徒以嵗月滋久裒然成帙爰手次其前后庶以自考生平抒竭之梗槩云尔【本书自序】
　　思诚録【韩城贡生贾缔芳撰】
　　序曰缔读书有所感悟或与亲友往来之楮笔咸识之于非曰言之遂当要以备异日之省察云【本书自序】
　　梧村诗集【溧水知县咸阳刘企向撰】
　　艾悔斋遗稿【蒲城雷亨坤撰】
　　序曰伊嵩才大而思敏卓荦不可一世与二三知己分韵唱和商畧风雅每一篇出超超隽上【本书李公门序】
　　白石堂诗集【栖霞知县韩城程必升撰】
　　序曰程昕之究心诗学积稿成帙俊逸之气朴人眉宇字句清新俱自性情发越而天趣在笔墨之外【本书王防图序】
　　白石堂文集【程必升撰】
　　古愚斋诗稿五巻【蒲城副榜雷防撰】
　　序曰剑华贫酷几刺骨慷慨悲歌其所为诗率皆以谪仙之才行工部之法昌黎之竒变玉川之鬼怪兼而有之矣【本书张勅典序】
　　古愚斋文集【雷防撰】
　　丰川集二十五巻【鄠县王心敬撰】
　　序曰丰川著书立言悉发宋明大儒所未发余为梓其书工既竣因志其端云【本书原序】
　　丰川集续编二十三巻
　　又续集五十巻
　　仕学编六巻【归善知县咸宁孙能寛撰】
　　序曰孙子为三秦名士蚤嵗以选防贡成均其仕归善也勤抚字慎催科除陋规兴学校善政未能缕悉大抵皆行其所学耳因出其涖任之所著述裒辑成帙名曰仕学编【本书叶适序】又篆丰记二巻孙子涖海丰所着【本书陈王猷序】
　　崇祀考畧四巻续考畧一巻【能寛着】
　　序曰孔庙位次各郡邑往往不一孙子因详考家语史记暨先儒列传前后东西一准阙里志次序并各缀以封爵事迹裒成一集【本书王承烈序】又雍正二年加封孔子五代王号享祀圣宫复増入从祀先儒一人两庑増入从祀先儒二十六人孙子更考据五王诸贤儒行实依礼部所颁位次续成考畧一巻【本书王心敬序】

　　陜西通志巻七十五
