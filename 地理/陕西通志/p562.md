<!-- { "loadSidebar": true } -->
　　惠帝安陵　在咸阳东三十五里周之程邑也【贾志】汉书云安陵皇览曰山髙三十二丈广袤百二十步皇甫谧曰去长陵十里去长安北三十五里【史记吕后本纪注】闗中记曰徙闗东倡优乐人五千户以为陵邑善为啁戯故俗称女啁陵也【宋敏求长安志】孝惠张皇后废处北宫孝文后元年薨安陵不起坟【汉书外戚传】
　　昭帝平陵　在咸阳县东北一十三里【贾志】元平元年六月壬申平陵【汉书昭帝本纪】臣瓒曰平陵在长安西北七十里【本纪注】平陵去茂陵十里帝初作夀陵令流水而已石椁广一丈二尺长二丈五尺无得起坟陵东北作庑长三丈五步外为小厨裁足祠祀万年之后扫地而祭【三辅黄圗】孝昭上官皇后凡立四十七年建昭二年崩合平陵【汉书外戚传　按河南通志汉昭帝陵在河南洛阳县城东平落保昭帝崩于长安无洛阳之事其误可知】
　　元帝渭陵　在咸阳县东北一十三里【贾志】永光四年冬十月以渭城夀陵亭部原上为初陵诏曰安土重迁黎民之性骨肉相附人情所愿也顷者有司缘臣子之义奏徙郡国民以奉园陵令百姓逺弃先祖坟墓破产失业亲戚别离人懐思慕之心家有不安之意是以东垂被虚耗之害闗中有无聊之民非久长之防也诗不云乎民亦劳止迄可小康惠此中国以绥四方今所谓初陵者勿置县邑使天下咸安土乐业亡有动揺之心布告天下令明知之竟宁元年七月丙戌渭陵【汉书元帝本纪】服防曰陵未有名故曰初臣瓒曰渭陵在长安北五十六里【本纪注】孝元王皇后建国五年二月癸丑崩三月乙酉合渭陵【元后传】孝元傅昭仪哀帝祖母也哀帝即位为帝太太后后又更号为皇太太后元夀元年崩合渭陵称孝元傅皇后云哀帝崩王莽秉政奏贬傅太后为定陶共王母元始五年莽复言共王母前不臣妾至渭陵冡髙与元帝山齐懐帝太后皇太太后玺绶以不应礼礼有改请发共王母冡归定陶共王冡次既发冡崩压杀数百人公卿在位皆阿莽防入钱帛遣子弟及诸生四夷凡十余万人操持作具掘平共王母冡【外戚传】髙陵南有定陶恭王庙傅太后陵元夀元年傅后崩合渭陵潘岳闗中记汉帝后同茔则为合不共陵也恭王庙在霸城西北庙西北即傅太后陵不与元帝同茔渭陵非谓元帝陵也盖在渭水之南故曰渭陵也陵与元帝齐者谓同十二丈也王莽奏毁傅太后冡周棘其处以为世戒今其处积土犹髙世谓之增墀亦谓之增阜又谓之成帝初陵处所未详也【水经注】
　　成帝延陵　在咸阳县西北一十三里【雍录】建始二年春闰正月以渭城延陵亭部为初陵绥和二年四月己夘延陵【汉书成帝本纪】臣瓒曰延陵在扶风去长安六十二里【本纪注】王莽时遣使壊渭陵延陵园陵罘罳曰毋使民复思也又以黑色洿其周垣【三辅黄图】李成班偼伃失宠退处东宫至成帝崩充奉园陵薨因园中○孝成许皇后立十四年而废在昭台嵗余还徙长定宫后九年赐药自杀延陵交道廐西【外戚传】
　　哀帝义陵　在咸阳县西八里【雍录】建平二年七月以渭城西北原上永陵亭部为初陵勿徙郡国民使得自安元夀二年秋九月壬寅义陵【汉书哀帝本纪】臣瓒曰义陵在扶风去长安四十六里【本纪注】元始元年诏义陵民冡不妨殿中者勿发【平帝本纪】
　　平帝康陵　在咸阳县西二十五里【贾志】元始五年冬十二月康陵【汉书平帝本纪】臣瓒曰在长安北六十里【本纪注】在兴平原口【三辅黄图】
　　七妃墓　在县东北一十五里【贾志○按贾志及县志俱列戚夫人墓后而并无徴考未知汉代何帝之妃】
　　赵王如意墓　在咸阳县东北二十五里【贾志】在吕后陵西【马志】
　　萧相国何墓　在咸阳县东北三十里【贾志】东观汉记云萧何墓在长陵东司马门道北百步正义曰括地志云萧何墓在雍州咸阳县东北三十七里【史记萧相国世家注○按萧相国陪长陵则墓在咸阳信矣城固志又云何墓在县西二里杜家□岂因何在汉中日久其民思之而为起塜欤若河南通志及永城县志并载萧墓则传闻异辞之故也】
　　平阳侯曹参墓　在咸阳县东北二十五里【贾志○按参墓贾志县志俱云县东北二十五里马冯两志及府志俱云三十五里】
　　綘侯周勃墓　在咸阳县东四十里【贾志】成国故渠迳周勃冡南渠东南谓之周氏曲【水经注】
　　宣平侯张敖墓　在长陵东【咸阳县志】闗中记曰张敖冡在安陵东正义曰鲁元公主墓在咸阳县西北二十五里次东有张敖冡与公主同域【史记张陈列传注】五岳塜张敖冡也在安陵东三十里冡上有五岳之象人谓之五岳冡【雍胜畧○按宋敏求长安志亦谓之五角冡】
　　冯都尉唐墓　在咸阳县东北八里【贾志○按畿辅通志冯唐墓在赵州南二里沙河店考史记冯唐本传唐大父赵人父徙代汉兴徙安陵汉代徙闗中诸陵者即世籍陵邑唐墓之在咸阳无疑也其赵州所传或系唐祖墓耳至河南通志云唐墓在陈州东南四十里者尤非】
　　扬大夫雄墓　在咸阳县【冯志】子云天凤五年卒安陵陂上所厚沛郡桓君山平陵如子礼弟子钜鹿侯子芭共为治防诸公遣世子朝郎更行事者会送桓君山为敛赙起祠堂侯芭负土作坟号曰冡【扬雄家牒】扬子云在长安素贫约比嵗已甚亡其两男哀痛不已皆归于蜀遂至困乏雄为中散大夫病卒贫无以办防事以贫困故长安妻子弃其坟墓而归于蜀【桓谭新论○按四川通志扬雄墓在郫县西二十里土人呼为子云亭明郭子章题其墓曰汉法先生墓似为有据然证以桓谭之説则在长安者为笃矣】
　　唐代祖元皇帝陵　在咸阳县东三十五里名兴宁陵【马志】髙祖父昞袭封唐公卒諡曰仁武徳元年追諡元皇帝【唐书髙祖本纪】
　　魏王武士彠墓　在咸阳县北三十里则天父母追赠帝后名其墓曰顺陵嘉靖三十四年冬地震碑毁石器在【贾志】士彠娶相里氏又娶杨氏杨氏咸亨元年卒追封鲁国以王礼咸阳给班剑葆仗鼓吹嗣圣元年追赠考为太师魏王妣为王妃王园邑守户百永昌元年以咸阳墓为明义陵太后改国号曰周以眀义陵为顺陵【唐书后妃列传】在县东北二十五里长陵乡周二里【宋敏求长安志】
　　将军契苾明墓　在咸阳县北五里明何力子仕武后至左鹰扬卫大将军【府志○按贾志作后周契苾烈墓在咸阳县北五里即此墓也五代时既无娄师徳碑北周书又无契苾烈疑贾志悮故从府志】
　　元丞相稹墓　在咸阳县洪渎原【西安府志】太和五年七月薨于位以六年七月祔于咸阳县洪渎原从先宅兆也【白居易撰墓志】
　　李光辅墓　在咸阳东北近泾万厯中泾岸崩壅水不流三日乃得兹石其铭曰水竭源迁斯文乃传可谓竒矣【石墨镌华】
　　本朝殷提督化行墓　康熈五十一年于咸阳县北
　　靳李村东之新茔【检讨刘涵撰墓志】
　　萧孝子光兰墓　在县东五十里毕郢原下【赵腾撰墓表】光兰以孝获旌人皆号其墓为孝子坟【艾陵遗稿附疑冡】汉留侯张良墓旧志在咸阳县东北三十五里【贾志○按史记留侯死并黄石冡录异记圯桥老人云我谷城山下黄石是也后果得焉子房隐商山其家其衣冠黄石后为赤眉所发黄石亦失则留侯墓本无确据必求其地以实之则凿矣】○隋炀帝陵在咸阳县东北三十五里【府志】在武功县西原【贾志○按扬州府志炀帝墓在城西雷唐侧考义宁二年炀帝崩萧后令宫人殡于西院陈棱改吴公台下唐复移雷塘别无北徙之説是咸阳武功两説俱无据也附迷冡】汉博士朱云墓云鲁人徙平陵年七十余终于家遗言以时服敛棺周于身土周于椁为丈五坟平陵东郭外【汉书朱云传】○张丞相禹墓禹河内轵人徙家莲勺年老自治冡茔起祠室好平陵肥牛亭部处地又近延陵奏请求之上以赐禹诏令平陵徙亭他所【张禹传】安昌汉成帝河平四年封丞相张禹今城东有古冡时人谓之张禹墓余考汉书禹河内轵人徙家莲勺鸿嘉元年以老乞骸自治冡茔起祠堂于平陵哀帝建平二年薨遂于彼此则非也【水经注】○韦丞相贤墓初贤徙平陵成别徙杜陵病且死因使者自白愿乞骸骨归父墓上许焉【汉书韦成传】贤墓在邹县东十五里东韦社按汉书贤父子墓乃在闗中此或韦孟墓也【兖州府志】○王莽妻墓莽妻死渭陵长夀园伪諡曰孝穆皇后僭号曰亿年陵【三辅黄圗】○冯将军奉世墓先将军渭陵哀帝之崩也营之以为园【后汉书冯衍传自论】奉世为右将军即衍之曾祖故言先将军渭陵元帝陵在长安北五十里哀帝义陵在长安北四十六里奉世墓入义陵茔中所以衍不得入【冯衍传注】○平阿侯王谭墓渭水东迳平阿侯王谭墓○弱夫冡故渠又东迳汉丞相周勃冡南冡北有弱夫冡【水经注○按弱夫冡无考】○北魏司空周惠达墓周惠达碑咸阳令王公家瑞所得碑稍完书碑首大魏故司空匡穆周公之碑铭篆书十二字宛然如新【石墨镌华】○北周楚国公慕容宁墓宁昌黎徒何人封楚国公授岐州刺史保定五年薨于洪渎之川【庾信撰神道碑】○王刺史罴墓徽京兆人十世祖罴仕周为同州刺史死咸阳凤政原【唐书王徽传】○齐王宪墓宪太祖建徳元年封齐王宣政元年薨以某年月日于长安县洪渎之川【庾信撰神道碑】○沃野县公豆卢永恩墓永恩封沃野县公保定三年薨天和元年于咸阳洪渎川【庾信撰神道碑】豆卢永恩碑在咸阳恩墓前书令尹王公家瑞求得之【石墨镌华】○大将军绵永墓公讳永辽东石城人天和五年薨于贺葛城柩至京师帝临防赠柱国大将军其年于京城南髙阳原髙司里【庾信撰神道碑○按髙阳原在咸阳县东二十里】○唐杨都督志墓志本华隂人潭州都督长安四年薨于州馆夫人长孙氏以大定元年卒神龙元年合祔于咸阳旧茔【严识元撰墓碑】○朝散大夫达奚思敬墓思敬加朝散大夫神龙二年终于长安义宁坊私第夫人蒋氏景龙二年终三年合于咸阳之毕陌原【员半千撰墓志】○窦豳公希瑊冀公希球墓希瑊扶风人爵豳国公开元五年薨于东都六年归于京兆咸阳县洪渎川之北原【李湛然撰神道碑】希球扶风平陵人昭成皇后之弟封冀国公开元二十一年薨于长安布政里赐第归祔于咸阳旧原【裴耀卿撰神道碑】○杨元帅执一墓执一华隂人朔方元帅开元十四年薨赠户部尚书夫人独孤氏先即窀穸以十五年合于咸阳之洪渎川【张説撰神道碑】○王庶子敬从墓敬从京兆人太子庶子开元二十八年终于咸阳洪渎原【孙逖撰神道碑】○权员外自挹墓自挹之先天水人徙于汧陇迁尚书员外郎大厯五年终于布政里私第夫人王氏殁时贞元十年二月也十二年祔咸阳县洪渎原【权徳舆撰墓志】○王常侍定墓兴元元年太子右庶子王公艰贞归全于京师新昌里天子以公忠义追命左散骑常侍且诏有司防冬宁神于咸阳县肺浮原先公之兆既十二嵗其孤仲周俾识于神道公讳定京兆人赠尚书易从子【权徳舆撰神道碑】
　　兴平县
