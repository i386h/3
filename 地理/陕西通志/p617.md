<!-- { "loadSidebar": true } -->
　　李广为上郡太守匈奴入上郡上使中贵人从广勒习兵击匈奴中贵人将骑数十从见匈奴三人与战射伤中贵人杀其骑且尽中贵人走广广曰是必射雕者也广乃从百骑往驰三人三人亡马步行行数十里广令其骑张左右翼而广身自射彼三人者杀其二人生得一人果匈奴射雕者也已缚之上山望匈奴数千骑见广以为诱骑皆惊上山陈广之百骑皆大恐欲驰还走广曰吾去大军数十里今如此走匈奴追射我立尽今我留匈奴以我为大军之诱不我击广令曰前未到匈奴陈二里所止令曰皆下马解鞍其骑曰敌多如是解鞍即急奈何广曰彼皆以我为走今解鞍以示不去用坚其意有白马将出防兵广上马与十余骑奔射杀白马将而复还至其百骑中解鞍纵马卧防暮匈奴终怪之弗敢击夜半匈奴亦以为汉有伏军于旁欲夜取之即引去平旦广乃归其大军【汉书李广传】
　　武帝建元三年秋九月起上林苑
　　武帝建元三年防行始出北至池阳西至黄山南猎长杨东游宜春与侍中常侍武骑及待诏陇西北地良家子能骑射者期诸殿门以夜乃出常称平阳侯旦明入山下驰射鹿豕狐兔手格熊罴驰骛禾稼稻秔之地民皆号呼骂詈鄠杜令欲使吏呵止猎者数骑见留乃示以乘舆物乆之乃得去后乃私置更衣十二所上以为道逺劳苦又数为百姓所患乃使吾丘夀王为上林苑属之南山又诏中尉左右内史表属县草田欲以偿鄠杜之民朔进谏曰夫南山之阻陆海之地也山出玉石金银铜铁豫章檀柘异之物不可胜原此百工所取给万民所仰足也又有秔稻梨栗桑麻竹箭之饶土宜姜芋水多鼃鱼贫者得以人给家足无饥寒之忧故酆鄗之间号为土膏其价畮一金今规以为苑絶陂池水泽之利而取民膏腴之地上乏国用下夺农桑其不可一也且盛荆棘之林大虎狼之虚坏人冢墓发人室庐其不可二也垣而囿之骑驰车骛有深沟大渠夫一日之乐不足以危无堤之舆其不可三也且殷作九市之宫而诸侯畔灵王起章华之台而楚民散秦兴阿房之殿而天下乱粪土愚臣逆盛意犯隆指罪当万死上乃拜朔为太中大夫给事中赐黄金百斤然遂起上林苑如寿王所奏云【汉书东方朔传】
　　元光二年冬十月帝如雍祠五畤
　　二年冬十月行幸雍祠五畤【汉书武帝本纪】
　　立太一祠
　　亳人谬忌奏祠太一方曰天神贵者太一太一佐曰五帝古者天子以春秋祭太一东南郊用太牢七日为坛开八通之鬼道于是天子令太祝立其祠长安东南郊常奉祠如忌方【史记封禅书】
　　六年夏六月帝如雍
　　元光六年夏六月行幸雍【汉书武帝本纪】
　　元朔二年春匈奴入冦遣卫青等击走之取河南地匈奴入上谷杀畧吏民遣将军卫青李息出髙阙获其首数千级収河南地置朔方五原郡夏募民徙朔方十万口【汉书武帝本纪】卫青出击匈奴于是汉遂取河南地筑朔方复缮故秦时防恬所为塞因河为固是岁元朔二年也【匈奴传】元朔二年春収河南地置朔方五原郡兴十余万人筑卫朔方转漕甚逺自山东咸被其劳费数十百钜万府库益虚乃募民能入奴婢得以终身复为郎增秩及入羊为郎【史记平准书】偃盛言朔方地肥饶外阻河防恬城之以逐匈奴内省转输戍漕上览其説下公卿议皆言不便公孙曰秦时尝发三十万众筑北河终不可就已而弃之主父偃盛言其便上竟用主父计立朔方郡【主父偃传　按髙阙在今榆林府北套内】
　　三月徙郡国豪杰于茂陵
　　主父偃説上曰茂陵初立天下豪杰并兼之家乱众之民皆可徙茂陵内实京师外销奸猾此所谓不诛而害除上从其计【史记主父偃传　按茂陵武帝陵邑本槐县之茂乡在长安县西北】
　　四年冬帝如甘泉
　　元朔四年冬行幸甘泉【汉书武帝本纪】
　　夏匈奴冦上郡
　　匈奴入代郡定襄上郡各三万骑杀畧数千人匈奴右贤王怨汉夺河南地而筑朔方数为冦盗边及入河南侵扰朔方杀畧吏民甚众【史记匈奴传】
　　五年春匈奴冦朔方遣卫青率六将军击之
　　匈奴比岁入上郡朔方所杀畧甚众元朔五年春上令青将三万骑出髙阙卫尉苏建为防击将军左内史李沮为彊弩将军太仆公孙贺为车骑将军代相李蔡为轻车将军皆领属车骑将军俱出朔方匈奴右贤王当青等兵以为汉兵不能至此饮醉汉兵夜至围右贤王右贤王惊夜逃独与其爱妾一人骑数百驰溃围北去得右贤王禆王十余人众男女万五千余人畜数十百万【汉书卫青传】
　　元狩元年冬十月帝如雍祠五畤
　　武帝郊雍获一角兽若麃然有司曰陛下肃祗郊祀上帝报享赐一角兽葢麟云于是以荐五畤畤加一牛以燎赐诸侯白金以风符应合于天【汉书郊祀志】武帝幸雍祠五畤获白麟一角五足作歌歌之终军对曰野兽并角同本也殆将有解辫发左衽冠带而化者由是改年曰元狩后越地及匈奴名王率众来降【白孔六帖】
　　二年冬十月帝如雍祠五畤
　　元狩二年冬十月行幸雍祠五畤【汉书武帝本纪】
　　三年夏徙山东贫民于闗西朔方
　　山东被水民多饥乏遣使虚仓廪以赈犹不足又募富人假贷尚不能相救乃徙贫民闗西朔方新秦中七十余万口皆仰给县官数岁贷与产业使者分防费以亿计【纲目】
　　作昆明池
　　上将讨昆明以昆明有滇池方三百里乃作昆明池以习水战吏弄法皆令伐棘上林穿昆明池【纲目按昆明池在西安城南】
　　五年夏四月幸甘泉祠神君
　　天子病鼎湖甚【索隠曰鼎湖宫在蓝田】巫医无所不致游水发根言上郡有巫病而鬼下之上召置祠之甘泉及病使人问神君神君言曰天子毋忧病病少愈强与我防甘泉于是病愈遂幸甘泉病良已大赦置寿宫神君神君最贵者曰太一其佐曰太禁司命之属皆从之非可得见闻其言与人音等时去时来来则风肃然居室帷中时昼言然常以夜天子祓然后入因巫为主人闗饮食所欲言行下又置寿宫北宫张羽旗设供具以礼神君神君所言上使受书其名曰画法其所言世俗之所知也毋絶殊者而天子独喜其事秘世莫知也【汉书郊祀志】
　　元鼎二年春起柏梁台作承露盘
　　长陵女子先嫁为人妻生一男数岁死以悲痛卒祠之有灵説人家小事有騐平原君亦祠之上即位延于宫中祭之闻其言不见其人至是神君求出乃营柏梁台舎之【汉武故事】
　　四年冬十月帝如雍祠五畤
　　十月行幸雍祠五畤自夏阳东幸汾隂【汉书武帝本纪】汾隂巫锦【应邵曰锦巫名】得鼎天子乃以礼祠迎鼎至甘泉从上行荐之至中山晏温【如淳曰三辅谓日出清济为晏晏而温乃有黄云故为异也师古曰中读曰仲即今云阳之中山也】有黄云焉有鹿过上自射之因之以祭云【郊祀志】
　　秋帝郊雍幸甘泉
　　秋上雍且郊或曰五帝太一之佐也宜立太一而上亲郊之上疑未定齐人公孙卿曰汉兴复当黄帝之时寳鼎出而与神通黄帝接万灵明廷明廷者甘泉也黄帝采首山铜铸鼎于荆山下鼎既成有龙垂胡下迎黄帝黄帝上骑羣臣后宫从上龙七十余人龙去天子曰嗟乎诚得如黄帝吾视去妻子如脱屣耳拜卿为郎使东神于太室上遂郊雍幸甘泉【汉书郊祀志】
　　五年冬十月帝如雍祠五畤遂巡边
　　上祠五畤于雍遂逾陇西出萧闗从数万骑猎新秦中以勒边兵而归新秦中或千里无亭徼于是诛北地太守以下【纲目】
　　立泰畤于甘泉十一月朔郊见如雍礼
　　十一月辛巳朔旦冬至立泰畤于甘泉天子亲郊见【汉书武帝本纪】十一月辛巳朔旦冬至昒爽天子始郊拜泰一朝朝日夕夕月则揖而见泰一如雍郊礼【郊祀志】
　　秋九月匈奴冦五原
　　九月匈奴入五原杀太守【汉书武帝本纪】
　　六年冬十月将军公孙贺帅师出九原
　　汉已灭南越遣故太仆贺【姓公孙】将万五千骑出九原三千余里至浮苴井而还不见匈奴一人【史记匈奴传】
　　元封元年冬十月帝北巡还祠桥陵
　　十月诏曰南越东瓯咸伏其辜西蛮北夷颇未辑睦朕将巡邉陲躬秉武节置十二部将军亲帅师焉行自云阳北歴上郡西河五原出长城北登单于台至朔方临北河勒兵十八万骑旌旗经千余里威振匈奴还祠黄帝于桥山【在上郡周阳县】乃归甘泉【汉书武帝本纪】
　　二年冬十月帝如雍祠五畤
　　冬郊雍五帝还拜祝祠太一【史记封禅书】
　　夏作蜚亷桂馆通天台
　　公孙卿曰僊人可见上往常遽以故不见今陛下可为馆如缑氏城置脯枣神人宜可致且僊人好楼居于是上令长安则作飞防桂馆甘泉则作益夀延夀馆使卿持节设具而神人乃作通天台置祠具其下招来神仙之属于是甘泉更置前殿始广诸宫室【汉书郊祀志】
　　四年冬十月帝如雍祠五畤
　　元封四年冬行幸雍祠五畤【汉书武帝本纪】
　　夏匈奴冦边遣郭昌将兵屯朔方
　　天子巡边至朔方使郭吉风告单于单于留郭吉不归休养士马习射猎数使使请和亲汉使王乌窥匈奴单于佯许甘言为遣太子入汉为质绐曰吾欲入汉见天子面相约为兄弟王乌归报汉为单于筑邸于长安匈奴使其贵人至汉病死汉使路充国送其丧单于以为汉杀吾使者乃留充国数使奇兵侵犯汉边汉乃拜郭昌为将军及浞野侯屯朔方备边【史记匈奴传】
　　五年夏四月帝如甘泉郊泰畤
　　元封五年夏四月幸甘泉郊太畤【汉书武帝本纪】
　　太初元年春受计于甘泉二月起建章宫
　　上以柏梁灾故受计甘泉勇之乃曰粤俗有火灾复起屋必以大用胜服之于是作建章宫【汉书郊祀志】
　　三年秋匈奴冦五原朔方
　　太初三年使光禄徐自为出五原塞数百里逺者千里筑城障列亭至卢朐而使游击将军韩说长平侯卫伉屯其旁其秋匈奴大入五原朔方杀畧数千人败数二千石而去【汉书匈奴传】
　　四年起明光宫
　　秋起明光宫【汉书武帝本纪】
　　天汉元年春帝如甘泉郊泰畤
　　正月行幸甘泉郊泰畤【汉书武帝本纪】
　　二年冬诏闗内都尉谨防卫
　　武帝天汉二年冬十一月诏闗内都尉曰今豪桀多逺交依东方羣盗其谨察出入者【汉书武帝本纪】
　　四年春正月贰师将军李广利等击匈奴不利
　　使贰师将军【案汉书谓李广利也】将六万骑步兵十万人出朔方彊弩都尉路博徳将万余人与贰师防游击将军説将步骑三万人出五原匈奴闻悉迁其累重于余吾水北【徐广曰余吾水在朔方郡北】而单于以十万骑待水南与贰师将军接战贰师乃解而引归【史记匈奴传】
　　太始元年春徙豪桀于茂陵
　　春正月徙郡国吏民豪桀于茂陵云陵【师古曰此当言云阳而传写者误为陵耳汉书武帝本纪】
　　三年春正月帝如甘泉宫
　　正月行幸甘泉宫飨外国客【汉书武帝本纪】江充为赵王客得罪亡诣阙告赵太子隂事太子坐废上召与语大悦之拜直指绣衣使者使督察贵戚近臣逾侈者尝从上甘泉逢太子家使乘车马行驰道中充以属吏太子使人谢充曰非爱车马诚不欲令上闻之以教敇亡素者惟江君寛之充不听遂白奏上曰人臣当如是矣大见信用威震京师【纲目】
　　四年夏五月帝如建章宫
　　五月幸建章宫大置酒【汉书武帝本纪】
　　冬十二月帝如雍祠五畤
　　十二月行幸雍祠五畤【汉书武帝本纪】
