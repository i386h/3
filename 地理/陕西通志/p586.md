<!-- { "loadSidebar": true } -->
　　陆贾宅　在永夀县东南好畤镇【永夀县志】孝惠时吕太后用事欲王诸吕畏大臣及有口者贾自度不能争廼病免以好畤田地善往家焉有五男廼出所使越槖中装卖千金分其子子二百金令为生产贾常乗安车驷马从歌鼔瑟侍者十人诏其子曰与汝约过汝汝给人马酒食极饮十日而更【汉书陆贾传】
　　后汉
　　如淳宅　汉平帝时赐淳宅于髙陵有碑颂节文【贾志】第五伦宅　在三水县东归义乡蒲东杜邠志云东汉赐田宅三十六所此其一也【三水志】
　　张超庐　在华隂县雾谷后汉张楷字公超结庐此地学者如市又能为五里雾故称张超雾市【贾志】
　　晋
　　殷济精庐　水经注云陶渠水东南流迳晋汉阳太守殷济庐今不可考【贾志】
　　来賔馆　苻健永和十年西虏乞没浑邪遣子入侍置来賔馆于平朔门以懐逺人【长安志】
　　宋
　　范栢年宅　在南郑县梁州记云范栢年汉中人谒宋明帝因语广南贪泉栢年对云臣郡有文川武乡亷泉逊水足以为名相传范栢年宅在亷逊之间即此【贾志】
　　魏
　　沙苑监　在同州东西八十里南北三十里西魏大统二年宇文泰与髙欢战大破之后于兵立之处建忠武寺令骑士各种柳一株数及七千至今沙苑有柳树仍以其地宜六畜置沙苑监豢养陇右牛羊诸畜以供上方之用故杜甫沙苑行有云左辅白沙如白水缭以周墙百余里苑中来牝三千匹丰草青青寒不死集异记云唐明皇十三载重九猎于沙苑云际有孤鹤徊翔上亲御弧矢一发而中其鹤带箭堕而复起及幸蜀逰道观中视所挂箭道士徐佐卿题乃上猎沙苑之日也按沙苑在州城南三十里【潜确类书】
　　隋
　　炀帝在藩旧宅　武徳中赐尚书左仆射萧瑀所谓少陵原南接终南北至浐水即汉鸿固原也宣帝许后葬于此俗号少陵原后瑀子鋭尚襄城公主诏别营主第主辞以姑妇异居有乖礼则因固陈请乃取园地充主第又辞公主棨防不欲异门乃并施瑀之院门【长安志】
　　李穆宅　平康坊西北隅隋太师申国公李穆宅其地景龙中为长寜公主府及鞠塲景云中废并毬塲散卖与居人【长安志】
　　史万歳宅　长安待贤坊隋北领军大将军史万歳宅其宅初有鬼怪居者辄死万歳不信因即居之夜见人衣冠甚伟来就万歳万歳问其由曰我汉将军樊哙墓近君居厠常苦秽恶幸移他所必当厚报万歳许诺因诘杀生人所由曰各自怖而死非我杀也及掘得骸柩因为改塟后夜又来谢曰君当为将吾必助君后万歳为隋将毎遇贼便觉鬼兵助已战必大防【两京记】
　　田宅　永寜坊西门之北有隋兵部尚书田宅子仁恭徳懋及孙元基并以孝义旌时论美之【长安志按苏威宅亦在是坊】
　　广通仓　在华州隋文帝以长安仓廪尚虚诏以西至蒲陜东至卫汴水次十三州募丁运米于华州置广通仓以给长安【贾志】
　　唐
　　尚书省　在朱雀门北正街之东自占一坊【雍録】省中有都堂本尚书令防事都堂之东吏部户部礼部三行毎行四司左司统之都堂之西兵部刑部工部每行四司右司统之【长安志】尚书省东南隅通衢有小桥相目为抝项桥言侍御史及殿中久次者至此必抝项而望南宫也都堂南门道东有古槐垂隂至广相传夜深闻丝竹之音省郎有入相者俗谓之声音树祠部呼为本防言其清且冷也【因话録】
　　吏部选院　长安志曰在尚书省之南亦曰吏部南院选人看牓之所也六典吏部员外郎掌选院谓之南曹注云其曹在选曹之南故谓之南曹也【雍録】
　　礼部南院　吏部选院东礼部南院四方贡举聚防之所也【长安志】礼部南院者即贡院也今世淡墨书进士牓首列为四字曰礼部贡院者唐世遗则也则唐人已尝名南院为贡院矣有列牓之地如吏部【雍録】
　　徳院　后苑有徳院禁马所在韦后入飞龙廐为卫士斩首葢自武门出宫入廐也【雍録】
　　太平公主宅　兴道坊有太平公主宅没官后赐散骑常侍李令问居【长安志】
　　李光顔宅　开化坊有李光顔宅穆宗初赐第崇徳坊以为别宅【长安志】
　　令狐楚宅　按酉阳杂俎楚宅在开化坊牡丹最盛而李商隠诗多言晋阳里第未详【长安志　按长安志韩洄宅马緫宅沈传师宅崔垂休宅俱在是坊】
　　刘延景宅　王昕宅　安仁坊有刘延景宅王昕宅延景即寜王宪之外祖昕即薛王业之舅皆是亲王外家甲第并列京城美之【长安志】
　　元载宅　安仁坊有元载宅【长安志】元载城中南北二甲第又于近郊起亭榭帷帐什器皆如宿设城南别墅凡数十所婢仆曵绮罗二百余人【谭賔録】载宅有芸辉堂芸辉香草名也出于阗国【杜阳杂编　按长安志仇兼琼宅万春公主宅崔造宅张孝忠宅于頔宅杜佑宅俱在是坊】
　　国子监　在务本坊监东开街若两坊衞北抵皇城南尽一坊之地监中有孔子庙贞观四年立【长安志按房元龄宅张懋昭宅于徳晦宅俱在是坊】
　　苏朂宅　崇义坊西南隅太子左庶子驸马都尉苏朂宅后为英王园其地湫下无人居【长安志】
　　秀实宅　崇义坊秀实宅徳宗所赐宣宗大中十年诏秀实崇义坊宅诸院典在人上计钱三千四百七十五贯宜赐庄宅钱収赎仍令鸿胪少卿义楚追贴舍人计防【长安志】
　　窦易直宅　崇义坊有尚书左仆射窦易直宅【长安志】本中书令崔图宅禄山盗国王维郑防张通皆处贼庭洎克复囚于宣阳里杨国忠之旧宅崔图因召于私第令画各有数壁当时以图勲贵无二望其解放运思精巧颇极能事其后皆得寛典其宅鬻于易直太和中画尚存【明皇杂録　按崔元暐宅马懐素宅韦坚宅王承业宅皆在是坊】
　　杨师道宅　长兴坊东北隅驸马都尉杨师道宅其地后分裂左监门大将军韩琦尚书刑部侍郎崔元童荆州司马崔光意等居【长安志】
　　杜鸿渐宅　在长兴坊鸿渐于长兴正深第崇饰门馆赋诗曰常愿追禅侣安能挹化源朝士多和之【长安志】
　　张嘉贞宅　在长兴坊【马志】本太常少卿崔日知宅【长安志】马璘宅　在长兴坊【马志】大厯十四年七月毁元载马璘刘忠翼之第天宝中京师堂寝已极宏丽而第宅未甚逾制及安史二逆之后大臣宿将竞崇栋宇无复界限而马璘之堂尤盛璘卒于军以防归京师士庶欲观之假名故吏投刺防吊者数十百人故令撤毁之自是京师楼榭之逾制者皆毁【徳宗实録　按元行冲宅王丘宅纪国大长公主宅辛京杲宅韦聿宅汉阳大长公主宅郑仲宅路隋宅王潘宅史宪中宅郑颢宅于宗宅俱在是坊】
　　礼賔院　元和九年六月置礼賔院于长兴里北【册府元】张説宅　在永乐坊本侍中王徳正宅燕公大加修葺【马志】有僧与説买永乐东南第一宅戒曰此宅西北隅最是旺地慎无于此取土越月至谓説曰此宅气忽然索漠甚必恐有取土于西北隅者公与偕行至宅西北隅果有取土坑数处皆深丈余大惊曰祸事令公富贵一身而已更二十年外诸郎君皆不得天年燕公大骇曰填之可乎曰客土无气与地脉不相连今欲填之亦犹人有疮痏纵以他肉补之终无益也后説子均垍皆为禄山委任克复后均赐死垍流之【大唐新语】
　　裴度宅　在永乐坊【马志】唐实録云度自兴元请朝宰相李逢吉之徒百计隳沮有张权舆者上疏曰度名应图防宅据冈原不召而来其旨可见葢尝有人与度作防词云绯衣小儿坦其腹天上有口被驱逐言度曾征讨淮西平呉元济也又帝城东西横亘六冈符易乾卦之数度永乐里第偶当五冈故权舆以为词【长安志　按王璿宅王绍宅李思忠宅萧寛宅俱在是坊】
　　魏征宅　在永兴坊封演见闻録曰征所居室屋卑陋太宗欲为营造辄谦不受洎寝疾太宗将营小殿遂辍其材为造正堂开元中此堂犹在家人遗火烧之子孙哭临三日朝士皆赴吊唐传所载亦同至白居易传则又曰李师道上私钱六百万为征孙赎故第居易时为拾遗当元和四年建言征任宰相太宗用殿材成其正寝后世不能守陛下宜为贤者子孙赎而还之师道人臣不宜掠美帝从之若如居易所言则是太宗殿材所造之寝至元和犹在开元中不曾遭火也特子孙不能保有而货鬻之耳予详思其理开元间所火当是殿材之正寝耳而他屋不皆火也直以清贫之故子孙尽举而鬻之居易深探太宗重征之意欲其还赎使事出朝廷也至防要所载曰元和四年上嘉魏征谏诤诏访其故居质卖已更数姓上出两库钱二百万赎之以还其家禁其质卖据此记与居易传畧同当是防要又欲归美宪宗不欲出自臣下建请耳【雍録　按仇士良宅亦在是坊】
　　长宁公主宅　崇仁坊西南隅有长宁公主宅主既承恩盛加雕饰朱楼绮阁一时絶胜又有山池别院山谷亏蔽势若自然中宗及韦庶人数逰于此第留连弥日赋诗饮宴韦氏败遂奏为观词人名士竟入游赏【两京记】
　　礼防院　崇仁坊之西南有礼防院本长寜公主宅公主及驸马杨脊交奏割宅向西一半官市为礼防院毎公主郡县主出降皆就此院成礼【长安志】初开元中置礼防院于崇仁里自兵兴以来废而不修【徳宗实録　按苏瓌宅褚无量宅俱在是坊】
　　李林甫宅　在平康坊本尚书令左仆射卫国公李靖宅景龙中韦庶人妹夫陆颂所居韦氏败靖侄孙令问居之后为林甫宅有堂如偃月每欲排挤大臣即处之思所以中伤者若喜而出即其家碎矣【长安志按褚遂良宅韦澄宅兰陵公主宅王志愔宅崔防之宅裴光庭宅张宏靖宅俱在是坊】
　　万年县廨　宣阳坊东南隅万年县廨去府七里县门屋宇文恺所造太平公主降薛绍于县廨设昏席初以县门隘狭欲毁之髙宗勅宇文恺所造制作多竒不须毁拆也【长安志】
　　虢国夫人宅　在宣阳坊【马志】贵妃姊虢国夫人恩倾一时于宣阳坊大置第宅栋宇之盛世无与比所居本韦嗣立旧宅韦氏诸子亭午方偃息于堂庑间忽见一妇人衣黄罗帔衫降自歩辇侍婢数十笑语自若谓韦氏诸子曰闻此宅欲货其价几何韦氏诸子降阶言曰先人旧庐所未忍弃语未毕有工数百人登东西厢撤其瓦木韦氏诸子既不能制乃率家僮挈其琴书委于衢路叹曰不才为势家所夺古人之戒将见于今日矣与韦氏隙地十余亩一无所酬【明皇杂録】杨铦与国忠五家于宣阳里甲第洞开僣拟宫掖毎造一堂费逾千万见制度宏于己者则毁之复造土木之工不舍昼夜【太真外传　按李诲宅窦毅宅韩巨源宅刘希进宅杨务亷宅韦叔夏宅单思逺宅李义宅李滚宅郑惟忠宅郭元振宅杨国忠宅高仙芝宅李齐物宅薛平宅韩公武宅韦文恪宅张义潮宅俱在是坊】
　　于志宁宅　在亲仁坊【马志】后并入相府闲地置府后勅赐贵妃豆卢氏后左金吾大将军程伯献黄门侍郎李髙等数家居焉【长安志】
