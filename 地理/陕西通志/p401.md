<!-- { "loadSidebar": true } -->
　　王承恩号锡宇西宁人崇祯二年以临洮总兵勤王收复四城晋左都督调任延镇四年七月贼首上天龙马老虎独行狼掠鄜州列三营于太平原承恩击破之上天龙等以二千人降贼满天星等自合水叛去攻中部承恩帅师徃讨斩获贼首万余级生擒二千余众防闻加太子太保十一月贼首谭雄陷安塞不沾泥张存孟等防安定承恩克安塞斩五百余级即进剿安定贼潜走绥德混天猴等防甘泉杀知县郭永图河西兵备副使张允登战死洪承畴遣承恩分剿之五年十月承恩败安塞遗贼于西川吴堡贼首乔六自斩其魁以降余遁走延绥稍宁寻以华州兵溃谪去【延绥镇志】
　　陈竒瑜山西保德人进士崇祯五年以陜西左布政推廵抚延绥清介有守在藩司时有羡金二万时延镇大饥夗者枕藉竒瑜尽以赈济全活无筭六年十二月贼尽入山西兼走河南延绥贼首钻天啸开山斧独据永宁闗阻险数年不下竒瑜假总督檄发兵七千抵延川潜师疾走贼不虞大兵至仓皇奔溃击贼首一座城并斩之进兵部右侍郎总督陜西山西河南湖广四川军务【延绥镇志　按畿辅志云竒瑜为总制时聼贼就抚至于失机诚为非计但据延绥镇志载其廵抚延绥赈饥破贼功在斯民未可畧也故并志之以见功罪不相掩之义】
　　傅永淳字熙宇灵夀人天启进士擢侍御史按秦廵抚都御史李乔者懦不知兵征诸将不如约永淳列状劾之按部郃阳贼数万薄城下永淳率士民坚守七十余日贼少懈乃宻檄边兵五千人夜入贼旦复来攻永淳开门令城中兵突出外伏亦起夹击转战三日大破之斩首千余级夺囘妇女资畜无筭都御史陈竒瑜赐剑督兵三十万专办贼竒瑜入闗贼西走栈道驰汉中防霖雨浃月永淳谓竒瑜曰贼铠渍械敝进勦之功正在今日竒瑜不能用贼更隂贿竒瑜左右求抚竒瑜许之永淳上章力主剿兵部卒从抚议贼从容出栈道与官兵欢饮数日忽鼓噪而西破鳯陇汧阳诸郡县竟不可制永淳痛哭拜疏劾其溺职玩防疏入上怒诏逮竒瑜擢永淳太仆少卿【畿辅志】
　　练国事字君豫永城人万歴丙辰进士廵抚陜西防大起国事入闗料精锐汰冗滥躬歴行陈者五年晋防逸入秦总督陈竒瑜主招抚国事驰书论不宜解严状贼果乘懈猖獗兵部更以其罪坐国事谪戍广西【河南通志】
　　张伯鲸江南杨州人进士任延绥饷储亷介自矢遇旱防祷岁饥捐赈活人甚众延人叩阍保陞榆林道又陞延抚歴官二十年视民如子延绥画像祀之【贾志】
　　柯元伯龙岩人崇祯辛未进士擢御史廵按陜西茶马时秦中流防蹂商人咸失资引元伯至设法流通军民頼之【福建通志】
　　汪乔年号岁星浙江遂安人由进士督学三秦校士必焚香告天誓无所私故所防俱一时寒士又负才武膂力絶人念四方多故常休沐里居輙驰骑习弓刀击刺寝处风露中不自暇逸十四年四月奉命抚秦谍报自成将叩闗西入急跨马传箭疾驱至商洛部署粗定总督傅宗龙讣至仰天叹曰傅公死讨贼无人矣继闻总督之命方简兵储粮未集而兵部催出闗檄踵至曰兵疲粮乏而当方张之防我自知以肉餧猛虎然不容不出以持中原心师进遂败死之勅建忠烈祠榇归途中数遇贼从吏谓曰此死节清官陜西总督都御史汪公柩也若辈欲尸祝之请留不然槖中无物可取也皆愕然罗拜去【续表忠记】
　　金毓峒北直完县人崇祯甲戍进士以御史出按陜西时孙傅庭治兵闗中吏民苦征缮日夜望其出闗稍得苏息而天子亦屡督之毓峒独谓兵未夙练未可轻战抗疏争之不纳师果尽覆十六年冬期满得代甫出境而贼入闗【续表忠记】
　　孙傅庭字白谷代州振武衞人进士魁岸多大畧秦抚甘学濶不能讨贼乃推边才用傅庭崇祯九年三月受代傅庭涖秦严征发期防一从军兴法又清理屯地籍壮丁为军量征屯课以济军需贼渠闯王高迎祥最强柘养坤最众傅庭设方畧阵擒迎祥于盩厔之黒水峪槛车献俘京师帝大悦为告庙行赏飬坤降而复叛亦追斩之诸贼望风瓦解威名大起洪承畴以秦督兼勦务防李自成与洪督相持于边过天星等数十部又犯泾阳三原傅庭击之杨家岭黄龙山大破之贼引而北犯延安延安地瘠而荒不能留谅贼反走之路轻重布伏贼折而南庭大张旗帜鸣鼓角以邀之贼一日夜奔三百里至职田庄遇伏而败复走寳鸡取栈道再中伏大败折而走陇州闗山道又为伏兵所挫尽解甲降无一遁者又逐贼邠宁间身自防阵获其渠魁军声益振豫贼马进忠马光玉驱宛雒之众箕张而西傅庭击之贼还走又设伏于潼闗原曹变蛟逐贼入伏自成尽亡其卒以十八骑溃围遁秦中少安十一月京师有警召傅庭入援加兵部侍郎赐剑杨嗣昌中之遂逮问下狱长系三年贼益横嗣昌自缢公论大白十五年三月自成再围开封帝出傅庭于狱命将禁旅往援河南秦帅贺人龙心不为国家用总督傅宗龙汪乔年皆为所防帝改傅庭督闗中而宻授计斩人龙人龙部卒万余无敢哗者朝议趣傅庭星驰救汴傅庭请稍展其期帝不聼不得已出师十月汴城防援师亦败傅庭上书自劾诏令图功自赎傅庭归陜力主固守潼闗扼京师上防且以我军新集不欲速战而闗中岁饥饷告匮士大夫不乐其在秦咸上书迎帝意催战帝亦望其亟奏荡平晋尚书铸督师七省印授之催战益急傅庭顿足叹曰吾固知战未必防然大丈夫岂能再对狱吏乎疏报师期识者危之十六年八月出师潼闗九月兵败贼乘胜破潼闗华隂追及于渭南十月初六日傅庭与监军副使乔迁髙跃马大呼而殁于阵从骑俱散庭尸竟不可得【续表忠记】
　　冯师孔字若鲁原武人初授刑曹恤刑陜西释疑狱一百八十余人咸颂其平崇祯十五年四月诏举边才兵部侍郎张镜心以师孔应诏吏部严核者再吏部亦亟称其才凡六领兵偹咸在冲边兵益练名益起遂擢佥都御史代蔡官治廵抚陜西时总督孙庭方奉新命大举讨贼师孔助调兵食拮据劳瘁庭出闗尽以西安之卒行师孔方募兵修而傅庭为大雨所诎败报至贼于十六年十月初七日长驱入潼闗不数日直抵西安师孔厉将士率吏民分城拒守而自守东门天寒劝秦王给兵士人一棉衣勿听城守者传飱皆结为氷不可食半多僵卧城头势已岌岌王叅将内应城遂陷秦王被执师孔投井死时十月十三日也【续表忠记】
　　李昌龄号玉川镇番人任延绥总兵数有战功以抗直不合于时军政落职因家焉崇祯十六年闯贼直趋潼闗陷西安府遣伪将李过刘芳亮北畧榆林城中汹汹时昌龄在旅舍或告之趣亡昌龄曰我叨列大臣莫非国土去将焉之果此城不守当与之存亡耳未几李过等至绥德遣贼将黄色俊来説降于是榆林道副使都任督饷户部王家禄中协副总兵惠显与各营诸将集议死守共推昌龄宿将知兵署领镇事昌龄乃沥血誓师分汛以守复出统锐众以战颇多斩获贼甚恨之督攻愈急城陷士女皆登屋巷战刀楯之声不絶至诸将之在围中或被伤或自尽或为贼防无一人降者昌龄槛送西安骂贼不屈磔于市【延安府志】
　　按节镇当国家重寄非宏才硕望莫膺斯任其贤者各具专传次则勲庸未着亦详其姓氏而爵里亦附见焉明三边总制柴升内乡人李士翺山东人沈应时河南人徐元泰宣城人郑洛安肃人李汶任邱人姚镆慈谿人【旧志作余姚人误】王崇古蒲州人田乐任丘人廵抚陜西杨璿无锡人徐舟永丰人王一言内江人宋有文资县人王珝永平卫人丘鼐贵溪人鲍象贤歙县人唐时英曲靖人曹金祥符人李应选江夏人廵抚延绥徐廷璋罗山人陆矩阜城人王鋭迁安人卢祥东莞人刘忠濮州人金献民绵州人张宏正定人万潮进贤人贾仁元万泉人陈其学登州人杨守谦长沙人郑汝璧缙云人廵按陜西御史陈衡永新人张鉴建昌人冯诚浮梁人蔡愈清保昌人刘城鄱阳人方佑桐城人张玉吴桥人杨缙闻喜人李瀚沁水人曹珪黄冈人喻茂坚丰城人卞伟宜賔人朱观昆山人姚一元长兴人陈文焕临川人盛汝谦桐城人方新青阳人陈荐祁阳人毕懋康歙县人钱守亷信阳人王倓商城人廵视茶马御史杨以诚宜春人张铨沁水人延绥总兵张杰顺天人陈煇延安人吴江绥德卫人西陲保障诸人殆不无少补云
　　本朝
　　孟乔芳满洲镶红旗人顺治二年以兵部侍郎总督川陜是年贺珍作乱鳯翔平凉所属并遭残害省城被围乔芳发卒大败之追至汉中复败之汉南悉定三年李鹞子反同州属邑尽陷防
　　王师西下乔芳合兵荡冦左辅以宁五年米子破河州兰州临洮窥巩昌诸部飞骑告警乔芳寂无调发谓使者曰无恐汝归时度吾军当破贼矣使者谢去比至则援师四集冦焰俱消六年王永强与府谷贼髙有才连兵以叛同华震动乔芳飞檄趣吴三桂济师彚勦复延安下府谷永强有才以次扑灭乔芳叠经冦祸旌麾所指每尅期告防
　　国初秦地甫平民心未靖其保防安集实乔芳力也晋本部尚书太子太保十二年卒于官祭逾常典諡忠毅雍正十年祀贤良祠
　　王正志字灏夫静海人顺治二年以右佥都御史廵抚延绥时边塞初附正志多方绥辑兵民乂安五年冬大同姜瓖变起瓖故榆林人也譌言谓姜兵且至六年正月正志檄调延安叅将王永彊同总兵沈文华驻兵防河永彊夙父事正志故正志任之然恃勇素防扈二月永彊勾神木贼高有才袭榆林因率兵夜至城下声言姜逆分兵过河将归守延安遂入驻凯楼及曙正志议城守永彊侦知有才兵至即倡众开城延贼正志闻变知不免急走凖提寺死之时户部郎中朱予升以督饷至榆林亦死之
　　沈文华奉天义州人顺治三年以都督同知充延绥总兵官六年正月文华因姜瓖之变自镇城移兵驻黄河防贼西犯檄延安叅将王永彊以兵协防清水营及黄甫川诸路防神木贼田秉德张秀首乱推废将髙有才为主大肆焚刼二月永彊忽撤兵走榆林文华知永彊有异志率兵追袭至神木陷有才伏中为所得死之
　　石维昆字舆瞻清苑人顺治丙戍进士授庻常转御史五年廵按陜西值河西叛势甚炽维昆叱驭西廵选兵防将乱遂克定未几以罣悮左迁寻复职十六年再按陜西所至却供帐斥豪猾恤防赈孤纲纪整肃积劳呕血而卒
　　马之先字勉吾奉天镶蓝旗人顺治九年以右副都御史廵抚陜西治尚清净吏习民安十一年总督宣大十二年晋兵部尚书总制三边之先素谙边事兴屯训士斟酌尽善性勤敏虽军需旁午咄嗟立办在任二年积劳成疾卒秦民为之罢市事
　　闻赐祭
　　金砺奉天镶红旗人顺治十一年以兵部侍郎总督陜西豁逹有逺识时值军务倥偬文移络绎砺一览洞悉摘发隐伏动合机宜且节制有体严纪律明赏罚人人畏威懐德未几请告归卒
　　赐祭
　　张瑃字伯珩阳城人崇祯癸未进士顺治十七年以右副都御史廵抚陜西防制府李国英以才望
　　特膺简命入川办冦瑃独肩全陜重任裁决悉中机宜先是临巩镇移驻西宁仍自临巩给饷瑃请以西宁额赋给之不足乃令临巩协济又请以提标移驻临巩边防益固时西南方宿重兵部议亩加一分名曰练饷瑃谓縁边赋额不以亩计若亩加一分则外赋浮于正供不可即抗章请免奸民朱君应伪称明裔潜勾诸畨又王鳯贵等挟妖术隂结竹谿山冦瑃授计将佐悉擒之旧例宁甘延三抚臣只握兵柄不与民事瑃力陈不便割所临巩庆延平五郡一切刑名钱谷俾得一体专决其能持政体多此类
