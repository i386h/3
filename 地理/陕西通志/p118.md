<!-- { "loadSidebar": true } -->
　　罗家硖　在县南七十里【县册】
　　枣元山寨　在县南一百里【县册】
　　纸桥寨　在县北三十里【县册】
　　野猪坪堡　在县北九十里【县册】
　　【附县境古闗隘】红崖闗在县南一百八十里洵阳交界今废【县册】宋庆厯间知州皮仲容议采洛南红崖铜置阜民监【州志】○五谷闗在县西唐置今故址犹存【舆图综要】一云名五郎闗在县西三百五十里长安交界今废【县册】○旧县闗即干祐闗在县北九十五里交咸宁县界旧设巡检今裁【县册】宋置【舆图综要】○县旧有南北寨长啸青峰云葢三镇【旧志】
　　永庆桥　在县东门外跨干祐河【马志】
　　社川桥　在县东八十里跨社川上【马志○按西安府志作杜川】龙洞桥　在县东九十里跨龙洞川上【马志】
　　永安桥　在县西门外【马志】跨镇安河【县册】
　　金井桥　在县东北八十里跨金井渠【县志】
　　雒南县
　　卢灵闗　在县东北一百一十五里【县册】通河南卢氏灵寳【县志】
　　火烧寨　在县西南三十里交商州界【县图】土赤如火因名【县志】
　　兾家寨　在县西二十里二寨皆土人守御之所【县志】三要镇　在县东南六十里【县册】据三要山南通武闗东接卢氏北望阌灵皆有便路因名明成化七年置巡检司今因之【州志】
　　南河镇　在县东南八十里【县册】
　　黑潭子镇　在县西北四十里【县册】崇祯九年流冦围城蜀将杨玉振战殁于黑潭川【县志】
　　石门镇　在县北三十里【县册】石山突起四壁无依中辟一门髙广各五六丈又号曰龙门【县志】
　　【附县境古隘】常水镇在县东北【县志】○县有采造伯界故县两合四镇【九域志】
　　西门桥　在县西城外跨县河【马志】
　　县河桥　在县南城外跨县河【县志】
　　祖饯桥　在县南城外【县志】跨县河【县册】
　　东门桥　在县东门外跨县河【马志】
　　洛河桥　在县北五里跨洛水上【县志】
　　【附县境古桥】药子岭桥在县西南二十里药子岭今废【县册】路通商州【县志】
　　山阳县
　　竹林闗　在县东一百四里【县册】临丹水上通商南下析川入楚界旧设巡检司顺治十五年裁【县志】汉王陵起兵丹水应汉即今山阳竹林闗【商州志○按县志有竹林闗寨西安府志即汉丹水县】
　　丰阳闗　在县东一百四十里【县册】南阳郡析县有丰阳城【续汉志】晋永和九年秦苻雄遣苻菁畧上洛立荆州于丰阳川【通鉴】即今山阳县丰阳闗【州志】在漫川上路通郧阳旧设巡检司顺治十五年裁今名漫川闗有防兵【县志○按西安府志即汉曼川县遗址】
　　僧道闗　在县东南八十里【县志】鹘岭有僧道闗【州志】南蛮王以僧道兵拒杨文广处石门尚存【府志】
　　土门寨　在县东一百里【县册】
　　土地岭寨　在县东一百三十里【县册】与箭口寨连【县志】玉皇寨　在县东一百三十里【县册】连丰阳闗【县志】
　　虎头寨　在县东一百三十里【县册】与玉皇寨近【县志】歴阳寨　在县东南五里【县志】
　　白岩寨　在县东南二十五里上有石龛广十余丈【县志】龙洞寨　在县东南三十里【县志】
　　赵家湾寨　在县东南三十五里【县志】
　　髙八店寨　在县东南四十五里【县志】
　　龙眼寨　在县东南七十里【县志】
　　火焰寨　在县东南七十里【县志】
　　银花寨　在县东南八十里【县志】
　　箭口寨　在县东南一百二十里【县册】
　　宜娘寨　在县东南一百二十里【县册】与箭口寨连【县志】蛮王寨　在县东南一百二十里【县册】与土地岭寨连【县志】徐家营寨　在县南二百三十里罩川上【县志】
　　孤山寨　在县西三十里【县志】
　　鸡头崖寨　在县西五十里【县志】
　　清雅寨　在县西六十里与白土寨近【县志】
　　白土寨　在县西七十里【县册】在马夹滩【县志】
　　版岩寨　在县西七十里【县册】岩三面如削一面小路可登【县志】
　　竹凹寨　在县西八十里与扈家原近【县志】
　　老寨　在县西一百二十里合河口【县志】
　　尖山寨　在县西一百二十里【县册】与三鳯山近【县志】原北寨　在县北二十三里苦竹原北孤峰直上众山不为援【县志】
　　下闗坊　在县北三十里通商州路【县志】
　　大桑园寨　一名泥沟寨在县东北二百六十里【县册】连商州界【县志】
　　【附县境古闗】缯闗在县南二百里当在漫川左右楚致方城之外于缯闗即此【县志】
　　截谷口桥　在县东一里许有石碣【县志】
　　程家桥　在县东三十里双嬭山下丰水源上【县志】土桥　在县东七十里中村之西银花水上【县志】
　　银花桥　在县东八十里跨银花河上【县志】
　　天桥　在县东南一百二十里路通郧阳架木为梁桥下沟深数十丈因名【县志】
　　节妇桥　在县西七十五里亦曰寡妇桥桥下有烈夫石相传昔有鳏夫欲娶寡妇妇不从夫感其义亦鳏居终身及寡妇死夫亦撞石死化为石【县志】
　　石门桥　在下闗坊北【县志】
　　土桥子　在县西北五里仙人龛苦竹原安武水上【县志附县境古桥】虎谷石桥在县东三里○巻岭石桥在县东南一百二十里【府志】
　　商南县
　　永安寨　在县西十里康熙初知县尝侨治于寨内【县志】石马寨　在县西二十五里清油河岸【县志】
　　【附县境古闗隘】小岭闗在县南七十里【马志】闗废今名打鼓洞在大岭观上【县册】○大岭闗在县南八十里其峰髙峻可以南望荆楚【雍胜畧】闗废今有观名大岭观【县册】○石岩寨在县西南三百二十里【县册】其山周围壁立万仞惟小径可上仅容一人中有田一二顷丰腴异常【州志】○千丈寨在县西四十里今废【县册】○富水堡在县东二十五里一名富水闗在富水河上其地有古城迹明成化八年以王彪之乱设立巡司即古城为堡今巡司裁有营汛【县志】今废【县册】○青云镇在县境即青云馆久废【州册】商州旧有青云镇后废【金史地理志】商洛县有青云镇【九域志】
　　普惠桥　在县东门外有东西二桥跨沭河分流处【马志】板桥　在县东五里【马志】
　　龙潭桥　在县西二十五里【县志】
　　捉马沟桥　在县西五十里【县册】
　　马槽沟石桥　在县东北五里【县册】
　　【附县境古桥渡】髙桥在县东五里古地名也○东闗石桥在东闗五里○田家河石桥桃林沟石桥窰子口石桥俱在县西二十五里○又有马皮沟石桥要闗岭石桥西门外石桥徐家店官渡张家河官渡【西安府志】同州
　　羌白镇　在州西二十里【州志】
　　潘驿镇　在州西三十里【州志】
　　船舍镇　在州西三十里【州册】
　　坊头镇　在州北三十里一名坊舍镇【州册】州境诸镇旧有城堡今惟羌白坊头二城未全倾圮【州志】
　　【附州境古隘】沙苑镇在州南十二里盖即唐沙苑监地也后废【贾志】冯翊县有沙苑【隋书地理志】沙苑一名沙阜东西八十里南北三十里宇文泰破髙欢于此【元和志】同州冯翊沙苑镇○并蓝镇在同州【金史地理志】
　　坊头渡　在州北三十里洛河上坊头镇【州志】
　　船舍渡　在州西北三十里洛河上【州册】通蒲城船一只水夫三名【州志】
　　户军渡　在州西二十五里户军里洛河上【马志】
　　明沙渡　在州西二十五里明水村洛河上【马志】在明水村东三百步【府志】
　　新桥渡　在州西十余里洛河上俱民渡各附近居民以夏秋予直【马志】
　　下庙渡　在州西五里洛河上通泾阳渭南船二只水夫六名【州志】
　　城南渡　在州西南五里洛河上通华州华隂下庙渡岸髙路狭大车广载俱由城南而渡船一只水夫三名【州志】
　　【附州境古桥渡】洛水桥在州西南【旧志】宋元嘉二十三年魏主自汾隂济河至洛水桥此华隂之洛水史记所谓魏筑长城自郑滨洛者也【通鉴胡注】○东湾渡在州东洛河上【州志】
　　朝邑县
　　新大庆闗　在县东七里黄河西岸建自明万厯二十六年今被黄河浸崩其故闗在县东三十里黄河东岸即古临晋闗【县册】魏襄王七年秦王来见于蒲坂闗【竹书纪年】参以中尉从汉王出临晋闗正义曰即蒲津闗也在临晋县故言临晋闗【史记曹相国世家注】武帝元封六年立蒲津闗师古曰临晋闗在临晋即蒲津闗【汉书武帝本纪注】后魏天平二年齐神武遣厍狄温守封陵筑蒲津西岸【北齐书髙祖本纪】河中西闗城在河西所以防蒲津浮梁者也【通鉴胡注】河中府河西县有蒲津闗一名蒲坂闗【唐书地理志】朝邑县东南有蒲津闗【元和志】自华而北界于栎阳其驿六其蔽曰同州其闗曰蒲津【栁宗元馆驿使记】蒲津闗战国时魏所置自河东而言亦曰蒲坂津自闗中而言亦曰夏阳津【宋白续通典】蒲津闗因在蒲坂又以河津之凑为名【寰宇记】宋大中祥符四年改为大庆闗城久圮明嘉靖二十年西安府同知朱文霁复筑闗城万厯以后河决城毁后河流西徙故闗反在东岸为旧大庆闗今河西亦称新大庆闗巡检司税课局在焉有防兵【县志】
　　金龙堡　在县西门外金龙寺下【县志】
　　泰安堡　在县西一里明季防乱邑孝廉雷于霖创建【县志】
　　东长春堡西长春堡　俱在县西北一里隋长春宫故址【县志】
　　两女镇　在县东四十里【县册】
　　赵渡镇　在县东南十五里【县册】
　　新市镇　在县南十里【县册】
　　伯士镇　在县西十五里【县册】
　　安仁镇　在县西二十里【县册】
　　双泉镇　在县西四十里【县册】
　　白塜镇　在县西北二十里【县册】有堡城明嘉靖二十六年知县任布祖建【县志】
　　【附县境古隘】戈社寨在县北四十里元末戈平章筑以为保障之所【县志】○洿谷镇在县东北六十里以当洿谷口而名一曰洿谷堡三面陡絶其险足恃【县志】隆庆元年崩入黄河【县册】○县有延祥镇【九域志】
　　苦泉石桥　在县西北四十五里【马志】
　　铁牛渡　在黄河上大庆闗所即唐铸铁牛造桥处今浮梁废以舟楫济水夫六十名协济潼闗风陵渡【潼闗县册】
　　洛河渡　在县东南十里赵渡镇【县册】船五只棹卒二十人旧毎冬作桥梁今不复修【县志】
　　渭河渡　在县南三十里南通华隂船五只棹卒二十人【县志】
　　望仙渡　在县东南三十里接华隂界【县册】
