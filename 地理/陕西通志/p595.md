<!-- { "loadSidebar": true } -->
　　逵弱冠能诵左氏传及五经本文以大夏侯尚书敎授虽为古学兼通五家谷梁之说所着经传义诂及论难百余万言学者宗之后世称为通儒【后汉书本传】宋有三家经二巻亡【隋书经籍志】
　　白虎通徳论十巻【兰防令史扶风安陵班固撰】
　　后汉班固撰章帝建初四年诏诸儒会白虎观讲论五经同异诏集其事凡十四篇【崇文总目】
　　续扬雄训纂篇十三章【班固撰】
　　臣复续扬雄作十三章【汉书艺文志】韦昭曰臣班固自谓也作十三章后人不别疑在苍颉下篇三十四章中【汉书艺文志注】
　　在昔篇一巻　太甲篇一巻
　　典引篇【俱班固撰】
　　难左氏义四十一事【侍中扶风季育撰】
　　李育渉猎古学尝读左氏传虽乐文采然谓不得圣人深意前世陈元范升之徒更相非折而多引图谶不据理体于是作难左氏义四十一事【后汉书本传】
　　周易章句十巻　尚书十一巻
　　周官礼十二巻　仪礼义防见二巻
　　仪礼义防六巻　防服经传一巻【俱南郡太守茂陵马融撰】
　　马融字季长扶风茂陵人有俊才初京兆挚恂以术敎授隐于终南融从其学博通经籍为世通儒【后汉书本传】梁有马融注周易一巻亡梁有毛诗十巻孝经二巻俱马融注亡【隋书经籍志】
　　忠经十八章【马融撰】
　　自序曰忠经者葢出于孝经也仲尼说孝者所以事君之义则知孝者俟忠而成之所以答君亲之恩明臣子之分忠不可废于国孝不可弛于家孝既有经忠则有阙故述仲尼之说作忠经焉【本书原序】
　　孟子章句十四巻【太常长陵赵岐注】
　　晁氏曰岐字台卿为章指析为十四篇其序云轲战国时以儒术干诸侯不用退与公孙丑万章之徒难疑答问著书七篇三万四千六百八十五字秦焚书以其书号诸子故得不冺絶又为外书四篇其书不能洪深似非孟子本真也按韩愈以此书为弟子所会集与岐之言不同今考其书载孟子所见诸侯皆称諡如齐宣王梁惠王滕定公滕文公鲁平公是也夫死然后有諡轲无恙时所见诸侯不应皆前死且惠王元年至平公之卒凡七十七年轲始见惠王目之曰叟必已老矣决不见平公之卒也后人追为之明矣则岐之言非也荀子载孟子三见齐王而不言弟子问之曰我先攻其邪心子载孟子曰夫有意而不至者有矣未有无意而至者也今书皆无之则其散佚也多矣岐谓秦焚书得不冺絶亦非也或曰岂见于外书耶若尔则岐又不当谓其不能洪深也【读书志】
　　尚书记难【度辽将军华阴张奂撰】
　　张奂字然明酒泉人少逰三辅师事太尉朱宠学欧阳尚书初牟氏章句浮辞繁多冇四十五万余言奂减为九万言后徙属农华阴以党罪禁锢闭门不出着尚书记难三十余万言【后汉书本传】
　　春秋左氏传解【魏郎中京兆□寛撰】
　　左氏朱墨别异【大司农闗中董遇撰】
　　遇善左氏传更为作朱墨别异人有从学者遇不肯敎而云必当先读百徧言读书百徧而意自见从学者云苦渇无日遇言当以三余或问三余之意遇言冬者嵗之余夜者日之余阴雨者晴之余也由是诸生少从遇学无传其朱墨者【魏略】
　　周官论评十二巻【晋御史中丞泥阳傅撰】
　　春秋左氏经传集解三十巻【征南将军京兆杜预撰】
　　晁氏曰晋杜预元凯集刘子骏贾景伯父子许惠卿頴子严之注分经之年与传之年相附故题曰经传集解其发明甚多古今称之然其敝则弃经信传如成公十三年麻隧之战传载秦败绩而经不书以为晋直秦曲则韩役书战时公在师复不湏告克获有功亦无所讳于左氏之例皆不合不曰传之缪而猥称经文阙漏其尤甚者至如此【读书志】
　　春秋释例十五巻【杜预注】
　　晁氏曰晋杜预注凡四十部集左传诸例及地名谱第厯数皆显其同异从而释之发明尤多昔人称预为左氏忠臣而预自以为有传癖观此尤信【读书志】陈氏曰唐刘蕡为之序【文献通考】凡五十三例【崇文总目】梁有服防杜预音三巻亡【隋书经籍志】
　　春秋左氏传评二巻　春秋世谱七巻
　　防服要集议三巻【俱杜预撰】
　　礼通论【商洛隐士董景道撰】
　　景道三礼之议专尊郑氏非驳诸儒延广郑防【晋书本传】
　　春秋义章三十巻【华阴徐遵明着】
　　明堂图议二巻释疑一巻【隋工部尚书京兆宇文恺撰】
　　明堂议表曰臣占日揆星采崧山之秘简披汶水之灵图访通议于残亡购冬官于散逸总集众论勒成一家昔张衡浑象以三分为一度裴秀舆地以二寸为千里臣之此图用一分为一尺推而演之冀轮奂有序而经搆之防议者殊途或以绮井为重屋或以圆楣为隆栋各以臆说事不经见今録其疑难为之通释皆出证据以相发明【隋书本传】
　　乐志十五篇【通议大夫武功苏防撰】
　　防小字伯尼博览羣书尤以钟律自命与沛国公郑铎国子博士何妥议乐因而得罪议寝不行着乐志十五篇以见其志【隋书本传】
　　周易讲疏十三巻　孝经义疏三巻
　　五经大义五巻　　封禅书一巻
　　乐要一巻【以上俱国子祭酒西城何妥撰】
　　九琴谱二十巻　唐宗庙用乐仪六巻
　　琴谱六巻【俱唐太宗御撰】
　　乐书要録十巻　字海一百巻【俱武后撰】
　　凡武后所著书皆元万顷范履氷苖神客周思茂胡楚賔卫业等譔【唐书艺文志】
　　周易大衍论三巻【宗皇帝撰】
　　唐月令一巻【宗皇帝删定】
　　晁氏曰唐明皇删定李林甫等注序谓吕氏定以孟春日在营室不知气逐闰移节随斗建于是重有删定俾林甫同陈希烈等八人为之解国朝景祐初改从旧文由是别行【读书志】初礼记月令篇第六即郑注唐明皇改黜旧文附益时事号御删月令升为首篇集贤院别为之注厥后学者传之而释文义疏皆本郑注遂有别注小防者词颇卑鄙淳化初判国子监李至请复行郑注诏两制二馆秘阁集议史馆脩撰韩丕张佖胡旦条陈唐本之失请如至奏余皆请且如旧便以宣读时令大中祥符中龙图阁待制孙奭又言其事羣论复以改作为难遂罢【宋三朝国史艺文志】
　　孝经注一巻【宗皇帝撰】
　　取王肃刘劭虞翻韦昭刘陆澄六家之说参仿孔郑旧义今行于太学【崇文总目】
　　开元文字音义三十巻【宗皇帝撰】
　　开元二十三年三月二十七日颁示公卿【防要】义微防逺文省理该表以训今存篆以证古众释大备取证于前脩片言旁通去嫌于翻字信文思之精一学术之明凖【张九龄贺御撰文字音义状】宗撰其序云古文字惟说文字林最有品式因备所遗缺首定书次存篆字凡三百二十部合为三十巻今止存二十五巻【书目】
　　韵英五巻【宗皇帝撰】
　　天宝十四年四月内出御撰韵英五巻付集贤院缮冩行用【防要】上以自古用韵不甚区分陆法言切韵又未能厘革乃改撰韵英仍旧为五巻旧韵四百三十九新加一百五十一合五百八十韵一万九千一百七十七字分析至细广开文路兼通用韵以示宰臣等上表陈贺付诸道令诸郡传写【集贤注记】
　　金风乐一巻【宗皇帝撰】
　　唐宗撰葢琴曲名【崇文总目】
　　御集春秋左氏列国经传三十巻【文宗皇帝撰】
　　文宗每对群臣深言经学太和九年乙巳朔以御集春秋左氏列国经传三十巻宣付史舘【玉海】
　　周易正义十四巻【唐中书侍郎万年顔师古等受诏撰燕国公髙陵于志宁等考正】晁氏曰唐国子祭酒孔頴达与顔师古于志宁等同撰苏徳融赵智审覆序称江南义疏十有余家辞尚虚诞皆所不取唯王弼之学独冠古今以弼为本采诸说附益之【读书志　按唐儒学传称頴达与顔师古司马才章王恭王琰撰五经义训百余篇号义赞诏改为正义虽包贯异家为详博然其中不能无谬冗马嘉运驳正其失永徽中于志宁髙季辅就加増损始布天下据此则五经正义皆为师古等同撰乃世但称孔疏而艺文志惟周易称师古同撰其余诸经皆不列其名意师古仅受诏撰周易正义而不及他经欤抑唐史纪事之舛谬欤今亦惟载周易而其余槩不滥入云】
　　急就篇注一巻【顔师古撰】
　　叙曰其源出于小学家汉司马相如作几将篇史游景慕拟而广之元成之间列于秘府文亦清靡义阙经纶至于包括品类错综今古详其意趣实有可观幼学相承犹竞习之既无良师祗增僻谬师古家传苍雅尤精训故旧得皇象钟繇卫夫人王羲之所书篇本备加详覈凡三十二章又见崔浩刘芳所注未善遂为解训皆据经籍遗文先达旧指字有难识随而音之别理兼通亦即并载【本书原序】
　　匡缪正俗八巻【顔师古撰】
　　唐秘书监顔师古撰采先儒及当世之言参质讹缪而矫正之未终篇而师古没其子始上之诏録藏秘阁【崇文总目】晁氏曰师古以世俗之言多谬误故质诸经史刋而正之永徽中子扬庭上之【读书志】陈氏曰莆田郑樵有刋缪正俗八巻汪玉山亦言扬庭表以为藁草才半部帙未终则是书初非定本也今前后乖剌极多玉山集中所辨甚详【文献通考】
　　五礼要记三十八巻【祭酒万年韦叔夏撰】　家礼十巻【盈川令华阴杨烱撰】礼经正义十巻【广州都督咸阳王方庆撰】
　　礼杂问答十巻【王方庆撰】
　　王綝字方庆以字显博学练朝章著书二百余篇尢精三礼学者有所咨质酬复渊诣故门人次为杂礼答问【唐书本传】
　　宝章集十巻【王方庆集】
　　武后尝就求羲之书方庆奏十世从祖羲之书四十余番太宗求之先臣悉上送今所存惟一轴并上十一世祖导十世祖洽九世祖珣八世祖昙首七世祖僧绰六世祖仲宝五世祖骞高祖规曾祖褒并九世从祖献之等凡二十八人书共十篇后御武成殿徧示羣臣诏中书舍人崔融序其代阀号宝章集复以示方庆士人隆其宠【唐书本传】
　　王氏八体书范四巻　王氏工书状十五巻【俱王方庆撰】太幽赞十巻【京兆贠俶进】
　　开元四年京兆童子贠俶进【唐书艺文志】
　　开元礼京兆义罗十巻
　　不着撰人名氏据开元已有义鉴申衍其说今此又网罗其遗坠云【崇文总目】
　　干禄字书一巻【万年顔元孙撰从子真卿书】
　　元孙贞观中刋正经籍因録字体数纸以示雠校楷书时号顔氏字様真卿参校成一巻名曰干禄字书以四声为次具俗通正三体以经史所用为正世之所行为俗三者之间为通凡三体【本书顔真卿序】
　　韵海镜源三百六十巻【刑部尚书顔真卿撰】
　　真卿在湖州与存及陆鸿荐等讨摭古今韵字所原作数百篇【唐书萧存传】大厯十二年十一月二十五日刑部尚书顔真卿撰韵海镜源三百六十巻表献之诏付集贤院【防要】
　　笔法一巻【顔真卿撰】
　　五礼精义十巻【太常博士万年韦撰】
　　韦撰首载唐礼参引古义申释其文【崇文总目】
　　五礼纬书二十巻【韦撰】
　　月令一篇【太常京兆韦縚奏】
　　縚开元时历集贤脩撰光禄卿迁太常初帝诏嵗率公卿迎气东郊至三时常以孟月读时令于正寝二十六年诏縚奏月令一篇朔日于宣政殿侧设榻东向置案縚坐读之诸司官长悉升殿坐聴嵗余罢【唐书本传】
