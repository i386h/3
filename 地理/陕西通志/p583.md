<!-- { "loadSidebar": true } -->
　　东内大明宫　在省城东北今含元殿故基髙四十余尺去城三里殿基前有翔鳯阁栖鳯阁二基犹存【雍胜畧】上都大明宫在禁苑东南南接京城之北面西接宫城之东北隅长千八百步广千八十步【唐书地理志】初髙宗命司农少卿梁孝仁制造此宫北据髙原南望爽硙每天晴日朗望终南山如指掌京城坊市街陌俯视如在槛内【长安志】大明宫本太极宫之后苑东北面射殿也地在龙首山上太宗初于其地营永安宫以备太上皇清暑九年正月虽尝改名大明宫然太上皇仍居大安不曾徙入也龙朔二年髙宗染风痹恶太极宫卑下故就修大明宫改名蓬莱取殿后蓬莱池为名也长安五年又改为大明宫长安志叙载其地比太极宫承天门则退北三坊地而中析之以为六坊中六坊地以为丹鳯中门正街可达承天南即朱雀正街矣其百司庶府居民第宅悉仍大兴都城之旧无所更易故东内大明虽曰创营而朝市悉仍隋旧无所增移也【雍録】
　　丹鳯门　南面五门正南曰丹鳯门【六典】至徳三年改为明鳯门寻复旧名【长安志】其南则丹鳯启途隂阳睢盱容鼎七扄方驾五车【李华含元殿赋】丹鳯门正面南山气势若相髙下遗址屹然可辨【闻见后録】
　　望仙门延政门　丹鳯门东曰望仙门次曰延政门【六典】望仙门贞元中修有楼十间延政门抵长乐之坊北【长安志】
　　建福门兴安门　丹鳯门西曰建福门次曰兴安门【六典】故事建福望仙等门昏而闲五更而啓至徳中勅晚开元和二年令有司各据班品置待漏院于建福门外【防要】望仙建福二门内各有下马桥跨东西龙首渠【长安志】
　　太和门　东面一门曰太和门【长安志】
　　日营门　西面一门曰日营门【长安志】
　　武门银汉门凌霄门　北门曰武门徳宗造门楼外设两廊持兵宿衞谓之北衙武门左曰银汉门右曰凌霄门【长安志】贞观十二年置左右屯营于武门领以诸衞将军【唐书兵志】神龙元年改武门为神武制胜楼祯元五年正月班宏修武楼【会要】
　　含元殿　丹鳯门内正殿曰含元殿【六典】龙朔三年移仗就蓬莱宫新作含元殿长安元年改为大明殿神龙元年复为含元【防要】含元路寝大朝会之所御也【唐书五行志】含元殿南去丹鳯门四百余步中无间隔左右寛平东西广五百步【长安志】殿前龙尾道自平地凡诘曲七转由丹鳯北望宛如龙尾下垂于地两垠栏悉以青石为之【贾黄中谈録】龙尾道出于阙前每朝防禁军御仗宿于殿庭金甲葆戈杂以绮绣罗列文武缨佩序立仰观玉座若在霄汉【剧谈録】王仁裕曰含元殿前玉堦三级第一级可髙二丈许每间引出一石螭头东西鳞次第二第三级各髙五尺【三级以自上而下为次】莲花石顶亦存级两面龙尾道各六七十步方达第一级皆花塼【雍録】
　　翔鸾阁　上元元年御翔鸾阁观酺【会要】含元殿东南有翔鸾阁【长安志】
　　栖鳯阁　含元殿西南有栖鳯阁【长安志】夹殿两阁左曰翔鸾右曰栖鳯【六典】与殿飞廊相接阁下即朝堂肺石登闻鼔如承天之制【六典】
　　钟楼鼓楼左右金吾仗　殿东南西南有钟楼鼓楼又有金吾左右仗院【长安志】
　　通干门　夹殿东有通干门【六典注】百官序班于通干观象门【唐书仪衞志】
　　观象门　夹殿西有观象门【六典注】
　　宣政门　含元殿北曰宣政门【六典】百官入宣政门文班自东门入武班自西门入【唐书仪衞志】
　　齐徳门　宣政门外东廊有齐徳门【长安志】
　　兴礼门　宣政门外西廊有兴礼门【长安志】
　　宣政殿　宣政门内曰宣政殿【六典】含元殿后有宣政殿即正衙殿也朔望大册拜则御之【两京记】髙宗永隆二年以太子立欲会羣臣命妇合宴宣政殿袁利正上疏曰前殿正寝象阙路门非命妇宴会倡优进御之所帝从之【防要】宣政殿殿东有东上阁门殿西有西上阁门【长安志】
　　日华门　宣政殿前东廊曰日华门【长安志】
　　门下省　日华门东有门下省【长安志】门下省在日华门名左掖亦名东省【雍録】
　　文馆　在门下省东【马志】
　　待制院　阁本图待制有院在宣政殿之东少阳院之西葢放汉世待诏立此官称也武后名曌故凡诏皆改为制而待诏亦为待制也【雍録】
　　少阳院　长庆元年于门下省东少阳院筑墙及楼观【雍録○按上二院六典及长安志俱不着其位置今据雍録所载合以吕阁本图考之则待制当在文舘之东北史舘西北而少阳之正西也少阳当在待制之东而史舘之北防西也附之以俟考订】史馆　文馆次东史馆馆东南北街南出含耀门门南曰昭训门北曰崇明门【长安志】
　　月华门　宣政殿前西廊曰月华门【长安志】
　　中书省　在月华门名右掖亦名西掖【雍録】月华门西有中书省省西南北街南出昭庆门南当光范门昭庆门北曰光顺门【长安志】
　　政事堂　在东省属门下至中宗时裴炎以中书令执政徙政事堂于中书省杜甫为左拾遗作紫宸殿退朝诗云宫中每出归东省防送防龙集鳯池鳯池者中书也杜为左拾遗在肃宗时则政事堂已在中书矣故出东省而集西省者就政事堂见宰相也【雍録】御史北台　御史府故事于中书之南常有理所太和四年于政事堂直阡之南选地以作之号中书南院院门北辟向朝廷也观者命为御史北台【舒元舆御史台中书院记】
　　殿中内省　中书省北曰殿中内省【长安志】
　　命妇院　在殿中内省西【马志】
　　亲王待制院　在殿中内省北【马志】
　　思政殿　延英殿相对有思政殿【长安志】长庆四年髙重崔郾髙釴于思政殿中谢郾奏曰臣职侍讲未尝召问经义上赐锦防银器【防要○按思政与延英相对则延英在宣政西上阁之西似思政亦宜在宣政东上阁之东也今附识之】
　　延英门　宣政之右西上阁次西曰延英门【六典】阳城以谏议大夫率拾遗王仲舒等数人守延英门上疏论裴延龄张万福闻谏官伏阁谏趋至延英门大言曰朝廷有直臣天下必太平矣【玉海】
　　延英殿　延英门内之左曰延英殿【六典】按六典防要延英在西上阁之西而李庚赋乃曰左阁当宸误矣防要穆宗元和十五年诏于西上阁门西廊西畔开便门以通宰臣自阁中赴延英路则不在紫宸东矣【玉海】肃宗时梁上生玉芝一茎三花僖宗改为灵芝殿自蜀还复旧名【长安志】延英灵芝殿也谓之小延英苖韩公居相位以足疾步骤微蹇上每于此待之【尚书故实】含象殿　延英门内之右曰含象殿【六典】
　　紫宸门　宣政殿北曰紫宸门【六典】敬宗长庆四年见羣臣于紫宸门外【旧唐书敬宗本纪】
　　紫宸殿　紫宸门内曰紫宸殿即内朝正殿也【六典】宣政前殿也谓之衙衙有仗紫宸便殿也谓之入阁其不御前殿而御紫宸也乃自正衙唤仗由阁门而入百官朝于衙者因随以入见故谓之入阁自干符已后因乱礼阙天子不能日见羣臣而见朔望故正衙常日废仗而朔望入朝有仗其后习见遂以入阁为重至出御前殿犹谓之入阁【雍録】
　　明义殿　在紫宸殿西【长安志】
　　蓬莱殿　紫宸殿北曰蓬莱殿【六典】段秀实对蓬莱殿代宗问所以安邉者画地以对【唐书段秀实传】
　　绫绮殿　在蓬莱东【玉海】
　　浴堂门　李吉甫图上河北险要所在帝张于浴堂门【玉海○按雍録浴堂在紫宸殿之东则门堂附殿以出也】
　　浴堂殿　馆本图在绫绮殿南【玉海】馆本唐图则有浴殿而殿之位置乃在绫绮殿南也绫绮者长安志曰在蓬莱殿东也而元微之承旨防记又有可证者其説曰乘舆奉郊庙则承旨得乘厩马自浴殿由内朝以从夫内朝者紫宸殿也则浴堂之可趋内朝也内朝之必趋丹鳯门也其理固已可必矣又谓殿在蓬莱殿东即与紫宸殿相属又可必矣【雍録】
　　珠镜殿　在绫绮殿北【马志】
　　大角观　在珠镜殿东北【长安志】
　　清晖阁　在蓬莱殿之西【马志】
　　还周殿　蓬莱殿西曰还周殿【两京记】
　　承欢殿　在还周南【长安志】
　　金銮殿　还周西北曰金銮殿【两京记】金銮坡者龙首山之支陇隐起平地而陂陀靡迤者也其上有殿名为金銮殿在蓬莱山西微南【雍録】
　　金銮御院　在金銮殿西南【马志】
　　东学士院　韦执谊故事曰置学士院后又置东学士院于金銮殿之西李肇志亦曰徳宗移院于金銮坡西石林叶氏曰俗称翰林学士为坡葢徳宗时尝移学士院于金銮坡故亦称坡此其説是也而谓为移院者则亦失实葢徳宗造院于金銮坡上是即此坡而别建一院耳以其在开元学士院之东故命为东翰林院而失开元创立之院在右银台门内者元不曽废也即诸家谓移院者皆误也【雍録○按防要有东翰林院在金銮殿之西即此是也】
　　长安殿　在金銮殿西南蓬莱西【两京记】
　　仙居殿　长安殿北曰仙居殿【两京记】
　　麟徳殿　仙居西北有麟徳殿此殿三面故以三殿名南有阁东西皆有楼殿北相连各有障日阁内宴多在于此【两京记】三院即三殿也结璘楼即三殿之西廊也欝仪楼即三殿之东廊也欝仪又东即寝殿矣欝仪结璘皆是重廊翰林院学士院皆在三殿西廊之外【雍録】
　　东亭防庆亭　在麟徳殿北【马志】
　　含凉殿　蓬莱后有含凉殿【长安志】龙朔二年睿宗生于蓬莱宫含凉殿【防要】
　　太液池【一作蓬莱池】含凉殿后有太液池池内有太液亭子穆宗时命侍讲韦处厚等入讲毛诗尚书又命纂集尚书中君臣事迹令刋于太液池以备观览【长安志】蓬莱池亦名太液池中有蓬莱山【雍胜畧】
　　左银台门　在宫城东面【马志】紫宸之东曰左银台门【六典】贞元十二年左右十军使奏銮驾去冬幸诸营于银台门外立碑纪圣迹【防要】
　　右银台门　在宫城西面【马志】紫宸殿西曰右银台门【六典】宪宗戒有贡献毋入右银台门以避学士【唐书钱徽传】内侍省　近右银台门【马志】
　　右藏库　近右银台门【马志】
　　翰林门　在太明宫右银台门内稍退北有门榜曰翰林之门其制髙大重复号为胡门门东向【雍録】学士院　翰林门直西为学士院院有两防南北相沓而各自为门旁有板廊自南防可通北防又皆南向院各五门北防从东来第一间常为承旨阁余皆学士居之防前堦砌花砖为道南防本驸马张垍为学士时以居公主此其画堂也后皆以居学士其东西四间皆为学士阁中一阁不居【雍録】学士院者置在翰林院之南别戸东向自建院后韩雄李白之徒并在旧翰林院中假其名而无职其入直者并以文词共掌诏敕自此北翰林始无学士之名【防要】
　　翰林院　学士院北防又北则为翰林院【雍録】翰林院者初置在银台门内麟徳殿西厢重廊之后【防要】少阳院　翰林院又北则为少阳院【雍録○按此在宫西别有门下省少阳院】
　　九仙门　翰林门北曰九仙门【长安志】
　　拾翠殿　在翰林院北【马志】拾翠殿在大明宫【六典】赋诗拾翠殿【杜甫诗】
　　大福殿三清殿含氷殿　俱在翰林院北九仙门内【马志】
　　承香殿　在含氷殿东南【长安志】
