<!-- { "loadSidebar": true } -->
　　小梯子崖桥　在县西北筛珠洞桥东【县册】
　　大梯子崖桥　在县西北小梯子崖桥东【县册】
　　大暗桥　在县西北大梯子崖桥东【县册】
　　小暗桥　在县西北大暗桥东【县册】
　　周家桥　在县西北五十二里小暗桥东【县册】
　　王桥　在县西北五十里周家桥东【县册】
　　马道桥　在县西北四十六里王桥东【县册】
　　马家桥　在县西北二十五里【县册】
　　王六十桥　在县西北十五里【县册】
　　马桥　在县西北十三里【县册】
　　铁眼成村桥　在县西北十里以上俱跨泾渠上【县册】苻家桥　在县东北十五里白渠上自有白渠即有此桥旧以木为之治初居人苻琚捐赀甃以石因名【县志】
　　仝家桥　在县北十七里黄家桥东【县图】
　　赵家桥　在县东北二十里仝家桥东【县图】
　　魏家桥　在赵家桥东交三原界以上俱跨北白渠上【县图】
　　党家桥　在县东北二十里跨中白渠上通三原路以桥为界【县册】
　　黄家桥　在县北十五里跨下白渠上【县图】
　　狄道渡　在县西北六十里泾河上路通干州【县志】临泾渡　在县西三十里泾河上路通醴泉【县志】临泾渡在县西北【宋敏求长安志】
　　眭城渡　在县西南十五里泾河上路通咸阳【县册】眭城渡在县西南【宋敏求长安志】左传襄公十四年诸侯伐秦所次即今眭城渡系汉唐通津【贾志】
　　花池渡　在县南十里泾河上路通长安【县志】
　　宋村渡　在县东南三十里泾河上路通临潼【县志附县境古渡】泾河有百光渡宁甘渡泾甘渡并县西南刘洪渡在县南张茹渡郭渡孙渡并县东南【宋敏求长安志】今皆废【马志】三原县
　　王店镇　在县东三十里东北隅一方居民防集之所南临清河北枕干沟【县志】
　　大程镇　在县东四十五里【县志】
　　陂西镇　在县东南四十里雁陂一乡居民防集之所市防稠宻基址广袤为邑首镇【县志】
　　陵前镇　在县北四十里【县志　按图一作灵前镇】
　　洪水镇　在县北四十里【县册】
　　马额镇　在县北五十里【县册】
　　楼底镇　在县东北二十里【县志】
　　西阳镇　在县东北二十里浮阳一乡居民防集之所清浊二水渠道贯城而逾市防亦胜【县志】
　　龙桥　在县城北门外两城对峙中贯清水河河上有桥建隆四年清河泛涨桥圮再建后建废不一明万厯二十年邑人少保温纯倡建大石桥三洞髙八九丈袤十余丈两傍砌石栏南北各建石坊【县志】下有龙潭【明一统志】南北横架下凌清水古龙桥镇故名【贾志按金史地理志三原冇龙桥镇】
　　通逺桥　在城西门外转南跨白渠通巴蜀云贵道故名旧架以木明正徳乙亥医士管韶捐赀易以石砌【县志】光禄寺卿马理记【府志】
　　西津桥　在西花园巷口跨白渠元中统二年邑人姚斆仁斆义建八世孙义官仲禄重脩有碑记【县志】
　　东津桥　在织罗巷口跨白渠邑人李廷臣建【县志】通济桥　在谯楼北跨白渠元中统四年万户杨子江建十世孙廷臣侄时敏等重修有碑记【县志】
　　广济桥　一在城东门内跨白渠一在城东门外跨髙渠邑人常节孙世英等建有碑记【县志】
　　賔阳桥　在城东门外跨白渠邑人张友恭建【县志】普济桥　在县东北五十里跨赵氏河上康熙丙辰崔可泰等捐建四十九年屠海元等重脩【县册】
　　登髙桥　在楼底跨浊峪河【府志】明正徳时修万厯间圮天启重建改名望峨以西望嵯峨山名【县册】
　　许渠桥　在县东四十里跨清河明崇祯初邑中丞焦源清捐八千金倡建因流冦有石栏面石未完康熙三十年大水桥防倾三十九年秦藩司鄂公海捐俸谕焦中丞孙暨里人修葺工竣立碑【县志】
　　【附县境古桥】义梁桥在龙阳宅前跨清河上义民来子春建今废　美人桥在县东北武官坊跨五渠上明嘉靖七年本坊李演建今废　留运桥在县北大白渠上乆废【县志】唐至徳二载郭子仪及贼将李归仁战于留运桥败之【唐书肃宗本纪】　通政桥乔因阜有记【府志】桥今废碑记亦失　火烧桥在县西北跨泾渠上今废【县册】盩厔县
　　柴家闗　在县南微东三百六十里【县册】自黑水谷歴桃李坪烂柴湾石牛滩逾栁叶河登峻逾险至老虎坡梨树坪小王涧一堵墙越秦岭六十里置闗道通洋县明正徳十六年知县王旸请设廵司今裁【县志】
　　十八盘闗　在县西南入骆谷八十里十八盘岭上仿前骆谷闗故境稍有变置道通西乡鳯县明正徳十六年知县王旸请设廵司及弓手先是山险人稀仇盗肆害设官后患息今裁【县志】
　　骆谷闗　在县西南一百二十里【贾志】魏正始四年曹爽发六七万人从骆谷入行数百里不得进【三国志曹爽传】骆谷路通长安【舆地广记】唐宜夀有骆谷闗【杜氏通典】骆谷道汉魏旧道也近代废塞武徳七年复开【元和志】髙祖于此立闗通梁州名骆谷闗西抵兴元府一百二十里【雍録】自长安取骆谷路至兴元府六百五十二里【宋白续通典】东北自鄠县界西北迳盩厔县又西南入骆谷出谷入洋州兴势县界【寰宇记】南口曰傥谷北口曰骆谷傥谷一名骆谷【地理通释】骆谷闗在京兆府盩厔西南一百二十里武徳七年开骆谷道以通梁州在今闗北九里贞观四年徙于此东北自鄠县界西南经县西南入骆谷出骆谷入洋州兴势界汉魏旧道也南通蜀汉【宋敏求长安志】西骆谷在县西南三十里谷南八十里为十八盘岭又南下十里至河底为故骆谷闗明设二巡司于山谷不设守兵盗起路遂塞【县志】
　　临川堡　在县东五十里【县册　按县志作林川】
　　青花堡　在县西四十里【县册】
　　终南镇　在县东三十里【县册】
　　尚村镇　在县东五十里【县册】
　　焦家镇　在县东南二十五里【县册】
　　双溪镇　在县东南六十里即祖庵镇【县册】
　　甘河镇　在县东南六十五里【县册　按宋敏求志甘泉镇在鄠县西北三十里以今疆域考之即县之甘河镇】
　　亚栢镇　在县西二十五里【县册】
　　【附县境古隘】罗开山砦在县南六十五里　□洞山砦在县南九十五里　解保砦在县东北三十里【宋敏求长安志】长城戍骆谷北流迳长城西魏甘露二年姜维出
　　骆谷围长城即此地也【水经注】晋永和五年司马勲出骆谷破赵长城戍壁于悬钩去长安二百里长城戍即司马望邓艾据之以拒姜维之地【通鉴胡注】
　　通仙桥　在县东十五里冯尚铺【县志】
　　母猪江桥　在县东二十五里终南镇西【县册】跨二泉渠【马志】
　　东河桥　在县东四十五里趷头【县册】
　　映栁桥　在县东六十里【县册】原马店沙河上【县志】
　　白沙桥　在县东六十五里郝村西【县册】
　　响桥　在县东六十五里郝村西【县册】
　　涝河桥　在县东七十里【县册】跨涝水县境东极于此接鄠县界【县志】
　　太古桥　在县东南五十里龚家庄【县册】
　　遇仙桥　在县东南六十里跨甘河上通鄠县及省路【马志】在甘河镇王重祖师遇披毡裘二先生处【府志】
　　通济桥　在县东南六十里【县册】双溪镇西【府志】赤谷甘谷经其下【县册】
　　环水桥　在县东南五十里吕马村【县册】赤谷甘谷经其下【县志】
　　瑞福桥　在县东南六十里祖庵镇东一名祖庵桥【县册】瑞福河上通鄠县【马志】
　　白马桥　在县东南六十里韩村白马河【县册】
　　浮水桥　在县东南七十里甘峪河上【县册】
　　陈姑坊桥　在县西南十五里陈姑坊堡【县册】跨观音渠系通道旧有木桥顺治十六年漂没耆民赵自强捐赀倡建石桥康熙十八年圮自强子尔养重修又败于水知县章泰捐俸改造【县志】
　　天渠桥　在县西三十里亚栢镇西【县册】通连云栈跨天河渠【马志　按府志一名亚栢桥】
　　涧河桥　在县东北四十里西寨堡【县册】
　　卢家河渡　在县东十里王唐村堡【县册】遇暴雨水遽湍悍不能桥明知县何起鸣造船二只佥夫二名【县志】
　　黑河渡　在县东二十里油坊头堡【县册】
　　渭南县
　　赤水镇　在县东二十五里交华州界【县册】赤水镇在县东【宋敏求长安志】县东有赤水西镇【九域志　按渭南华州以赤水为界西赤水属渭南东赤水属华州】
　　丰原镇　在县东南十五里【县图】
　　长收镇　在县东南二十里【县图】
　　崇宁镇　在县东南三十里【县图】
　　三张镇　在县西南十五里【县册】
　　盛店镇　在县西南三十里【县册】
　　员曲镇　在县西南三十五里【县】
　　阳郭镇　在县西南四十里【县册】
　　黄家屯镇　在县西十五里【县册】
　　杜化镇　在县西二十里【县册　按宋敏求志县西十三里有杜化驿疑即今镇也】大吉镇　在县西北二十里【县册】
　　田市镇　在县西北三十里东属渭南西属临潼【县册】秦桥镇　在县西北五十里【县册】
　　蔺家镇　在县西北五十里【县册】
　　刁刘镇　在县西北五十里【县册】
　　阳右曲镇　在县西北六十里【县册】
　　官底镇　在县西北六十里【县册】
　　新市镇　在县北二十一里【县册】下邽有新市镇【金史地理志】下邽镇　在县北五十里【县册】
　　上涨镇　在县东北十里【县册】
　　小石镇　在县东北三十里【县册】
　　苍头镇　在县东北三十里【县图】
　　巴邑镇　在县东北三十里【县图】
　　孝义镇　在县东北四十里【县册】
　　故市镇　在县东北四十里【县册】
　　定通镇　在县东北四十里【县册】
　　交斜镇　在县东北五十里【县图】
　　来化镇　在县东北六十里【县图】下邽有素化镇【金史地理志按来化疑素化之讹】下邽县有来化镇【九域志】
　　凴信镇　在县东北七十里【县册】
　　明光桥　在县东三里【马志】跨明光峪康熙九年知县孙熿建【县志】
　　西阳桥　在县东八里【马志】跨西阳峪【县志】
　　东阳桥　在县东八里【马志】跨东阳峪【县志】
　　赤水桥　在县东二十五里一名法济桥【县图】跨赤水交华州界【县册】
　　湭水桥　在县西门外跨湭水上万厯三十一年知县王九叙建甃石为梁广二丈二尺髙一丈五尺长二十丈下为门者十后县令杨所脩增修十余丈顺治乙未知县尚九迁又增修十二眼计十三丈【县志】检讨南师仲记【府志　按县图一名万里桥】
　　三岔桥　在县西跨三岔河【县志】
　　杜化桥　在县西二十里跨杜化峪【县册】
　　方家渡　在县西北二十里【县图】
　　沙家渡　在县西北十五里【县图】
　　上涨渡　在县北十里渭河上【马志】官船二只水夫十名【县志】
　　下涨渡　在县东北十里渭河上【马志】官船二只水夫十名【县志】
　　蔡渡　在县东北三十里渭河上【马志】民船渡【县志】开门当蔡渡【白乐天集】
