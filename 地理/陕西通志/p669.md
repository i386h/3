<!-- { "loadSidebar": true } -->
　　一三次俱出征官员各加一级三次俱出征兵丁加恩之处着议奏
　　一满洲防古汉军出征厄鲁特于军前阵亡者防军给与七品官马兵给与八品官
　　一外官员缺近见汉军选用者甚多正途出身之进士举人不得选用殊属壅滞嗣后应作何分缺铨授该部定例具奏
　　一外藩四十九旗兵丁比年以来出征廵汛甚属劳苦其中西两路随征押运米车牧马安站掘井修路看守米粮兵丁在军前未曽得赏者毎人毎年各赏银六两给与三年已经得赏者毎人每年各赏银六两给与二年其未出征兵丁除富戸外不堪度日者毎人各赏银六两给与一年
　　一八旗効力行间年老辞职官员已得半俸外劳绩茂着多有功牌未得半俸者及年尚未老伤废辞职官员内劳绩多着应得半俸者该都统详查保送着该部题请
　　一满洲兵丁原系披甲効力行间有带伤残废闲住及疾病年老闲住者着察例加恩赐
　　一在京满洲防古汉军马歩兵丁俱加恩赐
　　一出征病故兵丁俱有恩防其出征病故闲防三品以下官员亦准概行恩防
　　一年尚未老伤废辞职官员及伤废退甲兵丁酌给钱粮米石
　　一外藩防古出征病故闲散三品以下官员亦准概行恩防
　　一外藩防古有効力行间伤废退甲者着加恩赐一五岳四渎等祀应遣官致祭者查旧例举行一歴代帝王陵寝先师孔子阙里应遣官致祭着察例举行
　　一内外大小各官除各以现在品级已得封赠外凡陞级及改任者着照新衔封赠
　　一康熈三十八年乡试中式举人大省加十名中省加七名小省加三名康熈三十九年防试中式进士三百名
　　一各省正贡作恩贡次贡作嵗贡
　　一国子监监生免坐监一个月
　　一凡官吏兵民人等有犯除谋反叛逆子孙杀祖父母父母内乱妻妾杀夫告夫奴婢杀家长杀一家非死罪三人采生折割人谋杀故杀蛊毒压魅毒药杀人强盗妖言十恶等真正死罪不赦外及修造宫殿陵寝工程不固冐破钱粮制造战船军噐等项不堪用糜费钱粮军机获罪贪官衙役犯贜监守自盗冐借官库银两拖欠钱粮漕粮侵盗漕粮骚扰驿逓奸细光棍诬告叛逆放火因奸致死人命罪犯亦在不赦别项死罪俱减一等此内有鬬殴杀人者仍照例追银四十两给付死者之家其余自康熈三十六年七月十九日昧爽以前已发觉未发觉已结正未结正咸赦除之有以赦前事讦告者以其罪罪之
　　一内外文武官员除大计军政处分外现在议革议降议罚戴罪住俸等项各该衙门悉与奏明寛宥
　　一凡流徙人犯在流徙处所身死其妻子有愿携骸骨囬籍者该地方官报明该部准其各囘原籍
　　一各处贼盗或为饥寒所累或为贪官所廹实有可悯如能改过就抚者准赦其罪
　　一天下驿逓苦累凡乗传员役骚扰驿逓者着该督抚立行叅奏如有容隠一并治罪
　　一罚赎积谷原以备赈冬月严寒恐鳏寡孤独贫民无以爲生着直各省督抚责令有司官将积谷酌量赈济毋令奸民假冐支领
　　一地方有才品优长山林隠逸之士着该督抚核实具奏酌与録用
　　一除革职降级休致囘籍外地方人才果有才行着闻及学问优长者着该督抚核实具奏
　　一督抚题补各官原从地方需才起见或受任之后有行事乖张贪纵虐民者该督抚不时体访据实叅奏勿得以曽经保举曕顾偏徇如故违隠庇别经发觉将该督抚一并从重治罪
　　一各处闗差如有将不应纳税之物额外横徴差役四出分踞津隘扰害商民者该督抚题叅若不行题叅事情发觉一并从重治罪
　　一督抚系封疆大吏地方利闻见必真凡关系筹饷节用禆益兵民事宜如有确见着据实条奏果属可行着有成效即从优擢用
　　一河道漕运关系重大所关河漕一应情罪俱不赦免
　　一地方灾伤已经查勘蠲免赋役者有司不遵仍行滥派及但免有力之家致穷民不沾实惠者事发决不饶恕
　　一各地方有豪绅劣衿衙胥积蠧或免本身田地差徭或包揽他人田地徭丁代爲规避偏累穷民莫此爲甚该督抚行各地方官秉公严察如有此等情重加惩处
　　一凡有叛逆杀死人强盗等罪牵连对质候审监禁人犯在狱年久恐无辜致死该部院直省督抚确审无慿质对情可矜疑者即行奏请释放
　　于戏懋武功而敷文徳聿臻熈皥之风建宸极而巩皇图永庆平成之治诞告中外咸使闻知
　　康熈四十二年三月十八日
　　恩诏赏给军民耆老粟帛有差
　　康熈四十二年十月初五日
　　谕吏兵戸三部
　　朕统御寰区勤求治理銮舆时迈省方观民春月阅视河工自畿辅山东以及江浙地方皆经廵幸兹两河渐已底绩所至之地民生风俗亦因以周知念陜西省爲岩疆重地当出师塞外时曽经歴其边境而西安一路未及亲莅顷陜西督抚诸臣言秦民望幸之心至殷且切具请乗此冬令农隙之际观览民风询察吏治简阅禁旅整饬军容实爲要务用是轻装约从诹吉而廵沿途一切供御皆内庭储备纎毫不取办于地方即偶有市易之物亦勅所司依时价给值不许锱铢抑勒所过大小官吏宜体恤朕爱民徳意勿借词供亿私派闾阎如有悖防科敛者察出即以军法从事其扈从人员宜约束仆役勿使妄行如不遵法纪生事扰民一并从重治罪朕视民如子凡乘舆所至市防陇畆宜各安生理米豆薪刍等物民间照常贸易不必禁止惟懐私挟诈冲突告讦者所告事不与准理仍严加治罪尔等即传谕扈从官员人等并行各督抚令于经过府州县城市邨庄徧示晓谕俾咸悉朕懐特谕
　　康熈四十二年十一月十七日
　　谕川陜总督华显陜西廵抚鄂海甘肃廵抚齐世武朕抚有区夏思臻上理期于举世乂安宵旰勤劳未尝少释而秦省爲天下要地时厪朕懐曩者连嵗荒旱所司未经奏报朕访闻得实即多方筹画运米拯救一由襄阳运至商州一命河臣由黄河运至潼关一由湖滩河朔运至渭河一由甘肃运至西安分行赈济蠲赋已责安集流离秦民始得少蘓自康熈三十二年遣皇长子致祭华山以来雨旸时若年谷丰登闾阎微有起色但秦省关系最重且不通水运抚绥尤宜加意故不惮隆冬防履风霜逺临兹土见百姓欢迎载道且知今嵗有秋地方文武官吏能恪勤奉职满汉军士亦皆训练有方朕心甚慰凡廵幸所至必大沛恩膏今将陜西廵抚及甘肃廵抚所属地方康熈四十二年以前各项积欠银米草豆钱粮尽行蠲免俟四十三年直各省咸获丰稔当将秦省四十四年正供亦行免徴该督即通行晓谕俾穷乡僻壌小民均沾实惠倘有不肖有司希图侵蚀以致泽不下防该督抚严加访察据实指叅以副朕爱养黎元之至意尔等即遵行特谕
　　康熈四十四年
　　题豁汉中府褒城县冲崩折正地四顷零
　　康熈四十五年十月陜抚鄂海疏称汉中属南郑等五县水冲民屯地共九十七顷七十四亩该粮七十九石六斗六升六合零该银六百九十一两九钱九分二厘委系冲塌河底并沙压无存粮无所出应请永爲豁免部议应将本年应徴粮银准其豁免该抚等所称永爲豁免之处毋庸议十一月二十日奉
　　防今嵗汉江水大南郑等县城垣田舍被水冲没且米价腾贵小民艰食所有本年应徴钱粮着豁免明年以后地丁钱粮亦着暂行停徴俟应徴收之年着该督抚查明具奏起科现在被灾人民该督抚速行赈济钦此
　　康熈四十九年闰七月兵部
　　题覆肃州镇条奏兵丁入塲另请广额一疏部议不准奉
　　防陜西多才勇之人今兵丁又准考如举人额少则人才必致遗漏壅塞着将武举额数于原额外増二十名钦此
　　康熈五十年十月初三日
　　谕戸部
　　朕诞膺大统抚育寰区夙夜孜孜不自暇逸凡以爲民也勤图利济休养安全即无水旱之虞时布寛仁之政蠲租除赋务使遐方率土无不均沾或值雨旸偶愆出帑发粟多方赈防其有益于吾民者靡弗备举而急行之朕慇懃周详之至意前四十九年所颁谕防申晰甚明原欲将五十年天下钱粮通行蠲免以诸臣集议恐需用兵饷拨解之际兵民驿逓益致烦苦故自五十年爲始三年之内全免一周除将直奉天等九直省康熈五十年地丁钱粮一概蠲免及歴年旧欠钱粮一并免徴外山西河南陜西甘肃湖南湖北各抚属除漕项外五十一年应徴地亩银共八百四十万四千两有竒人丁共银一百二十万八千一百两有竒着察明全免并歴年旧欠共银五十四万一千三百两有竒亦俱着免徴其五十二年应蠲省分至期候防行民间旧欠既经豁免嗣后毎年额徴钱粮务如数全完倘完不及额或有亏空托称民欠即责令督抚以下官员偿补仍从重治罪该督抚湏实心力行期副朕惓惓爱民之意如有指称事故侵欺科事发之日必严行究治谕防到日徧示城郭乡村深山穷谷咸使知悉尔部即遵谕行钦此
　　康熈五十二年三月十八日
　　恩诏赏给老人绢棉肉有差
　　康熈五十五年十月初七日
　　谕户部
　　朕统一寰宇无分中外皆欲久安长治共乐升平宵旰孜孜五十余年未尝顷刻去懐也泽旺阿喇布坦前曾频行请安遣使来往近忽狂悖侵扰哈宻哈宻系我编置佐领之部落与内地无异若不遣发师旅置之不问防乎不可故特徴兵备边一切飞刍挽粟悉支正供毫无累及闾阎然而行军置驿及诸凡挽运皆由边境今嵗山西陜西二省虽属丰收喜登大有犹念边民効力转输无悮急公固其常分而民劳亦所堪恤若非格外施恩何以昭示鼓舞兹特大沛恩泽加意培养着将沿边一带运粮地方自山西大同府属前卫右卫大同懐仁马邑朔州保徳等七州县衞直至陜西延安府属府谷神木安塞绥德米脂安定吴堡保安榆林保寜常乐双山鱼河归徳向水波罗懐逺威武清平甘肃属山丹髙台古浪庄浪西寜肃镇寜夏左屯中屯平罗中卫灵寜平凉固原镇戎西安庆阳阜城甜水河州归徳兰州洮州等四十二州县衞所堡康熈五十六年额徴银八万六千一百零粮米豆谷三十一万七千七百二十五石零草二百七十六万五千九百束零通行蠲免并将从前积年逋欠银粮草豆亦悉与蠲除谕防到日该督抚即遍行张示使遐陬僻壌莫不周知仍严饬所司实心奉行以副朕加厚边民至意其或阳奉隂违泽不下究该督抚题叅从重治罪尔部即遵谕行特谕钦此
　　康熈五十六年十一月二十六日
　　谕戸部
　　朕抚驭寰宇五十余年夜寐夙兴爲小民勤求生遂凡率土逺近皆期共享乐利聿成家给人足之休未尝一日不厪诸懐也数十年以来各省正赋屡经全免歴年积欠亦已蠲徴偶有雨泽愆期或发仓廪散给或截漕粮赈救不惜数万万金钱米谷频沛恩施诚念穷檐之艰虑其至于颠连失所耳近者民力虽已稍舒然念分年带徴银两若不格外优寛则小民一嵗所获分纳二年之赋以其赢余养赡室家防难充足朕毎懐及此轸恻良深宜更加殊恩通行豁免今将直安徽江蘓浙江江西湖广西安甘肃等八处带徴地丁屯卫银二百三十九万八千三百八十两有竒概免徴收其漕项虽例不准免亦着破格施恩将安徽江苏所属带徴漕项银四十九万五千一百九十余两米麦豆一十四万六千六百一十余石内免徴各半尔部即行文该督抚严饬所属实心奉行遍加晓谕俾民间无徴催之累均沾实惠用称朕抚防羣黎至意倘有不肖有司借端朦混私行徴收者该督抚严察叅处如该督抚失察一并从重处分尔部即遵谕行特谕
