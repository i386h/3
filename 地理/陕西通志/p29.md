<!-- { "loadSidebar": true } -->
　　武功　县本属京兆府政和八年割属醴州【宋史地理志】醴泉　县本属京兆府政和八年割属醴州【宋史地理志】好畤　熙宁五年废干州以好畤县隶鳯翔政和八年又以好畤隶醴州【宋史地理志】宋好畤即上宜在干州西北三十五里【寰宇记】
　　延安府延安郡　本延州元祐四年升为府旧置鄜延路统延鄜丹坊保安四州一军其后増置绥徳军又置银州凡五州二军银州寻废县七【宋史地理志】延州城旧在延水东庆厯五年改卜水西【元一统志】哲宗自延安郡王升储升延州为延安府【挥麈前録】
　　肤施　熙寜五年省丰林县为镇金明县为砦并入焉【宋史地理志】延安府治肤施县【通考】
　　延川　熙宁八年省延木县为镇入焉【宋史地理志】
　　延长　唐属延州宋属延安府【贾志】
　　门山　延安府领门山县【宋史地理志】
　　临真　宋临真县在甘泉县东一百八十里今为镇【甘泉县志】
　　敷政　延安府领敷政县【宋史地理志】敷政在安塞县西一百二十里【贾志】
　　甘泉　唐属鄜州宋属延安【续通考】
　　鄜州洛交郡　属永兴军路建炎三年没于金领县五【通考　按唐鄜州领洛交等五县至金尚存而宋志鄜州止领宜川一县并无洛交等县且宜川原属丹州从未割隶鄜州明系宋史遗简今据通考补正】
　　洛交　鄜州治洛交县【通考　按洛交即今州治】
　　洛川　宋鄜州领洛川县【通考】隋属鄜州唐宋皆仍旧【明一统志】
　　三川　唐为三川县宋因之明改三川驿【马志　按三川县在鄜州西南六十里】
　　直罗　宋鄜州领直罗县【通考　按直罗县在鄜州西一百二十里】
　　鄜城　宋鄜州领鄜城县【通考】康定二年即鄜城县置康定军【九域志　按鄜城县在洛川县东南七十里】
　　坊州中部郡　坊州领县二【宋史地理志】宋属永兴军建炎后没于金【通志】
　　中部　坊州治中部县【通考】唐中部县宋仍旧【贾志】
　　宜君　熙宁元年省升平县为镇入焉【宋史地理志】
　　丹州咸宁郡　宋属永兴军路领县三【通考　按有汾川云岩二县寻废领县一又宋志前永兴军领州十五原有丹州后乃不列州名惟以丹州所治之宜川县属鄜州亦史有脱悮今据通考改正】
　　宜川　后魏义川县太平兴国中改名以鄜州废咸宁县入焉熙寜三年省汾川县七年省云岩县为镇入焉【宋志】宋丹州治宜川县【通考】
　　保安军　本延州永安镇太平兴国二年建为军属永兴路建炎四年没于金【宋史地理志　按保安军不领县即今保安县】
　　绥徳军　唐绥州熙寜三年收复废为城隶延州在州东北三十里元符二年改为军【宋史地理志　按宋绥徳军不领县所领城砦中有米脂砦元丰四年为米脂城即今米脂县地又有清涧城宋史种世衡传言延州东北二百里有故寛州请因废垒而兴之城成赐名青涧即今青涧县地】
　　银州　银州银川郡领四县五代以来为西夏所有元丰四年收复五年即永乐小川筑新城距故银州二十五里旋被西人陷没崇寜四年收复仍为银州五年废为银川城【宋史地理志】
　　秦鳯路　府一鳯翔州十二陇鳯【宋史地理志　按余秦泾等十州俱属西省】
　　鳯翔府扶风郡　领县九【宋地理志】
　　天兴　鳯翔府治天兴县【通考】
　　岐山　宋鳯翔府领岐山县【宋史地理志】
　　扶风　唐扶风宋仍旧【明一统志】
　　盩厔　大观元年以盩厔县清平镇置军【宋史地理志按析县东界置军盩厔仍属鳯翔】
　　郿　唐属鳯翔府宋因之【明一统志】
　　寳鸡　唐寳鸡县属鳯翔府宋仍旧【贾志】
　　虢　鳯翔府领虢县【宋史地理志　按虢县在今寳鸡县东】
　　麟游　唐属鳯翔府宋仍旧【明一统志】
　　普润　宋鳯翔府领普润县【宋史地理志　按普润在今麟游西北】陇州汧阳县　属秦鳯路绍兴后没于金领县四【通考】汧源　汧源县唐宋为州附郭【明一统志】
　　汧阳　汧阳旧县在今县西八十里后周于马牢故城置宋移于此【明一统志】今县西五里晖河西北有旧城乃唐宋旧治【汧阳县治】
　　呉山　陇州领吴山县【宋史地理志　按吴山县在州东南一百二十里】陇安　开寳元年诏陇州置陇安县【隆平集】本南由镇古南由县地开寳二年割汧阳县四乡于陇州界置陇安县从转运使李守信之奏也【寰宇记】陇安在州东南八十里【九域志　按在州南百里吴山县西以上属陇州】
　　长武　属泾州咸平四年升长武镇为县五年省为砦大观二年复为县【宋史地理志】咸平四年以泾州长武镇为县仍隶泾州【隆平集】
　　利州路　南渡后府三兴元【除隆庆同庆二府在今四川界】州十二金洋沔鳯【除利阆八州在四川界】军二大安【除天水军在秦州界】建炎后分利州为东西路兴元金洋大安为东路治兴元鳯兴为西路治兴州乾道四年合为一路淳熙二年复分【宋史地理志】
　　兴元府梁州汉中郡　兴元府领县四南渡后复增县一【宋史地理志】
　　南郑　兴元府治南郑县【通考】
　　城固　崇宁三年县尉柴炳移于今治旧县城在今城固县西十八里【汉中府志】
　　襃城　宋嘉祐中徙治于山河堰北【九域志】唐建县于打钟坝村宋徙山河堰【汉中府志】
　　西　至道三年割隶大安军三年还隶【宋志】本属兴元府宋平蜀以县当冲要直属朝廷【县道记】
　　廉水　绍兴四年析南郑县置以廉水为名【宋史地理志】绍兴四年宇文介奏于南郑县南路石幢脩置廉水县以便民输纳【宋书宇文介传】宋兴元路领廉水县后废廉水入南郑【元志】廉水县在汉中府南五十里绍定中废【贾志按在汉水南】
　　洋州洋川郡　宋属利州路领县三【通考】蜀改源州宋复故【洋县志】
　　兴道　洋州治兴道县【通考】兴道县在洋县东门内【冯志】西乡　洋州领西乡县【宋史地理志】宋建于蒿坪山之阳未有城池【汉中府志　按续通考西乡宋端平中废】
　　真符　真符废县在洋县东十里其治旧在桑坪店北宋末废【明一统志】黄金县干徳四年并入真符仍移县就废黄金县【舆地纪胜】
　　沔州顺政郡　本兴州绍兴十四年为利州路治开禧三年吴曦僭改开徳府曦平改沔州县二【宋史地理志】
　　顺政　开禧三年改为畧阳【宋史地理志】沔州治顺政县【通考
　　按顺政今畧赐县】
　　长举　宋沔州领长举县【宋史地理志　按长举在畧阳县西一百里】大安军　本三泉县属兴元府干徳三年平蜀以县直属京师至道二年建为大安军三年军废县仍属京绍兴三年复升军南渡后复置三泉县隶军【宋史地理志】至道三年建三泉县为大安军以西县隶焉【隆平集】唐三泉县移治嘉陵江东一里即宋故大安军也今在宁羌州西北金牛驿西六十里【禹贡锥指　按锥指又云绍兴三年改建大安军于今沔县界即今沔县西南九十里大安驿】
　　金州安康郡　宋隶京西南路惟此一州未没于金建炎四年属利州六年复隶京西南路十三年复隶利州路领县五【宋史地理志】
　　西城　金州治西城县【通考】西城在兴安州城西四里【冯志】汉隂　绍兴二年迁治新店以旧县为镇嘉定三年升滶口镇为县【宋史地理志】旧治在石泉界汉江之南皇祐四年没于汉水绍兴初徙治新店即今治也【汉阴县志】
　　洵阳　干徳四年废淯阳县入焉【宋史地理志】
　　石泉　石泉县宋仍唐旧【续通典】
　　平利　熙宁六年省为镇入西城元祐复【宋史地理志】宋以平利为镇寻复置县隶云安郡后仍属金州【兴安州志】
　　鳯州河安郡　旧属秦鳯路绍兴十四年来隶县三【宋史地理志　按两当河池二县在今巩昌界】
　　梁泉　宋鳯州治梁泉县【通考　按梁泉在今鳯县东一里】
　　麟州新秦郡　属河东路干徳初移治吴儿堡县一【宋史地理志】靖康元年京城受围割麟府丰三州与夏人【通考】有杨家城在神木县西北四十里即麟州也【延安府志】麟州在神木北六十里【神木县志　按麟州在神木北河套中】
　　新秦　政和四年废银城连谷二县入焉【宋史地理志】府州荣河郡　属河东路本永安军政和五年赐郡名荣河旧置麟府路县一【宋史地理志】
　　府谷　府州治府谷县【宋史地理志】
　　丰州宁丰郡　庆厯元年元昊攻陷州地嘉祐七年以府州萝泊川掌地复建为州政和五年赐郡名寜丰【宋史地理志】丰川南至府州一百十五里西南至麟州一百四十里领寨二【九域志】靖康初入夏【通考按丰州在府谷东北河套中】
　　晋宁军　属河东路本西界葭芦砦元丰五年收复六年并吴堡砦隶石州元祐四年以葭芦给赐夏人绍圣四年收复元符二年以葭芦砦为晋宁军大观三年以石州定胡来隶【宋史地理志　按晋宁军所领二县俱在山西界惟定胡县领呉砦即今吴堡县】
　　夏州　太平兴国五年李继捧来朝得州四夏银绥宥县八雍熙元年复以四州授继捧自后不复领职方【宋史地理志】西夏河南之州曰夏州【宋史西夏传　按继迁来朝四州尚领八县则夏宥等州应复领县但沿革未详夏州今榆林府】
　　宥州　西夏河南之州曰宥州盐州【宋史西夏传　按宥州自唐寄治长泽县在今靖边县界元昊约张子奭留于宥州即此又定边县古盐州地】
　　云内州　本中受降城地辽初改云内州有永济栅拂云堆县二【辽志】靖康元年夏人渡河取云内【宋史西夏传　按云内州在今榆林府北河北岸】
　　柔服　唐中受降城本汉九原地辽置云内州领柔服县【明一统志】
　　寜人　秦汉九原县地【明一统志】
　　天徳军　本中受降城开元中置天安军于大同川乾元中改天徳移永济栅今治是也辽太祖平党项遂破天徳军【辽志】靖康元年夏人渡河取天徳【宋史西夏传　按天徳军在榆林府西北河北岸】
　　东胜州　唐胜州辽太祖神册元年破振武军胜州之民皆趋河东州废晋割代北来献复置统县二【辽史地理志　按辽东胜州即唐胜州旧地尚在河西岸今府谷东北】
　　榆林　唐胜州治榆林县后废辽复置【明一统志】
　　河滨　隋榆林县地唐析置此县后废辽复置属东胜州【明一统志】
　　金肃州　重熙十二年伐西夏置【金史地理志】靖康元年夏人由金肃渡河取天徳军【宋史西夏传】有金宿城在府谷县木瓜园北寨外【延绥志　按金宿即金肃也在府谷县北河套中】
　　落思城　帝征西夏经落思城大掠而还【元史太祖本纪　按落思城在榆林府西北河套中】
　　右宋録路三府三州二十郡二十军六县暨城九十四夫宋都东京则陜为外路开国之初夏银绥宥已不领职方南渡之后永兴秦鳯亦咸非版籍所存者惟利州两路陜之东南半壁而已今即宋史所载合南北终始而详其制其地有入于夏辽而可考者亦并附见焉
　　金
