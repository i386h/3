<!-- { "loadSidebar": true } -->
　　皇上陈之一寜邑塘工之患虽在北岸而致患之源则在于南岸长有沙滩绵亘百余里又有沙嘴挑溜遂至江海水势全向北趋塘工日加危险是欲治北岸之水患必先治南岸致患之源无如所开引河与地势不合两年以来并无裨益【臣】再三相度惟有借水攻沙之法在于南岸沙洲用铁器具梳挖陡崖俾沙岸根脚空虚乘冬季西北风多海潮徃来使之自为冲刷随势坍卸巳有数十里之逺查江湖河海形势虽殊而东坍西涨理无二致且海滩沙性虚松因势利导费少功多现今自仁和至海寜翁家埠老塩仓一带日夕涨沙亦有数十里仰赖
　　皇上福德隆盛水势巳向南趋北岸渐臻平稳新旧塘隄可以次第施工一塘工需用条石甚多非一山一宕所能采办足用必须于江浙两省产石地方广为开采方能有济工程而道里逺近不一运费多寡不同从前所定价银不能斟酌合宜宕戸苦于赔累以致年来并无一人承应采办者【臣】悉心察访山隂武康二县距海寜就近苏州洞庭等处路程较逺所有应给山价水脚分别道里量为増减自七钱三厘至七钱七分三厘不等俱用部颁铜尺一律量收檄饬布政司发帑委员前徃各产地方将所需条石上办运其修理坦水所需大块石多募工匠于就近尖山各宕开采儹运又督令塘兵并雇募人夫将沿塘外滩冲泼石块尽数拣捞凑用现在一面钉桩一靣补砌可无迟悮一浙省从前办理桩朩虽经分别等次定价而围圆不循则例任意髙下易于作且奸商蠧胥中饱居竒每至办运稽迟不能应手济用【臣】酌量修理塘身坦水需用桩朩自一尺二寸起至一尺六寸止循照旧例给发价值其查量之处核定于二尺以下围圆不得髙下其手多委干员秉公量收【臣】仍不时查察母许侵渔滋咨防抚【臣】动支帑银就近发交仁钱二县于江口内河一带计照围圆星速运工又委员赍银分头前徃产朩之上游严州衢州以及下游苏州常州江寜等处广为购办可得桩朩二十余万株源源接济现在修理塘坦工程所需料朩可以足用无虞一翁家埠一带草塘需用加镶柴束于富阳分水建德桐庐等四县地方购办交工向例责成沿塘殷戸经管收支既非经制人役又无额给工食守法者包赔顽诈者舞贩柴县胥串同殷戸朋比作奸或任意短少觔两侵蚀价银或搀杂嫩干青枝不适工用种种窦不一而足【臣】抵工之始查阅各塘所贮柴束零星数堆全无储备随咨防抚【臣】动支帑银饬发各该县实力办运所有旧设管柴殷戸尽行革除遴委旗汉干员分住东西两塘秉公查收又于沿塘建造板房三十余间派拨塘兵看管柴厰责令防营文武员弁典守稽查现今运柴船只衔尾到塘酌量工程平险分别堆垜鳞次栉比一望崇墉足以有备无患一塘身帮筑里戗一万三千余丈需土浩繁旧塘之外徧系坑溇不便就近开挖惟土塘塘河以北壤地平衍但取土较逺小民畚锸维难【臣】酌量每方价银自一钱三分五厘至一钱八分不等定为规则檄调仁和萧山诸暨海寜等县印官分段承修业经发帑鸠工上儹筑务期増卑培薄一律髙坚以资捍御一尖山采办磈石应给工价银两向缘扣除杂费夫匠人等所领工食不能糊口相继逃亡各处匠役闻风逺避裹足不前又派拨商灶船戸装运石料所给脚价不敷舵工水手日用之资两年以来沿海舩戸拖累难支【臣】查访既确严饬该管员弁将应给夫匠工价照依库平纹银实数支发母许仍前扣尅丝毫所拨商灶船只公同酌议量添雇值并饬令于海潮大汛聼其载卤烧盐小汛俱赴各山运石公私两便小民乐于从事可济要工一海防经制官兵原为修守塘工而设自应勤加训饬分派两塘廵查照管遇有应修工程督令常川力作随时粘补方为有益乃从前该管道员不能实力整顿积久罢玩相习成风以致备弁不谙修防兵丁不事畚锸且防营岐视呼应不灵废弛已极【臣】饬令兵备道将两营塘兵详加甄别汰其老弱募补壮丁责令该营守备防同海防同知严行督率照管料物廵防险工其拣捞石磈满一百方者赏给银十两以示鼓励其行走懈怠办事不前者递行降革以昭惩戒庶不致虚靡俸饷有名无实一修筑旧塘身并坦水工程甚为吃必须遴委干员分工抢筑庶防众擎易举【臣】防同抚【臣】选调本省同知通判知县等官并移咨江南督抚拣调松江海塘练习工员及浙江本地殷实绅士在工効力者将旧塘身应择险拆砌之处分委领帑承修更于江南河工内挑选熟谙工务之河官三十员咨调来浙委令监工如式修理至兵备道经管料物钱粮事务殷繁随调嘉湖道金衢道协同办理催工又南河学习部郎完顔伟【臣】看其行走勤力实心学习因随带到寜一并委令赴塘催儹工程复咨防抚【臣】程元章都统隆升分管东西两塘不时赴工督催【臣】每日徃来指示机宜董率查办务期协力共济早竣要工以仰副
　　圣主轸念海塘奠安亿兆至意所有应行事宜酌定章
　　程并江海水势情形条晰具奏
　　大学士稽曽筠请停开挖引河疏【雍正十三年】
　　开挖引河必须看河头有吸川之形河尾有建瓴之势因髙就下一气贯注方能掣溜成功今浙省所开引河于中小亹外滩淡水埠安设河头并非顶冲不能吸引江溜中段黄山庙一带界于河庄襌机两山之间北河头地面较髙江水岂能自下而上挽流注海而河尾又在茅草堰地方一派沮洳全无建瓴之势每日海潮夹带流沙漫入河头河尾中髙溜缓潮退沙存日渐湮塞虽复疏通山水开挖南港一河又当北大亹之中挑溜仍归海寜对面是不能引之使去而乃导之使来有损无益查开挖引河兼陆续疏濬计用过银五万五百五十两随濬随淤迄无成效【臣】由钱塘渡江周歴河道详细查勘现在三千余丈间段淤浅江溜不通即使再动帑银大加挑濬而潮汐徃来恐流沙仍复涨满实系无裨塘工相应请
　　防将引河工程停止疏濬庶有用之金钱不致靡费于无用之地矣再引河地方原设通判一员经管疏濬事宜今引河既无裨益通判应宜裁汰查仁寜二邑海塘延袤一百余里向设东西海防同知二员分段管辖工多汛险不无鞭长莫及之虞现今修旧建新二工并举正在需员办理请将引河通判调驻海寜查明华家衖以东浦儿兠以西所有柴草塘工分交该通判管理修防以专责成实为有益其调拨引河塘兵四百名应请一并撤回仍归塘工以供力作
　　大学士稽曽筠请停堵塞尖山水口疏【雍正十三年】
　　海寜东南尖塔两山鎭锁海口相去二百余丈从前原系接联嗣后水势冲开海潮江溜出入其中附近尖山一带海塘未免当冲受险河工建筑挑水大坝每长一丈挑溜十丈今尖山坝工若能照旧堵塞约长二百余丈计算挑水二千余丈则依山一二十里之内可望沙涨于就近工程尚为有益或言堵筑尖山通工沙涨不用修塘者固属虚张之语或言因尖山既堵致令海塘受累者亦非持平之论惟是口门溜必须多备料物堆贮现成诚如
　　世宗宪皇帝谕防一举而就方能合龙收效查该工自上年九月迄今一载有余虽经筑完一百余丈而未堵之处尚寛七十余丈潮汐徃来溜势日加湍激合龙甚是艰难零星抛掷磈石随波漂淌所积者少所坍者多旷日持久告竣无期现在修筑旧塘坦水所用磈石又须于尖山各宕内就近分拨运用以济急需采办石料不能两工兼顾缘坦水工程必当乘此冬季水落潮平底滩毕露之时上修筑稍有迟延春潮一长底滩俱在水中难以措手施工则百里危塘无所捍卫关系甚大况尖山水口一时不堵犹可畱为后图【臣】悉心相度情形
　　酌量缓急请将尖山采办堵坝之磈石择其大者尽数运赴东西两塘儹修坦水俟坦水工竣之后再为广贮石料预备齐全另行设法堵截尖山务期一举合龙庶塘坝工程先后得宜两无贻悮【臣】因坦水工程要除移行在工诸【臣】拨运尖山大块石上修砌外谨将尖山坝工暂缓缘由缮折奏明
　　大学士稽曽筠题报塘工疏【乾隆元年】
　　【臣】钦奉
　　恩命总理浙江海塘相度机宜前筑坦水后帮土戗并将塘身择险兴修当令庀材鸠工趂此水落潮平并日儹筑以便抵御春汛业经恭疏奏明惟是时届严冬诚恐海滨风雪易致水冻则物料夫匠濡滞不前荷防
　　皇上德敷宇宙仁政流行海澨山陬阳和广被自兴工迄今经歴隆冬天气晴和今万余丈之坦水已筑七分计于二月初告竣其通塘土戗以及择险重修之塘身昼夜催趱期于三月内一律完工庶伏秋大汛得资保防其应需嵗修保固之处亦预为筹画储备总之旧塘工程如营室之第一层门戸必得髙其闬闳厚其垣墙以为外御断不可畏难茍简【臣】惟有恪遵
　　圣谕督率工员愈加勉励勤事修防务期补偏救先将塘工首险工程赶筑完竣然后将次险各工逐渐修整旧塘固而新塘方可戗建统容次第办理所有现在江海水势工程平稳情形理合具题工部覆大学士稽曽筠奏明修筑土戗坦水议【乾隆元年】
