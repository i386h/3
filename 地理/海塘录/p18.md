<!-- { "loadSidebar": true } -->
　　抚臣荘有恭疏韩家池柴塘二百二十丈因秋汛潮水顶冲外沙坍卸应请拆底加镶估工料银四千三百二十一两零委平湖令刘纯炜监办下部议行
　　是嵗分修海宁城西马牧港柴盘头一座销银五百十两零曹将军殿盘头一座销银七百二十两零拆镶老盐仓塘一百丈销银一千八百三十三两零续镶柴塘七十丈销银一千二百八十三两零又老盐仓柴塘一百丈普儿兜盘头一座销银二千二百二十七两零又海宁修筑尖山竹篓四百二十三个销银三千九百二十八两零又薛家坝修建鱼鳞石塘坦水销银二百八十两零
　　二十七年春三月
　　上幸江浙躬阅塘工
　　睿谋指示定筑柴塘
　　柴塘下多活沙不能易石或云移内数十丈则可施工
　　皇上
　　特允臣民之请复举省方之典三月初三日
　　銮舆亲歴海堧咨度经乆之计因扵城邉试下朩桩始苦沙澁旋筑以钜硪所入不及寸许待桩下既深又苦沙散不齧朩若柴塘向内数十丈其土似宜下桩可以即工然所在皆田庐塍浍
　　上心虑伤民力乃
　　命筑柴塘定嵗修增坦水又
　　命行在户部及督抚详拟加増柴价
　　亲洒天章宣示臣庶
　　谕防勒诸贞珉以不朽【恭纪首巻】
　　上亲幸海神庙祀之
　　时
　　驾幸尖山守塘者以涨沙闻
　　上以海波不扬塘工巩固皆恃
　　神佑乃
　　亲祀海神庙庙有
　　世宗御制碑文在焉
　　上因御制阅海塘记以志阅塘资度之事勒之碑隂又幸观音潮神二庙及安国寺并
　　赐聨额及
　　御制诗【恭纪首巻】是夜
　　驻跸前　予告大学士臣陈元龙园
　　赐名曰安澜
　　命御前大臣志石篓以騐沙涨
　　抚臣言竹篓贮石下防坝基数日来沙涨掩篓四尺许
　　上命都统努三额驸福隆安立标扵石篓之上以验增长努三等回奏云十日以来沙涨至三尺余土人以为
　　神佑
　　秋九月改建坦水
　　抚臣庄有恭奏东西两塘应修应建坦水工程一
　　千六百六十余丈先已分别缓急奏请次第兴修内除最要坦工七百七十七丈次要坦工一百七十丈五尺均扵乾隆二十五六等年先后赶办完固其余七百十余丈内有一百三十丈或底沙增刷塘身露髙十五六层或旧有桩石残缺又迤西另有抢修石塘二十一丈五尺塘身亦露髙十五六层旧存块石无防急应一并估办又念里亭白墙门两处旧有盘头二座积被汕刷应行改建石坦三十一丈共计应筑坦水一百八十三丈二尺估需银八千三百四十五两委同知刘纯炜等督办下部议行
　　冬十月改筑四里桥鱼鳞石塘并华岳庙等处石塘盘头坦水
　　抚臣荘有恭疏海宁县东西两塘扵七月初七日猝被风潮将缓修石塘间段坍卸并各盘头亦遭泼损应行改建四里桥等处鱼鳞石塘五段一百四十三丈七尺又华岳庙东须拆筑条块石塘五丈又陈文港东西盘头并秧田庙盘头三座改建坦水共长六十丈一尺又陈文港东缓修与抢修石塘两不相接之处添筑裹头一道原议筑长三丈五尺縁抢修石塘在内缓修石塘在外中间相去三丈五尺若就空处平筑则突出之缓修石塘未免倍受潮冲应添筑一丈三尺以顺潮溜共长四丈八尺以上各工共估需银二万七千二百三十九两零委杭州府知府张镇等监办下部议行是嵗接筑海宁观音堂迤西篓坦四百丈需银九千四百三十九两零又置横篓一百六十七个需银五百九十六两零抢修老盐仓柴塘一百四十八丈零银一千四百七两零东塘曹殿东盘头一座需银二百四十二两零
　　二十八年春正月议定抢修塘工
　　抚臣熊学鹏疏乾隆二十七年七月初七日风潮泼损东西两塘东塘潘重庚承筑绕城石塘起至呉宏曽承修缓工止内泼卸一千四十七丈一尺又曹将军殿东柴盘头一座西塘自老盐仓石塘头起迤西至鐡牛西止内泼卸一百四十八丈四尺又普儿兜马牧港柴盘头各一座共估银二千三百三十五两零
　　夏六月建念里亭坦水
　　抚臣熊学鹏奏言海宁城东念里亭地方鱼鳞石塘十六丈其塘外原系旧废盘头未建坦水现在潮溜冲刷以致塘身见露十六七层不等应请修建坦水以防塘身估银九百五十一两零下部议行
　　秋九月念里亭诸处改建鱼鳞石塘
　　抚臣熊学鹏疏称海宁东塘念里亭汛内小坟前第六十六段西首缓修条块石塘三十五丈五尺东首缓修石塘十三丈二尺歴年乆逺底桩霉烂难资捍御又西塘戴家石桥汛内第四十七段缓修块石塘二十九丈五尺塘身臌凸应请扵小坟前改建鱼鳞石塘四十八丈七尺戴家汛内改建鱼鳞石塘二十九丈五尺并修补坦水估银一万三千九百八十五两零下部议行
　　冬十二月
　　上允臣民吁请降
　　防扵乙酉嵗再巡江浙阅视海塘
　　督臣杨廷璋抚臣荘有恭以臣民望幸之忱请
　　上四巡江浙阅视塘工
　　上以海塘涨沙虽有起机大溜尚未趋赴中亹新修柴
　　石塘亦当
　　亲阅其工以便随时指示
　　颁诏俯允所请扵乙酉之春恭奉
　　圣母皇太后慈舆重幸江浙
　　修筑老盐仓等柴塘
　　抚臣熊学鹏疏称老盐仓至观音堂拆筑柴塘六百七十五丈用银一万八千二百四十二两零令杭州府知府刘纯炜承办下部议行
　　接筑翁家汛曹殿东柴塘
　　抚臣熊学鹏题称海宁县老盐仓迤西至翁汛境内镶筑柴塘一千三百四十五丈并巳完竣惟翁汛迤西塘外防沙被潮冲激旧桩霉朽应扵新工之西曹殿东拆筑柴塘一百丈估需工料银二千七百二十七两下部议行
　　是嵗接筑观音堂迤西柴塘三百丈估银八千一百八十三两零接筑翁汛柴塘一百丈估银二千七百二十七两零曹殿东接筑柴塘一百丈估银二千七百二十七两零分修钱塘江塘人始等五号长十四丈又大朱桥踏步一座长一丈六尺销银三百四十三两零
　　二十九年春二月定嵗修银数
　　抚臣熊学鹏疏西塘老盐仓石塘头起至观音堂止柴塘长九百四十五丈前因水逼塘根扵二十六年先行镶修已竣工长二百七十丈其余六百七十五丈亦扵二十七年九月初七日止一律完竣第工竣以来二十八年已歴春霉伏秋大汛潮溜徃来柴土蹲矬应行加镶平整今循例扵霜降后举行嵗修估需银五千五百八两零
　　置老盐仓防塘竹篓
　　抚臣熊学鹏疏老盐仓一带塘外安设防塘竹篓工长九百四十五丈随时添设用过银二万二千六百四十七两零石门令夏广文等督办
　　修筑普儿兜坦水
　　抚臣熊学鹏疏称西塘普儿兜大石塘外建筑坦水四百六十丈又大隆号舍前工长一十丈用过银二万五千八百九十两零
　　夏四月筑念里亭诸处坦水
　　抚臣熊学鹏疏海宁东西两塘念里亭戴家石桥二汛内前同知林绪光监筑鱼鳞石塘共工长一百七十七丈七尺塘外从前原有防沙未建坦水近因防沙渐刷地当冲要塘身已露髙十五六层不等亟应建筑坦水以防塘根估应需工料银五千九百六十七两零委令赫名额等六员分段监办






　　海塘録巻六
<史部,地理类,河渠之属,海塘录>
　　钦定四库全书
　　海塘録巻七
　　内阁中书翟均亷撰
　　名胜一
　　庙山咸淳临安志在钱塘县去城五十里突出江心潮势至此方杀
　　诗
　　主同祖庙山道中萧萧疎雨防孤篷舟子招呼语顺风小麦青青春怯半一犁江上看田翁杨万里晓泊舟庙山　平水长先晓无风也自涛烟昏山易逺防濶树难髙去雁鸣相报游鱼冷摠逃轻寒客可忍清眺得辞劳
　　大湖山　万厯钱塘县志茱萸尖之支东南行为大湖山山顶平广五十六畆可耕有洞曰钱王洞洞门二皆丈许中广二三畆不见日泉乳所结有长一二丈者纡囘二十余洞底有小窟窟下大潭深不可测取石投之声如洪钟山下有风洞立夏风生立秋风止有水洞水极清澈咸淳临安志杨村慈严院旧名恩徳有洞极大流水不竭顶上又一洞名风洞中多石子红防如丹持出即隐置于内如故江月松风集洞在定山南葛洪常炼丹于此东坡与李节推唱和见集中方里英许郢州林和靖皆有诗
　　诗
　　白居易余以长庆二年冬十月到杭州明年秋九月始与范阳卢贾汝南周元范兰陵萧恱清河崔求东莱刘方兴同游恩徳寺泉洞竹石借甚久矣兹目击果惬心期因自嗟云到郡周嵗方来入寺半日复去俯视朱绶仰睇白云有愧于心遂留絶句　云水埋藏恩徳洞簮裾束缚使君身暂来不宿归州去应被山呼作俗人林逋风水洞　平昔尝闻风水洞重山复水去无穷因縁偶入云泉路林下先闻接客钟赵抃风水洞　风穴有声连水洞听风观水暂闲身杭州未入从容甚且与南山作主人苏轼往富阳新城李节推先行三日留风水洞见待　春山磔磔鸣春禽此间不可无我吟路长漫漫傍江浦此间不可无君语金鲫池邉不见君追君直过定山村路人皆言君未逺骑马少年清且婉风岩水穴旧闻名只隔山溪夜不行溪桥晓溜浮梅蕚知君系马岩花落出城三日尚逶迟妻孥恠骂归何时世上小儿夸疾走如君相待今安有
　　苏轼和李节推二首　山前乳水洗尘凡山下清风舞桧杉细细龙鳞铺乱石团团羊角转空岩冯夷窟宅非梁栋御冦车舆谢辔衘世事渐艰吾欲去永随二子脱讥谗　风转鸣空穴泉幽防石门虚心闻地籁妄意覔桃源过客诗难好居僧语不繁归瓶得氷雪清冷慰文园苏辙和子瞻风水洞　风送江湖满洞天洞门可听入无縁土囊郁怒声初散石齿聱牙势未前乐奏洞庭真跌宕歌传帝所亦清便何人隐几观遗韵重使顔成问嗒然
　　张无尽风水洞巅头松竹自生寒雨穴茫茫彻闗风窃虎威时弄草泉欺龙睡故离山不嫌淅惊尘耳聊挹清泠洗病顔牕外月髙湘簟冷更无闲梦到人间
　　司马才仲风水洞　藤梢幕荒寒藓花防空清窈窕石窦中两耳风雨并初闻声萧骚活火急铜瓶再听逗余响习习起寒汀我疑此山空石脚连沧溟中有蛟龙蛰息隐雷霆又疑仙翁却丹灶留岩扄至今炉鼎中水火不曽停山前老比邱霜眉眼如萤能传古者语濯我耳聴醒便欲谢尘凡脱鞿随爽灵
　　元居中风水洞　二洞标竒古连岩葺宇新凉生清桂晓暖涨碧桃春闲拥东方骑来寻北陇人破云拖蜡屐琢句扫霜防谭剧频飞屑歌长自落尘为探琼巘胜不记玉觞廵下客惭毛頴髙筵饮德醇追峯到峯顶疑化九霄身
　　元居中风水洞上祖无择　洞蔽深云逺俗尘山中曾未识朱轮自从白傅来游后五百年间又二人
　　张先和韵　水色风光近使君浥尘轻雨逐车轮暂来不宿宜无恨多少行春不到人
　　许遵风水洞　水洞连风洞精蓝两洞前山髙易蔵日树老不知年板有华宗刻名留少傅篇烟波门外境寂寞变桑田
　　范仲淹风水洞　神仙一去几千年自遣秦人不得还春尽桃花无处覔空余流水到人间许元祐风水洞　野寺依山立松桥避石斜壊梁飞白蚁枯木挂元蛇道路悲蓬转功名惜鬂华聊将洞中水试洗眼前花
　　钱惟善风水二洞　空穴风来自吸嘘垂岩出水广渠渠天门此际通阊阖海眼何年泄尾闾隐者难招应化鹤飞仙可挟更乗鱼留题太守懐蘓白好事今无五马车
