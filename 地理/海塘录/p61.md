<!-- { "loadSidebar": true } -->
　　先生曰江源所起滥觞之墟汪汪不漏不虚放而行之冐于川渠缭绕萦行左挟越右截呉以散以敷然后淫为大江以东合乎尾闾而潮生焉古今所论潮者日月伏见之所为也尝读沌天之説曰地浮水中天在水外水之消息坱圠无际一阖一辟若开天地一呼一吸若出元气其始来也若毛若线若带若练堂堂防防合聚离散须叟之间千化万变其少进也敲磕防石号木鸣越岸包陵在谷满谷在坑满坑其为气也或喣或呀或噫或哕弥茫湠漫澎濞沸渭澒洞滉漾渤潏滂沛涵澹淋渗潗濈淫泄跳珠涌沫百里纷防沃焦荡胸汩毋陵背纵横络绎飘忽争逝徐则按行缓则就队连氛累祲阳景朝昧周天而旋逾八万里不知其所憇于时元冥收威海若振吼千溪萃立万浦却走絶维推轴神母不守左驱天吴右拂九首渊客拒扉水夷潜牖江神海豨絶脰伤肘阳侯马衔颠蹶前后其为象也则纷纭参差万顷一迹禹不能知契不能识承光露怪不复潜匿或駃而蹄或森而防或美而或张而翼涌而奔以沃海门若土囊风怒驱屯云辟易而征以击西陵如井陉战酣出竒兵宛兮改容若蓐收素服驾白龙忽兮当前如归墟泛溢浮五山一北一追一偾一起突然而逝余勇未已于时吴儿獠工引樯挂席铙鸣鼓动去若飞鹢风止雨息江清海碧此潮之大凢也传曰上善若水又曰水几于道故古之人见大水必观善利万物似仁不畏彊似勇能方能圆似智万折必东似信若是者孺子欲闻乎孺子曰几矣先生之所陈五事之上也
　　潮迹　　　　　　　　　　　朱中有
　　或问燕龙图潮论是耶非乎答曰试与子于一沟之内观之引水满沟则其水必平进于沟之半累碎石而为龃龉从上流倾水势必经龃龉而斗防于下水之激涌无怪也燕公所谓潬者水中沙也钱塘海门之潬亘二百里夫水盈科而后进潮水未及潬则钱塘之江尚空空也及既长而冐之自潬斗冩入江又江沙之涨或东或西无常地潮为沙岸所排助其激涌震天动地峩峩而来水之理也曷足怪乎愚所谓龃龉者犹之潬耳故钱塘潮候率迟于定海者定海平进而钱塘必俟登潬而后至于江其初来也从浙江亭望之仅若一线非潮小也目力远所见微耳渐近则渐大非潮大也所见渐近则渐大固宜及夫潮退则或由潬中低处或从潬两尾滔滔以至于海盖潬中高而两头渐低高处适当钱塘之冲其东稍低处乃当钱青曹娥二江所入之口钱清江口潬最低潮头甚小曹娥江口潬稍高于钱清故潮头差大是説也习于海道者莫不知之或又问子之説何如答曰欲知潮之物必先识天地之间有元气有隂阳元气犹太极也絪緼两间希微而不可见隂与阳则生乎元气者也本之而生亦能为之病焉何者为病常常雨是也当隂阳二气之极则元气不能胜又问答曰夫水天地之血也元气有升降气之升降血亦随之故一日之间潮汛再至一月之间为大汛者亦再一歳之间为大汛者二十四元气一歳间升降为节气者亦二十四潮二十四汛随之此不易之理也又问答曰察于吾身而知之一身之中有元气有隂阳元气盖所受以生者既生矣则血为荣气为卫血为隂气为阳周一生而不可见者元气之运周流乎脉络而血乃随之一日之潮凢再进退一身之血随气而进昼夜未尝息也攷之素问难经脉候人一日一夜凢一万三千五百脉行五十度为一一周漏水下百刻荣卫行阳二十五度行隂亦二十五度故五十度复防于太隂寸口人气一昼夜之间行隂行阳各二十五度潮一昼夜随元气升降者审矣又问答曰元气一昼夜小升降故一日之间潮凢再至一月之间大升降故十五日而易一节以律管候气騐之管之长短不同某气至某管应元气升降有大小审矣天地之数竒而不齐者也故月有小尽大尽歳有一閠再閠潮之为大汛也随大小尽与閠亦未尝差焉騐潮之大小莫若钱塘与西兴也虽以朔望为大汛之候然晦前二三日望前一二日潮盖有登闸者或朔日二日三日四日不登闸至五日始大或自十五至二十不登闸至二十一而始大西兴之闸稍低于钱塘或至二十三者潮亦登此无差节气参差不齐则潮亦为之进退如前所云或搀前或落后其大概固如是也又问曰或有非时而潮忽大当汛而潮忽小者何也答曰愚测之审矣非朔望正汛而大或当汛而反小盖适遇巨风之顺则推之而来后浪拥前故忽大而且久不退风逆则抑之而退前浪遏后故骤小而且久不进耳又问曰今夏之日昼潮小夜潮大冬之日昼潮大夜潮小俗所谓潮畏热畏寒是耶非乎答曰潮畏热畏寒虽出俗説实确论也隂阳生乎元气至其极也元气有不胜焉夏为极阳日昱乎昼阳气特甚元气虽升而为至阳所廹气不得伸故潮亦不得而遂格之于物以火防鼎水半于鼎火气既升水从而涌此元气升而潮进之象也于鼎之上置鐡炙床炽炭其上则涌水为火所防而复下此潮当进而元气为至阳所迫而不遂也冬为极隂日既西没隂气特甚元气为至隂所薄而潮不遂正与夏同亦犹鼎水方涌以疎箔覆鼎置巨冰其上冰气严沍涌水复下均一理耳畏热畏寒俗説是矣又曰敢问夏夜冬昼潮能大者何也答曰夏昼阳极元气为阳所胜冬夜隂极元气为隂所胜故潮小夏夜日既没阳气少衰冬昼日既出隂气稍敛元气得伸故潮得遂而稍大此甚易见騐之于身夏之日阳特甚荣血得行故面与身多红而泽气则喘促咽塞呵之而无所覩气阳也为至阳所胜故不能自伸犹潮之畏热而小也日既入阳渐杀人气少舒犹潮至夏夜而能大也冬之夜隂特盛荣血消缩故指面皱而肌革燥人呵气则油然而出皆可以见血隂也为至隂所胜其不能伸犹潮之畏寒而小也日既出人血少舒犹潮之至冬昼而能大者皆一理耳又问曰夏昼潮当小而能大夜当大而反小冬昼潮当大而反小夜当小而反大何也答曰此乃隂阳之气错缪颠倒夏当南风以阳方助至阳故元气为至阳所迫而潮小或者北风起以隂方气从所胜而来阳为之辟易故潮遂能稍大夏夜潮宜大也乃与昼日同其微者三伏中或阳气酷烈融而不收隂不足以御之故潮亦从而小冬或冰雪不解因隂沍寒故昼日宜大而反小冬夜宜小而反大者冬当北风以隂方助至隂元气为至隂所薄而潮小或者风从南至以阳方气从所胜而来隂为之辟易故潮亦能稍大此乃隂阳之变元气之病耳又问曰元气升降四时则均八月潮特大何也答曰何独八月二月之潮亦甚大也何者极隂极阳故冬之潮有小有大二月八月朔望前后隂阳之气适中元气得伸潮得遂其大也固宜
　　国朝
　　答潮问　　　　　　　　　　毛先舒
　　问浙江何以有潮也答曰地势为之也天下之水皆有潮然多暗长水或涌水而己惟钱塘之水澎湃犇腾如炉鼓釜沸以自海入江与他水絶殊盖地势使然也何以昼夜至再且以渐迟也曰应月候也月行较日以渐迟一日常不及日十二度故潮至亦以渐迟也其昼夜再至则应月之中也月一昼夜则再中或中于天或中于地之下月中则潮至月以朔之午正刻中于天以子末刻中于地初二日则以午末刻中于天以丑初刻中于地其后中期以次渐迟至望则以子正刻中于天午初刻则中于地至十六日则复如朔故朔日潮至以午正子末初二日潮至以午末丑初望日潮至以子正午初十六日则复如朔其渐迟之期无不如月之中天中地也秋则壮何也亦应月也月华至秋则益壮所谓地势者可详与曰其势有三钱塘之江将入海处有龛赭二山焉屹相峙如门下有沙槛江流至此则一束故海潮至此亦一束海水长欲入江束于山不得驶则怒譬人之欲入门也人多门狭则喧动抨击以争门惟水亦然此山势也水北捍南水缓而钱塘之水发丹阳经睦杭绍兴诸州逶迤曲折以入于海故曰浙江浙者折也则水尢缓他江捍到口与海力敌敌则潮至不敢逞故为暗潮浙江缓到口不能与海力敌如是则海压江而陵出其上潮至敢逞则为怒潮此水势也浙江方为巽象曰刚巽乎中正而志行柔皆顺乎刚江柔巽海让潮逞怒此方势也此三者浙江之所以有潮与他水殊不足怪也纷説无当徒益滋惑安客曰潮何以名为潮也曰潮者朝也朝月也曰海百谷王矣而何以朝为曰月者万水之天子也故海臣水而君月月中于天中于地犹天子之莅明堂也故海朝之或曰朝江也书曰江汉朝宗于海江朝海也潮者海潮江也故穷归宿则海大江小溯原本则江高海卑可以互为尊则亦可以互为朝也然则名潮复名汐者何故得无潮取其朝至而汐取其夕至耶曰配以汐名或主此然潮之意不系焉审以其朝至而名潮也则十二时皆有潮奚此潮汐且夕至者亦未尝不名潮故曰晓潮曰暮潮曰夜潮故潮者统辞也汐加之辞也而实非可以配潮故统潮与汐皆名潮是朝防之义非朝晨之义也此其所以名潮者也









　　海塘録巻二十二
<史部,地理类,河渠之属,海塘录>
　　钦定四库全书
　　海塘録巻二十三
　　内阁中书翟均廉撰
　　艺文六
　　五言古诗
　　赋得观涛　　　　　　　　　【梁】任　昉
　　云容襍浪起楚水漫呉流朝看遥树没稍见远天浮渔人迷旧浦海鸟失前洲不测沧溟旷轻鳞幸自游
　　济浙江　　　　　　　　　　【梁】任　昉
　　昧旦乘轻风江潮忽来徃或与归波送乍逐翻流上近岸无暇目远岸更兴想緑树悬宿根丹崖頽乆壤
　　还渡浙江　　　　　　　　　【梁】刘孝绰
　　季秋望后轻寒朝夕殊商人泣纨扇客子梦罗忧方自难遣况复阻川隅日暮愁云合绕树噪寒乌蒙漠江烟上苍茫沙屿芜解防迟东越接舳骛西徂悬帆似驰骥飞棹若惊鳬言归游侠窟方从冠盖衢
　　乘潮至渔浦作　　　　　　【唐】陶　翰
　　舣舟乘早潮潮来如风雨樟亭忽已隠界峯莫及覩喧腾心为失浩荡目无主豗防浪始闻漾漾入渔浦云景共澄霁江山相吞吐伟哉造化工此事已终古流沫诚足诫髙歌调易苦颇因忠信全客心犹栩栩
　　西陵口观海　　　　　　　【唐】薛　据
　　长江漫汤汤近海势弥广在昔胚浑凝融为百川泱地形失端倪天色潜滉漾东南际万里极目远无象山影乍浮沈潮波忽来徃孤防或不见櫂歌犹想像日暮长风起客心空振荡浦口霞未收潭心月初上林屿几邅回亭皋时偃仰歳晏访蓬瀛真防非外奨
　　月夜江行　　　　　　　　【唐】权徳舆
　　扣船不得寐浩露清衣襟弥伤孤舟夜远结万里心幽兴惜瑶草素怀寄鸣琹三奏月初上寂寞寒江深
　　题海图屏风　　　　　　　【唐】白居易
　　海水无风时波涛安悠悠鳞介无小大遂性各沈浮突兀海底鼇首冠三神邱钓防不能制其来非一秋或者不量力谓兹鼇可求赑屭牵不动纶絶沈其钩一鼇既顿颔诸鼇齐掉头白涛与黒浪呼吸绕咽喉喷风激飞廉鼓波怒阳侯鲸鲵得其便张口欲吞舟万里无活鳞百川多倒流遂使江汉水朝宗意亦休苍然屏风上此画良有由
　　郡亭　　　　　　　　　　【唐】白居易
　　平旦起视事亭午卧掩闗除亲簿领外多在琹书前况有虚白亭坐见海门山潮来一凭槛宾至一开顔终朝对云水有时听管弦持此聊过日非忙亦非闲山林太寂寞朝阙空喧烦惟兹郡阁内嚣静得中间
　　泛海　　　　　　　　　　【唐】戴　良
