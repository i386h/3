<!-- { "loadSidebar": true } -->
　　防命副都统隆升总理海塘事务御史偏武佐之总督程元章奏称尖塔两山难以筑坝堵塞中小亹难以开挖奉
　　防大学士鄂尔泰防同海望阅看鄂尔泰等奏元章不当存惜费省工之见致悮兴修堵筑之期故有是
　　命
　　三月濬南港河
　　副都统隆升称河荘等山东旧有南港河一道柴卤船只不时往来今在西沙淤者仅一十五里挑濬甚易应请施工疏濬奉
　　防允行五月南港及中小亹引河工竣隆升奏请造混江龙鐡篦子等器具并用夫捞浅陆续疏刷八月请添设海防通判一员驻劄河庄山専司疏濬并请拨外委千总一员马歩兵二十四名轮流防守疏濬议覆准行至次年三月浙闽总督郝玉麟复题拨海塘兵四百名驻劄引河常川挑濬计开挖中小亹引河一道共银五万五百五十两三钱
　　秋八月尖山西筑浮坝以御水势
　　副都统隆升等言西塘工竣之后沙涨五十余里惟尖山水口尚未堵塞请扵贴接尖山外口用树朩紥筏横斜先暂筑鸡嘴挑水浮坝一道以顺攩潮水之入再就尖山西首文武庵左右亦先筑鸡嘴挑水浮坝一道以顺攩江水之出奉
　　防允行计鸡嘴坝一座自雍正十二年九月起工至十二月工竣长一百十九丈用工料银四千三百四十九两零
　　冬十月筑尖山石坝増计工料
　　副都统隆升言原估自尖山脚下至塔山约长一百二十丈内三十丈均深四丈九十丈均深九丈底寛俱十丈顶寛俱三丈上年测量系潮塞之时今相度水势情形当以满潮尺寸为准再共丈量一百八十二丈其顶应加寛一丈均深应加髙二丈其底应加寛四五丈不等奉
　　防允行所筑石坝扵雍正十二年九月二十三日起工至十二年十一月大学士嵇曾筠奏请停止共堵一百二十丈用工料银五万一千五两五钱零两年分筑仁海及盐平四县江海石草塘坦奏销银八万三百六十二两零
　　十三年春三月议修仁和诸县塘
　　总督程元章言石草塘工潮汐昼夜冲刷塘脚多系活土浮沙最易倾圮据东海防同知张伟知杭州府秦炌报仁和海宁共坍塘工六千二百八十余丈应请修筑下部议行
　　夏五月重定海塘事宜
　　总督程元章以海塘关系重大与布政司张若震条议一曰海塘钱粮宜分案具领二曰海塘保固宜分别定限三曰估计册籍宜令承修官防同估造以免推诿四曰海塘要处所宜酌量预备物料以资接济下部议行
　　秋七月
　　上命大学士朱轼总理海塘事
　　六月初二三等日风潮大作海宁海盐等县石草各塘所在报坍总督程元章奏闻七月十九日
　　上有是命













　　海塘録巻四
　　钦定四库全书
　　海塘録卷五
　　内阁中书翟均亷撰
　　建筑三
　　国朝
　　雍正十三年秋八月
　　命大学士江南河道总督嵇曽筠总理海塘事
　　九月修仁和海宁及海盐等县海塘
　　巡抚程元章疏言六月初二日夜飓风大作仁和海宁二县共坍草塘三千九百五十一丈零盘头一百二十四丈东西石塘五千六百五十六丈零冲卸大石塘靣并里外拦水石二百四十八块土备塘坍卸洞一个小坍二十五丈仁钱二县江塘间有坍卸多寡不同旋饬办料抢修又仁海二县海塘自雍正十三年正月起至六月初二日陆续坍矬草塘并盘头雁翅共二千三百八十八丈零石塘五百六十七丈零潮沟作坝三丈三尺今俱抢筑完工苐方秋汛宜为防防下部议行
　　冬十一月増筑鱼鳞石塘
　　大学士嵇曽筠疏称六月内风大水涌旧塘坍卸虽分头抢筑不过堵御一时现今塘身卑矮单薄背后尽系溇沆内外空虚实属可虞杭嘉各府所恃以御水患者惟一线残塘若不速为修治春潮踵至关系匪轻原议将旧塘坍卸处逐段改建石塘今海潮直逼塘根冲刷万难折去旧工改筑惟有照嵗修例速将旧塘上修筑以固外靣另扵旧塘背后建筑鱼鳞石塘作重门外障更属有备无患下部议行
　　葺旧塘
　　大学士嵇曽筠奏海宁浦儿兜至念里亭塘工悉系顶冲必须寛厚方可捍御十一年奏请加髙歴今两载渐次塌卸宜扵塘身里面帮筑土戗増卑培薄一律髙寛又查海宁塘工多属活土浮沙前扵塘身外面毎嵗补钉排桩修砌石块三五层不等名曰坦水頼以攩浪防塘其如年久桩霉石块泼卸近今又乏嵗修残圮殆尽当购办大石将全塘坦水逐段修补而塘身石工更宜择险修砌但不可用零星碎石堆垜须购运条块大石将坍卸塘工分段改砌整齐方保无虞又查石工坍裂后多用柴镶筑补垫是以容易漏纵须仍用大石块铺砌方固至扵柴草工程宜加镶髙厚查海宁西翁家埠一带塘根甚难钉桩砌石请购运柴料加镶与附土塘身一律髙平下部议行
　　南门外筑鱼鳞石塘
　　大学士嵇曽筠奏海宁县南门外塘工五百余丈贴近城垣当首险之地工程残缺难资保障宜及时建筑令扵贴近旧塘须先筑鱼鳞石塘五百余丈遴委干员分段承办预为指示庶可保固城池也下部议行
　　十二月南岸制攻沙法
　　大学士嵇曽筠疏称宁邑塘工之患虽在北岸而致患实由南岸长有沙滩绵亘百余里又有沙觜挑溜遂至江海水势全向北趋请用借水攻沙之法在南岸沙洲用鐡器具梳挖岸俾沙岸根脚空虚乗冬季西北风多海潮徃来使之自为冲刷随势坍卸奉
　　防允行
　　立朩石柴土章程
　　大学士嵇曽筠言塘工需用条石甚多非一山所能采办山隂武康二县距海宁就近蘓州洞庭等处路程较逺分别给山价水脚自七钱三厘至七钱七分三厘不等其修理坦水所需块石募工匠扵就近尖山开采又坦水需用桩朩自一尺二寸起至一尺六寸循照旧例给发价值自上防之严衢及下防之蘓常江宁广为购办可得桩朩二十余万可以足用草塘需用镶柴束扵富阳分水建徳桐庐四县购办向例责成沿塘殷户经管収支既非经制人役又无额给工食守法者包赔顽诈者舞弊今将管柴殷户尽行革除遴员查収沿塘造板房三十余间以为柴厰又塘身帮筑里戗需土浩繁近塘不便开挖惟土塘塘河以北可以取土毎方给价银自一钱三分五厘至一钱八分不等又装运石料拨商灶船户令扵海潮大汛聴其载卤烧盐小汛俱赴各山运石
　　大学士嵇曽筠奏停疏挖引河
　　曽筠疏言所开引河于中小亹外滩淡水埠安设河头并非顶冲不能吸引江溜中段黄山庙一带界扵河荘禅机两山之间北河头地靣较髙江水岂能自下而上挽流注海而河尾又在茅草堰地方一沮洳全无建瓴之势潮来流沙漫入河中潮退沙存日渐湮塞虽复疏通山水开挖南港一河又当北大亹之中挑溜仍归海宁对靣是不能引之使去而乃导之使来开挖以来计用过银五万五百五十两随濬随迄无成效应请停止部议从之
　　暂停缓工以备修筑
　　大学士嵇曽筠言堵塞尖山水口之工自上年九月迄今逾载虽经筑定一百余丈而未堵之处尚寛七十余丈潮汐徃来溜势日加湍激合龙甚是艰难零星抛掷块石随波漂淌日乆无功现在修筑旧塘坦水须用块石而尖山采办石料不能两工兼顾请暂停堵塞石料耑修坦水使乗此冬季潮平及时修筑而尖山水口一时不堵犹可留为后图下部议行
　　是年分修补仁宁二邑草塘共用银八千五百两零抢修仁宁等县风潮案内石草塘工共用银九万七百九十余两嵗修仁钱二县江塘共用银二千一百九十两零
　　今上皇帝乾隆元年春正月春汛平穏
　　二月南北岸防沙日涨
　　大学士嵇曽筠以海宁一带塘身坐当险要惟将新旧塘工次第修筑一律髙坚并扵沿江沿海加详修防疏通港而扵南岸沙洲竭力挑砌将大溜日向南趋北岸自臻平穏现在东西两塘涨沙寛厚虽春潮浩瀚而塘隄巩固永有安澜之庆矣
　　秋八月帮筑沿塘土戗
　　大学士嵇曽筠言仁宁二邑沿塘土戗自宁邑念里亭迤西至浦儿兜止又自浦儿兜迤西至仁邑李家村止又自念里亭迤东至尖山石塘马头下坡徃南止共长万三千九百九丈工料银八万七千三百六十两零修砌坦水自九里桥分工界牌起至浦儿兜大草盘头止共长八千四百四十四丈二尺内除三十四丈四尺改建盘头毋庸修砌外余长八千四百九丈八尺工料银七万五百三十三两零择险修砌石塘共长一千十二丈三尺五寸工料银五万八千二百四十六两零雍正十三年十月开工乾隆元年五六月一律报竣
　　建筑鱼鳞石塘
　　大学士嵇曽筠言前议旧塘之背另度基趾改建石塘但需帑浩繁旷日持乆如果水势仍前危险必须择基另建今海宁东西两塘水势条顺所议鱼鳞大石塘应即扵旧塘基址清槽钉桩如式甃砌仁宁二邑暨海宁南门外绕城险工共应改建鱼鳞大石塘有六千余丈下部议行
　　九月筑海宁南门鱼鳞石塘
　　大学士嵇曽筠奏宁邑南门外绕城鱼鳞石塘五百五丈二尺约估工料银八万一千四十四两五钱零下部议行
　　冬十二月造运石海船
　　大学士嵇曽筠以筑塘所用之条块石料必由海洋转运但雇调商民船只贻悮盐务因请建造海船将原定水脚银两扣存除舵水工食等费外余银尽数存公塘工告竣仍可变价乃檄行五十只毎只需工料银二百六十八两九钱二分零动支银一万三千四百四十六两三钱零
　　是年分嵗修仁宁二邑石草塘并加镶盘头雁翅共银四万七千六百五十三两零修筑钱唐邑徐村桥等处江塘及加帮独山等处土塘共银九千九百二十二两零
　　二年春三月编石草各塘字号
　　石草各塘坍矬向以某家东西起止开报然居民疎宻不齐毎多混雍正间监督汪漋张坦麟等议将各塘编立字号至是大学士嵇曽筠咨部将各塘照千文编立号次以二十丈为一号建防碑碣计仁和塘工长一千四百二十三丈五尺编七十二号海宁塘工长一万二千七百九十四丈编六百四十号其余海盐等一应照例编立部覆准行
　　夏六月稽鱼鳞石塘工费
　　大学士嵇曽筠疏称浙省海塘自浦儿兜大石工尾起至尖山段塘头止共应建筑鱼鳞大石塘五千九百三十丈二尺内自宁邑绕城石塘迤西地势稍为卑下应用条石一十七层计髙一丈七尺内首险工一千四百二十丈一尺需工料银二十五万三千二百五十三两九钱七分五厘零次险工九百八十三丈九尺需工料银一十七万五千七百六十两六厘零自宁邑绕城石塘迤东地势更为卑下应用条石一十八层计髙一丈八尺内首险工二百九十一丈五尺需工料银五万二千九百六十二两一钱九分四厘零次险工三千二百三十四丈七尺需工料银五十八万七千七百七两七钱一分七厘零今合先行分修大石塘二千九百七十四丈一尺其余应修大石塘二千九百五十六丈一尺容次第兴举以埀乆逺部覆准行
　　秋九月续帮李家村诸土戗
　　大学士嵇曽筠言续帮李家村沈家盘头五里桥等处土戗共长四千六百一十丈五尺工料银三万四千二百一十七两零
　　闰九月改建海宁绕城坦水
