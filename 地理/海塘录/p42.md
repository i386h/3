<!-- { "loadSidebar": true } -->
　　【臣】同廵抚顾琮于本月初一日渡江由白鹤浦登陆前至新开引河又回舟徃绍兴应宿闸至姚家埠宋家溇一带看阅海塘南岸复由杭城起查看北岸一应土石至海宁尖山等处臣看得现在江水大溜悉归中小亹畅流直下北大亹涨沙巳成平陆【臣】等从翁家埠下隄前徃相对葛岙山北沿水之处约计二十余里皆系老嫩沙滩老盐仓隄外老嫩淤沙约二十里直接蜀山北靣自葛岙山至蜀山约长二十余里其山北一带西通江水东接海潮虽非大溜经由其水面尚寛八九里许大汛水深五六尺小汛水深二三尺不等附近载卤运柴小船可以乘汛徃来其海宁南门石塘外亦涨有老嫩沙滩约寛一十五里大小尖山脚老沙约寛一十三里至十五六里不等以上老沙多有生草者较之乾隆九年【臣】阅视北塘溜经蜀山之北沙防塘根之势迥不相同又勘得南大亹老沙绵亘自塘至水近者六七里逺者至二十余里现在亦无险虑至中小亹引河自上年十一月内冲开以来初寛二十余丈今巳至四百五十余丈是年至四五月内巳冲刷三里之寛合之江海形势若至大汛北岸仍不能无临塘之水南岸文堂山脚现巳落水其势巳向南趋文堂禅机山以南应相机利导使两山全落水中则中亹寛展经临大汛庶可分北岸之潮水至于钱江大溜难行葛岙山以南而逼近山脚之水仍复从山后一带漫流现在刷有堰沟长五六里深五六尺不等江溜初向南行当防其仍复故道此处应设一竹篓碎石滚坝以御冲刷使江水仍由坝漫流不致夺流且可杀江海泛涨之水其蜀山至尖山一带中有堰沟数道尚有乘潮汛行舟徃海宁者亦不便任潮水冲刷深长应酌看形势或于水口或于中段沟尾稍加堵御预防直抵塘根以期潮退沙淤渐成滩地又南岸防稽县属宋家溇地方东有曹娥江西有三江闸水俱滙归北流入海而海潮汛发阻遏江流从前钱塘江走北亹相去尚逺今江水改由中亹较前已近遇潮水长发遏仰曹娥江水二水并长难免隄岸不致漫溢亦应加意防防臣与顾琮俱详悉指示海防道鄂敏令其相机办理再查南岸一带海塘因安澜已久并未设有专司塘汛之员弁兵丁今江水虽离塘逺近不等然既向南趋当派官兵驻宿不时查勘全岸塘工应移驻官弁相度沙之坍涨有无裨益并潮水长落情形一一熟知随时调剂可免兴修大工两岸数部居民共受安澜之益应请
　　勅交该抚于海防两营内派拨官兵于南岸塘工及附近临河一带驻宿随时查看再分派兵弁于中亹北之河庄山居住就近在葛岙山蜀山一带上下廵视江海水势以便先事预防俟今年六七八月大汛过后水势全局巳定于南塘工所酌量分建营房以为官兵驻宿之所查前经大学士髙斌奏准将仁和县江塘迤东至章家庵民筑土堰动支旧存塘工银两加培髙厚此原系防御异常潮患所以分作二年修理今奏请营造官兵房屋应需工料即移此项先为动用其修筑民堰银两再展年限陆续修理
　　抚臣方观承海塘善后事宜疏【乾隆十三年】
　　【臣】恪遵
　　圣训覆查原奏悉心办理谨将善后事宜各条详加筹
　　酌并有应及者逐一开陈恭呈
