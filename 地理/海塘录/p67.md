<!-- { "loadSidebar": true } -->
　　牛车没毂水何浑暗长春潮二尺痕万灶铺烟沈海戌两山衔雪束江亹船开渡口愁将晚月到圆时过上元莫负承平好风景河塘灯火閙黄昏【宋时沙河塘灯火最盛东坡诗繁星閙河塘】
　　海塘告成次中丞屠艾山原韵　　查嗣瑮重将斥卤作陂田敷土神工岂偶然黒水无波疑缩地黄星不骋竟回天明经特借经臣力砥柱应资柱石贤可但海隅歌袵席百年四郡庆安全传将佳句叶州闾涸辙何须顾鲋鱼赋就马衔先避地图成海若巳潜驱回潮不用三千弩洒浚虚传十二渠永与东南纪成绩朝宗络绎走舟车日月浮天互吐吞纷纷鲛鳄起防魂心惭负石功难补目骇囊沙迹尚存永为坤舆穷沃汜重教元化返胚浑夕云宿雾俱收敛龛赭依然旧海亹手障狂澜直欲东嵬然碕岸与天通凭将当代济川楫幻作虚空驾海虹泽国千年成息土晴天万里见仙篷漉沙増灶人无恙笑指平成百世功
　　春江　　　　　　　　　　　毛竒龄
　　湛湛春江覆緑波夕阳江上奈愁何人家菰菜新晴少浦口杨花薄暮多野雾行舟迷远渡晚寒归鸟聚高柯到来三载随渔父不道还为泽畔歌
　　登呉山兰若同张孝亷　　　　毛竒龄
　　岧嶤绀阙快同登直上呉山第一层柑杪寒涛翻北郭帆来古渡是西陵中天化雨迷香象落日秋风对季鹰我欲远寻蓬岛去何年东望海云蒸
　　西陵渡即事　　　　　　　　毛竒龄
　　望京门外旧樟亭驿路临江蔽远坰风转一帆沙屿白天低两岸海潮青通闗贾舳摇旌斾下濑军书缀羽翎丛笛几行相望隔有人垂钓在沧溟钱塘西路固陵舠十里平沙官渡遥镇海旧楼飞紫□教兵新堞散红椒【希轲曰越絶书有敕兵城今又名教兵有新垒】平原兎暖看驰猎曲港鳅高欲上潮白马素车长在望哀魂千载竟谁招
　　登江上楼　　　　　　　　　王　锡
　　书剑频年事远逰聊扶残醉上危楼飘零季子裘空敝慷慨班生笔未收日色遥含千树晚涛声近薄一江秋此身去就浑无定毎向登临动旅愁
　　西陵返棹　　　　　　　　　刘正谊
　　高低市火映寒流入夜西陵独放舟复见芳烟迷客路曽听疎雨卧僧楼水连树碧砧声寂霜染林红鸟梦幽明月河梁回望处隔江云物尚勾留轻风簇浪细如花百里清江夜色賖心惜峰峦偏易别身躭鸥鹭喜还家山钟野寺参差吼谯鼓严城歴乱挝认得村西卖酒店红阑杆曲小旗义
　　秋渡钱塘　　　　　　　　　陆　舜
　　越絶山川半似呉钱塘东渡片帆孤满空云物弄秋色两岸江城入画图水落万峯看树小风高九月听潮无追思呉越当年事故垒西边呌□鸪
　　八月十八日观潮　　　　　　　厉　鹗西风吹客出重城乘兴聊为江上行买酒旗亭望山逺焚香野庙拜潮生喧呼儿女秋夸雪浩荡鱼晚弄晴欲学卢郎无赋笔老夫胷次尚峥嵘







　　海塘录巻二十四
　　钦定四库全书
　　海塘録巻二十五
　　内阁中书翟均廉撰
　　艺文八
　　五言排律
　　樟亭观潮　　　　　　　　【唐】宋　昱
　　涛来势转雄猎猎驾长风雷震云霓里山飞霜雪中激流髙失岸吹涝上侵空翕辟乾坤异盈虚日月同艅艎从陆起洲浦隔阡通跳沫喷岩翠翻波带景红怒湍初抵北却浪复归东寂听堪増勇晴看自发防伍生传或谬枚叟説难工来信应无已申威亦匪穷冲腾如决胜廻合似相攻委质任平视谁能测始终
　　越江秋曙　　　　　　　　【唐】萧颖士
　　扁舟东路远晓月下江濆潋灔信潮上苍茫孤屿分林声寒动叶水气曙连云暾日浪中出榜歌天际闻伯鸾常去国安道惜离羣延首剡谿近咏言怀数君
　　东楼南望八韵　　　　　　　【唐】白居易
　　不厌东南望江楼对海门风涛生有信天水合无痕鹢带云帆动鸥和雪浪翻鱼盐聚为市烟火起成村日脚金波碎峯头钿防繁送秋千里雁报暝一声猿已豁烦襟闷仍开病眼昏郡中登眺处无胜此东轩
　　渡西陵十六韵【并序　　　　　唐】李　绅
　　七年冬十有三日早渡浙江寒雨方霖军吏悉在江次越人年谷未成霪雨不止田畆浸溢水不及穗者数寸余至驿命押衙裴行宗先赍祝辞东望拜大禹庙且以百姓请命雨收云息日朗者三旬有五日刈获皆毕有以见神之不欺也
　　雨送奔涛逺风收骇浪平截流张斾影分岸走鼙声兽逐衔波涌艨喷棹轻海门凝雾暗江渚湿云横雁翼看舟子鱼鳞辨水营骑交遮戍合戈簇拥沙明谬履千夫长将询百吏情下车占黍稷冬雨害粢盛望祷依前圣垂休冀厚生半江犹惨澹全野已澄清爱景三辰朗祥农万庾盈浦程通曲屿海色媚重城弓日鞬櫜动旗风虎豹争及郊挥白羽入里巻红旌恺悌思陈力端庄冀表诚临人与安俗非止奉师贞
　　杭州观潮　　　　　　　　【唐】姚　合
　　楼有樟亭号涛来自古今势连沧海濶色比白云深怒雪驱寒气狂雷散大音浪髙风更起波急石难沈鸟惧多遥过龙惊不敢吟防如开玉穴危似走琼岑但禠千人魄那知伍相心岸摧连古道洲涨踣丛林跳沬山皆湿当江日半隂天然与禹凿此理遣谁寻
　　和运使舍人观潮次韵　　　　【宋】范仲淹
　　何处潮偏盛钱塘无与俦谁能问天意独此见涛头海浦吞来尽江城打欲浮势雄驱岛屿声怒战貔貅万叠云才起千寻练不收长风方破浪一气自横秋髙岸惊先裂羣源怯倒流腾凌大鹍化浩荡六鳌防北客观犹愳呉皃弄弗忧子胥忠义者无覆巨川舟
　　把酒问东溟潮从何代生宁非天吐纳长逐月亏盈暴怒中秋势雄豪半夜声堂堂云阵合屹屹雪中行海靣雷霆聚江心瀑布横巨防连地震羣檝望风迎踊若蛟龙鬭奔如雨雹惊来知千古信回见百川平破浪功难敌驱山力可并伍胥神不冺凭此发威名
　　国朝
　　钱塘晚渡　　　　　　　　　王　锡
　　两岸芙蓉醉秋江入画图风多归鸟乱日落片帆孤渔子波心钓舟人渡口呼荻花飞雪尽杨栁着霜枯云物方辞越闗津忽到呉水寒烟不起山远树全无绿绮琹犹在红亭酒用沽名心轻早歳世味识穷途异国疎狂客乡邻笑防儒还家莫惆怅萝月弄西湖
　　五言截句
　　初下浙江舟中口号　　　　　【唐】孟浩然
　　八月观潮罢三江越海浔回瞻魏阙路空复子牟心
　　杭州祝涛头二首　　　　　　【唐】徐　凝
　　不道沙隄尽犹欺石栈顽寄言能白雪休厺打青山送薛二十三郎中赴婺州　　　【唐】姚　合
　　我住浙江西君厺浙江东日日心来徃不畏浙江风
　　别杭州　　　　　　　　　　【唐】姚　合
　　醉与江涛别江涛惜我逰他年婚嫁了终老此江头
　　晚望　　　　　　　　　　　【宋】度　宗
　　鸥鹭归烟渚秋江挟晚晴老渔闲檥艇坐待月华生
　　宴玉津园江楼　　　　　　　【宋】任希夷
　　风静潮痕减江空夕照多星星波上艇隠隠岸边莎风光连北阙景物傍西湖禁籞涛江上兹楼天下无虚斋留御榻小迳近层崖再拜观奎画浑疑侍玉堦参天宫栢翠布地禁花红台沼如文囿规摹有汴风
　　江上　　　　　　　　　　【宋】释永颐
　　江头云阁雨栁色与春深船发春风阻谁知客子心
　　秋江晓渡图　　　　　　　【元】杨维祯
　　船泊大江口行人与马争不如渔艇子高卧待潮平
　　东归次钱塘先寄弟　　　　　【元】范　钦
　　月落天将曙风高浪欲层夜来春艸梦先已度西陵
　　春夜钱塘江行　　　　　　　【元】呉宗儒
　　小艇发江干入夜东风起带雨挂轻帆西行三百里
　　潮　　　　　　　　　　　　【元】孙承宗
　　休嫁弄潮儿潮今已失信乘我油璧车厺向钱塘问
　　江邨　　　　　　　　　　　　法　聚
　　残阳在木末逺鸟没孤屿渔舟归未归吹笛芙蓉渚国朝
　　浙江秋涛　　　　　　　　　　张　丹万里西风吹洪涛撼江阁挂帆白塔下瞥眼富春郭
　　闲亭候潮　　　　　　　　　　张　丹极目秋江濶空亭独倚拦早潮犹未上落月如金盘
　　浙江秋涛　　　　　　　　　　诸壬发倐忽大风发羣龙若昻首青天无片云夹岸雷霆走
　　闲亭候潮　　　　　　　　　　诸壬发近水白平野逺山红入天早潮倐已至江路乱流烟
　　偕李孝亷入闽初发江干　　　　朱彛尊清江自西来海水逆流合我帆挂东风遥指富春塔
　　初发江干　　　　　　　　　　查慎行江路羊肠回江风羊角合渐近渔浦潭忽失六和塔
　　钱塘江行杂诗　　　　　　　　曹　溶春水浴文石诸花夹相送行穷两岸山未觉轻舟动
　　采緑人何在霜林数十家屋前看越岭终日漾清沙
　　月爱回谿暖丛篁十月新临流时濯足惊起踏歌人
　　六言截句
　　浙江　　　　　　　　　　　【元】呉师道
　　两山喷雪转三道奔波淼漫白塔故宫高殿行人来倚阑干
　　江边　　　　　　　　　　　【元】李孝光
　　江边孤树犹碧天际白云自流七十二滩浩荡夕阳照见归舟
　　国朝
　　江行杂诗　　　　　　　　　　查慎行人家泥浦渔浦驿路樟亭赤亭黄犊鸣边艸緑画眉啼处峯青
　　船头载余杭酒枕上看富旾图老伴不离鹅鸭浮踪又落江湖
　　雨中江上　　　　　　　　　　厉　鹗树外雨随风至塘边水入田流防底庙子沙口人语龙山渡头
　　橘蠧化双飞蝶桑芽饲再熟蚕隔岸云屯黒白近城岫洗青蓝
　　村娃向井提瓮田父冲烟曳柴老我三家竹墅宜人一緉防鞵
　　梅候不便北客波官多赛南朝江平观涨小艇雨歇迎神洞箫
　　七言截句
　　渡浙江问舟中人　　　　　　【唐】孟浩然
　　潮落江平未有风扁舟共济与君同时时引领望天末何处青山是越中
　　送陶十赴杭州摄掾　　　　　【唐】刘长卿
　　莫嗟江城一掾卑沧州未是阻心期浙中山色千万状门外潮声朝暮时
　　渡浙江　　　　　　　　　　【唐】卢　纶
　　前船后船未相及五两头平北风急飞沙巻地日色昏一半征防浪花湿
　　答微之泊西陵驿见寄　　　【唐】白居易
　　烟波静处一防白应是西陵古驿台知在台边望不见暮潮空送渡江回
　　潮　　　　　　　　　　　【唐】白居易
　　早潮才落晚潮来一月周流十六囬不独光隂朝复暮杭州老去被潮催
　　浪淘沙词　　　　　　　　【唐】白居易
　　一泊沙来一泊去一重浪灭一重生相搅相淘无歇日防教山海一时平
　　白浪茫茫与海连平沙浩浩四无边朝来暮去淘不住遂令东海变桑田
　　青艸湖中万里程黄梅雨里一人行愁见滩头夜泊处风翻暗浪打船声
　　借问江潮与海水何似君情与妾心相恨不如潮有信相思始觉海非深
　　海底飞尘终有日山头化石岂无时谁道小郎抛少妇船头一去没回期
　　随波逐浪到天涯迁客生还有几家却到帝乡重富贵请君莫忘浪淘沙
　　应举题钱塘公馆　　　　　【唐】陈去疾
　　万里茫茫天堑遥秦皇底事不安桥钱塘江口无钱过又阻西陵两信潮
　　观潮　　　　　　　　　　【唐】刘禹锡
　　八月涛声吼地来头高数丈触山回须臾却入海门去巻起沙堆似雪堆
　　观浙江涛　　　　　　　　【唐】徐　凝
