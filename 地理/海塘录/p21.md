<!-- { "loadSidebar": true } -->
　　圣祖仁皇帝南廵
　　御制登吴山絶顶诗
　　左控长江右控湖万家烟火接康衢偶来絶顶慿虚望似向云霄展画图
　　三十八年
　　圣祖再幸
　　御制登吴山诗
　　重经层巘暂停銮天日晴和览眺寛城市万家烟火近念兹莫遣有饥寒
　　并恭摹勒石建亭于大观台上乾隆十六年三月初二日
　　皇上省方至浙
　　临幸吴山
　　御制恭依
　　皇祖吴山诗韵诗
　　崇巘襟江复带湖俯临万井乐亨衢百年休养
　　三朝泽继述予懐凛永图
　　又
　　御制吴山大观歌
　　我游名山亦巳多吴山大观今作歌兴安大岭及长白嵩泰防麓田盘窝诸山未兼江海胜此间旷览俱遮罗南北髙峯走龙脉蜿蜒入郡成嵯峨琳宫梵宇许居下不许墙宇盘尖螺平列坎石镇火患风从其俗无烦诃第一峯头纵遐瞩壮哉所见真无加左江右湖互环抱海气蓊匌含羲娥维水有四三已具故富鱼族蛟鼋鼍天吴阳侯时出没列缺丰隆相荡摩吴颠越踬阅兴废宋迁元代纷誵讹只賸吴山青不磨吴山大观今作歌二十二年
　　翠华重幸
　　御制乾隆丁丑仲春南廵再依
　　皇祖吴山诗韵诗
　　防罼重临明圣湖吴山先此陟云衢万家烟火滋繁庶足食足衣慎后图
　　二十七年
　　皇上三幸江浙
　　御制壬午暮春之初三依
　　皇祖吴山诗韵诗
　　南眺长江西盻湖城中陟巘歴香衢宁因玩景赓
　　前韵曰在观民有本图
　　又
　　御制三月朔日登吴山作歌诗
　　一峯婉娫走郡城众峭攅簇罗大屏若有若无寻栈升造极广厦原平陵何须勒马夸豪情惟愿众庶恒
　　安宁西湖下视如急待吾方未暇将观海
　　诗
　　陈允平登吴山　登山一展眺宫树鬰嵯峨楼阁春风满东南王气多青天行日月大地布山河栁色沙堤路时闻响玉珂
　　施枢至日谒庙吴山见日初出　曦龙浴海出扶桑云表辉芒烛万方史馆缤纷书瑞色禁城奕燿鎻祥光从知绣线添红影独喜丹心向太阳节里官闲无一事谛观易道静焚香
　　方岳修胥山路　两山壁立束微行石齿参差半已倾莫等危时扶使稳但逢险处放教平一毫以上诸人力半月之间乐事成安得坦夷三万里家家门外是鹏程
　　方囘次韵夹谷子栝吴山晚眺三首　诗眼书胸碧宙寛暮天摇落纵遐观霜明枫叶红于染春防梅梢玉不寒北望遥迎书雁至南烹屡餍脍鱼残一规明月悬江海几许人家夜枕安鹘飞欲没海天寛万动盈虚静处观一画防阳迎日至九畴休范騐时寒世间刼火灰何恨物外仙碁局未残好与苍生司性命五风十雨报平安　落木萧萧泽国寛偶舒岩啸纵川观六鳌海濶征帆逺万象天低步屧寒旅泊余生箄食菲宦游旧味瓮虀残达人不堕牛山泪何待将心与汝安
　　赵孟頫吴山　城上髙楼接太霞令严钟鼓寂无哗提疆内向三千里比屋同封百万家心在江湖存魏阙身随牛斗泛仙槎举头便觉长安近时倚防干望日华
　　萨都拉钱塘驿楼望吴山　仙居时复与僧邻帘幙人家紫翠分后岭楼台前接上方钟鼓下方闻市声到海迷红雾花气涨天成防云一代繁华如昨日御街灯火月纷纷
　　贡性之咏吴山景　鸾翔鳯翥枕江流秀夺江南第一州螺防巧盘云外影娥眉深锁雨中愁舞衣春赐鸳鸯锦歌扇晴翻翡翠楼宝马香车游冶子赏心谁不为迟留
　　杨载吴山晚眺　山椒翚搆四垂寛上相旌旗曽览观傍近江湖天广大上连星斗地清寒龙宫永锁函书閟鳯岭重嗟苑树残此际独无云蔽日正宜翘首望长安
　　张舆晚游吴山次韵　罗绮连云几万家黄昏楼店尚纷哗珠帘十里巻明月银烛万条生紫霞尘带花香随去马街连树色引归鸦闭门不作华胥梦卧聴江声走白沙
　　沈谦吴山晓望歌　吴山突兀气旁礴下瞰钱塘水波恶第一峯头鸡始号羣星未落金盘髙须臾赤熖射江水南北千山忽青紫海门堆雪蛟龙吼小儿看潮今白首呜呼雪浪空崔嵬吴越兴亡谁是非
　　严我斯登吴山絶顶放歌　鳯凰岭畔吴山髙鳯凰岭下飞江涛江云片片白如练江风八月声怒号有客攀萝踞峰顶手弄青霞白石冷嵯峨崇观连天髙俯瞰鳞鳞千万井中有道士华阳巾琉璃之盏松花醇拂拭南青玉簟殷勤邀我倾千廵囘首西湖西子面翠黛明妆光灔灔木兰双桨娇晴波桃花玉勒如飞电须臾黑云起雷峰吹笙雨脚挂晴空疑是秦王渡海时驱山鞭石形离竒又如万弩射江潮轰车蹴浪鼋鼍骄当筵四顾骇心目淋漓急酒杯中緑尊前狂客呼李謩横吹玉笛撼山朩笛声遥遥动江滨吹入江天万里云忽然云端起好月银楼玉阙何氤氲不见苏公巳往风流歇处士亭邉芳草没湖山变幻须臾间何必沧桑人代别我今不饮胡为乎城头落月空啼乌
　　【臣】谨案吴山隆峙城中去江稍逺然子胥没为涛神胥山之名实由此肇且其山自鳯凰左折前临大江江介海门囘环拱固实一郡胜概也故録之
　　艮山　西湖胜迹记自龙山沿江而东环沙河而包括露骨于茅山艮山皆其防沙也
　　诗
　　厉鹗五月二十五日艮山门外晚眺　吴天入时凉似水裌衣出城三四里城角逺山青半环分得浓岚落渔市荒陂缭绕行何求云影水中凝不收蓬科谁与作都祭隂森大树堪蔽牛几家丛薄径微窄稚髦闯篱窥过客椶榈散叶覆深井薜荔牵丝防欹壁喜闻田水夜初满不道瓠花朝更坼半虹忽堕横一桥恰当髙处风刁骚四天万緑染未销峯尖黄鹤如可招画本髣髴临山樵深林絶磵蔵过雨山中茅屋愁漂摇道旁日暮纷惆怅白荷欲语娇相向斜倚珠盘踏寒浪菰蒲低处见船行弭櫂无人能一访我时小极因废书消忧起病两有余但思临平考古迹安得汤镇谋村居
　　朝廷蠲租
　　诏寛大官府劝农意乐胥携孥亦可号蚕室息影颇爱开蜗庐试歌元豊嵗连稔姓氏何必闻乡闾








　　海塘录巻七
　　钦定四库全书
　　海塘録巻八
　　内阁中书翟均亷撰
　　名胜二
　　赭山　咸淳临安志旧图志云在仁和旧治东北六十五里滨海产盐有盐塲成化杭州府志去海宁西南四十五里髙七十五丈周三里二百步西南界仁和与绍兴龛山南北对峙是为海门海宁县志海潮至此与江流相值东不得溢益怒作势曹汉炎赭山诗江流曲似阳氷篆山色丹如葛令砂是也康熈十一年时有牧马之役奉宪令绍兴寺暨戎府阅视形便知府稽宗孟曰赭山濒海外洼内湫其民撡牢盆者输盐租治桑麻者任土贡非有水草地以张周阹牧马未便力持之议遂寝杭志三诘浙江当尾闾盘沍东注入海之际乃又忽作一囘折其在钱塘西防则有折山后名赭山赭折字音之误虞喜志林注钱塘江口折山正居江中潮水投山下折而曲一至江口有反涛水势所归故云浙江
　　诗
　　钱肇修和张中丞赭山望海四首　赋海防才并子虚英髦执简侍防舆风生瀛岛环
　　宸极气作胥涛卫比闾南服鲸鲵从此静北门锁钥自端居文章功业谁能匹赭岸重防越絶书　微茫颢气涵清虚輶轩俯览穷
　　皇舆天纲西被星宿海地轴北注医巫闾一线才通岛夷贡千寻已奠支神居请磨苍崖纪新咏他日价重嵝书　一水鉴本来虚薄海安澜庆得舆潮信未曽过冨渚谷王亦似式商闾春风百货连云集夜月千艘比屋居明信如公真不忝试看域外尽同书　百谷风生众窍虚海门添设堑神舆饥乌废垒栖勾践玉虎金函镇阖闾槖钥阳波萦胜地回旋斗曜拱
　　宸居稽山古自陈王会愿上
　　南廵封禅书
　　王锡奉和大中丞张运青先生赭山望海　雄才作赋驾元虚政暇慿髙望岱舆吴越苍茫迷国邑赭龛突兀辟门闾潮生蚌蛤皆山立日出鲸鲵尽穴居应见测波重译至东西南朔一车书　一望沧溟混紫虚东南淑气萃扶舆门开鳖子通潮汐市杂鲛人集比闾絶岛风清渐
　　圣泽洪波日静奠民居懐襄幸覩安澜庆玉字何妨探禹书　谩道沧桑变态虚偶因豋眺一停舆横空怪石标罗刹卷地洪涛泄尾闾行覩南交来白雉久东鲁祀爰居巨川欲济慿舟楫遥忆当年说命书　秦汉求仙属子虚汪洋万顷载方舆浪翻西浙掀浮屿潮薄东瓯撼大闾到眼乾坤都是水囘头民物尽安居始知
　　圣主龙飞日清晏千秋炳史书
　　嵇宗孟阅地即次　江城一夜雨欵马晓冲泥蚕女缲晴雪厐农立夏畦山横云岭防野旷夕阳低最喜鲸鲵靖海天望不迷　秦皇驱不尽虎踞大江滨万树桃花雨半竿渔父津方壶看月出勾漏与天邻寄语杖藜者防航
　　圣泽新　公軰从龙彦予惭求牧人风尘虚画防阡陌
　　有劳臣
　　圣泽销兵久良农买犊新车书吴越盛未许赋云屯臣谨案赭山直北其遥峙者曰皋亭山上有游龙潭唐白居易祷雨处其下桃花坞沿坞数里桃花最盛曰黄鹤山上有渥洼池以苏轼赋诗得名山半为黄鹤仙洞二山在南宋时皆称极盛其平衍者曰桐扣山即晋张华刻桐木为鱼扣石鼓处曰临平山唐邱丹隐居处凡此诸山虽去海稍逺而掩映塘北蜿蜒相望今谨附録梗概于此
　　文堂山　成化杭州府志去海宁县西南四十五里髙三丈一尺周半里海宁县志明永乐初以沿海扼要徙赭山廵检司于上在赭山东半里禅机山　成化杭州府志去海宁县西南四十五里髙五丈周五里一百步海宁县志巅有禅师井赭山西一里
　　雷山　成化杭州府志髙七丈周围一里奔潮荡激渐徙入海杭州府志在县治西南四十三里葛岙山　成化杭州府志髙六丈周三里去海宁县四十三里海宁县志山有獐獾雉雀之属杭州府志南八里为赭山
　　盘山　成化杭州府志去海宁县西南四十三里髙七丈周八里海宁县志去葛岙东一里
　　河庄山　成化杭州府志在海宁县西南四十里髙七丈周八里杭州府志岩门山西一里则河庄山河庄东不一里为胡家山
　　岩门山　成化杭州府志髙九十九丈周五里上有塔去海宁县西南四十里两浙盐法志巍峨峭防岩岫蟠回号为主山宋时设盐塲于此谈钥催煎防题名记蜀山西南十余里有岩门山亭爨相接总曰岩门蜀山盐塲海宁县志山无佳植兽有獐獾狐兔鸟则文雉鸦雀
　　越山　成化杭州府志胡家山旧名黄山又称越山在海宁县西南四十里髙十丈周六里二百步海宁县志图经云黄山本名越城山其土色黄下有百尺浦
　　诗
　　范骧越城山　江蓠半緑越王浦夜月初生伍员潮借得邻翁半畆地学驱黄犊种春苗
　　蜀山　咸淳临安志去盐官西南二十七里成化杭州府志髙五丈周围二里隋书地理志余杭郡盐官县有蜀山宋史河渠志嘉定十二年盐官海失故道潮冲平野二十余里蜀山沦入海中神州古史考以蜀国之桐材扣临平之石鼓此山得名上有蜀山洞潮决沦入海
　　石墩山　成化杭州府志髙一十丈周二里在海宁县东南五十里【邑志作去县东十四里】临安志作石堆山杭志在西南今改正海宁县志海上要地立廵检司土城周四十丈营舎俱备旧戍百人今止廵卒五人虗而不守万厯杭州府志石墩司城在石墩洪武二年设廵检在硖石镇十二年徙石墩二十年信国公汤和提督沿海廵司筑城周百四十丈为门二环城有池
　　小尖山　成化杭州府志在海宁县东南六十二里髙五十五丈周十里海宁县志在石墩东一里望之若卹阜然上有烽堠
