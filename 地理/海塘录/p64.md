<!-- { "loadSidebar": true } -->
　　观潮　　　　　　　　　　　　呉廷桢阊阖长风吹海立冯夷怒挟天呉入层层驾浪薄秋旻凉波如沸鱼龙泣海门匹练遥飞来龛山赭山青崔巍罔象横冲两崖束巨灵直擘中流开划然分奔吼余怒霆击雷轰碎天鼓日车倾昃羲和愁疾掩阳乌避吞吐倐忽奔腾万马狞鸱夷蹴踏来窈防雪山推翻鼇脊瘦氷柱迸裂蛟涎腥俄闻舂岸喧云滩旋见跳波散珠佩惊涛荡潏天低昻乱石匉訇山破碎潮头一落百尺强追潮之子凌苍茫干挽乍隠鸥起没一叶忽浮鳬拍张目睛转毛洒淅我生江乡情未识吁嗟一晌适然惊倒防长江荡胸臆水犀强弩千百翎欲寻断镞遗灵钓台西峙滩涨急海天澒洞孤烟青
　　浙江观潮歌　　　　　　　　　沈　堡钱塘八月江潮生浑茫一气弥太清消息隂阳与出入荡摩日月为虚盈氷地既涵焦釡泄川后欲发天呉行或盛或衰各有极乾坤之气常代更初生峡口白一线雾鬰云蒸隠还见沙迹飒飒鸣风蛟门燿燿掣雷电防嘈远听鲸鳄呼熌烁方疑神战飞落龛赭势莫当沛然一防遂千变洪涛矗起逆浪催薄汉沸天声喧豗乍合乍离玉穴错忽断忽连银峦开斜搏古岸没遥树直卷野塘鸣震雷胥灵凭怒逞雄武白马素车如鬭虎为使冯夷舞翠旍更驱象罔击鼍鼓又如龙宫突出钱塘君金锁顿裂驰玉鳞一战洞庭食鱼鳖飞高洒血何纷纶或如巨鼇戴山徙南土万族偕征百灵聚奔腾潜鹄迅波磅礴老蛟泣神雨不愁大鹍初运沧溟中击水荡云凌太空煦沫已闻地轴震响更觉天轮冲我临江阁纵遐睇目神遥心胆悸况见阳侯羽葆驰祗虞海若恣吞噬呉儿解水真善泅奋臂掇身投奔流横蹴飞湍且踊跃潜探深窟还沈浮榜人渔子亦自警羣驾艅艎理舴艋掇棹高从潮内掀岸桡忽向潮头骋弄潮更唱迎潮歌观者如堵肩相摩壁上烟岚正惨淡江中帷盖纷径过俄而一瞬走百里波涾浪去益驶雪峤遄移青嶂间水崖倐下芳洲里声廻浦溆犹汤汤流合涧溪河弥弥潮退江空昏霭消荡涤山川浩无滓九埏之竒此大观光怪离竒雄两间经干丽震自嘘噏随时应候来淼漫纷纷众论各竒诡探隠索幽缈谁记抱朴未能拨厥端防庄何足审此理我将御景乘流颷桂楫疾驰云旂飘沧屿从登紫贝阙碧津更渡黄金桥为招混沌播元气即遗谆芒清沃焦四海安澜万国定瑶光灿灿横丹霄
　　钱塘曲效温飞卿　　　　　　刘正谊
　　春风吹花如剪绮浅碧深红低照水草香蛱蝶去还来沙暖鸳鸯眠不起落日满江潮正平画楼倚岸调银筝余杭酒好莫辞醉烛艶樽浓无限情
　　秋夜听潮歌寄吴尺鳬　　　　厉　鹗
　　城东夜月悬羣木汹汹涛声欲摧屋披衣起坐心茫然秋来此声年复年壮心一和小海唱二毛不觉盈吾颠胸中云梦吞八九要挽天河北斗倐忽晴空风雨来杳冥水府神灵走时哉防见沧溟兀自是乾坤有呼吸轩辕张乐万耳聋洞庭天远鱼龙泣须臾声从静里消一蛬独语星萧萧天明作歌寄呉子想子中宵亦听潮
　　呉江望雨从隔江来　　　　　章抚功
　　呉山越山几山别一山云暗一山白隔江雨脚来空虚波浪接天翻江黒雷声隠隠光如射雨在髙峯不得下窟宅蛟龙起怒号挟水回身向天防登临未极高山巅斜风吹雨过眼前拂衣大笑下山去白鹭背人飞远天







　　海塘録巻二十三
　　钦定四库全书
　　海塘録巻二十四
　　内阁中书翟均廉撰
　　艺文七
　　五言律诗
　　与顔钱塘登樟楼【一作樟亭】望潮作　【唐】孟浩然
　　百里闻雷震鸣暂辍弹府中连骑出江上待潮观照日秋云迥浮天渤澥寛惊涛来似雪一望凛生寒
　　与白明府逰江　　　　　　　【唐】孟浩然
　　故人来自远邑宰复初临执手恨为别同舟无异心沿洄洲渚趣演漾歌音谁识躬耕者年年梁甫吟
　　秋登张明府海亭　　　　　【唐】孟浩然
　　海亭秋日望委曲见江山染翰聊题壁倾壶一解顔歌逢彭泽令归赏故园间予亦将琹史栖迟共取闲
　　送金昌宗归钱塘　　　　　　【唐】刘长卿
　　新家浙江上独泛落潮归秋水照华髪凉风生褐衣柴门嘶马少藜杖拜人稀惟有陶潜栁萧条对掩扉
　　酬张夏别后道中见寄　　　　【唐】刘长卿
　　离羣方歳晏谪宦在天涯暮雪同行少寒潮欲上迟海鸥知更傲沙鹤见人衰只畏生秋草西归亦未期
　　赋得海边树　　　　　　　　【唐】皇甫冉
　　歴歴縁荒岸溟溟入远天每同沙草发长共水云连摇落潮风早离披海雨偏故伤游子意多在客舟前
　　酬王侍御西陵渡见寄　　　　【唐】严　维
　　前年万里别昨日一封书郢曲西陵渡秦官使者车栁塘薫昼日花水溢春渠若不嫌鸡黍先令扫敝庐
　　富阳南楼望浙江风起　　　　【唐】张南史
　　南楼渚风起树杪见沧波稍觉征帆上萧萧暮雨多沙洲殊未极云水更相和欲问任公子垂纶意若何
　　江城夜泊寄所思　　　　　　【唐】权徳舆
　　客程殊未极舣櫂泊廻塘水宿知寒早愁眠觉夜长远钟和暗杵曙月照晴霜此夕相思意摇摇不暂忘
　　经杭州　　　　　　　　　【唐】顾非熊
　　郡郭绕江濆人家近白云晚涛临槛看夜艣隔城闻浦转山初尽虹斜雨未分有谁知我意心绪逐鸥羣
　　送杭州姚员外　　　　　　【唐】顾非熊
　　浙江江上郡杨栁到时春堑起背城雁防分向海人峤云侵寺吐汀月隔楼新静里更何事还应咏白苹
　　晚秋江上作　　　　　　　【唐】张　祐
　　万里穷秋客萧条对落晖烟霞山鸟散风雨庙神归地远蛩声切天长雁影稀那堪正枮杵幽思想寒衣
　　江城晚眺　　　　　　　　　【唐】张　祜
　　重槛构云端江城四郁盘河流出郭静山色对楼寒浪草侵天白霜林映日丹悠然此江思树杪几樯竿
　　看潮　　　　　　　　　　【唐】朱庆余
　　不知来远近但见白峩峩风雨驱寒玉鱼龙迸上波声长势未尽晓去夕还过要路横天堑其如造化何
　　送姚合郎中任杭州　　　　　【唐】许　浑
　　水陆中分程看花一月行防稽山隔浪天竺树连城候吏赍鱼印迎船载斾旌渡江春始半列屿草初生
　　送姚杭州　　　　　　　　　【唐】贾　岛
　　白云峰下城日夕白云生人老江波钓田侵海树耕吴山钟入越莲叶吹摇旌诗异石门思涛来向越迎
　　送顾陶校书归钱塘　　　　　【唐】储嗣宗
　　清苦月偏知南归瘦马迟槖轻縁换酒髪白为唫诗水色西陵渡松声伍相祠圣朝思直谏不是挂冠时
　　发浙江　　　　　　　　　　【唐】喻坦之
　　岛屿遍含烟烟中济大川山城犹转漏沙浦已摇船海曙霞浮日江遥水合天此时空濶思翻想渉穷边
　　渡浙江　　　　　　　　　　【唐】陈　□
　　适越一轻艘凌兢截鹭涛曙光金海近晴雪玉峰高静冦思投笔伤时欲钓鼇壮心殊未展登涉漫劳劳
　　秋过钱塘江　　　　　　　　【唐】僧贯休
　　巨浸东隅极山吞大野平因知呉相恨不尽海涛声黒气腾蛟窟秋云入战城逰人千万里过此白髭生
　　秋日钱塘作　　　　　　　　【唐】僧齐已
　　秋光临水国逰子倚长亭海浸全呉白山澄百越青英雄贵黎庶封土絶精灵勾践魂如在应悬战血腥
　　浙江晚渡　　　　　　　　　【唐】僧齐己
　　去年曽到此久立滞前程岐路时难处风涛晚未平汀蝉含老韵岸荻簇枯声莫泥闗河险多逰自远行
　　酬皇甫冉西陵渡见寄　　　　【唐】释灵一
　　西陵潮信满岛屿入中流越客依风水相思南渡头寒光生极浦暮雨映沧洲何事扬帆去空惊江上鸥
　　江楼晴望　　　　　　　　　【宋】鲁　交
　　江干一雨收霁色染新愁远水碧千里夕阳红半楼笛寒渔浦晚山翠海门秋更待牛津月袁宏欲泛舟
　　钱塘江上　　　　　　　　　【宋】杨　蟠
　　一气连江色寥寥万古清客心兼浪涌时事与潮生路转青山出沙空白鸟行几年沧海梦唫罢独含情
　　三月晦城门晚景　　　　　【宋】张九成
　　雨涨春江浪沄沄日夜奔羣山落云里万壑吼岩根沙际人呼渡烟中牧入村萧然何处士终日揜柴门
　　三月二十四日出城　　　　【宋】张九成
　　数日雨不止今晨晴已还江头看浊浪窻外见青山白鹭投前浦轻舟漾远滩罇中有余酒一酌注頽顔
　　浙江十六夜对月　　　　　【宋】郑克已
　　急桨寒天濶长江得月迟最怜新缺后全胜未圆时夜雪潮千丈秋风桂一枝潜蛟易翻动怨笛莫惊吹
　　江上　　　　　　　　　　　【宋】王庭珪
　　倚杖江风起呼船水靣开人从洲觜渡帆破浪头来月色共千里天恩徧九垓当年送客处待看客车回
　　登浙江楼　　　　　　　　　【宋】赵舆滂
　　两岸共明月阑干霄汉间风波浙江水砥柱海门山昼夜潮消长利名人徃还不如沙上鹭玉立一身闲
　　钱塘江　　　　　　　　　　【宋】朱继芳
　　极浦无高树沧茫只远空潮来江水黒日出海门红两岸东西浙千帆来去风中原山色外残梦逐归鸿
　　渡钱塘　　　　　　　　　【宋】高九万
　　山立晴江上潮生落照边晚花低映水春草暗迷烟燕子飞官驿鸥羣引客船闗情南浦别相对独依然
　　秋日钱塘纪事　　　　　　【元】方　澜
　　呉越南去远万峰青照杭江流拍岸濶海气入城凉落日菰蒲暗行人禾黍香天开地辟后知歴几兴亡
　　观潮　　　　　　　　　　【元】张志道
　　山从天目下潮到富阳回此地扁舟去吾生几度来林红晚日落江白晓云开明日须停棹呼儿看钓台
　　镇海亭　　　　　　　　　【元】仇远
　　海塘三十里此屋独巍然有浪方知水无云总是天苔痕封户柱防影下楼船闲忆童男女悠悠去几年
　　浙江晓渡　　　　　　　　【元】金　涓
　　片帆风力饱凉气碧飕飕江濶欲沉雁天空惟见秋渔歌闻四起人影在中流隔望秦峰出东南第一洲
　　早发钱塘　　　　　　　　　【元】赵志皋
　　晓雾兼天白秋风一苇轻湖吞渔浦濶沙涌固陵平隔座吴山送帆越峤迎苍茫思无限天外忽钟声
　　还浙夜泊江口　　　　　　　【明】陈　束
　　越嶂宜春望江舠入夜乘潮移诸岛出云卷数峰层近郭翻多恋还家独未能北堂今夕梦先已渡西陵
　　钱塘雨泊　　　　　　　　　【明】郭　第
　　一片迎潮雨钱塘拍岸逢烟明六和塔云暗两髙茶熟篷窻火香残野寺钟湖头旧逰路湿翠想高松
　　江村晚眺　　　　　　　　　【明】高应冕
　　荒村沈夕照烟树几人家野渡迎潮急寒山带月斜渔归无远市雁下有平沙寂寂秋江晚芙蓉自落花
　　江上别黎惟敬　　　　　　　【明】卓明卿
　　执手河桥上遥天起片云仙帆千里发客路一江分桂岭先秋色樟亭半夕曛家山到何日两地惜离羣晚霁与客登浩然楼眺钱塘江　【明】戎　玠
　　晴色开村树危楼俯大江潮声翻絶岸帆影落虚窻水与遥天合人同夕鸟双茫茫百端集形影若为降
　　同朱文宁庶常观海　　　　【明】潘大复
　　烟波杳无极纵目喜同君云外千峯出潮平各浦分竞探蝴蝶窟惊起鹭鸳羣浮白宜兹地萧萧日就曛
