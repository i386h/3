<!-- { "loadSidebar": true } -->
　　丘迟旦发渔浦潭　渔潭雾未开赤亭风巳飏櫂歌发中流鸣鞞响防障村童忽相聚野老时一望诡怪石异象崭絶峯殊状森森荒树齐析析寒沙涨藤垂岛易陟岸倾屿难傍信是永幽栖岂徒暂清旷坐啸昔有委卧治今可尚常建渔浦　春至百草緑陂泽闻鸧鹒别家投钓翁今世沧浪情沤纻为缊袍折麻为长缨荣誉失本真怪人浮此生碧水月自阔安流净而平扁舟与天际独徃谁能名
　　钱起渔潭值雨　日入林岛异鹤鸣风草间孤防泊枉渚飞雨来前山客意念留滞川途忽阻艰赤亭仍数里夜待安流还
　　孟浩然早发渔浦潭　东旭早光芒渚禽已惊聒卧闻渔浦口桡声暗相拨日出气象分始知江潮阔美人常晏起照影弄流沫饮水畏惊猿祭鱼时见獭舟行自无闷况值晴景豁
　　林希逸泊舟渔浦望吴山作　客子孤舟傍晓沙隔江人说是京华缘山一带烟笼树中有王侯百万家
　　王逢复如干封晚经渔浦　穷曛经渔浦寒水白于练总总星东出猎猎风北转眼中兽突过笛里鱼状变稍闻刁斗应渐喜烟火见谁家长林根系艇沙渚靣天含潇湘思山错吴越甸承平谢忧患少壮忘羁贱桥往未遑云源访殊便明涉子陵滩桂酒同一奠
　　柳贯旦发渔浦夕宿大浪滩上　张帆得顺风飞鸿与争疾后浪蹙亦舒前山过如失桐江转数湾上濑未入日篙工享安便坐穏头屡栉人生倚造物理防难究诘处顺安可常离忧讵能必白鸥知此情故向波间没
　　金涓舟次渔浦　双溪东入浙终日坐危舟流水逺眀目小篷低压头烟村鸦入莫江国鴈賔秋一片凄凉景安排独客愁
　　钱惟善渔浦春潮　江涨夜来髙几寻轻涛拍岸失蹄涔迟明帆发星滩逺尽日舟横雨渡深杜若风回頳鲤上桃花浪起白鸥沉越人艇子来何许欵乃时闻空外音
　　柳浦　咸淳临安志在鳯凰山下隋置郡处晋吴喜尝进军此地今无可考宋书吴喜等至钱唐进军栁浦遣镇北将军沈思仁强弩将军任农夫南台御史陆佃等率军向黄山浦东军据岸结砦农夫等攻破之乗风举帆去趣定山破其大帅孙防之于陈斩首自定山进向渔浦戍主孔叡率千人防垒拒战佃夫思仁进兵攻之吴喜使刘亮由盐官海渡直指同浦寿寂之济自渔浦邪趋永嘉喜自柳浦渡趋西陵南齐书唐防之陷富阳至钱唐进柳浦登岸焚郭邑神州古史考栁浦乃昔临江登岸之地今龙鳯二山之根古时悉皆柳浦南连大江宋齐以为舟楫可通至隋唐时筑塘加以都城百雉唐建为州治及吴越后筑宫湮塞多不可考今者沟塍原隰或称当日之耤田禾黍髙低即是前朝之宫阙其近龙山者水势汪濊虽复民户荐居葑茭杂集其中素气云浮波襄转泛犹想见晋宋时柳浦登岸之陈迹焉余少居江塘慈云岭南有水如幅练俗称长池大人谓璠曰此古御河也时有别业在龙山河下小艇徃来余戯为荡桨北度小沟间不容檝有石梁一道俗称杨婆桥伛偻而进过此而北势尽汪洋若今里湖风景东行二三里许尽于长池盖龙山之水所出达于龙山河者也今以史传考之即昔时柳浦之上游矣铁幢浦　咸淳临安志在便门侧土人相传云吴越王射潮箭所止处尝立铁幢因以名浦又闻诸钱氏子孙云钱王筑塘时髙下置铁幢凡三以为水则此其一也淳祐戊申赵安抚与买民地置亭其上钱唐遗事五代钱王射潮箭在临安府候潮门左手数百歩昔江潮每冲激城下钱氏以壮士数百人候潮之至以强弩射之由此潮头退避后遂以铁铸成箭样其大如杵作亭泥路之上埋箭亭中出土外犹七尺许以示镇压之义丽则遗音今在杭城外南星桥北大若杵然镞首出土靣人撼之可动而不可拔也父老云掘土深则箭随土陷培以土则随土以髙此言神异也
　　文
　　徐一夔钱塘铁箭辨旧临安志云郡人相传吴越王镠用强弩射潮箭止处立铁幢识之又云钱氏子孙言筑时髙下置铁幢三以为水则在今利津桥北者其一也旧名其地为铁幢浦幢制首圆如杵径七八寸许出土约三尺余其址入土不知几许故老又云初制幢时塘犹未成虑潮荡幢用铁轮防幢趾而以铁絙贯幢干且引絙维于塘上下之石键然后实土筑塘故幢首出土云此说是也宋淳祐间赵安抚与筹买民地作亭覆幢今亭废为民居独存洼地而铁幢之首崭然出洼地可騐幢本有三故老云一在旧便门街东南小巷今其巷尚名铁箭一在旧荐桥门外皆湮塞于民居仅存其在利津桥者又为民居所蔽若不表识久亦湮塞此实幢镞首不思方射潮时箭巳逐潮去矣箭恶能存且镠虽英雄其发箭亦不过致一时之精诚未必异于常箭不知妄作如此又谓其首出土靣可撼而不可拔以为神异此尤不察其下有键故也至感于邪说谓此箭抜则目红其言尤谬今恐滋讹故力辨之
　　诗
　　王安石铁幢浦　忆昨初为海上行日斜来往看潮生如今身是西归客回首山川觉有情杨维桢铁箭歌　絶折水之横江兮睇天目之游龙挟访古之硕生兮憇予以龙阳之新宫忽临睨夫夷堑兮钜镞磸乎其若舂故老招以告予兮钱王之銕箭也若鼎水之号弓兮羗至今犹睠睠也方开平之四兮新沙筑以成隄阳侯不受吾职兮将沼国而鲸鲵王冯之以赫怒兮阅羣彀于水犀愤一矢以加遗兮敌海若使不西奠西民于袵席兮实神姒之功齐观周棠以存召兮过汉渠而想白矧兹矢之未亡兮留全吴之遗泽吾想矢之经弓兮实取乎赤堇之铜奋神锤乎丰隆兮鼓神鞲于祝融聿是矢之跃冶兮豁月星之蒙资要离以衅血兮誓干莫其争锋于是服以百寳之室兮发以千钧之弩乘风云以奋旅兮摇白月之大羽射长矢于天狼兮诛宏昌若鼷防裹山林以锦绨兮迎父老以毬马霸吴越而奄有兮见一时之雄武也吾尝观劲涛于江上兮愁愤之依凭噪旗鼓以北下兮陈昆阳之千兵波跃橹如庆忌兮浪擘山如巨灵纷望景而辟易兮羗孰得而与京兹持满而一激兮心金石以贯之海若为予退舍兮岂人力之能回【叶为字】乃知卓山而泉涌援戈而转日一沉勇之激兮羗不速而疾也彼汉皇之武略兮决瓠子以兴歌楗淇园之竹落兮终虑殚而为河彼秦王之雄发兮传虏箭以肆脱突厥之虎穴兮危长矢其几何故知吴越之铁箭兮可与贯隼之肃楛东房之垂竹厯百世不磨也客有贳酒江上而和之以歌曰三箭兮天山壮士归兮汉关一箭兮海帖左江右湖兮按以万堞占斗气兮江之干泣毋兮雷霆拔山逐飞剑兮剑上天梦故国兮三千年
　　刘基钱王箭头歌　鸱夷遗魄抝余怒欲取吴山入江去雷霆劈地水羣飞海门扶胥没氛雾英雄一怒天可回肯使赤子随鲛鲐指挥五丁发神弩物辟易腥风开三百年来人事改涛落沙平箭空在石梁饮羽未足夸蜀国三犀谩欺绐近闻黄河水乱流青徐一半悲鱼头安得壮士斡地轴为拯斯民涂炭忧
　　同浦　神州古史考黄山浦东北为柳浦又东北为同浦盐官海渡直指者也宋书孔觊传吴喜使刘亮由盐官海渡直指同浦是也
　　黄山浦　神州古史考自富春而下则为渔浦又东北近钱唐古县则为黄山浦当在黄山下亦名范浦宋书孔顗传沈思仁等率军向黄山浦即此也
　　诗
　　崔国辅宿范浦　日暗潮又落西陵渡暂停村烟和海雾舟火乱江星路转寒山逺塘连范浦横鸱夷近何去空山临沧溟
　　灵隠浦　咸淳临安志顾夷吾山川记云灵隐山自南徂东临浙江一派谓之灵隠浦今资国院前是也亦曰灵隠步头
　　诗
　　郭祥正灵隠浦　云何有灵隠深浦老蒹葮渔父一舟泊却疑秋汉槎
　　进龙浦　神州古史考黄山浦又东北俗称进龙浦今沿江依龙山而入者也
　　明珠浦　寰宇记钱塘有明珠浦通浙江生明珠白石浦　咸淳临安志在仁和县临江乡宋史礼志乾道二年十一月幸候潮门外教塲次幸白石教塲二十四日幸候潮门外大教塲进早膳次幸白石教塲阅兵三衙导驾诣白石皇帝登台诸军皆三呼万嵗
　　【臣】谨案南宋教塲之在城东者曰选锋步军教塲在东青门外曰右军马步军教塲在茶槽巡检司北以上二教塲皆与临江乡相近所谓白石教塲者未知孰是
　　鲜船渡浦　汤村浦　咸淳临安志并在仁和县临江乡成化杭州府志今陷于海沙涨而浦无迹矣
　　百尺浦　咸淳临安志在盐官县西四十里舆地志云越王起百尺楼于浦上望海因以为名今废神州古史考吴越旧有百尺凟越絶书柴辟亭到语儿就李吴侵以为战地百尺凟奏江吴以达粮即越王百尺楼是也
　　黄湾浦　成化杭州府志海宁县东六十里海宁县志图经有黄湾闸
　　诗
　　杨濬寓黄湾　望望人烟市行商日满涂四边山势合浑似蜀川图
　　杨璿题浦上　旧日寒潮浦如今但有名人烟一帯尽古岸酒旗横　市浦楼船满南商上落频晨昏二潮水衣食一方人
　　石浦　南齐书祥瑞志永明九年盐官县石浦有海鱼乘潮来水退不得去长三十余丈黒色无鳞有声如牛人呼为海燕取肉食之
　　【臣】谨案神州古史考云今硖石疑即旧石浦此言未有确据
　　浣沙潭　咸淳临安志在仁和县临江乡成化杭州府志在庆春门外
　　洋缺潭　咸淳临安志在仁和县艮山门外临江乡成化杭州府志在城外十里
　　浙江渡　杭州图经在候潮门外对西兴
　　龙山渡　咸淳临安志在六和塔对渔浦
　　渡船头　咸淳临安志在通江桥北
　　鱼山渡　咸淳临安志在大朱桥盐场两岸相望不逺潮势至此巳杀浙东士夫惮于渡渔浦者多由此
　　宋外海塘界　咸淳临安志在仁和县东去县一十四里
　　菜市塘　成化杭州府志在菜市门外三里咸淳临安志菜市塘有省仓中界
　　谢家塘　咸淳临安志在菜市门外去城三里成化杭州府志菜市门外一里
　　月塘　咸淳临安志在艮山门外嘉定间潮水冲决不存今复涨沙就筑为塘地宜瓜有周姓者擅其利土人呼为月塘周家算筒瓜仁和县志其塘圆旋如月故名
　　沙河塘　咸淳临安志唐书地理志在钱塘县旧治之南五里潮水冲击钱塘江岸奔逸入城势莫能御咸通三年刺史崔彦曽开三沙河以决之曰外沙中沙里沙政和元年郡守张阁标识其处近南有坝头成化杭州府志今遗迹俱无存者苏诗自注钱唐吉祥寺牡丹花为第一壬子清明赏防最盛夜归沙河塘上观者如山
　　徽州塘　神州古史考今江干居民甚众临江有蜿蜒大道谓之江塘其地多歙州大姓所居俗称徽州塘髙可一二丈袤十余丈前为钱塘江后为龙山河中间石砌昂起南北深坎自前达后登楼设板平歩而入
　　走马塘　咸淳临安志在艮山门外地平坦可走马故名旧多栽花柳号城东新路
　　观音井　咸淳临安志在菜市门外汤镇路上有亭成化杭州府志在城东庆春门外
　　禅师井　成化杭州府志在海宁县西南四十五里禅机山
　　雪峯泉　咸淳临安志在盐官县东南五里寿圣院海宁县志唐雪峯义存祥禅师参盐官结庐于此手凿一井大旱不竭井中时闻风涛之声元延祐间荡入海
　　诗
　　张至龙送镜山僧游雪峯海风迎杖锡半是水为程故国徃来熟空门宿食清旧房云借住早路月同行象骨最髙处师今履似平
