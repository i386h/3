<!-- { "loadSidebar": true } -->
　　巡抚李卫言东塘钱家坂迤西一带桩板老塘防沙洗去直射塘脚板朩年乆朽烂欹斜乱石冲卸頽废应行改砌加筑及西塘之马牧港乱石土塘直至大石塘一带外沙渐髙扵塘身大汛漫溢过塘泥土矬陷应加土石塘筑庶免泛溢之虞内东塘应行改筑一千一百七十丈西塘应修一千九百八十八丈下部议行
　　修江塘
　　巡抚李卫修钱塘县江塘善利院三郎庙旁坍塘及午山一带葛家坟六和塔转塘头等处坍塘共五十丈四尺又王伯卿五云牌坊萧霭然各地及定北四图鸡鵞场等处一百三十九丈仁和县江塘总管庙大郎巷及化智庙黄童庙等处共四十三丈九尺六年又修钱塘县江塘自曹家埠起至断塘头共一百七十四丈诸桥起至新工交界加筑石塘四百一丈坍塘五十丈俞家界牌石前五十三丈一尺葛家地前十八丈八尺午山前四丈张家门首二十三丈五尺诸桥邉十四丈五尺自雍正五年先后兴工至六年陆续完竣扵十二月题销江海塘工共用银三万九千七百三十一两零
　　是年分嵗修仁和钱塘海宁及海盐萧山等县塘身统计六千三十九丈八尺长桥一座计长四丈坦水一百七十丈奏销银三万九千七百三十一两零
　　六年三月抢修海宁县老盐仓海塘
　　正月春汛潮势猛悍老盐仓迤西三官堂草塘冲圯五丈裂缝二三十丈二月十四日至二十有二日大汛连朝冲决塘六百六十余丈总督李卫奏言老盐仓西塘外沙脚刷尽屡患冲激请支海塘嵗修银八千两将现坍之六百六十余丈抢筑塘身上下铺砌坚实以保坍陷下部议行
　　十二月修海宁南门外海塘及钱塘江塘
　　总督李卫言南门一带涨沙尽行坍卸潮水逼塘民阜等字号根脚年乆外桩坦水冲洗至斜又华岳庙及平桥西小石塘亦有矬陷坦水外卸杨家庄一带乱石塘原属低洼应请增髙更有马牧港一带桩板乱石土塘一千丈前止加条石一层应酌量増髙又翁家埠一带原无官塘其临海月牙湾不能保固应酌量地势接建草塘与旧有之草塘相续布政司髙斌因计海宁邑南门外沙安民阜等字号及华岳庙平桥西杨家庄马牧港等处各段工程计勘应修筑塘共四百五十三丈坦水四千四百六十四丈三尺估需银二万三千一百三十八两此外又有抢修海宁平桥西等处坍坏残缺塘身一百三十三丈坦水一百六十三丈用银八十六两七钱七分零又接续钱塘县断塘尾江塘一百六十五丈估零银三千六百五两零又诸桥一带江塘加筑塘石一层计长四百一丈折砌江塘一百六十九丈估需银一千一百八十三两零下部议行
　　是年分嵗修钱塘海宁及海盐防稽等塘共银一万八千一百八十五两零抢修海宁塘工银二万二十五两零
　　【臣】谨案嵗修工程自康熙五十九年抚臣朱轼题准后每嵗加修逐年将实修丈尺用过工料银两据实报销雍正六年八月潮势汹涌沿塘防沙冲洗殆尽工程要始将丈尺情形先行题报仍照毎年加修之例办理至是督臣李卫题奏今嵗潮汐较往年更大抢修甫完续被冲卸请将块石各塘不能抵御者酌量改砌石工奉
　　防依议速行钦此嗣后将不可缓待之工随时抢堵其应行改筑条石塘坦之原坍工段扵毎年秋后估计详定给帑办料次年兴作按嵗报销此抢修嵗修所由分也
　　七年秋八月奉
　　防【恭纪首巻】建海神庙
　　庙建于海宁县东门内【详祠祀门】
　　冬十一月海宁荆煦庙等处草塘内另筑石塘总督李卫奏称八九月来秋潮汹涌宁邑沿塘东自尖山西至翁家埠绵亘百里皆临大海若欲尽建钜石大塘为费不赀再四筹画西塘除老盐仓东原有大石塘五百丈外自此至翁家埠一带俱系险工内荆煦庙至草庵向有先后筑草塘一千九
　　百余丈此时俱系土塘今就草塘之内収进二三丈开深根脚用大桩排钉深入沙底儧办巨料砌筑石工仗此旧有草塘以防其外使内之石工人力可施保至三年之期即草塘或有损壊而石工亦已告成
　　【臣】谨案次年五月李卫又称改建石塘之处目今贴岸虽有渐长微沙聚散无定皆系必不可已之工但一时难以并兴不得不暂为寛期陆续取办故是役未果
　　筑陈文港等处草坝
　　卫又言东塘潮头自尖山直趋而北势猛溜急在在危险请扵陈文港小坟前薛家坝及念里亭等处分筑挑水盘头大草坝五座周围签钉排桩中填块石竹篓深入软泥之下作为底脚上加埽料压盖堵御顶冲使水势稍缓可引涨沙渐聚下部议行
　　是年分嵗修海宁县塘工银八万七千四十五两零抢修海宁石草塘工共银三万一千三百四十七两零
　　八年夏五月筑海宁西塘大坝及修筑东塘设海防兵弁
　　李卫请扵西塘老盐仓戴家石桥杨家庄等处添筑盘头大坝三座东塘自普济庵至尖山等处修筑塘身又请将杭州捕盗同知管粮通判二员分管东西海塘再设千把总二员昼夜防御下部议行
　　铸镇海鐡牛
　　时铸鐡牛五座分置老盐仓前戴家石桥山川坛泥烟墩前潮神庙五处
　　修仁和塘
　　李卫题修仁和临江郷周家桥一带官塘里民柴世魁张道济等捐夫助修
　　是年分嵗修海宁石塘工用银四万六千一百三十二两零抢修海宁石草塘工用银二万五千四百四十二两零
　　九年冬十月续修海宁钱塘塘工
　　总督李卫言宁邑海塘西草头盘头矬坍塘身一千三十一丈八尺备料儧修外其余镇海塔前等处帮濶培髙共一千四十三丈又念里亭草盘头等处一百五十五丈应加筑大条石坦水一层并旧块石坦水三十五丈应筑大条石坦水二层东塘七里庙等处五百余丈议将中条石筑塘身大条石筑坦水内有最险之处塘身亦用大条石砌筑又普济庵迤东梁家地等处塘身二百二十余丈并西塘唐子千门前五丈仍用块石修筑钱塘县徐村梵村等处修筑坍裂江塘三百五十三丈六尺确核应修应筑下部议行
　　是年分歳修钱塘海宁及平湖江海石草塘工共银五万三千三百三十两【内修徐村梵村江塘银三千七百六两零】抢修海宁及平湖县石草塘工银一万一千四百四十八两零
　　十年秋七月仁和海宁之支接筑草塘
　　草塘工程自康熈六十一年巡抚屠沂请将朱轼题准浦儿兜建筑石塘一千三百四十丈内有土性虚浮故改筑草塘八百四十丈自后老盐仓西厯年加修殆无虚日其地皆在宁邑故仁邑未尝有修筑草塘事至是署巡抚王国栋以上防水发西塘老沙冲刷题请于宁邑华家衖草塘止处至仁邑沈家埠迤西之潮神庙接筑草塘二千二百二十余丈并建盘头下埽防防
　　仁和海宁及平湖等县石草塘坦圮发帑修筑署巡抚王国栋言宁邑春夏二汛矬陷草塘七百二十一丈七尺又无脚草塘二百六十余丈应请修筑并扵草庵前建贴心盘头一座华岳庙钱家坂小坟前盘头雁翅浦儿兜盘头东西两角张为三门前坍塘一十九丈西南八图孙家亭后坍塘二十丈暂用草柴抢堵又东塘沈月明西塘月明庵等处坍卸塘身一百九十六丈六尺请照李卫条石塘坦之式修砌东塘新庵西旧块石塘身工段共二百一十七丈七尺西塘浦儿兜盘头东塘身六丈及修补坦水并堵筑白墙门秧田庙盘头又霉伏二汛坍矬草塘七百二十六丈五尺饬员修筑钱邑江塘定北四图俞士品地前坍塘四十一丈被潮冲刷亟应添桩加层又自徐梵二村并诸桥起至狮子塘头止塘身石块尚有冲坍亦应亟加修筑下部议行
　　是年分嵗修钱塘海宁及平湖石塘工银二万八千九百七两零抢修仁宁二县石草塘工银一十四万四千六百七十八两零
　　十一年春正月
　　命大学士鄂尔泰张廷玉朱轼来视海塘议修筑上年十二月总督程元章查勘海塘情形入奏奉
　　防命大学士鄂尔泰张廷玉朱轼防同总督李卫尹继善
　　详议具奏
　　二月
　　命内大臣海望总督李卫督海塘工
　　正月大学士鄂尔泰等至杭州集议奏请
　　钦简大臣徃浙详细查勘奉
　　防命内大臣海望总督李卫赴浙查勘海塘大理寺卿汪
　　漋原任内阁学士张坦麟前徃承办
　　三月尖塔两山间建石坝
　　内大臣海望奏言尖塔两山间向有石坝堵截水道后被修塘人役悮取其石修补塘工北岸之沙至今有坍无涨若扵两山之间照旧堵塞则北岸防沙可望复涨水道亦可望其南徙因自尖山至塔山约一百二十丈俱用石块堵砌其块石须用
　　朩篾装载共用物料工价银六万二千四百九十两零
　　内大臣海望请改草塘为大石塘寻罢筑
　　海望言华家衖以东尖山以西以及翁家埠万家闸去年冲塌之处有已经粘补者有现在动工修筑者但草塘易扵朽烂块石旧塘亦易坍塌非经乆奠安之计似应改建大石塘庶可垂之永逺自尖山起至万家闸新筑大石塘共长一万四千三百九丈内除旧有石塘四千二百八丈六尺不筑净长一万丈四尺计需物料工价银一百七十万一千七百四十四两零寻以经费甚钜非厯数年之乆不能告竣且现议堵塞尖山水口如既堵后果能沙涨防塘则石塘可以不必改建若仍无涨沙再行改建
　　添筑土备塘开引河以分水势
　　内大臣海望奏言翁家埠草塘沙土浮活恐难施桩砌石或仍用草工堵御第急雨飓风不能预测若止一层隄岸未为万全应请扵塘后添筑土备塘一道比旧塘再髙五六尺奉
　　特防允行并
　　命于中小亹开挖引河以分水势计筑土备塘一道自宁邑山麓至仁邑李家村止共长一万四千四十八丈五尺塘身底寛五丈顶寛二丈四尺内建石闸四座涵洞十七座朩桥二十六座又自李家村至接塘头老土塘加土四千九百五十六丈内修旧闸四座旧涵洞三座扵雍正十一年十月开工十二年三月报竣用银一十三万六千七百二十九两零
　　增员弁以备修筑
　　海望又言仁和至乍浦海塘不下三百里使乏専管人员不无废弛致患前经请令杭嘉湖道一员兼辖工役非其専责所设杭嘉海防同知二员千
　　把总各一员兵二百名亦恐照料难周应请耑设道员一员添设同知一员守备二员千总三员把总七员兵八百名伺查守防随时修补可以保固塘工
　　夏四月内大臣海望请以本省废吏及士民愿効力者令督臣选塘工
　　海望言浙吏不敷调本地有废员及绅士子弟有愿备资斧自効者其中不无可用之人应令总督程元章酌量委部议是之乃选家有余赀才堪任事酌量委工竣之日督臣分别优劣列最题请议叙
　　秋八月内大臣海望奏请拣发旗员协办塘工海望言修筑塘工必须管工人员亲身坐守工程始得坚固前臣带往浙江监修海塘之内务府御史偏武员外讷青额因不服水土随臣回京所留只员外郎穆克登额一人在浙第工程甚多未敷差用如仍委内务府人员前去恐道途遥逺耽延时日臣见在浙旗员内尚有可用之人仰恳
　　勅谕将军阿里衮副都统隆升就近选旗员与在工人
　　员一同坐守监修奉
　　防允行
　　冬十二月发帑修仁和钱塘平湖诸邑塘岸总督程元章防同知吴宏曾李飞鲲通判张伟各员承办下坍矬草塘石塘盘头雁翅及泼壊坦水应请修筑又仁和县总管庙前坍江塘十余丈钱塘县梵村午山等处坍江塘七十余丈俱极要因严饬在工各员上修筑
　　十二年春二月奉
