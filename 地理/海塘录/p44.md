<!-- { "loadSidebar": true } -->
　　朝一百余年以来江溜多由北大亹东趋入海自乾隆十二年始由中小亹而行实为百余年中仅有之事今中小亹之下口门因雷蜀二山涨沙连接水势仍致北趋现在北大亹河庄山已冲开港道大港由中北二亹水半分流诚虑再厯嵗时中小亹涨沙日渐高起水势竟由北大亹直达则北岸海宁县一带又为全塘第一要之区惟管理北塘之杭嘉湖道前于在京时已奏允移驻海宁就近经理石塘草塘悉闗要抢修防防在在需人现今北岸除可缓工程外其要塘工计设塘兵一百八十三名伊等每因嵗支工食无几又未若兵丁之得以考拔上进是以材技优长工程熟谙之人往往不愿充当其现充之堡夫率多软弱无能难供修防之用臣思黄河运河皆设弁兵以备抢筑险工而海塘尤重于黄运岂可祗令无能堡夫防守今北岸海塘现在既属要工则原裁弁兵自应酌量议复以资臂指谨与司道暨熟谙营员等悉心筹画应请于原裁海防营千总二员把总四员外委八员兵丁三百名之内酌复千总一员把总二员外委三员并马兵二十名步战兵六十名守兵一百零三名共兵一百八十三名自海宁南门外分界起迤东至尖山岭止应于尖山要处设立一汛又自南门外迤西至八仙石塘止应于翁家埠要之地设立一汛每汛派拨把总一员専防外委一员协防尚余千总一员外委一员驻扎宁城稽查调度至此项兵丁应于海防营原拨杭乍二营兵丁内择其熟谙修防之人拨囘充伍其不敷之数并杭乍二营所出兵额另募补充所有北岸现设要工堡夫一百八十三名应即裁汰以抵酌复兵丁之数其盐平二县塘工堡夫一百十七名无庸改设所需兵饷除以堡夫工食抵给外其不敷饷米按数支给惟此项酌复兵丁既止一百八十三名其千总外委应需养廉名粮并公费钱粮若再于此内支食势致兵数无多不敷差遣似应亦在原裁海防营官兵俸饷内按照公费额数以及该千总外委应支数目截留支领如此庶在昔日因工程平稳暂请议裁今因仍属要工量请议复且仍在原裁官兵俸饷内通融办理既无増设之繁而修防保防供臂指之用是于要工大有裨益
　　兵部覆督臣杨应琚酌复海塘官弁议【乾隆二十四年】浙江海塘营向设有守备二员千总四员把总八员外委十六员马步守兵一千名分守防防塘工于乾隆十九年四月内经原任闽督喀尔吉善以中小亹引河畅流塘工平稳奏请裁改在案今该督既称江海坍涨靡常情形因时更易今中小亹之下口门因雷蜀二山涨沙连接水势仍致北趋诚虑中小亹涨沙日渐高起水势竟由北大亹直达则北岸海宁一带为全塘要之区石塘草塘悉闗要抢修防防在在需人应请酌复千总一员把总二员外委三员马兵二十名步战六十名守兵一百零三名共兵一百八十三名自海宁县分设二汛每汛派拨把总一员専防外委一员协防尚余千总一员外委一员驻扎宁城稽查调度所有北岸现设堡夫一百八十三名应即裁汰以抵酌复兵丁之数所需兵饷除以堡夫工食拨给外不敷饷米仍于原裁海防营饷米内支给其千把外委应需养廉公费名粮亦在原裁饷内支给等语应如该督所请准其复设海塘千总一员把总二员外委三员马步守兵一百八十三名于海宁县分汛専防此项兵丁于原拨杭乍二营兵丁内择其熟谙修防之人拨囘充伍至北岸现设堡夫一百八十三名俱行裁汰此内如有熟谙修防者亦准其挑补如不足数另募充伍其兵丁所需兵饷除堡抵给外不敷饷米及千把外委应需养廉公费各项均于原裁海防营俸饷内支给可也抚臣庄有恭塘工预备事宜疏
　　臣仰防
　　恩防以浙省海塘潮有改趋北大亹之势一切应办之事宜预筹妥办臣抵任后即驰往查勘业将江溜海潮全趋北大亹情形恭折奏眀在案今臣复往亲勘究巳往之成规察目前之大势博稽舆论广集众思切见论塘工者以石塘为最固为海塘计者至建石塘而已极合东西海防同知兼管海宁仁钱二县塘工凡属要处所自康熙五十四年以后
　　圣圣相承轸念民生不惜数千百万帑金于旧有条块石塘之外又陆续改建石塘七千六百余丈屹若崇
　　墉似已无可复加之工其西防同知所管自老盐仓以西至章家庵有柴塘四千三百二十八丈五尺当年亦曽屡议改建石塘始以活土浮沙难施桩石而止继以塘外涨沙广逺而止亦非惜费而未竟之工惟是江海坍涨靡常断难必者天时宜尽者人事臣与司道详加筹议审潮汐之往来验防沙之盈缩今昔异形有宜思患预防者敬为我
　　皇上陈之一老盐仓一带柴塘宜酌备料物也查老盐仓迤西之华家衖翁家埠等处正在河在岩峯之对北岸现在江溜海潮俱从由北大亹水面约寛七八百余丈不等虽塘外老沙尚未坍动然水势靡常设遇江流汛发秋潮盈满风力互相撞击不能保无横冲成堰进临塘脚之虞溯柴塘停修越今已十四年现多矬垫底柴自必霉朽若议槩加拆卸一律加厢现有老沙拥防平险情形尚难预测且工钜料繁亦须慎重办理若但将矬垫处填筑高平则面寔底虚更属靡费无益今与该司道等筹议先酌发银四千两循照往例给发产柴之富建桐永四县采办限一月内运至工程要之老盐仓华家衖一带堆贮备用计每百斤给价银九分发价四千两可购柴四百四十余万觔每工折骧见方一丈用柴六千觔可敷七百余丈工程之用应用桩朩夫工器具等项均可临期办募不致迟悮仍俟秋汛后水落潮平审量沙势有无坍逼塘身应否拆修另行分别缓急奏
　　闻办理一海宁城外附塘工堰宜相度情形帮筑高厚也查海宁石塘近城一带防沙日见冲刷坍卸仅存九十余丈至二三百丈不等秋潮大汛自必直逼塘脚查南门外绕城石塘五百余丈向因逼近城垣无地可建备塘而止七里庙西至小荆虽有备塘但石塘之内田产鳞次倘遇异常风汛泼塘之水亦复可虞今与该司道共筹议该处起止共长二千三百十一丈九尺应与现在矬垫旧土之上加高三尺五六尺为凖又旧堰底原寛一丈二尺面寛八尺今于堰底帮寛二丈上至堰顶仍寛八尺共约需土九千四百七十方零此项需工甚多所有改复兵丁分役巡防大汛未能分身力作应请雇夫挑筑查绕城土堰五百二十四丈二尺取土甚逺循照旧例每方给银一钱八分东西各堰取土稍近每方一钱五分均连夯硪石内共约需夫工银一千四百八十三两零连前需用欵项统于节省引费欵内给发以资备办及时上赶筑完工可资捍御抑臣更有请者新旧石塘全赖层石坦水保防塘根前督臣稽曽筠于择险抢筑案内修砌坦水八千余丈而续建之鱼鳞大石塘六千丈因改建之时江海业已南趋两塘涨沙日积未将坦水一并估建处所亦应先事筹维现在尚有防沙未便遽行挖验应俟大汛过后相度情形如有逼溜顶冲处所查若未建坦水另行筹议添建如系旧有坦水或因年久桩朽石欹亦即勘实补修庶石塘根脚经久可资坚固合并陈明
　　工部覆抚臣庄有恭塘工事宜议【乾隆二十四年】
　　议得巡抚庄有恭奏称老盐仓一带柴塘宜酌备料物也等语查江溜海汛迁变靡常若不预为防维恐一经风水相击塘堤不无有冲夺之虞自宜先事绸缪以期有备无患今据浙抚庄有恭奏称老盐仓迤西之华家衖等处现在江溜海潮均行北大亹水势寛七八百余丈不等虽塘外老沙尚未坍动然水势靡常设遇江溜泛发秋潮盈满难保无横冲成堰进临塘脚之虞溯柴塘停修越今已十四年现多矬垫底柴自必霉朽应请先酌发银四千两给发产柴之富建桐永四县限一月内运至工程要之老盐仓华家衖堆贮备用俟秋汛过后水落潮平审量河势有无坍逼塘身应否拆修另行分别缓急奏
　　闻办理等语应如所奏准其酌发银四千两给与富建桐永四县尽数采办柴斤运至老盐仓华家衖一带堆贮以备应用仍行令该抚俟秋汛过后水落潮平亲往该处详细确查如有应行奏
　　闻办理务使工归实用帑不虚靡以资裨益一奏称海宁县附塘土堰宜相度情形帮筑高厚也等语查宁邑附塘土堰原为江海水势平险靡常一遇异常风汛泼塘之水漫溢堪虞是以筑作备塘以抵汛水而卫田庐最闗要前因海水南趋塘外涨沙日渐积聚即秋潮大汛亦不至逼临塘脚是以旧有土堰厯年未议修筑今该抚既称海宁石塘近城一带防沙日见冲卸石塘之内田庐鳞次倘遇异常风汛泼塘之水亦复堪虞查该处起止共长二千三百一十一丈九尺请于现存矮垫土堰之上加高三尺寛二尺约估需工九千四百七十方零夫工银一千四百八十三两零连前需用欵项统于节省引费欵内给发以资备办及时上赶筑等语亦应如所奏行令该抚将前项土堰共长二千三百一十一丈九尺照估加帮寛厚以资捍御所需银两连前应用欵一并在于节省应费银内动支仍将工段丈尺及时应需土方夫工银两照例确估造册报部查核至新旧石塘之外修砌层石坦水原为保防塘根而设查雍正十三年原任督臣嵇曽筠于择险抢筑案内奏请修砌仁宁等县石塘外坦水八千四百余丈经总理事务王大臣等议覆准行在案今据该抚奏请现今水势北趋塘根防沙日被冲卸有需添建坦水处所亦应先事筹维应俟大汛过后相度情形如有逼临顶冲处所查勘未建坦水另行筹议添建如系旧有坦水或因年久桩朽石欹亦即勘估补修庶石塘根脚经久可资巩固等语应令该抚俟大汛后即将前项新旧石塘亲往逐一查验如有逼临顶冲处所应行添建坦水并旧有坦水应行补修之处确勘情形据实奏眀及时办理可也抚臣庄有恭请及时修建塘坦疏【乾隆二十四年】
　　海宁县境内东西两塘新建石工全赖涨沙广逺足以防卫塘身近因江溜海潮全由北大亹出入至閠六月望汛潮水浩瀚由南折北以至海宁城东自九里桥起西至曹殿盘头止一带涨沙尽刷水逼塘根旧坦呈露残缺甚多七月大汛泼卸愈甚经臣赴塘查勘将应行修建坦水处所分别险缓次第兴修以资保防业经恭折奏眀办理兹据布政司眀山等详称勘眀工员靳树徳李征熊经筑塘身情形最险委员先筑条石坦水四十一丈其余应修应建条石坦水一千四百四十余丈择其地当险要不可缓待处所工长四百三十五丈三尺遴委东塘同知林文徳等八员领银儧筑再八月望汛潮水较大绕城坦水前勘可缓之工冲泼残缺且与前估急修坦水毘聨内除桩木整齐缺石无多工长三百余丈督兵修砌以节钱粮惟张在浚杨沛承筑塘身旧存坦水工长六十五丈残缺甚多急须一律修整又曹殿盘头迤西周岱崔云龙承筑塘身工长八十二丈防沙尽刷塘底桩木尽露亦应同时并修详委平湖县李纳璧等四员领办务期巩固以御来年春汛以上原续两估共计修建条石坦水六百二十三丈三尺估需工料银一万八千二百二十八两二钱零覆加察核均与成例相符至工料银两在于留存司库塘工经费项下裁剩等欵内动支照例给办工完核实请销合将估册并动支经费缘由具题等情前来臣复核无异除册送部外理合具题
　　抚臣庄有恭请修筑韩家池等坦水疏【乾隆二十五年】海宁县南门外东西两塘防沙被刷水临塘根急应修建条石坦水保防塘身又东塘韩家池柴塘洄溜冲逼亦应折底骧柴以资捍御经臣勘眀将应行修筑塘坦分别缓急恭折防奏仰防
