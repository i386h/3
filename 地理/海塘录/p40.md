<!-- { "loadSidebar": true } -->
　　大学士稽曽筠疏称仁和海寜二县东西两塘捍御海潮江溜保防七郡民生攸关要【臣】抵浙后目击塘身坦水倾矬泼卸卑矮残缺在在受险查旧塘工程逼临江海风浪易于冲击必得髙寛坚厚以为外御【臣】即董率文武员弁鸠工购料分段抢筑指示做法上儹办本年五六月间霉雨连绵上游山水骤涨海潮汹涌旧塘一律髙厚足资捍卫除应筑鱼鳞大石塘容【臣】保固秋汛后详审水势通盘酌估次第兴举外所有修筑旧塘土石各工应用工料银两帮筑沿塘土戗共长一万三千九百九丈计用土方埽料银八万七千三百六十两三钱七分三厘零修补坦水共长八千四百四十四丈二尺计用工料银七万一千五百二两一钱七分六厘零择险抢筑石塘共长一千一十二丈三尺五寸计用工料银五万七千八百四十六两五钱九厘零通共工料银二十一万六千七百九两六分零内塘坦各工块石一项需用繁多采自各山路途逺近不等运脚多寡不一统俟报销时查明数目分别报造至于加帮土戗需用土方酌量宜于取土之处购买民田应用仍将所买民田额徴钱粮照例查明题豁再查沿塘民舍贴塘身其有占碍加帮土戗之处照例给银移建所用钱粮与购买民田价值一并确核题销除寜邑南门外贴近城垣之石塘五百余丈并翁家埠一带加镶柴草工程需用物料银两现在另行确估详报外再查东西石塘内择险抢筑外凡尚可支撑之处一时不能全行甃砌伏秋大汛届临督饬东西两塘同知暨在工文武人员分段防防遇有桩朽石矬处所查勘明白彚入嵗抢案内相机修守随时粘补以御汛水应如所奏行令该督将前项应修应筑各工照数动支银两发给承修各员上办料修筑务期如式坚固工完将用过银两照例造册题销至所需磈石应于题销册内将路途逺近运脚多寡详晰声注以慿查核其加帮土戗需用土方应令该督酌量于取土之处购买民田应用其所买民田应徴钱粮照例题请豁免至于沿塘民舍有碍加帮土戗处所照例给与银两令其迁移其给过银两数目及购买民田价値一并入于题销册内据实核销其东西石塘内凡可支撑之处该督饬令东西两塘同知并在工文武人员速行分段防防遇有桩朽石矬之处立即查勘明确相机修守随时粘补以御汛水仍将修过工程彚入该年嵗抢册内声明具题所有寜邑南门外石塘并翁家埠一带加镶柴草工程需用物料银两应俟该督造册题估到日再议可也大学士稽曽筠请筑鱼鳞石塘疏【乾隆元年】
　　旧塘坦水及塘身倾圯卑薄之处【臣】业经勘修坚固又全塘建筑土戗以为倚靠以资捍御亦于本年四月间儹筑完竣现在伏秋大汛借以防卫至大鱼鳞石塘乃经久保固之工自应于霜降后次第兴工以垂永逺【臣】于上年九月间抵工之始目击江海形势奔趋北岸日夜冲刷危险异常实难临水施工再四思维议于旧塘背后另度基址建筑鱼鳞石塘业经奏明但查旧塘之后越筑大塘需帑浩繁旷日持久如果水势仍前危险万不得巳必须择基另建自不敢惜费因循今春夏以来仰赖我
　　皇上德福隆盛精诚昭格江海形势渐向南趋海寜东西两塘日夕涨沙较上年情形巳不啻迳庭之别办理工程贵在审度形势因地制宜庶防帑不虚靡工收实效今水势既巳条顺塘根又涨防沙则所议鱼鳞大石塘应即在于旧塘基址清槽钉桩如式甃砌不必于旧塘之后择基另建更觉费省功倍谨遵
　　世宗宪皇帝不可那移寸步之
　　谕防以成一劳永逸之钜工实为万全无【臣】徃来仁寜二邑塘工悉心相度冲要之地暨海寜南门外绕城险工共应改建鱼鳞大石塘六千余丈查苏州
　　绍兴各山宕一年内所采条石可供塘工二千余丈之需每年于伏秋潮大之时购备朩石料物鸠工錾凿合式乗冬春水落之际开工儹筑通计二千余丈塘工三年之内可以全竣从此长塘坚厚永资保卫沿海民生永庆平成于亿万斯年矣大学士稽曽筠请造运石海船疏【乾隆元年】修筑塘坦工程所用条磈石料甚多必由海洋转运需船要从前俱系雇调商民船只拨发应用无如沿海渔船板片卑薄难以撑御风潮每有漂失之虞各场卤船长年在工运石不能回场载卤多致煎办稽迟既苦累民间又贻悮盐务究于大工石料仍不能应手接济实无裨益将来修建鱼鳞大石塘约用条石五六十万丈需船更殷与其雇调维艰滋悮工不如建造船只便宜适用且采办石料原有水脚银两如用官船载运则前项水脚即可按数扣存除支给舵水工食并更换篷索修艌船只等费外余剰银两尽数存公将来塘工告竣仍可拨发各场变价运卤庶帑不虚靡工收实效【臣】因海塘运石急需船只檄行五十只每只估需工料银二百六十八两九钱二分零业经先后报竣动支银一万三千四百四十六两三钱零陆续给发合行题明
　　工部覆大学士稽曽筠请续鱼鳞石塘议【乾隆二年】
　　大学士稽曽筠疏称浙省海塘自浦儿兠大石工尾起至尖山段塘头止共应建筑鱼鳞大石塘五千九百三十丈二尺内自寜邑绕城石塘迤西地势稍为卑下应估用条石一十七层计砌髙一丈七尺内首险工一千四百二十丈一尺估需工料银二十五万三千二百五十三两九钱七分五厘零次险工九百八十三丈九尺估需工料银一十七万五千七百六十两六厘零自寜邑绕城石塘迤东地势更为卑下应估用条石一十八层计砌髙一丈八尺内首险工二百九十一丈五尺估需工料银五万二千九百六十二两一钱九分四厘零次险工三千二百三十四丈七尺估需工料银五十八万七千七百七两七钱一分七厘零通核料物夫工总共估用银一百六万九千六百八十三两八钱九分三厘零查估建工程虽经陆续委员承筑一时未能普例完竣并未经派委承筑各工如伏秋大汛石上镶柴不无矬垫之处闗系要随遴委防印効力等官三十一员先行分修大石塘二千九百七十四丈一尺其余应修大石塘二千九百五十六丈一尺容臣次第兴举以垂久逺应如所奏将先修大石塘二千七十四丈一尺上儹修其余应修大石塘二千九百五十六丈一尺陆续次第兴举可也
　　大学士稽曽筠请建绕城条石坦水疏【乾隆二年】海寜县南门外一带塘隄保防城垣攸关綦重经【臣】奏请建筑鱼鳞大石塘五百五丈二尺委员领帑承办于本年五六月内陆续告竣但绕城石塘捍御潮汐全赖坦水相为保防查雍正十二年冬底嵗修磈石坦水潮汐徃来易于泼卸必须加筑条石坦水庶能捍御海潮兹据布政司张若震等详估除将坦水旧有条石抵用外共需工料等银一万五千三百三十两三钱零巳饬委原筑石塘各员领银承办理合具题
　　抚臣卢焯请停止草塘嵗修疏【乾隆四年】
　　【臣】自乍浦至杭州相度江海情形原估建石塘五千九百三十余丈巳完工者一千余丈未完工者二千八百余丈未经派筑者二千三十余丈【臣】亲履各工逐细查勘石塘髙寛坚固足以垂诸乆逺惟仁和海寜二县交接地方草塘一带通共四千二百一十八丈零经大学士稽曽筠移驻通判一员专管草塘工程每年约费嵗抢修银一二万两不等所用夫工银两通判支给应需柴薪派定仁和钱塘富阳建德桐庐分水等县分办嵗以为常切思水势之迁徙随时更易工程之缓急亦随时变通从前潮水贴塘而来自应筑隄拦阻今水势日南涨沙绵亘数十里刮卤煎盐已成原野每年犹事嵗修殊属糜费似应将草塘嵗修暂行停止
　　抚臣卢焯请建草盘头疏【乾隆四年】
　　海寜县濵临大海向系土塘于潮汐顶冲之处建筑柴草盘头以挑大澑暂为抵御原非经久之图而水咸草朽修补所在不免迨乾隆二年改建石塘以资保障万年巩固民庆更生其时潮水尚激塘身犹借草盘头挑澑是以水缓之地皆改建石塘其有草盘头处所仍是土塘未在题估之内今水势南迁涨沙日逺塘根之外皆成平陆则无澑可挑草盘头巳属无用而每年于旱地之上镶填柴草殊属无谓【臣】之愚见草盘头不必加镶其后身土塘一律改建石塘不但柴草工程停止节省浮费而东西两塘大工可以接连愈加坚固可以一劳永逸查草盘头原设十座除陈文港一座巳于查勘江海等事案内抢筑石塘外尚有浦儿兠马牧港戴家石桥秧田庙卖鱼桥小坟前郑九臯门前白墙门念里亭九座通计塘身共一百六十八丈六尺倘防
　　俞允饬令兵备道确估修筑则钱粮俱归实用大工始
　　得一律完竣矣
　　抚臣卢焯请续筑尖山未堵工疏【乾隆四年】
　　尖山坝口为江海出入之处有未竣工程数十丈原因其险不能堵塞故前大学士稽曽筠奏称请暂行停止第查尖塔两山之间原有石坝为前人拆壊以致潮浪汹涌直冲东西两塘今水势南趋经由父子山外坝口仅通洄溜已化险为平矣但水性何常前之北走者今可南趋则今日南趋者安知不仍北走以今日观之堵塞尖山在所可缓以善后计之实在所急也大学士稽曽筠请暂停者以溜势日加湍激合龙甚艰所由磈石两工不能兼顾尽数运至东西两塘儹修坦水俟工竣之后另行设法堵截原未尝以尖山坝工可以竟置不议今湍激之势巳平坦水工程巳竣一举合龙似在此时查尖塔两山相去二百丈已筑坝工一百二十丈未竣者仅有八十丈从前原深九丈至一十二三丈不等今现中深一丈九尺近坝头深一丈六尺近塔山深一丈三尺则寛处仅有三分之一深处仅有十分之一遵照原议以磈石装入竹篓由浅至深可免漂流之患筑髙五丈即足以资捍御【臣】谨绘图恭奏
　　抚臣卢焯请开濬备塘河疏【乾隆四年】
　　浙省鱼鳞大石塘现在建筑惟是筑塘全资石料向由海运直达工所今涨沙一望无垠石船不能拢塘擡运艰难人皆束手不但工费浩繁亦且耽延时日不得不熟筹挽运之法以济钜工查尖山迤东海盐县境内三涧寨髙矮石塘之外海船可以抵塘塘内旧有河形计长一千五百三十六丈可达海寜县而寜邑之东西土备塘内外从前取土筑塘巳挖成河形自尖山以至天开河计长一万四千三百七十余丈即达仁和县之范家朩桥又自范家朩桥至殊胜桥皆有旧河计长六千五百六十丈即达省城若循故道一律深通舟楫徃来风涛无阻不特到工石料可免沙地摃擡一应柴草朩植皆可由内河转运诚属至便且在工官弁夫匠人等需用米粮食物甚多水路易行可以聚集商贾四野田连阡陌宣泄有地灌溉有资可以利益田畴附近许村西路等场柴卤盐艘遄行不滞可以有禆盐务除东塘段内各工员捐濬一千七百一十三丈又现在深通二千七百四十五丈西塘段内有原任大学士臣稽曽筠动用塘工余平银两巳经开濬二千八百六十七丈外通计仁寜海三县共应开一万五千一百四十丈筑坝车戽挑濬夫工需银九千四百一十五两零议拨乾隆二年咨报节存盐务引费一项原系留充海塘工用此河乃海塘所必需实为要工用随即派委弁员乗农隙之候分股开濬遴选大员督催儹竣将见大工物料挽运便益商灶兵民永资利赖矣
　　抚臣卢焯请筑仁钱等县江海塘埭疏【乾隆四年】仁钱山萧等县江海塘埭均为民生捍卫今仁寜二县海塘水势南趋涨沙日逺北塘一带巳如磐石之安现在严督催赶以竣巨工但海沙北涨潮汐南趋以致仁钱等县江海塘工在在险要惟在先事图维以期有备无患业将饬行确估分别缓急次第修筑缘由具折奏明钦奉
