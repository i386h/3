<!-- { "loadSidebar": true } -->
　　陈元龙城隅花墅　莫嫌近市少清娱林朩依然有一隅种树十年隂已茂为山万仭意成图还家敢拟乡名郑归卧真堪谷号愚童子候门迎我笑田园犹喜未全芜
　　陈元龙小石梁　隔尘便是白云乡笑指溪桥拟石梁行过东西殊缥缈水分南北自汪洋髙梧影直闲垂钓双栁隂浓坐纳凉最爱月明风静处渊鱼极乐鸟回翔
　　陈元龙古藤水榭　池回岸斗见泱泱水榭空明绕曲廊兰薄当阶清影动古藤垂架緑隂凉风来岭畔飘林翠月到波心射屋梁帘幙不施贪骋目画图一幅似潇湘
　　陈元龙环碧堂　疎帘曲槛水中央风月烟霞萃一堂日暖波光摇素壁晚晴山翠入回廊画图凝緑多生趣几砚浮云自有香隔防红尘依碧落萧闲无事对沧浪
　　陈元龙清映轩　碧槛回廊抱此轩髙低文石水沄沄激湍时向阶前涌过雨微闻涧底喧林树风多清影动烟波晴漾白云屯置身画里消长昼又见山头月一防
　　陈元龙澂澜馆　塍埒盘纡又一池步櫩曲屋俯涟漪幽篁风度鸣千管髙栁晴空织万丝山爱斜阳回照处水留新月未沉时西来颢气秋先至一望空明有所思
　　陈元龙溪槎　买得吴舲倚岸东髙柯深处百花丛芙渠槛畔迎初日杨栁矶头漾晚风天上坐时疑缥缈洞房小处更玲珑人间自有仙源好漫道银河路可通
　　陈元龙逍遥楼　梅杏重重绕一洲背山临水有髙楼花香缥缈穿云近树色参差入幕收夜静潮声来枕上风清月影满牀头海天空旷闲慿眺便拟逍遥物外游
　　陈元龙烟波风月之亭　最爱虚明景象殊凌空小榭俨氷壶天邉风月为吾有江上烟波得似无横笛飞声千树动髙吟寡和一亭孤此身已在尘氛外宁必扁舟下五湖
　　陈元龙静明书屋　林幽境杳似深山静掩书堂水一湾北牖南荣风日好花香鸟语性情闲堆床巻帙空摩眼满地莓苔欲闭闗只有樵青来竹外茶烟一缕聴潺湲
　　陈元龙赐安堂　主恩安老赐林泉近水堂开别有天竹树隂浓飞湿翠山峦环拥漾晴烟八牕风月疑尘外四面芬芳列眼前谁信此中安一叟太平无事独翛然
　　陈元龙翠微亭　山头亭子白云间脩竹苍松列翠环野鹤飞从岩下过天香近向月中攀路穿石磴藏三迳桥锁清池剰半环策杖登临朝复暮散人今拟号髙闲
　　陈元龙碕石矶　山阿水澨正凉初坐爱矶头望太虚便欲遨游穷碧落可知俯仰在方诸波光摇荡曾何定云影浮沉任所如囘首乍防新月上手中垂钓巳忘鱼
　　陈元龙天香隖　四照亭虚倚曲阑山阿丛桂出林端玲珑碧玉千枝绕灿烂黄金万蘂攅馥郁不随风乍散氤氲如与露俱漙秋光留取天香乆月皎霜清仔细防
　　陈元龙羣芳阁　山头小阁挹芳华一望山头总是花千树寒梅香似雪百层红杏气蒸霞平铺不觉溪流隔俯视无愁月影遮更爱秋香金粟满西风飒飒见霜葩
　　陈元龙瀁月轩　晚来闲步恣幽探待月东轩倚碧潭明镜未曽天上挂氷轮先向水中涵摇光直欲通银汉散彩浑疑浣蔚蓝坐赏空明人不寐城头乍聴鼓声三
　　陈元龙南涧亭　北沼南池一涧通两崖翠壁亦巃嵸半篙清浅藤萝里小艇犹水石中山径云遮迷牧竪溪头雨歇卧渔翁寻幽欲到林深处堤防桥回未可穷
　　陈元龙十二楼　池邉结屋爱清幽窕湘帘最上头曲院莺花人欲醉层轩风月座中收笑无红袖慿雕槛剰有霜颠倚画楼浪得嘉名夸十二任他游客慕风流
　　安国寺　盐官图经在县西北六百五十步寺中有悟空塔塔前有古桧存焉咸淳临安志唐开元元年建名镇国海昌院五年废大中四年复置名齐豊祥符元年改今额熈宁七年僧居则建大悲阁□文忠公题梁明年为之记蔵殿后有唐防昌石经幢二寺门东有咸通石经幢一又在殿下者二无嵗月字画唐人有古桧宣和中朱勔移以去成化杭州府志元至正二年重建明洪武二十四年立成丛林有放生池在寺前安国寺志唐咸亨间寺基陆地生莲有异僧至此因海患招徒众法昌法昕等祈祷海不扬波始创庵居后因赐额为寺寺外有桥曰大来曰安化曰泊堍説者谓三桥两寺半千僧秀夺南湖万顷隂皆实景也明朱澹庵蘓雪溪尝为安国寺八咏曰髙阁晴云长廊夕照桧林月色轮蔵金声方广灵迹悟空遗迹华鲸夜吼莲沼秋红海宁县志永乐三年建三解脱门后甃石为九莲池为藏经阁凡雨祈祷祝圣有仪皆在于此称海上名山之冠西湖志纂乾隆二十七年三月
　　圣驾临幸
　　御题佛殿之额曰法海安禅
　　赐题佛殿柱聫云香水防湏弥功徳常澄一镜妙华现
　　优鉢庄严合证三轮
　　文
　　释元昭法界相记畧　余杭郡盐官邑安国寺有唐开元首嵗创建元和末歴齐安禅师阐化于此一时盛集备见前记属防昌梗塞例为焚除大中祥符初复易今额歴年兹多独结界之法未闻于前逮天圣中慧云法师讳子伦者以德业内充力扶遗教首谋缔搆未遂而终于今一阙之众犹居自然宿往髙流常所叹息乃相与筹谋并力经营命毘尼师主法行事凡百度率循旧章实元豊三年十二月二十四夜秉烛告就即勒畧相垂诸不朽
　　苏轼大悲阁记　羊豕以为羞五味以和之秫稻以为酒麯蘖以作之天下之所同也其材同其水火之齐均其寒暑燥湿之候一也而二人为之则美恶不齐岂其所以美者不可以数取欤然古之为方者未尝遗数也能者即数以得其妙不能者循数以得其畧其出一也有能有不能而精粗见焉人见其二也则求其精于数外而弃迹以逐妙曰我知酒食之所美也而畧其分剂舍其度数以为不在是也而一以意造则其不为人之所呕弃寡矣今吾学者之病亦然天文地理音乐律厯宫庙服器冠婚防纪之法春秋之所去取礼之所可刑之所禁歴代所之所废兴在其人之贤不肖此学者之所宜尽力也曰是皆不足学学其不可传于书而载于口者子夏曰日知其所亡月无忘其所能可谓好学也巳古之学者其所亡与其所能皆可以一二数而日月见也如今世之学者所亡者果何物而所能者果何事耶孔子曰吾尝终日不食终夜不寝以思无益不如学也由是观之废学而徒思者孔子之所禁而今世之所尚也岂惟吾学者至于为佛者亦然斋戒持律讲诵其书而崇餙塔庙此佛之所以日夜教人者也而其徒或者以为斋戒持律不如无心讲诵其书不如无言崇餙塔庙不如无为其中无心其口无言其身无为则饱食游嬉而已矣是为大言以欺佛者也杭州盐官安国寺僧居则自九嵗出家十年而得恶疾垂死自誓于佛愿持律终身且造千手眼观世音像而诵其名千万声病巳而力不给则缩衣节口三十余年铢积寸累以迄于成其髙九仭为大屋四重以居之而求文以为记余尝以斯语吿东南之士矣盖仅有从者独喜则之勤苦从事于有为笃志守节老而不衰异夫为大言以欺佛者故为之记且以风吾党之士云
　　诗
　　苏轼盐官北寺悟空塔　巳将世界等微尘空里浮花梦里身岂为龙顔更分别只应天眼识天人
　　苏轼塔前古桧　当年双桧是双童相对无言老更恭庭雪到腰埋不死如今化作两苍龙释賛宁悟空塔　浮图萧瑟入虚空一聚全身罔象中传马祖心开佛印识龙潜主示神通毫光委坠江楼月道气馨香海岸风此地化縁才始尽更于何处动魔宫
　　释智润登安国寺南楼　半生云水恣遨游览胜重登百尺楼叠嶂逺排晴汉出寒潮犹帯夕阳流钟声隐约闻吴越帘影依稀拂斗牛唤起悲秋懐古恨防鸿嘹呖满沧洲
　　张昱安国问牛轩为讷无言赋　犀牛不逐扇俱破奈有人来问此轩资福无端添注脚石霜何事未忘言大千无迹身俱化一防通明角尚存拈起家风随手应莫言无可付儿孙
　　胡奎大悲阁　寳阁凌空十丈髙倚栏东望际鲸涛天花散处皆金地海月生时见白毫夜气澄清龙在窟秋声萧爽鹤鸣臯丹梯咫尺诸天近香雾霏霏湿苎袍
　　尹士良大悲阁　巍巍髙阁壮华彛妙智名存八尺碑金刹龙飞沧海近碧梧鳯宿彩云垂蘓家文字传三代释氏圆明了二仪万法一归何处是本来面目未生时
　　朱禋桧林月色　双桧亭亭立化城夜深相对不胜清半牕偃蹇疑龙化满地槎牙乱月明凉沁金波分黛色瞑和风铎振秋声一从艮岳移根去野鹤山猿梦亦惊
　　苏平莲沼秋红　一镜方塘玉井通露华无数倚秋风日临沧海云霞烂月落寒潭色相空乱影欲迷匡阜路清香疑在若耶中风流不减陶元亮结社于今有逺公






　　海塘録巻八
<史部,地理类,河渠之属,海塘录>
　　钦定四库全书
　　海塘录巻九
　　内阁中书翟均亷撰
　　古迹一
　　罗刹石　咸淳临安志晏公舆地志云近秦望山有罗刹石大石崔嵬横截江涛商船海舶往此多为风浪所倾因呼为罗刹每嵗仲秋既望迎潮设祭乐工鼓舞其上李建勲诗曰何年遗禹凿半里大江中白居易诗曰嵌空石靣标罗刹压捺潮头敌子胥后改名镇江石五代开平中为潮沙涨没成化杭州府志罗隐诗罗刹江边地欲浮正此石也北梦言杭州连嵗潮头直打罗刹石吴越钱尚父俾张弓弩候潮至逆而射之由是渐退罗刹石化而为陆地遂列廪庾焉神州古史考罗刹石似岑石之类钱唐之沙碛也若云江沙没涨沙既或坍或涨石亦时见时隐今自唐以后不复再出疑钱王筑塘罗刹之地遂经湮塞今者不复知其所在矣
　　诗
　　白居易微之重夸州居其落句有西州罗刹之谑因嘲兹石聊以寄懐　君问西州城下事醉中叠纸为君书嵌空石靣标罗刹压捺潮头敌子胥神曽鞭犹不动波涛虽打欲何如谁知太守心相似底滞坚顽两有余
　　岑石　咸淳临安志元在浙江长一丈四尺南北六尺东西广六寸越絶书始皇以正月甲戌到大越留舍都亭取钱唐浙江岑石刻文于越东山上又天汉五年四月浙江岑石不见到七年岑石复见
　　灵石　南齐书祥瑞志永明七年主书朱灵逊于浙江得灵石十人举乃起在水深三尺而浮世祖亲投于天渊池试之刻为佛像
　　浮石　成化杭州府志叶杲卿名曙钱塘人生而颖拔师事林逋天禧末钱塘有巨石浮于江太守问逋逋以问杲卿杲卿乃按樵子五行志以应于是人服杲卿多闻而始知樵子为竒书
　　八仙石　西湖志纂在太平门外二里旧传宋时石上有仙人聚饮故名
　　望夫石　海宁县志在庙山海盐县图经望夫石在永安湖仰天坞之右山巅有石盘其傍有石立如人形相传有海商失期不返其妻登石盘泣望因化为石云
　　诗
　　郑允端望夫石　良人有行役逺在天一方自期三年归一去凡几霜登山凌絶巘引领望归航归航望不及踯躅空傍徨化作山头石兀立倚穹苍至今心不转日夜遥相望石坚有时烂海枯成田桑石烂与海枯行人归故乡
　　渔浦　吴郡志富春东三十里有渔浦咸淳临安志渔浦潭晏公舆地志云在郡西南江月松风集渔浦与定山相对太平广记海门山潮头汹髙数百尺越钱唐渔浦方渐低小神州古史考钱唐有渔浦黄山浦栁浦同浦说文浦水濒也凡浙江至钱唐有一山沿江而出则有一浦循山而入钱唐县志定山浦江濵有浮屿为渔浦又称鮎鱼口诗
