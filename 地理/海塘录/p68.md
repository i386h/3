<!-- { "loadSidebar": true } -->
　　浙江悠悠海西緑惊涛日夜两翻覆钱塘郭里看潮人直至白头看不足
　　观海　　　　　　　　　　【宋】赵　抃
　　巨海澄澜势自平停车冉冉看潮生岂同八月呉江防共骇潮头万鼓鸣
　　海船　　　　　　　　　　【宋】朱名世
　　轻装方解尽无遗风挟双篷水靣飞却被沙头渔父笑满船空载月明归
　　海味　　　　　　　　　　【宋】朱名世
　　海味新来数得餐梢人收拾日登盘钱塘江上亲曽见卖得风流别一般
　　海鸥　　　　　　　　　　【宋】朱名世
　　羣飞独宿水中央逐浪随波羽半伤莫去西湖花里睡芰荷翻雨打鸳鸯
　　海鱼　　　　　　　　　　　【宋】朱名世
　　剑鬛如山海靣浮巨腮嘘浪势吞舟丁宁大客寻竿饵稚子敲针作钓钩
　　忆钱塘江　　　　　　　　　【宋】李　觏
　　当年乘醉举归防隠隠前山日半衔好是满天涵返照水仙齐着淡红衫
　　十七日观潮　　　　　　　　【宋】陈师道
　　潮头初出海门山千里平沙转靣间犹有江神怜北客欲将竒观破衰顔
　　江水悠悠自在流向人无恨【一作限】不应愁相逢不觉浑相似谁使清波早白头
　　十八日观潮　　　　　　　　【宋】陈师道
　　一年壮潮尽今朝水伯何知故晚潮海浪肯随山俯仰风帆常共客飘飘
　　八月十五日看潮　　　　　【宋】苏　轼
　　定知玉兎十分圆已作霜风九月寒寄语重门休上钥夜潮留向月中看
　　万人鼓噪慑呉侬犹似浮江老阿童欲识潮头高几许越山浑在浪花中
　　江边身世两悠悠久与沧波共白头造物亦知人易老故教江水向西流
　　呉儿生长狎涛渊冐利轻生不自怜东海若知明主意应教斥卤变桑田
　　江神河伯两醯鸡海若东来气吐蜺安得夫差水犀手三午强弩射潮低【自注王尝以弓弩射潮头与神战自尔水不近城】
　　题潮出海门图　　　　　　【宋】陈　造
　　絶岛平冈卷欲空两崖相对□穹崇即今画手兼诗笔更与江山角长雄
　　巻里波涛快一披苍山拥起雪山驰浮天沃日无穷意到我春窻病酒时
　　钱塘江　　　　　　　　　　【宋】陈　渊
　　潮头驾月冲残梦水色浮空送峭寒十幅轻蒲连夜发不知身到海门山
　　六曹长贰观潮予以入直不预晡时大雷雨走笔
　　戱蔡子平　　　　　　　　　【宋】周必大
　　雷轰万鼓勒潮回无复庭前雪作堆应为尚书悭且澁盲风怪雨一时来
　　浙江小矶春日　　　　　　　【宋】范成大
　　客里无人共一杯故园桃李为谁开春潮不管天涯恨更卷西兴暮雨来
　　晚潮　　　　　　　　　　【宋】范成大
　　东风吹雨晚潮生叠鼓催船镜里行底事今年春涨小去年曽与画桥平
　　次韵宝应叔观海　　　　　【宋】王十朋
　　戴地浮天浩莫穷气营楼阁耸虚空道人妙得观澜术万里沧溟碧眼中
　　题童夀卿潮出海门图　　　　【宋】王　炎
　　潮来溅雪欲浮天潮去奔雷又寂然海上两山原不动更添此意画图传
　　题俞槿画浙江观潮册　　　　【宋】曹　勋
　　呉越山髙紫翠重浙江东下竦双峯峯前忽涌东西白飞舞潮头万玉龙
　　渡浙江　　　　　　　　　　【宋】叶　适
　　晚霞铺画月明钩万里无风一水浮长怕舟师深击楫自今洄洑起中流
　　大雪赵振文寄诗言乘月泛舟清甚次韵
　　【宋】楼　钥
　　旧闻老具擅诗声夜泛钱塘向鳯城今日清逰更豪逸雪花和月带潮生【法具字圆复绍兴初诗僧也有月夜逰钱塘江诗云小舟为我载明月白沙翠竹光相射自从李白下金陵四百年无此豪逸】
　　还自钱塘道中　　　　　　【宋】潘　柽
　　江上青山落照边江头归客木兰船春鸥自共潮回去一防飞来是栁绵
　　钱塘晚望　　　　　　　　【宋】谢　翺
　　钱塘江上夜潮过秋静寒烟白露多呉越青山明月里舟人齐唱异乡歌
　　钱塘渡　　　　　　　　　【宋】苏　泂
　　百年鬓髪春风晚十二栏干落照微多事钱塘江水上送人离别送人归
　　夜宿浙江亭　　　　　　　【宋】曹既明
　　夜半潮声撼客牀卧听柔橹閙空江惊廻倦枕乡闗梦海日烘山上晓窻
　　重到钱塘　　　　　　　　【宋】鲍　輗
　　惟有寒潮不世情朝朝暮暮过空城百年车马阊门外独见春风草又生
　　泛浙江　　　　　　　　　【宋】方　回
　　海门山到富春山碍石冲沙水几湾不是此江故盘屈雪涛何得记呉峦
　　观潮　　　　　　　　　　【宋】王琮中
　　旂防斜飞一命轻舟人却立万舟迎不应当日将军事犹到如今气未平
　　江头　　　　　　　　　　【宋】俞　桂
　　渔浦山边白鹭飞西兴渡口夕阳防等闲更上层楼望贪看江潮不肯归
　　江上　　　　　　　　　　【宋】俞桂
　　小雨才收日渐斜酒旂挿处两三家江头妆防秋来景半是芦花半蓼花
　　秋江　　　　　　　　　　【宋】释道潜
　　赤叶枫林落酒旗白沙洲渚夕阳微数声柔橹苍茫外何处江村人夜归
　　江上秋夜　　　　　　　　【宋】释道潜
　　雨暗苍江晚未晴井梧翻叶动秋声楼头夜半风吹断月在浮云浅处明
　　月夜防钱塘江　　　　　　【宋】释德兴
　　小舟为我载月色白沙翠竹光相射自从李白下金陵四百年无此豪逸
　　弄潮诗　　　　　　　　　【宋】钱塘军人
　　弄罢江潮晓入城红旗飐飐白旗轻不因防吃翻头浪争得天街鼓乐迎
　　观浙江沙涨十里有感　　　　【元】张志道
　　重到钱塘异昔时潮头东击逺洲移人间莫住三千歳沧海桑田几许悲
　　江邨　　　　　　　　　　【元】黄　庚
　　极目江天一望賖寒烟漠漠日西斜十分秋色无人管半属芦花半蓼花
　　江邨即事　　　　　　　　【元】黄　庚
　　江邨暝色渐凄迷数防残鸦杂雁飞雁宿芦花鸦宿树各分一半夕阳归
　　题江干初雪图　　　　　　【元】戴表元
　　断树寒云古岸隈渔翁初拨小船开看渠风雪忙如许还有鱼儿上钓来
　　夏夜江上　　　　　　　　　【元】呉师道
　　绕屋青江竹万竿水风萧瑟竹光寒夜深月上门不掩卧听钓归船过滩
　　钱塘怀友　　　　　　　　　【元】黄清老
　　舟泊枫林一雁声白苹红蓼共思君月明江水多于海雨后秋山碧似云
　　题春江小景图　　　　　　　【元】黄清老
　　小艇无人载绿隂白鸥门外笋成林不知多少山中雨染得一江春水深
　　题赵千里夜潮图　　　　　【元】偰哲笃
　　风涛汹涌千堆雪拍岸翻空倒银阙雁声惊起一江秋万里无云挂明月
　　怀马教授
　　水生白石渡头湾念子携书共徃还今日相思不相见越南残照海门山
　　泛海　　　　　　　　　　【元】张可大
　　到处啼莺倚棹歌客怀偏向布帆多黄云飞尽天如洗鳌背山前万顷波
　　杭州歌　　　　　　　　　【明】张以宁
　　西陵渡口潮水平十十五五放舟行楼中燕子惯见客不怕渡头津鼓声
　　越水图　　　　　　　　　【明】沈　周
　　记别钱塘二十年夕阳山色晓潮边隔江千里美人逺梦落西兴旧渡船
　　自新安江至钱塘舟行　　　【明】李流芳
　　富春天豁一江明江上青山纵复横早晚随潮下三折六桥寒树逺含情
　　徐邨遇潮　　　　　　　　【明】李流芳
　　千帆影里练光开白玉城摧动地雷故傍浅沙鞭马去却惊飞沫溅衣回
　　晚发钱塘　　　　　　　　【明】顾文渊
　　潮平小櫂发钱塘俄顷帆飞过富阳两岸好山看不尽数声渔笛起沧浪
　　江上夜泊　　　　　　　　　【明】朱国祚
　　江上扁舟一叶轻夜深灯火灭还明枕函未作寒山梦卧听潮声带雨生
　　江潮十首【録四　　　　　　　明】赵应元
　　横空白浪驾邱山颷逐严滩未肯还共説鸱夷千古愤至今遗怒满人间【风潮】
　　残星的歴曙光微水长平沙失钓矶瀑布横舟冲雾起浪花迎檝带霞飞【早潮】
　　沧茫万里此停舟潮到山城势欲浮如许风波且休息雨微烟暝正宜秋【晚潮】
　　平平沙濶未潮生理檝杨防共欲迎自是徃来存大信莫疑翻覆似人情【候潮】
　　浙江词　　　　　　　　　【明】田艺衡
　　秋风卷入海门闗白浪高于龛赭山直向富春祠下过寒流常带月明还
　　海上天呉驾六鳌祖龙鞭石不成桥沙中鐡箭三千尺闻説钱王曾射潮
　　素车白马送潮来伍子山前起怒雷几度停樽歌七发千年枚叔总竒才
　　国朝
　　江楼送别　　　　　　　　　张遂辰
　　片帆才挂海门秋落木寒山黯对愁莫惜残樽人遽别夕阳犹喜半江楼
　　渡钱塘　　　　　　　　　　朱彜尊
　　渡口乘潮漾北风轻舟如马溯江东明朝又是山隂道身在千岩万壑中
　　江行　　　　　　　　　　　朱彛尊
　　潮落江平宿富阳船头新月下微霜晓看乌臼红千树树杪半山鸭脚黄
　　絶壁苔纹防尾□滩光昼静白镕银分明江上孤篷客黄鹤山樵画里人
　　环溪亭下水流东野碓飞轮到靣风返景松岩红未敛隔江人语漆林中
　　归舟杂咏　　　　　　　　　查慎行
　　青山渐逺渐糢糊散入云烟澹欲无画手稀逢黄子久诗家别冩富春图
　　滚滚秋涛浩浩风烟茫茫处雨蒙蒙不知谁割东西界半幅江山展越中
　　赠戴山人　　　　　　　　　毛竒龄
　　钱塘髙士剡中才日暮衔杯江上台万叠寒涛通夜白依然雪后见君来
　　送季伟归钱塘　　　　　　　尤　侗
　　楚尾呉头路几遥蝉鸣堤栁影萧萧君归湖上西泠口已过钱塘八月潮
　　归去南屏自结庐不须长盼楚江书青莎碧荇莼丝菜紫蠏红虾篛叶鱼
　　弄潮词　　　　　　　　　　王　锡
　　狂澜乍涌海门高嵂崒银山驾六鼇七发应枚叔陋诡观但説广陵涛
　　呉儿重利毎轻生踏浪争持采帜行技勇若能驱敌忾应教万里破龙城
　　绵亘锦幕照江浔那管神洲已陆沉眼底水嬉虽百变憎儿可抱济川心
　　朱旗画伞閙江干腾跳迎潮万姓欢童子善泅多似织悬知百倍吕梁观
　　倾城士女集如云罗刹江边演水军家给民原知自爱不烦作戒弄潮文
　　绣胸文胫竞沿洄金鼓连天震似雷海若纵横谁砥柱直须万弩射潮回
　　钱塘观涛　　　　　　　　　刘廷玑
　　滚滚长江去复回蛟龙飞处响如雷万千人尽回头望一片银山驾海来
　　越防杂诗　　　　　　　　　金志章
　　潮落樟亭漾浅沙晴江渺渺片防斜临流欲唤西陵渡一笑先登觳车
　　一艇横江信午风青山两岸列西东井西图画何人防暖翠浮岚在眼中
　　江涨口号　　　　　　　　　金志章
　　皎皎雨晴明月光一夜水添三尺强朝来大艑忽鳞集不是鱼船是米艎
　　勘中小亹　　　　　　　　　髙　斌
