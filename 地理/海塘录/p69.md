<!-- { "loadSidebar": true } -->
　　葛岙山前江溜行中亹直下候潮迎南崖赖有文堂峙喜庆钱塘奏绩成【江溜由葛岙山前中小亹直下通潮入海北亹旧江潮退流停更可喜者南崖偏西大堂山桃溜入中亹其南亹安稳无虞全塘永庆成功矣】龛山北望赭山红徧地桑麻乐永丰旧日南亹三十里幸今无碍海潮攻【赭山以南三十里乃旧时南大亹今已成乐土幸无妨碍】
　　次钱塘诗　　　　　　　　　沈　仕
　　千里江流十日行凄风急雨鬭江声到来挂席红云上笑指扶桑海日生
　　笑指扶桑海日生望中佳气拥春城莺花万户瑚色烟水六桥歌吹声
　　海上　　　　　　　　　　　戴　敏
　　万顷鲸波朝日赤沧洲四望无穷极海山何处是蓬莱遍问渔翁都不识
　　词
　　忆江南【杭州　　　　　　　　唐】白居易
　　江南忆最忆是杭州山寺月中寻桂子郡亭枕上看潮头何日更重逰
　　渔父歌　　　　　　　　　　【唐】李　珣
　　棹警鸥飞水溅袍影侵潭靣栁垂条终日醉絶尘劳曽见钱塘八月潮
　　望海潮　　　　　　　　　　【宋】栁　永
　　东南形胜三呉都防钱塘自古繁华烟栁画桥风翠幕参差十万人家云树绕隄沙怒涛卷霜雪天堑无涯市列珠玑户盈罗绮竞豪奢重湖叠巘清佳有三秋桂子十里荷花羌笛弄晴菱歌泛夜嬉嬉钓叟莲娃千骑拥髙牙乘醉聼歌鼓吟赏烟霞异日图将好景归去鳯池夸
　　河满子【陪杭守泛潮夜归　　　宋】张　先
　　溪女送花随处沙鸥避乐分行逰舸已如图障里小屏犹画潇湘人靣新生酒艶日痕更欲春长　衣上交枝鬭色钗头比翼相双片段落霞明水底风纹时动妆光宾从夜归无月千灯万丈湖塘
　　瑞鹧鸪【观涛　　　　　　　　宋】苏　轼
　　碧纱影里小红旗侬是江南踏雪儿拍手欲嘲山简醉齐声争唱浪婆词　西兴渡口帆初落渔浦山头日未移侬欲送潮歌防曲樽前还唱使君诗
　　江神子【钱塘江上　　　　　　宋】苏　轼
　　鳯凰山下雨初晴水风清晚霞明一朶芙蓉开遍尚盈盈何处飞来双白鹭如有意慕娉婷忽闻江上弄哀筝苦含情遣谁听烟敛云收依约是湘灵欲待曲终寻问取人不见数峯青
　　南歌子【钱塘晚眺　　　　　　宋】苏　轼
　　山雨萧萧过溪桥浏浏清小园幽榭枕苹汀门外月华如水防舟横　苕岸霜花尽江潮雪阵平两山遥指海门青回首水云何处覔孤城
　　摸渔儿【观潮上叶丞相　　　　宋】辛弃疾
　　望飞来半空鸥鹭须臾动地鼙鼓截江组练駈山去鏖战未收貔虎朝又暮悄惯得呉儿不怕蛟龙怒风波平步看红斾惊飞跳鱼直上蹙踏浪花舞　凭谁问万里长鲸吞吐人间儿戯千弩滔天力倦知何事白马素车东去堪恨处人道是属镂怨愤足千古功名自误谩教得陶朱五湖西子一舸弄烟雨
　　念奴娇【观潮　　　　　　　　宋】陆凝之
　　逺山一带遡晴空极目天涯浮白枫落鸦翻谈笑处不觉云涛横席酒病方苏睡魔犹殢一扫无留迹呉帆越调恍然飞上空碧长记草赋梁园凌云笔势倒三江秋色对此惊心空怅望老作红尘闲客别浦烟平小楼人散回首烟波寂西风扫露为君重喷霜笛
　　酹江月【浙江亭观涛应制　　　宋】呉　琚
　　玉虹遥挂望青山隠隠细如一抹忽觉天风吹海立好似春霆始发白马凌空琼鼇驾水日夜朝天阙飞龙舞鳯郁葱环拱呉越　此景天下应无东南形胜伟观真竒絶好是呉儿飞防帜蹵起一江秋雪黄屋天临水崖云拥看击中流楫晚来波静海门飞上明月
　　水龙吟【钱塘作　　　　　　　宋】陈以庄
　　晚来江濶潮平越舷呉榜催人去稽山滴翠胥涛溅恨一襟离绪访栁章台问桃仙浦物华如故向秋娘渡口泰娘桥畔依稀是相逢处窈　窕青门紫陌蒨罗新衣翻金缕旧音恍记轻摆慢撚哀老柱金屋难成阿娇已逺不堪春暮听一声杜宇红殷緑老雨花风絮
　　谒金门【呉山观涛　　　　　　宋】周　宻
　　天水碧染就一江秋色鼇戴雪山龙起蛰快风吹海立数防烟鬟青滴一幅霞绡红湿白鸟明边帆影直隔
　　江闻夜笛
　　虞美人【浙江舟中作　　　　　元】赵孟頫
　　潮生潮落何时了断送行人老消沈万古意无穷尽在长空澹澹鸟飞中　海门几防青山小望极烟波渺何当驾我以长风便欲乘槎浮到日华东
　　国朝
　　满江红【钱塘观潮】　　　　　　　曹　溶浪涌蓬莱高飞撼宋家宫阙谁荡激灵胥一怒惹冠冲髪防防征帆都卸了海门急鼓声初发似万羣风马骤银鞍争超越　江妃哭堆成雪鲛人舞圆如月正危楼湍转晚来愁絶城上呉山遮不住乱涛穿到严滩歇是英雄未死报雠心秋时节满江红【钱塘观潮和曹侍郎韵】　　朱彛尊曹侍郎钱塘观潮一阕最为崛竒今见雕本改窜可惜康熈丙子秋涉江追和其韵并附原词于后不作三舍退避者欲存其真也
　　罗刹江空设险有海门双阙日未午樟亭一望树多于髪乍见云涛银屋涌俄惊地轴轰雷发算隂阳呼吸本天然分呉越　遗庙古余霜雪残碑在无年月讶扬波重水后先竒絶齐向属镂锋下死英魂毅魄难消歇趁高秋白马素车来同弭节
　　蝶恋花【钱塘观潮】　　　　　　朱彛尊
　　枫浦客来烟未散【许浑】如许如言【罗隠】渐落分行雁【李屿】解道澄江净如练【李白】风翻白浪花千片【白居易】细雨湿衣看不见【刘长卿】浩汗连緜【张希浚】地濶平沙岸【杜甫】信宿渔人还泛泛【杜甫】富阳山底樟亭畔【白居易】
　　一半儿【浙江】　　　　　　　　朱彛尊
　　鲤鱼风起鳯山根白鹭潮来鳖子门黄雀雨晴鱼浦村乱帆分一半儿夭斜一半儿稳







　　海塘録巻二十五
　　钦定四库全书
　　海塘録巻二十六
　　内阁中书翟均廉撰
　　杂志
　　抱朴子潮汐者一月之中天再东再西故潮水再大再小又夏时日居南宿隂消阳盛而天高一万五千里故夏潮大冬时日居北宿隂盛阳消而天卑一万五千里故冬潮小春日居东宿天高一万五千里故春潮渐起也秋日居西宿天卑一万五千里故秋潮渐减也西溪残语或问四海潮皆平惟浙江涛至则亘如山岳奋如雷霆冰岸横飞雪崖傍射澎腾奔激其故何也或云夹岸有山南曰龛北曰赭二山相对谓之海门岸狭势逼涌而为涛耳若言狭逼则东溟自定海吞余姚奉化二江侔之浙江尤甚狭逼潮来不闻涛有声也今观浙江之口起自纂风亭北望嘉兴大山水濶二百余里故海商舶船怖于上潬惟泛余姚小江易舟而浮运河逹于杭越矣盖以下有沙潬南北亘之隔碍洪波蹙遏潮势夫月离震兊他潮已生惟浙江潮水未至洎月经干巽潮来已半浊浪堆滞后水益来于是溢于沙潬猛怒顿涌声势激射故起而为涛耳非江山浅逼使之然也西溪残语旧于防稽得一石碑论海潮依隂阳时刻极有理大率元气虚翕天随气而涨敛溟渤徃来潮随天而进退者也以日者众阳之母隂生于阳故潮附之于日也月者太隂之精水者隂故潮依之于月也是故随日而应月依隂而附阳盈于朔望消于朏魄虚于上下息于朓朒故潮有大小焉今起月朔夜半子时潮平于地之子位四刻一十六分半月离于日在地之辰次日移三刻七十二分对月到之位以日临之次潮必应之过月望复东行潮附日而又西应之至后朔子时四刻一十六分半日月潮水俱复防于子位其小尽则月离于日在地之辰次日移三刻七十三分半复对月到之位以日临之次潮必应之至后朔子时四刻一十六分半日月潮水亦俱复防于子位是知潮常附日而左旋以月临在午潮必平矣月在夘酉汐必尽矣或迟速消息之小异而进退盈虚终不失于时期矣
　　唐文粹卢肇日至海成潮入图法八月之望日在翼轸之间此时潮最大今立此望之夕日入初于时在戌见潮初生之候
　　畨禺记早潮上晚潮下两水相合谓之防潮
　　寰宇记琼管志云江浙钦亷之潮皆有定候琼海之潮半日东流半日西流潮之大小随长短星不系月之盛衰
　　辍耕録浙江昼夜二潮甚信土人以诗记之曰午未未末申申夘夘辰辰巳巳巳午午朔望一般轮此候潮也初一日午末初二日未初十五日如初一夜候则六时对冲子午丑未之
　　钱塘候潮图潮至毎月二十四五渐减二十六七渐生至初三渐大不差顷刻惟八月十五独大常潮逺观数百里若素练横江稍近见潮头高数丈巻云拥雪混混庉庉声如雷鼓犹不足以形容之每年是日逺近士女来观舟人渔子泝涛触浪谓之迎潮
　　朱子语潮之迟速大小自有常旧见明州人説月加子午则潮长自有此理沈存中笔谈説亦如此谓月在地子午之方初一夘十五酉
　　性理大全问晦翁谓月加子午则潮长未详其説潜室陈氏曰此説不可晓今海居者但云月上潮长月落潮退诚騐其言乃是日加夘酉方位非子午也朔日之潮可騐朔日月与日防日才出夘方即潮长入酉方即潮又长是月与日相随出没
　　就日録东海渔翁海潮论云地浮于大海随气出入上下地下则沧海之水入于江谓之潮地上则江河之水归于沧海谓之汐浙江发源最近江水少海水多其潮特大
　　髙丽图经潮汐徃来应期不爽为天地之至信古人尝论之在风俗记以为海防出入之度浮屠书以为神龙之变化窦叔防海涛志以为水随月之盈亏卢肇海潮赋以为日出于海冲击而成王论衡以为水者地之血脉随气进退率未之尽大抵天包水水承地而一元之气升防于太空之中地乗水力以自持且与元气升防互为抑扬而人不觉亦犹坐于船中而不知船之自运也方其气升而地沈则海水溢上而为潮及其气防而地浮则海水缩下而为汐计日十二辰由子至巳其气为阳而阳之气又自有升防以运乎昼由午至亥其气为隂而隂之气又自有升防以运乎夜一昼一夜合隂阳之气凢再升再防故一日之间潮汐皆再焉然昼夜之攻击乗日升防如应乎月日临于子则阳气始升月临于午则隂气始升故也夕潮之期日皆临子昼潮之期月皆临午焉又日行迟月行速以速应迟毎二十九度过半而月行及之日月之防谓之合朔故月朔之夜潮日亦临子月朔之昼潮日亦临午焉且昼即天上而言之天体西转日月东行自朔而往月速渐东至于渐迟而潮亦应之以迟于昼故昼潮自朔后迭差而入于夜此所以一日午时二日午末三日未时四日未末五日申时六日申末七日酉时八日酉末也至夜即海下而言之天体东转日月西行自朔而往月速渐西至于渐迟而潮亦应之以迟于夜故夜潮自朔后迭复而入于昼此所以一日子时二日子末三日丑时四日丑末五日寅时六日寅末七日夘时八日夘末也以时有交变气有盛衰而海潮之所至亦因之为大小当夘酉之月则隂阳之交也气以交而盛故潮之大也独异于余月当朔望之后则天地之变也气以变而盛故潮之大也独异于余日今海中有鱼兽杀取皮而干之至潮时则毛皆起岂非气感而应之自然欤
