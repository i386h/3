<!-- { "loadSidebar": true } -->
　　元稹酬郑从事四年九月宴望海亭次用旧韵海亭树朩何茏葱寒光透坼秋玲珑湖山四
　　靣争气色旷望不与人间同一拳墺伏东武小两山鬬构秦望雄嵌空古墓失文种突兀怪石疑防风舟船骈比有伴侣水云滃泱无始终雪花布遍稻陇白日脚挿入秋波红兴余望剧酒四坐歌声舞艳烟霞中酒酣从事歌送我歌云此乐难再逢良时年少犹健羡使君况是头白翁我闻此曲深叹息喞喞不异秋草虫忆年十五学构厦有意盖覆天下穷安知四十虚富贵朱紫束缚心志空梳妆伎女上楼榭止欲欢乐微茫躬虽无趣尚慕贤圣幸有心目知西东欲将滑甘柔藏府已被鬰噎冲喉咙君今劝我酒太醉醉语不复能冲融劝君莫学虚富贵不是贤人难变通
　　元稹酬周从事望海亭见寄　年老无流辈行稀足薜萝时怜水近髙处见山多衣袖长堪舞喉咙转解歌不辞狂复醉人世有风波王炎二月中休日黄帅领客登望海亭次韵翚飞栋宇压危峰靣靣风光入座中潮汐近迎天阙下蓬瀛疑在海门东巡行谁说秦皇事疏凿今余夏后功空阔无边惟此地君侯心与境相同
　　安济亭　乾道临安志祥符旧经云在钱塘旧治南到县二十里乌台诗话轼任杭通判因八月十五日观潮作诗五首写在安济亭上第四首言弄潮之人贪官中利物致其间有溺而死者故朝防禁断
　　诗
　　苏舜钦宿钱唐安济亭观涛　支肘听潮声喧豗久未停随风过渔浦伴月出沧溟防穴复时满胥神果有灵连天巻云雾彻晓下雷霆拾楫游心倦凴栏醉魄醒语穷造化意拟访郦元经
　　秀江亭　武林梵志在月轮峯傍咸淳临安志开化寺有秀江亭
　　诗
　　楼钥次韵六和塔秀江亭间壁留题　江外参差列万山我家深在万山间好山正不用钱买但要未老身先闲长江比愁终似少江水能回愁不了扁舟何日过西陵鄮山佳处吾归老李宗勉题秀江亭　经行塔下几清秋每叹无缘到上头今日登临方觉险不如归去卧林邱毛万龄登秀江亭望海　层楼落日海门开千里涛声一瞬来我欲凭栏看起处晴江白雪满瑶台
　　御香亭　宋在龙山下田瑜筑龙山隄自御香亭下创为二百丈见丁寳臣石隄记
　　听潮轩　海宁县志不详其处
　　诗
　　张宁听潮轩　海门荡荡天风来狂澜倒海如山摧空雷隐地雨将作万鼓齐伐车喧豗初疑羣蝇争振翼忽着洪炉沃汤液风廻籁转觉渐逺兵马萧萧走勍敌年去年来自有期春秋长落几人思天涯共道初来惧梦里空惊夜语时海濒老禅得幽趣禅居正近潮来处山荒落朩境无人地迥天髙嵗月暮诸尘断絶双耳清天机自动非人声上方钟梵随风散下界楼台孤月明
　　纳云轩　海宁县志在西郭接待寺后成化杭州府志接待朱何庵在县西一里元延祐间中峯和尚开山内有纳云轩大理丞朱逢吉监修海塘有题纳云轩诗
　　诗
　　朱逢吉题纳云轩　怕着纎尘防翠坳独留云住结神交飞腾不逐苍龙化伴宿清于老鹤巢晓和篆烟生象藏夜笼窻月挂梅梢年年藏得春如海还望为霖泽四郊
　　樟亭驿　乾道临安志樟亭驿晏殊舆地志云在钱塘县旧治之南五里浙江亭祥符旧经云在钱塘旧治南到县一十五里咸淳临安志樟亭驿今为浙江亭梦粱录樟亭驿即浙江亭也在跨浦桥南江岸凡宰执辞免名出居此驿待报神州古史考古樟林桁也唐曰樟亭驿异苑曰晋时钱塘浙江有樟林桁大船每有来者辄漂荡摇扬而不可禁尝鸣鼓钱塘江头凌浪如故惟船吏章粤能相制伏及粤死遂废去按樟林桁者若江南朱雀航古时未尝筑塘所谓钱塘者别在西竟龙山而下江名栁浦舶航以渡航桁通称以樟朩得名矣晋称樟林之桁造舟为梁唐号樟亭之驿长隄筑土自隋郡建于柳浦唐城筑自江塘郊海门而池浙江下铁幢以射潮水美子烈之防迹叹彭城之神功乃知豫章比郡岂曰常材松阳之门并传千载故至今以樟亭名驿
　　诗
　　孟浩然与钱塘令登樟亭驿　百里鸣雷震闻弦暂辍弹府中联骑出江上待潮观照日秋空逈浮天渤海寛惊涛来似雪一座凛生寒孟浩然与杭州薛司户登樟亭作　水楼一登眺半出青林髙帟幕英僚散芳筵下客叨山藏伯禹穴城压伍胥涛今日观溟涨垂纶欲钓鼇白居易樟亭双樱树　南馆西轩两树樱春条长足夏成隂素花朱实今虽尽碧业风来别有情
　　白居易宿樟亭驿　夜半樟亭驿愁人起望乡月明何处见潮水自茫茫
　　张祐题樟亭驿　晓霁凭虚槛云山四望通地盘江岸絶天映海门空树色连秋霭潮声入夜风年年此光景催尽白头翁
　　李郢秦处士移家富春发樟亭驿寄懐　潮落空江洲渚生知君巳上富春亭尝闻郭邑山多秀更说官僚眼尽青离别几宵魂耿耿相思一夜髪星星仙翁白石髙歌调无复松斋半夜听郑谷题樟亭驿楼　故国江山外登临返照间潮来无别浦朩落见他山沙鸟晴飞逺渔人夜唱闲嵗穷归未得心逐片帆还
　　许浑九日登樟亭驿楼　鲈鲙与莼羮西风片席轻潮回孤岛晚云敛众山晴丹羽下髙阁黄花垂古城因秋倍多感乡树接咸京
　　项斯杭州江亭留题　处处日驰销慿轩夕似朝渔翁闲鼓櫂沙鸟戏迎潮树间津亭密城连坞寺遥因谁报隐者向此得耕樵
　　章孝标题杭州樟亭驿　樟亭驿上题诗客一半寻为山下尘世事日随流水去红花还似白头人
　　喻坦之题樟亭驿楼　危槛倚山城风帆槛外行日生沧海赤潮落浙江清秋晚遥峯出沙干细草平西陵烟树色长见伍员情
　　曹既明夜宿浙江亭　夜半潮声撼客艭卧听柔橹閙空江惊回倦枕乡关梦海日烘山上晓窻
　　汪元量浙江亭别客　诸公来此欲凭栏秃树沾云湿不干小燕正嫌三月雨老莺又受一春寒楼头呼酒尽情饮江上遇花随意看莫怨人生有离别人生到此别离难
　　樊时中观潮题樟亭　烟波闪闪海门开平地潜生万壑雷大信不亏天不老浙江亭上看潮来
　　邵思文题浙江亭　极目钱塘上千山列画屏雨晴红树碧潮落海门青对景悲王导移家忆管宁临风一惆怅沽酒慰飘零
　　马三才同林对山宿浙江亭　江亭细雨夜窗幽一榻青灯话未休抚枕不胜千里思感懐又遇万山秋乾坤异地怜青眼湖海同心愧白头莫惜相逢今日醉他年吾辈是南楼
　　范村市　成化杭州府志濵浙江多停朩植近年客商物货徃西溪者多于此居停渐成巨镇神州古史考在府城西南三十里范村市濵江徃西溪者由此唐时称为范浦崔国辅宿范浦诗路转定山绕塘横范浦连是也地近泉亭总防稽之西部塘横范浦厯渔潭之东津徘徊定已诸山咫尺柳同二浦犹之钱唐辕络古汉史述其封侯又如钱唐杜子恭齐书称其拜墓全琮之族著绩东安禇渊之门徙居阳翟此则御龙之家世禄于范氏者也按钱唐郡三姓全范褚晋书范平子安南史范叔孙又范之琰字伯珪梁书范述曾字子云皆钱唐人
　　诗
　　楼钥访留服文于范村山间不得见　黄扉处士掩松关小立松风去住难可叹山中真宰相未容神武挂衣冠
　　张丹由范村出江口　岭穷缘谷转厓断傍江开乱石都成阵归潮不作雷履沙声似雨见鸟色如梅巳讶无人境还看有路隈
　　汤村镇　乾道临安志本仁和镇端拱元年改仁和县杭州图经仁和县汤村镇市在安仁东乡去县四十一里而都盐仓在天宗门里咸淳临安志有汤镇库
　　诗
　　陈起适安招游汤镇不果赴　汤镇古祠宫招邀及倦翁轻裘乘晓月骏马逐东风野色观无分春光病见攻行将迎诞日一瓣总遥通臣谨按宋仁和县界水路东南沿汤村塘至赭中石桥抵盐官县七十里防此可知宋汤村系沿海塘者
　　隋唐城基　神州古史考自龙山闸至柳浦之东脩广七八里所称江塘者皆隋唐时城基也盖此地沿江而城昔时临江登陴故李华云云涛歕激于城下是其实录城东南隅为南亭子即杜牧之所记自钱氏立铁幢之浦筑捍海之塘乃达候潮通江二门而杭州之城日以斥大于是沿江而东皆为江塘其上金城万堞今墙已坏堞雉仅存虽圮为民居而龙鳯为城江河为池山川城郭了若指掌矣
　　宋修江司　咸淳临安志防圣步军七寨一在修江司侧乾道临安志捍江五指挥每额营四百人修江指挥管一百二十人横江水军指挥额管二十四人钱唐遗事钱王射潮作亭路上铸铁箭埋之以示镇压之意然潮汐之来常失故道临安府置一司名修江司马
　　宋将台　江月松风集在定山北每嵗春秋万夫分两翼帅士卒习水战于此
　　诗
　　钱惟善浙江耀武　年年江上习舟师故事相传劫火池春日楼船观晋将秋风弓弩学吴儿素车白马迎旟隼紫鳯天吴畏虎貔日暮元戎归细柳散花洲畔凯歌时
　　海神坛　咸淳临安志在东青门外太平桥之东淳祐十二年有防中兴以来依海建都宜以海神为大祀下太常议礼诏守臣马光祖建祭殿望祭自寳祐之元嵗以春秋二仲遣官行事
　　月塘寺　成化杭州府志旧在月塘之北宋淳熈五年建赐真如院额嘉熈三年潮壊淳祐五年重建于何□店元至正初潮水复壊迁建髙原元末燬明洪武间复建
　　水陆寺　咸淳临安志在太平桥北前沙河前淳熈九年重建东坡督开汤镇运河宿此有诗寄北山清顺成化杭州府志旧在城东汤镇路上宋建隆二年建元祐间赐今额绍兴十二年燬乾道二年重建嘉熈三年潮壊迁建盐官县昌亭乡许村陆莲庵基寳祐二年又移于华家池北元末燬明洪武年间复建
　　诗
　　苏轼是日宿水陆寺寄北山清顺僧二首草没河隄雨暗村寺藏脩竹不知门拾薪煑药怜僧病扫地焚香净客魂农事未休侵小雪佛灯初上报黄昏年来渐识幽居味思与髙人对榻论长嫌钟鼓聒湖山此境萧条却自然乞食绕
　　村真为饱无言对客本非禅披榛觅路冲泥入洗足关门听雨眠遥想后身穷贾岛夜寒应耸作诗肩
　　苏辙次韵子瞻雨中督役夜宿水陆寺二首云气连山雨泻盆暮投僧舍欲关门暂时洒扫宽行役终夕﨑岖入梦魂烦暗消秋簟冷烝濡未解夜灯昏二年游宦多劳苦何日相从得细论　野寺萧条厌客喧两坡脩竹乱纷然已因无食聊从仕深悟劳生不问禅未至莫忧明日事偷闲且就此宵眠天明归去芒鞋滑虽有藤舆懒上肩
　　雪峯广福院　成化杭州府志在县东北七里唐大中间雪峯存禅师来防盐官齐安禅师因结庐于东南五里人见夜光亘天居民争施建光明禅院宋熈宁元年赐名寿圣绍兴三十三年改赐东庵广福禅院雪峯手凿一井大旱不竭井中时闻风涛之声泰定二年潮壊今处改名雪峯广福院元末兵燬重建并真相寺元张光弼撰记海宁县志郡太守邑令延庆善惟尚禅师主席殿宇堂庑一新泰定间潮冲徙今处改额雪峯广福院后并真相寺明末安国寺僧防绍宗重葺
　　诗
　　施德操广福禅院　何处登临眼最明雪峰佳处一川平潮从海月生时上峯在云天尽处横幢盖神扶乔朩影风雷井闭古泉声云踪凿尽翻惆怅何日名山报道成
　　许应龙游雪峯　十年不到雪峯山寂寂春风昼掩关千载祖师无尽意门前流水緑回环
　　庆善寺　咸淳临安志在县西南二百步天监七年士人宏灵度因井中有光三日不止舍宅为寺地滨海遂以观海为名防昌五年废成化杭州府志宏灵度井中淘获铜僧伽像唐大中间门外建石经幢塔以镇海涛宋大中祥符元年赐今额外有潮神广福庙元末回禄今并延恩寺
　　诗
