<!-- { "loadSidebar": true } -->
　　世宗宪皇帝特命内大臣海望同直督李卫赴浙相度机宜添设海防兵备道増置官兵筑土备塘一万四千二百二十余丈加培附石土塘一万余丈又因旧塘易于坍塌年年修补终非长策议于尖山起至万家闸止改建大石塘一万丈永垂利赖诚为保固海疆至计适值当事者专事开濬引河堵塞尖山遂将议建大工因循怠忽并将旧有工程不加修理以致雍正十三年六月初三日猝遇风潮全塘溃决殆尽经督抚大臣亲率文武叠石镶柴暂为粘补而塘身之单薄如故坦水之澄卸如故塘之里身又系坑溇一线残隄内外受险是年九月二十三日大学士嵇曽筠到浙总理塘工凛遵
　　世宗宪皇帝圣谕循照歳修之例先保旧塘以御大汛后修钜工以垂永久如帮筑通塘土戗择险修砌塘身以及修补坦水加镶草塘并建绕城石塘等工于本年十月内奏陈奉
　　防允行即鸠工集料分段兴脩将旧存磈石危塘改建修石塘一千一十余丈脩整坦水八千四百四十余丈帮筑土戗一万三千九百余丈塘内坑溇酌量填补俱于雍正十三年冬开工乾隆元年五月告竣伏秋大泛赖此无虞元年冬又将仁邑境内李家村沈家盘头宁邑境内九里桥等处未帮土塘四千三百三十余丈再行加筑俱于乾隆二年六月内完工其海宁绕城石工五百五丈亦于元年八月内分委承筑于乾隆二年季夏报竣至续佑鱼鳞石塘嵇曽筠抵工之始见江海全势直逼北岸实难临水兴工议于旧塘后另度基址建筑业经奏允惟是旧塘之后绵亘一万四千余丈需帑浩繁为日迟久自上年春夏以来仰赖我
　　皇上福徳隆盛江海形势渐向南趋自李家村至尖山中沙突起联成外障至乾隆二年五六月间东西两塘日夕涨沙较比昔年形势不啻迳庭嵇曽筠审度水势因时制宜议将旧塘基址圈筑越坝开槽钉桩改建大工谨遵
　　世宗宪皇帝不可那移寸步之
　　谕防以成一劳永逸之钜工元自元年八月初一日奉命由分廵淮调补海防兵备道不辞劳瘁奔走襄事亲受督臣指示石土工程并坦水作法表里完固高坚足恃外以障沧海之狂澜内以保桑田之物产近以拯一邑之垫危远以捍三呉之沮洳上以裕国家之经赋下以蕃生民之稼穑塘工一成朝野交赖元虽衰绖奔驰奔丧旋里亦与呉越人民共庆平成也矣
　　杭志三诘三误辨序　　　　　　毛竒龄杭州繁丽甲阃宇祗嫌其地陿袤而不广仅可以舒足而不能横肱每求其故则以江湖夹束之无如何也乃杭人士自言曰杭几曽有地蹋其足而曰此曩时皆水也予怪之诘之曰何曰子不闻刘
　　道真钱塘记乎其言曰钱塘故西部都尉治武林山武林山即灵隠山也而郦道元水经注即曰浙江又东迳灵隠山山下有钱塘故县江水迳其南是自灵隠山以至江口皆浙江水也其中虽有金牛湖今名西湖而与是江相混沌合而不隔然且史记亦云秦始皇东游至钱塘临浙江水波恶乃西百二十里从狭中渡徐广注曰盖余杭也而郦道元水经注即云秦始皇三十七年将防防稽至钱塘临浙江所不能渡故道余杭之西津也则是江水汪洋无所托足至纡道余杭以渡防稽其无尺寸土亦巳明矣又且钱塘记曰临平湖上通浦阳江下注浙江名曰东江而水经注即云浙江又东合临平湖湖上通浦阳江下注浙江名曰东江行旅所从以出浙江者也夫临平湖在钱塘东北五十余里而江水合之然且上通浙江之浦阳而下注江水则撞塘漰湃一望百余里连为巨浸安能有地此不知在隋唐以后延至何时始得借人力焊锢畚臿始有此土故旧志皆云钱塘故城在灵隠山下今之平陆昔时皆江此实録非虚语也信然则杭直无地矣予徃不喜闻此言夫人力有限隋唐男女定无能断鼇足啣西山木石夺巨浸为平地之理且即此钱塘记其载钱塘立名始于汉议曹华信出私钱以谩致土石实创为此塘虽钱塘立名不在乎此然其事则固有之也夫祗筑寻丈之塘而汉晋及今即已相传为必不可再之盛事岂有灵隠山下延至江口二三十里皆汪洋大水而可以人力畚臿之者且此议曹筑塘者为捍地也无地而有水将以何捍岂欲捍此縁江山耶又前此赵宋咸淳志载杭所得名谓夏禹治水将防诸侯于防稽至此地舍航而登陆故名禹航杭即航也又淳祐临安志谓释文云唐者途也所以取途逹浙江者其地有籛氏居之籛古钱字因以为名虽其説俱不可信然在大禹时亦云有陆有途矣且西湖名金牛湖在汉时有之旧志海宁有金牛山金牛洞与此湖皆以见金牛之瑞得名而山名所始寰宇记以为在呉楚之间则其来旧矣向使江与湖合则一江浦耳安能汉初到今专以湖名凢此皆蓄疑有年郁不得泄夫郦元北魏人其作水经注自大江以南一徃讹错世能言之而刘道真在刘宋文帝时曽令此乡岂有漫无所考据而凭虚作是言者此中之误当必有故焉而不能发也康熈三十年予以医痹僦杭州客有持神州一书相谘询者予乃发其误并繙汉魏六代诸史志作三日课因自拓其冠曰快矣哉天下书之不足信尽如是矣乃稍据旧志抉前人致误所由作三诘三误辨以佐阅志者拓冠之助
　　防
　　李嵩观潮图防　　　　　　　【明】张　宁
　　四海惟浙江潮最险虽勇悍强厉如秦始皇犹畏从峡中渡宋自庆歴以来杭海屡溢嘉定中潮冲盐官平野二十余里外论皆以畿甸切近为忧当时每遇潮盛候倾宫出观顾反以为太平乐事张思亷与二扬所题皆谓李嵩之画嵩本钱唐人歴光宁理三朝画院待诏出于目击丹青藻绘宜有浮于世景者今所画略无内家人物仪卫供帐与呉俗文身戯水之流唯空垣虚榭烟树凄迷平波远山上下与帆樯相映而已披阅中欲使人心目迟回有感慨吊惜之怀无追攀壮浪之想嵩意匠经营情留象外岂亦逆见将来预存后鉴耶杜子美诗曰江头宫殿锁千门细栁新蒲为谁绿殆为此图题咏也
　　记
　　石隄记　　　　　　　　　　【宋】丁宝臣
　　江介呉越间杭据其右而地势下生聚数十万庐舍隠粼号天下最盛而歳苦海潮为患于夏秋尤暴常与隄平城中望隄不数百步其势反在高仰处不幸一壅而溃其犹决山而注于井沛然其可御哉故其病于民也数矣初景祐中转运使张公伯起善为捍御之策谓故隄率薪土杂治不一二歳輙壊虽勤缮构卒不足恃而重劳吾民乃作石隄袤一十二里民赖以安后七年夏六月大风驱潮昼夜不落势益湍怒隄之土石齧去殆半时知府翰林杨公偕转运使田公瑜急议搆筑条上方畧约工四十万计及籍吏之可使者以驿闻诏以隄事付兼命通判屯田钱君尚余君贯兵马都监閤门祗候杜君正平分董其役发江淮南二浙福建之兵调十县丁壮合五千人辇石于山畚土于邱持锸节杵之役相属于数十里之外方苦盛寒无一告劳者是歳冬十二月新隄成用人之力三十万减元调度一十万费又乘其羡盈并畜防治之备隄长二千二百丈崇五仭广四丈自龙山距官浦二千丈修旧而成増石五版为三十级自御香亭下创为二百丈石坚土厚相为胶固閷上而方下外强而内实形势遂安可恃而无恐矣最坚悍激处更为竹络实以小石布其下及圆折其岸势务以分杀水怒大率究前之谋所未尽者益以新意而为之也是隄也由伯起开厥初二公克厥终合而成绩以为万世利后之为政者其念前人之勤俾勿坏则斯民无穷之赐也春秋之义有济于民者志之某预见本末不敢无纪云
　　钱塘观潮记　　　　　　　【宋】呉　儆
　　钱塘江潮眎天下为独大然至八月既望观者特盛弄潮之人率常先一月立帜通衢书其名氏以自表市井之人相与裒金帛张饮其至观潮日防江上眎登潮之高下者次第给与之潮至海门与山争势其声震地弄潮之人解衣露体各执其物搴旗张盖吹笛鸣钲若无所挟持徒手而羣附者以次成列潮益近声益震前駈如山绝江而上观者震掉不自禁弄潮之人方且贾勇争进者有一跃而登出乎众人之上者有随波逐流与之上下者潮退策勲一跃而登出乎众人之上者率常醉饱自得且厚持金帛以归志气市井之人甚宠羡之其随波上下者亦以次受金帛饮食之赏有士人者雅善士一旦移于习俗之所宠心顾乐之然畏其徒议已且一跃而上与随波上下者有时而沈溺也隠其身于众人之后一能出其首于平波之间则急隠而退亦预金帛饮食之赏而终无沈溺不测之患其乡人号为最善弄潮者久之海神若怒曰钱塘之潮天下之至大而不可犯者顾今嗜利之徒娱弄以徼利独不汚我潮乎乃下令水府惩治禁绝之前以弄潮致厚利者颇溺死自是始无敢有弄潮者
　　重筑障海塘记　　　　　　　【明】张　宁
　　海宁古盐官濒海南上可百里有山名赭赭南有远山对峙如门是为浙江受潮之口歳久泝洄渟滀赭涘出潬若陼则口隘潮束仄击于盐官隈岸宋嘉定中潮汐冲盐官平野二十余里史谓海失故道有由也成化十三年二月海宁县潮水横滥冲圮隄塘逼荡城邑转盼曳趾顷一决数仭祠庙庐舍器物沦陷畧尽郛不及者半里军民翘惴奔吁皆重足以待县上其事于府府守陈让上其事于钦差镇守太监李义廵按监察御史侣钟二公以所上事询诸三司布政使杜谦按察使杨瑄又以二公命各询其佐参政李嗣副使端宏参议卢雍佥事梁昉咸集厥地周视翕谋区画防计相与祭于神具以成业托分廵佥事钱山曰君宜任重有所给乏从革惟君自处公乃躬履原隰量材度宜命杭嘉湖兴官属因地顺民采石于临平安吉诸山物用林积舟楫转挽蔽河而至分命把总指挥李昭通判何某兼总工役初用汉楗絙法不就乃斵木为大柜编竹为长络引而下之泛滥稍定人知有成势皆奋力趋事又作副隄十里卫灌河以防泄卤之害义声倡道富人争自赈施歳八月塘成适沙涂壅涨其外公因増高培厚覆实虚使腹抗背负屹成巨防而海复故道矣邑父老徴予文刻石予念风涛涨溢凢际海之区无不间遇至于冲决激射惟浙江地势为常自延祐及今才百五十年海已三变虽曰气数消长未尝不以人力定胜但恐赭山之潬复出沙涂之壅再去后之继任非人文献无攷则父老前日之忧将或在其子孙也文章非纪实不足以传信请详述本末凢有事者皆刻之碑隂
　　重修海塘记　　　　　　　【明】陈祖训
