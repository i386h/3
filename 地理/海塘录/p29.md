<!-- { "loadSidebar": true } -->
　　王兢题圆照堂　佛心开晦暝觉性极融明实相自然见客尘何处生铜瓶秋水净草坐月华清不必曹溪去穿云振锡行







　　海塘录巻十
<史部,地理类,河渠之属,海塘录>
　　钦定四库全书
　　海塘录巻十一
　　内阁中书翟均亷撰
　　祠祀一
　　勅建潮神庙　在海宁小尖山之麓浙江通志康熈五十九年巡抚朱轼题请于海宁县小尖山建立潮神庙海塘通志六十一年
　　勅封运德海潮之神春秋祭祀
　　钦颁协顺灵川
　　御扁恭悬庙中其旁为旧时石墩司基地西湖志纂乾隆
　　二十七年春
　　皇上阅视海塘至庙中
　　御书殿额曰恬波孚信
　　御题殿柱曰池通潮汐安江裔川障东南防海门
　　诗
　　查慎行海宁海隄告成制府满鳬山疏请立
　　海神庙度地于小尖山麓
　　皇上御书协顺灵川四字赐之扁额用示褒崇壬寅仲冬藩臬二长祗承台檄莅止庙中防恭将事慎行老病里居获逢盛典敬赋俚言以志不朽云路转山回水接天髙甍巨桷镇山前神封不以公侯重
　　睿藻长如日月悬云散蜃楼呈象出波平龙窟抱珠眠
　　尧民同此安耕凿来与
　　君王祝万年
　　查慎行乙已重九日同人于小尖山潮神庙登髙二首　海阔天低处登临不在髙一年秋尚晚二老兴仍豪练练沙纹细层层石脚牢西风吹防落絶胜上金鼇　积雨当新霁亭空望不迷云烟无眹迹天地露端倪水势方趋下潮头急转西近帆看渐逺一一防鳬鹥
　　查嗣瑮九日同兄初白登髙尖山潮神庙分赋三首　不信经秋雨能开九日晴杖藜随漫兴
　　诗思入秋声落槛诸峯小铺窻镜面平蜃楼吾不见身已踏蓬瀛　康熈后辛丑凿石始开亭地自元臣辟山因
　　睿藻灵功应同砥柱名可列圗经胜处供游赏谁摛路上铭　地僻当冲奥荒凉海一湾岂知竒絶处即在茫间从此名胜衰年亟徃还尚留余兴在落防更龙山
　　勅建海神庙　在海宁春熈门内海塘通志雍正七年九
　　月奉
　　上谕【恭纪首卷】勅建总督李卫奏请委原任布政使张适知府蒋杲王坦监修择海宁县治之东购买民地四十亩启建正殿五楹崇奉
　　勅封宁民显祐浙海之神以唐诚应武肃王钱镠吴英卫公伍员配享左右配殿各三楹以越上大夫文种汉忠烈公霍光晋横山公周凯唐潮王石瑰升平将军胡暹宋宣灵王周雄平浪侯卷帘使大将军曹春防国宏佑公朱彛广陵侯陆圭静安公张夏转运判官黄恕元平浪侯晏戍仔防国佑民永固土地彭文骥乌守忠明宁江伯汤绍恩茶槽土地陈旭从祀周廻夹道脩廊中为甬道前为仪门三楹大门三楹左钟楼右鼓楼门临河承以石梁曰庆成桥桥南歌舞楼三楹缭以粉垣辟左右为广衢表以二石坊后殿为重门进内正中恭建
　　御碑亭敬勒
　　圣制海神庙碑文后为寝殿上搆岑楼东西配殿由正殿之东启门而入为天后宫前为斋宿防后为道院正殿之西为风神殿后有池有亭池上为平桥三折而度内为髙轩为重门后为水仙阁规度崇宏气象轩翥始于雍正八年三月明年十有一月讫工十一年正月
　　钦颁
　　御书福宁昭泰四字一幅制额恭悬正殿二月
　　遣内大臣海望直总督李衞告祭乾隆四年六月钦颁
　　御书清晏昭灵四字匾额恭悬正殿西湖志纂乾隆二
　　十七年三月初二日
　　皇上阅视海塘
　　御制
　　海神庙瞻礼有作七言律诗一首【恭纪首巻】
　　御题正殿之额曰澄澜保障
　　御书殿柱一联曰百谷归墟泽滙江湖资利济三亹循
　　轨潮平龛赭庆安恬
　　御制阅海塘记【恭纪首巻】恭勒庙中
　　勅建观音庙　在小尖山之巅
　　世宗宪皇帝厪念浙江海塘为濒海诸郡保障以大士慈悲为心救度为縁普济众生御灾捍患因即尖山之麓建大士庙以栖神灵答景贶经始于雍正十二年冬十月乾隆元年八月告成二年
　　皇上御制碑文【恭纪首巻】恭勒贞珉以昭礼敬二十七年三
　　月初二日
　　皇上阅视海塘
　　驾幸尖山之庙中
　　御制尖山礼大士作七言截句一首【恭纪首巻】
　　御题殿额曰补陀应现殿柱对一联曰耳观海潮音非
　　彼非此心源甘露品大慈大悲
　　勅建海神庙　在省城南江干地本名观潮楼亦称大
　　观楼奉悬
　　圣祖仁皇帝御题恬波利济四字额其地直对海门当潮汐徃来之冲为浙右之大观乾隆二十二年
　　皇上再举省方之典
　　阅视海塘三月二十八日礼部奉
　　上谕【恭纪首巻】以浙海之神自雍正八年海塘告成时
　　特加褒勅于海宁地方建庙崇祀迩年海波不扬安澜叠
　　庆实咨神佑
　　勅于杭州省城之观潮楼敬建海神庙以昭答祐经部臣议准以浙江海神恬安城社保卫田庐比年以来顺安澜民物殷阜谨遵
　　谕防咨令浙江督抚即于观潮楼度地绘图请帑兴建于二十二年六月二十七日开工至八月初八日告成
　　皇上御赐海神封号曰平潮利涉浙海之神
　　赐祭文一道并令春秋二祭
　　御题正殿之额曰保障东南
　　御书聫句云神佑安澜曲折三江潮有信人沾利泽澄
　　清万里海无波二十三年三月
　　御制浙海神庙碑文【恭纪首巻】恭勒贞珉以昭崇祀二十五年六月巡抚荘有恭以江海沙涨奏闻
　　皇上以佳兆命防徃观潮楼海神祠致祭抚臣于七月
　　初一日遵
　　旨诣庙防祀
　　勅建英卫公庙　在吴山宋名忠清庙亦称中兴观俗称伍庙祀吴行人伍员史记吴王夫差入越勾践栖防稽之上请和子胥諌不听赐属镂之剑取子胥尸浮之江中吴人怜之为立祠江上命曰胥山咸淳临安志唐元和十年刺史卢元辅修并作胥山铭景福二年封广恵侯宋雍熈二年四月诏重建庙大中祥符五年海潮大溢冲激杭城诏每嵗春秋醮祭赐忠清庙额封英烈九年马亮知杭州祷于祠下明日潮杀又出横沙数里隄岸乃成康定九年守蒋堂重建嘉祐七年太守沈遘修政和六年加封威显绍兴三十年加封忠壮乾道五年周安抚淙重修嘉定十七年累封为忠武英烈威德显圣王绍定四年赐缗钱重建嘉熈三年赵安抚与筹又易而新之庙旧有星宿阁至是阁成摭英卫二字以名理宗亲洒宸翰以赐焉寳祐间顔安抚頥仲移英衞阁于正殿后咸淳五年安抚潜说友修治其封爵自嘉熈至咸淳累改为忠武英烈显圣安福王成化杭州府志元封为顺佑忠孝威恵显圣王洪武四年奉防封定神祗称吴行人伍公之神祭日每嵗用九月二十日祭以豕一府长官主之西湖游覧志正统十四年重修万厯二年巡抚万安萧公重修前殿沈友为记钱塘县志崇正十六年重修西湖志雍正三年以神为浙省保障之神
　　勅封英卫公奉
　　防重修祠宇两庑附祀掌潮神祗每嵗春秋二祭西湖志
　　纂乾隆十六年
　　御题匾额云灵依素练
　　文
　　宋真宗吴山庙春秋建道塲诏　杭州吴山庙神实主洪涛聿书徃册顷者湍流暴作闾井为
　　忧致祷之初厥应如响御灾捍患神实能之用竭精衷有如常祀庶慿諴感永庇吾民宜令本州每嵗春秋建道场三昼夜罢日设醮其青词学士院前一月降付
　　卢元辅胥山祠铭　元和十年冬十月朝散大夫使持节杭州诸军事杭州刺史上柱国卢元辅视事三嵗尘天子书上畏羣灵下惭蒸人乃啓忠祠叙而铭曰维唐敷视典于天下废淫置明资父事君罔有不举寝庙既设我命厥新有周行人伍公字子胥陪吴之职得死直言国人求忠者之尸祷水星之舍将瞰鸱革遂临浙江千五百年庙貌不改汉史迁曰胥山今曰青山者谬也吁善父为孝记曰父雠不与共戴天諌君为忠经曰诸侯有诤臣不失国当阨于宋郑絶楚出疆在平为未宦臣在奢为既壮子坎防仗节乞师于吴军鼓丁宁五战至郢鞭墓走昭非逆施也夫差既王宰嚭受赂二十年内越祀又颠泰伯庙血将干阖闾剑光先失公朝焉宴焉入则諌焉孰谓矢毒孰谓刀寒虽言屡出口而车甲已困于齐矣蟹稻已夺于嵗属镂之赐竟及其身鸱夷盛尸投于水滨愤悱鼓怒配涛作神迄今一日再至来也海鸱羣飞阳侯夹从声逺而近声近而逺奋于吴怫于越夕于楚乃退于是仲秋阙望杭人以旗鼓迓之笳箫和之百城聚观大耀威灵巻沙墨裂地灰截若岸坼成坑迎潮氏格之如吕梁丈人为灵戈威矛潋浪百重堵塞不先跳樯揭舷再饭之间絶其音声荡千里洪波砥平有滑有腯有盐有腥遥实乎下庭山海梯航鸡林扶桑交臂于茆阶金狄在户雷鼓在堂魏樽汉豆六代笙簧可谓奉天爵之馨香获神人之盛礼佐皇震怒驱叱大邪万里永清人观斗气铭曰武王钺纣子胥鞭平为人为父十死一生矫矫伍员执弓挟矢杖其寳剑以谒吴子稽首楚罪皆中纣理蒸报子妻殱鉏直士赫赫王闾实听竒谟锡之金鼓以号以诛黄旗大举右广皆朱戳墓非赭瞻昭乃乌后王嗣立执书不泣颠越言润宰嚭防辑步光欲飞姑苏待执吾则切谏抉眼不入投于河上自统波涛昼夜两至怀沙类骚洗涤南北簸荡东西蛮夷卉服罔敢不来虽非命祀不让渎济帝帝王王代代明明表我忠哉
　　王安石重建忠清庙记　予观子胥出死亡逋窜之中以客寄之身卒以说吴折不测之楚仇报耻雪名震天下岂不壮哉及其危疑之际自能慷慨不顾万死毕谏于所事此其志与夫自恕以偷一时之利者异也孔子论古之士大夫若管夷吾臧武仲之属茍志于善而有补于当世者咸不废也然则子胥之义又曷可少耶康定二年予过所谓胥山者周行庙庭叹吴亡千有余年事之兴坏废革者不可胜数独子胥之祠不徒不絶何其盛也岂独神之事吴之所以兴盖亦子胥之节有以动后世而遗爱尤在吴也后九年乐安蒋君为杭使其州人力而新之临川王安石与之铭曰烈烈子胥发节穷逋遂为策臣奋不图躯諌合谋行隆隆之吴厥发不遂邑都俄墟以智死昏忠则有余胥山之巅殿屋渠渠千载之祠如祠之初孰作新之民欢而趋惟忠肆懐惟孝肆孚我铭祠庭示后不诬王安国忠清庙记　胥山庙者吴人奉祀已千百余年至于今天子命祀而使之嵗时祈祝未尝懈也嘉熈七年长兴沈公作藩于杭政以大成下畏以爱既而雨旸或愆躬祷于庙嵗仍大熟于是邦人以为神之赐也乃相与告于公曰愿治庙堂以妥神灵公既乐诏教之施能媚于民而又嘉民之不忘神恵而思为报也故听之八年六月庙成公遂祭享耆稚嗟叹咸愿刻石以诗题之而使人来请词于临川王安国乃作词曰维此勾吴太伯肇居其后绵绵享有邑都阖闾夫差力欲图伯有臣子胥才实刚者报楚入郢遂栖越君使国为雄我志获伸彼何宰嚭冐货奸宄我愤于忠国亦旋毁武林之墟胥山之冈立庙以祀民思不忘既厯年久报事不懈以迄于今帝遣祈拜公作邦伯实治庙民每祀必诚获应于神卒是逾嵗风雨顺节谓非神休有或菑蘖人乃告公庙堂将倾愿易而新不戒成严严之堂有翼其庑慿依之威观者俯偻众曰迄事公即大祭賔赞肃防箫鼓喧沸豕羊具肥桂酒香醇神愿享之醉饱欣欣众愿具石刻载厥美系之铭诗庸告无止
