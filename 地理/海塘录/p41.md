<!-- { "loadSidebar": true } -->
　　硃批先事预防正当及早图维者也钦此又经饬行勘估仁和县自总管庙起至化支庙等处江塘七段共长七十六丈钱塘县自流芳岭起至狮子口张介凡等门首江塘二十一段共长九百二十丈坍矬胀裂俱系险工共估需工料银五万九千七百六十六两九钱九分五厘零又山隂县大林村之大琏树新城村等四段凑长石塘六百一十五丈小石桥等十六段凑长土塘一千四百七十六丈防稽县蛏浦等五段凑长石塘三百九十六丈宋家溇等六段凑长一千四十八丈萧山县了义塘等三段凑长石塘二百九十四丈上虞县潭村吕家埠等十段凑长土塘一千四百三十九丈又贴建防风埽工二段计长一百四十一丈又萧山山隂二县所辖之麻溪坝一座矬裂坍卸有关啓闭俱属险工共估需工料银七万三十两七钱四分八厘零亟应乘时上兴筑请于拨存乾隆四年地丁等欵内动支陆续给发各员办料赶筑完固以御潮汛











　　海塘录巻十五
　　钦定四库全书
　　海塘录巻十六
　　内阁中书翟均亷撰
　　奏议四
　　工部覆抚臣卢焯请将缓修工改建石塘议【乾隆五年】
　　廵抚卢焯疏称海寜县一带海塘残缺卑矮难资捍御者通行改建鱼鳞大石塘先后委员承筑今查东塘缓修工内有潘介山屋前旧塘三十九丈五尺又洪文舍西旧塘三十丈现在桩朽石卸塘身矬垫亟须一律建筑鱼鳞石塘以垂永乆照例砌石一十八层计髙一丈八尺共估需工料银一万三千九十一两八钱三分零查浙省海寜县东西一带塘工先据前任总督稽曽筠分别缓急先后兴工其塘身残缺卑矮者题请改建鱼鳞大石塘五千九百余丈委员陆续派筑经【臣】部于乾隆二年八月内覆令次第兴举今东塘缓修案内有潘介山屋前并洪文舍西旧塘等共六十九丈五尺该抚既称现在桩朽石卸塘身矬垫亟需建筑鱼鳞石塘应如所题准其动支工料银两建筑鱼鳞石塘以资捍御可也
　　工部覆督臣徳沛请将柴塘改建石工议【乾隆五年】
　　闽浙总督鎭国将军宗室德沛疏称仁寜二县东西两塘既巳改建鱼鳞大石塘而寜邑之老盐仓以西至仁邑之章家庵止一带仍系柴塘未经议改盖柴塘之设因康熙五十六七年间潮水冲刷外沙坍塌报险频仍欲建石工迫不及待经原任抚【臣】朱轼用柴抢筑一千余丈暂为保防原止堵御一时并非一劳永逸之计是以雍正十年十三年及乾隆元年风潮大泛易于坍垫分头抢堵始获平安今虽外沙复涨窃恐海潮南北不常浮沙去来无定伏读
　　世宗宪皇帝谕防海塘虽涨沙数百里亦不足恃惟坚筑大石塘始可经久
　　圣明论定诚为不易之良规也从前东西两塘改建石工而柴塘仍旧者彼时潮势汹涌塘外水深难以钉桩建石是以未经议改今则沿塘沙涨人力易施此诚时不可失千载修筑之良防也臣等悉心相度必得一律改建石塘方可永久又恐土性虚浮难于钉桩甃石未敢冒昧举行先于海龙洋等处最为险要之地遴员试筑様工二十丈以觇地势完工数月坚固特立是柴塘之可改石已有明验【臣】等细瞩情形公同集议应自寜邑老盐仓石塘至仁邑章家庵止照依现在试塘式様改筑石塘计长四千二百余丈约需工料银九十余万两此项工程自应赶竣但各山所采石料除浙江各工需用外所余无防应请分限五年内庶得从容办理至应动库项查浙江盐课正课之外有公费一项毎年徴解银二十余万两请以此项银两拨充改筑石塘之用如防
　　俞允容【臣】等督率司道将一切物料价値如有不敷酌核加増确估题报其余因时审势以及经修管人员分兼辖调遣委用之处【臣】等另行奏
　　闻查浙省海塘工程先于雍正十一年正月内荷防
　　世宗宪皇帝钦命内大臣海望等前徃浙江防同总督程元章将海塘工程通盘相度形势筹画事宜应作何修筑之处详细查勘悉心定议具奏随经内大臣海望等钦遵确勘将应修应筑石土塘闸等工共约估银一百九十余万两经工部覆准酌量工程缓急先后兴修续于乾隆四年正月该抚卢焯奏称仁和海寜二县交界地方草塘一带通计四千二百一十八丈今水势日南涨沙绵亘数十里刮卤煎盐巳成原野每年犹事嵗修殊属糜费况
　　塘在平陆不用抢修应将草塘嵗修暂行停止今该督德沛等勘得仁寜二县百里塘隄修防尽善惟老盐仓以西至章家庵止一带仍系柴塘一遇风潮易于坍垫势难保固久逺必得改建石塘四千二百余丈约需工料银九十余万两以垂永久臣等伏思水势之迁徙原系随时更易而工程之缓急亦宜随时之变通今仁寜二县一带柴塘该督等奏请改建石工固属图维经久之计但查先经该抚卢焯以现在水势日南前顶塘工涨沙绵亘数十里岁加修补殊属糜费业经奏请停止是柴塘之岁修犹且可停而石工之改建尤非急务且查内大臣海望勘估之石塘一万余丈现在陆续兴修未据完工所需各山石料江浙两省塘工赎买出产不能充裕未获尅期完竣【臣】等再四酌议沿塘沙涨巳成平陆又有柴塘捍御工似可缓应将该督所奏老盐仓以西一带改建石塘之处俟现今巳估应建石塘各工修筑完竣后该督等再行详勘形势相度机宜应否改建具奏到日再议可也
　　工部覆督臣德沛请建石工不必俟鱼鳞石塘完工后举行议【乾隆五年】
　　闽浙总督宗室德沛奏称寜邑之老盐仓迤西仁邑之章家庵一带塘隄前因被潮冲刷异常危险斯时欲建石工缓不可待随经陞任抚【臣】朱轼用柴抢筑原为保防一时并非一劳永逸之计年来仰荷
　　皇上敬诚昭格海不扬波通塘涨沙绵亘数千里石草各塘悉属平稳是以抚【臣】卢焯奏请暂停嵗修草塘盖就目前情形而论也但海潮南北不常浮沙坍涨无定【臣】悉心相度必得一律改建石塘方可垂诸永久又虑土性虚浮难于钉桩甃石先将险要之地遴员试筑様塘二十丈完工数月坚固特立随公同集议应自老盐仓起至章家庵止改建石塘四千二百余丈约估工料银九十余万两动支盐务公费银两分限五年从容办理防折具奏廷议以应俟现今估建石塘各工修筑完竣再行勘议伏思浙省海塘攸关七郡生民东西两塘俱经改建石工不因涨沙停止独草塘仍循其旧万一风潮不测冲去防沙水势由此直趋浸灌内地不但临时抢堵不及为患匪浅即使费尽周章恐所费更无算矣前此抚【臣】卢焯但请暂停岁修乃一时之节省【臣】请改建石工实万世之利赖【臣】因目击柴塘之岁修固应暂停石土之改建断不宜缓今不支正项而动盐务公费于
　　国帑无损现在东西两塘鱼鳞大工渐次兴筑陆续报竣石料日见充裕况原议分年办理巳分别缓急并行无碍乘此沙涨则人力易施蚤为经营则事半功倍查海塘绵亘百有余里原以抵御潮汐捍卫城社田庐倘一处潮水灌入则全塘工程俱属虚设应如所请准其自老盐仓以西一带草塘改建石工四千二百余丈分限五年完竣其所需工料银九十余万两亦准其在于盐务公费银内动支给发办理可也
　　工部覆左都御史刘统勲防勘海塘情形议【乾隆七年】
　　左都御史刘统勲奏称抢修柴工需柴正殷柴价时値九分部定则例止准六分前大学士稽曽筠行令据实造报毎百觔给价九分缘较部价不符屡奉驳减今次购办柴薪商民观望不前若不照时价给发诚恐贻悮要工请准照实价九分报销庶要工需办运不致迟悮于修防实有裨益应如所请浙省塘工所需柴薪准照每百觔给银九分但柴薪价値时有低昻今因价昻贵毎百觔加至九分原不得着为成例嗣后如遇柴薪充裕之年即行严饬承办之员减价购买据实估销毋得以少报多任意加増致滋浮冒
　　大学士髙斌请于柴石塘后加筑土堰疏【乾隆十三年】
　　钱塘江中小亹引河冲刷深通【臣】等查勘海塘南岸情形俱属完整实可不费修筑其北岸塘工仁和海寜二县自章家庵至尖山脚止新旧大石磈石柴草土塘共长一万九千数百余丈并皆巩固整齐塘外向日洪涛巨浪之区今则遍成场灶遥望新涨淤滩绵亘四五十里而中小亹引河导引江溜畅流直下全塘得保无虞【臣】等睹江海之安澜遡成功之匪易善后之防诚宜审愼恐偶遇大潮上滩或値风涌起潮头溅水上塘不可不虑但得塘后土堰攩防周匝则坡土不伤即无妨碍除八仙石起至章家庵老土塘四千七百余丈另有外防土堰现议加髙原塘无须加筑土堰今应自章家庵起至尖山脚下凡石柴草塘顶上后边一律加筑土堰底寛一丈二尺顶寛八尺髙四尺共长一万四千数百余丈将旧有存塘土牛抵用外约估为银六千六百余两系善后缓工限以二年为期于农隙之时陆续筑成以资保卫再自仁和县江塘迤东至章家庵民筑土堰量长六千二百余丈原为八仙石迤东老土塘之外防惟是堰身原有髙下厚薄不齐不足御异常潮患必须统体加培髙厚与东西两头塘身平接包里老塘在内庶为有恃无恐但若派民工作力有难齐约估需土方银一万二千八百余两亦限二年完竣连前项通塘加堰约共估需银一万九千四百余两毋庸动销正帑并请在于节省引费留备海塘工用项下动支其间或有盈缩工完核实另题抚臣顾琮奏明江潮直趋大溜疏【乾隆十三年】
　　中小亹引河故道于十一月初一日以后江流直趋大溜今归冲刷河身甚为深寛沙地居民有拆屋移徙者经【臣】等酌照灾赈坍房给修之例按户给发银两以资迁费并饬加意抚恤寛裕俾各得所伏念中小亹畅流则南北两岸水逺沙长塘隄巩固实可庆幸惟是沙地居住之民田骤被冲坍虽巳给与迁徙之费而时届岁暮不无因拆屋搬移致有拮据臣等仰体
　　皇上子惠元元至意拟查无力之戸给与口粮以资卒岁现查明无力者六百五十戸每戸酌给米五斗如动谷碾米未免羁迟今以银两按照时价折给约需银五百两动支公顶散给除已饬行查实给发俾无失所外所有办理缘由【臣】谨防同闽浙总督喀尔吉善恭折奏明
　　大学士讷亲海塘善后事宜疏【乾隆十三年】
