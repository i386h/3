<!-- { "loadSidebar": true } -->
　　大学士髙斌言塘身虽固犹需善后之防倘潮头风涌溅水上塘不可不虑但得塘后土堰攩防周匝则坡土不伤即无妨碍除八仙石起至章家庵老土塘四千七百余丈另有外防土堰无须加筑今应自章家庵起至尖山脚下凡石柴草塘顶上后邉一律加筑土堰底寛一丈二尺顶寛八尺髙四尺共长一万四千数百余丈将旧有存塘土牛抵用外约银六千六百余两系善后缓工限以二年为期扵农隙之时陆续筑成再自仁和邑江塘迤东至章家庵民筑土堰量长六千二百余丈原为八仙石迤东老土塘之外防惟是堰身髙下不齐不足御异常潮患必须统体加倍髙厚与东西两头塘身平接包裹老塘在内庶为无恐约需土方银一万二千八百余两连前项通塘加堰需银一万九千四百余两毋容动销正帑并请扵留备海塘工用项下支销可也部议准行后以大学士讷亲奏展限缓筑
　　三月卹冲坍民户
　　抚臣顾琮称中小亹引河故道扵十二年十一月朔后江流直趋大溜南北两岸水逺沙长塘隄巩固实可庆幸惟是沙地居民田被冲决虽已给迁徙之费而拆屋搬移不无拮据今拟查无力之户给与口粮以资卒嵗将银照时价折给约需银五百两
　　夏四月议增滚坝及塘汛弁兵
　　大学士公讷亲以江溜初向南行当防其仍复故道应设竹篓碎石滚坝以御冲刷使江水仍复由坝漫流其蜀山至尖山一带中有堰沟数道应酌看形势或扵水口或扵中段沟尾稍加堵御以防直抵塘根至南岸一带海塘因安澜巳乆并未设有专司塘汛之员弁兵丁今江水既向南趋当官兵驻宿不时查勘全岸塘工应移驻官弁相度沙之坍涨有无裨益并潮水长落情形一一熟知随时调剂可免兴修大工至前大学士髙斌奏准将仁和县江塘迤东至章家庵民筑土堰动支旧存塘工银两加倍髙厚此原系防御异常潮患今营造官兵房屋应需工料即移此项先为动用其修筑民堰银两再展年限陆续修理
　　秋九月北塘等处堵御潮沟
　　抚臣方观承以大学士公讷亲之奏奉
　　命查办海塘因查河荘山后有沙南北横亘如眷若设竹篓碎石滚坝以杀汛势更属有益又查三里桥塘外潮沟一道长二千二百丈口门寛一百八十丈应扵口门进内设立竹篓碎石滚坝一道长四十丈需银五百五十一两零又掇转庙塘外潮沟一道长二千一百丈口门寛衍逺出大尖山外沟尾仍寛十五六丈深二三尺不等今扵口门进内建筑竹篓碎石滚坝一道以截内灌之水并可为尖山石坝外防其坝长二百三十丈内一百三十丈应筑土坝其横截沟身之一百丈先用柴垫髙再排竹篓碎石滚坝共约银一千一百四十余两又小尖山至大尖山石岩山二处逼近海濵宜建石塘且潮水囘溜趋东则大小山圩正当其冲应请扵二处各建碎石塘一道与滚坝工程同时并举约需工料银二千八百二十余两随经大学士防议准行
　　增拨防防海塘兵弁
　　抚臣方观承以左营之念里亭右营之八仙石章家庵观音堂靖海等处五汛弁兵按汛撤拨南塘其北塘除调拨外分守各汛操防力作若八仙石章家庵二汛工程应归扵翁家埠汛经管观音堂汛工程应归老盐仓汛经管靖海汛工程应归于镇海汛经管念里亭工程应归扵尖山汛经管均令汛弁按工巡防其抽拨南塘者自应就地建造衙署营堡以便栖止而一应统辖宜悉照北塘之例以昭画一经大学士防议准行
　　是嵗修筑海宁竹篓石坝销银五百四十八两零















　　海塘録巻五
　　钦定四库全书
　　海塘録巻六
　　内阁中书翟均亷撰
　　建筑四
　　国朝
　　十五年秋海潮平
　　海水自乙丑嵗以来大溜直趋中亹至是秋海波不扬臣民庆幸冬十二月抚臣永贵以秋汛海水安澜塘工穏固上闻
　　是嵗修筑仁钱二县江塘销银一千四十八两零
　　十六年春
　　上纉承
　　祖武南巡江浙莅钱塘江祭大禹陵
　　幸六和塔敬念
　　世宗宪皇帝奠安之徳勒石纪事
　　向海潮直逼北岸仁和海宁二邑塘工颇以为患近年北岸涨沙潮汐南徙遂庆安澜
　　上幸浙渡钱塘江是日风恬景明
　　皇情怡悦
　　亲洒宸翰
　　幸六和塔谛察形势敬念
　　世宗宪皇帝轸念海塘泽及万世
　　御制鸿文勒石六和塔上永示无极
　　是嵗修筑钱塘葛家地江塘八丈九尺九寸销银三百四十八两零仁和坍卸石塘一十二丈销银九百四十九两钱塘坍卸江塘二十一丈四尺六寸销银九百一十六两零海宁县拆镶南门外曹将军殿前盘头一座销银三百十四两零钱邑三郎庙六和塔蜈蜂岭等处坍卸石土塘三丈四尺销银一百三十四两零
　　十七年嵗修钱塘屠家坟江塘六丈三尺八寸销银二百五十七两零又五云山下江塘二十丈六尺四寸销银八百十九两零抢缓修西塘戴家石桥石塘六段共长一百六十五丈七尺秧田庙柴盘头一座外长十三丈九尺里长九丈牵长十一丈四尺五寸共销银一千三百六十五两零
　　十八年秋海潮平
　　自辛未春
　　驾幸浙江周察形势嗣是海溜直趋中亹风不作居民遂庆安澜十二月抚臣雅尔哈善以秋汛平穏塘工巩固上闻
　　十九年夏四月督臣喀尔吉善请裁改海塘营官弁江海塘工向设兵备道统率守备二员千总四员把总八员外委十六员马步守兵一千名分守防防塘工至是喀尔吉善以尖山石坝告成中小亹引河畅流塘工平穏奏请裁汰道员塘工归杭嘉湖道専管其原设员弁除改拨杭乍二营外尚余千总二员把总四员外委八名均行裁汰原改设马歩兵二千名亦改拨杭乍二营三百名又改为堡夫四百名内以三百名守北岸一百名守南岸尚余马兵四十名步战兵七十名守兵一百九十名均行裁汰
　　是嵗分修钱邑横港埠等处塘工十丈销银七百三十四两零
　　二十年嵗修钱塘仇以介户侧莱重字号江塘六丈二尺四寸销银四百四十八两零折修海宁城西曹殿东柴盘头销银二百八十七两零二十一年嵗修钱塘孙家坟前遐字号江塘八丈二尺八寸销银六百五十两零拆修驹字号石塘六丈七尺二寸销银四百九十八两零又陶字等号坍矬十三丈五丈销银三百九两零
　　二十二年春二月
　　上南巡阅海塘
　　幸观潮楼视江水趋溜
　　命建海神庙
　　上以海塘为浙重务
　　特允臣民之请亲临阅视二月
　　幸八仙石诸塘至观潮楼察江水趋南北之势知大溜
　　直趋中亹两岸沙滩自资捍御降
　　防建海神庙扵城南观潮楼明年庙成
　　御制碑文勒石
　　二十三年嵗修钱塘流芳岭至横港埠石塘一百三丈九尺销银四十七两零海寜曹殿前柴盘头一座销银七百十三两零
　　二十四年夏四月督臣杨应琚请酌复海塘营兵弁应琚疏称中小亹之下因雷蜀二山涨沙连接水势仍致北趋海宁为全塘要之区抢修防防在在需人应请酌复千总一员把总二员外委三名马兵二十名歩战六十名守兵一百零三名共一百八十三名海宁分设二汛每汛拨把总一员外委一名尚余千总一员外委一名驻扎宁城稽查调度所有旧设堡夫一百八十三名应请裁汰以抵酌复兵丁之数下部议行
　　闰六月备老盐仓柴塘物料
　　抚臣庄有恭疏老盐仓西华家衖翁家埠等处现在江溜海潮均由北大亹水势寛七八百余丈不等虽塘外老沙尚未摧圯然水势靡常请先发银给富建桐永四县速运至工所以备应用下部议行
　　加筑附塘土堰
　　抚臣庄有恭言海宁石塘近城一带防沙日见冲卸石塘之内田庐鳞次倘遇风汛漫溢堪虞查该处起止共长二千三百十六丈九尺请扵现存矬垫土堰之上加髙三尺寛二尺约估需银九千四百七十两零绕城土堰五百二十四丈一尺取土甚逺毎方给银一钱八分东西各堰取土稍近毎方给银一钱五分约需夫工银一千四百八十三两零下部议行
　　增筑层石坦水
　　抚臣庄有恭奏言层石坦水原为保防塘根今水势北趋有需添建坦水处所亦应俟大汛过后筹议添建如旧有坦水或因年乆桩根石欹亦应勘实补修下部议行
　　冬十月修海宁条石坦水
　　抚臣庄有恭疏江流海潮近由北大亹出入闰六月望汛潮水浩瀚由南折北以至海宁城东自九里桥西至曹殿盘头涨沙尽刷水逼塘根七月大汛泼卸愈甚因扵情形最险处委靳树徳等先筑条石坦水四十丈其余应修应建条石坦水一千四百四十余丈择其地当险要不可缓待处工长四百三十五丈三丈委同知林文徳等八员儧筑又绕城坦水冲泼残缺亦应同时并修委李纳璧等领办以上共估零工料银一万八千二百二十两零下部议行
　　二十五年夏五月修东西塘坦水及韩家池柴塘抚臣庄有恭疏海宁南门外东西两塘防沙被刷应扵东塘呉宏曽经筑缓修石塘起至西塘倪琯经筑鱼鳞石塘止筑最要坦水七百七十七丈九尺三寸估需银二万三千六百六十二两零又韩家池柴塘洄溜冲逼应自石塘头东至大盘头西拆底加镶二百八十丈计银七百二十九两零令同知刘纯炜等十员分段承修下部议行
　　六月海涨
　　命祀海神
　　时抚臣庄有恭以东西两塘坦水工程分别缓急办理及现在沙涨情形奏闻
　　上念切民依
　　命祭祀观潮楼及海宁海神庙天后诸神
　　秋七月修筑海宁南门外诸坦水
　　五月望汛潮损海宁南门外及石门绕城塘外二层坦水共二十七丈抚臣以年乆桩朽请及时修理
　　是嵗分修海宁秧田庙大石塘外修整盘头一座销银七十四两零折修韩家池柴塘二百八十丈销银一千七百九十一两零海宁尖山叠砌竹篓五十丈又续砌竹篓三百六十丈销银三千二百十两零
　　二十六年春二月修胡家兜坦水
　　抚臣庄有恭疏胡家兜迤东一带塘身向因彼处尚有防沙是以列入次要工内今正月潮水逼塘防沙被刷塘底呈露地当顶冲势难缓悮内除兵力可修者计一百二十二丈三尺其余一百二十三丈八尺急须委员改建条石坦水估工料银四千五百九十二两零下部议行
　　三月修建鱼鳞石塘及坦水
　　抚臣庄有恭疏东塘小坟前等处条石塘三段前以塘身巩固未议一律改建第该工自雍正八年建后已歴年乆今外无防沙塘根浅狭应改建鱼鳞石塘十丈塘身拆出旧石修建条石坦水十丈又白墙门东应修筑条块石塘四丈增坦水十丈又念里亭盘头西侧条块石塘二十五丈应行加髙并増坦水二十五丈估需工银三千八十九两零下部议行
　　夏五月修马牧港塘工坦水
　　抚臣庄有恭奏西塘马牧港迤西一带自三月望汛将防沙刷洗旧坦桩石多有残缺除马牧港地方两段石塘之中旧有柴盘头一座就此修筑盘头以分水势无须建筑坦水其余应修坦水自六十四段缓修石塘起间段至八十六段鱼鳞石塘止共十一段计一百五十一丈七尺估需银七千五百十两零委梁世际等五员承筑下部议行
　　冬十二月筑秧田庙坦水
　　抚臣庄有恭奏西塘秧田庙迤西自春徂夏防沙刷尽应筑次要坦水二百二十三丈八尺及另应修建坦水一百五十一丈七尺又戴家石桥一带大汛潮水仍复到塘底桩呈露内有旧无坦水之处应请建条石坦水四十六丈七尺委令同知髙象震等儧筑下部议行
　　修筑韩家池柴塘
