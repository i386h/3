<!-- { "loadSidebar": true } -->
　　考西湖志乘若君复作水亭嗣杲作书楼东坡作石室于乐天竹阁侧别开幽胜更卜筑数椽精舍继往哲重联八社首阒秩菪颂扑瘟鞣?BR>　　(丁立中撰  楼卓立书)
　　先生肩莲社清风刻画六书负鸿博
　　此地是桃溪深处渊源一派溯龙泓
　　(金  鉴撰并书)
　　天地有正气
　　山水函清晖
　　(清道人集句)
　　倪迂清閟云林阁
　　米老英光宝晋堂
　　(何绍基书)
　　高阁山光仍四照
　　故人石壁亦三生
　　(刘海粟书)
　　尽收城郭归檐下
　　全贮湖山在目中
　　(叶舟录旧句  刘  江书)
　　金仙阅世
　　石室遁形
　　(王  震书)
　　宜雨宜晴静观自得
　　尽美尽善为乐至斯
　　(丁上左撰  高  丰书)
　　登高一呼万山皆应
　　得少佳趣众宾与欢
　　(杨天禄集句  陆俨少书)
　　梅鹤为邻小坐依然图画
　　莼鲈下酒故乡无此湖山
　　(观津老人撰  朱屺瞻书)
　　印岂无原读书坐风雨晦明数布衣曾开浙派
　　社何敢长识字仅鼎彝瓴甓一耕夫来自田间
　　(吴昌硕撰书)
　　天帱地载
　　山高水长
　　(吴昌硕书)
　　屡+刂云起高阁
　　叠石疏流泉
　　(靖  盦题)
　　得无失官求夷日
　　尚有闻歌识雅人
　　(任  堇撰书)
　　合内湖外湖风景奇观都归一览
　　萃东浙西浙人文秀气独有千秋
　　(许炳璈撰  程十发书)
　　世传炎汉一片石
　　永共明湖万斯年
　　(丁上左撰  黄葆戊书)
　　我思古人有扁斯石
　　其究安宅莫高匪山
　　(张钧衡集句并书)
　　东汉文章留片石
　　西泠翰墨著千秋
　　(朱景彝题  刘  江书)
　　西泠印结千秋社
　　东汉石传三老碑
　　(童大年题书)
　　趣洽情自超信知翰墨有真乐
　　造极境忽辟漫从诗画记因缘
　　(丁上左撰书)
　　既遁世而无闷
　　发潜德之幽光
　　(张祖翼撰  杨  岘书)
　　君子好遁
　　弥勒同龛
　　(吴昌硕题)
　　乐石吉金以为鉴
　　苍官青士伴斯亭
　　(叶  舟题)
　　以文会友
　　与古为徒
　　(丁上左撰  龙  丁书)
　　高风振千古
　　印学话西泠
　　(康有为题)
　　印传东汉今犹昔
　　社结西泠久且长
　　(叶  舟书)
　　印传东汉
　　社结西泠
　　(胡  然题)
　　涛声听东浙
　　印学话西泠
　　(叶  铭题)
　　筑明湖坡邻玛瑙
　　刻画乐石珍比琼琚
　　(徐新华题)
　　刊石惟余西汉文字
　　行歌好约高阳酒徒
　　(吴昌硕题)
　　把臂入林呼吸湖光饮山渌
　　抗心希古网罗秦汉近唐虞
　　(丁  仁集句)
　　冶铜元+刂玉拨蜡销金解得汉人成印处
　　揉艾研砂封泥署纸流传谱录任君参
　　(吴隐集论印诗句)
　　此屋阅沧桑幸比邻竹阁柏堂劫火犹留一净土
　　同人寿金石愿追溯秦符周钵瓣香岂仅八先生 
　　(王福庵题)
　　筑数椽在柏堂竹阁之西讲义论交岂仅湖山供眺览
　　树一帜于文坫词坛而外抗心希古更欣风雨共摩挲
　　(锺以敬题)
　　浩劫忍重论经五十年尘世沧桑韵事流传犹有图书开浙派
　　昔贤今不作抚二百家印人翰墨香瓣宗仰可容衣钵倡瓯风
　　(叶鸿翰题)
　　一角湖山藉留真相
　　八家篆刻俾识正宗
　　(何颂华题)
　　斯邈旧石手刻白文于斯为盛
　　大地咸安成功及远可乐其群
　　(丁立中题)
　　东鲁诗书胥归朴学
　　延陵俎豆长保名山
　　(吴  颐题)
　　面面有情环水抱山山抱水
　　心心相印因人传地地传人
　　(叶翰仙题)
　　风雨亭
　　巾帼拜英雄求仁得仁又何怨
　　亭台悲风雨虽死不死终自由
　　(陶浚宣撰  魏传统书)
　　三潭印月
　　天赐湖上名园绿野初开十亩荷花三径竹
　　人在瀛洲仙境红尘不到四围潭水一房山
　　(程云俶撰  沙孟海书)
　　明月自来去
　　空潭无古今
　　(王成瑞撰  唐  云书)
　　山光静对烟波际
　　塔影清涵水月间
　　(程立甫撰  周而复书)
　　一檐虚待山光补
　　片席平分潭影清
　　(罗  榘撰  王遐举书)
　　来往游人须知爱惜花柳
　　春秋佳日切莫辜负湖山
　　(彭玉麟撰  费新我书)
　　岛中有岛湖外有湖通以卅折画桥览沿堤老柳十顷荷花食莼菜香如此园林四洲游遍未尝见
　　霸业销烟禅心止水阅尽千年陈迹当朝晖暮蔼春煦秋阴山青水绿坐忘人世万方同慨更何之
　　(康有为撰  萧  娴书)
　　四面山光照
　　三潭水影清
　　(谢光行题)
　　空潭成对影
　　明月悟前身
　　(钱文选题)
　　半塔斜阳颓老衲
　　一池残叶战秋声
　　(金安清题)
　　门外湖光十里碧
　　坐中山色四围青
　　(杨昌浚题)
　　四面荷花三面柳
　　一城山色半城湖
　　(陈承鋆题)
　　亭与湖心相掩映
　　月从波面鉴空明
　　(许  盛题)
　　波上平临三塔影
　　湖中倒浸一轮秋
　　(许  盛题)
　　四面湖山数间屋
　　一楼风月半龛诗
　　(西湖十二桥钓叟题)
　　三面湖光四围山色
　　一帘松翠十里荷香
　　(张沄卿题)
　　孤屿春回许与梅花为伍
　　寒潭秋静邀来月影成三
　　(徐  琪题)
　　一丛竹十亩莲草木亦成清品
　　两高峰三潭水湖山具有道心
　　(石祖芬题)
　　舸舰重来问月三潭怀退叟
　　骊驹旋唱看云五岭笑劳人
　　(谢光绮书)
　　大地少闲人谁能作风月佳宾湖山贤主
　　六桥多胜迹我爱此荷花世界鸥鸟家乡
　　(彭玉麟题)
　　记故乡亦有仙潭看一样湖光添得石桥长九曲
　　至此地宜邀明月问谁家秋思吹残玉笛到三更
　　(沈閬昆题)
　　湖心亭
　　亭立湖心俨西子载扁舟雅称雨奇睛好
　　席开水面恍东坡游赤壁偏宜月白风清
　　(郑  烨撰  俞振飞书)
　　亭立湖心收万象
　　风来水面集群流
　　(朱月樵题)
　　九面烟鬟杨柳外
　　四围山色雨晴中
　　(胡思义题)
　　双峰云起古寺钟声试把酒临流恰对着曲院风荷六桥烟柳
　　三面山环一亭水绕倘倚栏凭吊犹想见旧时帝子何处人家
　　(陈觉是题)
　　阮墩环碧
　　胜地重新在红藕花中绿杨阴里
　　清游自昔看长天一色朗月当空
　　(阮  元撰  蒋北耿书)
　　望湖楼
　　里外湖瑞启金牛地注渊泉卅里晴波无限好
　　古今月光含玉兔天开图画一轮霁魄此间多
　　(沈阆昆撰  朱关田书)
　　长堞接清波看水天一色
　　高楼接闹市绕烟火万家
　　(佚  名题  俞建华书)
　　入座烟岚铺锦绣
　　隔帘云树绕楼台
　　(康  熙句  祝遂之书)
　　葛  岭
　　初阳台由此上达
　　抱朴庐亦可旁通
　　(陈尚礼联句  周天鹏书)
　　孤隐对邀林处士
　　半闲坐论贾平章
　　(来裕惇撰)
　　明月倒涵鱼港棹
　　晓霜背听凤林钟
　　(来裕惇撰)
　　江痕斜界东西浙
　　山色都收里外湖
　　(柯  怡题)
　　有几两阮公当著
　　作一半白傅勾留
　　(朱锡荣题)
　　点缀名山有勾漏丹砂著色
　　登临绝顶看扶桑旭日来朝
　　(王家治撰)
　　晓日初升荡开山色湖光试登绝顶
　　仙人何处剩有石台丹井来结闲缘
　　(佚  名)
　　蓝桥咫尺神仙路，
　　丹诀流传道士家
　　(杨学洛撰)
　　魏晋诩风流是翁抱朴传书棋局樗蒲忘世业
　　湖山蓊云气此处炼丹成汞柳堤松岛护仙寰
　　(阮  元撰)
　　镜湖厅
　　山静日长仁者寿
　　荷香风善圣之清
　　(朱味辛书)
　　慕才亭
　　湖山此地曾埋玉
　　风月其人可铸金
　　(皮淋集句  马世晓书)
　　千载芳名留古迹
　　六朝韵事著西泠
　　(金  新书)
　　桃花流水杳然去
　　油壁香车不再逢
　　(俞  樾集句)
　　岳王庙
　　正邪自古同冰炭
　　毁誉于今判伪真
　　(吴  迈撰  沙孟海书)
　　青山有幸埋忠骨
　　白铁无辜铸佞臣
　　(松江女史徐氏撰  陆维钊书)
　　爱国尽忠武穆英灵长存
　　旧容新貌西湖美景增辉
　　(舒  同撰书)
　　奈何铁马金戈仅争得偏安局面
　　至今山光水色犹照见一片丹心
　　(王蘧常书)
　　青山绿水拱重檐西湖名胜有忠殿屹立
　　碧血丹心保疆域正气硕节留后人仰瞻
　　(李碧岩撰  商向前书)
　　观瞻气象耀民魂喜今朝祠宇重开老柏千寻抬望眼
　　收拾山河酬壮志看此日神州奋起新程万里驾长车
　　(赵朴初撰书)
　　三十功名尘与土
　　八千里路云和月
　　(张爱萍书)
　　奉诏班师怅南宋偏安结此一局
　　尽忠报国壮西湖遗迹范我千秋
　　(李  铎书)
　　遗烈镇栖霞酾酒重瞻新庙貌
　　大旗悬落日撼山愿学古军容
　　(蒋益澧撰  启  功书)
　　奇祸陷风波南宋山河才半壁
　　精忠贯日月西湖俎豆足千秋
　　(王桂秋撰  诸乐三书)
　　名胜非藏纳之区对此忠骸可半废西湖祠墓
　　时势岂权奸能造微公涅臂有谁话南渡君臣
　　(徐生翁撰  沈定庵书)
　　正气炳人寰风雨灵旗一抔土
　　孤忠溯往迹湖山俎豆万斯年
　　(谢稚柳书)
　　不爱钱不惜命是天下太平根基名论出名臣无怪贪婪长跽跪
　　取束刍取缕麻定斩徇军门法律保民兼保国允宜俎豆永湖山
　　(赵鸿濂撰  沙孟海书)
　　精忠贯日月
　　壮志垂山河
　　(钟寿恺题)
　　一代精忠起河岳
　　千秋生气镇湖山
　　(白骥良题)
　　还我河山一片忠心惟报国
　　驱尔异族百年奇耻不共天
　　(冯玉祥题)
　　父子北征忠孝岳家军第一
　　君臣南渡湖山宋室庙无双
　　(夏  超题)
　　旧事总惊心阶前桧贼
　　感时应溅血庙侧花神
　　(彭元瑞题)
　　皦矱日矢忠心千古仰军人矩蠖
　　栖霞新庙貌万方拜中国英豪
　　(张载阳题)
　　王气已销重睹湖山新庙宇
　　人心未泯犹因忠孝拜英豪
　　(郑家溉题)
　　专制杀英雄千载何人雪国耻
　　横流遍宇宙九洲无地哭忠魂
　　(赵鼎华题)
　　人从宋后少名桧
　　我到坟前愧姓秦
　　(秦涧泉题)
