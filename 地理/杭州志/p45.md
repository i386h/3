<!-- { "loadSidebar": true } -->
　　抔土奠忠灵
　　(佚  名)
　　河上星拱桥亭
　　两岸翠屏山色秀
　　一溪绿绕水轩奇
　　(瞿安生撰书)
　　萧山县衙门石牌坊
　　眼前百姓即儿孙留得儿孙地步
　　堂上一官称父母还他父母心肠
　　(佚  名)
　　毛西河自署联
　　千秋经术留天地
　　万里蛮荒识姓名
　　(毛奇龄撰书)
　　汤金钊自撰联
　　勤俭中不宜刻薄
　　忠厚处须要聪明
　　(汤金钊撰书)
　　附
　　旧联辑存
　　吴越碧波亭
　　三千里外一条水
　　十二时中两度潮
　　(僧盈契题)
　　孤山岁寒岩
　　爵比郭令公历中书二十四考
　　寿同广成子住崆峒万八千年
　　(苏东坡书)
　　南宋后殿
　　论道谈经殆炎汉虎观金华之比
　　听朝决事兼汴都延和崇政之名
　　(见钱塘志)
　　天意分明昌大德
　　诞辰三世总丁年
　　(杨万里题)
　　尤氏别圃
　　五世三登宰辅
　　奕朝累掌丝纶
　　(宋度宗题)
　　满觉陇匏庵
　　侧身天地更怀古
　　回首风尘甘息机
　　(集杜甫句  陈洪绶书)
　　龙井片云亭
　　兴来临水敲残月
　　谈罢吟风倚片云
　　(孙  隆题)
　　湖山春社
　　翠翠红红处处莺莺燕燕
　　风风雨雨年年暮暮朝朝
　　(曲  园书)
　　云居山层园
　　繁冗驱人旧业尽抛尘市里
　　湖山招我全家移入画图中
　　(李  渔题)
　　竹素园
　　花枝入户犹含润
　　泉水浸阶乍有声
　　(佚  名)
　　胜迹流连邻曲院
　　群贤觞咏继兰亭
　　(高学治书)
　　源头清接金沙涧
　　波面平添玉带桥
　　(陈  璚题)
　　南高峰
　　凭栏霄月近
　　倚杖海云回
　　(田汝成题)
　　北高峰
　　江湖俯看杯中泻
　　钟磬声从地底闻
　　(邓  林题)
　　飞来峰
　　南高峰北高峰世事尽傥来莫问峰来何处
　　在山泉出山泉人心先耐冷才知泉冷几时
　　(杨叔怿题)
　　生公说法雨坠天花莫论飞去飞来顽皮石也会点头
　　慧理参禅月明长啸不问是黑是白野心猿都能答应
　　(佚  名)
　　洞里白猿呼自出
　　崖前残石悔飞来
　　(佚  名)
　　灵峰探梅
　　排日快登临心远地偏怎禁在秋老西湖寒生北郭
　　入山容放鸟境闲人静最好是松间煮雪竹外探梅
　　(周庆云题)
　　布置幽居最好是雅座几椽梅英数点
　　湖山佳处端不在璚楼百尺花样一新
　　(金开棣题)
　　漫空竹翠扶山住
　　数点红梅补屋疏
　　(沈钧儒题)
　　流水悟禅机砭耳松风僧洗钵
　　空亭忘世事沁心梅月客横琴
　　(王礼仁题)
　　堂可藏云山开伏虎
　　泉堪洗钵池有潜龙
　　(佚  名)
　　占得云峰十笏地
　　今来孤屿万梅花
　　(周庆云题)
　　南北高峰天外笔
　　东西流水屋头琴
　　(佚  名)
　　高亭临极巅无数云山供点笔
　　皓日出临表才有梅花便不同
　　(坚匏主人题)
　　踞鹫岭傍桃源面芝坞小筑茆亭是林峦最幽处
　　曲江涛吴山云西湖月生成画本极宇宙之大观
　　(蒋汝藻题)
　　岳王祠
　　是大英雄慷慨成仁终古纲常立尺极
　　上地湖水芳馨可荐百年松桧见精忠
　　(阮性宜题)
　　钱王祠
　　力能分土提乡兵杀宏诛昌一十四州鸡犬桑麻撑住东南半壁
　　志在顺天求真主迎周归宋九十八年象犀筐篚混同吴越一家
　　(张  岱题)
　　勋勒金书纳土当年资保障
　　业基石镜筑塘奕衤+冀庆安澜
　　(乾  隆书)
　　启匣尚存归国诏
　　解弢时拂射潮弓
　　(刘  墉题)
　　捍海筑金堤鲸浪长恬累世共钦明德远
　　射潮驱铁弩乌号宛在余风犹想大王雄
　　(杨叔怿撰书)
　　斗牛分野吴越一星两浙荷帲幪犹有国人怀旧德
　　戎马生郊风云万变百灵通 盻蚃 安得壮士挽天河
　　(孙传芳撰书)
　　十四州匕鬯无惊保境安民麟阁褒扬铭铁券
　　九百载威灵宛在陈裳荐食螭碑鼎峙镇钱塘
　　(郭之江撰书)
　　藩镇痛恣横独能半壁坚持百载金瓯固吴越
　　潮流趋险恶安得先王复起万弦铁弩障江山
　　(三十一世孙宗翰撰)
　　讨董歼刘征诛比汤武称藩纳土楫让效唐虞九八年保障一方我祖宏规开自昔
　　筑塘捍海吴越拓雄图课桑训农东南兴美利十四州楷模全国生民受赐到于今
　　(三十二世裔文选撰书)
　　西爽亭
　　小筑一楼存西爽遗迹
　　相离数武即东坡古庵
　　(徐  琪撰书)
　　问水亭
　　平沙水月三千顷
　　画舫笙歌十二时
　　(佚  名)
　　涌金门楼
　　极目水云低莲渚游鸥闲自得
　　昂头霄汉近林亭放鹤任高飞
　　(佚  名)
　　上一层楼领略湖光山色
　　对三竺寺警心暮鼓晨钟
　　(佚  名)
　　雷峰保俶塔
　　雷峰如老衲
　　宝石似美人
　　(闻子将题)
　　昭庆寺
　　高峰停落石
　　流水和疏钟
　　(佚  名)
　　自在真观超二十四圣证圆通智
　　天作妙德成三十二应入国士身
　　(杨继盛书)
　　大佛寺
　　天生佛石苔攒髻
　　洞有神猿臂挂松
　　(佚  名)
　　大肚能容包含色相
　　开口便笑指示迷途
　　(佚  名)
　　法相寺
　　法相何空环十洲而锡嗣
　　色身不坏磨百劫以长春
　　(张  仁题)
　　集庆寺
　　仙梵彻云霄三竺晴岚耸翠
　　雨花飞满岫六桥烟柳增妍
　　(佚  名)
　　栖霞寺
　　崎岖世味尝应遍
　　寂寞山栖老渐便
　　(佚  名)
　　座下莲花占断西湖三月景
　　瓶中杨柳分来南海一枝春
　　(佚  名)
　　理安寺
　　法雨晴飞绕殿香云至
　　天花昼下交空瑞石悬
　　(佚  名)
　　碧螺澄法雨
　　绿树荫清泉
　　(佚  名)
　　竹笕潜通十八涧
　　蒲团小坐两三时
　　(佚  名)
　　凤林寺
　　是无远虑颠倒梦想
　　皆大欢喜信受奉行
　　(俞  樾题)
　　百八杵钟声撞醒痴梦
　　五千言慧典参破禅机
　　(彭雪芹题)
　　广化寺
　　建刹傍孤山溯天嘉永福初基试与寻长庆残碑读微之遗记
　　题楣仍广化还大中祥符旧观愿重立辟支古塔刻法华真经
　　(佚  名)
　　湖两孤三此处有泉可漱也
　　天一地六先生自号无说乎
　　(佚  名)
　　圣果寺
　　到江吴地尽
　　隔岸越山多
　　(僧处默题)
　　半岭妙鬟垂翠微初上
　　曲江毫相印渌净平铺
　　(佚  名)
　　江水滔滔洗尽千秋人物看闲云野鹤万念都空说什么南宋衣冠西湖烟柳
　　天风浩浩吹开大地尘氛倚片石危栏一关独闭更何须故人禄米邻舍园蔬
　　(佚  名)
　　白云庵
　　明月松间照
　　清泉石上流
　　(佚  名)
　　愿将佛手双垂下
　　摩得人心一样平
　　(佚  名)
　　瓶添涧水盛将月
　　衲挂松柏惹得云
　　(佚  名)
　　石观音阁
　　眼前即是西方面钱塘背鉴湖只树宝莲成胜界
　　心向何须南海左仙阁右福地龙飞凤舞护灵山
　　(徐有钊题)
　　韩相府杨氏园劫火茫茫始信妙莲常自在
　　畏吾书释迦院瓣香郁郁同圆法界证如来
　　(应宝时题)
　　海潮寺
　　法脉接祇园同依鹫岭慈云切莫分谁教谁律谁禅宗但能自性自度皆能大觉
　　应身遍尘刹普摄虎林僧海须澈悟无我无人无众生若见诸相非相即见如来  
　　(如  山题)
　　香山寺
　　古洞云深气吞南海
　　香山霞蔚春满西湖
　　(佚  名)
　　翠色傍栖霞远人境以结厂解脱伏慈悲三字狱了却岳家公案
　　金容瞻满月广汝州而度世灵明同印证九老社借参白傅诗禅
　　(时庆莱题)
　　莲池庵
　　松舍开莲池记敏达重新归愚曾咏
　　湘帘渡宝筏是水仙旧宇我佛精篮
　　(徐裕绶题)
　　伍公庙
　　缅英姿于第一泉边仇复君亲赐剑尚留遗恨在
　　隆馨香以二千年后神依吴越灵旗犹拥暗潮来
　　(杨昌浚题)
　　生全孝死全忠拼此身报答君亲忍辱含冤志士仁人今感泣
　　朝随潮夕随汐凭浩气流行江海御灾捍患吴山越水古英灵
　　(程云俶题)
　　海神庙
　　神佑安澜曲折三江潮有信
　　人占利涉澄清万里海无波
　　(佚  名)
　　山光扑面经新雨
　　江水回头为晚潮
　　(佚  名)
　　龙神庙
　　飞在天见在田大泽鳞鳞钦雨润
　　左为江右为湖新宫翼翼想云从
　　(廖寿丰题)
　　关圣庙
　　德必有邻把臂呼岳家父子
　　忠能择主鼎足分汉室君臣
　　(缪昌期撰  董其昌书)
　　玉印署封侯翊汉忠贞照日月
　　钱塘新庙貌倚亭清啸览春秋
　　(程钟骏题)
　　○楹联选（三）
　　圣至于神荐馨历千载而遥如日月行天江湖行地
　　湖开自汉崇祀值两峰相对有武穆在北忠肃在南
　　(胡书农题金沙港关圣庙)
　　义勇冠三分想西湖玉篆重摹终古封侯尊汉寿
　　威阙跻伍相看东浙银涛疾卷迄今庙貌并吴山
　　(朱  麟题)
　　省城隍庙
　　吴山俎豆
　　南海文冠
　　(朱大勋题)
　　人心竟若此
　　天理究如何
　　(旧题)
　　我鉴在兹燮此阴理此阳直同日焰当头照
　　尔形何遁存一善匿一恶早若潮声到耳闻
　　(杜  麟题)
　　杯珓颂神灵休云暮夜无知天终有眼醒宜早
　　影衾严检束须识鉴观不爽祸到临头悔恰迟
　　(胡光桂题)
　　府城隍庙
　　吴越朝宗百万家烟树楼台随处凭陵皆入望
　　江湖映带数千年水云图画是谁摹写到如今
　　(佚  名)
　　神霄雷院
　　地占湖山金鼓洪音真宰下观风雨应 
　　阁邻星宿玉枢宝训万灵俯听鬼神趋
　　(佚  名)
　　火神庙
　　百事莫薰心密尔燎原到处尽成灰烬
　　万般须顺理群游乐土安居永息风烟
　　药王庙
　　草木济人勋名超百王而上
　　参苓寿世精英历万古不磨
　　(邵锡光题)
　　辨草性究脉息同巢燧羲画默司造化
　　典岐伯臣巫彭异刚柔燥湿克济群生
　　(裘春堪题)
　　药王庙戏台
　　名场利场即是戏场做得出泼天富贵
　　寒药热药无非良药医不尽遍地炎凉
　　(佚  名)
　　东岳庙
　　果报可畏哉既曾经历一番休再令挽回乏术
　　死生亦大矣倘未勉行众善莫轻言神佑无灵
　　(吴廷康题)
