<!-- { "loadSidebar": true } -->
　　做寒每听雨潸潸，敢道闲情未尽删。
　　孤屿梅疏康乐屐，六桥云湿虎儿山。
　　有余诗思如黄叶，惯懒心情许白鹇。
　　酤酒归来芳草路，桃花已衬小楼殷。
　　韬光道中
　　潘天寿
　　曲折韬光道，清幽帝子家。
　　微风闲石砌，修竹丽疏花。
　　咽涧烟中语，沈云谷外斜。
　　灵峰从此去，邻比路非赊。
　　西  湖
　　潘天寿
　　鹤羽云天皎洁，香车油碧娉婷。
　　老干花犹如此，春酣我忆西泠。
　　山色空濛如昔，水波潋滟靡央。
　　一自皇妃圮后，天收五季残阳。
　　俞楼夜雨
　　潘天寿
　　绿透芭蕉红透杏，熟梅天气雨云多。
　　小楼一夜潇潇里，又涨三潭一寸波。
　　孤山听雨
　　俞平伯
　　游不必有诗，但快游亦不可无诗。记八月一日之游
　　云依依的在我们头上，
　　小划儿却早懒懒散散地傍着岸了。
　　小青哟，和靖哟，
　　且不要萦住游客们底凭吊；
　　上那放鹤亭边，
　　看葛岭底晨妆去吧。   
　　苍苍可滴的姿容，
　　少一个初阳些微晕她。
　　让我们都去默着，
　　幽甜到不可说了呢!
　　晓色更沉沉了；
　　看云生远山，
　　听雨来远天，
　　飒飒的三两点雨，
　　先打上了荷叶，
　　一切都从静默中叫醒来。   
　　皱面的湖纹，
　　半蹙着眉尖样的，
　　偶然间添了——
　　花喇喇银珠儿那番迸跳。
　　是繁弦?是急鼓?
　　比碎玉声多几分清悄?
　　凉随着雨生了，
　　闷因着雷破了，
　　翠叠的屏风烟雾似的朦胧了，
　　有湿风到我们底衣襟上，
　　点点滴滴的潲呀!    
　　来时的划子横在渡头，
　　好个风风雨雨，
　　清冷冷的湖面。
　　看他一领蓑衣，
　　把没篷子的打鱼船，
　　闲闲的划到藕花外去。
　　雷声殷殷的送着，
　　雨丝断了，近山绿了；
　　只留恋的莽苍云气，
　　正盘旋在西泠以外，
　　极目的几点螺黛里。
　　题俞楼近影
　　俞平伯
　　俞楼近影，九三同社盛君所赠。三层小平台可眺远。一九二四年雷峰塔倒，我等皆在，惟季珣四妹独亲见之，洵千载奇逢也
　　小楼南望水迢迢，六十年来一梦遥。
　　不尽斜阳烟柳意，西关残塔黯然销。
　　鹧鸪天　杭县康家桥舟中作
　　俞平伯
　　学作新诗句未平，卧听柔橹汩波声。软红尘土成遥想，新绿畦塍无数情。    收麦穗，插秧针。早中迟稻待秋登。不须明日愁泥足，却为田家问雨情。
　　敌陷萧山诸绍告警
　　徐震堮
　　落日西兴战血斑，漫天烽火接严滩。
　　江头白雁潮无信，坐上黄獐曲未阑。  
　　一旅犹能存夏祀，五千谁与保稽山?
　　越中子弟多豪俊，跃马何当拔帜还。
　　哀富阳
　　余绍宋
　　富阳繁盛人烟稠，八年不至成荒丘。
　　舟行嘹望几不识，但见茅屋三五依汀洲。
　　颓垣坏壁亦渐泯，啮草求饱惟有羊与牛。
　　争城夺地古亦有，不闻专与民居仇。
　　异哉倭奴乃出此，种兹怨毒何时休。
　　斜阳黯淡鸦雀乱，何处春江第一楼?
　　吁嗟!何处春江第一楼。
　　西  湖
　　艾  青
　　月宫里的明镜
　　不幸失落人间
　　一个完整的圆形
　　被分成了三片    
　　人们用金边镶裹
　　裂缝以漆泥胶成
　　敷上翡翠、涂上赤金
　　恢复它的原形    
　　晴天，白云拂抹
　　使之明洁
　　照见上空的颜色    
　　在清澈的水底
　　桃花如人面
　　是彩色缤纷的记忆
　　岳  坟
　　夏承焘
　　只有坟头树，不争桃李风。
　　西湖绿如酒，休唱满江红。
　　之江寓楼看日出
　　夏承焘
　　千金不须买画图，之江日景画难摹。
　　江楼忍寒四更起，沮兴幸无妻孥呼。
　　片练茫茫挂窗户，雨脚满江不见雨。
　　天鸡未唤颓云开，水底孤暾却先吐。
　　初看卵色紫犹冻，施展金蛇不可控。
　　须臾异彩分江天，绛霞不动绯波动。
　　西兴诸山烟外青，烟中无数打鱼声。
　　琉璃光中欹帆过，榜人指发见分明。
　　长空转眼展晴碧，雁飞不尽江无极。
　　乍惊衣袂染红云，返见鱼龙动素璧。
　　江山缩手叹奇哉，才弱定受江神咍。
　　短吟未就闻惊雷，天边又报早潮来。
　　浪淘沙　过七里泷
　　夏承焘
　　万象挂空明，秋欲三更。短篷摇梦过江城。可惜层楼无铁笛，负我诗成。    杯酒劝长庚，高咏谁听?当头河汉任纵横。一雁不飞钟未动，只有滩声。
　　菩萨蛮　新安江水电站
　　夏承焘
　　新安人说青天上，飞车回首千丈。画里过秋城，江光泼眼明。    东南星宿海，不夜看奇彩。昨夜几诗成?袖归朵朵星。
　　过秋瑾墓感赋
　　胡士莹
　　秋草墓门吊夕辉，当年国事叹全非。
　　人间留得凄凉曲，惊见严霜六月飞。
　　登六和塔
　　胡才甫
　　高塔凭江浒，层檐接翠微。
　　日斜呈影瘦，风定语铃稀。
　　秦望山犹在，钱王业已非。
　　登临无限意，独立对余晖。
　　葛  岭
　　陈荆鸿
　　湖山终古尚苍苍，南渡君臣事可伤。
　　荒草野烟鸣蟋蟀，不知何处半闲堂。
　　过雷峰塔故址
　　洪传经
　　我年二十到钱塘，犹见雷峰古道旁。
　　净寺钟声回远谷，南屏山色锁斜阳。
　　蓬头老衲今安在?缄口金人迹已亡。
　　独倚孤藤吊兴废，浮生万事海茫茫。
　　江干遥望
　　陈碧岑
　　矶上苔痕绿，林中杜宇啼。
　　江帆随浪远，人立小桥西。
　　愿作山林客，厌为城市栖。
　　江村无限好，终老约难期。
　　登吴山　二首 
　　马叙伦
　　开岁立春日，来登第一峰。
　　空闻此立马，及见数调龙。
　　风景何曾异，人情竟不同。
　　昔年评茗处，白发话前踪。
　　扶杖独登临，乌丝感雪侵。
　　繁华卅年梦，风雨此时心。
　　藿径从谁识，桃源不可寻。
　　昂头吹剑首，似有水龙吟。
　　过九溪十八涧
　　陈叔通
　　轻舆才出谷，路忽转西东。
　　茶户倚流住，樵蹊隔坞通。
　　心随喧寂异，景在明灭中。
　　十载重经此，吾衰已半翁。
　　天然的西湖水库
　　黄炎培
　　曲曲长虹卧碧波，人功毕境胜天多。
　　远收天目千峰雨，遍溉杭郊万顷禾。
　　游西湖
　　董必武
　　三度西湖纪胜游，游踪美景未全留。
　　人民已作江山主，点缀风光更自由。
　　西湖纪游
　　林伯渠
　　俊游如许才三日，山色湖光取次收。
　　到眼烟云纷万态，谁家台榭足千秋。
　　艰难自笑宁非计，历碌看人共一丘。
　　犹有情怀消未得，聚丰园里酒盈瓯。
　　赠杭州市长
　　陈  毅
　　杭州太守例能诗，市长今日岂无辞?
　　绿化真成连天碧，环湖公路骋怀宜。
　　柳浪闻莺名副实，灵隐净慈胜昔时。
　　每年游客五百万，生民以来无此奇。
　　观此时代大弦乐，吟风弄月小曲微。
　　建设待看日新异，海潮湖水共一湄。
　　苏  杭
　　陶  铸
　　明媚苏杭四月时，莺啼草长艳花枝。
　　我爱江南女儿好，秋风秋雨写新诗。
　　萧山野外
　　邓  拓
　　东风飞雨过萧山，百里田畴曲水间。
　　蓑笠云烟浑入画，插秧人在白苹湾。
　　孤山夕眺
　　陈邦炎
　　容光色态略朦胧，心醉西泠夕照中。
　　山影参差凝紫黛，水波摇漾幻青红。
　　云天四合千嚣寂，物我双忘万虑空。
　　坐久不知光景换，遥看新月曲如弓。
　　五  律　看山
　　毛泽东
　　三上北高峰，杭州一望空。
　　飞凤亭边树，桃花岭上风。
　　热来寻扇子，冷去对佳人。
　　一片飘飖下，欢迎有晚鹰。
　　七  绝　五云山
　　毛泽东
　　五云山上五云飞，远接群峰近拂堤。
　　若问杭州何处好，此中听得野莺啼。
　　七  绝　观潮
　　毛泽东
　　千里波涛滚滚来，雪花飞向钓鱼台。
　　人山纷赞阵容阔，铁马从容杀敌回。
　　沁园春
　　茅  盾
　　西子湖边，保俶塔尖，暮霭迷濛。看雷峰夕照，斜晖去尽；三潭印月，夜色方浓。出海朝霞，苏堤春晓，叠嶂层波染渐红。群芳圃，又紫藤引蝶，玫瑰招蜂。    人间万事匆匆，邪与正，往来如转蓬。喜青山有幸，长埋忠骨；白铁无辜，仍铸奸凶。一代女雄，成仁就义，谈笑从容气贯虹。千秋业，党英明领导，赢得大同。
　　题新安江水电站
　　郭沫若
　　西子三千个，群山已失高。
　　峰峦成岛屿，平地卷波涛。
　　电量夺天日，津威绝旱涝。
　　更生凭自力，排灌利农郊。
　　虎跑泉
　　郭沫若
　　虎去泉犹在，客来茶甚甘。
　　名传天下二，影对水成三。
　　饱览湖山美，豪游意兴酣。
　　春风吹送我，岭外又江南。
　　溯钱塘江
　　郭沫若
　　快艇溯钱塘，秋阳力尚刚。
　　一江流碧玉，两岸点红霜。
　　木筏排滩下，风帆背日张。
　　鲥鱼时已过，齿颊顿生香。
　　题曼陀遗作
　　郭沫若
　　双松挺秀意何如?仿佛眉山有二苏。
　　况复埙篪同殉国，天涯海角听相呼。
　　留白沙口占　三首选一
　　石西民
　　西子三千个，江城无数山。
　　愿种千树桂，终老在新安。
　　悼孙京良
　　蒋祖怡
　　投笔戎行二十年，感君忠烈薄云天：
　　心甘白首从军旅，身入青徐解倒悬：
　　一事未成惭后死，九原无以慰先贤，
　　寒花萧瑟英魂在，回首童年老泪涟，
　　五绝一首
　　魏文伯
　　同坐古樟下，远望桐君山。
　　纵谈天下事，惟见赤心肝。
　　登西湖北高峰
　　朱  德
　　登上北高峰，海拔三百三。
　　缓行一时半，二次到顶巅。
　　西面看天竺，北望有莫干。
　　南对南高峰，东看大平原。
　　西湖在眼底，灵隐在膝前。
　　吴山与玉顶，四面山相连。
　　钱塘到龙井，公路一小圈。
　　十年植花木，盛装此湖山。
　　十年修公路，大圈套小圈。
　　十年勤培养，天堂逊人间。
　　吊岳飞
　　张志民
　　——谒杭州岳庙
　　你不是神明，
　　你是一位
　　——将军!
　　人们把香烛敬给你，
　　不为讨取什么
　　恩佑、怜悯!
　　而是对
　　邪恶、奸佞的
　　——示威!
　　对千秋功罪的
　　——感愤!   
　　风波亭
　　不是历史的
　　——陈迹!
