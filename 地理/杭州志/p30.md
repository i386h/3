<!-- { "loadSidebar": true } -->
　　山头白石六花铺，水面青青一髻孤。
　　翠凤抟云朝贝阙，玉鳌擎日出冰壶。
　　梅花正好冲寒探，竹叶何妨踏冻沽。
　　千载林逋留胜迹，总因佳境在西湖。
　　登狮子山
　　王阳明
　　残暑还须一雨清，高峰极目快新晴。
　　海门潮落江声急，吴苑秋深树脚明。
　　烽火正防胡骑人，羽书愁见朔云横。
　　百年未有涓埃极，白发今朝有几茎。
　　分  水
　　汤显祖
　　分水悬帆就索居，沾巾信宿下桐庐。
　　青山晚棹桃溪远，红树秋灯草阁虚。
　　仙洞半空行巨蜡，生香何处满簪裙。
　　开舟正下神灵雨，烟雾靡靡总袭予。
　　天目山
　　徐  渭
　　天目高高八百寻，夜来一榻抱千岑。
　　长萝片月何妨挂?削石寒潭几度深。
　　芋子故烧残叶火，莲花卑视大江心。
　　明朝欲借横空锡，飞渡西山再一临。
　　严先生祠
　　徐  渭
　　碧水映何深，高踪那可寻。
　　不知天子贵，自是故人心。
　　山霭销春雪，江风洒暮林。
　　如闻流水引，谁识伯牙琴。
　　登西天目
　　释方岩
　　一里溪山一个亭，芒鞋踏断几层青。
　　泉源更在云深处，不到高头莫计程。
　　长  桥
　　陈  贽
　　前朝叠石架为梁，影落清波几夕阳。
　　世事如今虽已改，桥名依旧尚称长。
　　玉泉寺观鱼
　　王世贞
　　寺古碑残不记年，池清媚景且留连。
　　金鳞惯爱初斜日，玉乳长涵太古天。
　　投饵聚时霞作片，避人深处月初弦。
　　还将吾乐同鱼乐，三复庄生濠上篇。
　　自富春至桐庐道中
　　王世贞
　　扬帆溯流上，秋色竞纷纷。
　　翠荇波仍绣，丹枫壁自文。
　　路疑千岭近，山为一江分。
　　夕照高低出，滩声远近闻。
　　薜农过木客，椒酒奠桐君。
　　欲叩幽栖意，峰峰多白云。
　　三潭印月
　　聂大成
　　纤云扫迹浪花收，塔影亭亭引碧流。
　　半夜冰轮初出海，一湖金水欲熔秋。
　　白龙潭
　　田艺蘅
　　斜攀鸟道凌虚久，俯探龙渊历险多。
　　瀑布自天飞怪雨，石门如峡锁金波。
　　代父送人还新安
　　陆  娟
　　津亭杨柳碧毵毵，人立东风酒半酣。
　　万点落花舟一叶，载将春色过江南。
　　丁家山下水木佳处
　　程嘉穟
　　不是看山便画山，的应送老不知还。
　　商量水阔云多处，随意茅茨着几间。
　　西陵桥
　　袁宏道
　　西陵桥，水长在。
　　松叶细如针，不肯结罗带。
　　莺如衫，燕如钗；
　　油壁车，斫为柴。
　　青骢马，自西来。
　　昨日树头花，今朝陌上土。
　　恨血与啼魂，一半逐风雨。
　　富  阳
　　梁佩兰
　　百里钱塘路，清江入富阳。
　　人家环水曲，山势压城墙。
　　客思天同远，秋来柳渐黄。
　　望中风物满，枫叶更含霜。
　　寄杭州友人
　　史  鉴
　　西湖湖上水初生，重叠春山接郡城。
　　记得扁舟载春酒，满身花影听啼莺。
　　过郎当岭口占示汪无际
　　李流芳
　　去年汪生到云栖，相戒莫翻郎当岭。
　　今年我与翻郎当，始知此山实奇颖。
　　是日风云气变幻，兼之岸壑势雄猛。
　　云移日影千山来，风人泉声百道冷。
　　爱此盘旋忘阻折，足虽郎当意驰骋。
　　吾生浪迹讵可量，太华终南有绝顶。
　　兹山郎当未足道，谁为此名乃余儆。
　　汪生汪生几误君，使我临风发深省。
　　莼羹歌
　　李流芳
　　怪我生长居江东，不识江东莼菜美。
　　今年四月来西湖，西湖莼生满湖水。
　　朝朝暮暮来采莼，西湖城中无一人。
　　西湖莼菜萧山卖，千担万担湘湖滨。
　　吾友数人偏好事，时呼轻舠致此味。
　　柔花嫩叶出水新，小摘轻淹杂生气。
　　微施姜桂犹清真，未下盐豉已高贵。
　　吾家平头解烹煮，间出新意殊可喜。
　　一朝能作千里羹，顿使吾徒摇食指。
　　琉璃碗成碧玉光，五味纷错生馨香。
　　出盘四座已叹息，举箸不敢争先尝。
　　浅斟细酌意未足，指点杯盘恋余馥。
　　但知脆滑利齿牙，不觉清虚累口腹。
　　血肉腥臊草木苦，此味超然离品目。
　　京师黄芽软似酥，家园燕笋白于玉。
　　差堪与汝为执友，菁根杞苗皆臣仆。
　　君不见，区区芋魁亦遭遇，西湖莼生人不顾!
　　季鹰之后有吾徒，此物千年免沉涸。
　　君为我饮我作歌，得此十斗不足多。
　　世人耳食不贵近，更须远挹湘湖波！    
　　袁石公盛称湘湖莼菜美，不知湘湖无莼，皆从西湖采去，以湘湖水浸之耳。莼菜初摘后，以水浸之，经宿则愈肥，凡泉水、湖水皆可浸，不必湘湖水也。今人但知有湘湖之莼，又因石公言谓非湘湖水浸不佳，皆耳食者耳。     
　　岳武穆祠
　　李流芳
　　钱塘曾作帝王州，武穆遗坟在此丘。
　　游月旌旗伤豹尾，重湖风雨隔髦头。
　　当年宫馆连胡骑，此夜苍茫接戍楼。
　　海内如今传战斗，田横墓下益堪愁。
　　过严江简徐风谷
　　董其昌
　　路人江皋一径斜，绿杨深处有人家。
　　洲前风度千帆影，谷口春藏万树花。
　　尘榻何能邀孺子，龙泉聊为报张华。
　　游人归兴浓如酒，负却山阴雪夜槎。
　　夜泛西湖
　　董斯张
　　夜棹西湖月满衣，千山晕碧秋烟微。
　　二更水鸟不知宿，还向望湖亭上飞。
　　渡钱塘江
　　王素娥
　　风微月落早潮平，江国新晴喜不胜。
　　试看小舟轻似叶，载将山色过西陵。
　　岳王坟
　　张  岱
　　西泠烟雨岳王宫，鬼气阴森碧树丛。
　　函谷金人长堕泪，昭陵石马自嘶风。
　　半天雷电金牌冷，一族风波夜壑红。
　　泥塑岳侯铁铸桧，只令千载骂奸雄!
　　天目山
　　祁彪佳
　　天日三千丈，东南第一峰。
　　瀑来飞万马，石削起双龙。
　　白日江花乱，青氛海气重。
　　行歌秋更好，散发弄芙蓉。
　　富  阳
　　侯方域
　　富阳秋色晚，高枕壮江门。
　　县僻山围屋，霜清水长衬。
　　支流原带歙，浙岭细分源。
　　此日探禹穴，应知岳渎尊。
　　钱塘怀古
　　宗  泐
　　欲识钱塘王气徂，紫宸宫殿人青芜。
　　朔方铁骑飞天堑，师相楼船宿里湖。
　　白雁不知南国破，青山还傍海门孤。
　　百年又见城池改，多少英雄屈霸图。
　　钱塘怀古次韵宗泐
　　[日僧]绝海中津
　　天日山崩炎运徂，东南王气委平芜。
　　鼓鼙声震三州地，歌舞香消十里湖。
　　古殿重寻芳草合，诸陵何在断云孤。
　　百年江左风流尽，小海空环旧版图。  
　　题西湖小草堂图
　　[日僧]义堂周信
　　十里西湖一草堂，断桥柳色晚凄凉。
　　何当借得扁舟去，分取梅花月半床。
　　送人还杭州
　　[日]中恕如心
　　楚水悠悠流向东，吴山长在梦思中。
　　竹枝歌里客衣湿，桃叶渡头归楫通。
　　旅馆草生三日雨，故园花发五更风。
　　西湖自古繁华地，况复交游谈笑同。
　　梦里湖山为孙怀玉作
　　[日僧]天  祥
　　杭城一别已多年，梦里湖山尚宛然。
　　三竺楼台晴似雪，六桥烟柳晚如烟。
　　青云鹤下梅边墓，白发僧谈石上缘。
　　残睡醒来倍惆怅，可堪身世老南滇。
　　寄钱塘徐处士
　　[日僧]翱之慧凤
　　地北天南十六年，一书凭雁又相传。
　　寄言海外徐方士，记取僧中李谪仙。
　　季夏分韵得思字因题为思莲  
　　陈元赟
　　闻道朱华冒绿池，座中有客重相思。
　　久怜东海孤篷迹，又值西湖六月时。
　　画舫笙歌垂柳岸，碧筒醽醁脍鲈丝。
　　如今赢得将衰老，徒吟红莲映日诗。
　　于忠肃墓
　　孟亮揆
　　曾从青史吊孤忠，今见荒邱岳墓东。
　　冤血九原应化碧，阴磷千载自沉红。
　　有君已定回銮策，不杀难邀复辟功。
　　意欲岂殊三字狱?英雄遗恨总相同。
　　西陵十首　选二 
　　柳如是
　　西泠月照紫兰丛，杨柳丝多待好风。
　　小苑有香皆冉冉，新花无梦不濛濛。
　　金吹油壁朝来见，玉作灵衣夜半缝。
　　一树红梨更惆怅，分明遮向画楼中。
　　九嶷弱水共沉埋，何心西泠忆旧怀。
　　玉碗如烟能宛转，金灯不夜若天涯。
　　山樱一树迷仙井，桃叶千条渺凤钗。
　　万古情长松柏下，只愁风雨似秦淮。
　　西湖垂柳图
　　陈洪绶
　　外六桥头杨柳尽，里六桥头树亦稀。
　　真实湖山今始见，老迟行过更依依。
　　西陵初晴
　　陈子龙
　　积雨闲愁满，新晴野望开。
　　潮平海门树，春到越王台。
　　江柳含烟细，林花日照催。
　　物华欣有托，尽日此徘徊。
　　入武林
　　张煌言
　　国破家亡欲何之?西子湖头有我师：
　　日月双悬于氏墓，乾坤半壁岳家祠。
　　惭将赤手分三席，敢向丹心借一枝。
　　他日素车东浙路，怒涛岂必属鸱夷!
　　绝命诗
　　张煌言
　　我年适五九，偏逢九月七。
　　大厦已不支，成仁万事毕。
　　○清
　　寻张司马墓
　　黄宗羲
　　草荒树密路三叉，下马来寻日色斜。
　　顽石呜呼都作字，冬青憔悴未开花。
　　夜台不敢留真姓，萍梗还来酹晚鸦。
　　牡蛎滩头当日客，茫然隔世数年华。
　　韬光庵同殷仲弟
　　洪  昇
　　韬光山阁逼青霄，并倚危阑纵目遥。
　　夜半忽惊天地赤，日轮涌过海门潮。
　　钓  台
　　洪  昇
　　逃却高名远俗尘，披裘泽畔独垂纶。
　　千秋一个刘文叔，记得微时有故人。
　　渡钱塘
　　李  渔
　　故国黄金客里销，浮踪深悔逐萍飘。
　　归期屡负书中约，羞见钱塘有信潮。
　　雪后泛湖 
　　李  渔
　　轻舠犯冷入冰壶，仿佛名人雪后图。
　　若使看山须待暖，画船多处失西湖。
　　多  丽 严陵钓台记事
　　李  渔
　　过严陵钓台，咫尺难登。为舟师计程。遥发，不容先辈留行。仰高山，形容自愧；俯流水，面目堪憎。同执纶竿，共披蓑笠，君名何重我何轻?不自量，将身高比，才识敬先生。相去远，君辞厚禄，我钓虚名。    再批评，一生友道，高已隔千层。君全交未攀衮冕，我累友不恕簪缨。终日抽风，只愁载月，司天谁奏客为星?羡尔足加帝腹，太史受虚惊。知他日再过此地，有目羞瞠!
　　八卦田
　　许承祖
