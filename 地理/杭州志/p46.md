<!-- { "loadSidebar": true } -->
　　这衙门难托人情莫恃着前生将相
　　在阳间若循天理自成全后代功名
　　(佚  名)
　　殿过十重到处无如为善好
　　轮回六道于斯方晓转人难
　　(佚  名)
　　财神庙
　　弗禄尔康福泽共西湖月满
　　正直是与财源如东浙潮来
　　(蔡敬宸题)
　　梅萼洗寒酸且教逋老扬眉葛仙生色
　　莺花添富丽恰称金牛湖上宝石山边
　　(俞  樾题)
　　太岁庙
　　六十尊法像列显明威尽属东皇统御
　　五百载神宫重新至德犹存南宋标题
　　(赵之琛题)
　　月老殿
　　愿天下有情人都成了眷属
　　是前生注定事莫错过姻缘
　　(佚  名)
　　莫专问婚姻叹人间万事随缘都是前生注定
　　为兼司禄命笑我辈一官需次也曾此处邀灵
　　(顾  恒题)
　　金华将军庙
　　霸业未全湮吴越至今留铁券
　　灵泉依旧涌日星终古照金池
　　(童叶庚题)
　　引水入城隅长流惠泽共汲清泉无限恩波迈神禹
　　浚池便民用远赖神庥永遗美政曾司国事佐钱王
　　(佚  名)
　　踵邺侯六井凿金牛湖畔三池利泽绵延百世祀
　　傍坡老古庵筑碧霞亭前新舍神灵飘忽一来游
　　(佚  名)
　　文昌庙
　　玉律金科暗地潜窥当知取士先求品
　　桂宫杏苑苍天默佑莫说衡才尽属文
　　(徐志震题)
　　香火有缘当白傅堤边苏公祠畔
　　文章生色似杏花二月桂子三秋
　　(佚  名)
　　孔  庙
　　气备四时与天地日月鬼神合其德
　　教垂万世继尧舜禹汤文武作之师
　　(佚  名)
　　尊王言必称尧舜
　　忧世心动切禹颜
　　(佚  名)
　　战国风趋下
　　斯文日再中
　　(佚  名)
　　孔门功冠三千士
　　周室生当五百年
　　(佚  名)
　　于谦祠
　　赖社稷之灵国已有君自分一腔抛热血
　　竭股肱之力继之以死独留清白在人间
　　(董其昌题)
　　千古痛钱塘并楚国孤臣白马江边怒卷千堆雪浪
　　两朝冤少保同岳家父子夕阳亭里心伤两地风波
　　(王阳明题)
　　公论久而后定
　　何处更得此人
　　(林则徐题)
　　百世式忠贞明代元勋推杰士
　　三台拜祠墓岳家庙貌共灵长
　　(李  卫题)
　　远望岳坟千古并推双少保
　　近邻花港一抔永镇三台山
　　(杨昌浚题)
　　一力尊金瓯以社稷为重
　　三台埋碧血於湖山有光
　　(俞  樾题)
　　国家正赖公耳排众定朝班厉声定守义改容定奉迎当时何敢言功以社稷安危为己任
　　上皇终不快也徐珵请弃市吾豫请连诛白琦请谤罪事后实怜其枉复玺书袍锭赐崇祠
　　(李瀚章题)
　　血不曾冷
　　风孰与高
　　(佚  名)
　　张苍水墓(祠)
　　作万古忠义心不愧文山随北虏
　　争一片干净土愿从武穆峙南屏
　　(盛在镐题)
　　报国有孤臣取义成仁史策从兹传事业
　　褒忠膺盛典春尝秋禴湖山终古荐馨香
　　(包祖荫题)
　　十九年大志莫伸可与盟心惟瞿史
　　千百载孤忠不泯依然谈笑共杨罗
　　(方义路题)
　　事业已为前辈录
　　典型留与后人看
　　(阮  元题)
　　赠鹿果然圆旧梦
　　牧羊何事动哀思  
　　(张  梅题)
　　日月双悬于氏墓
　　乾坤半壁岳家祠
　　(佚  名集句)
　　东浙结丹心钱沈几人同一辙
　　南屏埋白骨岳于二墓共千秋
　　(赵  光题)
　　秋  社
　　冤沉七字
　　墓表千秋
　　(佚  名)
　　秋菊有佳色
　　社会惜斯人
　　(佚  名)
　　轩亭碧血足千古
　　岳麓青磷恨一丘
　　(佚  名)
　　留芳千古仍遗憾
　　现侠当时一郡惊
　　(佚  名)
　　七尺遗骸魂还故土
　　一腔热血泪滴中原
　　(武问梅题)
　　江汉秋阳媲列罗苏三鼎峙
　　黄鲈碧血低回肝胆一昆仑
　　(虞  廷题)
　　哀哉秋雨秋风东浙暗无光女豪杰含冤七字
　　好是元年元月两湖灵不昧后英雄追悼孤魂
　　(朱  史撰  吕兆熊题)
　　浙东西冤狱成三前岳后于浩气英风侠女子
　　湖南北高峰有两残山剩水惊魂血泪葬斯人
　　(张  长题)
　　共和五载竞前功英名直抗罗兰欧亚东西烈女双烈
　　风雨一亭还慧业抔土重依武穆湖山今古秋社千秋
　　(朱  瑞题)
　　梅石碑亭
　　名迹补孙蓝还斯旧观
　　清风况梅石寓以新题
　　(乾  隆题)
　　冯小青墓
　　贞心洵若孤山静
　　佳话今同处士传
　　(长白女史纳拉氏题)
　　武松墓
　　失意且伍豪客
　　得时亦一英公
　　(高尔登书)
　　胡则墓
　　龙井隐佳城荡寇平潮昭显应
　　狮峰复古庙祈年报社荐馨香
　　(佚  名)
　　墓对狮峰来看石磴千寻足与方岩增众望
　　祠当龙井愿借清泉一勺好为正史洗公冤
　　(应宝时题)
　　唐  庄
　　金溪小筑苑在一方其地为虞伯生故址
　　玉冰分流汇成五亩此中有唐山人诗瓢
　　(俞  樾题)
　　道  村
　　春水船如天上在
　　秋山人在画中行
　　(袁思永题)
　　夹道起层楼水抱山回饱看曲院风荷长堤烟柳
　　此村真胜地渔歌樵唱俨若桃源仙境栗里人家
　　(黄  镇题)
　　西邻是水竹新居路转风回更添绝好楼台三竺湖山如旧识
　　东望有坚匏别墅花明柳暗又复自成村落四时风月属君家
　　(时庆莱题)
　　俞  楼
　　千古一诗人文章有交神有道
　　五湖三亩宅青山为屋水为邻
　　(谭钟麟书)
　　把酒贺湖山喜六一泉旁又有名流分半席
　　研经多岁月看三百卷后更传杂纂列千秋
　　(许祐身书)
　　楼以姓传万里关山来后学
　　地因人杰一湖风月属先生
　　(王崇鼎书)
　　一样著书庐平分吴郡新诗杭州旧酒
　　数间枕山屋认取南屏对渡西爽闲亭
　　(张大昌题)
　　小筑几间楼集成难得二三子
　　比邻半潭水清话长临六一泉
　　(李  恒书)
　　合名臣名士为我筑楼不待五百年后斯楼成矣
　　傍山北山南遁地选胜适在六一泉侧其胜如何
　　(俞  樾撰)
　　天上人间谪仙无恙
　　山高水长先生之风
　　(徐金绶书)
　　持甲乙丙丁四部之平酌古济今百代名贤归准率
　　后白苏欧林数公而隐饭蔬衣葛万峰晴翠拥楼台
　　(冯一梅书)
　　四围花木多于屋
　　万卷文章著等身
　　(王廷鼎书)
　　商氏别业
　　夕阳晚映青山郭
　　罗绮晴娇绿水洲
　　(佚  名)
　　陶  庄
　　凿开石径通云径
　　搜出真山作假山   
　　(佚  名)
　　青莲山房
　　连峰紫翠看皆好
　　乔木风烟画不如
　　(佚  名)
　　补读庐
　　好山水游其人多寿
　　有诗书气生子必才
　　(王文韶书)
　　福自几生修当退食余间领略湖山风月
　　老而犹好学藉藏书万卷纵观上下古今
　　(贝蕴章题)
　　看山饶蕴藉
　　酌水励清廉
　　(汪家鼎题)
　　补筑数椽闲来寄托仙翁迹
　　读残万卷兴到游行坡老堤
　　(张家良题)
　　气候阴晴十二时光多幻态
　　湖山风月万千景色畅天怀
　　(佚  名)
　　刘  庄
　　因树为屋
　　举网得鱼
　　(彭玉麟题)
　　故乡亦有西湖一半勾留行窝且傍蕉屏石
　　旧宅尚留南海三千里路别梦应寻荔枝湾  
　　(陈  谲题)
　　逸士常来如此轩窗庶几不俗
　　繁文相及虽云福命亦见多才
　　(佚  名)
　　察天地入岁时曰之气
　　合老管列左迁固为文
　　(佚  名)
　　竹里坐消无事福
　　花间补读未完书
　　(佚  名)
　　康  庄
　　大隐壶中有天地
　　幽栖物外领湖山
　　(康有为题)
　　人天随观皆自得
　　花林独乐与人同
　　(康有为题)
　　割据湖山少许操草木鸟兽之权是亦为政
　　游戏世界无量极水石烟云之胜聊乐我魂
　　(康有为题)
　　贡  院
　　下笔千言正桂子香时槐花黄后
　　出门一笑看西湖月满东浙潮来
　　(阮  元撰)
　　敷天瞻日月重光兵气喜全消雅颂承平还是文章能报国
　　胜地揽湖山有美人才期慎选规模整肃须知科举为求贤
　　(马新贻撰)
　　明远楼
　　夜半文光射北斗    
　　朝来爽气挹西山
　　(王承煦题)
　　学  院
　　铁面无私凡涉科场亲戚年家须谅我
　　镜心善照但凭文字清奇浓淡不冤渠
　　(朱  珪题)
　　天地自成文湖山有美
　　国家期得士桃李无言
　　(彭元瑞书)
　　敷文书院
　　浙水重敷文看此山左江右湖千尺峰头延俊杰
　　英才同树木愿多士春华秋实万松声里播歌弦
　　(蒋益澧题)
　　正宜明道
　　养士求贤
　　(佚  名)
　　萦洄水抱中和气
　　平远山如蕴藉人
　　(佚  名)
　　竹里书声来隔院
　　松间棋韵静虚窗
　　(高鹏年题)
　　倚槛俯江流一线涛来文境美
　　迎门饮湖渌万松深处讲堂开
　　(俞  樾书)
　　崇文书院
　　闭户自精云无心以出岫
　　登高能赋文异水而涌泉
　　(胡书农题)
　　仁者乐山乐以静
　　圣门观海观其澜
　　(佚  名)
　　大庇寒士皆欢颜欣夏屋重开纵观地有湖山美
　　净洗甲兵长不同听和声共谱鸣盛文成雅颂音
　　(章  鋆题)
　　紫阳书院
　　圣代重儒风教秉新安趋步定知歧辙少
　　名臣留讲舍政传渤海补苴当今善成难
　　(王有龄题)
　　广厦宏开看毓秀钟灵蔚起虎林人物
　　高山在望愿立名砥行仰承鹿洞渊源
　　(佚  名)
　　诂经精舍
　　公羊传经司马记史
　　白虎德论雕龙文心
　　(阮  元撰)
　　南阁祭酒说文九千字
　　东南大儒著书数万言
　　(俞  樾撰)
　　六经皆载道之书莫骛词章矜博览
　　两浙为人文所萃益从根柢下工夫
　　(佚  名)
　　希贤希圣希天尚友诗书其揆则一
　　立言立功立德名山俎豆不朽者三
　　(蒋益澧撰)
　　东城讲舍
　　胜地托青门爱此间水锁虹桥相期沿流溯源汉学津梁追许郑
　　遗基捐白社聚多士坛开燕庆惟愿因文悟道宋贤堂奥绍朱程
　　(陈  鲁题)
　　梅青书院
　　问宇旧书堂几辈飞腾曾共观摩经此地
　　谈经新讲舍一时英隽相期淬励绍前徽
