<!-- { "loadSidebar": true } -->
　　宋室忠臣留此冢
　　岳家母教重如山
　　(王云从题)
　　泣雨剩南朝呼断爷爷千秋冤狱莫须有
　　悲风号北地愤推将将百战忠魂归去来
　　(王成瑞题)
　　予惟命夺惟命进退惟命三字冤狱摧坏长城堪恨枢廷无切谏
　　歌于斯哭于斯聚族于斯一角残山尚留旧第应知柏树有余馨
　　(杨昌浚题)
　　万古仰精忠但愿拜墓人咸知劝勉
　　一抔 埋故骨幸逢偃兵日复荐馨香
　　(蒋益澧题)
　　南人归南北人归北小朝廷岂求活耶
　　孝子死孝忠臣死忠大丈夫当如是矣
　　(董其昌题)
　　臣忠子孝万古英声赫赫并乾坤不朽
　　妻节女贞一门芳誉明明同日月争光
　　(旧牌坊联)
　　痛史说偏安慨当年谋定东窗桧真遗臭
　　崇祠留胜迹看此树枝常南向柏亦精忠
　　(蒋邦彦题)
　　天下太平文官不爱钱武官不惜死
　　乾坤正气在下为河岳在上为日星
　　(王  荦题)
　　日月照孤忠三字沉冤大地烈裳盟白马
　　江山忧半壁重新祠宇中原遗恨饮黄龙
　　(米占元题)
　　大小眼争拜英雄慷慨成仁特立万古纲常之极
　　乾净土难忘天水湖山无恙留与后人讴咏而归
　　(云  韶题)
　　朱镇壮声威想当年痛饮黄龙誓恢复河山半壁
　　丹心贯日月到而今名留青史应享祀俎豆千秋
　　(黄元秀题)
　　乾坤正气忠孝完人树千古英雄模范
　　庙貌重新湖山生色赖众擎缔造艰辛
　　(何丰林题)
　　痛恨失黄龙锦绣江山断送金牌十二
　　英灵来白马松楸风雨恍闻铁甲三千
　　(陈  翱题)
　　经进百韵诗祖德能传书实可征天定录
　　沉冤三字狱神人共愤昭忠仍纪绍兴年
　　(岳  珂题)
　　想像背嵬军敌忾同仇肯遂令外族横行中原板荡
　　苍凉南渡局伤心异代且莫话西湖歌舞大将风流
　　(黄元秀题)
　　岳军振难撼威名扫敌在指顾间奉诏班师成遗恨
　　秦贼施摧残毒计加罪以莫须有尽忠报国复何人
　　(张伯岐题)
　　黄龙吐翠
　　黄泽不竭
　　老子其犹
　　(大厂居士题)
　　圯桥风远留黄石
　　古洞云深护素书
　　(黄宗枝题)
　　月上新亭把酒待招玄鹤至
　　风来古洞倚松静听老龙吟
　　(陈次平撰  吴玉如书)
　　栖霞岭
　　美擅湖山数胜迹重重都向峰头观气象
　　地邻忠烈溯游踪历历偶来亭畔哭英雄
　　(陈元浚书)
　　紫云洞
　　阴凉彻骨石嶙峋
　　山势盘空绝点尘
　　(许承祖撰  刘  江书)
　　灵鬼灵山风马云车历历
　　一丘一壑玉阶凉夜忄+音 忄+音    
　　(汪  嵚撰  胡宗成书)
　　洞有紫云当盛暑清凉宛似慈航普度
　　佛留胜迹与群贤觞咏居然香火因缘
　　(黄文中撰  宋左林书)
　　曲院风荷
　　四壁藕花香风入座
　　三间水榭明月满湖
　　(高鹏年撰  杨仁凯书)
　　眼明小阁浮烟翠
　　身在荷香水影中
　　(金意庵书)
　　野翠生松竹
　　潭香闻芰荷
　　(方传鑫书)
　　汾阳别墅(郭庄)
　　宰相溯家声诗赋流传鸿篇诵红杏词妍观寒梅丽句
　　林泉容小筑壶觞雅集胜景看平湖秋月眺竺岭还云
　　(罗  榘撰  喻  蘅书)
　　红杏领春风愿不速客来醉千日
　　绿杨足烟水在小新堤上第三桥
　　(盛庆蕃撰  顾廷龙书)
　　袅袅垂杨皴细雨
　　茸茸浅草蘸寒烟
　　(马世晓书)
　　述德启崇楹闲开花木清娱犹寓郊祁行雁乐
　　濒湖寻胜境大好峰峦缭绕合将人地卧龙名
　　(陆懋勋书)
　　溯从壮武侯来代有传人开元宰辅天圣状头卓荦大名满霄址
　　爰在小新堤畔创兴祠宇曲港金沙长桥玉带葱茏佳气到云礽
　　(俞  樾题)
　　盖叫天墓
　　英名盖世三叉口
　　杰作惊天十字坡
　　(吴湖帆书)
　　一代孟优允文允武
　　千秋绝艺如柏如松
　　(唐  云书)
　　燕北真好汉
　　江南活武松
　　(陈  毅句  沙孟海书)
　　牛皋墓
　　将军气节高千古
　　震世英风伴鄂王
　　(徐  渭撰  郭仲选书)
　　玉  泉
　　鱼乐人亦乐
　　泉清心共清
　　(董其昌撰  启  功书)
　　休羡巨鱼夺食
　　聊饮清泉洗心
　　(沈  铭题  钱君匋   书)
　　桃花红压玻璃水
　　萍藻深藏翡翠鱼
　　(马忠骏题  程十发书)
　　水翻鸭绿
　　山叠螺青
　　(董其昌题)
　　知有濠梁乐
　　岂无江海心
　　(陈小豪题)
　　未若此间乐
　　安知我非鱼
　　(王  荦题)
　　鱼有化机参活泼
　　人无俗虑悟禅心
　　(盛和颐题)
　　此即濠间非我非鱼皆乐境
　　恰来海上在山在水有遗音
　　(陶文毅题)
　　春淙亭
　　山水多奇踪二涧春淙一灵鹫
　　天地无凋换百顷西湖十里源
　　(黄文中集句并书)
　　泉水在山清听天籁淙淙到此且停双不借
　　烟岚随地好问尘寰扰扰几人来作小游仙
　　(石治棠题)
　　壑雷亭
　　飞瀑欲凌空远度峰头作霖雨
　　出山能泽物先从壑底起风雷
　　(查亮采撰  任  政书)
　　飞瀑渟泉迹在名山偏耐冷
　　巨雷纵壑心如止水总无惊
　　(许应钅+荣题)
　　雷不惊人在壑原非真霹雳
　　泉能择物出山要有热心肠
　　(时庆莱题)
　　冷泉亭
　　泉自几时冷起
　　峰从何处飞来
　　(董其昌撰  许麟庐书)
　　泉自冷时冷起
　　峰从飞处飞来
　　(石治棠句  李  铎书)
　　泉声咽危石
　　日色冷青松
　　(王  维句  欧阳中石书)
　　山峰且有飞来悔
　　泉水偏从冷后传
　　(赵铁山题)
　　常恐峰来更欲去
　　不愁泉冷无热时
　　(黄   霦题)
　　在山本清泉自源头冷起
　　入世皆幻峰从天外飞来
　　(左宗棠题)
　　胜境重新门前峰列如屏未必飞来不飞去
　　复游若昔亭畔水清可掬漫论泉冷与泉温
　　(瞿传墫题)
　　洗热肠泉是冷
　　护净土峰故飞
　　(祝庆年题)
　　泉自有时冷起
　　峰从无处飞来
　　(俞  樾题)
　　丘壑定禅心泉水出山犹自冷
　　烟云空变态峰峦何处更堪飞
　　(郭嵩焘题)
　　泉水淡无心冷暖惟主人翁自觉
　　峰峦青未了去来非佛弟子能言
　　(金安清题)
　　翠微亭
　　路远峰回藏古迹
　　亭空人往仰高贤
　　(夏  鼐题)
　　万壑松风和涧水
　　千年豪杰壮千秋
　　(魏敷滋  南芳甫集句)
　　孤亭似旧时登临壮士兴怀地
　　鹫岩标远胜翻动平生万里心
　　(黄文中集句)
　　飞鹫何来佛国有缘留净土
　　骑驴且去河山无恙付斜阳
　　(陈训正题)
　　回钟岩漾融闻性
　　幽翠玄微印觉心
　　(太  虚题)
　　灵隐寺天王殿
　　峰峦或再有飞来坐山门老等
　　泉水已渐生暖意放笑脸相迎
　　(张载阳题)
　　鹫峰从天竺飞来乃生成佛地
　　鹿苑弘泉唐施济为汲引圣湖
　　(王  震题)
　　立定脚跟背后山头飞不去
　　执持手印眼前佛面即如来
　　(张载阳题)
　　说法现身容大度
　　救出世人尽欢颜
　　(佚  名)
　　布袋无双破颜垂笑尔等莫待龙华三会
　　法门不二大腹能容来人全凭念佛一心
　　(佚  名)
　　峰从天外飞来见一线光明万壑松涛开觉路
　　泉从石边流出悟三生因果十方华藏证根源
　　(王  念题)
　　自离兜率天宫只因扩演宗风瑜珈论说传东土
　　指点善财童子若要参寻佛果毗庐楼阁在南中
　　(佚  名)
　　本来妙好威仪幻成虚饰双缨庄严法相
　　如此娑婆世界仗着金刚一杵扫荡群魔
　　(佚  名)
　　辅正摧邪教承大觉
　　振威显圣德副群心
　　(佚  名)
　　悟道一念自开怀圆舒八臧之奇是谓因意而发意似檀孕檀枝大慈悲门
　　笑到尽头难开口横吞五艹+桀之粹方知从心而出心犹兰生兰叶多欢喜地
　　(佚  名)
　　佛阐发无边看我呢坦腹露胸终归一笑
　　峰飞来何处愿人们下心低首普度众生
　　(佚  名)
　　灵隐寺大雄宝殿
　　会三百六十古精庐此云祖山应得殊胜利益安乐
　　积无量千万诸善根故名佛国成就如是功德庄严
　　(汪嵚撰  胡宗成书)
　　宝坊阅千载常新楼阁喜重开依旧  前台花发清夜钟闻东涧水流南山云起
　　胜境数西湖第一林泉称极美试看  驼岘风高鹫峰石峙龙泓月印猿洞菭斑
　　(沙孟海题)
　　古迹重湖山历数名贤最难忘白傅留诗苏公判牍
　　胜缘结香火来游初地莫虚负荷花十里桂子三秋
　　(江  庸撰  吴敬生书)
　　古德此安禅似岳镇西湖看庭前树老陌上花新衲僧莫道闲机境
　　林神常奉足喜法流东土任狮子嚬 呻象王蹴踏游人只认好溪山
　　(马一浮题)
　　入殿参三世释迦不须问过去未来仗现在一尊微笑拈花指点群迷登觉岸
　　开山是东晋惠理无论为云门临济均禅宗嫡派顶香持戒永传家法守丛林
　　(张宗祥题)
　　苦海驾慈航看出没众生有登彼岸有溺深渊百千万劫凭缘法
　　善门呈宝相发菩提宏愿或现宰官或为童子五十三参证佛心
　　(张宗祥题)
　　龙涧风回万壑松涛连海气
　　鹫峰云敛千年桂月印湖光
　　(赵孟頫题)
　　灵隐寺藏室
　　应事岂宜有俗意
　　为人不可无世情
　　(竹  禅题)
　　灵隐寺六和堂
　　黄叶半疏霜后梦
　　秋声千点雨中禅
　　(南洋行脚僧竺糜题)
　　灵山掩映来千佛
　　法雨空濛润六桥
　　(顾廷龙书)
　　韬  光
　　楼观沧海日
　　门对浙江潮
　　(宋之问句  舒  同书)
　　松声竹声钟磬声有声俱妙
　　山色水色烟霞色是色非空
　　(启  功改题  李骆公书)
　　到此已超诸色界
　　来时权作小游仙
　　(德  馨题)
　　岭树湖云沉足底
　　江湖海日上眉端
　　(祁世长集林则徐句)
　　湖光塔影连三竺
　　海日江潮共一楼
　　(黄文中撰  王得才书)
　　鸿爪雪泥著迹岳阳楼上
　　云装烟驾降真灵隐山头
　　(徐铝基题)
　　要将人力回天枝枝香满
　　留得春光驻世月月花开
　　(张宗祥题)
　　韬晦竹林深客至徘徊一尘不染
　　光辉莲座放堂开迤逦万象皆空
　　(王信孚题)
　　三天竺法镜寺
