<!-- { "loadSidebar": true } -->
　　楚王马殷字霸图许州鄢陵人初为孙儒裨将杨行密据宣州儒以兵围之久不克遣殷与刘建峯掠食旁县儒死乃推建峯为帅殷为先锋有众数万干寜元年入湖南次澧陵潭州刺史邓处讷发邵州兵戍龙回关建峯等至关降其戍将蒋勲直趋潭州杀处讷僖宗授建峯湖南节度使殷为马步军都指挥使建峯为其下所杀军中推行军司马张佶为帅佶语诸将曰马公英勇可共立之乃遣姚彦章迎殷于邵州殷至谒佶于府庭佶下率将吏北面再拜以位与之时干寜三年也唐拜殷潭州刺史殷遣其将秦彦晖李琼等攻连邵郴衡道永六州皆下之桂管刘士政惧遣其将陈可璠王建武等率兵守全义岭殷遣使聘于士政使者至境上可璠等不纳殷怒遣琼等以兵七千攻之擒可璠等及其兵二千余人悉阬之遂围桂管虏士政尽取其属州殷表琼桂管观察使四年拜殷武安军节度使初殷弟賨为杨行密所执賨从行密攻战数有功行密爱之问賨谁家子賨曰马殷弟也行密乃厚礼遣賨归殷大喜表賨节度副使梁太祖即位殷遣使修贡太祖拜殷侍中兼中书令封楚王袁州刺史吕师周勇健豪侠通纬候行密疑之使使诇其动静师周惧谓裨将綦母章曰吾与楚人为敌境常望其营云气甚佳且闻马公仁者待士有礼欲逃死于楚可乎章曰公自图之章舌可断语不泄也师周以兵猎境上乃奔于楚綦母章纵其家属随之殷闻师周至大喜曰吾方南图岭表而得此人足矣以为马步军都指挥使率兵攻岭南取昭贺梧防龚富等州殷表师周昭州刺史朗州雷彦恭攻平江许徳勲击败之殷遣秦彦晖攻朗州彦恭奔吴执其弟彦雄等七人送于梁于是澧州向瓌辰州宋邺溆州昌师益等率溪峒诸蛮皆附于殷殷乃请依唐太宗故事开天册府置官属太祖拜殷天册上将军末帝时加殷武安武昌静江宁逺等军节度使洪鄂四面行营都统唐庄宗灭梁殷遣其子希范修贡京师上梁所授都统印庄宗问洞庭广狭希范对曰车驾南巡才堪饮马尔庄宗嘉之庄宗平蜀殷大惧表求致仕庄宗下玺书慰劳之明宗即位遣使修贡并贺殷初兵力尚寡与杨行密成汭刘防等为敌国殷患之问防于其将高郁郁曰成汭地狭兵寡不足为吾患刘防志在五管而已杨行密孙儒之仇虽以万金交之不能得其欢心然尊王伏顺霸者之业也今宜内奉朝廷以求封爵而外诱邻敌然后退修兵农畜力而有待尔于是殷始修贡京师郁又讽殷铸铅铁钱以十当铜钱一又令民自造茶以通商旅而收其算嵗入万计由是地大力完数邀封爵天成二年明宗封殷楚国王有司言无封国王礼请如三公用竹册乃遣尚书右丞李序持节以竹册封之殷以潭州为长沙府建国承制自置官属以弟賨为静江军节度使子希振武顺军节度使次子希声判内外诸军事諡其曽祖筠曰文肃祖正曰庄穆父元丰曰景庄立三庙长兴元年殷卒諡曰武穆子希声立三年卒弟希范立开运四年卒諡文昭同母弟希广立为兄希萼所害干祐三年希萼自立其弟希崇与楚旧将徐威等谋作乱囚希萼于衡山亦自立请臣李景【节五代史】南海王刘隠其祖安仁上蔡人父谦为广州牙将唐干符五年黄巢攻破广州去畧湖湘间广州表谦封州刺史贺州镇遏使以御梧桂以西嵗余有兵万人战舰百余艘谦三子曰隠台岩谦卒广州表隠代谦封州刺史干寜中节度使刘崇龟死嗣薛王知柔代为帅行至湖南广州将卢琚覃玘作乱知柔不敢进隠以封州兵攻杀琚玘迎知柔知柔辟隠行军司马其后徐彦若代知柔表隠节度副使委以军政彦若卒军中推隠为留后天祐二年拜隠节度使梁开平元年加检校太尉兼侍中二年兼静海军节度安南都防三年加检校太师兼中书令封南平王隠父子起封州遭世多故数有功于岭南遂有南海隠复好贤士是时天下已乱中朝人士以岭外最逺可以避多防焉唐世名臣谪死南方者往往有子孙或当时仕宦遭乱不得还者皆客岭表王定保倪曙刘濬李衡周杰杨洞潜之徒隠皆招礼之及防僭号为陈吉凶礼法为国制度畧有次序皆用此数人焉干化元年进封隠南海王是嵗卒年三十八弟防立初名岩母段氏生防外舍谦妻韦氏素妬杀段氏养为已子及长善骑射辟薛王府谘议防军干化二年除清海军节度使检校太保同平章事三年加检校太傅末帝即位悉以隠官爵授防袭封南海王唐末南海最后乱僖宗以后大臣出镇者天下皆乱无所之惟除南海而已自隠始亦自立是时交州曲颢桂州刘士政邕州叶广畧容州厐巨昭分据诸管卢光稠据防州以攻岭上其弟光睦据潮州子延昌据韶州髙州刺史刘潜及江东七十余寨皆不能制隠攻韶州防曰韶州所赖者光稠击之防人必应应则首尾受敌此不宜直攻而可以计取隠不听果败而归因尽以兵事付防防悉平诸寨遂杀昌鲁等更置刺史卒出兵攻败卢氏取潮韶又西与马殷争容桂殷取桂管虏士政防取容管逐巨昭又取邕管隠防自梁初受封爵禀上朔而已贞明三年防即皇帝位国号大越改元曰干亨立三庙置百官防性聪悟而苛酷毎视杀人不觉朶颐垂涎人以为真蛟蜃也又好奢侈悉聚南海珍寳以为玉堂珠殿二年祀天南郊大赦境内改国号汉三年册越国夫人马氏为皇后马氏楚王殷女也四年春置选部贡举放进士明经十余人如唐故事嵗以为常七年唐庄宗入汴防惧遣宫苑使何词入询中国虚实词还言唐必乱不足忧防大喜九年白龙见南宫三清殿改元白龙更名防以应龙见之祥有胡僧言防书灭刘氏者防也防乃采周易飞龙在天之义为防字音俨以名焉四年楚人以舟师攻封州封州兵败于贺江防惧以周易筮之遇大有遂赦境内改元曰大有遣将苏章以神弩军三千救封州章以两铁索沈贺江中为巨轮于岸上筑堤以隠之因轻舟迎战阳败而奔楚人逐之章举巨轮挽索锁楚舟以强弩夹江射之尽杀楚人三年遣将李守梁克贞攻交阯擒曲承美承美至南海防登仪凤楼受俘谓承美曰公常以我为伪廷今反面缚何也承美顿首伏罪乃赦之承美颢子也克贞又攻占城掠其寳货而归五年封王诸子九年遣将军孙徳成攻防州不克十年交州牙将皎公羡杀杨廷艺故将吴权攻交州公羡来乞师防封子洪操交王出兵白藤以攻之防以兵驻海门权杀公羡逆战海口植铁橛海中权兵乗潮而进洪操逐之潮退舟还轹橛者皆覆之洪操战死防收余众而还十五年防卒子玢立初名洪度荒恣无政为其下所杀弟晟立晟初名洪熙封晋王既弑玢遂自立改元曰应干晟立不顺惧众不服乃益峻刑法以威众已而洪杲屡请讨贼隂劝晟诛思潮等以止外议晟大怒使者夜召洪杲洪杲知不免涕泣与家人诀别至则杀之冬晟祀天南郊改元曰干和二年夏遣洪昌祠隠陵于海曲至昌华宫晟使盗刺杀之洪昌最贤防素所欲立者晟尤忌之故先及害诸弟相次皆见杀六年遣工部郎中知制诰钟允章聘楚以求婚楚不许允章还晟曰马公复能经畧南土乎是时马希广新立希萼起兵武陵湖南大乱允章具言楚可攻之状嵗乃遣巨象指挥使吴珣内侍吴懐恩攻贺州已克之楚人来救珣凿大阱于城下覆箔于上以土傅之楚兵逼城悉陷阱中死者数千楚人皆走珣等攻桂州及连宜严梧防五州皆克之掠全州而还九年冬又遣内侍潘崇彻攻郴州李景兵亦在与景彻等遇战大败景兵于宜章遂取郴州故时刘氏有南宫大明昌华甘泉玩华秀华玉清太微诸宫凡数百不可悉纪宦者林延遇宫人卢琼仙内外専恣为杀戮晟不复省尝夜饮大醉以置伶人尚玉楼项拔剑斩之以试剑因并斩其首明日酒醒复召玉楼侍饮左右白已杀之晟叹息而已十年湖南王进逵以兵五万率溪峒蛮攻郴州潘崇彻败逵于蚝石斩首万余级交州吴昌濬遣使称臣求节钺昌濬者权子也权自防时据交州防遣洪操攻之洪操战死遂弃不复攻权死子昌岌立昌岌卒弟昌濬立始称臣于晟晟遣给事中李璵以旌节招之璵至白州昌濬使人止璵曰海贼为乱道路不通璵不果行显徳三年世宗平江北晟始惶恐遣使修贡于京师为楚人所隔使者不得行晟忧形于色又尝自言知星末年月食牛女间出书占之叹曰吾当之矣因为长夜之饮十六年卜葬域于城北运甓为圹晟亲临视之是秋卒子鋹立鋹尤愚而虐不修国事开寳四年俘入宋降封恩赦侯【节五代史】明
　　靖江王守谦少名铁柱又名炜高皇帝长兄南昌王之孙大都督文正子也文正守南昌数慢高帝令以罪谪死洪武三年封铁柱为靖江王更名守谦命耆儒赵壎为长史傅之既长之国桂林守谦表谢帝览之泪下沾襟敕其文武从臣曰从孙幼而逺镇西南善导之为着昭鉴録守谦知书而性特戾狎比小人肆为淫虐帝不忍置之法召还京师诫谕守谦不知悔复作诗怨望乃废为庶人七年复其爵使镇云南贪暴如故召还安置凤阳复不悛帝乃召至京师挞而锢之二十五年卒命其子赞仪为世子留京师赞仪恭慎好学能书三十年春使省视晋燕周楚齐蜀湘代肃辽庆谷秦诸王叔父周览天下山川风土以广其意永乐初之国成祖使萧用道为其府长史用道佐王以善王亦敬礼之他日问用道曰古今人何多好名也用道曰名之与实犹形影也岂在好哉王第好其实东平河间非有其实能有令名乎王薨諡悼僖子佐敬嗣薨諡崇简长子相承先王卒子规裕嗣进封长子为悼顺王规裕薨諡昭和子约期嗣以孝谨闻然病癎薨諡端懿子经扶嗣好学问尝为敦义箴薨諡安肃子邦苧嗣薨諡恭恵子任昌嗣薨諡康僖子履焘嗣薨諡温裕亡子康僖王弟任晟以辅国将军进封为王【节名山蔵】






　　广西通志巻六十二
　　钦定四库全书
　　广西通志卷六十三
　　名宦
　　利泽施于民而后名声着于时名固不可幸得也一介之士存心利物于人有济宦又不在大小也粤稽往昔任延奠交州徐申靖邕管陆绩载石栁宗元种柑宫墙俎豆史乗赞美下至黄童白叟亦莫不艳称之恵心之孚不疾而至后之视今亦犹今之视昔有位君子仰思先哲内省治行其各知所以自勗也夫志名宦
　　秦
　　史禄始皇时以史禄监郡始皇伐百粤史禄转饷凿渠通粮道自海阳山疏水源以湘水北入于楚而融江为牂牁下流南入于海逺不相谋为矶以激水于砂磕中疉石作铧派湘之流而注之融激行六十里置陡门三十六使水积渐进故能循崖而上建瓴而下既通舟楫又利灌溉号为灵渠及汉马援征征侧继防之以济师徒引馈运皆禄之遗迹有功于粤首祀海阳灵济祠【旧志】
　　任嚣始皇将也始皇灭楚始遣王翦平百粤用屠睢为尉统五军讨不服粤人遁入丛薄而隂置雄杰将攻睢杀之始皇大怒发兵拜嚣南海郡尉畧定扬粤置桂林南海象郡以谪戍人五十万戍五岭嚣又能和辑粤众遂定粤乱后诸侯兵起知扬粤必有偏霸者乃筑闗隘以遏冦虐保障其民至二世时嚣病且死召龙川令赵佗语曰闻陈胜等作乱豪杰蠭起南海僻逺恐盗兵侵此吾欲兴兵絶新道自备待诸侯变且番禺负山阻险南北东西数千里颇有中国人相辅此亦一州之主可为国郡中长吏无足与语者故召公即被佗书行南海尉事佗因得雄据扬粤秦末四方干戈相寻独南海晏然嚣实遗之今泷口有任将军庙云【旧志防赵佗传】
　　汉
