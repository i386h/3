<!-- { "loadSidebar": true } -->
　　浔江道中　　　　　　　　　　金　虞百里浔江路轻帆尽日闲浮沈天外水【二水名】勾漏余山都蔗纷蓬艾甘蕉满市阛剧怜双燕子来徃逐鱼蛮
　　江上防墟人
　　斜日乌蛮渡榕隂一径通趁墟狼女健占籍马人空食货询殊俗钱刀见古风回头西北望江树晚蒙蒙
　　雒容道中
　　神女江邉路春禽尽日啼几枝红踯躅倒影碧玻瓈岚气侵衣暖云光拂岫低轻帆自容与客思转凄迷
　　叠防岩　　　　　　　　　　　金志章蜡树千林密灵区一迳通有山皆峭防无石不珑古洞深逃暑虚岩巧贮风森森防玉笋万笏插晴空
　　翔龙井　　　　　　　　　　　甘受调百尺流泉岸虹桥杖屦轻暑従林下退风向谷中生灵鸟鸣秋树琪花吐石城躭吟身未倦山水赋闲情
　　连日出郊劝农　　　　　　　　甘汝来农人先苦旱甘澍偶随车麦秀云千顷桃花水一渠其耕方泽泽我黍定与与岂复烦鸡卜年应大有书
　　过白云洞
　　玉屏千仭削絶顶镇氤氲捧日蟠丹穴参天羃白云龙兴能作雨豹隠亦多文此意同谁防长歌对夕曛
　　过阳朔县　　　　　　　　　　蒋　肇地僻民风古城荒野意多渔人知水性蛮女山歌怪石峯偏秀芳春气自和赏心方未已小艇疾如梭
　　立春日入粤西境舟次示诸吏　鄂尔泰沈寒趣烟景旋腊已逢春岸栁齐舒眼村醪早上唇丰年稀吏事异类本周亲重与同官説操舟学济人
　　庚戌元日桂林叠前韵再示僚佐
　　三州领方岳百越赴新春赤水懐舟楫苍山念齿唇増年通物性味道识天亲若问理人术豚鱼不异人
　　二月辛亥耕耤见雁　　　　　　金　鉷古称衡阳回雁余向以斯言为信是日青坛礼成忽有賔鸿飞鸣而南佥谓
　　圣化逺敷所致恭纪二律
　　岭南初见雁翼翼尚南飞吉亥耕成列宫袍着雨微普天皆
　　帝力治化自
　　王畿试防衡阳羽非因稻黍肥
　　圣治同干运微禽得气先和风翔岭峤霂雨过春田民洽时雍化臣懐无逸篇念兹岂僻逺尺五是
　　尧天
　　七言律诗
　　栁江舟行　　　　　　　　　　蒋　鹏寒风防防刺篷扉荡漾羁愁一叶归岸隠芦花新月小云笼疎树逺山微崖猿唤子含烟断沙鸟惊人踏水飞壮志漫従游屐老几回遥忆薜萝衣
　　湘山春望　　　　　　　　　　谢良行遍郊原不见人野棠花栁条新云山渐觉销兵气天地今为
　　圣主春三径久荒松菊老一犁长废蕨薇贫村翁拭泪
　　谈遗事不必身经亦惨神
　　漓江晓棹　　　　　　　　　　彭而述伏波山下系江船画角钟声破晓烟无数青山浮水出中流夜雨带帆悬惊残龙梦愁珠去直蛟宫泛斗还最是无情分水岭一时南北皷阗阗靖江废邸
　　无情最是此中山阅尽王孙只等闲尚有高台堪命酒兼逢胜侣一开顔石鲸薜茘秋虫出玉甃梧桐野鸟还莫向西风増感慨汉家楼阁暮云闲
　　七星岩　　　　　　　　　　　陆　舜百间夏屋作岩门白日清秋昼亦昏却怪山隂藏禹穴更疑星宿落昆仑九幽欲到凭僧火万丈横生指石根日影曙光天晓处鸿蒙歴尽见乾坤
　　漓江晩照　　　　　　　　　　胡文华日薄西方势欲昏落霞倒映逐江门哺雏雅噪云中树驱犊人归烟外村乍入寒潭惊夜月忽翻峭壁讶朝暾水天一色青防里目极苍茫吾道存广西壬戌仲春补行辛酉科乡试闱中即事
　　黄元骥
　　玉堂使节莅江城移种天香淑气迎岭表奎光开锦绣闱中藜火焕文明十年风雨看龙化二月笙歌宴鹿鸣珍重贤书登此日恰逢
　　圣世颂升平
　　秋日游栖霞寺
　　连朝鸟语碧空晴红叶疎林晓日轻郭外山邀游客兴天涯菊见故人情石穿古洞千年迹风落寒松万壑声独上层楼髙处望雁横秋色过江城
　　桂林城　　　　　　　　　　　郝　浴石架危楼接太清一声画角紫霄晴人游交阯安南界鸟向三江五岭鸣媿视民伤难望歳乍临天险易谈兵半生摇落惊心眼云白山青话桂城
　　桂林秋懐　　　　　　　　　　崔维雅闲庭秋草雨还滋应节商飚岭外迟为有羣峯推独秀偏教一水号相思遐荒喜见销兵燹拙吏忧深计茧丝鸡骨占年今歳稔褰帷防拜古尧祠
　　登隠山　　　　　　　　　　　张　遴幽竒古洞逺尘嚣蹑屐登临乐事饶疑是神工驱斧凿歴来寒雨避渔樵仙人据石经千刦锦字锓诗迹半消为询山灵招隠地香台清梵可重标
　　题丁孝子　　　　　　　　　　髙熊征刻木芳名自汉时双鳬懿行并竒郎兰音似千秋讼蝴蝶山空万古思张叔半针留旧恨范云一祭补新诗沈碑不必纷纷论至孝由来有盛祠
　　吊瞿张二先生　　　　　　　　刘宏基标榜徒髙士类声当年天下丧诸生两君深信纲常重若辈焉知首领轻五夜魂归携死友九原月冷照同盟歳寒自苦尊松柏肠断秋风一剑横茅坪僧
　　茅坪洒泪哭沦胥赖佛逃生苦上书谁种冬青节烈可堪支体辱沟渠情伤君国悲残骨义重交游引素车明有三仁光百粤一瓢髙挂混樵渔拜别山张先生墓
　　破碎河山已莫支英风犹自壮登陴国亡在昔悲无补命絶而今恸有诗骨天涯依宿莽魂迟夜月照相思生平不尽离骚涙洒向荒园拜墓时
　　吊平乐殉难吴将军锡绶　　　　田嘉登丈夫七尺为谁生慷慨捐躯羡紫卿星落那堪朝渡马月明谁与夜谈兵孤臣气共三军没千载魂飘一剑横遥想漓江无限恨滩声两岸杜鹃鸣
　　吊贞女林氏　　　　　　　　　严肇道义今存巾帼中老夫从此感无穷七千里外人难得廿七年间事不空【女死年二十八】轻引新棺灵自异深穿旧冢穴方同白花洲畔南山下来徃争节烈风
　　将之西林口号　　　　　　　　王维淮上林山峝即西林异服殊音不可禁万古穷荒归版籍百蛮风土杂滇黔瘴当日午天微见水到春深毒更淫语蛮民好安枕长官携得是冰心六月二日与诸子避暑桂山之风洞沈编修厚余用予题壁旧韵赋诗见示奉荅　　陈元龙尘容骨带玉霄寒旧侣同游石室寛不是粤山多胜境肯浮吴艇上危滩冰岩雪窦风潜入藓迹莓痕字细观八韵髙吟崖谷响仙坛今日是诗坛
　　老庙塘观青草墟　　　　　　　凌　煇雨后闲从老庙游同人三五荡轻舟桃花红夹堤邉栁山色青分水外楼跳月女歌芳草地【獞人婚礼日跳月跳月者及时跳舞而求偶也】趁墟人醉石桥头邉方獞俗浑难洗槃瓠于今几百秋
　　双角横岚　　　　　　　　　　程　镳鸦髻云堆螺黛匀罗村树色更横陈烟鬟雾鬓愁行客玉佩香尘殉美人眢井夕阳芳草乱春江桃叶晚潮新落花红似瑚碎不遣啼鹃到孟津
　　宴石仙桥　　　　　　　　　　吴　燿无复清歌此地逢销沈鼍皷咽鲸钟洞深林屋重门豁径转钩梯叠石封挂壁泉飞如雪练卧波桥亘未云龙蛮王游防皆陈迹賸有江山渗墨浓
　　灵潭铜皷　　　　　　　　　　孟以浩铜羽风回木鹢还浪花催散碧于天半轮初挂孤村月一缕斜明逺树烟细响不惊雷兽骨冷光难掬老蟂涎扁舟载酒闲栖泊菰蒲刺钓船
　　将室朝烟　　　　　　　　　　金　溥废将防防谪夜郎南州小筑更徜徉虫沙幻化尘心落猨鹤孤髙仙梦长塞上老翁殊矍铄山中居士独清凉门前细栁青青色不照西京烽火光
　　灵川道中望诸山积雪　　　　　李　绂百折漓江万叠山白莲花涌玉盘间风回鵞鹳军初定日出金银气自闲凛冽严威依北极崚嶒清望压诸蛮只怜华髪飘萧甚不厌相防照旅顔
　　谒伏波庙　　　　　　　　　　金　虞南征一曲武溪浔凄絶骚人吊古心裹革勲名谁得似跕鸢风景客重临羣山尚作论兵势万里常懐教子箴毕竟何如乗款段拜来牀下独沈吟象鼻山
　　垂鼻鳞囷挂水涯蛮奴日日扫苍苔如何碧笋排衙处幻出黄门舞队来野火焚身须化石江花照影不闻雷玉河隄畔分明见一翦云旗赐浴回獞家
　　鸟浒滩邉熟獞家也知留客叹无茶山棚岂乏防榔树酒户难胜蒗荡花桐布垂腰觇俗陋绣巾搓手向人夸春江跳月浑闲事话到同年髩已华粤燕【粤中气暖燕子入冬不蛰江行见而赋之】
　　川途摇落意何堪飞燕依人舞更憨九十春光千里梦一双轻剪万重岚才辞社过江北又逐墟烟到岭南我亦飘零愁短翼似曽相识语喃喃
　　合江晓涨　　　　　　　　　　谢赐履洮阳东去楚江清三水西来此合并夜雨齐添新涨濶寒潮髙拍晓烟平千航赴浪廻樯燕万壑含风动石鲸良夜钓筒收不尽湿云常压钓船轻龙隠岩观磨崖狄武襄征南及元祐党籍碑有感
　　金志章
　　碑版磨崖巨壑藏偶来凭眺感兴亡征南功并河山久党籍名悬日月光无复亭台留胜赏【洞内旧有骖鸾亭】空余文字吊斜阳相看莫话前朝事陵谷消沈蔓草荒
　　伏波岩谒新息侯遗像
　　髙岩千尺涌嵳峩遗迹争马伏波山豁一峯成剑石天留孤柱障江陀【岩傍悬石如柱一线未合俗伏波试剑】荒祠俨抱壶头恨壊像空悲曳足歌万里登临重瞻拜不禁惆怅抚烟萝
　　游七星岩栖霞寺　　　　　　　金志章选胜松隂跨碧驴七星岩畔访茨居江蟠灵剑双流合山叠屏风翠黛虚花艳欲飞红蝙蝠池香重忆白芙蕖到来心地清凉甚试剖尘襟一洗除
　　緑珠故里　　　　　　　　　　方秋白美人闻道解倾城双角还余絶代名故土不随金谷改落花犹似坠楼轻千秋命薄多遗恨三斛珠难买定情不是季伦能好色懊侬歌意有谁明
　　过黄巢故城　　　　　　　　　甘汝来广明谬判六书文南北纵横逞寇氛黄谷已经褫兽魄朱邪旋复覩鸦军尚从草泽飞燐火时向城隂结阵云故垒前车千古鉴潢池赤子敢纷纭银窖山
　　重封石倚丹梯荼毒生灵説伪齐腾上未闻蹲白虎刳中谁见满朱提藏舟大壑需人负覆鹿层蕉待客赍安得五丁挥巨斧尽倾山腹赈羣黎巡视西粤即席赋赠式庵金中丞　鄂尔泰带水西南两幕开夜郎归骑粤西来扪心尽是酬
　　恩客屈指谁当济世才擘画如云资化雨肝肠似雪逼春雷看君雅意浓于酒斟酌同期矢此杯
　　五言排律
　　赋粤西拟李义山　　　　　　　刘宏基关塞秦城古流风汉土殊登山求百合縁木取三都铜柱钦神武金蚕事巫卢笙摇舞蹈蛮曲鬭槃瓠陟巘轻飞鸟吹烟类火狐不知桑海变自説有金符
　　九日七星岩登髙小饮阜成书院纪游次载侯侄
　　韵　　　　　　　　　　　　　陈元龙郊原秋获后万壑白云连令节逢晴日褰帷庆有年风髙驱瘴气露湛洗凉天江绕严城外峯回古寺邉停骖环野老选胜集羣贤玉立千寻壁珠溅百曲泉岩花霜未压涧草晚逾妍欲卧仙人石还登天子田娱賔殊蓛蓛懐古孰便便授简皆能赋忘机更论禅棋枰消昼永丝竹奏风前纵目胸休隘登髙力尚坚村中多积廪郭外喜添防客倚茱觞醉花看木末鲜落霞催返辔新月皎初香饭炊新稻柴门起暮烟旌旗屏拥卫童叟聴争先民气因时乐
　　君恩此地専公余农亦暇人朴意生怜绥辑诚何有熈恬亦偶然髙吟惊座就丽句列星编老我成芜秽闲情未弃捐和章蛮女唱韵事异乡吏摩崖石留镌九日篇
