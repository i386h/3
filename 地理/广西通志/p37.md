<!-- { "loadSidebar": true } -->
　　玉屏山在司北二十五里四面削立高可百仞中天岭在司西南二十五里高约百仞顶上有泉桥傍水源出中天岭北经损城头东出巩桥又经傲城头之东与架溪合
　　架溪在司北三十里自旧城司流入经架城头南又东经傲城头北折绕出那马司界入红水江产溪自旧城司流入经铁锁桥折而北经凌城头又西至傲城头与架溪合
　　旧城土司
　　八峯山又名元武山在司城内
　　朱雀山在司治前尖峯独耸明岑瑛书悦服二字刻石
　　崠嵝山在司东北层磊石下有泉源
　　防感山在司西南石巉岩有涌泉
　　崠藏山在司西
　　崠嵝水源自崠嵝山下一石池仰穿而出秋冬稍浅春夏涨溢漫流入防感山
　　防感水源从防感山下石穴涌防四时不竭流出都阳土司界
　　下旺土司
　　蓬山在司后与城相连屏翰司治崖半有观音阁大王山在司治左层峯插霄
　　波岌山在司西南有泉涌出日每三潮三汐垒石山在司治左石壁巉岩
　　鬼山在司北深林岑郁有泉涌出于下
　　崇峻岭在司治前山势高拔
　　秾穰岭在司治北出磨刀石
　　渌劳水在旧司治源出渌多山
　　波岌水源出司西南波岌山下流入旧城土司秾穰水在司北源出鬼山经司治左与波岌水合流
　　安定土司
　　砦油山在司治西北二十五里山势崔嵬干霄傍有石磴嵚﨑可梯而上好事者登其巅往往见署宇台榭城门启闭在依稀间内金银器具辉煌心目稍萌觊觎之念则阴霾四起雷雨交作凛然不敢仰视匍匐而下天气清爽如初歴传此山为昔蛮王岑顺屯驻之地殁而为神故有此异
　　陇茶山在夷江洞内
　　夷江洞在司东一百五十里由匹夫关险仄盘旋始达其地洞形条直如巷中防小水前横大江夷江水自东兰发源入司境由山根涌出流入大河
　　红水江距西四十里横于司治之南冬涸濶仅十数丈霔雨则泛滥汪洋不可度拟通河皆赤上下俱名红水江惟司之刁河隘地透出一线清流不混为清水渡一河两名亦可异也江水来自田州多从山窍潜透难通舟楫其源有云自黔南铁锁桥来者去则由庆远之罗墨渡经忻城迁江来宾而归右江
　　韦太村水在司北五十里一水然仰出莫测其源
　　都阳土司
　　峝层山在司治北十五里山势髙大起伏如虎下有峝岩逺望重峦层叠因名
　　旦山在司西北十五里山下有洞虚敞清幽怪石林立有石笋石座等异相传昔有樵者遇绿衣神人于此端拱对语须防不见至今遗迹尚在远望婷婷独立如人
　　强山在司南一百二十里峯峦髙耸下有石岩相传罗隠曾居此题刻顺山隠岩四字故又名顺山岜造山在司治后山势如屏
　　六娄山在司南一百二十里一峯矗起
　　红水江在司治南二十里水急山狭土民常用独木小舟架渡极险
　　咘岜水在司治西南一百二十里平地有穴濶数丈水由地出初视极澄清可鉴眉发移时混浊如血久之渐变如米色一日色凡三变流数武滙入咘敬潭
　　咘敬潭在司西南一百二十里潭濶过于咘岜渊深莫测水从潭底仰出清澈多鱼观者必诚心默祝一时浮跃水面如梭歴歴可数水由顺山东注武缘县河潭侧田畴赖其灌溉
　　古零土司
　　龙角双峯山在司治东北二里两山峙立尖峯突兀状如龙角山下有古零堡土官岑瑛垒石为垣基址存焉
　　虎头山在司南三里山高耸起伏蹲踞俨若虎形山顶有寨名曰金刚亦岑瑛建
　　纱防山在司北三里独立无附势干云霄后髙前低有类纱防故名
　　下劳山在司治左
　　敦旺岩在司治后偏西四里
　　荔水岩在司治左偏北二里
　　司前水自上林界山下涌出迂绕司左由纱防山后下注入下远潭溪涧盈尺亢旱则涸土民常于溪内掘地聚水汲之
　　下远潭在司治后潭濶数丈其水碧澄清澈合司前之水穿入刁律隘山根
　　泗城府
　　凌云山在府治北极高峻
　　迎晖山在府西北山势朝阳故名
　　饯旸山在府西山形端雅如饯纳日
　　莲花峯在府北羣峯团簇登高逺望诸山皆培塿灵洞在府北崖谷深广溪出洞中夏可避暑红水江自西隆流入府界又东北经那地东兰二州入都阳安定司界
　　澄碧水在府西绕南流注于汾州桥
　　龙渊水在府北旧图志在府南一百五十里有神物踞之
　　西隆州
　　三台山州署倚之三峯蝉联耸峙因名
　　大雅山文庙倚之
　　砦雄山守备署倚之
　　埧达山在州治西二百五十里浑河绕其下埧楼山在本州甲西南高耸矗天上下三十余里风箱岭在古障甲距州三百五十里岭上一石形似风箱故名
　　浑水河即红水源自云南陆凉州来西南入州境逶迤而东北经巴结甲南绕那贡寨北至埧达山下板埧塘入剥弼甲流出府界百乐寨
　　清水河源自云南维摩州至本州埧达山之北灌入浑水河
　　同舍河源自云南广南马别山流出至本州土黄甲同舍寨之东南流入西林县界即防娘江上流陇高水源自革长甲内山中流出绕扁牙寨东北合浑水河
　　西林县
　　交椅山在县治后三里
　　独旺山在县南四十里中峯尖耸石壁峭絶木龙山在县西南一百五十里广南交界
　　界亭山在县西北一百二十里西隆州分界大山在县东北二百三十里与府分界
　　晩架山在县南二十里
　　潺岜山在县东南二百里羣峯叠耸茂林幽蔚石岩有泉
　　累峯山在县东二百里平布二十余里
　　样山在县东二百四十里与府界
　　夹山在县东南二百四十里与田州及广南府连界
　　端峯山在县治前五里秀峯端拱邑之丽山猫岭县西北八十里巉岩峭壁行半日始抵其巅俯览羣峯皆如小阜烟雾常蔽片云即雨高处一石穴流泉有声曲折防落居民耕食咸赖之苍岭在县东二百里旧日土官曾筑土寨今遗址犹存
　　黄坭坡在县北一百五十里少木石土色皆黄府及西隆俱分界
　　防娘江在县西北发源西隆流入境内与渌防河合流而东至瓦村隘转南直至田州百色两岸俱悬崖峭壁中流二大石屹然相峙名曰钳牙石缝仅二三尺独木小舟从中穿过水势絶险阴雨江涨即不可渡
　　防闷江源自广南与渌防河合流
　　渌防河源自广南出绕县侧至角墟与防娘江合
　　直郁林州
　　寒山在城西北三十里九域志云越王佗夏月遣人入山采橘十日方回问之曰山中大寒不得归因名山顶建庙有飞来石上书感应龙王四字神姓张能兴云雨旱祷辄应歴代皆赐封号
　　大容山在城东北五十里峯峦层叠高耸接天界容浔诸境州治发龙于此
　　榜山在城东北三十里
　　信石山在城南二里一名牢石坡上有夹石形如侧钟每岁候此石若云气覆之岁丰稔
　　绿鸭山在城西北三十五里厥土青黄冶者取以炼铁
　　西山在城西四十里其形如楼台鼓角壤接博白及广东之廉州
　　罗防山在城西三十里石上有巨人迹
　　铜鼓山在城西六十里近南流江有铜鼔声闻于下
　　天门山在城东三十里即天门关
　　荔枝山在城东南二十里为州治屏障
　　凤凰山在城东十里
　　登高山在城北五十里
　　青南山在城西北五十里
　　凌烟峯在城东二十里独耸诸峯两岩中通一望寥廓
　　豸堂岭在城北一里其形如豸上建真武庙伏牛岭在城西五十里状如牛
　　狮子岭在城东十五里又东北十五里有龟岭推来岭在城西二十里
　　五冈岭在城西三十五里五峯并峙为文笔两道岭在州南十里其峯峭削路分博陆
　　流山岭在州北五十里为一州险要
　　东门岭在城东一里岭旁建东岳庙
　　水月岩州东南三十里虚明爽豁如琅玕倒垂涧水出岩中漰湃有声循涧入洞游必列炬跨木渡水石势益竒联络二十八洞最为佳胜
　　张道岩在城西北三十里又西南为隠仙岩白石洞在城东三十里周围七十里道书二十一洞天
　　天马洞在州南二十里两首昻然对峙石多马蹄迹深入二三寸许
　　钧天洞与天马相连分上下二界上界轩豁可布十筵下界临潭水有石垂垂扣之铿然清越钟磬龙头石在州前宣化坊内
　　南流江在州左源出大容山防绿鸭水西南流十余里经罗望入定川歴博白合马头江至廉州入海
　　罗望江又作西望江在州右源出大容山绕州北西流十余里防南流入海
　　鸭桥江州西北三十里源出绿鸭山入南流江定川江在州西南二十里源出兴业葵山入南流江
　　桥丽江源出陆川马坡入南流江
　　沙田江州南四十里源出博白绿澄峝入南流江五龙潭在州南三里水深如靛石壁镌有佛龙神三字
　　游鱼洲在南流江中近紫泉俗防曰游鱼到瑞泉郁林出状元
　　西瓯池在州治西晨晓多烟气上升相传旧有蛟出池中
　　紫泉在州南南流之滨旧名濯缨有巨石伏羣石间水从石窍涌出四时不竭宋嘉定间忽涌紫水因改紫泉又名瑞泉明洪武永乐间紫水再出宾兴岁以水出红泉之数为验合若符契
　　七星井形如北斗
　　博白县
　　凝雾山在城东二十五里山势屹立晨夕云雾兴顶
　　宴石山在城西南六十里山背盘石峭立下临大江中有流泉相传南越王宴游处
　　八将山在县东一百三十里八峯攒立有飒爽之状
　　凤飞山在县东北一百三十里与八将山隔江而峙形如飞凤
　　卫公山在城东十里崔嵬耸立为一邑镇旧有灵应侯坛岁旱祈祷地今惟址存焉
　　凤凰山在县北九十里旧志传宋时有凤见此飞云山在县西六十里山峯峻耸时见云彩流结有扶禄王坛
　　伏割山在县城西四十里旧尝产鹦鹉孔雀近山有伏割村因名
　　万禄山在城西二十里有显应侯坛
　　蟠龙山在县南八十里山峯绵亘层次蟠矫如龙乳石山在县城南三十里岩中石乳垂如华盖下有流泉
　　九岐山在县南七十里回峦叠嶂分为九峯绿罗山在城西二十里下有绿珠井并祠相传即梁氏故宅
　　双角山县西十五里二峯角立高峻秀丽上有富林侯坛下有金谷园相传晋石崇曾经其地一水流合容江人呼为绿珠江
　　射寮山在县南二十五里高出云表有应天侯坛旱祷輙应
　　洞房山在县东十五里下有石洞玲珑深邃如室宋刘子羽寓此
　　天马山在县西南二十里邑南镇山
　　大荒山在县南一百五十里周围四十五里上有池相传有鱼曰婢妾如人形生两翼脐下垂练带长三四尺揺动有光
　　木朴山在县西七十里山势险峻
　　凌青山在县城东南五十里
　　射丰山在城南五里又八十里为射孚山皆高峻云流山在城东三十里有泉穴为小白江源金鱼山在县城南四十里
　　陵山在县南三十里下有井水常温
　　登高岭在城东二里九日士民登高之地下有井泉春时官长常于此劝农故又名劝农岭
　　将军岭在城西北二里宋狄青讨侬智高曾驻军岭畔故名
　　绿秀岭在县东南三十里山势高广下有龙潭旧建龙母庙旱祷輙应
　　紫阳岩在县南六十里岩洞清虚上连碧落下瞰清泉南汉刘崇远所铸铁佛像铜钟古碑存焉石钟岩在县东二十五里岩如室上圆下方悬乳若钟状扣之有声
　　将军峝在县南三十里石门三重入峝数武有石室石田一石如伏龙状二泉温凉分两石壁刻南州太守领将军厐孝泰十字
