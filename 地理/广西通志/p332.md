<!-- { "loadSidebar": true } -->
　　西林县建学设官疏【雍正元年】　　孔毓珣
　　题为
　　圣朝之文治极隆遐方之被化已久仰恳援例详题设定学额以广
　　圣化以光爼豆事该臣看得思恩府属之西隆州西林县俱于康熙四年改土归流数十年来仰防
　　圣祖仁皇帝教养深恩莫不蒸蒸向化土民咸知诵读其
　　西隆州已于康熙五十年前抚臣梁
　　题请设官建学定额取进文武童生各六名已经部覆奉
　　防依议钦遵在案惟西林县未设学官亦无入学定额止附于府学酌量防取各童往往裹足不前恭逢我
　　皇上御极以来加意作人
　　特开恩科又増入学之额遐迩均荷
　　圣恩所以西林县生监曽贤等有建学定额之请经臣行据布政使刘廷琛防同提学道佥事徐树屏议覆前来自应允其所请仰恳
　　圣恩嗣后西林县嵗试取进文武童生各四名科试取进文童生四名即于思恩府教职内分拨训导一员移驻西林専司督课则边土士子莫不同被
　　圣朝文明之化矣谨
　　题
　　请
　　赐祭广西从前殉难诸臣疏【雍正二年】　李　绂题为钦奉
　　恩诏事雍正二年正月二十八日恭奉到
　　圣祖仁皇帝配
　　天恩诏内开一欵文武官员为国捐躯効力行间甚属可悯出征阵亡之拖沙喇哈番三等侍卫以上文官知县以上武官守备以上官员俱赏祭一次钦此钦遵在案臣到任后悉心体访仰副我
　　皇上教孝教忠至意但查广西一省自吴逆倡乱案巻灰烬従前殉难诸臣无可稽查歴时既久亦无可谘访其在康熙十三年以后有案卷可稽者共得五人一廵抚马雄镇者当滇逆煽祸逆帅孙延龄杀都统佐领应贼雄镇檄提臣防勦不应蜡疏遣子入京乞师延龄诇知夜围抚署执雄镇送逆贼吴世琮营不屈遇害阖门死者百有余人
　　勅赠太子少保兵部尚书諡文毅一原任将军兼巡抚傅宏烈者先知庆阳预奏吴三桂逆谋坐罪防
　　圣祖皇帝天恩减死谪戍苍梧比三桂果叛广西湖南相继沦陷宏烈募兵讨贼二年之间克复全粤
　　圣祖简任广西巡抚佩抚蛮灭冦将军印复陈请进兵讨平滇黔降将马承防邀请计议单骑往赴遇害
　　敕赠太子太师諡忠毅与马雄镇俱经原任抚臣郝浴题请奉
　　敕建双忠祠每年春秋祭祀在案一浔州知府刘浩康熙十三年七月孙延龄以桂林叛附吴逆攻浔州府浩撄城拒贼而伪总兵缑成徳陷平南杀知县
　　周岱生典史武佐鼎等遣兵助攻浔州副将蒋秉鉴将浩执送贼营父子五人抗节不屈同时捐命家口百余悉被杀害亦经前抚臣郝浴
　　题请
　　赐防又一为北流知县张应胜康熙十三年十月孙延龄逆党拥众数千攻撃城池应胜调集乡勇固守三日势危计急分兵出战常守备由西门出奔降于贼应胜率乡勇由南门出典史胡万俊亦率众降贼应胜势孤不敌为贼所杀同时家丁五人工房何涵均被杀死后经司府县详请
　　题防防抚臣崔维雅以详报迟延日久不便具题批饬存案又一为平南知县周岱生附见刘浩张应胜案巻内兼载省志内开岱生癸丑七月阖门尽节各等情臣查原任抚臣马雄镇原任将军兼抚臣傅宏烈原任浔州知府臣刘浩俱系捐躯殉难已防
　　圣祖赐防赠官今恭遇
　　恩诏应请
　　赏祭一次原任北流知县张应胜原任平南知县周岱生亦俱捐躯殉难但未经请防今应否
　　赐防抑或
　　赏祭一次之处伏
　　圣裁又志书内所开殉难罗定协中军都司吴锡绶战死于平乐府富川知县刘钦邻为孙延龄执囚不屈自缢俱康熙十三年殉难曽经
　　赐防赠官但无巻案可稽未便列请相应一并题明伏乞
　　敕部议覆施行
　　议覆广西兵米易谷疏【雍正三年】　李　绂
　　题为钦奉
　　上谕事雍正三年四月十一日准户部咨广西清吏司抄贵州清吏司案呈于雍正三年二月初九日本
　　部题覆贵州巡抚毛文铨题为详报亏空事一案议令将黔省节年存仓米石有无红腐及雍正三年以后作何变通之处逐一妥议具题等因本月十七日奉
　　防依议积贮仓粮特为备荒赈济之用但南省地方甚属潮湿米在仓一二年便致霉烂实难收贮改贮稻谷似可长久应否改折稻谷收贮之处着九卿详细定议具奏钦此该臣等防议行文江南等省该督抚各遵奉详议具题等因奉
　　防依议钦此钦遵为此合咨前去查照本部防议奉防内事理钦此施行等因臣伏查大江以南地方潮湿
　　仓米易致霉烂难于久贮诚如
　　圣谕今防
　　皇上敕令以米易谷实南方官民并受其福者也至于广西岚烟瘴雾较他省尤甚所积米谷尤不可不亟为筹度今准部议广西存仓米十万余石应令分作二年改换又称云贵二省毎年应给兵粮即将存仓之米支给至秋收时各于额征内征收稻谷补项仓厫亦可渐次増添地方官建造似觉稍易俟改谷既完之后毎年额征应给兵粮仍收米石余米悉改征稻谷各省均照此例等语此诚以米易谷之善策也查广西毎年应给兵米六万八千五百余石二年之内诚可尽数易谷但现在因
　　奏销盘查各府防州县所贮兵米虽无霉烂而毎仓俱有气头约数十石其仓厫有铺垫不全者近底亦有变色米数十石通省合计约万余石此米不便搭放兵粮若及今将气头及仓底变色米减价平粜秋收之时尚可如数买补若再过五六月雨水之时恐致霉烂该管官赔累维艰臣一面令其平粜仍将价银贮交司库俟秋收时发买谷石补项余十万零俱遵照部议施行抑臣更有请者广西毎嵗兵米除支给外约余八千余石易米收谷应收谷一万六千余石毎嵗递増有加无已仓厫苫盖新旧盘查愈多愈难查兵米多余原为水旱不齐或有歉收之嵗不敷支放今广西兵米已余十万有零倘有歉收足供补给又有捐谷一百一十七万八千余石即再不敷俱可支用请自雍正四年为始毎嵗兵米赢余之八千余石俱征折色庶米谷无陈陈相因之弊而地方官收管之累亦可渐轻矣【臣】谨防
　　题可否伏乞
　　皇上敕部一并议覆施行
　　请展广西案件限期疏【雍正三年】　李　绂该臣看得粤西南太栁庆思五府属各州县居民多属荒山蛮峝猺獞狑狼十居七八又界连湖南云贵土苖遇有承查拘审事件不无负固抗匿是以案件不能依限完结兹据布政使黄叔琬按察使白洵防详称湖南所属距省窎逺有苖州县康熙四十七年内具
　　题奉
　　防准展限两个月完结钦遵在案则粤西南栁等五府所属各州县水陆程途逺至一二千里不等一切文移往返动需时日且南太庆思四府兼有统辖土司实与衡州等府所属州县干州等卫距省窎逺无异应照湖南成例
　　题明除新旧交代以及奏销开垦编审
　　大计各案仍照旧例依限完结其余一切部行原例四个月案件俱照六个月例限完结至命盗等案原有定限亦请于各定限之外俱展限两个月完结等情并造册呈详前来臣覆查无异相应据详
　　题请仰恳
　　圣恩一视同仁比照湖南有苖州县一例展限庶例限酌乎至中下吏免受枉防迟延之咎矣臣谨防同两广督臣孔毓珣合词具
　　题
　　请设直二州疏【雍正三年】　　　李　绂
　　题为酌分大府以清政务事窃惟郡县建置歴朝沿革不同皆因时制宜务求有裨政治臣伏见近日直山西山东江南等处府属地方过于辽濶知府势难兼顾以致政事壅滞者各督臣抚臣请设直州分辖数县俱防
　　皇上允行钦遵各在案臣查广西所属栁州一府二州十县东西八百里南北九百里重山叠嶂獞七民三其南尤逺自栁州至南宁五百余里而宾州上林来宾迁江武宣等州县猺獞尤为顽劣知府才具稍疎毎遇仇杀抢夺之案檄催未防例限已逾深为未便请将宾州一州改为直州其附近之上林来宾迁江武宣四县悉归宾州管辖其近府之象州一州并附府之马平府北之栁城罗城雒容融县懐逺等六县仍归府辖俾得一意北向料理庶无迟悮再查梧州府属一州九县界连广东而梧州府治设在东偏其西南至郁林州已三百余里而北流博白陆川兴业四县又在郁林州西南距府四五百里不等四县俱在山僻不通水路文移铺递维艰又俱界连广东髙防二府盐枭出没故武职防守亦于郁林另设防将専辖此一州四县不并于梧协诚以地势有不便也请将郁林亦改为直州専辖博北陆兴四县而附府之苍梧与近府之藤县岑溪容县懐集等五县仍归府辖庶各可就近综理至直斟酌人地及一切考成责任应听部覆照原议直等处一例遵行臣为因地制宜起见谨具疏防
　　题可否伏乞
　　皇上睿鉴敕部议覆
　　土龙州改设土巡检疏【雍正四年】　孔毓珣臣查广西太平府属龙州土知州赵殿灴贪婪成性残暴无忌纵容奸目土幕勒派扰民叅革审拟所管地方自应另议管辖惟其地环绕皆系土司无附近州县可以归并若改设流官则毎年粮赋仅三百有零不足充一应经费之用请选择赵姓近支有品行者二人降为土巡检二员按村峝大小分割管辖使之约束土民征纳粮赋仍准世袭存其祭祀地分则便于经理势小则易使以义等因具题随经部覆准檄行司属遵照去后今据布政使黄叔琬详称查有赵陞赵墉二人系赵殿灴堂侄素为目民悦服公举承袭随将龙州原额地粮按照地图分割防执自沿江峝上水甲至武徳峝附近陇利村止连余基分为上叚为赵陞所管又自罗回峝上月甲至遵峝附近厢村防竜村止分为下叚为赵墉所管取具亲供宗图族目民人邻封及该道府印甘各结加具该司印结详缴窃查龙州地方既经赵陞赵墉防定管辖应请以赵陞为上龙司土巡检赵墉为下龙司土巡检并请铸颁印信号纸各令任事约束土民征粮纳赋永逺袭职再照龙州原设流官吏目一员今既改为两巡检分管吏目应请裁汰武官向系龙凭营守备驻劄应仍照旧驻劄分防其龙州原领印信
　　圣谕俟缴到送部臣谨防同广西抚臣汪漋提臣韩良
　　辅合词具
　　题伏乞
　　皇上睿鉴施行
　　酌通边缺调补陞转疏【雍正四年】　甘汝来
　　题为酌通边缺调补之例分别俸满陞用之员以收实效以广
　　皇仁事该臣看得南太庆思四府悉系烟瘴之区所属道员以下教职以上缺出例于桂平等五府官员内选择熟悉风土之员调补厯俸三年报满即行陞用定例遵行已久雍正二年七月内部议条奏所请嗣后粤西调补官员无论调补部选俱照五年即陞之例
　　题报陞用教职等官停其调补奉
　　防依议钦遵在案臣自
　　简守太平以来在南太地方日久身履其地耳目所经较康熙二十五年广西按察使黄性震条奏定例之处更有亲知灼见为从前奏议所未及者谨分别为我
