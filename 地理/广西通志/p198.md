<!-- { "loadSidebar": true } -->
　　唐执中昆明人隆庆初除修仁令值古田贼势猖獗方兴师大创之檄执中佐军需大军深入转饷无乏贼平遂迁为永宁牧是时贼魁虽已授首然诸獞新附犹□骜不驯或啸聚剽掠执中辄发踪殄灭之凡城池公署修废举坠四境荒芜中丈复里亩招集流亡俾民皆安其业乃复设学校延社师选诸獞童稍秀者列之青衿时人比之文翁云任三年转郡丞去【旧志】
　　郭应聘字君宾莆田人隆庆中由郎中出知南宁累迁广西按察使寻晋右布政使忠州桀夷黄贤相与思明蛮争地应聘密授兵备谭惟鼎计擒贤相防巡抚殷正茂迁总督遂擢应聘为右副都御史代之首奏以忠州四都地建新宁州以终前功有府江猺者上起阳朔下达昭平诸猺夹江而居怙险剽刼成化正徳间都御史韩雍陈金讨平之至是复反攻围茘浦永安刼知州杨惟执指挥胡潮应聘防正茂闻于朝集土汉兵六万令总兵李锡进讨未行而懐逺猺亦杀知县马希武反应聘与正茂议先征府江三月悉定乃檄锡讨懐逺天大雪引兵还懐逺古牂牁地界湖贵靖黎诸州嘉靖中征之不克知县寄居府城遥示羁縻而已时希武见杀师出无功于是应聘益调诸路兵镇抚白果黄土大梅青淇峝獞以孤贼势锡与诸将连破贼斩其魁懐逺乃下而阳朔金宝岭贼亦定乃分遣诸将门崇文等讨洛容上油邉山五叛猺悉平神宗大悦进兵部右侍郎巡抚如故万厯二年召为户部右侍郎寻以忧归八年起改兵部仍抚广西时十寨初下应聘与总督刘尧诲奏设三镇宾州以土巡检守之而统于思恩参将十寨遂安拜兵部尚书引疾归卒諡襄靖【旧志】
　　马希武隆庆五年知懐逺县当苖猺蹂躙之后遍抚诸峝民稍复业乃议城旧县猺不利乃啸众围之急或劝希武逸去愕然曰我何逃我死与协理城工官经歴余冕典史陆锦郑徐士科巡检郑元英皆遇害邑人立祠于老堡嵗时祀之余冕字服周南城人由吏员官栁州时叛蛮数千攻围冕与希武奋不顾命起杀贼遍身中矢犹骂贼不屈竟被碎尸【旧志参江西志】
　　林梓福建漳浦人隆庆五年守梧州嵗荒赈御有法民无死徙以艰去累官通政使【旧志】
　　李锡歙县人世袭新安卫千户隆庆六年春以征蛮将军代俞大猷镇广西时府江贼复猖獗巡抚郭应聘与锡计征兵六万讨之破贼巢数十斩馘五千有奇獞酋杨钱甫等悉授首录功进世职二级栁州懐逺猺尤犷悍隆庆时大征古田诸猺惧而听命知县马希武之官缮城堑程役过严诸猺杀希武及经歴等五人复反巡抚应聘与总督殷正茂议征之万厯元年锡令参将钱凤翔等六道并进锡自统水师次罗江独当其冲时贼屯板江大洲潜以舟来袭锡伏兵败之防凤翔等亦至贼悉舟西遁追击之连破枫木大山天鹅岭等巢锡以水军殱浔江督诸将攻斩渠魁二人复破数巢直抵靖州界贼奔大巢亘数里崖壁峭絶为重栅拒官军镖弩矢石雨下妇人裸体扬箕掷牛羊犬首为厌胜诸军大呼直上四面举火贼尽殱先后破巢一百四十献馘三千五百有奇俘获抚降者无算永福永宁栁城并以贼吿洛容獞又杀典史锡令王瑞讨永宁杨照讨栁城参将门崇文讨永福亦孔昭讨洛容已帅舟师屯理定江节制诸军甫二旬四道并防斩首四千五百有奇洛容贼首陶浪金等俱伏诛锡以功进秩二等【明史藁】
　　杨大韶建平人隆庆间任武缘县治尚严明减值钱以苏里甲置社学三十余所立学田革揽纳邑人称快【旧志】
　　霍与瑕字勉斋南海人隆庆六年为广西按察佥事饬兵左江土酋黄金彪背逆督抚方议进讨与瑕剪其羽翼一矢不遗缚致之遂定以四都叛复不常致南太二府道路阻絶奏请于朝开建新宁州治州人祠祀之【参广东通志】
　　苏湖云南人隆庆六年知藤县清欺隠兴学校申饬乡约复行条编训民子弟招抚猺獞洁已爱民政教焕然一新以外艰去士民为立祠【旧志】
　　呉善字元夫福建龙溪人隆庆间擢永宁兵备兼抚夷时古田诸猺新创永福古河毛峝及上宋等岩犹反侧不靖善缮兵芟除戮其渠魁陆银床莫良满等散其党羽悉与更始且权诸要害设营置堡以为长久计又筑城建学择其稍秀异者学而化诲之万厯初栁庆北三北五地煽乱善捣破贼巢俘馘万计以军功歴陞副都御史巡抚广西府江猺叛平乐兵又吿变善简率将吏亲入险阻悉平之岭表一清十五年晋兵部侍郎总督两广清军政恤民瘼凡苛条悉从报罢而责成吏治尤切力疾运筹卒于官赠右都御史防廕如制【参福建广东通志】
　　郑茂字士元莆田人隆庆末以河南按察使左迁府江兵备先是诸猺蛮凭陵出没伏箐勾刼每嵗官捐冲滩鱼盐之羡犒之戒勿出掠而肆毒如故船非聚至百不敢发茂至即上书督府大集军兵直捣其巢斩馘一千六百有奇以三峝改为二土司屯兵扼险开仙回马尾二营以通永安复修广运足滩二堡以控府江创昭平县治以控平梧诸猺敛迹投欵盐艘不滞旅次无恐皆其绩也【旧志】侯国治南海人万厯初知思恩府恤民爱士首先教化捐俸迁学于城内土风一变【旧志】
　　王瑞黄岩人由南丹千户以功迁永宁参将时阳朔茘浦诸蛮凭险作乱总兵李锡檄瑞偏师夹勦诸防悉平由间道疾趋理定上宋诸巢尽扫贼穴河池咘咳诸峝恣行剽掠与栁州北三贼相表里巡抚呉文华檄瑞经畧乃与兵备副使呉善决防率劲兵讨之既平咘咳佯若班师者北三侦知弛不为备猝薄之夺其险殱之寻卒【粤西文载】
　　徐作南昌人万厯二年以副使兵备府江时南源残孽因碎江贼起复隂助之榕峝喇仑六窟等巢附焉围张村据山湾永安路絶作督参将王承恩分道进勦斩首二千余级复峰门寨贼守山湾益固复命参将王瑞攻克之昭平上下四屯巨贼黎福庄怙险为逆作以计缚之五指岩最负固旋复讨平后贼相戒无犯【旧志】
　　陈一定掲阳人万厯二年由琼山学谕擢懐集令勤抚字缓催科修建学宫课士日继廪庖増置学田以资膏火养老月给粟帛剔奸御盗政绩伟然【旧志】
　　彭应时字宜所庐陵人万厯初官佥事时思恩土司兄弟争袭弄兵违制议欲加兵应时以蛮防穴鬭兵一发则乱必多杀无罪乃单骑入其巢温言慰抚兄弟悔祸感泣遂释兵听命【江西通志】
　　凌云翼字洋山太仓州人万厯三年以兵部左侍郎提督两广军务代殷正茂进征罗旁乃大集兵令两广总兵张元勲李锡将之四阅月克巢五百六十俘斩招降四万二千八百余人岑溪六十三山七山那留连城诸处邻境猺獞皆惧贼首潘积善求抚云翼奏设官戍之论功加右都御史兼兵部侍郎六年夏与巡抚呉文华讨平河池咘咳北三诸猺及广东大庙诸山贼岭表悉定召为南京工部尚书加太子少保以病归【节旧志】
　　呉文华字子彬连江人广西提学副使万厯初授巡抚粤西方旱灾流亡载道疏请赈恤不待报先发廪庾仍乞籴邻省稍仿常平法给散募兵能垦荒者予牛种地利益辟覈田赋均驿传饬兵戎疏设昭平县建养利州学割武缘县属之思恩移兵备于郁林増河池同知经畧种种足规永利袭击昭平贼首黎福庄斩之乘夜攻下五指白冐诸峝斩俘甚众随招抚余党二万余人即其地建置营堡以田亩分授新附及诸戍兵又抚降岑溪诸猺事闻俱赐金币栁州北三巨防贼巢也最栗悍号刬马贼诸将皆惮之文华防之曰贼强而负固宜智取毋力争适河池咘咳有警选卒七千余俾参将王瑞倪中化往勦既得防即驰檄诸将曰吾名攻河池耳意固在北三今河池防北三谓我兵疲且休必不我虞可击也遂督兵分道进贼果不为备连破七十余巢斩四千八百级俘获称是未几以将母乞归癸未起兵部右侍郎仍抚粤西复迁总督两粤禁絶献遗裁节经用清厘虚饷而尤轸恤穷黎平府江诸猺及懐集贼首严秀珠方文华未督粤时山海诸防出没纵横蹂躙州邑官军虽往往小防然得不偿失自文华任事遄发遄扑无使滋蔓每命将出师授以方畧往无不克寻入为南京工部尚书就改兵部引疾去卒赠太子少保諡襄惠【参福建通志】
　　谭大宁字彦贞高明人万厯初授太平府推官思明土目陆酋横甚往者率茹其馈大宁至酋密献千金峻却之而亷悉其不轨状白监司两府竟缚之思明合境以安陀陵隘而荒为抚流移开田计县供以裕【广东通志】
　　罗黄裳字美至髙明人守平乐为人刚果亷介警敏有才万厯四年与府江道徐作计擒巨魁周公楼黎福庄等诸贼定上下四屯设兵防御立宁化里以増国税循良异政郡人尸祝【旧志】
　　李应祥湖广九谿卫人积功至广西思恩参将万厯七年巡抚张任大征十寨应祥与有功即其地设三镇筑城列戍复从总兵王尚文大破马平贼韦王明等寻入为五军副将【节旧志】
　　张任字希尹嘉定人万厯六年以右副都御史巡抚广西时大藤峡八寨蛮连龙哈咘咳二土司为乱任简行伍申约束蠲逋赋发公庾斥贪墨吏士皆淬厉乃抽鋭而伺刈其东峝尤黠者防闻赐金币明年数捣其穴不三月悉俘馘荡平又上善后七防一曰设三镇二曰戍要害三曰分汛地四曰迁卫所五曰广屯田六曰开道路七曰议粮饷疏下有司次第行之防病卒诏赠兵部左侍郎时督两粤者刘尧诲移驻苍梧与任寅恭共事凡所谋议建达两人悉协心而允济焉尧诲字君纳临武人操守严正门无私牍又节省杂费羡三十八万余贮藩库以充国用陟留都御史嗣晋南京户部尚书转兵部所着有虚籁集【参旧志】
　　尹廷俊云南防自人万厯初以部郎迁知永宁淡薄自操殚心励职力白寃诬虽得谤亦不为动州民朴野立乡约集老稚惓惓训诲首创学宫择其秀者肄业三年刑清讼息百姓祠祀之【旧志】
　　陆万垓字仲鹤浙江平湖人万厯七年知梧州府清慎慈恵擒抚猺蛮辟东安西宁二寨兴学育才府治火万垓躬为经始百度维新【旧志参浙江通志】方思贤广东顺徳人万厯八年知昭平县时邑甫平百度草创城垣虽建多倾圯猺獞四出思贤日夜亲自督守凿马滩山石缮公廨学宫铺递公馆次第吿成北陀獞黄琏宝等负险不服征输监司已议征勦思贤直抵其巢宣布威徳琏宝等衔恩帖服即愿输逋额仍缚琏宝出谢罪【旧志】
　　林春茂闽县人万厯八年知懐集县值金鹅猺乱大肆鸱张春茂请兵勦平时诏清丈以懐足额力请免量民得不扰请减盐饷二百四十两商民称便【县志】
　　薛志学字海观常熟人万厯间知天河县县四堡皆没于贼志学折简谕之悉归复治有循声【江南通志】李曰巽字顺之长乐人万厯十一年知苍梧县亷正明允减差役免灾米修书院社学邑人感之【县志】呼良朋字如兰镇东人歴官至总兵佩征蛮将军印镇广西时昭州叛卒据三峝峰门为乱良朋檄参将白玉间道趋茘浦身自督兵继之奉命征府江部分诸将以二万人为四队絶险并进斩虏猺贼数千进击诸支峝尽平之绥辑良猺至千余家乃置戍建堡分田给饷以其闲令戍卒刋防翳治桥梁邮置亭馆络绎不絶两江之间往来如砥防闻赐金绮未几以母老乞归【献征録】
　　周宗道广东澄海人万厯十三年知岑溪县时猺贼新平留心安抚减额征置官驿建学宫以兴士类祠丁孝子民夷向风卒于官民为立石祠祀【参旧志】
　　郑时章龙溪人万厯中知平乐府加意抚绥省刑薄赋政尚寛大民有宁居【旧志】
