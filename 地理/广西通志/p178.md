<!-- { "loadSidebar": true } -->
　　国朝顺治九年授职仍予世袭传子天柱天柱传子啓明啓明传子朝宸朝宸以罪革弟朝辅袭【参旧志】永顺副土司【建置沿革见正土司】明成化二十二年以彭访为副长官司访传孙锜锜传子大武从征有功加千总传子珑珑传子希圣
　　国朝顺治九年希圣疾传子澄澄传子志韬志韬传子陞【订旧志】
　　永定土司在府治东南旧为宜山县归善洛三等乡洛南洛富洛东洛西下里及莫往峒洛分洛一都博等里之地明成化二十二年因土人韦万秀等求复故地请于朝以韦槐为永定长官司与世袭槐传子寳寳传子继祖继祖与子啓邦皆骁防过人嘉靖中尝夜率众刦庆逺府库杀数人携帑金数千去知府闵旦以上计去郡事遂寝由是继祖父子益无忌肆恶无虚日知府秦柽受巡抚意至郡不动声色各土司承檄来谒必待以礼貌啓邦心易之出见柽柽佯厚待既防谓曰闻尔能于马上飞鎗掣剑盍试之喜令传防且曰尔挟此技能茍为国用何患不富贵啓邦亦欲得柽心每令擒他盗辄应手获忽一日宻呼啓邦至懐逺柽来分都亮地柽至先伏壮士于两厢啓邦入突出缚斩之随行者皆斩即下令啓邦妻莫氏代理永定帖然后子萌发袭萌发传子世兴世兴传子英英传子盛春
　　国朝顺治九年予旧职盛春死国相袭国相传子廷璧【防名宦志】
　　东兰州在府西南古百粤地唐为羁縻州邕州都督府宋置兰州元改东兰州明因之庆逺府其先宋有韦君朝者居文兰峒为土夷长依绥南砦家焉传子宴閙崇宁五年内附因置州以宴閙知州事俾世其官明洪武十二年韦富挠遣其家人韦钱保诣阙上故元所授印贡方物钱保匿富挠名以为己物因以钱保知东兰州设流官吏目佐之既而钱保征敛暴急民不堪命拥富挠以作乱广西都司执钱保除官代之永乐九年韦万目袭万目死子质袭传子济民无嗣以万目弟万喜之子爵袭爵死子翫袭翫传子兴宗兴宗传子祖鋐治十二年祖鋐集众五千从思恩府岑濬攻田州大肆杀掠南丹州土官莫继恒奏祖鋐擅调人马强占地方上命两广镇巡官勘之岑濬伏诛祖鋐获幸免子正寳袭征广东九连山亡于军子虎臣袭虎臣死子起云尚幼以叔虎林借袭虎林颇知文墨由是官族兵目有汉人衣冠嘉靖十年虎林有疾乃以起云袭起云传子应龙应龙以老告休立幼子文韬应龙弟应虬纠南那邻兵攻之万厯十四年文韬死头目陈星陈防等欲立其幼子文畧图専擅乃囚应龙于武篆杀家丁执官男文煃藏匿州印叅议陈性学计取应龙文煃收其印信星防遂据寨叛因调兵擒陈星等戮之以文煃袭文煃被杀以叔应虬之子文灿袭文灿传子继宗继宗传子光祚
　　国朝顺治九年予旧职生三子兆虎兆象兆麟俱幼以从子兆罴代袭兆罴传子国忠国忠无嗣以光祚次子兆象袭兆象传子国栋国栋死子朝辅袭朝辅族人韦咬自其先私据届里仇杀相寻积年所雍正七年知府徐嘉賔设法离咬羽党购亲信开诚劝谕咬父子翻然悔悟投欵请于督抚分别安挿之以东院内六哨改设流官知州降朝辅为州同分辖凤山外六哨朝辅死弟朝佐袭【防旧志】思恩府
　　田州地接南宁泗城东兰奉议界古百粤地汉属交阯唐宗天寳元年改为横山郡肃宗乾元元年复为田州邕州宋属邕州横山寨元置田州路军民总管府属湖广行省明改为田州府省来安府入焉寻复为州其先岑氏明洪武元年土官岑伯颜以二路归附因锡印授世袭伯顔传子永通永通传子祥祥传子绍绍老传嫡子镛头目吕赵挟庶长子鉴拒绍逐镛当事者令镛寄住省城以鉴袭赵遂纵兵掠隣县杀鉴既而鉴子玹亦故赵以幼孙吕婴冒袭都御史叶盛讨赵斩之镛仍掌府事镛传子溥溥二子长猇次猛猇以失爱杀溥土目黄骥李蛮杀猇猛方四嵗骥防之赴梧州告袭归至南宁李蛮遣兵来迎骥恐蛮分已权诬蛮为变比至田州李蛮拒不纳骥复以猛奔思恩治十一年都御史邓廷瓒檄濬归猛濬不从寻以兵征之濬始释猛督府纳之田州猛与濬由是搆衅濬集泗城东兰州兵陷田州猛走免都御史潘蕃讨濬诛之改流官降猛福建平海千户正徳初猛赂太监刘瑾矫诏以猛为田州府同知猛抚遗民兵威复振防以从讨江西华林峒贼功稍迁指挥同知十三年袭破龙州十六年袭泗城州杀土官岑接嘉靖初思恩府头目刘召叛防将李璋调猛合攻猛子邦彦逗遛后期以致兵败都御史盛应期请征之未报应期去都御史姚镆代之亦请征猛遂发兵八万分道并进猛长子邦彦守工尧隘指挥沈希仪撃斩之诸军继入猛惧谋出奔而归顺知州岑璋猛妇翁也其女失爱屏居璋欲借此报猛乃诱猛走归顺鸩杀之先是猛三子邦彦败死邦佐出后其族武靖知州邦相亡走邦彦侧室子芝褓匿民间姚镆见岑氏单弱计田州可遂灭乃陈疏请流官治田州从之未几田州土目卢苏纠思恩土目王受等挟邦相反两江皆震乃起王守仁总制军务时诸夷闻守仁先声皆股栗听命守仁顾益韬晦以明年至南宁使人约降苏受苏受许诺比入军门守仁数之论杖一百乃上疏言治田州非岑氏不可请降田州府为田州以岑邦相为判官分设土巡检以卢苏等为之以杀其势朝议许之以岑邦相为判官分设十八土巡检司以张祐充副总兵镇思田卢苏自矜兴复岑氏功威行部中邦相拥虚位遂与卢苏有隙祐亦以他事憾邦相时邦彦之子芝髫龀矣祐搜得之育之别室邦相欲购杀芝赖祐潜挈之至梧得免十三年卢苏遣人刺邦相弗克邦相遂与土目罗玉戴庆谋伐苏苏觉之以计执玉庆斩之因刦诸土目弑邦相乃赂都御史陶谐言邦相病死无后芝当立谐遂纵芝归田州于是猛仲子邦佐争立而镇安府泗城州东兰州那地州诸土舎咸愤卢苏以仆弑主助邦佐攻田州入之杀掠万人卢苏仅以身免两江大骇防谐忧去都御史潘旦蔡经相继代之咸不欲反谐前议遂言邦相不孝夺母赡田虐部下卢苏因众怨而杀之朝议果置苏不问以芝袭知州事芝传子太夀太夀传弟太禄太禄死子懋仁袭万厯三十四年安南夷冦下雷归顺等州懋仁督兵堵御有功加防将懋仁传子廷铎时流贼猖獗屡赴征调着勤劳授右都督管州事
　　国朝顺治初廷铎有疾遣庶长子汉贵归诚予旧职汉贵死兄汉隆袭汉隆无嗣传弟汉华汉华传子应裕应裕传弟应祺应祺招集流亡开垦田野请建文庙置义仓贮谷以备荒颇勤于职【节旧志】上林县在田州东宋置横山寨元属田州路明初仍属田州世宗嘉靖初改思恩军民府其先黄氏失名明洪武二年土官黄嵩归附授世袭知县佐以流官典史【按土官底簿作元末黄京袭知县京死子自诚幼其弟廓署县事洪武十年自诚袭自诚传子嵩】嵩传子伯福【一作庆】伯福传子渊渊传子燧燧传子顺顺传子文瓉文瓉传子廷伦廷伦传子允璋允璋传子徳勲徳勲传子祚耀祚耀无嗣传弟祚芝祚芝死无嗣传徳勲之弟应愿子国安袭
　　国朝顺治初予旧职传子玉奎玉奎传子爵泰爵泰传子瑞麒【订旧志】
　　白山司在府东北其先王青江南上元人宋皇祐间随狄青征邕有功拨丹良堡防世袭土舍二十四传至王受明嘉靖七年与卢苏等搆乱思恩都御史王守仁曲贷之授以土巡检职俾世袭受传弟珍珍传子对随征懐逺阵亡无嗣传弟吴吴传子观观传子回回传子龙光龙光传子万化万化传子如纶
　　国朝予旧职如纶传子一璋一璋传子维翰维翰以疾休子之纯袭【订旧志】
　　兴隆司在府北明置其先韦贵山东邹县人明嘉靖初随王守仁征岑猛有功受冠带舍人七年与世袭土巡检职贵传子卢卢传子观观传子应材应材无嗣传弟陆恩子大任大任传子承业承业传子万安
　　国朝顺治十七年予旧职传子忠耀忠耀死遗腹子世伯尚未生以弟忠显袭忠显死仍以忠耀子世伯袭世伯传子绍徽【订旧志】
　　那马司在府西明置其先黄理江南定逺人嘉靖初随王守仁征有功防那马司苏关故絶以理管司事世袭土巡检理死传子旸旸传子如金如金传子中通中通传子大贤大贤传子天伦
　　国朝予旧职天伦有子俱未袭死以中通孙天元袭天元传子廷玉廷玉传子君尚君尚传子宏纬【旧志】定罗司在府西北明置其先徐伍江南昆山人嘉靖七年随王守仁征有功授职土巡检世袭伍传子浩浩传子善孟善孟传子号号子承印袭故无嗣以善孟弟善金袭善金传子国国传子胜胜传子道亨道亨传子士焕士焕传子朝佐
　　国朝予旧职朝佐传子天相天相早故无嗣以士焕族弟士珍袭士珍有子国玺未袭死传弟士贤士贤传子国丞【叅旧志】
　　旧城司在府西明置其先黄集读江南无锡人嘉靖七年随王守仁征有功授职世袭土巡检传子宗石宗石传子庆元庆元传子政攻传子如坤如坤故无嗣弟如干袭如干传子玺玺传子世勲
　　国朝投诚予旧职世勲死无子以叔宁之子世忠袭世忠传子永安【订旧志】
　　下旺司在府西北明置其先韦良保东兰州人明嘉靖七年随征王受有功授世袭土巡检职良保传子徳载徳载传子文明文明传子明扬明扬传子显威显威传子天庆天庆传子隆基隆基传子圣恩圣恩无嗣养圣还之子际弦为子袭
　　国朝予旧职际传子廷杰廷杰传子汉统汉统传子仕秀【防旧志】
　　安定司在府北明置其先潘良嘉靖七年随王守仁征岑猛授职世袭土巡检良传子寳寳传子廷纪廷纪传子玉玉传子应奎应奎无嗣故弟应璧袭
　　国朝予旧职传子如禄如禄传子宗藩宗藩传子宏武【防旧志】
　　都阳司在府西北明嘉靖初置其先黄留湖广汉阳人随王守仁征有功授职世袭土巡检留死无嗣弟罗袭罗传子光崇光崇传子成成传子福福传子承祖承祖传子河清河清传子忠防忠防传子祐祐无嗣以忠防之弟忠辅袭忠辅传子宏恩宏恩为兴隆土官韦承业谋杀无嗣弟宏义袭未几故亦无嗣以忠防季弟忠佐子宏防袭宏防无嗣
　　国朝顺治初忠防庶兄忠国之孙周袭周传子金鼎金鼎传子玉璠玉璠传子宗保【订旧志】
　　古零司在府东环接上林武縁界明置其先覃益山东益都人明治间从征交阯授土舍嘉靖初随王守仁平叛乱授世袭土巡检职益传子文显调征大藤峡有功加授千总文显传子桂桂传子大钦大钦传子达道达道传子应爵应爵传子恩锡
　　国朝予旧职恩锡传子鼎翰鼎翰传子懋勲懋勲传子绩成【旧志】
　　泗城府
