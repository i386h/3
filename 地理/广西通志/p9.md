<!-- { "loadSidebar": true } -->
<史部,地理类,都会郡县之属,广西通志,卷五>
<史部,地理类,都会郡县之属,广西通志,卷五>
<史部,地理类,都会郡县之属,广西通志,卷五>
<史部,地理类,都会郡县之属,广西通志,卷五>
<史部,地理类,都会郡县之属,广西通志,卷五>
<史部,地理类,都会郡县之属,广西通志,卷五>
<史部,地理类,都会郡县之属,广西通志,卷五>
<史部,地理类,都会郡县之属,广西通志,卷五>
<史部,地理类,都会郡县之属,广西通志,卷五>
<史部,地理类,都会郡县之属,广西通志,卷五>
<史部,地理类,都会郡县之属,广西通志,卷五>
<史部,地理类,都会郡县之属,广西通志,卷五>
<史部,地理类,都会郡县之属,广西通志,卷五>
<史部,地理类,都会郡县之属,广西通志,卷五>















　　广西通志卷五
<史部,地理类,都会郡县之属,广西通志>
　　钦定四库全书
　　广西通志卷六
　　沿革
　　秦定扬越置桂林象郡而后歴代建置各不相袭或地旧而新其名或名仍而増损其地
　　皇朝綂一区夏式廓疆土县分府合如网在纲比者泗城镇安东兰归顺寜明诸府州皆改土为流政教之敷施人民之安土于万斯年庆巩固矣今为表以次歴代建置之大凡俾览者有所考镜至于因革损益随时变易之縁起稽之往牒按之当世据事直书聊备搜讨志沿革
　　沿革表
　　京师之南七千五百里曰广西州郡分错东环郴广西徼滇黔北倚衡湘南临交阯五岭盘亘三江郁纡南北二千里东西三千里葢扬越极邉中州之重藩也五帝之世逺莫能详司马氏纪颛顼曰北至幽陵南至交阯唐虞亦然书曰申命羲叔宅南交南交南方交阯之地也禹奠九土殷周仍之周官职方氏掌辨九州之国东南曰扬州正南曰荆州交阯在荆扬徼外禹迹之所不至周成王时交阯南有越裳国以三象重译而献白雉周公以荐宗庙越裳唐驩州也春秋之时越始着司马迁谓其先禹之苖裔帝少康之庻子封于防稽以守禹祀或曰越芈姓与楚同祖故国语曰芈姓防越云勾践既霸灭吴并有其地后七世至王无疆为楚所灭诸族子分散江南海上各称君长号为百粤秦始皇帝二十五年使王翦定荆江南地降越君置防稽郡明年分天下为三十六郡三十三年发逋亡赘壻贾人畧取陆梁地为桂林象南海三郡以适遣戍及治狱吏不直者凡五十万人筑南越地守五岭别置南海尉以典之当是时秦地东至海西至临洮羗中北并隂山至于辽东南至北向戸北戸向日言极南也尉佗者姓赵氏故真定人时为龙川令二世末天下并起畔秦南海尉任嚣知佗能病且死召佗摄尉事嚣死佗聚兵据有南越击并桂林象郡自王其地汉初以岭南三郡及长沙豫章封吴芮为长沙王时佗已据三郡彊盛而髙帝初定天下厌用兵故释佗弗诛即捐三郡地遣陆贾立佗为南越王与剖符通使俾和辑百越百越有闽越瓯越骆越瓯骆今思恩武縁地是时佗同姓赵光亦为苍梧王佗卒后五世至武帝元鼎五年相吕嘉作乱遂大兴师诛灭南越置苍梧郁林南海交阯九真日南等九郡以交阯刺史领焉置零陵郡属荆州哀平之季乾纲解纽四裔不宾光武中兴海内雕耗邉境萧条凡并省郡邑四百余交阯所綂虽置郡县而习俗殊异语言不通时以锡光为交阯任延守九真教之耕稼礼制建武十二年九真徼外蛮里张游率种人内属封为归汉里君十六年麊泠女子徴侧徴贰反九真日南合浦诸蛮悉平之凡畧六十五城自立为王十八年遣伏波将军马援楼船将军段志讨灭之岭表平章帝元和间日南徼外蛮究不事人献生犀白象安帝初九真徼外夜郎蛮举土内属开境千八百里灵帝建寜三年郁林太守谷永招降乌浒十余万人内属开置七县即今浔州地献帝建安八年刺史张津太守士爕表立交阯为州十五年自广信徙治番禺先是交阯治羸元封中移治广信广信今苍梧县也诏以邉州使持节郡给鼓吹以重城镇云建安十三年魏武尽有荆州之地及败于赤壁南郡以南皆属吴吴与蜀分荆州于是零陵诸郡属蜀及昭烈没诸郡悉复属吴孙权黄武五年分苍梧立临贺郡又分南海苍梧郁林三郡置广州交阯日南九真合浦四郡为交州防复旧孙休永安七年复分三郡置广州孙皓甘露元年以零陵南郡为始安郡鳯凰三年分郁林置桂林郡其零陵临贺始安等十五郡悉綂于荆州晋平吴以始安临贺属广州懐帝永嘉元年又以临贺始安为湘州元帝分郁林立晋兴郡成帝以始安临贺还属荆州穆帝分苍梧立晋康新寜永平三郡又分零陵立营阳郡又立义阳郡以广州之临贺始安属焉安帝义熙十三年省湘州复置零陵等郡还入荆州晋自太康元年平孙氏天下一綂至永嘉南渡而幅员蹙矣江左荆湘之间倐合倐离惟交广最大迨至刘宋分荆为司分广为越名号乍易境土屡更内史侯相参差变易文帝元嘉十三年立绥建太守析四防之银屯乡立懐集令二十九年改荆州临贺始安二郡属广州三十年复改属湘州武帝分日南立宋平县后改为郡明帝更名临贺曰临庆始安曰始建泰始中西江督防陈伯绍猎合浦北界见二青牛惊走入草使人逐之不得乃志其处曰此地当有竒祥泰始七年遂啓立为越州置百梁陇蘓永寜安昌富昌南流六郡南齐髙帝改始建内史复为始安郡建元二年于交州置宋寿郡割郁林之新邑建初二县置齐寜郡武帝永明六年置北流郡吴春俚郡明帝永泰间置齐隆郡并越州梁武帝平俚洞破牂牁拓闽越奄有旧吴以州郡遐濶多所析置天监六年分广州置桂州普通四年分交州置爱州又分广州置成州南定州合州建州大同六年置桂州于湘州始安郡省南桂林等二十四郡悉改属桂州陈髙祖发迹岭南受禅之后享国日浅欧阳頠父子世典广州光大间华皎欧阳纥之乱至宣帝始定故湘广郡县鲜所更易所置者始安之逍遥郡贺川之建陵绥越苍梧永建诸郡而已隋髙祖初废诸郡开皇间廓定岭表以戸口滋多析置州县改零陵郡为永州苍梧郡为封州永平郡为藤州郁林郡为尹州合浦郡为禄州防改为合州日南郡为驩州炀帝即位并省诸州大业三年改州为郡又平林邑更置荡农冲三州防改为比景海隂林邑三郡隋唐之际萧铣窃据江陵岭南诸州悉归于铣唐兴改郡为州縁邉置总管府以綂军戎髙祖因隋季羣盗初附权置州郡倍于开皇大业之间太宗贞观元年悉令并省因山川形便分为十道十曰岭南道开元中置五府都督经畧使绥静蛮獠而岭南西道有桂邕容三管经畧使安南都防节度使桂管治桂州綂桂昭富梧防龚浔郁林平琴宾澄绣象柳融诸州邕管治邕州綂邕贵党横田严峦罗潘诸州容管治容州綂容辨牢白钦禺瀼岩古等州安南之州则为武峩粤芝爱福禄驩林笼环于岭南东道又有贺藤义三州武徳中置永州于零陵属江南西道他覊縻州不列于是自武徳罢郡贞观并省至开元以来州县多有改易讫于干符之后唐室寖衰分崩离析五季迭兴岭南最后乱于是马殷据潭州刘隐据南海桂州刘士政容州厐巨昭軰分裂诸管而楚南汉最为雄刘隐卒弟龚立与马氏争容桂时马殷虏士政取桂管防逐巨昭取容管又取邕管殷率兵攻岭南取昭贺梧防龚富等州殷卒其子希范又畧取溪州立铜柱于是南宁酋长莫彦殊率所部十八州来归其他都云牂牁诸酋率以地附于希范希范于零陵置全州以灌阳为属而治清湘汉干祐间希范卒弟希广立希蕚攻之国乱防子晟以兵悉取贺桂等州周广顺初希萼等为南唐迁之金陵而马氏国絶其后楚故吏刘言王进逵周行逢軰相继据楚州郡自立惟行逢稍久传子保权自归于宋刘晟卒子鋹立后降宋宋太祖建隆四年平湖南得州十五开寳四年平广南得州六十太宗分天下为十五路仁宗析为十八神宗又析为二十四在楚者曰荆湖南北在越者曰广南东西徽宗大观元年割栁融宜平允从庭孚观九州置黔南路三年并入广西名曰广西黔南四年革黔南仍称广南西路领州二十五桂容邕融象昭梧藤龚浔柳贵宜宾横化髙雷钦白郁林亷琼平观军五南寜昌化万安吉阳朱崖县六十五邕融宜所领覊縻州县峝砦堡塲不与焉南渡后桂州以髙宗潜邸升静江府宜州以度宗潜邸升庆逺府其化髙雷钦亷琼六州暨五军今属广南东路东路之贺州南渡后始属西路怀集县时广州亦东路全州属荆湖南路元世祖至元十四年广南西路诸州皆降全州西溪峝猺蛮二十所悉内附十六年改广西诸州并为路设中书省于中都外设行中书省十有一以綂诸路路府州县凡四等岭表之地悉属湖广行中书省岭南广西道为府一平乐路十静江南寜梧州浔州柳州思明太平田州来安镇安州九郁林容象宾横融藤贺贵安抚司一庆逺南丹溪峝军民全州路属岭北湖南道广州之怀集县至元十五年割属贺州封州海北广东道至元十四年广西宣慰司以兵定乱遂改西道十六年立封州路后降为散州仍东道其雷化髙钦亷琼六州洎南寜吉阳等军属海北海南道古州八万地忠文天三旺等州入于思州军民安抚司龙州白州沦于畨民总管汉所置交阯九真日南九徳诸郡在隋唐为爱驩演诸州者大半属安南城邑其仙州即汉龙编也明太祖洪武元年命杨璟廖永忠平定广西九年改各行中书省为承宣布政使司改路为府府綂州县以岭南广西道为广西承宣布政使司以静江路为桂林府二十八年以湖广之全州来割宾象融三州为柳州府仍立庆逺南丹军民安抚司防复为府以南丹州属焉以贺州及桂林之荔浦修仁属平乐府又析置永安州改容藤二州为县及郁林州并贺州之怀集县梧州府以贵横二州及永淳县属浔州府后改贵州为贵县又以横州及永淳县改属南寜府太平镇安来安思明诸路悉改为府又以田州路为府省来安入焉思恩旧田州正綂间土知州岑瑛有边功乃升为府以瑛知府事后又改为军民府至孙濬治间构乱再攻破田州总督调三广兵讨之濬诛改流官嘉靖中诸蛮复叛命新建伯王守仁招抚之置白山那马等九土司以荒田地爽垲徙郡治万厯间又割南寜之武缘之由是思恩称巨镇降田州府为州于思恩太平思明为左右二江溪峝元升为路洪武元年征南将军廖永忠兵下左江太平土官黄英衍赍印诣平章杨璟降太祖复降诏遣官徃谕两江军民二年英衍奉表贡马乃改为太平府命英衍世袭知府职思明南隣交阯常与交阯争铜柱界洪武初土司黄忽都遣使贡马及土物诏以为知府世袭至正綂后以争袭内乱自相屠者数世万厯间乃改属太平以所领忠州割南寜
