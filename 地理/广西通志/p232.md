<!-- { "loadSidebar": true } -->
　　萧淮字东之临桂人正德进士由行人授御史时逆濠将作难自胡世寜范辂以疏濠状相继得罪无敢言者淮具奏谓寜藩恶贯已盈后毒方溃贼臣逆子鳞集左右往往潜诣辇毂不知何谋宜系治之以翦其萌并复胡世寜郑岳官爵使之并力讨贼庶贼不久自灭奏上不数日反书闻世宗嗣位疏论寜彬及中侍谷大用世宗雅纳之时锦衣冗员不下数千淮承旨清刷梳剔陞光禄少卿防大同卒叛杀总兵逐代王廷议简淮往至则谒代王故与镇巡逐日髙宴卒果来窥乃麾之入入可二百人厉声堵立淮不为动慷慨数语二百人者受指麾听操阅如故拜淮佥都御史巡抚廷绥严攻守谨斥堠方大用之而讣至矣所着有丽川集【旧志】
　　何世纶字伯起兴业人举正德己卯贤书尝从吴清惠湛文简游自号心斋知英德县有惠政祀名宦改知古田县调度银矿民甚德之寻以病归【旧志】戴钦字时亮马平人登正德进士为刑部主事歴郎中林见素为大司冦每有大典礼大狱讼属钦创藁援笔立就无不允当司冦甚重之后坐议大礼廷杖殁所着有鹿原集玉溪存藁行于世【旧志】雷显字时新永福人治间贡生任广东连州吏目性醇厚与物无竞官箴自守从征有功上官重之以内艰归引疾不复仕林下三十余年动遵理法非公不至官署卒年八十有余【防县志】
　　邓祥龙崇善人幼孤贫二十一岁以粮役为邑令所笞发愤就学析薪汲水以代束脩尝于岩穴幽僻处终岁诵读正德间举孝亷知寜州有惠政寜人立祠祀之【太平府志】
　　阳寅桂林人正德丙子举人知临武县守已甚严尝书天地鬼神鍳察于座右在任二年豪右仄足吏民不敢干法【湖广名宦志】















　　广西通志卷七十八
<史部,地理类,都会郡县之属,广西通志>
　　钦定四库全书
　　广西通志巻七十九
　　乡贤
　　明
　　高嵩字世瞻宜山人治己酉魁乡荐教谕保昌后伴读兴府陞审理正世宗即位累迁太仆寺少卿遣行视京营诸处操骑及顺保河三郡马政防大礼议成有上言乞迁显陵者嵩极论其不可以为松林一山龙虎盘踞皇上入承大统虽由天啓未必不原于此今欲起万载不揺之圹防涉数千里之险非惟陛下暨臣等之心不安虽行道之人亦有所不忍者上意乃止不数年以卿领太仆上言马政便宜数事卒于官赐祭葬廕其孙玺【旧志】李高字仰之灌阳人正德八年举人嘉靖二年进士为南台御史时元城令张好古收泰和伯陈万言家属治之万言借宠白之上因遣官校逮好古下狱高率诸御史为奏其畧曰昔汉马廖虑美业之难终三致意于宫中四方劝成明德号称贤戚光武不以姊湖阳公主之故加怒洛阳令董宣史臣称之愿陛下释好古复其官诫谕万言追踪马廖不失贤戚之名不但元城人式歌且舞天下必传诵无穷已奏入下法司人以高一疏婉切有体云【旧志】
　　马文祥字时明桂平人与弟文竒博洽善文词文竒魁于乡文祥由嵗荐授文昌知县防采珠议省珠池无益费界多海冦计图绥靖未几遭内艰复补宜城县上知其才擢南京户部主事出理鳯阳诸仓奏最荷封典以疾吿归所着有西园传羡集【县志】
　　防询宾州人嘉靖壬午举人授湖广承天府推官迁知归州申减茶税嵗饥为粥以赈陞抚州同知楚人思之立祠以祀【旧志】
　　蒋恩全州举人嘉靖五年令惠来时县治初立百度未备恩至寄寓村落始相度基址建城郭公署画街市以奠民居虽工役皆兴民不告劳暇则躬行田野课以农桑复请设学校使人知文教在任六年卒士民至今德之【广东名宦志】
　　李允简字可大融县人嘉靖壬午举人除夷陵学正摄荆门州陞知内江所至公廉自持大旱斋沐祈祷三日霖雨四沛尝于通津治石梁御史题之曰寿溪寿溪者李所自号御史以旌其能得民也迁守茶陵州内江民留之不得为立石允简至茶陵均徭赋别奸蠧豪民为之敛迹最上当迁茶陵人愿得展一年俟黄籍成民受十年之赐陞云南同知摄守澂江治更精练断狱平允豪有夺民田者勒令归主不服再诉于朝下法司皆如所论任满去滇民立石如内江寻陞思州知府贵州麻阳苖为乱入城杀掠允简巷战不胜与其孙文炳皆被执出盘山闗允简遂自投崖下贼惊共拽出弃之途思人舁还至清浪衞卒事闻赠贵州按察司副使廕一子命按察司佥事戴楩谕祭于家赐葬融县之高沙昌八岭初允简以孤城冦多遣其孥归里独与孙文炳居后文炳以重贿赎还【县志】潘嗣冕字宗周灵川人嘉靖壬午举于乡授湖广城步知县调繁长沙三被荐剡转严州府通判职钱谷常例羡余嵗计千金嗣冕歴五年秋毫无染署淳安民被其泽进赵州同知丁未嵗旱徒跣求祷有蛇迎于前大雨如注是嵗大稔其入三倍禾有双穗者御史李中谿记其事家居为士林所推称尧峰先生【县志】
　　吕璋字古愚临桂人以明经授广东徐闻令为政不事鞭扑教民如家人父子未期年邑敦礼让几至无讼台使者连章荐防俸满报最闻其子大魁遂乞休及卒邑人立祠祀之后以子贵赠少傅兼太子太傅吏部尚书建极殿大学士天啓甲子其孙大英任惠州别驾遣人至徐闻访祠犹尸祝云【县志】
　　宋瑬字德中宾州人登嘉靖乙酉乡试授揭阳教谕陞铜梁知县専尚德化释李方等九人之寃酉阳永顺十四司搆怨上官命招抚之众皆辑化时有驯鹤嘉禾之异邑人建集鹤亭进儋州知州锄豪强寛徭役弭昌江水患复榕庄公田化生黎为编民奏立顺黎附黎二图乡人安业未几卒于官民为巷哭后祀于东坡祠【旧志】
　　董德明字汝哲临桂人嘉靖壬辰进士授南雄推官歴户曹出知处州有遗爱整饬曹濮兵备有擒贼首施尚诏功以河南叅政致仕抵家日与闾里欵洽有属以官事者德明不应招行酒者酌满语曰月色清佳止宜纵饮何得预人家事其人语塞有故人辞别之官德明载酒追送伏波山下临发恋恋曰子行矣愧无以赠赠子以不贪耳故人拜受而去德明素行廉洁家无余赀卒之日几不能殓其子贷于姻党乃克举丧【县志】
　　杨际熙字惺中容县人嘉靖戊午举人任松滋令筑隄障江邑人赖之召入拜御史居南台直言敢谏不避权贵万厯初通行钱法松江豪强梗法聚市井无赖倡饥民挠命势甚猖獗疏言朝廷恤饥民不宥乱民称防辛巳两畿大察属甄别淑慝不惮大吏忌者中之迁云南佥宪以终养归子允京亦登乡魁令温县廉介有父风时称杨氏世家【旧志】经希伋全州人嘉靖壬午举人知陜西城固县兴学爱民有令名【州志】
　　陈邦修字德卿邦偁从弟少孤究心经史天文地理律厯诸书无所不博登嘉靖乙未进士初授行人改刑科给事中歴户礼两科劾翊国公郭勋尚书严嵩张瓒都御史胡守忠等不职又极论楚世子逆悖乞敕定东宫出阁往还仪节陈清牙牌等疏上皆嘉纳内艰归庐墓三年复补工科陞南太仆寺少卿致仕【旧志】
　　陈统字道传怀集人嘉靖甲午举于乡授从化训导迁闽县教谕性醇雅严条教造就人士甚多寻转宁化令爱民如子以疾归好学不辍【县志】
　　梁壮怀集人由明经丞南海歴署南海三水从化县事政寛平所至与士夫讲求民瘼兴利除弊值攒造请免絶户数千口民多颂之然鲠直以事忤上官挂冠归隆庆间尚书潘思铭其墓【县志】
　　王铜昭平人全州衞指挥使王鳌弟庚午大征古田改县为州凡百烦剧皆属综理削平四十年鼎沸之乱招抚数千百家总督军门刘荐铜功第一陞牛河钦依把总未任坐事丙子征上下四屯复破五指三叉白防等巢奉委镇守昭平督造城池捐赀三百两辟思勤江金田脑二大路架木桥四十余处以便往来抚按叙功保荐昭平守备未几殁槖无遗赀当道支官银以殓【旧志】
　　徐养正字吉夫马平人嘉靖辛丑进士改庶吉士授给事中论罢大学士严嵩党府尹戴某者嵩衔之已而发嵩子世蕃奸状嵩怒甚拟防杖养正谪通海典史量移肇庆推官歴陞贵州提学佥事以丧归复起领云南学政教条严肃集诸生于五华书院兼课文行前布政使死于沅江罪人未得养正行部将至沅江廉得其贼党购杀之人莫不多其谋畧已迁南京光禄少卿改尚寳时世蕃方行尚寳事养正不欲与同列请告归严氏败养正始召入歴迁南京工部尚书丁内艰甫服阕卒之夕自云真西山先生至起迎之为揖逊状须臾而逝【旧志】
　　殷从俭字汝中临桂人嘉靖甲辰进士愿就博士官教授广州陞国学擢驾部主事陞广东屯盐佥事摄岭东兵务倭奴猖獗提孤兵当一面劳勚万状偶与制府议军事相左遂引疾归寻起为福建佥事歴南太仆少卿廷议讨古田擢开府南贑复改福建所至务守便宜非太甚无轻举尤不喜苛细初倭发难时籍民丁田为成饟名曰丁四粮六每易一抚臣辄増数千金至四増而九六増而十三即嵗大祲犹取赢焉民倍称输饷闾里萧然乃为汰虚籍裁冗费复丁四粮六旧赋民困以苏甫以内台简召疾三日卒民思之不置为耑祠祀之【县志】
　　余勉学字行甫栁州人登嘉靖癸未进士授钱塘知县黠吏猾民相戒不敢犯性甘清苦门无私餽士民敬且爱之擢监察御史遇事敢言太宰汪鋐秉铨不法列其状以闻上怒下诏狱寻以汪败得释左迁连州判官囘翔州县凡十余年陞知徽州府嵗大旱发仓赈济民赖全活甚众徽俗健讼每以理谕遣几空囹圄丁内艰起补常州进天津兵备副使严世蕃嫉之甚嗾言官劾之事白补贵州视狱多平反转福建叅政进按察使仍以触时忌致政归歴官三十余年清节着闻不増田宅栁人称乡先生可法者必推勉学云【旧志】
　　拱时字道轩临桂人嘉靖丙戌进士廷臣之子也少负雄畧不事儒业惟习武经娴弓马田武科登嘉靖壬戌武进士署本省正千户奉调征古田率所部南丹目兵奋勇前驱多所擒馘叙功准实授复征平乐府江及昭平四屯所至皆能破贼直抵巢垒屡以功歴指挥同知后乞休时喜读书有儒将风且御下以恩士卒乐为效死故每战辄有成功【县志】
　　王宠融县人嘉靖乡贡进士初授国子监博士陞永淳知县甫莅任毁汚寺杖淫僧大振风裁居乡党饮席过六豆则望望然去之【旧志】
　　文章桂林人嘉靖间以乡荐知増城性廉静门无私谒里胥征收者强索耗例以媚令辄侵牟其半章禁絶之学校坛宇莫不増修迁钦州守歴处州同知所至有遗爱云【广东名宦志】
　　刘凯字少川桂林人嘉靖己酉举人知临湘清介自持周悉民隠时有民謡云刘少川不要钱百姓有饭官无盐【湖广名宦志】
　　李桂字廷芳全州人嘉靖十七年以举人擢大埔令沉毅善决狱县多僧田例以给军饷嵗苦重征桂为申省之并革三河坝税节用爱人崇文造士有古良吏风以忧去囊无余积诸生为助费获治装百姓遮道哀送绘像祀焉【广东名宦志】
　　侯嘉祥横州人嘉靖十三年举人任当阳知县民有罗仲仁者夜杀其二弟诘朝以盗杀吿嘉祥察其辞色有异辄叱曰汝杀人当复谁捕竟抵其罪邑人称为神明【湖广名宦志】
　　蒋时行全州人嘉靖丁酉解元知桂阳州大桥猺贼蜂起州邑骚然当事议讨之时行躬诣贼巢谕以祸福贼悉就抚州境帖然【湖广名宦志】
　　洪经兴安人嘉靖间知临高县廉明果断轸恤民瘼兴利革弊务竭其诚觐还将归士民相率保留至琼迎者数百人为上官所忌挂冠去民泣送之【广东名宦志】
