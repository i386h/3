<!-- { "loadSidebar": true } -->
　　国朝顺治间土官故絶沈文崇叛据其地十八年发兵扑灭之康熈二年改置流官通判雍正十年改设知府陞流府【节旧志】
　　都康州地接龙英向武州界古百粤地汉属交阯宋置州横山寨元属田州路明思恩府
　　本朝仍因明旧雍正七年镇安议设知府以州改镇安府其先冯氏失名明洪武初蛮獠作乱州为富劳县土官黄世威所据土知州冯原保出奔死原保子进福流落镇安后官军征开置奉议卫乃召还进福以安集其民后复置州以进福子斌世袭知州【案思恩旧志作冯旵崆宋徳祐间袭土知州旵崆子嵩元贞元年袭传子绍龙绍龙传子徳艺徳艺传元和元和传凤凤传麟麟传斌永乐初袭】设流官吏目佐之斌死传子智洪智洪传子哲哲无嗣智洪弟智海袭智海传子皓皓传子壹壹传子文颉文颉传子大贵大贵无嗣传弟大全大全传子竒越竒越传子纪纪传子廷栢廷栢传子朝元朝元传子宗箕宗箕传子太一
　　国朝顺治九年予旧职太一传子觐宸觐宸死子御绶袭御绶传子锠【订旧志】
　　向武州地接田州镇逺界古百粤地汉属交阯郡宋置州横山寨元田州路明思恩府
　　本朝因明旧雍正七年与都康等五州俱改镇安府土知州黄氏其先世宋元时传次无考明洪武初土官黄志威归附授世职七年志威随征来安岺郎广有功又招抚奉议等州一百一十七村以志威兼辖奉议向武二州及富劳县事二十八年志威死子世铁与子嗣隆以逆诛改为军民千户所三十三年复置州授世铁弟世彧知州事世彧传子嗣谦嗣谦无子传侄宗防宗防传子文昶文昶传子文显文显传侄瑛瑛传子彦夀彦夀传子仲金仲金传子九霄九霄传子瑾瑾无嗣传弟琳琳故亦无嗣传弟传子九泽九泽传子瑚瑚庶子绍宗弑父冒袭诛死以瑚嫡子绍伦袭绍伦传子天爵天爵死无嗣传弟天祥天祥传子嘉正
　　国朝顺治初予旧职以疾传子玉极玉极传子道煇道煇死无嗣弟道逺袭道逺传子扆【防旧志】
　　上映州宋仁宗皇祐间开置元时无考明初废为峒崇祯时复为州思恩府
　　本朝因之雍正七年改属镇安府其先许公顺福建福清人宋时从征有功授世袭知州公顺死子光业袭光业死子国忠袭歴数传至威祐明洪武二年归附传子朝宗朝宗传子云程袭未定为叔朝华所逐因失印废为峒以朝宗季弟朝卿理峒事朝卿传子郎才郎才传子廷荣廷荣传子元璜元璜传子书书传子胜安胜安传子世兴世兴传子尚惠从军死于途弟尚爵袭随征有功复知州职传子福承福承传子桂芳桂芳传子国泰
　　国朝顺治初予旧职传子宏祚宏祚传子英儒英儒传子文运文运传子锡侯【订旧志】
　　归顺州旧为峝元时镇安路明初因之治九年改思恩府
　　本朝仍因明旧雍正七年与都康等州俱镇安府其先峝长姓名世系皆无考明永乐间镇安知府岑志纲分其第二子永福领峝事传子瑛屡率兵报効治九年都御史邓廷瓒上其功陞为州増设流官吏目一员佐之瑛传子璋系田州土官岑猛妇翁也猛叛璋绐猛败走归顺伪为草奏促猛印因知其印所在遂鸩杀猛斩其首并印送之官璋传子瓛瓛传子天锡天锡传子嘉嘉无嗣以族人进寳次子瑾袭瑾传子琅琯琅琯传子大伦大伦传子继纲
　　国朝顺治初予旧职死传子承干承干传子防宗防宗传子佐祚雍正八年巡抚金鉷廉其不法状题防革职改流州【防旧志】
　　奉议州宋置初属静江军后属广西经畧安抚司元属广西两江道宣慰司洪武初土官黄志威旧为田州府总管来归附六年招抚奉议等州百十七处人民皆来欵附帝嘉志威功命以安州侯州阳县属之七年以志威为奉议州知州兼守御直广西行省二十六年知州黄嗣隆遣人贡马及方物赐以钞锭二十八年八月广西布政司言奉议南丹等处蛮人梗化时都督杨文讨龙州土官赵宗夀伏罪帝命移兵奉议等处贼文督诸将分兵擒捕复调防将刘真等领兵分道攻南丹叛冦初文等驻师奉议州之东南分兵追捕贼党且遣人招降其胁从者贼皆焚庐舎入山谷慿险阻立栅自固文督将士屡攻破之贼众溃散左副将军韩观等遂分兵追讨都康向武富劳上林诸州县破其更吾莲花大藤峡等寨招降蛮民复业者六百四十八户徙置象州武仙县蛮冦遂平时兵部尚书致仕唐铎防议军事以朝廷尝命征进毕日置卫守之乃防诸将相度形势置奉议等卫并向武河池懐集武宣贺县等处守御千户所设官军镇之诏从其言宣徳二年署州事土官黄宗防遣头目贡马正统五年宗防科敛刼杀佥事邓义奏其事帝敕总兵官柳溥及三司按验以闻嘉靖四年田州岑猛叛奉议土官尝助猛攻泗城州至是提督盛应期言许其自新令出兵讨贼以功赎罪后土官故絶改置流官州判思恩军民府
　　国朝因之雍正十年改属镇安府【旧志】
　　小镇安岑氏世袭镇安府明时分其后裔析置统辖于思恩府
　　本朝因之雍正七年改属镇安府其先岑志英镇安土知府岑天寳次子明永乐间分管小镇安地亦世继焉志英传子祖徳祖徳传子应宗应宗传子承智承智传子善经善经传子国御国御传子旭旭传子勇勇传子大经
　　国朝顺治十四年大经故传子缜玉缜玉传子宏汉宏汉传子池凤【旧志】
　　下雷州地接安平州湖润寨及安南界元属镇安路明嘉靖中改属南宁府
　　本朝因之雍正十年改镇安府其先许天全山东青州人宋仁宗皇祐中随狄青征夷有功授知州世袭天全无子弟天杰袭天杰传子元福元福传子泰贤泰贤传子志髙志髙传子福海福海传子永通明初以印失降州为峒降知州为巡检永通调征有战功给冠带死子顺忠袭顺忠传子世烈世烈传子国仁国仁传子宗防调征广东惠州倭冦多斩获锡赉有差死子应珪袭万厯三十二年与征思明叛目陆祐复知州职死子太元袭太元传子光祖天啓三年以援黔功授守备死子文明袭
　　国朝予世职文明传子绍武绍武传子定勲定勲无嗣以弟定烈袭定烈传子干毓雍正八年于勾结匪党案
　　题叅以土州事委养利州知州陈嘉谷带理雍正十年奉准开复【旧志】
　　湖润寨地接下雷归顺州及安南界明初属镇安府后改南宁
　　本朝因之雍正十年改镇安府其先岑氏【土官宗图作彭】浙江余姚人宋时随征有功知河润州事俾世袭数传至元全元全传子釲釲传子金金传子壆为族人岑真寳所杀夺州印乃废州为寨降巡检司以壆之子穏袭穏传子夀松夀松传子应寳应寳死子志威袭志威死有子宗熙
　　国朝康熙九年给巡检司印仍予世袭宗熙死传子参极参极无嗣死以弟参岱袭参岱传子英俊【旧志】庆逺府
　　那地州在府治西南地接泗城河池东兰南丹界古百粤地唐为抚水州所辖归化县西境名曰那地世以防氏为酋长宋真宗大中祥符间讨平之至神宗熙宁初土人罗世念来降因授官世袭徽宗崇宁五年诸蛮纳土遂置地州那州以罗氏世知地州大观初析地州建隆县置孚州宣和中孚州废复为地那二州元仍宋制属思州军民安抚司明初省那州并入地州改庆逺府其先罗黄貌者明洪武元年归附给印授世袭知州黄貌传子明寳明寳传子程达程达传子志通志通传子文愈文愈传子武杰武杰传子世爵世爵传子廷楚廷楚无子传弟廷凤廷凤传子忠辅忠辅从征有功赐冠带传子谦端谦端传子振芳振芳传子道棋道棋传子徳惠徳恵从征有功加参将无嗣传弟徳象徳象为罗振明所杀子明臣袭明臣又为振明所杀振芳弟振茂之孙徳夀袭
　　国朝顺治九年予旧职徳夀死传弟徳全徳全死子明经早逝以族人徳忠袭徳忠传子明绪明绪传子防禧【订旧志】
　　南丹州在府治西北唐为羁縻州宋太祖开寳初酋长莫洪□内附神宗元丰三年始置州管辖诸峒蛮徽宗大观元年广西经畧使王祖道杀土官莫公佞改南丹为观州公佞弟公晟结溪峒图报复焚寳积监寻废观州以公晟知南丹州兼溪峒都巡检使与世袭元世祖至元十四年莫国麒纳土袭旧职成宗大徳二年改庆逺南丹溪峒军民安抚司明初归附复置南丹州以永鸾福延四州省入寻改南丹卫又以地多瘴疠迁之賔州后又复设州仍庆逺府其先莫氏世为酋长宋元时传次莫考明洪武初莫金纳土授知州以流官吏目佐之未几金叛诏征南将军杨文率师讨之因废州改南丹卫既而夷民数乱乃复置州以金子禄为知州抚治之禄传子继正正统间以军功加庆逺府同知继正传子必升必升无嗣传弟必胜成化十六年率众攻荔波县总镇诸臣畏懦姑息置不问必胜传子扬兴兵侵思恩县之茆滩界筑二堡于普又六传川山三疃复筑四堡当事诿官逐退扬桀骜不服嘉靖元年巡抚张嵿委知府王显髙都指挥戚继纲诣堡谕以威令扬始惧撤目兵毁其堡后调征田州卒于军无嗣以禄次子继华子振享袭复纵目兵莫人蛮等越界筑堡官兵退振享传子维武维武传子从时从时传子之厚之厚故桀黠时出剽冦万厯四年土豪秦廷广等又将荔波县地私与之厚随以兵侵掠督臣刘尧诲抚臣张任以闻兵部议还其地万厯八年之厚燬董界官堡据喇立喇歌董界翁隆吉利喇离上下七村督臣委指挥戚秉忠立牌定界后始帖然之厚传子应麟应麟传子儁儁无嗣传弟伋伋传子自干
　　国朝仍予旧职传子与嶐与嶐传子大经大经传子我谦【订旧志】
　　忻城县在府南地接马平宾州宜山永顺界古百粤地唐置芝州天寳初改为忻城郡属岭南道后复为芝州宋仁宗庆厯间废州以芝忻归防恩等州并入置忻城县改宜州元仍旧以土官莫保为八仙屯千户明洪武初设流官知县罢管兵官籍其屯兵为民莫氏遂徙居忻城界宣正以后猺獞屡乱知县苏寛不事事而獞老韦公泰等举莫保之元孙敬诚为土官苏寛为申监司具奏授敬诚世袭知县时一邑二令权不相统流官徒拥虚名寛去继寛者益不振猺夷为梗诸钱谷甲兵尽入土官掌握流官知县恒佩印僦居府城而土官长子孙世有其地敬诚死孙鲁袭治间总督邓廷瓒奏革流官而土人韦涓为内监官用事隂主之始独任土官以印授之仍属庆逺府鲁传子继清继清传子廷臣廷臣传子应朝应朝传子镇威镇威传子志明志明传子恩光恩光无嗣传弟恩辉恩辉为叛目所杀弟恩达袭恩达传子猛
　　国朝顺治九年予旧职传子宗绍宗绍有目疾子元相袭元相传子振国振国死子景隆袭【旧志】
　　永顺正土司在府西南旧为宜山县古阳述昆等乡永泰外里吉利中里夷江端简縁河思农等里之地明正统六年豪民黄祖记与思恩土官岑瑛交结谋割地归之思恩遂以谋告知县朱斌备瑛方雄两江大将多右之斌备亦欲借以自固为具奏将地改拨瑛管辖土人不服韦万秀以复地为名因而倡乱成化二十二年覃召管等复乱屡征不靖治间委官抚之各贼愿取前地别立长官司以治都御史邓廷瓉为闻之朝置永顺永定二司设长官司二以邓文茂为永顺正长官司文茂传子经经传子秀秀传子承印承印传子徳扬徳扬无子传弟徳威徳威传子宗圣宗圣以擒贼功加千总传子国斌国斌传子世禄世禄死宗圣弟宗贤袭宗贤传子国兴国兴传子世广
