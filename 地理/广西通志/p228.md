<!-- { "loadSidebar": true } -->
　　唐耕字广耘临桂人与黄骥诸葛平并以才名领洪武丙子郷荐耕由训导擢知河源以亷能陞监察御史迁国子司业与修永乐大典卒于官有河池守御所修城记人竞传之【县志】
　　诸葛平阳朔人授应山县令清徭赋后调乐防请罢县丞簿员乐防人曰安得虑扰民如诸葛公哉以治行异等擢吏部主事陞郎中出为湖广参议【县志】
　　陆升字彦升灵川人洪武中举于乡受分水县丞永乐间改临髙有循良声时久旱焚香祝天夜梦老妪诉寃厥明获诈称牙兵者至诘之永寜乡符侬也因得其杀伯母状寘之狱天大觧学士缙过临髙为题雪寃致卷及吟松诗赠之转兴隆经歴卒【县志】
　　蒋穏宜山人洪武末岁贡知懐安廉介严谨政尚寛简吏则痛惩之尝置三等册立循环簿凡有科差量图里髙下审业产轻重锱铢不爽尤畱意学校以崇风化【旧志】
　　陈新临桂人洪武间任防同知县居官公勤稍暇召生徒讲授居处萧然不以介意县人思之【县志】上官谦继陈新令防同公勤与新前后一辙众大悦秩满父老请畱之后迁知夀州【旧志】
　　岳敏字敏学临桂人洪武庚午举于乡授河南道御史陞河南副使永乐元年陞四川按察使居官亷介卒之日家无余物【县志】
　　龙韬字君畧临桂人建文己卯举人授浙江嘉兴推官政平讼理擢山东道监察御史激扬有声不避权要后陞云南按察司佥事所至着丰裁以此招忌引疾归寻防恩进阶【旧志】
　　黄安宣化人建文己卯举人永乐间奉使交阯有功陞交阯宣化府知府后赴部考绩为交道羣长吏第一寻陞湖广参政后交人复叛安督饷道卒县志载永乐间授常州府知府入觐奉使云【旧志】杨寜逺容县人建文己夘举于乡署广东兴寜县敎谕歴陞户部员外郎交阯参议清慎方严始终如一致仕归田课子孙不履公署邑之世科相继推杨氏云【旧志】
　　莫卿平乐人永乐甲午举人官广东乐防县知县救荒恤民修学重士卓有政声【县志】
　　莫愚临桂人永乐丁酉举人以工部郎中出知常州府令严肃吏不敢欺从侍郎周忱【旧志作周恂】重濬蔡泾人获水利奏请减宜兴岁进茶时使者在外势横愚奏言守令亲民之官黜陟臧否出自朝廷奉使者倚势相傲且曰贤否在我傥若而言将必有以亷谨者为贪汚谀佞者为正直名实一淆吏治大壊请亟禁止报下吏部严禁愚以故安其职秩满郡民乞留巡抚以闻进二阶复任【县志】
　　杨清永淳人永乐癸卯乡荐任四川布政司理问陞雅州知州俱有政绩致仕归专以训诲子弟为事子讯中式任县宰亦有惠政人以为清之敎云【县志】
　　周鼎岑溪人永乐辛卯举人任南京大理评事转北京评事两任刑官多所平反民以不寃称官至山东副使【旧志】
　　李养博白人举永乐乡书授广济主簿寛平仁恕秩满邑民爱戴乞留加七品俸再任【县志】
　　杨宣字均政苍梧人永乐二年进士授翰林院庶吉士出知宜兴县亷静勤敏利兴革民多戴之事母孝疾笃吁天祈以身代【旧志】
　　龚箎苍梧人永乐甲申进士授嘉定知县课最擢兵部郎中中外以循卓见称歴陞广东布政司参政【旧志】
　　李宏北流人永乐乙未进士任四川道监察御史性刚毅有风裁尝建言时政十事皆经国正论名重一时【梧州府志】
　　刘湛字嗣澄桂林人永乐十二年举人正统间任潮州知府时漳冦林乌铁拥众扰郡之三饶势甚猖獗湛躬统民兵剿捕殆尽郡苦荒歉二年粮税不能输湛奏免民德之【县志】
　　龙归荔浦人永乐中任南雄知事署始兴招集流民令各复业豁赋累三千六十余石【广东名宦志】傅敬象州人永乐戊戌进士善属文任监察御史弹劾中贵风采凛然以直见忤遂引疾归杜门不出人不敢干以私【旧志】
　　陶成字孔恩郁林人永乐甲午举于乡授交阯鳯山典史为尚书黄福所知亟荐之累官浙江按察司佥事九载考绩民诣阙乞留陞本司副使为人严恕明直遇事敢为正统七年倭冦东海守边三司多惧罪自缢朝命推成整练邉务成量海冦来风时月预布铁蒺藜于泥中贼舣舟跃岸尽被刺仆伏兵四合殱而焚之又奏减运京储粮米二十五万石以运兵八千人沿海守御倭由是不复冦十三年处州贼叶宗留陈鉴胡等为变将逼金华之兰谿兰谿者浙门户同官推成往成至弥月间执渠魁戮党与数百人威声逺震乃分遣招抚降二千余人宗畱等还遁入处及温台山谷间时总兵官都督徐泰尚书石璞久屯无功复共推成成扺巢谕之畱七日皆感悔出降独余党陶得二者窜不受招成计诱其数百人杀之生擒百余人来降者三千余人得二与四十余贼更遁入山谷乆之复出猖獗来攻武义武义故无城植木为栅得二以緼束薪使人先匿入栅中而自率众外攻栅成与都指挥崔源驱兵出战自卯至申胜负未决贼从中烧栅为内应力战不支遂遇害时景泰元年五月也事闻遣官祭诰赠浙江布政司左参政官子鲁新防县丞嘉靖间从曾孙世职指挥鳯仪请立祠广州祀成并鲁【梧州府志】
　　李素字崇文苍梧人永乐进士以给事中使交阯改授贑县知县秩满民诣阙乞畱者二千人复任寻改番禺县拊循不减于贑擢光禄卿【旧志】
　　秦应字思敬融县人举永乐庚子乡试卒业太学授江西都司断事有富民殴人致死者抚按知应亷明属讯卒正其罪进刑部浙江司郎中与堂官论刑或抵牾趋出次日复以旧牍进必行乃已故狱多平反出知广平府奏罢积以内艰去时融田为贼据久荒民赔纳租役如故服阕赴京具疏奏蠲之补浙江嘉兴府政尚严明奸慝屏息擢浙江大参檄甫至卒【旧志】
　　徐子善梧州人永乐中以太学生知保昌县政崇简易不尚刑刻修学校课农桑恤鳏寡利民之事咸竭力为之【广东名宦志】
　　廖仕能【县志作士能】字国卿岑溪人永乐十八年举人知宣城县逺谗佞革吏弊修塘堰简词讼政令不扰一境以安陞吉安通判宣人思之不忘【旧志】陆忠永淳人永乐癸卯乡荐任福清县丞敎民开渠灌溉得以力田年老告归乡人小利亦赖以兴至今称之【县志】
　　闭贞横州人监生永乐间任福建惠安县主簿亷正贤能爱民革邑人赴部使者请畱遂陞本县知县在邑乆深知民间情伪及吏案宿不事鞭扑而令自行九年致仕民为树德政碑又作琴堂四美诗遗之【旧志】
　　李观智字克明苍梧人永乐二十一年乡荐入太学授都察院司务陞山东佥事改广东分廵岭西道清逺盗发捕戮之德威交着景泰四年广东冦起督抚王翺以观智谙土俗委之抚谕大藤五屯龙山诸冦悉降子廷麟廷鳯廷彪咸领乡荐【梧州府志】廖时英藤县人永乐间贡生学问该博制行端方任礼部郎中居官清愼为时所重【县志】
　　徐贤字遂良临桂人永乐辛卯举人登邢寛榜进士歴刑部郎陞广东按察副使绰有政声年未六十即引疾致仕乡人髙之【县志】
　　李通临桂人举人永乐十二年知阳春县事丰采端厚听断公平民深德之【县志】
　　陈敏陆川人由监生司李韶州擢知儋州寛厚得民以忧归民遮道乞畱仍任如故九年改知泗州儋人祀名宦【旧志】
　　黄贤相藤县人永乐间入太学后擢监察御史数言时政称旨褒赏【旧志】
　　陶秀昭平人防昌令事亲孝禀命惟谨友其弟尽以家产付之及居官或以贿入輙峻却决狱无畱滞民以不寃故其子孙多显者【县志】
　　莫彦朴怀集人永乐歳贡操履清慎敷政公明官至饶州司马【县志】
　　马聪字驯良临桂人登永乐乡举正綂间任九江德化县莅事勤敏首以学校农桑为务郡有甘棠堤唐刺史李渤所筑乆且壊行旅畏阻一日见男女裸体而渡聪恻然念曰此令过也遂率民往筑甃以巨石两旁植栁防之上有烟水亭宋濓溪祠久圯复修葺之后陞工部主事卒于官柩还道经故治民懐其德遂迎葬于庐山之麓留其妻与子居焉【旧志】
　　李奉苍梧人宣德间以举人为镇江通判专视马政愍牧者苦偿不支曲为调剂以苏其困又请减水患租税擢徽州同知值歳防奉请改折漕米三万石士庶感之尝恐秩满去后被谗归贼防苍梧惟奉居不敢犯【县志】
　　刘琚字宗正临桂人宣德七年举人为松江推官行部使者荐其清恕召授监察御史廵视京畿摘诸权贵不法保河两郡戚姓阉竖望风敛迹镇守大臣为大书桂林秋月栢府春风以赠之尚书倪敬记其事久之出为陜西按察副使为怨家中伤谪云南景东卫经歴以老疾求去【旧志】
　　苏忞号眉山懐集人宣德七年乡试第一入太学正统六年知湖广靖州尝兴水利修学宫视民如子不忍以事劳之十四年广贵苗贼流刼至七里坡将袭州城忞率民兵五百人奋力与战贼益众不敌死之州民思哀不置治元年靖州知州伍玑具奏立祠懐邑祀乡贤【县志】
　　羽尚忠岑溪人宣德间歳贡任汉中府推官补任潮州用刑明慎狱无寃滞【县志】
　　罗寜岑溪人宣德间歳贡任交阯义寜府同知亷慎有为民夷懐服【旧志】
　　杨棨陆川人宣德举人补琼州府同知亷明决狱仁惠拊民累官广东参议复按琼州州民祀于名宦【旧志】
　　伍星防字聚奎义寜人宣德十年举人歴官陜西道御史以敢言为时贵所嫉遂挤之外转湖广按察佥事气节凛然执法不骫寻乞归【旧志】
　　唐荣全州人宣德乙卯举人正綂中知仁化时县治燬于兵荣奏徙今治创造城垣坛庙往来道路百废俱兴规画咸当至今赖之【州志】
　　阮敬苍梧人举宣德乡书任太仆丞以直諌出为平乐丞韩襄毅开府两粤威名借甚敬谒以礼不少屈韩壮之荐其能擢郎署服官久清节益着【县志】梁洁岑溪人举宣德乡书为普安州丞器局凝重才识精敏从征安南有功擢守云南多善政一时推其治行【旧志】
　　黄瑜字仲美临桂人正统九年举于乡授兖州府同知时岁歉亟令所属发粟赈且值水患筑堤御之陞本府知府遭丧归适两广猺冦猖獗都御史叶盛请以瑜知肇庆至则剔蠧刬弊百废渐兴化所属诸蛮听诣郡自行首服且谕郡县德威并济都御史韩雍嘉其治行奏请加秩以布政司参政掌府事先后歴十五年郡人感之【县志】
　　宾继学平南人学问优赡品行端方正统戊午觧元任文选司主事公明勤慎防介不阿铨法为之一清尚书王鏊最器重之署其考曰名魁乡榜行卓士林丁内艰归卒于家【旧志】
　　萧九成字子韶修仁人【旧志作义寜人正统戊辰进士】頴悟俊防下笔成章正统戊午乡荐第二庚辰登进士授户部主事在部敏慎利多所建白旋挂冠归人益重之【旧志】
　　唐防字德盛全州人正统丁卯乡荐歴官郴州守治行平恕能得民报政当迁郴人请借留之寻乞休归盘桓松菊时论髙其风概【参粤西通载】
　　李昺永福人登正统间乡试防求直言疏上称旨擢湖广道御史有直声官至浙江佥事【旧志】
　　秦进字廷玉象州人正綂戊午举人幼孤服母教性嗜学不事嬉游初为瑞州推官讯狱明允请托不行人咸惮之歴髙肇二府通判尝因猺冦请益军储尽革宿不畏权贵以疾归训二子鋭钦相继登乡荐【旧志】
