<!-- { "loadSidebar": true } -->
　　邓洪字光大宣化人倜傥不覊童丱时为邑弟子员以英敏称初学宫在城北科第湮郁洪白于督学使者徙置城南正綂戊午贡太学及谒选吏部以优等拜南京山西道御史防谨自持举劾务存大体尝奉命赉军鳯阳人颂其公既而按直威惠并行逾年卒内阁彭时铭其墓【旧志】
　　闭悌横州人正统中进士知桂阳专意抚循民懐其德后左迁萧县丞律己厚下萧民德之奏请为令后晋潮州府同知【旧志】
　　万显字世举藤县人景泰元年乡魁授封川训导负应变才时地方冦起都御史韩雍檄领民兵防御保障有功荐陞本县知县清节自坚政事克举董筑城垣尽心区画民赖以寜【县志】
　　闭鲁横州人景泰四年举人任桂林府推官时平乐猺獞跳梁当道檄鲁招抚向化者万余人都宪朱英开置永安州奏鲁为知州任七载以守制归民思之不置服阕补知石屏州正德间其子克歳荐过永安民争相问遗送至桂林【旧志】
　　黎暹苍梧人景泰中举人歴官桂林同知清简自立不屈于人韩督府雍初至桂诛指挥李英等四人以警失机藩宪见之莫不长跪免冠请罪暹独不然雍识其能雍离桂暹亦觧去【县志】
　　李简【旧志作李简中】宣化人景泰癸酉举人少刚敏任将乐县令三年丁外艰朝夕哀毁既葬庐墓至服阕补髙明令在任六年民懐吏畏为上官所重以考满归遇宗族有争者悉化之祀髙明名宦【县志】黎禧阳朔人景泰丙子举人知増城县有治才冰檗自厉时剧贼残破诸邑禧献议佥宪陶鲁讨平之修城兴学实心实政班班可考后判琼州【县志】郭本字道充融县人景泰辛未进士为监察御史巡按浙江时奄宦恣横本纠弹不避致中伤谪云南永平主簿刚直亷介拓县治绥流夷未几移太平府同知久乃擢为守后以疾辞归【旧志】
　　费广字隐之横州人景泰癸酉举人歴宾连二州学正迁铜皷卫敎授陞南雍助敎成均诸士服其讲觧进修职佐郎寻致仕所至称模楷年八十余卒祀乡贤【旧志】
　　伍玑字子玉藤县人景泰七年举人判福建盐运司寻知靖州刚直防明兴废举坠革除烦苛敎育英才后以不获当道去民咸惜之【县志】
　　李时敏平乐人景泰癸酉举人成化间知广东信宜县寛厚防洁卓有实政陞化州知州民苦岁祲上官责输甚急时敏曰使我以催科称能如民力何疏灾状闻于上民得更生九载擢长芦盐运同知以目疾乞休歴官二十年家无余赀人服其亷化州立祠奉之平乐祀乡贤【旧志】
　　邓璩宣化人景泰丙子举于乡任浙江衢州同知九载矢氷檗诘奸宄吏畏民懐声播逺近陞雷州知府【旧志】
　　李芳字本春融县人景泰甲戌进士知夷陵州时州士久乏计偕芳拓州廨东建舘舍取所试髙等陈铭軰防文其中亲为讲授以次选举敎育实多律巳清严而临民平易州人歴今称贤守以芳为最迁贵州参议累官云南左右布政谢病归囊无长物居室卑隘率子孙向学乡里服其清德【旧志防湖广通志】
　　焦霖字景霖灵川人年十七景泰丙子领乡荐授广东布政司理问时盗贼窃发江海阨塞诸司檄霖领视凡所获盗情轻者宥之令听差遣有警则宻发觇伺擒贼数百人郡境肃然陞池州丞未任卒【县志】
　　苏润桂林人景泰中惠州府同知郡治前有交衢雨集淖深润出官钱甃以石达之郭外民便之博罗长乐诸学宫乆圯捐俸修葺为之一新如长沙港苏村堤尤为坚固其尽心勤事与民兴利类如此【旧志】
　　欧阳伸马平人景泰四年举人成化中为镇江府推官防洁无私谳狱平允郡有盗剽刦巡吏诬富民若干系狱伸叹曰为民父母忍视无辜逮死耶遂白当道率民兵掩捕果得眞盗百人民遂得释【旧志】
　　邢正字直夫宜山人天顺间进士从户部郎出守防州时防罹兵火庐舍尽燬田土鞠为茂草正招还流亡无诸盗闻其恩信相率来降正区别人数多寡给以田宅众頼以生尝奏革冗官豁逃絶田粮苏困便民官至云南参政【旧志】
　　傅鉴藤县人举天顺乡书第一知钦州调靖州进阶四品操守氷檗各着惠政尤善庭训子三皆领乡荐着有藤县志祀乡贤又专祀赤水鎭觧元书院【梧州府志】
　　蒋良字希玉全州举人天顺间任河西知县政务长厚不乐闻人过有讼者即谕以孝弟忠信民咸感动【州志】
　　梁继本字显宗苍梧人天顺三年乡荐判池州府耿介不避权势觧官去甘贫约不事干谒【县志】陈瓒永淳人监生直赵州判官天顺间剧冦攻破县治烧燬版籍瓒招抚逃民复业修筑城垣民赖保障【旧志】
　　张廷纶平南人天顺四年进士时两广弗靖谍报某村落附贼参将范信列村落名欲屠者识一白圈否者黒圈当死者无虑数千人廷纶以进士家居有奔告者即夜叩军门告变信出见廷纶曰闻欲剪屠村落耶曰然廷纶曰不可民实不附贼公过听且公奉天子命将弭冦以安民今乃诬民以为防民不死冦即死于兵等死耳且将从贼以苟活是驱民于贼也乱且弗戢信曰公敢保此曹果不从贼乎廷纶曰愿以家族百口保之信大屈服立下令已其事且拜曰数千人死命赖公而生信有死罪頼公而免敢拜公赐后为南京户部主事【浔州府志】
　　邓纶灌阳人天顺己夘乡荐授湖广湘乡令作兴学校劝课农桑县遇荒旱纶敎民筑塞陂堰创造水车四境沾溉湘乡之民永利頼焉以亲老乞归民不能舍立生祠复入名宦奉祀【县志】
　　冯俊字士彦宜山人天顺庚辰进士初授刑部主事歴员外郎中折狱明信成化乙未擢福建按察副使指挥杨恣横民苦之上官以其东杨之孙多庇焉民诉于俊俊自临讯具狱论死以外艰去服阕除湖广辰沅兵备凿沅溪以通运道作浮桥以通往来迁广东布政寻陞副都御史巡抚四川兼提督松潘诸军事时松潘总兵恃势不戢兵俊劾罢之马湖土知府安鳌残虐一方抚按虑激变莫敢治俊授计佥事曲鋭捕鳌寘之法请更立流官马湖改流自俊始治丙辰以疾卒于官俊天性刚毅遇事敢为在广东时夫人吴氏为置妾俊不内召其父母以女遣还并其奁餙与之其父母感泣而去在蜀有知州某故人子献徽墨数笏俊怪其重试之乃墨涂黄金也即掷还亦不以语人卒之日一无所有讣闻谕祭令有司营葬【旧志】宋廸字吉之宾州人天性至孝亲有不悦肃衣冠立寝门待罪必俟释乃退天顺己卯举于乡授云南广南通判尽心民事丁父忧居丧一遵文公家礼不尚浮屠服阕补判顺寜府时甸州有大狱抚军檄廸决之捞获十二尸立辨其寃咸颂神明又却景东土官餽金称亷吏云【旧志】















　　广西通志卷七十七
　　钦定四库全书
　　广西通志卷七十八
　　乡贤
　　明
　　秦宏桂林人景泰癸酉举人成化初知兴寜县明逹刚介豪猾敛迹奏立城池至今赖之【县志】
　　宋瑚崇善人性警敏博极羣书成化戊子举于乡知乐昌县多善政岁饥民絶食瑚立法赈济度其地可艺麻菜令家人取种数斗给民种之菜熟活甚众县人德之呼为宋公菜　案旧志作防城令今依府志改正
　　陈宣字廷实义寜人以国子监生授南京中城兵马副指挥陞西城兵马指挥才敏志刚防御甚严奸慝遁迹勲宦皆为慑服【旧志】
　　唐博字文溥全州人成化戊子乡荐授四川巴县令开诚布惠凖法原情民有兄弟争产者责以大义遂相让而去或贫不能婚给以金又讼窃衣者访之廹于寒给衣遣之戒勿犯相地筑塘堰凡百有七十所巴人赖之【州志】
　　邵思让【旧志作姓王名让】字伯礼宣化监生悃愊无华敦宗族崇行谊任广东番禺丞弼成邑政能办累年未决之狱县令重之抚按诸司破格奬异致仕归岁举乡饮大宾者二十余年夀百岁子儒傥仪咸恪承庭训夀皆九十余一门德夀乡闾称为百岁第云【旧志】
　　程瑄字汝玉藤县人博学能文尤工书法景泰间应贡入胄监尝以文章见称歴事南台咸见器重成化改元中丞髙某荐补台中力辞不就其恬退如此选武縁县知县调石城所在皆有善政人怀其德【县志】
　　陶鲁字自强郁林人以父成死事廕授新防丞年二十猺贼流刦髙亷惠肇诸郡将及新防鲁集父老子弟筑堡砦练技勇缮甲兵复建郭掘壕布铁蒺藜刺竹于城外贼来犯輙击破之巡抚叶盛上其绩就迁知县寻以破贼功进广州同知仍知县事成化二年从总督韩雍征大藤峡有功擢佥事专治新防阳江阳春泷水新兴诸县兵其冬防合叅将王瑛破剧贼廖防保等于钦化明年偕防将夏鉴破贼首黄公汉等于思恩浔州未几贼防石康执知县罗绅复偕鉴追击至六菊山败之鲁以两广冦盗不息奏请建总制府于梧州秩满考课进副使兵部尚书余子俊奏其抚辑劳勚赉金币二十年以征荔浦猺功増俸一级九载课最进湖广按察使治兵两广如故郁林陆川贼黄公定胡公明等为乱与防将欧磐五路进讨大破之毁贼巢一百三十治四年总督秦纮遣平德庆猺进湖广左布政使兼广东按察副使奉勅抚治两广地方贼悉遁去人称为三广公十一年卒授其子荆民袭锦衣副千户鲁善抚士多智计宻谋迅发动无不中歴官四十五年大小四十战凡斩馘二万一千四百有竒夺还被掠及抚安复业者十三万七千有竒两广倚之如长城少丞新防知县事王重故老儒勉之学每晨授经史讲觧而后视事重卒鲁执丧尽弟子礼且资其二子又敬事陈献章献章亦重之嘉靖初鲁殁三十载矣新防人思其德颂于朝赐祠祀之【梧州府志】
　　杨防象州人成化间任临髙知县承累任苛虐之后政尚寛简然能明烛下情民以讼至先得其诚伪善恶审无大害者谕归自思民感其言中止者多阅数年民安讼简以谤累去职新任梁俭来代之日百姓如恋慈母赆者络绎防坚拒之不去梁曰此无所为而为者吾当一屈杨君以慰吾民乃置一帙于门下命赆者书名湏防帙满持以示杨劝纳所赆已而行就车老稚追送三十里梁叹服仿其政而行【旧志防广东名宦志】
　　宋字宗器崇善人防失父事母以孝闻仲兄琏性偏急克恭无怠意由太学生授防城县丞志励名节一介不茍防江北大饥奉檄赈济区画周悉活饥民以万计已而流贼四起练民兵拒敌防城得全小河湾盗复炽上司檄帅兵讨之斩首百余级贼遂退驰驱兵荒间以疾卒于官防民莫不悲涕祀名宦　案旧志列入补遗又疑即宋瑚今照府志订正
　　谢谦罗城人成化戊子举人初任广东韶州司李治狱多所平反歴陞浙江寜波太守尤有惠政致仕归一如布素士林咸推为清白【旧志】
　　熊銮字器之宣化人成化辛卯举于乡持身端谨任寜波府同知恪守官箴不激不随奸慝尽戢归里后乡族奉为仪型【旧志】
　　张兴字俊民灵川人成化辛卯举人初任安定知县陞河南布政司经歴时逆瑾索贿兴随表诣京朝贺无所与以老勒致仕瑾败诏起诸受防者得奉例赐进阶一级兴赋性端慤取与不茍归家守贫如未仕时乡人见之敛容起敬夀八十四岁【县志】陶瑄平乐人登成化贤书官四川井研令有惠政捐俸造下闗桥井研人诵焉【县志】
　　唐勲字本孩全州人成化丁酉举人任监利知县持已严正驭众精详穷乡细民一见后再至輙呼其姓名未尝误居官五年增城浚壕修儒学立社仓清理田粮百废俱举冬一裘夏一葛未尝新制【防旧志】
