<!-- { "loadSidebar": true } -->
　　社稷坛在州西南长塘坡雍正十一年修建先农坛祠在州东城外凿石坡雍正五年遵式建造耤田四亩九分耕具祭器俱全
　　风云雷雨山川城隍坛在州南江边坡雍正十一年修建
　　厉坛在州城东北东门坡
　　关帝庙在州北门内古建
　　国朝康熈十二年郁林营防将萧自禧修雍正三年奉
　　防追封三代公爵设位后殿有司并祀四年知州张永
　　熊修
　　城隍庙在州南门内古建
　　国朝康熈二十三年知州贾有福修三十二年州判王佐臣重修
　　旗纛庙在州东门内
　　东岳庙在州城东半里康熈三十四年修建寒山庙在城西三十里寒山
　　火帝庙在州治东
　　真武庙在城北一里
　　五显庙在城东一里
　　天后庙在城南一里
　　忠功祠在州南门外祀宋忠臣邓得遇陈应明洪武四年建知州赵天鉴有记
　　文丞相祠在州城西祀宋丞相文天祥
　　忠烈祠在州学东祀明赠防政陶成右布政胡拱辰有碑记
　　忠孝祠在州城内祀明州同知郑寳子宗珪附祀瑞泉祠雍正十一年瑞泉出于州之富民乡藤厘坡沾溉农亩巡抚金鉷以闻奉
　　敕即于泉侧建祠崇祀雍正十二年四月八日兴工上梁庆云见歴己午二时五色纷翔如鸾尾状庙成具请
　　钦定封号曰昭德沛泽泉源之神
　　御书题额曰惠润田功
　　博白县
　　社稷坛雍正十一年修
　　先农坛祠雍正五年遵建
　　风云雷山川城隍坛雍正十一年修
　　关帝庙在县城
　　城隍庙在县城
　　龙母庙在城东南缘秀岭乡人祈祷辄应
　　真武庙在县东康熈四十五年知县赵世功修建三贤祠在县东祀李时亮秦懐忠徐噩
　　四将军祠在县东祀马援髙骈狄青刘子羽今圯伏波祠在马门滩博白北流二县交界汉马援南征交阯旋师过此见江流迅激舟楫不通乃凿石导江后人立祠祀之
　　北流县
　　社稷坛在城外一里雍正十一年修建
　　先农坛祠在城东北一里雍正五年署知县谢锡侯遵建
　　风云雷雨山川城隍坛在城南一里雍正十一年修建
　　厉坛在城西一里
　　关帝庙在城西半里康熈四十三年邑人曹振宸重修
　　城隍庙在北城内
　　东岳庙在城内东
　　伏波庙在城西一里
　　北帝庙在城北一里
　　龙母庙在城东一里
　　天后庙在城东一里康熈二十五年邑中商民同建
　　文昌祠在城东一里康熈四十年修建
　　五谷祠在城北十里鸭□村
　　陆川县
　　社稷坛在城北一里雍正十年修建
　　先农坛祠在城南一里雍正四年创建
　　风云雷山川城隍坛在城南五里雍正十年修建
　　厉坛在城北后阳山东
　　关帝庙在城南四里
　　国朝康熈四年知县方鼎建康熈五十六年知县顾鹏重修
　　城隍庙明洪武初县丞王麟建于南门外天顺间迁县北
　　国朝康熈二十五年知县闵植迁建县西康熈五十四年知县顾鹏重修
　　伏波庙在城南六十里伏波滩祀汉新息侯马援东岳庙在城北一里
　　东山庙在城南一里
　　龙王庙在城南十里龙潭湾康熈五十六年知县顾鹏建
　　三圣庙在县北六十里平乐墟
　　真武庙在平乐墟
　　三帝庙在县南一百里清湖墟明建嵗乆頽废
　　国朝雍正二年邑人谢开先捐资重修
　　天后庙在城北学前街
　　彭公祠明治十年建祀典史彭金彭南海人公亷慈爱乞休去民肖像于庆寿堂
　　义勇祠在新村寨为战亡狼目黄晓父子建今废六冷祠在城东六里六冷溪上祀罗侯罗名无考相传其生时能以祸福晓人死后乡人祀之祷祀辄应
　　贞烈祠在学宫右为明知县张子翼妻卜氏建兴业县
　　社稷坛在城外西北一里雍正十年修
　　先农坛祠在城外西半里雍正五年建
　　风云雷雨山川城隍坛在城外南一里雍正十年修
　　厉坛在城外北一里
　　关帝庙在城外东年逺倾圮雍正八年署县事夏暟修
　　城隍庙旧在城外西北康熈五十六年知县姚之秀改建东城外
　　东岳庙在城外北
　　五显庙在东城外
　　天后庙在东城外
　　国朝康熈十一年建雍正十一年修
　　叶公祠在县东街祀明知县叶日焕











　　广西通志卷四十二
<史部,地理类,都会郡县之属,广西通志>
　　钦定四库全书
　　广西通志卷四十三
　　寺观
　　佛老之説流传中土而不废者证因果崇报应亦所以动民为善鉴恶意也粤西边峤大云之建传于唐柳子厚记而资寿寺六祖院亦载宋史五行志他如琳宫绀宇缁流羽士之所栖托鼓钟响荅徧及岩陬水涘间顺人情而导之非有当于圣人神道设教乎乃若矜老慈防善政所先循其绩而弗堕俾夫鳏寡孤独者于斯养也庄严虽异所谓福田功德岂有殊焉故并及之志寺观
　　桂林府
　　临桂县【附郭】
　　万寿寺在文昌门外隋时建名开元寺宋天禧间改宁寿元顺帝赐书圆觉二大字明洪武二年燬于火十六年重建改今名
　　国朝顺治十五年三等伯线国安重修
　　定粤寺在府城东北顺治八年定南王孔有德建栖霞寺在城东七星岩下唐时建内有藏经楼听月亭寿佛洞香积防
　　国朝顺治八年僧浑融扩建殿阁亭防备极宏丽为一郡佳胜
　　安仁寺在府城东江门外明正统十四年靖江王建
　　铁佛寺在府治北
　　雉山寺在雉山之阳宋陶弼有宿雉山寺江亭诗西山寺在府城西古名资庆寺顺治十八年线国安重修
　　南院寺在府城南门外顺治初定南王孔有德因绍庆寺旧址重建康熈七年重修
　　广福寺在府城北二里顺治八年定藩左翼总兵全节建
　　庆林观在七星山下一统志唐太宗幸九成宫观桂州所贡瑞石文乃命检校桂州总管李靖考所得石地建观赐名庆林
　　五岳观在府城西唐建名天庆观宋为元妙观咸淳二年改今名
　　国朝顺治十五年线国安重修
　　七星观在七星山麓宋景定中建
　　国朝康熈六年巡抚金光祖重修
　　佑圣观在文昌门外刘仙岩明靖江王建
　　国朝定南王孔有德修康熈二十五年巡抚范承勲増修
　　元山观在城南二里即宋之问故宅后名真山观紫极宫在府城东宋建元吴璋重修
　　观音堂在府城西明崇祯四年进士张茂梧建
　　国朝顺治十八年线国安重修
　　七星庵在七星山元风洞前
　　养济院在南门外
　　存恤院在城南
　　广济院在城东北七星山侧康熈二十五年按察使黄性震建
　　茕独院一在城内水车巷为南院一在北门内为北院康熈五十三年巡抚陈元龙捐建
　　育婴堂在东关外阜成书院西康熈五十三年巡抚陈元龙建
　　漏泽园一在城南白龙洞侧一在城东南龙隠岩后一在城东北防仙岩前
　　灵川县
　　大雄寺在县城外东街宋嘉定间建元至元中重修杨宗瑞有记明正统间知县包至道迁城内后燬嘉靖间重建
　　如意寺在县南街唐开元中建明嘉靖间重建全赐有记
　　国朝康熈五十八年知县楼俨重建为庆贺习仪之所
　　龙泉寺在县北唐贞观间建
　　隆福寺在县南四十里元皇庆间建
　　寿圣寺在县西南五十里元大定间建
　　方广寺在县东三十里宋治平间建
　　寳积寺在县西三十五里宋乾道间建
　　神珠观在县南二十里宋乾道间建
　　普照观在县西三十里宋绍兴间建
　　崇真观在县东街元至顺间建
　　青云观在县西三十五里宋淳熈间建
　　福神观在县南三十五里元大德间建
　　紫竹庵在城东大雄寺右康熈二十一年知县王士垐训导毛文灿重修
　　聚云庵在城东三十里
　　千佛楼在县西北十里路江山麓
　　兴安县
　　宝塔寺在县东北懐德坊宋宣和元年建
　　明真寺在县西南十里乳洞前
　　南堂观在县南街宋时建明洪武十六年设道防司于内
　　养济院在县东半里康熈四十年知县刘国相建二层六间五十六年知县任天宿修陡河堤岸改为民房
　　阳朔县
　　鉴山寺在县治南寿阳山下后唐同光中建佛殿元至正己卯建佛母宫并转轮藏明洪武十年就寺设僧防司万厯三十六年知县王之臣重建
　　国朝康熈五年知县陈洪畴修
　　报恩寺在县西北宋景定间建明正统间知县万霁修万厯间知县陈天德重修
　　广慈寺在进贤里枫林村宋端平间建
　　定光寺在县东城外倪家村后唐同光三年建澄心寺在县东南附郭里木山村宋隆兴二年建宝梵寺在县东富和里宋庆元间建
　　普润寺在崇富里歴头街宋建炎间建
　　明觉寺在县西南元至正三年建明万厯乙未知县李栻重建
　　善兴寺在县西南永宁里杨梅庄宋端平间建鹤洞寺在县南白鹤山明万厯间知县王之臣命工开辟题曰来鹤兼绘大士像
　　龙跃寺在县西三里明万厯间邑人莫之先创建等法寺在忠善里杨梅岭宋嘉定间建
　　罗汉寺在县南二十里广福岩唐曹祠部邺有诗宋时邑令周志行重修
　　北斗观在县北鹿山上
　　南斗观在县西门外
　　真武观在伏茘市
　　长峰观在大村
　　北极宫在县北宋时建元至正间重修明洪武十六年设道防司正统乙丑知县万霁命道士文兴童新之教谕萧文郁有记
　　观音阁在县南寿阳山麓康熈十五年重建祝国庵在县西顺治十五年知县张之楙倡建康熈十二年知县陈洪畴训导权汝骏重修
　　腾蛟庵在县西北横倚江滨明万厯三十七年知县童大成创建题曰腾蛟延僧栖守
　　大乘庵在县北报恩寺前
　　普照堂在附郭里白沙湾
　　永宁州
　　太平寺明万厯间知州唐执中建寻废知州尹廷俊改建城之东北隅
　　大华寺在州南八十里双瑞岩下明万厯十八年建
　　北极观在州北门外
　　长寿庵在州南覆釡山右
　　清浄庵在州南门外
　　桥头庵在州北二里
　　观音堂在城东北过桥头明万厯十六年防将刘綎建
　　永福县
　　上乘寺在县东门外明洪武二年县丞康孝良建
　　国朝康熈三年知县黄朱朂修
　　澄心寺在县北鳯巢山元至元间县尹郭宣美建
　　国朝康熈二十六年知县陈以逺率邑人彭秀僧善志重修
　　灵寿寺在县东灵寿山明成化十八年僧宝山邑民吕思恭募修
　　登云寺在县西登云山下康熈二十五年僧道云募建三十八年邑人章尔溶募修
　　石佛寺在板塘里河陂村
　　龙兴观在县东三十五里元至正八年邑人徐才名募建
　　鳯巢庵在县西门外康熈七年邑举人刘廷玺捐建
　　准提庵在县西明国学生范炳元建
　　国朝康熈五年知县邢谦重修
　　观音庵在县西康熈三十年僧清音募建
　　甘泉庵在东岭明天啓七年知县陆寛捐俸建养济院在县西关城隍祠左明万厯间知县马应斗迁于来仪亭前
　　漏泽园一在县西城外厉坛之后一在县东教塲之荒岭一在东郊大路底
　　义宁县
　　香林寺在南门内唐咸通五年建
　　国朝雍正七年知县许建重修为祝厘所
　　寳乘寺在县西南十里宋绍兴二十二年建禅隠寺在县西北五里宋淳熈间建
　　超果寺在县西北八里宋嘉泰三年建
