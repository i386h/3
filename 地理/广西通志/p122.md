<!-- { "loadSidebar": true } -->
　　考元设宣慰使司都元帅府统诸路总管犹宋帅府各州惟设义兵万户府以握兵视宋颇简要焉明洪武二年正月湖广行省臣言庆逺府地接八番谿峒所辖南丹宜山等处宋元皆用其酋为安抚使以统之天兵下广西安抚使莫天防首来欵附宜如宋元制録用以统其民上从之庆逺南丹军民安抚司置安抚使同知副使经歴各一员以天防为同知王毅为副使三年设南宁栁州二卫立民兵万户简民间武勇教之技击编队伍时操练有事用以征伐无事为民十二年设梧州守御千户所用桂林左卫正千户李兴掌所事统旗军一千五百七十四名立所于元安抚司旧址有千百户所印五年一推选军政广西都使司推选各指挥千百户上后军都督府题准领之五屯容县懐集郁林各设守御所亦如之十四年调桂林卫百户杨遇刘荣领军守备郁林初籍郡县民数十八年初立屯田用祭酒宋讷言毎卫所官军以十分计之七分守城三分留屯毎军一名承田二十畆二十年六月浔州知府沈信言府境接连栁容梧藤等州山谿险峻猺贼出没不常实为民患臣愚以为桂平平南二县旧附猺民皆便习弓弩惯歴险阻若选其少壮千余人免其差徭给以军器衣装俾各团村寨置烽火与巡检司民兵相为声援协同捕逐可以殱之上曰蛮夷梗化彼习然也使守土之官能招徕之何用杀戮若无事但当谨其防御使不为患耳茍其为冦不已民有不堪则发兵讨之何必团寨【明史藁】
　　永乐初调湖广贵州军征广西蛮遂留戍其地后贵州军以征麓川撤回独留楚军万人分戍桂林栁州平乐诸州邑有万户及禆将统之阅歳践更然水土不习多至病死间有逃亡不赴者法不能尽绳也其戍守梧州则粤东军原以万数今减为三千云永乐二十一年广西备御用湖广官军五千不足复添五千分班轮戍【叅百粤风土记】
　　宣德元年以伍籍空虚籍民兵编保甲有民欵土丁民壮之名鞍马器械官给之蠲役免丁而役其力【旧志】
　　正统十四年苖冦猬起广东则命侍郎掲稽广西则命侍郎李棠各巡抚之然二广地势犬牙贼东西豕突来往不测而武臣自守便利不相策应天子用兵部尚书于谦言命太子太保左都御史王翺总督两广军务总兵以下悉听节制一切便宜从事初募民壮本地官司率领操练鞍马器械悉从官给免本户粮五石丁二丁事故不许勾补【明史藁】
　　天顺五年总督御史叶盛请设防将于各府分守梧浔二府防将一员属广西总兵官节制各卫所皆受约束【旧志】
　　嘉靖二十五年六月巡按广西御史冯彬言广西之患莫甚猺獞与其召募以防贼不若召募以剿贼掳其巢耕其土凡贼之美田肥土我兵无不愿得之者因其愿而令之蔑不胜矣部议广西一省狼人居其半其三猺人其二居民以区区二分之民介蛮夷之中事难猝举且免差应调土狼积习今日应募以平之者安知他日不各据其他转而为贼乎宜下抚按议从之【旧志】
　　隆庆五年广西府江右江诸猺獞作乱巡抚郭应聘请给兵饷剿除之给事中梁问孟以贼党甚众不可尽灭宜令守臣熟计兵部覆言府江自正德十二年都御史陈金征讨之后且六十年而右江北三北五等巢素未惩创生齿日烦遂肆猖獗顷者大征古田各巢咸畏威敛戢独府江右江恃险为乱若复纵之非惟无以固八寨懐逺之招亦恐以啓古田擕贰之渐剿之便但兵在万全宜即以科臣所虑备行提督殷正茂及广西抚按郭应聘等相机行事毋贻后患其调兵给饷诸务悉听便宜上是之六年府江猺复作乱都御史郭应聘徴汉土官兵六万讨平之又上善后之策改土司置防将通水陆处兵费设县治分田粮六事诏从之【旧志】
　　明初未定天下之先诸军在外者谓之翼洪武中改翼曰卫有指挥使等官后乃设广西等处行中书省防知政事及都卫指挥使尝以防知政事丁玉兼都卫指挥使洪武四年始设广西都指挥使司以统各卫百户杨文尝从髙佥事征南宁有功积陞至右军都督佥事二十八年命充总兵官率马歩官军征讨广西广西总兵官始此癸未命潭州卫指挥同知邱广为总兵官寳庆卫指挥佥事胡海广西卫指挥佥事左君弼副之率兵讨左江上思州蛮贼广西副总兵始此然皆用以征讨未尝镇守也其后都督韩观始挂征蛮将军印充总兵官镇守广西自后兼用侯伯都督成化中左副都御史韩雍征大藤峡设总府于梧州以总督两广兵权时雍守制夺情起雍为右都御史总督两广军务兼理巡抚于是平江伯陈锐以征蛮将军总兵至复以署都督佥事夏正充广西副总兵镇守桂林而总两广兵者始専用侯伯矣嘉靖初总制都御史新建伯王守仁奏用副总兵张祐协守思田事宁即已非常制也两江各设防将兴安设督备永福平乐俱设守备各以都指挥为之皆始自韩雍奏设其后督备守备或用指挥又其后庆逺思恩郁林亦设守备梧州设坐营则以广西都指挥为之凡在军门司号令曰旗牌官又有军门赞画官嘉靖元年兵部题允于武举中式者量其年力咨送邉方军门赞画以五年为期期满送部叙用【旧志】
　　土司兵故精劲每遇警辄徴召大者数千小者百计行之既久兵日骄恣民且苦兵总督尚书王守仁以徴召频数人不堪命因议更番戍守之法戍省者三千戍梧者四千戍栁者二千地方小警以戍兵雕之鱼书不烦而足禆缓急其制良善然穷年外处月饷无几武夫悍卒多不乐役第以老惫充数到伍以后潜归相续名存实亡警报一闻又不得不议徴兵矣万厯十六年督府刘继文以地方宁谧议减戍卒之数但兵额既减而虚名如故也然土兵入内地窥我虚实且易搆鬬故不至者亦不取盈云【百粤风土记】
　　广西额设指挥使司左右中前后五千户都司镇守总兵官【永乐中设】两江防将府卫所旗军哨队召募等兵一千一百十二名【嘉靖初年添设】军门标下四哨官教师队兵三百零六名总府亲兵杂流共二百四十九名东南二营官兵三百四十九名标营界牌营兵二百零九名老营哨兵五十四名【旧志】
　　桂林府中右卫指挥守御千户所官七十三员旗军二千六百三十七名【旧志】
　　临桂县听拨兵一百六十名【嘉靖间添募】守各堡兵一百六十一名打手三十名目兵七十名【县志】
　　灵川县守城打手一百三十六名守各堡隘兵九十九名【县志】
　　兴安县旗军一百二十八名守城打手五十八名守城民款五十八名县后汉兵二十名守各堡隘打手三十八名【县志】
　　阳朔县守城打手六十名守城民欵五十名守各堡隘兵三百三十四名【县志】
　　永福县守理定牛摆江道打手三十五名目兵七十名守各堡隘兵四百一十六名【旧志】
　　义宁县守城民欵二十八名守石门堡民□二十名【旧志】
　　永宁州守御千户所旗军二百六十七名哨长二十六名队长八十三名守各营堡兵一千一百八十名守库打手十二名【旧志】
　　全州守御千户所官二十员旗军二百七十八名打手二百零六名守城民欵十六名守各堡兵二百零六名【州志】
　　灌阳县守御千户所官二十员旗军一百八十六名守城打手七十二名守各堡打手二十八名狼兵三十二名【县志】
　　平乐府守御千户所官二十三员旗军三百零八名哨队官兵共六百二十五名兵道听用兵健三十七名防将府随补兵五十八名守各营堡哨长十七名守各营堡队长教师五十九名守各营堡兵八百九十八名各哨船兵三百九十一名【府志】恭城县守城民欵十名守各堡队兵一百四十五名势江源土舍一名土兵十三名【旧志】
　　富川县守御千户所官一十六员旗军二百名守城民兵四十名守各堡兵一百四十七名【县志】贺县守御千户所官一十七员旗军一百三十七名守城民兵三十名守营哨长队长共九名守各营堡兵三百五十五名【旧志】
　　荔浦县旗军一百二十八名守城兵二十八名守各堡兵七十一名【旧志】
　　修仁县旗军五十八名守库兵八名守各营堡兵三百四十七名【旧志】
　　昭平县守各营堡哨长八名守各营堡队长二十名守各营堡兵五百五十六名【县志】
　　永安州守西街堡目兵三十六名守旧县堡兵三十五名守各堡寨兵二百四十八名【旧志】
　　梧州府总督府【成化元年设】守御千户所官二十三员调桂林左前所旗军一百名募兵四百名【府志】苍梧县民欵八十九名古揽堡打手二十五名守各镇营兵一千六百四十八名哨兵十七名【县志】藤县五屯屯田千户所官七员五屯田军八百五十七名守各营兵一百零六名【县志】
　　容县守御千户所官二十员旗军一百三十五名守城民欵二十五名巡江哨兵二十名守各营堡兵二百三十六名【县志】
　　岑溪县守城民欵七十八名北科镇兵七百七十一名守右营兵七百零三名【旧志】
　　懐集县守御千戸所官一十九员旗军二百四十八名守城民兵一百名五里镇打手一百八十二名金鹅营哨队兵二百八十四名马练打手二十名守各营兵二百二十名【县志】
　　郁林州守御千户所官一十四员旗军一百五十五名守城民兵七十一名守外城兵三十八名守库楼民兵三十名守营哨长三名守各营兵一百一十二名【旧志】
　　博白县守城兵三十八名守城民欵七十一名守各营兵一百五十七名守坡心营民兵十三名【旧志】北流县防觧钱粮六狼总目兵七十名三营哨队兵一百零一名守陆静营兵七十一名守大车堡兵十七名【旧志】
　　陆川县中左右哨官兵共一百九十八名四贺山口闸兵二十名【旧志】
　　兴业县守城民欵九十九名兴平营哨兵三十名守各营兵四十一名【旧志】
　　浔州府守御千戸所官一百零五员奉议卫并向武千户所官共一百三十八员旗军二百四十四名各营堡募兵三百二十名钟楼兵九名【府志】桂平县守各堡兵九十三名【府志】
　　平南县奉议千户所官守城民欵十五名守城关兵一百名守各营堡民欵四十一名守各堡兵五十名【旧志】
　　贵县守城民欵六十名守城兵五十四名守堡寨民欵十六名守堡寨兵二百八十六名【旧志】
　　南宁府守御四千卫所官一百五十二员旗军四百四十五名守堂库兵九名守分巡道门兵二十九名总铺营民欵八名守各营兵一百七十名【旧志】宣化县哨长八名守库兵十七名堡兵共九十名【旧志】
　　横州驯象卫并五千户所官九十员旗军三百二十六名守城库民欵一百一十三名守关营兵一百三十四名哨长二十名兵一百六十三名哨兵八十六名云表公馆兵八名【旧志】
　　上思州守城民欵三十二名【州志】
　　新宁州守城兵一百名守城民欵二十四名守堡兵三十名【旧志】
　　隆安县守城兵九十名守堂巡捕民欵三十四名哨兵四十八名守隘兵二十二名【旧志】
　　永淳县守城兵五十六名守城民欵八十九名守西北角兵十三名哨兵十名守堡兵三十名【县志】太平府所属土州县点拨守城土兵七十名【府志】左州守城兵九十名守隘兵二十二名【旧志】
