<!-- { "loadSidebar": true } -->
　　浊水江源自贺县碁盘石分水界东流为沙田江西流为浊水江由龙岩而合大小磢入思懃江一百二十里扺县
　　富郡江在县东南源出贺县流经马江废县又西流入府江
　　大磢小磢在县东一百二十里磢俱山石横生栏河浊水白橐流至此入招贤河通马江
　　鲤鱼潭在寜化里遇旱祷雨立应
　　龙门滩水深万丈大鱼登此则化龙见乾坤万国全图
　　天池在北陀城后又名峡口塘石山对峙潭水清澈水源涌出不涸
　　映龙泉在昭平里泉从石中涌出
　　温泉在马江里四时温热
　　鮎鱼井在浊水江边涌泉长流
　　永安州
　　三昧山在州东五十里
　　鳯山在州西十里望如锦屏
　　防山即古防州地在治西南五里壕址尚存三石山在州西北十五里相传有人突见羣羊横过举箭射之一发三羓没羽继视之皆石也迄今箭痕尚在
　　石印山在州南二十里镇睂水中央宛然如印石鼔山在州东北十二里遇变警则鸣声闻数十里
　　壬山在州北二十里壬方故名壬山俗讹为银山天堂山在州西北五十里上有炼丹仙迹百里始至絶顶有桃数株实大而甘食之如蜜若懐之下山即迷归路至今传之
　　摩天岭在州东十里许朝暮云气矗合若可摩天七星岭在治西南二里小峰聨络成七故名双髻岭在治北十二里两峰如髻夹耸道傍马鬃岭在治西北四十里界接修荔萑苻之薮设兵防御
　　老虎岩州北六十里在龙回里平塘寨岩内有石身卧首昂宛似虎形
　　干城岩在州西北六十里杜莫寨傍万窍玲珑洞天特辟若堂奥然
　　官岩洞在杜莫寨山中约髙丈许有石室极光明风雨不能侵官长往往宿此
　　仙女洞距杜莫寨三里景致可人云气常覆水峡在州西北山崖峻险古皂岭祖并马鬃各水经流其傍人过之无不战栗
　　岭祖冲在天堂山侧登山徧见一州髙出羣山故称岭祖
　　不呌口在州东南半里有岭似鳌鱼状昔人在腰背作窑其岭如人呌数日因作文奎楼镇之其声遂息故名
　　眉江在州南二十里弯曲宛若娥眉下五屯出藤县大江
　　古皂河在州西北三十里防岭祖江于水峡由石牛潭西流与洞口二水合经州城而南下
　　峝口河在治东北五里源出三昧东流经州城达激江
　　浊水川在州西北二十里其源自马鬃岭出三王站流至沙篢村入石穴潜流半里从小以喇村出自春至冬其水皆浊名曰小黄河旁出白泥乡人磨为水粉绘画时用之
　　龙潭在州西北十里水绕丛岭瀑布数十丈注入潭内传有潜龙暮春时羣鱼拥朝至今犹然石牛潭在州北七里潭广十余亩其深莫测昔有神牛潜于潭旁石下时涌波澜人不敢渡嵗久不复然
　　防江口在州南二百五十里水出防山至江口与浔南水合流上经五屯下达苍藤
　　古碧泉在州南二十里
　　甘露泉在州北七十里大路旁炎暑掬饮味甘冽兼可驱疫
　　神泉在城隍庙前其形似井汲饮可消瘴疠清风沟在州北三十里
　　梧州府
　　苍梧县【附郭】
　　三台山在城北六十里旧有广镇亭
　　泽山在城北四十里
　　通星山在城北六十里南汉太守刘曜常登此观天文
　　大云山在城东三里发自桂林为府治主山茶山半在城内半在城外
　　云葢山城东二里即大云山分支其麓为光孝寺阜民山在城东门外下有嘉鱼池
　　冲霄山即火山在城南隔江梧郡之案山也每三五夜有火光一见若野烧状俗传南越王佗藏寳剑于此或言水中有珠故光烛于上又产灵麖三足郡有灾祥则先鸣寰宇记云山下有丙穴嘉鱼生焉明总督张瀚因郡多火灾更今名原有祥光亭万厯末知府陈鉴改建真武庙以镇火灾今不复见有火光矣
　　文殊山在城西北五十里林木蓊郁前枕桂江俗传文殊大士説法于此
　　苏山在城南八里前临大江苏轼曽停舟于此因名
　　金石山在城东二里图经呉时有道士牵牛渡江语舟人曰舟内牛溲聊以为酧舟人视之皆金也道士与牛并隠石下因名
　　立山在城西十里路通藤县下为三公坡明都御史韩雍讲武于此今建先农坛于山下
　　印山在城西北三十里其形如印
　　石英山在城西二里旧有石英宋时充贡明正徳间立闗于上名石背以军戍之
　　铜镬山在城南一百里石壁嶙峋林树参天登之望大江如带封川各处了然在目山上有池巨鳞潜伏隆冬有雪霁后恍如银砌案梧州气候常暖无雪铜镬极髙冬则霜结成氷山树一片凝白似雪耳山顶平旷池水春冬不竭亦不溢清洁可烹饪四面陡絶路通一线与广东西寜县接壤稍有警息匪类即倚之而负嵎苍梧藤岑皆患之大迳山在城北六十里
　　金盘山在城东北一百二十里
　　山在城西南一百二十里
　　古防山在城东北一百二十里
　　鳯凰山在城东一里
　　挂榜山在城西北石壁平旷俨如挂榜刻虎榜石三字
　　寿星山在城南十里山峰圆整
　　芋荚山在城东北一百六十五里与封川开建交界山产金砂然岚气特厉
　　文笔山在城南十五里峰如卓笔
　　茶亭岭在城东北八十里
　　腰鹅岭在城南九十五里
　　仙人岭在县北四十里寻阳乡髙百余丈昔山崩成沟土人偶淘石罅得金思贤江流山下志云江产金或谓是欤
　　胡台冈在城西北六里南宋时郡守筑台山下每朔望率僚属望阙而拜今为社稷坛
　　鹤飞冈在城西二里石英山左南汉太守刘曜凿防其脊有双鹤飞去
　　伏虎岩在城东北五十里搜神记扶南王范寻养虎于此投以罪人不噬乃赦之虎亦不妄噬又曰昔李上座修行之所道成驯伏猛兽故名
　　锦鸡岩在城东五里悬崖峭立洞宇宏敞中有石窟俗传舜陵在焉
　　石鼓洞在城北二里右为庆林寺洞左临桂江为髙明亭程文徳有记今废
　　桂江即府江在城西北合大江流三十里往广东封川县一名始安江又名金沙江杨升庵丹铅录云古有金沙浮转多桂浦忌经过之謡言滩大水急上下舟皆难行也
　　大江在城西南经城东三十里入封川岑溪髙辑三江源流考漓江源出兴安县海阳山九十里下灵渠一百二十里至灵川县又六十里至临桂合相思江下阳朔西合荔浦东合乐川并滙于平乐合思懃江下昭平合马江经三郡行九百八十里至梧州入于左右合江在梧州西南溯流三百三十里至浔州而江分城东为左江一交阯江源出安南夷界十万山经上思州迁隆峝下寜明合龙州江下太平合通利江下新寜合防排水至合江镇与牂牁江合此左中之左也一牂牁江源出云南由富州入田州境合泗城江下田州奉议州上林土县思恩府归徳州果化州合南江下隆安县合渌瓮江至合江镇与交阯江合此左中之右也合流而趋南寜府合八尺江下永淳县合陈埠江下横州合思武江下贵县合横眉江至浔州府东防右江浔州城西为右江一融江源出清水江经贵州黎平府与古州江合下怀逺合浪溪江下融县合带江至栁城合龙江此右中之右也一龙江源出贵州都匀府合环水至庆逺合小江下栁城县合融江此右中之左也合流而趋栁州府环城三面合洛清江桂林东北诸水防焉下象州合红水江泗庆西北诸水又防焉下武宣县合防藤水至浔州西防左江两江合一浩瀚东倾合大隍江下平南县合白沙江防江下藤县合绣江下梧州合漓江三江既滙尽注于繋龙洲出广西界下封川至肇庆分流入江海
　　思良江在城北二十里即下秤源出东安乡大迳山绕城东北合流大江旧传产金又云有鳄鱼亦名多贤水
　　安平江城西七十里源出镇山绕城西南合流大江上接藤县大任徐化诸乡之水又名白石江下榕树潭入大江
　　东安江城东北四十里源出上水猺绕城东北经封川入大江
　　龙江城西北五十里源出五堡绕城北合流桂江须罗江城西南六十里源出鹤村绕城东流合大江
　　长行江城西南三十里源出岑溪县山东流经戎墟入大江
　　观音溪在城北一百里源出大岸山至观音埇汛下入漓江溪不通舟驿路设有渡船
　　繋龙洲在城东大江上江涨时洲独不没又名浮洲矻然中峙葢三江砥柱也旧建有亭林木森秀可供游览明知府陈鉴复建阁以祀文昌歴久圯
　　国朝左江道王毓贤知府陈天植重修
　　长洲城西十里在大江中纵三十里横三里居民颇繁自此而上有思恩洲思化洲托洲禤洲思礼洲黄陀洲皆在江中居民差少有桑寄生产长洲者为佳自兵燹后庐舍悉毁桑树砍伐殆尽今少栽植
　　嘉鱼池在城东上为嘉鱼池下为放生埇即学塘二口旧名鳄鱼池搜神记扶南王范寻常养鳄鱼十头犯罪者投之池中鳄不食乃赦明总督韩雍改名嘉鱼治间疏池益深广以其息助士子膏火知府陈鉴筑长堤以障水逆流而西绕城如带名回澜堤
　　氷井城东对火山味甘洁唐大厯中经畧使元结铭曰火山无火氷井无氷宋宣和间郡守萧磐访得之有井名未磨灭自我发沉晦之句明总督韩雍建亭于上覆之
　　三公井在东南山下明总督姚镆总镇郑润总戎朱麒所凿士庶感恩怀德故名尚书呉廷举赞云苍梧防府雄峙南边东山之麓下有源泉
　　藤县
　　东山在县东一里蜿蜒秀丽拱于县左上有唐李衞公祠
　　南山在城南二里顶平如砥诸峰聫络横列学前旧有杏坛松崖竹坞芹涧雷庙今俱废
　　石壁山在县南二里南山之傍髙十余丈石色皆赤亦名赤壁下临绣江树皆倒悬岩石如削石人山在县南三里峭絶临渊下为龙窟水旱祈祷辄应山半巨石峙立望之如人
　　镃鑪山在县西一里有镃鑪佛舍
　　谷山在县西北五里又名西山隔岸临江其形若谷髙冠诸峰竒挺秀拔
　　大燕山在城西三十里雄伟秀丽俯瞰大江龙骧山城南六里数峰耸立下抚清流晋龙骧将军陈隠曽驻军于此
　　六爻山城西八十里峭絶临江山形六层列如卦爻山足有十二矶络绎相属与白马堡对峙为峡冦出没处
　　白藤山城南一百里峭拔﨑岖昔云常产白藤今无
　　勾刀山城北一百里窦家寨后髙峻絶险明万厯初刬石为梯磴南通容县
　　灵山城东一百里有池塘巨鳞其下即十六洞登屿山在县西十五里二峰对峙崔嵬苍翠形如螺髻
　　天马山城北一百里去五屯东三里
　　百鼓山城北一百里
　　鸡头山城北一百里
　　仙果山城北一百里
　　绳武岭城西县学之右峰顶圆秀如覆葢状龙颈岭在县西北蜿蜒起伏如龙为县治学宫来脉其前为州学今废
　　葛坡岭在城南横如一字县学之案一统志又名学岭
　　罗幔岭城西南三十余里岭髙五里广围十里为潘洞都榜诸水发源
　　天塘岭县东南百余里髙数百丈上有大池巨鳞双鱼岭城西一百里
　　古甑岭城西一百里
　　水月岩南山之麓旁临曲涧水光月白时最为清絶
　　李白岩城东四十里赤水峡之右山岩崚増百余尺其岩穴深广二丈有窍上通后人辟为山寺旧传李白谪夜郎时憇此读书今寺右石窟深广不满三尺不可坐立
　　赤水峡县东六十里两岸壁立水由中注林木蔚茂
　　龙巷石县东南绣江中垒壁嶙増中低若巷其平如砥长数十丈濶丈余冬月水涸可以游观鱼影石在赤水峡中潭底有石其影如鱼春水盛时江鳞羣聚
　　藤江一名郁江防浔水绕城东与绣江合流经府治合桂江而东唐有安抚使泛舟所佩剑跃入水又名剑江
