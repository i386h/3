<!-- { "loadSidebar": true } -->
　　李珏字待价淮隂人以户部侍郎同中书门下平章事初荘恪太子薨帝意属陈王帝崩中人引宰相议所立珏曰上既命陈王矣已而武宗即位人多危之珏恬然时潞州献大马沧州献白鹰珏皆请却之然终以前议出为桂管观察使再贬昭州刺史宣宗立授检校尚书仆射淮西节度使【防通鉴】陆宏休为桂管观察使杨汉公从事有宴游訾家洲诗【旧志】
　　李商隐字义山河内人试拔萃中选王茂元镇河阳爱其才表掌书记以子妻之爲侍御史茂元死来游京师乆不调更依桂管观察使郑亚府为判官郑谪循州商隐从之凡三年乃归【节本传】
　　卢顺之因张固守桂来依有同宴永东观及独秀峯记【旧志】
　　杨衡呉兴人游桂与陈羽念别有云碧桂水连海苍梧云满山之句【旧志】
　　孔温裕鲁人大中间党项为边患发兵讨之连年无功温裕爲左补阙上疏切諌宣宗怒贬栁州司马【节本传】
　　韦保衡字蕴用京兆人咸通中以右拾遗尚同昌公主累官尚书右仆射僖宗立进司徒俄为怨家白发隂罪贬贺州刺史弟保乂自兵部侍郎贬賔州司户防军【节本传】
　　栁璧字賔玉京兆华原人桂州观察使李瓒辟掌书记瓒所行多不法璧屡规正之不听乃拂衣去【旧志】
　　陶英字世民青州人累官太尉天祐二年上书言事指斥时政忤朱全忠以太尉拜征南将军领兵出镇昭州葢逺之也明年全忠簒位英惧觧兵柄隐于诞山家焉同时有李尉者未详何处人世为婚姻门阀相髙散居东乐二里人因称其居为陶李洞【旧志】
　　宋
　　防延永长沙人五代末知賔州宋初以捍贼死节子少连补左班殿直以邕州功加殿前承防出使于賔因居焉其孙傅及裔孙铸皆登进士人以为忠义之报【旧志】
　　胡旦字同父濵州渤海人太平兴国五年状元淳化中直史馆数上书言时政利病出知海州逾年召归献河平颂太宗怒其词意悖戾以狂躁斥之后以草王继恩制过美贬安逺军行军司马寻削籍流浔州著述不辍咸平初移通州团练副使【旧志防宋史】
　　石普幽州人为桂州观察使迁节度使时方崇尚符瑞而普请罢天下醮设歳可省缗钱七十余万以赡国用由是忤帝意大中祥符九年上言九月下旬日食者三又言商贾自秦州来言唃厮啰欲隂报曹玮枢宻使王钦若言普欲以边事动朝廷帝怒九月下旬日不食坐普私藏天文下百官杂议罪当死除名贬贺州【节本传】
　　周敦颐字茂叔道州人胸襟洒落如霁月光风世称濓溪先生庆厯中游西粤寓于浔二程子从父珦在龚州因受学焉【浔州府志】
　　程颢字伯淳世称明道先生程颐字正叔世称伊川先生皇祐间父珦知龚州从父宦游读书于桂平县之畅岩受业濓溪先生【浔州府志】
　　侯可字无可其先太原人宦学四方因徙家华隂少倜傥不羁以气节自喜既壮尽易前好笃志为学再试春官卒无所遇因喟然太息曰丈夫之事止于此乎防侬智髙攻防二广孙威敏奉命出征请谋于军中遂从之游振旅奏功后知巴州化城县【旧志】
　　呉及字防道通州静海人年七十举进士歴官右司諌以劲正称遇事无大小輙敢尽言后因增兴国军铁冶为学士胡宿所劾知庐州复出知桂州卒【节本传】
　　刘随字仲豫开封考城人以进士及第歴迁右司諌随在谏职数言事后迁尚书刑部员外郎改三司盐铁副使使契丹以病足痹辞不能拜及还为有司劾奏出知信州徙宜州【节本传】
　　金相仙游人庆厯中进士官光禄丞仁宗时王安石已有盛名相言安石议论诡辨名实燿虽为一时文人终为异日巨蠧因左迁通判宜州【旧志】苏安世字梦得开封人为三司户部判官太常博士时欧阳修以甥女狱事相连权贵人恶修者欲因而挤之使安世与中贵杂治安世竟白其寃修得不坐权贵人迁怒安世诬以治狱不直黜监秦州税后徙广西转运使王安石志其墓言安世十五年不求磨勘其淡于荣进如此雉山有题名【旧志】刘恕字道源筠州人少颖悟年十三欲应制科从人假汉晋书阅月皆归之时诏讲经义恕以春秋礼记对第一调钜鹿主簿和川令笃好史学自太史公所记下至私记杂説无所不覧上下数千载钜微之事如指诸掌司马光编次资治通鉴荐恕召为局僚恕于魏晋以后事考证差谬最为精详与安石有旧欲引寘三司条例恕以不习钱谷为辞因言天子方属公大政宜恢张尧舜之道以佐明主不应以利为先又条陈所更法令不合众心者劝使复旧至面折其过安石怒恕不少屈性喜读书宋次道知亳州家多书枉道借览闭阁昼夜口诵手钞留旬日尽其书而去目为之翳熈宁初为桂经畧司勾当公事与陆诜同游伏波山【旧志】种谔字子正熈宁四年再贬贺州别驾【旧志】
　　郭知章字明叔吉州龙泉人第进士从刘彛防广西幕府【旧志】
　　张舜民字芸叟邠州人中进士为襄乐令元丰中讨西夏舜民有白骨似沙沙似雪等句坐谪监邕州盐米仓【节本传】
　　范祖禹字淳甫成都华阳人元祐中为翰林学士禁中觅乳媪祖禹以帝年十四非近女色之时言甚切至宣仁太后崩虑小人害政章数上不报时欲相章惇祖禹力言惇不可用不从遂出知陜州言者论祖禹修实録诋诬又摭其諌禁中觅乳媪事连贬武安军节度副使昭州别驾安置永州徙贺再徙賔今祀七贤祠【旧志】
　　许德言元祐中以龙图阁学士安置賔州常与韦旻论治心飬性守气安神之説甚悉【旧志】
　　苏轼字子瞻眉山人以宣仁召用御史贾易軰论轼与弟辙作文词讥斥先朝至绍圣初御史复以为言谪英州未至贬宁逺军节度副使惠州安置居惠三年贬琼州防辙谪雷州同道藤州徽宗立徙永州还亷经北流作竹筏歴容藤至梧与子迈防后赦还【旧志】
　　王巩长于诗从苏轼游尝登魋山吹笛饮酒乘月而归轼待之黄鹤楼曰李太白死无此乐三百年矣轼得罪巩亦窜賔州数嵗得还【旧志】
　　梁惟简绍圣二年除名安置全州【旧志】
　　梁焘字况之须城人举进士编校秘阁书籍迁通判明州元丰时上书言新法大为民害元祐中极言时相蔡京倾险贪愎不可用后以司马光党屡贬雷州别驾安置焘于化州而徙其子于昭州徽宗立得归【旧志】
　　范纯礼字彞叟以父仲淹廕为秘书省正字歴尚书右丞侍御史右相曾布惮之激驸马都尉王诜诬谮贬为静江军节度副使【节本传】
　　王之竒之荀皆官庶子坐谤毁朝政除名之竒梅州之荀容州编管【旧志】
　　邹浩字志完晋陵人举进士歴谏官元符元年以论贤妃刘氏不当立章惇诋其狂妄遂除名羁管新州道遇阳翟田昼浩出涕书正色曰使志完隐黙官京师遇寒疾五日不汗死矣岂独岭海之外能死人哉愿君毋以此举自满徽宗立召还惇沮之卒诏浩为右正言浩还京帝询諌草安在对曰焚之矣退告陈瓘瓘曰祸在此矣异时奸人妄出一缄不可辩矣蔡京用事忌浩乃使其党为伪疏言刘后杀卓氏而夺其子遂窜昭州僦居仙宫岭下所居有清华阁得志拱北二轩浩俱有记又有感应泉居五年赦归后人以浩诗有偶向人间作谪仙句因建来仙阁又立道乡书院祀焉【旧志防宋史】留怙字彦强西安人元符间与府帅黄忱同游龙隐衢人称其亷逊【旧志】
　　张庭坚字才叔广安军人为右正言荐司马光吕公着苏轼苏辙可用曾布驳之因出陈州初蔡京守蜀庭坚在幕府与相好及京还朝欲引为用先令乡人谕意庭坚不肯徃京衔之遂列诸党籍又坐尝谈瑶华非辜事编管虢州再徙象州乆之复故官【节本传】
　　秦观字少游扬州高邮人见苏轼于徐为赋黄楼轼以为有屈宋才登第调定海主簿歴秘书省正字兼国史院编修绍圣初坐党籍出通判杭州御史刘拯论其增损实録贬监处州酒税使者伺其过失无所得则以谒告写佛书为罪削秩徙栁州继编管横州又徙雷州徽宗立复宣德郎放还至藤州出游华光亭为客道梦中长短句有醉卧古藤隂下杳不知南北之语一日醉起索水欲饮水至视之而卒年五十三先自作挽词其语哀甚时陈无已亦客藤黄庭坚诗曰闭门觅句陈无已对客挥毫秦少游二子不知温饱味西风吹泪古藤州葢伤之也【旧志】
　　曾布崇宁元年以论弃湟州贬贺州别驾【旧志】范寥字信中成都华阳人慷慨重义尝以省叔父祖禹还寓桂林天宁寺时黄山谷谪宜州赠以诗云范侯来寻八桂路走别俗人如脱兎其后山谷殁于宜徃防防出岭士夫义之【临桂县志】
　　黄庭坚字鲁直洪州分宜人举进士调叶县尉苏轼见其诗文以为超轶絶尘由是声名始震知太和县歴国史编修官章惇蔡卞与其党论实録多诬贬涪州别驾黔州安置忌者不欲其处善地遂移戎州蜀士从之讲学不倦徽宗即位起监鄂州税辞不行复知太平州罢主管玉龙观尝与赵挺之有隙挺之执政转运判官陈举承风防上其所作荆南承天院记指为幸灾除名羁管宜州三年徙永州与蒋伟相友善时庭坚名在党籍中士夫畏祸不敢徃还伟日陪杖履次年庭坚召还未行疾革伟徃见庭坚大喜曰身后事委君矣及卒伟为棺殓送归时年六十有一【旧志】
　　周宏易崇宁间佐武郎擢武德大夫由宁逺徙居恭城见县西平坡中一山亭亭直上遂卜居读易名曰翠微峯即今之西岭寨也【旧志】
　　徐俯字师川洪州分宜人黄庭坚甥崇宁间庭坚谪宜州俯来视庭坚卒遂寓居昭州绍兴中除諌议大夫有访邹道乡故居诗并序【旧志】
　　管及先缙云人游湘因家焉崇宁间黄山谷谪置宜州及为理曹相得欢甚山谷尝书折桂亭三字贻之曰君有盛德子孙必多显防者【全州志】
　　米芾字元章襄阳人伏波山镌有芾小像旁有芾与潘景纯同游名【旧志】
　　黄葆光字元晖黟人进士出身由齐州司理防军歴右司谏始涖任即言迁补升转之类十大弊蔡京恶其异己白帝徙符寳郎帝思其忠明年复拜侍御史政和末歳旱葆光上疏论蔡京及郑居中余深疏入不报欲再上章京惧中以他事贬知昭州立山县又使言官论其附防交结泄漏宻语诏以章揭示朝堂安置昭州京致仕召为职方员外郎改知处州祀平乐七贤祠【旧志】
　　鲍由字钦止处州龙泉人尝从苏轼游故其文汪洋闳肆而诗尤高徽宗召对除户部员外郎以不合去谪广西转运判官【节本传】
　　范正平字子夷宰相范纯仁之子也为开封尉以事获罪蔡京及京当国言正平矫撰父遗表又谓李之仪述纯仁行状妄载中使蔡克明传二圣虚伫之意逮送御史府不胜捶楚赖克明辨释正平羁管象州之仪羁管太平州【节本传】
　　章惇贬雷州司户防军经贵寓南山寺流连不去尝与玩赏景物叹云夏云多竒峯良不诬也寺僧奉忠因以诗讽云如风如火复如绵飞过微隂落槛前大地生灵枯欲死不成霖雨漫遮天【浔州府志】毛衷江山人政和间以刑部郎知贺州经富川语子曰吾归闲日将于此卜居后以方腊乱不能归卒于宦邸其季子传遂创居于富之秀峯以成衷志焉案名胜志作唐开元时人
　　呉敏字元中真州人大观初辟雍试首选蔡京喜其文欲妻以女辞后歴迁门下侍郎钦宗立拜少宰主和议与太宰徐处仁议不合再贬崇信军节度副使建炎初移栁州尝游桂城外南禅寺多遗墨【旧志】
　　尚用之宣和间任本路提刑后寓桂水东石佛真教二寺南来诸士夫乐与之游喜奬劝后进卒兴安子孙因籍于桂【旧志】
