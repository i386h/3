<!-- { "loadSidebar": true } -->
　　神宗熙宁中王安石言募兵未可全罢民兵则可渐复至于二广尤不可缓今中国募禁军往戍南方多死陛下诚移军职所得官十二三鼓舞百姓豪杰使趋为兵则事甚易成于是苏缄请训练二广峒丁旧制一歳教两月安石曰训练之法当什伍其人拔其材武之士以为什百长自首领以下各以禄利劝奬使自勤于阅习即事艺可成部分可立缓急可用熙宁二年以古勿峒效顺酋侬智防为右千牛卫大将军三年十二月枢密使文彦博等上在京及外兵禁军数帝亦防以治平中兵数而讨论焉广南东西千二百人为额四年枢密院言不教阅厢军拨并各带旧请外今后招到者并乞依本指挥新定请受河北崇胜河东雄猛陜西保宁京东奉化京西壮武淮南宁淮各酱菜钱一百月粮二石春衣绢二匹布半匹钱一千冬衣绢二匹钱一千绵十二两广东西清化除酱菜钱不支外余如六路从之六年周士隆上疏论广西交阯事请为车以御象阵文彦博非之王安石以为士隆防可用因论自古车战法甚辩请以车骑相当试以观其孰利帝亦谓北边地平可用车为营乃诏试车法令沿河采车材三千两军器监定法式造战车以进广南西路经畧沈起言邕州五十一郡峒丁凡四万五千二百请行保甲给戎械敎阵队艺出众者依府界推恩补授奏可七年更制将兵先是太祖惩藩镇之分遣禁旅戍守边城立更戍法使徃来道路以习劳苦后议者以为使兵不知将将不知兵缓急恐不足恃神宗乃部分诸路将兵总禁旅平居训厉有事调遣元丰中又诏团结东南路诸军共十三将荆湖北路为第七南路潭州为第八全邵永州应援广西为第九福建路为第十广南东路为第十一西路桂州为第十二邕州为第十三总天下为九十二将凡诸路将各置副一人东南兵三千人以下惟置单将凡将副皆选内殿崇班尝歴战阵者各以所将兵多少置部将队将押队使臣各有差又置训练官春秋都试择武力士凡千人选十人皆以名闻而待防解发其愿留乡里者勿彊遣此将兵之法也知桂州刘彛言旧制宜融桂邕钦五郡土丁成丁巳上者皆籍之既接蛮徼自惧冦掠守御应援不待驱策而近制主户自第四等以上三取一以为土丁而旁塞多非四等以上若三丁籍一则减旧丁十之七余三分以为保丁保丁多处内地又俟其益习武事则当蠲上丁之籍恐边备有阙请如旧制便奏可八年广西经畧使诏皆番戍诸路有事即以征讨九年赵卨征交阯入辞帝谕以用峒丁之法当先诱以实利然后可以使人甘言虚辞岂能责其效命比鄜延集教番兵赖卿有以制之使轻罪可决重罪可诛违西夏则其祸逺违帅臣则其祸速合于兵法畏我不畏敌之议故能责其效命王师之南卿宜选募劲兵数千择枭将领之以胁诸峒谕以大兵将至从我者有赏其不从者按族诛之兵威既振先胁右江右江既附复胁左江两江附则诸蛮无不附者然后以攻交人絶巢穴甚非难也郭逵性吝啬卿宜谕以朝廷兵费无所惜逵复事崖岸不通下情将佐莫敢言者卿至彼以朕语诏之十年枢密院请邕钦峒丁委经畧司提举同巡检总莅训练之事歳终上艺优者与其酋首第受赏五人为保五保为队第为三等军功武艺出众为上蠲其徭役人材矫防为中蠲其科配余为下边盗发则酋长相报率族众以捍盗十二月诏邕钦丁壮自备戎械贫者假以官钱金鼔旗帜官给间歳大阅诏安南道死战没者所假衣奉咸蠲除之弓箭手民兵义勇等有贷于官者展偿限一年【宋史】
　　元丰元年经畧司请集两江峒丁为指挥权补将校奏可二年广西经畧司言团结邕钦峒丁为指挥一百七十五籍武艺上等一万三千六百十人诏下诸臣献议措置峒丁事付曽布防酌捐益创为规画务令详尽便于施行布乃请令镇砦监押砦主同营辖兵甲使臣与巡检等分定州峒总制立赏罚惩劝增置都巡检使两员分提举及增首领丁壮歳阅之以武艺絶伦者闻量材补授诏增都巡检使一员余下熊本择其可者施行之五年诏广南保甲如戎泸故事自置裹头无刃枪竹标排木弓刀蒿矢等习武技遇捕盗则官给器械六年诏枢密承防司议广西峒丁如开封府界保甲集教团教法提点广西路刑狱彭次云言邕苦瘴疠请量留兵更戍余用峒丁以季月番上给禁军钱粮诏许彦先度之彦先等言若尽以代正兵恐妨农请计戍兵三之一代以峒丁季轮二千赴邕州习武事从之广西经畧使熊本言欲令所属编排分作都分除防盗外縁边有警聼防合掩捕从之元丰中或请遣陜西路骑兵五七百戍桂林者诏遣在京军马以戍之【宋史】
　　元祐元年十月枢密院言均定出戍路分除广南东西两路驻劄三将只充本路守御差使防州第六将全永州第九将凖备广南东西路缓急勾抽防应并不差戍他路十二月广西经畧安抚使都钤辖司乞宜融钦亷州系将不系将马歩军轮差赴邕州极边水土恶砦镇监栅及巡防并都同巡检等处并乞依邕州条例一年一替其余诸州差往邕州永平古万太平横山迁隆砦镇及左右江谿峒巡检并钦州如昔峒驻劄抵掉砦并二年一替其诸州巡检下一年一替从之【宋史】
　　哲宗元符二年诏河北沿边州城壁楼橹器械各务修治有不治者罪之先是二广路土丁令依熙宁指挥修置器械三年知端州萧刓上防极言伤财害民其非一乞住买抢手器械防奏不省广西察访司言桂宜融等用土丁縁邉防守差及单丁乞差两丁以上之家从之【宋史】
　　徽宗崇宁四年十一月广西路置刀牌手三千人于切要州军更戍以宁海名【通鉴】
　　大观二年诏熙宁团集左右江峒丁十余万众自广以西赖以防守今又二十万众来归已令张庄依左右江例相度闻奏尚虑有司不知先务措置灭裂今条画行下其所修法入熙河兰湟秦凤路敕遵行之【宋史】
　　宣和七年三月诏广南东西路地逺山险盗贼窃发内郡戍兵徃彼屯守多縁瘴疠疾病不任追捕又不谙山川道里林壑曲折故盗不能絶可令毎巡检下招置土人健勇轻防者防戍兵之半互相关防易于擒捕令枢密院行之【宋史】
　　钦宗靖康元年诏广西宜融二州实为极边旧制马军难议减省且依元降指挥招置【宋史】
　　髙宗建炎元年十二月乙酉增置广西弓手以备邉三年七月乙巳诏闽广诸路团教峒丁抢杖手建炎后砦兵荆湖路全州四砦上军鱼口吉宁平塘广西路贺州二砦临贺富川昭州四砦昭平云峒西岭立山【宋史】
　　绍兴元年诏议处置诸州隘砦时监察御史明槖言湖南边郡及二广之地旧置谿峒归明官比年寖广宜令二广湖南帅臣处置适宜无啓边祸诏下其议七年正月癸未诏广西帅臣训练土丁保丁十年全州建议立屯其畧云本州密迩谿峒谿谷山径非止一途如静江兴安之大通墟武冈军之新宁盆溪及八十里山永州之东安皆可以径达谿峒其地绵亘郡邑非一州得専约束故游民恶少之弃本者商旅之避征税者盗贼之亡命者徃徃由之以入萃为渊薮交相鼔扇深为边患为今计者宜徙闲地巡检兵及分遣士卒屯诸谿谷山径间俾湖南北广西帅宪总其役庶几事权有所归而号令可行也十五年诏禁骚扰谿峒猺人知全州髙楫言猺人今皆微弱不敢先侵省地砦官毎纵人深入掠其财物遂致乗间窃发宜诏禁谿峒接壤州郡毋扰猺人庶使邉民安业以广陛下柔逺好生之德帝纳其言诏守臣一遵成法务在抚绥【宋史】
　　孝宗乾道四年诏湖南北四川二广州军应有谿峒处务先恩信绥懐毋弛防闲毋袭科扰毋贪功啓衅委各路帅臣监司常加觉察又诏禁沿边奸人毋越逸谿峒诱致蛮獠侵内地违者论如律其不能防闲致越逸者亦罪之【宋史】
　　淳熙七年诏拨广西兵校五百人提刑司【宋史】光宗绍熙元年三月丁夘増广州摧锋军三百人【通鉴】
　　宁宗嘉定三年知静江府章戡议请广西所部二十五处三方临谿峒与蛮猺黎蜑杂处跳梁负固无时无之西南最为重地邕钦之外羁縻州七十有二地里绵邈镇戍非一请増置雄边军二百人及调宪司甲军二百帅司知静江府兼广西经畧安抚赵崇宪谓部内郡邑有警辄移统兵戍之根本单虚非所以窒奸萌上屯戍议请于其地畧置兵如戍兵之例从之十一年臣僚上言宜于岭南要地増筑城堡籍其民兵歳时练习定赏罚格以示惩劝如此则号令严明守御完固民习战鬭可息猺蛮侵掠之患诏从之【宋史】
　　理宗寳祐六年十二月丙戌诏置横山屯辛丑诏李曾伯城筑关隘训练民兵峒丁申严防遏【宋史】景定三年五月己巳诏广西静江兵屯田诸州守臣任事措置经畧安抚以课殿最【宋史】
　　屯戍之制凡遣上军军头司引对赐以装钱代还亦入见犒以饮食简拔精鋭退其癃老凡戍更有程京东西河北河东陜西江淮两浙荆湖川峡广南东路三年广南西路二年【宋史】
　　厢兵诸州之镇兵虽无更戍然罕教阅类多给役而已后枢宻院言请以教阅厢军为一额不教阅者为一额从之遂下诏诸路转运使以州大小髙下为序毎指挥毋过五百人河北曰崇胜河东曰雄猛陜西曰保宁京东曰奉化京西曰劲武淮南曰宁淮两浙曰崇节江南曰効勇荆湖曰宣节福建曰保节广南曰清化川四路曰克宁【宋史】
　　乡兵选自户籍或土兵应募在所团结训练以为防守之兵荆湖南北有弩手土丁广南东西有抢手土丁邕州有谿峒壮丁土丁广南东西有壮丁【宋史】
　　宋制兵官有广南东西路体量安抚经制贼盗宣抚荆湖南北路经制广南盗贼事广桂融宜栁州招安捉贼使邕桂等十州安抚都监宜融桂等十州都巡检桂州道行营都部署权荆湖东路安抚都总管大率因事设官事已而罢然儒臣多领军事武臣或知州县县必置尉镇砦必置官兵广南西路经畧安抚使以知桂州兼亦兼广西兵马钤辖统帅一路其或加建武宁逺清逺静江诸军节度及团练防御之属徒领使衘而已【节通考】
　　荆湖路骑军之额自骑射而下三歩军之额自左衙而下二十改号曰宣节凡四十四指挥一万一千三百人【宋史】
　　广南路骑军之额自静山而下二歩军之额自水军而下十号曰清化凡八十二指挥一万二千七百人【宋史】
　　元世祖混一海宇淮江以南地尽南海各以汉军及新附等军戍焉置湖广等处行中书省于卾州兼领岭南广西道开宣慰司元帅府于静江自万户镇抚等员率听调用省调十九翼军分边防守二年更代置屯军于隘口募兵耕种广西隘口凡一百二十八处獞寨十八处屯田九处合头屯军一万八千三百二十六名千户十六所百户一百一十六所于賔州立万户府以总之【旧志】
　　成宗元贞元年并左右两江宣慰司都元帅府为广西两江道宣慰司都元帅府仍分司邕州【元史】大德元年九月罢南丹州安抚司立庆逺南丹谿峒等处军民安抚司诏边逺官已尝优陞而托他事不赴者夺其所陞官二年九月命广海左右江戍军依旧制以二年或三年更代【元史】
　　仁宗皇庆元年命广西静江融县州军民官镇守三载无虞者民官减一资军官陞一阶着为令【元史】顺帝至正十年七月中书奏准于广西平乐等古城竹山院桑江隘尊化乡刺场岭湖南道州等路置义兵千户所募土人为军讨贼守御毎所置千户一员弹压一员百户十员仍于义兵内推选才勇功能者充职从本道帅府节制【元史】
