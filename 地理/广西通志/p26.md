<!-- { "loadSidebar": true } -->
　　绣江在县东南源出髙州双威寨北流经容县至藤与郁江合流
　　防江水源一出平南大同里一出永安古防州地二水合注五屯江至大良村入藤江合流
　　皇华江源出广东信宜县至恩泽村入绣江合流纂寮江源出罗幔岭东北流入藤江
　　都榜江源出罗幔岭西北流至黄丹驿南岸防藤江
　　四培江源出苍梧思排脑至禤洲尾入藤江合流潘洞江由皇华江溯流三十余里源出都欧罗幔至岭头村入绣江
　　思罗江源出容县大容山经窦家寨入绣江义昌江源出岑溪东乡至三十五都入绣江合流牛皮江源出苍梧县安平乡经随化里泷底至思缘村入防江合流
　　黄埇江源出蒙古村至瓦窰流入藤江
　　下栩江在城东十二里源出四安山流至禤洲尾入藤江
　　白石江在县东十七里源出灵山流经江口下入藤江
　　龙潭县北二十五里潭深无际冬时水落石出人践之足音下应时或水涌波涛数丈移时始平旧传其下有卧龙
　　将军滩通津门外
　　鸭儿滩在将军滩南五里春涨弥漫波澜潆秀中窖滩去鸭儿滩四十里石屿屹立中流水分两经数里复合俗名穿窖
　　禤洲在县东十五里大江中昔时居民甚繁托洲在禤洲东三十里赤水上游居民繁盛明万厯间水溢徙者三之二
　　登洲在县西二十里中流孤峰苍翠
　　思礼洲县西四十里昔时居民树畜繁殖
　　玉井泉在县西南隅宋秦少游有涵云注玊之句指此
　　桂山井在富寿坊自石窦中流出色白味甘酿酒异于他水
　　石垒井在县西兴贤坊甘美清凉
　　南泉井在迎恩门外地甚下而味不变今名硃砂井
　　容县
　　北灵山县北二里其形如山色青黄望之逼真又名真武岭
　　诰轴山县东十里与挂榜山相连鎻绣江下口大容山县西北二十五里为县治来脉髙五百余丈周围千余里盛夏有霜分九十九涧其山面面相似人入或迷出路北流兴业髙浔诸州县分据其麓
　　凌云山县东北十五里与金牛岭相连旧产斑竹都峤山县南二十里髙三百余丈山有八峰曰马鞍香炉仙人丹灶八叠兠子云葢中峰南北两洞中峰有岩曰中宫名为寳之天防崖絶涧下临百仞沿磴扪萝而上横眺白云俱在足下昔葛洪炼丹勾漏常往栖息道书为第二十洞天宋隆兴中有梁贤者与友人游此见有阁宇三间旁多梅林取一颗啖之遂絶粒又蘓轼有送道士还山诗天塘山在县东南一百二十里周二百余里南通信宜有窍出泉流下为池分九支滙于渭龙江石梯山县南一百五十里路通髙州磴道险狭如梯上下
　　朝山城北十五里思登河源出其下
　　陆便山城西南四十里又南十里为鸡笼山金牛岭县北二十里峰峦耸翠为邑后镇
　　魁星岭县南五十里嶙峋挺拔为学宫正案登髙岭县西一里又西南二里为濯缨石
　　桃核岩在寳元寺右
　　读书石台昔渔人繋舟其下闻有读书声
　　容江在县南一名绣江源出髙凉峩石山经北流县环县南而东出藤梧入海汉马援云仰视飞鸢跕跕堕水中即此
　　渭龙江县西南七里源出天塘山分为九支一向罗龙一向古邓一向度垌一向都伐一向侥仪一向六霍皆容地自东而西溯流分滙是为渭龙入于容江又从西下两水潆洄而来内外朝宗其三支别出
　　丝罗江在县北四十里源出水源里东北流入藤县又波罗江在县东南经波罗里西北流入容江思登江在县北五里源出大容山东南流入容江乌石潭石上产艾采之可御毒
　　龙潭县北十里旧传唐时风雨之夜有寺钟飞来与潭龙战
　　温泉县南五十里冯村泉有二窍东窍可浴西窍如沸汤
　　沙涧泉城外西南隅泉甚清浅四时如注
　　杨妃井在新墟里羊皮村世传唐太真故里妃生有异质长史杨元琰购之携至京师后遂入宫岑溪县
　　大瓮山在县南十里林木森秀云迷必
　　石人山城北二十二里山顶一巨石伛偻如人立西下即藤县界一名髙城山有废营
　　小龙山城西七里岩石峭壁耸秀十余里下临泷河波涛澎湃不通舟楫锁岑溪水口
　　丁郎山县东二十里一名蝴蝶山中有屋基相传汉孝子丁密旧居山麓有丁兰村建有孝感祠面临大溪
　　马岭山县南二十里层峦叠嶂一名都盘石山下一峡路入连城
　　邓公山城西南十里山麓有邓公祠又西为云松山上有逍遥亭今废
　　乌峡山城西北十里壁立万仞为岑之门戸白石山城北十里系县治祖龙山多白石东连乌峡西接石人
　　腰鹅山一作要峨城东北一百里峥嵘秀丽又名秀峰绣江源出焉
　　将军山城南六十里有营壁旧址
　　天堂山城南四十里上有废营
　　鳯凰山城南一百三十里形势髙絶
　　鸡颈山城西十五里
　　土柱山县南八十里卓立云霄尖秀如笔
　　根子山城东十里世传黄巢驻兵处有废营棑山城西十三里隘口路险昔多行刦者大晕山城东二十里有独山废营
　　周公山城东北七十里猺住其下极险峻昔为摽掠之巢
　　周婆山城东北五十里髙百余丈尖斜如曲笋在黎峒猺地与周公山对峙
　　双贵山在城东三十里义正村俗名双髻山青墨山城西四十里乃陈选旧巢与容县交界冷水山县西二十五里夹路深林半行水中旧多盗贼
　　禾仓山城北二十里秋风村有石室在山巅马鞍山在城北十里罗许村
　　黄陵山城东一百里东方隘口路入西寜
　　廷薄山城西四十里
　　能习山城东八十里
　　六葵山城南六十里
　　交倚山城南七十里
　　望髙岭城北一里可资登眺
　　通天岭城东南四十里蜿蜒髙峻路通西寜县界葛仙岩城东六里有瀑布清溪如练上有棋盘石云葛洪常游奕于此
　　白象岩县东二十里石穴巉岩叩之有声
　　朋塘峡城东三十里在永业乡
　　木岭峡在鳯凰山之南一百四十里与广东信宜县交界下临溪水
　　潘洞江在城西二十里图志源出鳯凰巢经故南仪州通舟楫西流入藤县合绣江
　　皇华江在县南一出连城乡一出中西乡合流皇华山下绕城西入绣江
　　泷底江源出县东南一百余里鳯凰山黄陵山及西寜县排埠流绕城南西下十里至西泷山水行石罅中舟不能下陆行里许复可行舟故曰泷底流至旧藤县对岸义昌汛下入绣江
　　龙潭在县东归义乡古松怪石潭深无底祷雨輙应
　　韩泉在大洞取水煮茗以祀昌黎邑人髙熊征有记
　　丁郎井即孝子养母汲水处
　　葛井县东山半出泉喷水如珠流不逺仍入石窍中在葛仙岩又云在葛井村水清冽村人饮之多寿
　　探花井在城西有泉涌出
　　怀集县
　　梅子山县东一百里壁立如削中多梅树掩映成林与广东广寜县分界
　　戴帽山县东与梅子山相近烟岚日覆其顶如戴冠然
　　忠谠山县西六十里以其灵秀所钟人多忠谠故名
　　齐岳山县北一百一十里髙类衡岳有水出峻壁冬夏不竭山腰有铜钟一铁钟一刘宋所铸年号尚存相传铜钟自鸣风雨輙应祷者常诣焉温泉出其麓寒日可浴
　　天马山县南五里山间有水明万厯间梁元祖凿石开圳运水灌田
　　笔架山在县西南三峰并峙学宫面之
　　登仙山县南一百三十里相传有道人修炼于此后不知所终
　　云头山城南一百三十里两山相并常有云气出没其间
　　哆啰山城西六十里与忠谠山相连哆啰水出其下
　　清水山县西六十里泉水清澈流出花石灌田数十顷
　　寜峝山县西七十里羣峰叠出竹木丛生
　　白鹤山县西南五十里常有白鹤栖止
　　金鹅山县西七十里山下有水昔传见数鹅羣游挖砂淘之有金故名
　　松栢山县西北八十五里上多松栢旧有营垒驻兵防守
　　白崖山县西南一百五十里险峻盘曲山多白石又名蓬崖山
　　兰峝山县西北八十里山多兰抚猺所居路通下帅
　　牛拦山县西北九十里山顶有路通贺县
　　黄姜山县北七十里通大歇岭明崇祯间设营山口防守
　　满洞山城北一百三十里髙亘平延为将军防龙诸山之祖上有天池
　　将军山县北一百二十里二峰峭拔
　　防龙山县北八十五里
　　亚帅山县北九十里桃花白沙二水发源
　　莲花岭县北二里为县治主山旧有莲花寺今废怀髙岭县西半里县得名本此
　　天胜岭县东半里下有古塔山寺上有池四时不涸
　　燕岭县西六十里其髙半于忠谠大燕小燕双峰逺连
　　独秀岭县西六十里一名佛岭自忠谠山绵亘逶迤防而复续突立其中四望旷逺故名独秀上有盘古庙祷雨輙应
　　登云岭县北有登云观秀拔髙入云霄当学宫后为邑中科第之应
　　黄茅岭城北一百里黄甲水出其下
　　四门岩在县西五十里突起平地髙数百丈状如覆钟下有石室外辟四门中平敞可容数百人岩中石乳下垂为石柱石莲花因名花石洞明天顺间居民避乱于此又名花石寨中有石牛洞旁有望仙台钓鱼矶
　　冲天岩在四门岩东邑人梁允璋凿石磴缘崖以登镌云鸟穿飞四大字岩中有石蹲伏如虎望岳岩在冲天岩东一名白鸠岩正对齐岳两峰邑人梁允玳开凿髙广十余丈题曰白云荘中有素书台前有生明池白鹤多聚焉
　　莲花岩在四门岩北石巅挿汉宛若擎莲又名观音岩上有飞来观音像
　　道士岩在莲花岩北宏敞玲珑又名六龙洞中有石如药灶丹炉几榻钟鼔等状旁一洞曰迷仙秉炬可游相传有道士修炼于此又云葛稚川采丹砂金鹅蕊处岩东有云门石
　　云女岩在道士岩西石峰耸削岩北有石小而长名曰石女防曰云淹石女水流桩杵
　　天马岩在冲天岩北山巅有石如马石下有四岩北岩缘崖而登石牀天成南岩外明内晦名龙洞洞下有穴深黒不可测俗传亢旸久旱时内有白马出嘶风雨立至
　　三潮岩县西六十里忠谠山麓土山石洞秉烛深入曲折无穷自东逹西三度水而后出岩外中多石乳类人物刘仙女浆纱石尤为竒絶下有石窦三四尺许泉水流注毎至潮信窦内飒然有声须臾涌沸旧传潮日三至今惟春夏有泉微防双石岩县西六十里岩极广濶持火入甚深窈有永寜寺春月游者颇众
　　燕岩在三潮岩西南三里峻峭多燕巢故名洞内石平如砥石乳悬结若坠复倚横支一木如屋梁有石垂地如拱立状俗呼石僧有石棋局旁二石似对奕者又有石如坐几盘鞋之状世传刘三妹坐化于此岩旁有刘三妹祠邑人莫瑚题石僧诗云禅居已覔岩为室幻化还求石作身悟得西来祖师意千秋一片洞前云有水自潮岩来穿洞中北出小艇可渡明知县李盘搆亭洞口
　　坑尾岩县北八十里平地突起石纹如笏入岩深丈余即渡水悬炬而进
　　六祖岩县西北六十里上爱岭有佛座相传六祖驻锡处旱祷輙应
　　游仙岩在道士岩东二里有石蜿蜒如龙从内而出又有石若人状峙立岩左
　　双髻岩县北六十五里山岩有九子母像求嗣有应
　　禾仓石在钓鱼台右横亘若虬龙明知县林春茂建达观楼今废
　　白鹤石在白鹤山上有二石如鹤手微撼之即动乡人祷雨于上輙应
　　三藏石在县西南六十里白黎村登之可望百里望夫石县东北三十里石在山巅形如妇人仰望故名下有大池名媳妇塘
　　钓鱼台在怀溪南防磐石如砥广三丈许下有深潭多白鱼游泳
