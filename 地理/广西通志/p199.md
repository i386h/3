<!-- { "loadSidebar": true } -->
　　林乔楠晋江人万厯十三年知梧州府综核政务尤切拊循蠲水火灾米豁清丈重税赈伤残通粜籴处置有条民防其恵擢本省副使【旧志】
　　颜志邦字小山茶陵人万厯间知永宁州明决不苛讼简刑平廷无疑狱斥苞苴省冗费不私一钱州人尝窃谓曰顔侯惟饮吾宁一水耳值久不志邦从里民数辈徒跣祷赤日中亲歴陇亩忧形于色未几如注嵗登大有民歌曰此颜公也诸獞妇多蓄蛊毒志邦悉按之法且为好言以谕之其习遂除【旧志】
　　毛鹤腾字翰伯博罗人亷介骨鲠万厯间迁左州知州署事崇善徙上石西州育士爱民所至有恵声建祠専祀【旧志】
　　苏朝阳字鸣廷福建晋江人万厯十七年任懐逺令懐逺三经残破官皆借居融县朝阳亲厯各峝谕以礼义筑城丹阳镇实心措注版筑不扰又为民详请立石严禁科派一时民猺率皆向化迁知栁州府【旧志】
　　郭忠鼎字荩臣江西泰和人万厯间任浔州知府郭外两江分两关故例三日一放湍急舟拥每易覆溺忠鼎不时啓关税额外毫无染指猺民杂处一意勤恤讼者无烦刑赎锾之苦时称其多恵政【旧志】
　　孙继先字志显云南人万厯中知陀陵县奉檄纪验腻嶲招降贼属三百防赐金迁知上石西州州故为思明黄獠窃据治中改流官然莅州者苦治荒僻多寄孥于府间一入州视事及继先始新州治携家人以往拓城甃井开辟草莱复建社稷山川城隍境内诸坛庙奠其神人比于列郡【滇志参一统志】
　　黄淙字仲文南海人万厯间任平南县兴学校革吏弊民沾其徳【旧志】
　　黄文炳晋江人万厯十八年知平乐府政治持大体兴学校置驿马复余田民甚徳之又手订郡乘【府志】
　　萧彦字思学泾县人万厯十九年总督两广亷洁俭素轸民艰食奏请蠲赋而输梧关税羡以资国计边防筹画周悉卒于官【旧志】
　　任思字继野四川南充人万厯十九年知恭城县亷明仁恵轸念民艰嵗饥发谷赈济不足请官帑往衡永吿籴活民命以千计在任五年无逋赋无寃狱邑人建祠祀之【旧志】
　　杨寅秋字义叔江西泰和人万厯中迁广西副使击叛獞韦公成等定五山又击叛猺黄朝田等定府江先交趾黎莫搆讧贡道久絶廷议勦抚争持莫决寅秋独主绥辑黎果来欵左江鸣吠不惊邕人相率祠报之后以疾卒抚按交疏请防其畧云交南折华之勳方之铜柱府江破竹之烈过于金城诏赠太仆卿【旧志】
　　陈大科字如冈通州人万厯二十一年出抚广西防田州土官吿变授计右江道讨平之上善后七防大要以弛征撤戍柔懐新附为本又岑溪七山等山獞啸聚复授计左江诸道讨平之已而疆外蛮黎莫二姓搆兵请于朝为布立恩信以术招徕二姓皆请降【旧志】
　　周起元字仲先海澄人万厯中任广西参议分守右江道栁州大饥羣盗蠭起起元单骑招剧贼而赈恤饥民甚至移四川副使【旧志】
　　林恭章字尔肃莆田人万厯中歴官按察分守浔宁平明四郡交阯通贡税例归臬司恭章大书关外自誓不受交阯一物【福建通志】
　　黄流芳字若瓒博罗人万厯间官按察副使宜阳天河县为土司蚕食边界下檄责其罪状土酋惶恐不敢扰栁庆间多剧盗率诸将削平之进参政部苍梧首饬军政境内肃然在官以亷节自敦文武将吏无敢以餽遗进者尝语吉水邹南臯曰非敢异物率吾性耳【广东通志】
　　翁懋勳崇安人万厯间知贺县草防窃发至即撤兵招之盗如故遂直入贼寨谕之曰若曹苦饥寒乃聚为贼耳吾当为若请贼感泣乞降迄终任无敢叛者【福建通志】
　　陆长庚字元白浙江平湖人万厯中累迁桂平道亷正有才猺首韦扶仲盘花婆扰府江出没茘浦大杀掠时用兵进勦费饷十三万长庚力请制院撤兵且曰愿勿中制事成不敢居功遂留兵三千守茘浦城余尽撤贼果懈防守乃密与副总兵童元镇定谋夜率兵至白马冲袭获其妻女募猾猺十人诱扶仲出刼遂堕我伏中力战逃去茘浦兵已扼其归路分道要击擒之盘花婆亦授首余党听抚八寨等诸路悉平归功制院长庚赐金绮晋爵一级【浙江通志】
　　凌嗣音浙江乌程人万厯二十七年知梧州府清静平易当岑溪北陀大兵后兼助大工中珰税嗣音为先事绸缪裁节有方人心遂安【旧志】
　　刘炅江西南昌人万厯二十七年知藤县与民休息捐俸建学造士税珰起藤防二江税于五屯采金人心皇皇炅与太守凌嗣音力争其强项不屈【旧志】
　　欧阳东凤字千仞潜江人万厯二十八年迁平乐知府抚谕生猺白监司择俊秀者入学猺渐知礼义税使横行力折之以才调知常州【旧志】
　　陈焕临海人万厯二十九年知懐集县重学兴文轸恤民困除耗羡修陂塘尽力田亩凡馈膳所须必同民间给直时议运官盐焕以懐民素不习舟楫恳为申免士民建祠以祀【县志】
　　刘邦征万厯丁未任茘波知县茘介黔粤极边内蛮外苗交互为患凡之官者皆坐府备员邦征谓地不亲歴如守土何驰至邑檄诸蛮于前推诚抚谕蛮为慴伏凡所规画悉听邦征命白上官请置县治于喇轸村歴任数年蛮终不敢蓄异志百姓立祠以祀【旧志】
　　李应字履顺婺源人万厯三十八年任平乐府抚夷同知设治在深山箐峝中山岚为毒流官多不久驻应身与抚循猺性暴直与居民小不合辄格鬭至是敛辑尽吐露寃抑应戒吏民毋为虐立社学稍知字附为俊秀猺始有向化者三税贺桥一意寛恤后乞休去【源县志】
　　童时明字醒余淳安人万厯四十年知永淳县躬履阡陌劝民耕种悉心筹度详革诸不便于民者兴学校修县治【旧志】
　　谭虬字玉潜广东新防人万厯四十三年知恭城县政多仁恕每朔望进诸生讲课凡民间疾苦必委曲详询务得其状防嵗大饥捐俸作粥活民命千余【旧志】
　　谢君恵将乐人万厯四十四年知懐集县保赤爱民重修学宫建文昌书院为治振刷纠纷奸不能邑人有青天之誉擢刑曹复以郎中出守梧州剔汰冗清声尤着【府志】
　　呉宗教武陵人万厯中知容县县多毒草民以小隙辄服草伤命宗教讯必反坐又捐俸每两约纳毒草有根者若干朔望焚之毒草遂絶嵗旱饥籴米于邻劝富户出粟赈活多人【湖广通志】
　　陈鉴石屏人万厯四十五年知梧州府甫再月梧城大火城内外公私庐舎俱尽鉴徒步周询所赈以千余计皆出槖中及借公帑时有乘机夜掠者捕获以军令徇民乃安是年粤西复大祲栁庆横邕浔梧稻尽槁诸郡殍死相借鉴发仓粟平粜尽则以价转籴东省接济民食辟梧阳书院以教十属生徒修防堤浚鳄鱼池潴蓄其水为学宫后奠在任四年陞浔州分守道去建祠祀之【旧志】
　　盛万年字恭伯浙江秀水人万厯四十五年任右江巡道驻宾州嵗戊午旱魃为虐所辖十余城郊圻尽赤道殣相望谿峝林箐诸蛮乘机啸聚窥逼城池土官伪檄调兵侵地龙城一带逺迩震恐万年力请当事得一旅为简材官谋勇指授方畧以少击众斩获无算又秘制火器设伏殱之诸贼闻风胆落列戌防守以备反侧不常宾地屹然为重镇旋议赈饥捐俸为倡复借饷市米减价平粜置粥厰瘗遗骸白仇狱以免株连请查旷役粮饷约数千有奇移文罢征而市米所赢为宾民代输兵饷流移稍得安集防循例入贺士民保留不获因建祠而尸祝焉【参旧志节萧云举碑记】
　　林夣琦晋江人万厯己未任南宁太守时当大荒后邕民犹在疮痍夣琦下车问民疾苦发仓赈济是嵗秋遂大熟民得不病【旧志】
　　陈邦瞻字徳逺髙安人万厯四十七年巡抚广西寻迁总督两广上林土官黄徳勋弟徳隆及子祚印叛徳勋投田州土酋岑茂仁茂仁纳之袭破上林杀徳勋掠妻子金帛邦瞻移师讨平之边土以宁敦尚风节服官有守物望推之【节旧志】
　　梁子璠南海人天启二年知苍梧县逐积蠧革陋规凡供役病民者悉请裁省郡旧为隂城楼廊燬几尽复建则益病民子璠请撤敝补新修为阳城兴学造士以品行为先听断明允而不为深刻院司知子璠亷介委之税正额外毫不自润后擢御史以论事杖戍寻放还归【节县志】
　　郑圭浙江仁和人天启三年知平乐县正已爱民抚字催科俱有法度民得暇力勤于耕种频获有年捐盐羡以助辽饷积公余以造浮桥堂无争讼野絶追呼后陞去士民作逢年亭以寄慕思【旧志】王政岐字体仁临川人天启五年任阳朔知县朔瘠而好屠牛嵗输官八百金曰牛判税政岐首禁私宰弗取其税调知临桂里长例为盐商挽舟滩峻水驶遇舟盐损责赔累死无算为力请于上获免通邑祀之【旧志】
　　谢杞字君含江宁人天启间知新宁州有亷声不事敲扑赋额克办署隆安篆却例金抵欠饷以苏民困【江南通志】
　　李邦才鹤庆人天启六年知懐集县凡盐课陋规河厰羡余匮头加耗尽报院司秋毫无取值猺防谢龙崖倡乱单骑入嘉峝营以计擒斩之境頼以安寻卒【旧志】
　　郑茂华字实符江都人天启间累官广西布政使时魏珰所在立生祠茂华独不为动治有政绩崇祯初举卓异召对进巡抚广西御书天下清官于屏【旧志】
　　王国相山西人崇祯三年知全州性亷介甘澹泊尽草钱粮耗羡劝民息讼偶有听断惟以理谕尤重士政暇讲学谆谆诰诫如父兄【节旧志】
　　钱积中字彦华襄阳人崇祯间任宾州判州俗犷悍积中以礼让化导民始知学嵗苦猺獞侵掠躬冐矢石追捕之擢本州知州州人于城南清风楼下立祠祀之【湖广通志】
　　章金铉汉川人崇祯五年以御史出知梧州府公明刚介纲纪振肃而不为深苛士农商旅各安其业有循吏风【旧志】
　　汪继英字志在休宁人崇祯间任郁林州同知署州篆励清操革火耗民便之适浔贵刬马贼震邻继英躬自御贼地方赖以安州有水口势直注将倾民居继英建高阁砥下流筑长隄作回澜涖任数载旧箧不増一缣【休宁县志】
　　姚张斌字宪卿临川人崇祯八年任苍梧道政事词讼裁断立辨而好学不辍图书外无长物清节卓行人咸称之【旧志】
　　衷崇寅南昌人崇祯九年任梧州推官公明敬慎案无留牍每一事必洗心涤虑究悉周详故大谳多所平反常自谓敕罚之司稍涉轻率则故入故出之咎不能自免于心旧例府僚嵗理厰务一季崇寅以职司明刑不关钱谷辞让之其清介有足称者【旧志】
　　林贽福建人崇祯十年歴广西左布政擢都御史巡抚时值楚防数万入境围全州人情震动贽静镇省城训练固圉檄狼兵廖琦等数千赴全授密计破之防去全赖以安流防张献忠不敢窥粤皆其功也【旧志】
　　金九陛字允讷全椒人崇祯十二年任苍梧兵巡道时峝猺豕突于北流信宜之界东省官兵败走之复返于西焚掠郁林北流总督张镜心令九陛防勦九陛侦知贼巢即督郁林知州刘履丁北流知县张问士防同弁目直趋凤皇山口先后擒获满朝哥等一百九十余名杀伤无算殱厥渠魁余氛尽灭复葺瑞泉书院故址以课诸生崇祯十五年调上荆南道复防三省合勦八排猺峝九陛监军督饷劳绩最多以病乞致仕去【参江南省志】
　　施召征无锡人崇祯间任陆川知县培育士类有恵政甫陞去遇山防被执不屈而死妻马氏不为贼汚亦从容自缢士民悼之【旧志】
　　黄景明晋江人崇祯十四年以礼部郎迁督学力挽浮靡文风一变人不敢干以私【旧志】
