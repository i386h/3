<!-- { "loadSidebar": true } -->
　　艺文
　　卷一百十六
　　艺文
　　卷一百十七
　　艺文
　　卷一百十八
　　艺文
　　卷一百十九
　　艺文
　　卷一百二十
　　艺文
　　卷一百二十一
　　艺文
　　卷一百二十二
　　艺文
　　卷一百二十三
　　艺文
　　卷一百二十四
　　艺文
　　卷一百二十五
　　艺文
　　卷一百二十六
　　艺文
　　卷一百二十七
　　艺文
　　卷一百二十八
　　艺文
　　【臣】等谨案广西通志一百二十八卷
　　国朝巡抚广西都察院右副都御史金鉷等监修自桂林象郡之名著于史记厥后南荒舆志渐有成编其存于今者如唐莫休符之桂林风土记段公路之北户録宋范成大之桂海虞衡志明魏濬之峤南琐记张凤鸣之桂故桂胜皆叙述典雅掌故可稽惟其间郡县沿革前代既损益不一
　　本朝版图式廓建置周详若泗城镇安东兰归顺宁明诸府州皆已改土归流凡昔所称羁縻州者无不隶王官而登户籍与前代半隶蛮徼者形势逈殊未可执旧文而谈新制此书成于雍正十一年亦当时奉
　　诏所纂集其遗闻故事虽颇以诸家遗籍为凭而于昭代良规分晰具载指掌厘然尤足为稽考之助固不比骖鸾録等仅主模山范水已也乾隆四十六年二月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀











　　钦定四库全书
　　广西通志卷一
　　星野
　　周礼保章氏以星土辩九州所封之域其后星经散轶惟汉地理志载分野始详而郑康成十二次之分因之歴世屡变言人人殊惟兹百粤或以为星纪牛女或以为鹑尾翼轸至一行以粤西之西北当属翼轸东南当属牛女蔡戡主以立论而聚讼始息我
　　皇上崇效卑法两大合撰斯三辰式序粤虽边徼莫不仰光华而歌糺缦岂犹局星官分野之见乎然气候参差本于躔次禨祥徴应各殊封域亦敬授人时之不可不讲求者志天文



<史部,地理类,都会郡县之属,广西通志,卷一>
<史部,地理类,都会郡县之属,广西通志,卷一>
　　牛宿考
　　牛宿六星内二星一即路二聚火中星主牺牲外三星主南越距外星去极百十度半入牛初凡七度赤道七度二十分黄道七度五十分位丑次于分吴越于野州【李世瑞天文考下同】
　　附牛宿所属十星
　　天田九星在牛宿外距右内星去极百十六度半入斗二十二度
　　九坎九星在天田左外距右去极百四十一度半入牛初度
　　左右旗各九星右旗在河鼓右距外端去极八十八度入斗十五度左旗在河鼔左距外端去极七十三度入牛初度左旗又曰文旗右旗又曰武旗天桴四星在牛之上东西列距左星去极九十四度入斗二十四度半
　　河鼓三星在天桴上两旗之中南北列距中星外去极八十三度入斗二十二度又曰牵牛星渐台四星在汉旁值织女右足距左外去极五十八度入斗十度
　　辇道五星在织女左足距左去极四十七度半入斗十一度半
　　罗堰三星在牛左距右星去极百九度入牛四度织女三星在河上天纪端距大星去极五十二度半入斗五度右足值渐台左足值辇道








　　女宿考
　　女宿四星又名须女水星也距右外星去极百四度半入女初下为中道赤道十一度五分黄道十一度十二分凡十一度自南斗十二度至须女七度为星纪于辰在丑吴越之分野而僧一行则曰初南斗九度中南斗二十四度终女四度然按唐书曰南斗在云汉下流当淮海间为吴分牵牛去南河寖逺自豫章迄防稽南逾岭徼为越分似斗宿于越无涉也故置而不録
　　附女宿所属诸星
　　十二国十六星在女外最右外越一星去极百二十七度入牛四度次内赵二星去极百二十三度入牛四度又外齐一星去极百二十八度入牛六度内周二星去极百二十一度入牛六度秦二星去极百十度入牛七度郑一星去极百二十六度入女一度楚一星去极百二十三度入女二度燕一星去极百二十七度入女四度魏一星去极百二十一度入女四度代二星去极百十一度入女六度韩一星去极百二十三度入女八度晋一星去极百二十八度入女八度离珠五星在须女北去极九十五度入牛六度半匏五星在离珠北去极七十九度入女初度败五星在匏下去极八十二度半入牛六度天津九星在女上横河中距右星去极四十七度半入斗二十三度








　　翼宿考
　　翼宿二十二星为朱雀翼土星也距中右第二星去极百四度入翼初度凡十九度上为中道赤道十九度九十分黄道十九度六十五分位在己次于分为楚于野荆州
　　附翼所属一星
　　东瓯五星在翼右南距西星去极百二十九度入张七度主东越闽广越裳








　　轸宿考
　　轸宿四星名天车距右内星去极百三度半入轸初度凡十七度赤道十九度三分黄道十九度五分起张中翼终轸十一度为鹑尾于辰在己分野属荆州
　　附轸宿所属诸星
　　长沙一星在轸中去极百五度入轸二度
　　军门二星在轸右前距西星去极百十二度半入翼十三度
　　土司空四星在军门之南距南星去极百二十度入翼十四度
　　器府三十二星在土司空之南距右星去极百三十七度半入翼十八度
　　右辖一星去极百十度半入翼十六度半
　　左辖一星去极百一度半入轸六度
　　青丘七星去极百二十三度入轸五度
　　翼轸鹑尾之次于辰在巳楚分野属荆州
　　刘歆三统厯起张十三度至轸五度汉书律厯志初张十八度中翼十五度终轸十一度费直説周易初张十三度至轸十七度蔡邕月令章句起张十二度至轸六度陈卓景初厯起张十七度至轸十一度皇甫谧帝王世纪起张十八度至轸十一度一行大衍厯起张十五度中翼十二度终轸九度明大统厯起张十五度终轸九度
　　斗牵牛须女星纪之次于辰在丑吴越分野属扬州
　　刘歆三统厯起斗五度至女二度汉书律厯志起斗二度终女七度费直説周易起斗五度至女二度蔡邕月令章句起斗六度至女二度陈卓景初厯起斗七度至女四度皇甫谧帝王世纪起斗十一度至女七度一行大衍厯初斗九度中斗二十四度终女四度明大统厯起斗三度至女二度桂林府轸宿十一度
　　平乐府轸宿六度
　　梧州府轸宿六度【大江以南绣江以东入于女】
　　浔州府轸宿十一度
　　南宁府轸宿十三度
　　太平府轸宿十三度【思明邻于女】
　　镇安府轸宿
　　桞州府轸宿三度
　　庆逺府轸宿十一度
　　思恩府轸宿
　　泗城府轸宿
　　郁林州轸宿十一度【南流江东入于女】
　　右二十八舍广西分星
　　北斗为帝车运乎天中临制四方以建四时而均五行也一至四为魁五至七为杓魁第二星曰璇主楚第四星曰权主吴【晋书天文志】
　　三台六星两两而居西近文昌二星曰上台为司命上台上星主兖豫下星主荆扬【宋史天文志】
　　五车五星在毕宿北五帝座也次东南一星曰司空主填星楚分荆州【文献通考】
　　天市垣二十二星东蕃十一星南六曰吴越西蕃十一星南二曰楚【宋史天文志】
　　东瓯五星在翼南蛮夷星也
　　青丘七星在轸东南蛮夷之国号
　　十二国十六星在牛女南郑北一星曰越魏西一星曰楚陶隐居曰越星在婺女南楚一星在魏西南
　　右列宿
　　史记天官书吴楚之疆在荧惑占于鸟衡案鸟南方朱鸟七宿也衡太微垣之十一星
　　荧惑主楚越丙主楚戍主吴越【天文书】
　　星纪鹑尾以负南海其神主于衡山荧惑位焉【唐书天文志】
　　荧惑为南方为夏为火主扬荆交州楚吴越以南【宋史天文志】
　　右五纬
　　翼轸楚荆州南阳入翼六度南郡入翼十度江夏入翼十二度零陵入轸十一度桂阳入轸六度武陵入轸十度长沙入轸十六度【晋书天文志】
　　牵牛六星次三星主南越【隋书天文志】
　　唐一行两戒之説自江源循岭徼南东及海为蛮越又升阳进逾天闗纯干之位故鹑尾直建巳之月内列太微为天廷其分野自南河以负海亦纯阳地也又斗杓谓之外廷阳精之所布也斗魁谓之防府阳精之所复也杓以治外故鹑尾为南方负海之国自房陵白帝而东尽汉之南郡江夏东达庐江南部滨彭蠡之西得长沙武陵又逾南纪尽郁林合浦之地自沅湘上流西达黔安之左皆全楚之分自富昭象龚绣容白亷州以西亦鹑尾之墟又曰在吴越东南斗牵牛星纪也初南斗九度中南斗二十四度终女四度逾南河得汉丹阳防稽豫章西滨彭蠡南涉越门讫苍梧南海逾岭表自韶广以西珠崖以东为星纪之分古吴越郡舒庐桐六蓼及东南百越之国
