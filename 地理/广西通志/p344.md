<!-- { "loadSidebar": true } -->
　　朝廷轸恤民瘼以为西粤图乐利意也无何工竣并绘二陡河图来上临桂之河凡为陡以闸水者二十兴安之河为陡门者十有八为堰蓄水者三十有七为长隄一为月隄一其滩心危石比栉共凿去碍船者两河各百有数十处于是近渠之田资灌溉者不下数百顷水旱无虞前此荒塍悉登膏沃若乃舟楫之便利恵贾通商则自灵渠而北曲赴湖南自鲢鱼陡而西直际黔省之古州粤土虽瘠薄得二渠以储民福泽可俯视秦关郑白矣夫躬膺
　　天子封疆大吏承
　　上防修举昔人创造所有便于民生者善始而复善成之则因其迹之犹存维持保防且不废焉矧自今继长増固实昭
　　圣朝之仁政而永示于将来斯真
　　一人有庆兆民頼之虽曰至于万年可哉爰喜而为之
　　记
　　重修陡河建海阳隄记　　　　　元展成
　　皇上继承大统一措一施莫非为天下万世计茍利民生发帑钜万不惜以故四海之内废罔不修坠罔不举兴安县灵渠者凿于秦扩于汉歴唐宋明相继修治所以分湘漓而南北达楚粤以咽喉者也夫天地自然之水道尚烦疏瀹决排矧以人力为之者哉砌者齧疏者淤亦势所必至矣先是大学士海宁陈公持节粤西捐通省俸修治距今将廿年入賛机宻惧其乆而齧且淤也奏请加修
　　制曰可
　　勅总督鄂公巡抚金公防勘展成适承缺布政使司亲诣河上南北审视进兴安令王勍而告之曰人之所为可以人力继之天地之缺亦可以人力补之维兹陡河由分水塘而北为陡凡若干由分水塘而南为陡凡若干因其旧而补之此以人继人者也毋涂饰于目前而务坚其工使可经乆若夫南北陡不能受之水泄为旧河直冲海阳寺之沙洲向无隄以障之以致水泛溢不由故道别成一河匪特舟楫艰行而两岸平畴皆不得资灌溉此天地之缺当以人力补之者也扼其要而为之防毋惮工艰毋惜费钜令于是鸠工庀材经始雍正九年春落成于是年秋杪因海阳沙洲建石堤亘七十六丈高六尺阔倍之又为外堤一道叠石环抱下丰上鋭其绵亘高广与内堤埓向者泛溢之水仍归故道又开支河长七十二丈阔三丈深得阔之半以防暴涨又于支河之下筑坝长七十二丈高阔均一丈有竒以杀怒浪而内外堤可永保无侵齧倾圮之虞矣至于陡河之坍者新之浅者深之狭者广之南而达于融北而达于全石之触舟者去之滩之阻舟者凿之要皆迹踵前人因势利导无足记记其大者
　　重修兴安临桂二陡河记　　　　张　钺环兴安而南接城之北有水出焉曰灵渠凿自秦史禄及汉马援唐李渤辈相继修治所谓天平石分水塘者因石高下激流而注之划漓湘而界楚粤者乎临桂之南有渠曰南渠筑于唐长夀元年所谓相思埭者分东西二流一达漓江一湾折入鲢鱼陡下永福以至栁江溯流而接黔粤之通津者乎二渠之兴虽地分派别代有后先顾因势利导以为功迹一线之泉流而至于径达万里聨江防海沃农田而资贾楫者其为利于粤则均焉夫人力回旋开若天造然河身陡窄怒涛叠浪抉石排沙不继其后而修之区区隄闸蓄泄之具蚀齧之倾頺就焉非泛涨不可捍御即溃涸而牵挽无所施力旱潦皆为民忧何以称徳意哉兴安陡河粤自康熈嵗甲午乙未间今大学士海宁陈公元龙抚莅粤西奏捐通省俸工修筑后迄今十余年水突势冲倾圮过半我
　　皇上痌瘝民瘼无逺不烛轸念西南水利发帑兴修于是总制鄂公尔泰大中丞金公鉷亲承
　　宸命履地相度目经心画条具修理事宜以告
　　天子报可乃聚工材量形势尅时日凡陡门十有八蓄水之堰三十有七頺者完之河底荦确滩心石立凿去碍船者百四十有九处淤者浚之支流横出海阳寺沙洲水离故道冲决被患今建石隄北陡口下高广绵亘翼以鱼鳞外抱月隄横拦水际若辅车然而又别开引河筑子坝以防以御使水有安流而灵渠之为灵永宅矣乃若临桂陡河激流下上咫尺悬殊石梁石埂比栉触碍治固与灵渠无异也然昔时所建鲢鱼陡不过陂岸碎石仅存故迹此外一无蓄水具工巨费倍殆有甚焉今自鲢鱼陡而外太平黄泥诸陡共建以闸水者二十碍船之石凿去者百四十四处又为开广河路如石槽中贯需其出而养其源不溃不竭而自临入永之江脉络始贯矣沿江一带复修建桥梁十余座又自临桂至雒容驿路﨑并皆修凿陆之行川之济曷有载徳以往而勿知者耶工既竣爰议各添设陡夫渠目并约料嵗修费若干此皆维持保防善后之不可无者然则合二渠而观之因创并举而经费有节工役有程灌溉有资利济有赖宁惟吾粤之民与壤接之滇黔衡楚永永防泽润也乎书曰濬畎浍距川颂神禹也诗曰度其隰原观其流泉美公刘也西粤邉陲废修坠举洋洋乎二渠之垂有以见
　　皇上仁圣之心逺迈神禹而下之股肱大吏克副乎雅诗之所称也九年秋钺自黔调粤今年春又奉
　　命署藩篆工之落成与有喜焉可无一言以其实耶承修二县渠工则兴安知县王勍为能勤于其事也例得并书以固诸石
　　陡河海阳隄记　　　　　　　　耿鳞竒
　　皇上御极之八年予承乏桂守奉有修治灵渠之防下督抚会估以
　　闻于时总督鄂公尔泰巡抚金公鉷聚而谋曰陡河之为利大矣自秦至今农工商旅永是赖焉顾修筑者代不乏人而迄无百年可乆之工何欤岂真水势使然哉毋亦疏凿节宣未尽其道也我
　　皇上念切民依鋭志修举开农田于　畿辅濬水利于东南固已捐数千万之金钱为万世开乐利矣粤西炎徼去天万里我
　　皇上聪明睿知无逺不周犹惓惓注意于灵渠不于此时大兴修治而惟是补苴罅漏为目前之计无乆逺之图何以仰承
　　徳意乎乃亲为相度形势其因前人之旧而加工者则濬其浅寛其狭疏其阻此致功为易者也惟海阳寺沙洲之冲由分水塘奔荡而来电掣雷轰势如万马奔腾陡河不能容也遂奔溃横出决为新河而旧河盈盈一线曾不容舠矣新河不塞则陡河不治而农商皆病顾欲障新河以还旧河非隄岸不可而隄当水冲遏之则水愈激怒愈甚非大为之防不可乃于沙洲创立石隄高若干阔若干长若干若长虹之绵亘而崇墉之屹峙也名之曰海阳隄虽然犹虑其单也又筑月隄其高广视内隄使如辅车相依而水得循涯而上建瓴而下矣顾春夏水涨立可数十丈无以受之势将又溢则开支河以泄之筑坝以拦之河深若干阔若干长若干坝之长视河夫陡河大非南北河比也而以治南北河者治陡河隄防完宻蓄泄得宜其有不庆安澜者乎其有不足以通舟楫而利桔橰者乎岂犹是补苴罅漏缘饰目前而无当于乆逺之图者乎是役也惟
　　圣王恵及逺民计存永利惟宪府心程口画规制周详而以鳞竒治无能幸得一一亲承指示黾勉以从不敢怠隳兹固由经始而观厥成矣谨拜手以记仰识我
　　皇上勤民之隠超越古今而两宪府体国之诚恵可乃绩洵足永永垂后也兴安令王勍实董是工例得并书
　　重修南门渡头碑记　　　　　　黄良骥余治丽江之五年凡兴筑便民者輙不辞役南津古渡去城下数武西南辐辏必经之途也旧设石梯以通行李以宿商艘以便汲道嵗乆水侵往来上下徒艰于步盖江身深而狭环绕郡城每值春涨秋霖遡上流数百里俱滙于斯而放诸东故湍急澎湃之状非若南岸天成石磴可抗衡其间则渡头之頺废不便孰甚爰是卜日鸠工运石取材自下迄上两月告竣为广七尺为袤百三十尺为层级八十有竒为左右月台六以拱抱弱水之性为糜金钱八万缗是役也捐赀于俸不扰于民巍然巩固焕然坦途庶几利涉大川得便吾民尔矣若前人之制作固有待于今人则今人之修创而歴多年所更有望于后人之嗣续今人也











　　广西通志卷一百十六
<史部,地理类,都会郡县之属,广西通志>
　　钦定四库全书
　　广西通志卷一百十七
　　艺文
　　国朝
　　记
　　重修湘山寺碑记　　　　　　　孔有徳全阳古清湘地错壤楚粤山川融结形势环抱擅西南粤区之胜距治二里许名湘山巍峩崒嵂秀削天半为无量夀佛道场攷之録云自唐至徳年间驻锡此地咸通八年示寂湼槃跏趺古塔中至宋元祐年启塔现身庄严色相终不变灭随建妙明寳塔居之宏起法界续光大乗福地洞天直甲寰海不独横絶湘州已也亘千百年水火旱涝疫疠兵戈防经变革每现无量化身呵防辛夘
　　今上御极八载余诞将
　　皇威拓有南服戎车暇豫顾瞻胜概旧之翚革碧绀忽荡而为荒榛蔓草瓦砾尘垢灰劫沦寂道固有时而或晦因复怆然于懐乃捐赀修葺命协守全阳副总兵官于文科往董其事土木肆兴百役兼举于浮屠前楹创构伽蓝殿三山门外另监钟鼓二楼壮増厥胜外自山门以迄廊庑禅堂圯者整之蠧者易之敝者新之瑕者坚之剥落者饰之堆砌而防茸者剪之薙之由是沿流以来清净名域神通殊壤焕然改观从此慈云慧日再开其祥象教法门重辟其美上之使灵光智果有山屹峙亿载永建千年之茂中之俾赤县神州
　　诞夀圣躬奠育苍黎有茀禄尔康之长次之犹陋前辟之投戈息马讲艺论道终未逃乎眉睫而余或庶防希等觉之观川原灵爽神圣化功共作证盟余弗文聊记其嵗月铲石坚垣而为之碑
　　分水庙记　　　　　　　　　　　陈聂恒分水庙祀龙神及马伏波岸西断碑万厯己丑建上镌伏波遗迹四大字源出海阳山在县南九十里接壤灵川至此分二道南漓江北湘江也庙前古堤俗呼天平石秦时戍五岭命史禄凿渠即此地故有秦城及始皇庙遗址伏波交阯之役疏之以通饷道唐李渤为观察使作铧隄陡门防御使鱼孟威増修之灵济祠即史禄以下四贤祠也【按伏波祠亦呼灵济祠封号自宋】宋元以来代有兴筑河身皆荦角大石势如建瓴以余所经自平乐四百里至兴安逆滩而上髙下二三尺不等是已在二三百丈之上矣唯清水口支流合并安得不涸计县城至马头山不及二十里舟行防四十里纡其途所以蓄水余诗左旋右旋磨行蚁身作蠃纹首衘尾经始者具有苦心也舟师呼号肩负颠蹶流血使人心怛余日行两厓间草屩穿裂平沙细草妇孺亦缓步延縁于役之劳至此而极丁亥春闻临桂曹生曽与王防议画地陈治陡之防余欲叩其説而未果计束版之利尽如虾蟇陡以上于前人经始之意未必无当介在山椒无支流可资灌注恐舍是亦无良防耳半里观音阁阁前湾陡隔岸望飞来石不过数十步盖又顺流而南也三里北陡三十六陡止此
　　重建海阳神庙记　　　　　　　金　鉷
　　皇帝御极之十一年湛恩濊被协气横流时和物丰民用康阜懐柔于神肸蠁昭答以妥以灵夫域中之观封内之望礼于山川秩祀尊严为能时出云雨以苏民物也矧夫一线石落伏乎涓防暨乎潺湲浩瀚涵江注海包竒孕灵泽润万禩而不息者乎兴安海阳山湘漓二水自出汉书所谓始安阳朔山也自海阳流迳九十里至渼潭派湘流而北达巴邱派漓之流而南出零渠入郁林广信非具神力旋斡虽建陡筑隄水即溢旱即干曷克继于后考神庙之建宋乾道间经畧使范成大请之朝敕封赐额嵗以九月九日为致祭期年久頽废仅存故址望祭河干不足展重明禋八年春防奉
　　恩命修筑陡河役不费而功有成逾年报竣自七年至九年楠木三过陡河宜雨而雨宜旸而旸安流直下牵挽不劳交相庆悦惟我
