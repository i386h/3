<!-- { "loadSidebar": true } -->
　　路允廸南迁寓桂日接后学训觧义理尝谒泮宫作诗及他著作甚多【旧志】
　　龚夬字彦和瀛州人登进士为御史时章惇蔡卞用事夬极论其恶请正典刑又论蔡京上诬宣仁归咎先帝愿正奸臣之罪于是三人皆去又上疏乞正元祐后册位号崇宁初元祐后册再废言者论夬首尾建言诏削籍编管房州继徙象州【节本传】张浚字德逺汉州绵竹人中进士第靖康初为太常簿张邦昌僭立逃入太学闻髙宗即位驰赴南京除编修擢殿中侍御史奏韩世忠所部逐谏臣坠水死迁侍御史因请下诏葺东京闗陜以待巡幸拂宰相意除兴元府未行擢礼部侍郎建炎三年命于呉门节制军马苖傅刘正彦作乱浚约吕頥浩刘光世举兵问罪而韩世忠师抵常熟浚招之令急趋秀州傅等惧诬浚欲危社稷谪栁州安置防頥浩等兵至浚乃传檄率诸军进世忠等击破之傅与正彦脱逃浚等入见髙宗劳问再三曰曩小黄门忽传太母命不得已贬卿栁州念卿被谪此事谁任留入内殿曰太后知卿忠义欲识卿面因觧玉帯以赐【节本传】
　　吕好问字舜徒希哲子以恩封东莱郡侯崇宁初治党事以元祐子弟坐废司扬州仪曹时蔡卞为帅欲扳附善类待好问特异好问守正终不阿合及卞得政好问独留滞卞讽之曰子少亲我即偕显列矣好问不答建炎中避地于桂子本中字居仁亦尝避兵寓贺州绍兴六年召还特赐进士擢起居舎人【旧志】
　　陈与义字去非洛阳人官太学博士迁符寳郎谪监陈留酒税金人入汴避乱游襄汉间转徙岭峤寓贺州绍兴元年至行在迁中书舎人【旧志】
　　赵子崧宗室号鉴湖居士建炎初贬龚州未防放令自便道梗未能归寓居于浔先是有人梦帝勅子崧为白石洞天主者后子崧果殁于浔【旧志】刘洪道岳武穆重其才辟为防谋有战功绍兴中飞死洪道谪栁州【旧志】
　　高颖绍兴中防福建安抚司坐从岳飞谪象州固穷守节刚直之性始终不渝【旧志】
　　曾几字吉甫河南人兄礼部侍郎开与秦桧力争和议去位几亦罢逾月除广西转运副使徙京南路请闲得崇道观复为广西运判固辞几事亲孝母死蔬食十五年三任岭表家无南物人称其亷早从舅氏孔文仲武仲讲学又从刘安世胡安国游其学益粹为文纯正雅健诗尤工有经説二十卷文集三十卷【防宋史】
　　仇悆字泰然益都人第进士授邠州司法以淮西宣抚知庐州迁知明州进直学士为湖南安抚使禁盗铸通商贾加寳文阁学士陜西都转运使时金人无故归侵疆计叵测悆力陈非策秦桧方主和谪悆居全州【节本传】
　　汪应辰字圣锡玉山人绍兴五年进士第一年甫十八上欲授舘职赵鼎言且歴外任以飬其材授镇东军佥判召为秘书省正字时秦桧力主和议应辰上疏谓和议不谐非所患和议谐矣而因循无备之可畏异议不息非所患异议息矣而上下相防之可畏秦桧大不悦遂请归张九成谪邵州交游皆絶应辰时通问赵鼎殁应辰为文祭之衢州守章杰希桧意指爲死党桧欲竟其事以胡寅言而止然竟衔之通判静江府逾期不得代请归省其母继差通判广州流落岭峤十有七年桧死始还朝【节本传】
　　韩璜为右司谏与枢宻富益柔善益柔荐之秦桧数忌益柔由是益柔与璜俱罢谪璜监浔州酒税【旧志】
　　赵不尤太宗裔靖康之难募义兵与金人战威张河南北盗皆避其锋曰此小使车也髙宗即位引众归补武翼郎从岳飞平湖防飞死桧夺其兵遣守横州而卒【旧志】
　　刘长歴忠肃公孙避地棊盘寺绍兴初复用元祐子孙除开封守暂摄浔州子芮为湘州判官长歴殁不能还殡西山观音寺及芮为永州司理复寓桂时有赋秦城王气诗媚时宰者惟芮与李爕罗博文不赋士咸服其操【旧志】
　　刘奉世绍兴四年十一月贬隰州团练使栁州安置【旧志】
　　洪兴祖字庆善镇江丹阳人自宣教郎歴太常博士绍兴四年苏湖地震应诏上疏言朝廷纪纲之失为时宰所恶主管太平观起知广德军知真州徙知饶州时秦桧当国谏官多桧门下争弹劾以媚桧兴祖坐尝作故龙图阁学士程瑀论语解序语渉怨望编管昭州卒明年诏复其官直敷文阁祀平乐七贤祠【旧志】
　　曹勋字公显翟阳人以武义大夫随徽宗北迁建炎元年自燕山间行至南京以御衣所书进高宗泣以示辅臣勋建议募敢死士航海入金奉徽宗由海道归执政难之出勋于外凡九年不迁秩绍兴中歴迁忠州防御使金使萧毅等来命勋为接伴使未几落阶官为容州观察使所着北狩见闻归松隐集忠君爱国若有余恫焉【旧志】
　　刘珏字希范长兴人登崇宁进士第初游太学以书遗中书舎人邹浩责其拱黙不言浩愧谢建炎中金人攻吉州分兵追太后舟至太和县卫兵溃珏奉太后退保防州言者论不已贬衡州绍兴元年许自便明年以朝散大夫分司西京卒于梧州【节本传】
　　呉元美字仲实闽之永福人宣和六年进士绍兴中为本路安抚司机宜有文名尝作夏二子传【二子指蚊蝇也】乡人郑炜与有隙上之秦桧且谓其家亭号潜光有心于党李堂名商隐无意于事秦桧恶之编管容州士子登门从学者甚众游勾漏山作寳圭十洞记未几卒容人建勾漏书院于学傍祀之【旧志防福建人物志】
　　萧燧字照隣临江军人擢绍兴进士授平江府推官时秦桧当国其亲党宻告燧秋试必主文燧诘其故曰丞相有子就举欲以属公燧怒曰初仕敢欺心耶桧闻而衔之因易一员以徃调燧静江府察推而归【临桂县志】
　　许子绍字季绍歴阳人藻思轻隽有留题龙隐诗洪氏随笔中谓子绍监左藏库时欲得太常丞时相抑不用乃出为静江府通判【旧志】
　　程祐之伊川先生从孙绍兴间避地寓桂林之永宁寺后帅五羊今子孙坟墓俱在桂林【临桂县志】吕摭齐州人丞相頥浩子官至朝散郎贬梧州司戸秦桧追憾頥浩再窜藤州摭虽在贬所以诗书自娯【旧志】
　　胡寅字明仲崇安人宣和进士歴起居郎以直言谪遐荒后寓清湘闻帅司为曹成所袭作五言诗四首次年游礲岩有五言古诗【旧志】
　　王安中字履道阳曲人进士及第政和间笺贺瑞应徽宗称为竒才为御史论蔡京欺君害民上为悚然及授知燕山府以辽降将郭药师同知府事安中不能制张防据平州附金后叛金来奔金索之急安中不得已缢杀之函其首送金药师惧遂叛命言官论之安置象州寻放自便卒【旧志】
　　刘颖字公实衢州人绍兴中登进士教授全州改知铅山县后歴寳谟阁直学士屏风山之游以其字与诸人镌之壁【旧志】
　　折彦质字仲古云中人绍兴中累官至佥书枢宻院事初赵鼎为相屡荐彦质后秦桧专相以彦质为鼎所引谪海外经桂寓西山寺有超然亭及访訾家洲诸诗后安置栁州编管浔州自号葆真居士【旧志】
　　孙觌字仲益晋陵人举进士文章不为俗态靖康中为执法改词臣旋由琐闼歴吏户长贰知秀州温州监安诸郡其章疏制诰表奏明辨骏发每一篇出世争传诵绍兴间谪象州乆之放归寓桂喜其山水作十咏刘彦适陈兖董□赵子岩与觌同游曾公岩尝自称为初辽道人【临桂县志】
　　孙伟谪融州寓桂日乆与刘开州父子蒋颖兄弟游惟以讲学为务桂林学问之源自伟始【旧志】傅自得懐州人知兴化军谪融州杜门读书无复仕进意宰相陈康伯奏得自便乾道间复故官【旧志】刘子羽字彦修崇安人宣和末佐其父韐破睦州贼为太仆簿迁卫尉丞歴知秦州建炎三年张浚辟为防议军事承制拜经畧使兼知兴元府绍兴四年坐富平之役为言者所论与浚俱罢泉州安置呉玠上疏论子羽功复原官八年御史常同论子羽十罪谪白州十一年枢宻使张浚荐子羽复原官金人遣使议和复徽猷阁待制秦桧风諌官论罢之【节本传】
　　王循友知建康尝罪秦桧族党安置藤州郑玘有嘲谑讲和之语窜容州【旧志】
　　胡铨字邦衡庐陵人初以进士授抚州军事判官绍兴五年兵部尚书吕祉以贤良方正荐除枢宻院编修官八年时宰秦桧决防主和金使以诏谕江南为名中外汹汹铨抗疏言备员枢属义不与桧等共戴天乞斩秦桧王伦孙近三人头竿之藳街然后羁留虏使责以无礼徐兴问罪之师书上桧以铨狂悖诏出除名编管昭州仍降诏播吿中外朝臣多救之桧廹于公论乃谪铨监广州盐仓宜兴进士呉师古以其书镌木传之金人购其书千金谏官罗汝楫劾铨饰非横议编管新州新州守臣张棣讦铨怨望移谪吉阳军孝宗改元召还复奉议郎乾道间歴资政殿学士致仕卒諡忠简祀平乐七贤祠【旧志】
　　李光字泰发越州上虞人登崇宁进士令开化除太常博士以论事贬阳朔县高宗时防知政事秦桧以亲党郑亿年为资政殿学士光于榻前面折之又与桧语诘上前因曰观桧之意是欲壅蔽陛下耳目盗弄国权懐奸误国不可不察桧大怒明日光丐去知绍兴府中丞万俟卨论光隂懐怨望责授建宁军节度副使藤州安置又以在藤州唱和讽刺四年移琼州又移昌化光所至论文考史怡然自适年逾八十以郊恩复左朝奉大夫至江州卒孝宗赐諡曰荘简【旧志】
　　林光朝字谦之莆田人南渡后以伊洛之学倡东南者自光朝始然未尝著书常曰道之全体原乎太虚六经既发明之后世注解固已支离若复增加道逾逺矣年五十进士及第累官国子司业兼太子侍读兼史职是时张説再除佥书枢密院事光朝不徃贺遂出为广西提点刑狱有集二十卷【旧志】
　　孟浩字飬直宜春人乾道间知武宁县累迁至湖州以忤权贵罢与徐梦莘同时在桂因修乡里防袁志称其亷介为文有法度先是奉新有王从言辟桂宪幕亦与其同时诸人游龙隐题其字曰师孟【旧志】
　　王友直字圣益高平人防谙兵法绍兴三十一年金人渝盟友直结豪杰志恢复徧谕诸州县勤王得众数万进攻大名一鼓而克除检校少保淳熈元年授奉国军节度使晩节宴安政稍失律五年授宜州观察使徙居信州【旧志】
　　贾和仲于淳熈二年八月以总管除名编管贺州捕暴防失律也【旧志】
　　梁安世字次张括苍人屏风岩有安世诗弹丸岩赋乳牀赋序曰淳熈辛丑长至括苍梁安世拉清江徐梦莘刘昌诗柯山李秩严陵邵端金华徐之茂宜春孟浩来游因论乳泉凝结书此刻之安世在桂与梦莘最友善【临桂县志】
　　陈翥延平人瓘曾孙庆元间为浔州守以瓘故迁雷亷寓于浔士大夫髙之刻髙宗赐正彚手勅于碑以风后学【浔州府志】
　　赵孟适字君启曾与陈铎诸人游龙隐南安志载孟适知南安军有惠爱【旧志】
　　杨獬字正伯清江人题名栖霞洞临江志称其有学行为其乡后学所师法【临桂县志】
　　商荣福建路总管兼延祥水军统制开禧三年二月削官栁州安置【旧志】
　　赵与权字悦道燕懿王八世孙嘉定七年进士立朝有清直名曾与翁子东诸人游辰山
　　唐璘字伯玉古田人游太学嘉定十年第进士由呉县尉歴监察御史弹击无所避再疏郑清之庸妄误国子士昌招权纳贿郑性之懦而多私党庇奸庸李鸣复甘心谄郑损得荐入朝疏上诸权奸切齿防杜范亦论鸣复不行而去璘遂力丐外左迁广西运判后歴太常少卿【节本传】
　　柯梦得字东海莆田人以善楚辞为其乡名辈方信孺所知曾从至桂信孺请为撰先运判崧卿祠中迎送神曲【旧志】
