<!-- { "loadSidebar": true } -->
　　南村山镆鎁山后两山相合中有坪两傍皆属居民
　　北寨山镆鎁之后山下有洞可入
　　小青山穹窿百丈土民环绕而居山有五岩最髙者曰髙岩次连两岩曰双岩近地二岩曰牛岩髙岩有顺应王神像祀者必须缘梯以登一山皆孔窍玲珑可观
　　桂山县东三十里有洞曰天豪峭壁中腰云梯三架方可上洞内异石笋莲塔马鞍或钟鼓诸般形肖进数层方至天门再进有石桥二座上有真武殿两傍石柱宛如龙盘殿外一石人若俯伏状前有笔架一座游者竟日乃尽
　　妙画山县北三十里壁立如画
　　延宾山县东二十里下有土司城
　　三竒山在延宾城后二里许山明水秀茂林修竹有三天门上至顶数井极清冽每日三潮中有坪可容万人
　　火焰山县东四十五里一名华葢山髙数仞周二十里峰峦叠出亦名铜鼔岭山顶有塘寛数亩深丈许内有鱼蚌塘畔有石棋枰时作鼓乐声附近居民间有闻者
　　龙窝山相传昔年有龙修炼于此后飞腾而去今其窝在焉
　　宾山县南三里又名独山县治之向山也
　　文笔山县南三里
　　境山县东八里
　　都鳯山上蘓之上髙万丈昔年有贼为巢其上镆鎁山在县北三十五里险峻如刃昔人置闗其上土人谓之界牌山
　　北山绿水村后镆鎁闗西髙千寻大不可度曲折而上及顶有坪濶数百丈有二泉一名济危冬夏不竭其味寒冽一名涤秽其性澄浊土人遇乱避兵于此一以资炊爨一以供澣濯故名
　　天马峰在小青山傍一石如马傍立一执辔者逺望尤肖
　　长生岭县东一里
　　望髙岭县西一里县治从此来脉
　　北闗岭县北一里
　　马鬃岭在县东四十五里与火焰山隔江相对长可十里许如马颈有石类鸡冠又名鸡冠岭猫儿岭县东北一里荔水由下经过
　　鹅翎岩县南三里岩有二层髙百丈第一层有石状若鹅孔中滴水如乳每遇亢旱祷辄应独秀岩古架山之西大不过数十丈髙止百尺岩空有水傍有石夏日樵夫恒纳凉焉
　　大虫岩县南文峰山之左其形如虎相传有三五夜行一息雷大作飞一石压虎口厥后虎患遂息
　　古沉岩县东五里幽奇莫可名状石柱森森满洞皆然一净瓶髙丈许石神石案石荔枝俱称竒絶开口岩离县五里今名佛口岩后洞有石钟石鼔石凉伞石田亩坵界□划然
　　白山岩县东十里上蘓坪之前旋折而上髙百仞岩下有洞游必燃火
　　大纱帽岩在上蘓坪有洞可入昔传樵人于内携双虎子而归
　　牛岩在上蘓坪左髙亮寛敞滴乳天花葢顶有石狮守洞又名狮子岩傍有小岩更佳
　　天门岩县东十里上洞旧名黄姜岩连接蓝村岩岩右傍一小洞如太极图名曰太极岩初入岩有一石团结独垂右左环拱而向名曰拱辰岩稍入一洞广濶平夷防二百步石笋或上或下有大石十余倒地如睡僧然宛若广寒名曰广寒岩又有石笋俨若神像面前一石如香案名曰真武登殿又一长路防十丈仅容一人侧身而入名曰长门有一洞四围空平独一门可入幽深沉寂一石状如老人四围石皆类网形髙悬曰渔翁撒网其洞口深防云雾隠伏尚不知防洞天游者必须秉烛麒麟岩县东丹竹塘二里许两山相峙状若麒山下一岩深防莫可穷究岩口清潭漾绿色犹螺黛有巨鲤唇翅若珠每出则鲤之从者千许居民常见弗敢取潭水由丹竹江出荔江
　　象岩青山之后莫王庙之傍
　　穿岩一在青山后山顶寛广可居一在县北三十里内小河连贯三山最深傍有大石夏可避暑冬可防寒
　　金鸡岩城西南二十里双平墟之北山半腰极寛敞傍一小洞须把火而入
　　朝天岩在绿水木潭灞之上山顶见天故名内有璎珞寳葢石钟石鼔排列把火尽可深入
　　向阳岩南村山之右宏敞如屋
　　目岩一山壁立翠映官道
　　谷岩天马峰之后岩口皆水土人乘筏秉炬而入有大坪可容百余人春暮常发洪水多鲤鱼大至数十觔土人皆捕之
　　川流岩俗呼石牛洞极深防其水冬夏常流游者从水中行把火探源难穷其境
　　尖山岩在龙窝之南笔立田间形如石塔岩有二层上层寛亮四面置窗可读书避暑
　　松栢岩尖山之南岩数层楼阁相似窗明石奥一曲一折极尽工巧第一层险阻难上须髙梯可行岩底有洞深防把火深入难穷其止
　　避秦岩在松柏岩傍有数洞极髙前后皆通土人避乱居之
　　社岩在小仑村南怪异玲珑不可名状
　　火炙岩兵燹时土人避乱居内火失被烧因名火炙内多奇境路险难行
　　龙岩在龙窝之南洞如龙去殻存头角鳞印如刻下苏岩岩多洞七通八窍极尽人工之巧但惜其底暗耳
　　利市岩水流不息灌至通津里有水源太子神田者多奉祀焉
　　蜈蚣峡在青山昔杨文广征蛮立营于此内外各五营规模森列犹存
　　秦家峡县北三十五里峭壁崚峻居民盘绕其下荔浦峡有上下二峡髙山相峙湍激不减三峡山重水复乃一县下水之闗键
　　六防冲乃荔浦永安接壤之所其山开一孔即聚水一窝传昔曽栖迟百数人家不劳逺汲
　　龙头石县北三里土岭半腰突出一石状如龙头受日月精华嵗久遂能变化啖食牛畜人或遇其害明嘉靖间愈甚后为雷撃去其唇患乃息至今犹似伸首岭际
　　蟇拐石粤俗呼田鸡曰蟇拐在莫王庙前江中其洞幽潜羣鱼类聚冬暖时渔人裸体而入水色渟俨然别一洞天
　　双鱼石土岭有二石如鱼故名
　　榕树阨在緑水之上
　　鳯凰坪在螺蛳寨之前一石卧地其形如鳯荔江在县西南水色如荔故名荔浦水自修仁猺界发源分二支一自踏石村出青山一自合江防荔江出青山经县前顺流而东滙于漓入于昭潭为府江
　　丹竹江在县东南源出峰门砦北流过独秀山入荔水
　　延宾江在县东三十五里源出上洞流合荔水漓江在县东合恭城水滙昭潭发源详临桂山月江一名沙月江在县北二十里钟山下源出鸡笼猺南源东南流经月山岭防荔水
　　濡水在县东南注瀬溪又注于漓水见水经注东水出自永安州龙囘里羣峰巢合荔入漓绿水在县西北两岸林木隂森四时清碧因名曰绿水发源永福理定界一支入大小江由南源大界厯普陀江过镆鎁闗沙月江出思贡之下与荔水合流入府江
　　湖塘江口县东六十里即平乐分界处荔水过此不二里许即漓江昭潭
　　古井在县南门外城脚下冬夏不竭
　　北门井在县北门外寿山观前今废
　　鸳鸯井在县东南二里内多小石拾二石磨之入醋则两石合为一处故名
　　凉水井在凹峰外炎暑时行人多借此水以解渇修仁县
　　文笔山在县南竒峰揷天中列三台为学宫对山观音大座山在县治三里髙数百丈即蘓山来脉蘓山在县西北隅髙约千丈横亘十余里宋皇祐间知县狄遵诲讨冦立寨山后夜夣蘓武因祷焉师防请于朝即建庙祀武因名庙傍一石壁水自上滴下源源不竭每遇旱祷雨辄有灵验
　　黄峝山在县南二十里又南十里为龙冈山松明山在县北一里山多松人探之以代炬因名榕山在县南十里相近者为潭川山
　　崇仁山在县南五里髙数百丈每有云雾覆顶则风即至
　　罗仁山在县东三里又名独山髙数百丈四围皆悬崖峭壁惟南一穴可通山顶山有桃树向有猕猴穴其中近日人烟稍聚则无也
　　大猺山在县正南十余里黄峝山后丛山叠箐寛袤六七十里险峻难行修水自此发源内有六噶六定三片六叚等猺皆自耕自食不轻出猺界种香草植松杉以为业
　　象鼻岩在县东南半里修水经其下潆滙为潭又名象鼻潭其上即回龙寺
　　官岩在县东以弄村岩在半山岩口髙濶一石似人形水从石罅滴石人顶上又一小石生岩后击之声如钟内有石田界限划然
　　天井岩在县南十五里为县发源之所上有壑寛丈许深数丈相传唐五代时罗隠至此
　　太平岩在县东五里有石洞深防而险可以避兵由此得名
　　修江自大猺六定六噶发源由黄峝村出又自永安州之滴水等猺发源由古城长滩出马蹄村与黄峝水防歴古峝经县东南出青山合荔水入府江向因沙石壅塞春夏水发每多冲决两岸田亩雍正五年冬署县事黄锦璋详请疏通稍免水患横墙江在县西南十里自崇仁山脚出绕沉沙口过旧县经接龙桥顺流与合江源水滙于荔江崇仁水在县北源出谢山东流合白石水
　　昭平县
　　五峰山亦名五指山在县北五里为县主山昔有太尉陈满得道于此今为境内土神山顶有池塘台榭花果每无意登临见之若有意探求即不可得
　　碁盘山在县南三里相传有仙人奕碁石上遗迹有石碁子三
　　纱帽山　县南一里有一岩石似古弥勒佛状狮子戏毬山在县东五里上永村内
　　仙防山在县东八十里昭平里山顶有平石似棋枰时或云烟拥罩风雨防防若有仙人坐奕故俗呼羣仙聚防山
　　玊坡山在昭平里玊坡村形如顿笏髙数十丈左右山峰环矗上岩内有石类寿星石乳下垂撞其声如鼔如磬下有坡石如白玊因名
　　雷公山在昭平里上有池水
　　鲤鱼上水山在昭平里江口
　　黄京山在县南一百五十里髙耸数十丈俗呼大塔山登其上山川尽入目中
　　葫芦山在县东二五都潘家寨南上有飞来铜佛六尊都人嵗祭之遇旱可祈
　　北辰二星山在北陀峡口石壁嶙峋髙三百余丈罗令山在马江里山上有寺
　　五将山在县南六十里
　　古袍山在县南一百里
　　莲花山在二五都形如莲瓣环麓有水俗呼出水莲花
　　天门山在马江里通古连地
　　状元山在招贤里昔有状元隠于此故名
　　五指山在县东南一百八十里寜化里樊家上屯众山中五峰特出岩内空广可容万人有江水穿流岩口仅一道以为出入四壁陡絶明万厯初山贼黎福荘等据险为巢久始克平于岩前建设堡戍
　　双鳯凰岭在昭平里仙防岩一如雌一如雄上有青松奇木
　　接米岭在县治百余里髙峰巉岩鸟道如线其尤险者曰马颈曰石陡峭壁立径路防絶獞猺凭为渊薮岭后文化寜化招贤诸里赴县输租水陆纡涂回逺数倍雍正三年县令钱兆沣请捐俸开凿跨岭除道濶五六尺上下仅四十里化险为夷往来便之邑人黎中和有记勒石
　　佛子岩在昭平里岩口髙濶中起一石尊严如佛像前有香炉石奇夺神工傍穿一穴积乳下垂巧逾雕画相近者为仙岩偻身而入中有深潭沙洲羊角岩在二五都双峰挿汉山半一岩岩口石乳宛如莲朶倒垂
　　独山岩在县北一百二十里周围皆峭壁不可跻攀其南一穴深三十步广二十六步髙千寻缘梯而上可通山巅
　　车记岩在昭贤里岩内有石桥石钟
　　飞龙岩在二五都潘家寨之后
　　犀牛岩在寜化里传有犀牛出食禾一妇汲水偶见以竿逐之得其毛归游水不溺一日至龙岩探珠龙化一人逐之入其家陷为湖今号为龙潭米斗石在县东思懃江水中涌出巨石髙丈余石顶有一窝形如斗每遇水涨窝内有沙则是年必丰
　　禾仓石在县东思懃江走马堡涌出水中四围如仓每遇石上生有草花亦主丰稔兆
　　仙人石在县北昔有仙人在此石上升仙足迹尚存
　　明源江在县西出金田至练滩入漓江
　　思懃江在县东源出富川丹霞洞流经白橐江至思懃废县与常峝浊水江合入府江
　　归化江在县北回入漓江
