<!-- { "loadSidebar": true } -->
　　韦銮字君用横州人治乙夘乡荐歴大庾秀水训导陞寜乡令爱民育士恤狱缓刑民间謡曰韦明府治有理不要钱不罚纸致政归祀乡贤【旧志】梁髙字俯之武宣人早孤性敏异领治乙夘乡荐知广东临髙县为政清亷宪司荐其才冠十邑寻辞归甘贫隠居以终祀名宦【旧志】
　　蒋曙字景明全州人治丙辰进士知贑县政尚清简务与民休息转南京户部主事改浙江道监察御史未几出知保定郡多中人第宅事属姻连輙为牵制曙亷得其状黥其强梗数人榜揭通衢自后诸豪稍稍引去时流冦薄城围六日督兵城守示无战意潜以兵要其归路贼惊遁陞山东按察副使备兵天津上兴革利弊八事悉报可秩满调广东按察副使陞布政司左防政防樊家屯贼倡乱募乡道引至贼营宣谕祸福从间道捣诸贼巢穴内外夹攻斩获首从贼千余级前后纪功超擢江西右布政使转湖广左辖晋都察院右副抚治郧阳时贼首倪道眞亷钦等聚无赖子弟铸刻符印伪署职官攻掠郡邑曙分遣游兵潜伏要路尽获首领而还晋工部右侍郎特疏乞休自登第后先世遗业悉让诸昆季所余禄入增置祭田采辑诸礼为家乘所着有竹塘集【州志】
　　莫相字廷佐兴业人治戊午举人任云南知县累迁广东佥事所至有声时海冦许折桂猖獗相躬诣抚谕贼归欵后居林下数年见之者无贵贱贤愚皆爱敬焉起为四川佥事以年老告归【旧志】钟英字世杰阳朔人成化戊子首举于乡治间任儋州知州公亷简肃兴利除害崇学校増田畆民防其利莅政八年不以妻子自随卒于官囊槖萧然【县志】
　　李信平乐人治甲子举人官德安同知清介通敏一时郡寮莫能及考绩荷玺书褒宠居乡有行谊祀乡贤【县志】
　　莫钝字茂实荔浦人少頴敏登治辛酉乡荐初授浦江司训迁知均州在任八年清愼如一日后丁父忧服阕补眉州寻卒于官贫几不能殓子碔登正德丙子乡科人谓亷吏之报云【县志】
　　石珑字美中苍梧人领治乡书性至孝以母老不欲逺违授灵山敎谕九载左迁南通州司训寻陞国子学正出知顺德以敎养惠民有氷檗声弟瓒领乡书仕亦有惠政【旧志】
　　朱字孔贵阳朔人治间进士授比部主事卓异有声拜云南巡按御史雪寃剔临事敢为逆瑾窃柄持正不阿寻陞宻云副使卒于任官属入视槖无遗资至今称亷能必曰朱御史【县志】莫惧字义之横州人治乙卯乡荐授饶州府判居官清谨时万年县新立推惧往署综理周宻恩威并用吏畏民服寻以艰归复授福州判革揽户却常例谳狱明允引疾归居乡落落不茍合少孤家业统于伯兄终其身不忍分邦人重之【旧志】石邦柱字安国苍梧人治壬戌进士知南海遭丧归士民走督府白其治行乞畱服阕知萧县盗王浩者健猾莫可得邦柱设法擒之迁知郴州时猺与流贼间比为乱邦柱抚谕猺使各安业贼势孤发兵往捕多所斩获移丞长沙清王府占田擒巨盗徐绍等陞南京户部郎丁忧复补工部郎忤执政意出守瑞州寻以疾罢归建龙泉书院教族人与乡子弟置田院中年八十卒乡人营景贤祠祀之【县志】
　　刘天麒字仁徴临桂人治壬戌进士为工部都水主事分司吕梁正德初阉人擅势有自南都诣北者舟经吕梁天麒不为礼及横索颇裁抑之其人怒诟去入奏上遣官校往逮系锦衣狱搒掠备至卒不服乃谪安庄驿丞未几主事王守仁亦以事谪龙塲驿丞至则与天麒定交后天麒病卒守仁为文祭之嘉靖初诏复其官仍赐谕祭【县志】郭兴儒平南人治间任澄迈主簿政多惠泽值黎寇乱率民协征以首功防上赏秩满去任泣送者载道【浔州府志】
　　唐防全州人治庚戌进士知新昌每听讼洞烛幽隠时称神明【浙江名宦志】
　　李乔木字惟迁苍梧人正德二年举人授潮州推官治狱明允擒归善及石砚盘古等寇督抚王守仁荐为南寜同知歴官工部员外【县志】
　　龙璿容县人正德五年丞博罗时洪溪诸峒贼搆乱璿主捕诘单骑诣贼砦贼惊因坚壁鼓噪以恐之璿不为动谕以祸福贼开门迎降自后无敢肆掠者又尝主催科一无所私卒于官无以为归计【旧志】
　　覃德玊容县人本千户所谙逹军务正德间妖贼李通寳作乱捕斩之嗣以征永安西融功陞指挥佥事嘉靖间剿七山征黒四多出竒谋以殄元凶逺迩胆落乡人立庙以祀【县志】
　　毛鹓贺县人领乡荐正德六年授湖广浏阳知县赋重民梗鹓至厘宿定差徭清匿税建山书院擒卜易巨凶陞广东髙州通判巡抚都御史杨旦委征连阳擒斩贼首王贵等千余名陞俸一级征恩平擒斩贼首苏万里等寻陞儋州知州编髙雷琼三府均徭及议琼州十三州县里甲直钱军需则例清儋州无徴米一千七百石有竒辛巳都御史萧翀委征开建上下铜针及贺县都閵石牛等寨获百余功嘉靖初都御史张嵿取赴军门寻荐之领兵抵苍梧滑水巢夺回掳去男妇头畜征阳江那干那岳斗门等寨擒斩贼首戚仙攻新寜黄蛇圃水新兴云扶等巢斩获皆以千计三年提督二阳髙恩寜电六县兵事陞雷州府同知仍提督四年御史盛应期委修哨船二百艘哨岑溪肇庆平乐上自府江下至官窑江道肃清进阶从四品致仕归夀七十终【节旧志】
　　潘海字伯川武縁人正德十四年以监生知封川县亷平不苛节用爱民抚绥流亡民赖安集未几致仕士民乞留家居崇俭约寛洪待人公庭罕至乡闾以为仪表【思恩府志】
　　沈希仪字唐佐贵县人嗣世职为奉议卫指挥使机警有胆勇智计絶人正德十二年调征永安以数百人陈村砦马防淖中腾而上连馘三酋破其余众进署指挥佥事义寜贼寇临桂希仪追之巢有两隘贼伏兵其一使熟猺绐官兵入希仪防其诈急从别隘直抵贼巢贼仓卒还救遂大破之驻白面砦待其归砦去蛟龙滑石两滩各数里希仪以滑石滩狭虽众可薄欲诱致之乃树旗蛟龙滩守以羸卒燃柴以疑之贼果趋滑石希仪预以小舰载劲卒伏葭苇中贼渡且半乘泷急冲之两岸军噪而前贼众多坠水死收所掠而还从副总兵张祐连破临桂灌阳古田贼进署指挥同知掌都使司事嘉靖五年总督姚镆讨田州岑猛分兵五哨进攻尧贼要地聚众守之希仪夜遣军三百人縁山上绕出其背比明合战则所遣军已立帜山巓贼大溃败猛走归顺希仪先用计间岑璋使执猛田州平希仪功最随改右江栁庆防将驻栁州栁在万山中官军素罢贼耳目徧官府闺闼动静无不知希仪请于制府调那地狼兵二千来戍兵稍振乃求得与猺通贩易者数十人持其罪而厚抚之使诇贼贼动静希仪亦无不知每冦他所必先至设伏要击无不巧中希仪得贼巢妇女畜产果邻巢者悉还之惟取隂助贼者诸猺尽詟伏无敢向贼希仪每于风晦防夜侦贼所止宿分遣人赍铳潜伏舍旁中夜铳举贼大骇曰老沈来矣咸挈妻子匍匐上山或寒冻触厓石死争怨悔至晓下山则寂无人声他巢亦然潜遣人入城探则希仪故居城中不出也贼胆落多易面为熟猺其渠魁宿猾先后巢斩馘捕诛殆尽防谢病栁人祀之山云祠二十六年为广东副总兵从总督张岳大破贺县贼倪仲亮等琼州五指山熟黎其酋那燕结崖州感恩昌化诸黎为乱总督欧阳必进议讨希仪请罪止党恶三道分兵以进乃偕防将武鸾等直入五指山下斩那燕及其党余众俘获招降防闻进都督同知改贵州总兵官复从岳平铜仁叛苖龙许保吴黒苗又以病归希仪为人坦率及临敌应变出竒人莫测尤善抚士卒常染危病卒多自戕以祷于神其得士心如此【节旧志】蒋淦字汝洁全州人正德辛未进士授兵部车驾主事有清节嘉靖初转武选司郎中掌选轴杜絶请托人服其公出知严州兴利革奸四境靖肃政暇则进弟子员辨析经义有不合亲为论定严之士大夫刻石记其政防遭母丧归起补惠州政绩与治严同十二年陞河南左防政值岁祲议防赈救全活者甚众迁广东按察使辨寃狱惩贪暴囹圄一空十七年改江西右布政寻转浙江左布政擢顺天府尹特疏上四事议编审以均州县议优免以恤凋敝议偏累以阜邦畿议修理以省民力上嘉纳以次举行声誉振起陞工部右侍郎以疾卒于官【州志】
　　陈瑀字伯玉宣化人正德癸酉登乡书任兴国教谕以节俭行慈惠士有贫者助以已斋夫银知永春县夙称岩邑冦盗滋蔓瑀捍御有方疆圉寜谧吏部考天下清官最上闻判长沙府岁凶曲为赈济民立湘水潆思碑以志德陞云南五司提举界有舜塘井淡不成盐瑀至取井水煎之复成盐近井民感其孚格水神立祠祀之树碑纪其事及归送者无不垂涕【旧志】
　　杨乔苍梧人举正德乡书令衡阳励节清苦改南雄谕着有静观录学道堂稿吴清惠极为称赏【县志】曹鹗字盘泉全州人正德癸酉乡荐任广东琼州推官政多平允郡无寃民立祠祀之迁贵州安顺知州抚蛮绥民尤多惠政【旧志】
　　蒋彬全州人正德甲戌进士刚毅有为自刑部郎出守广平当事交荐其才晋秩去宪司为刻卓异数事以风列郡仕至云南右布政使歴官藩臬皆有惠政乡人称其行谊仰之若山斗云【旧志】
　　周昌龄字夀夫恭城人正德间明经举乡荐授湖广永州推官歴陞云南曲靖知府以忤上官致政归昌龄性公直乡人有讼多方劝谕率感化猺獞冦掠乡村统民兵防御民得耕牧当道以保障乡闾旌之【旧志】
　　徐干字健夫临桂人正德间进士知新防抚定儋州诸黎因与约世世纳税歴广东防政为福建按察使以忤直指不列荐书朝议纷然擢福建右辖随擢湖广左辖用快公议云干性行直亮多与世忤坐靖藩亲格于令甲不得内迁屡移疾乞归湖广廵抚顾璘独荐其才器可大用属驾南狩干竟以忤贵人逮至京狱具罢官归【县志】
　　张星字子阳临桂人正德丁丑进士由庶吉士为检讨编修十余载不肯猎取声华蒋相国冕最器之后徙司业歴陞太常少卿遭母丧归卒于家星事母孝事二兄恭尝议罢本县役马民甚德之【县志】刘存仁怀集人正德己卯领乡荐知湖广武陵县有卓异才保民荡冦百废俱兴三载荐剡丁内艰归课士劝农化行闾里邑人仰为模楷【县志】
　　何鸣鳯字如岐怀集人正德庚午岁贡初丞潮州捕盗有功民德而祀之迁雩都令寻归隠厚德懿行人咸敬信【县志】
　　屠楷字良植号直斋临桂人正德庚午觧元嘉靖癸未进士性孝友闻母病以部使便归生侍汤药殁送含敛服除补驾部主事清亷勤慎调吏部验封司歴文选司郎中凡官职繁简人才优绌得于见闻者咸纪之于册而髙下其任先节行后才艺抑奔竞奬亷能每注选因才授职势权请托抗论不从陞右通政南京太仆太常卿逾年累迁南工吏兵三部尚书考察京官去留允当参赞军务咸中机宜赐正二品诰命癸丑辞归孝事继母友爱诸弟子侄有过必谆谆诲之励志问学不事产业居第仅蔽风抚按相继荐之不报讣闻赠太子少保諡恭简谕祭遣官营葬如制所着有西隠漫藁【县志】
　　范辂栁州人正德间拜御史以直言谪龙州经歴修学宫葬枯骨授生徒举业【四川名宦志】
