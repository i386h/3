<!-- { "loadSidebar": true } -->
　　李麟字成经阳朔人成化辛夘登贤书授应城令爱民礼士邑化于歌致政归以琴书自乐萧然高寄晩尤好读易一经课子子墉秉训义方敦行孝弟正德间亦举于乡【粤西通载】
　　张防字献可临桂人正德丙子膺乡荐任归州学正州当水道之冲常为民患策深怀悯恻转武平令尤寛厚得民邑有牛轭金鸡二岭最陡峻行人病于登陟策命夹道树青松经年而茂往来者得随地休息乃比之于棠阴防长于诗歌吚哦不辍【旧志】
　　陆舜臣字师臯横州人广州教授嘉鲤子也正德丙子举乡魁除德庆州牧旋转雷州司马罢官归以著述为事曽辑横州志虽未及梓文献有征【旧志】唐元殊字同卿临桂人父淳为汀州司马元殊甫九嵗过太守署观牡丹索笔为赋语甚工正德丙子年十四举乡试第一性任达好饮酒酣授之以笔云飞泉涌若有神助时里中任唐以诗自负见元殊作辄叹服然元殊亦亟称唐以为雅健不可及云【节县志】
　　张烜宜山人弱冠举正德己夘乡荐授溧阳教谕甚得士心调松之华亭以诗文为孙宗伯承恩徐太史阶所推重嘉靖己丑登进士歴官四十余年懋绩日着所着有吉山漫集【旧志】
　　张腾霄字子翀临桂人于书无所不窥尤心于易嘉靖壬午以易魁其乡授邓州学正讲心性之学先德行而后文章士皆有所造就誉望日盛忌者谗之遂挂冠归里集邑中才俊开帐讲易自故相吕文简而下咸北面称弟子暇则与诸公寻幽选胜意有所得辄披襟举杓行吟而归于诗则力追三唐书法尤得二王笔意所着有古穰漫稿楚客吟草等集【县志】
　　李文鳯字廷仪宜山人嘉靖乙酉省解壬辰进士歴官云南佥事以疾归文鳯简亮自任不借声当世博识书传更勤咨访从入京师及乗传所至载笔自随一有所得辄欣然录记归而辑次成书曰月山丛谭【旧志】
　　李广圃怀集人少好学工词章举嘉靖戊午孝廉任普宁令廉介禔躬治尚慈惠以礼乐化民时与士子讲论诗书人称文学之吏【府志】
　　尹志苍梧人性廉静博学能文工篆嘉靖己夘登贤书屡试春官不第选授县令不就归著书有三吴杂记吴越游草行世【县志】
　　谢啓翰字屏南全州人万厯戊午登贤书授永康令治尚廉平以洁清自守簿书之暇雅好经籍手执一编常至夜分不倦归装别无长物惟图书数笈而已居乡恂恂谨厚后进咸遵法之【旧志】
　　莫鲁字省庵怀集人以选贡授肇庆司训旋转雷州教授师道端严训课有法博综今古尤长于诗有刻集行世后遭兵乱散失今惟存邑乗数篇【县志】萧云举字允升宣化人年十九荐于乡登万厯丙戌进士选翰林歴官吏部左侍郎主防试拔韩敬等三百人晋礼部尚书平生气节文章有过人者廕子四人卒赠太子太傅諡文端谕祭葬祀乡贤所著书有青罗集行世【旧志】
　　黄养正字童圣临桂人少有名诸生膺嵗贡司训马平课士有法荐除栁州教授复以才堪民社荐擢东安令因母老乞归终养既丁艰服阕不补讲学伏波山堂桂人士多出其门性谦厚以礼自持所着有多口箴学者奉之为座右铭【县志】
　　唐之防字赞一郁林人万厯丁酉解元甲辰进士选翰林院庶吉士寻改湖广监察御史文学著称言事亢直万厯四十六年举祀乡贤【旧志】
　　马鏊全州人学务博览工于诗少无宦情以啸歌寄意饬躬厉行卓有风裁训二子仲芳叔芳先后掇科第乡党重之【旧志】
　　李丛字德馨苍梧人以嵗荐司训雒容秩满贫不能赴部归拥臯比引掖后进环堵萧然辄啸歌自得年高德劭守令咸敬礼之卒年八十有五【府志】
　　国朝
　　袁启翼平乐人居昭平铜鼓峡闭户读书着隠居志恒言五卷诗论序记二卷葩经约防歌一卷教子景星康熈甲辰进士官翰林院提督四译馆太常少卿赠启翼如其官【府志叅旧志】













　　广西通志卷八十四
　　钦定四库全书
　　广西通志卷八十五
　　隠逸
　　无可见而泉石鸣高以隠自文也非隠也有所感而与世相遗以逸寓愤也非逸也夫抱防龙之大猷遭尧舜之盛世而甘以薖轴终世有斯人乎彼巢许者葢自知不能与防龙比绩故以箕山颍水寄高躅焉稍欲与亮天工者分道扬镳耳省志例为隠逸立小传取其恬淡之风可为贪鄙者励也粤西从汉迄今如牟子诸人或恣意啸歌或怡情邱壑无所钓亦无所激视以终南为防径者不侔矣潜德幽光秉笔者其可畧乎志隠逸
　　汉
　　牟子者苍梧人名字无可考当东汉末年天下扰乱牟子将母避世交阯时中原士人咸来兹土多为神仙辟谷之术而牟子独以经学鸣苍梧太守闻其贤檄署吏不就州牧辟之复称疾不起尝曰老子絶圣弃智修身保真万物不干其志天下不易其乐故可贵也于是鋭志乐道研老子五千文后竟不知所终【节梧州府志】
　　宋
　　韩逈昭平人初仕为太子中舍嘉祐中引疾归里号东山野叟时士大夫遭际承平咸怀登进逈独于势利澹然无所营啸傲林泉有出尘之致转运使李师中高其风槩以诗赠之【旧志】
　　元光昭平人家贫隠岩谷有薖轴之致性嗜饮自种秫酿酒引满独酌醉后辄为诗诗颇豪放时晋陵邹浩以抗疏劾章惇蔡京得罪贬昭州闻光名而访之光亦日造浩所啸谈不辍【旧志】
　　张云字立之平乐人邹浩谪居昭闭门谢客惟一二高隠相与往来而云为最厚【旧志】
　　林通字达夫富川人其学初不流枯寂有明通之思仁宗时官御史已而弃归隠于县之豹山人因名其山曰隠山岩曰德时往来郎山穿石岩【旧志】韦旻上林人坐卧一楼聚书充其上尽夜探览元祐间应举不第隠于罗洪洞自称白云闲叟学士许德言常造其室与论尽心知性养气之学坐对终日悠然忘返【旧志】
　　韦充来宾人性质素以耕为业常手执一卷秉耒之暇即田间诵读之教养子孙族渐蕃衍今邑中以韦为着姓皆其后裔云【县志】
　　权度字静山来宾人探花权凤之孙也有才辨议论今古口如悬河屡举不第即隠居课子与郡城诸前辈诗酒往来为云霞之友性淡素与人无竞以上寿终【县志】
　　李清来宾人少好学屏絶人事读书白云洞不乐仕进年逾七十犹手不释卷葛巾野服望之如神仙【县志】
　　刘晞字升之临桂人家近辰山日就山岩栖托格韵高迈有诗名先是桂帅吕愿中赋秦城王气诗欲以媚桧邀晞共赋晞托疾不与后帅李大异闻而敬之题其所居岩曰蛰龙【旧志】
　　郭显者不知何所人居桂南溪之刘仙岩一称住山道民一称南溪郭显然卒无可踪迹之者独有南溪卜居铭首言士大夫以金人之故多南迁似避地中言志在神仙似方士末言榜揭归去又似弃官入山者【旧志】
　　俞处士失其名贵县人性冲和澹于荣利栖岩饮壑与麋鹿为伍间发为古近体诗气韵清逺乡人咸称为处士云【叅府志】
　　明
　　胡嵉临桂人博学能文章高尚其志永乐丁亥诏征至京师与修永乐大典书成将授馆职以老辞不拜仍归旧隠所居林木翳荟搆一小楼栖其上当春夏之交葱蒨扑人眉宇因顔其楼曰环翠【县志】陆南金桂平人籍本河南之祥符父任别驾浔州遂家焉南金天姿明敏学行过人著述自娱不求禄仕一门子姓皆身为督课后悉以文章显名于时而逵浚淮灿为最着云【粤西通载】
　　黎广德苍梧人少以孝友闻有志操善颐养寿百有三嵗天顺间冦攻梧城城陷广德危坐堂上白须眉衣红褐衣贼环视不敢害乃抚其背曰翁何寿若此愿得翁红褐衣寿我广德遂解付贼贼皆罗拜且遗之牛肩米粟而去郡人皆呼之为百嵗翁【府志】
　　谢仲仁容县人博习诗书不求闻达日探揽名胜坐高岩发声长啸逌然与林木响答日暮而后返有四子咸教以隠居独善乡人有忤己者辄和顔以解甚或杜门不出终无所校横逆者久而惭谢里党皆化【旧志】
　　陈愚字孟濓其先浙之山阴人洪武初戍庆逺遂籍宜山愚长于诗词啸歌盘涧高节自矜不尚佛老颇究轩岐术仁心为质人称其多隠德焉【防粤西通载】
　　厐赘北流人赋性高迈动以古自期尝筮得天山遯遂韬才屏迹隠于白马湾与乡里相周旋以方正砺俗或比之管宁王烈郡县录其实行闻于朝征聘不就赐敕旌之【府志】
　　梁本武缘人少以文学称性耽泉石尝手录嵇康高士传终日披对喜吟诗多松乔之想子廷器亦怀旷达本诫之曰我已放情人外汝不得复尔后举成化乙酉孝廉【旧志】
　　秧清永福人少工文章有声誉景泰庚午举乡荐即弃去故业筑精舍于龙溪之马芒山下安贫乐道有吟风啸月之致人共仰之【粤西通载】
　　李善字性初宜山人性廉静无他嗜好惟以读书穷理为务披览之暇辄临池学书结茅岩谷啸傲烟霞都指挥彭英特敬礼之【旧志】
　　李仲锡武缘人幼业儒赋性简黙澄怀观道淡然自足毎为人推荐必逊谢不敏乡饮屡举大宾【旧志】张尚文武缘人少有孝行动合礼仪闭户穷经不乐仕进或谓之曰世际昌期奈何埋光终老曰惟尧舜在上巢许乃得遂其旷怀耳【旧志】
　　梁昌御怀集人敏悟好学一目十行俱下少食饩上庠志趣闲澹遂隠于青壁读书谈道为名山之业【县志】
　　王佐临桂人幼列庠序食饩二十余年一旦忽弃去慕陶靖节风筑五栁书屋所着诗古文如白云巻舒自见真素多达生家言【叅旧志】
　　蒋山字静叟恭城人未冠为诸生有声屡举不第即弃举子业徜徉山水间食贫居贱溷迹渔樵性喜读书非沉疴不废吟咏【节府志】
　　应赟字正素横州人性高迈不谐时俗少工举子业已而厌弃尘务徧游南华罗浮白石诸胜得頥养之术归隠雄龙山年八十四自号三元子【旧志】梁以恭武缘人躬耕蔓山足迹不入城市课晴问而外一无所营教育子孙敦睦族党和光善俗人爱敬之县令闻其贤给以冠带辞不受卒年百有三嵗【旧志】
　　国朝
　　苏泰亨阳朔人言笑不茍举止有度恤邻睦族闭门读书自壮至老言必顾行歴举大宾不赴【旧志】吴镛永福人性耿介尚恬淡耻与俗竞人有非理相干辄谕而颔之寄啸泉石卒年八十有二【旧志】李文彧字简斋清流白马人少从粤东举人殷弼游不求仕进好吟咏屐齿所歴兴到笔随晩年号寿溪野人所着有寿溪草五卷【旧志】
　　广西通志卷八十五
<史部,地理类,都会郡县之属,广西通志>
　　钦定四库全书
　　广西通志卷八十六
　　迁客【流寓附】
　　临贺邕宜瘴乡也唐宋之世迁谪恒于斯固与潮阳儋耳同称矣顾谪籍接武贤奸相杂贤者所至一歌一咏山川为之增辉而柄臣元恶逺御魑魅当时快心后世指斥此不足以彰劝惩乎寓公之礼春秋所重诚以去国懐乡恻然可念而迹风徽于异地其中固多贤逹也志迁客附流寓
　　汉
　　刘熈字成国北海人博览多识建安中荐辟不就避地交州徃来苍梧南海授生徒数百人乃即物名以释义作释名二十七篇又着諡法三卷行于世【旧志】
　　窦辅扶风平陵人祖武谋诛宦官爲王甫所杀家属徙日南武府掾桂阳胡腾坐禁锢辅时年二嵗逃窜得全事觉捕之急腾及令史南阳张敞共逃辅于零陵界诈云已死腾以为己子使聘娶后举桂阳孝亷刘表辟为从事【旧志】
　　袁徽陈郡人司徒滂之子以儒素称遭天下乱避世交州司徒征辟不至【旧志】
