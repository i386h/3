<!-- { "loadSidebar": true } -->
　　东恢江水自州南马头寨小流出武陵三团下注入江
　　官桥江在州东细流下出陀山村合膺埠江膺埠江源出州东南镇龙山细流经双山下至龙龚团曰龙龚江再下至膺埠团即曰膺埠江东出合邹墟大河
　　古漏水在州西源出古漏山下流合宾水李依江入都泥江合大江
　　宝水在州西南三十里源出上清里北流经州东入思览江即宾水支流
　　马潭塘在州东二十里遇旱祷雨于此
　　白鹤泉在州南三十里源出南山
　　□寨泉四时常温
　　迁江县
　　挂榜山在县东半里过江东岸形如挂榜绵亘十里为一邑屏障
　　淡竹山在县南八里
　　印山在县西过红水江三里形如金印特峙为邑后峯
　　鹧鸪山在县东南过清水江十里山形如鹧鸪岩谷险峻树木丛杂亦名白鹤山下有洞曰白龙洞相近曰佛顶山
　　纱帽山在县东南过清水江六十里与贵县交界内有岩可容百人旧为大林诸贼伏匿之薮古党山在县西五十里唐书有党州即此
　　莱山在县东南五里
　　双髻山在县南十里两峯并合
　　泊舰山县西北三十里石笋竒特行舟可以驻观钟山在县北一里下有岩
　　岜梧山在县西南三十五里
　　永昌山在县东北四十里
　　烟合山在县东北二十里时有烟云变幻
　　虎山在县东北二里
　　宝积山在县东叠石崔巍不通道路山顶稍平乡人常依以避冦
　　甲山在县东北五十里
　　朝山在县西四十里武节水出此
　　石牛崖在印山侧相传有牛盗食横州永淳田稻夜尽百亩土人跟随至此牛遂隠入石壁乃募匠煮油且淋且凿石裂牛现碎之今牛迹油痕尚存遇仙岩在印山半腰岩口仅方丈光明再入则幽暗传有樵者避雨见三仙相奕遂构亭名曰望仙土人或有灾祲祷之輙应今废
　　瓦山岩在县西十里即龙江县旧址上玲珑光彻可容百人下势平坦堪居牛畜民环住山下凡有警即入岩避之
　　黑峝岩在县西南四十里不甚高有路可通石笋林立傍一石盘玲珑竒巧池一时有金色鱼土人欲凿其盘忽见巨蛇蟠蜛人莫敢近又一石磬扣之清响可爱凡遇蚺蛇出曝年必旱每以此验丰歉
　　鸳鸯窝在遇仙岩内幽处产石有雌雄不可以火取伏行暗捉或一二对回磨如钱厚见黑点即止将碗贮醋雌雄各一方徐徐近合因名相传妇女佩之不孕
　　清水江源出上林至城东北合红水江流下来宾达浔梧东粤由江口转江通桂林栁庆其鱼梁滩最险大船难进小舟仅可达上林邹墟
　　红水江亦曰都泥江源出贵州穿山防至城东北防清水江合流而下秋夏水红黄难饮春冬水清上有滩十五处高险无比
　　北三江在城东北五十里一源出忻城土县板黄村一源出北三牛蜡村至那寺村合流直下其北三各村环两岸居民多引以灌田入红水江下来宾
　　龙降江在县南二十里一源出自上里石叠村一源出自中流村至清水江合流而下相传白龙下饮因名
　　贺水在县西南四十里源出岜梧山又武绳水在其北源出黑洞岩皆东入清水江
　　武节水在县西南八里源出朝山东流入都泥江黄牛滩去文辉塔下水七里红水江中突出一石如黄牛沸浪泼天舟行稍不慎辄坏
　　日瀑滩去文辉塔二里源出北四感旧村至剥峡山防红水江合流江口滩高丈许水势飞奔惊涛虐浪形如瀑布
　　铜鼓滩即黄牛滩尾也水甚险右岸一石水涸撃之如铜鼓声
　　北府渊附城东北隅即清红水分界之处上有滩颇险下即深渊滩上每年水涨堆沙成坡如傍城岸则来岁主丰或傍榜山岸则来岁主旱土人常以此占验
　　上林县
　　镆鎁山在县西南传云昔有樵者入山得古剑因名
　　罗艾山在县南二十五里突兀巉岩昔传罗艾入山采茶遇仙于此遂移妻子家焉
　　八角山在县北五里一名扶岚八山分矗
　　云陵山在县东唐邑人卢六修道处
　　罗勾山在县西六里山势盘曲如勾
　　思邻山在县西十二里道者何邻尝隠此详前武缘
　　双山在县东二十五里
　　狮山在县东与螺山隔水并峙
　　螺山在县东五十里平地特起旁有狮螺江古渌山一名古麓在县西南二十五里上有石坛号仙殿宋雍熈中有卢氏登山采药遇仙于此下有古渌水
　　磨山在城东四十里
　　石光山在县北十里日照山石有光
　　茶山在上林乡产茶味佳寰宇记谓之都茗山马陂山在县东四里北江径其下
　　金鸡山在县东南六十里
　　罗宻山在城东四十里
　　文梁山在城东四十里
　　旗山在八寨
　　鸡笼山在城东南
　　止辇山在县东平地突起圆阜形如辇
　　高眼山在城东南其山最高林木深郁
　　大明山旧志作天明山在县治之西延接武缘层峦插霄青翠夺目飞瀑悬崖人迹罕到为邑之灵境卢莫二仙化身其上
　　石篷山在城东南中有岩洞容数百人小江穿石罅水清碧多鱼
　　鱼峯岭在县东
　　争光岭在县东一名章光岭俗称岭夜有光与大明山相映故名南北二江合流其下
　　莫山岩去县四十里内有潭
　　罗洪峝在县治东北为前贤罗洪隠居修炼地峝内石台石床古迹犹存距城八十余里接迁江之毛峝
　　智城峝在县东二十里唐韦厥隠居处
　　白云峝在县北三十里宋白云先生韦旻居此巷贤峝城南四十里
　　南江自大明山发源而来至章光岭与北江合流东注于澄江
　　北江距城四里自古零土司发源歴十五里与南江合而东注其水潆洄曲折由邹墟达迁江里仁江在县北十五里周江之水下流与合入马陂
　　周江在县北二十里源出茶山
　　黄龙江在县北源出罗勾山
　　马陂江黄龙江水下流经马坡山阴曰马陂江案旧图志皆北江
　　澄江在县南二里源出大明山入马陂唐澄州以此名
　　樊庙江源出渌七隘东北流至县东三十里滙流入大江
　　龙母江亦名龙马江在县南三里源出高眼山化龙江在县南八里源出淡竹山亦曰淡竹水亦曰单竹江防流马陂
　　周利江在县南十五里源出县西南界与化龙江合流入马陂案旧图志皆南江
　　明镜湖在县南其水清澈亦入马陂江
　　田州土州
　　云瓶山在州西北其形若瓶
　　八面山在州西周围多树木
　　万山在州西峯峦层峙溪壑连绵数百里
　　屛风山在州西峯峦排列若屛
　　巩山在州东北羣山对峙若门俗称门为巩故名巩山
　　隆山在州治东北百里田之髙山惟此为最岜马山在州北峭壁上一防径有石穴十二清泉涌出
　　横山在州东南十里山势蜿蜒横亘故名
　　乌龙山在州治东北二百五十里
　　岜野山一名岜社在州西北曼衍而东连亘百余里
　　飘岚山在州北九十里其上有泉
　　县山在州北一百二十里里定之水穿其中以出剥防山在州东南四十里剥防之水出焉
　　那兔山在州西南二百五十里那兔水出其下卜峝在州东北一百八十里卜水出焉合篆溪而注入红水河
　　扶头峝在州治西南二百里其中有泉
　　罕坡在城西二十里明岑绍建嘉乐亭于其巅今废
　　岩长坡在州西南一百四十里上有泉
　　右江由云南富州东流入州境至百色市合泗城水又东合砦欧溪又东经州治西绕南又东合练溪又东入上林界
　　红水河源自滇中由泗城那地东兰绕州东北界万洞溪在城西二十里其水深濶居民常渔于此若溪一名防命水源出镇安府由奉议州流入州东南界注于右江
　　砦欧溪源出万山西南流注于右江都阳安定诸土司下迁江又泗城水源自泗城府流入州界至百色注右江
　　那兔溪源出那兔山西流注于右江
　　剥防溪源出剥防山北流注右江
　　练溪源出武龙山绕州治西北注于右江
　　冷水溪源出隆里山西流百余里转南合练水注于右江
　　隆溪源出隆里山东流注于红水河
　　里定溪源出里定山东流合隆溪注红水河篆溪源出东兰州由篆里东流注红水
　　那霸泉在州西五十里四时不竭
　　防澜泉一名皮澜泉在州东一百里其味甘冽嚣坡泉一名大笃泉在州治东八十里
　　罕泉在州治西二十里
　　那氷泉在州西北十里
　　上林土县
　　那造山在县南山势层层茂林丛棘鸟兽所居人迹罕至
　　笔架山正东离县署二里
　　局丰山在县东七里
　　陇坡山在县东十里
　　岜暗山在县东十里
　　琴地山在县东南十五里
　　感钱山在县南二十里接果化州界
　　枯陋山在县西南三十里上有小池水清如镜四时不竭与佶伦土州接界
　　莲花山在县西南三十里巉岩峭壁远望如莲花雷矮岭在城西山峦高耸东西穿径皆黄茅青草行人无所安憇与向武分界
　　质利岭在县西南山中无树木
　　怀喜岭在县东南无树木
　　平葛岭在城西北又表割岭在东北与土田州分界
　　右江自百色田州流下经县前歴果化隆安至南宁是为左江右派故曰右江
　　大含溪在县北源自向武州流入境东注于右江大罗溪在县南源自向武州流入境注右江白山土司
　　九儿山在司治西远望如婴儿排列
　　独秀山在旧司治之东接武缘界详前
　　笔架山亦在旧司治东起伏三峯如笔架形九娘江在司东南相传昔有九女渡江骤水冲去因名
　　小溪在司治东源自下旺地方流至秋冬浅涸春夏泛涨
　　兴隆土司
　　挂榜山在司治北二十里平远苍翠状如悬榜旗山在司东三十五里石壁上传有罗隠题刻旗山带水四字
　　暗山在司南六十里林木深郁旧传虽昼行必以炬炬灭则暗如黑室
　　鸡笼山在司治西南三十里昔人见有鸡栖岭上天将晓辄鸣
　　七首山在司西二十里高岭峭壁起伏七峯似七人首相传古姊妹七人学仙于此冲举而去凤凰山在司西五十里山势翩翩宛如凤翥黄旛山在司西二十五里一望黄色如树帜然清水江在司治东北自安定刁河隘流下合红水江一线澄清水色不杂
　　七首水在司西南从七首山下流入红水江鸡笼水在司治南水自鸡笼山下流入府城河那马土司
　　岜旦山在司西北十里峭壁插天中有石洞幽逈俗祀真武于内
　　文胡山在司南五里尖峯突兀连接武缘岜顿村峩山在司西北十五里
　　苏防山在司西南五十里
　　□标岭在司南四十里与武缘之永宁地接岭势高峻
　　六部岭在司南十五里接白山思黎城山势高大超出羣峯
　　砦崇岭在司北一里山势嵳峩如屛障
　　秾企岭在西城十五里
　　秾企水自石穴涌出由上下马安城头流入旧城岜橙村春夏泛滥田畦多资灌溉
　　峩山水发源石穴逶迤而下至渌都城头与苏防水合流
　　苏防水水从坑堑仰出流至渌都城头与峩山水合绕周鹿城头东出兴隆界入红水江四时不涸田无旱虞
　　定罗土司
　　感土山在司东北五十里秀丽清幽中有岩穴若有风雨其顶先出云气遇旱岁人皆仰占
　　独凤山在司治北三十里形如凤
　　将军山在司北三十里一峯高出怪石巉岩与那马交界
　　三架山在司南三峯尖耸形如笔架故名
　　大成山峯峦秀拔峭立云表树木蓊郁司治建其下
　　罗汉山在司治北屹然耸峙石壁间刻有罗汉山三字内有罗汉洞及大士岩诗刻甚多
