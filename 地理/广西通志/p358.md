<!-- { "loadSidebar": true } -->
　　那演村　　　　　　　　　　　陈　瑷四境无人烟有者在岩谷忽见相惊顾来前还欲缩匍匐不敢起吚哑诉且哭连年兵乱间五回遭杀逐有妻今属谁有子还处独逃形竟无所得此稍温燠何时天日防英华发槁木掩泪不能答慙我司民牧
　　桂门行　　　　　　　　　　　易宗周南行度桂门山路多巉岏况复帯修岭四顾皆云烟树木嘉以繁石磴莓苔鲜山鸟夹路啼野雉飞过前谿谷少人家仆夫难息肩驱车发长叹将行复留连翻思太行险更忆蜀道难河内有人去巴川有人还桂门虽云逺较此未为艰惜苦多风雨阳光不照山阳光照有时吾且开笑顔
　　赠龙道亨之平乐　　　　　　　邹守益敬义昭前楹在子已闻命毫厘察臧否天壤分殃庆请看槛前花谁是岁寒劲相期朱陵峯层云发青磬
　　坐啸筹邉楼长吟天绘阁华夷皆赤子未用勤逺畧圣王师放勲鱼鳖且咸若赠子长江水万里腾寥廓
　　初至全州　　　　　　　　　　顾　璘跋渉既累月始闻及清湘长风卷舟幕忽见湘山苍黄髪数老叟迎予具壶浆面色颇黧瘦草际各跄跄拜起问生理輙言困兵荒云望使君至冀免沟壑殃我闻老叟言垂涕意彷徨比岁牧梁宋兵戈剧流亡逮此越万里民瘼乃同方忆昔始观国徒行不赍粮皇舆非改辙惠泽恒汪洋闵兹丰俭故所罪吏非良噬肤遂及髓割肉救疮天髙不能愬仰失日月光矧予既朽废岂有仁风登途入城府恻恻心自伤
　　至灌阳平赋作
　　我闻黄虞民罔识官师名老翁被素髪壤歌如孩婴季世广法令民心始忡□马牛急租税鸡犬纷鬬争兹邑苦穷僻层巘纡荒城山深吏治猛里胥日纵横执热不以濯煎膏难及明府帖增新役赋籍何由平水枯网罟乱孰使鱼不惊投笔坐长叹泪下霑緌缨
　　俟贤亭
　　古人不可作髙亭复谁俟赭衣供井税寂寞循良事白日照闾阎凭髙堕清泪春风杂花防何因见驯雉
　　登春台
　　髙台倚青嶂下顾城郭间茆居散花竹雨余春意闲相将理农务朝耕暮来还寄言长民者勿使惠爱悭
　　濬栁山泉
　　清湘有寒泉乃在北山头灵窍本神凿化原乗气浮昨日泉水涸今晨泉水流借问通塞故云属无人谋所以大易防防者贵敏求愿言鉴兹泉夙夜勤厥修
　　吊宋刺史栁仲涂书院废址
　　昔贤政多暇学道恒山居遗构俨像设流风激郷闾时代屡迁易胜观鞠为墟居人伐嘉树野火灰堂庐有作不肯述益叹今人疎始闻慕芳躅既来乃重歔指顾亭台迹叹息经营初林涧有余羵曲水有空渠誓将理荒秽心逹力不如朂哉同官客勿俾初愿虚
　　考胡致堂先生流寓吾全岁月景仰不已遂形于
　　诗　　　　　　　　　　　　　蒋　冕先贤经歴处草木有辉光伟然千载士况为吾致堂任重且道逺抑隂更扶阳危言数十上惓惓为三纲忠直不少徇逺谪甘炎荒中年奉父命省家来清湘尝游潄玊洞一饮累数觞酒半逸兴多挥毫扫琳琅至今木天上遗书尚秘藏手抄还口诵焄蒿见羮墙翘首仰名徳寤寐耿不忘何当奉公神爼豆临郡庠
　　出镇南关【关外即安南境】　　　　　　　潘希曽崔嵬分茅岭镇南扼雄关持节始入交山路何郁盘乔林映前旌鸣驺歴层峦纶命自天下恩光回日南道路尽膜拜冠带争骏奔语言虽假译文物亦可观藐兹溟海壖声教古所渐
　　劝古田诸生归学诗　　　　　　唐　胄依依古田县丛莽万山麓金甲初洗腥疮痍嗟未复莩圃学久鞠省寄空廪禄辔驭劳直指骄顽聊踡局适有良师来统归振新铎懐居久便利驱之鱼上竹念险业宁弃有懐痛欲哭感予甚不忍禁法难囬曲治理政教并神圣贻猷画趋避情可任尹尉辜何独劳戒助骑卫穷乏假馆谷且勉为一行气壮心自豁剑仗氛妖开文光魍魉缩趋丈趂经横归告时休沐嗟唐吉安丞欢笑入夷落清歌与籥吹蛮俗为变革化予夷未几遣子再入学蓝衫舞春风酋父侧笑跃今去大歌刁斗声应伏绕垣摆岭平取径都狼速笑歌长去来忠信无蛮貊忧戚天汝成居夷孔亦欲
　　粤右督饷　　　　　　　　　　汪必东永日劳不息中夜郁以思三旬摄吏篆六月逢王师议礼甫罢讼谈兵复弈棊折冲让才彦飞挽敢复辞所嗟钱谷理口舌难空施况引诸州籴遥供万灶炊较量悉升斗负荷穷耄倪火轮正骄亢羽檄仍纷驰经营一失理缓急将何裨号令苟不信焉能措鞭棰但知忧国急未暇轸农时反心良戚戚欲语复期期安得凯歌速燕喜续周诗
　　灵岩　　　　　　　　　　　　杜　琼广右百粤地胜概惟西融千峯连万岭一一摩苍穹闻有真仙岩境界如崆峝周围五六里其中嵌而空中髙二十丈天造由洪蒙仰视俨云汉石色罗青红源溜从中来激响何玲珑清甘更冷冽一饮苏疲癃岩前列奇观特立仙人峯髙髙凡几仞冠服如真容相传有所自化身鲤犹龙亘古不改色直与天地终所以张孝祥品第名益崇后来磨崖石刻字劳镌工邑令有贤佐裔出濓溪翁抚绥多惠政政暇防幽踪览此惊叹采入图经中锓梓布遐迩寄我来江东惜哉万里遥此境诚难通作诗刻岩下我欲凌飞鸿
　　过冯当世祠诗【并序】　　　　　　潘　恩宋三元冯当世先生产于宜之龙水天门拜相山祖墓在焉幼流寓入藤有读书故址后贯籍武昌觧庆歴间与羣士计偕礼部赋无逸为元龟廷试赋盖轸象天地皆第一歴知枢宻院载我明一统志中好事者髙其名行转相致私以为邦邑重遂紊其世焉或曰藤人或曰江夏人或曰鄂人广西通志因藤志误书曰藤人矣庆逺杨子梁之辨特详余行部感而赋诗俾刻诸祠壁以识三元瑚琏士颖异况无伦探竒抱荆璞声律薄苍旻钟灵自龙水混迹入镡津弱冠游武昌奏赋歴承明抡文迈时彦躧歩振枫宸数龄秉枢要树立亦璘璘长才奄物化荣名代所珍谁谓千年下闾里乱其真世儒一夕死诘旦委蒿尘缅懐旷今昔寤寐揖风神公亦何尝居东西南北人
　　阳朔试诸生赋五仄五平诗　　　袁　袠振铎试粤壤升堂趋文儒角艺自古昔扬言由唐虞赫赫列圣典循循先师谟孰谓此逺僻皇风同疆隅朔邑壮以丽山川雄京都岂乏隽异士思齐游商徒絶谷产豫梓幽渠生蠙珠细物固若此何云吾人殊袠也瓮牖子樗栎惭疎迂一贯昧孔训多岐悲杨朱永叹道丧久谁当开迷途所贵造士者同心希苏湖
　　游勾漏洞　　　　　　　　　　程文徳昔闻勾漏令求之不可得我今谪居来縁何过斯国攒峯俨楼台还卫森戈防或如象马骖或似神人立纷纭尽物形纎巧状难悉披榛至洞门日午云犹墨登临邈汉宋隠见多遗迹更履探虚岈列炬穿深黑仰视神左右争嗟咋暗堂目通牖滴乳尽成石幡幢何缤纷钟鼓堪轰击恍惚非人世梯縁甘局蹐前驱忽阻水防源未许入踟蹰还旧路洞口忽见日稚川竟何处烟霞自狼籍庶以慰竒观所志非黄白
　　七星井【上有心泉二大字】　　　　　　　邝元乐一凿始涓涓再凿功乃完工人汲献我入口沉疴痊可以奉天子可以分百官郁民渴易饮且为解拳拳泠泠得我心孰测其渊源我心无所寄聊以寄兹泉
　　乌蛮滩　　　　　　　　　　　田汝成百粤信多险兹山复魁岸飞杳崚嶒悬流激湍涆嘈嘈惊沫纡齿齿元矶灿征帆卷不舒鼓枻理犹断临深絶手援习坎发顚汗已伤千里心焉假百年观汔济畅余欢囬眸永前叹居易如有常侥幸非所翫澘然临长川谁能写幽痯
　　永福感懐　　　　　　　　　　钱　薇羣山环周遭一水自渟坤舆逈盘薄秀拔由天成东障桂林郡南屏邕管城材官相森罗汗马嘶秋云御剽逞刀斧城头殷斾旌日暮风尘暗冲林闻血腥怪兹山水区而乏诵声兴起在教化抚循亮由人干戈岂难变南国本文明愿言解刀剑毋负此钟灵
　　登粤山谒诸葛庙　　　　　　　陈　暹诸葛龙卧时闻逹非所志三顾劳贤主出门答髙谊恢复虽未竟忠诚贯天地千载出师表何人不垂涕王公斯文宗今古若神契开山拟南阳庙建风化系伊余谒遗像维时适清霁蹑崖纵遐眺长风吹衣袂衡岳青防中洞庭一何细落日散余霞长空一鸟逝回舆下山阪惆怅白云际
　　栁山书院　　　　　　　　　　徐　镛宏教灵秀区泉石带城郭云影与天光鸢飞共鱼跃道体叹无息阳春愧有脚公余适登览晴雾飞华箔肃容银台仙醇鲜自绎络西垂有豺狼汹汹犹忆昨指挥赖时英凶丑今尽缚时和民物熈兹游亦后乐
　　韩中丞征蛮　　　　　　　　　董传防岭表古夷隩秦汉拓山河中代更叛服攻收两伏波宋弱屡揺扇狄青胜算多我朝大一统内开牂牁蛮丑近弗靖戎垒郁蹉蛇岚冈吼兕象泷窟鸣鼋鼍皇命整厥部卷甲提天戈贼据大藤峡全师捣其窠先入夺人气迅速凌浮艖错谷窜佚豕丛篁上下坡饬罚士用命一鼓奋追呼疾驱出荔浦断藤冲盘涡阵似蟠蛇去锋如破竹过烈火燎柔毛扑灭无几何惟战威胜爱惟师克在和掠氓无妄杀残孽堪抚摩蠢兹蜂蚁屯椎跣同么麽匪邀万里伐赤子伤荐瘥乗锐振皇灵宣慈起宿疴坐镇帖不哗戡乱借庙谟且上平蛮略无徒奏凯歌安邉在择吏秉公罔偏颇近习私不逞服宷诫渔苛推恩众可结申法令无佗将士气自倍虎豹在山阿诸蛮慑且懐功伟守嵯峨剿抚倘无术调集谁能那愿终覃文徳永清秩南讹
　　游风洞　　　　　　　　　　　苏　濬髙台受和风层云错如绮身在城闉中心在云林里北顾灿晨星南望长江沚山花纷欲然村童歌于止众鸟飞相呼清声入人耳归径浑欲迷涂穷意未已
　　斥金歌【并序】　　　　　　　　　王　泳顷闻士民喜谈石梁郡伯郤金者防则曰谓郤非也作斥金诗以见志
　　赫赫玉麟符节制绥四疆诸夷外作藩縻之以犬羊岭西数千里经画归职方一民一尺地莫敢越侵伤郡守古诸侯威徳何可当奈何自纳侮溃此中外防蛇豕俟隙动法行不及强狡狡岂无惧所恃金满筐堂堂足以临所失宠赂章割我赤子肉还以噉我肠来献千里金未损彼毫芒嗟嗟边鄙民不如中州厐户口籍郡国身家委豺狼草木亦涕泪山溪皆疣疮仁者心恻恻无力拯毡郷司牧秦越民无乃大不祥汉徳昭版图王道严纪纲葛伯杀童子征师飨壶浆朝廷甚神武忍此民命戕窃闻父老言何事须张皇得良二千石飞缨系其羗天心甚仁爱抚我汉循良循良者谁欤岳牧莅黄堂金章明日月玊节凛冰霜关西四畏知尼父一见刚褰帷布政令五马五龙骧贪泉不敢流越石见晶光诸酋蠢不悟如故包金尝自谓最珍重不屑此粃糠尘翳凂碔砆不得及珪璋泥滓溷行潦清河自汪洋至人所为宝不在白与黄一笑挥斥之狐媚夺魄藏归而戒生事自今慎无将小范初筹邉西戎心胆惶昌黎着直节鳄鱼潜遁忙邉民今有天渐次复耕桑藩篱拱堂奥鳞介奉冠裳廼知亷生威不怒以斧斨野人为此诗刻石山之阳




　　广西通志卷一百二十
<史部,地理类,都会郡县之属,广西通志>
　　钦定四库全书
　　广西通志卷一百二十一
　　艺文
　　歴朝
　　七言古诗
　　陈临歌【后汉陈临字子然为苍梧太守民有遗腹子报父仇捕得系狱临伤其无子令其妻入狱遂产得男郡人歌之】
　　苍梧府君惠及死能令死人不絶嗣
　　苍梧陈君恩广大令死罪囚有后代徳参古贤天报施
