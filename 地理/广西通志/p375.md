<!-- { "loadSidebar": true } -->
　　虞山舜庙　　　　　　　　　　金志章桂岭山川古重华庙貌崇省方留帝徳解愠想神功化洽苗夷逺声流象卉通明禋前代肃配飨二妃同星斗回雕槛烟霞防閟宫万峯环列防一水净磨铜碧落韶音外苍梧云气中垂裳余藻火就日邈渊衷斑竹侵檐黑蕉花浥雨红祷祠纷犵狫伏腊走儿童雅曲神奏残碑鸟篆空薫风正披拂继响在丝桐
　　五言絶句
　　题龙隠洞　　　　　　　　　　髙层云崩崖疑凿灵迹想龙蟠似叠千重雪常生六月寒
　　登飞云岭　　　　　　　　　　沈　颢云是山所为山是云所住兹山何处云飞来不飞去
　　昭山点翠　　　　　　　　　　甘霖溥江树迷江嶂苍苍色如旧隔岸绕堤枫万緑红霜后
　　茘江渔唱
　　两岸江风清一天江碧轻桡歌欸乃才下昭潭驿
　　筹邉夜月　　　　　　　　　　黄大成登楼一徘徊夷险在指掌不是夜忘归团月初上
　　槃涧清风
　　寤歌在何许清风满髙树过此戒鸣驺恐有幽人住
　　平乐三首　　　　　　　　　　苏世禧沿江舟自驶滩石若勾留崩奔不可避飞雪打人头
　　緑水流不息青山截去路一转别开天遥村抹红树
　　江城多戍垒山径少人来但见骑牛子时上文广台
　　废教　　　　　　　　　　　袁景星距郡东五里许直指使者大阅之所郡人至今呼大教别于城北小教场也废来日久居民数十家园圃鳞次予询之野老犹能歴歴指示
　　讲武先明地于今尽圃畦沧桑今古事日落鹧鸪啼
　　沙田
　　自广善桥登危岩蹑石磴行山谷中约四五里渐觉开阳两流滙入河孤村临溪依麓乔木成林村前源田数十畆溪西茅店数间具饶野兴
　　村小依乔木双溪滙大河柴门时吠犬屋下稻畦多
　　修竹抱东村鸟声啼续断篱邉菜有花黄蝶飞无算
　　乌蛮滩　　　　　　　　　　　金　虞云台定何如庙貌俨宫阙十里将军滩长照汉时月
　　抗疏劳朱勃腾书陋耿弇乌蛮山色好莫笑贾胡贪
　　堦前石辟邪尽作铜皷声我来不敢扣恐致风涛惊
　　汉既捐珠厓明亦弃交阯昨闻蕃使来匍伏上滩觜
　　七言絶句
　　广运故城　　　　　　　　　　袁景星枫树隂隂古庙隅故城未圯峙荒途晩霞散彩清江里日落千山啼鹧鸪
　　平乐竹枝词　　　　　　　　　赵申季盘丝绘蜡様新裁细叠湘文埽緑苔闻道使君风度好也随童叟望尘来【獞裙以布刺绘极正襞积至百余寛窄中度】山城二月踏青时女低鬟唱竹枝今日采风删郑衞芍兰裁向汉江湄
　　雀角唯凭草一丛数将赢缩决雌雄老猺何事偏投牒应爱君侯判牒工【猺民争讼各撷草一握倩乡老数之数多者胜其少者屈服不敢争】
　　伏波祠　　　　　　　　　　　程光祖汉代威仪新息侯丰碑三尺古今愁当年谁是无愁者下泽车中马少游
　　劝农过花桥四首　　　　　　　李　绂一雨东郊野色遥劝农小队度花桥水田稻叶深如许耘女连畦緑过腰
　　霓旌小住戒无哗爱防村庄近水涯惟有春归农事急花桥才賸两三花
　　桑麻鸡犬故园情饷妇耕夫作队行莫把宦情比农事夕阳如雾小桥明
　　江城宛宛倚晴空水色山光杳霭中记取劝农归路好花桥西去小江东
　　泗里郊行　　　　　　　　　　厐化縡秋风几树夕阳低一望平芜草色迷折得芦花霜在手鹧鸪犹自向人啼
　　罗池栁侯祠　　　　　　　　　金　虞种栁江邉生暮隂沙街回步款芗林墙根剰有韩碑在丹茘黄蕉不可寻
　　过古田废城偶感明季事
　　卧榻宁堪丑类栖隔江风雨涨残黎千金购得韦鋠豹花落空城怪鸟啼
　　贵县道中见牛车捆载渡江
　　北马南船万里程陆多衔橜水多惊蛮乡风物真竒创觳觫车儿剪浪行
　　海棠桥
　　横槎江上萧萧秦七风流怅寂寥正是小春花发醉乡辜负海棠桥
　　雉岩　　　　　　　　　　　　金志章雨花岚翠扑衣裾白雉仙人迹久虚寂寂洞门深不啓云烟长防蛰龙书
　　越城岭　　　　　　　　　　　蒋　肇欲探五岭访遗踪对峙兴安第一峯近北严寒无瘴气梅花雪片足三冬
　　癸水【即漓江范石湖诗集癸水绕东城永不见刀兵】
　　圣主当阳奏太平南方何自有刀兵清漓此日同江汉
　　东去朝宗过粤城
　　严关
　　旧此地门闗逐客由来去不还今日舆图天广大日南海外尽河山
　　陡河口号　　　　　　　　　　陆　纶陡门湾湾三十六二水湘漓一派分重濬灵渠资灌溉水苗千顷緑如云
　　转漕通饟楚江头史禄秦官故迹留
　　圣世不知牵挽困春帆拖雨过沙洲
　　粤道滩河下上难鮎鱼陡凿路湾环泝流直接黔南界载得恩膏并水还
　　行旅川涂共陆涂篷牕稳坐赛安车滇黔楚粤争诵不数秦闗郑白渠
　　桂林花瑞诗　　　　　　　　　陆载纪雍正十一年癸丑首春学古议事轩中木笔一本花放玉兰色香并懋征瑞也诗以美之
　　扶疎雪影露真香借借春回太守堂反虎御龙知有匹却含化雨到羣芳【反虎御龙即宋叔庠刘正礼事】
　　即防金带话鸳湖献瑞花开臭味殊白玉杯深香浥露笔端翻徧紫云图
　　接坐心倾耐久兰唐家银匣米家山数峯青透玲珑树八朶分明贮好顔【花计有八枝】
　　茘枝连理不须夸换步移形仙汉槎纵使平添三十客粤中今有未开花
　　花瑞和韵诗　　　　　　　　　张　钺紫绡乍脱白龙香姑射仙姿映画堂淡荡羞同桃杏艳顿教桂岭别含芳【李义山木兰诗桂岭含香逺】
　　珑一树比南湖逈与韩家木笔殊浓抹淡妆今昔别徐熈妙手总难图
　　氤氲疑是畹中兰清露朗玉山何事裁红污本色花姑新驻素娥顔
　　薰兰雕玉两堪夸小别丹台泛月槎春入香山居士梦不应仍唤女郎花


　　广西通志卷一百二十六
<史部,地理类,都会郡县之属,广西通志>
　　钦定四库全书
　　广西通志卷一百二十七
　　艺文
　　杂记
　　舜葬苍梧下有羣象常为之耕【异物志】
　　山海经苍梧之山帝舜葬于阳帝丹朱葬于隂则丹朱亦称帝矣注云竹书后稷放帝朱于丹水水经又云赤水之东有苍梧之野舜与叔均之所葬也是商均亦葬于此【峤南记】
　　舜崩于苍梧之野葬于九疑之山一名永陵宁逺地宋时禁樵采置守陵五户今相传谓在大云山者非按家语舜嗣帝五十载陟方岳死于苍梧之野而葬焉书陟方乃死孔安国以陟方训升遐则乃死语为复韩愈氏谓竹书记曰帝没曰陟如是则方乃死亦复今以陟方岳言之文义始通而古今无一人引证何也【梧州府志】
　　剡曰昔舜命禹曰朕耄期倦于勤汝惟不怠总朕师舜以天子为勤故老而使禹摄也夫天子之职莫勤于巡狩而舜犹亲之卒死于外而葬焉恶用使禹摄哉是必不然或曰虞书称舜陟方乃死孔安国以为升道南方巡狩而死礼记亦称舜葬于苍梧之野皆如太史公之言子独以为不然何如曰传记之言固不可据以为实借使有之又安知无中国之苍梧必在江南耶虞书陟方云者言舜在帝位治天下五十载升于至道然后死耳非谓巡狩为陟方也呜呼遂使后世愚悖之人或疑舜禹非圣人岂非孔安国与太史公之过也哉【司马光史剡】
　　戴记曰舜葬苍梧之野按书舜巡狩至南岳又曰陟方乃死国语舜勤众事而野死山海经曰南方苍梧之丘苍梧之渊其中有九疑山舜之所葬在长沙零陵界中注曰山今在零陵县南其地为苍梧又曰湘水出舜葬东南陬西环之入洞庭下史迁引以为证似非无征者但世以其与孟子书不类故或疑之又按吕氏春秋载舜葬于纪苍山今陈留县平丘有鸣条海州东海县有苍梧山海州近莒之纪城去鸣条不甚逺未知然否【旧志】
　　辨舜葬事详见路史及余冬录似葬在今莱州府之胶州本竹书纪年谓此地有鸣条又有苍梧山也按竹书纪年云三十年舜葬后育于渭又云后育娥皇也又云五十年舜陟鸣条鸣条有苍梧之山在今海州然则渭亦非湘州之水矣可证九疑湘江之诬【青藤路史】
　　韩饮在桂州时有妖贼封盈能为数里雾尝行野外见黄蛱蝶数十因逐之至一大树下忽灭掘之得石函素书如臂遂成左道百姓归之如市乃声言某日将攻桂州有紫气者我必胜至期果紫气如疋帛自山亘于州城白气直冲之紫气遂散天忽大雾至午乃开霁州宅诸树滴下小铜佛大如麦不可胜数是年韩卒【段成式酉阳杂俎】
　　唐天宝中敬超先为昭州刺史有善政尝分俸饷杜甫为买山赀甫寄髙适诗序云今海内忘形故人独汉中王瑀昭州敬使君超先在其笃于友分风槩亦可尚矣【旧志】
　　栁宗元自永州司马征至京意望录用一日诣卜者问命且告以梦曰余栁姓也昨梦栁树仆地其不祥乎卜者曰无苦但忧为逺官耳征其意曰夫生则栁树死则栁木木者牧也君其牧栁州乎竟如其言【赵麟因话录】
　　吕衡州温善谑子厚在栁州温谑之曰栁州栁太守种栁栁江边栁馆依然在千秋栁拂天【峤南记】栁宗元为栁州刺史民莫诚救叔兄莫荡以竹刺莫果右臂经十二日身死其莫诚禁在龙城县准以他物殴伤十二日辜内死者各依杀人论宗元上桂管观察府状右奉牒准律文处分者窃以莫诚赴急而动事出一时解难为心岂思他物叔兄有急难之戚中臂非必死之疮不幸致殂揣非本意按文固当恭守抚事似可哀矜断手方迫于深衷周身不遑于逺虑律宜无赦使司明至当之心情或未安守吏切惟轻之愿伏乞俯赐兴哀特从屈法生全微命以慰逺黎【同上】
　　栁子厚守栁州日筑龙城得白石微辨刻画曰龙城栁神所守驱厉山左首福四氓制九丑此子厚自记也退之作罗池庙碑云福我兮夀我驱厉兮山之左盖用此事【许顗彦周诗话】
　　长庆中李渤除桂管观察使表名儒呉武陵为副使故事副车上任具櫜鞬通谢又数日于毬塲致宴酒酣呉乃闻妇女于看棚聚观意甚耻之呉既负气欲复其辱乃上台盘坐褰衣躶露以溺渤既被酒见之大怒命卫士送衙司枭首时有衙校水兰知其不可遂以礼而救止多遣人卫之渤醉极扶归寝至夜艾而觉闻家人聚哭甚悲惊而问焉乃曰昨闻设亭諠噪又闻命衙司斩副使不知其事忧及于祸是以悲耳渤大惊亟命递使问之水兰具啓昨虽奉严防未敢承命今副使犹寝在衙院无苦渤迟明早至衙院卑词引过宾主上下俱自尅责益相敬时未有监军于是乃奏水兰牧于宜州以酬之武陵虽有文华而强悍激讦为人所畏又尝为容州部内史赃罪狼藉刺史令广州幕吏鞫之吏少年亦自负科第殊不假贷持之甚急武陵不胜其愤因题诗路左佛堂曰雀儿来逐飓风髙下视鹰鹯意气豪自谓能生千里翼黄昏依旧入蓬蒿【本事诗】
　　栁宗元谪永州呉武陵亦坐事流永州宗元贤其人及为栁州刺史武陵北还深为裴度器遇毎言宗元无子説度曰西原蛮未平栁州与贼犬牙宜用武人以代宗元使得优游江湖【通志】
　　呉武陵与孟简书曰栁子厚斥已十二年程刘二韩皆已收拭独子厚与猿鸟为伍【事文类聚】
