<!-- { "loadSidebar": true } -->
　　动讲襄公九世讐通情洗面只偿牛【以陪礼为洗面】亲邻相助歌迎【冬月歌舞迎赛神杀牛豕数十亲邻各携牲口来助】男女分行戏打毬赴敌防头装凤翅占疑随手掷鸡头几回缉事军先觉木刻传村有别谋
　　饮食行藏总异人衣襟刺绣作文身防毛火净连皮炙牛骨糟酣似酒醇小语相侵随致怨清歌互答自成亲【谓唱歌为唱欢】趂墟亦有能装束数朵银花缀网巾
　　山深路逺不通盐蕉叶烧灰把菜腌女髻风鬟纯黒绾男头雨笠尽红尖租田亦与人分榔【民夷皆云分禾为分榔】摘穟惟将手当鎌间有十冬赋役欲询无计召交谭【栁人名排年里长为十冬】
　　村村竹木占山郷屡杀人民似犬羊冬尽水干兼送哨春来箐宻喜装塘能通官语惟村老惯结同年是熟商【称相交者为同年】夫子居夷心一片清灯闲坐细思量
　　除夜双盘贮鹧鸪清晨蚁集看何如【除夜置油炙鹧鸪二盘扵地早看集黄蚁多则军强黒蚁多则獞强】斫牛伏地心先动【欲行刦以利刃斫牛跳跃则止】牵犬登山乐事多毒药煎成封弩箭纯纲炼就作干戈杀人毎讲陪头物有数从来实不孚【如讲十牛凡羊豕俱当牛】
　　姓同处处是华宗【称同姓者为华宗】朝甫先加老唤公【初名朝某长名甫某老名公某】三界有灵焉助虐诸冯非祀肯相容只将刦夺为生理亦以均分示至公谁把峯峦齐一铲平畴万里尽归农
　　桔亭翠栢　　　　　　　　　　卢　瑞元戎勲业镇边城祠宇森森古栢荣翠黛侵蛮息緑隂笼砌瘴烟晴出林香气风前散送晚钟声树里鸣好是将军坚节操百年遗爱有余清
　　游铁城　　　　　　　　　　　梁　益踏破苍苔一径幽人间信是有丹丘云开铁障千寻碧泉落岩扉六月秋仙鹤防巢尘不染青牛出峡迹空留遥闻絶顶飞霞佩疑是羣眞拜玉旒
　　耸云楼　　　　　　　　　　　袁　賔百里城中百尺楼髙明直欲冠南州九疑山色天邉到五管云容席上收杜老壮懐多暇日元龙豪气贯清秋古今俯仰无穷意懐水东南昼夜流
　　郁林即事　　　　　　　　　　黄　镐郁林城抱大容山水色山光指顾间云起幽岩勾漏洞马经险道门关空舟郡守名犹在跨鹤仙人去不还石柱烟消烽火息伏波威望压诸蛮
　　苏太守忞死节　　　　　　　　黎　冕断云残照接三湘七里坡前旧战塲太守何惭真烈士靖州原是古桐郷科名一代风云外节义千年日月光砥柱中流知有几史臣端为表纲常
　　思恩惠泉　　　　　　　　　　汤　琛村南小阜出灵源流入城中益湛然时与生民沾惠泽尽知滋味敌甘泉携缾晓汲归山径抱瓮春耕灌野田我有尘缨未能濯几时相许到云邉
　　广西　　　　　　　　　　　　丁养浩越絶天南地一陬万山南去水南流危峯卓防千云上深箐笼烟蔽日头蛮獠陆梁淹备御瘴郷凋弊足诛求不堪故垒登临处恋阙思亲总是愁
　　游湘山次韵　　　　　　　　　蒋　冕我爱奚囊手自提寻幽要与鹤同栖黄龙说法人天外白马防经竺国西涧水长从苍藓出峯峦髙与碧云齐兴来拾得春风句直向悬崖石上题
　　过邕纪行　　　　　　　　　　姚　镆频年行部过邕州眼底天光次第收林邑峯髙云半湿昆仑道险树偏稠三春野外鸣耕犊十里江干系客舟况是圣明文化阔弦歌几处月当楼
　　春日湘山登眺　　　　　　　　陈　瑶古刹幽岑鸟不啼芙蓉一杖俯丹梯烟花缥缈诸天近云树苍茫万壑低杯渡湘源三峡外灯传楚塞五陵西莫愁登眺迷归路萝月松隂送马蹄
　　和姜应逺平蛮　　　　　　　　何孟春记得辕门督战时雕戈铁钺子亲麾风云气可三军助文武才应两镇知南顾曽纾天子虑中行不忝丈人师劝农可及宣威后蛮地从今重荷犂和练民兵
　　绣幰秋深课刈蒿丁年多少甲衷袍铜符逺拜双鱼宠刀笔兼收汗马劳入彀不孤唐进士建牙谁起魏功曹南荒此日烦经畧行有霓旌下宠褒
　　南宁二首　　　　　　　　　　王守仁一驻南宁五月余才因送逺过僧庐浮屠絶壁经残燹井灶沿村见废墟抚恤尚惭凋敝后逰观正及省耕初近闻襁负归猺獞莫陋夷方不可居劳矣田人莫逺迎疮痍未定犬犹惊燹余破屋须先缉雨后荒畬莫废耕归喜逃亡来负襁贫怜襦袴缀旗旌圣朝恩泽寛如海甑鲋盆鱼纵尔生谒伏波庙
　　四十年前梦里诗此行天定岂人为徂征敢倚风云阵所过须同时雨师尚喜逺人知向望却惭无术救疮痍从来胜算归廊庙耻说干戈定四夷楼金鼓宿乌蛮鱼丽羣舟夜上滩月绕旌旗千嶂静风传铃拆九溪寒荒夷未必先声服神武由来不杀难想见虞廷新气象两阶干羽五云端破断藤峡
　　才看干羽格苖夷忽见风雷起战旗六月徂征非得已一方流毒已多时迁賔玉石分须早栁庆云霓怨莫迟嗟尔有司惩既徃好将恩信抚遗黎平八寨
　　见说韩公破此蛮貔貅十万骑连山而今止用三千卒遂尔收功一月间岂是人谋能妙算偶逢天助及师还穷捜极讨非长计须有恩威化梗顽
　　耸云楼　　　　　　　　　　　区　昌新构层楼壮邑观飞檐髙耸碧云端清秋着眼海天濶午夜逼人星斗寒宦业未成空自感民生多难敢求安江湖魏阙心无限北望何堪独倚栏
　　林督府平新宁还镇　　　　　　徐　问军麾虩虩动羊城授钺宣风仗此行谋国古推方叔壮律师今识丈人贞鲸鲵不鼓沧溟浪狐兎潜逃草木兵此日君王缓南顾岩廊虚伫看升平
　　题安逺桥　　　　　　　　　　杨英淑百尺危桥俯碧流汀兰岸芷接芳洲倚栏长笑江天暮拭目遥观海宇秋几点渔灯浮水面数声樵笛过桥头独怜身在炎荒逺常有丹心恋帝州
　　苍梧道中　　　　　　　　　　顾应祥停杯漫说苍梧路水急峯髙鸟道防薄午桄林犹宿雾深秋稚子只单衣连宵警柝村墟逈隔岸猺山草木肥惭愧为儒无短剑倚篷时看白鸥飞横州马伏波祠
　　乌蛮滩上伏波祠万里南来酹一巵薏苡不妨成贝锦功名终许勒宗彛云连草树疑精爽地杂华夷仰防持屈指云台旧时将几人庙食尚天涯
　　武靖州旧城　　　　　　　　　甘　振江上浮云宿雨晴中原谁复誓澄清虎符此日千金重雉堞何时百堵成要使粤人知汉徳终令南土识天声从今纪得经行处野水孤帆夕照明黔江
　　晚风吹度祖生舟意气终当肃九秋黄帽刺惊水府锦袍腰箭落旄头断藤峡破诗留石细栁军回剑倚楼西望不胜成激烈两江横截似襟喉镇逺楼落成时正徳乙亥重九日房参戎拉予登酌公创建甚多此其一
　　竹杖芒鞋快此逰人间好景是清秋平生彭泽东篱酒今日浔阳镇逺楼鼓角吹残霜月冷金汤隔断瘴烟收折冲樽爼英雄事刚道输公第一筹
　　夏日登賔州南楼　　　　　　　陈宗徳烟树苍茫眼界赊楼头踏遍日西斜云开逺景防林木风带防香渡野花山不断青连碧汉水微拖緑防田家近来喜得邉尘净仰仗兵威镇泰华
　　始至太平　　　　　　　　　　田惟祐佐职叨承宠命嘉疎才自合处荒遐郡中编戸惟三里城内居民止一家十九县州环粤徼万千山水极天涯宦游到此饶闲暇不负年来两鬓华
　　登立鱼峰　　　　　　　　　　戴　钦小龙潭上立鱼山絶壁悬萝岂易攀金磴斜分天路转翠霞髙抱玊峯闲洞中白日凭吞吐江上渔舟自徃还清啸随风落牛斗置身遥在五云端
　　富川钟山　　　　　　　　　　张　祐村墟牢落负良宵寒月遥防上泬防火树星桥行处少瘴烟蛮雾坐中饶豸冠独愧匡时防虎旅人惊防俗标得了公家今日事便应云水老渔樵
　　横州伏波庙　　　　　　　　　黄　佐髙滩危石鎻崔嵬长夏风烟午未开南海楼船从此去中原冠冕至今来武陵一曲风尘静铜柱孤标日月廻千载伏波祠宇在汉朝何处有云台
　　登马退山望邕州　　　　　　　张　岳笋舆穿岭又髙峯极望关山兴不穷元气逺浮瀛海外人家多在翠防巾软莎黄犊迷烟雨极浦归帆逗晚风兵祲沈销春昼永两江林树郁青葱入邕州
　　邕州城北两江来五管金汤亦壮哉海贾尽通身毒布堠亭遥拟白龙堆卧关虎豹春霾雾入匣雌雄夜吼雷御逺古来资上畧天南骄马已衔枚经宿受降城
　　老夫越吏姓名通衔璧牵羊事不同圣代神灵跨徃昔南天万水尽朝东荒山故垒笼寒月征马孤嘶自晚风读罢穹碑一怅望螭头飞动欲腾空
　　登南宁镇江门　　　　　　　　许天锡武号山前瘴雨收镇江门外水长流一冬天气长如夏连日风号只自秋逺思直穷千里目吟懐聊寄五花洲天荒落日堪惆怅莫上筹邉百尺楼
　　游勾漏洞　　　　　　　　　　徐　棻折简相招弄防霞芙蓉千丈振朝华金银宫阙窥三岛云树江城隠万家髙倚斗杓浮緑蚁竒探岩壑拾丹砂低囬欲访神仙令望断松门白鹿车
　　游罗秀山　　　　　　　　　　朱绍昌芙蓉秀叠半龛悬灵迹犹传葛稚川偶见鹿眠疑药圃因闻龙化探瑶泉碑横宿莽凝烟碧径积新枫带露鲜卜筑欲寻山下宅鼎邉妄意夙生縁
　　郁林即事　　　　　　　　　　孙　廸百年谁向此乗骢路绕天隅北斗东行役敢辞炎瘴毒羁储时悯室家空轰雷忽送随车雨嘉谷随成满地风囬首洞天浑咫尺欲寻仙迹问山公
　　古浪溪　　　　　　　　　　　严　逾红烂风前几树桃緑囬山下一溪毛晚来急雨惊瓴甋日见余波谢桔橰断岸磎碕难着渡小鲜骨鲠不容刀侵星劝课烟郊外笑指长虹隠碧涛
　　系龙洲　　　　　　　　　　　潘　恩碣石嶙峋控此洲苍梧云逐水分流清天影落金鳌静火岭光连玊蝀浮舟畔忽传津吏鼓林间时听越人讴却惭踪迹牵缨绂未似当年五岳游立春日至浔州见桃花
　　去春燕地犹氷雪今日浔江已见桃物独嗟中土异天涯那惜此身劳风吹红雨沾行盖路入芳丛映客袍更喜羣生逢道泰不妨人事日萧骚
　　题横州秦少游书院　　　　　　陈　褎芳草萧萧一径通小桥流水近兴龙醉郷还有前贤所新法终无后代踪花落海棠春已去香余村酿酒空浓不才几度曽谈处须信人间是小封
　　署中念及部下西征军士　　　　邓　炳火轮烜赫自清朝歩卒如林不御轺瘴疠气蒸阳月盛敌巢西去洞天遥荒池无水梅消渴鸟道兼程草没腰冲冐炎威知最苦竹林流汗透轻蕉栁州北郭新作镇越楼与康磐峯少参览眺
　　谢少南
　　龙城北郭起层台上有髙楼四望开千嶂云销檐外出双江雨过雾中来猺人墟逺连烟火逐客祠深半草菜忽漫与君临此地共凭风槛罢传杯栁州谒贤良祠
　　谏议祠堂两地成湘西栁郡北昌平危言总为当时计直道何知后世名隔岸墓林围茂草绕祠江水泛香蘅登科我辈犹顔厚不尽千秋万古情乌蛮滩谒马伏波祠
　　老将南征自许身曽驱万旅此江濵铁衣试马酬炎帝铜柱分疆戢逺人死后何须明薏苡生前早见画麒麟萧条异代风云变犹有滩声动神左江道中
　　逺水涵天漾色同草堤沙碛并连空行人独徃迎斜日归鸟双飞趂晚风海近潮痕常帯绿嵗穷山果不凋红裁书欲寄湘南鲤矫首徒招塞北鸿
　　自秦人洞过牛关望铜柱　　　　钱　薇防骑邉关窈窕行攀萝一径万山横乾坤胜槩王猷逺湖海间关使事怦揽辔未能消卉服偃戈还喜静蛮狞遥瞻铜柱开千古新息竒功更可旌铜鼓滩
