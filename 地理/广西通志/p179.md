<!-- { "loadSidebar": true } -->
　　泗城府在省西古百粤地宋置泗城州邕州横山寨元田州路明思恩府始祖岑仲淑浙之余姚人善岐轩术宋仁宗朝从狄武襄征侬冦克柳城破邕州智髙既平朝议以仲淑镇其地都督桂林象郡三江诸州兵马仲淑死子自亭袭自亭死子翺袭翺死无嗣弟翔袭翔死子英袭英尤多防御功祀思恩名宦英传子雄雄传子世兴世兴传子怒木罕怒木罕传子福广福广传子善忠明洪武初善忠以地归附授世袭知州设流官吏目佐之善忠生三子长子振次子成三子徳善忠死长子振袭子成管上林峝子徳管安隆峝子振时冦利州官军讨平之子振死子均袭均生二子长瑄次琮均死瑄袭瑄死无嗣妻卢氏署州事永乐二十二年诏授女官知州宣徳亡年以琮之子豹袭豹与卢氏有隙仍攻夺利州岑顔地互相讦奏总兵柳溥勘议将泗城州古那地易利州利甲庄屡晓谕豹不悛仍逐程县流官知县攻杀上林长官司岑志杰尽据其地豹死子应袭应又与思城州土官岑钦连兵攻掠田州钦为官兵所败应复援之入城治四年都御史秦纮暴其罪状奏乞捕不果应无嗣弟接图攘位潜谋思城土官岑钦杀应接恃富强凌轹诸州擅杀安隆土官岑文琼及其弟文昂诱上林长官司黄瑶鸩之嘉靖元年田州岑猛纠诸州攻入泗城杀接俘掠不可胜计接子璋未袭死以璋子施袭施传子绍勲绍勲传子云汉云汉传子兆禧兆禧无嗣以云汉嫡孙继禄袭
　　国朝顺治十五年随征滇黔有功改为泗城军民府土知府添设流官同知经歴教授等官继禄死子齐岱袭齐岱传子映宸雍正五年映宸以罪防革改设流官知府【节旧志】












　　广西通志卷六十一
<史部,地理类,都会郡县之属,广西通志>
　　钦定四库全书
　　广西通志卷六十二
　　封建
　　封建制因时异汉晋而下诸王建国以及五等酬庸大率分土食封仅有名号又或时为赠爵资于变通何多论焉顾与粤西分地有涉者考缀其畧表次如左其自粤尉佗诸人列传可详者附纪于后非徒尚封爵崇也原夫所以封与夫所以废亦足以资镜得失用存往躅之一云尔志封建







<史部,地理类,都会郡县之属,广西通志,卷六十二>



　　以上汉封爵王三人王子侯一人附南粤小王一人























　　以上晋封爵郡公二人县公一人县侯一人



<史部,地理类,都会郡县之属,广西通志,卷六十二>
　　以上宋封爵诸王三人侯一人县子一人












　　以上南齐封爵王二人


<史部,地理类,都会郡县之属,广西通志,卷六十二>










　　以上梁封爵王二人县公一人县侯一人子男各一人




<史部,地理类,都会郡县之属,广西通志,卷六十二>
　　以上陈封爵王二人郡公二人县侯一人

























　　以上唐封爵王四人小王子王二人郡公二人县侯县男各一人




<史部,地理类,都会郡县之属,广西通志,卷六十二>


　　以上五代封爵梁王三人唐王一人附南汉小王













　　以上宋封爵见宗室表共五人















<史部,地理类,都会郡县之属,广西通志,卷六十二>









　　以上明封爵宗室王一人诸藩小王五人勲封伯三人





　　封建列传
　　汉
　　南越王赵佗真定人也秦定扬粤置桂林南海象郡以适徙民与粤杂处二世时佗为龙川令南海尉任嚣病且死被佗书行尉事嚣死佗即移檄告横浦阳山湟谿关曰盗兵且至急絶道聚兵自守因稍以法诛秦所置吏以其党为守假秦已灭佗即击并桂林象郡自立为南粤武王髙帝已定天下为中国劳苦故释佗不诛十一年遣陆贾立佗为南粤王授玺绶与剖符通使使和辑百粤毋为南边害越地与长沙接境高后时有司请禁粤关市铁器佗曰髙皇帝立我通使物今髙后听防臣别异蛮夷隔絶器物此必长沙王计欲倚中国击灭南海并王之自为功也于是佗乃自尊号为南粤武帝发兵攻长沙边败数县髙后遣将军隆虑侯灶击之防暑湿士卒大疫兵不能隃岭嵗余髙后崩即罢兵佗因此以兵威财物赂遗闽粤西瓯骆役属焉东西万余里乃乗黄屋左纛称制与中国侔文帝元年初镇抚天下使告诸侯四夷从代来即位意谕盛徳焉乃为佗亲冢在真定置守邑嵗时奉祀召其从昆弟尊官厚赐宠之诏丞相平举可使粤者平言陆贾先帝时使粤上召贾为太中大夫谒者一人为副使赐佗书贾至南粤王恐乃顿首谢愿奉明诏长为藩臣奉贡职于是下令国中去帝制黄屋左纛因为书称臣谢陆贾还报文帝大悦遂至孝景时称臣遣使入朝请武帝建元四年卒佗孙胡立十余嵗薨諡曰文子婴齐立薨諡曰明子兴立其丞相吕嘉反谋杀汉使者及兴立明王长男越妻子建徳为王元鼎六年楼船将军杨仆等攻破粤人获建徳国除【节汉书】
　　长沙王吴芮秦时番阳令也甚得江湖间民心号曰番君沛公攻南阳遇芮之将梅鋗与偕攻析郦降之及项羽相王以芮率百越佐诸侯从入关故立芮为衡山王都邾其将梅鋗功多封十万户为列侯项籍死汉王以鋗有功从入武关故徳芮徙王长沙五年诏曰故衡山王吴芮与子二人兄子一人从百粤之兵以佐诸侯诛暴秦有大功诸侯立以为王项羽侵夺之地谓之番君其以长沙象郡桂林南海立番君芮为长沙王都临湘一年薨諡曰文王子成王臣嗣薨子哀王回嗣薨子共王右嗣薨子靖王羌嗣羌无子薨国絶【史记】
　　五代
