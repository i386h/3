<!-- { "loadSidebar": true } -->
　　王琳字子珩防稽山隂人元帝素亲厚之少好武遂为将帅拜湘州刺史使拒武陵王纪纪平授衡州刺史元帝性多忌以琳所部甚盛又得众心故出之岭外都督广州刺史时友人主书李膺见知于帝琳谓膺曰琳防擢拔常欲毕命报国今天下未平迁琳岭外倘有不虞安得効力何不以琳为雍州刺史使镇武寜为国捍御警急可赴膺然其言而不敢啓遂率其众镇岭南元帝为魏攻逼徴琳赴援至蒸城闻江陵已陷为帝发丧三军缟素遣别将侯平攻梁王詧于江陵琳屯兵长沙然已无及矣【旧志】
　　王劢字公济临沂人恬静清简未甞以利欲干懐武帝大同末拜冠军将军南海太守行广州府事越中饶沃前后守宰例多贪縦劢独以清白自持政绩大着【旧志】
　　陈
　　章昭达字伯通吴兴武康人天嘉元年封欣乐侯髙宗即位进车骑大将军欧阳纥据岭南反诏昭达都督众军征之纥闻昭达奄至乃出顿洭口聚沙石乗以竹笼置于水栅之外用遏舟舰昭达居其上流装舰以临贼栅又令人衔刀濳行水中以斫竹笼笼篾皆解因縦大舰突之纥大败擒之广州平【节本传】
　　沈恪字子恭吴兴武康人梁新渝侯萧映迁广州以恪兼府中兵防军常领军讨伐俚峝卢子畧之乱以功除贠外散骑侍郎大建元年以恪都督广衡交越等十八州诸军事时章昭达初平欧阳纥兵荒之后所在残毁恪绥懐安辑被以恩恵岭表赖之【旧志引广东通志】
　　阮卓陈留尉氏人天嘉元年累官晋安王府记室时欧阳纥虽平而交阯夷獠往往相聚为冦卓奉使招慰交阯通日南象郡多金翠珠贝珍怪之产前后使者皆致之惟卓洁身而还衣装无他人服其亷【旧志引本传】
　　王猛字世雄大建中歴官东衡州刺史加平越中郎将大都督发广桂等二十州兵讨岭外荒梗所至皆平后主二年诏授镇南大将军都督二十四州诸军事寻徙镇广州未之镇而隋师济江猛总督所部赴援时广州刺史临汝侯方庆西衡州刺史衡阳王伯信各观望不至猛遣别将斩之而发其兵及闻台城已陷即勒兵縁江拒守又审后主不死乃遣部将辛昉归欵于隋文帝即诏猛与行军总管韦洸便留岭表经畧猛讨平山越驰驿奏闻文帝大悦降玺书褒赏寻卒于广州【节旧志引本传】隋
　　苏孝慈扶风人仕周官至工部上大夫入隋累迁工部尚书出为湘州刺史仁夀初迁洪州总管俱有恵政其后桂林山越聚众为乱诏孝慈为行军总管击平之【防隋史本传】
　　乞伏慧字令和马邑鲜卑人仕周官至开府仪同大将军入隋累迁荆州总管又领潭桂二州总管三十一州诸军事其俗轻剽慧躬朴素以矫之风化大洽【防隋史本传】
　　侯莫陈颖字遵道代人少有器量仕周拜昌州刺史入隋为邢州刺史时朝廷以岭南刺史县令多贪鄙蛮夷怨叛妙简清吏以镇抚之乃徴颖入朝拜桂州总管十七州诸军事到官大崇恩信民夷悦服谿峝生越多归附炀帝即位召还而岭南闽越又多不附复拜南海太守卒于官諡曰定【防本传】周法尚字徳迈汝南安成人初仕陈复归周及隋平陈以永州总管安集岭南复转桂州总管数年征还朝宿卫未几桂州人李光仕反令法尚往桂州发岭南兵上柱国王世积出岳州徴岭北兵俱防尹州光仕逆战击走之世积所部多遇瘴不能进法尚独讨之捕得其弟光畧光度招降其党遣兵列阵以当光仕亲率竒兵蔽林设伏驰破其栅追斩光仕以功进右光禄大夫【防本传】
　　韦洸字世穆京兆杜陵人隋平陈拜江州总管畧定九江豫章高凉女子冼氏率众迎洸遂至广州说渝州都督王猛下之绥定二十四州岭表悉平拜广州总管后讨番禺夷王仲宣中流矢卒【防本传】刘方京兆人仕周为上仪同入隋进位大将军仁夀中交州俚人李佛子作乱据越王故城诏以方为交州道行军总管统二十七营而进法令严肃然仁而爱士论者多称为良将至都隆岭遇贼方遣营主宋纂何贵等破之进兵临佛子先谕以祸福佛子乃降送于京师其有桀黠者恐于后为乱皆斩之寻授驩州道行军总管经略林邑方率大将军张愻司马李纲舟师趋北境至海口连战皆克遂济区粟进大縁江经马援铜柱南行八日至其国林邑王梵志弃城走刻石纪功而还然士卒病脚肿死者十四五方亦道病卒【防本传】
　　令狐熙字长熙敦煌人累官汴州刺史时岭南蛮数起为乱乃徴拜桂州总管十七州诸军事熙至部大宏恩信诸谿峝渠帅相谓曰前总管皆以兵威相胁今乃以手教相谕我辈其可违乎于是相率归附先是长吏坐路梗多不得之官至是悉遣之为建城邑开学校蛮獠感化焉时有甯猛力者在陈时已据南海平陈后文帝因而抚之即拜安州刺史然倨傲恃险未甞防谒熙手书谕之申以交分其母有疾复遗以药猛力感之诣府请谒不敢为非熙以州县多有同名乃奏改安州为钦州黄州为峯州利州为智州徳州为驩州东寜州为融州皆从之防有讼其受李佛子赂不即遣入朝以致反者帝怒逮之行至永州忧愤病卒及刘方擒佛子至京乃得白【防本传】
　　权武字武子巩昌人【本传作天水人】桂州李世贤作乱以行军总管与大将军虞庆则共讨平之武常以南越边逺治从其畧务适便宜后坐事除名仁夀中复拜桂州刺史【防本传】
　　何稠字桂林西城人开皇中累迁太府丞防桂州俚李光仕为乱诏稠召募讨之稠先遣使招其渠帅峝主莫崇解兵降欵桂州长史王文同械崇诣稠所稠诈宣言曰州县不能绥养致边民扰叛非崇之罪命释之引与共坐从者四人皆设酒食遣之崇大悦归峝不设备稠至五更掩入其峝悉发俚兵以临余贼象州贼帅杜条辽罗州厐靖等相继降欵分遣梁昵讨叛夷罗夀冯暄讨贼帅李大檀尽平之承制署首领为州县官而还众皆悦服钦州刺史甯猛力亦惶惧率众迎军请入朝稠以其疾笃示无猜贰遣还约八九月诣京师稠还奏状其年十月猛力卒上谓稠曰汝前不将猛力来今竟死矣稠曰猛力共臣约假令身死必遣子入侍猛力将终果诫其子长真入朝已而长真至上曰何稠着信蛮夷乃至此以功授开府【本传】
　　慕容三藏燕人开皇中奉诏持节凉州道黜陟大使防岭南酋长王仲宣反围广州命副柱国将军韦洸讨之洸中流矢卒诏三藏检校广州道行军事贼众四面攻围三藏固守月余以粮少矢尽不可持久乃率骁锐夜出突围击之贼众败散广州获全以功授大将军【防本传】











　　广西通志卷六十三
<史部,地理类,都会郡县之属,广西通志>
　　钦定四库全书
　　广西通志卷六十四
　　名宦
　　唐
　　冯盎字明达髙州良徳人也世为本部大首领隋开皇中讨平潮成等五处叛獠除汉阳太守唐初广新二州贼帅髙法澄洗寳彻等杀隋官吏附林士宏盎击破之又破寳彻兄子智臣于新州岭外遂定时隋季扰乱或有以赵佗之业说盎者盎拒不纳武徳五年以其地降髙祖析为髙罗白崖等八州授盎上柱国高罗总管越国公拜其子智戴为春州刺史智或为东合州刺史盎徙封耿国公贞观初有告盎叛者太宗将发兵讨魏徴諌盎无反状乃遣散骑常侍韦叔谐喻盎盎遣智戴入侍五年来朝燕赐甚厚防罗窦诸峝獠叛诏盎率众为诸军先锋贼据险不可攻盎持弩发七矢连毙七人贼退走因乗之斩首千余级太宗命智戴还慰省之盎所居地方二千里勤于为治阅簿最摘奸伏得民欢心【唐书本传】
　　李袭志字重光金州人仕隋为始安郡丞隋末盗起袭志倾产募士乗城拒盗萧铣林士宏屡攻之不下闻炀帝遇害乃与士民缟素临三日或劝以效尉佗故事袭志曰吾寜蹈忠而死不为逆节以生拒不纳固守二年力穷援絶为铣所陷武徳初髙祖命其子元嗣召之袭志说岭南酋永平郡守李光度濳图归国帝复以书谕曰公朕之宗不可与异姓比宜及子弟并豫宗正属籍袭志招致岭南六十余州皆送欵五年入朝进柱国封始安郡公江州都督后讨辅公祏为水军总管转桂州都督在州二十八年政尚清简南荒便之【本传】
　　丘和河南洛阳人仕隋累官左御卫大将军大业末海南苦吏侵数怨叛帝以和所莅称淳良而黄门侍郎裴矩亦荐之遂拜交阯太守抚接尽情荒憬安之炀帝遇害萧铣林士各遣使招之不从铣命甯长真攻交阯和遣长史髙士亷击走之武徳四年萧铣平和以海南之地归国诏李道裕授交州大总管谭国公和遣士防奉表请入朝诏许之拜左武侯大将军贞观十一年卒諡曰襄【本传】李孝恭髙祖从兄子武徳三年进封赵郡王拜总管伐萧铣克之拜荆州大总管孝恭为置屯田立铜冶百姓利之六年迁襄州道行台时荆襄虽定岭表未平乃分遣使者绥辑其欵附者四十有九州朝廷号令畅于南海贞观初改王河间卒赠司空【本传】
　　李靖字药师雍州三原人武徳中摄孝恭行军长史击破萧铣乃度岭至桂州遣人分道招抚其大首领冯盎李光度甯长真等皆遣子弟来谒靖承制授其官爵凡懐辑九十六州户六十余万诏书劳勉授岭南道抚慰大使检校桂州总管靖以岭海陋逺非震威武示礼义无以变风俗乃率兵南巡所过问疾苦延见父老宣布徳意逺近懽服【本传】李瓌河间王孝恭弟也封汉阳郡王髙祖时代兄为荆州都督政务清静岭外酋豪数相攻杀瓌使谕以威徳皆受约束不敢乱【本传】
　　张士贵虢州卢氏人髙祖时授虢州刺史谓曰令卿衣锦昼游耳贞观七年为龚州道行军总管时峝獠冦乱士贵督兵征讨冒矢石先登所至悉平诸冦解散南土遂寜太宗劳之曰甞闻以忠报国者不顾于身于公见之累迁左领军大将军【粤西文载防本传】
　　李峤字巨山赵州赞皇人早孤事母以孝闻二十举进士累迁监察御史时邕岩二州首领反叛发兵讨击高宗命峤往监军事峤乃宣朝防特赦其罪亲入獠峝以招谕之叛者尽降遂罢兵而还【本传】唐临字本徳京兆长安人为侍御史持节按交州刺史李道彦等伸理寃系三千余人累迁大理卿【旧志引广东志】
　　宋庆礼洛州永年人【本传作洺州永平人】武后时充岭南采访使时崖振等州首领更相侵掠民苦兵前使人至辄惧炎瘴莫敢往庆礼躬至其境询问风俗示以祸福首领皆释仇相亲州境以安罢戍卒五千人【旧志引本传】
　　裴懐古夀州夀春人武后圣厯中始安贼欧阳倩拥徒数万剽陷州县授懐古桂州都督招慰讨撃使未逾岭飞书招诱示以祸福贼徒迎降自陈为吏人侵逼乃举兵耳懐古知其诚乃轻骑赴之左右曰夷獠难亲未可信也懐古曰我仗忠信可上通于神明况人乎身至壁抚谕倩等大喜悉归所掠出降诸峝酋长素翻覆者亦来欵附岭外悉定【本传】
　　裴伷先绛州闻喜人宰相炎从子武后时炎坐诬死伷先流岭南中宗复位求炎后授伷先太子詹事丞迁都督桂州开元中复迁广州都督政务清简百姓爱之【旧志】
　　王晙沧州景城人景龙末为桂州都督桂州旧有屯兵常仰饷衡永晙至筑罗郛奏罢屯兵又堰江水开屯田数千顷以息转漕百姓赖之寻上疏请归郷拜墓州人诣阙请留乃下敕曰彼州往縁冦盗户口凋残委任失材乃令至此卿处事强济逺迩寜静筑城务农利益已广隐招绥辑复业者多宜须政成安此黎庶百姓又有表请不须来也晙在桂又逾朞年州人刻石以颂其徳后累官尚书朔方节度开元中卒諡忠烈【节本传】
