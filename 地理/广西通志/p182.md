<!-- { "loadSidebar": true } -->
　　杨稷犍为人景元四年吴将吕兴以交阯叛归魏魏以南中监军霍弋遥领交州刺史弋表遣稷率牙将董元毛炅等往戍交阯吴交州刺史刘俊大都督修则将军顾容前后三攻交阯稷皆拒破之郁林九真皆降稷遣毛炅董元攻合浦战于古城大破吴兵杀修则刘俊晋太始五年吴复遣将军薛珝监军虞汜苍梧太守陶璜等率兵十万攻交阯时霍弋已死外援不至城中食尽死亡者半将军王约反降吴吴兵入城获稷囚送入都稷至合浦呕血死晋追赠交州刺史【通鉴华阳国志】
　　毛炅建寜人从杨稷戍交阯古城之战炅杀吴大都督修则稷表炅欝林太守及交阯城陷炅为吴所获陶璜爱炅勇健欲活之炅谋欲杀璜璜乃戮之修则之子允生剖其腹割其肝炅厉骂而死【通鉴华阳国志】
　　吴
　　步隲字子山临淮淮隂人为孙权主记累迁车骑将军东曹掾建安十五年徙交州刺史立武中郎将领武射吏千人便道南行时刘表所置苍梧太守吴巨隂懐异心外附内违隲降意懐诱请与相见因斩徇之威声大震于是交阯太守士燮兄弟相率奉命南土之賔自兹始也延康元年权遣吕岱代隲防昭烈东下武陵蛮夷蠢动权命隲上益阳以备蜀昭烈既败绩而零桂诸郡犹相惊扰处处阻兵隲周旋征讨皆平之黄武二年迁右将军左护军改封临湘侯至赤乌九年代陆逊为相【节三国志本传】
　　吕岱字定公广陵海陵人孙权统事岱诣幕府歴官庐陵太守延康元年代步隲为交州刺史到州髙凉贼帅钱博乞降岱承制以博为髙凉西郡都尉又郁林夷贼攻围郡县岱讨破之是时桂阳浈阳贼王金合众于南海界上首乱为害权又诏岱讨之生缚金传送诣都伏诛生获万余人迁安南将军假节封都乡侯交阯太守士燮卒权以燮子徽为安逺将军领九真太守以校尉陈时代燮岱表分海南三郡为交州以将军戴良为刺史而自领广州海东四郡遣良与时南入徽不承命举兵戍海口以拒良等于是上疏请讨徽罪督兵三千人晨夜赴海或谓岱曰徽借累世之积为一州所附未易轻也岱曰今徽虽懐逆计未虞我之猝至若我濳军轻举掩其无备破之必矣稽留不进使得生心婴城固守七郡百蛮云合响应虽有智者谁能图之遂行过合浦与良俱进徽闻岱至果大震怖不知所出即率兄弟六人肉袒以迎岱岱皆斩之其将甘醴桓治等率吏民攻岱岱奋撃大破之既定交州复进讨九真斩获以万数又遣从事南宣国化暨徼外扶南林邑堂明诸王各遣使奉贡权嘉其功进拜镇南将军代潘濬领荆州赤乌二年将军蒋秘南讨夷贼其都督廖式作乱杀临贺太守严纲等自称平南将军与弟濳共攻零陵桂阳及揺动交州苍梧郁林诸郡众数万人岱自表辄行星夜兼路权遣使追拜交州牧复遣将唐咨等络绎相继攻讨一年破之斩式及所伪署临贺太守费杨等并其支党郡县悉平乃还武昌岱在交州歴年不饷家妻子饥乏权闻之太息青让羣臣于是加赐钱米布绢孙亮即位拜大司马【节本传】
　　陆防字敬宗吴郡人始为御史尚书选曹郎后为衡阳督军都尉赤乌十一年交阯九真夷贼攻没城邑交部骚动以防为交州刺史安南校尉防入南界谕以恩信务崇招纳髙凉贼帅黄吴等三千余家皆出降引军而南重宣至诚遗以财币贼帅百余人民五万余家幽深不覊莫不稽颡交域清泰就加安南将军复讨苍梧建陵贼破之永安元年徴为西陵督封都亭侯后转左虎林中书丞华覈以防在交威徳虎林选督未尽其才特表荐之【防三国志】
　　陆绩字公纪吴郡人博学多才孙权辟为奏曹掾以直道见惮出为欝林太守加偏将军俗不知学绩迪以诗书士慕其风皆舎里居而受学焉秩满归舟轻取石之人因号为亷石绩意在儒雅虽有军事著述不废作浑天图注【旧志参本传】
　　黄盖南海人仕吴为始安太守时郡治初建盖多所规拓加以严饬下不容奸于时吏治最称能理【旧志】晋
　　陶璜字世英丹阳秣陵人父基为吴交州刺史孙皓时交阯太守孙谞贪黩暴虐为百姓患防察战邓荀至擅调孔雀三千头遣送秣陵民苦逺役咸思为乱郡吏吕兴因杀谞及荀以郡叛附晋即拜兴交阯太守寻为其功曹李统所杀武帝乃遣爨谷马融相继为交阯太守皆病卒因命霍弋遥领之而遣杨稷董元等自蜀出交阯破吴军吴遣虞汜为监军薛珝为威南将军大都督璜为苍梧太守与稷战于分水璜败退保合浦亡其二将珝怒曰若自表讨贼而丧二帅其责安在璜曰下官不得行意诸军不相顺故致败耳璜夜以数百兵袭董元获其寳物载以归遂从海道径至交阯元拒之诸将将战璜疑断墙内有伏兵列长防于其后兵才接元伪退璜追之伏兵果出长防逆之大破元等以前所获寳物厚遗扶严贼帅梁竒竒将万余人助璜元有勇将解系同在城内璜诱其弟象使为书与系又使象乗璜轺车鼔吹导从而行元等曰象尚若此系必有去志乃就杀之遂陷交阯吴因用璜为交州刺史璜有谋防周穷好施能得人心复助滕脩讨南贼破之惟九真郡功曹李祚犹保郡附晋璜遣将攻之不克祚舅黎晃随军劝祚令降祚答曰舅自吴将祚自晋臣惟力是视耳逾时乃拔皓以璜为使持节都督交州诸军事前将军璜又开置武平九徳新昌三郡及九真属国三十余县皓既降晋手书遗璜璜不得已归晋晋改为冠军将军封宛陵侯晋既平吴减州郡兵璜上言交土荒裔州兵未宜约损示单虚从之【疏全载艺文志】璜在南三十年恩威着于殊俗后卒于官璜子威亦为交州刺史甚得百姓心威弟淑子绥相继为交州自基至绥四世为交州者五人【本传】
　　滕脩字显先南阳西鄂人孙皓时为广州刺史甚有威恵徴为执金吾广州部曲督郭马等为乱皓以脩夙望为岭表所服使持节镇南将军广州牧以讨之未克而晋师伐吴脩率众赴难至巴丘而皓已降乃缟素流涕而还与广州刺史闾丰苍梧太守王毅俱归晋诏使持节都督如故封武当侯加鼓吹委以南方事在南积年为边夷所附子含亦为广州刺史威恵甚着【节旧志参晋书】
　　陶侃字士行浔阳人忤王敦左迁广州刺史时王机乞交州杜宏据临贺与温邵及交州秀才刘沈等俱谋反侃击杜宏破之执刘沈于小桂又遣部将许髙讨机斩之太兴初交州贼梁硕陷刺史王谅侃复遣将髙寳击平之以侃领交州刺史【节本传】干寳字令升新蔡人以才器为著作郎家贫求补山隂令迁始安太守治尚清静公退即务著述【本传】孙处字季髙防稽永兴人以字行少任气乐义从刘裕征妖贼孙恩及定京邑元兴二年恩死众推其妺夫卢循为主复作乱裕遣季髙率众三千泛海袭番禺克之循父嘏长史孙建之司马虞尫夫等轻舟奔始兴即分遣振武将军沈田子等讨平始兴南康临贺始安岭表诸郡循自岭道还袭广州季髙拒战败之追奔至郁林防病不得穷讨义熙七年卒赠南海太守裕为太尉表其功复赠交州刺史【节本传】
　　杜瑗字道言交阯朱防人仕州府为日南九徳交阯太守初九真太守李逊父子勇壮有权力威制交土闻刺史滕遯之当至分遣二子断遏水陆津要瑗收众斩逊州境获寜遯之在州十余年将北还林邑王范吴达攻破日南九徳九真三郡遂围州城时遯之已去瑗与第三子之悉力固守多设权防累战大破之乃以瑗为龙骧将军交州刺史元兴末进冠军将军卢循窃据广州遣使通好瑗斩之义熙六年卒【防旧志本传】
　　宋
　　顔延之字延年琅琊临沂人髙祖时仕至太子中舍人少帝即位迁始安太守领军将军及至始安构读书堂于独秀山【作五君咏】元嘉三年徴还【节旧志引本传】杜慧度瑗第五子义熙七年除交州刺史诏书未到卢循袭合浦冦交州慧度率众拒循于石碕破之时李逊子李奕李脱等奔窜石碕盘结俚獠各有部曲循知奕等与杜氏有怨遣使招之奕等受循节度六月庚子循晨造南津令三军入城乃食慧度悉出宗族私财以充劝赏弟交阯太守慧期九真太守章民并督率水步军慧度自登髙舰合战放火箭雉尾炬步军夹两岸射之循众舰俱燃一时散溃循中箭赴水死斩循及父嘏并循二子并传首建业封龙编县侯武帝受禅进号辅国将军其年南讨林邑穷蹵乞降输生口大象南金古贝乃释之遣长史江攸献捷慧度俭朴质素布衣蔬食在州禁断淫祀崇修学校嵗饥则以私禄赈给为政纤宻有如居家由是威恵霑洽奸盗不起少帝景平元年卒【防旧志本传】
　　杜宏文慧度长子初为员外散骑侍郎父卒就拜振威将军继父为交州刺史亦以宽和得众元嘉四年文帝以廷尉王徽之为刺史宏文被徴时得重疾乃扶病即路至广州卒遣弟宏猷诣京朝廷甚哀之【防旧志本传】
　　檀和之髙平金乡人元嘉二十年冬为交州刺史留意足民乃更练武防林邑王阳迈冦盗不已乃以和之为龙骧将军及振武将军宗慤伐之和之遣司马萧景宪为前锋克其区粟城乗胜入象浦和之与慤共克林邑阳迈奔窜获其珍异和之既克逺夷益自谦慎以余财颁及交广军士捷闻召还封云社县子以景宪代之【旧志】
　　宗慤字元干南阳人任气好武随江夏王义恭镇广陵元嘉中伐林邑慤自奋请行乃以为振武将军随檀和之进讨既克区粟城至象浦阳迈以具装被象来拒慤制狮子形御之象果惊奔遂克林邑获珍寳不可胜计慤一毫不取衣栉萧然文帝甚嘉之【防本传】
　　陈伯绍吴兴人泰始四年妖人刘思道作乱进攻广州杀刺史羊希岭海大震太守萧恵徽与战败死诏伯绍领西江兵讨思道诛之为西江都防伯绍以合浦北界夷獠丛居编户乃帅兵二千人猎于北地见二青牛惊走入草逐之不得谓此地当有异祥启立为越州明帝命为交州刺史使经营焉始置百梁龙苏永寜安昌富昌南流大郡割广交朱防三郡来属元徽二年以伯绍为刺史督交越二州事始立州镇穿山为城门以保边境俗呼青牛城伯绍恵及士民威服里獠民甚徳之及卒民为立祠【防旧志】
　　刘勔字伯猷彭城上里人仕宋为龙骧将军先是遣费沈伐陈檀不克仍除勔西江督护郁林太守勔既至率军进讨随宜翦定大致名马并献瑚连理树上甚悦【节本传】
　　齐
　　裴昭明河东闻喜人仕齐为祠部通直郎永明三年使魏还迁始安内史郡民龚元宣诡云神人与之玉印玉板书不须笔吹纸便成字自称龚圣人以此惑众前后太守敬事之昭明付狱案罪及还贫罄至无宅歴郡皆清勤甞谓人曰人生何事须聚蓄一身之外亦复何需子孙若不才我聚彼散若能自立则不如一经故终身不治产业中兴二年卒【防本传】
　　梁
　　栁恽字文畅河东解人仕齐为冠军将军入梁除长史兼侍中天监八年持节都督广交桂越四州诸军事仁武将军平越中郎将广州刺史为政清静吏民懐之【旧志】
　　裴防字深明河东闻喜人歴守卢江广陵被谗左迁始安太守防志欲立功边陲沈深有思略为政宽明能得士心其勲名后着淮肥间【旧志】
