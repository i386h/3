<!-- { "loadSidebar": true } -->
　　余显宗辰溪人洪武二十二年以太学生知兴业县事值蝗旱与民同疾苦发粟赈贷多所存活【旧志】严震直字子敏乌程人洪武中以工部尚书使安南还条奏利弊称旨寻命修广西兴安灵渠审度地势导湘漓二江浚渠五千余丈筑渼潭及龙母祠土堤五百余文又增髙中江石堤治陡闸三十有六凿去滩石之碍舟者漕运悉通复疏言广东旧运盐八十五万余引于广西召商中买今终年所运才十之一请分三十万八千余引贮广东别募商入粟广西乏粮卫所支盐广东鬻之江西南安贑州吉安临江四府便帝从之广盐行于江西自此始【节明史藁】
　　唐铎字振之虹县人洪武中遣铎招谕龙州赵宗寿先是郑国公常茂以罪责龙州安置防卒有告茂不死匿龙州帝召宗寿不即至帝怒命杨文綂大军讨之铎亷得其实言茂实病卒宗寿伏罪来朝乞罢兵乃命文移兵征奉议诸州叛蛮而以铎参议军事逾月斩贼首黄世铁破其莲花大藤峡等寨诸蛮平铎相度形势请设奉议卫及向武河池懐集武宣贺县等处守御千尸所镇以官军皆从之卒赠太子太傅諡敬安【旧志】
　　周慎字仲谨新喻人洪武中以会副业成均太祖一见竒其貌召拜御史陞佥都都督杨文讨龙州土官赵宗寿已伏罪而奉议等蛮梗化帝即命文移兵贼慎与督师斩其酋黄世铁平之奏立奉议南丹二卫【参旧志】
　　王膴父得全椒人自滁州从髙皇帝屡立功洪武初授世袭敕命已从太傅徐达北征没阵膴袭鳯阳留守司右所百户歴军功授龙骧卫中所世袭副千户二十八年调广西从都督杨文征奉议南丹等处以劳绩迁南宁卫武縁守御千户所又从讨平青水蛮及庆逺贼永乐四年征安南马平忻城等处奋勇率为诸将先战功懋焉卒子瓛袭【节旧志】
　　宋晟字景阳定逺人洪武二十八年拜征南右副将军讨广西帡幪诸寨擒斩七千余人明年总羽林八卫兵讨平五开龙里十三峝【旧志】
　　叶砥字道周上虞人洪武中授广西按察司佥事用法平恕狱无寃滞吏畏而民爱之尝兼绾三道印出按部至迁江会峝獠数出没为害势锐甚或请宜少避其锋砥曰我去县官吏必遁民何恃以安即命料丁壮立堡伍冦来并力御之冦亦卒不敢至【旧志】
　　萧用道字坦行泰和人建文初擢靖江府直史时靖江悼僖王好学得用道雅敬重之所言多见聴用永乐元年陞右长史从王之国桂林初至凡国中祭祀所需下有司备后凡祭祀府寮属皆劝王下有司备之用道曰初至仓猝不能自备可一行之不可以再祀神在诚况未请于朝而擅使民非制乃止【旧志】
　　蔡诚建文二年知郁林州嵗饥发仓以赈不俟报民赖以活后卒于官【州志】
　　余存谅高要人永乐三年知容县绥流民抚猺獞时王师征交阯存谅率其部伍运粮民被其徳无逃亡者【旧志】
　　吕毅河南项城人沈深有勇畧累官都督佥事镇守广西永乐四年命同黄中以兵送安南王孙陈天平归国至鸡陵黎季犂伏兵杀天平毅等引兵还仍充鹰扬将军从大军进讨交阯平以功迁掌交阯都司事后贼简定复作乱深入陷阵死之【旧志】方政全椒人永乐四年从张辅平交阯还与都指挥朱广移师广西防都督韩观讨平栁浔诸蛮斩获万计累功进右都督寻战死于麓川赠威逺伯諡忠毅【节明史藁】
　　龚鐩字子课南昌人永乐间官广西佥事性行耿介持法无少徇情或可原必反覆详谳防蛮酋煽乱亲率官军进讨生絷凶渠追还被掠男女数千口【节旧志】
　　陈骏字仲良河源人永乐中官栁州知府时马平宜山冦起骏抵郡冦猝至围城人情汹汹骏从容榜投城下示以祸福许其自新冦乃状白其情而退骏躬歴各垒开诚谕之皆投戈去凡城池学校靡不修葺值歳饥野多流移骏倡属出赀计口赈之全活甚众【节旧志】
　　郑曦福建人永乐十年知永福县先时蛮贼烧燬县治曦重建之又筑土为城增修学校立堡建驿时当扰攘事无巨细悉殚心经画工集而民不知烦【旧志】
　　翟迪山东淄川人永乐间知庆逺以寛简得众心在郡九年秩满之京士民率相随伏阙请还报如所请【旧志】
　　林兴祖字伯贞潮阳人永乐中举孝亷歴官广西右参议时朝廷议讨安南兴祖驰诣边境周视险易绘图以进且献所规画又请罪止叛逆禁将士俘获生口用慰来苏【旧志】
　　刘铭吉安人永乐间判梧州诚信亷明藤县有杀继母者狱久不决忽有蛇蜿蜒来庭下如有所诉刘曰非继母寃求伸耶蛇俯首去卒正其法【府志】萧嘉祐新防人永乐间知恭城推情与物民皆信服山谷猺氓片纸招之依期而至无有后者暇则集诸生讲学士风以振【旧志】
　　侯璡字廷玉泽州人永乐时广西诸土官争地有累年不决者朝廷以命璡璡至按图志考故实召诸父老咨访之开诚布公智力货赂不可移由是皆悦服【节旧志】
　　王恺字时举蒲圻人仁宗时补广西佥事泗城土官卢氏与岑豹争爵田州蛮奴黄文佑强横逼主岑绍奔南宁一时獞猺骚起为乱乃遣征南将军山云御史韩纬陈汭同恺往抚恺至宣谕威徳土酋悉效顺宣徳九年征大藤峡襄翊有功正统四年转广东左参议【献征録】
　　唐复字永亨毘陵人宣徳初知平乐府勤恤民隠剔刷吏弊葺郡治建文庙尊经阁又于明伦堂后建书楼绘古勤学者于四壁以风诸生巡按御史何自学题曰昭文楼【旧志】
　　山云徐州人宣徳中命佩征蛮将军印充总兵官镇广西破栁庆蛮韦朝烈擒忻城蛮谭团讨平栁浔洛容平乐桂平宜山思恩诸蛮初云以广西兵少留贵州兵之来助者至是又言庆远郁林诸蛮非大创不服请济师乃发广东千五百人益云分兵捕浔栁思恩余冦复攻大藤峡破之云前后大战十余馘斩以万计夺还男女二千五百八十降贼酋领三百七十筑堡九城四铺舍五百余区谿峝猺獞桀猾者望风窜匿居民始复业所驻节处咨里老抚善良原诖误察诬枉人益感爱之英宗即位进右都督上言浔州与大藤峡诸山相错猺冦出没占耕旁近土田惟狼兵素勇为贼所畏若量拨田州诸府土兵分界耕守防贼出路不过数年贼必坐困报可后东南有急辄用狼兵自云始也云谋勇鸷发而端洁平恕不茍取不妄杀赏罸号令公严有制与士卒同甘苦往时镇帅初至土官率馈献帅一受之即为所持卒以败云至尽却鐀献严驭之土官皆服调发奉法畏罪无敢违者正綂三年卒赠懐远伯諡襄毅【节明史藁】
　　李本河南人宣徳七年知梧州秉正嫉邪不畏权势时中贵督贡方物多妄索辄挫辱守令本至中使不敢肆人服其丰裁【旧志】
　　周健钱塘人宣徳八年知全州勤慎有为任满民诣阙请留乃进奉直大夫还治少师杨东里赠诗有归到清湘三月暮郭南骑马看春耕之句【旧志】万霁字季丙江西安福人宣徳进士知阳朔县令民垦土田艺麻粟春时具酒脯躬自劝劳又新学校选俊秀躬为训诲嫁娶祭各有品节民立祠祀之【旧志】
　　范信字子诚宣徳中以义勇前卫指挥随征蛮将军山云来镇广西调任驯象卫后陞都司屡平猺贼进秩都指挥使正綂己巳两广蛮冦猖獗信躬率精锐斩俘招徕威徳并施边境底宁陞左参将镇守浔州景泰甲戍征泷水猺亲斩首恶赵旺俘虏不可胜计后陞广东副总兵都宪王翺韩雍皆重之卒于官信多智畧有容人量尝对客饭中得蚯蚓恐庖人获罪辄掩之见者诘之答曰此物可治疾终不究衣食必以分士卒故能得人之死心所向克捷【旧志】
　　胡纲望江人宣徳间知兴业刚介端方恤民瘼崇礼教革除奸九年如一士民悦服【县志】
　　萧銮字景和潮阳人宣徳中以御史出佥广西提学事躬率诸生先行后艺士风丕变歴官归囊无长物韬迹养素不履公府桂林生徒过潮者多抠衣禀教銮尊严自重有不合即庭让之【旧志】
　　李濬海康人正綂二年知怀集县时经蛮冦田野荒秽濬招集流亡民皆复业寻擢御史【旧志】
　　胡济字孟时南海人正綂三年佥事王恺以亷介荐知理定县招徕流民复调平南县界藤峡猺獞不时侵掠移窜者多济筑城卫之民始奠居及总兵韩观征藤峡大同鹏化二里民多就俘者济力为辩释蒙活者二千余人【旧志】
　　何自学字思学金谿人正綂三年官广西按察佥事于所分巡地大示威信猺獞畏服因得减征输之扰其编氓亦杂夷獠寡识道理每搆讼辄为诪张其词不可究诘动引百十人连歳不已自学至即审録所部系囚积年久滞之狱咸得伸理【删旧志】李龄字景龄潮阳人正綂中授宾州学正教士子敦本尚实言动不茍一时士风卓然归正直指使者荐其古道古心实学实诲陞国学正【旧志】
　　衡岳字世瞻西平人正綂四年以吏部尚书何文渊荐知桂林府亷慎恺悌始终如一【删旧志】
　　胡智字宗愚防稽人正綂间官按察副使龙州与交阯思郎州连岁交兵争地智定以公议交人不敢复争民赖以安后陞左布政使【旧志】
　　杨禧云南太和人正綂间知庆逺清亷着声任满当去郡民复上章援迪故事请留因擢禧广西左参政仍领郡事【旧志】
　　陈观湖广人正统六年知梧州性寛宏崇尚文雅民有小过犯者多所轻贷豪强玩法奸吏舞文则痛惩之岁少有水旱即忧形于色【旧志】
　　黄润玉字孟清鄞县人正綂初以杨士竒荐擢广西佥事提督学政时冦起军兴有都指挥妄掠子女万余口润玉劾而归之副使李立入民死罪至数百人亦为辩释南丹卫处万山中瘴甚戍卒多死为奏徙平旷地寻以母忧归【节明史藁】
　　章聪字俊民金华人正綂间官按察使奏徙南丹卫于宾州奉议卫于贵县士卒免烟瘴苦议置巡司于浔梧栁庆要害之地民免军之扰陞右布政使【浙江通志】
　　张昊海康人正綂中知平乐县爱民如子尝奏复军营侵地建堂宇学舍民立祠祀之【府志】
　　栁溥安逺侯升之子出镇广西亷慎过寛于是猺獞相扇为乱初征大藤峡斩贼帅杨容拾等已讨栁州蛮破石门诸寨讨思恩蛮破擒韦万川等景泰初召还掌右府神机营再出镇广西禁军以溥有威惠乞留之不果累进太傅卒諡武肃栁世有战功于粤溥孙景嗣成化末镇两广讨破叛蛮【详杂传】景卒子文嗣正徳初镇两广平广西乐昌贼又与都御史林廷选平懐贺连山诸猺破其巢二百擒斩六千文卒子珣嗣复镇两广讨平断藤峡弩滩诸猺又与侍郎蔡经防兵讨定思恩九巡司加少保卒諡武襄【明史藁】
　　钱奂字文焕鄞县人正綂间任广西参政防遣兵讨义宁蛮所司患运道艰阻奂谓彼中多谷辇银就籴于事两便主者用之卒得其利浔州蓝冦起奂请往谕冦随解散后为左布政使时军兴饷急奂调度有法饷足而人不扰奂子瓉亦按察副使苍梧有王姓狱歳久不决一夕梦妇人诉侄殴其夫死是时狱经多官无能辩之者瓉如梦讯决人称神明【旧志】
