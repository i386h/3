<!-- { "loadSidebar": true } -->
　　英宗天顺六年太平饥斗米千钱贺县桂岭乡大龙塘水流尽紫光辉照耀上下经旬不变是岁大兵征其乡俘斩獞冦数千流水尽赤人皆指为泉应孰知是时明孝穆皇太后纪氏方十岁帅臣以幼女津送京师选入大内实诞孝宗始知紫泉之兆故有在云七年秋七月乙未象州地震八年大饥田州旱【旧志】
　　宪宗成化七年冬十二月初五日苍梧县天鼓鸣起自东南止于西北【梧州府志】十一年田州旱自五月不雨至八月明年复旱十三年全州文庙右楹生芝十八年春阳朔大水坏城屋二十一年平乐大水苍梧城陴几没漂流民居万余【旧志订粤西丛载】孝宗治二年春三月二十日巳时宾州忽晦防风大作寻骤雨迅雷雨雹破屋害稼伤牛马未时止三年阳朔县龙潭水潮一日三涌五年太平饥八年春太平府雨雹【旧志】九年夏四月宾州暴雨水山崩地陷漂没田禾民舍【粤西丛载】十年阳朔县大水十三年秋八月十一夜融县大星长丈余自西南陨于西北又防杀稼十四年融县地日炎如暑夜寒如冬疫疠大行秋八月河水陡红浊如黄河太平大水灌阳县竹生豆角枫结棃实十五年阳朔县饥【旧志】
　　武宗正徳五年春太平府地震夏苍梧县地震地长白毛三四寸七年夏六月北流县地震冬十一月漓江冰合八年北流县蝗大饥秋八月宣化县田州地震声隠如雷九年北流县旱仍饥十年甘露降梧州府学宫秋九月富川县雷震西山崩七处冬十二月夜苍梧天鼔鸣十一年苍梧博白二县皆大水自夏歴秋霪雨淹人畜公署民居多倾颓二旬乃霁大平府大旱饥越明年仍饥十二年夏四月十二日来宾县迁江县昼晦大雨雹破屋折木杀鸟雀冬十二月十五日太平府地震是岁庆逺府虎入城为害十三年武縁县田州旱饥民食薇蕨死者甚众十四年桂林栁州大饥融县尤甚十五年阳朔县饥富川县枫结梨实鸡生四翼夏六月二十七日夜平乐苍梧二县地震十六年夏五月庆逺府西北有星陨长五六丈蜿蜒如龙光如电须防灭秋九月太平府四更地震起于东南止于西北有声次夜又震【旧志】
　　世祖嘉靖元年春三足白鹿见于懐集花石洞里人逐至燕岭失之夏五月全州万乡四都山崩水涌坏田数百顷苍梧县漂民庐舍阳朔县大水五日不退溺死人畜三年田州地震冬十月庆逺府天鼓鸣四年己酉秋太平大水象州大风雨官署城楼民舍多倾坏漂没行舟冬十二月桂林府都司地陷大门左旗纛庙前皆有声如雷陷地一穴濶二丈五尺深一丈次日离前穴三丈许复陷一穴阔二丈深二丈有青气一道上冲良久始散五年春二月容县大水冬十二月十一十二日庆逺府大霜池水皆冰人以为瑞六年虎入武縁县城七年宣化县龙见八年阳朔县邑山崩白面山崩压死民人张鳯银妻女三口屋宇牛羊俱碎九年陨石于上思州之西乡枯罗村没入地十年春二月全州雨雹自辰至巳十一年太平旱饥虎入梧州府城伏豫备仓寻捕杀之【旧志】十四年春三月容县雨雹【粤西丛载】夏四月容县地大震者二苍梧大水漂庐舍城垣容县及怀集饥太平府五月五日虎入城民杀之嗣后越十日凡二虎相继入城民俱杀之十五年秋八月兴业县有虎患民祷于城隍七虎俱毙十六年夏四月全州平乐苍梧皆大水十七年全州大疫秋武缘县大水十九年春富川县雷震学宫门是年毛熙擢魁二十一年夏四月全州风雨有飞石陨栁山应泉池冬武縁县雨雪二十三年富川县竹结实如米民采食之二十四年富川县防食稼二十六年春二月夜雷震全州学宫松伤防门梁柱二十七年夏六月全州万乡四都山裂水涌三道泛冲民屋土田成河二十九年夏六月富川县白日忽闻有声如洪涛移时雨如注后大旱三十年春正月朔夜半雷震太平府署时南宁府同知余光署府事宣化县飞龙见三十一年怀集县饥融县大疫三十三年太平府有声如巨礟从地中出三十四年春三月初七日太平府地震自晨至夕北流县石界里春夏民大疫梧州府灵芝产于梧山书院【旧志】三十五年夏彗星见桂林秋七月十四夕有星陨于太平府西南光烛户庭【粤西丛载】三十六年春横州大雨雹是日未时州北三十里交椅银水六村长寨等处忽震雷暴雨雹大者如升小者如鸡卵有柄有三角至七八角者伤村民牧防十余人杀牲畜屋瓦飘散竹木枝叶如削野草糜烂室中雹积约二寸许三十七年宣化县竹生连理四十年冬十月十六日陆川县火焚公署民居几尽四十二年夏六月十四夜有流星如雨自桂林东南至西北秋七月熊入太平府郭内居民格杀之冬十月灵川县日未出地浮白光既出见青轮髙一丈旋复常明【旧志】四十三年龙隠山崩【粤西丛载】四十四年夏六月武縁县大水四十五年春正月荔浦县野鹿入城秋九月荔浦县火城内外官署民居悉燬【旧志】
　　穆宗隆庆元年夏四月富川县大水奉溪山崩七处四年恭城县城中获鹿五年夏五月大水太平府城淹颓三百余丈思明平乐贺县皆大水六月桂林龙隐山白昼获虎是岁独秀山崩石一丈余布政司地陷梧州饥六年容县饥夏五月大水尧山崩武縁县田州地震【旧志】隆庆间怀集县有墨文白虎见于天马岩案召南诗注驺虞白虎墨文仁兽也【县志】
　　神宗万厯元年融县虎为害二年怀逺县虎为害猺獞村大疫秋七月朔怀集县地震望日又震三年怀集县大旱民饥六年春正月临桂县东乡冷水村地震声如雷陷周广约十丈深不可测七年荔浦县牛生二犊夏五月北流县大水漂没城垣民舍秋怀集县禾二穗九年贺县三乘寺后一柿木大尺余僧斧之忽两开中有用力不同四字两边俱有字迹众异之白县贮之库十二年正月朔荔浦县大雷电雨雹【旧志】梧州府大旱蠲免苍梧灾米【苍梧杂记】冬十二月朔武縁县大雪后连年有秋【旧志】十四年春三月怀集县古城大水岳山麓崩秋七月梧州大水庐舍田禾尽淹没藤县郁林博白北流皆水官发谷赈之【梧州府志】冬十二月十八日平乐府地震【平乐志】十五年融县饥十七年桂林地震如雷阳朔邑山崩压死二人十九年夏五月博白县登髙岭左小河流紫水七日二十年冬十月懐逺县鹊巢文庙殿中大如葢二十二年甲午夏昭平县蛟起明源江化为龙怀集县春雹秋旱二十三年二月容县雨雹如飞石是年秋旱岁饥二十四年八月初九日贺县阖邑池塘忽涌城中为甚是日知县翁懋勲迁涌泉库于县堂之东人以为应云二十五年丁酉春雷震昭平县学櫺星门是年廖萧领乡荐怀集县饥二十六年冬十二月二十九日永淳县地震二十九年夏四月十五日容县大雨雹【旧志】三十二年夏五月二十八日夜桂林地震六月初四日又震八月二十六日又震十一月又震【粤西丛载】三十三年夏五月六月秋八月陆川县连震【梧州志】三十九年春三月邕州雹大如斗城中屋瓦皆尽【峤南记】四十一年融县大疫【旧志】四十二年春昭平县雨雹【粤西丛载】四十三年秋七月恭城县势江山崩出蛟平乐县河水暴涨鱼死蔽江水不可饮民掘泉取水四十五年秋八月初四日恭城县大雨如注山涧水涌连崩一十三岭树木防折沿江鳞介多死巨木散材河干山积是岁栁州大旱融县尤甚人民死亡相继鬻卖男女不下数千人铁炉厢及上郭拱辰坊北城脚烟火之地尽为坵墟明年未复业知县应懋璜代输粮赋四十六年全省大旱民饥南宁尤甚庆逺府多疫疠夏六月恭城县诸溪不雨而涨山洞间有龙鬭山水若决土多泥淖滨江多徒手拾鱼八月至于十月桂林及梧州毎夜有巨星见东方长丈余有白气如矛如匹练自北而南是岁梧州大火燔官民衙舍死者数十人惟府内清军防独存四十七年容县虎入城【旧志】
　　光宗泰昌元年秋九月梧州府火燔八百余家知府陈鉴同知陈熙韶捐俸恤之丙申夜天鼓鸣天裂闪光如昼声如雷【苍梧杂记】
　　熹宗天啓元年夏五月平乐梧州大水二年春二月平乐县雷大震鳯凰山大松偃夏四月大雷雨龙池井龙出四年阳朔县旱饥民变【旧志】
　　怀宗崇祯元年怀集县大雨雹旱三年冬庆逺府大雪明年大熟六年秋七月平乐梧州南宁思恩大水宣化县水灌入城漂流近河民舍八年融县大水入城五月平乐县地震河山声如雷吼十年正月元日平乐闻雷冬怀集县大霜十一年恭城县禾二穗十三年恭城县乡民献白兔十六年夏五月贺县城内陈侯祠前榕树大十余围忽枝上发红兰花二朶大如掌是年冬土寇破城夺印后三省兵剿平之十七年兴业县蔡山崩百余丈庆逺府饥馑相继民不聊生盗贼蠭起龙州初建土署时采木为梁名橯木运至河忽自窜入水至时木忽浮出及明年土官赵有泾为庶兄有涛袭杀后龙州有乱木即先起【旧志】
　　国朝
　　顺治二年春三月平乐县雨雹大如鹅卵小如鸡子中六畜皆死人民亦被伤是夕月下见黑气如鎗自丫髻山乘云而来众共骇之【平乐志】苍梧县旱二月不雨至八月岁不收三年复大旱宣化县地震四年夏五月岑溪县雨雹大如碗六月梧州平乐大水【旧志】五年梧州桃李实如【苍梧县志】夏五月平乐水【平乐志】冬怀集大雨雪【懐集县志】七年大平府有黑斑乳虎白昼噬人寻自毙山中【太平府志】十年春二月壬戌梧州大雨雹风拔文庙松饥六月大疫思徳安平二乡尤甚【苍梧县志】十一年冬十一月南宁府大雪积数寸明年大丰十三年土江州近城有池广一亩水忽变赤如血未几忠州思明土官以兵破州杀土官黄廷杰【旧志】
　　康熙二年秋九月初八日灌阳县山崩水涌冲坏民田经
　　题报豁免七年春正月昭平县城西北隅有白气一道下垂经月不散夏五月太平府大水自交阯来沿河村落房舍漂流八月崇善县狱中火燔县治及参将公署延及民房十年春三月雷震河池州故址地裂出死蚯蚓数石太平府城连内外八日火毎日夜数发前一月郡民葬父于府南冈署崇善县谙堪舆谓葬动前山火星令别葬火遂息十三年春桂林府龙隠山崩安定门外山亦崩冬十月初九日东南天鼓鸣有声如雷有火如箒横空而过是时孙延龄作乱十四年庆逺土司有小马头生两肉角刷之遍身炎熖后为提督取去十七年秋八月南宁府城内外火焚二千余家次日城外复燔数百家十八年夏六月郁林疫二十年太平府思明府等处旱饥知府详报运米赈济施粥于三清观民赖全活二十一年春三月庆逺田州雨雹秋八月河池州田禾焦燬芋苗叶尽生烟二十二年田州蝗庆逺春夏不雨知府白啓明祷于神清滞狱释无辜甘澍立沛是岁丰二十七年春正月丽江蚌产明珠自濑滩以上防绵以下夜间珠光映彻水上沿江村民采蚌剖珠小舟络绎不絶至四月止三月桂林大雨雹大者如碗城西南尤甚二十八年思明府见白气一道自东南起直冲数丈月余始息二十九年冬怀集县大雨雪三十一年田州火有物状如人见屋上所见之家即灾四十一年田州武龙甲山中生芝四十六年秋平乐疫冬十二月十八日荔浦县署后居民失火北风大作熖及衙舍知县许之豫祈天反风火熄四十八年春二月己酉怀集县大雨雹戊午又大雨雹五十年平乐县除夕大震电骤雨达旦五十二年雷震田州夏五月平乐大水滨江田宅冲坏米价腾贵六十年岁旱无收次年洊饥鬻男女者甚众廵抚檄各县平粜仓谷民赖以苏【旧志】
