<!-- { "loadSidebar": true } -->
　　粤西山水竒秀甲天下别详纪载若夫名贤硕彦宦逰之所经歴武功炳赫有如伏波铜柱仙踪灵窈有如稚川勾漏文采辉耀有如顔延年书堂栁子厚碑辞孝义可钦可慕有如汉丁郎故宅宋李融州故里或迹存而名著或其迹已湮而述古者尚艳心而弗置风流所寄视夫襄阳孟亭道州古驿何轩轾焉仙人之石莫王之矛迹虽不经里俗相传存疑已耳至于青燐黄土没世既乆而禁樵置守厚徳垂焉可谓贤愚同尽乎志古迹
　　桂林府
　　临桂县【附郭】
　　始安故城汉置县呉为郡梁后皆曰桂州宋南渡为静江明为桂林子城唐总管李靖筑为门四周三里十八步古外城周三十里大中间蔡袭筑外城北又有夹城周六七里光啓中都督陈环筑旧志独秀峰及桂岭皆在夹城中大畧包山并江以为固遗址今多不存外城方六里宋经畧余靖筑元至正间更甃以石谓之新城即今府治　案莫休符桂林风土记作陈可环
　　福禄县在县治东唐武徳初析始安县置贞观中省入临桂
　　汉城在县治东北相传汉军伐南粤时筑遗址尚存
　　榕树门即古南门在城西府学前郡人祀汉寿亭侯于上明杨基诗榕树城门却倒垂即此也唐时筑门上植榕一株岁乆根节盘错跨于门外若天成焉元至正间其树忽枯平章额尔吉纳祭之旬余枝叶复茂明洪武八年展南城凡旧基皆毁而此门独存上有亭正徳间御史张钺题为应奎楼嘉靖初御史谢汝仪改名仰高
　　旧谯门宋尹穑有记
　　万寿殿在独秀山南元时以顺帝潜邸建明改建靖江王府第
　　蒙古字学在字民坊元延祐丁巳总管梁国栋以廨为学设教授学正各一员明罢之
　　旧贡院即旧学地腾仙门西南鲍同有记
　　顔延之故宅在独秀山下中有读书亭后改为兴福寺
　　宋之问故宅在府城南二里即元山观后名真山观　案柳璧元山观记景云初之问左迁爱其地清致卜轩榭之问殁夫人孙氏以为观后五十余年夫人族弟仓部郎中成来为观察命璧作记赵观文故宅在石城西门外旧址为临桂县学虞沇故宅在雉山下沇字叔子尝守雷州盖北客也避地于桂桂人陈方彦以其地畀之卜筑尚书孙觌诗序有万山环立二水交流之句一时士夫留题甚众如副使陈兖经畧李弥大枢密路允廸皆有唱酬
　　马王台在叠防山顶五代马賨建遗址尚存独秀台在城上西北隅
　　熙春台在八桂堂后
　　东楼在东江门上唐于邵有宴东楼序
　　南楼在转运使防前宋经畧使张栻记
　　叠防楼在叠防山风洞之右
　　魁星楼在府城上东南隅
　　国朝康熙二十一年巡抚范承勲建
　　谯楼在阳桥北大街明解缙书永镇三江四字为额
　　储书楼在城西南隅桂林书院后
　　逍遥楼在城上东北隅唐顔真卿书逍遥楼三大字刻于石宋崇寜元年安抚使程节重建改曰湘南李彦弼记元平章额尔吉纳新城碑在楼下明远楼在府治元时建虞集有记
　　榕溪阁宋黄山谷南迁过桂维舟榕下后人为作榕溪阁张南轩刘克庄俱有诗
　　沦漪阁在城南宋陶弼有诗
　　棠隂阁在城上宋张孝祥有记
　　奎文阁在府学后元时建
　　圆通阁在东江门外
　　青罗阁在雉山寺宋孙觌有诗后经畧使张栻即故址建禊亭
　　冷然阁在刘仙岩上
　　泛緑阁在揭帝塘之旁宋时建
　　藏圭阁在宣成书院
　　漓山阁在漓山明张鸣鳯有漓山阁醉归记桂林馆在府治西宋静江通判江应辰有记八桂堂在府东北隅揭帝塘上宋绍圣中知桂州程节治圃筑堂有熙春台流桂泉诸胜李彦弼为记乆废又八桂堂在府治明守罗用诚建
　　五咏堂在独秀山下读书岩唐大厯中观察使李昌巙建学其下宋元祐间桂守孙览考旧址建堂并刻顔延之五君咏于内榜曰五咏
　　清简堂在府治又有平易堂
　　桂山草堂在桂山麓明宗室朱静庵建
　　燕清堂在巡抚署后明景泰间巡抚李棠建有燕清八咏诗并序
　　懋徳堂在独秀山南明嘉靖间靖藩建潘恩有记华堂在龙隐岩东平刘无欲书华堂三大字僧慧澄刻石
　　世节堂在龙隐岩宋嘉定八年二月莆田方信孺新桂林西漕台防事为世节堂长沙易祓书三大字扁磨厓于岩侧
　　阳亭在文昌门外面漓山瞰阳江张南轩有仲春过阳亭诗
　　瑞莲亭在医学西元防访经歴郭思诚建至元乙亥学前莲池开有并头者因以名亭
　　烂柯亭在隠山朝阳洞前内有石棋枰孙抗诗片石充棋局即此
　　大空亭在刘仙岩麓
　　国朝康熈二十四年巡抚范承勲建
　　超然亭在府城西山宋折彦质诗有叠峰防续天容缺高嵒萦纡地势悭之句
　　碧浔亭在城上东北隅唐大中初韦瓘建
　　岩光亭在华景洞之前有石棋局烂柯石唐元晦建
　　望江亭在叠防楼之右明正徳间太监傅伦建粤亭在城北叠防岩后唐元晦建元防访经歴郭思诚重建更名拱极刻宋朱晞顔诗于石后燬明正徳间太监傅伦复建名拱辰宗玺为记
　　所思亭宋范成大建张南轩有所思亭海棠初开折赠两使者二絶句
　　碧虚亭在七星岩栖霞洞口旧名齐云宋范成大重建更名碧虚有铭
　　南熏亭在城北虞山寺左侧宋张栻建后燬元平章额尔吉纳重建
　　销忧亭在四望山麓唐元晦建
　　拱北亭在府城北明景泰五年建
　　癸水亭宋范成大以古记癸水绕东城永不见刀兵因作亭于水上有癸水亭落成示坐客诗蒙亭在伏波山岩之左宋嘉祐间经畧呉及建李师中有记
　　光月亭在伏波山东北
　　卦徳亭在隠山宋管湛建陈孔硕有铭
　　招隐亭在北牖洞之前宋詹体仁建
　　俟徳亭在潜洞口宋嘉定中管湛建
　　拜表亭风土记北接碧浔南连望月东俯长河西邻雉堞尚书卢匡建
　　东山亭在城上东北唐建今废一统志府之东门有大亭枕江与望月楼相接　案楼见县志在独秀峰下
　　诸葛亭在宝积山上明都指挥使耿良建塑武侯像于中所据最高桂城之景一览可尽成化二十一年太监刘防重修
　　朝阳亭在水月洞上宋乾道间僧了元建张孝祥有记
　　梅雪亭在旧府园中宋安抚机宜韩廷玉建张栻题额
　　訾家洲亭在城东二里訾氏故居唐元和十二年御史中丞裴行立建栁宗元为记刻石又有望月台
　　鸾亭在龙隠岩之左宋范成大建后废明成化庚子御史戴中总兵白玉复搆亭其上更名怡云正徳壬辰御史舒晟重修石壁鑴怡云亭三字今尚存
　　听月亭在栖霞洞前
　　国朝康熙六年僧浑融建
　　云崖轩在漓山南壁下宋方信孺建明万厯间知县邵以仁于信孺所鑴诗前建屋榜曰古云崖轩因祀信孺及范成大提学刘应祺熊惟学总督刘继文相继修葺
　　无倦斋宋建在经畧使防事西张南轩有记因而园在巡抚署内
　　国朝康熙二十一年巡抚郝浴建并记
　　仙人迹一在刘仙岩一在伏波岩
　　九疑山碑汉蔡邕文并隶书格古要论旧志云在广西今失考
　　桂林石瑞唐太宗时桂州献石瑞文上有字曰圣主大吉子孙五千嵗
　　平蛮颂碑九域志唐李靖为岭南安抚大使有平蛮颂碑韩云卿撰李阳氷篆额大厯十有二年立旧志大厯磨崖在虞帝庙　案李昌巙任桂管观察破西原贼吏士为刻平蛮颂正大厯时即磨崖石刻九域志所云平蛮为靖而碑立于大厯误雪崖二真书在漓山旁有佛像下鑴唐僧智深为合浦令吕兴造又朝阳洞三字宋张孝祥书水月洞三字谿园居士书谿园者宋静江倅呉亿之别号
　　雉岩两字在雉山刘晞书即里人隠居辰山者仙李岩三大字在七星山洞宋李弥大书
　　宋张南轩尊五美章真书石刻在弹子岩右岩壁上其郡文学长沙陈邕有跋云广汉张公栻书于桂林治事防桐庐詹公仪之命镵诸石俾凡临民者皆目击心存力行无倦时淳熈甲辰冬至日宋元祐党籍碑在龙隐岩
　　宋狄青平蛮碑在龙隐岩外石壁
　　高州石屏记碑宋洪迈撰文朱晞顔跋刻于龙隐岩
　　招隐山三篆字在隠山范石湖书又招隠二大字张敬夫书
　　新开隠山记唐防御判官呉武陵撰衙推韩方明八分书并篆额
　　明靖江悼僖王墓在城北尧山详见本传又诸王墓俱在山麓
　　明桂林衞镇抚司张礼墓在城北拱极楼西明广西都指挥佥事杨观墓在城东湴塘尾明云南按察使龙韬墓在城东三里将军塘明巡按北直监察御史刘琚墓在城西南教场侧
　　明云南按察使包裕墓在城西官田
　　明湖广左布政使徐干墓在城东豸山脚
　　明巡抚延绥都御使萧淮墓在城东三十里东岸村谕祭葬
　　明吏兵工三部尚书赠太子少保屠楷墓在城西古山麓谕祭葬
　　明户部员外郎李仲僎墓在城南十五里平山村明太子太傅吏部尚书建极殿大学士赠太保吕调阳墓在北闗外狮子岭谕祭葬
　　明巡抚南贑福建都御史殷从俭墓在城南十五里平山村谕祭葬
　　明应天府丞太仆寺卿张文熙墓在城东三十里垜钱山麓谕祭葬
　　明分巡雷琼道按察副使洪敷诰墓在城东七里店
　　明应天府丞光禄少卿吕兴周墓在城南二十里李家村
　　明广西总兵官挂征蛮将军印童元镇墓在城南三十里白竹铺
　　明镇远知府张宗炜墓在城南六十里刘家庄明兵部侍郎张同敞墓在城东六里竹桥村
　　国朝广西镇守将军三等伯线国安墓在城南三十里枫林村
　　明义姑张氏墓在城北拱极楼西
　　义塜宋淳熈间经畧刘焞于南寨门外置南义塜绍熙初经畧朱晞顔于通道桥侧置西义塜命僧防守刻碑记事元至正乙亥都元帅多尔戬命西山资庆寺僧昙惠为万丈塔在城北五里丛塜桂林之俗拘忌俚术方隅日月小不合至服除弗治宅兆宋乾道间范成大与民期约以秋八月十五日皆葬所亲否则即以不孝不道论至期收葬者什九其无亲识及子孙漂零者官为聚而穸之于城北各以石揭其姓名不知为谁则云旧在某所使后可访混入穴中狼藉不分者尚数十担合二大塜为文祭之父老以其文刻石于西湖隠山潜洞
　　灵川县
　　古县治在县治东南五里
　　旧学基在县西一里吕仙山之东元初迁于县南大象山之西至元二十九年复徙今地
　　大龙驿旧名银江站在县东元至元间镇南王征交阯所设者今半为民居半为古学基
　　大榕馆在县北三十里明建
　　枕流亭在滑石铺十里旁有道乡泉碑明万厯间知县蒋一葵因宋邹浩北还经过此赋诗有惟有流泉声似旧凭栏重聴响潺潺之句故名立碑亭侧
　　宋太宰李邦彦墓在县西三里龙田岩之南明应天府尹赠工部侍郎张孙绳墓在甘棠铺明浔甸知府张言墓在县社山村
　　双女塜在县南四十里半云山旁高十丈周围二里俗传舜二妃葬于此
　　普瓉塜瓉灵邑人为安南都防没葬于寿圣寺之北寺即其旧宅
　　兴安县
　　古城在县治西北隅遗址尚存又县治北三十里亦有古城曰上城东城西城北城今莫考
　　临源县唐初置在县治南乡廖仙井之旁遗址尚存
　　全义城在县治东二里居民犹称全义坊唐柳子厚全义县北门记即此地
　　秦城在县治西南四十里旁有秦王庙盖始皇二十有三年筑以限越者城今废庙尚存宋曹辅有诗
　　越王城在县治越城岭西南汉高后时遣周灶击南越越据险为城灶不能逾岭即此
