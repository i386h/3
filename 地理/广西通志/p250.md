<!-- { "loadSidebar": true } -->
　　缑仙姑长沙人也入道居衡山年八十余容色甚少徙居湘南唐相国文昭郑公畋自承防学士左迁梧州特遇姑姑谓文昭曰此后四海多难人间不可乆居吾将卜隐九疑矣言讫遂去
　　女道姑唐时人于永宁防瑞岩修炼岩有石釡毎日出米三升适有老僧至以米不敷凿其釡得米三十六升后不复出道姑饥饿死忽一棺漂至侍女扛入棺内覆以石獞民疑有异物欲开之倐然雷大作因止其棺半覆于石石牀石釡犹存监殿仙师陶克忠宋时平乐人其妹适谭氏生二女白日飞升克忠躬耕望雨甚切二女忽至曰饭我即雨饭毕果雨克忠随亦羽化洪武间立庙祀之
　　谭氏二仙女平乐人端平间【一作五代时】家于乐山里鲊塘村之诞山继母不惠备极苦楚因修黄老术一旦羽化尝飞矛于诞山之原人立祠以祀毎嵗旱有祷輙应
　　甘陆象州人有志畧时栁州为南汉所据诏陆出征每以术得防拜防国将军及归里祸福处先知如神州人立庙祀之
　　甘佃象州人家富好施贫而告者未尝少吝性灵异决祸福无不竒中一日聚邻里告曰吾厌世矣示众以修身事言讫瞑目而逝乡人设庙像祀之后封惠济感应侯元加封孚应惠济圣公明加封王号
　　何邻不知何许人五代时寿百余嵗有道术隐思恩之思邻山后不知所适
　　黄道人五代时隐思恩山中修炼山因之得名曰黄道山
　　莫公失其名后周时人也别号爽朗道人家居昭州之富川县七嵗辞母入石岩中跏趺静坐卒莫窥其所为年二十自谓能空明寂灭居人相率伺岩外一夕俄不见皆以为翀举云
　　于道士象州人宋干德间隐西山岩修道白日飞升
　　独傲仙女象州六村人宋干德间傲氏与嫂独孤氏赴天葢山采葛饮泉见防鲤戏水取之堕泉中独孤氏救之亦堕经月余乃于空中呼父母曰吾仙女也有过谪人间数满当还象人因名其山曰独傲山
　　七仙女不知何代人隐于兴隆土司七首山学道后仙去
　　石仲元桂人号桂华子为道士住七星山工诗宋天禧中将殁谓门人曰昨梦得句云地连锦野东西去水接朱川次第来此吾有生之患荣谢当然未防之文子其嗣之尽出平生所作诗三百余篇授之曰凡吾所得子之所知必传之浃旬而殁有桂华集
　　马知章藤州镡津人也为道士独持道德南华两经曰真宗在此同邑契嵩重之尝铭其所赠砚目为道交
　　安昌期恭城人少举进士皇祐间为横州永定县尉以事去遂不复仕遇海丰令胡济余结纸为数纽覆之以器因叱之其器遂动徐啓其覆俱化为防饲以饭咀嚼如真防既又叱之复覆以器而纸结如旧常上山采药食之吐出其津胶叶如膏治平乙己携一童徃峡山广庆寺谓寺僧曰乆闻此山有和光洞故来一游遂与俱徃凡数日不返僧求之莫知所在惟石室间有诗云蕙帐将辞去猿猱不忍啼琴书自为乐朋友孰相携丹灶非无药青云别有梯峡山余暂隐人莫拟夷齐后题前横州永定县尉安昌期笔
　　武志士来賔人修炼于武神山每出赴斋供即架青布幕为桥去五七里逺至市防人见而奇之越数年道成宋元祐初白日上升
　　鼇山道人明道中尝卧州学士人叱之曰莫欺闲客也防作诗士人授纸笔吟曰家住鼇头最上山偶将踪迹到尘寰不妨名利塲中客忙者自忙闲自闲出门不知所之　案鼇山在庆逺府城东南二里
　　栖霞洞道士宋嘉祐时桂州一人入栖霞洞烛灭不得出明年乃与游人俱还自言尝见数道士相谓曰知至道者天不杀服元气者地不灭因诵此故生众方惊异后轻举莫知所在
　　刘景字仲逹桂州人初为屠后为商尝贩私盐遇方士与剧饮授以片铅能制铜铁为金诘朝失方士所在景自是游方外至京师馆贾相昌朝家二十年冬夏一裘终日不食饮酒大笑旁若无人所谈老荘周易皆臻妙皇祐中还家容色如少年而妻巳皓首人皆异之乃栖南溪山石室中妻孥徃省至则有毒蛇猛兽不能进嘉祐时运使李师中访之赠以诗元丰八年九月召其子谓曰死便火我其夜无疾而卒年一百十八嵗举火燃棺时棺忽自啓中惟布袍绦履存焉后百余日亷州合浦还珠驿得其所致家书乃知景羽化里人名所居曰刘仙岩
　　归真子真仙观之道人也桂州唐子正读书观中与道人善授方书宋治平初子正领荐赴京至全州仆病不能行忽遇黄冠乃道人也笑谓曰吾为先生仆可乎遂荷担行如飞别去月余子正卧病湖阳驿道人留书驿吏视其缄题云呈桂州唐秀才归真子谨封发书则惟一诗云元山相见又之全不遇先生道未縁大抵有心求富贵到头无分学神仙箧中灵药宜频施鼎内丹砂莫妄传待得角龙为燕防好来黄壁卧林泉子正大惊而结语未能喻后为邕管机宜摄倅事熈宁丙辰交贼防城遇害死于州治黄壁亭角龙葢指丙辰也欧阳辟为撰唐少卿遇仙记
　　卲道士字彦甫苏轼送卲道士归都峤洞天诗云乞得纷纷扰扰身结茅都峤与仙邻少能寡欲顔长好老不求名语益真许迈有时还学道陶潜无酒亦随人相从十日还归去万刦千由结此因又耳如芭蕉心如莲花百节疏通万窍玲珑来时一去时八万四千此义出楞严世未有知之者也元符三年九月二十一日书赠都峤卲道士
　　罗隐江西泰和人宋时常隐于兴隆之都阳旗强二山后仙去今犹有题刻遗迹
　　罗仙宜山人尝牧牛于防仙山下一日遇一老翁以水一勺饮之觉身轻举歩如飞后遂仙去贺州道人为颜持约客持约名博文建炎中谪官贺州好延方士道人敝衣大冠数过颜颜輙出酒饮之他日邀颜于城外十里许入深山同坐石上谓颜曰偶获名酒同公一醉袖出瓢取两杯共酌各饮十四五计瓢才受升余而终日不竭颜异之起再拜道人曰子可教即取书一编授颜乃圭峯所注周易防同契也
　　梁贤植梁之德容州西南隅望山坊人贤植年二十三之德则长一嵗隆兴甲申四月同游都峤山攀萝而上抵山巅梵宇三楹閴无僧尼惟神像钟鱼而已山泉清洌树有一桃如人食其半者取而分啗之味异常凡气顿减比归不复粒食容色红润大异昔年惟背微伛偻镇帅程召置空室扃其户数日如故始信而礼之辞家游蜀莫知所终周师庆五羊人宋开禧中炼丹于邕之伊岭岩中后人名曰望仙岩石刻碑铭尚存邕州安抚王侃有诗
　　陈楠字南木号翠虚惠州博罗人以盘栊篐桶为生浮沉世俗莫有知者后得异术尝之苍梧适遇郡祷旱人忧暍死翠虚乃执铁鞭下渊潭驱龙起须臾隂云四合雷雨交作境内霑濡遂为丰年又行钦管道中遇羣盗拉杀瘗之后三日盗散复苏游长沙冲帅节执拘送邕州去数夕又回长沙其灵异如此宁宗嘉定六年尸解去
　　呉优字世逺宜山人初业儒后为州吏遇异人授一杖欲有所徃携之顷刻即至家居叠石村去郡治三十余里每日昏暮归家昧爽在郡人皆异焉一日郡守因事诃之拂袖谢去逾夕而终时宣和间也之日舁榇至桃源山扛索忽断举之不动俄顷蝼蚁皆衔土葢棺成一巨塜且露一角百余年尚完好如新乡人因立庙祀之赐额曰显应后时着灵迹绍定五年又上其事加奨灵正侯卢仙宋时人失其名偶之﨑岭樵采遇一仙盘桓片时出山已三嵗矣后游都峤不还时有见之者童颜如昨邑人为之立望仙坊
　　卢六者上林人性不食肉一日徃樵大明山见二白衣童子变幻可骇因谓曰汝且去更十日可来授汝道如期而徃端坐石上无言而化乡人以为尸解又有莫四者亦传坐化于大明山峝
　　崔莫二仙姑不知何许人宜州城北有防仙山由丹流阁而上崖百尺石峝一区其半是二仙炼丹处中有丹灶石蓬皆作金碧色光彩灿然葢丹火熏烁也灶后即二仙卧所头臂股胫两形毕现深入石寸许崖峭深人罕蹑者至必香楮黙祷之力方能縁焉不则惟望叹而已
　　居思娥住思岩山在贵县南七十里人入山恒见之不知名姓世代问之则曰此山中人人号之曰思岩异人山多竒花异果味与常别取懐之輙迷不得出
　　杜应然宋武林人随父宦游流寓广西专心慕道寄迹黄冠中遍游天下名山嘉定间始来融州张自明建昌人宜州教授摄州事后授知州风流文雅宦迹多可纪者一日集士民谓曰吾将入闗矣士民随之诣九龙山入一洞奇香絪霭光景殊别有石碑题云宋刺史丹霞张公之墓镌磨宿搆公飘然而入浮云乍拥洞口渐合今其洞门仅容一人侧身可进又案府志九龙山注云刺史张自明卒舁棺过此石开自合
　　蒋晖全州道士志行髙卓洞賔谒之适蒋他出题诗于壁曰醉舞髙歌海上山天瓢承露浴金丹夜深鹤透秋空碧万里西风一剑寒后书无上宫主访蒋晖作遂去蒋归大惊曰宫字无上此吕翁也追之不复得矣
　　莫道人者容州人居石峝入山不知几年问之亦自不言嵗数山下父老有八九十嵗者言自小巳见其丰姿容貌须鬓不异于昔精力甚健登山如飞不避寒暑萧然一庵傍无侍者尝夜坐于飞云顶石岩间有虎侍傍逹旦乃去贵宦游山求见之多不遇遗之诗者不一宋理宗末年犹在
　　吕仙即吕纯阳尝憇梧山郡人因搆吕仙亭元天厯间疫大作有张彦才者梦一道士入其家求庭前樟树为吕仙像彦才许之明旦风防树置亭下疫遂息元末像左指间生灵芝一本状如莲花馨香袭人明嘉靖间芝又生于亭砖
　　李龙者元至正间兴业大李村人事修炼术偶携妻访外家酣饮还途中谓妻曰体中燥痒不可忍防须过前溪一浴而姑待于此有顷风雨骤作妻趋视之则遍身鳞甲矣嘱曰我岁一来归当以米糕祀我遂化龙去毎岁果一还还则雨足稼丰乡人呼其居曰李龙宅
　　龙道人元末结庐平乐走马坪环植以竹明洪武二年通判夏天啓访之赠诗云竹木森森畵不如悬崖峭壁一茅庐人生若识机妙须向禅闗觅太虚后六年积薪自化
　　姚道士号清溪賔州人明洪武十三年于龙虎山学道常骑虎遇旱祷雨如注南宁孽龙作祟当事驰迎顷刻而至斩孽龙太守庙蛇精食人复杀之后白日飞升
　　欧阳碧潭平南秦川里人永乐初游江西龙虎山求道张真人鉴其诚慤授以秘术能役神风雷贵县旱县尹命欧阳至澍雨大沛尹所锡赉辞不受遇事能前知后仙去有庙祀之
　　何璘賔州人恬淡轻名利采药茹芝至天顺年二百三十余嵗飘然不知所适人咸称为羽化邓清字子真明正统间羽士也居岑溪习瑜珈教得异传一日雷击物遇秽堕地清为呪洒水浄之雷遂飞升迁居善村常游聚仙峯顶羽化之日棺为风雨飘去置石中乡人立祠祈祷輙应
　　文志矩紫极宫道士先以采药为业年四十一嵗始出家游武当龙虎诸名山妙契符箓之术其应如响天顺间无病卒次日有见志矩者谓其人曰吾宫今日奏醮可送面至今晨失一拄杖在某处亦可令人送来其人诣宫果然始知志矩乃尸解去
　　全用诚灵川人少随父入蜀娶于蜀生二子一日遇异人授以仙术防父卒即扶榇归事母最孝及母死即倾家所有妻子令归母家结庵于北障山中名如佛岭尝夜行山顶诵经虎豹皆伏客来寻访所遗物自某地来悉能知之持行二十余年立化不仆弟子北源山中
　　宋真人宣化宋村人也尝驾一龙顷刻取生椒为鱼脍书符呪能逐疫激电道家之灵寳懴书传言皆其创笔
