<!-- { "loadSidebar": true } -->
　　吕犹龙字雨邨正红旗人康熙三十九年任岑溪令岑接壤粤东流匪往往逋藏煽讼地小而称难治犹龙洁己爱民四境胥悦会母疾详乞归养巡抚彭鹏重其才有豹见一斑及不愧为民父母之语为具疏以请调知博白博邑多陋规民虽重病而因仍供亿莫敢言犹龙莅任甫两月访悉民隐凡现办换票拆引加耗诸弊政列欵具详禁革镇以廉示以信恵威交挚一如岑溪治行为一时最晋秩去两邑士民至今懐思不置
　　郑昱字方南湖广黄冈人进士知建阳县有廉能声累官江西粮道康熙四十一年迁广西按察使持法平允民无寃狱于豪强奸恶执法无所寛假弊孔尽革政肃风清修复宣城书院集诸生课其行艺而进退之尝巡阅郊甸耕者赏勤饬惰敎令沿江作车坝灌溉粤民至今仿效水旱无虞陞安徽布政使
　　李涛字述斋山东徳州人康熙丙辰进士歴官浙江转运使四十一年陞广西藩司未几以终养告归越五年复补广西驭吏恤民礼贤爱士修复书院集诸生肄业给以膏火买临桂兴安田二顷九十三亩以为讲学经久计时有亏官帑者株连他族或漫指民屋为己物追索严急涛廉知其伪勘请咨豁安业者不下万家后晋太常粤民攀舆泣送【旧志】
　　潘明祚山东进士康熙四十一年为藤县令敎养兼修清白自矢县旧例有纳粮外索二分之费吏役承管公堂之需又有供应柴炭查封民船挨防户册取办祭品以及蜑户鱼税民夫帮钱种种苛累明祚之任概行详革勒石永禁民困以苏张绥逺奉天人康熙四十二年由部曹出守思恩府爱民若子偶遇歳歉即捐赀赈济逺近均沾民无菜色疾疫即延医设局普施病者又常令家人徧歴郊野凡有暴露之棺无主者出赀掩埋有主者劝令速葬郡治半属土司淫陋相沿未能悉化绥逺乃广建义学延师训导不分汉土皆令诵习其中由是汉土之民咸知礼义即狆防猍猓亦间有读书识字者
　　梁鳯翔陜西咸寜人康熙癸丑进士初任江南呉县令有政声四十二年陞上思州知州手书训语四条正男女内外之别严师巫邪术之禁广辟荒田重惩私贩自是风移俗易歳稔时和有禾生两岐之瑞百姓称为真父母
　　张义云南新兴人康熙丁卯乡荐四十三年授岑溪令莅任后即诠释
　　圣谕十六条按日诣乡集士民亲为宣讲农夫牧竖无不领悟操守廉介处事明决革排门月夫诸陋规以除民累有告诉者即日剖断勿令伺于县门胥役无间可乘故贫民之寃易白而讼师不能逞其奸生平自奉止于一饭一蔬衣履非极敝不易卒于官邑人醵赀以助旅衬乃归
　　张维逺字徳侯奉天人康熙四十三年任分巡右江道右江蛮獠杂处夙称难治猺獞凭险出没素为民害维逺至以为若辈亦有人心不忍不敎而诛因多方开导务令家喻户晓由是民风丕变冦盗息以其俸入之余设义学赈饥民寻迁驿盐道剔除奸弊禁絶私贩商有余赀引不壅滞本实心行实政民免淡食之苦茹蘗饮氷清操益厉表率属员皆勉为廉吏云
　　陈大辇字子京黄冈人康熙四十五年进士授永安州知州永安处万山中土著者皆猺獞不知礼义廉耻风俗最乖大辇为定婚嫁丧葬之制俾习而行之建学以兴文敎俗用丕变调任西隆州革顽戢暴汉土悦服后迁福建盐运使分司去刘楚河南人以行伍补梧协陆路把总善骑射忼慨有智畧防守岑溪二十余年康熙戊戌二月朔晨起见贼刦婴村楚愤恨尽出城内兵得六人令以兵少止之楚曰婴村去城不二里白日盗刦目中岂尚有官乎我誓不与贼俱生矣遂毅然往贼列阵村外百总刘得胜挺鎗直前贼殱之楚吼怒矢连发不中一贼飞鎗至楚夺鎗贼倒撞田坎下楚方欲驰刃一贼从旁刺楚坠马跌贼跃起支解之随丁聂义至急发炮击杀楚者不中即举炮棓贼终不能突围而死义子甫十龄惊遽掬土块击贼贼逐之旁观者拉走乃号泣去贼亦返越五日副将刘沛追至连城杀贼五得贼魁快子筒首祭楚云
　　张若霈桐城举人康熙六十年由严州府同歴治中迁知梧州府梧郡商贾辐辏东省不逞之徒每潜入为盗捕之急则逋还东省隔属闗提每致闻风逺遁若霈至専意练乡勇申明赏罚以鼓励之严饬保甲守望相助有自首改悔者收作抚丁分卒伍中既约束有人又有月粮以糊其口本地无勾引之人而东省胠箧者亦屏迹梧厰为本省公费所由出利源所在往往因缘为奸若霈处膏不润商贾称便税课以充报最迁驿盐道值盐政敝壊
　　诏令详议善防遂改为官运官销当创制立法之初头绪繁多若霈悉心经画条分缕析尽中机宜国课无亏东西便之至今食其徳焉其他有利于民者行之惟恐后以积劳成疾卒于官
　　胡醇仁字令逺江南山阳人雍正二年选柳州改知平乐府平属八州县民狼猺獞杂处刁顽每恃穴窜智弱肉强食以狎侮乡曲醇仁惩暴矜愚寛严得理修复书院重文士之有行者以劝俗府江民病涉修浮桥以济人服其恵后奉调督兵八达醇仁兼驰赴军前涉厯诸险隘悬料贼情往往建画辄中苗疆军食饟运合宜贼平并檄办理善后事醇仁益奋厉愿酬
　　国恩周旋岩谿瘴箐间不避劳险今八达八阳所设章程皆其创议也旋以疾故奉
　　恩防嘉奬给公用银一千两为归榇费
　　刘徳健奉天锦州人进士雍正五年知西隆州西隆畛接黔省苗獞村寨连错率多性悍轻生锱铢睚眦讐盗尘积称难治徳健彊毅有为每折狱必实心开谕示以曲直民皆渐次受约束八达为州岩境逆防顔光色及凶党苏文斌黄显达等恃险怙终横肆刦掠徳健谓此非可以包荒长恶也首发劣欵请兵进奋身随办苗疆军务直前蹈险冒瘴疠不顾积劳成瘁卒于官奏
　　闻恩奬给赏归榇费五百两
　　赵君良雍正五年任提标后营游击居官醇谨六年师八达逆防顔光色君良奉檄调军前贼众狼拒相岩险四设炮台君良攻夺平寨岭前锋突入中擂石死贼平奏
　　闻论防如典
　　罗文光右江镇标左营千总随讨八达文光破贼心雄愤恨率兵赴东岭炮台贼狡猾嵎负潜发鎗炮文光力战负重伤殒于阵贼平叙奏奉
　　恩防卹赉
　　呉正一字向亭浙江钱塘人雍正五年由举人拣选引
　　见授知天河县地荒瘠蛮獠错处谿谷寻仇构衅阅日无虚正一著论独谓凡此非无天良惟愚罔知法度使平吾心以听政迎机开导而善啓其良服驯当不与内郡民异奈何草菅驭焉逾年抚治果称最凶党莫东旺案累累逋逃久不获正一防府檄授机宜亲入寨迹捕草止露宿者浃旬始得之黔省古州苖梗会粤西兵进需米饷军陆行渉险负重恐不继正一奉委兼运事侦知由懐逺小江道梅寨泝流可直达古州时方虑生苗情叵测正一毅然乘舸犯险曲折而前苗人来役者辄劳以烟盐皆踊跃愿为导粮运径而费约省今古州接济兵米水道便利乃其剏始功也八年陞任东兰州东兰改土归流百度伊始会盛暑正一不避瘴疠经纪州事无少休遂以劳疾故















　　广西通志卷六十九
<史部,地理类,都会郡县之属,广西通志>
　　钦定四库全书
　　广西通志卷七十
　　选举
　　虞廷咨采周家宾兴汉察郡国孝亷唐开制科选士之制代更而所以得人之意同矣我
　　国家文治光昌
　　皇上立贤无方科目之外自贤良方正下逮一材一艺皆拔于幽隐而置之周行粤西前哲如赵观文梁嵩王世则冯京冠制科魁天下词章彪炳颉颃上国焉今粤人士涵濡乐育心声之发扬为
　　国华应休明熈
　　帝载庶防与立德立功无虚明试也夫志选举
　　荐辟诸科
　　汉
　　陈　钦【苍梧广信人成帝时举贤良方正详人物】
　　陈　元【钦子建武初举明经详人物】
　　申　朔【苍梧人建武初举孝亷详】　养　奋【人物郁林人永元中举贤良方正详】徐　征【人物苍梧茘浦人详】　　　士　爕【人物苍梧广信人建安中举茂才详】士　壹【人物爕弟建安中举经明行】邓　盛【修详爕传苍梧】
　　李　贤【人详人物苍梧】
　　宋
　　陶绍宗【人详人物平乐人开宝三年潘美荐官】
　　粟大用【光禄卿详人物武宣人大中祥符间应】
　　唐子正【举授登仕郎详人物兴安】　梁　诏【人治平初举孝亷详人物】唐　叟【贵县人元丰初举孝亷详人物】王应辰【临桂人绍圣中举经明行】唐仪鳯【修详人物兴安人庆元中应举详人】
　　王应申【物宜山人庆元中举人材特科官化】
　　田　昭【州推官应辰从弟嘉泰初以九经应】
　　毛　奎【举详应辰传恭城人嘉熈中举】
　　唐　清【孝友授梧州司法叅军富川人】
　　蒋炳文【淳祐间征知吉阳军详人物全州人理宗】
　　唐　震【时以荐举授静江法曹兴安人举】
　　元
　　文　陞【郁林人延祐中徴孝行歴官海北道】
　　封盛甫【容县人履孙子天厯间举明经详复孙传】
　　文子仁【郁林人至顺中以荐举授高州教授】
　　文　富【郁林人至顺中举人材特科官太常署丞】
　　王念九【容县人至元中举明经详人物】
　　谭元清【兴业人至正三年举孝亷歴官刑部主事】
　　闗士昌【郁林人至正间荐举歴官广东提举】
　　顔以达【永淳人至正间举人材特科授浔州同知】
　　陈国质【兴业人至正间举经明行修详人物】
　　罗伯龙【藤州人以荐举授柳州推官年次无考】
　　明
　　呉　礼【苍梧人洪武元年举贤良方正官至吏部郎中】
　　苏运昌【阳朔人洪武元年举明经授本学训导】
　　陈南宾【全州人洪武二年聘贤士侍经筵详传】
　　呉　【苍梧人洪武初举孝亷官至吏部郎中】
　　莫敬山【苍梧人洪武初举明经详人物】
　　陈伯魁【兴业人洪武初举经明行修详人物】
　　李原旺【思恩人洪武初举人材特科知新会县】
　　邹　彰【临桂人洪武八年举人材特科歴官浙江佥事】
　　冯士聪【藤县人洪武八年荐举授岑溪训导】
　　刘士斌【北流人洪武八年举人材特科知番禺县】
　　于　中【全州人洪武初章复荐详人物旧志列嘉靖误】
　　蒋　楫【全州人洪武中章复以学行荐详人物】
　　叶仁卿【平乐人洪武十四年举人材特科知东莞县】
　　文良锡【郁林人洪武十五年举贤良授香山知县】
　　龙　腾【阳朔人洪武十七年举明经授本学训导】
　　文卫钦【灌阳人洪武十八年举人材特科知庆远府】
　　文良弼【郁林人洪武十九年举茂才官鸿胪序班】
　　廖良辉【阳朔人洪武中举明经授本学训导】
　　李　善【博白人洪武中举文学授本学训导】
　　陈汝器【容县人洪武中举人材特科详人物】
　　邓　佑【阳朔人洪武中举明经授本学】
　　赵　清【训导兴安人永乐中举人材特科官】
　　甯从政【户部郎中北流人永乐中举人材】
　　梁世铭【特科知罗田县北流人永乐中举人】
　　廖蕴玉【材特科官市舶提举阳朔人永乐中】
　　王　瑞【举人材特科授乐安主簿藤县人永】
　　甘思忠【乐中举人材特科授万州学正苍】
　　陈　朴【梧人正德六年林廷选荐授藤】
　　郭继祖【县丞全州人嘉靖中举经明】
　　李文英【行修详人物全州人嘉靖中】
　　孙景德【举孝亷知新昌县平乐人】
