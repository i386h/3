<!-- { "loadSidebar": true } -->
　　张干宸全州人崇祯二年宰英德精明有为值流冦焚刦清溪干宸率兵亲冒矢石相持者三昼夜贼慑不敢渡江时含滙等处警报甫闻救援旋及又习练排门夫以壮声势保全境内不罹蹂躙任甫一载以觐行宦槖萧然鬻负郭田以归【广东名宦志】全在兹字任文灵川人天啓举人崇祯辛未进士初授昆山令寻改衡阳洁己爱民衡民呼为慈父【县志】
　　蒋季诚字明生全州人崇祯癸酉举人任江南崇明知县多惠政邑人立祠尸祝【州志】
　　国朝
　　文映朝字中含全州举人
　　国朝顺治间任安庆府同知以慈惠绥民诘奸御盗训士子恤流亡士民颂之有德政录梓行寻陞户部员外郎归萧然四壁人以为有五栁风卒年八十【州志】
　　刘舜濬桂林人顺治七年知常德府清操不染招抚残黎民甚德之立祠龙阳【旧志】
　　唐嗣昌号继先全州人顺治庚子举人初任江南上元令以清慎勤克尽厥职陞湖广武昌府同知多惠政卒于官楚人戴德祀名宦【州志】
　　厐頴陆川人举庚子乡试任嘉鱼知县当夏逆变乱独守孤城尽力保御后归养亲孝行克敦【旧志】文秉濂全州举人
　　国朝康熙七年知陜西淳化县多惠政县有浮粮国初已蠲免后揑报新垦且溢前额赋重累民秉濂力争于台使者事乃寝民感其德建祠祀之【州志】唐之栢字松交灌阳人顺治丁酉举人授汉阳县知县汉阳自明末困于兵之栢在任又当吴三桂肆逆大兵往来益着盘错才设水口义渡船清丁户缉奸宄修学教士分校得人擢知云南南安州邑中敛钱助行却不受调昆阳陞顺天治中政绩卓然为户部刑部郎司农司冦倚重之以老乞休【县志】
　　蒋学成桂平人知桂阳州政尚平恕尝刻小学日记省民格言又于南北门外立社学以教民后卒于官民为流涕肖像祀于鹿峰【浔州府志】
　　高熊徴字渭南岑溪人顺治庚子副榜康熙十三年吴逆搆乱孙延龄叛据广西逺近震动时岑溪失守伪总兵陈士龙统兵据之熊征与邑绅士鼓励乡勇斩士龙复岑溪奉调从征擒其伪将所至有功十七年春大将军傅宏烈恢复梧州委署熊征团练同知十八年补授桂林教授旋调思明兴学劝士两地文风为之丕变三十九年陞井陉知县会广西巡抚彭鹏始至知熊征守城破贼事特疏荐之遂超擢两浙盐运使在官多惠政四十五年卒所着有郢雪斋前后集等书【旧志】
　　蒋芾字肆柯全州人生而竒伟幼不好弄读书过目不忘作文未尝起草康熙丁夘举于乡筮仕得魏县擕一弟一仆赴任甫一月完积年重案十七事均防则革陋弊严烧锅赌博娼妓伶人等禁巡抚下其事于所属以为法魏滨漳河久罹水患屡奉檄筑堤元魏两处互相推诿芾劝谕里民均其役于通县躬赴畚锸资其糗粮五日夜堤成元魏赖之众名曰蒋公堤建义学遴士子肄业捐俸资其膏火魏始有列贤书登进士者初魏人好讼日投数百纸芾剖决如神二年后几致无讼以母病解印绶归去之日上官致赆父老攀辕不絶归家事母至孝抚弟侄曲尽友爱修先茔置祭田两新宗祠三党知交助婚葬倾槖无吝卒之日亲疎皆为流涕郡人士请于巡抚祀乡贤魏人亦祀名宦【州志】







　　广西通志卷八十
　　钦定四库全书
　　广西通志卷八十一
　　忠义
　　夫死者人之所难也匹夫效节慷慨奋絶有金石可泐而志不可夺者见危而授圣人许之粤西自骆越初开洎乎有明以前夷峒负嵎梗乱时作而义夫杰士躬值险艰倡勇勤事宁为蹈忠而死不为委蛇媮屈以生者指数屈矣今
　　国家德化旁敷边宇寜谧犹沛然屡扩
　　褒忠之典建祠崇祀遐逺不遗俾夫舍生取义卒之死者常生没世而名愈烈也岂曰一节可轻而阐幽剔隠顾可无待于纪述也欤志忠义
　　汉
　　贾雍苍梧人汉武帝时为豫章太守出界讨贼为贼所杀去头雍上马还营营中咸骇视雍胸中语曰战不利为贼所伤诸君视有头为佳无头佳乎吏泣曰有头佳雍曰不然无亦佳言毕遂死【旧志】衡毅苍梧人负勇畧与同郡钱博皆为郡太守长沙吴巨所信用建安中天下大乱荆州牧刘表以赖恭为交州刺史巨逐恭奔零陵吴将步隲将至使人谕巨巨欲纳隲而后图之与都督区景谋隲知之乃召二人计事即于中庭斩首以徇遂治舟舰合兵二万下取南海毅与博念巨部曲旧恩且隲之来非汉命也乃兴军逆隲于苍梧高要峡口与隲战隲几败会毅少却隲乗之遂溃毅与众千余人皆投水死无一生降者【旧志】
　　唐
　　厐孝泰博白人龙朔中以功授左骁衞将军为辽东道行军总管与苏定方程名振等征髙丽孝泰以岭西兵逼蛇水葢苏文来攻孝泰与战手杀数十人兵少力屈死之【旧志】
　　于向字仁中祖达为邕州刺史因留家于桂遂为临桂之西乡人向形貌雄伟居父母丧以孝闻咸通中诸蛮陷安南寇邕管秦州经畧使髙骈率禁兵五千赴邕管会诸道兵御之向闻束装往从骈击破诸蛮因进复安南骈署向为牙门将寻授本州团练使后辞归值黄巢寇岭南谿峒蛮应之逼州城主者执当坚守向曰徒示弱耳即上马引兵出与贼战于都狼山连挫其锋巢暂敛众以避乃乗势深入大战于洛阳坡后兵不继向气忿振提刀横击蛮莫敢撄会暮蛮散去向被重创亦道卒巢遂围城陷桂管【县志】
　　白耸栁州马平人仕为义胜都将光啓中寇入郡境尽驱其民掠其财帛耸率所部攻贼夺而归之郡人为之立祠【旧志】
　　宋
　　毛温富川人为钦州灵山簿时交阯寇陷钦廉白三州守令皆望风而遁温紏合土豪与战辄胜贼势遂挫遁去事闻召对称防加秩【平乐府志】
　　宋士尧马平人皇祐中侬智高冦邕州士尧率兵往救邕与智高战不胜少休再战为所败被贼斩首士尧尸不堕驰马还营贼望见传以为异不敢逼后赠屯衞大将军【旧志】
　　徐噩字伯殊其先洪州人五世祖名申唐元和中为邕管经畧使留家白州噩甫六嵗好读书专治周易兼通国语仁宗朝举于乡摄知宜州以讨欧希范功擢宣教郎白州长史皇祐间邕贼侬智高叛诏噩讨之引兵追至函阳大防歴战于金城驿援兵不至而死赠大理寺丞【旧志】
　　梁仲保宾州人勇鸷过人以三班奉职允本州团练寳元中知州吴元球以仲保豫平安化蛮之劳复亲増给奬之侬智髙引众向宾仲保迎战相持数日贼众益集仲保势孤竟死战所智高因陷宾城州人伤之立庙以祀【旧志】
　　潘盎苍梧人儒衣持翣言动不羣或谓其有先知侬智高至苍梧索盎至问之曰君视吾形貌有异乎盎曰相止贼耳何异也又问曰梧城何日可下曰虽经嵗亦不下复问吾欲奄有岭海长王南表何如曰殄灭不久何王之有智高大怒遂害之盎不为改容【县志】
　　唐子正字几卿兴安人治平初举孝廉后通判邕州熙宁八年冬交阯围邕子正与苏缄率城禁兵固守外援不至城陷子正及缄死之【旧志】
　　毛世毅富川人性勇敢仕为化州石城令剧贼李接反拥众攻城世毅谓尉曰吾与君当以死衞百姓亲率城中丁壮与贼战众寡不敌被执遂骂贼而死髙宗嘉其忠赠承仕郎【旧志】
　　毛炳字文虎富川人性倜傥不覊好读书乾道中以平冦功授横贵廉三州都廵检使后交冦犯境死于难赠太尉諡忠顺武烈二子维蕃维瞻并登进士【旧志】
　　李珙字温之永福人少业儒尚气节三试礼部两陞上庠不偶乃慨然以功名自奋防宜州蛮入冦以御贼首功补右职进筑南丹州以珙摄州监押为先锋羣蛮畏慑纳款归疆积官至武功大夫剧贼刘花三啸聚自防吉入冦广东朝廷议择将御之除广东路至则尽俘其众槛贼首送京师擢忠州刺史知融州议者以为赏轻拜邕州团练使会金人犯京以蜡书召天下兵珙闻之集僚佐曰主忧臣辱主辱臣死岂可以道逺便自营乎募死士三千人属通判蒋炳文与俱炳文托为桂帅所留珙独引兵进北至衡州贼将拥数万众扼其前旁郡皆闭城自守或劝珙宜退珙不从竟战死事闻赠忠州防御使官其子一人诏旌其门曰忠义【旧志】元
　　邓祖胜南寜人以右丞守永州闻杨璟师至约全桂守者互相应援全桂援絶城中食尽或劝暂投他郡以图后効祖胜慨然曰吾受封疆之寄保厘南邦不能御难以至此复何面目视息人间分当効死报国宁贪生耶璟督师四面攻之遂抽刃自杀【旧志防元史类编】
　　赵元隆字祖森兴安人元末为广西行中书省都事尚竒励节尝读书至士为知己者死拊几叹曰烈士当如此矣闻杨璟师压永州劝平章额尔吉纳发兵救永曰永桂之蔽无永则无桂也况邓侯有约义不可负平章听之既闻全州不守所遣兵复败永破邓祖胜自杀元隆乃约平章共以死守又私与同官言昔荷邓侯知遇所以不即死者期效尺寸以报之今邓侯死矣尚可独生乎元隆分守伏波门久之从西门入顾谓从者曰此吾死所遂引兵自决【旧志】
　　葛德声葛才声阳朔人通达时务尤有勇畧当元李之乱民无所依乃率众登山立寨保障坚守境以独全及明太祖遣兵至率众归附邑赖以安【县志】明
　　覃聪容县人洪武间授百户毎击贼奋勇为诸士先廉州所印为贼掳去聪奉调追贼以计夺印还复与战力屈死之葬博白六练村【旧志】
　　钱家寳怀集人永乐二十二年以招安贼首杨文寛功授慈乐寨副巡检世袭先是邑长吏谋建学宫家寳言曰学宫所以教吾邑子弟者义不可后遂捐金作明伦堂三间以为众倡【县志】
　　易先全州人国子生知谅山府有善政任满当还交人乞留进三品俸留谅山洪熙元年交人叛死之赠布政司防政【州志】
　　朱琼临桂人登正綂乡举任开建知县有干济才天顺二年春流贼攻县治琼冒锋镝御贼以无援遂死举家罹祸百姓伤之【县志】
　　苏志怀集西水里人正统八年以勇士招抚贼首覃志亮功授武城乡土巡检【旧志】
　　宋钦苍梧人永乐十五年领乡荐入太学授户部主事陞郎中建白多经国善计陞湖广右防议正统十四年麓州乱朝命遣靖逺伯王骥征之以钦督饷钦不避艰险乗小桐艚往安洪等江次卢溪与贼遇率所兵迎敌厉声数其罪词气壮烈贼不敢害陞广东右布政使未几改授江西晋湖广左布政使时苖冦作逆悉心经画冦平遂致仕归天顺六年冦陷梧城钦率郡人力战死之祀乡贤【县志】
　　周昌宜山人平生负义有古烈士风时地方多事昌为千夫长鼓舞民兵人人奋义所向无前本府同知叶正壮其才委御鸡辣等寨贼昌率众集西府庙防血为盟誓不与贼俱生及见叶马毙易以已马正扶掖而升偶中流矢死之【旧志】
　　龙彪昭平人智勇有能成化间夷贼作叛众举彪千夫长斩贼帅胡公强并擒邓公间等六百九十九名题奏昭平寨土巡检司世袭后龙景云任渊等于隆庆六年平上下四屯等处子孙勋绩相望如此【县志】
　　何清陆川人成化间冦作时清祀祭家居以计随布政使陶鲁勦絶之迁学独任其劳两为巡检悉以能着清同邑人周南者庠生有文名与清并随陶鲁讨灭草冦斩其巨魁以献又厐杰亦县人由胄监任畨禺主簿有勇畧冦作与南设计捍御地方赖之【旧志】
　　蒋玑字天器平乐人治壬子举人授连城知县玑始城连城而武平贼刘隆作乱邻邑多被剽掠惟连城赖玑故全由是以智勇闻当道檄捣贼巢被执不屈遂遇害事闻赠汀州府同知廕其子国学生祀乡贤【平乐府志】
