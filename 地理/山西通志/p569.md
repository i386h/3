<!-- { "loadSidebar": true } -->
　　杨博字惟约蒲州人父瞻御史终四川佥事博举嘉靖八年进士除盩厔知县调长安征为兵部武库主事歴职方郎中大学士翟銮巡九边以博自随所过山川形势士卒多寡强弱皆疏记之至肃州属畨数百道要赏銮虑来者益众不能给博请銮盛仪衞集诸畨辕门外数以天子宰相至不悉众逺迎将缚以属吏诸畨罗拜请罪乃稍赉其先至者余皆惧不复来銮大喜还荐博可属大事尚书张瓒一切倚博办上或中夜降手诏随事条答悉称防毛伯温代瓒博当迁特奏留之已迁山东提学副使转督粮参政二十五年超拜右佥都御史巡抚甘肃大兴屯利请募民垦田永免科修筑肃州榆树泉甘州平川境外大芦泉诸地墩台凿龙首诸渠初罕东属畨迁肃州博为筑金墖白城七堡召其长令率属徙居之凡七百余帐总兵官王继祖却冦永昌镇羌参将蔡勲等战镇畨山丹三告捷斩首百四十余级进博右副都御史母忧归先是仇鸾镇甘肃博常发其贪罔三十事及鸾拜大将军数毁之不聴服阕召拜兵部右侍郎转左经畧蓟州保定潮河川水湍悍不可城博缘水势建石墩置戍守还督九门寻迁总督蓟辽保定军务三十三年秋巴图尔及达喇逊十余万骑入蓟镇攻墙上数遣骑货博博擐甲宿古北口城上督总兵官周益昌等力御上大喜驰赐绯豸衣犒军万金冦攻四昼夜不得入乃并攻孤山口登墙官军断一人腕乃退屯虎头山博募死士夜以火惊其营冦扰乱比明悉去进右都御史廕子锦衣千戸明年复入击却之擢兵部尚书加太子少保严嵩父子招权利一切格不行防父忧去俄起兵部尚书代许论博疏辞而大同右衞围急改总督宣大山西军务博墨缞驰出闗冦引去右衞围六月守将王徳战亡刍粟且尽死守无二心博厚加褒防奏行善后十事给事中张学顔请留博镇抚奏蠲被冦租因佥其丁壮为义勇造偏箱车百辆有惊则右衞车东左衞车西使相声援又以大同墙圮急缮治塞银驿马诸岭以絶窥紫荆路备居庸南山以絶窥天夀路修阳方神池诸墙堑以絶入山西路乃于大同牛心山诸地筑堡九墩台九十二接左卫髙山站以达镇城濬大濠二各十八里小濠六十有四五旬讫功赐勅奬赉上数欲召还嵩雅不喜博请俟秋防毕徐议之秋防讫给事中王文炳请召还上以边防非博不可命加太子太保留镇如故布色巴琳及叛人伊徳济等数冦边先后计擒之又数出竒兵袭冦冦稍徙帐因议筑故总督翁万达所创边墙招还民为冦掠者六千百余人又请通宣大荒田水利薄其租报可移蓟辽总督召还加少保每先事为防上眷倚若左右手王直求封爵持不可久之改吏部尚书隆庆初请録建言诸臣死者皆赠卹给事中胡应嘉有言连疏乞休并慰留且斥言者一品满三考进少傅兼太子太傅时将游南海子率同列谏御史詹仰庇以直言罢力争之屯盐都御史厐尚鹏被论议留忤防谢病归尚书刘体干等交章乞留不聴大学士髙拱荐博堪本兵诏以吏部尚书理兵部事博魁梧丰硕临事安闲有识量自翟銮幕府知名出入中外四十余年始终以兵事着六年改吏部进少师兼太子太师明年秋疾作三疏乞致仕归逾年卒赠太傅諡襄毅当徐阶之被齮龁也博造髙拱力为解拱亦心动事获已后王大臣狱兴博语张居正曰髙公虽麤暴天日在上安得有此都御史葛守礼复与博曰事急矣非公莫能救要诣居正博曰愿相公持公议养元气因歴数先庙政府同心辅政及后来递相倾轧者居正愤曰二公谓我甘心髙公耶博曰非敢然也然非公不能回天防守礼偕都督朱希孝防讯博隂为画计使校尉怵大臣改供又令拱仆杂稠人中令大臣识别茫然莫辨事乃白人胥称博长者焉
　　张邦士蒲州人邦教弟嘉靖辛卯举人歴官山东右参政府志云早擢制科晩推賔席经国则累奏挞伐之功治家则丕着义方之训其他赡贫卹寒赈荒蠲券种种芳轨不悉数也
　　王光宇字徳潜临晋人嘉靖乙未进士性孝友母目盲祷于天母目复明歴官戸部郎中督粮甘肃严禁奸蠧士贫未娶者助婚资时兰泉刘驿丞卖女妓家为赎归之敌骑入疆授将士方畧以捷闻陞佥事巡陇右辑民抚畨豪黠敛迹民立生祠
　　裴绅字子书闻喜人晋公度后元时有泽民者以功授银符领平阳事始定居于蒲遂为蒲人嘉靖甲午举人戊戌进士授行人擢监察御史督理长芦山东盐课时多私贩首执郑尚书仆置之法民无敢犯按正定冦连犯太原议増紫荆诸　埤堑有白金文绮之赐按浙江上海防六事檄臬司问都御史戮平民报首功迁山东提学副使陞河南防政补四川擢江西按察使河南右布政使拜都察院右佥都御史巡抚陜西冦犯延绥提旅遏其南下冦复自宁夏入督众迎拒斩首八十余级以捷闻乃简西安等衞卒三千人奏设防将一员为内地备初绅督学山东有求庇其子弟者不得遂多方中之罢归卒年五十五
　　王轮蒲州人嘉靖戊戌进士生有至性祖母严苦志守节业得防旌其门与人言泪犹淫淫下居乡以任卹着通籍数十年所得俸钱悉以周族党起庶僚四歴巡抚保厘之绩为功于疆索甚大在蓟镇时尝出巡塞外舆夫偶蹶扑地堕轮水中众惧失色轮不之罪人皆服其雅量卒后追叙边功赐祭葬有加
　　杨时芳字道亨猗氏人四嵗能辨四声十嵗以童子谒令贾口试青灯夙负青云志对曰赤县长悬赤子心令抚首嗟异十三嵗入庠弱冠举庚子乡试授寳坻知县调正宁陞庆阳府通判督饷宁夏举纲振维不缘俗吏文法中贵人捕银鱼止传舎衘不刺谒因挤排乃曰以此受汚芬香多矣或言其城荒凉曰万井咸水一阶沙葱正吾着力处也及归敝衣羸马恬淡自处弟聨芳乙卯经魁早卒人叹为双珠失一子璠甲寅贡歴任教授
　　何尚贤猗氏人尚徳弟嘉靖甲辰进士由南郎中出为延安同知御邉有功陞汉中知府擒剧贼何勉致仕归动履饬谨非吊问未尝出闾称有道君子卒乡人私諡曰贞定子东麟贡士善诗文东凤丙子经魁
　　王崇古字学甫蒲州人嘉靖二十年进士除刑部主事由郎中歴知安庆汝宁迁常镇兵备副使击倭夏港追歼之靖江从巡抚曹邦辅战浒墅已偕俞大猷追倭出海累进陜西按察使河南右布政使四十三年擢右佥都御史巡抚宁夏崇古喜谭兵具知诸边阨塞身歴行阵修战守纳降附数出兵捣巢冦屡残他镇宁夏独完隆庆初加右副都御史冬进兵部右侍郎兼右佥都御史总督陜西延宁甘肃军务崇古奏给四镇旗牌抚臣得用军法督战又指画地图分授诸大将赵岢雷龙等数有功着力行牧河东龙潜出兴武袭破其营斩获多加崇古右都御史吉能入为防秋兵所遏移营白城子龙等出花马池长城闗与战大败之凡在陜七年先后获首功甚多四年正月改总督宣大山西军务崇古禁边卒阑出而纵其素通冦者深入为间又檄劳畨汉陷冦军民率众降及自拔者悉存抚之归者接踵西畨卫喇特黄毛诸种一嵗中降者逾二千人冬十月谙达孙巴罕鼐济率妻子十余人来归巡抚方逢时以告崇古念因此制谙达则赵全等可除也留之大同慰藉甚至偕逢时疏于朝陈三策而以安置海濵给配诸将为无策奏至朝议纷然御史饶仁侃武尚贤叶梦熊皆言敌情叵测梦熊至引宋受郭药师张防事为喻兵部尚书郭干不能决大学士髙拱张居正力主崇古议诏授把汉指挥使赐绯衣一袭而黜梦熊于外以息异议谙达方掠畨闻而急归调新爱兵分道入索巴罕甚急崇古偕逢时遣百戸鲍崇徳入其营谙达盛气待之崇徳曰今朝廷待而孙甚厚称兵是速其死也谙达闻言心动使使诇之崇古令把汉绯袍金带见使者谙达喜过望崇徳因说之曰赵全等旦至巴罕夕返谙达大喜屛人语曰是天遣之合也幸封我为王永长北方诸部孰敢为患他日我孙当袭封彼受厚恩岂敢负耶遂遣使与崇徳俱来又为新爱求官并请互市崇古以闻悉报可谙达遂缚全等十余人以献崇古亦遣使送巴罕归上祭告郊庙磔全等于市加崇古太子少保兵部尚书总督如故巴罕既归谙达与其妻抚之泣遣使报谢誓不犯大同崇古令要土蛮琨都楞济农等皆入贡谙达报如约惟土蛮以诸部主不能强致崇古念土蛮势孤蓟昌可无患令将士勿烧荒捣巢而疏请通贡市朝议复哗尚书干谓马市世庙明禁不宜许给事中章端甫请勅崇古无邀近功忽逺虑崇古复疏力争之因条封贡八事以上诏下廷议定国公徐文璧侍郎张四维二十二人言可许英国公张溶尚书张守直十七人言不可许尚书朱衡等五人言封贡便互市不便独佥都御史李棠极言当许状郭干悉上众议防御经筵阁臣李春芳等面请外示羁縻内修守备乃诏封谙达顺义王琨都楞新爱等皆授官封巴罕昭勇将军指挥使如故谙达率诸部受诏甚恭使使贡马执赵全余党以献上嘉其诚赐金币又给王印加抚赏惟贡使不听入京河套济农亦如约请命陜西总督王之诰议令济农一二年不犯方许封贡崇古复疏剖明之亦授都督同知崇古乃广召商贩听令贸易布帛菽粟皮革逺自江淮湖广辐辏塞下因收其税以充犒赏其大小部长则官给金缯嵗市马各有数崇古仍嵗诣赐堡宣谕威徳诸部罗拜无敢哗自是边境休息东起延永西抵嘉峪七镇数千里军民乐业嵗省兵费什三诏进太子太保万厯初诏理戎政给事中刘铉劾行贿诏责妄言已加少保迁刑部尚书改兵部初谙达从孙青噶台吉求谙达西掠畨崇古作书止之谙达亦报书谢至是欲西迎佛崇古言西行非谙达意且以迎佛为名不可沮宜饬边镇严守备而隂泄其谋于畨族铉及同官彭应时南京御史陈堂交论崇古弛防徇敌崇古疏辨乞休上优诏报之给事中尹瑾御史髙维崧再疏劾崇古力请致仕乃允归新爱彻哩克相继袭封十五年诏以崇古竭忠首事三封告成廕一子世锦衣千戸有司以礼存问又二年卒赠太保諡襄毅崇古身歴七镇勲着华裔封贡初廷议纷呶幸明季牵制文法之习是时尚未炽仅获成功顺义归款二十年崇古乃殁总督梅友松抚驭失宜西边始扰而祸已纾于嘉靖时至宣大则归款迄明季不变子谦万厯五年进士官工部主事榷税杭州罗木营兵变胁执巡抚呉善言谦驰谕之乃解终太仆少卿孙之桢以廕累官太子太保左都督掌锦衣衞事凡十有七年之采万厯二十六年进士官兵部右侍郎陜西三边总督
　　罗凤翺蒲州人嘉靖丙午举人官国子监博士擢监察御史出按山东监临乡试歴都察院都御史巡抚宁夏凤翺为政先自治不督厉下僚然不严而威承其流者皆凛凛知自爱兄凤翔亦以孝廉入仕籍有名于时时人称为双凤
　　傅希孟字仲道蒲州人嘉靖丙午举人任同州知州性简素质直去家不两舎而絶无行游者奉檄度田履亩按覈不携庖馔氷蘗之操三年如一日迁汉中府同知又迁顺天府治中歴姚安知府卒之日家四壁立
　　卫钧临晋人嘉靖己酉举人授任县知县洁已爱民卒于官吏民哭吊如丧私亲及归送越他境有望尘堕泪者入名宦兄钿辛卯举人由新城知县陞昌平知州耿介亷防时陶严煽毒钿执法不避权势卒为所构弟鏻辛酉举人任扶风知县有惠政补肥乡实心爱民招抚流移复业者甚众至定征规缓期限禁侵渔善政尤多后免归百姓立徳政碑
　　冯舜渔蒲州人嘉靖癸丑进士舜渔世宦裔习闻政事歴中外二十年俱着声绩陞延绥都御史初试时州守临潼赵阅其艺首擢之赵寻议辟及按察陜西力与平反时论称之
