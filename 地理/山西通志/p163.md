<!-- { "loadSidebar": true } -->
　　织造局在府治东
　　清军局在小分司北
　　阴阳学
　　医学俱在府治东
　　僧纲司在天寜寺
　　道纪司在天庆观
　　临汾县署旧在府城西明永乐元年徙东街感化坊因晋山书院改建治间知县许庄正徳间知县赵统重修
　　国朝康熈三十四年地震毁
　　上发帑金遣户部员外倭伦督同知县彭希孔重建知
　　县宫懋言增修
　　县丞宅在堂西
　　典史宅在堂西南
　　巡检司在张村岔【裁】
　　预备仓在普佑坊
　　社仓【六】一在北关一在县底一在乔李一在刘村一在吴村一在泊庄
　　惠民局四门各一所知县邢云路建
　　行署
　　提督学政在府治东南
　　察院在县治西
　　布政分司在县治西南
　　按察分司在县治南
　　分巡道小分司在县治南地震四署俱圯
　　襄陵县署在城西北隅宋天圣元年自宿水移晋桥即今治金泰和间县令韩旭修元至正间县尹王嘉改建明洪武二年知县余正重修
　　国朝康熈乙亥地震圯知县诸来晟恽东生宋继均续修
　　县丞宅在堂西【裁】
　　典史宅在旧县丞宅西
　　预备仓在县治西南
　　常平仓在县治北
　　各里社仓
　　行署
　　察院在县治西南兴义坊西洪武三年建
　　布政分司在县治西南兴义坊西
　　按察分司在县治西南明礼坊北
　　府馆在县治西南兴义坊东
　　洪洞县署在十字街东旧在范村杨县隋义寜元年徙今治明洪武三年知县杨茂建嘉靖间知县浦鋐王大任隆庆间知县王诏相继重修
　　国朝康熈乙亥地震毁知县李宣重建
　　县丞宅在堂东【裁】
　　典史宅在堂东
　　预备仓在县治西北
　　旧预备仓【二】一在城东隅改古佛寺一在旧街口改东岳行宫
　　社仓【四】一在县治东北明知县乔因羽建一在万安一在曲亭一在阳曲镇
　　普润驿在县北关
　　行署
　　察院在县治东
　　布政分司在县治东北
　　按察分司在县治南
　　府馆在按察分司西
　　阳曲镇公馆在县南二里
　　浮山县署在城东唐同光二年自郭城移今治元改神山为浮山署仍旧明洪武二年县丞徐秉彛五年知县赵思义增修嘉靖间知县许安万厯间知县杨逢春赵应斗续修
　　国朝顺治六年燬知县安应耀重修
　　典史宅在堂左
　　预备仓在县治南
　　常平仓在堂东
　　行署
　　察院在县治东桂林坊
　　赵城县署在城东旧在城西南为汾水所啮明宣徳五年知县杨瓒移建今治有薛瑄记后知县何子聪古儒向明倪继志邢伦俱增修
　　县丞宅在后堂东【裁】
　　主簿宅在后堂西【裁】
　　典史宅在堂东南
　　预备仓在县治南
　　义字仓在县治东
　　社仓【八】一在信义坊一在南虏一在李村一在大义一在马牧一在故屯一在董村一在纪落
　　行署
　　察院在县治东南
　　布政分司在县治东南
　　按察分司在县治西南
　　府馆在县治西南信义坊
　　太平县署在城东南隅唐贞观七年建五代及宋燬于兵金天会八年县尹毕景鲁重建大定间县尹郑景甫元至元间达噜噶齐明理明洪武二年知县邓布延布哈七年县丞毛煜成化间知县李浒治间知县尹琭俱重修嘉靖三十四年地震圯隆庆元年知县罗潮重建
　　国初兵燬康熈十五年知县吴轸重建邑人王奂曾记县丞宅在堂东北【裁】
　　主簿宅在堂西北【裁】
　　典史宅在堂东
　　御箴楼在露台前知县刘崇元石刻省刑箴省罚箴竪其下预备仓在城内西北
　　社仓各封镇共三十六处明时设久废
　　国朝康熈十八年令地方整理常平义社等仓于各乡镇年久圯雍正三年知县刘崇元复置
　　行署
　　察院在鼓楼西
　　布政分司在县治西
　　按察分司在县治东
　　岳阳县署在儒学东金大定二年县尹刘荣祖明洪武二年知县杨守忠修景泰间知县刘英隅旧记知县周冕俱增修
　　典史宅在县署东
　　岳阳楼在县治东
　　预备仓在南门内
　　大有仓在县治内
　　盈字仓在儒学内
　　行署
　　察院在南门内
　　布政分司在县治东今改义仓
　　曲沃县署在旧城东北隅明洪武二年县丞邢彦文建成化七年知县髙隆正徳十一年知县葛襘万厯十三年知县何出光俱重修三十七年知县赵彦复增修
　　县丞宅在县署东【裁】
　　主簿宅【裁】
　　典史宅在县署东
　　常平仓在县治西
　　社仓【二】一在县治西南嘉靖间知县隂秉阳建一在古南门外贾祠东康熈七年邑人贾汉复建
　　防城驿在县西北四十里
　　候马驿在县西南三十里俱明万厯十年知县沈时叙建
　　候马驿逓运所
　　行署
　　察院
　　布政分司
　　按察分司俱在县治内
　　府馆在县治东南
　　翼城县署在城南隅旧治城东王逢寨后唐长兴元年邑令张仲温建明洪武四年知县李谅縁浍水浸泊徙置今地训导靳柱序嘉靖间燬县丞张鸿重修知县贾名儒周诗赵堪增修
　　国朝康熈四十年知县马文镛再修
　　县丞宅在堂东北【裁】
　　典史宅在堂东
　　预备仓【三】一在陵下一在梁壁一在中卫
　　行署
　　察院在城隍庙西
　　布政分司在县治东即旧县治内有文潞公轩
　　按察分司在县治西
　　府馆在察院西康熈三十年地震圯今废
　　吴村公馆距城五十里
　　汾西县署在礼义坊宋太平兴国七年主簿赵彦建明知县陈文英修知县王自谨王賔开拓修崇祯元年燬知县孙以约重建
　　县丞宅在堂东【裁】
　　典史宅在仪门西
　　预备仓在县东旧县丞宅后缺裁改仓知县蒋鸣龙重建
　　社仓【二】一在县治南一在水阔镇俱知县毛烱建行署
　　察院在东门内明知县贾宣建蒋鸣龙修
　　灵石县署在闻门街北明洪武十一年知县张先建正徳六年燬知县孙燧县丞石宗玺重建嘉靖间知县董大经申嘉言万厯间知县白夏俱增修
　　国朝康熈三十八年知县郎国贞重修
　　县丞宅在二堂东【裁】
　　典史宅在大堂东南
　　预备仓在东门内
　　社仓【五】一在仁义镇一在冷泉镇一在苏溪村一在段纯村一在预备仓内
　　灵石口巡检司在城北四十五里冷泉镇【裁】
　　瑞石驿在南门外髙崖头镇隋开皇间获瑞石于此故名
　　仁义驿在县南四十里仁义镇
　　行署
　　察院【二】一在正明门街东一在冷泉镇
　　布政分司在城东南隅
　　按察分司在闻街南
　　霍州署在东街宣化坊元初权为行邸大徳七年地震圯八年监州锡里布哈同知州李伯渊修葺至正十八年燬明洪武四年同知吕稷建成化间知州张玘鲍克恭嘉靖间知州褚相汤克寛增修
　　州同防在州治后【裁】
　　州判防在州治西【裁】
　　吏目宅在仪门外东
　　霍山驿在东关
　　逓运所在澂清坊东
　　预备仓在仪门内西
　　广稻仓在仪门内东
　　常平仓在福昌寺东
　　社仓【六】在城者四附预备仓内在乡者二嘉靖间程复立辛置师庄二镇
　　行署
　　察院在州治西南
　　布政分司在察院西
　　按察分司在澂清坊东【圯】
　　府馆在城西南隅
　　小分司【二】在布政司左右各一
　　潞安府
　　府署在城西北隅子城内横冈上创自隋开皇初唐明皇为别驾时更崇饰之金元之际燬于兵明洪武初知州黄黼重修七年改为府署仍旧前有坊曰古上党郡堂后曰补过东有轩曰委蛇西有亭曰澂清廨后有堂即唐明皇所建徳风亭也多有宋元以来名公诸刻
　　清军防在府治东
　　督粮防【裁】
　　理刑防在清军防前【裁】
　　经厯司在府治东北
　　照磨所在理刑防前【裁】
　　司狱司在府治西【裁】
　　永丰仓在大街西南仓巷
　　税课司在大街东【裁】
　　长治县署在城东北隅即宋元上党县治明初废嘉靖七年青阳荡平从谏臣议乃改州为潞安府置长治县
　　国朝康熈五十九年知县董廷搢雍正六年钱人龙增修
　　县丞宅在大堂东【裁】
　　主簿宅在堂西【裁】
　　典史宅在堂西
　　预备仓在寅賔馆前
　　广实仓在城西南
　　行署
　　提督学政在察院西
　　察院在府治西南上党门内明知州李显忠建知府刘复初增修后有亭颇都雅大学士夏言按临见其亭豁敞虚明因顔其亭曰我心竝作箴
　　布政分司在察在察院右【废】
　　岳备道在子城内府治东南即旧按察分司【裁】
　　潞州卫明洪武初以唐节度使牙总管都督府为署永乐中改为藩王府指挥徐衡移治当城之中直通南门内有镇抚司五所俱圯
　　小察院在察院前
　　皇华馆在大街东使节所驻
　　官防在韩店通髙平路明知县李仙品建
　　长子县署在城西北隅集贤坊明初县丞阎弼建宅后有台曰得风郡丞王清贤署县事改题曰后乐
　　国朝康熈间知县郭守邦建亭三楹仍额曰得风张懋煌王元偀记
　　县丞宅在堂东【裁】
　　典史宅在堂西
　　漳泽驿丞明洪武三年设原在郡城西漳泽村八年移本县南关明季兵燬
　　国朝仍设如旧僦城内民舍居之【裁】
　　预备仓在县治内
　　培秀仓在学宫内
　　社仓【四】一在城内一在鲍店一在壉村一在石哲行署
　　都察院在县治东【废】
　　察院在都察院东知县何出图建
　　布政分司在都察院东今改为报恩生祠
　　按察分司在县治西
　　屯留县署在城中唐武徳五年自故城移霍壁村即今治宋金元因之明洪武二年知县楚瑁重建成化间知县王绅嘉靖间知县孔时王正人任肃重修
　　国朝顺治间知县顾有章康熈间典史王良璧蔡士燮俱增置
　　县丞宅【裁】
　　主簿宅【裁】
　　典史宅在正堂东南
　　预备仓在县治西北
　　余吾驿丞【裁】
　　行署
　　察院旧在县治北治十三年知县刘刚移建东北布政分司【废】
　　按察分司【废】
　　公馆【二】一在余吾驿一在交川【俱废】
　　襄垣县署在城西北隅元至元七年县尹韩俊建至正二年知县阎仲荣拓增元季燬明初县丞魏惟明重建后知县王尚礼郑宜杜汝慤公一阳田子坚
　　国朝知县袁良俱增修
　　县丞宅在堂左【裁】
　　主簿宅在堂右【裁】
　　典史宅旧在仪门东今移住主簿宅
　　请益亭在县治西南隅
　　预备仓在仪门外西
　　巡检司在县西七十里巑山之阳【裁】
　　褫亭驿在城西六十里褫亭镇
　　逓运所在驿西
　　行署
　　察院在县治东南
　　布政分司在县治西南
　　按察分司在县门外西南
　　潞城县署在城崇智坊明初知县张璧建后知县陈胜张遇王维垣冯惟贤增置
　　国朝知县宋国瑛黄敏生张士浩俱重修
　　县丞宅在堂左【裁】
　　主簿宅在堂右【裁】
　　典史宅即旧主簿宅
　　预备仓在县治前
　　行署
　　察院在县东街
　　布政分司在察院西
　　按察分司在县治西今俱废
