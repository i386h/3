<!-- { "loadSidebar": true } -->
　　元畧字儁兴中山王英第四子熙弟也累迁给事黄门侍郎清河王怿死后元又黜畧为懐朔镇副将未及赴任防熙起兵于相州与畧书来去寻值熙败畧遂潜行自托旧识河内司马始賔始賔便为荻筏夜与畧俱渡盟津诣上党屯留县栗法光法光素敦信义忻而纳之畧旧识刁双时为西河太守畧复归之停止经年双乃令从子昌送畧潜遁江左后肃宗徴畧梁送至京师诏光禄大夫刁双境首劳问封义阳王其司马始賔除给事中领直后栗法光本县令刁昌东平太守刁双西兖州刺史凡畧所至一餐一宿无不霑赏累迁大将军尚书令
　　唐
　　宋举西河人唐起义兵举为将有斩将搴旗之功授仪同三司不受心慕虗退隠于潞卒城西二里有墓志
　　冯伉魏州元城人第五经贞元中潞泽李抱贞卒伉以膳部员外郎充吊赠使抱贞男遗伉帛数百匹不纳又专送京师伉因表奏固请不受属醴泉令阙上谓宰臣曰前使潞泽不受财帛者此人必有清政遂授伉歴拜左散骑常侍卒
　　符令竒沂州临沂人初为卢龙军禆将挈子璘奔昭义节度使薛嵩署为军副后田承嗣盗其地引为右职田恱拒命马燧讨之令竒宻谓璘曰吾阅世事多矣自安史干纪无噍类吾观田氏覆亡无时汝能委质朝廷为唐忠臣吾亦名后世矣璘泣曰悦忍人也近祸可畏令竒曰今王师四合吾属爼中醢儿今行吾死不朽不行吾亦死尸叠逆地云何璘俯泣不能对及悦使璘防送齐将李纳璘与父啮臂别与三子同出以三百骑降燧悦引令竒切譲令竒骂曰尔忘义旦夕死吾教子以顺杀身庸何悔钧死愈尔逺矣遂遇害临刑色不变年七十九赠戸部尚书
　　孔戡字君胜巢父从子第进士以大理评事佐昭义李长荣节度府卢从史代之留为书记从史与王承宗田绪隂相连结戡始隂争不从后秉笔至不轨之言极谏以为不可从史始若受其言后益恣因谢病归州李吉甫表置幕府戡未应从史曰是欲舍我而从人耶即诬以罪奏三上诏分司东都卒从史败追赠司勲员外郎
　　李囬字昭度新兴王徳良后第进士防昌中累拜刑部侍郎兼御史中丞时方伐刘稹武宗虑河朔列镇隂相缔以挠兵事李徳裕荐回持节往谕何敬王元逵听命又张仲武以幽州兵攻回鹘与刘沔不协回至谕以大义仲武释然即合太原军攻潞复以回为使督战攻潞至蒲东王宰石雄櫜鞬谒道左回不弛行顾左右呼直史责破贼限牒宰等震恐期六旬取潞否则死之未及期二日贼平进中书侍郎同平章事坐徳裕贬终抚州长史
　　宋
　　黄庭坚字鲁直分宁人尝寓襄垣有像赞及薄酒丑妇歌石刻士人至今寳重之
　　元
　　张雄飞字鹏举琅琊临沂人父琮仕金守盱眙徙居许州雄飞幼失母琮妾李氏养之元兵屠许惟工匠得免有田姓者琮故吏也能作弓以雄飞及李氏为家人由是获全徙朔方雄飞时方十歳至霍州李欲逃恐其累已雄飞知之顷刻不去左右李乃变服与俱迁寓潞州雄飞既长往师前进士王寳英于赵城金亡雄飞不知父所在往来泽潞求之十余年尝客食僧舍后入燕亷希宪荐之处士罗英尝言于世祖曰张雄飞真公辅器
　　髙觹字彦解渤海人祖彛徙居上党父守忠为千户战没于黄州觹事世祖备宿卫监作东宫锡金币厩马赐名实喇仕至河南路宣慰使卒年五十三
　　明
　　张从恕东光人父仲素仕元为长沙通判从恕亦为元西宁总管元亡东归寓居壶闗遂为壶闗人子谦举茂才
　　吕时臣字中父鄞县人工诗避讐逺游歴齐梁燕赵间十年客食诸王门下晚客沈沈宣王礼之亚于谢榛年七十客死涉县鲁府中立序其诗曰山人鹤骨癯癯若出衣表贞介亷洁不妄交不茍取故为诸王侯所重
　　谢榛临清人一目年十六作乐府商调少年争歌之已折节读书刻意为歌诗西游彰徳赵康王厚礼焉李攀龙王世贞等结诗社于京师榛为长游道日广沈晋诸王争延致沈府王将军中尉多工诗繇榛启之也榛走塞下交孔文谷王行甫诸公万厯元年冬复游彰徳赵穆王尤敬礼之
　　夏言上饶人进士嘉靖中以兵科给事中督剿青羊山叛冦陈卿一鼓焚其巢穴盗自缚以降奏请置邑以安辑遗孑天子嘉之命其邑曰平顺累官大学士为严嵩所害嵩败后赠防諡肃愍
　　汾州府
　　周
　　卜商字子夏卫人【郑康成曰温国卜商】孔子弟子孔子既没子夏居西河教授三百人为魏文侯师魏文侯问于子夏曰吾端冕而听古乐则惟恐卧听郑魏之音则不知倦敢问古乐之如彼何也新乐之如此何也子夏对曰今夫古乐进旅退旅和正以广匏笙簧防守拊鼓始奏以文复乱以武治乱以相讯疾以雅君子于是语于是道古修身及家平均天下此古乐之发也今夫新乐进俯退俯奸声以滥溺而不止及优侏儒獶杂子女不知父子乐终不可以语不可以道古此新乐之发也今君之所问者乐也所好者音也夫乐者与音相近而不同文侯曰敢问何如子夏对曰夫古者天地顺而四时当民有徳而五谷昌疾疢不作而无妖祥此之谓大当然后圣人作为父子君臣以为纪纲纪纲既正天下大定天下大定然后正六律和五声歌诗颂此之谓徳音徳音之谓乐诗云貊其徳音其徳克明克明克类克长克君王此大邦克顺克比比于文王其徳靡悔既受帝祉施于孙子此之谓也今君之所好者其溺音乎文侯曰敢问溺音何从出也子夏对曰郑音好滥淫志宋音燕女溺志卫音趋数烦志齐音敖辟骄志此四者皆滛于色而害其徳是以祭祀弗用也诗云肃雝和鸣先祖是听夫肃肃敬也雝雝和也夫敬以和何事不行为人君者谨其所好恶而已矣君好之则臣为之上行之则民从之诗云诱民孔易此之谓也然后圣人作为鞉鼔控掲壎篪此六者徳音之音也然后钟磬竽瑟以和之干戚旄狄以舞之此所以祭先王之庙也所以献酬酳酢也所以官序贵贱各得其宜也所以示后世有尊卑长幼之序也仪礼有祭服传一篇郑康成谓论语为仲弓子夏撰汉徐防曰诗书礼乐定自孔子发明章句始于子夏当设教西河田子方段干木暨公羊髙谷梁赤胥子夏门人云史记索隠子夏文学着于四科序诗传易又孔子以春秋属商又传礼着在礼志唐贞观二年从祀开元封魏侯宋进封河东公度宗改封魏国公
　　髙竖齐髙止之子景王元年奔晋晋人城緜而寘防汉
　　徐穉字孺子豫章南昌人家贫常自耕稼非其力不食举有道家拜太原太守不就穉尝到江夏设鸡酒薄祭太尉黄琼不告姓名时名士郭林宗等数十人防闻之疑其穉也乃选能言语生茅容轻骑追之及于涂容为设饭临诀去谓容曰为我谢郭林宗大树将颠非一防所维何为栖栖不遑宁处及林宗有母忧穉往吊之置生刍一束于庐前而去众怪不知其故林宗曰此必南州髙士徐孺子也诗不云乎生刍一束其人如玉吾无徳以堪之灵帝初欲蒲轮聘穉防卒时年七十二
　　郭巨河南彰徳人居孝义永安性至孝竭力养母虑幼子分母食欲埋之掘坎得金人以为天赐云墓在县东北五里清义村
　　后唐
　　吕琦字辉山幽州安次人父兖为横海军节度刘守文谋主刘守光族兖家琦年十五兖故客赵玉绐其监者曰此吾弟也乃纵之玉与琦得俱走琦足弱玉负之而行琦美风仪重节概少防其家游学汾晋之间唐庄宗镇太原以为代州军事推官后拜端明殿学士晋天福中卒赵玉仕至职方员外郎琦事之如父玉疾亲尝药扶持及卒为其家主办防琦子余庆端
　　宋
　　陈抟亳州真源人举进士不第隠华山周世宗时尝召至汴宋太平兴国中两入朝命为諌议大夫不受还隠华山又尝居石州北扫场街面尝不洗洗輙雨后仙蜕于州之凤山有仙塜在
　　邵雍字尧夫其先范阳人父古徙衡漳又徙共城雍游河南其亲伊水上遂为河南人雍少时自雄其才慷慨欲树功名于书无所不读始为学即坚苦刻励寒不罏暑不扇夜不就席者数年已而叹曰昔人尚友千古而吾独未及四方于是始逾河汾乃渉淮汉周流齐鲁宋郑之墟久之幡然来归曰道在是矣遂不复出熙宁十年卒赠秘书省著作郎元祐中赐諡康节
　　金
　　杜瑛字文玉其先霸州信安人长七尺美须髯气貌魁杰时兵后文物凋防瑛搜访诸书尽读之究其指趣间闗转徙教授汾晋间中书鉏祜禄珪开府于相瑛赴其聘遂家焉
　　元
　　陈资夀锦州永乐人任宁乡县适元末兵燹之余剿捕羣冦绥辑人民歴官至昭毅大将军后遂占籍于此二子政致胥荣显
　　明
　　张绅字佩之号云溪浙江仁和人家汾阳性聪慧涉猎书史善画嗜酒客游燕秦间与司马彭辛庵修撰康对山相友善倦游还与刘文安龙为方外交卒年六十九文安志其墓
　　郑柏龄自号鹤庵山人家本吴防明初占籍汾阳先世累为庆成永和二藩王师柏龄肆力诗古文以寄其萧散简放之韵子观孙竒胥选拔
　　大同府
　　汉
　　陈平阳武戸牖乡人少好读书治黄帝老子之术归汉为都尉六年封户牖侯七年从击韩王信于代至平城白登被围七日不得食髙帝用平竒计使阏氏为解围得开髙帝既出其计秘世莫得闻更封为曲逆侯十年从击陈豨惠帝六年为左丞相后与太尉周勃谋诛诸吕立文帝文帝二年卒諡曰献侯
　　夏侯婴沛人髙祖以婴为太仆常奉车赐爵昭平侯更食汝隂剖符世世勿絶从击代至武泉云中益食千户从击韩王信军胡骑晋阳旁大破之追北至平城为胡所围七日不得通髙帝使使厚遗阏氏冐顿乃开其围一角髙帝出欲驰婴固徐行弩皆持满外向卒以得脱益食婴细阳千户从击胡骑勾注北大破之击胡骑平城南三陷陈功为多赐所夺邑五百戸从击陈豨陷陈却敌益邑千户定食汝隂六千九百户文帝八年卒諡曰文侯
　　郦商髙阳人以所将四千人属沛公赐爵信成君从击臧荼以功迁右丞相赐爵列侯食邑涿郡五千户别定上谷因攻代受赵相国印与绛侯等定代郡雁门得代丞相程纵守相郭同将军以下至六百石十九人后以右丞相击陈豨残东垣更封曲周侯
　　马援字文渊扶风茂陵人其先赵奢为赵将号曰马服君子孙因为氏援少有大志建武十七年拜伏波将军击交趾斩徴侧徴封新息侯二十四年乌桓冦扶风援出屯襄国明年秋将三千骑出髙栁行雁门代郡上谷障塞乌桓者见汉军至遂散去援无所得而还二十四年征五溪蛮病卒建初三年追諡曰忠成侯
　　杨政字子行京兆人少好学从代郡范升受梁丘易善説经书京师为之语曰説经铿铿杨子行教授数百人范升尝为出妇所告坐系狱政乃肉袒以箭贯耳抱升子潜伏道旁候车驾而持章叩头大言曰范升三娶唯有一子今适三歳孤子可哀武骑虎贲惧惊乘舆举弓射之犹不肯去旄头又以防又政伤胷政犹不退哀泣辞请有感帝心诏曰乞杨生师即尺一出升政由是显名建初中官至左中郎将
　　北魏
