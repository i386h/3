<!-- { "loadSidebar": true } -->
　　豁都峪尉□峪渠【豁都峪西北三十里侯村北尉□峪西北一十五里尉村北二峪水胥繇乡寜县西来】
　　侯村荘县北二十五里旱渠二道溉地一十六顷有竒常村荘县北二十五里旱渠二道溉地二顷三十三亩西安平荘县西北二十里旱渠一道溉地五顷二十七亩
　　呉村荘北二十一里旱渠二道溉地二顷二十五亩南焦彭荘北十五里旱渠一道溉地一十顷五十三亩姚吉村北二十里旱渠二道溉地二顷有竒
　　三公村荘西北十里旱渠一道溉地五顷有竒
　　柴王荘南二十五里旱渠一道溉地一十顷
　　申村荘北二十五里旱渠一道溉地二十二顷
　　古城镇北二十五里旱渠二道溉地二十四顷
　　南高荘西北三里旱渠一道溉地一顷五十七亩蟠桃荘西北二十里旱渠二道溉地三十三顷六十亩尉村荘西北十五里旱渠二道溉地三十八顷一十亩有竒
　　北膏腴荘西十里旱渠二道溉地五顷八十一亩有竒南膏腴荘西十里旱渠一道溉地一顷有竒
　　西中黄荘西北十里旱渠一道溉地三十顷二十亩有竒
　　北焦彭荘北十五里旱渠一道溉地二顷一十五亩景毛荘东北二十五里旱渠一道溉地一十六顷有竒以上共旱渠二十六道溉地二百一十七顷七十八亩有竒胥待雷鸣水发始能引溉
　　九汧在县北十五里繇站里荘至古城镇十里九汧夏秋间大雨施行水自西山来洪流骈发凡傍汧诸村与洲渚埒而町畦亦争灌溉焉
　　太平县汾河经流四十里但两岸俱系高崖近河民田不能开河引灌惟有旱渠二十六道分定石口石界各立渠长司之
　　汾河入县境流迳三十余里夹岸居民有滩田之利亦有冲啮之患
　　旧志豁都峪在县西北三十里侯村北渠始开于金皇綂四年上汧溉西侯东侯地满峪兰闸下汧溉东侯吉村姚村呉村常村东安平南安平北姚古城邓村董村柴王申村共十四村地其由渠而分者有高原汧老滩汧古城汧溉六村地又有中原汧常村汧余水入汾
　　尉防峪在县西北一十五里尉村北渠始开于金皇綂四年溉田十六村尉村三公村北膏腴南膏腴孝村良陌西黄北黄西曹路南黄程婴村焦彭相李站里盘道西安平余水入汾
　　大柴峪在县西八里南膏腴里水防溉田不能伙煤峪渠在县西二十里贾岗堡西水防溉田不能伙以上诸峪水皆繇姑射山出夏秋间大雨泛涨溉田者资之谓之雷鸣水
　　灵景泉一名玉泉在县东北二十五里景毛村南溉田四村景毛四日南高二日北高四日西郭三日水至西郭村西潜流地中村东复见入于汾
　　灵源泉在县东北三十五里陈郭村西南明嘉靖二十一年垫塞
　　国朝康熈六年居民寻故道开之十年知县何炜然相地度工泉复突溢
　　白波泉在县东南二十五里永固村
　　清水泉在县西门外北偏周一亩二分溉田者以桔橰取之其地宜芦苇绕流过城南关而东
　　焦村泉在县西南十五里焦村西北相传晋献公都绛时引水入城后塞今渠迹存明嘉靖间知县耿儒议开未果
　　国朝康熈七年知县侯有生开之不克成
　　下尉泉在县东下尉村西北流细而长地有苇孔天孕太平县肇兴水利记嘉靖乙卯分廵河东东阳赵公祖元为民行水溉田而教以水车之法如江南诸郡邑悉令民平地亩作渠塘造水车以援水县令邹学书日置水车截七具灌田二千亩有竒郭俊卿临汾桥记西沟下涧水为害昔人计祛之正徳五年创造临汾桥一孔嘉靖三年増而为三岳阳县
　　蔺河渠发源寳丰村经唐城义寜上县至和川渠四道溉水地
　　唐城村四十八亩村西开渠
　　义寜村四十八亩村西开渠
　　上县村三十亩村西北开渠
　　和川村九十八亩村西开渠
　　蔺河水浅狭水力日溉地一十五亩繇上至下周而复始渠长司之其邑左右山上有旱地五百亩有竒不能凿山开渠引水
　　涧河渠源二肇流安底村千佛沟经城东门外至涧上村流入洪洞县境渠八道溉水地
　　下阳荘一十八亩村东北开渠
　　瓦罐沟二十二亩村西北开渠
　　东门外一百三亩城北开渠
　　南坛下一百八十二亩坛北开渠
　　湾衷村二百二十亩城南开渠
　　张荘村六十三亩村北开渠
　　五马村五十亩村西北开渠
　　涧上村一十二亩县南十五里舗下开渠
　　涧河渠歳渠长总司之夫一名司地二十亩一夫用水一口一夜周而复始如水盛一夫溉讫听接溉水缩竢轮溉其它左右村荘有旱地七百亩有竒距河一二里有差胥隔石山不能凿井引水
　　朱家窰山沟渠源出永乐里范寨村经朱家窰侯贾村至偏涧村入洪洞境渠二道溉水地
　　水荘村二十五亩村东北开渠
　　偏涧村五十四亩与五马村同用一渠水
　　五日一周渠长司之其它胥石山
　　以上十四渠共溉地九百八十六亩胥设渠长夫头争截者究
　　旧志便民渠在县治前
　　高璧渠在县东一百里淘沤村明洪武七年引属寨沟水流至高璧村溉田
　　大涧渠溉田七顷七十亩
　　寺头荘渠溉田二顷五亩
　　下治渠溉田二顷六十亩
　　东邬岭渠溉田一顷七十四亩
　　贾寨渠溉田一顷
　　狮子沟渠溉田二顷
　　曲沃县
　　县东南沸泉水渠繇绛县流入分水渠溉六村田景明村【在东南自八里至二十里】林交村【在东南自十五里至十八里】白水村【二十里】下郇村【十八里至二十里】东明徳村【十五里】西明徳村【十五里】县东北温泉水渠分溉二十一村田
　　东海村【二十五里】西寜村【十里】东寜村【十里】东许村【十二里】西许村【十一里】庭城村【东北】新荘村【二十里】河上村【十六里】东常村【十七里】西常村【十六里】北常村　郇村【二十里】吉许村【二十里】周荘村【十九里】县册村【二十二里】王村【自二十五里至二十七里】焦庄【三十四里】羊舌村【二十四里】常家圪防【二十五里】西海村【二十五里】南韩村【二十七里】
　　以上各渠胥立渠长甲头按时轮灌
　　曲沃县沸泉源出绛县入县境开渠六道又有温泉源出县东海头村开渠二十一道各引溉地歳立渠长甲头各司其事
　　旧志沸泉在县东南二十里景明村源出绛县入曲沃境有分水渠明成化间民争水数十年不息知县刘玑铸鐡斛定分数西孔六分北孔四分讼始息至万厯间奸民毁斛复启争知县蒯谏更铸鐡斛公分溉田凡六村景明二十里林交二十里白水二十里下郇二十里东明徳十五里西明徳十五里详见碑记
　　温泉在县东三十里海头村又名七星泉又名七星海以泉有七也溉田二十一村张亭村今改西寜村东寜村西许村东许村庭城村十五里靳荘村河上村西常村东常村北常村今改小荘村郇村吉许村西县册村今改周荘村东县册村北王西村今改焦荘村北王村西阳城村今改羊舌村郭寺承荘今改常家圪防温泉村其村入北王村郇荘村今改西海村东韩村今改南韩村
　　清水河在县南合绛县景明诸水北流入浍溉四村田西周十里上裴荘十三里下裴荘十一里交里十里
　　济溪在城南源出紫金山麓澄澈细流居民引灌田园
　　龙底泉二一在林交村平地涌出居民引以溉田一在氷岩下晋时架水入城环绕宫殿今废
　　拔剑泉在任荘南民引以溉田
　　金沟泉在隘口村民引以溉田后废
　　溢沟泉在东闫里民引以溉田
　　梦感泉在柴村后塞成化中知县刘玑濬复仍塞今濬居民引以溉田
　　满水井二一在济溪一在东阳里深八尺周丈余水自底涌出
　　温泉在海头村宜莲平阳府志其水冬则温气如云雾春半里人用以灌田秋半为渠滙于滏
　　翼城县
　　浍河渠十一道
　　大石村二道【在东北十里】石桥村二道【在东五里】乔家荘【在东】殷荘村【在东】治子地二道【在东十五里】尧都村【在西十里】下阳村【在西南二十五里】合云村【在西南二十里四水合流】
　　以上渠十一道胥引浍河然俟水涨乃能溉地旱暵辄涸坼不能溉矣
　　滦池渠二道【溉一十二村】
　　南梁村【在东南十五里】涧峡村【在东南】清流村【在东南十七里】故城村【在东南十五里】呉村【在东南十五里】北常村【在东南十里】武池二村【在南十里】马册村【在南十八里】南史村【在东南三里】东郑村【在南十五里】西张村【在西北五里】
　　玉龙泉渠二道【源出绛县贺水与绛县民轮溉在县境溉二村】
　　西贺水村【在南二十里】中贺水村【在南二十里】
　　沙泉水渠二道【溉二村】
　　东尹村【在东南二十里】西尹村【在东南二十五里】
　　钗股泉渠一道【溉一村】
　　感军村【在西十三里】
　　以上渠十八道胥古渠也渠长司之定有成规其它地多高亢不能开渠
　　旧志浍河出乌岭又一源出佛山下合流而西入汾河邑东南居民多导以溉田
　　滦水源出翔臯山分流二渠溉东南十二村田至李村与浍水合唐嗣圣中知县张懐器导之明治间涸数年复出
　　贺水源出绛县东贺水村溉县境中贺水西贺水西荘三村田三村旧名马宣荘水西与滦水合水经所云有贺水东出近川西南至浍交入浍者是也沙泉在县东南十五里下流村溉白马里东尹西尹二村田各二项五日轮灌邑人王泰有记申明约束马泊泉在县北二十五里寿城村北覆釜山下土人传有人以袄塞之泉遂不涌因易名曰袄泉居民导以溉田
　　石桥渠有东河渠南河渠石云渠下阳渠胥出浍河溉田一顷六十七亩八分
　　卢照隣张懐器去思碑县东有翔臯泉者公之奨劝咸令导引五乡之境同沾此涧遂得三春桃花迸出长渠之口九秋萍叶平縁广路之漘激溜潆纡分源溉灌是以竒树蓊鬰芳畦靃靡紫穂飘香青花吐色城郭之内士庶繁多井泉咸苦泥而不食公忧人是务济物为心画计陈谋逾溪越涧旬有二日克就其功引灵于中衢控清澜于上陌竞列园亭争开池沼故得旧井甘冽新田沃饶
　　唐永徽元年曲沃令崔翳于县东北三十五里开新绛渠引古堆水溉田百余顷
　　金段天章翼城县尹杨宜时墓表南川水利灌田甚广数村争讼不已君为断理皆服其平至今以为定例民立祠祀焉
　　明王泰沙泉记县城南半舎许下流里西有二泉即志名沙泉者也流而溉白马里西尹及白马里东尹二村田各二顷每村五日轮灌二村人举锸如云决渠成雨皆泉之利也西尹故渠经东尹并壑行成化辛丑夏故渠为山水所冲齧沦于壑工不可施水遂为东尹所专自是西尹民始病部使者命县治之事未就治庚申泰安张公忠知县事躬谊按视得故渠南七家地可渠乃倍直易之为渠长六百尺广五尺水乃复行而西尹之受渠水者皆复其旧矣　本村水利五甲共之每甲轮一昼夜约盗水者罸白粲一石作修渠费
　　汾西县
　　汾河渠
　　南关镇渠乃汾西灵石二县彚合水源也繇灵石下滩渠起至道美河头止
　　王荘村渠乃汾西灵石霍州彚合水源也繇川牛坪起至石灰窰止
　　杨家荘渠西南四十里头化里水源繇泉窊里起至三教村风子口止
　　小河村渠南六十里水润里水源繇三教村风子口起至村东止
