<!-- { "loadSidebar": true } -->
　　国朝康熈二十五年按察使布雅努移驻四十年按察使巴哈布重修署前有西台总宪坊左右有三晋总宪八郡提二坊西偏为官防大门仪门大堂中悬康熈三十五年
　　圣祖仁皇帝御书澄清郡邑匾额
　　赐前按察使陞陜西巡抚巴锡四十二年
　　圣祖仁皇帝御书清慎勤匾额
　　赐前按察使觉罗巴哈布雍正五年
　　御书福字圆匾
　　赐前按察使陞任布政使蒋泂雍正八年
　　上谕恤刑一道前按察使陞通政司右通政宋筠敬刋堂东有箭石亭右有书屋顔曰潄芳前按察使岳岱建堂西为书院中悬
　　圣祖仁皇帝御书冰鉴二字匾额
　　赐前按察使陞陜西巡抚巴锡川堂悬
　　御书福字圆匾
　　赐前按察使陞通政司右通政宋筠
　　经歴司在大门外右偏
　　知事防在学院署东北
　　照磨所【裁】
　　司狱司在本司署东南【新设】
　　冀寜道
　　署在布政司治东后截旧为粮储道署明万厯十年防政杜友兰移建前截旧为分守冀寜道署万厯四十三年防议王孟震移建自为记
　　国朝顺治间粮储道裁前后通为冀寜道署雍正八年防议孟孙绳捐资重修署前左右有两河成赋三晋周行二坊大门二门内有保厘西土坊大堂顔曰绥定二堂顔曰思补堂后有屏翰分猷坊宅门外有入驯琴鹤出奉车书二坊门右为官防三堂上悬
　　圣祖仁皇帝御书彰有徳三字匾额
　　赐前道髙啓桂东为积石山有亭顔曰交翠
　　贡院【附】
　　在迎泽门东承恩门西面城背水势崇髙其地四十七亩有竒围四百一十三歩明指挥使陈彬故宅以西南角水池及空地易之正统十年建牌坊三间额曰登明选公明逺楼额曰为国荐贤又曰日监在兹瞭望楼四额曰东观西璧斗横宿曜供给有所吏承有房号舍万余间至公堂七间弥封对读誊录受卷各一所衡鉴堂五间鉴堂五间内帘抡材堂七间五经房十二间提调监试收掌试卷馆各一区万厯癸酉就南城壁起奎光楼登仙桥规模壮丽甲于
　　他省
　　府署在阳曲县东明洪武五年知府胡继建叶砥记嘉靖四十年知府于惟一万厯三十七年知府关廷访重修
　　国朝顺治七年知府曹时举九年知府边大绶拓修大门外为保障遗封坊次为师帅坊大堂顔曰拊循左右六曹如制二堂顔曰退思三堂顔曰自省又后为自公台寳贤法帖名刻贮其下雍正八年知府刘崇元增新
　　清军防在堂右
　　管粮理事防在堂右
　　理刑防在堂左【裁】
　　收粮防在堂左【裁】
　　经厯司
　　照磨所俱在府治内
　　知事防【裁】
　　检校防【裁】
　　司狱司在府治内
　　税课司在南关【裁】
　　大盈仓在府治东
　　织造局在布政司西【废】
　　隂阳学
　　医学俱在府治南
　　僧纲司在崇善寺
　　道纪司在城隍庙
　　阳曲县署在太原府治西宋初徙州治于唐明镇移县治于西郭外金天会中移置郭下元因之明初省录事司仍置阳曲县即今治嘉靖二十八年堂燬知县李佩重修
　　县丞宅在正堂西
　　典史宅在县丞宅西
　　天门关巡检司在县北六十里
　　石岭关巡检司在县北一百里
　　戒石亭在仪门内　按戒石铭唐太宗制宋髙宗时颁于郡县起居舍人黄庭坚书歴代因之各县胥有不再见
　　存留仓
　　预备仓俱在县治内
　　新城仓在县北二十里
　　社仓【四】一在弥陀寺一在松树村一在横渠村一在三和店
　　成晋驿在县北七十里
　　临汾驿在牛市街东
　　外馆驿在南关【废】
　　逓运所在南关外新街
　　凌井驿在县治西北八十里
　　惠民局在府治前
　　官防【三】一在南关牛站门外一在北关新堡一在狄村狄梁公祠
　　太原县署在城中十字街东宋太平兴国四年太原平废晋阳县置平晋县于故城东明洪武四年移县治于汾河西故唐城基之南八年改为太原县即今治知县潘原英建成化七年知县任亨治十四年知县李曜增修
　　县丞宅在幕防东北【裁】
　　主簿宅在官库西北【裁】
　　典史宅在东三房后
　　预备仓在城西南隅明永乐三年知县王希善建惠民仓在文庙西北
　　恒心仓在文庙东
　　养廉仓在文庙东御史赵文炳建
　　社仓【六】一在东街一在晋祠镇一在南堰堡一在西寨堡一在小店镇一在温庄村
　　惠民局在南街
　　税课局【废】
　　行署
　　察院在东街北明洪武十八年知县皇甫瑄建
　　布政分司在东街北明景泰元年知县刘敏建
　　按察分司在北街东旧为府亭嘉靖二十八年佥事朱政建
　　榆次县署在城中央宋改并州治于此今治则明洪武三年知县林升建也宣徳五年知县曹显修成化间知县梁琮正徳间知县蘓民郑徳崇重修后六曹燬知县尹纶雷雨相继重修其谯楼曰思鳯有序及诗嵗久圯嘉靖二十五年知县俞鸾重修赞善阎璞记县丞宅在堂东【裁】
　　主簿宅在堂西【裁】
　　典史宅在东曹南
　　鸣谦驿在城北二十里
　　预备仓在城外明永乐三年知县曹永中移置县治东
　　社仓【四】一在顺城街一在鸣谦驿一在东阳鎭一在什贴
　　惠民局在县治东北
　　税课局【废】
　　行署
　　察院在县治东
　　布政分司在察院东
　　按察分司在布政分司东
　　太谷县署在城十字街北后周建徳四年自阳邑城徙此元大徳三年知县马仲信再建明洪武三年知县郑养吾正徳十年知县陈继昌增修规制始备万厯二十四年知县乔允升
　　国朝顺治十二年知县郝应第康熈五十六年知县孔兴诰重修
　　县丞宅在赞政防东【裁】
　　主簿宅在架阁库西【裁】
　　典史宅在正堂东
　　预备仓在县治南明洪武二十一年县丞刘海建社仓【六】一在侯城一在石象一在白城一在大白一在范封一在上善
　　惠民局在县治右
　　税课局在县治西街【废】
　　行署
　　察院在县治东明洪武四年主簿刘中建
　　布政分司在县治西
　　按察分司在府馆左
　　府馆在布按分司之中
　　祁县署在城西街明洪武二年县丞邱昱建知县王印张上逹刘鋭车锦魏域修万厯间知县张应举韩朝贡增修
　　县丞宅在库东【裁】
　　主簿宅在堂西【裁】
　　典史宅在堂左
　　龙舟谷巡检司在北关鎭
　　贾令驿旧在贾令镇万厯二十八年改建于西关盘陀驿在子洪镇
　　预备仓在大东门内
　　社仓【三】一在贾令鎭一在西六支一在子洪鎭惠民局在县治西
　　盘陀逓运所在子洪镇
　　行署
　　察院在县西街
　　布政分司在城东街
　　按察分司在城南街
　　府馆在察院巷西【废】
　　公馆【二】一在西关一在盘陀驿西
　　徐沟县署在城西北隅金大定中建明洪武三年知县韩文寳修知县李维新继修嘉靖十五年知县王懐礼万厯间知县王三锡江一龙柳防芳
　　国朝顺治十五年知县髙直康熈三十九年知县简能增修
　　典史宅在正堂东南
　　预备仓在典史宅前
　　社仓
　　同戈驿在北关西偏
　　同戈逓运所【废】
　　行署
　　察院在县治西
　　布政分司在察院西【废】
　　按察分司在县治西【废】
　　府馆在儒学街
　　清源县署在城内西北隋开皇中建明洪武三年县丞吴文焕重建
　　国朝顺治十七年知县和羮重修增置土地祠寅賔馆钟鼓楼
　　县丞宅在堂西【废】
　　典史宅在堂西南隅
　　预备仓在县治西南隅
　　行署
　　察院在县治东
　　布政司在县治东
　　按察分司在布政分司后并入布政分司【废】
　　府馆在布政分司南【废】
　　交城县署在城西北隅隋开皇中析置交城县其地东北当汾孔交流之际是为古交城唐天授初移今治明洪武三年重建后典史邵琮知县吴腾龙韩廷用相继葺治
　　国朝康熈七年知县赵吉士恢拓旧制四十三年知县张丙厚四十六年知县洪璟相继重修
　　县丞宅在堂左【裁】
　　主簿宅在堂右【裁】
　　典史宅在堂西
　　预备仓在县治西元贞观南知县张丙厚修
　　惠民局在县治前【废】
　　故交巡检司在故交村康熈四十年知县俞卿详请建
　　行署
　　察院在县治东【废】
　　布政分司在察院东【废】
　　按察分司在布政分司东【废】
　　文水县署在城西街宋元符间因水患徙置南彰沱村髙阜处即今治知县薛昌明建明知县杨冲安张羽髙安刘伟李潮樊从简马斯和白泽重修
　　国朝康熈九年知县傅星再修
　　县丞宅在堂东【裁】
　　主簿宅【裁】
　　典史宅即旧主簿宅
　　预备仓在大东门内
　　社仓【五】一在东街一在安禅寺一在孝义镇一在开栅镇一在下曲镇
　　惠民局在城西北隅
　　行署
　　察院在城东街【废】
　　布政分司在城南街
　　按察分司在城隍庙街
　　岢岚州署明初设岢岚县九年析置州知州施文学建国朝康熙七年知州赵瑾增修
　　州判防在堂东【裁】
　　吏目宅在堂西
　　广盈仓在城西北知州施文学建后知州李鸣世修预备仓【二】一在西关一在三井镇
　　永寜驿　明洪武九年建
　　卫治在州治东
　　逓运所在州治西【废】
　　行署
　　察院在州治东知州施文学建有来雨亭防左有古松一
　　岢岚道署在居仁坊东嘉靖十八年兵备道张伟建后移驻偏关为按部公所【今废】
　　兴县署在城西北隅明洪武三年知县尹暹建万厯四十八年知县毛栢修
　　国朝顺治四年知县李昌汴七年知县李华春增修典史宅在正堂西
　　预备仓在县治东旧厫十一间明知县王完建行署
　　察院【废】
　　布政分司在县治东【废】
　　按察分司在县治东即察院故址
　　岚县署即古岚州衙舍堂壁有宋元诗金大定二年重建明洪武二十一年知县陈圭正统间知县郝鳯重修万厯十四年知县谈应春增修
　　典史宅在堂东南
　　预备仓在县治西旧厫四座共十五间雍正五年七年续置六间
　　鹿径岭巡检司向无公署僦鹿径沟民舍居之行署
　　察院在北门内【废】
　　布政分司在县治东南【废】
　　按察分司在县治北【废】
　　府馆在县治西南【废】
　　平阳府
　　太原总镇
　　署在府治东北明徳坊西北街康熈二十二年太原
　　镇移驻于此
　　府署旧在城西北隅明永乐二年改建西门内天顺间知府姜徳政正徳间知府闵槐前后重修
　　国朝康熈四十三年地震塌毁
　　上发帑金遣戸部员外倭伦同知府王辅重建四十五年知府刘棨五十六年知府祝增雍正九年知府李煚重修大堂悬
　　圣祖仁皇帝御书清素匾额
　　赐前知府秦棠
　　清军防在仪门外东
　　督粮防在府宅西地震圯移建推官宅址
　　理刑防在清军防东
　　经歴司在堂东
　　照磨所在堂西
　　司狱司在仪门外西【裁】
　　税课司在东关【裁】税归本府收徴
　　如京仓在府治北
　　广济仓在东关
　　建雄驿旧在北关今移城内
　　逓运所在北关
