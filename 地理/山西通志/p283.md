<!-- { "loadSidebar": true } -->
　　裴【河东】商音　裴氏出自风姓颛顼裔孙大业生女华女华生大费大费生臯陶臯陶生伯益赐姓嬴氏生大廉大廉十一世孙蜚防蜚廉六世孙非子周孝王使养马汧渭之间以马蕃息封之于秦为附庸使续嬴氏号曰秦嬴非子之支孙封乡因以为氏今闻喜城是也六世孙陵当周僖王之时封为解邑君乃去邑従衣为裴裴衣长貌　裴氏有三伯益之后封裴乡以乡为氏又晋平公封颛帝孙于裴中号裴君子孙以为氏　裴王二族盛于魏晋之世时人以为八裴方八王徽比王祥楷比王衍康比王绥绰比王澄瓉比王敦遐比王导頠比王戎邈比王元　裴氏居燕者号东眷居凉者号西眷居河东者号中眷西眷裴出自茂长子徽魏冀州刺史兰陵武公以
　　其子孙多仕西凉故号西眷四子黎康楷绰黎二子粹苞粹子诜暅诜避地凉州及苻坚克河西复还解县　洗马裴出自粹子暅暅生慬自河西归桑梓居解县洗马川号洗马裴　南来吴裴出自黎第二子苞苞孙嗣嗣子扈度江居襄阳扈孙叔业齐南兖州刺史初归北号南来吴裴事后魏豫州刺史兰陵忠武公　中眷裴氏出自嗣中子天明晋太尉宋公版谘议军并州别驾号中眷　东眷裴出自茂第三子辑辑孙武晋大将军元菟太守永嘉末避地平州裴氏定着五房唐宰相十七人
　　荀氏有二本侯国也又荀林父以邑为氏　荀【河内】文王第十七子郇侯改邑为氏
　　羊【河上】羊舌氏之后肸叔向鲋叔鱼春秋时始单姓羊甄【中山】舜陶甄河滨因氏
　　芮【平原】周司徒芮伯万之后
　　储【河东】羽音　陈敬仲裔齐储子之后　后汉河东储大伯光武初为谏议大夫
　　邴　与丙同望出鲁国晋大夫食采于邴因氏焉井【扶风】虞大夫井伯姜子牙之后以字为氏
　　氏干木之子隠如入关去干氏改为氏
　　巫【平阳】商音　以技为氏
　　焦【中山】周武王封神农之后于焦因氏焉
　　弓【太原】羽音　鲁大夫叔弓之后以王父字为氏侯【上谷】晋侯缗之后适他国以侯为氏　侯氏有二其一夏后氏之后封于侯子孙因以为氏
　　伊【陈留】古有伊祁氏其后以伊爲氏
　　宫【太原】羽音　虞大夫宫之竒之后又望出河东仇【平阳】宫音　宋仇牧之后
　　栾【西河】徴音　唐叔虞之后晋靖侯孙宾食采栾邑因氏焉栾氏有二一栾宾之后姬姓也以邑为氏
　　祖【范阳】殷祖甲祖乙支庶因氏　祖乙祖辛祖丁祖庚之子孙皆称祖氏
　　武【太原】羽音　出自姬姓周平王少子生而有文在手曰武遂以为氏汉有武臣为赵王梁邹孝侯臣十四世孙陔晋左仆射薛定侯陔五世孙平北将军五兵尚书晋阳公洽别封大陵县赐田五十顷因居之李峤攀龙台碑元和姓纂胥曰有文在手　栁芳姓系録论于諡则文武成宣氏　洽生祭酒神神生本州大中正司徒越王长史袭寿阳公克己克己生北齐镇逺将军袭寿阳公居常居常生后周永昌王谘议参军俭俭生隋东都丞华华生士彠　权徳舆武就神道碑周室之兴本于忠厚赵王之裔厥有勋贤元魏有五兵尚书雁门朔方云中马邑四郡太守洽启封晋阳田禄益大　李翺武儒衡墓志铭武宗出自周圣发之苗厥孙聘鲁乃列春秋秦汉之交曰臣王赵实大其家亭侯以绍厥支十七晋阳乃封子孙因家以及于唐
　　刘氏出自祁姓帝尧陶唐氏子孙生子有文在手曰刘因以为名　髙祖颂汉帝本系出自唐帝降及于周在秦作刘涉魏而东遂为丰公　刘【彭城】陶唐氏之后受封于刘裔孙刘累又刘康公乃周定王母弟也刘氏有五尧之后有刘累为刘氏成王封王季之
　　子于刘邑亦为刘氏　唐末五代乱衣冠旧族多离去乡里或爵命中絶而世系无所攷惟刘氏自温叟十二代祖北齐中书侍郎环隽以下仕者相继而世牒具存焉　环隽乃左贤王去卑裔孙库仁之后
　　景【晋阳】角音　芊姓楚公族之后汉初徙豪杰于关中今陜西多此姓　唐宰相元载本景氏
　　龙【武陵】舜臣董父好龙曰扰龙氏以王父字为氏　龙氏有二舜臣龙为纳言以名为氏又董父己姓以能畜龙故赐氏为豢龙氏子孙以为氏
　　幸【雁门】宫音
　　郜【京兆】周文王第十一子封于郜子孙以为氏　左传焚我箕郜
　　黎【京兆】黎侯殷周时国子孙以为氏又风俗通云九黎之后今岭南多此姓
　　薄【雁门】宫音
　　白氏出自姬姓虞公族井伯奚媵伯姬于秦受邑于百里因号百里奚奚生视字孟明古人皆先字后名故称为孟明视孟明视二子一曰西乞术二曰白乙丙其后以为氏裔孙武安君起赐死杜邮始皇思其功封其子仲于太原故子孙世为太原人　白居易故巩县令白府君行状始皇思武安之功封其子仲于太原子孙因家焉故今为太原人自武安以下凡二十七代至府君髙祖讳建北齐五兵尚书
　　蒲【河东】角音　蒲洪先代家居池上生蒲长三丈因以为氏至洪改姓苻
　　鄂【武昌】晋鄂侯之后子孙以国为氏　鄂氏有二籍【广平】出于伯氏司晋之典籍以官为氏　借卽籍字卓【西河】徴音
　　蔺【中山】晋韩厥支孙仕赵食采于蔺以邑为氏　李东阳顺天府尹蔺琦墓志蔺出晋韩厥支孙以邑为氏今世颇希见居济南徳平者为钜族
　　屠　蒯晋膳宰也屠氏职以割牲为事
　　池【西河】徴音　以居为姓
　　乔氏出自姬姓本桥氏汉太尉六世孙勤居同州勤孙达后周文帝命桥氏去木义取高逺也世居太原
　　阴氏有三夷吾六代孙为阴大夫以邑为氏
　　郁【太原】宫音　与蔚姓通
　　胥【琅琊】胥氏有二晋大夫胥臣之后以字为氏
　　能【音耐】商音　熊摰之后避难改为能氏
　　仓　仓颉之后
　　莘【天水】夏后啓支子封莘因氏焉
　　党【冯翊】与党姓通晋大夫党氏之后
　　原氏周文王第十六子原伯之后　路史胥臣为原大夫次卿也故先縠曰原縠继于　武王姓姬其后为原爲霍为狐为耼为郜为士为晋为韩为栾为郤爲温为祁为茍为中行为智为辅为续为羊舌为叔向为毕为郇爲冯为魏爲虞为虢为梁　沁水原城崞县原平驿
　　宰【西河】徴音　周大夫宰孔之后以官为氏
　　郤【济阴】晋大夫郤生豹豹生芮芮生缺
　　通【西河】商音　巴大夫食采通州因氏焉
　　冀【渤海】晋大夫郤芮食采于冀其后以为氏
　　尚　望出上党周太师尚父之后
　　农【雁门】宫音　风俗通神农之后
　　温【平原】唐叔虞之后晋公族受封河南之温因以命氏又郤至食采于温号温　温氏有二唐叔虞之后封温以封为氏又温悤氏改温氏　汉温疥封栒侯孙何始居太原祁县何十四世孙晋江州刺史始安忠武公温峤从子楷随桓谧奔于后魏　温大雅与弟彦博大有皆知名薛道衡见之叹曰三人者皆卿相材也髙祖兵兴引为大将军府记室参军主文檄帝受禅黄门侍郎对管华近帝谓曰我起晋阳为卿一门　温造天子爱其才问造家世及年对曰臣五世祖大雅外五世祖李勣臣犬马之齿三十有二帝竒之　温庭筠述怀诗采地荒遗野爰田失故都注予先祖国朝公相晋阳佐命食采于并汾也
　　柴【平阳】商音　姜姓齐文公子髙之后后有柴髙子孙以为氏　杨亿柴成务墓志铭其先平阳人汉棘蒲之后也世乱流寓不常厥居公之逺祖占籍河朔积徳有后宗派盛焉五代祖赓因官曹南遂家于济阴郡
　　阎【太原】宫音　唐叔虞之后晋成公子懿食采于阎邑晋灭子孙散处河洛裔孙昌晋时奔于代王猗卢遂居马邑孙满后魏诸曹大夫自马邑又徙河南孙善龙骧将军云中镇将军因居云州盛乐　独孤及右金吾卫将军阎用之墓志逺祖曰文周昭王瑕之后也生而手有文曰阎康王竒之命封阎城文四十五代孙满仕后魏
　　连【上党】徴音　齐大夫连称之后
　　茹　魏世宗时吴人茹皓宦达自云本出雁门雁门人谄附者乃因荐皓于司徒请为肆州大中正诏特依许
　　鱼【雁门】羽音　宋司马子鱼之后以王父字为氏易【太原】徴音　齐大夫易牙之后即雍巫也今江东多此姓
　　戈　蒲州有戈氏出河东
　　居【雁门】宫音　晋大夫先且居之后以王父字为氏衡【雁门】伊尹为汤阿衡子孙以衡为氏
　　歩【平阳】羽音　晋大夫歩扬之后食采于歩因氏焉三国志歩隲其后也　路史歩居温则为歩温
　　耿【髙阳】望一出河东殷时侯国尚书祖乙圯于耿晋大夫赵夙灭之因氏焉　耿清惠九畴刑部尚书文恪裕太子太保吏部尚书
　　满【山阳】望出河东陈胡公满之后
　　【太原】角音　风俗通卫大夫演之后
　　匡【太原】角音　须句之后为鲁匡邑宰因氏
　　文【雁门】商音　文王支孙以諡为氏又有本姓敬避讳去茍为文　介休文潞公之先乃敬氏也
　　欧【平阳】商音
　　沃【太原】羽音　子姓殷王沃丁之后今吴兴有此姓越【太原】羽音　夏少康之后姒姓越王勾践裔孙无疆爲楚所灭子孙以国为氏河南官氏志越疆氏改为越氏焉
　　师【太原】徴音　周师尹之后
　　聂【河东】徴音　卫大夫食采于聂因氏焉　魏马邑张辽本聂壹之后以避怨变姓
　　辛【陇西】姒姓之后夏后氏封支子于莘后去草为氏辛出自姒氏夏后啓封支子于莘莘辛声相近遂为辛氏周太史辛甲为文王臣封于长子秦有将军辛腾家于中山苦陉曽孙蒲汉初以豪杰徙陇西狄道
　　简【范阳】晋续简伯之后
　　饶【平阳】羽音
　　曽【鲁国】夏少康子成烈封为鄫太子巫去邑为曽关氏有二风俗通云关令尹喜之后又云夏大夫关龙逢之后　蜀前将军汉寿亭侯生侍中兴其后世居信都裔孙播相唐徳宗
　　蒯【襄阳】晋大夫蒯得之后
　　相【西河】商音　武洛山出四姓其一曰相【平声】氏
　　续【雁门】羽音　晋大夫狐鞫居食采于续故谓之续姓苑舜七友续牙之后　路史繇祁易续则为续祁
　　士【河南】士氏有二隰叔为晋士师以官为氏又士季氏之后以字为氏
　　州　晋有州绰州宾其先食采于州因以为氏　州氏有二
　　鹿徴音　赵大夫食采五鹿因氏焉
　　姒氏有二伯鲧之姓　姒伯鲧之姓爲尧崇伯赐姓姒氏其后为姒姓之后又云禹母吞薏而生因姓姒氏　禹姓姒其后为夏为啓又为为稽为夏侯于越
　　狐氏有二唐叔之后世为晋卿　狐姬姓周平王子狐之后贵族之女故兼氏言之　世本有大狐氏小狐氏溱为大狐氏射姑为小狐氏　路史狐本重耳外祖狐突郤阳狐皆采温故后以狐为温出盖晋后以封狐尔
　　狼氏有二晋大夫狼瞫之后
　　颠氏有二晋大夫颠颉之后　颠徴音　周臣太颠之后
　　茍【河内】望一出西河　敬姓避名晋讳去文姓茍与去茍姓文者同　茍氏之族见于后世者有田氏程氏辅氏智氏
　　敬【平阳】商音　出自妫姓陈厉公子完适齐諡曰敬仲子孙以諡为氏敬仲之后至秦有敬丕丕生教为河东太守子孙因官家焉裔孙昌汉封猗氏　敬氏至宋以讳改为文今潞公家是其氏也亦爲恭氏
　　迟【太原】徴音
　　骐【河东】周之时有骐期
　　耆　尧姓伊耆之后
　　衰　赵衰之后
　　恭　晋太子申生諡恭君其后以为氏
