<!-- { "loadSidebar": true } -->
　　谕日讲诸臣通鉴与经书并进仍令不许忌讳其言尤伟寻掌戸科印补光禄寺少卿迁通政司右防议甲寅擢都察院左佥都御史时滇闽倡乱时条上剿讨大计而置重兵建昌衢州扼固原粮道严山西河汛诸疏尤中机宜胥得
　　防密下又请严禁首告叛犯杨起隆之诬累迁顺天府府尹防发帑银买米京城米腾踊抗章请罢民徳之又擢左副都御史寻擢工部左侍郎应
　　诏陈言曰推布政仍宜于按察中挨次求之推按察仍宜于防政中挨次求之而知县捐纳先用即用是明以困穷之民为偿债之地也又请复差巡按曰道府州县规礼非遣巡方终不能革祈出其不意以示不测戊午调戸部右侍郎督理钱法奉使阅视河工还
　　慰劳有加旋转左侍郎以老请致仕归后十年卒六善尝赞魏敏果台纲举于清端抚保定着鹪栖幔坡集拾瑶録子防举人刑部主事
　　张尔素字贲园阳城人丙戌进士选庶吉士补秘书院编修己丑同考所得皆名流壬辰擢左春坊左谕徳癸巳以内绩出为江南防政防洁自矢纎尘不染士民立碑颂之迁陜西按察使决乆滞之狱寃抑昭雪远迩称服乙未陞湖广右布政使时大兵征黔滇协理粮饷筹画周详公余立书院罗三楚名士谈经课艺士风丕变丙申以外贤复入为通政司使宣通言路寻陞刑部右侍郎父病请归养丁外艰哀毁过礼
　　恩赐祭服阕起原职丁巳丁内艰丙申擢本部左侍郎防求直言引礼经大法小防之义疏论十三省巡抚为天下诵辛亥引年乞归以原官致仕年六十三无病卒
　　勅赐祭葬
　　段上彩字五云阳城人丙戌进士授沐阳知县性仁慈有循吏风以治行髙等获荐防齐冦窃发猝夜至溃城以入执上彩座上上彩低首缓步已而倐奋起击贼帅几中贼大怒遂剖其腹以死妻刘氏子公枢暨二仆胥不屈被杀事闻
　　赠奉政大夫江南按察司佥事
　　赐祭葬廕一子入监
　　王用杰阳城人嵗贡生顺治三年知澄城县时冦未靖请兵亲剿执贼魁康姬衞戮之余就抚四境帖然乃
　　修
　　文庙复衙署澄邑始复旧焉
　　窦明遇字亨吾一字更生沁水县窦庄人窦庄明张忠烈铨故里也幼倜傥有大志
　　国初仗剑谒　豫亲王于辕门安徽刘中丞竒之召隶麾下逾二年李中丞代益稔其能委捕沔池赵正贼望风解散既而李调抚广东题授抚标中军游击兼管左营事时粤初定红旗贼梁标相等钞掠郡县而东山白水西山捣黾冈诸地胥负固部精兵五百擒东山伪总兵周琼飞张权玺斩西山伪总兵张易能林志昂阅二年而羣盗以次平寻协守肇庆甫入城贼兵四合笑曰岂以我远来疲敝耶开壁迎战大破之已又调剿罗定力战连破二十余寨贼将罗成基骇溃无何贼复犯罗定战屡捷而贼驱数万人屯城下则曰吾兵寡昼易为所乘不如夜击彼不我测也乃夜率士鼓而出奋臂大呼众皆殊死鬬贼散复聚者数四已而师逼深沟不能军北向再拜曰臣力竭矣复顾家丁曰幸语吾弟速归事老母遂自刎死事闻
　　赠副将
　　予祭葬子应夀以难廕补直隶杜胜路守备迁广东龙门
　　都司当明遇殉难时生甫六龄
　　何印沁水人顺治六年姜逆党沈等尽破堡寨独端氏堡屹峙贼环攻印中三箭血流盈襟犹飞石击贼不少辍贼退印力竭而死人谓端氏不被贼祸者胥印力也
　　王纪字子鲁沁水人顺治辛夘乡试聨捷壬辰进士选翰林院庶吉士授礼科给事中迁戸工右左议论侃侃不避权势出为分守陜西陇右道防议以卓异
　　赐蟒衣一袭迁江南苏松兵备副使一年迁分守山东济南道防政在江南设伏平湖冦唐四之乱完纳覆嘉定逋负之罪山东辨绅士扳扯之寃人皆尸祝之乞
　　终养归寻以荐军前任用卒年五十有二
　　田逢吉字凝只髙平人顺治乙未进士选翰林院庶吉士授编修累官内国史院学士终浙江巡抚逢吉年五嵗父驭远为流贼所执以刃胁之号泣父旁若请代状贼感动得无害在翰林戊戌分校庚戌王试所拔取士如孝感安溪遂宁太仓昆山即墨武进猗氏平湖诸公后胥为当世名臣任学士日或议出谷贷民秋成后少收其息逢吉曰此与青苗法何异事获寝尝奉使赈淮阳奏请寛逃人禁使流移者获随地收养全活无算及巡抚浙江适耿逆乱李制府之芳督师金衢逢吉留防城治军务早夜不少休乆之以劳成疾请告去然自以受
　　国厚恩未获亲致殄灭为恨云
　　杨荣防字半嵋阳城人进士有诗才顺治十七年知桂林府多惠政艰去康熙七年复知平乐府人不敢干以私奸猾多罗织猺獞肆吞噬或至铤而走险荣防防得其情蔓词槩不准狱几空庚戌春疫出赀治之活者数万人三闗税正额外铢黍不妄取修学宫治府署缮城垣粤西人号循吏焉
　　陈廷敬字子端一字説岩泽州人九世祖居阳城郭峪村少警慧九嵗赋牡丹截句曰要使物皆春人胥异焉举丁酉乡试戊戌成进士选翰林院庶吉士初名敬榜有同姓名者
　　世祖章皇帝特命加廷字以别之辛丑
　　圣祖仁皇帝嗣位授内秘书院检讨康熙壬寅假归越四载
　　赴
　　阙己酉擢国子监司业庚戌迁文院侍读辛亥复设翰林院改侍讲转侍读寻擢侍讲学士壬子充
　　日讲起居注官癸丑转侍读学士乙夘擢詹事府詹事兼
　　翰林院侍读学士
　　命祭北镇着北镇集丙辰迁内阁学士兼礼部侍郎充经筵讲官丁巳改翰林院掌院学士教习庶吉士廷敬雅嗜读书擩哜经史
　　讲幄初开首膺
　　特简日进讲
　　徳殿中敷演详恺析义在文句之外尝荐戸部郎中王
　　士祯诗学戊午正月
　　遣侍衞召
　　命偕士祯胥以诗进
　　上览廷敬石榴子诗曰风霜歴后含苞实只有丹心老不迷诵之至再玉音琅然廷敬又力荐士祯翼日擢士祯为翰林院侍读闰三月
　　命偕士祯日直南书房廷敬自
　　徳殿讲讫即入南书房内直庐以为常旋
　　诏举博学鸿词复疏荐戸部主事汪琬琬亦寻入翰林十
　　一月母丧
　　遣内阁翰林二学士赍茶酒慰问母张以廷敬任詹事时
　　封淑人旧亡赐祭葬例又准以学士
　　赐防胥异数也辛酉十月补翰林院掌院学士讲官如故命撰朝防燕飨乐章凡十有四篇癸亥擢礼部右侍郎兼
　　翰林院学士寻转左
　　太宗
　　世祖圣训总裁缺复以
　　命廷敬学士迁它官仍典书局自廷敬始甲子迁吏部左侍郎管右侍郎事仍兼翰林院学士旧制吏部两侍郎一兼学士时左侍郎张士甄业兼衔
　　特命两侍郎并兼之戸部右侍郎旧理钱法又特命廷敬督理爬防积弊钱法一清九月擢都察院掌院事左都御史仍理钱法时议旗兵屯外城缉盗贼御史李时谦言其非便廷敬申时谦指事遂寝尝以奢俭为贪防根柢请定官员士庶冠服衣裘饰用之制婚丧之礼又请严考试亲民官严督抚责成议水旱报免法而特疏劾云南巡抚亏饷至九十余万两外
　　台肃然丙寅九月迁工部尚书丁夘二月转戸部九月又转吏部防楚抚事起有欲以姻连钩致事端者亡左验而廷敬请引退
　　命以吏部衔解任仍管理修书总裁四日一至内直庚午
　　二月
　　特防补左都御史兼内直书局疏言科道当切实指陈无毛举细故剔摘成例而进言贵简明无冗词多而论事少知灵夀县陆龙其知清苑县邵嗣尧胥有政声荐其防后胥擢御史七月复迁工部尚书辛未六月调刑部秦抚请叛党子弟妻三人从遣部议发乌喇独议律无縁坐或言军流徒杖无得稽延以竢热审时帖业行追毁之督捕咨辟逃人某独议某非发乌喇后再逃者争良乆乃定鞭责给主壬申父丧慰问
　　予祭葬有加礼甲戌十月即家起补戸部尚书是时服阕
　　甫七日也十二月至
　　阙时
　　召入内直戊寅冬长直
　　内廷己夘十月转吏部戒选人无得谒见又戒司属曰当驳必先呈稿无得临选驳一人繇是驳者差尠举人补中书缺请欲就知县教职者听拣选例当部试疏言中式有榜名奚用试请序宪纲直省而前后又以牓名为序考官例当检举冒籍言考官罪在不公明冒籍非其罪也请罢之胥
　　允行壬午三月桐城张文端公英致仕
　　命总理南书房事自是部务毕辄入直以为常廷敬常获赐御书翰堂额时又
　　赐清立堂额博文约礼四大字癸未四月
　　命为文渊阁大学士兼吏部尚书故事大臣入内阁不复
　　侍
　　经筵兼之者桐城泽州二相也廷敬性尤慎宻凡造膝面
　　对暨中官转达语未尝少泄乙酉
　　南巡阅河丁亥复
　　南巡阅溜淮套胥扈从庚寅十一月力请谢事奉
　　防卿才品优长文学素裕乆侍讲幄积有勤劳自简任机务以来恪慎益着倚毗方殷览奏以衰老乞罢情词恳切着以原官致仕
　　赐御书午亭山村扁额又
　　赐御书宋韩魏公琦诗春归乔木浓隂茂秋到黄花晚节
　　香聨时编缉
　　御制文集竢蒇缮写乃行辛夘五月防丹徒张文正公玉
　　书薨于热河邸舍
　　特命暂理阁务廷敬不请俸章奏必书
　　予告于衔是冬复直
　　内廷壬辰三月疾
　　遣内侍内大臣内直诸臣往来阅问四月十九日薨于寝
　　赐紫杉閟器一具赙银千两
　　特遣皇子临奠满汉九卿胥集又
　　赐御制挽诗
　　予祭奠加祭一筵
　　赐諡文正令行人防丧回里廷敬始终职文翰繇词臣至列卿为御史大夫二大司空大司徒冢宰胥二大司寇一以荐陟宰辅阶至光禄大夫晋三级自壬子至癸亥胥为
　　日讲官自丁巳后胥为
　　经筵讲官
　　三朝国史　玉牒　幸鲁盛典　皇舆表　大清防典律例一统志　平定三逆　平定朔漠　治河方略政治典训
　　圣训明史胥为总裁官鉴古集览古文渊鉴佩文韵府方
　　舆路程字典诸书胥
　　命裁定焉亟典文衡同考辛丑会试副总裁壬戌防试总裁辛未癸未防试前后得士如马世俊金徳嘉张瑗王式丹辈胥极一时选又总裁癸丑武防试充文武
　　殿试读卷官七至
　　赐字赐书赐服器宴馔不胜书廷敬着尊闻堂集八十卷晚年手定为五十卷曰午亭文编又午亭归去集二卷午亭者陈氏阳城别业縁水经注沁水流迳午壁而名所谓午亭山村也又尝承
　　赐箑
　　御制诗拟诸姚房李杜序曰朕览皇清文頴大学士陈廷敬各体诗清雅醇厚非积字累句之学所能窥者故作诗以表风度其被
　　褒嘉若此子谦吉邳睢灵壁河务同知豫朋甲戌进士庶
　　吉士壮履丁丑进士
　　日讲起居注官侍读学士
　　内廷供奉复为编修
　　曹廷伟字文雄陵川人以恩贡授定南县知县噢咻疾苦奬风流士民胥爱之会金逆众云集殚力捍御卒不屈以死长子翰明次子诸生际盛犹子翊明仆曹伏新等胥不屈遇害凡十一人廷伟深晓大义临难父子主仆骈戮闻者为流涕贼平
　　赠江西按察司佥事
　　予祭葬廕一子入监
　　张茂生字子发阳城人巡抚瑃子由廕生官戸部浙江贵州主事迁广东司员外郎广西司郎中以终养归茂生嗜读书在戸部勤慎为曹司最母老请归立社仓置义田设防经二学延知名士主师席雅崇正学建宋五贤祠刋朱子薛子要録及魏敏果庸言行于世里居二十七年卒邑人罢市往哭着息斋集丁丑集尚徳尚俭诸箴
